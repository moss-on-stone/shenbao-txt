# 1907 - 6 - 4912113

 

Page 1

 
 
   
 
 

Page 2

 
 
[電傳宫門抄]  
　　十一月二十一日召見軍機溥題 
[諭專制國之迷信神權（畸）]  
　　吾國自四千年來。見於經。見於史。見於稗官野乘村歌童謠者。莫不。附會神怪。尊崇神權故神道設敎之風至今猶極盛弗衰。非有爵賞。以爲勸。并無法令爲限。而四百兆人。什九束縳於迷信之中。此何。故哉。吾嘗一再思之。知專制政體之國民。固必出於此之一途也。何也。專制國之君主。大都威福擅作。好惡任性。以絶對的尊嚴。行獨裁之法律。故生殺之權。惟一人操之。禍福之紐惟一人執之。芸芸　萬。之衆。身家性命之存亡。皆懸於君主一人之手。曾不能稍有所自主。然而好生惡死。避禍就福者。人之常情也。哀此熒熒誰不願爲良善。以求生。爭自策勵以求福。無如專制之國。無一定之法律。專制之君。多不測之喜怒。其幸者或因禍而得福。不幸者或求生而反死。上下。皇皇。舉顚倒於錯愕恐怖之中。且生不知其所自來死不知其所作。受。禍福不知其所感召。欲爲趨避之　。幾於無適之從。則小民無識。遂不得不諉之於命。諉之於命弗甘也。而於是思禱之於神。禱之於。神弗能悉應也。於是造爲前世之因來生之業等種種謬説。以自相。慰藉。自相解脱。夫至於自　慰藉自相解脱。則一身之生死禍福。勢必益任其自然。不求其自主。而依賴神權之心乃益堅。迷信神權之。心乃益熱。故國家之專制愈完滿。則人民之迷信愈堅切。試讀遊歷。印度埃及者之日記。歐洲各國　古之歷史。凡在專制時代。莫不同。此一轍。固不獨吾國有此現象者也不寗惟是。君主欲自更其專制。必且利用其迷信。蓋專制政體者。必先愚其民。而後其威福可行也。今舉全國之民。昧昧焉怵伏於神權之下。幸而遂其生。固以爲天錫。之祥。不幸而致之死。亦以爲神降之罰。禍福生死之權。一切皆委託。於神。即無非操縱於君。而蠢茲愚民。方顚倒於禍福生死之不暇。又安問其他。故當君主踐位之初。或曰奉天承運。或曰受命於天。必奇。託於神以自尊。以爲君主刑賞之所施。即神權奬罰之所寄。則雖有。至虐極。暴之政。民亦并足靜氣而不敢動。而民之愚乃不可及。而君。之權乃日益張矣。吾敢一言斷之曰。專制政體者。所以促迷信神權。之進步者也。迷信神權者。所以資專制君主之利用者也。今之口談。新學之士。往往過廟宇則唾罵。遇神像則搗毁。而反以激動一般愚。夫愚婦之風潮。不知專制國之人民。旣不許其議政。又不許其談律。生死禍福。皆聽命於人而莫明其故。則安得而不信神。苟其政體改。革。已見實行人民恍然於義務之應盡。權利之應得則神權之説。且不。攻自破。又安待他人之嘵嘵爲哉。 
[專電一北京]  
　　銀行代辦國債票。度支部擬由户部銀行代辦國債票以資流通（白） 
[專電二北京]  
　　外部允收美國賬欵。駐美欽使梁誠電致外部謂美國助賑欵項係紅十字會經理無關國際交涉現外部　允收納賑欵（王） 
[英京設立中國會]  
　　二十一日倫敦電云英京立一中國公會以鼓勵考求中國語言文字文學歷史並擬定按期演説西正月二十八號開會時當由駐英中國使臣汪大爕宣讀演説文一篇譯文匯報 
[奏准皖撫電調外交人員]  
　　皖撫恩中丞日前電致軍機處内稱前以洋務需才三月間附片奏調軍機處存記前廣東　瓊道楊文駿赴皖彼時適値江西巡撫吳重熹電奏在先奉硃批已着吳重熹奏調該道前往矣欽此欽遵現查南昌敎案善後一切早已辦竣吳重熹刻又升郵傳部侍郎無所用其襄助而皖省交涉日繁銅官山礦一案經外務部電交與薩領事在皖面商迄未就緖又霍山張正金一案蕪湖商議油棧一案時有領事會晤或面謁或函商銘皆雜時接見手批函答不敢憚勞而臂助無人深慮不免一時叢脞懇恩准仍飭楊文駿來皖襄辦洋務俾資得力乞代奏等語奉旨恩銘電奏楊文駿准其調往欽此（率） 
[瓊州新捐牽涉法商北京]  
　　外部致粤督電略謂法使稱瓊州地方有商人包辦牲畜屠宰塲及牛皮捐有捐及法商情事違背法國第十四欵條約等語希查明妥辦免貽口實（來） 
[會議開闢安慶商埠從緩北京]  
　　政府前擬開通安徽商埠已有成議近與皖撫一再電商皆慮籌欵爲難又有義商從中要求殊多窒礙日前會議多時决定從緩辦理已擬電覆皖撫暫行擱議矣（和） 
[諭飭認眞採擇條陳摺件北京]  
　　近來大小官員條陳摺件有奉旨交政治館者無論是非一併朿諸高閣置之不議事經慶邸所聞昨已商之該館提調諭飭司員此後凡有條陳摺片務須認眞採納擇善而從庶收集思廣益之效（甘） 
[政府電商直督免設鄉官北京]  
　　釐訂官制大臣前議擬飭各州縣薦舉鄉官以資佐治近因陳侍御奏陳設立鄉官流弊各大臣以其語頗中肯要已擬免設鄉官惟慶邸尙未解决昨已電商直督袁慰帥核議矣（以） 
[法律大臣所訂訴訟法暫緩實行北京]  
　　日昨軍機大臣面奉諭旨謂前法律大臣所訂刑事民事訴訟各法各省督撫多有謂　格難行者著卽暫緩實行並應如何重訂之處著飭沈家本悉心妥議云云（和） 
[周督電覆農工商部催解陳列品廣東]  
　　北京農工商部鑒嘯電悉粤省應解陳列所物品先經岑督通飭赶 
 
 

Page 3

 
 
辦馥到任後復經檄催現計選得上等土貨僅二十餘種不敷起解已節令赶緊製齊年内可起解（馥電）（暑） 
[粤省查禁華工問題]  
　　警局飭查有無私招情事。前粤督周玉帥曾札巡警總局查拿奸商誘騙人口往巴拿馬當工各情警局奉札後已札飭各局員弁傳諭巡目巡兵嚴密查拿誘騙人口奸商務獲解辦并飭一面確切查明各該管叚内有無私招華工情事限五日内一律具覆以憑轉報核辦云 
　　北海洋務局禀陳治本之策前岑督札北海洋務局委員梁道以現時工人出口如何情形有無店鋪擔保能否責成各船買辦帶同工人前赴領事署點驗逐一詳查禀覆等因現梁道具禀周督以查禁華工出洋已屬治標之策俟其出洋由領事點驗又爲標外之標究不若專在該口岸查封客館無使藏匿巡邏海濱無使走漏稽查輪船無使附搭較爲妥善現已會商地方官及巡警委員分派丁差協力稽查並宜咨商外務部與各國明訂招工條約通行遵照以照愼密云（暑） 
[奉省税務保案近聞奉天]  
　　奉省奏保辦理税務尤爲出力各員一摺一片已奉硃批交部議奏又趙次帥專保史部護一片奉硃批交軍機處存記均於初八日齎回奉天（丙） 
[振徐兩使提議開原鐵路]  
　　二十日北京電云振徐兩使由滿洲查辦事件回津曾與袁督晤商數次提議建造自開原向東直達黑龍江一事已於昨日回京譯文匯報 
[電催籌辦川藏鐵路北京]  
　　政府日前電致四川總督錫淸帥云迭經電商布置西藏事宜現已决議將該處開闢商埠務請速與駐臧大臣議商應先設法籌欵修築川藏鐵路以利交通而興商務並將籌議情形隨時電覆以憑核奪（以） 
[移請保護勘測路綫杭州]  
　　浙路總理湯劉二京卿因接皖省李京卿來函悉有洋工程師等測勘路線至浙境俾可互相接續故卽備文移請湖州府李慕　太守飭屬妥爲保護移文略謂准總理安徽鐵路李京卿函開蕪湖路線現將勘至廣德期與泗安接軌非踰境測勘布置恐有未周請轉咨貴府飭縣妥派員役保護並廣貼告示以免鄉民疑阻等因准此查蕪廣非接泗安上無來源而泗安非接蕪廣亦下無去路此次皖省所請洋工師等勘人貴治泗安鎭爲止不過爲接軌之預備並非越俎代謀之比茲准前因相應移行煩請將皖省洋工師人等越境勘至泗安鎭緣由剴切曉諭一俟該洋工師人等接勘入境即派員役沿途妥爲保護以免疑阻而表鄰誼云云（的） 
[詳請注銷礦案杭州]  
　　桐廬縣屬之皇府村煤礦前已由張某等禀准探勘邇又有傅某禀請給予探照省憲正飭縣宰胡大令查復詎傅因假造銀票由警察局拘案笞責爲農工商礦局得悉立即詳請撫憲注銷原案略謂奉憲台批職商傅鑑等禀辦桐廬金潭莊等處煤礦一案由奉批據禀皇府村礦洞煤苗顯露該職等已集本租地是否確有把握與張仰雲等前探之礦有無窒碍仰商礦總局即飭該縣遵照商部新頒章程逐細查勘明確詳復察奪母延繳禀抄發章程圖摺存等因遵卽轉飭桐廬縣查勘去後嗣據詳送只單甘結山圖章程照費到局本司遵查該縣所詳各節僅據該商一面之詞並不詳缳確查且經地主皇甫坤生控告揑史乃以誤寫置辯該縣猶以似尙不致招搖代爲諱飾其餘種種不合並由局訪聞傅鑑聲名甚劣卽將照費等各件發還嚴行批飭在案核悉該商因假造票據犯案經警察總局提押如此人品不端之徒豈能承辦礦務應將傅鑑請辦之桐廬金潭莊煤礦禀一案卽行註銷以肅礦政而杜招搖云云（的） 
[警勇因調戲婦女肇禍蘇州]  
　　葑門外某漁販之妻某氏每日淸晨由城内繞至盤門外紗廠工作道經磚橋該處巡警勇某甲恒向調戲氏甚銜之十九晨偕夫同行該勇誤爲奸情突以棍向其夫猛擊附近店鋪中人邮爲理勸併代剖白勇竟吹號叫聚集多人揮棍亂毆當塲毆傷十餘人由是各店鋪咸抱不年同時閉門罷市幸爲該巡警分局吳巡官聞報馳至立將勇重責數百板釘鐐荷架游行示衆一面力勸各鋪照常交易迨元各縣竇大令監塲彈壓事已稍平該勇於傍晚游遍後復經吳巡官送請元和縣收禁内監候禀請上憲核辦是役也身受重傷者爲柏醫生之輿夫及某公館戚串某鋪子等三人現經大令飭送天賜莊即請西醫柏君醫治未識能保無虞否（杯） 
[徵兵因不給戲貲肇禍蘇州]  
　　十九日下午有征兵十餘人擁至閶門外大觀園看戲不名一文致啓爭端征兵登時號聚多人併力毆打巡捕房有電話報知督練公所杜务辦先飭聞隊官到塲彈壓各征兵竟將聞一併毆傷旋經杜總辦親自到塲始將征兵喝散并允戲園究出爲首之人從重懲辦事始寢息是晚該戲園因此停演聞翌日仍未開鑼云（且） 
[江督咨商挑選旗兵編爲衛隊營鎭江]  
　　湘贛匪亂猖獗業經江督端午帥選派金陵防軍數營馳往助勦茲午帥以省垣地大現存防營無多不敷分佈因咨商荆州江寗两省將軍擬於荆州挑選旗兵一百五十名江寗挑選一百五十名京口挑選一百名共四百名編爲南洋衛隊一營駐紥金陵以資防守現江寗將軍誠果泉留守遴派委員文右翼於十四日蒞鎭江會同奎都統揀選精壯兵丁如數開差赴寗（再） 
[江督批准首縣分别水陸巡防南京]  
　　寗垣上江兩首縣昨往返會商以省垣首要重地當此冬令嚴防深恐匪徒蠢動况値上游匪警又兼各處飢民紛紛就食稽查不易爰會禀江督端午帥請分别水陸巡防辦法昨奉批示略謂所禀均係實在情形俟卽咨請長江提督軍門嚴飭沿江水師員弁實力巡防以淸 
 
 

Page 4

 
 
江面至請於防營中飭撥勇丁每縣五十名派員管帶周歷巡查扼要駐紥之處仰督練公所迅速酌核辦理具報仍飭該縣等各將緝捕事宜切實整頓務使匪徒歛跡地方乂安勿得藉此稍形疏懈並令具補禀蘇撫以候批示云云（才） 
[電飭各省减種鶯粟京師]  
　　會議政務處分電各省將軍督撫謂已奉旨實行禁絶鴉片應請認眞嚴查所屬地畆飭令減種鶯粟改種五穀以重民生而厚蓋藏（和） 
[電飭各省妥籌扺制洋藥税課北京]  
　　初七日政府諸大臣會議整頓財政事宜謂查洋藥税課爲國家入欵大宗現擬實行禁絶鴉片之害則核計每年進欵減少茜多於舉辦一切新政以及償還賠欵未免爲之掣肘應卽電飭各省督撫從長計議妥籌充裕財政之策以明先事預防庶免臨渴掘井（和） 
[江督嚴查戒烟方藥流弊江寗]  
　　日前有陳祖亮等數人具禀督轅擬設一戒烟藥局茲奉不督端午帥批示云查政務處刊行籌議禁烟辦法第六條内開戒烟良方流傳甚多應由各省選派精通醫學之醫生研究戒烟藥品期於各該處水土相宜者酌定數方製備丸藥内以不參人鴉片灰與嗎啡爲要等因茲據禀前情該生等所用究竟是何藥方用何藥品於此地水土果否相宜與通行戒烟良方是否相合所稱端木潤之於醫學果否精通應由該生設立戒烟局仰中西醫院總辦傳該醫預加考驗切實研究妥議具覆（乎） 
[讞員禀復查騐戒烟丸藥]  
　　公共公廨讞員關絅之太守前奉滬道札查爾籘醫生亞支奶及文明戒烟丸有無攙入嗎啡等情太守遵即詳查昨已具詞禀覆略謂卑職自奉憲諭卽密派親信分投暗往購買亞支奶及文明丸各一盒函送蘭生醫生查驗蘭生係美國最有名譽之醫且現充爲卑廨官醫較爲公正可信現據該醫生以已用化藥煉過亞支奶内並無嗎啡等情函復前來理合據實禀復仰祈鑒核云云（外） 
[勘估吳淞炮台修整工程]  
　　去秋八月初三日風潮爲患吳淞口南石塘獅子林砲台護堤托沙受傷甚鉅計南石塘南台托沙冲刷六十六丈五尺護墻冲損二十六丈托台托沙冲刷一百五十丈獅子林台前面托沙冲刷二百六十丈護墻冲刷二十三丈又南首台身前面護墻三十七丈亦略受損傷前經駐防張代統及砲台官先後禀請估修迭經南京督練公所派委黃令啟南徐令樹森勘驗估價計南石塘南台托沙六十六丈五尺添換椿石北台托沙一百四十餘丈椿石各損過半及全行冲損者用一排木椿添石修造黃令估需銀五千六百九十餘兩徐令估用木椿較大砌石加高除田價外需銀七千三百八十餘兩又獅子林砲臺托沙二百七十三丈舊有椿石冲損甚多並無禦浪灘脚黃令原設椿木二排添石修築加高二尺拉以鐵條估需銀二萬七千一百四十餘兩爲一勞永逸之計徐令則以舊椿二層不動靠外邊再添椿一層後面每隔一丈釘椿一根搘以鐵柱中塡土石除田價外需銀一萬八千四百餘兩並兩堤岸塡築土方另購民田需銀一千二百餘兩由該所照錄册摺詳奉前署督周批飭兵備處朱道軍械局張道同往查勘核明復奪本年九月間復由周署督札發張道士珩偕同洋員哈卜門勘四路砲臺禀復辦理情形案内有查勘吳淞炮臺上秋被風潮冲壞應修築抛石海堤辦法有三一堅固辦法約需銀七萬五千餘兩二尋常辦法約需銀五萬三千餘兩三減省辦法約需銀三萬五千餘兩員司監工薪費尙須在外另吳淞礮臺必須修築碼頭約需銀九千八百餘兩分别繪圖約估細數現由江南籌防局總辦慶道禀請江督端午帥飭由張道士珩會同滬道再行勘估禀復核辦（不） 
[電飭緝拿三合會匪]  
　　江督端午帥訪有三合會匪首近由日本回華深恐逗留滬上特電飭滬道密拿瑞觀察卽密飭公共公廨關讞員派差迅將三合會匪目黃和鄭曉廷購線拿解（孝） 
[俄皇召見大將]  
　　二十日柏林電云俄皇召見哥魯伯金大將 
[摩洛哥兵隊圍攻亂黨]  
　　二十日柏林電云摩洛哥國君主派兵圍困亂黨頭目丹支亞地方諸事平靜 
[日俄商約近聞]  
　　二十一日倫敦電云泰晤士報駐俄京訪員謂駐俄日本公使赴法時俄國特派大員調查波資末斯和約内所載河港名辭之意義大約　事之結局當可令日俄两國皆爲之滿意傳聞俄國甚願與日本修改一千九百零五年之商約讓給日本以權利照俄國與最優待國所立之約一律云譯文匯報 
[俄皇諭提降將覆審]  
　　南中國早報載倫敦電云俄國司徒司爾中將舉旅順獻降日本一案已奉俄皇諭提覆審牽涉高等將校數人奉派調查此案情事之大員於戰前旅順炮台情形深爲惋惜 
[一千九百零六年日本之商業]  
　　二十日東京電云一千九百零六年出口貨値日本洋四百二十二兆五十九萬三千三百四十八元進口貨値日本洋四百十八兆四十七萬一千四百零一元較之上年計增日本洋六十九兆七十萬九千九百十八元 
[日本革命報之狂言]  
　　二十日東京電云内部大臣宣言在舊金山搜獲日本革命報一張内載有謀刺美總統羅斯福之語因加以查禁 
[德國船員因事告退]  
　　二十日倫敦電云德國輪船公司辦事人員己遵照公司所定向德國商業船員公會告退矣 
[法簡駐德公使]  
　　二十日倫敦電云駐紮西班牙之法公使克孟邦己奉簡充駐德公使 
[勃爾加利亞國鐵路傭役罷工]  
　　二十日倫敦電云勃爾加利亞國鐵路傭役罷工至歐洲大陸轉運貨物爲之遲延然此等罷工之人皆係工程隊退伍之兵當於今日奉調照舊充當鐵路工役譯字林報 
[謝贈]  
　　商務印書館贈五彩精圖方字一盒選字一千有圖者三百餘字中有一百五十方爲五彩精圖盒中另備紙製石版一方石筆一枝爲兒童習字之用附敎授法一册爲敎師之用此誠敗蒙之别開生面者也又贈丁未年袖珍日記最便行旅之用（仰） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[議擬疏通宗室升途北京]  
　　日前慶邸在政府議及宗人府官員升途滯澁邇來所有應行請派各項外差已多裁汰未免淸苦不堪現擬會同宗人府各堂妥籌疏通本府官員升途並培育皇族人才安置閒散辦法以便奏請施行（伯） 
[札行農工商務局權限廣東]  
　　商務局奉飭改爲農工商務局專派官員經理已於十二日開辦茲聞大吏擬飭行各局所及各州縣如請開礦墾荒種植畜牧各事有干涉農工商務者均應一律禀由該局核辦（暑） 
[統税分口易員南昌]  
　　江西撫州府屬李家渡統税分口素號優差現委員魏碩輔大令已届期滿昨經税務總局札委官輪總局文案陳寄湖大令體仁前往接辦聞大令擬於臘月初一日接辦云（晉） 
[稽查貧員度歲薪水各委員銜名單蘇州]  
　　八旗奉直順天知縣王培鈞雲貴廣西劉興化山陜甘肅劉炳靑廣東同知朱蔚然四川知縣李光乾河南通判陳鎬湖南知縣李相鈞湖北楊蔚光江西吳昌鼎福建李葆鈞山東尙崇基皖南趙夢泰皖北程鴻逵杭州同知唐典嘉興知縣陳定遠湖州知州畢兆熊寕波楊寳紳紹興知縣胡燡金衢嚴温台處等州知縣潘思謙（舉） 
[法國贈吳川令金佩星廣州]  
　　高州吳川縣厲令式金因嚴辦淸鄉租界安謐法國以使特請駐札東京全權大臣奏請皇家贈以二等金佩星一面特派二道公使曁總書記官由東京賚送至該縣查收佩帶請該縣派隊遠迎以昭愼重垷厲令特據情具禀周督懇轉達政府核准始敢佩帶云（暑） 
[松府面諭吏役戒烟松江]  
　　松江府戚升淮太守昨今两日傳集合署役吏人等諭以今日戒除烟害事在必行與其遵限勒戒不如先事自戒倘敢陽奉陰違察出定干嚴咎（夕） 
[宗令擬定期勒閉烟館鎭江]  
　　鎭郡大小烟館林立宗大令擬自今始限期六個月一律勒閉俟城市辦有頭緖再議肅淸鄉鎭之法（巧） 
[縣令提倡馬路股本蘇州]  
　　崑山新陽兩邑議築馬路自甯滬鐵路車站直達朝陽門約需萬金路工已興股本未集辦事甚爲棘手本月十八日商會集議經費崑令戴子邁新令王錦棠首先擔任巨股極力提倡因此到會認股乾亦遂踴躍投資云（宫） 
[蘇州商會集議賑務]  
　　十八日下午商會開議江南北賑荒事宜各業代表到者甚多是日因總理赴滬由協理吳似村代布意見大略謂淸江京口留養飢民百數址萬躍躍有南下之勢而贛豫土匪又揭竿肇釁一日爲所勾結彼飢火中焚挺而走險此中危險情形商業上必先受影響務祈各業行商善士速解囊金多寡隨願如有男女大小舊棉衣袴及被褥撥助者請送至賽兒巷商會代解災區於是各代表遂紛紛墊款總理尤鼎孚墊洋五百元協理吳似村墊洋五百元其餘各業共墊洋四千元合共墊洋五千元統由西中市仁和莊先行匯申掣給收照本會槪不經于以免兩歧（外） 
[來函]  
　　蕪城會馥來函逕啟者徐海洪水爲災民飢南來麕聚淮揚一帶賣男鬻女慘不忍言刻聞有種無賴棍徒出洋三五元購一六七齡幼女或挈至上海蘇州或携至南京蕪湖販賣娼寮即可得價洋六七十元輪船上下水或一二口或三四口幾於無日無之幼孩何罪紛紛堕入火坑害理傷心慘無天日有如是耶僕蟄居斗室一介貧儒徒抱慈懷無從援手芘特將切實詳細情形縷陳貴館執事敬煩刊入報章泣告當道之貴官大吏慨發婆心宏施熱力或轉懇洋關嚴密盤詰或自督差役確切稽查每當輪船到埠時凡見有孤身搭客携帶幼女者究出眞情卽將該匪科以拐罪盡法懲治一面將該幼女就近送交善堂留養擇配無令流離失所免日後之摧殘登目前之袵席則其功德當不在生死人肉白骨下也僕蠡測之見尙祈俯賜採擇幸甚盼甚再僕聞上洋特設華洋義賑善會如能密派妥友廣籌良法將該幼女盡數拔救載送上洋濟良所撫養則尤爲實心實力妥帖周詳僕確有見聞故不憚以硜硜一得之見上瀆淸聽可否敬懇貴館執事俯賜函商該善會董慨允照辦云云 
[義紳劉愼之由沭陽來弟五號信]  
　　盛宫保少卿子英大人公鹽初七奉書諒投鈞覽蒙電允籌款十萬心神己定灾黎庶有生機乎吕大臣等魚電諭飭官紳合辦由官隨查隨放大口癹錢一千小口减半照此章程法良意美賑局發錢亦可寛鬆本當即日奉行因晚所帶之錢尙未運到此地辦賑委員米公處祇有錢一萬四千三百餘串爲數太少未敢開放倘一開局錢不應手恐防飢民閙事反爲不美因此未敢即辦况沭陽户口約在四十萬外即嚴行删擇亦在三十萬上下以此計算亦需賑欵二十餘萬串除上海籌辦十萬串外省十餘萬串全仰官款接濟方能平穩萬一參差難免閙事現在東南北三鄉查户己去九人來信尙要添人因天寒日短路遠户稀晨出晚歸每天每人僅查百餘户所查三鄉不過十分之三西鄉尙無人去一俟盛朗翁到晚即前去約在十二月初間方可竣事發錢又須十日能得十二月二十邊赶到申江就算造化晚憂心如焚然旣躭重任亦無可如何此間天氣比申大不相同初四下雨初五下雪狂風怒吼冰堅如鐵在河可以行人連日嚴寒凍饑而死不知其數鄉間斷炊甚多送去小票十外本囑查賑各友見有斷炊危急之户給發一張連日到局領錢有百家見其形容實爲可慘日有到局求售小孩者恐防生事祇以好言安慰勸其回家靜候發賑每日到局求賑紛紛不絶雖心有不忍然亦無可如何此放賑之罪孼也盛朗翁運錢已到淸江無多車輛今日僅運到五千六百串餘錢陸續運來今令趙献庭舍親前來面禀後款請勿運錢乞辦龍洋由招商局船轉運淸江祇取提單帶到淸江提洋轉運沭陽較爲便捷并求函致淮揚道派兵護送更爲穩當但舍親年輕恐不經事請添派一友同到淸江押解萬一尊處無人可派可請萬泰錢莊胡子卿兄同來此人前在湖南放賑誠實可靠南京如有錢領轉售銀欵抵還洋欵如其龍洋無劃英洋亦可每箱祈裝三千元轉運輕捷接濟之款多多益善萬一無多千乞勿少此後往西鄉查賑恕不奉信如有賜示請委盛朗翁可敢刻淮揚道有信來云淸江聚集各縣災民四十餘萬現在勸令回鄉就賑大口發錢四十二小口卄文躉給十天作爲盤費另給執照一紙到家持照向賑局補領寄來執照樣張勢須補賑在約沭陽縣有三萬多人儘錢攤派可也淸江灾民每天死二三百口眞浩刦也（後畧） 
[曾少卿經收南洋新加坡第一次電欵報告]  
　　昨接新加坡商會來電囑收匯豐上海銀八百三十五兩刻己照數收到亟先登報以誌海外同胞高誼所有銜名俟墨信寄到再行分别登報以揚仁風 
[曾少卿經收江北徐海振捐第十五次淸單]  
　　新加坡高會由匯豐電匯來上海規銀八百三拾五兩銘記洋六拾元無力子洋五拾元寗波啓興號許爲政先生 
 
 

Page 10

 
 
洋四十元誠德堂洋三十元蘇州商界捕房撥助方姓捐欵洋十元不留名求病速愈洋十元陳君崇岳洋一元張愼記銅洋一元蛟川方君蓉　爲令郎患病還願助棉衣四百件共收銀八百三十五兩洋二百零一元銅元一元棉衣四百件正用特登報以揚仁風 
今日尙有本埠及各省新聞均列入第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[王御條陳要政北京]  
　　日前王侍御呈遞封奏一件略謂改定官制允宜總核名實不可徒飾其表致使久則弊生並近論京外各官劃分界限仍多滯澁而且滿漢各缺不能一律同升未免有分畛域擬請飭部設法疏通此後内外互調並請滿漢同缺同升以昭平允所奏條欵甚多均蒙兩宫嘉納（甘） 
[札委叅謀處總辦蘇州]  
　　蘇省督練公所參謀處總辦劉體乾撤差後茲經陳筱帥札委前法政學堂監督候補道羅長裿接辦己於二十日奉札謝委矣（舉） 
[徵兵營蘇州]  
　　蘇省徵兵營房己告竣工定於二十日入營等情曾紀前報茲悉是日午後各徵兵齊集胥門外黃亭地方排齊隊伍緩緩入營省中大小各學堂學生均到場唱歌歡送撫憲陳中丞及藩臬兩司亦皆到營曉諭一切（且） 
[湖南會館大議會武昌]  
　　仕學館學員與湖南宦鄂同鄉對於夏口廳馮司馬訊押黃通判震隆一事連日大起風潮前己具禀各憲巳批飭將司馬記大過一次各學員及湖南同鄉以辦法太輕十五日又徧發傳單在湖南會館開議到者三百餘員直議至下午四點鐘方散聞又在督轅呈遞公禀並發出電報數封其領銜者爲某軍門某道臺云（荒） 
[會勘滬寗鐵路圈地鎭江]  
　　鎭江丹陽縣西北鄉各段應歸鐵路圈入車站要道地畝前經滬寗鐵路第八段購地局查明插標訂購茲由丹陽縣陳大令於十八日會同購地局委員董事等赴鄉傳集各圖保甲業主詳細勘丈由董召集各業主到局給價（再） 
[堅辭區董松江]  
　　前日敎育會邀集學界諸人於明倫堂公　區董以余君仲皋爲人選現因楊孝廉竭力反對余卽函敎育會堅辭區董之任隨約耿君等定期二十四日赴滬詣東瀛遊學（夕） 
[土耳其入市物滋鬧廣州]  
　　十三日午有二西人赴十八甫開誠公司購取烟咀一枝不給價値司櫃者向其討取反被逞凶毆傷面部並將貨櫃玻璃片打碎該店伴情急報警旋由站街巡兵將一干人等帶回到局經該局員訊明情節派覃副巡帶同一干人証齊赴沙面大法國領事署經法領事審訊明確該二西人原籍土耳其冒稱法國者一名士店汾一名些利多現法領事以其係屬冒認且在外滋事擬將發回原藉云（來） 
[趙太守研鞫會匪武昌]  
　　日前拿解來省之會匪孫鴻鈞李金友名經趙楚江太守會同讞員逐細研訊直供不諱現己請示上憲核辦矣（八） 
[紗廠落成招工寗波]  
　　甬江東氷廠跟和豐紗廠築造廠屋業已落成其機器等件亦已安置妥當現已由經理人定期於十二月朔開工日昨遍粘招帋雇男女工人入廠工作（攸） 
[計畫魚菜廊善後章程武昌]  
　　省坦長街一帶經鄂督張宫保籌　起造魚菜熟食廊四所小販　生　早己紛紛遷入惟因無定章强弱互爭紛紛不已張督知之現己飭　察總局釐訂章程俾歸畫而免向隅（户） 
[火灾傷人杭州]  
　　杭垣望仙橋西首義大恒參號失愼幸四周墻垣甚高且有洋龍登屋灌溉計燬樓廳兩進尙未延及他鋪當火熾時各隣居咸皆搬移物件有一年約四旬狀似棧司者負持笨重之物於人叢中被撞倒地人如潮湧頓刻踏斃殊可慘也（的） 
[上海官事]  
　　廣東製造局會辦候補道李哲濬昨到道轅拜會○浦東總巡梁偉年赴道禀知兼辦浦東緝私鹽巡彈壓差○候補知府張福謙赴道轅禀辭赴寗○鈞和兵輪管帶馬廷樹赴道轅禀知由九江回○楊家渡巡局員蕭泗勛赴道轅禀知今日開辦冬防○候補同知汪鴻年禀控郭建侯謊騙鉅欵一案昨由道憲瑞觀察發出牌示定於念二日午堂提訊○今届海運將次開辦江蘇粮道朱申甫觀察現由省垣來滬松海防同知秦錦泉司馬派執事在馬頭迎接（宜） 
[傳知舉貢報名應試]  
　　日昨上海縣王大令接松江府戚太守札文略謂光緖三十二年十一月十五日奉提學憲周札開照得考優考職各生本司到任後業經查案通飭限期册報並將保送舉貢部文及考試辦法各電通行曉示各在案現在爲時已促亟應次第開考所有取齊日期合行飛飭札府迅卽轉行各縣各　傳知前次考優考職各生及與考舉貢定限於十一月二十四日一體齊集省城遵章分别赴轅報考聽候示期扃試所有優職各塲册卷均著各該縣學查照前飭備辦並加　並無各項違碍及敎員學生送考切結統限取齊前一律申送（中畧）並由該縣將各舉貢造　年貎三代籍貫科分淸册於取齊前遵行送司以憑稽考仍即照章飭令各按所長遵期赴省報明聽候由司給卷扃試　符定章而昭公允均母違延切切等因到府　此除分行外合行飛飭札到該縣卽便遵照憲札辦理仍將　職各生移學備造試卷册結會印逕送提學憲收試並造册結報　查考均母違延等因大令奉札後當經出示曉諭茲又轉飭聽事吏林榮立即傳知後開各舉人其願應考試或不與考均於各人名下簽明知字呈縣備查母稍刻延計開姚文枬葉景澐汪錫增王宗毅莊學忠梅豫棖王豐鎬穆湘瑤祁祖鎏楊逸鍾樹銘鈕水建（宜） 
[靑年會請美進士演説]  
　　北京路中國靑年會准於二十二日下午四時敦請美國進士林樂知先生演説宗敎緊在問題（助） 
[道批照錄]  
　　一新書局禀批旣據改正申明候檢查十月十六七等日南方報詳明學部察核惟英華初學首二集尙未奉發到滬前旣由局送呈審定應　自行呈請可也○漁民葉正寳等禀批○旣據並禀仰候農工商部督部堂曁商務局金陵蕪湖鎭江關道批示遵行抄黏附（宜） 
[諭禁擅標竿]  
　　上海縣士大令准蘇路公司移稱念五保十五圖勘測路線所竪八十三四兩杆木被居民私拔有碍路工煩提訊究等情大令准提該圖經辦刑錢兩他保沈阿多宋毛毛到案親審沈宋僉供八十三四兩號杆均竪在顧姓墳地内顧曾知照小的謂　被竪立杆木後兩目將肓因而拔去乞鑒大令得供判兩保傳諭顧姓具結後勿再拔兩保遵諭而退（宜） 
 
 

Page 18

 
 
[船户求免捐准]  
　　喩　榮認包總程局免　垃圾各船捐照費往往不遵局章巧立名目苛派捐欵前日向窰貨船户索捐不遂票控到局提到船户楊毛毛徐坤發由孫明府提訊楊徐供稱小的等均是客船並非碼頭船可比求免繳捐官判送縣訊辦旣而該幇船户二十餘人赴案籲求官命揮之使出（尺） 
[西兵行兇]  
　　前晚九句鐘時法國艦兵二人沽飲　醉行經十六鋪有一艦兵突然行兇將東洋車夫周歧生用拳擊傷面部並將旁觀之船户周某用刀刺傷旋由四十八號巡士見而追獲兇証二人連傷者解至總工程局局著卽送至上海縣王大令提案　訊兩周同供小的等路過祥記碼頭因兩西人沿途毆人衆情嘩噪小的等並不駐足不料兩西人持刀舞弄致被劃傷求驗大令騐得周某面頰傷破歧生鼻間紅腫及訊之兩西水手因無通譯未悉所供何語大令判令値　將兩水手送法捕房兩周交地甲候示（合） 
[美人强姦案行將定罪]  
　　隷美籍之某甲前因强姦傭婦顧羅氏之女翠寳不允行凶毆傷控由西探將甲拘解美署訊供各情 
己紀本報昨由捕頭飭探往傳原告送往美署復訊聞日内卽須定罪矣（似） 
[催求緝凶]  
　　皖人汪挺俊在迎春坊彼姚瑞生跌傷小肚身死一案由全體皖商公禀道縣茲因兇手日久未獲由徽寗會館董事鄭全奎等投縣禀催緝兇昨上海縣主王少谷大令批示云案經加派幹差懸立重賞嚴緝並候移英法公廨一體恊拿期在必獲藉爲死者伸寃斷不使兇徒漏網也（宜） 
[失愼卽熄]  
　　施士根在美界吳淞路開東洋車寓前晚某車夫將吸剩香烟抛入積薪内火燄突起幾兆焚如幸旁人灌救得力旋卽撲滅（似） 
[流氓調戲攫物]  
　　女子范彩華張秀英前晚由老公茂紗廠放工而出行經美租界崑明路被流氓多人任意調戲並攫去金圈而逸當投捕房報請查辦捕頭准之（似） 
[押候嚴追]  
　　朱美臣倒欠本埠鼎康莊鉅欵潛行逃逸由鼎康莊禀請商務總會移請公共公廨提追昨由包探姜長明將朱拿獲解廨關太守判押候過堂訊追（力） 
[押追欠欵]  
　　前者張漁笙投公共公廨控何承福圖賴借洋二千七百餘元訊判交保理楚各情已詳本報前晚讞員關太守提案覆訊張供沈云樵實爲中証求追訊之沈供爲中是實質之何供詞支吾太守以憑據確實判押追沈交保幇同淸理（力） 
[復傳人証]  
　　方關榮投公共公廨控族人方永嘉與方正奎卽桂生呑沒遺產等情關讞員准詞飭差協探傳訊詎方永嘉抗不到案昨又諭差再傳云（力） 
[縣令驗屍]  
　　新閘永順里申泰染坊徐順德前經北京路西忽然倒斃由捕禀報老閘捕房捕頭飭地保傳坊主羅天升投上海縣報驗昨晨王大少飭仵騐得徐順德係飽食跌仆身死飭羅備棺收殮（力） 
[會訊購地糾葛案]  
　　前英商馬海延博律師控地販陳似阑陳露曹瑞翹買地不交呑沒定洋一案迭次會訊均誌本報昨午後奉襄讞孫明府與英巴副領事又復會訊以案内要証莫姓木到判退去候傳莫姓到案再訊（力） 
[總工程局紀事]  
　　小橋南林松茂紙店柴房尖愼幸即救熄巡十將該店學徒戴學仁拘解到局陳叅軍判罰洋十元○馬伯華賃西門外葉子靑房屋積欠房租洋八十餘元葉即控追到局提馬到案訊明判交保出外月拔洋十一元○安徽彩票公司出店楊阿生在大馬頭恆興洋貨店購取媒油兩箱察知冐牌向調不允輙糾同帮人梁阿寳陳壽康李阿廣與店夥劉楚卿曹子卿兇毆扭局孫明府判楊責四十下由該公司保去油命該店換給（尺） 
[公共公廨早堂案]  
　　烟妓榮才保被惡摀王桂紅王阿二凌虐奔入濟良所轉送公廨研訊各情己詳本報昨由包探王長桂將王鴇等解訊讞員關太守商之德　譯師謀君判分别各押四個月妓發所擇配完案○巴阿林前晚某洋人被竊衣物疑司閽包阿林串通交捕解究判押交原保限七天交賊究辦如違未便○王金木前竊任祥記石頭賣與劉鳳山得價洋廿八元經任尋獲報捕解究判押追原價開釋昨解復訊官判再押一禮拜開釋○王瑞廷與李文瑞挖竊增裕公司内麵粉報捕解究官以人証未齊判押候再訊○過犯陳三囝金連生周阿毛顧四福王阿根等在六馬路小花園等處搶取顧俞氏金挖耳報捕拿究官判金押西牢一年零六月陳等四人各押西牢一年满期逐出租界○高阿尺高小尺藉端將王生甫凶　判各押三天○哈長貴之妻劉氏即劉阿桂與逹保子通姦捲逃經哈控奉中西官將收贓之錢友卿提案吊出箱子一只業已撬破内有金葉金飾各物早被取去尚少原贓洋二千五百餘元昨解請究哈投案請追並請將劉氏發堂擇配訊之錢供箱實寶安保險行管事陳妙根所開小的並未取物惟達保子現己逃逸訊之劉氏供並無如此鉅款官判錢押西牢一年六月劉氏押一年仍照繳當本洋一百十四元贓給失主仍取哈離弄甘結備查○紀魯香前控司賬邱海如竊銀與龜鴇孫平友及孫鄧氏同逃杭州控奉移提到案判分别押追孫繳一百八十八元邱繳二百元各情己詳本報昨已逾期解訊孫等同求交保出外措繳訊之犯供愿呈洋二百元充淮海賑款求將被告等免辦官以未便照准判帳洋自行送堂充賑外孫押六月邱與氏各押三月完案○妓女潇湘館即林庽與鴇母張王氏設計私將向王桂亭租用之金鐲等當洋八百五十元逃往寗波經王報探竇如海將張及林庽拘獲解訊判押繳　本洋共一千元各情已　本報昨解復訊張供與潇湘館無涉訊之王及經手租鐲之孫同寶同供金飾交潇湘館手由彼母女同去當洋求追訊之張與林庽同供求寛限交保出外措繳官判潇湘館交保候訊張鴇押限七天繳洋如違併辦不貸○馬阿小騙取劉正加蔴袋一千五百只値洋二百元控奉移請工程局將收贓之張炳兪提案於昨解究官判馬張押繳二百元限七天呈繳再查○裕豐洋行控孫曉峰欠洋昨日孫投案官判押追（力） 
[法租界公堂案]  
　　龜奴顧泰被烟妓劉姚氏往縣署具控飭差恊探拘提等情己誌前報昨捕房將顧傳訊顧供年己七十餘歲花烟早己收歇該妓未知何故赴縣岐控官判差退去顧交保候函詢縣署再核○天津鞋店楊錦齋控歇夥施梅福黃少泉串同學徒趙連生行竊皮箱贓交蔣光裕收受一案昨將蔣妻陶氏解訊判氏管押施趙三人還押○甬人陳小林同林小連串騙源鼎莊銀控由公堂在甬關提到申押追後仍無影響昨原告陳錦元投催奉諭著泰記成店主徐寶山交案嚴追○西江路金周氏家失火現捕房查得起火並無别故爰即解訊旋有張伯英遣子投案聲稱未保火險遽被殃及求請撫卹等情官判退去查核○陳阿寶竊輪船桐油生漆售與張阿囝張新郎爲探獲案官判押二月阿囝罰十元新郎罰廿元（臨） 
[美租界捕房事]  
　　落差華捕王阿三前晚因酒醉在楊樹浦路被人以刀戳傷面部由西捕帶入捕房飭送同仁醫院醫治再行查核○顧阿泉　塌車至北福建路撞損劉正榮之東洋車板由七百四十八號華捕拘入捕房奉飭償以修費了事○華特路西首有　斃男屍一具由七百八十九號華捕報知捕房飭傳地保查明　殮（似） 
 
 

Page 19

 
 
   
 
 

Page 20

 
 
往來露宿守候稍不愼重　淹車傾奴才因派鎭標　營遊擊陳甲福軍　　軍都　王保淸鎭標左營外委宏福管帶工匠分叚興修　上年六月初一日起至八月底開鑿改道塡溝竭三　月程將松樹頭至山南出口險徑一律　修平坦旋因秋深風冷人　難施所有六道橋地叚工程謹能　去四　橋將路改由西山根行走去冬今春察看行旅雖無阻滯之患而臨深覆險仍不免跋涉艱難本年春暖冰消復經陳甲福王保淸王宏福督　　　自四月初五日入山續修將二道橋之惡石懸巖設法鑿眼灌藥轟炸劈山開路借勢改溝遂使常日之廻環曲徑　一律　成平直坦途不涉水過橋竟能驅車驟馬並將上年所修竟程挖高補低修治寛闊朽櫰小橋從新建修　　四月十五日各律　成經奴才親往覆勘實屬料實工堅暢行無阻現　咨商新疆　臣飭令鎭標派兵分爲四叚駐紥隨時　理以善其後從此一勞永　在行人旣無險阻之苦而郵遞亦免延誤之虞　非奴才始願所能想到是役也共費銀千四百　兩均係奴才曁各營寅僚公同資助較之原估節省不少若非督工　員實心任　勞瘁不斷難若是之成工速而省費鉅也除捐資各志　　濟　便　其初心督工之鎭標中營游擊陳　福前　已經奴才專摺保　總兵記名均不敢叩　議叙外所有在　督工之王保請王安福二員均屬始終出力未便沒其勤勞且其平日留心營務辦事幹練謀　可取實爲邊地難　之員可否仰懇天恩　沛俯　將花翎副將銜補缺後以副將儘先即補　將伊黎軍標中營中軍都司　保淸免補叅將以副將　用　備銜補缺後拔補　總伊黎鎭標左營經制外委王宏福免補把總以　總拔補以示鼓勵之處出自逾格鴻施所有損攸菓子溝路工告成請將督工出　人員分别奬勵緣由除咨部外理合附片陳請伏乞 
聖鑒訓示謹奏奉硃批該部議奏欽此 
宫門抄九月十五日内務府廂藍旗値日無引見道府沈傳甡等謝恩山東試用道王用霖謝恩花翎分發江蘇試用道東大文謝恩福建補用道韓景琛謝恩江西補用知府曹岳中謝恩召見軍機 
皇太后皇上仁壽殿各國公使夫人等覲見游讌 
署貴州巡撫岑奏爲揀員更補同知各缺摺 
署理貴州巡撫湖北按察使臣岑春　跪奏爲揀員更補同知各缺恭摺具陳仰祈聖鑒事竊照松桃直隸同知陳澐叅革遺缺經前署撫臣林紹年請以龍里　知縣陳价升補台拱同知冉煥章飭令　遺缺請以永從縣知縣陳望林升補郎岱同知慶恩開缺歸部選用遺缺請以貞豐州知州段永濬升補奉硃批吏部議奏欽此茲據吏部咨松桃台拱同知二缺均係久任苗疆要缺例應揀選題　該署撫未經聲　請以卓異應升之龍里縣知縣陳价永從縣知縣陳望林升補查該省現有苗疆俸滿卓異應升之員例應聲明先儘升用又郎岱同知一缺係　項所遺簡缺例應以候補班前與候補正班酌補今請以苗疆俸滿卓異應升之貞豐州知州段永濬升補核與定例不符行令分别題選缺分另揀合例人員詳細聲明依限請升請補等因於光緖三十二年四月十二日具奏奉旨依議欽此咨行到臣自應遵照辦理伏查定例道府同知如係奉旨命往或督撫題明留於該省補用毋論應題應選之缺悉准酌量補用又州縣以上應升缺出應先將卓異人員儘先升用不准於摺内聲稱人地不宜以别項人員請工各等今松桃直隸曁台拱同知臣督同藩臬兩司逐加遴選黔省各項候補人員内均與此二缺人地未宜未便稍涉遷就惟查有苗疆俸滿卓異候升貞豐州叚永濬現年六十一歲雲南昆明縣文童投効黔營因克淸鎭安平各城出力保以從九品選用捐升州同指分貴州試用同治七年四月驗看一省又克復新城並肅淸全黔案内保補缺以知州用光緖四年補授獨山州三脚　州同五年七月到任七年十一月丁憂開缺回籍守制於克復騰越廳猛統等處保加運同銜並戴花翎十年六月起復過班知縣赴部引 
見十年五月到黔題補貞豐州知州十五年二月到任苗疆四次俸滿咨部覆入於卽升班内升用二十七年大計卓異二十九年十一月併案引見奉旨著回任准其卓異加一級仍註册候升欽此現調署普安直隸同知該員歷任煩劇措置裕如以之升補松桃直隷同知人地洵屬相宜又查有卓異候升貴筑縣知縣胡瀛濤現年六十三歲四川雲陽縣拔貢中式光緖元年乙亥恩科順天鄉試舉人丙子科會試中式進士　翰林院庶吉士丁丑科散館以知縣選用報捐同知銜選補陜西固城縣知縣四年五月到任調補咸寗縣知縣九年大計卓異赴部引見奉旨准其卓異加一級仍回任候升欽此十三年五月丁憂開缺回籍守制十五年四月服滿起復選補銅仁縣知縣十六年五月到任二十四年大計卓異調補貴筑縣知縣二十九年十一月俸滿併案引見奉旨著回任准其卓異加一級仍註册候或欽此三十年八月回任該員才猷練達資格較深以之升補台拱同知人地亦屬相宜與例均符又郎岱同知缺查有儘先補用同知李兆奎現年六十歲四川綿竹縣附生報捐州判指分貴州試用同治十年　二月到省十二年捐升同知仍留原省補用因攻克丹江廳城並肅　下游各苗巢案内出力保奏光緖元年正月十六日奉上諭著以本班儘先補有並賞戴藍翎欽此攻克下江永從廳縣各城並剿平六硐賊巢案内保加知府銜換戴花翎三年請咨送部十二月初十日經欽派王大臣驗放四年到省十五年五月丁父憂回籍守制十八年起復回省該員樸實耐勞趨公勤奮以之請補郎岱同知人地相宜與例亦符據布政使袁開第署按察使凌卿雲會詳前來無仰懇天恩俯准以貞豐州知州段永濬升補松桃直隸同知貴筑縣知縣胡瀛　升補台拱同知補用同　李兆奎補授郎岱同知如蒙兪允該員段永濬胡瀛濤均業經引見回任候升之員李兆奎係候補同知請補同知銜缺相常俱毋庸送部引見段永濬胡瀛濤並無承審承緝徵解錢糧已起降革叅限之案此外一切因公處分向不接計李兆奎係候補同知毋庸叙列叅罰案件所遺貞豐州貴筑縣各缺黔省現有應補人員均請扣留外補除履歷咨送部科查照外理合會同雲貴總督臣丁振鐸附驛恭摺具陳伏乞皇太后 
皇上聖鑒敕部核覆施行謹奏奉硃批吏部議奏欽此 
直隸總督袁奏爲故員政績可傳請宣付史館立傳並請入祀名宦祠摺 
 
