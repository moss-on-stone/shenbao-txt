# 1910 - 96 - 4913355

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝玫王鈐章三月初五日内閣奉上諭四月初一日孟夏時享太廟遣載功恭代行禮後殿派訥勒赫行禮東廡西廡派希璋錫明各分獻欽此 
上諭四月初三日常雩大祀天於圜丘遣懋林恭代行禮四從殿派承蔭榮墨扎克丹德壽各分獻欽此 
上諭學部左侍郎著寳熙轉補李家駒著補授學部右侍郎欽此 
上諭本日召見之承襲一等男爵蕭玉年著以同知補用欽此軍機大臣署名奕劻世續鹿傳霖假那桐吳郁生 
宫門抄三月初五日召見軍機蕭玉年墨麒陳伯陶 
論說 
[中國亟宜經營海運說（錄中國商業研究會月報）]  
運會愈新。交通愈重。而海上交通。在各國之交通機關上。益重且大。故其發逹之程度。亦先於陸上交通而顯著也。在西歷紀元以前。歐洲瀕海之國。航海貿遷。往來不絶。蓋已隱握海上交通之權利。實肇今日航海通商之先聲也。惟是航海技術。尚在稚幼。若風潮之變易。沙線之遷移。島嶼之紛岐。程途之迂曲。則猶未能鈎深索隱也。厥後亞美利加發見。喜望峯廻。航世界交易之範圍。益膨脹而碩大。國民經濟之勢力。更日增而月盛。同時利用磁石。應用風力。以及造船築港等新技術。相繼進步於以開航海通商之新面目。促海運業之大發展矣。 
　　方今各國。汲汲然經營海運。莫不研求海運政策。以擴張其海上交通之勢力。若何保護之。則可以增進本國之商業。若何奬勵之。則可以誘導本國之生產。奮迅以圖。無遠弗届。蓋以海洋爲天下所共有。其性質爲世界的。而非可以獨占的。船舶所逹。貿易斯興貿易旣興。權利攸在。故海運業之發逹。旣爲貿易上之機關。亦即啟發本國之生產業者也。經濟學家主持重商主義者曰國家當以商業爲唯一之機關。而儲可以增進經濟　之實力。彼貿易隨從國旗之金言。未可漠脆視之也。故就一國海運業之隆替。可以覘商業之盛衰。而商業盛衰之樞。即邦國興亡之劵也。乃回顧祖國何以寂焉無聞耶。彼内江外海。乘潮而上下者殆皆異國之船舶。居其多數怡和太古兩公司各四十餘艘。其他次之。而吾國招商局所屬之船舶。不過三十餘艘。規模狹小。未能遠逹重洋。無足怪也。最可奇而可恥者。昔年招商局。曾拓漢口長沙間之航路。一二月後。忽焉中止。探其故。則以旅客無多。貨物稀少。所得不足以償所失也。今則日本大阪湖南汽船會社。及怡和太古兩公司。各以船舶直航其間。若謂損失爲巨。何以他國盡能負擔。而我獨難支技耶。而拱手以讓他人。一任其馳驟縱横。長驅直入。喪權失利。莫此爲甚。若不圖補救之方策。正不知後此之伊于胡底也。然則補救之方策奈何日。速開内外之航路而已。收旣失之權利。保將來之商業。固非此莫屬也。第政府之財力。一時有所不及。則惟有鼓勵民間。以擴張之。而所以保護奬勵之者。端在政府任其責耳其方法。各國雖有不同。要皆不外以下所述者。 
保護之方法有二。一日直接保護。一曰間接保護。 
間接保護之最著名者。莫如英國之航海條例。以奬勵本國海運業。制限外國船舶爲主眼。在十七八世紀。歐洲諸國皆採用之。蓋皆出于重商主義也。其他以法律制限船主之責任。以及沿海貿易。限于本國船舶之類。更有不勝权舉者焉。 
直接保護之方法。可記錄者。大概如左。 
 
 
 

Page 4

 
 
一補填船主營業上之損失。二政府爲船舶會社之株王制　其配當金。三低利或無利息貸資本與船主。 
四政府負擔焚料石炭之全部或一部。 
五政府擔任船體之保險。 
六免除外國製船舶及造船材料等之輪入稅。七船主負擔之運河料　稅水先案内料。健　保証料。燈台料。　事館手數料營業稅所得稅等。免　或代償。 
八補助金之支出。 
甲郵便物運送助成金此種補助金。對於特定航路。運送定期郵便物之報酬也。平年額若。十或按其里數面支出之。 
乙海運助成金。當國家構戰時。其船用爲補助巡洋艦。船舶特别構造之費用。以時航海　受之損　爲　準。國家支出若干以補助之。 
丙造船奬勵金在本國造船所建造之船舶按其　數及馬力。而奬勵之。丁速力奬勵金。具有一定速力之本國船而奬勵之。 
戊　數奬勵金此種助成金。　奬勵本國船主所有之船舶。按其噸數而支出之。其金年年遞減其船至一定之年齡則廢之。 
已航海奬勵金。此奬勵本國船舶航於外國者。按其航走里數而奬勵之。不問其搭客載貨也 
庚貿易奬勵金。此奬勵本國船主運送石　鐵棉花其他重要輸入品。補其損失而奬勵之。對於輸出品亦同。 
辛要　補助金。此種補助金。　圖本國港灣興盛而設。使外國之定期船寄港。國家支出以補助之。其　使内國船主開定期航路。運送新郵便物。或使其行新航路。或使奇停　　。國家支出之欵。亦稱要港補助金。 
近者。吾國有遣人調查日本郵船會社。并設立中央輪船公司之議。此爲我國海運業前途之一大動機。未可任其坐失也。竊願政府保護奬勵于其上。吾民銳意經營于其下。行使重瀛絶險。軸接艫銜。萬里宏濤。風趕雲駛。以廣吾民之利賴。以杜外國之覬覦海運之權勢胥平。物產之通流無滯。各國之通商大埠。莫不有吾國船舶。擠矗其間。斯可慶已。抑有進者。方今吾國恢復海軍。則海運之經營。尤不可緩。何者。海軍旣備。設有非常。海運之商船。可以補助海軍之不足。用張軍勢。用助軍籌。二者固又有相須相倚之宣在也。易曰。行見乎邇發乎遠。則所以謀海運之發逹者。豈徒爲貿易上之機關。促生產業之增進已哉。願吾國士夫。其三思諸。 
專電 
[電一北京]  
　　海軍處議定需購軍艦須先選定式樣開明噸數由各國公司投標擇物美價廉者購用不得私相攬購致有耗費窳敗之弊 
[電二（北京）]  
　　湘省同鄕京官昨謁徐尚書謂郵部不肯接待湘路代表省人大憤前此鄂路代表爭持之劇烈尚書早已鑒及湘人斷不肯讓居鄂人之後云云徐尚意爲之動 
[電三（北京）]  
　　甘省財政監理官参案度支部查辦甚嚴 
[電四（北京）]  
　　吳軍機尚敢言聖眷亦優惟頗招同官嫉忌擬請退出軍機 
[電五（北京）]  
　　皇太后傳懿旨問鹿中堂疾監國以全愈對太后甚喜命其好好調養速即銷假 
[電六（東京）]  
　　中國觀光團（即盛京日報等所組織者）三十人於西四月十四日晨抵東京東京諸新聞紙皆著論歡迎之謂此第一回觀光團已來希望中國各省之人陸續抵日增進日清二國親善之關係云云該觀光團留住東京須至西四月二十六日始行以便前往各處考察并列席各團體及主要之人之歡迎宴 
緊要新聞一 
[外務部安置已革逹賴北京]  
　　昨日外務部又有電致駐藏聨大臣謂已革逹賴喇嘛探得近日行蹤似將潛回西藏在朝廷整治西藏原與内地無異然該逹賴旣奉明諭即無復位之埋惟如入藏中必須妥爲安置免滋事端請即護送五臺山中令其潛心修養以昭朝廷恩威并用之意（按此節略見前報專電） 
[洵貝勒請免跪拜虚文北京]  
　　前奉特旨廢去滿員奴才名稱係田軍諮處洵貝勒奏請外間有謂吳軍機奏請者實係誤傳此次洵貝勒由外洋攷察回京見各立憲國關於廷見禮節均極尊嚴然又甚簡約因在監國面前迭次陳請嗣後無論大小臣工除朝賀大典仍遵舊制拜跪外其平常陳奏事件請免去各項虚文以歸簡易而得盡言監國頗爲嘉納日前面諭樞臣將此項禮節飭由禮學館核訂統一辦法呈候欽定俾民間亦得一體更改以歸間易至外間謂此事由吳軍機提議者亦誤 
[榮尚轉補禮部之確因北京]  
　　此次學部榮尚書轉授禮部外問傳說不一兹經探得遠因則爲進講歷史忤監國意近因則爲某御史連上三摺奏參一參某學堂畢業考試優劣倒置幾閙風潮一參圖書局所編女學敎科書内有妾之子對於母不必稱母等語名謂不合敗壞風紀一參學部堂官濫保私人至以身家不清之内閣茶役秦某奏補實缺實屬不顧名器等語此三摺雖經留中寛免查究而疎誤之咎 
 
 

Page 5

 
 
實不能辭故朝廷有意將其更動云 
[行政大綱編訂告成北京]  
　　學部署左侍郎李家駒前訂新内閣官制呈由政務處王大臣閱看後意欲修改盡善然後實行當飭該侍郎將各衙門新官制另行編訂行政大綱一部以便與新官制互相參考兹聞侍郎業將行政大綱編竣於日前進呈御覽並分送政務處王大臣各一部以備詳加審閱 
[擴充諮議局彈劾權詳聞北京]  
　　樞府近議諮議局章程第二十八條凡本省官紳如有違法及納賄等情本省諮議局得指明確實證據呈候督撫查辦考原定章程之意本取隨時監察地方弊政輔助上司稽查所不及誠恐各督撫仍復狃於私見并不實行查辦或有敷衍因循等弊殊失原定章程之意擬將原章略爲擴充凡諮議局已指明確證將地方官紳弊端呈報督撫三次並不查辦者准其將一切證據直接呈報憲政編查館轉逹中央政府核辦（按此節略見前報專電） 
[行政裁判期限决議縮短北京]  
　　行政裁判制度照籌備立憲清單宣統四年方始實行前由政府屢次核議縮短期限均未决定兹聞政務處會議資政院已定九月開院在該院祇有彈劾行政大臣之責而無裁判之權如行政裁判制度不立則彈劾終歸無效故已决議實行縮短即由憲政編查館法律大臣參核各國成法編訂行政裁判制度赶於資政院開院前奏請頒行 
[四省新軍會操作罷北京]  
　　政務處以各省陸軍將次成鎭擬將滇閩粤川四省陸軍會操一次此事久經提議現聞政務處日前會議有提出此事者惟世相國謂值兹財政艱窘一經會操必須多費二百餘萬不若從緩云云故此舉已决議作罷 
[商辦鐵路將盡歸官督北京]  
　　郵部徐尚書日前與各堂提議路政關係重要稍一失著枝節横生乃近年以來各省商辦鐵路延誤失機糜欵墮信等弊屈指皆是若不設法締制將來敗壞路政不堪設想　奏明由部派員分往各該省常駐監察其有舞弊糜費等事隨時報部并予以查帳特權以期速成惟不得干與路事云云果爾則各省商辦之路無一不歸官督矣 
[東省續修中俄界約之預備奉天]  
　　中俄界約原定三十年修訂一次現距續修期限不及一年東督錫制軍以界約事大稍一放縱損失匪鮮特委熟悉中俄界線情形各員先行調查一切以備修訂時有所把握已於前日咨商外部允准計奉省派定調查局李總辦家鏊營務處錢會辦鑅吉省派交涉司傅僉事疆黑省派某觀察並由錫制軍派哈爾濱交涉總辦于觀察駟興會同辦理 
[日商逞蠻激成暴動案十六誌杭州]  
　　初三日選舉國會代表會塲秩序末有接議日店實行遷移一條迨代表選畢已届五句鐘衆議將演說一條删除接議是案已誌昨報兹悉當時會衆委託魏君宣讀某君所擬謹告買東洋貨請看之白話說帖一紙内有嗣後有人再向日店購買貨物者當責令巡士拘送警局從重罰辦等語致會衆羣起反對謂貨之購買與否祇可出之勸導不能擅用壓力貴翰香君問此稿已否送由警局認可潘鳳洲言已經該局許可貴云旣經官塲許可人民固可不慮否則徒滋紛擾其時有巡警稽查員褚君博甫起言此節巡警萬難承認緣巡士如傀儡必受上官之命令而後動若照此辦法非但於事無補而大局糜爛必至潰敗决裂而後已某即頓足大怒謂巡警與東洋人究有何種感情乃始終廻護之如果官塲必欲保護吾輩即可不管嗣經沈鈞儒君駁正馬關條約杭州通商之誤會並云今日之會不過商决實行遷移及代表謁院面呈辦法兩條中丞不但贊成並有實行照辦之說如果兩星期届滿各日店仍不照辦即請中座實行照中國法令飭由巡警押遷如日商出而反抗照約拘送領事惟當同心協力堅持文明辦法萬不可輕率暴動致另生枝節等語全體贊成即行散會洋務局王觀察昨已將去年詳撫憲文分送各團體以便公同討論潘紳鳳洲又撰就釋義篇以破日領强詞之謬（其文容續登）此外各團體亦多有擬根據法理說明事實宣布遠近以爲官吏之後盾者聞仁錢兩縣以日前大街及吳山麓黏有匿名揭帖深恐人心惶惶反致激成事變特繕就六言告示張貼通衢其文如下日商在城開店本屬有違約章局憲迭次照會據約爭辨甚詳杭民素稱文明務遵法律煌煌靜候官廳辦理限期遷至商塲嚴禁造謡生事冩黏揭帖荒唐萬一扇動愚民治安攪亂須防守法方爲愛國各人勸戒其鄕愼勿自干重咎其各懍遵勿忘 
[長沙饑民又起暴動]  
　　文滙報載初五日漢口電云長沙饑民暴動城内皆已罷市又電云昨晚長沙饑民暴動衙署敎堂均被搗毁米鋪均遭掠搶商業諸事均已暫停 
西報譯要 
[川滇禁種鶯粟近狀]  
　　字林報載初四日雲南電云是處川滇極邊之會理州一帶仍有鶯粟盛長惟寗遠府以南各地鶯粟田僅見一處 
[代理總稅務司卸任]  
　　又載同日北京電云裴式楷君將於星期五日交卸稅務諸事愛爾干君即擬於是日接任至裴式楷君將入稅務處任 
 
 

Page 6

 
 
事一節並未實定大約係中政府虚邀以示謙禮愛君已於前星期六日抵京 
[京師近事]  
　　聞政務處會議整頓吏治爲現今最要之政務乃詳查上年年終各直省督撫考核各州縣成績仍係按照舊制填報其中多有不實不盡之處擬自本年始另訂考核州縣新章其大略係將各州縣一年行政詳細列表咨報諮議局詳查核奪再行呈部不日咨會各督撫照辦 
　　現所設之海軍處本名籌辦處今該處因奉到憲政編查館咨文又於海軍籌辦處内添設憲政籌備處昨宫門抄載海軍處遞封奏三件内有一件即奏設憲政處之事 
　　海軍處大臣因修築軍港宜與陸路交通聨絡且與海面行船港口亦有關係故於日前與郵傳部會議接連軍港建築輕便鐵路曁擴修行船港口等項工程辦法聞徐尚書現已飭派部員妥議 
　　錦愛鐵路决定借用美欵修築一節迭誌本報兹聞該路權限經郵傳部議定所有購地敷設等事悉由東三省錫制軍經營籌辦并聞該議現已入奏知照東省遵照實行 
　　本年四月江南開辦勸業會關係本國商務實業前途至爲重要聞届期溥尚書擬奏請親臨參觀以資研究 
　　法部與大理院權限衝突一節經法部於正月二十六日具摺奏請劃分當交憲政編查館議核現聞憲政館已將兩處權限議定現正起稿不日即將奏覆 
　　度支部現已議定仿照農工商部學部郵傳部之例每月出報一册名財政雜誌惟章程尚未大定 
　　度支部近電粤督略云貴省擬將大元銀票加蓋戳記改作毫子票等因本部現正釐定幣制此項票紙照章不得再行增發希飭該局毋庸加戳改造又上年本部頒發對照及發行鈔票等項表式令官銀號塡報在案并希轉飭毋再宕延爲要 
時評 
[江蘇諮議局之前途。]  
　　去年江蘇諮議局開會。因議案繁夥。從容辨論。再三審查。以致時期迫促將届閉曾始行呈報。督撫不及於會期内批答。議員不得於閉會後照章申覆。而始發生今日之會。則今日各議員有鑒於此宜赶速妥議。多留餘地以待行政官之答覆。庶乎其可也。 
　　雖然。上届各議員費四十日之心力。而後議决此數十件可行之議案。乃督撫所批准施行者。僅僅此不關重要之四五條。夫以南漕改折。彰彰有利無弊之議案。猶且不能實行。則其他尚何問乎。諸公休矣徒費心力耳。 
[危哉楊晳子]  
　　昨日某報云。漢口鐵路協會張　烈。與湘代表石粟二君。會議以楊度主張借欵。爲社會之公敵不能留容於世。擬將楊　住。（楊現庽漢口迎賓館）開一大會。宣布其罪狀於天下。然後置之死地。刻已派人在各輪船碼頭及火車站守候。 
記者曰。人生所最貴重者。名譽也。而生命次之。今旣宣布其罪狀於世界。則其人之名譽已喪。雖苟延殘喘於世界。特一不足重輕之人而已。必并其生命而去之。母乃已甚乎。矧楊不過一獻議之人耳。而已不能容其身於世界。然則彼主持此借欵實行此借欵者。將如何對付之乎。斯言果確。則非記者所敢知已。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[第一張後幅第二版]  
緊要新聞二 
[郵部不認湘省廢約代表往來電]  
[湘省致郵傳部電]  
　　郵傳部鈞鑒前删電請宣布廢約未奉復示人心惶悚謹公舉曾繼輝粟戡時陳炳煥石秉均北上面謁鈞部代表輿情明日北上謹先電聞湖南紳商學界譚延闓馮錫仁湯魯璠曾熙胡璧陳文瑋龍璋等𧜗 
[郵部致湘撫電]  
　　據湘紳譚延闓等電稱公舉曾繼輝等北上面謁代表輿情等語查湘路公司前據該省全體紳商公舉總理呈由本部奏准派充是湘路業舉總理爲全體股東代表復經本部議可奏派則議辦之事自應由總理代行逹部斷無另舉代表與部直接之理若以該省輿論而言現旣設立諮議局議長亦應遵照章程開議後由議長呈由地方官報部更無紳商學各界舉員代表之文現據電稱公舉代表入都各節本部决不承認將來亦未便接待希轉飭遵照郵傳部漾 
[湘省又致郵傳部電]  
　　郵傳部鈞鑒頃奉撫部交閱鈞部漾電敬悉湘路拒欵自辦萬衆一心函電具在事關全省生命財產非但公司議局始可與聞且公司總理與股東同意電請鈞部廢約旣未奉鈞部明文諮議局議决籌欵自辦不認借欵經撫院據案奏陳奉旨郵傳部知道亦未見鈞部廢約辦法湘人待命已久人心皇皇報紙紛傳益增疑慮不得已電請宣布廢約又不蒙核示若非公舉代表面謁詳陳下情何由上逹現曾繼輝等業已出發務懇鈞部俯賜採納以順輿情大局幸甚湖南紳商學界譚延闓馮錫仁湯魯璠曾熙胡璧陳文瑋龍璋等叩 
[郵部又致湘撫電]  
　　頃據紳商學界譚延闓等電稱湘路事關全省生命財產非但公司議局始可與聞現公舉代表曾繼輝等業已出省務懇鈞部俯賜接納等語查公司係營業性質非股東不能干預旣由股東舉定總理湘路各事應田總理代表股東與部直接今於股東代表總理之外又復另舉代表本部斷不承認希轉飭遵郵傳部感 
[湘省致北京同鄕諸公電]  
　　爛麫胡同禮部曹轉同鄕諸公鑒郵部電不承認代表湘人大憤現代表已出發望合力對部抗爭闓仁璠熙璧璋瑋等徑 
[湘省諮議局致旅奉同鄕電]  
　　奉天自治籌辦處羅宜陸及同鄕諸公鑒湘路拒欵郵部久未宣布廢約現已公舉代表曾繼輝粟戡時陳炳煥石秉鈞北上乞合力電爭湘諮議局 
[旅奉同鄕復諮議局電]  
　　長沙諮議局鑒頃已組織旅奉湘路協會並用會名直電郵部乞速寄章程股票並示近情旅奉同鄕復 
未廢羣情尚疑請速宣布廢約以期集股踴躍旅奉湘路協會熊希齡劉鶴慶劉鴻逵秦覲榮李鴻春李金杜熊大垣張伯衡余煥東林紹敏曾慶榜羅時傑許崇祁姚紹崇蕭仲祁羅永紹楊德鄰 
[湘人討楊度公啟湖南]  
　　公啟者湖南鐵路拒欵自辦萬衆一心乃有楊度條陳郵部主張借欵部辦前見滬報揭載以爲人雖喪心病狂斷不至此頃得京函方知確有是事似此鬼蜮行爲實屬全湘公敵亟宜聲罪致討定於本月二十五日午後二時齊集席少保祠公議處置凡我湘人届時惠臨爲盻并請携此爲入塲劵闔省同人公啟 
[陳賡虞呈請諮議局提議路事廣東]  
　　日昨諮議局因接到陳賡虞請提議路事一函即致書龍參議云頃據陳君賡虞以粤路關繫之重大風潮之劇烈嘱敝局切實維持特開臨時會建議實行查辦之策等語函寄前來查路事之腐敗証據顯然旣由王觀察查覆於前復由袁制府奏陳於後今又奉執事南旋查辦想此中弊混從此可一掃而空兹將該函送請鏡察并希垂敎聞陳函中之緊要處有梁誠生爲粤產身爲贖路之人往日股東憤路棍之專横以爲梁誠望位尚隆舉爲總理將必有遠勝路棍之望何期梁誠任職以來一事未辦路事之叢脞如故路棍之侵漁如故股東譁然攻擊之風潮又起及查出其弊列欵糾參有朝旨著郵傳部切實查辦查張文襄公遺摺亦請飭郵傳部妥籌辦理竊以爲梁誠爲公司總理諸罪之首旣奉嚴諭必能歛抑思過靜候查辦而路事得以整頓乃梁誠當此上下交責之際自知必難久於其位神機獨運先發制人交卸未清率自辭職參案未覆遽報出洋以待罪之人充皇華之選非特逍遥法外直是以罪爲功如此將何以彰法紀更何以示勸懲等語 
[旅港商人請粤督力爭界務廣東]  
　　旅港商人現因葡人違約安設水泡具禀督憲核辦禀云閱葡領先後照會制憲大人之文牘商等讀之似守約而實則違約何也處人則太苛處已則太恕如照會所謂灣仔所設之漁團各局有侵澳門海權請將其撤去又稱查設立一局以保護漁船却在無漁船之地方眞難索解等因制憲照覆葡領詞嚴義正理至明也詎料該領照復以此係内政非外人所能干涉逕將此案呈請駐京葡使與外務部交涉並聲明一復與粤省大吏提及此事各等由噫異矣忖灣仔原屬中國内地實與澳門無涉葡在我國未經允許之海面突設水泡則曰葡國内政我國無得干涉然則灣仔漁苗局此非中國内政而葡國例得干涉之乎又在我領海之内無論安設水泡多少抑或撤除均非違背不得增减改變之約章然則灣仔無論分局多少亦豈得曰違背不得增減改變之約章乎又云我國在澳門全河内管理 
 
 

Page 11

 
 
已三百餘年之久爲各國及我國所公認尤屬荒謬澳門租界我國自有施予之權斷無第二國干預之理三百餘年之久爭佔日多故約章守現時情形以待兩國派員勘定耳澳門租界地形如股前山内河灣仔外海權限分明烏得曰管理全河字樣得毋謀奪海權耶全字固屬含糊河字亦有分别雖當時議定之暫界豈有南北之分而無東西之别乎不知光緒十三年立約光緒十六年即築布沙路其爲增减乎其爲改變乎已與條約大相逕庭矣總而言之文牘往來諸多詰駁似是而非無非陰謀海線夫阿婆石以下青洲以上相距約六十丈適中之海面雖定爲暫界而灣仔河心之水泡直移灣仔岸邊全不提及是南北斜線包括東西灣仔全河盡爲葡有無怪照會所云灣仔在澳門内河並無漁户所有漁户爲現時貴省所要保護者盡屬澳門漁户之語又指灣仔爲兩國所爭之地則海權已全屬于葡蓋由漸而進也葡照外部交涉外部仍咨制憲照約妥商稍一不察每易墮入葡人籠絡圈内遂成鐵案商等用切杞憂迫得披瀝上書伏祈察核 
分類新聞 
政界 
[鄕民因調查户口聚衆滋事鎭江]  
　　鎭郡地方自治近因城鄕清查户口已竣特派員分赴各鄕接續調查詎三月初二日忽有丹徒縣屬南門外各區鄕民因誤會理由不服該會員等清查竟致一倡百和霎時糾集數百人與該會員爲難聲勢洶洶風潮甚烈當塲毆傷會員三人衆鄕愚尚蜂擁不開丹徒縣倪大令聞報立即帶同通班差勇飛速前往彈壓以免釀成巨禍 
[寗海禁種鶯粟之暴動浙江]  
　　浙省土漿以台州爲最前月間經省委知府徐太守恭立會同寗海縣張大令正芬親向各處調查一律鋤拔尚稱順手不料於月晦日行至該縣小黄渚莊地方督同隨來府委營哨分途附近犂除突有石橋莊田墺墺口西角等村地棍吳秀岳葉友槐并命案漏網之陳邦寛即三老本從中煽惑各村數百人拒出十餘里外之石倉墺持槍械迎撲前來徐太守及張大令諸人一時均魂飛天外不敢前進一面電禀省憲告急請示辦理一面函告台府啟太守續啟守接函後卽束裝親詣該處查禁 
[司道府公費業已定議武昌]  
　　鄂省司道府各官現議訂定公費業經擬有數目因司道中有不滿意者故延未出奏刻聞此事巳迭開會議三次始經議决仍照原擬數目試辦三月如不敷用再議增加昨清理財政局特會同各司道具詳鄂督瑞制軍奏咨立案作爲試辦聞須奉到硃批或部議後方能實行故現在均仍其舊惟須將規費查清和盤託出耳 
交涉 
[英領對於撞沉柴船之藉口廣東]  
　　英商泰山輪船撞沉潘義柴船一事粤督昨據粤商自治會禀報業經據情照請英總領事官照章定期訊明賠償撫恤以昭公允現聞英總領事官照復袁督略謂近數日泰山輪船距汕頭附近洋面擱淺全船俱壞船主水手人等因而散去無蹤本總領事是以未能詢明擊撞眞情惟因有溺命情事該輪代表人先後允爲賠償撫恤以示憐憫屍親曁船主如到本署本總領事自即秉公辦理倘不能設法或該屍親以恤欵數少不願收領則恐無别法矣想貴部堂必知先當查明不愼之證據然後可斷咎在何船本總領事雖願爲兩造和睦調停然自治會會董商船公會總理禀詞本總領事意欲駁飭伊等祇聽華船一面之詞遽指爲泰山輪船不愼之據大凡兩船行駛若後船越過前船遇有擊撞不得以此而定爲後船之錯擊撞之後心存仁慈停輪撈救亦未可以此爲自知其錯兩造具聽乃公訊之根本貴部堂此次祇憑一面之祠照請勒令該輪船照數賠償與該會董總理之偏論相似本總領事實以爲憾 
[黑撫愼重蒙古交涉黑龍江]  
　　蒙古地方久爲各國人視線所注故近來遊歴該地者絡纆不絶而交涉亦因之而起黑撫周中丞擬於蒙古地方凡立有專衙者均於其内添設交涉股以便接待外人辦理交涉事項已派交涉總局到蒙古地方調查辦理 
軍界 
[鹽勇捕鹽釀禍之眞相松江]  
　　鹽捕中營領哨李弁於初二日在南匯城南十三里打鐵橋地方因捕私與鄕民交閧起釁原因紛紛傳說不一據物人言舟載砂泥據鹽勇言第一船確載沙泥第二三船均藏私鹽外舖泥沙兹悉鹽營弁勇因近日私鹽太少疑販户秘密遂由吳家興李蘭亭兩領哨會商擬向產鹽左近爲抄港之舉遥見有重船駛過李登舟查詢果均砂泥當即放行第二船至亦如之吳疑李係本地人或有通情之處第三船到吳往查搜吳部均操皖音一言不合遽爾交閧該處在南匯城南十三里六灶地方附近鄕人聞聲麕集互抛磗石吳懼出鎗恫嚇誤傷一鄕人足踝當塲倒斃惟時鄕人愈聚愈衆磗石如雨李極力勸阻頭部亦被擲傷艙長何桂芳所駕之槍艇被鄕民拆橋壓沉何泅水逃脫失槍一枝鄕民鹽勇彼此互受損傷初三日南匯畢大令親帶砂泥船户葉小弟及地保到松謁見戚太守面禀情形聞死者已經驗明由紳董收殮太守飭查明失槍交還許不根究死者另飭畢大令墊欵撫恤吳弁釀事查明懲治 
[新軍慘殺良民紀山西]  
　　山西文交兩縣禁烟民變新軍統帶夏學津慘殺各節迭誌前報兹悉當日夏軍强刦姦淫無所不至有某甲之女年十七八許被兵士多人輪姦數日臥病將登鬼籙又有某乙之新寡婦被兵士輪姦憤極自縊幸爲伊翁瞥見救免并聞兵士開砲時愚民不知槍彈能放多遠且不知從何處放出只見人皆倒地視之已死相與涕泣而歸不敢領屍後檢之有年二十許上下之學生懐抱敎科書數册從學堂歸者亦被此慘禍云 
學務 
[法政學堂之怪現相安慶]  
　　皖省法政學堂今歲續開二班仍於夜間授課兹聞於二十九日有學員張兆桂到堂在所認定坐次將名牌書具安置妥畢詎有後到學員鄧元鑑强踞張之坐次因此互相衝突竟致用武張之頭顱被命擊破登時血流如注張負此重傷投鳴該堂監學 
 
 

Page 12

 
 
而監學不置可否刻聞張已據情禀請上台究辦未知將來如何了結也 
[嘉奬辦學認眞之堂長長沙]  
　　寗鄕縣周君震堃曾充該縣玉潭高等小學堂堂長極力整頓頗著成效昨將整頓各條禀呈學司奉批示云該生前充該縣玉潭小學堂長一切整頓辦法分管理敎授兩部分力以端正趨向整齊學科爲宗旨如拔除姑息病根講求禮節考核學生品行各條於學堂管理通則尚知恪守如各級課程分科委託定經學鐘點劃清年級實結分數各條亦皆遵照定章實事求是致於消融畛域禁干涉詞訟各員受堂長商定歸併財政權各條則又於管理敎授之外爲各員紳等痛下針砭共持公益具見該生辦事認眞不避勞怨深堪嘉尚惟監學暫派專員一條查定章高等小學堂長以下止有董事司事各員並無監學名目即使學生衆多照料難遍亦應責成董事各員經理毋庸另設專員免致填造一覽表時有名實不符之弊又學生罷課自有一定規章毋庸另擬辦法此外各條仰寗鄕縣體察情形分别遵照切實辦理並查明該核堂長本年係何人接充該生因何辭退各緣由據實明白禀覆核奪該縣交替不遠並仰代理張令遵照又聞於禀内旁批甚好應奬藉之並札縣知照云 
實業 
[咨查永七鹽廠辦法章程全案天津]  
　　直督札飭運司曁水七鹽局文云准浙江撫院增咨開據浙江鹽運使王晵平詳稱上年十月十六日奉批本司詳請咨取永七鹽廠章程並飭岱局等妥議覆辦由奉批據詳已悉仰即轉飭查明覆核詳奪並候咨請直隸督院轉飭長蘆運司抄案覆浙另發仿辦繳等因奉此當經本司分飭岱山鹽局曁諭杭嘉松三所甲商一體遵奉憲批詳細查明禀復察核詳辦在案迄今日久未據該局員等查明禀復除再由本司分催復辦外所有永七鹽廠章程迄亦未准抄案復浙理合詳請仰祈察核再行轉咨直隸督院飭令長蘆運司迅將全案抄錄復浙發司以憑酌核辦理實爲公便等情到本大臣據此除批示外相應咨請爲此合咨貴部堂請煩查照飭令迅將永七鹽廠辦法章程抄錄復浙核辦望切施行等因到本督部堂准此查前准來咨業經轉行在案兹准前因合行札飭札到即便查照辦理 
[委赴南洋研究賽會事宜天津]  
　　直督據直隸協贊會出品協會協理錢道寳書禀稱此次南洋賽會爲吾國創舉國内實業各界及各國來賓蒞會參觀至時必有研究問題各省非得預派專門之員赴會考察不足以資輔佐而崇會務查有職會坐辦商科舉人鄭釗殫精商政學識閎通在會襄理各項悉合機宜深資臂助可否仰懇憲台加札先行派赴南洋研究各項爲賽會時之預備至會中編輯事宜應仍照章遴派專員分期編訂可以隨時函商辦理是否有當伏乞訓示祇遵等情當即札委該舉人前往南洋會塲商榷一切以資得力 
雜記 
[紳界之黑暗觀杭州]  
　　紹屬嵊縣户書蔡之邦家頗小康素與紳界反對羣思傾軋舊冬由夏榮領銜聨合四十餘人上控撫院誣該書僞印私徵增中丞以事關徵糧舞弊精節較重嚴飭臬司澈底查辦夏紳等探確内容嗾其同類向蔡恫嚇謂現在功令森嚴一經到案例應擬斬爲今之計汝能拼當二千金吾輩當極力代汝斡旋蔡母年已七十聞此惡耗寸心如割不容其子出面拼命張羅如數交割自謂必可保全不料紳黨中分贓不匀仍暗用夏紳銜名二次赴省催控要求提省電札到縣追查前欵妄稱某學堂幾百元某善堂幾百元早已分撥殆盡蔡母以人財兩失一急而斃幼孫因病繼逝蔡之邦以家破人亡悍然赴省投到兩次向撫院喊冤發交杭州府疊次研訊實係預用空白並未僞印私徵夏太守允爲伸理並追賄洋一再電飭施令嚴提原告而夏某自知情虚匿不到案並於前日濳行到杭意在運動彌縫事爲蔡妻訪聞跟蹤繼至知夏某寓居上皮市剩縣試館昨日下午密往守候一面託親友馳報府署三句鐘時夏果出門當被蔡妻在門扭結崗警不知强爲排解館中同鄕袒夏居多尚敢妄用壓力幸府憲派差繼至當將夏紳帶署發押待質 
[警局之圓光談杭州]  
　　杭州警察總局某科員前日因上城某街失愼怱怱更易制服督隊馳救時將金錶一枚丢置臥榻及公畢冋局此錶已不翅羽化遍索全局杳無痕跡若云外賊斷不至僅竊一錶此中疑團解釋不易而同事輩又因迹涉嫌疑力求破案明知勞動探訪員於事無補昨日特請梅花碑某術士到局圓光香烟繚繞鼓鈸齊鳴據童子報告謂係一着軍服而秃頂之人下着軍靴並不佩刀等語細究是人實係該科員公畢入室之模樣自竊人竊聞者咸相視鼓掌不置噫奇矣 
[尹胡治蹟較之東坡何如陜西]  
　　陜西鳳翔自昔有名宦蘇東坡者曾治斯郡至今稱道勿衰庚子後秦中創籌鹽稅並鐵路畝捐兩欵關乎新政命脉甚鉅嗣以該郡匪徒首發大難事遂無成當日立削禍苗辦理敏捷者爲尹昌齡太守頃尹已摺京兆繼其後者爲胡微元去年到任後即獲當日脫逃匪首李渚娃詎匪徒復於正月間膽謀刦獄胡太守已於本月十七日禀明正法萬衆稱快 
清談 
[龍華孤兒院落成感言]  
龍華孤兒院今日慶落成矣。吾爲一般同胞之孤兒。以手加額。頌海内大慈善家大熱心家不置。 
雖然。學生之品格。至尊無上者也。而孤兒敎育。則又占敎育中最高之品位。享全國大熱心家之盛名。爲中國二十一行省提倡慈善宗風。以　盲啞敎育白痴敎育之先聲。宜汲汲焉以保守其資格。尊重其價值。養其廉恥。導其彝德。爲孤兒造幸福。爲同胞謀樂利。愼勿以經費之小節使僕僕于游觀之地。斯可耳。 
[紹介新著]  
處此商業競爭劇烈之世界。非大發宏願羣相研究。不足以謀商業之進步。而與世界各國相抗衡。非先有　關雜誌。爲研究商業之資料。不足以啟發商人之知識。中國商業研究會諸君。有鑒於此。爰先組織一月報。逢晦日出版。在商務印書館發行。聚海内外實業鉅子。經濟名家百數十人之調查研究。而後成此偉著。凡内外商產商情商港商政各種重要問題。罔不發揮透闢。誠不可不讀之書已。 
雜著 
[伯利博物院銅柱談]  
　　近有人自瀋陽來者謂少時讀曲園雜箸。盛稱光緒十二年吳大。澂　琿春勘界時建立之銅柱。謂可與仗波銅柱　先輝映。心竊偉之。及來東。詢之東人士。則此柱下落。無人能言之者。去冬友人從伯利回。言在伯利博物院。見銅柱赫然在焉。蓋俄人竊負而去者。咸豐八年前。馬䭾界碑。遺事不遠。不謂俄人長技。至今猶爾爾。然吾國邊事墮壞。實亦出于情理之外。豈但。銅駝荆棘。令人生嘆哉。碑又。云（彊域有志國有維此柱可立不可移）凡十四字。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[駁江督張奏淮鹽行銷二成復價已提作海軍經費請免予提充路股摺並發起請全省士紳公同集議力謀抵制期復原案以全公益啟]  
　　敬啟者湘岸鹽斤規復錢價一節去歲曾由省會諸紳呈請撫台江督核减牌價以蘇民困同時初選當選人合詞函致黄侍御笥腴懇代奏請提充路股以濟要公業經奉旨該部知道在案及議局成立撫台發交湘路限年赶修案議局公同議决籌欵案内亦以此欵提歸路股並請撫台上奏咨請江督飭撥各在案諸紳請减售價體恤貧民最爲正當之舉議局則以路關至要拒約自修與其另設名目圖集鉅欵不如暫仍舊貫以重要需辦法雖似各殊而應减應提大旨固無不脗合也乃减售無聞需欵甚急鐵路公司忽奉部文謂規復錢價一項現由江督奏請二成復價已提作海軍經費餘津貼鹽商請免予提充路股奉旨該部知道等因當經錄取原奏詳加考證是張督朦蔽朝廷庇徇運商蔑視五省輿論破壞全湘路股其紕繆爲已極矣今就原奏依次駁議務請諸公共伸義憤設法爭回現在則裨益路權後此則減輕民食兹將原奏及駁議列後尚祈匡所不逮 
　　原奏湘岸鹽價於同治七年因銀價日昻前督臣曾國藩酌定每百斤減去售價銀三錢在鹽釐内扣出一半運商本利内扣去一半嗣於光緒二十一年因錢價日昻先後將所减三錢一律規復三十一年前署督臣周馥以錢價跌落商利尚厚將復價提回八成充作練兵經費尚餘二成迄未收復 
　　駁議同治七年前鹽督曾因銀價日昻每兩兌錢至一千六七百文商利過厚特酌減售價三錢分鹽釐商本爲二事鹽厘屬之公欵提復一任江督主持若商利則屬四岸食户口分必隨銀價漲落以定減復銀賤督臣不得庇民而病商銀貴督臣亦不得庇商而病民固欽章所謂隨時價售買而去歲諸紳之請減復價議局之提充路股皆本此意也以故光緒二十一年銀價驟落每兩兌錢一千二百數十文遂規復原減售價之半二十九年錢荒更甚每兩僅兌錢一千一百三四十文又規復原減售價餘存之半原減三錢至此全數規復矣三十一年錢價稍平每兩兌錢一千四百文左右前署鹽督周因籌練兵經費以商利稍厚特提鹽厘充用並指明爲二十九年規復之欵其電前運司恩文謂應歸鹽釐之欵暫行貼商本屬格外體恤支癇兩年運商得此津貼獲利甚鉅此本公家應取之釐自應歸還公家之用速諭四岸運商將同治七年份鹽釐所扣之欵一律歸還鹽釐又批駁運司代商减免禀詞謂二十九年份所復岸價津貼商人兩年所失已在百萬以上所請應不准行復經運司禀求奉批原定之數暫先收八成其餘二成暫行貼商俟後察看商力如何再行斟酌辦理通觀周督電批專指鹽釐並扼定二十九年規復之欵絶未提及原减運商本利内之一錢五分蓋自二十一年規復之後至今全未提最今張督不顧前案朦蔽朝廷上負欺罔之愆下爲掩飾之計而不知鐵案具在無可改移其紕繆一也（未完） 
各省籌辦地方自治 
[江蘇（金山）]  
　　金山縣屬東一鄕選舉於二十六日投乙級票二十九日上午開票當選六人葉心巖二十二票沈宗權十七票陸丙炎十六票顧箴言十三票沈成章十二票沈兆霖十票二十九下午投甲級票投畢即開當選人六名馮國楨三票沈慶芳二票奏景崧二票蔡士仁二票姚其廉二票楊履吉二票 
本埠新聞 
[工部局對於龔三郎案之機會]  
　　西四月七號 
即華歷二月二十八日領袖領事比總領事薛拂爾君致工部局總董藍台爾君書云接奉本月四號來函呈報縣署近案即將原函轉逹領事公會會員數人相應示覆即希察鑒爲荷 
西四月四號即華歷二月二十五日工部局總董藍台爾君致領袖領事比總領事書云會審公廨近有一案須使領事公會注意者罪犯龔三郎因犯戳斃婦人之罪移交城内以便定監禁五年以上之刑罰不意已在該處逃逸此案本埠華報紀載頗詳兹再奉上巡捕房報告一份以便於各報登載之外益可得聞事實之詳焉工部局今乘此機會不得不表述意見者目下正宜更行努力恢復會審公廨舊日辦案之權一切控案除須受死刑或流刑之外應均由公廨訊斷時機已至萬不可失今租界之中中國居民日臻繁盛外人商業利益亦日漸發逹足徵會審公廨爲控告華人商務訟案及巡捕並刑事案件唯一之法廷其關係之重大盡中國之審判廳無一能及之者按目下會審公廨之制諸不合格一如其陳腐紊亂之律例一如其委官塲之態度不啻爲上海縣之分審處且如其限制無笞責罪犯之權而租界隣近之各小衙門仍以此事爲處治刑犯之要法勢必益見廢弛種種細情不堪盡述以上所舉各節僅爲上海會審公廨應即改制最近之明證耳本局同人上書陳述此事之志擬請領事公會以剛强之諫諍逹諸北京各公使危詞警告目下華官對於會審公廨之態度勢將引起重大之事端並聲明再無如目下之佳機可以逼促此事獲滿意之結果者不勝感禱之至（譯工部局議事報告） 
總商會議董公留新協理 
[邵琴濤辭總商會協理函]  
　　總理議董鈞鑒松以菲才謬被寵舉揆諸公誼義不容辭惟是綆短汲深學疏任重事理旣不自信公牘尤非素諳若不自量度覥顏竊位必將於商會進步諸多窒礙且松依人作嫁俗務覊身歷年隨諸君子後已多溺職今再濫竽協理之職則叢脞益甚負疚愈深敢布區區謹辭鼎舉尚祈俯鑒下忱另推賢者不勝銘感之至 
 
 

Page 19

 
 
[商會各議董公留邵協理函]  
　　敬復者日前由會中傳示台函以事繁鮮暇囑另推舉仰見鄭重會務謙抑爲懷展誦之餘同深欽佩伏念上海爲中外互市之區商會有提倡維持之責我公才大心細處事明允久爲商界所信服上月各業投筒公舉惟金翁與執事得票最多尤足徵商情翕服衆望咸孚而弟等之續行推舉亦即憑衆情所歸者爲依歸耳前因金翁電部辭任舉公總理推崇之心溢於言表是以未敢率復昨奉部電飭轉致金翁母得固辭則協理一席非公莫屬尚祈俯念公益勿再謙辭除俟奉到部劄再行公請示期蒞會以備歡迎外謹此奉復 
[整頓牙捐辦法]  
　　日昨上海縣出示云案奉府憲戚札奉淞滬釐捐總局憲札開奉護撫部院陸批崇明縣詳奉飭整頓牙捐崇邑應須因地制宜擬陳辦法請賜示遵由奉批牙户領帖議取同行保結所以杜虚本傾軋之弊然同業把持壟斷暗損牙捐亦在意計之中故蘇屬原詳有商會秉公攷察之說是此層早已慮及惟來詳研究商情推敲入細之言娓娓所論似不無可採本護院酌核審度此後增設牙行先取加戳保結應以殷實商號爲主不必拘定同業但責成商會攷察照章報縣請帖以杜流弊希淞滬釐捐局移會蘇牙釐總局核飭遵照並通飭各屬一體遵辦具報曁移會農工商務局查照等因到局奉此查此案前據並詳業經批示在案奉批前因除分别移行外合抄縣詳轉飭等因到府奉此合就抄粘轉飭札縣一體遵照辦理等因到縣奉此除照會商務總會隨時攷察並傳知各牙商遵照外合行出示曉諭爲此示仰合邑商牙人等一體知悉嗣後如欲增設牙行捐領帖示先行取具殷實商號保結不必拘定同業並陳明欲領何項何等註明籍貫年歲保圖牌號自具切結報縣請帖由縣核准給文持赴淞滬釐捐總局捐領以杜流弊而免壟斷 
[上海孤兒新院定斯行落成禮]  
　　上海孤兒院原設於城内火神廟西首雨化堂舊址嗣因報名來學者日衆院小未能容納爰於去秋由各善士集捐購龍華左近之地二十畝蓋建新院大加擴充現已告竣擇期本月初七日下午二時由會長具柬敦請官紳商學各界蒞院行落成禮以誌盛舉聞院内鑄有銅模四字曰如保赤子請何範之先生開　以表各善長之慈愛云 
[引翔港集議組織商團]  
　　引翔港福昌土行被盜刧搶後鎭上各商民咸存戒心前日下午元豐當鋪裕大醬園永裕祥油坊等大小商號共三十餘家在厚仁善堂開會集議僉以邇來該處盜案疊出實由捕房派捕太少且無通信機關遇有盜警居民無力抵禦非組織商團不足以衛閭閻當經衆商議决暫雇團丁十六名通宵梭巡外一面禀請工部局添派巡捕協力相助以保公安 
[滬道飭查爭嗣用强案]  
　　滬道昨批金彩山禀云金梅生爲金唐氏生前立定之嗣且經親族公立嗣據禀縣備案金葵卿何得於唐氏身故之後妄圖事爭且該縣亦知嗣據出自親族公議不便因一二人之私見置衆議於不論　以旋經聽憑胡董一人之言批令改繼爭繼之人致演出用强紏搬種種惡劇辦理殊屬不合仰松江府迅即飭吊縣卷詳核案情一面密查所控賄串朦復紏搬各節是否屬實分别擬議復候核明飭遵母稍遲延抄粘繼書各件曁親族沈榔卿等公禀一併附發 
[提審分防廳誣陷鄕民案]  
　　高橋鎭鄕民朱棟梁前日投縣喊控分防廳許司官誣陷伊子朱全全爲盜許少尹亦於當晚將全全送縣等情已紀前報前晚田大令審訊朱棟梁伸訴前情其子朱全全供小的與父世居該處念二保三十五六八圖耕田度日並未犯過一事去年十二月念六日有盜匪八九人到鎭上向徐姓所開之花米行刧去銅元十餘千文當時有隣居周炳元聞聲出爲捉拿盜等拒捕用鎗將周札傷遂即遠颺事已相隔一年今周傷已愈挾小的與伊有隙到徐某處硬作見證誣指小的在塲同搶到分防廳司署控告許少尹不問細情贓證一味嚴刑將小的重責五百板收押署中需索賄洋八十元自正月底收押到今已有一月有餘因此父親情極投案禀陳求請超雪現下硬作見證之周炳元亦已知悔情虚不敢到案作證求鑒大令以事無贓證判交保候查明再奪 
[赤脚訟師釘鐐]  
　　昨報紀著名土棍錢昭榮自奉田大令訪拿到案出示招告受害者紛紛投控前晚田大令傳招告具禀之華炳興姚海和等與錢質訊華等伸訴錢昭榮平日搶孀逼　滋詐鄕愚自稱赤脚訟師串同唆訟受其害者指不勝屈今蒙訪拿嚴辦閭閻可以高枕錢昭榮俯首無辭惟求恩宥大令判用巨枷將錢昭榮枷號發頭門示衆因其在改過局連次逃逸並諭加釘脚鐐 
[旅滬寗波同鄕會成立]  
　　昨日爲旅滬寗波同鄕會開幕之期由發起人施嵋青錢逹三朱子奎謝蘅牕陳韻泉演說結社宗旨於聨絡鄕宜力謀公益調查實業排解爭執諸端尤爲再三注意故一時之願爲會員解囊捐助者頗衆吾甚願甬人發其端各界繼其後庶不致貽外人散沙之譏也 
[此亦對付之一法]  
　　英租界虹廟弄全生木器店歇夥張金海前在南市泳泰吉行購得樹料付以全生本票一紙洋三十元迨往收不認經該店主張嘉潤將張扭控公廨尚未訊結前日泳泰執事人王春才串令某甲至全生購買三十餘元之木器先付定洋三元及將貨送到南市即將原票付給以致口角扭控工程局訊得王不應購物退票着先還洋十五元俟公廨訊明張金海案情再行理處 
[城内]  
　　發給信義儲蓄資本○昨日縣署傳集信義銀行儲蓄各户到案發給儲蓄資本田大令已奉到上憲核准因現下欵項未齊先行發給六成其餘四成欲俟再爲詳禀督憲請示再行擇期給發各儲户之代表蔡明德昨日到縣由大令飭派家丁協同蔡君按户　發其所用登報具禀各費皆由蔡君墊出此次發款聞蔡君云各户如願肯貼償者不論多寡籌還一二如不願者亦不相强 
[老婦果死於病歟]  
　　前日上海縣接得台州公所董事來函報稱台州人黎錫好年已老邁身患疾病在八仙橋西行走當被落差之安南巡捕不問情由將黎痛毆旋即斃命將尸舁送城脚輔　分局求請勘驗大令准詞昨日帶同刑仵人等赴法界輔元堂驗得黎係患病身死惟頭面上擦　浮皮並非致命之處大令諭飭該會館備棺收殮候查明再核 
[醫學研究所開會]  
　　上海醫學研究所定期每月初一日開董事　初十二十日開研　會今於三月初十日下午四時先爲已故 
 
 

Page 20

 
 
董事汪君啟綬開追悼會五時接開常會併聞河豚一物近來中毒甚多垷該所新近研究出一種簡便治法用田中新鮮元麥連根帶葉搗汁數盌灌之即可立愈中毒者盍一試之 
[蟻媒紏搶孀婦]  
　　馬橋鄕人華土金前日投縣喊控蟻棍唐阿莊紏衆十餘人將小的之寡媳陸氏搶去當即偕同村人帮同追獲搶回爲取求請提究大令諭飭補詞候核 
[法華司函送流氓]  
　　法華司函送著名流氓顧全和到縣謂據虹橋鎭區董顧君等禀稱顧全和專以魚肉鄕愚拆梢滋詐近又紏衆行兇等情因此准詞派　將顧提案訊係實情爲此送案請訊大令諭飭看管候訊 
[逃犯仍未拿到]  
　　脫逃枷犯龔三郎之父友郎前月被捕頭徐又捉獲後帶至　明原籍尋找伊子至今未獲昨日又將友郎帶回上海禀復大令仍飭該　將友郎帶出指　南市 
[私質警裝]  
　　總工程局一百十七號巡士周長生私將局中所給警裝内之皮鞋皮靴携出質錢被警務處巡員查知責令如數檢交再行報告局董斥革以肅警規 
[如此黑暗]  
　　前晚九點餘鐘總工程局前所設之電氣燈因積塵姤忽然電氣外溢燈罩爆裂烈火四射致將電線燬斷幾肇禍端幸由門崗巡士設法救　昨已報請電燈公司裝换 
[移吊賊贓]  
　　公共租界老巡捕房派中西探帶同小竊陳祥寳等至工程局禀請協探至乾茂押店吊取綢被一條即將原贓交來探帶回歸案訊辦 
閘北 
[女壻呑產之權力]  
　　住居胡家木橋之朱根生投巡警總局禀稱有父遺地契一紙寄存伯父朱金寳處被伯父之長壻殷松松呑没向討反被紏黨兇毆　爲提究等語昨奉孫裁判提金寳訊鞫所供與根生相同質之殷則一味狡展判殷收押限三天繳到地契再核 
[經租帳房之權力]  
　　南林里徐炳記小木作主徐兆炳昨投四路一區禀稱房東　記帳房去年因索小租洋三十元不遂至四路二區誣控欠租詎該區門差不問虚實將身拘押數時並勒令具結限七天遷移以故情不甘服求恩作主巡官飭徐退去聽候傳訊 
[私熬土渣違章]  
　　蔣金仙在三路境内租賃房屋私熬土渣由德巡官移解總局昨奉孫裁判提訊蔣供在王某處爲夥刻王已經逃逸官判蔣押候覆訊 
[捕夥剝人衣服]  
　　汎捕夥王生即小蘇州史榮前日向枷犯吳生全林厚才勒索規費正在剝取吳犯衣服被四區黄巡官查見以該捕夥膽玩已極即飭崗巡拘局押候嚴辦英租界 
[定貨不出]  
　　英商立德有限公司控益昌號主沙養瑜不交承定花子一案昨日午後由廨會訊原告延愛理司律師到堂譯稱立德公司向沙定購花子因被告至期不交以致停工十天各項開銷約洋三千元並虧損洋一千餘元兩共計虧洋四千餘元應請訊追訊之沙亦延律師德雷司上堂代爲辯駁良久寳讞員核供會商英繙譯官廓君判沙交原保候再復訊核奪 
[假飾求質]  
　　徐正卿董吉安因將鍍金銅質押髮至河南路萬濟典舖求質當被櫃夥察破鳴捕拘入拘房昨晨解廨訊係事出無心姑寬利各押一天押髮充公 
[串匿寡媳]  
　　西鄕七寳鎭老婦王張氏控親串石氏與夏朱氏薦頭洪寳泉串匿寡媳王石氏一案由探將被告三人查獲昨解公廨請究王張氏投訴寡媳於本年正月二十六日由媳父之妹石氏挈同來滬帮傭因被串匿求究石氏供稱係婦人帶　由夏朱氏作保托二馬路薦頭洪寳泉薦於某烟紙店帮傭當日確交夏朱氏領去是實　之朱氏與洪均供不知王石氏下落孫襄讞得供會商美副領事海君判朱石兩氏交保限一禮拜尋交王石氏洪暫行開　候訊 
[故違堂判]  
　　　正祥因造屋不砌溝渠被工部局查見違章將辛傳至公堂訊判罰洋六元充公着速砌造在案因辛違諭不遵於昨復經捕房將辛傳案請究德襄讞會商美仇副領事以辛不應故違判押　兩禮拜照章砌造開釋 
[接客違章]  
　　鼎陞棧接客譚阿泉高陞棧接客孫應堂均在馬路接客違章由捕查獲昨解公堂訊明判譚罰洋二元孫罰洋一元一併充公均着帶回捕房攝影開釋備查 
[措單不贖]  
　　姚協亭控朱雲亭　單不贖一案於昨由探傳至公堂判候過堂訊理 
[乘間竊物]  
　　山西路某香粉店夥張福卿控袁德生以購物爲由乘間　取洋三元鈔票洋五元等情由　將袁查獲昨解公堂訊究知袁係過犯判押兩月出境抄獲之銀表充公 
[庽主控車夫]  
　　車庽主張阿四控東洋車夫林阿三朱阿四租車被失車輪上象皮並欠租洋四十五角等情昨將二人解奉公堂訊明與林無干開釋判朱交保還洋十四元分限三個月拔清 
[妓女控女傭]  
　　妓女彩霞閣控女傭王銀香竊取珠飾等物一案　奉公堂復訊屬實判王押女所三禮拜以儆 
[竊衣]  
　　俞馮氏控王月生竊衣十三件等情昨由捕房將王獲解公堂訊供屬實判押兩禮拜 
[竊鐘]  
　　金榮堂因竊郁朝高家報時鐘由探查獲昨解公堂訊供不諱判押三禮拜 
美租界 
[扣留衣服]  
　　密勒路三百十二號俄妓某因欠唐順興成衣店工洋念餘元被唐扣留衣服一件昨妓向取互相口角扭訴捕房捕頭命兩造自赴俄領事署禀控 
[愛子何往]  
　　粤人陸某住居吳淞路六百四十四號昨投捕房報稱伊子阿根前日出外不歸請爲查緝捕頭准之 
[車夫行兇]  
　　北蘇州路某鐵行夥曹秀連昨雇高阿全王阿二之二小車載運貨物論價口角被高等兇毆由印捕將二車夫拘入捕房押候究辦 
法租界 
[賣良爲娼]  
　　拐匪趙連林去年將徐新桂妹誘來上海託蟻棍張立本即張小春同戚楊星泉將女送入小東門楊麻子花烟間内爲娼當得價洋二百四十元旋爲女家屬訪悉來申報捕將女提案給領後復在原籍將楊緝獲送押丹徒縣署一面備文飭探孔慶江投廨派探協將楊張一併拘提公堂聶司馬提訊楊龜禀稱自該女領去後身價洋當由張小春出立二百元借票一紙現分文未還並非拐來司馬以此事俱張一人經手判交孔探帶回歸案質訊楊龜父保聽候示核 
[出不符]  
　　泰培洋行西人控大源公司承定之青油因與原樣不符不願成父請提該公司經手人徐仰雲追還定銀等情經聶司馬准詞提訊原告當將貨樣呈示比較果係顏色歧異且尚在期内具控應准取銷商之顧副領事判將此議作爲罷論並令徐交保　十四天將定銀交案給還原告了事 
[行駛快馬]  
　　馬夫張阿東前日行馳快馬在新租界爲九十八號捕查見指示停車不　立即吹號通知他捕同吹警笛詎張加鞭疾奔向英界逃去幸該捕認明車上號碼禀由捕頭飭票傳廨張飾詞諉卸判罰洋十元充公以示懲戒 
[撞損電車]  
　　十七號電車司機人投廨控稱三百七十五號馬車前日在途行馳不照定章致將電車撞損求　飭提車夫嚴究即經中西官出票將該號馬夫顧阿夏至廨研詰據稱並無此事並稱小的所駕之車係是四輪皮蓬原告所指是有玻璃窻之輪車求察中西官以所供各歧判　去候查明再核 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[安徽巡撫朱家寳山東巡撫孫寳琦奏查覆安徽鹽局委員祝雲翔等叅欵摺]  
　　奏爲遵旨查明安徽宿州鹽局被參各節據實覆陳恭摺仰祈聖鑒事竊臣寳琦查接管卷内宣統元年五月初八日承准軍機大臣字寄奉上諭有人奏安徽宿州鹽斤漲價鹽局各委商同知州改折銅元紊亂部章勒令加價短秤據實糾參一摺着朱家寳袁樹勛按照所參各節確查懲辦據實覆奏毋稍徇隱並將該省鹽務妥籌章程辦理以恤商民原摺著鈔給閱看欽此等因遵旨寄信前來當經前任山東撫臣袁樹勛一面恭錄咨會一面札行鹽運使南運局並會同臣家寳遴委妥員前往確查禀覆袁樹勛未及核辦卸事臣寳琦到任接准移交因各該委員禀覆情形未能盡符當復函商臣家寳分委安徽試用知府張茂鏞懷遠縣知縣李維源山東候補知府陶鎔偕往宿州調閱卷宗延訪紳董將指參各節再行切實覆查務得確情去後兹據禀覆由山東鹽運使會同南運總局核明具詳前來臣等覆加查訪證以卷據如原奏鹽局委員祝雲翔假公濟私希圖自利並未奉有山東撫臣公文自行張貼告示朦請山東撫臣出示曉諭銅元購鹽改七五折一節查宿州分局從前爲南運著名暢銷之區在銀價减落之時每包售價除支銷外凈賸制錢二千上下可易庫平銀七兩數錢提解總局撥還運本及支撥賠欵兵餉等項近自銅元充斥銀價驟昻制錢十千僅易銀五兩有零而總局籌撥賠欵兵餉等欵不能减少仍飭按六兩四錢提解以致局員賠累難支迭次辭差前代理鹽運使已故道員陳炳文督辦南運謂宿鹺如不變計課欵日虧將無底止詳准前山東撫臣袁樹勛仿照長蘆成案銅元按七五折收希圖補救並委候補通判祝雲翔携帶曉諭改折告示往接局務祝雲翔於接局後意謂銅元改折直東俱已照行宿州似應一律遂未與地方官紳會議即將告示張貼並自出條示每鹽一斤售銅元六十二文制錢則照舊四十七文於是紳民大譁經知州張守誠會商停辦祝雲翔亦風聞外間有傳單聚衆情事當即電禀總局停止改折復經照准是銅元改折係東省通綱行使銅元地方仿照長蘆辦法並非出自祝雲翔私意原參謂　奉公文朦請出示希圖自利自係採取一面之詞未悉直東鹽務成案又原參祝　翔飾非自掩電禀東撫謂銅元改折奸民藉此搶刧五處鹽斤損失甚鉅請兵彈壓一節查祝雲翔停止改折以後該州知州張守誠即出示曉諭惟距城較遠子店辦理未及一律而鄕民又爲傳單所煽惑於是齊至城局爭論滋閙愈聚愈多適有地方痞棍溷迹其間乘勢毁門拆窗肆意搶奪不服地方官彈壓以致南坪符離湖溝夾溝時村等處子店相繼被搶鹽斤衣物損失甚多臣家寳接該州電禀後即飭該牧會同巡防營協力彈壓解散復經祝雲翔電禀前山東撫臣袁樹勛前兩江督臣端方飭派馬隊前往彈壓始漸解散一面電委前山東曹州府知府丁鏜往接局務並委登州府同知鮑忠瀚查騐被搶情形據報五局被搶鹽三十八萬八百九十二斤制錢一千七百餘串衣物在外開摺並取具司事切結禀呈在卷事後紳董雖云查訪並無若是之多且謂其中有司事虧空藉此出脫者然不能指出確據始有減折認賠之議維時鄕民痞棍連日滋閙未能設法解散祝雲翔不得不電請派隊彈壓原參謂其意欲殃及無辜取巧脫卸似係事後苛論又原奏接辦局員丁鏜揑禀鄕民滋閙由商務會長周召棠等煽勳意欲藉索乾修一節查宿州商便係張正本充當董事鹽局條示銅元折收各紳董因事關商務咸集會商議紳周召棠孔廣煜亦同往計議迭次電禀並均列名丁鏜接辦後訪聞此案之釁起自傳單心疑周召棠等三人煽動禀經袁樹勛咨請臣家寳查拿首要因之各紳董與丁鏜意見不洽丁鏜旋即辭差未能將鹽案議結（未完） 
專件 
[吳江蘇路股東金硯君等致蘇路公司書]  
（爲截留股息填給股票事）（股東沈丹枕稿） 
　　蘇路公司總協理曁董事局諸先生公鑒閱報載股東姚清溪諸君子議以截留股息五年爲續入之股欵即爲赶辦北線及與滬寗接軌之計僕等始而駭中而懼終乃大惑夫吾國實業方在萌芽而敝地僻處鄕　風氣閉塞地瘠民貧甚於他邑招股之時僕等多方勸導舌敝唇雋始克陸續湊繳雖十壤細流在公司僅滄海之粟而羅雀掘鼠在敝地已竭澤而漁甚至婦女棄產僕役投資計其股息亦有在十元以上者此皆賴股息以爲生存之計僕等之所以始而駭也僕等或經商或求學或任學校敎務或任自治事宜因之不克赴會與議者甚多恐不獨敝地爲然也見報載松江股東朱捄黄催發股息書可見公司情形内地股東多有不得而知者雖股東之不赴會放棄權利咎無可辭然三月發息載諸公司詳章公司詳章於光緒三十二年開股東正式大會經衆股東之議决經農工商部郵傳部之核准今欲截留股息無論如何辦理均爲變更章程與尋常營業事宜應由多數决議者有别蓋公司開會告白係常會告白而截留股息旣爲變更章程之舉即爲特别會議之事項按之公司詳章五十六節應由公司董事局於一月前登報通知定期集議庶足以服人心而昭公允况去春公司未發股息之前謡言四起謂公司倒閉息已停發今若截留股息一若事非無因百喙莫辨而無識之股東必至相率爲難前之苦口勸導者轉攖衆怒之鋒此僕等之所以中而懼也即使剴切聲明免於滋事五年截留之息作爲股本而新股之未繳清者勢必觀望不前遑論招股截有限之股息而棄無限之股本僕等所不解者一也截應領之股息以阻應繳之股本僕等所不解者二也舍催繳股之正辦而甘蒙截息之疑謗僕等所不解者三也不先登發息告白於常會之前而遽登變更三月領息章程之告白於常會之後僕等所不解者四也所不解者凡四此僕等之所以終乃大惑也夫公司者凤東之公司也非董事之公司也董事不先登特别會議之告白而遽登變更三月領息章程之告白股東之不承認也情也理也勢也使截息而股可不招新股之未繳清者可以不收北線可以立成滬寗接軌可以立辦則雖截息作股誰曰不宜使截息而股欵仍須續招則必無應新股之未繳清者仍須續收則必不 
 
 

Page 27

 
 
能踴躍如是而北線之成仍無期滬寗接軌仍無日轉瞬而部限逾矣部限逾而變爲官辦官辦則不免借欵以言大局則前功盡棄以言社會則信用掃地而今之截息作股更屬無謂矣非惟日後吾國之實業無望卽欲興一切公益事宜雖有志士提倡其誰信之若必蔑棄完全公决呈部立案之章程而執行不完全議决之特别事項則僕等不敢攖衆怒而失股於桑梓以貽誤大局惟有遵守三月領息之舊章向公司董事局索取信息而截息作股之議非僕等之所敢知也諸君子果厚愛股東不忍漠視何不多刋清册寄原招股處預定日期開特别大會桑榆之收或未晚也敬佈區區靜候明敎無任盻切專肅敬請籌安三月初三日蘇路股東姚清溪等議截股息填股票顯係變更章程非開特别會會議僕等未敢承認致失信用於桑梓而貽誤大局除函致公司外請諸先生主持公論附呈致蘇路公司函稿請登貴報以公諸輿論尤所至感吳江蘇路股東金硯君等公叩 
小說 
[社會小說夜鐘（九）]  
　　第三回愛掌珠家庭失敎走風塵貧士投親且說褚小姐爲着父母溺愛。從小兒直至長大。不打一下。不罵一句。連大氣都不敢呵他一口。就把這位小姐的性格。慣得來天大地大。無大不大。覺得父母尚且怕我。何况别人。那一班家裡頭的家人婢媼。見了老爺太太。倒還都没有什麽。惟有見了這位小姐。一個個都怕得神出鬼没。腦痛頭酸。所以這位小姐在家裡頭的時候。憑他要怎麽樣。就是怎麽樣。没有一個人敢駁他一個字的回。到得長成十七歲上。越發生得旒旎如花。聰明比月。流波善睞。寳壓承顴。在外面看起來。果然是個温柔婀娜的佳人那裡知道他内容裡頭。却藏着這般生菩薩的性格。這位褚大人。本來是個外省候補道。以前在外面做官的時候。有一位本省藩台龍方伯。狠賞識他。在制台面前極力保舉。署了幾任缺。當了幾次優差。直至後來。褚觀察致仕歸田。感激龍方伯的一番厚意。知道龍方伯有一個公子。和自已女兒的年紀差不多。便暗地裡把女兒許了龍公子。和龍方伯結了個女兒親家。那知不多幾年。龍方伯在任身故。雖然做過幾任藩台。却是兩袖清風。囊無餘蓄。龍公子勉勉强强的。把靈柩搬運回鄕。不到一年。龍夫人也染病死了。龍公子無可奈何。只得竭力摒擋。營辦喪葬。等到喪葬事畢。早已兩手空空。一文不剩。浙江本鄕站不住。没奈何只得借貸了些盤費。到宜興來尋丈人。褚觀察雖然曉得龍方伯夫婦俱亡。家况蕭索。却也還只說龍方伯世家宦族。一定還有些兒田產。不至於窮到這般。今天見了門上家人傳進龍公子的名帖來。只說他特來拜望。心中大喜。連忙開了中門。請他進來。直到大廳上面。褚觀察高高興興的從裡面走出來。龍公子見了。急急的搶上一步。叩下頭去。褚觀察一眼看見。早不覺心中大吃一驚。只見這位龍公子。穿着一身素服。風塵滿面。意態闌珊。這個時候。正是十二月中旬。天氣嚴寒。褚觀察穿着一身狐裘貂褂。還覺得有些瑟縮。這位龍公子。正穿着一身絶薄的棉衣。更兼滿面愁容。眉頭不展。越顯得拱肩縮背。寒素可憐。 
國外新聞 
[英國政黨爭辯續誌]  
　　初四日倫敦電云聨合黨評詆哇白利安君與賴特芒君之喧爭將使内閣各大臣因而受害且將使賴君與其黨與更不便投票贊成豫算案云 
[英上議院否案權之爭題]  
　　初四日倫敦電云下議院討論反對上議院否案權議案時反對黨領袖貝爾福君宣稱政府之計畫徒增衡突而已上議院爲憲政之看護人今乃催殘不遺餘力此彼所第一反對者也内務部大臣屈其爾君宣稱反對黨以爲陸軍部大臣哈爾丹君外務部大臣葛雷君對於改革問題偏於工黨不若反對黨之近此實大受迷惑夫兩巨黨爭論政務大臣之中互分意見全無關係彼等皆已同心并力以圖安定下議院之優勢云又電云自由黨對於反對否案權一舉運動極力據晨報載稱上議院議員羅斯培萊君現復呈遞改革上議院條陳因須先經貴族許可故頗形周折該條陳所列各欵均頗普通擬隔兩星期再行討論云 
[美國政黨之爭軋]  
　　初四日倫敦電云據華盛頓電稱美國共和黨變志各員與民政黨已合而爲一故下議院討論撥欵美金洋二千五百元以供議長機車費一案時投票反對者竟獲一百三十二人之多數贊成者一百十一人議長開龍君當時曾演說羞辱共和黨變志者之黜已並豫料本年秋季舉行國會選舉時共和黨將恢復舊有之權民政黨仍未免徒託空言而已 
[土爾其内亂平靖]  
　　初三日柏靈電云土爾其阿爾排利亞之亂事業已平靖過半土軍備充足似難再行抵抗云 
[埃及學生之義憤]  
　　據埃及京城電稱埃及學生因前任美總統羅斯佛君演說之言蔑視埃人過甚大爲忿怒乃集衆欲與爲難旋經警察解散始免生事（以上譯字林報） 
來函 
[上海日本郵船碼頭流氓記]  
　　竊惟上海一埠地廣人雜而流氓之多固無論也然近有最可惡而不可恕者莫若日本郵船碼頭之流氓也當郵船開駛之日流氓羣集伺候碼頭一見趁客行李車至强奪强搬客問其搬資若干或答以無幾或者不答而任意搬　客恐行李疏失惟祇亟隨卜輪迨至輪中隨意給以酒力流氓則厲聲怒色日須四角一件須五角一件肆口亂言駭人聽聞客恐　擾不休照常加給彼等却而不顧務欲飽其所慾而　已略一遷延即漫罵不已甚至　拳擦掌勢將 
 
 

Page 28

 
 
用武俄而流氓愈聚愈衆將客圍繞衆口一辭謂不照給即將原物搬回於是强索者索搬物者搬客見此惡態自度孤掌難鳴兼恐失物祇得如其願以給之此趁客下船受累之情狀也若　輪抵碼頭之時客有待接者未至面在船躊躇者流氓乃畢集以起卸貨物爲名立催搬去物件趁客類皆文人或婦女搬移爲難流氓曰我與代搬言未已即搬至比隣隨口索酒錢一元或二元不等一氓爲首群氓和之客則婉語較量流氓則厲聲辱駡及接客者至仍勒物不放必償所索而後已此趁客抵申登岸之受累情形也 
惟是該流氓始則　騙繼則索詐終則用强趁客遭此苦累多出錢且受辱該船主輒視之若無覩客或有求援者即摇手而却之曰不管不管忍使流氓如人無人之境横行無忌將來　渡商人以日本郵船碼頭視爲畏途行將改弦易轍而搭趁他輪矣噫伊誰之咎耶郵船會社任事員自取之也或曰船上日人亦多畏流氓以至如此膽大如此不法是所望於上海有整頓之責者庚戍三月初二日長崎中華商務總會 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
