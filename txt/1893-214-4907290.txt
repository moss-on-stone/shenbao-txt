# 1893 - 214 - 4907290

 

Page 1

 
 
[十三經註疏變價助賑] [  申報館恊振所謹啓]  
　　不書名書局以晉省災民嗷嗷待哺不忍坐視慨捐右印倣宋刻阮本十三經註疏五十部原價四元今减作每部三元二角囑敝恊振所代售所得之資悉數助賑十三經爲必讀之書諸君子旣可陶鎔後進又可振濟飢黎天下最方便事孰有過於此者乎如蒙購取請移玉本館帳房爲盼 
[新印增注七家詩出售] [  圖書集成局代啓]  
　　試帖發源於唐而盛於我朝七家詩尤爲選本中之最善者前有石主少韻注今王注增韻注可謂無美不臻由本局以新铅字代印紙色潔凈裝釘精工每部四本碼洋八角有欲揣摩帖括者請至逢源里熈記書莊及各書坊購取可也 
[三百四十四號畫報告白] [  點石齋啓]  
　　美國紐約地方有一長橋尾以四練相鈎連旁建四塔練卽繋焉是橋計長一千五百九十五尺闊八十五尺分馬車貨車及徒步者爲三路　鉅觀也至若怨女之復生秀才之難得家丁坐藍呢之轎乞兒有翎頂之觀無端之奇遇滋疑雙矮之良緣巧合吃醋者將機就計代嫁者弄假成眞及所附叢抄圖說並樂善堂藥房告白等圖准於二十六日出售此佈 
[廣之二章]  
　　牛後先生甫欲啓口虎變居士亦來相候一揖而進入座拱手鼠憂子告之故則欣然曰請先生述要言之精微别妙道之先後僕亦將洗耳以聽以騐僕之所有先生乃正襟危坐侃侃而談曰今將與子遊乎八荒之外超乎九垓之邊效軒轅氏之造崆峒而學道擬秦祖龍之命徐福以求仙在官言官在元言元燒丹煉永不死萬年抑或不生不滅與子逃禪渡江隻履面壁十年因空生悟因寂生緣其棄天下如敝屣更何論乎三千而大千而吾子未必以爲然也今將守我之故破彼之新彼之新者日出而不窮我之故者陳陳而相因與其爲創不如爲循天無變道歲必有春地無變質大荒無垠聖王無變治治本於仁守頭巾之戒者將以古傲乎今謂忠信之甲胄誰不辟易禮義之干櫓孰與比倫以聲名文物之邦豈肯弱於泰西之民然而不知變計莫衷一是以是爲非以害爲利忠信禮義可恃焉而不可恃則將幡然而改作截然以改圖謂彼之所以致富者乃礦産之效也通商之妙也而步其後塵者乃聘礦師勘地軸見有地不愛寳者　之標之廣集資財邀合衆志大開局面先爲小試一處方興數處相繼舉國若狂謂富國之基乃在乎此無如人心不同意見各異實事求是者固多虚憍詐僞者亦錯出乎其際於是數年之間一敗塗地至今談礦務者且言之而色駭心悸幾幾乎因此一噎而食將遂廢至於通商局面則近年以來風氣爲之大開矣惜乎前定稅例多有偏而未能悉稱焉出口進口之重輕總稅分稅之歧出人或見之爲不平上故示之以不測而況中原之人識隘而量窄西人之子袖長而技絕一則百無一失一則百無一得以是與之相頡頏而以爲懋遷之有無工力悉敵夫孰從而信之謂西國之所以强者以其船艦之鞏固也器械之精良也夫彼船艦初非如張騫之槎貫月而成也亦非如出海之船採藥而去也祗以其人心思之巧製作之精乃得以成此壯觀具此利用而我豈退避三舍也乎仿之效之船政一局歲費如干今年造一船明年增一艦鐵脅之舟堅可摧也鐵脊之舶進無回也鐵甲巨艦大莫與京雖與敵人相持於驚濤駭浪之中而亦復何所畏哉然而石浦之自沈也人則笑之揚武之殲魁也人且諱之鎭海之以逸待勞尚足差强乎人意馬尾之有患無備至今猶騰於人口以爲誤於當軸者之迂疎寡效也克虜伯之砲云者士之槍利器也而又有阿姆斯脫郎謂其砲可駕乎克虜伯之上有老毛瑟新毛瑟之槍可以越云者士不啻數倍彼以此逞强於我我何不卽以其人之道還治其人之身乃擲重金越重洋按圖而索善賈而沽何妨予取予求必精必詳而執知彼之所楛者乃我之所謂良者也彼之所弱者乃我之所謂强者也以彼本欲去其舊而謀其新我猶以爲謀其新而忘其故若此類者不一其數千樹萬枝一誤再誤有上書而陳言抉其奸而摘其過而當軸之袞袞者依然執迷而不悟西人之器從乎一律華人之器雖取多而用不富夫一槍有一槍之彈一砲有一砲之藥從乎一律則取之便而用之無所錯也今以一營之中槍分數種砲分數類習者旣不能功歸專一教者亦不能令無歧出有時以此彈配彼槍扞格焉而不能入有時以此砲裝彼藥齟齬焉而或决裂此其關繋者實非淺小而人且存之以目笑若是而欲襲乎他人之後步乎他人之塵器爲人之臂指人與器爲一心又烏可得哉故爲今之計者惟有仍嚴海禁閉關謝客不與之通往來而我乃愼守各口劃鴻溝以爲界不令過雷池一步而後乃可以安我之舊法奉我之舊規不動不變如曩日無思無爲如舊時苟關不能杜客不能謝則新乾方將日新而不已舊者又豈能自大將益深其隱憂又何有安泰之一日哉言未已虎變居士咆哮而起曰先生休矣老生者見不生常談者見不談先生將使人爲息之視而生之偷乎不亦貽譏於楚人之沐猴乎四座無喧聽僕一言 
[御苑蟬聲]  
　　南苑工程由奉宸苑修理將次其竣惟西北面宫門閘口橋座鹿圈泊岸水壩圍墻等工自應遵旨咨明原估大臣續行查勘開造做法核估工料錢糧奏明請旨以憑飭交奉宸苑飭商修理刻由欽派原估大臣督率司員前往查明謹將續行應修各工繕單擬於六月初九日具奏計此項應需工料錢糧银三址一萬二千二十五兩九錢一分五厘○總理衙門前經保奏以六部員外郎主事撃分行走之洋文繙譯學生聯恩等咨明吏部照章辦理兹聞吏部於六月初五日配簽當堂掣分行走經徐少冡宰將保奏員外郎聯恩撃分户部行走保奏主事馬廷亮撃分户部行走保奏主事毛鴻遇掣分工部行走已分咨各部查照又教習呈請分省知縣韋孟繡簽掣山東分發補用○户部銀庫員外郎福廕年满應行更換咨取各衙門人員去後刻由内務府將員外郎安存保送銀庫員外郎已行文户部三庫查照矣○管理廂監满都統郡王銜多羅貝勒載爲咨送事准值年旗咨准兵部咨開昭陵總管出缺咨取本旗正三品人員保送揀選等因前來查本旗正叅領兼世管佐領咸成辦事勤愼表率有方堪以保送相應造具履歴咨送兵部查照○管理太常寺事務禮部尚書臣宗室崑岡等謹奏爲循例具題事恭照本年六月二十八日皇上萬壽聖節應行遣員致祭東嶽廟謹案臣寺祀則應由臣寺满漢卿等中題遣一人恭往行禮謹將臣寺满漢卿少卿銜名繕入題本進呈恭候欽遣一人以便届時前往將事謹此題奏請旨六月初七日奉旨遣太常寺卿李端邁行禮欽此○葉侍御慶增所遺吏部文選司員外郎一缺前經吏部诸堂憲將本部騐封司主事孫承烈擬補遞遺騐封司主事一缺將本部候補主事陳應禧擬補現由诸堂憲擬訂於本月十四日帶領引見○和碩鄭親王凱泰門上長史擾祥 
 
 

Page 2

 
 
爲咨報事查本鄭親王凱泰奉旨派出考試八旗文童貢院搜檢所有本月十四二十兩日應進内延士六班暫不克進之處相應咨報宗人府查照辦理○户部爲片傳事所有各旗營等處應領本年六月分官兵馬乾等銀准銀庫付稱於本月十二日辰刻開放爲此片傳貴處傳知承辦人員務於是日辰刻赴庫承領 
[德使入覲]  
　　新任德國駐京欽差珂公使紳到京後與總署和衷議定奏請欽定覲見日期業經錄報兹悉珂公使率繙譯官等於六月初十日八點鐘往西苑由三座門入與總署堂司各官晤見略叙寒暄同進琉璃門在值房少憩逾二十餘分聖駕臨承光殿升寳座總署各官偕使臣等入昭景門至承光殿由殿東門趨進使臣在前繙譯在後初進殿使臣繙譯向上行一鞠躬禮前行數武復行一鞠躬禮至龍柱間應立處再行一鞠躬禮使臣敬捧國書致洋語譯以華語捧國書向前行至納陛中階下立慶邸由左階下迎接國書轉陳御座前黄案上使臣再行一鞠躬禮大皇帝點首答之使臣退回柱間原立處大皇帝温語慰勞使臣繙譯退如初儀將出殿復向上行一鞠躬禮仍由殿東門出迨總署堂司各官偕使臣等出昭景門大皇帝卽啓鑾由迎祥門還瀛臺 
[杭屬院試日期]  
　　浙江學憲陳六舟宗師科試杭州府屬定於六月二十八日取齊七月初三日開考所有三學童生塡册之期仁和學定於二十五日錢塘學二十四日商籍二十六日云 
[哲人其萎]  
　　金陵鍾山書院山長梅小巖河帥坐擁皋比倐經二載春風時雨漑灌良多桃李满城均有欣欣向榮之意今歲端節後遄回珂里送羣公子應試秋闈瀕行與諸生訂黄花之約詎料阨逢陽九二十一日喆嗣梅長元明府寓所忽接豫章電音驚悉河帥已於是日騎箕而去兇問東來文星西殞江右人才當爲之同聲一哭 
[靈輀過鎭]  
　　李爵夫人靈柩乘新裕輪船由津南下旋於廿三日早駛抵鎭江輪船在江中下椗丹徒縣王伯芳大令已於廿二日飭辦差人等在六吉園碼頭掃除潔凈搭葢蓆棚並設東西轅門素彩流輝光明奪目及聞丹旐將臨在城文武各官出城恭迓寳蓋山督標新兵前營吳養吾軍門率領麾下健兒在江干站隊但見旌旂風拂戈戟霜凝槍砲齊鳴聲震山谷江中所泊各兵艦亦懸五色彩旂復在船桅上站隊升砲三聲繼以連珠槍關道憲黄觀察及文武各官乘紅船赴江中在靈前設筵叩奠直至十一點鐘始啓輪上駛逕赴蕪湖回合肥安葬各兵弁均升砲鳴槍以送如爵夫人者可謂生榮死衷也已 
[一夕兩火]  
　　六月廿二夜二鼓後寍波江東米行橋某姓家不戒於火警鑼四出其聲镗然迨水龍聞警赴救火已熄滅僅焚去小屋一椽是夜四鼓時芳嘉橋賣鹽衕烏姓柴間又火隣人在黑甜鄕中驚醒聞有逼迫聲倉皇起視間壁某姓屋内物件早已搬空並不呼救衆疑火係某姓所縱急圖撲滅無如已穿屋頂烈烈轟轟不可嚮邇幸寗防局洋龍首先馳到扼住去路祝融氏始不敢跋扈飛揚僅焚去小屋二椽當火起時烏姓家有老嫗患瘋不良於行先將老嫗負出門外而搶火者十餘人已一擁而進似係熟識門徑者烏姓家本充裕所有衣箱四隻藏在大床後又在大床之旁安設凉床搶火者意在搶刦箱籠竟將凉床撃毁不特箱籠盡被搶去卽廚内所藏衣物桌上所擺妝奩梁下所懸提桶廚上所擺錫器均被搶奪一空約計所失不下五六百金又聞老嫗之女適賦歸寍所帶首飾箱一隻内藏金鐲一對及首飾等物約值百餘金亦被搶火者搶去半生積蓄一旦蕩然此豈關乎前定耶 
[首級抵潯]  
　　廿一日辰刻由安慶解哥老會匪首級兩顆一係李顯謀一係匡𦭓萌抵九江西門外暫就隙地存放解差卽至德化縣署投文羅少垣明府飭差帶領封條黏貼木籠小心看管卽在西門外總路口懸竿示衆死後頭顱尚復受人唾駡彼自外生成者盍以此爲榜樣 
[學生赴津]  
　　水師學堂創自天津而京師昆明湖畔亦設此堂培植人材以備海疆之用有肄業生三十五名已满五年之期由該堂教習挈赴天津投北洋大臣聽候天津水師學堂總會辦等當面考試以辨等差其學生等已假照樓暫作寓公苟有毛遂其人自可穎脫而出矣 
[撫墾交替]  
　　離臺北數十里之雙溪地方番民雜處交涉事煗大憲因設立撫墾局湯剛魯大令紹斌攝理局務大令向在大嵙崁一帶撫番熟悉情形到局數月興利除獘頗爲番民愛戴近日積勞成疾恐於局務有碍禀懇大憲委员接辦以顧要公現由藩憲唐薇卿方伯商准邵中丞另委前辦滬尾鹽館之廖星堦二尹文彬前往瓜代大令交缷局務卽於月之十三日赴轅禀到并請假數日以資調攝吉人天相諒可早占勿藥也 
[章江白浪]  
　　王孟餘上舍繼棻工詩能文又精楷法原在吉安府許清臣大守蓮花幕下作翩翩記室聲名噪甚護撫院方佑民中丞雅慕其才聘請掌書記王君應聘來省行至生米突遇大風舟覆殞命方中丞憫之賻贐頗厚許太守及各官幕亦以禮弔唁靈櫬暫置進賢門外某寺開堂設奠其介弟仲高上舍適自浙來江應某縣之聘聞變之下撫棺慟哭幾不欲生勉强經紀喪禮盡袁盡誠死者有知可以無憾矣有甲乙等夙慕王君詩文書法心賞神交俟客散後以清酌庶羞在柩前致祭并懸輓聯而去時人比之徐孺子生芻一束云○道光年間歲銷紅花甚鉅而蘇廣等省尤爲銷路之大宗蓋染紙染布染頭繩皮帶皆需紅花也咸豐初年干戈满目此花頓無顔色迨同治初年各省肅清方期復舊而一品紅一品硃先後競出遽奪其利邇來復有一品膠色不亞於紅花而一染不復落較一品紅一品硃而更勝紅花遂無人過問客有自川至江者據稱産花之區自咸同間失利卽改種鶯粟近年來愈種愈廣露苗烟蕊满眼芳非無復猩紅似火矣蒼狗白衣須臾變幻天時人事迭相乘除此花其小焉者也 
[平山閒眺]  
　　揚城某甲性情暴戾動效劉四駡人家中無大小無不畏之如虎有女甫及笄懾於堂上之威跬步不離閨闥前日清晨甲適出外其妻偶於門前買茉莉花一枝女見之愛不釋手母遂與之女如獲拱璧曉妝甫罷斜插　邊迨下午甲忽歸見女簪花已含怒意繼見花枝招展與娼妓所簪者相似遂又大疑喝問花從何來小妮子若不直告定行處死女素胆怯見甲聲色俱厲不知所對甲愈疑再三盤問女思椿庭巖厲倘竟實說難保不累及萱堂不知緘口不言之爲愈遂俯首弄帶始終不發一語甲遂將女痛加鞭撻忿忿而出是時女母適在後室及回房知女受責勸慰一番晚間又於甲前代剖原委以爲可以無事矣及翌晨闔家俱興女猶未起揭帳視之神色頓異蓋已於夜間取甲所備烟膏吞下毒發而斃聞者咸爲之嘆惜大官之於民尚不可過於嚴峻况其爲家人父子乎與其爲趙盾之可畏孰若爲趙衰之可愛也○古旗亭成衣店某甲與岳母某氏同住店中葢因氏膝下無人將倚婿以養老也十生積蓄咸入甲囊甲遂任情揮霍方謂意外之財可取之不盡然氏之財有盡時甲之求無止境氏女又於去歲物故甲遂以氏爲可厭動輒白眼相加本月十六晚又因細故與氏口角餘怒未已復逐出街心以閉門羹相待鄰舍咸不直甲之所爲迨譙樓二鼓甲之房主某姓念氏年逾花甲露坐街前深堪憫惻持燈往觀意欲邀回已室暫過一宵及至門外遍尋不得正深駭詫一回首見氏已於甲門外自缢而　大驚失色四鄰聞聲畢集甲亦出外衆遂將氏解下設法救治居然得慶更生隣人當將氏交甲看守翌晨將氏家人喚入城中與甲評量負心若此眞狗　之不若矣○北河下雙巷口草屋瓦房鱗次櫛比十七夜四鼓時有客赴觀音山進香行過此處於月色朦朧中見草簷下烟焰冒出正驚駭間有一人手持火煤飛奔而去客大呼有火一時驚動多人齊出看視竭力救熄而感者客 
 
 

Page 3

 
 
大德於不置若無此客則一帶民房不堪設想矣懲前毖後是所望於有巡緝之責者 
[寍波米價]  
　　寍波近因米船進口稀少而四鄕陳榖已被各米鋪買空遂致價值有漲無跌聞新榖不日卽可收割價已預定每百斤計洋一元二角若以米價論須二元八九角揆度情形有增無减貧民生計不更難耶 
[逼良爲賤]  
　　金陵某土妓高張艷幟十有餘年今則徐娘已老門前車馬冷落難堪有某客妓之故交也代籌一策　託江北友人詭云購婢以青蚨百竿換得花面丫頭年約十三四泛秣陵之棹載夷光而歸方謂入我牢籠不怕渠不作錢樹子詎料女立志頗堅自稱清白人家不肯朝迎暮送倘以小家碧玉許嫁汝南雖辱城小星所不辭也所得身價足償所失區區之願如斯而已餘則不敢從命妓不聽塗以脂粉薰以麝蘭教以歌舞女终日惟以眼淚洗面飛蓬歴亂彈不成聲妓怒以鞭撻從事雖徧體鱗傷矢口不移一字有人勸妓另覔雛姬毋與此兒爭間氣倘逼廹過甚一旦玉碎香消人財俱杳矣妓口雖唯唯迄今一月有餘尚未發菩提之願開英武之籠也安得琴堂拘牒天半飛來俾一朶青蓮出污泥而登净土哉 
[錢莊閉歇]  
　　金陵評事街太和永錢莊開设有年前日忽然閉歇有印票一律照付並請江寍縣發封房屋盖恐索逋之人乘勢攫取各物也聞該店公私兩項皆不虧欠祗欠某匯兌局二萬餘金總歸一處結穴較勝於百孔千瘡也嗚呼譎矣 
[袖中詩本]  
　　江蘇臬憲陳廉訪之長公子善向在安徽爲洋藥局總辦兹聞於月前銷差將赴都門十九日由滬至蘇宦海相逢天倫共叙喜可知已○有名天喜者不詳其姓惟知爲吳江産故皆以吳江阿二呼之與某烟館之女姘識賃屋於桃花隝居然以野鶩作家雞前日忽有吳江縣差捕恊同地甲擁至其家將天喜拘獲起初皮箱數隻内有洋數百元綢縐衣服若干金鐲兩對大土四箱一併解回吳江訊辦聞天喜本係巨賊現被盜案供攀是以來蘇拘拿邑尊研訊之下天喜堅不承認惟供前月在震澤李醫生家竊得金鐲四對洋九百餘元邑尊著收押候訊○李某向開藥鋪於葑門内與某姓孀婦私識暗去明來已非一朝一夕矣有無賴數輩稔知婦有積蓄於十六日俟李入室糾集多人一擁而進以捉姦爲名乘勢攫物婦慌甚當贈以洋五十元始歡躍而去旋查知失物甚多遂同地甲至總巡局控告局員飭差將著名無頼某甲拘案略詰數语卽飭送往長洲縣署請懲 
[皖中宦轍]  
　　調署首縣章幹臣明府維藩聞已交缷無爲州篆筮期於七月初四日蒞省任事調署宣城縣知縣包伯琴明府亦擬於是日交缷懷寍事務再行率領瀛眷遄赴新任○調署太平府本任潁州府鳳韻笙太守林於十八日行抵省城小住八旗會館冠蓋往還頗極一時之盛 
[長酡亭玩月記]  
　　日本首相伊藤伯及海軍大臣西鄕伯於本月二十四五號奉命出京赴各鎭守府巡察核定三十日爲期回時當折往冲繩縣一游○自由黨員擬於第五期議會時提議海軍之事且欲預期各處視察以便熟悉情形是以近日派代議士江原素六與政務調查人員牧野閱視紀淡砲臺及預備建設砲臺之地然後往吳港佐乜保兩鎭守府及長崎造船所查視行期定於二十四五號○日本派駐朝鮮之大石公使正元辦理索償禁榖出口一案後限遄回本國當時日商人之在韓者約同餞送禮意甚隆及抵日本日商亦多出迎者不料與政府商議駐韓善後事宜意見不合且朝中有謂公使之辦理前事過於激烈者公使深滋不樂上表辭官近日已奉依願免官之旨公使遂擬往泰西作汙漫游○七月二十一號宫内省傳旨日皇定於二十五號午前八點鐘三十分時行幸陸軍士官學校○華族女學校全科卒業時學生名仲子者係前任岐阜縣知事從三位小崎君準之第二女公子字與近故長田銈太郎之子又有名系子者係文學博士川田甕江之弟二令嫒字與文學博士島田重禮之文郎之二女者才皆出衆同年同學而又同時出閣都人士咸傳爲美談云○横濱港口築提以便起建鐵棧橋其工程皆由三田村屬專任日督人夫從事長一千八百五十五尺今有七百八十九尺已告竣待由泰西帶到鐵料卽可峻工 
[慶賀萬壽]  
　　今日恭遇皇上萬壽聖節普天同慶黎明時海關道聶觀察提右營廖參戎松海防劉司馬上海縣黄大令英廨讞員蔡太守及縣丞主簿捕廉廣文等官均至西門内萬壽宫行朝賀禮穆穆皇皇誠盛典也 
[陳設會景]  
　　虹口武昌路有三元宫係粤人創建每年七月間設水陸道塲振濟孤魂今因爲期已近雇人在大殿前搭蓋凉棚山門首裝設木架上支蓬帳高約五六丈下設奇花異卉七月初旬卽當大啓山門賽蘭盆勝會矣 
[鄕人溺斃]  
　　浦東廿二圖人唐某前日入城買物至楊家渡趁某甲義渡船行至中流迎面來一米包船避讓不及致相碰撞唐在船頭立足不穩登時落水榜人設法打撈勢已無及至昨日在老白渡左近將屍撈獲帶上岸侧屍屬向甲饒舌甲則諉過於米包船紛紛擾擾止不知作何了結也 
[身死不明]  
　　本邑西北鄕廿七保九圖地方鄕民某甲之妻前日與鄰村某乙之妻口角以致互毆某氏婦在旁解勸甲妻遷怒於婦任意蜂毆致某氏婦因傷身死婦之家人以被甲妻死於非命不肯干休昨日入城擬卽投縣報騐旋有魯仲連其人爲之排解未識能免涉訟否 
[琵琶别抱]  
　　滬南稅行主某甲與妻妾同居南門内守府衙門附近其妾出自平康輕浮成性每至夕陽將墮小立門前顧影弄姿招蜂引蝶獨注意於某署茶房某乙眉梢眼角消息時通後乙有事他往遂倩某丙代庖内亦登徒子一流人妾見而悅之玉杵輕携瓊漿暗乞不異雲英之於裴航迨乙事罷歸來殷勤訪舊桃花人面不改曩時惟懍懍有不可犯之色乙心竊疑之明查暗訪始知内已著先鞭頓萌酣意思有以報之一日在署前閒眺見月明如水良夜悠然獨至城頭散步遥見二人喁喁絮语大踏步向前丙見月光中有人飛至諒不懷好意飛步追去乙乃將妾批頰無算責以薄情悻悻而去由是人言藉藉甲漸有所聞不甘被一頂綠頭巾壓住立將妾逐出妾自被逐後卜居滬南海潮菴後面招丙同住爲乙所聞以丙不費一鐷消受艷福忿不能平遂於前晚踵門尋釁丙不獲已低首下心負荆請罪愿出洋蚨若干盛餚兩席以贖前愆乙乃不復有言狼子野心吾於淫娼亦云 
[瘋人自戕]  
　　滬南小南門外奚天顺棕榻店夥張子良夙患瘋症時發時愈愈則與常人無異發則雖赴湯蹈火有所不辭本報曾約略紀之前日瘋症復發午餐後不肯作工喜笑怒駡頃刻百變店主奚德甫司空見慣不之異也不料張乘人不備引刀自刺其腹腸遂流出同伴見而阻止張卽逃上樓頭及同伴追上張又奔下至王信義浜聳身躍下旋經人救起奚恐有他變邀其族叔來張乘間又向身畔摸出烟泡兩個如游魚之吞餌俄而毒發宛轉呼號奚與其叔請醫救治據言受傷後投河雖蘆扁復生亦難奏手奚等復欲擡至仁濟醫院求救行未數武已登鬼籙矣慘哉 
[圖姦被獲]  
　　江北人秦薛氏住居虹口西華德路其夫遠出不歸寗波人施小衣登徒子之流亞也見婦而艷之遂賃居於樓下欲效令尹子元之蠱文夫人目語眉挑終難入彀於是突出不意潛師夜起前晚址二點鐘時乘氏熟睡時施裸體躡履悄步上樓闖入臥室氏驚覺大聲呼救力扭不釋鄰人聞聲齊集破門而入將施拘住代鳴巡捕將施拘押美捕房候解公堂訊究想蔡太守嫉惡如仇必當有以處之也 
 
 

Page 4

 
 
[約束船户]  
　　新閘西首一帶小船任意停泊有碍水道西商遊船及杉板船行過此處殊形不便由英領事照會聶觀察札飭英廨讞員蔡太守飭差張福帶同副役知照各船户務須停泊兩旁不准放乎中流違干提究 
[救災宜速]  
　　日前閱津門來電知五大河同時漫溢數十口畿輔全境被水京城水深數尺災情較十六年尤重不覺惻然於懷及讀昨日貴報北通州大水析津大水二則於北地被災之慘詳哉言之城邑旣多淹没廬舍亦慨漂摇女哭男啼欲逃無路攀枝上樹殘喘僅存死者長已矣其幸而遇船拯救安插善地嗷嗷待哺者統各處計之其數當以數十萬計此猶就被災極重者言之也卽被水稍輕之處大田多稼亦復盡遭淹没欲覔一片乾净土亦不可得餬口無資棲身無地不死於水必死於飢傷心慘目有如是耶夫同一災也水災每較旱災爲重盖旱災則其來以漸水災則猝不及防苟非迅集欵項核實振撫彼溝壑餘生不將延頸待斃哉僕不忍坐視謹竭棉力以洋蚨五十翼助振懇貴館恊振所解往災區振欵早到一日災民卽早活一日是則區區之心耳人之欲善誰不如我南中诸善士好義急公名播遠近當必有投袂而起爲斯民解倒懸之厄務懇貴館將蕪函錄入報章以當喤引災民幸甚大局幸甚[  札憂子謹上]  
[桃塢滬重杭紹鎭滬蘇各公所晉振記三十七]  
　　敝處准於廿六日起解第十五批規銀五千兩連前共解十萬兩仍請各處諸公迅將晉饑編捐册無論有捐無捐儘於六月三十日俯賜寄還俾於月杪起解末批銀兩後卽行銷燬公戳停止收解截結報銷刊刻信錄遠道尾找捐欵於七月初一後寄到者一律移交蘇州馬大籙巷原辦順直山東江浙振捐核奬局宋君改解山東順直之用謹先聲明伏乞公鑒○今所振大同懷仁應州山隂陽高天鎭諸邑皆隸大同府朔州右玉左雲平魯諸邑皆隸朔平府兩府皆冀州雁門之域今所謂大同者卽唐雲州宋雲中遼金元西京也今所謂朔平者卽後魏善無郡唐朔州明右雲衛也邊外豐鎭寗遠等七廳與察哈爾及西土默特游牧地相錯明時稱察哈爾爲插漢出元商小王子後嘉靖間卜赤駐牧其地歸順以來編駐四四於殺虎口外西土默特在殺虎口北二百里元以前隸大同明嘉靖間俺答築城居之隆慶問名其城曰歸化自入本朝編駐游牧設官視内地不復知其爲前代百戰之區矣昔者趙肅侯築長城從雲中以北至代北魏增築於長川之南起自赤城西至五原延袤二千餘里北齊自西河總秦戍築長城東至於海又於長城内築重城自洛庫技東至烏紇戍凡四百里明成化間余子俊築長城起大同中路至偏頭關六百里嘉靖中增築三百餘里又自了角山以東至陽和靖櫓堡次第脩築今之環亘於大同天鎭陽高左雲右玉平魯之北者東起直隸宣化西沿黄河而接寗武固巍然其如昨起視喀爾喀四部七十四旗已非復舊時强盛瀚海長城之間其或天成險要乎北方安則天下寗邊方實則隣釁弭東起混同江西盡哈蕯克横覽七千里之間晉當其中遠則恰克圖近則綏遠城宜必屯重戍而左右顧策遠猷者豈惟知振撫災民已哉[  六月廿四日桃隖散人述]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣案彚錄]  
　　浦東高家巷人趙順敬投縣控稱前爲太古公司扛挑頭目潘慶華朱錦堂捐還往來銀兩黄大令准詞飭提潘朱及保人趙仁齋等到案前晚由帮審委員葉司馬集訊趙順敬訴稱在胡榮記爲司帳前年有潘慶華朱錦堂二人攬得太古公司浦東棧房碼頭扛挑頭目因無墊銀央圖董趙仁齋等作保在東人處立摺往來至去冬因潘停歇被欠銀四百兩又洋一千零八十九元八角向索遷延追問保人一味推諉今將帳簿四本呈電潘慶華朱錦堂同供係浦東爛泥渡人前爲扛捧生意與胡榮記往來言定扣取回用欠銀是實惟數目不符况是案之帳及趙順敬之拆帳尚有歴年老帳在胡處請令交出俟算明帳目自當措銀歸償司馬問潘曰爾究竟欠銀若干答帳係趙一人經理小的處並無帳簿祗須令胡處交出老帳折扣清楚卽可歸還趙又稱此項往來銀兩亦非東人之銀實是東人向鼎裕錢莊担保今追索甚緊務求追償司馬以此案胡榮記不到未能折服被告之心姑令趙順敬回去邀胡榮記帶帳來案以便訊追保人趙仁齋未及提訴潘朱二人仍交原保○洪喬氏控地棍胡蘭谷强拉媳婦何氏再醮與金如金爲室小婦人祗生一子久居他鄕他日回里何面目相向求請提究黄大令准詞飭提前日由帮審委員葉司馬集訊洪喬氏供訴前因胡蘭谷供該氏因子出外久無音信自愿將媳再醮托小的經手嫁與金如金爲室所有身價洋四十元均由該氏取去金如金供因内顧無人憑胡蘭谷經手娶再醮婦何氏不知有此糾葛何氏今在小的家中司馬問胡曰爾言洪喬氏自愿醮媳可有憑據答稱有庚帖呈案司馬閱竟謂此等庚帖豈能作據不應誘醮有夫之婦判將胡金分别收所限交何氏到案再訊昨報紀法華人蔡士根張書堂控金阿松等毆打一案葉司馬因未查前卷令於次日訊斷前晚升堂提蔡土根張書堂未到訊之該處地保陳克其丁仁山姚芝岩同供此事係金阿松高富生在途打架金執扁擔高執竹棒悮碰蔡身且查所控毛柳坤係被馬有卿毆傷並非與金等同黨司馬問爾等圖内可有花鼓淫戲答無之惟聞吳記昌圖中有此種淫戲司馬飭提金阿松高富生至案同供係法華人務農爲業五月初二日小的等口角爭毆各持竹棒在途互撃悮碰于蔡當卽賠罪至毛柳坤實被誣控毛曾被馬有卿毆傷至今未愈毛柳坤供小本營生日前因看花鼓戲遭馬有卿毆傷並未與金等毆蔡司馬以毛柳坤旣屬無干當堂斥釋金阿松笞責一百板交地保帶回高富生枷號半月發法華鎭示衆一面補提馬有卿等到案訊究○昨報紀毛忠孝在丹桂樓擺設香燭攤被羽士扭局送縣一則前晚由葉司馬提訊羽士徐正元供在丹桂樓住持今届香信之期香客衆多有毛忠孝父子二人欲在大殿上擺設香燭攤囑伊移至門外伊子阿三一味行兇將我毆傷是以扭局送案毛忠孝供販得香燭紙錠冀赶香巿不敢行兇司馬訪仵將徐察騐據禀右臂受木器傷二處司馬問毛曰爾子現在何處答在家中司馬著將毛忠孝收所限三日將子交案徐斥退自行醫傷 
[英廨瑣案]  
　　陳香岩之子晉忛在楊悅生處習業突被吳和尚誘往别處尋見之下互扭不釋由二百四十六號華捕帶至捕房轉送公廨蔡太守飭分别交保管押靜候訊斷○陳姓家丁吳福控稱被林童氏及李氏誆騙金飾一案經蔡太守飭提林童氏到案發交官媒著繳原物昨由吳福將李氏之姘夫鄭炳生扭案太守飭候訊辦 
[法捕房瑣事]  
　　有某甲者在小東門外裕新樓大街賣野人頭被人識破機關改絃易轍另覔生涯日前甲行過是處見有爲東施之效顰者以爲有隙可乘謂此處係僕創業之地君旣效僕所爲自應執贄門下其人知甲無非爲分肥起見然素昧平生不肯遽以儻來物剖分甲遂大肆虎威妄撑螳臂相持不下扭入捕房捕頭以甲不應借端滋擾飭令拘押捕房候有堂期解訊○前晚戲館街散塲時巡街西捕見天仙茶園門首有包車一輛一十餘齡之孩子拖之而行西捕以旣備包車不應雇孩子拖拉上前盤詰孩卽向南逃逸及入法界西捕卽與法捕將孩與包車一并拘入捕房捕頭訊問之下據稱姊住四馬路會香里坐包車人欠姊洋三十元姊欲將此車作抵捕頭飭將包車暫留捕房飭包探孫錦榮帶同探夥並挈孩子至英界查問茫無頭緖携孩而返旋有英包探夥請將孩子帶回英廨辦理捕頭答以車在法捕房候失主投捕房認領○近日城廂内外挑濬河道四明公所相近竟有淤泥堆積爲巡街捕所見將挑夫拘入捕房葛同轉飭會捕局綫勇查明一切卽請捕頭將挑夫釋放○鄕人某乙肩負羅粟一大捆在法界西新橋喚賣巡街捕以其蹧蹋街道囑令舍此適彼乙置諸不理遂被拘入捕房捕頭命押候解訊 
[法廨停訊]  
　　本月廿六日恭遇皇上萬壽聖節法廨讞員葛同轉咨照捕房暫停訊案所有各犯統歸下禮拜四解訊 
[吉人爲善]  
　　謹啓者敝堂接奉皖北衍慶堂大善士爲修兒病愈樂助晉振洋二百元又完愿續助洋一百元又奉宜興任殿臣仁翁交來補過堂大善士樂助洋一百元又不書名大善士樂助銀手釧一雙約重紋銀六兩王史芸大善士求病速愈慨助洋二百元屠宗培善士爲求五男善增病愈特助洋一百元葉保之大善士爲雙親冥壽經懴移助洋二百元以资冥福均入山西項下望風祗領具徵救命之施如願能償自獲吉人之慶功德無量福壽攸同請登報章謹代叩謝[  上海六馬路仁濟善堂籌賑公所施善昌等謹誌]  
[浙省官報]  
　　六月十一日候補縣周延祚禀知臬司委烏程會審案禀見叩辭州判葛奎禀知厘捐局委湖漊分卡差叩謝○十二日候補縣徐國柱禀知藩司飭知題補烏程縣缺叩謝○十三日候補府向人冠廣信胡蔭森徽州俱禀知運司委辦鹽局差叩謝正任寗波府經歴汪心源禀知京餉本日釘鞘寄存外庫○十四日代理歸安縣王嘉善縣史長興縣熊平陽縣王俱禀見禀辭赴任候補縣彭循堯禀知厘捐局委安昌厘局差叩謝盛尚頣禀知藩司委解京餉差禀見叩謝○十五日程雲俶禀見禀辭赴滬採辦架橋木捕差准補昌化縣李禀知蒙蘇皖賑捐局核奬同知升銜禀安叩謝孫紹庭直隸人由京引見來省禀到嘉興典史曹式鶴叩辭赴任前署鄞縣典史姜書紳交缷回省禀到 
[金陵官報]  
　　六月十六日請補泰州營都同何復勝叩谢准補○十七日軍機處存記簡放道江蘇候補道黄立鼇由蘇來試用縣丞戴文銓由京來到省署九江後營遊撃兼帶選鋒右營王木生謝委巡檢李大允府委蘇學憲文巡捕差督轅牌示安慶營都司馬雲部調省察看遺缺查有管帶新兵中營簡以和署理所遺管代事務查有江西候補副將劉福松堪以接管藩轅牌示署豐縣典史婁衡因案撤任遺缺查有候補巡檢劉應元堪以署理○十八日知縣俞熈交缷靖江厘捐差回並謝委寳應縣簽掣江蘇卽補縣席伯連由蘇派寗來省知府陳鍾蕃禀報知縣陳壽康丁嗣母艱 
[皖省官報]  
　　六月十四五委署六安和尚灘司顧永泰辭代理宣城縣典史孫建勛辭代理潛山典史吳國典辭府經錫麟知奉委文闈差典史梅冠春知奉委查東門内街道差從力羅其淵辭赴鳳陽府差遣○十六日牌示試用巡檢慶斌委署阜陽縣典史布經歴姚嗣崇知奉委辦城内保甲總巡差知縣劉籌到赴湖北提案並考核輿圖局邊界回代理靈璧固鎭司徐鳳藻辭 
[江西官報]  
　　署鹽道曹秉濬謝保准在任以道員補用署清江縣吳錫純謝委赴任補用府廳福祥謝保准補缺後以道員用並加鹽運使銜補用縣吳世熈得直隸州後加四品銜劉至健歸候補班補用王書臣加五品銜布理王鵬翼以知州升用典史姚春融接查章江門按知蘇廷芳從九方翥鴻劉瑞聰俱儘先酌委本班一次洪國光由廣信府屬勸捐回縣丞凌剛調查順内保甲新建縣丞熊記大功三次准補安仁典史方瑞麟飭赴新任统帶贑防水師李榮春缷管帶保安軍回謝札赴贑補用府徐元霖接辦軍裝所吕散直拔委一次李克鑅起服來江改指縣樊恭慈係浙江禀生黄壽英黄麟周應熈馮際泰何正邦葛慶鍾俱銷兩口砲臺丁程差楊蔭光儘先酌委本班一次指分縣丞梁啓熈係廣東人陳佑啓宋輝漢俱外監試隨員汪丞豫投文係江蘇附生府照王洪逹軍裝委員余飛龍俱往上海採辦軍裝沈世鑅記大功一次建昌府玉春現已引見回江應卽回任署義寗州黄壽英代瑞昌縣黄麟臨川縣任國銓進賢縣郭克明俱謝委赴任 
[邗江官報]  
　　十一日許鹺尹崇興奉堤工局委防汛差○十二日高郵州錢刺史錫賓公幹抵揚○十三日軍廳鄧司馬復昌寳應縣杜大令法孟均禀辭王鹺尹仁豐由曲塘來揚○十四日善鹺尹澍孫二尹祖康均奉棧委北鹽差○十五日武鹺尹同辰委四浦製騐差魏司馬秉鉞由老角船私局來○十六日運轅傳經歴葉廷颺知事陳大榮巡檢許先登婁龍書考○十七日海分同徐分轉禀辭圖署 
[上海北巿絲業會館籌賑公所施少欽經收順直山東河南山西賑捐四月廿六七日第三千五百七十二三次清單]  
　　廿六日荆上沙黄元裳善士由蔚泰厚來規元二百兩溧陽洪謙益堂由厚康莊來洋一百元寗波府署無名氏五十四元順天明善堂梁求保合家平安五十元有心無力子五十元王惕齋在東洋求諸事平安由龐耀甫兄來二十元鎭江無名氏因母壽辰節省合宅平安十元龔祝氏未病速愈十元榮陽記保平安十元王義昂爲嗣父母禮隂壽懺將資移助由袁萬順來洋十元漢口凌校南洋四元無名氏洋五元錢金蘭求病愈五元安慶濮公館無名氏本洋一地英洋一元有心無力人王之泉各一元隱名氏曹平銀十兩零二錢六分忠勤堂洋四元張記郭記合二元隂記平記圓記合一元楊記馬記各五角無名氏三元大通鎰豐蘇岳宗二元崧江沈卯東募王安雅求保平安張謙受保平安各二元李培一元四無名力人一元無名氏隱名氏願施氏三户由合盛元來各一元寗波序高氏華一元顧悌房自解意各五角鎭江眉山後裔求保平安一元姚杏記節省生日經費一元○招商局來武穴中孚寗廷樞善士募中孚洋二十元徐咸泰無名四户合洋二十一元聚興三元潘義茂二元益裕謙和隱名陳三户各一元孫記殷記張記何記四户各五角木瀆愧空子洋四元無力氏二元無名氏蔡畦記吳錦記二户各錢五百文正良記侣記金俊記無名氏四户各四百文桐蔭書屋三百五十文蔡補記陳俊記各三百文周春記徐寳記張竹記沈瑞芝四户各二百文卜步記周祥記汪若記不書名四户各一百文共二十户合洋十一元○無錫輔仁寄來楊舍鎭兆興典募泰生衣莊人和莊鳳棲甫卿粹安五户各洋五角無名氏錢五百八十一文耀庭三百文舜臣而安春生荷生張松肅錦堂晉卿維熊裕德九户各二百文蓮方學文壽山仁卿藍生五户各一百三十八文劉楚德陳鴻九周子颺三户各一百文兆興典各友節折席費洋四元共二十五户合洋十元○南京廣豐典衆友節省萬號酒錢六千四百文黄仙儔一千五百文程敬生五百文江杏村汪以記洋二元程潤記一元共六户合洋十三元○洙涇信和然無名氏洋三元恆足祈合家平安各一元皇南氏六角不留名二户各二角共六户合洋五元五角對開洋一元○太倉無名氏募吳行恕洋一元吳摺伯吳也華繆吳氏三户各五角吳陳氏三角青蓮居二角共六户合洋三元無名氏銅洋一元○塘棲厘局隱名氏募無名氏錢一百六十文又一百三十文又十七户各一百文楊東園曾渭廷婁平貴周梓琴周衡甫周東華王家逹逹王郊謝寳桂謝寳山謝小東十一户各一百文共三十户合洋三元○二十七日無名氏洋一百元隱名氏求母病速愈洋四十元又十元又一元杭州豐記莊羅炳奎爲内子沈氏求體健産安由延康莊來二十元潘幼春求内子産後病速愈二十元胡綏之保平安十元漢口文虎卿募覽圖墮滬繼十元又無名氏一元無名氏由 
 
 

Page 10

 
 
泰源莊來十元錢塘縣署帳房合捐九元羅能記二元銅洋四元一角王姓洋一元姚江無名氏一元鼎成新銅洋二十八元○仙鎭孫象芳募隱名氏洋二十元無名氏二十元不言姓字人洋十元不留名人洋八元不求人知主人洋二元眠箬閣王人銀二兩○江西建昌府署王德馨堂修竹居士采蓮主人槐隂舘靈巖山人蓮開氏合豐店其昌氏八户各洋一元樂善堂吳振波各六錢洋一元秉德堂五錢洋一元潘忠武堂王三槐堂熊析疑堂無名氏金義氏慶餘氏六户各五角王桂芳吳明氏各錢六百文懷德堂黄錢四百文共二十户合英洋十五元 
[金陵勸捐山西協賑公所第三次清單]  
　　明德堂劉大善士億泰和萬泰二户各洋廿元福記路彩章翁手募十五元懷筠舘福康東西號裕大生謙吉布莊張翰如翁崇仁堂經募陳鈞記稀布莊三號黎手無名氏七户各十元鄭恆元朱文翁經募前許州方太太二户各十六元德太和崇仁堂二户各五元王萬順四元長發祥泰和生德潤祥張有興德新昌伍户各三元致和祥二元五角永和祥玉昌鼎昌永昌裕隆天昌慶隆德泰永閔在東鼎裕永福興瑞泰錦成錦新怡昌崑和益昌同興庚大吳大興同順祥培記芸記二十户各二元福昌永庚源永康三户各一元五角同茂永義昌同大昌保康萬隆立成慶仁昌恆大永江祥謙吉仝人德潤祥仝人福康仝人天昌仝人永大仝人永茂仝人徐萍洲普賢堂阮同興絨慶隆綢居易堂澹遠書屋朱德元周裕齋德子吉松惠泉葉裕昆文小圃秋樹堂校書劉謙和源茂庚鑫源泰祥徐小珊匯豐炳文義成德昌復昌德生徐手無名氏四十一户各一元書業帝君會餘一元錢三千文福康仝人一元錢二千文德泰各德泰仁二元錢七百六十文李淑記本洋二元徐先生洋一元銅本洋一元春雨堂銅洋四元同興太景昌號宋同和三户各錢四千文德新昌仝人三千六百文德蔚堂三千文億泰和仝人二千六百三十三文怡大仝人二千一百文邵敬記鈕見記同人公記裕升恆四户各二千文慶隆慶成昌仝人一千八百三十八文益昌仝人一千二百文錦成仝人怡昌仝人王萬順仝人德大仝人吳大昌同人永福興同人張有興同人永生和義成朱純如雅斟堂十一户各一千文祥豐東同人九百四十文匯豐同人永昌同人二户各八百文德昌同人六百七十四文崑和福同人長發祥同人永和祥同人三户各六百文義興茶會無名氏程手程幼山范逹之永源祥同人庚興同人同興同人源泰祥同人炳大同人大生昌同人同順祥同人鼎昌同人保康同人福昌永同人庚大同人泰和生同人晉隆周一山格封堂十九户各五伯文萬泰同人四百三十一文致和祥同人大吉祥同人二户各四百文唐適李陸子記嚴月記王月記昂霄堂鄭玉記宋樹記忍濟堂張歙縣程鴻記同茂永同人十一户各三百文鼎裕仝人二百八十八文義興齋陳選元無名氏劉手古歙程未靜翁世外閒人無名氏程手無名人程手紹洛堂程小毛友芝堂近古堂曰鹿堂休寗程王觀兄陳秀洪程錦記吳鴻輔張省三翁海記章仲書裕隆同人源茂同人謙和同人廿四户各二百文義成同人永康同人同大昌同人楊王氏周長林江陽張楊振程新記無名氏徽州項劉康甫程吉人梁玉記顧耀記詹有樹十五户各一百文以上共計英洋二百五十九元本洋二元銅洋五元錢七十六千七百六十四文經上海六馬路仁濟善堂籌賑公所施善昌等謹誌 
[揚州左衛街福和祥錢莊氏恊賑公所四五月分收解山西賑欵清單]  
　　杯水氏錢二千文半村居士無名氏祈平安月記無名氏和尚五户各洋一元胡桐軒陳慕常怡怡子二吹書屋笙記宋詠州求母病速愈六户各洋十元無名氏洋十元又錢六百文無名氏洋五十元鎭遠堂江無名氏金衫無名氏修養堂徐無名氏興化鄭氏七户各洋二元張門江氏病愈友竹居士二户各洋八元無名氏無名氏二户各洋六元莊有玉洋三十五元湘西祝萱書屋求合家平安洋三十元方外鐘振洋二十元朱椿煥求延長遐齡朱洋齡求延長遐齡二户各洋五角陳慕常銀十三兩七錢三分又洋二元無名氏洋二十一元隱名氏錢一仟文蔣有玉洋十五元無名氏洋一元拚搽場署洋三十元周松無名氏二户各二十元青黎書屋洋十元四好堂洋三元尹五太太洋二元尹三太太洋一元張湘甫洋三元又錢二千文厚記吳楨廷吳培之寳盛樓王廣順無名氏六户各洋一元如記趙公舘二户各洋二元趙瀛士洋二元又錢五百文染公舘洋一元又錢一千文朱公記洋五元錢一百文全吉德祥尹耿記許洪源瀚記趙松記源茂恆耿記孫公舘莊子記十户錢五百文方公舘巢記二户各錢六百文同昌福履齋賜福齋莊書記四户各錢三百文康子瀾小觀春二户各錢四百文趙公記錢二千四百文潭月卿劉永富二户各錢二百文源和同人錢四百八十四文賢良街米業錢一千六百文解義興寳盛泰豐厚德祥德隆祥杜順和六户各錢二百文盛昌祥德泰陳恆茂三户各錢五百文復昌信森泰和正大公和廣源五户各錢四百文陳裕興錢一百文秦德昌恆昌號孫廣大同泰豐聚隆祥恆源和廣泰和魏森源八户各錢三百文又公所零收桶捐洋七元又錢七千七百二十五文又銀九錢五分又赤金别子兩支計重二錢三分○敝所經收各赈欵均如數合銀會同蘇滬公所彚解灾區交查賑善士散放仍求源接濟以憑續解 
附呈淡寗主人來書上年九月讀募賑文摺當書四齡童子敬助英洋四元稍遲寄呈彚解數字詎料數月以來竟無餘欵徒喚奈何而此子係由助賑而生緣僕五十無兒禱於郡神發願辦理其欵交由鎭江電報局專寄滬上籌賑公所乙酉七月申報内登求子堂者是也是助賑感應敬深拜服當此賑務吃緊之際曷敢再遲轉遭天譴兹將兒母赤金小千二支計重二錢三分有零奉求飭變彚解是所叩禱明知潘公一路一月需錢九十萬串而此區區九千文之譜何足濟事所謂馬負千鈞蟻駄一粒各盡心力而已至於多多益善惟望天下富貴而無子者普發鴻施早得獲麟之報也○敝所見善詞懇摯謹代登報並將來件代換合銀彚解伏望仁人君子讀之有感因而賑所獲有來源積少成多是有賴於聞風興起者謹又白箱 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緖十九年六月十七日京報全錄]  
　　宫門抄○河督許奏查明四月分各湖存水尺寸摺○浙撫崧奏籌撥織造應用銀欵片○又奏協濟晉賑仍在絲茶項下籌捐撥解片○臺撫邵奏恭報臺灣科試一律完竣並據臺灣道繳還學政關防文卷日期摺○又奏更換防營管帶並調紥處所裁撤各營日期摺○湖督張奏江漢關收支欵項數目摺○又奏宜昌關收支各欵稅銀數目摺○又奏籌解第一批鹽厘京餉片○護桂撫黄奏聲明保案重複另請奬叙片○又奏調署永福縣員缺片○又奏委署泗城府片○晉撫張奏歸化關監督印務　　　　 
仍委道員兼管片○熱河正總管祥等奏熱河都統因病出缺請旨簡放摺○署浙臬惠奏恭摺接篆日期摺○浙撫崧奏知府因病出缺請旨簡放摺○又奏叅革鹽大使傳提查辦片○又奏委署松陽縣片○又奏委署温州府片○雲督王奏遊撃守備遵例廻避揀員調補摺○六月十七日理藩院鑾儀衛光禄寺正白旗值日無引見○熈貝勒澤公果勒敏各假满請安○德馨假满請安○吳樹梅服满請安○蘇州織造慶林謝恩○崑岡請假五日○奕年續假五日○召見軍機慶林○○頭品頂戴河東河道總督臣許振褘跪奏爲查明本年四月分各湖存水尺寸循例謹繕清單恭摺仰祈聖鑒事案查嘉慶十九年六月内欽奉上諭湖水所收尺寸每月查開清單具奏一次等因欽此所有本年三月分湖水尺寸臣於四月十八日繕單具報在案兹據山東運河道耆安將四月分各湖存水尺寸查明禀請核奏前來臣查微山湖定誌收水一丈四尺以内嗣因豐工黄水漫溢湖底受淤不敷濟運奏准加收一尺以存水一丈五寸爲度本年三月分該湖存水一丈三尺四月内消水八寸實存水一丈二尺二寸較上年四月水小二寸此外惟馬踏湖長水三寸馬塲湖水無消長其餘昭陽南陽南旺獨山蜀山五湖消水一寸至六寸不等訃昭陽湖存水五尺南陽湖存水五尺二寸南旺湖存水三尺七寸獨山湖存水五尺六寸馬塲湖存水二尺八寸蜀山湖存水八尺六寸馬踏湖存水七尺九寸以上各湖存水比上年四月水大小不等計昭陽南陽獨山馬塲四湖均水大五寸南旺湖水大二寸馬踏湖水小二寸蜀山湖水小三寸查四月間漕運船隻經臨南路各湖放水迎濟以資浮送是以均係見消北路各湖坐居上游進湖之水亦有長有消目下漕船全數人東臣已督飭運河道廳嚴飭司湖汛閘相機啓放接濟兩省運路務使足資浮送漕運遄行以仰副聖主愼重漕行之至意所有查明本年四月分各湖存水尺寸謹繕清單緣由理合恭摺具陳伏乞皇上聖鑒謹奏奉硃批工部知道單併發欽此○○崧駿片再查案准部咨杭州織造奉旨傳辦繡緙蟒袍衣面大小卷綢縀二千三百一十疋件估需料工銀十四萬五千二百四十餘兩行令無論何欵撥給等因轉飭藩司劉樹堂遵照辦理並據該司查明尚有先奉派辦織務工料應找未解銀一十五萬餘兩新舊併計不下三十萬兩之鉅該藩司以應解京餉恊餉應放兵餉勇糧刻不可緩前項料工銀兩旣經户部行令無論何欵動給自當合力通籌以濟織務當由藩司商准運司在於運庫綱票課釐項下籌措銀六萬兩協濟藩司轉解織造應用兹據布政使劉樹堂鹽運使惠年詳請具奏前來奴才覆核無異除咨部查照外理合附片陳明伏乞聖鑒謹奏奉硃批户部知道欽此○○崧駿片再查山西省邊外七廳及大同府屬被災極重疉蒙聖恩發帑開捐近經直隸督臣李鴻章於天津設立晉邊協賑局籌欵派員分投賑濟奴才前准江蘇撫臣奎俊轉准山西撫臣及司道公函以該省旱潦相繼汾水决隄致成奇災代請籌欵撥解等因卽經分飭司局會同迅速籌議去後兹據浙江代辦順直推廣賑捐局司道詳稱前經收浙省代辦順直賑欵統解天津由津分撥山西應用在案現在順直赈捐收届停止而晉災孔亟慘更難言當卽電致天津商准直隸總督臣李鴻章將浙江省捐欵四月後可歸晉邊並稱晉邊待賑方殷遲解恐不及救可否約計四月後收數墊欵解津轉發仍按照章程由天津協賑局请奬等因查浙省連年辦捐勢成弩末以後卽竭力勸辦而捐數如何實屬無從預計惟順直賑捐每絲一包加收洋一元二角每茶釐銀一兩加收銀一錢前議自光緖十八年十月起至十九年九月止勸諭各商隨厘帶繳商情尚爲樂從數目雖屬零星勸辦尚有把握如於四月以後改撥晉赈約計尚可收银三四萬兩之數現自五月初一日起仍截至九月底止所有隨厘帶收之絲茶兩項賑欵照案收繳仍解天津晉邊恊賑局改撥晉赈應給奬叙卽由津局核辦惟此兩項捐欵湊集尚需時日當晉賑急需之時深恐緩難濟用擬請於浙江藩庫無論何欵項下借動銀四萬兩先行墊解濟賑一俟絲茶捐欵零星湊集卽行就近歸補各等情詳請奏咨前來奴才復核無異除抄摺咨明户部並分咨查照曁飭藩司赶緊於庫儲無論何欵項下照數籌墊銀四萬兩解津轉撥濟賑外理合附片陳明伏乞聖鑒謹奏奉硃批户部知道欽此○○頭品頂戴福建臺灣巡撫兼管學政臣邵友濂跪奏爲恭報臺灣科試一律完竣並據臺灣道繳還學政關防文卷日期奏祈聖鑒事竊照本届臺灣舉行科試經臣先將考過臺北府屬情形曁臺灣南兩府遵旨派交臺灣道顧肇熈代辦於三月二十八日奏報在案該道顧肇熈於四月初一日開考臺灣府屬生童十一日考竣十八日開考臺南府屬生童二十八日考竣各塲扃試顧肇熈秉公衡校愼密關防嚴禁鎗替弊端尤爲嚴肅兩府士習均尚循謹文風則以臺灣之臺北彰化兩縣臺南之安平一縣爲優餘亦不乏可造之才均各取進如額發落之日朂以立品讀書通經致用以仰副聖主作育人才之至意顧肇熈代辦事竣卽將考錄兩府卷册隨同學政關防文卷於五月初三日禀報派員由臺南附搭輪船起程初五日齎繳到臣除由臣分别接收核辦外所有臺灣科試一律完竣情形並據臺灣道繳送關防文卷日期理合恭摺奏報再該道顧肇熈經過地方雨暘時若民情安謐堪以上慰宸厪合併附陳伏乞皇上聖鑒謹奏奉硃批知道了欽此○○頭品頂戴福建臺灣巡撫臣邵友濂跪奏爲光緖十八年春夏兩季分臺　　　 
灣留防勇練各營更換管帶銜名並調紥處所裁撤各營日期恭摺開單具奏仰祈聖鑒事竊照案准部咨欽奉上諭各營駐紥處所及管帶銜名兵勇數目限於兩月内一律開單詳細具奏以備稽核如有更換管帶員弁或移紥他處並著隨時奏聞等因欽此業經臣遵將光緖十七年秋冬兩季分臺灣勇練各營更換營官缷帶接帶並添募士勇成軍各日期恭摺具奏在案兹查十八年春夏兩季分臺灣勇練各營更換管帶銜名並調紥處所裁撤各營日期據臺灣善後局分晰開具清摺詳請奏咨等情前來臣覆查無異除分咨户兵二部查照外謹恭摺具奏並繕清單恭呈御覽伏乞皇上聖鑒謹奏奉硃批該部知道單併發钦此○○頭　　　　 
品頂戴湖廣總督臣張之洞跪奏爲江漢關第一百二十五結起至一百二十八結止一年期满收支欵項數目遵照部章開單恭摺具陳仰祈聖鑒事竊照前准户部咨抄奏内開各海關洋稅奏銷辦理未能劃一應令遵照定章收支數目按結開單奏報一次仍扣足四結開單奏銷一次概不得以收支數目串入原摺以致混雜不清仍一面造具四柱清册曁支銷經費銀兩清册分送户部曁總理各國事務衙門以憑核銷等因光緖十年二月二十五日具奏本日奉旨依議欽此又准咨開第九十五結期满清單僅有收支數目以致各結總數未能聯貫嗣後應令將舊管新收開除實在分爲四柱逐欵開列以昭明晰等因均經先後轉行遵照辦理所有江漢明光緖十六年八月十八日起至十七年八月二十八日止一年關期届满分别造具收支數目各册前經奏咨在案兹據署湖北漢黄德道監督江漢關稅務恭釗詳稱自光緖十七年八月二十九日第一百二十五結起至十八年八月初十日第一百二十八結止二年四結期满徵收洋商華商各項稅鈔及支解數目分結造具四柱清册並經費銀兩清册詳請具奏前來臣覆核無異除將各册送部外謹會同南洋通商大臣兩江總督臣劉坤一湖北巡撫臣譚繼洵恭摺具陳並繕具清單恭呈御覽伏乞皇上聖鑒謹奏奉　　　 
硃批該衙門知道單併發欽此○○頭品頂戴湖廣總督臣張之洞跪奏爲宜昌關第一百三十結期满收支各欵稅銀數目遵照部章開單恭摺具陳仰祈聖鑒事竊照前准户部抄奏内開各海關洋稅收支數目辦理未能畫一應令遵照定章按結開列清單奏報一次仍扣足四結開單奏銷一次概不得以收支數目串入原摺以致混雜不清仍一面造具四柱清册曁支銷經費銀兩清册分送户部曁總理各國事務衙門以憑核銷等因光緖十年二月二十五日具奏本日奉旨依議欽此又准户部咨江漢關第九十五結期 
 
 

Page 14

 
 
满清單又有收支欵目以致各結總數未能聯貫嗣後應令將舊管新收開除實在分爲四柱逐欵開列以昭明晰各等因先後遵照辦理兹據湖北荆宜施道監督宜昌關稅務周懋琦詳稱宜昌關徵收各項稅銀前經截至光緖十八年十一月十三日第一百二十九結止詳請奏咨在案兹自光緖十八年十一月十四日起至十九年二月十四日止第一百三十結期满所徵稅銀除舊章開支外連留存尾數銀及上結徵存稅銀並本結新收共實存銀五萬九千九百八兩二錢九分一厘前經詳命咨明奉准部覆歸入一年報銷案内解存藩庫委員解京又遵照新章本結征收洋藥稅釐銀除支傾鎔折耗外連上結共實存銀五百二十七兩三錢七分存俟隨同正餉搭解再本結並未征收洋商自備華式之船鈔毋庸造册報銷等情詳請奏咨前來臣覆核無異除將清單清册咨送總理各國事務衙門曁户部户科查照外謹會同南洋通商大臣兩江總督臣劉坤一湖北巡撫臣谭繼洵恭摺具陳並繕具四柱清單恭呈御覽伏祈皇上聖鑒謹奏奉硃批該衙門知道單併發欽此○○張之洞片再前准户部咨豫撥光緖十九年京餉案内提撥湖北鹽厘銀十五萬兩行令分批起解等因當經轉飭遵辦去後兹據湖北布政使王之春鹽法武昌道瞿廷韶籌撥本年第一批京餉鹽厘銀二萬兩飭委儘先補用知縣朱桂馨遇缺先用知縣孫長焯管解赴京交納等情詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批户部知道欽此○○黄槐森片再查前撫臣馬丕璠於粤蠶桑辦有成　　　　 
效案内請奬之三品銜道員用前署平樂府事鎭安府知府陳如金鹽運使銜道員用前署柳州府事補用知府蔣兆奎二品頂戴道員用前署梧州府事太平府知府李世椿知府用前署鬱林直隸州事候補直隸州知州馮德材知府升補歸順直隸州知州前上林縣知縣王方田經吏部核奏以所保升階官銜頂戴均屬重複應另核奏將奉旨依議欽此欽遵咨行到粤臣查該員等前各在署任内辦理蠶桑著有成效同案請奬各員均奉核准該員等奬敘重複自應遵照部議另核請奬陳如金蔣兆奎均擬請俟歸道班後賞加二品頂戴李世椿擬請交部從優議叙馮德材擬請俟歸知府班後賞加鹽運使銜王方田擬請俟補知府後以道員用以示鼓勵出自鴻施謹會同兩廣總督臣李瀚章附片具陳伏乞聖鑒訓示謹奏奉硃批吏部議奏欽此○○黄槐森片再永福縣知縣姚詩超撤省察看所遺員缺查有准補左州知州鄭錫疇精明穩練悃　無華堪以調署據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○黄槐森片再泗城府員缺前以補用知府張璧封請補飭令先　　　　 
行赴署兹據張璧封具報丁憂所遺員缺查有候補班補用知府羊復禮才優識卓幹練有爲實堪勝任專摺請補在案據署藩臬兩司會詳請飭羊復禮先赴署理以重職守等情前來除檄飭遵照外理合循例附片陳明伏乞聖鑒謹奏奉硃批吏部知道欽此○○張煦片再歸化關稅務每届一年例應預期奏明委員兼管歴經遵辦在案兹據歸綏道文保以該關監督印務自上届光緖十八年閏六月十三日由該道接管起扣至十九年六月十二日止一年期满咨由布政使胡聘之循例詳請奏委前來臣查文保管理稅務以來實力稽征尚無貽誤兹届期满相應請旨將歸化關監督印務仍委歸綏道文保兼管以資熟手而專責成除該關征收稅課銀兩應俟年满另行題報並咨户部查照外理合附片具陳伏乞聖鑒謹奏奉硃批著照所請户部知道欽此○○熱河　　　　 
正總管奴才祥煜副總管奴才貴存跪奏爲熱河都統因病出缺請旨簡放以重職守恭摺奏聞仰祈聖鑒事竊熱河都統奎斌年逾七旬氣體尚健自抵任以來辦理軍務善後一切事宜盡心竭力地方頼以粗安詎於今春痰喘復作疉經奏請賞假調理猶復力疾辦事乃病久軀弱時益加劇於五月二十九日風痰陡作病勢愈重奴才等聞信親往看視該都统已奄然一息猶伏枕叩頭自稱未報天恩並無一語及私奴才等當囑其安心靜養妥爲調治不意延至是日辰刻因病出缺其都統印信循案封固交印務恊領穆哈廉看守當據其家丁呈出遺摺一件懇爲代奏查該都統僅有一子元桐年甫八歲隨侍任所該都統雖屢履重任而身後肅條情殊可憫所有身後一切事宜由奴才等會同熱河道府理刑司員妥恊料理其熱河都统員缺關係緊要應請旨迅賜簡放謹恭摺奏聞伏乞皇上聖鑒並將該都統遺摺一件恭呈御覽謹奏奉硃批另有旨欽此○○頭品頂戴署理浙江按察使　　　　　　 
鹽運使奴才惠年跪奏爲恭報奴才接署臬篆日期叩謝天恩仰祈聖鑒事竊奴才於光緖十九年五月十一日接奉浙江撫臣　　　 
崧駿劄開升授福建布政使浙江按察使黄毓恩遵旨入都陛見新授浙江臬司趙舒翹具疏謝恩迎摺北上所有浙江按察使印務奏委奴才署理等因旋於五月十七日准升任臬司黄毓恩將印信文卷移送前來奴才於是日恭設香案望闕叩頭謝恩　　　 
祗領任事伏念奴才满洲世僕知識庸愚由廕生洊陟監司歴湘楚而遷浙水四權臬篆兩任鹺綱錄海署之微勞頭銜倖晉効畿疆之賑欵寵遇獨隆方慙未報涓埃兹復委陳臬事查浙江省政務本屬殷繁臬司乃刑名總匯舉凡察吏勤民安良除莠在在胥關緊要自維檮昧深懼勿勝惟有益矢愼勤隨時隨事禀商撫臣認眞辦理不敢以暫時權篆稍涉因循以冀仰答高厚鴻慈於萬一所有奴才接署臬篆日期並感激下忱谨恭摺具奏叩謝天恩伏乞皇上聖鑒謹奏奉硃批知道了欽此○○頭品頂戴浙江巡　　　 
撫奴才崧駿跪奏爲知府因病出缺請旨迅賜簡放仍先委員署理以重職守恭摺仰祈聖鑒事竊布政使劉樹堂詳稱據署西安縣知縣何應福申報衢州府知府保順於光緖十九年五月初一日在任病故等情前來除循例具題外所遺衢州府知府係衝繁難要缺相應請旨迅賜簡放以重職守仍先委員署理俾免曠悮查有試用知府翁曾純才具穩練堪以署理除檄飭遵照外所有知府因病出缺並先委員署理緣由謹會同閩浙總督臣譚鍾麟恭摺具奏伏乞皇上聖鑒訓示謹奏奉硃批另有旨欽此○　　　 
○崧駿片再查下砂二三塲大使左昭澤係湖南湘隂縣人同治十一年間補授是缺嗣因十年俸满由部調取於光緖十四年給咨赴部引見回省其時以該大使有被人控告之案委員查辦未經飭回本任乃時閱數年案尚未結而該大使復私自離省其爲情虚避匿無疑查塲官有經徵皂課錢糧之責員缺緊要未便日久虚懸况該大使現有未結案件尤應咨傳來浙勒令清理據兩浙鹽運使惠年詳請奏革開缺一面咨提查辦等情前來相應請旨將下砂二三塲大使左昭澤暫行革職開缺以便咨明該員原籍傳提來浙聽候查辦除分咨查照外謹會同閩浙督臣譚鍾麟附片陳請伏乞聖鑒再所遺下砂二三塲員缺浙省現有應補人員應請扣留外補合併聲明謹奏奉硃批着照所請該部知道欽此○○崧駿片再准吏部咨各省州縣缺出分班輪署先委正途一人次　　　　 
委勞績一人再將各項委用試用人員輪用一人每届三月彚奏一次等因歴經遵辦在案兹查光緖十九年春季分輪委州縣有松陽縣知縣劉靖調省察看遣缺委正途班大挑試用知縣葉延壽署理據布政使劉樹堂詳請奏咨前來奴才覆核無異除咨吏部查照外事合附片陳明伏乞聖鑒謹奏奉硃批吏部知道欽此○○崧駿片再温州府知府德克吉訥開缺送部引見所遺員　　　 
缺應卽遴員接署兹查有試用知府劉至喜才具精勤堪以署理據布政使劉樹堂按察使黄毓恩會詳前來奴才覆核無異除檄飭赴署外理合會同閩浙督臣譚鍾麟附片具奏伏乞聖鑒謹奏奉硃批吏部知道欽此○○雲貴總督臣王文韶跪奏爲遊　　　 
撃守備遵例廻避揀員調補恭摺仰祈聖鑒事竊准補雲南臨元鎭中營遊撃錢之福請補是缺距本籍在五百里内前以普洱鎭右營遊撃劉全忠調補嗣准兵部議覆以劉全忠有展參之案停其升調行令另揀對調又准補永北營左軍守備劉萃前以褚春生請補是缺案内聲明人地不宜行令揀調各等因咨行到滇臣於滇省實任游撃守備内逐加遴選查有雲南提標右營遊撃陸鳴臯堪與臨元鎭中營游撃錢之福互相對調又查永北營右軍守備叚開祥堪與永北營左軍守備劉萃互相對調如蒙繼俞允陸鳴臯曾經引見叚開祥已給咨送部應懇天恩飭部分别給予劄付錢之福劉萃俟接准部覆後卽行給咨該員等送部引見以符定制所有遊撃守備例應廻避揀員對調緣由謹會同雲南巡撫臣譚鈞培署雲南提督臣蔡標恭摺具陳伏乞皇上聖鑒飭部核覆施行謹奏　　　　此兵部議奏欽此 
 
