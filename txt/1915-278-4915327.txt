# 1915 - 278 - 4915327

 

Page 1

 
 
   
 
 

Page 2

 
 
時評 
[讓（冷）]  
　　淸帝以君主讓民國今民國又相以總統讓君主矣豈非相讓爲國乎 
夫他國之革命也必以爭而中國獨以讓宜若中國之賢於他國矣雖然靜以察之所謂讓者乃使人不得不讓之謂其似爭無殊究其極其心中之抱屈有甚於爭者矣 
　　是故中國之讓也其讓實含爭性而其隙以俟他日更烈之爭故其禍實與爭有過之而無不及 
[命令]  
　　十月九日大總統策令　國務卿呈據銓叙局詳稱遵核稅務處帮提調股長帮理各員資格請予分别叙官等語陳鑾宋壽徴徐致善文溥應國梁陳星庚百育良梁敦敎恩豐忠文黃錫銓均授爲中大夫張錦王暢祖唐佑衡黃厚誠李廷彩梁瀾勳均授爲少大夫徐德虹許金水陳垣李慶芳梁汝成均授爲上士此令 
　　又令　宋恩鴻授爲陸軍工兵上校並加陸軍少將銜李常陞授爲陸軍砲兵上校並加陸軍少將銜李大鵬授爲陸軍步兵上校此令 
　　又令　蒙藏院呈敖漢左旗輔國公額爾德恩朝克圖由庫來京投誠請給封原爵等語額爾德恩朝克圖仍封爲輔國公用嘉誠悃此令 
　　又令　兼署奉天巡按使段芝貴呈稱卸任雙山縣知事牛爾裕因病請免本職等語應照准此令 
專電 
[北京電]  
　　公府日前會議將内蒙劃爲三區每區各設鎭守使管轄本區事務 
[北京電]  
　　公府昨宴各高級官聞有重要訓勉 
[北京電]  
　　日本擬於間島設法權保護機關 
戰電 
　　其一（英人路透電） 
[巴黎電]  
　　香巴業境内法軍所獲之敵砲刻陳列於巴黎衛生醫院階前任人觀覽惟巴黎所陳列者皆係已毁之砲其未受損者則留於前敵以擊德軍（十日） 
[巴黎電]  
　　今日下午公報謂砲隊活動如故沙歇東面山巓及南面列里路附近爲劇烈德軍進攻奇凡希叢林數次均爲法軍擊退里盎有手擲炸彈及空中魚雷戰事洛佛朗及康勒維愛萊有劇烈之砲火勞蘭有炸彈戰事今晚公報謂法軍復在香巴業太胡爾小山東北 
得有進步且占據太胡爾村東南德軍戰壕一道比境亞土瓦．亞貢．及末斯河與摩塞爾河間均有砲戰里盎境及伏斯巨之哈滿斯韋萊爾柯夫戰壕機械戰事均頗活動（十日） 
[倫敦電]  
　　今日英帥費蘭巨宣稱敵軍屢攻英軍新戰壕均被英軍擊退魯斯及胡爾魯區東北英軍戰壕漸向前進得地五百至一千碼不等 
昨日敵軍大攻英軍新陣地受創甚重英軍復占德軍戰壕一道英軍損失較輕（九日） 
[羅馬電]  
　　今日意公報謂奥軍先以重砲轟擊繼以大隊進攻伊森沙陣線但皆受挫而退奥公報並未言及此次失利僅謂戰情未有變動（十日） 
[倫敦電]  
　　英商船紐開塞爾號及希臘商船狄米特里哇斯號均被擊沉船中人皆遇救（十日） 
[彼得格勒電]  
　　德人今被逼承認復在特文斯克境遭遇失敗德軍近於該處奮力圖破俄軍戰事現入新幕興登堡元帥自北面以大軍進攻其在他方面進攻者均遭失敗該軍雖曾進抵距鎭三英里然卒被逼退後今已距砲臺十英里矣德巨砲試圖由俄軍中轟成一路且用大隊步兵助戰然僅能逐寸前進耳俄軍奮勇抵禦甚至於數地點得有進步俄國軍艦力攻歇洛克境之德軍左翼現駐里加灣距里加鎭二十英里俄海軍之砲曾將敵排砲轟至無聲且大損德軍戰壕俄軍且於他處數地點發展軍威俄陸軍參謀部謂俄軍在泊里貝澤地以槍刺與敵激戰據現象觀之定可獲勝　（九日） 
[彼得格勒電]  
　　昨日公報謂俄軍在特文斯克北面激戰時俘敵兵數百人該處村莊數所雙方忍得忽失爭奪甚烈俄軍哨隊在泊里貝河獲有奇績乘夜深入敵軍戰壕數道剌斃二百人俘獲四百五十六人俄兵僅失五十人（十一日） 
[雅典電]  
　　巴特里斯報謂七月十七日德奥布三國在蘇菲亞締結密約訂明布國如加入戰局則突厥土地阿爾巴尼亞塞希馬其頓全境新塞維亞薩洛巴加及加伐拉皆割與布國以爲其助 
戰之報酬（九日） 
[亞姆斯特丹電]  
　　昨日奥公報謂德軍奪獲貝爾格勒之前曾有劇烈之巷戰而德公報則删去劇烈字樣奥公報又謂東加里西亞俄軍進攻甚力但被擊敗（十日） 
[紐約電]  
　　希臘前相維氏辭職前曾告美國報界公會駐雅典訪員曰希臘不獨在形式上且在精神上必履行希塞盟約之條件直至兵盡財竭而後已此爲確定無疑之事希塞盟約雖未料及歐洲大戰但此盟約係以互衛爲精神吾人斷無藉詞推諉之理卽使德奥以全力相壓希臘亦必不背約蓋國家之尊榮不可不顧也維氏旋言及法兵在薩洛尼加登岸一節曰希臘不能與法國開戰縱使能之亦非所願法國之待遇希臘者希人不能忘也今法國無所求於希臘不過來助希臘之同盟國耳協約國從未要求希臘予以權利且常示希臘以實行希人日夜馨香所禱祝者之方法夫吾人所蘄嚮者乃欲建立偉大之希臘今日吾人惟有履行約言以期達此目的耳維氏言至此乃謝美國翼助小亞細亞．馬其頓．塞萊斯等處希人之力（十日） 
[雅典電]  
　　駐希臘英使已將七月十七日德奥布三國在蘇菲亞所立密約之全文送交希臘首相薩米斯氏明日下議院將討論此約聞維氏黨議員將投票扶助政府以免政府失敗（十日） 
[丹京電]  
　　德船魯萊號（二二三九噸）之船役十一人已在桀特塞登岸據稱魯萊號在桀特塞燈船附近爲英潛艇Ｅ字十九號擊沉該濳艇曾准船役二十二人登小艇逃生餘人由他船救起（十日） 
[海牙電]  
　　荷蘭政府已提出加增一九一五年海軍經費二十萬八千鎊（内有飛機經費二萬五千鎊）之議案（十日） 
[華盛頓電]  
　　美洲各共和國大會巳一致議决承認墨西哥加蘭柴政府（九日） 
　　其二（德人德文報專電） 
[柏林電（由塞維爾轉）]  
　　十月九日德軍大本營公報云德國兹新編成二軍一由麥剛森元帥統帶巳渡過多瑙河及騷河德軍歸奥將柯夫夏柴指揮者已占據基浦齊島及貝爾格勒特西南之高地該軍巳占領貝爾格勒特城之大部分奥軍據有北城及堡壘德軍據有紐孔斯克繼穿南城而過加爾維資將軍所統之軍已衝下西美特里亞於數地點渡過多瑙河逐敵南走（塞境戰况）西面陣線凡爾美萊東北有英軍進攻失敗被創甚重德軍已在魯斯西南稍得進步香巴業法軍以砲隊轟擊拉伐蘭田莊東面德軍陣地數小時繼乃進攻於數地點抵德軍戰壕即經德軍回攻逐走敵軍損失絶大有軍官一員兵百名爲德軍所俘勞蘭之蘭特萊南面高地雙方互爭甚烈法軍今復失守德軍俘軍官一員兵七十名獲機關鎗一枝炸彈砲四尊（西境戰况）興登堡元帥之軍巳占據茄布洛夫加河兩岸廣四基洛邁當之敵軍陣地及杜拉堡前與河同名之鎭計俘軍官五員兵一千三百五十六名獲機關槍兩枝又在洛包台附近戰時俘敵一百三十九人俄軍已停止進攻里哇波爾特元帥軍團在柯里列基北面拉布齊與薩萊斯約附近擊退俄軍前鋒毫不費事（東境興登堡與里哇波爾特軍團戰况）林辛干將軍之軍巳占據柯摩里及泊里萊特尼基二鎭平斯克南比里斯尼安斯加至伏爾茄附近及柴土里斯克至伏爾茄西南馬隊戰事仍在進行柴土里斯克北面及西北面之俄軍已被逐退至斯蒂爾河後俄軍在柯凡爾至羅夫洛鐵路北面進攻者已遭失敗（東南境林辛千軍團戰况） 
[華盛頓電]  
　　駐美奥國大使署宣布十月八日維也納公報云俄軍在全陣線進攻處處敗退奥軍回攻者已在柯爾基北面及東北面前進占據林杜伏與加魯齊亞二村奥軍近二日内俘敵幾近四千人（奥俄戰况）意軍進攻福爾加里亞及杜白杜者均遭失敗（奥意戰况）奥德軍繼續渡特里拉河騷河多瑙河進攻（塞境戰况）（九日） 
[柏林電]  
　　各俄報皆謂俄國財政大臣巴克此次赴英籌欵已遭失敗英法在美所募之借欵俄國不得加入俄國在英法所募之借欵因兩國不以誠意相待故毫無進步巴克氏不能忍耐乃怏怏返國羅京消息謂據羅國各報及政治家之態度觀之羅政府並不因希土近今之舉動更變其政策（九日） 
東方通信社電（日本人組織） 
[東京電]  
　　漢冶萍煤鐵礦公司顧問池田茂幸氏辭職繼其後者爲笠原實太郎氏已發表就任矣(十一日) 
[東京電]  
　　日本陸軍飛行隊續由大田原飛駛今日飛抵盛岡（十一日） 
[東京電]  
　　本月上旬之外國貿易輸出二千二百萬三千元輸入一千一萬五千元計輸出超過一千一百九十八萬八千元（十一日） 
[東京電]  
　　遞信大臣箕浦勝人氏因山東省遞信事務問題無事解決定於十七日在官邸開祝賀會招待中國駐日陸公使並公使館員及松井外務次官各局長等（十一日） 
[東京電]  
　　熊本開進病院（癩病患者救治醫院）爲利蝶爾女士所創立日皇后賜金二千元以助之（十一日） 
[東京電]  
　　聨合軍近向日本定購砲兵用武品類計値五十萬元由舞鶴工廠承製（十一日） 
要聞一 
[德國軍人之征書]  
　　德文新報曰兹有德國漢堡之工兵某由西方戰地致其眷屬之書一件專述戰壕中之生活惟其發信時西方戰地尚未見大戰故其信中未言及英法大舉進攻之事然觀其所述種種情形亦頗有情趣據其函稱曰余自四星期以來旣已被調至法境前敵頭道戰壕而保衛祖國之感情則不禁油然而生最可怪者入敵境愈深此種感情愈重大有保國非我莫屬之勢然一至此性命之危險亦愈鉅也吾軍與敵人多有彼此相距僅十四五密達之處凡屬殺人之兇器皆可用之交綏至若榴彈霰彈地雷空中魚雷等物可謂已成家常便飯蓋無日不嘗試其滋味也昨晚吾軍用鎗火出洞作戰惟敵軍臨陣對壘者大半爲黑種與醋阿芬人至如法人則難會見於頭道戰線中故吾軍常戲謂法軍曰鼠輩而黑人則爲探試之家兎苟黑人進攻得利法人即出頭露面否則愈益縮入深穴不見天日矣吾軍雖明知黑奴爲敵然實不欲與所謂爲人擋砲眼者交綏也 
　　余初入伍時充當漢堡之工兵諒爾在家中早巳得悉按吾輩工兵在野戰軍中不特職務困難且爲敵人所最恐懼之强敵請觀法人不惜重賀招募工兵巳可想見法國工兵每名有三十佛郎之厚俸其實在前敵勿庸開消如此多金而吾輩工兵之職務第一在代同人築造溝壘並保無炸患之地室吾軍迄今所築之戰壕已漸成小市然吾戰壕中之整齊淸潔則决非爾所能料到也余今寄居昆蟲旅館有同僚二十五人甚形適意每日洗濯時人各有無柄飯罐一口用之洗滌襯衣惟有衣帽靴鞋終不離體而剌刀彈盒亦隨時在身至於鎗械則更如夫婦時刻不離即登榻酣眠時亦同臥起今吾輩所用之床雖係木托與榖草所造成然每日困極身臥其上非特覺其適體不亞於銅床錦褥且尤易入黑酣鄉尋好夢焉 
　　目前余已奉命入地雷隊專在地下藉挖地道趨近敵營炸斃敵人而敵人之從事於此以圖謀害吾軍者亦隨在皆有故彼此在地下往往不期而遇今吾技術專求使之不知不覺前進如目前吾輩所在處挖有此種地道甚多以備進攻而現在其中則僅設有竊聽哨兵專伺捉敵吾輩工兵亦分班巡查地道每日每人巡查兩次每次一個半小時吾輩得有許多閑暇者緣在地下查道人之神經非淸淨不可也今余承辦此差暫以十四日爲限然後卽有人換班非久於此任顧此事雖淸閑而余則寗願在地上終日求生活於鎗林彈雨中不欲在地下蓋在地上縱有危險可以眼見此則不能也 
　　余自入敵境以來方知故鄉可貴凡家鄉寄來之物雖片紙寸縷如明信片小包等亦視之價値連城近來家鄉親友寄余之物不特甚多且無一不全足使余用之不盡其實吾輩軍人即無此贈品凡飲食日用亦絶不至於缺乏故余深望爾等嗣後勿庸掛念 
[日本對於銀行策之進行]  
　　滿蒙銀行資本金有着　日支銀行法律案提出 
　　東京通信社社員飄萍 
　　日本對我之經濟政策其大處落墨乃先從經營銀行入手如彼所謂日支銀行之計畫本報曾綜合各方面消息屢誌新聞論欄内日人於日支銀行以外另有滿蒙銀行日支銀行所以侵略我全部滿蒙銀行所以經營我滿蒙兩者皆基於閣議之决定關 
 
 
 

Page 3

 
 
於下回議會中政府提案之綱要銀行政策實爲其要件之一滿蒙銀行日支銀行兩案先後以之諮詢於民間（如各銀行各大營業家大資本家）現聞諮詢業已終了民間皆贊成政府之所諮詢滿蒙銀行定資本金爲五百萬圓（諮詢案爲一千萬圓）政府將從前特别資金貸與正金銀行者提出二百萬圓劃入滿蒙銀行巳着手編成法律案提出於下次國會求其通過日支銀行民間答覆贊成以後亦已調查終了着手於具體的起草使成爲法律案提出於下次議會此關於銀行政策進行之近狀也 
　　附注　日本有名財政學者堀江歸一氏素不贊成於政府目下之各種財政計劃著論甚多聞友人言前日在政法學校財政講席論及日支銀行謂日人往往迷信銀行萬能主議不知銀行事業乃隨經濟發達而發達非經濟純隨銀行而發達也此言固含有眞理然日人之計畫固不僅僅兩銀行例如滿蒙開墾將移朝鮮人居此以營農業而銀行等爲其輔助機關我政府一概聽之數年後之經濟界誠吾人所不堪設想矣 
[南京快信]  
　　昨日國慶紀念因謡言故無甚熱閙各機關僅停辦公一天商界間有懸掛國旗者 
　　内務部次長沈銘昌昨由滬過寗謁軍民兩使暢談良久當即乘車返京 
　　昨日烟酒公賣局長高增秩晉京聞向大部陳明開辦困難情形并請追加第一區分棧經費 
　　齊巡按准法部咨嗣後處死盜犯一律改用斬决特飭各縣遵照 
淮揚各屬紳民請弛米禁昨經齊巡按使批斥不准 
　　靑口釐局巳改委白士藝接辦 
雜評一 
[間島問題之解决（無名）]  
　　間島問題之解决不待卜而可知也其一以中國今日所急之事言之無暇及此也其一以前次中日協約言之更不必及之今日政府所謂爭者爭者掩人耳目之行爲耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之中外要人態度]  
　　外人間證明謡語　昨日英文京津泰晤士報北京通信云北京報紙欲使一般人士深信變更國體爲外人所贊成故登載英美兩國公使日前覲見總統時一種談話之謡傳京滬各報所載兩公使覲見時之談話甚長其實該報等所云於事實毫無根據也有某報載稱朱爾典公使不贊成總統復辟之意面稱能膺大寳者舍公其誰云云又有某報載稱朱公使面告總統謂英政府令伊轉達總統謂該國政府對於中國變更國體極願贊助云云此外南方某某等報載有北京電信謂美國駐京公使芮恩施博士進謁總統謂其政府令伊轉陳總統對於恢復君主國體極願贊助云云以上各報所云予（該報訪員自稱）能確實說明爲全屬子虚不過有關係之人虚搆此說以欺飾一般人之耳目其目其實蓋欲利用日前朱芮兩公使曾有覲見之事以助其主張也設使該報等僅載稱兩使等曾有此等之議論則可謂或出於一時訪聞之誤乃該報之所載竟將當日談話詳細之情形及總統與兩使之態度辯論一一揭示抑若置身其間者豈非該報等故意揑此談話而使中國人誤信以爲此各國對於變更國體之態度也查朱芮兩公使日前曾進謁總統但並無此等議論以以彼等處於國家代表之地位對於他國之事亦萬不能有切實之主張耳又日前日本英文廣知報載有威爾遜總統致電總統對於變更國體頗有非議此說亦不確云 
　　純一齋密議良久　日前總統在純一齋召集左右丞阮内史長及其他要人等密議良久聞所議爲關乎國民代表大會各問題一此種會合可否認爲妥善之代表民意機關二此會一切組織手續之商榷三此項法案應以正式命令發表四此會所需經費應正式從國庫開支會議旣畢各問題一一解决而總統告令遂於八日發表矣 
　　參政院未能成會　自請願團紛集於參政院代行立法院後諸參政連日出席會議異常忙碌現在國民代表大會組織法業經大功告成參政中一部分人正盡瘁於國體問題其他法案自然無暇注重以故該院本定於昨日下午一時開第七次常會届時不足法定人數未能開議恐以後每逢常會尚不免續有此等情事也 
[寳顧問之整理田賦意見書]  
　　審計院顧問寳道者法國人前曾擬一整理田賦意見書上之總統奉批抄交財政部核議聞該部奉交後即據其意見書通　各省財政廰妥議具復論者謂該顧問所陳意見中以各國稅率比較中國之輕重於事實不甚切當不識各省將如何議復兹將該顧問意見書錄後以供留心田贓者一窮究焉言稅計者創新增舊之聲盈街盈巷盈報紙矣但上書者曾言稅計不先整理而務創增非增稅也徒增弊耳即如田賦一項苟使田無不賦徴足徴齊而又涓滴歸公無無名之耗散則所入據西人推度當已足支國用矣今無通國魚鱗册人丁册又無成熟田之數田產之量之値固難估定稅入幾何但衡以他國亦可得其大略也查法國熟田五十五兆畝（一法畝合二百四之華畝十五）歳征五百五十九兆江郎（一法郎合中幣四角）是稅率一法畝共四法郎八分例以華畝不過大洋一角二分八而已人口四千萬每人攤大洋兩元六角攤地十九畝强英國田稅極輕但附以地方稅及所入稅亦 
得二百十二兆法郎約一法畝（一法畝合英畝二畝半）稅六法郎五分一華畝稅大洋一角七分强每人攤大洋二元二角攤地十二畝强伊國田賦最重計征法郎二百五十兆每法畝稅七法郎五分適合大洋二角一華畝人攤大洋三元攤地十五畝日本征田稅銀七十五兆日元例以法郎則一百九十五兆法畝則五法郎一畝而按之華畝則大洋一角三分强人攤大洋一元四角六分强攤地十畝强今查中國熟田據中西人估計至少二千四百萬頃（二十四萬萬畝）譬如每縣通扯一萬五千頃（地方百里應得五萬四千頃故一萬五千頃尚不及三分之一）積一千六百州縣亦應有二千四百萬頃再一人之力至少可種二十畝是種一萬五千頃止須農夫七萬五千人謂每縣通扯無農夫之數乎然則每頃之稅通扯十七元爲法（每畝才大洋一角七分）以之乘二千四百萬頃亦應有四萬萬八百萬元人口作三萬五千萬每人攤田稅一元一角六分弱攤地不足七畝攤地愈少者積蓄愈少蓋一人歲用五榖綿桑蔬果畜食需上農之田五畝上下無怪中國一有水旱偏災即 
死殣載道矣然而地非不足也人力不足耳故曰田稅一項雖去征費二成地方用度三成尚餘二萬萬四百萬元足支國用從知整理舊有之稅遠勝於創新增舊之擾民矣云云 
[間島問題與奉省警權]  
　　間島問題我國所持對於日本抗議之理由已誌昨報兹據日人報紙之傳說日本鈴木領事之抗議旣爲我國間島官吏所拒絶今日日本政府所執之手叚惟有在該處設置保護法權機關云云由此覯之日人此後在間島之行動蓋大可注意矣 
奉天將軍段芝貴氏日前電致政府請將奉天延壽堂炸彈一案速行與日使了結因奉天法政學堂學生三人至今尚覊押於奉天日本總領事署而當時不待中國允許所設立之日警派出所二處亦仍未撤去該生等拘禁日久其是否有罪不待中國法庭審理又無確實證據奉天靑年學界對此殊形憤激云云 
　　自中日新約實施後奉省方面已有種種籌備其中關乎聘用日本警察顧問一節巳由叚將軍與日本關東都督訂定合同呈請中央政府核准惟據該約附件中關於南滿洲聘用顧問事項之換文伹稱中國政府如在南滿洲聘用政治財政軍事警察外國顧問敎官時可儘先聘用日本人是則吾國苟無須聘用外國顧問日人亦固無從自薦也今叚將軍之聘請警察顧問殆該省警務必須得外人以備諮詢乎抑有日人參預其間則於執行法令時可得多少之便利乎二者必居一於是矣 
[參觀國貨展覽會之心得譚]  
　　國貨展覽會開幕已八日矣昨有人談及參觀心得謂會中出品誠哉美不勝收惜會中地位太狹物品至會甚多不敷陳列而陳列方法出品人對之又多不滿意向陳列課人員嘵舌不休者日必數起日前有上海科學儀器館出品人殷某等到會參觀見該館所有出品多陳列在第二館之偏隅不易注目與陳列人員交涉而陳列人員又未便與他之良好地位互相對調結果幾致衝突尚有同一出品而陳列不在一處蓋依商號爲分類或陳列第一館或陳列第二館而在第一館之地位又散而不聚更不易注目出品人往往誤會爲並未陳列轉輾詰問又費多少唇舌足見辦事之不易也此次陳列物品以上海國貨維持會代爲徴集者居多該會會員來京參觀有三十餘人工藝廠出口右側有一室懸上海國貨維持會研究所木牌者即該會參觀團會合之所也該會王介安龐竹卿等每日蒞所除接洽出品人陳列事宜外擬徴集各出品人參觀所得之意見更與各省出品人參觀所得之意見互相交換作爲種種研究之資料總期實做維持國貨四字而預儲因此次開會所獲遠大之效果惟各省出品未全參觀人所到尚少未能盡如上海團體之完結將來果否有研究之價値尚須拭目以俟之也 
[武漢兩商會之兩大會]  
　　商民負擔問題 
　　武商會議印稅　財政部派委高琦度警察印花稅於日前抵鄂因與商界接洽之處甚多武昌商務總會特於六日開歡迎會並請與印花稅有關之財政廰第一科長張傳保省會警廰長崔振奎武昌縣知事吳寳棣到會共同討論所有各帮董皆到齊約一百餘人蓋以此會有密切之關係也高委員首先發言謂印花稅最爲良稅北京當開辦時頗形困難卒賴商會提倡即行發達今日希望貴會諸君者亦即在此云云旋分發印花稅部刋通告各一紙請衆研究如有意見儘可說明當由典帮董盛朝代表各帮提出要求四項（一）貨摺旣貼印花附摺之發票應免貼（二）凡十元以上之貨票一律貼一分不遞加（三）年節索賬單並非取銀錢一定有效之憑單請免貼（四）零星貨物凑成一元者應免發票與印花以省開發票之繁瑣繼由菸帮董孫文生要求貨物價在一元以下者概免發票與印花請飭各警署估價勿太苛尅故意高昂使商民受罰又要求警廰長將執行罰則之標凖宣布以免各署濫罰蓋以近日商民每爲一二分印花輒被罰至數十元也警廰長答云執行罰則係公令非警察故尅罰款充公提賞皆有定數如有未當請即明示孫方欲再有所言殷友于總理已發言云各署執行罰則原無不當惟細章未經廣布周知人民不無誤會應請將印稅法詳細宣示家喻户曉人民皆知貼用警署自少罰鍰矣高委員張科長亦先後發言謂頃間諸君所提各節多係地方習慣實情不無可以通融之處惟十元以上之發票須貼印花二分已奉部電即將實行然總須代詳總長酌量情形曲予變通以恤商艱並囑殷總理將提議各項備就正式公文分禀各管官署以憑核辦乃散會 
　　漢商會議警費　漢口警察經費年約需二十二萬元上年停止動支國稅後全係地方籌款如房舖捐娼妓捐肉捐車捐茶館曲場捐各項預算固相差不多然總徴不足額年需虧短數萬近警廰已詳准巡按使財廰擬加收貨稅附捐以資補助但須先徴求商會同意故由警廳將每月收支預算各數開列函送商會請議該會因事關全體之擔負日前特開大會討論僉以警察爲保衛要政經 
費如確不敷自應照數籌足現在旣無别法可設只有遵照巡按所飭就貨物稅加抽附捐查漢口貨稅每年約收錢一百萬串今擬每正稅一串加收警費附捐五十文照額核計年約有附捐五萬餘串之譜以十二個月平均計之每月可得四千餘串以之補助警費有盈無絀但此項警費旣已籌足此後警政其有辦理不良之處應如何設法整頓及以後警廰捐局收支各數商會不能不問當經議决本此要求警廰長查照辦理聞警廰長已允每月將收支各數造册送會備查至改良警政一節則未以文書答復由該廰長親到商會向衆聲明應如何改良准由各帮隨時條陳意見逕送警廰採擇施行現各商已無異詞由會將議决加收警費附捐辦法禀陳巡按核示大約本月十五日即須起徴 
[皖商會爲烟商代呈苦况]  
　　皖省烟酒公賣本規定舊稅而外加抽百分二五惟烟酒兩業以商力難勝均紛紛呈向巡按財廰及籌備處要求重予核議昨烟業復將困難情形呈由商會轉詳財部兹節錄内容如左 
　　一省城烟葉之輸入向來購自桐城宿松等處凡稅釐之完納定章祗計斤兩不計成色省城暢銷之葉本爲中下兩色查中色每石烟葉　入之成本不過五元以上八元以下下色每石烟葉收入之成本不過二元以上三元以下其完納稅釐也如出產地水釐舊征每石應報征厘捐局洋三角又舊征出產烟稅每石應向烟酒稅局報征洋八角此兩局係直接於財廰以取出產稅也其次向懐寧烟酒稅公所報征者每石應完舊征進口烟稅洋六角四分又其次向省城鹽河報舊征進口水釐者每石計一角二分向坐　局報舊征進口旱釐者每石計一角九分二釐此就省城以取落地稅也合出產落地兩項舊征計算是葉色無論中下每石應報征二元有零如以下色百元之成本以累計則廰去稅 
釐百分六十有零矣以中色百元之成本以累計則應去稅釐百分二十左右矣合兩項平均計算則在百分四十以外今舊稅如此之鉅又加抽百分二五公賣是不啻値百抽六十有餘矣在公家欲增漲稅源在烟商或停購停運是求增反減官商兩病矣此不得不請求重予核議者一也 
　　一烟酒公賣簡章第七條至第十條雖規定原有稅釐依舊征收而公賣費尚須體察情形酌量加抽今籌備處以爲有分棧爲承上接下機關旣願加抽二五諒皆出自商等同意又詎知分棧份子出自衆酒組合非純爲烟酒兩商多未明晰烟酒大勢其性質則等於公司營業其目的則求得相當經費至舊稅已報繳若干公賣應加抽若干從未召集計議情勢隔閡倚官壓商雖美其名曰取自吸户然皖省自辛亥以迄今兹禍變紛陳災祲迭見民力之凋敝已達極點在公家求庽禁於征以培民氣無如此種消耗已相沿數千年萬一稅欵過重則民因價昂以購外烟商因稅重以辦外貨所謂培民氣者反見利權外溢且與定章背道而馳此不得不請求重予核議者二也 
　　一江蘇爲東南富庶之區舊稅僅在十分之一以上今公賣加抽十之一二合計不過共抽百之二十以外其次江西向無舊稅而公賣費亦僅訂百分二五贛商尚未承認皖省同隸中國版圖而新舊兩稅均較他省爲重再近徴蕪湖舊征每斤僅有八文之捐議加兩倍猶求核減而省商同隸本省範圍舊征旣有五種是較蕪之八文捐又有霄壤之别此不得不請求重予核議者三也 
　　總之國勢艱危度支仰屋之際報捐納稅本國民議務攸關第外察皖情内顧生計頻年來皖商已成莫可救藥病夫正求挽救之不暇焉能再加擔負今公賣費驟抽二五該商等實力難勝敢代求大部迅飭皖籌備處體察皖勢重予核議施行 
[粤東最近之隠憂]  
　　黨人之運動未已　廣九護路營退伍目兵羅善成農振興等由港來省到營探訪舊侣兵士伍順英侯仲仙招待留宿夜間互相私談甚爲秘密該管連長以其形迹可疑從旁密探至三更後該兵等五人聨結出營衛兵詢之以品茗對遂一去不返該連長當即檢查軍裝尚存再搜所遺夾必袋内藏暗殺團粤司令印給襟章數千護照一束名簿二册内有通信處五眼橋某機關水東某某號等字樣恐係受黨人主使來營運動軍隊因見查察太嚴恐漏事機先約潛遁昨已將搜獲一切證物繳呈軍署並請通飭協緝矣惠州黨人鄧鏗前因追捕緊急已與陳炯明等逃往南洋久未弋獲當道昨據港探報稱謂鄧鏗昨已潛身返港惟 
其行蹤飄忽消息靈通現又逃往九龍紅勘機關圖謀亂事現已分投跴緝又水陸統巡胡令宣日前毆打江固副艦長一事聞胡昨已將該艦長押解來省解交海防辦事處當即電知龍鎭守使謂該艦長故意延誤戎機顯然勾通亂黨請將從嚴懲辦龍使接電之後即到海防辦事處與胡統巡會晤立將該艦長提回鎭守府看管耑候胡統巡返省之後再行核奪因胡現方往順屬黃麻涌剿匪未歸也 
　　兩行罷市風潮　牛皮行罷市風潮現在尚甚未息頃將此案兩造批詞併誌如下財政廰批牛皮行商人楊敏等禀云查永安公司商人羅少卿承辦此項牛皮釐費係援照同和堂原章辦理究竟同和堂試辦期内對於省城牛皮有無抽收現經委員確查覆奪該商等應即靜候核辦毋得滋生事端云云又批承辦牛皮釐費商人羅少卿禀云此案現據牛皮商人葉吉祥等以横截血皮亂拿亂押等詞禀奉巡按使批行查辦究竟此項牛皮同和堂從前有無抽收該商是否按照同和堂原章辦理有無違章抽勒情事現經由廰委查所有解縣之陳警鄧蘇李現三人並截獲牛皮應卽先行交保分别省釋發還聽候核辦批行南海縣知事遵照辦理巡按使批牛皮行商人吳耀明葉吉祥等禀云前據該商等具禀即經批廰查明永安公司承辦章程是否悉照同和堂原章辦理如果該公司確有誤會執行之處應由聽迅飭將截去之牛皮及禁押之挑夫等分别交還釋放一面將章程妥爲修正飭　遵守在案兹據禀前情仰財政廰迅即遵照前批　核明確分别辦理 
　　近聞牛皮與鞋業及革履兩行有相連之關係故各行商因此禀請警廰維持王廰長以多數工界輟業堪憐刻巳咨請財政廰長從速解決聞不日即有正式辦法揭示 
　　河南馬涌橋普興隆箱板店昨於舊曆中秋節各木工因其東主每伴短給月餅一枚相率罷工翌日復糾同爛崽多人到店吵閙致被福軍拿去二名南番鋸木西家行合勝堂禡首陳林復又糾集全行罷工邀求行主增加工銀南番杉木行聨安堂不允故連日黃沙泥城花地河南築横沙大南門新荳欄西門口等埠沙一律停止鋸木雖由東家行禀明廰警惟風潮仍然未息故於建築工程極爲阻碍 
[雲南巧家匪亂之官場報告]  
　　雲南巧家縣地與川邊連界昨有川蠻過界滋擾聚衆數千人與官軍對敵情勢頗猖獗兹續錄巧家知事郭有濬兩次報告電文大要如下第一電略云跟緝抄據老火山全村鎗傷事主案 
知事駐紥滇邊乾海子上三根珊駐軍團下川海子駐糧台均秘授機宜候電并設法開導殊該匪嘯聚近村挑釁牛角聲起遍山響應十六號黎明賊撲我營放槍分隊長葉成林曾寳善各率軍團攻分二路匪盈千葉隊攻左白栗箐曾隊攻右那媽塡自早七時至午四時圍始解十七號晚團總楊茂培右糧台被魯南山匪圍攻帶團對敵夜半匪敗退格斃匪首安小碼頭互有鎗傷奪獲洋鎗一枝子彈數十二十八號派書記長唐成蔭團紳楊彤仁迎解獲犯 
 
 
 

Page 7

 
 
被匪攔刦當格斃傅馬頭一名奪獲毛瑟鎗十三枝該匪等積資購槍抄擄性成川滇邊民受害頗多擬請咨川政府飭會理縣會同剿撫以靖邊陲云云第二電文略云該匪撲犯警隊圍攻糧台幸軍團用命二次獲勝績來近村各蠻畏威投誠均各安撫昨據團總楊茂培密報偵查匪情有就撫意查該蠻變詐百出慮墮狡謀一面飭令密偵探報一面以痛剿持之操縱自如庶協機宜撫早患大尤慮滋蔓究應如何因應仰懇電示遵辦 
地方通信 
[蘇州]  
　　續誌國慶紀念狀况　昨日雙十節蘇垣各署均奉省垣電飭停止供張而商界人士對於此次國慶紀念本多抱冷靜態度蓋以近來市面蕭條商業凋零自國體問題發生後銀根奇緊金融停滯前日因武昌兵變之謡洋釐頃刻漲至七錢外絲經緞莊停止工作各路客帮進貨停頓商界中損失巳鉅故懸掛燈綵之興會早從此謡言中消滅矣學界中亦不甚熱閙各學校僅照章停課一天 
　　征收屠宰稅風潮　吳縣知事迭奉上官飭令趕辦屠宰稅日前特召集二十七市鄉董事十五鄉巡官在本署會議辦法聞滸關等市鄉已成立征收惟黃埭鄉大閙風潮昨日勢將罷市經鄉董等再三開導謂稅務萬不能抗應候和平解决云云此項風潮或云係吳子相巡官辦理不善所致 
　　擬添緝捕划船　吳縣知事擬添緝捕划船一節久有此議因經濟困難並因各市鄉熟悉緝捕情形者難得其人故未舉行現聞蘇常道尹保薦警察廰偵探隊長潘國俊兼辦吳縣緝捕孫知事亦正籌備的款創辦划船四艘即委潘君兼帶大約下月可望成立並聞潘擬聘無錫汪錦標帮辦緝捕事宜 
[鎭江]  
　　稅司回國　鎭江關稅務司巴君請假回國於九號下午二時乘滬寗快車起程一時紳商及重要人物如要塞掩護隊龔司令長江下游總稽查米統領等均往車站送行 
　　帥眷返里　宣武將軍馮帥之眷屬周女士原籍宜興於九號上午八時乘滬寗花車道出鎭江當即赴無錫宜興兩處探省親族所有駐鎭軍事機關均派幹員在車站一帶妥爲保衛 
　　淸釐積案　丹　縣公署前奉司法部批飭民事第一審案件如原告兩次傳案不到准照試辦章程第六十七條之規定分别註銷以免積壓昨章知事特出示曉諭嗣後除被告一方無故不肯到案准依據試辦章程第三十九條第二項由原告人申請結案經審判官查明原告之證據確鑿即時缺席判决外如　告向縣署第一審起訴後兩次不到應即遵部飭將案註銷 
[揚州]  
　　商校請添經費　縣立甲種商業學校校長任桂森具詳縣公署略謂本校去歳三月開辦預科經費早經規定奈就學生徒不甚發達嗣經桂森接任之後重行整理校務添聘教員認眞敎授學生現已增多所有添聘之敎員月須鐘點費洋六元四角應請如數加添以維敎育云云業經周知事飭知敎育欵產經理處自八月份起按月加給該校六元四角列册其報查考 
　　請禁巡士私索　中兩河下經過之裏河船隻向例須繳警察捐款而經收之警局巡士每多私行淨收留難苛擾現有該閘之米船李某等因被留難即乘該關金稅員稽查船隻之便據實禀請設法禁革以維航業 
　　警佐勘驗盜案　北鄉眞武廟地方晨民嚴某家前夜被盜匪搶刧并被拒斃病人一名縣警察所王警佐據報後即帶同縣署檢驗吏專往驗辦矣 
[杭州]  
　　巡署飭查匿名信　浙江烟酒公賣局日昨函復財政廰云逕復者昨准公函奉巡按使發交匿名信件及附第四區烟酒公賣分局告示一道信内措詞悖謬已極告示是否眞冒殊難憑核請即查明見復等由除抄錄原件函知第四區烟酒公賣分局委員查明另再函復外特將奉發原件先行繳還即祈查收轉繳 
　　吳興縐莊罷市　昨有機户周益慶等因生貨（湖縐）煉熟計兩除分事與弘生昌恒億昌兩縐莊互相齟齬該機户等遂糾集同業數百人前至該兩莊滋擾毁物毆人各縐莊等遂一律停止交易並各具禀縣署請予飭拘爲首肇事之機户周益慶等到案究辦始肯照常貿易未知縣公署若何辦理也 
　　追祭諸烈士　國慶紀念日爲追祭南京陣亡將士及民國諸烈士之期將軍行署及巡按使署早預備一致與祭朱將軍屈巡按均乘輿往西湖南京陣亡將士祠及民國諸烈士祠設壇致祭軍政兩界均於六時左右紛集由各長官率領行禮而退 
[安慶]  
　　倪將軍回皖閱操　倪將軍離皖已經半載日前回轅後即親蒞北門外學兵營閱操沿途軍警排立極其嚴肅聞學兵營兵士均係各營挑選程度甚高聞倪將軍閱軍頗加特許 
　　政務廰長之交替　安徽政務廰長一職業經李巡按呈請中央簡任鄭孝　充任惟鄭因事覊遲至日昨始行來皖當由李使派員歡迎進署巳於八號視事所有公署各科人員均一一接見聞鄭係李使門生至代理政務廰長謝重光交卸後巳由李使改委爲承審處處長矣 
[廣東]  
　　李子俊之絶命書　李登賢字子俊前淸舉人平日無甚嗜好於十四年前棄儒爲賈在香港大道中與人合辦某洋裝首飾店後創辦廣州灣某種植公司及南寗某牛皮店然所經營之生意均遭失敗爲債家所逼竟於日前蹈海自盡亦云慘矣兹錄其所致某友絶命書如下　弟自棄儒入賈寄迹香港十有四載凡所往來朋輩中臭味相投肝膽可託者足下一人而已數載盤旋一朝訣别能不痛哉弟性好閒靜無大嗜好足下所深知徒以家計日繁從前所入者隨得隨失自入昌盛受職後入不敷田債累日增所謀生意現辦南寗莊號折閱逾萬創鉅痛深弟復挪移多金無從籌措勢必爲債權所逼智盡能索無計可行祗有捐棄殘生以圖了事慘矣弟固無恒產亦無私蓄而上有老母中有寡妻下有幼子一家數口嗷嗷待哺身後情形何堪設想若使有一線生路斷不若是之恝乃蒼天扼我使爲名敎之罪人時耶命耶抑前生之因果耶足下待弟最厚苟有緩急無不立應所求感激之私常縈五内前蒙惠借三百元之款本擬設法籌還奈因潦水爲災留滯省垣幾及兩月途窮日暮措手無從至令心腹至交亦受牽累九泉之下抱歉何窮想足下眷念交情或亦曲爲鑒諒嗚呼此生已矣相見無期千萬珍重努力前途惟望福利日增百凡俱遂不才如弟勿以爲念臨書嗚咽不知所云 
雜評二 
[外人之意（默）]  
　　京中盛傳英美兩公使贊成變更國體事而西字報力辨之日詆其有意假託兩使之贊成以欺人也夫籌安中人之欲假託外人與假託民意固同一用意然外人之意不如民意之易於假託豈猶未之知耶 
　　目前之國體問題對内可謂已告成功所堪躊躇者惟對外耳據最近消息歐美諸大國皆不願表示其態度而日人則自稱在不即不離之間又謂此不即不離之態度將於日内議决一確定之方針此不即不離四字至堪玩味可贊成亦可不贊成所以示我以若迎若拒之態度者其中自有操縱伸縮之妙用故近觀日報論調雖多謂我國之國體不應變更而將來其國政府之主張則固未可預測也 
　　吾料籌安中人對此必有高妙之手腕以應付之不然而僅託外人贊成之空言以欺人烏能有效彼亦何至若是之愚哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[省敎育會慶祝國慶紀盛]  
　　雙十節國慶紀念江蘇省敎育會特開聚餐會以誌慶祝是晚七時開會入席者來賓及會員約五六十人由副會長黃任之君主席酒初行合座擎杯起立三呼民國萬歲席將終黃君介紹在座之留學德國柏林大學醫學博士廣東江逢治君演說歐洲戰爭之眞相及德國戰爭以來對於醫藥學術愈爲研究發達之情狀賅洽詳明約半小時方畢嗣由商務印書館特派機器部同人送演幻燈其影片如光復紀念及生理植物物理種種色澤鮮明狀態畢肖皆足以增進智識洵爲敎育上之要品並由凌文之君在旁一一說明愈見詳盡旣復有該會雇演之活動寫眞五節至鐘鳴十下始告散會是晚大雨滂沱而到者異常踴躍說者謂民國建立以來慶祝國慶以今年爲最盛云 
[道屬敎育行政會開會紀事（二）] 　 
　　滬海道屬各縣敎育行政人員聨合會昨在也是園開成立大會情形巳詳紀昨報兹悉該聨合會自成立後因關於道屬十二縣之敎育行政事宜應行提議之問題甚多議仍假也是園湛華堂爲臨時會所將各項議案按日逐議以資研究而策進行昨日會議時間自午前十時起至午後四時告終聞提議案共有六七件云 
[巡兵擊鬭案之結束]  
　　兩浙緝私統領蔡竹賢奉委來滬遣散租界浙鹽棧巡緝隊弁兵因該隊不服解散揩繳功鹽槍彈釀成開槍格鬭一案曾經江蘇馮上將軍飭令上海鎭守使查明肇禍情形傳集兩造與是日在場之官兵訊辦在案鄭鎭守使正在查訊問旋據巡緝隊領哨趙正方具禀鎭署請求補給欠餉並乞銷案免追故於前日飭傳趙正方到案並由蔡統領將當日在場之官長中營管帶馬國棟統部副官李炳芳曁護兵黃金耀等送請對質當經鎭署研訊之下以趙正方旣有未繳之鈐記及隠匿之功鹽槍彈自應逐一交出以淸手續所請補給官弁兵夫人等薪餉一層查該巡緝隊之餉項係由姚前運使歸劉前統領自應擔任惟未詳奉財政部核准有案運署碍難開支故前次解散時所給兵夫餉洋九百餘元暫由蔡統領籌墊現經趙正方旣將功鹽槍彈一併繳淸則所請補給餉欵情尚可原應由蔡統領再行籌墊洋一千一百元交由趙正方具領轉發准將此案註銷惟當日解散肇事地點係在上南川左營管轄境内該營管帶朱大斌辦理疎虞除由蔡統領飭令先行撤任外其餘如在場彈壓之中營馬管帶統部李副官亦屬咎有難辭均着各記大過一次護兵黃金耀旣已斥革免予深究爰將訊明判結各情飭由蔡統領據情詳復兩浙運使一面詳請蘇省馮上將軍查核 
又一訪員報告云本埠租界浙鹽棧緝私小隊因不服遣散與緝私營衝突致被槍斃一名擊傷多名一案詳情迭誌前報兹悉此事有人出爲排解所有小巡隊欠餉一千七百餘元議由緝私統領蔡和林捐出私囊一千元匀攤該隊兵士作爲發給欠餉一律服從遣散其被擊殞命之小巡隊士吳福禮一名另由蔡統領出洋百元撫恤死者家屬作爲和平解决兩方面業經允洽巳由該隊長趙正芳據情具禀鎭守使署請准和解將案註銷矣 
[續誌輪船機匠私帶烟土]  
　　日商日淸公司神户丸輪船近由大連灣等處來滬因該輪機匠甬人李阿岳陳岳生私帶値銀二萬四千兩之烟土於抵埠時經江海關扦巡西人提搜獲報由水巡捕房派探何阿春將李陳兩人一併拘解公共公廨經關讞員會同日副領事西田君研訊不認判均押候至該輪會勘明白再行訊究在案前日午後關讞員偕日副領事西田君同登神户丸輪船會勘當由該輪船主導引入艙察看一週繼由海關扞巡西人提及包探何阿春導至機器間查獲烟土之處指明一切關西兩君會勘畢遂分道返署俟再訂期訊奪 
[偵緝隊又獲黨人]  
　　日前淞滬警察廰據人密報謂有湘籍黨人王亞東韓長勝等在閘北向警界中人運動起事請爲拿究等情徐廰長得報後立飭偵緝隊長翟世淸帶同隊士郝樹林曁線人等馳往閘北當在共和路某茶館樓上捕獲王韓兩名由水巡隊派小輪押解到廰昨經司法科提訊一過諭飭嚴行管押候禀明徐廰長備文詳解鎭守使核辦 
[六紀金利源碼頭炸彈案之牽涉]  
　　上海鄭鎭守使於八月十七號夜在法租界金利源碼頭被人抛擲炸彈圖害未成當經衛隊拿獲嫌疑人王克勤迭經軍法科訊供不認嗣經人函告鎭守使署軍官馬綬明以住居新閘孟納拉路一千一百二十號屋内前充某署衛隊長之鄭道華與此案亦有關係禀經鄭鎭守使飭探投請新閘捕房加派中西包探協往將鄭拘解公共公廨訊據鄭供實居法租界麥豈兩路五十二號門牌中西官核供以鄭住居法租界且出事地點亦在法租界判送法公堂訊核在案兹悉此案迭經法公堂中西讞員一再研訊無憑判鄭仍送請公共公廨發落以故昨晨由新閘包探韋金福將鄭押解公廨請示據法捕房西探與新閘捕房九號西探目斐司戤潑相繼上堂譯訴調查手續俞代襄讞核供商之英領卓君判鄭暫行帶回捕房候詳請鄭鎭守使將案證送廨於禮拜五質訊再核 
[破獲僞造官錢票機關五誌]  
　　本埠公共租界新閘捕房近在梅白格路等處查出僞造湖北四川兩省鈔票并拿獲王永淸等一案因查淞滬警察廰亦在閘北獲有製造湖北僞鈔票之吳桂芳董榮根張某等三名並機器藥水僞票等證擬兩案似係一起日前特派包探至廰移提以便研究適値徐廰長有事赴寗未經提到等情曾詳前報兹悉該捕房因知徐廰長現已回滬故於日昨復派包探陳雲忠偕同西探前往警廰請爲移提當奉徐廰長核准將吳桂芳等三名提出點交來探並加派偵緝隊士兩名帮同護解新閘捕房收管俟解送公廨訊明核奪 
[收租繇票亦須貼用印花]  
　　上海縣知事公署昨出示諭云本月四日奉江蘇財政廰飭開案據太倉縣知事盛同枝詳稱太邑習慣業户向佃户收租完繇票内載明租數佃户持以完租淸完後由業户蓋章仍給佃户執爲憑證核與商用收賬單性質相類同在印花稅法第一類銀錢收據範圜之内秋收瞬届成熟業户行將發繇默察情形該票按之定章自應購貼印花以作合格憑證除乘此時間申明法例出示通告外理合具文詳請鑒核示遵等情到廰當以所稱業户掣給佃户收租繇票旣爲財物成交之一種憑證核與印花稅法銀錢收據相類一律諭令購貼印花應准照辦批飭該縣知事出示曉諭認眞勸銷一面詳報巡按使核示兹奉批開詳悉仰即通飭各縣查明如有與太倉縣繇票相類之件應即一律貼用印花以重稅法此批等因奉此除分行外合亟飭仰該知事遵照如該縣境内有與太倉縣繇票相類之件務須一律貼用印花毋任匿漏此飭等因奉此合行出示曉諭爲此示仰合邑人等一體知悉如有與太倉縣繇票相類之件務須一律貼用印花毋任匿漏致干查出罰辦特示 
[齊巡按使查禁私販米糧]  
　　本埠米糧由奸商任意私運出口以致價格有增無跌迭經各官廰查禁未能盡絶近該業又朦請海運護照將秈米新粳等販運至北洋等處以故日來售出之米石爲數更多刻經蘇省齊巡按使訪悉前情飭行海關施監督切實查禁略謂須將前項護照隨時察驗如果實係弊混私販立將米石扣留充公懲辦以儆奸販而保民食等因施監督奉飭後已移知稅務司查照辦理矣 
[絲繭業公所具呈當道文（續十日）]  
　　而浙江張廰長具詳以歐戰累年商情困苦洵屬實在情形就統一辦法而論此項繭捐蘇浙理宜一律方足以示公平現在蘇省旣循其舊浙省情勢相同爲體恤商情平均擔負計似未嘗不可援照蘇省辦法酌量變通俾紓商力然目前繭行將過市如果遽議減輕非惟勢已不及且恐捐者有所藉口兹復詳加查酌以爲商艱固宜維持而捐務亦應顧及所有本年繭捐應仍其舊毋庸更變應自下届起杳照蘇章徴收以昭劃一而期兩全各等因惟奉飭在後而繭市開辦在前當初全體七十二廠祇有二十一家尚能勉力進行其餘均在觀望不前總理等竊思兩銀行借欵必須有貨出口方能歸還十餘萬工民必須有廠開工方能過度否則臨時恐慌不但復蹈上年之轍更慮失信用於銀行妨碍兩省之預算因事勸導各廠分赴意法英美各銀行借欵勉强成行然鑒於浙捐太重本届改途蘇省者爲多商業艱難已可概見迨至繭市完畢總所又發通告以貨存内地終屬不妥雖經保險究成交涉不若再行忍痛一年納捐出運至商人困苦旣蒙大部維持於前必能矜全於後各等語各廠商深知大體遵章納捐尤能於本年内國公債由總理等勸購之後互相借助已繳洋銀二萬元雖係爲數不多尚能勉從大義此次意國加入戰團新絲價格大賤夫以不及七百兩之絲價内除維持還款及捐稅等項計銀一百餘兩鑄成虧本確係爲難爲此不揣冒昧據情代求伏祈鑒核蘇浙兩省財政廰詳復浙省自下屆起查照蘇章徴收惟蘇繭到滬向例提支蘇省滬捐每擔一元以蘇省本無附加稅每擔一元是以蘇省繭捐歷較浙省少徴二元又查前淸繭捐定章洋商辦繭凡地方善後塘工等項均在統捐一道之内民國三年起浙江另徴附加稅本與原案不符所以蘇省並不援案照徴間有就地學堂育嬰等類祗由當地紳董自向繭董議妥每擔或捐洋銀三四角不等因係額外增加各縣之未捐者亦甚多可否仰懇鈞座俯念商艱准予規定浙省比較蘇省每擔捐洋八元蘇省因無附加稅滬捐兩項每擔捐洋六元其餘名目一律免除似此兼籌並顧實於國稅商情兩有裨益至浙省提撥蘇省滬捐一元應否照撥非商人所敢擅擬是否有當尚气核奪批示祗遵俾得傳知兩省絲繭各商以資激勵而定人心實爲感悚盼切云云兹悉財政部已飭行江浙兩省財政廰略謂查此案前飭據該廰等先後詳請將繭捐捐率暫照舊徴收當經本部批准照辦各在案兹據該公所復請將浙省繭捐比照蘇省每擔捐洋八元蘇省因無附稅曁滬捐兩項每擔捐洋六元其餘名目一律免除各節能否可行並於該項捐收有無妨碍總之商情固宜維持國課亦難短絀合行飭知該廰長等查明詳復以憑核辦云云昨接繭業總公所來函謂此禀祗呈財政部並未分呈各當道用特附筆誌正 
[法總巡嚴密防盜]  
　　法總巡石維也君以近來英租界迭出劫案法租界與之毗連深恐該匪徒潛匿界内施其故技自應先事預防故特飭原派之各探捕不分晝夜嚴密查緝外又於每晚加派安南軍士四名均持鎗械着熟悉道路之越捕一名領導輪流在新老兩租界内巡緝至天明始止以保治安 
[英租界調查户口]  
　　英美工部局近因界内户口繁多人類複雜故特擬定調查户口章程條規分飭各捕房捕頭派捕於昨按照門牌按户咨照限於陰曆九月初八晚一律塡就以便造册稽查 
[籌備調查户口之通飭]  
　　内務部通飭各省縣調查户口曾見報端兹聞淞滬警廰接巡按使飭開准内務部電查地方自治試行條例施行規則第八條所指之調查户口規則即現奉敎令公布之縣治户口編查規則如在設有警察廰地方適用警察廰户口調查規則希即飭屬遵照等因查縣治户口編查規則是否即地方自治試行條例施行規則第八條所指之調查户口規則前因未准部咨尚無明文可據兹准前因除分行外合亟飭仰該廰查照卽於籌辦地方自治第一期限内預爲籌備並先將籌辦情形另案具報云 
[檢閱軍隊之預備]  
　　陸軍第四師楊師長刻悉中央特派檢閱各省海陸軍隊勤務操防之專使蔭昌氏業已南下行將親臨松滬吳淞等處考察所駐防軍操技自應通知各旅團營長官督飭所部官兵迅速訓練嫻熟以備檢閱惟查陸軍所定操法規則内有兵士操演旗語一節係最關緊要之法備在戰地離隔較近之處遇有傳達公事可以打旗演成文法消息較爲便捷凡我陸軍亦應操練故已分飭所轄步砲各旅團營一體飭兵練習預備檢閱矣 
[救國儲金昨日之收數]  
　　昨日（十一號星期一）爲中國銀行收受儲金之第一百三十一日計收銀洋四十四元銀二兩八錢八分連前共計巳收儲金銀元七十五萬七千九百二十四元三角銀五千六百二十七兩九錢七分 
　　請減地方稅之不准 
　　上海工巡捐局昨出牌示云案據民國路信泰號商請減輕地方稅等情查民國路地方稅每三開間兩進者規定月繳稅銀四元五角迭經派員前往該號開導在案此項地方稅係撥充淸道路燈修築馬路及各項公益之用照章征收斷難減輕合行牌示該信泰號及各該舖户一體遵照須知本局派員征收地方稅係按照定章撥充地方公益之用務須踴躍捐輸不得藉詞違抗致干未便切切特示 
[巳挖浦灘不准停泊呆滯物]  
　　工巡捐局朱局長查得南市沿浦推放岸綫建築輪埠一事自經開工挖泥以來曾將該處一帶障碍之竹木排等物料及江北船艒船一律赶逐他徙在案嗣因北叚已挖之地點又有木排並　艒等船濳行移泊非特阻碍堆築駁岸工程且與商家運貨上落亦有關係况此等呆物停滯經久最易淤積浮泥是以飭知市舶所承辦人趕緊會同浦江水巡隊隨時押同趕逐不准再事停留一面咨請警察廰長轉飭水巡隊長遵照 
[英臬司由京回滬]  
　　駐滬英按察使蘇史瑪君前赴北京與駐京英公使面商要公業於前日下午乘奉天輪船回滬照常供職矣 
[婦人自縊之命案]  
　　浦東陸家行附近二十二保七十一圖老金家宅農民王錫榮之妻王瞿氏前與族姪王松林因爭論家產起釁口角當時經人排解而散前日該氏忽潛入松林家中在猪棚内自縊而死旋爲松林等查悉往救業已不及王錫榮以妻慘死心不甘服立投上海地方廰具探王松林將妻謀斃請求驗究林檢察長得稟後即委樓檢察官沈檢驗員等下鄉相驗當驗得該氏委係自縊身死並無别故塡明尸格判令尸夫自行棺殮聽候回廰禀復核辦當沈檢驗員相驗時忽有一人在人叢中軋出以洋十二元賄給沈君藏納沈之衣袋中迨知覺後其人已不知去向當將賄洋如數呈繳樓君命將縊帶連同賄洋一併帶回廰署再核 
[地保在押病斃]  
　　本邑二十七保六圖地保盧允橋前因拖欠縣公署錢漕銀洋經沈知事提案收押限繳在案兹悉盧在押患病送新普育堂醫治無效延至昨晨斃命沈知事即函請地方檢察廰委派鍾檢察官毛檢驗員等蒞堂驗明委係因病身死並無别故判傳尸屬自行到堂棺殮 
[高年人急痧身死]  
　　崇明人宋某年逾古稀於上星期六至新閘路榮昌機器店探望店主鮑明水鮑留宋晚膳不料飯後忽患急痧倒地氣絶由鮑報告捕房捕頭命將屍體車入驗屍所因無屍屬在滬昨經鮑禀准免驗備棺收殮 
[下電車跌死免驗]  
　　日前張松林因乘電車在西華德路跳下跌斃由捕房將屍車送驗屍所候驗已記前報兹因死者家屬尚未到滬而屍體延擱數日巳腐爛不堪前日由其友某甲請求免驗備棺收殮矣 
[電車撞斃人命之訊究]  
　　本月五號英美電車公司二十八號電車在新閘醬園弄口撞斃年約三十歲左右之男子由捕報請公共公廨中西讞員同蒞驗屍所會驗時據司機人劉阿富供稱死者口稱不要命自臥軌道以致撞斃云云經中西官驗明棺殮候查屍屬認領在案兹經捕房查得死者名吳伯全現年二十八歲在新閘橋永盛雕花作爲夥除傳諭屍母吳陸氏領棺外昨晨復傳吳陸氏到廨請示卽據氏供伊子月得工資洋十餘元素無不正行爲且無神經病不致自臥軌道覔死乞鑒會審官王肇之君商之英康副領事諭氏且退候傳永盛作主到案再核 
[偵緝隊查獲被拐女子]  
　　曹家渡鄉女陳金妹日前被李書元王愷有董如强鍾戴氏等串拐出外藏匿五區一分所境内虬江橋地方由淞滬警廰偵緝隊長翟世淸於前日帶同隊士將李等及女一併查獲收押閘北司法科候傳到該女家屬再行核辦 
[甯波妓女被拐來申]  
　　包探在某客棧内查見寓客女子左桂香情節可疑當即帶至法公堂請訊左供寗波人前被姊姊售在原籍妓院爲娼今被李姓老嫗及王姓拐往蘇州又由李氏領來上海在途失散故至額棧偕宿是實判送堂留養候核 
[串搶小孩現洋]  
　　流氓張金寳王阿福前日在南京路英華街弄内串搶男孩李士龍現洋當被鳴捕追獲昨解公共公廨經中西官訊明判張押西牢九月王押三月分别示儆 
[攫取金挖耳]  
　　匪徒張連生前日午後在南京路浙江路口攫取蘇潘氏金挖耳圖逃被氏戚蘇銘之與途人周記梅帮同追獲鳴捕拘押昨晨解送公共公廨經中西官訊明判張押西牢九月贓交原告領回 
[烟犯罰洋又拘役]  
　　烟犯劉有根朱錫祖因帶無印花土十四包由閘北五區探警在滬寗車站查獲移送檢察分庭已誌前報兹悉該烟犯等業經李檢察官訊實起訴審判分庭由陳推事判决劉處罰金六十元朱處罰金二十元並科拘役十天以儆 
[第二次私賣燈吸]  
　　汪同生前在家中私設烟榻售賣燈吸經探捕查獲罰過一次詎不思悛改仍舊私賣昨爲小東門捕房捕頭偵知親往將汪拘獲抄出烟具四副解送法公堂請究汪供自知不合後來决不再犯求宥聶讞員判罰洋三十元烟具銷燬 
[婦人痛哭喊寃]  
　　昨日下午有婦人許張氏奔至地方檢察廰痛哭喊寃聲稱今年二十三歲於十六歲時嫁與許阿虎爲室向在大東門外新碼頭開設順風園老虎灶詎丈夫近來不務正業專事揮霍氏迭向勸誡今日持刀欲將小婦人殺死因此情急來案喊寃等語當經該廰諭飭謂許阿虎果有不正行爲當着該氏就近鳴警拘辦可也該氏始含淚而去 
[家庭細故]  
　　住在高昌廟地方之葉金寳近以胞妹葉琴梅時常出外不受家訓昨同祖母葉楊氏復向申斥以致互相揪扭琴梅在地亂滾當爲巡警查見恐有别情連同琴梅金寳及楊氏等並送地方檢察廰訊核 
[柴船拖坍石駁岸]  
　　此船户閔阿二王喜根載稻柴來滬銷售船泊滬南陸家浜内將 
纜帶在石駁岸上前日午後漲潮之際所帶纜繩被潮冲動致將石駁岸拖坍一丈有餘欄杆石駁均遭損壞由淞滬第一區第三分駐所派警飭將船户閔王二人拘區訊判各罰洋十八元以充修理駁岸經費着令繳洋開釋 
[定荳糾葛案分别理判]  
　　糧食掮客何蘭生與楊錢正周樹生等同控已歇增餘米店主顧金餘不還貨銀一案昨晨又經公共公廨研訊先由何蘭生投訴前將黃荳四十包賣與被告付來支票一紙計銀一百五十餘兩往收無着當即退還向顧掉換現洋迄未付下請追繼由楊錢正投訴向顧定購黃荳一百擔每擔價銀二兩七錢共銀一百兩洋四百元早經付楚而顧祗交八十擔餘銀延不找付請究次由周樹生求追被欠貨價找銀一百餘兩訊之顧金餘供稱何蘭生之支票當時交何前往收取至楊錢正之荳價找銀照算應找楊洋三元數角惟周樹生因承定黃荳不交業經控奉公堂訊明判令周等償還損失及定銀共四百五十兩而周等不服判决已請復訊不准請爲明察中西官核供判何蘭生所控一案着顧交妥保令何邀見證到堂再訊楊錢正一案因兩造供詞各執判候函致荳業公所邀集原被算明賬目再核惟周樹生所控情形實係不服判决聲請復訊旣經判决着周等繳還顧金餘銀四百五十兩業已定斷毋得藉口廷宕判周仍照前斷執行 
[產業糾葛]  
　　趙木金控趙徐氏產業糾葛一案昨日上午經公共公廨傳訊原被均延律師上堂代爲辦論良久中西官核供會同簽判云被告仍交妥保擔保該被所有一切產業於本案未訊以前不准有所變動由原告於七天内補具詳細禀詞呈候訂期訊理此判 
[不賠險銀之控究]  
　　婦人陳莫氏在公共公廨具控某保險公司經理黃少泉不賠火險銀九百餘兩昨由捕房將黃傳至民庭請究先由原告代表中國律師上堂聲明前情請追訊之被告亦延律師到堂辯稱該公司經理係陳錦維被告不負責任等語關讞員核供商之觀審西官美畢副領事判黃交保聽候傳訊 
[被告分别交保候訊]  
　　福和號控豫昶莊經理林永鏕蘇雲　董九臯不理欠銀一千四 
 
 
 

Page 11

 
 
百五十餘兩又沈順卿控王榮賓欠洋二千五百元又沈九成控魏煥章唐永發吳愼齋違背合同又王予梅等控王守坎不還貨洋八百五十元又宋阿秀控楊錦珊楊福昌楊三虎等串令伊妻捲逃又薛斯敦控王阿仙欠洋一千元又徐金林控楊炳昌欠洋二百七十餘元又姚坤元等控倪金林欠欵等案昨由捕房將被告各人併傳至公共公廨請追中西官諭令分别交保候訊 
[公共公廨竊案三起]  
　　皖人王阿五因與楊中德龔道生串竊威海衛路八號洋房西人彭司家内金表銀器携贓至法租界圖消被法捕房華捕查獲移解公共公廨訊押候查在案昨由捕房傳同見證金照惠將王等三人押解公廨經中西官質訊明白以王係過犯判押西牢半年期滿轉遞回籍楊押九月龔押一月分别示儆又科發藥房控施祥林朱小金强阿炳串竊値洋一百元之藥料昨由捕房將施等三人一併拘解公共公堂請究經中西官訊知原告德商判被告還押候禮拜六德領堂期解究又黃包車夫吳福前日在虹口鄧鐵路摸竊日本人某甲袋内日本洋六元當被該日人察覺鳴捕拘押昨解公共公廨請究中西官略詰情形判吳押候照會日領蒞廨會訊 
[醫士之榮]  
　　本埠北泥城橋鴻興里徐相宸醫士得乃岳孟河費繩甫之薪傳外感時症内傷調理出奇制勝不同流俗凡遇諸醫束手之病如時疫霍亂痧脹傷寒等症徐君獨擅勝場往往能起九死於一生尤深於生理學藥物學潛心著述曾著有戒烟指南戒烟普及法訂正鼠疫良方行世中國生理學補正分類藥性綱目二書正在 
編纂中以故近悅遠來聲名雀起去秋今夏疉應前湖北彰武上將軍段公之召調治政躬並其瀛眷旁及親友僚佐所診男婦大小二三十人咸著奇效段上將軍特贈匾額一方文曰道高和緩又七言聨一副詳加跋語日昨托其所知送至徐君診所懸掛若徐君者可謂實至名歸矣 
[影戲園又到新影片]  
　　西門外共和影戲園所演三心牌姊妹爭風新影片情節離奇有目共賞昨晚已演至第二十四本尚有六本原擬續行演完兹因改演新到之義僕救主新影片將其暫停聞義俟救主一劇共分三本其情節亦甚可觀云 
[誌謝]  
　　中國基督敎靑年會童子部新屋落成擇於十三號行開幕禮昨承柬邀參觀書此誌謝 
[氣候報告（上海徐家滙天文臺天氣測候報告）]  
　　十月十日湖南及江西間之氣壓低度移向浙江中國北部及東北部有反旋風爲勢頗厲揚子沿有北風及東北部日夜有雨 
　　十一日晨雨並有烟霧風向仍爲東北氣壓無大變 
　　十一日下午四時三十分預測北方及東海有北風甚厲上海天氣稍有晴意巴拉塞爾斯及西貢間海中風浪甚大 
　　十一日下午四時前二十四小時内上海氣候温度至高七一至低六一．二去年同日至高七七．七至低五三 
來函 
[救國儲金團一分子來函]  
　　謹啓者吾輩所投之救國儲金皆屬來自苦力所謂汗血金錢投儲之初原冀有裨救國若供他人取求富貴之用則萬死不甘今收金已届六個月之期限而儲金之數實收者聞悉綜核全國不過四百餘萬所謂號稱有八百萬者皆是大人先生之掛名而已按諸最初發生簡章除將已收之數發還儲金人外尚有何說日前風聞儲金團之種種浮言余曾持中國銀行收條至紗業公所會場向該團長虞洽卿君索還儲款以全信用虞君大聲拍胸謂上海一部分之儲金七十五萬元概由洽卿擔保發還决不使儲金人有分毫損失余見其聲音宏亮言詞慷慨諒弗失信連聲稱謝而退靜候示期發還今者期限已届發還之期遲不宣佈外報紀載又有儲金發生之初受政府運動之說語意暗昧令人莫索今該團嘗以團民有自行處分相標榜吾乃國民之一分子吾之主張處分救國儲金者除照約加息發還本人外另無他語幸乞登　來函門内以彰公道是所至感救國儲金團一分子謹啓 
來函 
[利康錢莊來函]  
　　閱貴報初二日本埠欄内登有發封保人店舖一則内詳有寗黃包車公司控告諸景湖擔保查阿福車租欠款有請將被告所開利泰及利康錢莊發封作抵等語查諸景湖並非小莊股東查阿福亦係不相識之人事關名譽恐於營業障碍不得不爲聲明務請登入來函欄内爲幸江西路第一百六十五號利康莊啓 
雜評三 
[儲金問題（訥）]  
　　救國儲金事風動乎一時者非所謂民意也歟然以一言導其先者馬君也旣體民意以導其先又恐民力不足而倡不足額發還之議者亦馬君也馬君倡不足額發還之議而當時翕然從之經大會全體表决者又民意也然則馬君之言固國民之所深信者矣今多數國民以爲不幸而力不足不能成救國之志願則惟有發還以保信用而或猶謂爲未可者則此問題之解决我又烏能不再望馬君之一言耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[論東方病夫] [  東埜]  
　　嗚呼我觀於近時中國之現狀而知東方病夫之徽號固非倖而得也試論上海某家大少丰度翩翩而醫生驗其體格則以爲染梅毒也某氏小姐玉立亭亭而媒婆探其心事則以爲害相思症也試論北京某部總長非精神矍爍之一老耶今以疾辭職矣政事堂某要人非燮理陰陽持躬謹飭者耶今乃稱疾請免去本官矣異哉西歐之戰禍方殷而東亞之官瘟又起愁雲毒霧籠罩全球豈中西人之命運如出一轍耶然歐洲人九死一生競爭之端在乎國勢而中國人不死不活致疾之源繫乎國體或爲公而或爲私是則其不同者矣竊嘗肝衡大勢而知我國中病勢之來恒與時令有關係春風至而梅瘡發夏令交而鼠疫生迨夫秋高露冷木樨盛開則有荷花大少杜門養疾以效蟲豸之蟄吾輩流寓海上耳聞目見可取證也進而言京兆前淸皇帝升遐之時大僚中有以足疾免官者矣其疾也爲其失勢也初次革命上海光復之時都督中有患楊梅瘡矣其患瘡也所以懺除其風充罪過也今者訛言四起國本動摇更有稱疾以示去志者其稱疾也以去就爭共和寗躬膺其疾而不認國家之重蒙其害呼天泣血譬如父母有疾而其子願以身受固亦有未可厚非者夫人以血肉之軀百憂感其心萬事勞其形原不能保百年而無病愼寒煖進參苓良殹治之霍然復乎其舊是知病非可畏而就醫則不可不愼也今者我國之病亟矣償外債則挖肉以醫瘡取民財則敲骨而吸髓官吏貪墨中飽之症巳成上下隔閡麻木之象又現近且神經錯亂患在心腹之間矣當代醫國手將進以安神之劑施以返生之術乎抑亂投虎狼藥致東方病夫嘔吐狼藉有以斵喪其元氣而患入膏肓乎凡我國民延頸企足而待之矣 
譯著 
[間諜生涯] [  天虚我生]  
　　（十一）德國之戰事機關（續） 
　　夫以五分鐘之時局而能發電於全國吾知讀者必以爲疑然而吾語非誕蓋此一事實由交通部掌之凡部中領袖其辦公之案皆特製桌面冪以玻磚磚上雜置小盤星羅棋佈不可指數盤中各綴小牙球記各地車站及公會之名司之者但須一按其球即能令數百里外軍隊自何處出發止於何處而無差誤嘗有一次吾方因英國蜜得蘭之事入内報告適有一人來問謂某處軍隊今已馳抵何處耶司事者即按一牙球少頃另一牙球忽動蓋卽報其軍隊所抵之地名其地實去柏林有三百五十里之遥速便乃如此其後吾尤知德國藉此牙球之力可於四十八小時内召集軍隊一百萬不論何處皆可出發若得六十小時者軍數且能倍之 
　　餉糈　拿破崙曰食者兵之天食不足則兵不强此晤實爲萬國之通例而又萬國所最難能者矧德國重武素不重農一切食物莫不仰給他國乃欲以之供數百萬大軍之需雖在平時亦岌岌乎難之矧至戰時交通斷塞内積旣空外來亦竭在理正不難一舉而索之枯魚之肆顧仍措置裕如進退不亂者何耶此無他蓋亦設備有素耳無事之秋早已屯積無論國家私家倉庫莫不皆有此項儲藏縱使外國斷其糧食坐守而食亦尚可支持至一年之久也在不知者思之似以爲不足然吾人果知歐洲縱有戰事亦不致有一年之久（予按歐戰發生以來今且兩年矣是誠出人意料之外者然使餉糈不足各國戰鬭之力亦必不能延長至此是亦儲藏之爲禍也）此項糧食皆由國家直接買之農家故無採辦者中飽之弊又復每年糶糴推陳出新糶價極廉故購者尤踴躍而熟食之物則皆特製法以荳粉和牛肉而成曝日中使極乾故不患變味而荳之滋養力尤富德國學術昌明故無事不有科學思想寓其中也 
詞選 
[憶舊游] [  汪詩圃]  
　　竹洲在休寗南商山宋吳文肅公（儆）别墅也溪水一灣修　萬箇平泉風景約略猶存余暇日過之遂成斯闋 
　　賸風梢弄暝雨葉敲涼溼翠溟濛一角危亭小愛溪流環繞略彴斜通滿空碧烟吹暗返照夕陽紅正艣唱遥聞樵歌互答夢落幽叢橋東萬竿玉更濃　浮嵐淡抺層峰藉地苔茵坐有泉聲琴筑隔座淙淙欲參畫禪詩趣山寺暮天鐘待秋月明時重來柳陌移釣蓬 
[三臺令集成句]  
　　無語（姜襲側犯）無語（謝懋石州慢）愁到眉峰碧聚（毛滂惜分飛）畫樓紅溼斜陽（翁元龍水龍吟）南浦鶯聲斷腸（温庭筠淸平樂）腸斷（歐陽修定風波）腸斷（晁補之調笑令）誰道煎裙人遠（王沂孫南浦） 
自由談之自由談 
[民意之試驗] [  覺迷]  
主張變更國體者强引民意民意然民意不難試驗而知之吾於國慶之日試驗得眞正之民意焉 
報館出紅報一日是報界之愛民國也 
　　書局登慶祝之封面告白錢業休業一天各商店懸五色旗是商界之愛民國也 
各學校停課一日是學界之愛民國也 
　　各衙署停止辦公一日是政界之愛民國也 
　　吾於上海一埠所見者如是全國可知然則所謂民意民意者豈非厚誣我民乎故特表而出之 
小說 
[家庭小說嫣紅刧] [  常覺小蝶合譯天虚我生潤文]  
　　第六十五章（續） 
　　審判長維廉利達乃卸其目鏡似有婉惜之容而律師西特　則仍不肯少宥復厲聲問曰九時至一點半然則此幽會之時間亦可謂久甚但此數句鐘間汝二人果何作趣語否則：：：言時作獰視安娜大駭遂不復隠逕以是夜如何與哈勃克相見至被海斯得鎖於門外哈勃克逾窗而入止一一語之堂上西特爾不禁笑曰是則亦可謂無恥之甚特汝二人此種之私會巳幾次矣試言之安娜聞此奚落乃又大哭忽聞有一沉着之音浪直破空氣而出曰此種事全不過偶然相値汝何爲蔑視密斯理痕安娜時雖悲哭然聞語亦知爲哈勃克渠二人睽隔且已數月不禁舉目以矚視少年今巳作何狀况顧哈勃克尚未得覩而於人叢中已另見一人顔色之白乃如死灰時方澄其悲慘之目以視己身安娜乃大駭且痛銳呼一聲逕倒地而暈安娜旣暈温桑乃扶之而退復偕海斯得而上海斯得之年猶未逾不惑而髮巳蒼蒼漸現老態雙眫慈而無光顯爲優柔之人旣上審判長乃令以是夜之事爲供海斯得乃供曰吾睡巳在十句鐘之後至一句半鐘而醒忽聞樓下有踧踖之聲似有一人啓門而入予乃大駭疑爲偷兒繼忽聞有二人喁喁之聲一似安娜一則爲男子吾固自念吾家主人巳他出此聲又烏自來得母來自好禮倍登之家乎若然必爲小愛克蓋威廉已遠出茀萊克亦肄業於沃斯福大學留者僅小愛克一人而已渠來必有事故吾曷勿出而見之顧又恐驚配新司仍躡足下樓方及廚房之外而予心乃立沉蓋與安娜共語者竟不爲小愛克而爲哈勃克特雅也予欲叱之旣念此事勿妥且損吾女公子名譽乃强爲容忍視哈勃克越窗去後予遂亦歸寢以爲兹事且了矣而孰知今日又重提于公庭之上恥又奚若吾誠負女公子矣 
[奇情小說秘密汽車] [  東埜譯]  
　　第十章 
　　那警察長答道子爵天潢貴胄并且德性高明殺人的勾當决然不會做的嫌疑二字可以不必提起在我初意子爵旣然認得這個被害者又親自載他回旅館中來他生前死後幾點鐘裏頭和你常在一處你也是案中一個重要人物所以問你幾句要你反事情表白一番我們藉此得着一根線索可以着手辦事如今好了這件案子我們心頭眼底已經明明白白實告訴你罷你只知道他的名我們警署中檔案上面連他的姓也已註定他姓名喚做柏利德愷撤原是無政府黨裏一個健將和他同惡相濟的幾個人警署裏也都有存案這一回不知他們何事内訌他負氣跑了出來凑巧和你撞着被汽車碾傷兩足堅請你帶回旅館中他的命意我也猜度得出他要把黨會裏的秘密告訴你做個進見之禮却求你做他患難中的保護人當作交換條件無奈事機不密你們三個人聚在龍安江上談話吃他們從立雪旅館窻中瞧一個淸楚追蹤到此隔壁那個房間面北開窗窗外是廊廊外乃是空庭昨夜你和被害者在房中議論一是那兇手正蜷伏在窗下竊聽只你們不覺察罷了我想那兇手追蹤來此時並不一定要把他同類置之死地後來聽得柏利德一心要洩漏他們黨裏的秘密和他們大有不利所以下此毒手的那兇手穿一套晚服從前門走到後院再從後院回到前門這裏出出進進的人自朝至暮自暮至朝不下幾千百人那一個人去留心他就被他來往自如了不過那被害者力乏眩暈時子爵走出房門去尋看護婦那時兇手曾閃避空庭之内我已經勘驗過他的足跡量明尺寸留備研究了勃立南聽到這裏回想昨夜危機伏在肘腋之間不覺倒咽了一口氣只聽那警察長又說道被害者頂上被兇手醮血大書一個紅十字乃是他們黨裏執行死刑的標記告訴我們警署裏說此人破壞當規存心叛逆已經黨裏宣布罪狀執行死刑警務中人不必過問的意思咳子爵說也慙愧我們警察署裏鞭長莫及未能消遏亂萌像這種慘劇發現已不止一次了 
救國儲金 
[交通銀行收欵淸單]  
　　十月八號第七十一次報告（續） 
　　第五十册一號至一百號　何鏡泉五元六角林誠五元六角鄭永新五元六角鄒貴生五元六角鄭觀泉六元八角載壽濤六元八角周希陶五元六角香兆階六元二角譚祖芳五元六角錢庚五元六角陳伯才五元六角楊金玉四元劉文生四元林如山四元任鳳翔四元張阿根四元陳福仕四元李永利四元唐金原四元陳開和四元程財五元二角楊湛泉五元二角姜通五元二角欒幹廷五元二角任新釵五元二角王樹鵬五元二角陳林安四元劉長發四元六角陳堯四元六角陳依濓四元六角黃森喬四元六角袁培舉三元四角阮勝標三元四角鄭秋三元四角任依山三元四角陳細悌三元四角陳可就三元四角鄭永居三元四角嚴開進三元四角徐堯四元六角林振朝四元六角陳宏生四元六角黃連四元六角倪仕鎔四元六角楊承淸四元六角王華林四元六角宮文甲四元六角周維珍四元六角劉庚莘三元四角嚴元富三元四角孫學銘二元八角王煥章二元八角李玉義二元八角孫祥來二元八角林有柱二元八角楊雲忠二元八角楊材二元八角王依水二元八角邵其寳二元八角曲文顯二元八角黃瑞龍二元八角姚承恕二元八角房玉山二元八角田慶舫二元八角嚴子海二元八角文嶺坤二元八角周恒發二元八角劉忠升二元八角林其發二元八角梁鴻官二元八角黃開泉二元八角張鴻勛二元八角鄒錫元二元八角田慶盛二元八角楊兆魁二元八角邵敦初二元八角張成坤二元八角陳瑞成二元八角李祺興二元八角于成奎二元八角梁成雲二元八角沈景安二元八角嚴子盛二元八角周相福二元八角田福升二元八角蒲靑芳二元八角丁得勝二元八角鄭德勝二元八角周誠賢二元八角劉桂二元四角李夢元三元四角張平三元四角閻琳三元四角林依淸三元四角鄭必康三元四角李殿元三元四角杜滿壽三元四角丁峰亭三元四角陳升會三元四角陳大悌三元四角以上海容軍艦來 
　　第五十一册一號至一百號　邱發釗二元二角林恒善二元二角張生雲二元二角陳福生二元二角劉知信二元二角田學有二元二角田正良二元二角宋寳聚二元二角王得魁二元二角嚴錦蕃二元二角陳兆漢二元二角陳良貴二元二角鄭新通二元四角曾新端二元四角陳翊莊二元四角潘國斌二元四角趙永勤二元四角陳筱祥二元四角陳茂枝一元八角錢連俤一元八角鄭金耀一元八角潘三俤一元八角張嫩弟一元八角林利利一元八角陳永泰一元八角鄭木好一元八角馬奕金一元八角金福貴一元八角（以上建安兵艦來）高憲乾二十八元吳宗藩十三元六角楊友豪十六元八角薛在鋆十一元二角姚宗韶五元六角戈建廷五元六角林德興四元劉利振五元二角高登標三元四角任世庸三元四角陶志魁四元六角金友三四元六角陳開祥四元六角劉月淸二元四角葉慶瑞二元八角楊承堅二元八角黃祥品二元八角徐世福二元八角鄭炳江三元四角王世惠三元四角林智三元四角金大琪三元四角陳朗惠二元八角陳景明二元四角嚴得春二元四角楊庚官二元四角翁承祺二元四角陳寳銓二元四角曾金二元四角楊承月二元四角翁金才二元四角王詩德二元八角陳玉俤二元八角楊得福二元四角陳鑾福二元四角李貴一元八角陳齊銘一元八角林財順一元八角林培森一元八角（以上列字魚艇來）陳鵬翔五十六元葉葆駿二十二元四角楊廷綱十八元林天壽十八元周文炳十三元六角蔣元福十三元六角林敬先二十八元陳世林十六元八角柯雄十六元八角郭維屏十一元二角陳懋忱十元二角甘希臯十一元二角黃聿職十一元二角李永珍十一元二角曾宗周十一元二角高大治八元林志楝八元王佐湯八元四角馬賓興八元倪則熐八元王銘忠三元六角黃復三元二角陳諸年五元六角陳文榘五元六角田利發五元六角馬安才六元八角楊玉麟六元八角桂全忠五元六角力宗祥六元二角熊兆棟五元六角嚴式培五元六角林新福五元六角李春芳五元六角（以上飛鷹軍艦來）　（未完） 
 
 
 

Page 15

 
 
   
 
 

Page 16

 
 
   
 
