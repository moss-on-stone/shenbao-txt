# 1917 - 26 - 4915792

 

Page 1

 
 
   
 
 

Page 2

 
 
時評 
[歐戰劇烈時代（冷）]  
　　據路透電稱今後將入戰爭劇烈時代誠哉是言也蓋既不能言和必將决勝既欲决勝必將有劇烈之戰爭此不可逃之事實也蓋不言和而不决勝斷不能相持以成此永久之局也 
　　世界事機往往一起一伏言和之說起即劇戰之勢伏劇戰之局終即言和之議定故昔日之有和議即和起而戰伏也今日之將劇戰又戰起而和伏也伏爲將起之兆起又將伏之機也起伏循環是以善識時者不於其臨事而於其將來也 
[命令]  
　　二月一日大總統令任命高培德署廣西桂林道道尹此令 
　　又令任命何根源爲海軍軍醫大監此令 
　　又令海軍總長程壁光呈請授王平爲海軍中校楊萬德爲海軍輪機少校楊濟成爲海軍造鑑中監應照准此令 
　　又令陸軍總長段祺瑞呈准管理　銳營事務長官江朝宗咨請以常印補副前錄參領清思補委前錄參領博通補正白旗前鋒校澤清補鑲白旗前錄校阿達春補鑲紅旗前　校應照准此令 
[專電]  
　　北京電憲法十九條第二項孔子之道存廢問題（一）研究會贊成原案（二）益友社任社員自由（三）政學會有條件的贊成（四）丙辰俱樂部反對（五）討論會贊成（六）協議會反對 
　　北京電昨日國務例會内容（一）馮國璋建議元年六釐公債還期太長請先騰出一欵償還之决定先交主管部核覆再議（二）任沈其昌爲山東高審廳長（三）綏遠審判處長易人等 
　　北京電政府擬組織三委員會（一）軍事以王士珍爲會長（二）財政以梁任公爲會長（三）政治以張國淦爲會長 
　　北京電蘇園協議會憲政會將合併爲大同俱樂部 
　　北京電地方官制有以道爲實行區省爲監督區建議者聞已交閣議 
　　北京電河間電請增募内國公債五千萬收束全國軍隊 
　　北京電閣議收回漢冶萍股票由財部撥欵二十萬 
　　北京電刑法草案問題聞巳由政府方面着手起草交部審核　　北京電府秘書長須俟府官制公布再行易人現丁氏仍照常辦公且否認贛省長說 
　　北京電伍廷芳續假七日 
　　北京電政府將明令優卹劉永福 
　　北京電支日（四日）清帝壽辰元首派范源濂代祝並備有禮物是日各機關均升旗長官晋謁特定禮節爲三鞠躬 
　　北京電西藏問題政府接駐英施使電關於境界及西藏内政等宜預先研究聞將以施公使爲全權在倫敦會議 
　　北京電國務院覆粤朱省長不必禁止法募華工之非從戰者但華人假名不法情事隨時督察 
　　北京電交行日顧問小田切實相等均不願就南滿社代表川山民亦未同意聞日興業銀行張本人佃君頗有望 
　　北京電法使康德本旬内可到 
 
 
 

Page 3

 
 
京法交涉案將再開議 
　　北京電德使館定十日請政界要人開茶話會 
　　北京電繼任巴西公使者政府將於王文典魏宸組高而謙三人中擇一 
　　揚州電北下水鄕董事劉長全因呑賑災民東（一日）晚聚衆至縣幾成暴動 
[外電]  
　　北京電蒙藏院召集蒙古王公開會討論蒙古施行印花稅問題（一日） 
　　北京電農商部以袁世凱所定之商會管理法爲不適宜擬修改之已得總統同意今日遍告各商會向集關於此事之意鑡（一日） 
　　北京電國會接電甚多皆關於國敎問題目下贊同與反對兩派各作活動之競爭雙方皆羅致同志數百人咸自稱某省或某縣代表各欲上書國會請願警廳慮其人多滋事特禁止其開會集議（一日） 
　　廣州電粤省滇軍頗有憤言謂力爭共和恢復民國乃軍餉不給懋賞不加而帝制派反得祿位與勳章（三十一日）以上路透電 
　　北京電外交部秘書施履本昨至日本公使館交涉厦門警察問題當由芳澤代理公使將該地方設置日本警察係因地理上關係保護該處居留人民及此警察權爲省公私之費用而設等反覆說明（二日） 
　　北京電日本林公使今晨八時半由京啟節總統府外交部兩代表者以次及日本居留民等均往車站送行林公使經由濟南青島歸國預定以一個月爲期聞爲接洽對華政策云（二日）　　濟南電周村民軍已悉移駐省垣張督軍點驗之後即撥一部隊移駐清河縣一部隊移駐禹城縣餘則駐紥濟南尚有高密濰縣民軍數日内亦可到濟（二日） 
　　北京電山東鐵道與津浦鐵道貨車連絡問題近經中日兩國當局磋議協定已於今日午後三時調印（二日） 
　　漢口電湖北陽新縣大鷄山煤礦因前月二十四日地震崩坍三十餘丈鑛夫生埋者四十餘人附近房屋亦倒壞十餘棟（二日） 
　　漢口電粤漢鐵道武昌　圻之問原定昨日開通兹因部署不及延期一星期（二日）以上東方通信社電 
[戰電]  
　　紐約電據田林電　德國曰致文與各中立國該公文乃根據威爾遜總統致上議院之文而立說略謂協約國拒絶媾和實迫令德國自二月一日起不顧海戰之限制故請　政府告誡美國船隻勿入某某禁區俾協同阻止犧牲　人命云（三十一日） 
　　華盛頓電美政府對於德公文巳作預備的討論一般人士之意見大局今極阽危豫料美政府將卽有對付舉動（三十一日） 
　　馬德里電德國致西班牙政府公文一道謂德奥絶對禁止中立國與協約國通商嗣後一切船隻無論懸何國旗載何貨物均將以魚雷沉之且限各輪船於五日内回至中立國口岸（三十一日） 
　　亞姆斯特丹電有權能之各界對於德國宣布施行殘忍之潛艇戰爭一事極爲憂慮（一日） 
　　紐約電各報視德國宣布施行殘忍之潛　戰爭爲戰爭中影響最大之舉故有多報促請政府卽與德國斷絶外交另有數報如紐約世界報等則主以出境護照予駐美德國大使（一日） 
　　亞姆斯特丹電柏林電稱政界稱英國新闢之水雷與佛蘭特省今日可抵不魯塞爾（一日） 
要聞一 
[美國加入財團之决定]  
　　第二次大借欵四國團定於三十號在倫敦本部開議並討論美國加入銀行團問題累誌各報兹據日本大阪每日所載則美國加入事實上業經决定倫敦會議不過爲形式上之通過而已譯錄如後 
　　舊　四國財團本擬以舊臘在倫敦本部開對華借欵大會議適以美國加入財團問題發生故爾延期其後屢與美國常事者交涉漸有成議本月三十日四國財團代表當在倫敦本部會商先討論美國加入問題次協定對華大借欵之細目美國加入問題　經交涉妥當倫敦會議不過循例一　耳對華借欵將來亦由五國分擔其分擔額亦巳議妥云 
[西報述官軍征蒙之難點]  
　　字林報一月二十七日奉天通訊云八日前大批蒙匪與駐紮内蒙古之官兵戰於古爾城（譯音）交綏兩日官軍得利死二十人傷一百人蒙匪死傷約三百人棄屍百具其中有十五具雖穿蒙服實係某國人非獨面目與蒙人不同卽其裏衣亦非蒙服此爲大可注目之點蒙匪寡不敵衆退至戰地西四十英里之阿魯山（譯音）聞其勢燄頗盛操練與軍裝編制皆視從前爲佳彈藥接濟似甚充足種類不一觀其與官軍接戰之行動指揮者頗有軍事學識有非草寇所能及者且軍實充足官軍欲奏剿除肅清之功誠蛎易事兹悉是處蒙匪確有四師　一萬一千人第一師三千人用俄國來復鎗係日俄戰爭時俄兵所用而爲日兵奪去者第二師五千人咸用日本製之來復鎗第三師二千人用德國來復鎗與華兵所用者適同聞此項鎗械乃蒙匪從中國各警署刦得者第四師一千人雜用俄日鎗械而駐紥該處之華兵共有二萬五千人所謂後盟旗者供給偵察隊一萬八千人吉林供給八營每營五百人共四千人奉天供給六營共三千人總額爲二萬五千人分駐介於四平街與内蒙中問之各要地雖軍裝兵力皆視蒙匪爲强惟剿匪之際頗有棘手處蓋蒙匪熟諳地勢甚於官軍而時届寒冬寒暑表常在零度下三十二度官軍體質未能耐此嚴寒也舍此而外官軍有一最大之不利處日人鐵道中國不知因何理由竟未能利用之隨時運兵以剿蒙匪設日人果能慨然借路則騷擾内蒙與南滿之蒙匪定可於極短少時間内一律蕩平矣聞借路剿匪之請從未經日人切實拒絶是說也誠難置辯惟就公共所知日人雖允中國利用鐵路運兵剿匪但有種種限制種種縛束以致兵家所需兵貴神速之作用全行喪失然官軍剿匪之棘手處尚有僅此而已也試觀近日所發表鄭家屯案之始末即知雖中國軍隊不能利用日人之鐵路專以剿匪而匪衆反可乘車來去自由以行其騷擾良民荼毒農家之事業縱謂匪衆便服乘車不似官軍之穿制服故可往返自由惟匪衆可以利用日人鐵路輸運黨羽移送器械致使張督與其將士圍剿匪衆保護中日人民俾可共安生計發展天然利源之苦心全歸無效此固事實非遁詞所可掩蔽者也 
[憲法會議開會紀]  
六條原案通過七條再付審議 
　　昨（三十一日）政进一時憲法會議開議議長王家襄主席延至兩點始足法定人數參議院一百八十四人衆議院四百零二人議長報告參議員請假者二十餘人衆議院請假者四十人皆經衆議允許議長宣告繼續討論第五條賀贊元修正案加一項中華民國人民除違警律外非依司法不受審問或處罰表决少數賀贊元又提議加一條人民有自衛佩帶武器之權非依法律不受制限議長付表决贊成者少數遂宣告第六條中華民國人民之居住非依法律不受侵入或嫭索賀贊元主張修正加經宅主許可字樣表决少數張琴又有修正其文爲中華民國人民之住居於日没後日出前非經宅主同意或事故求援不得侵入或搜索依法律之所定主席令秘書抄寫原文貼於演台後全場大譁呼爲笑談喧　多時張始自行取消議長以原案表决在場人數六百四十六人起立者六百十六人在四分三以上成立第七條中華民國人民通信之秘密非依法律不受侵犯賀贊元登台謂本員自第五條至第十二條皆有修正案既大家不贊成今聲明通行取消秦廣禮提議謂人民通信之秘密本不應有所制限若規定依法律得以侵犯則是人民無通信秘密之自由矣是以本員主張非有緊急警告或戒嚴期間不得侵犯蔣羲明反對之馬驤則贊成修正案討論至此時至三點遂宣告休息二十分鐘三點三十分復行開會議長宣告繼　討論第七條孫鐘又修正謂通信之秘密五字不能表示人民書信秘密自由之意旨以是本員修正文　中華民國人民有書信秘密之自由非依法律不受制限　且通字改爲書字亦有深意焉蓋通字含有動詞性質卽不依法律亦律制限張我華聲明動議與孫議員修正案大略相同自行取消動議葉夏聲修正案文爲中華民國人民通信之自由及非秘密其依法律不受侵犯牟琳提起討論終局之動議表决多數議長先以秦議員修正案表决少數次以孫議員之修正案表决又少數繼以葉議員修正案付表决在場人數六百零六人起立四百十六人又不足四分三某議員提起疑義反證表决起立一百七十四人在四分一以上證明葉議員修正案不成立終以原案表决在場者六百零六人起立者四百四十四人不足四分三反證表决起立者一百五十三人亦在四分一以上原案及修正案均不成立馬驤動議再付審議會附議在五十人以上表决多數時至四點三十分遂宣告旁聽人退席 
[請加憲法會議之時間與次數]  
　　近日國人希望憲法早成之心理各方面都有表示於是孫潤宇氏遂有請加會議次數及時間之提議其提案文略云共和復活國會重開人民之喁喁屬望於國會者莫不曰制定憲法而國會自身所引爲惟一之責任者亦莫不曰制定憲法顧自開會迄今時閱半載對於制定憲法所得成績僅獲審查告竣而其中尚有若干重要問題留待二讀會解决者試以審查經過事實相與比例則此後二讀三讀正不知尚需幾何時日憲法告成之期殆難逆料夫立法事業祗期無負於國民固不必以迅速爲貴矧在憲法事關國本制定之初尤宜審愼周詳更不能斤斤以時日相繩雖然人以此觀念見諒於我則可我以此觀念自解於人則不可况外界責望與日俱深相需之殷不言可喻本會苟不急起直追内何以促自身之進行外何以慰國民之切望爲此擬請預定以本年三月杪爲限將憲法尅期告成以固國家之基礎而立政治之準繩抑尤有進者三月末日距今祗有兩月二讀三讀程序甚繁計日成功或虞不給查從前在天壇起草憲法時逐日開會其會議時間自上午九時至下午五時故憲法草案成立至爲迅速今讀會程序較前尤關重要更應增加會議次數延長會議時間俾可尅日告成擬於每星期内開憲法會議四次每次午後除法定時間外得延長至七時　會討論會期時間均有增加觀成自易矣云云 
[北京特别通信（六十一）（飄萍）司法界之衝突]  
　　近日北京司法界聞有衝突之說各派報紙之記載論調大殊牽涉黨派問題又拉及國務當局推波助瀾各自有其目的遂似成一不了之問題實則所謂司法界之衝突者不過爲司法部對於地方檢察廳長尹朝楨氏之查辦以法律問題强與政治問題相比附實吾國人政治道德缺乏之明徵故記者雖因便於說明而沿用（衝突）兩字然須知監督機關對於被監督機關法律上自有查辦之職權並無所謂衝突查此案之起因地檢廳以去年八九十十一等月之狀紙費解部共交通票一千七百餘元但此項狀紙費售出係收銅元地檢廳乃以一百三十六枚銅元合爲交通票一元解部司法部因有疑義乃詢之地檢廳該廳覆言收入狀紙費之銅元廳中平時巳陸續供諸零用今乃卽以部中發下之交通票依時價核算解上云云部中亦即置之但此時地檢廳適以報銷册呈部轉送審計院查核其零用均屬銅元而合成洋數乃以銅元一百二十二枚爲一元與解部銅元核算之數每元實差銅元十四枚總數卽差二百餘元同時地檢分廳亦擬以狀紙費解部乃以銅元一百三十二枚爲一元聞地檢廳須令其亦作一百三十六枚據部中人言均已得有證據遂將此狀紙費疑義問題一并付高等檢察廳查辦此一事也尚有查辦一案爲各報所未提及者民國四年四月有民婦歐戴氏姦非案經其本夫親告判决徒刑二年送地檢廳執行既入監獄一月地檢廳忽准其赴寗安頓子女保釋出獄赴寗而後子女既已安頓本夫又復來告乃事隔年餘仍未回京執行部中以現行法律除審判官可依法宣告緩刑而外無其他可以停止或免予執行之明文因是即調集案卷向地檢廳查詢一月九日函致地檢廳詢問而一月八日地檢廳聞知已函致南京地檢廳請其就近執行云云部中因又以此案交高等檢察廳查辦此又一事也狀紙費爲數雖微歐戴氏案情雖不重大地檢廳長是否可以任意出入此皆屬法律問題既查辦結果業已呈部吾人惟望部中之依據法律正當解决之可矣外間對人之論調或部中有對人之主張吾人以與法律背謬均期期以爲不可 
[南京快信]  
　　全國禁烟聯合總會因馮副總統曾建議中央以債票收買華商存土該會昨特致電河間文云南京馮副總統鑒昨年九月據調查報告上海烟商以烟約届滿餘存印烟難以銷盡不惜重費軍動財政當局用債票購買曾經函詢財政部據復並無此項事實近頃道路喧傳我公主持收買證以報載烟商施某南北分投運動不爲無因此事與我公令名及烟禁利害關係極重誠恐台端爲左右所蔽致全國人民永無脫離黑籍之日用特電達敬請電院取消斯議宣布中外云云中央擬開全國警務會議准本月内舉行兹聞巳改爲特别防務會議令各省督軍省長各派代表一人入京參與會議 
　　財政部昨電財廳於三月一日實行徵收房屋稅 
　　湯化龍回京後昨有電致馮副總統聞係商榷憲法及組黨問題 
　　四日爲倪嗣冲之五秩大慶江寗鎭守使王廷楨定今日午車赴蚌傳聞馮副總統齊省長明日均擬親往蚌埠祝賀 
　　蚌埠定後日演劇前在張勳生祠演劇之諸名角今日早車已由津南下過徐赴蚌 
張勳定三日晚車赴蚌祝倪嗣冲誕辰 
　　前重慶鎭守使周駿已就馮副總統之軍事顧問職昨因事請假北上 
　　江蘇印花稅分處會辦郭　詩昨日亦已出京來寗 
　　馮副總統派憲兵司令官陳調元赴蘇檢閱第二師軍隊 
　　芭斗山之防軍已開回上海更以第五混成旅之某團塡駐 
　　新年賭風甚熾警察均不過問因賭肇事者日有所聞 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[抱一通信（四）]  
實業敎育家手島精一氏談話 
敎育家與實業家之聯絡 
職業敎育與普通敎育之聯絡 
　　凡聽言必先察知發言者爲何如人不可不去我成見亦不可不明其人之性質記者抱此宗旨以接東京人士極心感乎手島老人之一席談手島氏一生專心於實業敎育遊歐美十餘回凡有博覽會無不參觀爲東京高等工業校長三十餘年極爲一般實業家與敎育家所信仰昨歲始以年老退隱一月十七日記者造廬求見先生方將出游避寒以受余約特淹留一日入其書齋一切器物精緻雅潔想見其爲人先生出蒼雪盈顚以其靜　莊敬之態度發其微顫之聲爲兩小時之問答余大感動撮記其語以告吾國實業敎育家與實業家 
余問中國興敎育二十年收效苦少近鑒於世界之趨勢與本國社會之需要知職業敎育不可不提倡但第一困難在敎育界與實業界之不聯絡以先生三十餘年之經驗必有書法幸見敎 
　答實業家與實業敎育家不聯絡非但中國爲然各國皆經此階級日本二十年前狀况與今中國略同其原因何在自學校言敎師對於本國實業狀况未能十分明瞭其所主張往往不合實際之需要自實業界方言則一般實業家墨守祖傳之知識與經驗不思改良因此雙方意見不一致日本近年此弊漸減與二十年前大不同其故有三（一）敎師與職業敎育當局者較之從前爲能知己國現勢其學說取歐美所長其運用務合本國情况（二）職業學校畢業生雖無極好成績然從事於職業漸久於學校所得學識外又增許多經驗而地位亦漸高於實業界不無裨益（三）實業敎育日進實業亦日進因此兩方交接日多往往實業上有所缺憾求助於學校敎師而其所得多切合於現况足以解釋其困難兩方互相提携以有今日若德國兩方最爲接洽不惟爲日本所無卽英美亦不及故余極欽佩之問何以致此蓋於備具上三事外又加以政府之助力政府親自爲實業學校與銀行會社各業謀便宜聯絡之法其制度爲他國所無若東京高工本科畢業非即能獨當一面惟因工廠前輩卒業生多皆巳積有經驗故能提挈進行其附設之職工學校卒業後入廠不足應用現謀與工廠訂約三年生一禮拜入廠實習一禮拜回校修業此爲預定計畫實行之亦是聯絡之一法尚有一層欲使敎育與實業聯絡先謀文部省與農商務省聯給高工之商議委員（日本官立學校皆有商議委員如吾國之校董）即農商務省工商局長也 
　　問實業專門敎育與職工敎育其緩急先後當如何 
　　答日本當時偏重於技師敎育但成績不佳社會對於技師不如對於職工之尤感缺乏須知社會需職工多需技師少故學校養成職工宜多養成技師宜少但有多少無緩急先後也惟技師不可偏於理論亦宜重實習雖非親爲職工苟無職工之技能不能指揮職工高工現爲奬勵實習計勸導卒業生入工廠擇其成績好者給以奬狀亦奬勵實習之一法也 
　　問普通敎育應如何養成其職業敎育之基礎 
　　答此問甚要無論何國受普通敎育之國民進受高等敎育者必居少數故政府務爲多數計余意師範敎育爲根本即未將實業科加入而如算學理化等科不可不注意輸入基礎知識尚有二（一）將爲職業敎育之準備愈宜注重人格修養否則入工廠後將有粗製濫造之弊技師爲職工模範尤宜注重人格（二）師範卒業最好再受工商敎育庶適宜於爲職業敎師 
　　其末先生復云日本以偏重文科故流弊甚多如大學文法科生多於他科卒業後無所事事其結果成爲高等游民此豈敎育之本意諸君提倡敎育宜注意此點勿蹈覆轍余老矣不知何日再與諸君相見惟歷游各國見夫同種族之國家必受同等之運命故切願兩國爲誠意的親善　國宜注重實質敎育以謀自立諸君其善爲祖國謀哉 
[李經羲之軍民分治意鑡]  
　　李經羲氏於近日政潮中時時有行將出現之傳布最近財部總長地位摇動時政府當局曾派人至津徵李意見李氏當出其所擬之二意見書示使者一爲財政意見書一爲省制意見書並在津門某報發表其關於省制之意見略云欲談此問題先宜論中央集權與地方分權之得失就共和國家之本性言元首易位内閣迭更乃不可免之事實如凡事集權中央則政治中樞設有大變化地方胥受影響不至百事停滯或爲僵石不止且現在地方情形民權漸張士紳干政如地方長官上受中央之束縛下受士紳之掣制雖有能者亦無所施其術矧人才各有短長如束縛馳驟過度則其人將不能發揮特長以進行辦事故以中國之歷史國情言中央只能爲提綱挈領之集權應予地方以自由伸縮之餘地使有活動發展之能力或者以爲照此辦法則外重内輕將成尾大不掉之局是或誠然然就現在趨勢觀察固已有此種跡象矣天下事利害嘗相乘除尾大不掉誠哉不善而藉地方之力以監督中央使不敢過於爲惡亦未始非計之得者要之今日絶對的中央集權則勢已不能實行按之中國歷史國情又未可勉强實行（前清末年盛行中央集權主義辛亥起義全國瓦解於此事不無關係也）則不如將中央地方之權力爲適宜之分配然後實行軍民分治以國防軍隊屬之中央保安軍隊屬之地方此　經國之　規謀治之要道也惟此種分治辦法只能行於秩序大定之後决非可語於今日之時勢故此時所急者爲救時之良法而非長久之治術救時之良法爲何軍民合治是已原夫軍民分治之實行本期免除武人干涉政權之弊故今大總統在副總統兼領湖北都督任内首倡兹議率先實行在主義上誠爲至當然今日時勢所謂過渡時代也在此時代首須使秩序安定民樂其生然後乃有政治可言故在此時期宜軍民合治不宜軍民分治何則合則權大分則權小爲救濟一時計非畁地方長官以大權不能回復秩序奠安地方也即使長官不盡得人然壞在一條鞭究竟尚可有爲不似壞在兩條鞭莫法救濟也况目下外重内輕已成趨勢與其名爲分治而督軍省長仍須可以聯絡之人省長仍然受督軍支配實質上與合治無殊不如暫以軍民兩政責成一人較易進行且待國基鞏固然後從國防軍省防軍上定分治之標準準似於現在之國情將來之發展均屬相宜惟無論合治分治要以得人爲第一要義則又不待煩言者也 
[張繼回京後之主張]  
　　張繼由日回京後曾對人發表其最近之主張首述東遊之目的及其感想略謂余月前赴日純爲個人之漫游無絲毫公私任務惟余在東多年知交甚多此此次藉漫游之機凡舊知之士多曾晤談至余欲與日本朝野名士接談者亦有兩種目的一日人中有一部分對中國之共和政體尚有懷疑者此不可不詳爲解釋蓋中國今日共和政體業已大定此後無論如何斷無變更國體之事出現今中國人所謀者惟在如何改良政治所競爭者亦皆政治問題絶不至牽動國體也又日本人考察華事往往亦有誤解而日本之一舉一措中國實　受其影響此皆余願爲說明者也據在東之考察日本朝野要人俱切望中日兩國眞正親善深恐中國之疑其侵略蓋日本人多知歐戰一了東洋形勢將有一大變化而知與中國提携之有利也據余所知日本對中國目下確非持侵略主義又言及上海情形謂上海名流對中國時局皆持冷靜主義孫中山日忙於著書有一種議事細則將巳完成岑西林赴日養疴唐少川經商李協和亦抱病政治上無他種新活動最可駭者即所謂上海四次革命其實此種風說皆自内地傳來居上海者從不聞絲毫形影余此次過寗聞馮副總統云此事聞因有一外國人報告國務院而國務院一秘書據之轉電各省此事可謂至奇矣末論及目前之時局謂共和大定國基早固現並無危險之事至政治改良原非一朝一夕所可成只有逐漸做去凡民黨人士對政治上俱主張持冷靜態度務期使一般國民承認民黨未失犧牲之美德且無權利之野心雖然冷靜者非腐臭之謂共和國家之正義精神吾人必竭力維持蓋正義喪失則國家滅亡此非一黨派之問題也 
[張益芳之議員資格問題]  
　　自衆議員選舉訴訟法解釋案由兩院議决咨達政府後政府曾咨回兩院覆議刻尚在擱置中張益芳氏以此案未有著落彼之議員資格亦相因而莫從解决昨特致函參院請其主張其文云敬啓者益芳自去歲八月領取議員證書徽章到衆議院出席已及一月之久旋因議員張知競等提出衆議院議員選舉訴訟法解釋案牽涉益芳之議員資格問題以致停止出席迄兹巳五閱月之久則益芳之公權所蒙損害實爲不淺竊查該案業於去歲十二月已由大總統咨交貴院覆議矣不意貴院竟不依照約法第二十三條之規定擅用過半數之表决致惹起違法問題溯該案自違法表决後至本月十八日已及一月之時光而此案尚擱置在貴院寂然無聲不聞有何辦法按國會每年常會僅四個月而益芳因此案之牽涉已經五個月未曾出席是益芳之公權已犧牲一年之常會而有餘長此遷延會期幾何以交覆議之案僅在貴院已擱置一月有奇而尚不知何時能有結果若待至衆議院議决不將至會期終了而仍無結束乎况此案匪惟益芳一人之公權有關而於大總統交議之威信與貴院之信用均有絶大關係務祈貴議長顧全各方面之利害卽日提交大會開議至此案應如何修正如何救濟之處貴院將來必最有正當之主張惟請貴議長勿再延緩是爲盼禱專此敬請參議院議長副議長公鑒衆議院議員張益芳謹啓 
[總統派員祝清帝溥儀壽]  
　　舊曆正月十三日係清富統溥儀壽辰大總統特派内務總長范源濂爲專使前往代祝並遁送禮物數件兹將專使入賀所經過路徑及所行禮節略誌如左是日由大總統指派侍衛武官四人隨同專使前往由東華門至武英殿清皇室派員招待偕入西新門内清内務府即於此處預備肩輿專使乘肩輿並帶内務部衛隊隨輿進内自隆宗門至乾清門階前下輿步行入門至上書房小憇有清内務大臣二人引導至乾清宫由端陛上及門脫帽進門後一步行一鞠躬禮三步三鞠躬後述頌詞遞如意禮物清帝述答詞禮畢一鞠躬退出自東階下仍由原路出宫 
[川人電訴兵變情形]  
　　四川兵變一節羅督軍致北京電與外間所傳微有出入兹又聞有四川公民董裁成王炳蕃等自重慶致電北京聲訴此次兵變之情形於羅督頗多責備然川省兵多餉缺固實情也其文云自義軍奮起川禍尤烈邵陽去位羅佩金代理川督督月以來無事不陷民水火迭經省議會曁紳商學各界代表先後電陳在案本月二十四號駐成都東較場滇軍二十三團藉詞索餉突然譁變戕害排長一人即由新東門逸出守城警兵頗有死傷並東門外大肆搶掠生命財産損害不計其數川民何辜屢遭茶毒皆由羅督軍行爲乖謬治軍無術所致伏讀前日大總統屢次命令自戰事終了各省督軍不得任意添募新軍况湘粤已成軍隊尚且酌加裁汰羅督於奉令裁兵之後仍復陸續召集雲南徒手來川逾萬此次譁變即係此項軍人且查羅督任事未久搜括民財已達八百餘萬不知如何報銷致釀乏餉兵變之慘禍是羅督有意陷川人於危險若中央不及時設法拯救則督軍威信對於滇軍既已全無難保不再有其他變故發生似此　機四伏防不勝防人民恐愷朝不保夕我大總統總理兩院代表諸公顧念西陲諒不偏愛羅督一人而置七千萬人生命財産於不顧福川禍在此一舉惟必有以速解倒懸早弭大亂公民等不勝臨危待救之至云蓋藉此爲反對之口實也 
[王芝祥檢閱川軍紀]  
　　一月十四號王檢查使羅督軍同在鳳凰山檢閱第一軍所屬軍隊先期曾通知軍警政學商新聞各界前往參觀是日午前八時北門一帶已輿馬相屬武裝軍官或七八騎或十數騎均向鳳凰山方面而馳沿途有武裝憲兵站崗閱兵場四周圍以小溪與操各軍隊背溪而列各級軍官及中外來賓招待處係紥成一台高約數尺頂上冪一白布前面紥有彩坊正前爲閱兵台横置餐桌一爲檢查使督軍及其他高級軍官之座當軍隊分列前進及下敎練時檢查使督軍及各軍官皆立台端未嘗坐也台後置有餐桌爲上級官及外賓休息處左爲軍官招待處右爲各界來賓招待處招待員十餘人具茗拂座散給紙烟等是日檢閱之軍隊爲第二師第四師第六師屬於第二師者步兵第五團第六團全數及第八團第二營又騎兵營輜重兵一營機關鎗一營砲兵兩營合計全師蒞場者爲十三營屬於第四師者步兵第十團全數預備團一營合計全師蒞場者爲四營屬於第六師者步兵二十一團二三兩營第二十三團第一營第二十四團一二兩營工兵一營砲兵兩營騎兵一營合計全師蒞場者爲九營十時許劉軍長第四師陳師長第六師顧師長陸續蒞場俄而軍樂齊奏遥望場東有四五騎奔馳而至衆云檢查使已到顧師長即馳馬前往迎迓行撇刀禮報告軍隊數目檢閱情形並馳至閱兵台前下馬王檢查使被外套佩指揮刀下馬時甚爲輕熟入閱台與各高級軍官相見行禮畢並與西賓爲握手禮德人某携一孩約五六歲其母令與檢查使行禮檢查使亦與握手笑問其年歲稍頃軍樂又奏則云督軍已到從者七八騎由場東而至顧師長馳往迎迓如前督軍署參謀長副官長亦皆齊到是日蒞場軍官尚有前川邊鎭守使劉銳恒講武學校校長韓鳳樓諸君 
參觀者計外賓有郵務局長各國領事及青年會幹事共十餘人政界有錢交涉使省議會有議長唐宗堯議員李文耕謝書麟等數人紳界有陳孟孚宋芸子等數人新聞記者數人其餘立場外觀者約數千人羅督軍到場後在休憇處稍憩即偕王檢查便劉軍長軍署參謀長等上馬舉行閱兵式督軍檢查使在前共十餘騎向東駛去每經一營則全營舉槍行敬禮督軍檢查使亦舉手答之繞越一週由場西返閱兵台稍憇復舉行分列式督軍檢查使軍長並立閱兵台之前軍隊由東向西進行先二師次四師又次六師每團團長騎行於前團副騎行隨之過此爲全團之號兵又過此爲各營士兵每營營長騎行於前營副騎行隨之每連連長步行於前排長步行於各列士兵之右過閱兵台之前團長營長皆向右看行撇刀禮並呼口令向右看全連　右看排長抱刀如恒第二師騎兵砲兵是日皆徒行持步鎗操演　六師騎兵有馬三連行進亦　齊砲兵兩營共爲四連就中有三連係管退砲其餘一連則掩護砲位之步兵也此式舉行後由第二師第五團第一營操一營敎練營長蔣君馳至檢查使前報告演習之科目繼復呼口令往來指揮所演習者爲營方隊營縱隊營横隊三種隊形之變換及正步砲步行進間托鎗跪下預備施放等繼此演者爲五團一營之戰鬭敎練設爲攻守之勢場之東偏自小溪以外概係農家之田即假作守者之防禦線場西爲攻者展開之地一列散兵線分段前進是謂躍進援隊以土壘爲掩護距前線約二百米達及前線逼敵軍約二百米達衝鋒號令遂作全軍上刺刀突進至溪邊停止當進攻時鎗聲砰砰軍官之指揮士兵之奔馳均甚敏速整齊云演畢乃集合各師各級軍官環列於閱兵台之前第一列爲團長第二列爲營長其餘各列則爲連長排長由顧師長呼口令王檢查使首述訓辭次爲羅督軍次爲劉軍長述畢而散 
[唐督軍之政黨意見電]  
　　雲南唐督軍繼堯昨日通電全國發表其對於政黨之意見其文曰共和再建百廢待舉愛國之士以爲欲促政治之進行必須有政黨以爲之補助於是揚　樹幟紛起一時夫政黨之有益於立憲國家共和先進諸國已有成例誰不謂然雖然繼堯不敏竊不能無疑焉願與當世君子一商榷之有謂世界無論若何善政所爲福國利民者只能爲相對的不能爲絶對的故一部分蒙共利益他一部分必犧牲其利益惟政黨左右其間更代迭進乃能均益發進催促演進此在歐美各國歷史社會具有特别情形因國中階級地位資本勞力之至不齊容或有此若吾國則民智未溢民力未充但使對症時勢定爲方針切實行之無不足以利國而便民無取乎道旁築室徒滋紛擾此不能無疑者一也有謂選舉一事關係國家至要須有政黨爲之運用乃可得優秀之分子建完善之政治然在他國被選爲義務者在吾國乃視爲純粹之糧利不顧政綱之奚若政見之奚若但遇選舉之期利用政黨以博取優厚之薪資最高之位置而已曷若聽民間自由選舉拔十得五猶不致爲狡獪者所利用以貽害於全體此不能無疑者二也凡此二者僅就政黨所標最要之職志而言其他流獘不遑枚舉五年以來國中多數人之心理對於政黨政治之前途幾於灰心絶望良由我國之政黨仍不能脫漢唐宋明朋黨之覆轍利國之典將變爲覆國之媒繼堯所爲惶惴私憂者此也至謂共和國體立憲改體終不能蔑棄政黨而獨爲治則宜從容培養敎誨整齊庶幾於文明國政黨之正軌此則政治家之責任若夫繼堯一介武夫守區區一得之愚嚮未入黨况迭奉大總統明令軍人不宜入黨惟有恪遵命令自明素志以完我軍人之天職特佈微忱敬祈明鑒繼堯叩宥 
[湘當局之更動說]  
　　湘省自譚延闓氏請假居喪以後吳光新督湘之說卽已闔省喧傳兹據友人報告謂吳氏督湘確將成爲事實或者出月初間卽可來省任事蓋省城已有多數人前往迎迓也 
　　督軍署參謀長陳强副官長張翼鵬近忽先後正式 
 
 
 

Page 7

 
 
　　辭職表面上雖聲明他故實際上或即爲督軍更易問題也 
　　梅馨之被任爲長寳鎭守使也據外間傳說亦謂與吳氏督湘有關蓋湘人對於吳氏久已表示反對故中央擬令吳氏即在岳陽任事而長沙方面又難空虚遂撤銷長岳鎭守使而改設長寳一缺卽駐長沙以期鎭　一切此說殊爲懸揣之詞又據某方面消息則謂吳氏自知人地不宜已電陳中央請即以梅馨爲湘督惟梅氏聲望既不甚高於湘人感情亦不甚厚竊恐梅氏督湘說亦不過一種譚資而已 
　　任可澄長湘之說亦久有所聞惟當時正將以任爲内務總長故多數認定此等消息爲不確日前黔督劉顯世忽有電來謂任省長此次入京將假道湘鄂請飭沿途地方官吏妥爲保護云云據某要人謂任氏此次來湘確已得有中央特别消息將於抵省時卽正式任命爲湖南省長等語惟又有謂此次任氏之來純爲探視湘人動靜俟入京後即有把握者此二說雖不知孰是然任氏長湘之聲浪則已傳遍於三湘七澤間矣 
　　督軍省長既將悉行更動則譚氏將來之位置若何亦爲國人之所注意昨曾舉以詢某要人則云已得有消息不日將以明令調譚内用或將與特任湖南督軍　長之命令同時發表云云惟譚太夫人　期　　定本月三十日據譚氏所親信者言譚氏將於下月初間銷假任事　此以談則湘政局之前途尚難揣測也 
[河南之禁烟狀况]  
　　鴉片烟流毒中國垂二百年河南自民國元年巳實行查禁而一般謀利之徒仍視爲具文至去年冬田省長委派各員分赴各處實行履勘其令文謂（查禁烟條約瞬將期滿烟苗一日不能禁絶印土一日不能禁止入口現當煙苗出土之際各屬烟苗究否淨絶各知事查禁是否認眞分飭各員切實查察云云）現除河洛道尚未查復外餘均查覆銷差矣 
　　河洛道有陝縣盧氏嵩縣洛寗等處密邇山陝山道崎嶇人民强悍故未能一時查竣其餘預東則有開封淮陽項城沈邱睢縣考城永城夏邑虞城鹿邑十縣豫南則有南陽南召淅川内鄕四縣迄未淨絶田省長昨已通飭各該縣知事認眞查禁否則惟該縣知事是問想該知事當不敢弁髦斯令也 
　　鹿邑縣禁烟委員張高清查覆銷差時條陳禁煙辦法數事分呈督軍省長已由督軍省長巳由督軍省長會飭開封道轉飭各縣查照辦理 
　　洛陽縣東關外馬琪軒歷年販賣煙土得利甚厚現在功令森嚴尚不改悔前經該縣知事查獲訊明於隂曆正月初一日挷赴市曹槍斃并於各街張貼告示以警將來 
[紀鐵路成後之北帶河（天津西友通信）]  
　　中轼不乏山清水秀風景絶佳之地乃西方之游歷家輙視爲荒山僻郊了無興致之邦寗非憾事西人即有來游者僅盤桓於風慶僕僕之城邑或泛覽名勝如紫禁城長城揚子江等處而已實則大海之濱或羣山之中有勝境焉遠隔城市之喧囂遍是清幽之美景大可使此邦居士海外游客於酷暑逼人之際銷夏於此費星期之時日留戀而不忍去者獨惜雖有勝地而無游人耳今者交通漸便游客日多名山大川不復隱而不聞此誠可爲中國賀者記者於中國北部得一佳境其形勢之宏暢風景之清幽冠於他處其地爲何則北帶河是已北帶河之著聞於世埀二十年從前游人附火車往行數小時日暮下車改乘輿或騎驢沿羊腸曲徑而行過山越嶺崎嶇殊甚長途荒寂令人疲倦故游客甚稀今則支路告成火車直達可與遠東大陸諸名城相接吾人若干年來所切望之交通今賴交通部於數月内成之滋可喜已交通部之築此路非徒以便利商人亦爲便於駐京各國外交家政餘之暇憇息於斯計也寒假中記者來游其他見海岸蜿蜒氣象萬千蓮花山聳立於西山坡蒼翠可愛巖石嶒峋之半島突出東南而入海灣有秦皇島新煤港在焉海岸上　舍散列自蓮花山至半島延長數英里皆避暑别墅約三百餘所問有商店數家俯視海灘沙明水爭夏日野遊團海浴者咸集於此冬日則黄沙寒凍巖石冰凝苟立於東崖縱自以觀遥見疎烟一縷汽舟徐行穿越未凍之水道出入秦皇島之口岸入夜秦皇島燈光閃爍隔灣觀之似與疎星爭明清波萬頃與遠處之青山掩映於碧天之下洵天下之奇觀也中國士大夫亦有來游者前浙江將軍朱瑞曾築廬於此去夏陸徵祥亦在此避暑兹鐵路既已告成記者知東西人士來游者必衆而不負此勝境矣 
[浙軍民兩署裁委人員紀]  
（一）督軍公署督軍署裁撤參謀吳秉元等六人副官蔣普恩等二人以上各員被裁之後仍支原薪又裁書記二人繙譯員一人電務密電二處裁去七人文庫原有五人現祇留一人護兵原有九十六人祇留三十二人馬夫原有六十餘人祇留十九人以上裁撤人員均加給恩俸兩月以示體恤軍務課課長黄元秀軍法課課長陳景烈軍醫課長蔣可宗三員一併留任各發委狀一道惟軍需課長林覲榮堅請辭職已由楊督軍電請葉某接任矣 
（二）省長公署前日（三十一）齊省長諭本公署文云本公署原有民政秘書一處實行裁撤又本公署原有警政秘書即行裁撤除懲治盜匪緝捕事務歸併司法秘書處外餘均歸併機要處辦理又派李曾麟主任警察事務稿件彭彝助理警察事務稿件派陳培龍主任警備事務稿件陸鐘渭助理警備事務稿件又諭本署政務參議會暫行裁撤所有會員均另行函聘爲名譽諮議昨日（一號）又派周榖生爲財政秘書處主任婁謙爲助理秘書黄恩緒爲司法秘書處主任　金鑑爲助理秘書賀堯壽趙之驊爲機要處辦事員辦理函件事宜政務參議會書記官朱文淵改充書記政務廳長室書記徐子棋改充總務科辦事又總務科原有科員十六人現留楊欽琦陳錫楨任世楨等三人新委八人未詳内務科原有科員十人現留章學謙鄭維章李金章任潛王濟組等五人新委一人未詳實業科原有科員四人現留諸以履孫祖燧等二人新委二人未詳敎育科原有科員七人現留沈鏡蓉羅賡良周志章孫璸沈光烈等五人並未添委 
[杭州快信]  
　　省署昨日（一日）發表總務科原有十六人留三人内務科原有十人留五人敎育科原有六人裁二人實業科原有四入留三人新委二人又監印員原有三人裁去二人 
　　督署共裁參謀六人副官二人仍支原薪候差又裁書記譯員電務文庫等十四人又護兵馬夫百餘人各給恩餉兩月 
　　近日督軍省長兩署被裁人員計有四百人 
　　警務處管轄六區警備隊現擬劃歸省長節制不日改編 
　　浙江内河外海水上警察廳本隸屬於警務處兹以處費停止亦擬劃歸省署直接管轄 
　　旅杭安徽同鄕會定四日在安徽會館開會歡迎楊督業由程鮑正副二會長柬請 
　　金華道尹沈鈞業本定一日赴任兹因候新簡三道尹同時履新已展期至十五左右 
　　兹得某方面消息財政廳長莫伯衡辭職之說不確 
　　紹蕭督銷局警弁蔣日陞向運署揭控局長吳可澄營私吞欵各事 
　　財政廳電令各縣准省議會議决驗契罰金免除案自本年二月分起大小契一律免除罰金 
　　平湖縣昨日彚解財政廳正雜賦稅及抵補金洋二萬二千餘元 
[江北通信]  
　　淮揚道尹左杕周晉升省長呼聲甚高所遺道尹一缺聞初擬以許星璧承乏近又謂非江寗縣知事吳其昌即江都縣知事周光熊升充 
　　由清江至鎭江之小輪現已通行七公司中之戴生昌於一月三十日午間開駛 
　　清江樓外樓茶社現以年節開售燈茶北里姊妹花　入其問鬢影衣香金迷紙醉二十八日晚某公署職員王某與台營局職員汪定安因爭妓女陳寳寳醋海興波雙方詈駡幾致用武後經人排解始各憤憤而去 
　　蘇省水陸台營局淮屬坐辦劉某赴漣水調查官産已經就緒除會同漣水縣知事唐樹槩會詳督軍長外并須日内晉省面陳一切 
　　化俗新劇社　員現在馬頭鄕開演 
衆議院議員吳涑已於日前赴寗轉乘津浦車回京 
地方通信 
[北京]  
　　華僑參議員選舉之通告參議院華僑議員選舉監督農商總長日昨通告云爲通告事參議院華僑議員第一班改選日期經本部咨明内務部呈請延期奉令准於本年三月十八日舉行等因查華僑選舉法施行法第二條載第二届選舉華僑選舉會由華僑之居地所設各商會中華會館中華公所及書報社各選出選舉人一名組織之前項商會以經本國政府認可者爲限中華會館中華公所及書報社以選舉法公布前設立者爲限等語除通電各駐外公使各領事迅飭各團體知照外特此通告 
[山東]  
　　爆竹聲中鎗砲聲駐濰民軍自編制完竣後地方漸次平靜今届隂曆年關陸知事爲保護治安起見特示諭居民禁放爆竹以免危險詎至年節夜間鞭爆之聲陸續四起鎗砲之聲亦遥遥相和維時人言紛紛謂有某營兵士希圖乘間混鬧以便進城搶掠云云一時人心皇皇一似亂事之又至朱旅長聞警急調軍隊徧處校巡鎭攝始得無事 
　　最近之搶刦案濰縣城南康家莊康姓家素稱小康於日前晚間突有匪徒五六人各穿灰色軍衣手執盒子炮向康某勒索洋元康某未允幾致捶斃該匪並放鎗施威遂搶去銅元五十多吊大洋二十餘元及鄕人聞警約人迎捕該匪已遠颺矣 
[江西]  
　　南潯鐵路定期開股東會贛省南潯鐵路公司照章每年開股東會一次惟十餘年來祗開過股東會兩次兹於二十八號該路股東局發出通告定於陽曆二月二十一號在狀元　董事局内開股東大會報告公司去年經過情形並公决善後辦法各股東須於會期前三日携帶股票憑取入場劵以便蒞會議决一切　　大力士蒞贛演技天津大力士二十餘人能演各種幻術曾游歷日俄等國爲各國人士所贊許兹於日昨到潯由贛北吳鎭守使派員招待　間即可護送到省李督軍已派員覓定相當地點招持並擬按日到各機關演技並假新舞臺演技一晝夜届時請各界參觀 
[安慶]  
　　呈請取消礦權之批詞皖垣中日公司因採鑛掘墓等情迭紀前報日前有公民邵國霖等三百七十九人逕赴財政廳呈請取消實業公司鑛業權昨經鄭廰長批云此案前奉省長訓令據懷寗旅京各界姜筠等公電據報告該公司在葉家冲地方掘出霙墓請設法挽救等情已令委鄭璵會往查外已令廳轉行懷寗縣遵照等因并據姜筠等分電前來當經令委本廳技術員李憲祖會縣確切查明擬議具覆候核并令行懷寗縣知事遵照在案尚未據復到案兹據前情是否屬實仰侯抄呈再行令行該印委等併案查復候核可也 
[揚州]  
　　解犯中途脫逃西鄕甘泉山警察官獲到曾在該管區内犯刦之盜匪三名於昨日飭巡士解送來縣訊辦聞在路中脫逃二名云 
　　了結電廠交涉日前場運局長潘仲奎擅拘電燈廠機司致起交涉該廠提起訴訟等情曾紀前報兹聞此事由副局長王春卿商會總理周榖人及周知事蕭營長等雙方調停令該局長出洋千元賠償電燈廠名譽損失該欵作爲修理街道經費此項交涉遂了結矣 
　　安徽同鄕開會續誌安徽旅揚同鄕會定於隂曆十一日至十三日開春季大會一節曾載昨報兹聞該會便員計有三百餘人團體力較他省人爲堅故揚州自民國二年後各會均經取銷而該會依然存在此次會場設在花園巷安徽會館戲廳内戲台爲演壇戲房爲職員休憇所戲廳天井（上蓋木棚）爲會員席東西戲廳爲女會員席中戲廳爲來賓席東花廳爲俱樂部會場臨時職員業由正會長徐泰階派定徐經爲總幹事朱華徐忠爲書記鮑奎洪銓爲招待程國治爲庶務汪鎭爲糾儀并請徐衡徐公時程善之許德疑演說 
[鎭江]  
　　師長檢閱軍隊駐鎭陸軍第十九師楊春浦師長以去冬以來地方雖見平靜防務不可少疎故於日前親赴圌山丹陽馬陵高資等處檢閱所部分駐軍隊佈置防務是否合宜現已公畢於日昨回鎭矣 
　　總司令查勘砲台寗鎭淞澄四路要塞總司令王廷楨因恐各炮台有疏防範特呈准軍署親至各路查勘聞日内即將來鎭現楊師長已預令焦山象山圌山各砲台守台官預備一切 
　　禁止流民伐木鎭郡西南鄕天王寺寳堰等村鎭邇來到有一種江北淮海等處之流民數十成羣持棒執斧在各鄕村砍伐樹木攫取菜蔬因此與鄕民鬭毆之事時有所見現經各該鄕董耆據情禀請丹徒縣章知事派本署衛隊下鄕查察如遇有前項流民立即拘送到署設法遞解回籍以保農産 
　　擬請添募警士鎭屬金壇縣章知事以二橋鄕警力單薄詳請省憲准於地方稅項下撥欵補助添募警士以衛閶閻 
[南滙]  
　　觀濤小學擴充運動場浦東魯家滙鎭觀濤高等小學校　年舉行年假休業式時曾由校長陸秉淵邀請校董秦始基報告歷年建築校舍經過情形又創立人徐應聘報告先人捐建書院經買蕩田歷史並自述清光緒時在蘇訴訟三年卒能丈足沙田畝額革除總佃名目兹經省會建議將公産仍歸鄕有最爲允當云云近聞秦校董新購校旁農田多罗爲擴充運動場籌闢學校園之用故報名入學者較前更多云 
[嘉興]  
　　組織區敎育會嘉興鳳石鄕學務本尚發　惟區敎育會尚未成立兹由該區士民徐　如吳受夫等擬於該處組織一鳳石鄕區敎育會以促該區學務之進行現正籌擬　章定於本月内成立 
　　陸軍調駐禾城陸軍第一團第一營步兵向駐杭垣現特由楊督軍將該營調駐禾城防守並指令歸團長陳肇英節制業於前日由周營長督率乘車來禾暫駐城中精嚴寺城隍廟一帶 
　　電請展緩加罰嘉興五年份下忙丁銀已届截征期滿自本月一日起應加一處罰張知事以社會習慣歲序更始請事未遑舊臘天氣奇寒小河冰凍交通隔絶新年河又堅凍本届滯納大抵因此障害特於日昨電呈財政廳請求展緩十日加罰以示體恤 
雜評一 
[政局上之生氣（一子）]  
　　中國之政局前數日略呈無事之象無事云者僅不擾亂而已今則進而漸有所謂生氣焉二次大借欵之議近又活動財政上漸有生氣也日法英各交涉案逐步結束外交上漸有生氣也憲法爭論之各問題日有議决憲法上漸有生氣也行政各法案中央地方各官制各部各省應行之事日提出國務院討論政治上漸有生氣也雖然吾所謂生氣者仍僅就表面言之而已至精神上之進行究有何等把握各方面之人物究能力自振刷同赴此日新之目的與否尚未敢必也 
　　此政局上一線之生氣勿復爲瀰漫全國之暮氣所乘前途庶有望歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[部電限制公用乘車免費證]  
　　滬寗滬杭甬路局鍾局長奉交通部電開查該局閧呈全路員司公用乘車免費證清單總數達四百張以上未免浮濫兹由本部規定國有鐵路公用乘車證登行規則另文飭發仰即按照規則分别註明並將華洋員司公用乘車證數目大加核減務求核實母稍徇濫爲要等因聞鍾局長以華員乘車證不及百張洋員部分數達三百張以外多寡懸殊巳飭洋總管查照部電從實核減以便呈部核定其現在所用免票祗得從權展期使用以部頒車證到日爲限云 
[南洋足球隊回滬消息]  
　　南洋公學（即工業專門學校）足球隊於隂曆年前赴京比賽屢紀前報現探得滬甯鐵路局奉到交通部電飭以該隊十八人事竣赴津准六日由津乘車返滬囑答簽發二等乘車免費劵每人一張統交該隊隊長張孝安收用並妥爲招待等因鍾局長接電後業將免券十八張一律簽就函發駐甯巡官届時詢明轉交並爲照料一切云 
[工商研究會歡讌華僑代表記]  
　　工商研究會正會長楊小川君因悉南洋英屬雪蘭義吉隆坡兩華僑推定之國會選舉代表謝碧田李懷霜兩君此次偕同該會前赴南洋等處調查工商事宜完畢返華之徐賡華君及該處道南學校校長熊尚父並某日報主任伍平一諸君聯袂來滬擬至北京公幹是以由楊會長與副會長謝復初謝蘅牕兩君訂於前晚在交涉署邀同會中各職員開會歡迎等情已紀前報兹悉是晚門首徧紥冬青花柏並高扯國旗會場在大廳中陳設一新東西隔以大屏風内有軍樂隊場中設筵十餘席席左設長檯供以徐賡華君新從南洋各處帶回各種國貨及印刷品攝影片等時至七點鐘該會副會長謝復初謝蘅牕二君與會中各職員如徐春榮郭建侯王漢强平永泉陳良玉沈卓吾吳蘅之徐賡華等計共八九十人均先後蒞止未幾國貨維持會會長王文典及來賓謝碧田李懷霜熊尚父伍平一諸君赴會遂經楊君分别延入客座欵以茶點稍憇後卽邀請入席並令軍樂奏樂一通依次入座首由楊君起立述明開歡迎宴會之原因並祝本會發達卽舉杯向衆勸飲次由李懷霜君起立謂鄙人承南洋僑胞推舉爲代表今日到滬又受楊謝諸君曁全體職員開會歡迎實不敢當卽向衆道謝後遂略述華僑狀况並盻望工商研究會力謀發達推行華僑各屬將來得以互相聯絡並謂近來世人目光太半均視戰事爲爭奪富强之基礎鄙意則不然觀目今時代惟工商興盛即可以奪富强是以我國工商嗣後亟宜急起直追定有富强之日故深盼會長會員諸君對於是會力謀進行堅持到底卽鄙人入京亦當提議於中央以注重工商爲本云云繼由謝碧田君起言鄙人備受諸君歡迎心感無既惟鄙意有一言敢貢獻於諸君之前者卽盼組織懇親團赴華僑各屬攷查遊歷藉資聯絡而厚親愛現華僑懇親團既巳組織來華我國人亦宜迅爲組織開赴該處云云又次熊尚父君起言鄙人初往日本繼至南洋因見該處華僑熱心愛國者雖多而未受良好敎育者亦屬不少深以爲憾是以留彼創辦學校平日對於課程無非以提倡愛國心爲唯一之目的惟自今以後當注重愛購國貨庶華僑人人知熱心祖國而後已並盼工商研究會擴充至華僑各屬得以接洽而資聯絡云云又次爲伍平一君演講僑屬各情形及僑胞愛購國貨之熱心畢卽經楊君向衆聲稱此次江西磁　商由該處海關加捐累商一節幸國貨維持會會長王文典在京力爭得以達到不加目的均王會長之力今日鄙人自應代表衆商道謝遂由王君起立向衆述明爭執時爲難情形並陳說工商兩業嗣後均宜力求進步說畢復由該會實業團團長謝蘅牕君起言本會自創辦以來數月於兹現欲本會之發達非實力辦事不可實力辦事非乘此歐戰時機興辦實業及推廣對外貿易不可欲興辦實業及推廣國外貿易又非先辦航業及銀行不可望衆注意云云經衆討論一致贊成謝又謂現擬實行興辦所有從前擬辦之實業團編有草案恐未能盡善自應重行擬訂衆皆稱是遂由楊君請衆公推當經衆議即推謝蘅牕君起草謝君因力有未逮請另選擇而楊會長以謝君富有經驗既衆意僉同豈可固辭即與各職員磋商後復行推舉袁履登孫茂堂王文典爲助理邦同起草以期完備聞席間楊會長每於諸君演說後加以褒詞並代衆職員舉杯向演述者勸飲申謝且會同謝復初謝蘅牕兩君逐卓輪流向客勸飲直至鐘鳴十一下始行輟席席散後復由楊君肅全體入内並請徐賡華君詳述華僑對内情形及調查國貨對外貿易狀况當經徐君將往南洋一帶調查推廣國外貿易各節詳細演述並謂此次往外調查方悉本國工商業未易進步而一般爭權奪利者依然如是不知危如纍卵禍在臨頭述至此放聲大哭聞者亦都唏嘘欲泣繼經楊君向衆分别慰勉並云我國工商業如能逐漸改良嗣後無有不發達之理請諸君堅持猛進是時已鐘鳴十二下方令軍樂奏樂送客經楊君送至門外分别握手而散 
[查禁小藥房售賣嗎啡]  
　　江蘇齊省長近日訪悉各鄕鎭之售賣嗎啡藥針者其嗎啡藥粉均向滬北租界内各小藥房私購販往各鄕灌入針内藉抵烟民烟癮毒入股膚爲害甚大亟應設法取締各小藥房不得售賣嗎啡以除毒害業經令行公廨照會捕房總巡嚴爲查禁矣 
[嚇詐案研訊終結]  
　　寓居公共租界哈同路七十五號門牌之江西人任良才（即亮才）與宜興人周宏秉因湖北路福州路口繡雲天游戲場於去年十月初九日開幕後三次發現炸彈並迭接恐嚇信函圖詐鉅欵跡涉嫌疑被該游戲場經理汪炳炎報由老閘捕房派令中西探將任周二人拘獲詎至翌日該游戲場玻璃亭上又第四次發現炸彈炸燬玻璃二十餘方後由捕房將任等解送公堂迭經中西官研訊判周交三百元人洋並保任還押候再復訊在案前日午後由捕將任周兩人解廨經王崧生襄讞會同美博副領事升座新公堂研訊先由被告代表海德禮律師向任亮才詰據供稱原籍江西僦居宜興曾在保定軍官學校畢業光復時在湖北督軍署充當軍事諮議官解職後至宜興工藝學校爲校長於去年來滬擬辦實業寓居哈同路後由王姓友人託我至繡雲天向汪炳炎詢問張小天所送之信曾否收到當時我並未知悉信中之事繼據汪炳炎云及始悉借欵旋由王姓友人託我介紹此事嗣因汪經理不允我即辭去介紹之責後求我與友人周宏秉至繡雲天游玩被汪報捕拘案至於張小天之住址實不知悉詰之周宏秉供稱宜興人前在南京軍界爲副官於二次革命後卸職去年來滬找尋親戚繼至哈同路遇見友人任亮才邀我至繡雲天游玩即被逮捕實不知所犯何事旋由捕房刑事代表牛門律師上堂譯稱繡雲天四次發現炸彈並迭接嚇詐信函被告任亮才雖非正犯然原告所接之第十五封嚇詐信内有其姓氏且代表正犯索詐照民國新刑律第三百五十七條實有同犯之罪應請從嚴懲辦以儆效尤當經中西官會商之下判周宏秉無干開釋任亮才還押候會商堂諭宣佈飭遵 
[挾帶實彈手鎗之澈查]  
　　常熟人尤金生於舊曆去年十二月二十七夜八時身帶實彈手鎗在貴州路壽亟菴附近徘徊窺探被老閘捕房華探石仁信查見以其形跡可疑協捕將尤拘獲搜出手槍子彈帶入捕房解送公共公廨訊供收押在案昨晨復由捕房將尤解送公堂請究並據中西包探投案禀稱被告在公共租界内曾否犯案尚未查明請爲展期研訊王襄讞商之英白副領事判尤帶回捕房候查明曾否犯案再行訊核 
[布米莊兩次被盜三誌]  
　　浦東張家橋鎭李正昌莊兩次被盜搶刦經東溝地方警察第六區黄員飭警拿獲盜匪野珠生楊翠桃二名解送縣警察所押候訊究等情已兩誌本報兹悉昨經警佐領袖景毓華特派偵探趙杏山等下鄕調查旋據報稱野楊兩匪供出之張阿妹（即臘燭阿妹）宋鳥 
春等卽係前次夥刦南滙縣屬魯家匯典舖三盜張阿妹一名曾由大團水警廳拘案令作眼線今甫釋放其宋鳥春一名在逃未獲若輩迭在浦東一帶紏衆搶刦犯案纍纍此次該布米莊兩次被盜均係該匪等所爲云云景警佐除飭各區認眞跴緝外復函請淞滬警察廳通飭所屬警探一體協緝務獲解究 
[中西官處置嫌疑盜犯之不同意]  
　　僑居江灣鎭附近之西洋人阿納家於陽曆去年十二月七號夜被盜刦去值洋三百五十元之金飾各物嗣經捕房查獲嫌疑人張壽子奚福海二人並悉張等與同黨俞六因分贓不匀將俞擊斃解送公共公廨迭經訊供不認判張奚兩犯併送上海縣公署訊核在案兹悉該兩犯忽在捕房供認前情故不起解昨仍解送公廨請究王襄讞以無論承認與否此案係在内地發生應解内地官廳懲辦而英領白君則擬將張奚兩犯釋放中西官磋商良久未决判被告帶回捕房候函致閘北警署查明被告等有無他案於下禮拜五再行訊奪 
[發落嫌疑盜犯]  
住居法租界之翁金山家於去年十二月間有盜匪四人以問信爲由敲門入内刦去洋銀衣飾等物携贓而逸經翁報告捕房飭探查緝在案嗣由探目沈德福拘獲林鏡齋梁楚良二人並在身畔抄出小刀一柄鐵拳襯一個詰其是否至翁家搶刦林梁二人均不承認故於昨日解送法公堂請示並傳翁金山來案指認先由捕房禀稱查得梁楚良曾在英界犯案驅逐出境請核繼由翁金山訴稱是晚搶刦之　心中恐懼故盜匪面貌難以指認訊之林梁同供賣糖度日不敢爲非詰其小刀鐵械何用林等一味支吾中西讞員以林梁兩人雖未行刦而身藏兇器實非善類遂判梁押四禮拜林押三禮拜期滿一併永遠逐出租界 
[印花稅推及鄕鎭]  
　　上海縣公署因奉財政廳頒發推行各縣鄕鎭印花稅辦法昨特先行函致本邑四市十八鄕經董訂期集議推選委任兹將財政廳令文錄下爲迅令遵照事案奉省長齊訓令内開案准財政部咨查印花稅自開辦以來已歷數年雖省會縣城及繁盛之區此項稅收稍有頭緒而各縣所轄之鄕鎭地方迄未一律貼用推原其故皆由鄕僻之地購買印花稅既多不便而員紳之勸導巡警之檢查尤難遍及種種原因遂生阻力本部既爲力謀推廣起見擬於各鄕鎭酌設印花稅勸導委員以策進行而免阻碍由部酌定辦法咨請貴省長迅令財政廳各道尹轉飭各縣知事一體遵照尅日舉辦隨時將辦理情形轉咨本部查核等因准此除分令外合行令仰該屬長迅飭各縣知事一體遵照尅日舉辦並將辦理情形具報此令等因奉此合亟令仰該知事卽便遵照尅日舉辦如文詳覆切切此令計抄委任辦法（一）各縣所轄之大鄕大鎭各設印花稅勸導委員一人其較小之鄕鎭得合鄰近數鄕鎭設印花勸導委員一人（二）印花稅勸導委員由各縣知事於各鄕鎭紳耆中擇其品行端正人望素孚者縣署給以委任令並刋發鈐記隨將印花稅法令章程規則等查案抄發令其遵照辦理一面呈報財政廳印花稅分處備案（三）印花稅勸導委員暫定爲名譽職但該委員領售之票價得援照商會之例提給百分之七以資辦公（四）印花稅勸導委員得由縣署委任其兼辦分售印花稅票事務（五）勸導委員於勸導時得散給白話勸告並准其公布告示蓋用鈐記（六）勸導員須以和平爲旨其屢勸抗不貼用者得禀縣處以印花稅法規定相當之罰金（七）委員所科罰之罰金得照民人告登例以五成津貼辦公之用五成解縣報解（八）勸導委員每届届月終應將銷售票價及應解罰金分别報解（九）勸導得力售票較多得由縣奬給匾額其售票尤爲暢旺者得由縣呈請財政廳印花分處呈報本部頒給奬章（十）勸導委員如有藉端訛詐及干涉印花稅以外情事得由縣追回委任令及鈐記並處以相當之處分 
[查禁民黨乞丐團]  
　　滬城一帶日前有人以民黨乞丐團名義向各舖戸分投索借經紀前報兹淞滬徐警廳長以滬地爲南業薈萃之區五方雜處良莠不齊前有淮揚流丐以求乞爲由乘間搶刦早經查禁在案乃近又有無賴之徒膽敢冒稱民黨沿門托鉢不遂所欲即慢罵滋擾殊屬擾害商民故已於昨日訓令各區警正警佐一體查禁如遇有上項流丐入境求乞立即驅逐出境以保治安 
[滬濱男女各校消息]  
　　第二師範尚文門内西王家弄省立第二師範學校（即龍 
門）於二月四日舉行開學禮先期柬邀紳學界届時蒞校觀覽並通告省敎育會查照 
　　澄衷中學虹口澄衷中學校聞添設中學以來功課頗爲認眞本學年度南洋大學招考其中院第四年級錄取新生劉勛選葛文錦葉蔚翁三名即現在澄衷同年級學生也足徵該校程度與南洋大學中院不相上下又今年郵政總局招考辦事員報考者數百人錄取者僅十餘名而該校畢業生趙章嘉竟得占一席月薪二十兩良匪易易聞該校所延敎員大都畢業東西各國品學俱優熱心敎授每年津貼萬餘金宜其有如是之成績也 
　　學生會日校寰球中國學生會日校成立數載進步迅速刻值春季招生之期投考中學小學者日來異常踴躍校長楊德鈞君特訂詳細章程對於管理上一切事宜莫不深思熟籌條分縷晰於敎授一項亦皆聘請名師宿儒分别擔任 
　　南洋路礦學校北四川路南洋路礦學校於民國元年由林兆禧君獨力創辦數年以來成績卓著專科生已兩次畢業現林君擬往美國考察實業校事不能兼顧巳登報宣告脫離關係由監學胡伯承君聯合敎員數人繼續辦理特請朱貢三君爲校長朱君留美多年回國後歷充各高等專門敎習富有辦學經騐又添聘留學美國畢業生數人爲專科敎員將敎務大加改良校舍重新修理聞報名投考者巳有多人定於本月七八兩日續行考驗九日開學 
　　銀樓學校大東門外花園弄銀樓初高等學校創辦以來已届十一載學生甚多連年初高等畢業者頗不乏人聞定於陽曆二月三日即舊曆正月十二日開校 
　　振新小學派克路富華里振新學校爲徐惠施君所創辦已歷七載兹聞寒假後定於舊曆正月十四日開課並附設商業英文夜社以便商界補習 
　　光華女學城内老縣東光華女學今歲得陳錢佩芬女士協力維持内容並臻完善去年畢業之國文科諸女士除一二人在外任事其餘皆留校擔任敎科佩芬女士亦自任修身家事諸科敎科現定二月五日卽夏曆正月十四日開學有志求學者速向該校取閱章程報名入校 
　　手工傳習所美租界愛而近路春暉里上海女子手工傳習所（原名西洋女工傳習所於滬海道尹公署案時始改今名）定隂曆正月十六日開學添設附屬小學一班以廣造就兹將所訂附屬小學章程摘要錄下（課程）悉遵部章注重實業（學級）初等一二三四年兼收男生（學費）每學期六元雜費概免（學額）每級十名滿額不收 
[綢商亦難獲利]  
　　浙省駐滬綢廠如九成緯成振新虎林又新日新悅昌文蔣廣昌雲錦等均於去臘底回杭度歲聞前昨兩日已紛紛來滬惟又新廠因更換經理尚未派人來申據該業中人云上年營業不及前 
 
 
 

Page 11

 
 
　　年之發達因業鐵機者太盛杭省已共有二千數百只之多互相爭競以致無利可圖况今庚春盤蘇貨已加五釐鈿鐵機緞恐難加價且廠絲廠經之價較前每擔跌銀二百兩其頭班貨約在明後日亦可抵申惟熟羅紡綢官紗春紗等貨均須加價因内地細絲肥絲之價有增無減之故尚有新開之襲章綢廠至隂曆二月方可開幕云 
[陸軍部電飭添造手鎗]  
　　陸軍部段總長以上海製造局所造七響勃郎林手鎗頗合上級軍官佩帶之用前次陸軍第十師需用手鎗四百七十五桿曾飭該局加作夜工限四個半月造竣現在北京所駐軍隊亦皆來部請撥手鎗查部中軍械庫並無此項手鎗存儲自應再飭添造二百桿以備撥濟軍用故於前日電令李總辦再令槍廠趕造二百桿限日解部備撥 
[商團籌備處定期開懇親會]  
　　上海商團籌備處昨發通告略謂昨夕初期常會集議表决訂於十三日下午二時仍在新北門内書業公所開全體職員懇親會届期務希撥冗蒞會互相提携發抒宏論曷勝翹企云云 
[組織武學講習課]  
　　自上海商團等備處成立以來進步甚速今又由尹村夫江政卿陳安甫趙秋心吳波瀾等發起上海商團同志會組織武學講習課招集商團同人先在閘北試辦云 
[大南門外修築道路]  
　　滬南大南門外復善堂街一帶道路年久失修凹凸平其溝道亦多淤塞每逢隂雨積潦成渠行者不便刻由該處江蘇第二區烟酒公賣分局長謝惠塘函請工巡捐局長將該處道路翻築馬路以利行人業經朱局長飭工程科科員勘明路線擬從糖坊弄口起至大南門外路口爲止改築平坦道路現已招工承包先排八寸瓦筒不日即須　工 
[督查烟酒牌照稅之布告]  
　　上海縣沈知事昨日布告云爲布告督查烟酒牌照稅事案查徵收販賣烟酒特許牌照稅定章第一期以一月一日起至一月末日爲限販賣烟酒店舖應於限内納稅未納稅者須行文督促並照章應納督促之費如於宣布督促公文之日起十日以内猶不照完其牌照即失效力應繳銷牌照如仍欲繼續營業應繳呈稅額補領牌照並應處以罰金定章如此嚴切凡有販賣烟酒店舖亟應依限納稅免致逾限罰辦合行布告督促仰縣屬販賣烟酒各戸遵照務於十日以内將本年第一期應納稅銀如數繳納母稍延誤特此布告 
[工商研究會照常集議]  
　　工商研究會評議部於去年臘杪循例暫停集議兹因會中提議事件繁多是以由正議長王漢强副議長沈卓吾於昨日知會書記員將應議事件分别提出編入議事日程迅即分函各議員定於三號（即今日）晚間八時照常開會請各議員如期蒞臨共同磋議以促進行云 
[省議員璧還旅費後之詢問]  
　　江蘇省議會上海籍議員秦錫田沈周黄申錫等因各議員璧還旅費一事昨致上海縣沈知事函云韞石縣長先生足下專啓者錫田等前在甯垣開會期内荷蒙頒給旅費莫名感佩但議員公費旅費本會早經規定錫田等均已支領兹復赧顏拜賜在錫田等固屬傷廉在執事亦近傷惠硜硜之見曾請景君毓華丁君賡堯代爲轉達想蒙鑒及近日此項旅費經手人曾否交回即祈惠復無任翹企專此祗頌公綏 
[查辦如臯知事違背議案之公函]  
　　如臯縣知事劉煥違抗省議會議决減征如臯警備隊畝捐一案經省會提出查辦一切情形已紀報端兹據旅滬如臯縣議員方君云及此案現已由省長令委候補知事唐惪勛到如會查印由沙元炳等公函唐委員要求逐一清查母稍遷就今裝來往函稿抄錄如左 
　　敬孚先生大鑒逕啓者省議會議决如臯警備隊畝捐一案頃由省長令委足下蒞如會同查核此項畝捐係全縣人民公同擔負當日開辦之始亦由十六區代表議定成立而數年以來收支賬目從未布告以致羣疑請將此項收支盈絀各欵詳細油印公布各區以備稽考而昭大信此頌公安省議會議員沙元炳張相潘恩元盧森縣敎育會會長冒傑前縣議會議員汪慶沅李蓮方家珍徐鴻澤商會會長汪雲龍縣農會長劉堃等公啓 
　　沙健公諸位先生均鑒頃奉大函敬悉一是貴縣警備隊用欵現已清查無誤公布一層業已轉達凖日内施行並告手復即請公安江蘇候補知事唐惪勛 
[艒艒船押令遷移]  
　　工巡捐局以南市陸家浜河道自斜橋以東至浦江爲止前因淤塞曾經動支公欵雇工開濬迄今年餘該河復又積滯淤泥商船進出不甚利便皆因江北艒艒船隻久泊不移以致淤泥不能乘潮流出實屬妨碍水利且現在停泊陸家浜河面之艒艒船隻較前尤多自應趕速驅逐故特令飭該處地保迅即押令各艒艒船移泊他處如違定卽究辦 
[三誌電車與人力車碰撞之慘劇]  
　　華商電車公司二十六號電車三十一號司機人田照洪駕駛電車在民國路小北門附近與黄包車碰撞車上所至婦人及幼孩與車夫均各受傷該婦傷重斃命由十二舖地甲李炳文報請地方廳派員驗明將尸暫置沉香閣候屬認領該孩發堂留養等情已兩紀本報兹經地方檢察廳林廳長函致該公司將該司機人田照洪解送到案由沈檢察官提案預審後判令收押候究昨日上午有周永年投廳禀稱杭州人現在靶子路聚賢里爲書局生理父親現爲温州商務書館主任昨奉驗明之女屍業經商民認明確是母親周姚氏年四十一歲家住杭州聯橋地方曾爲杭州女學校敎員此次因有事故携同四歲胞弟於舊曆正月初五抵滬住在商入處前日午後我母携弟在老閘橋購物由石路雇坐黄包車往西門小菜場附近女學堂中探望親戚車至小北門附近被該司機人開駛快車將黄包車碰撞以致我母慘死請求堂上將該司機人訊明重懲母親尸骸請准自行棺殮至於我母所戴金戒所帶大小洋元及發堂留養之幼弟請求一併給領等語沈君得禀後復向周永年略詰數語准如所請著卽具結呈案該氏遺物准其當堂具領周遵諭而退旋悉該公司函致該廳請求將田照洪交保出外問官准之 
[男孩被車碾斃]  
　　前日午後有年約十五六歲之某姓男孩行愛文義路被馬吉利所駕之一千零十二號汽車撞倒碾傷腦部立時身死由六百九十七號華捕到來將馬吉利拘入捕房尸送至驗尸所昨由公共公廨中西讞員王白二君蒞所相騐委係因傷身死旋傳馬吉利到案訊問一過判馬帶回捕房交保候訊該尸着地保姚其祥暫行收殮厝壇候認 
[小孩撞跌受傷]  
　　前日傍晚六點三刻鐘時有年約十歲左右之男孩行經跑馬廳馬霍路口突被某號汽車撞倒傷及腰脇當經站崗巡捕所見將汽車及受傷之孩一併解入捕房捕頭立飭將孩車送仁濟醫院救治未識能免性命之虞否 
[汽車撞傷行人]  
　　汽車夫畢仁標前日駕車至法大馬路適有某甲經過不及避讓致被撞倒受傷甚重由捕一併帶入捕房捕頭論將某甲送往醫院醫治昨由捕房將畢解送法公堂請究畢供因一時不及停機致肇此禍求宥中西官以某甲受傷未愈判畢交一百元人銀並保出外候再核辦 
[汽車夫分别處置]  
　　汽車夫鄔者根陳金陽同於舊暦元旦日駕駛汽車在湖北路福州路等熱鬧之處開駛快車入夜車後之燈又不照章燃點被中西站崗巡捕查見抄明該兩汽車號數禀廨出單昨將該兩汽車夫一併傳至公共公堂請究先由中西各捕上堂禀明前情訊之陳金陽延律師到堂代辯中西官判陳開釋鄔罰洋十元充公 
[機輪碾傷機師]  
　　二月二號午時潭子里振新皮廠内之機師某紅順被機輪碾斷手指出血不止即往寳隆醫院醫治經李梅齡醫生將傷口縫好可保無性命之憂云 
[竊賊砍傷事主]  
　　竊賊王松全於前日深夜時至張木林家撬開後門入内竊得棉被兩條携贓而逸張得悉後立即追捕奔至路口扭住詎王遽將鐵鑿將張手掌砍傷嗣有巡捕到來帮同拘獲連贓一併帶入捕房昨解法公堂請究原告申訴前情訊之王松全供認竊物行兇不諱中西官判王押西牢三年期滿永遠逐出租界 
[婦女大起衝突]  
　　牛賓慶伍味和均在浦東爛泥渡開設雜貨店邇因互相嫉妒迭起口角前日牛妻萬氏中女阿妹阿金等與伍妻丁氏大起衝突伍妻人少不敵致被牛妻等毆傷頭部血流如注由三區崗警到來將牛萬氏母女連同受傷之伍丁氏一併帶署經解警正略詰一過姑念女流無知從寛判牛萬氏罰洋二元伍丁氏傷輕無礙着回家自行醫治 
[火警類誌]  
　　前晚八句餘鐘閘北寳通路昌明里某姓家不戒於火延燒左右鄰樓房五幢由各段救火會到場救熄當火熾時五區薛警正督率巡官長警曁偵緝隊通班隊士在場彈壓事後復飭探警調查起火情形再行核辦 
　　昨晨十時五十五分南市高昌廟六十九號茅篷送子菴内不戒於火冒穿屋頂幸經崗警瞥見急用電話知照救火會鳴警各區皮帶車先後馳至灌救得即撲熄計燬平屋一間詢據該菴尼云早間出外誦經門已扃鎖不知因何起火或係傭婦將脚爐置於床上以致兆禍云又一訪員報告高昌廟望道橋北首之觀音院昨日午前十一點時忽然失火當爲駐紥高昌廟之憲兵吳連長及警區李巡官得悉急率兵警往救奈該處並無自來水管皮帶無從裝接嗣由吳李二長官急命兵警在附近河内汲水灌澆始得撲滅計燬房屋二間旋由李巡官傳到女尼陳惠詰問據供因已出外誦經不知如何失愼當即斥釋 
[好行其德]  
　　鋸匠梅和尚揚州人去年被木料壓傷頭部身死其父梅金林素患瘋灘之症金林之女自幼許字某姓亦住滬上當由梅之同鄕石志廉代求閘北慈善團經王彬彦君募集洋三十餘元石又代雇徐長全之船送梅父女回籍不料船抵揚州鈔關因河道冰凍不能進行至隂曆新正初五金林病斃船上昨由徐船戸來滬報信王彬彦君恐梅女被人略賣遣石往揚將女領回留養所需棺殮川資等費概由該團擔任亦可謂好行其德矣 
[尋獲被拐婦人]  
　　江北人商嘉和之妻李氏年二十三歲去年被同鄕人曹立仁誘拐來申匿居南市青龍橋被車夫丁阿二誘佔近商倩友人許川之許川柳叔姪偕同嘉和之姪商少卿來滬招尋與李氏在途相遇扭控一分駐所許等聲明爲商嘉和代表請求補提曹丁等人究懲旋經傳至曹丁兩人詰問曹供認與氏同行至滬不諱丁供舉李氏親戚餘語支吾飭送警廳司法科請爲訊究 
[註銷伶人虐妻之訟案]  
　　住居雲南路安康里之伶人楊四立因被其妻彭氏在公共公廨呈控將氏凌虐由廨轉飭捕房將楊拘解公廨訊交一百元人洋並保在案昨晨由廨傳訊兩造均延律師到党辯中西官以原告所控理由殊欠充分會判將案註銷保單發還 
[警廳長注意賭害]  
　　南市十六舖王家碼頭陸家浜及城内西門小東門一帶自隂曆新正以來俱有秘密賭場（俗呼挑頭場）輸贏頗巨現爲淞滬警察廳徐廳長訪翻以聚衆賭博爲害甚烈業已諭飭偵緝隊隊長翟世清派探嚴查拿辦矣 
[茶館留人賭博]  
　　萬裕碼頭第一樓茶肆樓上近日容留閒人通宵賭博昨被該管一區一分駐所巡官查悉帶同巡長前往查拿當場獲住賭徒夏雨才施永木潘金桂陸和尚等四人連同賭具一併解所問明屬實飭各罰洋五元充公賭具銷毁另再補傳店主酌罰示儆 
[緝拿縱火謀財之同黨]  
　　南京路四十三號門牌羅傑律師控在逃之楊常春與林阿榮楊阿生等串同縱火焚毁寫字間乘間竊取計銀五百四十兩之滙理銀行支單冒簽名字指使何劉氏冒領銀兩等情業經捕房將林與楊阿生一併拘解公共公廨訊供押候補提人證再訊在案前日又經總巡捕房包探婁寳生尤阿根獲到同黨嚴阿五一名昨解公廨請究卽據該探等禀明前情並稱尚有在逃之楊常春已奉麥總巡懸賞通緝云云中西官判嚴押候提齊人證再訊 
　　又公共總巡捕房刑事科前日發出賞格略謂楊箴（即楊常春又名小楊）年十八歲廣東人生長上海身高英尺五尺四寸中等身材面黑前住嘉興路二號屋内該犯曾在南京路四十三號羅傑律師處充寫字因犯偷竊冒簽支單及放火等罪已出牌票緝拿在案諸色人等如有知其下落或拿獲者請卽報告總巡捕房總巡可也 
[私接電線之懲罰]  
　　英美工部局電燈公司西人控電燈機匠瑞有增在開封路四十三號門牌王鶴亭家私接電線昨由捕房將瑞拘解公共公廨請究先由工部局代表牛門律師上堂譯訴前情繼由電燈處西人搿愛士投案證明調查情形並據王鶴亭投訴接線試燈之時因事前往寗波故不得悉訊之瑞供接線試燈後卽行拆斷求察又由牛門律師投訴被告將總線懸於牆壁甚爲危險且私接電線實係違法請爲懲治關讞員商之英卓副領事判瑞罰洋一百元充公示儆 
[被告傳案交保]  
　　恒興號在公共公廨呈控厚德號主張志和不理定貨虧損銀一千六百六十五兩又唐德成控周培成不還米價洋一百二十元昨由捕房將被告兩人傳至公共公堂經中西官諭令分别交保候訊 
[無賴攫取金圈]  
　　胡王氏携帶女兒出外購物行經法大馬路突來無賴熊阿根將女孩耳上所戴之金圈一只攫搶而逸氏即喊捕狂追幸經巡捕到來追獲將人贓一併帶入捕房昨解法公堂請究王氏投訴前情訊之熊阿根供認搶圈不諱聶讞員判熊押三月期滿驅逐出境 
[不是醉漢是竊賊]  
　　浙江路六百十四號門牌餅攤主魏金寳控榮阿三以酒醉借宿爲由竊取小洋九十五角昨由捕房將榮拘解公共公廨請究原告偕證陳阿根等上堂訴明前情訊之被告供詞支吾中西官判榮押西牢三月示儆 
[巡警查獲贓賊]  
　　大東門外亮泰水烟店前日在門前上貨之時有水烟一箱被竊賊毛裕乘問竊取携至滬城東街爲巡警查獲人贓解送警廳詰悉前情昨由該店執事榮錦周到廳禀訴經司法科將毛裕連贓函送地方廳請爲訊辦該執事着自行投質 
[滬海道署批示二則]  
　　松江縣商民周其昌等呈歷舉莘莊鄕自治委員顧鍾樑等劣跡環求飭縣查究由據呈各節是否屬實仰候令飭松江縣查明具復以憑核辦此批 
　　黄安祺等呈爲商會飽賄　朦案同氷擱請予提卷核判由呈悉查該民所控合順森行倒閉圖賴存欵等情業經周前任令據縣復經飭該縣商會邀同兩造清算賑目核以二成五攤還各債權議經在案兹閱來呈尚以二成五之折償有所未足該民如果不願遵守儘可依據商事公斷處章程第十八條規定仍得向該管法庭起訴請求救濟母庸來署躁凟此批 
[誌謝]  
　　滬寗車站對過永新製鹽公司爲推廣營業計精印圖畫以贈買客凡購各種精鹽滿小洋五角者贈曼陀繪五彩美女圖一張滿小洋二角贈而湖全圖一張昨承以美女圖二張西湖圖四張見貽又允康人壽保險公司前日惠贈美女圖月份牌二張書此併謝 
[氣候報告（上海徐家滙天文臺）]  
　　已過者之報告二月一日反旋風在大陸爲勢平庸天疊而隂在揚子上中游本區及各處晴全海濱一帶凉風和中而無定向二日昨晚寒而清有白霜天氣隂曇上年較暖風靜而睛是日午後四時前二十四小時内上海温度至高四五·九至低二二·六去年同日至高五六·七至低四○·八 
　　未來者之推測二月二日午後四埘三十分預測天氣多雲而晴沿海濱一帶信風强勁 
雜評二 
[告工商界（訥）]  
　　工商研究會某會員見我國工商前途振興之無望而大哭吾謂不必哭也歐美各國之人類非天獨賦以異能也歐美各國之工端在天獨予以時機也亦在人力自謀之而已 
　　他人之工商業一日千里而我國工商日日如是者用力與不用力之别也我國人今日苟投袂而起事業不問大小學術不問精粗第能刻苦奮勉切實經營者安見我之不如人耶以中國之地廣土沃物阜人衆果能極力進行豈終無挽救之望耶 
　　我國人苟經某會員之一哭而奮興者則一哭之賜多矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[雲郎小傳] [  吁公]  
　　西山産白櫻花相者每謂靈氣必有所鍾燕市多白面平叔理或然歟余每讀帝城花樣彷彿見五十年前香天翠海中紫姑玉奴翩躚紙上歌喉宛轉舞袖郎當雖不能如旗亭畫壁唱黄河遠上白雲間之句而黄仲則粉黑淋漓登場歌哭亦有所感而發也奈開元子弟白髮龍鍾長笛一聲人倚樓如廣陵散之不復在人世間堪誇爲後起之秀者其尚郎小雲乎小雲京産祖籍薊州其父厠邦邸操易牙業家堪温飽一自抱痛蓼莪而孤雛弱息四處飄零子身走長安遂依李氏五爺五爺生平好鼓舞每令紫袴兒充錦隊遂置雲郎於五色部内雲郎獨能艶壓諸兒得五爺憐愛五爺且視之爲義子而紅氍毹下顧曲羣公亦爭以雲郎聲技可憐可愛而憐愛之海棠無香足以引人者亦云奇矣雲郎可兒天生慧質玉貌珠喉顧數奇寄身於歌裙舞袖鬱鬱不自得紙醉金迷之後常如土木形骸稽中散不加修飾而何郎湯餅彌見自然然後知安仁羊車良非虚語雲郎純孝藉聲歌以養母有弟餬其口於四方而不得其蹤跡每讀棠棣之詩暗中彈涙君子益以雲郎爲可愛益知雲郎爲可憐也雲郎弄伎調宫撥徵不爽累黍神乎影乎不可端倪歌舞之場人皆以妖淫俗艶博浮梁子弟歡雲郎獨應有盡有逐處演過如初寫黄庭恰到好處則此兒根柢自是不凡其淪落歌場歷受無量煩惱我將上問碧翁彼小兒女何辜遽令着爐火上耶或謂雲郎之父厠身權門不謀紫綬金章劇貽兒輩受窮途之苦不知欒卻之後降爲皂隷彼權門豪族之子孫安得此白櫻花之靈氣耶然則雲郎何憾乎予嘗爲雲郎作檢點詞云涙㾗蘸墨興闌珊檢點閒愁拾墜歡我是江南淪落客慣留姓氏傳伶官惆悵青溪問小姑鳳皇聲調恰如雛新隂二月誰憐汝還有黄衫俠客無月扇雲衫别有家前生端的女兒花紅顏千古飄零慣燕子無依夕照斜錦瑟年華十七秋兒家生性是多愁可憐一段傷心史說與人前涙暗流棠棣東風花正開天涯飄泊劇堪哀子規啼斷三更月哭醒黄泉老父來白紵歌翻一串珠美人終古是情凝演來多少前朝事惹得人間絶妙詞文人口孽在詞章界底烏絲細較量一閡傷心金縷曲人間不獨杜秋娘十年歌舞夠消魂浪得啼痕與酒㾗我買胭脂好珍惜調匀深淺染梨雲道是人天懺悔來新翻髻樣强登臺一雙眼涙摒擋盡不向歌場幾度陪渠是佳人偏命薄我非名士故憐渠只因末路遭逢後强贈無題本事詩 
談叢 
[新年事物攷（三）] [  天虚我生]  
　　聚寳盆餘冬序錄云舊傳沈萬三家有聚寳盆貯少物經宿輒滿百物皆然他人試之則不騐事聞太祖取入試之不騐遂還沈氏後沈氏籍没乃復歸禁中嘗疑世間豈有此物比見宋初人吳淑秘閣閑談云巴東下巖院主僧水際得一青磁碗携歸折花供佛前明日花滿其中更置少米經宿米亦滿錢及金銀皆然自是院中當盛院主年老一日過江檢田懷中取碗擲中流徒弟驚愕師曰吾死爾等寗能謹飭自守棄之不欲使爾增罪戾也然則昔人亦嘗傳此世果有此物矣又鬱輪岡筆塵云沈萬三聚寳盆後爲帝碎而埋之金陵南門下故門名聚寳予按明吏高后傳云吳興富民沈秀者助築都城三之一又請牨軍帝怒曰匹夫犒天子軍亂民也宜誅后諫曰妾聞法者誅不法也非以誅不祥民富敵國民自不祥不祥之民天將災之何誅焉乃釋秀戍雲南所謂秀者卽沈萬三也明初凡人戸分五等曰哥曰騎曰郎曰官曰秀家給戸由一紙哥最下秀最上每等中又各有等其巨富謂之萬戸三秀沈本名富字仲榮史稱爲秀而世稱萬三皆就其身分言也柳亭詩話云金陵水西門有猪龍爲患明祖以沈仲榮聚寳盆鎭之乃止故名聚寳門仲榮得張三丰罐火之術致富敵國盆即鼎器也據此則餘冬序錄之說似足信矣惟聚寳盆事宋已有之除秘閣閒談所載下巖院事外尚有聞見錄載主父齊賢自言少時覊貧客齊魯村落中有牧羊兒入古墓中求羊得一黄磁小扁瓶時田中豆莢初熟因用以盛之纔投數莢隨手輙滿兒驚以告同隊兒三四試之皆然道上行人見之投數錢隨手亦滿遂奪以去兒啼告其父父方耨持鋤追行人及之相爭競以鋤擊瓶破猶持碎片以示齊賢其中皆五色畫人面相貫聯色如新云綜觀以上諸說則世俗以炭結燒紅置銅盆中稱爲聚寳盆者是仿張三丰罐火之術而錫製及剪綵之聚寳盆其上均飾藻火之形者蓋亦本此中盛年飯揷柏子以供神則又兼仿下巖院僧之所爲矣 
短篇小說 
[蝙蝠（下）] [  佩筠]  
　　時爲八月火車場中一片歡聲咸預備歡迎此不世之英雄即飛船隊長曰白克者此英雄投軍未及期年而擊毁敵國飛艇已六艘矣故此番歸國遐邇哄動咸欲一識此英雄人爲快時有一女郎顏色灰敗亦雜人叢中引領而望似有所囑顧場中人皆無有識者唯有一警察方策馬驅逐行人時時目女郎更有二人則立於女郎之前女郎一驚縮首入人叢中若唯恐爲此三人所見此時飛船隊長已至頎長之身耀日乃作巨影有雷淑夫人者親以汽車載此英雄一時歡呼陡起場中人乃潮湧女郎即隨此人潮上落閉目似欲暈去則亟力自鎭定以爭出於人叢之前則見飛船隊長方坐車箱之内滿而盡現笑容市長前爲衆人致其歡迎之意隊長亦答詞謝然後放目四視覓其故人則亦唯有四人一警察一女郎及立於女郎身後之兩人而已隊長此時倐正色曰市長今吾將有一事請求其亦能許我乎市長微詫既曰隊長聽之今日之事公爲政公有命者但請發令隊長乃發爲沉毅之聲曰吾今有四友於此别一年矣一爲吾未婚妻薇星言次以手指女郎女郎大頳以手自掩其而隊長又曰微女郎則我流蕩不知冋底唯其正言規勸乃有今日故吾欲與薇星共乘此車同受諸君慶祝之禮君等亦能許我乎此語出滿場均大歡呼曰隊長薇星萬歲此事當也於是爭扶女郎登車此時女郎涙痕未乾而衣復蔽然自有高賞之態足與隊長相匹隊長乃又指三人言曰諸君以我爲何如人哉我即一年前之蝙蝠耳生平至好冒險殺人乃至六次迨後戰事起予乃翻然改悔與其自殺同類無如出而殺敵吾前者嘗刦我國人財物今則爲我國人保其土地功罪亦復相贖且吾生平殺人六次今則毁敵飛船六艘似亦足抵然吾今者又遇一年前捕我之人故予不敢自譚敬聽鞠與諸公之前禽我釋我但聽公論吾不敢辭言次但聞一陣鼓掌之聲起如春雷女郎面乃益白倚蝙蝠之身不動市長乃莊容而前曰隊長爲國効命吾民受惠實深今敢代表吾民敬致謝於隊長之前盡忘前恡（完） 
　　天虚我生曰人苦不自新耳彼一年前之蝙蝠人皆欲殺乃一旦爲國家効其死力遂一變而爲人人崇拜之英雉人不亦偉　吾愛蝙蝠而尤愛薇星天下之能造就人材者殆無過於美　　　之女郎矣 
笑話 
　　某翁以兒輩輙購花爆屢禁不止其僕獻策曰查市上所有花爆爲數無多法當盡數收買使兒童無復購處自然禁絶翁以爲然惟需欵甚鉅不無躊躇僕又獻策曰主人嘗於舊臘署劵向人借貸後因借欵不或劵存無用盍以此券與花爆店交換貨物是亦廢物利用之一法也翁大悅竟從共策或問僕曰得此廢疬何用僕笑曰若輩安知妙用吾人已與花爆店訂約令其趕添貨品高抬其價以備主人收買至若借劵一落人手固不患其不破産以償也[  補白]  
長篇小說 
[絶塞奮椎記] [  野鶴]  
　　第十回座上客堦下囚釜底魂劍魂快（三）這時候北風正勁不上一刻早已挾着紅光萬道如飛般迸了出來那些呼號聲搬物聲還有看客的談論聲灌救的潑水聲便雜然並作有同馬陵道上萬弩盡發嘈囂得無從辨悉但見亂燄燭空天半盡赭厲颷若吼殘瓦偕飛那往來的人役更如螻蟻逐腥痴蠅集臭幢幢亂影一時也不可悉數正在進擾攘的當兒正東路上突來了三數十個偉壯男子爲首的三個都騎下馬匹一個虬髯繞頰嘘氣成雲一個怪眼圓睜神彩奕奕最後的一個鳳眉倒豎發聲如霆腰裏各各挈著寳刀其餘隨着的也都燕頷鳶肩不同懦子縱横馳驟行步如飛既到了這裏也不灌救祗顧入内這時春巒二人正狼狽相扶的在火光裏亂走虬髯的一眼見了便跳下馬來挈了寳刀大呌道春巒晦軒慢走我楊鐵人在此哩原來那虬髯的便是楊鐵人第二便是江毓忠最後一個便是謝瑞華隨着的一輩子人便是三個人結募來的那謝瑞華自和毓忠　了新城堡江湖流轉不知費多少工夫纔得了這三數十個同志毓忠本來志不在此祗爲着瑞華苦苦留住俾資臂助友朋情重便也相隨不捨後來不知那樣又在途上撞見了鐵人那鐵人本也是同岑社友天涯重見各自憮然便一同星餐露宿的到了涼州征驂甫定恰巧在路上遇了柳娘這時柳娘在外查訪春巒二人被逮的緣由早已明明白白又知道瑞華一般人是他老友便詳告一回更恐那秦賊横加非刑便商量妥定使這不及掩耳的急策同着募來的人持着琉璜火藥到署亂抛瑞華等便在曠場中等着看看火勢已旺便相將策馬而來當下鐵人既見春巒晦軒便一刀砍去了柳鎖扶晦軒上了馬拍肩說道晦軒兄别恐慌罷一面春巒既脫了鎖有如鯨魚得水游泳自在早把鐵人手裏折寳刀劈手奪去大嚷道這是惡魔的窟宅我們不如燒他個乾乾淨淨免得再有人到此喫苦說還未了這邊柳娘也正把餘剩的許多火藥向空亂撒轉瞬間火勢更盛了許多春巒便横刀大嚷道快事快事我們何不便趁着勢殺去了那秦賊毓忠鐵人各應道說的是我們快去說完便各各縱馬兜緝經此一鬧那些灌救的和閒看人人紛紛逃散都不知道他們爲甚緣由那邊漢平也正在署後場上結束物件先把一個印信交了心腹人員然後略略挈些緊要東西一面還吩咐衛隊送他妻小到民家暫住吩咐既罷正想派人從速灌救那邊春巒早已趕到一眼見了漢平舉刀大喝道唉你這要魔此刻由得我支配了漢平抬頭一看見是春巒大呌道嚇殺我也正是 
　　湯火魂飛爭一瞥恩仇事定亦千秋（第十回完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之公堂案 
[記順發銀票案（見本報甲戍年正月十八日）]  
　　順發洋行控告失票一案於錢票流通大有關繫故復將首尾委曲詳列之先是順發洋行於中十一月初六日前往會審和門吾控買辦陳麗堂逃匿虧欠銀共七千餘兩又供於該買辦既逃之後至棧房細查有無貨物缺少之處始查知有某客押託貨物若干已經爲該買辦匿出復向貨主探問悉知業已交銀兌貨問其所交何票始知爲惠安永德二莊之票每票銀二千兩故今呈請問官曉諭兩莊令其暫止付銀初八日復訊順發供稱知買辦已將銀票過付與魯麟買辦及恒益錢莊各一紙時魯麟以事未經到案惟恒益在焉當供順發買辦以銀票交伊者蓋負伊銀故也但所負欠二千兩尚不敷云問官以事應再究遂復諭兩莊票銀務須止付控案他日再爲究斷十一月十八日重又提訊魯麟買辦亦到當供伊票係受之在逃買辦者蓋清還舊債銀也順發洋行倩有樂皮生狀師代理樂皮生請陳司馬將銀票還與順發洋行且曰銀票被偷者使後收令執票之人若以現銀更得或可無討兹因先欠銀得票並非現銀其得之票自宜歸還順發陳司馬不從狀師乃請復令兩莊仍舊止付票銀以俟再爲確查既數日恒益以不服止付銀兩一事遂邀錢業董事等禀請道署核斷道署以爲事屬不合飭令陳司馬速爲訊斷十二月十二日復在會審衙門集訊魯麟恒益延有禮非狀師陳司馬因恒益等心在急欲得銀遂勸令三人先行暫分將四千銀攤匀各納一股然不可如此陳司馬詳復道署謂在案者不允商議兌銀觀察乃飭令將銀全存道署俟在逃買辦提到質明再令發還十二月二十六日案内諸人復赴會審衙門陳司馬當令以銀暫存道署俟在逃買辦既獲再爲審斷等因旋因各人需銀甚急且恐延累無期始願照前勸暫分而後審斷之議惟順發不肯允照前議暫納三分之一必欲一半乃允既見恒益不許乃至堂下親自商妥各人匀納一股之前議尚可允復但此可作爲定議母庸日後再審其餘各人所短缺者自向在沈賣辦討還可也魯麟恒益均從之而案遂銷不復審焉 
閱者試觀之四十年前公堂案與今日何如 
尊聞閣筆記 
[玉山奇石（見本報壬申年十月二十二日）]  
　　陸其忠從舅氏賈避台灣者數年近歸帆珠海壓裝有玉一座形如小山而巖洞畢具兩人對坐巖前其間樵徑宛延懸崖深　令觀者如置身千巖萬壑間出示親友莫不嘖嘖然羡之或叩之曰韞藏乎抑待價也陸曰小人無罪懷璧其罪吾安用此以滋戾哉以易數畝薄田可矣親友知其待沽凡嗜玩器而不吝重貲者皆引之往閱而瑕疵之者亦復不一其詞酬價者率不越五百金以上陸曰以是區區者予畀哉是玉固台灣中玉山之産經良工琢製者惜乎不遇波斯胡也自是有願酬至千金者而陸仍揮塵却之有候補明府王君見之以爲希世之珍也具千五百金相易於九月二十八日已成事矣按台灣玉山在萬山中獨高遠望如積雪遍山皆美玉生番不知外人又畏生番莫敢近故獲之者甚鮮每遇晴霽遥盻山中瑩然可愛又有名銀山者積鏹皆大錠不知何代所藏欲入取者輙迷不能出前有某道命僕挽牛車隨樵人往既至積資如山恣取滿車迷不能出洞盡棄之乃獲途出後人見可望可卽而不能取携遂無復有過而問者矣以上皆陸其忠所經見而以告親友者 
[某氏犬（同年十二月二十四日）]  
寧郡某家貧販菜爲業娶婦某氏伉儷素乖庚申之變某被擄而婦得免克復後婦仍安居鄕間近鄰某與婦通庚午夏夫歸時已更闌叩門而入突見之大怒其夫不知某鄰已持刀待矣竟被殺埋尸于厠人不之覺先是某自外歸甫入城尋家不獲投舅家詢之天色昏黑藉以覔火其舅見甥歸喜出望外曰汝祖之靈也留與同榻以話闊别某欲歸舅亦聽焉囑持燈而往次日舅至甥家探望婦出迎佯不知舅不能答婦曰昨夜之見寗非鬼乎舅偶見壁間燈籠謂婦曰此我家物昨夜與汝夫持回今仍在此何云無耶婦强辯之舅無以爲計適犬來狺狺欲泣咬舅衣而走舅奇之隨之行至厠則尸腿露焉舅曰犬汝勿宣吾徐圖之舅卽控于官婦擬絞而隣某亦伏法此定海黄孝廉口述 
文苑 
[除夕竹枝詞（見本報壬申年十二月二十七日）映雪老人]  
　　朱砂箋紙貼春聯柏子冬青揷兩邊歲歲風光爭此夕只遲半夜便新年掛出高曾三代容一鑪香繞燭摇紅過年夜飯相傳慣白米仍將黑豆冲年年吃慣合家歡鮮肉紅燒水笋乾鷄切塊頭魚切片酷熟芥辣十分酸孩子相爭押歲錢紅頭繩結掛胸前囑他莫作頑皮事明日須知大一年店賑收來賑不齊燈籠字號各人提大年初一看看到走過眞如鬭敗鷄年終典當鬧嘈嘈蠟燭斤通點幾條錯落當頭桃代李小郎駡得也魂消簇新中掛衆家堂暴發人家喜氣揚鑼鼓乓乒三十夜鈍來日月也無光未到三更燒首香兩人轎子盡行商沿街告化聲聲呌大老官兒要解囊百無禁忌似門牌接竈先將手首批菓子一盆茶一盞由來菩薩奉長齋關門鞭爆接蓮牽稻馬三根封井泉十二點鐘剛夜半家家團坐做糖圓拜年端整好衣裳帽子還裝頂子裝一陣鑼聲前巷起浴堂報有歲朝湯萬壽宫前執事排紛紛轎馬接長街五更一轉天將曉文武官員共拜牌 
花叢談屑 
[壽香小傳（見本報壬申年十一月二十六日）紅豆館主人]  
　　韓壽香金閶彈詞女也年可十七八吐屬風流姿貌韶秀不徒以歌喉嬌曼擅長時凡墜鞭公子走馬王孫無不以一親香澤爲快而女不顧也柳生者深於情能以狎邪自戒選舞徵歌迄無當意訪壽香幕幃覯面懽若平生四目熒熒兩情自展遂謂壽香屬意有人譁傳吳下矣柳生亦以奇遇自負日相過訪如繭自纒所謂閨閫之中有甚於畫眉者女嘗謂母曰以兒終身作賣笑人則已如嫁也柳郎其人矣母厭柳貧頗不豫女竟訂婚嫁並以死自誓柳生終以好事多磨爲慮偶語諸婦婦曰十二金憑君自置若以青樓藏之金屋所未願焉生俯仰自恨竟不欲生一日女方曉粧忽傳柳生仰藥死乃涕不能仰曰柳郎爲我而死我何生爲闔戸自經急救得活母以柳生未死爲勸女大聲呼曰柳郎在我守其志柳郎死我隕其身此後終不能爲母博纒頭錦何必爭此泉下物耶於邑悲號頓絶飲食並道母日探確耗閱數日聞叩門聲甚急亟視之稱是柳家納采者蓋柳以所謀不成呑食芙蓉膏琖許毒發遂斃百計灌救竟夜而蘇婦由是革心爲之謀娶一斛明珠聘求佳麗出於婦非出於柳也合卺之夕各吐肝膈不能成夢女并能勤謹事婦退不當夕從無詬誶聲柳亦銳志進取刻苦呫嗶不復作平康之游矣壬申秋客吳門得友人談之甚悉爰爲之傳 
雜錄 
[别琴竹枝詞（七續）]  
　　古玩從古說九流清晨擺設晚間狀挑錢郃罷洋行去考派（銅也）花瓶售脫不 
　　而里康門乃薦書務祈鼎力費吹嘘保人果肯司邱下須得紋銀十萬餘 
　　克羅司乃是封關個個歡欣有笑顏不看而倫好二四（跑馬）如何消得日中問 
兩約書中眞道傳超癡（禮拜堂）施洗滿堂前通商各口善田女近水樓臺先上天 
　　堂中男女跪團團知是先生發問餐（天主敎謂領聖體耶穌敎謂吃聖餐大同小異）試看密昇内二力（傳敎者）酒紅餅白煉金丹 
　　明朝彌撒要虔誠信女善男一路行知否入門大禮節胸前十字寫縱横 
　　頭銜哀貳與披啞（三字母音）專送文書不致差六刻怕思奥勿四（工部書信館）替人傳信到人家 
　　試看藍破火油燈焦炭　歌哀肆氷更好不知麻倍帶弗倫到底是良朋 
　　潑力司蠻内的無中華巡捕守街衢燈名諸葛葛藍姆鐵線仍從勇壯夫 
　　樓名福托葛來夫怕照人間各樣圖藥水房中常黑暗只傳兒子不傳徒 
　　報關另納報開錢都道如今生意穿願給瓜端派遜脫（照估價二釐半）皆因怕出會防捐 
　　信息能將電氣傳霎時萬里寄華箋行名推累葛藍姆鐵線仍從海底穿（未完） 
 
 
 

Page 18

 
 
   
 
