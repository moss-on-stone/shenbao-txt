# 1907 - 296 - 4912403

 

Page 1

 
 
   
 
 

Page 2

 
 
上諭 
七月初一日奉 
上諭八月初八日祭先師孔子廟朕親詣行禮欽此 
論說 
[論法部嚴禁各省州縣縣濫用非刑事（賢）]  
　　中國刑律。有斬絞徒流杖之條。有朝審秋審熱審之制。所以明愼用刑。矜惜民命者。未嘗不周且至也。乃各省州縣官。於大笞小笞之外。又私立老虎凳天平架放鷂子敲點匙諸刑具。考諸向日刑。部之法律。固未之前聞。稽諸近日法部之規條。更大相刺謬。而酷虐之州縣。竟敢逞一己之淫威。而不顧萬民之生命。此其病果安在耶。 
以前事言之。大淸律例一書。當爲州縣官之規臬。究其實。則遵行之者絕少。何則律有定而例無定。州縣恐案情之被駁也。不得不文致。周內求合於律例以成其獄。且西國刑律重。證不重供。中國刑律重。供不重證。州縣旣欲得其口供。則必用一切嚴。酷之刑具。三尺之下。何求不得。各處解省之犯。其確無寃枉者有幾何哉聞近。年州縣。皆以停止刑。訊一端爲審案之阻難。誠哉其阻難也。問才旣短。處分又嚴。而欲不。刑訊以求口供。其何以爲已之功名地耶。 
以近事言之。刑律旣已減輕矣。梟首凌遲戮屍等律。皆已删除矣。何以皖省之變起。而徐錫麟有剖心之事。何以徐錫麟之案發。而紹興大通學堂之秋瑾女士。有不得口供而寃殺之事。徐之。罪誠。當死。而剖其心得不謂之濫刑乎。秋瑾女士。旣指爲非徐之。同黨何以不明暴其罪於天下。而貿貿然。殺之。得不謂之濫刑乎。且大通。學生程毅呂誠等五人旣已訊無供詞。而火練火磚。血肉糜爛。今顧非熱審時乎。得不謂之濫刑乎。黑闇如是。而猶曰減輕。刑律。而猶曰嚴禁州縣官濫用非刑。吾恐此後州縣。官且有以不濫刑而獲咎者矣。 
目吾所尤不解者。中國向以輕訓爲重。正途出身之州縣官。所謂通經致用者也卽以經訓言之。書有之曰罪疑惟輕。又曰五刑之疑有赦。五罰之。疑有赦。禮有之曰疑獄汎與衆共之。衆欵赦之。必察小大之比以成之古人之於疑獄審愼周詳若是。彼大通。學堂之案。姑無論其如何波累。卽以官場視之。獨不可謂之疑獄乎。而推貴守之心思直以荼毒生靈。爲邀功。之地。而推浙撫之急見。更以羅織黨。禍爲箝口之資。然則所謂經訓者。亦欺人之談耳。官吏不足責。豈浙省士。紳竟無一讀書明理之人。起而伸雪之也。 
然則欲州縣之不濫刑果有術乎。曰有之。凡訊一案果得確。證不取口供。寛其期限以研究之。撤其處分以安慰。之此就舊法言也。實行新訂之民事刑事訴訟法。飭各省設立初級裁。判廳。延本地公正紳士。爲陪審員。卽去年宣布預備立憲之。諭。所。謂庶政公諸輿論者也。此就新法言也。惟鄙意竊謂中國今日萬不可輕用律師。人民之資格未到。此例一開。則向日作弊之訟師。皆公然處律師之位矣。至新訂之民事刑事。訴訟法。宜速飭各省遵行。夫以舊律之不便。而改律新。以新律之仍不便。而用舊律。非特無以取信於民。且恐永無觀成之日。凡事發之初。固不得不用强迫手段。也 
總之今日之天下。非實行立憲。不足以挽回之。嚴禁州縣之濫刑。洵立。憲之要政也然而不求諸公論。其烏乎可。哉 
專電 
[電一北京（初一日午後五點）]  
　　新內閣之組織聞以會議政務處併入從前政治官報亦歸內閣改名內閣官報軍機處仍舊政治館或改資政院或另定名稱（法） 
[電二北京（同日午後十點）]  
　　蘇杭甬鐵路廢約事江浙同鄉京官舉定汪伯唐侍郎與英代表西斯爾磋議（序） 
 
 

Page 3

 
 
第三版 < ] 
[電三北京（同日午後十一點）]  
　　鄂督張中堂密電湘贛豫皖等省撫台籌辦善後事宜（一）設偵探隊（二）淸仕途（三）嚴查留學界（四）添設巡江緝捕（取） 
[電四北京（同日午後十點）]  
　　川督趙爾巽又擬奏請將趙爾豐另調廻避（大） 
[電五蕪湖（同日午後八點十分）]  
　　今日（初一日）蕪湖烟館一律閉歇巡警彈壓稽查甚爲得力地方安靜（少） 
[京事小言]  
　　二十四日吏部尙書陸潤庠召見時兩宮垂詢此次舉貢錄用之事尙書奏稱本年舉貢考試均有科學且中文素有根柢宜從寛錄用云云兩宮頗以爲然故此次舉貢除一等用主事京官外二等三等之內用主事者尙爲不尠吾知將來舉貢之中必有買絲繡陸者矣 
郵傳部前經岑宮保奏保丞叅六員此次陳尙書復加審核竟將魏瀚馮元鼎二員删除另保李經楚連甲二人其摺中有魏瀚未經開復此次已由臣部奏派九廣鐵路總辦馮元鼎亦派往沿海各省攷察輪船郵便事宜等語據是以論則派　差使卽不能再充丞叅何以所保各員之中又有實缺藩臬及外省候補道耶以爾之矛刺爾之盾識者譏之 
郵傳部官制業經奏定。月內即將分別奏補聞所調管某蔣尊褘張茂炯三員均經度支部奏留其農工商部各員有原係實缺者亦多不願兼值故此次各缺僅能酌補十。分之四現各司員之希望補缺者正在竭力運動尙未知誰是奪標高手也 
緊要新聞 
[中日合辦煤礦公司條約奉天]  
　　大淸國東三省總督徐世昌奉天省巡撫唐紹儀與大日本駐奉總領事荻原守一商定將安奉旅長鐵道沿綫所有煤礦統歸中日公司合辦特訂條約如左 
一安奉旅長鐵道沿綫所有煤礦無論已開未開統歸中日兩國公司合辦如一方認爲無利不願合辦之處彼一方可以獨辦 
一中日公司合同可比照直隸監城公司向比國借欵合同訂定 
一如中國將來與各國訂有合辦各處煤礦之利益此中日公司亦必利益均沾（西） 
[端午帥預備補救日法協約南京]  
　　外務部因史履晉一摺特分咨北洋曁兩湖兩廣謂日法協約關繫重大亟應力圖補救必能以實事見諸施行方克有濟等情經見本報專電現聞端午帥　已電復略稱協約關繫中國前途誠如鈞諭史侍郎原奏諒必陳有辦法俟奉到大咨當與北洋湖廣悉心會商竭力籌畫以保治安而杜窺伺容確定宗旨後再當詳陳敬候鈞裁句 
[東督定期巡視黑吉兩省之布置奉天]  
　　東督徐菊帥擬赴黑吉兩省攷察一切經見前報現聞菊帥定期七月初旬起節先赴吉林後至黑龍江周錢兩叅贊均須隨節前往以資贊畫其奉天事宜交唐中丞留守遇有緊要事件仍隨時電商辦理云（慕） 
[東督電告日人在牛莊之舉動]  
　　北京電云東三省總督徐世昌通告外務部謂日本人在牛莊推廣租界設立巡警絕不通知華官等情外務部當卽據情照會駐京日使詢問一切譯文匯報 
[各省督撫將有更動續聞北京]  
　　各有大吏將於萬壽節後大有更動已誌前報茲又聞政府擬以鄂督張中堂入賛樞垣以江督端午帥調兩湖東督徐菊帥調兩江奉撫唐少帥升授東督毓朗署奉撫日內可見明文（音） 
[粵省接准岑督蒞任確期廣州]  
　　岑雲帥自奉督粵之命屢次請假粵人望其蒞任幾同望歲前日督轅文案吳牧接温道電謂岑督二十一假滿擬再靜養一月約七月二十左右卽行到粵彼則奉飭調查某要件擬前數日與三五同儕先行到港云（西） 
[要政移往內閣會議之愼密北京]  
　　向例每逢二日王公大臣均齊集朗潤園會議原爲便於軍機大臣就近蒞會之故現因朗潤園地處荒僻恐防匪人暗中埋藏炸藥决定改於內閣會議緣內閣在禁城以內平日非有門照腰牌不能出入較爲嚴密也聞軍機大臣逢議事之期准請一人到會將所有議案携　樞府再與各軍機會商定奪云（大） 
[皖省辦理黨案餘聞安慶]  
　　徐錫麟行刺恩撫一案株連多人經官迭次研鞫尙未定讞現馮夢帥據臬司詳送搜獲之鎗械僞示僞印等件請發司儲庫以備將來政府調閱又聞此次獎銀用費曁募 
 
 

Page 4

 
 
勇犒賞等項約共需銀拾數萬兩左右至在何欵項下開支尙未宣佈近日五城門仍舊戒嚴鎖閉極早以致居民謠諑尙未稍息幾有草木皆兵之勢云（政） 
[東省督撫亦防革命黨奉天]  
　　近日督憲徐菊帥撫憲唐少帥傳見屬員異常愼密服色稍近時樣者槪不接見昨有自天津歸奉之陸軍學生二十餘人皆係奉省人十奏咨備用者前往禀見三次均未得見亦可徐錫麟案影響力之偉大矣（丁） 
[奏留總兵嚴緝匪黨南京]  
　　江督端午帥奏留吳總戎元愷已略紀前報現悉午帥之意實因長江亂匪蠢蠢欲動防務一切非總戎不能勝任故摺中略稱浙江定海鎭總兵吳元愷淮軍舊部勇略素嫻奴才前兼署鄂督時該總兵統帶防營並署中軍副將整頓巡防深資得力嗣經兩湖督臣張之洞奏派帶隊北上駐紥通州上年撤防後仍回湖北現奉恩命簡放定海鎭總兵前赴新任便道過寗適值安徽亂事雖已敉平而黨羽未消時虞蠢動近日欽奉諭旨飭令嚴密籌防所有整飭防營嚴緝匪黨等事非得威望素著之宿將不足以資調度而壯聲威該總兵廉明恩信惟奴才知之最深合無仰懇天恩俯念江南地方重要准將該總兵暫留兩江差遣委用以資臂助大局不無裨益伏乞聖鑒奉旨著照所請該部知道（句） 
 [P澳門領海權之爭執廣東> 
　　署藩司吳奉到胡護督札開接廣州西洋總領事照稱案　潘門總督文開並將澳門水師兵所查獲在澳門船政廳掛號商船胡兆蘭船內所懸掛之告示兩張移送前來本總領事特飭照抄備文送請貴護部堂查核辦理本核領事查澳門至灣仔海面久已實歸本國管轄數十年來凡往來該兩處船隻除在本澳船政廳領牌外並無需他樣牌照所見現在各等商船之往來該兩處者皆無別牌一向無異按照萬國海面公法貴國官只可在貴國海面發給船牌與行駛貴國海面之船隻至本國與貴國所立和約第二欵載明若非兩國允有彼此均守向章不得有增減改變之事等語今貴國官如此辦法不獨顯違和約仰且侵損本國與貴國權限故本總領事不得不拒阻此事懇請護部堂查照迅卽飭屬將所給之船牌撤銷并嚴諭該地方官以後勿得再行此等之事庶於兩國所立和約第二欵所載不得增減更改一語不致違背而貴護部堂輯睦邦交之盛意本總領事亦良深感級爲此照會請煩查照等因合行札飭該司查照辦理（皮） 
[外部爲南昌醫院事照會法使文北京]  
　　南昌建造醫院一事迭准貴大臣來照曁面談各節當經本部先後電咨江西巡撫查察地方情形妥速商辦嗣准該撫電稱前晤郎主敎談及法國駐京大臣所謂進賢門外毛竹架地基不合宜者係從前未先與該主敎商明藉詞阻難之故比經解說和商該主敎稱渠意願從昨派員會同該主敎履勘該地亦無異詞查除原定之毛竹架地基外無再合宜之地刻正在與郎主敎商辦等語旋復准該撫函稱醫院地基一事已經郎主敎看過妥商彼此意見相同主敎已寄專函說明原委祇候核明辦法云云查此項毛竹架地基鄰近城垣並非僻靜且確係大河船隻往來之地該主敎屢稱地處偏僻並不近河與醫院不甚相宜各節想係從前未經詳細履勘之故現旣經會同履勘彼此意見相同並有專函寄與貴大臣說明原委自係體察該處情形捨此再無相宜地方相應照會貴大臣查照轉行總領事按照該省委員與郎主敎會同覆勘之毛竹架基地收作法國建造醫院之用卽將此案作爲了結可也（鮮） 
[山民反對鐵路公司採石續誌松江]  
　　蘇路公司需用石子初擬向東佘北簳兩山開採嗣因鄉民反對由松江府戚太守會商紳董曁採石陳委員禀詳江督改向婁縣小赤壁開採詎復被鄉民反抗並與該處紳士張君爲難各節已略誌前報茲悉上月十八日公司派委咒工匠等前往上赤壁委員等以該處紳士張敬垣明經係公司股東是以請爲指引詎二十一日有鄉民二十餘人至婁署禀阻翌日婁縣何大令即下鄉勘視其時鄉民來觀者百餘人遽恃人衆逞蠻圖阻彼時若何大令善爲開導卽可無事奈大令一籌莫展鄉民見官懦可欺益無忌憚以張爲公司股東即指爲賣山之人登時聚衆數十人蜂擁至張宅有欲得甘心之勢張登樓急避鄉民追蹤至樓下臥室擊毀玻璃窗揀取銀洋什物時醫生錢稷卿在彼診治略與辯論竟被扭出大門痛加毆打幾遭不測何大令親見肇事亦置之不採深爲可　事後查悉滋事者僅五六人餘均隨聲附和而來者若當時何大令能拘拿一二人略予懲辦斷不至演成此劇現公司取已將此事申訴總理請爲判斷矣（葵） 
[續日俄滿洲鐵路條約]  
第五條南滿鐵路與東淸鐵道間之運輸事業均按照下列各條施行南滿鐵路客車所載乘客行李及他物件由日本軌道駛至俄國寛城予車站東淸鐵道客車所載乘客行李及他雜物由俄之軌道駛至日本長春車站南滿鐵路貨車欲往東淸一路者當由其日本軌道來至寛城子車站可卽將貨轉運或交卸於俄國鐵路東淸鐵道貨車欲前往南滿之路者其由俄國軌道來至長春車站卽將貨交卸或轉運於日本鐵路 
第六條兩公司鐵道聯接後其火車轉運時刻表由兩公司管理協商 
 
 

Page 5

 
 
妥定 
第七條凡遊歷於兩路線盡端之車站間者須收集乘客費及裝貨費自南而北者依南滿鐵路價目自北而南者依東淸鐵路價目　　兩公司運輸事業所得之費其分配法率遵依兩公司管理所特訂之合同 
第八條各公司均得任意互相享用聯接路線之權利以及他項關於運輸之件 
第九條兩鐵路公司當協同組織行車事宜俾行客貨物往來便利無所阻滯並訂立專章以便開拓事業而保利益 
第十條凡諸條欵應於日後採用者與行車事務運輸客貨及行車信號等事由兩公司特議專章并候兩國政府之核准然後施行他如互用運輸之機關鐵路職員之關係以及公司收據聯單之格式隨後由兩公司另行妥定 
第十一條自後兩公司之管理情形或他互相關係之事不能如約致有不和當由兩政府斟酌彼此情形秉公解决 
明治四十年六月三十號俄國JsWOLSB押 
西歷一千九百七年六月十三號日本J.MOTONO押 
　　本約尙有附件三條及章約全文容後發佈 
淞滬要聞 
[稅司請繪大達公司輸埠圖樣]  
　　滬道瑞觀察前准工程局禀請將南兩點塡灘先行動工俾大達公司得以早日建埠等情函致新關稅務司轉飭濬浦局迅速議復已誌前報茲稅司復稱奈總營造司現在避暑東洋此事固難遽予定議惟大達公司雖已租借總工程局岸線灘地然其所需輪步碼頭如何建築並未繪有圖樣究竟與濬浦工程有無窒碍勢難憑空核奪請轉飭先自詳勘繪成圖樣俟奈總營造司返滬後俾便憑圖往勘庶可定議（返） 
[革命黨削髪爲僧]  
　　探聞有革命黨劉春江案內之黎兆梅卽黎肅淸曾經奉旨飭拿現爲上海某偵探家查悉匿跡某處已削髪爲僧因恐其仍有暗中勾結情事業已密往拘捕云（皮） 
 
 
 

Page 6

 
 
 
　　 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
奏牘 
[都察院代奏舉人何慶崧條陳實行禁烟摺]  
　　具呈揀選一等知縣貴州舉人何慶崧爲正本淸源實行禁烟以消窺伺而致富强謹呈代奏仰祈聖鑒事緣奉旨禁烟固已雷厲風行矣乃烟館雖一律禁閉而各會館各客棧之陳設烟具者不見加少有禁烟之名無禁烟之實豈煙之果難禁哉以無正本淸源之法也何謂本源京師爲天下之表率士夫爲庶群之表率京師之舊染未能咸新而望直省之風從此必不行之勢也士夫尙不克遵守何足以整躬率物其身不正雖令不從又何怪蚩蚩之氓明目張膽而無所顧忌耶夫禁烟之諭三令　申職之所陳母乃贅乎然在上之耳目有限在下之耳目難欺即如各會館各客棧之陳設烟具豈朝廷之耳目所能及也哉由此而推則陳設烟具者除禁閉烟館外尙依然如故也伏讀五月二十八日上諭准呈由都察院代奏仰見皇上孜孜求治博訪周諮之至意夫立憲之道切實預備以遴才爲要圖逐漸施行以禁烟爲首務而欲於禁烟之中寓遴才之意則當自京師始尤當自士夫始其道維何亦維於察吏取士間加之意而已用敢簡切數陳恭懇代奏請旨飭下各部長　各省疆吏札飭屬員皆令投其不嗜洋烟親供與不嗜洋烟保結如有句蔽隱飾一經查出或被攻發本人保人定行分別叅處禮部之保送者學堂之肄業者吏部之就職者均宜照此辦法則嗜烟者不敢投具親供亦無人代出保結自不得濫竽其間矣今日所取之士卽爲將來取士之人所察之吏卽爲將來察吏之人烏可不精其共別乎誠能精其區別則人人知一嗜洋烟卽在擯棄之列凡有志之士莫不爭自濯磨以應大廷之簡拔未嗜烟者失足是防旣嗜烟者回頭是岸父詔其子兄勉其弟咸歸覺路共出迷津則十年之內澈底澄淸令行禁止英人亦當折服矣倘所取之士所察之吏不免有嗜烟之人則有癮者知上之可以蒙蔽而相率爲僞無癮者又將受其引導而日增月盛矣令出惟行之謂何安可不於本源處著手也蓋遴才之道雖非一端然誠于禁烟一節實力推行則此不欺之一心可以對帝天而無愧大小臣工人人皆精白乃心夙夜匪懈天下何憂不治乎正朝廷以正百官正百官以正萬民所謂京師爲天下之表率士夫爲爲庶群之表率者此也新政基礎卽在于斯實事求是惟當于認眞二字著力耳其有察吏取士之責者黜陟明而舉錯當則從優議叙之陽奉陰違明知故縱則擇尤議處以爲奉行不力者戒一事認眞則百事認眞將見人存政舉明作有功窺伺潛消而富强可致矣職自束髪受書卽有以身許國之意况蒙錄用何敢默然苟知而不言非惟負生平之所學實大負皇上與民除患之心與皇太后立憲旁諮之意且致外人之非笑謂中國爲國循職實恥之是以不揣冒昧謹獻蒭蕘是否有當恭呈代奏伏乞皇太后皇上聖鑒訓示謹呈光緒三十三年六月十五日軍機處鈔交本日都察院奏代遞貴州舉人何慶崧實行禁烟原呈一件奉旨考察政治館王大臣會議具奏欽此內治部 
[會議分任稽查烟館蘇州]  
　　蘇府何太守偕長元吳三縣令及總捕同知黃司馬城守曾叅戎等於上月三十日齊集護龍街顧氏怡園會議查禁烟館辦法議定於初一日起太守親查中路北路三縣分查西南兩路司馬與參戎合查東路聞初二三等日尙須兼查城外云（必） 
[禀請添招巡士安慶]  
　　蕪湖巡警局總辦馮靜仁觀察日前具禀撫轅略謂蕪埠碼頭爲沿江繁盛之處巡警界段遼闊兵力較單所有原設站崗之兵現兼日夜巡防實屬不敷調派擬請添招巡士若干名趕緊敎練以資分遣（適） 
[札飭司道關局捐廉助振南京]  
　　江督端午帥日昨接京師勸振滇災事務所函稱雲南去京師萬里南北通衢音耗遠隔遂以三年水旱相仍之奇災遲至今日始稍騰於士大夫之口近聞斗米之值銀十三兩民之懦者無所得食掇浮萍爲糧煮樹皮和白土以進輾轉困殕以迄於死具桀者十百爲羣劫擾閭里奸民煽惑幾釀外交茲寄呈義振捐册五十份即請分飭僚屬各輸義財以恤遺黎云云午帥當卽札飭各司道曁各關局略謂查去年江北水災本省官紳籌捐籌振固屬不遺餘力滇省時值頻年災䘲尙承協助銀六千兩尤見救災恤鄰無分畛域實深領感茲閱京師勸振募啓備道雲南連歲奇荒求食不得飢饉載道困苦情形誠有耳不忍聞者江蘇雖當大災之後然施而不報匪特公理有缺抑且大局攸關應將捐册分發各司道曁各關局捐廉倡屬慷慨書捐務期多多益善集有成數立卽逕解寗藩司衙門彚寄京師轉匯災區散放俾恤哀鴻而蘇涸鮒（育） 
[鎭關道辦理禁烟之嚴密鎭江]  
　　鎭道榮星莊觀察以六月三十日爲禁止烟館之期因與商會總理及各紳董會議先期勸諭各烟館届時一律閉歇遵章領照售膏其烟夥之無業者准其入廠習藝并定價收買烟具勸讓房金一面飭丹徒縣宗明府趕令書吏編列膏店執照務須針孔相符不得塡錯又復派人飭查改設膏店若干家開明店主籍貫年歲報案備核現聞報請領照者已紛至沓來書吏等朝夕從公頗爲忙碌云（御） 
[肅邸擬設編纂局及警務學堂北京]  
　　肅邸自到民政部以來銳意整頓部務聞近日除議設北京地方自治局及研究所外並須設立編纂局編輯一切章程又將警務學堂竭力擴充飭由各省選派學生二三十名到京肄習俟畢業後回省辦理警務想不久卽當實行也（提） 
[禀請發給工賑銀兩安慶]  
　　潛山縣文生馮幹臣等以上月被蛟水沖决隄壩聯名具禀藩署請撥以工代振欵銀當奉批示云前據該縣以驟被蛟水冲决隄壩請撥欵銀津貼工振等情當卽禀奉撫憲批示到司除由司核飭遵外據禀前情仰該縣查照辦理（孔） 
 
 

Page 11

 
 
外交錄 
[銅陵縣張令爲礦師被竊車禀省憲文安慶]  
　　（前略）六月初五日夜三更後銅官山麥礦師派人持麥奎外片來稱礦師於今夜八點半鐘在外被賊由窗而入竊去樓上存放小皮箱兩只礦師九點半鐘回局查覔找至窓外見有小皮箱一只蓋已撬開內裝書箱報紙查點未少賊遺雨傘一把着身報緝等語維時卑職尙在大通未回卽由城守營把總戴祖勳典史張西城先後馳往勘得該處係屬東西通道西達縣城東抵靑陽路左有土主廟宇一座前進中開大門係礦師雇用親信華工住宿右係樓房左係平屋往後均有偏門右邊門內係礦師客房東南分開窓門安設樓梯樓上卽係礦師臥室擺列箱櫃床桌中進係屬大殿左右兩邊厢廊均係鑛師雇工住歇殿後係廟僧禪房據麥礦師告稱那夜伊於八點半鐘往外九點半鐘回局上樓見少皮箱兩只隨卽走下看明南邊窓門已開知賊由此而入尋至窓外路旁樹叢棄有小皮箱一只箱蓋撬開查點內裝書籍報紙並未失少靠西樹內遺有雨傘一把均經拾回尙少小皮箱一只洋被竊去等語查看窓門設有兩層外係紗窓向來活動可除已起在地內窓玻璃安設門閂驗無捐痕惟窓壁上下有釘鞋及手印各跡樓上靠壁擺有小皮箱一只據礦師指稱此卽在外拾回書箱係伊放好查驗箱上之鎖已斷其餘房內箱櫃床桌整齊並未移動窓外樹木大小不等勘畢繪圖卑職接信赶　覆查無異當詢該鑛師箱內　有洋錢若干據稱五百四十餘元不知確數復令補開失單附卷雨傘呈縣儲庫除密防飭緝外合將卑職奉飭馳赴大通會委理阻搬機（麥礦師强搬機器交涉屢詳前報）據報礦師被竊各緣由專泐禀陳（後略）（化） 
[外部照請撤換敎士北京]  
　　外務部照會駐京法使略謂查江西奉新縣敎士安汝東無禮官長各節本部先後照請貴大臣撤換在案昨准面稱安汝東早離泰新與郎主敎同至九江等語該敎士旣離奉新與贛撫來電相符足徵貴大臣辦事公允仍希飭令郎主敎將該敎士撤換並驅遣回國以敦睦誼（記） 
[追錄法使爲南昌日報事與外部往來照會北京]  
　　（法巴使致外部照會接准照會）以江西敎堂在南昌開辦書報有所不服等因前來茲聞該報但發出二次後已撤去相應照會貴爵知悉惟查敎堂內開設印字局以資傳敎之需復查出報並非商業可比且中國未定有報章律法若謂敎堂無此印書出報之權則本大臣實難謂然相應一併聲明以留地步爲此照會貴爵查照可也（外部復文）准照會南昌敎堂開辦書報事查敎堂祇可刷印善書施散敎民倘售他項書籍報紙干涉商務妄議內政均非敎堂內安分傳敎者所應爲現該報旣經撤去以後不准再有售書出報情事相應照復貴大臣查照可也（詞） 
[照准分派日商藥品武昌]  
　　武昌府趙楚江太守近接駐漢日本領事函稱查現有日商回春堂藥房派人來漢開設分房經該藥房商人禀領事守衙門救濟漢口漢陽武昌三處貧民起見將其所販十種藥品各數百包呈送前來應請貴府分給巡警局善堂等分送趙太守接函後已將各藥分送各屬矣（今） 
軍事界 
[景將軍校閱旗兵操法廣東]  
　　新任景將軍於軍政極爲注意連日將新軍巡警先後校閱復傳諭滿漢八旗協佐領於上月念三早調集滿漢八旗駐防軍隊前往東校塲會同大操先期諭飭各軍隊凡往返均須一律排隊以壯觀瞻不准任意往來故是日操法尙爲整肅云（我） 
[皖撫札飭整頓軍政安慶]  
　　皖撫馮中丞日昨札飭督練公所轉飭各標營隊略謂皖省常備軍上年經恩部院更定章程奏明先練混成一協所有該公所及各標營隊應用人員咸取資於學堂或借材於異地大都因事擇人各稱其職現在步隊兩標六營均已成立馬砲則指日編營工輜則先練弁目經營一載規模備具全協之成計日可待不幸有五月二十六日之變恩前部院未克觀成然上年更改新軍辦法本部院實與聞之今者恭膺簡命沗撫皖疆深維目前時局之阽危與本省腹地之空虛新政固當逐項實行陸軍尤爲當務之急舉凡恩前部院所已辦者本部院仍當力求擴充其有恩前部院所未辦者本部院尤必急圖賡續第治軍首重得人辦事必資羣力本部院下車伊始深恐該公所及各標營隊在事人員或於交接之際意存觀望實於公事有碍今特開誠布公與該公所及各標營隊在事人員約自茲以往務須砥礪精勤屏除積習各司其事共襄厥成勿存可進可退之隱衷勿留畏　畏難之地步果能黽勉趨公踴躍任事俾皖省軍政蒸蒸日上本部院最注重武備人材必當破格獎拔以待有功倘竟互相推諉不知振奮或瞻前而顧後或勤始而怠終一經察出輕則記過撤差重則參辦何適何從惟各員自擇母謂言之不預也合特札飭札到該公所卽便通飭各標營隊一體遵照（孔） 
[咨請免收戰馬厘稅安慶]  
　　贛省戰馬業經妥派陳伯文前往北口採購二百匹妥速押運回贛惟恐沿途阻滯特咨皖撫請轉飭所屬地方官及各關卡一體妥愼照料免收稅厘查明驗放（周） 
[禀請發給團防鎗彈安慶]  
　　皖南孝豐等州縣向爲會匪出沒之區近因徐亂之餘江防戒嚴深恐逸匪潛行搆結現廣德州夏直牧曾佑擬籌辦團防嚴加巡緝日昨具禀撫院請飭軍械局發給洋鎗彈藥各若干以資演習（若） 
敎育誌 
[禀准設立體育傳習所廣東]  
　　嘉應松口張君步靑温君士璆現擬設立體育傳習所具禀曹直牧請轉詳立案奉批云禀及章程均悉查體育一門至關重要旣得張紳步靑力任籌欵又得温生士璆由日本卒業回里傳習賴以有人復得該會長將敎授各科經營籌畫不厭推求務期造就通才俾收得人之效具見熱心公益實深嘉尙旣定七月開學所請出示保護及轉詳立案之處自應分別照准以重敎育（金） 
[札委八旗中學堂監督廣東]  
　　廣州八旗中學堂開辦數年毫無 
 
 

Page 12

 
 
成效故于提學使札委高博士葆勳爲該學堂監督改良辦法以期進步一時學界中人咸謂從此八旗子弟庶得受完全之敎育云（而） 
[批查是否抗繳學堂捐欵廣東]  
　　嘉應東廂堡合羣小學堂校長曾昭光以曾昭進藉設蒙館爲名阻抗各姓認繳學費具禀曹牧伯請爲查辦當奉批示云據禀曾昭進等阻抗各姓認繳學費固屬不合自應傳諭追繳不准抗延至蒙館與學堂不同安能以籌繳學費兼繳蒙館惟昨奉道憲批行據李國光等具禀奉批該紳等以矜恤貧寒擬廣敎育爲請蓋謂學堂距民戶每遠數里貧家艱於措貲童稚難於跋涉其說頗似近情惟敎育期於普通敎授必須如法倘能改良課本依法敎授則鄉塾亦似無妨等因批發到州即經諭飭勸學所妥議辦法禀覆在案據禀抗繳捐欵是否屬實應候一併諭飭查議禀復核奪（仁） 
[湘潭興辦鄉學湖南]  
　　湘潭縣各都鄉學業經志士極力提倡先後興辦現有十三都學紳黃某等籌集欵項就該都開設菱谿小學堂一區一切規則及學科課程俱臻完善爲鄉學中之特色云（敏） 
實業類 
[蘄水礦苗出現武昌]  
　　鄂省蘄水白石山最高峯也素產白石堅緻異常近有土人在該山金銀溝內挖出之石中含異質似具有赤銅白金諸要素由邑紳某君持數方來省聞擬呈請上峯飭礦師化驗以便勘明籌辦（金） 
[札飭測量武昌地圖湖北]  
　　湖北測繪員魯純范維華等近奉香帥札飭測量武昌街道全圖當即携帶儀器分叚測起聞現已測至三佛閣等處大約秋凉時當可告竣也（水） 
[禀請開採煤礦不准武昌]  
　　鄂省大冶縣職員吳坤祥來省具禀礦力總局欲開採金益地煤礦並自行禀請某典史爲稽察等詞請示核辦經礦務局憲因該縣未曾上詳吳職員何得任意具禀開採批駁不准（木） 
[粵漢鐵路委員招股武昌]  
　　粵漢鐵路開工在卽股欵尙未十分充足故鄂督張香帥札委魏觀察允恭會辦粵漢鐵路招股事宜觀察旋赴轅禀謝（木） 
[集股改良江綢鎭江]  
　　鎭江綢貨質地薄弱而花樣陳腐十年以來本地已絕無用戶惟恃北五省習尙樸陋銷行尙廣將來風氣大開江綢必致全爲杭貨洋貨所奪故商董某擬向同業中人痛陳利害以期集股改良（公） 
[飭查淸江溥利公司鎭江]  
　　淸江城外溥利公司爲前任淮揚道沈愛蒼方伯所創設茲聞江督以該公司開辦有年究竟近來蠶桑蓄牧工藝製造等事有無成效能否獲利所用經費是否不須仰藉公欵特飭淮道楊觀察切實調查禀覆察核（數） 
瑣事欄 
[誦經戒烟之奇聞沙市]  
　　沙市王某在劉大人巷設壇招人戒烟不用丸藥無論入會與否槪不取索分文其法但將茶葉上畫符咒聲言飲之卽可斷癮一時風聲外播其門如巿不知究有戒斷者否（水） 
[拿獲疑似之刺客武昌]  
　　萬壽日鄂督張香帥率同文武各官在皇殿朝賀畢至工程營水榭開筵其時巡邏守衛極嚴下午二句鐘時忽於皇殿旁拿獲身帶彈子者一人當卽禀明鄂督發交警局會同首府首縣審訊實係軍裝庫司機匠名王順昌現在中和門開鳥鎗店適前一日兵工局某司事有鎗彈四百枚託其變賣爲城守兵所知向其索取酒資王不與城守兵遂託言有人要買彈子令王將彈子帶於身畔引至皇殿側而送信於三十一標營官指爲刺客想不久必可取保釋放也（退） 
[開第二次不纏足會揚州]  
　　揚城上年由郭女士設立幼女學堂並開不纏足大會已届一年頗有成效今由發起人開第二次演說會仍以提倡女學女工兼營職業能謀自立爲宗旨並提倡不纏足以保衛之體幹完全云（司） 
紀事 
[舟山鄉民事變紀（四續）]  
茶葉捐 
係鎭海縣屬柴橋地方有人承辦分設定地抽收何人所辦如何抽收中立亦不深知 
米捐今年米缺價貴米店又欲增漲米價難以措詞故假託學堂收捐云 
每船捐洋二十元以至三五六十元不等而中學堂實未議捐該米店假說揚言利則歸已害則歸人心甚忍也計甚狡也深堪痛恨 
牛捐猪捐石宕捐纏脚捐放脚捐婚書捐中立詳查均無其事 
某縣某鎭某公者家非素封人又巽懦素與中立有交往近十餘年來已間闊不相聞問日前始有函來囑託訟事中立以其人無節操也置之况欠錢未償深堪嗤鄙中立所以不向討取者以彼家計本不充裕也故彼亦每以此而致誚 
某莊某甲者忠謹樸誠老成持重惟性多執抝堅忍不搖成事在此敗事亦在此 
某莊某乙者性同點鼠狡猾異常外貌似謙存心多詐某莊某丙者忠信篤實始終不變之以上三人素與中立無交今始見之今始由傳聞得其崖略） 
武生徐仁依者八莊紳耆等十六人中之一列名最末者也樸實忠厚不假修飾慷慨好義世所罕有（與中立亦素未謀面詢之旁人始知梗槪）楊廳主志濂者仁慈惻隱頗具愛民之心惟無事而每欲多事有事而反至畏事顧首顧尾遲疑不决以致釀成今日之大變觀諸所述似與鄉民事變正案毫無關涉殊不知此中有爲正案所借名者有爲正案之切要靈魂者有爲正案之罪魁禍首者有爲正案之軀殻者有爲正案之倀者譬如一木之枝葉花果外貌也根則內容也一水之萬派千流其末也源則其本也徒觀外貌不察內容徒知其末不究其本均之未可也故拉雜書之不厭煩冗以醒閱者之目以豁閱者之心（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）（五）]  
乃乘二人洗爵列碟之際。奪門出。作欲逸之勢。隊長見之。急舉其劍。尼卡忒方前又郤。乃劍鋒銳厲。而衣已破矣。其後十人。亦各以短鎗相向立。默然無言。惟隊長則頗露藐視之色。趨而近之。尼卡忒氣固未嘗稍餒。第頃者本爲嘗試計彼。有利器未。足與敵遂。身隨女郤而。足履閾矣。方入閾隊長亦止足不前。按劍如故。諸女悉以槍荷諸肩。容不少變。尼卡忒自思諸女之來。但止已之出。而未嘗有戰鬬之心。然隊長英氣勃勃。已苟直前不撓。則利劍之深入於飢膚者。正不知何若也。無何。左殽右胾陳列整齊二人趨而出。復閉其門。尼卡忒猶植立如前。旋聞足音跫然者。由近而遠繼乃其聲隱約而不復辨矣。 
[第三章寤寐異處]  
人每言世界所食之品。精麤美惡。其味迥別。實則物猶是也。特烹調異其施。而食者之飢飽。有以精惡之耳。尼卡忒於其所陳各品。殊未槪見。惟值此飢從中來。取而嘗之。味頗甘旨。不暇顧其物之可食與否。刀匕兼施。恣意飲啖。食方已。探囊出雪茄烟。則手鎗固橫陳於囊中也。翻悔未得之於衆女劍擊之時。藉以稍資抵禦。然有此衛身之具。後或猝然有急。爲禦敵計。事亦良佳。手雪茄。正欲爇火以吸之。忽覺倦眼朦朧。不能復耐。自忖前者所食。容或有麻藥置其中乎。不然下榻未久。何睡魔忽又翩然來也。思至此。深恐於睡中或爲傷害。爰謀所以醒睡之計。掉其兩臂。以振刷其精神。躑躅室中。久而未已。繼復出欄前憑眺。而睡魔終不能去。乃趨榻側。和衣而臥。甫就枕。而睡已酣矣。旣覺。則空氣迎人。胸襟爲之一爽。竊念窓雖洞開。距榻甚遠。何不啻暴露於曠野也。倦眼甫啓。則身果仰臥於極大之圍塲中。塲乃圓形。四圍篇置以椅。而虛無人焉。仰視天空。日方亭午。不辨偃臥之時。其卽在三小時之前乎。抑相差已多日也。自顧其身。衣服已盡爲取去。惟一鹿皮短袴。僅自腰際以垂於膝耳。所臥之旁。有一鋒利之匕首。朗淨光明。目爲之耀。乃騰身起。俯而取之。忽聞虎嘯之聲。嗚嗚不已。 
國外新聞 
[調停裁减軍備]  
　　二十九日栢林電云德俄奧三國代表現已協同商酌和洽之法以調停英國代表所提議之裁減軍備問題三十日倫敦電云聞英國代表已允收回裁減軍備問題惟聲言須將此問題加以考察是爲其深願云 
[火車脫軌]  
　　二十九日栢林電云德國波森地方有火車在中途出軌傷死者甚衆 
[法兵在摩國平亂]  
　　二十九日栢林電云摩洛哥克蕯孛朗卡地方一帶現均被法兵轟毀當法兵登岸時曾爲亂民所擊惟卽被攻退是役並未傷及西人克蕯孛朗卡現全爲法與西班牙兵隊所佔據 
[德相之言]  
　　二十九日栢林電云德國柏林某報載有首相蒲路親王之語謂如俄皇所稱德國海軍足以攝服天下云云者純屬虛搆 
[山本大將歸國又紀]  
　　三十日東京電云國民新聞歡迎山本大將之詞謂其列入伏見親王隨員中實於政治上有重要關係且謂自海陸軍之地位而論英日之聯盟必更堅固山本大將自稱在歐美時備承各國君主優禮相待中心異常銘感云 
[韓國立皇太子]  
　　三十日東京電云韓國皇帝現册立承親王爲皇太子 
[颶風爲災]  
　　三十日紐約電云美國埃亞華省颶風爲災死者二十人 
[空中施戰問題]  
　　三十日倫敦電云比利時代表在平和會聲請重修一千八百九十九年之宣告禁止駕氣球至空中投擲炸藥之舉此事已由委員會中討議法俄兩國代表均以此律有阻戰術之經步不肯承認英國代表李愛謂海陸之上已足供吾人施行戰術而有餘則空中當任其自由云此議因意見各別即作罷論 
[英國又將擴張軍備]  
　　南中國晨報倫敦電云英海軍部書記羅孛遜在下議院語人云設裁減軍備問題竟致失敗則英政府當卽添造第三艘之屈雷諾式軍艦云 
[海軍夜操互撞]  
　　三十日倫敦電云日前英國波的蘭附近舉行海軍夜操時有滅魚雷艇寛爾號與偵察艦愛登的甫相衝寛爾之船首受損甚巨將至船塢修理矣 
[日本軍艦抵西]  
　　三十日倫敦電云日本二巡洋艦波筑千歲號已抵西班牙省白西埠當由西班牙皇及皇后請伊集院大將赴宴以上譯字林報 
[英外務大臣之聲明]  
　　三十日栢林電云英國外務大臣葛雷君在下議院聲稱當英俄兩國開談判時並未曾提及英俄聯盟之事云 
[法國之通告攻摩緣由]  
　　三十日栢林電云法國用兵轟擊摩洛哥克蕯孛朗卡城後卽將實在緣由通告愛爾權西拉條約之簽押各國西班牙現尙觀望其後惟亦曾主張設立新警察一事 
[弱國逞强]  
　　三十日栢林電云近有土爾基人民未奉准許擅入波斯屬境內現波斯政府已請英俄兩國居間調停以上譯文匯報 
本埠新聞 
 
 

Page 19

 
 
[工程局選舉揭曉]  
　　總工程局組織選舉局之選舉名單業已發表計同仁輔元果育普育仁濟保安各善堂董事吳文濤等廿二人勸學所城廂職員姚文柟等四十人南市商務分會職員李厚祐等十六人地方自治研究會職員李鍾珏等四十二人公益研究會職員姚文棟等二十五人東南城地方會職員林曾賚等十八人城廂八區段董顧學鵬等八人總工程局西南兩區區長及東西南三區贊助員吳馨等廿人總工局議董總董姚文柟等三十七人總共二百八十九人（軌） 
[移解舞弊米商]  
　　米商高慶堂代辦漕米舞弊由浙撫派余司馬到滬密提前日在滬南將高設計誘獲解至總工程局轉解縣署奉李大令諭飭收押西廳昨晨司馬到縣面晤李大令謂高住在租界聞係洋商用人恐有交涉故設法騙至南市扭交工程局轉送貴署請速派差解浙等語大令卽遵照飭差將高護解赴浙（厘） 
[竊洋求學]  
　　徐鶴月竊取乃父徐成卿洋一百元來滬以五十五元交與敎習趙月堂求其介紹至某學堂詎趙收洋用盡不睬經徐查知報捕將趙與子鶴月解送公共公廨襄讞寶子觀明府訊之趙堅不承認用洋訊之鶴月供實交敎習洋五十五元求察明府以鶴月雖係竊洋然志甚可嘉判交成卿當堂領回趙不應騙洋判押三月期滿逐出租界（根 
[馬車肇禍類誌]  
　　前晚有包車夫施阿榮行經馬立師路被馬車撞倒碾傷頭面經巡捕車送醫院救治一面禀明捕頭飭緝拿肇禍馬夫務獲解究又馬夫蔣阿金王阿三前晚各駕馬車在法租界爭賽致兩車輪頁互相磨擦撞壞由捕一併拘入捕房解至法公堂由聶司馬訊判各罰洋四十元又楊正保雇坐李阿福馬車自行拉韁詎不善控馭致馬亂奔將安南捕碾傷亦由聶司馬訊判李楊各罰洋五十元（合） 
[飭賠醫傷費]  
　　閘北怡和絲廠女工王徐氏將同廠做工朱陳氏之女毆傷扭控警局判徐貼還養傷費洋四元了事（根） 
[獲盜送縣]  
　　美租界外寶山縣境天通菴地方某姓家鄉民前晚被盜數十人搶劫幸鄰人齊集兜拿當獲盜匪一名送往局中轉解縣署訊究（釐） 
[查驗棉花]  
　　驗棉局員孫星垣明府以新花將次登塲爰與該業公所司董議員議訂章程十餘則並將巡丁約束不准向各鄉戶勒索現復添雇巡丁八名由公所給予號衣轉在各碼頭沿浦查察唯不得任意挑剔誣指濕花違者記過懲儆（哲） 
[警長示諭]  
　　總工程局警務長條諭各巡長巡士現在夏秋酷暑亦不准露體在局前站立違者查出究罰記過（哲） 
[批飭靜候憲示]  
　　淞滬厘捐總局督辦朱詵伯觀察昨日批濟泰紗廠蔣汝芳等禀云此案現經本局會同商務局江海關具詳督撫憲核示仰俟奉批另再飭遵（車） 
[格致書院夏季寗紹台道喩課題]  
　　孟子闢戰論論改官制與立憲之關係雪至潔而有蛆銀至堅而有蟻火至熱而有鼠氷至寒而有蠶試言其理中人以知覺屬心西人以知覺屬腦筋說哀朝鮮文（川） 
[南匯縣請以廟宇改設學堂]  
　　南匯縣境陸角亭廟僧人藉神誑騙由王少谷大令將該廟發封並提該僧究辦至所有廟宇現擬改設學堂昨已禀請滬道核示矣（命） 
[協提虧欠案犯]  
　　滬南廿三七鋪協源鹹貨行執事丁永昌曾欠川沙人徐樹滋洋五百餘元曾經在川沙廳署控追陳伯昂司馬准詞派差持文到申關提李大令遵卽協差將丁拘至縣署飭交川沙來差將丁永昌帶回歸案訊究（車） 
[江捧頭毆傷局勇]  
　　浦東老白渡大阪碼頭於二十七夜有堆庄人王瑞興失去鐵鈎翌晨向扛捧頭劉五詢問不服口角凶毆該處駐防局勇宋長生出爲彈壓遽將宋長生毆傷什長曾道宇見已肇禍遂禀知局員蕭二尹請拘行兇之人二尹又轉請浦東一區正巡官謝樹伯明府禀知道台請示核辦 
[假裝行竊]  
　　寗人王子松携洋八十元到申辦貨在輪船上遇一假裝東洋人戚璜仝到上海偕寓南市某客棧拒戚乘王外出將洋八十元悉數竊去王回棧查悉遂將戚至總工程局喊控旋在戚之身畔抄得洋七十四元孫裁判官命將戚璜送縣懲辦二 
[上海官事]  
　　都司王金榜縣丞葛兆蘭昨均到道轅禀見滬道瑞觀察昨與巡警總辦汪觀察會季從九沈祺年兼充巡局戶藉課員昨日到道謝委並禀銷馬路工巡局查地彈壓差又委試用知州李　曾爲淸道課員昨亦到道謝委（車） 
訟案 
[總工程局紀事]  
　　前晚十一點鐘龍德橋北察榮昌洋鐵店閣樓上所堆柴草忽然失火幸即撲滅昨由陳叅軍傳到店主婦蔡蔣氏訊判罰洋一元○南區巡士張春福因私質皮鞋被巡長查知送交警務長斥革後發裁判所押交學費○大德榮帋店執事陳杏林因伊夥王星初私收客帳洋五百餘元逃避當將伊弟星甫扭追孫明府判交保帮尋○協順興荳行夥張敬芻扭餅師陳甫林控追貨洋六十七元判七月內分三期先還三十元餘限中秋還淸（夜） 
[公共公廨早堂案]  
　　迎春坊妓女飛雲閣破姘夫葛長生攫去金練兩條金鐲一對逃逸報捕解訊判葛發押捕房候訊在案昨解復訊葛延博易律師投案聲辯並呈婚帖請斷訊之飛雲閣供金飾乃向楊慶和兌來計價洋二百八十五元洋尙未付破葛攫去求　葛供金飾實未攫去如果查有其事願千重辦襄　寶明府判飛雲閣交伊母具領並具永不賣娼與葛離異甘結送釋葛枷示三天遊行示儆○妓女陳金鳳沈二保不愿賣娼奔入濟良所於昨送訊陳供年十八歲今在迎春坊賣娼牌名霞雲樓懇求拯拔訊之沈供年二十九歲不愿賣娼求請安揷判沈暫留濟良所金鳳發棲流所調治再核○王金煕因在馬路中向女人毛鄔氏調戲不從行兇判枷七天○遞解之劉洪照今又潛匿租界判枷七天逐出租界○瘋婦蔡周氏在路胡閙由捕解究判送棲流所安揷○王阿濤因向女人任沈氏調戲判枷一天○陳阿六先後竊取楊永興等家衣物判押三月逐出租界○王金泉向李王氏調戲判押兩禮拜○何阿毛在蘇州河尋死由捕解究供因二房東誣指小的與他妻子姘識是以覔死求察判交投案之伊母領回○妓女花鶯鶯在吉慶坊賣娼因遭鴇婦虐待由狎客函知濟良所於昨送訊判交官媒候伊母周徐氏來案由捕房帶去拍照交領○徐安方串騙股單控奉傳案判過堂訊究（莊） 
[法租界公堂案]  
　　江北人王慶桂偕子王羅先扭同鄉張勳至　稱張妹許小的爲媳後張來上海借去洋廿五元有孫似蘭等五人見証繼又要商借小的不允渠即將媳婦領去藏匿鄰家請究訊之張供祗借過洋十元餘語均誣控判交保邀到証人再訊○酒店西 
 
 

Page 20

 
 
人落地尼司前圖賴江祥記油漆作光筆電燈公司等家工作銀兩控由公堂判償在案昨期又有國泰洋雜貨店何恆豐洋貨店投廨控該西人圖賴國泰貨洋一百五十七元恆豐貨洋八十元經中西官研訊屬實判候七一古堂諭定斷惟恆豐之欵該西人旣已認欠求限一月償還准令下月初四將欵交淸○細崽阮惠德前日至小東門萬有全火腿店冐充福利公司庖人誆騙火腿數只至英巡捕房內某細崽處避匿該店棧司卽訴知英捕頭令某細崽將阮尋獲送由法捕房解訊判阮押七天臧給領○王阿三前日在新租界持刀將某甲猛戳數下經捕房將甲車送醫院醫治據醫生言受傷頗重昨捕房將王解訊判押候受傷人醫愈再核○湯才寶日前戳傷吳阿五業已醫好解訊判枷二月押改過所半年（泉） 
[美租界捕房事]  
　　王阿二與馬文林之妻私識前晚被馬撞見送入捕房飭赴公共公堂具控○西華得路裕興廣雜貨店主楊阿全何阿六將送信人朱榮才兇毆印捕喝阻不服一併拘入捕頭著暫行開釋候請單傳訊○甲乙二西人前晚在蓬路酗酒滋閙由捕拘押候核（西） 
來件 
[上海城廂內外選舉局議定選舉章程（續） 
第四章選舉人名册及被選舉人名册]  
第十二條凡有選舉資格及被選舉資格者均各按照選舉局所發調查單逐項塡註依限彚交選舉局查核分造選舉人名册及被選舉人名册 
第十三條選舉人名册及被選舉人名册由選舉局公告之如有虛僞或遺漏之處除由選舉局隨時審查外得由本人或有選舉權者報告選舉局更正增補但以公告後七日內爲限 
[第五章選舉會]  
第十四條初選舉由選舉局照選舉人名册按名發選舉票分地依限投櫃定期彚總開初選舉大會當衆公開 
第十五條複選舉由選舉局定期開複選舉大會邀集初選舉當選人當場投票公舉 
第十六條初選舉及複選舉之當選人均以得票之多寡爲次如有二人以上得票同數時以年長者列前年歲相同以抽籖定之遇當選滿額卽以列前者爲當選 
第十七條選舉時每人以一票爲限初選舉每票以舉一人爲限複選舉每票以舉本期應行改選之議董之數爲限惟票上必須記明選舉者姓名 
第十八條凡選舉票應作廢者如左 
甲所舉之人不合被選舉資格者 
乙於被選舉人姓名外記入他事者 
丙字跡模粗不能辨認者 
丁不用選舉局所發選舉票者 
戊選舉票上不署選舉人姓名者 
已選舉票上署兩選舉人姓名以上者 
庚選舉票上複署被選舉人姓名者 
辛所舉人數過於應舉定數堵 
壬自舉者 
第十九條凡選舉會旣畢之日由選舉局通告當選人姓名於當選本人複選舉會旣畢之七日後由選舉局公布當選人姓名 
第二十條凡複選舉當選後非因左開事項不得辭退 
甲確有疾病不能擔任職務者 
乙確有職業不能常住上海者 
丙年在六十歲以上者 
丁父子兄弟同時被舉者 
第二十一條如有前條事故得於當選後七日內自請辭退卽以複選舉被選次多數之前更者遞升補之 
凡當選後因發見不應當選之事由無論已未就職得令其退職其遞升補缺之法亦同前項 
第二十二條初選舉會及複選舉會日期初選舉發票投票期限及其他關於選舉之一切事項隨時由選舉局議定公布（完） 
通信 
　　閱二十二日報載鹽担减少原因一則不無傳聞失實查敝地肩販向以憲頒烙籌爲憑所以別官私本城烙籌約計有三百餘名均係逐日塡引分銷醬坊民食上月各醬坊因該業發達願檢販挑銷敝同人勉從其請於二十八日在醬業公所掣定販名一百六十名專挑醬坊其鹽担减少之原因或卽指此然挑售民食者尙有一百四十名即有因病停售者亦斷不止如外間所云就以每段四担而論則上中下三叚應得十二担而乃云十四担可見出於無稽之不足信至停挑三日一節尤屬毫無影響應請登入來函一門幸甚禱甚仁錢肩鹽公所同人拜具 
振務 
[四馬路鎭裕號經收雲南旱災急振第一次捐欵報告]  
　　張月階部郎壽儀助振邢傳經三十二元朱之榛陸鍾琦各十六元尤先甲沈玉麒各十元謝子楠十二元汪寅容王慶徵蔣石卿許春榮吳曾祜各十元任毓華六元裕大莊盧少棠十元汪駿蓀汪士元王立鰲王立勛各四元吳鈞傳六元倪會榮謝庭之各二元陸文瀚陸國珍各一元錢慶生顧　焜合一元殷兆鰲潘志發一元蔣炳章兩元沈賡生汪鳴鑾吳章煥姚大賚李嘉福潘祖謙彭領林彭振卿馮祖蔭沈杏墅吳納士各四元顧麟士顧麟澥合四元諸恢城諸恢增諸恢元諸恢塤合四元惲季文惲蘭蓀四元潘達如潘賓如潘祥伯合四元浦麗山浦祝三四元陸鼎奎陸鼎華四元陳鶴汀王仁寶各兩元張汝霖陸子漁各一元汪湛淸胡憲祖合一元吳承恩吳紹奎合一元李文鍾三元章式之江賡生姚　沈爾楨龔升芝葉少齋葉雲樵倪錫　杭小軒吳以村陶念喬陸芝山潘璧臣各二元福裕莊龐小如二元王祖錫王祖慶王祖詢合二元詒元庄施小亭二元陸曜珍陸曜彩陸曜彥三元陶惟增蔣企于各一元王澄瀾陸士顏各一元張月階部郎筵資助振二百元共計洋五百十一元已交天順祥號彚解災區散放合亟登報以揚仁風 
[丁未六月底止商會經收賑款支出各處總結報告]  
　　丙午十二月十七日曾少卿觀察撥去銀二千五百兩除夕由義善源莊劃賑皖北灾銀一萬兩丁未四月十四日賽珍會貼購入場劵去洋七十三元四月二十二日安徽義賑總公所函取吳隱名善士指助皖北義賑洋五百元四月二十九日電報總局周金箴觀察劃去洋八百元六月二十八日劃助上海戒烟善後經費洋一千元交由總工程局收去以上統共計銀一萬二千五百兩洋二千三百七十三元正合亟登報以供衆覽 
[湖北廣益善堂代收淮海海賑捐淸單]  
　　五月初十日吳大善士求合家平安洋十元十五日瑞大莊筵資洋二百元六月初六日心愿子洋十元以上共收洋二百廿元如數解交　裕號朱葆三先生手彚解災區擇要散放一併聲明藉揚仁風同人公啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
