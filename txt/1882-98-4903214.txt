# 1882 - 98 - 4903214

 

Page 1

 
 
[佩又韻府廢期出售] [  點石齋主人啓]  
　　本啓罪同　　女韻欣業已　土本按度月之十六日出書刻因裝訂未齊尙須展諼榖日發賈届時當再預出告白也此佈 
[書本報譯記英國鑽路發自後]  
　　前日本館由英國新聞紙譯登英國及印度所開鐵路數目披閲之下不禁慨然有感焉鐵路之舉創自泰西前者中國曾議舉行而卒不果上海曾經創造其後又復拆去巳成之功毁於一旦甚可惜也今者開平煤礦連載爲難亦議開辦鐵路以資轉運而論者紛然劉省三爵帥奏請創辦奉旨飭南北洋大臣曾議李傅相以鐵路七利之説進然迄今仍未舉行則以鐵路之舉經費浩繁故不能立時舉行然竊以爲中國之鐵路卽目下不能興辦將來必有成功之日何則電線巳經創辦故也夫電線之設取其信息靈通耳然信息靈通之中亦有不便之處卽如商賈貿利之輩苟先由電報得住謂某處某貨缺少羣相購辦急爲運赴該處以求厚初而電報之來非一人之所獨知我辦此貨人人皆辦此貨至人人欲購此貨而貨價必致騰貴而該處旣知該貨衆多其價亦必跌落而販運者反以折耗若此者往往而有轉不如前時信息不靈或可安分聽命尙有巨利可獲由此推之譬如軍旅大事某處滋亂某處跳梁其信息早已播傳人心因之惶惶而救援之兵卒不能飛越而去是無電線尙可委爲不知者有電線而反等諸坐視也又如飢荒水旱之災某處水溢某處旱乾信息亦早傳播飢民皆嗷嗷待哺望救甚殷而移粟移民仍復有需時日是無電報而飢民無所告訴者自電報而飢民反多一怨咨也鐵路者所以神電線之用者也旣有電線又有鐵路則一有信息調兵發粟皆可朝發夕至其便爲何如者豈有如此神奇便捷之事而中國乃肯讓西人以獨步乎是以知其將來之必見舉行也今據英國新聞紙所載英國鐵路之數截至去年西歴一千八百八十一年英國鐵路已有一萬七千九百四十五英里印度鐵路已有一萬一千四百十九英里其數可謂多矣復擬造一鐵路由印度直達　省地方綠　省與印度販運茶葉往來苦於不便故欲成此巨功以期便捷雖此時尙未興辦而旣有此説則必漸底成功蓋西人圖大事興大功其意有甚决其功有甚鉅而初無所疑慮於其間也夫英國鐵路其往來之人去歲一年之中計有七萬二千八百六十二萬一千六百八十七人而預購也票者尙不在其内所謂預購包票者乃預買一票包定終年乘坐者也其數亦可謂衆矣統計一年之内鐵路中之費用如煤火人工等類用至英銀三千三百五十萬磅其數甚鉅而所收之銀乃有六千二百萬磅核計尙可得盈餘二千八百五十萬磅則其利之厚爲何如者夫事必圖其大者鐵路所往來之人每位約計若干其數甚少而合而計之乃成若此鉅默當其創造此路之時度未必知有如此之厚利也以萬餘里之地而造成鐵路行用火車其功之大其費之巨固不待管然該新聞紙明言去年之數則其成也必由漸而來初造或數十里或數百里試用得法然後攢而充之積而久焉遂以千萬里計今中國之于此事特未嘗試行耳憶昔上海所造之鐵路由上海而至江灣而至吳淞每人不過收費三百餘文而一日所入亦頗不貲初試之時尙且如此其後當必有可觀者矣且上海之鐵路至江灣至吳淞尙非地居要道殷置于要道則往來之人必更加夥所收之費必更加多可無疑也奈之何廢此鉅功而不更興辦也乎今開平鐵路聞已有成議是爲中國鐵路之蒿矢吾知運煤旣易獲益必多其後繼起有功推而愈廣諒必有無難者矣電線之創前者亦未嘗無議阻之人今則儼然告成而所以與電線相輔而行者乃僅有水路之輪船而無陸路之火車倣效西法得其偏未得其全豈理也哉吾故因感英國印度鐵路數目而書數語于其後惟閲者採焉　 
[諭旨恭錄]  
　　二月十六日奉上諭穆騰阿奏假期已滿病仍未痊懇請開缺一摺廂黃旗蒙古都統穆騰阿看准其開缺安心調理該都統年屇七句管理神機營等處事務歴有年所前在各路軍營打仗著有勞績加恩着賞食全俸以示體恤欽此同日軍機大臣面奉諭旨所有此次京察一等交軍機處記名各員着自本月二十日起按照名次先後每日二員於寅刻赴乾淸門伺侯召見如本日未經召見及遇外膳日期是日應行召見之員卽改於次日寅刻赴乾淸門伺候召見其餘各員以次遞推其記名之内務府郎中海緒等十四員著俟各部院衙門人員召見完竣後於次日起接續伺候召見欽此同日奉旨此次内務府三院等處京察一等覆帶引見各員内除齊克森布明勳英奎增潤文達忠廣軍貞福惠廷琦毋庸記名外海緒恩林廣麟毓秀連明英綬世勳文珮文桂定昌徵麟愛申泰舒麟貴存俱着交軍機處記名欽此○十七日奉旨這差仍着崇光接管俟扣足本任一年再行更換欽此 
[昨接十六十七日京報知内有諭旨四道爲電音所未傅者敬謹補登于右] [  本館附識]  
[本館自己接到電音]  
　　本館於昨日接到在津友人專發電音到本館有二月二十四日上諭四道敬謹譯登○二月二十四日奉上諭任道鎔奏總兵舊傷復發並因親老呈請開缺回籍終養一摺山東曹州鎭總兵王正起看准其開缺所遺員缺着趙鴻舉補授欽此同日奉上諭兵部尙書張之萬着加恩在紫禁城内騎馬欽此同日奉上諭紹誠看來京另候簡用山西布政使着方大湜補授剛毅着調補直　按察使江西按察使着劉瑞芬補授欽此同日奉上諭邵亨豫奏病難速痊懇請開缺一摺邵亨豫着賞假一個月調理毋庸開缺吏部左侍郎着孫家鼐兼署邵亨豫所署戶部右侍郎兼管錢法堂事務看許庚身兼署欽此 
[津信彚錄]  
　　字林報載有天津西人來信言天津水雷局總辦某君兼管烟台水雷局去年聘請美國水師兵官美尼思爲教習每年束修五千金而寓居之房租不在其内美君亦盡心教訓去冬由美回華之學徒有撥入水雷局者而時當冬令澤腹冰堅水雷無從試演諸學徒亦無從學習美君請諸總辦以爲學徒　手無事恐滋事端不如教以兵法令其習學步武各給洋槍俾有所藉手以資操演總辦恐槍彈易致傷人不允給發美君固請以爲空槍無彈無礙於事總辦又恐洋槍上有刀刃或致戮傷執意不允其實津郡庫存洋槍甚多而總辦决意不肯無可如何適有美國兵船停泊津沽過冬美君乃至該兵船上借取洋槍分給諸學徒教以施放諸法總辦亦無後言美君之爲教習亦可謂盡心也已夫教習學徒本欲其練諸技藝今美君欲乘暇教練而華官反從中掣肘及至美君自借軍械以爲訓練之具始 
 
 

Page 2

 
 
無後言此事恐非李傅相所願聞也又言由天津至滬之電線本係官辦現聞將歸商辦緣商人在官塲者願出銀六萬兩購之并聞其首倡而出重資者卽係上海電報局中之總辦也又言中國現派劉君帶同兵官十二人前赴德國斯答丁地方五里崗船廠接取定造之定遠鐵甲船聞並不帶水手同往云又言李傅相前聘法國兵官在天津教習水師言定三年爲期每月修金五百兩現在尙未滿期聞該兵官卽將回國中國贈以半年之修并贈盤費銀一千兩云 
[妝奩被刼]  
　　厦門西字報言相近厦門某島爲華洋雜處之所亦有委員巡理其地一日有某姓巨室嫁女妝奩極爲豐富器具飾以金銀收拾齊備將以送往壻家爲賊所偵知賊共八人塗面執械前往搶刧被刦去箱子五隻洋二百元某姓訴諸該處委員置諸不理以爲係管理洋務並不預聞地方之事云按某姓嫁女如此豐盛可爲漫藏誨盜之証而該委員之置之不聞亦可謂善子脫缷矣 
[僞票搭船]  
　　香港有華人所開之合記行家凡香港開往外國之公司船其搭客多由合記經手十七日港中有船開往新加坡有人至合記購票合記辭以額滿不能再搭其人無言而去及該行夥友送客至船該夥尙未登岸忽有兩人帶同四十七人上船亦云合記送夾視其票果與該行一式乃命該夥查認騐出假票卽將四十七人驅逐上岸而將送客兩人解交捕房訊辦支 
[轟山斃命]  
　　開平運煤鐵路刻下火車業巳開行載煤往來惟尙有鐵路約四十里未成俟工竣後則直接蘆臺更形便捷也本月中旬爲用砲轟山致死兩人傷十四人蓋開平地方遼闊高原下隰半是煤觔而其中亦多石塊夾雜遇有石塊難於奏手輒仿西法用洋咆轟開火藥勢係上燃故往往埋砲上轟其取效較對擊爲易一日轟山如法布置而所理兩砲一己山嗚谷應一則點放無聲有工人十八名以爲火燃不着上前工作記轉瞬間大震一聲驚天動地祇兩人急逃幸免餘則覆巢之下豈有完卵除兩人喪命外尙有十四人皆焦頭爛額斷肢殘體其中恐有相繼死亡者總辦召死者家屬各給東錢五百千卽制錢八十餘千作葬埋撫䘏之資各家屬感戴憲恩并念事關定數均無異議其傷者亦奉總辦優給養傷費云 
[續得時雨]  
　　天津前經得雨特未大沛甘霖曾經列報十五日天色復陰寒風料峭釀雨終日晚間略下微雨十六天未黎明居人聞屋瓦作響聲如撒豆繼而渙然布澤午後始霽雖不能旣霑旣足然實係知時好雨也此後苟雨師能不愆期則麥秋可望矣 
[寍郡辨志文會辛巳八九十月分輿地課案]  
　　八月分輿地超等周保珪黃維瀚張卜謙何宗鎬朱逢甲秦在鎔孫晋祐凌師皋特等錢葆華林植梅俞振鏞孫貽榖樓鳳崗馬辰琯范鴻儀許步雲○九月分輿地超等張鴻桷章紹洙黃炳煥張卜謙楊魯曾沈適駿朱逢甲于鹵王潘黃家燕特等黃維瀚何宗鎬王亨兆凌師皋秦在鎔王亨彥許克勤鄭鈺葛士濬孫貽榖○十月分輿地超等何宗鎬黃維瀚朱　 
逢甲沈遹駿楊魯曾王藩裘慶杓許克勤秦在鎔戴羲特等凌師皋周保珪陳述錢葆華孫貽榖高壽椿革　年徐頲王瑩渴辰琯 
[寍郡辨志文會辛巳十一月分課案]  
　　漢學超等張鴻桷趙樹風朱積熙孫傳鳳范麟凌師皋許克勤朱逢甲何宗鎬葛士濬特等吳壽萱吳玉衡章紹洙錢葆華○宋學超等葉秉鈞方岳年劉孝恩朱逢甲曾桂芳王亨彥趙廷謨張世訓范彭壽周保珪特等章道洽何文英范麟秦在鎔謝兄桐謝輔　許克勤毛震黃樹滋金承熙○史學超等張禾芬張世訓楊魯曾楊敏　曾周祥年葛士濬周保珪范彭壽周恩黃維瀚特等林植梅鄒宸笙朱逢甲孫傳鳳秦錞張善煒謝輔熼范介福高應椿王振玉○算學超等盧雲鵬李炳章林植梅江景綬程萬里曹辛杜鏡淸盧灰勳朱受謙沈春元特等朱熙汪念慈李樹榮徐世倫王瀛華世芳李樹勳方内南王存中曾健芳○輿地超等俞鴻杰王恭壽楊魯曾黃維瀚周鴻謨凌師皋陶承侃錢葆華江標何宗鎬特等張維楨朱逢甲秦在鎔翁鑒孫貽榖胡昌年蘆䴇年許克勤范介福周恩○詞章超等張世訓錢鳳瀚楊敏曾梁秉年胡昌年鄒宸笙曾桂芳陳聖培鄒宗鎬毛震特等王壽搏徐正屋胡友芸吳善逵周錦堂唐經鍾俊英張善煒王文鍇 
[乳母殉孩]  
　　揚有某富戶楚人票鹽大商也住居新城主人年四旬餘始得一子愛如拱璧雇僕婦乳之婦家貧而心善生一子而寡繼子又殤伶仃一人幸入某家爲乳婦自幸得所盡心竭力與此兒相依爲命將仗以終老矣所乳之兒今巳三歲前日忽殤婦之哀慟尤甚於主主母憐乏百般慰解終不能巳本月初十日夜間忽從後門逸出投河而死主人知爲兒故也厚殮之葬諸高原噫靑年無主方欣朱戶之堪依黃口忽殤遽赴清波而畢命良可袁哀已 
[讞員行程]  
　　英界會審員陳太守於念一日晚附輪赴金陵前經列報兹聞太守抵金陵後卽赴督轅謁見左侯相旋卽禀辭擬搭招商局之江永輪船回滬大約卽可到埠矣 
[積勞病没]  
　　前月二十八日劉開生都轉偕同陳松生觀察由外洋回滬在洋涇浜長發棧暫作行轅旋陳觀察于本月初六日附輪赴漢業經列報兹悉劉都轉因在途風霜勞頓到棧後旋卽抱恙醫治不效竟于二十五日下午五點鐘時逝世本埠各官咸往吊奠都轉籍　江蘇常州聞其長公子在天津電報局司掌發電之事而滬地祗有乃姪某君兹喪事卽由某君摒　聞於昨日四點鐘成殮云 
[演砲妨船]  
　　前日怡和洋行之福山輪船由香港至滬言行抵吳淞時因吳淞砲臺演砲彈子飛越恐遭殃及乃停輪以待然離船約有四五十丈之地尙有砲彈飛落其勢甚險又前兩日有禪臣洋行之澳門輪船行經該處正值演砲其彈由桅間打過其危險亦與福山輪船相似舟行者尙其格外留心哉 
[浮屍無主]  
　　禮拜晚間有人見浦中有西人浮屍告知巡捕巡捕遍告各領事詳查有無西人落水各領事遍查並無西人不見乃至水手客寓查問寓中亦無失少西人惟云數日前有人在該客庽取去洋五元然亦不知其爲何人及撈起屍身則腰索中果有洋五元因無人認領卽在浦東殮埋然該客寓旣給以洋五元何以不知其姓名是則可異者已 
[火警續述]  
　　昨報列滬北火警一節兹悉起火之由係鐵路大橋北堍江西人某甲所開之茶葉箱作内有婦人炒菜肇禍延及左鄰廣東雜貨舖與東洋茶館之洋房一座各洋龍藥水龍齊往灌救斯時風猛火烈幸起水便易漸能撲滅計燒去樓房二幢洋房一座拆毁樓房一幢其外國房一帶雖止焚及門牕而已蹂躪不堪倘非水龍得力則後面一帶洋房亦將波及矣火頭己不知所往當時鄰人見該作樓窗透出濃烟霎時間巳冒穿屋頂前日設逢公司船開放之期人多忙碌者一聞警報救火者皆舍事馳救時尙未食點心該處房屋係徐雨之觀察之產因悉救火人枵腹從事故特貽以白皮黑皮酒各一桶白蘭地酒六瓶諸人聚飲醉者甚多有一中國水龍夫某甲醉極墮浦幸卽經人救起而其人以號帽失去尙不肯登岸欲入水撈取號帽經人硬爲拖起交捕送入捕房云又廿一夜英界會審署南花烟舘失愼一節現聞該烟舘賃居樓房一幢慺上係某妓與一老嫗同住樓下另有一婦居住皆是江北人某妓稍有積蓄箱内存現洋三百餘元及首飾紬縐衣服其起火之由或又謂老 
 
 

Page 3

 
 
嫗爲燒路頭焚化紙帛延燒蚊帳遂致成災及火熄後某妓搜取燼餘則所存之銀洋首飾與原數逈殊而嫗則遁逃不見因疑嫗先將洋物偷竊今恐敗露故焚紙帛時有意燒及蚊帳以冀火後不可稽查云然此亦猜擬之詞不知眞情究屬如何也　 
[緝獲私貨]  
　　新關外國扜手某洋人緝得有某船運來硝磺六包食鹽九包訪查至法租界新開河左近得遇而送私人及挑夫見勢不佳卽將貨物抛乗逃脫該洋人以地在法界雇車將磺鹽等推至法捕房聲明驗過然後帶囘禀候辦理 
[業主具結]  
　　奸婦待究一案翁太守查得殷陸氏所住之屋係馬同興之業當着法包探傅該業主馬思繼久未投到太守以公堂傅人如此玩延實屬不成事體復飭嚴催昨日始據馬姓投到訊據馬供租地造屋共有四十餘間其地係同仁輔元分局之產太守詰其除殷陸氏外各出戶中尙有開臺基者否答稱業巳查過均屬良家不過貧苦而巳太守又謂汝所租之地竹笆外卽是同仁輔元堂義塚何得將破舊木料堆于隨處似此作踐使泉下不安汝心慊乎限一日内將物料移開并着具不再租臺基切結備案馬思繼遵諭而退按該地卽在四明公所後面前有湯明府任上海縣時將此地撥歸同仁堂作爲義塚故滬人呼爲湯家墳歴時巳久今馬竟租善堂公地建屋出租亦太不防物議矣 
[約逃結訟]  
　　正月二十九日新街花烟館鴇婦朱吳氏同傭婦朱范氏投法界會審公堂訴稱有烟妓徐愛寳與烟客嚴四喜熟識往來嚴四喜於正月初八晚來住宿初九日去後復來約愛寳到法馬路益泰烟舘吸烟當着傭婦朱范氏跟去到烟舘後嚴取錢給朱范氏囑買食物朱范氏買物回來詎嚴與愛寳均不知去向始悟將彼遣開乘隙偕遁今尋獲嚴四喜交捕請爲追人等語翁太守將嚴四喜研詰不認約逃事無証據故着嚴四喜交保出外子限帮仝朱吳氏找尋徐愛寳交案再爲核辦業已案懸多日而嚴四喜現在又偷寍人水保昌衣被等件被水尋到經嚴兄嚴永林出塲認賠洋十元出筆據三紙嚴永林據稱在虹口爲洋人傭工者水保昌嫌筆據寫法不妥而嚴等在茶肆中又恃强將據扯碎滅跡水保昌不甘吵閙爲捕一併拘進捕房解訊時適有徐計氏徐愛棠亦投案稱係愛寳之母與兄徐愛棠供在蘇州水菓行生理母居揚州興化原籍鴇婦朱吳氏以愛寳逃走發信通知招令來滬徐計氏供到滬後兒子愛棠在茶肆中尋到嚴永林嚴永林見兒子尋妹急切卽稱愛寳墮落烟花總非了局况伊願從我弟故經携至寍波若欲會面可開給住址往尋并給兒子盤川洋一元錢二百文兒子卽於十九日趁招商局江天輪船至寍果得見面前日兒子回滬將愛寳所穿之棉襖帶來翁太守詳訊徐愛棠據供接得朱吳氏信卽行動身於本月初二日抵滬訪尋下落初三日得與嚴永林在虹口渭水樓茶館遇見伊開明地址並給盤川洋一元錢二百文我卽附輪到寍先尋到嚴四喜之母舅張金水領至嚴家與妹子愛寳相見始知我到虹口時妹子尙未動身亦在虹口繼方搭民船到杭再由杭至寍因輪船上恐爲人看破故不附輪翁太守問會面之後有何話説何不帶之同來徐愛棠供本擬領來一因盤費不足又因妹子稱如欲我赴申須由嚴永林來領太守謂嚴四喜彼等所供汝聞之否嚴四喜仍然狡賴太守詢包探曾否往傳嚴永林答稱業經傳過現尙未到太守着徐計氏徐愛棠朱吳氏水保昌暫退諭俟傳到嚴永林再爲嚴訊嚴四喜不准交保飭捕帶回管押 
[控情曖昧案判結]  
　　前報列控情曖昧一節昨日法捕房復將某甲及和尙法海靜慧解訊翁太守復訊一過判將法海靜慧及某甲各重責一百板枷號一個月示衆 
[控竊可異]  
　　英工部局工廠馬夫朱阿三昨投法界會審公堂訴稱前晚我值夜班未睡我房中連我本三人同住翌晨見我床上竟睡一不相識之人卽行呼喚據其人稱前亦在工部局做工故聽其自去詎去後查得床上失手巾包一个内有洋兩元並釘鞋一雙今在法租界尋到其人據稱名馬阿桂交捕解訊請爲究追翁太守訊據馬供因遇天雨擬進内借傘見有空鋪故卽暫住一宵並未行竊太守又詰朱阿三同房何人前夜彼兩人住房内否答稱均住房内現皆在外候傅太守着爲傅進訊據供名王阿金邱阿榮是夜我等均已睡熟睡夢間覺有人摸到床上順手打其一下實不知是彼惟覺房中漆黑諒燈爲彼所吹滅太守謂然則爾等早上起來見房中睡一不相識之人亦究問否答稱不知太守謂馬阿桂實屬荒謬朱阿三亦有不實不盡王邱二人糊塗實甚着馬王邱三人合賠朱阿三洋兩元倘查得實在贓據再行投控核辦按馬姓跡似梁上君子而居然爲入幕之賓不問上下床竟自便便酣臥亦足異巳 
[綺懐八首]  
　　咫尺瑶京路萬千夢中尋覔恨無緣髩絲禪楄憐今日人影衣香憶隔年鶴院音書沈似海鳳城樓閣遠於天無端靑鳥傳消息回首前塵一惘然少年憂國賈長沙潦倒金門感歲華結客痛拚燕巿酒排愁閒訪帝京花瓊樓夜月紅牙板綺陌東風白鼻騧三日城南游巳遍玉簫引入泰娘家枇杷深巷可憐宵捧出花枝分外嬌禁院曉鶯偷巧舌御河春柳闘繊腰琴心宛轉通三疉人面依稀認六朝相對漫存眞個想柔魂應恐不勝消泥人豈獨玉風姿天與聰明更與癡紅燭當筵工問字緑窓擁髻學塡詞戲調螺子抄生曲悶教鸚哥誦艷詩我願抱琴隨鳳婢粧臺長侍蔡文姬一燈如豆暈紅樓話到纏綿淚欲流花骨太嬌原善病蘭心早慧自工愁飄鸞泊鳳歸何處浪蝶狂蜂舞未休不敢近前輕慰藉年時薄倖在揚州鷓鴣聲裏促歸鞍纔信逢難别亦難人在東風悲遠道心隨明月夢長安水如腸結和愁斷山似眉彎帶恨攅添出離情千萬種當初枉説是尋歡飄零書劍滯天涯崔護從來願已差新樣生涯同燕子舊家門巷隔桃花生憎恨海無精衞妄兾情天有女媧日暮相思何處者戍樓嗚咽起悲笳起舞中原撫太阿眼前棋局竟如何難將憤血酬家國拚把閒身殉綺羅往日牢愁渾莫畔今生綺語不須訶紅巾翠袖殷勤喚爲揾英雄涕淚多[  散華禪甫脫稿局]  
[芳闌篇]  
　　索悔遲生散花禪玉和空谷有芳蘭騷客紉爲佩國香非不媚春風閟幽態東家有倡女挾瑟黃金臺問年剛破瓜月滿花應猜臉波彚錦潮眉黛横山翠含媚乍登塲柔魄驚四墜畏安遊俠兒裘馬何翩翎銀鏡圍繡幕玉屏促朱絃十萬錦纏頭一顧傾城笑今日掌中珠昨日道旁草草草鴛鴦社朝朝鸚鵡籠芳華倐已謝泥絮猶東風靑春倡女愁白璧貧娃賤修竹縈落花韶顏自眷戀莫謂顏色好艷此桃李姿桃李安足貴素心能自持[  茂苑賦秋生甫稿]  
[題悔遲生津門雜感詩後卽呈散花禪]  
　　短鬢相看爾若何登樓擊筑且高歌漫嫌文字知音少已覺親朋失意多世事惟應花下醉華年等是夢中過書生末路青山在合共梅妻守薜蘿[  賦秋生甫脫稿於津門紫櫻華館]  
[江督轅門抄]  
　　二月十九日調補福建詔安縣羅運端到二十日知府丁葆元江防羅均禀知奉司委辦文闈供給差 
[浙省撫轅抄]  
　　二月十八日刑部主事張國楨差辭赴都金廷棟海鹽差次來省禀到禀謝陳友詩南潯厘局差人來省禀知厘捐局委調辦雙林厘局差叩謝十九日杭州府龔禀知奉到赴部引見咨文叩謝同知朱奎文西防通判徐樹淵東防吳寳讓中防禀見俱率知藩嘉會委辦理海塘事務叩謝二十日候補同知吳京培銷解北洋軍餉差叩見辭赴津局侯櫟由京騐看來省禀到運副趙連鈺禀見辭赴紹郡鹽局嚴耆孫禀知藩臬兩司委赴秀水查案禀見卽辭署於濳典史李濤銷假辭赴任委署紹興照磨管承勳禀謝委叩見 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月十三日京報全錄]  
　　宮門抄○上諭三道錄前　湘撫李奏爲請開復道員夾片○川臬張奏爲恭報接印日期摺子○東撫任奏爲知縣員缺按班更署摺子○前湘撫李奏恭報交缷日期摺子○黔撫林奏爲審明按律定擬摺子○又奏爲請留武員弁差遣夾片○都統恭奏爲辦理盜案正法章桯請暫行展限摺○二月十三日刑部都察院大理寺侍衞處值日無引見○醇王前往東陵請訓○葉大焯謝授持誨學士恩○謝貴謝授廣東遺缺知府恩○神機營奏二十二日兵丁駐紥南苑○都察院奏派接查倉務泒出劉瑞祺召見軍機讌貴醇王李明墀片再據善後報銷局司道詳稱前統帶鋭字營已革花翎按察使銜貴州候補道李光燎於局治十一年　撤時截算欠餉除折發實銀外尙存未領銀九萬九千七百一十一兩零其時庫欵異常支絀不得已詳定章程請將各營欠餉均按成折給其扣存未發之銀或報存軍需或另詳廣額前次造册報銷分别聲明報部在案現據　革員以欠發各勇丁餉銀業經自行設法變產淸理惟原籍湘鄉縣曾經請有廣額照例不能再請情願將韻項墊給欠餉銀兩全數報効尙能仰體時艱深明大義詳請酌核奏獎等情臣伏查李光燎前因家庭骨肉之事不善調停經督臣李瀚章會同撫臣王文韶附片奏叅奉旨革職在察惟俞該員前統鋭字等營十有餘年始則應援黔境攻克屯寨城池迭著戰績繼則檄調回湘剿辦各屬土匪地方賴以安謐嗣因截　欠餉數至鉅萬向經該革員陸續變產淸理此時局欵未充旣不能籌羅所墊卽請廣該原籍學額亦復格於例章鉅欵虚懸終無歸結兹據該革員呈請將未領銀九萬九千七百餘兩全數報効實屬急公奉上似應量子獎叙以昭激勸據該局司道具詳請奏前來合無仰懇天恩俯准開復該革員原銜翎枝之處出自逾格鴻慈餬附片陳請伏乞聖鑒訓示謹奏軍機大臣奉旨該部議奏欽此四川按察館臣張跳蒿跪奏爲恭報微臣到川接印日期叩謝天恩事竊臣於光緒七年閏七月十三日缷署順天府府尹篆紡旋於十七日在内閣侍讀學士任内欽承簡命補授四川按察使遵卽詣闕謝恩八月初五日跪聆聖訓策勵周詳期勞恐之勿辭盛祇承而固懈出都義取道入蜀於十二月初三日行抵四川省城奉督臣飭知赴任初八日准署按察使本任成綿龍茂道臣崇綢將印信文卷皆件發員移送前來臣卽恭設香案望闕叩頭祗領任事优念臣一介庸愚累承恩遇由邑分侟膺疆寄自蹈愆尤廼甄錄旣卿之倖陟俾臬事之時陳高厚迭施　淵僖凛查臬司爲刑名總題川省尤繁劇要區訟獄滋多　情浮動明刑所以弼教貴情僞之周知除暴始可綏良務嚴明以從事一切措施在在均關緊要如臣櫺昧懼弗能勝惟有振作精神彈竭心力遇事禀商督臣認辦理以期仰報鴻慈於萬一所有微臣到川任事日期並感激下忱理合繕摺恭謝天恩伏乞皇太后皇上聖鑒謹奏軍機大臣奉旨知道了欽此頭品頂戴山東巡撫臣任道鎔跪奏爲知縣員缺按班更署恭摺俾祈聖鑒事竊查日照縣知縣宮本昻調補掖縣知縣接准部覆坐光緒七年五月二十四日行文按東省照陳減半計算應扣至六月初九日作爲開缺日期前經請以新班試用儘先前補用知縣王佐才題署尙未接准部覆旋據該員禀報丁憂經臣具題聲明仍作前次宮本昻調補掖縣奉准部覆出缺之日按原班序補在案查定章輪用籌餉例捐納儘先時先儘銀捐儘先無人再用儘先之人等因東省原班銀捐試用儘先前有王佐才一員其餘無人例應以減成捐納試用儘先人員更補兹查清餉例捐納試用儘先補用知縣陳懋現年五十五歲直諫前苑縣人由附生中式咸豐壬子科舉人同治七年因在籍帶團勦捻出力得保以知縣不論雙單月儘先選用並賞戴藍翎八年遵例指捐山東並加同知銜經欽泒大臣驗放十一月十八日領照到省十一年了本生父降服憂服滿回東在甘捐局報捐本班儘先　用光緒元年委署榮成縣知縣因拿獲製造賭具人犯部議加一級三年六月交缷回省五年丁本生母降服憂六年五月初一日服滿回東業經奉文准其起復在案該員才具穩愼以之請署日照縣知縣實堪勝任與例亦屬相符據署藩臬兩司會詳前來合無仰懇天恩俯准以捐納試用儘先知縣陳懋更署日照縣知縣如蒙俞允該員係候補知縣請署知縣銜缺相當毋庸送部引見亦毋庸聲叙叅罰仍照例試署期滿如果稱職另請實授謹恭摺具陳伏乞皇太后皇上聖鍳訓示謹奏軍機大臣奉旨吏部議奏欽此前湖南巡撫臣李明墀跪奏爲恭報微臣交缷日期叩謝天恩仰祈聖鑒事竊前准吏部咨開光緒七年八月十三日内閣奉上諭李明墀着來京另候簡用湖南巡撫着涂宗瀛調補李明墀俟凃宗瀛到任後再行來京等因欽此伏念臣猥以愚庸謬領湘圻重寄奉職無狀負疚多端乃蒙聖慈曲賜矜全不加嚴讉聞命之下感　莫名當經恭摺奏謝天恩並陳明地方一切應辦事宜仍照常經理在案兹新任撫臣涂宗瀛業於本年十二月二十四日抵省接印臣卽於是日缷事所有交缷日期理合恭摺具報叩謝天恩伏乞皇太后皇上聖鑒謹奏軍機大臣奉旨知道了欽此頭品頂戴貴州巡撫臣林肇元跪奏爲審明逆犯之兄按律定擬請旨勅部機覆恭摺仰祈並鑒事竊照已革總兵楊海泰卽楊開泰等於光緒五年十月間在貴州省城歃血結盟謀爲不軌卽經前撫臣岑毓英與司道等官訪聞獲犯訊明懲辦翁摺奏奉諭旨逸犯張福芝等仍着飭屬嚴緝務獲究辦等因欽此當由前撫臣轉行嚴緝嗣於六年十二月初三日據署普安縣知縣李成英會同新城練軍將道犯張福芝之兄張有六拿獲解省復經前撫臣檄發貴陽府審辦在案兹據該府汪元慶會督局員許特任陳思敬訊明擬議由按察使張煦覆審勘解前來臣親提研鞫緣張有六籍　普农縣平日賣藥營生向未爲匪逆犯張福芝係該犯三胞弟同治年間張福芝曾從賊作亂嗣經官軍戰洗悔罪投誠光緒五年六月閴張福芝由普安縣來省與業經懲辦之楊海泰等謀爲不軌於十月初三日歃血吃酒議定初九日夜俟各官在慶賀公所行禮時放砲爲號一齊動手放火殺人占踞省城等渭卽經訪聞密飭查拿將楊海泰等拿獲懲辦張福芝等在逃未獲奉旨飭緝張有六張福芝謀逆情事聞拿逃避六年九月間張有六因事已冷息濳回普安縣屬讓里地方與請識之李八十蕭蘭亭袁小二袁洮前　兆元李老大李老么等緒會樹黨陰作記認議明遇事彼此救護並未滋事當時署普安縣知縣李成英會同營練訪聞獲案解省由前撫臣檄發貴陽府審辦兹據該府汪元慶會督局員許特任陳思敬訊明議擬由訪署司張煦覆審解勘到臣提犯親訊據　前情不諱請無在塲知情謀逆情事矢口不移案無遁飾查律載謀反正犯之兄皆斬等語此案張有六因其胞弟張福芝與楊海泰等商同謀反該犯律應緣坐自應按律閲　張有六感如該司等所擬除與李八十等結會樹黨輕罪不議外合依謀反正犯之兄皆斬律擬斬立决照例刺字逸犯張福芝等仍飭嚴緝獲日另結李八十等結會樹黨分案另行辦理除供招咨部外所有審明逆犯之兄按律定擬緣由謹恭摺具奏伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○林肇元片再擬督　記名總兵黃正久都司銜儘先補用守備賴三德歴年在軍營剿賊卓著戰功現在黔省舉行練軍整頓營伍需員差遣合無仰懇天恩俯准將記名總兵黃正久留黔委用儘先守備賴三德留黔儘先補用以資任使之處出自鴻慈除咨部查照外謹會同雲貴督臣劉長佑合詞附片具陳伏乞聖鑒訓示謹奏軍機大臣奉旨着照所請兵部知道欽此烏魯木齊都統奴才恭鏜跪奏爲請將烏魯木齊各屬辦理盜案就地正法章程暫行展限以靖盜風而安閭閻恭摺仰祈聖鑒事竊奴才准護理陜廿總督臣　昌濬移咨轉准刑部咨内開遵議御史胡隆洵奏請將頌案仍照舊例分别首從辦理一摺經該部奏請飭下各省督撫將軍都統府尹體察地方情形將伙衆持械强劫案件仍照成例分别題奏請旨不得先行正法等因奉旨依議欽此欽遵咨照到營仰見皇上於欽恤刑獄之中寓因地制宜之意欽佩莫名奴才伏查艱理盜案就地正法木屬一時權宜如果地方安謐自宜規復舊章惟查烏魯木齊各屬遠處關外漢回雜處與内省本有不同值此地方新復莠民尙未革心不免乘間搶刧且各處淤勇尙多以致盜案層見迭出非嚴捕立辦不足以昭烱戒而安善良若將就地正法章程遽行停止則辦一盜案動輒經年漏網者旣逍遥法外弋獲者又不能立　匪徒無知且　爲盜尙有生理誠恐惡胆愈熾實於繫飭地方大有窒碍合無仰懇天恩俯念烏魯木齊各屬正當辦理善後之時准將就地正法章程暫行展限俟二三年後盜風稍息再由姪才酌量情形奏請停止伏候聖裁奴才爲除暴安良起見是否有當伏乞皇太后皇上聖鑒謹奏軍機大臣奉旨刑部知道欽此 
 
