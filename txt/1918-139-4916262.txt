# 1918 - 139 - 4916262

 

Page 1

 
 
   
 
 

Page 2

 
 
時評 
[智盡能竭（冷）]  
　　北方軍隊之自恃爲中國冠也巳非一日矣然而屢次用兵於南方而屢不得逞其亦自恃之不足信歟 
辛亥革命之役北方軍隊不能阻遏之也帝制反抗之時北方軍隊不能力平之也此次南北國會之爭北方軍隊又不能戰勝且有時見阨也况乎革命之役尙能保其威名而不發雖不能逞尙未露弱點　帝制之時即遭挫敗而旋了雖露弱點未盡形相也今則何如今則智盡而能竭矣 
嗚呼即無軍隊何至以奉軍爲主體即無將帥何至以馮麟閣爲司令 
[命令]  
　　五月二十四日大總統令此次文官甄用審查合格簡任股存記之張有采胡大崇着分發財政部酌量任用王之杰左運奎着分發直隸成本璞着分發安徽倪祖恩王光鰲着分發江西馬德恩顧思義着分發浙江朱振儀着分發江蘇交各該省長酌量任用此令 
又令南元超授爲陸軍少將此令 
又令李昶熙授爲陸軍步兵上校顧祥麟授爲陸軍砲兵上校姚文華授爲陸軍工兵上校黄金桂郭世林米鴻鈞均加陸軍步兵上校銜李彝斌李德蔭均授爲陸軍一等軍需正白士儀授爲陸軍一等軍醫正此令 
又令内務總長錢能訓呈准安徽省長黄家傑咨請任命徐書祥徐炳炊試署蕪湖警察廳警正均照准此令 
又令孟彦倫閻永陞均給予二等文虎章殷本浩張佑民楊朝黼楊涵芝馬佺劉虎翫趙郢陞田富興邢得春均給予三等文虎章高振魁楊榮春關甘霖賈連城孫清山王汝階劉宗賢寗文祺程希望田經年口翰卿李夢吉楊家彬蔣玉崑張虎臣張鶴齡趙倫品薛雲峯朱得奎吳世昌劉曜林馬振湘楊開泰孫德順均給予四等文虎章此令 
又令周長霖晋給三等文虎章此令 
又令陸軍總長段芝貴呈請授賀國光爲陸軍步兵少校應照准此令 
又令陸軍總長段芝貴呈准護軍管理處都護使紹英咨請以明印英勒陞補正白旗護軍參領保恩陞補左翼正藍旗前鋒參領瑞聖陞補左翼正白旗前鋒參領均照准此令 
又令陸軍總長段芝貴呈請任命鄭宏謨爲陸軍第四師步兵第十六團團附楊文耀爲陸軍第四師炮兵第四團第三營營長均照准此令 
又令陸軍總長段芝貴呈准鑲藍旗滿洲都統巴哈布咨請以敬祚補公中佐領應照准此令 
[專電]  
北京電段意准張懷芝先回本任第二路總司令由奉督密保馮麟閣繼任（二十六日下午六鐘） 
北京電廣元形勢益危陜督電告親往應援（二十六日下午六鐘） 
北京電李厚基電武平失守催餉甚亟由部電滙四十萬並令童葆暄速攻大埔（二十六日下午六鐘） 
北京電湘督仍請截留鹽欵閣議否决許由中央另撥百萬分三期滙往（二十六日下午六鐘） 
北京電七年度預算内容歲入按照各省區原報編刋歲出中央軍政費按六年度概算及續准追加各案會各部院核編各省區政費照五年度决算及五六兩年追加各欵開列中央及各省區軍政費照新五年度定數編列正式預算其各項軍隊不能裁遣者作特别支出另案辦理總以力求實在便於施行爲主（二十六日下午六鐘） 
北京電中日新約宣布問題由府交院昨國議决定嚴守秘密未便公布（二十六日下午六鐘） 
北京電馮復張謇新協定互伸外傳毫不足信稍緩宣布以除誤解（二十六日下午六鐘） 
[外電]  
　　北京電華字報所載駐京外交團集議關於保護長沙外人事宜决定請日本施行必要方法一節實無根據外交團從未有此集議亦從未會商此項問（二十四日） 
北京電邊疆華兵加入謝米洛夫軍隊者巳有一千餘人除此而外華兵與哥薩克兵之司令並無何種關係惟雙方交誼目下頗佳耳（二十四日） 
北京電中政府前接照會據稱前俄國外交總長克倫斯基與駐俄日使所締結中東鐵路由老沙溝至長春一叚讓與日本之合同行將實行中政府今已提出抗議以此路割讓未經商諸中國爲理由（二十四日） 
哈爾濱電英美煙公司雇員丹尼爾氏由俄境回哈報告所見情形謂在西南境某城因火車不通困處兩月目覩過激黨奪取該城臨時政府之軍隊全以軍官組合而成因無彈藥被逼棄城餘者俱被殺死醫院傷兵亦爲過激黨斫死看護人或被殺死或被割去右手丹尼爾親見軍官屍身三十具又出身貴族之看護婦屍身一皆身無寸縷肢體不全過激黨荷袋於肩以便搜刦財物某餐館中有過激黨司令三人聚飮中有一人曰吾何以不能爲總司令乎又一人曰此事須立即解散言畢取出手鎗將同飮二人擊斃遂自稱總司令丹尼爾後乘四等車出境沿途各站檢視行李查見一少年看護婦帶有手鎗一桿卽曳之下車執行死刑時環立月台作壁上觀者約數百人無一敢爲聲訴看護婦直立月台神色鎭靜過激黨兵士先斫下其右臂次主左臂後以利刃剌其喉看護婦旣倒地兵士爭以剌刀戳　之（二十四日） 
以上路透電 
北京電各省要求將中日軍事協約之内容速行宣布昨日國務會議曾議及此事以事關軍事决議不能宣布（二十六日） 
北京電總統府顧問青木中將昨日由北京啟程回國預定往返一閱月之久云 
（二十六日） 
北京電日本議員團於昨日歷訪日本林公使段總理陸外交總長王參議院議長等於今日啟程赴八逹嶺（二十六日） 
北京電李純之顧問美人阿逹孫氏昨日來京今日（二十五日）謁見馮總統段總理報告該氏會見南方首領陸榮廷劉顯世劉祖武等所探得之南方政見及内情等（二十五日） 
北京電據中國政府方面接到漢口來電徐樹錚抵漢後即會見張懷芝曹錕敦勸繼續戰爭張曹均以軍巳疲勞且無戰志之故不肯因之徐之使命已似歸於失敗徐更欲鼓吹張敬堯吳佩孚前往長沙矣（二十五日） 
漢口電日前撞沉江寛輪船之軍艦楚材亦大受破損其修理費實需六十萬元之鉅故海軍部擬將該艦解除艦籍其兵員亦將解散（二十五日） 
東京電外交調查會開會日期又延至六月初旬（二十五日） 
東京電中日軍事協約於星期一日在外交調查會報告於星期二日在樞密院報告大約將於同日發表（二十六日） 
東京電中日久懸未結之借欵巳告成立近日卽將發表（二十六日） 
東京電日本外務省接到電報云英皇代表康腦脫殿下因捧呈元帥綬章於日本天皇陛下現巳安抵美國（二十六日） 
東京電如关前電所已報告外交調查會凖於明日（二十七日）開會先報告中日軍事協約旋卽討論對俄問題及其餘各問題互相交換意見此後將繼續開會云（二十六日） 
以上東方通信社電 
[戰電]  
　　亞姆斯特丹電太格白拉特報維也納通信員謁見德國外交大臣庫爾滿男爵時庫氏言一八七九年之盟約旣爲歐洲和平之屏障故奥德新訂更密切之盟約足爲世界和平之基石云（二十二日） 
倫敦電庫爾滿男爵在柏林商會演說縷述羅馬尼亞條約之種種經濟利益惟謂德國近在東歐所得各種商業上之約束更須有自由之海以供擴充德匣貿易故德人必須力戰以爭之云（二十二日） 
倫敦電奥國泊拉格地方復有大示威運動擁護協約國而反對奥國示威者多屬塞克種人與斯拉夫種人今被拘者已有三十人（二十三日） 
倫敦電薛西爾貴族在倫敦演說謂協約國政府深知祗須解除受治於哈泊斯堡皇室之人民束縛即可因以解决奥國問題此等人民固當獨立而享完全自由且得以大聯合團體在中歐擁護歐洲政策所當依爲基礎之一種主義吾人苟非萬不得巳不當拒絶云（二十三日） 
華盛頓電美國建議在瑞士京城開會討論彼此待遇俘虜問題德國尙未答覆（二十二日） 
亞姆斯特丹電土皇欵宴奥皇奉觴祝壽時有願此慘酷戰爭早日結局等語土政府歡迎奥皇奥后時皇族命婦均至應接室招待此爲土國社會破天荒之舉（二十二霷） 
倫敦電愛爾蘭事務大臣旭特氏猝回倫敦聞乃以德人陰謀之證據報告内閣報界公會謂據確實消息當道拘捕諸人確有正當理由所得證據殊可駭人宣布後匪特有關被捕諸人之安寗且將捐及全國之幸福但證據縱經宣布而所拘諸人未必有一開釋每日新聞杜白林訪員聲稱按募兵計 
將組織純粹愛爾蘭種師旅用愛爾蘭旗號遵愛爾蘭習惯竭力助長特别民族主義杜白林市長邸開會反對强迫軍役命由國防費内撥欵贍養被逮諸人之家屬（二十三日） 
紐約電共和新聞代表謁見愛爾蘭民黨首領狄倫氏狄氏抨擊政府對付愛爾蘭政策後否認國民黨贊成新芬黨主義之說且謂新芬黨將因愚妄自召失敗前賴德芒氏發表之宣言書謂協約國主義即全球自由主義國民黨擬謹守之愛爾蘭近今風潮原因頗多其主要之一乃紐約以無限之財政助力給予愛爾蘭云紐約羅馬天主敎長法萊氏禁止敎士主持新芬黨會議違者擯出敎會（二十二日） 
倫敦電近來英飛機時襲德境德人羣爲不安首相巳發表宣言書承認無法能免此種襲擊（二十三日） 
倫敦電公報載有新例謂自五月二十七日起無論何人所儲之銀幣不得過於其個人與事業相當應需之數 
（二十二日） 
瑙威京城電瑞威國痛詆德人匪特擊沉北氷洋瑞威漁船且殃及救生艇外交大臣謂彼於此事已有公文致德政府 
（二十三日） 
華盛頓電美政府現請全國船廠趕速造船俾使七月四號國慶紀念日爲美國歷史上船舶下水最多之一日 
（）二十三日 
倫敦電英國勞斯倫勃倫礦工會開常年會議時已將政府應發起議和之提議案取消蓋提議者今巳知不合時宜也白萊克浦爾地方開會全國雜工聯合會有人建議工黨應停止贊助政府謂戰禍之延長乃爲達資本家目的起見旋付表决經多數否决（二十三日） 
[公電]  
　　南昌省議會來電申報轉江西留日學生公鑒電悉頃電大總統文曰中日新約内容秘密報紙紛傳薄海同愤不損主權何防布亡國條件誓不承認懇請毅力堅持拒絶蓋印以維國脈等語特覆贛議會寢 
 
 
 

Page 3

 
 
要聞一 
[戰局中人物之態度]  
　　徐樹錚現在湘中軍情第二路戰鬭力巳消失殆盡第一路吳佩孚克復攸縣之後始終尙無軍隊接防張子志催徐樹錚赴湘之電幾於無日無之徐對於此行雖尙有種種顧慮而時機已迫勢不能不率奉軍前往徐之所以遲遲其行者（第一）因前敵各將領難滿口歡迎其來而眞意如何實難測度此徐屢次行而復尼之主因也（第二）原因實因奉軍南下問題總司令張奉督方面微有意見因此稍爲停頓惟目下勢成騎虎不能不行聞確已於二十一日下午七時由京啟程赴漢並聞此行携去現欵九十萬元惟不盡爲奉軍餉需其中一部係轉交一二兩路者又聞二十二日參陸處集議時曾將徐氏瀕行交下之改組第二路計畫詳細討論僉無異議其内容似係以奉軍兩旅爲第二路之中路部隊及總預備隊楊春普居前張宗昌居後爲左路馬聯甲居前李傳業居後爲右路以攻克郴州爲第一期計畫終了 
張作霖奉督張作霖近來業於時局態度巳不復如前日之積極聞二十二日曾密電中央某當局對於時事頗有所建議而其意見與昔日奉軍入關時所主張矛盾之處滋多其最惹人注意者即原電有從前統率奉軍南下之汲金純吳俊陞兩師長刻以奉省邊防緊要不能再遣入關馳赴前敵効命等語對於奉軍奮通問題似根本不甚踴躍徐樹錚連日躊躇南下與茲事頗有關係至張督態度所以變爲消極之理由說者謂當政潮澎湃之日張督首先發言已冒天下之不韙而自奉軍入關開赴前敵之後奉省軍械餉糧負擔猶鉅奉督名爲總司令實則全歸之副司令徐樹錚之手加之南下各混成旅皆爲徐樹錚手自編制上下級軍官大半徐之舊部張督之親任者反極少數在張督方面觀之不無喧賓奪主之嫌况目前時局日趨混沌萬一此南下之奉軍不能再返桑梓張督與之永訣則其影響又如何有此隱情故張督日來對於時局頗現一種不可告人之苦痛其拍電截止兩師長南下不過藉此稍舒積鬱已耳 
張懷芝第二路司令張懷芝現因前敵軍事須與中央接洽特派其參謀北上晋謁當局曾於效日來電爲之先容略謂芝特派熊總參謀於號日晋京上謁鈞座面陳一切到時乞俯賜接見聞熊炳琦此行係代表張子志者當赴公府謁見師景雲處長陳述第二路敗潰情形由於李傳業所部安武軍自相驚擾萍醴全體震動敵人遂乘機來襲致遭此敗現在張使已宣誓不可再回湘仍盼徐副司令前往接替現在第二路軍隊急行改組始可進行戰事等語又聞熊氏於二十二日親赴府學胡同段邸有所陳述擬於日内謁見元首又聞張懷芝現四醴陵失火擬將開往攸縣之軍隊調回以資防範號日來電略云醴城被火巳派員前往嚴查并飭各阜旅對於外人切實保護施師長等已向攸縣進發惟查其實情能否得力殊無把握擬即調回醴陵以北切實整頓所有攸縣防務請電湘督奉軍擔任爲叩云云 
曹錕曹仲三迭次來電請將軍隊調歸休養聞段總理二十三日覆電曹使極力勸慰略謂第一路軍隊遠征百日備歷艱辛所請調歸休養自無不允之理惟前敵戰事正在進行攻堅拔銳端賴此師若遽引歸干城曷恃務希轉飭前敵有進母退以期早平湘亂共奏凱歌云云曹接電後昨又來電堅請休息以徐樹錚旣已到漢負責有人其詞意益爲堅决張懷芝亦因徐樹錚巳到昨（二十三）又由漢來電稱現在舊病大作未能前進徐司令旣到責任正有可寄一俟病稍輕減當再赴南昌收拾後路軍務末有旣由湘出誓不回湘等語 
王占元湖北督軍王子春二十三日分電府院據稱湘省常澧一帶軍事巳令第十六混成旅全隊開往澧縣等處截至禡日（二十二）該旅軍隊完全開往澧縣所有石首公安防務由王師長汝賢派兵塡防 
[北京政界紀聞]  
二十三日之支出額近日各省軍民長官來電向政府請欵者日必數起大有應接不暇之勢茲將二十三日政府撥出之欵額詳紀於下（一）曹錕特别軍費二十萬元（一）劉存厚軍費十萬元（一）蘇軍援贛五月份特别軍費三萬元（一）清室優待經費三十萬元（一）撥還湘督代墊前敵奬欵八萬元（一）撥還參謀部墊付調查俄邊委員經費二萬生千元（一）發給印刷局刷印花稅票票價二萬四千元 
英公使質問陜省烟禁陜西督軍陳樹藩私弛烟禁巳被北數省公民所反對現聞英公使巳向外交部提出質問書政府二十三日早特又致電陳陜督徵詢切實情形限五日内答覆以便轉答英公使 
中央選舉現况中央選舉會各部當選人之報到情形據查第一部第二部近日報到之人數不甚多第三部則除金明川等四十三人外陸續向該處報到者又有梁士詒任鳳苞等七十一人（共一百零四人）合全國計算除西南各省外至今尙無一人報到之省分僅湖北福建甘肅新疆四省而已 
谷許不願當選前農商總長谷鍾秀前交通總長許世英均經中央選舉會調查員按照參議院議員選舉法第四十四條第二部之規定列入初選當選名册内聞谷許兩氏昨特致函中央選舉會請其取消當選資格 
農商部消息黑龍江梧洞河金鑛局局長張寅采來京謁見田煥亭總長要求准其試辦娱樂捐（即賭捐僅限於該局鑛務作工之人）懇請發執照二千張已邀田總長照准又田總長二十三日派會計科吳鍾麟查騐證劵交易所資本是否相符又華興公司呈報農商部現巳舉定周學熙楊壽枬爲商董事朱寳二爲商股監督懇請備案 
[二十三日之中央政紀]  
公府情形馮總統二十三日下午一時二十分臨辦公室閱要電兩件例行公文數件二時見敎育總長傳增湘垂訽閣議情形三時餘見公府軍事顧問馮德麟六時見前財政總長梁啟超六時四十分休息用晚餐畢於九時十三分復至辦公室傳見直隸省議會議長邊守靖至十時二十分邊君始行出府又聞前夕公府曾宴請青木中將聞是晚元首先散席令師嵐峯代爲主席師君謂張紹曾曰主座之意南方苟能輸誠則元首當不避嫌怨轉商内閣惜時機未至云云 
國務院消息二十三日國務例會叚總理於上午九時到院其他各部總長除段香岩因出席參陸會議列席較遲外餘均於十時三十分到齊照常開議首由段總理報告某項要政情形繼即諮詢傅總長各學校之風潮是否平靜傅總長對於此事則再三道歉并謂各校學生巳照常上課復將蔡校長辭職問題提出討論諸閣員亦謂不宜因此風潮輕易校長至激發他項變動繼由陸子欣總長將章仲和公使近來之要電提出報告繼復討論中瑞通好條約至半小時之久始按照議事日程開議籌撥湘督維持金融欵項案皖督請募地方公債案（以上二案尙無辦法）及各路請領軍餉案（共十餘案均交財政部核撥）任命官吏案時已十二時三刻段總理及各總長均在院午餐餐畢段得岩總長入席報告參陸處所决定之軍事計劃僉無異議繼復討論某項外交問題直至下午二時始行散會又一消息是日國務會議所議之件一討論解釋國民誤會中日條件之辦法惟此項關係重大仍無具體的計劃一張廣建電請追加軍費案（通過）一電示劉川督積極平定川北亂事案二討論章公使電陳與瑞士國立約手續案其餘如任命官吏案及普通議案數件均已通過又有刑事訴訟修正案烏梁海歸附案七年度預算案張廣建請截留稅欵添兵三營案並有俄使抗議中國出兵赴蒙案亦均通過又據某要人云曹汝霖近日感於無米難炊之苦痛已數日不到部視事段總理鑒於閣議中之財政休案積壓過多前日特派員敦勸曹君列席二十三日閣議段總理是日到院後即諭令方立之秘書長電催曹總長到院曹乃於十時一刻到院叚總理除諮詢病况外並加以最懇摯之慰勉中有老弟不肯爲難誰肯爲難之語曹氏經此一番勸慰於散議後即到兩部照常辦公矣 
參陸處會議湘東形勢又轉吃緊據某要人消息云參陸辦公處二十三日上午九時特召集重要會議一次靳翼青將軍段香岩廕午樓兩總長陸張兩次長師嵐峯處長均列席首由段香岩總長報告湘東之最近形勢討論結果决定派奉軍星夜赴援此外關於鄂西贛粤閩粤各方面之攻守計劃均有極詳細之討論散席、 
後由段香岩總長入會議廳報告全體頟員畢即由專電處分電湘督張勳臣奉軍徐又錚及前敵各路軍長又聞二十二二十三兩日政府連接前敵來電陳述攸醴戰事其中有十萬火飛飛急電數通内容極密二十三日參陸處特爲此事開秘密重要會議會議果電催漢口徐副司令以全力援湘東又據某交通機關所得長沙電訊謂南軍自聞第一路之軍隊已進攻零永消息後即乘勢反攻攸醴陵等處馬養兩日醴陵西南部巳有激戰發生湘督聞訊後已趕飭奉軍前往援助日内仍當有最烈戰事發生矣 
[新約簽字後之各方消息]  
　　歸國之留東學生代表王兆榮阮湘張有桐張黄喻義張心沛李培天温立等上書馬總統大意謂此項條文業巳雙方簽字行將成爲事實物土 
未經鈞座正式批准猶有挽回之餘地當此千鈞一髮之時萬懇獨秉剛斷嚴辭让絶撤回前議拯國命於垂危示天下以太公則國與民交受其賜矣又生等此次返國實出萬不得已但能安心求學寗忍半途而廢無如日警横暴自由全失祖國濒危方寸已亂權作歸國之計徐圖善後之方云云 
探聞二十三日該學生等又謁見吳總監吳氏仍加勸慰但言某機關巳有嚴令到廳如學生等再有奔走運動希望集會之事當即嚴行干涉云云然吳總監雖勸學生不可開會而留學生等謂必須有一機會方可略事討論吳總監思一變通之法言即在中央公園來今雨軒開招待會算我做東亦好聞已定期爲二十四日上午十時又聞當留學生往警廳時知自滬上及各處所來之一切文電皆被扣留即由日本郵局投遞之件亦被扣不送故學生近日傳達消息頗爲不易 
至以外省言政府所接請宣布新約之電昨今又有多起昨日上午十點二十分接到曹宣撫使固密萬急電一件略稱頃據天津商會聯合會曁津埠學界電呈請曹錕懇達中央速將中日條件宣佈以釋羣疑等語錕以此項條件政府曁云有利國家何妨明白宣布以釋羣疑云云此爲曹氏第二次請宣布電矣湖南省全體學生昨亦有來電請大總統及總理峻拒中日軍事協定同時並通電各省議會求其一致協助 
直隸省議會議長邊潔卿現因中日交涉問題昨（十二日）特來京於當晚九時半晋謁大總統陳述直省商民盼望政府早日宣佈中日共同條件之隱衷餘事則密無所悉 
贛省留日學生電云江西陳督軍戚省長省議會商會鈞鑒密約簽字國本攸關乞電請大總統拒絶蓋印以全國命江西留日學生公叩 
日來各界因不明中日共同防敵條件内容反對聲浪愈演愈高現據某外交家面述段總理本不欲提前宣佈條件之内容茲因各界誤會日深故有酌量宣佈數條之意將來結果如何尙難預料也 
[天津商會聯合會開會二十五誌]  
　　全國商會聯合會二十三日下午四時一刻振鈴開會由副會長賴恩培主席報告會員出席者共十五省一區計二十三人繼則開議第一案爲整頓釐卡弊端請將華洋糖平均收稅案由審查員胡炳堃報告審查結果付表决無異議第二案爲以鹽入鄂没收入官請維持案由提議人胡炳堃報告該案理山庋結止免付審查原案通過第三案爲山東當票仍一元以上黏貼印花請設法糾正案由宗景鏞代爲報告原案之眞相胡炳堃凌雲宗景鏞李蔭恒馬炎文等相繼表示意見終結免付審查照原案實行請求維持付表决贊成安徽代表盧前策動議條陳休會辦法陳述意見請討論李蔭恒胡炳堃馬炎文高啓運聶家楷王文典張維鏞宗景　等先後表示主張均不外乎調和内爭及外交上之兩問題皆無效果故主持休會者多數討論多時未得結果由聶家楷主張由茶話會討論辦法時至五時半閉會宣布改爲茶話會議頃又聞該會近日因會長問題稍有彼此誤會處經王文典等雙方疏解昨日茶會之結果均以兩大目的絲毫未達應一致進行捐除意見副會長問題巳决定互相讓步今明即告解决大約對於時局外交决不願放棄其責任也 
全國商會聯合會因中日協約簽字實令多數國民爲之懷疑除延長會期外日前又公舉吕逵光安迪生二君來京向當道陳述國民之意見聞二十三日曾赴公府求見總統派人詢問爲何事而來當經吕安二代表答稱爲中日協約請總統萬勿蓋印事繼經總統傳語云爲中日外交勿來公府去見總理可也二代表云曾趨詢總理未獲一見故來求見總統總統復傳語云總理不見邓亦未便接見二代表遂怏怏而歸 
全國商會聯合會會員四川代表胡炳堃爲中日條約關係存亡縷述意見請政府采擇案昨已提出大會大意謂我國亦旣加入協約國矣固不能反汗以食前言亦何可盲動而貽後患爲今日之計宜少從容觀望以究時變蓋共同出兵固危不共同出兵亦危然不共同出兵則禍發遲尙可徐圖補救共同出兵則禍機伏於眉睫充其極恐不止喪失國權已也舉措之間存亡係之擬呈請政府採擇施行云云 
聞前日該會致電譚君浩明現得其覆電云敬電本日始到諸公軫念時艱愴懷戰禍聯合開會專電呼號讀竟同聲一哭自内閣非法浩明仗義抗言冀其反省視師湘中屢勝驟止區區顧全大局之苦心無時不希望和平依法解决迭電通告諒登省覽不過諸公感受切膚之痛言之痻爲凄切耳不謂非法内閣變本加厲節節相逼自義軍退駐湘南猶進逼不已於是不得不爲相當之抵擊凡諸事實全國所共見聞無俟贅述遂至戰禍延長生靈塗炭浩明終夜旁皇憂心如搗亦旣聲嘶涙竭無可再言茲者中外報紙喧傳内閣將與某國訂立契約言之鑿鑿必非無因貴會密邇京師見聞較確必能深知底藴果其見諸實行事事與人共同而又永久有效是否尙能立國不待智者而知當經會同西南各省聨電河間並通告全國一致抗議尙祈貴會諸公一致抗爭設法挽救以救危亡不勝切禱至於戰禍蔓延浩明所極疚心隨時隨地均冀望停兵息爭朝得解决夕能罷兵區區之心始終如一並望諸公勸告内閣早日依法解决大局幸甚浩明齊印 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[楊福培被擄之消息]  
　　直隷督署副官楊福培在宣化爲匪首郭珍餘黨扣留山中一事查楊即警務處楊處長之公子此事除天津大公報紀載外尙有其他外報之消息據英文華北日報之記載云前晚本報載楊以德將軍之公子陷於匪黨之手一節消息至爲確實今午後（二十三日）已有代表一人赴楊公子被擄地點將付欵取贖該欵較匪黨原要求者爲少聞不久卽可被釋放還又據英文京津泰晤士報云本報得報告稱警察廳長楊以德君之公子在張家口北宣化府地方爲土匪擄去要求三十萬之鉅欵（另一報告稱該匪等索二十萬元）方許贖出云云惟本報詢之楊君之秘書長則稱此報告不確云云 
大公報載楊處長之辯眄正函云敬啓者緬閱華北報登載小兒福培因往宣化辦公被匪刦去勒贖一節於事實尙有未符緣該處郭姓係因爭訟誤會致生事端嗣經小兒前往業已繳械受撫赴縣投案旋因郭姓被縣釘鐐收禁謠傳不免驚惶小兒初次辦事恐致失信於人故暫時仍住山中以安衆心實在並無危險事畢即行下山謹略舉事實以免誤傳專此即頌台祺楊以德謹啓 
[熊軍進據綿陽後之川北軍事（成都通信）]  
　　川北戰事初由三師鍾體道師長計畫本以大部集中綿陽一面以一支兵疏通北道以與劉存厚實行聯絡北道甫經疏通而熊克武之五師及石青陽之招討軍即行逼近綿城當五師之進攻也鍾氏派賴心輝田頌堯兩混成旅長率軍親到前方督戰五月三號五師縱隊長吕超由河邊場小道襲擊三師陣地後方鍾田各軍始大潰卽紛紛退到距綿三十里之皂角沱是時鍾猶望轉敗爲勝故即親上戰線督戰後知實難抵禦始分道退却鍾氏於四號退到魏城田旅則向中壩而退三師張預團亦由中壩退去兩路隊伍頗爲狼狽因恐五師追擊故紀律甚爲不整 
五師於五月四號入據綿城後隨即分兩路追擊五師喻團於四號午後與三師預備團大戰於中壩江岸張團背水列陣士卒初尙用命最後張團敗退渡河而去至追鍾氏之兵四號到魏城驛並未接近零星隊伍略有衝突而已至於冀得鎗枝之匪徒沿途亦頗與鍾等之軍爲難五師分道追趕後駐紥安縣之前三師獨立旅旅長張鵬舞率軍進駐綿城出示安民張氏所部皆久經戰陣之軍且張又爲川省主戰之中堅分子此次率部就編任但懋辛之縱隊長實出人意外張本曾駐綿陽此次入城出示安民秩序因之漸定而五師後方德漢什綿（綿竹）各縣之軍亦於五六等目紛紛進駐綿陽 
此次鍾等之附北有兩大原因（一）因熊克武總司令到成都即欲將其軍分散聘任顧問以取消之（一）因劉存厚隨時與其能消息深信長岳陷後南方漸有敗勢而劉後又轉到一電係北京政府與鍾者大概係能肅清川亂即任督川並接濟子彈若干鍾接電後乃派該師吳旅長震率軍疏通梓劍昭三縣道路期綿陽與廣元無阻而便管旅派兵相援吳出發時即稱爲定國軍鍾田賴各軍均同時將前日揭出之援陜旗幟拔去易爲定國之幟居然以定國之任自負矣三師吳旅於四月二十七號即將北道疏通所有各縣之兵紛紛退到永寗鋪蒼溪保寗等處自此以後由綿到廣通行無阻劉存厚亦由廣元派軍進駐昭劍管金聚處亦運到接濟之子彈三萬發至於五師追擊之兵現尙被阻於中壩梓潼兩處因均係險要故不易進昭劍各處雖由保寗可以助攻但保寗之軍除防通南巴一帶以阻陜南管軍外留保城者實寥寥無幾故川北一隅此後之戰事勝負尙難逆料惟五師此次以全力進攻刻間又有以全力追擊之令是綿陽以北日内仍難免不有最烈之戰事也 
[湖南之兵禍慘聞]  
　　湘中來函云此次湘省人民慘遭兵禍其困苦情形有非北方人士所能想像者專就長沙省城情形而言三月二十五日夜譚浩明由長沙退往湘渣警察皆散南兵遂搶掠商店自南門口起至府正街一帶之商店均被擄搶所得免者惟小店而已住户人家亦間有被搶者幸爲時僅一晝夜故人家尙未受害旋有北軍入城長沙知事與商會復組織商團以維持之殺歎人而第箮省城秩序賴以維持後遂無事然鄉間情形則與省城大異之隊陸續開來源源不絶經過地方騷擾萬狀搶掠財物姦淫婦女私刑拷打逼索金銀或燃香薰鼻或以洋油注人身上以火燒之或縛其一手一足懸之空中種種殘酷耳不忍聞逼索不遂或竟殺人搜索無物或焚其屋所有搶運不盡之物則搗毁汚壞必使主者不能再得其用而後巳民間婦女不敢居家扶老携幼露伏山林日炙雨淋痛告萬狀或不幸爲兵士所得則田間山上隨地汚辱因此自盡者比比皆是聞長沙萬壽鄉一鄉之中婦女因全節自盡者共有二百六十餘人之多其他被辱而忍恥不言者更不知其數又復屠宰耕牛焚燒農具使農民不能耕種兵禍之後又復繼以饑荒後患有不堪設想者近日株州醴陵一帶百姓慘遭屠殺者不知凡幾房屋多被焚毁難民無屋可居無飯可食爲外人所救濟而運至長沙者爲數不少此眞三百年來未有之浩刦也要之人民之受害有受之北軍者有受之南軍者亦有受之土匪者而以受之北軍者爲甚北軍之中三師紀律尙好七師已差奉軍則更差南軍之中桂軍不搶劉建藩之兵不搶此各軍之實在情形人民痛恨南軍謂不應以本省之人搶本省之人又痛恨北軍謂不應以國軍而有擾民之事且謂南軍僅止搶掠北軍又加以姦淫遂使南北之惡感益深政府之威信全失夫爲政以得人心爲本如斯大失人心之事决非可坐視不理宜急急設法維持者也又長沙省城搜查間諜甚爲嚴重所派調查員甚多其中賢愚不一難得無挾嫌敲詐之事長沙居民無故被捕寃受刑訊者往往有之此亦大失人心之一事也 
[粤閩戰端之開始]  
　　饒平黄岡方面經已發生戰端茲據粤軍前線某書記函稱自去月夏旅長述唐由梓林率隊至東官鄉已經分布防　預備進攻嗣因贛軍侵粤故暫取守勢於是兩軍築壘愈迫愈　初尙離敵八十里後由方指廹親赴前線察視形勢遂更進一步與敵祇離五十里左右彼此均派聯哨防守極爲嚴密此次戰事發生因此方援軍已有一旅馳至故乘粤軍換哨之際即向前襲攻夏羅伍各軍全在前繳抵禦鏖戰三時即一面以軍用電話通告方陳兩司令並經合各軍夾攻閩軍遂不支紛紛退回防線聯軍現已進擊二十餘里其汾水關方面亦同時發生戰耗連日駐汕新編後備隊（屬粤軍）已經啓程赴前線助戰而滇軍駐澄海之機關鎗隊及砲隊均奉令開拔聞現已進攻過境又聞閩督李厚基於五號復由厦門及興泉州等處抽調閩軍十六營兼程趕赴龍巖駐紥以作永定前線之後援 
駐石龍粤軍統領田喬奉陳總司令電以潮汕各軍刻已悉數開赴前敵着即率所部赴潮分防海澄各屬該統領昨卽召募所部營長黄復初賴發等商議即在石龍防費公司借撥餉銀若干即日拔隊遵陸赴潮統部仍駐石龍並酌留兵一連由總司令部參謀長黄强督率駐部主任與魏軍協同防守田喬已於昨午親率小隊先行出發矣 
升任高雷道尹張錦芳已於五月十日交卸東莞縣事現因高雷善後急待籌辦奉令催促啓程張遂酌留員司清算交代昨已抵省晉謁莫督旋奉面諭委任兼統警衞軍三營爲將來相機攻瓊之預備張奉命後即日午車赴港謁晤原任道尹范雲梯接收道印一面由軍署飭刋統領關防着張兼程返省祗領出發赴任 
聞海軍林司令昨據某方面密探報稱龍濟光邇因討龍軍逼近雷州海徐兩屬同處瀕危現爲集中兵力鞏固根據地起見决擬棄雷退守海口以備背城借一刻已密令保民兵艦曁泰安連安兩輪冒險出口間道赴雷擬乘艦隊監視稍懈之際突過防線運載龍兵回瓊請飛飭防備等語林據報後即飛電所部艦隊永豐永翔粤海艦隊廣金廣玉等各艦對於雷瓊一路防線認眞巡邏務將各龍艦一體捕獲否則亦須嚴重倧監匆令敵兵輜重得以運輸返瓊致厚適力而絶敵援云 
[蘇軍抵贛聲中之戰訊]  
　　援贛蘇軍第十九師七十四團早已完全運輸來省均暫駐牛行車站靜待楊春普師長到省與陳督軍籌商妥洽再行開拔現楊師長亦已親率第三十八旅七十六團吳士棻所部全團曁衞隊一營機關鎗二連於二十一日下午六時由潯專車抵省陳督軍派副　長岳世傑副官史長慶石振邦率軍樂隊代表至牛行車站歡迎戚省長亦派南昌知事汪浩新建知事范廷振代表至車站迎接楊師長入城後即先赴督署晉謁陳督代表李蘇督問候陳督起居陳督旋在署設讌與楊師長洗塵席間磋商軍隊出發及攻守事宜至晚十時楊師長始回行轅（馬王廟街前第三混成旅部舊址）其七十六全團軍隊則與前次到省之七十四團同駐牛行車站候命開拔並聞前次陳督本確定以第十九師開赴贛東上饒繞閩邊前進藉便牽制粤軍乃近因贛南戰事緊急擬將該師進兵計劃完全變更改向贛南出發聞陳督與楊師長刻已磋商就緒以張金甌所部之第七十四團併吳士棻所部之七十六團曁砲隊機關鎗連補充運輸隊等概由楊師長統率不日開拔齊向贛南出發馳赴前驅助戰該假僅於省城設一留守辦事處即以副官長蔣濬川駐守省城辦理一切軍事 
此次贛南戰事消息軍署嚴守秘密因是謠言四起一般人士莫不疑神疑鬼刻聞南雄仍被粤軍佔領贛軍復退回梅嶺設險扼守以待援軍粤軍繞道小梅關渡筠門嶺進窺大庾會昌信豐龍南長寗縣境聞會昌龍南已被粤軍攻入吉安震動未悉確否記者詢諸吉安來省之某要人據云近因軍隊紛紛過吉扯捉民夫以致巿民驚恐其贛州之消息雖有所聞然亦未證其實耳但陳督軍前次委派前往南雄開辦警察郵政電報各員現尙留滯省垣遲遲不行足見贛南戰事之緊急矣 
援湘安武軍第六路後路之十五營將陸續由潯開拔來省轉赴贛西其第四營曁補充第一營於十九日抵省又副官尹春華督同在皖新募之運輸隊目兵二營亦於二十日由潯專車至省偕同第四營曁補充隊一營於次日逕向贛西袁萍出發其贛軍張之傑所部之第二十三旅前經陳督撥歸第二路　遣已赴湘東戰鬭前將二路大挫之際其第二十三旅亦隨潰退回萍鄉所有兵士傷亡甚衆現聞陳督以贛南戰事吃緊業將張之傑所部之第二十三旅由萍調回仍駐吉安並聞駐萍安武軍有一部分亦退駐吉安所以省垣有吉安業已震動之謠傳也 
陳督軍以現値贛南贛西戰事開始餉糈浩繁屢電中央撥欵接濟而中央苦無應付曾通電各省准其自由募借陳督遂藉中央電許遽向鹽商籌餉規定每鹽一票捐助規元一千兩西岸共計鹽票三百三十四票應捐規元三十三萬四千兩合洋五十餘萬元若一家在十票二十票以上者即分等奬以嘉禾章以示鼓勵而又不准鹽商明白宣布於是鹽商羣向反對已在鹽業公會秘　開會數次討論拒絶方法聞陳督已請鉅富陳永懋力爲疏通而陳多財善賈自願擔任籌募此項捐欵刻正秘密進行未悉能達其目的否也 
[綏遠之三患]  
　　綏遠陰山西北四通八達山勢起伏如波土匪充塞遇大隊官軍則逃匿遇小隊官軍則襲擊以逸待勞故往往匪勝兵敗之時爲多於是兵乃不得不與土匪通聲氣以免　此互損且軍隊内幕又分兩派一爲八十團原駐纷遠者一爲第一師即蔡都統帶來者兩派意見不合土匪反得漁人之利且匪中雜有變兵與軍聲氣相通最著者警備隊也自警備變後陰山以北擾亂更甚最近一月之前鄉民窮極擄人勒贖之事行無可行乃按村公攤所索之物銀洋以外以烟土紙烟爲大宗可見土匪之内容大都具有烟癮者近旬日間鄉民無法乃養匪以自衞其故以匪夥太多養匪若干於村内免他夥再來擾亂也此種事實彰名較著無人不知惟蔡都統不願聞此種報告以致各方面不便發表耳近來孝服村婦大抵其夫被匪所殺者居多最慘者爲活人燒死是也燒人之法始於軍隊正月初二可可以力更地方將匪一名用煤油活燒聞係營長倪蔭福所定之辦法倪鴉片癮大面色青炭凡有烟嫖賭三事者雖乞丐亦可與老倪同桌同榻也且凡鎗斃之人其心及腎皆爲兵士挖去武川縣署隔壁某日下午八時許來匪數人將店主李某擄去呼告軍隊軍隊不理總之軍隊對於土匪可謂無用極矣對於人民可謂苛虐極矣近日雖不發現瘟疫然各村鎭若謂盡照檢疫手續行之無遺吾人實不敢信一以風氣不開人民視消毒爲險事或隱瞞不報或閉門不納一以土匪不靖軍隊檢疫者無法下鄉將來能以天氣之變化太陽之熱力完全撲滅爲吾人深望者也 
[蘇敎育行政會議紀事（一（醒鳴））]  
　　江蘇省第三次敎育行政會議於昨日（二十四）行開會式省長代表敎育符廳長財政胡廳長實業張廳長金陵俞道尹均聯袂蒞會議員以（縣敎育主任掾屬省視學縣視學勸學所長充之）計到一百數十人開會順序如下（一）振鈴開會（二）議員入席（三）省長代表入席（四）名行政長官入席（五）議長入席（六）書記官長曁書記官入席（七）對國旗行三鞠躬禮（八）議員與各官長對行一鞠躬禮（九）省長訓詞（十）各行政長官訓詞（十）（一）敎育廳廉長訓詞（十）（二）義員總代表答詞（十）（三）振鈴散會（十）（四）攝影 
附錄江蘇第三次省敎育行政會議規則如下第一條議員每日入議場時應各署其名於署名簿第二條議員入場就座應各依編定之坐位議員兼充書記官長或書記官者應坐於書記官長或書記官席第三條開議時刻每日午前八時三十分始十一時三十分止若本日應議之事未畢巳届散會時限得由議長酌量宣告展會但至遲不逾三十分鐘第四條每日應議事件由議長編爲議事日程依次議之第五條議員欲發言時應先起立自報號數及姓名然後發言兼充書記官長或書記官之議員同第六條同時不得有二人以上發言其同時報名者由議長指定先後依次發言第七條發言旣畢由議長宣告討論終止或付表决或以其僅屬討論問題無庸付表决均由議長酌定之第八條表决法用起立若可否同數則取决於議長 
第九條議員入場後非至宣告散會時不得無故離坐及退出 
第十條議員因事或因病不能到會須向議長聲明事由告假 
第十一條凡議場會議事件應備載於議事錄第十二條議場設旁聽席凡持有旁聽劵者卽可入場旁聽惟遇必要時得由議長謝絶之第十三條除本規則所定外其有未盡事宜得由議長臨時酌辦 
今日（二十五）午前八時三十分開議符議長敎育廳長）主席議員到一百三十四人第一案爲敎育廳交議各縣舉辦敎育宜定逐年計畫以利進行案劉書記長報告略云近數年來蘇省地方敎育進步遲緩其原因有二一束縛於地方敎育經費不能發展二因人材缺乏雖欲爲整頓改良之　末由革新因此各均維持現狀之計實則維持現狀即退步之代名　甚非敎育前途之幸茲擬各縣主持敎育行政人員就地方經濟能力之所及人才成就之程度預定分年計畫多則五年少亦三年計旣定按年進行以過去之統計謀未來之發展或較有系統兹擬辦法如下（一）關於經費者（甲）統計現在經費數目於實用各方面有無應增應減之處定其確數（乙）預計五年或三年之内經濟有無發展方法其發展之程度若何依其確數定推廣敎育標準（丙）參考各縣經費來原規定本縣籌畫經費方法丁）訂地方敎育經費實用上種種標準（如敎員俸給學級經費之類）表决交付審查（二）關於人才者統計全縣現有人才可分爲四等（甲）最優者（乙）次優者（丙）平等者（丁）最下者均記其確　除甲乙等不計外丙等或可代用丁等須謀逐年更換（但應預計本縣師範畢業生確數何年可以相抵）利用放假時機設講習會使舊有敎員補習並每年定期組織參觀團實行參觀使舊日敎員研究改良表决付審查（三）注意各縣現在師範學校學生（甲）學生操行學業成績如何（乙）畢業時期（丙）本縣在各師範學校學生數以上三事應與各師範學校時接洽議决付審查（四）限制師範畢業生自由升學（師範畢業生固以服務爲原　如地方需才甚殷亦可限制其升學其有師範畢業生升入高等師範以外各校尤屬不合主持地方敎育者於此事宜特别注意）此條不成立（五）逐年培養師範學生之數必超於預計實用之數（如預計民國十年度須擴充學校五所需敎員十人培養師資宜過其數）議决付審查（六）各縣宜設敎育研究機關或集中於敎育會或集中於一校均無不可討論結果多數贊成存案備查第二案核交東台縣視學邱家　請議分年推廣學校案表决付審查第三案核交海門崇明縣視學張言揚施祖恒請議實行普及敎育擇區試辦案付審查第四案核交海門崇明視學張言揚施祖恒請議廣植師資擴充敎育案第五案核交寳應縣視學劉鍾瑛請議廣儲敎師案第六案核交松江川沙南匯奉賢縣視學倪宗伊周祖文徐守清朱聲鳳請議續辦甲種講習科養成師資案第七案核交金壇溧陽縣視學陳允元馬馨請議規定師範學額以期各縣敎材平均造就案第八案核交松江縣敎育主任掾屬顧葆康松江縣視學倪宗伊奉賢縣視學朱聲鳳南滙縣視學徐守清請議增加省立師範學級並規定各縣學額以免偏枯案合併討論結果均付審查第九案核　沛縣視學李昭軒請議推廣學校積極進行預備實行强迫敎育案（口頭報告）付審查第十案核交常熟縣掾　胡煥奎請議推廣師範储養師資爲義務敎育整理擴充之預備案（口頭報告）第十一案核交寳山縣視學王鍾麟崇　縣勸學所長陶鑄崇明縣視學施祖桓請議省立第二師範添設學級案（口頭報告）第十二案核交青浦第三科科員施恩霈縣視學陳龍章請議限制師範生爲本地方服務案（口頭報告）第十三案核交溧水縣視學陳維國請議省立師範學校前辦之甲種師範講習科請仍令繼續辦理以裕師資案（口頭報告）合併討論表决付審查第十四案核交江蘇省敎育會請議各縣敎育應定分期進行順序案付審查第十五案核交金山縣公署第三科主任沈崇基請議請令省立師範增設學級均平錄取各縣人數案不成立第十六案核交省立第一師範學校校長王朝陽請議師範學校應如何與地方行政人員聯絡意見案付審查第十七案核交崇明縣敎育會會長蘇人權請議造就師資意見案付審查 
[江北大源製鹽公司之風潮]  
　　海州大源製鹽公司本爲宿遷巨绅黄以霖所創辦成立業已五年佔地千餘頃鋪圩四十條股本原爲一百萬歷年盈利加入巳逹一百八十餘萬從前銷出皆由海口輪運近因輪船希少噸價昻貴故改由沙運所有沿途之西壩清江揚州十二圩等處皆設立支棧以便堆積稽核事業之偉大爲淮北　政史中所未有惟該公司前股東會曾派童亢聆其人到公司查賬童遇車專擅雖總理黄以霖理李梅隱亦莫可如何於是憤而辭職該公司本有董事五人如張勳段芝泉丁寳銓馬士杰等平素於公司事件概未與聞惟某董曾提鹽包公益捐錢二萬數千千文收爲己有該公司同人不免嘖有煩言現在總經理兩人旣已辭　當然開股會另舉總理經理乃開會時童復運動各股東或股東代表由彼一人發言組織不問股東同意與否即宣布揚州商會會長周榖人爲董事長春餘另派三人合舊董事五人共九人彼時張勳之代表爲萬繩栻係由青島而來到會時並未發言隨衆承諾而已童將董事分派之後明知各董事皆無暇兼理公司事務大權可由彼一人獨攬計固甚得惟查該公司上下共有三千餘人現由此多數人組織一會名曰義務發布宣言通告各股東以公司由股東完全組織後該會即行解散其宗旨在維持公司現狀不許童亢聆營私把持此事已經正式發表故該公司各種事務皆爲停顿河運計劃亦暫不實行尙未知其結果何如也 
[杭州快信]  
　　昨今兩日爲參議院初選期城站新市場各酒菜館及旅館利市三倍販夫走卒咸著長衣冒名前往投票稍有人格者皆情願放棄杭人呼爲新片活影戲省會如此外縣可知 
司法部訓令民國三年二一一八令開各縣知事對於三等徒刑或四等以下徒刑無庸送請覆判現奉總統敎令取消巳飭各屬一體遵照 
鄞縣地方審判廳推事袁璜昨巳奉經廳長調充高審廳形庭推事 
河南趙督昨行文到浙稱本年六月十四日爲前袁大總統人祥期舉行國葬典禮　已呈中央派員致祭外各省督軍省長應一律分派代表届期恭襄盛典未知各督果否派遣代表也 
京畿水災籌賑會馬戲場售劵　價昻遊客不多減收後仍未踴躍現特分送戲劵呈請督軍省長代爲提倡楊督已允認購二百元捐廉撥給將劵分給各職員往觀 
杭關監督兼省署秘書長沈爾昌今午會同煙酒公賣局長朱鈞弼公讌哈同及羅迦陵女士於陸軍同袍社 
 [L地方通信 
[青浦]  
　　衆院初選之訴訟青浦公民鄒尊瑩以衆議員初選舉投票時珠葑區投票所管理員李宏才監察員諸光等違法舞弊封匭時宣告共投二千五百五十九票開匭時宣告三千五百五十九票檢票時竟有三千五百七十三票數目不行並有在三分蕩内停船掉換票子等情已向地檢廳起訴並電陳省道各署澈究云 
[無錫]  
　　衆院初選開票期無錫衆議員初選業於本月二十日舉行本定二十一日即行開票庸知遷延多日至今迄未開票一般有議員熱者幾乎望眼欲穿茲聞延期之原因實爲第十五投票所　新安鄉於舉行選舉有人强搶簽名簿及散失選舉票以致秩序大亂監察員當場不得已囑令停止來城報知楊知事電禀齊省長請示辦法嗣由總監督電復新安鄉所投之票作爲無效擇日重投楊知事即於二十四日率令衞隊親赴該鄉投票所監察自晨至晚投票者絡繹不絶幸彈壓得力未釀事端現在十七巿鄉投票告竣楊知事即通告各界定於二十六日在縣公署當衆開票云 
美國紅十字會微求華會員美國紅十字會來華廣徵會員日前該會第一隊隊長聶君特電商會孫蔡兩會長薛南溟楊翰 
 
 
 

Page 7

 
 
西曁各報館各學堂云美國紅十字會在華廣徵會員茲　鄧先生栽臣（無錫人西門子電氣公司華主任）回錫演說徵集乞約定各界各學校開會勸徵爲感並由美紅會屬托第七隊隊長穆藕初君偕同於前天抵錫晉謁商會諸人頗蒙贊助隨經商會發出傳單通告各界定於二十五日在縣敎育會開演說會請穆鄧兩君演說紅會之性質以期着手廣徵會員是日午後二時開會首由穆鄧演講歐戰詳情繼由當地人士勸令入會預計各界入會者極爲踴躍穆君則尙須赴江陰演講設法徵求云 
蠶汛近况無錫春夏兩繭産額逐年遞加至五六百萬元實爲居民生活中絶大進項今年春蠶始因天氣過於寒冷早出小蠶大遭損失而晚蠶一種尙稱順手桑葉價目漲至八元三擔庸知近届大眠天氣忽熱兼之西風大作致蠶不能眠所失匪細葉價亦賤至每百斤一元四五角目下僅値六七角矣約計收成祗有往年十分之四五崦繭業公所則通告於二十六日下午三時開會議定開秤等各事大約開收之期非二十九日即三十日云 
[南通]  
　　紗廠念週紀念唐牐大生紡織公司本届二十週年紀念於五月二十三日起至二十五日止特就公司所在地開紀念大會三永日公司門前高　雲衢之洋式鐘樓上以五色小電燈泡綴成二十週紀念字樣入夜後光華耀且且以東洋烟火等以助餘興城廂士女之駕舟車往觀者絡繹不絶 
衆院初選之現狀日昨衆議院選舉本縣市鄉均以三區合一區各擇區中之適當地方爲投标所南通市劉海沙興仁鄉以舊貢院爲投票地址議場中奇形怪狀發現甚多若某選舉人懷挾選證至七十張之多到場分書　選人某之姓名又此番選舉調查漏列者甚多如前巿議會議董等亦在漏列之内故邑人士咸以此番選舉手續不甚完備將提函詰責云 
[揚州]  
　　會議食鹽加稅北京鹽政署現爲編製本年度全國鹽稅收入於通如興平各岸稅欵加洋五角（按全國鹽稅除雜稅收入計約九千二百七十萬全國鹽銷約三千三百五十餘萬擔平均攤稅洋二元七角向收二元五角）特會同稽核總所飭令淮運使查照辦理運使張子蔚奉此於二十五日通知通如食岸大咸興平食岸泰合成全記等妥議具復以備彚案呈報云 
淮商赴京起訴淮南全體場商在場鹽會館開會討論鹽運事宜（甲）湘岸借運蘆鹽有碍淮鹽銷路係經鹽政署許可公决推會長鄒致和代表赴京與鹽政署在平政院起訴（乙）淮北商人反對濟南鹽改行河運表决亦推鄒致和赴鹽政署控告云 
選民額數之磋減江都省議會初選舉民額主任員任意浮報致有三十萬人之多齊省長因據人民指控委派江慕恂來揚調查於二十四晚在縣署會議江意擬減半數此間紳董等祇懇減去萬餘現江已照此情形回甯復命矣 
儀徵重行選舉儀徵縣南區二十日之選舉大起風潮已誌前　是日下午六點鐘知事姚炳恒由圩回縣時對各選民宣布此日所投各票作爲無效回署時即行趕辦入場劵及選舉票於二十四日仍假十二圩彤華宫投票是日上午七點半鐘姚知事帶領警備隊等到場布置完好九句鐘起各投票人絡繹而　由商會大門進投票後由彤華宫大門而去是日因下流人太多竟將商會大門擠倒下午四點多鐘巳無票投是日秩序雖未亂而投票者形似勞働力者居多票上被選名姓早經塡好不過換票送投而巳全圩大小商店不下二千餘家皆有選民資格統共領得入場劵票七十二張因之商店選民咸抱不平故所給七十二張之數亦有不肯投者南區票共一萬二千張除攤派二千七百張給與十八帮投選外其餘各票均被强有力者領去卽所謂形似勞働者所投也 
衆院初選揭曉江都衆院初選舉分三日分區　匭　於二十五日晚告竣紀錄當選人於后胡震周恩慶樊申朱逹齋林作霖朱伯朋朱竹軒以上第一區選出者王贊臣方慶綱田寳琳張明軒徐述齋陳鏡秋馬錫九徐恩臯李德安以上第二區選出者黄龍臣馬龍臣胡俊卿陳煥章周召南朱輅以上第三區選出者凌鴻壽張念劬佘恒陳柱譚廷甲王景沂以上第四區選出者王佐王汝开張石渠徐乃佐徐乃安莫鴻濱姜兆熊朱法張以上第五區選出者周承謨以上第六區選出者任桂森許溥姜克元張堯蕭芸朱學海陳以明陸坊林陳大宗戴竹軒以上第七區選出者陳俊選王寀王士良孫錫功臧英以上第八區選出者王紹鶴焦汝霖湯森達阮恩森徐德勛以上第九區選出者李錦生以上第十區選出者趙監督巳於晚九時電報淮揚道尹備查矣 
[鎭江]  
　　要塞敎練機關鎗駐鎭陸軍七十五團兼要塞司令張團長二十四日令所部各營自即日起每日上午七時至十時下午三時至六時在南門外操場敎練戰衞及機關鎗以重防務 
商民負擔警費之呼籲徒邑各鄉警察均已開辯其所需經費由各商舖按月繳捐不足則由官撥欵補助惟東鄉姚家橋地方每月警費二百二十千文全係該處各商舖擔認近日生意清淡力難支持由該處鄉董曁各商業代表公禀縣知事懇求減少警捐警費不足則請援照大港諫壁警區成例酌撥官欵以資補助未知能邀批准否也 
[南京]  
　　衆院初選揭曉江寗縣衆議院初選於本月二十日分十區投票其計投票人總數六萬六千九百零三票由初選監督孫錫祺於二十四二十五兩日在舊貢院内當衆開匭核與投票總數無訛旋於二十六日布告以滿四百八十五票爲當選票額初選當選人姓名如左王春生樊吉甫孫煥春常經文陶悅滙王鼎晉李汝楷任竹樓魏紹全倪春榮馬長謙梁禮松馬少園王朝偵奚嗣善王文槐張錫齡黄奎陳潤余新甲王光宗續廣鑑廳振乾場壽亭桂瑞麟葉植卿崔光昭陶懷德楊煦趙耀庭張鼎銘趙光祖金先聲張星耀雷光華李國銓楊兆雲沈錫鈞孫汝餘唐伯言艾哲文王友森阮星齋王伯功候補當選人王景滂季錫庚唐慶昇趙名璧徐石麟王忠賢 
[清江浦]  
　　淮陰衆院初選揭曉淮陰選舉之日各國民學校奉學委之命令將各校敎員皆傳到會場爲彼寫票昨日開票之結果前所預報一一符合至四鄉之現象大致相同故不復重爲描寫惟三市因爭執票數將縣敎育會長孫旭初　顱打破經人調停始歸平和二十三日開票其地點在城外慈雲寺是日早七時劉縣知事將各鄉投票匭十餘具派警備隊數十名護送前往按照各市分别開唱四鄉仍無要事可記惟一市之喬某票數不足亟用白票塡寫爲人所見羣起反對而罷延至晚九句鐘喬票僅九百餘於是大起恐慌時安澍與聞某之票甚多即與商量將安票抽回三百聞票抽回二百將喬巳唱過之票加入五百再唱於是居然當選云 
[杭州]  
　　省議會常會浙江省議會二十五日下午一時广會議員出席者八十餘人秦副議長主席議前浙江高等學校房屋　還地方公有建議案付法律股審查次議浙江省中華民國五年度省地方歲出入决算書　長云今日應開二讀會有謂决算已經逐欵表决分别否認承認母庸再開二讀會者有謂决算欵項雖經詳細討論但數目均未讀過仍應經過二讀手續者有謂若開二讀會前日之表决是否有效抑得推翻前議者爭論多時未能解决議長宣告休息十分鐘繼續開議因不足法定人數宣告延會杭縣參院初選一部份揭曉杭縣參議院初選舉昨在水亭址自治公所投票共投九次選出初選當選人十八人係高佐勳丁文炳孫智敏郁守璋駱泰范傚文高德生余鶴鳴朱壽南張惟楙朱作棨錢宗翰王倫鈺汪瀾姚學昌許尙達汪顯張衡尙缺初選當選人十五人及候補當選人當於二十六日續投 
小井巷口大火二十四夜（即前夜）兩句鐘省城舊藩司前小井巷口某帽莊不戒於火當時風勢猛烈延燒隣店五十三户大小房屋八十七幢上至　泰源酒棧爲止下至裕號燭棧爲止以上下首均有公牆也被焚各店舖中以同和汽燈公司損失最鉅火起時確由剃頭店穿出該店焚斃十二齡之童養媳一口云 
[嘉興]  
　　參院初選狀况本邑參院選民較多當選民額當有六十九人並候補當選亦有六十九人初選監督張昌慶特電准總監督多設票匭並通告各選民於二十五二十六二十七三日繼續赴投票地點（縣署二堂）投票並於場中設置投票檯二十三席投票匭二十二只使選民輪流投票其管理員監察員等均由初選監督委定計管理員爲陳憲曾陳祖澤沈延章沈潢張光烈柳易播陳焯陳苕夫等八人監察員爲屠善生盛時蔣世澄陳繼鏈朱瑩鏡江廷潙吳寳桂唐念祖陳邦基沈宏燮蔣世康屠景曾等十二人二十五日上午八時起投票至下午六時止即將二十三匭由初選監督監封置於知事辦公室内定於二十六日上午七時開票是日共到選民一千四百三十四人（得全數三分之二以上）放棄選舉權者六百四十五人惟投票者咸不知方法能一匭投入數票者數匭均書同一被選舉人者並有將空白票投入者笑柄百出此蓋不知投票方法故也 
[湖州]  
　　南潯選舉之狀况吳興金某挾巨資南來運動選舉日前由潯紳某君函託南潯自治總董代爲運動並由拱北之弟某交與五萬金作爲運　費卽派自治局司事至各選民家敦勸投票無如南潯選民對於此次選舉甚爲冷淡均不願前往投票云又聞本月二十五號爲參議院　選期某等先於二十四號用烏山船裝　投票人至湖投票每人發給　宿費一元零用費五角遊山費五角 
[寗波]  
　　鎭守使出巡寗台鎭守使何豐林君近以定　象山等處漁汛正旺特於本月二十二日呈報督軍率同隨員親往象定各屬洋面巡視一週並觀察水陸軍警各營隊布置如有未妥可以隨時指導云 
檢查員搜獲軍服寗波火車站於二十四日上午十一時許由曹百開駛氏　時有旅客林某帶有黄色軍服三套皮鞋皮帶多件被警廳檢查員余榮輔君等查獲當即送由警廳轉解司令部訊究矣 
[安慶]  
　　蕪湖警廳長辭職蕪湖警察廳長劉兆麟呈請辭職以宋學騫代理聞劉兆麟即財政廳長之子又以此次選舉有參議員之希望故先脫離政界云 
創辦貧民借貸團之飭查皖省公民馬　等以皖省貧民甚多擬創辦貧民借貸團以資救濟并送簡章禀請立案省長批以該公民等創辦貧民借貸團以補助因利局所未逮自係爲救濟貧民起見惟捐集經費調查貧民種種手續稍有不妥轉滋流弊未便遽准仰候令行懷寗縣調查明晰核奪可也 
[漢口]  
　　江寛案集證備審楚材撞沉江寛一案已有明令由海軍部組織軍法會審招商總局來電　令漢局趕將一切證據搜索齊備彚送京師以備取質滬局已推楊杏城北上交涉應逕送交楊君云又二十日海軍部技正梅某（名未詳係海軍上校）由京來鄂勘驗楚材艦身損壞之處以備會審時之考證並迎提該艦犯官入京歸案訊辦 
又獲嫌疑犯三人二十一日下午長票車到漢　有口操北音者三人内着黄呢軍裝外套實地紗及湖縐長衫稽查處偵探員見其形跡可疑上前盤詰言語支吾又在皮箱内搜出手鎗二枝一併帶往警察廳轉押武昌軍法處審訊云 
傷軍之多湖南戰爭正烈傷亡兵士甚多漢口紅十字會派往長沙之第二救護隊二十一日又從武岳路車解回斷手跛足肉爛皮破之傷軍二十二名由鮎魚套雇船來漢抬往第二第三臨時病院分班診治又二十一日下午兩點鐘江面上游開來民船十餘隻内裝傷兵百餘散兵百餘并北音人數十抵鮎魚套河内傷兵赴相國寺醫院散兵等旋即渡漢聞已押送乘京漢車遣送回籍矣 
[濟南]  
　　請求建築棗沂鐵路臨沂棗莊一帶商業近來頗盛棗莊距臨沂一百八十里交通往來極形不便前經提議修築是路自棗莊起程經過鄉城大橋直達臨沂現吳李二君集欵三百萬元决議建築輕便鐵路昨具呈津浦路局長請其轉呈交通部核示 
新泰人民摧殘林業案　林業一事與水利關係至重吾國正在萌芽時工亟應切實保護新泰縣某莊迤西原有荒場一片於去年春經該縣首事集資種植樹木以期林業之發達不料有錢某者出而阻撓竟將該處小樹砍伐無餘後經報縣只判罰京錢五吊該縣首事等不服巳來省具呈濟南道尹請求查辦 
[天津]  
　　賑米無車裝運前由奉天運來玉米若干噸由省公署通令各縣派員來津領運茲聞隆平新樂等縣領賑委員到津將玉米由警廳領出而鐵路局以無車運輸守候月餘猶未能運回巳呈請省長轉電交通部迅速令路局撥車裝載際此青黄不接之時尙望　一日運回貧民卽早一日受賜也 
保護天然林辦法實業廳嚴廳長以直隸易縣淶水二縣土質肥沃山嶺綿亘雖無絶大森林而天然林及籽種遍地皆是亟宜提倡保護以作造林之基礎擬就二縣内荒山無論官有私有每山劃作五區第二年封禁五之一派員監視禁止牧畜樵採每届五年再封禁五分之一如此至二十五年即可將全山封禁而天然林大即成矣至監視員薪資即由封禁内荒草及樹木繁枝變賣供給先就二縣試辦有成效再推沿山各縣一體遵照辦理日前巳具章呈請省長咨部立案 
湖南新招北警南下湖南警察偵探總隊長劉全德在津各警署　選警察二百人開赴湘省辦理地方行政茲悉於二十三日上午十時半全隊由大舞台起程到老龍頭車站登車南下 
[北京]  
　　雍和宫之盜案續紀雍和宫被盜一節已紀本報該聞蒙藏院前派宗敎科長蕭曾颺勸業科長黄恭輔往查不甚得力前晨貢桑總裁召該兩員當面申斥嚴令其切實查復二十三日蕭黄二氏又赴雍和宫詳細調查即經典張數亦一一查點計已查得之損失約有二千一百餘萬元之巨未查出者尙不　内又據另一方面消息有某國僧人前曾與雍和宫喇嘛秘有往還亦在嫌疑之數又聞重要經典損失不少誠空前之大盜也 
雜評一 
[多數國民（默）]  
　　我國國事之所以至此者論者必謂政府不知所以自重其國固　然而國民能知自重其國而不分任政之咎否正一疑問也論者又謂今日之商學界爲國事而奔走呼號　所以自重國之一證乎然而此僅就國民之少數優秀者言之耳立國軍道必以多數國民之程度爲標準而此多數國民能自重其國必先視其能否自重人格而定此次選舉之違法舞弊各省如出一轍其根本上之破壞國會正與政府破壞民意機關互爲因果夫今日之所謂國會本不足措論而吾舉此一端特以見多數國民茫然不知國本爲何物也若以少數之優秀者言則自來將亡之國亦必有優秀者出而奔走呼號其何如一般者之憒憒哉此吾之所以爲中國　也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬漢美總領事聯袂返國]  
　　上海美總領事薩門斯與漢口美總領事克林海昨日乘輪返國聞薩君於秋間可回上海前日旅滬美人公讌兩總領事於卡爾登飯店到者百餘人主席美按察使發言謂克君供職領署二十年薩君十五年從來美國領事因政治關係能久於其任者殊鮮惟兩君在職甚久亦足見其才能卓著爲衆傾佩矣後由克總領事演說極言漢口商業之重要勸美商在漢設立分行以便推廣美貨行場於内地並直接收買中國内地之出品繼由薩總領事演說略謂中美商務近十年來日漸發達而以近數年爲尤甚雖因戰事關係亦由美商之慘淡經營將來上海定爲全球最大商務中心點之一美商宜各出力爲之預備云云 
[日本議員視察團之姓氏行程]  
　　上海交涉員道尹縣知事淞滬警廳長奉省長訓令云案准外交部函開准日本章公使函稱日本衆議院議員團澤來太郎曁濱田國松等組織甲乙兩班來華游歷請轉知經過地方官吏隨時照料等因除飭交涉員酌爲照料外相應將該團姓名行程單函送台端查照可也等因並附單到署准此合亟抄單令行該交涉員警廳長道尹知事仰即一體遵照妥愼保護此令 
視察議員團（甲組）姓名團長澤來太郎理事今村七平理事伊東知也秋山金也井户文四郎磯部尙川口木七郎松本誠之大津淳一郎吉原正隆同行員中村籐兵衞岡田昌孝以上人員其中許有一二改動不能確定 
摘錄中國方面旅行日程神户起程五月三日（經過台灣） 
到廈門二十一日到汕頭二十二日到香港二十三日到 
蔗二十五日到香港三十一日到上海六月五日到南京八日到漢口十二日　到北京十四日到天津十八日 
到濟南二十日到青島二十一日到大連二十四日（二十六日大連解散二十九日到門司） 
視察議員團（乙組）姓名團長濱田國松泰豐助伊東重小山松壽松浦五兵衞松田三德 
森茂田中村靜興岡部次郎大口喜六栅瀨軍之佐 
高見之通山田正年同行員土岐定應西村千代作 
摘錄中國方面旅行日程下關起程五月八日（經過朝鮮） 
到奉天十六日到長春十七日　到哈爾濱十八日到長春二十一日到吉林二十一日到長春二十二日到撫順二十二日到蘇家屯二十二日到奉天二十二日到山海關二十四日到天津二十四日到北京二十五日到青龍橋二十八日到張家口二十八日到北京二十九日到漢口六月一日到上海六日到南京十日　到濟南十三日到青島十四日到大連十七日到大石橋二十日到營口二十日到大石橋二十一日到奉天二十一日到京城（龍山）二十三日到釜山二十四日到下關二十五日 
[烟酒聯合會常會紀事]  
　　中國煙酒聯合會昨開星期常會首由主席陳良玉報告接全國商會聯合會快郵代軍内開中日協約業巳簽字除與各省代表磋商辦法外請協力進行以救危亡云云公决此約内容至今延不宣布而各報所載又多互異凡我商人自應本愛國之熱誠作最後之商榷祈各開意見書即日送會俾便取决多數次報告煙酒專賣問題又見美國第十三期烟草雜誌與第十二期雜誌所載大略相同惟有内地釐金各稅一律取銷等語則與前期雜誌略異當將譯出華文逐一傳觀畢田王闓敷起言由公賣而進於專賣兩業有生命全絶况抵洋債雇洋員又與國家主權之絶大關係自應早日設法維持當經公衆一再討論决定將譯文抄送駐京代表函請迅即偵查函復以明眞盯而謀抵制議至此時巳五鐘搖鈴散會 
[海軍部催造軍艦]  
　　北京海軍部因閩粤間巳發生戰事閩省海軍不敷調遣昨特急電上海造船所着將上年頒發圖樣訂造戰艦六艘内趕造英尺四十丈長之戰艦兩艘尅期竣工以資應用並聞兵工廠謝廠長同日亦接部電令趕造快砲十二門並機器旋轉坐盤即爲該戰艦之用砲位大小隨時會同造船所接洽辦理云 
[楊盧遣派代表赴漢]  
　　浙江楊督軍近接徐樹錚來戟怪　關於軍事上有所磋議請卽遣派代表來漢列議等因楊督軍昨已派令安副官長來滬晋謁盧護軍使陳述赴漢原因當晚轉乘滬寗車上駛並聞盧使亦派其參謀同赴漢臯云 
[滬北工巡捐局籌欵築路]  
　　上寳兩縣所轄之依周塘興築馬路問題迭經兩邑官紳會議因籌欵爲難遷延未决業已屢紀前報茲悉松滬護軍使盧永祥因閘北一帶廠棧甚多巿面逐漸繁盛宋墓旁興建營房亦正在進行該營房前擬闢之枝路及該塘幹路亦擬趕築曾經面令閘北工巡捐局長曹履冰設法籌欵積極進行曹局長奉令後當即派員帶同測繪生詳勘路線准以宋墓旁爲中心向東經過沈巷鎭接通依周塘一面向北經江灣跑馬場接通江灣鎭聞此次所勘枝路線並無鄉村房屋墳墓之關礙係照前訂路線略爲向北（前勘路線係在華租交界須訴去房屋墳墓甚多）自經勘定後即飭工程處分别估計全路築價並呈請盧護軍使備核即經膚使諭令從速實行是以曹局長業巳遍邀閘北各紳商會同差議准以工巡捐局名義籌假欵項以資興築至築路工程巳由盧護軍使允爲擔任准於所部第十師軍隊中聘集一千人分爲兩組半由上海半由吳淞分投興築以期早日觀成所有兵士駐宿之處擬就近商假廟宇寺院並聞此次興築因欵項艱難故將該塘改築泥路路面鋪以炭屑計闊四丈預算經費約在三四萬之譜較之前議路面鋪砌石子兩旁種植樹木之十萬築價相去遠甚現曹局長以工程籌欵已有把握又於昨日派員前往测勘橋面等工程並分遣小工將標杆水樁携往插立預計下月初即須興築云 
[和璧光靈柩提前發引]  
　　前海軍總司令程玉當之靈櫬由太古綏陽輪船運送來滬已預誌前報茲悉太古公司輪船到滬向泊浦東昨廣肇公所以靈柩抵埠起岸不易特商請該行大班俟綏陽輪船到埠先泊浦西以便運柩上岸惟原定出殯之期係在二十八日下午二時嗣因美國紅十字會之大游行會適於是時舉行故公議提前於二十七日上午十時在太古碼頭九號棧房發引云 
[張曜被拘三誌]  
　　皖人張曜因迭寫恐嚇信函向公共租界福州路青蓮閣茶館圖詐巨欵經該茶館經理孫雲珊報請老閘捕房派探前往法租界將張提獲解送公共公廨訊供收押各情已兩誌本報茲悉張帶回捕房後即經捕頭在寫字間内秘密研訊一過諭令嚴行看管一面飭探偵緝關係各人到案質究 
[再誌皮箱工人索加工資之解决]  
　　南北巿皮箱業包皮工匠加增工資一事業由大行允許每千文加給一百五十文巳於前日開工所有改訂行規亦允許三日答復經紀昨報茲悉大行各司年以小行工匠對於入行規章要求大小行互相遵守以免受虧亦係實情故即刋發傳單於昨晚七時邀集全體假寳善街怡園茶樓開大行會議所有小行各司年亦因全體開工事已解决故亦擬具傳單邀集各工匠同時假茶樓會議善後云 
[火車上逃去盜犯三誌]  
　　老閘捕房包探姚阿生日前搭乘滬杭火車押解盜匪劉德勝至松滬護軍使署駛至中途劉盜從窗口跳出圖逃姚探亦從窗内跳下兩足跌傷旋經軍署派兵將劉緝獲並將姚探送請就近醫院醫治已屢紀前報茲悉姚探傷勢仍未輕減老閘捕房捕頭以派人前往探視路遠不便故於前日諭飭探捕用軟車將姚探載回送請工部局醫院醫治據醫生云姚探足骨受傷過重一時恐難全愈云 
[楊月如銅像開幕記]  
　　省立第二師範附屬一部原定前日爲已故師範敎員楊月如君建立銅像因天雨中止故於昨日舉行與會者如黄任之沈信卿袁叔畬賈粟香賈季英諸君曁男女來賓數逾千人由主任楊聘漁與各級敎員分任招特禮堂設有楊君肖像旁有聯云學校園亦稱頌衆口鄉賢祠應添列一人園中建立銅像儼若平生懸以遺愛在人四字横額其聯云晨夕摩挲彷佛親曩時色笑儀容瞻拜莊嚴留當日冠裳至時奏樂開幕即由主任楊聘漁與來賓黄任之沈信卿袁叔畬師範校長賈季英巿學務員賈粟香並各級敎員及附屬全體學生向銅像先後行禮佐以軍樂禮畢經高三年級生胡家第先述建立楊君銅像頌辭詞云楊師月如吾校首創水源木本功德難忘熱心敎育神洲奔忙我國學校以之益張覆轍之下魂歸故鄉百世瞻拜寗復何傷巍巍銅像夕夕發光羣芳供奉芝蘭并芳瞻仰色笑靜肅端莊晨夕摩挲猶見冠裳學級園中容貌軒昻聲名長澤先生克當開會紀念共拜莊皇先生不朽我校無疆等詞次爲師範校長賈季英報告楊君生平事績與校有功謂先生自清光緒二十九年起在敎育界任事熱忱貫注對於各校之關係尤爲密切今日飲水思源立銅像以紀念亦以表示敎育之精神也先生之銅像雖在吾校其關係實敎育界之全體云云次由黄任之沈信卿袁叔畬賈栗香四君相繼演說大致均謂楊君爲敎育界之模範詞畢開始運動按所定秩序舉行其跳高四尺七寸爲甲組葛尙寅徐猷徐國勛三生佔勝乙组爲四尺五分翁長泰張桂年黄望三生居優長距離賽跑因附屬地方狹小不克發展即選級生二十餘人出發體育場比賽結果甲組爲張富元周連喜包永林乙組爲朱鳳聾李福祥姚鍾箕諸生估優跳遠十四尺七寸五分甲組爲葛尙寅徐猷徐關勋力組十二尺五寸五分爲蔡顯榮黄望朱鳳聾各生居勝其八尺七寸撑篙跳高甲組爲葛尙寅徐開勳詹松濤三人乙組六尺九寸半爲田鼎張桂年唐宗高三生居優賽畢佐以各種餘興及至閉幕時已薄暮矣 
[添撥載運繭子之火車]  
　　滬杭甬鐵路管理局任局長據車務總管電稱現因閘南各站函請指撥車輛以備裝載繭子之需業已電飭各車站发有空車留站者迅速附掛送閘以資急需而於每日存車電報尤宜詳晣切勿疎漏以便配撥并請准予隨時添開專車輸送以廣營業而便商貨云云 
[洋商請在浦東建築碼頭]  
　　交涉公署據大來洋行富漢（譯音）函稱浦東白蓮涇南首Ａ字上段有自置産業擬在該處建築碼頭並呈圖樣一紙請爲允准等情陳交涉員以與地方情形是否可行業巳批縣查復再行核辦 
[滬杭甬聯運價目之增訂]  
　　滬杭甬鐵路運輸總管通告云爲通告增訂粗紙錫箔及猪之聯運價目事查本總管民國七年第三號通告内規定本國組紙運價亦得適用於本國普通紙類又下開增訂之運價准自本月四日起實行仰各查照此佈 
本國粗紙及普通紙 
起程到達滬寗應攤本路應攤聯運總數 
閘口横林九角一分一元一角九分每噸二元一角南星橋同上九角二分一元一角八分每噸二元一角杭州同上九角三分一元一角七分每噸二元一角艮山同上九角四分一元一角六分每噸二元一角掑宸橋同上九角二分一元一角八分每噸二元一角猪 
鎭江艮山三角六分二角九分奔牛門三角二分三角三分每頭六角五分錫箔 
閘口横林一元零九分一元四角一分奔牛一元二角二分一元二角八分每噸二元五角南星同上一元零九分一元四角一分一元二角二一元二角八分每噸二元五角杭州同上一元一角一元四角一元二角三一元二角七分第噸二元五角艮山同上一元一角二一元三角八分一元二角五一元二角五分每噸二元五角拱宸同上一元一角一元四角一元二角三一元二角七分每噸二元五角 
[鐵路局與財政廳之會呈]  
　　滬寗鐵路管理局江蘇財政廳呈財政交通兩部曁江蘇省長文云呈爲會銜錄報修正滬寗鐵路運貨完釐合同條欵請賜鑒核備案事竊照修改滬寗鐵路運貨完釐合同條欵一案迭經由廳派員赴滬會議並遵歷次部令指飭删改曁末次奉准各條分别更訂業已結束定案除繕立正式合同兩分會同關防各執一分彼此信守並訂於本年四月一日起實行外相應照錄合同條欵具文會呈仰祈鑒核備案實爲公便 
[海關監督聞將北上]  
　　聞江海關監督馮國勳君前日接到稅務處來電囑令晋京馮君業已部署一切定陰曆二十日起程北上云 
[皖省長詢問領照赴日之手續]  
　　江蘇交涉公署昨接安徽省長來函略謂安徽法政專門學校自治科畢業學員程嘉謀曹正明方斜等赴日考察自治現在束裝待發除發給護照并咨請駐日章公使查照外第不知持本公署護照出洋關於交涉上有無其他應需程序請爲查案妥辦等因陳交涉員當查華人赴日本向章母庸請領交涉署護照業已函復皖省長察照矣 
[前赴和蘭屬之移民須知]  
　　上海縣沈知事昨出布告云案奉江蘇交涉公署第一○五號訓令内開案奉外交部和字第三八號訓令内開據駐泗水王領事呈報和蘭現新設東印度移民司長到任後頒有僑民入口辦法兩項請通行沿江海地方官曁駐外各領事布告等因抄錄示諭呈請核辦前來查甲乙兩項表现不過規定僑民入口辦法其實專爲取締華僑而設亟應剴切曉諭人民不得冒昧前往和屬致貽後悔除通飭各省交涉員曁駐外各領事遵辦外仰即遵照原件抄發此令並附件等因奉此合就照抄附件令行該縣知事仰即遵照曉諭人民一體知照爲要此令等因計發附件到署奉此合行抄發附件出示布告仰闔邑人民一體知照切切特此布告計抄附和蘭東印度移民司長毛爲曉諭事照得一千九百一十六年正月十八日第四十七號國報開列南洋和屬移民入口事宜現奉總督部堂一千九百一十七年十一月二十九日一號命令由本年四月一日起准照一千九百一十七年第六百九十三號國報實行爲此諭知案查政府取締移民入口注重要有現成職業月得二十五盾辛工者爲移民初到人地生疎必有東家可託始免無依月有辛工二十五盾方足自奉庶無流離失所受匪誆騙原係爲地方公安預防個人私害之意乃年來多有登岸不領居留憑照遂致顚沛溝壑陷溺匪徒不知凡幾良深憫惻茲定本年四月一日起凡移民入口應先到各駐埠移民廳過問帶有資本貨物足證可自營生及有東家可託然者然後放行無者專設招待所安頓食宿候船送回原籍免令受顚沛陷溺之苦願爾各居留户如欲移民入口此後謹遵左開撮要各欵通行庶不致徒勞跋涉陷入困難悲境本司長有厚望焉（甲）新來移民除要繳二十五盾八口費外如對所到地方商户已有定議現成職業月可得辛工二十五盾入口時並要携帶相與定議店東之信據交移民廳查察（乙）原有住地或本僑生凡欲出境對於原有取得之准字或字據憑照應隨時携帶以便日後回時爲據 
[滬江大學之新展施]  
　　滬江大學原有校基一百六十五畝近年逐建堂宇規模寖大校址尙嫌逼仄故又於校前續購地一百三十畝以備將來擴展地步是項添購之地約値銀五萬兩有奇現巳將次成交又該校下學期設國文專修科於繙譯報章兩課特加注重巳聘定吳公之君敎授國文敎授法及報章編緝法等課（吳君現任本城第二師範敎員曾任報館方筆有年）並另請中英文學精貫者敎授譯學定於六月十五號招考新生 
[同濟學校畢業紀事]  
　　吳淞同濟醫工專瘦學校於本月二十五日舉行工料畢業式是日來校參觀者於十時到齊由校長阮介藩報告畢業成績工科敎務主任培倫子授畢業證書敎育廳長代表寳山縣知事等演說聞此次畢業者成績頗優將來有功社會定可預卜又聞該校本定於是日下午一時起舉行運動會因天雨改於下星期六（六月一號）舉行 
[民生女學之歡迎會]  
　　法租界霞飛路民生女學於前日（星期日）午後一時開會歡迎前任敎員顧績成君自日回國首由主席任矜蘋君報告開會宗旨霛由顧君演說略云此次回國因中日秘約關於吾國存亡爲勢所迫實出意外歡迎二字萬不克當旣贝諸君厚意鄙人當以日本敎育之狀况約略陳之後復介紹留日學生救國團演講部部長宋復君略述亡國痛史并補救我國當重基本敎育云云末由任君致謝辭并勉諸生當牢記勿忘閉會時巳鐘鳴四下矣 
[惠中學校近聞]  
　　惠中學校同學會昨（二十六）集職員會議討論要端有二 
甲添設俱樂部以敦會友感情（張清源君提議）乙開聚餐會慶賀本届卒業生（汪東屏君提議）表决第一項先試辦音樂及網球二種第二項定於該校放假日卽六月二十七舉行又該校三十周年紀念會委員昨亦開緊急會議表决先收集三十年之成績以便刋印成書表揚榮譽並於紀念會秩序佈置等等討論良久巳略有把握云 
[稅務所長易人]  
　　上海稅務總公所高所長現接江蘇胡財廳長令飭來省另候差秉遺差以南京下關稅所長陳竹甫（名超衡）來滬接辦高所長奉令後業巳預備移交手續並聞所遺下關稅所長以江陰稅所長章復恩調補並以該廳科員周和鼐爲江陰稅所長至高所長交替之期原訂陽曆六月一日惟陳章周三人更迭接替手續甚繁恐尙須稍待云 
[工巡捐南局調委辦事員]  
　　滬南工巡捐局姚局長自將路政工程員王文淑撤差後業巳委定該避圖畫員陳億德爲路政員並以統計處殳九組（名璣）爲庶務員昨日分别下令矣 
[催促拆屋讓路之布告]  
　　滬南工巡捐局姚局長昨日發出佈告云爲佈告事照得上海縣署至四牌樓基地改建市房開闢馬路前經規定路線所有關碍路線房屋曾與該業主商妥限制拆讓並迭經示諭照辦各在案茲查劃定路線以内尙有數户房屋並未遵照拆讓有碍路工合亟佈告該屋主等知悉須知拆屋闢路專爲振興市面便利交通起見該處碍路各屋前經遵拆該數户何能獨異自此次佈告之後限於一個月内一律拆讓母得觀望自誤至購地價値每畝原定四千元現查舊縣署至四牌樓並非幹路應改定爲每畝三千元以昭核實而節公帑此外拆屋各費仍照舊章發給爲此示仰各該業主一體周知此佈 
[順泰碼頭巳派水巡巡緝]  
　　上海總商會昨日復華商雜糧公會函云徑復者本月十五號准貴公會聯合各團體公函以順泰碼頭流氓搶貨請函海關稅司派得力水巡常川巡緝等由當經函請江海關監督轉商稅務司核辦去後茲准復稱查該流氓聚衆攫物持械行兇殊駭聽聞自應設法保護業經據情函請稅務司遴派水巡前往順叅碼頭常川巡緝以安商旅函請查照轉知前來相應函佈即祈貴公會查照轉知各團體爲荷 
[方九霞潤記之新出品]  
近來滬地銀樓一業非常發　聞大馬路石路口潤記力叨　銀樓新發明一種景泰藍磁油嵌花金戒能嵌出各種花鳥人物以及中西文字極爲美觀故自出品以來一般愛用此項金飾者皆紛紛往購大有應接不暇之勢并聞此項景磁金戒用於婚禮上者爲數尤夥是亦我國工　界美術之進步也 
 
 
 

Page 11

 
 
[發放春賑之謝函]  
　　奉天洮昌道署致上海京直奉水災義賑會函云頃准貴會駐奉放賑員田陳魏三君來遼發放春賑計撥小洋七千元賑票五十本賑衣四千件憑條一紙均經如數代收除賑衣俟運到後再行分發外所有賑欵當予遼源通遼兩縣平均分配計各給賑欵小洋三千五百元賑票二十五本業巳分别飭領仍俟核實散放再行册報溯去歲遼河爲災曾奉貴會惠賑鉅欵活人無算茲復發放春賑以助農耕仁人君子樂善好施普濟羣生有加無巳感呼之聲口碑載道拜聞下風莫名欽佩敬爲闔境災黎頂禮以謝 
[閘北水電廠劃一水價之預備]  
　　閘北水電廠對於老虎灶小茶館按月所收水價自二三元至八九元向無標準茲聞單廠長以此種辦法殊不公允昨特諭飭稽查員詳查各段市面之盛誤曁各老虎灶營業之清淡通盤籌算定一折中價目以免徧枯該稽查等巳着手調查矣 
[閘北火警]  
　　前晚九句鐘閘北中興路某小茶館忽兆焚如由各段救火會到場救熄計燬平房一間昨經四區余署長飭派探警查明起火情形再行核辦 
[查復女鞋店起火原因]  
　　本月十五號晚山西路六號半門牌大興永永女鞋店起火延及比隣源泰珠花店協茂錢莊並跌傷順興等皮鞋作夥友張土生姜阿龍等五人送請醫院醫治一面由捕房派探調查起火緣由各情已誌前報茲經包探查得該店保有火險銀一千五百兩是夜之火因學徒潑翻火油燈所致昨已據情回訴捕頭請爲核示並聞跌傷各人傷勢已漸漸平復不日即可全愈云 
[否認縱火圖賠]  
　　北浙江路新署斜對面協和小酒店因保險失火由捕將該店主朱瑞忠與夥張阿唾一併拘解公共公廨訊係縱火圖賠判朱張各押西牢四年在案茲籺朱之家屬以張阿生並非夥友係是貼隣當時因張潑翻火油燈燃及板壁以致肇禍實非縱火圖赔業於前日延請代表律師函禀公廨要示族訊將朱核釋不識能照准否 
[南滙將有選舉訴訟]  
　　衆院議員南滙初選投票共分十區計選民一萬八千一百餘名應選出初選當選人十七名業於本月二十日舉行投票東半縣各區競爭極烈西半縣各區則多抱冷靜態度票數僅及百分之二十惟當時調查草率遺漏實多茲有公民姚文壽係法政專門畢業得有律師憑證兩院選民册内亦被漏列姚以專門畢業生任事未滿三年雖無參院資格而於衆院當然合格乃榜示更正限期僅有三日是違背修正衆議院議員選舉法第二十五條之規定因向監督質問嗣見監督批語甚不滿意故擬提起選舉訴訟云 
[周浦紳士請禁演戲]  
　　浦東周浦鎭近日到有江湖戲班在邑廟演戲觀者頗衆一般游手好閒之少年趨之若騖其間因爭看白戲調笑婦女等事衝突打架者日有數起而所演戲劇大都爲殺子報等淫劇事爲某紳等所聞以邑廟開演淫戲未免褻凟神明且於地方風化有碍故已函請南滙縣公署查禁矣 
[拐匿養媳之扭控]  
　　廚司李茂生係寗波人有十五歲養媳福寳於舊曆四月十一日走失旋經李偵知係被彭家荒場婦人陳蔡氏誘拐藏匿乃偕伊子長發等前往詰問該氏不認拐匿遂報告巡警將氏及氏夫陳春生拘送一區一分所連同李父子函送地方廳前日下午經檢察官預審之下判陳夫婦收押着繳福寳到案訊究李退去候示 
[妻子與人私語之干涉]  
　　薙髮匠張鴻起住居閘北永盛里前日與鄰居彭少山之妻某氏在弄内私語被彭撞見不問情由將張扭毆經四區崗警到來一併獲解警署收押候辦 
[誘姦少女之追究]  
　　寳山人夏春林之女小妹及崇明婦人李顧氏之女銀翠被眞茹鎭無賴歸秋亭勾誘成姦由夏訴知閘北四區三分所崗警將歸母徐氏獲案等情巳誌前報茲悉此案前日經司法科段科員質訊一過夏稱伊女尙有金挖耳一支衣服三件在歸家内請求追究段科員判二女交各該家屬領回歸徐氏收押限三天内交到其子歸秋亭及夏女之衣飾再行核辦 
[女伶背夫捲逃續誌]  
　　女伶周硯亭（即周李氏）於上月十四號北京捲取値洋一千五百元之衣飾挈同九歲女孩招弟逃至滬上旋經其夫周廷甫偵悉該女伶係被無錫人周三和（即周尙文又名磨房三和）誘拐至滬匿居北浙江路三百五十二號門牌稟請該處地方廳懸賞洋二百元移請公共公廨轉飭捕房偵緝各情經紀前報茲悉前日由總巡捕房一百六十五號西探黨克與暗差王長根協同前往將周三和與女伶周硯亭並女招弟一併提獲帶回捕房禀奉捕頭諭令分别押候預審再核 
[强搶婦女首飾]  
　　西門九畝地石牌樓南首昨日有一年輕婦女手持洋傘向北緩步而行詎後面突來短衣窄袖者兩人將該婦所插挖耳强攫往南而逸迨該婦狂呼捉盜已不及追捕後經旁人詢悉所値尙微勸令雇車往北而去 
[父女被人毆傷]  
　　滬城錫籠底郭祥庭家所雇女傭往往不滿三四天即行辭去經郭調查知被附近老虎灶主婦竇氏及其女六妹揑詞煽惑所致前日遂紏合多人向之理論一言不合互相兇毆六妹及氏夫曹德標均被毆傷當由巡警到來將一干人證拘送一區二分所由王清和警佐飭送地方廳即經檢察官提案研訊一過判郭收押曹等所傷無碍着令自行醫治候飭警查明起釁實情再行訊核 
[行兇人拘押候究]  
　　張春榮不如何故前日午後在黄浦灘被王鳥鳥姜雨恒長有張七金等兇毆受傷由張友徐阿海等喚到一千二百二十三號華捕將王等四人與張一併帶入捕房捕頭略詢一過令張退去王等四人押候解送公共公廨請究 
[雉妓硬拖行人]  
　　雉妓陳富林張老三前晚同在南京路硬拖行人入字狎游被一千零九十二號等華捕查見以其違章一併帶入捕房禀奉捕頭諭各存洋五元保出自赴公堂候訊 
[小酒店深夜賣酒]  
　　美租界北河南路五百六十八號門牌閩人魏協坤所開之小酒店深夜賣酒被三百五十七號華捕查見以其違章據情回稟捕頭請廨出單傳魏訊罰 
[造屋糾葛案派員丈勘]  
　　爛泥渡東首爲小輪生意之朱毛毛前被木作頭唐順生訴請究追造屋價洋並推廣工料銀洋兩共二百九十二元經地方審判廳研訊終結以此案屋價共七百五十元除付六百元外尙少一百五十元着擔保之俞桂卿繳出給原告具領尙少推廣工料價洋一百四十二元應派員下鄉實地丈勘是否推廣以便追究昨日該廳已派員前往知照原告唐順生被告朱毛毛俞桂卿原中張慶明等着令在鄉伺候以便委員來鄉詣勘 
[川人控訴略誘案近訊]  
　　蜀商廖樹山許協揆等前在地方廳控拆戴勳臣略誘川女蕭氏並婢女毛囝業經該廳迭次訊供判决戴略誘重婚等罪監禁三年又二個月並追私訴洋三百元惟於此案未經判决之前曾由戴勳臣邀請律師在公共公堂以許協揆等索詐不送被誘至華界官廳收押等詞起訴中西官以此案原被均居租界應歸公廨管理一再函致該廳請將戴勳臣引渡當時該廳因案未判决婉拒不允刻此案已經判决戴遂提出不服理由到廳具狀聲請上訴一面又令該律師到廨繼續進行不知將如何解决也 
[料理定土損失之擔保]  
　　沈悅洋訴戚錫豐（豐昌小錢莊主）定土糾葛因此受有損失經上海地方審判廳訊明判决被告不服上訴高等廳不得直又上告於大理院仍照原判發回原審衙門執行嗣經上海地審廳傳到被告押繳銀六千一百二十七兩六錢五分在案茲悉此案經縣商會董顧馨一到廳請求將戚錫豐保出負責料理矣 
[再誌滄洲别墅之債務]  
　　包文蘭在公共公廨呈控滄洲别墅西式旅館方劉問芻不理往來銀四萬六千餘兩由廨訊判被告交何候訊在案上星期六經俞襄讞會同英卓副領事升坐民庭研訊先由原告代表律師上堂陳述案情請爲訊追訊之劉問芻亦延律師到堂代辯良久中西官判劉仍交原保候再展期研訊 
[債務人延不遵斷]  
　　協康成東洋莊控江西人熊克焜不理欠銀五百八十二兩業已由廨判决如數還銀茲因被告延不遵繳故上星期六又由李襄讞會同美博副領事提案復訊原告由羅傑帮辦律師上堂陳述前情要求執行堂諭被告本人未到據其代表佑尼干帮辦羅斯律師到堂聲稱被告之保人業已病故曾有陶李兩人代爲轉保等語堂上午供判令被告遵照前斷繳還 
[追索存欵案展期再訊]  
　　陳愛記在公共公廨呈控陳慶平不理存銀三千兩由廨訊判被告具結候示在案上星期六又經傳訊由原告代表律師上堂陳述案情並謂本案可望和平解决現正進行請求展期再訊中西官判陳慶平退去候再訂期訊核 
[伶人負債被控]  
　　杭州人郟九霖在公共公廨禀控伶人朱雙雲不還借洋一案前日午後由俞襄讞會同英白副領事訊據原告郟九霖聲稱被告曾在杭省向我借洋三百十四元據稱爲開演新劇之用嗣因延宕不理控經該處審判廳傳訊無如被告潛往寗波轉匿上海業已被我偵悉指拿到案請將被告移交該處審判廳質訊云云繼由杭州法警投案呈遞公文請將本雙雲准予提回歸案訊理質之朱供是項借欵係大成公司所用由我代表商借我住居上海租界巳有六載原告應在貴人廨起訴並須延請律師到堂辯護請求展期復訊中西官磋商之下判朱交三百五十元人洋並保候再訂期訊核 
[撤銷追索貨價之訴訟]  
　　王濤濤被蔡應昌在公共公廨控告不理貨價洋一百四十九元一角日前由廨傳訊因被告不認判著兩造各舉公正人核對明晰禀復候核在案前日午後經中西官復訊之下以原告所控證據不足遂判將案註銷 
[定購火爐鐵皮之糾葛]  
　　美商美康洋行西人愛强納伴在公共公廨控告新順號莊雲章定購火爐鐵皮欠金洋一萬一千六百八十元由廨訊判被告交保候訊在案前日午後又由王襄讞會同美德副領事集訊先由原告代表禮明律師上堂陳述案情繼據原告愛强納泮偕見證西人上堂訴明被告定貨欠銀情形並將被告所定之貨樣呈案請察被告亦延代表海德禮律師到堂向原告及見證逐層駁詰後經中西官會商判令被告退去候訂期復訊核斷 
[侵吞公欵之抵補]  
　　俄國義勇艦隊快船公司延代表高易帮辦律師在公共公廨刑事科控陶墨君侵吞公欵洋四千餘元由廨訊供明確判陶管押西牢一年半如能繳洋准予核減刑期在案嗣經原告律師查得被告尙有借給他人之欵禀由公廨於前日午後派捕至西牢内將被告提出解案經俞襄讞會同俄副領事訊據原告代表律師譯明案情並稱鴨綠路永安里聚康猪油廠主高妙根曾向被告陶墨君借洋二千六百元應請堂上諭著高妙根將所锉被告之欵連同利息繳案給予原告具領詰之陶黑君供稱聚康廠主確曾向我立據借洋中西官磋商之下判陶還押候諭知聚康猪油廠主高妙根迅將借欵洋二千六百元連同利息繳案再核 
[索債證據不足]  
　　婦人馮四婆昨至法公堂控稱葛興順前向婦人借去洋二百六十元當時憑保羅春山立有借據詎届期向索延約不還故此扭案求請訊追詰之葛興順供民人並未向原告借過欵項何有立據簽字之事原告又稱有保人及代筆可以質證故又傳到保人羅春山詰據答稱被告前因經營商業週轉不靈故托民人向原告借得金鐲質洋應用後因延不歸還補立借據是實並傳代筆買益山到案據稱當時先由雙方議妥然後囑令民人代書借據餘不知情被告又稱羅春山向原告所借之金鐲係歸還民人舊欠求察中西官以原告所控證據不足遂判將案註銷 
[尙須傳訊保人]  
　　亨利公司前在法公堂控武棠春不理承放黄包車租洋六百四十餘元訊據武稱祗欠二百十三元並已於二月六號將車交還求察原告又稱被告並未將車交還有人可證判候傳到見證再核在案昨日届限傳訊據見證王如金稱民人亦在該公司爲包車頭目去年十二月間聞武虧欠二百八十餘元並由武簽字承認至於二月六號武是否將車交還民人因有事回籍故不知悉聶讞員問原告曰武之保人王天錫是否退保答稱未退現住英界内中西官判武交五百元人洋並保出外候傳保人王天錫到案再行訊核 
[措還押欵之遲緩]  
　　黄學桂前至法公堂控稱民人前將印諭紅契抵押於錢阿濤計洋一百七十二元現經民人備本向贖措留不放請求訊追等情詰之錢供黄持來抵押時祗有紅契並無印諭判着原被告將洋銀紅契交案再核後錢將紅契呈案而原告則未將銀洋繳出故限七天着原告將洋繳案昨已届限又經傳訊原告稱民人祗措得洋一百三十六元餘洋再求寛限被告稱契上載明倘原告贖回時須償還費用洋八元請察中西官判着原告交出洋一百八十元現已呈案之洋准交被告先行領去尙少四十四元展限七天繳清 
[保人索償賠欵]  
　　高金林昨至法公堂控稱曹雲生前托商人向某甲擔保借洋若干元迨至届期往索人即避匿後由商人如數賠出現曹逃匿何處不得而知請求准予缺席判决聶讞員問有無證據答稱有之請求寛限呈案中西官判限七天將證據交案再核 
[收贓人另行起訴]  
　　福和報關行於去年舊曆臘月二十一夜裝漂布三十二件至浦東太古公司重慶輪船出口時被碼頭匪徒萬得祥等刦去二十一疋銷贓於沈鍵郎處嗣經該行報由淞滬警廳將萬逃二人查獲解送地方檢察廳訊判萬得祥處徒刑二年半沈鍵郎處徒刑一年半贓由沈等擔認賠償已誌前報茲悉福和行迭向審廳訴追損失洋二百五十元迄無着落而沈鍵郎以此項贓物係浦東花園蚈橋德生祥洋貨店主阿三收買損失應歸阿三擔任故於前日另赴審判廳起訴矣 
[竊賊銷贓被獲]  
　　崇明人曹阿仁前晚在蘭路沈家巷鄉民周根寳家竊得布衣兩件携至楊樹浦路求質被探陳銀松查見向詰支吾當將人贓一併拘入捕房經捕頭諭飭押候解廨請究 
[偷竊煤油]  
　　陳根林前日竊取北京路六百八十六七號門牌宓志煜之煤油八聽逃逸宓即報告老閘捕房派探姚錫卿將陳緝獲帶入捕房押候解送公共公廨訊究 
[竊取自來水鐵盖]  
　　浦東人朱小弟在虹口華特路竊取工部局所裝之自來水鐵蓋被三百七十一號華捕查見當將人贓一併帶入捕房捕頭諭飭押候解送公堂訊懲 
來件 
[浦東中學校校長朱叔源爲留日學生歸國事致敎育部省議會書]  
　　觀瀾吾兄先生大鑑敬啓者正中日新交涉發生後我國留日學生即脫離日校紛紛歸國現陸續到滬者計巳達千人之數（中略）就吾國現勢論惟學問尙足以救國留日諸生旣多可造之材斷難任令長此輟學因念我兄主持全國敎育用特函商查吾國留日者約有三千五百人内官費生約十之四以每人年給五百元計算每年須出留學費七十萬元此欵現旣虚懸擬懇由貴部電商各省即將此欵移撥國内所設之各大學及專門學校擴充學額俾歸國學生仍得入校肄業今日倘能多造就一個人才卽爲將來國家多培養一分元氣矧欠國自辦學迄今已歷二十年國内尙無一能容二三千人以上之學校其大原因亦由經費支絀之故莘莘學子求學無門不得不轉而之他查每年吾國學生東渡者總在千人以上敎育大權操諸人手亦實非計之得也鄙見如斯我兄平日熱心敎育想亦贊成此舉 
恩齊强齋兩先生曁諸先生均鑒敬啓者留日學生爲新交涉案組織救國團全體歸國吾人對此應表同情惟以拒約故坐令此三千五百有用之青年或竟因此失學殊非民國前途之福弟日昨在省敎育會談話會中提出意見擬懇敎育部及各省長官將原有之留日學生經費移撥國内巳設之各大學及各專門學校擴充學額使莘莘學子不致流離失所則不特歸國學生諸君之幸亦國家之福也除已函懇敎育部電商各省外特再函達台端請將此事特别提議議决後請咨請省長提出各省原定之留日學生經費撥歸國内專門以上各校並請咨照各省議會一致進行實紉公誼 
此次留日學生歸國純出於愛國熱忱其志洵可嘉因而犧牲學業其情更可憫日昨省敎育開談話會僕提出意見梗概巳具函中獨是人微言輕未必遽生效力邦人君子如謂管窺所不無一得請集合法團向各當道各議會申請務使歸國學生及得所安插僕願九頓首以謝叔源附誌 
雜評二 
[宣布問題（訥）]  
　　中日之對於新約秘密則同秘密宣布則同宣布此無待煩言者也乃據昨今兩日之東方電均謂日内即將宣布而據我京電則謂今日閣議仍决定秘密而不宣布豈日本雖宣布而我終守秘密耶抑必待日本宣布而後我始宣布耶此吾人所不解者也日來各督軍團體之紛請宣布接續未巳正宜從而宣布火以稍安其心况乎即欲終秘之而不得耶雖然宣布而不盡宣布與不宣布等然則今日所謂宣布正文宣布大概宣布一部分云云者即實現之亦安能釋人民之疑惑哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[鹽務雜弊] [  清白吏子孫]  
　　昨淮上友人來作一夕鹽務之談雖事出消閒語焉不詳而談言微中亦有線索可尋因擇其未經人道者拉雜述之於此一梟匪之籌欵凡領帮（璚梟目）大都習慣揮霍不能餘蓄而所在愚民則因平日受其小惠往往奉若神明故一遇籌欵起帮時莫不爭先應貸入股甚至典質從事較政府之募債與公司之集欵尤爲踴躍云一梟匪之通商鹽場賣鹽固無限制而領帮平日旣善以小忠小信博人之歡故又有人樂爲介紹共賬鹽場然有條件藉資伸縮如此行而順風矣則歸來首須理賬否則亦必籌還若干始能繼續往來蓋亦恐其日積月累或釀出周赧王之故事焉一梟匪之利用緝私營固不免有玩法貪利而放私者抑知其所由來蓋在領帮之必爲秘密社會名流能博一種人之信仰而緝私營所恃爲心腹股肱耳目者又多屬其同類故大義終不敵於私情而其隱患送防不勝防矣一緝私營之方略營中有欲長享私放大帮利益者則不得裁制其勢力以免尾大不掉故對步擔小販也不免多開方便之門俾不致輕入大帮爲虎添翼蓋此輩資本極微且有家爲累迫於生計必須日有所獲故非被逼者不上梁山於是恩波浩蕩一般無業游民俱紛紛樂於從事以受無形之保護矣一帮董之能力凡官鹽船收私必經夥計之手而夥計多服從帮董自由命令帮董則又莫不善結官緣於是有人責成夥計隨時告密俾得出而請願船户利益稍沾其人蓋能如劍俠者流暗中保無他慮非然者則吾舌猶存公門可入而失之於此者未必不可取償於彼也清白吏子孫曰天下事利在弊伏若以理而推测上所云云又奚止淮鹽一方而已哉（六） 
家庭常識 
[蠶絲漂白法] [  吳靜媛]  
每絲十兩用漂白粉（即綠化石灰又名曬粉CbloridofLime其化學方程式爲CaOCN,2）一兩五錢蘇打二錢（按蘇打Soda係西洋譯名日本名爲重曹又名重炭酸曹逹各西藥房有之買價亦不貴）漂時先用鍋注清水燒之使沸乃投入漂藥用物拌轉俟藥溶解以疎布袋裝絲束其口置沸湯中以袋没湯中爲度湯少則加水上等絲約煮二時下等絲約煑三時連袋取出冷定去袋稍整理其絲别以器盛微温之湯又加蘇打三錢拌轉以絲向湯中振濯使去藥氣再用清水洗滌數冋絞燥陰乾之無論如何汚絲用此法能透眞光且能潔白異常 
[雞生蝨] [  痴膜]  
雞仔每至春夏之交多生蝨雞仔爲蝨所崇不易大可用火油遍身搽擦蝨可自斃雞亦無害 
[捉蚊法] [  陳麟書]  
用竹竿一根上端紥一篾圈圈上滿纏蛛網俟傍晚蚊市時以之撲蚊則蚊盡黏網上矣 
工業須知 
[製照相鋅版法（十）] [  冠宇]  
　　（十一）燈光放大法令木匠製燈匣一具其形與幻燈之燈匣相仿前有凸透鏡後有凹回光鏡中置燈火其通風之處與紅燈通氣孔搆造相同僅通氣而不漏光燈匣之底有長托板一條兩邊有木槽可將照相鏡箱嵌入使其切合燈匣不致搖動不用時亦可以卸下有電燈之地燈匣中以用電燈爲佳裝製旣畢於夜間即可行放大之法先擇一合用之小室閉其門窗置放大燈於桌上拭凈燈前鏡體整理匣内燈光鏡前置一木架架上插一玻片片上糊平匀光滑之白紙一張其大小與欲放大之圖相等燃燈使火燄漸旺（不可驟旺否則鏡頭易於碎裂）紙上即現一圓影乃以像片使藥膜向外倒插於鏡頭近旁之孔此像片之影已放大而照於紙上欲像大幾何即移木架退後幾何廻轉鏡頭上之螺旋以配準光距使現像清晣乃閉鏡蓋燃着紅燈此時室内不宜有白光將大號乾片盒展開（其尺寸以所欲印之圖爲準）取乾片一枚使藥膜向外納入暗匣去木架上之玻片插入暗匣抽開其蓋乃依像片之厚薄及燈光之强弱籌準感光之速度（初學者最好以小乾片逐次試驗每次減少幾秒鐘記於手册顯其影便知感光須若干秒爲最宜）以啓鏡蓋感光畢收取暗匣關閉其蓋携入黑帳中顯影定影俱如常法然後取出黑帳用水久洗之插架上候乾如不諳燈匣製法或經濟寛裕者可購現成之放大燈用之較爲便利（未完） 
集益錄 
[補答第四十七問]  
　　凡用甘油蜜蠟松節油等製成之黑皮鞋油如製法適宜塗於皮鞋上一經磨擦無不結光澤之薄膜能抵水漬而色不脫皮鞋油之發明近人注意頗力故其出品日新月異試取諸種黑皮鞋油比較而品評之此種黑皮鞋油已屬三等品故其製法多至二百有餘難以盡述茲姑述五則如下以供參考（甲法）取骨炭十二兩入乳鉢研或極細微之粉末用最細之絹篩篩過再入乳鉢取硫酸一兩半漸漸加入之隨加隨研加畢不絶研之至其色已匀一移入别器加阿列布油三兩糖蜜六兩一錢甘油直剌的尼液二升地合極力攪和即成黑皮鞋油可裝瓶發售甘油直剌的尼液之製法取直剌的尼一分水四分共置鍋内加熱不絶攪拌至其直剌的尼已盡溶解每液一升一合加甘油一兩一錢五分攪匀即成可乘温應用（乙法）先取骨炭四兩五錢六分蜜陀僧三兩共入乳鉢研成極細徵之粉末用最細之絹篩篩過次取蜜臘二十四兩置鍋内加熱至已熔融倾入别器急將研細之骨炭及蜜陀僧加入之不絶攪拌至稍冷加松節油適宜調成油狀即成黑皮鞋油（丙法）先取普魯士藍三兩入乳鉢研成極細微之粉末用最細之絹篩篩過次取蜜臘四兩五錢六分黑松脂三兩共置鍋内用文火加熱至已熔融傾入别器急將研細之普魯士藍加入之更加油煙七錢六分不絶攪拌至已稍冷加松節油適宜調成油狀卽成黑皮鞋油（未完） 
長篇小說 
[氷山奇俠傳] [  常覺小蝶合譯天虚我生潤文]  
　　（源名HANOFICELAND）法國囂俄著第三章見舒（六） 
瓊仙心鄙其人且防受其侮辱心欲避去身乃轉近雅谷以手堅握其臂但以絳紅之頰緊貼於雅谷之肩雅谷則昻然挺立面當前敵而以手撫女郎曰瓊仙勿駭有某在苟其人無禮者我必有以報之隊長此時態殊輕薄夷然曰上帝鑒之使我此來爲有意驚此野鴛者則我爲無禮雅谷怒曰庸奴默而口嘵嘵何爲隊長初不防其人之怒亦爲一愕則展笑而睨之曰嘻汝何人哉乃敢狂肆如此以我言汝尙宜聽我勸少靜爲佳言次顧瓊仙曰美人吾言如何瓊仙駭極倚雅谷益緊然雅谷巳盛怒竟捨瓊仙力握隊長之臂隊長旣痛且笑呼曰嘻村夫汝此一握知我之衣爲何料乎此蓋法蘭西最新式之剪絨也豈禁汝蠢力揉揑者雅谷益憤曰隊長汝欺人亦太甚須知吾人縱有能耐之心而吾劍或不許也隊長哂曰朋友汝乃欲與我較劍乎然則汝已昏瞀汝亦知我爲誰乃惜與若儕無名之奴較短長歟吾聞茜晴之言曰貴人敵貴人牧奴則敵牧奴否則即爲不倫汝何人哉乃欲敵我雅谷曰汝之格言誠妙不然吾當爲汝續之曰勇士敵勇士若汝無膽之夫亦僅能與蟲豸鬭耳隊長曰勇哉村漢乃欲攀躋貴人汝志固佳奈汝之身賤何使汝襟上亦有一粒寳星者或足以邀我一盼今汝∶∶隊長之語未畢雅谷已怒不可遏拔劍逕前瓊仙亟攀之曰雅谷此弗可豈能以我之故使汝兩人生其嫌隙而吾父聞之又　謂我爲禍首矣隊長此時亦撫劍而起及聞瓊仙之言遂復笑曰美人誠解事蓋此一語實兩面可觀爲我則我固不恤與此奴鬭也爲彼則彼果非我之敵也雅谷初不聞隊長之語見瓊仙爲勸遂復納劍於鞘曰吾視瓊仙之面恕此奴矣隊長曰恕我乎以我言之則汝尙宜乞我之宥然汝能聽從美人之言亦不失吾國俠士之風使汝果有佳興者則吾亦不妨屈尊以我新磨之劍與汝薙草之鐮刀一接但請指定地點吾必　至今互相瞋目於美人之前殊非禮也言次色然而笑（未完） 
 
 
 

Page 15

 
 
   
 
 

Page 16

 
 
   
 
