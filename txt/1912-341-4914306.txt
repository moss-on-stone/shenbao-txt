# 1912 - 341 - 4914306

 

Page 1

 
 
社論 
[俄蒙交涉檔案（四）（無）（名）]  
[中俄條約之要點]  
　　中俄條約一訂於前清咸豐八年再訂於咸豐十年至同治八年而有陸路通商章程二十二欵至光緒七年改訂續約二十欵其中關係蒙古最要者凡得五項（甲）俄人在蒙地貿易所至免稅（乙）俄國官兵等出入蒙地均准馳驛（丙）蒙旗各地無論何處均准俄國官商隨意出入 
　　（丁俄國官商所至之處准佔地建房　　（戊）准俄國隨時增設領事　　此項條約實巳制全蒙之死命　　前清光緒二十五年俄使照會總理衙門聲明將來如添造鐵路由北京往北或往東北除用中國欵項及華人自造鐵路不計外設或有托他國商人造辦之意必先與俄政府或公司商議斷不允他國或他國公司承辦云云此項照會已開干涉之端　　光緒二十四年庫倫辦事大臣連順奏請招集商股試行開採庫倫金礦並由前天津稅務司俄人柯樂德（卽現庫倫金鑛總辦）請代招俄股遵章妥辦等因當由總理衙門核議照准試辦嗣各蒙旗以有礙風水呈由理藩部奏請派員查辦停止光緒二十九年俄員柯樂德復多方運動併以機器工師仍在守候無可中止等詞恫嚇辦事大臣延祉不察情勢遽行奏請准其續辦並與柯樂德訂定章程十條於是庫倫金礦遂歸俄有現在該礦已開九處每年可得金沙四百萬兩其鑛位置在圖車兩盟界内距庫倫東北六台地約合三百四十餘里西自卾爾阿哈拉河至額能河共有金礦四處又西北九站地約合五百三十餘里北自色埒河至伊魯河共有金礦五處此項章程係侵佔之實跡 
[蒙俄之媾通]  
　　西伯利亞土人奉喇嘛敎者甚多且其迷信不在蒙古之下貝加爾湖及色楞格河流域一帶之布哩雅特一種俄人原與外蒙喀爾喀四部落同種故無論男女老幼時有處境至庫倫瞻拜活佛以祈幸福即駐庫俄兵亦常至活佛储念經雖俄政府亦不能禁止無如之何因之俄人籠絡活佛無所不至籍以維土人之心者即以施進行之術也凡俄商來貨首獻活佛且活佛廟中時有俄女出入侍奉以爲媾通之媒介又有杭達多爾濟者（即此次庫倫獨立之主動力另詳下章）素有野心平日專講射擊學及國際公法而其旗地與俄境毘連習見彼國之文明深恨滿清之黑暗嘗三次濳赴俄都親身遊歷俄人知其用意之所在極力聨絡並有接濟欵項等事因之感情日密甘爲所愚 
[庫倫活佛之歷史]  
　　蒙古黄敎發源西藏主敎者曰哲布尊丹巴俗稱活佛位在達賴班禪之亞内外蒙古喇嘛敎徒皆歸其統轄卽上自王公以及士庶亦莫不俯首稱弟子禮敬若神明現在活佛係呼圖克圖第八代生於同治八年其父奉達賴喇嘛之宫殿會計職家頗富饒同治九年喀爾喀使節由達賴喇嘛告以呼圖克圖轉生前往叩拜計將迎入庫倫當是時喀爾喀被兵害從事防務蹙蹙靡騁致呼圖克圖不得速入庫倫亘三年之久至同汉十二年十月始抵庫倫呼圖克圖旣昇法座修習經典且在父母監督之下不敢放縱光緒十年其父死後於是呼圖克圖之家庭生活爲之一變然其母貞淑聰明訓子有方時呼圖克圖尙無不正之行爲惟智議漸開一切玩好之物已徵求無厭矣光緒十五年其母死後呼圖克圖得逞厥志於是日與少壯血氣之徒酒色是務更大啓土木以供其侈同時又納圖什業圖公之妾以爲妻（即現在女活佛生子子多人（宣統初年時罹疾病一切敎權全掌女活佛之手宣統三年雙目失明形同木偶（未完） 
 
 

Page 2

 
 
命令 
[十二月十六日臨時大總統命令]  
參議院議决戒嚴法本大總統依約法第三十條公布之此令 
　　蔭昌姜桂題馮國璋均授爲陸軍上將此令　　陸建章江朝宗雷震春倪嗣冲均授爲陸軍中將上令　　陸錦劉承恩均授爲陸軍中將此令　　任命洪承點爲江南寜鎭滬淞四路要塞總司令此令 
　　任命鄧鏗爲廣東軍政司長此令　　任命朱泮藻爲晋北中路司令官此令　　任命杜持爲第十四師師長此令　　任命蔣國斌署第二十七旅旅長此令　　任命孫萬鎔爲第二十八旅旅長此令　　任命蔣方震爲軍官學校校長此令陸軍總長叚祺瑞呈請以陳寛洗補陸軍步兵上校應照准此令陸軍總長叚祺瑞呈稱核覆鑲黄旗滿洲都統擬以雙惠升補印務章京榮連升補驍騎校瑞山訥欽均承襲世管佐領請予照准等語應即照准此令 
陸軍總長段祺瑞呈稱軍官學校校長趙理泰因病呈請辭職等語趙理泰准免本職此令　　世界公權發逹之國民其運用政治之能力愈强則競爭選與之熱誠亦愈當蓋其競爭心之所有集即其公共心之所由生雖急進漸進主義容有不同而好雨好風民情於焉可决每經一次選舉無論兢爭之程度如何要皆以國家爲前提競爭之手叚如何要皆以法律爲軌道斷未有犧牲國家之利益蕩决法律之範圍而徒爲無意議之競爭可以得選舉之公平期政治之發逹者也我中華民國艱難締造以來將友一年建設之業何啻萬端無一不待正式國會之解决本人總統前於元年八月公布國會組織法參議院衆議院議員選舉各法迭經飭由内務總長督令籌備國會事務局趕速籌備並通令各省行政長官於國會選舉事務各依法定程序愼重執行在案現已初選届期各省呈報選舉人總數每省多者竟達五六百萬少亦不下數十萬足見我國民之尊重公權已非帝政時代之自甘放棄者比惟查近來各省地方往往有以競爭選舉因而激動風潮者或强奪投票匭以妨害選舉之進行或擅毁投票所以擾亂選舉之秩序甚或暴行脅迫種種壞法亂紀之事日出不窮究其原因率由黨派意見之不同地方觀念之各别互相攻擊遂若仇讎其有因一人私圖少數私見起而爲犯法之競爭者利害雖僅係於一隅而影響實可及於全體似此情形若不嚴行查辦誠恐我國民欲籍此選舉以求幸福者將因此選舉而得奇禍民國前途之危險念之甯不凜然各省行政長官身爲監督旣有辦理選舉之責尤有維持秩序之權自此次布告以後如有藉端爭選舉爲名敢於干犯國家法律者務須督飭該管官吏卽時按照刑律妨害選舉各罪從嚴懲治無論何人不得稍涉寛假至刑律爲國常憲國民本宜週知應由各初覆選監督摘錄刑律第八章關於妨害選舉之罪各條揭示於投票所俾我國民咸曉然於科條所在不敢嘗試一而依照選舉法於投票所開票所周圍臨時增派警兵保持秩序但有違背法令情事輕則立予制止得則立加處罰以維國本而保公安總之國會議員爲組織國會而設非一黨派一地方所得而私我國民旣已久處於水深火熱之中含辛茹苦以至於今日而猶不於正式選舉激發公誠使得有夙具政治常識素悉地方利病者出而爲我新造之國家多數之人民共謀幸福徒爲一黨派之勢力一私人之意見所左右則我神聖莊嚴之中華民國建設事業尙何可言自此次布　以後我國民於初覆選舉時務須各於法律範圍以内行使公權不得輒事違法之競爭致阻政治之進步本人總統亦國民之一區區愛國之誠當爲我五大民族所共諒現在國會召集爲期不遠非僅勉符約法定限遂謂責任已完本大總統迭次肫肫告誠之苦心尙望我國民三復致意此日之注重選舉將來之共濟艱難國利民福之前途實深倚賴焉特此布告任命張振勳前往南洋考察商務并聨合僑商籌辦内地開埠事宜此令 
[專電]  
[北京電]  
　　倫敦大借欵會議消息對於駐京代表所擬各條欵均經逐條討論於合同大體無異議惟條欵細則稍有更動至詳細情形駐京代表團亦未接報告 
[北京電]  
　　總統府消息倫敦會議對於北京所擬借欵草約並無反對惟年内先交墊欵頗有異議因某國運動於庫倫問題未解决以前不得借欵於中國其實北京商議時早聲明借欵不作軍事之用現尙設法交涉要求年内先交墊欵 
[北京電]  
　　克利斯浦團將不反對大借欵惟剩餘之五百萬磅年内難發債票 
[北京電]  
　　六國大借欵事件俄使辭以不願與聞 
[北京電]  
　　中國銀行則例草案定總股額六千萬元每股百元政府先認三十萬股并先交四分之一以上即將開業 
[北京電]  
　　俄人由西伯利亞調兵二千入蒙一千赴庫倫一千 
赴科布多 
[北京電] 　 
　　對俄交涉自十一日談判後至今尙未續議總統决定平和解决特函請參議院平心 
討論勿遽訾議 
[北京電]  
　　袁總统昨電奉天張都督今張作霖師長速即來京又招三師長孟恩遠來京偕同磋商軍務 
[北京電]  
　　河南張都督昨乘晚車抵京當晚謁見總統 
[北京電]  
　　直隷馮都督亦於昨日到京 
[北京電]  
　　外交部以内蒙各地不靖外人遊歷礙難保護昨特電令西北各大吏禁發該處護照北京電 
　　昨日外交陸總長已照常到部 
[北京電]  
　　印花稅有明年三月二號實行之說 
[北京電]  
　　法制局審定財政部改擬國稅分廳官制請提出國務會議 
[北京電]  
　　法制局改定省制案劃　國爲八十道 
[北京電]  
　　工商部先就出口貨絲茶棉羊毛四項設檢查所於漢滬廣營口張家口等處 
[北京電]  
　　民國大學與工商部爭翰林院署案地方審判廳不認國務院調停已傳劉揆一汪有齡於星期六開審如劉不到即闕席裁判 
[北京電]  
　　黄興於十四日領川粤漢鐵路開辦費百萬元 
[北京電]  
　　長江匪徒藉口征庫私招兵隊倡亂政府昨特密電沿江各都督嚴加防範並設法解散 
[北京電]  
　　陸軍部頭等顧問法人載買言氏昨已請假回國將借其夫人來華 
[南京電]  
　　程都督接政府電請飭各地方官保護旅華俄人不得有意排斥致生交涉 
[南京電]  
　　程都督以軍民業已分治擬將軍務司參謀處歸併爲軍事廳廳置參謀二人日内即可發表 
[南京電]  
　　此間留滯解散兵士約六七千人昨因搶案發現特下戒嚴令 
[東京電]  
　　日皇已親任桂太郎公爵爲内閣總理大臣 
[特約路透電]  
[張家口電]  
　　張家口接庫倫某外人消息謂蒙人俄人已在該處豫備如聚集張家口附近之華軍拔隊向蒙古進發則卽將與華軍開戰現有大隊華軍駐紮距此三十五英里之西巴爾台聞該軍不願於隆冬之際開入蒙境 
[北京電]  
據俄人聲稱前在滿洲里患疫斃命之哥薩克兵三名實因在阿爾諾（譯音）地方獵獲旱獺數隻食之旋即患疫因而致命此種疫症雖無傳梁性質亦非常見所幸現在東清鐵路附近一帶並未發現將來亦可保無慮 
[北京電]  
　　據政府公報載稱陸軍部現電請各省都督通令本省陸軍官員阻止外人在險要之區及炮台附測量與繪畫地勢並謂十一月二號有日人一隊由北京取道良鄕前赴南苑沿途測繪地勢後由兵士報陸軍部轉告外交部交涉致多遷延時日嗣後凡見外人有此舉動者應卽登時出阻以免周折 
[北京電]  
　　稅務處監督胡維德擬調曼康君辦理監課聞曼君不就 
[北京電]  
　　河南都督已奉命嚴剿陜州盜匪該盜匪等近屢出劫掠行旅滋擾近各村莊 
[南京電]  
　　江蘇都督與安徽都督關於輪運魯鹽之爭端聞已移交北京解决某輪船現仍停泊港内候命御貨 
[廣東電]  
　　廣州各區選舉同盟會到處利勝 
[東京電]  
　　元老院今晨集議後卽開御前會議元老院各員乃奏報日皇謂已會請桂太郎公爵爲内閣總理大臣日皇即下詔簡之桂氏將於十二月十九號行受任禮繼將宣布内閣各員此次詔晝係破例由宫内大臣渡邊伯爵署名蓋桂氏不便於自舉之詔書署名故也 
[倫敦電]  
　　今日此間聖乾姆宫内開媾和談判警局設備至爲嚴肅最先蒞會者爲土國代表旋塞爾維門的内哥羅保加利亞與希臘四國代表亦相繼蒞止英國外相葛蕾君代表英皇與政府歡迎各代表演詞甚長各代表皆誠意表謝繼乃公推葛氏爲媾和會名譽會長葛氏旋卽退出各代表乃討論會議手續並議决代表坐位按國名第一字之字母列席以免爭執旋乃休會展期明日續議 
[譯電]  
[天津電]  
　　庫倫大局顯已日惡俄國已派員充當官錢票局監督今後八年該局將由俄國管理俟滿期後還與蒙人凡與羅卜價值相等之紙幣現已一律通用華兵已在科布多附近中伏爲蒙人碎屍者約近千人其餘殘兵爲蒙人所俘加以慘刑 
[天津電]  
　　前清隆裕太后將於中國新年之後移居頤和園 
[天津電]  
　　北京近來地面頗不安靖時出搶案 
[北京電]  
　　外交總長陸徵祥君已以公文拒絕俄國重要之要求陸君俟接俄使覆文後卽將至參議院出席宣布蒙事談判 
[北京電]  
　　財政總長周學熙今日向德文報訪事聲稱余誠望六國銀行團大借欵早日定局兩方面對於主要條件今已全相同意大借欵定頤英金二千五百萬磅而中國現急需英金一千二百萬磅因舊欠各欵迫不及待竊爲抱憾聘請外員管理鹽政一事殊易實行惟目下尙未選得合格之人中國今極注意倫敦媾和談判倘巴爾幹戰事告終則中國金融市面當蒙美好之影響日本内閣風潮之早日解决亦殊與中國有關如日本陸軍黨獲勝則中國之發達必將受礙若自由黨獲勝則中日兩國邦交當易親近云 
[北京電]  
　　據海參威哈爾濱與滿洲來電均言俄國現已屯集大軍預備意外 
[北京電]  
　　袁總統前提議展長臨時政府期限滿洲山東河南甘肅陜西諸省均已贊成廣東山西安徽江西諸省均來電反對 
[北京電]  
　　北間舉行初選舉到者甚衆惟秩序殊欠整齊 
[聖彼德堡電]  
　　俄國皇太子之病顯極沉重其病情未經宣布惟信並不全因近游斯派洛受所致 
[蘇菲亞電]  
　　今日（十五日）布爾茄利亞國會開會時布王詣會演說深賀國家得獲光榮之勝仗且信倫敦媾和談判必能訂定條約而令聨盟各邦滿意故各邦實無續戰之必要云云立法部提議募債英金二百萬磅以供軍用 
[君士丁電]  
　　土耳其在茄里拉附近戰勝及獲希臘過山砲一中隊一節政界已有確實明文希臘魚雷艇與土耳其軍艦及達納爾入口處之砲台互相交轟無效而止 
[巴黎電]  
　　據塞維亞京城培爾格萊特電稱塞政府因奥國籌畫兵事日見其忙故向奥政府詰問深以奥人排塞爲憾 
[培爾格萊特電]  
　　聞塞維亞豫備照以下條件與 
奥談判一塞維亞承認阿爾巴利亞之獨立二塞維亞應在亞特里亞海得一口岸以利交通惟允不將此改爲軍港三塞維亞以借欵及工程之優先權給予奥國四塞維亞允予奥國最優國之遇待及徇奥之意修改稅則 
[柏林電]  
　　德政府已將追加豫算案呈入國會案内臚舉陸軍新計畫數事並擬增置飛船痡與野戰砲隊之馬匹及整頓馬隊辦法 
要聞一 
[俄蒙交涉之現狀（三）（續昨稿）]  
[（北京特約訪員一葉子）]  
據俄國一面之所聞則民國政府所謂於本月六日答覆者實未之見卽至七日亦無答覆而外間則早已喧傳外交總長於六日親赴俄國使館爲四條之答覆且俄國提出對蒙古之别約十二條矣其所謂陸總長提出之四條答覆内容如何姑不諭惟就俄國提出别約十二條之事觀之於理亦得證其事實無根何則俄國旣於其提出之五條得民國承認則蒙古之權利承得問題爲蒙古與俄羅斯間之關係非與中國之關係决無提出之以要求民國之理也 
合以上兩面觀之則民國政府所報告於參議院者不過示其有此次答覆之意而探參議院之意向於實際則尙未答覆也 
設令民國政府就其表示於參議院之條項早晚終須答覆則據前清之例依然派遣大員三人而所謂不駐兵不開墾移民不派官吏則三條件悉承認之惟體裁上派宗主國之標記員三人而已但此三人之遣派有干涉蒙古内政之權利與否不甚明晰其完全保存干涉之權或交涉之際尙有讓步之餘地無論何者俄國皆不願有此種答覆實人所共認若夫政府最近會議所决之維持民國體面一法則惟於名義上據前清之例派遣宗主國之標記員三人故此答覆提出於俄國使俄國因此而讓步焉亦未可知也 
有四百萬方里及四億萬人口之中華民國經英國之一喝而放棄西藏今蛚由俄國之要求而置蒙古於若有若無之間且當局者所執之外交政策一如前所述跼蹐於狹小之徑路無論其革命之餘弊未盡創設之準備未周就令此種興革業已完善然狃於姑息之手叚乏勇進之活氣則雖挽求而不得縱令俄國依前清之例承認派遣民國官員三人亦以旣認其三條要件三人之派遣已儼如派遣公使領事非得視爲藩屬而 
 
 

Page 3

 
 
操縱之也於此尙謂以外交之故實去而名猶存得以維持國家之體面是何囈語耶所謂由是而得維持國家之體面者不過外交當局就關於文書之交換文字上言之而已世界列國與一般國民决不以爲由是而民國之體面略可保存也如此姑息之手叚縱令目前能解决一時之危局然外患之趨勢愈迫而愈進終至不能挽救在内則政府之信任日減國民之元氣日衰即有如何英雄豪傑亦不能籌救濟之策矣 
人或謂民國之疲弊旣達極點殆有進退不自由之狀而世界最强之俄國以萬鈞之力壓其背以民國之武力財力無論如何切齒亦究不能於此有所抵抗無已則姑忍淚呑聲讓步以求和平了結此實大誤夫外交上之折衝非必待實力相敵而後可行獵師之搏虎非獵師之力優於虎也利用狗之力以達其目的耳柔術師之克敵亦非柔術師之力足以制之而有餘也藉敵之力以勝之耳民國之實力雖不足以敵强國然洞觀世界之大勢周悉列强之情形棄姑息之手叚而以最大之决心運用外交之秘術則周圍之狀態因時而有施行遠交近攻政策之處或待機而亦有採用近交遠攻政策之處外交當局者之决心苟出於此則卽突遇猛獸亦不足慮謹避其銳而徐激走狗以逞其威則捕之之策自出又如巨漢奮其鐵拳卒然而至亦可巧避以免其危然後靜窺其虚而發則巨漢虚其一繫轉藉已之力而倒矣然民國當局計不出此徒狗姑息之小計自狹其發揮外交之手腕狃於現時姑息之外交不知改計則民國之前途朝割一藩夕削一屏殆如疾風之捲秋葉至屏藩盡撤之秋横臥於割烹臺上任人宰割亦未可知吾人竊願當局者一擲其從來姑息之策用之於偉大之外交計畫而有以自奮也 
[大借欵問題之别報]  
　　大借欵問題周總長已與銀行團代表商妥訂就條件四個由駐京銀行團代表電逹倫敦會議大體已近於成惟據他方面傳說此中尚多曲折茲　其所聞如下 
（甲）要求别增担保之隱秘此項借欵以鹽稅爲担保兩方已無他說惟銀行團以鹽稅担保谷利斯浦己占第一位六國銀行團僅占第二位現在姑就鹽稅担保定議將來再行要求契稅田賦另作抵當蓋在彼上次提出　件時本有將來交欵額視鹽務收入多寡爲標準一條此次議定草案並未提及蓋預留爲不交欵要挾之地步也據外人議論至時銀行團若以鹽稅不敷抵當交欵數爲詞非要求别增擔保即要求管理鹽務二者必居其一 
（乙）如額交欵之難恃據議定條欵草案須於六個月内交足二千萬磅前三個月須交過半數此節銀行圑尚不敢應允一因銀行圑資本本不甚多其中全賴法國擔任大宗其他各國難以應付一因巴爾幹問題歐洲巿面到處緊急谷利斯浦發行債票並未暢消大半由其獨力擔任上次交欵異常困難前因優先權問題與商續借彼不敢担任六國銀行圑與谷利斯浦圑處同一地位谷利斯浦不敢應付則六國銀行圑亦恐有靠不住也 
内務部解散國民軍籌備處詳記 
[國民軍之剏設]  
　　自俄蒙事起一般愛國志士奔走呼號仗國民實力以作外交後盾者固不乏人而失業青年借此招摇巧立名目者亦所在多有月前北京有晏起孫佐之者在東城外門樓胡同青年會内剏設征庫國民軍籌備處内設軍政部第一軍第一師步馬炮工程輜重機關鎗隊等種種名目私刊印記大於部印居然行文各官署自稱本處並置有流動募捐員胸懸白布上書征庫勸捐等字樣男女混雜大街小巷到處勒捐自一先至數十元不等足跡所至以戲園妓館居多前日廣德樓戲園因捐肇事亦係此輩所致亦近來一怪現象也 
[官樣文書之發布]  
　　本月九號總統府秘書廳忽接外來官文書一封上署國民軍籌備處照會硃印燦然拆閱内稱本處現已成立茲刊用印記於本月八號啓用除分行外相應將啓用日期照會貴廳查照施行並希轉逹大總統查照等語同日總統府軍事處亦接得此項照會措詞相同另有孫佐之晏起陶鴻源上天總統公函一封並附中華民國宣言國民軍征庫决死隊宣言書青年模範軍宣言及簡章國民軍籌欵處流動勸捐團宣言印刷物共五件當由秘書廳呈遞大總統核閱 
[大總統之震怒]  
　　大總統接閱後非常震怒以孫等未奉命擅敢私自組織軍隊并設立籌欵處刊刻印記與各官署行用照會實屬妨害秩序擾亂治安世界各國無論何種政體軍政外交權操政府臨時約法更有明文似此假託義憤擅自募兵惹起内訌招致外釁實爲國法所不容此而不禁何以立國因於十一日指令内務總長迅卽派員前往該事務所曉以大義勒令卽日解散其所刻印記印刷物所募捐欵責令一律繳出分别銷燬發還倘敢違抗應卽查照刑律犯騷擾罪例拿送檢察廳按律起訴治罪仍嚴密探訪如有此類圑體私剏軍隊借端歛錢情事均照此例辦理以肅法紀 
[官廳之干涉]  
　　内務趙總長奉到指令當卽密令稽查營務處楊紹寅督察官恒成參將鮑維翰帶同右營管帶王錫三及馬步隊十餘人於是日午後六時趕往國民軍籌備處將該處嚴密圍住馬隊紮在青年會門前步隊紮在醋章胡同内院並有便衣偵探十餘人由該偵探等將發起人晏起孫佐之誑赴倌局出門後由鮑參將雇車將晏起孫佑之帶至參署轉送提署拘留核辦 
[解散後之餘波]  
　　晏起孫佐之等被拿後該處人員知事不妙卽由青年會員敖其唐陳鍾福出頭邀請沈佩貞女士調停允於次日（十二號）將該處所有物件捐欵一齊呈繳卽日解散一面并赴提署將晏孫兩人保出詎國民黨之亞東新聞不知因何誤傳竟於報端指爲沈佩貞因事被提署捉去而絕大之波瀾又掀起矣 
[北京社會之悲觀]  
[民國首都如是]  
[社會之裏面]  
　　北京九城地面本爲豪强土棍之之藪庚子一役剗除略盡承其後者頗能整頓市面又增人力車工廠等一般貧民有所憑依表面遂頗安靜自去年革命一起金融恐慌秩序紊亂至正月十二日兵變以後各櫗關尤爲殘壞因是元氣不能恢復貧民日見增多而失業之流氓痞棍混入黨會巧借名目更掻擾又近來國家政財困難對於地方自治經費諸從撙節際此嚴冬飢寒迫人遂發生種種惡果 
[社會之現狀]  
　　近日商界市面大形蕭條卽奢侈消費　營業實際亦較去年减色至於搶案城廂内外月必數起而搶帽之風尤盛甚至通衢大道中亦時有所見内外城街巷竊賊尤夥又社會上　發生不畏法律行兇毆人之惡習自王金發案以後如廣德樓夜戲兪振庭閉門毆人巡警不敢過問之類此等風氣旣現而社會幾無治安可言矣 
[社會之將來]  
　　内務部當時亦曾慮及故擬大辦冬防而籌畫再三終以經濟困難不克實行近日内外兩廳又將合併合併以後擬裁减巡警故日來一般警官不無五日京兆之心對於職務非常冷淡說者謂北京社會内容實含有危險性質内務部若不從速整頓恐將來市民難得有安忱之日云 
雜評一 
[國民亦尙憶及滿洲西]  
藏否 
今日全國眼光羣注射於蒙古自餘而外幾若不聞不見其實滿洲西藏其危險不亞於蒙古一旦禍機勃幾最後之結果恐雖欲如蒙古之聨内蒙以控外蒙者亦不可必得而奈何尙漠然忽視之也吾國人心慮簡狹眼光短淺好逞一閧之氣故凡有一大問題起則其餘問題皆擱置而禍患即生於擱置中矣此亦國民之劣根性也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[漢陽兵工廠罷工風潮]  
　　漢陽兵工廠向例冬間每晨七句半鐘開工近因庫事發生趕辦戎裝由副總統陸軍部迭飭該廠開足全機工作每日須造快槍一千枝以爲戰事之預備故總理劉慶恩命令工人須於晨六點鐘入廠六點半開工無如天氣嚴寒工人之居處稍遠者多不能如限趕到本月十日劉總理乃於晨六點鐘親立頭門監查工匠入廠六點半後卽飭衛兵閉門後來工人三十餘名因之不能入内哀求守衛兵放入旋因人聲嘈雜劉總理誤謂詈已當呼衞兵命將該工人等一齊抓入懲辦該工等不服起與衛兵相抗並大聲質問劉曰我輩犯何法律劉怒其挺撞遽飭衛兵放槍該衛兵等以事關人命且倉猝間不得子彈相顧不肯輕發劉催斥再三乃始虚扳鎗機作響藉示恐嚇詎全廠工人聞知誤以爲同類被總理搶斃全體一閧而出秩序大爲紊亂詎劉又誤會以爲工人暴動毆已又呼衛兵速實子彈向内轟擊衛兵等亦張皇尋覓子彈幸被衆工人一湧上前將槍奪下比時又有數十工人將廠中新槍携出聲言我們亦有武器何妨對打劉見勢不佳立卽改容笑謂衆工曰兄弟一時糊塗浮噪諸君不要見怪和平下台罷衆工氣憤己極有指責其無理者有唾罵其太不文明者有言吾輩雖爲爾所管轄爾亦知天冷須格外體卹者有言卽逾限遲到儘可罰資開除何至殘暴如是者劉無詞以對急入總監工余金鰲室求救該廠工匠計一千餘人當圍住劉責問時有多數人潛在各廠房將器具毁壞不少嗣見劉已躱至監工室恐其發電召兵全廠工人乃遂一湧出廠揚言永遠罷工另圖别業不再作爾奴隸矣衛兵等有攔阻不准出者俱被打傷余監工見工人全體罷工出場調停勸勿遠去工人等本與余尚有國情即遵示在廠前各茶館内暫歇以致揚家河興隆巷各街巷塡塞幾滿經余監工苦口勸說再三衆以非撤劉差不能回廠調停無效工人等始各歸去另舉代表將劉横暴情形訴於都督府及劉調到第七旅步兵一營來廠保護工人已去劉遂親渡江禀明都督黎公素信劉辦事認眞并未責其操切惟言工人氣習囂張非嚴辦不足以昭烱戒一面派李參議國棟等到廠調查起衅情形未知若何結局也 
[漢口官膏專賣之棘手]  
　　武昌官膏專賣勒迫土商歇業已於本月初二日實行惟漢口土商存貨多而勢力大辦理殊覺棘手幸内務司長饒漢祥君以漢口與省城僅隔一水而政令兩歧大與政體有碍爰嚴飭漢口禁煙局無論如何爲難務必逹到官膏專賣之目的該局乃與土膏商董會議專賣辦法土商謂所訂洋土多至六千餘箱每箱已付定銀千兩此時即退還定貨犧牲定銀洋商尚難辦到况現己陸續運至索交全價此項大宗洋土官家旣不能價收又不准商人出售將如商人血本何卒至籌商再三由該局特别通融准於禁烟期中由土商將洋土一槪運往他省他埠出售所存本土則限兩星期熬成煙膏繳於禁煙局於漢口設專賣處十二所發售以明年六月絶止不准再售並議定章程如下（一）議定土商存本浩大禁烟局准其保護商本不受損失（二）各土商　存之洋土無論多少准其陸續裝運出境惟須用輪船不准用民船以杜沿途洒賣之弊（三）本土及己熬之膏無論多少須報局聽候公家辦理（四）公家售賣官膏以不使土商受損爲宗旨（五） 
未曾裝運出境之土膏雖係公家專賣然土之種色不同成本各異其價值仍應由土商隨時分别議定再行發賣（六）以前售於本省各縣各埠之洋本土設該處亦在禁烟不准運入其貨應准土商收回惟收回之貨須赴局報明以公棧印花護照爲標凖若無印花等項則以私論（七）以上各條俟發賣官膏日方得實行（八）議定於陽曆本月二十四日爲官膏發賣之期未發賣以前無論躉批零售仍准各土商自由買賣（九）歇業之後内該外欠仍須清償設有爲難之處公家應爲維持（十）議定非土商之外幫如存儲有烟土於洋行者由公家出示令其赴局報期或裝運出境 
此項章程議定呈報後内務司長又以禁期迫促必須積極進行乃會商財政司將徵收土膏稅局全行取銷凡毗連鄰省各邊境一律添設查驗局以絶土藥一面會商外交司據遞減之約與英領交涉限制洋藥輸入俟成效大著再與交涉停止運入以絶洋土並由司通電各屬剷除烟苗以絶根株三面並進總以塞源爲主而該禁烟局以加蓋漢口公棧印花之洋本土在禁期内准其運銷各埠一節實與各埠禁烟有礙未免以甲埠之毒物移禍乙埠彼此牽連永無斷絶之日特駁斥不准聞禁烟局以該章程與土商已大費磋商若不准行必藉外力抵抗辦理愈形棘手又請内務司務須承認該章程否則辭職改派他員辦理云 
[副總統晉京預聞]  
　　黎副總統因俄庫協約關係存亡决議以武裝爲交涉之後盾迭將種種關係及進兵方法電呈大總統查核茲又聞俄人以延宕爲進兵之計恐難逹和平了結目的决計進京與大總統互商最後解決之策但鄂省黨派紛紜爭奪權利無時或已都督一職須得人代理前擬委任孫堯卿大將軍務司蔡濟民司長暫擔斯任二君皆堅辭不就現聞黎公以第二師統制兼第一軍軍統杜大將錫鈞才識優長能勝大任去歲充督戰總司令官各軍將士咸所欽服擬即委之代任都督必能因應適宜其晋京之期業已確定陽曆年底隨行者有蔡司長濟民姚參議金融曾少將廣大等人云 
[南昌兵變善後紀]  
　　南昌省城兵變已紀前報茲悉此次變亂勢頗激烈幸經李都督分電護衛軍所屬官兵及憲兵警察分頭出隊在舊藩署北營坊射步亭貢院前四處剿捕次晨調查擊斃叛兵二百餘名復經軍警陸續緝獲叛兵一百餘名均於十一十二兩號在府訊明按名斬决用木車推往各城門樓懸掛示衆其餘屍身多無棺木拖往德外沙窩地方挖坑掩埋惟李都督以兵匪激戰致全城商民飽受虚驚當於十一號諭派俞應麓君親往商會代道歉忱並函各國敎會安慰一切頗爲周到至夜間李都督復開軍事會議提議懲辦叛兵長官辦法極爲秘密惟據外間傳說議將劉世均師長撤消後再行議處所有此次出力兵警每連先奬英洋五十元以後再行優奬而資鼓勵所餘劉屬二營兵士槪行繳鎗由憲兵押赴九江江官兵按名遣散已於十二號早間僱輪拖帶起程一面並令警廳挨查户口有無損失呈候核辦並嚴查茶舘酒肆客寓轎舖容留叛兵押府懲辦措詞頗爲嚴厲現在省垣晝夜戒嚴一到旁晚官兵密查並能人民行動頗不自由茲將緊要文告録下以供衆覽 
[收繳槍彈]  
　　贛省都督李烈鈞公布照得十號夜有匪徒煽惑軍心放火暴動以致槍枝軍械散失各處者甚多亟應加意檢查以重軍備爲此布告各界人等如有拾得鎗枝者務卽呈繳軍務司或投置道路由巡警隨地收取槪免深究倘敢故意藏匿三日後一經察覺無論兵民槪以匪論其各澟遵母忽此布又軍務司布告奉都督諭昨晚匪徒滋　遺失鎗枝子彈甚多爾等如有拾獲收存者立即持赴本司呈繳非特不予究辦且將從優奬賞每鎗一枝給洋五元子彈百顆給洋兩元當面核發倘敢私自收藏隱匿不報一經查出告發定行　究重辦其各遵照 
[示准自首]  
　　贛省都督李烈鈞布告本月十號本城内外突有匪徒勾結無知少數兵士乘夜縱火開槍擾亂秩序業經嚴飭軍警拿獲多名訊明正法並懸賞緝捕要犯各在案所有脅從人犯本應一律從嚴緝究惟念各該犯人等雖一時誤被摇惑隨聲附和致陷匪彛然果良心未死深能悔悟繳鎗自首本都督索重人道自當寛其旣往免予深究若復執迷不悟敢將鎗枝匿不繳呈一經查獲或被人舉告屬實除告發人從優給賞外定將該犯等按照軍律分别處治决不寛貸此布 
[查街要規]  
　　李都督又規定查街官兵應守規則（一）遇有特别緊急時候准鳴號警並一面知照附近巡警借商家電話報告警視廳及都督府（二）未受特别命令無論官兵不准擅人民室縱有可疑之影響必須會同普通巡警方可施行（三）若遇形跡可疑結隊匪徒須候官長命令始可發鎗（四）見有迎面未着軍衣之官兵高聲令答口令有徽章無口令或有口令無徽章必須詳細審察方可放行係普通人則詢明來歷無可疑之怪狀即可放行否則帶交附近巡警憲兵支部或帶回營盤問（五）經本都督頒發查街特别巡燈按五色隨時指定一色各處一律彼此查街之官長皆當格外注意顔色是否相符並有無印布以免匪徒假冐（六）查道之班次及每班之人數皆由本管之長官規定（七）查街衣服之顔色束絆腿與否或戴黄帽及黑帽均由本管長官臨時命令 
[南京善後工藝廠開廠誌盛]  
　　南京自去年光復之後旗民貧苦無告者三千五百六十餘口當由各團體籌借倉米分爲二十七所每人每日給米六合並設籌備旗民生計局請金君峙生爲臨時總理及程都督蒞寗乃由金君呈請都督籌備善後工廠及善後初等小學以敎養之卒以經費凑集需時故遲延至今年本月十五日始得開廠以皇城舊都統府爲基址男女工二百餘人男女小學生百餘人男工學造革貨竹貨女工學習織布每人日給工資銀八分現所收之難民面目慘不堪言狀開廠時除都督及民財兩司均到外日領事及各團體亦皆與焉計到會者二百餘人由都督宣布訓辭之後財政司及各團體代表相繼演說頗極一時之盛散後都督乘小車蒞貧民養濟院察視茲將都督訓辭錄下 
[諸藝徒亦知斯廠成立之緣起乎去年武漢倡義各省響應金]  
陵獨扼於　行政官之勢力中光復稍後而旗民之顚沛亦較他省尤劇瘡痍滿目不忍覩視本都督惄焉憂之當與莊前都督籌議撥欵設局收養不意羣居萃處疾病繁興不死刀刃者多轉死於疫症乃設療病院朝夕診治施醫施藥幸病者得以獲痊危者轉而爲安顧生命雖已保存而不知自謀生計猶不足立於共和之世爰與民政財政各司妥議善後方法將難民生計局改而爲四曰養濟院曰墾務處曰小學校曰工藝廠今日爲工藝開廠之第一日疇昔所規畫而計慮之者茲已克底於成廠中男女有别食息有時出品有程卒業有期并然有　秩然不紊此蓋民政財政兩司締構之力而廠長劉友柏君始終其事不避艱苦旣籌辦難民生計復組織善後工廠灌其根葉培其命脈其功尤不可没本都督際斯開幕之期實深忻悅然今距去歲光復瞬已一載前車旣覆來軫方遒自今以後願諸藝徙淬勵工作刻意進行時以去歲困難爲念人以昔日偷惰相　勿自甘暴棄勿違犯規章庶幾母負本都督維持之苦心他日墾務處繼續成立善後之法底於完全則尤本都督之厚望也 
[寗垣散兵搶刧富室駭聞]  
　　寧垣中正街袁姓房屋内新住揚州卞姓因遷居時箱隻過多久爲散軍垂涎十四日下午七點半鐘時突有遣散兵士二十餘人口稱奉都督公事前去拿人將大門緊閉另派人把風一班人直衝上房將卞姓父子僕役一齊捆綁脅問銀錢所在并以箸箝口不准聲張遂將箱隻什物搬置天井任意搶刦當由東一區站街崗警探知上前打門詎該兵士等在内開槍崗警奔告該管區長立飭巡官率隊持槍往捕門内又復放鎗該長警等奮不顧身當場拿獲李得勝彭福祥彭九林唐崔城戴福高曾學武等六名奪獲金器什物無算巡警總局復加派馬巡隊前往將該犯及贓兇刀符號奬牌等件一併解局驗訊均湖南湘鄕人有三犯内穿軍服稱係某某軍造散兵士并供由湯華亭十餘人邀往刦掠等語警局長據情詳報都督以該局長蒞差以來整頓警務不遺餘力各區員警皆能效命此案能當場賊贓併獲深堪嘉許特交承政處發給奬洋一百八十元交由該局長察其在事出力者一律奬賞 
[鎭江炮臺兵衝突案解决]  
　　鎭江一路砲臺總臺官王以忠光復時頗有微功故以砲目而驟升臺官然人雖勇敢而學識實不勝臺官之任經洪司令調王以忠爲顧問官另委高兆華接充此差詎各台砲兵大起反對風潮洪司令聞而大怒擬即以兵洗臺幸經駐鎭十六師顧忠琛師長三十一旅張偉齋旅長等竭力調停並至象山礮台演說再三勸誡一面電請都督易委司令部一等參謀官唐煥文蒞台視事各礮兵始各帖服云 
[浙洋捕盜之勇敢]  
　　前月甬幫金惠孚商船由北口裝運荳麫瓜子雜貨道出江蘇灘墟洋而被盜全船刧去計值八萬餘金船夥三十餘人一無着落浙洋王綺領慮其攔入浙境星夜出示禁止沿邊各島人民收買盜贓一面派總稽查陳君督率師船及永安兵輪沿海窮追自本月六號起會同錢傅各管帶分路兜捕前日在白虎門洋面突遇船四艘胆敢先行開砲彼此劇戰三四小時擊斃匪黨二十餘名生擒徐茂朝等三名奪獲快槍十九支救出迭次被擄難民十四名及金惠孚破刧貨船一艘餘匪破浪狂逃兵輪追至匪巢圍搜山河復救回金惠孚舵工二人於十二號解交統領大營電呈都督請示並以洋匪經此大創沿邊或稍甯謐聞已咨請蘇都轉飭杳照矣 
[伊犂禁烟之嚴厲]  
　　伊黎鎭邊使廣福照覆參事院云呈悉此案綏定縣據農官何玉查報本年縣　偷種罌粟四百五十餘畝擬請每畝收租銀一兩免其拔毁等語無論所報畝數該縣是否親往履勘未據聲叙難保無以多報少之弊且查前清時代伊犂實行禁烟已著成效民國肇興復奉大總統通令接續嚴禁業經轉行遵辦在案今該縣徇何玉之請弛标收租實於禁煙前途大有妨礙該院會議於租銀一項擬請暫予變通於種賣吸三宗則請通飭申禁本都督反復推勘亦不足以昭情法之平而取剔除之效現在該屬烟漿早已收割本應由該縣勒令悉數繳出當衆焚燬惟念各該種煙人等散居四鄕一經查追轉滋擾累從寛照該農官查報畝數每畝罰銀三兩以示薄懲仍分别取具永不種煙甘結由該縣曁農約等層遞結報以符功令而淨毒根農官何玉旣奉縣諭查禁并不實力遵行迨該縣訪聞得實始行報請納租免毁實屬有心庇徇應卽由該縣傳案科罰以爲玩視要公者戒所有前項罰金統限一月内報解司庫庫無任延緩 
[河南巨匪就擒]  
　　河南汝屬匪患以蓁椒紅爲首惡自備補軍到後節節進攻認眞查拿亂機頓息十一月二十九號經該軍第八營雷營長懸揭重　購　眼線協緝訪實蓁椒紅藏　城露台馬莊地方率隊偕同守望社社勇前擒獲數年巨匪一朝盪平尚爲汝民不幸中之幸也 
[成都總商會之特别會]  
　　十一月七號成都商務總會開特别大會首由協理李重瑶出廣報告本月二號本會奉到工商部令開照得民國服制經參議院議决於本月初二奉大總統命令公布業經刊登政府公報通告在案查此次所定服制均用本國材料以重國貨凡現今各省所出之絲織品及綿織麻織毛織各品當不乏可用者本部有維持國貨振興商業之責凾應實力設法以圖挽回利權爲此通令各省總會就近轉知各分會通知絲織綿麻織毛織各商業家照各項已造成之件料與新定服制適用者迅將標本各一份註明各商業行號住址彚齊寄送本部以備參考藉廣銷場云云請各幫分董先生查照工商部互相通告將應行報部各項分别開明速交本會以便照辦某君云成都出産固豐惜工藝缺乏不能制勝可否仿照廣東辦法製造寬大綢麻布均織斜紋式樣專銷外國以關利源且與新定服制諸多合宜某君云工商部來索各種標本原係爲提倡土貨挽回利權起見可否要求多緩日期以便加意製造揚幼紅君云商人目下困苦萬狀各鈔票錢票均是吃虧之事含血噴天無處發表現在各界均有機關報以發表政見獨商界缺如請開辦一報館定名四川公報由各帮集股辦理每股二十元暫共集五千元時各幫入股者頗形踴躍并由衆公推樊孔周爲社長　君綏爲編輯董炳南爲發行部長俟將主筆訪員聘定即定期出版繼又由來貨各幫發言目下政府抽收百貨厘金各商家均願遵從省議會議决辦統捐現須由商務總會呈請衆贊成遂摇鈴散會 
地方通信 
[江甯]  
[新委職員]  
　　江蘇民政署新委之四司及主事秘書各員已誌昨報茲將其委任之主事人名補錄如下第一科主事胡鍾瀚劉徵仁陳恊恭第二科主事何伯龍張樹榮鄒致鈞查亮采張傳言金致仁第三科主事郭紹基袁德芬公報處總編輯周承春編輯員龔壽庚周冕 
蘇州 
[令查祠産]  
　　安徽旅居滬蘇寧三埠同鄕以無錫淮軍昭忠祠財産什物於光復時悉被抄掠没收大動公憤爰於日前特在蘇開會集議僉以該祠雖屬奏辦而財産及一切經費皆係皖省紳商公同捐助卽屬皖人公産豈可任聽侵奪議決公舉代表楊士琦等上禀都督府請將該祠財産什物按照開呈細册一併發還茲奉程都督指令云據吾無錫淮軍昭忠祠係皖省紳商集資建造光復之初該祠財産什物悉被抄掠開册呈請發還等情查此項祠宇財産如果實係皖人合力集資所置自應准予發還惟察閱來册該祠係屬奏建究竟是否皖人集資建造抑係動用官帑仰無錫督知事查明確實証據呈復核奪此令呈抄發原册發閱仍繳 
[私設鹽棧]  
　　上南川引商夏隆泰等具呈都督府請予查禁私設鹽棧等情奉程都督指令云據呈各節應由松鹽局即速查明復奪此令呈抄發 
[減收箔灰稅]  
　　蘇垣錫箔灰商人周明瑞具呈都督府求請免錫箔灰稅等情奉程都督指令云呈悉此案現據民人洪宗仁等具呈已准格外通融以箔灰一百五十觔爲一担仍收全稅銀六角通令各稅務公所一體遵照矣仰卽知照此令 
[新議員驗烟]  
　　吳縣衆議院初選舉業已揭曉經登前報茲聞 
有公民吳正華以當選之金滋九金佑吉姜文蔚汪紹芬鮑福年等五人均烟癖未除理應當選無效呈請地方檢察廳照律辦理故檢察長已據情於昨日將五人飭傳到廳候騐矣 
揚州 
[運司消息]  
　　新運司張弧疊接此間軍鹺各界歡迎之電當經復稱先至湘皖鄂贛四岸與各都督接洽預備恢復兩淮岸引後至寗見程都督即當遄赴揚州現己派胡君光國來揚先行調查矣 
浙江 
[監犯越獄]  
　　建德余知事電都督云十三日下午六時監犯突然越獄知事聞警馳往内監嚴行管住二十四名外監脫逃二十五名經兵警飛追立時捕獲十四名送法廷嚴辦逃犯十一名連夜派兵警　緝並懸賞購線追捕外謹先電聞建德知事余重耀寒叩 
[商會選舉]  
　　本月十五號下午杭總商會選舉總協理曁各議董開特别大曾首由總理顧竹溪宣佈開會宗旨略謂今日舉行選舉係照前清商部定章曾呈請都督准照適用故今日選舉仍請諸君先舉議董二十五員連總協理二十七員次舉總理一員又次舉協理一員宣佈畢當照秩序選舉議董計共選得顧竹溪王湘泉張筱莊嚴少山金溶仲潘赤文倪幼亭周梅卿宋錫九潘子韶韓淦堂宓廷芳高培卿于少炎祝詩安吳彛壘嚴雲樵沈午亭吳毅庭蔣海籌何敬安金潤泉吳位西俞延生王棟臣翁松生共二十七員次舉總理開筒檢票顧竹溪七十七票王湘泉二十六票無效票五票以顧君票多數當選次舉協理開筒檢票王湘泉八十七票王棟臣三票張　莊周梅卿各二票金溶仲顧竹溪嚴少山各一票以王君得票最多當選選舉畢復公推查帳員四人倪幼亭韓淦堂張筱莊周梅卿時已七下鐘不及演說遂振鈴散會 
湖北 
[日人肇禍]  
　　鄂垣三道街漢長賓館近住有日本小雜貨商二人因在各軍營整理時錶略積微資乃由漢口日界召來醜業日婦五名各携樂器聚飲取樂同棧所寓多係青年學生少見多怪齊　圍觀見該日人男女調笑不禁高聲喝采該日人始而揮衆令散詎衆不應觀笑如故該日人酒後不知輕重竟取手槍出房追擊有同寓學生二名及一贸易商人均被中一彈幸該日人係向下射擊均傷腿上尚無性命之虞當經棧主報請警廳將該日人男女一併捕去收押傷者送往醫院診治一面呈繼外交司與漢口日領交涉矣 
 
 

Page 7

 
 
雜評二 
[北京之新劇]  
昨報載廣德樓戲園肇禍記兪振廷正扮演長板坡服趙子龍之戲服率花臉非花臉等數十人各執眞刀棍棒逢人便打看客不及逃避哭聲震地眞好看煞人此所謂戲裏戲也記者因有感於北京之戲外戲國務員奔走於征庫借欵問題參議院諸公終日忙碌於各議案一堂堂正正之鬚生戲也載　被騙三萬金（亦詳昨報）一丑角之演騙劇也沈佩貞女士等大閙報館與參議院一旦角之演武劇也 
載　被騙事無關新聞界而兪振廷之大閙廣德樓沈佩貞之大閙亞東報則皆與報界 
有牽涉（兪毆傷國維報國光新聞之訪員沈除去亞東報之招牌）意者因我人日日看堂堂正正之鬚生戲久而生厭故特編演此種種新劇以添閱報諸君之興味乎本埠新聞 
[發起聨美同志會]  
伍廷芳陳重民李懷霜諸君及張昭漢女士等發起組織聨美同志會業於前晚在伍君庽所便議進行方法不日卽可成立聞凡有入會者無須介紹亦不收會費云 
[製造局大加淘汰]  
本埠製造局積弊甚深歲耗百萬而所出之軍火以時價合算較之舶來貨尤爲昂貴約有數十倍之多茲自新督理陳洛書接事以來銳意除弊業於新曆年假前將該局中之附屬品與局事無甚關係者一律裁撤計所裁者爲繙譯館天文館圖書處差遣處議價處報銷處統計處總檢查處實習館庶務處招待處工程處繙譯處共計十三處惟繙譯處因須與外國料廠通信故仍留委員一人其餘十二處皆連根拔除每月可省薪工三四千金之多又聞兵工學校歲費亦需萬元而開辦以來迄已五六年僅有畢業學生十餘人若以此十餘萬金資遣學生出洋則將來學成歸國較爲有用况海内學校與兵工學校畢業程度相等者甚多若局中需用辦事人員儘可羅致故亦有裁去之說云 
[擬訂禁烟調查員執行規則]  
上海禁烟局長嚴濬宣頒發通告諄勸吸烟之人遵限速戒並令售賣烟膏烟具等商從速改業已詳昨報茲悉嚴局長以此次考驗錄用之禁烟調查員日内卽須派出各該調查員亦應有遵守執行之規則昨已擬定頒示如下第一條本規則凡禁烟調查員均適用之第二條調查　由局長遴選資望素孚事理明晰兼悉禁烟情形者充之第三條調查員專任查禁私吸私藏私售私運私種五項第四條調查員出發時由局長給予調查証書事畢隨繳第五條調查員所到之處須將該處禁烟情形遂一塡寫日記簿呈報局長查核第六條調查員如發見私吸私藏私售私運私種等時如有不服調查者得直接請由就近警察局派警協助第七條調查員請求警局派警協助時須將調查証書送閱第八條調查員不得於禁烟範園外干預他種事宜第九條調查員履行第六條職務外母庸與他機關接洽第十條調查員川資旅費數目應照本局所規定禁烟調查費用表給發所到之處槪不受人供給第十一條調查員服務謹愼或怠惰者得由局長呈請奬勵或懲罰第十二條此係暫行規則經民政長核准頒布後卽生効力如有未盡事宜得由局長隨時修改呈請核准施行 
[印度捕頭被害續誌]  
新閘捕房七十八號印捕頭目台物生被印度人在途暗殺已詳前報茲悉英領事業於前日午後偕同西醫至虹口斐倫路驗屍所檢騐因手槍擊中右脅以致殞命英美總巡卜羅斯君當即傳諭各捕房於昨日正午十二時至三時均下半旗以誌哀悼並着於午後一時出殯至北四川路新靶子場印度敎堂火葬 
[究竟是否緝私船]  
前夜三時滬南水巡區水巡長警駕駛小輪巡至南鄉塘口突聞槍聲數响疑是岸上有人巡緝俄又在水面聞得隆隆之聲漸漸逼近遂卽上前追趕將抵塘灣見有兩船並行向問不答亦即開槍是時船上始有人云此係緝私船汝等切莫錯認當將守船之蔡阿狗蔡福生陸阿杏陳桂根連船一併帶至水巡區中途有滬防二營二隊五營七號及八號艙長張海青瞥見欲圖爭功以致吵閙遂由區員飭將該巡船上四人移送商埠巡警局請示核辦 
[銀匠尙未上工]  
　　銀樓業工匠張鴻堯等同盟罷工並私設飾業團事務所已由上海縣知事吳君諭令解散在案昨又據銀樓全體聨名遞禀地方檢察廳聲稱張鴻堯等唆使各工匠同盟罷工同業均受損失且延至今日該工匠等仍未一律上工爲此呈求迅賜處分等語陳廳長諭候批示辦理 
[强盜明火執杖]  
　　浦東二十二保五十二圖周家橋附近農民蔡毛大家於前晚十二時半突有盜匪二十餘人明火持械破扉入内直進臥房先將室中男女用繩綑縳以棉絮塞口然後搜攫金銀衣服等物一閧而散昨日蔡查點失物約值七八百金當卽開明失單恊同該圖地保投執地方檢察廳及商埠巡警局請求嚴緝 
[嚴究横行不法之鏢師]  
　　薙髮匠趙銀寳之妻顧氏先被鏢師劉金貴姦宿繼又被毆受傷曾由南三區將劉拘解檢察廳訊究在案茲經混成第三旅李旅長查悉以鏢夥劉金貴前因犯事已於一月前開革茲又因姦逞兇並冒充本司令部鏢師在外招摇糾衆强横實屬不法自應嚴加懲辦業於昨日備文移請地方檢察廳長務將獲案之劉金貴從重究辦並查提請兇各人一併嚴懲以儆兇横 
[燒酒稅從緩包認]  
　　上海燒酒業恒興等具呈都督府請予承包燒酒捐稅當奉程都督指令云呈悉查燒酒認稅一案前以酒稅正議另訂專章迭經飭令從緩議認在案據呈前情應由上海稅務所長查照前令仍俟散收一年再行核議並轉知各商等遵照此令呈抄發 
[商團與商校學生合演野戰]  
　　閘北二區商團向由陳安甫司令該區務商中學軍式操一科亦由陳君擔任敎練未久成効均已可觀近因强鄰侵迫蒙庫逆叛非藉武力無以銷禍患而固邦本且寓兵於民固爲今日要義故於武事倍加研究不遺餘力本月十四日星期六陳司令特商團長黄贊熙君及商務學校長吳衡之君决定於前日舉行野外戰術於寳山縣界天通菴之間詎届時適遇風雨黄吳二君擬欲改期乃該商團及學生勇氣勃然銳志猛進堅求卽行雖冐風雨亦均踴躍樂從至晚始各整隊而返 
[停給沙船購槍護照]  
　　本埠沙衛各船所購防禦海盜之洋鎗子彈向須呈明地方官給發護照自去年光復後卽暫歸民政總長掣發執照厥後民政總長取銷即由江蘇都督指令統歸都督給發嗣因私運車械之事層見迭出又奉都督訓令所有沙衛各船應用防護軍械均須就近報請上海商船公會查明請示酌給邇又奉到指令以軍械爲軍中要需滬上各團體應用軍械現旣須由陸軍部核發此項船戶雖係自防究難獨異自應暫停給照候陸軍部另訂妥章再行飭遵 
[偵探有意嚇詐]  
　　北巿新康醬園棧司馬吉甫前日肩挑醬油一担送至南巿被混成第三旅三營偵探虞占順無端攔住指其桶底藏有私鹽多方恐嚇馬聲辨不明無泰將油傾去請其察看旋有巡士到來問明原委一併帶至東區移送第二初級檢察廳經廳長訊明該偵探無端騷擾且據馬堅指虞爲圖詐實有不合即將担桶發還着虞暫退候再傳訊 
城内 
[地方審判廳民庭批]  
　　（甯略知等不服執行命令請取銷批）狀悉此案前經南巿裁判分所判决羅子樵以管轄錯誤提起抗告是對於判决主文並無不符專以管轄錯誤爲控告理由經本廳開庭辯論認爲控告無理由仍認南巿裁判分所爲原審衙門判决在案羅子樵於法定期内對於南巿裁判分所判决主文並不爲事實上之控告是原判决當然有效自應依律執行乃來狀謂爲指定管轄意在藉此停止執行不知指定秘轄具有一定條件且聲請必須在提起訴訟以前此條並無應行聲請指定管轄之條件又在第一審判决後提起正式控告來狀牽合實屬謬誤已極特斥不准（錢氏與陳鶴亭離婚請交還奩物批）狀悉前據該氏庭訊日供稱家素貧苦與陳肇慶成婚之時一切妝奩均不豐盛等語本廳據以爲斷並擬判令陳肇慶酌給相當之瞻養費以示體恤今該氏忽開列物件多種來廳請求飭令原告送還前後情詞不符本廳無從核辦惟該氏與陳肇慶婚禮之際媒証何人該媒証能否明確係爲該氏妝奩之物件仰卽明白呈復以憑察奪可也 
[流氓敲詐]  
　　流氓陳桂根等昨在城内將張海青軋住拆梢由張友報告巡警前往拘拿陳等又紏衆拒捕該警急鳴警笛號召他警到來當揚拘獲陳及蔡福生陸俊阿狗等四名併解商埠巡警局由司法股員略詰數語着將原被轉解地方檢察廳訊辦 
[匪徒宜懲]  
　　浙人倪履洲昨晨乘滬杭火車來滬手持皮包一只内中别無貴重物件祇放牙刷括舌一副由車站雇坐李春子之人力車往北行未數步忽有匪徒劉基以皮包中必有貴物手執手槍上前刦取皮包而逸倪大聲呼喊由該處巡警幫同拘送巡警局當在劉身畔抄出手鎗一支子彈五粒當票四張倪亦偕見証李春子投訴被刧情形區長命送商埠巡警局訊辦穆君以案關刑事命送地方檢察廳訊辦並令倪自行投廳伸訴 
[索錢起釁]  
　　滬杭火車站運貨夫通州人沈阿福因與王順索欠銅元六枚互相扭毆旋被王順取菜刀將沈之頭角砍傷當爲偵探查見一併拘送南區轉送第二初級檢察廳移解地方檢察廳訊辦昨經檢察官提案預審先據沈阿福供訴前情訊之王順供稱因沈索欠互毆將菜刀砍傷沈之頭角是實判王順收押候起訴審判廳判决沈阿福傷勢尚輕即著自行醫治 
南巿 
[汽燈炸裂]  
　　增祥碼頭老同愼泰靯店門外之汽油燈前晚炸裂火燄四射延及所搭之彩牌樓當經皮帶龍到　撲滅店屋貨物均未殃及嗣由崗巡將該店執事張壽山帶至東區暫留繼又查得該店保有火險銀三千五百兩即送商埠巡警局預審擬究閘北 
[第三初級審判廳批]  
　　（瞿克錦辯訴瞿佛全誣告案批）案經飭傳候開庭集訊可也（龔書齋呈訴徐石岩朱夢林覇呑田價案批）此案前經飭傳爾臨期不到據訴前情候再飭傳集訊母再延悞（萬雙林辯訴周榮春控訴欠欵案批）此案早經裁判所判决本廳無從更判據訴前情迭經批斥在案乃復持蠻不繳空言飾辯所有聲明異議之處毫無理由著即遵照支付命令繳洋如再故意飾訴當即强制執行 
[是否誣害]  
　　錦成絲廠管車薛志宣前日與女工趙朱氏互相衝突由崗巡併送八區據薛稱因該氏行竊絲頭當場查獲質之趙朱氏云有工洋五元九角存於帳房向領不發反被該管車在打盆女孩脫下之衣服内搜出絲頭誣氏行竊圖賴工洋故向理論當由趙區長解送警務所經凌科長提訊判移送檢察廳核辦 
[不認拐賣]  
　　婦人邱潘氏偕同見証趙金標扭揚五孫四至二區控伊女文秀被楊孫兩人串同拐賣請爲究追由藍區長准將一干人証解送警務所經凌科長提　楊等均不承認判移送檢察廳究辦 
[公共租界]  
[股票紏葛]  
　　商務印書館經理夏瑞芳控戚純芳賣買藍格志股票科葛一案前晚由公廨王襄讞與美海副領事及日領西田君升座復訊先由原告代表丁榕律師偕原告上堂請追欠銀訊之被告仍延梅吉言楊上兩律師到堂辯護並據被告供稱商人現在日商九如洋行爲買辦從前因爲股票之事常至江西路七號門牌原告股開之寳興公司内故由原告介紹與股票掮客西人台物生相識且由原告將永年公司經埋之恩搿來持（譯音）橡皮股票三千股分派於我後由原告售出頗有盈餘照帳結算原告尚有欠找並據見証王敬甫上堂證明兩造賣買股票情形王襄讞諭令退去候宣布堂諭飭遵 
[改期訊理]  
　　李仲卿控沈瑞山欠欵不還前晚由廨傳訊據原告代表禮明律師譯稱因案証未齊請另改期訊埋王襄讞准之即與觀審西官美領海君判候下禮拜一訊核 
[無可諉卸]  
　　鄭聘吾因已歇店夥蔣雙祿不理經手所放帳款銀一百四十七兩有餘控由公廨於前晚傳訊孫襄讞以蔣經手放帳無可卸責判交原保限兩禮拜理清 
[設計誘拐]  
　　僑居松江路吉慶里二百九十九號屋内之青浦婦人沈陸氏前將十九歲生女阿寳得洋一百元押於天津某妓院爲娼近因期滿由津至南京於本月初一日乘車來滬回至家中旋被鄰人張英（混名娘舅）以邀往觀劇並吃大餐爲由誘騙阿寳至湖北路一百八十四號孟淵旅社内姦宿後被老閘捕房十三號西探與華探朱阿巧查見拘入捕房捕頭飭將阿寳送廨看管張則收押昨傳女母陸氏及該旅社經埋施伯榮併解公堂請究先由中西探禀明前情並據陸氏供稱女兒近由南京回家於前晚由陳來晚阿寳觀劇並未知其誘奸詰之阿寳供娘舅張英並非親戚係是鄰居前晚以看戲吃大菜爲由將我誘至一極大之屋内因見並非戲園菜館祇有一架鐵床心甚疑惑向張詰問謂少缅即有大菜竤來正在躊躇之際即被包探察破拘案質之張共在南市爲洋貨生意前晚由陸氏囑我領阿寳游玩並不奸宿求察訊之孟淵經理施伯榮供稱男女來棧均稱夫妻是以容留孫襄讞商之美蓋副領事以沈女淫賤無恥張亦說謊誘騙殊屬可惡着分别各押兩禮拜女於期滿後交其母領回管束施罰洋三十元充公 
[同是違章]  
　　廣東路二百十五號小雲台書場主張阿金紏衆聚賭抽頭漁利又盆湯弄六十八號住户裘桂生私賣燈吃均違定章被捕房查悉昨飭包探將張與裘拘解公堂經中西官研訊屬實判各罰洋十元充公無力認罰各押十天烟賭具一併銷燬 
[僞製莊票]  
　　青浦人王福春近以宏大莊假銀票向廣東路鄭仁記源大鴻泰福建路豐餘浙江路藍義隆等土店騙取值洋一千元之大土十只並問老介福大綸兩綢莊騙取貨物後即將大土四只消贓於潮州人邱吉堂被各原告偵悉控由捕房飭探將王邱兩人拘獲昨解公堂經關讞員會同美海副領事研訊一過判一併押候查明於下禮拜二訊核 
[司機受罪]  
　　劉献廷在黄浦灘駕駛汽車不愼將羅金福撞斃由探將劉拘解公堂判令存洋三百元保出候驗明再核在案昨日復訊先由屍屬上堂求請伸雪訊之被告延禮明律師辯護中西官以此次肇禍實係劉司機不愼所致判劉押西牢关年或繳洋二百元撫恤屍屬完案 
[尚有同黨]  
　　王張氏控周沈氏徐周氏串拐五歲男孩藏匿等情昨由捕房將兩婦解送公堂經中西官訊知尚有同黨判押候提集再核 
[攫奪金飭]  
　　新閘派克路壽昌里住户顧薛氏前晚六時因事出外行至弄口被匪攫去值洋五十元之金押髮一支又福林里某妓院傭婦顧舒氏在雲南路被匪攫去金耳環一只均於昨日報請該管捕房請爲查緝 
[日人毆捕]  
　　前晚有日本人兩名乘醉在途以手槍恐嚇行人被印捕查見喝阻不服反肆兇毆迨經該捕歸禀捕頭飭派探捕往拿已逃逸無蹤矣 
[撞傷婦人]  
　　婦人叚范氏昨日經過吳淞路被十四號電車號跌受傷由捕車送捕房轉送醫院醫治 
[强搶金釧]  
　　住居蓬路廣興里之鄔沈弑前晚由外歸家進屋時有匪徒兩人跟蹤而入將氏手上金釧一對攫取而逃當報捕房捕頭允爲查緝 
法租界 
[逐漸拔還]  
　　蔡倫之控姜德興不還借洋三百元曾經公堂判令交保不理復令押追在案茲有某甲投廨聲稱業已向原告商妥允先還現洋五十元其餘出立期票拔還可否求堂上將姜開釋聶讞員准卽傳同原被詢明屬實飭捕將姜帶回捕房俟交到洋五十元卽行開釋 
 [P總是騙錢 
　　金福順以三四點骨骰在途設攤騙錢爲捕查知連同賭具一併解送公堂請辦金供稱所擺之攤以水菓爲輸贏並非賭錢求察聶讞員判押十四天賭具銷毁 
[事出無心]  
　　永安街鍾耳天所開之打包店失愼焚斃學徒程孝林一案昨由捕房將鍾及店夥夏大口熊正仁熊春春一併傳至公廨請訊鍾供晚間並不住宿店内故起火原因不得而知至店虽雖保火險銀三百兩實則資本共有二千餘元質之夏熊等夥稱俱睡在樓上火起在樓下迨經覺察已成燎原樓梯亦已燒斷故俱從樓窗跳下究竟因何起火均不得知聶讞員商之西官姑念無心失火從寬免罰一併開釋 
[紏黨搶掠] 　　　 
　　韓楊桂近與同黨在途搶物已不止上次昨經包探拘獲連同黨羽張青洲朱阿桂顧阿桂併解公堂訊究張等俯首求宥判韓押一月張等各各押兩月以儆 
雜評三 
[江蘇烟民聽者]  
　　今日爲十二月十八日距鴉片宣告末日之期僅有十四日江蘇人當知過此十四日之期而尚吸食鴉片者搆成刑律上之罪名當受刑事上之懲罰十四日之時間固至短也國民汝欲爲罪人乎抑不願爲罪人乎請速自裁之 
專件 
[文官任用法施行法]  
　　第一條自文官任用法施行之日起滿三年内關於簡任文官之任用除依文官任用法所定資格外得以有左列資格之一者任用之一在本國或外國大學專門學校修政治法律經濟之學三年以上得有畢業文憑者二曾任簡任文官者三現任或曾任四等薦任文官者四曾有與簡薦任文官相當之資格並歷辦行政事或地方公益事務滿五年以上有成績者 
第二條自文官任有法施行之日起滿三年内關於薦任文官之任用除依文官任用法所定資格外得以有左列資格之一者任用之一有前條第一第二第四各欵之資格者二曾任薦任文官者三曾有與薦任文官相當之資格歷辦行政事務或地方公益事務滿三年以上而有成績者四在本國或外國專門以上各學校或本國法政講習所修政治法律經濟之學一年半以上得有證明書並曾辦行政事務或地方公益事務滿二年以上有成績者五受文官高等考試初試及第學習半年以上有成績者六歷辦地方公益事務滿五年以上者 
第三條自文官任用法施行之日起滿三年内關於委任文官之任用除依文官任用法所定資格外得以有左列資格之一者任用之一在本國或外國中學校及與中學相當或以上之學校畢業者二有與前款畢業相當之資格者三曾任薦任文官者四歷辦行政事務或地方公益事務滿一年以上有成績者五曾任委任文官者六充各官署雇員滿一年以上有成績者 
第四條本法自公布日施行 
江漢大學校呈文 
　　民國江漢大學校總理宋敎仁協理蔣翊武校長石瑛敎務理事李祖貽内務理事黎尚雯等呈請敎育部及黎副總統通咨各省都督文云爲呈請事竊以措國家於磐石端賴賢豪范人士於鑪錘全資敎育况當大局初定之秋尤爲百廢待興之會經緯萬端事機叢集外則歐風美雨咄咄逼人内則惡耗暗潮時時發現感墜天之有象憂切杞人念鍊石之可爲補懷媧氏棫樸作人髦士爲之崛起菁莪造士成周因以肇興敎仁等以武漢居全國適中之地爲共和發軔之區四方道里遐邇尚覺均平各路交通去來亦稱便利形勢旣占優美文明乃易灌輸爰就此間創設斯校藉江漢之炳靈留中華之紀志範圍取其寬宏敎育期以普徧合敎蒙滿回藏陶鎔一致不問東西南朔畛域胥泯此風始播薄海同聲負蘇章之笈千里來游等楊震之門多槐成市綜其現額已逹六百餘朐若論籍居亦經十四五省課程將滿一期班次現分四項計大學預科政治科經濟科法律科遵照定章限年畢業業經呈由大部核准在案惟經營伊始困難異常欵項拮據若磐懸而無恃校基褊隘復人滿而難容目前之建設方殷來日之規畫宜預儀器圖圖當分門而準備農工商礦宜按日而開班凡茲一切之設施均藉多錢之挹注一木勢孤豈能支乎大厦衆擎舉易是所望於羣豪前蒙湘都督譚暫撥開辦及常年費各一萬元並允再行加籌接濟在案惟大學本衆材陶冶之場武漢又全國觀摩所係敎科當逹完全校舍尤宜開拓事體重大非一省經濟所能擴充費用浩繁無常年鉅資難持久遠查大部劃定大學區域凡北京武昌江寗廣州四處皆得設立大學敝校發起最早又在部定學區之内組織有條規模粗具一遵部章辦理可否直接由大部提疑收辦抑或准予酌給津貼并通咨各省都督籌撥開辦及常年經費以資協濟而策進行又敝校校址未定棟宇宜崇懇即轉咨鄂都督於省垣舊署書院學校及各棧之中擇一闊大壯麗之處作爲校舍以示依歸强國之要學戰爲先希望甚大誓同世界爭雄後事方長當當同人共勉所有敝校一切應如何規定之處理合具文呈請察核明示辦法賜覆施行 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新開共和菜館傳單] [  天聲]  
　　五族共和百業維新商業競爭日新月異本主人以爲非有新發明之物品實不足以自立於世界因於烹調之學悉心研究今特發明各種應時大菜以備諸大偉人請客之用所菜名略列如下 
蜜炙蓮花舌糞蒸壞人頭生炒老面皮油煎國民肉五香美人掌八寳金銀蹄美味胡調羹新鮮熱昏湯紅燒黑良心清燉爛肚腸 
其餘花色繁多不及細載如蒙貴客賜顧無不格外克已凡來館請客者每位奉送五毒楊梅露異味凉血酒各一瓶以副盛意 
本館主人謹啟 
[滑稽省議會初選議員題名錄] [  瘦蝶]  
滑稽省議會計分東南西北四大區共實到一萬五千二百五十萬票以初選定額三十名除數又以三分之一除之得十六萬九千四百四十四票爲當選茲將當選人姓氏揭載如左賈熱心黄厚坡曲辨之錢可通衛夸志田楮卜瑶蓮鄢霞各吳能甄蔚周魏道毓惲桐階王瓦佛藉竹包台琰費新常守柯銘牛大吹馬丕　滑竇師湘泉巫則仁柏自由單邦鋩莫知恥温森何圖梁血刁直 
海外奇談 
[大時鐘] [  頌斌譯]  
　　德國柏靈工藝廠門首近日裝置時鐘一具其體之大殆可於全世界上首屈一指承造者爲柏靈著名鐘表師留特爾君其鐘之面周一百四十五尺徑四十八尺而兩針之重計有百磅其鐘擺每一動則長針移行半寸許每星芿行十二里而遥尤可貴者此鐘四周附以法美華英俄日比奥意諸國之時計故觀此鐘者可以知本國之時刻並可知地球各國之時刻較對准確絕少錯誤誠偉製也 
尊聞閣詞 
[醉後書憤] [  駕東]  
　　殘管江湖未許投萍蓬身世易悲秋魂銷朱箔銀屏裏夢繞黄雲青海頭儘有閒情歌玉樹祇餘媚骨奠金甌中宵無賴攪衣起似表同情月一鈎 
土偶桃人不自由月明滿地呌　鶹依人生活多琳粲起陸龍蛇小項劉杇骨千金懸夢想寳刀一割快恩　劇憐竪子成名易洒公然到列侯 
楞華庵隨筆[  劍秋]  
昨有友人自吉林來謂劍秋曰方今全國人士視線咸集於俄庫一事而不知日人之於南滿得步進步不遺餘力而延吉一帶尤爲彼所注意之點我國當道曾未有若何舉動以伐謀於未萌實所不解猶憶數年以前日人因間島二字與我國斷斷爭執頼雲夢吳綬卿先生之力得以收回領士保全主權曾幾何時遽至於此言次歎息不止因出先生所著延吉邊務報告書示余余受而讀之見其原原本本詳悉無遺不覺爲之歎服因撮銖其序言以見一斑序曰圖們南繞白山東迤大陸中開方四千里剖判隰原經畫疆理神臯澳區山河表裏述延吉疆域之廣襄第一貢矢古邦厥名肅順樂浪句　郡國漢晋唐隷渤海覊縻受命圖們流域女眞威震越數百年口清翊運長白巍巍山陵永鎭述延吉歷吏之沿革第二王迹肇基不咸山東豐林窩集鬰鬰葱葱樵蘇却步禁地緘封外藩越畔實始咸同邊臣　策作邑同豐琿春設治延吉名崇河防牧馬弓抱髯龍天造草昧民政從風述延吉廳治之建置第三　　初元韓民越墾月戴耰耡雪屯鍤畚田許牛蹊戶聞犬警聖德同仁棄捐不忍受以氓廛籍諸國境納稅輸租結廬成井庇宇辜恩假田忘返東隅雖失桑榆未晚述韓人越墾之始末第四封碑峨峨紅丹是存圖們鴨綠界水中分韓民鼠黠竊盜紏紛中韓會勘兩無異言紅土石乙兩水之間如何疆吏爭辯斷斷爰據典志還我河山述吉韓界務之始末第五日人墟韓思拓其土摭拾唾餘横肆簧鼓土門豆滿臆說紛歧間島之名音無據依爰據載籍敢告職司述駁日人覬　延吉之謬論第六平原膴膴膏腴之藪五金纍纍礦藏之母攝緘固局爲大盜守投骨於地噬爭羣狗利之所趨恐居人後地不自治民不我有物腐蟲生其來已久述日人經營延吉之原因第七交遠攻近聲東擊西狡哉斯策破我藩籬内行詭秘外飾聽聞人燭其僞我揭其眞登之記載布告四鄰述日人經營延吉之手叚第八嗟嗟世界鐵血競爭珠槃玉敦彈雨槍林公法萬國勝在甲兵約章千端戰在工商畢格交涉儀秦縱横勢可屈理弱不敵强威之以武刧之以盟吾有定力我治吾氓述日人越境之舉動第九聞先生辦理斯役時調集官私書籍數百種鈎稽圖志亦數百種証據確鑿故能理直氣壯卒收回於日人之手而總司編輯是書者則周烈士維積也今先生與烈士已相率殉義而邊圉風雲日緊一日殊令人聞鼓鼙而思將帥也（三) 
劇談 
[紀十六夜老譚之硃砂痣] [  玄郎]  
　　晚近之優孟票友幾無一不趨向譚派猶之臨池家之醉心鍾王老譚見效顰者日衆近益構心鬬角獨出機杼不特每戲之調不相襲卽唱回頭戲音調亦不落呆板前後各虽然無　何種變化莫不應節合律以象外得其環中此其所以難能也前晚聽其硃砂痣（借燈光）一叚（細看他）之他字略提卽止他人則多轉而音甚高（風光）二字連貫而出一光字放出其音而呑吐使調輕清廳逸摇曵纒綿唱得丰神宕漾如江上芙蓉非常别緻眞憂憂獨造之作原板一叚與時下所唱大致尚同（這又何妨）一句輕便落下何妨二字落得圓轉如意非常從容此句又與他人不同焚化婚書以紙徐徐摇轉始投地下情景逼眞（銀錢是好寶）接唱（我給你的錢）數句接得緩而逸毫無作意存其中送子時與吳惠全作寒暄語體貼周至屢次彼此遜謝往返再三温慰良久的肖一慈善老員外之行爲此叚白口純乎漢音（見姣）兒一叚亦清新凝練盤出來歷神氣更一步喜一步至携鏡同照越看越像越像越喜摹神尤徵出色 
小說 
[尚武小說童子錐] [  瘦蝶]  
　　咄　咄　　誰揭我榜紙速來與我决鬥 
噫此何人蓋某拳師也拳師精技擊寓居逆旅中以紙榜其門願與天下英雄一角勝負 
翌日紙已揭去遍查其人不得旣而知爲逆旅主人之子所揭 
主人之子纔十二齡一童子耳適自墊中婦見紅紙揭之以爲戲 
拳師知之怒不可遏乃宣言曰旣有力量揭我榜盍速來鬥 
主人哀懇之不允主人之母若妻若女環叩求二亦不允旁觀者以童子年幼無知亦爲之緩　拳師愈咆哮必欲决鬥而後已 
童子奮然出曰死則死耳何懼爲願假某廟戲臺爲決鬥之所汝其速請証人來立約 
主人泣止之童子不聽且曰渠逼人太甚惟有犠牲此身以一决耳 
拳師乃招隣翁爲証人立約畢偕赴某廟 
時村人聞其異聚而觀者數百人咸目注童子而太息 
旣至廟童子亟梯而登臺握拳植身向外立拳師欲炫其技一躍而登立足甫定童子左手忽一颺拳師已仆 
衆大驚亟登臺視之則一小鐵錐深陷拳師腦中糾糾者已斷送於童子之手矣 
蓋童子性固好弄在塾中每削短竹簽時往林中射擊久之發無不中是日適觸其機乃藏錐而往冒險姑試之不意竟藉是區區者以制勝也 
主人乃欣然携童子歸觀者咸嘆美童子之智勇不置（三） 
[哀情小說筠孃小史（九）] [  秋庭]  
　　愛華等料埋齋舍一切事宜布置本已妥貼俟午餐旣畢乃整理裙裾偕往奇多街訪吳筠孃並應薇雲密史之約是時吳筠孃之近狀何如仲南旣赴梁公處致謝並詢悉天亞近况當又轉至留學監督署細爲調查則署中人皆謂天亞在署處理公牘甚爲勤敏接物處人更有口皆碑道其爲祖國最有節槪之人物迄今數日與其同學何陳二君往游城南之螺山未知何故遲遲不歸也仲南查詢無着姑且歸報筠孃謂天亞與何陳二君往遊城南螺山大約如妹之揣測作射　豪興矣妹姑待之遲日必當言旋也筠孃默然不語知天亞之素性重然諾愼動作必不爲此輕率之行今日之舉殆必有故然彼已知我不日抵美何竟無一函之遺聊示蹤跡而出此神龍見首不見尾之伎俩卽對監督署亦不應如是布置致啓他人疑諑繼念天亞不即遺我之書殆恐悞託洪喬致惹風波於意外或以我爲閨中弱質不足與議駭貽驚愕之事業恐萬里雄圖轉爲兒女子痴情所累疑似疑眞幾斷曲曲之柔腸而又不敢稍露張皇致動仲南及僕輩之焦慮惟有擁玉兒桂兒等笑語藉排其沉悶之深悉而已乃有剥啄聲來佳客惠止則愛華等與薇雲也筠孃展顔肅客進茗以須愛華爲薇雲介紹先告以邦址繼述其境地終告以爲天亞先生致書之意筠孃已聞梁公之語知來者必爲天亞意中之彼美端詳其容度眞可謂爲安琪兒復　濁世旦英爽之氣逼人眉宇令人欿然致歉不敢滿假薇雲亦略審籌孃之丰儀其容色都麗其風致高逸實爲東西兩大陸女界之所僅見不禁爲之神移志奪不復存些子自驕之見乃縷述天亞先生在美之近狀薇雲深佩先生之才品節槪故每藥與之晋接乃先生病體甫愈即有遠征之役初未嘗　以　妹昨夜十時始接先生由香港持來之郵筒得悉先生已乘輸赴廣東省垣矣言次出天亞致筠孃書筠孃接書震悸不已急展視之第見數行潦草之字姿勢如驟雨斜風點點墨痕都爲血涙書曰 
　筠妹愛鑒萬里奔馳感佩無似屢荷箴言尤銘肺腑月之某日　倡義粤垣同志舉僕以爲督大義所在不敢固辭未遑俟駕知　我者自能諒我妹來美風土不諳可懇薇雲密司代爲照拂一　有確耗迅歸以養親撫子爲職無念鄙人實深糿盻天亞手泐　辛亥春仲二十五日自香港旅邸留嗚呼短語寥寥裂金决石讀文山正氣歌孔明出師表亦不是過筠孃與薇雲皆巾幗丈夫有夫若此得友如斯寜不爲之心快然蹈白刃餐黑鐵慘痛活劇男兒當此且多氣沮况二姝明慧其心柔婉其腸聞此掀天揭地之惡潮有不灑血涙而摧心肝乎愛華姊妹哀此義烈健兒亦爲之揮無端之涕語咽聲嘶相向磋嘆繼乃婉言相朂曰天亞先生今日之行正祖國數千年先哲之靈爽實式憑之吾　當力籌贊助之策以爲後盾烏能作楚囚對泣如諸名士雅集新亭爲王導輩所笑乎筠孃等乃收涙致謝略道數日闊别并與薇雲周旋深謝其疇昔友愛之誼薇雲亦傾其平素欽慕之忱茗話移時日已垂暮遂辭去（三） 
 
 

Page 11

 
 
   
 
 

Page 12

 
 
   
 
