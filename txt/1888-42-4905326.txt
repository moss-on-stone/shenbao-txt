# 1888 - 42 - 4905326

 

Page 1

 
 
[附送福有攸歸募賑册] [  本館謹識]  
詩大雅文王之篇曰永言配命自求多福福固盡人可求也有時不待求福而福自至者惟善氣足以召之今有心餘子善士俯憫皖豫窘况棲楚難堪特備募賑册萬餘扣以圖匡救名曰福有攸歸託絲業會館籌賑公　少欽施丈交到卽由本館交送報人隨報分佈伏乞仁人君子閱報後惻隠潛明亟爲力拯俾流離無告者得慶重生感恩洵非淺鮮聿修厥德天必錫福竊爲行善者焚香祝之 
[大題觀海告白] [  點石齋主人啓]  
制藝之作權輿於宋八股之法詳明史選舉志中由來舊矣國朝因之康熙三年改試策論至七年復以四書文取士自是遂爲定制國家用人　數途並進而以科名爲重試士之法雖有經策而以制藝爲先天下之士竭其才力以從事於此故老師宿儒操選政者皆視之爲金科玉律然限於邊幅不及備登閱者有遺珠之憾自滬上開設石印制藝名目可謂備矣而擇之不精珉玉並登又不免有叢脞之嫌求其博而有要富而有倫蓋非易矣本齋久有此願豫爲博求國初以來珍本秘笈兼搆時下髦俊鴻文鉅製其集得文十萬餘首乃延聘高材碩望特設館舍甄綜加精條流不雜共選得文四萬首顔之曰大題觀海分初二集初集專選國初以來諸名作以乾嘉爲斷二集專選道豐以來諸名作及時賢窻稿初集所選皆經經緯史興高采烈之作凡幽冷艱深之篇概從陶汰近科取士力矯浮華文風丕變亟登初集者庶使操觚諸家得覩漢官之儀而識正始之音也二集則剛繁補缺題必求全刋譌存眞文惟其是名山藏稿時賢窻作不惜重貲收羅維殷凡巳見他部者雖有佳文亦從割愛其或每題登二篇者必一正一奇一散一整立局命意迥然不侔凡稱極時眉樣百發百中者舍此莫屬亟登二集者所謂千佛名經萬瞻俱潔者也夫制蓻代聖賢立言必須原本經衛近時墨裁聲調高朗之作未嘗不瓣香於先賢韞山隨園秋谷犢山諸家則又句梳字櫛其源出於劉熊諸前蜚故農山振幾社之聲金壇接柳潭之武尋源溯委亦如詩家之三昧也此編體旣别裁篇又浩博多實船家有其書矣然篇目不及文彚之多文彚多矣而又不及文府之備文府備矣而觀海視文府又多十中之四定於明春正月出書定價若干且俟成書後再登此白 
[上海整頓巿面扼要說]  
中國之巿面莫大於上海誠以上海爲通商碼頭之冠凡貨物之往來客旅之居止船行之出入無不以此爲總匯中西咸集之民之衆生意之盛無過於此而近年以來巿面氣象竟有江河日下之勢此其故何哉去歲臘底余曾著有一論綜論上海一年巿面而以貪多二字爲絲茶兩業病卽以勤儉二字爲補救萬一之法固自謂老生常談無可採取乃說者頗以是言爲然謂爲切中情弊余聞之而喟然曰天下事無論鉅細知之匪難行之爲難知之而仍不能遵行亟以去其弊而興其利則亦與不知者何以異乎竊以爲上海巿面之弊且不盡於是也向在咸豐之季同治之初上海生意之繁盛其塲面不及今時之闊綽而獲利者時有所聞近今則及無之不特無之而且常有倒閉虧累一切意外之變論者以爲時運之不齊西人之精核奸匪爲多魚之漏商人多各顧私見不能齊心協力以致如此而不知皆非也昔日之時勢與今日不同昔者初開互巿中西消息無現在之靈通中西情形無近來之熟諳以故中國商人中之兢兢自守不敢放膽者每爲外人所輕視而不能獲利黠者知之於是變其舊習闊其排塲華麗其衣服奢靡其食用行必以輿馬從必以僕傔往往杯酒之間言無數句而貿易巳成所獲　厚見之者不知其所以變通之故由於揣摩時勢而得遂亦從而效之其先效法者不多亦竟有因此有獲者人人以爲道在此矣而不知物以罕而見珍見以數而不鮮此等風氣此等塲面司空見慣則亦無足爲奇漸而久焉覺不足以動人則又踵事增華窮極侈靡先時但爲生意起見厥後竟視爲固然所謂久假而不歸鳥知其非有也一若起居服御一切日用本應如是而不知不但不足以成事而反適足以害事彼翩翩焉轎馬出入衣服麗都勢耀顯赫者大半志不在於懋遷有無而在花天酒地至於今日而愈趨愈下巿面日見其清銀錢日見其緊而街巿上輝煌焜耀之人則反較從前爲多如是而欲其挽回風氣轉移巿道庸可得乎去臘收帳　算不過十之三四持摺分票奔馳於道者不顧泥濘流汗相屬而閉門羹且早備以待如是者往往有之卽妓館之中亦且漂帳累累則彼平日之稱少爺充大老者蓋可知矣新年妓館向例元宵以前有客登門則必以茶果進名曰開果盤一果盤之費十元二十元不等往年滬上有名諸校書初五以前開果盤者已不乏人今年則雖平時稱闊手者亦趦趄而不敢進雖或因開正以來連日雨雪時作故不能出然亦可以覘時勢之不同矣子輿氏曰彼一時此一時也此時之生意旣大不及彼時此時之局面則仍不異乎彼時以此時之所入副彼時之所出其爲不敷也不待智者而後知然則處此時者曷不爲此時計耶爲此時計惟有小心謹愼爲第一要義彼時以開展爲長者此時當以收斂爲貴彼時以揮霍爲招者此時當以持重爲能不輕舉不妄動不用闊綽不逞排塲兢兢業業朝乾夕惕則卽余前論所云勤儉二字而加之以愼如此而巿面有不轉機者乎試觀近年錢業放帳甚少諸事小心以故錢業頗稱得手踵而開者歲有所增卽此以觀可知小心謹愼實爲近來挽回巿面之一大訣竅彼但學彼時之闊而不顧此時之狹但習於彼時之華而不返夫此時之實者又鳥足與知此議也哉日本自維新以後事事仿行西法其日用行習以及起居服御莫不效法於西人西人交口稱之有識者則以爲外强中乾爲日本危上海之局面則亦一日本也不顧己之力能及不能及而但以西人爲法且其所以爲法者不在於良法美意而但法其佚豫盤遊如是以效西法曾不如不效之爲愈矣及今上海巿面已有疲困之勢尚不至於一敗塗地不可收拾倘能猛然覺悟幡然改圖取昔日之積習風尚悉屏而除之而專以翼翼者自持以硜硜者自守是則所謂刻鵠不成尚類騖者也若至今而猶不思變計吾恐江河之勢成而補苴之術窮矣豈不大可歎哉豈不大可惜哉 
[制憲節回]  
兩廣總督張香濤制軍出洋巡閱巳詳去歲報章嗣閱西字報謂制軍於臘月十五日當可回轅乃兹得羊城來函言制軍於去臘二十四日節抵南石頭砲臺守臺車上燃砲恭　并排隊請制軍簡閱一時旗影槍聲水陸俱爲震懾制軍旋發電至省垣言定於二十六日清晨乘輪遄返　 
[粤東火警]  
去冬十二月二十三日午刻廣東省垣十八鋪盧　昌藥丸店因焙午時茶悮遺星火十積薪内致兆焚如焚去棧屋一椽　隣幸皆無恙富火熾時匪徒乘機搶攫紛紛擾擾棼若亂絲致福安街鄧姓家失去銀物千餘金不知事後尚能查獲否也 
 
 

Page 2

 
 
[火警類誌]  
去臚祀竈夜四鼓時揚州東關外沙河壩對面某姓宰坊失愼延燒三十餘家是處多係竹籬矛舍類皆小本營生者所居歲暮天寒忽罹厄殊覺可憫尚幸各水龍聞警卽至迅速噴救始得應手撲滅當火熾時文武各官先後馳至分投彈壓布置有條事後查詢起火之由咸謂爲匪徒所縱正擬查拿已據事主將該匪拘獲搜其身畔果有引火等物隨經保甲委員帶回想訊實後富按律懲辦也○去臘廿六夜三鼓後無湖江口東嶽廟下首某姓家因爐火延燒盧壁爲更夫所見鳴鑼告警人皆從黑韻鄕中驚起無不胆戰心驚及水龍齊集其比隣之數家早已盡付一炬尚幸屋上積雪未消此外諸家不致殃及共計焚去草房七八間○去臘地十二日夜四鼓時京口火神廟附近之燕兒河某姓草房被匪徒縱火幸是夜風不甚勁水龍瞬息馳至僅焚去茅屋四五家又西城外觀音洞下坡某甲家於廿四晚點火油燈偶不小心將燈潑翻在地一時火勢蔓延甲呆如木偶不能出聲幸甲媳曉事急掬灰將火撲滅得未成災 
[招徠有道]  
瓊州所屬深山皆由黎匪佔據頻年嘯聚刼掠爲生前經張香濤制軍奏請開闢奉旨准行刻制軍查明該處情形恭摺入奏内稱該山地廣田肥樹多木美惟居民甚屬稀少現擬招集商民遷移該處或墾田或伐木其木之由海運往各省售賣者由官發給護照經過關卡請以三年爲限應納關稅厘金一概寛免墾田者或千畆或萬畝遵奉所定章程辦理妥協毫無弊端請俟一年後分别給以千把武職以示鼓勵奉旨交戸部核議刻尚未聞該部准與駁也 
[丁沽吉語]  
天津來信云去歲節逾冬至河水如凝結成冰行人安坐冰床在來如履平地至臘月初時有雪花墮地而天時反形和暖河水漸漸消融三岔河口等地方依然春水緑波鴨頭膩漲耆老云此數十年來所僅見想地脉或有轉移歟○天中記言臘月八日佛初成道于泥蓮池是日僧家以龍蕈胡桃百合等造七寳粥供佛卽臘八粥之所昉也其俗各省皆然而以津沽爲尤盛有所謂在理教者平日非居喪身常帶孝而以吸烟飮酒爲忌教首擇僻巷間設一公所非箇中人不得履其閾每届臘八男女老幼麕聚公所中肆筵設席名曰擺齋顧佛家食齋皆用淨素而彼中人則茹葷富擺齋時魚肉鷄鵝恣意饕餮每以食量之大小騐道行之淺深去年竟聚至五千餘人喧闐終日不知賢有司聞之何以不高懸厲禁也○河東鹽坨某姓者負販爲業生有二女皆已及筭碧玉情人姿容明靚見之者固不知其出自小家也長女已於數年前字人壻家稍有貲財以白鏹首飾各若于爲聘禮刻下迨冰旣泮首飾例合歸還兼須略備粧奩什物不得已將次女鬻於某大戸爲簉室莫獲金資不意次女性極堅貞冰人甫入門竟卽氣厥仆地越日而花殘月缺魂返泉臺矣父母哭之哀爲之備棺成殮聞者皆憫之○水月庵混混馬三與同類韓三因事齟齬竟以白刃相加韓勢不能支致被刃傷多處 
[金陵年巿]  
圜法不振者幾三十年鵝眼榆英並行於巿商賈患之許方伯自奉部章卽在署鳩匠二百餘人遵部頒錢樣開爐鼓鑄計每新錢一千統銅本工料而計之須費錢一千五百文刻卜除解京十五萬串外已陸續發交各錢鋪行使金陵兌錢有錢鋪又有錢桌錢鋪專以剔錢出入錢桌則兼備私鑄鈔壳以待入巿者之取求去年錢價驟跌英洋每元只兌大錢一千零三十文本洋每元可多兌百文因此購菜把柴枝者多攙用小錢官府亦未易驟禁也○同來有一種人專售彩畫以供小戸人家糊窓黏壁之用祀灶前後凡鄕人之入城辦年事者竟視爲必不可少之物與香褚紙馬相伯仲因此小本營生者亦居然租一門面每日竟售錢數十千至百餘千不等可見銷塲之廣去臘止有兩三家而生意則甚清淡推原其故蓋以近來新添洋板描紅塡緑悉用畫家烘染法而尤能形容意態使傳神於阿堵之間人見其與向來所賣者大有精粗之别於是多舍彼而就此且有因其細膩風光特選一二紙以與深閨人解圍爐壓線之餘倦者人情厭故喜新大抵如是○人家於親歲多貼春聯此卽古時宜春帖子之遺意大抵書德動天鑒祥開日華等字以作一年利巿遂有一二寒士藉此以爲生涯去歲杪有一少年支白板於街頭環而視者無慮數十輩有一鄕人自言家住沙洲圩兄弟同居雖起家漁樵近已納粟爲太學生因擬小除日召親故爲杯酒之會少年乃運筆如飛爲書伯仲之間見伊吕文昌新入有光輝十四字少頃又一赳赳者乞書公館門聯少年問持麾者之姓卽爲書聖代卽今多雨露將車魏武之子孫以付之蓋一則按其事一則切其姓倉猝中皆矞皇典麗書法亦　莊有致怪而問之則相對不肯發一語當是失足烟霞而乞靈松石者可見何地無才○每當臘尾年頭香燭鋪生意特甚城南有某作與觀音門外某店交易某店恃其爲來源者有年所矣去臘忽來一人令該作着人送燭百五十斤日將暮主者不欲卜夜來人謂城外早巿甚盛如新者未至而舊者已罄則失鄕人入巿之望如慮夜行　便某當籠燭前驅好在大道上當不止我三人踽踽也主者信其說乃束炬而遣之行過覆舟山暝色已動時雪纔霽冰堅凍沍導行者强效殷勤就道旁沽酒一榼邀肩燭者兩人相與軟飽兩人亂不勝奈苦勸不已又有同路出城者亦從旁相助曰寒甚當無碍詎行未半里酒忽湧上兩人不能行釋擔坐石上口申猶喃喃語而鼾聲已如猪吼於是同行者委酒漢於路側卽肩其燭以去緣此人素知該兩店行徑故設此騙局而預伏兩健兒於城甕邊借青州從事以困之其計亦狡矣兩人旣醒見貨已不在猶疑來人因己之醉另雇人擔去亦未可知乃急奔燕子磯向該店細述其故則該店並無着人要　之事越日歸爲主者言之主者爲之舌橋不下○雜貨店生意最繁至臘夜更覺其門如巿有某鋪與鄕人交易計錢千餘鄕人以落在人後不得近前乃置於籃中令店夥卽將貨點置籃内少頃店夥問曰此籃是爾物否一人高應曰然夥卽從空傳籃　之不料前之答應者實非其人店主因鄕人口述其所購之物磓悉忙亂中誤授又憐鄕人失此卽難支歲朝清供竟悉數償之於是羣誦其爲富且仁云 
[金隄將竣]  
聞輶軒之出入皖中者必以太郡之當塗爲腴美之區因疑其地襟山帶江或者利在鱸蒓蝦菜乃殊不然蓋詩人所詠豐年多黍多稌者正不啻爲該邑之田家寫照也緣該邑有大圩介宣城高淳江寗三縣之間爲田九十九萬畝名曰官圩官圩之豐收歉收實爲一邑米價之貴賤所係故莅斯土者每當春水方生必再三諭該圩之鄕董父老審視圩根之堅固與否俾及時培而補苴之查該圩周圍有二百餘里堤亘若長虹其堤制視田之多寡爲叚落修堤則計畝出丁或計租出費大抵土著以丁爲便客莊以費爲便中和節前圩長卽邀集各花戸商議堤事勘明坍塌處所分别已甚未甚標竹簽爲記簽上書明此叚係某戸認修計若于尺寸則某戸卽須預備畚鍤以待興工之日通力合作凡圩皆然獨此圩田尤廣人尤衆故其堤尤固于金湯土人恃其固也多不介意每歲僅以箕斂客莊之所入者任圩長開銷敷衍卽請官騐收工程官見堤基數倍於尋丈堤面又可容九軌遂謂是固傳之不朽者也不料去歲與宣城黄池相近之堤忽决四十餘丈全圩頓成巨浸當决時當塗縣飛騎而至但見一片汪洋無從下手祗得諉之天數嗣皖中大吏亦以此圩之蕩析實非尋常所經見因於飛章入告時乞朝廷蠲賑交施故此圩之百姓獨得官帑爲補助去冬水涸役未數千者己匝月工程將次告竣該縣邑尊親駐工次督飭以期事無粉飾欵不虚糜洵可謂亡羊而補牢未爲晚矣昨有過堤下而聆其椓之丁丁者爲言其狀如此客又言領帑時向來有瞞上不瞞下之陋規省中某吏欲上下其手分泥沙之錙銖爲陳中丞所聞立將其人交懷寗縣照例重辦故此次工程雖大恍惚吏行冰上人在鏡中毫無中飽侵漁之弊并誌之以見成天下之大務者果能權斷於巳柄不借人何嘗有江河之難返哉 
[工局清單]  
本埠英工部局去年收付清單繕成清册以供衆覽計去年共收銀四十萬二千九百四十三兩五錢並前年所存銀四百四十九兩一錢七分共銀四十萬三千三百九十二兩六錢七分用去銀三十九萬四千三百廿一兩三錢一分前年議定約可收三十八萬八千四百三十六兩一錢七分約用三十八萬七千九百八十七兩其去年多收之欵均出於中西房捐及東洋車馬車烟館各捐内所多用者則爲修 
 
 

Page 3

 
 
路　修造各　内今年　可收三十大萬九千零六十六兩一錢九分約用三十九萬八千八百五十四兩此皆核實計算實數實銷卽是可見工部局之認眞公事而地方之受其益者殊不少也 
[軍憲抵滬]  
實任杭州將軍古尼音布缷福州將軍篆卽乘兵艦於歲除抵滬就英界洋涇浜泰安客棧暫駐襜帷聞卽日乘船赴杭云 
[二尹賀歲]  
吳淞司一缺客臘經省憲札委候補縣丞沈沁泉二尹鼎署理二尹於二十七日視事昨午乘輿來滬詣道轅縣署賀歲旋回法華鎭 
[設局辦工]  
上海本彈丸一邑耳特以通商之故遂致人物輻輳然游是地者多以溝渠未能疎通街道未能平治爲憾裴浩庭邑尊蒞任以來日以興利除弊爲念近又禀請道憲設立水陸工程局於縣署之常平倉内派畢香如二尹經理其事從此淤者濬之欹者整之壞者修之凡居者行者有不同聲稱便者哉 
[輕生可憫]  
法界金利源左近有合泰順山東帮棧中王清忠者於昨晨吞服硝强水意圖畢命據云爲虧空所致經同人將王送仁濟醫院請爲救治然　命在須臾不知能無碍否也 
[法界瑣聞]  
法馬路南誠信烟館裝飾華麗氣象崇閎又有野鷄妓女點綴其間但費青銅百數十文卽可以廣眼界而擴胸襟以致游客之多較勝於别家烟館前日有客將該烟館之回光燈一盞打破堂倌等將客拉住聲言送捕後經人調處令客賠洋五元始寢其事○法捕頭備德祿以新正五日已過所有一切賭博仍宜照常嚴禁因於昨晨諭囑嚴王李三包探以及中西各捕如見聚賭者卽行驅逐或卽拘押以候解案○前晚一點鐘時八仙橋西首有甲乙兩人爲賭洋一元起見初則爭吵繼而扭至法界被巡街捕所見將甲乙拘入捕房管押一宵昨晨解大巡捕房經備捕頭研詰以其事屬細微卽行釋放○前日下午有兩人進新北門外某飯店午膳共計飯菜錢八十六文飯雖同吃鈔却各會甲給錢四十三文乙身畔有錢不知因何不肯付給囑店中寫帳店中人不允互相爭論適巡街捕至店中人卽行鳴捕將乙㧦進捕房捕頭着乙還帳乙如數將錢取出隨卽放出 
[馬夫跌傷]  
英界洋涇浜横弄某姓家作摴蒱戲一時有賭癖者趨之若騖前晚有望平街馬車行馬夫王滎標者見獵心喜欣然而往賭至夜半興高采烈適某家之門未扃華捕梭巡至此恐有小竊旋卽大聲疾呼而樓上聚賭者悮爲巡捕捉賭紛紛逃避王從樓窓躍出跌破頭顱鮮血直注昏倒在地當于夜間四點半鐘時送仁濟醫舘聞其受傷甚重不知能保性命否 
[報縣候示]  
包探王阿二至英公堂稱虹口地方有開薙髮鋪之傅增壽於前日出外跌撲歸家旋卽身死風聞因與人爭毆起見以致趺仆往問傅妻謝氏據言並無别故不過跌傷足膝等處因卽告知捕頭聽其自行成殮不料昨有傳之弟傳仁隆同張阿榮周阿四等向開彈棉花鋪之閔恊泰及曹三子等索洋二百元聲言傅增壽被閔等毆打受傷致死故將各人一併送案傳謝氏供鎭江人丈夫增壽出外時見曹三子等在閔恊泰店内戲賭爭毆因卽上前解勸我夫跌仆歸家呼痛卽行身死後聞實被伊等毆打所致且夫氣絕時尿屁直流傳仁隆係夫之堂弟一味胡說要洋二百元不能作準尚有表弟張順發帮我料理喪事實在窮苦傳仁隆供兄增壽素無疾病回家呼痛身死知被人毆打張順發供表兄增壽事我不在塲直至身死後我去探喪張阿滎周阿四同供我等均未見增壽遭毆閔恊泰供開彈棉花鋪並無毆打增壽情事曹三子供與同包探又稱查得有擺疏菜攤之木金者曾見增壽在路跌仆後自行歸家蔡太守問該氏有人眼見爾夫遭人毆打否答稱未見但有風聞太守又問照爾所供爾夫爲人解勸如何反遭毆打現在爾欲何爲答稱求請伸寃太守謂伸寃須移請上海縣相騐如果因傷身死自當伸寃設或患中瘋而致跌仆則與人無尤答稱夫死可憐請免報縣相騐太守又問地保在否三圖副保徐錫根上堂候示太守問爾知傳仁隆欲向曹三子等索洋否答稱傳仁隆胡言亂語太守隨飭該地保報縣候示一面將各人備文移縣 
[縣案彚錄]  
去冬浦東高家行鄕民高土祺等聚衆結盟一案裴邑尊於小除夕傳到圖董曹啓模集訊曹稱伊等聚衆結盟誘惑鄕愚歷經前憲示禁不料日久玩生動輙男女混雜結隊成羣以誦經爲名煽惑地方叩求究辦高稱小的耕種度日暇時誦經拜懺並無聚衆結盟情事張永明張陶氏等同供種田爲生不敢立教惑人當日因顧姓母忌日邀人誦經邑尊謂本縣業巳訪明爾等不必推　高士　張　明等着押候嚴辦張陶氏着曹啓模暫行帶回一經傳訊卽須送案並諭曹嗣後鄕問如再有此等事務須隨時來禀當卽提究以儆奸邪曹遵諭而退○去年四月間有劉仁山之女被周順順誘拐賣入娼家至十月間被劉之妻弟將女尋見並將周尋獲由英公堂訊供送縣經裴邑尊庭訊之下飭該女交劉領回周則笞責枷號曾列報章兹悉周於小除夕投案叩求從寛開釋並稱小的因作事不端以致乏嗣故將嫡姪作爲繼子此子因小的誘拐逮案羞忿交并突於十一月間病斃今小的孑然一身深知改悔務乞恩宥邑尊謂照爾所供足見天理昭彰報應不爽姑念著具知悔改過結從寛開釋 
[英界公堂瑣案]  
俞蔭喬稱兒子富金不務正業日事遊蕩疉次捲竊家中衣飾典質銀洋花消屢次訓飭終不悛改今又捲竊衣物又竊妻弟張阿金之洋烟筒等報捕拘子起贓送案請將兒子管押一年半情願照償飯食其子俞富金俯首求恩蔡太守謂俞冨金忤逆可惡應准其父所請判押一年半以儆起案之衣物給領○包探陳阿九稱據朱氏投捕房報稱去歲十二月二十八日有三人到伊處借租房爲名乘間行竊衣服絨單等件緝獲胡明芝朱幹泉程少堂等三人搜出洋三元錢六百文并押票吊得原贓又獲葛梅山雖是同黨此次行竊據云不干涉今特一併解案朱氏供訴前情并稱我家有餘屋門前貼有召租字樣胡明芝先來稱是揚州人與我同鄕二人隨後至胡言伊有眷屬欲租房屋囑我引領上樓至半扶梯又言巳經看明當再同妻來看語畢遂去不料己被行竊今獲案者三人無誤惟一人並未來過胡明芝供揚州人投親不遇初次犯竊朱幹泉程少堂同供萌竊衣單典質我等原言此洋不可用去今洋仍在葛梅山供我不與聞押鋪夥請追押本蔡太守隨判胡明芝營押一月朱幹泉程少堂各押一月葛梅山從寛開釋押洋給還押鋪贓交該氏領去○包探賀東生稱老閘地方香鋪夥葉金章報失銀洋一百元由我查獲别夥李桂生供認行竊巳將銀洋兌金戒指五隻計共洋八十七元八角金戒指連發票均在身畔交出尚有洋十二元零巳經還債今將人贓送案葉金章申訴前情并稱鋪主失竊銀洋百元鋪夥均被連累今幸獲贓李桂生認竊求恩蔡太守問尚少之洋如何李稱容俟措繳太守隨飭葉金章具領金戒指五隻李桂生押令先行繳洋再行科罪○富捕頭稱竊犯孟增祥奉發捕房管押曾訴有包探夥陳金和前經留伊在家給伊鐵鑿等物唆使犯竊陳金利坐守分贓富飭拘陳訊究尚無實跡又查得孟係挾怨誣指今特解案請辦陳金和申訴前情孟增祥供同押各犯囑我誣告陳金和蔡太守判笞孟增祥二百板發捕房照原斷營押○蘇人唐仁泰稱開酒店有法蘭西人曾充法界巡捕現巳革退之麻皮卽名第司勃蘭提　在我處飮酒被欠錢六千餘文又來借四開洋五個向索反稱我借伊洋五十元爲此同與投案第司勃蘭提供實被借洋五十元我亦欠伊酒帳蔡太守謂兩造控欠均無証據未便准理第司勃蘭提旣是法人着投法領事署控告可也○竊犯蕭四喜疉經犯竊前由捕房送案判發虹口捕房營押一年該犯在押患病送同仁醫院醫治罔效於前日身死經富捕頭禀明蔡太守飭差傳三圖地保錢金和查得該犯並無親屬禀覆之下太守諭令報堂備棺成殮發壇召認○捕房捉賭巳列昨報昨據華捕將奚金福錢阿太唐桂生許小弟等四名并賭具呈 
 
 

Page 4

 
 
案奚錢唐許四人同供新年戲賭原是不合尚乞施恩華捕又稱伊等均在尚仁里内開露天賭樹藉抽頭錢蔡太守謂犯賭本當重辦姑念新年判各罰洋十元以儆賭具存毁 
[重承嘉貺]  
屈臣氏大藥房製藥精妙應騐如神久已馳名四遠每歳精製中西月份牌旁列花草鳥獸靈妙無匹下載各種樂名懸之座隅不但可以知時而且可以治病眞一舉而兩得者也其西字月份牌并香摺去年早承見惠兹又以華字月份牌見餽謹置座側以便觀玩爰誌數語以鳴謝 
[助賑彚登]  
上年十二月二十日李先生交來阮華氏助英金十磅兌見洋六十二元五角又嘉興鼎源典許應三洋三十元又陳乾生翁交來夏錦園洋二十元廿一日溧陽李廷昻將終年所存零用移賑洋二十元又蕪湖宣城縣署寄來武林隠名氏將曩日許願移賑洋二十元又本埠壽康莊交來新螣鎭誠求椿庭病愈由屠壽頤經募并自助共洋二百元又海寧九大莊徐柳堂先生交來十五戸洋一百元又怡順昌内錦城述善士經募四十七戸共規銀一百二十一兩七錢七分五厘洋二十八元五角廿二日延康莊交來采蘭别墅洋一百元又蘇州崇眞宫橋福康莊交來慶安氏洋五十元廿三日本埠愼裕洋貨號交來吉林機器局總辦宋經募四十一戸共規銀五十四兩六錢三分五厘又念鴻生洋三百元廿四日洋貨公所振華堂規銀六十兩廿五日大吉樓扇店交來有福册十五戸洋一百元廿八日大豐洋號許春榮善士爲廿七夜隣右失愼承各寳號諸友光臨照料得慶安全今將酬謝筵資一百元移賑卽爲諸君造福又太古輝棧助洋三百元又交來同泰厚號李雨瀾洋二十元又柯衡山洋十元均爲隣災得保無恙將酬神資移賑廿九日立大莊交來無名氏規銀二百零九兩一錢三分三十日滬城北客居爲比鄰失愼幸叨神佑無恙助規銀一百兩以上各戸或慷慨解囊或推廣勸募或樽節有恒或轉移胥當同是恩周澤雁好義樂施允宜天相吉人俾壽而富除將來欵彚解謹登報以誌盛德[  上海三馬路與昌恊賑公所竹坪陳煦元謹誌]  
[上海陳家木橋電局豫皖賑處十二月廿六至三十日事略]  
十二月下旬收規銀現銀英洋對開爐坯銅洋制錢七項共折合規元三千另八十兩另三錢○廣東電局沈小翁來電十六至三十止共收賑銀五百廿四兩六錢一分二厘○十四日事略載廣東安嚴氏助銀千兩一節頃田瑞翁來言此項賑銀無須請坊不求奬叙是眞好行其德者欽佩何窮○香港電局第二批蘇城救生局宋十五批金陵恊賑公所第六批宜昌電局謝第五批均到先此報聞 
[墨寳誌喜]  
屬文著辭響如振玉養志和神深乎重淵古春尊兄屬儀叟李鴻章經訓宣逹遠近畢舉精思不勞道術愈章庾香尊兄屬儀叟李鴻章着手成春古翁尊兄先生大人雅鑒知府銜儘先卽補直隸州直隸昌黎縣知縣愚弟許文淦頓首拜贈丁刻冬月廿一日由天津督轅頒發鈞諭楹聯匾額小除夕耳領自媿草茅下士此種墨寳不知何修而得也請登報章以誌謝悃海鹽徐圓成頓首謹誌 
[錄陳竹坪先生來信]  
三元肇始萬象更新善氣所鍾暖回寒谷豐年有兆瑞灑祥霙恭惟諸善長大人德與歲增福隨春至仁漿義粟及燕齊豫皖而遥佛口婆心宜士宦農商共勸善誠至矣功莫大焉煦元心感鴻施力漸蟻負發棠有願猶思造塔合尖縮地無方未克登堂叩賀願從此瀾安竹箭千村含樂歲之聲謹及時頌獻椒花兩字仿宜春之帖藉登報簡恭賀新禧 
[春筵移賑]  
十二月廿九日本埠顔李顧顔鮑五位隠名善士交來春筵移賑洋五十四元並述每屆新正例須宴客今承諸親友念豫皖哀鴻待哺倡議將筵資移作賑項因思椒盤春酒各處通行囑爲登報以兾聞風效法者互相勸述省酧酢之虚又敷濟施之實惠其功德豈淺鮮哉[  上海三馬路與昌協賑公所竹坪陳煦元謹誌]  
新春人日爲昕伯老尊兄大人嶽降之辰余每歲壽之以詩藉以通情好伸契慕卽謂之援舊例賀新年亦無不可爾敬錄呈政伏希斧教君子之交淡如水每歲相貽兩首詩清望日隆雉碩德譚言微中足匡時羣英薈萃勞甄叙報國文章識遠規鮑葛昏姻仙眷屬心傳端賴有眞師清時日月麗中天尚有㷀氓苦倒懸院豫　灾方水火東南義拯樂輸捐仗君願力宏先導宜子孫昌啓後賢度朔蟠桃大於斗壽公福祿永綿綿[  古潤吉人弟嚴鍾爵拜稿]  
[恭祝紫詮老世伯大人花甲大慶卽求誨正]  
倐忽光隂鬢雪侵右車風度尚堪禁文章蓋世終憎命　齊匡時豈異　壯志折磨窮益老物情閱歷老方深人生何必爭修短著作流傳萬古欽寄築淞濱寫遠思圖書四壁手殷披才誇吐鳳　凡鳥技陋雕蟲愧測蠡大白狂浮添銳興小紅低唱乞新詞遥知天上蟠桃宴未與稱觴擬祝辭[  世姪許玉林竹士甫拜稿]  
[江督轅門抄]  
十二月二十三日梁榮錫銷大勝關厘損差○二十四日知縣黄國忠到見銷解京餉差並引見回○二十五日候補道郭見並知昨日機器局放工○二十六日署贛榆縣王缷事回禀到○二十七日總兵彭敬林遊擊吳長茂均湖南來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路高易公舘内壽賑公所李秋坪經收河有皖北欽十一月十一十六等日第二十四次清]  
十一日杭垣春　莫報子爲先慈資冥福羊一百元全盛局來册仙鎭炳洋一元東金氏四角子記德記各三角共二元胡萬昌局來祥冊長沙積中滋虎募李子全洋一元苦心人無民氏謝德樹王仲仁　半元唐驚吾錢二千文謝紹泉劉載階隠名三戸各錢一千文汝南堂五百文古訓堂無名氏瞿福田賀少選各四百文方　齡　氏無名　　宗審豫章　李福日張鴻　有名無力各二百文臨海堂有心無力鄒子文無名無名各一百共錢十一千二百伸沙平紋七兩六錢二分另花　三元全泰盛局來儀徴全奏盛局無名洋一元　昌局　長少協　慶　　祥字冊張亨　錢二千文張純生李澣秋任奉璋　錢一千文張梅生楊德　張胡氏　積言蘇沈氏吳文氏令榮亭符硯田陳聚　陳余　張五和楊　義　大姑蘇二姑二妹　妹才福照各五百文李詠軒李家壽各四百文何枚生粟錦云李家禧李聲霖李彭氏李　氏各二　文曾　善一百共錢一十五千六百伸來少平紋銀一十兩正○十二日瑞元　二元　成局來祥　張堰何望逹求保合家　健洋十元金山吳何氏求平安　一元老福興局來仙女鎭厘局史入詔病愈還愿　二元横　萬　行蘇　主司馬來行道有福　無名氏洋三十元又　記行募行道有福冊陳麗王陳海珊各洋十元陳玉池李泰　各五元　佩之三　　貴彭益修陳錦李致堂各二元梁明黄仕羅根余炳玉吳喜慶各一元共　四十六元○十三日協源　來祥冊西團同興安募張　　堂錢三　文陳並青錢二千選廷氏一千五百九十五文系受民魏欣　程承緒各錢一千朱長發房金記陳太昌顧喬松楊水昌陳兆林各錢五百徐壽林徐成林徐永庚談文秀吳錦堂胡香林沈兆祥沈有　楊美山顧公船吕鳳　王廷喜各二百五十共錢十五千五百九十五文伸來洋十五元協興昌局　金　修本子爲父完愿洋四元福興　局來祥冊　敢明屑集洋六元金文茂局來金陵無名氏羊二元澳門鏡胡醫院第一批洋一千元伸規元七百二十兩正○十四日隠名氏洋二十元隠名氏洋十九元銅洋一元寳　局來祥冊栗陽吳慶泰募無名氏等十四戸　三元行道冊徐胡李錢一百五十文落善士洋一角　一百文○十五日全泰盛局　江西蓮塘氏求病愈洋二元愛育善堂第九批　三千元伸元二千一百六十兩正全盛局來松江張心菴翁來張傳　義庄提租助振洋二十元梁　　遊子洋　元席掎拕二元王康　一元共洋三　五元○十六日吳雙桂堂洋十元永義昶局來梅里無名氏求母病愈洋十元順成局來硤石　懋號募馮玉珍等十五戸合洋一元錢一百八十文鎭江五條街募樂痒冊公發　梁衡昌震豫吳義興各二元毛鳳池戴祥和冉均泰錦源泰甡義興孫萬泰丁傳海永昌恒泰夏順興居協興寳昌各一元共洋二十元祥冊漁鎭仁和公錢洋四元少力氏一元百川通號來貴州張南平翁募張　平　三兩張李氏二兩張仁一兩劉洪與六錢劉　昆四錢吳定乾李劉氏向心和蘇晏氏李占乾陸鳳書隨仕貴劉會賢牟倪氏蘇榮封周憲章陸應愧陸天貴陸應芳各銀二錢葉子豐莫錦凡周文舉各一錢二分羅絢蛟趙萬　趙起榮陳國才張家福吳發魁陸中正向天榮甲鳳岐張　各一錢共貴　十一兩一錢六分伸規　十一兩八錢七分祥冊作痒　香林老陀洋二十元乾昌局來祥冊江西隠夏子募戴安推堂洋五元向竹林堂二元　　餘呇汪立守堂余滋往堂吳畏三堂敬義堂各一元任德榮堂樊文林堂各錢一　文添福朱　鶴山莊各五百文劉南川汪炳生各四百文楊若川三百八十四文劉餘慶堂楊四知堂各三百文共洋五元共錢四千七百八十四文銀四兩九錢二分合伸來洋一十六元○以上共收　元二千九百兩○一錢八分二厘英津三百八十三元一角錢四百三十文銅洋一元 
[上海三路與昌協賑公所陳竹坪經收山東直隸河南皖北賑捐十月廿四日第八百四十四次清單]  
慈航普濟冊湖南乾恒靈土莊介石齋主人募刼火餘生文明預兆僉以自　三戸各二元仲記學問日新慶餘堂選和錢莊柳　滋　信義全縀佑我寗馨沈經綸椿萱壽考馬怡和莊魏明逹堂讀書求佳境林魁芳司心　善十四戸各一元林錫九鍾廣福各一千文左由義堂徐久　各四百森和昌震記三百文十一戸各二在紧上廿四戸共廿三元内花羊十六元○又冊丹陽匯昌典河間氏詹儉餘堂程　安　寳書堂爲最樂不書名七戸各洋一元買吕宋票移助二元又一元弗書名錢八百無名氏二戸各四百　陽氏三百廿不作數五昌局友各三百五戸各二百六戸各一百以上　洋十四元冊善○　冊寗波益康莊經募十七戸共三元○朱荆泉寳華寳豐壽儀移助六元城内大成錢莊爲學生酒席五元萬豐酒店三角錢七百廿八孟明甫二元楚刀生銅洋一元○祥字順記蓉記各五元仁記鴻記各一元以上共十二元○新冊怡春茶棧經募三十戸共二元錢六百九十文○有福冊九江　商局王建亭募皖南王二元善忍堂武林蔣皖江楊綠蔭堂夏四戸各一元以上共六元○松江胡蓉初潤資移賑一元低銀二錢○另收河南振○茂苑張祈合署平安四元○寗波賜甌堂莊爲子文柱殀亡資冥福甘元　爲亾故孫女榴官資冥福十元以上共洋三十元○楊凌一元○施潤明三元○寗波道署來願安瀾氏六元無名一元琳記銅　一元無名李世綸堂合一元以上共八元銅　一元○長興王仁興布號來無名氏三元徐芑亭不知氏邵蓮波朱盧廷楊生甫無氏邱子和七戸各一元朱蘭佩蕭菊如楊章甫金慕英無名氏五戸各五角沈竹卿朱瑞雲各三角無名二元各二角半金水記二角金　香和記各一角以上共十四元○泰亨源交來根本堂二元燕　布衣嘉曇堂各一千以上三戸共二元　二千文○施姜氏二元徐品剛李叙元無名各一角延陵氏一百六十文濬記二百徐炳記顧朴記各一百以上共二元三角錢五百六十○迎翠　二元○不書名一元童子二人女童二元各四百不留名二百四十以上共二元○安康莊交來瑞爲　求冥　十元田子常一元以上共十一元○松江甡源莊來王三槐二元建業陸存誠堂酆百忍堂張袁　劉志仁堂洪五戸各一元王邦朝四知堂楊存善堂張尚執堂殷愛蓮堂周五戸各五百孫大榮賈知銀恒存堂潘三鳳堂　四戸各三日懷德堂吳敦仁堂黄崇禮堂孔裕德堂徐楊四知湖南沈叚秉榮儒福堂顧各二百以上共十二元錢二百五十○南京脩本子一元○汪笏卿募平陽氏五角延陵女二角周氏國英各一角平陽姜女國逹佩芝貴芝各五分以上共一元一角○惠泰庄交來平陽子頴川陳延陵吳魯國孔四戸各一元渤海陳安定程各一百以上共洋四元錢二百○吳興補拙子三元又銅二元○石門寳成典衆友節省薪食資十元保平安二元節儉堂一元李在林曹人槐各五百廿佐氏鴻氏許長生虞氏各四百保安健僧眞如無名氏袁　來有福各二百五戸各一百以上十九戸共十七元○永興棧一元二角○以上均是行道有福冊○祥字冊烟台退省居士經募擲策堂銀十兩芝壽堂師竹齋各五兩樂善公京錢十五千無名氏六千九百退省居士四千臥龍山樵中虚子省子愼庵道人敬三彪加氏無名氏印有主人仰山吐公捐青雲主人芹香居士十一戸各京二千鴈門三槐堂壺中子退思軒雙劉葉公慶堂守拙子平安記春祥室粲花室誠求子平燕堂秋味軒各凉錢一千陳王公捐四百德馨室三百以上共合來規銀四十三兩三錢二分七厘○又冊溧陽和泰典同人四元和泰典二元秋心袖短至樂齋各一元祥和莊五角無名氏一千四百汪復興吕治山義和莊龔復泰壯猷堂五戸各五　狂鎰成三百五十裕豐謙益昇同吉祥永成裕昌高益三各二百鳧山無名氏二百廿文德和永興各一百四十又斷冊豫記永成坊和泰宗　和河可大汪裕泰六戸各五百李天成永豐元泰坊王怡成各三百吳洪茂同泰和高振源務本查怡昇萬順號義豐各二百以上二冊共各來十九元○普濟冊鎭江履泰庄寄來無名氏三元五角句容學黄趙燮堂劉元裕各一元無名氏八百又六百毛献廷無名氏各五百泰盛同人四百朱萬秋孔承之萬豐東盛　無名氏戴錦大夏紹康七戸各三百文十戸各二百六戸各一百以上三十一戸合十四元○又冊新塲方滄洲四元○郭松山求合家平安三　無錫隆泰茶號五元　河同豐紙號一元蘇州丁巳生銅洋一元以上共收河南賑洋一百六十四元規銀四十三兩三錢二分七厘銅洋四元小洋六角錢三千另十文○本日共收英洋二百三十八元内花洋十六元規銀四十三兩三錢二分七厘銅洋五元低銀二錢小洋九角錢四千四百廿八文合併聲明 
[上海陳家橋電報總局豫皖處十二月下旬廿一至廿五止收數清單]  
黔冊協同慶來東撫憲張發到貴州撫憲潘佛如中丞捐亷助賑曹平紋一千兩申合規元一千另七十三兩五錢又天順祥交貴陽電局潘企貞募規元一錢十二兩一錢一分六厘○直冊天順祥號來京都全芸軒募第九批廿三戸規元一百三十四兩一錢六分又第十批劉子誠顧景翁募同募廿三戸規元一百八十五兩七錢六分○閩冊福州善安堂募第二此三十一戸規元三十六兩八錢六分○鄂冊湖北江振協賑公所交來藥香樓内史周婉清沙平銀十六兩又煉石補天樓主人爲亾姬揚佩之尊資移賑沙平銀八兩又臥月山人洋二元○潯冊江西陽家園華衍昇來華留耕洋六元爐坯二元銅洋兩元○甯冊祝隆箔莊來金陵無名氏洋一元錢四百文○蘇冊得見齋募第四批三十三戸洋九元又銀四錢二分五厘又第五批募十五戸洋八元崑　崇善堂募第十五批　戸洋三元戲鴻堂交來德清俞太史盈聯助賑洋十八元豫電局局募第十一批洋一百六十五元銅洋三元細戸另登報章○凝冊常昭凝善堂募第三十六批沈介潘募七戸洋五元禱春山人募九戸洋十元錢五百文王似齋募六戸洋十七元王鏡平募六戸洋八元錢靜山募五　洋三元五角錢七百文席永汝募二戸錢七百六十文成昌募八戸　一元龐恒裕募十九戸洋三元昌盛募五戸洋一元吳少溪募十戸洋二元銅洋一元錢七百六十劉同軏一有鴻募三十戸洋廿五元銅洋一元錢二百四十文李虞記募八戸洋一元錢二　文顧仁夫募十五戸洋四元三角肎元募十八戸洋廿四元銅洋　元錢一百文錢厚卿募壽興沙九戸洋三元三角六分半李吉翁等經募散捐　戸洋十六　錢八百文以上共收洋一百廿八元二角銅洋五元錢三十文○常冊知仁庄來不列次陳鶴永洋一元武陽保嬰局第十八批武字六號懷南鄕十九都四圖四十八日洋六元武字土號又廿七部一圖十九戸洋十五元三文百文武字一百三十西號德　鄕四十四都三圖十九戸　十元錢七　文又一百四十號四十五都一圖四十四戸洋八元湯字一百七十一號延政鄕二十都三圖一百廿三戸洋三十六元錢五百文又廿都六圖八十五戸洋十四元錢一千文陽字一百七十　號十一都四圖十一戸洋廿三元我堂一百八文陽字一百八十四號廿五都三圖五十七戸洋十一元我出　三百九十二文陽字一百四十四號定東鄕四都二圖廿七戸洋十一元錢六百五十四文陽字一百五十八號定西鄕二都一圖念四戸洋十一元我出錢三百八十文以上共收洋一百四十七元内有銅　一元又錢三日又　鎭冊漂陽學署揚募第四批三戸洋六元○太冊太倉繆季豐童馥　兩君募　二批桶捐銅洋二元○嘉冊鹽厘局庄來第九批楊義臥太守募四十四戸洋五十八元○湖冊烏鎭厘局同善生節省除酒席洋六元○甬冊寗波電局募十九戸洋六十四元○申冊仁濟醫舘來龔塡卿洋二元但求平順洋二元硯以養齋　二元雙芝閣洋一元平原内史洋一元　笏樓　二元忠孝　屋求病洋四元普堂王介眉募洋二百另八元錢五旦二十文銅　另登報章滬報舘繙　處來本城孫劍虹洋琴彩　移賑洋一百四十元問斯堂洋四元怡盛莊來丹徒縣　友洋八黎芝洋三元又張松雲洋一元○綏冊寫蕃翁文來夢　居士募十戸洋十二　王介眉交來同仁輔元堂張正卿募海天春煦洋十元○實冊怡盛莊募兩戸洋五元萬泰行募六戸洋一元○二餘冊蘭溪豐豐裕號汪熙安洋一元黎里孫仲甫募七戸洋七元嚴芝堂洋一元又玉業同仁募　三元錢一百四十文○冊　城和豐　來烟台善士募陳陳聲錢五百文趙天强尹文華趙天喜趙天美蕭鴻業王天爵王守起其才劉長有楊華基趙連城於國烈各二百文共十三戸　　三元○鐘冊黎里衆善堂募五戸洋十三元普育堂堂王介眉募張祿惠樹軒有心無力人葆眞子知愧軒斜月杏花習主烏有氏各洋一角星輝　無名氏各洋二角計九戸共洋一元一角盛澤無君紹書募十三戸洋十二九紋四兩○保冊葉善士募五戸洋一元蘇城無名氏募十二戸洋三元錢一百文硤赤　記號募九戸洋二元海陽潘斐盡募十四戸洋十四貴漂陽正裕油行募十四戸洋四元以上十二月廿五日止合併聲明 
[上海三馬路與昌恊賑公所陳竹坪經山東直隸河南皖北賑捐十月廿五日第八百四十五次清單]  
慈航普濟冊潮豐號性愆氏萬裕號睿合號四戸各四員邢仰周廣豐號謝順興三戸各二元以上共廿二元○又冊福建梁子雲爛印一元○又冊周鄭氏求疾病速愈三泰銅洋九元○康　樂記福記益記成記皆成石氏裕昌退補心愼修愆徴愼福興變情成喜佳心裕和十六戸合四元○浙湖愼德　宋求病愈一元印錦山銅一元錢芝山二元張仁循俞永福陳雨田合一元○○另收河南賑○程爾昭先生交來銘記念元泉塘張　軍　十四元周鄭氏求肝氣諸病速愈一元○　交來甫通州康發祥典續募萬源同人安定氏葉庵氏三戸各二元免害人銅洋十元德興泰化言人汪氏梁謹臣戴繩卿四戸省一元程驥中弼周氏　一元更氏記錢七百無名氏章茂卿陳繼臣汪中知居士戴幹南子厚姜茂　八戸各四百文吳冬竹三百十三戸各二百以上共十八元銅洋十元錢一千另六十文○江隂學正堂張十元李飾之五元杜成立二元槐蔭書屋三槐堂陸謂陽不書名張壽氏五戸各一元以上共廿二元○蘇州大有裕銅洋五元○爲叔父完愿子一元○漢　益記茶棧　來四十戸合六元蘇州復春茶行募巴肖山謝聲宜無名氏謝寳森　餘堂無名氏春輝有作堂盈作堂吕子懿求合家平安十戸合五元○蘇州仁和昌募張愼德堂　積慶堂合四　○漢口隠名氏經募廿四戸合五元内估　銅洋一元○之罘　來可齋順軒合二元○章武有悔軒知非子求保平安十元○盛源莊交來百勉代移喜筵資五十元○韋何氏吳宅鄭周氏胡氏五戸合五元○玉　卿俞蘭亭姚順發邱玉卿陳世安薛魯齋陳世恩葉子英張福泰九戸合一元○無銀恒像號募來許竹記五元丁敬義三元張雲記　元華台記孫記劉石記談世德四戸各一員華蘇記李記鍾朗記舒德記夏雲記王遺記六戸合三元以上十三戸共十七元○以上均是有福冊○銘恩冊菱溪有心無力子經募廿三　合四元○心與力遠人求慈親眼目光明一元王渭亭董睛南均求合　平安各一元無名氏祈延年銅洋三員無名氏五角○祥冊京口鎭泰來花桂村鮑元　王正泰李義和楊　興裕豐厚夏恒泰陳肇紳乾太祥陳振泰十戸各一元同盛老二元李德　萼樓同　宜祿堂無名氏同泰和張道生玉興高霽嵐王萬和永興陳加愷蔣萬　汪源泰毛國興顧復盛朱恒源　恒昌　八戸名五角崖源茂二角張大興一角以上共　一　○新膝釐局　朱戚氏朱馬格　元沙溪陳耀庭　三十三戸合五元以上洪收河南賑洋二百十九元銅洋十九元小洋五角錢一百六十文○○本日共收英洋二百六十一元銅洋廿八元小洋五角錢一百六十文合併聲明 
 
