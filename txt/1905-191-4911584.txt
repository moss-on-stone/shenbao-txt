# 1905 - 191 - 4911584

 

Page 1

 
 
[電傳諭旨]  
　　八月十五日奉上諭翰林院編修陳伯陶袁勷準均著在南書房行走欽此同日奉 
旨正藍旗漢軍都統著奎順補授欽此同日奉 
旨著派色楞額管理御鳥槍處事務欽此同日奉旨載功著補授内閣大臣欽此 
[電傳宫門抄]  
　　六月十五日召見軍機王誠羲 
 
 
 

Page 2

 
 
論特簡重臣分赴東西洋各國考求政治 
東西洋各國何以政治之美能若是乎一言以斷之曰立憲政體非專制政體 
立憲政體凡國家一切庶政上與下皆有權參與者也專制政體凡國家一切庶政祗取决於上而下不得參議其間也惟上與下皆有權參與故不必在上者盡皆才能邁衆而興一利革一弊集思廣益自無僨事之虞帷祗取决於上而下不得參議其間則在上者非盡通達之才措施必不能盡當然而在上者又斷斷不能盡屬通達之才也故專制之政體每不如立憲中國不肯决然舍棄數千年專制之政體改爲立憲而徒欲造就二三王公大臣以肩起衰救危之重任此所謂不揣其本而齊其末吾恐於振興之道仍不盡有望也如前日上諭特簡載澤戴鴻慈徐世昌端方等分赴東西洋各國考求一切政治是己 
夫載澤天潢貴胄也戴鴻慈徐世昌部臣也端方疆臣也四人者孰爲賢孰爲否吾兹不暇深讑他日出洋以後能隨事諏詢悉心體察不負朝廷委任與否吾兹亦不暇預論惟竊窺聖明簡任此四人之意則知欲使講求變法之原委者一在於宗室一在於廷臣一在於疆吏蓋如是而宫府内外諸臣皆知開通智識異日興革諸政或可免扞隔掣肘之虞故此事就形式觀之固未始非國家求治之至意也 
或曰如子言則將以此爲無益之舉而可不必乎斯又不然吾以爲居今日而扻圖反弱爲强之急計非立憲不可而欲爲急則治標計則此亦一極有裨益之事也何也人情於耳目所不及之事每不能儧起其觀感則傚之心旣使之分赴外洋考求政治則見其一切措置之美善爲中國所自愧弗如者其心未有不慕慕之則未有不思效法者夫到此效法之念濳滋暗長於王公大臣之心目中則歸而振興也必能堅之以定識持之以實力千回百折有不能遏抑之勢矣特慮不能深究其本源之皆出於立憲則仍振裘而未挈其領不能終見大效耳 
抑吾更有說者始我中國之變法也不過狥在下之意而在土者初無精神以貫注之甚且有齮齕之者故數年以夾祗有規模未收實效今旣使王公大臣分往各國考騐政治且後此之選派者尙不一其人則可知朝廷心固專注於是矣夫朝廷之心旣專注於是則在下者之不敢因循敷衍斷然可決者也故變法必自在上始者本也而變法必由立憲成者又本中之本也泰西各國政治之美以此泰西各國之强亦以此今之日本又前車之鑒也吾是以敢貢其一言俾　次奉派諸臣勿昧於本中之本斯不爲虚此一行乎 
[各國擇定賠欵辦法續聞天津本館專電]  
　　各國總會　瑞典那威願照倫敦巿價付銀餘尙未復（羣） 
[電請力阻法營廣州泫廣州]  
　　法國又欲經營廣州灣一則已紀昨日本報茲又得粤中來函知粤督岑雲帥以法人此舉關係至鉅己連發密電至京請外部向駐京法公使力爭矣（封） 
[滬道詢問美領事禁約改良之切實證據]  
　　美總領事前晤滬道袁觀察時面託觀察勸諭衆商勿即停用美貨抵制華工禁約一事曾誌前報兹悉觀察赴會集議後昨又函詢美領事略謂貴總領事所云新約告成必能足滿華人之意有何切實證據即希明白指示以便致商會核辦（英） 
[彚錄抵制美禁華工各函電]  
　　瑞安紳商來電商務總會鑒美約苛虐有違公法禁用美貨敬表同情希竭力維持爲幸瑞安紳商同啓 
珠街閣士商致商會函商會諸公鑒抵制美約吾鎮於前日集議到者百餘人均贊成不用美貨深表同情茲事實行敝處仍以尊處爲準一切諸事敬祈賜教敝同人焚香頂祝以俟後命 
潮州汀龍會館致商會函上海總商會曾少卿曁諸公鑒美禁苛虐國民同憤不用美貨之議敝會館於上月二十八日集議照行所有一切辦法以及何時舉行届期萬望電知以便通知各處實行抵制（後略） 
安慶商務總會致商會函逕啓者美國虐待華工波及士商貴會倡議抵制熱誠卓識欽佩無量皖中商務雖屬細微同胞受虐亦義難坐視今集學會商會諸君於六月初四日在省城南門外義渡局商議遵照貴會不用美貨之議如美國不肯將續約改良滬會實行抵制務求飛電示知並祈將美貨商禁名目詳細抄寄敝處卽行遵辦再滬上如有美人虐待華工圖說歌曲請代購三千張連同美貨名單寄皖該價若干示悉由本會寄繳不誤 
皖省士商致商會函上海總商會諸公鑒美國苛禁華工虐我同胞大傷國體倘各國效行吾華人外界前途不堪設想公等首先倡議禁銷美貨爲抵制之策海内外同聲響應振動全毬愛國保種熱心顯於世界所以啓我國民合羣之能力者皆公等之功也欽甚佩甚敝省於本月初四日士商集議共表同情祈貴會將美國商標及美貨名目並美禁華工苛例凌虐華人慘狀圖說歌曲全行寄皖以以便分送鄉鎮外附從善局董周君兆熊所擬不用美貨說略六條錄吾公鑒以備採擇（說略）（南） 
[日本深喜俄派隈得爲議和大臣]  
　　十三日英京電云駐美日使於昨日謁見美總統言及日俄議和之事并言俄派隈得爲議和大臣日人甚爲滿意因隈得素負能名其所議將來必可恃也 
[俄議和大臣起程赴美]  
　　十四日英京電云俄國所派議所使　隈得將於禮拜三（即十七日）由俄京起程赴美譯太晤士報 
[商部不允奏請簡派大員督辦川漢鐵路京師]  
　　四川同鄉京官王荃善等聯名呈請外商兩部代奏川漢鐵路請簡派督辦大臣兹經商部批駁略謂所請川漢鐵路辦法應母庸置議至勘路估工用人開支各節當據呈咨查核辦云（光） 
[商部批飭詳報皖省鐵路籌辦情形京師]  
　　安徽同鄉京官吕佩芬等以皖省鐵路亟需籌欵自辦特聯名呈請商部公舉李伯行京卿經芳爲全皖鐵路總辦以孚衆望當經商部示飭將籌辦情形曁集股章程詳細報部再行核奪（光） 
[盛大臣所送鐵路册卷多不符之處京師]  
　　盛杏蓀宫保所送蘆漢鐵路各項卷册經商部堂官派委司員多人 
 
 

Page 3

 
 
悉心查核以期澈底根究兹各司員查得各卷册實多不符之處一時殊難清理因回明各堂核辦不識將來作何究竟也（光） 
[贛藩李方伯造送江西鐵路洋工程師姓名及包工造路合同江西]  
　　江西鐵路己經商部奏准發給關防日昨李薌垣方伯又奉到商部札飭迅將延訂之洋工程師姓名及與訂包工造路之合同抄寄到部以憑核奪李方伯奉札後想不日即當抄錄原件備文申送送矣（光） 
[贛撫奏淮李觀察爲江西鐵路會辦九江]  
湖北候補道李徵五觀察出銀一百五十萬兩爲修築江琥鐵路之資贛撫具摺入告准以觀察爲會辦駐紥九江併擬在九江開設銅元局云（名） 
[贛撫奏設練將學堂江西]  
　　贑撫胡中丞奏請在省城設立練將學堂專收本省候補同通州縣佐貳雜職各員講習軍改與舊有之講武館武備學堂相輔而行以期文武相資成材較易嗣後遇有軍改需員之處即就學堂肄業各員擇尤遴派現在擇期開辦凡本省候補各員年在四十以内有欲學習兵事者速各開具銜名年歲籍貫報明投考按人數之多寡定考試之處所並禀明中丞定期示考云（可） 
[鎭郡擬創陸師學堂鎭江]  
　　駐防鎮郡南洋常備步兵第四禁統領龔子佩協戎擬將各營火夫裁汰即以此項經費就甘露寺創設陸師學堂凡少年子弟之躍馬從戎者皆准到堂肄業己於日昨乘輪船赴白下謁見署江督周玉帥將此事逐細禀商矣（此） 
[國子監堂官不允照費撥入學堂京師]  
政府前擬將國子監照費提出若干撥作學堂經費前日王大臣等又復議及此事每年擬提照費六成撥入大學堂應用惟國子監堂憲以本監亦擬開辦滿蒙學堂以期推宏教育廣植人材兼之南學已改新章所需經費爲數甚鉅若將照費撥歸大學堂則本監應辦一切欵項無法叧籌此事碍難允許（人） 
[粤督擬延日本軍醫教習廣州]  
　　日前粤督岑雲帥政體違和先延中醫調治未痊後聘某西醫診視報藥頗效因有開設西醫學堂之議併議延日本醫學士來粤充軍醫學總敎習已電駐日楊公使向日本政府商議日政府擬舉現寓粤省日醫生某君以充其任及函商某君因不願充當别薦其友人以代云（空） 
[鄂督飭建賓館武昌]  
　　鄂督張宫保以湖北地處要衝各國官商紳士來鄂遊歴者絡繹不絶苦無華美堅實之旅邸以棲止來賓因陋就簡殊於外交有礙兹特札委齊照岩太守耀珊將大朝街毗連大公館一帶民房基地估價圈買興造高大爽塏洋式賓館一所限三月完工俾此後東西洋各國來賓得所棲止齊太守因工程緊迫已向善後局領欵六千緡卽日開工建築矣（文） 
[日領事照催常鎭道嚴緝兇犯鎭江]  
　　駐寗日本領事崗部三郎前致照會於常鎮道開明大東輪船公司之拖船遵照關章拉縴至八里鋪船員搭客各種物件或遭兇人損壞或竟被搶掠鄉民固屬不法己極而地方官預先不能彈壓亦有曠職之咎務請悉數賠價云云今又照催郭觀察迅飭所屬將滋事兇犯嚴拿務獲從重懲辦以儆將來（思） 
[禀請懸掛商旗并領保護執照清江]  
　　職商候補縣丞朱立興等具禀淮撫恩壽請援案懸掛商旗通飭保護禀中略謂職等籍隷淮徐向以販边油酒餅豆牛皮猪隻桃梨鮮菓及一切北貨爲業成本皆重雖經遇關捐照章納稅而沿途仍有阻撓需索等弊惟懸掛洋旗者彼不肖之徒皆畏之如虎不敢擾害並可將洋旗爲護符欺壓華商是以沿河商船每因細微事故釀成交涉且洋票經過捐卡騐規均有減折華票則格外留難私費則轉形益重若不及早挽回勢不至盡爲洋商不止現聞大憲飭令釐金總局會同商務總局出示禁止凡屬商民無不同深感戴是以商等情願懸掛商旗以振找國之威而杜外溢之弊查商旗之式用紅地黄月之中有一青龍者爲商民個人事業尋常通用之旗月中有二龍者爲商民合衆公司事業特别之旗業經蘇松太道袁照繪圖式禀蒙南洋大臣咨請外部分咨照會並出示曉諭著各華商一體遵行去年十一月商等又禀蒙前淮揚海道總辦江北商務總局楊批准懸掛各在案但僅懸商旗而無保護實據仍不足以抵制洋商查洋商懸掛洋旗皆領有保護執照現擬仿照辦法凡承領華票懸掛商旗者須赴商務局掛號請領執照以憑保護爲此具禀求大憲札飭商務局遇有華商到局掛號者隨時發給執照一面移行徐州道淮安關及沿河各州縣一體保護並移知釐捐總局轉行各局遇有華票商船經過騐明執照卽與洋票一體優待不得舟有參差庶利權不至外溢而商務亦可振興矣禀上旋奉批云據禀已悉仰商務局會同釐金總局遵章妥議詳覆以憑飭遵（如） 
[江西匪氛巳息南昌]  
　　江西會昌長寗等縣自報匪警後經贑閩粤二省大吏各派兵沿邊兠剿現匪氛已經衰息故近來民情已安堵如恒矣（封） 
[盛京患疫]  
　　十三日柏林電云俄報謂現在盛京近地有疫病數起譯德文報 
[甬守札飭會勘東錢湖寗波]  
　　鄞奉鎭三邑交界之東錢湖前由紳董籌欵開濬因經費浩大被已革翰林盛炳緯出面阻止董事忻錦崖以盛阻撓善舉遂赴京呈控當由步軍統領將忻遞回寗波歸案訊辦兹府尊喻庶三太守當將忻發押鄞縣一面札飭三邑尊於本月十一日會同赴該處察看情形並聞储尊已傳諭盛炳緯屇期須與忻質訊云（空） 
[奉賢縣紳民與櫃書因不用當十銅元衝突松江]  
　　奉賢縣陳大令凡遇民間以銀元交納錢糧者僅作制錢八百五十文紳民已交相怨忿該邑櫃書又復變本加厲並不收取當十銅元紳民益形忿懣有錢孟蓮者以初用當十銅元時省憲曾出示曉諭示中並有此項銅元均可完釐納課之語因覓得此項告示一通赴縣仍以銅元繳欵櫃書仍不納錢乃出憲諭以示之櫃書反羞成怒轉以奸商私鑄硬納正供爲詞肆行恫喝錢終不爲所屈現雖經人勸止然聞錢仍須邀集紳董共謀應付之方云（封） 
 
 

Page 4

 
 
[周觀察辦理江西全省膏捐九江]  
　　江西候補道周觀察學銘奉總辦八省膏捐大臣柯遜帥檄飭辦理江西全省膏捐局設九江己於六月初一日開辦矣（名） 
[撤調文武官弁紹興]  
　　諸曁縣境前因屢有匪徒仇教滋事故派防營駐紥是處藉以保教衞民邇因趙懷清都戎之部下兵丁串同縣役擅行拘民幾至肇成事故因奉李統領將趙撤差記過另委陳都戎至諸接帶而縣主張稚厚大令亦因之獲咎且因拘押婁玉生誣良爲盜等案迭被士民上控并有命盜四參處分故亦將大令撤調刻下雖己設法斡旋然聞仍難寛假不日卽有明文云（才） 
[官弁互爭衢州]  
　　龍游縣葛思萱大令日前赴西安鄰封之黄家山相驗案件在北門驛前登舟開駛時榜人怱促悮將竹篙擊破同泊砲艇之板哨弁趙某責令賠修語多譏侮葛大令聞之跣足而出指趙大罵趙平日本藐大令貪鄙故亦反唇相稽申申之聲不堪入耳兩岸觀者如堵逾時始己現聞已互禀卜憲理論矣（才） 
[梁鼎芬爲香帥所窘武昌]  
　　襄陽道梁觀察鼎芬日前進謁張宫保接談之際宫保猝向梁曰聞尊夫人已回湖南旣而曰尊夫人此行老兄破費若干梁忸怩於色囁需不能對宫保見其窘狀亦自悔失言遂捧茶送客以解之鄂中官塲謂梁接見僚屬每喜面揭人短或詰人陰私以自矜察察故宫保此問人感以爲快（文） 
[騐收定造江遠號快船]  
　　前署江督張制軍曾在日本川崎船廠定造江遠號等快船現已工竣於前日駛抵淞口奉江督周玉帥委籌防局提調汪喬年太守來申定於今日駛入製造局碼頭騐收（近） 
[禀請贖回公地]  
　　西門外吊橋西堍斜南一帶有空地一畝餘原係馬鞠生等造有民房在彼居住嗣因造築馬路往來不便經前道憲褚由官變價作爲路旁空地以便停車曾經出示勒石近普育堂經董爲擴充堂欵起見請將該地撥作堂産由堂造屋收租禀請上海道核准馬鞠生等以該堂攘奪民利心有不甘特聯名票請道憲擬備原價贖回（亦） 
[滇督丁奏辦理滇省警察情形片]  
　　再滇省警察經臣會同前雲南撫臣林紹年札委試用道韓澍滋會同臬司先由省城設局試辦曾經附片陳明在案兹自上年六月開局辦理查照直隷章程參以地方情形酌量變通設駐局總辦道員一員文案收支各一員城内外文武總巡各二員分巡十五員巡目二十員常工自新所委員一員苦工所巡目一員六城門各設武分巡一員巡記一員巡兵三百十八名除分巡巡記外共計巡目弁兵三百四十三名作爲第一聯隊仍分爲二十八小隊即由武總巡管帶分班操練並隨時教以警察義務一切開支經費力求撙節年共需銀二萬七千四百八十五兩零就原有保甲經費提扣賠欵外叧由　兵節餉項下添撥供支計自開辦以來己逾十月省城内外盜賊斂迹民情相安似已漸有成效據該司道等具詳前來臣維警察之義聚則部勒成行散則分投巡哨本軍旅之事行正俗之規實爲近今切要之圖但滇省係屬草創欵項支絀且無實在精於警務人員足資任使臣督飭該司道等經營數月規模粗具成效漸臻現又先後籌欵資遣員弁學生分赴北洋及日本各學堂專習警務俟其畢業囘滇洞明規則再行設法添增聯隊先由鐵路經過各州縣逐漸推廣而後遞及三迤務期指臂聯絡以仰副聖主綏邊衞民行政保安之至意除章程咨送政務處曁户兵刑部查照外謹附片陳明伏乞聖鑒訓示飭部立案施行謹奏奉硃批該衙門知道欽此 
[彚志日人占據庫頁島後情形]  
　　十三日東京電云庫頁島之戰日本死七人傷六十人現庫頁島迤南一帶均己爲日人所佔同日東京電云頁島之可薩克夫地方自六月初五焚燒至初八三日始息百姓均避難至他處同日東京電云自日本佔據庫頁島後彼處士人甚爲歡悅十四日東京電云庫頁島一戰日本拘獲俄俘八十人内有一武員又獲大砲四尊機器砲一尊軍械火藥等不可數計棧房數處亦被日人估據 
[日俄又在新民屯小戰]  
　　十四日東京電云由營口得有消息謂俄將密司頃可在新民屯相近進襲日軍旋爲日人所擊退 
[俄軍築防護具自衞]  
　　十三日東京電云俄將林義維樞時出外偵察以便伺隙而攻現因屢敗知終不易勝日因造各種防護具爲自衞之計惟日軍仍前進攻固不能以此阻也 
[日提督遇見俄擱淺巡洋艦]  
　　十三日東京電云日本海軍二等副提督乘兵輪巡哨東西比利亞之海境在途遇見一俄國巡洋艦擱淺於阿勒苛拉海角之北首此海角抂聖扶蘭迭麥灣之南其船身向左傾側二十度桅樁上彈孔甚多其船中機械皆已除去故此船恐不能再浮起矣 
[俄高加索亂事係革命黨所唆使]  
　　十三日英京電云俄京官塲揭示公報一紙謂俄高加索境地之亂係鐵富立斯之革命黨所唆使並謂初九日在鐵富立斯查出炸彈廠一所内有炸彈二十八枚炸藥五百磅又拘獲亂黨十二人内有一人製係造此等炸藥者現已在獄内自戕 
[熆郵船擱淺海灘]  
　　十三日英京電云法國郵船公司加立度甯郵船由中國駛往法馬賽埠行近雜勒擱淺於彼處後由英兵輪拖出現將此船曳至紅海之及蒲鐵而埠按法郵船於上月二十日由滬起程雜勒在非洲東境 
[俄可殺克兵謀叛]  
　　十四日英京電云俄勞係近地有可殺克兵一海忽然謀叛即被他兵所圍將軍械奪去可殺克兵滋事此爲第一次 
[日皇赦免漏洩軍情之法鹉員]  
　　十四日東京電云日官於今晨宣言謂日皇己將法武員罷哥恒赦免以後不歸日官看守同時獄官亦宣告與罷哥恒同犯之日本人亦同此辦理此事日官本照法律嚴辦此次赦免之舉係出自日皇之寛宏故衆人皆感誦之罷哥恒現　離去日本按罷哥恒係與日本人同犯洩漏軍情之罪由日本定以監禁者譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[創辦潯溪女學之緣起及簡章]  
興女學爲當今之急務識時者所同認而引爲已任矣於兹而有多數之婦女能自發動有就學之志此在内地實所難得者也同人爲此不自嫌其越爼有創辦潯溪女學之議并求表同情於斯舉者各發大願出大力以贊成之 
一經費集公衆之捐欵以充之分常年捐臨時捐二種任捐者之自便每季由本學刊單報告以便查核 
一職員公舉外庶務長一員以男子充之内庶務長一員以女子充之至如敎習員數須俟欵項募定後再行酌定現暫聘請女教習二員以男教習佐之唯男教習概不駐校 
一權限内庶務長有監督全校内部之權外庶務長有辦理全校外部之權外捐助諸君不分所捐助之多少入暫皆作爲本學之贊成員對於本學一切儘可隨　顧問庶幾羣策羣力使本學得以完美無缺兹將現時所己有贊成員列左 
龎元澂邱炳華張境熙 
張增鑑蔣汝藻俞繼澂 
此後贊成諸君當將姓名彚錄禀准立案並登報普告 
[右募欵簡章凡三條]  
一校地由龎青城君允將述志醫院空屋借作校舍故校舍卽附屬於該醫院内 
一校名依校地之所在命曰潯溪女學 
一宗旨以開明婦女智識輔助婦女生活爲主 
一學科以修身國文國史及算數手藝等爲主要科其他皆作爲隨意科 
一學級分曾讀書識字者爲第一級未讀書識字者爲第二級第二級又分年長軍幼者爲二班 
一學額暫不定額唯以校舍之能容爲度有志來學者請先覓當地的實保人報名開校日期准在七月中旬 
一資格以八歲以上三十歲以下身家清白體無疾病能守本學規則者爲合格本學詳細規則可至報名處索閱或函取 
一學費每季脩洋一元日三餐者月加膳費三元雜費二角日一餐者月加膳費一元二角雜費一角均須按季預繳唯署假年假各除膳金一月 
[右招生章程凡八條]  
受捐處在東栅正蒙學塾報各處述志醫院發起人曹元晉虞申嘉邱景瀛金熙（容） 
[釐員更調清江]  
　　新委戚家釐局程筠甫司馬松生奉上憲調辦鹽城釐務所遺之差以仙女廟釐卡委員魏松生司馬大綜調辦遞遺仙女廟釐差以吳竹塢司馬邦直調辦遞　吳司馬所辦之釐金總局提調差以鹽城釐局委員姚秀夫司馬奎麟調辦又車邏場釐卡委員謝堯峯司馬恭寛期滿以銅元局　辦施樸齋大令以鏞調辦（松） 
[調署縣篆杭州]  
　　嘉興府石門縣林大令孝恂已奉藩憲詳請調補仁和縣篆邇因大令患病乞假就醫當由世伯先太守委分府委員潘大令代理篆務然後禀請翁方伯叧行派員承署開化縣唐大令繼勛因病請假正由之徐大令元綬現方署理平湖縣缺未便回任故委教習知縣魏大令象書赴開化接署（知） 
[漏稅充公甯波]  
　　日前甬江有某漁船由外洋販魚來甬將貨售去後船户購得洋棉紗十餘件裝運出口並不赴關報稅迨駛至江北太古碼頭被洋關巡船撞見巡丁上船查有漏稅情事當將船貨一併扣留禀知稅務司將貨充公（放） 
[棉花價漲寗波]  
　　近日甬江市棉花銷塲略暢價値因之增高各莊零星門售價亦相繼加增刻下上白棉花每洋一元僅購四斤十二兩（惟） 
[杭垣屢火杭州]  
　　初八日亭午杭垣鼓前十五樓奎巷口竹箱鋪忽肇火灾是處係繁盛巿廛各當道均往督救旋卽熄滅計燬衣莊等十餘家尙幸鼓樓不致殃及同時菜巿橋大街某姓家又復失愼各水龍　聞警折在得卽救息（知） 
[潤州火警鎭江]  
　　本月初九日傍晚西門外三元巷左近元生祥米店不戒於火致兆焚如經各水龍救熄焚燬瓦屋十六間白米千餘担當火熾時店夥某甲染病在牀不及逃出致葬身火窟中慘哉（此） 
[沙市]  
　　沙市殷戴二紳合在荊郡城内開設織布廠一所前己禀准開工此次又雇甬婦三人到沙教授織法刻下進廠恭習者己有四五十名一俟各色花樣齊全即當發巿銷售○沙巿前辦警察時各鋪户有餽委員青蚨數竿以作津貼之事者兹因警察停辦此等規費爲道憲陳觀察夔麟訪知爰札飭荆州府舒暢亭太守行縣到局并出示曉諭略謂現在警察停辦整頓保甲凡城沙委員薪水勇役口餉均於燈捐項下支開所有前辦警察時一切陋規均著嚴行禁革嗣後各鋪户勿必再行餽送○二十三日清晨泰山廟左近干姓土妓家因早炊失愼延燒茅屋五十餘家迨二十六日夜一點鐘時二磯頭靠隄洪興柴廠又肇火災積薪盡付一炬時值西南風緊江千所泊船隻深恐殃及均皆解纜帷柏木船主李某移泊稍遲火星飛落船篷致被延及所載某　號川土二十餘担悉被焚燬至二點鐘時火始得熄綜計所大爲數頗不資云○荊郡城内向信質鋪倒閉後由江陵縣林大令道堂出示定於五月十五日起在縣城隍廟連日發兌花票届期大令親臨彈壓詎料所兌現錢尙不敷花票之數不移時竟 
 
 

Page 10

 
 
發至二萬有奇持票者仍紛至疉來人多口衆大令頗受窘迫爰改期六月初五初六初七三大仍在原處發兌（深） 
[揚州]  
　　運轅於四五月間委員在東關街武當行宫設立施藥局以濟窮民此向例也今時屇六月而尙無設局消息說者謂係都轉惜費起見其然豈其然乎儀徵晏承欽觀察振恪由内閣中書截取同知以道員分發直隷歴署臬司及天津永定河等道現又署理大順廣道缺昨其公子宗慈茂才等在揚接到電音知觀察己因病仙逝當卽星夜奔赴喪次（學） 
[蘇州]  
　　胥門外洋轎堍惡鴇楊二賢因凌虐押入之女爲女母偵知控之吳縣署縣主李大令移知馬路洋工程司派捕往拿楊已聞風逃逸矣○蘇垣三多橋復茂小錢莊窩藏私鑄銅元案發由吳縣李大令飭差拘莊主某甲到案與私籌犯質訊之下雖蒙開釋已用去訟費不少又逢禁止小錢自覺度日更艱遂於初一夜私購阿美蓉膏吞服其妻察知立卽延西醫栢樂文君竭力施救幸得轉危爲安（首） 
[局員到差]  
　　新委南市工程局帮審委員關亦峯二尹斌已於前日謝委到局視事矣（欣） 
[俄員宴客]  
　　俄國巡洋艦阿斯哥爾提督雷岑思坦定於今日午刻在船設席邀江寗候補道劉茘孫觀察船塢督辦葉軍門南洋水師中軍劉君傅綬上海追袁觀察律法官羅誠伯觀察製造局總辦魏觀察等宴飮（近） 
[俄騐砲彈]  
　　本埠泰來洋行近由外洋運到一百磅砲彈之銅亮數千個於前日函請製造局總辦魏實君觀察於試騐觀察昨日委提調陳霽南明府砲學教習柯尼斯君帶至西砲台試騐之下其貨尙稱合用惟價目較之本廠所造不符因卽將情禀由觀察照復泰來行矣（近） 
[上海縣面禀辦理警兵毆辱鋪董情形]  
　　警察北局巡丁毆辱三鋪董事楊伯龍茂才一案迭紀本報昨晨上海縣汪大令面禀道憲袁觀察謂此案起事之初巡丁尙無不合特應邀衆復往肇此巨釁業將首犯譚金福帮兇譚菊林等訊貢枷號楊董門首示衆以儆觀察問楊董平日爲人如何大令謂楊係文生向能循分觀察叉口本城警察開辦己及半載經費由官籌撥埋宜竭力整頓毋將要政墮壞云云大令唯唯遵諭而退（近） 
[又責毆辱鋪董之警兵]  
　　巡丁譚雲福毆辱楊董父子一案北局昨又將助毆之賀梓章解縣訊究賀供初九夜十句鐘落差回局己人睡鄉忽有門差來喚速起往援被拔巡士小的穿就號衣出至陳市安橋見同伴扭一人回局小的亦卽回歸大令謂事經查明豈容狡賴判責二百板枷半月發犯事處示衆（近） 
[已革警兵誘匿婦女]  
　　本城邑廟西首某豆腐店之媳某氏近被己革巡丁誘匿至蘇已逾多日前日爲氏之親屬查知將氏及巡丁一併尋獲至巡局禀控（近） 
[照會裁撤差]  
　　會審公廨讞貝關絅之司馬自奉道憲面諭裁去差役十七名昨日將情照會各國領事並諭令所裁各差將諭單及一切公文呈繳不得延違（見） 
[縣尊考驗學堂]  
　　老閘浜北唐家弄底文昌閣内向設有飛虹義務小學堂昨爲暑假之期清晨上海縣汪瑤亭大令臨塾會同敎習將學生逐一考試擇其優者給以紙筆等物以資奬勵（見） 
[吞服毒藥水並非日人]  
　　昨報紀有日本人在黄浦路美總領事署前吞服毒藥水一則慈悉此人因係洋裝故疑爲日人其實並非籍隷東瀛者也（顚） 
[上海官事]  
　　江蘇候補知縣薛鶴壽明府根基奉粤督咨調往辦鑄錢局考工差昨日由粤來申寓泰安棧○甲辰科翰林程學川太守宗伊由浙江珂里入都昨日抵滬○江蘇候補道何黼庭觀察製造局總辦魏蕃　觀察昨日俱至道轅拜會○前任英廨會審分府調往山東差遣之候補道察二源觀察公館向在滬城道署西首昨日遷至西門外壽康里○鈞和兵輪船管帶馬溶軒遊戎前赴江寗刻已事畢於昨日返滬仍泊十六鋪江中（近） 
[上海縣案]  
　　作鋪公所董事金鶴亭控黄貴勲强寄朽敗棺木等情前晚汪大令提訊金供公所内本不准寄停棺木本月初五日黄貴勲與和尙阿狗等四人舁一空棺强寄公所之内看所之嚴敬亭阻攔不服並察看棺木業經杇敗似已用過者深恐貽累爲此控究黄貴勲供此棺係縣橋南心平福作鋪夥黄鑑明因母病重向　新閘張雲祥作鋪店買命小的等由張店舁至公所寄放乞鑒黄鑑明供由黄和尙來向小的店主云有一壽棺出售計洋十九元寄在公所等語店主命小的到公所察看業已杇敗不堪拒絶不買並無母病囑令貴勲舁棺情事大令判貴勲收押鑑明交保金等退去候查明訊奪○會丈局函請飭提二十七保十一圖地保沈瞿國到案訊究沈供去年小的輪應充當地保時有余雲堂單地四畝二分經會丈局丈多九分餘理應赴會丈局繳價升科余貪清丈局價賤至清丈局朦卄並非小的包攬尙有三十二百三十五號一地在十二圖内不干小的之事大令判候栘查是否余雲堂自行朦升再核○滬寗鐵路新圈田地恐各地保蓋戳私售己請汪大令提十圖十一圖地保繳戳外兹又提到南北十二圖地保蔡新順潘瑞亭訊問蔡供正保係吳阿桃兹將官戳呈繳潘　官戳向歸南半圖之吳阿桃執管小的北半圖向用自刊名戳茲亦一併呈繳大令判各交差飭蔡速傳吳阿桃到案再訊（近） 
[馬路工程局紀事]  
　　前日某甲與婦人某氏同行爲其族人瞥見扭交巡捕解入工程局黄二尹提訊之下氏供嫁於某姓爲妾家主現往他處同行者係婦人之叔並無他故二尹判退去候查明再訊○南巿永裕小輪船公司前日失竊小洋二千四百餘枚報由捕房飭探查獲積竊王阿六王阿三等三犯解至工程局帮審委員黄衡棠二尹提訊之下除將贓物起出外尙少六百餘角供己分用求宥二尹判分别責押限父起獲之洋先給公司具領（欣） 
[研訊飯館縱火案]  
　　前者新閘捕房查得閘南橋堍聚源飯館於五月二十八夜有縱火圖賴欠欵情事因於昨日飭探將起意縱火之股東任金生解請訊究並傳同店中學徒王洪扣王洪發店夥蔡洪義等到堂候訊關司馬訊之學徒王洪扣供是晚十二點鐘上樓安睡二點餘鐘下樓小便行至櫃擡前見任金生於股東蔣阿岳在櫃上假意磕睡小的事畢仍到樓安睡有頃即聞火起與弟一同逃出王洪發供醒後聞有人上樓在箱中取火油小的即取洋火照看見係任金生旋即下樓小便惟見任以火傾倒於板壁上並旁置柴草引火之物小的亦即上樓不多時火起卽與兄洪扣逃出蔡洪義供在店爲夥是晚忽然滿屋烟霧迷漫赶即逃走故從洋台上躍下據任金生自云係四月二十三日到申本不住店起火之夜確與蔣阿岳同住店中餘不知情倪洪祥供係聚源館股東每股計洋 
 
 

Page 11

 
 
四十五元不知如何店中虧折甚鉅任起意放火欲圖賴債小的並不知情質之任金生供小的素不住店向在西門外猪作張根奎處借住四月間有事回鄉至四月二十三日始申卽住西門可著人往查縱火一節並不知情實被伊等串供誣栽求鑒司馬又訊包探張天林供小的初拘任侍據云於四月二十三來申住北京路飯店兹又供住西門外猪作顯見供詞前後不符司馬商之德君飭將任金生仍交捕房押候傳猪作主張姓到案質訊再核（見） 
[會審公廨早堂案]  
　　四月二十六日有賣花婦人張韓氏與同業秦蔡氏尋釁並糾同張阿和朱徐氏等六人將蔡氏凶毆傷及頭顱巡捕將干人解案由襄讞委員孫明府與英德副領事訊鞫之下判將張韓氏發棲流所管押候秦蔡氏傷愈再核帮兇之張阿和朱徐氏等分别責釋兹　秦蔡氏傷己全愈由包探傳案候示關司馬卽將張韓氏帶案　從寛罰洋銀二十元作爲秦蔡氏養傷之資張韓氏一再苦求减罰十元俟繳洋後始准開釋○三十三號西捕控華人洪蔭高豢犬不用嘴套昨由公廨將洪傳案供所豢之犬因喂食之及上套被其脫逃致爲該捕所見兹將嘴套呈鑒司馬判罰洋十元洪繳洋而去○昨日由捕房解到滿期犯人趙阿寳范祥生二名當時曾判定趙俟期滿後責一百五十板范期滿責五百板兹由德副領事商之司馬請免責改加押司馬允之判趙加押十天范加押四十二天均免子笞責○裕和公行延穆安素律師控傭人陸榮生口竊棧中貨物昨經捕房將陸提案司馬飭將陸押候訂期會訊○陳阿明前日在河南路設攤誘賭爲巡捕拘入捕房昨日解堂請辦司馬判押西牢一年○入籍日斯巴尼亞國已故商人曹吉甫之妻某氏前投公廨控開張記牛奶棚主張益祥欠銀不違等情司馬准詞於昨日將張提案判押候訊核○趙金龍攫取笔成海之銀對時表由探解案判責三百板押西牢二個月○唐阿仁稱小的行經馬立師路　素不相識之徐小林攫去洋二元報由包探徐阿華拘案請辦司馬判枷號十四天發犯事處示衆（見） 
[法公廨停訊]  
　　昨日爲法公廨堂期因蘇繙譯赴普陀遊歴未回所有應訊各案捕頭咨請讞員陳大令停訊一期（居） 
[法租界捕房瑣事]  
　　某鄉人之婦某氏與同里某甲有染前日氏忽失所在知爲甲誘逃昨日本夫尋至滬上與甲途遇向之根　甲不認誘逃遂扭入捕房據情控訴捕頭命押候解送公堂訊究○甲乙二人深夜賭博爲巡街捕拘入捕房押候解堂訊究昨日有某内投求交保捕頭　之俟堂期交案訊究○縣署快手順某前晚在小東瘦外與人口角爭毆爲巡街捕拘入捕房捕頭命押候解堂訊究（居） 
[美租界捕房事]  
　　前日午後住居百老匯路之粤人某甲向其母索洋不允將母兇歐　五百三十九號捕將毋子一并帶入捕房　預以家庭細故斥不准理○前晚有吳榮吉乘車至北四川路被流氓多人將吳車曳下恣意兇毆並搶去銀表一枚由吳投報捕房飭探查辦○前晚有住居四川呼之李某投捕房聲稱家有童養媳小名招弟　忽捲取衣飾而逃請爲巡緝捕頭准之○前晚有丨渡鄉人施成郎雇夥　才　駕船一艘來滬在中虹橋畔裝載垃圾夜半水急全船傾復經鄰船撈求祇　張夥一人施則至今並未撈獲由張報知捕房往傳施　屬來滬再核（古） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
光緒三十年二月初三日奉旨依議欽此欽遵札行到關奉此遵查蕪湖常關户稅工稅兼收劃定正額盈餘共計銀三十四萬七千六十五兩　奇自遭髮逆兵燹於光緒二年復設常關短收甚鉅邀免著賠嗣於光緒十年奉有免九賠一之章歴届短徵約在二十萬兩内外遵照文一免三定案每届奉賠實銀五千兩以内此歴年短著著賠之情形也蕪湖新常兩關併列一處内地白貨各商貪圖便捷多附輪船載運常關　能過問此短徵者一洋商　内地用民船轉運土貨淮就新關取領軍照例免常棁此短徵者二木植附載輪船又有華商託名洋商致洋筏洋旗日多一日此短徵者輪船船抄係歸新關徵收應抽船單因而日减此短徵者四茶歸茶釐統收鹽歸督銷稽徵皆就常稅剔出此短徵者五佔奪日多常稅絀此今昔各别之情形也新關初設之時歲徵銀一十餘萬兩十年以前歲收亦祇三四十萬兩近年遞增至七八十萬兩新關侵佔常稅固有明証而常關迭經整頓搜剔裕公近年歲徵常稅一十二萬數千两至一十四萬九千餘兩不等隨收飯銀一萬八九千兩二十九年至三十年關期届滿計徵止稅一十六萬三千四百五十兩有奇解飯銀一項隨之俱增稽徵已不遺餘力溯自二十七年七月奉文以後凡五十里以内濵臨大江之蕪湖大關及裕溪東沙等處向來收數最旺之日均已撥歸稅務司兼理派有洋員會同委員簽派常關書役稽查科徵任在認眞其五十里以外未經歸併新關兼理之處止剩内港支河四小口冬春水涸淺阻難　夏秋水大始可通舟向來收數最少歴計歲徵或六七千两或七八千兩從無征及盈萬之時而近數屆收數加增逐矋遞旺此又整頓有效委無征多報少之情形也舊章交一免三力尙未逮今飭完繳十成　數更鉅無米之炊巧婦難爲惟　瀝陳情形詳請奏　嗣後常稅准予儘征儘解或將新關收數酌撥數成列入常關併計或依近三届常關實征之數量爲年額設有短徵卽照新額責賠庶餉需不託空言關務藉以挹注等情具詳前來奴才伏查蕪湖常　原額本鉅又僅長江上卜來源昔居咽喉無能繞越今類歧路可任擇避完洋稅者一稅之外概不重徵完常關者一關之外尙多釐卡雖節加搜剔靡遺而勢等江河下久成不足之關新關洋稅由十餘萬至三十四萬遞增至七八十萬两悉係侵佔常關此有所盈即彼有所絀一定不易之理此中情形部臣深悉是以始則免賠繼則交一免三寛政頻施垂二十年近年常關收數雖未復額尙能遞年增益全賴稽徵得力况自五十里以内各大口歸稅務司兼理逐月稽查實徵銀數按提一成經費纎悄無從出入可信其弊絶風清現若置洋稅侵佔于勿論不向短絀之緣由一經缺額責令按十成銀數認賠逾限不完參革一年限滿監追關員悉奉所入不足以　賠欵　恐叅追相尋無有能自全者必致關道一缺人　視爲畏途亦非所以示體恤而昭　實也竊維部臣正片兩奏一杜取巧一嚴賠項當此時艱勢迫　餉練　苟獲有裨要需孰不激發天良深懍急公之義無如蕪湖常關今昔情形迴異實有萬難足額之勢關道童德璋現詳各節共聞委無揑飾未敢壅于　聞合無仰懇天恩俯准將蕪湖關常稅儘徵儘解或將新關收數酌撥數成列入常關併計或依近三届常關實徵之數量爲　額設短徵卽照新額責賠俾邀變通而資遵守出自鴻慈除咨部查昭外　合恭摺具奏伏乞皇太后皇上聖鑒飭部覈覆施行謹奏奉硃批户部議奏欽此 
宫門抄三月十一日商部繼儀衞廂黄旗値日無引見桂公卓公各假滿請安浙江知府李念兹謝恩植公續假十五日召見軍機李念茲 
江淮巡撫恩奏爲籌改江收實業學堂先行試　以裕利源而維生計摺 
頭品頂戴江淮巡撫奴才恩壽跪奏爲籌改江北實業學堂先行試辦以裕利源而維生計恭摺具陳仰祈聖鑒事竊維東西洋各園草不以實業爲重誠以能富而後能强工　乃本源至計也　國以農務立國而種植一循舊法木　深求工藝則專用人力手作出貨　少式樣又未能更橷以與洋貨　衡巧拙良一望而知商　之衰殆殆由於此欲求振興之道　制之方自應以舉辦實業　堂　最要而江北地方更有不容稍緩者伏查淮徐海等屬土荒地瘠民悍盜多在殷實之户尙有田地　耕樂歲僅堪自給貧窮之民　　佃　爲業一遇荒歉頓失衣食之源困苦顚連不堪言狀鋌而走險勢所必然推原其故皆田民智水開安於樸陋工商習業陳陳相因於外洋貨物之新奇機器之靈便　特目所未見甚或　所未聞若不設法開通亟籌教育民牛何由而遂盜源　何由而清漕督臣陳夔龍於　江城外奏設種植牧養工藝公司並　辦蠶桑設塲試騐經營規畫頗具苦心以爲推廣之基礎　因年歉費絀無欵　濟　理爲難所　工商或成本過鉅或製作不精虧折較多亦卽先後停止在商人錙銖必較誠亦無怪　然不知工藝之事中　而精外洋亦幾經改良乃得臻此　步循序漸進成功可期若以初辦未經獲利遂爾中輟因噎廢食詎　良籌茲幸奉旨江准設立行省十民鼓舞耳目一新奴才擬就清淮將前設之試驗塲溥利公司酌量歸併擴充改爲江北實業學　選用敎習招集　徒舉凡種里植桑養蠶烘繭内造胰以及墾牧製造等類采用洋法取其所長並添購各垂機器切實考求以第仿辦凶勢利導　善　從迨　造詣日深物　銷暢則富者旣有利可　貧　亦食力有資小民雖愚更何苦甘犯刑章相習爲盜似於本計不無裨益至所需　費　關惠　要致無論如何奴才當督飭司道就地籌酌撥濟用不使短缺以期仰副聖　軫念閭閻開物成務之至意除咨　汀甯詳細章程酌定另行具奏外所有　改江北實業學堂先行試辦緣由是否有當謹繕恭摺具陳伏乞 
皇太后皇上聖鑒訓示謹奏奉硃批著卽認眞辦理務收實效欽此 
雲貴總督丁奏爲佐雜俸滿保薦遵　改題爲奏摺 
雲貴總督臣丁振鐸跪奏爲佐雜俸滿保薦遵章改題奏恭摺仰祈聖鑒事竊查定例首領佐貳雜職自從六品以至未入流俱以到任之日准其前後接算歴俸已滿六年者該相撫調取驗看詳加甄别其中實有人才出衆著有勞績堪膺保薦人詳紙確查中具切實者語該督撫照例具題吏部查明與例相符准其保薦毋庸送部引見俟具題奉旨後註册人於卓異班内以應升之缺統較日期先後升用等因遵奉在案慈查嵩明州吏目黄樹棻現年五十歲係四川瀘州直隷州監生遵　　防例報捐州束目指分雲南光緒十七年騐看到省十八年咨　　南州吏目七月十七日到任十九年七月二十九日在任聞訃丁父憂開缺 
 
