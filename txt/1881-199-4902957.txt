# 1881 - 199 - 4902957

 

Page 1

 
 
[西湖拾遺出售] [  本館告白]  
　　西湖拾遺一書備載湖上事實計共四十四回惜版巳無存閱者祇增目想本館現在覔得原本重加校警排印問世並請名手精繒圖像九集用導　紙由石印照相法印出弁諸簡首格外耀目計每部釘成十二本價洋六角正準於七月初一日在上海申昌書畫室出售本埠賣申報人以及外埠　寄賣申報處均有發賣祈購取爲　 
[論孝媳]  
　　嗚呼余觀六月二十四日本報所載松郡張澤鎭吳姓家孝媳慘斃一則不禁淚涔涔下也天下之事善惡不容兩立邪正斷難並存姑慈而媳孝其常也姑惡而媳忤亦其常也至於姑則不正而其媳不肯從姑於邪此其勢正如水火之相阨　炭之不投於是而欲求其能相容也誠萬萬有所不能矣然而何至明目張胆下此毒手則以媳係童養故也童養之媳往往爲姑嫜妯娌所不齒此固世俗之惡習而旣有此惡習則人亦習焉而成爲固然凡其視童養之媳莫不以白眼加之而稍有不合易於爲虐而況其爲恨深切齒者哉或者曰該媳之孝蓋愚孝也當其姑與僧有染何妨假作痴聾佯爲不知內以將順其姑之意外以顧全其夫之面而已亦得以免於怨毒豈非計之得者乃不出此而使其姑因形迹難掩必欲殺媳以滅口姑之惡固不待言矣而媳之死不亦有自取之道乎且當縛而投河爲漁人救起之後又何妨卽依母家以生不復踏進是非之門卽使恐其姑造作謠言以相詬病則當於獲救之後昌言於衆愬其姑之酷虐確有證據彼亦將何辭以對從此大歸亦可以跳離火坑何致冉投羅網橫遭慘死乎然而孝媳之心則不如是也昔有姑婦共處者姑有外遇而婦則剛正不移姑之私人或來爲婦所見乃於門窗出入之處多方阻禦之姑忿甚因控諸官謂婦有外遇兼之忤逆官鞫諸婦則婦泣愬其姑之所爲官間奸夫何人姑言不知婦則能舉其名而以奸情歸之姑官命按籍而拘奸夫至則令姑婦二人各持刀石以擲刺之姑僅以小石毆脛股而婦則取大石欲碎其首姑取刀逡巡不前婦則提刀直刺其事遂白釋婦而置其姑於罪婦之冤固雪矣而姑之醜名因婦而播姑之獲罪亦由媳而起孝媳之心實有所不安也故甯死而不敢彰其姑之過是亦叔季波靡之世所謂力爭上游者矣至旣送歸之後姑復令僧誘媳按月許給洋人八元此又小人恥獨爲小人之故智媳而從之則殺之爲有名媳而不從則恨之益深而殺之愈亟孝媳於此蓋亦早懐一死之志矣獨是其子年已二十餘何亦憒憒乃爾卽曰迫於母命則亦何妨援殺奸殺雙之語以告母請并殺其僧吾知母戀僧必不聽其子之倂殺然後斷令其妻大歸一以安母之心一以免妻之死非兩全之事乎觀其躊躇不忍舉刀軟可見其子亦未嘗深信其誣奸之言而有致死其妻之意也至其弟奪刀再刺而孝媳之命絕矣其弟少不更事平日之間惟耳熟其母之謗誣以爲殺嫂卽所以順母而不知其殺嫂反所以陷母於不義也今其事已經官矣奸情想必不究但就殺人之律以定擬其姑爲主謀則故殺子孫之律可援也長子爲正兇則無故殺妻之罪可坐也其弟爲帮兇則故殺期功之親當亦不能脫然無累也惟僧則無罪可坐罪魁禍首而竟將逍遙事外抑何不平乃爾哉昔有家奴奸其主母而唆使主母告子忤逆者官廉得其情謂其奴曰汝受老主人之托而不避嫌怨欲使小主成人則固好人也好人能代人受過今汝之小主人例當責决汝盍代之遂命杖斃其奴而薄責其子使之復爲母子如初若此僧者假慈悲之名而享此溫柔之樂以致孝媳因是斃命原情定罪僧當首坐其能悻逃法網也哉而孝媳之死乃死而不死矣 
[購木傳聞] ○福州船局因欲采辦南洋木料委佘雪舫司馬於四月間到　叻嗣因無木可辦又擬向外洋購連均經列報茲聞佘司馬於五月下旬函知船局之香港采辦局云暹羅新木向於八九月間開伐冬間分選各等材料春間始能來購現奉憲諭赶速辦齊運工實屬無法可施倘係春間奉札出洋雖已過時尚可赶及或能先行采購若干以應要工惟出洋已交夏令所有木料均爲洋商辦定無從設計緣洋商只有兩家一係那扶里息專辦各木以備各埠商人陸續來辦皆有主顧不允零沽一係斯班衙穆勒專辦各木以應祖家船廠及木商之用其價已定更難通融辦理此時是否回華抑在此駐辦統俟奉到憲諭卽定行止矣於此番往返糜費非弟一人之咎尚望原諒爲幸等語是則船局木料去秋已空若去冬卽派員往辦則此時木料已可運到福建矣稍一因循便致竭蹶雖悔其可追乎 
[買山開礦] ○福州園裏村出有鐵礦經列前報茲聞該村各姓均經允賣惟楊姓因有祖墳在內只允賣出不允賣山現在船政局已囑閩侯兩首縣多方與楊姓關說願以大價買之然未知楊姓能否允許也但船政局需鐵孔殷使楊姓允賣而開采尚需時日則亦属緩不濟急也 
[重編保甲] ○蘇郡護撫譚中丞前次護理撫篆時首行編查保甲分則城廂內外各派委員挨戶清查造册辦理未竣回藩任故此次莅任以來重飭巡查各局續辦此事按保甲之法始於周禮比閭之制以資守望相助漢置亭長唐設　正亦猶此旨宋明以來法制有差而利弊亦互見總之不離乎安良禁暴者近是蘇郡五方雜處最易藏奸故護撫憲欲徹底清查俾鄉里互相稽察匪徒無可容留而惠深閭閻直欲進治象於古昔云 
[戲園清唱] ○蘇地戲園優伶自奉　國制以來無從謀食或在鬧市通衢耍拳弄棍或在茶坊酒肆吹竹彈絲雖亦賺得蠅頭終覺入不敷出現彼等以百日已過故擇於本月念八日開臺清唱矣 
[南新縣試] ○南昌新建兩邑縣試前因新舊任交接未暇舉行茲悉已定於六月念六日開考云 
[江右官報] ○藩憲牌示署南安同知高應輔署上高縣李用曾俱調省差委所有南安同知印務以試用通判陳希曾上高印務以揀發知縣何其貞均署理 
[積想病狂] ○漢鎭夾街延壽庵巷內薙匠店夥某甲年少有穉氣該舖對門住有某姓母女家極困苦日以 
 
 

Page 2

 
 
鏠纫澣衣爲生女年甫及笄頗有丰韻甲心爱好之而末由交接惟勤换衣服倩其洗滌衣服必親送至其家淹留閒話以兾秋波埀盼詎甲由此朝思暮想招引邪魔竟致病狂本月十七日薄暮突入其門値嫗在已房女在樓頭針黹甲不暇他顧緊步上樓嫗聞男子履聲探視之認爲甲叱之曰何處狂徒擅敢闖入閨闥甲略一回顧仍　上登嫗見勢不佳口中呼救卽追上樓梯扭捉而隣人已聞喊集至扭住甲辮拖拽下樓共相詰責中則俯首無語似醉似痴有毆之者亦不呼痛或勸念在街隣釋之嫗亦办姑不深究縱歸詎次早五點鐘女家門甫啓甲又直闖上樓復被嫗呼隣捉住痛毆半晌中仍如夢未覺默默垂頭而已本欲鳴保送官經該店主以甲觸邪求恕懇情再三嫗及衆始允之但令其速卽逐甲店主卽使人送甲歸家以寢其事云 
[老鷹入網] ○揚城妓館近以梅秀林倪寡婦兩家爲最著倪卽綽號泥人子者梅院諸姬類皆纖纖蓮瓣而倪院則鮮此風韵人戲稱爲黃魚行以揚之黃魚皆大腳也梅自經江都縣劉公重懲嚴逐出境後今又私入城內開設如故書差兵勇貪其賄賂幕友官親留爲冶游刁生惡棍更據爲利籔所蒙蔽者惟官憲耳乃近日某夕三鼓梅家忽有差勇數十人持籖沖入將名妓香雲并龜頭梅秀林一并鎖去一時鶯鶯燕燕翩然驚散次早始悉其故蓋香雲爲梅之假女色藝出衆梅借以漁利有買之者先勒重價然後令往蠱惑其主衣服首飾所得旣多卽故意作奸觸主人怒致其斥逐席卷所有以歸仍舊倚門賣笑又惑他人如是者已六次名曰放鷹而香雲之年今才廿三歲耳此次因售作某觀察妾身價銀三千六百元入門二年所製一切已及萬金觀察固今之幹員爲上台所倚重雖需次金陵而時往還於閩浙津門香雲同觀察公出遂於端午夜携其貴物遁歸梅處方思遠引高飛再謀攫食不意網羅早布瞥眼受擒其警捷竟不足恃矣 
[禁捉花夫示] ○准補高郵州署江南揚州府江都縣正堂加五級紀錄五次劉爲出示嚴禁事奉本府正堂何札奉布政使司梁札奉漕運總督部堂黎札開據世襲雲騎尉候補衛守備　新田禀稱竊照沿河一帶每遇差務官船過境地方官往往雇夫負纜是爲欲速暢行起見在地方官雇夫拉縴本給夫名飯食一夫有一夫之錢並無白差苦遣之說無如不肖差役勾串當地罡頭並不給錢雇夫往市尋捉乞丐之人呼曰花夫爲之代勞代役並將官給飯食隱吞分文不給嗚呼世間窮極小民旣爲乞丐花子宜憐宜憫豈可無辜累及而捉當苦差耶是久經乞丐者聞之早晚差船過境或預躲偏旁不敢往街募化甚至一兩日避不出市則難免無餓斃之虞若甫輕落魄初爲花子者不知有接差之說往街乞化遇着罡頭勢如狼虎用繩穿辮帶往無論老幼殘疾哀哉無一能逃在年壯者尚可出力勉行若當年老衰邁之人步履且艱何能使之負纜在無疾痛者猶可勉力而爲若遇殘傷暗疾之人精神且　何忍使之拉船然彼罡頭喪心害理不顧天良沿河押令力稍不繼或咒駡之或鞭撻之彼花子莫不含屈含羞冤無可白　悲相怨苦無可伸縱使朗日晴天已屬不堪言狀若屆風霜雨雪更有弗忍覩形顧諸腳赤足奔馳問諸腹空心無食言念及此食有不忍下咽者在上憲坐入船艙如何此下情地方官給錢雇人亦豈曉此隱曲守備自承襲世職以來凡遇奉差公出道途留心花夫拉船慘狀屢見屢聞衷懐耿耿嗟嘆於心欣逢仁憲總制漕河體卹官民無微不至用敢不揣冒昧縷禀代鳴伏叩電鑒慈施可否頒發告示行由各藩　衙門通飭各州縣勒石河干嚴行永禁嗣後如遇急要差船過境需夫拉縴或由地方官酌給夫價選派親信之人招雇民夫負纜不准差役罡頭擾累花子使乞丐之人永免此等苦差則窮　感沾再造之恩德無量矣守備賦閑候補妄陳未議是否有當敬侯憲裁等情札司核議通飭遵辦等因轉行下縣奉此查差船過境額設水夫不敷應用必須添雇接濟江邑向來雇夫伺差來回均厚給飯食並酌加點心錢文每日每名派丁帶錢隨時散放不假差役之手免致中途尅扣並不准差役罡頭往市硬行尋捉擾窮民今奉前因除申覆外合行出示嚴禁爲此示仰各夫頭罡頭夫役人等知悉自示之後凡遇前項差船過境需用夫役拉縴本縣仍派丁帶錢按日按名厚給飯食不准稍有尅扣如該夫役當差勤勞仍隨時酌加點心錢文以示體卹但不許差役罡頭往市硬捉花夫倘敢不遵一經察出定卽提案重辦决不寬貸其各凛遵毋違特示 
[討替新聞] ○世之惡死者如刀繩淹壓皆有討替身之說事已渺茫至於吞煙致死之討替則尤未之前聞蓋在前本撫此等死法自鴉片流入中國因有借此自盡者而人不疑懼亦無鬼崇乃近有是鬼討替之新聞豈以有例可援依樣作厲耶因言者有　有委姑照錄之以從妄言妄聽之例可也據云揚州新城有蘆刮刮巷僻處也居有李姓湖州人貿布於揚十餘年家道小康老夫婦二人子媳女各一上下和睦女嫁有日矣赶製嫁衣媳日夜助其針黹五月二十九夜二更許二人正在房縫紉抬頭忽見一青衣黃裙老嫗笑容滿面云汝二人勞矣我來幫助并不索謝好否姑一見寒噤嫂欲言不能聲嫗又云旣不欲我助工我有一物奉贈可益精神食之日夜不倦遂取一盒付嫂嫂不受付姑姑接之又教之吞姑將吞矣李因夜深偕子入促其就寢但見女持煙盒欲吞槍手奪下回頭見媳如木鷄呆立視煙盒則某戚所寄存者李自藏於匣中知其有異各爲掌頰　以冷水女媳始如夢覺歷言所見並稱李父子至嫗卽滅合家大權　呑灶神前移女與母同榻次早告隣方知後巷有姚嫗者無故吞煙自盡所見服色卽殮時衣也家人咸相隄防不意六月初七夜媳於晚飯後入房多時不出母與子呼之不應入視則媳挺臥於牀已垂斃矣察其情形知爲服煙大驚諸隣畢集或勸以廣東木棉花救治試之果活詢以何故媳云昨晚又見前嫗出教我竊取戚存之煙稱明晚教汝服法從此可以成仙頃果來教服我不知何以一一如教遂至於此今盒尚在燈後視之果空李無奈倩人作禀焚城隍廟爐中求驅遣一面急謀遠遷日甫落卽一家惴惴聚處一室云 
[惜字妙法] ○古　集雲氏來函云字之宜惜士民皆知更有字紙擔收取應無拋棄之虞然窮鄉僻壤爲收字之所不到其間招貼之飄飏村塾之拋擲愚民之褻用一年中不知狼籍幾多矣着堂惜字章程惟備此獨未及殊爲缺事茲有一法最爲簡便令換糖担帶一字簏挑往鄉間索字紙相易則兒童必踴躍搜取搶拾以換平時亦必留心尋拾藏以待之從此山村水鄉可無棄字糖担送入糖坊送入善堂給價此事只須善堂與糖坊講明一切便可永行弗替爲費無多功德莫大祈善堂諸君子留意云云本館以共法簡便得當實足補惜字一端之缺處爰亟錄之以冀善土採取焉 
[水嬉幾溺] ○英租界久樂戲園後面有池一方其水甚清附近之洗衣作皆在此河澣滌今當盛　午後恒有多人在池洗浴前日午後有少年及童孩約有十人同在河中嬉戲或翻觔斗或假作滅頂或仰臥水面隨水流去岸上觀者甚衆忽一年祇十一二歲之孩將至河心身不由主勢將沉溺極聲喊救衆人赶將該孩抱起已面色如土令其穿衣回家餘皆紛紛散歸據居人傳說此池中恒有水鬼討替之事該孩遇救誠爲大幸此說亦渺茫難憑要之水懦本不可狎玩况年歲尚幼未諳水性而輕試淺深耶爲父母者何得縱使任性哉 
[急痧遇救] ○前日將曉時有老人某甲行至英租界泥城橋西　忽然倒地有好善者見之知係急痧給痧藥與服並招薙匠爲之桃 
 
 

Page 3

 
 
痧血色已紫旋得稍愈問其住處雇東洋車送之回家云 
[羊斃水牛] ○本埠八仙橋地方爲屠牛屠羊作及牛奶棚聚集之所前日午後有某甲家之水牛一頭放草在荒地又有某乙家之山羊一頭亦在是處食草牛忽將角觸羊羊則避身於牛腹下亦將角抵觸適中牛乳流血如注倒臥於地及牧牛人至牛已斃命當告之甲甲向乙理論欲其賠償牛價云夫以水牛與羊鬥眞如僨於豚上其畏不死乃死者反爲牛焉洵異聞已 
[測彗說] ○數日來屢測彗星每日東行半度十六夜雲影遊移不能準測二十二夜距帝十三度三十分二十三夜距帝十三度二十四夜距帝十二度三十分二十五夜距帝十二度二十六夜距帝十一度三十分俱距極九度每日近帝三十人依算七月十九夜與帝星並列然詳徵奎聚當爲見　之消西人以爲彗無關休咎而中華向重星分其受命也如響昔陶唐氏使閼伯居商邱祀大火宋景因有熒惑守心之占高辛氏使實沈居大夏以祀參晉侯因有實沈臺駘之崇若西人則以周天之星如能下應舉地球各國應得分星何以分野獨歸中國大抵堂堂中國上天簡在帝心中以此爲分星天卽以此示休咎史書所載彗字甚多其下應分野甚速卽如近時所目覩者咸豐八年彗見鶉尾光拂太徵次相漸移星紀之次粵道果　吳越爲星紀之分柏中堂正典爲太微次相之徵十一年六月彗見太微七公光指箕斗以致全吳失陷　顯皇帝升遐光緒二三年太白畫見實沈之分其分野爲山西故數載奇荒旱魃爲虐若西人用五行甲子所謂陰陽怕懞懂而中華婚嫁吉期如犯曰虎紅紗其凶可立待也他如風水之砂煞星命之孤虛土王用事動土卽凶太歲本方卽爲歲破蓋以當王者貴休咎相沿不能蔑視若以甲子而論大撓始作甲子離開闢甚遠理應開闢第一日爲甲子至大撓氏杜撰甲子後世因之不能越其範圍卽不能迷其五行生尅中國用此則靈西人不用則不靈亦如入門問禁入國問俗違其禁俗卽爲凶各有各例不能使中華與西人一律也格致窮理其用心固勝於中華但中以詩文取士殫其畢生精力若移此心於星算格致豈非駕西人之上至如堯典之義和周髀之勾股西人能出其範圍否卽如變天元爲借格方變勾股爲三角八線乃由中法變而通之非由西創也近如黃蔚亭測地志要預推數十年曰食尚難推其日食余昔年忝司金陵算學局命肄業諸生王子澄預推六十年日食月食間有參池黃蔚亭本年十月十五月食九分四九王子澄爲十分奇余推爲九分三十一明年壬午余推四月朔申初京師日食八分奇江南日食六分奇十月朔帶食一分不算十二年丁亥三次月食正月十六酉正月食四分奇閏六月十五寅正月食一分奇不算十二月十七辰初月食十六分奇七月初一未正京師日食九分奇江南日食八分奇可知事貴用心愈推愈　亦如歷象考成前編用兩心差後編用橢圓余試製氣舩去夏遭風損壞不修自墊一萬三千俱付東流竊以一簣功虧復自括寒囊另製一船比前船快捷閏七月可藏事亦如屢測彗星貴在此心不懈有志竟成與同志者共勉旃[  氣船主董字珊謹識]  
[來信照登] ○頃閱貴館申報悉福州船政大臣黎星使兩足腫爛不能履地醫藥無效疑其爲總局廟宇風水所阻此乃大謬也余數年前兩足亦患此症延請中外醫生調治一月毫無見效受累已極隨後遇見紹興至好嚴九皋針科先生傳授秘方用白鶴花葉又名玉簪花如逢兩足出水或腳指大爛用白鶴花葉夾在裏面或腳背腳底一齊潰爛用原張大葉貼在爛處仍有包腳布包好逐日更換新鮮葉子只須收凈淫毒膚發白爲止輕者一二天大爛者多至半月總可收功眞仙方也余得此方上海醫治不少大有效騐好在白鶴花各處皆有價亦甚廉敷貼之後毋須服藥較之延醫調治勝于萬倍拜託刊報以廣流傳得能星使見報試用霍然全愈亦中外人民之福也臨池曷勝感禱之至[  上海絲業會館主施善昌少欽謹識]  
[庚辰秋仲爲亡女薏珠鳳娥同繪遺影兩女埀髫並立各執蘭蕙一枝名之曰罡風吹折雙蕙圖圖成泫然題長歌一首] ○罡風吹折雙蕙圖覽之悽愴悲何如盈盈弱質同携手面似芙蓉眉似柳瓊姿瑤蕋總成煙曇花屢現愁難久一枝凋謝怨秋風　三女薏珠殤于甲子仲秋年甫三齡　彩葉雲霏香影空恰　流離兵　際荷鋤藁葬草萊中九蓮池畔烟凝月謫到塵寰亦銷歇　女生之夕余夢之一山晴翠橫空清流曲折池中菡萏盛開愛而折之旋卽萎謝僅存花瓣三枚女亡之夕又夢一絳衣女郎謂余曰池中之物今當見還由此度之女生有夙根也　慧辯之無解誦詩聰明共愛如氷雪一枝摧落恨殘春驀地招來虐痘神　八女鳳娥殤於已卯季春年甫四齡　玉貌陡驚變牛鬼蒼天奪吾掌中珍相逢夢裏空腸斷深夜魂歸燈自黯癡望靈徵大士籖再生期托孫枝轉　女亡後屢見靈異余虔誦金經晨夕叩祈觀自在菩薩靈光護佑曾示籖訣有破鏡重圓轉世爲孫云云　蘭摧玉折劇堪憐先後遙遙十六年珠已沈淵愁可掬鳳還飛去恨難捐羣嗤僻性痴情語獨厭蠻兒愛姹女空花幻影幾多番愴懐追憶淚凝雨吁嗟乎傷離感逝寫哀辭刻骨愁深病莫支寄語泉臺諸姊妹余四殤幼女兩在襁褓　聯翩好擬接娘時[  雲女史稿]  
[光緒七年六月十八日京報全錄]  
　　宮門抄○上諭一道錄前○發抄　旨四道○大學士左　奏治河工作已可就緒情形遵　旨覆奏摺○東學政戴　奏恭報歲試完竣接考科試摺○將軍吉　奏查閱官兵操演技藝錄由摺○又　奏特叅協領片○廣西撫慶　奏請將續完錢糧各員扣除免議摺○湘撫李　奏委署知縣片○六月十八日工部鴻臚寺八旗兩翼値日無引　見○熙拉布耀年各續假十日○召見軍機○皇上明日寅正至　觀德殿行禮畢　御座房更衣至　關帝廟拈香○發抄　色楞額等奏查辦納魯噶魯等族積案出力員弁請獎奉　旨周溱等均着照所請獎勵該衙門知道單片倂發欽此○又查辦納魯噶魯黑黃教案內出力各員請獎奉　旨覽欽此○李瀚章奏長江水師陸溪營遊擊魯洪達等升補沅江營叅將等缺奉　旨兵部議奏單倂發欽此○又審明襄陽縣職員葉耀南京控奉　旨刑部知道欽此　○○臣左宗棠跪　奏爲遵　旨覆陳仰祈　聖鑒事竊臣欽奉光緒七年五月十八日　上諭孫詒經奏興辦畿輔水利敬舉人材以資助理一摺等因欽此臣維水利廢興關繫民生　國計矧在畿甸尤難視爲緩圖禹之治河所爲肇事於兾也臣部奏調北行而隴關內外　屯水利曾著微勞茲値順天直隸水患頻仍用其所長令之從事修濬兼免坐食廬費實爲兩　且徵之於古周代兩城成周諸侯屬役賦丈魯昭二十二年大夫相帥城成周榖梁氏以爲得變之正盖爲尊王用命義在則然也臣以陝甘應餉之軍助直隸治河之役適逢其會竊比有因事雖稍異尋常亦猶行古之道而好事爭功諸議無譏焉孫詒經原奏謂爲千載一時之舉稽古證今實爲允當非夸飾之見雜居其間至謂事同創舉則有未盡然者臣軍自張口懐來移駐涿州知州查光泰禀由李鴻章咨商而來所擬方略皆由細繹乾隆中　親閱永定河堤示直隸總督方觀承　聖製諸詩所得如籌濬取河淤出新土培堤卽寓濬淤之義及河中居民相安弗諭宜禁附益增廓大哉　王言實握治河機要聖人復起何以加茲　皇上祖述憲章臣等在事諸臣率循罔越　在乎此以今視昔跡雖近於創而以古準今義實本諸因也至於敬舉人材以資助理請　飭張之洞張佩 
 
 

Page 4

 
 
綸親詣復勘隨時函商土大臣等督飭與修尤具深識盖以臣與李鴻章議論時有異同恐意見驟有末融或啓爭執之漸張之洞張佩綸持論名通於臣與李鴻章素稱投契又同籍貫於畿疆地形水勢尢所熟諳必能據實疏通俾衷至是惟臣於十九日卯刻接奉　論旨時已由涿州陸行是日勘騐金門閘壩次日卽循南岸河堤而下二十二日抵王慶坨二十三日抵天津與李鴻章晤商一切所見皆同二十五日乘舟溯流而上二十七日抵趙北口將商定情形咨李鴻章挈銜咨呈恭親王醇親王核定會奏請　旨遵行接見清河道葉伯英據稱適得献縣馳報滤沱現行古洋河之大溜已全由新開減河入子牙河故道達津入海彼此共相慶幸臣初由趙北口南行履勘滹沱上游情形旣聞滹沱已改由李鴻章新開減河歸復故道遂罷此行仍由陸路回涿州二十九日駐永濟橋工次六月初一日與王德榜王詩正及親軍營哨各官騐視十九日後興作工程見下游挑淤已至永樂村面寬二十餘丈深八尺餘水程六七　淤沙堆積兩岸如長堤六月初一日下游竣工接開橋上南面小減河長可麗許連日修　背面斜堤　氾濫之水令出橋下一面開濬涵洞初五日大溜東趨官民相慶計自開工至今甫閱月餘二十餘年積患一掃而空時距伏汛尚十餘日縱遇盛漲亦免倒漾停淤之患臣目擊兵丁勞苦犒以酒食其因暑雨工作感受時氣者遣入赴邸寓取樂療之擬　各處工程一律告蕆過秋汛後再將斜堤加筞三合土以規久遠拒馬牤牛及各水業已就治永定全河可期順軌臣拜摺後擬過石景山一帶測勘水勢卽回京覆　命張之洞張佩綸兩員是否仍須派往助理應候　聖裁所有臣軍工作已可就緒情形並遵　旨覆奏仰慰　宸懐伏祈　皇上聖鑒訓示　行謹　奏軍機大臣奉　旨知道了張之洞張佩綸均着毋庸派往欽此　○○山東學政臣戴鴻慈跪　奏爲恭報東省　試完竣接考科試各情形仰祈　聖鑒事竊臣於去年冬月續將考試情形奏報在案嗣於本年二月十五日出省　考武定臨清東昌歲試事畢之後接考曲阜兗州科試於五月二十一日竣事起程回省一俟秋凉卽出試省東南各郡現考武定東昌臨清三屬文風均多可觀武試則以東昌爲最臣於正塲之日坐堂監視仍率教官常時巡察在武定點名時盤護槍冒一名兗州點名時盤獲槍冒一名塲內拿出代倩一名均交提調懲辦外餘皆謹守塲規一律嚴肅再臣經過地方春夏間迭經得雨可卜秋成足以上慰　宸念所有歲試完竣接考科試倩形謹　摺具奏伏乞　皇太后　皇上聖鑒謹　奏軍機大臣奉　旨知道了欽此　○○奴才吉和跪　奏爲到任查閱官兵各項操演技藝緣由恭摺奏　聞仰祈　聖鑒事竊奴才蒙　恩補授杭州將軍抵任後應將操演一切事宜次第查閱據實奏　聞奴才於本年五月十一十二等日會同杭州副都統奴才富爾蓀等往教塲校閱官兵馬步箭操演原設陳式槍砲打準並新練之洋槍隊伍及刀矛雜技逐一考騐均尚整齊可觀其中尢爲優嫻者當卽分別獎勵具稍涉生疏者飭令該管官嚴加訓練務期悉成勁旅伏查杭城爲濱海要地尤宜勤愼操防奴才受　恩深重報稱毫無惟有勉竭駑庸實力講求隨時與副都統奴才富爾蓀督飭員弁認眞操練以仰副　聖主　筋戎行之至意再查乍浦駐防營利衙署兵房均未設復現住省城官兵僅有五十餘員名隨時操練技藝尚稱熟習合併陳明所有奴才到任後查閱官兵操演　由理合恭摺具陳伏乞　皇太后　皇上聖鑒謹奏軍機大臣奉　旨知道了欽此　○○吉和片　再奴才到任後查核旂庫出納款轇　不清當令管庫之掌左司關防協領喜祿等檢呈册簿支存銀項以憑逐一稽核嗣據該協領喜祿因病請假卽飭在庫　辦之正黃旗協領文剛正紅旗協領德楞額清理收支及實存銀欵尚未據報前　　於四月二十五日喜祿因病　缺當卽　委掌右司關防協領墨爾根圖接管該庫事務並飭齊同原在庫帮辦協領文剛等赶緊清厘庫嚴收支各項具册備查迄今多日未據查明呈核奴才伏思旗營　庫有關兵馬錢糧出入款項理應清查何可任　宕延屢催罔應相應請　旨將原委在庫帮辦之協領文剛德楞額先行交部議處並現委接管庫務之右司協領墨爾根圖父部察議以儆玩忽奴才一面嚴催　協領等　限查清具報如有虧　及掩飾挪移等情卽行據實從嚴叅辦合陳明奴才爲慎重庫儲起見是否有當謹會　奴才富爾蓀　片具奏伏乞　皇太后　皇上聖鑒訓示謹奏軍機大臣奉　旨着照所請該部知道欽此　○○廣西巡撫奴才慶裕跪　奏爲　　恩勅都將奏後續完錢糧各　扣除免議恭摺仰祈　聖鑒事竊光緒六年接准戶部咨具奏籌備餉需摺內嚴核各項奏銷一條所有錢糧奏銷令客督應一面具題一面先將未完一分以上各　職名開具簡明清單專摺奏報其有具奏後續完者雇其續行奏請歸本案復等因當經轉行遵辦前據藩司范梁查明光緒五年地丁錢糧奏　經徽未完應請個職　詳請奏報經奴才開列清單具奏一面嚴飭將未完銀米赶緊實力催徵完解在案茲據　司范梁詳稱查光緒五年地丁錢糧奏銷册內興　縣未完一分以上地丁耗羨等銀九百六十八兩一錢八分匹厘已據續報徽完於光緒七年二月二十三日解到司庫又宜山縣未完四分以上地丁耗羨等銀一千一百四十三兩七分九厘本色米一千五百　十二石五斗二合已據報續徵全完將音量於光緒七年三月二十三日解到司庫其本色米石如數存倉候撥又平樂縣未完一分以上地丁耗羨米折等銀一千一兩八錢四分五厘續報徵完於光緒七年四月初八日解繳到庫又未完本色米一百五十三石七斗四升九　三勺續徵全完如數儲倉又永福縣未完一分　上丁折驛耗等銀二百六十兩七錢續報徵完於光緒七年四月十三日解　到庫未完本色米一百六石六斗九升八合三勺亦如數徵完存倉除將解到前項丁耗米折等項銀兩照數兌收儲庫分別歸入撥　　造報本色米石飭令存倉候撥兵糧其餘各州縣未完銀米現在嚴催徵解應俟續完解繳到司另文詳報外所有興業平樂宜山永福等縣光緒五年錢糧銀米　已　　全完前開顧名應請免　理合詳請具奏等情前來奴才覆核無異相應仰　　天恩動部將前次開送未完一分以上之前人興　縣知縣　補賀　知縣黃玉柱前署平樂縣事卽用知縣曲　　現任永龍縣知縣許　業未完四分以上之現任宜山縣知縣段榮　各職名照例扣除　議理合恭摺具奏伏乞　皇太后　皇上聖鑒謹奏軍機大臣奉　旨該部議奏欽此　○○李明墀片　再　甯遠縣知縣黨銘新署事期滿所遺　務應行委員署理查有衡陽縣知縣　慶　精勤幹練　以調署據藩臬兩司會詳前來除批飭照　理合會同湖廣總督臣李瀚章循例附片具陳伏乞　聖鑒謹　奏軍機大臣奉　旨知道了欽此 
[江督轅門抄] ○六月二十一日江浦縣於到謝記功二次　○二十二日江西試用　普維廷江西來　知縣車運　孟河勘游府衙署回銷差　代理江甯府聚寶大使張立本任事　與向春缷事均禀知　○二十三日知縣張廷良瓜埠來謝記大功　功各二次　○二十四日貴州候補道　　　湖南來赴滬　四川同知陳周禮辦上海糖捐准　　溪縣錢志澄謝飭知准補　同知朱其　謝酌委一次 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
