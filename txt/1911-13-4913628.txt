# 1911 - 13 - 4913628

 

Page 1

 
 
   
 
 

Page 2

 
 
   
 
 

Page 3

 
 
上諭 
監國攝政王鈐章十二月十二日內閣奉 
上諭此次引見陸軍游學畢業考列優等之軍需科畢業生林鳳游着賞給陸軍軍需兵科舉人並授軍需副軍校欽此 
上諭陸軍部奏保堪勝高級軍佐人員一摺郎中蘇錫第着授爲軍需正參領候選道丁士源著授爲軍法正參領欽此軍機大臣署名奕劻毓朗那桐徐世昌 
宫門抄十二月十二日召見軍機需公黄懋澄 
交旨 
　　十二月初五日軍機大臣欽奉 
諭旨候補參議龍建章奏厘訂官制敬陳管見一摺又片一件表三件均着憲政編查館知道欽此 
　　十二月初六日軍機大臣欽奉 
諭旨吏部奏尚書銜川滇邊務大臣趙爾豐應否按照銜俸給予廕生一摺著給予從一品廕生又奏安徽布政使連甲前以禮去官現已起復應否給廕一片著准其給廕又奏開缺浙江提學使支恒榮之子廕生支懋祥病故李經羲之子廕生李國筠捐有官職應否補廕各摺片均著准其補廕欽此 
論說 
[論中國家族制度爲政治上之阻力及將來改良之方法（二續）選]  
　　一原因於都市發逹之不同。歐洲之地。其河流海岸。繽紛錯落。便於交通。故商業最先發逹。而商業旣盛。則全國人民。將趨集於市塲。其結果遂使都市之人口衆多。而鄉村之人口稀少。而都市之性質。則與家族之制度。最不相容者也蓋鄉曲之區。往來交通之事少。故其人傾於保守之念。守高曾之規矩。奉先民之遺言。蹈舊習常。以宜室家睦宗族。爲唯之一大義。此外不知其他。故家族之制。堅牢而不可破。若夫。都市之地。因便於交通往來。今日之住民。明日忽遷於他方焉。他方之住。民明日忽移於此地焉。人有輕去舊。鄉之念。卽無眷戀室家之心。故都市之地。其家族。之制必先被破壞。試觀希臘。希臘古代之市。固爲家長政治。所謂特蒙斯者。即各家族之集合體也。而及漸次發逹。則所謂家族眷族種族者。悉被吞化。變族人之資格。而爲市民之資格。蓋都市之性質。最易消化家族制度。而歐洲以商業先發逹。人民集中於市府。而家族之制。遂以先破壞。若夫中國數千年來。以農立國。商賈之業。人多輕之。譏之曰壟斷。鄙之爲賤丈夫。至於漢世且置之於平民之下。故數千年來。惟農業發逹。而商業不發逹。基此原因。故全國之地。多櫛比之村而少繁盛之市。夫鄉村之地與家族之性質相宜。市府之地與家族之性質不合。而全國中旣。村多而市少。則是可以破壞家族制度之地無多。而足以保存家族制度之地。則遍國而皆。是也。而家族之制。遂爲結晶體。得保守以至於。今今試觀。交通發逹。商業繁盛之塲。其能聚。族而居至千數。百人者蓋。稀有之事。而出門萬里。以圖功名。投足他邦。以事貿易。有進取之雄心。而少室家宗族之繫懇者。蓋市民之通性。若夫鄉曲之民。團族人以共居。其自前。代以來。更千百年而保守於一村者。所在而有以。不出門庭爲孝子。以能睦宗族爲長者。於是乎其足跡不出家鄉。而不知六合九州之廣大。其學。問不外家法。而不知標新領異之文明。而生斯長斯。宗族之內。不啻其小朝廷。蹈舊習常。其現存之狀態遂若無異數千年前之狀態。是則其社會之無進步。以家族之制限之。其家族之制之得保存。以鄉曲之地域之。其生計不發逹於商業。而發逹於農業。其人口不集中於都市。而散處於鄉村。以地理之作用。爲家族。之根據。此中國與歐洲異者一也。 
一原因於敎議提倡之不同。歐洲自耶穌敎盛興。大提倡平等博愛之說。所謂不獨親其親。不獨子其子。耶穌實含有此精神也。故以禮拜上帝爲敎義。而人遂不祀祖宗。以遠征傳敎爲信。徒而人遂不戀家室。由此敎旨。而家族之根遂被其摧翻無餘。若夫中國有佛敎出家之說。本足以破家族之制度。惜乎佛敎所言。多出世之法。而非用世之法。而其說旣無益於國家。遂亦不能。破壞乎家族。至於儒敎。凡關於家族之學說。其所推波助瀾者。非欲撤家族之藩籬。而欲固家族之壁壘。試翻一部禮經。其論家族之事。非以守高曾之規矩爲言。則以宜室家之禮法爲訓。所謂一本。所謂九族。言之不厭其詳。曰序昭穆曰敬祖宗閱之滿紙皆是。而習慣相沿。以九世同居。爲社會之盛事。以九族旣睦。爲治績之大端。此等學說。深入於人心。故數千年來家族之制度。遂蟠植於社會上。而根深蒂固。此中國與泰西異者二也。（未完） 
來稿 
[禮刑爭論平議（江）（謙）]  
　　刑者禮之弼也。禮之推諸百王而準。騐諸萬國而同者。其大經凡三。曰親親也。尊尊也。賢賢也。 
三者常並行不悖於天地之間。惟其當王之时代。則各有偏勝。其偏勝之遞更。亦必有次序。所謂次序。則進化之說也。 
昔者當中國封建之世。蓋親親時代。其列藩而公侯伯子男焉者。皆其伯叔甥舅。否則其前代之伯叔甥舅而遺存焉者也。其制本於太古之酋長部落。而其弊也。常使一國之權利。偏於少數之家族。雖以孔孟之聖賢間生其世。曾不得立錐之地。以逹其所欲爲。周自春秋以後。所謂千八百國者。而百二十國焉。而七國焉。至秦崛興而統於一。是爲親親時代與尊尊 
 
 

Page 4

 
 
時代揖讓之期。 
尊尊時代。即專制之時代也。其制統於一尊。而其遞降以爲尊者。自宰相大臣。以至郡縣之令則皆一尊所命令之人。親可也而不必皆親。賢可也而不必皆賢。舉國之人。徒以其尊而伏焉。其制本於秦。其利能使天下豪傑知能之士。自奮以求結於上。而其弊也。則以積壓之太重。所謂豪傑知能之。士亦僅能償其爵禄名譽之欲以去。雖以最愜當之心期。宜文明之學說。亦以有所顧忌而不敢言。而不肖者。則竊假所尊之命令以賊其羣。羣之日弱。而外寇來之。而所謂外者。又適當其蛻於封建專制之第三期之最文明之賢賢時代。相遇而敗也。亦固其宜。當斯時而罷專制之威。採進化之義。尚賢賢之制。明詔立憲。與國更新。非誠應天順時制禮定律之大聖人者之爲乎。 
立憲雖有君主立憲民主立憲之不同。而其尊憲法重選舉。不得謂非尊尊時代。與賢賢時代揖讓之期。故曰親親尊尊賢賢。皆禮也。禮之大經。也而時代有偏勝焉。進化有次序焉。聖者不可逭也。 
夫國之大經。旣有此親親尊尊賢賢三者偏勝之時代。則其地方之制之應時。而生相輔以行者。亦有此三者之别異乎。曰有之。則宗子時代。族長鄉紳時代。與今後城鎭鄉自治會之董事時代是也。宗子之制。根抵輪囷於封建之世。其制小宗聽命於大宗。大宗無後。則以小宗之後後之。雖以天子之尊。不變其系。小宗之賢。不違其令。蓋純爲親親時代之主義。而其世食采地。則一封建之雛形也。宗法之存。徒以有采地。封建廢而采地亡。而宗法以之不舉。蓋宗法與封建相爲終始。其生命呼吸通也。後之經生猶欲復宗法於封建。廢息二千年之後。此誠不審世變不察事實之言也。（未完） 
專電 
[電一（北京）]  
　　樞臣奉攝政王諭預算案經資政院通過後究與行政經費能能否適合自當詳審各樞臣即於昨日邀集政務處各大臣開議研究 
[電二（北京）]  
　　憲政館遵攝政王諭將紀載關於資政院曁請願國會事宜之各報紙進呈備覧以覘朝野輿論 
[電三（北京）]  
　　濤貝勒擬訂報効海軍經費奬勵章程并請於明正開設海軍學堂 
[電四（北京）]  
　　樞府電致唐紹怡限令速將前次所辦外交解決報告 
[電五（北京）]  
　　賑務大臣盛宫保邀請京師報界籌議皖賑謂需欵八十萬全賴提倡鼓吹 
緊要新聞一 
[寶侍郎主張保存巡防隊北京]  
　　學部寳侍郎熙奏請緩裁防營一摺已奉明諭茲探得其原摺略云各省巡防隊有保衛治安之責碍難請裁今資政院審查宣統三年全國豫算案以歲入不敷擬將各省巡防隊裁减四成即以此項經費撥充行政之用在議員等抱收支適合宗旨盈虛酌劑具見苦心惟以事理推之似此辦法恐不顧目前之害貽他日無窮之憂查直省幅員遼闊交通不便巡警尚未遍設所藉以保衛閭閻消患無形者厥惟巡防隊無事可分駐要害有事即徵集啓行禦外侮不足靖內亂有餘前歲皖省兵變今春粤東兵變皆恃防營以紓禍患故亂事未成得以旋卽撲滅是其明效信而有徵今議者謂防營性質與警兵複雜專顧國防本無與保安地方之責不知各省自辦警察以來省會或可組織完備各府廳州縣大率以經費支絀未遑籌辦間或設置强半以民壯皂役濫竽充數詰奸戢暴力所未能而民間尚慶安謚者不得謂非防隊之力若一旦猝撤巡防恐宵小生心滋生他變彼時調兵饋餉上煩宵旰下勞擘畫得失何啻倍蓰邇者各督撫聞裁撤之議分電在京各衙門力陳其害持之甚堅該督等旣受朝廷疆圻寄託之重地方安危是其責任所在即不能無恃以資鎭攝設將此項减除無異縶其手足而責其捍衛豈非失敗之甚哉疆臣身歷其境利害洞然决非局外不審事勢知其一不知其二者可比也臣意豫算非無可减而防營爲保衛地方治安實難議减防營亦非不可裁而目前巡警未備更未便裁撤應請旨密飭內閣政務處陸軍部俟商定陸軍部豫算時於各省巡防隊務必愼重主持勿輕議裁减以杜亂萌而弭隱患 
[龍參議對於新官制兩大政見北京]  
　　郵傳部候補參議龍建章於釐訂新官制事曾兩次上疏條陳意見日昨又上第三次疏云竊維今日欲整頓行政之機關必自釐訂官制始而釐訂官制之方宜將賞勳與任職分爲二事蓋賞勳是賞其功任職是授以事故有一事乃設一官官之額有定有一功即加一秩秩之增無窮以無窮輔有定則責任專而賢勞勸矣近世不察每以職位爲賞勳之具混向爲一於是 
 
 

Page 5

 
 
官有傳舍之心事無久任之效求官者以得位爲榮不知所司何事受事者以遷秩爲幸不知所任何官中國今日諸事敗壞之原皆由於此查漢唐以來所有關內侯上柱國銀青光禄之類皆是賞勳之品不與官職相混漢宣之世有以縣令而賜爵關內侯增秩二千石者故其致治幾比成康此乃綜覈名實之善法我朝京秩烏布亦與官職分道而馳蓋亦窮則必變之意矣茲謹將賞勳與職事分列簡明清表以俸給附之敬繕清摺恭呈御覽至俸給一節最忌太豐太豐則徒供揮霍反令其疲精神於無用之地非徒無益而又害之宜仿古人代耕之義俾其足資餬口若欲藉官以圖利不如棄而爲商所謂欲南轅而北轍也官俸薄給約有數利一非有熱心政治之志士决不做官其不肖者當此立憲時代民氣方張之際欲舞弊而無從運動者無利市三倍之希望亦不願投資於虛牝則宦塲爲之廓清不至竟成大舞之臺日中之市二可使聰明智慧之士專心舉辦農工商礦則實業前途必大有可觀流俗之人爲父兄者每擇頴悟子弟逼令入官其庸劣無能者始使其改習農工商業故實業前途斷無發逹之一日今官俸旣薄無利可圖則識時務之俊傑以運動之妙手改謀貨殖何難收屢中之效士農工商各執一藝無所軒輊於其間若必驅而致之仕宦之一途其得志者祇有分利而無生利不得志而全於老死者則數十年豢養之費消歸無有造物何辜致此僕僕韓語云不塞不流不止不行未有宦塲不清而能振興實業以致富强者也此官俸所以不宜太豐也以上所陳各節應請飭下憲政編查館會議政務處采擇施行 
[四國代表力爭借欵合同北京]  
　　初三日四國代表赴郵傳部會商借欵事宜是日盛侍郎未到由該部沈雨人侍郎接見各代表堅執張文襄前定草約指爲正式合同一字不能更改沈侍郎謂該草約未經朝廷批准何得指爲正式合同且該草約內所訂各節於吾國權利損失極大是以萬難承認東方匯理銀行總理廓君答稱張中堂以軍機大臣之資格實有代表政府之責所訂合同如尚不能作准將來貴部即使續訂合同亦恐不能作准沈云合同之能否作准總以已否奉旨爲准如未經朝廷俞允祗能謂之草約不能指爲正式隨由該部繙譯王文甫君將草合同應行議改各節逐一譯說各代表問唐尚書何日銷假沈答以尚未一定各代表旋即退出此沈侍郎未遷吏部時事也 
[南漕改折須與政府恊商北京]  
　　南漕改折一案資政院現在審查已畢决定由議長指派特任股員與度支部協商茲探録該院稅法股員會審查報告書如下本月十五日本股開審查會審查南漕改折案其大旨謂江浙各州縣辦漕解運歲有定額往往定價收銀以銀購米折價高則倖獲贏餘折價低則坐受賠累甚或米商倒欠以及津滬運局挑剔需索等情均爲州縣障礙是以該兩省州縣多有掛牌不到任到任即力求卸事此辦漕州縣之受害而不得不改折之理由一也州縣旣以辦漕爲累謹愿者挪移公欵狡黠者徵收雜捐甚且賄賂風行顚倒是非地方政務因而廢弛推其害直接在官間接在民直接者僅爲過渡之人間接者終無諉卸之地盤旋曲折受虧仍在百姓此辦漕各州縣地方之受害而不得不改折之理由二也試以稅則之原理研究之世界租稅大抵由複雜而趨統一我國北銀南米東漕西折號令紛歧政體有乖此稅法改良而不得不改折之理由三也再將中國現在之情勢體察之國運文明農業發逹昔之稻田多雜種棉桑即以蘇屬而論絲紗廠日增桑隴花田有加無已旣不能一律種稻猶責以辦運漕米更屬不平蜀湘鄂豫皆產米之區京漢通車已久購運甚便此因時變法不得不改折之理由四也本股員會查原案所持各理由實爲東南民生利害起見合稅法宜時勢似非改不可或又謂江浙漕糧每石僅合銀四兩數錢或三兩數錢較在京購米石值六七兩者所差已多南漕百萬石改折而後必致虧損國帑其難一京師係根本重地米爲日用所必需如率議更張官運停辦一旦商賈居奇高抬市價市面恐慌從何補救其難二然執前之說因以損失國帑彌補爲艱之故遂置吏治民生於不問試揆之朝廷設官治民之意未免不合果使從前積弊掃除殆盡雖毫無抵補亦當酌量變通况值試辦預算尤可節省他欵藉資補償至司道州縣各衙門支欵以及隨漕規費概行裁去多且在二百萬以外可知損在公帑有限而利在兩省無窮持此說者似可母庸鰓鰓過慮惟實際上究應如何籌畫之處本股員會未能洞悉江浙漕務情形礙難遽定辦法擬請議長指定特任股員向度支部協商折漕辦法然後再付會議於事實方克有濟 
[其如政府不爲所動何北京]  
　　資政院議員羅傑方還等提議請赦黨人一案業由特任股員審查竣事已於本月初三日第三十二次大會時提出報告略云本月十七日本股開股員會審查請　國事犯罪人員以廣皇仁議案原案大旨謂先帝洞燭時局亟思變法圖强新進之士或感先帝破格録用之知遇急於報稱或痛內政外交之窳敗急於見功心雖忠愛迹近嫌疑以致畏罪出亡逋逃異國竊以爲天地之大何所不容盛世覃恩時頒赦典查各國將頒憲法凡爲國事犯罪皆予大赦與民更始日本明治二十三年特允議員菊池侃二之請大赦國事黨人可爲先例今者憲法行將頒布其規模或大於他邦合無仰懇天恩凡戊戌以來爲國事犯罪者特予赦免以廣皇仁等語同時直省人民王法勤等五百十八人及舉人王敬芳等五十三人先後呈遞說帖陳請開釋黨禁究其大旨與原案大畧相同查戊戌變法先皇帝憤列强之輕 
 
 

Page 6

 
 
侮慨國勢之凌夷以爲非改良舊制不可以圖存非登庸新進不足以佐治在諸臣感恩圖報不免操之過急誠有如原案所稱忠心雖愛迹近嫌疑者顧法與時爲變通今日所行之憲政實與戊戌之變法大致相符在當時風氣未開而諸臣變更舊章不知度勢審時固屬咎由自取然原情略迹其心實屬無他用敢籲懇天恩將戊戌犯罪諸臣曲予赦宥廣聖朝寛大之德溥天地浩蕩之仁此亦古聖王罪疑惟輕之微意也自戊戌以還國事日棘憤時嫉俗者慮政體之如舊疑立憲之無期鋌而走險遂逾常軌其行爲可誅其情亦不無可哀也今朝廷實行憲政銳意維新薄海臣民同深感戴往日之被其煽惑者大都解體治之過急則自知爲法所不宥悔罪之念旣絶黨附之志益堅甚非所以安反側而清亂源也誠能因而赦之解散脅從滌除舊染上之可以開其自新之路次之亦可離其負固之心則戊戌以後之國事犯亦未始不可寛其旣往策其將來可否仰邀赦免之處出自天恩非臣下所能擅請本股員等多數討論意見相同應請議長會議表决特此報告 
[學部改訂法政學堂章程北京]  
　　學部具奏略云現值籌備憲政期限甚迫凡官吏紳民均非具有法政知識不足以資應用從前所定法政學堂章程其應修改者約有三端一曰課程當訂章之際各種新律均未頒布故除大清會典大清律例之外更無本國法令可供敎授今則憲法大綱法院編制法地方自治章程等均經先後頒行新刑律亦不日議决奏請欽定施行此後法政學堂此項功課自當以中國法律爲主此應改者一二曰年限舊章於正科别科均三年畢業講習科僅一年半畢業固爲應急需起見然法政學科甚繁正科既以求完全之學問三年尚嫌其短至一年半之講習科所習無多斷難足用自非將正科延長一年講習科章程廢止不足以收實效此應改者二三曰分科舊章正科僅分法律政治二門而財政經濟等學科僅爲政治門所兼修並未專設現在中國財政亟儒整理自非專立經濟一門不足以造就此項人才此應改者三臣等斟酌現在情形參考各國學制擬具改訂法政學堂章程三十一條此後京外官立私立法政學堂凡新開之班均照此次改訂章程辦理其别科一項係以應一時急需之用本年議覆浙江巡撫奏請准予私立學堂專習法政摺內曾聲明不得專設别科以趨簡易惟現在中學堂畢業生人數過少各處法政學堂之正科容有難以遽行成立者自應量予變通准其先設别科以應急需俟將來中學堂畢業生漸多再將别科章程廢止又修律大臣設立之法律學堂其宗旨實與此項章程正科之法律門相同度支部設立之財政學堂其宗旨實與此項章程正科之經濟門相同嗣後該學堂添招新班一切辦法應令分别按照正科之法律門及經濟門辦理以歸一律十一月十九日奉旨依議（章程明日續録） 
[西報譯要]  
[印政府禁烟之方針]  
　　字林報載十一日倫敦電云據喀爾喀脫電稱昨日該處售去大土二千六百二十箱平均每箱售價羅卜三千三百六十五圓印度政府現已較豫算案所列之數多收羅卜三千五百八十萬圓本年尚有大土五千二百四十箱可以出售前謂印度政府擬逐年將運華之大土减少五千箱一節今聞僅以一九一一年爲限此後印度政府之舉動須視目下北京之交涉如何再爲定奪 
[駐美華使剪髮]  
　　文匯報載十二日華盛頓電云駐美中國公使張蔭棠已剪去髮辫 
時評 
[其一]  
　　朝廷之勗資政院議員也。有曰洞觀時局。默驗輿情。蓋謂當洞觀默驗於平時。以爲明年議事之預備也。 
雖然。果其切於時局。合於輿情。而如此胡閙。如此荒謬等醜詆。恐又不能免於樞臣之口也。則奈何。 
或曰。爲議員計。與其洞觀時局。不若洞觀朝局。與其默騐輿情。毌寗默騐政府之心理。 
[其二]  
　　資政院閉會矣。試問資政院之效力何如。彈劾軍機。軍機如故。而胡閙胡閙之聲交集。甚且視若悖逆也。質問部臣。部臣皆含糊答覆。而於其所質問之事。不聞有所改良也。至於議决事件。期在實行。而或且詆爲不能行。則議决事件之結果。又可知矣。 
嘻。資政院之效力何如。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[興國州閙礦風潮詳誌湖北]  
　　漢陽鐵廠在大冶鐵礦山附近開採銀山頭錳礦已十餘年該錳礦有大半坐落興國州境從前所挖者係在大冶縣境內謂係官山民間尚無異說近年採至興國該州民質素稱刁悍又有劣紳妄生希翼遂倡收回自辦轉售礦砂與鐵廠之議遍佈傳單附和者數千人踴躍捐資爲爭訟經費雖經當道嚴飭興國州牧陶繼貞調停解散不過能鎭定其不滋事耳該州紳等又揑造該礦爲公山證據云係一州公產用自治公所名義於諮議局常會時陳請建議收歸州人公辦諮議局中人皆富於保存人民權利思想竟不加深察議决呈院力爭鄂督瑞制軍對於此事頗形爲難延擱日久未批該州人迫不及待竟於上月十七日乘州牧陶繼貞調省驗烟交卸之際聚集千數百人高舉自治局燈籠手執器械蜂擁至該礦山拆毁關水閘壩及運物鐵路並將礦局器具搶毁一空毆傷礦工及護路巡丁數人一連三日團聚不散聲言須逼令礦局員司工役一律出境讓彼管業所有已開採之礦砂亦被挑去代理知州郭在璜通守聞警馳至調停不下乃電禀鄂督派陸軍三十一標三營左隊由隊官普民康率領星夜馳往彈壓並委候補知府金世和前往查辦現所派陸軍已直抵該礦局附近黎家山駐紥各鄉民及痞棍等見新軍已至方解圍散歸又恐官軍索辦滋事首要於是謠言蠭起各鄉村均將辦團之槍砲器械起出欲與官軍對敵幸金太守世和已抵州城立即會同巨紳劉太史鳳綸王部郎仲箎等請闔州紳耆勸諭解散即責成鼓煽之劣紳等馳赴四鄉搭台演說令愚民不可誤會决不擾害一面在州城自治所會議請各紳開導將刧去礦局物件繳出不究但該州紳等刁狡異常不承認繳還物件且以大言恐嚇謂如不分錳礦之利將來若再有激烈暴動我等即不過問劉鳳綸諸巨紳雖力持正論究因少數毫無效果於是紳黨又起衝突金太守在州數日終無解决之策乃電禀督院請出嚴厲告示謂如再滋閙即以匪類論衆始稍稍懾服惟恃有諮議局某議員爲後援故與金太守磋商終不就範金太守亦知非其力所能辦結是以商令錳礦局戴委員暫行停工將損失各物開單擕至省垣呈請鄂督查核至彈壓之兵則仍駐該礦局左近以資保護大約此時不致再有暴動矣 
[浙撫亦不負責任耶浙江]  
　　浙諮議局成立兩年各議員對於官廳違法地方利弊等事援照局章具呈質問而浙撫批答輒云札司行查及至主管查復又據情箚行諮議局從未加以可否下一斷語諮議局常病其不負責任昨日特由議員阮性存提出質問書呈送撫院略云查諮議局章程第二十六條諮議局對於本省行政事件如有疑問得呈請督撫批答原以督撫爲一省行政長官全省行政雖各有主管衙門要以督撫衙門爲總彚之處主管衙門所辦事件必禀命於督撫而督撫亦必視其合例與否以爲准駁果已准行而諮議局有疑問呈請時除必當秘密者外督撫即應將所以批准之內容詳晰宣示以釋羣疑萬一主管衙門有朦朧詳准之事一經質問因而覺察不妨飭令更正旣以收集思廣益之效乃不負懷疑質問之心立法之精神固如是也今諮議局所質問者撫部院每以札司詳復到日再行箚復之空文批答一若撫部院衙門於行政事件亦有懷疑待質者迨可中詳復撫部院又不置一詞僅以司詳箚局一若對於司詳不能加以可否者尤可異者如質問答復寗海縣浮收徵糧洋價記過一案又質問答復鹽價懸牌及漲跌不便由官限定一案又質問答復温處鹽厘各局卡抑勒洋價一案均經主管衙門詳復之件如其中有不合例章或朦詳情事撫部院固必當時駁斥或批令再行明白詳復斷不遽爲箚行旣已箚行雖係司詳在撫部院固必有其眞知灼見何以再經質問仍不奉詳晰宣示而又須札司詳復究竟撫部院於箚行及批答是否負其責任實屬疑問理合呈請明白批示 
[熱河兵米改歸官辦直隷]  
　　直督陳夔龍奏據順直諮議局呈稱採購兵米例由官辦獨熱河一屬發商採買查熱河歲需軍米二萬餘石除由官支放外下餘一萬七千餘石悉令各商採購每米一石官發例價銀一兩外加津貼四錢統按六分部平减發不敷則由商人賠補受累已久前任都統屢議改革旋復舊制以致商家倒閉虧累者日多一日蓋曰規後後僅於例價外每石加津貼銀二錢仍按六分部平减發計每石實領銀一兩五錢四釐在米價極賤時或僅抵實價之半今則米價騰貴每石需銀四兩二三錢加以川資雜費約共需銀四兩五錢有奇除領價銀一兩五錢四釐每石賠銀三兩左右以一萬七千餘石計每年商家賠補銀五萬一千餘兩商販營運獲利無幾若此虧累其何能支擬請咨商𤍽河自明年正月起改歸官辦以蘇商困等情當經咨會𤍽河都統誠勳核覆去後茲准咨稱歷年採買兵米不過一萬三千石有奇遇閏僅加千餘石該局所謂萬七千餘石殆將業經改折之官員俸米三千餘石併計在內且向來商民交米皆用倉石該局所稱米價係指市石而言有此兩層商民雖有賠累不至如原議之多况此項兵米在咸豐同治年間每倉石僅價銀一兩公家發銀一兩四錢儘有盈餘衆商爭辦近年米價昻貴商民賠累日甚該局擬請由官採買自屬持久之策惟原領米價核諸現在情形必難照買足額擬請由直於原價一兩六錢之外再加一兩俾顧餉糈至於歸公採辦尤須預防官累若以病商者移而責諸州郡不足以昭公允應俟箚飭各府州縣切實籌擬每處派辦若干如何採買如何運送通盤核議詳候奏咨等情前來查𤍽河旗營兵米並二成加價 
 
 

Page 11

 
 
銀兩有閏之年司庫發銀二萬二千餘兩無閏之年發銀二萬數百兩在於司庫動用地糧正欵現因商民採購賠累不堪經順直諮議局議决改歸𤍽河地方官採買固屬補偏救弊良策惟改章之後米價不敷甚鉅擬請自宣統三年起於原定每石一兩六錢之外再加銀一兩由官採買此項銀兩仍在地糧項下動支至該處兵米病商各情與他處駐防情形本屬不同各駐防自不得援以爲例十二月初三日奉硃批度支部知道 
分類新聞 
政界 
[湖北諮議局審查預算之詳愼武昌]  
　　湖北諮議局於本月初一日開臨時會議員到者共六十三人其餘均因路遠不能赶到且近年關故離省遠者皆請假不來開會之日由署藩馬積生方伯代表瑞制軍蒞局交出預算全案議長湯濟武君因册表浩繁非多派委員分類審查不能於會期內竣事特於初二日開正式會議發表其意見衆均贊成當舉審查會委員十九人以張副議長國溶當選爲委員長湯議長當選爲全案起草員其餘民政類審查員五人敎育類五人實業類四人官業支出類三人分類委員舉定後即宣告休會五日以便各員悉心研究故連日以來各議員惟從事於預算册表不遑問及他事並分别由辦事處函致各衙門調卷復核而行政官如署法司梅光羲巡警道黄祖徽學司王壽彭及各主計員等逐日均詣諮議局與起草員接洽協商一切說者謂官紳如此合衷預算議决必獲易於實行之好結果云 
[湘人對於穀米弛禁之公論長沙]  
　　湘撫楊中丞先後迭據商務總會及諮議局呈請略謂穀米阻禁原爲去歲濱湖各屬收成歉薄以致本年春間穀米異常昻貴遂經岑前撫奏請阻禁今已秋收大有亟應呈請弛禁以資流通並請附收農會補助捐等語而楊撫正以澧州安鄉等州縣去歲被災所有發給賑糶墊給隄費共虧一百餘萬無從彌補本擬開關加重釐稅以資挹注然又恐各團體嘖有煩言故蓄而未發適值商會等先後呈請遂藉以爲由並藉口華容南洲等處農民籲懇弛禁以蘇農困乃於日昨出示曉諭定於十二月初四日開關惟抽收厘金除正項外每米一石須加納賑糶墊欵捐足錢二百文農會補助捐十文穀石减半其出口數目以三百萬石爲止如本省米價騰貴過於常額則隨時察看情形仍舊阻禁云云中又謂現在各屬皇倉已經塡滿即民間食穀亦已調查明晰確有盈餘亟應開關以免穀賤傷農等語此示一出見之者多所指摘蓋示中並未指明常額爲何等價值只云過於常額則本年春間每米一石須錢八九千亦可謂爲常額矣且各屬團紳農户未見調查穀米委員登門者居其十之八九而楊撫徒據各州縣照例朦報之空數爲確實亦殊荒謬其尤令人指摘者爲穀賤傷農一語蓋湘省向來秋收後穀價最高亦未有售至二千一石者今之穀價每石已售至二千四五百之譜而曰穀賤傷農其不留心民事已可概見說者謂商務總會及諮議局此次之呈請亦不過爲富者廣財源耳 
[鎭道保衛閭閻之認眞鎭江]  
　　鎭道林梅楨觀察現因年關交迫宵小易生民間偶一不愼即有偷竊刦盜之事昨特札飭鎭江巡警局總辦饒司馬令崗巡一律戒嚴並特派水陸總巡周少堂大使親率差勇晝夜梭巡以防不測 
外交 
[信義會購置地基之小紏葛長沙]  
　　信義會敎堂在湘省安化縣之天罩山購置山地一案已兩誌前報茲聞日前又有該縣士民張君功九劉君慶瀾等以此案事關國權亟應從嚴拒絶等情具禀藩署昨奉批云此案前蒙撫憲咨商外部嗣據該縣張令禀陳情形又經本司禀請撫憲電催大部核辦以期早結各在案該縣紳民果屬馴良自應靜候部示何得恃蠻妄凟信口狂言察核禀詞據稱外人覇佔愈久氣燄愈凶並未指明外人如何逞凶徒以囂張之詞爲恫嚇之計似此背悖斷非良民難保無一二奸人希圖煽亂倘開交涉之釁必致貽害地方除牌示並據情禀請撫憲電部迅賜辦理曁移會關道一體核辦外仰該縣張令妥爲彈壓一面查明煽亂之人嚴行拿辦以弭釁端總之外人違約購地不能不據情力爭奸民遇事生風亦不容稍存姑息也該令仍遵迭次批示將駐山原牧師等悉心保護勿任别生枝節致禍良民爲要 
[洋商抗繳捐稅之小交涉漢口]  
　　漢口籌餉捐局定章菸酒糖貨物無論本省出產以及洋商販運之起坡落地者均須完稅一次歷經遵辦在案今有某某紙烟公司由大阪怡和兩輪船碼頭先後起運菸葉數千担抗稅不完籌餉局專辦志剌史琦以此項菸葉如係已在鄂省設有籌餉局之處完過稅欵自應隨時呈驗印簿方能起坡倘未經完稅即應照完是以委派該局之交涉員往詢承運之某洋行乃該行帳房一味含糊僞作小知現志剌史恐有包攬漏稅情弊特禀請署藩馬方伯批准候咨請江漢關道照會英領飭令照章完稅勿得違抗致背約章 
軍界 
[鎭防砲台預備歡迎薩軍門鎭江]  
　　鎭江一路砲台總台官顧大令接到電音獲悉新簡海軍提督薩鎭冰軍門指日南下察看軍港等項特傳知象山圌山電山都天廟各處砲台營壘及各兵隊演習純熟先事預備整理齊楚以便薩軍門看操云 
[標兵聚衆搗毁車站之眞相杭州]  
　　初九日下午江干二標徵兵聚衆搗毁南星站一案業經該公司馳禀督練公所要求嚴辦在案茲悉是日爲該營休沐之日午後有徵兵三人偶至該站欲入月台游觀站員不允勒令買票以致互相口角繼以扭敺該站長以前次毆打栅夫一案未得主名立飭召集小工將三徵兵肩章奪去三人寡不敵衆逃回訴之陳排長當即同赴車站向站長再三道歉請即交還肩章允其革辦不料該站長大言恫喝謂必禀明中丞以軍法從事等語陳排長以曲在營兵温詞懇情至一句鐘之久站長仍不允並謂此地辦公不便久纒逐之出外陳排長惱羞交併謂同屬公共團體何至倚勢凌人方在憤爭之際隨去各兵見排長受辱一片喝打致將門窗玻璃及氣油燈各件搗毁公所得禀即晚派某稽查出城密訪盡悉內容回明中座今午傳兩首縣馳往踏勘尚不知如何擬結也 
[對調巡防隊管帶湖南]  
　　湘撫楊中丞以中路巡防第十四隊現在駐紥衡州亟應擇一熟悉該處情形者充當管營以資人地相宜查有西路巡防第五隊管帶秦君維剛在衡多年堪以委任所遺差務即以現管帶中路巡防第十四隊之王君福勝調充聞已分别札委矣 
 
 

Page 12

 
 
學務 
[通飭各學堂考試升學辦法杭州]  
　　浙提學司通札各勸學所文云日前奉學部札開總務司案呈准山東巡撫咨據署提學使羅正鈞詳稱查學堂考試章程畢業考試計分一條原章程內於考列下等者留堂補習一年再行考試至二次考試仍考下等者給以修業文憑令其出學考列最下等者給以修業年滿憑照即令出學改定章程內則於考列下等者加給及格文憑考列最下等者加給修業文憑給修業文憑者不得與升學考試各等語細繹改訂條文凡考列下等者實已許其畢業得與升學考試似舊章程補習一年再行考試之文已改歸無效茲奉學部通行改正浙江提學使辦理下等學生留堂補習後算分章程伏核與改正章程未盡脗合以後凡遇考列下等學生或遵改訂章程加給及格文憑准其考試升學抑或仍令留堂補習再行考試爲此詳乞轉咨請示等因并准江西巡撫轉據提學司王同愈亦以前情詳請轉咨核明示遵到部查本部改定各學堂考試章程於考列下等者之下未聲言留堂補習字樣原以新章計分較舊章爲嚴新章以不滿六十分者爲下等按之舊章尚在中等之列自未便禁其應升學考試其有應升學考試未能録取升學或無力升學而願就本班奬勵者自應准留堂補習期滿再行考試方可照章辦理本部前次通行改正補習計分辦法即係指此項學生及凡照章必原補習之學生而言並無不相脗合之處等因除分别移行外合行札飭札到該勸學所即便傳諭各學堂一體遵照辦理 
實業 
[杭垣息借官欵轉圜之結果杭州]  
　　杭州金融界迭釀風潮百業坐困屢瀕於危近日又被奸商販運銀元出境致市面銀根愈涸現水飛漲衆商又起恐慌卽經勸業道會同總商會知照水陸舟車暫停裝運惟前次息借官欵三十萬因衡運司改計撥銀以維持市面之美名先令坐耗銀拆致衆商不服紛請退借雖經總商會力任轉圜而往返磋商久延未决現在年關期迫衆商待澤綦殷一再催詢勸業道轉商都轉决定改撥現洋九萬元寳銀四萬兩合成前議三十萬之半業經原認八業認可准於十一日如數解交商會並將前送保結公牘等件一律抽回更改展期以六個月爲限以資週轉 
[勸業會頒給奬牌松江]  
　　松郡頃由南洋勸業會頒到各等金銀奬牌定期本月初十日在商會給發曾誌前報茲悉是日各屬均派代表到會領奬來賓除一府兩縣外郡城各紳商到者甚多隨由戚太守登台演說照章發領頗極一時之盛 
雜記 
[楊海康不日迎提歸案湖北]  
　　知府楊海康前以辦理漢口籌餉局大頭小尾被人在前督張文襄公處揭發當即專摺奏叅革職近復在某督處極力運動得以開復仍回鄂省聽鼓詎前有宜昌分銷局委員席熙珍派司事席汝霖解送鹽釐一萬數千兩來漢不知如何被楊悉數掣騙而逃席委員刻已禀明上憲飭拿楊守押追一面將席司事汝霖交夏口廳看管並將其家產抄没入官聞上憲接閱來禀當卽飭夏口廳王木齋司馬嚴拿楊守到案訊追詎楊已遠颺又聞已被湘省長沙府拿獲拘留由湘撫電請派員迎提 
[江夏縣斷准軍人娶娼湖北]  
　　鎭司令處陸軍工作廠軍工陳海山與漢口喬家巷劉妓往來有年日前竟將該妓誘騙來省並未代繳身價該鴇遂至司令處工作廠胡閙當由管理吳君派差送至江夏縣旋由李振卿大令提訊陳供願給身價錢妓亦願從良遂判代還短少身價錢二十串交該鴇領去兩造各具切結存案備查 
[庫書僞串浮徵湖州]  
　　德清縣庫書朱德懋屢次被人控告僞串浮徵經院司批府委查飭縣訊究詳辦迄未具復近又有該縣鄉農朱正甫以該庫書朱德懋因向該民索串不予賄保誣控四處偵捕欲得甘心等語具禀藩轅當奉吳方伯批謂果如所呈朱德懋實屬胆玩已極是否别有隱情案關重大已札仰湖州府立即遴委幹員會縣按照先後控情尅速訊究詳辦矣 
[官紳敲詐佃户太倉]  
　　太倉州某冷官烟癖素深視錢若命本年秋間以清丈田畝爲名向各佃户敲詐錢財有某董爲之過付分肥聞自治會行將與之開談判云 
[諧文]  
　　戲責資政院議員手掌書 
昨日資政院已閉會矣客有自京師來者。爲言資政院議員自滬上某報揭露拍手眞相後。一時好事者戲擬文以規之。妃青儷白。喧遍帝京。頃尚記其手書一通。爲君雒誦。以博一粲。 
議員手掌左右。僕聞君等平日巧　射鵰。養成折桂。有援天下之大志。故被選舉。爲輿論代。表有所會議。賴以贊成。合四百隻手。（譜員定額二百名）以揚聲。代四千傭人而議法。詎同纖筍。只誇針黹之工。不比務荑。但染脂韋之習。屈指。細數。誠不愧爲人中之巨擘矣。僕方欲親炎芝。輝一握爲禮。俾得指點迷路。錫我南針。詎聞君等自到院以來。掌握不牢。指揮。靡定。縱無上下手之弊。仍有左右袒之心雖握拳透爪者大不乏人。面覆雨翻雲者。所在多有。如欽選議員曾某席某。每遇兩方爭論時。無論贊成反對。皆勞君等拍擊。以揚。其聲。又如楊某演說新刑律時。君等固響動春雷。勞某反對演說時。君等又聲震屋瓦。以予攻盾。未免前後兩歧。又如選舉審查員。蒙古議員書蒙文於票譯員不識。君等乃相拍而笑。秩序爲其擾亂。規則遂致毫無。不知是喝彩之聲。抑或是哄堂之戲。似此輕舉妄動。指東畫西。甚爲爾手掌所不取也。夫運掌之喻。要需幹濟之才。　掌之談。無非天下之事君等高掌遠。蹶當必瞭然如掌。上螺。文寗不自知尊重。往者。不諫來者可追。笑疾宜除。莫學陸機之。亂鼓。忠言倘納。當如大禹之拜嘉。 
[史乘]  
[小諸葛（二）]  
　　亮基字慕奇四川成都府拔貢生倜儻不覊。少負奇氣。或以狂生目之亮基微笑不置一詞。嘗謂同學曰。公等碌碌。埋頭。螢案。第解博科名弋利禄。爲驕其妻妾計耳。井蛙不可語海。夏蟲不。可語冰。天下多事之。秋恐非。若輩。庸材所能厠足。人咸哂其。妄亮基轉欣然自得。居恆竊慕南陽臥龍。曁劉青田二人。因取以爲名。又自號小諸葛。人以其狂。也亦遂稱之。小諸葛之號。乃盛傳于遠近。與川宼冉天元同里。天元本富家子。豪俠任氣。後爲門客煽惑。遂從敎匪起事亮基聞耗。躍然起曰。丈夫得時則駕。機不可失。仗劍往說之。口如懸河。娓娓萬言。動中機竅。冉大悅。恨相。見晚暑爲行軍參謀。言聽計從。用其策。竄汴犯陜。亟肄以疲。多方以擾。號令川東北羣宼。横行數省。時統兵諸將帥。以經略額勒登保。爲最有威望。其次則德侯。楞泰。參贊明亮。亦善用兵偏裨則二楊。（楊遇春楊芳）及羅桂。（羅思舉桂涵）穆克登布等。均著名驍將。亮基爲冉谋主。屢設奇。計以陷官軍。經略額侯至。引爲心腹鉅患。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[鄂督瑞澂奏遵旨併案查明前署粤督袁樹勛被叅各節摺（續）]  
　　原奏又謂該督升任山東巡撫裁减善後局欵三四十萬以示精覈臨行逕提十八萬設法融銷館載而去監理財政官王宗基查得其實函逹度支部請示辦法後又開繕清單呈部度支部堂官丞參皆知其事可以爲證一節查該督到山東巡撫任後善後局裁减用欵每年節省銀八萬四千餘兩連其餘各署局裁减之數併計每年共省銀四十六萬餘兩該督自光緒三十四年四月到任於宣統元年六月交卸就其在任期內徧查善後局册報案據並無提銀十八萬兩之事惟山東官銀錢局曾經監理官王宗基澈查帳目核見虧缺銀十七萬五千兩與十八萬之數相去不遠原參或即指此然此項銀兩查係管事李寶林所虧欠已經追抵清楚與該督尚無干涉至監理官開單呈部係指該督提用加貢銀兩一事查東省例貢方物向由州縣每年解銀四千二百三十六兩交撫署巡捕辦解别無他項開支自光緒三十二年起因加辦貢品原欵不敷始向善後局隨時提用名曰加貢欵屬外銷三十四年八月該督循案飭提加貢銀五萬兩內計藩庫二萬兩善後局七千兩墾務局七千兩臨清關四千兩籌欵局四千兩籌賑局八千兩由藩司彚交官銀號解送撫署兌收旋將籌賑局按數劃還並未支用核計加貢項下實存提用銀四萬二千兩嗣因清理財政支欵均須報部而此項銀兩向歸外銷從未逹部有案故改易名目以修理工程添募巡勇兩項造册融銷原奏又謂該督去歲初至廣東揚言禁賭賭商李士貴陳寳琛大懼賄該督三十萬金因以全省鹽務交賭商包辦事成許再以二百萬酬之並據前廣東鹽運使丁乃揚云該督欲脅已相從始　以重利繼啗以美官不從遂劾罷之一節查廣東賭博之害夫人知之該督到任之始急籌欵抵餉廓清賭禍其用意未嘗不是於是有承繳緝捕經費之賭商李士貴承繳基鋪山票之賭商蘇秉樞恐賭禁實行利將無著乃以陳寳琛具名禀請包辦鹽務每年認繳鹽餉一千二十萬該督不知陳寳琛爲賭商託名以爲有此大宗的欵始可革除賭餉遂不謀於衆遽予批准入奏維時前運司丁乃揚不以新商包辦爲然所出告示與該督宗旨不合該督疑其跡近阻撓遂奏請將該運司開缺送部引見是此事該督因急於禁賭籌欵以致誤聽輕舉誠所不免至於納賄之說徧查並無確據原參所云二百萬酬欵一節查新商承辦之初本具有接餉銀單二百萬兩呈由該督分存大清銀行及廣東官銀號並於銀單上載明奏准後方准兌銀嗣經奏明仍歸舊商辦理所有新商按餉銀單均於本年七月間該督飭由該銀行等連同應給利息一律發還曾由該督電知鹽政大臣在案本年該督遵旨查覆鹽務規費情形摺內並經隨案聲明所謂酬欵二百萬旣與此二百萬之按餉數目相符或即因此傳聞之誤至受賄三十萬金一事再四確查亦無証據且新商旣屬賭商皆孳孳謀利豪猾奸儈之徒旣覬利於事先必爭利於事後如該督改辦鹽餉入奏之初受其餽賂曾得三十萬金則此次新案撤銷之後該商等虛擲鉅金豈肯默爾而息加以三十萬金爲數不爲不鉅事縱秘密何絶無道路傳言以理决之當無其事原奏又謂該督家財盈數千萬以之購漢口地皮入萍鄉礦股錢莊質庫自漢陽上逹長沙湘潭徧地皆是一節查湘潭爲該督原籍現經派員分途訪查湖南財產有田五千畝時價約值數十萬緡長沙省城有吉順祥鹽號一處坐落福源巷所存鹽票資本約值二三十萬南門內有鎭沅質庫一處今年夏間業已盤替另有謙順祥錢莊一處坐落洪家井聞係袁華兩姓合股以上各項訪諸湘人確指爲袁姓資產惟袁姓房族尚多該督自已財產內中實有若干無從得其確數至於萍鄉煤礦購股者多以某書記名漢口購地又皆以某當某户立契無置產人確實姓名可考究竟有無該督所購地皮所入礦股尤難指實又原奏謂該督到廣東之始署內所設門丁名曰總管未納門包者概不通謁同城兩首縣至逾月未得一面提督秦炳直爲該督中表貽書規責始勉强接見一節查該督署內文武巡捕乙外另有內巡捕兩人並無總管名目嗣該督因聞內巡捕有需索規費情弊曾示諭官廳禁止一切陋規是否因提督秦炳直當時貽書規告始行覺察則不得而知（未完） 
本埠新聞 
[郵傳部盛尚書復上海浙路維持會電]  
　　浙路維持會孫問翁時艱事棘何榮之有代表公呈已咨外部無不竭力宣 
[解散請减房租事務所]  
　　英美租界請减房租代表劉保昌等昨日備函通告各商民云昨蒙道憲面諭房租一事經官紳極力商勸諒可酌减惟一時不能性急萬勿噪閙卽將事務所解散方能商减刻下已蒙道憲格外體恤故劉保昌同全體商人各願遵諭自今日起即將事務所解散請全體同胞靜候商减爲幸 
[鄉民因疑肇禍續誌] 　　 
　　昨報紀道轅押發到縣之鄉民張心華張桂興及營兵曾春林曾松其曾陽仁什長曾少藩等前晚卽經本縣田大令升座研訊先提張桂興到案訊據供稱小的今日因事入城經過道署前遇見張心華略與閒談遽被勇丁扣住送至案下不知究因何事質之張心華答稱確係如是大令曰張桂興必係前來探聽致被拘住爾等串通肇事不問可知張心華又稱小的世居朱家塘地方以賣羊肉爲生今日由二十七圖地保周雨生及某某等囑將營兵等送至道署詎同送之周雨生及周妻等九人均在中途逸去小的反被營兵解送到案又問該勇丁等同供在駐防張江栅鎭之滬軍營充當勇丁前日據南匯縣差來言現奉府憲飭拿要犯囑爲帮同訪拿因於前晚同至楊家鎭東北朱家塘地方該要犯家門前於黑暗中守候良久詎有鄉人疑是匪徒鳴鑼集衆陡時擁來數百人將勇等圍住縣差等見勢不佳跳浜逃遁勇等竟被捆住持械毆傷尚有文姓勇丁已被毆致斃抛屍河中不知去向今晨彼 
 
 

Page 19

 
 
等將勇丁解送道轅中途逸去多人惟心華未逃故帶回營中由營官禀奉道憲發送到案求恩驗傷究辦大令飭仵騐得曾春林身受刀傷三處曾松其等亦均受傷輕重不一大令於騐畢後着將曾春林等各勇交什長曾少藩帶回營中自行醫治張心華張桂興一併收押候將驗訊情形禀請道憲核示再行移解南匯縣歸案訊辦 
[內地米穀仍准流通]  
　　上海縣田大令出示曉諭云准南匯縣移准奉賢縣移准金山縣移准婁縣移准華亭縣移稱奉府憲戚札開奉藩憲陸札開本年七月二十八日奉撫憲程札准督部堂張號電內開洪雷軍門嘯電米穀祇禁出洋內地仍貴流通斷無遏糴之理迭經出示曉諭不啻三令五申乃各州縣官仍復互相攔禁實屬不合現已分行司道通飭各屬祇禁米糧出海若由此縣運往彼縣此鄉運往彼鄉應聽其照常流通不得攔阻如有地痞蠧役藉端攔截滋擾即行從嚴究懲並飭剴切示諭俾衆周知仍祈尊處一律飭遵爲禱等因到本部院准此查此案前准江北提督軍門雷嘯電即經札司通飭各州縣遵照疊次札飭明白曉諭免致再有誤會在案茲准前因合再札司即便通飭各属一體遵照剴切示諭俾衆周知母再誤會切切等因並奉督憲札同前由各到司奉此查此案前奉撫憲准電行司即經轉飭該府通飭所屬一體遵照迭飭明白曉諭免致再有誤會在案茲奉前因合再轉飭等因到府奉此查前奉藩憲抄粘札飭即經移行在案茲奉前因合再札縣即便牒移松屬各廳縣一體遵照剴切示諭俾衆周知母再誤會等因到縣轉移過縣准此除轉移外合行出示曉諭爲此示仰合邑米業曁軍民人等一體知悉米穀禁止出洋若內地此縣運往彼縣此鄉運往彼鄉應聽照常流通不得攔阻如有地痞蠧役藉端攔截滋擾一經告發定行提案從嚴究辦不稍寛貸其各懍遵 
[討論征收地方捐問題]  
　　城自治公所中區事務所擬收地方月捐已於本月初十日在該事務所邀集各業領袖業主及地方紳董開會磋議擬照城外東區辦法徵收地方捐五釐嗣因各業主聲明城內商務不及城外請再籌議變通减少捐數是以尚未議妥聞不日尚須集議定於明年正月起實行徵收 
[上海錢糧櫃之洋價]  
　　本縣田大令規定本年糧價曁帶徵各費每石共收錢八千六百九十二文已紀昨報昨又發出糟糧洋價牌云錢糧櫃每洋一元作錢一千一百文按此核算完糧一石須洋七元九角有零照現在滬上市價每元兌錢一千二百七十文計之則完糧一石業户暗虧錢一千三百四十餘文惟聞省城長元吳三縣則一千一百九十文府城華婁二縣則一千一百四十文上海旣不在省又不在府固不能與之相較也 
[供訴受騙情形]  
　　陳士生控包車夫許阿三串同自稱江海北關用人之周某騙洋等情昨由包探將許拘解公共公堂請爲訊究陳投案訴稱周乘許阿三之包車來店稱新關上積存銅元現須兌換銀洋囑令茌兌當即携洋五十五元隨同前往迨至新關門首周下車與商人同至二層樓上旋以商人不諳西語將洋取去令於樓下等候詎候之良外不見下樓因復登樓詢無其事商人始知受騙退至門首見許尚停車等候當卽鳴捕將許拘入捕房今已解案求請澈究訊之許供周姓係由同業張阿二薦於小的周年約三十餘歲不知住居何處操何事業乞鑒寳讞員商之美海副領事以許將包車私拖坐客已違定章且無捐照着罰洋兩元充公並着交保候提張阿二到案再行訊奪 
[三林學堂之成效]  
　　浦東三林學堂曾將第六次畢業學生秦之銜田煥初談緝熙吕璜火炳彰胡心阮文鵬胡永繩趙宗預陳鶴書等十名試卷呈送樊提學近奉批准以秦之銜田煥初二名爲最優奬給師範講義各一部其餘各生程度亦屬相符聽候彚案牘章咨部請奬以資鼓勵今届第七次畢業亦已呈請縣令定期監考矣 
[組織劉河同鄉會]  
　　鎭洋縣屬劉河鎭離滬較近故子弟之長而習賈者大率薈萃於滬惟平時因無機關人情渙散茲由吳挹峯吳季雲二君發起擬糾合同志組織劉河旅滬同鄉會以聯絡商情研究商務振興實業固結團體爲宗旨現擬分任調查酌籌經費於明年正月開會 
[實行建造浮橋]  
　　自新閘橋議定改造鐵橋築笆隔斷後曾由栖流所董事與各絲廠米行執事議建浮橋迭誌前報茲悉此橋已由久記木行承包限二十天完竣業於昨日興工動作矣 
[翻造辦公房屋]  
　　縣署大堂前東西兩廊房科房屋業干日前興工翻建一律改爲平房所有大堂上所設之錢糧櫃擬俟新房竣工後于西首劃出六間卽行遷入其餘十四間仍爲各房科辦公之用 
[在家剪髮之自由]  
　　愼食衛生會昨發公啟云本月十五日在張園開剪髮大會一舉今因會友散處各埠是日恐難齊集即以上海而論地廣人衆亦非一日所能蕆事頃接各處來函多願在家中自行剪去誠以日短天寒倉卒之間不能徧及之故本會同人深諒此意應請同志照辦如願在張園當衆剪髮者悉聽尊便 
[謝劵]  
　　西門外打鐵浜西首水木業公學及新閘三育女學校均定於十四日午後開游藝會昨各惠贈入塲劵二紙書此誌謝 
[城內]  
[道批二則]  
　　王子山禀批此案經袁前升道於三十一年十月行查未復此項保險欵孔炳　曾否繳案何以事逾數載尚未結案所稱未啓莘庇護究係如何情形仰上海縣查核原案辦理具報陳宗浩禀批仰上海縣照案諭催南京帮迅速覔地另建市場務於限內遷移勿任含混假借可也原禀並繳發 
[官事]  
　　駐日公使館參贊兼留學生監督候選道田吳炤昨日到道拜會高昌廟巡防局委員李錫年哨礦火藥局委員麥　徽周甘鶴均到道禀見 
[南市]  
[勒限賠償]  
　　裘乾豐烟店執事張福生昨將軍夫裘寳恆裘福恆扭至南區控稱前由福恆承運水烟兩箱竟被吞没逃避今始尋獲求追貨銀七十四兩旋由該區解至工程局訊據福恆供在新碼頭　龔錫華乘隙連車竊去求鑒　押限賠償並着寳恆帮同料理 
[私收客帳]  
　　毛家弄嘉記布號主嚴嘉樂昨將其夥李培松　至工程局控被私收客帳洋五百七十五元近由嘉善源和號來函始知其弊求請訊究李供小的在外收得帳洋乘火車回滬偶一疏忽竟被竊去並非私 
 
 

Page 20

 
 
自吞用求恩明斷判李收押限令照繳原告嚴嘉樂亦因另案被控諭令交保候示 
[協同弔贓]  
　　偷竊南匯南　鎭長元綢緞京貨莊貨物之王阿虎在南匯縣堂上　出由同黨陳阿四所竊將　贓銷於滬南泰康棧內當由該縣移文上海縣並於昨日派捕系工程局禀請協吊原贓局中准　地甲同往協吊 
[並未出賣]  
　　木作頭唐裕卿前至工程局控告劉德昌賣屋不交劉供該房係租地營造由姪四福居住並未出賣判劉留候傳同四福再行質訊在案昨由四福同妻熊氏將中人俞小毛及妻嚴氏扭送到案先據四福供稱該屋契據由妻子借於俞嚴氏向人抵洋並未議賣詰之俞嚴氏供詞推諉判劉四福夫婦暫留俞小毛同妻及劉德昌均着交保候十舖地甲等到案再訊 
閘北 
[旣賠又罰]  
　　總局騎巡隊日前有馬一頭逃至租界推生路某西人馬房內被流氓馬夫永仙串同夏掌全前往冒　而去後由偵捕隊查悉將夏　案經黄正巡官訊押在案昨日覆訊夏供永仙現在不知逃往何處小的情願賠馬一只求恩寛宥判夏賠償一馬外再罰洋二十元具結保釋 
[展限交人]  
　　馮餘川至四路分局控稱妻子趙氏向在花廠做工被崇明人陸寳華拐逃當邀同居張李氏到案作証並認明陸與該氏在北泥城橋某飯店吃飯經黄正巡官提陸研訊不認判交保限五天將趙氏交案昨已逾限飭傳到案覆訊因陸一再叩求寛限判限五天將馮妻交出如違嚴比 
[分期理債]  
　　王錦成至四路分局控告顧錫發欠洋五十五元延不歸還一案昨經黄正巡官覆訊判顧年內先繳洋二十元餘限明春分期拔還 
英租界 
[小孩何多]  
　　安徽人朱小洪與妻楊氏近由原籍帶領六歲男孩小毛小加兩口及五歲男孩蘭生等三口來滬匿居廣東路四百五十七號門牌小客棧內希圖販賣前日被老閘捕房包探顧阿根查悉當將朱夫婦與蘭生等三孩一併拘獲昨解公堂請究訊據朱夫婦供稱因原籍水荒逃至上海闌生等三孩係棧內之胡振揚出洋十五元買來判三孩併留本廨朱與楊氏分别押候下禮拜二再行訊核 
[拐賣女孩]  
　　杭州婦人高周氏控陳懷章誘拐六歲女孩梅珠來滬串同李楊氏黄李氏黄馮氏李桂生等賣於魏夏氏將洋分肥等情由探將各人一併拘獲昨解公堂請究訊明判陳懷章押西牢兩年李馮兩氏各押女所一月李楊氏因將次分娩着送棲流所俟生產後帶回公廨收押女所一年李桂生無干開釋梅珠交其母領回完案 
[難兄難弟]  
　　陳友才陳友林弟兄因串拐韓鶴林之妻張氏被控由探一併查獲昨解公堂訊明判兩陳各押三月張氏押女所一月期滿交其夫領回管束 
[亦係受愚]  
　　雲龍紗廠控女工楊徐氏用假票冒領工洋一案昨經公堂復訊氏供該票由廠內之徐會豐給於婦人囑令往鳴中西官以氏亦受愚判即開釋着原告自向徐之保人追問 
[用人作弊]  
　　西人考孝墨對控用人張義生私用牛價洋二十一元昨晨由探將張拘解公堂訊明判押三禮拜 
[藉端誑騙]  
　　童瞿　控曹阿德以代尋失孩爲由騙去洋二元一案昨經公堂訊明判曹押一月期滿交保候核 
[得馬非福]  
　　俞寳　前晚在清和坊里口拾取妓女藍田玉所遺值洋二百元之珠花一朶向索不還由該妓報知捕房派探將俞解廨訊明判將原物交還原告並押兩天 
[車夫粗莽]  
　　東洋車夫陳少卿拖車不愼以致坐車婦人湯陳氏跌出受傷當由印捕東見拘人捕房昨解公堂訊究判陳押一禮拜 
[暫發落]  
　　河南路綺盛綢莊控顧雲卿竊取值洋七百餘元之素綢私行付質等情由廨訊判押交當本在案昨由捕房將顧解廨請爲復訊判仍還押候下禮拜四再核 
[爲小失大]  
　　英美　車公司控潘某坐車不給車資昨由包探將潘解送公堂請訊據供實因賣票人纒悞判罰洋二元充公 
[怙惡不悛]  
　　過狂王阿三錢阿星均復來租界王又竊取張朱氏家軍輪被探一併查獲昨解公堂訊明判土錢各押西牢半年期滿再行逐出 
[美租界]  
[抑何性急]  
　　昨有周阿德乘十八號電車至百老　路下車不待停輪先行躍下以致跌暈於地不省人事後由其妻到來雇車載回自行療治 
[並非有意]  
　　徐寳坤昨至元芳路一百八十七號某烟膏店內挑烟因角洋內有銅質者二角店夥以其故意混用鳴捕拘送捕房捕頭詢係無心斥釋免究 
[撞傷小孩]  
　　馬夫陸錦濤昨日駕車至新記路撞傷張俞氏之六歲男孩由捕車送同仁醫院療治陸押候查核 
[葡人被控]  
　　一百八十三號西探昨持葡領事署信票往提住居北四川路被人告發之某葡人一名帶入捕房押候解訊 
[各有不是]  
　　住居唐山路之殷胡氏昨至沈阿二所開之老虎灶上泡水不知如何與沈互毆由捕併送捕房捕頭以兩造均有不合分别斥釋 
[法租界]  
[失火罰]  
　　萃泰昌洋貨棧與源合泰皮貨行推諉起火一案茲經公廨中西官親往會勘確因萃泰昌學徒陸亨裕遣火所致故于前日傳到該棧主張雲江夥友俞順年等訊斷着照向章於所得保險賠欵内提出一成銀一千八百兩罰充公用陸押捕房七天 
[尚有見証]  
　　徐長春控陳木氏誘拐媳婦一案迭經公堂提訊始終不認茲又提究供仍如前原告夫婦稱日前尚有英界六白三十三號華捕親見該氏同小的之媳婦在途行走詐稱是做好事帶回家中可請傳案作証判氏還押候傳該捕到案質訊 
[私售洋烟]  
　　舊貨　主黄南星私售燈吸由捕查知抄出烟鎗十餘支烟燈三隻一併拘解公堂請爲究辦判罰洋三十元充公烟具銷毁 
[追繳房租]  
　　房客陳玉軒虧欠新瑞和洋行房金四月計洋四十四元控由公堂傳訊陳供實因貧困無力求恩寛宥判交保限七天交清 
[匪徒搶帽]  
　　周文炳紏黨王阿五在城河浜一帶搶奪行人帽子報由捕房一併緝獲解廨訊究周王同求恩宥判周枷一月押一月王押一月示儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
資政院旁聽録 
[十二月初三日第三十二次議事（續）]  
　　次爲民政部經費大約分爲四項（一）本署（二）內城警廳（三）外城警廳（四）高等巡警學堂本署辦公費官俸數旣不多且無過於額外股員會之標準者故無核减理由內外城警廳因無標準故亦未核减高等巡警學堂亦照原案但尚不敷將來仍須在豫算册內彌補章宗元謂額外股員會旣無此名目仍須核减特派員謂民政部皆兼差而不兼薪故此核减與否皆無甚關係文溥謂丞參行走是否有主管事項特派員答消防隊總理章宗元問是否有薪水特派員答無之文溥又謂以此項給消防隊總理亦可宗易夔請付表决得多數 
次爲各省民政費分爲四種（一）民政司或巡警道（二）警務公所（三）調查局（四）禁烟公所民政司定爲六千兩警道五千兩警務公所定爲三萬兩其警務公所科長科員歸併於民政司或巡道衙門調查局報告多少不等此由於吾國民政尚無標準此亦無怪其然宜裁去爲是至禁烟公所各省報告多至數萬少則只有數百兩者今日禁烟爲重要問題故仍照原案陸宗輿問警察費在內否特派員答各省巡警費均劃入地方行政費陳瀛洲問是否國家負担或地方負担特派員答不定汪榮寶謂今俱歸入地方將來若何特派員答俟分清後再行改良陸宗輿謂警察爲國家官吏决不可歸入地方劉述堯問熱河及浙江核减之理孟昭常一一說明隨付表决衆贊成 
次爲法部行政經費略謂法部人員太多而經費有限恐反於行政上大有妨礙故略有核减其核减之理即以職掌爲標準務求於行政上不至滯礙且使之活動此核减之數曾與法部大臣協商而得同意者總之法部行政費共减去九萬餘兩法部特派員無異議遂付表决得多數贊成次爲京師初級審檢各廳原案共二萬九千餘兩减去八千餘兩共得二萬一千餘兩高等審檢各廳减去六千餘兩共得三萬餘兩地方審檢各廳未曾核减均列爲表旣爲審查之標準又爲實行之依據得多數贊成次爲大理院經費謂大理院爲獨立預算不歸併於法部共核减一萬餘兩惟其預算案旣不合法而名目亦不符然大理院曾具說帖力爭不可核减此宜先付審查再行報告汪榮寳謂大理院之組織旣不合法院編制法即不宜承諾其豫算孟昭常謂事雖如此但亦無法解决以不能據預算而糾正其官制也易宗夔贊成孟說汪榮寶謂大理院爲司法機關本院無從干涉今宜提出質問請法部實行整頓衆贊成得多數通過 
次爲各省司法費提法司六千兩再加各科費二萬四千兩共三萬兩原來各省臬司衙門中之雜費一律删去各級審檢廳部中原無定額股員會遂照法院編制法立一標準高等廳二萬六千餘兩地方廳二萬餘兩初級廳五千餘兩其有超過者核減不足者並未增加以從節省督審局發審局等一律裁撤司法警察卽歸併於普通警察中至於籌備費一概不能承認總之共减去各省司法費一百四十餘萬法部特派員謂協商時曾有修正書少有增加共增七十餘萬請再審查此問題一出衆爭論不已有主張再交股員會審查者有主張即時表决者卒以衆贊成將法部所提出之修正案卽欲增加各省審檢各廳經費七十餘萬兩付表决得多數通過遂散會 
小說 
軍情小說湘纍怨（十一） 
第三回查間謀密地搜奸獲黨人當堂吐供 
且說王少平自從到了醴陵以後。也明知道這個地方。是革命黨運動的中心點。將來發作起來。不是頑的。便心上打個主意。想要趁著革命黨没有發作之前。暗暗的設法解散。想著地方上的不安靖。由於奸宄濳藏奸宄的濳藏。由於稽查不密。如今我只要認眞搜查檢察那班革命黨人。自然立脚不定。只要一心一意的嚴密搜查。先解散了那班脅從的黨羽。自然閙不出什麽亂子。想罷。便立時發出牌票。在差役中間。揀了十餘個老成可靠的。叫他們細細的在城裹城外。細心察訪。察訪了十數天。没有察訪著一個革命黨人。王大老爺不由得心中覺得詫怪起來暗想怎麽這班捕役。在外面察訪了多時。一個也察訪不著。這是個什麽道理。想了一回。忽然大悟道。我也眞個痴了。這班革命黨人。旣會蠱惑那些愚民。難道就不會蠱惑這些差役麽。靠著這班差役去拿革命黨人。那裡拿得到不如還是自已出去私訪一回。或者有些踪影。也未可知。當下定了主意。便換了一身便衣帶著兩個心腹家人。出去訪了一天。也訪不出什麽來。到了第二天。在東西兩面大街上。團團的兠了一個圈子。也兠不出什麽來。看看天色傍晚。紅日銜山。王少平見察訪不出什麽消息。便也懶懶的緩步回去。走不多幾步。早聽得前面忽然有人嚷閙起來。王少平連忙三脚兩步的赶過去看時。只見一家小小的酒店。一個梢長大漢。正站在門外指手劃脚的。對著那掌櫃的嚷道。我少了你這幾個錢。你敢怎麽樣這個時候。憑著你這般放肆。等幾時。呌你吃不了。兠著走呢。那酒店掌櫃的也趕出門來。指著那梢長大漢的臉。大聲辱駡道。我把你這個不要臉的。我們開店的人。辛辛苦苦。將本求利。從没有見過你這樣的人。今天吃了一頓不給錢明天吃了一頓又不給錢。你又不是我的兒子。難道該應供給你的麽。 
國外新聞 
[美坎擬交換利益]  
　　十一日倫敦電云據華盛頓電稱坎拿大代 
 
 

Page 27

 
 
表及美國國務部代表現已開議交換利益事宜 
[德俄將訂波斯協約]  
　　十一日倫敦電云據晨報載稱德國與俄國目下之恊議其結果或將修訂俄德對於波斯之協約 
[土耳其在東置使續誌]  
　　十一日東京電云土耳其將在東京設立使署之說此間人士均謂目下兩國商業條約猶未訂定當無先設使署之理 
[日人不信中德聯盟]  
　　十一日東京電云倫敦每日郵報所載中國將與德國聯盟之說此間人士均不信以爲確（以上譯字林報） 
[匈加大募債近聞]  
　　十一日柏林電云匈加利債劵二百五十兆克郎僅在德國奥大利亞及匈加利發行已招逾原額二十倍之多 
[葡萄牙鐵路同盟罷工]  
　　十二日倫敦電云據里斯本電稱葡萄牙鐵路現均同盟罷工 
[日員藐視美國之一斑]  
　　十二日華盛頓電云美國文武官員聞日本練習艦隊之海軍大將某氏曾在巴拉瑪演說批評搭孚脫總統及巴拉瑪運河建造炮臺之計畫均爲驚駭不置各員現擬竭力查明此說如果實有其事若日本不譴責該將則大約將成外交問題云（以上譯文滙報） 
來函 
[新關同人來函]  
　　敬啟者上海五方雜處人類不齊茲届歲暮匪類因愈覬覦是非百出詐僞叢生幾令人防不勝防近有騙匪乘坐野雞包車僞稱新關執事屢至各錢莊及烟紙店托言有充公銅元招人收買各店舖欲收銅元往往言明價值遣夥隨往收取銅元及至本關匪卽托言洋元交我我可將銅元取出並囑其在樓梯口守候遂由他門而逸墮其術者半月中已有五六次矣其數每次不下四五十元之多殊不知本關並無招買銅元之事且本關房屋四處皆有出入門户特此布告滬上各店舖嗣後須格外留心幸勿再受騙術請貴報館登入通訊欄內俾閱報者有所準備焉 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
[大連電氣花園登瀛閣]  
廣告 
京津滬芝罘有名歌妓知悉敝閣爲振興商務起見蒙南满鐵路公司允準在電氣遊園設立登瀛閣俻辦京蘇飯菜效京津滬芝罘各埠妓女之則遂其清例而自由不效洋例以幽驗以爲振興市面爲宗旨共招十二家以俻敝閣勸酒之需凡有欲來者先將住處地名　庚小像寄至敝閣如何見敝閣之回覆再作舉止敝閣準於清歷十二月初十日開張特此週知 
[老太古公司]  
倫敦崙格西火險公司　柯里仁火險公司 
叭喇定火險公司　雙司勞洽其火險公司 
家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
[永年人壽保險公司廣告]  
總公司在上海廣東路十號本公司總數基本金銀五十萬兩又現集資金銀　五萬兩現存銀欵（西千九百十年三月底止）共六百十六萬二千六百另九兩承保平常壽險　備婦女粧奩險　嬰孩蓄貯銀險　置業基金以及學俸薪金險現在保壽之總理共計銀二千九百萬兩一年進欵到西千九百十年三月底止共銀二百六十七萬四千九百十八兩董事兼總理　華田先生 
書記　郁賜先生 
會計　倪安先生 
[上海安衞生西法鑲牙所]  
[Ａ　ＷＩＬＳＯＮ　ＤＥＮＴＩＳＴ]  
金牙 
滬上鑲牙林立欲求精美頗不易得本所創立多年精理牙科馳名中外茲不惜資在外洋加辦精巧新法鑲牙機器並頭等牙齒材料無論全口及零粒嵌補蛀齒鑲金牙或用金銀象皮等托電鑲不用托鑲者如生無異均可包用修理不取分文海内　諸君倘患此者曷請嘗試並有止痛藥水欲拔根換牙全無痛楚如蒙　賜顧請移玉至上海四馬路麥家圈口請認明本所庶不致悮安衞生主人啓 
[大英自來火公司台覽]  
時式兠套　馬敦和　馬敦和帽偉　　大紅帽緯　馬敦和　馬敦和 
敬啓者鄙人寄居申江已歷多年每逢新發明之家用器具等出現無不樂而購試以較優劣日前路過南京路大英自來火樣子房見有煮飯汽火鍋爐精巧潔緻惟不識用法故即至該行寫字間探問一切蒙以省儉清潔示我鄙人姑即試裝一具於廚間計兩月之譜較之柴炭可省二三成之左右且無煤灰及種種有礙衛生之虞爰書數語世有於鄙人同意者曷購而試之於節省衛生皆有利益也此請　馬倬雲頓 
[牛皮商鑒]  
生牛皮一項最易虫蛀往往運至外洋已成廢物致生枝節本藥房精製生牛皮辟虫藥經驗三十餘年奇效卓著誠爲此項出口貿易必需之品且售價極廉請君一試便知言之不謬也大馬路三十七號德商科發藥房啓 
 
