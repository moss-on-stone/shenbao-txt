# 1910 - 219 - 4913478

 

Page 1

 
 
　　誥封恭人晉封太夫人孫太夫人於六月初五日戌刻壽終正寢謹擇於七月十二日十三日在本宅領帖十四日發引恐聞訃不週祈請諸親友見宥爲荷特此佈吿　寗波城内大來衖積善堂王謹具 
 
 

Page 2

 
 
論　說 
[論趙侍御奏駁與考法官資格]  
　　法官考試。與考資格。一在法政法律學堂三年以上畢業者。二舉人及副拔優貢。三文職七品以上者。四刑幕人員。歷充五年以上。而現充刑幕者。此法官考試章程内。所定之資格也。本報昨接京電云。御史趙熙奏法官關係司法獨立。第一次考試。宜嚴定資格。舉貢優者。已錄用。餘皆宿儒。七品官未必有法律知識。刑幕優者。已飽颺。餘皆劣。宜去此三項。專取法政法律學堂畢業生。雖電文簡略。未得其詳。而大致已槪可想見。竊謂侍御。而不言法官考試。則已。如欲言法官考試也。則宜言考試時之規則。例如。嚴防懷挾。以杜作弊。嚴行稽察。以核眞才。不當言與考之資格也。大抵學。堂考試時。監察雖甚。認眞。總不免有懷挾傳遞之弊。此不獨中國爲然。即在東西洋各國。亦所不免。今欲鄭重法官考試。則所最宜注意者。當在於。此。侍御釋此不言。而徒言與考。資格。則失其旨矣。 
　　何以言之。法官考試章程之宣布也久矣直省人士。凡具有與考資格。而有志赴試者。相率遠道入都。即其未入都者。亦已預備啓程。濟濟多士。大都磨厲以須。欣欣然有及鋒而試之意。而趙侍御方從容秉筆。欲從其後。而阻之。使其說果行。不且大辜人士之意。而示天下以不信乎。且侍御居。言職。日思所以拾遺補缺者。其於朝廷之行政。自必夙所留意。此項章程。當必見之已久。果有所不滿於此。則宜言。之於章程甫下之日。不宜言之。於今日也。至今而始言之。則自今以前。其未見此章程乎。果若是。則海内。人士。早已熟識。而侍御乃獨瞢然而未察。不亦忽乎。始則昧昧而罔識。繼則振振而有詞。由前言之。則爲曠職。由後言之。則遠於人情。其不盡厥職。不達世務也甚矣。又何足以裨政治乎。且夫近來之朝政。往往朝令暮改。而無以示信於天下。爲今之計宜在在務求其信。以收衆志。而侍御乃不。察於此。於法官考試甫行之時。復欲以示不信於天下。又何其不知大體。乎。方今新政中之研究未至。而有待於言官之補救者。夫豈少哉顧乃舍。之弗言。而齗齗及此。其亦惑矣。 
　　我國刑律。大抵本於人情。衷於義理。而又參考列代之成憲。斟酌損益。以歸至當。是故學有根柢之人。以之讀律。則能貫串律意。以能持平。自來用。法平允。流徽史册者。彼其人豈獨精於法律哉。蓋必有經史之學。以植其。根柢者也。况自改訂刑律以來。方欲融洽中外。因時制宜。自非胸有積理。而能通中外之刑律者。不足以語此。今舉貢之已用者。其果盡優者乎。抑不盡優乎。天下舉貢之優者。果已盡搜羅無遺乎。抑不免有積學有素。通達時務之士。而未經錄。用者乎袞袞諸公。校閱試卷。注重小楷之意多。而評隲文字之意少。倘以學術言之。用者固未必優。優者又未必用也。謂優。者已用。未用者皆不優。以此而欲屛之。其亦不達於理矣。舉貢之中。其夙。有學問。而又通於法律者。正司法中之高才。將來用法持平之人。當必屬。此。亦何必屛之。至若七品以上之官。固有從法政畢業來者。又何必屛之。 
 
 
 

Page 3

 
 
刑幕之劣者。誠居其多數。然原章内稱必申送提法使。考驗合格。方准與。考。是在提法使之認眞考騐耳。要其立法。尙亦無惡。似亦不必剝奪。總之。考試法官。重在考核眞才。不在於資格。資格雖嚴。而考核多疎。亦何裨於。事實。考核果至。則所得者皆眞才。又何必爭資格。吾所慮者。當考試之時。所派之監試官。不能認眞監察。至有懷挾傳遞之弊。而多倖進之人。資格。之寛嚴。不足慮也。部中司員。率多科舉中人。彼但知中國考試之舊習慣。曾未見學堂考試之體裁。以謂欲使之默條文。與書詞合。非帶書籍而翻。閱之。不可。若是者。吾嘗聞其說矣。迂腐之士。各部中豈乏其人。臨時所派。與試官。不出此曹。以此曹爲監試官。其能如法監試乎。吾是以慮之。至於。監考資格。非所當慮也。 
專　電 
[電一　　北京]  
　　民政部特奏粤督袁樹勛奏懲治械鬥一事民間儲藏搶械固爲械鬥之資惟鄕僻多盜亦須備搶防衛可由官查明數目此外一律禁止如原奏所請准文武官督兵進村按戶搜檢迹近騷擾又祠堂公産應令各該族推舉公正人管理官塲不得干預原奏擬提出歸官一節迹近苛歛均必不可行籌備立憲首重人民權利正當開誠佈公與民國始如袁樹勛所奏與憲政大不相符且爲從來行政所未有應請飭令改正奉旨依議 
[電二　　（北京）]  
　　蘇撫電覆度支部謂他項行政經費可以裁减惟新政及敎育經費尙應加增萬無裁减之理 
[電三　　（北京）]  
　　洵貝勒等召見時奉攝政王諭詢一句鐘之久並諭汝等出洋考察一切費用務須節省 
[電四　　（南昌）]  
　　贛撫委巡警道張檢署理臬司候補道陸長佑署理巡警道 
[電五　　（東京）]  
　　駐日中國公使汪大爕於十一日上午十時三十分覲見日皇呈遞國書 
[電六　　（東京）]  
　　日本此次水灾其區域之廣慘害之劇爲從來所未有土木監督官軍隊水兵赤十字社警視廳市役所吏員等均極力援救罹災之人三井巖崎及其他富豪施與糧食東京罹灾者總數約三十萬内有五萬人失家二十五萬人爲親族朋友所救助 
緊要新聞一 
[黔人舉定第三次請願代表北京]  
　　國會請願代　　表團昨接貴州自治學社社員鍾昌等來函云同人等於丁未秋聞瓜分中國之警告爰集同志發起自治學社已酉春社員已達二千餘人夏五月創辦法政别科六月開辦西南日報館事業日形發展自接奉請願意見書後即登入西南報緊要論說欄内黔人士之有國會熱者未嘗不馨香頂祝諸大君子之穩健進行以底於成結果雖難逆料諸大君子諒不至中途敗興以負國人期許兹敝省同志支會成立選定幹事當已電達現正謀及各府廳州縣及一切贊助諸大君子方法敝社雖僻處萬山之中不忘生存競爭對於請願問題願附驥尾兹舉定在京社員鍾振玉方人鳳許嘉珍李宗嶽四君爲本團體代表用特報告俾資驅策 
[代表團憂時之血淚北京]  
　　團會請願代表團昨將各省同志會成立日期報告單及幹事名單與補助同志會進行之方法幷簽名册之格式函送順直同志會函中有云際兹災害荐臻内外交迫民變兵變日有所聞日俄協約乘時出現禍患近在眉睫非得强大之民氣作政府之後援堯舜雖生恐亦罔效云云 
[電詢補選諮議局議員辦法北京]  
　　粤督袁制軍致憲政編查館電云據諮議局呈稱高州府候補當選人經已全數補充議員現又有高屬議員出缺無人可補按章應行補選惟補選之法並無規定明文是否召集該府屬初選當選人再行投票選舉請予批示等情查補選事宜尙無成案可稽究應如何辦法懇請覆示飭遵等語當經憲政編查館電覆云查諮議局選舉章程八十五六等條議員缺額無候補當選人應卽補選補選應有事宜均照本章程辦理應即查照複選辦法召集該屬初選當選人按照定章補行選舉 
[江省諮議局議員侵吞鉅欵北京]  
　　江撫周中丞致憲政編查館電云江省諮議局議員德馨經手地方警費擅吞餉捐錢四萬六千餘吊經印委各員查明呈請革除議員嚴追吞欵前來可否即照局章第六條第一項先行革除議員之處請酌示等語憲政館以該議員旣侵吞鉅欵劣蹟顯著自應照章革除嚴追嗣後有似此者亦應照章辦理業於初三日電覆周撫查照矣 
[英人對於中國禁烟之注意北京]  
　　駐京英使昨 
 
 

Page 4

 
 
與外部談判禁烟問題英使稱英政府擬派專員來華分赴調查種烟地畝是否减少土藥之出數膏捐之進欵禁喫之成績究竟如何以便解决洋藥入口减少之確數 
[蒙古之轉機在此乎北京]  
　　駐京蒙古王公組織保蒙會已紀前報前日由那邸博公及新襲阿拉善親王在羅王府會議擬先行集欵修築鐵路開採各礦並在蒙古各部落設立分會以拉善親王爲會長聞該親王對於此事極爲熱心願擔認籌欵事宜月内即出京回旗創辦一切 
[軍諮處之新計劃北京]  
　　軍諮大臣濤朗兩貝勒會議以本處經費雖足然員司薪津浩繁亦應酌减擬將五廳之頭二三等各科員薪金（頭等八十兩二等六十兩三等四十兩）按照八成發給其飯食銀六兩亦减半開放以節麋費 
　　濤貝勒又擬將各省督練處之參謀兵備敎練三總辦均請改爲三品實官以正參領充任 
　　又濤貝勒前在德國時承政府之命令定購飛艇數艘以備將來軍隊之用聞軍諮處擬遴選機敏强幹軍官二十員派赴德國練習一切以便起運回國 
[粤漢鐵路借欵近聞北京]  
　　粤漢鐵路借欵交涉四國公使及銀行代表堅持實行草約之議湘鄂紳商學界又文電紛馳力爭不懈外郵兩部籌議數次迄無良策頃又與樞府密商决計取調停主義移作他路之用務期外不碍邦交内不拂輿情云 
[郵部何專奪商路工程師耶北京]  
　　郵傳部顧問官李春湘曾在美國充鐵路工程師學術之精已可槪見前次湘省士紳曾公同致電郵傳部請聘李君爲該路總工程師郵部因恐借欵成時總工程師一席必屬外人目下如允湘路之請則將來西鄰責言礙難對付故爲一筆抺煞之語謂該員所學難勝總工程師之任湘人遂大失所望近湘人又提議此事已公决聯合鄂人仍公聘李君爲該路總工程師云又開徐海淸鐵路工程師日前郵部堂官竟札派現在浙江鐵路公司之卲善閶充當卲君業已到差浙路湯蟄仙總理以爲郵部有意推翻商辦特電詰郵部措詞頗爲激烈 
[郵部丞參之難裁如是北京]  
　　自御史胡思敬奏參郵部丞參過多糜費太甚後郵部尙書卽商諸各堂擬裁去七人以免諫台再有指謪一節曾詳前報兹聞郵傳部丞參雖多然可裁者不過由堂官直接委派各員如奎珍良說雲書（均旗人）葉恭綽（粤人）李經邁（安徽人）袁世傳（河南人）張步靑（粤人）馮元鼎（粤人）屈永秋（粤人）諸人而已但雲書本圖書通譯局交通研究所提調葉恭綽本承政廳廳長袁世傳亦兼粤漢川漢籌辦處張步靑又已出洋此外如程明超（圖書局局長）袁長坤（鐵路局副提調）許引之（鐵路局稅務議員）章梫（交通研究所監督）均不領薪卽使裁撤亦不過撤差殊難貫達節省經費之恉其餘記名丞參若楊士驄朱恩紱阮忠樞林炳章王孝繩龍建章連甲候補丞參若詹天佑候補叅議若關冕鈞奕壽等均係奏派萬萬不能裁撤故識者早知胡摺無大效果云 
[電催各省施行分科治事新章北京]  
　　政府電致各省督撫畧謂實行裁汰書吏曾由憲政館核訂分科治事新章通行各省參酌施行在案現届實行之期應卽轉飭各署一律施行並將酌核參改情形詳覆憲政館以憑查核 
[理藩部言念西陲北京]  
　　理藩部壽達兩堂刻以本部實行整頓靑海各項要政及籌畫墾礦防務等事延期甚久尙無一定辦法因循泄㳫必誤事機且似此重要政事若祇由政務處每月三期會議終難速辦擬請旨飭令西寗辦事大臣來京會議辦法俾臻完善而免延誤業已具摺入奏矣 
[條請歸併交通銀行北京]  
　　近有人條陳度支部謂郵傳部所設之交通銀行妨碍中央財政且銀行係營業性質該部派左丞爲總理亦不相宜請將郵傳部之交通銀行收歸度支部併入大淸銀行經理等語想度支部必樂爲釆納也 
[粤省新軍協標統拿解到京北京]  
　　廣東新軍於本年正月在省城滋事一案所有巡官陳慶燾督練公所參議吳錫永水師親軍統領吳宗禹等均已分别革職予以處分其新軍協統張哲培標統劉雨沛等兩員朝廷以其平日撫馭無方臨事棄營逃避並遺失關防等事故諭飭粤督將該員等拿解大理院治罪兹聞日前粤督袁海帥已委派專員親兵將張哲培劉雨沛兩員拿解到京送交大理院收押昨由該院定劉兩堂官提案鞫訊擬即按律治罪 
[安徽旅京同鄕公議維持皖學堂北京]  
　　安徽旅京同鄕曾於上月初四日開會公舉調查員調查皖學堂公欵帳目並各項功課兹該堂監督已發佈公啓聲明告退各同鄕因於本月初三日午後仍在省館開會報告調查各件並公舉各屬代表籌議維持整頓辦法其所擬呈部禀稿照錄如下爲保存學欵留本用息立案遵辦以埀永久事竊維學堂以經費爲先而經費以持久爲要皖學堂開辦之初由同鄕京内外官紳捐集而成艱難締造殊非易易其常年經費則本省每 
 
 

Page 5

 
 
年籌撥五千金此外則由印結局之捐助每年約二三千金並所捐集之存欵利息每年約計千餘金前年又經崔故紳國用捐助本堂經費一萬金又買自來水股票三千金合共存欵三萬餘金現印結已成努末募捐亦無把握爲學堂持久計其常年經費除以本省之五千金爲定額並結局之外官捐外至本堂現有之存欵計存於義善源者二萬金存於源豐潤者一萬金計自來水股票三千元外紅股三百元公議將此存欵之利息與股票之官利紅利均作爲學堂常年經費之定額因前去兩年本堂開支較多若任其逐漸銷耗殊非持久之道爲此公同協議將此欵呈報立案以後無論何人承辦均應留本用息永遠不動存本又存欵之息摺交本堂管理員收執以便按日支耶歸堂内應用其存欵底摺由京同鄕公同騐封或由各府州代表輪管或公推殷實重望京官收執以期公共維持互擔責任爲此公請大部立案遵辦以重學欵而期持久 
[奏請變通南贛等屬案犯解勘北京]  
　　贛撫馮汝騤具奏云竊查江西南安贛州寗都三府州屬皆距省千數百里民情擴悍命盜雜案繁多死罪人犯向例解省勘辦每犯原解護解兵丁夫役十餘名往返必經數月川資費用動成鉅欵且山路崎嶇越嶺渡河冒險跋涉途次防範難周設經疏脫則簽差不愼之州縣有降革之處分失防之兵役須照犯罪减等問擬若到省後儿供翻異則行提人證經年累月又復拖累無辜以致各牧令皆視招解爲畏途相率因循每多藉口犯供狡展證佐未齊飾詞延宕或以犯逃請咨通緝海捕了事遂至正兇漏網死者含寃體察情形似應量予變通辦理查定例距省窵遠之各廳州縣尋常遣軍流徒人犯及命案擬徒人犯均母庸解省如江西省南安贛州二府所屬及寗都州並所屬者解赴南贛寗道就近審轉詳報院司覈辦又例載距省窵遠之府州所屬秋審人犯均免其解省如江西省南安贛州寗都三府州各屬責成南贛寗道親加研鞫造册加結移報院司各等語細繹例章南贛寗三府州屬解勘案犯皆由道路窵遠防有疏虞是以變通辦理然情重如强盜殺人之案猶得酌照秋審事例就近解道提勘而尋常人命案件罪應斬絞人犯秋審入緩居多數年後即得减爲軍流情節旣較盜案爲輕似可仿照辦理臣與臬司陶大均一再商量擬請嗣後江西南安贛州寗都三府州屬尋常人命搶竊雜案一切死罪人犯援照秋審旣盜案就近解由巡道提勘確切分别錄供繕具招册移司覈明詳辦儻有情節重大案多疑竇者仍由院司隨時酌覈提省審辦以昭愼重而免枉縱似此量予變通於體恤州縣之中兼杜諱匿積壓之弊奉硃批法部議奏 
[京師近事]  
　　外城巡警總廳近來公事日繁經王仲薌廳丞提議謂本廳錄事當差勤奮應援照民政部奏給錄事季俸成案將實缺各錄事一律酌給季俸以昭激勸日昨已專摺入奏奉旨允准 
　　近來各學堂招考學生如財政學堂法政學堂等諭示煌煌皆須取具照片然後與考不意雖呈照片點名時並不細驗以致紛紛頂替弊端百出京師爲首善之區而學堂腐敗如此學界前途其尙有望乎 
　　今歲考試甚多而著名巨騙皆混充考生喜官者即以官騙喜賭者卽以賭騙西河沿一帶客棧皆若輩聚集之所車馬輝煌塲面闊綽李姓郭姓獲利最厚現已飽颺以去矣 
　　石橋别業爲資政院議員研究議案之所每月開會三次逢五日爲會芿所有王公貝勒滿漢世爵互選議員等相聚討論頗爲融洽該處係曹侍郎潤田之憇息所往來過從均是政府要人以故尙書一席莫不謂即在目前云 
　　京南一帶有大盜趙珍者常手持洋槍身帶刺刀除搶刧之外即替人家保險訛詐銀錢近向南莊村韓姓坟上村張姓詐去不少又河東河西各村每月有保險錢又覇佔近村王某之妻將王某逐出凶惡萬分無人不懼現被順天府探訪隊拿獲押解審訊一方之大害從此可除矣 
　　前廣九鐵道總辦廣西候補道魏瀚與梁士貽意見不合禀請辭差兹郵部已會商粤督奏派候補道施肇曾接充斯席 
　　上年議漲七項常捐之價册報截至臘月二十九日各金店紛紛囤積致册上只有姓氏無名無籍今年又續訂規則限本年四月須將册上人名籍貫補註淸楚此爲杜金店賤囤貴售之弊不知反爲捐納房闢一發財之門蓋金店熟於手技無不依限補註獨舉貢以及原有實官而捐各項升階者舊日實底均在部案無庸弊混亦無可弊混也今獨於舉貢就職實官加捐各項之人捐册上吹毛求疵不曰漏造籍貫即曰三代存殁不符欲更正則苛索苛索不遂即勒令補交成數賣官鬻爵已屬穢政兹更效市儈之占便宜較錙銖不知有管束捐納房之責者對此其何如 
　　學部於初三日分電各省督撫速將淸查荒田辦法電覆本部其如何撥助學堂學田之處亦即一併電覆以備核辦 
　　吏部尙書李殿林自王憲章案敗露後將各司員嚴行甄别其聲名平常者撤去烏布惡劣者奏參並於錄事謄錄中查有舊日書吏頂替者一律斥革以期弊絕風淸 
　　前日午後各樞臣均至憲政編查館會議新官制當由寳瑞臣提調迎入各科員面呈說帖討論良久至五鐘始散 
 
 

Page 6

 
 
　　陸軍部散走各員自得分司之喜耗拜客請安者車去馬來擁擠不堪非特陸軍部忽然熱閙即陸軍部堂司之住宅亦大有冠蓋如雲之况前報所載將運動下一堂諭許行走各員如果當差勤奮亦可與額外科員一律提補科額一節此諭業已頒發因此各員益興高釆烈逐日到部冀即償所願但陸軍部科額有限正恐一時未易償也 
　　禮部昨出牌示云本部具奏八旗及各省覆試一二等拔貢請欽定分日引見一摺於宣統二年七月初三日具奏奉旨着於本月十一十二十三等日帶領引見欽此現在本部定於本月初八日辰刻演禮爲此出示曉諭各拔貢等知悉務於是日戴白羅緯帽穿實地紗藍袍實地紗元靑褂佩帶對子荷包忠孝帶赴部演禮並領取門照聽候分日帶領引見母得自誤 
　　聞外部因各省交涉局案件多載外國報紙于外交上殊有窒碍擬請嗣後凡各省交涉各項案件倘再有登載外國報紙者一經查出卽將交涉使洋務局總辦究辦以杜洩漏之弊 
西報譯要 
[徐世昌乞退先聲]  
　　字林報載初十日北京電云郵傳部尙書徐世昌請假五日已蒙允准外間傳言徐因湘粤紳民抵制鐵路借欵甚力頗難對付故出此舉豫爲乞退地步大約盛宮保將繼其任 
[盛宮保廷對紀聞]  
　　文滙報載初十日北京電云盛宮保昨已覲見攝政王王與討論改革幣制問題其久度支部尙書澤公時亦在旁王問招商局近年虧資甚巨能否從股東之願受該局督辦之任盛辭不從命大約將有度支部侍郎之望云 
[中日政府歡迎德太子]  
　　又載同日柏靈電云德國皇太子定期出遊遠東中日兩國代表已代政府表述歡迎之意 
[蔭尙書起程回國]  
　　又載同日柏靈電云蔭尙書昌已啓程回國新使梁誠及諸華僑當時均至車站餞行 
時　評 
[其一]  
　　國家有統一之機關。而後能。建全局之計劃。機關不備。則凡所。設施皆枝枝節節。凌雜無統系。無論其無效也。即令有效。亦僅。一時一事之功。而無當於治道。此中國憲政所由。難行。而責任。内。閣之不可以已也。 
　　顧責任内閣之設規劃於朝者已三數年。近者濤邸西還。復力主其事。且極言利弊之所繫以濤爲與國共休戚之重臣而所主之議。又甚持之有故。宜若可以動當佇之聽。而責任内閣之立。爲期將不遠矣乎。 
　　雖然責任内閣云云。近年來都下所喧傳。若某大臣之奏請也。某軍機之主張也。某邸之賛成也。某日於政務處會議也。某日。將有明文宣佈也。試一讀報章。幾無日不有此種之好消息。然而竟何如也。 
[其二]  
　　外債一事。向出外部主持者。也然而粤漢則竟推郵傳部矣。粤漢本歸郵部督。辦直接管轄者也。獨至借債。則又推度支部矣。度支部於借債。固有核議之權者也。何爲粤漢借債。則又自甘放棄其固有之權。而讓回郵傳部矣。互相推諉。此非近年來新發見之怪象乎。 
　　夫自一方面。言之。粤漢借欵。經湘鄂士民之抗爭。通國輿論之。抨擊。部臣之推諉也。似稍有憚於淸議。而不欲肆然冒天下之。不韙 
　　更自一方面言之。則此推彼諉。各欲避難。各不肯擔責任。一事。如是。百事可知。爲問大部。國家將安所用耶。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂省官立學堂岌岌可危湖北]  
　　湖北學務公所發給省垣各級學堂經費向恃鹽道署所撥稅課及籤捐彩票之盈餘曁各屬提解之五成賠欵學堂捐兹鹽課爲度支部提去籤捐票因禁銷减額盈餘祗敷撥解四國新案賠欵所撥學務經費已於本月停解各屬應解之賠欵捐又因災䘲民多無力繳納遷延未解而官錢局又停止借貸學務公所遂形周轉不靈現届暑假期滿各堂原定於七月初八日開課奈經費無從籌措幾有閉門暫停之勢日昨高學使特傳諭各校有存欵者暫就存欵支用無存欵者請監督商同管敎各員設法籌墊或向商號息借兩者俱不能辦到則請酌緩開課迨公所籌有的欵再行通知而學務公所各科員及各堂管敎員因此事於初七日在奥畧樓開臨時大會各抒所見設法籌欵以救燃眉之急並聞高澤畬學使已將爲難情形禀呈督院擬請在漢口大淸銀行借銀十萬兩一面再籌經常之費並請與度支部爭辯將提去之鹽課爭回以免妨碍敎育致損憲政始基其在各堂敎員一方面則無不恐慌異常蓋若輩暑假時薪水因欵絀未允給領手頭拮据已極滿冀卽日開學支借薪水不紏如此景象各校勢須再加裁併以故皆心搖如懸旌云 
[官吏實行減削民權之動機廣東]  
　　粤督袁制軍昨接廣西梧州府志守論官紳不負責任電大爲激賞因轉電西撫交諮議局研究兩電併錄如下 
[袁督致西撫電]  
　　桂林張撫台藩台學台臬台戊署梧州志守宥電論官紳不負責任爲釀亂之由語極透澈兩粤情形似此　恐不止岑溪一邑上年立憲諭旨明言官紳共負責任原非官可放棄而聽人民之自爲總之官有官之責任民有民之責任人民程度如果幼穉則提携扶持皆在官之責如此方不愧爲公僕若放棄之負此主人矣希貴司轉飭該守知照並候撫院酌交諮議局研究樹勛艷 
[梧州府志守禀袁督電]  
　　廣州督憲鑒戊天下之事恒由於權利義務責任界說之混淆考查岑溪亂源實爲數年來官權縮减凡有興革不敢擔任輒號於衆曰此紳議之於是紳與紳爭權而民與紳結怨三十一年愚民借神攻城三十三年復借神攻城隱忍因循不加重辦演成今日反叛之活劇而搆殘殺同種之悲觀至可歎息地方褊小人才消乏明白幹事之紳僅有此數任任用之事事倚之其間豈無過當之行爲稍欲更易即不免廢事官紳兩有所難非比名都大邑可以選擇任使善後治標之策業經前電禀陳祇候核行若就根本言人民半化之區不復隆重官權善用開明專制則一切强迫之政策皆無術以執行人民程度不齊誣爲已進文明而認官爲公僕官不負責成而惟主人是聽叢恨深者其報必烈恐紳界無噍類矣是今日之亂將從此始未必從此止也設竟兩無依據官與紳皆不任事則大權將歸於匪恐不免咸同大變故轍奚堪覆蹈前宰斯邑薄有感情此次來城接晤紳耆語及亂源父老多流涕者懲前毖後在此時機明知狂瞽之言不合現行政要然管見有及亦當直陳於憲前仰祈飭交諮議局研究調護之法上備鈞擇地方大局幸甚冒昧固執俯候訓責不勝屛營署府志琮宥禀 
[桂軍辦崇正團之露布廣東]  
　　廣西岑溪崇正團因被劣紳誣陷謀叛日前經梧州志守會同莫督帶將進兵情形電禀粤督文云署府督帶會督右路九隊中路七隊六隊藤防十勇開花砲隊搗古萬老巢自辰至酉砲隳堅樓四座逆黨開閘圖竄經我軍擊回旋撲旋擊至夜分我軍分路摸入縱火焚燒逆黨舍命奔出我軍冒烟突火奮男擒殺次晨收隊右路九隊生獲匪首陳蘇安一名生擒念四名首級八十五顆奪獲抬槍十枝扳槍六十二枝中路七隊擒獲十三名斬獲首級四十顆奪獲大砲二尊抬槍五枝扳槍十三枝中路六隊斬獲首級四十顆奪獲抬鎗一枝扳槍九枝藤勇擒獲生匪二名斬獲首級六顆抬槍三枝扳鎗十三枝開花砲轟斃墻壓火焚水溺不計其數九隊陣亡一名傷四名七隊重傷六名六隊重傷四名藤勇重傷一名所獲生賊均經署府訊問即予軍前正法首級飭州驗實匪巢一律平燬即時出示曉諭軍人除匪巢外所有民房不准絲毫焚掠脅從人等限於十日内赴局報名繳械反正除逆子陳維訊確因傷身死無疑外其餘著名逆黨復申前諭懸賞飭交隱匿者查出重辦如已擊斃者由團局查確禀報此搗渠散脅之情形也查陳榮安聚衆造反屢抗官軍勾匪拜會流毒七鄕署府孤軍深入竟敢斷絕糧路兩次攻打行營設非仰仗鴻福幾爲所算大局何堪設想實屬罪大惡極應請軍前正法以絕匪望而快人心時値盛暑行軍三破堅巢歷九晝夜不少休息砲隊精利一戰成功在東文武實屬異常出力可否仰邀憲恩准予專案請奬當事機危迫之際署府督帶會商攻破四諫古法各賞一百大元攻破老巢立賞千元生擒一名賞二元首級一顆賞一元仰祈破格賞給以勵戎行善後淸鄕容次第辦理是否有當統乞鈞奪飭遵 
[徐屬大水成灾之慘象淸江浦]  
　　徐屬各縣自五月間大雨兼旬以致登塲之麥腐爛大半低田禾豆湮没殆盡迨後極力再種晚禾希望補救乃忽於上月念七日傾盆大雨三晝夜雖極高之田亦被淹没城内地勢最高平地亦水深三尺許至衝倒房舍壓斃人畜更屬不可勝數初一日仍小雨迨初二日炎日初放萬物萎枯其慘淡之象恰如深秋降嚴霜然誠巨災也 
 
 

Page 11

 
 
雲南通信 
[勘路專員將次到滇]  
　　滇省興辦滇桂滇蜀兩鐵道先以查勘路線爲入手前由李制軍電商郵傳部特派專員會同查視頃已由部派定羅道國瑞來滇業已出發聞先自滇桂一線勘起當由滇督電知桂撫查照矣 
[個舊錫廠新通電線]  
　　雲南個舊錫廠爲本省著名營業輸出貨物歲在數千萬以上前由官電局敷設電線以利交通現已就緒業於六月二十日一律通電其輕便鐵道亦經從事工作不日可觀厥成 
[河口大風災誌詳]  
　　滇省中越交界之河口地方隷開化府屬近日火車道通人煙極其繁盛六月念四五等日忽遭巨風毁去洋式房屋十餘幢民房七八十家内有極貧者四五十戶變生意外號啼奔走慘不忍聞幷聞壓斃男婦數人傷者亦夥經該處稅務副督辦電禀到省請欵撫卹李制軍當派專員前往查視酌量賑撫俾免流離失所 
分類新聞 
政　界 
[台紳集議抑勒洋價問題杭州]  
　　仙居高大令征糧洋價任意縮短紳民迭經禀奉省憲批飭遵章征收迄無效果上月念五日又行刋發傳單開會磋商進行方法兹悉是日到會者城鄕紳民共有三百餘人之多由鄭君蘭芳報告開會原因次由張君家駿略述官吏抑勒浮收小民困苦情形滿座爲之動容次又由張王朱諸君等研究未收已收各種辦法經衆議决先由各界公推代表二人一面電禀撫藩憲曁諮議局一面由代表進縣署要求出示以上二件議决後時已六句鐘遂搖鈴散會是夕由各代表進縣署要求適高大令公出遂到收發處接洽收發答以本署内並無接到上憲公文即下忙洋價仍照上忙執行萬不能增减分文云云各代表大爲憤激翼日即電禀撫藩憲及諮議局其原電錄下撫藩憲諮議局鈞鑒高令勒錢糧洋價九百四違背議案請電飭遵仙居合邑士民張殿臣王犖鄭雄風等公叩 
[岳州鄕民不服調查述聞長沙]  
　　湘省舉辦調查戶口及選民資格各屬已次第實行因恐鄕愚無知誤爲抽丁加賦及一切無稽臆說均由各地方官先行明白示諭在案兹聞岳州府東西兩鄕經調查員任君何君汪君按次調查將已完竣一日查至某團竟被鄕民反對多方阻撓甚至布散謠言欲以老拳相向該調查員等立卽函致自治公所轉禀到縣縣尊梁大令特諭該團團紳切實開導勸令遵章服查倘再有心阻撓及謠言惑衆准調查員會同團紳指名禀送從嚴究辦 
交　涉 
[敎士干預非分之興訟廣東]  
　　合浦營敎士係因强迫該處敎民之女王晚姑入堂守貞幷强代敎民擅分家産日前經廉州府據情詳禀大吏察核現奉批云查此前案據廉欽道先後電禀迭經錄案禀繳核奪現查繳到供詞各件法國勞敎士强迫敎民之女王晚姑入堂守貞顯係恃無指證飾詞狡辨按照條約兩國人民詞訟原告所屬官員應赴被告所屬衙署會審王晚姑旣係勞敎士强迫入堂守貞即屬原告應由該守提集案内應質人等復訊明確解赴北海督同洋務委員程令前往法領事署質證以杜狡飾其營敎士擅將敎民契據註送敎堂　節一經調驗筆迹是非不難立辨並由該府調契騐明切實指證敎堂置産約應赴州縣衙門投稅並須在契内書明買爲某處敎堂公産字樣斷無准其白契管業之理且稅契定章逾限匿不投稅應將産業充公營敎士所持白契據稱係二年前王萬新送交敎堂等語例限久逾無論是買是送均應充公並卽照會法領知照敎士王萬新係屬華人如有唆使情事該府儘可傳案訊究母庸照會法領 
[日商違約盤當之糾葛浙江]  
　　紹商金雨霖前日商購囤棉花虧折日商欲以金雨霖内地所開之質鋪抵押已經交涉司駁回一面札紹興府立提金雨霖嚴訊存案近日該日商名馬開竟擅自來紹盤查金雨霖質鋪計金雨霖共開有質鋪兩所一在上虞崧厦字號豐元一在會稽臯埠字號豐亨該日商馬開先至臯埠經商會中人通知陳大令前往阻止鄕民聞日商盤查之信又紛紛向該質取贖日商見情形不佳遂離去至崧厦崧厦人民知之亦恐質貨被日商盤去羣向取贖當中夥友一齊皆欲辭退日商無奈一時尙未能入手現聞陳大令已據情通詳省憲遵示辦理矣 
軍　界 
[札司查覆水師局廠經費廣東]  
　　粤督昨准籌辦海軍大臣咨開前准度支部片查粤省水師兼辦工業學堂添建房舍工料廉欽漁船保甲委員薪水開辦經費又水師魚雷局畢業生等項銀數應否准其立案等因到處當經本處分别准查咨行兩廣總督在案迄今事逾半載未據將行查各欵咨覆相應咨行貴督希即查照前咨迅速辦理等因本署督部堂准此查此事前准籌辦海軍大臣咨即經檄行善後局移行遵照並由局詳請咨覆在案查善後局業已歸併該司應卽由司查明詳覆辦理合就檄行仰該司卽便遵照准咨事理移行迅速查明由司詳請咨報母再違延 
[鄂提派員赴部會議軍政武昌]  
　　第八鎭統制張提台刻奉陸軍部電以各省鎭協新軍敎育制度未能整齊設遇疆塲有事抽調混編成鎭程度必不齊一亟應設法改良務期全國一致所有貴鎭及二十一混成協應各派熟諳敎練軍官一員尅日到部會議劃一辦法以便斟酌各地情形編改適用課程云云刻張軍門已派本鎭參謀官吳椿林遵照前往矣 
學　務 
[法政學堂附設正科之宣告杭州]  
　　浙江官立法政學堂本届暑假後添招新班並准前三次之畢業講習科願揷别科第二班第二年級者亦經撫憲電致法學二部核准凡係中等以上諸生一律報名肄業母庸再考等情宣布在案聞本届報攷學生人數已達二千餘名較諸往年踴躍逾倍兹又聞該校以本年招考新班查中學堂以上畢業生投考者甚多擬照章附設正科業由監督禀商中座傳知考生如有中學畢業諸生願入正科未經與試者統限於本月十一日以前從速到堂報名准十 
 
 

Page 12

 
 
二日一律補考俟錄取後於復試以前呈騐文憑以便選錄 
[批飭商訂土客入學章程杭州]  
　　秀水職貢顧宗况以學堂事具禀撫憲當奉批云勸學所爲一邑敎育機關凡屬境内之學堂皆應負管理之責學堂不分土客方無畛域經費亦然應由該縣會同勸學所商訂統一土客入學章程以消意見仰提學司迅速妥議飭遵 
實　業 
[勸業塲改良之規畫武昌]  
　　鄂省兩湖勸業塲建築不甚合法刻勸業道高佑諸觀察擬令塲商暫行遷出設法修改塲中附設之武昌總商會亦擬令其騰讓由官家另覓相當公屋撥給辦公日昨具禀鄂督核示已奉批准照辦惟所請修改該塲經費在漢口勸工院售地項下撥用一節瑞制軍以現准民政部咨各省應建貧民工廠已另札行知勸工院酌改名稱切實整頓此項地價正須濟用未便移撥故飭高道另行籌畫一俟修改完竣即移知巡警道示諭塲商照舊遷入以淸市政惟小貿各戶向不甚注意淸潔此次遷入者雖無各種食物要須入手之始堅明約束不准任情狼藉以肅塲規 
[商會發起商團之計畫寗波]  
　　裁撤綠營已見實行惟推廣巡警公家旣無提撥之欵民捐又成努末之形欲冀集事殊非易易定海廳城原有崗警四十名不敷分布萬一有事呼應不靈似於地方治安大有關碍近日商會各業董特提議組合商團以資保衞擬照向章辦理按十甲支配每店派棧友一人每甲以二十人爲度分叚梭巡輪守各盡義務不給工資其應備防衞器具議戕綠兵繳儲槍枝禀請該管官酌撥充用 
[栽植樹木之利益安慶]  
　　寗國府建平縣地方荒地極多前經浙紳凌賡颺約同劉楊二君創立樹藝公司光集資一萬元定名曰大牲公司就該縣南鄕上柏堡地方購地四千餘畝栽植各種樹木業已種成桐樹六萬株湖桑一萬八千株烏柏樹四萬株茶樹三萬株建茶子一萬株橘樹一萬株其餘桃李諸果尙擬逐漸擴充每畝種七八十株四千畝可植三十萬株三年後每株結實値洋一分歲計三千圓五六年加三四五倍不等歲値萬餘圓其利益誠非鮮尠也 
[衡紳發明新式足踏車湖南]  
　　衡山縣李君香燾於工藝製造夙所究心平生所發明者有吸水機造墨機等物頗能合用近又造有新式足踏車一種與外洋所造者不同頭部添製一輪槪以木質爲之惟車輪用鐵皮包裹轉動極爲靈便價値亦廉現携運來省出售見者莫不賛賞 
[准予接辦大脚嶺鉛礦湖南]  
　　湖南官礦總處於數年前租得興寗縣大脚嶺鉛礦一所開辦經年因礦苗散漫未得大槽久已停採近據李紳金揆等商請接辦已經官礦總處允准並令該紳等前赴勸業道衙門遵章禀辦及南路總公司註册編號已於日前詳請撫部院核准批行照辦矣 
雜　記 
[官界金融機關之阻滯武昌]  
　　鄂省各署局所近年每遇急需乏欵即向官錢局挪借或以實物抵押總計歷年被各署局所挪用者約三百餘萬其中以學務公所爲最大之債戶實欠至六十餘萬之多現官錢局因奉部文所出銀銅元鈔票須逐年收回亟須儲備票本特將各官家所欠之欵開具淸單呈院請示奉瑞制軍諭趕緊勒限催還至學務公所蒂欠之欵則分爲五年攤還並飭以後各署局所自向該局借貸者均不准撥借非奉有特飭不能作算一時官界金融機關遂大爲阻滯矣 
[軍界大運動塲之勝負武昌]  
　　鄂軍第八鎭十五協協統王得勝因有人窺覦其差特由湘省星夜赶回斡旋此事已見前報兹聞王之運動目的已經達到可免調動業於日昨啓程赴湘而運動不遂諸人乃改變方針營運十六協協統之差適瑞制軍以現充該協協統劉温玉才具平庸無所表見乃將該協統左遷爲左路巡防隊統領遺差會同統制張軍門電致陸軍部合保前蘇省協統陳得龍三十標標統楊開甲敎練處總辦鄧成拔堪以勝任請揀委一員接充詎部中以陳被議未久楊又係新升標統均不合格竟電委名列第三之鄧成拔充任現已到營接差矣惟陳楊二人因所謀失敗極爲憤懣鄧接事日均稱疾不往致賀然一斑輿論則謂陸軍部委差尙有公道焉 
淸　談 
[理財上之矛盾政策]  
　　中國之財政。今日困難。達於極點。顧何以財。政。不淸理。而各省敷衍支持。尙不虞其不足。自經監理官之淸理。而各省轉皇皇然有不。足之憂。腹腴邊瘠。幾同一轍。不可解者此其一 
　　立國之道。文事與武備並重。顧何以十年之。前。羅雀掘鼠。壽欵興學。而惟日不足。今則朝。野上下。注重軍政。而司農仰屋。興嗟。挹彼注。兹。有可提則提之。有可裁則裁之。若不惜取。其甫生之萌蘖。而斬之刈之焉者。不可解者此又其一。 
　　記者曰。是非不可解也。一言以蔽之曰。矛盾政筒而已。前者爲自相矛盾之政策。後者爲。互相矛盾之政策。 
　　嗚呼。遵是道而理財政。庸有濟乎。 
雜　著 
[介紹名著述]  
　　牧齋先生生當明季。八國朝。主文章壇玷者。五十年。海内外引重焉。考其前後服官蒙難。均不輟學。故著述獨宏。晚年尤留心明史。博詢旁稽。纂成一百卷。惜　於絳雲樓。不獲傳。其傅者獨有詩文。計初學集百十卷。有學集五十卷中遭禁網。藏者遂鮮。聖祖嘗言曰。明臣而不思明。卽非忠臣。大哉王言。聖朝不以文字錮人久矣。先生之集。旣行世而遭禁。度有司求容悅者之過。幸遇盛朝。蠲除忌諱。一示大公。先儒遺著。皆得次第表彰。若陳臥子。黃梨洲諸文集。今日更覺風行。而先生之初。學有學兩集。邃漢齋主人。不惜以精。藏本。公諸同好。寗非先生靈爽式憑歟。其文章價値。固不俟贅言。爰誌數語以。告海内愛先生詩。文。而未窺全豹者。敢請家置。一編也。 
稗　史 
[東俄女武士（十四）]  
　　夫人突見良人之骸骨。從病牀一躍而起曰。嗚呼須函琳中尉。君死已得其所乎。而葬不。得其所矣。然君今已戰死。亦不負君之所期。矣。更整容而言曰。君曾誓埋骸骨於比利箕。砲臺者也。今身雖已殉。而骨不得埋此。竟儲。骨於香棺。一若尋常病死之人。嗟君生前。如彼。而死後如此。無可以。証君之戰死。妾自。初誓不見君骸骨。今竟又見之。是違妾之所。期且違君之所約矣。言訖。降牀。舉足而踏中尉。之香棺。見者駭然失色。皆意須函琳夫人狂。發。齊起制止其狂暴。夫人怒曰。諸君皆視妾。爲狂人乎。妾實非狂。妾只知有殉身比利箕。砲臺之須函琳中尉。不知有儲骨香棺之須。函琳中尉。中尉骸骨。宜棄於旅順之戰綫。然後找中尉之戰死。庶乎得其所矣。蓋我夫婦。本不存歸骨之思想。者言至。此列座者皆落。同情之淚。而懇切安慰之。將中尉香。棺抬置。於夫人枕邊架上。齊以手加額。　敬意而去。衆人去後。夫人孤身。臥在病床上。仰屋標而。獨自嗟歟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要　摺 
[新疆巡撫聯魁奏稽查倉榖幷籌辦情形摺]  
　　奏爲新省遵將倉榖實行稽查整頓謹臚陳籌辦情形恭摺仰祈聖鑒事竊臣承准度支部咨宣統元年七月二十一日内閣奉上諭翰林院侍讀學士惲毓鼎奏直省倉榖有名無實請飭實行儲積以備凶荒一摺地方建倉積榖實爲備荒要政自應認眞稽覈蕩除積弊如該侍讀學士所奏殊屬有名無實著直省各督撫將預備各倉切實稽查整頓勿使稍有弊竇並責成地方官督率紳衿悉心經理務期循名核實庶足以備凶荒而植元氣欽此欽遵恭錄諭旨照鈔原奏咨行到新並承准民政部咨同前因迭經行司遵辦兹據布政使王樹柟詳稱遵查新疆自置省以來祇有各屬額征糧石每年收支動存數目歷經按年造册報銷其每年榖數即照銷册造報向無常平預備等倉惟省會設有儲糧局採買糧石並由各屬陸續提運廣爲儲積遴員經理其通省府廳州縣自光緒十四年起至三十三年止出借倉糧籽種等項現在欽奉恩旨悉予豁免業經刋刻謄黄徧行張貼以廣皇仁自此次蠲除後如有貧民實乏籽種令地方官酌量禀請保借倘秋後催繳不齊由官照賠不得以民欠列報希圖減免其實存粳石加謹存儲母任霉變藉口减糶設遇靑黃不接禀請變賣陳糧須照時價或平糶以濟民食價銀照數解庫仍隨時買補還倉倘查有侵蝕挪移情弊照例具詳嚴參此籌辦官倉之情形也至各屬先年雖有民捐社糧章程多未完備上年訂章通飭勸捐於城鄕建倉分儲現鎭迪道屬之阜康奇台孚遠等縣吐魯番廳鄯善縣鎭西庫爾喀喇烏蘇哈密等廳伊塔道屬之綏定寗遠縣精河塔城廳阿克蘇道屬之温宿府温宿縣柯坪縣丞拜城縣焉耆府輪台縣庫車州沙雅縣烏什廳喀什噶爾道屬之疏勒府疏附伽師縣莎車府巴楚州皮山葉城縣和闐州于闐州洛浦縣英吉沙爾廳均已儲有社倉多者萬餘石少亦數百石和闐則積至二萬有奇其未捐各屬因邊氓生計維艱或地方間有偏災礙難一律辦理致近抑勒應照捐榖較少各處容俟民力稍紓再行酌量勸募以期儲蓄漸多其辦法由地方公舉倉正副管理官司稽察不經手出入以免胥吏侵漁每年分春夏兩期借放或借三留七或借半留半秋後還倉每石或取息二斗或一斗均就年歲豐歉地方盈歉由紳民商酌呈官核定年終官赴各處盤查一次如倉正副不得其人隨時換充一切經費由急糧項下撙節聞支不動本糧地方官遇有交替應將社倉列入交册結報如有虧短惟該管官是問此籌辦社倉之情形也據該司詳請奏咨前來臣維惠民備荒莫便於倉榖良法美意要在善於推行伊古以來常平義倉代有成法然日久弊生有儲備之名乏便民之實者比比皆是仰蒙聖慈軫念民依實行儲峙邊地瘠苦夙鮮蓋藏地勢遼闊轉輸不便尤應妥籌委積以備緩急核閱該司詳呈籌辦各情尙係恪遵明諭以稽查整頓爲宗恉臣仍當隨時督率悉心經理務期邊儲逐漸充裕仰副朝廷修明倉政之至意除將擬訂稽查整頓章程咨部查核外所有新省籌辦倉榖情形謹會同陜甘總督臣長庚繕摺具陳伏乞皇上聖鑒訓示謹奏宣統二年六月二十一日奉硃批度支部知道欽此 
各省籌辦地方自治 
安徽懷寗縣城自治公所議事會規約（續） 
[第九章罰則]  
　　第八十二條本會議員有以自治爲名在外武斷受賄者經檢查員查實後公議除名如有情節較重者並請官按律懲治 
　　第八十三條本會議員未經請假至三日不到會者停發言權一日五日不到會者停發言權三日七日不到會者罰離本席列入旁聽座並停發言權五日十日外除名 
　　第八十四條凡議員不能親身到會以弟兄子姪代替者即作不到會論 
　　第八十五條本會職員如有營私舞弊侵吞公欵者照奏定自治章程一百零四條除責令全數繳出外仍由官按律治罪 
　　第八十六條檢查員于檢查事項有徇情庇護等弊除更換外幷停發言權五日 
　　第八十七條凡議員職員有犯本章第八十二條與八十五條之行爲者非查有確據不得處罰若係被人挾嫌誣衊致損本會議員職員之名譽者本會照奏定自治章程第七條第二欵處罪之 
本埠新聞 
[審訊川路公司被倒存欵案]  
　　昨日午後滬道蔡觀察札委浚浦局提調關炯之太守及本縣田大令提訊川漢路駐滬辦事處控正元莊倒欠川路公司存欵銀五十萬兩息銀一萬四千二百餘兩又謙餘莊倒欠銀念七萬五千兩息銀三萬八千餘兩一案當將該兩莊經手胡兆政田龍章等六人提案研訊供多推諉因正元股東陳逸卿等均未到案未經訊結 
[錢莊經理解道訊辦]  
　　北市正元謙餘兆康三錢莊倒閉後曾奉滬道蔡觀察札飭公共公廨將該莊等股東夥友分别管押在案昨日寳讞員飭提在押之正元莊經理何兆政副經理陸寳潤跑街夥田龍章兆康莊經理何紀雲謙餘莊經理戚雅芳魏寳炎等六人到案略詰數語遂商之英副領事康君以此案非尋常錢債可比且各家帳已算淸判將何等六人一併解送道轅請爲核奪 
[奸商誑騙存欵續紀]  
　　俞和卿包裕廷顧玉書控李淸甫與俞召棠等虛設鼎餘錢莊串騙洋一千三百餘元由探李星福將李查獲昨解公堂訊供不認判李帶回捕房著將見證之戴國成交保尋交該莊逃夥朱翰香等到案質訊旋據包探禀稱該莊出店陳玉堂已由閘北四路兩區警局獲案諭候函請該局將陳送廨質究 
[學徒誤入歧途]  
　　法租界洋行街源潤昌東洋莊已歇學徒高文 
 
 

Page 19

 
 
煥上月冒刋該莊圖章央人至同業東昌豫鼎記兩行各冒借洋五十元迨後向討始知冒騙該兩行立發傳單知照同業如果持有源潤昌字樣圖章便條借洋者卽行扣住不料前日又有源興米行學徒潘永春仍持源潤昌字條向該同業兩家各冒借洋三十元當被扭住詰知由高所託遂即帶至德明里源盛米行内高父成玉處詢問語甚支吾卽扭控工程局始將伊子文煥及文煥之姘婦洪氏交案由湯裁判提訊潘供前由高託至某行冒借洋十元分給小的洋一元前日又託小的持條往取致被扭住求宥旋由東昌豫行伙德奎鼎記號伙郭堪勝元潤昌伙劉阿明投案請究訊之高供前次冒取洋百元業已分用所刋圖章早已棄去洪氏供與高姘識判高戒責一百五下押交洋一百元洪氏及潘從寛斥退 
城　内 
[無可推諉]  
　　泰興縣黃橋鎭乾德元大順記裕寗四錢莊前日派人將泰隆公司即漢口源興號莊客黃錫恩扭至縣署經田大令提訊乾德莊主丁蘭芳等供被黃錫恩串通江松如及朱某等　欠匯票銀六千兩向索圖賴黃錫恩供此項匯票係同義葷油棧主江如村所欠並呈上出租生財帳據大令謂生財帳項應自向理明此欵萬難置身事外判收押限交 
[復訊拐案]  
　　羅阿濤前偕見證丁顧氏控蔣晉發王顧氏楊阿寳張金標等串拐伊妻王氏經本縣田大令提訊判將張金標楊阿寳交保釋出蔣晉發王顧氏分别收押後因王顧氏患病發堂醫治在案前晚復訊蔣供羅阿濤之妻王氏實在不知逃往何處請向小的姘婦王顧氏研訊始能知悉判蔣還押候王顧氏病愈再訊 
[怙惡不悛]  
　　徐金林與沈貴生在途爭毆被巡士扭至一路巡局經德正巡官察得沈貴生由改過局釋出未久又敢毆人不法已極判押候飭傳伊毋到案再奪 
[道批四則]  
　　陳熙春等禀批據控縣差劉福串詐　阻等情是否屬實仰上海縣分别究理母任　凟前禀沙粘附發周正烈禀批此案應否照以原就被章程令赴廨控追仰上海縣即遵前批核飭遵照母任纒凟抄粘並發徐少卿禀批所禀是否屬實仰上海縣卽予查明究報粘單並發胡毓芳禀批仰會審官寳令速遵前批飭提要証集訊追理勿任諉延切切仍具復察奪 
南　市 
[探夥不法]  
　　住居西門内望花樓之成衣匠王遠香即阿炳至工程局控稱前憑王大嫂爲媒娶再醮婦人楊氏爲室今年三月忽然私逃於六月間在西門外算命之瞽目顧芝卿處尋見向領不放旋有周小弟及西區偵探王子卿探夥戴榮華及副探等在天福樓茶肆勸令償還身價洋四十元詎仍被串吞求請究追局中准即移請西區查明飭探提同原被及蟻媒王大嫂及楊氏幷氏母楊朱氏一併送案由楊裁判提訊楊氏供年三十二歲前夫虞林福故已多年與王姘識因王嗜烟不能顧家是以不願相隨仍托王大嫂說合另與顧姘識顧供該氏先來傭工後因願隨小的爲室當出媒費洋二十二元又在茶肆内村去身價洋四十元王供前出洋八十元娶楊氏爲室今因脫逃在顧處尋獲即由探夥戴榮華及周小弟等經勸償還洋四十元現被吞没詰之王子卿等供小的等雖曾得悉惟身價一節並未到塲過付命與王遠香質對王稱王子卿確未干預判王大嫂戒責三百下押交　洋廿二元再押一月探夥戴榮華斥革戒責三百下該副探着即革卯戒責二百下押交周小弟並所吞贓洋楊氏戒責一百下交母領回管束王遠香不應朦控着罰洋五元充公顧從寛斥退偵探王子卿仍送回西區當差 
[協傳被告]  
　　英商增裕洋行洋東在英領事署控告南市龍德橋愼餘永米行不付担保嚴嘉樂承定油子虧損銀兩由英副領事函致公共公廨派差持文至工程局協傳愼裕行主及嚴嘉樂歸案訊追局中准卽派探前往傳訊 
閘　北 
[一再扭控]  
　　住居均濟里之金王氏（即趙王氏）前被二房東及隣居等至四路二區控告該氏與積竊趙和尙姘識窩藏同類由汪副巡官移送一區研訊該氏不認與趙姘識據稱伊之姘夫向爲輪船生意姓金名吉發判氏交保候查在案昨日復被其鄰扭局稱氏確與趙和尙通同窩賊務請澈究汪巡官因又將氏移送一區押候訊辦 
[爭奪生意]  
　　江北人宋炎如在裕豐米廠爲小車夫頭昨將沈步章扭至四路一區控沈爭奪生意黃正巡官諭將沈暫押候訊 
英租界 
[冒名騙洋]  
　　王少杏冒簽英商威麟洋行買辦之名向某洋人冒騙洋二百零七元由廨將王收押在案昨日復訊寳讞員商之英康副領事判王還押候禮拜五訊核 
[追究收贓]  
　　英美捕房控裕祥豫昌全信恆濟泳源晉源恆順各押店夥友陸子良陸應生虞裕福麥違亭席少山林可成金銀如等收質竊賊王考山所竊洋布等物匿不照捕房所送失單報告一案昨由捕房將陸等一併傳至公廨研訊各店均將收當帳簿呈查請察中西官將各帳逐一檢查以尙有宏濟萬濟兩當夥友未到判均交保候下禮拜一再行訊核 
[庽客失竊]  
　　北京人安厚齋庽居四馬路龍興旅館内前晚回棧後查知失去値洋四千五百餘元之珠玉等物即報捕房派探將該棧經理吳江濤茶房　家生沈台泉土圡山一併拘入捕房昨解公堂訊供推諉並延律師辯護判一併押候查明於禮拜三訊核 
[串販女子]  
　　毛王氏近至捕房指控潘金山張少山張陳氏串販女子潘大寳子等情由探將各人一併查獲昨解公堂請究判分别押候查明於禮拜三再訊 
[慘無人理]  
　　江西婦人曹吳氏錢楊氏在籍串拐女子林心囡來滬賃居德仁里二百四十號屋内改名姚壽良逼令賣娼因女不從兩氏竟將鐵火鉗燒紅湯女背上女痛極越屋圖逃失足跌入鄰婦馮華氏家披屋内報捕將女與兩氏一併解送公堂請究女供年十七歲江西山北人被兩氏誘拐逼娼被湯受傷訊之兩氏供詞游移判女暫發濟良所兩氏押候查明於禮拜五訊辦 
[拐匿女孩]  
　　江北人陳桂生余德桂余陳氏串拐同鄕人李二之十一歲女孩李大紅子許友賢之十三歲女孩許照兄藏匿圖賣被探一匪查獲昨解公堂訊究據稱係余稱發所爲判陳交保限一禮拜將兩女交案候核余與陳氏暫行開釋聽候傳訊 
[罰洋了事]  
　　美捕房二百念三號華捕控張福林至第五號警報所吵閙向理被毆打失警笛等情昨解公堂請究官以張不應至警報所吵閙判罰洋兩元充公 
[資遣小孩]  
　　寗波小孩高有星在虹口迷途由捕帶入捕房昨送公廨請訊判送甯紹維持會資遣回籍 
[引人入彀]  
　　虹口賭檯上所雇之黃阿狗陳阿四沈阿福因入租界誘賭被探查獲昨解公堂請究據供賭檯設在虬江橋華洋交界處因恐捕房警局兜拿是以在外望風並不誘賭判各枷示三天諭探查拿爲首賭棍解案究辦 
[不認行兇]  
　　周福泉控被包阿二在迎貴戲園内打失金表等物昨由捕房將包解廨訊供不認判交保候查 
美租界 
[欠租逃逸]  
　　俄人某甲住居百老匯路四十號洋房積欠房租至二百餘元之多突於前晚將　物搬遷一空不知去向昨由管門人嚴阿祥查悉即赴俄署控請究追 
[調戲無憑]  
　　譚張氏昨在北四川路與沈海道口角相扭被捕併送捕房氏供因沈向伊調戲致起衝突捕頭因無証據一併斥釋 
[夥友捲逃]  
　　成衣店主丁阿順昨至捕房控被伊夥阿榮捲竊綢衣多件逃逸請爲緝辦捕頭准之 
[尋仇報復]  
　　沈阿生昨至北四川路向陳阿二尋仇兇毆由陳鳴捕將沈拘入捕房捕頭飭押乞丐牢一天以儆 
 
 

Page 20

 
 
法租界 
[公廨停審]  
　　昨係法廨輪應訊案之期因中西官另有要公無暇蒞審是以停審一天 
[西商回國]  
　　法界電車電燈公司大班顧西樂君前日請假挈同妻子附坐郵船會社神戶丸輪船前往大連灣易坐西比利亞火車遄回故國聞須俟六個月後方可返滬 
[循資按格]  
　　捕房總巡查得十六號華捕當差二十餘年素來勤愼故特派往新租界官紳組織之拍球塲内照料一切以示優異再有十四號華捕亦當差有年拔升在總巡公事房内差遣惟號衣仍須照常穿服 
[隣居干涉]  
　　天主堂北街近水坊弄底六號房屋某棧主人以對門屋内時有洋行庖工細思在彼聚賭人衆聲雜因此函致捕房傳諭禁阻 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要　件 
[民政部咨行各省第一次查報戶數表册文]  
　　爲咨行事疆理司案呈本部於宣統元年閏二月二十三日具奏遵旨妥擬逐年籌備未盡事宜淸單内開宣統元年督催各省將該省省會及外府所屬各首縣並商埠地方人戶總數照章調查一律報齊又彙造各省第一次查報戶數淸册各等語均奉旨俞允欽遵通行在案兹據京外各處陸續塡送到部當即彙造各省第一次查報戶數淸册以符定章相應刷印表册咨行貴督撫將軍都統查照備案可也須至咨者 
　　京外各省報部戶數總表（宣統元年第一次查報） 
地　　别　　　　　正　戶　總　數　　　附　戶　總　數 
京師内外城　　　　　　六八八九八　　　　　六二九四○ 
奉天全省　　　　　　五六八六○三　　　　二七一九三四 
吉林全省　　　　　　四二二一六七　　　　二六二二九六 
山東全省　　　　　五○八四六二七　　　　二四四○九五 
湖南全省　　　　　二五四八一一六　　　一七三四二一七 
福建全省　　　　　一六九九○六七　　　　六七七七八八 
陜西全省　　　　　一二七八九四七　　　　二六五四三五 
雲南全省　　　　　一二一七四五六　　　　二二五七三四 
黑龍江各府所屬　　　一三九六六八　　　　　八九一七四 
直隷各府所屬　　　一六三五二○五　　　　二五○九四九 
順天府屬　　　　　　六六九一八二　　　　一三五二二○ 
熱河所屬　　　　　　四三○五五四　　　　　七二四○四 
江蘇各府所屬　　　　三二六一九六　　　　一二四六六四 
江蘇商埠　　　　　　　　三三六一　　　　　　一四五五 
安徽各府所屬　　　二二一一五六九　　　　五七一五八四 
河南各府所屬　　　一二八二二二四　　　　二四五七四八 
甘肅各府所屬　　　　五二一四○六　　　　一四五五三一 
新疆各府所屬　　　　二二九三八九　　　　　四二九六八 
浙江各府所屬　　　一七八五二五六　　　　九五四二七六 
江西各府首縣　　　一九五二八四○　　　　九三四七四一 
江西船戶　　（本籍）　　七三八七　（客籍）　四六二一 
江西商埠　　　　　　二六三九四五 
湖北各府所屬　　　　九六三七八○　　　　三二○六八二 
四川各府所屬　　　四一七九四一一　　　一六七九四九三 
廣東各府所屬　　　一一三三○一五　　　　一一八○八二 
廣東商埠　　　　　　一○三八○六　　　　　一三○二二 
廣西各府所屬　　　　五○九一八二　　　　　二九○四六 
貴州首府首縣　　　　　一○六三七　　　　　　三九一五 
京城八旗　　　　　　一一八九七九 
内務府　　　　　　　　　四五七一 
吉林各旗　　　　　　　三八○○三　　　　　一四○一四 
荆州駐防　　　　　　　　六一一二 
寗夏駐防　　　　　　　　　六○七 
西安駐防　　　　　　　　三九○八 
成都駐防　　　　　　　　二六四○　　　　　　　九二○ 
靑州駐防　　　　　　　　二三九七 
廣州駐防　　　　　　　　六九五三　　　　　　二三七○ 
江寗駐防　　　　　　　　一四九三　　　　　　　二九○ 
河南駐防　　　　　　　　　六九七　　　　　　　　九三 
察哈爾　　　　　　　　一二八四二 
科布多　　　　　　　　一三六八七 
山海關　　　　　　　　　一九二四 
庫倫　　　　　　　　　三三二二一 
統計　　　　　　三一四九三九二六　　　九四九九七○一 
[又咨催各省查報第二次戶數文]  
　　爲咨行事疆理司案呈本部於光緒三十四年十二月奏定調查戶口章程内載第二十三條人戶總數應自本年起於第二年十月前彙報一次至第三年十月前一律報齊又遵旨妥擬逐年籌備未盡事宜宣統二年督催各省將該省上年未經淸查各地方之人戶總數照章調查一律報齊宣統元年十二月具奏調查各省第一次人戶總數摺内復聲明調查戶數以宣統二年十月前爲報齊之期擬請飭下各省督撫將軍責成所屬務各遵照定章尅期舉辦如有違章延宕逾限不報或查報不實者一經確實查明惟有懍遵上年八月初一日諭旨據實糾叅用示懲儆各等因均先後奉旨允准通行在案現在本部彙奏各省第二次查報人戶總數及彙造戶數總册統以本年十月前截算倘逾期不報事關具奏亦未便懸案久俟相應咨催貴督撫將軍都統查照務於本年十月前迅將查報戶數照式塡報並於表末統計總數核實註明其有已經報部戶數或有更動亦應按期續報幸勿稍延以符定章而重憲政可也須至咨者 
小　說 
[言情小說玫瑰淚（三十六）]  
　　赤利伯爾及華福聞倫斐之語。默然不聲。沈吟有頃。赤利伯爾乃曰。密司脫迭斯。吾初以爲兹事至難著手。即以君之老於偵探。亦未必遽能得其證據。乃聽君之語。條分縷晰。先後之次序秩然。一似偵察至易而不勞一。毫之精力者。且君之思想。亦卽吾輩之思想。吾輩意中。未嘗不念及。此第欲求偵察之經畫。下手之方針。即覺案情艱。頭緒之棼。乃如亂絲。今君。井然不亂。指顧頃。已盡得罪人之蹤跡。實爲吾輩百思所不到者。華福亦。 
 
 

Page 27

 
 
曰。密司脫迭斯。偵術之精直可謂空前絕後。吾輩服膺無旣。倫斐笑曰。承君等謬許。吾乃滋愧。大抵偵探之術。必先於平平無奇之處。致其思想。無論若何至奇極怪。不可思議之案情。亦必爲偵探家思想所至。苟思想所。不能至者。天下亦决無此事。故思想者。事實之母也。事實者。思想之果也。有思想乃有事實。凡偵探家之偵案。必先設身處地。以懸想罪犯之行爲。再揣度其來去之蹤跡。精思絕慮。出其神速之手叚。以抵攔之。其事乃可。獲底於成。斷無懸想於情理之外。而能唾手得賊者。即吾之偵案。亦皆得。益於是。語旣。華福及赤利伯爾皆立領其首不已。以爲偵探之至理。倫斐又曰。前此吾力主剖尸檢驗。密昔司尼喀深不謂然。吾乃大拂其意。蓋罪。人之證據雖得。苟不切實剖騐。彼必矢不承認。即我亦無以折服其心。而證實其罪。非吾好爲多事。實出於勢之不得不然。果也。剖騐之後。確爲中。希洛哥之毒。今此罪人已在吾掌握之中。托而根之仇復矣。 
　　明日。倫斐迭斯偕赤利伯爾及華福往謁警察長。投以倫敦警長之公牘。警長爲惠廉亞猛。夙聞倫斐之名。爲全國著名之大偵探家。見之極致敬慕之意。繼即率警察二人。偕倫斐等三人。至笛克羅利亞許。而笛克適外出未返。警長者。公務至煩。不能久佇。乃留此警察二人。授諸倫斐迭斯。且署一捕狀。幷授倫斐。倫斐遂率此警察二人。至赤利伯爾家小憩。有間。三人復往。則笛克已返。笛克者。素與赤利伯爾忤。見赤利伯爾之名刺。心至。不懌。顧來客知主人已歸。不能拒之勿見。於是此三人入矣。 
國外新聞 
[波斯擬聘外國顧問]  
　　初九日倫敦電云德黑蘭路透訪事電稱波斯内閣提議聘用外國顧問官民政部擬用法人憲兵隊擬用意人法部擬用埃人 
[英美漁業爭端定案]  
　　初九日倫敦電云據海牙電稱英美鈕芳蘭漁業問題自西六月二號在海牙公斷裁判所開辯之後迄今始定預料九月一號可下堂斷 
[英國飛船新成績]  
　　初九日倫敦電云英國飛船家特萊克才爾君近在萊拉克地乘船上昇高至六千七百五十尺實爲世界最高之成績 
[英國陸軍界近事]  
　　初九日倫敦電云陸軍中尉蘇托君前因發行小册評詆陸軍之浪費被逮入獄現已開釋其書仍在自由發售購者頗衆 
[美國慈善家逝世]  
　　初九日倫敦電云美國慈善家裴恩君已在鈕約病殁裴恩君現充美國和平會總理 
[美國股票經紀作奸被逮]  
　　初九日倫敦電云據鈕約電稱有某股票經記因私拆關於柯羅拉杜金礦公司事務之函件經人告發業已逮獄聞該經記因此獲金洋百餘萬元英人及貴族被累者甚多 
[英國巡洋艦遇險]  
　　初十日倫敦電云英國巡洋艦愛汀堡號近因遇霧攔淺於維脫島其情狀頗爲危險云 
[日本水災續聞]  
　　初十日東京電云日本北部及東京與名古屋之間近均遭水災東京北叚之鐵路現仍爲大水所阻東海道之鐵路亦未恢復原狀已用渡船載運滯留之搭客並一切貨品 
[德國又將派艦赴東]  
　　初八日柏靈電云德國鐵甲巡洋艦葛雷西諾號將於西十一月初旬由德國啟椗開往遠東加入巡洋艦隊之中 
[土爾其財政大臣赴德]  
　　初八日栢靈電云土爾其財政大臣查維特培現在柏靈擬勾留一星期之久俾與德國經濟界中人聯絡交際德國外務部大臣曾欵以盛宴德國各報極讚查氏管理士國財政之得法 
[土布未來之交涉]  
　　初八日柏靈電云馬基頓人民越入布爾茄利亞邊界者日見其多至布政府願各國出而干涉以拒土爾其一節尙無實行之徴 
[荷蘭女皇三秩萬壽]  
　　初九日栢靈電云荷蘭現正豫備女皇三秩萬壽祝典異常壯麗將於西八月三十一號舉行 
[比國君后定期赴布]  
　　初九日栢靈電云比國君后與布爾茄利亞君后姻亞相關今擬於西九月十四號前赴布渴之遨遊並將叅觀該國大操　　　　　　　　　　　（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
G>　　奏辦　廣東士敏土廠水門汀 
　　士敏土即泰西所稱水門汀廣東創設是廠就廣東天然產有之石料坭質延請德國上等工程司辦理製造成絕美之士敏土以之造堤岸海壩水塘火車路礮臺房舍地脚馬路陰溝等要工其堅力靸力遠駕各國各廠之上實爲水門汀中之最優品刻已出土各商口岸均設有行店代理批銷購用者須認明麟鳳商標以别眞僞價目較各國各廠格外克已如蒙惠顧躉批零售均可祈至代理處接洽可也 
　　上海總代理處棋盤街安和祥抛球塲有隆號同啓 
　　永年人壽保險公司廣吿 
　　總公司在上海廣東路十號房屋東方各埠均有經理之分公司發出各式壽險及付欵之保單章程極爲通融此項保險甚爲結實而且保無損失第十二年公司銀欵總數現在保壽之總數共銀二千八百三十九萬一千九百十四兩現有產業總數共銀六百三十一萬一千四百三十七兩現有銀欵總數共銀六百十六萬二千六百零九兩一年進欵總數共銀二百六十七萬四千九百十八兩 
　　董事兼總理華田先生 
　　書計　　郁賜先生 
　　會記　　倪安先生同啓 
　　金陵中西公記旅館廣吿 
　　本館高大洋房走馬凉臺會客官廳西式房間浴室妝臺電話電鈴靡不週備房屋寬暢空氣流通有益于衛生合宜乎士女創辦數載大蒙官紳商學各界許爲長江第一特色本館愧承斯譽力究内容如盥具被褥一塵不染供應週至品饌豐潔房價連飯金收取從亷非敢自衒聊副各界諸君謬許之雅意倘蒙惠臨不勝歡迎之至 
　　日本東京堀内大葯房發售 
　　日本皇儲殿下侍醫故從四位 
　　淺田御醫方劑　寗痰補血淺田飴 
　　此藥專治咳嗽吐血　肺勞　受寒等症均有神效·補血·養氣·平胃調腸頗靈·况且藥味甘而不似他種之藥即爲苦口故此吃藥其便婦女小兒不啻不願意吃却是最喜歡用焉所謂良藥甘口是屬實也 
　　（藥價）大罐大洋一元二角　中罐大洋七角五分　小罐大洋五角　試用罐大洋二角四分 
　　止嗽化痰靈効丸　日本東京堀内大藥房秘方 
　　肺部受損咳嗽　起病疾皆由此入而滋躉爲痼根是極危險有藥專能化痰·止咳·補肺·生金·化　·降火·尅水火·療損益元　起死回生一服此藥絶根斷源永遠不發誠所謂靈效之丸藥也 
　　（藥價）大洋一元二角　大洋六角　大洋三角 
　　上海河南路老巡捕房北首東亞公司經理 
　　高田商會總經理美國威斯定好斯大西廠電氣廠之規模 
　　敝行專辦内外軍械附屬品鐵路頭車貨車客車鐵軌電氣電燈工程紡織紗布磨粉榨油紙烟造磚瓦救火車水挖泥開荒打米鑄銀造紙印書鋸木製麵等各樣新式機器金銀銅鐵鉛煤等採礦機械船底防介塗料及各學堂用品科學儀器動植物標會等文明利器無一不辦開業旣久名馳内外價値公道品質堅固如遠地不能面議即請函告敝行亦可 
　　上海現有貨物○打米機器。救火器。洗米機。製麵機。避雷針。電話磁瓶。等多數 
　　上海高田商會設在英租界博物院路第八號電話二四七二總局高田商會日本東京麴　町有樂町一丁目一番地支店英京倫敦·美國紐育日本大阪等 
　　燕醫生除痰藥 
　　本醫局燕醫生除痰藥功效神速久已中外馳名交相信用凡傷風咳嗽痰迷氣急久咳失音及一切喉症等患服之包能限日全愈五十年來治愈各症不下數十萬人實爲無上上品之藥如蒙赐購中國各大藥房均有代售共分大小兩種價均克已 
 
