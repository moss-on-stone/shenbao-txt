# 1893 - 197 - 4907273

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印臨證指南醫案出售] [  圖書集成局啓]  
　　吳門葉天士先生以頴悟卓特之才研精醫理於書無所不讀融會古人之精意而參以新機故其立方也一二味不爲少十餘味不爲多習見不妨從同獨用不嫌立異輕重繫於杪忽取效在乎呼吸和緩盧扁不是過也及門弟子隨時抄錄諸方逐有臨證指南醫案之刻誠歧黄家所不可不讀者本局以新鑄鉛字排印紙色旣白裝釘尤精共十二本盛以錦套每部碼洋一元五角欲購者請移玉申報舘帳房及各處申昌書室可也 
[論賭徒與營勇交閧事]  
　　昨報載蘇郡有營勇四人相约至府署左近賭塲中藉端滋擾賭首婉言勸解而不聽乃招集賭徒將四勇盡情毆打四人者寡不敵衆含忿而回翌日糾合二百餘人蜂擁至賭塲紛紛擾擾賭首亦集有二三百人旗鼓之勢足以相當准備一塲大戰彼此皆有滅此朝食之心旋有人出爲竭力調停勸兩造至茶館令賭首給勇等洋蚨若干而事以寢說者謂此調停之人俾大事化爲小事有事化爲無事可謂善於和事者矣吾則以爲天下事皆此等調停者壞之也夫營勇而本有緝賭之權也者則見賭塲卽入而拘之可也營勇而本無緝賭之權也者涉足於賭塲而遭毆辱亦其宜也且賭塲而在於府署左近則其中之聚賭者亦决非尋常百姓意必書差中人故自以爲近水樓臺而有恃不恐卽有營勇藉端詐擾而亦不甚懼惟究以自知開塲聚賭有干法紀故初時亦以婉言勸導而勇不之從乃激而成怒恃其人衆一時可集亦仍恃其勢力而不肯讓與營勇遂倚衆凌寡而肆其凶毆賭塲中毆人本屬常事特不敢毆捉賭之人然有時捉賭之人少則彼賭徒爲鋌而走險之計毆差拒捕亦間有之今之營勇意者必有捉賭之語其意雖在於得賄賂收陋規而口中則必有官面之語賭首婉勸則必亦許以小費而營勇之慾壑未盈故不之允以致激成此禍彼營勇而果有緝賭之責也者則受虧之後必且訴之營官或照會地方官或派勇前往查拿而乃計不出此惟邀集黨類二百餘人以爲報復私讐之見則彼賭塲中亦得以衆相禦矣然營勇而糾黨私鬥罪也賭徒而糾黨毆人亦罪也此時若聽其鏖戰而不之止則恐釀成事端有累地方如欲止之則非勸和不可彼調停之人固已計之熟矣謂營勇之所志在乎賄賭徒之所逞在乎忿平其忿而後可以索其賄得其賄而乃可以釋其忿熟於此道者其調停自有妙法必能使兩造各釋前嫌言歸於好然而從此一番之後營勇則有此進餉而以後任其賭博而不過問焉賭徒則又少一顧忌之處而益而以明目張膽任所欲爲蓋衙門之内往往有賭况衙門之左近乎衙門中差役輩日間無事每每呼朋引類抺牌賭錢以爲若此則人不散開本官有事一呼可以卽至如遇官出入則自有人爲之通風報信立卽收停殊甚易易故衙門中之賭永不能絶若衙門之外附近之地則差役之耳目所能及官之出入所必經卽有膽大之賭徒亦何敢在太歲頭上動土其所以敢於開賭者必其有所恃焉者也有所恃者則仍恃乎近衙門而已差役等類在衙門中賭博其勝負不過皆同道中人而止外人究不敢至衙門中與賭也在衙門左近以設賭塲則外人亦得以厠乎其間乃可以廣生財之道蓋其開賭者卽衙門中之差役故其障天之手可以使本官如傀儡而一無所聞見一無所知覺否則營勇糾黨二百餘人賭徒亦集衆二三百人蜂擁而至其勢洶湧喧譁雜㳫豈衙門中一無所聞見終日如墮雲霧中哉蓋卽有所聞而詢之於左右左右爲之飾辭以對其内外通聨一氣大都如斯視本官如無物猶賴營官有查賭之責或尚有所顧忌乃營勇明知爲賭塲而並不禀明往拿但知藉端索擾不遂其志則紏黨以逞私忿得遂其志卽從此爲立仗之馬不作一聲然則賭徒之膽不且由此而日壯賭博之風不且由此而益熾乎故無此調停之人或者一經闹大官亦可以略有所聞一經調停則事遂寢息而官終其身在夢中矣賭風之盛如此賄賂之行如彼天下尚有不賭之地哉天下尚有不賭之人哉書竟不禁爲之擲筆三歎 
[本館接奉電音]  
　　昨由京友電傳諭旨二道敬謹譯登○六月初七日奉上諭浙江衢州府知府員缺著林啓補授欽此同日奉旨熱河都統著慶裕補授欽此 
[皇都述事]  
　　西苑内御河橋自皇太后皇上駐蹕後卽不准民人行走以其逼近宮闈禁地也某日欽奉皇太后懿旨嗣後皇太后皇上駐蹕西苑時所有各項當差之官員弁兵戴有官帽者均准由御河橋往來行走俾免紆遶而示體恤至車馬及遇皇太后皇上不在西苑駐蹕日仍照例不准往來以示區别而昭愼重欽此慈綸特沛誼美恩隆凡兹進内有差者咸額手而頌聖母之厚德焉○吏部爲知照事所有揀選步軍統領衙門學習筆帖式一缺本部於五月二十五日帶領引見相應知照貴衙門轉令揀定之刑科筆帖式珠隆阿都察院筆帖式延虁兵科筆帖式長秀等三員於是日五鼓穿天青褂備帶補褂元青褂並佩帶對子荷包手巾赴西苑門外六項公所吏部公所内書到聽候排班帶領引見萬勿遲悮因用印不及先行白片後補印文○刑部尚書貴隝樵大司宼恒所管户部三庫事務扣至本年五月二十四日期滿經三庫開列銜名於五月二十四日具奏請旨更換本日奉硃筆圈出都察院左都御史懷塔布欽此○兵部爲知照事所有奏請留部之期滿本部學習郎中李本方等於五月十八日帶領引見本日奉旨兵部期滿學習郎中李本方學習主事劉榖源均准其留部期滿學習七品小京官汪珌著准其留部授爲七品小京官期滿學習蒙古筆帖式啓緒著准其留部欽此十九日述旨奉旨是欽此欽遵到部相應知照吏部查照○管理健銳營八旗官兵大臣爲咨報事本營現有正黄旗前鋒校一事二人廂藍旗前鋒校一事二人補行引見正黄旗前鋒校一事一人正白旗前鋒校一事一人廂紅旗前鋒校一事一人共五排人七名於五月二十五日帶領引見理合造具滿漢排單各二分先行咨報軍機處查照 
[大雨傷麥]  
　　津郡今春風雨調和二麥芃芃大有豐收之象嗣因五月十三日大雨傾盆夜以繼日早麥雖已登塲晚麥尚未收穫田塍之低下者大半在水中央農人不遑刈割以致工價驟形昻貴從前刈麥每日需津錢六七百 
 
 

Page 2

 
 
文至十六日城西三河頭一帶驟增至一千五百文廿一二夜繼以大雨積潦未消加以新漲工人在水中跋涉各以筐筥相隨用力多而刈麥少以視晴天曾不及半間有得麥尚不能償工價者於是棄而不刈一任其霉壞於水中書此不禁爲農民扼腕也 
[考試學生]  
　　天津武弁學堂肄業各生每年於春夏秋三季考試至年終大考一次以别造詣之淺深功課之勤惰此定章也今年夏季於五月廿四日起分三日考試第一二日分考華洋各文第三日考試算學至廿六日而畢事向例每届三伏給假一月謂之歇伏自去年起功課較嚴歇伏之舉遂作罷論今届考華後全堂學生一律賞假三日以資游息至六月初一日仍行入堂肄業 
[將星遽隕]  
　　京口副都綂積藎臣綂制忠於上月間被造化小兒所困醫藥罔效延至本月初六日亥刻仙逝由諸公子置備棺衾遵制含殮滿漢兵民同深悼惜所有印信文件由左翼協領蔭都尉移送金陵交將軍衙門收管未悉豐軍帥派委何人署理也初七日在城文武各官員咸往弔唁素車白馬爛其如雲 
[研訊碰船]  
　　本月初六日倫敦來電云前者更百敦及維多利亞兩兵船在地中海相碰以致將維多利亞碰沈死去四百餘人之譜現此案已經訊問知其時水師提督得赖恩執定已意堅不遷移船中諸弁勸之再三始飭機器帥退輪向後然已無濟於事及將沈得賴恩方失聲認過云 
[銀行停辦]  
　　上海阿加刺銀行開設已久現聞行中董事核定將上海之行閉歇不復在此辦公云 
[常州試事]  
　　江蘇學政溥宗師考試金壇於五月二十二日奬賞畢二十三日回江陰節署行文常州府屬各縣生童於二十九日取齊考試酌蓮觴以消夏聨玉筍以成班樂育人才可謂悉心培植矣并聞蘇府以恩科鄉試在卽請宗師於錄遺前提先考試俾各童亦得名列膠庠躬親大比未知回文允准否 
[爭地搆訟]  
　　蕪湖某巨紳在江口下游里許陶家溝畔另闢廛市開通河道以便商賈輻輳正在鳩工選匠拓土開疆忽有宿松帮木商起而與爭指爲侵佔界址按此地坐落陶家溝北縱横約百餘丈與宿帮木商堆積木簰之灘地犬牙相錯光緒八年上海禪臣潤記洋行主曹姓物色其地曾擬購買建造米棧議價洋蚨一萬六千元繼而蕪湖怡和洋行亦思攘購出價四萬元皆因木商訟端中梗未能成交張樵野京卿時正備兵蕪上以商務正在興旺之時何必因區區界址致壞全局乃勸木商遷地爲良給以上游雙港地方江灘一叚俾木簰悉行遷往卽可變山邱爲華屋平田隴作市廛木商仰體憲意已可轉圜後因京卿内擮案遂冰擱至今業主席姓自念無鄧氏銅山大興土木又無赫赫之勢與他人計較是非虚擁其地與蛟龍魚鼈相吞吐大是可惜遂舉而贈之於某巨紳蓋與紳固有通家之誼也今聞宿帮已呈控蕪湖縣王大令吊查全案並得京卿舊時擘畫端倪遂將此案呈送蕪湖道袁觀察劄飭洋務局會縣往勘俟查明禀覆再行辦理聞席姓稱此地直抵江滸木帮則稱江滸向爲堆簰之所席基當在隄岸以内爲地究屬無幾若援京卿前議辦理誠不難冰消瓦解云 
[重慶瑣聞]  
　　某日府尊考試合州涪州等縣文童卷箱延至四更時始行申送王太守惡禮房之疲玩革去二名重責枷號○重慶電報局委員阮君以巡勇潘姓玩泄悮公立時斥革潘悶悶不樂歸家遷怒於其妻至夜半時妻竟懸梁自盡迨藁砧知覺則已赴瑤池之召不願再履紅塵矣哀哉○本年舉行癸已恩科鄉試諸生皆摩厲以須預期桂子秋風錦標奪得川東道黎蒓齋觀察示期六月十二日决科仰各學生員於黎明時在道署聽候點名給卷 
[羊城游屐]  
　　廣州城内大有倉時有犯人鎖礅禁押在此其犯皆罪不致死而又惡跡昭彰者務令悔過自新始得從寛開釋邇日倉内之犯多至八名守役任意嬉娱略不防範八犯見有隙可伺潜謀脫身相約於某日出錢市酒肉邀同差役共啖差役不知是計銜杯樂聖一醉陶然八犯見其已入睡鄉卽將刑具扭開薙去頭髮穴牆而遁不知所之迨差役酒醒見此情形驚恐欲絶急赴縣署禀報南海縣某邑侯聞而大怒立提差役重責並懸賞購拿○上月十七日午刻有一渡船由某鄉來省行至白沙海口陡起狂風波浪滔大舵工不能搘拄欹側數四遂致沈没波心水手及船面各人均經人拯救其餘男女搭客二十餘口無從援手淹斃無遺風濤之險洵可畏哉○城廂内外人烟稠密各街道糞草垃圾堆積如山一至炎天穢氣薰蒸聞之易生癘疫日前南番兩邑宰出示禁止並責成地保分叚糞除其事雖微亦一善政也特不知地保果奉行維謹否○城西金沙灘乃烟花澤藪中之下品猶上海之小東門也某妓與某客情好甚深客非當有金銀者夜合資多所積欠鴇兒不悅遷怒於妓時箠楚之妓憂忿難堪濳以薙髮刀自斷其舌洎鴇兒見而阻救則已一息奄奄矣雖經舁往醫院求醫恐醫生亦未必有起死回生手叚○某輪船由香港至省河椗尚未下適聨興街水步外有横水渡船載數客以濟輪旋浪湧横渡夫把持不住以致覆舟幸救生船見之悉數將諸人拯出 
[芝罘爽籟]  
　　烟臺各行號向來起缷貨物皆由舢板駁蓮每家竟有十餘艘之多近來改用小火輪船費省而運速由是招招舟子頓失利源頗有蹙蹙靡騁之歎○長日如年睡魔易擾妙手空空兒每乘鋪夥磕睡時乘機攘物有某鋪學徒失去水烟袋一枝自念無以對執事遂又假寐以覘其變有頃果有人突如其來學徒奮然躍起急擊其肘大聲呼喊鄰人畢至賊窘甚將原物繳還始縱之去學徒亦有心人哉○往年菜蔬價值昻貴本年雨水頻仍豆棚瓜架生意盎然灌園叟皆獲利市早韭登盤晚蔬充膳肯與鄰翁相對飲隔籬呼取盡餘杯當不讓杜工部獨享此樂○上月十六日奇山所某姓家方作午炊烟囱内火星亂迸勢甚危險幸在白晝人手衆多將土炕拆毁始行救熄按此人慣睡火炕年久則灰焦土燥每易肇事若能先事修整其功當不在曲突徙薪下○近日天花盛行卽種過牛痘者亦被傳染豈施漿者之術尚未精歟抑先天伏毒太盛有以致此歟幸沾染者起漿結痂計日可愈尚稱平順○淫書之害人夫人而知之而唱本之爲害尤甚蓋淫書之害必稍識之無始能領略唱本則巷歌户誦到處皆然入耳移情不堪設想不識字之婦女每因此而失節隳名際此露下納凉風前小坐淫詞艷曲幾於徧國皆是商紂靡靡之音當亦無以過之○上月十五日大雨淋漓雷電間作至今仍雨暘不定當此二麥登塲無虞霉腐禾苗更欣欣向榮乃村夫野老獨抱隱憂蓋以田家占騐有有錢難買五月旱六月連陰吃飽飯之語不無耿耿於中耳俗諺之足以囿人如此 
[巴山夏雨]  
　　荆宜施道周觀察於前月十八日抵宜至五月二十一日早始回荆州聞於桂子香時仍須來宜一行也○某信局爲人傳寄郵筒愆期不至經各號往查始知送信脚夫行至川鄂交界處忽被毒蛇所噬不良於行宜地得信立卽派人接送惟雁足書來已逾旬日令人望眼將穿矣○歸州一帶壞船不少有某船沈失客貨多件撈起十餘件在該處晾晒又被居人藏匿向之查詢一味倔强各號僉擬禀官以爲後來之戒 
[皖省官塲紀事]  
　　升授貴州藩憲嵩書農方伯於四月廿六日交缷安徽臬司篆務卽於廿八日具摺謝恩或陛見或赴任請旨遵行及五月廿八日差弁齎回原摺奉硃批貴州布政司嵩崑著來京陛見方伯卽整備行裝於廿九日赴文武各衙門辭行携帶家丁二三人於六月初一日乘招商局江裕輪船束下航海入都沈仲帥以下各員均恭送如儀○署理安徽臬憲本任安廬滁和道丁恬生廉訪近因政體違和飭差弁執帖詣撫轅請假想吉人天相不日當占勿藥也○本任安徽鳳陽縣符搏九明府兆鵬現奉德靜山方伯札委辦五河厘務明府奉札後 
 
 

Page 3

 
 
趨詣憲轅謝委擬月望前後束裝就道 
[燕子新箋]  
　　山西旱災蔓延數百里析骸易子慘不忍言金陵各書院肄業生公議將七八九三月官師各課膏火銀酌捐三分之一已於五月下旬禀蒙各憲批允日内又奉到劉制軍批示准由官預提此欵飛解災區大約旦夕間卽須解去矣○火傘當空汗流如雨秧田乾裂其坼如龜水車轆轆之聲晝夜不息本月初三日下午忽雷聲殷殷陰雲羃天風伯揚威雨師灑潤驀一聲霹靂幾如地裂天崩泊雨散雲收喧傳城北妙相庵月臺之柱劈而爲二所最奇者臺下有一人倚柱而臥當臺柱飛出臺外此人竟若未聞知嘻是何渴睡若此耶○東花園地本幽梓桑畦菜圃一望無涯有某甲者結茅此間以藝圃爲樂上月二十六日之夜溽暑如炙煩燥異常不樂處此斗室中挾竹席一牀擇門外平坦地設枕寢之至夜半忽有物齕其脛肉痛楚不堪急呼妻爇火視之脛已紅腫如碗大敷以雄黄等物略不見功俄而漸腫漸高亦漸痛漸緊口渴思飲凛水雙手捧汲桶作牛飲仍喉乾欲裂天明延醫診治據云被毒蛇所嚙當時急以利刃削去紅腫處尚有生機兹則已毒氣攻心難於施救矣言已勉投藥餌旋提囊而去延至已刻果溘然而逝嗚呼慘哉 
[貨棧忽倒]  
　　滬城小東門外錦豐洋貨店後面棧房向近城河前日將晚時忽然坍下幸河中並無船隻故未傷人惟該店中洋布等貨傾墮水際雖經撈起然已濡染淋漓不復似白地光明錦矣 
[人財兩失]  
　　滬南青龍橋小酒肆係甬人陳林奎所開杏雨一帘春風十里罏頭買醉座客常盈因此稍有積儲遂於前年娶同鄉某氏女爲室那時魚水甚諧至去歲時相口角脫輻頻占陳事過輙忘毫無芥蒂而氏則處心積慮欲效良禽擇木而棲前晚託故出外一去不歸陳偵騎四出蹤跡杳然廢寢忘餐大有咄咄書空之意昨晚九點鐘時挑燈默坐悲從中來忽聞砉然一聲幾如天崩地塌怱忙出視見店屋一椽忽爾傾頽綠螘新醅紅泥活火無不壓成虀粉約值百餘千旣歎釵分又嗟楝折嗚呼能不悲哉 
[醉漢打店]  
　　前日午後有甲乙丙三人從黄壚覓醉步履欹斜至爛泥渡某肉莊購買醫肉以所給太少再四求添店夥以白眼待之甲等仗麴秀才勢奔入店中拍凳敲檯將所有物件肆行擊毁寸草不留店主見而忿甚扭至巡防局高二尹研訊之下判將三人各笞一百板具改過切結呈案備查蒲留仙所謂箠至百餘豁然頓醒二尹深得處置之法 
[船户違章]  
　　浦東人某甲前日來滬購物事畢言旋在集水碼頭喚渡由福建人戴阿五之杉板船攬載言明獨開祗須青蚨二十翼後戴貪得無厭載至十二人始行解纜將近東岸因人多船小支持不住登時覆没搭客紛紛墮水幸離岸甚近得慶更生戴仍將甲扭住索取渡資正在爭閙間被渡夫頭金阿貴所見查悉前情以戴違犯定章扭至爛泥渡巡防局請究高介臣二尹判將戴笞二百板本應枷號姑念天氣炎熱從寛具結交保 
[虹口瑣聞]  
　　虹口姚墩谷人聖金向同村人秀寳索取會錢被秀寳之妻號召女流氓赶至家中擊毁窓櫺檯椅并將其灶拆毁在鍋内便旋聖金忿火上炎奔投圓通寺巡防局控訴前日局員劉月樵遊戎飭勇拘提訊鞫秀寳之妻懼而避匿尋裝作受傷倩人以板門舁赴局中聖金訴稱小的姓徐務農爲業與秀寳生同井里式好無尤某日向索會錢忽被其妻滋擾秀寳供稱小的確曾欠伊會錢然突被擊傷请卽騐視遊戎判令笞責一百板并燃點香燭向聖金服禮所毁之物自行修理秀寳一再苦求遊戎著减責五十板○有錢某乾家在裏虹口石橋畔平屋中向以挑賣荳芽菜爲業曾欠錦春挑力錢二百五十前日向之索取以致口角忿爭附近流氓小來金小鬼阿順等聞之平地生波欲將錢曳出毆擊錢懼而逃避仍被小來金等尋獲軋至某茶肆評理詐去錢五百文 
[縣案彚錄]  
　　許鳳才裝載繭壳偷漏稅捐被江海關南卡拘獲於前日解縣黄大令請帮審委員葉司馬研訊許訴稱係紹興人在祥茂絲行爲出店此次往嘉興收買繭壳曾在該處納捐執有捐單昨日舟至南卡忽被將船扣留欲令再捐銀八十兩小的不允致被送案司馬令收所聽候查明核辦○龔海泉控許金坤攫牛一案葉司馬著許賠洋已紀前報前日午後經司馬覆訊龔並未投質許金坤呈洋四元許兄咸寳投案候示司馬差金坤曰龔海泉之牛究竟在否答稱業已售去得洋十三元司馬曰本委查明此牛在地保朱如山處答稱不是司馬著將許金坤疎枷收所令許咸寳下鄉查訪禀覆候核呈案之洋連前繳之三十二元一併存案○成衣匠陳年莫與學徒陳阿高鷄姦被法捕房拘送公堂轉解到縣此已兩登報牘前日下午葉司馬升堂研訊店主陳玉山並未投質阿高訴稱今年十三歲在陳玉山成衣店爲學徒店夥陳年莫於去年二月間進店未幾辭歇臨行時尚有行李携往杭州贸易及今春至店已無鋪蓋遂與小的同榻不料竟行非禮以致下體受傷寒熱交作司馬問爾被年莫鷄姦在於何時共有幾次答稱在上月底天將黎明時共被奸過二次司馬提年莫研詰供稱係本邑人在成衣店爲夥玉山係小的之兄小的因與阿高有隙致被誣指其實並無此事司馬曰阿高供詞確鑿豈容任爾狡展喝令拖下重笞二百板枷號一月發頭門示衆阿高斥退所受之傷赶緊自行醫治○滬南洽興街口鄭恊和福建雜貨店主鄭某向劉德和劉德利兩釘鞋店及悅順廣貨店等騙取貨物閉店逃逸經各户投縣控告黄大令飭差往提該差以鄭避匿無蹤將其子鄭四春拘解前日由葉司馬研訊鄭供稱恊和並非小的父子所開實係林阿强開設父親曾在該店煮飯早已停歇現在兵船上當差並不在滬實遭誣控司馬以原告未到判將鄭四春押候交保限交伊父到案訊究 
[英界公堂瑣案]  
　　西人某甲訴稱家中曾雇江阿東當司馬夫姚天觀當小馬夫因姚不能駕駛隨卽辭歇不料姚竟時來與江尋釁不得已報捕送案江訴稱小的在西人處當馬夫雇姚帮忙算到上月十八日應給工資洋銀兩元四角除去飯一元二角應找給一元二角而西人尚未付下小的無力墊出以致姚來吵閙不休姚供稱小的曾爲江夥被欠工錢向索不還致與口角蔡太守諭江曰爾旣欠姚之值理應照付江稱容小的措齊繳案可也姚稱小的明日卽須回去目下鋪蓋尚在馬房中太守飭差帶姚至馬房取出鋪蓋并由公堂代给洋銀一元二角再向江追還○三十四號西捕禀稱昨日巡路時見楊阿四張阿高以傷馬駕車于違工部局定章是以一併送案楊供稱小的駕車馬因放草時在地下亂滾以致背有微傷張供稱小的之馬項下被皮帶擦傷如今容好爲醫治蔡太守飭將馬發交龍飛馬房喂養醫治俟傷痊後給還醫料資始准領去○包探何瑞福禀稱日前北香粉弄中失火後王源順陳愛林姚順法等流氓藉口於建醮釀災向附近各户斂錢延羽士誦經禮懴胡王氏不願捐資以致口角互毆由氏投捕房陳說捕頭命小的查得王陳姚已向各家捐集洋銀三十二元諒開銷之外將餘剩者均分况王陳皆曾犯過拆梢今特一併送案胡王氏訴稱小婦人原籍揚州王陳姚來家强欲小婦人出捐洋銀二角小婦人先付一角許以容再措交伊等不依小婦人告以火醮共有三日今祗第一日豈不可稍緩須臾伊等卽恣横行兇肆行毁物王供稱小的係寍波人並未犯過拆梢此次向大衆議明然後勸捐建醮陳供稱小的亦寍波人襄同勸捐尚求恩宥姚供稱小的亦寍波人打架時並不在内張小寳供稱小的在長利洋行經管房屋家住香粉弄中確曾帮辦建醮事宜未嘗犯法戎載裕鄔福壽同供稱小的等皆寍波人助之建醮不敢滋生事端所有捐集之洋銀除支付羽士等工資悉買錠帛焚化並不私取分毫入已尚乞鑒宥何探又將捐簿呈閱太守謂爾等旣爲首事何以不助分文王等皆默然不答太守判令將王管押一月陳管押兩禮拜張等均從寛斥釋○包探黄四福禀稱沈高氏投捕房報稱被陳阿生毆傷小的因將陳拘案沈高氏訴稱小婦人轉租陳之 
 
 

Page 4

 
 
房屋陳向小婦人索租一時無力照償向商稍緩陳不依允反將小婦人毆傷陳供稱小的家有餘屋轉租與沈高氏索租不付反將小的辱駡小的並未行兇蔡太守判令將陳管押一禮拜俟該氏傷痊再訊○包探王阿二禀稱五月二十日竊取怡和碼頭舊鐵之賊犯楊阿二奉大老爺發交捕房管押昨日管門捕毛娘子出外大便突有李阿慶者竊取鐵手銬上鎖匙將楊開放令其飛步奔逃幸毛便畢回來得將楊拿獲今特送案請卽重懲楊供稱小的係揚州人李供稱小的係江北人蔡太守判令各笞責一百板分别遞解回籍○包探張九意禀稱莊有金竊取其主范金山之衣當塲追獲交捕送案范訴稱小的素習鞔工用莊爲夥昨被竊衣二件獲交巡捕請卽追還莊供認行竊泥首乞恩蔡太守判令管押一月贜給范領去○包探孔阿才禀稱王阿狗將李德三家門外籬笆拆成一洞東張西望意欲一試其妙手空空經李交捕送案李申訴前情王供稱小的係本地人貧苦不堪無奈出此下策蔡太守判令笞責五十板○西人道而司訴稱車夫王阿三因無力拉車於某日辭歇旣而另雇江北人朱阿二當車夫王時來與之尋釁是以報捕拘案朱申訴前情王供稱小的與朱以鄉誼而兼戚誼伊家有信囑小的促伊回家小的因之前去並不向之尋釁惟求大老爺曲予原情蔡太守問朱曰爾家有信來乎答稱並無其事太守着王具不再向朱饒舌之結然後開釋○包探王阿二禀稱陳有榮與徐松林徐阿興等人在某茶室吵擾不休小的聞而往查知因賭博起釁今特一併拘案請懲有榮供稱小的係寗波人在治下浦江中操麻雀杉板船偶與松林阿興等人小賭輸去洋銀八元二角無力照付致被將杉板船撑去小的不得已約在某茶室理論不料竟被包探所拘松林阿興同供稱有榮初次與小的等犯賭輸後自願將杉板船抵押現在小的等已交還矣蔡太守諭令不許再索賭欠一併從寛開釋如再犯事加等重懲○包探唐寳榮禀稱陳少東家失去衣服投報捕房旋經小的查明由周金蘭蔣金雲二人串竊分贜時突有唐桂松向之奪取是以一併拘案請辦陳訴請領贜周蔣均認竊不諱唐供詞一味支吾不能細錄蔡太守判令將唐笞責一百板周蔣各責笞五十板贜給陳領去 
[澤霈災區]  
　　本館協振所昨接湖南永州防營惠函云疉閱貴報山右奇災亘古未有析骸易予慘不忍聞如披鄭監門流民圖令人酸鼻刻下勢類倒懸待賑萬緊幸賴諸君子痌瘝在抱胞與爲懷勸募多方爲民請命富鄭公籌青州之振汲長孺發河南之倉方諸古人未遑多讓將士等撫此災黎徒矜餓殍愧逐指囷之力聊伸助麥之情兹由敝軍共湊合荳規銀一百零四兩求闔營平安交永康錢號轉寄綂乞察收彚解山右災區又接閩省旅次夢蘭吏惠函云僕於今春幸得長孫蒙諸親友餽賜銀飾衣料鞋帽本擬設席酬謝因念晉省災荒甚重災民有倒懸之急兹將席資洋十元移作賑欵爲諸親友造福并求小孫長命富貴災難全消夫行道有福此理昭然不爽旣已解囊於此日自必食報於他時除分掣收條外合綴數言以誌欽遲 
[百福千祥]  
　　謹啓者敝堂接奉雲怡壇弟子保功氏大善士同室人寳豐氏大善信求消災免厄體質康强合家平安樂助晋賑洋二百元又奉李藴貞大善士樂助洋一百三十元蛟川何寅初大善士求父目疾速愈樂助洋一百元蘇州恒孚銀樓寳號交來潘懷玉大善士求父病速愈樂助洋一百元求母病速愈隱名大善士樂助洋一百元補過堂大善士求佑合宅平安樂助洋一百元均入山西急賑仰見孝思錫類至誠格天福壽康彊天從人願解囊固徵樂善集腋具見宏慈百福駢臻千祥雲集謹登報牘叩謝鴻施[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[二尹鞫賊]  
　　小竊薛鳳金在滬南十六鋪一帶屢肆技俩昨有十六鋪禁隸某甲行經西門外見而拘獲送往十六鋪巡防局鍾偉臣二尹問窩主居於何處答稱二月間住董家渡同豐小客棧有棉襖一件押在該棧别無贜物二尹飭勇至該棧吊贜勇丁禀稱董家渡係廿三七鋪管轄須持片往吊二尹卽命持片前去未幾將薛鳳金所寄破棉襖吊到薛稱當押票俱在棉襖中二尹檢視之下中有當押票十三張二尹著將薛押候吊齊各贜再行核辦 
[法界公堂瑣案]  
　　湯益法具禀稱商人由琿春本號倩法蘭西銀行匯一萬一千一百三十六號一萬一千二百七十五號銀票兩紙至上海計銀二千兩其票竟被某輪船上某西人失去初尚未知旣而電詢琿春始知其事卽奔往法蘭西銀行止付不料其銀已被順康協源兩錢莊領去矣請卽訊追葛同轉准詞飭包探王榮培往提盛康莊莊子貞協源莊沈文璨及牽涉之瑞生祥朱少華泰順棧劉錫恭及東洋意順陶在上海坐莊之王恩渥長發棧司帳人王作成訊問之下湯伸訴前情沈供稱此票由瑞生祥付來同轉提朱到案問票從何來朱供稱由劉付下劉供稱由琿春怡順號匯至上海東洋莊託恩渥往烟臺辦貨同轉逐加訊問又提莊至案問票從何處匯來供稱由紹成付下恩渥供稱票由後馬路永興利付下紹成供稱此棧中忽來湖北人林姓自言未知法蘭西銀行在何處囑本棧人隨同收取洋銀願加貼水刻已往漢口矣同轉謂今著爾將此人交出紹成供稱棧中寓客衆多實難指認同轉謂此人向操何業旣許借宿難道不知其來由乎紹成供稱實不仔細惟知向業泊坊同轉謂此案　無别樣辦法惟有向順康與長發根究而已爾如不將此人交出卽著爾等照償隨商諸祁繙譯官飭將紹成押交林姓朱交原保人方子貞保去沈則交保出外帮同恩渥查詢一切並諭向永興利根究復諭令原告於下期遞禀候核○法蘭西銀行西倫控朱順興包造房屋過期並不完工同轉提朱訊問供稱小的向法蘭西銀行包造房屋估計洋銀三千二百元第一次收得五百元第二次收得一千元第三次收得四百元言定二月初一日爲始現在却已過期實因天雨連綿且小的身患疾病並非故意遲延將此項給付如今尚虧木料銀若干兩被木行控諸英公堂致被蔡大老爺傳案管押况造價過賤不敷尚多現求西人再付一百元願具限於半月内告竣同轉問將何用供稱造屋中地板及零物同轉謂爾如果虧本西人亦許稍稍貼補今可覓保出外速卽依限完工周寳湘投案訴稱小的在虹口兆江里某經租帳房當木作頭願保朱出外同轉謂公堂内有章程須覓本租界中人具保復問朱曰爾英公堂何案件包探禀稱英公堂案亦尚未完同轉著具本租界保單送案備核○全亨洋行收租人周樹海控各户積欠房租計陶阿四欠洋銀十一元魏家輝及蔣阿毛蔣生才各欠八元戴宋氏欠九元葛同轉限三日内一并付楚不准逾期○某包探拿獲在江天輪船上竊取短衫之竊賊嚴阿昌解案請辦葛同轉判令管押三日○某包探禀稱小的行至後新街見吳龍寳葉世恭肩負米麥數袋盤詰之下據稱在金利源棧房當扛貨小工棧中狼藉雜糧掃成一堆司棧人給小的等携去包探見形迹可疑拘入捕房管押昨日葛同轉訊問之下一號棧房司事王悅昌投案伸訴前情同轉飭傳棧中司事訊問旋由梁靜軒投案訴稱此貨實由棧房圾垃堆中掃出同轉卽飭將吳葉帶回米麥亦一併携去○某包探禀稱小的拿獲在安慶輪船竊取短衫之竊賊章必全請卽訊辦章供稱小的年十五歲家在安徽由蕪湖偕鎭江人李姓湖北人張姓乘輪到此寓居小東門外小客棧中葛同轉問張何往供稱小的小知惟知張與現獲之李盛之相識同轉飭提盛之研訊宋春山訴稱昨晨携手巾包中洋銀四十元及小洋銀數角行至吉祥街將手巾包解開取小洋銀兌錢忽被盛之攫去旋經扭獲解案請追盛之不肯供招同轉怒謂爾白畫搶掠當塲拘獲尚敢狡展不承乎著押候笞責三百板枷號二月章飭包探帶往找尋張李呈案之洋銀給還諭令原告於明日至八仙橋捕房候質○計玉堂訴稱昨日携帶洋銀皮夾一枚内藏大洋銀一元小洋銀四角某處購辦零星立在櫃旁不防王阿林伸手揷入衣袋將皮夾摸去幸卽知覺當塲拘住交捕解案請訊王不認行竊葛同轉著押候嚴比○信記洋行華人焦仁漢寳和糖行司事董上互控冐認東洋車元生車行主顧海全訴稱焦於正月十一日至小的行中買車一輛計洋銀十八元同時顧亦向小的買車一輛計洋銀十七元焦車用哆呢靠背顧車用油布靠背某包探禀稱二人俱至捕房報失現在所獲之車邓是哆呢靠背葛同轉將車斷歸焦領諭董曰爾悮認他車本當科罰因念先報捕房姑從寛免又諭車夫張阿福曰以後當留心謹愼不得倉卒悮認張唯唯而退○前報紀積竊王阿大在寳興里史公館毁門而入竊取水烟袋夏布褲等物旋由某包探將王拘獲解案訊供葛同轉飭至丁門西來當吊取夏布褲當中人不允包探將情禀覆同轉飭提西來當夥閔文逹研訊供稱票上月日不符是以不付同轉謂竊賊所供並無二十九日之說爾何得勉强砌詞史公館遣家丁李文祥投案禀稱家主願出洋銀一元當中人自願讓利故已將原贜贖出矣同轉謂閔曰爾吊贜不付情愿讓利其意何居旣爲當業必知吊贜章程本公堂不論何處均可往吊何獨爾偏執抝乎遂判令押一禮拜又諭李曰爾可將情回禀爾家主人李唯唯而退 
[桃隖電晉義公信信昌復昌蘇電蘇賑各公所晉賑記廿八]  
　　六月二日津電九批五千到劉丹翁函朔平災民死亡不絶褚敦伯顧夢臣李嗣香幼香已分四路往賑薩廳包頭尚未得雨糧價更昻求速接濟云○疇昔晉豫之役上海保嬰局集金累萬設慈幼局於大河之北河北士民今猶歴歴言之翼化堂主人卽保嬰局董也善本天性至今弗衰偶披載籍其集交於信昌者銀百六十三兩洋二百十五元繼以銀百有九兩洋百七十元又繼以銀二百一十兩洋二百十四元再接再厲三而不衰人盡如君民其有豸○兒孫自有兒孫福勿爲兒孫作馬牛逹人之言也澄江靜怡子大書於賑册云捐户每見募啓已覺可厭乃天生不厭之災以卜厭否之人心有緣慨助未必因此囊空明去暗來落得人情自做但生一賢孝子孫卽爲祖宗造無窮之福旋有見而助洋百元者題曰先惠孫輩烟東蓋謂積財與兒孫吸烟何如先惠烟東也逹人深識直駕乎古人之上○術士扶鸞儒者不取曩見抄傳都城隍壇判據疏已悉查冥司成案犯法後樂善好施者視其家産多寡輸捐幾成量爲輕减所請捐賑延壽除遇赦不赦之犯外果能捐産至五成以上自可援案酌准至稱無祀孤魂乞食騷擾本干禁令已通飭嚴行示禁免致流禍人間干碍陽賑本爵蒙天子恩馨香爼豆三百年於兹爲國保民幽明無間爾等公忠體國自當默爲輔相云當時未敢深信迄今思之其或然歟○諺云和尚吃十方災民而乞食和尚眞吃十一方乎安定堂女主人資夫冥福也捐懴資三十千助賑宜非和尚所樂聞不知璧齋和尚方捐錢十千且勸能安培基永修克朗一齋普蔭界明七師公捐七千五百文是又捐去一堂大悲懴一壇燄口之費矣外史氏曰是婦也不愧女中丈夫是僧也不愧佛門弟子[  桃塢散人述]  
[鄂垣官報]  
　　五月二十日臬台陳請假候補道彭赴兩院請假二日候補同知王肇祥赴兩院請假五日委辦應城釐局候補通判王璠禀辭回局署咸豐縣張家坪巡檢胡長治赴兩院禀辭候補府余肇康進見代理房縣事余受祺見辭代理孝感縣汪齊輝代理公滋縣磨盤巡檢廖益鴻俱謝委卽用縣黨獻壽解宜昌川鹽棧課來省請假一日試用縣翟宗藩奉武昌府委自嘉魚公幹回省漢陽縣新灘巡檢陳嘉德丁憂缷事回各赴兩院禀到候補巡檢曾啓傳赴兩院請假三日○二十二日候補道彭赴兩院請假二日候補同知程寅清謝委代理武昌府同知事署漢川縣事濮文昶禀辭代理當陽縣事朱世守禀見辭代理江陵縣沙市巡檢事補用典史戴慶霖赴兩院禀知謝缷田縣典史事　　仁回省請假五日補用典史覃箎自貴州公幹回銷差請假三日候補主簿楊廷楨自浙江公幹回各赴兩院禀到漢黄德道惲卽用縣黨獻壽俱赴撫院進見候補道喬進見赴兩院赴京引見代理孝感縣事汪齊輝禀見謝代理保庸縣事曾廣敷見辭大挑縣盧以恕赴兩院銷假候補從九遵侃赴兩院請假五日○二十四日缷代理隨州合河巡檢黄秉銓回赴兩院禀到○二十五日委辦蔡甸釐局候補縣方朝概禀辭候補縣歐陽柄榮自興國查勘煤礦回禀到缷辦蘄州釐金局候補縣黄長煦回省禀到藩憲牌示嘉魚縣知縣印務詳委補用知縣石廷鑾署理安陸縣知縣印務詳委候補知縣本任按經歴張嘉畹代理荆門州吏目員缺飭准補之許鋆赴任○二十六日代理武昌府同知程寅清禀知任事蔡國楨奉江漢關委赴隨辦交涉事件禀謝代理襄陽縣雙溝巡檢事鍾駿代理蒲圻縣港口巡檢周繼楨俱謝委候補縣陳錫霈奉福建厦門道許札委勸辦駐漢口漳泉富商捐助砲台經費照新海防例給奬實官代理蘄州州判事楊煥文代理武昌縣縣丞事涂定中代理應城縣長江埠巡檢事徐文偉俱謝委○二十七日候補通判劉宗植自羊棧　彈壓茶市差竣回候補通判張志瑛奉委辦黄石港釐局候補縣蔡國楨奉委辦牙釐總局文案並奉江漢關道委隨辦交涉事件代理武昌縣金子磯巡檢事謝銘功謝委○二十八日候補通判張志瑛奉委辦黄石港釐局陳錫霈奉福建厦門道許札委駐漢口漳泉富商捐助砲台經費准照新海防例給奬寳官代理江陵縣沙市巡檢戴慶霖謝委署黄梅縣新開口巡檢李祖蔭謝委○二十九日候補縣蕭煥南候補府經歴王梓俱解三批京餉禀辭大挑縣羅葆熙奉善後局委赴上海公幹代理崇陽縣柱口巡檢事屠學士禀辭○六月初一日委辦清查交代局補用同知黄秩柄委牙釐局文案候補縣蔡國楨禀知進局代理松滋縣磨盤巡檢事廖益鴻禀知謝委代理應城縣長江埠巡檢事徐文偉禀辭謝委缷蒲圻縣王中鎰奉調回省充當闈差代理揚州州判楊煥文代理江陵縣沙市巡檢事戴慶霖俱禀辭新海防試用府經歴李光鄴指發試用典史法鶴松由京驗看缷署竹谿縣典史于彭年俱來省代理京山縣宋河巡檢事熊啓孝禀知謝委 
[金陵官報]  
　　六月初三日宿遷營遊擊湯榮恩缷事回○初四日代理如臯縣葛毓清辭赴任知縣查有　直隸州判王來牟奉府委發審差縣丞吳善植銷藩司監印差從九葉煒到藩司監印差均禀知藩轅牌示阜寗縣武麟調省另有差委遺缺查有知縣蕭仁暉署理又江浦縣陽華袞調省差委查有現署江寗縣藍采錦調署又六合縣裘宗圻調省察看遺缺以現署桃源縣姚德鈞調署所遺桃源縣缺以直隸州謝國恩代理 
[皖省官報]  
　　五月廿五六日卽用知縣李長郁顧中安戴朝普陳瑜柯劭憼文緝熙候補知縣黄鵬文郭繼泰張奎光同知楊鵬程通判劉芾善錫府經歴德麟縣丞梅　輝蔡樹人巡檢黄萬增麟桂典史石兆麟准補望江華陽司張聘霍山上士司唐錫桐以上均知奉委赴江南文闈差知縣饒蘅辭赴蕪湖保甲○廿七八九日委辦　　　卡知州俞廷恩辭本任鳳陽縣符兆鵬知奉委辦五河厘卡 
 
 

Page 10

 
 
[浙省官報]  
　　五月廿六日同知吳世欽由京分發來省禀到運副阮恩培禀銷廣信鹽局會辦差回省禀到○廿七日錢增勳禀銷海運津局並京解差回省禀到禀見畢奎禀銷江蘇賑捐滬局勸捐差回省禀到 
[䢴江官報]  
　　五月二十七日翰林院徐太史肇績過揚○二十八日陳鹺尹大榮起服回淮劉鹺尹鐘祥禀奉堤工局委隨同防汛差許鹺尹崇興禀知赴西鹽查艙差○二十九日已刻江都轉由省回物海分司徐分轉禀到 
[接續桃隖同人彚報經收晉邊義賑瀘電局杭晋義杭公信滬信昌蘇復昌蘇賑局蘇電局蘇電寓八公所五月中旬清單]  
　　敬愛堂應願學堂宋兩户各五元蔡陸氏保子平安添壽四元銅洋一元秋水齋得呂彩助錢樹惠兩户各六元衆姓移筵七元沈益豐八元俞竹安無名氏廣和堂懷清道人梁溪無知人五户各善姓二十元無名氏合記家安顧翔霄最樂堂吳三户各三十元曹久椿病痊五十元祝修性爲孫證靜求化解洋一千元安節局桶共十六元太和堂桶共洋四元錢四百零一文五分洋一個柏年長桶共洋六元錢一千文人和震記桶共洋十二元錢一千文○又代收永字册王君憶笠經　盛費氏一元隴西贑坦六元王翰城二十元以上八十八户共收洋一千三百八十三元五角銅洋一元五分洋一個錢三千五百零一文共合曹銀九百三十八兩二錢七分○蘇州天庫前電報局王君經收報字册减一錢癮一洋活一命買胡氏槃記受記五户各一元有求子厚記春記益記嘯霞軒沈五户各二元陸潤號洋二元錢四百文秦炯生潤生二户各三元張潘氏張免過氏烟客三户各四元麵行公捐逐日逢場戲二户各五元顧雨生咳速愈顧省臣家平安梁溪堂劉福官病好誠一後人五户各十元不書名助癖瘟丹九百五十四粒痧丸三十七兩以上廿四户共收洋九十五元錢四百文共合曹銀六十四兩七錢六分六厘○桃隖同人經收銳字册無名姓三百七十文棉力人五百文鳳銀蘭小姐六百文大記程壽記周榮記恊興沈方昌葛順泰馬合順瑞杏堂陸周雲生俞怡琴葛永安堂金元昌徐大雅堂李崇善堂何秋臯錢咸春堂集慶堂沈李松全聚豐泰清抱居笛韻樓侍史金石生潘錦記太太李松洲馬仰齋徐恆隆陳金合徐張謝朱戴氏朱寳印生高　陽金朱氏松盛靜香書屋馨山堂九齡童子尤翼記裕源興龐蓉卿東樓繡餘張旭翁癬愈汪兆希和記映雪主人吳汪氏子病速愈四十五户各一元乾大芸蘭閣邵光裕堂晚星堂張宏農氏無名氏劉二小姐瞿三小姐留餘主人謝柏森　閒軒洽源園大豐和順美記鳳歲堂懷德堂芹香館尤賓秋守約翁無名氏敦記歸愚室錢趣樂記兌記汾陽伯子廿五户各二元一樂齋二元五角清節堂内衆善姓二元八百文李崇德堂徐少卿源豐園恆潤園四户各三元戴陳合沈傳沛朱樂壽石門刁氏李劉氏唐楊氏六户各四元黄沁泉趙增子福生病愈陸壽生求子瑞麟耳痊運麟痘安四户各五元駕湖鹺寓王門陸氏范敦和堂三户各六元無名氏八元陳程氏子無病入泮徐善修陳程氏病愈消災徐承慶鳳翔書屋倪在和顧錢氏潘卓如八户各十元無名氏十四元七百文陳礪記無病無名氏謝益齋三户各二十元徐氏一門三鼎甲無名氏兩户各三十元常州所捐三十元沁香閣同泰典夢錦書屋懿德堂邱少記五户各五十元佑安堂永安康記七十元不書名懿德堂張惇仁堂邱成志堂邢黄　迪堂五户各洋一百元神户理事署勸友康泰興榮興生記春才錦昌瑞泰一百三十一元一角四分王頌翁募一百九十二號册六户十一元周翼雲募十五號册二十一户四十八元李耕翁募一百八十九號册七户十一元單蓉翁募一百十三號册二十二户十一元一百十四號册十二户七元陸鎔翁募三十六號册五户五元三十七號册六户六元五角三十八號册四户四元三十九號册五户五元四十號册四户五户姚威翁募一百九十號册二十二户四十八元夢萱室兩無名氏皮衣欵七十二兩七錢五分二厘香溪漁隱興記兩户各二百兩周毓芝四百二十兩零八錢武漢紳商各善士在江蘇會舘演古集捐五百兩存義公匯到川束道重慶府憲發到二千一百兩吉林軍憲長一千零五十兩吉林軍轅幕員六公八十六兩一錢以上一百四十户共收洋一千五百四十一元一角四分規銀四千六百三十九兩六錢五分二厘錢二千九百七十文共合曹銀五千三百四十六兩五錢三分八厘○代嚴佑翁收佑字册朱明翁募劉春記王紹記兩户各曹五十兩蔣亦翁手朱明翁手兩户各曹一百兩以上四户共收曹三百兩合見規三百廿三兩九錢八分○本旬八處共收曹銀一萬零四百五十七兩三錢二分六厘規銀三百廿三兩九錢八分連前共收曹銀三萬六千四百五十九兩三錢一分七厘規銀二千四百零一兩零六分○五月十三日解潘君振聲第七批規銀五千兩十六日又解第八批規銀五千兩連前共解規銀四萬八千五百三十八兩 
 
 
 

Page 11

 
 
   
 
 

Page 12

 
 
   
 
