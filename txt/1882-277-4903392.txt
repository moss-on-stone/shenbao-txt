# 1882 - 277 - 4903392

 

Page 1

 
 
[縮印臨文便覽出售] [  點石齋主人啓]  
　　臨文便覽一書於鄉會塲及科歲試大有裨益盖不特字體之正譌可以立辨卽凡檯頭避諱以及對策格式塲中貼例皆擇要詳載學者於平時苟家置一編潛心觀玩臨塲自無錯誤惜是書從前只有大本舟車携帶微嫌累墜本齋今用石印照相法縮爲中版每部訂作二冊字則仍然清晰而置之中箱亦覺便易現定於卽日出書紙色潔白裝訂精工每部收價洋三角五分正閱者祈向上海英租界三馬路大禮拜堂南首申報館間壁申昌書畵室購取各外埠悉歸賣申報人出售此布 
[增印新式字典] [  點石齋主人啓]  
　　本齋用石印照相法印成之康熙字典業已不脛而馳購者踵接惟字樣太小在年輕人固喜其輕便老年人似費目力現故飭工重印戕版口放大卽老花眼視之亦能一目瞭然每部仍訂成一本用采色綢面惟書樣放寛則紙張多費是以定價每部實　三元並有用外國裝訂法者每部價洋三元五角若前所印之小樣康熙字典仍照前價但刻下亦有用外國裝訂者每部取價洋二元三角至是書紙色之潔白字跡之清晰裝潢之精工早爲藝林珍賞無待贅言如欲價購所移玉至上海英界三馬路大禮拜堂南首申報舘間壁向申昌書畵室購取各外埠之經賣申報者亦有出售此布 
[縮本南巡盛典出售] [  點石齋主人啓] 　 
　　外　玉軸　架　　固藏書家快意事也然而驢背船唇提　累重行遠者弗便焉高廟南巡一　民間向不易得以出自御賜者居多今本齋購得　本仿巾箱本而變通之情人繕寫一通校勘數次　則鬚眉畢現字則點畫分明外束錦函内裝綢面縮成八本定價四元五角披閱一過覺全盛時之氣象規模不啻身親而目觀所　留心掌故家早賜　鑒焉現定於八月十五日出售上海在三馬路大禮拜堂南首申報舘間壁申昌書畫室發兌名外埠售處仍遵曩例此佈 
[收黄黑二旗黨以衛安南說] 　 
　　僕爲保護安南十策其用意至詳且盡已悉登於本報非敢謂當事諸公體國家綏靖藩服之意尙有遺策而煩鄙人芻堯之獻也且牖下書生未甞經歴邊徼熟悉其國勢人情仁諭及此亦安見其果可行否第版圖式廓安南實爲中國内地錯壤之邦一旦爲海外雄强之國窺伺而竊取之在中國循字小之義固不能不力爲保護　爲南方邊衛計亦無作壁上觀之理故直抒所足而就今日中外之大勢與中國安南互相維繫之局參考並衡而得此十策以爲當事者取資焉爾夫高麗安南鄙人謂其理均勢合今高麗亂事粗定日本好勤遠略自恃爲東海諸邦之長視高麗如琉球每欲乘間取之乃今以高麗素爲中國藩屬之故高麗有亂自極宜中國出爲弭之雖傾國之師兵船商船咸載兵士以渡洋其勢甚是洶洶而一旦見我中國舉動及中國官員與高廷商辦一切事宜皆係至公無私卽亦不聞有違言而安然收兵允受高麗賠欵以去可見法人從前取安南西貢實因中國未甞爲之調停致安南頓受法人之制卽今年攻奪海防進兵河内亦未始非中國漠視安南之甚法人不以中國爲防而有此大變也夫同是藩國也高麗在東接壤滿洲西逹興京海程又與京都相望而東方口岸無處不成偪近之勢故高麗一亂中國必發兵助之顧安南不如高麗之近而南服固無異東偏也亟於東而緩於南豈所以爲邊疆計哉竊謂高亂旣定而安南近來適有可乘之機其所以籌商於法人者與夫增粤西邊防置南洋兵船結連諸島聨合緬　數事固在中國速派妥幹之員前往　辦然卽於安南境內言之目前可資以保衛者葢莫如黄黑二旗也本報續登該處信息知法人攻下安南河内之後黄黑旗黨以法人之實偪處此不勝恚憤相約分軍截戰法人死傷者衆塡於溝壑者甚於喪在鋒刃而兩黨人被傷者不過十餘人噫以法人之强何爲而挫於此賊黨之手也殆有故矣夫二旗粤匪之餘孽也自粤中敗竄爲官軍逐而出境者也粤中統兵之員原不藉安南爲淵藪旣經遠竄而内地之賊未靖朝廷不下窮追之令因亦姑置弗問迨後粤匪旣平而該餘孽問在安南荒蕪之處山嶺叢雜之際墾種自給不出剽掠安民未甞以此爲患且恐官軍出關搜捕沿途反多懮累故安人亦遂安之惟此黨人自知曾爲賊匪幸得生全潛匿深山不與安民相通而同光以來垂二十年疾病死亡部落亦多不齊整其勢愈孤則其心愈結農樵之暇不廢技擊之術伏處之餘猶賈戰陳之勇身經百仗而頽廢終老其志氣可以鼓舞而復也夫安南猶足爲國以此悍賊之餘擇隙以處之獨不慮其萌芽而爲禍耶以歴念年而尙在者蓋法人偪處安南以來安之兵制日就疲弱矧劉義諸酋皆死戰之悍目其舊部無非羽翼而腹心一與相讐恐外受法人之制而内多伏莽之憂則國勢愈以不振故特置之也乃今者黨人不服法人鈐束同聲而起奮力而前則其勇猛之勢有不百倍者乎夫法人非不善謀也前者海防之役亦慮劉義等未除則法之於安終覺有所窒礙故議進兵以搜剿其黨不謂其黨固未易刈除也葢用兵之道雖貴器械精良而尤在人心齊壹以彼濳蹤匿跡中國舍之而安南又聽之宜若可以保其餘生一旦不見容於法人則生死之機存亡之際卽羸老者亦皆亡命之徒此固易當者哉吾謂兹二旗者目前人數亦不甚多伏匿多年不聞爲粤西邊鄙之患而其訐足安南耕種度日地主之情固有甚感於安南者法爲不道安幾於亡不平之鳴自肯爲之竭力中國此時宜因而赦其罪使之永鎭安南以爲扞衞若劉義諸酋則予以副將叅游之職仍統所部如中國内地之遣戍者然果其用兵有才堪勝教練統馭之任卽以之教習安南之兵而參以西法西器漸致安南於强盛可也然中國若不商於法人以存安南則此策雖行仍歸無益且亦未必能行焉吾特因其能勝法人而偶然見及於此以言所重葢終不出乎十策之外也 
[高麗近聞]  
　　高事旣定日本卽派陸軍島田中尉與巡查通事人等持械護送自仁川至高京及近京左右凡通海各地將山川形勢及道途之廣狹險易逐細繪圖貼說寄囘日本陸軍省參校刊印以備他日之用其最留心注意者則漢江口沿海一帶以該海沿口皆高畿要地故也而楊花港一水尤爲緊要重地蓋此港用淺水砲船可直抵高京前數年曾有法國小輪船駛抵楊花港内一次今日本已將漢江發源之處及王城沿江逐細探明深淺詳註圖中視之瞭如指掌又聞高王遭變之後欲大爲奮發酌攺舊制擬向中國借欵以爲軍儲器械及開礦生財之需并延請中國軍官教習陸路洋鎗陣法以便操練果能如是則朝鮮之振興未可量也 
[戯士傷目]  
　　善演馬戯之車利尼前自本埠回至香港　教練馬匹墜落於地首觸圈上傷其目就醫生診視醫令須在暗處濳養否則目必壞　車利尼不能從於是目果壞前往西貢遇法醫生求治醫生謂須將其一目取出 
 
 

Page 2

 
 
其一方保乃取目之後所　者仍不能無恙聞現已雙目俱瞽而該戯班已在西貢散隊矣按車和尼教演馬獸諸戯爲近來未有之奇其技亦可謂神矣乃忽遭此意外之厄豈不惜哉 
[投人於河]  
　　六月二十日某輪船由天津到營口次日失去鐵練一條西人徧搜船中不得管艙之粤人指爲山東人作工者竊去西人遂將山東人绑以繩而拷問之鞭逹狼藉終不招認於二十三夜半竟將此人綑縳若豕投諸河中次早爲該工頭所悉約同伴三四人控於英領事署領事卽拘船上粤人送華官訊辦而輪船上之西人　事無証據不能究辦當俟撈着屍首再究卽將粤人取回開赴汕頭船開三日屍在原處浮出該工頭又控領事移請葢平縣相驗葢平縣以地雖在葢界然水利乃属海境遂詳禀道憲飭令海城縣詣騐海城縣徐明府以事涉西人又係命案亦不敢逕騐兩縣均到屍場兩次迄未一騐後亦寂然諒由死者無親屬故耳 
[土價增貴]  
　　湖北烟土以巴東之龔家橋土爲最名曰橋土然該處地面不廣所出無多其次則推長楊之玉米漿色香味皆佳較别項之土爲勝今年煙苗不旺食者未能少減故煙價漸見昻貴矣 
[修建名勝]  
　　湖北宜昌縣文廟年久失修學署大門復方向不利又東門外之東山離城約三四里名曰東山圖畫係該處八景之一上有攬勝樓亦毁於兵燹形家者言三處均關闔邑文風亟宜修造故闔城紳衿禀請上憲派員來宜於城廂内外勸捐興復已蒙上憲准行近日捐寫不及邑地之半得錢二萬餘千串若通邑寫齊約有三四萬貫不難次第舉行矣 
[時症宜防]  
　　漢皋地方近據醫生云是處之人多患痢疾若不早治恐致綿纒又據孝感人云該邑亦多染痢者漢孝兩邑路甚遠而疾則同豈水土　然耶又聞今春鄂省造運糧駁船前已齊備北上而管駕之人皆係江漢黄孝諸縣人爲多沿途不服水土多生疾病駁船等行至齊魯一帶有河水一道清漣可愛衆皆汲而飲之偶有剩者至次日視之水卽變黑沾椀染器令人生怖現聞此輩已陸續回來有患脾寒者有患瘧疾者因而致死者甚多以是知服食不潔易致疾病養生者不可不愼也 
[情急投水]  
　　是月十四日漢鎭黄陂街某綢莊收帳夥某向宏發利水菒行夥朱百龍索取錢文至再至三無可推諉朱情急獨行至龍王廟渡頭喚船乘坐將至河中朱卽翻身投水舟子呼救不及致占滅頂連日屍尙未獲朱親人欲訟于官經族中阻止因往該莊理說該莊願出資撈屍厚殮禮懴追荐如實無着將殮費亦超度亡靈併送葬費三十千事方了結足見收帳之難也 
[浙闈補誌]  
　　闈中惟有首塲天氣晴明次塲進塲之日大雨時行士子往來躑躅皆於泥淖之中號舍門前及檐下幾無可駐足直至十三放牌雨始住點而天氣亦陡覺寒冷苦雨凄風短檠薄板光景甚是可憐更有未帶棉衣者竟至大受其累故二塲患病者不一而足三塲將點竣時又下大雨一陣幸卽晴霽至十五月色皎然明遠樓上登高而望燈光密如繁星頓換一番氣象而冾煖不時致病者亦復不少通計三楊斃於内者不下十人而共間聞有横死者最奇某號中一生於十五夜二更時分已將卷紙呈繳復進號舍號軍欲與收拾出塲而生謂小有不適須安睡待明始去號軍聽之乃十六早起呼水靧面之後仍復垂簾而臥號軍揭簾催促則生已滿面血糊僵臥不動因禀號官臨視見係以小刀自刎戳頞間而穿出鼻觀者也此外尙有類是者傳聞不一惟此生則某所親見言之甚悉正不知其何故而獨於交卷之後有此慘死也瘋癲歟抑寃孽　杳渺之說無從而揣測之矣○向來浙闈解卷入簾弊端百出此次陳中丞特加整頓務絶諸弊於受卷之時另置一冊按照點名次序每交一卷則於冊上蓋戳以防携卷出塲之獘而藉以稽實數也從前謄錄房中私囑者十七八官謄往往草卷而又挨在後批雖有佳文及進内簾則中額已滿不免遺珠之憾凡私囑以及出重資倩作手應謄錄之役者其價則七八元十餘元不等若攺竄字多則中後另議酬謝亦有雖買私謄不過出三四元以作潤筆求免潦草而已者卷入謄錄彼此通換先將價高者謄送然後以次謄完以故先到者占盡便宜而杭嘉湖寍紹台六屬之外獲雋寥寥雖由於文風之殺而亦未始不受委曲中丞於彌封謄錄二所特添委數員分司其事又於卷齊之後别設派卷者二員計一萬二千卷分作念四號每號五百本將八十六學之卷匀搭其中綑作一束矣綑齊乃傳彌封書吏隨抽一束進所糊封遞入謄錄房發謄責成謄錄所官按名給派不許謄生自楝以後必將先發者謄交然後再子一卷而彌封所亦以次轉發不得擁擠而進如此則十一屬之卷同時進閱不致偏枯經此周折故謄錄所中至十三日始有卷到雖略遲一日而其中絶獘於無形矣又聞頭塲封門之後有杭屬諸生遞禀陳明向來弊竇請中丞竭力革除中丞允之後知二塲進塲之後曾傳換内簾官三員大抵物議沸騰中丞廉得其情歟合屬士子咸謂中丞外寛而内嚴果能弊絶風清則于佛名經中皆眞材之特拔矣○浙𫕩自丁卯庚午兩科主試以二三塲兼取其首塲未薦而以經文策對補薦者獲雋正自不少浙人自此磨礪經學每届科塲有志之士莫不爭奇鬪妍務爲淹博經文或以訓詁小學見長或以騷選古文諸體取勝而三塲尢不敢以空策塞責風會之變捷於影響本科三塲其趁中秋佳節而出者固有十之六七而條對者亦多至千人本館友人有應試者於十六日黄昏出塲見號舍中尙有百餘人浙人之講實學卽此可見一斑而内簾閱卷諸君五花八門亦恐美不勝收已○闈中食水頗無良法己卯科梅中丞創設鐵管傳灌西湖水士之得飲和甘至今頌之本届廢而不用初謂成規莫繼未免可惜繼而詢諸供給所中人謂前辦鐵管不過供一月之用撤闈至此又届三年鐵已銹壞水必夾毒中丞慮之故不敢用然本届塲中之水甚不潔清飲者每至腹脹以之泡茶越時而盌邊以漬且味微鹹蓋河中新漲終不及湖上澄流也○春間文廟丁祭之日曾有外國人二名佇立廡下觀禮審樂乃初八日首塲聽名之際办有二外國人擠立人叢觀諸生接卷進場若有欣喜之色本館赴試友人親見之於東左門側云○又得杭友來書謂頭塲中有上虞某生在號並不作文惟高聲唱戯自得其樂至夜間則忽作貓聲忽作犬吠同號中皆被攪不堪爭唾罵之而彼亦不以爲意至次晚仍繳曰卷而出又某號一生於出題後陡思急病眼耳口鼻中皆血出如注奄奄待斃提調官謂其病尙可救急命扶出甫經出闈卽踣地而絶又有大字號某生於十二夜病殁號舍號官以急病禀請遂於放牌時以門板抬之而出至第三塲出塲時有寍波生扶病出塲行至東橋倒地而斃輕其同鄉醵錢在該處搭廠收險亦足哀已頭塲貼出者共二十二人交白卷者八人不完卷者五人二塲貼出者共十餘人交白卷者亦居其半三塲於十六日四更後始行掃塲十七日清晨有某號官向各號中收拾字帋突於某號底中見有一生正在炊火燒水似將洗面者亟視其卷則第五問之策尙無一字乃禀明提調卽時逐出云 
[懲辦賭匪]  
　　皖垣某甲籍隸北省年約三十許乃已赦不回之軍犯也在皖隨地保充當副役積有微貲仍不安分開設賭場被其害者指不勝屈經地方訪拿復在鄉間肆毒數日前經汎地官長訪聞確實夜間督弁親往當場獲住某甲及同賭之某乙并賭具等件齊送邑署請辦尹明府久耳其名訊供後卽將甲乙二犯各重責數百板發站籠在署前左右示衆見者莫不稱快云 
[皖垣官報]  
　　八月十四日藩憲牌示試用巡檢古彞知悉照得靈璧縣固鎭巡檢缺檄委該員前往署理十七日示渦陽義門巡檢一缺檄委試用巡檢李瑞藻署理 
 
 

Page 3

 
 
[雙旌抵省]  
　　粤東容純甫觀察自帶幼童囘華後往返津滬計巳數月兹于本月念二日偕機器織布局總辦龔仲人觀察用小火船拖帶行抵省垣卽駐廟堂卷之龔觀察公館中聞俟謁見中丞及拜晤各官後三五日間卽須返滬也 
[分設藥房]  
　　本埠外洋涇橋堍之大英醫院藥房向售西藥極著靈騐兹聞擬於蘇省城西之廟堂巷中添設分鋪一所不日卽當開張近日華人患病多有服西藥者該藥房分設在蘇行見都人士之購藥者當絡繹門外也 
[邑侯德政]  
　　昨接蘇友來函云昔林文忠公禁煙時烟館房屋一槪充公當時欲絶此害立法不得不嚴今則洋藥業已收稅烟膏又許設鋪烟館林立靡處不有亦旣習以爲常房主貪其微利卽便租賃一遇禁烟之際或經發覺房屋充公在兼併之家取之誠不爲過然此等租屋往往不過數椽類多寡婦鰥夫單丁弱户恃此爲衣食之源一旦發封全家饑餓誠爲可憫且開舘者不過枷責而租屋者反至充公亦似未昭平允前年有陳某者有房屋一所租與他人開膏子店不知其私設烟燈也值烟禁方嚴遂罰充善堂公費陳某前在吳縣高邑尊時屢次申訴經高邑尊批準備價取贖詎善堂因管業後大加修理工費甚鉅以致案懸已久今年陳某復向金明府禀訴明府知事属兩難捐廉三元當堂交給陳某聊以解慰了案陳某因血産全抛心終不愿抑鬱成疾而死陳某有女復攔輿哭訴情詞懇惻金明府復捐廉七千文移送善堂着卽將房交給原生想堂董心存利濟扶弱救貧均是爲善何分畛畦而明府之德政於此可見一班矣 
[監軍自縊]  
　　本科南闈瑣事本館已疉列報章昨有試友談及二塲有某號監軍在號底懸梁自縊爲歴科所未聞泚筆誌之果報錄中富又添一重公案矣 
[決口已合]  
　　直隸大城王家口决口情形經列前報兹悉文安大城等數州縣盡付洪流開口處約五十餘丈大憲卽調兩營前往堵塞畚挶當先耰鋤繼之日夜扼堵現聞水勢己殺决口亦合矣各將弁均跋涉於泥淖中不辭勞瘁伊可嘉也 
[辦案密]  
　　雲南報銷一案經奉旨派王大臣察辦玆聞查訊甚密各犯口供外人槪不得間惟風傳户部派辦處各書吏近已紛紛竄逸云 
[朝審精詳]  
　　此次朝審聞冒領卹典之朱澐已歸情實又有己革筆帖式某歸入緩决此二人恐難保全首領也并聞朝審各案件均經薛少司宼定讞是以闔署上下靡不服漢廷老吏也 
[照例迴避]  
　　江南文闈監臨十八日牌示六合縣拔貢生唐毓和係正主考官許胞妹之子例應廻避又寳應縣附生某係下江謄錄官知縣李文耀之内弟亦在迴避之列均着知悉 
[嚴禁惡丐示]  
　　鄞縣正堂朱諭爾等舖户知悉倘有男婦惡丐成羣結黨强索硬討裝傷圖詐各情事許爾等按名捆送來縣立卽懲辦并將包庇之丐頭一併提究此係本縣特飭之件斷不使爾等花費分文其各懍遵毋違特示 
[活釘奇聞]  
　　寍俗凡遇痛恨之事向人謾駡則曰活釘然但聞其言而未聞其事也近聞寍郡東鄉孫姓一事則可謂虚題實做矣大碶頭白石廟跟有某姓姑媳二人姑年老多病媳年四十雖有穠李之華而無夭桃之實夫在上海某舖爲竈下傭不作歸計者已兩載餘矣氏不慣獨宿遂與少年某甲有私狎暱旣久腹漸膨脝諸娣姒有知其事者交相諷刺而氏乃不以爲羞猶欣欣然語人曰大槪懷孕者十月始生我巳兩年餘何至今未産耶婦之爲是語蓋欲掩飾具事無如欲蓋彌彰風聲藉藉已爲姑所聞矣姑卽發函催子速歸歸已兩日猶若無事者諸娣姒覩此情景以爲婦之夫固甘戴緑頭巾也而不知其早存殺機又聞旁觀者多竊竊私語某遂當夜逼婦吞鹽滷氏不肯乃縳板凳而灌之不死又被爭脫遂重縛之又以磨厭其胸越宿猶生夫乃買棺而活釘之婦之姊赴官控告某出數十金以賄和云 
[雷擊異蛇]  
　　揚州東關外十里大河東岸沿河有村名採狐庄其地爲私梟出没之所庄西有一大土地廟瓦屋三間旗杆林立據云神甚靈顯爲一方求福之處初四日午刻天日晴朗忽黑雲一片從東飛來風雨隨至轟然一聲震死一蛇於神座後墻頭緊靠神頂其蛇周身金色長不逾二尺而粗如椀口尾秃口巨二目已空目眶流血觀者如堵半日而臭衆乃急爲之掩埋云 
[造橋涉訟案復控]  
　　前報所載袁川人因造橋與東浦人涉訟一案巳枷責了事矣兹因橋工未停東浦人復具呈控請押停巳蒙山陰邑尊批候飭押停工矣東浦人勢力本勝於袁川官塲中尤屬門徑通逹而袁川人乃冐昧動手宜其敗也然聞所造之橋實於東浦風水無所妨碍云 
[驚騾肇事]  
　　八月十三日京師前門外柴兒胡同邢宅主人將出命僕駕騾於車在門首駐候本宅一女僕抱一四歲嬰兒坐車邊玩耍嬰兒之手適觸御車鞭上拂及騾腹僕人未在側控勒無人騾驚而奔女僕與兒并墜車下嬰兒驚啼女僕趺傷自不待言幸未被輪碾及詎車冋西奔漸入狹路一肩擔貿易者躱避不及撞倒之後輪由脊背軋過生死尙難定也 
[妝啞乞錢]  
　　蘇城有啞子年約二十餘歲形似江北船夥指天畫地作種種欲訴不能之狀有好事者問之則於胸中出一素帋上書係泰興人至崑山尋姑母中途倦臥盤費爲人竊去今思仍歸泰興求人慨助云云於是觀者畢集競擲囊錢或數十或數百不等有黠者曰其人旣啞口不能言手不會冩又無夥伴同行所云自泰興往崑山尋姑母失川資諸情節亦誰爲之告而誰爲之書者諸君盍細思之子人皆恍然大悟漸漸走散啞子亦自知術敗蹣跚而去 
[資送西人]  
　　本月十八日報列猶太國民夫妻二人自稱係教中牧師各處乞錢被巡捕拘送英界公堂請究兹悉陳太守已斷將該西人拘禁一月期滿資送回籍不准在中國各省逗遛其所娶之妻俟問明欲往何處亦給資使之回去云 
[墮淚有因]  
　　昨有鄉人牽黄牛一隻行至下海浦牛忽倒斃鄉人忽淚下卽雇四人扛回鄉間想此牛必已受病故鄉人欲來滬價賣不料半途倒斃不能變錢而反雇人扛回耗折甚多是以堕淚耳 
[西人互毆]  
　　昨日虹口有英國甲乙二人不知因何事在路爭毆甲乃用刀劃傷乙之額顱經西捕一併拘入捕房捕頭騐明卽令西捕先將乙送同仁醫舘敷治此事諒當解英領事署訊斷矣 
[赴堂候辦]  
　　昨報載傷孩涉訟一節兹悉胡君卿以孩屍不能延擱遂於前日下午復至會審署禀請赶辦陳太守令將孩屍先行安殮俟禮拜一赴會審公堂禀候英領事核辦云 
[小孩落水]  
　　本埠英租界四馬路口之坭城浜沿於前日午後有江北孩與寍波孩子因戯爭扭互滾入河及扒起兩孩均受微傷兩孩之父母見子受傷詢問根由則互相推委是固小孩常態也不料孩之父母均係溺愛不明始則共爭繼各紏集同鄉大有用武之勢旋經人從中 
 
 

Page 4

 
 
排解乃得　消瓦解云 
[小人受責]  
　　邇來本埠租界西北一帶田地西商購買者多以致田價驟漲節經列報兹聞鄉民因得善價其安分者則在較遠之地仍以賤價買田彌補浮誇者則置辦京式衣鞋在花烟館或賭博場中作樂破家蕩産殊爲可惜又有一種作中之人因近處田地無可買賣千方百計勸人將已葬墳墓拆遷出售是則大傷陰隲矣前日有某甲在山家園地方勸某姓家拆墓某姓初則置諸不理繼見其勸之甚殷遂爲所惑乃聚族人議之族人大怒非晨又經某姓族人畢集將甲當面申斥甲復置辯疾衆乃各以老拳奉敬甲遭毆始抱頭奔竄而去 
[蘇電局内桃塢同人經收元魁會第十單]  
　　江南○平君常熟恩龎君常熟附宗君常熟附姚君常熟附王君昭文恩强君溧陽貢弼君溧陽廩强君溧陽附彭君溧陽廩楊君溧陽廩張志瀛南匯職王廷材婁縣附吳如剛華亭附葉桂芬婁縣附何瑾上海拔陸廷楨吳江監　錫濤青浦附夏承曜青浦附張心鏡青　廩方家騶休寧附徐慈輝甘泉附曹學詩鎭江廩吳佑曾鎭江增徐際雲鎭江附張恩書丹徒廩戴以珣丹徒優劉成恕丹徒職柳泰元丹徒附何邦均丹徒附戴君太倉附監姚起鳳金匱附李大庚鎭江增○順天唐錫晋無錫恩胡君涇縣附○浙江吳緯炳錢　附畢雲粹桐鄉增畢元粹桐鄉附沈成章秀水附杭導洙嘉善稟湯學彭蕭山監陳巨綱鎭海附陳無名海寧潘乃煌烏程附高辛元仁和附董丕欽慈谿職費德宗寗波廩錢錦標湖州附韓毓瑞蕭山監俞繼曾杭州附葉鑅杭州附○以上五十位各助程儀一元各募賑九元共洋五百元○敝處承助會諸君先後函示得彩助賑者先後約汲二百人因有得彩助彩之請槪未登明申報現承汪君鳳瀛交還寧寓原掣會票一紙聲明高㨗後以采助賑合代登明 
[杭州同善堂經收皖賑寄桃塢彚解八月中旬清單]  
　　無名氏第一次張羅捐洋十八元錢星庚捐洋十元京江耕心書屋力不足子捐洋二元無名氏捐錢一千文紹郡馬氏交到功過格一萬本又洋十元除過江挑力二三塲分書挑力工食外尙餘洋四元五角捐助皖賑共收洋三十四元五角又錢一千文 
[杭州同善堂經收八月中旬元魁會寄桃塢清單]  
　　俞繼曾葉鑅高鵬年張承紱金瑞仁金春霖徐承敬唐華年李嘉禧許之晋沈邦逹程兆嘉黄履貞王序蘭羅道權項炳珩吳曦升吳曦升姚鍔林景綬李藩葉璠二十二位各捐程儀洋一元募賑九元共二百十元○何振聲俞秉鈞俞以湘朱繼冒孔繼銘李宴春吳坰管秉璋徐春熙張鵬翼包鎔倪芳馮大觀十三位各捐程儀五角募賑四元五角共六十五元均先由敝堂掣票交蘇再掣蘇票存堂諸君高中後請卽來堂換取蘇票赴蘇兌取程儀爲要 
[江寧江義和莊内蘇門外史經收元魁會捐皖捐會寄桃塢清單]  
　　趙君鼎臣王君禧生沈君來寛詹君嗣英范君大曷傅君鑫六位各捐程儀洋一元募賑九元共洋六十元先由敝處掣付收條彚寄桃塢掣存會票到莊聽候諸君來莊換票另有趙君之奇章君琦許助元魁會各一會敝處掣票往收並未收到票存趙君鼎臣處巳作廢紙○又呂繩武五元趙居俟齋二元朱澹安一元朱思補五元抱經運甓軒一元雲卿氏一元無名氏三元過錫錤一元張逵林一元曹箴一元無名氏二元林朝瑞一元吳觀韶一元共賑捐二十五元一併匯交桃　　 
[蘇省撫轅抄]  
　　八月二十五日候補通判孫毓驥銷海運津局差候補縣許台身禀知奉撫憲甄别傳考又李慶沂赴其縣又汪國奎赴丹徒均禀知奉藩憲委查勘荒熟田畝差縣丞劉家傑禀知泒寗差委從九黄殿炘禀知奉藩憲札委松滬厘局差遣周經模稟知奉委賓興局徵租差○二十六日陸清臣禀知辭奉藩憲委赴金川查勘荒熟田畝差陳　垣赴錫金周孚先赴江陰均禀知奉藩憲委查勘荒熟田畝差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月十七日京報全錄]  
　　宮門抄○諭旨兩道錄前○漕督慶奏汎水積漲不消遲開各埧情形摺○又奏恭報護守河工情形片○兼楚督彭奏陳明募勇成營片○陜督譚奏請照例議叙摺○皖撫裕奏請列入祀典片○兼楚督彭奏籌解經費銀兩片○將軍崇奏徵收地糧全完夾片○八月十七日户部通政司詹事府廂黄旗值日無引見○豫王靈中堂橚貝子各假滿請安○徐桐等場内專摺請　 
安○興廉等彈壓覆命○嵩山謝署正白旗護軍統領恩○永順謝授通政使恩○澂貝勒瀅貝勒各請假五日○定昌請假兩個月○召見軍機○○漕運總督奴才慶裕跪奏爲汛水積漲不消嚴守堤防遲開各壩以衛農田而保民命恭摺具陳仰祈聖鑒事竊照汛水長發工程險要情形經奴才於六月十六日專摺具奏在案所有至險極要各工均已隨時搶辦奴才駐浦調度通工事宜派令淮揚海道桂嵩慶前赴下游會同督臣所泒署兩淮運司徐文逹候補道黄祖洛督辦揚屬各工幸料物應手兵夫踴躍得以迅速集事六月望後淮徐水勢漸消洪湖仍長江潮頂托尤甚迨潮水旣定而寶應以下不但不消且復加長六月二十八日高郵至馬頭存水一丈五尺較上年大至六尺有餘較秋後啓壩定章大至二尺有餘督臣所修東西堤工堅整足恃其未修舊工卑者均已平水薄者時虞穿漏無論危險情形修防定制自當啓放卓暹等壩以保堤工惟裏下河地本低窪今夏雨澤稍多低田已有積水天未甚熱稻熟亦遲往年立秋後數日新穀卽登今歲至速亦須十數日方可全穫小民終歲勤劬所得僅此何忍以近壩之稻悉付波臣奴才與在工各員堅約無論如何爲難總宜得守且守以待秋成二十餘日以來奇險疉出屢瀕於危桂嵩慶徐文逹黄祖洛等畫夜巡察風雨奔馳搶廂護埽防風堵塞竄水閘洞加子堰以禦平漫之水築土帋以保將潰之堤卒於無可設法之中爲冒險力爭之計壩下農民見官这力爲保護也亦皆及早刈禾絶無從前紏衆守埧惡習今已節逾處暑新稻大半登場間有成就稍晚者七月二十日内外約可蕆事且皆去壩較遠水到較遲卽開埧亦無所損此皆仰賴皇太后皇上洪福俾堤岸農田保全無恙實非奴才始願所敢期惟是河身飽滿秋汎方長七月初六七日邳宿各汎忽又長丈餘及八尺六尺不等來源未已長消無定察看目下情形揚屬最重淮徐次之如果水勢日落則免開各壩以省冬令堵築之費倘仍積漲不消堤工危急卽應照章遞啓以免疏虞奴才謹當督率各員相機妥辦不敢稍涉大意除將嗣後情形隨時奏報外所有汛水積漲不消嚴守堤防遲開各壩以衛農田而保民命緣由理合恭摺具陳伏乞皇太后皇上聖鑒訓示謹奏軍機大臣奉旨覽奏已悉仍着督飭在工各員實力防護以保農田欽此○○慶裕片再本年汎水異漲險工極多奴才深知餉項維艱力求撙節其有必不可緩者亦不敢因循貽悮查邳宿運河中河兩岸長堤紛紛潰塌間有窨潮滲水之處安汎鹽河舊埽運口汛各壩埽及清江汎之柳園頭小舟莊平橋汎之小二堡戴家灣涇河閘等處埽工被溜蟄損兩岸土工亦多脫坡陡立均經隨時勘明搶鑲加築其寳應以下各工除由督臣設局防汎外但地段太長處處生險所有淮安同知属之天安閘子嬰西閘對河迎恩樓堤埽各工潰塌蟄損揚州同知屬之界首閘石裏頭護埽郵工正堤大埽慶豐洞看花洞八里松邵家溝石涵護埽通湖橋琵琶閘磨盤埽新壩碑高埽工車暹壩兩裏頭並正壩金門被溜冲刷損壞均經搶護加鑲甘江汎馬家直上首土工坡身殘缺急做樁木龍尾埽以護之此運河上下游搶辦各工之情形也洪澤湖俯逼淮揚所關極重幸石工將次修齊足資捍衞惟因風浪過大槽土汕刷多處智信林仁等壩以及仁河新舊義河直壩各護埽亦多卑矮朽爛均經分别搶築鑲修以禦汎漲此搶辦臨潮土埽各工之情形也奴才督同該管道員詳加勘騐不任草率偷减除俟霜降後照章造銷外理合附片具陳伏乞聖鑒訓示謹奏軍機大臣奉旨知道了欽此○○彭祖賢片再湖北漢黄德三府界連豫皖北私從正陽關陸路浸灌鄂境頭頭是道防不勝防前年因忠義升字等營先後移調北行各處緝卡空虚經前督臣李瀚章檄委記名總兵余朝貴招募鼎字一營派駐麻黄一帶接辦緝私而地段遼闊綿亘七八百里不敷佈置私販往往乘虚而入昨准兩江督臣左宗棠咨請添募營勇分駐巡緝所需薪粮由北督銷局支放臣查鼎字營總兵余朝貴樸實勤愼處事安詳巡緝北私尙屬得力爰飭該總兵添募勇丁五百名作爲鼎字副營分段扼要駐扎以資堵緝兹據禀報己將勇丁招募足額於五月十三日點驗成營等情前來除批飭北督銷局照章起支薪糧並咨行查照外理合附片具陳伏乞聖鑒再湖北巡撫係臣本任無庸會銜合併陳明謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲已故道員捐助鉅欵以濟公車請照例議叙恭摺仰祈聖鑒事竊前准大學士兩江總督臣左宗棠咨據甘肅武威縣紳士户部河南司學習郎中張振麟禀稱甘省往年各邑俱有文社生息銀兩以助應試士子自軍興後蕩然無存振麟故父前陜西候補道張琴自教職歴官縣令積存廉俸擬籌捐萬金生息以助會試公車資斧未果行而卒遺命振麟謹守此志務在必成振麟供職户曹擴父餘資積累數年湊足京巿平足銀一萬兩匯至蘭省稟請立案發商生息永遠遵行俾振麟先父之志藉以得伸等因轉咨到甘當經飭行遵辦去後兹據甘肅布政使楊昌濬詳稱遵查前項匯兌銀一萬兩業經照數騐收分發蘭州府皋蘭大通二縣發商承領按月一分生息以資公車盤費除飭府詳議章程另案辦理外惟該故員張琴急公好義慨捐萬金嘉惠士林其志未便泯滅應請奏懇奬叙前來臣查捐助公欵至千兩以上者准其自行建坊給與樂善好施字樣兹已故道員張琴捐廉萬金爲甘省士子會試盤費該司員克成先志集兹鉅欵俾邊方寒畯藉資膏𥞊洵堪嘉尙相應請旨飭部將已故陜西候補道張琴給予好善樂施字樣由該家屬自行建坊以昭激勸出自逾格鴻施爲此恭摺具奏伏乞皇太后皇上聖鑒訓示謹奏軍機大臣奉旨着照所請該部知道欽此○○裕祿片再查原任工部侍郎呂賢基於咸豐三年回籍督辦團練在舒城縣殉難仰蒙恩旨追贈尙書銜並於舒城建立專祠等因欽此經前任撫臣欽遵轉行當因地方正值兵燹未能及時修建兹據安徽省紳士前任直隷布政使孫觀等呈稱現於舒城遵旨建立呂賢基專祠業經工竣懇請奏列祀典由地方官春秋致察並請將同時殉難之追𦠇道銜河南開封府下北河同知徐啓　 
山追贈知府銜刑部主事朱麟祺一併奏明附祀等情前來臣查各省忠藎諸臣仰蒙特旨建祠者歴經奏明列入祀典其同時殉難各由紳民等籲請附祀亦均上邀恩准在案今呂賢基以在籍大員回籍集團勦賊糧盡援絶捐軀取義實屬大節凛然其徐啓山等見危授命同時殉節亦均忠烈足欽現據該紳民捐建專祠工竣核與歴辦列入祀典之案相符合無仰懇天恩俯准將呂賢基專祠列入舒城縣祀典照例由地方官春秋致祭並將同知徐啓山主事朱麟祺一併准其附祀以彰忠藎而順輿情出自鴻慈謹附片具陳伏乞聖鑒訓示謹奏軍機大臣奉旨着照所請該部知道欽此○○皷祖賢片再前准户部咨奉上諭光緒八年内務府經費撥湖北鹽厘銀五萬兩陸續徑解内務府交納等因欽此行令欽遵辦理業經督飭司道籌撥第一二批内務府經費鹽厘銀二萬兩委員管解赴京交納附片奏報在案茲據湖北布政使王大經鹽法武昌道武震續撥第三批内務府經費鹽厘銀一萬兩並隨解平餘抬費布袋劈鞘等項銀三百三十兩飭委補用知縣朱有寛大挑知縣斯康會同管解赴京交納等情詳請奏咨前來除繕給咨文飭發該員等小心管解並取起程日期另行分咨外謹附片具陳伏乞聖鑒再湖北巡撫係臣本任毋庸會銜今併陳明謹　奏軍機大臣奉旨該衙門知道欽此○○崇綺等片再查東邊外地畝前經奏明每畝徵收正銀二分耗銀一分其正銀撥放兵餉等項業經另摺奏銷耗銀作爲地方一切公費嗣因邊外新設廳縣徵收地粮銀色低潮傾鎔圻耗過甚費用較多仿照直隸章程每銀一兩支銷傾鎔火耗解費等項銀一錢二分卽在耗羡内開除經部核准所有東邊道属鳳凰廳曁安東寛甸懷仁通化四縣舊續懇升科地畝按年經徵地粮正耗銀兩分别起解留支歴經造冊奏銷在案茲據東邊道陳本植詳稱查各該廳縣應徵光緒七年分並帶徵補徵歴年地粮共計銀三萬九千九兩兩五錢四分六厘又耗銀共一萬二千四百八十三兩五分四厘均經掃數徵收全完其正銀俱解道庫充餉耗銀除扣傾鎔火耗餘均分别留支亷俸役食馬撥等欵另行彚報並將應徵地粮正耗銀兩各數造冊詳請奏咨前來奴才等覆加查核數目相符除將清冊咨部查核外理合附片具陳伏乞聖鑒謹奏軍機大臣奉旨覽欽此 
 
