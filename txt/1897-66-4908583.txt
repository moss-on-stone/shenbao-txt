# 1934 - 66 - 4908583

 

Page 1

 
 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黄岐之功臣青囊之盛業誠醫學入門之階梯刊印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅天青緞馬褂料一件 
[論商務以公司爲最善]  
　　中國初無公司之名也公司之法創自泰西泰西商務之興良由格致之精製造之妙然資本實大苟無公司則一二人之力量斷不能措置裕如無論設一廠立一行其資本有多至數百萬數千萬者至於工程則尤非公司不足以竟其事故鐵路有公司也開礦有公司也電報有公司也就鐵路而論最多之國有得十餘萬英里者其費何至數千兆西人不惜所費其效不嫌遲之數十年而必要於成其利亦必收之數百倍而算無或失此種巨欵似非籌之國家不可然試問卽有極富之國能獨籌此帑項乎富商無論矣惟能合衆人之財斯能溥衆人之利始則合數十人推而至於數百人數千人聚財愈多斯建業愈宏得利愈厚人見公司得利之厚則附股自多招股自易小以成小大以成大卽有資本極大之事每苦力有未逮者乃自有公司之設則無事不可爲矣至一業有一業之公司一事有一事之公司幾合一國之人而皆有通財之義而謂商務猶不能起色者未之有也且用財猶兵也兵以合而勢厚可以制勝可以克敵若散而不合則心不齊力不聚未有不潰敗决裂者西人之設公司卽用兵之意也中國商務之衰皆由心之不齊心之不齊皆由財之不聚財之不聚皆由公司之不設往往設一鋪立一業資本之大未有逾百萬者股分之多未有逾一二十分者卽一業而論各自計盈虧各自爲漲落在閉關自守之時所失之利固失之於華人所得之利亦得之於華人於大局原無所損益乃自通商以來漸成商戰之局西人聚財而與我敵而我不能聚財以禦之非但不能禦敵而且自相予盾甚至倒戈相向其有不爲西人所敗者乎爲今之計無論何項贸易均宜設立公司招商電報兩局卽前事之師也當兩局創造之時人皆觀望不前至今日而始知兩局獲利之厚假使商局而不招股則商局至今未成江海之利必爲西人獨得電報而不招股則電報至今未設其利亦必至爲西人獨得公司之益不可見一斑乎現在風氣雖開而人心終覺其不齊人力總嫌其不聚故雖有公司之設或因招股不易事敗垂成或因不能續招半途而廢致令人遂藉口於公司之不可恃而以箝招股者之口且以寒入股者之心不知公司之不成非公司之不可設也或立法之未善或資本之不足耳嘗考西人定例公司分爲二等一曰有限公司一曰無限公司所謂有限公司者凡執有股分票之人遇公司當虧欠纍纍之際除每股預定額付若干外便可脫然無累若無限公司至貲本蕩盡而猶不足債主仍須向各股東催索直至一無蒂欠而後已猶華人之合會然有限者可以量力祗交一股不必再交還與不還聽之他人無後累者也無限者所認之股雖有定數而累年累月有一力不足者卽多虧損賠累之患此不無後患者也西人近來所設大半皆有限公司俾人無後患之慮招股自易入股自多所以所設公司可日增一日而商務亦日大一日中國雖亦有倣而行之則尚如晨星之可數而風氣終未大開商務所以终未能起色蒙意欲振興商務須廣設公司不敢謂公司之皆有盈而無絀也合而計之所失固鉅然以數十人數百人之力分而任之則所失亦輕雖與股者不能人人問事人故不能無疑則試取英國頒行公司定例觀之則可知公司之有利而無弊矣苟能廣設公司俾一國之人不商而亦商則商情自熟商力自厚至旣熟且厚而謂尚不能與西人爭勝焉吾不信也 
[本館接奉電音]  
　　昨日上午京師飛電傳來上諭一道敬謹譯登○二月初八日奉上諭御史彭述奏新班遇缺先知縣請加足十成收捐等語着該部議奏欽此 
[日東火警]  
　　日本訪事人云東歴二月十八夜鐘鳴十一大阪府下界宿院町盛業館勸工塲内不知如何失愼一時轟轟烈烈光焰燭天各處水龍聞警馳至汲水救援無如狂風大作以致祝融氏大肆其虐不肯斂威延燒房屋六十四椽時隣近戲園正在袍笏登塲清歌妙舞座客忽聞火警爭先恐後奪門而逃一時勢如潮湧幸人口均無傷夷惟勸工塲内陳設各物化爲烏有計值七萬元云 
[輪船抵沽]  
　　北洋氷泮輪船之駛往天津者爭先恐後快著祖鞭此歴届常例也今年本埠各輪船已於初四日满載貨物鼓輪上駛乃前日接得來電知本年北河已於初七日解凍本埠頭帮輪船均已安抵大沽惟德生輪船由香港開往首先駛抵紫竹林碼頭嗣有張家口輪船由福州開往在九灣處因船身載物過重横截江面膠滯不行以致本埠各輪船雖抵津沽均爲攔阻不能超越而前大約一俟潮水盛漲張家口輪船卽可出阻隨後各輪船亦得銜尾連檣而進矣至本埠輪船之首抵大沽口者則爲怡和洋行之景星次爲太古洋行之通州輪船云 
[紀童革舉報病求釋事]  
　　蘇州訪事友人來函云上海縣已革舉人童迥訐控學師宣廣文一案經蘇州府發審局委員莫司馬迭次研訊旋於正月二十日童呈具悔控切結廣文亦具遵依切結一切細情均誌前報廣文具結後已於二十三日禀辭回滬而童等八人仍在押所須俟桐太守備文申詳候上憲批准後方能開釋邇聞童在長洲縣刑房患病於本月初八日缮禀倩原差投蘇州府署報病求請開釋桐太守批飭長洲縣王大令提騐是否患病如果屬實准覔的實保人保出醫治想王大令卽當遵飭提騐也 
[大閱有期]  
　　蘇州訪事友人來函云今年爲補行乙未年軍政大典江蘇撫憲趙大中丞筮期二月二十五日起馬先閱長江一帶然後至松江府屬一俟外府州縣閱畢始回轅校閱在省各營先期札飭各地方官於迎送等一切繁文概行除去務從節儉不准奢華至沿途應需各物悉皆自備云云中丞之體恤下僚亮節清風不誠加人一等哉 
[神女珠光]  
　　漢口采訪友人云目下菜油價值甚昻煤油則廉甚是以民間最喜用之甚至外府各州縣以逮各村落中亦爭相購取因之舊歲俄美各油商就租界中添設油廠數家廣開銷路刻聞尚有接踵而起者有利爭趨匪 
 
 

Page 2

 
 
獨華人爲然也○刻下茶巿未興租界中行人寥落以致東洋車生意冷淡異常充是役者無不愁眉雙鎖所冀俄法租界闢成庶商賈如雲驅車者咸沾利益也○花鼓戲淫性浪態刻意描摹窮鄕僻壤之氓目不讀聖賢書胸中有何見識一覩雲情雨意未免心猿意馬拴縛不牢自入新春每當夜色蒼茫若輩卽燈燭輝煌登臺演唱傷風敗俗莫甚於斯賢長官宜如何設法禁之以冀頽風稍挽乎○螯山擡閣共樂新年點綴昇平例所不禁然往往有因此釀成事故者是亦風俗之憂矣聞今歲開印之始江夏縣屬各村鄕逐日因賽燈賈禍入城報命案者一連數起然則堂皇高坐者又將費幾許訊斷之勞矣 
[南徐淑景]  
　　鎭江采訪友人云有馮胖子者常年棲宿鶴鳴園藉以照料當去歲城外各茶寮整頓行規之際自稱爲董責令每家月給錢四千文爲辦公之费茶博士則每名按日歛錢四文以便起造宴樂公所事經一載所入不資至今正經鶴鳴園主辭歇而斂錢如故至二月初三日奔至順興樓向茶博士索錢博茶士囊空無以應正齗齗爭辯時突有嚴松蕭法兩人正言斥之曰爾將所捐之錢存於何處宴樂公所建在何方咱老子早知爾專修五臓神祠今尚有面目來此呶呶不已耶馮聞言大怒扭嚴蕭至保甲局請懲局員問兩人所犯何事馮箝不能置一詞嚴蕭則侃侃而談直陳馮歛錢肥已事局員叱令嚴蕭退去將馮申斥至再謂爾如再藉端科歛本委定當申詳府憲照青皮光棍例辦之馮乃兩頰通紅默然而退○某日黄昏時小碼頭某浴堂火夫某甲正在池邊操爇火忽覺有物墮其頂取視之乃煤紙捲成之巨撚内藏火藥及自來火正在索解不得仰見屋頂透露微光一人满臉塗紅狀若梨園中之凈脚渾身全黑蹬伏簷牙不禁駭極狂呼衆人圍繞仰觀皆不敢升屋掩捕一時哄動鄰右有耍戲法之某甲缷去袍褂一躍而升其人卽飛步奔逃一轉瞬已失所在回向原處搜索惟見有長凳一條飛义一柄而已嘻是何人也其殆宣瘦梅所紀燕尾兒一流人物歟○二月初二日俗傳本邑城隍神懿德夫人華誕先期廟祝懸燈結綵璀璨輝煌繡地錦天幾令人目迷心醉至晚明燈齊點恍如不夜城開蠟矩千枝無異燭龍吐燄紅男綠女結隊來觀墮珥遺簪不絕於道誠不减楊氏諸姨游浣花溪風景也○本月初五日午前瓜洲營遊撃戴遊戎華貴由大碼頭乘官舫帶以小火輪船溯江赴白下謁見大憲面禀要公 
[八閩瑣記]  
　　福州訪事友人來函云福州府胡太尊廷幹於正月二十八日在貢院扃門考試八旗駐防及閩縣侯官長樂各縣文童約有九千餘人太尊委令閩縣俞大令佳鍾侯官李大令樹敏候補縣何建忠分東中西三路點名並委候補縣沈錫蕃鈕承藩吕兆璜成心中李煒劉威縣丞温殿颺顔師昶周錦襄巡檢王福鼎李洪鈞金廷傑典史劉湘計嘉來州吏目黄錫章在塲中分巡查察彈壓差遺塲規十分嚴密時諸童紛紛入塲應名接卷異常擁擠自二十七日三更起至晨八點鐘點名始畢鳴礮封門駐防文題民德歸厚矣至必聞其政未冠文題十手閩縣文题而愛人至而親仁未冠文題所視侯官文題謹而信至言而有信未冠文題所指長樂文題不以禮節之至恭近於禮未冠文題十目通塲次題左右手詩題賦得春山如笑得春字五方六韻恭默聖諭索隱行怪至所宜屏絕是日塲中小經紀輩在明遠樓前後售賣飯點雜物者有百數十人各童爭相購買無不利巿三倍云○福州官鑄小洋不能通行大爲巿面之患現上憲飭府廳縣會同將官局所鑄小洋當面鎔化騐明與廣東所鑄銀色相同因立頒告示百數十道四處張貼以釋巿民之疑惑故近日可望漸漸通行矣○正月廿八日江西會館團拜之期雇大吉祥升賀豐三慶四班演劇衣冠蹌躋歌舞蹁躚十分熱鬧○南台保甲局下横路委員楊慕臣少尉某日四更時巡查至土地廟後有妙手空空兒迎面而來無可躱避少尉喝令拿住當卽搜出衣服五件帶回局中懲辦○南台下道鋪有地棍綽號巧巧遇事生風無惡不作某日偕其黨羽到上巷白馬廟觀劇該班夥綽號大花亦著名土棍也不知因何一言不合巧巧持刀將大花亂斫血流如注卽時昏倒惟大花亦積案纍纍不敢到案禀告幸獲不死然恐將來不免報復耳 
[法京電音]  
　　海防接法京巴黎斯電報言西二月九號希臘王子佐治率魚雷船六艘已抵忌列阻止耳基兵士樖产岸希臘聞王子已抵忌列不禁鼓舞軒鼚十號電報又言忌列亂勢猶未有定各國遣兵艦駐紥其間或可免希臘與土耳基有交綏之事十一號電報又言希臘兵船雖抵忌列惟各國禁止希臘士國兵士均不得登岸十二號電報言希臘軍士已在丕利亞士登岸又言法外務大臣致文各國曰希軍若在該處滋生事端當向希臘是問及後希臘兵船退出米勞境十三號電言忌列耶穌教人往攻堅尼亞各國合力止之且據守忌列數城以爲彈壓十四號電言法英意俄四國皆遣水手百名澳國五十名已入堅尼亞城士國准之有希臘軍士一隊在堅尼亞附近登岸是日希人喜甚十五號電言各國已令希臘退兵希臘首相答曰此次遣兵實欲保守太平局耳十六日電言歐洲各國戰船已分守忌列港口土希二國軍兵亦遣至忌列邊界各公使甚望其息爭言歸於好錄博聞報 
[西泠春棹]  
　　杭州訪事友人來函云上月下七日杭省弼教坊周某在千勝橋地方見一女孩徘徊路側啼哭不已當卽領回家中留養并徧貼紅單招領次日卽有住居軍糧司巷之王某偕其鄰居李姓前來識認果係王女王卽酬周洋一元因周堅不肯受邀至某麫館欵周以爲酬謝近來杭省拐匪甚多失孩疉見該女孩幸遇好人得以原璧返趙否則必爲匪所拐矣○浙省試點電燈已列前報聞尚須請縣出示曉諭設立捐簿按户輸捐故大概尚未舉行惟紳富之定裝點用者已有數處每盞每夜點至三更時分需錢二十五文該公司定章每户以四盞爲率不能再少雖其價尚廉而中等人家已不無惜費矣現聞暫爲停止俟修整完備再行照點○杭省售買吕宋票前經官憲查禁後不敢公然開張雖大井巷珠寳巷等處尚有數店類皆暗藏春色托名售賣藥水爲名去年開埠通商此禁已弛今正上下城開設者已有十餘家招牌之上均書發兌吕宋大票聞其中尚有私賣小票者想官憲必當查禁也 
[鴛湖錦浪]  
　　嘉興采訪友人云前報本月初二日爲土地誕辰禾俗各鄕鎭之建有土地堂者里人必集資奏樂祀以牲牷北麗橋土地堂中更集資燃放烟火是處地當孔道店鋪如林先由高橋畔裕泰鮮魚行倩巧匠製烟火施放乃對門益昌永布鋪必欲典之爭勝特倩人購自海鹽海鹽素以烟火著名火樹銀花鮮妍奪目郡人士一聞此信卽不辭跋涉相約而來人海人山挨擠不下當晚鮮魚行先行施放助以鑼鼓厥聲镗然十里長街早已人聲鼎沸益昌永主恐致肇禍亟將烟火收藏游手好閒者不甘興盡而回廹令施放一唱百和語雜言嚨砲船某弁聞之叱勇拘拿衆益忿怒難降將益昌永招牌明角燈帳桌等物撃毁一空夥友咸趨避兇鋒不敢與較然已有頭面受傷者婦女光上層樓幾致芳魂驚碎無賴更造爲蜚語聲言鋪中藏匿游倡鋪主無可支排遂奔赴各衙門禀訴宗郡守首先馳到始得解圍旋斺令地保嚴密查拿旣而秀水縣金邑尊及嘉協都司城守保甲局員先後趨至由邑尊問明情節將鋪中司帳人稍加申斥然後回署○宗郡守出示曉諭鴛湖書院肄業諸生定期二月初六日舉行春課至振秀書院春課則由金邑尊示期初二日給卷○郡城北門外網船女某氏年已及笄臨水梳妝嬌妍如畫本月初二夜乘看烟火之時與有情人相將逃去父母痛哭不已四出訪尋未識一顆明珠能否重還合浦也 
[蘇垣近事]  
　　蘇州訪事人云省中賭博之風素來極盛而於臘尾年頭則更甚於平日新正以來投瓊五木之戲幾於無處蔑有少年負氣之徒往往因喝雉呼盧各不肯下一言不合遂不角蚨血之輸贏而互鬥其如牛这鶤此常有之事不足異也更有勾引博徒抽頭漁利迨至事發而累及無辜者賭之害人殊堪痛恨某縣稿案某甲與本署差夥某乙均係公門中人氣味相投遂爲鳥鼠之同穴而處乙則劉盤龍一流人也新歲來糾合牧猪奴麕集其室青龍白虎聲徹昕宵而乙每托名於甲揚言已之所爲皆有所受命其意蓋欲恃爲護符而初非有心下石也不料 
 
 

Page 3

 
 
事爲本縣主所聞以署中人且不知謹守法令何以服衆大怒立將甲斥革麾之使出甲受此屈抑無可伸訴惟有自嘆所交之匪友而已○某日下午有某紳子策一欵叚得得然行至盤門外青陽地游玩適絲廠諸女郎放工而出有蘇州府署差頭阿巧之子某甲亦在是處觀望某紳子加鞭馳來甲忙卽避讓誤撞某女郎之身以致跌仆於地詎該廠小工人等以甲爲有心調戲攘臂直前將甲攢毆甲百喙難分祗得蝟縮一團哀呼救命迨被毆至遍體鱗傷口吐鮮血若輩始各釋手一哄而散旋經認識者報知其家甲母赶至絲廠向司事及工頭人等評理取閙現聞甲傷勢沈重恐難免涉訟公庭云○元妙觀附近老義和茶肆於上月某日有甲乙二人偕來啜茗至萬家燈火之時連袂而去不料於二鼓後忽又至茶肆叩門而入稱遺失翡翠鼻烟壺一枚向值堂人索取值堂人茫然不知所對乙大聲曰所失鼻烟壺係此位老爺之物價值洋銀一百七十元若不原璧歸趙當以玉樓春爲鑒蓋玉樓春曾經長洲縣王大令發封故乙特將此語爲腐鼠之嚇也惟甲所失鼻烟壺果在茶肆歟抑在他處遺忘歟非可懸揣而得矣○邇來宵小横行竊案之多幾於更僕難數甚至衙門中亦有以失竊聞者是誠可謂賊瞻如天矣上月下旬某夜臬署科房内有梁上君子翩然下賁竊去財物值銀六七十兩事主以自不小心且所失不多遂隱忍而罷○某甲山東人家惟一妻向不知僦居何所旋以諸事不能如願歸咎於房屋之不甚吉利本月初三日遷往西美巷南某姓屋内爲鳩居之所進屋後始知無片席餘地可堆柴草擬向房主評論其妻勸曰今日係鶯遷之吉須求順利卽與房主不睦實非所宜時甲已酩酊大醉怒其語絮聒大肆兇毆甲妻以無端被辱顿萌短見俟甲出外潛出後閂向河中聳身跳下載沈載浮幾有半點鐘之久幸四鄰聞聲集救未遭滅頂之兇亦云幸矣 
[皖水錦鱗]  
　　安慶訪事人云敬敷書院按月一課每年由撫憲甄别後藩臬道府各憲挨次輪課本月初二日爲撫憲鄧中丞甄别之期辰刻諸生齊赴考棚應名接卷衣冠楚楚魚貫而入俄聞喧閙聲如鼎沸詢之知因人數過多所備試卷不敷散給未領卷者恐不得肆其且夫嘗思之才以博膏奬於是所謂無譁戰士銜枚勇下筆春蠶食葉聲者乃先反其意而用之爲載號載呶之詠幸經某廪貢面禀監院及府尊楊太守飭禮房赶緊補卷諸生始各歸坐摇頭閉目吚唔搆思是日文題能盡其性六句詩題賦得運甓習勤得勤字○本月初二俗傳爲龍擡頭日皖城商賈均於是日張燈結彩肆筵納賓歡呼暢飲之聲通宵不斷名曰亮牌天將破曉爆竹聲不絕於耳習俗相沿不知何所取義也○楚人某甲僑居西門外無所生理惟終日呼盧喝雉樂此不疲或謂其擒么捉六具有妙術故能如項重瞳之七十二戰戰無不利一身温飽皆取資於是而受其愚者一入迷龍陣往往不悟不知如何忽被西城保甲委員查悉飭差提去相當盡法懲治也 
[方伯抵滬]  
　　江蘇藩憲聶仲芳方伯由蘇乘坐大號官舫用小火輪拖帶來滬舟泊英租界觀音閣碼頭本城文武各員咸至碼頭迎迓 
[星使行轅紀事]  
　　出使英義比三國大臣羅稷臣星使於昨日上午乘輿至道轅拜拜劉康侯觀察面商要公旋卽回轅午後英正領事偕比國領事乘馬車至行轅拜會星使迎入客廳欵以西式茗點晤談良久始興辭而别 
[大令拈香]  
　　昨日係致祭社稷之期本城上海縣黄愛棠大令以及文武印委各員於清晨先後赴社稷壇拈香行禮 
[傳單請示]  
　　日前工部局飭人往滬北新閘一帶分派傳單有以後欲派捕巡街等語當由該處民人將傳單呈送至巡防局中藍茂如二尹以未奉上憲明文工部局何得自主先行派發傳單事關重大卽將傳單轉送至總巡局轉請道憲定奪聞鍾明府已赴道署面禀矣 
[禁賣野味]  
　　欽加四品銜理英美租界會審事務兼辦洋務局提調正任江寗府南捕分府屠爲出示曉諭事奉道憲札接租界德總領事施來函以上海租界向章自三月十五起九月十五止不准飛禽野獸入巿售賣現經會商如在禁獵期内倘有商販等將前項野味入巿售賣者初犯罰洋五元再犯罰洋十元笞責懲辦以儆效尤函請札飭出示禁止等由並接法總領事白函同前由各到道札飭一體出示禁止並奉抄函内開除攢兒野鷄不計外其餘雉兎鹿鵪鶉竹鷄野貓等均不准售等因到廨奉此合行出示曉諭爲此示仰各該地保以及獵户人等一體遵照毋違特示 
[鄕人受詐]  
　　鄕人潘某携布數疋來滬售得洋蚨若干翼至南碼頭地方購買另物後入茶肆啜茗將身畔洋蚨取出審視適被混名小梁山黨中之棍徒張桂林張全發毛毛等所見不問情由將潘軋入某烟館中種種欺嚇并云爾所有之洋不明來歴若不相酬當捉將官裏去潘無可如何取番佛一尊給之始各揚長而去 
[小工壓斃]  
　　江北人某甲不詳其姓氏亦未知其投棲何處向以小工餬口前晚七點鐘時在公和祥馬頭停泊之某輪船上搬運貨物猝有貨箱一口從空墜下甲奔避不及致被壓傷胸膈頓時喘息如絲面如灰色口内鮮血一若噴泉管馬頭西人見之卽倩人舁往同仁醫院求救醫師察得傷勢過重難奏刀圭未及片時魂歸地府昨晨院中飭人訃知屍屬備棺收殮噫慘哉 
[求保不准]  
　　馬夫任夢生因將田單抵押與劉篷記之劉承光處日久未贖向催不理反遭扭毆曾經捕房拘解公堂判責一百板枷號一個月兹任挽人至麥總巡處懇准交保總巡以事由屠别駕斷定須赴公堂求保故昨晨又托昇大馬車行中人至公堂求保别駕不准仍著荷校以儆 
[勒贖待訊]  
　　蘇婦金王氏將所掮珠翠質於英界德祥質鋪後持票向贖原物無着被信昌等珠寳鋪投英公堂控告移送上海縣辦理當經黄愛棠大令提集人証訊問斷令金王氏交保清理德祥經手陳步鰲用人不愼着賠洋四百元首飾房夥瞻敢監守自盜着赔洋一千八百元寄頓之周鶴汀着賠洋一千元尚有當票六張着陳步鰲先行放贖俟賠洋一併交案再歸質本各具遵斷切結在案嗣因金王氏持票往贖該質鋪違諭不肯金王氏又具禀請追黄大令准如所請飭差赴英公堂倩屠别駕照會領事後派差傳德祥經手陳步鰲到案覆訊陳知事不得了於前日自行投縣候質大令飭差看管候核 
[上海縣署瑣案]  
　　陸堅控林仲華抵屋糾葛迭經蔣刺史訊問未結前晚黄大令又倩蔣刺史升堂集訊陸堅供稱監生前蒙訊斷奈尚覺吃虧今蒙傳案覆訊求請恩斷林仲華供職員今年四十八歲松華係職之胞兄所有六房公産房屋已經抵與晉惠公所後因胞兄開設瑞記虧折銀兩又將房屋私自抵出其事係劉心餘一人所煽惑请訊劉心餘供監生蘇州人年六十五歲向以花糖行爲業嗣在林松華所開瑞記内經理帳目光緖十六年分瑞記倒閉有陸姓借欵銀八千餘兩倒閉後議以三五折歸還該銀三千兩無如林無力措歸將太平弄房屋一所作抵當由監生書押成契現松華在厦門有諸同鄕出爲調勸未能了事求恩訊斷刺史得供謂林仲華理應繳銀二千兩劉心餘身旣爲中不能置身事外著書信至松華處繳銀一千兩限一月内一併繳到著給陸堅具領房屋則歸林仲華具領完案○捕役獲送竊犯周三麻子至案前晚蔣刺史升堂提訊周供本地人年三十四歲前曾行竊族叔家中物件值洋二百元業經改過自新安分守法捕役向小的根究徐鳳才家所失之贓實出不知致被送案現在情願將贓洋二百元賠還求恩刺史訊得周三麻子旣願賠贓從寛免究著限五日繳案○李國發誘領王小妹一案經蔣刺史迭次訊問前晚又升堂覆訊束渭玉供稱王小妹從幼許與小的爲妻爲李國發誘姦藏匿請爲嚴辦何束氏供女兒小妹自幼許配與束後有李國發央劉如卿王麻子二人欲向婦人求婚答以已經許字無庸饒舌惟小妹時至朱李氏處被國發誘姦以致拐逃求恩究辦朱李氏供開設雜貨店爲業此次實被挾仇牽涉王小妹供小婦人憑王麻子劉如卿爲媒許配與李國發母親意欲悔婚故任意妄供李國發供與王小妹同 
 
 

Page 4

 
 
刺史得供之下喝令將李國發責一百下還押王小妹朱李氏仍交官媒看管候訊斷結 
[上海巡局瑣事]  
　　小竊傳小二昨夜至大東門外鹹瓜街中巿某桂圓店行竊正在穿垣鑿壁之時被汛捕陳錦瞥見立卽拘住送十六鋪北局究辦祝翼雲二尹訊問之下判責二百板驅逐出境○何春泉之子名竹卿年已弱冠由伊父倩人送至花衣街王大昌布號内爲夥奈竹卿猶在童心不務正業被店主將生意辭歇回家後春泉略加譴責詎竹卿非但不知順受竟敢出言違逆春泉大怒將竹卿送至十六鋪中局請懲李蘭史二尹審訊得確判責手心二百板具改過結了案○流氓陳桂生昨日至集水碼頭某信船上借端尋釁意圖拆梢被船夥某甲喊集多人將陳拘送十六鋪北局禀控祝二尹升座訊理判責一百板具結了案 
[法公堂瑣案]  
　　龜子沈金海抵押王寳懷之妻徐氏因不甘賣娼逃至虹口尋回扭交捕房沈爲柴某保出昨由柴將沈交案鄭大令升座詰訊沈供在小東門外開設花烟館度日王妻由專做蟻媒之張桂林薦來由王弟寳林出立筆據抵去洋五十元至上月廿六日忽然走失經伊夫尋回扭交捕房今蒙傳訊求恩明察徐氏哀求不甘爲娼願隨丈夫回里大令判沈交捕房管押候核徐氏暫寄普育堂留養○郁包探拘獲竊犯潘阿二張阿四周阿三沈榮林王阿毛周阿福喬東泉陳金寳及收贓之陳子高等數人並起出當票三十餘紙内有西來質鋪所失綢衣廿餘件亦係該犯等所竊解案請究潘等供詞支吾大令着一併帶回捕房候核○積竊馮兆增許德勝串竊安慶輪船搭客之枕箱鋪蓋等件由探解案請究馮許同供初次犯竊叩求恩宥大令判著一併暫押候核○木匠頭王竹香投法公堂控稱法商康洋人圖賴修理工洋鄭大令據情照會法領事備案備質昨晨康洋人偕同望益洋行西人投案待訊王供與康修理房屋言明祗修屋面地板餘不在内計洋三百七十五元及至工竣祗付銀二百兩尚少一百餘元不肯交付求追康洋人供與王立有合同寫明屋内門窓一律修整今該匠頭未將房屋修齊是以將工資扣住王供當由洋人海言作証大令訊得各執一詞判王交保赶邀見証西人到案再核 
[福報非虚]  
　　鄂振方殷川東又歉餓殍載道慘目傷心兹本館協振所承方義章大善士捐助洋銀五百元馬仲炘善士求病速愈助洋五十元許厚基善士因出痧子求保平安助洋十元許永昌善士爲其女公子亦患痧子之症籲求速愈助洋二十元李德裕堂善姓助規元二十兩蘇城筆耕主人善士助洋十元當此青黄不接之時被災哀鴻嗷嗷待哺得樂善君子慨解囊金不特食德飲和各處灾黎獲免塡溝壑之惠卽此無量功德自邀福報於彼蒼又豈僅天相吉人勿藥有喜而已哉率佈數行爲他日左劵之證 
[鉅欵助賑]  
　　不詳姓字在隱士大抵皆然有時好善之士不求人知若與隱逸者流同此蹊徑其立心仁厚洵超出尋常萬萬焉今有隱名士俯恤湖北災區異常窘迫助英洋一千元委解接濟彼其之子正在顚連困苦呼籲無門而得此駿惠有加鴻嗷可拯爲善不望報其殆隂德耳鳴歟世之積財富厚者汲汲焉奉爲準繩可也[  上海北巿絲業會館籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英公堂瑣案]  
　　包探　　　禀稱積竊沈阿春王阿雲前因屢次季案歴　遞解今又潛來經小的拘獲送究沈阿春供寗波人王阿雲供廣東香山縣人前雖犯案業已　　　　　　不敢犯竊叩求恩典别駕據情商之衛繙譯　二人均爲過犯豈容經恕著管押一月後仍分别遞回原籍○包探張　五禀稱　　桂在太古洋行之黄埔輪船爲漆匠此次來滬串同委才昌苗阿來將船中油漆數桶私自取出售賣與張阿　張桂生報捕後由小的查明吊取贓物一併送案請訊太古洋行遣人投案請追失贓質之史銀桂供認行竊魏苗同供代史携取分得洋銀二元並非同謀張桂生供開舊貨店史等持漆　來小的恐其來歴不明未曾收買求鑒張阿彩供史等送來之油漆實不知是竊贓故而收下業已售去無從還贓别駕以史銀桂爲首行竊判責一百板管押二十一天魏才昌苗阿香各押一禮拜張阿彩收贓屬實判罰洋二址元充公以儆張桂生旣無干涉當卽開釋○包探石金榮禀稱積竊王阿二屢犯竊案遞解數次近又來滬日前越墻至王蘭保家竊取裯衣十餘件及銀首飾等物正欲捲贓逃遁王聞聲赶出扭送捕房今特解案請訊王蘭保投案申訴被竊情由質之王阿二供寍波人行竊該死如今只求恩典别駕判責一百板管押兩月後遞籍○包探施奎江禀稱小孩張瑞生孔仲卿昨晚在虹口串竊木板經小的拘獲送請訊判張瑞生供拾取木柴並非行竊孔仲卿供小的在學讀書遇見張瑞生代取回家並不知其竊取别駕以張瑞生年雖幼穉犯竊情眞判戒責二十下孔仲卿從寛斥釋○包探趙銀河禀稱蔡如甫失去小車一輛報捕後經小的查得係徐高壽所竊售與江文川得洋兩元故一併送案請究蔡如甫投案請領失贓徐高壽供江北人行竊該死叩求恩典江文川供出洋兩元購徐之小車一輛然並不知其竊來求鑒别駕判將徐責五十板江斥釋○趙探又拘解顧桂榮張阿三到案禀稱顧與張因事爭閙致顧將張之頭顱打破今特拘案请訊張阿三投案申訴前情並稱無端被打叩求懲辦質之顧桂榮供一時失手叩求恩典别駕著笞責二百板枷號二十一天以儆○包探孔阿才禀稱野雞倡婦李張氏卽李秀卿在胡家宅拖拉狎客適經小的瞥見拘入捕房送請訊究李張氏卽秀卿供蘇州人因在路與熟人閒談並非拉客别駕著交官媒管押三天○包探黄四福禀稱積　趙阿土前因犯事曾經遞解今又潛來經小的拘獲送請訊判趙阿土供蘇州府屬之元和縣人實因有事來滬不敢逗留别駕判責一百板再行遞籍　　 
[美捕房瑣紀]  
　　粤人歐陽阿金在美租界南潯路某藥肆中爲夥昨晨與同夥某乙偶因細故口角詈駡之下阿金大受虧辱奔至　　路馬頭喚李阿芬所駕杉板船囑令渡往浦左李信之解維而往詎行至浦心阿金卽由艙中躍入江心意圖畢命李驚駭之至狂呼救命經他船駛至襄同救起得以诞登彼岸李遂將阿金喚交一百九十三號華捕送至捕房○張錢氏僦居西華德路第一千零五十二號屋内尃以收賣廢鐵爲生財計但此項廢鐵均小工帮由各碼頭偷竊而來故賤價以售而彼婦乃得大獲厚利昨晨有貨車一輛裝鐵一百餘斤至氏處交缷適爲包探竇如海所見當卽拘送捕房捕頭令澈底根查然後解送英公堂訊究○偷兒徐阿虎前晚在裏虹口圖竊經包探石金榮拘獲解入捕房押候解送英公廨訊辦○偷兒陳阿和竊取周浦路第三百十九號門牌某姓家衣服棉被銅錫器具等類事主報捕後前晚經包探倪順泉緝獲拘入捕房押候送廨訊究○江灣人王阿大以胠篋爲生自去歲十一月至今已犯竊案數次前晚經竇倪洪三包探襄同查獲解入捕房押候吊贓送廨究辦○前晚有粤人熊阿秀投捕房報稱現居狄斯威路第一百八十三號屋内有子名三元年甫七歲偶在户外嬉戲突被流氓將其所帶金圈銀釧悉數攫去急往追尋流氓已不知去向求請查緝捕頭准之諭飭各包探嚴行查訪務獲究辦 
[金陵官報]  
　　二月初三日署巡道唐厘捐局候補道穆由蘇回自强軍營務歑卢補道沈敦和奏調兩江差委廣東候補道武襄赴蘇鎭江關彈壓知縣邵文炳均辭知縣常牧禀知過道班並銷轅下監印差鹽經歴許崇興均見翰林院檢討張兆龍辭進京江都縣童寳善辭知縣葛培忠銷通濟門粥廠差 
[江西官報]  
　　正月初八日候補府歐陽鴻濟蔣德幹洪鑾張雲錦宋廷樑王景沂擅球俱委稽查城門候補縣徐嘉霖往瑞金公幹史誠往臨江府候差通判吳蘭頣往星子估勘堤工府經徐保龢往湖北催墊欵新選餘干典史徐錫麟萍鄕典史周詒本均飭赴新行○初十日中軍鮑莊禀請往北營坊小教廠迎祭喜神翰林院廖荃鈺由奉新籍來省高安縣錢寳昌禀謝調補臨川縣行知士庾縣劉光煥缷事清理交代回縣丞何本燾調辦新喻厘卡邱紹摎往石城催墊欵署興國縣劉榮拔缷事清理交代回○十一日候補府孫祖烈殷崇光俱禀知是日門　裝軍火○十二日缷廣東南韶道阿克敦由粤進京路過來江同知戴鴻恩委解十二批漕折進京候補縣鄧祥霖調辦吉安淮鹽分局○十三日候補縣崇泰吉安公幹回林向滋禀知首府署内開卷並解輕　銀進京張之銳張鳳岡黄傳羲楊景星彭瑞麏吕敬直陳乃績王濟中章乃正章燮理俱禀知首府署内閱卷章燮理王瑞同帮辦牙厘局務江蘇候補　　承德萍鄕公幹回左營把總馬福恆解冬貢進京浮梁景德司姚綸缷事回○十五日饒九道誠勳禀到范德培由金陵回候補縣劉芳解餉京回陳兆棻九江催辦山東賑捐回濮賢懋何敬釗楊廷燮俱禀知首府署内閱卷府照朱建勳帮辦牙釐局務○十六日寗都下河司袁道宏據報丁憂以試用從九夏昭署理鄱陽石門司陳繼昌無力赴任以候補從刀吳清　署理○十七日石城縣張善鐸由二套口卡來省禀謝准補行知張尚賢由金陵來省楊廷燮濮賢懋魏碩輔張瀛陳克愼張學勤羅毓椿邢幕祖府經李自怡南昌府照朱建勳南昌縣丞劉瑞聰新建縣丞張傳鼐俱禀知是日開辦禮樂局濮賢懋會勘豐城堤工饒九道誠勳禀辭回潯沈秉權解南京營餉金陵回新選樂安典史陳鋆禀到清江縣周晉鑣禀知湖北賑捐奬加知府銜指分湖北從九華冕安徽從九麻森俱禀見騐看江蘇候補道松峻接辦淮監督銷局○十八日候補縣蔡汝嘉魏碩輔俱解地丁進京羅瀚調辦白霞江緝私卡○十九日南康府王錫三病故遺缺以候補府檀球署理准補石城縣張善鐸飭赴新任瑞州營都司文明標下右營千總徐兆熊均調考甄别所遺瑞州都司事務以城守候補都司劉必發署理標下右營千總事務以該營候補千總徐作梅署理 
 
 
 

Page 10

 
 
   
 
