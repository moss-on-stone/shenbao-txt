# 1934 - 155 - 4908672

 

Page 1

 
 
[醫林指月出售] [  圖書集成局代啓]  
　　醫林指月一書爲胥山者人王琢　先生所輯計書十二種曰醫馬異傳曰質　　　　　心法曰易氏　家曰正園　草在案曰敖氏　塞金鏡　曰接　論疏曰達生編曰扁鵲心書曰本草崇原曰侶山堂類辦曰學古診則集前明　　　　名醫著　　　成稿誠醫學之準繩後人所宜　爲圭臬者也原板久已模糊兹本局承博文書局之囑排印成編賜購者　臨上海傳文書局揚州點石　記　取可　計書八册每部價洋一元　角 
[添印六科準繩補箸] [  圖書集成局啓]  
　　明金壇王肯堂先生所箸六科準繩一書集醫家之大成爲活人之秘笈本局排印行世早已不脛而走不翼而乘矣兹復訪得先生所箸幼科準繼中尙有補箸八卷當日未經付梓爰覔得原稿重付手民俾保赤心誠者得以揣摩有得計原價五元五角　因增補裝釘四十八本改爲實洋六元如單購補箸之八卷分釘八本則僅收工料實洋五角申報館及申昌書畫室均有出售有志岐黃者請向選取可也此啓 
[中國言語不同宜設同音學塾議接前稿]  
　　間嘗思之京話最易辨而亦流傳最遠蓋以各省官員均由京師而至酬酢應對彼此率用京話故能言者多而能聽者亦夥今擬二十一行省均以京話爲準的延聘京師之人至各省提撕而訓誨之其法當於郡邑鄕鎭創設同音學塾令居民子弟咸送入塾中習學言語學塾分爲上下二等其上則延京師中人之能通文理者以四子書及五經等訓迪各省之子弟子弟所授之書旣皆京音而又日與之聚居一處一話一言無不以京音相對答漸摩旣久有不期其更變而自然潛移默化者其下則聘京師中人至鄕鎭僻野之處專以語言教鄕人之子弟不必授以四子五經等書故所延之師卽稍覺粗俗亦屬不妨非必能通文墨者而後可以優爲之也如是則延之者易而其束修之費亦必較廉嘗　歐西之人來我中國欲通中國言語卽倩近處之人教之一年二年已可通解以異國之人而學語之易猶且如是則我中國之人以土音學京語不過僅一音之轉其便易當更有甚於此者或曰是說也所謂言之匪艱行之維艱此其中蓋有數難焉子亦未之思耳一則籌費之難也同音學塾之設所利便者不過在言語之微非若讀書識字獲益甚大爲父兄者能出修羊延師學習言語則不如出修羊延師攻書可爲日後無窮之用是非由國家籌欵創設人孰肯出資以學此不甚有用之事哉然由國家籌欵則此事係通行於國中以一縣計之不下數十處統中國計之當不下數萬處經費甚巨國家正經之用尙覺左支右絀安有餘欵撥充此項之費乎一則延師之難也中國幅員甚廣自南至北自東至西相隔極遠在京畿附近之處延請京師中人固非難事若在遠省則不免有裹足不前之慮卽使厚其館榖尙多不肯倘祗此區區修脯而欲人之離鄕背井不惜千程萬里遠適他方孰願爲此故各省學究在本地求爲人師者固覺人浮於事欲得一席皋比非多方營謀不可如欲其至於遠處則又願者少而不願者多矣京師中人何獨不然一則學習之難也聲音之變雖甚易易然以一人爲之師所授生徒不過數人卽使延師甚多要不能將彼衆盡化之也而况一齊人傅之衆楚人咻之孟子亦早言其難今縱於郡邑鄕鎭多聘京師中人教授京話恐土語紛投鄕音無改教者唇焦舌敝而聽者仍扞格不通徒欲以一二人之力挽回數千百年之風氣其勢終恐有所不能也故子以中國言語不同爲有三不便而予謂欲以京語一之亦有三難應之曰籌欵雖難而余則有一不難之法在嘗見各處義塾合城鄕計之每邑總不下一二十處館資雖屬不豐而每年所得亦有六七十千文爲之師者率皆本邑荒廢秀才以此爲逋逃淵藪無論有名無實徒事素餐往往因爭此微資互相傾軋斯文掃地聞者汗顔不如將各處義塾盡行裁去移撥其資延聘京師中人設立同音學塾以教京音又各處郡邑每逢朔望皆有講鄕約之舉月給銀餅數番聽者無多安足以感發其心志亦擬裁汰倂資入内下等同音學塾不教以四書五經者卽以鄕約中語作京音教之然後旁及俗語豈非一舉而數善備耶至以延師爲難則今者鐵路已經創始火車之行瞬息千里山重水複無虞跋涉之勞道遠何憾焉學語固屬不易然人當幼時口齒較便小兒女見有異鄕之人每喜效其語蓋見異思遷亦人性類然也則所謂難者亦未必果難行之數年雖不必人人能京語者要無不人人能知再閱數載流傳漸廣人人自無不能京語矣以之應對而音歸畫一以之譯書而字無歧異非甚美之政乎是則同音學塾之設事雖細亦不可抱也閱者其不以斯言爲迂闊難行否 
[本館接奉電音]  
　　昨日上午京師飛電傳來上諭二道敬謹譯登○五月初八日奉上諭英麟著留京當差熱河副總管著博啓補授欽此○同日奉上諭長庚等奏呼鄙克鄙功德久著懇准轉世一摺棍噶扎拉叅呼鄙克鄙功穆已鄙功穆已如普道根夙具勇略過人同治年間在塔爾巴哈台等處帶隊勦賊救護蒙衆實屬功績懋昭了寂後舊吐爾扈物東郭落及城額魯特官兵等追念功德懷思不忘懇恩准其轉世爲厭音搘以化寺呼鄙克鄙並准其在塔爾巴哈台捐建祠宇以維黃教而順衆情該衙門知道欽此 
[總統報謁]  
　　從前俄皇倪格爾游歴至法國法人加以禮貌頗極恪誠兹法國總統定於華歴六月二十六日帶外部大臣漢納多氏赴俄報謁蓋泰西邦交之道宜然也 
[力阻占地]  
　　本月初八日倫敦來電云日内土廷籌議占據跌殺梨埠已派定駐紥此埠之總督刑司及學校教習各員各員聞之卽挈其妻妾而往而英法意三國使臣與土國大員丢飛氏籌商和約堅不肯將跌殺梨讓與土人緣窺俄德二國似有陰謀恐他日或有所不便也 
[埃及亂耗]  
　　本月初八日倫敦來電云埃及國中帶未西黨人紛紛滋鬧英廷聞之亟派兵前往佐埃廷征剿某日行至距東高拉埠一百八十里之遙與黨中人相遇兵刃旣接黨中人敗衂而逃埃兵死傷者十二人英國第十五號馬隊統帶被登氏受傷甚重然未必有性命之憂也 
[蘇鄕盜案]  
　　蘇州訪事人函云本月初二夜更魚四躍婁門外外跨塘某米行突來盜匪多人毁門而入各出利刃將行主及夥友人等逼嚇一隅倒篋翻箱任意搜括被刦去洋銀三百五十枚及一切貨物復將行主刃傷數處始一哄而出經過比鄰某茶食店復入内肆行搶掠亦被刼去洋銀二百數十元直至天色大明始呼哨而出當盜匪行刼茶食店時米行中人潛出後戶至附近砲船上禀報詎砲船中人並不理會一若不聞也者爰於翌日偕地甲入城赴縣報案縣主准詞親臨勘騐知被盜屬實飭差捕赶緊跴緝越日捕役在近處某鎭拘獲是案正盜一名年僅二十左右解歸省垣道經元妙觀大街觀者途爲之塞想一經訊實卽當明正典刑也 
 
 

Page 2

 
 
[盜案疉見]  
　　寍波訪事人函云南鄕有石姓人家某日之夜被盜刼事主急赴縣禀報楊穉虹大令遂於上月二十六日下鄕勘騐聞刦去贓物甚多未知他日能爲趙璧之返否至本月初二晚又有盜匪多人擁入南鄕姜黃山黃姓家刼去金銀衣飾等物約値一千餘元尙未報官請勘時未旬日地屬一方搶刼疉聞有緝捕之責者其將何法以安閭閻也 
[賽會釀命]  
　　寗波訪事人函云上月鎭海賽會聞有某營勇與會中人因事口角勇忽出洋槍擊之轟斃二人經鎭海縣畢大令電禀寍波府程太守札飭鄞縣楊大令前往相騐未知當如何懲辦也 
[目無法紀]  
　　蘇州訪事人函云候補縣丞茅錦齋二尹籍隷湖南在蘇聽鼓已歴有年近蒙上憲札委某縣保甲差二尹謝委後卽於本月初七日午後料理行裝至盤門外靑陽地擬乘小輪船前赴差次祗以爲時尙早步入萬華樓茶肆啜茗小憩以待僕從某甲肩荷行李隨之而入甫及門茶博士阿金卽大聲呼曰鋪蓋不許挑入甲聞言卽止二尹曰行李不准隨身應放何處阿金不答大踏步趨出將甲肩上行李掀倒街心二尹怒與之評理烟堂内復躍出値堂人名福順者拉住二尹髮辮連連批頰阿金等復從而痛毆之二尹正在無可奈何之際又來華捕三人不問情由遽將二尹橫拖倒曳而去福順乃洋洋然向衆曰明日當將此人枷出請諸君早來看方盤托出大西瓜也見者咸抱不平莫不忿氣塡膺而散嘻蘇垣甫闢租界小人輩已狐假虎威倚勢橫行至於此極我願賢長官大加整頓勿使若輩目無法紀也可 
[續獲羽黨]  
　　寍波訪事人函云寗郡西鄕石奶橋黃文盛母子擾害地方業經紳民禀請鄞縣會同營弁擒獲送縣黃之黨羽濳謀報復紳民在某處拾得匪黨信札語多狂悖遂據情禀報縣署楊大令妥派幹差數十名並咨請城守營速撥勇丁百名會同鄞江司徐少尹前往查緝其黨李某在城内探知動靜擬濳往報知被某某窺出破綻扭送縣署大令提案訊鞫供出黃文盛劣跡多端爰將黃釘鐐收禁李亦飭差嚴行管押俟續獲黨羽再行研究 
[武林雨雹]  
　　杭州訪事人函云杭垣自五月以來天時暴煖至初四日尤爲酷熱異常揮扇不停猶復汗漿欲滴午後陰雲四合燥悶異常至五點鐘時天大雷電繼之以風少頃驟雨飛來急點之中雜以冰雹幸轉瞬之間卽爲狂風捲去晚間雲散星明天宇依然淸朗次日又復炎熱如昨 
[浙省官塲紀事]  
　　杭州訪事人函云浙省修理書院上月十八日破土本月初一日開工監工委員由藩憲委候補從九品蔣少尹朝琦○餘臨汛外委缺現由杭恊趙副戎委城守營候補把總韓把戎鳴皋署理○新選嚴州府劉太守奉藩憲飭赴新任聞太守擬於初十日起程赴嚴十四日接篆○浙江代辦湖北賑捐設局藩署内現擬於鹺商中勸辦由局憲委杭分司胡通轉總辦而以仁和塲沈鹺尹爲帮辦○兼署嘉興恊鎭乍浦副將李協戎於上月二十六日赴省面陳要公刻已於初二日禀辭回署矣 
[四明山色]  
　　寍波訪事人函云上月十四日鄞縣楊穉虹大令因公赴省勾留數日已於二十五日淸晨由滬乘江天輪船回署矣○五月初三日下午雷聲隱隱細雨霏霏彩虹亘天五色燦爛次日天忽暴熱幾如中伏光陰初五日未申之交其熱尤甚人皆揮汗如雨入晚電光閃爍鴛鴦瓦上急雨聲喧初六日黎明風從北起頓覺寒凉三日之間炎凉驟變何碧翁翁竟效世態若此耶○江北岸桃花渡地方忽來數鳬行人以素來無此羣以爲疑駐足新江橋上憑欄觀覽不隄防觀者愈聚愈多欄忽折斷人則紛紛落水無不占滅頂之凶當經救生船撈獲十數人其餘已與波臣爲伍矣 
[潯陽雜記]  
　　九江訪事人函云九江鎭宋佩箴鎭軍於本月初二日升坐大堂散給各營餉銀○關道憲誠果泉觀察日前因公赴景德鎭上月二十九日遄回屬下各員均出城迎接○德化縣梁蔭南明府知新任府憲王太守將至爰於本月初一日至姑塘迎接○本月初二夜德化典史董梁生少尉之門丁劉某不知因何帶領差役十數人將楊義盛洋鐵店主拘至衙中閉門痛毆旁人咸不解其故或謂店主人必有得罪於泗上亭長之事然歟否歟請還以問之當局者○甲乙二人以賣籐梗爲業乙銜甲不應賤售密令人誘甲至僻處圍而攻之甲受重傷幸有人過而見之將乙扭送至縣梁明府升堂訊問喝笞二千板收入圄囹飭甲延醫調治不知可免性命之憂否 
[邗水官塲紀事]  
　　揚州采訪友人云江安督糧道吳儲憲重熹由省垣北上四月十九日午後舟抵維揚江甘兩邑宰聞之相約赴徐凝門外馬頭恭迓儲憲接見之後卽命輿謝步及晚仍返憲舟二十日申刻兩淮鹽運司江都轉設席運轅柬邀赴讌直至譙樓鼓起始各興辭翌日黎明儲憲卽飭舟人揚帆上駛○已革江寗藩司瑞璋寄寓維揚詩酒消愁琴書遣興光陰荏苒半載於兹矣兹當官夏將過炎威漸逼忽動蓴鱸之思遂招雇官舫料理行裝四月二十日登舟揚帆北上其瀛眷則依然寄寓並未隨行○兩淮泰屬興新塲瞿鹺尹世璟河垛塲劉鹺尹昌龢前經運司江都轉詳請互相調署兹查得署事期滿應飭令各回本任爰詳請督鹽憲批示祗遵四月十七日奉到批回如詳辦理都轉隨卽牌示轅門一面分飭遵照 
[縣示照登]  
　　欽加鹽運使銜在任候選道特用府江蘇松江府上海縣正堂黃爲出示曉諭事據承辦膏業董事胡光榮陳聲貴邱永勳朱武熙張錫爵廖國龍曾耀輝禀稱竊董等擬創設公所辦理善舉經收膏捐業經會議卽於五月初一日起由公所按月收辦捐欵不稍拖欠並帶收本年二三四等月舊欠按月分繳至十月底歸淸衆情允洽環求給發示諭俾得照辦以重捐務等情並先據膏業衆店協愼錩等公議章程聨名具禀到縣據此查膏捐一項係奉大憲特札飭辦自應按月淸繳以濟公用乃自上年設局開辦以來遵章捐繳者固多而有意抗玩者亦復不少實屬不顧大局兹據該董等禀請設立公所按月收繳應准照辦除批示並諭飭外合行出示曉諭爲此示仰城廂内外各烟膏業戶一體知悉爾等須知創建公所係爲辦理善舉收解捐欵起見自示之後務於五月初一日起各照認繳捐數按月交人公所掣給捐票收執並將以前欠繳捐欵如數一律帶繳毋許宕延倘敢仍前玩抗定提押追不貸該董等亦須查照所議章程妥爲辦理應繳膏捐月淸月欵不得絲毫蒂欠各宜遵照毋違切切特示 
[路工略述]  
　　昨日午後本邑南市馬路工程局委員朱森庭明府自十六鋪橋迤南浴堂弄至祥記碼頭一帶隙地逐一丈量撥歸招商局堆積舊料其十六鋪橋之南東畔基地已與招商局調換所有房屋擬一律拆去以便車馬往來至馬路工程江海關道劉康侯觀察限六月中旬告竣不得遲延幷定期本月十六日親臨履勘 
[嚴禁蘇報]  
　　蘇報紀朱子福事以不經之語雜入法界公堂案牘中朱見而惡之扭訪事人孫似蘭至捕房控訴捕頭面諭孫訪事更正而蘇報不但並不依允且更連日信口雌黃朱遂控諸公堂鄭大令著仍遵捕頭之言速爲更正幷以報上胡言亂語不准孫訪事再至公堂罰停蘇報抄錄讞詞俟一月後始准另易他人往錄蘇報抗不遵斷又於報中登何從更正一則欲大令書一底稿繼交去又著爲論說詆毁不堪捕頭以蘇報侮慢長官殊屬狂妄爰禀明總領事特於昨晨派出包探巡捕多名分守租界中各要隘見有持蘇報求售者一倂奪下送入捕房付諸一炬幷傳諭永不准蘇報館再　訪事人至公堂 
[上海巡局紀事]  
　　前日下午有鄕人趙初發泥水淋漓投楊樹浦巡防局控被族叔順堂逼迫寡母再醮向論被毆求提訊究李二尹准 
 
 

Page 3

 
 
詞卽飭差勇將順堂拘案升座訊問順堂供稱並無逼醮情事惟族姪初發向不安分常與流氓爲伍嫂因女流囑小的代爲管束致被懷恨兹因與某流氓爭毆跌入稻田内以致遍體泥汚復敢投案控叩請重懲初發語多游移二尹怒謂爾不安本分復敢揑詞妄告長上本應嚴辦姑念年幼無知從寛掌頰二十下交其叔順堂帶回○金陵人翁友芝卜居楊樹浦曾欠是處聚源泰酒肆靑蚨二千有餘天中節肆主遣夥往取翁非但不付竟恃蠻用武夥被毆而回告知肆主胡杏生前日投控是處巡防局請爲提究李二尹准詞諭令暫退飭差保提翁友芝到案訊核○日前本邑人唐寳生投十六鋪巡防北局控流氓朱春泉誘拐妻子周氏局員楊二尹建珍立飭地甲巡勇馳至泉漳會館左近百層樓茶肆將朱及周氏拘解局中前日之晚升座研訊唐投案訴稱小的向在美界北河南路卽鐵路舊址開設豆腐店去歲由某某等人執柯娶小南門外桑園街陶彭氏之寡媳周氏爲妻計費身價洋銀七十圓另以三十餘圓酬媒人共費至一百餘圓朱在停泊小東門外之某輪船上執役三月間時至家中閒話不虞其將妻子誘逃近始訪知匿跡南市是以投控案下小的願將妻子退歸請大老爺斷追身價陶彭氏老態龍鍾由其媳扶掖上堂訴稱小婦人原籍江北某邑生有二子次子前娶浦東周姓之女爲媳前年成婚後未及數月卽慘遭殤斃寡媳周氏年甫十五不願矢柏舟之節故由小婦人作主冉醮與唐曾得財禮洋銀七十圓至其後被朱誘逃小婦人實未知悉周氏供稱小婦人年祗十有七齡當十五歲時嫁陶不幸成婚未久遽作未亡人自歎命薄如雲生不如死婆婆深爲憫惻勸令再醮與唐所得財禮銀若干小婦人並未知悉旣醮之後唐時將小婦人欺凌朱見而憐之薦至某處傭工迄今已數月矣今旣到案叩乞施恩二尹謂爾意欲隨唐乎抑隨朱乎從實供明免受刑責供稱小婦人願隨朱二尹大怒謂爾淫蕩性成無恥已極周氏赬顔不語二尹復謂唐曰爾娶周氏立有婚契否答稱當時確立過婚契由胞兄唐阿三收執前日聞被媒人騙去未知確否二尹命提朱嚴詰供稱小的係本邑人唐妻周氏潛逃非干小的之事二尹喝責數次堅執前供遂諭唐曰爾旣無婚契可呈本委不能判斷爰命將原被人証一倂申送保甲總巡局請鍾受百明府核辦明府飭將陶彰氏及周氏發交官媒看管唐仍交十六鋪地甲管押朱留局候辦 
[英界公堂瑣案]  
　　王阿林積竊也日前竊取葉寒福家布衣等物報捕後爲包探倪順泉緝獲起到原贓解請屠别駕訊究失主葉寒福投案領贓王阿林供浙江寍波府屬某邑人流落滬江無可餬口不得已出此下策求恩寛宥别駕商之衛繙譯以過犯行竊未便從寛判將王笞責一百板交巡捕房管押四個月後遞解回籍贓還失主○包探石金榮禀稱木工沃良玉在徐才雲處工作被欠工資遂將徐之木桌四張取出售與敖阿四徐報捕後經小的查明情節一倂拘送案下請爲訊究徐投案供稱沃不應私取木桌今旣獲案求爲給領沃供被徐積欠工洋屢索無著是以取物售錢以找工資敖阿四供購舊木桌四張不知其别有瓜葛别駕著留候過堂訊斷○賭徒李成富在虹口胡家木橋地方誘人賭博適爲某號巡街華捕查見當卽拘入捕房轉送公堂請爲訊判李成富供小的並非賭徒實被悞拘求恩鑒察别駕判令管押七天以儆○工部局管理街道洋人鉛門乘馬車經過棋盤街被汪連元汪三子二人所拉之塌車撞壞因卽指交巡捕解案請訊鉛門聲訴前情並稱伊等拉車在路行走往往橫衝直撞讓之不及殊爲可惡須請懲儆汪連元汪三子供出無心叩求恩免别駕判令各責二百板枷號五天以示薄儆○包探趙銀河禀稱馬夫胡記太駕車不愼撞壞周月春之東洋車一輛約須修費小洋三四角故特解案請訊周月春投案申訴前情胡記太供欲讓不及以致撞壞求恩别駕判罰洋五元○包探黃四福禀稱昨日徐榮氏提抱幼孩突被匪徒王阿金將手腕上之銀手鐲一枚攫之而逸報捕後經小的緝獲人贓送案請究徐榮氏供稱當時欲追不及報捕後幸卽獲住求爲給領王阿金供蘇州人實因流落此間窮苦所致求恩寛宥别駕判責二百板管押十四天○馬夫李寳生駕車不愼致將顧旺彩之東洋車一輛撞翻竟將木壳天心等物全行毁壞經三百零六號華捕拘送請訊顧旺彩供稱昨日小的之車與李之馬車在路並行李不知如何橫衝直撞致將小的之車盡行毁壞現由工部局估看約須修理費洋三元李寳生供因馬性不馴以致悞撞實出無心求鑒别駕判令照數罰賠○馬夫王生林以無捐照之馬車在路兠攬生意由二百三十八號華捕查知拘入捕房轉送公堂請判王生林供是某公館包車並未兠攬生意求鑒别駕判罰一元並著補捐車照○妓女柏玉霜向在甬江賣娼芳名藉甚問鼎者頗不乏人後慕滬地繁華遂於去年來滬在胡家宅金文蘭所開之妓院内高張艷幟招引游蜂日前其夫吳瑞生知風尋至扭入租界正欲訴請南面者集訊忽有和事老出爲理勸當卽具保出外乃至今事逾多日置之不理吳終日守望昨在法租界見柏妓載運行李行色怱怱吳知有異卽尾隨其後始知又欲趁輪船回寗波原籍矣乃又扭至捕房捕頭略問之下知已先在英界涉訟遂一倂送至公堂想别駕當從嚴研訊矣 
[法界公堂瑣案]  
　　著名流氓王春榮卽小黃牛去年在英界公堂犯案經屠别駕判押捕房一年期滿重笞四百板發改過所監禁本年三月押已期滿帶回公廨照斷辦理小黃牛挽回得免甫經釋出卽與其黨烟囱卵子小鐵墩等故態復萌肆無忌憚誘領興聖街通源客棧孫林氏之女桂生至八仙橋西首長浜連宵奸宿棧主投報捕房捕頭密飭包探先將同黨拘獲數人供出小黃牛藏嬌之所一鼓就擒昨禮拜二堂期鄭大令會同何繙譯升座訊理包探將拘獲之小黃牛張友生張阿四邱春生汪阿福王福生及孫林氏之女桂生並傳同原告一倂解案請訊孫林氏供親生之女桂生今年十六歲被小黃牛誘領出外奸宿並被竊去金飾求請究辦桂生供母親因案禁押捕房小女子出外購物被小黃牛糾至酒肆沽飲酩酊大醉旋被領至長浜藏匿連宵姦宿小女子無顔回家只得任其所爲叩求恩鑒包探禀稱桂生有金練一條帶出另有隣居老虎灶主之女被小黃牛同黨小鐵墩誘出一同姦宿現被其父鎖禁在家小黃牛供與桂生連次姦宿藏匿在家包探又禀邱春生卽烟囱卵子與張阿四俱係小黃牛同黨戳傷英界巡捕之犯及帶往拘拿早已聞風逃逸大令與何繙譯會商飭將汪阿福王福生各枷號一月期滿各笞一百板張阿四邱春生各枷號二月期滿各笞二百板一倂送入改過所監禁小黃牛著重責五百板送縣桂生押候責懲後交其母領回並著孫林氏自行投縣具禀備質○西字報繙譯曾子安賃屋寳興里與蘇鄕大姐伊屈氏有染本夫伊阿虎具控公堂昨日堂期包探將原被一幷解案請訊伊吳氏偕其姪阿虎投案禀稱自幼憑媒聘定同鄕屈氏爲室去年十二月完姻至本年正月屈氏背夫潜逃四月下旬來滬尋緝知被曾子安姦佔向論不睬反敢持刃行兇有巡捕目見求請重辦伊屈氏供先在某妓院爲傭與曾姘識小婦人因欠債項家中不許出外不得已逃出與曾同住寳興里曾子安供與姘識惟並不知其有夫大令謂本夫現在堂上爾尙敢胡言亂語曾供去年臘月屈氏自願姘識大令謂屈氏曰爾不應背夫潛逃干犯法紀遂與何繙譯會商著一幷送縣諭令原告自行投縣備質○包探禀稱郁愛生王三寳在泰來洋行西人處當細崽因主人失去茶壺一具價値甚鉅盤詰不承送案請訊西人上堂伸訴失物原由大令謂爾等在洋人處服役已有一年主人之婦回籍時將各物封鎖並無别人進出今旣失物惟爾等是問郁王同供不敢行竊小的等在滬二十餘年從未犯案大令與何君會商著押候交保飭探查明再核○滬北唐公館於四年前走失一婢各處找尋直至上月始知在蘭芳里陳劉氏花烟間内爲娼家丁禀明主人函致鄭大令查緝昨日堂期包探將烟鴇陳劉氏烟妓王桂寳解案請訊王桂寳供鎭江人家有父母住英界新橋因衣食不周去年十一月由母作主送入花烟間内爲娼陳劉氏呈遞筆據大令閱視問何以名姓不符供稱生父已故由繼父出名母親俞李氏因案禁押捕房旋有俞元海者投案供稱湖北人桂寳之母嫁與小的爲妻大令得供著分别押候交保飭探查明再核○包探禀稱嘉定婦人趙沈氏被著名流氓鄧阿三誘出在蘭芳里徐氏所開花烟間内賣娼鄧係陳子明之羽黨爰將一干人拘案請訊趙沈氏供丈夫趙銀河住嘉定東門外小婦人來滬帮傭住英界康泰棧因無棧資被逐出外與徐三姐認識 
 
 

Page 4

 
 
投宿伊家徐氏供與趙沈氏素來相識氏尋至小婦人處留伊住宿鄧阿三供住小客棧内與沈氏並不同住大令得供著將男女一倂押候責懲徐氏交保○簷代卿禀稱由崇明雇船來滬登岸時將考籃内各物檢點明白交與張福張吟狗史宇郎翌日向索不還反敢行兇毆辱開單呈請究追張史二人供爲船夥管船人朱大興現回崇明大令得供著將張史二人押候朱大興到案再核○陳蔣氏禀稱女兒楊陳氏在鎭江逃出尋至滬上知被蟻媒萬金山誘押蘭芳里孔呂氏花烟間内求請究辦楊陳氏供嫁與楊文卿爲妻去年九月被丈夫與姑送入孔呂氏家爲娼得洋一百八十圓小婦人不甘卑賤求恩超豁萬金山供由楊陳氏之丈夫與姑托小的爲中押入孔呂氏家爲娼陳蔣氏供女兒完姻五月被逼爲娼心實不甘大令得供著將萬金山楊陳氏押候查明復核呂氏交保○李雪齋偕馬趙氏訴稱僑寓升和里十六號房屋被賊犯徐阿福竊去衣服報時鐘等物聞已破獲請准領贓徐供稱各贓實由小的與陳阿根同竊大令判令押候笞責二百板贓給還男女兩失主○包探禀稱陳子宇潛入浦東磚瓦窰帳房竊取報時鐘布匹衣服行經租界得以拘獲人贓今特告知捕頭解案請訊大令判令笞責一百板贓存待失主具領○包探禀稱賊犯朱林林竊取小東門外某店鮮魚當塲拘獲尙有同黨在逃今者捕頭令解案請訊大令判令押候笞責二百板○包探禀稱李阿林在太古洋行輪船碼頭竊取草帽邊一紥是以拘入捕房告知捕頭送案請訊大令判令押候笞責五十板○包探禀稱陸阿二在招商局海宴輪船竊取某客所携衣服是以送案請訊陸供稱小的係薙髮匠向在海宴執役因向某客索錢致被誣指爲竊大令著押候查明覆核○包探禀稱汪春華僞造鄱陽輪船船票出售與人經船上西人拘獲搜其身畔藏有當票三十餘張今特告知捕頭解案請訊大令著押候吊贓訊核○徐阿狗訴稱小的在治下某棧爲夥被賊犯蔣德生竊去水烟袋一枝翌日又來扭鎖圖竊是以拘送捕房捕頭令包探解案請訊蔣供稱小的在吳淞某營哨官孫老爺處當差有號衣寄存棧内大令著押候查明核辦○包探禀稱賊犯張仁紀竊取八仙橋左近某烟館烟槍當拘獲時已將贓抛棄今捕頭令解案請訊張供稱小的係東洋車夫不敢竊物大令著押候覓人保出○陳祥和挈子阿家投案訴稱妻子陸氏被流氓周廣生誘出同宿合興里查周於去年在西門外犯案經巡防局員蔡老爺笞責三百板驅逐出境今又犯此叩求大老爺嚴懲大令判令將周押候重責二百板陸氏交陳領回管束 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[海外歸魂]  
　　本地人黃鈞辛卽阿二向在外洋貿易此次因爲二豎所屢出新加坡搭德公司輪　回　　　　浪　　　　不支次日　　然長逝輪船主以並無馬頭可傍擬照章將屍身抛入海中在船諸人莫能阻止旋有新加坡領事張弼士觀察之介　　　　　　船主冉　關　將黃屍身放入氷箱帶至上海備棺入殮 
[上海縣署瑣案]  
　　著名棍徒胡錫卿卽何錫卿前在南市持刃行兇經十六鋪巡防中局委員拘獲移送縣署前晚黃大令　帮審委員蔣　　升堂訊鞫何供稱小的係本邑人年三十有一向作銀工現在本城二十鋪也是圍浜開設小茶肆與已正法之惡棍張　卿素不相識惟朂時遊蕩在外喜與博徒爲伍近數年來已自知悔過安分營生前者朱大老爺任總巡時因與同業議增價値被扭至局掌頰五十下自後　未犯事此次行經新碼頭過有多人肇禍然與小的實不相干叩求明察二十鋪地甲陳勝禀稱何家住居小的所轄鋪中邇來尙稱安分上月二十六日之晚伊贅於新碼頭某姓家友人之赴喜筵者醉後出門肇事致由巡局老爺送案十六鋪地甲裘鎭禀稱上月二十六日之夜新碼頭某姓家嫁女親友散席而出醉中胡閙小的查何與惡棍張桂卿素不和睦刺史判令笞責二百板著具改過切結交的實人保出諭以嗣後倘再犯事定當　等治罪○彭玉亭控陳掌朝盜賣田房前晚黃大令倩蔣刺史升堂質訊彭訴稱治下　十三保二圖内小的有田若干畞建造房屋四間曾抵與　姓家得銀若干此次意欲出售因備本向抵主贖回不料已被陳朦混贖去售得洋銀一　一百圓向論不依反　　擊陳　　小的並未盜　當彭將田房價賣時由小的介紹經付洋銀五百圓有地保可證買主尙欠六百圓約期交楚不料伊無端誣控小的並不毆伊刺史飭仵作騐得彭略有傷痕遂判令陳出洋銀一百圓具限措繳○席玉書控龔寳田朦串由贓請追當本前晚黃大令倩蔣刺史提集研訊席訴稱原籍蘇州府屬吳縣現在治下英租界三洋涇橋生太押店爲夥前年至今龔時至店中質物有金剛鑽約指質在仁昌典計當本洋銀一百九十圓後由小的備本贖出作價六百三十圓買下除代付當本外找伊四百圓不料伊竟朋串吊贓求追當本龔供稱小的有金剛鑽約指二枚寄存席處一枚値洋銀六百三十圓一枚値一百九十圓二月初二日又交伊珍珠二十粒金剛鑽約指三枚玫瑰色水鑽約指一枚借伊洋銀四百圓前後共計被欠洋銀八百餘圓席又稱當日由黃震之同來取物刺史叱令將龔笞責一百板交人　出料理幷飭差補提黃到案訊核○鍾連葵在小東門外某碼頭駕駛小火輪船前日同順昌魚行向某漁船起貨行過小火輪船艙面鍾見而喝阻以致○角魚行中人一呼百應將鍾扭住攢毆其兄連槐見之雇人舁赴縣署請騐黃大令諭令靜候核奪○張寳生卽麻毬寳生著名水販也此次誘令英租界秦丁根之妻倪氏捲物而逃經秦查知將張扭至捕房轉解公堂屠别駕訊得張拐逃屬實旋又經鄰人聨名呈控遂判令從重笞責一千板倪氏掌頰一百下昨日飭將張送請遞回原籍黃大令諭令押候核奪 
[美界捕房紀事]  
　　薙髮匠雷長興賃屋虹口西華德路開設整容店是堪温飽前日忽有同業之胡連卿在雷店間壁亦設一肆欲分其利但彼業中亦有行規如門面十家以内祗准開設一肆雷以胡有違同行規例告知公所執事人具禀控諸英界公堂屠别駕於昨日午後飭差咨照捕頭派包探石金榮協同原差將胡連卿所設之整容店押閉○成衣匠杜阿木本邑人也前晚因事至虹口西穿虹浜突遇素不相識之流氓姚阿星攔路拆梢未遂其欲致被兇毆事後杜訪知流氓名姓卽奔投捕房控訴捕頭飭包探石金榮將姚拘獲解入捕房押候　廨　究○　竊沈永生屢經究辦恬惡不悛前晚又匿跡裏虹口圖竊爲包探竇如海緝獲解入捕房詰　之餘知此次在楊樹浦犯竊數起捕頭令押候送英界公堂訊辦○偷兒王阿順在北四川路第四十二號門牌蔣姓屋内竊取使桶二具途經某處被巡街華捕拘獲送入捕房押候解送英界公　訊究○前晚四百四十四號華捕巡至漢壁禮路某弄内時已深夜遇有形跡可疑之某甲盤問來歴支吾以對因卽拘送捕房捕頭令押候飭包探查明核辦○積竊劉錦祥流氓薛海龍二人名因犯案覊禁捕房兹己期滿前晚捕頭飭包探倪順泉將二犯帶往法租界附江永輪船解回鎭江原籍 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
