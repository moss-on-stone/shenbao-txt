# 1920 - 335 - 4917171

 

Page 1

 
 
   
 
 

Page 2

 
 
   
 
 

Page 3

 
 
時評 
[中日新密約之傳疑] [  （冷）]  
　　字林報之記中日新密約之說也按之曰未可據以爲實也余亦甚望未必實有其事也雖然苟不幸而有之余不得不爲立此密約之兩方告者 
　　日本之對於中國苟能以開明之手段圖兩國之利益則最後之親善未始不可以終獲今若用此對人關係之密約雖得一時之權利終多兩國之糾紛前車之鑒烏可復蹈日人苟智不當出此也至若靳張如欲求鞏固其地位莫若得民心今若立此甚反民心之密約是不啻自毁其地位矣徐段之往事豈尚不知今日立此約而使日不助徐則他日豈不能更有人立約面使日不汝助乎靳張而智亦不當出此也雖然余終甚望未必實有其事也 
命令 
　　十二月五日大總统令署財政總長周自齊呈殺虎口稅務監督陳世華另有任用請免本職陳世華准免本職此令又令任命蕭俊生爲殺虎口稅務監督此令 
專電 
　　北京電王士珍辭呈己上文末懇俯鑒愚誠收回成命另簡賢能以綏江表聞徐主批留（六日下午四鐘） 
　　北京電使團因宜昌兵變波及外僑擬向外部提出嚴重條件此後華軍不得在各商埠三十里内駐紥三十里内營房應卽拆去以受過敎育之警察當之（六日下午四鐘） 
　　北京電院電蘇齊冬（二日）電悉聚衆鬨鬧萬不可長此等刁風希卽確查滋事首要並復（六日下午五鐘） 
　　北京電院覆陜陳來電自列廢督理由熱忱謀國至堪欽佩顧兹事體大必須通盤籌畫期臻完密所擬辦法己交部查核資爲攷鏡在未經解决以前仍望以全力維持陜局用副中央倚畀之意奉諭特逹（五日下午一鐘） 
　　北京電研究系聲明消滅實則將改造黨籍（六日下午四鐘） 
　　北京電自治軍動同志會第二次宣言請國民切實監督選舉（六下午四鐘） 
　　北京電朱啓鈐因四庫全書印費無着擬先發預約劵向海外兜銷（六日下午四鐘） 
　　北京電王揖唐姪及僕因行動可異被奉軍捕去（六日下午四鐘） 
　　北京電關稅附加振欵經各國贊許定一月一日實行（六日下午四鐘） 
　　北京電新楊電告喀什托雲卡有舊黨敗兵逃入己飭阻止防範（六日下午五鐘） 
　　北京電新楊電據科布多屬九旗蒙古王公各派代表來新報告外蒙情形及呈領各軍俸銀現由新查照成案墊發四千四百兩應請飭部撥還（六日下午五鐘） 
　　北京電院電新楊查辦甘省張馬互訐實情速復（六日下午四鐘） 
　　北京電外部通告日使稱庫倫日僑及該處俄副領烏里雅蘇台俄領等家眷皆己於本月一日乘摩托車護送至張家口（六日下午五鐘） 
　　天津電曹錕魚（六日）電促王士珍赴任並謂蘇人反對原係少數可勿顧慮（六日下午十鐘） 
　　天津電河間變兵百餘竄入饒陽縣尹村鎭搶掠該鎭係商務繁盛之區所有商店無一倖免（六日下午十鐘） 
　　天津電大名知事假辦平糶串通奸商舞弊省會咨請撤懲（六日下午十鐘） 
　　滁州電聶省長魚（六日）晨乘津浦四次車赴蚌（六日年下午六鐘） 
　　香港電綏靖處從緩設暫委十一屬善後主任廣州爲李福林肇屬葉舉惠州鄧鏗潮州洪兆麟高雷胡漢卿廉劉志桓欽黄明堂瓊崖熊略韶謝文炳梅鄒魯五邑陳德春六個月爲限（六日下午七鐘） 
　　香港電江（三日）晚唐紹儀讌各當道席間請湯廷光任海長湯仍力辭（六日下午七鐘） 
公電 
　　旅京川人爭鹽銷電申報轉四川王雨丞王聘三池渭浦曁同鄉諸公均鑒湖北上遊五府一州湖南澧州一州向係川鹽銷岸鹽務署忽主開放即日實行名爲鹽與蘆淮潞膏各鹽公共競銷實則減輕蘆稅推廣蘆鹽消滅川鹽楚岸一失富榮之鹽退而侵佔小廠小廠數千百萬勞工必致失業危險何如廠商運商損失自不待言况鹽稅現爲川軍十師以上餉源一有虧絀尤處譁變川省甫脫滇黔武力侵略又受此經濟侵略民生益見凋敝元氣何日得復且蘆淮均係專商川岸獨主開放辦法歧異内容可知旅京官紳傅增湘等百餘人己呈府院請提出國務會議並通電川中各界誓死力爭諸公關懷桑梓請協籌挽救母任禱盼蕭湘李文熙劉緯梁正麟叩魚 
世界路透電 
[國際聯盟會與阿眞廷]  
　　五日巴黎電阿眞廷代表團主任星期六日午後貽書國際聯盟議會會長希門欺氏内稱阿眞廷代表團覺爲痛苦之事勢所迫不得不宣布此後與聯盟議會斷絶關係其理由實因議會駁絶彼所提出之聯盟約章修正文彼之出此乃求固定法律與公共自由之原則也又稱阿眞廷代表團此項决議不能作爲阿眞廷政府停止加入國際聯盟之謂 
　　四日紐約電共同通訊社日内瓦訪員電稱阿眞廷之脫離國際聯盟議會實爲議會開會三星期中之第一破綻其他尙交代表似無繼以引退之象衆意議會之有權者漠視小國之意見反對修正聯盟約章實爲彼等之過失 
　　五日華盛頓電此間反對國際聯盟者歡賀阿眞廷之退出聯盟參議員洛志氏謂未加入聯盟之數國今始知聯盟之價值而美國則己於兩年前知之矣參議員諾克斯氏視阿眞廷之脫離聯盟爲聯盟終將分裂之先徵 
　　五日内瓦電國際聯盟豫算案及萬國勞工局秘書處豫算案均經採納印度代表提議萬國勞工局秘書處豫算案其費太大應隨時勢减少紐絲綸代表提議國際聯盟豫算案計費金佛郎二十兆零九十五萬枚萬國勞工局秘書處豫算案計費金佛郎五十萬枚應加減少大員之薪俸及勞工局發表文字之經費數額過大兩代表之建議均經駁絶 
　　四日倫敦電英國答覆聯盟議會關於阿米尼亞問之請書謂英國不贊成威爾遜總統獨立委員團之議惟美總統如請英國於精神上或外交上有所輔助英國自當照允意政府覆稱一俟决定意見自當通告議會 
英政府與新芬黨謀和 
　　四日倫敦電國會界中人現學政府刻方與新芬黨溝通意見此種印象有種種瑣事以固之愛爾蘭之不列顚勞工委員會領袖漢德森氏今必奉首相非正式之委託以探可逹愛爾蘭和局之途徑漢德森氏與國會議員亞逹姆森氏昨日曾至芒特覺監獄會晤愛爾蘭代理總統格里芬士民並謁韋爾斯敎長於邸聞韋爾斯敎長曾謂任何企圖志在停止挑撥行動者必得天主敎會之贊助　　五日巴黎電英倫與愛爾蘭休戰之主義似方在進行中赴愛爾蘭之勞工委員會領袖漢德森啓程赴杜白林之前曾與首相會談甚久加爾威郡議會己通過决議案表示焚殺及報復行動之不幸且聲明此種狀態有損兩國之利益並請民國國會派代表三人授以談判休戰之權俾得因此告成榮耀之和局 
　　四日紐約電共同通訊社貝爾法斯訪員電稱新芬當發表示文曰愛爾蘭民國己向英倫宣戰吾人特警告大衆凡叛逆之徒槍斃無赦 
[英俄通商與法]  
　　五日巴黎電聞倫敦會議討論與俄恢復通商事時英相喬治氏語法總理萊矩氏以彼所提出與勞晨政府訂約之大綱萊矩氏切實聲明法國對於此事與英意見不同又稱此事未經詳細研究時法政府仍持前見法政府所能爲者乃許法人與俄人貿易惟爲此者當自負一切責任參與比京大會之專家定本月十三日派定而將儘速開會 
[俄芬與俄阿]  
　　四日紐約電共同通訊社倫敦訪員電稱據芬蘭京城消息芬蘭國會己批准與勞農政府所訂之和約又據莫斯科無缐電報消息日兵己佔據西比利亞海濱並在滿滿洲邊界封閉俄羅斯遠東民國之交通以報過激軍擊潰謝軍之仇 
　　四日倫敦電莫斯科無線電稱阿米尼亞己宣布爲勞農民國 
[英法意與希臘]  
　　四日倫敦電路透電社得悉三協約國總揆大約將半月之内在巴黎續開會議討論希臘問題英相之意須先騐視希臘新政府之誠意然後加以譴責法國各界之意今寛限開會必能使英相滿意 
　　五日巴黎電哈伐電社接雅典電稱希臘内閣接協約國之牒文後會議兩小時尚未有正式公文載諸報章惟據半官消息希政府之意牒文中並未要求答覆但希政府擬照會協約國表示希臘日後必能以其人民如何深切感謝協約國之贊助希臘主義及人民如何忠守擁護協約國之政策 
[各國近事記]  
　　一日華盛頓電美國紅十字會宣稱己撥欵美金四萬元振濟君士坦丁俄國難民 
　　五日紐樸爾紐斯電被選總統哈定氏在此間演說謂萬國和約可望成立惟謂國家存在不可犧牲縮減軍備未成事實以前美國當有與其國家志願相稱之海軍保衛疆土國務卿柯爾壁佗己乘軍艦前往南美 
　　五日巴黎電墨使署否認新總統被害說惟謂曾人行剌維拉將軍而重創之 
　　四日紐約電共同通訊社消息前德后體氣稍强曾在臥榻與諸子會晤 
[駐英施使之留學生說]  
　　四日倫敦電駐英中國公使施肇基貽書每日郵報論鼓勵中國學生留英肄業事謂學生畢業返國時確可視爲商務委員並引證美國辦法之周備致能吸收許多中國學生又謂英國外部深知此事之重要故對此問題極表同情尙望英國採行與美國同樣之制度在美國工廠學成之學生回國後多入在華美商行執業云云每日郵報贊成施公使之意見謂中國可爲世界最佳之巿場英國製造家若照美國製造家辦法而行亦必可得同樣之報酬今留英中國學生共約二百七十人而中國學生之在美國者則有數千人如此事態不可不有以改之也 
太平洋路透電 
[日將聲明殘暴P ] 
　　五日東京電敎士指斥日兵殘暴齊藤少將乃代表陸軍省發表下述之文以答覆之文曰華人急欲日兵儘速辦完其掃除亂徒與韓人隂謀之職務然後撤退職是之故遂有迅速殺人焚屋之必要此項職務之性質非需徐緩愼密之手續卽需當厲風行之手段取謀亂之集中點而搗毁之固不計及或有無辜良民受害也被戮亂徒多爲爲敎民此係巧值之事但亂徒往往與敎會接近期獲敎會所予之保護敎士今斥日兵殘暴要知敎會即爲此慘劇之根源余惜韓人不知其眞正之寃苦即在此造禍之敎士日本固許人民完全宗敎自由但不能容許危及帝國基礎之叛逆也 
[日韓俄迫事記]  
　　五日東京電東京報祗載漢城電稱謝米諾夫己於星期五晨到仁川當晚即啓程前往北京謝患風濕病故不見客 
　　四日漢城電本年十月調查朝鮮户口計有韓人一千六百八十九萬一千二百八十九名日人三十四萬三千四百九十六名外人男二萬三千一百十名女三千一百六十四名 
　　六日東京電有責任方面否認莫斯科無線電所傳兵占據西比利亞太平洋海岸封鎖滿洲邊境隔絶赤塔共和國之說指爲荒謬 
　　六日東京電謝米諾夫之副官德林斯基告大阪朝新聞訪員謝氏明日可到下關擬在晤其妻候順利時機到時謝將復戰 
[北京近事記]  
　　六日北京電王士珍今晨上書辭蘇贛皖巡　使職司法次長張一鵬亦辭職 
　　六日北京電隴海鐵路督辦張昨日由京啓程赴歐代表政府參與萬國交通大會同行者有隨員多人及洋顧問兩員 
　　六日北京電鐵路運榖費因裨益貧民起見近曾大减而榖價仍高漲交通部己請北京商會解釋理由 
　　六日北京電政府希望海關附稅於一月一日起實行各國己允惟關於管理收入之欵一事尙將有所討論國内要聞一 
[北京通信] [  （一士）]  
　　保定熱鬧中之所聞 
　　此次曹仲珊因做夀之便集各代表會議大關東閣廣聚華英於是最近一週間京保津保兩路上冠蓋往來絡繹不絶貴官軍閥財團政客詢其所之則皆曰爲曹大帥拜夀去也聞保定一城之内連日酣歌恒舞逹旦通宵以視河間高陽間被兵搶刼之鄉落與其他各縣饒寒困苦之難民相去直不止人間上矣孰意歌聲未罷而城外之槍聲忽起問其故則曰兵變矣又未幾而人聲譁然相驚伯有問其故則曰索刺客矣阻嘉賓之佳興令大帥大歡眞可謂大煞風景此兩事之發見據聞均在一日夜問次日京中卽己有信傳到但均未悉其詳兹聞所謂兵變者僅有一連時在夜間十二時先放槍數響向城外各商家富户大肆搶掠一時頗爲擾攘城内初聞槍聲即知有變乃一面下令將四城門緊閉一面傳電話至城外令得力可靠軍隊出而彈壓此等變兵紛擾歷一夜至天明時有挾物逃散者亦有照舊歸營者而城門之閉則歷一日未放又有一說謂變兵不止一連蓋藉以要索政府發餉者至關於剌客一事聞因大帥做夀花廳上正在杯酒歡呼之際忽有人見廳事外來一侍僕左右顧盻屢作欲進復止狀深疑之密告某軍官某軍官出而詢問其人乃神色愴惶搜其身傍得手槍一柄内己實彈於是剌客剌客之聲以起一面以該犯付之軍法官詳加拷問一面向署内大索據該犯所供同來行事者不止一人問其所在則云皆在城内於是復閉城大索其實該犯隨口瞎說亦未可知至詢其指使者爲誰則又無從究詰矣因之大帥及各來賓興趣索然京城方面亦略受影響於昨晚起沿街警察及提署之兵特别加多凡大街大胡同要口無不見有十餘人或二十餘人持槍鵠立今日（三日）亦然而在警備森嚴之中可驚可駭之謡言必乘間而起此乃當然之事可不深究也（三日夜） 
 
 
 
] 

Page 4

 
 
   
 
 

Page 5

 
 
   
 
 

Page 6

 
 
 [H第二張 
國内要聞二北京通信（直言） 
[各省區自治聯合會第十一次常會]  
　　各省區自治聯合會於四日開第十一次代表會議公推甘肅代表柴春霖爲主席（一）報告文件（甲）京兆同鄉聯合會推代表十人加入函（乙）河南補推王貴鉁楊大宗爲代表以足十人函（丙）四川省議員二十人公推副議長加入代電（丁）熱河商會代表劉秉蔭等請於開會日期通知到會函（戊）甘肅同鄉會證明該省自治團體所推代表五人卽同鄉會代表函（己）熱河敎育會推劉瑞風爲代表電（庚）熱河敎育會證明代表之公文（辛）察哈爾敎育會推孟儒珍爲代表函以上八件交審查股審查（壬）河南同鄉會以趙倜將鄭州開埠抵借日欵請該會主持公論函作爲提案之一在後討論（癸）安徽地方自治促進會否認曾推竇以珪等七代表加入函由文書股答復解釋誤會並告以竇等資格不合己取消其代表資格（二）新加入省區報告京兆代表丁雨生報告京兆同鄉會選舉之非法及同鄉另組同鄉聯合會之原因本定下午一時開會同鄉有往者則代表業於上午十一時左右舉出同鄉羣請改選不服廼另組云云結果交審查股參考（三）審查委員報告由萬兆芝報告審查經過己確定資格者十二省區江蘇湖北江西河南（僅八人）福建安徽（虞維鐸等十人以由同鄉會召集開會由同鄉會會長主席人數二千餘公開選舉且由同鄉會來函承認所舉十人爲同鄉會代表而代表中葉一舟即在促進會者故承認）山西四川（僅五人）察哈爾（僅八人）綏遠邊藏（僅二人）京農會團體資格合而代表人數不符者三（甲）山東省議會等五團體内無工會及學生聯合會亦無運動自治團體按新章止能推七人惟該會等按照舊章推出十人（乙）熱河商會止能推一人而推三人（丙）北京敎育會止能推一人而推七人皆由文書股去函請照章推舉資格不合者二（一）安徽旅京自治促進會（一）湖南旅京民治促進會以章程不能由旅京同鄉會以外再推旅京代表函告止能認章程所有之團體所推代表尙未審查者二（一）京兆（以有二同鄉會故）（一）甘肅（以由自治促進會推代表而同鄉會會長聲明該會與同鄉會爲二而一别由同鄉會公函證明）結果下次再開會審查北京敎育會代表景文要求京敎育會多派代表大衆以按章程不能多派至於修改章程則當有兩省以上全體代表之聯名提議方能討論京敎育會代表所請與審查章程五條二項不合由該代表自願撤消原案（四）提議事件（甲）河南鄭州開埠事王撫洲報告略謂趙倜雖否認以鄭州抵借日欵而電中則明言有借欵之必要并承認有開商埠事河南旣非借欵無以度日則商埠自可緩辦開商埠更當費欵且借欵必有抵押由兩者證明此事實千眞萬確王玉樹以爲此事本會當與以援助公函府院責問（通過）陳銘鑑請由本會去電警告趙倜（通過）（乙）湖北兵變及王占元委罪省長事陳定遠報告略謂湖北夏省長之到任非僅由中央任命迺爲人民要求者實爲實行民治之動機王占元前旣拒令不到任未成又謀其到任後令武昌兵變因以去夏爲夏所知迺居漢不肯至武昌王復以各處兵變歸咎於夏謂夏迫王辭職故軍隊譁變按王之意非去夏不己請本會主持公道張煊謂督軍省長各有專責軍不用命督軍之罪民事腐敗省長不問省長之罪今王在鄂而鄂省兵變至七處之多王占元當然不得不負責且王以兵圍夏迫令辭職則事實昭然夏迫王辭職吾人殊未之見且爲實力上所不能有事且中央一日尚未准王辭職則王當然負軍隊秩序一日之責本會宜公函府院責問如果中央認王占元尙有統率鄂省軍隊之能力則當然認兵變出於王之暗示宜加嚴懲借令七處兵變王於事前無所知完全由於兵士之暴動則王巳無約束鄂省軍隊之能力應請中央先廢此無用之鄂督王玉樹贊成張說謂廢督迺本會主張督旣不能督其部下當然請廢之付表决通過由文書股備公函陳定遠主於公函中請嚴懲孫傳芳以此次兵變完全由孫使之也一面本會並當警告王占元（通過）（丙）蘇皖贛巡閱及蘇督事孫毓筠報告三省力爭無效之經過與政府毫無誠信之實情主張通電全國促起人民之覺悟王源涵補充報告中央以令王赴三省裁兵欺代表代表請以裁兵名義往不報而令下陳定遠謂此事迺政府故意與人民宣戰與本會宣戰並報告所以發表之内幕謂王本謀督空巡閱非其所願三省當有自决之運動吳榮萃補充報告此事之發表完全爲武人勢力競爭之結果陳匪石報告蘇代表於命令將發表時之請願經過楊大中謂請願無效當由人民自决林廻羣以此事爲政府與民意宣戰當採三種辦法（一）通電全國否認政府此項命令（二）函告王齊如就職即各省認爲公敵（三）電請各省人民表示王桂照主三事（一）通電全國喚起全國輿論（二）函王士珍（三）以本會名義向政府表示孫毓筠主示威胡家鳳主請三省人民自决並電請三省會决派代表來會商議進行王桂照主示威當在向政府表示後三源涵亦主先以書面向政府表示楊大中主警告而不請願付表决（甲）通電全國採林之（一）（三）王之（一）及楊大中說（通過）（乙）林之（二）王之（二）亦通過（丙）王之（三）及王源涵說亦通過（丁）胡家鳳說通過孫毓筠主對外表示對新銀團聲明在今日以後政府所借外欵人民一律否認卽以辦實業爲名用半官式方法借亦在不承認之列萬兆芝主在廢督裁兵未成事實以前所有中央與各省再借外債一律否認中央對於本會書面倘無良好之答覆則當爲下二步（一）各省停辦此次選舉（二）不納稅衆贊成王玉樹主並函公使團聲明付表决通過公推萬兆芝柴春霖起西文草復通過各股辦事細則七條遂散會（四日夜十二時） 
[蘇皖贛巡閱發表後之王士珍]  
　　昨（四日）有人赴西堂子胡同訪王士珍王氏對於蘇皖贛巡閱使仍無就職之意明令下時王尚言未得我同情嗣訪之府院方面要人得悉此事實爲府院方面欲使王作一緩衝地位自皖系瓦解而某某兩派各相雄長苦無第三者出作調人故無論如何必强王以就此蘇皖贛巡閱王自言己六次辭謝卽至今亦未承認現政府方面有人調處謂即不赴南京就職亦所深願但名義上務須擔任故命令雖下而尙有人向王勸駕也王士珍自經蘇人反對昨日（四日）巳有函與靳總理略謂蒙特簡士珍巡閱蘇皖贛無任感激惟正當廢督聲浪澎湃之時不特蘇省人民極端反對即旅京安徽江西人民亦一致反對士珍即冒險前往將來亦未必有結果云云惟並未有辭職之意亦未晉謁總統聞靳氏特於昨日（四日）躬赴王宅勸駕王接見彼此略叙寒暄後靳云此席虚懸多日糾葛滋甚迭經總統多方疏通始稍稍就緒曹張兩使均予同意長江方面亦表歡迎我公爲大局計爲舊交計皆宜即日就職以慰衆望而副總統期許之意卽有難辦之處大家自當竭力帮忙云云王當時首肯但要求暫留京師一俟諸事就緒各項問題擬有確實辦法再行南下且希望由浦口蘇州二處擇一相當地點組織巡閱使公署而不欲在南京云云靳氏答以儘可從容商辦會談一小時餘始散 
　　副使人選問題昨據政界消息連日當局計議適當之人物有擬議張士鈺或李長泰之語然非俟與各方面商議妥協不能發表 
[外報之中日新密約說]  
　　字林報載一來稿略曰近來北京盛傳一種消息謂華人所深恨之中日軍事協定不久將取銷此事爲各國所注重故余願披露其眞相靳雲鵬與張作霖皆主張親日政策者現方竭力設法以博日本友誼靳張二人與日本討論另立一秘密合同之條件希借日本助力以鞏固其地盤所謂取銷軍事協定者不過徒有其言以欺國人耳依照新密約之條件日本可得權利如下（一）日本在滿蒙有運兵之自由（二）日本在中東鐵路有一部份之權利（三）日本有接濟軍火之專利權（四）魯案於交國際聯盟之無限期延長而靳雲鵬張作霖二人則得下述之交換利益（一）以財力扶助現内閣（二）扶助張作霖大滿洲之政策（三）不借欵與西南及安福部（四）限制小徐行動之活動依此條欵靳張似願犧牲滿蒙送與日本以鞏固其個人利益赴日代表于冲漢卽奉命磋商此約者現己將主要條件報告北京又日人某軍官專因此事返國者亦電致靳氏顧問阪谷氏證實上述之條件一俟詳則議定此約即須簽字苟國民不立卽嚴電抗議則政府將趕速簽字此密約不一日緩也字林報註曰此稿係華人所投未可據以爲實但投此稿者非好告無責任言論志在搗亂之人也 
[俄蒙與軍事之外訊]  
　　字林報二日北京通訊云昨聞外交總長顔惠慶决計如滿蒙軍事當道不擔保優待俄人則將辭去外長之職當停止俄使待遇時顔氏曾向外友言若不能處置俄事如其所欲則不願留職今邊境俄僑仍未得良好之待遇外部視爲有失信用此顔所以願去也又同日通訊云政府方面傳馮玉祥赴蒙整頓之說惟據保定消息馮似有他種計劃馮將由潼關入陜旣可據有陳樹藩之地盤又可策應吳佩孚之後路並可與馬福祥聯絡吾人披露此事不失洩漏軍事秘密但若馮玉祥果决計驅逐陳樹藩則預傳消息亦屬無妨蓋旣計己决定無論如何必進行也 
[最近之援庫消息]  
　　據政界某要人云陳毅對於庫亂屢來急電非請示機宜即請再撥援軍而於平亂作戰之計劃毫無規定且多不負責任之語當軸昨（四日）特急電陳氏囑其嗣後關於庫倫治安及俄黨之侵擾當負完全責任不得有所推諉並予以節制援軍攻擊俄黨之全權其他關於軍事上尙有數項指令緣關防過密無從探悉 
　　軍界確息援庫總司令張景惠以庫地荒凉當利用騎兵追擊搜索除令騎兵支隊長馬玉驤率領大部騎兵（計三營）先赴庫倫外並令砲隊兩營兼程赴烏德再調勁旅由哈順井分赴東蒙嚴防俄黨東竄蔓延又一消息張氏所派援庫各路軍隊刻己陸續到庫矣 
　　邇來庫亂形勢迭經該處統兵長官電京報告兹又據奉天電訊張巡閱使昨日接庫倫陳鎭撫使急電請援内容略謂恰克圖城雖己恢復而謝黨軍隊日見增多目下己將糧道斷絶交通不便援兵不至深恐軍隊發生意外變動等語張使得訊後以庫亂蔓延影響東省實非淺鮮除電令察哈爾軍隊迅速調撥恰克圖一帶衝開交通外復於三十日下午五鐘傳見二十七師師長張作相二十八師師長汲金純二十九師師長吳俊陞趙張兩旅長許總參謀長開緊急會議討論肅清庫亂辦法至七鐘餘始散結果若何俟探明續誌 
[四日閣議紀聞]  
　　昨日（四日）星期六國務例會靳氏及各閣員於上午十點十五分先後到齊越十分開會探悉重要議案十起（一）滙撥援庫軍費案結果以值兹庫倫軍事吃緊之際未便延緩即日責成財政部迅籌滙撥（二）農商部提出擬派張夀增充任黑河金鑛督辦案結果通過呈請明令發表（三）應会戊通公司輸送難民費用案結果責成財政部核辦具覆（四）内務交通兩部提出擬由津浦京漢兩路爲始實行以工代賑所用欵項暫由該兩路存欵項下開支案結果通過（五）財政部提出擬派蕭俊生爲殺虎口關監督案結果通過呈請明令發表（六）司法部提出擬任蘇兆祥暫署甘肅高等審判廳長案結果通過呈請明令發表（七）農商部提出擬將吉林採金局裁撤所有事務歸併該省實業廳辦理結果通過呈請明令發表（八）外交部提出萬國禁烟公約旣　我國代表簽字亟宜重申禁令責成各省軍民長官切實奉行以免外人指摘案結果通過呈請公布明令（九）内務部提出請任沈澤生爲湖北政務廳廳長結果照准（十）財政部提出請任屠文博兼充江蘇沙田局總辦結果照准此外關於日本要求在厦門添設警察案討論良久僉以事關主權未便允許决電閩督李厚基設法禁止時届十二點二十分散議由王迺斌葉恭綽兩總長晉府報告經過情形 
[蔣夢麐致陳寳泉書]  
　　北京高師事件經過－之事實 
　　筱莊先生大鑒敬啓者頃讀先生辭北高校長職後之宣言謂先生之辭職首因北大不肯與高師聯絡又高師畢業同學某某五君之通啓謂先生主張高師與大學能聯絡不能合併學生諸君上本校敎職員書及致嚴範老諸公之通電謂先生之辭職爲某敎育會某學閥之欲吞噬高師及某系之逼迫而然而傳聞竟有謂江蘇省敎育會欲併吞北高而麟主其謀者在學生諸君之通電所言某敎育會某學閥不知係何所指姑置勿論而總括以上言論或形諸筆墨或佈諸口舌似以麟代表江蘇省敎育會又代表北大逼先生辭職而併吞北高因欲府獄於麟者事跡之離奇誠百索而莫解今略舉經過之事實質之於先生爲時不過數星期先生想猶能記憶也高師歸併北大之議事實上曾有之母庸諱言然而倡此議者爲先生而非麟先生曾記憶當先生向敎育部表示辭職後之某日北京專門以上校長公謁范總長後先生邀麟至鎰昌飯店吃茶之時乎彼時先生曾將北大與高師合併之議商諸麟並囑麟爲轉逹范總長談約半小時之久别後麟以此事關係部定學制並北大組織况蔡先生赴湘未回更未便負此重責故次日見范總長時未將此事提及數日後赴部范總長謂麟曰「筱莊對我談及欲將高師歸併北大此事部裏辦不到」麟答曰「蔡先生卽將赴法卽使部裏辦得到我個人恐怕負不起這種重任現在北大一校事務己極繁重若再加以高師精力不夠」此事遂作罷論是麟對於先生提出北高歸併北大之議初即居於反對地位也 
　　越數日蔡先生自湘回京先生復提此議麟謂「先生之議雖好但蔡先生赴法後我個人精力兼顧不到可待蔡先生歸國後再商後一二日蔡先生謂麟曰「歸併之議我亦不贊成但筱莊說現在只要聯絡不要歸併此事我們終要帮他的忙」是此時先生始改今併之議爲聯絡麟當時猶持異議謂「聯絡如何方法須詳細討論但先生去後使我支持北大己非容易若再要我兼顧高師實覺太困難」蔡先生終持「我們總要帮」之議是麟於先生改合併爲聯絡之後猶未表贊成也 
　　後范總長電話招蔡先生與先生及麟三人到部談話先生力持高師不能獨立之說引加侖比亞大學之敎育院爲先例彼時麟曾謂以高師校長而謂高師不能獨立則其不能獨立可知不過麟個人實以精力不能兼顧所以不能贊成（當時先生並提出聯絡辦法數條）而蔡先生仍本帮忙之旨謂「此事我們須商量一個辦法」我說「我們北大可以開評議會討論」先生說「此事須秘密」蔡先生說「那麽我們請幾位同事談一談不要開評議會了」 
　　次晨遂招數同事商量麟屢說「我精力顧不到此事還要待蔡先生回來後再辦」蔡先生總說「筱莊旣然定要與我們聯絡現在不能不帮他的忙」於是大家商量聨絡辦法討論結果以兩校性質不同辦法不同不易聯絡只有參酌加侖比亞大學辦法由北京大學先辦一敎育院北京高師學生畢業後可入敎育院三年級補習不足科目及自由選修大學各系科目兩年畢業授予敎育學士學位以此意爲根據擬定辦法數條即由麟電話通知范總長范總長電招先生與麟到部麟將條件與組織表先請范總長閱看范總長說一待筱莊來商量」約數十分鐘先生到部麟將條件與組織表交先生閱看問先生意見如何並謂「此議不過我們對於先生要求帮忙提出之意見去取或應如何修改還請先生决定」先生閱後略有所問連說「那很好」是北大提出之辦法係應先生之請求而復經先生之贊同也（未完） 
[王瑚之辦賑意見]  
　　京兆尹王瑚呈總統文云竊惟五省奇災地廣期長籌辦賑糶需欵至鉅外借難成内籌乏術幸蒙我大總統飭下奬勵商運糧價遂日低落凡由官署設立平糶者即因之停頓或賠累不堪何者推原平糶之意本以奸商漁利必有官糶以平其價盈虧所不計也今者衆商感於政府之德惠又有微利之可圖獲利助捐又有奬章之寵異故有雖稍賠折而仍再接再厲者瑚計災民共需糧三千萬京石查各處進糧表報兩月以來共計己有四五百萬石之多算至明年麥秋可再運一千二百餘萬石總計所差不過一千三四百萬石若再將各處捐集之欵專辦賑糧庶免與衆商角逐致有抵觸之患則應需之三千萬石所差當亦無幾因誦書曰懋　有無化居蒸民乃利古人通商之惠於兹己見矣曩者商價太昂必有官力以平之今平矣一而官署若猶襲平糶之美名勢必轉爲商糶所平而官欵因賠累化爲烏有商糶取微利爲工資官糶則消耗賑欵爲薪水更番不休消耗愈甚其末也賑濟災黎之欵皆化歸調濟員司之欵而於民無補矣我大總統睿鑒萬里即奬勵商運一節五省災黎己慶其蘇有望乃者又見公報載交通部電自本月十一日起將賑濟糧食物品一律免費裝運以資利便而赴事機至站員如有藉詞操縱舞弊需索等事决不寛假等語讀之令人感佩比至天津詢之衆商僉稱近日運輸反因此停滯此確非站員之舞弊實由官商之爭車而站員反無辦法瑚再四思維似不如分别商辦平糶官辦賑糧商糶有百利而無一害己有明效大騐矣今計官辦平糶其不便者有七專辦賑糧其至便者有五敬爲我大總統縷析陳之賑糶皆官府應爲之事而今年奬勵商運即寓賑於糶係出創例施之民國以民救民即不啻令民自救商運己爲平糶矣而官署猶參伍其間名稱混雜耳目易淆此不便者一官辦平糶將以平商糶之不平也今商糶平矣而猶爲此擾價擾反使辦賑之心有未專事簡則易行此則不便者二商運有利則趨之若驚而官糶必俟本地糧貴方偶一往運藉資抵制今五省之民懸釜待炊緩不濟急此不便者三官糶所用人員採購糧石不如商人之熟悉紅朽堪虞迂迥遠道此不便者四官糶人員其月薪若出自糶欵必較商糶價貴如另籌撥亦耗國帑何如移此另欵爲賑濟此不便者五人員支薪旣多勢必賠累若賠累一次即行停止猶如未辦若徒博虚名置賠累於不顧連辦五次實惠未必及民而鉅欵己經耗盡此不便者六同一糶糧而商力不如官力之强站員寗獲罪於商下敢獲罪於官官糶須先備車以待糧商運雖有糧至而無車事本相輔而勢相妨此不便者七有此七不便瑚故謂不如停止官糶專辦商糶也鄙諺六百里不販粗以價賤而運貴也商販計之最熟今者火車雖便然運細糧之利倍於粗糧粗糧之利猶勝其他雜品若由官辦賑務如東省之高粱及高粱米包米及包米糝黄豆及黄豆餅小麥及麥麩粗糧雜品旣全免費自可一齊並載用欵少而救人多其爲至便者一糶者必計盈虧賑者先其所急計災區需糧若干無論原價之貴賤道路之遠近皆可購運轉輸旣速可救燃眉其爲至便者二放賑者用銀錢饑不可食寒不可衣而散放人員以及村董署役往往尅扣以銀錢易入私囊也若　錢爲糧卽中飽不過滿腹况饑民環視無地自容是賑錢之弊難防而賑糧之弊易杜其爲至便者三賑糧可以早定而轉運不妨分期東省秋收向以冬臘月打塲應及斯時以官府信用或先交定錢在長春哈爾濱各訂購粗糧若干萬石即由該道尹及中東鐵路督辦負責如能預定五百萬京石每石平均計價到京不過合現洋四元（如高粱黄豆不過三元小米不過五元）較商運每石價省一元則所省卽五百萬元共計所用不過兩千萬元以各官署各善團共集此欵當亦不至大難則五省垂死之災黎己救半活費省則糧多糧多則所活者衆其爲至便者四官商同辦者易爭官商分辦則有序如車運自當以官辦賑糧爲先商辦糶糧次之然食賑之人少於食糶者減五倍可以預定聯絡車通盤籌畫一日運賑糧幾次運糶糧幾次有條不紊自利進行其爲至便者五有此五便瑚謂官宜專辦賑糧不必兼辦平糶者此也（未完） 
[天津通信] [  （）若冰]  
　　籌備選舉中之津聞 
　　自明令頒布明年四月召集新會後各政黨以將來在國 
會佔大勢力必先競爭選舉天津方面己有政客黨人之足跡頃聞新參院議長李某爲擴充黨派起見近特携帶鉅欵來津計劃組織一大政黨以收買下届選舉之議員目下擬在天津河東租界物色地點設一機關俾資進行又某系爲選舉經費己由其所組織之某公司及某種欵項籌備六百萬金以爲運動選舉之用現亦己派員來津籌備一切又某係佔有勢力之蘇某昨日亦奉其黨魁命携欵來津爲籌備進行之張本某要人昨日亦由京來津以某項債劵向某處抵借現欵三百萬以爲選舉之預　金而某學會近亦得某資本家之援助願以個人所有財産爲學會中之選舉費用並聞蘇某近日頗往來於京津間日昨在津曾派其黨徒李某在河北租大房一所以便招徠高等流氓預備運動一切以此觀之下届選舉仍係金錢戰鬭而良好結果尙難望耳 
[宜昌兵變之餘聞]  
　　前日報載高陽兵變之怪現象不謂無獨有偶竟冉見之於宜昌且另關幾許之新例據甫目上游歸來之某君言當變兵燒搶時余寓宜昌某旅館先聞排槍聲移時破旅館門而入者約四十人旅客行篋有囊罔不搜索殆遍搜完後有一似官長者下令全隊排立查點人數將所擔得之物悉數登記姑整隊捆負而去據言如有所事不力者回營尙須受責故此次變亂結果逃竄者甚少宜昌駐軍僅張繼善之步兵一旅與王都慶之三十五旅此次變兵人皆指爲張部但有謂王部亦有少數參加事後仍全數歸營乃張繼善二日來電聲明宜昌兵變並非己部亦無逃竄與出營情事王旅長亦有電來省謂張部變亂經職部圍勦始告平靜王督以眞相不明特派參議余範傳前往澈查昨又加派某軍官馳往會同查辦兩相推諉責將誰負耶此間某報又載一消息謂省長公署昨日接到宜昌災民來電内稱夏省長到鄂以致軍心摇動此次宜昌兵變與省長不無影響應請即日去鄂以免人民受害云云原電甚長措詞激烈然中央任免省長與軍心有何關係兵變不問督軍而責甫經接任毫不相屬之省長則此電正可反證以明之矣（十二月四日） 
[河南盜匪攻村之慘劇]  
　　字林報河南彰德五日電云四日前盜匪攻擊距城十五哩之某村遇人輒放槍轟擊致死二十三人傷三人鄰村亦死十四人傷三人此係報復行爲因八個月前付人曾告發盜縱也某紳家亦被盜闖入死傷三人此種社會狀態苟不改變則賑災將極難辦理矣 
[廣州通信] [  （平）]  
　　西南軍府之大發展 
孫庚伍三總裁抵粤後德宣路之舊軍署己煥然一新開府氣象比前逈異蓋前此民黨之護法計劃爲挂政兩系所不容所謂軍府特滑稽之議和機關耳今則廣東己成清一色之政局西南大計唯軍府之命是聽且孫中山與段携手此次軍府組織將來段祺瑞亦加入南 
 
 
 

Page 7

 
 
　　方福建陜西等省凡屬段系均將與西南一致將來由孫中山統轄西南而以段祺瑞收撫北方各省俟南北完全收復即正式選舉總統其夢想計劃如此故軍府規模偉然大觀日昨各總裁經召集駐粤陸海軍各高級軍官開軍事大會議關於軍府設施事宜有所討論聞改組手續各總裁意見仍取合議制公推孫中山爲主席總裁岑陸資格旣己取消應即改選段祺瑞而陳炯明湯廷光亦呼聲甚高徐樹錚亦有加入爲陸長說一俟國會重行召集後即可發表目下進行辦法則以規復各部爲要圖聞各部長亦經内定日間組織成立即開政務會議以决定應付時局之策唐繼堯亦經派王鴻逵駐粤代表列席政務會議此則軍府刷新之氣象也孫中山旣抱統一全國之宏願其着手方法自應以統一西南爲先務湖南一省爲西南門户自譚延闓出走己復歸民黨掌握趙恒惕林修梅昨致電軍府始終護法與粤一致行動此實爲孫中山之得意文章蓋必得湖南然後西南方聯成一氣也此外則援桂收川刻不容緩對於川局擬派員接洽不再用兵惟廣西軍閥則非以武力排除不可孫中山認定陸榮廷爲南方軍閥張作霖爲北方軍閥必倒此二派統一可成故主張先行援桂極力進行己與陳總司令籌商辦法擬將粤軍趕先編成兩師以一師逼取梧州以一師開赴欽廉先收陸博宣横各屬以牽制南甯之兵並電湘軍總司令趙恒惕派兵直搗桂林仍一面電請唐繼堯調撥所部滇軍略取剥隘此次出師擬用軍政府名義并委任許崇智爲軍政府援桂軍總司令許部一律編爲護法軍蓋以援桂之舉係由軍政府主持不能純用粤軍名義完全負責故將許軍冠以護法二字以爲各省倡此後各省次第出兵亦歸軍府直接統轄以免號令紛歧而損政府之威權也聞陸榮廷防禦計劃梧州方面軍事預備由譚浩明擔任與欽廉高雷接壤一方面軍事預備由馬濟擔任桂林方面與湘接壤由韋榮昌擔任百色方面與滇接壤由李祥祿擔任嚴密設防陸仍居中策應但以西省貧瘠軍餉不敷潰變堪虞而各路民軍又躍躍欲動戰釁一開陸譚之敗亡必矣 
[邕垣通信]  
　　商民恐怖之情形 
　　韋榮昌林虎盤據肇慶與粤軍李福林開戰時邕港輪船即被勒令停駛梧州商店因滙路斷絶軍人搶刧之故倒閉或收盤者約有一百餘家邕垣商場遂受影響因而虧折破産者亦數百餘號紙幣價值亦低降至五六折領事團覩此情形當即與譚浩明交涉恢復交通原狀一般富有商民聞此消息多紛紛將家眷遷至廣州香港兩處逃避蓋邕垣人士均謂欽廉粤軍將來必有攻襲之事昨日陳炳焜接理省長時各署人員皆放砲慶祝及黄昏時城外製皮廠烟囱破裂軋軋有聲羣誤爲粤軍飛艇隊長陳慶雲乘機來邕抛擲炸彈一時人聲鼎沸軍民兩署立令全城電燈息滅并不許人民燃燈聖仙坡砲臺屢屢鳴砲示威隆隆之聲振動全城居城者爭向城外奔逃各區警兵幾不能維持秩序幸察覺尙早不然自擾之禍不知演至如何程度也粤軍因領事團不允以梧州爲戰線故欲攻邕垣者除飛機外無法可下手現在某系在粤之黨徒竭力鼓吹粤人不應攻桂但從西南情勢觀察軍府旣經恢復桂省爲取消自主之省分豈能見容於西南倘梧州不能進攻粤軍亦可以由高雷入灣白韶關攻桂更可以由欽廉直攻邕垣要之陸榮廷一日不去桂省之兵燹難逃也 
[對於機工搗毁蘇議會之電爭]  
　　金山各團體電南京齊代督軍齊省長鈞鑒冬日寧垣機工結合游民搗毁議會擄刦議員職員沿途毆擊本縣議員錢銘銓受傷更重殊堪驚駭以省垣重地省會尊嚴竟任此不法棍徒聚衆數千人歷時半日夜而警廳若熟視無睹殊滋疑惑議員職員被擄在緞業公所當有主名可究應請迅拿首要按照軍律嚴懲以彰法紀金山縣農會商會敎育會勸學所各巿鄉經董叩微印 
[江蘇公民電]  
　　南京江蘇省議會正副議長曁全體議員諸公均鑒報載二日某機關預僱暴徒藉口廢止取締繭行條例擁衆闖入貴會實行其搗亂伎倆恃有護符聲勢洶洶甚至將朱積祺等十議員秘書處職員五人羣肆攢毆之不足復擄至緞業公所强行拘禁似此目無法紀慘無人道歷時凡四路經十里省會軍警密邇未聞一軍一警出而救護何竟故作痴聾若是寧非咄咄怪事或因貴會年來屢本良心上之主張整理財政爭回民權種種建議觸怒當道己久積不相容致遭此番茶毒乎是則諸君因公受辱不啻吾江蘇全省人民間接受辱此可忍孰不可忍雖然在諸君處於軍閥肘腋間平日乃能不負人民所託恒作朝陽鳴鳳則軀體雖一時受辱而精神從兹益顯天下後世不責君等之無能必謂行政長官非屬放棄責任即屬有意暗縱兩罪必居其一事實昭然殆難掩飾現在貴會旣依法起訴是非自有輿論爲後盾務望一面繼續開會迅將原案悉心審查貫澈初衷幸勿惰唐除電請政府嚴究主名以期水落石出外特先奉慰江蘇公民顧蒔青黄振華等公叩豪 
　　旅寧學生電申報館轉省敎育會商會學生聯合會鑒暴民毆辱議員省城軍警林立自午至晚熟視無睹此中情節顯然請派員會同澈查力籌對付爲蘇民請命再省垣電政時受壓抑並聞蘇旅寧學生王熾昌叩　　常熟敎育會電南京省議會公鑒代電悉議會猝受打擊實係變出非常夫白日聚衆搶物虜人出於偏僻荒地己爲詫異而竟發見於軍警會集行政長官所在之省會又爲駭怪毆掠人民毁傷物具害及尋常人家己爲法律所不許而竟毆虜六十縣人民代表之議員蹂躪全省尊嚴最高立法機關之議會又實爲可驚可愕從來未有之奇變長官何在軍警何在事前旣不能防衛臨時又不能保護是省會軍警官吏己無保衛治安能力前途危險自不待言此係非常事變不可狃於常法務望權迅擇地開會討論善後至改良政治維護民生仍乞堅持人民願爲後盾幸勿沮喪常熟縣敎育會啓歌（二）南京齊省長鑒頃接省議會通電驚悉本月二日暴徒蹂躪議會毆虜議員何以軍警不加防議實爲疑問務懇迅將兇手查明法辦并飭軍警防衛後來至爲盼禱常熟縣敎育會叩歌 
　　無錫華議員電上海申報館轉六十縣各公團均鑒本月二日機工數千人擁至省議會搗毁議塲毆傷議員其詳情早誌各報母庸贅述彦鈴事先略有所聞特以是日日程中有彦鈴所提之省參事會條例案故冒險而往幾遭不測幸而脫險目擊種種殊增疑竇因是日動手者悉皆口操北音决非土著更非機工且親見有内穿警服者道路喧傳警察尋讐良有以也故於軍警密布之地光天化日之下聚衆數千人喧擾十餘里軍警袖手旁觀且資談笑又所欲得甘心者不盡爲主張開放之人即以彦鈴個人而論放繭行案無所主張而事後竟得匿名函件滿紙恫嚇之詞更滋詫異意者醉翁之意不在酒其所疾首痛心於彦鈴者固别有所在耶惟議會何等尊嚴乃受行政之疾視暴民之蹂躪職權旣無法行使生命則更滋危險在同人等因公受厄死亦何憾特議員言論於會外不負責任乃反對者鬼蜮技倆行同盜賊言念前途更覺寒心不知涕泗之何從矣願邦人父老有以敎之略布區區伏維亮察江蘇省議會議員華彦鈴魚 
[蘇議員反對印花新稅案]  
　　蘇議會閔議員瓛提議咨請省長取銷新加印花稅俾免紛擾案云竊查印花稅法自頒布以來格不能行者多年直至民國六年人民見國步多艱財政困難始勉力擔任然租界商號至今猶未遵行獨對於内地偶然漏稅之商舗動輒威奪簿籍横勒重罰稍不遂意拘押隨之致小本經營無知被累苛細煩擾莫此爲甚今縣署布告以奉財政部令自十年一月一日起所有銀錢支票及性質類似支票之憑證貼用印花一分憑摺及賬簿各改貼一角先期出示通告以便届時實行有不遵貼者依法處罰云云全省商民異常惶駭查各省内爭不己商業迭受影響巿情彫敝己逹極點按照財部新增之法例如賬簿向貼二分者今改爲一角是一躍而加四倍之重天下無此加稅之法民力難堪更不待言印花稅原章條分縷晰己病瑣屑苦難遵守支票一項向不貼用印花今加貼一分再添入類似支票之憑證一條糢糊含混使民間訟庭多一爭議官廳之黠者關一敲詐之門流弊滋大斷難承認應逕咨省長轉請財政部將新加印花稅法迅予取消俾免紛擾乞公决 
[南京快信]  
　　省議會鮑孫兩副議長昨約在省議員於今日（六日）上午十時到會有要事晤商又受傷議員劉啓佑陳伯盟江祖照昨函本會同人云日昨之事中國未亡本員等未死自能負法律責任祈抒厪系惟本會如何結朿江蘇如何善後擬請全體赴上海會議延長會期結朿各案以留面目回見父老是否有當即請裁酌先派職員前赴上海籌備一切并請議長擔負欵責任即日實行昨據第一醫院吳院長語人云受傷各人己有轉機均可無性命之憂惟傷重非一月後不能痊愈 
　　省議會多數議員主張移滬集會議員邵玉銓徐宗鑑昨答復謂省議會非國會可比離去省垣借萬國通商之滬上集議是否合法諸公明逹當然注意及之云云 
　　地檢廳派張檢察官偵查機工搗毁議會案 
　　緞業搗毁議會毆傷議員後昨日在南門外雲錦公所開會籌商對付議會方法到數百人結果據言由機户四十八家每家捐欵一萬元共計四十八萬作爲與議會抗爭之經費如此數仍不敷再由四十八户攤派　論如何必須逹到恢復繭行條例目的而後巳云云現延律師四人預備到法庭與議會爭辨 
　　王瑚有一星期内來蘇履新消息齊耀琳巳摒擋一切預備離蘇蘇皖贛巡閱副使仍齊爕元報傳李奎元說不確 
　　全省商會聯合會連日因雨到省人數尚少昨日（五日）未能舉行開會 
[杭州快信]  
　　省議會前議决暫給留德學生補助費省署迄未執行經王爰斯提起質問昨據咨復以是案飭據敎育廳執行因監督處函復謂己奉部准增學費至二千四百馬克照目前生活狀况儘可敷用與原案情事己有出入倘貴會不以爲然再當查照辦理 
　　省議會庶政股昨報告審查結果案二起應成立者撥給舊槍以資師範生實練兵操案應緩辦者本省各舊府屬設省立女子中師兩校案擬設浙江省立五金模範工場案 
　　杭州學生聯合會因琿春案及縱逃罪魁徐樹錚事迭經會議共策對付昨復函請商會對於運輸貨物嚴加注意藉爲根本抵抗 
　　盧昨午後二時召集各團體曁各行政長官（省長亦蒞席）在陸軍同袍社開茶話會表明自己心跡滬報所載暗助西南等情全係謡傳 
運輸米糧給護照案業經中止現因民食缺乏價格飛漲杭縣王知事呈請省署續刋運米護照發行商會塡給 
　　財廳會同各道尹派員覆勘各省災况現己次第呈復辦理災歉分數聞僅一成有奇 
地方通信 
[松江]  
　　集議衆議員初選手續續郭于埜縣長於五日邀請各巿鄉自治委員在署會議衆議員初選手續是日適值大雨僅有人到會兹將議决事項錄下（一）衆議員選民資格與省議員相同可逹 
將審查合格之省議員選民册另錄一份呈報省署不必重事調查（二）調查選民旣從省略則規定之二千一百元選舉經費應以八成減發（三）公布時間原定五日未免太促所有選民請求更正等手續可移在公布省議員選民資格之一月内行之（四）省 
令因選民增多飭縣核減二成之處認爲無法遵辦請縣長即日呈省拒絶（五）選民增多手續加劇原定之辦事人員恐有不敷分布之處應由各巿鄉續推若干人帮同辦理 
　　國語研究會開幹事會國語研究會於五日上午假座勸學所開幹事會公推耿公逹生席勸學所長張彬士出席報告奉敎敎育廳令責成勸學所籌設國語統一籌備會支會徵求組織辦法并將部頒規程交會研究經各幹事討論後僉謂部頒規程與本會研究章程無甚出入可將本會移併統一籌備會支會惟兹事體大應先徵求全體會員之同意遂决議通函各會員限於十二月底以前將意見函復本會一面先行推定倪伯英朱壽人馬敬時等先行起草支會章程並議嗣後對於練胷國語一層尙須添請講師增多敎材以鼓興趣而促進步 
[蘇州]  
　　絲織同業之電爭蘇州絲織業昨電省長文云南京齊省長鈞鑒省會覆議繭案仍主開放違反民意一至於此蘇屬絲織工商萬分惶恐仍請鈞座拒弗公布並查照本年兩省絲綢會議咨部原案曁此次拒絶公布等由一併迅予令飭蘇常道尹吳縣知事警察廳分發布告以安衆心而維治安無任迫切待命之至蘇州紗緞業雲錦公所織緞業文錦公所經業公所鐵機公會全體工商叩支 
　　電請保護議員家屬吳縣公署昨奉齊省長快郵代電略謂此次寗垣機織業工人爲開放繭行問題發生搗毁議會毆傷議員風潮所有籍隸吳縣之孔議員昭　等家屬仰即飭屬妥爲保護等因縣署奉電後當即轉行蘇州警察廳曁本縣警察廳一體遵照隨時保護云 
　　測量白茆河之呈覆江南水利局因疏濬白茆河一事日前特派委王雋卿前往常熟先將白茆河南段從事測量並勘明情形呈復核辦兹悉王委員己經將該河南段測量事竣返蘇呈復矣兹將原呈摘錄如下自湖漕塘起向西經東勝橋支塘鎭長橋一段長二百餘丈河幅寛不過九丈狹至八丈水量深至九尺淺至八尺兩岸稍有漲灘袛須略經疏濬自烟囱涇向西至鳳凰涇一段長一百餘丈河幅較寛水量較淺北岸漲有淺灘疏濬尙易自鳳凰涇向西至銅官涇淺一段長二百丈河幅又寛（十二丈左右）水量又淺（四尺左右）南岸漲灘三丈餘高一一尺左右疏濬較難自銅官涇向西至張涇一段長百五十丈河幅雖寛至十二丈餘而河身較狹河心水深僅咫尺耳北岸淺灘寛有六七丈不等高有一尺三四寸疏濬工程爲大自張涇以西經朱家涇小山涇顧秋浜雷思浜長三百五十丈河幅更寛而兩岸淺灘亦更闊枯潮時河心水流不絶如線洋洋白茆爲蘇常諸水出江之要道至此中斷旱則潮汐不通潦則宣洩無路偏災流行受其害者豈獨常熟一縣而己哉（下略） 
[無錫]  
　　糧食巿情彙誌錫地連日隂雨商業異常蕭條糧食交易頗爲清淡巿價平平兹將五日之巿價錄下造粳七元造大子秈六元七角造元六元八角造羊秈六元六角造埠秈六元三角客造秈六元杜小麥六元元麥四元五角大麥三元白粳七元九角白大子秈六元六角白元七元七角白羊秈七元五角客白秈六元八角蠶荳四元八角更稻三元七角大子秈稻三元六角糯稻三元六角五分羊秈稻二元五角秈稻三元四角五分客秈稻三元三角紅野稻三元六角據該業中人云此後巿價恐有增無減云 
[鎭江]  
　　私運米糧鎭郡城外某某兩米行本年春夏屢以白米私運出境獲利甚豐近日又糾合資本家放價收買秈米爲數頗鉅打包存棧預備裝出故米價有增無減加以上江江北等處米船到鎭稀少昨日開盤上白秈米每石售至九元二角起米每石亦售至七元四角經紀小民呌苦不己 
[揚州]  
　　調查學委成績之省令江者第二敎育區興豐巿敎育會長前以該區學委黄龍臣任事勤能　叙事實具呈省署請奬以資鼓勵經省署核准令敎育廳於四日訓令佟知事查明黄之成績核辦 
　　投考道區自治之踴躍淮揚道區自治講習所行將成立定章由所屬十三縣保送十人以下五人以上之學員至道投考現聞願人該所者己逹二十七人之多己超過規定額數兩倍以外兹有國民小學校長馬鑄時亦願加入特具呈縣署請予保送矣 
[九江]  
　　拆城己議有　緒潯埠提議拆城數次迄未實行兹聞前任籌備拆城督辦蔣羣以此事有莫大利益似宜積極進行爰與巨紳李木齋及各官廳接洽業己妥洽刻擬日内召集巿民大會討論辦法即呈請軍民兩長核奪俾利交通而興商業 
來函 
[李芑香爲舊松屬欵産事致秦硯畦等函]  
　　硯畦　蘅子灝芳墅諸先生大鑒與諸先生别久矣塵事鞅掌晤面無緣飢渴之思曷云能己舊松屬慈善敎育事業由先生等議决六條辦法凡欵産之坐落松江縣外其他各縣者由本縣欵産處或勸學所另立存摺並發繇徵租專欵保存俟本案得滿意解决後再行移交原有機關云云然則諸先生袛求本案滿意解决而徵收租息以爲刼持地步專欵保有而並非動用議者不察遽謂意存侵掠實欲破壞松江慈善敎育原有事業弟固知其不然也雖然所謂滿意解决者究竟何所指斥以諸先生之明逹决無私意存於其間必以前此所解决者尙非松江慈善敎育各團體之福不足以增進其利益而彌補其缺陷不得不别求所以檢查之策監察之方然則先生等不特不意存破壞且愛護各團體之熱心當在現在諸執事人員之上現在諸　事人員之愛護各團體尚不足以愜諸先生等之意而必求參與於其間若果然者先生等用意固甚善而手續則未盡然也慈善敎育團體特　租息以生存發逹一旦截留勢且停滯婴釐孤獨在學學子直接受其影響是未蒙其利先受其害且各團體之執事者與守有責勢不能不照常徵收而各本縣又自行截取雙方爭執繳納者意存觀望不復踴躍輪將兩俱有損彌補無從揆諸先生等愛護各團體之用心適得其反不可一也縣知事公議六條辦法業於省令核准通行各屬先生等旣認爲尙未滿意乃不别求解决之方而以徵收租息　要挾之地松縣人民旣不能抗違明令自議更張又不能坐視侵漁忍令破壞惟有訴諸法律求解决於官廳是先生等之所爲尙非根本之解决何事張弩拔劍先自蹈法外行動致礙公益之進行於目的無補絲毫而手段實有傷寛厚不可二也抑又進者松江慈善敎育各團體均係財團法人財産乃法人所有而法人又獨立存在猶之某甲畸有乙丙西等各縣財産不得謂該財産係乙丙丁等各縣所共有或某縣獨有而某甲又有獨立人格不得謂某甲自身係乙丙丁等各縣所共有或獨有袛以住所地在松江故以松江縣爲該管官廳而所辦事業於松江獨多歴史相沿並非因府治取銷發生縣界猶之某甲出生不必爲乙縣而住所地在乙縣則所辦事業於乙縣獨多非鄉土觀念使然亦力有所不逮也查現行法例財團法人之重要原施主平日對於法人董事處置産業有監察之權利即於目的事業之維持發逹亦當然可以過問監察過問僅限於重要原施主而普通施主與施主之子孫尙不在列則前施主所在地人民並非自己出捐當然不發特别監察過問之權利然則先生等所欲求滿意解决者於法尙無所根據非第一人之私言矣雖然法人事業旣不限於一縣則辦理不善利害關係各縣人民自可向該管廳請求救濟該管官廳有所偏倚更可向上級官廳請求救濟比者松地發生地方政見是非淆亂專以攻擊爲事先生等散居各縣必有所聞異辭者倘以利害關係所在於各團體執行事務多未滿意原可調查證據向松江縣請求改善庶補弊起廢改革一新不特先生等可求滿意之解决凡吾松人實受其賜以上弟以個人意識與諸先生商榷敬希指敎一切弟李維謹啓 
雜評一 
[第三時期（默）]  
　　西醫言病類分三時期一入第三時期則危險萬狀無可救藥矣 
　　政府與人民之交涉亦須經過三時期初次交涉政府以甘言籠絡人民無論如何說政府必極口贊成惟曰徐徐云耳是爲第一時期二次交涉政府以遁詞諉卸人民無論何如質問政府必極力自解意雖不快尙敷衍人民面子也是爲第二時期若再進而交涉之則政府敷衍之術窮必將暴露眞相悍然不顧而入於與人民决裂之境故至第三時期己百事無可挽救矣 
　　國家之病候而至此豈非危險之甚哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[省敎育會主張省會移蘇電]  
　　江蘇省敎育會昨致北京電云北京大總統國務院内務部曁新任江蘇省長王鐵珊先生鈞鑒頃見特任蘇皖贛巡閱使及蘇督改代爲署之命令輿論譁然蘇民納稅除鹽關兩項外每年負擔至一千九百餘萬元之鉅軍警費占三之二近竟有暴徒搗毁省議會毆擄議員前後至十小時之久且聞省署警廳有指使嫌疑中央久任此等黷職官吏并省會治安無力維持全省人民痛心疾首今卽有廉吏能來而寗垣己陷於無政府狀態以後立法行政安望循軌進行府院目光不出都城以外尙以暫任巡閱先行裁兵之說玩弄吾蘇代表蘇民僉以中央旣顯與公意爲敵不得不急圖自决在未經實行撤廢巡閱使督軍以前應將省議會省長公署財政敎育實業各廳先行移設吳縣舊省會俾民政與軍政實行分治并請王省長即日蒞吳組織公署庶議會行早日移吳開會迫切電陳江蘇省敎育會麻 
[贊同省議會移滬開會之兩電]  
　　議員陸以鈞電南京省議會鮑孫兩議長曁全體同人鑒鈞於冬午三時脫險目睹本會諸君被毆恥辱難堪暴徒未究寗謡未息官廳己無保障能力同人豈可再蹈危機亟應贊同胡君等主張（見昨日本報胡允恭等三十二人通告）移滬開會行使職權專電警告請勿遲疑陸以鈞魚 
　　浦東同人會電南京省議會議員諸君鑒國家無政府地方無政府人民不能無議會省會軍警森嚴竟演此次搗毁議會毆辱議員之惡劇騰笑列邦豈惟江蘇一省之恥請迅移會所於上海定省制舉省長組省政府實行自决自治誓不與腐敗萬惡之官僚同中國人民願爲後盾敬此速駕乞勿因循誤事機幸甚浦東同人會叩 
[蘇公民詰責齊耀琳電]  
　　江蘇公民崔雁氷等昨致南京電云南京齊省長鈞鑒本月二日暴徒集衆行兇擄毆議員搗毁議會立法機關蹂躪至此實係立憲國未有之創聞吾公爲行政長官應有維持治安之責今乃於省垣軍警森嚴之地演此慘無人道之活劇吾公旣不預防於事先又不竭力救護於事後暴徒聚衆五小時經行十餘里軍警置若罔聞且傳聞尙有便衣北警混入帮兇馬跡蛛絲在在滋人疑慮不知吾公將何以自白於蘇人戀棧多時聲名狼藉乃臨去尙不幡然自懺吾公休矣公民等忝爲蘇人分難緘默而覩公逆施倒行一至於此又不得不略進忠告知吾罪吾惟公耳公民崔雁氷龐淞劉振華張鑑千沈彬士姚流砥顧煥等叩歌 
[江蘇公民監視選舉團消息]  
　　江蘇公民監視選舉團於本月六日下午一時開第一次常會因天雨團員僅到二十餘人公推狄君武爲主席俞抗瀾爲記錄先山主席報告本團向内務部省公署備案稿己由周孝侯君擬就次顧蔭亭提議登報徵集六十縣同志入團並督促六十縣組織分機關一致進行楊聘漁報告上海公共體育場管理員允借給本團爲臨時開會之所並推沈湘之將選舉法及訴訟法擇要摘出連同省會國會選舉章程印刷單行本發售復請主席分向全國學生聯合會及安徽公民監視選舉團接洽以謀聯絡進行又該團自成立以來各處繼起響應來函贊成者絡繹不絶本省如東臺丹徒崑山高郵江寗等縣外省如山東安徽等省都函詢種種辦法以謀進行如宜興江都吳江盛澤等處公民監視團均己函告成立並推代表來滬接洽一切統計該團近來每日發出函件有百餘份之多又據上海公民陳曾裕等函稱此次省議會選舉調查選民上海早己告竣而陳等始終未得調查亦無調查單收到請爲澈究該團亦己據實函告上海縣知事飭調查員將本届選民册再行切實考查以釋羣疑云兹將崑山來電錄下江蘇公民監視選舉團鑒貴團發起監視選舉廓清積弊打破金錢運動表示眞正民意不勝贊同敝縣己於歌日組織成立務希貴團提綱絜領爲全省造福并祈各縣一致進行實深盼禱崑山縣選舉監視團組織人李節杜元善張棟歌 
[旅滬鄂人自治籌備會選舉紀]  
　　旅滬鄂人昨日午後二時在該所開第三次自治籌備會到者約四百餘人公推汪鴻翥爲主席即由汪君就席演說略謂人民自治須具有自治之知識與精神不可自甘暴棄以聽武人之宰割現各省籌備實行自治並設立各省自治聯合會吾鄂旅京同鄉亦積極進行滬上爲中外通商巨埠同鄉旅滬較他處爲多豈能退後自應從速組織自治團體以爲旅京同鄉及本省各省之聲應造成完全自治國以謀民治良善政府求吾人永遠幸福云云次由陳方陸諸君相繼演說大致均以自治與武力不兩立吾鄂人宜應時集合自治團體云云至四時投票選舉結果汪鴻翥得四百三十二票當選爲正會長陳華安得三百六十一票爲副會長陸小松爲交際員周夀民爲書記趙雪橋王子丹桂少卿汪耕如李子芳爲幹事方靜哉俞子厚周小齋岳乾如程伯階鄭利生伍康侯爲評議員即由汪君起立發言謂鄙人才疎學淺承諸君選爲本會正會長自恐隕越有負重託請諸君另選賢才鄙人當竭力從旁襄助以盡桑梓義務經衆再三挽留始慨然曰天下興亡匹夫有責鴻翥亦國民份子自應勉爲其難以盡國民天職然本會宗旨務宜正大只求進行自治不能沾絲毫政黨臭味以免爲黨人政客利用蓋國以民爲本民治則國治故自治必自個人始吾等當以眞精神結合堅固不拔之團體與旅京同鄉一致進行以全鄂人民力量擁護實行民治之夏省長并赴各鄉演說喚醒全國人民力圖自治以爲子孫造無窮之幸福願諸君抱極正大之思想以求逹到實行自治目的云云最後又公推汪鴻翥岳乾如草訂會章定下次開會公决宣布至六時始散 
[浙江嘉屬絲綢機織聯合會電]  
　　仍請永遠限制開放繭行 
　　（其一）南京省長財政廳長均鑒繭行條例爲維持機織業生計而設省議會提議廢止己屬未諳實情省長咨交復議審查會尤復主張無限開放係有意違反民意不顧地方治安冬日衝突咎由自取江浙本唇齒相依原料又互相調劑一省開放牽動大局事關二省生計治安迫叩電請中央定案永遠限止以維生計浙江嘉屬絲綢機織聯合會叩微 
　　（其二）南京總商會商會聯合會緞業公所均鑒（中同省長電從略）尤復主張無限開放萬一大會仍執前議竟將條例廢止江浙唇齒相依兩省機織工人何以爲生千鈞一髮危在旦夕萬懇主持力爭並電中央定案以維永久不勝迫切待命之至浙江嘉屬絲綢機織聯合會叩徼 
[王天木起程赴美]  
　　赴任夏威夷大學中國歷史及中國文學科敎授 
　　前浙江高等檢察廳廳長王天木君爲美國夏威夷大學聘請任中國歷史及中國文學科敎授定於今日乘中國郵船公司輪船中國號放洋 
　　王君爲北京人原籍浙江前清癸卯科進士日本中央大學法學士歷任政界司法界報界各要職多年對於中西文學歷史哲學及一切政法諸學深有研究此次赴美任中國歷史及中國文學敎授定能於中美二國文化上有所盡力也 
　　前日記者訪王君天木於其寓所詢王君赴美後計劃王君謂夏威夷大學之敎務其開始期約在明年二月中旬在二月以前及明年署假時擬游歷西美各州以資考察一切風土習慣而於將來敎授時則擬設法隨時比較中美二國文學上歷史上之異同及長短使美國學子知有一種比較的觀察力以觀察中西文化上之優劣而知所選擇云 
[海容軍艦前日回滬]  
　　前駐海參崴兼領海軍代將銜之海容軍艦艦長林建章因病呈請海軍部派員接替給假就醫一面派艦前往調防俾海容艦得以駛回暫資休息當經海軍部提交國務會議核准派大沽之永健軍艦於上月二十一日到崴接防等情己詳前報兹聞海容軍艦己於永健接調後由崴開駛歸國己於前日到滬該艦長林建章當詣海軍總司令公署晉謁藍總司令面陳一切當由藍總司令慰勞一番即將海容到滬日期電知海軍部查照矣 
[何豐林正式接任松滬護軍使]  
　　松滬何代護軍使豐林日前接國務院轉大總統令任命爲松滬護軍使後各課曁所屬各軍官曁政界各長官公廨各讞員均往道賀昨日何代使爲正式接事之期上午十時何使御軍服接印並呈報曁分行各機關一體知照兹將何使略歷錄下何使各豐林號茂如山東平隂縣人年四十七歳初入陸軍學堂袁項城在小站練兵時充陸軍敎習民國二年隨楊前浙督率第四師南下任爲松江防守司令復升寗台鎭守使繼由盧浙督調任松滬代理護軍使今奉任命實授松滬護軍使之職 
[陳籙由杭回滬]  
　　新任駐法公使陳籙前因公赴浙兹因定於十五號乘法郵船智利號放洋故須回滬預備一切昨率眷屬六人由杭乘二時三十分特别快車附掛之花車於七時抵北站許交涉員特率同第二科陳世光楊小堂到站迎迓聞陳氏現寓一品香旅社云 
[日本駐德駐瑞新使業巳赴歐]  
　　日本駐德大使日置易與駐瑞士公使小田切己於六日清晨由滬乘日輪赴歐履新 
[金銀運港之用途]  
　　大條銀由外洋運來大多數皆在滬上各銀號鎔化製成寶紋發行巿間向沿爲例乃近二星期中所到者約計二千條皆運往香港而去聞因粤省時局大定善後事宜以整理財政爲入手故由自治團體購買此項大條銀爲預備鼓鑄銀元之需卽就廣東省城造幣廠原址重行開爐製造又聞粤商前昨兩日又買進現美金洋二十餘萬價最低者爲六錢三分最高者昨日下午爲六錢五分一二五此項金銀雖謂運往香港其實皆粤省整頓財政之需也 
[討論米價之特會]  
　　南北浙江路商界聯合會日前因米價又漸騰貴曾向各方呼籲兹聞公共租界捕房曹譯員往該會言麥警務長准於今日二時親往該會討論一切辦法該會特通告各界各團體遍請蒞會藉以歡迎共商方法其通告如下敬啓者今年夏秋米價陡漲至十六元幸蒙會審公堂照會公共租界捕房分貼示諭限止價目曁各界紳商捐資平糶南洋公司運米來滬虧本賤售敝會聊效奔走得以賤至七元連日新米登塲來源旺暢反增至九元有奇本會通電當道今承捕房曹譯員蒞會面稱奉麥警長諭己接公廨照會訂期今日（星期二）下午二時親臨敝會討論辦法素仰諸公熱心公益務求於是日蒞會歡迎共商進行方法足紉公誼云 
[縣商會訂期互選會長]  
　　上海縣商會業於本月一日選舉會董計當選者二十一人姓氏票數經紀前報兹聞該會現又分别通知各該當選之新會董查照請爲承認並即答復刻己由會訂定十日爲互選正副會長之期故己預備選舉票分致各會董請依法塡寫届時來會投票云 
[否認附收賑捐之縣商會復函]  
　　縣商會昨復上海稅務總公所函云逕啓者接展公　開奉財政廳支代電内開卅冬兩代電均悉並據滬總商會電请暫緩實行等情查此項附收賑捐事關全省上海自難獨異業己由廳電部核示在案應由該稅所另簿登記如果奉准緩徵己收之欵准予憑票發還可也仰再轉函勸導妥爲辦理等因奉此相應錄令函致貴商會請煩查照卽爲勸導各商遵照等因到會查此案前准貴所長函轉財部艷電即經總商會會同敝會邀集各商業諄切勸導無如衆志堅持一致否認當場要求兩會分電財部財廳務逹取消目的兹准前因即使再勸終恐無效合將支電錄請察閱目前惟有靜候回電而己此復 
[川沙各公團反對新稅電]  
　　江蘇省議會鈞鑒部令厲行所得稅印花稅新章貨物稅帶徵振捐各案經本會等轉告全邑人民去後疉接巿鄉商學各界公民等來函一致反對僉稱民國以來稅法煩苛吾民擔負甚重今又加厲敲骨吸髓痛苦何堪至貨物加稅假托振捐徒供中飽貽害將來凡諸苛政誓不承認各等情民意如此碍難實行乞電院部收回成命一面分電省廳各稅所停止施行以蘇民命川沙縣商會農會敎育會叩微 
[女子社會服務社開董事會記]  
　　前日（星期日）午時女子社會服務社爲聯絡新舊董事交誼起見特借座大東旅社開叙餐會由社長黄佐庭夫人與前任社長朱庭祺夫人報告該社經過情形略謂此社成立以來己逹五載蓋五年前五九之事發生後同人等抱一種救國之志願以爲須從根本上做起莫如推廣敎育當時卽辦義務學校數處今日己增至十所全日者七半日者三學校成績尙稱優美第因探望與調查校務等事頗爲複雜故聘請幹事一人專充斯職但支持此項經費尤屬要事蓋無一定之常年欵項專賴會費與勸捐也目下經費將竭故由衆推選王瑞嫻張繼英程婉珍三董事與執行部員（卽社長黄佐庭夫人書記即朱庭褀夫人司庫孫邦堯幹事劉錫音諸人爲委員商酌徵求會員及募捐力法云云旋由董事吳玉芳報告中西女塾同學會議决每年以百元充該社開辦議務學校常年經費事後又互相談話而散聞此社纯爲華人所經營云 
[關於木船遇盜案之函電]  
　　金恒來金吉和等木植船在台州海門檀頭洋面遇盜全船不知下落並有金森昌木船先於舊曆十月初十日由閩來申在台州脚桶洋面遇盜擄去船夥二人當經滬上木商恒豐巽森兩行接得鎭海仁濟公所來電後卽由木商會館代表馬驥良函請上海總商會縣商會會電浙江盧督軍沈省長請飭水陸軍警分投偵緝船人下落昨日南北兩商會己同接回電云上海總商會並轉縣商會鑒冬電悉己電飭外海水警廳嚴緝矣盧永祥沈金鑑微 
　　南北兩商會同日又接鎭海水上警察廳來偉良廳長復電云上海總商會縣商會均鑒冬電悉己嚴電各兵隊上緊追緝矣特復來偉良支 
　　木商會館代表馬驥良呈江海關稅務司文云禀爲航海遇盜人船被擄請求迅電海軍部派艦救捕以靖盜氛而裕稅源事竊敝業木帮於舊曆十月初十日由閩來申木船金森昌在台州脚桶洋地方遇盜擄船夥二人又二十一日由申往閩金恒來金吉和兩木船在台州海門檀頭遇盜全船刦去不知下落查盜刦商船擄人勒贖貽害匪淺今竟海盜充斥接連發生木船視航海爲畏途於稅務大有關礙除由上海總商會縣商會電請浙江軍民兩長速派兵輪救緝外爲此環求貴稅務司迅電海軍部派艦會同軍警救船及船夥出險盡法懲治以靖盜氛而裕稅源實爲公便謹呈 
[途刦銀箱案五誌]  
　　張寳裕張新章開釋沈阿土李永林解軍署訊辦福州路中興汽車公司汽車夫沈阿土於上月二十號午刻駕駛一千四百三十四號汽車内乘盜匪預伺於滬西康腦脫路盡頭處截刦天津路祥康里大德錢莊運赴曹家渡新昌絲廠交納之大小現洋四千二百元逃往法租界霞飛路六百零四號西人開納所　庖丁吳全生之替工李榮林房内卸贓後由新昌所派之押運人沈許明小車夫蔡鴻記報捕飭探沈崇禮協同西探堯克先將沈阿土拿獲詢悉車係吳全生葉芹桃等所雇因往法捕房會同探捕至該西人家捕拿各盜吳葉己逃遂將李榮林及該西人家出店張寳裕張新章拘獲連同沈阿土解由公共公廨迭次訊判兩張各交人洋並保沈李押候訊究等情己四紀本報昨晨李襄讞會同英赫副領事升座第二刑庭飭捕傳齊人證將四被告提案研訊新昌絲廠亦延律師代表出庭先由捕房律師費斯福氏將本案發生以及偵查情形譯述一過並命西探堯克上堂禀明兩張對於本案確不知情捕房主張將其控案註銷云云兩張之律師即起稱敝當事人旣經查無關係應請摘釋彼等對於本案亟願帮助捕房進行嗣後如需作證當能隨傳隨到問官磋商之下判張寳裕張新章開釋於是兩張遂脫離被告地位矣乃繼續審訊仍由該西探上堂禀稱調查得新昌絲廠因是日須發給女工工資故令出店沈許明至大德錢莊提取大洋八千元小洋二百元分裝四千元一箱四千二百元一箱由人力車夫蔡鴻記起運車至康腦脫路盡頭第五十號洋房對面時有一汽車預停於該處車内即出三四人將小車上所置之四千二百元洋箱一只扛入該汽車往東疾馳而去其時該處路無行人袛該洋房門首工匠十餘名在彼工作行刦者皆執有手槍沈許明係乘脚踏車押運故在運洋小車之前面及見被搶即看明該汽車號碼報告附近警亭轉報捕房派人至中興汽車公司沈阿土尙未回稍待沈始駕車歸當在其所駕之車抄出大洋十五元小洋六百角向詢乘車人之來歷據稱係霞飛路六百零四號屋内之華人所雇我等乃按址前往至則由屋内之西女主人允許搜查我等遂登樓見李榮林房内有包銀洋之包紙許多而其蓆底下亦置有現洋二十元再察其樓窗口之牆上泥土似己鬆動該房後面之竹笆亦經抽去數根竹笆外係一操塲其地上亦有許多包銀洋之舊報紙及黄色之碎紙大約餘盜係從該窗口逃逸當時據李榮林謂吳全生係該屋内之大司務伊乃吳之替工其室係吳所居蓆屬伊物現洋不知何人藏於蓆底等語我等當時即將李及該屋内之兩張一併帶入法捕房兩張暫留李帶至靜安寺捕房李其時允帮助捕房往吳全生家内搜捕及捕房派令探捕多人由李導往江灣相近之一鄉村向爲木匠者家中並非吳家致被吳聞風颺去稟畢由沈許明上堂供稱在新昌爲出店己有十六七年每逢發給工資均我提取現欵是日在大德莊取洋車至康腦脫路遂遭搶刦當即認明汽車號碼報告捕房等語又由蔡鴻記上堂證明當時運洋被盜情形又由大德錢莊夥顧嘉祥上堂證明沈來領欵將現洋八千二百元分裝兩箱捕房抄出之紙確係我莊用以包裹該項銀洋者云云又由新昌絲廠經理史興生上堂證明出店與車夫均係誠實可靠之人又據沈包探上堂禀明李沈兩人在捕房屢次盤問均無確供稟畢退下至是捕房人證完全問官乃訊據被告沈阿土供稱是日有一瘦小之人（即吳全生）來雇汽車向詢何往答稱兜圈子我即令上車與其並坐由四馬路往西過西藏路至新世界門首矚我暫停彼下車入新世界片刻即出仍上車開行由靜安寺路過極司斐爾路康腦脫路盡頭之洋房對過時有兩人在街旁喊呌慢慢但我車開行甚快以故不理乃乘者亦呌我慢慢遂將車停止並回首向我而視見該兩人扣住一小車是時乘車人亦即下車帮同將小車上所置箱子扛一隻上車於是三人同坐車中令我將車開至法租界霞飛路等語堂上及西探堯克以沈對於旣刦之後供詞含糊遂向其反覆盤詰而沈終不吐實堂上命提李榮林至案訊據供稱捕房搜查之房間係大司務吳全生的不是我的我不過晚上在内住宿是日吳乘汽車到來我未看見後吳往厨房取去房間鎖匙云伊有病須靜養數天囑我代替其時我正在做事故吳一切舉動我未留意且不知情葉茂桃係我外甥據說係與吳同乘汽車但我亦未見是張新章見的但他們與我素不合等語新昌代表律師遂起陳述數語捕房律師俟其言畢亦起稱邇來盜匪每有乘坐汽車搶刦巨欵之事應請堂上注意從嚴懲辦云云中西官訊畢將各人供詞詳核一過以沈阿土李榮林對於本案實有勾通行爲判令併解護軍使署按律懲辦如果訊得罪不致死應請仍行送回本廨發落 
[國民大會策進會幹事會紀]  
　　國民大會策進會昨日（即五日）午後五時開第十五次幹事常會主席霍守華紀錄金拜仁首由主席報告出發代表朱定一曹慕管自京來函報告在京情形大略如下（甲）京師各界在北京大學開會歡迎表示與本會一致進行正在组織（乙）京師各界希望本會在申召集各省代表會（丙）曹朱兩代表擬於日内赴津次報告唐豪張振遠於今日冒雨出發至蘇次報告黄滌之崔通約李澤源司徒俠海等亦於今日出發游行演講先至蘇州次報告勸募情形孫道勝提議現廣肇公所上海烟葉公會漢璧禮路商界聯合會等業己認定此外各團體應由勸募委員前往接洽周生財附議通過次韓鏡湖提議此次至東三省游行演講時吉督邀至軍署召集上級軍官科長等同聽講演吉奉等省女界團體亦多邀往講演者以後是否無論何種團體及女界團體均可前往講演孫道勝主張不論女界男界須擇純正團體周生財附議惟純正與不純正之標準由講演員自由决定金拜仁主張韓君不日即須至長江一帶游行演講本會應予以證書旋付表决均通過次孫道勝報告接揚中策進會來函陳述各節并請本會派人前往講演張羣重歐陽燕宜等先後發言均謂此係國民自動憑良心救國前次報章所載業經當道聲明並無其事至於講演員何時可順道至揚中應由講演團决定公决交文書股先行函復次孫道勝提議公讌魯晋兩省代表張漢傑附議决定本星期三即十二月八日午後六時借座西藏路一品香公讌畢己鐘鳴七下乃摇鈴散會 
[啓明女學校游藝會籌賑紀]  
　　徐家滙啓明女學校設立有年成績素優此次北方巨災該校學生憫念災民特於本月四日下午二時起舉行游藝會所售劵資悉充賑欵來賓數百人由馬蘭白院長與敎職員學生等招待薄暮始散 
[關於選舉之縣署公函]  
　　上海縣公署昨致各巿鄉經董函云敬啓者前奉省長宥電衆議院議員初選舉籌備令即迅速依期進行具報等因業經函請貴經董於十二月四日駕臨敝署開巿鄉談話會籌議一切嗣又奉省長艷電開查省會選民册應於本月三十日告成衆院選民册應於十二月三十一日以前告成現在省會選民己届查竣册報之期所有選民資格旣與省會相同應即提前分報造册時將册面省議會字樣改爲衆議院字樣不另頒發册式等因奉此四日開會適因天雨各巿鄉經董到者寥寥當經議定此次衆議院初選調查選民資格旣與省會相同奉令提前造册分報自可母庸再行調查所有投票區域亦照省會規定地點辦理惟省議會議昌選舉法第六條第三項載現任本省行政官吏及巡警停止選舉權及被選舉權比照衆議院議員選舉法第七條第二項現任行政司法官吏及巡警停止選舉權及被選舉權範圍略有出入應請貴主任查照即行邀同各分任調查員詳細復核原報省會選民人數内有無他省現任行政官吏及巡警在内儘五日内開單見復以便删除册報期限迫促幸勿稍稽母任盼荷十二月六日 
[外洋輪船進出口行程紀]  
　　公泰洋行之惠斯哈開Westhika從美國舊金山開來於昨日上午進口裝來進口貨以鋼鐵爲最多共有建築原料之條鐵一千四百二十八扎火油三百件其餘均爲雜貨該輪裝赴横濱之貨有機器八十七件裝往神户有雜貨七件裝赴天津漢口有外國木器十件現定九號開往香港經小吕宋而至美國云又中國郵船公司之中國號今晨六時可由香港還抵上海停泊於吳淞當日即須離滬取道長崎横濱火奴魯奴等處而至舊金山渡船於六時半在新關碼頭接載旅客渡上該輪聞由申赴美之旅客有五十一人中有赴美學生十二人餘以西人爲多在上海裝出之貨以花生及瓷器兩項爲最多共有二百餘噸又有日本郵船會社之近江丸昨由東洋裝來白糖二千餘包水泥一千餘桶洋紗布七百數十件餘爲呢羢疋頭及火柴等項雜貨又有洋紙二百餘件該輪定明晨開還門司又法國郵船安得來彭號AnderLelon自上月中旬由馬賽開行後昨日來電報告將於本月十八號到上海船上載有十一月十三號以前之法郵件云又藍烟囱公司之阿加波亞Agapenor昨亦由日本卸清各貨還申現泊浦東裝貨將於本月十二日開赴德國之漢堡又有太平洋輪船公司之湖田號Lakdfeeldiog行駛中國印度從喀爾喀特經庇能星加坡香港而至上海原定四號可到因在星加坡多停兩日故至昨日上午始抵上海刻定星期四上午開還印度又有意國公司之波斯號昨亦由東洋返申現正在裝載芝蔴己定十一號開往奥國之的里雅思得云又英輪船公司雪西里亞號Sicilia由倫敦開來六日可由香港開赴上海 
[國内輪船進出口貨之調查]  
　　進口貨（寗波）太古公司之新北京輪船昨由寗波裝來竹木三百五十件檀木一百五十一件棉花一百五十包藥材三十四件麝香一件雜貨十五件又寗紹公司之新寗紹輪船裝來大豆 
 
 
 

Page 11

 
 
二百七十八包棉紗七十件茶葉六十件子彈三十箱木器十六件雜貨三十二件（長江）三北公司之德興輪船昨由長江裝來米一千八百七十一包麵粉七千包小麥八百八十二包黄豆一百七十六包機器花四百零二包紙頭四百零二件烟葉二百七十六件鮮蛋八十桶綢子三十九件又來轉甬之貨有青蔴一百十六件皮油四十一桶蓮子五箱又招商局之江裕輪船昨由長江裝來之貨有白米一千二百七十七包黄豆一千一百三十六包小麥九百十二件藥材四百八十件機花二百十六包烟葉四百四十件夏布二百三十件芝蔴一百十九包土酒一百二十五　銅元一百箱磁器一百三十件桃肉四十五包黄蔴八十件瓜子五十七包烟絲六十九件雜貨四百件（浦口）太古公司之由東輪船昨由浦口裝來之貨有花生仁一萬一千二百九十七包小麥一百五十包黄豆一百四十六包杮餅五十件（福州）招商局之廣濟輪船昨由福州裝來之貨有紙頭二千零五十件九笋干一百九十四件冬笋八簍魚皮五件茶葉四箱雜貨三十六件 
　　出口貨（寗波）太古公司之新北京輪船昨日裝往寗波之貨有米一千二百五十八包點銅七百塊皮油一百二十七桶粉絲九十件紅棗三十包水泥九十桶冰糖二十包錫二十件藥材二十件雜貨二十四件又寗紹公司之新寗紹輪船昨日裝往寗波之貨有米二千一百二十三包麵粉八百包花子七百包石粉六百包花生三百七十五包飛花棉花四百五十包黄豆二百四十四包芝蔴一百六十包棗子一百二十七包肥皂一百餘箱豆油一百　花生仁五十包青鉛七十件鐵三萬八千六百七十四擔（長江）昨日怡和洋行之吉和輪船在申裝出包煤二百件油漆八十桶香烟六十箱洋布紗四十餘件其餘爲鐵條鋼板並蔴袋等項雜貨 
[友華銀行銀巿報告]  
　　中美新聞社譯友華銀行六日報告云上星期六倫敦銀價當地跌一先令二便士　期跌一先令四便士紐約銀價漲至六九倫敦紐約滙價三四六又四分之一此間今日定價與上星期六同僅金圓跌至七五半上午巿况頗堅定午後稍鬆動投機家多買進交易價金鎊四先令六便士金圓七六半倫敦紐約銀巿沉寂穏固 
[勒銷控案之訊供]  
　　上海地方審判廳書記官羅以鹿　錄事趙德模承發吏姜士明等在仝羽春茶肆勒令原告李清鶴稟銷控訴孟根生欠欵一案事爲盛審廳長查悉除將姜等開革外一併拘送同級檢察廳訊供判押在案兹悉此案連日奉鄭檢察官提案審訊羅等供均推諉間官判令還押聽候實地偵查明確再行核辦羅以鹿即以母病垂危具詞聲請暫行取保出外候示若逢傳訊即來投質問官以本案虚實尙未查明所請碍難准行着還押候究 
[車上補票免收加費之核准]  
　　滬寗滬杭甬鐵路車票加收振捐頭等票加收大洋二角二等票加收大洋一角三等票最多者加收五分補票免收然一般搭客之取巧者每先購三等票然後至車上向騐票員換二等或頭等票從中可省捐欵若干曾經該路車務總管察覺特規定凡在車上補票者當按章加以補票費（即頭等三元二等二元三等一元）通飭各車隊人員遂辦在案兹悉自此種章程實行以來補票欵項銳减營業項下頗受影響經騐票員及各段長將實情報告車務總管請爲變通辦法昨己奉准嗣後車上補票如騐票員能確知該客實非取巧者應免收捐費及補票費並每日具報車務總管以備稽考云 
[縊斃男屍無人認領]  
　　法租界盧家灣亞爾培路丁家灣小浜灘樹上於四日清晨發現服裝華麗自縊身死之男屍一名年約二十五六歲由捕房通知同仁輔元堂派夫將屍解下車入騐屍所稟請公廨中西官長蒞騐等情曾誌本報兹悉該屍置所己四日並無家屬認領其身死緣由亦莫明其故昨經捕房派員詣所攝影帶回以便懸示召領並諭堂給棺收殮埋葬再俟查明核奪 
[補錄閻瑞生吳春芳供詞（續）]  
　　（提吳春芳與閻瑞生對質）（問）吳春芳那日上午閻瑞生約你時他說他購有藥水一瓶呌你預備甚麽東西吳春芳他呌我預備一根繩（問）吳春芳即日下午閻瑞生與你們在鶴林春茶樓見面問你甚麽話他給四角錢與你是幹甚麽的吳春芳答閻瑞生到鶴林春與我們見面後他問我繩子帶來否我答他錢用完了没有買現在茶錢都没有開的他就給小洋四角與我呌我開茶資並趕快去買繩我即拿出小洋兩角交方姓持去買繩不一刻方姓回來覓得一根繩但是舊的據方姓說是買成兩角錢我所供均是實請求察是了（問）吳春芳據閻瑞生供他並未呌你帶繩子你何以　林供吳春芳答閻瑞生現在法庭上請堂上再問他呌他實說試問他不呌我們帶繩我們何故要帶我們均是聽了他的話被他所害求堂上明察（問）閻瑞生方纔吳春芳的供你可聽清楚了罷閻瑞生答犯人聽清楚了吳春芳供閻瑞生我己被你要害死了你還想將罪推在我一人身上圖你自己活命你於心何忍你想你那日起初與我商量就是說要把這妓女弄死你說你購了藥水一瓶呌我備繩子一根你給我一元錢呌我吃飯剃頭洗澡餘下的錢買繩子後來我並未買不是你在鶴林春茶樓追問又拿出錢來催我去買我還是不帶的你還想推在我的身上嗎閻瑞生供我今日對堂上實供罷我當時因圖刦蓮英之財故不能不將他謀害吳春芳的供均是實情吳春芳供閻瑞生你憑良心說不但謀害是你起意繩子是你呌帶的你當時在麥田内還拿藥水瓶　着女人的灌注你這還不是要把女人弄死嗎閻瑞生答我現在是業己承認了還有何說（問）吳春芳繩子究竟是誰套在女人頸上的吳春芳答繩子確是帶在方姓身上是方姓取出套在女人頸上的閻瑞生呌方姓動手的（問）閻瑞生據吳春芳所供是否實在閻瑞生供當時我示意呌他們動手我仍至車前假裝點燈迨我回頭來他們己將繩子套在蓮英頭上究竟是誰套上我未看見吳春芳供我當時係拿藥棉花按住女人的口鼻方姓令將繩子套上我們隨即將其拖往麥田去了（問）閻瑞生最後用繩纏蓮英頸你是否在塲閻瑞生答斯時我不在場因我送一鄉人去了吳春芳供是我與方姓纏的閻送鄉人去了是實（問）閻瑞生你們究竟刦了多少飾物閻瑞生答飾物不是由我取下的我當時適載鄉人去了究竟有多少我不知道（問）吳春芳究竟有多少你應該知道的吳春芳答飾物本不是閻瑞生取下的因我當時正以手扼住女人之頭使其伏於地下並以藥棉花塞其口鼻以免出聲被人聽見方姓即乘這時候急忙將女人身上飾物取下收藏在他身上臨走出麥田時他對我說代我私行留下數件給我當交我三件飾後在車上他又拿幾件交我轉給閻瑞生彼時大家均慌慌張張不及呌他將所刦飾物取出細看點數後來我問他他就說這幾件究竟有多少件數始終我不清楚據他說他不要飾物只要洋錢他曾找閻瑞生要二百元現洋閻瑞生曾許將首飾變賣後給他但我料他總得有飾物惟不知是甚麽東西及多少件數他事後與我僅同居數日就不知去向了閻瑞生許他的錢並未給他此係實在情形求察是了閻瑞生供他們在車上交我贓物五件我彼時心慌意亂不及察看也不便深問二十四日晚我由百多洋行逃出到黄德昌茶葉店找他們時曾向吳詢問究竟贓物有多少件數吳說只有此數我說决不止數即如耳環斷不會一只他說或者失在麥田去了我明知道他是遮掩的話我因爲還要他們去將運英尸體掩埋故不便底穿當時他們曾向我要二百元我亦只得應允告以俟大鑽戒變價就付今天吳春芳始說出實話他分得三件贓物但他所說贓物係由方姓取下藏在方姓身上這話或是實情因爲當時在車上交我贓物係由方姓由懹中取出交吳轉給與我的（問）閻瑞生當時吳方二人旣將蔴繩緊纒蓮英頸上是己足制其死命何以你命吳方等將蓮英移往他處時復將藥水瓶交給吳春芳令其帶去再行施用究竟這藥水瓶内裝的是甚麽藥水你照直供來閻瑞生答確是哥羅方藥水我當時以手撫蓮英鼻際尙有氣息而吳方二人均以爲業己死去我恐他二人將蓮英移入麥田即委之而去遲一刻蓮英復活故我對他們說須將其勒斃並將藥水瓶交吳帶去令其再行施用意在使蓮英速斃此乃我等急遽間行爲其實再以繩勒之即可氣絶不必再用藥水（問）閻瑞生你在麥田内是否曾拿藥水瓶灌在蓮英口内（答）是我拿藥水灌在蓮英口内因那時繩子尙未套緊蓮英尙能言語我恐藥力不足所以多加些以免他出聲被人聽見的（吳閻仝指模）（仍未完） 
[震旦大學與公共體育場賽球記]  
　　星期六下午震旦大學院與公共體育塲在震旦操塲比賽足球惟時風雨交加而雙方球員仍猛進不懈其結果爲二與二之比聞兩方仍將擇期决最後之勝負云 
[約翰與金陵賽球改期]  
　　本埠約翰大學本定昨日下午與南京金陵大學比賽足球維因昨日天雨故己順延至天晴日比賽云 
[電催國音留聲機片]  
　　中華書局創製國音留聲機片迭經敎育部派員發音審定公布敎育界認爲統一國音唯一之利器各省省敎育會各縣勸學所各省國語講　所各地通俗敎育館各處學校男女名士以及國内外東西洋人華僑書報社紛紛向該局預定該局己發電巴黎催工廠趕緊裝運務於春季開學前到滬以資應用云 
[吳江同鄉會開會補誌]  
　　前星期日吳江旅滬同鄉補行秋季大會雖爲雨所阻到者尚有百餘人二時開會會長施子英錢慈念洪藩生均列席首由錢君報告本年會中收支經過情形次即提議建築殯舍捐欵己集有成數須先推定建築主任俾專責任嗣經全體公推施會長爲建築主任施竹卿李松泉爲帮辦四時　會 
[滬西商界聯合會籌備改選]  
　　滬西商界聯合會因第二届選舉在邇於昨日下午七時開籌備會到者二十三人主席葛品生紀錄王恩孚所議各事如下（一）選舉日期十二月十二日（即隂曆十一月初三日）（一）選舉手續選舉時恐人數不足由各職員分頭辦任先交際而後聚餐使人會者不致放棄天職（一）聚餐地點本會會所 
[青年會職工科浦東分所開幕續紀]  
　　前日（五號）爲青年會職工科浦東分所開幕之第二日午後三時開會雖天雨泥濘男女賓赴會者仍逹千數百人首由該科主任陳維新報告開會宗旨次爲寗波旅滬同鄉會第四公學全體唱歡迎歌三青年會副總幹事費吳生西語演說由樂君傳譯大旨謂浦東工廠林立本會爲發展工界敎育養成工人完全人格故職工青年會爲工人之第二家庭亦即工人子女之敎育製造所從此工人可以免去不正當之行爲藉此此增添知識加多見聞實爲工人前途之幸福云云述畢全體唱國歌第九區救火會時間守約同志會各派代表致頌辭寗波同鄉會第四公學校長殷君等演說末由該會幹事嚴友三致謝辭全體向國旗行三鞠躬禮並三呼職工青年會萬歲殿以影戲五時半由孤兒院音樂　　樂乃散會 
[孤兒院歡送會紀P ] 
　　龍華上海孤兒院院長顧念劬擔任院務八年院務日臻發逹兹因另有他就辭職院中同人定於前日（五日）開會歡送是日到者五六百人下午三時開會院董王一亭主席先由院董高翰卿演說次職員代表湯聘臣張君康出院生代表陸松蔭在院生代表馮華年相繼演說次顧君答謝詞以孝敬兩字勉學生中間雜以軍樂唱詩絲竹頗爲熱鬧散會後攝影茶點時己萬家燈火矣是晚并聞敎職員爲之設筵祖餞云 
[救濟貧民之遊藝會]  
　　駐滬北京貧民糧食救濟會昨日假大世界開游藝會籌欵助振是日雖風雨交加會場除大世界原有各種游藝外以李雪芳所演「珍珠蝴蝶」「仕林祭塔」爲最有色彩戲畢坤範女校職晨俞寳善梅繩武率領各級女生到塲游藝（一）乞振歌（二）彩捧舞（三）啞鈴觀者滿意並由各女士在塲銷售坤範雜誌及李雪芳照片得價連本助振後由該會坐辦吳吉卿職員張心蕪登台演說答謝來賓云 
[慈善團散放急振]  
　　北省逃荒難民陸續來滬或二三十人或四五十人爲一組均携有原籍地方官署所給之路票載明人數及在籍出發日期閘北慈善團門前常有此種災民麕集求振由該團按照大小口發給米糧銀錢送出境外前晚又有災民二十餘人冒雨而來號哭求乞經該團主任王彬彦立命厨役煮粥數鍋男女大小各災民均得一飽然後遣司事夫役領往鐵路旁庇寒所暫宿一宵昨又按名發給口糧衆皆歡謝而去 
[中國廣告公會開會預誌]  
　　上次中國廣告公會開會時討論罐頭牛乳問題其結果將「牡丹」牌改爲「三角」牌並有許多有趣之研究在座中外人士不下百餘莫不稱善本月月會將繼續上次之討論進行敦請中國商務廣告公司張廷榮君講演「三角」牌罐頭牛乳在中國之廣告計畫聞開會地址仍在四川路青年會時間爲十二月八號星期三下午五時半云 
[浦東同人會定期開職員會]  
　　浦東同人會職員會定十二月十九（即古曆十一月初十日）星期午後二時在本會開職員會提議事件（一）一督促儲蓄進行（二）選舉監視方法（三）預徵修改會章之意見（四）定明歳徵求會員辦法 
[粹華製藥公司之發起]  
　　粹華製藥廠係李平書等十五人發起專以中藥用西法提煉精華爲水粉等質病者不勞煎煮即可服食昨日（五日）該廠假西藏路一品香東諸各界贊成人到者如岑雲階代表朱曉嵐王一亭顧聲一等由發起人李平書余伯陶朱少坡石運乾孫梅堂葛吉卿秦潤卿等招待八時入座由李平書述明發起中藥廠之必要不徒發揚國粹并可杜塞漏巵挽回利權繼由王祖德言改良藥物之製法及功用甚詳衆皆贊成當場認股一時逹四千餘股聞俟招足五千股計洋十萬元即行開辦會塲陳列樣品數十種皆用新法製煉而成云 
[滬寧路車碾斃鄉民]  
　　滬寗路昨日（六日）由滬開寗之貨物車駛至望亭東站相近時有一年老鄉人在軌道中行走被該車頭軋斃當時該站長派路警招尋其家屬備棺收殮矣 
[請求免騐之不准]  
　　十六舗地甲盧永德昨投上海地方檢察廳報稱今晨豆巿街萬聚弄内發現無名男屍一具查無家屬請求相騐旋有李雲亭投廳稟稱丹陽人向在豆巿街開設啓泰紙店死者爲楊書芳與商人同鄉今年二十九歲昔在商店營業近染神經病此次因病倒斃請求免騐譯廳長不准所請即委許檢察官沈檢騐員等前往相騐 
[偵緝姚宅刦案盜黨]  
　　行刦姚鳳池家案内盜犯姚永升由警局解送警察廳發科訊供連同起案贓衣二十三件並賬簿等併送地方檢察廳訊辦在案兹悉該犯在警廳司法科時由嚴科員提訊據姚永升供江北人在鐵路爲小工顧家花園房屋爲小工頭之劉裕才所租小民借住在内是晚由王三等爲首計共十餘人同往朱家廟姚鳳池家搶刦得贓後逃回裕才屋内即遭巡警進來拘拿大衆即携　由後户逸出遺下贓衣一包業己起獲呈案惟小民是日在屋守候並不隨衆往刦目下伊等逃往何處小民實不知情問官得供後除將該犯移付法庭訊押外即據情稟准徐警廳長昨日面論偵緝隊各隊士四出購線查拿務獲贓匪解究一面又通令所屬各區署隊一體帮同協緝 
[指控行兇之研訊]  
　　住居法新租界愷自邇路之范鴻鈞昨延巴和律師代表投法公廨控鄂人居某於陽曆上月間糾衆至原告寓所向范行兇傷及頭額求究等情並稱内有原告見證張志本急欲離埠應請堂上先行訊問故由問官即傳張志本到案據稱上月二十八號我至范處談話目見居某帶領多人前來由居先行入内不問情由舉棒向范頭額猛擊兩下血流如注當時我謂居曰有言可講無庸動蠻詎居即回稱野蠻就野蠻即喝令多人前來將我圍打我一時被毆昏迷倒地旋有巡捕到來將我送至醫院始知頭部亦受傷痕惟我所言並無不合不料居竟遷怒於我然我面部是否被居所毆因人衆圍毆不能指實等語繼由原告代表巴和律師又起而聲稱此案發生之後原告迭接恐嚇信函數封惟對於敝當事人之性命攸關應請堂上訊核繼由被告代表普來梅律師起而代辯一切中西讞員會判聽候覆訊核奪判畢並向兩被告論曰此案尙未斷决爾等以後不得再有非法之舉動云 
[兩呢羢號主棄店逃逸]  
　　法租界民國路二百九十九號門牌吕坤榮所開之乾復興及吕祥華所開之全興兩家呢絨號邇因先令日跌虧蝕甚巨難以支持於前晚先後棄店潛逃現爲債權人渭源久大滋康泰康同豐益豐等十餘户錢莊得悉投控法捕房昨日傳至法公堂先由各原告上堂聲稱共被虧欠往來銀七八萬請求核示中西　員會商之下判先行將店發封拍賣作抵外改提兩被告到案訊追 
[昨日公共公廨訊案紀]  
　　昨晨公共公廨民一庭由俞襄讞會同英胡副領事該理己故盛宣懷家爲分析遺産糾葛涉訟案盛氏分産前經親族會同公舉李經芳爲分産監督並擬分産辦法經盛妻莊氏稟請公廨公判因盛　常反對故未判决昨案内各造律師又相繼到廨各提出請求書互有陳述「結果」以此後凡有會議盛毓常應即到會若再不到如會中議决各事應即作爲其默許至三新公司股票着李經芳於三日内交付盛毓常收執本案兩造請求均係非訟事件無須繳納堂費又民四庭由俞襄讞會同美丁副領事訊理（一）美商晉隆洋行訴虹中天潼路十五號門牌協大昌翻砂作假冒天秤牌子請追損失銀五千兩案被告延許理律師到堂聲稱該翻砂作資本希微請求減輕交保「結果」被告交五百元舗保候訊（二）婦人林陳氏稟請給諭准予執受其故夫林榮祥之遺産事「結果」着登報兩禮拜期滿如無人反對再核登報稿由請求人之律師擬就呈核（三）王申甫訴周銓福地皮糾葛案「結果」以原告臨訊不到兩造律師亦不到應即注銷 
又午後民四庭由張襄讞會同美約副領事訊理（一）大豐昌號訴劉鏡銳不理欠欵案「結果」諭萬源祥劉鏡銳案未訊結之前琴記一户存欵不准移動並准原告登報一月通知被告到案（二）余長榮與其妻余李氏離婚互控案「结果」原被均免交保兩造控案准予提前排審（三）同豐等莊訴馬煥文欠欵案「結果」改期續訊 
[持械刦鐲押五年]  
　　寗波人全善慶於上月十七號夜糾黨在新閘重慶路馬安里弄口以手槍嚇禁行路婦人湯王氏聲張將其金鐲一副捋刦而逃被捕查獲解由公共公廨命押候查究在案兹經捕房查明屬實因於昨晨將全解請中西官復訊一遇判决全善慶禁錮西牢五年期滿逐出租界 
[私賣燈吃之秋罰]  
法租界大自　　捕房捕頭偵悉居民陳阿林家私設煙榻容人在内燈吃鴉片實屬有違禁令故於前晚帶包探等前往抄出烟槍煙其等物甚夥當即連同烟客等一併帶人捕房諭令烟客薄罰斥退陳交保候究昨日傳至法公堂請究先由捕頭上堂稟明前情詰之陳供認私賣燈吃不諱中西官判陳罰洋三十元充公以儆 
[茶館容人賭博]  
　　虹口東有恒路一千五百三十八號門牌朱阿二所開之茶館因容留茶客賭博抽頭被一千四百三十五號華捕查見當即按錄門牌回稟捕頭請廨出單將朱傳案訊懲矣 
[攫物匪徒分别押儆]  
　　莠民王阿六陳百葉朱文卿楊阿毛徐二寳劉谷香吳小毛迭次在廣東路湖北路福建路等處攫取行人財物携往浦東銷贓事爲特别機關華探查悉協同西探於前日將以上各人緝獲昨解公共公廨中西官質訊之下判王押西牢二年陳朱各押半年餘人各押三月期滿一併逐出租界 
[傭婦行竊案理還銷案]  
　　某荐頭店主梁二前荐婦人某氏至法租界夏芷芳家爲傭乘隙行竊價值八百餘元之衣飾等物而逸當經原告投控捕房飭探將梁及妻陶氏一併帶入捕房解經法公堂判交保限交該傭到案訊究在案昨又届限傳訊原告投稱現今被告托人前來一再懇商情願賠償洋二百五十元先付現洋一百五十元餘欠立據歸還商人因情難却故此應允請求核示中西讞員判以旣經在外理楚准予將案注銷 
[大昌烟公司新出品之優等香煙]  
　　大昌烟公司新出品之雙嬰孩牌優等香烟係用中國嫩細烟絲製造香味濃厚故甫經發售購者踵至將來行銷之遠且巨可預料也 
來函 
[狄侃致儲南强等書]  
　　鑄農先生及江蘇省議會其他議員公鑒讀儲君等宣言書爲之扼腕軍閥官僚之爲惡固無所不用其極省議會同人之見機雖不免失之稍遲但及今亟圖補救猶未爲晚地丁稅應歸地方之用財政　家早經公認今旣有此突變冬漕之解納當囑各縣教育農商各會暫代存儲聽候提用穆抒齋君熱心國事人所共知可即依其所見將會址移　（一切費用應由省欵擔任）以便完成省憲法當省憲法未完成前可另舉一臨時省長維持秩序各縣知事除與民意不洽者須撤換外餘可暫守原狀徐圖以照新省憲法辦理當國事未曾澈底解决之前江蘇省政悉由全省人民公意處置與任何政府不發生關係至省憲法上之行政機關鄙意主張採用委員會之制容後再陳其詳諸公須知北政府之任命巡閱使及督軍等是己明目張瞻與蘇人宣戰至嗾動工人以毆辱議員不過使行預謀之策一步倘不及時奮鬭不特有忝代表之職吾蘇問題將愈不可收拾侃亦江蘇人深願盡一份子之天職爲諸公後盾臨頴主臣諸維努力狄侃謹啓九年十二月六日通信處上海崑山路二十號 
[救濟直魯豫就食天津災民籌辦處來函]  
　　啓者本處籌辦直魯豫就食天津災民急賑業經發起同人分送捐册廣爲勸募並在新舞台演戲籌欵屢登各報在案兹因戲捐兩欵收有成數當於十一月二十九日經發起人假淞滬警察廳開會討論放賑辦法是日有何護軍使代表並王芷颺道尹姚文敷監督許秋颿交涉員劉筱舟團長謝錦章總辦代表沈藴石縣長代表並錢貴三君姚紫若君徐輔洲廳長諸君蒞會當即公同議决就己收之欵撥天津三萬元由護軍使王道尹姚監督姚局長各派一員徐廳長派二員赴津散放就食天津災民並公舉發起人前上海煙酒公賣局長劉贊宸君在津總理賑務一切事宜又撥山東災賑三千元河南災賑三千元均交該省賑務處自行散放至此項捐册尚有少數未交議俟交齊再行結束欵項開會公决分配辦法現定於本月七日夜車放賑員出發所有議辦情形特此聲明救濟直魯豫就食天津災民籌辦處啓 
[育材高等小學校來函]  
　　頃閱報載郁屏翰興學紀念一節郁公嘗辦旦華學堂輸資甚巨其他若輔助中英育材等校云云查敝校自鄙人接辦以來未獲外界絲毫補助即以前亦未聞受郁公津貼想係傳聞之誤應請即予更正以符事實至紉公誼王臻善頓首十月二十七日 
雜評二 
[省會移蘇說（訥）]  
　　鄂人主張省署移漢而蘇人亦倡省會移蘇之議其理由一爲軍民本無同城必要分城卽爲分治之張本二爲軍警無維持治安能力不可不防後來之危險此二者皆有充分之理由而其　釀之原因則不僅在議會被毁之一事也 
　　自各省人民主張自治以來凡所請願政府無一能容納近且反民意爲之事事曲徇軍人意旨以張軍閥之勢人民知政府之無可恃惟有出於自决之一途而謀所以自謀之策此省會移蘇議亦卽蘇人自衛之一策耳政府當局不能根本覺悟而欲以空言疏通冀此事之不實現豈可得哉 
蘇議會之移滬說起於此次之被搗亂若省會移蘇則原因甚遠當局盍速自返之焉 
公布欄 
[江蘇高等審判廳]  
　　布告高等審判廳布告第四十六號泰據律師張懋續鎭福慶二員呈送律師證書各一通登綠費各十元呈請登錄前來當經本廳轉呈司法部鑒核在案兹於本年十一月二十三日奉第一二八七五號指令本廳呈爲律師張懋績等請登錄由内開　悉律師張懋績鍾福慶二員請予登錄均照准此令等因奉此除登錄律師名簿函請高檢廳查照訓令第一高等分廳及寗滬兩地審廳知照外合仰各該律師遵照仍俟加入律師公會再予執行職務並將入會年月呈報備查其呈送律師證書仰各來廳具領此布中華民國九年十二月二日廳長林棨 
民庭判决（民二庭）一件高自省對於常熟縣知事公署就抗告人請求撤銷扣押之批示抗告一案（决定主文）本件抗告駁回抗告費用由抗告人負擔十二月四日 
[上海地方審判廳]  
　　判决主文（民一庭）一件判决樊耀繭與俞福卿佃租糾葛一案主文本件窒碍駁回聲明窒礙後之訴訟費用歸控訴人負擔一件判决徐金魁與梁炳記等欠欵一案主文梁炳記老三應償還徐金魁洋二十九元三角訟費歸梁炳記老三負擔（民二庭）一件判决盛卓倫與李宋氏等因贖價糾葛控訴一案主文本件控訴駁回本審訟費及本判决前上告審訟費均歸控訴人負擔一件判决周瑞山與湯阿周因貨欵糾葛一案主文湯阿周廳給付周瑞山洋三十一元六角二分訟費歸湯阿周負擔一件判决朱繼善與楊明德因抵欵糾葛一案主文楊明德應歸還朱繼善九八規銀一千七百兩朱繼善對於利息之請求准予註銷訟費歸楊明德負擔一件判决吳慶林與沈仁溪等貨欵涉訟一案主文沈仁溪周阿遠楊四九應共同償還吳仁泰貨欵銀二百七十兩九錢七分五釐交案給吳慶仁具領本案訟費歸沈仁溪周阿逹楊四九共同負擔一件判决唐亮寅與祁錦章債務糾葛一案主文本件控訴駁回本審訴訟費用歸控訴人負擔一件判决姜朱林與養金龍等基地涉訟一案主文原告人之請求駁回本案訴訟費用歸原告人負擔一件判决居馮氏與邱視庭借欵糾葛一案主文邱視庭廳償還居馮氏本洋二十元利洋三元六角訟費歸邱視庭負擔一件判决施賢銀等與史錦華等搆賬匿據糾葛控訴一案主文原判關於駁回控訴人等交出租屋合同之請求及負擔訟費部分撤銷被控訴人史錦華應將新快池浴堂租屋合同交付控訴人施賢銀收管控訴人等其他之控訴駁回本案訟費控訴人等與被控訴人史錦章各半負擔 
　　批示一件何朝福狀領欵洋由准領此批一件劉阿連狀請銷案由狀悉准予銷案此批一件李炎大狀保吳藝芳由查吳藝芳旣係楊阿囝保人礙難再予保釋此批一件沈永順狀請　封動産由狀悉查債務人己封之不動産足抵本案債務有餘所請續封動産之處應毋庸議仰即遵　將鑒定費繳案以便鑒價拍賣勿得自誤此批一件張文義狀領欵洋由准領此批一件傳林氏狀請交保由狀原保屢次抗傳當庭己諭令退保矣所請未便照准此批一件邵松鶴狀請飭吏追繳案欵由狀悉第四期案欵洋一百元候飭吏追繳給領此批一件潘吉六狀請保外由狀悉　傳原告來案訊奪此批一件李松溪狀請保釋由狀悉於潘吉六狀内批示矣仰即知照此批一件張振山狀請函催執行由狀悉准如所請辨理此批一件朱順堂等狀領田單由准領此批一件陳心田狀請傳案由狀悉着速將案欵交請毋得藉詞狡展致滋訟累此批一件姚星若狀請展期由狀悉候傳原告來案訊奪此批一件張根祥狀領單據由准領此批一件張文義狀交田單由准交此批 
[上海地方檢察廳]  
　　批示嚴阿四狀悉仰即補具理由書以便申送此批李以德狀悉靜　提案訊奪此批施文海狀悉仰即來廳候訊此批唐李氏狀悉候送高等檢察廳核辦可也此批吳朝宏狀悉所訴是否屬實姑候傳案訊奪此批姜春科等狀悉候送高檢廳核辦此批許福生狀悉候申送高檢廳核辦此批屈顧氏狀悉案己提起公訴毋庸多凟此批包錢氏狀悉如經查獲仰即送案核　此批譚正洪狀悉案己起訴毋得多凟此批毛章玉狀悉　媳失蹤是否被伊母誘匿毫無確　不得揣測之詞妄行申訴此批張洪才狀悉案己起訴母得多凟此批蔣丁氏狀悉所訴與易科條件不符凝難照准此批以上十二月六日 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記] [  中實]  
　　如今巴西國大總統培素（愛禆大）DrPessoa未履任時曾專使命列席歐洲和會便道經由比利時意大利諸國聯絡感情本年（我民國九年）比法諸元首亦施展其外交手腕一以比王親臨預定行期可於九月二十前後到巴西一則特派專艦由意親王巡游世界乘此良會便道抵巴西計駐首都麗河約一月甫於九月上旬南行均期於兩國間利益上關係發生極美滿之效果者比王蒞游尙屬未來之事不能有所記述若意大利之派遣親王對於南美自更足爲外交史之一種譚資蓋意大利今日内受歐戰影響外鑒世界潮流益不得不注重南方爲其國民海外發殿之準鵠南美方面太平洋岸諸國相距較遠迄今尙在著手進行如對智利今方研究另闢直行航線之新計畫對墨西哥又爲輸送移民勘礦敷路等舉而議就墨國首都設立從來未有之第一大銀行對秘露國又有其駐使之大活動對於一九二一年（我民國十年）四月二十一日在智利舉行之「發見南恩海峽四百年紀念大會」又最早宣言謂擬特派軍艦參加祝賀凡此諸端均屬遠圖然又不得不先就大西洋岸之巴西固其基礎若徒舍近以求遠甚非務本之謀也 
筆記 
[疑情記（三）] [  禹鐘]  
　　友反覆辨釋然無所根據余不能遽信蓋此事疑案己成不易草草移易也明日友來語余曰君意我己微示於慧母女矣然彼等欲有所白願子一臨其宅俾盡其意雖决絶無恨遂隨友去余詰生曰君旣示絶矣又何往爲生曰在理固爾然余實不知何以質然亂分際也旣至慧與其母均不出見余徬徨斗室中不知所可己而慧於屏後發言曰程先生今日之蒞蓋家母所速先生不怒其冒昧而惠然下顧我母女生死感之夫婚姻之事不當靦然出於女子之口然母老不任詞令而寒門此外無餘人先生旣不以顧君之言爲信則默爾而息益將固君之疑且聞君自得汪某書己决然不欲言婚事則儂與先生己絶無關係尋常男女之酬接亦今世所不病輙敢曲援此義以自解使盡其言於君子之前且彼汪某何人一言之出尙足以堅君之信則君子誠不以人廢言矣汪某者一巿井小人與五家爲遠戚昔常出於吾門然我母女絶鄙之向者彼嘗示意於婚姻峻拒之彼遂啣怨今而乘機肆蜚語以中傷之用泄其憤因果至淺願君子察之今君子旣耿耿於流言則儂亦不敢復有所妄冀兹所陳言非設以爲婚姻之辨護蓋爲名譽計耳慧言時音詞極峻冷終則嗚咽嗚咽者殆悲身世也余聞言但點首稱是始終無一言之酬答迨慧詞盡卽嗒然别去其後數日友復至蹙然語余曰慧病矣余漠然問曰果耶雖然彼病病耳何預我事友曰噫汝何言也慧病我雖莫知其所由然婚姻之中輟良不能無傷於厥心則君實爲之縱慧病不在君君亦無以逃薄倖之名余至是不覺感動則太息曰好事多磨蓋往往見之吾非忍心絶慧慧自虧其行則自絶之耳然吾實憐之吾心或有可轉之日也幸寄語彼姝母太逼仄攻自伐其精神劇談 
[菊部雜譚] [  天行室主]  
　　奇雙會又名三拉聞人言桂官（王楞仙）演此頗稱拿手恨余侍側閩中未得親見前數年小梅亦曾排演細膩温務自是佳作惜近今力從事於半新不舊之古裝戲此類饒有文學性之佳劇反在閣寘之中可慨也時爲之配者亦均一時之彦如己故之李六（壽峯）取李奇繼先取縣令一則崑中名宿兼肖衰翁一則念白琳瑯科作入妙洵旗鼓相當也票友侗厚齋聞亦擅此與石頭（陳德霖）菊朋合演雖未之見懸揣之當更有驚人處矣曩小翠花在富連成時全班應李文（子香）之召來津特點此戲翠花演之意不在小梅下而茹富蘭取縣令做工精細竟上繼先未冠之童有此成就亦堪驚異也今春來京翠花己出社則李連貞代之精采遠下大不如前富蘭更届倒嗓之候念白啞澀做因減色非復津門之概矣兩次配李奇者皆馬連良尙老蒼可喜惜嗓音竭蹶其歌不堪聞也 
　　三拉中余最愛其縣衙一場曩閱吳研人箸之二十年目睹之怪現狀憶有一詞云「恩愛夫妻年少喁喁私語輕俏問　小字每含胡欲說又便還笑說便說郎須記了切莫說與旁人知更不許人前呌」詞名作者俱不復憶惟此詞旑旋風光一若自美人檀口吐出者乃迥旋腦際久而不能忘一觀此劇問小名處及調笑桂枝時乃覺詞劇如一更不審何者爲勦襲之作矣至後之巡按三拉則爲文家波瀾起伏之慣技雖亦警動但遠不如此場之渾脫耳 
雜錄 
[蘭簃雜識] [  疲鵑]  
　　賀新郎用賀新郎詞誠絶妙好詞也塡者雖多而佳者雖多而佳者绝尠近見栩園丈爲嫠源金快人與俞慧儂女士在刋江結婚所製賀新郎一闋云試譜房中曲賀新郎小詞傳唱後堂絲竹都道快人添快事成就有情眷屬却剛在揚州騎鶴眉樣二分明月好畫眉人况是温如玉問修到幾生福秋花挿鬢同心菊向紅閩西窗携手東床坦腹詩解聯吟書共讀想見袖紅鬢綠擬畫贈添香圖幅我在天涯遥致祝羨合歡杯裏葡萄熟願分與一杯足聲調婉妙意熊蕭閒可謂不說不黏恰到好處庸手往往於末句作平平仄誤作滿江紅結句者又數見不鮮矣 
新聞拾遺 
[栗主跳湖] [  警世人]  
　　州苕區一百二十莊烏家壩港西沈寳林之父挂生死己二年家中設有靈座尚未除去近來所供神主不安於位每於夜間跳至案下向南而方且有行走聲拍案聲以及敲潮烟管聲鄰人戲以主背向外安置座中次晨必仍在案下面南立現竟無分晝夜隨置隨跳甚至其妻鵠候於旁陡聞案上發巨聲兩響立即跳躍而出舉家不寗驚動遐邇四方來觀者户限爲穿有謂爲陰靈爲謂有狐崇議論紛紛見者莫不毛骨悚然 
[耳光響] [  立德]  
　　昨日午後三時許抛球場待車處有二女郎在一女手携某綢莊牌號紙包一個時有七路電車由東駛來正至待車處突出一身穿短服之某甲將携包女郎連擊耳光二下攫其包遂躍入車中開駛而去於是同時待車者均莫明其妙女面紅耳赤四駡强盜不己有詢女者謂搶去七尺花緞云 
小說 
[社會小說衆醉獨醒（二一五）] [  瞻廬]  
　　第三十五回慘悽悽借涙哭屍靈話叨叨背人訓嬌女娘子也不及理會這書房裏的滑頭趕和小賓跑進房裏見公公眞個死了便乾喊了幾聲公公死不得呀怎麽掉了兒子媳婦孫女竟向西方路上去呀王嬷嬷隨後進來也是舅太爺長舅太爺短的混哭小賓不見翠娥進來拉着娘子問時娘子正哭得熱鬧揑着一把鼻涕帶哭帶答道他是去會是一個同學的呀（尙要包庇）隔一會子便要進來的呀你不用着急呀阿呀公公死得好苦呀嘴裏哭時手裏郤拖住了小賓生怕他撞見了滑頭帶累女兒害羞（不怕乃夫丢臉郤怕女兒害羞溺愛如畫）書房裏一對男女恰才談得投契被小賓幾聲呌喊接着又是號啕哭聲倒弄得西廂待月生坐不安席趕忙起身告别道小弟冒昩登門不知府上恰有事故發生委實惶恐翠娥道不妨不妨家祖父恰才壽終裏面自有人料理你且寛坐一會子因甚怱怱要走吟香聽說翠娥的祖父死了怎肯坐定忙說後會有期容再相見便與翠娥握手告别翠娥欵欵盈盈的送到大門口臨别時又說吟兄寵賜的佳章容小妹依韻奉和又約了續會的日期見吟香去得遠了方才回到裏面這一番相送不打緊郤惹得客堂裏幾位高僧眼見那小妹送郎的活劇一陣心慌意亂擂鼓棒誤打了檯脚木魚槌撞痛了頭顱翠...娥先到自己房裏換去了衣服然後趕到老祖床前掩面大哭起來倒哭出了許多眞涙這副眼涙不是哭祖父死得可慘郤是哭祖父死得不巧早不死遲不死偏偏在這緊要當兒出了岔子算得煑鶴焚琴大殺風景想到這裏便把滿肚皮的不高興借這一哭發洩發洩 
自由談之自由談[  鵑]  
　　賭之爲害世之人類能言之喝雉呼盧中正不知斷送青年多少花骨頭之與毒蛇猛獸相去僅一間耳予不嗜賭偶爾興至與朋輩小作手談顧亦往往誤正事自今日始誓與花骨頭永訣矣率書於此以當息壤 
 
 
 

Page 15

 
 
   
 
 

Page 16

 
 
常識 
常評 
[平話體] [  老圃]  
　　四庫提要雜史類附註云永樂大典有平話一門皆優人以前代軼事敷衍口說七修類稿云小說起宋仁宗時國家閒暇日欲進一奇怪之事以娱之故小說得勝頭迥之後卽云話說趙宋某年云云此即所謂平話宋劉斧著青瑣高議每條各有七字標目如張乖厓明斷分財回處士磨鏡題詩之類亦爲平話體 
　　元時公文書多用平話體或支離難讀元典章至元時勘屬孔夫子的田地皇帝可憐見分付各處秀才每年那田地裏出的錢糧修廟祭丁外若有年老無倚靠的秀才那底每養濟大德時江淮百姓闕食典賣孩兒皇帝可憐見交官司收贖云云其一例也 
　　明楊東明繪飢民圖於萬曆中上之其圖凡十四前十三圖繪飢民之狀末一圖乃東明拜疏之象繫以說曰這望闕叩頭的就是刑科給事中小臣楊東明又明時薛夢季有家敎類纂一書首以圖說繪畫故事而繫以說曰這一個門内站的人是某朝某人云云是明人圖說多用平話體也 
　　楊升菴曰中庸章句引程子云活潑潑地僧家語錄有云頂門之竅露堂堂脚根之機活鱍鱍又云圓陀陀活潑潑程子未必有僧語蓋當時有此俗語故偶同耳余嘗評之曰說文之解字爾雅之訓話上以解經下以修辭豈不正大簡易哉世之有說文爾雅猶中原人之正音也外此則侏儒之夷言商賈之巿語漢唐以下解經率用說文爾雅匪惟解經爲然也鳩摩羅什以漢語譯梵書亦用說文爾雅可見二書可通行百世矣至宋時僧徒陋劣乃作語錄儒者亦學僧家作語錄正猶以夷音巿語而變中原正音或一方之語不可通於他方一時之言不可施於後世如吃緊活潑便辟近裏今不知爲何語欲求易曉反爲難知本欲明經適以晦道矣甚者因陋就簡以打乖筋斗入詩章以閉眉合眼入文字曰我所述程朱之說道理之談辭逹而己不求工也噫左矣升菴所言如此殆不喜平話體者 
衛生 
[中醫診室之商榷] [  靜觀]  
余體弱善病間嘗至本埠城内某某寺某中醫處就醫輒見男女病者雜坐待診診察室與待診室並不隔離且當某甲診察時某乙某丙往往環而觀之夫我國人民之體育及衛生素不講究病者往往有不能明言之隠而女子爲尤甚設診察時旁無他人則可將致病之由盡言以告醫者醫者可施以相當之藥方不致誤會今若以旁觀者衆而不以實告醫者雖爲之方脈而不明其致病之原終覺隔膜難見速效抑我所就醫之某中醫爲滬上中醫中極有名譽者故待診室中病者恒以數十計其中難免無患傳染病者雜坐一室危險孰甚且醫者以病者待診之多往往診察某丙某丁時猶有支配某甲某乙之藥方語云一心不能二用顧此難免失彼於此尤覺難以審愼從事迥思余在西醫處就醫時診斷有室待診有室診察時雖係微恙必解衣帶診察各部且一人旣畢然後他人從未有一人未診畢而繼以他人者其審愼爲何如余非絶對不贊成中醫中醫之長處亦有超過西醫者即業西醫者亦承認之惟清潔與審愼二端每爲中醫之缺點偶感於診室之不隔離診斷時間之太短促爰表而出之以與我中醫界一商榷焉（乙種酬） 
日用常識 
[東西戲釋] [  瘦梅]  
　　俗呼物曰東西於字義不得其解又未知起於何時竊疑之或曰以地理之學論之同緯度者物産必相同同經度者物産必不相同例如中國與美國爲同一緯度其物産不甚懸殊其近者更可知矣稱物爲東西者言東有此物西亦有此物故以東西爲物之代名詞也若南北物産本不相類故指一物可名之爲東西而不能名之爲南北古人殆己知此理乎或曰呼物爲東西者中國之俗稱也中國於不識之物輒呼爲東西今則幾幾乎僅知有東西不知有物矣夫固無物而非東西也試一察之巿上所賣者無一而非東西洋貨也吾人日用所需者又無一而非東西洋貨也無一物而非東西洋之物故可呼物曰東西嗚呼東西嗚呼中國之物皆東西（乙種酬） 
經濟 
[先令伸縮與金價高抵之關係] [  端木介生]  
　　金價高低之原因全視先令伸縮爲轉移先令長金價必低反是則必高二者自表面觀之適成一反比例實按之則如形影之相隨無或離焉蓋先令者金鎊之輔幣巴金鎊具有無限法幣之資格（如我國之一圓之銀元是）係標金鑄成計重量二錢一分四釐其代價列表如下１金鎊＝２０先令＝２４０辨士＝１９２０衣去１先令＝１２辨士＝９６衣去１辨士＝８衣去我國國外匯兌由上海滙主倫敦者以上海規元一兩計算故以先令爲主體（因一兩規元不及一金鎊）滙兌一日有一日之布價俗遂呼之曰先令伸縮先令苟長規元一兩得等多數之先令先令爲金鎊之輔幣前己言之矣則金價烏得而不低反是則一兩規元祗等少數之先令金價雖欲不高其可得乎兹以近數日先令最短之價四先令七辨士爲例演成算術如下４先令７辨士＝５５辨士１÷５５×（１×１２×２０）÷．２１４（金鎊重量）＝４０３６３６（＝ 
金鎊價值）÷．２１４＝２０．３９．兩兩（僄金一兩之價）右列答數爲二○．三九兩即標金一兩之價然證諸金巿之收盤及銀樓之懸牌均不符合或疑予言爲妄殊不知以先令算得者爲眞確之原價後經金巿之鼓吹而大復受銀樓之鍜鍊而貴初非金之眞價也我國幣制沿用銀本位金價漲跌之樞紐悉操諸於外人之手國際貿易暗虧非淺而外債之蒙害尤大今者一般憂國之士提倡改用金本位之聲浪甚高深願當局者順其潮流審其利害亟實行之（乙種酬） 
家庭常識 
[貓語]  
　　人類以鼠之可惡畜貓以禦之然鼠之可惡愈烈而貓之得寵愈甚此亦一定之理也人以貓體清潔性情和善無噬人之患因多愛之徒知時其飲食而己於貓之嗜好去取茫然不知若人能一悉其言語其愛爲何如耶余今悉心研究考察得貓語之大慨惟貓語不若人語之複雜第有十數則而已茲錄之如下 
　　附記號『．』在字號旁宜高『。』在字號旁宜低『＿』　　在字下宜衍長一拍若有二則二拍『×』半拍『Δ』先重而後輕至於無聲『＝』在字號旁宜奥（即入聲）飢（與我以食）『（銀也切）－××（銀也切）－××』尋人或尋物或呼母（來乎來乎）『「（銀也切）×（乎）」「（」』 
銀也切）－×（乎）」』 
慷慨憤怒憂鬱（何如耶）『「（銀也切）（乎）「（銀也切（）乎）」』 
母貓呼小貓（小兒歸來）『「（道也切）×（乎）」（逆也切）×（乎）」』 
言食物美（好吃好呼）『「（乎）（外）」「（乎）（外）」』 
×× 
　　呼主人而稱謝（謝先生）『（逆也）』 
雌呼雄『「（搿五）（搿五）（搿五）」』......近地相呼 
雌應雄『「（乎）（額奥）」「（乎）（額奥切）」』 
雌雄相呼『「（敖）（乎）」「（敖）（乎）」』......遠地相呼 
＝＝ 
痛痛『「（逆耶）」「（逆耶）」』或『「（逆耶）×」』 
＝＝ 
駡『「（夫）Δ」「（夫）Δ」』 
爭論『「（乎）」「（乎）－－×」「（乎）－×」』 
以上所錄皆余初次試騐所得其後或有勝余者能發明貓之複雜語言則人可得與貓暢談一切矣快皆爲何如耶（乙種酬） 
法律 
[占有權] [  鏡予]  
　　占有權者占有人本於善意平穩且公然保持於自己之實力範圍内所行使之權利也由此觀之占有權秘備左列三要件 
　　（一）須爲善意善意占有者信其有正當權利而占有其物之謂例如甲賣乙之房屋於丙丙買受時信其房屋爲甲之所有物是也 
　　（二）須爲平穩公然平穩公然者即不以强暴隱密而占有之謂例如强盜竊盜取人之物置於自己實力範圍以内法律上當然不能承認而保護之 
　　（三）須有實力管領實力管領者即對於占有物可以左右之又可排斥他人干涉之謂也 
　　占有人對於有回復請求權人須返還其占有物但有四種權利 
　　（一）必要費之請求權必要費乃因保存占有物不可缺之費用例如修繕費及其他物上之負擔皆是此種費用回復權人應償還之惟善意占有人取得滋息時則無須償還其通常之必要費（民草第一二八四條一二八六條） 
（二）有益費之請求權有益費用謂因改良占有物所出之費用此種費用回復權人應償還之（）民草第一二八五條 
　　（三）留置權必要費或有益費占有人在未受清償以前均得留置占有物以待清償（民草第一二八八條） 
　　（四）附合物之收取權占有人因支出必粟費或有益費而使某物附合於占有物者占有人如未受其費用之償還或關於其費用不得請求償還者（如奢侈）皆得收取之但須以其費用回復占有物之原狀（民草第一二八九條）（乙種酬） 
農業常識 
[踏麥法可增收穫省立第二農校卒業生] [  伯材]  
　　試問農界諸君欲增加來年麥作之收穫乎欲優良麥粒之品質乎請行踏麥法踏麥一法向無之乃新試行者也材在農校肄業時實習敎授于先生嘗授斯法歷年比較試騐均得良好效果法於麥苗長三四寸許約在本月下旬及十一月十二月間條播與點播者用鋤鋤起兩旁之土壤壅於根際而人於麥上儘量踐踏母胆怯每一條約往還四五次以全部踏周爲宜至散播者能酌量壅土固屬最妙但逕直踏之亦無不可如是循環回復按月履行凡麥一經踐踏勢必頓減越十數日又漸次回復至仍呈原狀時再踏而至麥桿質硬時爲止 
按踏麥所以能增進收穫改良品質之理現今己闡明者厥有二自後天所漸寒霜雪爲患輕鬆土壤因霜柱而根不免浮上一經踐踏兼得鎭壓之效而無霜柱之害此其一又麥於隔冬莖葉之伸長不宜過旺蓋恐將來有倒株之憂而踏麥則可挫莖葉之陡長此其二 
願我農家依法而行則來年收穫定可較高（按我國現在農法對於麥作播種以後不過加以泥漿等服料毫無其他手續未免太疏）（乙種酬） 
工業常識 
[火漆製造法] [  祖英]  
　　凡液體裝置入瓶雖經緊密塞閉然於携帶時常患滲出非以火漆封固不可考其來源日貨居多洵憾事也兹述其製造法如下 
　　（一）將等量之松香柏油及黑色顔料混合熔融調和卽成黑色之火漆 
　　（二）將六分半之松香與半分蜂蠟加熱熔融後加入赤茶（卽三氱化鐵）或鉛丹（卽氱化鉛）一分半攪拌數分鐘即成紅色之火漆 
　　（三）將蟲膠片（Shellac)三分與松精油一分又四分之一鎔融後以朱色颜料（若鉛丹或赤茶）二分又四分之三分作數次加入均匀調和即成 
（四）松香六分蟲片膠及松精油各二分混合熔融加入適量色素調和卽成 
　　（五）將柏油五十分加熱驅除所含水分然後加入松精油二十五分及純松香一百分待其熔融成飴狀後將白堊（卽炭酸鈣）五十分炭酸鎂五分及赤泥五十分磨細加入調和即在 
　　（六）熔蟲膠片二分及松香四分於銅鍋中再加入松精油二分半及鉛丹一分半平均拌和卽成 
　　倘欲製成棒狀則於其熔融時傾入模型中冷固後取出　　略加修飾（乙種酬） 
 
 
