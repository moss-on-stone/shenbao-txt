# 1906 - 84 - 4911834

 

Page 1

 
 
   
 
 

Page 2

 
 
[電傳諭旨]  
　　三月初六日奉 
　　旨善耆現在出差廂藍旗滿洲都統著博迪蘇兼署欽此同日奉旨荆州左翼副都統著松鶴調補所遺廂藍旗滿洲副郡統著祥年調補正黄旗蒙古副都統著王士珍補授欽此 
[電傳宫門抄]  
　　三月初六日召見軍機英傑奎弼肅王 
[盛宣懷奏躉借各國總債辦理國帑並淸還鐵路借欵片代論]  
　　再鐵路利權發逹所關國計民生甚大令觀於關内外及京漢所收路利己有明效大騐在昔王大臣奏准設立總公司幹路借欵先行舉辦亦因當時風氣未開民力未逮假使京漢一路待商民自造恐延至今日尚不能成也光緒二十四年五月初八日臣電奏訂定比公司借欵是日欽奉上諭前因蘆漢開辦鐵路特派盛宣懷督辦現在業己籌有的欵著盛宣懷尅日興工赶辦並將辦理情形先行具奏此外粤漢寗滬各路並著迅速開辦母得任意遲延欽此等因呆省分給比公司之餘利二成及洋員薪水之多寡外人分佔辦事稅抵保僅將所造之鐵路産業爲抵保以致舌敝唇焦合同期内不能不稍假以事權惟當參活年限預籌還欵爲第一要著故於蘆漢合同第三欵則定以十年後分攤二十年還本第五欵則定在發票十年以後無論何時可將借欵還淸一經全還所有合同卽時作廢又經督臣王文韶張之洞會同臣奏英覬粤路請由伍廷芳與美商議訂粤漢借欵又總理衙門允准英使所請飭與英商議定密滬借欵均隨時奏咨核定光緒二十四年六月初十日欽奉上諭盛宣懷奏籌造南北鐵路辦理情形一摺覽奏均悉所稱三路分三國借款營造緊約寛期互相比較洵爲扼要之論并瀝陳委曲艱難各節亦屬實在情形惟是作事謀始必須力任其難禾辭勞怨方能日起有功該大臣膺茲重任務當和持定見與各洋商堅明約束會同榮禄張之洞迅速籌辦使三路合爲一氣南北相爲衝接提綱挈領勿分畛域以期尅日觀成母得任存推諉空言塘塞致負委任欽此欽遵查照辦理其時内外合籌借欵分造意在一氣呵成由京由滬直逹廣東並由京由粤直逹上海蓋江海輪船之利外人共之陸路輪車之利我獨專之約計年年統獲路利總在二十萬之譜首先歸還比欵次還英欵再次還美款工竣一二十年諸欵還淸合同俱廢縱横七千里鐵路悉爲國家自有之産業騰出華商財力自造枝路自開各礦而中原土貨必因路礦而日旺歳收以上路利不難由二千萬以至三四千萬此原設鐵路總公司統籌兼顧之本意也臣以　材謬膺重任内與數省士庶周旋外與數國工商計較恪遵諭旨力任其難不辭勞怨而北幹告成之日卽爲物議沸騰之候大抵近日士夫遠矚高瞻競爭劇烈各以籌欵自辦爲己任風氣己非前十年可比臣方愛衆之不暇曷敢稍存迥護但與各國辦事不能不持之以信未辦者固可屏絕借欵而己辦者祇能速籌還欵蓋還一欵銷一合同便足爲各路表式臣曾與比公司代理人沙多面諸光緒三十五年卽爲借欵之第十年後按照合同第五款全數還淸合同作廢辦法據沙多聲稱借款小票備載此條届時比法公司斷無異議現在粤漢改爲自造寗滬雖可望餘利還債亦難稍緩僅就京漢之利以還京漢之本未免較遲茲聞歐洲大銀行以我國家近來新政大有起色頭等擔保借息可輕如果洋貨加稅他國悉照英美日葡商約成議每年必增入二千數百萬兩倘屇時援照日本自出小票躉借各國總債辦理國帑及諸項財政並將鐵路所借各國之欵全數還淸四釐九扣諒可辦到所有應還之總債仍將借欵所辦之財政及還路進項撥還本息足可有餘不過將加稅作一面子抵保而己是實自强之上策也又聞美國所得大賠欵分派多餘銀數約事二千萬之譜其外部己商議院允還中國但願我辦一公益之舉去年袁世凱與臣面商此欵取回或可與部臣妥商先還比欵臣約計所短不過千萬左右以三四年餘利拚輳計當不甚懸殊顧念度支孔迫就使美欵繳還亦何暇舉以還債惟此後京漢路利每年由數百萬両以至千萬操劵可得實不難分年提還部庫一轉移間可省分給比云司之餘利二成及洋員薪水之多寡外人分佔辦事之權以符蘆漢第五條還淸借欵卽廢合同之本旨臣與創議諸臣庶可告無罪於天下後世此臣雖交卸總公司猶不能不惓惓於還欵者也可否恐請飭下部臣預爲籌畫俾還款之數可省贖路之期可早藉以樹各路之先聲而中外皆知自强之實效矣是否有當謹附片具陳伏乞聖鑒訓示謹奏 
　　按此片己奉硃批見二月二十七日本報專電 
[本館接到吉黑兩省請拒絕他國要求林業專電初六日午刻到]  
　　奉天專電云吉林黑龍江兩省總商會電致政府謂吉黑兩省林業現己自辦如有他國要求請堅詞拒絕（亷） 
　　按吉林黑龍江兩省林業最富無人經理致棄利入顧自日俄和局大定日本頗注意於林木故該省商會有此電歟 
[十二續訪函述南昌大敎案南昌]  
　　陳副戎留贑辦案前者兩江周督派楊廉訪文鼎崔觀察來臨陳副戎季同來贑查辦敎案旋因外務部派梁觀察偕法叅贊至贑故楊崔先後遄回惟陳副戎季同因熟諳法文法語由胡撫電請留贛以資臂助 
　　辦案中西琯隨從名單梁松生觀察偕法參贊端貴君蒞贛觀察 
 
 
 

Page 3

 
 
　　帶有候補府匯謙旗人知孫邵孔亮皖人錢國驤浙人宗編年蘇人又哨官一名親兵八名家丁五名厨子一名共十九名法參贊帶文案趙君賡雲奉天人總管一名厨子一名共三人西官遇事簡略卽騶從一項己可見矣 
　　英領事業己回潯駐潯英領事倭訥君偕司乃普兵輪管帶官來英君醫官逹威君己於二十五日乘輪回潯 
　　敎士敎民次第回省省城天主耶穌福音各堂教士敎民前經送至九江暫避茲因地方安靜防護周至耶穌堂敎士讀耳老先於二十三日由潯回省卽赴敎堂天主堂敎士樊體夢羅望西及司事劉某艾某周某并天主堂敎民六名共十餘人亦於二十五日回省住新巷前課吏舘聞諸人係備此次大敎案質問者（軍） 
[江督電飭常州府防維仇敎蘇州]  
　　江督電 
　　飭常州府云接上海道瑞電美總領事稱常州地方有仇敎思想謡言甚多恐生事變等語飭卽會同營汛嚴密查禁以杜後患（永） 
[明定敎堂購地新章鎭江]  
　　鎭江内地交涉之案日繁尤以敎堂購地爲最甚如徒陽等屬己曾迭見一再勘丈紏葛難淸茲洋務局總辦李令樹生查得糾葛之由皆因敎士向民購地僅載畆分四址而地勢方圓均不列明所致故特據情禀准鎭道轉飭各屬嗣後各敎堂等購地報稅時概飭附繪圖形列明四址丈尺弓口傳集毗連各地主問明無誤豎石分界以免事後有互控侵佔覇阻等弊亦一預杜爭執之善法也（特） 
[法擬在中國擴充軍備]  
　　初五日北京電云外務部前曾電詢駐法劉使法國在中國西南之舉動茲據覆稱法政府現正商議在廣東洋面增添水師並將守備兵調駐雲南蒙自又擬將廣州灣軍備加以擴充至柳州駐防軍隊行當撤退譯字林報 
[練兵處電飭練兵籌餉江西]  
　　胡撫接京師練兵處電開本處新練陸軍上年河間會操雖鎭數無多規模粗具而各國來觀己同聲稱許謂我國練兵進步之速非其意想所及卽有首先擬撤其京津駐兵者獲效之捷殊出望外足見外交樞紐實係軍聲立國基址端資兵政自今以往正宜益加惕厲其新兵己編省分力圖精强未編省分亟宜籌辦協力同心艱危共濟至各省認派練兵經費尤宜照案源源籌解母稍延欠庶幾常資騰飽兵氣益揚諸公公忠體國必能統籌全局力任其難以維根本無任企盻（軍） 
[電復南田現尚難開軍塢京師]  
　　工部主事陳畬前條陳南田開拓船塢一節現聞浙撫會同閩督電復政府略謂南田開塢諸多不便一地勢雖佳而籌無的款卽鵵强開拓而無戰鑑屯泊尤不足以自守南田開爲船塢之舉應俟海部設立後欵項充足再行派員測量經營闢爲天塹斯時艦少欵缺應行緩議（閏） 
[南北兩軍將在河南舉行大操]  
　　初五日北京電云袁張兩制軍所訓練之軍隊將于河南省舉行大操統計調集之兵共有十萬五千人豫算需費銀一百四十萬兩譯字林報 
[具奏陸軍發給俸餉章程京師]  
　　日前練兵處呈遞封奏一件係奏定陸軍任職俸餉章程其大旨按照官階發給俸糈按照軍職給以薪公其有供職年久退休人員亦請减半賞食俸餉以示優異（和） 
[戶部電催甘新協餉北京]  
日前戶部堂憲諭飭電催各省督撫速將本年應解甘肅新疆餉銀及三十一年欠解之餉赶緊妥籌依限匯解勿再愆期致悮要需（訓） 
[高主事條陳整頓戶部說帖北京]  
　　戶部江南司主事高增榮近日上一說帖條陳整頓戶部事宜請將十四司併爲四司多設分股其財政處銀行均可歸併四司管理一請提取各省飯食銀両及年餘等項作爲辦事司員津貼一請緩裁各司書吏一爲條陳銅元利弊聞條陳内併司銅元二條頗爲鐵尚書嘉納日前傳赴練兵處密商部務尚書并命併司籌給津貼及銅元利斃辦法擬定詳細章程呈堂以憑酌辦（吕） 
[電查庫倫稅務弊端北京]  
　　上月廿五日政府電政庫倫辦事大臣畧謂近聞庫倫所立稅局積弊甚深委員任意勒索商民多受其累並有稅欵頗鉅而報銷極微情事請卽認眞整頓詳細查明電覆（上） 
[奉省奏銷案劃分界限奉天]  
　　趙次帥以奉省從前收支正雜各欵多有不實不盡調查卷宗亦多含混不淸刻擬將奏銷案劃分界限去年六月以前另歸一案六月以後次帥蒞任另歸一案俾部中易於淸查（丙） 
[趙軍帥以私欵四萬兩充公奉天]  
　　趙次帥淸操介節爲天下所共信自蒞奉天將軍任己將各種隔規裁革殆盡近復將牛馬稅捐局按年報效私款四萬兩發交財政局以充公用聞者無不歎服（丙） 
　　按奉天將軍一缺從前每年陋規不下二三十萬金爲各直省督撫所無雖當日俄交戰之時仍可歳入十餘萬嗚呼奉省之吏治可想矣 
[不允條陳設立商務總公司北京]  
　　日前戶部郎中某條陳政府請飭商部設立商務總公司擬就各直省現行商務分門别類卽將各貨公司歸總公司統轄按照一年核算一次獲利多寡列表報明提出數成報效公家其餘按股均分凡有内地各項釐捐悉予豁免等情作經王大臣核議以各項商務大小不同若一律責以歸併萬難辦到至於釐捐一項尤爲國課所繫欲予豁免諸多窒碍實難准如所請故此說己作罷論矣（和） 
[商部覆四省鐵路公所文京師]  
　　商部爲照會事光緒三十二年正月二十二日接據呈稱寶琛等初擬設立四省公會原爲彼此調查互相研究起見所擬章程於四項路政之外概不干涉本以淸界限而免流弊正與鈞部務實去名不事鋪張之意相合擬即不用公會名目自三十二年正月起設立閩皖浙贛西省 
 
 

Page 4

 
 
　　鐵路公所遇有關係路政四項公同會議商辦事件先行呈請鈞部核示分别准駁奉文之後再行遵辦庶以仰副指示精詳之至意相應將遵改公會爲公所並設立日期呈覆備核等因前來木部查該學士等設立公所研究路政於籌隷僞人勘工購料四大端旣能守定界限不事鋪張深合實事求是之旨殊堪嘉尚閩皖浙贛四省旣己不分畛域自當於路綫之銜接商貨之交通順地之宜因民之利鈎貫聨絡不致各爲風氣用能調查各國路政辦法擇善而從討論愈細取法愈精於相觀而善之中仍寓合力維持之意如此奮興鼓舞四省路政自堪計日觀成所有關於路務事宜仍應隨時呈報本部以憑核奪務期損益盡善克臻四方同軌之休風以竟貴紳等力保利權之初願本部實有厚望焉須至照會者（閏） 
[皖撫奏設墾牧樹藝公司安慶]  
　　日前　撫奏請設立墾牧樹藝公司以舉儂政聞己奉旨兪允矣（兄） 
[黔督奏設上游礦務總局貴州]  
　　雲貴總督奏於黔省設立上游礦務總局請飭部立案業奉硃批該部知道（枝） 
[請運粉至海參威礙難照准北京]  
　　日前 
上海阜　　粉公司職商許鼎霖曁海參威華商雙合成等以内地類粉帶消僑居華民旅食艱難擬援照增裕前次運　出口赴香港售賣原案呈由商會轉禀商部曁南洋大臣將各廠所出之　准予運赴海參威各埠以紓民食而暢銷數旋經商部電商江督查照原案是否可行日前己由江督電覆商部略謂米麥禁止出口久懸禁令前次增裕因所存　粉數萬包無從出售禀請裝赴香港運銷經前督批示只准一次以後不得援例請運硐經英日領事請運　粉裝赴香港海參威等埠均經批駁今許道鼎霖等禀請弛禁旣未准洋商於前似於華商亦未便照准除批仍候商部批示外應請大部咨商外務部酌奪云云（懷） 
[禀請商部仿織呢絨京師]  
　　商部郎中無錫唐傅鄭部郎浩鎭於上年東渡考察各種製造時見日本全國水陸各軍所用以爲軍服之呢絨均由本國自造爰往各廠悉心考求回國後具禀商部設廠仿辦茲奉商部諭示云據禀赴東考察　廠情形儗集股設廠仿織呢絨專供軍服校服之用等情具悉查呢絨一項銷塲最廣現在軍裝學裝需用尤繁率多購自外洋漏巵甚鉅本部前准駐俄胡大臣咨送織毛呢辦法業經刷印通行各省曁各商會廣爲勸諭興辦以期自挽利權茲閱來禀所述日本千　織絨廠製造規則井井有條具徵心得該章不留心實業悉意　查　　嘉尚仰即實力興辦以期早日觀成本爵部堂良深期盻惟設廠地方京師與張家口二處孰爲相宜應預爲籌定且集事之始允應悉心籌劃將辦理章程妥速擬訂以立基至所請咨商練兵處蛳撥官欵責成專辦各節本部主持商政自當力予維持以資提倡仰俟將紹股度地訂章和事妥籌呈報酌核辦理可也（顚） 
[省憲札飭舉行鴉片專賣法鎭江]  
　　蘇省大吏前接政府來文以洋藥改歸官賣等因刻經蘇省大吏手訂章程二百餘文　　　川州縣遵照辦理月之初三日署丹徒縣郭子華明府接札後卽出示通衢（再） 
[日本煤礦失事]  
　　初五日東京電云昨早長崎左近之煤礦煤氣炸裂是役礦工死者恐有二百五十人 
[日本保護高麗之政策]  
　　初五日東京電云日本駐韓統監於昨日行任事之禮順爲整肅此等盛舉實爲前此所未有 
[英日聯歡]  
　　初五日倫敦路透電云英伯爵德維慕君宴請在英之日本海軍將校固時籖座者有英國水師名將數人 
[俄報被封]  
　　日報載倫敦電云俄京聖彼得堡挪浮斯報館己被官封禁永造停即該服主筆巳定長監之罪 
[美國擬增政事人員之年俸]  
　　日報載華盛頓電云美國總統及各大臣增加年俸之條伸巳交上議院核議計開美總統年俸美金七萬五千元副總統及备部大臣爲美金一萬五千元國會會員爲一萬二千元上下議院議員爲七千五百元 
[逹賴喇嘛由印回藏]  
　　日報藏倫敦訖云逹賴喇嘛己回西藏該處居民以皆賴喇據前　印度游歷英國官員以禮相待深爲感謝 
[摩洛哥協議之好消息]  
　　初五日倫敦路　電云愛爾其西亞斯各國俄表皆盼干西四月八號將約稿簽押 
[羅馬尼亞學生之愛國]  
　　初五日倫敦路透電云羅尼亞國白却來斯嚴大學專生以國　　　擬用法語演戲極力反抗騎兵出而阻之愛傷者二百五十入　有道女小孩父督察軍士一百五十八内有二人己困傷致命 
[俄寬待猶太人]  
　　日報載倫敦電云俄皇曾降旨捕拿煽動肇事與猶太人爲　之人 
[俄國水師兵變之消息]  
　　日報載倫敦電云傳開俄國西凡斯拖耳海口水師以色乞密成中將受戮又將作亂苦洛拔金將軍己抵聖彼得堡譚字林報 
[法將己邀省釋]  
　　法　云陸軍部己將第克來人尉及第鮑斯勿羅雷中將省釋該　人前曾不願聞收没敎堂産業之事 
[英國預籌生計界之擾亂]  
　　初五日倫敦電云英國檢事長洛坦生華爾香君　將生業爭辯條件交下議院核議 
[澳大利亞宣布保護稅則之政策]  
　　香港曰日報載倫敦電云澳大利亞首相笛肯君己將切實保護稅則之政策宣布惟彼頗加惠於進口之英國貨物 
[法報對於法政府之忠告]  
　　柏林電云法國某報極勸德法兩　應和衷共濟 
[英與士耳其恐啓戰釁]  
　　香港日日報載倫敦電云土耳共政府對于塔拔　界一事仍固執己見英國己致哀的美敦書恐將開戰 
[德相辭職之信不確]  
　　初五日柏林電云英法兩國傳來信息謂德柏蒲盧親主行照　職及　其任者當爲霍赫洛蘭競褒之世襲親王悉爲謡言 
[　　柏林電云德國整頓海軍條議己經財政處多數人核准譯文匯報 
[贈書言謝]  
　　頃蒙商務印書館惠贈嚴幾道先生政政治講義一册無意不新無理不顯去年在靑年會講演時記者末座旁聽亦曾心醉其說今該舘出版問世價值之高無待贅述又新會伍光建新編氣學水學敎科書各一册新理發明較舊譯之氣學須知水學須知尤爲奇山合書道謝（望） 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[高淳縣禀籌警察經費江寗]  
　　高淳縣徐定生大令以城内警察己設局開辦所有當年經費每年需錢二千八百餘串亟須設法籌措以資支用擬在本城行戶買賣稻榖雜糧及魚菓南北各貨等項進口賣戶出口買戶均按每洋一元提捐錢二文撥充警察經費不敷之欵由縣勸諭各典當及鹽旗籌捐充用等情刻己通禀立案矣（永） 
[征兵巡警之齟龉揚州]  
　　有前充片兵因病離局之某甲在通衢滋擾由站街巡兵彈壓不服因之齟龉征兵局以巡兵無禮縳而毆之巡兵回訴總辦轉禀趙都轉怫然不悅立即傳見征兵局方提調向索滋事之人方以送省對旣而征兵局門首發出革條一紙云斥退不守軍規之張少瀛一名未知卽是其人否（詳） 
[擴充財政局之計畫奉天]  
　　奉天財政總局係在將軍府第左側購民房開辦屋宇狹隘不敷分布委員辦公皆二三人同住一房頗多窒礙刻擬將東邊金銀庫舊址收入以便擴充惟金銀庫前爲日本駐軍之用房屋多己損壞須動工修造約三四月間方能落成（丙） 
[章樾把持奉省鹽政奉天]  
　　奉省鹽釐爲入欵大宗從前每年僅收三四十萬兩均爲督銷總辦候選道章樾一手把持去年趙次帥蒞任後略加整頓遂收釐欵八十萬目上財政局籌議擬將鹽釐一項極力整頓並由官儲積貲本百萬就灘收買兼用常平鹽之法每年約可收釐二百餘萬惟章樾阻力甚大頗難下手次帥因章道鶉悉鹽務情形且歷年承辦鹽釐私囊極其豐富故不欲遽易生手任其飽颺也（丙） 
[兩淮小學堂分期開學揚州]  
　　両淮小學八區原擬同日開學茲趙都轉因欲親自送學　時恐趨赴不遑因又分爲二月二十八及三月初一初四初七等四日爲開學之期每堂學生分爲兩班以二年程度爲甲班不及一年程度爲乙班均匀分派以足四十名之額（執） 
[丹徒小學堂請委稽查鎭江]  
　　鎭郡丹徒縣小學堂時有衝突風潮首縣事繁又不能時時查察刻己禀請省憲委員一人在堂稽查庶務以資整頓（再） 
[備接新撫蘇州]  
　　省中官塲探悉新任撫憲陳中丞准於本月初七日交卸河南撫篆由漢口至金陵謁見江督周玉帥後卽來蘇履新初四日銅元局新廠提調知府應德閎奉護撫濮中丞委赴金陵迎接撫署書吏及地方辦差人等亦均預備恭迎（且） 
[皖省解送陳列所商品安慶]  
　　前皖撫准商部咨文請將安省天然産工藝産各項商品採辦至京以備查考藉資比較因飭商務局派員分赴各屬採購日前己經採竣撫憲誠中丞卽札委候補通判左樹璜解送赴京（多） 
[慶王壽禮全收北京]  
　　二月二十九日爲慶親王七旬晉一大慶外省自將軍督撫以下均備送壽禮或專差齎呈或托在京之親友代辦而京師自軍機處以及各部院堂司亦無不各送盛儀均蒙賞收連日奇珍瓌寶輻輳於門各匯票莊亦大爲忙碌聞府　　云惜粤海關裁撤否則其禮單當可壓倒一切但如口口中丞　　漢員中亦可首屈一指然則改署爲補或調較現在更優之缺　　指顧間矣（陽） 
[兩淮運署愼重關防揚州]  
　　運司衙門氣象頗極崇閎　　都轉忽諭司閽人於本月初一日起將頭門局閉非鼓吹鳴砲　　平時出入悉定東角門想係愼重關防之意或謂都轉精於風　　有此舉則非局外所知矣（詳） 
[長洲縣更調述聞蘇州]  
　　蘇垣代理長洲縣知縣陳翊氏　令將届三月期滿聞有委金山縣知縣蔣瀾江大令署理長洲縣　說然尚未見明文也（吉） 
[情愿繳捐開賭之異聞蘇州]  
　　蘇垣北寺内賭場向送各　門陋規甚鉅如府縣差捕及各佐雜處每月共需二千餘元之譜　在難以支持刻下爲首之帳鈎小龍老三阿四燒料小毛及愛生　弟等聚集商議擬約同閶門外湖甸賭場各人具禀警察局情愿　月呈繳捐洋一千元請給發告示准其當官開賭以免開支各處　規是亦異聞也（永） 
[競化女學定期開校]  
　　滬上學界中人近就本城大南門　大街組織一競化女學堂擇於三月初八日下午二句鐘行開校　携有該校入場劵者方可往觀盛儀也（顚） 
[會辦回華]  
　　出洋考察機器製造之製造局會辦李經叙察將次回華巳紀昨報茲悉觀察己於昨晨乘德國公司輪船與　工程司柯君及機器廠委員楊二尹金陵陸師學堂學生十餘人　同抵滬至所帶本廠學生及工匠等尚未來齊（璧） 
[批示捐商]  
　　淞滬釐捐局督辦陳亦漁觀察昨日發出批　兩道照録如下吳晉祥等禀批查此項米捐前經愼裕等具禀貨　局加數承認業經批准有案茲該公所禀稱米粮落地劃分兩橛　來界限不淸必多爭端實於公事有損無益亦屬實情旣情愿照　裕等加認之數求歸併認並遇閏照加開禁期内亦加捐二成認　以多數爲貴自應准如所請仰貨捐局速飭吳淞分局遵照認保　結應發還更換該公所前己預繳萬金此次免再預繳可也披　認捐職商潘彦等禀批捐欵關係賠欵不得絲毫拖欠該商認捐務須速速淸繳以免押追至應否核減仰貨捐局查議復奪（事） 
[示芿覆騐投充巡士]  
　　上海城廂内外總工程局總董昨將連日投充之警察巡士一百餘名出示定期復騐照録於下爲　示復騐日期事照得本局添招巡警業由本地紳商保送來局逐日考騐現己裁止茲將投考各人從寛挑選暫行分録甲乙二等甲等一百名於初七日下午一時來局候騐乙等七十八名於初八日下午來局候驗再行分别優劣以定去取爲此合行榜示屇時務須齊集聽候點騐母得遲延自誤切切須至榜者（尺） 
今日尚有本埠新聞列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[淸示照録（爲設中國耶穌敎自立會事）]  
　　欽命二品銜賞戴花翎江南分巡蘇公太兵備道瑞爲出示曉諭事據牧師兪國楂黄詒基舉人黄乃裳西醫仲茂姚伯希執事丁楚範兪廉泉謝永欽等禀稱耶穌聖敎興自泰西傳入中國詳考聖經新舊兩約首重敬事上帝普愛世人以悔過爲入德之門以遷善爲進修之功舉凡君臣之義父子之道一切倫常大義莫不至詳具備我國民屢有誤會宗旨以此事爲外人主持視爲民敎兩歧妄相揣測一旦釀成交涉致碍大局卽如近日連州漳浦南昌之案並歷來疊出各案上貽君父之隱憂下傷百姓之元氣殊非興立敎會之本意國楨等在美國耶龢敎會傳道勸善以來相安年久近届我中國風氣漸開百度維新是卽不事傍假務求自立之意國楨等有鑒於此援集各會同志議設中國耶穌敎自立會務在實事求是整飭敎規發明在敎亦民不分畛域爲主義卽遇有民敎詞訟一以租平辦理不假外人分毫之力所謂合羣愛國當在先愛同胞庶幾道一風同俾此後不獨民敎之嫌隙盡除卽中外誤會之禍亦可因之而弭實爲斯二十世紀全局之大幸豈僅吾敎會與中國前途之福而己哉惟事屬創始難保無歧視異議之人或匪徒以無外人出面故意欺凌等事不揣冒昧聨名環求恩准立案給示將國楨等所設中國耶穌敎自立會一體保護等情到道據此查歷來各處閙敎之案每由民敎不和各懷猜忌而起今該牧師等自立敎會發明宗旨無分民敎一主和平遇有詞訟到官祗問事一是非定其人之曲直從此消釋嫌疑大局所裨良非淺鮮除批示並分行縣廨外合行出示曉諭爲此示仰諸色人等一體遵照母得藉端滋擾干咎切切特示（焉） 
[道批照録]  
　　滬道瑞觀察昨日發出業戶姚阿江禀批一道録下此案己據會丈局勘復應候行縣澈究母遽來轅率瀆（嚴） 
[詳細考查利弊]  
　　南北洋大臣會委來申考察製造局利弊之張楚寶觀察到局後連日與總辦魏觀察提調李明府等詳閱洋槍機器廠砲廠等各機器諭令各廠委員將機器各工匠造册候查並將廠中出人各欵逐一開單呈閱（寶） 
[資遣警兵]  
　　製造局巡警處委員劉笠笙明府自將湘籍各警兵與暗巡等裁去後各兵環禀總辦魏觀察求賞差使昨奉觀察 
將被裁管庫暗巡之吳祥林等均賞恩餉兩月資遣回籍（寶） 
[斥革巡士]  
　　駐防所一百二十一號巡士朱春和因在所前與九十一號江金龍索討會錢起釁毆打被敎習得悉以朱屢次犯規送請總工程局革究正裁判官孫明府提訊屬實准予斥革又一百五十號巡士宋玉山因屢次脫差亦於昨日革退（尺） 
[擬請拆屋讓道]  
　　滬城各紳董以邑廟公地近爲各業造屋侵佔出租漁利甚至爭奪涉訟故擬禀請縣尊汪大令將所造各屋之碍路者略爲拆讓以利行人至嗣後各業餘地造屋應責令該鋪地甲報候前往察核方可興工云（事） 
[道憲札飭拿究臺基]  
　　道憲瑞莘儒觀察訪得租界内有德仁里平江金寓及吳第等開設臺基敗壞風俗特於前日札廨拏辦讞員關司馬遵卽儃差協探竇如海於昨日將該婦顧吳氏拘獲解訊司馬以供詞支吾判交官媒押候禀請道憲示奪（力） 
[飭查流氓横行]  
　　上海縣汪大令訪得南巿浦東一帶每有流氓横行詐擾鄕愚情事故于前日飭差分别查拏解辦（嚴） 
[騙婚自盡續誌]  
　　鍾寶慶騙婚劉炳章之妹爲妾敗露自盡己記本報茲悉捕房自派包探朱桂生往查後當將此事始末緣由禀復捕頭奉飭俟劉父回滬再核（似） 
[失火未成]  
　　北四川路某號房屋有人租開藥鋪正在裝修昨晨忽然潑翻火油燈失愼當爲七百另二號巡捕所見幇同灌救幸卽熄滅事後由該捕禀報捕頭查核（斯） 
[十八訊誣控拆稍牽涉通匪案]  
　　昨日午後英副領事會同襄讞孫耳三明府又訊錢鼎成控朱海郎王毛毛等誣控拆梢牽涉通匪一案錢延穆安素律師聲稱前堂被告律師所呈錢在縣中犯案之事現在捕房捕頭遣人至上海縣查明並無此種案件是以所呈証據不能作准孫明府將穆律師所呈之上海縣致捕房覆函詳閱一過謂前者縣中覆公堂之信與覆捕房之信何以事出兩歧須函致上海縣查明究竟如何再行定奪穆律師稱前次面訊朱海郎王毛毛在造紙局爲駁船戶一節茲本律師將造紙局股東朱培初邀到請訊定知前次供詞不符愛律師謂案經疊訊今穆律師又欲添出新見証人此案終無了結之期請堂上不能照准言至此愛律師怒形於色中西官見兩造律師如此從中勸慰於是赫門律師請傳陸頌和訊供陸稱文生庚子年起兼做廣厚公司地皮貿易及源來洋紗號半年後做煤礦交遊甚廣錢毛毛在源來　識去年七戶在縣中控告商人索取工資用金曾與錢訂有合同存在案中卽如縣中批諭亦經存案應請詳閱訊至此己四下半鐘訂於下禮拜四兩點鐘再訊（力） 
[砍斃印人案仍未定訊]  
　　昨報紀上海縣預備昨午英副領事入城會審王阿狗砍斃印人立開一案茲悉領事昨仍未至故汪大令仍未定訊（事） 
[上海縣案]  
　　張晉生控蘇阿毛拐女捲逃其女張阿妹胆敢控父價賣前晚奉汪大令提訊李楊氏供由親戚鄧昭福領張阿妹到婦人家住宿一夜翌日卽與阿妹之母領去鄧供向業剃頭興張鄰居張女到小的店内據云腹有私孕伊父欲加處治其母因囑逃避當晚故送至李楊氏家翌早告知女母領歸是實阿妹供年十九歳與同居蘇阿毛私通三載近父欲　價賣故而逃去質之蘇供開點心店雖與阿妹同居並無姦情大令以阿妹己認　令直供始認往來年餘現己壞孕四月張晉生供女己許配吳姓去臘捲取聘飾金戒及銀洋衣物與蘇同逃質用夫洋六十餘元吳姓己知共事刻聞仍願婚娶惟女之私胎實係阿毛之兄福生姦孕訊至此李楊氏將阿妹借宿時所寄飾物呈案大令飭張具結領去判阿毛責二百板押令賠洋五址元阿妹發堂如吳姓欲娶須俟産後迎歸倘生女孩歸阿妹自育男孩應歸阿毛撫養張鄧及楊氏開釋○寡婦楊張氏控長女阿三許字某姓未嫁去冬被周阿毛拐賣於潘文炳爲妾求提究追質之周供在租界興隆客棧爲夥潘文炳去冬帶領婦女來棧歇夜有之小的並無拐賣之事潘供北新涇人因妻有病不育去　周阿毛領楊姓女子來家價賣周去之後詢問該女知巳許字不敢收納送交女之母如　張　家該女後又前來送交與周阿毛現在不知下落大令核供各有不實判俱收押再行嚴訊○興記號主楊鏡淸控馬韞山收吞客帳一案昨晚復訊楊供去　客人金姓　來票銀三百 
 
 

Page 18

 
 
兩困司賑外出被馬收下匿不告知越日　帳遺馬送洋三百廿元至三益成又　吞没求請究　詰之馬供三益成之洋收明簿上此簿己經取到呈請　　大令成兩遺帳目難分曲直　馬交保飭楊函催司帳到案貴訊察　（嚴） 
[總工程局紀案]  
　　海贛鹽商務公會函致總工程局云有靑口號客李慶福前托沙船　曹戴祁　運豆油來申被曹中途竊取十餘担計銀一百六十兩有船夥王志源目見將此油裝作九妻賣與毛家罪正瑚處請爲提案究　前日由明府集訊判曹照数賠償王瑚不應收買罰洋二十元曹收押限繳○垃圾船夫頭批和尚前日在萃豐　頭令錢金榮駁船裝運垃圾錢因不願投總工程局控稱被杜搬去船中什物並受刀傷專情孫明府提訊之下以所控全屬子虚判責手心一百五十下諭各各船挨裝垃圾不得推諉一面諭杜不准需索如違究辦（尺） 
[英美公廨晚堂案]  
　　陳懷鈞控沈阿元圖賴米洋前晚奉襄讞孫明府提訊陳供前沈兜攬野離輪船食米總被欠芸洋四百餘元向索圖賴求追訊之沈供實國船未抵埠且查帳上實欠陳洋二百餘元求察明府衡精之下判沈交人洋並保限至本月二十日繳洋三百元給陳具領完案○楊摧氏控高澹春耶澹卿吞没道契盜押銀兩前晚亦奉明府提訊氏供丈夫老裝在外貿易夫弟士卿於二十八年分買地五分轉賣與嚴沈兩人向轉道契因該地五分數不足由大英公館文案高澹春願爲代轉二十九年士卿身故向高追取偕至美昌洋人司而司處出立收條一紙云俟道契出來憑條換契不料此契不交聞高巳在美昌洋人處押銀三百兩爲此求追訊之高供士卿在日將地賣與商民執業故托美昌代轉道契是實陳文照供係中人此事實高欺懦圖吞幸有收條爲憑求察地保林少卿供曾經盖戳是實明府以兩造各執判一併退去候函詢美昌洋人接復再斷（當） 
[英美公廨早堂案]  
　　鋸匠王阿毛前日在甘肅路調戲婦人陸王氏口角氏以攫飾爲由報探拿究關司馬商之英副領事判押捕房一月○過犯施阿保卽王阿福挾李交龍涉訟之隙糾集朱全林等將李兇毆報探拿究司馬判朱押捕房一月施係過犯押候再定○陸德法曹生記曹金生張利卿等十七人違章聚賭由探悉数拿獲陸與兩曹各存保洋十元保出未到昨將張利卿等解訊司馬判陸等三人保洋充公張等各罰洋三元賭具銷燬○胡增元竊王阿三等家衣被由探解究判押捕房兩月○過犯王三山掩入邵同裕圖竊報捕解究邵供前夜曾失銅元二十五千司馬以案情較重判押候再定○施阿堂之妻施氏與開茶館婦人覃李氏口角施氏糾人警茶館内什物打毁報探解究司馬判押三禮拜○鄔阿元　端打傷張甫英足骨送將由捕將鄔解究司馬判押候傷愈再訊○陳阿三在小花國洪　烟　籍端打傷王阿二由捕解究判押捕房一禮拜以儆○費　甫控嚴醴泉欠銀圖賴奉訊交保淸理在案昨日復訊判嚴押候過堂究追○遇犯陳阿四强搶陳生林手内洋七元報探獲究司馬判押候復訊再斷（當） 
[法租界公堂案]  
　　前八仙橋捕房出店沈阿五之妻陳氏與銀匠黄庭泉姘請前日陳氏病故阿五之姪沈禮益及女祥貞投廨控稱被黄吞渡皮箱一只内有洋數百元以致無錢棺殮陳大令准詞提訊黄供與陳氏私誠四年並無吞没皮箱之事小的尚有鐵箱一具包車一部均在伊家求察祥貞拉求追洋棺殮大令汛得兩造各執判女將母先行棺殮黄交保候案明再核○東洋車寓主吳光聚被車夫顧庭柯串同其弟誘拐童養媳范氏逃赴無錫又在溧陽地方拐得一女名孫丁頭來申住大王廟地方由友向吳報知一併扭案請訊顧供此女不知何來求恩交保出外順尋范氏及弟到案女供父親名孫善田住溧陽李家橋小女子被拐來中是實大令判女送普育堂留養待領顧交的保限二十日尋范氏及弟交案再行訊核○太古巡丁禀稱金陵輪船搭客李某失去考藍一只查被陳禮鴻所竊解請訊辦大令判管押捕房二月考籃存候失主具領○船戶王增福扭控施松郎勾引船夥許雪榮登岸一去不回扭請訊究施供前年五月薦許至某船爲夥先取去洋五元尚未下船人卽避　後在王船尋見同登岸向伊理論詎又半途兎脫刻實不知去向大令判王向許姓原籍查問施押候查明再核（臨） 
[美租界捕房事]  
　　李交龍前晚投捕房報稱因事行經鄧鐵路被流氓朱全林林阿寶等多人拆梢不遂刃傷左腿多處請予查辦捕頭准之○前晚有二西人至蓬路粤妓張阿英院内尋歡口角擊碎洋油燈雜物由七百六十二號等捕拘究奉飭賠洋四元了事○金喜江竊百老匯路陳龍生家衣被等物由探朱桂生拘押候辦○李鬍子竊板橋弄陳富家水烟袋亦由朱探拘候解究（似） 
[煦物皆春]  
　　昨承陶芷江善士因七旬大慶助賑捐洋一百元東海居士求合家平安洋一百元汪新輪船交到錢景周洋伍拾元求南北生意順遂人洋念元又守先堂助敝堂善舉洋捌拾元關宗漢洋伍拾元沈李氏辟珍求病速愈洋肆拾元浦東美孚新廠將船戶罰欵移助洋三拾元神戶全益洋三拾元汪自坤求福壽延年洋念伍元宏善唐先生邵源順各洋念元嘘枯吹朽渥荷仁施篤祐延釐必隆美報拜登嘉貺合展頌忱上海六馬路仁濟善堂董事嚴信厚陳作霖曾鑄朱佩珍俟發昱施則敬張韋承等謹誌 
 
 
