# 1922 - 89 - 4917642

 

Page 1

 
 
   
 
 

Page 2

 
 
   
 
 

Page 3

 
 
時評 
[大局小局（冷）]  
　　北京内閣問題以前可云關於大局今日所關者僅小局而已何也大局固不在内閣之有無也 
　　徐氏之函王士珍也公如不出如大局何斯言也微論王必不肯從井以救人即出内閣問題亦未必因之而定即内閣問題定大局之紛擾必依然如舊也 
　　何也今日各方之爭如盡屬虚聲也則已苟其不然則無論用武力與不用武力大局之情狀必將大變而所謂大局者决不至内閣而止是蓋彰彰易見者王士珍即組閣又奚能爲 
　　或曰大局之不止内閣徐氏豈不知之所以死中救活若是之急者正復爲此也 
[命令]  
　　四月五日大總統令兼署山東省長田中玉懇辭署職田中玉准免署職此令 
　　又令特任韓國鈞爲山東省長此令 
　　又令巴西國舉行百年獨立紀念派夏詔霆爲慶賀專使此令 
　　又令蒙藏院總裁貢桑諾爾布呈請辭職貢桑諾爾布准免本職此令 
　　又令特任彦熙爲蒙藏院總裁此令 
　　又令特任貢桑諾爾布爲暢威將軍此令 
　　又令派兪人鳳署東省鐵路公司會辦此令 
　　又令任命張之銳爲河南實業廳廳長此令 
　　又令外交總長顔惠慶呈請任命羅昌爲駐新加坡總領事伍璜爲駐倫敦總領事周啓濂爲駐坎拿大總領事桂植爲駐北波羅洲總領事史悠明爲駐巴拿馬總領事均照准此令 
[國内專電]  
　　北京電府息徐决俟梁五次假滿除去顔鮑外另提組閣人物昨並分電曹張吳請堅勸王士珍組閣又另函王囑劉某齎正定謂君應爲調和奉洛問題而出若再不允則時局將不可收拾世昌不足惜其如大局何此函去後王士珍如何態度待續電（六日下午二鐘） 
　　北京電曹錕令曹銳赴洛昨尚未定（六日下午二鐘） 
　　北京電曹錕又將派曹銳赴奉與張協議時局（五日下午一鐘） 
　　北京電吳擬眞午離洛赴保徐派汪大燮赴保與曹接洽（六日下午二鐘） 
　　北京電洛陽會議之結果吳仍反對梁葉復職（六日下午一鐘） 
　　北京電今晨七點二十五分張弧來京向查債會申辯一四庫劵訴訟案不消假請免職（六日下午二鐘） 
　　北京電京綏路債務二千五百萬到期者七百餘現與美商泰康公司商借欵千萬新債還舊 
　　北京電王正廷今日赴魯唐在章梁上棟孔祥熙朱庭琦四處長同行王又咨調陸夢熊隨行襄辦膠路收回事務（六日下午二鐘） 
　　北京電部議决井陘礦仍由中德合辦（六日下午二鐘） 
　　北京電魯案善後林鑛委員會七日一時開成立會（六日下午二鐘） 
　　北京電小幡定六日午後八時由北京動身取道奉天朝鮮等處返日（五日下午一鐘） 
　　北京電小幡今日戌刻起程回國 
　　北京電范其光電外部（一）日軍擊退新黨各國甚注意（二）崴政府頒令中俄商約尚未續訂所有懸掛華旗輪船入口每次每噸須繳税金四金羅布至與中國續訂商約爲止（六日上午二鐘） 
　　北京電部函總商會紹介美女士森普調查工商團體組織 
　　北京電使團息大連會議俄代表聲明新黨被日軍轟擊俄日談判中止（六日下午二鐘） 
　　北京電韓國鈞長魯係吳佩孚力保昨發表後院已催韓速到任 
　　北京電委員會昨傳通惠銀行意欲取消合同該銀行以已付之欵尚無着落不願取消故未解决 
　　北京電奉訊陳光遠以吳佩孚專顧鄂防不肯分兵援贛派代表赴奉情願聯奉請張作霖維持 
　　北京電昨徐爲參陸部罷工風潮邀金紹曾蔣雁行鍾世銘等會議定一臨時辦法以鍾託病不至未得結果徐命金蔣今日專訪鍾面議（六日下午四鐘） 
　　北京電外交團空氣一律不願吾國再有内亂戰事謂太議以後中國正宜自修内政若再紛擾暗喪中國元氣妨碍遠東和平間接影響世界某使云凡有主張武力以增中國内亂者不僅華人之公敵亦華會參加國之公敵 
　　天津電奉軍增加入關總數計九混成旅約四萬人 
　　天津電鮑貴卿麻（六日）赴京爲參陸兩部索薪團有所維持（以上六日下午十鐘） 
　　漢口電聞吳來電决以政治手腕消弭南北戰爭已派員往粤疏通粤陳目的在聯省自治若陳吳契合時局或呈新局面 
　　漢口電全省商會聯合會魚（六日）在漢商會開會武漢各商店皆懸旗誌慶 
　　漢口電蕭擬佳（九日）回黄岡夫子河致祭孔廟並請李開侁偕往陪祭 
　　漢口電劉擬設施鶴道尹已電請京洛核示又擬在恩施召集施鶴善後會議 
　　漢口電鄂政廳長有易鄭焯說 
　　漢口電武高代校長王其澍因該校校長及經費問題魚日赴京請教部維持並擬便道赴洛晤吳 
　　漢口電吳電令宜昌商埠局歸併宜昌商會（以上六日下午六鐘） 
　　香港電今晨霧大英太子延至九時十分始到港英日水提踵艦恭迓至十一鐘二十分太子由卜力碼頭登岸歡迎者列兩行太子閱操畢旋由人導往乘八人紅轎因未經覩此頗錯愕抵行宫後由 
 
 

Page 4

 
 
中西官紳上頌詞當時觀者塞途西人商店裝飾極麗華人店舖及各工團亦懸旗歡迎是日微雨 
（六日下午七鐘） 
特約路透電 
[美德對於英相之言論]  
　　五日倫敦電四月三日英相喬治在下院所發之言論紐約與柏林皆爲之失望而巴黎亦僅有一部份之滿意紐約講壇報謂喬治對俄政策之辯護未免無力紐約世界報謂徒言經濟恢復而不言法美態度何以阻其計畫之故則不獨言之無當且不誠摯德國報紙謂喬治不復作改造之奮爭在識者視之歐洲已無領袖矣法國報紙歡迎喬治對於修改和約·德國賠欵及俄國債欵等問題之堅决但以喬治將俄法兩國之革命相提並論頗有不滿之詞 
　　五日倫敦電强森希克斯氏提出一議案其性質無異於不信任政府案下院辯論此案極爲興奮卒以二百八十八票對九十五票通過修正文贊成擁護混合政府少數不贊成者係激烈派與工黨及獨立自由黨議員 
[三國社會黨勞工會記事]  
　　五日柏林電三國社會黨勞工會之幹事開大會時英國麥克唐納爾氏稱俄國過激黨待喬治亞人之方法與俄皇專制之方法相同宜派委員在第二届國際會議以前調查喬治亞脱除俄國社會革命黨之問題俄外交長齊吉林告伏錫志代表謂俄國係以平等地位參與日諾瓦會議如討論俄國對喬治亞或其他共和國之關係則非俄國所能忍受共産黨報紙著論攻擊麥克唐納爾斥爲破壞大會之英國帝制派 
[德醫所云列寗之病]  
　　五日里加電德醫佛斯特與克倫裴萊由莫斯科回據謂列寗所患者非不治之症列寗仍辦事至於所患何病則未許宣布但非患癰 
[美煤工罷工近情]  
　　五日華盛頓電調查煤礦罷工委員會主任樂蘭氏電致烟煤礦主謂礦工願與礦主之代表集議以期解决罷工風潮似宜定期四月十日在華盛頓開會云 
　　五日美國克勒夫蘭電譬資堡礦主聯合會不允接受調查委員會主任樂蘭氏請與礦工集議以謀解决之主張但烟煤礦區内之礦主聯合分會則擬開會考慮樂蘭氏之主張 
[英機工與廠主之談判]  
　　五日倫敦電機器業之併合工團係精熟機匠所組合者不允承認僱工者所提出之要求卽工塲中得執行管理上職權惟以將來談判所議定者修正之是已其他四十七工團係未精熟及半精熟機匠所組者則允接受談判以前執行管理上職權之議惟以爲此係談判之新基礎至於如何適用此原則乃先須解决而後方可議定合同之問題據今日消息解决之期仍遠但工團之分裂將見工團勢力之衰弱 
　　五日倫敦電機器業工廠已允將致四十七工團之辭歇通告書暫行撤銷今日復開談判 
[英國之索債通牒]  
　　五日倫敦電英國發通牒致其各債務國謂英美合同五月十五日滿期後英國須付美國債欵之利息故英國有權亦得向其債務國請付利息 
[英議院之橡皮問答]  
　　五日倫敦電下院對於殖民部橡皮委員會之報告及與荷屬印度政府之談判有所質問邱吉爾答稱談判仍在進行中故渠現未能有何發表渠亦未能謂此事可早日議妥 
[各國近事記]  
　　五日加薩白蘭加電法總統米勒蘭乘鐵甲巡艦抵此擬往摩洛哥·阿爾基里亞及杜尼斯游歷約六星期 
　　六日君士坦丁電安戈拉政府接受協約國休戰之議並允參與和會但附以四個月内斯麥那境内軍隊概須退出之條件 
　　六日聖文森電葡萄牙海面飛機已從拉巴瑪斯飛抵此間歷時九句鐘 
　　五日倫敦電今日下院質問時邱吉爾稱在政府拖船上之槍彈爲愛爾蘭共和軍所奪去者不足二萬五千粒並非五十萬粒 
　　五日倫敦電今日午後邱吉爾在下院聲稱美索波太米亞政府現有五人辭職因對於南界襲擊所應採之手續彼此意見不同之故飛機隊則在邊界辦理防衛事宜頗可滿意 
　　五日華盛頓電衆議院於劇烈辯論後今日通過議案規定外僑之查明破壞迷劑與醉劑禁令者應驅逐出境 
[香港歡迎英太子記]  
　　六日香港電英艦烈朗號已抵此間 
　　六日香港電英太子於晨間十時登岸港内英國及外國軍艦均鳴砲致敬海陸軍及民政官員領事團外國代表僑民領袖均在白萊克碼頭依序進見英太子旋請英太子校閱皇家海軍兵士所組成之衛隊校閱畢駐華英艦隊總司令杜夫海軍大將及香港司令長官福勒將軍導引英太子至香港總會前特建之歡迎幕沿途有海陸軍兵士及警察左右鵠立公私各屋滿掛旗幟歡迎場中盛集官員及僑民代表竚候英太子至時呈遞歡迎詞未幾英太子乘華式之轎抵塲恭聆宣讀歡迎詞四（一）本港英國人民所上（二）華僑所上（三）領事團所上（四）總歡迎會主任查特士氏所上英太子一一答謝英人之歡迎詞略謂香港在一八四零年時猶爲荒島島上僅有漁户及農民數百人賴上帝佑助及不列顚皇室之治理香港蕞爾之土遂日臻興盛今日居民共有六十六萬人香港大學現與牛津及劍橋大學相聯得以醫學工科文學學位授予學者香港現共有學校七百三十三所一九二零年之入税共一四六八九六七一○○○元貢獻於帝國防務者逾二七○○○○○元是年商船出入香港者共逾四千萬噸其數之巨爲世界任何口岸所不能及香港總商會會員共一百五十三人英國商行占一百三十五餘五十六爲外國商行香港外國銀行現共有十六家且有旱船塢十五所皆能容大洋輪船一九二一年下水之海船共二十一艘計約六萬一千四百十八噸詞末請英太子以英民之忠誠及對於英太子巡游香港之感忱代達英皇華僑之歡迎詞爲駢體文詞藻典麗殿以頌詞歉迎詞大旨謂華僑處英國之帡幪有年今得覩英皇儲君無任榮幸並稱譽英太子之多才善能歐戰之際躬臨前敵與士卒同甘苦豐功偉烈實足蓋世云云外交團之歡迎詞以英太子旅行各地必能鞏固世界人民間之情好爲言本日英太子校閱退役兵士及商船船員裴爾斯氏代表上海英人呈遞歡迎詞時英太子授以爵士銜天主教民所辦之山巖雜誌今日發行一紀念特刋封面載英太子戎裝肖像内載英太子之小史等文裴爾斯氏及馬凱氏呈遞上海英人歡迎詞後英太子與二氏握手並言嘗聞上海乃一巨港惜限於時日不能一游 
　　六日香港電英太子答謝香港華僑之歡迎詞曰香港之生活及其興盛實有賴於島上英民與華僑之合作香港與具有數千年歷史與經騐之中華古國接界而成一互會之地此與兩國文化皆有裨益英國關心中國之發展及關於中國興盛之諸事始終不懈君等增進香港幸福之熱誠與夫香港兩民族間常具之友誼實可爲中國前途興盛之朕兆 
　　六日香港電美總領事今晨代表領事團呈遞歡迎詞後英太子與之談話數分鐘之久 
　　六日香港電英太子衣白色海軍戎服當乘轎赴總督署時沿途觀者如堵以華人居多凡窗廊等處均無餘隙英太子過時歡呼之聲如雷動當行至某地時華人突放爆竹儼如來福鎗聲英太子隨從未慣聞此聲曾左右愕顧自歡迎塲至總督署之一路有英國及印度步兵砲兵支隊及皇家海軍大隊之兵士英軍艦之水夫並團練隊隊員警察等左右排列其鎗上皆裝刺刀 
　　六日香港電英太子旣抵總督署卽校閱童子隊及女童指導隊並以巡哨領袖羅國忠（譯音）曾奮勇救一溺水幼童特奬以十字章午後退役戰士五百人開會歡迎英太子英太子繼偕列朗號艦員與香港隊賽足球勝兩球 
國外要聞 
[巴黎通信（凱聲奇自里昻）]  
　　班樂衞氏在里昻大學之演講 
　　班樂衛氏Ｍ·Ｐalnleve爲法國著名之數學家前列任巴黎高等數學研究院教授當歐戰時曾任法國内閣總理前載赴華游歷我國國立北京大學贈以名譽博士回法後常鼓吹中法教育事業一月三十日下午四時親蒞里昻大學演講題爲「法國對於中國應有之責任」博士著黑色之服戴和藹之容目光閃閃語言從容當時到會者有里昻市長愛利亞Ｍ·Ｈerriot里昻大學校長萊賓Ｍ·Ｌepin其餘如貴族官僚學生商民異常擁擠爰錄其演說辭如左 
　　中國面積之廣過於全歐人民之衆甲乎各國加之出産之豐富氣候之適宜誠有莫大之潛勢力惟近今軍閥擅權擁兵自護南北政府互相殘殺凡此種種不能不使方興之民國受莫大之痛苦要之此皆爲過度時代之現象不足爲華人前途憂也昔者華人常恃其數千年之文明以自驕遂使社會一切事務日漸沉淪不獲更改蓋彼等自有史以來本不乏科學專家如唐代火砲之發明足以拒敵而奏凱旋由此可知中國古代即有科學上種種之發明矣惟人民拘守舊見不思改良遂將固有之文明日漸消滅所幸者今日中國之少年非獨抱遠學之志旦有澈底了解科學之想研究科學者雖須記憶然彼萬千中國之少年都能盡心學習吾想於彼等亦必無難處也故吾輩如欲施惠於華人舍教育别無良法吾法人素尚博愛仁慈如思想之自由品性之馴良此爲吾輩之善性爲人類所樂道尤爲華人所敬仰者也我輩能本此而助華人之發展則我國將來在華之經營安知不駕乎英美諸國之上也知乎此吾東西兩大共和國之人民宜如何相親相愛而謀兩國前途之幸福耶且此應須急行而莫遲緩如今英美德諸國在華皆有教育上種種之建樹惟吾法則付缺如故鄙意謂今宜速謀在華建設教育一日一時不可稍緩諸君其速與在里昻之中國青年同學同游共談兩國之文化促進彼此之文明諸君須知吾法人若不助華人之發展德人必將起而代之矣里昻爲法國學術之首府今有此莊嚴燦爛之中法大學點綴其間益增完善吾甚望巴黎以及其他各處亦相繼創辦此校則法國眞爲博愛仁慈之國矣 
　　演說後博士偕愛里亞萊賓古龍等到里昻中法大學演講該校學生等咸在禮堂歡迎博士又在禮堂演講大意謂諸君惠臨法境已將五月今日相聚一堂何幸如之諸君此後與君法人研究學術學成歸國改進一切以增進華夏光明實鄙人所企望者也里昻市長愛里亞亦相繼演說其辭曰里昻與貴國常有絲業之連絡今日君等來此教育上又增進光明矣余望從此相親友愛以至無窮此地氣候亦頗適宜諸君可在此靜心研究也記者聞班樂衛氏且捐該校五千佛郎以備購辦書籍供該生等借閱可見班樂衛氏對中法教育之熱心矣 
[美國對外貿易之趨勢]  
　　國聞通信社譯紐約時報云據美國商部調查之結果美國去年對外貿易綦占優利雖前年出口總數爲八十二兆二千八百萬金元去年減至四十四兆八千五百萬金元入口前年爲五十二兆七千八百萬金元去年减至二十五兆零九百萬金元但細察情形貿易實際並未减少緣去年物價大跌故輸入輸出價格雖較少而貨物固未嘗减少又近年以來美國商業之地理上關係大有變動换言之卽美國商業在歐亞間之情形較之一九一三年至一九一四年變换是也當該期間中美國出口貨百分中之六二·九係運入歐洲百分之二十二·三輸入美洲北部各邦其餘百分之十五則輸入亞洲百分之四·五南美百分之五·三澳洲百分之三·三及非洲百分之一·二等地但至去年輸入歐洲之額减至百分之五十二·七而輸入亞洲之貨額增至百分之十·八增加一倍而有餘細加分析去年運入歐洲及地中海各國之貨共值二十四兆零九百萬其中大半行銷英法比三國五分之一行銷中歐荷蘭·德·奥·匈·捷克斯拉夫·及瑞士八分之一行銷地中海以西之西班牙·葡萄牙·意大利·及比非洲挪威瑞典輸入美貨值一兆一千萬東歐俄國·及波羅的海各邦·波蘭·芬蘭·輸入美貨值五千二百萬巴爾幹近東羅馬尼亞·布爾加里亞·巨哥斯拉夫·土耳其·希臘·埃及·波斯運銷美貨值八千四百萬同年歐洲及地中海一帶運進美國之貨物計值八兆零八百萬實占美國總輸百分之三十二其中大部（四兆一千萬元）來自西歐一兆七千七百萬元來自中歐九千七百萬元來自地中海以西各國以美國貨輸出增加之速率比較戰前情形而論本年歐洲地中海各國增加百分一百六十·九即一倍半而有餘巴爾幹及近東增加之率尤顯計百分之六百五十八·二至地中海以西各國則增加百分之二百八十四挪威瑞典增百分之二百七十八中歐略有增加綜計去年美國輸出較之戰前一年實增百分之一百十五至輸入中國貨額戰前一年爲二千四百餘萬元前年爲一兆四千五百餘萬元去年爲一兆零八百萬餘元輸入日本貨額戰前一年爲五千一百餘萬元前年爲三兆七千七百萬餘元去年爲二兆三千五百餘萬元云云 
國内要聞 
[北京通信（平心）]  
　　時局醖釀中之各方面 
　　值此時局混沌之時各方醖釀刻刻變化正如演劇者方在化裝佈景忙碌不休而台外則廣幕深垂一無所見觀劇者枯坐以待自不免枯燥無味惟有閒談劇中人物之如何如何聊以解悶今日則正在閒談時也閒談之足爲通信資料者一曰梁士詒行將武裝銷假到院視事一曰張作霖派兵入關事畢卽親來天津此二者都人士引以爲憂然梁欲武裝銷假必先俟奉軍之得手而張作霖入關與否亦必視軍事之進行如何今日外間雖有張於京奉路吳於京漢路扣車之傳言但皆盤馬彎弓未必遽發蓋决裂之機會尚遠也說者謂今日時局之爲和爲戰關鍵仍繫於曹氏兄弟曁張景惠王承斌諸人曹錕之於張作霖固不肯顯然反目而於吳佩孚亦不能輕言背棄然果至必要時利害相形亦不能不有所選擇現聞曹氏迭有急電召吳來保加以最後勸告並言子玉如果眞鬧甓扭我也無法我惟有將十三師全部調回保定看他如何打法云云此言是否敷衍奉天方面殊未可料張景惠爲此次始終主張和平之人近來奔走京保奉三方席不暇暖曹張兩方均重其爲人直奉間和平線索或將爲彼一人所牽亦未可知除張景惠外復有王承斌者以奉省人而爲直軍將領自經直皖一役後雖與吳佩孚不甚相能然此次對於直奉曹吳間之調解甚爲出力固亦大有關係之人也 
　　曹張旣無破裂之兆張吳亦未達接觸之機然則奉張與粤孫之結合現在究至若何程度乎依愚所聞雙方似仍在磋商未决之中孫段兩方簽定約章固確有其事最初爲孫段作引線者爲某督軍其後伍朝樞之北來吳景濂之返奉當然與此事有關惟聞孫對於段頗表示極端信任對於奉張則仍不免稍有懷疑而張對於孫亦有未全融洽之處其間癥結未解之點仍在總統問題近則兩方之意擬將此問題暫時擱置俟將來時機到時再議 
　　水竹邨人當此四面楚歌之中慨憤之言固時時而有倦勤表示亦屢見於口頭惟當此青黄不接之交又不能不稍有所部署最近有策士爲之畫策（一）以固結北洋團體爲辭邀段出山組閣先爲其奉天方面所欲爲者以爲段氏果能就我範圍則積極一方固可爲我增助力消極一方亦可消滅許多危險無如此等文章實在做得去題萬里（二）則欲利用陸榮廷招集舊部恢復廣西以擾亂粤局聞此種計畫現已着手進行惟陸氏果有恢復之能力又何待他方之督促無此能力則雖有人督促又寗復有濟 
　　此外復有國會問題亦爲佔時局重要問題之一現在新新國會議員之在京百餘人得政府許可已將衆院秘書廳完全接收到手懸國旗開茶會漢官威儀不圖復見在彼等所以能如此者實受邨人之暗示也而同時之大事活動者則又有舊國會之旅京同人舊國會雖經解散多年而其分子則自謂法賦之資格未褫法律上之權責依然近因孫段聯合約内列有恢復舊國會一條奉張表示意思亦無異議故遂大爲活動再就内部之靈魂言之新新國會爲劉恩格此次接洽政府接洽邨人皆係彼一人經手舊國會方面爲吳景濂王家襄亦係重要分子現舊議員已運動成熟發表宣言其文如下自民國六年六月十二日國會被非法解散時局擾攘六載於兹推原禍因皆由法律問題無正當解决所致夫民國以根據法律而成以破壞法律而亂國人望治亦惟有尋其來源而求解决之道舍是不圖但知運用策略憑借武力匪惟大局無解决之望且益陷國家於困境前事具在覆轍可鑒職此故也然因循數載迄未實行故國會仍梗於法外之力不能行使職權法系淪胥亂益滋甚國家又無其他可以收拾之道興念及此痛何可言但同人法賦之資格旣未消滅應盡之職責豈忍放棄再四圖維以爲長此糾紛而不亟求解决之道則危亡可待解决而不依法卒仍底於危亡爰本上述之意旨爲左列之宣言（一）中華民國組織之根本信條載在約法曰憲法未施行以前本約法之效力與憲法等民國六年六月十二日政府所頒解散國會之命令於約法無所根據當然不生效力同人議决根據約法繼續行使國會職權（二）約法規定中華民國之憲法由國會制定同人决議根據約法續開憲法會議完成憲法右之陳義業經累次宣言當此存亡絕續之交特此鄭重聲明邦人君子幸垂察焉 
[王寵惠再辭法長呈文]  
　　願專任法權會事務 
　　王寵惠决不就司法總長一職日前已有堅决之表示雖經東海再三勸駕意不稍動四日續有呈文上府懇辭法長專任法權討論會委員長職務原文錄下呈爲仍申前請籲懇准予辭職事竊寵惠日前懇請辭去司法總長職務具陳鈞座旬日以來未荷批答復由顔代總理惠慶退回原呈並傳温諭促令就職伏念寵惠前次陳明各節係屬實在情形並無絲毫虚飾若不審量事實輕重貿然從事不惟於司法進行事務無所補救且恐對於此次華會結果所得不能兼顧致有稍縱即逝之虞若竟竭蹶貽誤是負國人期望之心其咎猶輕而貽笑鄰邦損辱國權其罪滋大惟有仍申前請籲懇大總統俯念各情准予辭去司法總長職務仍責以專任法權討論會委員長事務俾得一意經營力圖振拔寵惠言出至誠無所矯飾伏乞兪允即日批准不勝大願理合陳請鑒核施行云云 
 
 

Page 5

 
 
   
 
 

Page 6

 
 
國内要聞二 
[酌量開放膠濟路沿線都市]  
　　由我國自行斟酌 
　　膠濟鐵路沿線都市開放爲國際貿易場所問題其大略情形已誌前報頃據日人方面傳出消息上月在京交涉膠濟鐵路沿線駐紥日軍撤退問題當時日本方面以鐵路沿線之日本僑民約有四千人之多開埠問題與日僑之處分有重大關係實曾要求開放張店博山等沿線都會爲國際貿易商埠我國以在事實上不便將沿線居住之日本僑民追放出境且前在華盛頓會議亦曾約定由我國自動的選定地點自行開放對於日本要求主義上當然同意惟不願由日本指定是以當時並未確定開放何處日本方面亦諒我國之措置遂决定完全信賴我國政府靜待我國處置該問題遂告一段落至於日本政府要求開放之都市則全部共爲五處卽博山坊子青州張店淄川之五處是也而濰縣高密兩處亦在要求開放之列且有濰縣張店二處已决定開放之說而開放地點决定後其在未經開放地方居住之日僑究應如何處置亦爲極重要之問題惟聞亦無遽然追放之舉當取漸次集中之法令各地日僑逐漸移居開放地方此事並經在華盛頓於中日兩國代表間先有諒解當時中日兩國代表交涉歸還膠澳之問題時幣原代表提出開放鐵路沿線都市之要求後我國顧維鈞代表當答以『此等問題望日本方面完全聽中國政府自由處置而商埠章程亦當一任中國政府酌定公布』幣原代表當面雖已允許惟謂『此項章程倘有日本方面認爲不滿意之處日本或將提出抗議故爲避紛糾起見希望中國政府於公布以前先行通知日本較爲妥便』等語顧代表不允其請謂『與其事先約定不如信賴中國之善意』幣原代表亦未再往下言交涉遂以解决又三月五日我國駐美公使施肇基氏關於此問題亦曾發表宣言約定候山東問題解决後爲發展國際貿易起見務必從速將膠濟沿線都市開放 
　　魯案解决以後善後多端亟待清理中國方面已派定王正廷爲督辦主持一切至日本方面則據最近東報載稱日政府對於山東條約亟欲求樞密院之批准邇來法制局正忙於凖備一經批准之後山東還附之實行協定將在北京或濟南開始此際何人當交涉之衝在日本政府本欲任命外務次官埴原氏爲委員長爲此經手華府會議諸事均接洽故也惟近以議會臨時會將開更有其他關係次官不能離開外部乃擬以此席委之小幡駐華公使小幡之歸國即爲商洽此類問題小幡若不固辭則必將見諸任命也又山東鐵路沿線撤兵問題業巳解决今後將進而交涉該路沿線之開埠問題沿路日人約有四千日本方面希望中國開放博山坊子張谷淄川等地 
[異想天開之合辦山東事業論]  
　　直分山東之半於日本實際恐猶不止此焉 
　　青島通信云有日僑久米川玄太郎者鑒於魯案解决行將組織中日委員會協定細目而兩國一般政界商界醉心利權者流遂有種種不堪之醜穢運動因發表個人主張以爲魯案善後之對付方法其大略如下中日兩國政府及國民宜共同組織一有統系之大事業公司攷慮共通之利害得失使各事業之聯絡運用得以圓活有利者則擴充之無利者則使其變爲有利間接以助市政之運行而開發山東藉謀青島之繁榮增進中日兩國民之福利焉中日合辦事業公司設立之要綱（一）中日兩國政府對於公司宜與以年利五釐之紅利保證（二）青島市政經費須由公司利益之内每年合納若干（三）公司宜與以鐵路礦山發電廠屠宰塲及其他現在及將來一切公共的營利事業之設立權（四）資本總額定爲三萬萬元（五）股份繳入二分之一（六）股份之分配如左日本方面擔任一萬萬五千萬元其中政府擔任八千萬元國民擔任七千萬元而國民擔任額中山東日僑擔任三千萬元其他擔任四千萬元中國方面擔任一萬萬五千萬元其中政府擔任八千萬元國民擔任七千萬元而國民擔任額中山東省民擔任三千萬元其他擔任四千萬元（七）日本政府擔任資本爲旣設之財産將公司所必要之部分改爲股份（八）中國政府擔任資本將由日本移交財産中爲公司所必要之部分改爲股份（九）前項財産如超過所擔任之股份金額時則以現金由公司支付之不足時則以現金交與公司（十）如有中國政府或國民之希望時日本政府及國民當以公司股份爲擔保爲低利墊欵或貸與但須兩國政府之承認期限定爲五年以内（十一）公司須參酌中日兩國法律於特别法律之下設立之（十二）設立公司之委員由兩國政府任命如左日本方面十五人其中政府方面八人包含民政長官及部員二名國民方面七人包含山東日僑三名中國方面十五人其中政府方面八人包含山東省當局者三名國民方面七人包含山東省民三人（十三）公司之總社設於青島（十四）公司之理事者規定如左總裁一名（日本人）由日政府任命副總裁一名（中國人）由中國政府任命理事六名（中日兩國人）由中日兩國政府各任命三名以上方法爲以有統系之組織以期事業之發展與充實者也據條約之决議觀之發電廠屠宰廠礦山悉爲中日合辦惟膠濟鐵路非合辦而巳然而昨之良策固未必即今之妙法也至於政府出資日本政府現在山東有九千萬元之財産其屬於鐵路者達六千四百七十萬元故八千萬元之二分一之出資尚不足現在諸財産之半又中國政府以現在財政之狀態有是否可以出此鉅資之說但觀僅屬鐵路之財産已將近四千萬元其餘發電廠屠宰廠等尚屬不貲故豫料中國必然應允也 
[拉門德對華意見]  
　　大陸報云去年爲華籌賑之美國要人拉門德氏近發表其對華意見以爲中國人民若欲實收華會所得利益必先去其崇拜祖先之信仰心緣中國實具有維新政治之才能其所以不能施展其才能者則以有崇拜祖先之信仰心爲之束縛一舉一動無不受其牽制彼最近來華有某具有遠見之華人亦曾以中國將來富强胥視能否以耶教代替孔教而定云云拉氏又以爲中國在華會所得利益甚多因此頗先揚日人所持態度而中國抵制日貨實爲緩和日人態度之一原因其言云歸還山東一事之重要人莫不知美參議院之拒絕凡爾塞和約亦即因此關係今日問題之解决其緊要之程度凡近日曾到中國者亦不能否認中國學生之抵制日貨運動範圍普及全國其結果之於日本至爲不利日本現在旣願歸還青島則以後當不在被排國家之列矣拉氏又以增加關税一事其利於中國之點甚多中國可以因此而多借欵項以爲建築必要鐵路之用中國近來不靖之說拉氏則否認之謂世界之上更無有較中國更安靖之社會政府雖無秩序譬如北京每年被逮捕之人數爲二萬三千人此數與人口比較而論並不爲多其中祗有三百四十五人係犯破壞治安之罪吾人於此一點卽可察見中國人民之守秩序也拉氏又謂在世界歷史之上無論何國其對於中國之貢獻無有能及美國助華賑災事業十分之一者美國所以能竟此大功以煤油大王洛基福祿之力居多非特其本人曾捐大宗欵項且當時並保障以後陸續有捐欵接濟故振災會乃得放手辦事拉氏又縷述中國人民種種優點但終以爲若欲中國變爲『中國人之中國』則崇拜祖先之信仰心必須變更云云 
[國民財政會要求宣布財政]  
　　封閉者會而不能封閉者國民之口也 
　　北京國民財政大會籌備會被警廳封閉後各會員以原定宗旨係本國民自决之精神籌備國民財政大會所有宣言及各種主張毫無越軌行動仍擬繼續進行四日上呈府院及内務部縷述國民有監督財政之必要且向警廳方面要求依法仍予備案以利進行支日（四日）又發出快郵代電報告要求政府將歷年財政情形宣布國人特將原電披露於下我國財政紊亂巳極非澈底查究前途危險實不堪言兹由本會議决要求政府將歷年財政情形宣布國人付之公决其呈文曰爲懇請宣布歷年財政情形以清積弊仰祈鈞鑒事竊惟國家理財首重會計會計紊亂則國本動摇立憲國家旣設豫算决算表示經費之凖則復由議會審計院執行監督之職權故能信用昭彰收支適合庶政畢舉國以永寗我國比年以來禍亂相尋國會中斷全國財政幾爲二三當局所私一切收支悉從秘密歳計無從稽核弊竇因以發生遂至國帑空虚百端廢弛民生凋敝海内騷然值此存亡危急之秋非有澈底清查之舉恐國事敗壞收拾爲難埃及朝鮮殷鑒不遠夫共和國體主權在民現旣國會未成憲章失效凡在齊民之列均有參政之權財政爲國家命脈所關租税自人民膏血而出欲人民能知愛國斯財政必取公開此固治國之大經亦屬救時之良策爲此懇請貴部尊重國紀採納輿情秉大公無我之心示與民更始之意迅將（一）民國成立後各種内外借欵合同内容原文（二）民國成立後各種公債之詳細狀况（三）民國成立後各種國庫劵詳細狀况（四）民國成立後歷年詳細决算案（五）本年每月詳細預算决算案等件詳細記載登錄公報宣示國人付之公决庶幾懲前毖後昭大信於萬民救敝扶傾存生機於一線等語此事關係國家安危至爲重大務懇全國上下一致要求以清積弊而維全局幸甚幸甚國民財政大會籌備處叩印支 
[溢額公債案之近訊各方皆無法處理]  
　　國聞通信社北京通信云在財界查賬案未得歸束之際又發現發行溢額公債案不能不認爲駭人聞聽之一重大事件考其弊害猶有甚於鹽餘短期借欵蓋事實上已引起市面之極大恐慌受損害者至鉅且衆且使國家公債信用掃地當此案發現之後市上各種公債價格固均形跌落甚至陷於無市狀態而持有債票之人莫辨其所有之債票是否尚有安格聯否認有效等於廢紙者夾雜其間不免大起疑懼從事檢查核對一時之紛紛擾擾蓋可想見矣由法律上言之歷任財政當局與銀行界敢於胡爲至此當然負刑事上重大責任財部雖於此事發現後多所聲辯謂此種濫額債票之發出有如何經過及不得已之情形然不能釋一般人之疑懼現財界旣有查賬案之舉以如此情節重大之案件巳歷多日轉無聲息吾人極力調查此案將如何解决但見銀行界人之愁眉苦臉謂銀行界吃虧甚巨殊無處理之辦法其眞象又秘不能宣財政界則一味出以彌縫之語謂將來當由政府收回此項債票即不成問題實則此案係歷任財政當局與銀行通同作弊牽涉之人甚多澈究不易聞此案發覺係因勸業銀行以此種債票售出麥加利銀行中人對此票發現疑義質之安格聯乃查出非從正式手續發行者於是登報否認官廳遂拘捕該行經理該行以營業關係經理不能一日離職以其營業主任夏某質於官廳如何處置現亦尚在嚴秘之中據一銀行家所談勸業銀行總理張詠霓爲財部公債司有關係之人經理潘承業現尚任財部公債司會辦是該行與財部公債司關係至深且切此公債票旣屬溢額該行焉有不知情者其從前收受此項債票與復行售出實不免顯有與財部串通舞弊之嫌並聞該行所有此項債票係財部借欵抵押品該行之所以亟售此票又實受銀行空虚之通病至其他各銀行對此事亦多懷危欋因年來財政紊亂銀行與政府往來之手續亦隨之雜亂異常銀行衆多情形固不盡相同須先各自檢查始可得其究竟對於政府雖甚怨恨然亦終無對待辦法故銀行公會數次會議討論此案均無結果其後僅决議以北京銀行界所處地位對政府交涉實較爲難乃發一電至滬漢各銀行公會意使由京外銀行界對政府提起質問再合全力進行連日京外銀行公會尚未有動靜或正在籌議之中而滬上證券交易所則已有應聲電請政府尅日宣布將發行溢額之債票由政府收回以安市面政府尚擱置未答大約因日來時局問題有緊張之勢政府中人均心緒撩亂不暇顧及此也社會方面對此則甚爲冷靜者以承受公債究屬不多大部都在銀行界人手中銀行界旣無法應付社會上持有少數公債票之人自亦無從究詰各團體雖有討論此事者苦難得眞實詳情亦無具體動作前傳還債委員會對此擬併案查究現亦並未實行以還債委員會職權範圍祗在短債之償還公債案如果澈查非另訂辦法不可故溢額公債案目下實在模糊藏蓋之中然而决不能如此就算了結也 
　　溢額公債案財部方面應負責者盧學浦旣爲公債局之主體因梁不管局事由盧一手行之盧又久任公債司長後任公債司長爲潤普又爲盧親信盧任公債司長時張爲第二科長公債司第一科管外債第二科管内債是前此公債發行盧張所關甚切而溢額公債之發出則又多潘復長財政任内事潘亦關係之一人也銀行界方面無論果否與財部有串通情弊要之以溢額債票出售實犯詐欺取財之罪因政府發行公債向係委託銀行代辦凡業銀行者當無不能深悉公債發行手續倘有人向銀行購買公債票銀行且須保證其公債確實按期還本付息也 
[大連會議忽接忽離之形勢]  
　　大連日俄會議第二十四幕於三月三十日下午三時在大和旅館樓上會客廳開會首由松島氏提議促進會議之方法並提出外務省之訓令略謂「會議務宜從速進行促其成立急行締結通商條約解决西伯利亞問題」日本政府旣有促進會議之誠意希望赤塔方面亦體此意從速進行云云彼得羅夫以四月二十七日爲國民議會總選舉之期身爲内務總長必須於二十七日以前歸國亦希望會議早日成立因遂交换促進會議之意見松島氏乃將外務省訓令中之一二要件詳爲報告赤塔方面對此亦曾詳細辨駁至七時半散會據聞日本外務省之訓令雖極力促會議早告成立但其不能解决之根本原因尚有三項即（一）廟街事件之賠償問題（二）黑龍松花兩口之自由航行問題（三）沿海省漁業權問題赤塔方面對於日本之要求（一）抛棄實行宣傳共産主義（二）承認外國人在遠東共和國領土内有森林礦山等等開發資本之輸入合辦事業等之權利及自由（三）承認外國人在遠東共和國領土内有居住交通營業之自由且任保護外人生命財産之責（四）通商條約締結後交换代表使節以謀國際關係之親善等四項雖表示承認而對於（一）承認日本在北庫頁島之經濟的優越權以爲廟街事件之賠償（二）要求黑龍江松花江兩口之自由航權及（三）承認日本在沿海省之漁業權問題則堅持不讓其（一）云日本在北庫頁島之經濟的優越權固可承認（二）云航權問題因有與中國政府商議協辦之必要而中國政府又不願與日本以航權且黑龍江又並未開放爲國境航行河流故難承認（三）云承認漁權一層固可承認但不願海參崴政府交涉致有二重外交之病因此之故會議遂遷延不决然經磋商結果本月一日仍繼續開第二十五次會議是日上午十時雙方代表仍齊集大和旅館樓上會客廳首先商議促進會議之辦法其後决定先從最難之處着手遂　（一）廟街事件之解决方法（二）非共産制度載入條約問題（三）改訂漁業條約令勞農政府代表參加之件（四）黑龍松花兩江之航權問題之四項從事研究赤塔方面對此主張與前此經大體協定之各種條項同時爲概括的商議以便會議早日成立而日本方面則主張先行成立基本協約然後開各項分科委員會以協定細目至於廟街事件因不易解决仍主張由大連會議分離俟他日俄國有正當政府成立後再行交涉又第二項之非共産制度載入條約問題照赤塔之要求不明載於條約而於基本協約之其他條項中承認内外人之私有財産制度捨其名而取其實此外黑龍江松花江之自由航權問題則决定對於日俄合辦之船舶准其自由航行亦不載入條約只由日赤兩國交换公文赤塔方面亦大體表示同意實質上巳有具體的讓步藉令根本之通商條約可以早行成立至於漁業權及其他西伯利亞撤兵之軍事協定問題則主張分科委員會解决之至下午二時三十分始宣告散會並定於三日上午十時仍在大和旅館開第二十六次會議散會後松島政務部長即日將會議詳情電告東京外務省請示赤塔代表彼得羅夫亦即日電告本國政府說者謂今後如無意外波折會議可望早日成立現在彼得羅夫巳令代表團中各員準備回國數日前起購買物事整頓行裝等等忙碌異常至本月一日夜間代表團中之一部遂携眷屬起程歸國書記本察斯摩羅夫斯基氏與彼得羅夫之夫人兒女二人及軍事委員杜利托夫氏夫婦等合以僕役共十名均於一日晚十時之列車出發彼得羅夫送至車站亦言不日亦當歸國其豫料大連會議早晚必當有一結局吾人又於此等地方察之惟其中如廟街事件黑龍松花兩江之航權問題等迄未完全解决雖定於三日下午三時仍當開會然究竟能否解决尚有疑問聞赤塔代表方面有無論結果如何卽會議不能成立亦擬先行歸國之意日本方面因甚焦急遂謂赤塔方面毫無交涉之誠意到底會議無成立之望倘至不得巳時惟有停止會議照旣定方針相機撤退西伯利亞駐兵並聞日本閣議亦已如此决定如至停止大連會議時當日與海參崴政府交涉保護日僑生命財産之事一有結果卽行撤兵對於赤塔方面則擬置諸不理藉口儆其遷延會議之咎故大連會議此時又陷於危險狀態惟三日尚有一次會議成立與否此數日内當見分曉 
[世界基督教學生同盟會紀]  
　　四月四日第一日 
　　世界基督教學生同盟會於本月四日下午在清華學校開會英·美·法·日·意·德·荷蘭·那威·俄國·瑞士·印度·安南·希臘·高麗·波蘭·塞國·緬甸·巴拿馬·澳洲·南美等三十餘國均派有代表出席計外國代表列席者共一百四十六人我國各省區及蒙古等處出席代表約四百餘人於下午三時餘在該校清華園客廳内開茶話會中外出席各代表均一一向會内各重要人員握手行禮茶點後赴該校大禮堂開歡迎會首由會長美人穆德博士主席先請清華學生唱歌然後代我國青年會學生表示歡迎各國來華代表之意並請外國代表按其國籍分次站立爲之介紹於其餘之列席者次由該會巡視幹事畢古倫女史演說希望今次在華必收有較大之結果所有穆德博士及畢女史二人之演說均由余君日章爲之譯漢語畢女史演說後有滙文大學學生演中國音樂奏梅花三弄一曲其次由外交總長代表曹雲祥君以英語代顔氏致祝詞大意謂無論何教其理皆不能相背的我國論語有云四海之内皆兄弟也又云 
 
 

Page 7

 
 
己所不欲勿施於人是孔教與耶教亦均以博愛及道德爲主也曹君演畢復由王正廷君用英語演說大意係希望此次在北京開會得有極良好之結果倘各國人各以謙讓爲懷凡事均以和平處之則此後各國可料其必無紛亂也王君演完後復向衆漢譯大意時已五時餘遂宣告散會食餐七時半又在大禮堂開大會是日清華學校童子軍在校内各處分隊不惜勞苦往來照料一切所有校内各生寄宿舍均移出爲各代表寄宿之用童子軍等則在空地支帳幕居住越南代表出席者爲法國人聞係因法國禁止安南人出口故以法國人代表出席也至朝鮮印度則均由其本國人出席又日本出席代表其數爲二十五人内有賀川博士者乃世界有名之著作家也博士曾著作書籍甚夥就中有超過死線一書出版數月翻印三十餘次之多其銷路之暢爲從來各國之出版書籍所未有者查世界基督教學生同盟會係始於西曆一千八百九十五年八月由英人魏良孫德人賽燕生美人穆德等六人所發起迄今已開過會十次在歐美開會八次在東亞開會二次一係在土耳其一係在日本今年在北京開十一次會係過去九年間由我國基督教青年學生之熱心希望派人赴上次大會歡迎面來自四日起開會後每日上午七時十五分至七時四十五分晨更八時三十分至九時四十五分靈修演說十時至十一時十五分分股討論十一時三十分至十二時三十分各國事業報告下午社交游藝夜八時至九時半公衆演說九日閉會十日十一日各代表赴京畿一帶各名勝游玩十二日出京屆時或由交部爲之在京奉津浦京漢三路預備專車云 
[吉林軍事會議與調兵]  
　　奉天消息奉直暗潮日趨激烈吉林孫督軍來奉巳經兩月除磋議奉直問題外别無他事現雖由各要人之調停尚未發難而實際上之籌備已甚忙碌日前已將調赴吉江之剿匪軍如二十七師之五十四旅·使署衛隊混成旅·第七混成旅·騎兵獨立團等電調回奉猶以爲兵力未厚復由孫氏電召其參謀長吉興來奉指示機宜并電令吉軍各旅長尅日晋省會議抽調吉軍以作後備各旅長奉令後業已先後趕到吉垣東路護路軍司令部參謀長張焕相亦於二十九日早車偕同吉參謀長由奉返吉即於是日午後一時在吉垣督署大開軍事會議列席者有軍署參謀長吉興·第一混成旅長胡永奎·延吉鎭守使兼第二混成旅長張相忱·吉長鎭守使誠明·依蘭鎭守使兼第四混成旅長劉香九·第五混成旅長蔡永鎭·濱江鎭守使兼第六混成旅長郭瀛洲·哈埠護路總司令部參謀長兼第十九混成旅長張焕相·全省警務處長鍾毓·清鄉局總辦朱佩蘭·及軍界重要人員共四十餘人由吉參謀長代表孫督軍主席内容因關防甚密未能詳悉日昨孫督行轅已得吉參謀長之是項電報聞此次軍事會議標名爲因剿匪奉軍撤退之故籌商調防辦法實則議抽吉軍爲奉軍後援大致擬由各旅中抽編兩混成旅惟不指定如何抽法以易於調動者凑足兩混成旅之數一說則謂於各旅中各抽四營總數亦在二旅左右兩說未知孰是又聞東路一帶股匪勢雖稍戢而吉垣附近又復猖獗省城巳特别戒嚴晚十一時即靜街復派軍警在城外各要隘設卡扼守蓋防匪黨之潛入城内也駐吉剿匪奉軍之調回巳成事實足啓匪徒野心而予以肆擾之機會但望吉軍調奉之說中止進行始能稍安人心否　不獨增時局之紛擾即吉省治安恐亦將不堪設想矣（三月三十夜） 
[長沙通信湘局變化之近狀（藝）]  
　　衡州會議旣畢第一師長宋鶴庚警務處長張輝贊聯翩回省寳慶鎭守使吳劍學亦回原防會議之結果秘不得聞據省政府所傳說係防止北伐軍假道外間則謂爲擁譚派之結合並聞有人散放迎譚回湘之傳單惟以記者所聞當此唐繼堯回滇劉顯世回黔聲中譚延　未嘗不作馮婦之想但軍官尚無此種决心趙炎午仍未失其維持湘局之勢力上說此時恐辦不到趙因訛言迭起甚恐由假而眞故極意與各軍官聯絡在北伐未實現以前湘局當無變化惟駐紥常德接近趙派之第二旅長唐生智忽電辭職說者謂因受刺激使然想亦不成何種問題也 
　　報載西南代表吕超葛光廷凌毅然等離湘返桂嗣經調查殊不確實吕等確有長湘之意旋因他事中止且前在湘省組織湖北自治軍之孔庚亦已來湘先是蔣作賓向中山言鄂軍雖無勢力但在湘有夏斗寅一團湘鄂邊境有金華兗向海潛等將來北伐仍可恢復鄂軍名義令爲前驅孫以爲然蔣即欲先行赴湘接洽一切惟蔣係湘鄂戰爭時之鄂總監來湘易啓直軍之疑故改派孔庚前來惜孔到後金向之軍已被張福來沈鴻英擊潰鄂軍復活終成泡影矣 
　　湘代表賀耀祖回粤返湘已有數日據賀所述僅至粤而未赴桂彼之任務係要求陳競存提議北伐軍攻贛而不入湘已得陳之贊可近日此間所得李烈鈞致贛人之函電均有先籌餉械使吾人得返故鄉之語可知前傳北伐實現贛省不受波動之語不足信矣至高等審判廳長李漢丞則係湘省派往桂林之代表李因衡州會議告終即啓程進發不日可抵桂林 
　　貴州代表之來湘者共有數人惜行踪詭秘不能列舉其名聞王伯羣盧夀袁祖銘均有所派遣質言之彼等莫不欲求助於湘是已吳佩孚擬請湘省贊助袁祖銘屢示其意趙總司令雖未深加拒絕但湘西之軍防匪不足何能再派矧黔局關係南北湘人不便偏袒一方致遭怨嫉故除令各軍防邊外確未助何軍以一卒一彈惟對於黔亂則極注意已令辰沅鎭守使蔡鉅猷湘西統領陳渠珍逐日電告前方戰情矣 
　　日前由總司令部發出一勦匪嚴令原文大意謂近有不逞之徒假借粤軍名義招收黨羽吸引槍支殊屬不法已極特此通令各軍如遇該項匪黨卽行嚴加勦辦以塞亂源云云此令未發以前實因各縣退伍軍人及以前在湘被排而去之軍官紛投中山麾下以招兵買馬自任孫不知其不可亦予以某支隊某游擊隊之名義若輩分處湘桂湘粤湘黔邊境收集散兵潰匪大張討趙旗幟趙嘗向吕代表言此種匪徒勦之則開罪多人不剿民不堪命頗難應付吕氏因此密電中山謂不宜以此深失湘人之心孫乃電允剿辦此前令發出之眞因也 
[北伐與黔亂之湘訊（長沙通信）]  
　　北伐問題前因孫中山調集所部紛紛向湘邊開行而粤軍第二旅長謝文炳又復率領其最小部份行抵衡陽於是北伐之聲又日形緊急嗣後以唐繼堯入滇軍隊旣抵昆明袁祖銘回黔又將黔東惟一要隘之偏橋攻破滇黔形勢因之大變至粤軍内部第一師長鄧鏗被刺第二師長洪兆麟昨自滬致電趙總司令約於日内來湘其叙述離職至滬原因稱係因北伐問題與當道意見不合則粤軍對於北伐之未能一致巳可概見有此種種原因故北伐又再行停滯惟孫中山之於此仍舊志不稍衰昨又派前任鄂省省務院長孔庚來湘與趙氏接洽一切孔氏昨已到省與趙氏談話後未得如何之效果現孔氏寓鄂軍司令夏斗寅私宅中若黔省内鬨王伯羣旣逃至洪江仍不肯遽行撒手故甫經抵洪即派其親信將所部殘兵及竇居仁部下潰卒分途收集於最短期間内一一整理卽於二十八日仍向黔邊進行恰值黔軍第二旅旅長谷正倫亦奉盧夀命令率部來湘援助王伯羣得此助力即欲乘此擊敗袁軍恢復鎭遠於艷陷等日向玉屏極力猛攻袁祖銘之軍亦猛力迎擊鏖戰兩日尚無勝負以上各情昨巳由沅陵蔡鎭守來電報告並謂湘境以内因防護得力尚無大擾但據晃縣陶知事來電則謂該縣以接近銅仁玉屏軍事大興人民多相率逃避省議會選舉投票竟不能如期舉行請予展緩時日俟軍事稍定後再行舉辦云云據此則沿黔一帶湘邊不免受重大之影響矣 
[北伐進行近訊（廣州通訊）]  
　　北伐之趨勢與滇黔有關係 
　　自唐繼堯返滇後或者疑西南形勢爲之一變北伐進行必因而停滯者然就大本營近訊觀之則北伐决不中止孫中山自誓師後即經飭令各軍尅日出發聞連日除謝文炳部及許部先鋒隊李烈鈞所部輜重營等經巳開拔赴湘外其黔軍谷正倫所部砲兵兩營及粤軍許部三團亦於三月三十一日開赴衡永携有軍實甚夥軍容極爲整肅趙恒惕經派代表沈某袁某分赴衡永表示歡迎並以北伐大軍紛紛開到日間卽召集軍事大會討論加入聯軍北伐問題以定戰守之策畫至孫中山親征之期初擬定於三月杪出發嗣因各部大軍一時未能開拔完竣故日期稍爲延滯現巳决定四月中旬出發經由參軍處通告各部准備一切届時如無特别事故當不至再有變更聞孫中山以全州一帶道路崎嶇而該處公路又不能尅日成功故擬改由富川路線前進許軍長亦於是時隨同出發衡陽已分電沿途部隊知照由此觀之可知北伐之積極進行矣現查北伐所有之兵力計廣東七師二旅李參謀部長所部二師二旅谷正倫所部一師二旅湖南軍四師二旅四川軍五師二旅貴州軍三師雲南軍四師二旅廣西軍二師一旅陜西陳樹藩所部三師二旅共有三十六師以上之實力以此北伐似不難一鼓成功也獨是唐繼堯旣入滇西南内部有無變動一般社會最爲注意查雲南方面當顧品珍時代雖有出師北伐之表示然並非誠意觀其始派楊蓁范石生爲北伐司令繼復迫楊蓁解職離滇即以所部屬楊希閔又以范石生所部歸併於楊池生楊范二人爲民黨中堅分子以充北伐要職正慶得人而顧反奪其兵權則北伐之非誠心可知故唐氏此次回滇卽聲言驅逐政桂系以北伐相號召其部將田鍾穀胡若愚等亦經通電表示態度先回滇後北伐唐雖曾與第三政府派接近但此後能否執持滇政要視能實踐北伐之言爲斷兹據接近唐氏者謂唐不日將有誓師北伐終始一貫之正式宣言發表經派其弟萍賡來粤向當局表明心跡懇孫加以委任現該省人士咸希望唐有此明瞭之態度否則滇局從此多事亦非滇人之福云云至貴州方面自袁祖銘返旆後現旅粤黔省人士擬聯名請孫委任袁爲貴州總司令兼省長者而該省國會職員等則謂袁不過佔有該省一部且尚無尊重南政府之表示請任之議未免過早是黔局之有無變動亦未可知也總之時局變幻不定北伐大軍之能否成行與滇黔局面妥定與否大有關係吾人惟有拭目以觀其後可耳 
[蓄婢與廢娼之粤訊]  
　　嚴禁蓄婢之省令廣東省署訓令各機關云現准大理院咨開本年二月二十四日奉大總統令蓄婢之風前清末造業已成爲厲禁凡買賣人口者科重刑民國成立平等自由載在約法所有專制時代之階級制度早經完全廢除乃查私家蓄婢至今未巳甚至買賣典質視同特品賤視虐待不如牛馬旣乖人道尤犯刑章兹特明令嚴行禁止嗣後如再有買賣典質人爲婢及蓄婢者一經發覺立即依法治罪着内務部大理院分别咨令各省行政司法長官令飭所屬一體奉行並著内務部通行各省妥籌貧女教養辦法以資救濟此令等因奉此相應備文咨請貴省長特飭所屬一體遵照等因准此自當照辦除咨復外合行令仰該口即便飭所屬一體遵照此令 
　　學生徵求市民廢娼之意見三月三十一號上午十時後全城舖户住家門首皆發見「本户贊成廢娼」字樣内而東西南北四關外而東西長堤遠而河南一帶觸目皆然查卽各校學生徵求民意之結果聞是日徵求手續由八時許各校擔任徵求之學生紛紛由本校出發計南武宏英慕藜大光十高等校出隊共五百人嶺南一百五十人培正二百五十人培英六十人聖心百人培正五十人協和四十五人廉伯七十五人珠江五十人青年會學校三十人東山二十人兩人爲一隊各隊携標貼五十張漿糊一份穿著制服挨户向其主人問明對於廢娼是否願意然後標貼其有懷疑者各生復反覆開說陳其利害頗能掬誠相向故市民無不動容贊成者至有在途苦力爲所感動自願將學生手中標貼代爲領去徵求者故十二時以後各徵求隊所携五十張印刷品均巳標貼淨盡統計是日出隊學生河北共一千四百餘人分爲七百二十餘隊共徵求得同意店户三萬餘間其餘因印刷品用罄不能從事者尚不在此數亦可知市民公意所在矣 
[山西通信（歐滄）]  
　　模範督軍之政治宗旨 
　　記者嘗謂閻錫山氏笨人也惟其以笨人喜懽辦笨事所以今日山右政情民俗有良好之成績並世諸督軍省長不甘爲笨伯而欲以偉人自命者課最終績效其得失爲何如也溯閻自民國二年附袁攻擊國民黨民國六年助段討伐張勳後自知投入政爭漩渦終必無幸而思以超然派自全對各方面純取中立敷衍的主義數年來守此政策而不變自將孫發緒金永兩省長趕走以來萃軍民兩大權而握自一人看似笨其實不笨也笨之一字閻不獨對付時局爲然其施政方針亦復類是世儘多侈談政策法制如何如何乃起而視其實效大可以烏有兩字概括之閻則不辭笨不嫌笨惟懃懃懇懇專從地方與人民自身上著想此即其所以異乎人之點世亦有欲知模範督軍政治之宗旨安在者乎各省區派員來晉調查新政詢其施政標凖閻平日接見僚屬所用家常便飯話有曰「人羣的事就是政治政治者乃完成其人生之目的即搆結其人羣公同發達之軌道者也然余感於當今政治多乖乎人生自然之需要而趨重於作僞故欲以政治之眞諦與諸生言之但予先有公例數條兹請標舉（一）人生之公例（甲）必須有道德（理性好惡）（乙）必須有衣食住（生活需要）（丙）必死無甲項則爲禽獸矣無甲乙二項則爲植物矣並丙項而無之則爲鑛物矣（一）政治之公例人生之公例有三已如上述而政治即所以完成其人生者也故其公例亦有三（甲）發達其道德（乙）充實其衣食住（丙）完成其死孟子說盡其道而死者正命也桎梏死者非正命也余之所謂完成其死者即盡其道而死者試以禾爲喻未熟而被霜死者則非爲正命人視之皆動悲傷心其核實不能作來年之種子世人之如是而死者多多矣寒來暑往時令已至核已成熟禾苗枯槁其死也爲正命其核實可以作來年之種子人見之則動忻悦心世人之如是而死者寥寥無幾蓋人之種子爲理性好惡若人失其理性好惡而死者等於被霜之禾苗亦失却人之種子矣若能完成其理性好惡而死者如同成熟之禾苗完成其人之種子矣余之所謂完成其死者即指完成其理性好惡而後死也若人失其理性好惡必至桎梏而死有一於此則爲政治上之缺憾人苟外人生之公例而求學問能力是爲個人之精神病若外政治公例而爲政治亦即政治之精神病皆作僞也如同喫鴉片烟然助一分精神即所以耗一分精神也」綜其論政絕類王陽明之專重治心是可異已往歳省城政治傳習所學員肄業期滿將派往各縣實察政治閻錫山氏有一段訓話互相問答亦頗饒趣味閻大概謂「諸生業經畢業將分赴各縣余想諸生眞能明白余政治之宗旨疏通人民與余之隔閡必能使余之政治有實利於民間余不識諸生眞了解否耶」各學員以了解答之閻又謂「設有問諸生者曰近年以來政治繁興人民眞有日不暇接之勢君從省受教育而來當知政治之宗旨安在諸生將何以答之」各學員以富强答之閻氏變色厲聲而言曰「諸生皆患精神病者也無怪乎余之政治多不見諒於人民也富强爲何物何物爲富强頃有從民間來者余問以人民對於政治上之感想何如答稱對於種樹人民總以將來按樹抽税爲慮對於天足則以男子出征女子代耕爲慮其感想概可知已余始知人民亦以余爲患富强之精神病者也故認成余之政治專以征民財役民力爲目的者矣宜乎人民之不我諒也人民之所以疑余者蓋皆若諸生之患精神病者之傳說所致也諸生當知若以富强爲政治之目的者未有能富强者也不特未能富强且未有不貧弱者也若有問者諸生可告以余知人非喫飯不可余之政治不過爲人民求個有喫飯提倡農業與水利是也余知人非穿衣不可余之政治不過爲人民求個有衣穿種棉紡織是也余知人民均愛喫好的穿好的余所以提倡牧畜桑蠶使之得食肉衣帛也余知人民皆愛有個好兒子余所以設學校以教其兒子好也余知人民皆愛有好鄰家余所以禁賭禁烟重早起去游民以使人人皆有好鄰家自無壞者矣余知人民皆愛有個好社會不願受人欺侮余故爲之剷除貪官汚吏劣紳士棍也余知人非有積蓄不可也余故爲人民提倡勤儉以圖開源節流也此余之政治之宗旨也亦即余之所以爲人民謀者也而乃以政治之目的在求富强爲言者人民將認行政上令人民所辦之事皆爲國盡義務則政治之眞諦與人民之心理生隔閡其進行則有絕大障礙焉」言畢忽一學員起而言曰言富强則人民不易解以是說之不過人民易懂易懂則易行耳督軍之意其在是歟閻氏大聲答之曰「否否若該生者眞患精神病之較重者也須知富强與求富强爲反例富强自有眞若舍民生民俗而言富强未有不得癲狂病者也毫釐之差千里之謬試看已過之可慘可悲者何莫非因求富强以致陷溺其中者也今日之藉做英雄毫傑以求换得美衣美食致使社會擾亂民不聊生者未始非求富强之精神病所致之魔鬼也」言至此一學員起而言曰嘗聞督軍與軍人講說人類最可悲慘之兩事莫若一國之亡與一地方之爲土匪所佔據不特金銀物産不爲我有而道德節義亦不許我行矣若今之言人民誠豐衣足食矣其如外患之侵侮何閻氏答云「禦外侮爲人羣必需之本能然爲人類之生存安寗所以禦外侮也若舍生存安寗以誇强權不特不足以禦外侮適足以招外侮也且舍人民豐衣足食知恥敏事外將何所恃以禦外侮耶不觀乎將亡之國家以急於求富强故不從民德民財着手反重歛民財以求富放逸民德以自强終至民窮財盡四維撤銷勢必假新說以自利變故迭起至由虚癆症而轉入精神病其亡也反愈速舍本逐末理所應爾」閻氏尚未言畢一學員又忽起而問曰吾國今日之病在委靡不振非病若癲若狂也二者適爲反比例矯枉何妨過正如汲汲焉以防之恐人誤會而反安於委靡不振也閻氏復曉之曰「委靡不振者虚癆症也不醫之必死補之養之始能有效若醫患虚癆症者欲易以癲狂病代替之是加病也必速死且虚癆症是緩症也癲狂症是急症也兩者相比則緩尚勝於急豈可以輕而易重且雖欲易之亦不可得也只能加之耳吾國今日之要命病在人慾横流巳較委靡不振危險實甚亦由於醫之不得茯法所致也諸生試看無數小國猶能生存於今世者非小能以敵大實衆可以勝寡是足以證明侵略主義之反動乃人類内部自然之潛勢力也而侵略主義者實卽沈溺於富强之精神病者此其故可深長思也」閣言訖闓座爲之默然又一學員起而詢曰國家主義好世界主義好閻答謂「世界主義好」學員又問何以復講國家主義閻曰「時機未到你若說世界主義好請你到朝鮮印度住去」自上述觀之閻所謂政治作用純粹從人民衣食生存上打算可謂探原之論惜今之長民政者未盡解此閻謂爭存爲侵略主義之反動足以防堵獸慾之横流論議亦甚精透惜今之以武力自雄者未足以語此 
　　記者綜觀閻錫山氏十年來之言論與行事曁其實施於民之卓有聲譽者始終不脱『講學式』之政治讀報諸君以謂何如（三月三十一日） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞三 
[武昌高師附校之求援]  
　　經費積欠八月全體職教員宣言 
　　國立武昌高等師範附屬小學校全體職教員宣言書云同人等供職本附校有年矣溯自高師經費動摇本附校連帶受困積欠薪資常至數月物質生活倍感困難其所以茹苦忍痛從未略持異議者誠以教育爲神聖事業國家根本所繫苟有一綫生機敢不竭力維持况本校開辦七載學生將近千人教者學者燈火氈席方將力圖改進苟非萬弗獲巳固不可輕言去亦不忍輕言去祇得困苦備嘗靜候解决事實具在當爲各界人士所共鑒也高師經費客歳幸由當局允於烟酒税項下按目劃撥同人莫不私相慶幸以爲此後可以安心供職數百兒童亦可安心嚮學矣不意今春談校長因事辭職校務叢脞經費因又停滯現兹本附校應領未領之欵巳達八月同人等雖欲繼續維持勢不可能爰將區區苦衷縷析陳之邦人君子幸埀鑒焉小學教師報酬最薄每月薪資多者四五十圓少者十數圓不等際兹薪桂米珠之秋卽令按月發給已屬難支益以遲滯更等涸鮒現同人典質已空室家嗷嗷待哺縱欲熱心將事終難枵腹從公此就個人生計言不能繼續維持者一也教育事業日新月異社會趨勢時有不同從事教育自不得不隨時代而謀擴充經費旣感困難則求其維持現狀亦不可得是以分團教學也設計教學也早有計畫而莫可見諸實行其他應辦未辦之事不遑悉舉長此因循以貽誤兒童不惟無以對社會且非國家興學育才之本意此就學校前途言不能繼續維持者二也客歳高師經費甫經解决旋即枝節叢生未能按月具領雖烟酒局先後撥給數千元然杯水車薪於事無濟高師火食巳虞不給附屬學校更無分潤餘地同人點金乏術羅掘已窮文具費也電燈費也夫役工資也均應付而無欵可付堂堂學校避債無臺欲待高師問題解决勢不可得此就學校現狀言不能繼續維持者三也總之精神生活必賴物質生活爲之維持物質旣感困難精神自不免涣散同人爲個人計爲學生計爲學校前途計惟有一方面請求當局設法維持俾本附校經費得有確實辦法以維久遠一方面將同人不得巳之苦衷宣告各家長各機關各團體各報館冀爲我聲援恕我罪戾諸君子一言九鼎當仁不讓必能本大公無我之懷爲將伯助予之舉倘本附校經費問題得有根本解决則仁人之言其利溥不獨本校之幸實教育前途之幸也萬一事與願違情勢難支同人當於四月十五日一律停止職務决不爲此苟延殘喘之生活以貽誤兒童謹此宣言諸維諒鑒國立武昌高等師範附屬小學校全體職教員謹啓 
[蕪湖快信]  
　　舊安武軍軍餉已四個月未發省欵絕望該軍帮辦馬聯甲刻擬派員在該軍駐紥地點向各徵收機關截留以顧眉急其不得巳之苦衷業於勘電發表前日派定李幼農鄭筱軒王劍秋吳伯年袁南軒等七人分赴皖南皖中三十一縣向各縣知事各釐局提欵 
　　舊安武軍第三混成旅之第二團張省吾團長所部之隊業於上年春間移駐當塗尚有該旅之第一團凃孝立團長所部尚駐蚌埠刻該旅旅長王普呈請馬帮辦欲將第一團之軍隊仍移當塗駐紥以利操防馬已核准聞本月内該團即可由蚌移往 
　　蕪湖各公團因新舊安武軍餉問題於五日下午二時仍假縣教育會開聯席會議各界到者四十餘人討論開大會地點議决再分電旅外同鄉徵求意見當發快郵代電數十通該代電云敬啓者强等前以新舊軍餉問題曾於微日電達尊處諒邀鑒察惟現在開會地點據旅京同鄉會代電主張以蕪湖爲交通適中脱去省垣牽制又閱四月三日報載旅滬有人主張集合地點爲事實上便利計以安慶爲政治中心敝處同人以蕪湖地方雖屬交通而審查財政似不若省城之便利究竟開會地點應在何處務請尊處迅速示覆無任盼禱 
　　國務院所派調停安徽財政廳問題委員方夢超於三日由皖過蕪赴蚌埠 
　　蕪湖地方財政局現正從事結束地方士紳一致建議設立市自治刻巳着手進行 
　　蕪湖教職員聯合會於四日在赭山第五中學開改選會舉定劉希平交際計寗一文牘佘小宋會計謝季翔庶務 
　　蕪湖三月份出口米數僅四萬四千九百十三石十四斤其數之少爲近年所罕見 
　　蕪湖警廳前日拘獲之車夫首領兪鴻喜曾在法國充過華工刻巳經司法科訊明移送檢廳發落 
[江蘇省會植樹典禮紀]  
　　本年清明日（五日）江蘇省會第七屆植樹於造林場除王省長以及各機關官長外東南大學高等師範金陵大學金陵中學第一農業第一工業第四師範第一中學等十餘校咸參預外賓之參預者有吳偉士博士等計規定區域三十處各機關各團體人員分别在指定之區域内種植秩序井然依儀節單（一）上午十一時齊集朝陽門外第一造林塲附近平地振鈴開會（二）警察廳騎巡隊繞行林塲唱軍歌軍樂隊奏樂（三）省長率同各行政公署官員各機關職員各學校學生及外賓等詣指定地點親行植樹（四）止樂（五）各官職員學生外賓及騎巡隊排列兩旁（六）省長致訓詞（七）全體歡呼（民國萬歳萬歳萬萬歳）（八）奏樂（九）各校學生及騎巡隊環行隨意唱歌（十）撮影（十一）茶點（十二）散會附記省長訓詞如次昔者三春出火取榆柳於唐宫五等課民萟棗桑於宋縣舉齊民之要術千匹一區崇建德之新猷單丁十樹凡諸條教所及輒採種樹之經矧當百五佳辰勾萌應節有不灌丹木以療飢息嘉隂而作頌者乎若夫蚖菕松杜以蔭塗人黄䖟白昌可資大匠豫章千畝無非杗棟之材文玉五色盡是開明之器滋媺箭而稂莠悉除喻樹人而栽培唯謹此管仲所以著蹇華之條晏嬰所以有傷槐之禁也民國十一年春清明吉日又值本省第七次植樹典禮爰率僚屬言循舊典出朝陽門迤邐以至小紅山一帶芳菲夾道映山色而摇青枝葉向榮比若華之拂日蓋林塲之剏於兹有年而森林之利久則益溥矣在事諸子克效厥勤鄙懷忻慰樂觀斯盛抑又聞之英竿應候以節温寒樹木勝霜不受天令謂凡沉災之洊至或由種植之未繁苟千章萬个日月可以蔽虧則十雨五風隴畝必占大有信斯說也直當以造林之謀爲農工之輔扈茜千乘固發始於田畦建木九衢實永調乎陽雨其攸關於國計民生春爲何如哉用舉片言以爲衆勗鍥而不舍其各勉旃江蘇省長王瑚 
[蘇城人力車夫罷工]  
　　蘇州城内自通行人力車以來交通頗稱便利各車公司營業亦極發達車式約分兩種一種爲包車式租價每日八角四十文一種爲普通式之黄包車每日租價六角六十文近各公司因城外造橋曾經擔任經費數千元且車輛修理費甚鉅故擬每乘增加租錢五分以資貼補而各車夫則謂近日米珠薪桂已苦入不敷出若再加車租實屬無力負擔羣起一致反對於今日（六號）起全體罷工且均手持白旗上書罷工原因約同游行街市并謂如不將租價减短則不再租賃决計另圖别業云云人力車公會巳通知各公司集議對付辦法矣 
[杭州快信]  
　　國務院函浙准財部咨浙教育會漾電請將關税增加欵提充教育經費以公平方法比例分配案到部查華府會議關税協約應先修改税則至切實值百抽五再由中外組織特别委員會商議加增二五對於教育實業經費應如何酌量支配須俟該會妥籌辦理 
　　杭州銀行公會前推膠濟贖路會代表徐青甫黄筱彤張旭人三人現因規定每團體須五人昨又續推兪丹屏趙隅向二人爲代表商教兩會今日午後又分别開會續推 
　　省教育會七日敦請江蘇童子軍總會沈同一及各教練員曁招商公學教練員王英超職業學校教練員張夀仁蒞會講演董子軍各要項 
　　省教育會評議部三月間臨時會議决不入中華教育改進社本月二日忽又加入今日臨時會評議員王犖提出否認案 
　　安徽長江艦隊統領王世英昨偕倪嗣冲子倪幼丹曁劉某等來杭遊覽西湖盧督派員招待寓清華旅館 
　　省城扇業工匠全體要求加價昨在該業會館開會集議各莊東已允每工加給大洋四分事遂和平解决 
　　張一麔今晨（六日）乘早車返滬 
　　省垣米市昨又增價二角起價售至八元四角頂尖售至十元六角 
[南京快信]  
　　贛陳光遠昨又急電齊督乞派兵援贛 
　　浙盧永祥派顧問陳琪赴奉直公幹昨過寗北上 
　　齊督派赴直鄂贛接洽之代表馮錫庚尹扶一張金甌昨均返寗復命 
　　八卦洲由江淮實業公司承租年繳十萬元巳簽字 
　　舊貢院内改設商品陳列所約六月初開幕 
　　江北各税所比較不足二三成嚴財廳長現擬將各所長撤换以資整頓 
　　昆蟲局長吳偉士連日在公用講演廳講演撲滅蝗蟲及蚊蟲方法每日到廳聽講者千餘人 
　　齊督派赴海安祝韓國鈞夀辰代表陳廷謨昨返寗 
　　通崇海總商會代表馬炎文因裁釐改税問題來寗今日早車赴滬 
地方通信 
[金山]  
　　反對帶徵畝捐之兩電（一）江蘇王省長嚴財廳長鈞鑒金山非法帶徵畝捐一案兹悉縣委會詳鈞處謬以查照原案減半徵收爲斷殊屬可駭查此項帶徵乃定於朱知事及一二辦學人員之手該知事所稱行政會議其實本縣四團體當時祗有教育會列席其餘不到一人是此項會議依法根本不能成立何原案之可言且以金山民力而論頻年荒歉救死不贍若論教育情形則金山教育費本已占附税百分之七十五而原有學校學生不足額者居其大半今者非法帶徵實爲全縣人民所不認此種關於加賦之事何等重大該縣委豈可不顧民意妄事武斷以民等所聞鄰近各縣未有舉辦即常州所擬不過一分尚且否决况以金山邑境之小民力之微奚能任此三分五釐之重負哉爲此迫切電陳伏希亮察金山公民姚裕廉葉秉常林棠高燮等同叩（二）江蘇王省長鈞鑒金山非法帶徵畝捐一案省議員黄端履稱由地方團體議决應請維持原案云云伏查金山向有教育會農會南北商會凡四團體當時縣署發佈傳單召集會議並無議徵畝捐字樣故到會者只有縣署第三科及辦理教育諸人其農會商會並不列席且地方正紳爲各界所推重者均無一人知悉是此項會議本無成案之可言更何所謂翻案何也以議决之不根於法律也凡集會决議案須以法定團體過半數蒞會者其議决方爲有效此世界法治國之公例而今竟何如至以地方物力而論自丁巳戊午以來五年之間連遭螟荒業佃俱困加以庚申匪亂被搶米石埽蕩一空者十家而七民間元氣大傷蓋物力之凋耗若此會議之情形又若此不此之察而曰官廳核准在前礙難翻案者是即所謂如不善而莫之違也安得此喪邦之言哉自此案相持不决三四月中人民奔走呼號電請撤銷者不下十餘起其數不下千餘人我人民艱難困苦之日久矣省長以仁民奉法著稱豈有徇該議員不根無實之議案而罔恤衆怨耶况以闔省論鄰近各縣俱未實行常熟帶徵分半羣起反對常州則擬一分衆不承認即寳山爲義務教育期成會會長袁希濤氏産生之鄉雖袁氏在其本邑毅力鼓吹一時尚未辦到則其中緩急可知矣竊謂所以欲與教育者爲地方耳若地方先受横徵暴歛之疾困深恐幼者學朱成而長者已塡溝壑矣旭世居　土目擊眞情義不容使憔悴積苦之民呼天無路爲敢披　上陳祈省長檢閱人民歷次之電呈依法處斷飭罷此項畝捐以蘇民困是爲至要即欲爲地方消除意見學務民艱兩皆兼顧似須照常熟常州所擬之數參酌辦法較爲平允仍希裁奪無任屏營金山國會議員高旭叩 
[蘇州]  
　　修理葑門水關將竣工葑門水關自坍塌後交通阻塞往來船只須繞道而過現經郭知事委派那警佐會同葑溪市民公社雇匠修理業於本月三日先行開壩以便交通各船户莫不稱快其餘壩基尚須挖除凈盡駁岸牆垣亦正興修大約再閱五六日即可工竣請縣派員騐收矣 
　　定期會議教育費短收之辦法吳縣勸學所昨奉縣署訓令内開案查吳縣十年度地方預算忙漕蘆附税收入項下計十六萬九千五百餘元照百分法核計教育費得百分之六十應得十萬一千七百餘元（此欵係遵省頒預算條例以近三年收數平均計算）而十年秋勘以六另四定案地方附税收入計十二萬三千六百餘元照百分之六十核計教育費應得七萬四千一百餘元加以舊附税籌議撥還温前任借支之二萬一千元合計九萬五千一百餘元按照每月核發一萬元現計發至第九次爲止計九萬元以合計之九萬五千一百餘元總數比較約計第十次祇剩五千一百餘元以上附税收入係就徵數而言倘徵不足數更須减少現據主管科預核此數自應令知該所長預爲計畫并仰知照此令潘所長奉令後查核本所於忙漕附税項下預算收入總須十一萬五百八十元今連同温前任借支二萬一千元儘數抵補外尚少銀二萬五千四百餘元亟須預爲計畫故昨已函知縣視學各區學務委員各縣立校長等定於本月十日下午三時開會集議辦法 
　　東山搶案盜犯之刑期吳縣洞庭東山邱家橋地方曾於前年被盜連刧陳鼎甫等三家巨贓並開槍示威携贓潛逃嗣經偵緝機關緝獲是案盜匪陳根夀及檢獲盜匪開槍時遺棄彈壳一粒並將收受盜贓之唐老二一併解縣訊押在案嗣因首犯尚在漏網未獲迄未判决直至昨日始由周承審員檢閱温前任遺交接管卷内審查案情之下即升座法庭命警簽提以上二犯到庭復訊無異遂宣告判决應處陳根夀帮助强盜之所爲一等有期徒刑十年其收受盜贓之唐老二應處四等有期徒刑二年判畢帶下還押一俟上訴期滿送監執行 
　　取銷同和公所之布告吳縣知事公署昨發佈告云爲布告事三月二十九日准蘇州總商會函據堃震公所代表董作嚴等略稱本年一月間突有丁雲高等向各業各號徵收工夥捐欵勒令入行並稱己稟奉廳縣給有印示查堃震煤炭公所於前清季年稟陳農工商務總局及府縣批准立案從無業外巧立名目徵收工夥捐欵領取行單情事今丁雲高等朦設同和公所竟於三月二十七日率衆勒令煤炭店工夥罷工押赴公所入行繳捐鳴警將丁雲高解縣訊供具結出外解散詎現復蹈故轍人數愈聚愈多地方騷擾等情函請會同警區設法禁阻等因本月四日又　總商會函據堃震公所煤炭同業略稱本日城廂内外煤炭行號因被丁雲高等脅迫棧司業已一律停業至各棧司等工資一項業於本月初一日經同業議洽酌量照加迫懇商會迅函廳縣駁斥同和公所立案並取消布告俾安工商營業等情函請將同和公所原案暫予布告撤銷一面勸告該工人等安分工作俾各商號得以照常營業各等因先後到署查此案當丁雲高等具呈之始議組煤炭營業公所係據聲明專辦公益慈善事宜請求保護是以照准及堃震公所同和義等出而反對丁雲高黄長德等先後具呈來縣猶謂與堃震不相抵觸純爲同業各夥友公益而設迨至該民等呈送行規到署察閱内容頗多未協又經明晣批示飭令重行妥訂呈候核定各在案丁雲高等果爲同業工人維持生計宜如何按照工商同業公會規則妥愼辦理使工商各業兩不相妨乃敢聚衆揚旂招摇過市强迫工人入所繳費致演成今日全體停業之劇是該民等所謂維持營業者即所以破壞營業際此商戰競爭之世豈能容此搗亂分子攪擾其間准函前因除分呈蘇常鎭守使蘇常道道尹曁函蘇州警察廳蘇州總商會並分别諭知飭警吊銷布告外合行布告爲此仰工商兩界人民一體知悉須知丁雲高等所組之同和公所尚未核准立案並無效力可言即該工人以日來生活程度較高維持不易亦應靜候該公所體察情勢量予酌加不得附和盲從自取罪戾自經此次布告以後務各照常開市安心工作倘再有聚衆罷工之舉定即查拿爲首之人拘案嚴懲其各凛遵毋貽後悔切切此佈 
[無錫]  
　　植樹節之惠泉山四月五日爲植樹令節錫邑縣公署停止辦公一天各學校亦放假一日縣知事趙汝梅於上午十時餘率同僚屬至西城内映雪橋下縣立苗圃舉行植樹典禮並將所植樹苗攝影呈報省署考核錫邑習慣是日例有至惠泉山及錫山上踏青以致自晨至暮山上山下熱鬧異常各校學生及童子軍亦有至惠麓旅行者更有鄒間迷信男女身　　種至山上避行爲討吉利以將來易於上簇也是日有揚名鄉薛鐵巷香舍一處儀仗甚盛附近各店舖莫不利市三倍錫山龍光寺住持普慶在山路一帶植柏樹一百五十枝以資點綴救國五七團演講部主任王實恨在二泉亭旁胡園門首演講崇儉去奢聽者有數百人之多云 
[丹陽]  
　　縣知事膜視教育丹陽縣知事范鍾湘到任以後對於教育一項異常膜視每月發給教育經費屢次延期短發致小學教員僅恃每月十餘金以生活者莫不呌苦連天去歳十月間因勒發教育經費經全縣教職員電控省署教廳在案近范異想天開趁二高校長囚事辭職授意勸學所長呈請將三高孫校長調長二高另委三高校長以便敷衍了事詎又有董事張翰臣乘機誣控孫校長聲請撤换孫校長因有人誣控自請停職查辦堅不就職新委三高校長復因交涉棘手又堅持不就以致二高三高兩校校長虚懸至今尚未解决又前三科沈章因事辭職數月以來未曾遴員接充迭經地方紳士催促仍復置之不理因是教育界人士對於范知事非常憤激云 
[鎭江]  
　　六中風潮之結果省立第六中學發生毆打教員風潮經教育廳派員查明呈請省長核辦丹徒縣知事頃奉到省令飭將二年級生仲靜思盧開生董玉樹王義遠等四人責成該知事會同該校長到校即行開除其仲靜思董玉樹盧開生三人毆辱師長案關刑事應由各被害人自向法庭起訴等因昨日張知事會同蔣校長各職教員到校將仲靜思等四人遵照省令宣布開除其餘各生准放春假後再定期召集上課 
　　大宗賑米運鎭華洋義賑會以江北一帶水災浩大饑民遍野待哺嗷嗷特捐鉅欵派員赴上江産米之區採辦秈米業於今日（五號）運到二萬石暫儲美孚棧房以便發給江北被災各縣春賑之用云 
　　學生赴京過鎭昨午由滬赴寗之頭班火車載有學生一百餘人道出鎭江停車片刻開往南京轉搭津浦車北上聞該學生此行係赴京參與世界基督教學生同盟會云 
　　派員散放春振鹽城興化兩縣去歳水災甚重刻下米價飛漲每石己貴至十二元小麥每斤價一百文人民恐慌異常兹聞省派放振委員王君昨巳到鹽會同該縣知事籌商施放春振事宜 
[清江]  
　　土匪勒索放火殺人邳縣城北三里許之大邾莊上月二十七日在該莊城隍廟之駕屋門旁貼有告示一張上寫曉諭本莊馬俊式李三知悉今限爾等十日内急集大洋四千元送北鄉華祖廟交割倘過限期不送便教爾等學殷莊之劉姓勿謂言之不早也特示等語馬李諸人睹此莫不惶恐又聞該莊北里許庇善庵後王姓亦接告示一紙上寫今因急需請假大洋一千元之譜到期不來定予拿辦王姓聞信遠徙匪大怒將該姓房屋付之一炬又淮隂一市張家圩東孫鴻高家於上月二十八日夜被匪多人搶刦當匪進院時孫與妻各持利器在門抵禦匪不得入遂燃草照亮向孫射擊孫中彈而仆匪登時鬨入將七歳男孫抱去并將衣服等物一掃而空殆匪去後妻視孫流血甚多急摸之則已殞命多時矣 
[揚州]  
　　舉行植樹典禮本屆植樹典禮係在拱宸門外省耕舊舍内之東邊隙地舉行與植者爲省立蠶桑模範塲長蔣曉舫·農會副長朱嘉楨售石秋·商會正副長朱竹軒戴靜山·縣署三科吳恩棠·視學張幼虹·縣市教育會長張紹志·湯公亮·一二高校長洪詮·兪錫榮·農事試騐塲主任蕭受之·第二旅參謀官成銘齋·參謀朱良斌·副官長程知甫·副官楊周甫·營長李氏壎·梁慕賢·警佐陳鏡如·巡官段雨臣等計植桑榆松柏數十株合撮兩影而散 
　　委員守提墊欵客歳潮汛泛漲江高鹽阜興東五縣代表在揚集議請運河工程局墊欵招集民夫防護河堤事後歸還計每縣代墊七百四十九元一角八分六釐延未歸墊現該局特委晏勗厚先往江都縣守提以清手續而資濟用 
[杭州]  
　　金石名家蒞杭安吉吳昌碩君精於篆刻能書善畫向來僑寓滬上中外馳名日前蒞杭爲其父母追慶百歳冥夀在西湖鳳林寺荐設水陸道塲一班癖嗜金石書畫學者均連袂前往領教云 
　　浙商品送陳觀摩會浙江實業廳昨致直隸實業廳云逕復者案准貴廳公函以舉辦直隷省第二次觀摩會請選徵出品寄交陳列等因當以會期迫促令飭浙江省立商品陳列館館長遵照來函就省區徵送本省著名物産數種去後兹據呈送杭剪等物品計共三十二件附開清單並聲明此項物品均係該館所收寄陳之品由館掣發收據轉寄陳列俟閉會後原件須照數發還　出品人可以到館領回等情前來相應照錄清單連同出品一併函送貴廳長請煩察收審查陳列俟閉會後一併送還並乞先行見復爲荷計開杭剪五柄張小泉造杭扇五柄舒蓮記造茶葉二種亨大監造湖笨十枝邵芝巖造枕蓆一方翔熊廠造紗帽二頂提包一只圍巾一條婦女工廠造緞樣二掛虎林公司造茶壺一套奉化貧民習藝所造 
[嘉興]  
　　培基醫院成立嘉興陳培基研究法國醫理多年現於城中天寗寺待組織培基董院醫治各種病症現已組織就緒並呈縣備案五日宣告成立求診者已有多人云 
[寗波]  
　　定海中學開幕預聞定海中學現擬本月十日即舊曆三月十四日下午二時行正式開幕禮業已預備一切佈置停當兹探得開幕時之秩序照錄於下上午八時至十一時遊藝會下午二時至五時體育會足球比賽各級體操表演下午二時至四時行開校禮晚間七時至九時提燈會兼各色烟火 
雜評一 
[奴性之軍閥（默）]  
　　湘人謀息兵求助於外人外人猶諡之曰奴性之國民今軍閥謀統一而亦求助於外人不知外人對之將謂之何耶 
　　軍閥而果有手段以會議統一之可也軍閥而果有實力以决戰統一之可也雖此種統一不得謂之眞統一然苟能成功亦不失爲一時之豪舉若旣欲藉統一名義以遂其擴張地盤之私又以無力成此統一而求助於外人之力如此無恥可稱之爲奴性之軍閥 
　　夫外人希望我統一之殷猶之希望我息兵也其無法以助我統一亦猶之無法以助我息兵也然湘省之兵禍非湘人肇之湘人實無力以抗此兵禍故外人雖諡以奴性然亦未嘗不加以哀憐雖避干涉内政之嫌而莫能援手然亦未嘗不寄以同情若南北之不統一軍閥自不統一之於人何尤今果眞心求統一祇須在軍閥一念之間又何必求助於人而今乃靦顔爲之彼外人對此其能如對湘人之哀憐而寄以同情耶可鄙哉奴性之軍閥 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[總商會爲碼頭捐之往來電]  
　　非但捐率不應加重卽計算標準亦不應議改 
　　總商會致部處電北京外交部農商部税務處鈞鑒英工部局議加碼頭捐曾於上月敬日將華商方面勢難承認各情電陳在案（見三月三十日本報）查碼頭捐項旣以税收爲凖是税收加旺捐數隨之增多毫無疑義民國七年江海關税收一千零九十萬三千零四十七兩八年卽增至一千四百二十八萬九千七百三十七兩九年又增至一千八百八十三萬三千零四十六兩十年更增至一千九百九十一萬四千三百餘兩卽此可爲工部局捐項祗有增收並無短縮之明証况現時海關税率據上年全國商會在滬開會時所調查實際祗值百抽三·二三轉瞬物價改正關税增收當在百分之一六以上碼頭捐依此比例亦當有半倍增加其數已與現議加重之捐率約略相等旣享物價改正之利益同時又將捐率加重五成雙管齊下毋乃太甚至碼頭捐計算標凖向係貨價每百兩抽捐一錢雖約當關税所征銀數百分之二惟其間出入頗鉅不可不辯蓋以貨價爲稽征標準必須貨價上騰捐項乃能增收若以關税所征銀數爲標準則轉瞬裁釐加税以後進口貨税值百抽十二有半者碼頭捐依此計算又將照現率加至一倍有半卽此文字上之出入已足增華商無形之負擔故本會意見非但捐率不應加重卽貨價每百兩抽捐一錢之計算標準亦不應任其輕率議改應請鈞部處查照前電併案核辦上海總商會叩東 
　　外交部來電上海總商會敬電悉工部局議加征碼頭捐一案業由本部訓令特派江蘇交涉員查明該局本届年會如果仍將此項議案列入逕商領事團轉令撤銷特復外交部四日 
[商總聯會請外部抗議附律]  
　　聯合通信社云各路商界總聯合會（會址在貴州路逢吉里）前爲碼頭加捐及印刷品註册兩附律事致函交涉署及納税華人會文業誌五日本報昨該會又電外交部云北京外交部鑒上年英工部局開納税人會提出增加碼頭捐印刷品註册兩附律本埠商民全體反對嗣該會不足法定人數遂未通過本屆該局年會仍將提出此兩項附律本會聞信之餘頗懷疑慮兹經召集各路商界共同討論僉以爲洋涇浜租界章程第九欵碼頭捐早有規定年來貨價增加税收甚旺實無加重税率之必要言論自由憲法所許印刷品註册其條文過於苛細實爲各國所無則此項附律自是專爲限制華人而設以上兩項名爲附律實係改變章程按照洋涇浜租界章程第二十八條必須經中國國家批准方可施行務請大部據情援案先行提出抗議以免事後再費磋商以維主權而順商情不勝迫切待命之至上海各路商界總聯合會叩微 
[大陸報反對印刷品附律]  
　　列舉種種反對理由......末謂如附律今 
　　已實行則此反對論文將不復能刋布 
　　世界新聞社譯大陸報社論云本年納税人會已由工部局宣布於本月十九日午後二時召集自一時四十五分至二時約十五分鐘之短時内爲特别會之時間所有特别議案均須於此短時内由納税人討論（？）及决定贊否議案之一爲印刷物附律已引起華人報界及印刷界之嚴重抗議該附律措詞使讀者驟難明其意味其所需要者凡三層（一）註册（二）載明印刷人姓名（三）取締散發其最當注意之即本律中『印刷』一名詞其所被給予之意義爲　此名詞平常所涵有者卽所謂『各項機械印刷均包括在内』是也律中規定『凡印刷發行或交人印刷發行任何報章小册傳單招貼或他種載有公共消息事件議論之文字者』如爲外人必須向其所隸屬之領事如非外人必須向工部局報名註册凡印刷（用機械複寫）任何報紙意在發行或散發者必須將印刷人（或機械複寫者）之『姓名平常住址及職業』載明其上凡印刷（或機械複寫）任何報紙意在發行或散發者而未將印刷人（或機械複寫者）姓名住址依本律載明該發行或散發或助同發行散發之人概應受本律所規定之刑罰無論何人印刷或發行新聞或關於新聞之評論而未先行註册或任何印刷人（或機械複寫者）未載明其姓名住址於其所印刷意在發行或散發之任何印品上者均可受此等刑罰在此附律之下凡違犯其規定者成爲刑事罪其處罰爲『不逾三百元之罰鍰』或『不逾三個月之徒刑』或『他種照律應受之刑罰』（但其實並無他種照律應受之刑罰因在英律或美律皆向未規定此等罪名） 
　　工部局提此附律之目的何在殆非至特别會召集之時即四月十九日午後一時四十五分至二時不爲任何公開的宣言窺工部局之意顯然欲藉此附律取得彼認爲應被賦予之新權力假使叩以『工部局曷爲欲得新權力』即彼必有一凖備作答之語云『工部局亟欲驅除一般「煽惑或粗鄙性質或意在引起破壞和平秩序之文字及印刷物」』猶憶工部局於一九一九年圖使報館凡印刷刷所領照藉學生罷課事件證其有理以此先例推之今次必藉口所謂布爾失委克宣傳運動與勞動風潮之『可驚報告』爲其提出附律之根據此種論據對於一般取『不管事政策之納税人頗有動聽之力』惜乎此種納税人在此間西人中頗居少數觀於一九一九年報紙領照附律之投票情形而可知也 
　　今姑謂布爾失威克主義與其他擾亂租界治安之說確已在侵入一般住宅辦事處及工廠之中然有一赫然不可掩之事實在即工部局所提印刷品附律所欲預防之罪名固有中國及他國刑律所以處治工部局向來適用此等刑律卓著成效豈此後遂不能適用乎工部局如欲得公衆之贊助其所能爲者祇有設一方法使對於著作煽惑或穢惡文字之人容易查知其姓名而欲達此目的祇須提出一種新條例凡印刷人不載其姓名住址於煽亂的文字上者可處以相當之罰金而不當就上海地産章程第三十五條提出附律因此條本係爲處置馬車疾馳等過失而設者也關於煽惑案自有刑律處置且能處置得當 
　　若逾此方法則顯然爲一種越權舉動因工部局勢將求實行一種在其『控制·權力·及威權』範圍以外之法律也工部局爲市政機關决不許其創定刑事性質之新罪名若實施印刷品附律則將立得此結果 
　　以無可倫比之狀况要求公衆於印刷任何新聞或新聞批評之前向工部局或領事署註册旣屬極不公道且爲毫無意義又使『印刷』一辭作『任何機械複寫』之解釋亦太可笑因如此籠統包括則凡用複印器及打字機者皆將與主有印刷機器之以印刷爲業者或發行人歸爲一類全無分别矣 
　　試問工部局其欲對於上海一切報紙及印刷品皆施行正式之檢查乎如其欲之則公衆業於一九一九年公開否認之如其尚不希冀此專制之權力也則須知註册之舉與工部局所自稱預防煽亂文字散亂之目的實無絲毫關係 
　　苟非將必須載明印刷人姓名住址之印刷物明確規定其種類則在工部局所擬附律最後一部（卽關於散發印刷品者）之下所成立之罪案將層出不窮領事法庭與會審公堂皆將嫌太狹隘而不足以處置因上海各洋商行家皆隨時接到其本國製造家寄來印就之小册招貼及價目單此等印刷品當然在『意在散發』之列而又往往不載明印刷人之姓名及住址者也 
　　不但此也此附律在租界以外即爲廢紙然則工部局又以何法分辨孰爲界内印刷與孰爲界外印刷之印刷品邪吾人非幾日日見有請柬·戲單·影戲說明書·學校章程·或慈善事務之布告書等之傳布邪此皆爲『意在散發』之品然載明印刷人姓名再加以平常住址及職業者則頗爲罕見 
　　再有一層不可漠視者卽散發印刷品多苦力爲之工部局是否將印成一種上海印刷人（此僅指以印刷爲業之人）全體之姓名清册依中國字筆墨歸類而供給每一苦力俾其檢查乎卽使此種清册可以造成分給工部局又豈有魔術使一班苦力驟識中國字并能以其智力參考之乎否則假使印刷人之姓名而爲僞造者彼蚩蚩之苦力又何從而知之 
　　凡報紙之盛衰與得公衆信任與否全恃乎其判斷何爲正當有用及進步的文字應揭載發表此等判斷每日殆不下百次其爲此判斷者則爲有才有學之男女界人物夙有聞望於社會上海公衆大半爲教育良好見聞廣博之人每日被供給之新聞與評論亦爲同類之人所爲今試問上海公衆願繼續得此同一之供給乎抑願受新聞評論於工部局所委之巡捕其中乃含有政策作用者乎 
　　若工部局所提議之印刷品附律今日而巳在施行中者則本報（大陸報）對於一種新提之方法殆巳不能印出一種批評及解釋如今日之所爲矣 
[修改税則委員會分科法]  
　　注重貨價調查 
　　修改税則委員會辦事處職員分派業巳定當共分秘書貨價繙譯文牘收發庶務會計書記報界接洽等八科其辦事注重之點首在貨價之確實調查蓋此次修改税則目的欲得國際間關税税率之平等而洗除以前以勢力强迫而訂之不平條約然苟貨價之調查不確則即實行值百抽五之原則而在實際上殊無絲毫之利益故該辦事處職員分配貨價科人數獨多其次則繙譯一科亦頗注其精神因此種重要會議必求其準確切實譯爲他邦文字無絲毫疑義始能垂諸永久也至委員長蔡廷幹氏業巳遷入辦公處以便接洽一切職員分配名單錄下（一）秘書科周思敬許金水廖世功杜鳴賚王懷份曹楙藩（二）貨價科（查核並編製貨價表）施弼周典郭燊嚴家灼陳海超廖世功廖世倫高近宸許金水柳宗權田章燕盛俊邱豫蘐戴正誠徐同熙高超吳秉釗毛昌嗣鄔卓然曹楙藩（三）繙譯科（繙譯會議錄及其他項文件）周典柳宗權田章燕杜鴻賚徐同熙王懷份曹楙藩王汝霖（四）文牘科高超邱豫蘐吳秉釗鍾之琪鄒應歡任榮秋（五）收發科任榮秋蔡康普吳天保孫用康（六）庶務會計科黄壽松金毓麒朱士抃李秉璋（七）書記室趙振興徐坊楊文彬文鍾佑梁鴻森袁治（八）接洽報界郭燊嚴家灼盛俊邱豫蕿王懷份吳秉釗 
[商界關於華顧問之意見]  
　　主張修訂華人納税會章程 
　　國聞通信社云北山西路唐家弄兩路聯合會以華人納税會改選理事牽及代表租界華人顧問宋漢章一事認爲華人納税會章程上應有考慮欲加以根本上之保障最好乘此時機修訂一永遠保留五顧問繼續連任之專條以冀此有力有望之五顧問進而引導租界華人續爭有願未償之華董問題務使早日實現兹聞該會業已舉定代表出席山西路聯合會之討論會陳述意見云 
[國是會議籌備會紀]  
　　整理籌備經過派人接洽華僑 
　　國是會議籌備會於昨日下午四時開會到七人黄任之主席先由書記孫籌成報告美國省費學生二百三十六人來函次即討論五項進行事項議决案有二（一）整理以前籌備情形及經過作第一期報告（二）華僑方面請蔡俊卿韓希琦接洽議畢於五時三十分散會 
[姜山賽會肇禍之滬聞]  
　　寗台鎭守使覆寗波同鄉會函 
　　寗波旅滬同鄉會朱佩珍虞和德王正廷等前因鄞縣姜山賽會肇禍案亟待善後曾函請寗台鎭守使詳示兹接王鎭守使覆函云（上略）頃奉艷電並大示均悉一切查此次姜山賽會據警察廳呈稱迭據浙江旅滬學會曁寗波旅杭同鄉會並貴會及公民陳登青等先後函電來廳紛請查禁等情當經警廳長會同縣知事會銜布告嚴禁並由敝署頒發佈告重申禁令去後一般鄉民本已遵禁不敢有所舉動乃有邊文錦其人出而懇求各機關通融弛禁當時主管官廳並未允許詎邊文錦即聲言巳與官廳接洽妥善如有事故伊可完全負責等語由是各鄉民有恃無恐遂决定舉行嗣經警廳查悉情形以謂該處人民視禁令爲具文嗣後官廳辦公必多阻礙擬請先期酌派陸軍協同警察分投勸阻以期息事當經飭團派兵三十名前往該處勸禁旋由警廳派二區署長韓鴻逵督警親自勸阻於二十三日舉行賽會時經各軍警協力勸導幸而無事嗣因人數愈集愈多深恐延長日期必滋事端由韓署長邀同地方士紳多方勸戒准以卽日爲止明後日不得再事舉行巳經衆允詎二十四日上午有依附邊文錦之徒黨數近萬人齊擁至該處警所聲言拆燬警所並擬焚拆前請禁會之陳俊明等三家當時聲勢洶湧途遇兵警非合圍兇毆即舉石亂擲致將兵警十數名毆傷墜水警察上前勸救復敢衝擁刦奪槍械警察爲正當防衛計當塲開槍擊斃暴徒二人後因傷殞命一人當警察與暴徒相持問而陳俊明陳均如陳章鴻等三家房屋已於此時拆焚不及施救矣當肇事之後急請邊文錦前來商洽而邊見肇禍已潛避無蹤此事前及當時之經過實情也至肇事以後斃犯已由檢廳檢騐飭屬領屍該斃犯等因過信邊文錦之言固屬咎由自取至罹旡妄之禍如陳俊明等三家已向法庭起訴自有法律解决惟查該處此次肇禍之原因實由邊文錦一人爲之厲階聞邊於出事時即潛逃至滬不知繫鈴解鈴近復有人煽動各鄉罷市等情邊爲首禍已由警廳呈請通緝拿辦其餘煽亂滋事之暴徒現亦正在密查究辦間苟該處人民深知悔禍則官廳爲息事寗人計亦不咎其旣往如仍有誘煽騷動情事則爲保護地方秩序計惟有照戒嚴條例實施也公等明達諒能體察知關深注特此覆篷（下略） 
[丹陽旅滬同鄉請撤范知事]  
　　丹陽旅滬同鄉會因該縣知事范鍾湘種種非法特電呈省長請卽撤懲電文如下南京王省長鈞鑒丹陽縣知事范鍾湘迭經地方人民控以廢弛政務者有之酷嗜烟賭者有之貪贓枉法者又有之且所控者均有主名如果是虚何以不加誣告如果是實何以不予撤懲在長官對於屬員固應維護而國法民情亦宜兼顧今該知事以上峯可欺益復變本加厲怨聲載道民不聊生本會誼關桑梓難安緘默我省長當不至以數十載之嚴明爲該知事一人斷送也丹陽旅滬同鄉會叩魚 
[國會開幕之紀念]  
　　滬寗滬杭甬兩路管理局昨奉交通部令以本月八日（星期六）爲國會開幕紀念應停止辦公藉伸慶祝等因當經任局長飭下所屬各課處所一體遵照酌留員司承辦各該處要公外並通令各站届期懸掛國徽誌慶 
　　又上海地方審檢兩廳亦於昨日布告辦公員役及訴訟人等知悉四月八日因國會開幕紀念停止辦公一天 
[遠東航務上之競爭]  
　　减輕美洲及遠東間之水脚 
　　星報五日華盛頓電云温哥武美總領事電告商部謂遠東航務上方啓含有侵略性質的水脚競爭籃烟囱公司及日公司近各減輕美洲及遠東各埠間之水脚從事奮鬭昌興公司雖不直接捲入但已宣布願應付競爭不稍退讓木料水脚每千尺已自十五元减至十二元穀類水脚每噸亦已减少四元至六元不等普通商品則平均每噸减兩元左右 
[回國華工述赴魯工作之利益]  
　　曾受法國國民之鎔化 
　　不費訓練而能開墾及拓殖 
　　回國華工團代表梅鈞具呈僑務局長請求分發赴魯工作呈摺之外另附附摺詳述錄用華工之利益原文錄下（一）請願國家酌提因參戰而得對於德奥之利益若干成爲辦理華工善後之經費用以創辦華工學校醫院養老院養傷院工場公墓紀念碑等事（二）請願提法國還庚子賠欵若干成辦華工平民教育因比各種高等學校更爲要務（三）華工回國宜廣勸赴蒙疆等處開拓（四）提創華工帮同建造張庫鐵路及開礦（五）三門灣亦宜用華工建築農墾區域及船廠（六）華工旅法五載諗知其國文化可稱無一游民回國後若聚集工作能補社會之改良（七）華工受法國愛國熱忱達於極點能用之得當可唤起其愛國之心普及全國（八）赴法華工飽受各工廠工藝知識萬勿置之閒散大可開導我國民智（九）法國無人不服務工作華工在外尚能勤工儉學回國後可引起非工作不能生活之觀念（十）華工身臨戰塲且招募時半由退伍之軍人選擇若一律編作工兵可爲全國裁兵改工之模範（十一）提倡勞工教育以增進職業及道德知識（十二）能達到眞正共和國民之精神（十三）能增進國際間之聲譽及地位且保存華工在歐戰勝利光榮而建設世界和平之事業云云 
[俄后號明日抵淞]  
　　昌興輪船公司俄國皇后號由温哥武開來將於明日晚間八點鐘抵吳淞即須開往小吕宋香港接客小火輪於十點半鐘到新關碼頭送客小火輪下午六點三十分鐘離新關碼頭 
[歡迎英太子代表授爵]  
　　國聞通信社云據外人消息上海英國僑民前舉定工部局前局長即老公茂洋行總理庇亞斯Ｍr·Ｇ·ＥdwardＣharlesPearce及太古洋行經理馬凱Ｍr·Ｅ·Ｆ·Ｍackay代表赴港歡迎英皇太子巳誌報端兹聞英太子已代表英皇給予庇亞斯以Ｋnight爵位云 
[俄災振濟會之鱗爪]  
　　聯合通信社云昨日所得俄災振濟會各種消息彙錄於下該會籌備月餘日昨始開始募捐昨日施德之君捐洋二百元楊淞生君捐洋一百元任筱珊君捐洋五十元龍華道人捐洋五十元又有陳琴軒先認捐洋二百元其餘零星捐欵赴會交納者絡繹不絕 
　　靈生中學校俄災振濟隊業巳組織成立職員如下顧問艾紹成正隊長陶德純副隊長陳少廷文牘繆湘登書記靳妉會計陶潮如幹事八人男生高漢潮高漢江黄鐘女生王妙孫𡚼黄慧芬林素英史德榮 
　　民福學校俄災募捐隊第一區因鑒龍華香汛特由該校校長翁國勛教員錢蓉相等督率學生隊長賈靈生書記劉文澂隊員等共十六人搭車赴該處募捐並隨地分發印刷品演講俄民災狀以期通曉聞者動容自願捐欵投入竹筒者頗不乏人數雖不巨足徵同人天良之發現該隊返滬巳萬家燈火矣 
[閘北加租波濤之將平又起]  
　　聯合通信社云閘北敦禮里房客聯合會爲該里房主無故加租相持三月旋加入房客總會以籌對付現該里經租賬房自願讓步以修理房屋通濬隂溝爲交换條件照原加租之數減半每幢每月加租一元五角函托房客總會調解當由房客總會轉致前情經該里房客聯合會亦認照此條件辦理並非無故加租勉爲擔負但聲明嗣後須照官廳取締布告不得無故加租彼此遵守云云又閘北華界公興路光裕里房屋四十餘幢係粤人梁姓之産落成甫二載加租已三次該里住户均係小本經紀者况值米珠薪桂之際實難增加意外之苛索但該房東業已通告定四月份起再加租金一成以致各房客驚惶異常聞已籌謀對付云 
 
 

Page 14

 
 
[交涉署明日之宴會]  
　　餞送勞税務司等 
　　江海關税務司勞達爾君理船廳米勒君請假回國江蘇特派許交涉員昨令第二科科長陳世光秘書楊小堂預發西文柬帖定本月八號在署歡宴陪宴者爲副税務司好君及雪君巴君赫君及浚浦局海工程師等 
[協興里房主擅修房屋]  
　　内地房屋洋商何權干預 
　　滬南工巡捐局前曾規定界内房屋之破舊危險或於要道地點樓面火警後之房屋該業主等並不翻造暫行修理者均停止給照動工在案兹該局查得十六舖裏馬路協興里口之房屋前因火警焚去樓面數間該業主呈請發給修理執照未經准行迄今事延半載仍未了解現經姚局長飭十六舖地甲前往傳諭遵照拆造將界址收讓以重路政詎託洋商出面擅自動工修葺該局路政員查知後即向阻止工作恐不免有一番交涉矣 
[日華紡織工要求加薪之懇詞]  
　　致大班後藤之一封書 
　　國聞通信社云浦東紡織公會於前禮拜開代表會議某君提議謂現在百物昻貴生活維艱每日費用一人至少須五百餘文今每日工資不過三角自己一人的生活都難維持父母妻子則更不要說吾人組織工會原是爲改良工人生活及謀種種幸福故今日提議請大家一致主張要求添加工資以維工人現狀當卽得全體同意通過復舉出二十人專爲籌備此次要求加資及調查廠中經濟方面等事籌備之事約有三種第一向大班哀求加薪第二第三等辦法聞與加資事甚有關係至於經濟方面工人等頗有精密的調查（一）紗價累漲而丹鳳牌（係日華紗牌名）更甚（二）廠中儲貨已將出盡而正缺紗（三）别紗廠工資普通却較日華高三成所以廠内男女工多紛紛往大中華恒豐等廠工作現在剩下工人每十人中必占六七小孩若再不加價工人一散則廠中一時必難找工人照此經濟情形爲廠主利益計亦以加薪爲當在五日晚又得一二兩廠各工人之投票結果全體主張要求加薪當卽由工會致一函於廠中大班其文云後藤先生大鑒我們知道你接着這個信必定要懊惱的但是我們若不是出於萬不得已我們决不至來討你的厭惡犯你的清神後藤先生你知道我們都是忍著餓在作生活麽若是監工的先生們注一點意都可看出我們一種無力作工的樣子來呵後藤先生我們老實的同你講罷我們若不是因餓的原故無力作工可以說我們所作的工連我們自己也不能滿意呀此信雖惹你暫時的懊惱若你能慨然照我們所求的應允郤又是工廠的莫大之幸了後藤先生我們若驟然將我們所要求提出來或者你一時還不能見諒我們在此時只有將現在每人日常的生活狀况寫出來你一看了你的良心說我們是應當的要求或驅使你卽時承允後藤先生你知道我們的工資是什麽時節訂的現在的百物漲到什麽地步了若你跑到我們工人住家當中不講只看見我們餓餒的樣子必能看着好些黄瘦的小孩子及無衣遮體的婦女那就是我們的妻子我們此時眞無法了稍能過的去我們是决不肯來擾你的清神我們在這無法當中提出一個極小極小的要求就是懇你於每人每工加二成使我們吃得飽一點也好盡力作工雖是我們工人的幸事而未嘗不是廠主的幸事並望你於五日内給我們一個好消息祝你健康第一第二兩廠全體男女工人謹上四月六日現聞該廠大班頗知工人痛苦在未有這一次的要求該大班卽有加薪之意今得此信一去該大班或者卽時迎合工人心理允其要求云 
[贛同鄉反對慈善儲金奬劵]  
　　聯合通信社云旅滬江西自治促進會長　旅京同鄉會寄來快郵代電云北京上海天津漢口各報館各公團曁江西各縣各公團均鑒陳光遠假慈善之名發行儲金還本奬券三百萬元曾經敝會去電反對乃陳氏毫無悔過之心近復運動政府批准並派員分往京津滬漢各埠及省内各縣勸誘勒派冀得此欵補充軍隊以爲殘殺贛人之具居心險毒莫此爲甚查此項奬券名爲儲金實同詐騙陳氏自身位置不保朝夕安有餘暇顧全信用設不幸爲所欺朦任意購買本金且無償還之望尚何抽籖得彩之可言况陳氏在贛搜括之資數逾萬萬豢養之兵倍於元年贛人日處水深火熱之中固不應供使金錢自殺同胞卽非贛籍商人目覩顚連困苦之狀應有一視同仁之心安忍以投機之事貽鄰省人民以無窮之憂所望省内外各界人士燭彼奸謀勿受欺騙對於此項奬劵拒絕銷售並望各地同鄉一致反對吾贛前途實利賴之除登報聲明外特此電告望垂察焉江西旅京同鄉會叩陷 
[紗花最近之市况]  
　　棉紗市價前於星期二被空頭家散放謡言有意壓小之後前昨兩日内又復活動昨日三品紗來電小去一元數角美棉亦小十餘個磅音印度孟買各花價皆漲起數羅比現本紗客帮極見活動川帮買進二十支本紗二百餘包因無貨故少買天津及廣帮兩帮共買進本紗二千包之譜市價平穩其餘青島威海衛牛莊江西野鷄蕪湖等帮亦買進本紗七八百包日紗六百餘包公會小包除十四支地圖略漲數錢外其餘價無甚上落售開亦有三百餘包開出者有日商豐田紗廠開出十六支豐年大包紗一千包西五六月出價一百五十三兩上海紗廠開出十六支雙虎大包三百包價一百四十七兩五錢期同人心仍看續高之勢 
　　花衣交易各廠莫不仰取外棉印度花及客棉鄭州陜西各花昨日統益紗廠進現鄭州花五百件現印度花五百件又西五六月期五百件現本花一千件大豐廠進印度花五百件（價詳商情欄） 
[昨日之金融市况]  
　　昨日現幣市價上午爲七錢二分四釐八毫七忽半下午收盤爲七錢二分五釐三毫七忽半正金銀行買進現洋十萬元滙豐買進二十萬元係友華中國兩銀行賣出各十五萬元聞係裝往大連去者是以現幣比前日大三毫七五三月底期洋上午爲七錢二分六釐一二五午後收盤七錢二分六釐二五比前日無漲落銅元又賤每百兩兌二百二十二千七百文致衣牌價每元至一千六百十四矣 
　　銀拆上午六分銀根仍鬆午後收盤九分較前日大五分滙豐銀行收欵七十萬友華花旗道勝等各銀行共三十萬左右 
[昨日元芳呌莊之市况]  
　　昨日係星期四輪值元芳洋行拍賣泰西緞尺六元絨元羽綢洋紅布市布原布細斜竹布漂細布漂洋標市漂布等疋頭之期共排列六百十五件計二萬六千六百七十五疋比較上次少四十件計一千五百八十疋各客帮及本街等拍進不甚踴躍祗尺六元絨貨少拍價尚好畧漲一分其餘各貨均跌多漲少故疋頭市面殊少佳况云 
[友華銀行滙市報告]  
　　昨日友華銀行滙市報告云五日倫敦大條銀價近期未動遠期長一二五紐約滙價長至六角五分八七五倫敦紐約間滙價落至四元三角九分今日此間各國滙價僅法郎縮至七百八十其餘變動甚微晨間市况甚硬英鎊成交價四月份三先令四便士二五五六月份三先令四便士一二五美金成交價四月份七十三元六角二分半五月份七十三元五角六月份七十三元三角七分半下午市况微平英鎊購進價六月份曾至三先令四便士美金購進價六月份曾至七十三元二角五分至收盤前市况復堅收盤時英鎊售開價四月份三先令四便士一二五五六月份三先令四便士又十六分之一美金售開價四月份七十三元三角七分五遠期七十三元二角五分昨日印度在倫敦購銀倫敦市場投機者多購進收盤時市况堅定紐約市况見硬 
[本年春季運美貨物之公布]  
　　星報云據美總領事署公布本年春季三月三十一日爲止自滬輸往美國之貨物呈報美總領事署者連金條在内共值一一·一七二·一四九元上年同時期中爲一九·五六八·六九八元除去金條則爲一○·一二四·五七三元上年同時期中爲八·六○○二一七元本季輸出品中减少最甚者爲銻·手工品·寳石·及其他裝飾品等上年同時期中輸出之銻共四·七○○·○○○磅值一五八·九二七元本季僅一·六六三·六○○磅值五八·六六二元手工品寳石及其他妝飾品較之上年同時期中則自三二·三一九元跌至九·○三三元足見美人暫時停購奢侈品其餘各貨比較上輸出减少者列表於下 
　　　　　　　一九二一年春季　　　一九二二年春季 
猪　　鬃　　　　六二·二七二元　　　六二·二一四元 
蛋　　　　　　二五二·七六六　　　一七四·八六二 
有壳花生　　　　二八·五九五　　　　　七·二五○ 
金　　條一○·九六八·五八一　一·○四七·五七六 
生　　絲　四·九八七·三八一　三·三九○·一五八 
廢　　絲　　　二二九·五一一　　　一九七·五九八 
府　　綢　　　三七七·八八六　　　二九六·二六八 
羊　　毛　　　二八八·○二三　　　一四八·二九八 
鹿　　皮　　　　七三·六一四　　　　一三·三六九 
茶　　　　　　三五五·八九五　　　二六九·二二一 
本季輸出品比上年同時期中增加較著者擇要列下 
　　　　　　　一九二一年春季　　　一九二二年春季 
猪　　皮　　　一二○·三九○元　　一六○·六一六元 
毛　　毯　　　　二三·二八一　　　　三三·九五九 
粗製樟腦　　　　四六·○七一　　　一六一·一八四 
麝　　香　　　　　九·八四六　　　　一六·二四二 
棉　　花　　　　一四·八五二　　　　二九·九九七 
毛　　羽　　　　五二·八二二　　　一六三·三六三 
有壳胡桃　　　　　三·一四五　　　　　八·五九九 
髮　　網　　　三○三·一三八　　　六七九·二四八 
水牛　皮　　　　　七·七三五　　　　七二·一三五 
汽　　車　　　　　　　　　　　　　　　七·二○○ 
野　　絲　　　　五一·○六四　　　八四七·九八五 
山　羊皮　　　二一三·八六七　一·六七六·六一二 
本季中自滬輸往斐列濱之貨報由美領事署者共值三三二·五四九元較之上年同時期中共值三一一·五○四元所增甚微出口值增加之最著者爲猪油本季四二·三一三元上年同時期二六·六九四元生絲本季一○·一三三元上年同時期四·七○二元及花邊與棉織物本期七·一七一元上年同時期二·二五九元本季斐商又購進鷄蛋五七·五二九元此則爲上年同時期中所無者也出口值之减少者爲電泡本季八·八七一元上年同時期一四·四九○元麵粉本期六·九○三元上年同時期一四四·六七五元及布疋本期二六·四六七元上年同時期二九·五九四元自滬輸往夏威夷者則較去年同時期中减少爲九·四四一元與一一·二七五元之比去年輸出鷄蛋六·二三三元今年則無可見夏威夷人不復在滬購蛋本季又輸出影片二·一六五元綢緞一·七一九元 
[華蛋對英貿易之調查]  
　　據英國商部近來之報告云英京蛋市向恃俄羅斯之來源自中國蛋業勃興華蛋市面遂居首要駕乎俄羅斯而上之矣一千九百十九年時中國之蛋黄蛋白輸入英國者共二萬二千九百噸計值三百三十七萬鎊鮮蛋鹹蛋輸入計值十萬零七千鎊計四千八百八十萬枚凍蛋輸入計九千八百噸計值六十八萬四千鎊此數較之一九一三年輸入額蛋白蛋黄已增七倍鮮蛋及鹹蛋則增加五倍有半矣至一九二○年蛋白蛋黄輸入之額忽暴落計共一萬二千九百噸值一百九十四萬鎊而鮮蛋鹹蛋之輸入則暴增計達八千四百六十萬枚計值二十萬零六千鎊凍蛋亦然增至一萬七千四百噸計值一百三十四萬七千鎊云 
[乾繭絲吐交易所股東聯會紀]  
　　華商乾繭絲吐交易所股東聯合會於昨日午後三時在一品香大廳開第二次緊急會議股東到者一百七十餘人公推邵如馨爲主席宣布開會宗旨畧謂上次大會議决辦法現正由代表等進行今見報載承諸君切囑鄙人堅持到底敢不遵命鄙人去年經手代合之本所股東類多寒素之人今理事會違法開幕股本勢將無望是以鄙人仗義執言此後之進行惟力是視决無反顧之理本所正式開支不過三萬左右若以三十八萬元股本之數月利息抵補所少之數再令一百零三人發起人攤派則股票儘可照票面發還何等光明正大云云繼由各股東繳墊進行之經費計有六百餘元均由會計掣給收據末用茶點散會時巳五時餘矣 
[日夜銀行股東會紀]  
　　昨日下午三時上海日夜銀行在該行樓上開股東會到會股東計四萬零零九十權總理黄磋玖報告現擾將本銀行及大發公司日夜兩交易所合併成一大公司特開股東會徵求意見是否贊成合併請付投票表决開票結果贊成合併者計三萬九千五百四十權反對者僅一票計二百五十權云 
[法租界交易所之調查]  
　　上年交易所風起雲湧之時本埠法租界陸續籌辦開幕者計有數十家未及半年一敗塗地遂致清理收歇解散者日有所聞兹將現在或存或歇之各交易所調查誌下 
牌號　　　　　地址　　　　　　　開幕期 
寳球　　　　　愛多亞路三二九號　本年一月七日現已停市 
申市　　　　　同上一一三號　　　上年十二月十二現已解散 
華商棉業　　　同上九七號　　　　本年正月 
滬海　　　　　同上一○四號　　　上年七月業已解散 
中外股票　　　同上二五號　　　　上年十月現已解散 
華商紗布　　　同上一九號　　　　上年七月五日 
上海油餅雜糧　同上一五號　　　　本年一月 
萬國金幣　　　同上一一號　　　　籌備未開 
民國競賣　　　黄浦灘七號　　　　上年十月十八日 
滬海標金　　　同上八號　　　　　未開辦 
滬江油餅雜糧　同上十二號　　　　上年九月二十五日 
中國油餅雜糧　法大馬路六號　　　未開辦 
星期　　　　　天主堂街三八號　　未開幕前盤脱 
上海煤業　　　天主堂街　　　　　上年十二月十二現已解散 
中外　　　　　同上四八號　　　　上年九月二十四現已閉歇 
中國證劵　　　同上九三號　　　　上年七月二十四現已解散 
華商證劵　　　同上五○號　　　　上年十月十三日現已解散 
上海絲吐　　　同上五○號　　　　籌備 
機製粉麩人　　同上八九號　　　　上年十月十九日 
上海棉紗　　　同上八○號　　　　上年九月十日 
菸酒　　　　　法大馬路　　　　　上年八月一日現已解散 
棉布疋頭　　　紫來街　　　　　　上年十月現已解散 
交通　　　　　天主堂街　　　　　未開辦即解散 
大陸　　　　　愛多亞路二三號　　同上 
江南　　　　　同上四二七號　　　同上 
華商蔴袋　　　同上九七號　　　　同上 
上海糧業　　　洋行街　　　　　　籌備未久即解散 
夜市　　　　　愛多亞路四二七號　上年七月十號 
乾繭絲吐　　　法大馬路一一二號　籌備 
[杭州號汽船下水禮紀]  
　　莫干山招待遊客所用 
　　滬杭甬鐵路經營之浙屬武康縣莫干山避暑旅館近已籌備就緒明日（八號）正式開幕招待遊侣所有拱宸橋至三橋埠之汽船除原有武康一艘外今年復由怡和洋行添造新輪一艘命名杭州號工竣多日已向海關請領汽輪執照設備一切昨日爲新輪行落水禮之期下午由黄浦灘怡和碼頭啓椗直駛吳淞稍停即行折回該路車務洋總管李綽生（譯音）率領華員乘坐該輪試騐一切開較武康號之速率尤增即載重噸位及輪内佈置亦較勝於武康云 
[浚浦工程之近訊]  
　　浚浦局續浚滬南沿浦灘一帶工程迄逾半載巳開至徽寗碼頭迤南兹聞生義碼頭萬裕碼頭之大儲大通兩堆棧因浦灘淤塞未便停泊輪船致起貨多感不便現由海關河泊司在彼測量須深至一百五十尺方可合宜停輪是以該兩公司又函請浚浦局重撥海龍號挖泥機船在彼加工浚深矣 
[義勇軍華隊員黄松丞作古]  
　　今日下午出殯 
　　住居馬霍路同裕里之中華義勇軍四年級常備隊員兼該隊國文科正科長黄松丞君於本月四日病故該隊得家屬報告後常即據情轉呈萬國義勇軍總司令部查照兹聞總司令强生君以該隊員服務多年克盡厥遽聞溘逝同深悼惜業巳發出命令略謂據中華隊葛隊長呈報該隊四年級常備隊員黄松丞於本月四日在滬病故擬於七日下午四時三十分出柩權暦於法租界藍維藹路京江公所等語應照本團定章於舉殯日着過山砲隊令派六馬拖駕之砲車一部隊員一排前往運載靈柩並着工部局全班樂隊導引奏哀除中華隊全體隊員致送外並着各隊軍官軍佐戎服佩刀　練黑紗届時同往執紼以伸友誼而誌哀悼並聞中華隊亦頒命令召集正常預三備全體各級隊員分任迎殯送殯扶柩等各項職務外所有一切舊式儀仗一概屏除不用靈櫬由孟德蘭路出發經過重慶路白爾部路霞飛路敏體尼蔭路藍維藹路至京江公所沿途由英法二捕房派捕照料又聞黄君係直隸大興縣人今年四十七歳在北京路浙江興業銀行充保管庫主任待人和平誠篤且優長國文遺下三子長者現在梵王渡聖約翰大學肄業云 
[開明公司董事捐花紅助賑]  
　　開明公司日前開董事會由各董事公同决定以蘇省災區甚廣災民頗衆現方待賑孔殷本公司各董事辛酉年應得花紅均願悉數撥充蘇省義賑經所舉之監察等職董一致贊成昨日已由該公司將洋一千二百元如數送至上海縣商會請爲轉送義賑會事務所運往散放云 
[振華義校籌建築費之藝術會]  
　　昨晚七時青年會中有一旣盛且美之藝術會其旨趣實以陳君勇三等苦鄉兒失學者之多遂就引翔之高郎橋創設振華義校學生概免書籍學習之費已歷三載現復組織募金團以便購地建屋作永久計昨晚之會即募金團中之年華隊任務蘋·孫道勝君等發起組織者也昨晚開會時參觀之士女座無隙地開會節目如次（一）鋼琴獨奏丁路得女士（二）藝術雙簧馬愼餘顧肯夫二君（三）凡亞鈴「三六」仲子通吳淵白二君（四）魔術洪星垣宣剛二君（五）火棍張英穀女士（六）拳術「醉劉唐」寗竹亭君（七）舞蹈陸理華女士（八）新劇「他爲什麽失學呢」鄭鷓鴣鄭正秋周劍雲三君（九）影戲「酒後」却潑林「姻緣夢」羅克節節引人入勝掌聲如陣陣春雷然至十二時乃散 
[大同學院擬收買土地之公函]  
　　滬南大同學院現擬擴充校舍收買基地惟恐鄉民壟斷居奇特函上海縣公署請爲公告鄰近居民將地出讓以便收用原函云竊敝院剏辦之初即以組成完美大學爲職志成立以來巳閱十稔歷年逐漸購入院址三十餘畝建有房屋六所可容學生五百人左右先後曾辦畢業八屆雖粗立大學之規模然爲地址所限未能遽遂初志今以科目漸增學生日多益當勉力進行以求周備擬再擴充科目增建實騐室圖書館宿舍等約計所需之地當在二百餘畝但以一時財力有限止可先行添購院址擴充至一百畝左右以應目下之需查敝院左近尚有隙地或係公有或係民有此項地畝實爲敝院所急需按土地收用法第二十七條人民建設事業遇有急需得由地方長官核准收用今敝院已急待此項地畝應用相應備函附圖懇請查核辦理迅賜示告鄰近居民並先行諭知地保俾敝院得依法收用此項地畝以便擴充院務至紉公誼沈知事准函後已轉令上海市經　調查該校左近有無空地每畝值價若干具復核辦云 
　　尚有本埠新聞等轉入後頁 
雜評二 
[選舉運動（旡用）]  
　　選舉而無運動此麻木之選舉也麻木選舉其結果難期靈活選舉而太運動此狂熱之選舉也狂熱選舉其結果亦欠允當故在選舉之先必促選舉人之注意庶選舉之頃本良心順正道以求得最適合之人才爲公衆負責任謀福利此吾所對於一般選舉之希望也 
　　上海公共租界納税華人會理事職在建議或請願關於界内華人切身利害之事及自治行政故其人才須擇平日關心租界内華人切身利害並諳習自治行政者苟不具此條件微獨選舉者不必投選即被舉者亦不必應選蓋於公益事必雙方兼顧焉 
　　夫政治之道恒隨時會而變遷尤因住民之智識程度而進今之時會較古昔逈不同已厝國於公道正誼之上觀乎此次華會之結果而知則所謂租界所謂領事裁判權要如返照之夕陽近午之霜雪雖猶暫存爲時亦僅深明時會之士决不肯沾沾焉靳守不平等之舊慣而變本加厲重苦我民釀起惡感而我民智識日就月將政治運動類合正軌友愛君子往往予我以同情是故爾後理事顧問應多發展機會則選舉之時宜漸移其目光於積極方面矣納税華人其共察之 
 
 

Page 15

 
 
本埠新聞二 
[青年會商業學校消息]  
　　青年會商業學校董事會將於四月十三日（星期四）正式成立廿董事爲郿富灼（商務書館）·刁信德（同仁醫院）·鍾可托（聖彼得堂）·趙晉卿（農工銀行）·姚家琪（正利銀行）·葉楚傖（民國日報）·袁履登（寗紹公司）·高陽（曁南商業學校）·朱成章（上海商業銀行）·趙師復（第一商業學校）·張嘉甫（列豐號）·十一人是日開會秩序如下下午五時三十分董事會開成立會於會客廳六時日夜校教職員與董事聚餐於該會會食堂七時三十分集於殉道堂介紹董事於夜校學生 
　　七時四十五分起爲復活節紀念會有朱葆元牧師之演說並　美之音樂及復活節故事影燈以娛來賓該校復活節假聞係四月十四日起至十九日止共放六天云 
[香工議建公所决定每人加月捐三十文]  
　　本埠香作工人南北市共有八百餘人同業向無團體前年因要求店家增加工資始組織小行訂立行規公舉周蓮康爲行頭並推定同業二十四人爲代表經理行中事務當時經公同議定每工人一名月捐大錢三百文由行頭代表經收存儲以備將來購置地基自建公所之需計自民國九年七月分實行收捐以來至今將及兩載此項捐收已積有成數衆意將公所提早建築除現在太陽廟附近廟頭地方購定地基四畝（地在經揚公所隔壁）外惟建築經費尚不敷甚鉅前日由該行頭邀集全體代表與同業工人在南市春在茶樓會議磋　籌欵方法經衆决定每人月各加捐三十文合前共三百三十文以便擇日開工從事建築云 
[兩匪匿居吳淞之偵獲]  
　　本埠某機關偵悉吳淞滬寗鐵路機廠附近徐家宅地方匿居客籍盜匪兩人已有數日當於前日晚間派人偕同眼線雇坐汽車從軍工路駛至該處咨會該處之馬步巡派駐所當將兩人拿獲押上汽車旋即回滬聞係夥刦某處之盜犯云 
[爭産釀成命案再誌]  
　　騐明陸永林受傷病死 
　　陸全林控龍阿龍曹阿端毆斃伊兄陸永林一案已紀昨報兹悉地檢廳委派鐘檢察官沈檢察員等前往浦東二十二保三十八圖陸家宅屍塲相騐該圖地保陸尚炳等投案候示屍弟陸全林等投稱我兄實遭龍曹等諸人兇毆致斃要求伸雪問官得供飭將永林屍體舁出如法檢騐得委係受傷後因病而死　　屍弟等具結棺殮候飭提龍阿龍等到案訊辦 
[滬寗車站失竊票欵]  
　　昨日（六日）滬寗路上海北站賣四等車票房内乘客正在買票擁擠之時被竊賊偷去樯欵現洋一百元當由司事報告路警查緝竊賊早巳杳如黄鶴矣 
[一農學潮解决之希望]  
　　校長内定汪德彰學生之七項要求 
　　國聞通信社云南京一農爲校長問題風潮遲延至數月之久兹本社得該校自治會來函謂據各方面可靠消息巳委汪德彰長校學生對於汪之學行絕對信仰現組織教務革新會議决條件十五項要求新校長執行原案如下（一）收回代表開除成命否則認爲目的未達（二）學校行政方面凡開除學生須在假前施行並先行公布（三）新校長進校時對各教職員學行方面請特别注意其惡劣太甚爲全體學生所不容者必先行除去之（四）校務教務經濟均須公開（五）實行選科制（六）刷新體育（七）擴充圖書室（八）修理校舍自修室寢室合併（九）本校農具宜改良及設置（十）講義宜鉛印（十一）公共衛生及體育所用之經費應完全由學校負擔（十二）功課表中宜加法制一門（十三）各級英算鐘點均宜增加（十四）教員宜專任（十五）學校方面須尊重學生自治會評議部之議决案云 
[十人團之通俗閱書社]  
　　南陽橋中華救國十人團聯合會經前次理事會議决另設通俗閱書社藉以推行社會教育兹悉該會理事長唐豪與中華書局經理陸費伯鴻接洽已允捐助大批書籍日前送到該會陳列書架亦已製就業經布置就緒從植樹節起即任人閱覽其閱書須知如下（一）閱書者不限本會會員（二）閱書諸君須在簽名簿上簽名（三）本會陳列各種書籍可隨便取覽（四）閱畢後請仍置原處（五）閱書諸君須守公德如有汚損雖屬一時無心亦應照原值賠償（六）本會陳列各種書籍冀便公衆閱覽概不借出（七）閱看時間定每日上午九時至十二時下午一時至六時其他時間因會務關係謝絕閱看聞該會幹事樂嗣炳尚須向各書局接洽以期將範圍擴大云 
[聯益善會遷移]  
　　上海聯益善會會所向在美租界梧州路中辦理各項善舉兹因該處房屋翻造遷移至華界胡家木橋北（土名香烟橋路）統益絲廠隔壁翔字第六百三十六號至六百三十九號照常施材·殮屍·施醫院送診給藥·佈種牛痘·義務夜校·按時授課一無變更該會總辦事處仍設英租界蘇州路十一號陸文記内云 
[大隆廠主熱心教育]  
　　齊齊哈路嚴氏第一公學學生共有一百餘人此校經常費均由楊樹浦大隆鐵廠主人嚴裕棠君獨力擔任每年須千餘金學費完全不收貧苦子弟均得入學聞嚴君又在靜安寺路特建校舍將辦第二公學熱心教育殊可欽也 
[六縣欵産聯合會定期開會]  
　　六縣慈善教育欵産聯合會現又定期開會昨發通告云敬啓者兹定於本月十一日（即夏曆三月十五日）下午二時在上海南市中區凝和路也是園開聯席會議務請撥冗准時蒞會是爲至盼 
[工界協進會選舉職員]  
　　國聞社云全國工界協進會附設工藝研究部昨晚八時在該部開會選舉職員比時公推彭德生主席劉漢蕙爲臨時紀錄投票選舉兹錄當選各科職員如下部長彭德生幹事長李鏡波副長葉澤庭文牘黎景珊劉漢蕙會計盧邦衍劉漢蕙庶務梁文旭吳耀榮交際李鏡波李家豪卓茗仙劉進興稽核盧煒昌修稿黎景珊化學科謝我農葉澤庭劉漢蕙王吉人葉爵臣化學工藝科葉澤庭劉漢蕙謝我農王吉人葉爵臣胡佩如彭德生醫藥科李慧川葉澤庭劉漢蕙葉爵臣牛痘科李慧川機器科楊廣財李慧川印刷科陳國熙李灼亨陳亮坤智學科邵博强等並定星期六晚八時開職員交誼會云 
[四馬路商聯會選舉揭曉]  
　　四馬路商界聯合會日昨改選職員兹將票數揭曉錄下趙南公當選爲正會長朱葆三項松茂當選爲副會長周乃安湯節之王幼堂周協卿傳小庵白晉熙沈仲華馬頌年兪葆生朱五鈞以上十人各得三十票以上駱雁雲郭焕章孔志賢張俊卿章顯達謝世耀劉寅生劉鐵冷徐建堂高敬賢王榮昌榮少甫李春榮舒康榮李清泉尤永福孫鈞卿孫榮德柴英生以上二十人各得二十票以上均爲職員已由文牘員備函請爲就職矣 
[珠玉業選舉職員記]  
　　滬城侯家路珠玉彙市房屋因年久失修於去年秋間雇工翻造兹已工程告竣前日召集同業全體在該彙市舉行投票選舉劉大奎等當選爲司年雷桂生等爲司月王蓉初等爲會計張文　等爲監察該業學校教員陳志渭等聲請該彙市將商場早遷新屋俾各教室恢復原狀云 
[雄雞牌牙粉獲奬]  
　　去年十月間江蘇第二次省地方物品展覽會在南京開會時中華國貨出品社曾以所出雄雞牌紙袋牙粉及圓匣牙粉送會兹聞業巳審查完竣該社所得優等奬憑曁優等奬章已於昨日由本埠總商會送去云 
[金鷹藥房昨日開幕]  
　　粤僑朱學裘醫藥學博士也旅美十有餘年現在本埠南京路Ｐ字五百二十七號開辦金鷹大藥房專配各國藥方發售各種著名良藥並製日用化妝藥品等昨日開幕各界人士前往參觀者頗盛該藥房内部一切均仿照美國最新式佈置甚爲完備並聘有牛惠生楊廷芳前醫學博士及女醫生李清愛在該藥房分定時間診治内外科婦孺科及眼耳口鼻科等症云 
[裕安里小火即熄]  
　　住居法新租界李梅路裕安里内劉四家於前晚失愼幸救火會近在咫尺得悉後立即驅車到塲救熄祗焚去房門板及衣服等物餘未殃及當由捕房飭探任坤揚前往將劉帶入捕房昨解法公堂請究先由捕頭上堂稟明前情詰之劉四供實因潑翻火油燈所致求宥中西官判罰洋一元充公以儆 
[乾生裕布號失愼即熄]  
　　滬南王家碼頭北首　馬路乾生裕咘　號樓上昨日下午三時許忽然火發當經各區救火會均將皮帶龍等馳往施救得即熄滅僅焚去被褥及雜物事後由該管一區一分駐所查知立即派警前往調往起火原因並飭傳該店執事到來照章科罰 
[肇浜路電車軌未開工之原因]  
　　華商電車公司在城内肇浜路推放路線安設鋼軌擴張電車營業曾經規定路線站口預備一切手續本定即日動工嗣因該公司現在煤屑路鋪設軌道並在高昌廟迤北加鋪雙軌工程均未完竣且外洋所購材料尚未全數運到以故開工之期尤未確定須待該公司於本月十六日（即隂曆三月二十日）開今届董事會時公同磋商後再定進行方針云 
[穿心街之搶土案]  
　　常熟船户甲乙二人前日上燈時往棋盤街鴻泰土棧購得值洋八十餘元之烟土藏在身畔雇坐黄包車往南甫入老北門至穿心街忽來匪徒二人上前將車攔阻袖出利刃嚇禁聲張當將八十餘元之烟土悉數攫去一哄而散甲乙不敢張揚狼狽而返 
[益豐典當被搶]  
　　前日上燈時有匪徒四人擁至西門萬生橋堍益豐典當門口以二匪在外把風二匪各執手槍入内躍入櫃中將槍出示嚇禁聲張典中各夥畏懼避匿該匪等當將眼怡中大洋鈔票共四百數十元刦掠而去該典執事點明失數立報二區警署李署長飭派長警馳往兜拿匪已遠去該長警乃到該典察勘一周返署報告昨經李署長據情詳報警察廳徐廳長已令飭所屬一體查緝矣 
[水警巡官調任]  
　　江蘇水警第三隊第三分隊二等巡官徐民伯前奉王隊長命令調駐浦東塘口所有原駐塘口之水警第一分隊二等巡官柯生樓着即調紮白蓮涇地方俾得人地兩宜聞徐何二巡官巳於昨日率領所屬師船分别到汛視事矣 
[滬寗車昨又遲到]  
　　昨日（六日）滬寗路由寗開滬之三四等車因在沿途等候乘客上下故車到滬已九點十分鐘計逾時二點五十分鐘矣 
[瞎子患病投河圖盡]  
　　甬人王炳崔近因雙目失明且患疾病遽萌短見於前日在西華德路橋投河圖盡當經一千四百七十七號巡街捕查見設法將王援起帶入捕房稟明捕頭諭候請廨函送寗波同鄉會安置 
[兩押店收贓不報各罰三十元]  
　　河南路源盛鼎成兩押店均收質西人失竊之電汽風扇匿不報告捕房違犯租界章程前日被包探謝水泉查出贓物稟由捕頭轉請公共公廨出單昨晨將兩押店主洪孟記唐蘭生傳案經中西官訊實各處三十元之罰金原贓傳到失主交其領去當本不追 
[韓習榮又攫銀練押年半]  
　　韓習榮前日在北浙江路攫取王廣才家小孩頸項間之銀練一條而逃嗣被包探陸連奎查獲人贓帶回捕房押至昨晨解經公共公廨中西官訊得韓係過犯判决監禁西牢一年半期滿逐出租界 
[北山西路之賭案賭犯廿三人]  
　　滙司捕房包探劉永茂前夜偕同西探密往北山四路五百八十九號屋内捉賭當場拿獲男婦賭犯二十三人連同牌九賭具帶回昨解公共公廨請究經中西官訊得爲首糾賭係海門人王阿福判王罰洋三十元無力監禁西牢一月其餘單阿二陳毛毛徐徐氏等二十二名各罰洋三元充公賭具銷燬 
[浙江路之烟案烟犯八人]  
　　王金生在浙江路六百五十一號屋内私售燈吃洋烟前日被包探應玉鼎因查另案查悉協同西副捕頭鄧往將王與煙民許利才金阿大花和尚王金根等八人及烟具一併拘入捕房昨解公共公廨中西官質訊之下判王金生押西牢一月餘人各罰洋三元充公烟具銷燬 
[花核包壓斃小棧司]  
　　吳淞鎭洽和盛機器軋花廠棧司某甲近患外症倩其弟爲替工其弟年僅十四歳前日夜間睡於廠内堆積花核包旁不知如何夜間核包忽然坍下其弟致遭壓斃昨晨各司　身始見核花包坍下甲弟業已氣絕亦可慘矣 
[兩汽車撞傷二人]  
　　崇明人陸阿根昨日上午九時許行經九江路被某號汽車撞倒跌傷臂背等處當由老巡捕房九百十六號華捕前來將該汽車號碼抄錄另雇車送受傷人往仁濟醫院醫治即持傷號單呈報捕頭候示又昨晚七時許有一千六百零五號汽車馳過楊樹浦撞倒十歳女孩奚阿毛跌傷面部當由該汽車送入同仁醫院醫治 
[隔壁小裁縫串竊錢櫃]  
　　閘北姚家宅橋隆興米店前晚被賊從屋面開洞而入竊取錢櫃一只内有銅元二十餘千文從後門逃逸該店司賬江桂生從睡夢中驚醒正在鳴警查檢之際據隔壁開王順記成衣店之常熟人王永慶報稱係伊之學徒嘉定人唐永雪所竊原贓現藏其灶披内云云當由崗警將店主學徒一併送入四區吊到贓物昨經　署長研訊唐供認與住居對弄之江北阿二通同行竊不諱判該店主交保唐收押候提到江北阿二再行究辦 
[手指究竟何人砍斷]  
　　阜寗人繆金奎住閘北三德里前日至王家宅高郵人戴德全茶館内吃茶向堂倌吳有才尋釁擲碎茶壺兩把茶客陳義朝責其無禮與陳大起衝突經衆勸散嗣繆復投五區控被陳砍斷左手二指經杜署長提集一干人質訊陳戴吳三人同供繆之手指係彼歸家後自行砍斷希圖訛云云判轉解司法科訊明核辦 
[長豐廠被竊麵粉之近訊]  
　　長豐麵粉廠經理兪雪棠控潭子灣渡船户夏長記串同某紗廠工頭蔣桂生偷竊廠内麵粉一案經顔署長迭次研訊據夏供銷贓與朱家灣永大花行旋經傳到該行經理沈南生質訊沈供與該船户素未謀面並無收買麫粉情事夏亦不能指實惟此案銷贓人蔣桂生現尚在逃非提蔣到案難期明晰昨判夏長記暫交妥保限七天尋交蔣桂生再核沈南生訊無關係即予省釋當夏長記就逮時在其家抄出鳥槍一支因無護照判罰洋十五元槍枝没收 
[法公廨審訊欠租案]  
　　方子記昨投法公堂控房客施金榮虧欠租洋九十八元求追後祗付十四元尚少八十四元限二天付清昨又傳訊被告由伊妻代到稱丈夫因母故回籍故不到案等語判候提施金榮到案再核又福記公司投法公廨控沈嘉炳楊三楊三子艾學全胡老四等各虧欠租洋三四十元不等求請訊追詰之沈等供認欠租請求寬限交付中西官判沈嘉炳楊三楊三子三人均限三天付清艾胡兩人屢次欠租限令遲移 
 
 

Page 16

 
 
[王靜莊售賣春藥罰五十元]  
　　老閘捕房西閘捕頭鄧昨晨協同包探應玉鼎將揚州人王靜莊拘解公共公廨稟稱查得浙江路六百五十一號門牌民熙藥房與自强軒書局均係王所開設因其發售春藥名懷中秘寳並印就此項春藥之仿單分送其書局内又陳列攸關風化之圖畫已搆成新刑律第二百九十二條之犯罪行爲以故捕房按律起訴稟畢將抄出仿單呈案被告王靜莊延律師代爲辯白經兪襄讞商之美丁副領事以此種不正當營業應予嚴行取締除科王靜莊罰金五十元充公外並着以後不准再印此項仿單抄出者一併銷燬 
[朱如榮慣騙行李押年半]  
　　王竹安因江北人朱如榮允爲薦入中央汽車公司充當汽車夫遂於前日携帶鋪蓋衣包隨朱同往該公司後朱命王出外代購香烟乘隙將王之物件携之而去王返始知受騙報告匯司捕房派探費克倫將朱緝獲經捕頭詰悉朱前亦曾用如此手段騙取王六生沈毛生金二等之棉被衣服質洋化用仍飭費探吊齊原贓昨晨傳集被騙各人將朱解由公共公廨陸襄讞會同美約副領事質訊之下以朱屢犯詐欺行爲判决監禁西牢一年半期滿逐出租界贓給各原告領回 
[張蘭生失妻之追究]  
　　本城梭子弄三十一號門牌内紮珠花之張蘭生其妻薛氏年二十歳暗與鄰人潘桂生通姦本年舊曆正月二十二日爲張查悉入房捉姦當將男婦拘獲經親鄰勸散不究次日該氏即席捲而逸屢尋無着昨日張在法租界將潘扭入捕房捕頭以事犯内地飭將原被派捕押送二區一分駐所移送地方廳經檢察官訊供一過判潘押交薛氏到案再訊 
[借欵須有中保爲證]  
　　沈華軒昨投法公堂控婦人黄奶娥前向商人借去洋四十二元立有借票限期還清屆限向索黄置之不理故此投案請追詰之黄奶娥供婦人並無虧欠原告銀洋亦未立過借票所欠原告妻子賭欵已經還清請求察核官問原告曰借洋時有無中保沈答並無中保中西讞員會商之下判以所控證據不足着將案註銷 
[國産交易所被控違背租契之傳訊]  
　　陳輅青前延達商律師代表投法公堂控中華國産物劵交易所理事長王星齋副理事長周椿山兩人違背租契合同求追損失一案昨又傳訊先由原告達商律師聲稱此案雙方訂立合同時第九條載明爲有違背合同情事准追損失並向保人是問等語今被告旣登報告聲明與國産交易所脱離關係又函致原告退還房屋等情故此起訴凡交易所解散時須將别項欠欵理清後方能再行發還股本現查被告交易所於未解散之前有洋九萬數千元並不料理房屋租契貿然發還股本實出情理之外請求訊追損失七萬二千兩等語被告巴和律師聲稱被告周椿山僅係國産交易所之代表人原告應向該交易所直接具控不能控告被告况原告陳輅青亦係股東之一解散開會之時陳曾派代表楊新根到塲贊成解散簽字爲憑被告今日到案係副理事長兼股東之資格原告亦係股東何能具控請求將周開釋准追名譽損失訊之原告陳輅青供認該交易所開會實派楊新根到塲簽字中西讞員會商之下判退去聽候下堂諭飭遵 
[公共公廨訊案彙錄]  
　　昨晨公共公廨民三庭由李襄讞會同日副領事田中氏訊理日商草刈融訴愼康錢莊邱金泉不付票銀案邱於去冬向原告購買日金十萬元每百元價銀六十三兩除付過外結欠四千五百兩即給於愼康莊票兩紙嗣該莊關閉故原告無從取欵是以起訴被告邱金泉到堂承認出票惟以無力請求分期拔還結果被告承認欠欵但無力償還着於一個月内先還一千兩其餘按月拔還二百兩被告交一千兩舖保票據兩紙附卷民四庭由關讞員會同英副領事訊理（一）英商公平洋行訴百老滙路永成里房客李清輝　抗不付租請求將房屋發封案被告延甘維露律師代爲辯護結果原告請求發封等情應改期十四天由兩造在外和解再核（二）梁誠謙延甘維露梁棣佺兩律師訴黄城樓承造房屋延不完工請追損失案結果准照原告所請諭令被告黄城樓將天通庵路作場内之門窗木料交回原告一面由原告取具價值一萬兩之保證品存廨聽候續談核判（三）吳萃五訴范朱氏欠欵案結果改期訊理（四）鼎新紗廠訴大生紡織公司定購機器延不交貨請追損失案結果改期續訊 
　　又午後民一庭由兪襄讞會同葡副領事續審葡籍華人陳品梅延甘維露律師訴周桂松劉厚甫抵押方單不贖請追本利銀九千兩或給諭將該地歸原告管業案由原告偕證陳少春陳根惠到堂證明被告於光緒念六七年兩次以上邑念七保頭圖（地在海寗路）方單兩紙抵押洋一千四百元屢催不贖計算迄今應帶本利銀九千兩云云據周桂松供兩紙方單實祗抵得千元四年之前我曾備齊本利二千五百元往贖原告以期限已滿雖一萬元亦不放贖但我於期未滿時亦曾迭向取贖奈原告均避而不見故原告之意實欲吞没該産等語結果展期續訊民二庭由關讞員會同美丁副領事訊理美商控告華商案兩起（一）美生洋行訴萬康蛋廠經理虞仲宜將劣貨蛋黄混售請追損失案被告抗傳不到經原告西人上堂證明案情結果此案前據被告律師稱被告因病未能到案當即改期五星期在案兹該被告仍不到案已據原告提出各種證據證明被告立有保單應負損失等情應即缺席判决令被告繳付銀五千三百八十兩八錢三分一面候移傳被告到案訊追（二）森昆洋行延許理律師訴郭仁記腸廠不理貨價及墊欵案結果改期訊理民四庭由張襄讞會同日副領事田中氏訊理（一）陳寳義訴現隷天蟾舞台之伶人孟春帆（即小孟七）不還借洋三百元案結果被告臨訊不到）候傳保人並提被告到案再訊（二）王鴻儒訴劉士吉賠償車輛損失案結果候函致鹽城縣署調查劉士吉田産是否屬實復到再核（三）李玉泉訴王阿六積欠房租請飭遷移案結果着被告於隂曆三月底遷移欠租無憑註銷（四）陳有福訴沈晏卿欠洋案結果准具結出外自向原告理楚（五）王豹岑訴吳如川欠股票價洋案結果改期再訊民三庭由關讞員會同美約副領事訊理美商利達洋行華商元甡莊等訴已閉敦康顔料號倒欠各欵案結果候核供宣判 
[有利國庫劵展期償還之通令]  
　　松滬護軍使署昨奉陸軍部咨開案准財政部咨開查民國十一年二月一日到期定期有利國庫劵曁民國九年七八月份十一月份又十年五月份八月份展至十一年二月一日到期定期有利國庫劵應還本息現財政困難一律再展三個月償付除通告外相應咨請貴部查照即希轉飭原領上項庫劵各軍旅遵照等因前來合行咨仰貴護軍使傳知一體遵照此令等因奉此除分行外合亟令仰各旅團營一律遵照 
來函 
[救國十人贖路團來函]  
　　敬啓者頃讀四月四日貴報本埠新聞籌金贖路會議一則敝團同人對於上海籌贖膠濟鐵路委員會提出之章程第二條及貯金方法第三項以爲應加修正章程原文云『此項貯金專供籌贖膠濟鐵路之用將來或給債票或給股票辦法議定後由存欵銀行通知貯金人購買膠濟路債票或股票發給原貯金人』按膠濟路民有凡屬國民均一致主張蓋政府信用喪失殆盡我國民備金贖路無非保持國産毋使終於沈淪該條章程一則曰給債票再則曰議定辦法後由銀行通知夫鐵路旣爲民有矣誰則爲發行債票之主若曰銀行公會則銀行公會雖富有金錢必不敢自承有此主權也或者曰銀行公會固無此主權君等不知尚有政府在乎執此而言膠濟路其終非民有矣且就議定辦法字而推測之尤足使同人等大惑不解試問此項辦法之議定是否由贖路委員會議定之一疑問也抑由銀行公會議定之又一疑問也故同人等之主張不曰民有則已若膠濟路屬民有只有將備金購股票除此而外無所謂債票也貯金互法原文云（上略）『此項備金貯欵人於貯入後不得請求提出及提作别用將來祗可由儲欵人代購贖路債票或股票交於儲欵人』同人等對於此種方法之規定旣驚銀行有斯絕對的權力更使同人等懷疑於將來政府之態度夫現政府信用之不足恃前文已申言之設膠濟路贖還後忽食民有之言支配儲金之權尚操諸銀行之手我國民其奈之何哉故同人等主張該項儲金五年内不得提出不得提作他用蓋此路旣爲民有贖路時國民應提出相當條件保障否則亦何貴乎國民之儲金贖路也此函敬懇貴報列入來函賜内藉作商榷專頌撰祺中華救國十人團聯合會儲金贖路團謹啓 
[中華職業教育社通訊]  
　　住址上海西門外方斜路三四八號 
[滇南之職工教育]  
　　雲南官印局來函畧謂該局「鑒於現世服務之人均貴有相當之技能且須有智識上道德上之修業而後技能乃愈臻精確因在局開辦一職工補習夜學校以便局内工人入校肄習期收工讀互助之效」又謂該局「内分鉛印石印兩部技師工人約計一百餘人此項開辦職工補習學校係就青年失學者勒令入校補習」云云並寄到該校簡章查其學科分國文（公民須知及淺近論說之類）印刷術·美術原理·算術·英文·日文·國音·書法各門教授時間每日午後七時至九時凡肄習二年考察成績及格者准予畢業否則留校補習又規定凡在本局工作之人均有入學之義務云 
專件 
[巴黎大學中國學院院長班樂衛先生擬溝通中西文化之大計畫（續）]  
　　四月一日公府交國務院議决交財教兩部核辦 
　　德國（按德國方面之創辦人出於自動不由班樂衛先生接洽）中國學院成立會總代表四人（一）阿衣希柏林大學中國學術教習（二）佛國柏林東方語文學校教習前美國金山大學漢文教習（三）胡爾柏林普魯士國之圖書館遠東部長前譯學館教習（四）米那柏林百科博物院院長通儒院員創辦人二十三人深通漢文者八人普通漢文者十人餘爲與中國表同情者均得博士學位（五）德格羅特柏林大學漢文教習通儒院員（業已病故）（六）史米特柏林大學漢文助教（七）肅米特柏林東方需文學校助教（八）格王墨中國美術研究專家（九）客恩中國美術專家（十）客來卜中國音樂專家（十一）候謁爾中國政治專家（十二）白羅其滿中國建築研究專家（十三）外格乃高等商業學校中國地理教習（十四）愛爾格柏林大學教習中國礦産專門研究（十五）胡巴特柏林大學教習中國醫學研究（十六）佛郎客航堡大學漢文教習（十七）郭拉地來卜吉大學漢文教習（十八）希爾其前美國哥倫比亞大學漢文教習（十九）微磁國務院顧問中國政治研究專家（二十）格勞思胡德拜耳大學助教（二十一）愛耳客來卜吉大學助教（二十二）路代耳通儒院長普魯士（二十三）布代博物院監督柏林（二十四）哈那客圖書館長栢林（二十五）季格航堡大學助教（二十六）毛耳政府顧問（二十七）來雍孟醫家教習（二十八）題生地理教習奥國由德國中國學院兼辦因德奥語文相同感情極好法國巴黎大學中國學院成立將近兩年比國由法國中國學院兼辦因法比語法相同感情甚睦英國中國學院成立會創辦人八人（一）羅司卿倫敦東方學院院長（二）余耳哈元橋大學漢文教習（三）蘇第耳奥客佛大學漢文教習（四）李司倫敦大學漢文教習（五）余耳　（元橋大學教習之子）倫敦博物院遠東部長（六）安迪生中英協會會長（七）冷曲原下議院議員中英友誼議員團長醫學博士陸軍少將（八）沙陶原駐華公使美國西岸之哈佛大學由烏磁總教習辦理東岸之金山大學由威廉總教習辦理 
　　會所擬借用各國大學爲會所不給租費 
　　經費除酌量各國關係中國之輕重在其大學增設中國學院講席若干座補助半費外雜費亦不甚多兹將國名及巳增擬增講席座數列下法國業已增加六座比國擬加二座德國擬加五座奥國擬加一座英國擬加五座義國擬加三座波蘭擬加一座其客擬加一座瑞士擬加一座荷蘭擬加一座美國擬加六座 
　　注意歐戰結局美英法義日自稱爲五大强國德奥則爲戰敗之兩大强國荷蘭瑞士爲最關緊要之中立國比利時爲中立國而加入五大强國方面者波蘭奇克爲新獨立之共和國刊行四庫全書創辦中國學院純爲講學事業當然處於中立地位免得揷入歐戰政局生出若干無意識之攻擊中學國院通信處北京宣武門外棉花上七條六號天津法界恒安里四十六號 
公布欄 
[江蘇高等審判廳]  
　　民庭判决范雲亭與范士　爲藩地紏葛上告一案（判决主文）本案上告駁回上告訟費由上告人負擔何夀祺對於本廳所爲之傳訊聲請展期一案（决定主文）本件聲請駁回聲請費用由聲請人負擔江錦龍興郭子高爲搶婚迷　控訴一案（决定主文）本件控訴准予註銷（以上四月六號） 
[江蘇高等檢察廳]  
　　批示田徐氏等據訴各節是否屬實候令江都縣知事查訊明確依法核辦此批隨樸控訴狀悉候調　　核奪此批吳人其吳萬全狀悉調卷核奪此批宋魚芳狀悉查該欵係由民事三審判决確定該民乃欲藉刑事以爲推翻而又不能積極證明侯自弟等確有僞造事實縱然一再代爲上告亦復何益仰仍遵照前批毋庸多凟徒取訟累此批劉順堂爲子劉文熙聲明控告一案據訴已悉仰候調卷核辦此批（以上四月六號） 
[上海地方審判檢察廳]  
　　布告（第二十號）爲布告事照得本年四月八日爲團會開幕紀念日本兩廳遵例停止辦公合行布告仰訴訟人等一體知悉特此布告廳長梅詒穀檢察長黄用中 
[上海地方審判廳]  
　　判决主文（民一庭）一件决定甘凌雲與朱梅生抵欵涉訟聲明窒碍一案（主文）本件聲明不合法駁回聲明費用歸聲明人負擔一件决定瞿耀庭與王高氏欠租涉訟一案（主文）本作訴狀准予註銷訴訟費用歸原告人負擔 
　　批示一件孫王氏狀請將伊天釋放由狀悉　傳債　人訊　此一件傳兟餘狀請停止召買由狀悉着即來案候　此批一經察明正狀交案欵由准交此批一件瞿子庭狀請押遷由狀悉控傳案訊奪此批一件沈銀財狀交假扣押費由准交此批一件沈伯葵狀請再傳原告由狀悉已函託奉賢縣知事代爲　傳矣曉凟奚益此批一件邱崗狀請扣追由以悉候傳案勒追此批一件徐芨果狀請傳案具結了案由狀悉候　案訊奪此批一件朱榮順狀交案欵訟費由准交此批一　儲裕祥等狀交簿　木戳由狀悉所交各件准存廳帶領　稱　除翰　縵欵完案提交其領去云云想係指該民等訴　翰卿借欵案而言自廳分别辦理以便混爲一談仰即知照此批一件徐翰卿狀稱患病仍請暫緩執行由狀悉幸己當庭訊知保人張振山矣仰即知照此批一件徐翰卿狀請飭令被告將證件交案由狀悉被告人等應交各件業巳照交仰即來廳認領此批以上四月六日 
[上海地方檢察廳]  
　　批示李運昌查竊盜張桂山已於三月十一日宣告徒刑執行在案所請附帶私訴於法不合應自向同級審廳依通常程序請求其由警廳移送贓物着即來廳認領至張子玉一名並未准警廳送案應毋庸議此批楊馬氏候傳訊此批劉羅氏狀悉所爭竹圓究係獨有抑係共有仰赴同級審廳請求核辦可也批曹徐氏狀悉案已却下仰即　照毋凟此批吕如奭狀悉本案訊明毫無證據不生刑事關係即定以不起訴處分仰即遵照毋凟此批陳遠盛狀悉仰靜候偵查毋庸多凟此批以上四月六日 
 
 

Page 17

 
 
   
 
 

Page 18

 
 
自由談 
閑話 
[未央般舞誌（二）] [  寒烟]  
　　吾人抵奥苟一游維也納内庭Ｈofburg前皇故宫及薰布瀧Ｓchon-brunn行宫則彼巴黎綠蕪Ｌouvre宫以及巴黎城外之萬歳里Ｖersailles宫反覺淡而無味以我中國首都爲喻薰布瀧Ｓcbon-brunn行宫居近城市而境地清幽頗類新華門内之三海其布局精深處似惟頤和園尚足與之比隆若大内環Ｂurg-ring之内庭Ｈof-burg在一九二一年起始公開後在交際界所占地位極似東堂子胡同之外交大樓奥京著要之大跳舞會大抵就彼舉行論其規模自堪籠罩一切 
 
[夫央城跳舞名家納喜女士] ALBERTINA　RASCH 
　　一千九百二十二年元月二十八日星期六夜十時半内庭前殿舉行新年以來未有之舞塲大歡會是日適爲中國春節良宵記者乘興往巳在夜半十二時抵衣帽間外套排列有類估衣長街舞塲在樓上啓扉直入爲極長之穿堂穿堂以左前爲大會堂Ｆestsaal舞場後爲禮堂Ｚeremoniensaal舞塲奏樂者乃在兩舞塲中間之暗閣中前遮薄幕舉首四望忽不知樂聲之所從來穿堂之右若走馬樓有小廳數間與穿堂成平行棧若假定穿堂一綫爲前樓則此數小間即成穿堂對面之後樓更後尚有酒排間無數酒爲助長情興之物跳舞場與酒排間二者常結不解緣司空見慣不足奇也 
曲話 
[大鼓書之類别] [  少卿]  
　　京音大鼓大鼓書之用完全京音者爲京音大鼓此種由客口大鼓脱胎而出音調文章均較原來起於農歌之大鼓書大爲進步純爲藝術之作品矣細察之受皮黄調之影響極多有時唱之中間直揷入一段皮黄調（馬鞍山加二黄南陽關加西皮）其材質亦多取於劇目（如寗武關刺虎均皆以崑劇傳奇鐵冠圖爲藍本駡楊廣南陽關長板坡坐樓與皮黄所演者略同）小部分取材於水滸紅樓等說部紅樓之段子又爲近世新産物另當别論執此藝者原皆京都人後漸流於津津人業此者亦多然其字音韻味終覺差次焉其節音器爲小木板似檀板而小兩端皆可相擊和音器爲高架兩面扁鼓一三絃一四絃提琴一比梨花大鼓多一提琴梨花大鼓之鼓架短安置案上此則用高架放於案右彼用鐵片此用木板即就其樂器觀之皆足以證京音大鼓之出世晚也論說法此用一人唱無對唱體因無大套書一人足以了之也雖有女子單唱者總不如男子有氣魄又因此派說書時須加以身段表演尤重感嘆詞及聲口之模仿故女子多難能也此與梨花大鼓適相反彼調之唱法女子細緻美聽男子嫌粗暴故女子箸名者屈指難數幾以女說書爲主體說京音大鼓之女子卽鼎鼎大名者亦去普通男子甚遠更勿能與白雲鵬劉寳全同日語矣 
諧詩 
[時事雜咏改杜甫秋興（二）] [  亶]  
　　荒凉内閣靜朝暉日日疏通消息微水竹村人還汎汎廣東燕子故飛飛老顔辭職功名薄小葉奔波心事違留學少年多不賤新交通系自輕肥 
　　民國清朝似奕棋共和專制不勝悲王侯第宅更新主文武衣冠類昔時北伐但聞金鼓震聯南曾見羽書馳白宫寂寞詩人冷政客隂謀有所思 
諧文 
[擬鮑霆九辭内閣總理] [  箋芷卿]  
　　仿謝眺辭隨王子隆箋 
　　陸軍總長鮑貴卿死罪死罪連日被總統召以卿爲内閣總理繼梁組閣卿聞洛陽之水方朝宗而不竭奉天之師正拔隊而進關何則王（子春）張（少軒）摇落久生惆悵段（芝泉）徐（又錚）西東或以歍唈况乃索薪成團學費無從軍若墜雨餉似晨露卿實庸流亦曾打算際天地休明山川多故褒采一介幾次疏通故舍營業勉遵長陸南憐滇黔西慨川陜岱杉理財從容搜括交系多謀火車載脂華府會議未見顔色參案前途未測涯涘檢視各報攻及肌骨不寤舊債未清（報載鮑自卸職東省營治實業連年虧耗負欠甚鉅）國務敢肩北伐聲囂安福隂謀清宫窘乏民國寂寥閣員零落弔影獨留維鈞（顧）在路惠慶（顔）不見去患滋永來禍滋深唯待調停有望候政客之收心財政公開勸銀行再墊欵如其軍閥猶存利用如昔則雖目病已痊仍覊津門不返攬涕告辭悲來横集不任政治之責 
小說 
[社會小說人間地獄（六九）] [  娑婆生]  
　　第十二回疑雨痴雲自尋煩惱私規大業幾費推敲 
　　話說金子丹在醒旅社開了一間僻靜候阿婉忽聽見門外有人敲門金子丹狂喜以爲是阿婉來了他想我旅客板上並没寫出眞姓名除了阿婉以外没有人曉得我在此開房間這一定是他無疑便忙走過去開門誰知門外並無阿婉却立着一位六十多歳的白鬍鬚老頭子旁邊還有一個茶房站着茶房見金子丹開門便問金子丹道有客來尋你子丹細看那老者並無一面之緣那老者見了子丹也深爲詫異連說道錯了錯了對不住對不住子丹廻過臉來駡茶房道不是我的客人你爲何胡亂的將他引來敲門你懂得旅館裏規矩不懂得會當茶房不會茶房道這位老太公說守白先生你牌上恰巧寫着姓白他認錯了你先生也不能怪我金子丹怒不可遏砰的將房門一關也不理他一肚皮的懊惱没處發洩看一看表已敲過十一點鐘心想再捱過一個鐘頭想阿婉總可以來了時候不多也不必睡了不如還是坐着等他一個人在房間裏踱來踱去眞是和熱鍋上螞蟻一般弄得走頭無路俗語說得好歡娛夜短寂寞更長金子丹今天纔嘗着這更長的滋味常常看表只見杪針動不見大針移心想我來想個消遣的法子罷遂撳鈴開門呌了茶房進來吩咐他去拿張報紙來看看茶房皺著眉頭道這個時候送報的人早已走了没處去拿金子丹道到帳房裏去借一份看看茶房道帳房裏的報一早就有人看東拖西拉他看你看這時候恐怕没有了就是有恐怕也不全了金子丹發急道你去找得來就是不全的也可以今天的没有就是昨天的也好茶房聽說一路走去一路口中嘰哩咕嚕道隔日報有啥好看這種客人另有一功倒没有碰著呢少頃拿來幾張殘缺不全的報進來金子丹便一張一張的子細看去什麽專電通信連反面的拍賣廣告輪船進出口表全細細看了不知不覺已過十二點半那阿婉仍是杳無消息這時候金子丹在大觀樓所進的大菜已消化成排洩物五臟廟頓時起了恐慌先想等一等或者阿婉來問他歡喜吃什麽和他對啖豈不有趣爭奈饑餓難忍没法子便呌茶房進來呌了廣東宵夜館裏一客冬菰鴨粥來充饑一面又問茶房可有什麽人來找我茶房揺頭道没有没有自從那不識頭的白鬍子老太公給你駡走了没有人來尋你就是有人來尋我們也要問問清楚方敢敲門金子丹聽了茶房這番話明明是茶房因爲剛纔受了自己的言語此時發怒不覺又懊悔方纔太火冒不應該呵斥茶房萬一阿婉來他在門外一口回絕了他我在裏面還不曉得豈不是誤了大事 
[餘瀋] [  海吟]  
　　西人妙諭夫婦曰夫爲望遠鏡可以瞭遠見前婦爲顯微鏡可以明小識微故互相爲用相得益彰人生之幸福胥基於是矣吾願世之伉儷三味斯言 
 
 

Page 19

 
 
   
 
 

Page 20

 
 
常識 
　　（一）投稿本增刋者其料料除衛生法制道德經濟四項外增教育科學宗教市政雜錄問答六項其語涉攻訐個大者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其句字（一）投稿不登載者原稿恕不發還 
常評 
[北京之大骨董店] [  老圃]  
　　北京之大骨董店即清室也自外人收買中國之骨董中國之骨董漸竭北京骨董店雖多珍奇之品亦絕少乃若有之亦購自清室故清室者北京骨董之總市塲也此類骨董本國有之物非清室之私物也吾非謂清室不能有私産然列代之藏器本在移交之列藉曰不交則清室負保管之責以保管之物擅自出賣謂之盜賣今日之清室已明目張膽自認爲骨董店凡骨董商人欲至清宫買物者但須納保證金若干卽有入宫投標之權每屆投標商人競入其中有湫溢囂塵之象此不謂之總市塲不可得也最痛心者其賣買所得之價僅供旗籍游民鴉片之資若一考其所賣之物之歷史則固人民之脂膏不知幾經敲剥而聚於宫中者也近聞清室又欲出賣四庫全書則骨董店更擴張而爲書坊店吾謂北京當局應有阻止之義務并須駁奪其骨董專賣之權此於本國文化有絕大之關係論其盜賣之罪實不減於賣路賣礦而北京當局縱容之罪亦當與批准賣路賣礦之約相等乃中華民國之人士聞賣路賣礦之事知痛哭流涕而爭之聞賣書之事獨噤若寒蟬抑又何也 
衛生 
[燒肉香之迷信應除] [  朱紹黼]  
　　迎神賽會迷信深入人之腦筋幾成牢不可破清季已然民國尤烈惟燒肉香者乃迎神賽會中之最迷信也或遍身密刺線針儼如鱗甲或用鐵針洞穿兩腮或用針穿左膀脉門（一排約用十針）下繫大獅子頭錫香爐一只重在七八斤之譜袒其左臂（此在燒肉香中之最重者）隨神出巡即在寒天時見汙流浹背人非木石豈有不痛之理不過此種人（指燒肉香）半屬少年流氓一時逞其血氣方剛炫耀閭里及至賽會事畢撤去其針此膀已腫痛不堪若靜養醫治非半月時間不克恢復其原狀何苦哉如律以身體髮膚受之父母不敢毁傷之言則已成爲不孝之子神苟有知必不降福於不孝之人况神無降福權乎事前倍受其痛苦事後又耗費其金錢（醫治費）於經濟於衛生兩有妨碍吾願官廳對於燒肉香之迷信將亟應革除理由編爲白話交由地方自治講演員剴切勸導歷時旣久則此種迷信之惡習當可爲之稍戢也（乙種酬） 
道德 
[西方格言（二七二）] [  謝介子]  
　　人與職宜相當（英吉利諺） 
　　巨創使人忘細苦（德意志諺） 
　　一謊語生衆疑（英吉利諺） 
　　一日之娛有致一年之戚者（希臘諺） 
　　人殊不能媚世（彼茁洛克）（Ｐefrarch） 
　　諛譽爲假友誼而非眞者（蘇格拉底）（Ｓocrates） 
　　禍福相鄰（德意志諺） 
　　樂者得衆（英吉利諺） 
　　敵無有利己者（德意志諺） 
　　時間表顯萬事（英吉利諺） 
　　上期首則末字爲「海」誤排作「通」特此更正 
[敬告配藥諸君] [  錫仁]  
　　頃友人來函云有服某醫局配錯之藥水而損命者並詳述死時之慘狀與其家屬之痛苦詞極悽慘大有令人不忍卒讀之慨又云醫士用鉛筆開方間有不甚清楚之處配藥者大意遂成此慘劇云云夫死者不可復生而誤服之藥亦不能復出配藥諸君豈可以人命爲輕而大意將事乎諸君思之當知己之業務所關有如是之重宜如何愼重從事如何特免錯誤吾謂藥對病發諸君諒皆有醫藥常識是何病宜服何種性質之藥諒能略知大概倘藥方有不甚明白之處或藥性與病症有相反之點務宜愼重考慮問之醫士以釋己疑而重人命此實責所應盡義不容辭者也否則差之毫釐謬以千里病者當危急之時一有誤服即與生命有關誤死者含寃生者傷心即不持方詰責清夜自問能自安枕蓆乎諸君知此宜知所愼重矣（乙種酬） 
經濟 
[商業問題之研究（續）] [  吳東初]  
　　零售業賒欠之流弊 
　　開店者對於賒欠事屬難免於是人欠欠人幾成商業慣例内地商店於賒欠之事較申地尤爲公然不諱良以滬上房租鉅人工貴銷耗大自非多貯現欵難資周轉周轉不靈金融擱淺結果往往由恐慌而至破産而内地情形與通商大埠迥乎不同店肆對於當地士紳苟不予以掛欠非特阻力横生亦卽自塞其門絕少發展之希望故商業習慣内地多半分三節收賬（端午中秋臘歳）滬埠及其他商埠大城分大月底（卽二十九或三十）小月底（十五）收賬滬上各商店所以不敢放棄此項責任者尚有一極重大之原因在也大抵滬上居民客帮居大多數李來張往昨在今去非若内地居户數代生活於兹守有基業立有恒産誰富誰貧誰爲可靠誰爲不可靠稍事調查全皆清楚一極複雜難於稽查一極簡單不問可知其情形之不同固不可相與並論也商店於當地居户之情形因有放賬關係旣不可以不懂而任客掛欠毫不限制其勢必歸失敗按賒欠原爲濟一時之急必須取償於日後經商貴通權達變賒欠本無不可奈行之者日多濫與從事在商店或因圖謀重利及貨品早日脱手以致未計將來賬欵之果能收到與否而在客户方面亦以掛欠容易凡心愛之物皆可向店中一一持來不須馬上付欵祇在賬簿内加上一筆卒致可省之物與現欵所不屑逕購之貨以其利在可欠貿然購得習於奢侈迨至年近歳迫結賬催來無力清償甚或茫然不知所欠之數爲若此鉅大於是顧全體面之欠户盡力設法借貸摒擋犧牲田宅凡留爲日用之需者至此只得割愛而去以後所過日子拮据貧乏可想而知其無力償債之顧客除强迫其傾家蕩産外往往越出常軌而蹈不法之行動推其禍害由於商店濫予買客以賒欠亦因買客見商店可予以賒欠階之厲也有時商店因賒欠過多受累拖倒其結果與買客因負債受害等可勝嘆哉 
 
[渾渾噩噩的民族]  
法制 
[時效中斷之種别及其適用之範圍] [  吳子雍]  
　　時效者因時之經過而使之取得權利或喪失權利之方法也時效中斷則爲妨碍其時效完成之方法（卽使經過之時效全爲破滅而歸無效之謂）但時效之中斷有自然中斷與法律中斷之不同自然中斷乃據其外面所表見之情形而發生之中斷法律中斷則基於法律所規定之原因而發生二者之中斷雖同爲時效之中斷然其内容係完全相異者也至就其適用之範圍而言則自然中斷限其適用於取得時效不能援之適用於消滅時效法律中斷則除適用於取得時效外兼適用於消滅時效其範圍確有一定之大小也（乙種酬） 
教育 
[小學校手工教育之革新] [  梅竹子]  
　　職業教育之風傳久矣有志之士奔走呼號其愛國熱忱良堪欽仰迄今雖有少數人組織之職業教育機關從事提倡各地方增設之職業學校樹之模範然於一般之小學校終未見有完善之具體辦法教育部亦曾有一度訓令特示注重其如官樣文章依然無效何邇來學制又將更新有識者輒謂今後小學教育宜趨實用誠然則手工科首當眞正重視而急需革新作者從事手工教育有年竊有所見敢貢蒭蕘祈當代教育巨子有以擇之 
　　天下事欲救其弊當究其因吾國小學校手工科之腐敗莫不曰教育經費不足故各種設備不全一般教師對此亦無特深研究故人才不濟此言固有理欲事革新固當早慮及此但經費雖有其如不善設備何教師雖知培植其如不善培植何此點殊重要吾意所欲革新者此耳 
　　一人才問題一般師範學校教科繁多教授期間有限今雖有分科選習者然技術之練習究欠純熟一般地方小學聘一教師又每兼圖畫唱歌體操者各科之中包含亦富長於此者不必更長於彼誰是萬能此亦自然困難手工一科日本小學校每聯合一縣數校共聘一專任者吾意此人必對此有特别研究者可想而知且彼邦此種教師多師範學校畢業後更入專科養成所而受特别試騐檢定者吾意亦當如此也 
　　二設備問題手工種類亦甚繁多小學校教者若粘土石膏竹工金工木工......等除普通工具由學生自備外其重大者欲購完全已所費不少况此特别教室之建設欲每學校皆能任經費如何充裕恐亦做不到也莫如亦聯合若干學校於適中地點建一公用手工塲卽由此共聘之專任教師負完全責任其便利如何獲益如何奈何一般人皆見不及此也至其詳細規畫吾有暇當更爲文論之此處篇幅有限姑略（乙種酬） 
雜錄 
[人生之大錯] [  臥雲]  
　　美國支嘎哥市之葛賚拉圖書館有一書册記五百工人自述一生之大錯而爲失敗之原因乃柏賴德博士所纂集今摘其尤者十二項以供閱者 
　　一余於得較大工資之時惜未儲蓄 
　　二余爲童子之時不覺教育之重要今則不及 
　　三如余善用金錢則今日之健康道德不至如此 
　　四平生不覺久執一業之要 
　　五初次飮酒吸烟乃余一生之大錯也 
　　六余初習本業之時不肯學習完備此實大誤 
　　七余之大誤在中學校未卒業尚少二年卽已出校 
　　八余十五歳時離家私遁爲一生之墮落始點 
　　九余之大失乃在盛進金錢之時耗費凈盡 
　　十妄從人言屢遷職業實大誤也 
　　十一妄自夸大不從父母師友之言至有今日 
　　十二余在校之日不知努力徒貽今日之恨（乙種酬） 
 
