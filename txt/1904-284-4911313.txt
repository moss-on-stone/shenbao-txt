# 1904 - 284 - 4911313

 

Page 1

 
 
[論樂平鬧事巨案]  
　　今日吏治之壞最足以誤人家國事者莫如畏事尤莫如好事畏事之患在因循好事之患在决裂要之皆足以釀成禍亂而貽朝廷以不測之憂然大吏有整頓吏治之責者也故吏治之壞不能寛其責於大吏卽如江西樂平鬧事一案始則地方官之咎也繼則委員之咎也而實則大吏亦不能辭其咎曷言乎始則地方官之咎也攷樂平閙事之緣起初由城紳與鄉紳不和傾軋攻訐以致亂民遂乘機而起釀成閙學堂搶釐局燬鹽卡焚刼汪紳及教堂教民等事苟地方官廉明公正爲衆望所歸則紳士之優劣早在洞鑒之中孰是孰非豈能朦蔽卽有傾軋攻訐之處不難以片言解其紛何至奸民得乘間而興釀成焚劫之巨案乃身爲民牧作宰一方旣不克弭患於事先又不能調停於事後養　貽患殃及無辜甚且貽禍國家有不可收拾之慮此非地方官之咎而何曷言乎委員之咎也樂平閙事後已由紳士極力調處議賠學堂釐局鹽卡汪紳教堂教民各項計共十萬金鄉民已願遵照具結及查辦委員到後攺賠二十萬金民不遽允委員勒令地方官查拿首要并脅以參劾之語以冀事在必行嗣以辦理不平衆怒益甚委員懼遂閱兵演砲威嚇鄉民詎料勇丁偶不經心又有誤傷鄉民四人之事於是衆益不服嘯聚數千人而閙學堂搶釐局燬鹽卡焚教堂之後更釀成焚燬衙署搶劫店鋪傷斃人命之事而禍乃愈不可問矣此非委員之咎而何夫地方官之咎委員之咎誠哉百喙莫辭矣然亦思地方官之咎與夫委員之咎果何自而成乎非大吏不能致此也大吏之委缺也苟非部選之缺其權皆自大吏掌之或署或補當時必曰堪以委任夫旣堪以委任矣則民人社稷當必有不負委任者而後及身非盜虚名大吏亦得受知人之譽乃所委任者而竟昏庸若此誰實使之爲民父母者舉直錯諸枉進賢退不肖大吏有察吏之責何竟不稍加意而致令隕越貽羞乎至地方官旣僨事於前釀成禍亂矣大吏委員前往查辦此事則以地方官之不善而欲使賢能之員以善其後也事尤愼重必再三審擇遴委才能邁衆者方足以冀措置裕如乃樂平查辦委員攺賠償十萬金之議加爲二十萬金其跡似涉貪婪强勒地方官查拿首要不獲隨閱兵演砲威嚇鄉民其事又太覺鹵莽以貪婪鹵莽之聽鼓吏而大吏竟先無所知委以查辦重大之事卒至一再焚搶愈治愈棼雖將各員由電奏聞嚴爲參劾然亦何能辭委任非人之咎乎吾故曰樂平巨案始則地方官之咎繼則委員之咎而實則大吏亦不能辭其咎質之海内諒不以鄙言爲責之過苛也 
[電傳宫門抄]  
　　昨晚七點鐘越十五分時京師友人專電告知本館云九月初五日皇上召見軍機大臣是日並無明降上諭 
[日俄戰電一]  
　　昨晚接日本東京來電云烟臺遼陽北面一帶有俄軍大隊不分晝夜或襲日軍迄今仍爭持不下互相　戰而於鐵路左近戰尤猛烈 
[日俄戰電二]  
　　昨晚接日本東京來電云華歴九月初一日有俄軍大隊襲擊我據守本溪湖及大嶺之軍猛戰至十二點鐘之久俄兵愈增現尚酣戰不已 
[日俄戰電三]  
　　昨晚接日本東京來電云大本營接華歴九月初二日滿洲軍報内開我右翼地位本溪湖東方之高地爲敵軍奪據又火連塞本溪湖中間之東方高地亦爲敵軍乘夜奪據幸我在本溪湖之枝隊竭終夜之力扼住守地得於初二日晨乘濃霧時恢復本溪湖東方高地午前十一點鐘又恢復火連塞本溪湖中間之高地現尚彼此交戰未息我右縱隊於午前占據玉門子東方高地左縱隊攻擊五里臺子敵軍當日没時尚未佔據其地右縱隊現方占據顧家子附近並會同中央軍之左縱隊攻擊五里臺子三臺子附近之敵遂佔據宋臺子至二臺子一帶中央縱隊自前日以來攻擊敵軍佔據之大東山堡至初二日始奪據之左縱隊攻擊青螺山之敵軍追至華家屯我咸廠守備隊亦乘上午三點鐘天尚未明時襲攻前面之敵得擊退之於東北方 
[日俄戰電四]  
　　昨晚接日本東京來電云日本大本營於華歴九月初三日接滿洲軍報内開我右翼軍地位被敵砲兵於上午十點鐘以猛烈之砲火攻擊本溪湖我軍枝隊之正面旋幸卽擊退之敵潰至太子河右岸至土門子嶺一帶現亦有互相砲戰之事我左縱隊戰甚利刻下左右縱隊均向前進攻惟尚未見結局左翼軍攻擊亦頗有進步至右縱隊現方攻敵軍右翼之背 
[日俄戰電五]  
　　昨晚接日本東京來電云日本大本營接華歴九月初四日午前滿洲軍報内開我右翼於上午五點鐘佔據六個連山及八家子北方之高地小達溝北方之高地並馬耳山等處中央軍自初三日夜半拔隊進攻現尚追擊左翼軍自初三夜猛攻龍王廟附近之敵軍尚未奏績至本溪湖一帶之戰事現尚未息是役我中央軍於昨日夜半奪得野戰砲二尊彈藥車八輛所惜丸井少將久野中佐均各負傷安村大佐臨陣戰殁 
[日俄戰電六]  
　　昨晚接日本東京來電云日本大本營接華歴九月初四日午後滿洲軍報内開本溪湖一帶各處之敵軍現已擊退確使橋頭至本溪湖之間我軍聲勢得以連絡一氣我右翼及中央軍追擊敵軍已包圍敵軍之一部隊致敵軍大亂餘敵皆敗走北方右翼軍中央縱隊攻逐勁敵占據六薛家附近奪得砲八尊右縱隊擊破萬屯榆路之敵均各潰退現尚追擊之至左縱隊方以猛烈之砲火攻擊北烟臺所據之敵軍 
[日俄戰電七]  
　　昨晚接日本東京來電云日本大本營接華歴九月初五日午前滿洲軍報内開前電右翼軍奪得敵砲八尊今查悉係十六尊當追擊敵兵時又奪得敵砲四尊敵雖勇敢受傷甚多終爲我軍所擊退左翼軍又追擊敵軍奪得砲五尊彈藥車五輛計左翼軍共奪得砲二十尊彈藥車五輛我總預備隊及砲兵團移於顧哨子附近現尚攻擊敵軍陸續前進至中央軍則於本日俘獲敵兵一百五十名 
 
 

Page 2

 
 
[日帥軍報]  
　　昨晚駐滬日本總領事官小田切君以華歴九月初四日東京所發官電見示内開大　元帥報稱九月初一日攻擊我軍右翼之敵人軍略殊甚活潑麾下約有步兵十一隊騎兵二千名携帶大砲二尊是日法清就遼陽迤東四十英里處渡太子河阻截我軍自細河沿至彭石河通信之路我軍之在彭石河者與敵人猛戰二十二小時之後將各地悉數奪回當時太子河之右岸亦見有敵軍數隊午後遼陽奉天中間鄰近鐵路處復有敵軍一隊從南路進攻我軍視其氣概已略衰矣此次諸戰俱在我軍營壘之前 
[日軍戰報]  
　　昨日午後五點鐘駐滬日本總領事小田切君以所接華歴本月初四晚十點鐘由東京發來之官電一通媵函見示内開須據大山元帥來電奏報本月初二初三兩日戰地交綏情形謂在彭石河註約距遼陽迤東三十五英里鄰近之某某兩地先是其一爲敵軍在交戰之際乘勢佔奪於晚間潛襲我營復奪其一至初二日兩地均被我軍重復奪回事前敵軍來攻營之右翼彼此渾戰極爲猛劇互相堅持直延至晚始罷計俄軍此次兩戰之兵至少亦有步兵六隊并携大砲八十尊之譜初三日我軍之中左兩翼復與敵軍酣戰其後隊之右翼當被我軍擊敗自上月二十八日以來敵軍每日攻擊獻城註在賽馬集東北二十五英里之處直至初二日方被我軍乘夜一戰始得擊退矣 
[俄日戰情]  
　　華歴九月初四日英京倫敦來電云俄軍佔據奉天之烟臺堡沙河堡其根基己頗穩固此戰傷失之數不滿百人惟方交綏時屢起颶風塵沙蔽野俄軍適背北風而陣日軍則逆風迎戰適值天時寒沍兵士殊極頓困且惠凍瘡云 
[俄日戰報]  
　　華歴九月初四日英京倫敦來電云俄京聖彼得羅堡得奉天發電略謂上禮拜日我俄砲兵右翼及中軍與日人終日激戰敵軍之散布各處者均被我軍竭力擊退 
[俄仍駐遼]  
　　華歴九月初四日英京倫敦來電云俄國陸軍提督所統之兵頃在遼陽一帶者尚不下五萬餘本館按遼陽早被日人攻占何以俄兵仍駐足其間殊索解人而不得也 
[俄備冬衣]  
　　張家口來電云日前有俄國傳教士三人携同教民六名及能操俄語之學生八名用大車三輛載送冬日所用綿衣二千餘套由庫倫迤邐逹張家口其爲供給在營軍士歟仰以濟遇難貧民歟外人無能深悉也 
[俄人運砲]  
　　日本東京某日報登波蘭來電云俄人因供東亞防軍之用特就此間發出大徑口之快砲二百餘尊豫期察騐一周事甚秘密隨卽分載火車若干輛飛送軍中 
[俄兵瓜代]  
　　日本東京來電云目下俄帥苦洛拔托金下令奉天鐵嶺諸處所駐陸軍凡有已屇歸期者一律派令新兵瓜代有知者謂俄軍之在遼陽戰敗者刻皆退守後路俾從新歐洲到此者充當前隊以禦敵人至其正營則仍在鐵嶺附近云 
[俄增軍隊]  
　　日本大阪某日報云東歴十月二日有友得歐洲電信略謂俄皇派赴亞東助戰之陸路第二軍以本國陸軍第一營及西伯利亞第六營中騎兵一營半可殺克兵四營爲正兵加入本國陸軍第八營全營士卒曁可殺克兵第二營尚有騎兵砲兵之調自歐洲者計共二營須遲至西歴十二月下旬始可齊集明春再將第一軍中第七營曁騎兵四營與夫第五軍中步兵五營騎兵三營攺隷第二軍然後配足山砲若干尊拔隊乘火車東下斯時更擬遣烏蘇里兵一枝隨之而往其統領某氏先定於十月下旬馳赴奉天鐵嶺偵察情形邇來已飭家於鐵嶺之民間婦女孩提一律遷居他處矣 
[俄騎入韓]  
　　高麗元山來電云西歴十月之朔突有俄國馬兵六百騎馳抵洪原另可殺克騎兵二千餘名携帶行營所用之砲四尊由北青南下 
[並受傷夷]  
　　華歴九月初四日英京倫敦來電云頃得某處消息悉俄軍已整隊渡渾河進攻日將黑木氏所統陸軍得其所佔之地旣而日本援兵大至俄軍勢不能敵復被將地奪回刻下俄軍已阻不得前核計兩軍所傷不相上下 
[日興義勇]  
　　日本大阪某日報云我日創設義勇艦一事刻方由帝國海事恊會撰成布啓諄勸輸貲按目下時局論之誠此當務之急也會中總裁爲有栖川親王日前曾在華族會館中召集華族二百餘人互議此事咸欣喜雀躍自願努力從戎所謂義勇艦者歐美各國皆有之平時置備輪船借經商上海一旦有事卽可輔助海軍我日海軍之名聞於東亞而夙未籌及此事識者憾之今幸朝野上下間鼓舞振興互相計議曾由代議士府縣會議員市町村長市町村會議員等輸財以爲之倡於是人無論男女貴顯貧富聞有此舉爭先慨擲囊金不一日間籌集巨款并議定帝國義勇艦之責任無事時照常覔航海之利迨遇戰務則攺爲巡洋艦以增海軍之力而揚帝國之威各棄其航海運貨之生涯惟是盡心報國所望通國一致節居恒無益之費盡急公奉上之忱計初次捐貲人出日銀一圓有半由是而第二次第三次隨心樂助存贮以備不虞蓋創始者所議如此云 
[日籌國債]  
　　華歴九月初四日英京倫敦來電云日本所出第三期國債劵計日銀八十兆圓已於本日宣布其息常年五釐定於西歴十月三十一號起始收兌至十一月七爲止註此債以七年爲期每百圓折收九十二圓 
[日增藥税]  
　　日本東京友人來信云日前大藏省籌議戰時加税之法擬將藥税較前增收十之一二旋查得滑馬脱席團藥名塔卡其矮司他席註日醫高峯氏新製之平胃氣藥名及其他一切丸散膏丹平時每年可征日銀八十萬圓者今當增至一百六十萬圓刻下正在釐訂章程妥速頒布也 
[再續譯歴述日攻旅順情形]  
　　七月三號至五號此三日中敵軍猛擊我軍駐紥劍山之兵抵死力攻毫不疏暇計其兵數約有十三四哨所携之砲至少亦有二十四尊内有八尊爲最近製成之新式快砲厥後屢次於夜間來襲其砲隊迫近至六千米突以内開花彈之墮入我營者測量旣準力更猛烈加以第四第五二號戰艦及滅魚雷艦同時從海中發砲攻擊故我軍當此之際殊覺岌岌可危猶幸軍士俱奮不顧身恊同砲兵三枝及海軍中砲兵竭力抵禦方將陣地保護不至潰散狂奔度敵軍此三日中如此猛攻故蓋欲將劍山重復奪回并摧毁大連灣我軍所設軍防以延旅順命運也[  此電甚長仍未譯畢]  
[俄人售路]  
　　華歴八月二十三日英京倫敦來電云俄京聖彼得羅堡之訪事人由電報稱俄國駐京公使雷薩曾照會中國政府謂將滿洲鐵購回刻下中國執政大臣方熟商擬設一局以辦此事云 
[美求陜礦]  
　　日本東京某日報登中國京師來電云日前美利堅國駐京使臣謁見外務部尚書那公琴軒請將陜西省榆林延安二府 
 
 

Page 3

 
 
礦山專給美人開采之權或由中美集貲合辦刻下外務部諸執政方在互相籌議以定從違以故尚未備文覆答也 
[蔔兵被襲]  
　　英京路透電局來電云西歴十月初旬某日有葡萄牙國兵士四百九十九名不知有何舉動由亞非利加洲木殺美迭司地方開赴鳩子河濱亂流而過驀有鳩恩哈馬司族土蠻潛師來襲葡兵猝不及備致被戕害二百五十四人内有武弁十五員并傷兵士五十人 
[罷車紀聞]  
　　華歴九月初四日英京倫敦來電云法國馬賽耳埠中工人相約罷市現已力爲排解相與帖然以故美色求來司公司中某輪船已照常行駛矣 
[新募湘軍]  
　　蘇州訪事人云前者江蘇撫憲端午橋中丞目擊蘇省兵力過單殊非有備無患之道特委某某二員捧檄赴湘中招募新兵一千名編作二營以資防堵八月下旬某日先馳到五百名暫駐楓橋覔渡橋等處 
[續獲悍梟]  
　　蘇州訪事人云蘇捕營管帶胡豐齋游戎自奉撫憲端午帥委帶師船分詣各鄉緝捕梟匪卽於八月十四日在横涇木漬洞庭東山等處拿獲悍黨十一名解省訊辦旋又赴震澤盛澤南墓私鎭捕獲一十八名於二十八日解回禀知一切午帥飭發蘇州府許子原太守訊核 
[縣賞緝梟]  
　　姑蘇訪事人云著名巨梟董道窩率黨千餘人專在江震各鄉鎭開設賭塲去年執贄拜某統領爲師自是日僣仇參戎等人怒馬高騎在閶胥二門外馬路中馳驟爲樂又以四千金購得府署前東善長巷巨厦門庭喧赫輿馬常盈不知者莫不以顯宦目之現爲巡撫端午橋中丞訪悉飭縣拘拿董見事不諧遠颺無跡中丞遂懸賞三千金務期迅速就禽盡法懲辦 
[管帶易員]  
　　蘇州訪事人云省中飛划左營管帶王耀卿游戎近以政躬稍不豫詣撫轅禀請銷差撫憲端午橋中丞准之遴委江西候補守備前管帶南洋龍驤兵輪船之陳蘭溪守戎應連接管飛划營營務已於本月初一日到差矣 
[命案存疑]  
　　金陵訪事人云有賣菜傭某甲者於八月十二日行經城北鐵湯池瞥見左右兩塘各有一蒲包浮於水面撈起視之則一裹人首一儲人腹似有人被殺肢體分成三者當卽訴知地保投報上元縣署縣主趙大令驗得死者正在壯年髮際黏有陳樹棠名片腹旣剖破腸胃流出兩臂尚連於肩身穿漂白洋布小衫腹下係死後被刀斫斷惟兩腿無著不知何人戕害遍訪屍親不得遂飭甲備棺收殮勒捕緝兇旣而道路喧傳距城五六十里之龍都鄉西來菴住持尼與鄰僧私生一孩撲斃而付諸火不虞爲地保所見懼洩漏也邀僧殺之斫爲數叚棄於塘中噫此說若眞亦可謂暗無天日矣抑未知甲所報騐者是此尼之屍否耶 
[查檢收支]  
　　前日　　欽差大臣寳臣鐵侍郎札行蘇松太兵備道轅飭將收支各欵分别造册連批廻領紙等類呈候查核道憲袁海觀觀察遵即飭承將各件檢齊計共五百餘件開明收支數目申送行轅侍郎飭隨帶各員詳細考核並無錯誤遂將批文各件全數發還 
[委考警察]  
　　日前蘇松太兵備道袁海觀觀察命招募學生學習警察刻下報名投考者已有四十人觀察遂於昨晨札委上海縣汪瑶庭大令在工藝局中考試至午後始試竣 
[道轅鞫盜]  
　　昨日午後蘇松太兵備道袁海觀觀察牌示提勘行刼陳家渡義昌泰洋貨號及王家宅周正興米店之盜犯廖德裕卽王老九陳來喜二名上海縣主汪瑶庭大令得悉立飭捕役將廖陳二盜從獄中提出解赴道轅觀察訊知供詞無異勿命發回縣署收禁 
[委員襄讞]  
　　英美等國公共租界公廨襄讞委員王松丞刺史丁憂交卸後蘇松太兵備道袁海觀觀察札委吳淞查騐官輪船委員江蘇候補縣孫明府乃洛調辦襄讞事宜所遺查騐一差刻下尚未定委昨日明府趨轅謝委隨卽拜會讞員黄耀宿司馬定於翌日拜會各國駐滬領事大約卽須涓吉到差矣 
[命案報縣]  
　　無錫船户晏某裝米來滬寄泊蘇州河中昨日未知何故被水巡捕毆斃事爲租界捕頭所聞卽傳甲乙三船夥至捕房詢以此間有無屍親隨令投報上海縣署縣主汪瑶庭大令諭令明白補詞呈候核奪 
[局批照錄]  
　　昨日淞滬釐捐總局督辦陳亦漁觀察發出批諭一道懸掛局前其文曰孫天順昌等禀批查鞭砲一項前據該局申報鞠聚等承認每年願繳銀六百兩所認捐數有盈無絀應准其承認等情業經批示在案乃事甫數月該業商等以勒索苛派等情來局具控究竟是否屬實抑或未洽商情本局無從懸揣仰貨捐局確查妥議覆奪 
[上海官塲紀事]  
　　日前浙江提督吕道生軍門本元因公來滬小駐戎旌隨定於今晨起節回甬東昨先命駕入城至縣署辭别○江寗大吏遴派官紳二十人至日本學習政法委江蘇候補道許苓西觀察炳榛帶之東渡道經滬上小駐征驂今日適有輪船赴東遂乘之而往昨日觀察特詣縣署辭行○江西撫憲厦菽軒中丞委候補知府唐洛英太守耆年至滬辦理振捐昨日命駕至縣署拜會縣主汪瑶庭大令○日前江南提督楊鏡巖軍門由松郡節轅乘舟來滬恭迎正任兩江總督調署閩浙總督魏午帥兹已公畢於昨晨起節返松 
[上海縣署瑣案]  
　　捕役拘解形跡可疑之湖北人汪賽抛皮卽李桂廷至案縣主汪瑶庭大令研訊之下汪供稱小的由湖北來申已有五載向在某處紡紗廠作工近在浦東楊家渡爲挑夫並不與匪類爲伍尚求鑒而赦之大令飭交攺過局暫行收押准予覓人保釋○本年四月某日龍華造磚廠小工趙書恩被張關松等人槍斃報經大令蒞騐緝兇在案兹由高昌廟保甲巡防局員某君拘解帮兇之徐狗于解縣訊究徐供稱小的係金陵人年十八前在龍華造磚廠爲小工姊夫袁某在道署當長隨去年小的至杭州通源局工作至十二月回來本年三月至蘇州作工迨七月又回由姊夫薦入道署官廚房執役今因天冷回家取衣順道至友人鄧桂生處索取所欠會錢鄧非但不予反糾人將小的扭至局中誣爲趙案内帮兇人求恩察核大令以局中不應指鹿爲馬妄累無辜諭令交人保出靜候稽查○前者某某各錢莊主控已閉某水果行股東錢海林倒欠莊銀一案業經大令提錢質訊交商務局清理刻已多日錢延不理楚大令因飭提案訊究錢供稱行閉後尚存生財現願變價繳案歸還欠欵大令准之著交人保出飭差協同理處 
[上海萬國紅十字會來函]  
　　啓者本會昨承出使德國大臣廕星使來函捐助鷹銀三百元裕源土行交來尹寳華尹修梅昆仲捐助鷹銀五百元祇領之下仰見賢星使諸苦士拯急濟危憫念灾黎之至意本會同人曷勝感謝除分掣收照並函復外謹乞登列報章奉揚成德伏維公鑒[  上海萬國紅十字會同人謹啓]  
[介爾景福]  
　　天水丙寅生今之樂善隱君子也前曾以太夫人夀誕慨助敝堂施醫給藥經費規元三百兩昨復以嚴親七旬大慶樂助紅十字會曁本堂施衣欵規元五百兩似此善量宏操孝思不匱求諸儕輩中吾見亦罕行見酒晉庚觚椿萱並茂祥開甲第蘭桂聯芳天之報施善人正未有艾乞登報牘用誌心儀[  上海六馬路仁濟善堂董事嚴信厚楊廷杲陳作霖朱佩珍焦發昱施則敬張韋承等謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
財生　又　晩往汕頭香港廣東　怡和行 
廣濟　又　開往天津　招商局 
江天　又　開往寗波　招商局 
[九月初九日出口船禮拜一]  
連升　輪船　晩往烟台天津　怡和行 
豐順　又　開往福州　招商局 
江寛　又　開往長江　招商局 
[九月初十日出口船禮拜二]  
鯉門　輪船　開往仁川　禪臣行 
[九月十一日出口船禮拜三]  
錦茂輪船下午往鎭海舟山石浦海門老公茂 
[九月十四日出口船禮拜六]  
平　　輪船　上午九點半鐘開往長崎神戶等埠　郵船株式會社 
[九月十五日出口船禮拜]  
太生　輪船　上午十點鐘開往長崎神戶横濱等埠　郵船株式會社 
 
 

Page 9

 
 
[宫門抄]  
　　八月十八日吏部翰林院正黄旗值日無引見道府李席珍等謝恩錫公因弟賞廕生謝恩英慈因姪以武職用謝恩瑞啓因子以侍衛用謝恩孫中堂成鶴各續假二十日恩公溥侗各續假十日皇上召見軍機大臣○十九日户部宗人府正白旗值日無引見候補三品京堂張振勳到京請安振貝子德公各續假十日皇上召見軍機大臣及張振勳○二十日禮部太常寺正紅旗值日無引見錫麟預備召見皇上召見軍機大臣及李紱藻錫麟○二十一日兵部太僕寺廂白旗值日兵部引見四十一員理藩院十員茶膳房二員志公請假十日皇上召見軍機大臣及長庚 
[馬路工程局瑣案]  
　　前日駁船户吳阿松陳阿福裝運棉花來滬小泊公義馬頭水巡捕查見另有花衣一包疑係某行所控失贓卽拘入捕房捕頭令解至馬路工程局總辦翁子文太守倩襄讞委員黄衡堂二尹研訊吳供稱小的在奉賢縣境裝棉花來滬至又新公司交卸存剩一包由公司中人送給小的並非行竊求恩明鑒陳供稱小的在吳船上爲夥此項棉花確係餘剩之物二尹諭令暫行管押昨日太守接又新公司來函緬述前情因卽將吳陳釋○南匯縣孀婦吳陳氏背人逃出經王子連等尋獲扭至捕房旣而陸阿新投捕房聲稱氏係小的之媳請准領回捕頭令轉解工程局黄二尹向之研訊供稱今年四月兒子憑媒娶再醮婦陳氏爲妻上月二十五日出外不歸幸經尋獲求賜給領氏供小婦人願隨翁回家二尹飭覔保人具狀領去 
[英美等國租界公堂會訊案]  
　　美商光裕洋行主控華人姚守臣冐收貨銀等情讞員黄耀宿司馬簽差協控將姚傳到昨日午前會同美總領事署繙譯官白保羅君升堂研訊光裕行主仳經理人陸仲良投案訴稱姚與行中往來陸續冐收貨銀一千六百八十兩旋查知伊私取行中每箱值銀二兩八錢之洋燭减作二兩六七錢出售與人或將銀花消或抵伊欠欵西歴六月十五號復爲華盛興報關行主胡麗生取去洋燭二百箱其價至今未收不知是否被伊冐取合請提胡訊追姚供小的及陸合股開設一店與光裕往來所有洋燭價銀收付均有帳目店中進出係陸一人經理伊弟常川在店安能作弊今願與陸將帳算清陸供並無與姚合股開店之事司馬問姚曰陸旣與爾股開可有合同見議姚稱有之可卽檢出齎呈司馬商之白君著將姚交的實人保出檢呈合同聽候察核一面傳胡質訊 
[英美等國租界公廨晚堂瑣案]  
　　蘇州人周才和於本年四月初失去六齡幼子金榮找尋無著近始知被鄰人李阿四賣於滬上因追蹤而至前日遇諸英租界麥家圈盤問之下言語支吾遂訴請包探竇如海拘入捕房轉解公廨讞員黄耀宿司馬略詰口供暫行押管至晚升堂復訊周歴訴前情司馬問李曰爾名阿六去年西歴十月七號曾因犯案受責三百板枷號一月今尚記憶否李稱小的確有其事司馬嚴詰金榮今在何處答稱此子實被同巷吳阿根拐出倩賃居五馬路鳳臨里之山東水販李姓挈至鴻福茶樓售得洋銀三十元小的止分用五元今伊仍在彼處開花烟館請卽傳案責伊指交司馬著押候質訊一面令周補具禀詞○前者粤東人黄超羣控關渭長關本良合股開設鉅泰廣東雜貨店吞没銀兩等情經司馬提訊在案前晚黄遣其子朝章投案訴稱父親年老兩耳重聽特遣小的候質司馬謂爾知店中各事否答稱店中之事無一不知此店所售以杏仁芝麻等物爲最多二關舞弊卽此二物司馬問可有憑據朝章呈上關親筆帳略一紙司馬謂此不足憑著將鉅泰號光緒二十七八年鄭善瑜吞騙各欵並二十九年起各項帳目高耀堂往來帳一併呈候核斷○孫瞿氏控趙秀林將女藏匿等情司馬飭差提趙及其女阿新至案前晚升堂研訊孫瞿氏稱小婦人娶趙女阿新爲媳過門童養本年六月趙忽將阿新誘去向領不理爲特控請究追司馬飭提阿新至案問爾現從何處來答稱隨父親來自浦東問因何不回婆婆家供稱婆婆時常凌虐本年六月初三日又肆毒毆不得已逃往父親處司馬謂　自今以後不准再回母家阿新唯唯趙供詞與其女相同司馬飭將阿新交孫瞿氏領回嗣後不許虐待倘有前項情事准其控　俟婚成後始與母家往還一面准趙時至孫瞿氏處探望○徐福元控邵金奎欠銀不還等情前晚司馬升堂研訊徐訴稱爲邵購花被欠銀二千四十六兩有奇某月向邵提出棉花若干包行至中途車夫不諳路章致被捕房中人將花扣住及過理明取出不知何人遺火花包之内以致夜半火發遂將值銀數千兩之貨一炬成灰自此氣忿成疾今稍痊愈向邵復索邵竟藉詞胡賴叩乞押追邵供小的所欠並無如許之多且中有代徐付出者有帳可憑司馬著交的實人保出開呈細帳候再訊核○前者葉錫齡控吳銘商虧欠貨銀等情經前任讞員某君訊供交保迄今案懸日久葉又遞禀求追前晚司馬升堂請訊葉訴稱前與吳等股開祥泰公號被欠鉅欵求訊究追吳供祥泰公號尚有郭建俟等所欠命請附返此案曾經商業會議公所理處司馬著交人保出俟函詢商業會議公所然後訊奪 
[英美等國租界公堂瑣案]  
　　包探張天林解周來發到案禀稱此人在新閘管文義路開設周榮昌銅店私將乾隆年號制錢鎔毁攺鑄器物店夥余阿和願作證人小的因訴知捕頭偕二十七號西探至店起出未鎔之錢四五十千文及鎔成銅板若干今特解請訊究余供小的在榮昌執業周爲此事已閱三年尚求明鑒周供余素患瘋癲語無倫次讞員黄耀宿司馬謂爾私毁制錢情眞罪當尚有何說之辯周供此等制錢留備新年分給小孩小的並不私毁司馬商之談總領事署繙譯官白保羅君判令制錢銅板一并充公如再查有私鑄機器一併趨案銷毁周發押捕房三月○七百號七百零四號二華捕同解流妓胡桂香到案禀稱前晚此妓在南京路拉客爲特拘請訊懲桂香供小婦人於本年四月由丈夫葉阿林售入梅芳里洪姓妓院現實不願再操此項生涯叩求超豁司馬判發棲流女所擇良婚配○戚友玉以車夫楊炳榮李德福停車門外叱令曳出竟被毆傷送案請究司馬判各罰洋銀五角給戚爲養傷費 
[法租界捕房紀事]  
　　昨日爲發落各案之期讞員陳楚生大令以應責人犯寥寥無幾飭丁咨照捕頭暫停發落○法商永興立興兩洋行主以細崽姚榮根服役一月遽爾辭歇旋查知有值洋銀五十餘元之金約指金針等物忽然失去某西人所寄衣袋内鈔票洋銀十五元亦奇無蹤跡因將姚送案請究讞員陳楚生大令訊鞫之下姚供稱小的被欠工資洋銀十三元並不行竊遂斷將工資除去追償洋銀四十元押候　呈然後移送英美等國租界公廨請追鈔票洋銀前日姚父瑞芳投捕房訴稱小的願將鈔票洋銀一并繳呈不免移解捕頭著俟傳同原告解　覆訊核奪○積竊張阿才不知在何處竊得衣服若干件携至某押店求質適爲包探所見連贓帶入捕房捕頭令押候解送公堂　請究辦 
[美租界捕房紀事]  
　　青口人易毛正聚衆盤踞虹口遇有輪船到埠招工卸貨必向婪索陋規昨日午後號召羽黨向工頭田羅任情勒索田無以應易怒掣取利刃猛刺田腿血如泉湧痛極聲嘶事爲二百二十號巡捕所見將易拘入捕房捕頭見田傷勢非輕令人扶送同仁醫院求治易押候解送公堂禀請讞員黄耀宿司馬懲辦○昨日甲乙二西人至天潼路宴樂園番菜館大疇不知緣何忽起爭端互相毆擊毁及玻璃窓及零星器物七十八號印捕聞聲而至甲已乘間逸去祇將乙拘入捕房捕頭令解赴該管領事署禀請訊辦○前晚二點鐘時本邑人陳阿根携布被一條行經　老匯路被三百七十二號巡捕拘入捕房捕頭詰知陳在某處捕房當細崽時方告假回家並非行竊因卽釋之使去 
 
 

Page 10

 
 
   
 
 

Page 11

 
 
   
 
 

Page 12

 
 
藩浙江提臣鮑超兩江督臣左宗棠奬勞備至先後遞保副將並賞給莊勇巴圖魯名號溯其身經百戰馳驅數千里迭克巨壘堅城以至身受内傷此該副將歴年苦戰之大概情形也凱撤後復委帶霆軍副五營光緒九年蒙前兩江督臣左宗棠奏請以原官留兩江補用奉旨著照所請欽此隨蒙充先鋒官差使十四年委署江西廣信營叅將二十年隨同前江甯將軍豐伸入京隨班祝　蒙無賞加一級並奉王大臣委充神機各營營務處嗣因洋務和息交卸仍回兩江旋委署江南外海水師南匯營遊擊調署安慶營副將歴任各處差缺均克任勞任怨無懈初終二十四年督帶安省定安中營兼營務處督率將士愼重操防是年省城亢旱軍民乏水該故副將開渠挖井種種捐廉地方稱頌不忘迄猶留存碑記嗣又管帶武衛楚軍訓練多方有條不紊七月間大通票匪滋擾猖獗異常該故副將隨同督兵攻勦一鼓盪平蒙前兩江督臣劉坤一會摺奏保免補副將以總兵交軍機處存記奉旨依議欽此二十七年仍署安慶營副將二十八年復蒙奏請授二十九年五月請咨赴引領照回皖六月間回任營委會辦保甲事務維時天正炎熱加以勤勞過甚觸發咯血舊症該故副將猶是晝夜辛勤無稍弛懈待兵卒則寛猛相濟除盜賊則閭閻胥安任事實心無曠厥職此又該故副將迭著勞績之實在情形也伏思該故副將傅永貴自從戎以至服官瞬經四十餘年險阻備嘗積勞成疾仍復奮勉趨公不敢稍馾安逸卽至彌留之際並無一語及私惟以國恩未報遽先殞没爲憾並屬其長孫努力繼志語畢欷　嘔血而逝職等與該故員同營日久相知最深旣不敢阿好溢美亦不忍遽没勤勞用敢臚陳事實呈請將已故記名總兵安慶營副將並莊勇巴圖魯傅永貴奏請照軍營立功後積勞病故例從優賜卹等情前來奴才查該故副將傅永貴自從戎以至服官瞬經四十餘年險阻備嘗積勞成疾仍復趨公奮勉不敢安逸自圖迨至彌留之際並無一語及私洵屬忠勇性成戰功卓著今因積勞病故旣據衆情籲請合無仰懇天恩俯准將該故副將傅永貴照軍營立功後積勞病故例從優議卹以彰忠藎而順輿情出自　格鴻施除飭取履歴另行咨部查核外理合附片具陳伏乞聖鑒訓示謹奏奉硃批著照所請該部知道欽此 
[杭州織造錫奏爲報解辛丑大運委員起程日期摺十六日]  
　　杭州織造奴才錫麟跪奏爲報解辛丑大運委員起程日期恭摺奏聞仰祈聖鑒事竊奴才衙門奉内務府户部傳派運務業經辦理解至壬寅年大運止在案現在補辛丑年分運務經奴才查照奏准由牙釐局每月撥解大錢一萬串按照市價儘數易銀撥購料物督飭工匠敬謹織辦先行赶運上用縀綢紗三百疋官用縀綢紗一百疋内用綢紡八百疋衣線二百觔細布一千疋部用縀綾紡絲八百疋當卽如數先批分别解交兹復復督飭工匠加緊趨織謹接辦得上用縀綢紗三百十疋官用縀綢紡一百疋内用綢縀紡絲七百六十疋衣線二百觔細布一千疋部用縀綾紡絲八百疋裝箱封固遴委妥員督同舍人於光緒三十年四月十八日領解起程星飛解送分投内務府户部呈交驗收統計辛丑年分赶運大運兩次共辦解過縀紗綢絲綾紡二千九百七十疋衣線四百斤細布二千疋除將用過料工銀兩遵照奏定减成新章另行核實奏報並呈明内務府户部查照外所有報解辛丑年大運委員起程日期緣由理合恭摺具奏伏乞皇太后皇上聖鑒謹奏奉硃批該衙門知道欽此 
[廣西巡撫柯奏爲教官臨難捐軀懇恩從優議卹摺十六日]  
　　調補貴州巡撫廣西巡撫臣柯逢時跪奏爲教官臨難捐軀懇恩從優議卹恭摺仰祈聖鑒事竊本年五月十一日柳州府城被紹營降卒内變踞城刼掠查有柳州府學訓導梁材駡賊不屈致被戕害據該府學教授王舟馬平縣學教諭黄國　禀田藩臬兩司會核詳請奏卹前來臣查訓導梁材以教職微員本無守土之責倉猝遇變慷慨捐軀大節懍然深堪嘉憫相應請旨救部從優議卹以慰忠魂謹會同署兩廣總督臣岑春煊廣西學政臣汪詒書恭摺具奏伏乞皇太后皇上聖鑒訓示謹奏奉硃批著照所請該部知道欽此 
[兩江總督魏奏爲已故夀春鎭總兵宋朝儒之妾朱陳氏飮藥自盡相應請旨旌表片十六日]  
　　魏光燾等片再據夀州知州王懋勳詳准夀州學正方顯允牒據二品封典孫樹棠等禀稱已故夀春鎭總兵宋朝儒之妾宋陳氏籍隷直隸甯河縣唐山鎭時年十八歳經該故鎭納爲側室入門以後恪盡婦道舉動悉循理法門庭之内人無間言該鎭於上年四月間因病赴滬就醫旋經在滬身故該氏自聞凶耗痛不欲生急圖身殉因家中僕婦防守維嚴未能得間該氏遂故作寛解以懈衆心時閱月餘家中諸人見其哀痛稍减不似當時之激烈防守因而稍形鬆懈不謂該氏殉夫之志始終不忘竟於閏五月初五日乘家人料理迎柩之際該氏卽飮藥自盡迨經知覺灌救竟已無及旣爲巾幗之完人宜沐旌揚之盛典造具事實册結禀由該學牒州加結詳請該奏前來奴才覆查無異除咨部查照外理合附片具陳伏乞聖鑒敕部核覆施行謹奏奉硃批禮部議奏欽此 
[兩江總督魏等奏爲已故總兵生前戰功卓著據實臚陳請旨宣付史館並請於立功省分建立專祠摺十六日]  
　　頭品頂戴兩江總督臣魏光燾頭品頂戴安徽巡撫臣誠勤跪奏爲已故總兵生前戰功卓著據實臚陳請旨宣付史館並請於立功省分建立專祠以彰勞勩而順輿情恭摺仰祈聖鑒事竊據夀州紳士二品封職孫樹棠並夀春鎭總兵王幼山等先後聯名並稱已故夀春鎭總兵宋朝儒籍隷鳳台縣於咸豐季年隷前統卓勝軍郭寳昌部下爲管帶同治三年髮逆竄擾英山僧忠親王檄卓勝軍進剿師次八里灘猝遇捻衆前軍已發該故鎭奉郭寳昌之命率親軍數百人環伏山溝賊撲至不爲動三撲之待賊勢稍懈出其不意揮衆奮擊賊衆潰走追殺千餘人師次茅草坂與僞端王藍長春僞福王陳得才僞將馬融和之衆遇一戰走之賊入霍邱山之里石渡我師追及之殺數百人降五千餘人越日賊悉衆來犯該故鎭率所部與郭寳昌之軍夾擊之賊大挫斬首萬餘級鷄獲二千人端逆與馬逆皆投誠福逆自縊于山谷皖境悉平時捻黨竄入楚疆我師跟蹤追剿由麻城而黄陂德安新平棗陽以至確山營于城南僧忠親王率大軍由中路進檄帮辦陳國瑞由四路進該故鎭以輕騎由東三品口繞出賊後與陳軍首尾截殺賊大 
 
