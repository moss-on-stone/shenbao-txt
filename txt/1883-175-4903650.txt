# 1883 - 175 - 4903650

 

Page 1

 
 
[佩文府出售] [  點石齋主人啓]  
　　本齋所印之佩文韻府去年躉售與某客不料尚剩數百部竟延遲不出故將伊定銀罰去此書歸本齋有售結帳其價仍照原定每部十六元連木箱一隻顯徵鏡一面購者祈仍向申報舘間壁申昌書畫室曁各外埠之賣申報人價買可也 
[招股縮印古今圈書集成啓] [  點石齋主人啓]  
　　國朝康熙年間　廷臣蒐輯載籍將以分門別頓彚成一編以爲藝林之大觀五易寒暑始蕆事進呈乙覽　賜名古今圖書集成仍命儒臣重加編校　十徐年未就雍正時復認英山蔣文肅廷錫督在事諸臣成之凡爲目四十爲卷一萬爲冊五千二十為函五百三十二上自整象下至方輿以及明倫博物理學經濟靡不畢備圖則鏤銅爲板字用内府珍藏之氣活板排成共印六十部頒賜諸王大臣外餘以分儲名山石室洵　内之鉅製也迄今諸友邦聞之均驚駭　歎以爲卷　繁　賞以是書爲首屈一指誠哉中國爲又治之邦也惜當年竭諸臣之才力費　内庫之金錢而所刷印者僅此數十部兹已事隔百餘年剝　消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數擊發收據俟三年完工每股取書一部本齊除照股外誓不多印一部倘印成後有股諸君或不願取書自閱本齋又　另立一售書公司凡有股者存書一部則掣給售書公司股單一張其書定價每部約六百兩上下裝濽當格外精雅外以文木爲箱俟發售每三月將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號人約越兩月可以開工至開工後不再收股欲入股者請先將銀五十兩交至申報舘當由申報館點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版　之大小悉照此原當紙其字已較點石齋所印之康熙字典放大蓋取便於翻閱也如遠處諸君亦願入股其股銀可由票號匯來收軍卽樣原票號帶回轉寄當亦無悮也按刊印此書工本頗多近數百年内恐未必有大力者重刊則今之所印者數傳後必交視爲珍帙故海内藏書家苟欲爲鄛架曹倉增色伏祈早來入股爲盼 
[論法人征馬達加斯加島事]  
　　附四大栦之外必有大鳥此地氣發洩之餘而亦四洲之形勢應有環拱依附之觀故塊然廣土爲羣島之領袖也亞西亞大島如日本最廣長若高麗則連屬於東海之濱如人之有臂有股當不在大烏之列此外如臺灣瓊州及印度之錫蘭皆大鳥也歐羅巴地本最狹地中海波羅的海縈貫全洲其間鳥嶼亦不甚廣惟西北隅之英倫三島可方臺瓊至亞墨利加則北有英屬之散約翰島新著大島南有帶水相隔之鐵耳聶離以及居中海灣内之古巴海地則虛長皆二三千里千餘里亦附洲之大鳥也阿非利加四面海疆齊如削截惟東南特出廣土有似諸洲之附島而大實過於臺瓊番語呼爲馬達加斯加故四洲皆有此等士地也顧地雖附近而往往不與本洲聨属自王其土亞細亞之瓊州漢時卽入版圖而臺灣勢與相似乃至歴代皆棄之直待國朝康熙中始以郡縣治之然彼時猶有援引棄珠崖故事以爲棄之誠宜者且二百年來僅有一府四縣迄於光緒初年因日本搆釁大思整頓更立臺北一府三縣而山内生番仍未嚮化經營數年勦撫之議忽又中止可知附洲大島遽欲與内地聨屬其事誠難也卽如他洲英倫舊時荒昧羅馬全盛之時嘗内隸於歐洲厥後背叛又嘗爲大尼所兼并不久亦叛宋以來日漸强大今且雄冠全洲矣英之三島阿爾蘭不連似又附中之附英治而阿爾蘭屢亂近年尚有抗命之事亦此故也若墨之古巴海地亦不爲美國之版圖然則馬達加斯加正宜其擁士自王不隸阿非内地矣而况阿無政教無統馭海内外之權勢哉夫旣不隸於本洲安得輸隸於他洲此理甚明不待煩言惟拳然片士浮於海中苟非他國住來輪帆薈萃則其國中雖有善政難致富强以目前通商之局論之宜與諸國立約大興商務開風氣以聚貨財方能自立火奴魯魯太平洋之拳石耳其國主壹意通商矧南北三千五十里東西千三十里之大可以臺瓊亦可以英倫而乃計不出此乎且地當阿之東南諸國商船由紅海而南與由大西洋而東皆在指顧之間泰西人經營南洋諸埠以爲東來逆旅商民便之若更於此島設埠則又甚便矣譬之陸程有宿站亦有腰站行旅皆得息足也故泰西人之意無不欲與該國立約准其勢可爲外府不可私爲已有議約一定利益均霑不事兵爭儼然属地此兩得之舉也乃諸國見之而法人獨有異焉亦不免爲諸國所嗤矣前者島王曾與美國立有通商條約自法人謀奪其地更急他國之援故前日西報有現在又與德國立約之說續來信息遂謂近日已與法國成講和之局共於此而知該島王之智也蓋法人嘗挫　於普今之德昔之普也法人窮其黷武如久爲藩服於中國之越南尚恩奮其兵威踞全土爲已有則此鳥之向不屬人者法見之豈不更易措手乎譬諸物馬越則人家篋笥之所藏而此爲道路之所遺彼欲竊於篋笥中有不欲拾諸道路間者歟該島雖與美交而美不能制法美務其利而法憑其力美人祗作壁上觀若德則法人所忌往事未遙餘威尚在法寍不畏之卽大創之後發憤圖强目前勢均力敵而法兵所到之處茍有德人利爲所壞事爲所撓自必啓隙就令德法不交兵於該島而釁隙已開德在歐洲或圖法人之後亦必頓憂内顧而懈於外攻則該島尚不至於糜爛故僅有美而美孤美孤則法盛兼有德而美有助助美則斬該島矣欲盡歐洲諸國而　之通商一時難成此舉乃不得不於諸國中擇其能制法人者而先與立約焉該島王之思慮周密固若是歟竊謂越南近求救於中朝亦卽馬達加斯加人之意惟德能制法而中國未必勝法所以德約初成而法人遽有肯和之志中國之師將出而法人竟無退舍之心不禁因馬達加斯加近事而深惜曩年中國之失計而求法以弱也 
[諭旨恭錄]  
　　○四月二十八日奉上諭此次散館之修撰黃思永編修余聨沅曹詒孫業經授職二甲庶吉士黃紹箕汪槩劉名譽謝雋杭陳與冏丁立鈞志銳將良周克寛福楙崔永安張星炳謝希銓國炳吳樹棻楊祟伊盛炳緯 
 
 

Page 2

 
 
梁錦奎葉大遒安維峻王懿榮徐琪載彬元王濂陳景鎏劉桂文溥是龐鴻書柏錦林李經世吳同王王丕釐梁鼎棻劉沛然張鼎華薛廉呂佩芬趙曾軍褚成溥朱福詵李佩銘馮應勞裴維安棋着授　編修三甲庶吉士蔣　棻連培基余煕春俱着授爲檢討武吉詳郭曾炘郭賡平下象震吳保齡杜慶元陳應禧黃俊煕强鵬飛湯繩和汪致炳王蘭何乃瑩濮子潼崇寛姜自駒王頌蔚于式枚陸善格鍾靈范德鎔左紹佐俱著以部屬用劉煥石鴻韶陳夔麟沈十鑅胡錫祜毛澂柳芳顧蓮周遂良錫元張世英林元菼余文蔚袁鵬圖俱著以知縣卽用繙譯庶吉士長麟著授爲編修欽世同日奉上諭瑞聨翁同龢著教習庶吉十欽此同日奉上諭御史黃兆楫奏揀選人員告假太多請飭申明舊章等語此次揀選奉天知府人員告假不到者甚多實属不成事體亟應嚴定章程以杜取巧之獘著吏部議奏欽此同日奉上諭曾國荃奏特叅營務廢弛之總兵請旨革職一摺廣東高州鎭總兵莫雲成自到任以來於營伍事宜毫無整頓並有戯懸兵額等弊實属庸劣不職莫雲成著卽行革職以示懲儆所遺高州鎭總兵員缺着張得祿補授欽此○二十九日奉旨文綱着掌河南道事務欽此 
[本館自己接到電音]  
　　○本館於昨日接到在津友人專發電音到本館有五月初四日諭旨二道敬謹譯登○五月初四日奉　旨蘇州織造着世勳去欽此同日奉上諭山東按察使着林述訓補授欽此 
[東瀛瑣聞]  
　　○琉球王尚泰君之伯父伊江王子當其攝政時威權赫奕而一以守舊爲主及廢藩置縣後退居邸宅閉門謝客足不履地者業己四年與開化諸人茫然隔絕本年忽改前轍誦讀西書與該處有志輩互相往來聞者不覺欣喜○近來鹿兒烏縣大雨綿連十四五兩日山水陡發暴雨如注以致甲突川地方各小渠中水勢不及宣洩漫溢道途該縣近年以來頻遭水災麥禾十損八九抑亦該縣治水之方有所未善歟○近來冲繩縣不知因何事大爲改革該處官塲各局長曁各官之漸斥罷者三四十名之多云○海軍省近以馬關爲航海要隘擬在該處設立海軍後路糧台以備接濟出洋各兵船動用煤斤并建築棧房儲貯一切食物業已動工矣○鹿兒鳥縣下野上橋山元藥鋪近查舊帳見有亡父借石燈籠街岡部某家金一百元迄未付還自期不肯負人卽齎金赴岡部處繳還岡部家惘然不知檢查舊薄不載此款不肯收受兩相推讓岡部家執意不受山元只得將金收回目下世風日薄安得有此古道照人較之執無稽之據向人興訟者不啻天壞之隔矣○本年長崎工部分局船廠造成小管輪船一艘近日初次出洋駛赴　石礦山運載貨物礦鐵並搭客二百餘人由該山出港不料駛至丁總國犬吠崎地方車輪忽遭負折難以行動不得已掛帆前進連行數日船中食水告罄搭客苦渴異常船主不忍特放舢板任其飄流抵岸請救工部省飛電請放兵船前往救援適有泒定赴朝鮮之磐城兵艦飭令就便馳赴該處救護矣○近日朝鮮來信言該處地方亦多雨水目下漢城情形極其安靜聞中國屯駐兵隊六營有擬於六月間撤回三營之說中國兵船定期逐月往返一次云○本年日本茶商皆期照去年之高價及開盤時雖買　實繁有徒無如市價有落無漲損耗過重兹接美國電信日本茶不甚暢銷鈕約商况頗不見佳照該處行情而言上茶每磅二角六分中荼二角至一角八分而買茶者尚十分留意如果屬實則業茶者難望起色也○日廷近因安南事件特派參謀本部捤山步兵副將取道中國前赴安南察探實在情形如果萬一開戰則有添派將領數名前往之說云○山形縣下富城郡白石獄山邇來往往鳴動附居山民日夜驚悸不安至前月十四五日其山峯忽然分裂爲兩約有二十條街道之長正如左右屏風屹然封峙所幸居民遷往他處不漕傷損亦云幸矣 
[諭平米價]  
　　○蘇郡自三月抄至四月下浣淫雨爲其不惟蠶桑减色薪米價亦驟昻貴貧民頗爲受累上月二十五日府憲曁長元吳三縣邑尊親赴郡城隍廟祈晴早暮兩次誠心點感雲霧爲開果於二十六日杲杲日出共藥新晴惟時卽傳各處米行諭以現在米價已漲至四千文左右究竟此際陰雨無害於去歲之陳倉着令日後米價不得藉口居奇再竹增漲行戶遵諭而退刻下穌垣米價旣平而人心亦自此可定矣 
[弔奠繁盛]  
　　○潘大司寇之贈翁入城治喪各情曾列前報刻悉初四日師林禪寺山門以内兩旁銜牌有軍機大臣刑部尚書太子少保等十一對又有南書房翰林一對爲他族所不經見至靈幃前鼓點凡兩道中堂懸李傅相祭幛一軸四圍列鉅公幛軸無算素幄前恭設御賜祭文一道是日中丞織造及藩臬譚方伯首府總捕三縣公奈五起紳宦來奠者輿轎至無停歇處寺外閒人尤極擁擠一時冠裳之盛無有堪比擬者亦可謂生榮死哀矣又聞司寇公副正淸廉風骨遒上初三日乘輿拜客計往拜者三處藩玉泉方伯順之太史及葉菊裳孝廉葉爲新聘西席攷往親謁其他當道官紳槪未一登其庭也又性酷嗜書隨身十萬卷琳瑯牙軸其富莫京每日寅正卽已起床申正便安睡日間惟觀書以自娛此外則一無嗜好云 
[白門瑣述]  
　　○某甲者沐陽人也與同里裴玉亭善爲通家之好内眷皆不之避締交可謂深矣甲有嫂向守文君之寡後竟爲玉亭所誘竊負以逃由是恨之刺骨乃製白刃一柄朝夕磨礪欲得仇人而甘心焉第訪之數年竟查如黃鶴前日甲因赴秣陵貿易遇玉亭於僻巷遂直前擒之控交江寍縣買邑尊訊其拐逃之事則言語支吾後雖加之以刑猶堅不吐實想秦鏡高懸或不難於摘奸發伏也○某甲者向以跟官爲業兼有阿芙蓉之癖近因閑居日久四壁簫然遂致炊烟屢斷前日向其親串假得洋蚨三餅聊救目前之急乃携之入市兌錢途中竟失其一而購辦鴉片費用又耗大半所餘雖以市柴米然不足供數日之糧室人睹此情形不覺時相交謫甲性又素剛愎不能少耐竟至揮之以學其妻因益因無聊已覺主人趣絕嗣復受夫撲責益自怨命不猶人遂於夜間偷服阿芙蓉自盡幸甲知覺尚早赶爲設法灌救且所食亦不甚多得以全行吐出不至有性命之虞然甲亦自知理屈恐其終不能安乃將妻送回母家藉資解勸而已則一燈相對依舊橫陳於是知其事者無不詈爲狼子野心而歎癖嗜烟霞者之寡於情也○秣陵人某甲居城南萬竹園家道小康兼擅越人之術第素有季常之懼婦某氏性狡而妒甲畏之如虎凡事不敢少拂其意然苦於不育故夫婦年已六十膝下猶戯而又不敢公然遣　室以未奉婦命故也嗣親串見甲居恒戚戚似抱伯道之憂乃同商於婦勸其爲甲置妾庶免若敖民餒而之嗟婦因迫公論不得不勉强相從然心非所願也後娶小家之女連舉兩雄甲以爲生兒萬事足矣乃甲有胞弟素稱無賴弟婦狡妬亦與嫂相等而淫悍過之居常庸奴其夫有非釁墨所能罄而甲弟順受惟謹不敢少出怨言以其家教使然故一時有難兄難弟之目甲弟向有一子曾言明甲婦無出隨後當過繼長房蓋深望甲之絕後家產可以獨得是其處心積慮固已非一日矣後見妾連舉兩子夫婦漸不能平而恨妾至於次骨乃愈佯與甲婦交歡而陰詆妾之短甲又　茸無能不敢一爲左袒故妾屢受敲扑幸妾逆來順受堅忍不爲少動甲婦等亦無如之何其弟婦素有穢行甲弟亦有所聞而竟不敢過問後因人言嘖嘖乃盡舉而加之於妾而陰賄所歡之母令爲左証甲復惑於婦言不加審察乃購芙蓉膏錢許逼妾自裁嗣隣里知其原委咸抱不平又恐人命于連致被株累出爲排解甲後亦微悟事始得寢然從此遠近播揚傳爲笑柄該甲兄弟遂均不齒於人類至其娣姒之間則仍同惡相齊未嘗少减而甲兄弟亦無如之何吁丈夫不武小婦難爲使河東君得肆其害而獅子吼聲幾至徹上徹下矣○秣陵入夏以來晴少雨多旋經左爵相上月於十七日親赴城隍朝設壇祈晴並示諭闔城一律禁止屠宰乃至誠感格近來天已暢晴氣候亦逐漸和暖故已於二十一日撤壇謝神二十日卽一切照常貿易噫感格之神若是謂天道悠 
 
 

Page 3

 
 
遠者吾不信矣 
[電報近聞]  
　　○中國電局設立浙閩粵線現已設至梡州於初三日開局已有告白登列本報後幅并聞督工委員王總戎卽於初八日由杭州從蘭溪一路施工聞蘭局總辦已委王　文乃亭福州局總辦已委盛觀察世豐現在福建需用電木卽由盛公經辦遂訛傳厦門設線其實中國電線奏案並不繞至廈門也又聞本埠絲市開盤從南潯往來電報絡繹不絕可見風氣開人皆趨之本埠電局中因新添杭州南潯吳淞等局并接通大東大北外洋海線又値李相在滬官報絡繹粵閩電線接續開工司事者無不夜以繼口人人有應接不暇之勢現故添招電徒除在上海設立學堂選收能通西文學生外並令各局報房中各招本地年幼學生專教打報據聞己設電線之處沿途城鎭可添電報分店約有百餘處現在各局教習之電徒三个月後卽可打報其堂中教出能通西文者可充領班學成後每月起碼薪水十餘元僅能打報者每月數元逐漸增加大約一年之中可以學成百餘人明年此時津滬浙閩粵各城鎭可以分設支線數十處並聞將來分店可以聽就地行號包辦店中所收報費准其抵作開銷然分店旣有去報則各局卽有回報回報之費均歸局中如此通融辦理電報必倍加興旺局中諸人之意必欲將電報局店設至數百處電報費减至每字幾分以期官商利便股東獲利云 
[本埠官報]  
　　○聞蘇藩譚序初方伯有來滬藹李傅相之信是以上海縣黎邑尊昨飭差役備舟帶同從人恭迎憲駕或謂方伯於初八日當可抵滬矣 
[售捕赴高]  
　　○虹口巡捕房之捕頭蘇必麟辭差赴高屢列前報玆悉薛君定於今晨乘坐怡和洋行之輪船起程諸捕頭及中西捕均須送行華官中有與薛君相識者亦有祖餞之舉臨歧勸酒揮手長征殆有難乎爲別者歟 
[試然電燈]  
　　○電燈公司於前夜試燃電燈錯認夜珠之煥彩且共明月以爭輝門内有小電燈一盞小如彈丸色甚紅有銅練盤旋而上明則與大燈俱明暗亦與之俱暗至街頭之燈均須於十一夜一律點燃云 
[同時失火]  
　　○昨報薰香失火一節此滬城小東門内之事也而事之無　有偶竟有隱相吻合者是日英租界西棋盤街長春堂妓院亦因薰香以致延及他物各妓惶急無措紛紛出外幸傭人極力灌救得卽撲滅想蒲劍艾旂畢觴勸客當以焦頭爛額者居上座矣 
[禀請設厠]  
　　○滬城坑厠有設於要道而坑主又不肯雇人收拾以致汚穢不堪行人每掩鼻而過而善堂董事及垃圾局員亦未有過而問者現任江西臬憲劉芝田廉訪任蘇松太道時以穢氣薰蒸易致疫癘查得上海各城門沿濠帶坑厠竟有四十三隻之多且從老北門西首起至小東門止隔岸卽係法租界前繙譯官白君理格亦以禁厠爲請是以劉前道憲卽飭王叅戎懸示各門限一个月將所有坑厠一槩拆去當時令出維行遂變蕪穢爲淸凈邇來日久玩生行人又隨路撒溺因之有人投禀道轅請於每門僻靜之處設厠二三隻曾奉邵道憲批示着善堂董事議覆迄未就緒而坑主等于前日又在英租界某烟店議事仍欲遞呈未識道憲准行否也 
[吳柳堂侍御師事略]  
　　○公諱可讀字柳堂號蘭冶一號南冶甘肅蘭州府皋蘭縣人始祖庸明洪武時任翰林學士原籍浙江處州府麗水縣始遷祖敬明永樂任工部卽中隨肅藩到甘以國戚分土金城遂家於蘭嘉慶丙辰科恩　祖士楷父廷福均贈如公官祖妣李氏母宣氏均贈宜人兄弟三人公其伯也弟名可耕可達邑庠生初受學使周一樵先生諱之楨知爲邑諸生繼受學使戴　圃先生諱蘭芬知爲優增生舉道光乙未科本省鄕試十八名舉人房師爲甯遠縣知縣蘇亦東先生諱得坡座師爲翰林院編修後官太常寺卿成紫筠先生諱觀宣翰林院編修後官甘肅甘州府知府署鞏秦階道李東園先生諱儒郊丙申會試出内閣侍讀周筱山先生諱春祺之門薦而未售中辰大挑二等銓伏羌縣訓導中庚戌科八十三名貢士房師爲陽湖翰材院編修後官福建巡撫呂堯甫先生佺孫座師爲武英殿大學士華陽卓文端吏部尚書後官子告大學士黃縣買文端都察院左都御史後官戶部尚書長白花松岑先生沙訥兵部左侍卽孫連塘先生葆元殿試二甲一百一名賜進士授主事分刑部江西司行走充提牢廳補主事升湖廣司員外卽充咸豐己未恩科順天鄕試同考富庾申秋奉命帮辦甘肅團練事宜旋奉太夫人諱以平撒回功賞載花翎晉知府銜同治乙丑服闋仍補員外卽以俸深遷吏部稽勳司卽中俸滿引見奉旨記名以繁缺知府用改河南道監察御史癸酉以劾成祿事奉旨降三級調用遂回籍光緒建元奉硃筆圈出廢員引見以主事用復授吏部騐封司主事已卯穆宗毅皇帝永遠奏安隨同行禮畢服毒自盡於薊州馬伸橋之三義廟遺摺請爲毅皇帝立後部臣以聞命王大臣集議奉旨照五品官議卹部議給廕贈及祭葬卹銀並入祀本籍及死事地方府城昭忠祠直隸總督大學士李肅毅伯鴻章奏於薊州建立專祠奉　旨允准公自束髪受書慨然慕古聖賢忠義之所爲故其爲人有奇行而其爲文有奇氣其在比部也主江西司稿年久獻獄多所平反嘗隨侍卽國公瑞往盛京查辦事件値某案定讞公意有不合具帖說國公單銜陳奏怡鄭兩王用事時有宗人府會部訊案宗室某誣公兩王傳公往質人皆爲公危公屹然不爲屈誣乃白在提牢日禁吏卒需索時某大臣下獄例有賞吏卒等不敢受益德公其校鄕闈也手自鉛黃尤重二三塲經策每於夜半校閱不少輟揭曉南元朱典煌出公門溧水濮又暹文昶亦出公門周文勤公顧公曰兄弟同榜常有之事兄弟同房此所罕覯其後自庚申迄辛未登甲榜者六科八人而副榜謄錄皆與焉逮甲戍胡聘之分較禮闈以所拔士帶見及甘肅分闈舉鄕試聘之又持使節往其他所薦士舉乙榜膺甲第者不可枚舉京朝官以文衡爲最重如我公得士之盛百十年來罕與倫比同列榮之其辦團練也値河州一帶撒回滋事公偕總督某公單騎馳往開誠布信喻以大義殲厥渠魁脅從罔治回民皆貼服鄰界蒙古亦得以安堵迨公鐫級時有蒙古某王以年班在京聞之歎惜特造公門來視公懍小臣無外交之義欲不見公之烕信達於外藩而其自守之介又如此其在諫垣也爲同鄕死事者請褒卹得旨允行各國使臣以毅皇帝親政覲見總署議禮節迄不定公抗疏力爭謂宜持大體以示優容旨留中各國使臣座覲兄成禮有成祿者鳥魯木齊提督也以誣民爲逆圍勦高台縣良民村庄寃殺二百餘人揑報勝仗具奏大學士總督左恪靖侯劾之公具摺請明正其罪有十可斬五不可緩之議旋命將成祿拿問交軍機大臣大學士會同刑部定擬具奏部議以斬决監候雙請公又上疏爭之得旨命御前大臣會同六部九鄕再議時廷議以刺聽朝政爲公罪通政于公凌長光祿王公家壁等異議以聞得旨降三級調用盖毅皇帝已默鑒我公之孤忠矣及其回里門也左恪靖侯延主書院講席公以正人心　異端爲已任甘人士文風蒸蒸日上遂與陝西分棚開試迨公應召回京鄕人送之者多泣不迨其復入都也公於冠蓋雜沓之塲閉戶讀書與人世罕交接或移榻高廟及晉陽寺攤書嘯傲其中間則仰天啜泣不能出聲人或疑公淹蹇終老自抒其仰鬱不平之氣而不知公之意固自有在非世俗人所及測也己卯三月穆宗毅皇帝孝折毅皇后永遠奉安惠陵各部均派司員隨同行禮公請于大學士寶公鋆願派往乃與斯役公于二月十七日束裝赴薊州召妻孥悉以所蓄分給與袁宜人殮衣一襲長孫大寶刀一柄單車獨出阻之不可閏三月初六日其家得兇耗乃公親筆遺書用長高麗紙三張書之其中大畧有言數年以來回鄕復返原留殘喘以待殉玆先帝后梓宮永安得距 
 
 

Page 4

 
 
陵不遠之地以馳殉焉俾克盡臣子之誠而常　先帝后在天之靈目暝心安志明願遂并諭子之桓不必搬柩回籍不必赴廟視棺云云乃知公於初五日在薊州三義廟中服毒就義矣嗚呼烈哉薊州牧劉枝彥聞報馳往妥殮將遺存密摺一厘呈報順天府咨送吏部以　聞　爾宮震悼當奉　懿旨吏部奏主事吳可讀服毒自盡遺有密摺代爲呈遞摺内所稱請明降懿旨豫定將來大統之歸等語前於十三年十二月初五日咚旨俟嗣皇帝生有皇子卽承繼大行皇帝爲嗣此次吳可讀所奏前降旨時卽是此意着王大臣大學士六部九鄕冷詹料道將吳可讀原摺會曰安議具奏欽此尋王大臣以我　朝家法不建儲貳請毋庸置議尚書徐公桐翁公同龢潘公祖蔭翰林院侍讀學士寶公廷等國子監司業張公之洞等另摺具奏四月初十日欽奏　懿旨曰前於同治十三年十二月初五日降旨俟嗣皇帝生有皇子卽承繼大行皇帝爲嗣原以將來繼　人可慰天下臣民之望第我朝聖　聖相承皆未明定儲位　彝訓昭垂允宜萬世遵守是以前降諭旨未將繼統一節宣示具有深意吳可讀請預定大統之歸實於本朝家法不合皇帝受穆宗毅皇帝付託之重將來誔生皇子自能愼選元良纉承統緒其繼大統者爲穆宗毅皇帝嗣守祖宗之成憲示天下以無私皇帝亦必能善體此意也所有吳可讀原奏及王大臣等會議摺並徐桐翁同龢潘祖蔭聨銜摺寶廷張之洞各摺並閏三月十七日及本日諭旨均着另錄一分存毓慶宮至吳可讀以死建言孤忠可憫着交部照五品官例議卹欽此然後　兩宮懿旨縣之于上孤臣遺疏存之于下傳之九州載之　國史公死爲不朽矣孔子曰直哉史魚公其有焉公就義時遺命葬薊州並有出此一步卽非死所之語公子遵葬公于薊州之某原順義民某願献地以葬薊人不允遂蠲爲祭祀田是年秋薊紳兵部主事李江等呈請捐建專祠由地方宮春秋　祭大學士李肅毅伯奏奉　諭旨着照所請欽此李肅毅伯原奏中有云其學行風節夙爲海内所推服輒復忠誠鬱發力進讜言不惜一死以　其志調至廷臣集議　懿訓昭垂衷于一是所以爲天下後世計者至深且遠誠非虛語也公卒年六十有八配袁宜人子二之恒兵部職方司王事之權繼胞弟後女一適浙江候補道祁兆煃孫二 
　　燮元日燮元辱公知最久憶甲戍秋爕元以疾假歸公親來送旣爲燮元作詩序復以詩寵行且曰吾將歸耕耳丁導燮元復入京師時公己被召北還側聆公論軍國事輒欷噓不自勝戊寅燮元試卸史公期望尤殷乃亦被黜未幾乞郡之浙往辭公公忍曰吾將終老於是耳子行乎吾道其南乎公凄然燮元潸然蓋不自知其涕泗之交集也乃燮元行未數月而公以身殉　國燮元挽以聨哭以詩而西門之慟輒不能自己於言公生平行事爕元不能備悉謹據所知者略爲叙次以備 
　　國史之採擇焉門下士載爕元謹峉 
[浙撫轅門抄]  
　　○四月二十九日杭府林美人禀知本日在署接考武童步射明日在署考試武童技勇　同知杜冠英黃瀛海陳恩普俱禀見辭赴富新殷局勘丈客民開墾田產差　短縣蔣紹琬禀知京餉本日釘趙寄存外庫　○五月初一日候補縣廖安之禀知藩司札委查拿夫役勒索節規差　崔鴻鈞稟知臬司委調督審局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百四十一號]  
[光緒九年四月二十六日京報全錄]  
　　宮門抄○教職單○江督左等　奏遵　旨查明覆奏摺○尚書景等　奏爲請　旨摺○浙撫劉　奏恭報漕船放洋日期摺○署直督張　奉叅疎防官革職拿問摺○都統額　奏請展限緣由片○署直督張　奏叅疎防各官請分別議處摺○又　奏派員買補馬匹請照例免稅片○四月二十六日刑部都察院大理寺正黃旗値日宗人時引　見三名理藩院二十一名總理各國事務衙門二十七名○惇王恭王謝賞紗葛　恩○徐桐等查看標識覆命　○托倫布假滿請安○童華請假五日○掌儀司奏二十九日祭　奉先殿澂員勒行禮○侍衛處奏派　保和殿監試　派出頭班肅王那貝勒恩全愛隆玉連二班瀅貝勒福森布那蘇圖長春雙齡○召見軍機　許庚身○○光緒九年四月分教職單　教授山東秦安王懷曾靑州甲浙江台州高學治杭州附　正諭奉天興京徐端順天江蘇海州蔣桂馨通州陜西渭南雷登蟾同州俱舉甘肅岷州羅炳堃慶陽禀浙江鎭海馬寶田嘉興江西宜春凌潮饒州雪南昆明楊耀奎昭通俱舉　訓導奉天蓋平韓國梁永平畢直隸献縣崔家年正定優直隸肅甯楊芳桂順天歲山西靈邱黃鏞保德舉山西太谷李鰲魁潞安舉甘肅祟信劉興敏西寍湖南江華戴惇長沙湖南禮陵許忠佑岳州四川酉陽州程致和順慶俱歲四川威遠潭大川綏定雲南鎭沅聽孫品金雲南俱舉　復諭直隸無極吳蔭杓永平恩河南籣儀張霞光許州舉魯山趙迺廣女寍　修武劉九衢封廪甘肅靈台張士傑慶陽恩浙江象山丁謙杭州舉湖南安仁甯輝鉞長沙舉廣西遷江廖叔　桂林副四川隆昌胡永輝眉州副　復訓福建南平袁搏汀州暮湖北鄖陽龔周幹黃州廪湖南靖州匡淸逵豐州　雲南阿迷李臚翥大理歲　○○太子太保大學士兩工總督二等恪靖侯加一等輕車都尉臣左宗棠頭品　戴江蘇巡撫臣衛榮光跪奏爲遵　旨確查據實具奏恭摺仰祈　聖鍳事竊臣等先後承准軍機大臣字寄光緒八年十二月十六日奉　上諭有人奏脩撰黃思永與革員姚寶勳在上海夥置洋房物譏紛云請飭叅奏等語所奏是否屬實着左宗棠衛榮光分別確查據實具奏原片均着抄給閱看等因欽比當經臣等遴泒妥員會司上海道嚴密確查迭據先後禀覆臣等互相印証逐加察核已得其槪謹據實爲我　皇太后　皇上陳之查上海所傳黃思永置買房屋凡三處一在長鑫里卽三鑫里一在祥春里一在繪芳樓先據革員姚寶勳之存義公司管事姚恩緒等稱該公司並無黃思永投本在内復據代黃思永經手買屋之戚朱錫康稱黃思永祗於三鑫里自置住屋一所其祥春里繪芳樓兩處係朱錫康自置之業均與黃思永無涉復加細訪乃知原叅各節不爲無因緣祥春里繪芳樓兩處其先原係姚寶勳之產後因利息甚薄始賣歸黃思永管業該兩處屋價甚昻黃恩永存資听限尚跑多方挪奏怡得成空時黃思不實未七面概由燒序畫公司尖為徑理化摺取租去伙燒竇　華　肄晝靄矯始改由兆豐德和兩洋行代收至三鑫里皆係正經莊號祥春繪芳兩處其中且有妓寮敗家比黃思永置買分屋與姚　勳形亦轇　之實在情形也臣等查姚寶勳在上海租界購造房屋多處當上年奉　旨查辦之理未聞有黃思永股本在内比次据朱锡康呈　三鑫里契内有愼字記字樣而祥春繪芳契則載有賣與朱處字樣亦未便卽據以爲憑第思置買房屋放租取息本屬尋常之事無論多寡尚無足異黃思永旣有其戚朱踢康所托何必轉托他人其由婉存養公同代爲立摺取租顯係朱錫康輾慱跪託黃思永供識都門相隔數千里一切均係託人代爲經理其租責者爲何如人勢難一一周知無足深怪惟詢諸江甯士民頒言黃思永少時遭髪逆之變江寍城陷全家殉之黃思永時亦被創鄰人覔得思永於其父母積屍之下撫之一息僅存乃以湯藥調冶引避山中比長發憤賣書連掇科名人咸目爲節義之報玆旣名列淸班忽以急於治生致招物議雖由一時先於檢察咎實難辭應如何量子懲儆之處伏候　聖裁所有查明黃思永上海叅欵緣由謹合詞恭摺覆陳至原叅廣東各欵應由廣東覆奏合併聲明伏乞　皇太后　皇上聖鑒訓示謹奏奉　旨已錄　○○經筵講官戶部尚書臣景廉等謹　奏爲請　旨事光緒九年三月十四等日准左翼監督奕謨右翼監督宗室敬信各將差滿日期照例預報等因前來臣等查得左右兩翼稅差期滿例由臣部將各衙門保送人員並八旗内務府俸滿人員職名開列具　題恭候　欽點更替近　俱係專摺　奏明請　旨均蒙　特簡大員管理在案今左翼監督奕謨右翼監督宗室敬信均於光緒八年四月十三日接任起扣至九年四月十二日止均屇一年期滿例應更替理合專摺具奏請　旨簡放並將上三屆左右兩翼監督各員繕寫名單恭呈　御覽伏候　命下由臣部行文左右兩翼遵照仍俟一年差滿預期報部奏請更換爲比謹　奏請　旨奉　旨已錄　○○頭品頂戴浙江巡撫臣劉秉璋跪　奏爲恭報每運漕船全數兌竣放洋恭摺仰祈　聖鑒事竊照浙省光諸九年起運八年分漕曰交倉正耗等米二十六萬四千三百餘石已據糧道詳報頭批米一十萬一千八百餘石於二月十六日放洋業經奏報在案又截至三月初一日將二批米八萬二千一百餘石内輪船裝連米二萬五千二百餘石商船裝運米五萬六千八百餘石配船二十四隻陸續開放今於三月十六日將三批掃數米八萬四旨餘石内輪船裝連米四萬一千四百翰石商船袋運米三萬八千九百餘石配船　十六隻陸續開至崇明十效地方候風放洋赴津交卸總共正耗米二十六萬四千三百餘石分裝輪船商船全數起連據滬局委員禀報前來臣覆查無異除咨飭沿海水師實力迎護外合將本屆海運漕船全數兌竣故洋日期恭摺循例由驛具　奏伏乞　皇太后　皇上聖鑒謹　奏軍機大臣奉　旨戶部知道欽此　○○太子少保署理直隸總督兩廣總督臣張樹聲跪　奏爲特叅疎防監犯越獄之管獄官請革職拿間恭摺仰祈　聖鑒事竊平鄕縣知縣吳沂禀報光緒九年二月十八日赴府面禀地方事宜旋接典史莊慰曾禀稱十八夜五　時分天起大風禁卒人等困倦睡熟詎監犯王二豁逍二小甄相成三名乘間扭斷鐐銬扳折籠木越獄同逃該縣當卽馳回勘騐嚴緝案查王二豁係謀殺韓平年身死擬所監候　題准部覆彚入本年秋審之犯趙二小係聽紏伙竊事主董淸山家騾頭拒傷事主平復尚未定罪之犯甄相成係用刀砍傷楊小眼正限外餘限内因傷身死尚未審定之犯提訊監卒人等供無鬆　賄縱情弊甄相成一犯已於二月二十日自行投首等情臣查盬獄重地防範不容稍懈乃該管獄官竟於印官公出期内並不加意嚴防　致秋審斬候及未定罪名人犯三名越獄同逃實非尋常疎忽可比現僅未定罪名人犯甄相成一名自行投首據署臬司劉盛藻會同崧駿詳叅前來相應請　旨將管獄官代理平鄕縣與史莊慰曾照例革職拿問至有獄官平鄕縣知縣吳沂所稱先期赴府公出是否屬實己飭司確查俟查明另行叅辦一面特該典史莊慰曾撤任提同刑禁人等至省由臬司督飭保定府嚴審有無鬆刑賄縱等弊務得詳細確情據實擬議詳辦並飭順德府委員覆加勘訊繪圖錄供通報曁咨部將王二豁一犯於秋審冊内扣除仍勒限嚴緝王二豁趙二小務獲究報外理合恭摺具奏伏乞　皇太后　皇上聖鑒訓示謹　奏奉　旨已錄　○○額勒和布片　再朝陽縣民人李發榮京控桑洛三等滲殺一家三命等情一案經部察院于光緒八年二月十五日具奏十六日奉　旨此案着交額勒和布親提人証卷宗秉公嚴訉確情接律定擬具奏原告民人李發榮該部照例解往備　欽此欽遵等因咨解前來當經奴才督飭司員將原告李發榮交承德府取保候質一面嚴札朝陽縣赶緊將案内各被証按名緝傳解審以憑依限　結無如兇犯桑盛早經遠颺案中各被証亦皆聞風避匿且要証李祿業經先期外出奴才迭次催提並派員嚴密查訪訪犯等寔已遠逃一時聚難弋獲僅據解到鄕長周發等四名而案中應訊要証一無獲解寔難依限訉結惟有據情　請展限一俟案犯桑盛等到案卽當王緊訉斷不准稱有遲逾除飭陽陽縣設法緝傳一千案犯務獲究辦外所有籲請展限緣由謹附片陳明伏乞　聖鑒訓示謹　奏軍機大臣奉　旨此案情節較重兇犯及應訉要証何至一無獲解殊属疲玩著該都統嚴飭所属迅速緝拿務獲秉公訊辦毋任延宕該部知道欽此　○○太子少保署理直　總督兩廣總督臣張樹聲跪　奏爲特叅疏防監犯自縊身死之管獄有獄各官請分別照例議處恭摺仰祈　聖鑒事竊據昌平州知州宋文禀稱監犯張振因値秋審解省會勘自處年老未能就道於光緒九年三月初七日乘間自縊身死案查張振係共毆出繼外甥張慖碌身死擬絞監候　題准部覆彚入本年秋審之犯該州勘驗無異提訊禁卒人等供無凌虐及鬆刑賄縱等情臣查監獄重地防範不容稍懈乃該管獄有獄各官漫不經心致秋審絞候人犯在監自縊身死寔非尋常疏忽可比據署臬司劉盛藻會同藩司崧駿叅前來相應請　旨將管獄官昌委州吏目李廷桂有獄官昌平州知州宋文交郃分　照例議處以儆玩泄臣等巳將該吏目李廷桂撤任提同刑禁人等至寄由臬司督飭保定府嚴審有無凌虐等弊務得詳細確情據寔擬議洋辦一面飭北路廳委員騐訉塡格錄供通報並咨部將絞犯張振於秋審冊内扣除外理合會同兼管順天府府尹臣畢道遠順天有府尹臣周家楣恭摺具陳伏乞　皇太后　皇上聖鑒訓示謹　奏軍機大臣奉　旨着照所請該部知道欽此　○○張樹聲片　再准直隸提督臣李長樂咨稱所部古北口練軍及武毅軍馬隊各營戰馬均有疲弱倒斃亟應買補更換以期得力現擬照章飭派千總唐占義前赴張家口外多倫廳一帶選購　壯戰馬一百六十匹俟買齊解回蘆台防營應用等因前來除分咨兵部察哈爾都統查照分行經過地方照章餧養接遞護送外伏乞　聖鑒　勅部給票並由部知照張家口監督照例免稅放行謹附片具　奏軍機大臣奉　旨該部知道欽此 
 
