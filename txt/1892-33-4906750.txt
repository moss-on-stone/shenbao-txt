# 1892 - 33 - 4906750

 

Page 1

 
 
[今日附送仁濟善堂捐册] [  申報齋主人啓]  
　　仁濟善堂爲施少欽封翁及在滬諸善士所創實心行善惠及窮簷第以經費不貲未免巧婦難炊之慨因印成咸有一　捐　　人今日本報分送遐彌諸君如蒙量力輸捐玉成善舉則不特堂中之幸亦本舘所禱祀以求者也肅此順頌春 
[錄本館擬振所辛卯年收解清單并書其後]  
　　本館協振所自己丑創辦江浙災賑至庚寅而接辦山東直隸兼顧閩嶠承海内諸大善士　風興起踴　　　雖已成爲强弩之末尚不至爲無米之炊除按旬刊發清單外每届一年必詳錄統年所收所解及一切　帳開　　　以供衆覽去年辛卯一年届滿謹將清單錄呈公鑒計開 
一收英洋 [Ｘ>五千六百四十二元八角一分一收規銀三百七十五兩一一分九厘　　　　　一解順天二批規元一千兩一收現銀九十兩零零二分厘　　　　　　　　一解山東四批規元二千五百兩一收現銀申水二兩一錢九分七厘　　　　　　一解山東小清河二批規元一千五百兩一收對開 [Ｘ>十六元合光洋六元六角六千八百廿二兌洋六元七角五分一收臥牛山洋六百五十三元一角扯作規元四百七十五兩零九分六厘一收莊息規元三十一兩三錢三分九厘一收上届　存規元一百兩零零六錢零三厘一共收規元五千七百八十七兩六錢六分八厘所有各項經費均係自備資斧不用賑欵分文錄帳旣畢不禁嘅然而歎焉夫以本届收解之數較之上届　　去遠矣猶憶上届庚寅年收數一萬九千一百　兩解數　一萬九千兩以視本届收者旣少解者亦不多此豈勸振之不力耶籌賑之不廣耶又豈樂善者少而解囊者　耶實由於市面之不佳生意之清淡加以會匪閙　人心惶惶當教　方亟之時上海寓客竟有懼而遷避者上海如此他處謡風當有更甚者矣人心一動生意必然大减市面焉侍不　卽使有見義勇爲樂於爲善者亦且無暇及此此捐數之所以寥寥不特本協振所爲然卽各振所亦莫不皆然也顧辦振至今本已不如從前不過去年人心一摇更覺减色而敝同人猶不敢因此而遽行息肩也近日籌欵辦振莫大於開濬小清河而莫急於臥牛山之紡織局小清河之開實一勞永逸之計黄河之患無歲無之今日堵築明日復决附近小民遭漂流之禍直不可以數計　　之先生創爲開溶小清河之舉盖使黄河之水得以暢流入海斯不至時時壅阻以致决盪仿夏禹疏瀹之法反前人隄堵之策此舉克成不特國家可以塞此漏巵卽下民亦皆可以高枕而臥意誠書矣而需欵則頗巨也然君子務其大者遠者有此遠大之業倘能竭力襄成則眞爲無量功德較之以數金數十金救一命濟一急者當不止者蓰吾知好善者必有同心也至於臥牛山紡織局乃爲　振聲先生所創辦因流　婦稚無可歸宿招留於此特設局以養之養之非徒養也又課以紡織之事以勵女工所留　者不下四五千人彼婦女旣有餬口之資又有工課可做不但免流落之苦且可以保全名卽生有子女者并得以撫養其子女雖在㷀㷀孑立之中而婦女之心克安則其所以保全者大矣此其事業雖無小清河之大而眼前功德實亦藏先務之急顧設局留養在在需貲按日而計之其數亦頗不少是又全賴四方諸善士慨發仁心者也總之爲善之事無論其大小但求其眞實諸仁人具有施濟之懷則雖一絲一粟於彼於此無非以善心行善事夫聽不遠早有以默鑒之其獲報正未有艾本協振所同人惟有一辦心香爲諸善士殷殷禱祝而已光緒壬辰正月木館協振所常裕祺等同人謹識 
[本館接奉電音]  
　　昨由京友電傳上諭二道敬謹譯登○正月初九日奉上諭陜西河州鎭總兵員缺著湯彦和補授欽此同日奉上諭楊昌濬奏甄别庸劣不職各員一摺甘肅階州直隸州知州區望濂才短性執民事廢弛著開缺以簡缺知縣降補前署　寍州平番縣知縣米協麟聽斷糊塗難膺民社惟文理尚優著開缺以教職歸部選用撫彞通判方希祖人具平庸輿諭不洽著開缺以　丞降補前代理中衛縣候補知縣楊得　年力就衰難期振作著勒令休致平番縣西大通縣丞李成林舉止任性　守平常白馬關州判屈逢壬識淺才庸聲名亦劣岷州學正羅炳堃行止有虧不堪司鐸均著一併革職以肅吏治餘著照所議辦理該部知道欽此 
[京華燕語]  
　　福箴亭大金吾諭飭京城内外各門門領門吏門千總等知悉封印期内内外各門於每日申正三刻闔閉辰初一刻啓放以昭畫一而期愼重該各門值班官兵務當按時啓閉認眞稽察不得陽奉陰違擅自早啓晚閉如有不遵一經派員查出定必予以叅懲不貸切切勿違此諭○兵部爲咨行事職方司案呈查各省營伍差派大臣前往查閱湖北湖南雲南貴州四省分爲一年如遇應查之年胡北湖南差派一員雲南貴州差派一員兵部於每年開印後將應行查閱之省分具奏請旨並將領侍衛内大臣滿洲大學士都統尚書侍郎各職名開列進呈或欽點大臣前往或卽令該省總督巡撫就近查閱恭候欽定等語今查光緒十八年輪應查閱湖北湖南雲南貴州四省之年相應咨行内閣等衙門將應行開列各大臣列名開送並將各大臣旂分分别滿洲蒙古漢軍於册内詳細聲明兼寫清漢職名務於次年正月初六日咨送本部其開送職名以後如各大臣續有升轉以及出差事故等情應令該處隨時報部以便開列進呈時查檄辦理○二品廕生文鑑四品廕生常海二員經吏部於光緒十七年十二月十四日帶領引 
 
 

Page 2

 
 
見奉旨著以文職用欽此吏部自應遵旨配簽掣分行走照例於十二月二十日經譚少冡宰會同侍御在吏部大堂簽掣二品廕生文鑑照例以主事掣分太僕寺學習行走四品廕生常海照例以八品筆帖式掣分都察院學習行走卽由吏部分咨都察院太僕寺查照○倉斱侍郎衙門現懸委用監督一缺應卽傳補以資差遣經祥許兩倉帥遴得記名以倉監督用之詹事府主簿陳廷樞堪以充補委用倉監督除飭該員卽赴倉轅認差外並分咨吏户二部簷事府查照○庫倫辦事大臣安副都統德委筆帖式賽音克圖等弁兵恭齎光緒十七年應進野猪山雉黄羊麅鹿封雞山猫等野味抵京由東華門扛入内廷共四十餘筐赴總管内務府堂上交納當經堂郎中飭暫存閒房翌晨繕單入奏以備歲除分賞之需○去臘二十三日辰刻由刑部獄内提出山東司承審迭次明火搶刦罪擬斬梟之盜犯四名當堂騐明綁縛推出右門裝入囚車每犯一車内坐一役二役把守車門並調巡捕營弁兵二十餘人護决由刑部街交民巷沿城根出宣武門四犯於車中猶雄姿顧昐高歌不已至瑞露居捨酒處復盡量飽飲面色如常及至菜市口法塲先將各犯暫覊囚棚迨駕帖捧到始逐名行刑○去臘二十三日内閣侍讀華奎謹禀中堂爲禀聞事今日侍衛處送到清字　旨一道皇上明日辦事用膳召見大臣畢乘轎出德昌門瀛秀門外下轎步行詣儀鸞殿皇太后前請安畢步行至瀛秀門外乘轎至　時應宫拈香畢乘轎至垂花門外下轎步行至武成殿小坐至紫光閣升蒙古包進奶茶賞奶茶賞膳畢升黄察察里升座看貫跤畢步行至垂花門外乘轎進德昌門至豐澤園門外下轎步行至頤年殿侍膳畢申正乘轎出德目門西苑門進西華門由隆宗門進内右門還養心殿小坐酉初至竈君前拈香畢乘轎出内右門隆宗門西華門進西苑門德昌門還瀛臺欽此○吏部爲咨行事文選司案呈本部議覆河南巡撫裕題以河南補用知府陳桂芬請補彰德府知府等因到部查彰德府知府謝祖源遺缺旣經該省隨職扣歸外補今請以該員題補之處核與定例相符應請准其補授光緒十七年十二月十六日具題奉旨河南彰德府知府員缺陳桂芬依議補授餘依議欽此欽遵到部相應將原題抄黏咨行河南巡撫查照辦理○兵部爲咨行事武選司案呈本部議覆廣西巡撫馬奏以廣西永寍營守備李德成請與義寍協守備吳保元互相對調等因到部查永寍營守備與義寍協守備均係推缺今請以該二員互調對補係因缺分擇人以重　防核與成案相合應准對調光緒十七年十二月初十日具題奉旨李德成與吳保元依議互相調補餘依議欽此欽遵到部合行抄黏原題咨行兩廣總督廣西巡撫查照辦理○光緒十七年十二月二十三日户部三庫大臣先後親至銀庫將奉文借撥内廣儲可庫銀二十萬兩由内提出平兌分盛布袋二百個經官役用大筐分舁出庫進東長安門至内庫收存備○放是日下午一點鐘時有甘甲者身穿青布皮襖腰繫醬色綢帶未穿外套由東長安街自西而東甫上北御河橋迎面突來乙丙丁三棍徒不發一言揪甲倒地解其腰帶反縛兩臂中狂呌不已乙先入車中内丁將甲裝正於車在車門左右把守車夫急策馬飛向西去是時觀者如堵莫知其由可怪者行兇處卽在正藍官廳左偏不及三丈之遥而廳官與兵竟旁觀袖手有謂甲係某倉身後乙丙丁乃敲詐打降搶人勒贖者也 
[津沽鯉信]  
　　法國前定租界時曾與關道憲釐定章程廿七條以例居人遵守現以日久玩生復於去臘由工部局將章程發刻分　鋪家各一紙俾得觸目警心違者議罰其章程係禁娼寮賭館烟間與夫潔淨道途以防疾病禁放花爆以免火災等事緣需紙墨印工每户各捐津錢一百文以資津貼○去年十一月下旬有北平輪船駛入塘沽載煤　赴旅順已爲僅見之舉至臘月十六日又有富平輪舶由滬來津亦入塘沽卸貨惟時經雪後朔風怒號船主恐被冰膠尚有大米千餘包未經卸却遂於當日遽行出口比兩船均係開平礦務局用以運煤回粤者其吃水較各船稍淺便於入口也○津郡茶園計唱落子者兩家其餘各有大鼓書詞時調小曲引人入勝年來變本加厲彼唱此和改以幼女登塲有色有聲由是座客喧闐幾無暇晷名雖幼女實則二八佳人與半老徐娘均錯雜其間去冬某茶園滋生事端由天津縣逮案當將肇事者責懲並將託名幼女之歌妓小貂小煥兩人判令遞解回籍懲一足以儆百此風爲之稍戢然座無花枝聽者爲之不歡於是工心計者又招集山東流妓歌以侑　謂之梨花大鼓其詞曲这淫褻不及幼女而聲音之激烈則過之津人以足新耳目遂又閧動一時招帖遍於通衢傾聽滿於茶肆貢生孟士哲等以整頓風俗爲心遂聨名具禀天津縣請將茶園落子歌姬以及梨花大鼓等詞槪行禁止庶足挽回風化李摶霄大令俯如所請立頒告示各茶館已奉行維謹矣特不知能否持之以恒瞬届新年能不弛禁以免淫風流行否○新官到任查拿混混謂之辦理善後天河兵　道○子瑜觀察於去冬接印卽循成例出示拿辦此已列諸前報兹去臘中旬已將著名混混揭示通衢指名嚴拿並由天津府縣籖差一律查拿由是各混混相與銷聲匿跡不敢出頭露面矣 
[鉅案五述]  
　　李鴻一案屢登前報去歳臘底摺弁回省奉殊批李顯謀暫行革職歸案研訊欽此劉峴帥立傳江寍府李小斬太守廷簫前署徐府州阮壽山太守祖棠來轅面諭一切遂於除夕前一日酉刻在府署花廳會訊瑞方伯復委止任江寗縣陸春江大令元鼎上元縣陳仰山大令模現署江寍縣趙小帆大令受璋帮審關防嚴密無從錄供次日酒肆茶寮有當差人役指天畫地而燄謹戕道聽塗說之詞泚筆記之確否未敢必也據供云革員名李顯謀並不名鴻由二品廕生投前任臺灣巡撫劉省三爵帥麾下充當統帶保舉同知過班知府加　道員歸部銓選光緒十五年五月接到家信知母有病六月禀辭於二十八日乘駕時　船回籍七月初一日抵滬暫住客棧購買物件由長江輪船駛赴漢口途接訃音知王氏母於七月二十四日病故葉舟而陸十月内到河南固始縣冬月初一日回長岡里故宅鄕居距縣城約九十里守制在家足不出户今年九月因賀劉爵帥公子鄕捷之喜行至安慶省聞爵帥已回金陵此時縣值二十七個月滿服之期因到申製辦吉服擬由申赴寗面伸賀悃忽接安慶家人電信云撫臺有公事面詢遂仍回皖省詢知爲哥老會誣攀卽隨同何哨官來此辛誣攀之萬松亭絶不相識其爲　認革員張冠李戴可知乞諸位大人轉求制憲超豁爲幸所供如是尚不知上憲若何辦理也並聞河南撫臺裕委南陽鎭帶隊官崔廷桂兩湖總督張委候補府裕庚安徽撫臺逃委楊守備密查蹤跡三處均無實據各回省銷差　江委府縣班四員易服詳訪俟回寗禀見時再行探錄 
[粤嶠春聲]  
　　廣州府李宮山太守賦性慈祥視民如子去臘排道出衙見貧民無褐無衣瑟縮街頭情形可　太守不忍　視回署後卽慨捐鶴俸購備鶉衣飭廉幹差役持往各處分給貧民俾免號寒之苦似此恩深挾彍澤沛孤寒中澤哀鴻莫不歌功頌德矣太守眞今之良二千石哉○城西對河芳村鄕附近海旁一帶有工匠人等結廬而居類皆以造舟爲業去臘十九晚三更時不知因何失　火光　天如同白畫城廂各水會均踴躍馳出奈盈盈一水欲渡無梁相與悵然而返聞共燒去三十餘間祝融氏之威眞令人可畏哉○徐花農宗師到省後先在皇華舘暫駐襜帷其衙署則由南番兩縣雇匠興修土木雲興工程日起去冬大工次第報竣美輪美奐光彩一新衙内物件亦已鋪墊齊備聞宗師涓吉於贏平廿四日喬遷入署云 
[鄮山人語]  
　　寍波黑風弄公泰典新易主人核定自元旦爲始至三月三十日爲止凡當本滿十千者　利一分十千以下者槪不收利貧民風聞此信無不挾貨往質如蜂屯如蟻聚人山人海户限幾穿典主深恐滋釀事端請縣主派差彈　○新正初五日天氣甚熱　润若蒸靜坐斗室中汗猶涔涔然下入晚狂風陡起夜半風力尤勁布衾如銕頓覺寒生至翌日立春細雨霏微雪花飄舞風仍未息寒威逾於三冬初七清晨滴水成冰寒署　竟降至四十餘度 
 
 

Page 3

 
 
[虔心祈雪]  
　　去年入冬後金陵未得祥霙上憲祈求頗切至臘月下浣忽見六廿花飛歴二三點鐘卽被西風吹散墻根屋角薄施銀妝因是峴帥復委瑞方伯馬糧道馮觀察李太尊赴龍王廟虔誠禱祀云 
[粤東官報]  
　　藩憲牌示新選高要縣典史孔培嘉應州吏目何厚基按察司獄温暉均飭赴新任番禺縣菱塘司缺委候補巡檢薛銓忠署番禺縣沙灣司缺委從九品呂恩湘署順德縣江村司委候補巡檢張佳勳署督憲牌示廣西鎭安協副將王世清飭赴新任海口營中軍守備缺委澄海左營守備鄧國輝署澄海左營守備缺委海口營中軍守備梁若樞署欽州營中軍守備缺委北海鎭左營右哨千總蕭廷杰署 
[蘇省官報]  
　　十二月廿三日沭陽縣柏壽禀到知縣童毓昌勘估寳山江東欄護灘地工程回理問婁湘禀知奉委海州提案差縣丞馮詠芝禀謝奉飭闈差無悞蒙給予勞績班酌委署事一次魏本立元崑新巡檢杭福清吳縣江震均禀知奉委監放孤貧口糧差卽辭虞從哲禀知奉委隨辦常昭河工差廿四日首府魁禀知由崑新公幹回知府林文炳禀知奉委騐收左營房棚工程差同知高五雲禀辭赴桃源縣會審案件知縣竇鎭山由吳淞沙釣船捐局專丁來省禀謝飭知比較案内蒙記大功二次拔著一次縣丞張廷棟巡檢張壽椿均禀知奉委常昭河工差廿五日長洲縣沈禀知下鄕查保甲知縣韓國楹銷假卽辭赴海運津局差理問梁文錫禀知奉委常昭河工差長洲縣典史陸桐華禀知接印任事從九胡澄江禀知交卸代理長洲縣典史事管帶撫標正前營候補都司吳廣升禀知赴黎里查案廿六日知縣郭冏禀銷催提前寳山縣陳令欠解銀兩差施沛霖禀銷管解金陵餉銀差並禀知奉委發審局差楊萬選禀知奉委江北緝捕差卽辭理問婁湘禀辭赴海州提案縣丞俞世球禀知隨同周守勘估常昭河工回並禀　奉委常昭河工差王祖培典史詳鑅均禀奉委常昭河工差廿七日吳縣凌禀知下鄕公幹回通判文綸禀知奉委管解金磚差王肇嵩禀辭赴滬料理木植裝船起運進京道庫姚紹生長洲常昭縣丞魏本立元和崑新巡檢杭福清吳縣江震均禀銷監放孤貧口糧差黄殿炘禀辭赴海運津局差周士鋆禀銷徵收紫陽書院田租差廿八日糧道景昨晚由滬回並知照在院上請假一天長洲縣沈禀知下鄕查保甲回花翎候選知府升用同知直隸　江蘇補用知縣汪以誠山東人由金陵來禀到巡檢謝鈞由南匯縣保甲差來陳履泰禀知奉委解首級赴新陽卽辭管帶太湖水師新質營留江遇缺總兵粟龍山由陳墓來廿九日題奏提督記名遇缺簡放總兵前山西潞安恊鎭茹春華湖南人由京來總捕惠禀知奉委隨辦營務處元和縣李禀知詣婁齊門外會勘城根駁岸知縣諸可寳禀謝飭知洋務局勞績蒙給予酌委優缺署事一次汪以誠禀辭回江寍藩轅牌示照得崇明縣縣丞王茂華期滿遺缺查有試用府經歴俞同慶堪以委署又丹徒縣安港司巡檢陳銘勳病故遺缺查有訌用從九口盛金鑒堪以委署元旦至初五日候補道潘學祖由上海製造局來松江府恩到蘇知府沈鳳韶由上海糖捐局來同知樊炳煦由松滬厘局來知縣夏輔咸由松江來茅紹祺由常州來諸可寳禀銷催辦志書差帥遠煒禀知由丹徒催追民欠回倉永榖禀知奉飭派寍差委卽辭理問梁文錫巡檢項兆騮王作厚均禀知奉委常昭河工差童謙益稟銷溧陽保甲差並禀知奉委常昭河工差卽辭府經歴俞同慶禀謝委署崇明縣縣丞事府照磨朱汝漣禀知丁外艱從九盛金鑒禀謝委署丹徒縣安港司巡檢事許秉玉由常州來陳履泰禀銷解犯人首級差江浙太湖協鎭徐耀廷由東山來卽辭赴松江管　太湖水師左營總兵陳正珀由無錫來卽辭又右營副將夏有篤由平望來卽辭 
[三令五申]  
　　九江崇濟川太守以農民從事西疇每借力於一元大武遂出示禁止屠宰耕牛其文曰欽加三品銜賞戴花翎　特授九江府正堂加五級隨帶加六級紀錄二十次崇爲嚴禁私宰耕牛以利耕作事照得耕牛終歲代人勤作辛苦非常迨至成熟收穫之時人食五榖牛食草料不特無害於民實屬有功於世乃不念受牛之力而反殺其身殘忍不仁莫此爲甚王道本乎人情例禁甚爲嚴切故有犯私宰耕牛者卽擬以軍流徒杖律法何等森嚴豈容以身嘗試本府蒞任伊始見街市售賣牛肉者不一而足於心實有不忍本擬卽行拿辦然不忍不教而誅合行出示嚴禁爲此示仰闔屬軍民人等知悉嗣後爾等務卽痛改前非另謀生業愼勿私宰耕牛自罹法　倘敢不遵一經訪聞或被告發定卽按律從嚴治罪該地保人等如敢徇情包庇亦必一併從嚴懲治本府言出法隨斷不稍從寛貸其各凛遵毋違特示○九江一隅華洋雜處時值新年比户孩童尚未入塾遊頑街頭一見西人難免信口雌黄德化縣羅明府恐肇事端特出簡明告示粘貼通衢具見婆心苦口其示曰中外交好人無問言泰西各國通商有年相交以道理所應然登城散步藉以消閒何所不容侮辱抛磚童子無知父兄咎焉特此曉諭醒爾愚氓父勉其子兄誡弟愆敢蹈前轍教不嚴鎖拿到案重責不延 
[西泠燕語]  
　　杭垣崇文書院掌教一席懸而待聘屢登報牘兹聞撫憲崧振帥以李梅孫太史鵬飛服闋後尚須在籍辦理葬事未克晉京供職擬請掌教崇文卽於去臘二十二日致送關書聘金云○陳六舟大宗師觀風卷於年終繳齊杭府學二十餘卷仁和錢塘每學十餘卷通省約計一百餘卷云○省垣每月朔望兩期宣講聖諭廣訓歴有年所兹聞陳大宗師札飭各府州縣學官於各鄕各鎭一律宣講以闡聖訓○不法愚民往往開掘墳墓盜賣石器積案甚多仁和高大令錢塘伍大令因此飭差查騐凡古墓無人祭掃者均立古塚二字界牌復出示勒石永禁倘有仍蹈故轍開掘盜賣等情從重懲辦○馳馬之禁由來久矣然而積習難除不免誨爾諄諄聽我藐藐新正初三日聨橋大福清巷甲乙兩人雇白馬一匹互相馳驟自鳴得意而該處幼孩頗多皆嬉戲於門前有某姓孩年約四五歲避之不及竟爲馬足踢翻幸示損傷中則先著一鞭不知所往乙乃僵立路旁被隣人拘信將送至保甲局究治經和事老再三相勸謂孩旣無傷已是大幸况值新年時節不如將就了事罰乙點燭謝罪其事乃寢○去臘雨雪稀少年終時節患喉症牙症甚多重者身熱頭痛氣逆咳嗽寒痰上擁飲食不能下咽下皮市某姓墻門内男女大小九口染是疾者七人最小女孩名已樖瘀鬼籙餘則均未霍然呻吟之聲不絶於耳衛生者當若何防範也○除夕十二下鐘運司河下某姓因放鞭爆遺火積薪中致兆焚如幸該處取水甚便各叚龍夫聞警馳往竭力撲滅僅焚去瓦屋四五間云○新正初六日爲立春令節先一日杭州府李伯質太守曁仁錢兩邑尊總捕分府水利廳排列全副儀仗由府署東轅門迤邐過菜市橋出慶春門恭迎太歲芒神進城繞東街直上至撫院參賀春禧當晚用燈牌執事萬年亭五榖亭旗鑼傘扇恭送太歲芒神至吳山太歲廟升座循向例也 
[恭祝千秋]  
　　昨日恭逢皇后千烽令節黎明時上海文武諸官齊至西門内萬壽宮行朝賀禮 
[太守起程]  
　　松江府恩詩農太守由蘇來申已紀前報昨日亭午時太守乘江裕輪船赴金陵恭賀劉制憲新禧本埠印委各員均至江 
千恭送如儀 
[名園張宴]  
　　上海縣袁海觀大令於昨日午後假滬北泥城外張家花園肆筵設席請松海防劉司馬督憲委員余司馬趙明府等飲讌水陸畢陳盡歡而散 
[名園韵事]  
　　徐園主人風雅好事座無雜賓適當鸞啼燕語之辰謂苟無妙句以賞芳時恐不免花神騰笑因於十二日開設詩社招邀勝侣分韵擘箋世不乏玉溪浣花尚其於紅塵萬斛中留此韵人韵事乎至於齊客廋詞上元火樹自有報後布啓新聞中不再贅言 
[捉賭類誌]  
幚辦總巡朱森庭明府查得邇來城廂内外時有沿途聚賭情事特於昨午帶同局勇乘輿巡緝至十六鋪沿灘一帶及廿三七鋪地方查閱一周旋卽入城行至縣署左近見各賭徒在地賭博明府喝令局勇拘拿賭徒紛紛逃逸遂將賭具帶回銷毁○前晚二鼓時有 
 
 

Page 4

 
 
某局員出外巡查至滬城四牌樓見何森泰戲衣店内有聚賭情事遂飭從人入内起出竹牌賭具及錢二百餘文一併帶到局中候核 
[縣案彚錄]  
　　偷兒楊阿生前日在邑廟豫園内行竊王姓家丁對時表一枚王被竊後立卽報明捕役將楊拿獲搜出質票解送到縣晚堂由袁大令研訊縣捕禀稱失主並未到案已將原贓質票領去矣質之楊阿生供稱揚州人向爲小本經紀初次犯竊叩求施恩大令曰此次本當懲責姑念初犯從寛免責著枷號一月發犯事地方示衆○囥家行人葉順昌遭木工錢阿貴唆使林金心萬物如夏雲祥兇毆斃命當經屍兄葉福元恊同八鋪地甲投縣具報袁大令騐訊之下飭差將錢帶回管押一面勒緝林等到案訊辦以上各情均登去臘報章迄今爲日已久林等尚未拘獲昨日上海縣袁大令飭差傳廿三鋪地甲並十鋪地甲到案聽候嚴訊比究○上海縣袁大令訪得浦東二十四圖著名惡棍莊念祖及伊夥葉蔭堂在鄕慣做蟻媒飭差拘到訊供不認分别收所聽候查明核辦此已詳列前報者也兹經大令查得莊在該處爲王姓作主娶冉醮婦並與張姓退回養媳大令遂於昨日飭差將莊葉分别帶出聽候隨堂覆訊 
[英界公堂紀事]  
　　昨報列王張氏在聲聞園烟館吸烟經包探黄四福拘送公堂暫發官媒候訊旋又有陸葛氏者在某處吸烟包探孔阿才見之立卽拘至捕房移送公廨宋二尹亦命發官媒看管候解訊發落○某米店主顧裕卿被某木作主王關通賒米欠錢遂往取物以抵關通及股開木作之王阿四奔投捕房聲訴捕頭傳顧問明因欠錢起見一併移送公堂旋經人出爲調停一面還錢一面還物兩相允洽投案求銷宋二尹准之著各具結銷案 
[法捕房瑣事]  
　　法蘭西銀行寫字西人乘船出外游覽急欲回來舟子在中途脫逃經該西人函請法捕房飭提究辦已詳前報前日經包探王榮培等至虹口先將該船老大尋獲又將舟子某甲拘拿帶回法捕房管押候訊○甲乙兩人前晚赴壚頭暢飲又至粥店領略雙弓米滋味甲給付粥資而出乙酒力不勝仆於桌畔瞢騰就睡店夥喚之使醒乙大逞酒風竟與店夥爲難將蒸籠内之糍團打翻在地旋經店主扭送　房請賠糍圑錢三百文昨晨經捕頭訊問以乙囊底空空著　交錢文始得釋放○法界延壽庵對門一帶樓房自去年坍塌後至今尚未起造前晚有乞兒將竹笆私行拆下爲巡街捕所見拘入捕房管押昨晨經備捕頭訊明情節著押至晚間六點鐘始准釋放○某甲前晚混入法界興聖街某水烟袋店行竊長衫等物向南而去適被店夥某乙　見在後尾追大呼捉賊時有捕房包探由京江棧并中走出當卽阻住將人贓一併送入捕房管押○城中挑糞夫某中挑糞至法界經過護城河畔巡捕以甲違犯祖界定章將甲扭入捕房至昨日不午釋放○住居法界護城河西首之西國孩子前日至公館馬路某南貨店購買白糖轉瞬卽失皮鞋一雙疑係店夥所竊將夥扭入捕房管押昨晨備捕頭訊以原告未至准該店夥交保出外再候核奪 
[更正]  
　　本月初七日本報告白登授室布告一則兹悉實係新加坡宋長發之子宋解佩娶上海倪漢貞之令媛秀金爲室前報一時筆　合亟更正 
[上海六馬路仁濟善堂勸募咸有一德一文願捐册啓]  
　　謹啓者敝堂經辦各項善舉凡屬有益於世莫不次第舉行經費之鉅遐邇咸知全賴遠近善士互解仁囊始得集腋而成卽如常年施醫給藥一端客歲全年給藥六萬八千五百七十七劑計藥本洋五千九百八十元有奇加以給靈符之外合送純陽正氣丸萬應丹臥龍丹雷公救疫散虎睛刃曁各種刃散暑藥計藥本一千一百三十八元九角兼之醫生輪金洋七百七十一元六角此項經費合計七千八百九十元五角之鉅逐年加增敝堂一無恒産所恃咸有一德一文願捐册陸續接濟而上年所收册捐共祗洋五千四百廿六元一角已是不敷開支深以竭蹶爲虞非藉衆力何能支持况客冬雨雪愆期恐今年疾病加多醫藥之費必更浩繁不得已仍照舊章懇申報館隨報分送捐册再請發棠萬望各埠大善士俯憐貧病苦况敝堂經費支絀勿責無厭之求慨助接濟俾得共躋春臺其間無量功德毋待贅言心香一辦禱祝磨涯除隨報分送捐册並附小柬叩賀新禧外乞登報章恭呈德鑒經理董事施善昌葛繩孝經元善蔣毓棻何芸思謹祝正月初六日 
[開廠施粥]  
　　謹啓者冬春兩季敝堂歴年施粥每届歲首必停放數日使夫役人等回家度歲食粥窮黎及貧家之無以卒歲者量給米票俾免仰屋興嗟本年仍照舊章自元旦至初十日停粥十日給發米票一萬二千張計白米二百四十石陸續來堂騐票給米遂於十一日照常開廠發粥蒙英會審蔡憲西門巡防局朱森庭明府各派勇丁到廠彈壓得免擁擠喧譁感荷良深惟施粥一舉經費浩繁且去歲秋收甚歉春寒特甚人數必多來日方長指欵毫無所望各善士互解仁囊共襄義舉勿責無厭之求幸種將來之福敝堂幸甚貧民幸甚乞登報章敬請慈鑒　上海六馬路仁濟善堂董事施善昌等謹啓正月十一日 
[戒烟開局]  
　　敝局戒烟臘底向例停戒新正初十日照舊掛號十六日開戒一切俱照舊章願來局就戒者請取店家保單届期掛號可也特此佈告並頌新禧[  上海平康里恒濟戒烟局司董李經馥何鏞鍾洪南謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鷺島春濤]  
　　嘉平十八日厦門福茂宮迎神送船執事儀仗旗鑼傘扇而外　有抬閣扮演故事栩栩如生十番鑼鼓沿途奏樂　以銜牌馬上鼓吹兵隊後先簇擁不下數千人道經北門迤邐行來有　起　事　前會去遠欲由别路繞出以冀捷足先登適有某千總自帶兵丁數人在路口攔截聲言會中執事必須全數由本宅門前經過如敢繞越他處卽以逃車例拿辦會中人咸　官街大道任人往來豈能任爾霸阻互相辯論前會不行後會踵至人如山海迨閩海關打十番諸君至詢悉緣由不覺怒氣冲天大呼冲過去然後禀官辦理於是衆人一擁直前某千總自知理屈始退避三舍是何伸於前而屈於後耶○吳春泉觀察去臘因公進省事竣言旋卽於嘉平二十一日乘伏波輪船返厦炮臺上寸炮迎接印委各員亦至碼頭恭迓如儀○去年各票號因錢莊報倒有十數家北郊閉歇者亦有數家於是咸有戒心不敢放帳届期收銀銀根　之更緊時届年關各途交易清淡異常緣欲現銀往來之故也漳州石碼各鄕至厦採辦年貨者較之前年亦覺减少云○厦門北郊去年販運牛在烟臺山東各貨無不拆耗冬間洪本部順發號雇寳記夾板船一艘往牛庄烟臺購買年貨馳抵厦門恰值山東粉乾紅棗金針木耳等貨正在缺乏該船首先駛到大獲利益計貨價可賺五千餘金該船卸貨後又往臺南載糖步步爭先均有利益可沾誰謂營運之不關人謀乎○有李某　倚勢招摇私收船費經吳道憲訪拿罰洋一萬元充公作爲善堂經費業已了矣不料又有漳州泉郊船户某甲等聨名赴省呈控李某仍有私　船規節禮等情經臬憲批准札仰同安縣簽差傳提解省集訊○洋行茶樓細崽出産最優每缺每年抽收茶棧例規每白元抽一元及各費每年約可收萬金有某洋行茶樓細崽程雨田係粤東人服役廿餘年積資十餘萬去歲升至買辦秋間因事返里嘉平初十日回厦在途感冐風寒至行中竟於二十夜病故妻孥均在故鄕經同鄕諸人料理後事諺云生有地死有方信然○招商局本設在瑞記洋行内取其招攬客貨較爲便利也去冬林姓與行東因用人起見意見叅差遂另租寮子後三層洋樓爲商局辦公之所惟商局輪船入口仍在瑞記洋行棋　高扯商局旗　以示趨向○隆茂土棧在厦開設多年資本甚巨販運龍巖州汀杭等處頗有長袖善舞之槪嗣因任事者病故生涯日落竟於去冬收帳停歇　年之基隳於一旦良可惜也 
 
 
