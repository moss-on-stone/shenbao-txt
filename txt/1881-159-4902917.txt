# 1881 - 159 - 4902917

 

Page 1

 
 
[論創辦電線本意]  
　　電線之利微特軍與時可以傳遞警報使一處有信而各處皆可預備調兵籌餉策應臨時庶無貽悮也即平日官場傳報消息千萬裏這相阻瞬息可以直達朝野內外如在庭閾之間豈不聲氣想通而下情又不至上雍焉至於商旅之賴此者尤覺便利無窮也是故歐羅巴人既得此法又深知其利益而不憚拋重資以爲之本朝廷出帑銀若干發交殷商經理而商民之貲亦踴躍樂輪以助成其事竟有數百萬之貲本而開電信行者泰西各國仿中國古今官制酌六部衙門而增之以內部外部商部印部亦有特設信部者以爲人寄信亦可藉取信貲積少成多爲理財之宗也然其信貲之大如英國每年竟至五六百萬元者引猶電信外之進欵若一年內電信之貲又不知幾許也電信之法妙在以緊要數字達這於他處而並無筆札紙墨之累故推其理則奇而難測極其用則輕而易爲藉電氣之力而印其形影以彼證此所謂不疾而速不行而至者歟然則辦理固屬實事而其利益實爲無窮也中國民間之寄信自有信局爲之附帶私開而非官設者若官場之傳遞公文則有驛站而驛站又遲於民間之信局何也以官辦之事久則廢馳而所私設者有生意之見存無不以爭先爲能事也今塘驛稽延時日亦已極矣有緊要要公文附輪船以來往者未必非廢公就私之機也蓋輪船雖通而驛站未裁極限未改即使快到猶曰此從權之計也如曰電線則更奇於輪船矣此所以議之數年而未敢决行也然何爲而竟有今日哉或曰電線之設資本甚鉅而中國民間向由信局寄信其費綦微誰肯以數字之傳遞而出銀十數兩至數兩者若僅以遞襟懷官場信息而使民間共沾其益則更無由歸其資本矣蓋電信止能化零傳語而不能携物中國習俗凡辦公者　有明文而遽欲憑一語以爲信無論以上　下以下達上皆窒礙而不行曰無案可稽無例可援然則承平之世無有軍情之萬變亦何取乎先期得信也至於民間則惟生意一道爲有需乎此第中國貿易之人勢處　分不若泰西爲官商君民合股之生意勢處其井也井者易於爲力一市價之報知預爲地步則免於折閱與多所賺獲其數在千萬之間即出信次幾十金而亦無所吝也分則出入無幾不堪有此浮費矣故電信之在中國决不能如泰西之大利也前年上海創設書信館經事者謂現在興辦將來於國家之郵政大有裨益而民間信局之利不患其不歸於總直可與泰西之信部相頡　乃今已行之三年殊未見其大效且間常有格而不行之勢葢中外之人情爭　判然　同不可强而致也雖然中國理財之道在乎務本而不逐末自通商以來仿西法已非一端而要不皆爲牟利起見譬如造船制礮也何嘗欲其技藝之日進而使將來他國爭相購買乎目前創設電信之議不過以襟懷官場消息遲滯欲令中外上下聲息相通庶一切舉動隨時異宜者有所依據而不至拘而鮮當已耳蓋爲公事者重而爲民間者輕夫豈收取信貲之謂也哉 
[英船失事]  
　　○英國輪船名愛爾金由越南之西貢裝水　香港於華四月二十七日啟輪出口之日天氣正佳風平浪靜日色晶瑩　次日天色忽變風亦漸大船主即命將篷　等物收拾謹嚴至三十日天仍陰翳風乃暴發該船水手皆係華人是日爲巨浪一激遽　水手六名及五月朔早上船復觸於石上遂　擱住赶卽退輪絲毫莫動又將所載貨物喪諸海中拋棄雖多船身仍未浮起水轉汩汩而入及潮水退落船身欹側船主知勢不可救卽將小艇放下船上計西人八名華人四十二名分坐三小艇亦未敢卽行開駛仍依傍大船圍隨不去至次日始將小艇開和行船主與大副二副各領一艇前一二日尚彼此眺望得見其後遂漸不能見大副之船最爲先行遠見有大船桅杆赶卽駛近乃知卽法國兵船名答臘克該兵船卽將諸人救上己船帶往香港計西人二名一係大副一係第二司機器人華人十二名另有搭客一名因不耐困苦已死於小艇中其船主所領之船計二十人則爲他他船救起前往新加坡惟二副所帶小艇迄無下落故英員特派拉不暈兵船前往尋取爾時該兵船尚未回港未識能到否也 
[興修水利]  
　　○左侯相奏謂興脩直隸水利已奉　兪允並有　上　飭部詳議此已見之京報茲聞部已議定條欵奏上其夫役係由新疆及山海關各調營兵數千充當工費俱由户部發給不需絲毫民力有人能急公好義樂輸報効亦聽其便此誠養民之大政利國之大經北直人士莫不歡欣鼓舞拭目以觀厥成也 
[都門瑣事]  
　　○京都正陽門外天橋左過有一閒　之所自五月初一日永定門外南頂開會後每日下午遊車返轍皆集橋下賽跑遊人亦停足觀玩今歲因　國制禁威人輒往南頂尋樂歸路順觀跑車人旣擁擠難免生事端午日有不知姓名二人被馬車撞倒復爲衆足踏傷隨卽斃命死者旣無家屬認領　者踏者亦莫得主名嚇然兩屍委諸路側正擬報官檢驗招領乃初七日下午三點鐘又斃兩命其致死情形與端陽日相仿至四點鐘北城都　聞信赶卽帶領練勇百餘名往彼查訪犯事人惟人數地多實難緝究其時跑者正分道揚鑣者亦興高采烈忽聞城　親臨遂一哄而散死者有無家屬及前死兩名如何料理現尚未悉按天橋跑車舊日所無據都人傳說作俑於某內監此風相沿未久未知確否否然以行樂而屢致傷命作俑者誠罪有難辭也○南漕到津後用小船撥至通州再由通州轉運北京　齊化門內入倉每歲夏日漕船來往不絕由通至京須過五閘一閘五里換船五次闸中除糧船外又有游船數十隻以待遊人雇坐東便門外爲二閘遊人多徜徉於彼簘鼓中流夕陽映水窗紗齊拓夜月銜杯其避暑之樂不數南中消夏灣矣親閘內　水　船閘底水深數尺遊人將錢自閘上投入閘底則水手及善泅水者裸體躍下躍下摸錢旣後卽鳧至岸上遊者每傾囊灑錢水手十餘人一齊赴水觀看莫不鼓掌但閘哄堂大自上徹下高逾尋丈偶一大意失足跌下縱有人救援得免亦已吃驚不淺矣本月初五日都中人人士多結伴往遊有一城內富家子見水手等入水俯而注視一時房屋忘情往前移步則骨冬一聲身已墮水幸閘　有五六水手正在覔錢見人跌下趕爲救起衣履沾　人幸無恙若非撈救便疾幾與波臣爲伍矣後之觀水嬉者可不戒愼哉○京師魚池地方有某姓往遊失其所領之孩經人報信尋到曾經錄列今又聞本月初七日下午某姓小孩在池邊遊戲忽失足跌入池中趕卽撈起 
 
 

Page 2

 
 
腹已膨脹施救不活家人卽舁去掩埋殊爲可憫何保赤者之多疏忽也 
[津地見蝗]  
　　○天津於三年前曾患蝗災百姓受害不淺今又聞天氣亢旱雖官憲誠求雨澤未沛甘霖南鄉一帶於五月初間又患蝗蝻縱橫十里間蠕蠕欲動津人呼蝗虫爲螞蚱佐以葱醬爲下酒物現已有長翼而飛者倘一遇雨則滋長更屬堪虞矣 
[串詐續聞]  
　　○天津華裕豐一案其細情疊經列報俄人老滿案卷中名曰米若士廢票詐銀一節吳蔭庭曾供米若士知情鄭玉軒觀察於此案極爲認眞旣禁何夏珍與吳蔭庭又疊請俄領事會訊米若士但米經手是件早經稟明領事是以領事知米若士經手則有之通同或未也但旣據關道疊次函請會訊如不允准似乎偏袒遂於五月初一日會同關道在領事府會訊詎不特米若士供不知情卽吳蔭庭亦翻口供謂前供實係熬審至數時之久心志瞀亂是以混說其實米不知情云云领事遂據此定米爲無罪作案外人矣 
[巡興被控]  
　　○安徽六安州英山縣七引巡檢某爲誣賭詐莊被紳士京控已奉皖北任以觀察委員代理飭先解任以便質訊云又鳳台縣興史某以州吏目到省尚未註册因不合例至無差使近得大憲調劑委署斯缺詎到任後如餓虎出山橫被吞噬堂翁力勸反遭衝撞前月典史到一小雜貨店見有燒酒醬油出售便勒繳帖查驗白端恐嚇該店主拚湊五十餘元猶以爲未足掌責收管聲言止醬園一項捐帖亦需七百元安能輕縱云云店主無力措繳竟吞煙自盡卽經家屬上控先行撤任候再澈底根究如二君者謂非咎由自取乎 
[巨龜來滬]  
　　○　上海某西人酷好凶猛之物日前太古洋行納思德輪船來滬帶有巨龜一條身長約九尺許形像極其獰惡卽係此西人所羅致者該西人前曾羅致一虎今又得此巨物將來開博覽會時聞須將此二物入會以供觀覽也 
[氣候驟變]  
　　○本　於月之望邊驟然炎熱十六七兩日更甚無異伏中景象已登於報乃前夜黄昏時候猶開躁悶至夜半大風陡發震憾窗　兩點瀟瀟醒人清夢疏　冰簟暑氣漸消晨起雖御祫衣仍覺凉爽煩襟盡滌耳目一清寒暑表降至八十分天氣瞬息變更人可不善自防衛哉 
[攫案訊結]  
　　○攫　待查一案昨又經英公堂審訊包探陳阿九稟稱奉飭查羅甘仁案　証今查得景和之金戒四只被變賣實得銀十八兩銀已起案而押在法界之金押髪花簽環子等亦均吊到九　綢緞莊所失碎銀三十五兩先曾起到二十四兩餘十一兩被兑在南市瑞泰莊換洋十六元九角　辦起案此二案緝知係羅一人所爲與周增　鄭惠甫無涉九章綢緞莊夥沈厚齊稟稱前有粵客孫某到我鋪購辦　　羅便混入當時我　以羅爲孫之從人孫則悞羅爲舖夥旋孫將爛板洋擂作碎銀交我論價講折不成孫將以元布包此碎銀包內丙尚祥豐衣莊夥求追寍綢夾馬褂價洋六元半瑞泰錢莊夥請追洋十六元九角羅甘仁直認行　謂與周鄭二人無干周鄭則稱實不知情陳太守研詰之下謂景和銀樓被攫金飾門類有疏忽之咎今該包探陳阿九辦公勤能殊属可嘉隨令該銀樓夥周巨才收領　件謝該包探洋五元以示鼓勵其碎銀三十五兩及賬簿一本交九章綢緞莊收領寍綢夾馬褂一件給還祥豐衣莊吉星公棧請追房飯資六元零不准瑞泰莊請追洋十六元九角將該　處搜得之洋八元及對開四開洋給償外再將其手帶之金戒一只湊償給領太守又商之哲繙譯判禁押羅一年周鄭二人無干釋放羅之衣物及尚有金戒一只存堂 
[補呈候理]  
　　○攫取官土一案茲悉原告之牌號名姓尚有錯悞實係無錫大亨裕方世銓昨方遞稟陳訴求將起到之土先行給領包探陳阿九稟稱方報被攫大土係八十四只而盤問王巧福等則認取八十只今已先後起獲七十七只除該犯王巧福獲案外其餘徐阿大卽徐英龍吳桂堂小紀生等均逃避未獲拘得徐妻徐姚氏吳妻吳李氏及小紀生之拚識婦土張氏云陳太守鑒閱方稟謂所報情節有所不符伊等上船行搶有無器械共有幾人汝所雇之船户爲誰答稱伊等上船共有四五人不帶器械船户陳天壽已令其趕回無錫取分連單約遲三日可到太守謂船户係屬要証隨飭將王巧福徐姚氏吳李氏王張氏等分别押候陳天壽投案訊斷 
[孩發善堂]  
　　○聽訟明愼一則昨法捕房又將在押之王阿土并該孩孫羅春卽孫龍生送至公堂請辦粵人陳義泰及大吉祥烟館主王　松均投到候斷翁太守問陳義泰該孩之伯父曾否尋到陳王兩人答稱我等同　浦東晤其伯父孫阿斗着伊來滬詎伊畏見官長不肯同來太守謂前次堂供稱孫阿斗曾到滬地約於初八寫紙逾期不至而隨來一人自稱爲該孩叔父此人究係何人是一人独至　有人同至陳稱此人聞得姓徐是日與王　松五王阿土偕來太守謂然則該兩人定係串謀隨謂王阿土爾卽受孫阿斗之託當孩在張江栅看驗屍時何不告其家卽便領來販賣其情實屬可惡判重責三百板枷號一个月示眾大吉祥烟間主王桂松通同作奸說飭責二百板以儆陳義泰從寬釋放該孩孫龍生飭送善堂收養 
[貨移辦]  
　　○昨法公堂據小東門內之四達洋貨店夥馮潤之投訴稱有陳文海來店買東洋棉紬二十疋講定價値囑將貨物送去帶回價洋伊本稱在老閘鎭地方詎我同一夥送至英租界大馬路伊卽令入茶肆暫待招呼茶肆內先在之兩人將棉綢取去隔數點鐘屢向催洋詎彼又領我等到船上取出夏布數十疋付以作抵我等回伊洋貨店不用夏布有洋付洋無洋速還原貨彼又支吾無實自早十點鐘至晚十點鐘從伊到茶館數處仍無着落故衹提鳴捕拘陳送案求辦夏布呈驗翁太守詰之陳文海據供實應人去年六月來滬庽英會審署問壁家有老母現欲回鄉我向販夏布易紬爲業每一月來滬一次已向各店户易得東洋棉紬一百六十八疋亦夏布所換均　囘家鄉去矣此項夏布係陳大老你斷給我者非　來之物何以彼店不要可請向英公堂查問翁太守與白繙譯官謂旣英公堂有案可卽移辦飭將陳文海連夏布一併送英公堂訊理云 
[勇丁滋事]  
　　○法捕房十五號華捕石阿毛昨赴法公堂稱上差巡緝有充當兵勇之金春甫等紏集勇丁數十名在法馬路雙鳳樓茶館中軋一兵勇到西門去聞得未報捕房又不鳴捕爲此攔截詎彼等不服竟欲將我一并扭去被打落籐條後得西捕到來幫同拘住金某解訊據金供稱在南門外營內充當火夫前曾被同營人　去衣服今尋到其人故欲扭伊入營未曾毆捕白繙譯官謂糾衆滋事此風殊不可長　宜重懲翁太守飭將金春甫暫押待查明確情再辦 
[賣孩案結]  
　　○馬愛實所控賣孩案江姚氏實乃罪首前日公堂已掌頰一百下楊汪氏及陶吳氏交保出外後已繳到洋三元昨日過堂發落江姚氏子江克義繳呈洋十六元及馬愛實所貼三元而趙內全之妻趙華氏亦投案候示翁太守斷將洋二十二元給趙華氏着領狀收去江姚氏再掌頰三百下楊汪氏陶吳氏兩人各掌二百下以儆江克義叩首爲母求恕太守謂此等案斷難姑容現已輕辦所求不准并 
 
 

Page 3

 
 
將願代江姚氏作保之廣益麈烟夥斥退 
[來書照錄]  
　　○昨閱貴館申報云接望雲草堂主函在南市見一屋內字紙頗多詢其何用以作公平魂紙對門外停有收字紙高籃一副懸掛木板上有果育堂惜字等字樣敝堂聞之亦爲之駭然查字紙敝堂三八日收買隨時焚化每斤三文每期有二三千斤之多匪独寸衷敬惜分所當爲并使貧苦之人收拾字紙來堂售錢藉貲餬口是一舉而兩得也敝堂從無字紙擔在外收取必是假冒無疑自當澈底根查以仰副關切之盛意如諸君嗣後見有果育堂收字紙擔卽請派人押同到堂以憑究辦則感佩雲情更無旣極矣[  果育堂同人謹覆]  
[光緒七年五月初七日京報全錄]  
　　宮門抄○發抄　旨五道○尚書景等　奏爲請　旨辦理摺子○大臣杜等　奏特恭承審各員擬請分别懲辦摺子○又　奏爲照章辦理片○五月初七日工部鴻瀘寺八旂兩翼値日無引　見○清凱假滿請　安○熙拉布謝放左翼監督　恩○明動謝署奉宸苑卿　恩○瑞芳謝授熱河正總營　恩○甘肅慶陽府知府高士龍謝　恩○截取知府貴賢林數滋預備　召見○召見軍機○發抄　衛榮光奏查明平定州孔廣培等恭欵定擬奉　旨知道了陳學富着交部照例議處欽此○又寍武守郝車慶飭回本任奉　旨知道了欽此○又緝私委員譚寶賢等請獎奉　旨着照所請該知道欽此○又永寍州賀澍恩與姚啟瑞互相調署回任奉　旨知道了欽此○又太原守左雋因病請假並委員代理奉　旨知道了欽此　○○經筵講官户部尚書臣景廉等謹　奏爲查核明陵開墾地畝於陵寢有礙請　旨辦理事順天府府尹咨照具　奏查明明代陵寢開墾地畝情形請飭户部核議一摺光緒七年三月二十八日奉　旨依議欽此抄錄原奏曁圖册清摺咨部核議前來據原奏內稱誠端奏昌平州明陵有開墾明堂以至宮墙左右地數十餘頃之多是否升科之處請飭順天府查明等因光緒六年九月初九日奉　上諭誠端奏明代陵寢左右有開墾地畝各情一摺著順天府確切查明據實具　奏等因欽此臣等卽飭覇昌道督同昌平州親詣明陵周歷查勘各陵寢墙外左右兩旁開墾地畝各相距圍墙或二三丈或丈餘以及數尺不等均於牆基尚無妨碍宫門以前明堂正路並無開有地畝其間有正路兩旁開種地段亦與正路無碍計造入地糧册內地一頃九十七畞五分又另案旂租地十六畝四分又無糧黑地案內奏准升科地一頃二十四畞四分五厘又續報升科黑地一頃二十五畞二分八厘又甫據呈報未勘明議糧地五畝又試墾甫經成熟未報升科地四十一畆二分四厘又陵户差地十畝延恩候收租地一頃三十畞繪圖册開具清摺具詳前來臣等查明陵開墾地畝段落在陵園墙以外並無關碍除陵户差地曁延恩侯誠端收租及民人甫經墾熟尚未升科各地外其餘各地實係歴年升科報部核准入奏徵糧並非民户私墾伏查前代陵外隙地例無不准開墾明文前項升科各地旣稱勘明與陵寢無碍應請仍歸業户承種輸課其甫經試墾成熟各地是否仍准升科此後附近陵外隙地應否禁止開墾之處請　旨飭下户部核議等因臣等伏查直隸昌平州明代陵寢歷奉　列聖　諭飭交地方官隨時稽查小心防護嚴禁樵蘇所以隆禮勝朝者最爲優渥該地方官自應隨時認眞稽查何以宮墙左右開地至數頃之多現經順天府府尹繪造圖册送部臣等按册查核各項開墾地畝俱在各陵宮墙左右有距墙二三丈者有距墙一丈餘者有距墙及寶城數尺者且有侵佔明堂正路者實屬不成事體查大清律儀制條內載職官一品營地九十步二品營地八十步等語是品官坟營尚有限制前代陵寢尤應保全臣等公同商酌所有昌平州明陵擬請以一百步爲限此次順天府府尹單開已墾輸糧旗民各地畝如在一百步以內者一概騰出封禁以後永遠不准開墾以仰體　聖朝保護前代陵寢之意至前項地畝當報部升科時該州並未聲明與明陵相近臣部查與升科章程相符卽行核准現在旣經查明自應分别辦理各地户所墾地畝查在宮墙三四丈以外者引次槪令騰出應飭昌平州知州在於該州距明陵較遠例准開墾之地另行　補前數以免失來俟勘明後報部辦理其育墾至明陵墙垣一二丈並近至數尺以內及侵佔明堂正路者該地户當呈報時已屬含糊越墾現經查明沿應治以應得之罪此等地户卽勒令騰出毋庸再議撥補以儆愚頑地方官含糊詳報查取職名交部議處至地糧旗租有關奏鎖應令直隸總督順天府府尹督飭覇昌道令該州查明如實有撥補之地卽將各糧粗如數抵補另行造册報部如現無抵補之項卽將前項糧租照佔用官地之例奏請豁除册內所開試墾未報升科並甫據呈報未勘地共四十六畝二分四厘旣未報部有案應卽一槪封禁相應請　旨飭下直隸總督順天府府尹遵照臣部此次所議章程辦理自此次清查後應責成覇昌道督飭昌平州隨時稽查認眞防護不得再有墾種情事其陵户差地十畝延恩侯收租地一頃三十畞究竟始自何年有無關碍之处亦應由順天府查明咨部辦理嗣後昌平所州所屬地方有呈報開墾黑地及報升科各項地畝應令加具並無侵佔明代陵寢切實印結送部核辦所有臣等查核明陵開墾地畝有碍請　旨辦理情形理合恭摺具陳伏乞　皇太后　皇上聖鑒謹奏請　旨奉　旨已錄　○○奴才杜　爾那遜綽克圖桂祥跪　奏爲物恭承審各員辦案草率間有通賄情弊擬請分别懲辦以儆効尤恭摺具奏抑祈　聖鑒事　奴才等查接營卷內前於光緒五年五月初十日據札薩克圖漢部落盟長鎭國公密帕木散布呈報據該盟副將軍貝子銜公車登端多布多爾濟呈報協理台吉　木濟增札布造意聚集喇嘛黑人等祝誦黑　將車登端多布多圖濟之子旺欽多爾濟咒死一案當經取具各供並案內人證一併派員解送來　呈請審訊等情維時派令軍營理藩院承辦章京福厚等承審據稱案內有協理台吉那木濟拉札布供不吐實顯係恃符狡展稟經前任將車於光緒五年五月間將該協理台吉奏請解職歸案審訊等因一片奉　旨該衙門知道欽此案關人命當經欽遵嚴飭承審各員妥速研訊以期水落石出方成信　乃該章京福厚等延全年餘並未訊結迫奴才杜　爾接任後迭次面飭　催迅將此案趕緊審取確供以憑具奏報部嗣於七年十一月二十四日據該章京等將案內各犯八名逐一取供呈請過堂奴才等核其口供尚無不合之處是以親提全案供招人犯復訊不料各犯均已翻供不認俱與承審官福厚等所呈各供大相懸殊且無証據經奴才等卽聞有通賄情事攺泒司員委員等復加根究隨將該盟札奇　克齊忠唯傳來訊問據稱前因審辦此案時忠唯蒙理藩院章京福厚派委帮審作爲通事乃審悉於五年五月初間有本盟章　巴圖爾護送人犯來烏經將本旗　薩拉克齊三畢拉諾爾布暗差送過福厚銀一百兩又送過主事德源委署主事普祥銀各五十兩嗣於是月十二日有本旗護衛札敦巴經本旗札廳　克齊棍布札布差派來烏送過福厚銀一百兩先後送過銀兩均係求將各犯立卽心收獄恐致疏脱又於十五日經　將軍貝子銜公車登　多布多爾濟來烏親送福厚銀五十兩馬一匹等語復將圖薩拉克齊三畢拉諾爾布札奇魯克齊棍布札布章蓋巴圖爾護衛札敦巴均已傳訊據稱皆與忠唯所供各情相同嗣經行查該副將軍貝子銜公車登端多布多爾濟有無　送情事等因札飭去後　據呈覆前於五月十五是親在烏城大盛魁舖內送過章京福厚　騮馬一匹係爲賀年之禮又送過銀五十兩係爲伊出差中　並無别故等情又繼訊得主事職銜福厚所供收受銀兩馬匹實因一時愚昧全　收受惟日期記憶不切未能聲明期內並未勒要亦無别樣情弊又訊據普祥呈稱前 
 
 

Page 4

 
 
經收過巴圖爾送來銀五十兩哈達一塊係爲賀喜令伊致言求將各犯收獄之語惟時乃因一時糊塗收受各等情惟主事德源現豐出差未回當己　查　據稟覆奴才等伏查此案關鍵全在所念是否黑經如有確實證據方成信　當覆札行該公車登端多布多爾濟令其將案內證據指出以憑審斷據該公文稱所犯各情均是聽聞人說並指不出確實證據而承審官福厚等於此等重案並不細心研審　據原供呈請過堂迨奴才等親訊各犯全行翻供且查有收受馬匹之事雖稱並非勒要而辦理究屬草率若不分别奏請懲辦誠恐日後紛紛效尤擬將審案草率之花翎二品頂戴儘先前支補防禦補缺後以佐領儘先卽補補佐領後以協領儘先卽補主事職銜承辦章京福厚藍翎儘先前卽補防禦委署主事帮辦章京普祥主事帮辦章京德源等三員先行撤去主事職銜承辦帮辦章京各員並請　旨交部議處以示懲儆其行賄之札盟副將軍貝子銜公車登端多布多爾濟等三員於送案時竟敢行賄該公於送案後又親自　送福厚馬匹銀兩雖非干求究屬不知避嫌均必非是擬將公車登端多布多爾濟並圖薩拉克齊三畢拉諾爾布扎奇魯克齊棍布札布等三員均請　旨交理藩院議處以戒效尤至福厚等收受銀兩馬匹自應照數追出歸公備用惟此案經奴才等堂訊時各犯均翻供不認是案情並不確實自應照例駁回仍交該盟長覆訊百確實取有證據詳報再行核辦除將全案人証供招一併檄飭札盟盟長赶緊研訊務得確情以期水落石出而成信　俟審明呈覆到日奴才等再行核議具奏總期無枉無縱方昭核　所有特呈恭承審各員辦案草率間有通賄情弊擬請分别懲辦以儆效尤緣由是否　當理合恭摺具　奏伏乞　皇太后　皇上聖鑒謹　奏軍機大臣奉　旨着照所請該衙門知道欽此　○○杜　爾等片　再奴才等前因烏里雅蘇台辦理軍務紛煩在在乏人於上年十一月間將黑龍江呼倫貝爾衛巴爾琥正白旗阿哩　佐領下披甲委筆帖式錄塔備文咨調迅速來烏以便差委去後　該　錄塔於本年三月二十四日到烏奴才等當卽派在方案柞當差作爲辦事章京以資公務　員應支口分銀兩自到防任差之日起照依防營委員辦事章京程支入除分咨報部查核處理合附片具陳伏乞　　　　　奏軍機大臣奉　旨知道了欽此 
[省撫轅抄]  
　　○五月初八日前署上虞　徐　交缷回省稟見　忠滿赴湖州劉　　孝　俱稟知奉臬司委公幹差無見卽辭　府經歴張炤稟知藩司委監印差稟見叩謝　從九品於作　稟知藩司委署江漲務大使事兼吳山驛丞稟見叩謝　○初九日縣丞秦國鈞銷滬局差　○初十日潘紹宸稟知藩司委接辦錢江船局差叩見並謝　錢塘縣　稟見叩謝藩司飭知題　平陽縣缺　忠滿稟知復奉藩司委確查杭嘉湖親絲價值差稟見卽辭　彭　　稟見叩辭解餉赴都　徐傳冕由　郡船貨捐局回省稟到銷差　江　務大使　　見　事署江漲大使于作　稟安受事稟銷藩署監印差　○十一日丁憂刑部主事范樹　由京回籍守制拜會　補用縣朱文　稟知仍赴軍需局收支差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
