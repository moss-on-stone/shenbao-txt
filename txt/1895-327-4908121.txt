# 1895 - 327 - 4908121

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案　覽洋七元○資治新書碼洋一元五角○潘頤福　豐朝東華錄實洋一元三角○王益吾咸豐朝東華續錄　洋二元五角○左文襄公奏疏碼洋四元○繪圖三國演義碼洋一元五角○駁案　　碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證詣南碼洋一元五角○花月痕碼洋四角○徐　客遊記碼洋六角○氷慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六奩　洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[論輪船裝勇宜預防火患]  
　　天下之物有利必有害利愈大者憲愈重論其利惟水火爲最宏論其害亦惟水火爲最酷二者之間而火之害則較水爲尤多亦較水爲尤酷焉何以言之水之爲害除自盡失足而外或遇天災或遭風險究非常有之事而火則一不自愼卽成燎原片刻之間家室頓成灰燼須臾之頃瓦礫無異滄桑幸而入口可逃已爲貧漢不幸而焦頭爛額竟至焚身然陸居之災究易奔逃尚不至全遭大刼若舟行之際祝融肆虐蕩濟中流停無可停避無可避其害不且較陸居爲更甚哉然在内河小港之中尚不難鳬水而逃且迹易於撩救若乘風破浪於江海之間不死於火卽死於水偶遭不測能生還者曾不數數覯也然中國之船雖行江海者貨不過數千担人不過數十輩其遭害猶寡若輪船則裝貨旣多載客　衆倘有不測則所喪奚止倍蓰於中國之船故西人行舟謹愼火燭倍嚴於風浪恐有燃火之物艙蓋必密益加密使無一隙之可乘恐有忽略之人熄燈必查之又查使無一時之或懈故中國自行輪船以來鮮有聞遭火蹈險之事有之則自拱北輪船始前報紀拱北輪船於八月廿六日由遼東錦州載勇回南遣散共裝兵士八百餘名因待潮尚未開行忽船首有火藥炸裂聲全船震動船而已有四洞火息洞中出到處飛揚西人急用水龍施救倉卒中開花砲更紛紛飛　幾如石破天驚船主指揮各人避入小艇衆兵爭先逃避致懸繩中斷皆墜入海中驀又轟然一聲前半船身已不知去向而人更不可問矣該勇等不死於兵而死於火數百人罹此大劫雖咎由自取亦爲駭見駭聞之事後之輪船載勇者是當以此爲殷鑒矣乃昨日本報又紀火藥生災一節云公平輪船由東沽裝勇一千五百名至湖口旣入長江統帶官忽改令在九江下椗而九江未經預備兵勇不克登岸爰仍赴湖口各勇陸續渡登忽艙中火藥齊燃聲若山崩地裂滿船烟燄自不能開西人急取水龍救護得以熄滅其失事情形與拱北無異幸各勇已陸續登岸尚無損傷并無開花砲彈船亦得以無恙然驚心駭魄與拱北之幸不幸僅一間矣自來輪船裝載軍火嚴閉艙中未聞有失故揣其肇福之由必係兵勇隨身所帶大樂於人多擾　之時或　烟不愼或　　所　致一發而不可收拾雖爲意外之飛災究屬人謀之未善在爲兵勇者性非馴艮人尤鹵莽但求小利之貪不顧私藏之禁固惜之不足惜責之無足責者也而　　之人旣有管束軍士之責宜有查察軍士之心豈不知火藥之猛然舟行之利憲軍士之粗　而竟漠不加察致甌　數百人之性命傷燬數千墩之火船其咎亦有不能辭者矣夫當載勇赴敵之時軍火一切自宜隨軍載往然亦當歸併艙中嚴加防守到時給發尚未爲遲亦不致肇此禍端况拱北公平二船所載皆係　散之軍安得帶有火藥未遣之先例須將軍械火樂一律繳齊然後運載此固夫人而知之者也乃夫人而知之者今竟忽之是誰之過歟兵士若帶火藥卽不在船肇禍將來遣散之後必爲濟惡之具其害更何可勝言耶如火藥係輪船自運之物非兵勇所帶則必成箱成桶嚴閉艙中斷非遺火所能及兹二船所　皆係遣散之勇二船肇禍皆係火藥所致故不能無疑於兵勇之私帶亦不能無責於統帶收繳之未能凈盡查察之未能嚴密也現在尚有遣散之勇非輪船不能多裝亦非輪船不能從速若如此連連失事輪船不將視裝勇爲畏途而兵士不將視坐輪爲畏途耶然前車之　後車之鑒未爲遲也遣散之時務必將軍火搜查繳齊不使稍有私藏夾帶登船之後尤必格外防閑巡察則此種禍患决無再蹈之理言者無罪聞者足戒是所望於擁高牙建大蟲者 
[上諭恭錄]  
　　十月初二日奉上諭卸史敬祐奏内務府廣儲司庫官勾結舞弊任意侵冐請飭查辦等語内廷帑項關係要需豈容該庫官等勾串書吏庫帳等狼狽爲奸浮挪侵蝕著派麟書許應騤按照所叅各節認眞查辦據實具奏欽此 
[本館接奉電音]  
　　昨日清晨京師飛電傳來上諭一道敬謹譯登○十月初九日奉上諭工部尚書懷塔布廂白旗漢軍都統桂祥兵部右侍郎徐樹銘均著加恩在紫禁城内騎馬欽此 
[日下瑣聞]  
　　欽命武會試提調廣松郭劉爲曉諭事照得本年新中武舉潘濤等一百三十三名及補行覆試武舉王作楫等七名除扣除覆試不符五名不計外經本部奏明於十月初一日殿試默寫五經初三日在紫光閣考試馬步箭初四日在御箭亭考試技勇當日帶領引見初五日升殿傳臚等因奉旨知道了欽此爲此示諭傳知新中武舉潘濤及王作楫等知悉十月初一日黎明赴午門前本部朝房報名聽候帶赴太和殿默寫五經初二日卯刻赴福華門外西三座門外本部公館聽候帶赴紫光閣前演禮後是日未刻赴東華門内本部小朝房聽候帶赴御箭亭演禮初三日五鼓仍赴福華門外西三座門外本部公館聽候點名帶赴紫光閣考試馬步箭初四日五鼓赴東華門内聽候點名帶赴御箭亭考試技勇完峻當日在景運門外伺候點名帶領引見初五日五鼓由東長安門赴午門前報名伺候傳臚初六日赴天安門外金水橋齊集伺候讀卷大臣率同謝恩後赴本部筵宴初七日武狀元備具表文率同諸武進士赴午門前上表謝恩該武舉等務於各該是日前赴該處伺候如有遲延不到抑或唱名不應者除扣除不准考試外並立卽指名題叅毋得自悮功名各宜凛遵毋違特傳○都中屢聞失去小孩從未有將拐匪拿獲者捕務廢弛可見一斑矣九月二十六日未刻崇文門外茶食胡同南城練勇分局練勇某甲巡　街巷見一人行色怱怱後隨一幼童雙目直視狀類痴獃行至胡同東口察知情節有異急扭住問曰爾何人斯今將何往其人答稱我携兒子上街買物試問吹縐一池春水干鄕底事乎練勇問卽係爾子爾可知其年歲若于是何乳名其人信口胡說頗露破綻練勇知其是詐也挈孩至街心飲以凉水問其姓名年歲與其人所說逈不相符於是將其人扭赴練勇局搜其身畔有銀一包計重七十兩及紅色藥粉二包爰於次日南城之期禀明城憲送交刑部沽罪○九月二十六日清晨雲益號學徒被 
 
 

Page 2

 
 
搶一案已紀報章是晚初更時糧巿店地方又有二人身披灰色大棉袍同向迤南飛奔而去突有五六人緊隨其後聲言被若輩將小帽眼鏡搶去及追至蔡家胡同東口外獲住其一羣相毆擊旋任其逃逸並未送官究治 
[扶桑近事]  
　　日本來信云東歴十一月十八號東京傳電言昨接駐英公使加藤高明氏來電悉中國償還東三省兵費銀三千萬兩已於是日換取英金四百九十三萬五千百四十七磅四分零三○駐紥中國之日公使林氏遣書記生高洲氏齎東三省還地條約回國呈諸政府由大沽乘肥後丸出口十六號之夕入京卽投外務省禀陳并呈林氏公信咨外務大臣西園寺氏公望入宫將條約上呈天皇查閱全文頗爲嘉納隨於十八號批准○日政府旣得十六號倫敦受取中國償銀之電卽經大本營傳命占踞東三省之日兵刻日撤回現在東三省大計野戰隊第四師團全部第五師團半部砲兵及機關砲隊若干散處營口海城鳳凰城安東縣連城等處乘船不易况營口每年十一月卽結冰船不能進故日政府命船泊大連灣各兵取道蓋平熊岳聚於是地悉數載之回國至來春正月方可載竣○東三省旣還之後其向之阿媚日人者誠恐中國必悉心究辦遂願歸附日本甘心左衽據東報言林氏與中國全權大臣協議擬將若輩移置臺灣若輩以隣近故國畏不敢行旣而議定栘置日本北海道若輩聞之始欣欣然色喜○日本派第六師團兵六百九十七名赴威海衛補充各種額兵十七號清晨由熊本驛乘火輪車就道○旅順口名礮臺日人於還地之前悉行毁壞惟船塢依然不動東三省日人所設軍用電線及倉庫之類當撤兵時電柱旣不勝拔取倉庫更不便拆歸悉宜贈與中國政府○駐屯臺南第二師團第十六聯隊追擊土兵向恒春南進第二師團步兵第四旅團中隊一部則改道北進○臺灣前巡撫劉中丞爲制壓北方起見建署臺北以治全臺實爲當時勝算今臺灣旣屬日本樺山總督擬栘置總督府於臺南○近衛師團司令部步兵第一旅團司令部及步兵第一聯隊等由臺灣回國分裝土佐丸和泉丸薩摩丸三船十八號二船行至似島土佐丸因檢疫留止五日和泉丸未到薩摩丸入宇品港計到臺灣副總督高島氏旅團長川村氏師團叅謀長鮫島氏監督部長黑川氏金櫃部長柴田氏其他師旅兩團各將校軍樂隊下士卒等共三百十九名馬二十四匹日皇特敕使侍從廣幡氏至宇品慰勞隨於二十一號到京大山陸軍大臣以次將校均至停車塲遠迎 
[共慶昇平]  
　　本月初十日恭逢慈熙端佑康頤昭豫莊誠壽恭欽獻崇熙皇太后萬壽之期普天率土理應敬伸慶賀兹將鄂城護督部堂譚敬甫中丞憲牌照錄於左爲慶賀事光緒二十一年十月初十日恭遇兹熙端佑康頤照豫莊誠壽恭欽獻崇熙皇太后萬壽聖節是日五鼓各員穿朝服齊集萬壽宫恭祝慶賀並於初七初八初九十一十二十三等日俱穿蟒袍補服爲此示仰闔屬文武官員知悉至期一體遵照毋違特示 
[白下瑣談]  
　　金陵訪事人云江蘇候補知縣閻明府懋曾金陵營都司翁都戎兆林奉督憲委解軍火赴甘肅接濟接札後各收拾行李尅日登程此前事也聞去時由滁州一路按站前進沿途州縣查照勘合應付夫役未知歸裝是否由原路遄返前日已趨轅銷差矣○直隸州徐直剌賡陛奉制軍札委秘理上海輪船支應所直剌卽於前日清晨叩謝禀辭○前總理南字全軍營務處兼帶右營河南候補府彭太尊鍔赴湖南公幹現已竣事回寗昨晨投剌轅門　見香帥逾時始出○知縣胡大令保慶經香帥委阜寗安東鹽城三縣查牙帖差大令接札卽詣轅叩謝初三日禀辭就道○前晚某甲行至下江考棚突有乙丙二人上前揪住髮辮謂爾係竊賊欲逃往何處去某甲向伊理論乙丙謂爾雖衣袂翩翩身邊藏有利刃不信試與我一搜甲不知其詐也倉卒間硬將甲棉袍褫下攫取而去甲莫名其妙迨欲上前則强者已不知所在延至次日甲尚在信府河王公館門首席地而坐喁喁泣訴閧動往來行人慰問再三有好事者勸其在學院吹鼓亭内暫宿一宵明早到下關附義渡船過江以爲歸計蓋甲係江北人故也甲聞言唯唯論者謂考棚一帶並非人烟稀少何以甲被人强刦時竟噤聲不一喊救此中得毋亦有蹊蹺者與容續訪錄 
[憲示彚登]  
　　各處閙教之案層見疉出浙省撫憲廖大中丞前奉諭旨後加意保護並出示曉諭在案兹當日使將來之際深恐匪徒揑造謡言煽惑愚民因復重申禁令剴切詳言大張曉諭徧貼能衢并責成各叚保甲員弁隨時查訪如有不法匪棍敢妄言生事者立拿重究不貸○撫憲廖中丞現准南洋大臣張香濤制軍移文以現在湖北所鑄銀元共計五等大者重七錢二分中則三錢六分次則一錢四分又次七分二厘最小者三分六厘一面鑄成清漢文字曰光緒元寶旁鑄重幾錢幾分幾厘一面中鑄龍轉邊用洋字業已奏准各省完納課稅釐金及支放各欵均准通用巿中買賣交易亦照行用廖中丞接准移文後當卽通飭各屬並出示曉諭俾居民商賈咸知○前撫憲崧振青中丞到任後以浙省南糧折價太鉅官民交困奏請自光緒十五年冬漕爲始各屬糧米不分漕南概取本色各州縣收本米一石照章收耗米二斗三升按巿折錢爲州縣修倉運米之費大小各户均照章完納不准短少如有刁户抗延不繳遲至年外者援照江蘇成案每石加公費錢三百文以示激勸不准胥吏影射擡價以示大公業奉諭旨准行由户部轉行欽遵在案曾經勒石永禁現當開辦冬漕之際廖中丞深恐胥吏刁户仍蹈故轍爰照成案出示曉諭俾各糧户人等周知不致爲胥吏所矇也 
[勸辦團防示]  
　　欽加鹽運使銜記名道特授寗波府正堂加三級紀錄十次程欽加知府銜賞換花翎補用府在任候補直隸州兼襲雲騎尉調補寗波府鄞縣正堂加六級隨帶加二級紀錄十二次楊爲出示曉諭事照得前因海口有事誠恐内匪肆擾奉撫憲札飭舉辦團防當經前奉府督同本縣會商紳董籌欵舉行嗣以防務解嚴猶恐撤回游勇藉端滋事又奉撫憲函諭舉辦團練均經示諭遵辦各在案現在時屆冬令户有蓋藏宵小易於竊發防範本宜嚴密况夏間遣回甬台勇丁爲數不少難保不隨處逗遛乘間刼搶故團防之舉尤應格外認眞以弭隱憂城内業已會商紳董籌捐辦理鄕間亦應一律舉行除諭飭各總催及地保傳知耆董人等遵辦外合行出示勸諭爲此示仰闔屬軍民人等知悉爾等須知舉辦民團原爲保衛地方起見際此冬防緊要亟應各分地段尅日開辦富者出資貧者出力按夜輪班巡緝有警則鳴鑼爲號彼此聯絡互相援應匪類皆知歛跡閭閻得以敉安愼毋視爲具文是所至要其各懍遵毋違特示 
[提憲啓行]  
　　署理長江水師提督彭紀南軍門前於上月起節赴鄂業誌本報兹悉軍門行旌甫駐卽牌示閱操逐期各砲艇等無不器械精利操演合法大蒙奬許軍門閱畢遂於本月朔日往督轅辭行隨乘巨號紅船仍用官輪拖帶上駛由荆州以逹襄陽直抵岳州而止計返斾之期當在梅花時節矣 
[局憲榮遷]  
　　漢鎭牙釐總局余堯衢太尊肇康老成持重氣局深閎久爲上游所賞識兹因荆州府出缺藩轅牌示委太尊前往署理一時足靴手版賀客盈門賢如太尊逈可爲地方得人慶也至履任之期與該局何員接辦統俟續報 
[以工代賑]  
　　今歲鄂省各屬地方水旱兩災民不堪命天門鍾祥川沔等處又遇襄水沖裂堤塍漂没田廬民間幾有蕩析離居之勢子輿氏云老者死於溝壑壯者散於四方其殆今日之流民圖歟署督憲譚敬甫中丞惻然憫之爰將該省受災州縣據情入奏立荷天恩准其籌撥巨欵以工代賑中丞得旨後立派幹員前往各地勘查被災成數分别撫卹設局之期想正不遠嗟彼窮黎當此天寒地凍之時旣得自食其力又可稍贍其家凍餒無聊吾知可免矣謂非救荒之善策　 
 
 

Page 3

 
 
[秋賽誌盛]  
　　漢口英租界五碼頭一帶有跑馬廠焉地叚遼闊平敞一望無極每遇春秋佳日西商賽馬三天以馬行之後先定輸贏之多寡亦西人舊例也上月自廿八日起適屆西商秋賽之期連日天公做美不寒不暖宜雨宜晴一時紅男緑女白叟黃童結隊往觀者如蟻之聚如蜂之屯卽彼肩挑負販者無不利巿三倍咸欣欣有喜色焉西商入塲者各馬車雲馳霧沛淨先蒞止當其列馬並行之際聚精會神興高采烈惟見騮驊逐電騄駬追風相馳騁於斜陽芳草之間賽畢捷足先登者喜笑顔開其瞠乎在後者愁眉雙鎖要皆與逐隊而觀者無　也此中逸趣我輩果知之否王子猷云乘興而來興盡而返一付諸行雲流水可耳 
[詳紀胡都閫緝匪事]  
　　姑蘇訪事人云飛划營帮帶胡豐齋都閫昌寶捕務勤能素爲上游器重此次接差後卽奉令出巡前月間帶領砲船數號先至崑新青浦等處查緝某日在重固地方獲得匪類唐光元吕光裕二名匪船六艘内有軍裝子藥當解回省交案旋復帶領飛划船十五艘駛至平望一帶廿六日午後在尤家窩地方獲住盜匪董老窩子施老窩子實係廿二日合刦甘塘鎭阮姓家之盜首也廿七夜又獲匪船一艘梟匪胡嘉發陸維章旋至黎里拘獲胡長發一名又在端墅拿獲孫中福孫中懷吳懷元趙得勝曾永標等五名前後一併解省撫憲趙中丞飭發審局分别研訊釘鐐收禁旋都閫訪悉有著名逞强吳開發陸清恩熊安元葉萬春葉萬林陳宜山等濳匿南潯地方當卽遴選兵丁若于名雇坐民船四艘至南潯分投兠拿當將六匪一鼓成擒無遺漏初六日天未黎明在新開湖瞥見匪黨數人手執器械意圖截刼都閫立率麾下健兒上前兠捕詎匪黨竟敢併力抵拒一時鎗砲交加彈如雨點相拒一時許匪力不支漸漸退去都閫奮勇當先竭力追赶十餘里匪黨咸躍入長洋蕩河中意圖鳬水而遁麾下有胡得勝者亦卽隨後躍入鳬水赶上將匪首張老窩子卽張老十及魯老三砍死河中其首級經右領哨郭運宏取回示衆當塲又拘獲李品桂魯老四熊開交左領哨董紫文獲熊得勝張老九一併解回營中經撫憲委員某司馬會同營官許游戎　訊熊開交供稱在海靖營當勇因去年被營官扣發餉銀兩月一時商同逃出者共一百數十名四散各處非賭卽盜卽前月新陽縣屬搶刼王姓家之案亦係同黨所爲目下各處搶案半係此輩小的情愿爲眼線將功贖罪明府得供立卽會同游戎將陸清恩熊安元葉萬春熊開交魯老李品四桂張老九等七犯在平望鎭就地正法梟首示衆現聞都閫又奉中丞密諭令至某處緝案想不難指日奏凱也 
[縣試各題]  
　　鄞縣縣試日期前已列報兹聞與考文童照已註册者共有一千五百餘名頭塲仍循舊例並不點名試期先一日校士館大門洞開一切閒雜人等均可入内故塲内如熱酒攤飯攤食物等攤任意售賣不無槍手混入塲中楊大令明知弊竇不一無如積習相沿牢不可破不得不寛於首塲而嚴於覆試也已冠首題其如有容焉至實能容之未冠首題信之少者懷之通塲次題無倦至舉賢才通塲詩題賦得　學商量加䆳密得加字五言六韵 
[寗郡辨志精舍乙未冬季誅題]  
　　漢學緌纓異同辨韌韎韐古注校議鄭子産論○宋學易簡說夜氣說爲學當自四事起說○史學兼掌故宋包孝肅明海忠介論契丹國志書後南漕改徵折色議○天文兼算學國語武王代殷歲在鶉火古註謂卽周武王十二年十一月二十八日戊子鶉火在張宿度試以古厤推之能密合否問用康熙甲子厤元氣應及最卑應如法求雍正癸卯厤元氣應及最卑應有遲分最卑應有多分能詳究其故歟三較求積用連乘法三較求角用除法其理若何試證之○輿地管子乘馬篇十一仞見水輕征至三尺而見水比之於澤一節試詳解之問周官掌固凡都邑之竟有溝樹之固郊亦如之司險設國之五溝五涂而樹之林古法以樹林爲險固較後世砲臺地營若何問水經注浙江水篇集安縣有縣寶坂玉芝堂談薈引作信安寶所據何本○詞章霧淞賦以飄滿階誔尤爲可愛爲韵英甘陸吉傳宋伯仁梅花喜神譜跋詠蘭薰限華字五排二十韻詳見本草拾遺 
[拐犯發所]  
　　越人沈阿善寓居杭城孑然一身不務正業專以謊騙爲事與住居東街之趙明山相熟趙業成衣時出外作工其妻胡氏在家爲阿善所誘於上月某日被其拐逃并將衣飾等物席掷一空有趙中表徐某知其寄居大樹巷内當卽同趙報知保甲局飭差往捕到案經總巡程司馬賛清嚴訊得實重責五百板趙妻胡氏掌頰五十下并衣飾等交趙領回一面蔣沈枷號飭差協同地保押沈遊街示衆三日發遷善所拘禁五年 
[偷榆肇禍]  
　　鎭江圈山關山下村墟櫛比樹木葱蘢中多榆本係爲該村所栽植其樹皮每至秋冬時村人剥取售與香作亦該村之花息也上月中旬正當剥取榆皮之際該村人咸集忽有某甲口操海州音離家不遠薄暮藏匿該處深林儈剥樹皮爲人所見上前獲住扭其髮辮批頰數下意欲捉將官裏去詎甲怒從心起不肯相讓以致兩下拳足交加甲身受重傷急遄回欲糾集多人興問罪之師甫抵家門已因傷殞命甲弟某乙以兄死於非命呈控就近安港司爲兄鳴寃後因該司差役需索乙無力措辦悵悵而回草草棺殮事越多日乙聞得新任丹徒縣宗大令係屬明幹賢父母擬代兄申寃以慰泉壤遂於二十七日來城倩人書寫呈詞當堂呈遞大令收閱之下以事關人命卽於是日午後升座二堂將乙提至案前訊問之下謂爾兄被人毆斃事逾多日業經殯殮必得開棺檢騐有無傷痕方能得知明曰且兇手亦未獲住爾可知律有明條騐得死者實有傷痕代爾緝兇照辦如無傷痕卽將爾問罪否則立具妥實切結備案本縣卽可親往檢騐乙再四思維情愿求免開棺檢騐具結存案次日大令親詣府署將此事禀明彦太守現聞已派員赴該處查辦矣 
[賽會紀聞]  
　　厦門鳳儀宫值年某甲擬創設迎王巡洋之會製造小船一隻約載二百餘擔之譜名爲王舟攤捐各爐下并派民間殷富子弟爲會中督令押令各執事等官擬定十月下旬迎王送土焚舟等事自本月造船起先則謂之請帆次爲遊山再次爲採蓮路繞境直至送土出海共六次賽會須費金錢數千餘元勞民傷財識者惜之先是九月廿三日鳳儀宫王船請帆迎會執事儀　旗傘擡閣等件事事新鮮觀者空巷舉國若狂會到户部前時有某姓者全家均出看會不料妙手空空兒已由後門入内竊取報時鐘正擬出去被其婦女入内撞見大呼捉賊經男丁某甲將賊抱住不放賊情急卽抽小刀將甲肩頭手臂連砍兩刀又在腰際剌一刀甲卽倒地而賊已被衆人拿獲送交馬快禀由本叚委員送厦防廳訊辦尚未知甲性命如何耳 
[提憲閱操]  
　　松江訪事人云提標中左前城守各營將領節奉江南提督譚青崖宫保嚴諭督飭千守等弁各率部下健兒在校塲操演并於三六九日練習打靶跳刀各技叅游守則躬自擎鎗打靶務期命中及遠每發無虚本月初三日清晨八下鐘時宫保乘緑呢大轎排導出轅直抵世英堂校塲升坐演武廳各將領均頂盔擐甲鵠列兩旁隨由巡捕官發令開操先閱中左前城守四營馬步隊繼以藤牌小隊終則正副營勇演陣圖閱畢各弁賞賚有差勇丁則頒給制錢百餘干隨呵殿回轅時鐘鳴已四下矣 
[嵩呼萬歲]  
　　本月初十日恭逢皇太后萬壽聖節上海縣黃大令飭差役灑掃萬壽宫懸燈結彩整備祝釐昨晨天未黎明大令率同縣丞吕二尹主簿林少尹典史祭少尉及城汛李千戎守備程守戎趨赴宫中小憇少焉松海防同知劉司馬英讞員屠别駕衣服齊集及五鼓蘇松太道黃觀察提右營廖叅戎命駕而至各官齊出站班觀蔡一一頷之以首旋就官廳稍坐斯時殿庭上下燈燭齊然滿目輝煌如入琉璃世界旋由禮生禀請行禮各官俱更穿朝服由左偏門步入丹墀排班祝嘏分别文東武西各行三跪九叩首禮儀容雍穆肅靜無譁誠皇呈乎鉅典也禮成以次退班仍回官廳更衣分道旋署而東方已將曰矣 
 
 

Page 4

 
 
[滬上官塲紀事]  
　　日前新任蘇松鎭總兵陳印甫總戎旭因公來滬昨日午前命駕入城拜會各當道至縣署時黃大令延入花廳暢談良久○新簡江蘇按察使吳廣涵廉訪將次蒞申昨日午後黃大令探悉豸旌約在昨晚或今晨可蒞矣 
[西人肇禍]  
　　密波人范阿喜現充招商局江裕輪船掛得買可昨晨緣與船上領港西人口角揮拳西人力較大將范目珠擊出旁人見已肇禍卽送范至虹口同仁醫院求療 
[解犯回州]  
　　日前太倉州派差押解盜犯黃迷至上海投道轅過堂勘訊黃觀察提訊後發交上海縣寄禁候備文解赴蘇垣昨日午刻已由書吏將公文備就遂派差解犯回太倉轉解至省 
[難民到滬]  
　　朝鮮難民十一人在崇明海面捕魚遭風失事救起後經崇明縣黃邑尊派差押解到申昨日投道轅請示黃觀察飭發上海縣安置到縣後黃大令飭差帶至西門内關帝廟暫住每名給錢一百文聽候道憲核示施行 
[溺屍請騐]  
　　本邑浦東廿二保五圖陸家行相近有一無名男屍溺斃洪内身穿紫花布棉襖黑布棉背心頸項兩足俱有繩縳胸際纜一　石塊年約二十左右地保童裕堂偕地主張振邦昨晨投縣報請相驗黃大令據報之下飭令回去預備屍塲聽候今日前往相騐 
[暫行看管]  
　　臬司胡廉訪提訊之周文邦等人押解回申已登昨報昨日午後前站又解到吳裕陳惠亭兩名連周及曹安卿詹信山共計五名一併押送到縣適黃大令公出未回由家丁傳語暫行看管 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[溋沛寨]  
　　九江飛虎營哨官莫雲舫等奉鎭憲諭於城廂内外無分風雨派五哨分五　輪流　　○保　　局吳儀生明府奉道　諭　　一役宜分叚經管俾專責成城外分文行忠信四叚城内分上下二叚文字叚派嚴鴻波少尹行字叚派　茂　少尉忠字　派林輔　　尹　字叚派張伯芳二尹上叚派朱明齋少尹何芙卿叅軍下叚派易子英叅軍胡陽生少尹○前報記保甲總避吳儀生明府奉府尊　代　　德化縣彭屋階明府催提差欠錢糧一萬三千餘串現已陵續繳齊彭明府心甚感酬謝朱提四百兩吳明府堅辭不受遜讓再三吳明府　　此　　道幕許君煥曾搭製棉衣若干件散給貧民○初一日江永輪船上水在火艙内拿獲曹姓一名疑是竊賊送查輪船委員　辦吳明府訊　之下　稱係某統領之子因乏川貲故避此艙内已不食兩日矣明府憐之交人具保領去○統領剛字全軍申節齋軍門道發由大津督兵回　右乘坐兵輪於初四日申刻抵九江德化縣慶西垣明府已早飭備民船八十艘在湖口伺候當軍門抵埠時查輪船委員吳儀生明府　情　　　　卽飭令返輪至湖口 
[英界瑣述]  
　　昨日恭逢皇太后萬壽聖　滬上官塲均於黎明齊集城内萬壽宫隨班祝嘏英讞員屠興之别　亦　昨日　明前入城隨同道憲拜牌○昨　載流氓滋事一則兹悉甲係福建人林姓曾捐有職銜前晚持洋二十四元由英太馬路小菜塲南行至大興　日在水菓担上購買　子著名流氓和尚等見其有隙可乘遂將林推倒在地攫取所持之洋而逸比林據情投報捕房捕頭問其能略　流氓之而目否林稱略識遂飭包探黃四福同林前往指拿及至胡家宅見和尚仍在該處大摇大擺顧忌全無見林同黃至知事不妙正欲飛步而逃不料已被黃包探獲住送入捕房押候送辦按和尚迭因滋事經公堂懲辦多次此次瞻敢紏黨攫洋殊爲目無法紀想屠别駕定當　懲之也○蘇婦某氏生有二子一女因度日艱難故將二子送入　　披薙　僧氏與女相依度口嗣任六馬路左近賃屋令女作買笑生涯堌二僧亦在滬上時歪　中流氓等見而疑之前晚二僧又往與母妹等喃喃絮語　爲流氓所知以氏家留宿淫僧定欲送官究辦聲勢洶洶僧等告以實　罘皆不信後　左右隣咸來代爲剖曰始名　去特是人旣爲僧則已四大皆空毫無俗累乃復時至家中與母妹聚談無怪人之啓疑也○齊鷄王月娥在　拉客適爲三百九十六號華捕所見當卽拘入　房轉解英公廨别駕飭令暫交官媒押候訊核○昨晨有一婦人年約二十餘　滿　心事獨行至泥城橋西蘇州河畔臨流照影未幾竟聳身一躍跳人清波岸上人見之大聲呼救適有一人善於泅水因亦跳下將該婦　起向之詢問緣由婦默然不答旋有婦之家屬蒼黃赶至見婦已出險不覺忻喜過望遂從身畔摸出英蚨兩翼酬謝拯救之人不料堅不肯受從容竟去噫是殆所謂施不望報者歟 
[法界瑣事]  
　　　日係萬壽聖節公堂例應停訊讞員鄭大令於前晚三鼓時命駕進城至萬壽宫隨同文武官員拜牌以伸慶　○　　　　　中洽盛烟館回四馬路論交樓執事陳履安卽小陳買得烟槍一支出洋三元前日失主至該烟館開燈見烟槍是伊原物卽　捕房控　聲稱在小東門公和弄某烟　失竊尚有紡綢洋傘及元縐夾襖同時被竊捕頭飭探冋該烟館吊到原贓並傳論交樓執事小陳話問據稱係英包探夥湯水圓托賣想一經解送公堂是否轉輾串竊不難水落石出也○甲乙二人至彩視街某烟館開燈過穩甲　烟槍　間精去店主向乙查問一味支吾知係串竊遂將乙扭送捕房捕頭訊悉情由命押候堂期解訊○偷兒某内在金利源　房竊取蘇木爲巡丁拘獲人贓一并解送捕房捕頭命　候堂期解訊 
[美界捕房事]  
　　前日午後寗波人吳大毛濳入英租界吳祖記木作内竊取松板一方負至天潼路　與梁　芬經包探石金榮查　拘入捕房捕頭令押候解送英公堂請屠讞員訊究○西人福姆斯家於乍浦路第六十五號門牌雇寗波人施宗　爲　崽前日施竊取洋銀五元之鈔　一紙福姆斯查知其事投訴捕房捕頭派包探張阿五將施拘押候解英公堂請辦○寗波人錢阿雙現充　小火　船舵工　寓　　路與蕩婦　王氏素識已兩閱寒暑矣氏雖徐娘半尼而淫心未改專喜茂草黏花邇者又與某絲棧司帳人某甲私通通　意纒如膠　　　　抛　腦　幾同陌路蕭郎前晚錢又往續舊歡被氏屏之户外錢强欲入内氏遂喚某號巡　華捕至將錢拘送捕房捕　詰　之餘錢歴　前情氏　諉爲並未與之姘合捕頭飭一併送請英公堂訊核○前日天潼路第一百零九號門牌某糖果店夥張阿生竊　店中水烟袋衣　　　　　　主　訴捕房捕頭　包探倪順泉將張拘押 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年九月三十日京報全錄]  
　　宫門抄○諭旨一道錄前○接錄前稿○九月三十日吏部翰林院正黃旗值日無引見○謨員子假滿請安○李文田謝管三庫事務○依楞額謝授凉州副都統恩○意公請假十日○文治請假五日○嵩山續假五日○兵部奏派讀卷之大臣●派出麟中堂汪鳴鑾李文田青銳○又奏派刊刻題紙派出奕功○召見軍機依楞額皇上明日寅正至太廟行禮畢還宫辦事卯正入座吃肉畢至南海呈太后前請安畢還宫○接錄前稿該公復稱此次酌照現納租地十四萬一千四百晌七畝再加一倍納租方允嗣後永不勘丈出具切結咨請飭辦長順委派留吉通判張呈泰防禦塔爾幹前往長春府會　該府及蒙員持平商辦張呈泰等因取具各甲按租加倍增租甘結禀請派員總理其事且稱應加之租必須佃民各家呈驗文契凡係熟地計晌攤租該員情甘帮辦擬具章程十二條禀經長順加派文韞爲總理張呈泰農安縣爲布辦查郭爾羅斯公所加之租係按舊有之租加一倍徵收而各甲所具之結亦按舊有之租加一倍交納此故蒙民兩願毫無異詞者張呈泰所擬章程必欲按户稅契計晌攤租雖爲預杜有地無租之弊起見殊不知有租卽有地本不難於加徵今民佃蒙地地多於租或一倍或二三倍不等人人皆知如果按地加攤則仍與勘丈無異矣民心不服厥在於此文韞張呈泰乃揑詞會禀謂各户並無反悔皆恪遵章辦理獨長春府十三中農安縣十四五甲流民歛錢吃會聚衆演戲從中阻撓有岳甸會賈老道劉萬有李學文等揚言非將稅釐豁免不能遵辦今欲辦理加租非借兵威不足鎭懾請派統領帶隊前往相機行事長般遂飭全營翼長文元親軍統領明長驍勇營統領丁春喜練軍統領西隆阿後路營官周寶麟各帶所部分往長春農安郭爾羅斯公地方相機彈壓並發給文元令箭一支兵勇臨陣有退縮者准在軍前正法節次將辦理情形奏報在案光緒二十年四月初九日長順據文元明順張呈泰禀報沿途察訪衆議沸騰人心惶惶有搬家逃難者探聞各甲頭目劉萬有刁成茂岳甸會等在小雙城堡携帶槍砲奔往裕通福燒鍋店等處該頭目等如果迎拒卽督隊相機辦理等語十六日長順復據文元明順丁春喜會報十二日馳抵小雙城堡偵知劉萬有等集黨五六百人在裕通福地方盤踞隨卽馳至令營總成喜向前開導詎匪等瞻敢先行開放槍砲擊倒成喜騎馬遂令圍攻其時丁春喜亦帶隊赶到兩面夾攻二時之久院内草堆被砲火轟燃官兵攀垣奪門而入悍黨抛械逃竄者約二三百人焚殺者八十餘名生擒二百餘名得獲鞍馬砲械等物將劉萬有於夾墻内搜獲禀經長順批飭就地正法生擒之匪黨移解長春府審辦是役計官弁兵勇受傷者十餘名據探岳甸會集黨四五百勾結外來盜匪數十名攻打小雙城堡世曾當文元等隨派成喜前往相機辦理旋據成喜禀報與偵探相符幸有在彼防軍長夫　同當鋪砲手將匪擊走聞至朝陽堡聚齊等情十四日成喜復追至朝陽堡而營官周寶麟營總金貴翼長文元先後踵至查悉西北兩路夜來更有騎馬匪徒三四百名並前放回者百餘名共約千五百餘人麕聚一處四面墻垣挖有砲眼壕溝布置嚴整内中頗有知兵之人非盡烏合之衆相持三時之久無隙可乘遂用開花車砲轟擊乘勢破圍入院官兵奮勇剿殺盡數殲斃當時訊據搜出匿匪供稱西北騎馬來者原係馬賊與朝陽逃匪是役據報陣亡勇丁三名受傷三十餘名受傷哨官一員五月初十日長順又據文元等呈稱稱查明十二日裕通福之役斃匪八十六名十四日朝陽堡之役斃匪八十餘名長順據報之後一面具奏　飭文韞親赴隣封之懷德縣招集流亡加意撫恤嗣據禀報逃避各户漸已歸業蒙民如常安謐等情此奴才調集卷宗查明開丈農安夾荒辦理未善輙報民變妄殺良民之實在情形也原叅吉林機器局製造軍火每年用帑十餘萬金半歸中飽後有人將侵蝕冐銷各欵通禀在案長順爲之彌縫一節查吉林機器局按年赴部請領經費銀九萬七千五百兩並無十餘萬兩之多局中工匠兵夫用至八百餘名除學徒就地招募外其餘工匠悉由津滬招雇而來數千里邊塞干役非厚其薪工情多弗願加以製造物料大半購自上海水陸運價較内省費至數倍逐年購造開支各欵按結造具細册奏銷有案長順任内委無禀告該局侵蝕案據自無所用其彌縫機器局局員中飽亦無實據原奏又稱上年三月吉林火藥局失愼轟傷身死者十四名藥局片瓦無存一節查吉林火藥局建于江南岸山窪之中原防偶　失愼免致延及官民而製造火藥最易失事者以碾藥篩藥兩所爲最險局員孫超慮及于此于光緒十六年將此兩處殘瓦碍房悉易爲板墻布頂孤屋獨聳遠在餘屋數丈之外上年三月篩藥　失愼倐將板壁布頂轟去致斃在屋工作之匠徒十四名並無延及餘屋轟成深坑情事原叅又稱馬賊將平民捉去勒贖洋槍則必購自機器局查該局所設機器只能專造洋藥並各種銅帽子本無有製造槍砲機器雖頻年以來間亦試造小鑽砲子母砲數種然爲數無多造成報騐卽詳記檔案交庫存儲各種快槍但能修理從未製造各處拏獲馬賊嚴究槍砲所從來非云購自俄鎭則云買自洋行未聞有購自機器局之說去歲邊防戒嚴該局供給依克唐阿長順兩軍及留防本省各營　藥槍砲等項一時均稱較領自天津機器局者尤爲得用此查明機器局被叅各節之實在情形也原叅稱吉林補用知府明徵總理邊防糧餉與文韞富興串通一氣專以蒙蔽爲事各節查明徵原係黑龍江旗籍光緒十九年經長順奏准留吉補用該員雖充局差下榻軍署深居簡出罕覯其面文韞爲地方人員富興專司練軍彼此異差明徵何時串通何事蒙蔽奴才明查暗訪莫得端倪至謂其大開賭局輪以萬計徧加咨訪亦無實據去冬在奉有無聚賭情事奴才相距過遠無從考証言者又稱長順委派各差明徵恒置可否招權納賄聲名狼籍一節查明徵年壯氣盛少於檢點言者謂聲名狼籍尚非無因至招權納賄實無其事此查明明徵被叅之實在情形也至翼長富興被叅勒扣兵餉一節奴才密飭現充翼長協領富順慶祿等澈底清查旋據禀復翼長富興有無勒扣情弊非飭各隊官弁質証不足以昭核實惟各隊分布外城緝捕盜賊勢難紛紛調省路途遥遠廢曠營伍擬俟各官弁出具供結到來再爲呈送核辦等語查奴才欽奉電旨飭赴黑龍江本任兩次會同延茂增祺辦理荒務勢難久留長順指日回任啓行在卽擬將富興被叅一節咨交吉林副都統沙克都林扎布俟各隊官弁呈覆到日如何情形確切覆奏另案辦理奴才伏查留吉通判張呈泰經長順委辦農安夾荒加租差事本屬正案乃以擅改蒙民原議節外生枝致使民心不服輙復會同文韞以流民歛錢吃會從中阻撓等詞遽請以兵力迫脅致營總成喜向前開導騎馬竟爲民槍打斃遂圍攻剿殺八十餘名生擒二百餘名解府審辦亦已慘矣乃復聞報追到朝陽堡查悉逃民約共一千餘人麕聚一處又稱堡之四面挖有砲眼壕溝更有知兵之人在内遂用開花車砲以糜爛之尤屬慘不忍言查關東地方凡燒鍋富鋪以及富室居處其屯堡院宇爲預防盜賊計皆築有圍牆如營畾然上安砲眼下鑿壕溝處處皆是未可以此驚逃民衆遂誣爲有知兵之人且朝陽之役其卷載當時訊據搜出匿匪供稱西北騎馬來者多係馬賊與朝陽逃匪查關東馬賊固多飄忽而聚者亦屬可信至謂朝陽逃匪不免時會失實查朝陽平定經年其逃匪先時究藏何處此次實出何方空中樓閣任意誣說是爲顯而易見者細核之此案張呈泰擅改蒙民原議釀成巨案實爲禍首文韞身爲郡守父母斯民不察蒙民丈地未屆年限援案阻止輙因張呈泰勒騐佃民文契大拂民心扶同會禀請兵亦屬罪無可辭長順辦理此事始本其難其愼猶記奴才在琿春時長順寄函聲說情形飭令備兵聽調奴才當時覆函云治民之道古聖賢千言萬語無非以省刑罰漙稅歛爲首務此事得一賢太守卽能了了奚用兵爲往日四川東鄕縣之案可爲寒心不可不察後果徒以張呈泰文韞辦理乖方竟至於此不但非長順本心亦實非奴才所及料也相應請旨將留吉補用通判張呈泰革職發往新疆効力贖罪長春府知府文韞卽行革職永不叙用以爲長民之官並委員辦事操切荒謬者戒文元身充翼長派出兵隊進止機宜概爲調遺裕通福朝陽堡兩仗旣見刁民首先抗拒開搶因難稍事寛縱而慘殺多命辦理實欠詳愼　　交部察議補用知府明徵雖無招權納賄及賭博情事惟人地不宜應請●　下吏部將該員改掣别省以示裁成機器局各員查無侵蝕公欵情弊其火藥失愼一事應議統轄職名業經遵照部文取具職銜揭咨送部核辦在案應免再議惟遵查宋春鰲總理此局春間禀稱在京所領之欵適逢金磅價漲每銀一兩不抵五錢之用是否確實該員購料在滬尚未回吉造報應俟長順回任嚴加考核以重公欵當與被叅勒扣兵餉一節除俟各隊官弁呈覆到日另由沙克都林札布據實覆　奏外所有奴才遵旨確切查明各案據實叅辦緣由謹恭摺由驛覆陳伏乞皇上聖鑒訓示謹奏奉硃批另有旨欽此 
 
 

Page 13

 
 
[光緒二十一年十月初一日京報全錄]  
　　宫門抄○諭旨二道錄前○河督許奏節屇霜降黃河一律安瀾摺○將軍國等奏請將神機營教習令官遣撤回旗並懇恩獎勵摺○川督鹿奏報承接襲各世職摺○閩督邊奏報兼暑軍篆曁閩海關印務日期摺○漕督松奏報各縣續完銀數請分别免議片○又奏調回衡字營駐紥下關片○督辦糧臺大臣胡奏酌留車駝情形片○漕督松奏聲明保案仍請照奬片○十月初一日户部通政司詹事府正白旗值日無引見○張英麟謝充講官恩○愛隆請假五日○欽天監呈進時憲書○吏部呈進月官卷○召見軍機○○頭品頂戴河東河道總督臣許振褘跪奏爲節屆霜降黃河一律安瀾恭摺馳陳仰祈　聖鑒事竊臣前於白露節内將黃河穩定情形陳明在案嗣後萬錦灘復報長水數尺沁河亦報長水二尺數寸此皆向來秋深未見之事今歲水勢之奇均由上游蛟害使然傳聞水勢有懸注山顚丈半日不下者而山　禾稼悉被其害下游則反無事此誠不可以常理論臣督率廳汛四時操作本無停工之日故六載以來黃河不見有異常之險而亦不敢爲張大之詞也臣聞人道治明神道治幽五嶽四瀆罔不感格皇仁同深拱衛一人有道百靈率職固非待小夫俗吏借端敷衍以糾其董辦無方而飾詞於神靈默助以特請加封而崇祀也夫長官正不受面諛豈有聰明正直之神於國家視三公諸侯而爲區區一役獨効其勞遇有大災冥然不顧以此媚神神其吐之平日謂河工固應祀神然神不可黷必應以民事爲本如人事爲神所洞鑒神正欲資以保衛民生矣天人交孚一定之理臣治河以來累慶安瀾去歲皇上命籌永定河亦迭慶安瀾此非神助而何然由聖主仁孝感格所致神之默佑者正所以仰報皇上也惟神功實不改没如金龍四大王黃大王朱大王栗大王楊四將軍黨將軍其尤赫赫顯示化身保衛奇險霎時驅河遠徙拯救百萬生靈者非鑒助聖上聲靈亦焉能及此應請天恩於四大王兩將軍廟賜以御筆匾額以答神功至黃河累年安謐則皆由各員出力相與維持臣實不敢掠美若如布政使額勒精額先事籌欵力扶大局前開歸道桂霖與署開歸道陳運瑛河北道岑春榮開封府知府吳重憙皆洞悉機宜深俾河務合無仰祈天恩俯准將額勒精額桂霖岑春榮吳重憙交部從優議叙陳運瑛賞給二品頂戴又運河道耆安署連河道龔秉彝亦以欵網工多支持千里頗著勤勞懇乞天恩一併俯允優叙其餘兩河出力員弁甚多除前此存記勞績外又屆兩年准奬之際謹擇其尤爲出力者文員照定章河工及沿河官員酌保二十員河防局工員酌保二十員以符定章武弁則擇尤列保出自聖主鴻慈逾格以示鼓勵所有屇慶安瀾敬陳河神効順及循例將河員兩年出力併案請奬緣由謹會同河南撫臣劉樹堂合詞恭指具陳伏乞皇上聖鑒訓示謹奏奉硃批另有旨欽此○○奴才國俊長春德漙跪奏爲前由神機營調撥教習令官教練西安官兵學習洋槍均有成効擬請遣撤回旗并懇恩量加奬勵以昭激勸恭摺仰祈聖鑒事竊查光緒十八年十月經前任西安　軍奴才榮祿等奏調添練洋槍威遠步隊五百餘員名由神機營撥派教習令官分教辦事官包裹錯　修理洋槍兵丁共九員名到陜卽於是年十月間開練逐日演習迄今已屆三年奴才國俊到任後與左翼副都統奴才長春右翼副都統奴才德漙侍加校閱所有威遠步隊合演進退運環聲音聯絡打靶尤各有準該教習官兵等逐日教演不辭勞瘁教練本營揀　之正副令官分教隊官各項口號皆能一律嫻熟包裹鉛箭修理洋槍亦屬如法該教習等實屬教練有方不無微勞足錄仰懇天恩援照神機營保獎章程俯准將該教習官兵九員名撤回原營各以應陞之缺儘先補用並請加陞銜之處出自逾格鴻慈除由奴才等發給該官兵等兩個月口分銀三百八兩及給咨於九月底自陜起程回京歸伍外謹將擬保神機營來陜教習官兵銜名另繕清單恭呈御鑒伏候聖主恩施是否有當伏乞皇上聖鑒訓示遵行謹奏請旨奉硃批兵部議奏單片併發欽此○○頭品頂戴四川總督臣鹿傳霖跪奏爲川省承襲接襲各世職照章彚案辦理恭摺仰祈聖鑒事竊查前准部咨同治元年二月十六日奉上諭嗣後陣亡殉難各員子孫承襲世職均着各廳州縣將應襲職名迅速查明徑行具報督撫子限半年彚奏一次欽此歴經遵辦在案兹查光緒十九年三月起至十九年八月底止陸續據華陽等縣先後詳請承襲接襲各世職呈請騐看造具各故員履歴事實曁應襲各員三代宗圖年貌族鄰供結前來臣先後騐看將册結宗圖彚總專咨報部查核所有光緒十九年三月起至十九年八月底止川省各屬詳請承襲接襲各世職遵照奏定章程繕具清單恭呈御覽伏乞皇上聖鑒訓示再單開各故員履歴籍貫均經飭令各地方官查傳家屬里隣到案訊明取結詳送惟原案議卹部文内在他省投營陣亡者多未註明籍貫及死事地方雖經臣分别咨查久未具覆其中有無舛錯川省無從查對相應請旨飭下部臣查照各該省請襲原案分晣核覆以昭愼重合併陳明謹奏奉硃批兵部議奏單併發欽此○○閩浙總督兼署福州將軍奴才邊寶泉跪奏爲恭報奴才兼署軍篆曁閩海關印務日期叩謝天恩仰祈聖鑒事竊福州將軍慶裕於本年七月十三日因病出缺經奴才會同福州副都統綽哈佛佈電請總理各國事務衙門代奏八月初一日欽奉電旨福州將軍著邊賣泉暫行兼署欽此奴才隨卽恭設香案望闕叩頭謝恩謹於本月初三日將福州將軍印信閩海關關防接受任事伏念奴才薄植庸材渥邀寵遇以閩浙總督兼管巡撫船政事煩責重兢惕方深兹復仰荷恩綸兼署將軍篆務查關稅爲餉需所係旗營以操防爲先奴才惟有勉竭愚誠認眞經理不敢以暫時權篆稍涉因循以兾仰副高厚鴻慈於萬一所有奴才接署福州將軍觀閩海關印務日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○松椿片再據湖南糧道但湘良詳稱光緒十九年漕項奏銷案内署清泉縣知縣凌厚增經徵未完三分二厘正四二米折銀四千七十兩七分四厘八毫未完九分五厘隨淺閑丁銀一千八百三十五兩三分七釐三毫未完九分五厘耗羡銀一百八十二兩九錢七分六厘九毫於光緒二十一年四月二十三日解到正四二米折銀一千九百七十六兩計續完一分五厘仍未完一分七釐又解到隨淺閑丁銀一千十五兩五錢六分六厘計續完五分二厘仍未完四分三厘又解到耗羡銀一百八十二兩九錢七分六厘計已續完清楚俟造入光緒二十一年漕項秋撥册内報部查核應請分别减議免議詳候具奏等情前來奴才覆核無異理合附片陳明伏乞聖鑒飭部查照議覆施行謹奏奉硃批户部議奏欽此○○松椿片再本年春間山東所調衡字營副將李寶書遊擊張顯榮率領勇丁二百餘名路過清漼經奴才暫留防守由電具奏奉旨允准在案現據丁槐電稱該營業經調赴江寧請飭李寶書等將所部勇丁帶往下關駐紥等情前來除檄飭遵照並將該營留防以來查照湘軍章程共發給六個月薪糧歸入清淮軍需案内另册造銷外理合附片陳明伏乞聖鑒謹奏奉硃批該部知道欽此○○胡燏棻片再山海關内外各軍所設車駝餧養前奉兩江督臣劉坤一通飭截至閏五月底一律裁撤并將各營原購車駝按三成變價繳還糧臺業經咨部查照在案惟盛銘兩軍遠戍奉省摩天嶺問陽驛慶軍照料大凌河差遺各營均不無饋運之繁若將車駝全撤當此嶺路崎嶇糧餉子藥僅恃長夫搬運殊覺推輓維艱該軍等再三電商亦屬實在情形現議每營每月酌給車駝餧養銀一百兩自六月初一日起統由淮軍銀錢所支給以示體恤至宋慶蔣尚鈞劉世俊三軍分紥遼錦亦須車輛轉運應歸宋慶與臣台分别核給聶士成一軍爲北洋遊擊之師按照西法每月應練習行軍操數次亦須酌留車駝以資轉運軍火之用先經禀商北洋大臣王文韶准照銘盛各軍支給此外各軍不得援以爲例除呈報户部查照外理合附片陳明伏乞●　鹽飭部立案謹奏奉硃批户部知道欽此○○松椿片再淮揚海道謝元福頭品頂戴記名提督尹興茂督率各營獲匪甚多前經附片奏請交部從優議叙奉硃批覽欽此嗣因保案議駁該道等亦未仰邀奬叙現奴才將前保各員弁遵章聲叙明晰專摺具奏該道謝元福等應請飭部查照前案一併從優議叙出自逾格鴻慈謹附片陳明伏乞聖鑒再前署准揚鎭總兵吳安康業已病故是以刪除合併陳明謹奏奉硃批知道了欽此 
 
 

Page 14

 
 
[光緒二十一年十月初二日京報全錄]  
　　宫門抄○諭旨四道錄前○闡督邊奏爲奏聞摺○蘇撫趙奏審明盜案懲辦片○黔撫嵩奏請緩道員赴任片○内務府奏爲請旨摺○都統增●奏開支各營教習月支薪糧銀數片○將軍恩奏派隊勦辦賊匪片○黔撫嵩奏爲據情代奏摺○十月初二日禮部宗人府欽天監正紅旗值日吏部引見四十一名翰林院一名圓明園八名内務府十二名鑲黃蒙二名正藍蒙十二名膳房二名○恭王莊王奈曼王海緒信侯各假滿請安○恭王謝賞神肉恩○福中堂專摺謝賞神糕恩○前甘肅藩司沈晉祥到京請安○鳳凰城守尉端岳請訓○侍衛處奏派管　之大臣派出敬信○吏部奏派揀選官缺●派出榮祿裕德陳學棻壽耆○景運門奏派仰山窪交衝派出奕功恩公色楞額善者○召見軍機沈晉祥端岳○皇上明日用　辦事後至南海皇太后前請安畢辰正至紫光閣看視馬步箭畢還宫○○閩浙縐督兼署福州將軍閩海關稅務臣邊寶泉跪奏爲循例奏聞仰祈聖鑒事竊臣案查閩海關徵收正耗鑄糧之外有併封平餘灟稅罰科書役截曠三項銀兩留關犒賞並辦公路費零星等事之用不入奏銷乾隆五年經前署將軍策楞管關任内奏明前項銀兩用無定額事屬零星仍請留關以充公用每於年滿將一切用存數目奏報奉旨勅部議准遵行在案兹查光緒十八年七月十六日起至光緒十九年七月十五日一年期内經徵止稅盈餘等銀並支解數目經前任將軍希元造册奏銷在案所有一年期内併封平餘漏稅罰科等銀五千三十四兩四錢三分三厘又收將軍衙門撥還前借發商生息本銀六百兩舊營節年用存銀一萬四千五百五十六兩三錢一分二厘統共銀二萬一百九十兩七錢四分五厘内除動支加平各項銀五千八百三十二兩二分一厘外實存銀一萬四千三百五十八兩七錢二分四釐謹將收支存剩數目循例繕具四柱清單恭呈御覽伏乞皇上聖鑒敕部覈覆施行至光緒十九年七月十六日以後平罰三欵銀兩容照案歸入下屆奏報合併陳明謹奏奉硃批户部議奏單併發欽此○○趙舒翹片再據沛縣知縣馬光勛詳報先後拿獲行刦事主朱方曾豕得贓拒傷雇工鄰佑人等平復案内匪犯徐鈺功劉新佃孟祭先孟繼銀四名並起獲盜械洋槍一杆鐵鞭一根到案訊據該犯孟繼銀供認於光緒二十年五月二十九日夜起意糾同已獲之徐鈺功劉新佃孟祭先夥同在逃之葛傳溪等同夥三十八人分執洋槍等械行刦事主朱方曾家錢土衣飾驢馬等物伊與徐鈺功等各用洋槍刀械拒傷雇工隣佑人等平復劉新佃在塲目擊並稱孟祭先監時畏懼不行事後分贓屬實訊之徐鈺功等供亦相符將該犯孟繼銀卽孟小老頭徐鈺功劉新佃均審依　刼之案但有一人執持洋槍在塲者不論曾否傷人不分首從均擬斬立决梟示通行皆擬斬立决梟示孟祭先依例擬杖一百流二千里又據銅山縣知縣陶在銘詳報先後拿獲行刦事主孫玉魁家得贓逸犯拒傷工人平復案内匪犯李四孫磨韓木匠孫紅四名並起獲原贓紅青宫綢單外套一件到案訊據該犯孫磨孫紅李四均供認伊等於光緒二十年七月二十六日夜聽從在逃之鞏大立夥同陳二龍等並已獲之韓木匠同夥十一人分執洋槍等械行刦事主孫玉魁家錢土衣飾等物孫磨李四均入室搜贓目擊逸犯陳二龍放槍拒傷工人趙姓平復孫紅在外把風並稱韓木匠中途别故不行事後分贓屬實訊之韓木匠供亦相符將該犯孫磨李四卽王李四孫紅均審依强刼之案但有一人執持洋槍在塲者不論曾否傷人不分首從均擬暫立決梟示通行皆擬斬立决梟示韓木匠卽管興依例擬遣發軍又據該縣詳報拿獲行刦事主陳得勝家得贓逸犯拒傷鄰人身死案内匪犯周長魁張毛尼二名到案訊據該犯張毛尼供認於光緒二十一年三月初八日夜聽從在逃之吕河明夥同常歪頭等並已獲之周長魁同夥十人分執洋槍等械行刼事主陳得勝家錢士衣服等物目擊逸犯吕河明等放鎗拒傷隣人高年身死並稱周長魁中途别故不行事後分贓屬實訊之周長魁供亦相符將該犯張毛尼審依强盜殺人斬决梟示例　斬立决梟示周長魁依例擬遺發軍先後解由徐州道親審明確咨經署臬司胡家楨復核備招詳請將該犯孟繼銀徐鈺功劉新佃孫磨李四孫紅張毛尼擬飭正法核奏前來臣復核無異除將該犯孟繼銀卽孟小老頭徐鈺功劉新仁孫磨李四卽王李四孫紅張毛尼七名遵照刑部通行擬飭先行正法梟示以昭炯戒仍飭嚴緝各逸犯務獲究報曁各案供招咨部外謹會同兩江總督臣張之洞彚案附片具奏伏乞聖鑒敕部核　施行謹奏奉硃批刑部知道欽此○○嵩昆片再黔省山多田少地瘠民貧各屬糧户多係藉一年之耕濟一年之食並無積榖以備荒　之用本年入夏後因雨澤愆期米價昂貴　閏五月下旬疉沛甘霖糧價平减人心　得安定業經奴才奏報在案伏查前撫臣潘尉任内通飭各府廳州縣　辦積榖羹札委貞會同地方官勸捐嗣據善後局司道等　復合計通省共報捐竊榖三十三萬九百石有奇迄今已歴有年此項榖石是否實儲在倉有無虧短已飭署糧道文海轉飭各屬清查確數以　不屬之需現在文海蒙恩簡放雲南迤東道應行赴任惟稽查前項義榖近年有無短少及　變耗折情事尚未據各屬禀報必須文海詳查明晰以重倉儲未便遽易生手合無仰懇天恩俯准展紱俟積榖查有眉目布置妥協卽令該道赴滇聽督臣核飭赴任除資部查照外謹附片具陳伏乞聖鑒訓示謹奏奉硃批著照所請該部知道欽此○○總管内務府謹奏爲奏聞請督事恭照道光十年八月奉旨嗣後織造等每屆一年期滿著内務府大臣具奏欽此又於咸豐四年十一　經臣衙門奏准嗣後三處　　奉旨簡放之日起子限六十日卽令到任自到任之日起扣足在任一年田臣衙門先期奏聞請旨等因在案查杭州繼造　正由奉震苑員外郎於光緒二十年八月二十四日奉旨補放杭州織造該員於光緒二十年十一月十七日到任按到任之日起扣至光緒二十一年十一月十六日係屬一年期滿理合先期具奏可否更換之處伏候訓示遵行爲此謹奏請旨○○增祺片再上年秋間將鎭邊軍存營步隊調省四營改照德國操法督飭教紳均有成效可觀現將墨爾棍等　各營操歸一律以求精彈所有上年及本年先後由天津武備學堂發到教習千總崔祥查單世俊張士尤劉恩鴻趙福匯許玉峯夏恩綬朱述會屬恩皆田錫恩曁另　教習張得貴王祥升傳得　等十三員除崔祥奪趙福　二員已派委營官外其餘考騐操法槍砲均堪教習之任其月文口分自　從　酌定作正開支以資　　現派屬　根上游步隊總教習一員擬月支銀四十兩分派各營教習八員　　　各支　　十五堪　　教習二員擬每月各支銀二十　均於八月初一日起由鎭邊軍額餉項下作正支給除呈報營辦軍務處　　部立　外　　　　其　伏乞聖鑒謹奏奉硃批　　知道欽此○○恩澤片再五常廳東山賊首丹二犬羲　卜奎　答糾黨羽濳伏　林伺隙刦掠　人勒贖居民馬之雖時派隊搜捕疉有斬　　夏間樹木茂密　　甚多人馬難行未　暢手　理　　留兵於各要隘　　之擬俟交秋草將黃落遣兵往剿曾於本年六月初五日奏請緩裁吉字營　内陳明在案現在稼穡登　　　　少轉　奏調　　　　　能省提督雲春發統領所部太衝　　該軍營務　奏調來吉之包　　將銜補用叅將張錫　　商前　設法勦　　　　　　營營官保全帶兵其隊兵歸雲春發調　　　分巿而一事攤務將此股賊匪悉數殲滅勿使蔓　爲患以　　　主綏　　　拯民水火之至意除分覈遷照外理合附片陳明伏乞聖鑒訓示　奏奉硃批知道了欽此○○頭口　戴貴州巡撫奴才　　跪奏爲據清代奏叩謝天恩事准署貴州威寗鎭　兵　　用總兵李景吕資稱該署鎭准奴才奏委署理成寗鎭總兵印務由省趨程於光緒二十一年六月初十日馳抵威寧州城據　鎭　中軍遊擊陳敬修將欽頒道字八十六號貴州威寧鎭總兵官關防一　及文眷等項齎送前來當卽恭設香案望闕叩頭谢恩秪領任　伏思署鎭滇南武夫知識謭陋自束髮徒戎轉　　黔　　　保升用總兵補授貴州平遠恊副將嗣因丁憂開缺服閱　復赴部　見蒙恩發回原省委用歴署松桃遵義協篆　　　　兹　　　斯　　　　藻寧威寧一鎭辭處黔邊毗連滇蜀舉凡巡防　　緝盜安良各事均　緊要署鎭効力心長　　　　　　矢　　　　　　　　　應　要件　　督撫臣安爲經理以期仰　嵩厚鴻慈　萬一所有到任日期及　　下　　　　　　　　　　　　恭摺代　伏乞皇上聖鑒謹奏奉硃批知道了欽此 
 
