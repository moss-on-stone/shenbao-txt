# 1920 - 257 - 4917093

 

Page 1

 
 
   
 
 

Page 2

 
 
   
 
 

Page 3

 
 
時評 
[省長與廢督（冷）]  
　　省長問題與廢督問題大有關係者也省長而爲督軍之附屬品則他日廢督之舉即成而督軍之權勢依然仍在與不廢督也無異省長而爲人民之官吏不爲督軍之附屬品則他日廢督之舉即不成而督軍之有害屬於其他方面若民治一端當能稍脫於軍治之範圍不至常受軍治之牽制而廢督之功亦竟其半故省長與廢督其實際上之關係甚非淺鮮也 
　　今蘇鄂兩省之省長問題鄂則己遂人民之願矣蘇雖不能如人民之願亦去人民所不願矣然彼二省長者果能自維宣力民政而不仍爲督軍之附屬品否 
命令 
　　九月十八日大總統令署司法總長董康呈請任命張乘運葉在均口鶴章署大理院推事均照准此令 
　　又令署司法總長董康呈大理院書記官王勁聞汪樂寳懇請辭職均照准此令 
　　又令署司法總長董康呈請派陳滋鎬免修訂法律館纂修應照准此令 
　　又令署財政總長兼幣制局督辦周自齊幣制局總裁張弧呈請任命吳彤廳署熱河興業銀行監理官應照准此令　　又令胡畏曾晋給四等文虎章此令 
專電 
　　北京電　美國推吳華來華放振先由資本家墊欵二百萬氏已由美起程（十九日下午四鐘） 
　　北京電　蘇長王瑚已通過（十九日下午二鐘） 
　北京電　張謇等篠（十七）電主蘇人治蘇又電張一麐推任省長昨下午覆電力辭並謂王瑚經閣議通過我蘇人前表同意今仍應歡迎張又囑莊藴寛向王瑚勸駕王無異辭乃發表（十九日下午四鐘） 
　　北京電　本日午後由靳電召王瑚至院告以任命蘇長經過晚卽發表（十九日下午四鐘） 
　　北京電　閣議（一）决定整理金融短期六釐公債條例（二）治格免職逹壽任蒙藏院副總裁（三）薛之珩護軍副使（四）唐在章巿政公所坐辦（五）蘇省長確定王瑚（六）岳昭燏爲外部參事未到前唐在章兼署（七）王景岐署外部參事（八）王正廷和約研究會長劉鏡人沈瑞麟副（九）張之銳署河南實業廳長（十）國慶賞勳典自本屆起一律取銷（十一）修改國有鐵路運送振濟平糶糧食減價條例辦法一米麥運價七五折二粗糧運價五折均換收現洋（十二）伍朝樞國際聯盟會代表 
（十八日下午七鐘） 
　　北京電　院部電顧唐二使國際聯合會開會在邇所有我國提案種類頗繁自應擇要先事籌備餘提大綱如違反國際平等原則及有碍中國國力發展各約均在要求修正列宗旨旣定節目自可槪括至應提手續諒先籌備並盼隨時電告以憑接洽（十九日下午三鐘） 
　　北京電　蔣方震爲國際聯盟會軍事代表巳於昨晚起程赴法 
（十九日下午二鐘） 
　　北京電　派蔣方震爲隨赴國際聯盟會武官蔣昨晚出京（十九日下午四鐘）　　北京電　魯田電日軍駐青島及膠濟沿路共二千四百人每年秋季換防一次文（十二）日新隊接防其數目並無增減舊隊寒（十四）日撤回又電馬良潛赴青島尚未辦理移交有無轇轕俟查明續報 
（十九日下午二鐘） 
　　北京電　莊使電告日政府對閩案撫卹懲兇二欵有讓步意惟撤領道歉未能辦到（十九日下午三鐘） 
　　北京電　王使電阜姆獨立後南斯拉夫向巴黎協約高等會議提出抗議意政府事前若不預聞 
（十九日下午三鐘） 
　　北京電　庫電删（十五）日宣布臨時戒嚴（十九日下午四鐘） 
　　北京電　盛傳禍首五人巳遁一說逃出三人現外部擬提出口頭質問要求日使答復（十九日下午四鐘） 
　　北京電　鄂電吳光新改判死刑 
（十九日下午四鐘） 
　　北京電　晉省長定邊守靖 
（十九日下午四鐘） 
　　天津電　義公使今午抵津由義領事率義國官兵僑商曁華捕赴車站歡迎中國警察軍樂隊亦蒞站歡迎聞該使專爲辦理進攻羅馬紀念而來不日卽返國（十九日下午十鐘）　　天津電　警廳因災民中小孩赤身無衣通令勸募（十九日下午十鐘） 
　　漢口電　漢口各團聯合會等三十六團體頃電北京歡迎夏壽康長鄂並促早日蒞任（十九日下午五鐘） 
　　漢口電　王督派李鵬揚今日赴寗聞因協商聯滇意見（十九日下午五鐘） 
　　漢口電　駐沙巿趙榮華十八旅因聯軍圖鄂奉令進駐宜昌 
（十九日下午五鐘） 
世界路透電 
[紐約巿之大炸裂續記]  
　　十七日紐約電驚惶漸定華爾街損失程度乃得估計幸死人不若預料之多共覔見死屍三十三具内有婦女三人傷者約二百人中有若干傷勢頗重實質上損毁約值十萬元據警察及研究炸藥者意見此次爆裂之物必係定時炸彈彈内裝最烈炸藥與鐵丸顯係紅黨所爲星期三日曾有人遺書法國高等委員署警告署中人員謂華爾街午後二時半將有奇變但書中未說明日期警察現根究發書之人 
　　十七日紐約電據目覩者云貨車一輛停於摩根銀行外者載有炸彈定於午時爆炸司車之人遥立他處以防爆炸時自身之危險昨夜肇禍處常有探照燈光工人請除街中及屋内瓦礫當道恐匪人再肆惡謀故派特别衛隊巡守摩根等住宅巿議會司法署敎堂等處卽芝加哥波士盾證劵交易所亦有警察防護 
[意國之工潮近狀]  
　　十七日米蘭電　製造家聯合會開會計到代表二百人通過决議案聲明管理工廠不得以一階級之人壓制另一階級之人且須工人先行退出工廠然後始能承認管理原則 
[英國礦工會與閣員之會議]  
　　十六日倫敦電　礦工聯合會幹事員與工部大臣賀恩氏今日開會後展期明日正午續開會議聞解决之希望巳視前爲佳 
[法總統之辭職問題]  
　　十五日巴黎電　據鏡報載稱法總理米勒蘭氏現擬於後兩星期内與英相喬治氏會談 
　　十七日巴黎電　今日内閣會議時閣員堅請總理米勒蘭氏允鶯候選總統米氏即剴切向同僚聲明應謝絕此請之理由彼將仍爲政府領袖爲國宣力目下最有受選之望者爲熊賚爾氏内閣巳决議於本月二十三日召集國會接受戴香納總統之辭職書後一二日國會將在凡爾塞開會選舉繼任總統 
[美國與亨美公司]  
　　十六日倫敦電　泰晤士報紐約訪員電稱美國船主聯合會决議反對與德國亨美船公司締結可助德人恢復其世界商業之合同且不願美國航務部有以美國船隻供給德人之行爲並請政府留美國之船供美人利用 
[瑞典之選擧結果]  
　　十六日瑞典京城電　瑞典總選舉最近結果爲自由黨失六席社會民主黨失四席保守黨則得五席農人協會得三席全國農會得一席社會黨之失敗因黨綱中加入收爲社會所有一條所致 
[英俄通貨之初步]  
　　十七日倫敦電　俄代表克拉新今仍在倫敦從事通商談判巳與約克夏商行訂定購辦布疋合同值價英金二百萬磅於三個月内交貨不日並將定購柔革機器等物 
[各國近事記]  
　　十七日捷克斯拉夫京城電　前傳杜薩内閣辭職一節實因與社會民主黨不和之故新内閣人員除一人外 
餘皆官員日耳曼系未加入 
　　十六日華盛頓電　駐美日使現由日政府授以與美國務卿磋商移民入薩哈連問題之權 
　　十八日倫敦電　孟郤斯德著名萊倫特斯公司官稱 
現照賀羅克斯公司辦法將各項棉貨之價減去百分之五 
 
 

Page 4

 
 
   
 
 

Page 5

 
 
   
 
 

Page 6

 
 
太平洋路透電 
[日司令之伯力撤兵談]  
　　十八日海參崴電海參崴日軍總司令大井今日發出佈告文如下伯力爲通入薩哈連之要道故日軍依照日本前撤退後貝加爾軍隊時之宣言不得不駐兵該地且爲維持地方秩序計也今伯力政局巳有進步故余諭令駐兵退余甚望此舉可助成俄屬遠東政府之統一奠定和平而增進日俄之交誼 
[日本近事記]  
　　十八日東京電　聞政府决議撤退伯力日軍 
　　十九日東京電　時事新聞稱朝鮮革命黨領袖現巳被逮聞韓人組織暗殺會其總部在中國謀暗殺日本官吏與親日韓人會員分爲數股專欲在朝鮮各處縱火焚燒警署擬乘擾亂之際發生革命 
　　十九日東京電　聞日本現將組織國食局分二十科其職務在研究何種食物最可代替日人現有米飯問題 
　　十九日東京電　政府否認擬將水電收爲國有之說實則政府本有此謀但經費無着不能實現耳官吏保險之計畫刻在籌議中 
　　十九日東京電　日人現紛紛從事開採薩哈連之油并　　十九日東京電　　時事新聞載陸軍省某大員之談片謂日本陸軍中缺少受有科學訓練之軍官今日欲羅致此種人才尤感困難 
　　十九日横濱電　横濱稅關近來進口貨品大批運到致覺擁擠異常進口機械約三十萬噸今露置於稅關中鐵銹日增銀行多自相歸併日本財政現狀於此可見 
[北方救災彙記]  
　　十九日天津電昨夜重要外人在此與直隸賑濟會代表會商組織萬國委員會事並討論賑災善後辦法旋舉定天津領袖領事各外商商會會長英美法敎會代表及其他重要人物爲委員直隸賑濟會會長聲稱直省一百二十縣内有七十縣巳呈報荒災賑濟會巳向當地銀行借得一百萬元購糧辦理平糶並擬尋覔工作安置難民會衆通過議案（一）委員會應加入北京所組織之任何賑災會（二）應向駐京各公使陳述籌募借欵舉辦大道鐵路等工程會場演說皆謂需欵甚巨非私人力量所能勝任並勸當道立即興辦賑工俾可安揷多數饑民 
　十八日北京電　開封豫災賑濟會請路透社以下述消息傳逹世界各處河南與附近省分之災狀嚴重異常 
巳發表之報告猶未能得其梗槪豫督與省長巳以中外各界人士組織賑濟會籲請世界援助開封境内現雖見雨但所有牲畜早巳非賣卽殺而糧子亦復無着無從耕種以望春收災民棄家覔食或跋涉千里前往陜西或免費乘車轉入南方非若干年無以恢復元氣苟援救不即至生命喪亡將不可計數 
公電 
　　北京楊廷棟等來電　申報館轉史良才穆藉初徐靜臣先生鑒本年北方直魯豫等省境内旱災廣而且重爲歷來所未有此次廷棟祥麟因事北上所過災區目睹赤地千里餓殍載途情形慘不忍言抵京後知由江浙人士約合各省同志組織北省急賑協會設法拯濟北京事務由肇曾主任積極進行以補官賑之不及惟災區太廣數千萬災黎待哺甚急拯救刻不容緩昨巳由發起人電請滬上各善士捐募接濟夙仰執事慈善爲懷義風夙著尚乞慨賜仁漿並廣爲勸募以期普救災黎曷勝盼禱楊廷棟管祥麟施肇曾同叩 
　　陳炯明告捷通電各報館各團體鑒自潮梅收復後莫氏即傾全力頑抗惠州我軍分三路向惠進攻左翼軍先後報告東日驅逐三多祝之敝江日進攻平山敵將馬濟率一混成旅踞險拒抗劇戰數時被我軍包圍擊破餘數向惠城退却是役降敵數百人奮獲步槍五百餘桿速射砲四門機關槍八挺子彈十餘萬又據右翼軍先後報告敵身在岐嶺鐵場老隆一帶天險被我軍節節擊破冬日收復老隆統計是役斃敵三百餘人奪槍五百餘枝軍用品無算我軍乘勝進攻江日遇敵援翀合餬負固頑抗支日我軍主力向右突進劇戰魚日遂攻破河源城是役旅五千之衆有陳坤培所部盧炎山陸軍一混成旅在内均經擊潰計獲搶一千枝機關槍十一挺七生半砲三門槍砲彈無數敵死約數百俘盧二千餘午繫沉雲南輪船一艘溺斃官兵百餘潰敵千餘人現在包圍搜索中又據中央軍先後報告我軍克復口安後卽進攻相鋪藍塘敵人望風披靡我軍遂分路進擊石公神古竹横瀝一帶横斷東江策應左右翼作戰各等情查敵主力分扼河源平山兩處旣被我軍殲斃過半惠城祇拾數營不難一鼓而破又敵由海道運兵希圖在汕尾登陸襲我後路被我軍擊退計不得逞併以奉聞炯明齊叩 
國内要聞 
[北京通信（濮）]  
　　甘肅易督問題 
　　五省易督甘肅名次最後而政府辦理除皖省外聞將以甘肅爲最先一則因該省督軍懸缺八年俱由張廣建以省長兼任軍政甚覺廢弛二則因閩陜等省均須有武力後盾始可解决且介在可南可北之間不敢輕易下手而張之實力甚薄且繼任人物即係其左右之强有力者固不慮張氏有反抗之舉也故思借甘省作一易督榜樣以試騐中央之能力而表示威信 
　　至繼任者之爲何如人乎則先須注意基省現在之實力者此項實力可分兩派（甲）甘省軍隊自董福祥後老湘營之主力巳漸漸轉入於回人現在回人擁兵者計有寗夏鎭守使馬福祥寗海鎭守便馬麒凉州鎭守便馬廷勷甘州鎭守使馬麟而以馬福祥爲之魁亦即今日甘督之第一候補者（乙）回人外之軍官有隴東鎭守使陸洪濤隴南鎭守使孔繁錦肅州鎭守使吳桐仁而以陸洪濤爲之魁北洋武備學堂畢業卽調入甘省防營由行伍起家二十餘年其資格名望遠在孔吳兩人之上非張氏所得而駕馭者現在甘省人士亦有一部分擁戴不以異籍而外之也（陸江蘇江寗人）可視爲甘督之第二候補者若虚擁督軍名號之張氏則僅倚蘭州游擊隊及城外要塞空心墩駐兵合計不過六營且全係巡防營改編者槍械不完備固毫無實力之可言也 
　　張氏之赴甘也在民國二年冬季特袁世凱欲報其辛亥取消山東獨立之功耳張氏到甘卽着手搜括歲入增加至五六百萬嘗少少報解中央固前此所未有者其視袁如視皇帝謂將致身事之嘗以進呈貢品爲袁明令斥責亦不敢怒也迨袁死遂以事袁者事段事馮事徐殊不敢有所軒輊又以地方遼遠無人注意其地盤遂得保存至今而張氏積久驕蹇皖人無賴者從之如歸巿率大有所獲而親信之龔慶霖蒯壽樞等反失懽龔則開去西寗道尹充青海參議員蒯則攫得一空名之青海甘邊屯墾使遠居京師甘省行政之權遂全入於諸無賴者之手吏治腐敗爲數十年所未有怨聲載道今春因隴南各地烟苗遍野引起英公使之詰問政府特派王瑚前往查辦實欲以之代張之省長省長去而張卽不能一日居甘矣時安福武人亦思擴充地盤更欲進一步而奪其督軍此問題之起點也 
　　至甘肅紳民切齒張民者固久然亦僅希望别易一人耳尚無甘人督甘之思想也安福部計畫注意西北地盤提出段芝貴爲張氏之代者并擬撥邊防軍二旅率之入隴俾與陳樹藩聯絡呵成一氣更與滇黔川方面有所接洽爲政爭上之大發展故此時張氏地位極形摇動陸洪濤兵力最强夙負敢戰之名以北洋軍界關係首先表示迎段張氏愈岌岌可危矣遂密派其親信之政務廳長許承堯軍務科長何靖入都分向徐段邸第運動保留而行篋中則携有業經蓋印之辭職呈文預備運動無效時卽行呈遞以免被劾去職之恥也乃許等尚未至京直皖之戰巳了小段之說固不成問題而馬福祥之子鴻逵者以公府侍從武官久居北京乘機奔走曹張之門爲乃父廣通聲氣故八省同盟之中有馬福祥之名而無張廣建也加以各省自决自治之說巳釀成一種空氣旅京甘人及學生等於驅張運動聲中更帶有幾分擁馬之彩色及許等到京雖喜小段之倒而又懼馬氏之代興遂電告張氏請示辦理而張氏復電謂巳與合肥素無援繫若皖系失敗之際即行辭職反有連帶嫌疑可商承首座緩上辭呈其所謂商承首座者因與東海有師生之誼可以說私話也蓋又有戀棧之意矣而安福之殘餘分子又有一種新計畫因滇軍在川勢力鞏固之後唐繼堯之意擬以重兵駐重慶東窺武漢别以編師出鳳翔北規秦隴段氏聯唐久有成說特欲留張在甘如圍棋之投閒子留爲他日呼應之用殊不願馬氏代之爲直系軍人樹黨也張氏取消辭意實有所受而云然者未幾而陸洪濤又來一長電甘省現役軍官除馬姓者外悉數列名其立言甚爲正大謂甘省回人勢力巳極擴張若再畀以督軍定然尾大不掉中國即有分裂之虞使九百萬漢人淪於萬刦不復之地云云蓋亦係張氏運動而來者故馬氏之說遂又停頓然細按陸氏電文謂之拒馬則可謂之留張則不可故現在張氏留任之說實巳絕望其得苟延殘喘者特以繼任人物尚未確定而巳府秘書巳面告許等謂東海退處無權固巳愛莫能助也 
　　現在繼任人物自仍以馬氏爲最有希望陸氏恐難成事實因擁戴者之聲勢已逐漸薄弱也蓋巳有一部分爲他方面吸收去矣確聞政府之意因馬陸二者之間調停不妥恐有意外將以現任綏遠都統之蔡成勳調任然蔡意在陜西一席甘則非其所願急切尚難解决也 
[北京通信（吹萬）]  
　　蒙古獨立之失敗及近狀　　蒙古危險情狀余巳屢言之政府不以全力對付蒙事以保疆宇徒爲諱病之舉不准消息傳布并嚴譯電處之防以是該方情形竟莫由得然有不能終秘者則蒙古獨立之說是也但今已歸失敗矣先是蒙活佛章嘉呼圖克圖乘李垣離庫與俄黨人勾結圖謀以外蒙獨立活佛以褚旅在庫兵力尚厚遂謀出走先在車臣汗宣告獨立然後傳驛各盟旗同聲響應使褚旅以孤軍陷重圍乃徐圖之不意事機未密爲褚所覺因師失敗褚因章嘉謀脫防之益嚴俄人與活佛以所謀不成乃復變計由俄人接濟軍火預備在庫發難以蘄各盟旗響應至十三日午夜竟鳴槍砲自賀獨立褚氏聞警立派隊出彈壓獲其爲首者二名餘衆散匿所謂獨立運動者至此乃歸失敗顧蒙無知王公與俄黨人心尚未死謀再舉甚力惟知褚旅在庫庫終非易下乃揚言中央以褚旅爲徐樹錚部不肯信任之終將裁撤以離其軍心一面復以欠餉事動之謂中央久巳置西北軍於不顧之列褚旅遠處漠北人人自危褚其祥乃電中央報告經過情形並請辭職謂報載褚有助蒙獨立說蒙狀甚危將來若稍有疏虞恐無以自白並速陳使迅赴庫倫一面復電曹巡閱使錕請助爲請餉蓋恐中央置之不理也曹氏乃於十六日致電政府其略曰據褚其祥電稱蒙人圖復自治醖釀巳久迫請鼎力維持轉電中央急濟餉需以維軍心並敦促陳使星馳蒞庫以資懾服等情應請速令陳使尅期啓行餉項務請迅行籌撥以保邊境云云而庫倫商會亦有電爲褚旅請餉並促陳使蒞庫其電曰竊查外蒙冀圖恢復自治忽於職（十三）日夜間槍砲齊鳴自賀獨立幸經使署拘獲禍首二名柔弱者稍知畏懼强横者恃佛宫藏有大批軍火仍圖大舉勾結俄黨四面隠伏冀圖裹應外合庫倫街巿長十數里軍隊布防實屬不易務乞迅撥巨欵鼓勵軍心飭令陳使來庫鎭攝否則庫倫數萬商民生命財産將歸烏有商民損失固不足惜庫倫得而復失亦國家之恥也務乞注意並懇迅即賜覆示云云政府於日前曾速陳使赴庫而陳氏以隻身前往亦無裨事實必携巨金往發欠餉以安軍心然後三軍可用命實力可恃一面再結王公活佛以恩在在需欵政府苟夕與以金則彼即早行顧政府一時未能如願以與之此公行程因未能定今事巳急想行亦有日矣然此時留蒙軍隊僅足保庫倫一隅之治安蒙地廣大使各盟旗或有動作者則自非由内地派兵前往難以壓平顧中央初未計及此謝米諾夫之敗軍近多有竄東外蒙者倘與蒙亂民勾結則禍將不堪設想王廷楨前曾電政府請由吉省派兵就近堵截然據鮑督軍十六日電以觀則吉省亦因土匪猖獗一時兵力不堪再分且欲留宋支隊防吉其電略云奉令將支隊所部撤回自應遵辦惟東路匪氛甚惡現正剿辦擬請暫緩撤防俟匪患肅清後實行辦理云云黑吉之兵旣不敷分以防蒙不久卽届秋深馬肥之秋蒙患恐未巳也願執政者注意之（十七號） 
[和約研究會組織成立]  
　　外部籌設之和約研究會現巳組織成立會長一席本推陸徴祥充任陸以病辭又改推王正廷業由外部電沈瑞麟及現任僑工局長唐在章充之其他辦事人員俱經派定並擬就會章大綱六條呈奉中央批准兹照錄全文於下第一條宗旨兹因研究討論此次和平條約國際聯合會事務及將來在該會提議事項以備各機關採擇履行起見特設和約研究會第二條範圍和約研機關擔任之第三條組織和約研究會設會長一人副會長二人由外交總長呈請大總統任命之書記長一人會員若干人由外交總長委任或聘任其餘辦事人員由書記長請外交總長委派之第四條職務會長總理會務主持議席遇會長以事故不能到會時一切由副會長代行之會員列席會議擔任研究各項問題書記長除會議參預討論外襄助會長主辦書記事務並督察雇員僕役各項事務第五條會章和約研究會章分大綱細則兩種會章大綱由外交總長公布之遇有更改增删之時須經全數會員三分二多數之議决由會長函請外交總長核定公布之第六條施行和約研究會會章大綱自公布之日起施行之 
[北京學生在外部之一席談]  
　　北京學生聯合會代表林寳慈劉稀爲閩案問題於前日午後五鐘到外交部探詢眞象顔總長因有要事派徐熊二秘書接見學生代表當謂今日之來專爲探詢閩案眞象及貢獻關於閩案意見總長旣因事不能出見惟望二位轉逹今日之談話須請總長尊重輿論特别注意徐熊二秘書承允學生代表遂謂閩案發生多日尚未結束究竟政府對於道歉賠償懲兇三點辦到甚麽程度請逐一告知二秘書略謂道歉一層彼方業巳承認惟要求我政府對於國民抵制外貨問題須表示一種如抱歉方式的態度賠償一層彼方巳承認醫藥費七百元撫卹金六百元順記損失賠償八百元共二千一百元懲兇一層因我國爲條約所束縛不能獨立的裁判外人卽彼方承認牰懲兇亦須經若干手續組織混合法庭裁判兇犯但兇犯尚未懲辦而混合裁判之先例巳開殊非兩害相權取其輕之義故陳次長前同小幡開談判時巳微露撤消意思學生代表謂閩案調查結果釁自彼開曲即在彼只有曲者向直者道歉絕無直者向曲者道歉之理且提倡國貨不買外貨本國民法内的自由行動絕不能與魯案相提並論日使小幡以國民抵制日貨爲要挾强詞奪理務希嚴重駁覆顧及國際體面賠償一層除受傷人醫藥費及順記損失須案開支與損失數目賠償外撫卹受傷人卹金斷不能敷衍了事懲兇一層雖有研究餘地然兇犯之當懲本法理所許亦不能因噎廢食置兇犯於法外起他日之侵陵務希外部再事斟酌勿以將來的手續上頗難而不爲之二秘書允以此意轉逹總長學生代表復謂外部辦事每多遲緩懦弱閩案旣到此地步甚望嚴重交涉堅持到底學生界雖赤手空拳無能爲力却甚願盡國民天職爲外交後盾又魯案提交國際聯盟前之準備及引渡禍首問題均略談及因時巳七鐘擬改日再往外部云 
[俄代表與各報記者之談話]  
　　俄國遠東政府商務委員團團長優林ＹＥＵＲＩＮ氏前日下午二時邀請晨報益世報惟一日報各記者到北京飯店談話首由優林氏起言由華俄通信社經理何多洛夫ＨＯＤＯＲＯＦＦ用英文翻譯略謂鄙人（指優林氏自言）此次邀請貴報記者到來乃代表遠東共和國國民意思及各報意思問候北京各報代表並希望各報將鄙人意思轉逹貴國國民鄙人探悉貴報向來注意俄國遠東情形及近今中俄交涉之狀况不惜詳細登載甚爲感激云云繼晨報記者詢問關於恢復通商事宜遠東政府將如何與中國政府交涉彼言前日高爾哲謝米諾夫糾合土匪黨徒騷擾西比利亞以致民不聊生赤軍本救民之念將彼等匪徒驅逐東徙然遠東各地人民懲前日之騷亂求將來之革新相率而組織團體以爲自衛之計因之各地團體羣起鼎立不相統屬以致彼此衝突常有所聞而各人俱感其困苦遂聯合組織一遠東共和國根據民治主義融和各方面之感情而成爲緩衝國此緩衝國非特對於莫斯科蘇維埃政府而獨立並且對於歐亞二洲各國而獨立一與其他各國無異遠東共和國國民對於中國國民感情之深厚一與僑俄華人無異然兩國國民旣具如是感情而遠東共和國南境幾完全與貴國接壤則二國國民不可無一固定關係以爲交接之基礎故鄙人此來與貴國政府磋商正爲此事但鄙人來此絕無有各種之政治活動存乎其中不過僅代表本國國民之好意而傳逹於貴國國民之前希望兩國國民因此而恢復一種商務上之關係及友誼上之關係鄙人以爲貴國國民自身之前途皆當自爲决定前日貴國政府停付庚子賠欵敝國國民無論何方面皆一致表示歡迎蓋現在所謂北京之俄公使乃俄皇之帝國公使俄帝國巳亡公使資格早巳消滅而彼尚雄據中國所付賠欵之厚資日肆奢華而不辦理俄民之事原庚子賠欵其成立時巳不合公理也今帝國云亡而又受中國之賠欵是二重不合於公理也故鄙人此次來京乃以取消前日一切帝國條約而另行依據公平之道與貴國訂立新條約擬即遵此與貴國政府磋商也至於近來北方五省發生饑荒敝國國民深爲憐恤而極願與貴國協力救助云云晨報記者又詢問遠東共和政府與莫斯科政府有何關係彼言遠東共和國乃經大亂之後而始成立其經濟地位異常困難其南則中國南北分裂無力援助而東則日本方且接濟謝米諾夫助桀爲虐至於美英等國又復袖手旁觀故遠東共和國所恃爲唯一救星者只有莫斯科政府因此經濟上遂與彼發生多少關係然政治上之分離則與他國無異云晨報記者又詢問近日日本對於遠東共和國採若何政策彼言日本政策時時變動不可測度故時發生日俄衝突日本究取何政策現時不容易斷定旋晨報記者言日本政策向來取自私自利主義此次政策時時變動實基於此優林氏亦然其說又詢問將來究提出何種條件與中國磋商訂立條約彼答言此乃非彼之地位所能宣佈蓋具體條件純屬於政府權力範圍然據彼所知將來條件必以完全平等地位爲基礎云後惟一日報代表詢謝米諾夫之近狀彼略言其種種盜賊行爲遂即興而出 
[京聞擷要]  
　　保定將開軍事會議　軍界確訊吳子玉將軍以南北和議完全停頓而滇派圖鄂之聲浪日高一日迭據南中牒報滇黔集軍夔萬兵力異常雄厚一旦暴發恐非鄂軍所能抵制鄂有疎虞則北方各省胥爲牽動亟宜預籌防範免致臨時無措現巳通電召集直隸全省軍界人員自鎭守使旅團長以至營長及各屬警備隊定期齊至保定開一軍事會議討論應付方法同時並協商改編軍隊重加訓練事宜其開會日期俟與各處電商後再行擇定並聞天津鎭守使趙玉珂業經覆電贊同減政聲中之敎育部敎育部向無某某上辦事行走等名目以言冗員比之各部似覺少數而自傳嶽棻代理部務後任用私人部内外統計多至百四四餘人而尤以編審員爲最多范源濓到部後欲嚴加裁汰兹聞前日巳將所有編審員辦事員一一傳見並調取履歷檢查到部關係以憑去留巳内定編審員裁去三十人辦事員裁去二十人不日發表又該部視學李步青趙憲曾外任爲敎育廳長聞運動補其遺缺者不下數十人而尤以社會司主事常某爲最力常某本任圖書館主任因無知無識早爲人所輕視且常亦自知不久於位特謀升調視學以避潮流但范源濓巳决定僉事張邦華調補李缺趙某遺缺雖未定人而素知常某學識平庸品格卑下非視學才縱有鄕誼恐亦難徇其請云 
　　國民大會之近訊　外間喧傳吳子玉將軍有抛棄國民大會主張之說近有學界某君特爲此事遄赴保定面謁吳將軍叩詢究竟業巳歸京據云將軍對於國民大會持之甚力並未變更其初旨其言曰國民大會須由各省自行發動迅速集合開議以解决時局其地點不宜在北京致爲政客黨痞所利用至選舉國民代表仍以由各縣各團體選舉爲妥但議案以解决時局問題爲限勿庸涉及他事反礙實行云云 
　　東海宴請梁朱　東海對於和局旋進旋退異常焦灼現特决定十九日午宴梁士詒朱啓鈐兩氏研究三種最要事件第一條仍託梁朱擔任疏通和局俾將南北統一促成第二條究以何法能將京内外財政不受窘迫第三條收回中交鈔之六千萬元公債票應如何使其於最短期内收特殊之效 
[滿目災荒之京訊]  
　　華北救災協會議定進行辦法（一）放賑除派員親往較重災區施放外並委託各地敎會青年會並公正慈善團體發放（二）保存農具如耡耕牛等以備來春耕種之用現正詳訂辦法（三）請願政府急行開築滄石等路路基及修濬河道等事實行以工代賑 
　　前日旅京晉人開一同鄕談話會其重要問題分爲南北中三路荒災巳成百餘縣内顆粒未收者佔四分之一有一二成收穫者佔四分之三半熟者不過僅十餘縣當有該省到會各界同鄕撮要報告擬定於下星期開全體會議急謀賑救方法並預備對於中央及地方邀求賑恤之呈請書又晋督閻錫山前日有電抵京報告開設地産抵押會救濟災民辦法原文略謂晋省被災區域業經壽欵賑濟現擬酌量地方情形勸令富戸集資開設地産抵押會限制利息寛假年限以免災民另謀生活除將詳細辦法咨部備案外謹此電聞 
　　據天津歸客云各處來津難民前後巳逹二十萬左右其中轉徙奉天營口大連等處者約有十八萬人之譜現在存留天津者尚有兩萬人上下 
　　本年山東旱災糧食缺乏故出口之牛馬螺驢等異常之多或運青島或運至海外查八月中牛出口者五千三百六十一頭馬出口者二百四十八匹驢九千四百五十四匹以上三項合計一萬五千零六十三頭實爲從來所未有者 
[河南救荒續紀]  
　　河南旱荒業詳前次通訊兹將近日災况及官紳籌賑情 
 
 

Page 7

 
 
形述後 
　　災荒近况　前次通訊僅述河北各縣災情豫西豫東則未暇詳及豫西旱災以孟津汜水密縣偃師閔鄕等縣爲最甚小米價每斤二百文無所購賣死亡載道日前聞有大批災民一千餘人結爲團體到處就食所至錢米衣物爲之一空但只鼓腹不携餘糧若輩揚言但求苟延旦夕官警亦無如之何豫東以商邱永城等十餘縣爲最自春徂秋雨澤絕少秋收無望糧價飛漲高粱每斗漲至二千文小麥漲至三千文白麫每斤漲至一百三十文刻猶飛漲不巳極苦之戸巳扶老携幼向東南逃生肩挑背負鳩形鵠面情狀極爲可慘殆與彰德各屬相同據年老者言光緒三年大荒尚不如此次地面之廣且當時人情醇厚生活較易現在人情刁詐物價昻貴較往時高至三倍此刻尚可支持今冬明春恐有不堪設想者又安陽費牧師在河北調查災况遍游各縣據其報告見有置毒於食全家俱斃者有縛子於樹父母逃亡者甚至有樹葉俱盡飛鳥爲空者傷心慘目不忍殫述 
　　籌賑情形　河南各縣報災者巳逹八十餘縣張省長恐所報或有不實委員調查又需鉅欵因議令調查吏治各員兼查災情以節經費並派委妥人分赴四道催辦賑務在省署會商平糶辦法委吏治調查員吳鏡寰採辦糧米業經分頭出發警察廳以開封原有糟坊三十餘戸終日蒸酒糜粟太多有碍民食前日貧嫗滋閙不爲無因巳仿照京兆現時救荒辦法暫禁燒酒又省公署附設之救濟會局外人不得過問幾同官樣文字有名無實日昨有英美敎士懷履光何禮士宋作珍司邁慈等四人要求參與會務竭力贊助並言救濟會辦法之不善張省長頗爲嘉納因開一全體大會議定改救濟會爲災區華洋賑濟會公推趙倜張鳳台爲會長陳善同張之銳康士華懷履光等八人爲監察費明信司邁慈杜秀升等六人爲幹事各職員每日輪流到會并議决辦法七項自此次改組之後各界頗爲滿意本省捐欵者亦漸行踴躍趙張兩會長又以長官名義令行各機關各道尹縣知事凡在公人員每月薪俸在五十元以上者槪提十分之一作爲賑欵自九月一日開始實行又由商會會長杜秀升青年會幹事司邁慈兩君發起演義務戲五天統計可得四萬餘元將來涓滴歸賑於災民不無小補又此間各界聯合會亦於日昨討論救荒辦法並公推代表分謁軍民兩長措詞頗爲激切就眼前情形觀之河南賑務較前大有起色矣 
[山西旱災救濟會之發起]  
　　十三日下午七時山西旱災救濟會全體董事開　一次董事會於洗心社大自省堂接待室中外董事到十餘人首由南佩蘭處長報告開會宗旨繼由馮振邦會長讀本會簡章逐條討論修正歷二小時始畢當議定十五日繼續開會討論一切遂宣告散會兹將該會發表之緣起書錄下地方設立義倉是爲中國慈善團體積榖備荒之始其法行之千年儘可以豐年之餘裕補救凶歉之不足邇來交通大啓舟車輸輓之便雖遠在千數百里旦夕可以往還遂羣視豐備凶荒歛聚紅朽爲不利益之事而地方倉庫實地儲蓄者十無一二即在農本之家亦復歲穫歲糶不作耕餘自衛之想證以晋省過去二十年中未嘗有豐年樂歲而米粟外輸無歲無之考近三年之農産調查平均不過五六分收成而正太路每年輸出總額約爲數百萬石其由西南境各口輸轉於陜豫者亦有稅局捐額可稽農民終歲所獲統計人口幾於截留日用所需盡出其餘以糶於巿不復計水旱蟲蝗之足爲災害蓋謂交通便利旣能以餘羨供給於人亦未嘗不可因凶歉而取給於人也乃今歲之春雨少風多統計一百五縣除百分之二十土田向資河渠灌溉尚能因時下種餘盡乾燥耕具難施延至五月初旬曾經一度濡霑二麥巳失長養之機天時巳逾布榖之候而農人妄冀收穫之量猶欲違時播種長期成熟之禾即令雨暘時若滋其生長而成實亦祗半數孰料炎炎長夏雨澤未沾赤野千里魃鬼横行伏巳盡矣禾苗盈尺地如焚矣蔓草同枯甫人秋而天凉異象熱汽難蒸方日午而片雲在空惡風便散人民望雨先祈禱而繼以哀號巿廛買糧能升合而不能斗石良懦者羣集街衢率子婦而行乞奸惡者强要糴貸執器械以行兇貧旣不能併日一食富亦無非十室九空購固無力搶又何有雖光緒丁丑之祲餓莩相望於途而社會危險狀况未至如此之甚讀杜少陵垂老新婚之詩千古猶爲墮淚近據各縣官私報告秋收以後能資生活者不過二十餘縣其餘中凶大凶不同均須移栗救濟而大小禾稼一苗未成者足有四十餘縣又同時調查民間餘粟無數十石儲糧之戸盡開官倉以賑之亦不足支今歲半載之需而陜直豫等省分數年來仰晉粟外輸巳成慣例今歲年景亦不甚佳依然視吾晋産粟區域集大資本四入採買食粟無餘高呼增值足跡所至糧價飛漲人民巳在警擾之中愈益滋其畏懼又况京畿戰後潰軍大略老幼饑民頓增無量旬日之間相率來晋就食者數盈千百此後如何尚不可量官廳欲思安揷巿上有價無糧嗷嗷待斃主客俱困在官廳方面急急爲之蠲逋欠緩租稅甚至開倉廪施米粥能事巳畢矧遣使賑饑勢難遍及旣不可聚民於都邑又不能分使於窮僻國家金粟能有幾何居今日而言籌賑之方濟災之力莫若以各地方公益團體總其成以各地方廉能官吏分其責此外各地方慈善大家素以兼愛爲心自以救災爲急人道所關敢言勞悴公同組織設法進行就其地悉其人在城而接近公正之紳耆在野而謀及愿樸之鄕老周知有無之數省却領受之文旦給而夕歸之民免羣聚要索之風數籍而實施之欵無獵取虚縻之弊禁掠奪通糴運凡政力之不逮皆能資以相濟惟是三晉旣無餘粟四鄕亦屬凶歉引東南以助西北必遠道以輸輓集零腋以補破裘期仗義以捐募二十二行省不乏仁人東西各邦尤多善士能爲一金之助勝造七級浮屠果有毁室以輸定當生祠以奉呼庚之聲哀慘何似三晋七百萬饑民之生佛行將於中外各公益團體各慈善人士而求之也此則救災之緣起大會成立尚須衆擎海内仁人盍興乎來山西旱災救濟會同人謹啓 
[廣州通信平]  
　　東江戰局與省防 
　　近日廣州人士蔽聰塞明對於前敵戰訊莫明眞相如老隆之戰河源之戰平山之戰淡水之戰雖互有勝負而陳軍着着進逼其情勢巳瞭然現在省軍竭力固守惠陽戰線巳漸縮短馬林精銳均集於此憑恃惠城藉作天險而河源方面自古竹至横瀝平山方面自淡水至三多祝共有陳炯明軍隊數逹百營現分六路攻惠查其第一路擬由古竹以向觀音閣等處部軍爲鄧本殷第二路擬由横瀝向水口部軍爲許崇智第三路擬由三多祝向馬鞍部軍爲熊略第四路擬由淡水向永湖部軍爲洪兆麟第五路擬由平山向馬鞍與熊部聯合部軍爲羅紹雄第六路擬由淡水向黄崗部軍爲關國雄鍾景棠各處民軍亦分頭響應但省軍兵力亦復不弱預料日間惠州必有大戰其進退情狀吾人當非常視之雌雄一决將在此時謂爲大戰之分水嶺無不可也查省軍方面良將精卒巳盡開赴前敵林俊廷本老於行陣但所部在高雷者僅有六營李嘉品方密謀窺伺高雷故不能抽調韋榮昌軍隊則專顧西路以防李黨之狡然思逞故亦不能調省現在所恃之生力軍尚有海疆軍在故李根源斯時大爲當道所倚重不惟賴之以鞏固省防並賴之以恢復失地昨莫督已與軍政府商定委任李兼任廣州衛戌總司令所有省垣一切防衛事務及衛戌軍隊之布置統歸籌策調度李奉到命令後卽在舊時軍署組織衛戌司令部聞其所部之海疆軍巳擬定留駐一部於西村及東堤白雲山瘦狗嶺各要地以滇軍之素著戰聲肯爲粤當道効力宜乎倚之如泰山也又聞李之部隊其始擬斜趨增城從化以擊河源附許部之背此爲包抄敵軍之一法現計劃略有變更以孤軍獨進千里襲人勢極危險况增從各屬山路崎嶇行軍不易遠行疲敝轉恐爲敵所乘不如仍用正兵赴惠助戰尚須籌劃一切方能出發但惠陽急在旦夕從容好暇恐不及待耳 
[贛南鎭使問題近訊]  
　　贛南鎭守使吳鴻昌第九混成旅長趙學濤因陳督不信任迭請辭職月前陳電召趙來面詢防務情形趙因患病延至十二日始抵省垣（委李玉柱團長兼代旅長）住新大方棧十三日晉謁陳督瀝述贛南安謐近况且言吳使始終服從督令及保衛地方之功人民攀轅心切云云陳以升趙爲旅長乃不知感而與吳使聯電辭職初極憤怒旋以對於蘇李方面不欲過爲巳甚李旣電請中央勿准吳使辭職趙亦李部當即温諭慰留囑其暫住省城養病趙已於十四日入慈惠醫院就診又聞人言陳督對於趙氏暗中派人監視不令其回任有委騎兵十二團高文貴升任旅長之說高爲陳督換帖弟兄也 
　　二十三旅長張之傑本視贛南鎭爲囊中物故自陳保升任電發出後即將鎭署職員委定（均旅部軍官掾屬改充）一切部署均巳停當專備上任臬司前刻字店陳列之新鎭署職員官銜名片觸目皆是但迄今十日尚無明文故皆惴惴焉有不安之象 
　　陳督前恐張到贛州不能接印曾命實業廳長鄒日煃偕往（鄒庽贛久與吳友善）作中間人以防决裂然其實吳趙初無留戀之心也今日（十六日）官場消息謂中央及蘇督確巳電陳留吳鄒廳長赴贛一節巳作罷論外傳鄒巳動身純屬揣測之辭 
[蘇長官致譚組庵函電]  
　　關於帆輪並運淮鹽辦法帆輪爭運淮鹽一案李齊兩長日前曾函湖南譚組庵詢問輪運情形巳詳誌本報譚昨復函李督齊省長請轉飭淮運使維持輪運以維民食李齊兩長當即復電云庚電祗悉查此案業經淮運使遵照署令督商籌議折中辦法改爲湘鄂西每年共輪運三百票呈鹽署核示尚未准復除巳於前函縷復外知注特聞李純齊耀琳印旋又致譚函云組庵先生麾下劉委員來接讀大函敬悉種切承示湘省連年兵災新復引岸食鹽缺乏各節自應迅籌接濟惟此事前據十二圩商民等迭次電呈呼籲均以淮鹽帆運行之有年岸銷從無貽誤今一旦改用輪運則倚鹽爲生之各船戸等生機將絕羣起反對幾至釀成事端嗣經分電部署先後詳陳鹽務署始令由運使督商籌議折中辦法呈署核示尚未定案大致運使所議改爲每省一百票湘亦其一果得中央同意圩民亦無異詞自可兼籌並顧也知關藎念特先奉復 
[杭州快信]  
　　此次各縣風災辦理急振欵項每縣二三千元不等决定於上年準備金盈餘項下支銷巳通令遵照 
財政廳陳昌榖今日（十九）上午八時到廳正式接篆杜純即回杭關監督本任 
　　新選杭總商會會長王湘泉允十月一日就任 
　　嵊縣新昌兩邑交界之清隠寺僧普濟窩藏連殺王文兩姓一家三命案犯王生火經人密報到省巳分令兩邑知事會同搜捕 
　　杭州造幣分廠向來日出銀幣二十萬枚現因各工匠遽易生手加以機件損壞每日僅能出四五萬枚不敷開支甚巨 
　　台屬第六中師兩校因前颶風暴雨房屋坍損敎育廳巳令該縣羅知事趕籌修整尅日具報 
盧督軍沈省長今日午前應省垣文職各員（計道處廳局縣二十四人）公請於午前十一時赴西湖葛蔭山莊飮讌 
[南京快信]  
　　交通部電詢蘇省今年新榖收成分數李齊兩長昨復電云佳電悉今年各屬秋成分數尚未報齊應俟轉令財政廳飭催呈報彚案核復再行奉逹 
　　李督兼長江巡閱使各界於今晨均注軍署道賀 
　　下關稅務所長周龢鼐以禁米查騐處主任職務重要碍難兼辦懇請另委主任以專責成未蒙李齊兩長核准惟周以此事責任重大實難兼顧昨又懇切陳詞請准予開去兼職免致貽誤 
　　蘇魯豫聯防各派兩旅守邊境遇有匪警協助痛剿 
　　聞張文生暫署皖督乃過渡辦法將來仍屬張勳 
　院電李督請轉勸譚邊闓勿助唐繼堯攻鄂 
署理邳縣知事張德焱昨奉李督加委兼軍署軍法官銜以資治理又李督函聘杭如九充軍署醫官月送車馬費一百元 
地方通信 
[蘇州]  
　　飭查平民儲蓄會　日前有公民顧某等二十人發起在常熟地方開設奬勵平民儲蓄會呈請常熟縣知事立案此准試辦旋有商民王仁鎔等出爲反對特具呈蘇常道尹請求飭查禁止開會昨經王可耕道尹指令云呈及附件均悉查該縣開設奬勵平民儲蓄會係由何人發起有無確實擔保集有基金若干曾否呈請中央核准註册自應確切查明未便率准試辦候令行常熟縣知事查案核明具復如未呈准註册即行禁阻可也此令 
　　革除包辦小學經費　吳縣知事公署接江蘇敎育廳諿令内開案據江蘇省敎育會函開本年八月二十四日敝會舉行常年大會到會同人以本省各縣小學經費多有校長包辦之弊若不從速革除於地方敎育進行大有障碍公同討論决定扼要辦法四項合即錄案函送察核敬請通令各縣照辦並令省視學及學務委員於視察時注意其是否實行俾謀地方敎育根本上之更新實紉公誼等因並附抄案准此查學校經費應由各校按照實况編造預算决算包辦之弊自應迅速革除合將抄案印發令仰該知事轉令所屬各學校一體遵照辦理並令縣視學學務委員於視察時注意其是否實行隨時具報備核云云 
　　米船放行陸根祥米船在齊門外被扣一宁聞是項米石係潘某向無錫購辦囑陸根祥押運至申藉供廠家食米由蘇經過並無私運出口情事昨巳由縣調查明確呈由財政廳令轉咨水警廳即予查照放行矣 
[松江]  
　　派員攷察善堂　本邑育嬰全節普濟等各善堂前因七縣慈善敎育欵産團爭請共同管理由滬海道尹指令各善堂逐年定一日期以便各縣士紳參觀考察藉昭實在而免紛爭現各該堂公呈縣署定本月二十日爲公開日期當由郭于楚縣長呈請滬海道尹遴派隣縣紳耆來堂考察兹聞滬海道尹巳派上海省議員黄申錫等准期來松云 
　重視檢定敎員　敎育廳舉辦一二三届檢定小學敎員時本邑應受試騐檢定各敎員多有臨期規避者兹縣署奉到廳令松江縣屬臨試未到各敎員計共楊輟等一百九人　令飭於本學期起一律裁撤不得再行濫竽充數以資整頓業己由縣轉令勸學所遵令辦理矣 
[鎭江]  
　　鉅商創設肥絲廠鎭郡土貨以江綢爲大宗而原料所需率取給於他處推原其故一由於土絲廠額己屬供不應求一由於絲廠繅絲廣收蠶繭養蠶之戸祇圖便利於銷售而土絲出抽一法不復講求致江綢所需肥絲不得不取材異地利權外溢識者惜之兹有鉅商邱建霞等籌集資本在城内高橋北惠庵寺創設泰豐肥絲廠採辦蠶繭改良本機抽取肥絲俾資應用聞刻己開辦矣 
[吳興]  
　　警察與學生衝突　西瘦保志菴内向訉有警察分駐所　與國民小校兩機關平日尚稱融洽詎至前午忽起衝突據警察謂因曳棍在内赶狗不意適遇學生回校致起悮會學生則謂警察有意視學生爲犬遂相口角旋又擁入本校訴之敎員包伯裳向警所提出責問一而罷課對付業山自治委員羅鶴年出場調停聞已飭湯巡長向該校道歉始獲寢事云 
　　電燈廠緝獲著匪　城區電燈廠内在陰曆本月初四五等日曾發現鑤花杉片以及煤油等燃料一案現該廠以事關縱火特出重資派線密查將案破出聞放火者係一著匪名喚陶阿三業經偵緝隊長拿獲己詢據供認事受該廠前任賬房閔某所唆使言明洋銀五十元因其宕空廠内戸欵先囑予竊取賬簿後因廠垣太高門禁森嚴無可竄入閔遂改計囑予放火希將簿册燒燬藉以圖賴現聞陶匪及閔姓己由鎭守使拘禁矣 
[諸曁]  
　　諸曁公民乞賑電　上海申報館鈞鑒曁邑自九月二日起颶風暴雨歷五晝夜山洪下注海潮逆流水無宣洩泛濫横决竭力救護莫挽狂瀾所有東西兩泌湖七萬餘畝之膏腴俄頃之間均成澤國廬舍生畜飄泊無算災禍之烈不下台屬六邑合請仁人君子設法救援籌欵賑恤十萬哀鴻無任迫切待命之至浙江諸曁縣公民錢庚錢時亮徐道政詹祖翼陳棄錢圭如詹斌銓吳江馮振颺杜俊培 
[安慶]  
　　靈璧焚燒搶掠之大刼案　皖省靈壁地方當光復時羣盜蜂起民不聊生迨劃知事雲飛蒞任後與安武軍七路三營靳營長鶴齡會禀辦理清鄕挨戸嚴查凡遇匪類無不立即指拿按法處治於是宵小歛跡閭閻尚稱安堵不意日前突有著名杆匪之劉尚秀混號小火神嘯聚土匪百餘人各持快槍在靈境楊山寨一帶白晝連刦十數村莊縱火焚燒二百餘家剏去婦女六人並槍斃事主三名一時哭聲震地慘不忍聞實爲從來未有之一大刼案聞受害之家業經紛紛赴案環泣哀懇嚴緝矣嗚呼小民何辜遭此慘毒有牧民这責者其亦有動於中乎 
[奉天]  
　　使署開實邊會議　張巡閱使以直省難民來奉謀生者　日見其多昨日（十四號）特招集孫督軍王廳長王處長馬道尹談廳長等在使署開實邊會議所議事項有四（一）先山東三省各機關曁商民出資捐助購糧購衣賑撫（二）欵項如有不敷呈請政府發帑接濟（三）至舊曆十月前每人發給川資若干一律移往蒙古黑龍江一帶實邊（四）明春撥給荒地令其開墾又聞張使返奉後即通知在外駐防之重要軍官等迅速來奉參與三省軍政大會議聞巳得吉林鮑督覆電今明日准可到奉張使巳派參謀副官等赴車站迎迓 
[長春]  
　　密山縣失守警耗長春消息云昨有密山縣商人來長謂現在該縣有股匪三百餘名圍攻縣城兵匪己相持二日夜城内駐防陸軍僅有一連匪多兵少勢難抵敵縣城岌岌可危本埠商號向與該縣商號往來之家巳六七日不通信息又一消息該縣於八月三十一日忽有匪首托天四海靠山等率領黨羽三百餘人攻陷縣城大肆搶綁將徐知事耿警所長曁稅捐局長農商會長等一併縛去令以大洋一百五十萬元抽贖恣意擄掠商民咸遭荼毒現巳將縣知事釋回迫令張羅欵項以便抽贖其他各人聞警務處日前亦接到此項呈文講撥兵援助己令知該縣隣縣派兵協力痛剿矣 
雜評一 
[晉省長問題（默）]  
　　今日之省長問題除蘇鄂外又突起一晉省長問題夫當此軍民分治時代閻之不能久兼固爲理勢所當然然而今日晉省長之動議則初不能是而以其有助段嫌疑也惟果認爲助段則當并動其督軍不應但歸咎於其所兼之省長而以添一省長彌縫之且閻之所以稱爲模範督軍者以其挾督軍之力行省長之政其成績在省長而不在督軍今去其省長而留其督軍無異去其長而用其短使此問題而果成事實能無人起而反對之乎而邊守靖之爲人如何姑且緩論之矣 
　　是故爲分治而起晋省長問題也晉人固可無言若因其有助段嫌疑而以此爲不動督軍之交換則其用意巳誤而欲免於事後之糾紛其可得乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蘇人對於省長問題之解决法]  
　　派代表入京接洽 
　　近來蘇人對於地方自治頗加研究自經幾次討論後巳擬有具體方針至對於省長問題本决定非貫澈蘇人治蘇之主旨不可惟近聞中央已决任王瑚爲蘇省長王爲人雖稍舊然向有廉儉之名比較前擬之王克敏似梢勝一籌故現在蘇人會同决議派穆抒齋黄伯雨錢强齋儲南强四君爲代表赴京接洽如中央未任王瑚爲省長則蘇人仍須堅持蘇人治蘇之主旨决不放棄如中央巳發表任王瑚爲省長則蘇人可勉暫讓步惟須先問王瑚能否允照蘇人所擬之治蘇方針辦理如王能接受蘇人條件則不妨暫抛棄蘇人治蘇之主張如其不能則蘇人仍須貫澈蘇人治蘇主旨卽王瑚亦拒之此爲蘇人一致贊同之决議聞穆黄錢儲四代表巳即晚起行入京矣 
[米貴聲中之平價問題]  
　　上海巿南北食米平價局開辦以來閱時巳久不日即將撤銷乃目下新榖雖巳登場而巿上米價反繼漲增高連日巿上高擋食米竟售至十七元一般經紀小民莫不大起恐慌昨有工界旣各勞働界各舉代表在邑廟桂花廳茶肆集議討論良久决定今日星期一投上海縣公署具禀請求平價局暫緩裁撤俟米價平定後再行撤消未悉縣署能俯允所請否也又聞滬海道尹王賡廷前因米價飛漲人心惶恐曾經邀請各紳董籌設平糶遏平米價兹届秋收之際而米價反日突漲爰又令飭上海縣沈知事速與紳董米商籌議平價辦法以濟民食云 
[二實業家加派留學]  
　　實業家穆藕初先生前將貯金五萬兩派遣北大學生五人赴歐美留學曾誌本報現五君即將乘中國號船動身赴美兹復有北大學生江紹原君前曾留學美國加利福尼大學後又轉入北京大學肄業今年再將渡美江君好學深思研究印度哲學月前曾著﹃大方廣圓覺經﹄論文一篇北大校長蔡子民先生讀之大爲佳許登諸大學月刊第九期穆君聞江君好學特於五萬貯金以外助美金二千五百元爲江君學費以便與五君同時放洋熱心公益如穆君者可爲吾國實業界光矣 
　虹口百老滙路恒昌祥機器廠廠主張延鐘君上月資遣澄衷學校畢業生李允成赴英游學巳誌前報本月張君又復提撥鉅金資助北京高等工校畢業生張今法上海澄衷學校前期畢業生王珪孫二名前往英國格拉斯哥地方學習造船工程張王二君巳定本月二十二日乘法國公司船保祿勒開號ＰＡＵＬＬＥＣＡＴ放洋大約十二月間可抵馬賽然後過法渡海赴英入學昨午由張延鐘君在愛多亞路寗商總會爲二君祖餞陪席者甬籍商業實業有四十餘人由張讓三君諄諄訓勉二君而散 
[銀拆驟漲之原因]  
　　滬上銀拆自本年春夏以來尚稱平稳詎於前日（十八）星期六起突漲至五錢巿上銀根頓現奇緊兹據調查驟漲之原因緣五金業前次售往東三省一帶之生鐵現因旱荒阻滯存積不動此項生鐵共針值銀七八百萬又布業之青藍毛寳標扣各布向銷廣東潮汕一帶現亦因兵事不動存積亦有二三百萬又絲繭堆存無錫棧中者（此項乾繭成本約一百六十兩現售一百二十兩）有三四百萬其餘出口貨之阻滯者尚多現聞華商洋商兩帮銀行放於各莊活期借欵計共九百餘萬華洋各居其半但望節後活動則不致如去年冬間之常在七八錢云 
[總商會選定商事公斷處長]  
　　上海總商會商事公斷處昨日三時互選處長巳經選定方君椒伯並定二十一號交替云 
[寗紹商輪公司股東會紀]  
　　四明公所今日開緊急會議 
　　昨日午後甯紹商輪股份有限公司假法華民國路四明公所續開第十一届股東大會到者百餘人摇鈴入座後推舉臨時議長或推洪承祁或推樂振葆或主無論何股東均可推舉正在討論之際詎因樂振葆出言不檢遂致引起擾攘當由王聲臯喝令多人用武用長凳擊破長生會朱錦華君之頭部幸未致命顧相臣君亦被擊傷一時秩序大亂移時始各紛紛散去聞内有若干股東正擬在大會時發表種種意見及聞肇事多有半途折回者而四明公所因此事有關定章特印函分送該公所各董事請於今日（二十日即舊曆初九日）下午三時來所開緊急會議兹將原函附錄於下逕啓者今日下午二時寗紹公司開股東大會假本公所爲會場方摇鈴開會之際忽有王聲臯嚇令用武擊破長生會顧朱兩君之頭部公所乃正大光明之地竟有此不法行爲實屬目無法紀而寗紹公司方面須負破壞假借本公所爲會場之章程兹訂明日（初九）下午三時特開緊急會議務希准時必到以便公决專此順頌台安四明公所啓（陰曆八月初八日） 
[商界總聯合會談話會紀]  
　　各路商界總聯合會昨日下午四時開第三十九次董事會議因人數不足改爲談話會公推俞國楨主席宋誠彰紀錄當由主席報告爲拒絕公共租界行使印花稅事前次開會公推代表四人至總商會接洽因總商會印花稅前後卷宗一時不及查閱應再推代表前往接洽次由張振遠胡鑑人童理章宋誠彰互有討論當議决公推代表七人俞國楨趙南公胡鑑人吕靜齋陸文中宋誠彰張振遠至總商會與議又主席報告學生聯合會來函爲前游藝會捐項議决施米一端當由陸祺生報告施米手續及地點又俞國楨主張現在米價逐日飛漲趕快將欵購米於中秋節前施送米票對於貧民非常相宜且不致有購買重價米糧之患吕靜齋謂購米一節巳與南洋烟草公司潘勵紳接治妥當該公司之米原爲平糶起見巳承潘君允爲原價分購云云並謂應致函學生會將捐欵三千四百元滙至南洋烟草公司購米俟本會施米手續完備即行辦理一致通過遂散會 
[美議員團答謝十人團]  
　　此次美議員團來華考察一切至上海時本埠中華救國十人團聯合會因不及加入歡迎會特另具意見書以備面述一切表示中國平民對於美人之好意適美議員分道離滬後聞赴杭之議員團尚有金陵之行該會副會長任矜蘋君特携帶意見書代表該會赴金陵在議員會歡迎宴席次由省議員張紀剛君介紹將意見書遞交議員團兹聞美議員團巳於日前馳函該會答謝特將謝函詳錄如下（致美議員團原函巳誌各報）上海救國十人團鑒敬啓者接誦費團八月十日惠函無任感佩厚意盛情敝團同人自當永久弗　同人等此後當竭其力之所能至以助貴國躋於富强至於振興貴國工商事業之計劃同人尤願與聞特佈腹心藉伸謝悃務希亮察爲幸美國議員團代表（司馬約翰）北京八月十八日 
[油豆餅業之大批出貨]  
　　南巿采菽堂油豆餅業貿易巿所前因油價鬆疲各廠各號皆無大批開出自春夏以來最多一二千件而巳昨因浙省銷路漸動本地行家亦有買進心思故新記公司鎭康祥華益昌茂興等號共計開出牛莊豆油三千三百件棧夾倉生油膠州生油等九百件共計四千二百件之多爲本年第一次多數也 
[機器碾米公所常會記]  
　　南北巿機器碾米公所昨日下午二時邀集全體同業在總商會三層樓開會提議案爲糠粞客周海和訛詐一事以及行家斛米了圃並閘北水電廠減費問題三案會長張樂君錢貴三曁評議司月同行二十餘家三時開會後由會長提出云兹據同業報告查有周海和前因包攬鄕人買糠曾經本公所同業公議抵制在案詎周海和近忽組設糠行昨有鄕人到廠買糠有一不識姓名之人向糠客素取佣金當經本廠嚴詞拒絕但此事關係本公所各廠營業亟應公議對付請公决一議周海和等設立糠行姑不論其内容如何此種行爲直是需索但糠爲本公所同業固有之權利不能任他人侵佔兹議得兩種辦法（一）對於周海和等此後來廠買糠無論其自買或代鄕人購售均不與之交易（一）對於本公所同業亟須組織一糠粞行以公所名義向縣公署領短期登錄證應繳稅欵由公所具繳名曰公記糠粞行凡在本公所範圍内之同業均得以公記糠粞行名義售糠另用公記糠行發票仍交由六家司月輪流接管如有買糠者即以公記糠行發票爲據上蓋公記糠行圖章一并交司月管理以上兩種辦法係爲抵制地步一議公記糠行槪不收佣以示本公所組織此行之宗旨實非壟斷據此辦法即可杜若輩之口而服鄕人之心自設公記糠行之後若輩如再有訛詐情事即可訴之法律一議公記糠行擬暫設於北蘇州路先事進行一議查定章行家斛米以十日斛清了囤清賬惟有時亦有情商盤囤兹經公議盤囤後仍照十日爲期斛清如逾期不出所盤之米即照洋棧章程起租一議閘北水電廠前因各同業請減屯費一事兹擬由閘北永大昌等六家公推代表一人向水電廠廠長磋商減費辦法矣旋議中旬糠粞價如左米糠四角轉頭糠二角八分白粞四元四角糙粞一元八角泥粞六角六時散會 
[海關公布發給現銀支票辦法]  
　　江海關稅務司賴昨發布告云爲布告事現奉總稅務司飭令本關向來所發之土貨復出口存票及特别存票自民國十年一月一日起一律停止發給所有應發之存票改用現銀支票發交商人在漢口路三號中國銀行領取現銀現在所發之華文存票執照在本年十二月三十一日以後即不再發並不能用爲抵完稅銀其在本年十二月三十一日以内商人領去之存票如有未經抵稅者應卽送回本關存票房以憑換給現銀支票嗣後商人應領之存票由本關分上下半月彚數清結每月二次按照商人應領之數發給現銀支票一紙自赴銀行支取現銀本關現備有新式登記簿此項登記簿各商應到本關存票房取閱式樣照式自製一份儘民國十年一月一日以前印訂成本以備隨時將應領存票數目塡入於請領存票時先期將簿送至本關存票房俾便本查核所載之數是否與本關簿内所載相符每月自二日起至七日止又自十六日起至二十一日止爲本關核對簿記之期商人所備之簿必須按期迷關核對在此期内停發現銀支票每月自八日起至十五日止又自二十二日起至月底止爲發給現銀支票之期商人請領存票必須在貨物復出口三個月之内將登記簿送關核對領去之現銀支票亦應在此三個月限内赴銀行取銀本關業令中國銀行在本年十二月三十一日以後凡有存票一槪不准抵稅凡有巳逾三個月限期之支票除有特别情節由稅務司核准通告不計外其餘一槪不准給銀以上所定發給現銀支票各辦法係屬暫行試辦本稅務司以似此辦理於關商二面均有裨益深盼各商對於本關所定辦法勉力相助以期試辦期滿不致將此項辦法取銷爲此布告各商仰即一體遵照再嗣後各商人投遞復出口報單並請領特别存票報單一切手續均仍照舊辦理各商如有不甚明瞭之處望即來本關存票房詢問可也此布 
[各方面之籌賑聲]  
　　仁濟善堂仁濟堂接北京電云仁濟善堂分送陸維鏞張賢清龐晋臣翁寅初朱芑臣朱葆三葉愼齋王一亭徐乾麟莊得之錢新之孫仲英王駿生沈田莘單仲範葉鴻英許松春陳光甫葉明齋宋漢章先生鑒本年北方直魯豫等省境内旱災廣而且重爲歷年所未有此次廷棟祥麟因事北上所過災區目諸赤地千里餓殍載道情形慘不認言抵京後知由江浙人士約合各省同志組織北省急賑協會設法拯濟北京事由肇曾主任積極進行以補官賑之不及惟災區太廣數千萬災黎待哺甚急拯救刻不容緩昨巳由發起人電請滬上各善士捐募接濟夙仰執事慈善爲懷義風夙著尚乞慨賜仁漿並廣爲勸募以期普救災黎曷勝盻禱楊廷棟管祥鱗施肇曾叩巧 
　　温州同鄕會　温州同鄕會日前開緊急會議即由陳幹夫陳子咸等暫捐二千餘元雇人專赴永嘉柟濱地方被災之處暫行見賑施賑一面由黄敏之等發起於各同鄕内籌捐鉅欵滙交溫州各災區施賑並由該會電致浙省督軍省長請於民國二年間温處舊存賑濟餘欵計存在省長公署洋二千七百九十八元七角二分六釐又公僨票四千三百九十元共計一萬四千零六元零三角四分二釐儘先撥發各災區以濟災黎並由該會分函京杭蘇粤等處各同鄕分籌賑欵一面函促溫屬各知事迅將詳細災情報告該會俾便妥籌善後救濟方法云 
[粤事維持會發表主張電]  
　　上海孫中山唐少川伍秩庸汪精衛胡漢民諸先生廣肇公所各團體香港報界公社轉廣東省議會自治研究社總商會九善堂七十二行報界公會敎育會學生聯合會粤籍國會議員軍警各界諸公鑒吾粤苦桂軍荼毒久矣天誘其衷粤軍仗義所向皆捷粤人重覩天日曷勝雀躍本會以代表公意維持粤事爲宗旨迭經决議（一）絕對否認岑陸代表吾粤並驅逐莫楊以蘇民困（二）凡粤籍軍民長官宜深明大義援助粤軍勿爲虎倀甘作公敵（三）海軍受吾粤供養應盡賓主之誼勿爲人利用糜爛地方永留惡感務祈一致進行粤局幸甚粤事維持會董事葉夏聲梁廣照等叩 
[半月來浙茶運滬計數]  
　　浙省各屬所産箱茶業由滬杭甬鐵路茂順泰轉連公司陸續由閘口車站報運來滬巳逹六萬餘箱巳誌本報兹將九月一號起（九月以前來數巳誌前報）逐日運到數目彚記如下九月三號由閘口運到箱茶六百四十四箱七號由閘口運到一千二百零九箱八號由閘口運到五百九十五箱九號由閘口運到七百零八箱十號由閘口運到六百十一箱十二號由閘口運到二十三箱十三號由閘口運到七百九十七箱十四號由閘口運到三百二十三箱十五號由閘口運到三百八十九箱計半月内共運到五千二百九十七箱均由杭閘口車站運抵上海南車站缷車仍請江海關洋員查驗後分交運送處撥裝榻車陸續送往滬北信記洋棧再行報關出口云 
[整頓兩浙緝私消息]  
　　兩浙緝私餉糈每年額定銀八十萬元浙屬支五分之三蘇屬支五分之二自民國五年分統以來防務流弊遂以滋多兹聞北京總稽核所派委南下據該委稱現在周子異督辦對於兩浙緝私前途急思整頓並訪悉營隊各缺均定價標買以致營隊各員私吞餉額近來商家與洋員亦屢有建議到部現正派員密查一俟完畢聞將預備歸併以收統一之效云云風聞兩浙鹽營官弁得此消息異常恐慌云 
[工業工程師楊子嘉之演說]  
　　寰球中國學生會昨晚七時請法國理昻大學化學工業工程師楊子嘉君演說工業化學與國際貿易法一先由主席吳和士君登壇介紹旋請楊君講演略謂現在世界各國無不以科學爲最重要商業之盛衰國家之强弱胥賴乎是科學中以理化尤屬緊要由化學而及於工程事半工倍利益無窮惜吾國尚少研究工業化學之士致良好天産湮沒於地未嘗開採應用於世每爲外人所嘆惜查工業化學最要之品爲硫　與梳打二種功用最大極不可少凡欲知一國这富强曁工業之發迷與否即視此硫酸消耗之多寡如何耳舊時製法以硫黄及輕養二氣化合再與硝酸接觸而生硫酸及無水亞硝酸此無水亞硝酸加空氣並水蒸氣和亞硫酸化合爲鉛室結晶而又發生硫酸焉近有以黄鐵鑛代硫黄亦可製造硫酸其後又有德人發明以白金除原料中之養氣而成硫酸價值尤廉蓋舊法用硝酸所費甚巨頗不合算也可知西人科學進步一日千里中國迄今猶寂然無聞實深惋嘆梳打係食鹽與硫酸化合而成其用甚廣惟化煉梳打其所遺之渣滓極多後有人利用此種廢物以其渣滓和石灰及水蒸氣而得炭酸曹　以之澣衣能去積垢化無用爲有用豈非化學之功乎梳打之爲物於醫學及衛生等用處更大硫酸則用於製造藥品器物均不可少後有人發明以阿摩尼亞製梳打法取鹽和炭酸輿阿摩尼亞化合之即得此法較爲便捷且價值尤廉幾及上法之半數工業進步實無限量聞中國塘沽口菜工廠曾亦以此術造梳打獲利甚厚近更有人發明以電分析之而得鹽酸與綠氣梳打三種綠氣性能漂白製造時其鍋底生一種結晶物爆炸力甚大爲槍砲廠中製彈之必要品西人造紙其原料大半用綠氣漂白嗣有人改用木箱中置原料上加食鹽通以電自能提出食鹽中之綠氣與原相和而成潔白之紙料法易工省人多效用之又顔料一項自動植物中提取者固多現皆從煤老油加各種酸素而得各色顔料物價旣廉工作又便誠良法也又化妝品中之香水如玫瑰露舊法用玫瑰一千六百斤祗煉得花露一斤近用化學發明新原料一種能於極少之玫瑰中稍加新原料即可産出極多之花露價值相較有如天壤工業中有此良法安得不富强乎按造花露大抵多用酒精西入製造酒精以糖爲原料糖以甘蔗製成者爲佳用蘿萄製成者次之其他材料甚多不及備舉又女子搽粉中西同好惟其香粉中含有七色視之白中兼黄去之不易近有人置粉於日光或電光與酒精燈光之下即可煉成潔白之品尤勝霜雪故價亦稍昻也至冶金工程中國人於沙中淘金歷用水銀歷力提取分特所得甚微如菲洲人雖亦有用水銀者然其兼用他種方法可得多數沙金歐美人用化學法先以煤氣通入水蒸氣成阿摩尼亞再由阿摩尼亞煉成一種物質以之提取沙金可得百分之九十八是爲最便捷之法人多利用之又若鑄鐵法川鐵礦原料入冶爐連煮數日即得毛鐵下流於爐底其中鎔劑成分中國人多不知欲煉成純鋼甚難因原料中有數種雜質未化去之故也新法安設火鎔爐約二十密逹尺高利用空氣並加鎔劑得極高之熱度能將沙子與鐵質分析而成潔净之鑄鐵造鋼應用之物質甚夥如錳磷銛鎳鎢鏌可使鋼質化堅化軟各隨其用而造成之醬如從前造鐵甲兵艦須用九寸厚之鋼板現於鍊鋼時加入銛鎳二質可得薄百且堅之鋼板以之禦敵彈毌慮洞穿功用甚偉鎢鏌二質大都係鍊製汽車上之鋼質所用也綠氣爲戰爭中殺人之利器人多知之邇更發明一種氣體能燃燒人之皮肉愈久愈烈用機械發放則於五英里内之人可使無生存且其氣較空氣爲重故吹行時離地不高乃致人死命至毒之物抵禦者以面上蒙假面具全身披解毒衣如是受害略淺然時久終難幸免可謂酷矣凡國際貿易有幾種要則宜知如經濟同盟稅關同盟貨物與原料同盟等彼此往來務使利益平均惟中國稅關尚在外人之手未可言此外人調查進出口貨極形嚴密視有害於國家者則設法限止其入口有利者則歡迎之以故漏巵不致外溢國於是乎强焉吾國商人目光太近無國外貿易思想工業又不改良遺棄物産於地而不知開採推原其故因資本家與技術家不相聯絡致種種事業未能發展而今而後深望各界志士速起研究科學協力進行十載以後必可與各强國並駕齊騙也詞畢復由吳和士君答謝並述華人不習科學之種種弊害詞極沉痛聽者無不動容繼又欵以茶點而散 
[公共租界中秋節前之防範]  
　　英美總巡麥高雲氏因瞬届舊曆中秋節界内商舖日來巳着手派夥出外收取賬欵誠恐不肖之徒施行攫竊擾害商旅亟應預防爰通飭所屬各捕房捕頭於尅日起加派中西探捕分赴所轄各處嚴行梭巡藉資保護 
[烟酒聯合會常會紀]  
　　中國烟酒聯合會昨開星期常會午後兩時開議（一）主席陳良玉報告近接各分會來電反對福公司借欵甚烈孫瑞麟起言此事前由本會致電政府力爭巳未接有復電主席答至今未接復電沈子卿言政府旣無復電而各埠兩業曁各分會等又如此憤激應否再電政府抑另籌别法旋經議决各埠兩業共籌方法（一）提議米糧飛漲巿面恐慌事金印侯言前有限價之辦法而米商反因此得利現洋棧中存米甚多應先查明寄囤之人勸令限價出售如再居奇應將囤積人姓名宣佈與衆共棄衆皆贊成（一）議决下星期常會日期適爲舊曆中秋節商界結賬之日停止會議一次議畢時巳五鐘乃散會 
[預防車輛危險之布告]  
　　公共租界工部局華捕正巡官毛昨出布告云爲布告事照得近有華捕等在差時於馬路來往車輛有無破壞路政章程並不加意留神本正巡奉總巡旨意再爲誥誡爾等須知身爲巡捕宜盡心竭力爲捕房供職尚有一般華捕在路走差時不知所抱是何宗旨惟望鐘點到後即可落差此等習慣務宜革除近年以來馬路車輛日見加多而管理路政一節亦非常緊要嗣後凡關於路政之事華捕中有辦理勤愼者卽將下級升期提前如任意懶惰辦事疏忽即將下期升級延遲各華捕凡見往來車輛有犯租界章程須隨時報告由此則可日形減少是以各華捕務必帶小簿子一本見各項車輛違犯情事者宜卽將號碼抄下兹將下開各條望各華捕尤須格外注意（一）機器及滙票馬車須靠近路邊停歇因街道狹窄有碍路政（二）小塌車及挑夫等須靠近路左邊行駛亦不准在電車軌道處行駛此事皆宜嚴行禁止但遇有汽車往來稠密處黄包車亦須靠近左邊行駛（三）機器脚踏車須有前後面號碼如華捕見有僅帶前面號碼之機器脚踏車在租界内必須報告（四）近來黄包車兜攬生意日見衆多各華捕有見之者卽拘送捕房如有在途中遊行阻碍路政者亦須拘送捕房（五）馬路狹窄之處黄包車二三輛並行者宜嚴行禁止若有後面車輛超越前行者除在闊大馬路外不得行駛（六）近來年幼之孩童及年老之人拉黄包車者日見增多（七）凡立角子巡捕見有行走之人在十字路口或轉角處站立阻碍各項車輛交通常卽禁止 
[抵制劣貨會開會紀]  
　　上海抵制劣貨聯合會　昨開全體常會李醉公主席夏子林紀錄（一）主席報告警鐘社來函加入本會並推派蔣寳華全國鈞二君爲出席代表（二）南京恒得利來函報告該處各同業大販劣貨鐘表俱向本埠某某等店所進請本會對於此舉函致該處學生會嚴查討論之下除上海由本會勸告外函致南京學生會嚴查（三）討論通告全國各團體函稿（四）報告往來函件遂即散會 
[中華義勇軍賽槍大會揭曉]  
　　萬國義勇軍中華隊本年賽槍大會巳於本月十五十八十九連賽三天各等情迭誌本報昨（十九日）自上午八時各賽員紛紛蒞場山徐胡二副隊長在塲指捙秩序井然是日天氣頗好光線亦佳各賽員奮力競爭效果極美場内由總司令部軍需排長羅司記錄分數亦頗迅速直至傍晚始告賽畢散隊查大會中全隊分數最優者首推陸葆泉君得奬最多者首推陳景塘君兹將各種比賽得奬人員分誌如下（第一種）中華得勝杯比賽陸葆泉得第一奬陳景塘得第二奬奚霖生得第三奬王維善得第四奬朱勸公得第五奬（第二種）總分數比賽陸葆泉得第一奬陳景塘得第二奬郝伯陽得第三奬胡會林得第四奬陳文龍得第五奬（第三種）分班總分數比賽愛字班羅子惠得奬皮字班宋雲奇得奬西字班陳嘉祥得奬地字班沈觀寳得奬（第四種）一百碼立射走人靶及三百碼快射人身靶比賽愛字羅子惠得第一奬皮字班宋雲奇得第一奬方液仙得第二奬陳如松得第三奬西字班黄國華得第一奬李玉書得第二奬陳時俠得第三奬干庭輝得第四奬錢潤甫得第五奬周德新得第六奬地字班胡會林得第一奬錢理瀛得第二奬朱少卿得第三奬蘇榮階得第四奬潘金鉞得第五奬（第五種）一百五十碼立射人身靶及四百碼臥射人身靶比賽愛字班郝伯陽得第一奬皮字班周慶恩得第一奬張爾雲得第二奬王廷魁得第三奬西字班王衍慶得第一奬王培清得第二奬沈行方得第三奬楊文卿得第四奬舒照坤得第五奬曹惠民得第六奬地字班王得爵得第一奬李炳昌得第二奬王維蕃得第三奬嚴韻笙得第四奬楊舜得第五奬（第六種）二百碼臥射跳人靶及五百碼臥射人身靶比賽愛字班陸葆泉得第一奬皮字班黄炎得第一奬唐瓊相得第二奬顧蘭生 
 
 

Page 11

 
 
得第三奬西字班陳家祥得第一奬費守誠得第二奬劉景和得第三奬戴兆龍得第四奬王乃强得第五奬劉春洲得第六奬地字班沈觀實得第一奬章成瑞得第二奬胡會林得第三奬孫滋成得第四奬王文獻得第五奬（第七種）三百碼跪射人身靶及六百碼臥射人身靶比賽愛字班陳景塘得第一奬皮字班齊潤生得第一奬霍思美得第二奬朱勵公得第三奬西字班張廷桂得第一奬王衍慶得第二奬柳春華得第三奬姚萼庭得第四奬曹心安得第五奬桑任之得第六奬地字班徐漢章得第一奬錢道周得第二奬趙懷炳得第三奬沈觀寳得第四奬周堯得第五奬（第八種）全隊足分比賽一百碼得奬者一名陳景塘（第九種）慰勉奬得奬者王韻秋陸子淵陳志聖何豫初鮑咸鏘顧文忠羊秉清夏必珪崇隸華聞各種奬品已由該隊採辦俟本年雙十節（國慶日）特開大會分贈各賽員云 
[詳詢長浜路刦案情形]  
　　上月三十號下午長浜路一千八百號門牌洋房内誘刦寳貴飾物並槍傷原昌古董店小主何星豐之嫌疑人曾入英籍之美國人脫來福一名解由英按察使署訊與前案證據不足判令註銷尚有軍裝案牽涉候捕房另行起訴在案兹悉總巡司麥氏以事主何星豐雖則傷勢日輕惟案關越貨傷人除嚴諭各捕房中西探捕趕緊偵緝外前日復飭特别機關中西探目會同靜安寺捕房捕頭及該捕房中西探目協往徐家匯路紅十字會醫院續向何星豐詳詢當時情形及兇徒年貌服式口音一遍而回俾資着手偵缉兇徒務獲解究聞何之傷勢日漸平復飮食的常大約月内可以全愈云 
[公共公廨發行請求封房禀帖]  
　　公共租界内之房主因房客拖欠租金其數無論巨細輙禀請會審公堂給諭發封房屋俾將雜物備抵故呈遞此項禀帖者日必數起而禀詞除人名地址欠數不同外餘皆千篇一律且係華文並無英文公廨以繙譯殊費手續爲兩便計故近巳製有一種專爲請求發封房屋之禀帖出售其格式極爲簡便係用長方形之白紙上端刊英文下端刊請求發封房屋理由之中國文言具禀人祇須將原告被告姓名住址欠租幾月數共若干一一塡明卽可投遞每張取值大洋五分惟欲購者須以二十張起碼蓋零星售賣殊覺麻煩也 
[破獲製造僞幣機關]  
　　婦人劉王氏日前手持銅質僞大洋在法租界地方希圖混用適爲包探許福卿李友生高阿大查見上前將氏拘獲並在身畔搜出大洋十餘元帶入捕房經捕頭詰據氏供此項僞洋實係住居卜鄰里二十六號門牌内之劉炳章所製即令婦人在外混用等語當由捕頭又令許探等至該屋内抄出僞大洋一百餘元及製造器具等物並將製造之劉炳章崔明喜董仁才毛阿金嫌疑人李榮生陳榮生等六名一併帶入捕房昨解法公堂請究先據許探上堂禀明前情並將僞大洋呈鑒詰之劉王氏供僞洋由劉製就後卽令毛阿金送與婦人使用是實質之劉炳章供此項僞洋實係民人陸續收下並非私製餘供支吾崔明喜供民人常在劉處吃食鴉片至私造僞洋雖係知情不敢帮同製造毛阿金供民人在劉處做用人日前劉令民人將洋送與婦人劉王氏處不知僞造是實董仁才供民人帮同使用不諱李陳兩人同稱民人等雖與婦人王氏相識實不知有僞造洋銀之事求察捕頭上堂禀稱劉崔兩人在捕房時供認私造僞洋不諱現圖忽賴今有供詞單呈鑒請察經中西讞員向劉崔兩人一再盤詰始俯首求恩聶讞員商之法副領事葛君判以劉炳章私造僞洋罪巳成立着押西牢二年崔押一年董押六個月毛押一個月王氏押三個月李榮生出境一年陳無干開釋抄案僞洋一併銷燬 
[水警改編之着手]  
　　江蘇水警自奉令歸併後曾經趙廳長擬請改爲江蘇全省水警總廳呈由省公署咨文内務部核議辦理在案兹悉此事由部呈奉中央核准咨復省長令行該廳長迅即改編等因故由趙廳長業巳分令外海各區長及内河一二三各區長並巡洋兵艦廣艇各官長着將各該所轄之各隊長管轄區域曁駐設辦公地點並各該所屬之師船官警共有若干員名如何派遣游巡辦法詳細分别查造簡明清册尅日送候核辦以便改編一而具呈省長咨部請爲頒發江蘇全省水警總廳關防以咨啓用而昭信守 
[工業專門學生赴法留學之核准]  
　　上海工業專門學校校長唐文治爲本屆電料科畢業生莊智煥于潤生趙以麐聶傳儒等四名選送赴法留學呈奉交通部第二二○九號指令云呈悉該生莊智煥等四名旣據呈報畢業成績優良於無綫電一科己有根柢法文亦曾經研究應即准予照派赴法巴黎電學高等學校留學除俟彚咨外交部轉逹法公使查照署另由部滙給川資治裝費外合行令仰該校轉飭該生等遵照此令云云 
[姚局長派員查察秤販]  
　　南巿沿浦一帶秤販菜蔬之商民向由滬南工巡捐局給發執照營業並令承繳照費於每年陰曆九月起應行倒換新照並繳納照費方准秤販如有故違或以副秤名義秤販者例應酌罰在案今屆又届換照之期姚局長因恐積弊又生與公欵有關不得不切實查辦故日來已派出親信司員注意查察矣 
[派船巡防海口]  
　　江蘇水警總廳趙廳長以所轄游巡洋而之兵艦共有四艘餘虎威一艦令飭駛赴黄龍泗洨等外洋游弋保衛航海商船現查候令調遣者計有三艘兹因秋汛海魚上巿之際漁船各戸恐有夾帶禁品入口情事自應令飭分駐各海口游防以資稽查昨特令鈞和全安策電三艦駛赴吳淞瀏河許浦三港口認眞防查矣 
[華商電車公司修築道路進行紀]  
　　華商電車公司陸總理前以電車軌道分歧各處往往路形低陷擬將車軌從事翻高其兩旁馬路亦一律修築平坦議决後先從民國路動工翻築以來巳將北半城等處工程佈置完備現擬在黄家渡迤南至滬杭甬車站一段砌竣後再將中華路高昌廟一帶次第工作各軌道中之分路處及軌道盡頭處加意捻緊螺　毌使鬆動並派機匠用電火小機逐叚磨擦使之平坦無阻俾免意外云 
[華商電車公司整頓車務]  
　　華商電車公司以高昌廟至南車站一段祇築單軌電車往來須在义道守候行駛時間勢必遲緩乘客殊不便利兹擬於該處一段一添築雙軌以資車行迅速業將令飭工程師從事測量並以老西門至高昌廟之電車往來祗有五輛以致乘客時有等候每至遲延十數分鐘之久方得搭坐甚不便利（現由該公司擬自十月一號起加添一輛專駛該處一帶藉便乘客云 
[發給外交科長月臺證單]  
　　上海交涉公署外交科長陳震東因需時常在車站迎迓各要人昨由許交涉員函請滬寗杭甬鐵路局長趙燧山略謂本署外交科長陳震東時常在貴路南北兩站迎迓各要人准予免購月臺票應請發證單等因當經趙局長照准除發給證單外並飭兩路車務總管分飭南北兩站車務人員遵照並粘同證單　張以便查考此項證單准用本年底爲止云 
[滬杭路車務總管將易人]  
　　滬杭甬鐵路車務總管沈叔玉因有高就巳電部辭職並經該路全體車務人員竭力挽留各節已誌昨報前聞交通部於昨日（十八）亦電滬挽留無如沈氏去志堅决勢難挽留聞渠現就上海某銀行副經理職至滬杭甬車務總管繼任人員大約即該路之帮總管楊先芬升任並聞楊前奉交部派往中東鐵路查辦路務現己返京約明日即可抵滬矣 
[借孔歛財之查辦]  
　　滬海王道尹昨奉齊省長令准内務部咨開查得近有一種無賴棍徒以先師孔子名義或設事務所或設會塲分派其同類到處寫捐並收取會費此等伎倆行同騙局本部前據有人來呈請求備案均經批斥不准查上海爲五方雜處恐有若輩仍藉此名目招摇歛錢請飭隨時查辦等因合仰該道尹切實查究云云 
[廳委赴奉過滬]  
　　江蘇財政廳日前派委員謝湘至滬海道屬奉賢縣提取各項稅欵昨謝委員由寗來滬即詣滬海道尹公署晋謁王賡廷道尹面商一切後即行赴奉云 
[女子訴遭誘拐]  
　　女子馬桂紅前日下午投上海地方檢察廳訴稱揚州仙女廟人今年十七歲家有父母及兄與弟前遭附近土棍陳意良誘騙來滬初則將我姦佔所有衣飾悉遭抵質殆盡查陳匪名號極多每至一處更易名稱甚至不時改稱徐姓邇來小女子探悉其聽人唆使擬將我領到哈爾濱等處買娼因此情急奔案控究請求超豁問官得供判令發往新普育堂留養一面飭派法警往查馬桂紅之家屬來案認領並著偵緝陳匪務獲解案究辦 
[街中遇見逃妻]  
　　湖北人徐德祥住居車袋角向在麵粉廠爲小工今夏憑媒出洋八十元娶揚州婦人徐計氏爲妻至六月二十五日該氏即席捲而逸徐各處找尋無着偶因事入城行至邑廟大街忽與該氏相遇遂將該婦扭住因此衝突由警拘入一區二分署警局王警佐判令一併移送上海地方檢察廳訊辦 
[姘夫搬運家具]  
　　寗波寡婦周顧氏前日投五區警署聲稱家住鼎元里丈夫故世後有夫友張阿裕時來誘惑遂與姘識致被用去現洋三百三十元及金飾衣服等物典質殆盡今日乘氏他出又將器具什物搬運一空當由經租人陳之榮遇見搬出之物均置於寳興里其妻張李氏處請爲提究王署長據報即派長醫前往逮獲張李氏惟阿裕巳逃逸因將原被轉解司法科聽候訊辦 
[扭追拐失女子]  
　　崇明人楊阿金在閘北大統路夏家弄口開設楊萬興糕　店昨扭揚州婦人徐施氏至四區警署控稱民女小二年十七歲上月十四被該氏誘拐出外偕逃無踪今日始將該氏尋獲請爲究追顔署長諭令收押候訊 
[窶人投浦遇救]  
　　山東人石寳生因失業無聊於前日下午在新閘碼頭段浦圖盡當經七百六十五號華捕查見設法救起帶　總巡捕房禀明捕願諭令留候解送公堂發落 
[撤銷原判俟確定後執行]  
　　蘇州齊門外王萬興木行執事程志雲前在吳縣公署稟控醫生即自稱訪員之馬良臣串黨索詐不遂揑詞登報妄指侵佔官河等情並牽涉水警分隊長董金裕等一案當時奉諭判决馬良臣監禁六個月馬奉判不服據情控訴上海地方審檢廳奉飭將一干人證傳提到案復吊取案卷公開辯論終結聽候宣判在案兹悉此案業奉該廳原審官刑庭長沈會同堵陳魏推檢各官開庭宣判略謂本案馬良臣原判監禁六個月撤銷之着改判罰洋六十元以示薄懲等因馬奉諭後前日遣人投該廳呈繳罰金洋六十元並請省釋當時奉諭略云此案雖奉判决現未確定一俟確定後應將此案發回吳縣公署馬良臣應繳罰金亦應呈繳該公署之後然後開釋現在聲請各節碍難照准 
[萬新茶樓之兇劇]  
　　揚州人劉清山在閘北股開新民戲園其妻徐氏因被另一股東某姓之妻某氏在清山前挑唆謂徐氏與某甲姘識故前日徐氏糾同多人邀某氏至戲園隔壁萬新茶樓講茶評理雙方均有附從之人聲勢汹汹一言不合即肆兇毆茶館主時萬如恐釀巨禍上前阻止詎若輩大都係戲園中茶房雜役見時攔阻遷怒蜂毆致傷時之胸肋等處其妻時范氏頭部被衆毆傷流血不止其時人多手雜劉徐氏亦被人以茶碗擲破頭額由崗警一併拘入四區聽候訊辦時萬如昨投地檢廳請求騐傷核辦矣 
[被告各交舖保]  
　　張子劍在公共公廨呈控楊維新不還寄存八年公債票一萬元現洋五千元又奚雪寳呈控奚炳祥奚增盛不理欠洋一千九百元又葡商鄭定記呈控宏昌當舖司賬洪御逹不交所當飾物又張炳榮呈控王啓賡挪用賬欵各案均經駐廨包探將被告先後傳案諭令照章各交舖保聽候訊核 
[破獲蘇州竊案]  
　　湖北人馮進益近在蘇州騙得李良才值洋數十元之風燈花盆等物逃滬匿居新閘北成都路前日李由蘇來滬偵悉報請新閘捕房飭探將馮拘獲帶入捕房奉飭押候解送公堂訊究 
[垃圾頭目玩公]  
　　南巿大碼頭爲水果行薈萃之區現届秋令各行每將茭白壳薑梗堆儲沿浦俾由承運垃圾者從事運去不料現包警廳内垃圾頭目對於此種作踐物品未肯擔任以致堆積如阜實與公共衛生有碍各行家聯名公呈第一區警察署請爲飭傳該包頭吳某從速運去等情趙署長據呈後己函商警廳内衛生科長實地查明現經義科長除派員清查外復親赴沿灘察看一周再行决定辦法 
[火車撞傷鄕婦]  
　　昨日上午九點二十分鐘滬寗路麥根路車站相近有一年約四十除歲鄕婦在軌道中行走被由滬開寗之五號快車頭撞傷頭額甚重當由該站長派脚夫將傷人扶至病車上送至山東路醫院醫治 
[汽車夫疏忽之罰儆]  
　　汽車夫翁阿毛日前駕車至寳昌路地方將某甲所拉黄包車撞倒甲亦受傷後由巡捕到來將翁等一併帶入捕房甲送醫院醫治候核在案昨日將翁傳至法公廨請訊先由捕頭上堂稟稱被告非但撞傷某甲且不帶執照請究詰之翁供認自知不合以後不敢再犯求宥聶讞員判翁罰洋十元充公外再繳醫費完案 
[籌備戊祭]  
　　本月二十七日（即十六日）黎明係秋戊祭祀關岳之期是日係由本埠軍警兩界領袖恭詣西門内之關帝廟致祭兹己由縣公欵公産處籌備一切手續矣 
[居戸私設煙具]  
　　住居楊樹浦路一千三百三十四號門牌屋内之紹興人鍾阿寳因私設烟具容留烟客宋戴相三兩人在内開燈過癮被華探目張獲成包探張金寳查悉稟明捕頭協同西探前往將鍾等三人拿炳連同烟具帶入捕房捕頭諭飭一併押候解送公堂請辦 
來函 
[縣立第一高小校友會來函]  
　　貴報本日新聞攔内載本月二十二日（即十一日）爲敬業學校校友追悼汪季航先生日期查本校所定日期係陰曆八月二十二日下午一時請即更正爲荷縣立第一高小校友會謹啟 
來件 
[警告愛國之士及全國農會殉農]  
　　我國糧食巿面本甚平靜一經日人百計搜羅糧價昻騰全國恐慌今則更進一步欲絕吾民生活將我國耕牛作一網打盡之計此事己見各報約略記載如五月二十五號江陰日報及九月十四號之新聞報均載有日人以五百萬之資本收買我國農人所用之耕牛年需二十萬頭業己有謝全生許四錢瑞林及陸某等四人分頭向長江流域一帶隨時看貨收買且訂定每月每人交牛二十頭等云云此事實行我人又將受害不淺夫農田之犁鋤禾稻之車水及其他一切工作均惟耕牛是賴現今年有二十萬頭之運出則農産品工産品勢必受其極大之影響而減少生産力我人之衣食可以立致缺乏我民生活狀况將益瀕於窮難若不合全國之力速行防止不出數年吾恐牛盡而吾人衣食亦垂絕焉（我國農田多小農　且農人缺乏機械智識故一時殊難改用機器農具）故特警告愛國之士及全國農會速行注意且組織保牛十人團任稽查監察及多方勸導之賫至各處向農民剴切宣稱耕牛與農民關係之重要勸令勿貪一時之多金而自絕其生路一方面請官廳禁止耕牛出境并設法對待代日人販牛運牛之漢奸（對待方法從嚴厲）若是則漢奸破膽日人縮手牛可保而衣食之源可以不絕此種關係全國人民生死大問題萬望大家注意並合力防止之 
雜評二 
[王瑚長蘇（訥）]  
　　或謂鄂人能逹鄂人治鄂之目的蘇人苟堅持之夫豈不能然而蘇人並未堅持之何也曰以我觀之蘇人初未稍離其自治之本意也夫人者治之機械而非爲治之原也本省人長本省之可貴以其易從本省人之公意耳故爲省長者苟能秉承本省人之公意以爲治則仍不失爲自治省長之非本省人亦何害蘇人今日之主張卽本此意故其對於王瑚先問其能否服從蘇人之公意而後表示認否之態度然則今日之蘇人在表面上雖未斷斷然堅持其蘇人與非蘇人之别而實際對於蘇人自治則持之甚堅此後蘇省長之有無問題尚須視王瑚能否遵守蘇人條件之答覆爲斷而不能遂視爲解决也巳 
公布欄 
[滬海道尹公署]  
　　批示一件寳山縣民婦胡鍾氏等呈爲寳山縣知事徇情屈裔背例朦上妄斷巿鄕經董聯合會會長暗通關節仗勢謀奪主權輕視功碑請提案查辦吊卷騐勘據例判明以維主權由據呈巳悉查此案業經寳山縣令據巿鄕經　聯合會議復保管祭田簡章呈奉省長令准在案該民婦如對於保管辦法心有不服儘可依法備具理由提起訴願以資救濟所請提案查辦之處未便准行仰即查照此批一件奉賢縣民錢傑人呈爲率賢縣知事違法抗令請求嚴飭迅予執行由呈悉此案前據具呈業經指令奉賢縣知事查明執行具報在案迄巳日久旣據聲稱案早判决何以延不執行所呈員警勾串舞弊是否屬實仰奉賢縣知事迅速秉公澈查依法核辦一面先將原案情形錄復察奪此批 
[淞滬警察廳]  
　　批示民人盛毛頭呈悉准予保釋候查仰即知照民人王阿三呈悉准予給領仰速報廳候示民人趙敏齋呈悉仰候行區嚴密防緝務獲逸盜解辦可也民人蔡金元呈悉查王觀俊行竊胡開文黑墨爾之内弟王四俊訊有帮助嫌疑當以事主不欲深究故將王四俊援引警法行跡不檢條處以拘留十五日現執行尚未期滿所請保釋之處應無庸譏民婦妻王氏呈悉案關巡警行兇虚實均應澈究仰候行區乘公查辦可也民婦曾姚氏呈悉准予保釋○民人汪和尚呈悉爾妻姚氏因素欠紛爭突將華慶祥風琴廠工目兇毆殊屬不合業經飭科按照罰法拘留七日以敵所有賀寳金借洋十元當經追繳給領仰即知照 
[滬南工巡捐局]  
　　布告第三○八號布告云爲布告事案據工程處呈稱陸家浜爲南北通流水道前被　　船　集作踐業經飭逐詎各船又移往浦灘蒲葦塘一帶並有將船移岸居住輿浜岸路邊草棚同爲障礙至陸家浜路綫早巳規定奈寛闊處所往往爲各戸堆置物料日久不撤即狹處亦或有物阻礙車輛往來頗形危險應請嚴行取締等情據此除飭保傳知並派員差辦理梭巡曁分行外合亟布告各該處人民一體知悉所有沿路沿浜地方無論有礙路線與否不准安置船隻及搭草蓆各棚並堆積有妨清潔物品路旁不得堆置貨物及操作各事免礙交通其巳經擱置之船隻貨物巳搭之草　各棚自布告日起限一個月内一律遷移拆缷原　之竹笆在狹處應照路線收進以利通行毋得違玩致干罰辦或將貨物充公切切此布 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
實用談 
[美國之公共圖書館（中）] [  千里]  
　　美國最大圖書館在紐約城内分二部一爲流行部藏書一百十八萬七千一百三十八册一爲參考部有書與小册一百四十一萬本最近五年中統算每年借出書一千萬本其參考部由各地各函借閱者計二百萬本一年每日入館閱讀者數千人又美國之國會圖書館約藏書二百七十萬册英法圖書館之藏書且三倍於此英館每年閱書之人約一千四百萬人可謂世界最大之參考圖書館外國圖書館對於閱者尚有一種限制美國則採共和制一切自由與公開藏書滿架聽人取閱館中有專家逐日留意採購新書各種學問無一不備 
　　紐約之圖書館係由公家捐資充經費奐輪大屋實爲永遠計謀各分館有統系由總館分發書册每年費用約七十餘萬元紐約城之區域内公共圖書館巳成爲有統系之公衆機關購書之法先與本國及各大國之大書館商定每出一新書必呈館備案再他國之日報雜誌等則多直接購訂每一書之購入必先裝硬布或皮革編成號數大約新書出版後一二星期圖書館巳排列書架小說之類必採其銷路最廣者購置 
　　圖書館必防游手好閒之徒羼入滋擾故閱書室多設在樓上懶人决不可登多級之步梯也爲便利閱者各館有印成之藏書目錄分門别類閱者所欲之書一查即得 
筆剳 
[天刑記（中）] [  鴛雛]  
　　自　旣知阿金爲吾婦吾善阿金彼亦然鄰人嘗以見調吾　然阿金則羞而赧靨吾見其羞則似覺有可羞者在而忸怩矣惟斯時吾與阿金起居殊不同父母怪而以問母謂阿金爲我童養媳尚須成禮待爾壯時吾乃極盼吾壯以前於村東阿大家喫喜酒樂如登仙苟吾自做新郎喫着爲何如哉果爾吾與阿金均漸長分任農家佐弼之事吾此時對阿金志已不但在新婚時之喫着矣朝牽牛出同看日出阿金以溪水爲妝鏡跌坐梳頭妝竟吾覔野花以簪其髩日中吾驅牛曳車蹲於栅下聽桔橰聲不期入夢阿金以衫見覆恐受風而感疾也月夜比鄰共坐場頭阿金與同伴能歌媚歌阿金意在悅吾吾叩歌意則謂不問猶可一問不成聲矣且恐吾母責也十數年中吾與阿金之事殊不能勞朱先生并叙一言蔽之田家四時均有野趣而吾家雖窮有阿母及父與吾及阿金窮亦樂矣自阿金去此間乃無復生趣窮檐斷隴在在傷心嗟夫吾阿金又何自面去者則以前年之秋鄰有孀傭於上海而歸者歸時衣餙奪目侈言受雇之榮吾母方患乏心動以阿金爲言孀立允携之同去謂此才必能出人一頭地矣此言吾烏能忘者去之前一夜阿金知以見告謂上海在何許者吾泣下曰或與京城近耳汝去母忘吾阿金亦掩眼吞聲哭使吾母聞將謂不吉也吾一夜未入睡明晨孀携之行矣吾畏人謔但目送之至於盡數阡陌身隠於密林而止吾獨操作感孤零撫牛而哭 
劇談 
[紅氍新語] [  老拙]  
　　昨接京中友人函云叔岩蕙芳長林業與海上第一臺訂立合同准中秋節邊赴滬王或有事覊留行期稍緩余則偕長林先行并云余之岳翁青衣泰斗陳德霖亦隨同來德霖以生平未來滬爲恨事惜滬上觀客大都重色不重藝况陳年事巳届花甲雞皮鶴髮欲與油頭粉面爭一日之短長多見其不知量恐即來滬亦祗能作壁上觀然予則深盼其果來且爲知音一現色相霓裳一曲亦足解吾數年來之積渴耳叔岩爲譚入室弟子三勝之孫紫雲之子誠可謂家學淵源譚之後能得譚之眞傳唱做白口武工色色俱佳厥惟叔岩一人其餘雖能領略譚之唱工腔調僅一部分事而非所論於具體也惟頗有病其音闊無劉跛子尖拔響亮之足以動人此由其天賦使然至論韻味耐人咀嚼則在此而不在彼知音者决不以此爲疵累耳王長林現爲都中文武丑角首屈一指昔年曾一來滬𨽻寳善街春仙戲園戲藝數月頗得滬人士歡迎今雖年屈古稀聞猶健旺如常英秀在時如演賣馬之店主東瓊林晏之樵夫奇寃報之張别古慶頂珠之權敎師天雷報之老旦珠簾寨之老軍均非此人不可牡丹雖好全憑綠葉扶持可以移贈叔巖矣又聞扶琴巳定孫老元打鼓爲劉順孫爲當代琴師一人劉亦一時無兩叔巖此次來滬配角場面均得人助不難操全勝之權此可預祝也 
新聞拾遺 
[閙新房賀客闖禍] [  廬山]  
　　寧波城内有張某者去年聘胡姓次女爲妻前日（十一號）爲迎娶之期頗爲熱閙及晚來賓循俗閙新房内有汪某失手將新娘妝奩中之圓鏡碰落地下跌成二片張以破鏡爲不祥之兆霎時面帶怒容一般閙房者或討沒趣而散嗣後不知何人密告張謂新娘與汪住宅相距不遠素有嫌疑今日破鏡係出情妬有心作劇張不能復忍一面倩原媒向坤宅退婚一面向汪某嚴行交涉要求立十年保單倘此十年内發生不祥事件槪由汪某負責坤宅因事出無憑要求賠償名譽損失於是三家互相交涉新娘因無端受辱痛哭不已至欲絕食不知風潮若何了結也 
[充内家塾師受辱] [  病僧]  
　　　蕭山人董某老學究也引經據典酸氣逼人賦閑數年頗無聊賴或告以處今之世欲得噉飯地非習新學識不爲功黄某深韙其言因轉輾託人指敎稍稍學阿拉伯字習愛皮西地文未數月躍躍欲試今夏友人某薦其往湖屬某女塾充任敎習至則巳無揷足地校長某强爲位置畀以唱歌一席黄某自信對於阿拉伯字研究有素滿口允諾初無難色不料及期上課黄某竟手揮敎鞭趾高氣揚口中高唱五五五三二三二五五五三二三一唱聲未歛闔室閧然一時秩序大亂不可收拾黄某猶以學生忤己大發雷霆經校長再三剖白黄某始面紅過耳下壇求去聞該校長業巳准如所請自此事發生後湖邑學界中莫不傳爲笑談云 
[瘋女舞] [  筆花]  
　　　昨經哈同路口見一西女年約二八姿首娟好身着白色空花紗衫綠色花裙冰肌雪膚觸人眼簾口唱歌曲幽雅動聽並作種種跳舞且唱且跳逢人便笑一時觀者塞途識者謂此女素有瘋症時常發作後經某華捕到來深恐滋事特送之回家云 
[慧鳥死　] [  光]  
　　本埠維多利亞路洪某蓄有一八哥甚慧能解人語洪某愛若珍璧日前懸柱上忽被鄰王姓家黑貓咬傷而斃洪疑爲他人暗弄旋騐其傷處顯有牙印知必爲黑貓所咬乃向王姓索貓謂非笞二十鞭不足以慰死鳥王不允致互起口角各懷怨恨云 
小說 
[社會小說衆醉獨醒（一四六）] [  瞻廬]  
　　第二十五回禍延飯碗夫婦居哀自錄口供貪奴中計柳氏娘子忙問此話何來王嬷嬷回說姓徐的硬逼伍師爺的錢方才我走過書房門口是被我親耳聽得姓徐的還說這六塊大洋限定今天五點鐘在伍師爺的臥室裏交納少了一個他便要攆逐伍師爺出門柳氏娘子道阿呀反了我們請的先生姓徐的那敢攆逐這事怎還了得沒的人吃了養倒讓狗去做主少停告訴了老爺少不得把狗頭攆逐出門看他再敢嘴硬王嬷嬷獻計道老爺當眞要攆他這狗頭詭計多端（嬷嬷自謂也）口說無憑難保他不滿口抵賴好在伍師爺的臥室隔壁有一間空屋子堆置什物沒人居住到了五句鐘老爺悄悄地坐在空屋子裹聽那姓徐的怎樣向伍師爷强逼硬索那時老爺板起面孔捉住證據把他攆逐出門他便沒得話說柳氏娘子忙說好計讚不絕口果把這個方法傳授了丈夫可憐徐勉齋十餘年的飯碗竟打破在燒火凳上銅鏡先生的手裏然而勉齋背述這飯碗去世的痛史只把東翁窺破秘密的情形一一向娘子報告還不疑及是青巖弄的元虚倒是娘子乖巧便說不對不對你莫非入了姓伍的圈套他捨不得把束修分給你才想出這條惡計把你陷害勉齋猶豫不决娘子早已千刀刮萬刀割替青巖上了一夜的壽待到來朝勉齋心猶不死到劉公館探聽動靜聽說自己的書記戰役早由西席伍青巖一人兼充暗暗喊一聲苦也從此劉公館裏再沒有勉齋的足跡正是 
　　懸餌捕魚設食擒鳥哀哉貪奴胡爲自擾 
自由談之自由談[  鵑]  
　　久陰乍晴頓覺大千世界明光普照萬物有昭蘇之象於以知世間萬有要以光明爲貴天時且然矧於人事吾尤願當國者之用人行政亦能示人以光明毌長在黯黯重陰中也 
 
 
 

Page 15

 
 
   
 
 

Page 16

 
 
常識 
常評 
[主與僕] [  覺]  
　　民國之國民主人也民國之官吏公僕也雖總統不過居於公僕之地位 
　　今之覬覦一官者其思想常不願爲主而願爲僕及旣得官則又往往好爲僕欺其主之事此由專制政體養成之腦筋其謬誤之點固結而不易化也而不知足以破壞民國之根本實爲民國之罪人 
　　吾聞有明之季有所謂世僕者以其一經賣身則終身不能自拔全家不能自拔也嘗一朝同盟盡夷一其主之家主欺其僕猶然而况僕欺其主 
　　民則醒矣官猶未醒也吾不爲民危而爲官危吾願官與民俱醒 
道德叢話 
[西方格言（三八）] [  謝介子選譯]  
　　格言爲各國簡要之國粹﹁莫景陶﹂（ＪＭＡＣＫＩＮＴＯＳＨ） 
寧乞毌竊寧作毌乞﹁俄羅斯諺﹂ 
食品少量而時進可致體胖﹁英吉利諺﹂ 
愚由經騐而悟知者由　論而悟﹁德意志諺﹂ 
無經騐而有學問不如其反﹁英吉利諺﹂ 
曾燙口一次者常吹其羹﹁德意志諺﹂ 
人貴質朴﹁英吉利諺﹂ 
無權力之憤怒是爲大愚﹁德意志諺﹂ 
登高母巳甚防傾躓增重也﹁英吉利諺﹂ 
人之爲善其勢也暫苟爲不善其勢也常﹁伊慕深﹂（ ＥＭＥsron） 
上期第八則﹁無﹂字之旁缺圈﹁牙﹂字誤排﹁爭﹂字特此更正 
[經騐談] [  逢年]  
　　胸中纔有一點私意說話時便有許多爲難愈支吾愈廻護愈廻護愈支吾惟坦白其心者爲能言之侃侃 
　　必有分外之費始貪分外之財旣貪分外之財必做分外之事故愛惜身名者當自不妄費始 
　　此心常存則過失自寡 
　　做善事的一番歆動念頭常在事前能令到底不懈則德性自堅做錯事的一種懊悔念頭常在事後能知先事預防則過失自寡 
　　稠人廣衆之中偏奬一人不特四筵無色亦令受之者跼蹐不安 
　　與妄人相處只有心平氣和四字省却多少齟齬彼見吾絕不與較其心亦必自服其氣亦且自柔若執以成心接以盛氣必至兩不相下究竟我的不是處居多 
　　一乘轎不是一個人抬的前高後仰則顚一座船不是一個人駕的左重右輕則覆到了轎顚船覆大家都要吃虧與人共事者不可不知此理 
　　世間人一切貪詐暪心之事多是聰明人幹的愚魯人即有此心亦無此膽 
　　雖有萬不可却之情求多亦厭雖有萬不敢抗之勢逼極亦爭 
　　開口便談宦蹟莫信他是好官見面便叙交情莫當他是好友 
　　知人易自知難自知易自責難 
　　怨我者毁我忌我者毁我與我不同者亦毁我暱我者譽我畏我者譽我有求於我者亦譽我毁我而我懼譽我而我愈懼懼而自修則毁我譽我皆所以益我也 
　　世間之物至於足用而止不可以有餘有餘未有不爲累者也 
　　求人者使之可從與人者使之可受 
　　見死喪之悲哀則思有生之樂經疾病之困苦則思無恙之安天下事能從反面著想便知目前所處無非坦然 
　　目不能四顧耳不能兼　自恃聰明者必有受人朦蔽之處君子處事接人只是準情酌理從不以聰明自恃其實正是絕等聰明也 
　　粗淺者令人可笑刻深者令人可畏油滑者令人可厭木强者令人可憎吾輩讀書勵品先要剔除此等氣質 
　　不貪凉者必不受暑不好勝者必不甚敗 
　　招之使來驅之使去鷄鶩也有德之君子决不敢以此加人揮之不去拂之還來蝇蚋也有志之君子决不肯以此自待勸人行善彼雖不應於我亦不爲失言（乙種酬） 
經濟 
[中國幣制之亟宜統一] [  夢廬]  
　　世界各國類皆以金爲本位獨我中國以銀爲本位經濟學者早有銀本位不若金本位之說然自歐戰以還物價騰貴金本位亦不足恃日本千賀博士因有米本位之倡議故今姑不問金銀本位之優劣若何而先就吾國之幣制一論之大銀元一枚重庫平七錢二分小銀元一枚重庫平七分二釐則以大銀元合規元應仍爲七錢二分以大銀元換小銀元應恰爲十枚此固不待計算而知者 
　　顧我國商人不依規例大銀元之七錢二分者升爲七錢三四分小銀元之七分二釐者合之不及六分五釐銅元百枚或十枚按例可換一枚大銀元或一枚小銀元者今乃須銅元百四十許枚或十二枚餘方可兌換其相差幾及十分之四 
　　至若大銀元有北洋造幣龍洋鷹洋等之區别小銀元有福建廣東江南東三省等之不同故意留難强加折扣者比比皆是 
　　不寗是也火車電車之票價亦因銀元巿價之升降不定票價之核算不易不得巳而特定銀元之價值（必較低於巿價）而永久不變故行旅往來每遭額外之損失亦幣制不統一之故也 
　　銀元巿價之升降不定從中漁利者固爲商人而暗受損失者亦爲商人何以言之蓋貨物之買賣每以銀元巿價驟升驟降而有受虧之虞銀錢之出入每以核算之錯縱繁賾而有錯誤之憾至於煩心計廢時問又其次焉者也 
故誠欲減少營商之障碍整頓幣制自非統一不爲功誠能統一則行旅往來商賈買賣莫不受其益矣願我明逹之商界同胞急起圖之（乙種酬） 
法律 
[債權法之簡要說明] [  旭人]  
　　第一債權發生之原因　債權發生之原因有四如左 
　　（甲）契約　凡發生私權上之權利義務者大致皆以契約爲基礎債權爲私權之一故契約亦爲債權發生之一大原因（其詳俟另編說明） 
　　（乙）不當利得　凡無法律上之原因而受他人之給付或因其他方法以取得利益致他人因而受損害者是謂不當利得依法不當利得者應負返還之義務故亦爲債權發生之原因 
　　（丙）管理事務　凡未受委任或並無權義而爲他人管理事務者是謂管理事務此種行爲必須從本人之眞意且須用最利益於本人之方法以爲之否則雖無過失亦須負賠償之責故亦爲債權發生原因之一 
　　（丁）侵權行爲　凡違法以侵害他人權利之行爲謂之侵權行爲此種行爲依法亦應負損害賠償之責故亦爲發生債務之原因 
　　第二債權消滅之原因　債權消滅之原因有六如左 
　（甲）清償　償債云者卽以金錢或其他替代物對於債權者爲其義務之履行之謂也 
　　（乙）提存　提存云者即以金錢或其他替代物交付於一定之處所以爲其義務履行之擔保之謂也 
　　（丙）抵銷　抵銷云者謂當事者問互有債權債務且於同種之目的而同在清償期以當事人意思之一致消滅雙方債務之謂也 
　　（丁）更改　更改云者謂變更債權之要素發生新償務消滅舊債務之謂也 
　　（戊）免除　免除云者謂債權人抛棄權利使債務人脫離債務關係之謂也 
　　（己）混同混同云者謂素不兩立之二權義主體忽而歸於一人其權利義務無可履行之謂也（乙種酬） 
公民常識 
[欲辦善擧者注意] [  來稿]  
　　凡欲勸人出錢興辦一切濟人利物之善舉一言一動皆須以誠意行之庶或可以動人之惻隠所謂誠者乃眞實無妄之謂非若前議和之某代表口口說識而處處說大話裝門面也今之欲辦善舉者其念之哉 
　　善舉出名之人須擇素有道德者爲之庶可以得人之敬信如其人不可多得甯缺無濫切不可以不倫不類之闊人列名其間反減信用 
　　辦善舉不可有豪侈氣前年有某善會派人至某處演劇助賑意非不善而辦事之人手段闊綽漫無節制見者以其多一糜費卽少一賑欵相戒不以捐欵交入該會故用善舉司事須以樸實爲主不可徇情而漫以無業游民濫竽充數 
　　辦善舉者以錢濟人不可有絲毫之德色昔謝綏之戒其放賑之司事謂對於災民須如乞賑一樣施少欽遇人交到賑欵不論人之貴賤欵之多寡一以禮貌接之不敢稍怠先進遺風堪爲世法（不受酬） 
家庭常識 
[看護病人者須知] [  文農]  
　　中國家庭間凡對於家人患病者往往不思看護即有看護者亦無方法以看護之致病者不易痊愈或生起種種之惡感故看護病人之道無論男女皆當略知一二也 
　　病人房間宜收拾清潔空氣流通陽光無阻地上如攤有地氈者亦當捲去之因地氈易藏埃塵很有碍於衛生也 
　　房中空氣不可過冷又不可過熱故宜懸寒署表一使其温度常在六十度左右晚間燃燈如未裝置電燈煤氣燈可用有燈罩之火油燈且燈罩又宜每日揩之最忌燃無罩烟煤直衝之洋油手照等被褥衣服病時尤宜勤洗如疑係傳染病當與他件隔别洗之 
　　藥瓶等類切不可置於病者之前亟宜移之他室因病人覩此徒增其畏縮傷感之念而巳 
　　病人睡着時不可以極重之被蓋其身上牀下又切不可滿塞物件帳子最宜四面吊起 
　　侍病之人每羣集竊竊私議其實反使病者注意不安故病者如神經清楚有所詢問當以實告爲是 
　　病人牀前又宜置顔色美麗新鮮之花一二瓶如在冬天可擇有趣味之圖畫數張釘於牆上使病者見之不致憂悶且其病可早些痊愈也 
　　看護人又當備小册一本將病者起臥種種之舉動一一錄下以備詳告醫生以上所舉者不過大略見者如覺尚有缺點不妨增益之是所盼禱（不受酬） 
識字捷法 
[應用字] [  濟滄]  
　　齊　禾麥吐穗上平也篆文作　本作甯象禾麥挺秀之形從二者象地有高下也禾麥隨地之高下爲高下似不齊而實齊參差其上　明不齊而齊之意也又整也完備也又莊也肅也或讀若齋又速也又古國名及朝代名又通臍通躋通劑又衣下曰齊音咨 
果木實也篆文作　從木　在木之上旬腂也非土田之田字舊謂木曰果草曰蓏一說有核曰果無核曰蓏又决也又驗也又勝也又飽也讀若顆又同婐女侍也俗作菓 
 
 
