# 1883 - 309 - 4903784

 

Page 1

 
 
[越郡名賢尺牘出售]  
　　前明越郡名賢尺牘爲獨由莫繩孫先生之先徵君所輯凡六十三人葢據會稽魯燮光家藏墨蹟編錄間附按語别無副本兵燹之後其墨蹟本能否 
尙在人間不得而知則是編愈足珍貴本館今獲此本以活字板排印成書訂爲一本刻已告竣定於本月二十日出售每本收回工本洋一角正售處仍照曩例諸君請卽賜顧可也[  申報舘主人啟]  
[淵鑑類函出售] [  點石齋主人啓]  
　　類書昉於六朝而尤盛於唐然搏而不緐簡而能覈者實鮮前明俞安期著唐類函頗稱詳括其祖述歐陽詢類聚又稍則存嘗鈔　　記白帖通興　　 
益之旣缺宋以來書而唐以前亦有脫　者國朝康熙年間諸儒臣奉命臚采原本唐類函所載諸書并唐以後諸家事　　　　一史子　　　　爲蒐羅句　字比凡日星河岳禮樂兵農以及道德性情禽魚艸木罔不辨晰音義提挈綱領其間典故事對詩賦雜文俞萃百　　　宏博嘗成計　　五十卷聖祖仁皇帝錫名淵鑑類函製　刋行誠類書之大觀矣本齋石印佩文韻府旣爲海内士林所珍賞今又不惜重價購　　印　版　　　　縮爲石印彚訂十册校核則愼之又愼　印更精益求精毫髮無遺鬚眉畢現盖技以久鍊而熟料以選擇而工較勝佩文奚啻倍蓰至其字盡之　　　　雖入老年之目亦如觀掌上螺紋無煩臨錢正不徒　鏤　板裝飾時綾輝增鄴架巳也攷古家各置一編昕夕欣賞其有裨於　文者豈淺　　　　於九月初十日出書每部十一元售處悉照曩例 
[本齋告白] [  點石齋主人啓]  
　　古今　書集成早經購到惟日後開印就現在之屋舍機器均不敷用是以本齋於隣近虚新近購得曠地將卽另　　 
書館並信致外洋速購機器多副一俟屋宇造　機器運到立卽開工有願附股者務祈迅來預定此布 
[書法人與黑旗議和事]  
　　法人之攻越南也其機始於流丕其端起於　威利而其事梗於黑旗一軍當流丕之窺伺越南不但越人所不防卽外 
人亦無從揣測彼流覽越國山川險阻道里遠近一一詳記而默誌之歸以告於法廷以爲越南之兵無足畏越南之利有可鬭越南之土地人民皆不難唾手而歸　圖此其志固不可謂不大矣及李威利以偏師直入越境一戰而得海防再戰而據河内南定等處如入無人之境於是深信流丕之說初不虞有所梗阻而遂謂取越南如發蒙振落不必再增兵益餉卽此數百法兵已不難一舉蕩平也而孰意黑旗一軍乃崛起而與之爲難一再交綏法軍敗北元戎授首兵氣不揚觀於前河内之法兵周覽黑旗營堡目擊李威利及陣亡諸兵弁藁首其閘其有不欷歔扼睕而嘆息痛恨於黑旗者乎乃孰意法人不以爲恨而反欲與之議和是眞出人意料之外者矣雖然僕前者已　及於此　法人之心叵測彼見黑旗阻梗法人不能奏功雖巳乘隙而得順化京城要盟於越王究亦自知不過掩耳盜鈴之計黑旗尙在則法人縱得越南都城勢仍坐不安席寢不甘味而欲勦除黑旗則又非起大軍不可倘起大軍費餉幾許然且未可必　　招募越人以攻之則無異於鄒之敵楚終必無濟輾轉思維卒無良策則不如出於議和使之解嚴而後可以徐爲之圖此則法人之譎計可以意會之者也夫黑旗一軍法人初時視同小醜意謂癖疥之疾不足介意迨屢戰屢敗而後不敢輕視然究不過一成一旅非有國者所可比也今法人而曰與之議和則是與法爲　體無論劉永福未必肯從卽使允從而法人巳覺大失體統故或疑此事殆傳聞之辭不足信也乃前譯港報則實有議和之說並云黑旗初時與法人通議旣而守禦完固卽謝却法人不復與議此說果確則是法人又失一著其貽笑爲何如乎先則小視黑旂而猝爲所乘繼則深憚黑旂而願與之和終則仍受黑旂之欺而無如之何法人一何憒憒乃爾且黄旗一軍之中黑旂之黨甚多無端而遣散之是不啻驅之使歸黑旂何異與虎添翼耶法人之所爲如此而欲求勝於黑旗不綦難哉觀統帶黄旗軍之兵官基亞赤所言法之文員加誅於黄旗之兵雖其罪本有應得而並不知照該統帶官又未奉法元戎之令而竟擅自刑戮則其鹵莽任性亦可概見基君以是不能無怏怏於懷遂辭職以去踵波元戎之後塵是又文武不和之一徵也波元戎以與夏文意見不合而棄軍以去基統帶又以不愜於該文員而辭職以歸以致黄旗散伍軍心懈弛法事其亦可知矣法人動曰增兵然增兵少則仍不足以濟增兵多則軍實不貲約計法國先後用兵其餉糈已不知糜費幾何初議之五百萬佛郎克恐至今日而數倍不止而仍未見法人之得利越王卽與訂約而要盟二字終無所逃於天地之間法人縱欲自圓其說而亦有所不得矣中國之於越南誼屬君臣恩同父子近以法人虚聲恫喝恐傷和誼而忍而不發中國食毛踐土之倫巳莫不心懷憤憤卽使出偏師以助越亦屬理所當爲而法人深懼中國之助越因欲以先發制人多方猜疑藉辭詰問甚至遷怒隣邦謂美國不得以軍械售諸華人其亦可謂無理之尤矣吾知劉永福旣倡義於前必不肯隳義於後卽使不能得志於法矢盡援絶猶必以死自誓爲越南之完人斷不至從法人之和議而况屢勝之後士氣正奮又何至自墮其志氣以受法人之愚也　夫早有以知和議之必不成矣 
[上諭恭錄]  
　　九月十五日奉上諭順天府奏照案懇賞廣仁堂米石一摺廣安門内廣仁堂收養無依童幼 
分設義塾並資助守節婦女常年經費不敷着加賞給小米三百石以資接濟該部知道欽此○十六日奉上諭錦州副都統珠爾遜保奏病難速痊懇請開缺一摺珠爾遜保着准其開缺欽此同日奉上諭禮部奏建立專祠及題請入祀直省賢良名宧各祠循照舊章辦理並請頒發方略等語各直省建立專祠係屬曠典應候特旨加恩嗣後不得擅行奏請至各直省文武大小官員如果著有賢名遺愛着循照舊章分别題請入祀直省賢良名宦各祠由該部核議准駁候旨施行以昭愼重並著武英殿頒發欽定勦平粤匪捻匪方略各一部交部祗領俾資考核餘依議欽此 
[越南近聞]  
　　西貢烟地邊丹法字新報云初七日法國地勒運軍船由西貢前往東京携帶文書軍器甚夥聞 
以交會安宣丹海防諸處者也並聞載有電線前往擬在海防建設電線由陸路以逹於河南俾便傳遞軍中消息焉又初五日有西貢火船由海防載有法兵二十九名到西貢乃前與黑旂開仗時在於陣中被鎗擊傷者也現特載回以便調理黑旂所駐之北寍等處現悉棄而不守將兵退入内地據扼險要以伺法軍作何舉動法人之在東京者現亦樂得相安於無事並不敢往攻黑旂蓋待新兵旣至然後擬開戰務也據傳法廷擬派兵一萬陸續啓程前來東京俾資調遣而備爭鬥巳有三千兵附亞威倫及三洛輪船前來矣此二船一則於八月初十日開行一則於八月二十日開行云若 
 
 

Page 2

 
 
新兵到越想必有一番血戰也說見循環報 
[倫敦電報]  
　　香港西字報載有十三日倫敦發來電音云法國又發兵五百四十名並軍裝多件裝載一船駛往越南東京矣 
[搭客病瘋]  
　　香港西字報云有輪船名又新從新金山駛至香港華人之搭船者甚多内有一人忽患瘋疾竟欲在船縱火船主命人綑 
縛之旣抵香港卽將其人解送地方官衙門以便窮究其事也 
[京師近信]  
　　英法兩國公使曁港督先後晉京并港督出遊被竊等事均經列報兹閱字林西字報登有北京西人十一日來信云港督 
近巳南旋緣京都數日前秋雷厲響電光閃爍不絶朗同白畫雨亦疉降寒氣將來故商人等有離京南下者法公使德君亦將出京返斾云按港督來滬本報已錄兹悉已附怡和洋行之寳生輪船回港矣 
[津信摘錄]  
　　津沽西人來信登諸字林西字報言開平煤礦股分近日忽又漲至九十兩購者爭先恐後問其所以漲價之故則或云因 
今年所開之第五礦口出煤甚多或云徐雨之觀察至津與李傅相商辦妥貼其開平東北尙有鐵礦亦許其開取併入開平故聞此信息者莫不紛紛向買也又云廣東滋事焚燬沙面行家一節聞西人向中國索儧費洋十萬元并須將爲首滋事之人立正典刑也又聞統領北洋水師丁禹廷軍門月初由烟台抵大沽各師船均　泊沽口軍門卽乘坐船挈帶幕友鼓輪赴津而謁傅相互商要公事甚機密無從探悉旋於重九日仍返丁沽營次約在小春初旬當統帶各輪巡閱洋面及險隘口岸或徑返威海度歲亦未可定也 
[星使行期]  
　　督辦吉林寍古塔等處屯懇事宜吳清卿京堂率師赴津曾經譯述兹聞清帥於重陽日酌帶馬步練軍拔隊起行約須一 
月方可達津傳聞清帥此來係奉廷諭帮辦北洋水師事宜與傅相統籌大局以固防儒將雄師雲屯霧集自此海防軍又樹一幟矣 
[途人擲石]  
　　福州西字報言十七日有二西人出遊歸途忽有華人多名擲石相侮西人忍氣而回故該報論此事以爲倘此風漸長則 
羅根之事行將復見於閩中矣 
[首令履新]  
　　新任蘇州元和縣馬漁珊大令現辦鎭江上游厘局差務奉檄後適温司馬由省赴鎭接替是差刻巳交代旋發紅諭擇於 
本月二十六日接印視事并在京口迎謁左侯相後已於念三日到蘇矣 
[照錄金青岳二尹東元擬請辦沿海各船聯甲章程]  
　　竊維比當海上多事閩省綰海爲州防務最爲緊要計上自福鼎下迄詔安沿海 
千有餘里口岸林立防不勝防一處不爲扼要設險卽覺一處有瑕可蹈若處處設防屯兵則不但無此多兵亦並無此多餉查閩省福寍福州興化泉州漳州五府商漁扒駁各船統共不下十萬舵工水手人等約不下數十萬似應仿照楚軍營制及保甲章程變通辦理一律編聯勒成部伍則江海港澳到處皆兵而防範扞衞無虞疎漏矣竊計此舉約有六善一可堅沿海之敵愾同仇二可固海疆之籓籬屏障三可消弭内盜永無孫盧嘯聚之虞四可阻遏外宼長絶汗徐勾引之患五可大壯聲威默袪窺伺六可不廢國家一餉坐成水師勁旅數十餘萬也惟聯甲之法本於周官之閭胥比長自管子擇立里君迄今歴代皆爲變通踵行然俱行於旱地居民從無編及水道船隻惟前明王陽明曾經編置九姓漁户似屬船隻聯甲顧其法巳僅存故紙難以詳悉今擬舉辦事屬創始一切立法用入並無舊例可循皆當妥爲之籌庶免臨事棘手兹就蠡管所及謹擬章程八條恭呈憲鑒是否有當伏候裁奪施行計開章程○一設局以一事權省會應設各船聯甲總局寍福興泉漳沿海五府應設府局現當欵項支絀應暫歸併辦理以節經費省局卽由省會保甲總局兼辦府局卽由各知府就近督辦俟將編聯定後各聯船隻應領牌照項下　有　費再行分設專局以一事權而專責成○一詳查以免遺漏沿海各屬漁舟扒艇商駁各船向雖巳經各㕔縣給有牌照造有名册不無遺漏似難核實應卽分别委員前赴各屬會同地方官遴選諳練紳士書差隨往沿海沿江各港澳詳查實數妥造清册繳局查核册式由局頒給塡用所有編查船隻委員紳士書差人等難以枵腹從事皆應量給薪水夫馬工食雜用等項俾資辦公此外不得索擾各船户分毫倘敢藉端妄有所取無論多寡一被查出卽子嚴叅編查日期倘漫無限制恐啓任意挨延多糜經費之弊應卽略予立限以期迅速蕆事各屬港澳數在一百船在五千隻以上限三个月澳港在於數十船在五千數以下限二個月皆須一律查造清楚倘有逾限及遺漏不實不盡卽由局查明詳請記過追繳經費或有港澳過於窵遠或因船有遠出未回實在難遽編查者准予先期禀請展限○一聯甲以相鈐制編查船數定後每十船編爲一甲爲置甲長一人每十甲長爲置聯長一人每五聯長爲置聯甲總長一人不及數者附爲餘船數多者另爲編置甲長聯長就各甲各聯船内擇其才技出衆或强有力者爲之皆由局給以大憲八九品功牌俾藉頂戴以約束一甲一聯總長則擇各港澳公正紳耆素爲人所信服者爲之若蘩無頂戴耆民亦並給以功牌總長約束各聯各聯約束各甲各甲約束各船層遞聯絡以成指臂每置成一總長卽編以一字名爲某字聯甲總長其下五聯長亦編爲前後中左右名目略如營制聯長下十甲長亦編爲第一至第十等第略如楚車棚數以清眉目而免淆混總長事務較繁每人每月酌給公費銀兩俾資辦公以免棘手○一給照以便稽查各㕔縣所給各船牌照向皆揑冒不實難以核騐此次查明各船確數聯甲定後卽將谷㕔縣應給牌照一律裁革另由本局發給聯甲船照以便稽查寗福興泉漳五屬擬以海國慶安瀾字分别塡給通飭地方文武水師管汛及各關口局卡一體遵照查騐放行不得留難阻滯如無本局牌照卽行截留送究以杜弊混而期核實此照限以半年或一年一換悉照各㕔縣給照向章辦理逾限卽作爲廢帋查各船請給牌照陋規自數百文至百十千文不等向係各㕔縣丁胥人等分肥私囊今旣裁革㕔縣牌照此項陋規應卽不准再妄收受悉令照數繳局以充聯甲經費○一互保以清盜源給照完後由局頒發結式令每甲船十隻互相出具連環保結狀一帋繳局存案嗣後倘有一船在江在海搬搶中外遭風被難船隻及通匪作奸走私漏稅情事一經本局查出或被他人指控訊實卽將互保之九船一同坐罪該甲之聯長總長亦分别酌量記過扣給公費紀過至三次扣費至五次以上卽行革換追繳功牌仍責令追贓交犯送究若該九船自拿贓犯送局或自出首卽皆免議甲内各船倘能救護前項遭難人船除由難船自行酬勞花紅外並准予具報來局由官再行酌量加賞並將該聯長總長亦予分别記功加費聯長記功一次給銀五兩總長記功三次加給一個月公費以昭激勸○一抽查以資核實編聯定後難保各船無遭風損壞廢業及船工舵水人等物故更換情事若不爲隨時抽查換造清册仍屬難期核實各船設果有前項事故應卽責令遞報來局以憑查考不准稍有隱匿並應由局按季委員前赴各港澳抽查點騐是否相符以資核實○一訓練以期精勁查各處舵水人等風濤沙線雖爲狎熟而刀矛砲火實所未諳設有大敵凌犯難期扞衞抵禦應責成各總長聯長分聯按季教以步伐止齊進退坐作施放砲火運用刀矛及水師一切軍火器械應用各技務令純熟不得生疎俟果演習熟後再行由局按年委員前往各港澳校閱合操一次其演習合操之期須各船遇有眼日始可舉行而各船睱日逐地情形不同難以懸揣定議應由各該總長就地斟酌具議來局再爲裁定所需刀矛各械責令各甲自行捐　送矚過烙給用其火藥鎗砲炎箭水雷等項由局給發○一恊力以杜窺伺各船訓練成軍之後海天清晏則各自安生業設遇鯨鯢不靖卽應齊一 
 
 

Page 3

 
 
心志協力禦侮彼此策應互相救援以衞桑梓而保身家不得退縮逃避以致鄉關横被蹂躪倘果能力遏腥臊保衞地方所有甲内在事人等卽與軍營兵弁一律保奬官階以示鼓勵 
[侯相拜客]  
　　左侯相蒞滬情形已列昨報兹悉侯相坐船於二十一日午後兩點半鐘進吳淞口停輪文武各官禀見後卽閱看崇明鎭 
洋寳山等縣漁團網師漁父出没於長風巨浪中大是壯觀閱操旣畢然後展輪來滬昨晨九點鐘時胡雪岩方伯詣侯相座船禀見叙談良久　意有加侯相卽於十點鐘登岸拜客浦中各兵船及鐵甲船各砲船等無不升砲致敬侯相坐緑呢人轎前導儀仗則有旂鑼傘扇及銜牌十對馬隊十名駐滬黄營兵丁二百五十名江南提督親軍四十名恪靖銳字營勇三百名恪靖大旗二十四桿恪靖衞隊兵勇一百五十名戈予雪亮羽戟雲屯統帶各員紅頂花翎自天津码頭往北沿浦灘法捕房派中西捕迎送過洋涇橋至英租界英捕房亦泒捕迎送過三馬路至招商局飛片擋駕旋向北至後馬路糧臺局拜胡雪巖方伯聚談片刻卽起節往西進盆湯弄經英大馬路由石路過鄭家木橋往南至法大馬路迤西向南經四明公所過西門到江南製造總局該局砲勇列隊伺候適馭遠兵船在塢修理故該船統帶官亦率隊恭迎憲駕旣到卽升砲并放百子砲數葛響侯相卽進行轅略憩用點畢排隊至該局码頭早巳搭盖五色蓬帳懸燈結彩該局總辦在前導行各下小火輪船閱看活砲臺船四隻卽祥生廠所造者閱畢已午後二點鐘矣砲聲又作侯相復登岸進小南門至龍門書院及道署松滬厘捐總局等處一概擋駕旋出東門回至金利源天津码頭各兵船復升砲迎接憲駕登船而蘇松太道護軍營及撫標滬軍營等兵俱在码頭伺候迨侯相回船岸上各兵始行撤回 
[糧道來滬]  
　　江蘇督糧道王觀察及青浦金山兩邑尊於前日午後抵埠舟泊觀音閣码頭蓋因迎接左侯相云 
[英艦到申]  
　　昨日有英國大兵船名古剌嫂由東洋來滬現泊於江海北關之前該船由東洋啓輪在横濵長崎之間適遇大風該船　 
無損傷而船中小艇二隻被風吹去矣又見有日本壞船浮沉海面有人待救經該船救起九人至神户送之上岸查該船前曾到過滬瀆船身之大計有二千三百八十墩巨砲十四尊機器有二千五百四十匹馬力兵弁共計二百六十九名聞將在上海作度歲計當俟明年開行也 
[捕夥溺斃]  
　　蘇司監盜犯王二彭學誌等於本月初四日在監逃逸迄今未獲經許廉訪通飭所屬緝拿上海縣黎邑尊自奉憲扎卽飭 
捕役柴樛購眼綫嚴加緝訪該捕派夥江北周二等往太湖一帶聞該犯實暗藏是處特一時未能查獲耳詎周二於十六日舟至洞庭山地方一帆風飽忽來貨船多艘兩舟相碰周卽失足落水旋經救起以飮水太多而死周母及妻聞信悲不自勝向柴理論想可調停了結也 
[公廨停訊]  
　　本埠英租界公廨會審官陳寳渠太守昨因左侯相蒞滬須隨時伺候是以一切案件飭知捕房停訊一日云 
[招認屍身]  
　　二十一日早九點鐘新閘橋下撈得男浮屍一口年約二十餘歲上下無衣腰有白布帶一條三股頭辫線如有屍親可向 
該處救生船問領也 
疉承漁村散人鹿門山人贈章賦此誌謝○靜默丰裁衆共推深藏不露處囊錐鍾王字學全神契李杜詩才的派追懷切樹雲眞莫道情移花月好相隨司空見慣渾無賴剩有閒愁付與誰小樓主人未定草 
[贈李君北]  
　　最喜賓朋集畫堂談今論古遣愁腸夜來月影燈光裏樽酒聯觀漏未央才大無煩玉尺量早年書畫擅名場休嫌知已 
天涯少定有名流奉瓣香[  小樓主人脫稿十美署]  
[和小樓主人見贈原韻]  
　　藝苑由來重望推豪情逸興寄毛錐羡君敏捷才無敵愧我蹉跎悔莫追知是調高辭愈暢果然意到律能隨 
小樓洞闢洵詩窖海上風流更屬誰[  鹿門山人脫稿于青雲里]  
昇茂莊經收九月十三起二十止桶捐第四次清單○十六鋪橋二員錢四百八十一文虹口四開二個八開一個錢七十三文又順興源洋貨號助一員外虹橋錢二百四十一文裏虹橋錢一百六十文北泥城橋錢二百文虹廟十六開一個錢九百三十九文漢石鐲一隻又李國培助一員德興里口錢一百零三抛球塲五員四開二個八開一個錢四百六十十七文楊泰記衖後二員八開一個錢三百二十八文錢行轉角一員四開四个八開一個十六開一個錢二百七十八文又林桂亭助一員錢七十三文鐵馬路橋八開四個錢二百三十文大關橋東洋對開一個四開一個錢三十九文又青浦六齡童子求病速愈助四開一個火神廟一員錢四百二十二文又磊石主人求合家平安助銅洋四員泉漳會舘一員　二百四二睛文陸家閘橋四開一个錢四百二十二文又金司務助三員又葉劉錢韋四姓助一員小東門吊橋當票二張錢二百五十九文又不留名因脚症愿助東洋對開一個長　橋一員四開一個八開一个又寄鷗生助一員又海寗有心無力人助徐君五尺山水屏條四張扇骨一柄又無名氏助二員又無名氏助二員又葉吳兩人助四開一個八開一個錢四十八文又無名氏助八開一個新開河一員四開一個錢一百十文萬安樓門口一員四開一个八開五個十六開一個錢八百四十一文吉祥街口四開一個八開一個錢一百五十文八仙橋錢三百四十二文胡家閘四開一个錢一千五百三十九文棋盤街四開一個錢二百六十文裏閣郎五員四開二個八開一個錢六百八十文仁濟醫舘錢一百六十文第一樓八開一個錢一百二十七文華衆會包金鑲寶戒指一個東洋洋一元四開五個八開二个錢四百十二文三茅閣橋錢二百八十五文又全家未染疫症子助二員老北門一員錢四十一文又無名氏助當票二張新北門錢五百七十三文又祝萱壽助一員石路上錢二百八十文又曹慶麟助二員牛痘局錢六十文邑廟大殿三員足對開一個錢一百六十文鰻廟橋四開一個錢二百十四文大東門吊橋四開一个八開一個錢三百四十六文郎家橋錢三百六十三文又汪姓求次子病速全助二員龍德橋三員錢四百三十一文無名氏代求病念一員虹橋錢二百三十三文西門錢五十七文靜安寺三員四開五箇八開四個十六開一個自來水後衖四開一個錢九十五文鹿　春門口錢一百零八文沉香閣八開一个錢五百五十文以上四十三處共收洋五十員内有銅洋一員東洋洋一員足對開一個東洋對開二個銅洋四員四開三十三個八開二十七個十六開四個錢十三千四百念一文包金鑲寶戒指一只漢石镯一只屏條四張扇骨一柄當票四張如數解交金州礦局賑捐公所又賞墨居海珊兄助表災圖工料錢四千八百文張成順兄助坵桶四十只林福麟兄助坵桶十只沈榛三兄助坵桶十只石純孝兄助災圖板六十塊 
九月二十一日代收順天山東賑捐第七十九次清單○廣東陳羅氏由本埠善昌榮茶號交來規銀五百兩新安孫明德堂洪承義堂由寶泰源茶棧交來二户各五十元浙杭一經堂由阜康莊交來五十元廣東順德梁姓十元香山卓姓二元青溪徐恕名由松江章一大寄順成信局來一元○黄雪草呇陳梅村劉蘭　沈安素董寳九黄潤卿望山軒范少泉歸愼卿周幼蘭吳叔章十一户各一元黄義莊錢五千文葆善三千三百文琴川不留名古虞李景白二户各六百文琴川裴五百四十文李恆足五百文不留名曾叔夷立裕王廷換李黄氏五户各四百文養性居士三百文仁裕二百文安貧生一百文以上二十五户由常熟孫歌庭續募寄交李崧生來錢洋合併共二十三元○勾章知非人爲髮妻求外症速愈二元○翁巳蘭先生書潤指助餘姚二十日代收洋八元四開五個八開二個錢二百八十文理合聲明上海北巿盆湯弄絲業會舘主施少欽謹啓 
上海陳家木橋金州礦務局内直隸山東賑捐公所經收九月二十一日第十八次賑捐清單○杭州同善堂經募第四批洋五百員○知非子經募陸陳不書名一百員○輔記祈禱合家平安念員輔記求次妻程氏生子念員彭翕三孫渭川疎紅氏疎妻汪氏四户各五員又折伙食祝敬十員補拙氏四員○江蘇候補直隷州正堂魏槃仲五十壽辰不受慶賀以席費移賑四十四員○三槐堂兩員陳顯廷韓玉山陳谷泉李冬九陳四留堂傳嚴生張善長張仙芝焦賢保無名氏汝南氏寗勤善堂胡榮珍十三户各一員以上十四户丸江祥發元經募由太古東棧交來○潘荻洲祈病速愈念員平陽少藩氏爲女病痊愈完願三員捕東坦直橋吳椿庭求病速愈兩員愧無力祈足疾速愈四開小洋一个樂吾居兩員虚對開四个四開八个武林承德書屋圡闔家平安兩員朱氏求百事如意四員新安不留名十員學淨意人求父母身體康健一圓又求自己免生病災一圓○福州裕昌洋行莫澹如翁經募第三批共交來規銀一百兩零零零三分○昇茂莊經收九月十三日起二十日止第四次桶捐英洋五十員内銅洋一圓又銅洋四圓日本洋一圓對開洋三个四開洋卅三个八開洋念七个十六開四个錢十三千四百念一文包金鑲寳戒指一只漢石镯一只屏條四張扇骨一柄當票四張 
[蘇省撫轅抄]  
　　○九月二日候補縣麟恆禀辭奉藩憲　赴丹陽查勘荒熟田畝差新選太倉州州同鄧雲驤禀謝奉飭知赴任委署丹陽縣主　吳長吉禀辭赴任○ 
二十一日同知銜卽用知縣吳炳江西人服闋回省禀到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年九月十二日京報全錄]  
　　宫門抄○上諭四道錄前○皖撫裕奏爲遵旨查明據實覆　摺○江敊左等奏甄别道員摺○陜督譚奏察看各員片○江 
督左奏　據情代陳片○九月十二日内務府國子監　黄旂値日無引見○禮王等塲差完竣覆命○張之萬等前往東西陵請訓○延煦因伊子授侍講學士謝恩○會章謝授侍講學士恩○道府李大經等各謝恩○敬信續假二十日○掌儀司奏十五日祭奉先殿惠王行禮○召見軍機○○頭品項戴安徽巡撫臣裕禄跪奏爲遵旨　明知縣被叅各款據實覆陳恭摺仰祈聖鑒事竊奴才承准軍機大臣字寄光緒九年六月初四日奉上諭有人奏安徽宿　縣知縣雷恩棠等因欽此謹卽欽遵札行藩臬兩司飭委候補知储邊保桱前任宿松按照原叅各欵確切詳查一面先將該縣雷恕棠撤任委員接署去後兹據該府逐一查明由藩可盧士杰署臬可任　生會同詳覆前　奴才覆　查核如原奏所稱雷恩棠性情貪劣嗜好尤深隨帶親属家丁數十人賄賂公行置民瘼　不顧一　查該縣雷恩棠由四川拔貢以知縣分發安徽試用光緒七年題補宿松縣知縣八年七月到任該員抵任後先後有抱兄一人堂弟二人姪三人至宿松看視均經留住署中　令冋籍宿邑爲江廣驛路地處冲途摺報餉鞘差務煩重例撥差役往往不敷伺應間須添派家丁帮同照料護送該縣到任先曾帶有家丁二十餘名在署服役上年升任安慶府沈鎔經查災　縣訪聞該縣用人過多訓飭遣逐卽經該縣遣去十餘人現只留有家丁十餘名明察暗　尙無賄賂公行實據惟該員近年深染嗜好精神不振於自理詞訟每多因循不能速結其所帶家屬丁役人數衆多平侍不能　加約束致滋物議訪查均係屬實又　奏　稱江楚齋會各匪乘虚入境搶劫之案層見迭出以告者該縣概置不問一節查宿松界連江楚倚山傍湖地面遼闊比歲尙稱靜謐本年二月間湖北黄梅縣有齋匪滋事之案該　聞信卽督飭城鄉團保一體恊緝是詩謠傳匪　有欲至縣屬與黄梅連界之石人脚地方行刼之說該縣當卽親往查拿並無匪跡嗣黄梅匪犯近獲餘黨解散普未逸入宿境民間訛言亦息現經該委員逐處細訪各鄉並無匪徒四境搶刼之事檢查縣卷本年春夏之間亦無鄉民報　案　其無諱匿刼案情弊　屬可信又原奏所稱凡有案件不論是非率用嚴刑恐嚇藉索䂓費巨細無遺有佃户毆斃巳妻圖　田主者該縣旣得其情旋因贓未入手將田主責懲一節查宿松縣民尹寄狄毆傷其妻尹余氏身死係光緒八年八月之案　寄伙爲縣紳朱多　佃户犯父尹禮義報案時曾迭朱多怙與雇工吳德和等在莊收租喝令其子毆打經該縣將朱多怙及吳德和等傳案質明尹余氏實係尹寄秋因該氏不在　煮餟往田檢拾穗不服伊父管斥該犯生氣順用挑扠總篙自行毆傷致死朱多怙等並無喝毆情事尹禮義係　借其子藉詞遮飾當經該縣將朱多怙等省釋尹寄伙杖責發落並將尹寄伙審依夫毆妻致死律問擬絞候詳請題結訪諸該處罟民命　朱多怙等到案時均無被縣責懲之事該縣只將吳德和暫押備質訊明卽行繹放帷吳德和於結案母縣差曾向　需索飯錢吳德和不肯給與差爭鬧該縣知而未經查究遂致羣生議論歸怨於縣此外則但無嚴刑恐嚇藉索規費確據又原奏　稱刁劣生監率領災民男婦横行訛索紳耆等禀請彈壓該縣置若罔聞一節查宿邑每遇災歉之年常有刁民藉災糾約男婦向大户硬討糧食　謂之吃挨户最爲地方無習七年該邑不災十一月閭有擬止義鄉等莊災民趙瑞老詹　舟等各糾領勞婦多人尋至各大户家硬行索討糧物經該　保等呈報該縣僅派差役恃示諭禁驅散未曾親往彈壓亦未將爲首之人究懲詳報該處紳民見其寛縱未免各懷怨慮又原奏　稱上年蛟水爲災紛紛具禀該縣方公然率其子弟家丁當堂開徵追呼有如湯火縲絏逮及士紳及奉諭旨豁免而所收冬漕　逾　千緡一節查宿邑上年五日猝遇蛟災凡蛟洪經過之處多被水冲沙壓其未經蛟水者先尙無碍該員七月到任接辦賑撫陸續查勘　内有未被蛟水之十六莊尙屬自收曾於先九月初間禀請剔徵旋因江水復漲該十六莊亦多被淹卽行彚入秋成情形案内一併聲請蠲緩查冬漕例於十月開辦未至屇期民間向不豫納該縣上年被災除不在丁田應緩之漁課梲照　徵收外其冬漕曁下忙錢糧均係通境分别蠲免全緩於查辦秋成完案後　經藩司出示停徵自非該縣所能朦徵隱混且徵糧必以串票爲憑　户完糧定須掣串該縣如果秘由冬漕至數千緡之多其裁出串票必有案據可稽斷難掩飾况去歲該縣錢漕蒙恩通境蠲緩示諭到處張貼紳民共見共　倘有追呼急迫縲絏及於士紳情事亦必有人執串控告詳稽縣卷確切　聞原叅所謂報災後猶事開徵冬漕追呼甚急等情實属查無具事以上各節復經遂　訪查羹無隱飾調核案卷亦均相符奴才覆查該縣雷　棠被叅各欵現據遂一查明尙無因案詐贓及諱報刼案　徵冬偕　情事惟該員自到宿松以來辦理地方各務浮滑習氣過重嗜好沾染亦深遇事不能勤求民隱九戒因循約束親属丁役又復不能嚴肅以致紳民交怨不愜輿情實難久膺民社旣經查訪明確未使稍事姑容相應請旨將宿松縣知縣雷恩棠卽　革　以示懲敬而肅官方所有遵旨查明覆奏緣由謹恭摺具陳伏乞皇太后皇上聖鑒訓示謹奏軍機大臣奉旨看照所請該部知道欽此○○大學士兩江總督臣左宗棠頭　頂戴江蘇巡撫臣衞榮无跪奏爲道員試看一年期滿循例甄别恭　　祈聖鑒事竊照前准部咨嗣後道府州縣無論何項勞績保奏歸入候　班補用人員卽以到省之日起十限一年詳　考　奏明分别繁問補用等因兹據蘇州布政使譚鈞培江蘇按察使許應鑅會詳稱候補班前先補用道錢寶傳現年五十七歲浙工嘉善縣附貢生遵例報捐知縣指發江蘇補用咸豐九年二　由部帶領引見奉旨看照例發往欽此是年六月領照到省國治元年九月丁父憂二年調赴上海軍營差遣旋回原籍守制克復蘇州等城案内彚保三年九月十一日奉上諭眷俟服闋後免補本班以直隷州知州補用並賞戴花翎鈆此四年服滿回省五年奏請借補青浦縣九月十四日先行任事嗣奉部覆准補是缺蘇軍分援浙皖閩三省案内彚保五年八月二十九日奉上諭着免補本班以知府　留江蘇　缺卽補欽此七年調署長州縣篆務剿捻肅清案内奉旨加一級欽此辦理七年分海運出力保舉加二品銜　平西捻案内保舉奉旨給于　　級欽此九年回青浦縣任　奉部開借補缺歸知府班補用十年十一月卸篆十三年委署松江府知府試看期滿甄别經前撫臣吳元炳奏仍以繁缺知府　用光　三年六月初四日奉旨吏部知道欽此洋務出力案内彚保補缺後以道貫仍留原省前先補用復遵例報捐免補本班離任以道員仍留江蘇原省歸候補班前无補用晉豫賑捐案内保俟離知府得道員後加二品頂戴又豫省賑捐出力彚保隨帶加三級請　赴部七年七月初十日奉欽派王大臣騐放堪以發往奉旨依議欽此閏七月二十日給照九月初一日回省計自回省之日起扣至八年九月初一日試看一年期滿陳請循例甄别覆查該員精明幹練有守有爲堪勝煩缺道員之任詳候具奏前來臣等覆查錢寳傳何省試看已滿一年例應甄别補用該員才明　練辦事認眞堪勝煩缺道員之任合無仰懇天恩俯准將候補班前先補用道錢寳傳留省以繁缺道員補用合詞恭摺具奏伏乞皇太后皇上聖鑒訓示謹奏軍機大臣奉旨吏部知道欽此○○譚鍾麟片再前奉部咨道府同通州縣無論何項勞績保奏歸入候補班人員以到省之日起予限一年詳加察看出具切寔考語分别繁簡補用等因歴經遵辦在安茲查勞績分發甘肅候補班前先補用同知彭紹豐儘先先用同知王南薰儘先補用知縣王兆鼎均巳試看一年期滿由藩臬兩司出具考語詳請甄别具奏前來臣查彭紹豐年强才裕王南薰公事明白劉瑞芳年力强壯王兆鼎辦公勤愼均堪以本班照例補用除將履歴清　咨送吏部外謹附片具陳伏乞聖鑒訓示謹奏　機大臣奉旨吏部頟道欽此○○左宗棠片再前雲南學政翰林院編修盧崟請假到籍日期業經臣附片代奏在案茲復據該編修呈稱竊崟假滿在卽亟應赶緊入都供職惟崟初則感冐風寒繼則患延肝胃浸成驚悸失眠等証現在加意調治醫云症由積受瘴癘兼感風濕所致非靜養難期速愈且崟母年逾七十自崟孑身于役道遠音疏望切倚閭鬱而成疾春間一病幾　於危曩者胞弟四人投効各路軍營先後陣亡病殁門祚衰薄晨昏寡勸以茲垂老精神日形耗損旣顧假期之漸迫又虞侍奉之乏人心疾如焚病難輕减誠恐及時未能就道負疚滋深惟有將在假患病及母老衰病緣由呈乞據情入奏一俟母病獲痊崟亦愈卽當入都銷假等情前來理合附片代奏伏乞聖鑒訓示謹奏軍機大臣奉旨知道了欽此 
 
