# 1913 - 327 - 4914645

 

Page 1

 
 
[要件]  
　　江蘇財政之標準　（八） 
　　今年四月間之預算 
　　江蘇省中華民國二元年預算國家地方收入比較表 
　　類別　民國元年十個半月預算銀元數　全年銀元數　民國二年預算數　比較　增減 
　　受協各欵　三九六·二二九三　三九六·二二九三　無　三九六·二二九三　 
　　田賦　六五九·三七六一　六五九·三七六一　一〇六三·〇九二　四〇三·七三二一　 
　　監茶課稅　一一七四·七一〇七　一三四二·五三七九　無　一三四二·五三七九 
　　正雑各稅　五一·一二四〇　五一·一二四〇　三一·三六九二　一九·七五四八　 
　　釐捐　二〇九·四〇六七　二〇九·四〇六七　三七五·六九〇〇　一六六·二八三二　 
　　官業收入　六·四六一二　六·四六一二　 
　　雜收入　三八·九〇〇五　四四·四五七七　四四·六二七六　一六九九　 
　　公債　一〇·〇〇〇〇　一〇〇·〇〇〇〇　無　一〇〇·〇〇〇〇　 
　　罰金　六·三〇〇〇　七·二〇〇〇　一七〇〇　七·〇三〇〇　 
　　統計　二六三六·〇五七三　二八一〇·三三一七　一五二一·四二七二　一二八八·九〇四五　 
　　摘要 
　　本類元年十個半月收入係海關欵係宣四預算銀數以一五合銀元列計故全年數同本屆未列理由相見總說明 
　　本類元年十個半月預算案說明田賦非以月計依照全年額微銀數分別減成列計再剔兵荒災款約微全額十分之五本届甯屬照六成計算蘇屬照宣四列冊故比較有增 
　　本類元年收入係照十個半月計算茲申列全年數本屆未列理由詳見總說明 
　　元年預算列印花稅二十萬元契稅十六萬二千餘元牙稅三萬二千餘元牙戶登錄稅四萬九千餘元當稅及當捐六萬六千餘元審查按語說明均以年計非以月計本屆預算印花稅尚未實行無從列計契稅當稅亦均銳減詳細理由另見總說明 
　　本類元年預算審查按語說明非以月計其時甫經光復商業停滞嗣後次第整理漸有生機本屆約克增收如上數 
　　本類入元年特別預算本屆列銀元上數 
　　元年十個半月月算列省有田地房屋租金十二萬一千餘元基金生息十二萬五千餘元商業股利八萬七千餘元行政暨司法收入五萬三千餘元茲申列全年數以便比較 
　　本屆未列理由詳見總說明 
　　元年十個月預算列刑事罰金六萬三千元茲申列全年數以便比較 
　　附注　本屆預算收入比較民國元年表面以係減少實際已有增加緣海關監務直隷中央受協各欵及監課收入兩欵應除一千七百三十八萬七千餘元臨時公債本屆並未續募　除一百萬元印花稅登記金目前尚未實行應除二十五萬元總計應除一千八百六十三萬七千餘元元年預算共數為二千六百三十六萬餘元剔出受協等欵實祗九百四十六萬五千餘元本屆預算共數為一千五百二十一萬四千餘元比較實增五百七十四萬八千餘元　（未完） 
 
 

Page 2

 
 
[時評]  
　　大政方針（冷） 
　　大政方針西人謂其數十年之後方能　行毌乃太虐歟　然數十年後而尙有可以實行之日尙不為虐也夫中國之事今日如是而明日仍如是者已可謂不退之進步矣今日時勢尙可為此數十年後實行之宣言書更數年後我恐數十年後之宣言書而不能着諸筆也夫日日言節儉而京城之奢嫖豪賭甲於全國日日言整飭吏治而次長局長議員顧問秘書日擲千金而無所忌即此小小之末節已所行而大反其所言况乎國家存亡民生利害之大計耶大政方針云乎哉近視其京中現象可矣 
　　命令 
　　十一月十日大總統命令　陳鎭藩特授以勳五位此令 
　　又令　孫發緒特授以勳五位此令 
　　文令　會承業加陸軍中將銜此令 
　　又令　印鑄局局長俞文鼎應即免去本官此令 
　　又令　任命袁思亮為印鑄局局長此令 
　　又令　任命李國筠兼任安徽財政司長王荃本兼任福建財政司長此令 
　　又令　任命李國筠為安徵國稅廳　備處處長王荃本為福建國稅廳　備處處長孔昭焱為廣西國稅　廳籌備處處長此令 
　　又令　浙江鹽運使張栩福建鹽運使林炳章梧州關監督胡銘槃均調京另候任用此令 
　　又令　任命李穆為長蘆鑒運使羅振芳為東三省鹽運使晏安瀾為四川鹽運使陳廷緒為浙江鹽運使劉　壽為福建鹽運使此令 
　　又令　　通商惠工往哲所尙開港而後商戰尤殷乃當國家積弱之餘遂乏實業競爭之力金融窘滯　　凋殘國計民生上下交困惟賴僑民懋遷海外不憚艱難險阻以振起企業之精神毅力苦心深堪嘉念往者改革政體締造共和各僑民奔走輸將爭先恐後益見　懷祖國具有同情徒以保護之未盡協宜致使觀望而莫自由效須知共和成立主體在民凡我中華民國人民莫不有居住營業之自由咸應受法律同等之保障嗣後各處僑民投資回國興辦實業者應由各省行政長官通飭所屬從優待遇協力維持務使互泥猜虞共臻樂利其有俗吏土棍藉端為難者希予從嚴懲究勿稍寬貸此令 
　　又令　國務總理熊希齡陸軍總長叚祺瑞呈據赤峯鎭守使陳光遠電稱轉運局局長赤峯縣知事葉大匡副局長陸軍中校蔣隆基於設該局時規畫經營備歷艱窘此次蒙匪四逼該員等於　材炮兩之中往返運　從無貽誤於民　尤無絲毫紛擾辦理極為得　應請量予獎勵等語蔣隆基業B有令授為陸軍步兵上校葉大匡應以觀察便記名以資激勸此令 
　　又令　陸軍總長叚瑛瑞呈請授蔣隆基為陸軍步兵上校　琦毅易國杰為陸軍步兵少校王錫　為陸軍步兵上尉劉藩洪本標朱廷　為陸軍步兵少尉朱貴堂為陸軍步兵中尉應照准此令 
　　又令　陸軍總長段祺瑞呈請授張　為陸軍步兵上校梁鎭琬為陸軍工兵上校封瑞為陸軍步兵中校甘續勳顏孔源為陸軍步兵少校應照准此令又令陸軍總長段祺瑞呈請將陸軍步兵少校孫建業加陸軍步兵中校銜應照准此令 
　　又令　陸軍總長段祺瑞呈准湖北都督黎元洪咨稱陸軍步兵　潘康時於前次謀亂案內確有關係擬請褫革軍官等語應照准此令 
　　十一月十一日大總統命令據山西都督閻錫山民政長陳鈺呈　査撤任山西豐鎮縣知事姜佐武貪虐多端證據確鑿所有任內呑蝕勒索各欵分晰開出淸項會呈察核等語査該縣知事前因該縣糧商控案業經電令綏遠城將軍張紹曾迅即解交大同地方審判廳訊追勒繳在案似此罔利營私豈容聽其濫膺官秩姜佐武應先行褫職仍聽候法庭判决按律治罪以肅官方而懲貪墨此令 
　　專電 
　　北京電　現査實參議院國民黨在京者百十人否者二十人取消後該院照法定少八人衆議院全數五百九十六人國民黨占二百五十六人取消後若全出席尙足法定人數報載袁意擬先儘合法候補後再分別輕重酌予寬免近來此間輿論一院制說大盛 
　　北京電　據政界要人皆稱此次內閣决不至受牽動 
　　北京電　大學校學生聯合呈請取消中央學會選舉謂在為學生時以議員為念失其求學之心在國家得此議員亦為濫竽充數 
　　北京電　昨日新美使賴因修歷訪各國公使 
　　南京電　江蘇全省交官員額現由省長切實調査計荐任官一百五十六員委任官九百八十七員 
　　南京電　蘇省己派許鼎霖張一麐赴京與地方行政會議 
　　南京電　省議會昨（十二日）開預算特別公斷審查會 
　　南京電　省議長沙元炳來寗昨（十一）宴請各議員於金陵春 
　　南京電　江北淸鄕事現己籌劃完備段會辦等不日赴淸江開局决議淸査戶口為入手辦法 
　　南京電　兵災善後局續査四城被搶商民損失共計九萬零四十八元有奇 
　　南京電　瓜淸運河水涸韓省長擬籌欵挑濬以工代賑 
　　南京電　軍法營務處昨槍斃黨人李效忠一名 
　　杭州電　台匪猖獗朱督嚴飭營隊協力痛勦拿獲要匪王祖良李春蘭二名當即槍斃 
　　杭州電　嘉禾緝私營統帶彭家煌於戒嚴時貽誤戎機按律判處監禁現朱督派員押解安徽原籍交由該管地方官嚴加管束 
　　杭州電　浙洋北路分統包效忠有通匪情事朱督飭王統領解省訊辦王統領昨日（蒸）親解到省巳押軍法處訊辦 
　　杭州電　海寗塘工局長戚揚已交卸赴贛省內務司任屈省長委技正陳瀚（陳係專門工程師）兼理 
　　特約路透電 
　　北京電　參衆兩院議長曾謁見國務總理熊希　促　請善遇國會除名議員一百八十人據華人消息熊稱內有二十人可以設法通融惟未便給還證書若是之多 
　　北京電　英文北京公報得悉徐世昌巳於今日來京　將為行政大會會長 
　　北京電　五國銀行團巳與中政府重行會商以期訂定新借款惟關於抵押品一節目下不聞有甚進步該借欵成敗實唯此賴 
　　北京電　外交團今日會商呈遞國書問題大約露明日開始舉行每日由公使二人入呈一仕晨間一在下午 
　　北京電　張謇似將提出礦業問題據華報消息張曾勸令海外華僑投資振興中國礦業及擬設法收回　外人所有各礦之管理權 
　　北京電　據信陽州來此之旅客聲稱白狼匪徒未入該境惟任信陽周圍各處任意橫行據華人消息白狼因缺少武器巳訂定以武器贖人章程商人來福鎗二十五枝子彈　二千五白粒敎士來福鎗十枝子彈一千粒鐵路工程司來福槍五枝子彈五百粒新聞家免繳贖品因近嘗一再紀載白狼及其黨與之事實故也北京電　據內蒙古旅客來函聲稱蒙匪馬　甲（譯音）率其羽黨二千八百人在張家口之北二百里擊敗華軍華軍死者四百人巳有傷兵多人運回張家口 
　　譯電 
　　北京電　政府大政方針己由司法總長梁啓超主稿撰定宣言書此必國務院討論旣定乃擧梁屬稿其關係較重之點事下關於財政者　完全改革國家之財政採定畫一之簿記制並於全國實行核寶之報銷前予交通部等各銀行之諸　一律收回而由政府發行一式之紙幣圓幣以銀為本位輔以畫一之銅幣關於軍政者擬將全國分為九軍區與各省行政範圍不相系屬裁去各省都督每軍區設軍區長一員歸政府直接節制全國置兵四十師內有若干將改為警備隊以任警察之職務海軍部巳經開辦之事務照常進行惟目下暫不創辦新事務（書內他處曾謂海軍部行將裁撤海軍事務歸陸軍部附設之海軍專科辦理如是每年可節省銀三十萬兩）關於稅務者擬裁釐金以茶絲煙酒稅代之及畫一權衡度量之　此外並定孔學為全國德育之基礎及設法議定全國讀音制以期書一國語全國鐵路則將定一偉大之計畵政府之宗旨在使中國成一憲治國行將依此方針制定法律使國民知共和政府進行之方法且擬培養法律人材以任司法事務凡任法官考須有適當之資格監獄制擬逐漸改良以為收回治外法權之地步軍民二致將實行分治全國將分為六十道每道設長官一員　理民政全國土地將詳加測量　後從事開濬河道以興水利其余列應辦之事甚多不能盡舉總而言之此項整頓庶政偉大之計畫與實行之政策關係甚微國務院事如將目前之要務　行解决蓋今定之行政程序必經數十年之久始能見諸實行也北京電袁總統左右之意國會問題不日將有調停辦法大約　僅留衆議院參議院則將以中央行政會代之嗣後凡預算案及選擧國會議員新規則均須由該會通過該會將於十二月一日召集除袁總統派代表八員外各省所派之代表其資格至少須在政界任職八年及年滿三十五歲者此外國務院派代表兩見每部各派代表一員蒙古西藏各派代表四員合共會員七十一人袁總統巳舉定代表如下徐世昌李家駒李經義馬良寶熙樊增祥湯化龍王家襄各省中己有數省舉定代表該會將討論組　政府顧問院辦法俾由該院草訂選舉國會議員新規則袁總統將准國會自行解散袁總統今殊反對日後與國會提攜辦事之理想必須國會依從以下三項條件始允化除意見　凡總統對於草定憲法之修正文國會必須照准　國會規則須全行修正　目下之國會必於本年年底之前閉會明春照新訂規則舉行新選擧 
　　北京電　參衆兩院仍由軍隊駐守現戒各黨不得容許前入國民黨之議員入黨郵政局巳奉命勿傳遞國民黨印刷物並得有拆閱可疑郵件之權內務部通電各省禁止秘密會議北京電據張家口消息蒙軍近曾大敗華軍聞南方面乃於五日之前開戰華軍死者五百人傷者一百人傷者己運抵張家口北京接庫倫消息謂庫倫活佛因中政府前嘗致電詰責蒙軍南犯故巳諭令蒙軍勿得再在內蒙古用兵北京電　憲法顧問有賀長雄博士之合同巳展長兩年 
　　北京電　北京大學將於明春移至天津 
　　華盛頓電　美國國務卿白乃安君已與歐洲各外交家商榷對墨問題並將美國巳在墨西哥舉行各事告知彼等各外交家即以詳情電達本國政府據墨西哥京城電稱該處某某二銀行現有人紛向提欵據稱提欵者多屬　數之存戶 
　　柏林電　墨西哥官軍七百名在桑太克拉那附近與叛軍交戰大敗而退 
　　公電北京國務院咨取行政人員履歷電　民政長都統鍳整頓吏治擇人為先欲求先得其人必先調査履歷以為考核之標準前經敝院限於本年十一月以前造具各國員履歷迅速咨送幷令分別統計荐委各員總數先行電院在案茲再酌計道里遠近定以期限所有該省曾經任命荐任以上各文官或自行任用而未經任命者其屐　淸冊順天直隷限十日奉天吉林黑龍江熱河山東山西河南江蘇江西安徽浙江湖北限一十日湖南福建陝西限二十五日甘肅四川廣東廣西貴州雲南新疆限三十日自電到之日起限依限造冊咨送不得藉詞延宕再嗣擬　任命荐任以上各文官務將該員詳實履歷先行咨送考核分別辦理不得逕請任命以淸仕路而肅官箴國務院庚印 
　　北京丁義華電黎副總統各都督民政長鈞鑒民國政府上下一致　除毒害山西等十省巳不准洋土入境此外十二省未聞電請外交部與英使提議對內如果絕盡即可除絕外來此事多延一日即多受一日流毒盼望貴省速電外交部要求英使禁止印土運入非達目的不止如發電後並祈示知以便鼓吹丁義華號電司代 
　　南寧陸榮廷電　總統國務院各師長孔敎總會黎副總統都督民政長省議會報界公會總商會公鑒近准孔敎總會函電憲法委員否決孔敎為國敎實堪痛憤夫憲法為國家根本大法即為國家生死存亡所關而孔敎之應為國敎尤為我國生命所繫此事前經孔敎總會代表全國請願兩院榮廷亦專電請求以表同意而各都督民政長及各界熱心諸君子函　交爭實巳昭如日月足見人心不死此理大同此我國五千年歷史冠絕世界而震鑠於古今其綿綿延延經無量數之摧殘剝刦而一線不絕於今者惟孔敎是賴乃民國初造竟有此喪心病狂滅絕天理之妖孽操斧自戕惟恐國命之不絕陰賊險很其罪直浮於亂徒况其他憲法谷案本暴民專制之手段橫肆蹂躪於行政特權不一而足危害國步而不惜必無共同生存之日現决選派專員赴京抗議務達初志切望諸公憫大義之　乖離痛　言之垂絕派員相助共挽天常以續國命廣西都督兼民政長陸榮廷叩庚 
[要聞一]  
　　憲法聲中之袁總統 
　　憲法駁議書總統自前次被憲法委員會阻止特派專員出席宣吿政見後即通電各省徵集政見幷特派施愚饒孟任顧　黎淵方樞程樹德幷日德顧問等＋餘員研究駁議政見聞日前該員等巳將原草案內關於妨害行政進行及預防議會專制及權限未得持平各條文均巳分別擬定駁議說明書呈袁總統及熊總理核閱茲悉熊咋謁總統復籌商此項問題惟總統之政見如國會開議憲法時不允特派員出席說明亦必於咨請公布時　回請照駁議書要求同意幷預定日昨再將此項駁議書通電各省都督民政長鎭守鎭撫經略各使曁各國代表核閱據　原草案一百十三條　駁正者共七十餘條增減者共九項云 
　　憲法意見說略各省都督民政長等對於憲法意見已經先後電復來京茲聞總統巳飭秘書廳將各該電中種種切要之語一律摘抄節略彙成一冊以便咨送 
 
 

Page 3

 
 
　　國會藉資參核至電中一切激情之詞均已分別刪除以免互傷感情云 
　　風雨飄搖之國會談 
　　議院態度　自國民黨奉令解散後兩院幾有不能開會之勢以故維持國會一事近日進步黨議員發起迭與各黨議員恊商大致皆以總統命令乃以國民黨因通謀內亂故被解散與國會絕無若何之關係不過兩院之中因該黨被取消之議員甚多致有不能照常開會之勢其實此乃事實上之問題並非法律上之問題也現在欲求補救之法亦惟有從事實方面籌畫據前　兩院調查參議院雖不能足法定人數而衆議院一方面除取消者外尙餘一百九十餘人合請假之議員尚能足法定開會之人數（但星期五又有補行追繳証書者）按照國會組織法及院法兩院同時開會閉會現在有一院能以足開會人數即可先將閉會問題由大會議决所有一切善後問題俟閉會之後再行解决若使兩院同不足法定人數則閉會一事不經一院議決當然不能發生效力繼此以往按日空發通吿殊屬不成事體聞現在各方面之主張大致相同王湯兩議長亦擬以此辦法與政府協商無論如何必須維持一院可以開會然後再徐圖補救之法但前日補行追繳　書各議員中亦多有情有可原者現均由各本人開具搿明書及一切証據呈送兩院秘書廳要求恢復　員資格聞王湯兩議長擬即據此以與政府交涉必期達封維持國會之目的云云日前會同晋謁總統以國會無論好壞　民主國不能無此種機關雖知政府無取消立法機關之希望將與亂黨眞無關係之議員由議長作保恢復若干人再勉强關一次會議决或休會或停曾以便結束第一届之國會即或總統欲改組國會亦可將國會組織法提出修正案由議院通過新法律頒布舊機關自然消滅幷以此次被取消之議員窮苦者甚至不能回鄕擬請總統將院法中應得歲費補發以免流落云云聞於補給公費一節總統巳慨然兪允矣 
　　政府意見　總統一方面不過意在求行政權之擴張似亦認共和國體爲有議會存在之必要且以再辦選舉爲徒增紛擾無裨實際若議會提出交涉則亦决不苛求惟其宗旨僅以辦到足敷法定開會人數為止且須先儘各省候補議員補充若猶有不民方許在七月以前入有他黨黨籍之國民黨議員中通融辦理且尚有一交換條件須議會自將國會組織法重行修改若能將參議院之組織與權限大　變更則即如美國元老院之例與參議院以國務員同意權亦無不可云 
　　外間傳說　外間以此事於共和國體影饗甚大近日　傅述略分三派　保存國會說此次解散國民黨非爲剪除害馬總統意思不過解散一部分不良善之黨員對於國會仍極力維持擬即飭朱總長迅飭各省候補議員應選俟足額後卽行開會　改良國會說政府之意思以爲現在國會根本之病在組織不善以參議院而論人數旣如此之多資格又不甚嚴故選出之人浮器者多穏健者少其所得成績適與各國相反各國之上院多與政府提携中國之上院與政府爲難較甚下院以衆議院言之五百九十餘人聚於一堂良莠不齊涇渭雞分進行遲緩乃人數太多之故現擬將國會組織法修改衆議院至多不得過三百人參議院除嚴限資格外並加入一部分行政人員　暫停國會說國會數月以內絕不能開會此數月間立法之事擬暫行停止純由行政機關整理內政即以中央行政會議爲諮議機關云云 
　　補額問題　王湯兩議長竭力以維持根本四字勸吿同院議員切勿離京自棄職務一面則請政府由內務部從速電吿各省查明應補之人按序遞補能否開憲法會議姑置不說但求湊足人數以便商議停會或延長之問題惟各省之候補議員孰爲合法孰爲不合法此中大費研究因所謂合法不合法者係指選舉法言抑係　何種法律而言並無詳細之解釋故各省施行此種手續實為一大難題爾後枝節紏葛尙不知有多少現象即令中央限期促迫各省恐亦難如期而至且聞內務部目下所注意者尤在各省省議會蓋省議會在各地方頗有權勢除江西湖南廣東巳解散改選外其餘尙有多數省分亦係國民黨員占多數者不如乘此時機掃除凈盡難免不再行作梗由是以談補額之事更不免因此遷延故一般熱心之士雖甚望兩院仍得繼續開會或更進一步而希望開憲法會議然此等希望恐不免近於望梅止渴聊以自慰而巳 
　　國民黨解散後之面面觀 
　　政府方面　國民黨議員被追繳徽章證書第一次名單衆譏院二百六十餘人參議院一百二十餘人係按照國民黨所開名單追繳其舊日列名黨籍而隨後經脫離關係者尙不乏人茲探悉第二次追繳徽章證書之名單尚有八十餘名之多此名單係根禀國會初開時各省支分部報吿該黨當選人名彙成册此次搜查國民黨本部時所得此較初次開單遺才尚多故補行錄出交警察廳分區執行限兩日內全數淸繳亦間有偵緝隊越境追繳者各議員多受其騷擾頗有煩言謂各分區放棄責　聞刻下衆議院議員僅存三百二十五名參議院議員則仔在者不過數十人而巳故不足開會人數云 
　　各黨影響　近來各政黨莫不有跨黨之黨員而新起之各黨又大都由國民進步兩大黨中化分以出嬗衍而有今日故如政友公民大中三黨黨員本多係國民黨黨員惟大中係間接由超然社集益會相友會等團體轉入大日　而政友公民則多直接由國民黨轉移而來此次風潮一起三黨議員遽形减少而後起之民憲黨尤　蓋民憲黨方在籌備之中將來可希望加入該黨之議員除進步黨人物外實以國民黨中之穏健一派居其多數其巳加入者國已取消而其欲加入而未加入之多數議員其議員資格旣經取消加入亦覺無益且忌民憲黨者輒　爲張耀曾之詭謀謂以此爲改頭換面之計故此次頗受嫌疑今者國民黨已不能更循民憲之途爲改過自新之計而民憲亦無從號召多數議負以達其莫大之抱負縱令更有號召多數議員之一日而一摘再摘奄奄待斃之國會恐民憲黨之少數有志亦無如之何牟此四黨所受之影響大都於議員人數上見之至進步黨所　影響又異於是進步黨只有少數跨黨黨員或雖掛名國民黨而實與無關係者此次亦被牽累進步無於此點較之他黨受累最少且因國民黨解散而人心歸向進步黨之心愈益堅固故就議員之人數上觀之進步黨所受影響尙微而進步黨所最苦者則此後如何立足是則根本變更之問題也進步黨以不偏不倚之精神旣欲掃除暴烈之分子又欲掃除腐敗之官僚今暴民已盡則當行其第二着手段而此第二着手段之在今日其實行之難較第一着不啻萬倍也 
　　株連狀况　此次取消國民黨議員而非國民黨議員被株連者甚多今就調查所及超然社之張樹森白常潔王鴻賓譚煥文陳豫叚大信張蔚森進步黨之姚守先政友會之孫毓筠其徽章證書均被追繳此九人者院內院外之行動皆極端反對國民黨而國民黨所欲得而甘心之人此次竟被波及殊出意外云 
　　四黨協議　國民黨議員取銷後議院中曾開談話會兩次雖籌有辦法然並無正當之解决昨日進步公民大中三黨及政友會再開四黨協議籌商維持辦法四黨各派代表到進步黨會議進步黨先提出三條件一凡到京後未在國民黨簿中簽到者一在院中發言從無與亂黨有關者一會經改入他黨曾登報聲明及各黨冊籍中有名足據者凡有以上確實憑證之人應要求政府分別審查辦理旣與亂黨無關又非純粹國民黨人擬仍保全其原有議員准其到院與會公民大中各黨代表復又加增兩條其義意亦大致相同進步黨亦極贊成擬再由進步黨開議一次即送交衆議院秘書廳彙請政府查照核辦云 
[雜評一　（無名] ） 
　　法定人數　法定人數余謂不如其人定法數也有法定人數於是有議會不能開議之時有議會不能開議之時於是有不得不謀維持之策不得不有呼寃之舉試易法定人數爲人定法數一人可也二三人可也有人即有議會有議會卽可開會何紛紛爲 
　　從新選舉　西報有行政議會之後將復從新選舉我謂此說必不確也何則選舉之後果有賢於今日之議員乎假使而賢政府果能服從其議乎假使而皆否果將復從而選舉乎此其事政府舉及計之必不如是之不憚煩也 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　工商總長最近之政見 
　　　商總長張　於吾國實業最有經驗近有人叩其將來施行之政策據云中國之貧全在各種實業畫興辦如在典辦之後吾國何至於貧今後之方法第一在造就農工商之人材此事當由國家與人民上下提倡務使農工商之人材日多則農工商之進步自著第二農業之發達全恃水利吾國內地最宜於農然河遣失修是以但有水忠而無水利今宜各省之水道大加修治以便農民第三吾國大利在棉鐵絲茶以上四項在外國市場最有價值今此等貨物之運送於外國市場者全在洋商之手以援當自運出洋換回權利第四吾國現乏資本以振興實業此最為一憾事如各省之礦非有大資本不能開採又如西北邊之蓄牧東三省之林業內地各省之木棉鐵礦一經整頓皆為吾　最大之利源但苦於無資本故為與辦實業非吸取外資不為功也現擬於日內將實業吸取外資提出議案交國務院討論又聞張總長對於東三省之林業意欲收為官有其理由以東三省之鴨綠及松花兩江沿岸之森林實為該處之大利昔年吾國日俄兩國訂約本尤與日俄共同採伐　條約之上語意含糊故該二國逐漸擴張勢力再不過問將有喧賓奪主之慮故急宜設法以圇補救補救之法　將東三省林業收為官有　現為外人占據者宜設法爭回　派員考察各處之現狀有宜改良者急與改良 
　　預算案方針之確定 
　　修正劃一標準　修正頂算案於十月二十四日經國務會議議决應由各部查照大政方針將預算案詳細修正限於十一月內送達於國務院其實行期間自三年一月起至六月止茲聞財政部已擬定預算劃一標準八條咨請國務會議公决其內容如下　修正預算非另行編造乃就前編二年度預算案查照大政方針修正之　來函以三年一月至　月為實行預算期間此次修止前頻頻　案仍為年度全年之預算僅實行期閱　六個月　前編預算各部所管歲出核定額內事實上經費尙節省暨機關尙可歸併或裁撤者照事賓上所需經費修正之　擬辦事項為前編預算所列尚　未開辦者修正時一律刪除　前編預算核定歲出之數事實上略有不敷者仍照核定數開列不再修正　前編預算歲　核定之數如某機關或某事項估計過少事實上萬難辦到者得由各該主管部修正酌加但各主管部修正總數祇可較前編預算所列核定總數為少不得加多　南方亂事所用經費修正時暫不補入將來編造决算專册連同證據另案送部辦理　修正冊編定後倘將來年度經過收入不足於預算數支　超過於預算數時則於决算册內將增减理由聲敍 
　　取締預　金　各國預算皆有預備金之規定前財政部編製三年慶預算案急就成章深慮約計之數將來缺短遂每次皆附預備費興各國設預備金之本意巳大相　殊熊總理現改訂預算一律刪除之又現在修訂預算案另　各項支出外規定臨時預備金總類其用途定為二項　頂算內巳定之數而支挪不敷　預算外臨時發生事項又規定支用此二項預備金之限制凡支用時須造具理由書概算書經財政部核定後審計處簽字方准動用 
　　研究歲出歲入按照會計年度編製預算現在雖無一定辦法然由今年九月至明年六月此九個月支出之欽大約不下二萬二千萬在此數中其性質又可分為二項　臨時出欵如小借欵屆期償還之類共須七千六百萬按月計算則每月約為八百餘萬　經常出欵京內外官廳之行政費用核實計算每月須一千六百萬至於歲入之欺欵聞內閣閣現持之政策一方面回復原有之收入額一方面開拓新增之收入額二者并行期有所救濟原有收入按前清末年預算案每月約有九百萬以抵現今之行政費尚虧七百萬再加以償還小借欺之數共虧一千四百餘萬此等虧欠數額現內閣欲　開闢新稅以彌補之其所擬定之新稅收入較有把握者日田賦日鹽稅日關稅共為三項俱以整理關稅論　辦法共分兩層以修正稅則為第一步以增加稅率為第二步若果得外人同意則每年可增收一萬萬餘再加以田賦及鍳稅與其他新稅之所增則每歲出入略足相抵云 
　　平政審計兩院官制已提出矣 
　　司法總長梁啓超日前因謀司法獨立曾提議設立平政院以助進行國務總理熊希齡亦因財政紊亂須設機關司監督之責已呈大總統請將審計處改為審計院籍資整頓財政所有該兩院官制院制草案業經熊總理飭令法制局從速編訂以便施行茲聞昨日該局巳將兩院草案編訂完備送呈國務院當由熊總理將此項草案飭交秘書廰列入國務會議議事日程大約日內即可議决云 
　　章太炎之乞命詞 
　　章太炎擬遊青島曾致書執法處總長陸建章以探其意候之數日並無隻字答復而還守之兵亦不撤退　前遂致書大總統書中自陳素志慷慨激　亦足以見文人之身世矣原文如下　大總統執事清失其鹿民國肇興雖兵不血刃百日而成追惟事前經營之力所以摩盪人心者篕十有餘年矣炳麟不佞始以歷史民族之義提倡光復時前總統孫公屏居日本交游素寡初與定交同謀匡濟既而文字興禍摯於上海海內為之激昂幸得不死東抵江戶以天之靈黃農虞夏之佑我孫子騰書馳說不為四百兆人遐棄內外喁喁延頸　羲逮乎辛亥大義舉於武昌十有四省應如反掌夫唯歴史民族之義足以為全國斗杓故舉兵不為肥順推亡不為篤盜民國既定以外患之亟京宅之不可偏安奠都宛平躬實倡議自以積年行事可告無罪於同胞也其後稍謀仕宦發舉貪墨數事此則在官之責當然亦以為無負於大總統也不圖讒謟交構必欲制其死命徒以語言不遜謂之從亂幽居京邸憲兵相守者巳三月矣炳鱗以渺渺之身始執大象以厲國民涉險垂危幸而克濟其於民國本艱難困苦而致之慮任邪佞以致覆亡恩勤之心自不能一日去於懷也鬢者孫公草創金陵綱紀未具政事小有凌亂其於炳麟又有同義肺腑之親然猶　筆彈射無所避回今之政事視金陵何如此自大總統所明喻縱欲為盛朝隱諱心既不安且無以對孫公於前日四萬萬人之所具瞻者又不能藉好言美賂而終蔽之也防民之口甚於防川此之　議不專在炳麟一身明矣既不相捨故欲出居青島以反初服而養疴疾抵書警備副司令陸君以此喻意七日以來終無報命智樂毅佐燕以報強齊故鼎返乎　室大呂陳乎玄英薊丘之植植於汶　譏人間之亡奔於趙以炳麟之愚戇誠不敢自此古人也若大總統猶以為恨未能相釋雖　仰藥繫組以從大命勢亦足以兩解而懼傷大總統之明耳如可且隱忍以遵出疆雖在異國至死而不敢謀燕亦猶樂生之志也敢布腹心惟大總統鑒之章炳麟啓 
　　鄂國稅廳改組之內容 
　　裁減經費　國稅籌備處原定常年經費四萬三千五百元旋經省議會核減四分之一只准開支三萬二千餘元而範圍准備縮小裁併人員　處內成立伊始原係三科共用五十餘員中間會有歸併兩科之部電即令坐辦兼第一科職務嗣因坐辦裁撤而方針略變原議（裁為兩科之議）暫緩實行現在減政時期人員急須栽汰仍擬歸併兩科分別去留以符前案 
　　駁還決算　處內所屬各稅局七八月之决算係照六、月以前造册報部刻經財政總長駁還須照核减數目開支惟上年（六七月之交）新舊接頭或巳經照原定數目開支而新章始到豈能一概否認是以令催處長急將各屬局七八月份用途切實調查有無超過限文到八月之內答復如期見覆或可追加再遲則失效力矣 
　　維持稅務　鰲金為國課所關迭經都督頒布章程應遵照完納國稅廳長黎少萍君近聞仍有退伍兵士包攬貨物不服盤查或任意少報或闖越關卡種種不法行為希圖破壞定章殊屬可惡亟應嚴行查辦以儆刁風而維釐務當即稟軍民兩政府出示曉諭以後如　上項情節准由各局卡即行綑送該地方官從重究辦 
　　定期解欵　該處長黎少萍近因各稅局繳解稅欵多有遲延不能按時寄省經月累日清查殊難流弊因之叢生是特擬定獎懲條件數則通令谷屬一體遵照執行探其大略不外每月限期月杪二十八號以前交欵如有拖欠定即懲辦倘故違二次以上者則免除本職永不委用云 
　　公民彈動聲中之夏壽康 
　　湖北公民董自強杜子書等前由省議員鄒振翼介紹陳請提議　辦前省長夏壽康在任貪鄙舞弊各情將侵蝕行政等欵臚列如左（甲）雜用項下之侵蝕筆每枝六十文浮報一百二十天然　每大瓶浮報一串四百（實價七百）小瓶浮報一串二百（實價五百六十）到文簿每本二百　十者報七百文官堆紙七百文一刀者報一千四百每日洋油多報一瓶（每月浮報十五瓶）以上自去及今共浮報一萬餘串其弊係會計殷廷　等與萬毓　夥弄被採買員張佑廷查出（乙）薪水項下之吞蝕民政府各員薪水每月由　錢局　紙洋官稟各半搭發而會計殷廷璋則將官票在司門口泰康錢店購買紙洋發給（有泰康帳摺可查）而夏氏則每月得純粹官票九百六十張（丙）公家物品之盜賣該府去年成立置器具價值約五千元籌備國會事務所用過之器具約值二千餘元交通司取消存留之器具均搬入署價值約一萬元以上本年八月十三夏為伊子完婚借用貴重物品久假不歸前日夏北上時竟令其甥萬毓崑及心腹劉延褀運往漢口變賣五六千元省議會集議後表决電令夏氏回鄂清算在案茲夏因不能離京特派前民政府秘書隨同進京之沈澤生為代表來即會算一切昨特電告省長及議會謂定於八號由京乘車來鄂云 
　　鄂省會議决國家稅地方稅權限 
　　鄂省畏以財政部頒發二年度頂算案將各縣菸酒糖零星稅欵仍劃歸國家稅公署禾便相持特咨請省議會從速議復現議會第三次臨時會當場報告僉以各局征收有過境銷場之別議會前編製二年慶預算即以撾境銷場為劃分雨稅之根據所有菸酒糖三項稅欵無論各局各縣征收除過境稅應歸國家其外就塲銷售者一概列入地方歲入經常門以清界限等語當經全體可决咨復公署查照辦理矣 
　　蘇省會議决諮詢移動地方預算原案之答復 
　　蘇省會准民政公署來咨諮詢移動地方預算原案應如何補救案一件當於十一月七日開會議决如法答覆以部頒分表比照本會議决原案减入增出相差至六七百萬之鉅若不亟思補救則本省之政治進行幾將無可藉手而體察本省現在情形江南當兵亂之後江北多匪熾之區非特入民之負擔無可增加且恐賦稅之征收或有减退踌躇再四仰屋與嗟惟查部頒分册未經國會通過是該項分冊僅為部中儗讓之計書而非人民總意所確認似不無商榷之餘地本會自應選派代表前往陳說本省情形於部中為事實之磋商於國會依法律以陳請一面仍請貴公署將對於預算銳減之本省行政經費計書提交大會揆慶情形斟酌論誓赤誠以相見期共濟於同舟庶於捉襟見肘之餘異收亡羊補牢之效並議決委任曾議員樸朱議員紹文入京商榷云 
　　皖省會選舉審查員紀事 
　　皖省會於九日下午三點鐘開議到會者五十九人由趙議長提議　本會每股審查員缺額甚多如何辦理劉道章謂本會議事細則除懲罰十人外每股規定十　人未免太多不如人數减少為宜若减少人數非修改議事細則不可吳山主張修改崔翔青修改細則亦要規定人數劉道章謂每股人數只要八人一區一人方為均吳山八人則可何必分區不過選其所長以職劉道章　各區俱有人才不如斯恐審查時陳述意見偏而不全晉恒履　每次審查只要過半數八人未免太少姚宏甲謂每科以現在五十五人分配能開大會即可開審查會可耳崔翔青謂人數不可過多亦不可太少本員主張每股十一人但每股事件又有繁簡人數不可一概而論若懲型　七人足矣其餘皆要十一人李運開贊成十一人之說倪文錚謂此審查員還是一年推一次會推一次崔翔青贊成後說柳汝士謂主張人多不到何益議長遂將議事細則條改一層付表决起立多數遂將議事細則廿二條寫於黑板又將每股十一人問題付表决贊成多數遂行選舉審議長由庶務點名收發散票共六十一人輸流投票舉徐承祜得二十票方荃十五票崔翔青十三票倪文錚劉道章桂殿華各一均不得過半數無一當選議長謂必以得票多數决選之內有主張三人决選者又有主張二人决選者議長遂以方荃與徐承祜決選付表决多数點名散票如前復行開票廢票二方荃得二十二票徐承祜得三十七票過半數當選援由各區公推每股審查員十人推選畢尚未正式宣布而會場議員寥寥矣茲將各科審查員披露如左　民政審查員　張百城章光昭班捷師倪文錚方荃劉道章王恕周行敬丁雲驤章家社　財政審查員　翔青俞樹　寗祖武儲春浦崔炎晉仁履吳山李學源桂殿華黃從默彭昌祈　法律審查員　盧　宋　彭選廷謝芝堂韓與瑞與吳德滋汪海秋李宜吉王雄風姚宏甲王亮臣　請議審查員周長坼李運開張宗忍華維嶽劉風楊献臣張之紳柳汝士張仲烜倪望薩章子靜　懲罰審查員王鼎潘允中張人傑蔣尚賓張樹　丁履岑張鏡清張寶瑾汪章瑞徐木鋒石　渠 
[地方通信]  
　　松江 
　　工業畢業生西波　民國肇新學以實業為重上海交通部工業專門學校向設電機鐵路各專門科程度甚高曾畢業兩次今歲六月電機科第三屆畢業全班共有八人現由交通部擇優派赴美國紐約電機廠實習得派者為朱君彭壽等三人現朱君擬與省派　察歐美學務之俞旨一君同行聞定於本月十四號乘坐美國商船航洋西渡游學新大陸上以備將來回國為電學界大興事業冀挽利權云 
　　鎭江 
　　仿辦取引所稅　江蘇國稅廳訓令丹徒縣楊知事文開准財政部函開查牙稅牙捐兩項照劃分稅案本在國稅範圍以內惟前清舊例牙帖所徵捐稅為數甚微現擬仿照日本取引所稅辦法辦理本應提議案候國會通過唯恐延擱時日難濟燃急故擬仍綠牙稅名稱略資整頓經本部就順天保定府兩處商人呈請辦理貨牙先行批准試辦加以條件　取銷從前之牙紀化散為整用公司組織即日本所謂株式取引所　國家取其保証金得以公債票充之　國家尤許該牙為貨物賣買之媒介抽取用費　國家即對於用費取幾成為牙稅　有私相賣買者課以罰金　貨牙之區域貨物之種類須為規定茲將辦理悬案之辦法抄錄寄請察度地方情形參酌彷照試辦以裕稅源等因合令該知事立即遵照會同商會查明境內牙行營業種類以何者為大宗每年每業行用約計若干改組公司有無龍斷把持情弊限文到一月詳細具復以憑酌議仿辦此令 
　　解散國民黨分部　國民黨丹徒分部以大總統命令有國民黨黨員證書徽章限期呈繳各該管區署並准予自行塗鉗等語愛於木年七月二十號在事務所召集各黨員將姓名册証書自　書　記等件早經銷燬茲本前因誠恐從前發出各鄉巳填未填之黨証及自願書等件或有散佚在外未經銷燬者貽害人民昨該股黨公民等特呈縣出示限令一律銷燬以杜援患 
　　揚州 
　　派員檢查郵電　第四師師長徐賓珍以現國民黨員紛粉自京派遺回籍誠恐其中仍有不逞之徒潛發秘密面電以為妨害治安謀畫故特派員至郵電兩局遇有快信密電均須檢查然援方許發遞 
　　馮國瑋到揚消息　馮宣撫使國瑋昨（初八午後）遺前高雷諸君來揚由第四師派員招待并先邀其查察各營據行伍中人云馮現巳由鎭江抵瓜洲在瓜資遺前清鎭台所屬軍隊俟事畢即可至揚 
　　縣知事又生求雨方法　江都縣知事溫志犀因疊次求雨未獲沾足現又仿照紀愼齊求雨方法召集僧道禮生香火早晚兩次在城隍廟誦經祈禱現巳知會陰陽學道濟司僧立教育會等處定於十起十二日止每日諷誦云 
　　浙江 
　　組織水警諜報隊　浙省水上巡警向係劃分區域依界而守前者戒嚴期間嘉防陳統領吳防金統領潯防費統領本有組織謀報隊之舉嗣以陳被撤任費亦散團此議因而中輟現在改組伊始擬於省垣廳長頒布規則實行編制以內河為一隊轄嘉吳等地外海為一隊轉溫台甯等地江流為一隊轄紹嚴金衢等地隊各設長長各統兵及船而受制於統領以冀通悄息面資策應聞已由葉廳長呈請都督核議矣 
　　規定知事交代條件　屈省長因各縣知事每經撤換即有不候交代搜離職守及携欵潛逃等情事核計一二月來據呈報者巳不可勝數若不嚴加整頓何以肅官方而澄吏治特與內務司妥訂特別條例其大要如下　令下之後由縣議會監督一切　舊知事須將經手欵項掃解援方准自由行動　舊知事有携欵潛逃者縣議會亦不得辭其責　舊知事虧累交代不清准縣議會與新知事有押追扣留之權 
　　改良監獄之籌畫　高等審檢廳前奉司法部訓令監獄制度亟宜改良茲以經費艱窘關於司法一切事項裁减之不暇何有於擴充惟將各縣原有監獄略加整頓潮溼之地概填水泥湫隘之室多開窗洞並責成獄丁於各房間隨時洒掃凡罪氾之衣被茶飯尤須妥為照料務使清潔以免　害衛生昨己將整頓改良方法飭各該管獄專員辦理矣 
　　省議會召集之動機　省議會以請補議員改選議長等事曾開談話會一次原擬定期召集以便開會集議詎自國民黨解散命令下各議員之舊隸該黨者不無嫌疑幸僅取消黨証徽章並不過加吹索且姓名籍貫准其親自塗乙以故常駐議員均各照常辯事惟會內職員當時有為莫起草且在某茶肆機關內秘密商榷恐此番開會若輩不能久於其位聞議員召集之期約在年內舉行云 
　　山東 
　　催辦三年度預算　魯省三年度國家歲出預算部令限十月十五號達部民政長恐届時悞限特令各機關提前赶造限十月五號一律送交公署現已過期而造送到署者甚屬寥寥刻省內各機關由財政司會同內務司專函催辦省外各縣及各觀察使署去電從促務於十二號以前一律到齊並於電文內聲明如故意延緩定分別與以撤士罰俸等處分云 
　　財政畢業生行將錄用　財政研究所係前財政司王君創辦 
 
 

Page 7

 
 
原為預儲各縣財政科員而設業巳期滿舉業亟應錄用以期不負所學茲聞財政司長將畢業各員開單送呈民政長面致國稅廳並通令各願知事以後如有各縣財政科員出缺即就此項畢葉人員選充云 
　　膠縣變網女工廠成立　膠州韓君天爵以剪髮者日衆特組一髮網女工廠利用人民剪下之髮而貧民借以營生提倡實業挽回利權茲聞工廠所製之髮網為外人所歡迎暢銷甚鉅亦開麗利源之一端云 
　　湖北 
　　民政會議廳之簡章　民政會議廳早經成立惟事屬草創多未盡善茲日前五號開臨時行政會議時公同議定　章數則以資　守　一本民政長為商榷政見力怯隔聞起見將於公署內設立會議廳以收谿思廣益之效　二會議時期分常期臨時二　常會每月月號一號兩次臨時會由民政長臨時召集　三每次開會時以午徒一時至五時為限但討論未終得延長鐘點 
　　四提議之方法分四種　甲由民政長提議者乙由谷司廳局所長呈請提議者丙由秘書及各司廳局科長提出請議者 
　　科員三　以上提出請議者　五召集各員以左列為限司長廳長局長所長總務處秘書科長各司廳局所科長提議案之科員一决議案怯須得列席員過半數之同意及執一主任認可山民政長表决施行　七議案表决後如執行主任鰓為仍有空碍應詳具理由書於一星期內提出得交覆議但以一次為限　八凡提議案之職員須於開會三日前將意見書送交會錢　專管員以便刷印分送公同討論　九曦案議决後由主任官應照議決案提稿呈由民政民核定執行　十凡遇會議日期民政長於有特別事件　能出席得派代表主席各司廳所長不能列席得派科長代表出席其餘各員如不能出席須先期星明 
　　夏維嵩代理交涉員中央政府現定於十一月十號大開外父會議二十號閉會特通飭各省交涉員趕於期前來京會商一　茲胡君特於昨七號偕總務科長何君赴京與會因返鄂之期 
　　在二日後外交事務圖係重要不能曠廢故　准軍民兩　　外交顯問夏維嵩君代理其職務云 
　　取締設文專門學校　教育司長時君越階為取締專門學校以教授高等學　養　專門　材為　旨昨七號通令各屬探列　左　專門學校之種類為法政專門法律專門農業專門工業　門商業專門美術專門商船專門外國語專門等　　地方於應設學校外籌有除欵依此項規定設立專門為公立專門學校或私　或私法人籌集經費　此規　設立專門為私立專門學　　公立私守專門之設變更廢　為須呈報本司及中央認可　　　及研究　專門學生　學　資格須在中學畢業修業限學科科目以規程定之凡公立私立學校有不合此項規定不得稱為專門學校 
[維評二]  
　　行政會議之召集　北　時代一切當訴之於民意萬不可以行政之人參預立怯此亦三權鼎立之公理也今者總統之召集行政會議適在國民黨解散國會岌岌不能成立之時有一般西報之論調揣測妄生遂有行政大會組織新國會之風說空谷生廳雖明知其為於無稽然亦以見人清震城危疑之一般矣記者日吾於以數行政者之不可以苟焉已也 
　　武之干涉　自光復以後記者就歷史上之觀念已竊竊以武干涉政治為憂無何而有軍民分治之試方以為共和時代之政治有不可以預测者矣曾幾何時而武干涉政治之風大著於天下爭總統爭憲法今者又爭及孔教矣姑無論其　之當否但以糾　武夫而一再干涉大政之不已四方傳播後將　吾國之北和為何如耶而况千涉者今尚僅在言論也耶己者曰履霜堅冰至吾不禁為民國前途憂矣 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　薩督辦查抄洋人賭塲 
　　淞滬警察薩督辦據　英國寓滬某婦人函吿伊夫頗有資本在滬貿易多年距有古巴人在華界閘北實山路二十四號洋房內開設賭塲時常引誘伊夫入內賭博以致家資輸罄若不將該古巴國人所設之賭場嚴行禁絕非但旅滬各國人受害即督辦辦理警務之名譽亦有損礙求請密查驅禁等情薩督辦以寶山路地屬華界無論華洋賭場均應查禁惟事關洋人設賭抽頭應先訪查朋確故於八號日間密委稽查員姘恩挂往查旋據查復謂該洋人所開之賭場係在滬髯火車站之北寶山路即商務印書館外面馬路口二十四號二層樓洋房內每於夜間十一點以後開賭內有手搖機　五色碼子賭台三只每賭洋一元可贏三十元賭房極為秘密與賭者均係洋人每夜通宵達馬盈門外有管門者二人俱執手槍守禦等情薩督辦得悉後立飭解稽查員片請駐紮閘北十五團第二營營長王國樑派兵一連准於是晚（即八號）十時先在火車站北首齊集候令一面令委幹員姜滙淸金銘鼎二君調派北洋來滬之警察五十餘名佩帶軍械亦赴該處會集布置完備後即由薩督辦於十時由北洋務局乘坐馬車親赴車站北首點齊軍警派令分赴寶山路二十四號洋房四面圍住薩督辦直至該洋房門首下車喝令管門者開門詎料堅不肯開遂由司閣人入內報明警官補拿情形該洋人囑令管門人回明薩督辦須府門外暫候五分鐘薩督辦無奈立在門外略待詛逾十分鐘尙不開門薩督辦遂喝令軍警擊門而入見有洋人甚眾紛紛乘車逃逸薩督辦卽命令軍警四面搜查抄獲手槍一支子彈三百餘顆旋由開賭之洋人挺身而出向薩督辦面訴名曰若瑟加士但你奪係古巴國人親自簽一名條亦乘車而去惟臨行時聲稱諸赴本國領事署交涉云云薩督辦將各洋人驅逐盡絕後即檢點各項賭具及所設器皿委　姜金解三員妥為看營候洋商賽馬事畢再與該國領事商請懲辦 
　　妨害治安之謠言 
　　製造局附近一帶近日發生謠言謂黃與已經舉為大元帥興太湖青紅兩帮聯絡一氣原定十三號來攻製造局因槍砲尙未齊集故改於十九號夜來局攻擊並　此次開戰之砲火必較前次更為劇烈云云該處商民聞之頗為驚駭故自十一號起紛紛遷避昨日尤甚現為鄭鎭守便訪悉以此種無稽之言定係匪徒揑造欲使居民恐嚇倉猝遷移彼等可乘間搶劫愛於昨日派員卽就附近一帶密查造謠之人務獲寬辦一面令飭防禦線崗位兵士凡遇居民遷移經遇務宜妥為保護如有形跡可疑之人來此窺探者即行拿究母任滋邊云鎭守使請緝黨首駐滬張交涉員前日接鄭鎭守使公面開聞內亂首要林虎李烈鈞等近由外洋潛運炸彈十三箱來滬分派四十五人散居公共租界希圖潛赴內地擾亂請為飭令公共公廨迅即簽票送交捕房派探密緝務獲該亂首彆以便引諸歸案訊辦等因現張君已令行開　員遵辦矣 
　　郵政局注意黨人信函 
　　中央政府偵悉黨人寄居異域及逃匿上海公共租界者甚眾現仍私設機開密謀起事且時有秘密函件互通聲氣愛令北實郵政司轉電上海郵政總局着於即日起凡查有該黨所遞函件與國車有關係者即行扣留並令於每星期呈報一次以資查核聞郵務長接甯後已於昨日通吿各分局一律遵辦矣 
　　改良幣制之調查 
　　江蘇韓省長昨電上上海吳知事云奉財政部電開整頓財政須從改良幣制入手現派專員赴各省調查左列各點　現有銅幣確數　銀元興銀角市價　銀元與銅角市價　外國銀元種類及外國銀元與木國銀元市價　各省有無仍用紋銀　外國何票通行市面及其狀況看即按照上開各項尅日查明俟部委到省彚交帶京云云 
　　修改稅則之前提 
　　各國通商條約自前清庚子年改訂後迄今又届十年更訂之期當由外交部函致各國駐使提議修改稅則各國巳一致承認茲聞財政部以修改稅則應以調查貨價為前提業已訓令江海關施监督轉知稅務處飭令各關從速辦理限一月內開列列列細單報部核辦現施监督巳將江侮關進出口洋土各貨名色價格分別調查以便列表早覆矣 
　　市議會對於接軌問題之審愼 
　　滬南華商電車公可擬與法租界接通軌道一案現經市議會各議員開臨時會議得此次所擬之草合同關係甚重非派審查　詳細審查恐多後患决議仍歸原有之審查員審查聞自昨日起已開審查會一俟審查告竣再定辦法云 
　　四馬路第二次暗殺案七誌 
　　無錫人吳浩（即吳仲和）在四馬路東會芳里內被人鎗擊受傷一案昨日復由捕房派中西包探至病房探視據其家屬聲稱所發紅痧未退胸旁傷口仍覺微痛氣悶厭煩日飲牛奶數杯凡有親友來望概不與之言語惟觀其外表似較昨日稍輕該探等向吳略視一週遂即過至　　禀復 
　　查禁私運姻土 
　　淞滬警察廳長穆杯齋君昨日訓令所屬各署各分署及水巡隊云奉江蘇省行政公署令開內務司案呈據吳江縣知事丁祖蔭呈稱竊自甯滬變生屬邑騷動風鶴吿警行人戒途守土之吏維持秩序之不遑斷無餘力足以旁驚即專司煙禁各機關在此戒嚴期間亦不免全然停滯奸商流氓乘機竊發公然行運毒燄寖張射利者藉博蠅頭晏安者遂甘鴆毒長此不巳姻禁蕩然外無以謝鄰邦之責言內無以登吾民於袵席現狀若此良用憮然知事竊謂來源一日不空私運一日不止即私吸一日不得禁絕縱使禁烟警吏密布市鄉耳目易窮昏夜莫入況在輪運者倚洋商之燄不服調查巧點者以婦女為媒更難究詁不圖根本徒見騷擾力遏上辦乃窮所往上海鴉片來源輪軌發軔之初即私販私運所自始戒嚴以前華界警察稽查頗密來路尙稀自値軍興一意防亂法網既弛運行無阻因之內地販售陸績偕來烟土之多甲於各省目前欲為厲行烟禁起見惟有懇睛省長訓令淞滬巡警實力嚴杳無准出境並函知英法日各領事轉飭各公司輪船於沿途停埠時准聽本地調查員上船檢查一面訓令各地貨物稅所長嚴飭各分所於查騐貨物時一併檢視以輸調查之不逮並請朋發怖吿申明刑律廣曉解迷庶幾來源漸絕痼毒得有鐲除之一日而吾江蘇亦得與於禁運省分之列等情據此查烟禁法令森嚴節經訓令各屬遵照嚴切查禁在案據呈前情除指令並函致江蘇交涉員轉商各領事飭知各公司輸船於沿途停埠時任聽本地調查員上船檢查一面另面國稅廰籌備處長訓令各貸物稅公所一體查檢外合亟訓令該　長仰即遵照飭警實力嚴查無准私運出境是為至要此令等因奉此合亟通令各該署轉飭所屬一體與照實力奉行母得視為具文致妨要政 
　　補錄遷徙製造局之建議案 
　　省議會議員許蘇民提議查照舊案遷徙上海製造局未經通過茲以滬人對於此事頗為注意故將建議案補錄於下護案上侮製造局創辦於前淸同治六年至光緒二十九年南洋大臣張之洞奏請裁節滬廠經費在安徽宣城縣灣沚鎭啟發山建設新廠經政務處議准三十年張之洞在湖督任內會同南洋大臣魏光壽奏　改建江西萍鄉縣湘東鎭以就煤鐵三十一年江督周馥又奏請將廠內船塢改照商辦幷劃分輪船鍋鑪機器三廠歸船塢經管等情（詳見江南製　局記卷之二）是上海製造局之遷地為良從前當事者早能見及本年亂事發生滬濱隅廠局實為爭點兵端猝啓滬南商民生命財產損失寮鉅國家軍事上之耗費更何待言幸未節外生枝釀成重大交涉今痛定思痛竊謂主持軍國者當查照音年成案將滬南製造局尅日他遷或改建新廠將舊存機器統歸商辦精製實業應用機輪既可裨益民生幷以抵制外貨國利民福無逾於此本員謹依據暫行法第十　條第九欺擬將本案建議於省行政長官韓呈中央核奪施行是否有當請議長宣付大會討論公决 
　　値悉梟匪蹤跡 
　　地方警察事務所偵探戴逢春孫阿松等查得本月二號夜各梟匪在北橋鎭為兵警開槍迎擊除當場擊斃一匪外尙有王生泉等　七人亦遭兵警鎗傷輕重不一當時均捨命脫逃現在受傷之王生泉等巳潛回浦東夏家嘴地方請某傷科醫治該探等偵查明白當即禀奉警務長景毓華君發給文憑於昨午馳往拿捕未知能弋獲否 
　　盜犯歸案訊辦 
　　嘉定縣境張書卿家於十月二十八號夜被盜行劫由閘北第四區警局拘獲是案盜犯陳得勝徐如發王小保等三名抄出各喊解送地方檢廳訊辦在案茲悉此案巳由嘉邑警察事務所俞廰長飭探帶領失主認朋失臟遂禀請嘉定檢察廳備文移請上海檢廰將陳等三犯解回訊究昨日午後汪廳長准派法警錢子餘協同來警將陳徐王三犯並各臟物提出押登火車解往嘉定歸案訊究 
　　控訴贅婿之强盜行為 
　　婦人顧潘氏前日至上侮鎭守使署禀訴謂昔有原籍福建之羅伯仁覲覦氏家產業將其子菊生人贅氏家為婿不料菊生烟癮甚大且甚浮囂久為氏所屏棄此次戰禍劇烈之時伯仁菊生父子忽生惡念乘氏他出之時糾合形似敗　者數十人各駕鎗船於三更時持械入室先將司帳庖人等用繩細總劫去銀洋珠飾契據田單房摺等物共値數萬金當時開明失單控請檢察廰追究迄無動靜而伯仁等反在外揚言再圖報復氏思之寒心為此據實呈求緝拿追　嚴究等語鄭鎭守便諭候批不辦理 
　　發見受傷女屍 
　　法租界寶昌路附近昨日發見無名女尸一口身有傷痕經二十七保五國地保沈韓嘉查無屬人投報地方檢察廰睛為相騐法捕房亦函報到廳即由汪廳畏委檢察實帶同檢騐員前往相唸 
　　法警查復拐案 
　　拐匪吳順才誘拐小孩九名擬乘輸船出口由水警拘送地方檢察廰訊供不認押候飭派法警前往調查花案玆據法警陸雲卿查明報吿蹤吳順才所拐男女九孩於是日由怡和碼頭趁財生輪船赴粵在該輪時吳恐被入看破將各孩寄在該輸上掛得買斯房間中迨該翰將欲起　始被水警查悉拘解到案並查吳專以販賣小孩為生離人骨肉不知凡幾應請嚴辦汪廳長諭候提案重懲 
　　鋸匠誘拐女子 
　　常州人謝瑞生之女貞大於十四歲時憑媒許字原籍華姓為媳過門童養迄巳三年茲忽失去由謝訪知係被鋸工胡俊福誘拐來申匿居南市蔡陽弄同業顧榮海處咋日偕妻張氏尋見將胡及女貞大並顧夫婦等1併扭至第一區分箸移送第一區轉解警廳司法科預審擬究 
　　拐案並無憑據 
　　彭周氏控陸王氏誘匿二十歲女兒招招等情昨由捕房將陸王氏拘解公堂訊供無憑判王氏開釋將案註銷 
　　挑選長警入所敎練 
　　閘北第三第四兩區各署長警前奉薩督辦命令挑選半數送入敎練所輪班敎練巳誌前報茲悉此項長警巳由穆廳長擇定焚昨日開列姓名飭於十四日上午來廳具領本月上半月餉銀次日即預備一切至十　日上午前往圖書公司聽候按名點騐送所肄業 
　　秋季賽馬三誌 
　　昨為旅滬西商秋季賽馬之第三日計賽九次　第一次十五馬洋人小白來白衣帽灰馬勝　第二次十三為工部局西人魯藍衣帽白馬勝　第三次九　小白來西人白衣帽灰馬勝　第四次十一馬洋人馬勒代西商馬立師粉紅衣帽黃馬勝　第五次十二馬洋人老林子代西商克　醬色衣帽白馬勝　第六次七馬洋人小白來代西商麥格利格紅衣帽黃馬勝　第七次十一馬小由來代麥格利格紅衣黑帽白馬勝　第八次九馬洋人利達代西商沙遜藍衣黃帽黑馬勝　第九次二十馬西人馬勒代大英公司黃衣帽白馬勝並定期禮拜六（即陽曆十五號舊曆十八日）續賽跳浜 
　　隣居推諉起火 
　　法租界小東門外大街乾坤和烟紙店與貼隣彩成燭店推諉起火一案咋由捕房傳同兩店東夥人等解送法公堂研究乾坤和經理謝伯英供稱本店開設三十餘載資本實有一萬餘金紙保火險五千兩是日九點鐘時商人在店堂內　賬忽見樓上最高處有火上樓察看見火從貼隣彩成竄入查彩成樓上堆有蠟燭錠帛均係引火之物求察又據該店夥友陳少鄉等五人所供相問訊之彩成店主徐文林供保有火險三千兩當日商人不在上海故未到案又據司賬李炳生陳兩才同供實係乾坤和起火旋據九十一號巡補禀稱得悉該處起火後聲往查看其時兩店房屋均已有火不知何店所起聶讞員問彩成店主日爾店共有夥九人何以事後均不來案報吿徐稱因各有事是以未到判檢交保候查明何店起火再行訊斷 
　　保人不甘賠累 
　　滙芳公司前至法公廨控凌君湘代郭明海擔保車租洋五百二十一元一案昨由凌役案禀稱所有欠租業巳如數賠償惟商人前由王思忠轉託作保前奉堂斷封店作抵詎王巳將貨物運完祇値二三十元惟王原籍鎭江家產甚多仍求封產歸還判王還押候移請鎭江檢察廳查封家產備抵 
　　騙案證據不足 
　　城內婦人李沈氏控石路肇明戲園用人周松林串黨誘入一興旅報內用藥迷倒騙取値洋三百元之金飾一案昨晨由廨復訊原吿投訴伊夫李子君在天律貿易其子現在電車公司寫字間辦事婦人實被周等用藥迷倒串骗首飾求究訊之周供實被狹嫌誣控中西官以原吿並無實在證據呈案遂判將案註銷周開釋 
　　憋治代修電燈之騙子 
　　李松林陳福生冒充併燈公司用人以代修電燈為由先後竊取福建路廣東路各舖戶電燈銅龍頭且有騙取各戶　燈費銀　事咋由補房傳同見証並原吿西人牌恩司將二人拘解公堂質訊朋白判李陳各押　禮拜以儆 
　　流氓夜行　拘 
　　蘇州人趙福生寶山人何仁坤前日夜半與流氓馮洪興梁阿衍等在虹口游行被美捕房中西包探查見以馮梁雨人均非安分之徒一併帶入補房咋解公堂經中西官訊朋判馮梁各押三月趙何分別遞解回籍 
　　强搶首飾類誌 
　　北京路九十七號居戶楊王氏前日下午經過望平街外國墳山附近突來匪徒二人將氏攔住擾去値洋十元之金環一副該氏嗚捕追拿未獲即役捕房報請飭探偵緝 
　　流氓任阿興因在新閘成都路攫取莊陳氏金押髮由探將任拘解公堂押侯查究在案昨經聶襄讞會同英領哲右復訊屬實判任押西牢九月以儆 
　　粵人黃有前日在虹口天　路攫取任吳氏金挖耳由補拿獲咋解公堂諸究原吿偕証奚晉興上堂訴明前情訊之黃供　圖賴關　員商之英領康君以証據確實未便狡賴判黃押一月期補函送廣東會館遣送回籍 
　　張成富等投了東卿在虹口鄧鐵路攫取小孩金環銀鐲等情由廨判丁押候孩母畢王氏到案質証在案作日復訊丁仍不認各原吿亦不能將當時攫取情形證朋判丁還押候傳齊人證再行質訊 
　　貪小失大 
　　電車公司一百七十六號賣票人偕查票西人米司桃倫控自稱在美最時洋棧內為業之粵人張德才乘坐十八號電車不給車資昨由捕房將張拘解公堂訊明判罰洋十元充公無洋改押七天 
　　蕩婦與姘夫衝突 
　　蕩婦林氏昨日糾合多人至東西華得路向姘夫應福廷藉端滋擾互相扭毆由補巡見併送補房候核 
　　剪髮匠不認誘拐 
　　孫雲達至法公堂控稱上月十五日被剪髮匠王普城誘拐養媳逃逸有王瑞興可以質證求請追究王供實知係王拐逃王供原吿失去養媳　十五日之事小民早於初十日回籍至今始回上海豈能誘拐判押侯查朋再核 
　　被吿交保候番張余記金招泉袁肅記等控馬幼眉不還押櫃欠欽又姚張氏等控姚金泉姚掌生等地產料葛等案昨由補房將被吿各人傳至公堂分別交保候訊 
　　　方檢察廳批不 
　　閔修甫催請移追失喊批　狀閱姚顧氏以竊係單純竊盜照律移歸初級廳訊辦沈冠時侵佔存案贓物本廳業巳起訴審廳追押在案至爾當時存初級廳案內珠鳳據報沈冠時所竊然未據繳出無從給領所諸飭提姚顧氏到案究辦一節查事物管轄各有範圍既移歸初級廰究辦者仍赴該廳訴追可也 
　　蘇秉鈞為盜賣屬實請求起訴批　狀閱據訴如果屬實該被吿等實屬可惡候再傳訊核奪 
　　范陳氏諸釋范順香批　狀悉爾子玩忽業務行船不愼溺斃二命律有專倏未便寬免所請仍難照准 
　　閘北初級檢察　瑣案 
　　前日由三區長警查獲私吸洋烟之張子其胡松濤兩名並抄出烟具多件經張署長預訊一撾送至檢察廳請辦 
　　俞世淸前日至三區境內向周福林索討貨欽致起爭毆周偕妻丁氏將俞批署控被　傷丁氏腰間張暑長判送檢察廳騐傷核辦 
　　四區長警前日查獲私吸鴉斤之倉作舟倉為廉兩名抄出烟具等物經第署　訊朋解送檢察廳究辦 
　　前日由鐵路偵探查獲搭客張子英身帶烟土三大包又十二小包烟灰一包一併解送檢察廳押候突辦 
　　法公堂審訊盜案 
　　住房新租界之沈道成家被匪搶去洋銀衣飾後已由包探拘獲林昌紅陳松庭等十二人並在陳家中抄出鎗珠數十粒昨日解送法公堂睛究沈稱是晚該匪等十餘人打門入內妻子聲喊被匪用石類拋擲致傷眼目並用刀嚇禁聲張任其强搶而總今蒙拘獲求恩重究鄰人顧松發稱聞沈妻喊聲前往救護被匪王湘開砍傷手臂等處求睛騐究林昌紅供得知沈道成售去猪四只家有洋銀遂囑楊田仁等往搶我未同去楊田仁供由林通知後由陳松庭邀同十餘人往刦是實陳松底供自知該死槍珠係前當兵時留下並非購來王湘開供用刀行兇不譚王三供雖借住陳松庭家並未同去張來生蔣福生同供確會帮搶劉為仁供因與沈索欠口角致被挾嫌誣指陳光太王鳳其同供均寓張來生家實未同搶沈玉標供在英界為探夥陳文秀供為船戶均非同黨求恩查察聶　員判一併管押候覆訊核辦 
[雜評三　（萍）]  
　　閘北破獲賭窟　以洋商賭窟而開設華界巳足奇矣以洋婦而吿發洋商勝窟更為奇之又奇乃以一賭而更藏有鎗彈等公器多件此殆所謂陸離光怪無奇不有者矣幸哉薩　辦不動聲色而破獲機關為洋商祛除賭害即為華地保全治安否則其不悞於洋人嘗試之私而貽羞於警界者幾希 
　　專件 
　　江蘇行政公署敎育司辦事細則 
　　第一條　本司依省行政公署辦事細則第　條之規定由司長總持本司事務之大綱而以二科分掌之 
　　第二條　第一科設科長一人科員四人掌事務如左　一關於公立學校職員事項　二關於敎青會議圖書審查會敎育博覽會事項　三關於帥範學校中學校小學校及蒙餋園事項四關於檢定小學敎員　學齡兒量就學事項　五關於動植物園圖書館及搜集古物事項　　關於美術館美衛展覽會及文藝音樂演劇等事項　七關於通俗敎育通俗圖書館巡行文庫事項 
　　第三條　第二科設科長一人科員四人掌事務如左　一開於學校衛生及公立學校等修建事項　二關於普通實業學校盲啞學校及其他特種學校事項　三關於私立大學及公私立專門舉校事項　四關於外國留學生事項　五關於國語統一及其谷種學術會事項 
　　第四倏　本司會計庶務以及公文函件收發事項第一科掌之 
　　第五條　各科職務除依前列各條之規定外司長得隨時審察該科事務之繁補指令他科職員協助之其臨時發生事實要件司長得指定某科職負委任辦理 
　　第六條　各科主管事項有爭議時由司長决定之 
　　第七條　本司依省行政公暑辦公通則第一倏之規定自司長以次同廳辦公於辦公廳屬公考勤簿逐日焚到時書到退時書退 
　　第八條　本司依省行政公署辦公通則第二條之規定除日曜日及例假日外每口以午前八時二刻至十一時二刻午後一時二刻至四時二刻為辦公時問振鈴為號但收發文件不在此例 
　　第九條　逐日收到公文函件由第一科蓋分科戳送司長察閱蓋章後分送主管各科擬稿由該科科長核閱發交錄事淸稿後簽名蓋章送司長復該第十條　各科所擬稿件司長復核時如須變更辦法者由司長酌改或表示不意見交該科覆閱或覆擬送核 
　　第十一條　凡朋係二科之公文函件擬稿後應會同有關係之他科科長簽名蓋章 
　　第十二條　他司送至本司會該之稿司長得交關係之科詳細檢　或簽叙意見送司長核定交由第一科分別送還 
 
 

Page 11

 
 
　　第十三條　收發文待事賓由司長於劫理員中指定二人以上欵委任掌管之仍受第一科科長之督察 
　　第十四條　日　日名科珊員輪流當值至少應有二人在辦公廳駐　過有急要文電隨時知照主管之科提辦 
　　第十五條　於辦公廳旁設值宿室由司長指定助理員二人以上輸　之辦公廳內各項文卷值宿員負有守護之責 
　　第十六條本司條事承司長之命分掌謄稽稿簽保管案卷印刷文伴等事務由第一科科長隨時督察之 
　　第十七條錄事在辦公廳勝繼稿簽每日須將發交之件謄繕完畢如實係不及謄繕完畢欲展至明日者須向第一科科長報明得其許可 
　　第十八絛　本司案港悉數庋　辦公廳兩壁掌卷錄事應隨時如式整理不得紊亂損失 
　　第十九條逐日到文發文由掌管收發之助理員分別摘錄　由交錄事印刷分送他司及總務處 
　　第二十條　本司職員因事告假者依另訂告假規則辦理 
　　第二十一條　本司會議依另訂會議規則辦理 
　　第二十二條　本細則呈由民政長核定施行 
　　紅十　會向華僑募捐啟 
　　大禍中國比年以來災荒兵　相繼迭循本會天職收關　傷　外　荒拔　無役不從始者日俄之戰徐灌之創辛亥之光復　　順直之水灾近且錢　啟鱟甯　弄兵本會作藥作餌施刀　劉動糜巨萬賴我大善士之慷慨捐輸始克無隳厥職今者徐州告　江北皖北苦早永定橫流未巳而江西旱警又臨時事多艱息肩　望重以學堂醫院經費浩繁事鉅　绌心殷力綿爰具捐薄謹請本會名譽贊助員王敬祥親渡重洋作將伯之呼　求我海外同胞幸念本曾締造艱難繼績誣易亞束大陵維此一線慈光而發其慈群　梯之心節衣縮食惠以義栗仁漿庶本會綢繆於未雨而有備無虞臨風九頓曷任迫切待命之至沈敦和啟 
　　公共公廨來函 
　　啓者　閱陽暦十一月十二日各報本埠新聞欄所載熊仁一案其中情形尚多隔膜查此案前經本廨聶副會審官會同英康副領事預審明確照章應即解送內地歸案訊辦推英領以案開亂黨必須由領事團會議方能解决當將被告還押由英副領事轉稟領事團聶副會審官轉請關正審官電稟外交部並呈鎭守便交涉員核示在案嗣准英康副領事面告聶副會審官以此事業經爾事團議定擬將熊仁由海道逐出境外而聶副會審官則以本廨尚未奉到部示斷難承認不料捕房於上禮拜五值關正會審官堂期將熊仁解案英副領事遂於洋文案單簽明由海道逐出字樣麗正審官則仍判令還押候示尚未决定辦法究竟是否　部示聶副會響官亦無允准英領母庸帶堂即將被告驅逐之爭現熊仁已否逕由捕房送上輸船除飭　外合行爾布卽希將此面登入貴報以昭核實為荷　會響公廊　啟十一月十二日 
　　信成銀行挽留新舉　理吳君　 
　　少珊先生台鑒今午在行候駕至五下鐘未見蔽臨暫往他處回　擬再竚侍忽奉手示敬悉我公　謙一再固辭然總理為各董事所舉各董事為股東所舉故各議事之舉我公為總理也直發源於衆股東之意而表出之誠以為總理非公莫屬何等鄭重且銀行總理本不比別公司之總理大衆之所以畢公亦以各有股本在內關係切身　肯於舉定以後經改最鄭重之票舉故七號曾議各董會云我公辭函雖自一對而至十封百對終不敵舉時鄭重歡迎之意决不承諾其時貴代表張獻亭君任座見眾意之殷願　告我公勸速統職諒早鑒納報告書中營業劃分舊營業與新聲舊兩項新營業為進行之基為營業為結束之事我公即使忙煩現時旣經衆舉止可勉徇衆請僕等意謂我公如果實在無暇亦可侍至明春再在董局提　另商辦法此時堅却如所提出之進行何如已定之議案及票舉何我公才高望　衆情歡戴幸卽收回成命虛位以俟勿再過巖日內在西人賽馬期內我公應稍有餘曬明日下午雨鐘務即偕同江幼翁駕臨行內一叙月望為吉日請仍偕同汪幼翁到行接收商部所頒之鈐印所有交替諸事績行妥商辦理僕等眞誠如此諸希　諒為荷　信成銀行新董事局謹啟十一月十號　新舉協理汪君幼安亦一再函 
 
 

Page 12

 
 
   
 
 

Page 13

 
 
自由談 
游戲文章 
[梅郎曲] [  東旉]  
　　君不見廉吏一去幾千年衣冠優孟徒紛然依樣笑啼隨處有安排線索與人牽又不見庸伶淫冶復妖俗海上丈夫逐不足可憐三楚老詞場頹唐凌亂裝新曲世無名士况名優白月高天我亦愁聞道聽歌能當哭怪他攢動萬人頭借問歌者誰二十頗有除高寒花不顫冷艷雪全欺吳儂前置詞蘭芳空谷知不求美人折但傷知音稀吁嗟乎自古文章動天子疋帛斗酒感恩死爭似梅郎一曲歌輩衣屈狄朝慵起御座獼猴盡負恩興亡關係到梨園海水成田新日月蟾宮敎曲舊温存温存往事不堪說口中珠玉心　血一片腰肢瘦損心併入管絃成技絕絕技古來有孤高徒自苦飛夢大刀頭澆酒趙州土市上漸離筑座上漁陽鼓盜賊王侯一刦中一代風流本無主多事梅郎海上來狂花十萬委塵埃頑艷莊嚴堪慟哭墨鄕紛紛總費才我生慚愧周郎顧任人宮商移換誤火中纔見凈心蓮石上又生煩惱樹昨宵中酒今聞歌酒痕未熨淚痕多世上論相郡肉眼梅郎梅郎爾奈何 
　　尊聞閣詞選 
[無聊] [  佐彤]  
　　寒蛩悽咽警秋深熱處難爲冷處心門對西出添爽氣風吹黃葉剩空林酒從知己連朝醉詩向無中特地尋福要勻分愁慣獨累他消瘦到如今 
[偶成] 　　 
　　新詩偷贈及良辰花徑同行月滿身竟夕綢繆疑是夢空堂前後喜無人飽嘗眼福俄延坐略熨心情减却　越愛淡妝容越艷綺羅翻恐失眞眞 
[偕寒蟬漁隱夜泛太湖納凉壬子舊作] [  酶禪]  
　　放浪狂歌語不倫烟波畫裏縱輕　坐看列宿參棋局臥汲淸湘潤酒唇大好湖山容我輩品塋水月證吟身興來更欲乘風去直到銀何一間津 
[冬夜同人者酒圍爐漫興拈韵壬子舊作] 　　 
　　隻難斗酒擁紅爐賭飲催詩傲大蘇萬里關出寒釀雪一天霜月夜啼烏愁深屈子言多感才盡江郎筆易枯僻地荒陬寥寂甚漫思寶馬走名都 
[和管靜菴憨懷之作壬子舊作] 　　 
　　看劍還將大白浮狂歌醉舞解重裘白　蒼狗難成虎碧水靑山有飯牛若此管絃皆謝傳誰籌帷幄是留侯邊郵北望空搔首愁煞厲兵秣馬秋 
[再疊官靜菴感懷原韵壬子舊作] 　　 
　　儘有湖山許拍淨何須大澤著羊裘梅花未放先招鶴臘雪初融待叱牛塵世滄桑都醉夢風雲龍虎竟王侯興來高唱陽者曲吳使愁添兩鬢秋 
[秋杪瓏峒山晚眺撫隕石訪林屋洞而還] 　　 
　　攀崖抒晚眺秋末暢遊衷犬吠炊烟裏人家赭葉　天風隕怪石鬼斧斷瓏峒惟有仙蹤　探幽殊未通 
　　晚步即景 
　　迤邐循坦道偶步活天機黃熟稻千頃紅迷楓四圍遙峯沉夕照古樹起陰霏如此山林勝浪遊未足非 
[次韵奉酬笑穠] [  蝶仙] 　　 
　　玉尺更番費我持萬千珍重握蘭詞溯洄秋水懷人遠惆悵春風識面遲蝶夢苦因詩思亂蟬心淸畏露華知傳經不許傳書札難煞天涯絳帳師 
自由談話會 
　　世俗見兒量之趨蹌敏捷者則歡迎之見兒童之舉止忠厚者則非棄之方幼稚時便敎以卑鄙習氣前途尙堪問耶早起早臥有益衛生人盡知之而本埠居民多忽不爲意竟有日午始興雞鳴始寢者陰陽顚倒豈其宜乎前見報載有敎育部禁止早婚一說果爾是不啻爲吾輩少年開 
　　破一層地獄但願提議者勿寢其事而爲家庭之父兄者尤當懍之戒之須知一時之誤爲子弟終身之累其殘毒有不亞於今日四馬路之暗殺者矣 
　　吾謂我國人民未嘗不愛國惜乎愛其小而不愛其大愛其輕而不愛其重愛其假而不愛其眞 
　　古時婦女觀劇必先垂簾避伶人之眼線也而今日戲場中男女雜坐眉目勾淫又其甚者竟有處女於戲場中被誘入旅館而遭姦汚者世風之下一至於此吾不忍言矣 
　　吾不解上海租界號稱文明而有男女合演垢汚淫謔之海潮珠馬浪蕩等戲行政者旣不糾正之又不禁阻之靑年何辜而遭其挑動哉 
　　時屆隆冬宵小出沒而況城牆拆除逃竄較易沿城居戶失竊案必較往年多矣主持警務者注意及之 
　　能弭亂能防患能去惡能挽回殘局此之謂醫國手此之謂巧匠 
　　[  六一]  
　　法國瑪敦氏之言曰智識非敎育之鵠人當靈道德不當徒重知識然今之諄諄以道德爲倡者其盡賢人君子歟抑社會黨所謂惡制度偽道德歟我不待而知之矣 
　　西人有言日西洋藥水能化金銀而不能化中國人之貪嗚呼我以爲不過一般守錢虜爲然耳豈我堂堂中國畫人而貪耶 
　　願亭林先生曰天下興亡匹夫有責方今盛倡男女平權我女同胞亦當曰天下興亡匹婦有責庶幾國家之强盜可計日而待雖然蒙藏岌岌內患方多之際又誰之責哉 
　　敎育總長擬實行强迫敎育巳有行之者矣然而尙有呈請頂帶之敎員經營私利之校長濫竿學界吾恐雖學校遍國中兒童盡入學又奚益哉[  非非]  
醫話 
[養成辨別毒質智識之必要] [  丁福保] 　　　　 
　　現今之世界乃毒質之世界也吾人之周圍環繞無數之毒物飲用之酒　有酒精之毒質常吸之煙草中有宜哥煩之毒質化粧用之白粉中有鉛　寫姿之鏡中有水銀毒玩具之色彩中有色素毒其他食　　有毒者甚多故苟無辨別毒質之智識於不知不覺中與毒物相接觸或服用毒物因是而喪失生命者往往有之此等之危險因衛生上之不注意而起即日常所用之砂糖食鹽茶酉等用之功有害健康者蓋因用法錯誤而變爲毒質也由是而論種種之毒質實隱方各種之藥口及食物中也 
　　縱觀東西古今之歷史拔山蓋世之英傑服一碗之茶羹一杯之毒酒而喪失萬金之身軀者往往有之且有出征之偉人因感染　蛇毒氣而挫其　者故各種之毒物其數繁多不勝枚舉由是而論辨別毒質之智識關係於吾人之處世實大不待智者而知之矣夫辨別毒質智識旣若是其重則對於普通之入非一一解釋之不可故將各種之毒質槪述之於此 
　　毒之所在以天然界爲多動物植物礦物卽產毒之源三界之中以植物之產　爲最多此外由人工製出者亦復不少近今之世不良之食料　發明頗多不測之災禍卽寓於其中飲料及罐頭食物等舉凡市上所販賣者含　之　不勝枚舉購用者不可不注意腐敗之烏獸魚肉尤甚此等食　含天然界（即動植礦三界）之毒質巳極繁多加以人工毒其危險當何如耶彼快刀一與舉毒蛇可斬毒草可除至於人爲之毒不易除之但世界愈文明毒之種類愈多毒之性質愈劇烈乃東西一致之現象此敎育上養成辨別毒質智識之所以刻不容緩者也今略記毒之種類於後　（未完） 
小說 
[偵探小說商界之賊　（二十九）] [  常覺覺迷合譯]  
　　梅略一思索即毅然起立曰儂固深信君苟有所命無不遵從汀垓欣然曰請速將重耍物件收拾携之卽偕予去姑娘誌之予固偽托邱羨命來接姑娘至旅館過宿者也吾儕二人登岸後卽乘馬車逕至火車站搭車至巴黎再由巴黎至偷敦梅應聲日諾　君少待　儂尙須料理物件也汀垓曰姑娘有錢乎日有彼曾預付儂一月之薪金也日爲數若干　予實無分文梅曰二十五金磅汀垓日甚佳　足敷吾二人之旅費矣言旣即往艙面梅則怱忍收拾一切 
　　汀垓立艙面四望江上夜景移時船主來汀垓胃之日適晤女郎觀其態度彼固無所疑也船主日彼無所疑乎吾則以爲有之汀圾大驚日君言何謂也船主曰君茍能移玉至敝室一行者當以相吿 
　　船主言旣前行爲導汀壞略一鑄躇即隨之往中心賺忐忑暗思豈船主察其僞而欲拘禁之耶若然則事敗垂成是又汀垓之大不幸也不久巳抵船主室汀垓週身水冷一若經冷水澆過者心房之血爲之停滯是何以故因船主引汀垓入室卽緊閉其門且加扃焉汀垓驟覩此狀不免驚駭然一霎時間卽巳鎭定如常口然謂船主日君苟有言者請速言之予實不克久留邱君之性情當爲君所深知予茍多一刻俄延者渠必不悅也船主峭然答曰略談片刻亦何傷實語君吾於君不能無疑君所言者雖屬可信然飾詞行詐亦意中事君有証據乎幸以示菩雖一字之微祇須爲邸君親筆所書者令吾見之當即釋然否則君與彼女郎不能離此船也 
　　汀垓笑曰君言誠是邱君國有一信命予遞與君者來時忽遽微君言予幾忘之矣言次探懷出舊信一東就案頭燈光佯作檢理狀時船主立於案之彼隅以身隊門汀垓且檢且言曰君幸勿更作無謂之留難苟誤邱君事者予與君俱無所利　非也非也亦非也汀垓口中雖漫爲此等言語目光實已不屬信面蓋左右窺覷欲得一物爲武器也汀垓檢至四五封乃佯作喜態日得之矣　隨取一函擲之案上故猛其力信乃墮地船主亟俯身拾之汀垓一躍而攫取案上之銅質望遠鏡再一躍而　已及船主之頭顱船主頹然倒地不省人事 
　　汀垓　疾啓其扃而出復以其鑰反扃之亟至艙面則梅麗已竚候良久意頗惶惑汀垓亟趨前謂之曰有勞姑娘久待姑娘已整理完備否梅曰然二人乃下梯登渡船不一時巳抵岸上汀垓向水手日有勞　有勞　明晨九時仍候於此間誌之母忘衆齊聲曰唯唯　二人登岸後即雇馬車赶赴火軍站未及半時二人巳人頭等車向巴黎馳去 
[苦情短篇傷心語] [  陶然]  
　　陰雲四合朔風凜冽這天氣好冷呀唷唷肚中又飢身上又冷這條窮性命總難保的了 
　　母親母親你在那裏說些什麽咳吾也不說甚麼不過自怨自艾嘆嘆苦命罷了母親呀吾呢年紀尙輕卽便凍凍餓餓還不至即喪性命但是你老人家怎樣挨得過飢寒呢 
　　咳也叫無法兒呀你可聽得賑撫一事究見怎樣了 
　　母親前日聽王伯伯說有許多難民望賑撫等了多日不見發下約同一淘極苦的難民到錢董事那裏去探問錢董事看見人多一時沒法擺佈又同了難民去求見朱陸兩位先生聞兩位先生都是聖敎會中素負盛名的熱心慈善家他向難民安慰了一番即刻去拜會縣知事打電報到北京去請欵來賑濟 
　　嗄嗄這就好了但不知賑欵何日可到 
　　母親據王伯伯說大約民國二年十一月七號至三年正月二十五號總在這幾天之中可以到的 
　　　嘖照這樣說還有許多日子我老太婆早巳凍死餓死的了咳咳好苦呀苦呀 
　　母親且休煩惱或者天無絕人之路遇着慈善家救濟救濟倘若眞眞餓死了母親孩兒也只得尋死了 
　　說到其間母子兩個哭做一圑咳咳這個就叫傷心語 
　　陶然曰我勸囊中有錢的到沒事的時候把踱四馬路的兩條腿到高昌廟去走走　看妓女的一雙眼睛去看看可憐的難民把報効妓女的金錢去贈給難民買些柴米諸君有意嗎這些垂斃的難民伸長了頭頸等候着諸公呢 
 
 

Page 14

 
 
   
 
