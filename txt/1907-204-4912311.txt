# 1907 - 204 - 4912311

 

Page 1

 
 
   
 
 

Page 2

 
 
上諭 
　　六月十九日奉 
上諭直隸天津府知府員缺著黄昌年補授欽此 
宫門抄 
　　十九日召見軍機戴鴻慈紹昌沈家本 
代論 
[上海商界會議參與商約演說詞]  
　　前日敝會致書於商務總會商學公會論商約事西務總會商學公會欲以此意告之上海全部商界協同辦法故有今日之會顧商務總會商學公會又以此事係敝會發起故特函邀敝會舉臨時代表員到塲演說發起之宗旨請爲諸君言之 
敝會以預備立憲爲宗旨則敝會所發表之言論所執行之事務無一不以預備立憲爲目的顧預備立憲何以涉及商約諸君當知預備立憲要有預備之事實。事實之表見。在全國人民共負責任。商約爲商人應負責任之事。商人爲商約上應負責任之。人今諸君絶不過問。是諸君先不肯爲國家負責任也。是諸君先不以立憲國民自居也。敝會以促起國民責任心爲己任。故視編纂憲法及地方自治等書。出版發行。並擬設宣講所。養成公民資格外。不能不責望於商界諸君。以爲商約與商人有密切之關係。痛苦最易感覺。　今中國臣民第一有責任心者。宜莫如諸君。諸君第一件應負責任之事。宜莫如商約也。於此可分二說。 
一商約與立憲之關係蓋問約爲我國商人與外國商人交緩之點。商人受商約之朿縛。因而困敗。則國必削弱而至於滅亡。今日之商約。皆束縛商人之具也。譬之於人。縛其手縶其足。使之馳驟。而不至顚蹶者。蓋萬不得一。諸君試思。商人縛手縶足。而馳驟而顚蹶。其景象爲何等景象。一般社　。當受何等之影響。夫商不通。則農不興。工不興。則農不殖。於是爲。商而商敝。爲工而工敝。爲農而農敝。農工商皆敝。而天下之爲農工商者。日見其少矣。少一爲農爲工爲商之人。卽多一不農不工不商之人。其愿者以不農不工不商之故。窮餓以死。黠者以不農不工不商之故。流爲盜賊。國如是尚可言立憲乎。故曰商約與立憲之關係 
二參預商約與預備立憲之關係。蓋國家者我商民共有之國家也。我商民共有此國。而不忍令其國之民爲不農不工不商之民。而窮餓。而盜賊。而思擴張其商業。以振興此共有之國家。商人自爲計。即同時爲國家計。以文明各國之通例。商約非得商人之同意。不得視爲有效。依上年七月庶政公諸輿論之諭。本年五月官民共擔責任之諭。則凡商事上之政策。諸君皆當負責任豈惟商約。又豈可以商約已經失敗。而絶意不復問此。 
 
 
 

Page 3

 
 
商約。故曰參預商約與預備立憲之關係 
敞會發起之宗旨如此。抑敞會所希望於諸君者何如乎夫外國人至中國通。商貿易。我中國極應優待。以示中國之文明。然統觀世界上最文明之國。其商業政。策於内外國人之間。總有區别。以示。限制。故祗有令外國人受相當之保護。决不。能令外國人享同一之權利。卽有特别條約。亦祇指定事項。令受同一之待遇。從未有令外國。人受特别之利益而内國人反吃虧者。蓋一國之經濟政策當如此。亦文明各國之所公認也。今日之商約則不然。他國商人。處處得自由貿易之利。我國商人。則不許一毫受保護之益。國家不知保護商人。商人甘心受虧。而不知要求保護。皆足爲文明國人所竊笑。敝會所希望於諸君者。在不受人笑。抑國家有意朿縛商人商人甘受其朿縛而不知自脫則必爲文明國人所欺敝會所希望於諸君者。在不受人欺。查商約大臣本有隨員而皆不諳商情。敝會甚願諸君公舉代表數人。要求商約大臣。加入隨員之列。凡商約大臣之所議。商界得條陳利弊。供商約大臣之研究以爲磋商之資料。諸君倘以爲然則此舉可爲商人。對於國家有權利之始。換言之。卽商人對於國家負責任之始。預備立憲公會臨時代表孟庸生君稿 
專電 
[電一安慶]  
　　（十九日午前十點） 
黨案未結署臬毓廉訪曁許久香朱菊尊兩觀察昨乘江沅兵輪赴寗請江督核示並將徐偉帶去（戒） 
[電二北京]  
　　（同日午後九點） 
翰林院侍讀周爰諏請申米禁一摺由部議准覆奏（句） 
[電三北京]  
　　（同日午後九點） 
川督趙爾豐今日有摺到京請開川滇兩省金礦（章） 
[電四北京]  
　　（同日午後九點十分） 
江督端方奏留吳元愷與邱開浩對調奉旨允准（大） 
日下近聞 
　　郵傳部於初九日奏調農丅商部度支部舊屬趙從蕃力鈞唐浩鎭夏仁虎阮惟和胡祥鍒梁用绵蔣尊褘等十四員摺中略言商部開辦之時曾借重外部人材以資臂助現本部創始之際百務紛繁從前所調四十餘員實在不敷分布擬請援照商部前例酌調得力人員襄理一切俟三五月後規模粗具或咨回原衙門或酌留臣部當差届時再奏明辦理等語聞部中舊日司員對於此事頗不滿意緣開辦以來已閱八月辦理並無貽誤如摺中所言似乎舊有司員皆不可恃須另調能員爲之指道故皆退有後言云 
　　陳玉蒼尚書之爲人氣度褊淺遇事不知從大處著手且好挑剔細故自詡精能故輿論多薄之有丁某者前任兵馬司指揮當陳爲巡城御史及順天府尹時阿諛逢迎最爲陳所信任據外間傳言丁曾以其表妹送陳爲妾其品行可知此次郵部修建衙署陳特派丁爲監修部中司員多鄙其爲人不與交談而丁猶詡詡然自鳴得意廉恥道喪可爲浩歎　　前外務部法文繙譯官候補道柯鴻年爲蘆漢鐵路正監督時賄賣脚行尅扣材料沿途經過碼頭夥開客店貨棧凡屬利藪包攬無遺而俄人謀辦正太鐵路又得賄數萬且得爲正太路局總辦數年之間驟擁資百餘萬事爲唐少川侍郎所聞將其撤差委施肇基代之及岑任尚書陶湘撤差騰出監督一缺高鳳岐與柯同鄕遂爲說項稱其嫻習法文熟諳路政又電令來京頗有再用之意不幸岑適去任陳璧繼之乃具摺糾叅除革職外併拿解來京澈底追究現其僕人已在上海捕得於前日解送到部卽口片交大理院審訊併通飭各省及福建原籍一體嚴拿該道務獲究辦然而錢可　神該道旣　百萬巨資鴻飛冥冥豈猶弋人所能慕耶　　民　部豫算本年經費短絀三十餘萬之多遂極力撙節先將外坊警察停辦近又開辦舖捐約計京城内外舖户大小三萬餘家每户平均以二　計可　得六萬元惟部中命意欲悉數提作部欵而商會中人咸以國家旣抽收舖捐則地方之財當作地方之用自開捐後如路燈土車消防經費向由各舖户攤派捐助者今應概由官爲辦理商家不再出錢其持論頗爲近理無如部欵支絀方欲藉以挹注竊恐將來官商難免不因此生出一番衝突也 
　　度支部各堂憲於初六初七初八等日聚集滿漢司員會議整頓部務釐訂財政學堂章程曁催查稽核人員揀派筆　學習公牘算法等事聞澤公頗能虚衷採納各司員中凡有條陳中肯志趣遠大者亦必格外優容日昨已將所具說帖飭列一表以備詳愼叅酌說者皆以澤公爲能辦 
 
 

Page 4

 
 
事云 
緊要新聞 
[慶邸力保沈翊清爲海軍處正使北京]  
　　陸軍 
部奏保堪勝丞叅人員一摺現尚留中前日召見慶邸慈宫埀詢海軍處所擬辦法慶邸力保沈翊清係沈葆楨之孫學識優長熟諳海軍并在船政局多年擬請簡授海軍處正使之職（丁） 
[肅邸注意收回教權北京]  
　　宗室熙均自上血書於肅邸請收冋教後權肅邸對此問題深爲注意日來迭行照會外務部請將此事研究精妥以便會銜向駐京各公使直接磋議並將自擬收回教權草章附呈外部請爲斟酌損益從長辦理以保主權而免交涉（西） 
[澤公擬除地丁積弊北京]  
　　度支部尚書載澤現提議全國地丁所取於民者甚微而民每藉口賦重其中必有隱情且各州縣地丁之額相沿百餘年豈能毫無所增其中花户把持州縣吞没均所不免亟應整頓以裕度支（士） 
[通札學堂局所密查革命黨蘇州]  
　　蘇撫陳筱帥自得安徽警報後卽在在戒嚴兹復通札大小官立私立文武各學堂監督提調校長及各局所總會辦等不動聲色嚴密詳查有無革命黨混跡如有形跡可疑立即澈究愼勿敷衍云云現蘇屬各學堂局所均已奉到札文矣（間） 
[集議求雪秋瑾冤獄杭州]  
　　越郡秋瑾女士正法未明何罪衆皆駭異前由金華查得匪徒所供與大通學堂聨合等語乃皖省之大通地方學堂以致悞會釀成彈傷慘殺巨禍刻經被害學生之父兄等邀集紳學商界電致都中同鄕官及東京留學界商議具禀撫轅求請昭雪（夫） 
[福州日領照會洋務局文]  
　　（擬請律師代陳詞訟） 
敝國商民與華商詞訟之時裁判之權應歸被告官憲此係按約辦理固無疑義惟現時閩省地方官憲訊案之時竟有不准敝國商民請律師以爲代陳實覺詫異查我國商民遇有詞訟按律請律師代理以伸公平之權蓋人之才質不同智愚有别有善於舌辯者有鈍於應答者當堂訊時兩者相形見絀往往以曲爲直以非爲是判官難於覺察恐有枉斷情事實非公平是以我國政府准國民請律師代理詞訟藉資伸辯不至受屈而官憲審斷之時可免陳情不明被人朦混之弊且充律師之人皆係體面紳士通逹事體品行純謹學問淵博者迭經攷驗之後方准當在是非包攬詞訟干涉事外可比總而言之詞訟准請律師控告之人與審判之官各得其利足使案情平允尊重人權我國士民遵守此法更有自由特權不能更轍乃近日閩省官憲以敝國商民請律師代陳詞訟似與中國律法不符等情爲說不思律師照日本商民之特權代逹事理以免壅蔽不過本人欲陳各情得以明白耳中國地方官審訊案件照自已職權秉公判斷若有不明之處或訊本人或問律師及至查明事件之後憑公辦理各盡各職毫無相侵於尊重人權公平審斷之意亦無窒碍詎閩省地方官未明比理竟誤認律師爲包攬詞訟干涉多事爲非且恐有强詞奪理之弊不認爲我國商民應有之特權實爲費解想貴道久當交涉之任洞逹事體精明中外國情爲本領事素所欽佩相應備文照會貴道請煩查明尊重洋商之權允認律師代理而免冤枉案情并希見覆爲荷（主　） 
本埠要聞 
[商界會議參預商約紀事]  
　　本埠商務總會商學公會因中國與各國開議商約華人有無受虧之處不得而知一經議定簽約如有虧損已成鐵案莫可挽回商約大臣議約之時應由商人公舉代表參預其間方爲有益爰於昨日午後二時假座愚園邀集各帮商人開一特别大會以爲議約之預備到者約二百人由孟庸生馬湘伯諸君相繼演說隨卽議决由商務總會商學公會會擬禀稿公禀農工商部及商約大臣要求叅議之權各商家如有所見均可於一星期内投遞意見書以便叅酌採擇稿成後仍請各業董事至商務總會閱稿再行繕發一面卽組織評議部公舉代表以便届時參預議約云（渠） 
[蘇路公司移請限遷民房]  
　　蘇省鐵路公司設立車站一事己誌前報兹查得該公司購　章程第二十二節官驛路官塘官湖官河公水溝公行路界路照滬寗鐵路例任公司勘用概不給價又第二十四節叅酌各地方情形屋基每畝給價錢十五至三十千文瓦屋分别大小每問遷費錢三十至五十千文樓房各加十千茅屋分别大小每間給遷費錢五千至二十千文屋料均歸原主昨由該公司抄錄原章移請滬道分别移營並示諭路綫所過處所目二十五保十二圖總車站頭起至十三圖十一圖九圖十圖如遇上項應用官地所有民房必須遷讓者務儘一個月以内到本公司購地所照章給費以速路政（速） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[沈家本調查日本監獄情形]  
　　第二章之續 
一病監設於特别構内不可與監房工塲炊所及其他各建築物接近以防傳染監房内務使空氣流通光綫射入歐洲各國有設於事務所之上階者非策也病監之規模以容全監囚徒百分之五百分之八爲標准然亦不可執一而論如監獄設於不適衛生之處則病者必多若囚徒之種類爲短期刑則病者必少非觀察種種方面不能豫定其監房分雜居室分居室隔離室癲狂室四種凡感冒腹痛及輕微諸證入雜居室重證或証雖　而其人不可使雜居者入分居室肺結核熱性病瘡毒梅毒防其傳梁入隔離室癲狂者入癲狂室構造異常堅固防暴動也更宜定所需空氣之容量如雜居室容五人或十人則每人須二十五立方邁當以此爲率室之廣狹窗之大小不難推測而知分居室僅容一人至少須四十五立方邁當癲狂室同隔離室有居三人或五人者應准雜居室之例若係居一人者則仍以四十立方爲度此外最切要者如醫務所藥局看守所浴室厠圚（常置硫酸鐵等之消毒物）洗濯所均須逐一置備監房之前留隙地作廣場以供病囚出屋運動一屍室設於病監構内之一隅距病監稍遠日本及各國監獄俱有屍室蓋人有所謂假死狀態者經數時或十數時可以蘇甦是以人死之後必須停置屍室於一定之時間冀其蘇甦若於此時間内遽行掩葬或火葬不啻葬生人火生人矣但屍室恒距各種建築物過遠縱令死者復生無從知悉宜令役人時常往復邏察俾可發見歐洲監獄之屍室有備具一種自動機關設死者蘇甦其機即時響應外間可以聞知然蘇甦之事究屬罕覯也一水源監獄爲多數人集合之所需用之水其量甚多且監獄專以清潔爲貴可供清潔之材料亦惟水是賴飲料水使用水二者居恒不可稍缺故建築監獄宜擇水量充　之地且宜用化學分析其性質以純良澄清爲度若係井水專賴人力汲取不足供多數人之用如遇火災尤難迅速應手必須備具機械於高處建儲不池容積約一萬理堆兒並多設鐵管分布監房工場炊所洗濯場等處捩其旋螺卽可恣量汲取監房工場及其餘相當之場所酌設消火栓數處以供消防之用一排泄污物集於有蓋之鐵函車内每日輸送於監獄構外污水必令時常流通泄於外部又排泄糞溺此事亦宜安置管道使之自然流通但中國與日本利用糞溺爲肥料此策於監獄非宜必欲行之每日不可不勤於掃除而出糞溺時更當用能密閉之鐵桶慮惡臭外逹總之污物污水及糞溺等不宜積滯監中務須設法排泄以保清潔一燈火日本監獄大半木造於監房及工場點燈火極爲危險各國建築監獄俱用磚石監房與丁場無不點燈者其最便利之處俾囚人能作夜工無論口晷長短可定均一之時刻於作業上大有裨益今剿鴨監獄已仿行之惟燈火有電燈煤氣燈石油燈三種煤氣燈光而價廉惟燈焰閃動不能作精細之丄且煤氣能敗空氣亦不適於衛生電燈便利而費鉅今東京剿鴨横濱各監獄已自備發電機械但監獄點燃　燈非惟費鉅且恐囚徒養成奢侈之習慣必不得已於墻之四圍或監房之外部相度安設以供檢束之用縱遇暴風驟雨不致消減至監房及工場之内仍以普通之石油燈爲宜一暖室凡值冬日監房及工場均應設備考監獄歷史古昔監獄俱無暖室日本亦有此失至冬而患寒疾者占居多數雖北海道及青森並東北各監獄已有暖至而自東京逹九州仍闕如也構造暖室有中央法局所法之别局所法就所在之地置爐焚火取暖之義中央法於中央看守所之地下層安設大釜用鐵管分送蒸汽或熱水於各處監房及工塲用此法最宜若事務所及病監須採局所法緣中央法熱度未能平均局所法費雖少鉅病監不可恡惜也一監房之窻乃輸入空氣之要具萬不可忽大小約一平方邁當卽縱横各三尺三寸之四方形其位置當較常稍高以立於房内不得窺見窻外爲度更於前部穿方形或公字形之二小孔以補助窻之不足一便器宜用陶器製成一爲安置於一定之處者一爲隨時移動者日本監獄多設便所於監房之隅此法多費而不潔不如隨時移動日則移出清掃夜則攜入於衛生最適也（未完） 
内治部 
[鎭關道電禀禁烟辦法蘇州] 　　 
　　常鎭道榮星莊觀察電禀撫憲云奉電飭將禁烟事宜如何布置切實詳復等因遵卽電檄常鎭通海各府州廳轉飭遵辦禁開烟燈爲入手要著迭經職道札屬限六月底一律禁絶如違照違制律封房治罪並飭將善後事宜會同紳董妥爲籌辦鎭江租界向無烟館據丹徒縣宗令查報城廂内外烟館共五百十户認定六月底歇業者二百八十二户限滿改膏店者二百二十八户四鄕定依限歇者二百十一户改開膏店者一百七十四户亦一律貼示限禁鎭江上年設有戒烟局職道核定經費派員經辦四月内復以五百四十元在滬購買復旦便易藥丸發交該局並商　廣勸施戒服者咸稱有效鎭江原有因利局一處現飭滴會調查籌欵擴充收買烟具己令商會公議仿滬章辦理此舉關乎公益職道當暫率所屬實力籌辦期滿後委員確查另行據實禀報（明） 
[郵傳部調用書記委員北京]  
　　郵傳部堂官以所用書記多不諳公牘體例恐滋貽誤特調取外務部夏旣澤農工商部蘇玉海政治館王文瀚俞承霖供事四人統率合部書記爲之領袖名曰書記委員其原有書記一律作爲書記生當堂面試分爲優等者七人次優等十人中等廿一人分别委用（大） 
[批飭限造種烟畝數清册徐州]  
　　前報紀豐縣鄕董抗造種烟畝數清册由王大令具詳蘇臬司請爲查辦等情兹奉署臬朱竹石廉訪批示云查造烟地畝册乃禁烟第一要策鄕董胆敢抗拒卽應立時懲辦何待請示該令在任已久而於民間尤如是隔膜宜其不能見信於民致劣董得以從中作崇藉名保護以圖歛費此係欽奉特旨切實查禁之事尚敢梗頑若此該令平時之政事亦可略見卽飭徐州府轉飭該縣傳齊 
 
 

Page 11

 
 
各董勒限半月據實造報先取切結存案如敢違延詳覆革辦（知） 
外交錄 
[鄂督籌議川江行輪之愼重北京]  
　　法工師擬辦重慶宜昌拖船一事前日外務部又電催川鄂兩督查明電復旋接鄂督復電云川江行駛拖輪窒碍極多渝關稅司所論較宜關稅司稍切實前札宜關道確查尚未據復頃已電催此事關係地方利害甚大不敢不愼云（句） 
[日商控告船户案未結福州]  
　　日商高標賢控船户蔡世音揑報失事一案曾誌前報兹經福州府提訊兩堂斷令蔡世音按照貨本三千元以六成認賠洋一千八百元蔡世音尚未允遵而高標賢亦更請多索是以尚未結案（聲） 
[照請减輕洋商稅釐北京]  
　　據外務部人云前英日兩國公使照會本部謂洋商輪船裝運貨物之稅釐較招商局收數爲重請飭减輕以示體恤（仁） 
[咨行保護游歷日商安慶]  
　　皖撫近接北洋大臣咨云現有日商岡部和次郎擬由津赴安徽沿江各省游歷請飭所屬於該商過境時一體照章妥爲保護等語現已檄飭遵照矣（化） 
軍事界 
[禀留營勇駐防寗波]  
　　定海鄕民聚衆閙事屢誌本報兹因亂事雖平謡言未息邑紳丁駿照等聨名禀請寗道請將此次調來彈壓之九隊營勇暫留駐防以資保衛當奉喻庶三觀察移請浙提吕道生軍門札飭該管帶暫免撤回以重防務（求） 
[斥革哨弁之糾葛松江]  
　　前日葉榭港口大帮鹽梟戕弁焚船對岸得勝港泊有右營水師砲艇兩號其哨弁一爲周千總一爲沈外委自以責在護卡其他均不過問而提憲劉軍門以該哨弁等目覩情形坐視不救且不申禀嚴札上海右營萬叅戎查明斥革現周以當時曾飛報參署何以不轉禀提轅沈亦以留充參署領旂無暇兼顧葉榭港尥艇事因均向萬叅戎饒舌欲借洋四百元别謀生理屢次經人調停尚未允協現劉軍門已派委左營蘇守戎往查辦矣（此） 
[派員赴内地搜查軍火鎭江]  
　　鎭江新勝虎字營督帶徐懷禮都戎奉江督札飭密派多員赴通州如臯江堰等内地搜查窩藏軍火惟不得擾累良民致咎干戾（文） 
[嚴催究辦拐帶婦女之隊官長沙]  
　　湘省常備軍第一標一營陳隊官暗使兵目楊炳昆拐帶瀏陽易姓少婦一節迭誌前報現該隊官因警務局嚴催究辦自知無可躱閃己於日前私行逃逸矣（猶） 
教育誌 
[批飭族學認眞辦理長沙]  
　　湘省黄氏中學堂師範生李元會與監學黄仲瑛衝突各情已誌前報兹聞該校監督黄鉞等擬將外校停辦禀奉吳子修學使批示云據禀該族學已將外校停辦並力圖改良等情果能恪遵定章一洗舊習應准照辦仰仍認眞辦理母得徒託空名致滋流弊而貽口實是爲至要（亦） 
[批准摹印敎科書本長沙]  
　　候補直隸州知州鄒直剌代鈞日前具禀提學使請將湘省官立各小學堂所用部定教科書發由該直刺在鄂設立之輿地學會承印並將各項樣本呈請鑒核當奉吳子修學使批示云據禀及摹印國文敎科書敎授法樣本四紙均悉其字形墨色紙張篇頁尚與部本相合所請將湘省官立小學堂所用部定教科書發由該職在鄂設立之輿地學會承印事屬可行惟各書價自應以部章爲限而一切收發辦法必須妥訂章程據稱印刷工本鄂省先發一半等語是該職已在鄂承辦一切仰卽將詳細章程呈候察核再行酌定（淑） 
[批飭另籌勸學所經費寗波]  
　　鄞縣勸學所經費異常困難昨由勵君延豫等具禀該縣請將糧串項下撥給若干以資補助當奉高子勛大令批示云據禀已悉查糧串一項前已提撥二文充作學費現在百物昻貴糧串項内供給各書紙札工火等費尤慮不敷碍難再提著卽另行籌劃俾資挹注（詳） 
[捐助商業學堂經費漢口]  
　　漢口商業學堂久已落成因禀撥開辦費未奉批准是以至今尚未招生肄業現聞有湘省紳士譚廷　等捐銀一萬兩以爲開辦經費惟須留學額五十名爲湘省學生肄業（音） 
實業類 
[咨請爭回廉州鐵路自辦廣東]  
　　日前廉州紳商在府城會議建築北海至靈山鐵路業有成議旋由法領事照會督院謂北海至西江鐵路前經中國政府許與合辦今廉紳自籌建築實屬有違前議等情當由督院札由廉州府禀覆謂此事早經廉紳議妥聲明不收洋股現據紳商會禀務懇爭回自辦等情現此案已由大吏咨部查明原約咨覆并請妥與法使磋商收回自辦（未） 
[禀准開辦電燈公司寗波]  
　　甬江和豐紗廠總辦顧君現擬往外國購賣頭等機器就該廠内開辦電燈公司已將所擬章程禀奉寗道喻庶三觀察批准立案聞俟機器購到卽行開辦云（躬） 
[罪犯習藝所製品暢銷南昌]  
　　贛省城内罪犯習藝所監督許大令平時督率工作異常嚴密故所製貨品甚爲精細若洋布肥皂毛巾等物尤爲市面暢銷此亦贛省工藝發逹之一端也（功） 
[緩給農業學生畢業文憑長沙]  
　　湘省農業學堂舊班學生三十名暑假時大考畢業由該堂提調先期禀請提學使派員蒞堂試騐惟畢業文憑須俟七八月間發給日昨由該堂監督備文移行各州縣請爲查照矣（指） 
瑣事欄 
 
 

Page 12

 
 
[寳山拿獲票匪太倉]  
　　江督端午帥㓕沿江各匪類甚多特密札米占元中軍派員前往查緝昨有營弁周得標奉札前來緝拿革命黨及各梟匪等於十七日晚在淞鎭率同地甲捕役等在同興碼頭水菓灘上拿獲匪黨一人搜出票布五張上書種種悖逆之語其人名段春亭隨卽將票布等物一併解縣王大令立即訊問供詞含糊問伊在淞共有幾人供稱有曹某兄弟曾至伊處現在各砲台及沿江各要口散布此票等語大令卽飭釘鐐收禁一面並電禀督憲察奪示遵（草） 
[威海衛設立閱報社山東]  
　　山東威海衛地方僻處海隅民風樸固近有松江沈君江寗朱君登府柳君等創設閱報社以天后宫爲社所每逢星期日開會演說以開通風氣互換知識爲宗旨開辦以來日見發逹現值夏令中西人士到社避暑者頗多每日均有到社閱報者所有社中經費均係商學兩界社員按月認助以垂久遠（敬） 
[閩督對於警察之恐慌福州]  
　　閩省警察頭班學生已届畢業例應考試優劣給發執照分委職司或送京師覆試乃閩督鑒於皖省之事雖經督辦申請親蒞堂考試乃以俟得大部核議定案行文到閩再行示期考騐等語推托自此閩省警察恐亦難期進步矣（主） 
[少女改裝圖逃長沙]  
　　日前有舒姓少女扮裝學生服式行經北門外被站崗警兵盤查據稱爲後母虐待因此易裝計圖逃逸旋經警務長派人至女家訪查並召女父偕來詢明屬實當即剴切誥誡囑其領歸母再虐待該父女遂齊聲感謝而去（頗） 
[會議創辦湘報館長沙]  
　　長沙曾曉霆廣文慶榜前曾爲湖南官報主筆辭席回里後已閱多年近日邀集同志會議創設一湘報館因經費不足不能購辦機器擬暫用木版刋行一俟辦有成效再當隨時擴充現將所擬章程并刋刷樣本禀請府縣轉詳立案矣（猶） 
[劣董扣米案行府提訊蘇州]  
　　松江婁縣陸晋泰米行於五月初在雉雞匯糴米一百五十二石雇船轉運回松經過金邑之汆來廟地方忽被該處劣董朱森甫以索詐不遂將船扣住指爲私運串同鎭董解縣由縣詳禀各憲請示案懸未結現聞該行主以本地商人運本地之米發糶不過道經金邑猝被扣留心實不甘因赴省控　藩憲批飭松江府轉飭金山縣秉公研訊以期水落石出（恭） 
[悞認革命黨揚州]  
　　揚州文生汪德林曾往東洋一次不知所學何事而語言荒謬裝朿詭異近爲江縣劉差及西局巡丁目爲革命黨幸有蕭姓等代出保結乃得釋放（典） 
按今日之留學東洋者不少汪德林故今日可疑爲革命黨者亦豈僅一汪德林汪德林多故革命黨人亦多 
[烟館提前閉歇松江]  
　　松郡禁烟初由官場示期六月三十日截止現因各處已陸續申禁復飭地保傳諭提前十日現城内外各館已陸續報歇矣（此） 
[緝獲外匪蘇州]  
　　長洲縣某役日昨在閶門外馬路某娼寮緝獲身穿紅拷綢衫褲口操建廣音之匪黨七人解由長洲縣吳大令研訊良久並無口供當卽發押待質公所示期再訊（間） 
[縣張匪供詞紹興]  
　　嵊縣裘文高閙事一案業經該縣已將匪黨黄濚慶張長春張金木等各匪拿獲兹錄其張長春供詞如下裘文高前犯殺人搶劫重案蒙案下查拿緊急並在西鄕鴨舍坂地方設立警察團防拿辦甚嚴裘文高等心裡害怕逃在外府外縣各處躱避五月初上裘文高等與小的黄瀠慶會過謂不若仍回西鄕爲匪本意先將鴨舍坂警察團防攻打一空然後入村打劫大家允從此時糾約有七八十名初十日到富順山上僻處會齊分執洋鎗刀棍推裘文高爲頭目推張岳雲爲元帥用洋布做成旗子兩張於十一日傍午時候大家攔入西鄕廿八都地方就將事主張百紅張煥錫兩家毁擄又閧至張姓祠堂内居住把地保拿來使他辦差供給飯食那時各人分投敲詐約有十家大家議定準於次日攻打鴨舍坂警察團防可以入村飽擄並議把富紳張毓祥擒來勒贖可得鉅欵不料蒙案下會同軍官來拿裘文高等在祠堂内聽見砲聲謂官兵來了喝令齊心抵敵大家赶咄呐喊見李哨官騎馬帶兵來村裘文高張岳雲張南月陳阿桂王金灿相正耀張朱老裘阿標黄太苗俱一齊開鎗把李哨官轟傷小的張長春同在逃的黄老炳裘阿標黄太苗土金灿張朱老用刀把枙哨官亂砍躰鐑小的黄瀠慶同在逃的張金生張繡標張煥生錢榮祥張阿苗上前轟傷營勇兩名並用刀亂砍斃命裘文高奪獲營男洋鎗三桿腰刀一把六門砲一桿脫去李哨官馬靴一雙正在追赶時蒙案下帶同警兵截路兜拿獲案（金） 
黑龍江通函 
[黑龍江調查表略]  
　　（續） 
蒙小學堂三四區每區敎習一員二員不等學生十餘人數十人不等日前學務處秋觀察禀請程帥月加經費數百金聞已允設高等小學一區附設初級師範學舍尚寛日前學使蒞省卽在該校小住 
巡警總局在城南總辦崇浩儒太守提調劉部郎附設巡警學堂一所學員二十名六個月畢業學兵六十名三個月畢業分局數處在軍署前者稍寛廠巡兵程度雖不高而體格結實衣服新整尚爲可觀聞春冬兩季巡兵均穿羊皮外套此則南省所未有也 
陸軍小學堂在馬神廟南總辦杜佐園觀察敎習六員有陸軍部所派者一切辦法均照奏定章程學生七十名聞有擴收一百名之說曾見該學生孜孜向學精神殊活潑不謂荒繳省分尚有一差强人意之學堂亦調查人初意所不及也惟房屋太小急須加廣耳 
法政學堂在軍署内監督楊雨農太史學員兩班都二三十人乙班午前聽講甲班午後至堂自閱法政叢編每日功課四小時因多供差人員不能不兼顧公事也 
將弁學堂在東門外係陸軍小學總曾兼任教員八員均調自南北洋武備陸師各學堂學員一百二十名四月初開學所定課程尚稱完善管理亦嚴學員中聞有北京某校及高等小學堂教員曾高二君某大令某孝廉數人惜本省各營選送弁目竟有茫無文理者程度未齊耳 
交涉局一在省城一在哈爾濱總辦宋小濂觀察會辦杜伯融關道事皆程帥主裁二局奉命而行耳程帥對外頗用强硬手段自外兵撤退後事亦輕減近來漸歸和平云未完 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（十五）]  
　　貞雄曰。某有一義友。彼果素言親見被難。但屢談不言姓氏。但云秋勁而己。由俊急問曰。今何如矣。貞雄曰。己脫難。與吾妹温卿頗善。但吾行後久失問訊矣。田俊疑信叅半。瞬息光陰。郵輪已抵國門。二人盼鄕關如登仙域。無何舟抵長崎停駛時。有持時事新聞售者。急購一份讀之。見第二版有（仇露黨之故叅謀總長銅像）。論。一篇。未閱題竟。貞雄失色驚咤曰唉呀。田俊急詢曰。誰故叅謀。乃倉猝讀去。曰『去年物故叅謀總長謙吉。以仇俄之創議。而博得帝國之歡迎。今過菊町區。見銅像巍立。祠宇堂皇者』。觀至此。田俊躍足曰。確矣確矣。奈何功成後毁。九仞一簣。我總長竟不俟吾二人歸而逝。貞雄曰雖然。死者已矣。如我生者。何吾黨名毁身污。不諒人知。今更執誰告語。田俊曰。事己至此。一瀉千里。不如舍舟登陸。於是遂改航行。購　等火車劵入停車塲。已而汽笛一聲。二人入車去。貞雄與田俊坐火車中。互相計議。然以去跡離奇。難邀國人曲諒。忽在貞雄愁眉睜目。躍起語曰。是矣。田俊曰君計奈何。貞雄曰。生死背總長所賜。今某誓以此心殉總長。成帝國之福果。總長亦瞑目九泉。否則。吾兩人偷生帝國。爾。爲囚虜。吾名國賊。恥也若何。田俊曰誠然。不知君將以何計殉總長。貞雄曰鄙謀挾調查實錄。徑造叅謀部。宣告故總長之鉅謀。苟邀信用。必不虚吾黨之行。不然自殺於叅謀部之門剖明毅志。田俊曰善甚。但故總長雖没。其英靈必時時鑒在吾二人。今旣功成而歸焉。可將調查實錄。不爲彼告。貞雄曰吾幸以君一語提醒。田俊曰。鄙意請以抵東京。各行其志。某卽赴總長祠。默禱其偉像。將以極東之經歴宣告一通。卽在祠内俟君投呈叅謀部消息。惟吾二人生同志死同時。爾去以三句鐘爲限。若叅謀部爲是。於三句鐘前。必有捷音至。三句鐘不獲信。必其謀阻。某卽自殺於總長祠。將與君之偉魄。同謁總長於九泉。 
本埠新聞 
[醫學研究所佈告衛生規則]  
　　一房屋須洒掃潔凈勿披塵污四璧宜用石灰刷新或兼用除穢藥水澆洒以杜濕毒之患一各種生冷之物俱有微生物含其中故食物必須煮透煮熟各物亦勿越宿再食且勿與未煮之物置在一室庶微生物不致侵入水未煮過愼勿入口嗬囒水冰凍水皆與人有害瓜果亦易致病均宜少食一蚊蠅最能傳病故食物必須遮蓋以免蚊蠅散毒碗盞用時須先洗凈臥宿須垂帳子勿使蚊蟲吭血致　傳染之病一罐罎瓶鉢一切器皿積儲宿水最易生蚊内地己設自來水宜將此項屏棄弗用天井陰溝須時常冲洗勿任閉塞若將火油灌入陰溝以免穢濕斯爲更妙一有汗之衣亟宜洗濯愼勿於汗乾之後再穿身上致滋疾病一吐痰於地最爲穢德且易染病宜向磁盂或陰溝吐之方可無患一垃圾爲穢氣所乘不宜任意傾倒宜在桶内候清道局挑除挑除後勿再作踐大街小巷時常清潔可免一切疫癘一晨起須將窓户洞開以出炭氣而入養氣夜則不然臥不息燈與貪凉露宿均宜切戒一停棺於家最能遺患設死者係患傳染之症其害更不堪設想故喪家宜將棺柩速葬爲要一早起早睡爲養生要訣貪逸畏勞乃致病根本講衛生者起居飲食均宜有節一小兒須種牛痘庶不傳染大花本所購備東西各國牛苗爲小兒種治較之收人身痘漿爲苗易染痘毒者更爲妥當一吸烟纒足爲人身之大害衛生之反對本所研　醫理之餘發明鴉片纒足之害刋單分送欲取閱者請向北門城内沉香閣醫藥研究所送診處取之不取分文（泳） 
[奬勵體操會員]  
　　五月十二日滬上城廂内外華界各烟館一律奉諭禁閉當時防有暴動曾由南市商業體操會商學補習會滬西體操會滬學會　育部諸會員率隊分段站防遂能寗靜無事現奉滬道瑞觀察頒發銀牌三百餘面交總工程局董轉給該會員以示奬勸（永） 
[奬勸遵諭閉歇烟館]  
　　浦東各叚現由第一區正巡官謝明府查明該境共有烟館十四家均能遵諭閉歇特禀由滬道發出銀牌十四面發給各户以昭奬勸（夜） 
[工程局清道韻示]  
　　總工程局近日發貼四言告示云時届盛暑疾疫易生預防之法首先清潔通衢大道派夫勤掃限時竣工嚴懲偷懶倒棄垃圾九點以前過時亂傾照章拘罰恐未周知特再廣告（夜） 
[小孩發堂留養]  
　　常州小孩胡丫頭在籍背父私逃來滬昨在南市大碼頭迷路由巡士查見帶至總工程局詰知情由飭發堂留養（永） 
[府批通詳驗訊命案]  
　　上海縣李大令前通禀各憲略謂據地保郭懷仁呈報胡阿朝被朱培泉用刀砍傷身死一案獲犯驗訊兹將大略情形禀請該示遵行昨奉松府批發云仰即提集犯証人等悉心研訊究明因何起釁務得確情錄取切實供詞刻日填格通詳察核（厘） 
[派員查抄家產]  
　　倒欠彩票公司銀七萬餘金之陳寳泉曾奉本縣李大令飭差到杭州提案詎陳已聞風避匿該差遂於前日回縣禀復同時滬道瑞觀察乂接奉省憲公文飭派員至杭州會同仁錢兩縣將陳家產查封等情觀察當即札委本縣襄讞委員洪希甫明府到杭查抄明府奉札後已於昨日束裝往杭矣（夜） 
[請究盜賣坆地方單]  
　　本城戴氏合族日前投縣控稱同族戴海珊去世後卽由族長盤查經管之坆地方單始知已被海珊盜賣請提海珊之妻趙氏究追勒將坆地贖還等情李大令准詞飭差提究（車） 
[華捕拔充包探]  
　　昨日英界總巡捕房將華捕顧壽祥拔充包探 
 
 

Page 19

 
 
發新閘捕房當差又將華捕阿三拔充靜安寺捕房包探（莊） 
[請查鴇妓私逃]  
　　公共租界廣西路一百八十號門牌三房東某甲赴老閘捕房報稱鴇婦桂黄氏與妓女桂寳無端逃逸情節可疑求請查究捕頭立飭包探劉光正等前往該鴇房内搜出皮箱一隻内儲現洋二十八元小洋八百六十五角查係新閘白克路某酒館之失贓回禀捕頭核辦 
[美商控案之糾葛]  
　　美商茂生洋行控華商老順記損壞存棧貨物請追虧損銀兩一案嗣因老順記以貨存德商美最時洋棧須向該棧追賠爲言遂由公廨分别照會美德兩領事訂訊旋據德領事覆稱旣須向德商追賠應由原告在德署控告不允蒞廨會審以故前日下午美白副領事會同寳襄讞提訊原告茂生洋人開納推延哈華托律師代表請追被告延高易帮辦瓊司律師辨稱應向德商交涉寳大令以兩造各執一詞德領事又不允到廨會審遂商諸白君應俟錄供申請滬道核示此案應歸何國會審再行定奪（根） 
[呈請拍賣存貨備抵]  
　　李少如前控柴子孝周子云股開乾吉號倒騙貨物相繼逃逸業經關太守准予發封在案兹原告以柴周延不清理呈請公廨派差協探將該號啟封心便將所存各貨拍賣攤還各項欠欵（莊） 
[英界火警]  
　　昨晨三點餘鐘公共租界四馬路中忽肇火災延燒三台閣番菜館永昌牙扇店文寳書局東裕東洋什貨店等共燬樓房七幢南面之羣玉林古玩鋪亦被損壞昨由捕房飭探往查起火確情以憑察核（莊） 
[鎭董拘送竊賊]  
　　浦東高橋鎭城隍廟内於三月間失竊樹棹衣服等物兹由該鎭懋仁堂董獲送竊賊楊和尚劉翠郎並原贜方樹兩只到縣奉飭押候訊究（軌） 
[閘北巡警局事]  
　　朱德照在閘北搶取陳阿寳家小孩銀項圈扭交巡士拘入警局押辦在案昨奉正巡官胡二尹提訊之下以朱搶奪孩物屬實判責一百下正豐木行之木排向用纜繩縳於新垃圾橋堍下詎有頑童潛將纜索割斷漂失木植不少往該行主查出頑童瞿木林拘送警局懲辦由局員卽將該童申斥一番判交該地保帶交其父自行管束再違重究不貸（莊） 
[道批五則]  
　　余賢渭禀批余永泰官醬園是否坐落租界之中與閘北商埠相距遠近如何仰會審委員就近查明給示具報傅以仁禀批查閱抄黏五月初二日堂諭甚爲明尤仰南匯縣汛卽集訊察奪據稱傅爾梅非特攫物不遂轉又强搬物件如果屬實大爲不合並即查究秉公辦理黏抄并發徐均福等禀批近來不肖商號每藉倒閉爲賴債地步市面所關匪細此案控欠如果屬實卽應補提要證責令設法清理何以轉將在押之阮阿仁交保禀催亦復不理殊不可解仰會審委員查明案情具復察奪勿遲徐順卿等禀批此項義塜田畆由縣斷定不准出租售賣原爲保全骸骨起見據禀前情並候照會租界領袖轉飭工部局免予劃用可也席王氏禀批此案上年三月間經日斯巴尼亞闓領事函請給示並送到商牌憑單當查所送商牌係席裕麒出名實由席文光冒牌兜售節經駁回並據公廨訊明席文光假冒屬實奉蘇撫憲批飭諭禁敢再故違卽將席文光之店押閉等因轉行遵照在案今氏夫席文光又因冒牌被控判罰吊貨充公咎由自取輒敢來轅混瀆膽玩已極姑寛申斥不理（厘） 
[上海官事]  
　　代理折西鹽捕左營管帶張楚南由閔行防所來滬候補主簿應寳琮昨均到道縣禀謁（尾） 
訟案 
[上海縣案]  
　　徐春春道上控周和尚私賣伊妻一案批發到縣經李大令提審徐供六歲時父母雙亡與五歲童養妻楊氏俱由母舅周和尚撫長至去夏完姻小的卽帶楊氏搬至爛泥渡居住今春以度日爲難命妻仍回母舅家中小的帮人駕船出外詎上有返申遇妻兄楊才才訴稱妻破母舅私賣於龔姓後由洋涇局傳小的訉質不直故而上控金顧氏供徐春幼時由婦人爲媒聘定楊氏爲室楊才才供叔配徐春是實周和尚供徐春楊氏均自幼由小的養大徐前帮范高頭撐船因此不允將穿女許伊爲室今春田華玉良張榮　作伐將寄女嫁於龔明山之子得財禮洋一百二十元楊氏供徐春是表兄婦人嫁後於五月初七到鎭售布被徐帶同流氓拔至地保家霸留八天後由巡局提出龔明山華玉良供與周居處相近並未聞將楊氏許於徐春之事大令核供判周交保暫領楊氏回去候補傳人証再忓陳詩亭借汪秋氏洋八百元譚楊氏洋一百五十元圖賴不還被扭到縣訊究兩氏是據求追判陳收押限半月清還（車） 
[公共公廨紀事]  
　　吳禮堂控楊起鳳汪琢成串吞股本前晚奉寳襄讞提訉判楊汪一併交保候函致洋貨公所查明拍賣貨價再核○英商貿興洋行前控高晉卿契地抵銀紏葛當經訉判押繳銀四百兩在案兹因高晉卿挺押四年仍未理結前日經原告函請交保清理讞員關太守昨諭將在押之高晉卿准予交保限一月自向原告理處（根） 
[英租界捕房事]  
　　妓女蘭秀前出價購買某氏家二個月小孩爲義女即雇孩之親生母爲乳娘兹忽被該乳婦之兄阿根領去藏匿在法界遂報捕房請提補頭飭妓自赴英廨控告○九江路某洋貨號赴總巡捕房報失綢衣等物捕頭飭探何阿春在浙江路瑞源押舖弔出原贓禀覆奉飭獲到正賊解候再楄○四川路寳和叫貨行被賊竊去鈔票莊票現洋金表玉器各物值價千餘元報由捕房派探查緝務獲○周廷甫赴老閘捕房報稱昨在福州路忽遭不識姓名流氓多人無端紏毆求究捕頭准飭探查明覆核○吳啟興控被張蓮生行兇奉諭解送公廨訉究○陳阿生王阿六李阿妙韓阿三陶阿根吳阿福顧阿三等違章在馬路上戲放爆竹由捕拘入捕頭諭以後各宜安分從寛斥釋○老閘捕房捕頭在福州路覽　樓查獲賭徒馬桂興陳求山金大其吳阿海等四名拘入捕房訊係蔴雀消閒諭各存保洋十元開釋候示○北河南路三益堂藥店夥陳小娘在南京路經過忽被洋人馬車撞斷肋骨三根由印捕查見禀明捕頭將陳舁送仁濟醫院醫治一面請廨出單傳訉○計毛卿失業無聊昨早在南京路紅廟門口呑烟圖盡由西捕查見帶入捕房飭送醫院救治○雉妓王寳玉違章拉客由捕拘入諭開釋候請廨出單傳訊○七十四號西捕在南京路查獲快馬違章之馬夫張阿生張寳生王阿二等諭候解送公堂請罰（莊） 
[法租界捕房事]  
　　某蔴袋店主扭沈阿五至捕房稱被沈窮去蔴袋十八只捕頭研詰屬實命押候解究訉辦○某敎士日前失去皮袋一隻報由捕房飭探將竊賊劉富拘入押候嚴懲○湯才寳前日在法新租界戳傷吳阿五沈逸由探拘入押候解究○楊錦榮在碼頭行竊桐油兩簍被巡丁瞥見拘入押候解辦○陳春明竊得白鴿十一頭在途銷贓由探撞見人贓一併拘入押候解究○王晉利竊得木頭一株沿途兜售由巡街捕偵知拘入押候解究○徐阿福强搶某婦金耳環鳴捕拘入押候解究（泉） 
[美租界捕房事]  
　　銅匠周記福金記春王林生等至漢碧理路小飯店果腹分文不給反將什物擊碎由捕拘入捕頭著各存洋若干保出候訊○陳子英鮸阿才在途購物口角互毆由捕一併拘入押候送究○王阿銀戴銀瑶亦因索欠沿途扭毆由印捕拘入押究○周阿明張阿毛計仁才等行竊衣物先後由探拘獲押候送懲（西） 
來件 
 
 

Page 20

 
 
[永民籲天錄緒言]  
　　永福糧書浮收銀價任意抑勒每櫃年均浮勒萬餘金藉以賄佈神通殘民以逞程前府示價每兩銀限定二千三百四十八文縣令貪得陋規匿示不發廖姓耆民因糧書林泉等勒詐不遂不准投完又遣　書勒索逼叩府憲被府書呑銀不發又遭差擾胡姓應完糧銀價目五等最貴每分被勒三角故於正月間將銀額合廖姓各户禀繳藩憲荷蒙將銀親收批委提書究辦以儆衙蠧仰見大憲之布恩施惠矣詎蠧書懼罪揮金上下將曹委員留燕二十餘日容其前後到案鄕民因未迎接委員纔投到卽漕管押串通沈守泰等與民爲仇飛洒不辦梟借不追浮收已有四五千鐵据猶刁難七八千之實据及繳七八千之實据則駁此係他人被勒反誣包完再繳自已被勒六七千實据則又駁曰此係被勒北櫃書非東櫃書所勒夫北櫃書亦提到案尚未改易名姓委員反教何不如東櫃書之改易姓名乎於糧書則含糊廻護於糧户則周納倒誣是草菅民命魚肉民種也查永邑蠧書鄭金保等前經嚴兆寅禀控提省買罪賄脫之欵共花八千餘金此番曹沈二委小廟鬼未見大禮儀不過得伊四百餘千卽許共脫罪且代蠧與民爲仇使亦如前此之得有八千餘金將民刑囚將紳殘害情猶可原不過食糧書幾次舘店酒菜得伊四百餘千錢許其脫罪可矣何竟做出水深火熱之虐政勒令出結四易結紙冩誤控自願歸縣赴櫃照舊聽其勒索上逹藩憲之德政中揑危言以朦府憲下與百姓結冤　何其愚也吾不禁爲之掩口笑爲民怒髮悲觀永民　天錄一節不能不爲之立論焉 
[黑海沉冤永民籲天錄]  
　　永福山多田少地瘠民勞况連年亢旱舊歲水災赤地絶粒掘鼠捕雀死亡殆盡固當賑恤之不遑矣而奸滑蠧書藉征糧大題任意勒索每分銀自四五十文以上勒至三角八角一十二角者而有勢力之户則每分只算二十陸文每兩二千陸百文加捐三千文算光番每員强者照市價用一千零八十文弱者抑算九百二十文小洋每角强者照市價用一百零六文弱者則抑用八十八文至八十文不等串　每張繳官只應二文經管得二文用印得二文共六文而算於强者自十二文至二十文不等其算於弱者每則每張勒算四十八文舊串則算至九十六文不等此外用事之人又各勒私禮方准完公用事者百餘人莫不私囊殷實也糧書六櫃莫不腦滿腸肥也計窮黎被勒每年有七萬餘金而繳司祗八千兩焉蠧書藉各得巨萬加增陋規以禮賄縣令幕席及署中人等至於府司經管莫不揮金以助其矇蔽之　故民間出控浮收官令莫不以法中之自洪利財何義長被差逼死無事小民年死於糧案者不下數百人自舉人程鍾英部控被掯而增生嚴兆寅等前後被其挾逼混詳斥革者二十七人由是明目張膽愈肆抑勒横稱糧户須匀攤糧書被控委提耗費方准投納稍拂其欲即摔擊算盤掯不准納而虎役狼差蜂擁麕來雞羊盡遭魚肉有公正紳衿爲民請命聨名請示定價示出掯匿竊改又出差會營勒冩退簽甘結以快其誣陷列首之名而小民更無論矣有逼不得巳至於上控上憲嚴明派委提辦輕則含糊廻護重則周納倒誣改名退卯賄佈神通提訊委員亦圖服已不恤民艱反將糧户囚禁押獄受盡百搬苦楚遭其刑辱交加衙役索私其於討債兇狠氣焰必欲置之死地而勒厚金平民產蕩家傾又將威嚇勒出甘結四易結紙逼冩誤控照憑沈委所起之稿是背大憲收銀准予飭縣掣串呈府轉給之惠意逼令將糧銀赴櫃聽其照舊勒索是草芥吾民也仇讎吾民也我生不辰逢此鞠兇父兮毋兮　我不卒永民自今以始死於糧書之手者殆無噍類惟望仁人君子有任言官之任者奏參奸蠧以解倒　庶水深火熱之虐政得以末减也夫 
藩憲連此耆民廖貽良等禀据禀該縣糧書陳綏年等於該耆民等繳完糧銀肆意浮勒未遂共欲不准投納不僅一次控府將銀札縣收完而府書黄香則吞銀未發復遭差擾詞如　眞玩法已極催科爲縣令之專責該糧書似此朦蔽詐索何竟没無覺察亟應由該府查案委提縣書陳綏年即三股合辦之林泉等到省提同府書及該耆民等質訊究辦以做衙蠧仰福州府迅即遵辦具報粘抄附發三月十六日耆民池上瑞等禀連藩憲批查該邑糧書陳綏年等被控匿示浮收不一而足如果屬實亟應澈查究辦以肅法紀前据廖貽良等具禀　經批府委提訊究現禀各節仰福州府迅即確切查明歸案辦理並將前府所定糧價再行切實示諭並飭縣遵辦具報毋延粘抄並發 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
