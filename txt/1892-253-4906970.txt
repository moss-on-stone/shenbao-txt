# 1892 - 253 - 4906970

 

Page 1

 
 
[新印正續新增刑案匯覽出售] [  回書集成局啓]  
　　刑案匯覽一書爲申韓家金科玉律向來雖有印本苦於漫漶模糊兹本局代鏡古書屋用新式鉛字排成印以上品洋墨紙則精選雪白蓮史校讎諦當裝釘精工盛以木箱式亦古雅兹已告竣因將股票停售每部四十本連箱核定實價洋銀七元正由申報舘帳房出售所有從前人股者再向申報館繳洋銀三元卽可取書一箱特此布陳伏維雅鑒 
[三百十一號畫報附送西湖勝游圖告白] [  點石齋啓]  
　　西湖勝游圖乃俞曲園太史所撰其中游戲三昧具見匠心較之陞官圖頗覺别開生面今承見貽用將原圖印成一大張先於此期隨報分送後日再行定價發售賜顧者幸勿遲悮也至若畫報各圖如貞女之急智孤兒之苦情猴之撲殺一童豕之生有六足驅鬼者偏遭算　愛蓮者幸得瑞徵黃耳何知如逢舊主蜘蛛雖小能食蜈蚣及某輪船在太平洋遇一魚背大如山及樂善堂藥目等圖准於二十六日出售此段 
[論災荒之後宜嚴查拐販]  
　　嘗論拐販人口之罪較盗賊爲尤甚盖穿窬胠篋不過乘人不備取人之物攫人之財猶未至戕人身體害人性命也緑林豪客明火執仗闖然入室傾筐倒篋惟所欲爲亦無非爲財物起見有時事主格拒盗黨或作困獸之鬥拔出明晃晃柳葉刀事主或被損傷或喪性命盗勢披猖誠足令人髮指然綜其罪狀猶不若拐販人口之尤甚盖拐販人口者其跡似不若盗賊之凶而其心實較盗賊爲尤很拐販男孩則足以離人骨肉絶人嗣續拐販女孩則足以喪人名節墮人家聲在以拐販爲生計者旣以此爲生財之道雖明知其害人之甚至於如此而竟毅然行之公然犯之則其心之很毒爲何如乎定例拐販人口厥罪匪輕誠有鑒於其爲害之烈故欲嚴杜其流使後來者不敢復蹈故轍也無如例禁雖嚴而業此者依舊不知悛改且不惟不改而已沿至今日男女幼孩之被拐失登諸報牘者各處皆有地方官未嘗不飭捕跴緝而破案者十中不過一二拐風如此其熾捕務如此其弛欲期地方之安謐嬰孩之得所不可得矣然鄙人所竊有慮者更不在此盖幸生承平之世又値豐稔之年百工列肆以呈能商賈懋遷以自給農則盡力於田畝士則怡情於絃誦同在化日光天之下卽同沐生成養育之恩苟其生男育女卽不必視同拱璧愛若掌珠然而保抱提携出入顧復恩勤有必至也愛護有必周也未必其遽入拐匪之手也其或因事出外而令子女在家看守以其年幼無知必託鄰佑人等代爲防範則亦未必遽入拐匪之手也其或偶爾疏虞而使拐匪得以乘隙而動如取如携者究亦不多獨至水旱災祲日　則悉就荒無廬舍則盡歸坍塌倉皇出走資釜未携行乞他鄉窮途落寞衣衫藍縷形容枯稿沿門托鉢不顧啓口之羞忍餓長號難覓嗟來之食跼天蹐地計無復之浸假而鬻其妻矣浸假而鬻其子女矣悲風四起日暮何之把袂牽衣吞聲飲泣人生離别之慘孰有過於此者乎此在惻隱爲心者方將憐之惜之之不暇酌給以貲財而着全其骨肉庶有合於仁人長者之所爲而彼拐販人口者方且乘人之危爲巧取豪奪之計一聞某處被災孑遺黎庶轉促流離别子抛妻插標求售便以爲奇貨可居競出賤價購之販至别處以重價轉售於人藉圖厚利夫使其轉鬻於富貴之家男或爲螟蛉女或爲義女縱使謂他人父謂他人母而起居服御得享榮華飲食教誨依然得所固人生之幸遇也卽不敢望此而男則爲奴女則爲婢寄人廡下仰人鼻息已屬卑無高論然服役多年或蒙主人憐愛他日男婚女嫁猶得各遂生機至不幸而男則鬻爲猪仔女則鬻爲娼妓沈淪苦海之中永無出頭之日以清白之身體幹下賤之生涯三黨自此含羞九族因而蒙垢嗚呼誰爲爲之孰令致之拐販之罪誠不容誅矣是故豐稔之歳拐販之風固難淨絶而一遇災祲則人口之被拐販者更較平日爲多無事之時有司牧之責者固宜嚴禁拐販而一至災祲屢告人口流離則更宜嚴查拐販以杜奸詐而安良善方今順天直隸山東河南等省疉報水災乞糴之書沓來紛至南中諸善士不分畛域同竭輸將使中澤哀鴻得以出水火而登袵席高風古誼遐邇同欽夫使災民而咸霑實惠免致流離安處故鄉仍歌康樂豈非大幸若猶不免於轉徙也者則拐販人口正是自不可防宜由各省大憲行文鄰近各地水陸關津一體留心協緝遇有往來過客携帶婦女幼孩者嚴密盤查毋稍疏忽至通商口岸如蕪湖等處本有查輪委員者責令實力稽查如本無查輪委員則移請捕房探捕於輪船抵埠時上船盤詰苟有形跡可疑者立卽送交地方官衙門從嚴訊辦如　則拐販人口者不得肆其計未始非保衛民生之一端也質諸當道以爲何如 
[鸞坡珥筆]  
　　京師飛蝻雨集迭列前報兹悉京西近城二十里之田村八寳山河南以迄古廟等十數村莊前經飛蝻遺子入土萌生有甫能跳躍者有翅未生全者幾於徧地皆是本月初　將田間禾葉嚙噬殆盡僅存莖穗而已農家雖竭力撲捕無如蝻子太多其勢難以徧應日後倘羽翼已成恐貽患田禾更有不堪設想者杞人之憂曷云能已○吏部爲知照事所有揀補禮科給事中一缺本部於七月十一日帶領引見相應知照都察院轉行知照應行入揀之監察御史富亮宗室托佛歡文郁端良德隂榮山宗室載存麟趾寳安榮陞訥清阿秀林聨　松齡宗室鍾華桂斌覺羅逹椿恩漙錦昌恩順如格文博穆勝額富僧額和福等於是日五鼓穿紅青褂備帶補褂並備帶對子荷包手巾赴西苑門六項公所吏部公所内書到聽候排班帶領引見萬勿遲悮因用印不及徑行白片○侍衛處爲知照事十一日奉旨朕於明日辦事後由勤政殿前乘轎出德昌門西苑門進西華門走隆宗門進内右門至建福宮孝貞顯皇后聖容前拈香行禮畢仍出内右門隆宗門西華門進西苑門德昌門還瀛臺用膳召見大臣卯初預備欽此○新授詹事府少詹事長允升少宮詹萃涓吉於七月十三日辰時進署經主簿廳示仰閤署官員書吏及匠役皂役人等知悉至期進署一體謁見各宜懍遵勿違特示○翰林院爲咨報事本院　有簡充經筵日講起居注官滿一缺人十五名漢一缺人十六名共三十一名於七月十三日加班帶領引見相應開具滿漢排單各二分咨報軍機處查照○總管内務府大臣爲知照事准總管李連英口傳奉旨皇太后於七月二十二日前往頤和園駐蹕等因准此相應知照步軍統領衙門飭知八旗步軍營官員卽將沿途蹕路妥爲修墊平坦○已故大學士予諡又愼恩相國諭祭之期禮部尚書李大宗伯率禮部太常寺各員於七月十二日午刻往文愼公相府遵旨讀文致祭孝子備龍亭鼓吹儀仗迎舁祭文並延宫數員蟒袍補褂在前引導至相府孝子在門左跪迎主祭大臣入門立於靈柩几前陪祀官恪恭將事太常寺官 
 
 

Page 2

 
 
宣讀祭文畢主祭奠酒三爵恭送祭文至燎爐焚化孝子跪向行一跪三叩禮畢主祭等官依序退出孝子跪送如前儀○兵部爲咨行事職方司案呈閩浙總督卞寳第奏在營病故官員請卹一摺應請將在營病故從優議卹之總兵銜留浙補用副將駱友升照軍營立功後病故例給卹銀二百兩廕一子給與六品頂戴等因具奏奉旨依議欽此欽遵到部相應抄粘原奏咨行禮部查照辦理○宣武門内迤西學院胡同海某娶妻白氏已十二載生有子女居然樂備天倫本月初九日媳與其姑因事口角姑遂作申申之詈媳忿無可洩乘間取其翁所吸紫霞膏吞下有頃毒發姑始知覺急爲救治無如受毒已深返魂無術立卽報知本管地方官並訃知其外家旋經戚友出爲調處令其從豐棺殮想可免雀鼠之爭矣○西直門内南小街扒兒胡同有德某者家非素豐藉小本經營以自給本月初七夜被妙手空空兒入室竊去女布衫男藍小夾襖銀扁方耳挖鉗子等物次晨德起身見雙扉虛掩心知有異急爲檢查始知被竊失去各物約值錢一百千之譜其妻卽欲報官德以報官亦屬無益反多拖累遂隱忍而止○益豐倉漢監督包正麟應豐現已調補興平倉漢監督所遺之缺經祥許二倉帥查得倉塲隨轅委用監督兵部堂主事文炤堪以充補益豐倉漢監督除飭該員遵照外已咨吏戶兵三部分行查照矣 
[六橋秋柳]  
　　聞浙江學憲陳六舟宗師擇於七月二十八日由杭垣上碼頭起節按臨金衢嚴三府舉行歳試○錢塘學宮在省垣梅花碑地方業青烏者於改建杭州府學後復說於在籍紳士謂錢塘學亦宜改建左首宮墻外第一流碑坊不宜高起右首巽方宜添造魁星文昌二閣以應貪狼吉星庶幾人才會萃大起文明至於頭二門圜橋璧水大成殿崇聖祠亦有改作處現已禀請護撫劉中丞擇日興工識者謂術士之說有騐有不騐與其勞民散財不如仍舊貫之爲得計也○十八日五下鐘醬園弄某姓茅屋失愼及各叚水龍風馳電掣而至炎威已消滅矣蓋是處四面都係空地故一發卽止不至延及鄰家也然受驚已不淺矣○三元坊某公館所雇輿夫某甲係紹興人十九日竊取家丁衣服等物約値二十餘元當晚席捲而去蹤跡杳然現飭該處地保緝訪特恐鴻飛冥冥非弋人所得而篡矣 
[厦門火警]  
　　本月十四日黎明時厦門車　轆街某姓小木作遺火鑤花中以致赤熛怒煽冐穿屋頂銳不可當左右鄰急帮同取水狂澆火隨熄滅僅燒木作房屋一所未經殃及池魚 
[厦客述新]  
　　厦門某號執事人陳姓因欠票局銀欵二千三百兩無以爲償被票局送押海防廳署旣而在押患病禀請取保求醫某票局恐其出外逍遥從中力阻本月十一日陳果倒斃班館中眷屬以票局力阻釋回也大費脣舌有八十餘歳之屍母言欲畢命局中有司恐釀成人命重情令某員前往慰勸調停再四給予撫恤洋銀數百圓屍母始默默無言將屍收殮○火神廟載在邑乘官憲例於朔望進香去春吳春泉觀察恐有頽廢之虞令商家各自輸捐集成巨欵遴派李子輝别駕雇匠估價包修保固三年立有承攬字據本年七月十四日忽然坍倒匠首自知咎有應得乘間脫逃别駕亦避赴省垣另求差委許秋槎觀察疑其暗已與匠首結納禀請大憲札令回厦賠修○馬家巷通判戒泉生别駕因患腿疾告假回省就醫許秋槎觀察檄委厦防分府黃清和司馬暫爲代理俟張文川司馬接受廳篆後卽須前往履新○靖山頭地近虎溪山一望纍纍悉爲荒塚遊手好閒之輩時於墓前石上作簸錢之戲猜詳背面以角輸贏本月十四日有陳甲與劉乙在彼戲耍不知因何爭論中忽推乙倒地立卽身亡甲夙寓陳内小烟館中地保聞知卽向小烟館緝捕而甲已先期逃逸只得將屍代爲棺殮俟拘獲兇犯然後送官○某日有一惡丐至打鐵路頭某姓店中强索店夥給以青蚨數十翼尚不肯去店夥怒而詈之丐竟敢糾同丐頭數十人將店夥毆擊頭顱頓破血染衣襦街鄰咸抱不平閉門罷市後經地保及叚董出爲解散勸令照常貿易否則又恐釀成事端矣 
[漁船遭刼]  
　　本月十五十六兩日厦門稅關疉接南洋電報知小呂宋臺南等處皆有颱颶爲災升旗山卽高揭各旗預先知照漁船每喜於大風將作往大擔海口捕沙魚緣沙魚凡遇大風必游泳海面耳十七日封姨震怒兼之大雨驟至幾如倒瀉銀河房屋多有倒坍者海中浪湧如山望之令人驚悸浯嶼渡有漁戶約得同輩七八人并雇用船夥五六人舉網之餘竟遭覆溺祗餘三人遇救得免又聞是日漁船漂失二十二號漁童漁婦泣涕哀號悽慘之音幾難入耳飛廉氏眞惡作劇哉 
[豫章近事]  
　　江西食米以撫州吉安所産爲最多南昌瑞州次之本年四五月間苦遭淫雨至六七月又患旱乾撫吉瑞三府尊遂於上月某日禁止屠牲求施雨澤邇者省垣亦久未得雨南昌府曹朗川太守因督同署同昌縣朱紹霞代理新建縣陳鶴春二明府於本月十四日起禁屠叩禱不知蒼蒼者果肯膏澤下民否也○道家者流稱七月十五日爲中元令節謂當普度幽魂無識者信之因之各處多延僧道建醮諷經名爲盂蘭盆會鐃鈸丁當之際且復焚化寓錢適數日間風勢猖狂飛沙迷目火星四散最易成災一日臬署後墻外某姓家焚化紙包被旋風攝入雲霄扶摇直上熊熊光燄回射署内凉棚臬憲見而大驚急諭令兩首縣及各保甲委員一律禁止月圓之夕兩首縣及保甲局員各督飭差役巡丁四處查緝幸得安然無恙人皆頌臬憲之恩 
[宜昌瑣語]  
　　江通輪船開往滬士興修適固陵輪船刻已竣工遂得駛赴宜昌代江通載運○前者有某國兵輪船開回上海本月十二日午後重又來宜昌聞來時先至湖南岳州府遊歴灣泊數日方始折回○怡和洋行出有告啓大略謂凡有貨物雇伊行輪船裝運者除減收半價外又從半價内歸還七五扣 
[吳下談資]  
　　蘇州祈雨情形已詳前報本月初七日吳縣凌敬之大令詣光福鎭恭請銅觀音像供諸滄浪亭奎中丞卽率同大小各員日往叩禱初九日得甘霖三寸祗以亢旱日久轉瞬卽乾是以官憲仍叩禱紛紛不敢少懈日來雖新凉薦爽依然涓滴全無田中禾稻已枯卽雨亦無所裨益遂於十八日諭令各肉鋪一律開屠二十二日辰刻蘇州府魁太守偕長元吳三縣宰詣滄浪亭拈香後將銅觀音像送回光福由凌大令沿途護送至傍晚始回○常州人徐某向在西美巷開設小烟館年逾半百嗣續尚虛因撫某姓女爲螟蛉以兾承歡膝下亦曰慰情聊勝於無耳女年十二齡眉目如畫有某甲夫婦二人設餅肆於西貫橋鳳來閣茶肆外婦素有烟霞癖日需鴉片二錢囊槖蕭然恐難爲繼因私謀之徐女令日取阿芙蓉膏二錢許换饅首四枚予取予求已歴二載本月二十二日被徐覷破細加推問女一一吐露實情徐遂糾約多人扭甲至鳳來閣評理欲將二年烟價如數取歸且言家中失物甚多務須交出旋經地甲出　調處兩下尚未允從徐遂聲稱定欲控官請究噫徐殆油蒙心竅歟烟館係何等行業而能請官追取烟貲亦無怪租界之中時有龜奴請追嫖債也 
[六鶴堂閒話]  
　　本月二十日爲嘉興府分府王二尹壽辰郡中文武各官次第親臨祝嘏二尹召伶工奏樂欵以盛筵竹脆絲清殽酒芬洌及盡歡而散早已月上柳梢矣○設壇祈雨半月於兹各官皆齋戒竭誠以冀上蒼感格宗太守更每日步行叩禱默默通誠復延僧道禮懴誦經禁止屠宰又有北麗坊紳董某甲等舁本坊安樂王偶像排導入城赴元妙觀玉皇上帝前爲民請命前導高揭七星皂纛雇令童子拜香旣到壇復繞由城内外一周以昭誠敬夫官憲斷屠求雨亦曰關心民瘼不得不然耳乃以無知之土木偶人而亦效官憲之所爲豈妄疑官憲皆如明時之泥塑紙糊者故爲此以示諷刺耶抑玉皇上帝道家旣奉以爲主宰則安樂王等自應歸其統攝奈何竟敢排導入城倨傲之愆其誰能任紳董旣係一方之表率何竟若此之任意妄爲嘻人謂其爲董者我直謂之　懂而已矣○嘉興府宗太守於廿二日乘舟赴平湖東門外李公橋一 
 
 

Page 3

 
 
帶勘視河道此河道逹申浦爲潮汐之所往來日久不免於塞往來商船易於擱阻故欲從事畚祠以暢水源而便行旅也○廿四日有鄉船一艘停泊得意樓茶館後面繫纜甫定船中諸人紛紛上岸中有一个患病入城就醫挣扎欲行因足力不濟撲通一聲已入波心爲某茶客所見急援以手始得誕登彼岸近前視之氣已絶矣尋其同伴前來買棺成殮載回下窆死者年約半百未覓長生之藥遽游枉死之城數耶命耶不可得而知已 
[江西官報]  
　　候補縣黃子箴委解九江關餉進京李相委往萬載縣會審案件王愼猷拔委本班一次巡檢陳詩咨補新城極高司餘于縣鄭季春調署星子縣事所遺餘干縣印務以星子縣慶錫庚調署鄭令未到任之先委補用同知鄭榜詔代理星子縣事吏部考功司主事沈博圭由京路過回籍來江遊擊郭洪喜接查惠民門知縣王易新海防遇缺先補用何文光姚敷典俱解關餉進京張紹箕委解籌邊漕折進京縣丞周先弼由金谿辦保甲回省典史戴筠新由石塘卡解私鹽來省往辦印霞江解私卡知縣黃大琨拔委一次李相續往宜黃縣公幹府照孫澄清委充撫轅文巡捕王洪逹余飛龍俱往上海辦軍裝長寗新坪司衛銑據報丁憂以熊紹庭署理文巡捕王書臣順直賑捐奬叙藍翎華文匯由京起服前蓮花廳潘懿進京劉先甲解第一批邊防餉進京 
[邗江官報]  
　　七月十七日張鹺尹思安禀銷查通泰水勢差十八日署揚軍廳蕭司馬受元由五次來揚章鹺尹傑煦解海分司餉銀來揚十九日委署泰州王刺史端啓過揚履任二十日傳考大使孫肇炘鮑曾憲知事劉鍾祥巡檢鄭揚功 
[江寍官報]  
　　七月二十日藩臺瑞請補江南鹽巡道胡家楨辭候補道吳炳祥周嘉猷王詩正穆克登布丁葆元朱成渡辭赴蘇自府李上元縣陶知縣周衍齡到交卸寳應釐捐差回廣西知縣張義澍丁憂候選鹽大使前出使德國德文繙譯張永堅到由湖北來請襲雲騎尉宣光耀奉示騐看均見候補道周家駒辭赴天津補昨日正任宿遷縣黃金鉞禀知候補道雲逢曜十八日未時病故典史李綺章禀知丁本生母降服憂二十一日辦江南書局候補道程儀洛見南匯營都司彭桂堂裕溪營都司吳斌臣蕪湖營都司錢四和卸署長江江隂營都司劉震坤均到見請咨引見通判程埏禀知丁兼祧小宗胞伯憂新海防試用知縣洪恩培安徽人由蘇來到省丁憂前浙江臨安縣楊和塤到補昨日辦洋務局候補道曾見辦機器局郭道直辭赴天津藩轅牌示布理問高承基另有差委遺缺以知縣李慶元署理二十二日中協劉傳見翰林院庶吉士王得庚到會由浙江來候補道郭階禀辭赴直隸措資知縣朱公純禀知奉府委赴上元縣查勘秋災分發江蘇議叙試用知縣王以乾由京來茶引大使金元鼎禀知奉委兼理江寍府龍江大使補昨日臬臺陳見正任句容縣張禀辭赴蘇見撫憲督憲傳諭八月初一日俱穿外褂督轅牌示二十四日午時在署西邊箭道軍政聞得候補道許繼衡于二十日已時仙遊二十三日辦洋務局候補道曾内熙見署九江道涂椿年到由九江來候補道李國琛到交卸武穴掣騐卡差回江寍縣藍禀知赴祿口鎭相騐知縣張篤奉府委發審差候補知縣句容縣縣丞季逢辛到交卸回請咨引見卽辭候補道庫大使張桂鼎奉示繕冩履歷正任布理問高丞基呈解廉銀補昨日藩臺瑞禀知考吏治内閣中書孫毓麟到由鎭江來升月龍江關宣課大使吳啓堃禀知准補龍江關大使本日任事候補從九禹定厚禀到由揚州來 
[廐焚]  
　　揚城花園巷安徽會館後面向有馬房數間驊騮騄駬伏櫪覊棲本月廿二日清晨不戒於火但見濃烟烈燄匝地冲霄赶急鳴鉦告警各水龍陸續齊來辛四面多係高墻阻往火路得以應手撲滅僅燬馬房兩間餘皆無恙櫪下拴有三馬當火熾時人皆倉猝逃生忘將拴馬帶出二馬自將韁繩嚙斷衝突而出已如田單火牛首尾通紅不可嚮邇經人設法拴住代爲撲滅其一因火勢逼近無力挣脫遂致葬身火穴至起火之由傳聞不一總之疎於防範圉人不得辭其咎也 
[棨戟遥臨]  
　　新簡湖南巡撫吳清帥由天津乘坐招商局新裕輪船於昨晨八點鐘抵滬停泊金利源碼頭清帥旋卽登岸乘坐緑呢大轎在英租界廣肇公所暫駐襜帷本埠道營廳縣及印委各員均往上謁清帥接見有差 
[定期開吊]  
　　松海防同知劉乙笙司馬之夫人在署仙逝已見前報兹悉司馬擇定本月二十九日開吊卽於是日發引由公子等扶回杭州俾安窀穸所有執事銜牌已由辦差家丁預備矣 
[情同賭博]  
　　前晚滬城四牌樓地方有賣糖之某甲停擔路隅擲骰作輸贏誘人入局圍而觀者如堵正在興高采烈時適帮辦總巡朱森庭明府乘輿過此目覩情形卽令停輿飭從者拘人甲一再苦求並稱以後不敢再犯明府以甲旣知改過著將賭具銷毁人則從寛釋放 
[縣案彚錄]  
　　瘋人送縣已見前報前日薄暮時上海縣黃愛棠大令升堂飭提該瘋人至案問爾是何姓答稱趙錢孫李又問爾住在何處該瘋人以雙手指地問爾可有父母答稱誰人無父母如無父母難道石中生出耶大令怒曰爾如此胡言莫非討打乎答稱打不得我有紅頂並穿欽賜衣服如要打我何不索性斬首大令見其語無倫次著送往善堂醫治該瘋人大呼曰堂中有犬甚多見人必吠大令不理卽飭原差帶去○前日有湯春元攔輿控稱孀媳被人搶去黃大令諭令補詞候核至晚堂提訊湯訴稱係本邑三林塘人家居廿四保天一圖地方兒子業已逝世媳婦陳氏年二十歳守寡多年相安無事不料七月廿二日忽由族姪湯某糾合多人蜂擁而來不問情由將媳搶去小的上前攔阻被其刃傷手指迄今媳婦不知搶在何處小的萬分情急是以來案喊控叩求飭提訊究大令喝令退去靜候核示○鍾意吾控董春山董利生父子將女兒串匿一案由英公堂送縣訊辦前報已紀之矣前晚黃愛棠大令升堂研訊鍾携子阿根投案訴稱係寍波人寄居英租界與董爲隣素不往來小的生有一女名鳳英待字閨中據董春山言有王姓欲領一女孩或作養媳或作寄女均無不可小的允之言明茶禮洋一百六十元小的尚不敢放心欲見王姓之面春山令伊子利生冐充王姓小的不知底藴致墮其計所有財禮洋被扣去八十元並劃去息洋四十元凈存四十元迄今分毫無著鳳英不知被伊等藏在何處筆據亦係春山所寫小的情急赴英廨控告今蒙轉送案下求請訊究董春山與子利生同供係南匯縣大圑鎭人鳳英由王姓領去所有財禮洋已由鍾意吾收清筆據亦係意吾所立叩求明鑒大令問董曰鳳英現在何處答稱不知大令大怒喝令笞責春山供稱求恩寛限三百情願尋交大令准如所請將利生先行收所春山交差帶出尋交鳳英到案如屆期不交帶案嚴比 
[英界公堂瑣案]  
　　一百三十九號華捕禀稱昨見高阿七手携衣物一包查係竊來帶至捕房送案請究包探秦少卿稟稱查明高阿七在城中朱仁金家竊來朱仁金投案請領失贓高阿七供係無錫人行竊女裙帳子銅鍋等件尚求施恩宋二尹判高阿七管押十四日期滿押令回籍贓給失主領去○包探沈金隆禀稱錢阿五行竊徐忠義等各家銅器起贓送案徐忠義蔡星唐杏雲等均投案領贓錢阿五供認行竊宋二尹判管押二十一日贓給失主分别認領○包探陳阿九禀稱李揚釗前曾領同鄉女在一層樓啜茗被陳阿四調笑將陳拘案懲辦昨李又在該茶館遇見陳阿四兩相爭閙查得兩造均非安分之人拘案請究李揚釗供前同師母啜茗被陳阿四調笑交捕送案蒙恩懲辦後昨見陳阿四卽向小的尋釁圖雪前忿幸由包探拘案陳阿四供現作小本經紀知李非好人與伊爭閙宋二尹謂陳阿四不應藉端尋釁判笞二百板諭令李揚釗以後總須安分免肇釁端○包探唐寳榮稟稱章禮門報稱失去童養媳名翠娥卽章王氏查知被林桂松誘領奉訊之下派差帶同林桂松至彭王廟地方周莊氏家尋見翠娥今特解案章禮門訴稱童養媳翠娥於上年被林桂松引誘至赤鼻頭某氏家後經查見將翠娥領回未幾又被 
 
 

Page 4

 
 
林桂松甜言蜜語誘騙翠娥携帶銀飾等件逃逸爲此報捕拘林著交翠娥到案今請將翠娥給領並治林桂松以誘騙之罪章王氏卽翠娥供稱先被林桂松誘至赤鼻頭某氏家繼因被姑責打自携首飾物件逃逸與人無尤今已改悔情願隨翁回去不敢再逃林桂松供章禮門之妻凌虐養媳致媳逃逸小的不敢誘拐今已隨同憲差至彭王廟地方周莊氏家尋見養媳解案請訊宋二尹謂章王氏卽翠娥雖據供稱被姑責打畏罪私逃究屬不合姑念章禮門願將翠娥領回免其深究林桂松雖無誘拐實據究屬不安本分著具結候示○包探王阿二禀稱錢永林被幼孩梁阿美竊洋二元六角及將梁查獲據言所竊之洋已與彭阿福賭錢輸去一併解案錢永林稱被梁竊去洋銀惟求懲辦梁阿美供稱竊洋後已輸與彭阿福彭阿福供與梁賭錢不知伊是竊來所贏之洋業經用去宋二尹判梁阿美戒責二百下彭阿福笞責一百下○包探黃四福禀稱錢阿三所雇包車夫王阿二行竊水烟袋押錢七百文又將車上號衣令金阿水送至錢阿三處被錢拉住根追王阿二吊贓送案王阿二供認行竊水烟袋押錢金阿水供王阿二給小的錢二百文代送車上號衣錢阿三稱王阿二向在行中拉車被竊水烟袋已由包探吊贓今請給領宋二尹判將王阿二管押兩日金阿水押下蘇州航船令其回籍贓給錢阿三領去包探何瑞福禀稱女子劉寳金被徐福隆行竊綢褲布衣牙柄扇查獲人贓送案劉寳金投案請領贓徐福隆供認行竊包探又稱徐福隆犯竊已非一次宋二尹判笞責二百板管押三月贓給劉寳金領去○包探顧阿六禀稱劉阿壽投捕房報稱前被時同善冐取綢布衣十四件今始尋見扭交小的爲此送案請辦劉阿壽供時同善曾向妻氏言我欲取綢布衣妻氏不及覺察致被騙去衣服十四件今得尋見交捕送案時同善供冒取衣服業已質洋今願措洋贖還宋二尹著時同善交保赶緊措錢贖還劉阿壽衣服再候核示 
[法廨停訊]  
　　昨禮拜四係法廨訊案之期因葛蕃甫同轉别有要公飭家丁持片知照捕房停訊一期 
[補錄法捕房發落案]  
　　禮拜三八仙橋捕房本定發落各案是日清晨代理捕頭謝爾諾因公入城致將各案改於下午訊問葛同轉於二點鐘時莅捕房與謝捕頭會同提訊因是日訊畢爲時過晚不及抄錄兹特補列於左○王包探將與五十四號華捕爲難之王阿毛徐松林等帶案同轉諭曰巡捕乃辦公之人爾等何故與伊爲難王徐兩人俯首無詞同轉著照原斷笞責二百板枷號示衆○又提三元錢店學徒張潮海張阿坤卽阿生兩人到案兩人供稱店主性情古怪小的等因數錯錢文被將生意停歇同轉謂區區之事不致停歇生意命將三元錢店小主人劉四喜傳案訊問劉稱張等在店不務正業惟以游戲爲事是以停歇問伊等在店學業何以任令回去劉稱前據伊弟言家中修造房屋乏人經理當由伊母喚之歸家不料一去不回竟在外面與無賴爲伍同轉問潮海曰爾爲何不肯習上專在外面游蕩又將潮海之母傳案詰問家中是否翻造房屋喚爾子回去照料答稱並無其事務求將兒子懲儆同轉著將潮海兄弟各責手心二百下潮海仍交劉四喜帶去照常學業阿生送交伊寄父陳先生管束嗣後仍蹈前轍准隨時交案從重究辦○野鷄馬車夫王阿二在途硬拉坐客致客跌傷已詳前報昨日葛同轉將王帶案覆訊王稱以後不敢違犯同轉謂爾等强拉坐客誠屬可惡本委久有所聞此次到案本應重辦姑念一再求恩著責八十板釋放轉告同業各守本分倘以後再有前項情事定當嚴究不貸王阿二遵諭而退○南誠信烟館堂倌土載興控下手顧章泉竊取衣物一案已列前報嗣經包探王榮培吊取衣衫褲等物交案同轉令帶顧至案詰問顧供衣衫實係已物内有釘鞋等件確係别人之物偶然竊取求恩寛宥同轉以原告不來質訊當將顧責釋 
[隂德耳鳴]  
　　啓者本年順直被災各屬現因雨水太多秋汛盛漲海河宣洩不及各由漫口灌入窪區以致寳坻武清涿州良鄉靜海安州等處災情更重民困益深則敬昨解規銀六千兩方以杯水車薪補救難期得力必須迅籌接濟方足以全民命而廣皇仁慈承春風得意室蓬萊使者探花主人攀桂齋濃隂軒五大善長各助英洋二百元又南通州徐厚德堂徐依仁堂兩善長由陳鑑湖先生交來各助一百元則敬先後祗領惟有望風叩首恭祝諸君子福壽無疆除俟集有成數立卽起解外請登報鳴謝伏祈公鑒七月廿五日上海北市絲業會館籌辦順直賑捐滬局施則敬子英甫謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　　　　　　　　　　　　　在冬令山官　　委　　人　　　一次　　　　　　　　　　　　　　　　　　　　　　　　　　　數　已於本月廿二日日黎明抵　　卽登岸　　江都轉次　　　升座逐一一　　　　　　　　　　　　　　　　設筵請諭以申東道之情水陸紛陳盡歡而散 
[蘇省官報]  
　　十六日通判陳寳樽由震澤絲捐局來分發江蘇試用典史汪湛恩四川人由京騐看來省颤洷十七日　　　　　　　專丁來省禀謝奉飭常昭河工案内准奬酌委署事一次又上年夏防案内蒙記功三次藩憲鄧大人明日衙期止　十九日　　四川天主　　州王晋燾新陽人由京來施沛霖禀銷海運津局差指分江蘇分缺先補用巡檢鄭光衡安徽人由京騐看來省禀到二十日通送林　　禀　　松滬總局知縣姚詩聲禀辭回常昭海口釐局府經歴陳笏書縣丞李嘉榮均禀知奉委海塘工程差遣巡檢郭增　銷上海　　假並稟知　　改省赴廣東卽辭二十一日知縣許慶春稟知奉委解餉赴金陵杜仁榦稟辭赴太鎭工程差分發江蘇試用直隸州州同應祖錫浙江人由京引見來省禀到巡檢李善邦稟知奉委隨辦太鎭海塘工程差卽辭舒法培禀辭赴滬見道憲補昨日藍翎五品銜改指江蘇候補班儘先補用知縣汪壽年安徽人由湖北領咨來省禀到 
[上海六馬路仁濟善堂籌賑公所施少欽經收順直永定河賑捐七月初一至初十日止清單]  
　　聶寳善堂大善士祈保胎産平安求符治痢助規元二千兩浙江會稽女史甲寅生紋銀作元七兩零八分二厘太原氏紋銀七錢三分漢口錢業公會餘欵移賑洋一百六十元壽康老人徐太夫人壽筵移賑一百元李修本爲父役符病痊完愿并求復元綺　二戶各五十元積蔭堂四十元阮順興罰欵移賑二十五元隱名氏求母與已病皆全愈吳芝亭求病全愈應子守求子二升官病速愈胡潘氏謝文海沈可生沈方氏七戶各二十元屠瑞源罰欵移賑十六元再塵十五元清勤堂求全家平安兒瘧速痊十二元沈嵩祈延年益壽周文蘭完愿呂鈺因背疽愈完願錢元俱求父延年益壽儲氏祈夫身體康健錢頌椒爲父花甲祈延年壽隱名氏求兒壽生病速全愈祝安緒還愿吳書記求父病速愈無名氏求父病速愈資慈靈冥福無錫善最堂求父母内外症早日收功全愈楊鏡塘求生意順遂包平安子得住且住齋周鳳翔胡圓成祝愈氏留樸堂十八戶各十元無名氏七元安定胡求佑合家平安慈水懷遠子求病速愈嘉興永和局來仲記九江胡家聲元善堂五戶各五元何宗濟求病速愈姚隱名祈病愈顧鶴齡永兒新生關煞開通公益興來無名氏四人合王陶菴來七月分四戶合又八月分四戶合　權琪園二女八戶各四元丁汪氏吳汪氏均求父病愈胡吉齋求佑兒文元媳王氏婢蘭英均病速愈散戶不留名陳省齋五戶各三元無名氏爲第三子天花平安卓錫和求痢疾速愈徐一峰求病速愈金菊生求子病痊力不足子邵爲女病求痊成任康祝錢氏秣陵太敢生楊隱名寓慶福夥友隱名氏十一戶各二元後補氏一元五角丁吉林一元四角董晋琴求妻病愈陳李氏求病速愈馬超甫求父康健新安誠思堂程丁仲波汪榮昌湯福林周韞珊江復茂朱文虎裕源念椿趙隱名丁懷楨無字紅紙　殷翰卿十六戶各一元方　楚丁蓬簾二戶各六角趙茂記步復茂丁萬興查乾甫朱萬和心存慶雲福綏益壽益智思和知儉求信鸞書求安支羽氏址六戶各五角丁九林湯貴生高春保三戶各四角阮詞林阮禮孔二戶各三角湯廷富金堂林丁明三戶各二角顧鶴齡求兒關煞開通又銅洋四元王陳銅洋三元散戶不留名銅洋二元繼善氏同順二戶各銅洋一元散戶不留名氏籌錢五百文又四百五十三文丁懷楨又錢一百文以上共收順直賑洋九百十九元五角規元二千零零七兩零八分二厘紋銀七錢三分銅洋十一元錢一千零五十三文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年七月十七日京報全錄]  
　　宮門抄○諭旨一道錄前○豫撫裕奏已故升任道員政績卓著遺愛在民懇請宣附史館摺○陜撫庭奏　　　澤禾　　　摺○將軍裕等奏揀員升補知縣摺○漕督松奏請將衛守備處分飭部分别免議片○七月十七日山　　　　　廂藍旗値日無引見○懷塔布續假十日○明桂續假五日○掌儀司奏二十五日祭奉先殿載津行禮○召見軍機○○河南巡撫奴才裕寛跪奏爲已故升任道員政績卓著遺愛在民懇請宣付史館以彰治行而順輿情恭摺仰祈聖鑒事　　　　紳士來河候補同知孫鏡塘舉人王熙元等呈稱竊查已故山東按察使前任河南彰衛懷道曹　哲起蒙科第薦歴監司曾任甘肅　州道署甘肅按察使以母憂去官光緒十三年奉旨補授河南彰衛懷道初聞簡命遇甘肅士民之仕商於豫者請其富日惠政孔多稱　嘖嘖至今民有去思職等心焉識之迨其履任後見其實心愛民不避艱險一本於至誠惻恒之懷於以信人之稱述非同譽　空詞惜言者語焉不詳職等又未履其地未能一一臚陳而其在豫政績昭著固未忍聽其湮没敢爲觀縷陳之方其奉檄履任也甫　境正値沁河堤漲小揚莊大堤漫決水勢洶湧西南各鄉頓成澤國護城堤不没者僅尺許縣城形如釜底人心惶懼紛紛遷提故臬司冐險渡河入城受篆卽躬率文武露處危堤力籌防護而護城堤多有滲漏灌注若瀑布土料皆不得力時復大雨不止　勢危　人皆　顧失色故臬司亟　絮衣數百件往來泥淖中親督填塞復竭誠籲禱河神顯靈默佑水勢漸　轉危爲安斯　萬目觀瞻咸以爲精誠所感人心大定故臬司復多雇船隻捐購饃餅派員分赴被水各鄉竭力拯　災民露宿　阜或避於　　屋頂救出男　不下萬人一面請帑堵築决口身先率　奔馳於嚴寒風雪中因勞致疾　少休息人咸感奮踴躍赴工每以迅速合龍而其督理賑務綱舉目　實事求是官紳奉行維謹小民實惠均沾正在籌辦善後奉委調署開歸陳許道百姓聞之不期而集者數千人攀轅臥轍使不得行且有奔訴於工官堅請留任得允所請歡聲雷動十五年河内縣之士賀莊決口故臬司辦急賑救難民堵塞决口經理善後　心竭慮一如前事其他如築閘霸以弭水患課諸生以拔眞才除暴安良興利袪弊凡於地方民生有益之事無不次第興舉方　大有設施　奉奏署河南臬司抵任後參考成法編查保中釐定新章整頓緝捕改孜求治惟日不足旋奉簡惟山東按察使側聞勵精圖治力疾從公來數月因病出缺推其致病之原實由於兩次漫口憂勞交集寢饋不遑夙有氣虛頭眩之症因是而發益加增劇終見以此不起回念　瀾莫禦孰施保　之功迄今遺愛難忘彌切表彰之願造具履歴實事清册呈懇奏請宣付史館立傳等情據此當經批司核議去後兹據布政使廖壽　　請具奏正在核辦間准山東撫臣福潤轉據籍隸河南之山東濟東泰武臨道張上逹等亦　該故臬司曹秉哲前因沁上積勞致疾遺愛在民呈請轉奏立傳該撫臣以曹秉哲在山東服官爲日無幾事在豫省咨會核辦前來核其事實大略相同奴才查已故山東按察使前任河南彰衛懷道曹秉哲志趣正大究心經濟故歴官中外皆能敷施有本卓著政聲惜其陳臬山左甫閱三月遽以積勞病殁未盡展其素抱而其任彰衛懷道時値河流漫决奮不顧身蹈險搶護安危爭於呼吸保全功在生辰至今異口同聲羣　感戴洵屬捍災禦忠治蹟昭彰奴才伏讀同治二年十一月二十四日奉上諭祁寯藻奏弭盗安民必資循吏請分别表揚錄用一摺詞後各省大吏務宜加意訪查其有政績官聲遺愛在人者著奏明宣付史館編入循吏列傳等因欽此欽遵在案又查近年如前任河南河陜汝道鐵珊前任湖北布政使黃彭年皆以政績足紀奏蒙恩准立傳今該故員曹秉哲政績卓著遺愛在人情事相同合無仰懇天恩俯准將已故山東按察使前任河南彰衛懷道曹秉哲在豫政績宣付史館飭令咨行甘肅省詳叙該故員生前政績爲之立傳以彰治行而順輿情除咨國史館查照外爲此恭摺具奏伏乞皇上聖鑒訓示謹奏奉硃批著照所請該衙門知道欽此○○頭品頂戴陜西巡撫臣鹿傳霖跪奏爲恭報雨澤禾苗情形仰祈聖鑒事竊查陜西省光緒十八年五月分雨澤禾苗情形業經臣恭摺具奏在案兹據西安延安鳳翔漢中榆林同州興安高州邠州乾州鄜州綏德等府州屬陸續具報於六月初五至初十及十五至二十並二十一二等日先後得有微雨及二三寸至六七寸並深透不等臣查陜省八夏以來南山雨水調匀東原各屬亦多有缺雨之處惟北山一帶旱象將成夏收失望秋糧多未播種鄉民不免乏食經臣於前摺業已陳明飭屬先發義倉並由藩司籌發銀兩買糧備賑一面督率僚屬虔誠祈禱兹幸連沛甘霖惟平原地方尚未霑足而延安榆林綏德鄜州各屬大半具報深透臣已批令赶緊督飭鄉民補種蕎麥糜子等項雜糧惟冀此後甘雨應時霜不早降則秋成尚可接濟第北山民間素本瘠苦又値去歳霜雹旱災之後當此夏收失望秋成尚遥其乏食貧民仍應飭屬體察情形妥籌賑撫免致流離失所目下各處民情均已靜謐堪以仰慰宸厪惟據西安府屬臨潼縣續報於六月十一日午後忽降冰雹約一時許該縣詣勘零口鎭等村堡被灾之地約有七八十頃菜豆穀等項秋糧俱被打傷收成失望等情查該縣地方前次被雹成災甫經飭令查勘賑撫今又罹此重災情形殊堪憫惻當經飭司移行該管道府督同該縣親履覆勘確查被災地畝若干成災果有幾分錢糧應否蠲緩先行出示停徵一面清查極次貧戶妥籌撫恤容俟查辦完竣再行彚案奏報刻查西安糧價大米每倉石價銀二兩二錢三分小米每倉石價銀一兩五錢一分較之上月大米每石增銀三錢四分小米每石增銀一錢七分所有六月分雨澤禾苗及省城糧價情形理合恭摺具奏伏乞皇上聖覽謹奉奉硃批知道了欽此○○奴才裕祿興陞跪奏爲揀員升補京縣知縣以資治理恭摺仰祈聖鑒事竊查承德縣京縣知縣張丕績請開缺以教職歸部銓選光緒十八年三月二十六日奉旨著照所請吏部知道欽此欽遵於六月二十五日行知到奉應以接准部文之日作爲開缺日期歸於六月分截缺所遺係衝煩疲難兼四要缺例應在外揀員升補查承德縣爲奉天省會首邑旗民雜處政務殷煩且時有委審案件非精明幹練爲守兼優之員不克勝任查照向章應先儘正途出身人員請補奴才等於通省實任知縣内逐加遴選非歴俸未滿卽人地未宜實鮮合例堪升之員惟查有錦縣知縣盛昌華年四十一歳湖南常德府武陵縣人由附生中式壬午科舉人癸未科會試中式進士卽用知縣籖分奉天光緒九年九月到省十年十一月補授廣寗縣知縣十二年十二月調補錦縣知縣奉部議准十三年閏四月經前任將軍慶裕於拿獲馬賊案内奏請賞加同知銜奉部核准十四年三月抵錦縣任十五年八月調署安東縣知縣十六年三月因捐籌奉天賑務核奬花翎是年八月飭回錦縣本任十八年五朋調署承德縣知縣歴任各縣並無已屆四叅降革處分該員係正途出身老成諳練爲守俱優以之升補承德縣京縣知縣洵堪勝任與例亦符合無仰懇天恩俯念員缺緊要准以錦縣知縣盛昌華升補承德縣京縣知縣實於地方有裨如蒙俞允該員係現任知縣升補京縣知縣俟奉准部覆循例給咨送部引見其所遺錦縣知縣係衝煩疲難要缺自應按例在外揀員調補容奴才等另行請補合併聲明所有揀員升補京縣知縣緣由理合恭摺具陳伏乞皇上聖鑒勅部核議施行謹奏奉硃批吏部議奏欽此○○松椿片再據湖北糧道惲祖翼詳稱光緒十六年分帮津資役奏銷案内襄陽衛守備叚必魁未完三分八厘幫津銀一千九百六十四兩五錢一分一毫又未完六分六厘資役銀一千九百六十二兩四分四厘均於光緒十七年十一月二十四十八年正月十四四月二十九等日先後全數續完解儲道庫侯入於光緒十八年秋撥及十七年帮津資役奏銷各册内分别報部查核詳請具奏前來奴才覆核無異理全仰懇天恩俯准將襄陽衛守備叚必魁未完三分以上及六分以上處分飭部分别免議以符定章謹附片陳明伏乞聖鑒謹奏奉硃批戶部議奏欽此 
 
 

Page 13

 
 
[光緒十八年七月十八日京報全錄]  
　　宮門抄○豫撫裕奏審明武職威逼人命按律定擬摺○熱河都統奎奏喀喇沉王旗賑務完竣謹將放過銀米及丁口數目照繕清單摺○熱河總管祥等奏檢齊各殿座陳設鋪墊等項裝箱起運進京摺○台撫邵奏飭知府赴任片○兼署閩督希奏揀員調補知縣摺○豫撫裕奏委署知府片○七月十八日理藩院鑾儀衛光祿寺八旗兩翼値日兩翼引　見十三名正黃蒙四名　茶膳房八名○睿王福森布各假滿請安○惲彦彬謝授詹事府詹事恩○召見軍機崇禮○○河南巡撫奴才裕寛跪奏爲審明武職威逼人命按律定擬恭摺仰祈聖鑒事竊睢州世襲雲騎尉袁鎭寰威逼李忠惠自縊身死一案報州騐譸因該世職恃符狡展詳經奴才附片奏請將該世職斥革審辦接奉硃批著照祈請兵部知道欽此遵卽行據該州審明由司詳咨旋准刑部咨覆係職官奏叅革審之案仍　奏明辦理行據臬司長祿詳覆前來奴才核查得已革雲騎尉袁鎭寰威逼李忠惠自縊身死一案緣袁鎭寰籍隸睢州承裏其祖父從九品袁國相陣亡議給雲騎尉世職投標學習袁鎭寰與李忠惠同莊素識無嫌光緒十五年袁鎭寰當給李忠惠地五畝價錢二十千文十六年十一月不記日期袁鎭寰欲將嘗地五畝賣與李忠惠爲業託袁卯往說令李忠惠找錢三十千李忠惠嫌貴無力承售二十三日袁卯向袁鎭寰回覆袁鎭寰氣忽卽稱告官斷令承賣復逼令袁卯前向李忠惠通知李忠惠慮受訟累袁卯用言勸慰維時天晚袁卯來向袁鎭寰回覆二十四日袁鎭寰進城聲稱控究李忠惠聞知愁急其子李興邦勸解莫釋卽於二十六日夜乘間赴袁鎭寰柴草園内樹上投繯殞命報騐傳訊袁鎭寰供詞狡殿詳經奏革飭審兹據臬司轉據該州審明擬議前來查律載因事威逼人致死者杖一百等語此案已革雲騎尉世職袁鎭寰因李忠惠無力買其當地輒起意逼買聲言控究致李忠惠畏懼愁急自縊身死實屬恃强威逼自應按律問擬袁鎭寰合依因事威逼人致死者杖一百律擬杖一百業已革職應無庸議仍追理葬銀十兩給付屍親具領所遺雲騎尉世職飭查應襲之人照例請襲袁卯被逼往告並無帮同逼迫情事亦毋庸議無干飭州省釋屍棺飭理縊繩案結銷燬除供招咨送刑部外所有審擬緣由理合恭摺具奏伏乞皇上聖鑒謹奏奉硃批刑部議奏欽此○○奴才奎斌跪奏爲喀喇沉王旗賑務完竣謹將放過銀米及丁口數目照繕清單恭摺具陳仰祈聖鑒事竊奴才於去年十二月恭奉上諭理藩院奏蒙衆被擾懇恩賑濟一摺喀喇沁王旗突被匪徒竄擾蒙民顚沛流離殊堪軫念者戶部撥銀三萬兩解往熱河交奎斌遴派妥員會同該郡王旺都特那木濟軔妥爲賑撫欽此隨經順天府委員解到部撥銀三萬兩交熱河道庫暫存奴才遵卽揀委候補知縣晉昌佐領松文管解銀兩運交該郡土祗領就近採買榖米會同詳查散放旋據喀喇沉郡王文稱該旂地方尚有米石可購無庸他處採賣轉致多耗連費惟受害蒙古内多有房屋燒燬異常困苦者應加給撫恤銀兩使圖自存一俟遣散仍應酌給川資以利遄行似非餘米併放不足以昭體恤且賑務一經開辦遠近窮蒙勢必紛紛赴賑人數日以增衆須查明戶口分别極貧次貧均匀散放俾無冐監惟現有嗷嗷待哺急不暇擇者男婦約三四千名口擬於年内先放急賑數次以濟燃眉俟戶口查明再行接辦普賑等因奴才當以所擬向屬周妥飭令照辦並札令委員眼同查放務期核實兹於前月報竣將放過銀米各數及丁口數目開單會報前來查該旗開報本旗被難蒙古男婦大小共計二萬四千九百六十五名口鄰封各旗逃難蒙古男婦三百五十四名口外旗專放銀兩本旗按照極貧次貧銀米並放聞賑續歸蒙古僅放米糧核計共放米八千六百四十四石二斗三升九合其未經查戶之前先放急賑四次共過米四百四十石零四斗一升三合二勺先後共放過米九千零八十四石六斗五升二合二勺每石米價連運脚合銀一兩八錢八分共用銀一萬七千零七十九兩一錢四分六厘一毫三絲六忽其放銀項下查照房屋被焚輕重酌加撫恤銀兩並於遣散時按道路遠近分别酌給川資共放過賑餘一萬四千九百八十三兩一錢五分又該旗設局辦賑所有局費及蒙員薪工馬乾等項共用誠五百五十一兩二錢併前米價銀一萬七千零七十九兩一錢四分六厘一毫三絲六忽共合用銀三萬二千六百一十三兩四錢九分六厘二毫三絲六忽除動用正欵銀三萬兩外尚不敷銀二千六百一十三兩四錢九分六厘一毫三絲六忽據該郡王旺都特那木濟勒聲稱情願報効不敢請領等語奴才查該旗採買之米核與附近州縣月報米價尚屬有减無增其分放銀米未經委員目睹亦均核實賑務旣經辦竣理合將放過銀米及丁口數目謹繕清單恭呈御覽事屬藩均懇請免其造册所有喀喇沁王旗賑務完竣恭摺具陳伏乞皇上聖鑒勅部核銷施行謹奏奉硃批該衙門知道單併發欽此○○熱河正總管奴才祥煜副總管奴才貴存跪奏爲檢齊各殿座陳設鋪墊等項裝箱起運進京恭摺奏聞仰祈聖鑒事竊奴才等於五月十六日接准總管内務府札開本月初七日奉懿旨著派郎中文珮前往熱河行宫運取陳設物件欽此抄錄札行前來並經派出堂筆帖式奎珍鍾彬錫璋於五月二十五日行至熱河奴才等當卽接見敬謹會同該員等逐日恭詣園内各等處按照檔册全行預備詳加查點共檢出一統萬年青玉瓷古銅等項陳設一千九百四十一件金龍漆箱一對内盛玉瓷古銅等項小陳設三百三十四欵紫檀雕漆各様箱匣盒格内盛玉瓷銅竹瑪瑙水晶琥珀珠象牙册頁墨硯圖章等項陳設一千九十四件挿挂屏鐘表六十七件彩漆楠木匣内盛絹箋紙二百四十五張鋪墊四百三十六件戰衣三百件一律檢齊隨卽點交郎中文珮妥恊　墊裝箱定於閏六月二十八日起運解京並由奴才等派委苑丞毓純等恊山護送以昭愼重除照章移咨熱河都統派員沿途護送並造具清册咨呈總管内務府查核外理合恭摺奏聞伏乞皇上聖鑒謹奏奉硃批該衙門知道欽此○○邵友濂片再新授台灣道顧肇熙業經飭赴本任所有護理台灣道准補台南府知府唐贊哀應飭交卸道篆後卽赴台南府本任供職以專責成據台灣布政使唐景崧詳請具奏前來除批飭遵照並咨部外謹會同兼署閩浙總督福州將軍臣希元附片陳明伏乞聖鑒謹奏奉硃批吏部知道欽此○○福州將軍兼署閩浙總督世襲一等繼勇侯奴才希元跪奏爲揀員調補要缺知縣以資治理恭摺仰祈聖鑒事竊照南安縣知縣呂元恩於光緒十八年六月初一日在任病故業經具題開缺聲明員缺留閩另行揀員調補照例應以病故日作爲出缺日期歸六月分截缺案内另行咨部所遺南安縣係繁疲難兼三沿海要缺例應在外揀員調補奴才督同藩臬兩司於現任簡缺知縣内逐加遴選查有現署閩縣本任甌寗縣知縣蔡軒榜名厚貽年五十三歳順天宛平縣優廪生應同治癸酉科順天鄉試中式舉人光緒庚辰科大挑一等以知縣用簽分福建截留候咨在部呈請更名軒奏調出洋派充駐紥日本長崎正理事官三年期滿保以知縣本班儘先補用俟補缺後以同知用領咨來閩光緒十四年二月初七日到省准補甌寍縣十六年九月二十八日到任遵例赴部捐免實授歴俸調署閩縣篆務該員才具開展明幹有爲在閩年久熟悉海疆風土民情其甌寍縣任内有生監謝榮貴被匪搶奪拒傷一案前經題叅疏防已起二叅又有客民熊妹祥被匪持械夥搶拒傷一案業經詳叅疏防並無三叅已滿已起四叅有關降調之案以之調補南安縣知縣洵堪勝任與例亦符合無仰懇天恩俯念海疆員缺緊要准以本任甌寍縣知縣蔡軒調補南安縣知縣於地方實有裨益如蒙俞允該員係實缺知縣請調知縣銜缺相當毋庸送部引見併免核計叅罰所遺甌寍縣係選缺應請留閩俟准部覆另行請補據福建藩司潘駿文臬司張國正會詳前來除咨部外謹恭摺具奏伏乞皇上聖鑒勅部議覆施行謹奏奉硃批吏部議奏欽此○○裕寛片再懷慶府知府李芳柳據報於光緒十八年閏六月初十日在任丁母憂應行委員署理查有候補知府王夢熊才明心細辦事精詳堪以委署據藩臬兩司會詳前來除批飭檄遵並另將李芳柳丁憂日期恭疏具題開缺外理合附片具陳伏乞聖鑒再所遺懷慶知府選缺　照章程此次應歸部選合併陳明謹奏奉硃批吏部知道欽此 
 
 

Page 14

 
 
[光緒十八年七月十九日京報全錄]  
　　宮門抄○諭旨二道錄前○發抄硃批四道○河督許奏節近處署黃河兩岸修防穩定摺○又奏查明本年六月分各湖存水尺寸摺○又奏搶辦埽工情形片○陜撫鹿奏仍請以原擬之員升補叅將摺○豫撫裕奏調署知縣片○七月十九日吏部翰林院侍衛處値日戶部三庫引見十六名正白滿十一名廂白蒙二名咸安宫一名精捷營四名内務府五名○莊王怡王等由東陵西陵回京請安○松森管理雍和宮謝恩○右衛城守尉國順請訓○阿克東阿請假五日○左侯李端遇各請假十日○吉恒續假五日○吏部奏派稽察覺羅學派出楊頤○祁世長奏請開缺○召見軍機敬信徐用儀國　○發抄王文韶等奏衛河民埝漫溢情形奉硃批知道了卽著迅籌堵築以衛民生餘依議欽此○譚鍾麟奏接任閩浙總督謝恩奉硃批知道了欽此○希元奏交卸兼署閩浙督篆日期奉硃批知道了欽此○鹿傳霖奏醴泉令張鳳岐宜君令　曾烜人地不宜對調奉硃批吏部議奏欽此○○頭品頂戴河東河道總縣臣許振祥跪奏爲節近處暑黃河兩岸修防大致穩定恭摺具陳仰祈聖鑒事竊臣前將庚伏黃河情形奏報在案今年發水太遲臣本此爲深慮預　防築之策果於六月初旬以後時發大雨或傾盆竟日或流潤連宵萬　灘迭報一日長至二尺三尺五尺不等沁河迭報一日長至一尺五寸六寸不等此在曩年少辦春　之時其危險有令人棘手者而今無慮也臣督同開歸河北兩道熟察情形向來大溜注重南岸今谑大溜直走中洪其間有繞及南北兩岸者皆邊溜耳兩年如是沿河兵民詫爲十數年來未曾有此眞戴聖主之鴻福矣惟兩岸當積疲之後大局雖能搘住而補苴防護則不能一日無之其照常修守者則如各廳埽不停鑲隄不停補有春廂畢工而兩掃蟄復行加廂者有堤土雜沙而溜來生險必卽加培者以至水溝浪窩報至二百餘處必當冐雨從事爭先堅築員弁勤勞亦良可念其新險驟出者則如鄭州下汛十堡碑亭係當日合龍處所各占柴底朽腐今遇風雨交作塌壞至十餘丈迤西復裂縫二十餘丈已急發數千金卽日拆修堵築此當與春間加培東壩隄土用費萬金均爲合龍以後新出之工大約培補新堤非鉅欵不能濟事且必待堤身蟄實方可加培年年節省方可餘欵大工後未竟之工其應修者遂已如此又中河八堡向爲無工處所今河灘坍塌僅存二丈大堡托頭托二等壩適臨河溜淘刷極深常卽加築大壩補廂舊埽需費頗多可期穩住而皆取給於河防局所備之欵此現在伏秋汛内兩岸修防之實在情形也若從此秋雨不多河流當無遷變就所存之料石爲大汛之修培不過月餘安瀾可慶臣仍督飭道廳營汛晝夜防維不敢舟懈以冀仰紓慈厪所有節近處署兩岸修防情形理合恭摺具陳伏乞皇上聖鑒謹奏奉硃批知道了欽此○○頭品頂戴河東河道總督臣許振褘跪奏爲查明本年六月分各湖存水尺寸循例謹繕清單恭摺仰祈聖鑒事案查嘉慶十九年六月内欽奉上諭湖水所收尺寸每月查開清單具奏一次　因欽此所有本年五月分湖水尺寸臣於六月二十八日繕單具報在案兹據山東運河道耆安將六月分各湖存水尺寸查明禀請核奏前來臣查微山湖定誌收水一丈四尺以内嗣因豐工黃水漫溢湖底受淤不敷濟運奏准加收一尺以存水一丈五尺爲度該湖存水尺寸上次奏報截至五月底止存水一丈二尺一寸六月内消水三寸實存水一丈一尺八寸較上年六月水大五寸此外除馬塲湖長水六寸南旺湖水無消長其餘昭陽等五湖消水二三寸不等計昭陽湖存水三尺七寸南陽湖存水三尺九寸南旺湖存水三尺獨山湖存水四尺三寸馬塲湖存水二尺七寸蜀山湖存水七尺五寸馬踏湖存水七尺七寸以上各湖存水尺寸比上年六月分南旺馬踏二湖水大七尺及四寸外餘皆較小自五寸至九寸查六月間時令炎蒸水源稍弱或單閘板塊臨運啓撤宣　重載是以水勢率多見消惟南旺馬踏二湖地勢仰高所注之水稍能瀦畜有長消得以相抵者亦有報見加增者節屆立秋汛期方及應時雨澤必旺泉流各湖之水定能暢益現今漕船盡數北上臣惟有督飭運河道廳司湖汛閘疏通渠道廣納來源以備接濟回東　不任稍形疎懈以仰副聖主廣儲厚澤利濟回東之至意所有六月分名湖存水尺寸理合循例查明謹繕清單恭摺具陳伏乞皇上聖鑒謹　奏奉硃批工部知道單併發欽此○○許振褘片再本年南岸上南中河下南三廳歳修加廂埽工現已搶辦高整　　上南河廳屬鄭州上汛頭堡胡屯順隄二埽至九埽内八埽分上下叚計埽工叚中河廳屬中牟下汛三堡四隄二十一埽至二十九埽埽工九叚均係光緒十七年緩修下南河廳屬祥符上汛十八堡月埝尾新頭埽上首埽工四叚又該堡月埝尾埽工三叚並二十堡挑水頭壩上首空檔順隄埽工三叚共計埽工十叚均係光緒十七年缓修又北岸黃沁廳屬武陟沁河汛龍王廟埽工六叚西銜口埽工五叚又師家後埽工二叚師家後上水埽工三叚師家後下水埽工三叚共計埽工十九叚均因入伏前後沁黃兩河迭次陡漲非常溜勢圈注不移先後刷蟄情形緊要經該廳等赶卽動料分投按叚搶辦加廂現俱一律盤壓高整堅穩足資抵禦理合附片陳明伏乞聖鑒謹奏奉硃批知道了欽此○○頭品頂戴陜西巡撫臣鹿傳霖跪奏爲部駁并補撫標中軍叅將員缺人地實在相需仍請升補以重營伍恭摺仰祈聖鑒事竊查陜西撫標中軍叅將常英病故遺缺接准部咨係題調之缺行令揀員升調當經臣揀選留陜某儘先補用副將借補陜安鎭標中營遊擊李志剛奏請升補奉旨兵部議奏欽此嗣准后倍咨以該員借補游擊於本年四月初五日甫經引見歴俸未滿二年今請升補陜西撫標中軍叅將與例不符所遺撫標中軍叅將員缺飭令另揀升調等因奏駁奉旨依議欽此於光緒十八年六月二十五日咨行到陜臣覆加查核撫標中軍叅將一缺爲通省各營領袖凡整飭訓練　　巡防事務繁多責任重大必須精明强幹熟悉營務之員方克勝任且臣揀馬步防營該叅將兼有總理營務之責平時則調撥布置稽查操防有事則籌策機宜親督戰陣通省各營一切公事統歸經理在在均關緊要九非謀勇兼資威望素著難期衆情允服措施悉當臣於陜省現任叅將及應升人員内逐加遴選非現居要地卽人地未宜實無堪以勝任升調之員惟查有儘先補用副將借補陜安鎭標中軍應擊李志剛年五十八歳湖北人由武童投効軍營轉戰鄂豫陜甘等省歴保花翎儘先副將留於陜甘補用光緒九年九月借補陜安鎭標中營遊擊十二年十二月委署寍陜營叅將十五年五月卸事委帶撫標馬步防營駐紥北山十六年閏二月委署延安營叅將十七年六月交卸仍帶防營旋卽交卸請咨赴京於本年四月初五日引見回陜著調撫標中軍叅將該員樸誠勇敢曉暢戎機所至之處均能整頓營務實力巡防民情感戴且在陜年久於地方情形尤爲熟悉威望素孚衆情允洽刻下署理中軍叅將到任以來卽認眞講來整飭操防於營務之輕重緩急均能權衡至當洵爲營務中不可多得之員以之升補撫標中軍叅將實堪勝任雖於借補遊擊之後甫經引　見歴俸未滿二年與例稍有未符惟該員本係儘先補用副將前補遊擊係以大銜借補小缺未盡所長今卽升補叅將亦尚未及該員原保副將之階自與循級初升應計歴俸者不同若再以計奉未滿阻其升調似亦非鼓勵人材之道且人地實在相需例准據實陳明臣實因整頓營務要缺需人起見合無仰懇天恩俯念將材難得特予允准仍以儘先補用副將借補陜安鎭標中營遊擊李志剛升補撫標中軍叅將實於營伍地方大有裨益微臣亦得收指臂之助出自逾格鴻慈如蒙俞允所遺陜安鎭標中營遊擊員缺陜省現有應補人員俟奉部咨另行辦理除將該員履歴咨部外謹會同陜甘總督臣楊昌濬固原提督臣雷正棺恭摺具陳伏乞聖鑒訓示謹奏奉硃批兵部議奏欽此○○裕寛片再河内縣知縣高袖海大計卓異奉部調取引見所遺員缺係懷慶府附郭首邑政務殷煩應卽揀員調署以重地方查有南陽縣知縣黃源穩練精明勤能素著堪以調署查明該員任内　無經徴錢　承緝盗案已起降革叅限處分與調署之例相符據藩臬兩司會許前來除批飭檄遵並由司將南陽縣印務揀員遞署外理合附片陳明伏乞聖鑒謹奏奉硃批吏部知道欽此 
 
