# 1908 - 161 - 4912708

 

Page 1

 
 
   
 
 

Page 2

 
 
   
 
 

Page 3

 
 
今日本報目次 
[第一張諭旨宮門抄論說專電緊要新聞]  
[第二張專件分類新聞傅記]  
[第三張小說本埠新聞國外新聞]  
[諭旨]  
　　五月初十日經内閣奏派王大臣驗放奏留四川補用道胡嗣芬堪以准其以道員留川補用分發直隷試用道謝鼎祜孫啓泰湖北試用道會傅經李沛恩湖南試用道朱祖蔭四川試用道冷利南朱遠綬廣西試用道陶敎勉麥淙徽貴州試用道黄元直隷試用知府劉世珍張鴻謨湖北試用知府馮歟彭湖南補用同知濮賢慈江蘇試用同知易蕃四川試用同知蕭勷直隷試用同知遲憲章朱掄元山東試用直隸州知州朱照安徽試用直隷州知州周樹楠直隸補用知州高欽河南試用知州呂學傅湖南補用通判劉蔭堂江蘇試用通判徐之模陜西試用通判趙璧光湖北試用通判蕭史鳳四川試用通判張傅易河南試用通判楊燿煌湖北試用通判張棟南四川試用通判邱繼辦直隸試用直隷州州同陳寳筠湖北試用直隸州州同叚繼輝廣東試用直隷州州同金漢斌安徽試用直隸州州同劉青選四川試用直隸州州同孫承信山東試用直隸州州同辛鏡清直隷補用知縣朱學軾林珪王化存福建補用知縣江宗岳湖南補用知縣汪祖壽直隸試用知縣金國賡江琛趙成杰相其慰陳鴻烈江蘇試用知縣程鴻謀緒昌王乃康山西試用知縣周鳳岡郭慶琳呂崇倫河南試用知縣崔雯鄒廷鑾劉鼎瑞金亮弼陜西試用知縣劉師寵甘肅試用知縣吳以莊福建試用知縣錫璋江西試用知縣楊英湖北試用知縣徐德蒃翁純仁趙嵩元文世權汪長廕湖南試用知縣楊光俟費堯勳　鏡清四川試用知縣余壽松曾友顔陳錫周喬聨沅廣東試用知縣陳錫璜姚體榮蔣用康于國楷廣西試用知縣陳啓周陜西試用知縣王友辦河南試用知縣繆光笏陜西試用布庫大使燕肇奭山西試用布庫大使李振岐廣東試用運庫大使高士湘四川試用鹽大使張奎炯河東試用鹽大使石含輝長蘆試用鹽大使段永清两廣試用鹽大使姚貴岱四川試用鹽大使孫竹森楊銑昌直隸試用鹽大使范佐堯两淮試用鹽大使張文杰河東試用鹽大使施雨潤耿壽泉两浙試用鹽大使王文煥四川試用鹽大使王鏡溪均堪以照例發往十一日覆奏奉旨依議欽此 
[宮門抄]  
　　五月十八日召見軍機定成劉若曾 
代論 
[請設中央蠶絲會條議村用選上農工商部書]  
　　竊維國無大小其能獨立於世界受萬國尊崇敬畏互相親愛之情必有一國之元素足以培植其人民增長其國力使人不敢存覬覦之心而後能卓然立於不拔之地我國自古以農爲國本輓近各國雖兼重工商而要其不可動之眞埋仍以農業爲最主要之地位故英吉利者世界以工商立國者也然英倫三島幅員狹小地利旣闢其不敵於工商界者勢也 
 
 
 

Page 4

 
 
非不務農也。德意志者聨合各邦研究農學而闢地利。驟躋於世界之强國。即日本區區三島。戰勝强俄。亦以工商政策效英吉利。農務政策效德意志。而實行之。遂一躍而列於世界一等國位。我國氣候良好。土壤膏沃。版圖壯廓。民族繁盛。勞銀價廉世界列强。罕有其匹乃不惟不能雄長於列强。轉以積弱招攻。每形其可靜不可動之勞。而忍垢含辱者。實由農工商政策之不能實行。國力不充民生疲弊耳。然則揆時。度勢欲務農業而兼有工商之性質。使厚國力而濟時艱者。其惟蠶絲業乎。 
考世界各國産蠶絲者。除伊大利法蘭西外。惟我國與日本。然伊法二國。所出無幾。不足以供其本國之用。日本絲業稱盛巳達極點。其國人著爲論說。每欲連合我國共圖攺良。謂世界伴於文明進步。求緊韌光澤美麗之物。以應用於美術上衞生上觀念辣實。除蠶絲外無他物可以寳貴。而需此爲工塲原料者。因之日益告急。又其農學士吉池慶止著中國蠶絲業起原及現今狀况論。謂前德國某氏充中國海關稅司。勸告中政府。於各省設立中央蠶業傅習所。招集各州縣子弟。敎以世界新學理。攺良養蠶製絲法。卒業後分發各州縣敎授。以圖普及。其能實行與否。雖未可知。要之一日破覺攺良之迷夢。以實行其策。而挾其雄飛實力。誠足以蹂躙今世界各國之社會。夫彼爲是言者。蓋有所諛於我抑有所忌於我。明眼人自能知之。今朝廷旣設農工商部。實力振興爲天下倡。誠國民之厚報。國脉之張本也。然竊謂僅恃。功令而責成地方官之勸課。欲期發。達各種實業。以收偉大之效果。巳　乎不可企及况蠶絲業。具農務之性。質工藝之製造。商業之販輸非得社會法之組織。而又有最高之總機關運用於中央。以舉其網而張其目。則不能結合團體萃國人之心思才力以謀公益之計畫公害之。驅除。即國家保護奬勵勸誘之機。關亦無所憑藉以施其實行之效果。故今日不欲振興蠶業則巳。如欲振興朁業。惟設大清蠶絲會於京師。就各省在京人員。先仿日本蠶絲會章程。組織斯會。凡贊成本會宗旨。遵守本會規則。而納會費者。不問何人。皆可出爲會員而有選舉議事之權。公推一親王爲總裁。設會員及理事員監事員委員評議員等以司會務。凡關於本會事業上學問上之消息。及世界各國有關於本會之重要。無不撰錄登載。發行會報。以資参考務使略尊卑之分。結親愛之情。俾利害易以周知。情形不至隔閡以爲斷。而各省由本會認爲必要之時。得於其地方設立支會。上下相承。舉國一心雖官力有所未逮。而社會法組織鞏固之力。亦足以日增進步。竊嘗推而論之。約有六利自西江盜刦英輪。英人出而干涉。幾損國權。賴政府嚴拒。得以挽救。而浙之梟匪松江之刦輪者再見。豈吾民之盜賊性成。甘冒國法。而不知有身首異地之條。乃生齒日繁。失業游民。迫於饑寒。死於困餓死於刑戳。等死耳。則挺而走險。或有生機之可延。此萑苻不靖之故。盡非出於無因。苟能擴充蠶業。使農工商三者。各得所謀以助生活。則江浙廣東之支會。普及於貧民。而收目前之效果者。莫此爲最。此關於國民之生活者。其利一。（未完）專電 
[電一（北京）]  
駐藏大臣聨豫電奏歌接部電悉外人借游歷爲名紛至内地實思狡逞噠賴歸藏愚而爲人所用禍在眉睫趁其入覲時先辦學校兵備實業自顧藩籬藏地素瘠如就地籌欵事必無成應請飭部接濟至西藏官制暫緩更攺前請簡親貴大員從速派出或達賴歸後不至阻撓奉旨政務處度支部議奏 
[電二（北京）]  
　　慶邸面奏陸軍事務重要臣年力就衰不堪勝任袁世凱於兵政夙所講求請攺派總理陸軍事務於大局有益 
[電三（北京）]  
　　張中堂議定明年創辦分科大學八科同辦 
[電四（北京）]  
　　樞府電告江督秋操經費限定二十萬 
[電五（北京）]  
　　毆傷巡防三旗孫管帶之隊長唐得勝巳於今午（十八日正法 
　　更正昨日專電内擬攺一年一字係八字之誤 
緊要新聞 
[鴉片專賣定章北京]  
　　民政部議定鴉片專賣章程將次 
 
 

Page 5

 
 
脫稿其内容係分七則（一）設總局於京師（二）禁止私運土藥（三）商明提署凡外城門均應由提署稽查（四）火車到時由崇文門監督稽查（五）城内外由巡警總廳稽查（六）凡洋樂局之洋藥由總局收買（七）吸烟者均給牌照註册 
[郵部飭除鐵路運貨弊端北京]  
　　郵傅部陳尙書以各路商人運貨須有岔道以便起卸貨物所有岔道納費章程巳經厘訂頒發俾資遵守乃近各路員司於商人禀請添築岔道時往往任意需索殊非體卹商人之道又商人築有岔道運貨者亦往往未經車站起驗逕自運往所設貨棧以致難於稽查偷漏之弊百出於路欵增添巷有妨礙因特嚴札各省鐵路局飭將此等弊端迅即革除以期公私均不受虧两有裨益 
[湘人呈遞洙昭路權說帖湖南]  
　洙昭路線經郵傅部奏歸官辦湘人累次電儘彚記前報日昨湖南同鄉京官又遞公呈於軍機處痛陳官辦之無理由并揭出盛宮保之陰謀誓不與之干休云 
[議築庫張鐵路北京]  
　　日前由外務部咨行郵部略云修築庫張鐵路實爲目務（一）開發蒙民智識（二）京蒙交通利便（三）便兵防（四）盛商務其他種種利益不可枚舉本部與度支部農工商部均有關係宜由各部會商籌辦等語郵傅部陳尙書於日昨會同該部堂官籌議辦法因需欵甚鉅未能决議擬與京張鐵路總工師詹天佑商酌妥辦云 
[西藏英商貿易章程]  
　　香港日報云中英两國所訂訂西藏英商貿易詳章業巳發布其内容如下一准英民在各市塲租地建造貨棧二各市塲管理之權仍由藏官主持歸華官節制三大小刑訟各案由藏員華官秉公訊斷四英兵撤退後英國所造之屋由中政府以善價收回並付租金與印度政府五英國商務各化理可自運送郵件所用郵差本地官員須設法保護六此章限十年滿期 
[西報論漢陽鐵廠之發達]  
　　字林報北京訪函云漢陽鐵廠於數年前雖京漢鐵路亦曾向該廠略購材料然以外國資本之鐵路公司而與該廠訂辦大宗材料者則以九廣爲第一镒可見中國官塲之能力倘該廠果能如期出貨材料佳良則日後之發達未可限量該廠前與两江两湖四川各省承辦材料頗獲美名近復將廠事重行組織大加擴充進步　始無望并聞該廠爲揚子江煤鐵公司之一部分督辦爲盛杏蓀宮保計有資本二千萬圓純爲華股近來復在漢口另建一廠資本約有四十萬圓專造川漢　粤漢刚路所用之材料云 
[保安輪船觸礁沉没廣東]  
　　保安輪船初十晚九句鐘由永樂街碼頭啟行其時風雨迷朦夜色昏黑將至急水門汐流甚緊至十句鐘在急水門口之南忽觸巨石船主欲駛向淺處不料海水冲激過甚未曾轉舵船首巳先沈下查該船裝載之貨物紙料共七八十件雜貨共一百餘件是夕發出搭客票共一百八十一張沈没之後傅聞金山輪救回八十餘人新昌輪救回六十餘人金順小輪由澳門來救回四五十人廣東輪亦救回數十人以此計之則溺死者亦屬有限 
[江督飭辦通常臨時警察南京]  
　　巡警職務在防護人民之危害保全秩序之安寗機緒紛繁責任重要是必敎練精密組織完全始能卓著成效江南巡警開辦巳久雖迭經設法攺良規模漸臻詳備惟攷求實際比照北洋巡警程度殊難頡頏該總監何道黼章副監陶道駿保等總持警政責無旁貸究竟該局一切現行章程宜如何組織完全巡官巡士宜如何敎練精密應責成該總副監等體察情形統籌全局隨時認眞整理規條畫一則形式自見整齊學業優勝則精神必能嚴肅總期振興鼓舞不遺餘力足與北洋警政程度不相上下庶省外各府州縣有所標準得以次第仿行此通常敬察之必須切實整頓者也至臨時警察關係尤爲緊要前届北洋辦理秋操地方極稱平靖實賴巡警之力爲多本年江南秋操巳擇定在安徽之太湖縣附近舉行届時寗卾两軍如期會集省城則兵隊遠出旣慮空虚操所則軍民雜處動虞滋事在内在外允宜並顧兼籌一切查察巡邏均應由巡警擔其責任現距操期巳近應由該總副監等預爲籌畫會商督練公所總叅議等詳議辦法明晰禀候核定届期妥愼施行此又臨時警察之必須預籌布置者也以上指飭各節其通常警察係該總副　等專責應即調查北洋章程參酌辦理所有臨時警察係爲秋操而設現在爲日無多務須由該總副監該總叅議等詳細籌議勿稍疏忽漏略致滋貽誤 
京師近信 
[劉春霖到滇]  
　　帮辦邊防大臣劉春霖於十二日電致軍機處云本月十一日己經行抵雲南 
[鳳山回保]  
　　督練鳳大臣到東後第日按第五鎭之官目兵丁挨次考試十二日試畢十三日回保定府 
[吳閣學整頓仕途]  
　　内閣學士吳郁生近上一摺略謂宦途蕪雜流品混淆道府等員多由捐保才不勝任請令一律先學後仕等語聞此摺巳交政務處議奏 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[農工商部奏訂勸業道職掌任用章程摺（附章程）續]  
　　一各省原設之招商鐵路電報郵政等局以及商辦之鐵路公司一切事宜勸業道應會同籌商督飭保護並將辦理情形隨時調查彚報郵傅部一農工商部郵傅部將來在各省特設專局章程載明由勸業道兼轄者該道應按照定章切實籌辦 
　　一關於農工商業及交通事務應設地方各項局怕由勸業道禀明籌設劄派員紳經理 
　　一勸業道應視各該省事務繁簡禀明督撫酌派相宜人員分任各事以資佐理並得派員周歷調查其各廳州縣之勸業員即由該道詳請任用一農工商部郵傅部現在通行各項章程條例勸業道均應遵守奉行並得酌量地方情形督同所屬擬訂辦事細則仍隨時分别申報農工商部郵傅部及本省督撫核定 
　　一勸業道辦公經費應先就本省籌撥欵項並由農工商部郵傅部分别省分大小事情繁簡两部籌給津貼每年不逾二十两分两季發給由該道按季詳請農工商部郵傅部請撥辦公 
　　一勸業道所辦各事除隨時詳明督撫或申報農工商部郵傅部外應按年將本省興辦實業交通事項及用人欵項等事詳列表册說帖報部以備統計 
　　一遇有新設此項道員或原有勸業道出缺應由該省督撫在實缺道府曁本省候補道員内遴保二三員出具切實考語奏請簡於或先行試署農工商部郵傅部亦可會同就所知堪勝此項人員臚列事實預保存記遇有缺出由軍機處開單一併進呈恭候簡用 
　　一此項人員應就銜缺相當以及京外應升人嗣遴選或曾充農一商礦各差及辦理交涉各事務經理得宜或提倡公司局廠確著成效或辦在農工商部郵傅部供差公事嫻習以及講求實業交通諸政素有心得者方爲合格 
　　一以上各條將來如有增添删攺之處應隨時請旨辦理（完）分類新聞政界 
[禁烟查驗所變通法長沙]  
　　湘省設立禁煙查驗所巳由岑撫帥札行藩司莊方伯擬定章程於五月初一日開辦昨經方伯查考原章以爲各員赴所結報人數太多易滋弊混爰特變通辦理懸牌曉諭略謂禁烟查驗所現經詳定章程於五月初一日開辦在案查章程内開内在省現任候補各員自設所之日起赴所結報原以人數太多考察勢難徧及故令自行結報以便查詢第開辦之始投結者紛至查來易滋朦混應即變通辦理凡各員赴所結報並應各約同鄉官偕同赴所結保其有貌似可疑者仍應隨時調驗以杜弊混至調驗各員章程許帶一人奔走係指到所時携送行李衣物而言到所之後仍應遣回一切雜事概由所中定丁伺應以免傅遞丸藥等物之弊須知禁烟一事朝廷飭辦甚嚴若仍視爲具文奉行故事不惟失設所查騐之初意抑豈各員願戒之本心除飭所中委員遵辦外合行牌示其各遵照 
[驛傅歸併勸業道管理安慶]  
　　安徽增設勸業道前經皖撫飭將舊設商務局及墾牧樹藝两局併歸該道管理在案現馮夢帥復查新訂該道官制尙有各項交通事宜亦歸管理爰飭臬司即將所管驛傅事務一併劃歸該道經管以符定章惟現值查辦驛馬奏銷之際聞須俟本届奏銷辦畢後再行歸併 
[長沙府開辦地方自治局長沙]  
　　湘撫岑堯帥日昨札飭長沙府汪太守從速開辦地方自治局彷照天津辦法先從該府屬附郭之長沙善化两道縣試辦務須悉心籌畫次第施行並先將天津原件詳細叅考酌擬辦法呈候核奪 
[東省官界之政見奉天]  
　　東督徐奉撫唐曁參贊司道以下各官近來每於星期六夕在公署設宴籌商一切新政各抒意見經多數人認可者即可决定發表施行且以省文牘之繁此誠法良意美於政界大有關係者也 
[東督注重戒烟奉天]  
　　東督徐菊帥諭令設立戒烟查驗惁派錢參贊爲總辦張民政使爲會辦巳於五月初一日成立實行近又添派孫太守汝衡陸别駕柱貞充所中檢查員管理住所戒烟人員起居一切將來戒斷吸烟人員須由檢查員出具保結並派李景洛王治隆充所中招待員至專辦戒烟之事則派衞生醫院總理王恩紹君督率醫官認眞考驗獲派各員嚴密查察 
[支應局報銷銀两安慶]  
　　支應局日前將皖省善後防軍用欵第三十一案報銷安詳送皖撫略謂新收鹽課厘金鹽釐餉捐落地米捐等項銀六十九萬二千八百五十六两零度支陸軍農工商民政四部共報銷銀四十二萬八千八百九十两零下餘實存銀二十六萬三千九百六十五两零留爲湊下届報銷之用 
軍界 
[詳報防緝詔安亂匪情形廣東]  
　　福建漳州府詔安縣屬匪徒肇亂迭紀本報聞潮州吳道以黄岡地方與閩邊交界曾加派營隊會同設法防堵現在黄岡各處謡言又起傅聞閩省革黨及土賊會匪等近爲洪軍所逼不能抵拒擬率大股分两路竄入粤界又一面由海道載運黨徒與軍火在潮屬各處登岸吳道訪察情形即密派委員前往邊界詳查又移文閩省詢問近日剿匪大慨當即接到覆信稱大股巳經官軍剿散四處竄匿現正辦理清鄉極力搜捕粤邊亦應嚴防竄匪等情隨又由委員查明禀復謂閩省匪徒近己爲洪軍勦散匪黨多有向東路沿海竄去者其餘悉向西路逃匿或轉向贛界方面竄去北路及東北一路因閩省嚴 
 
 

Page 11

 
 
密搜捕不能匿跡南界及與粤省黄岡交界地方雖稍有零星竄匪現由閩軍窮搜粤界防備甚嚴均無由乘隙以人黄岡邊界並無竄入之匪惟内地不免尙有藏匪亟宜嚴飭清辦道憲以两處查覆均稱閩匪巳平不虞再擾邊界惟赶辦清鄉嚴重海防及認眞　察由海輪馳入潮道以及由閩界來往潮屬之人究屬仍難稍緩除商由各關廠防營加意密查外即特派潮府吳守先行赶辦饒平黄岡清鄉隨再分及各處所有前次調往黄岡防辦邊界之東路巡防各營仍請照留該地分辦邊防清匪事務至潮屬各地現巳陸續拿獲混入之黨匪多人均另行錄詳照例嚴行懲辦刻巳將以上各情詳報大吏巳經核明照准即飭督率認眞嚴防矣 
[陸軍學堂學兵衝突湖北]  
　　陸軍學堂學兵於五月初一日彼此大肆衝突致該堂老班新班各學兵　甲班之軍醫學兵什物各項搗毁一空旋經劉監督邦驥詰問再四終無確供茲悉該監督於昨晚復行研訊實係某甲某乙爲此案肇衅之魁擬將姓名一面通知統制一面禀明督憲核辦至如何辦法容俟續探 
[陸軍學堂嚴剔學生湖北]  
　　陸軍學堂監督兼學部諮議官並參議總辦劉驤逵觀察以該堂各科大考出榜在邇恐學生或有不堪造就者爰於前日諭知各敎員略謂本堂仁齋第四學期信齋第一學期大考將次出榜所有不堪造就之學生應由敎員出具考語以便彚齊比較如有五人以上公認爲不良者或有嗜好者即行開除 
[講武堂演習戰術鎭江]  
　　江寗講琥堂現届第四期畢業例須舉行大考内有戰術一門非實地演習不足以見優劣當經該堂擇定鎭屬之高資鎭一帶爲行軍演習之地己於日昨由監督提調中外敎習等帶同學員乘汽車赴該處演習戰術約須一星期方能演畢向堂後再試各門學術聽候評定甲乙給憑回營 
學務 
[移復冐考師範辦法浙江]  
　　浙省師範學堂臨　安縣學生馬騖王鎭两名臨邑並無其人詳請扣除由提學司照知两級師範學堂經見前報現經王監督查明移復云前接臨安勸學所來文並申送學生名摺查考選章程即方保送及自行投考两項均一律攷收按府分額取列所有貼費亦係按府分派考取初級科馬騖雖非保送是否臨安原籍現在尙未到校無從詢明如該生雖居住亦外實爲臨安原籍或杭屬他縣之人均應照章收入如顯係他府冒考自應扣除所有缺額應先於去年考取本屬備取生挨次補入如備取生巳經補竣方可依照貴勸學所選送各生中令其到堂甄别取八以昭公允而謀普及到體操專修科除學費不繳外食物等費均由自備制限不妨稍寛前次考取之王鎭仍可聽其附學貴縣旣乏體操專修科學生自可由貴勸學所選送品行端正文理清通體格强健者一名來堂就學 
[奏調存古學堂總敎蘇州]  
　　蘇垣存古學堂考試開辦各節迭紀本報惟總敎一席非得品學兼優之員斷難勝任故一時尙未聘定茲聞陳伯帥查有湖北試用知府王仁俊太守品端學粹博通今古堪勝該堂總敎之任惟太守現爲卾省存古學堂敎長刻巳商准卾督陳小帥見讓並免其扣資面巳附片秦調矣 
[請設台州學務調查處浙江]  
　　台州府鄧太守以該府學務紛亂秩序紊如紳學各界但知競爭權利謀個人之經濟罔顧大局若不亟謀攺良學務前途何堪設想現會商紳學各界決議添設台屬學務調查處漸圖統一並選舉林紳炳修爲總理業巳通禀上憲奉馮中丞批云據詳擬設該府學務調查處爲部章所無但該府學務紛亂經濟競爭誠有如來詳所云可否權宜設立仰提學司核議復奪至調查各員旣支薪水宜有定額定數否則虚糜公欵且　權利競爭之門著將摺開之第十五條分晰另議詳司轉核 
實業 
[江西磁業公司開幕紀盛南昌]  
　　景德鎭奏辦江西磁業公司於五月初八日開工是日在本廠舉行開幕典禮政學紳商軍工各界到者約千餘人由來賓周鶴儔項瑞卿吳瑶笙陳仲西胡維周董墨仙胡華蓀汪蔚卿曁本公司職員洪仲蓮陳麓生汪勉齋徐揮五董香浦余洲三黄運軒胡郁文等分任禮塲職務於上午十時同詣工廠摇鈴開幕首由贊禮員引總理康中書特璋向北闕及發明陶業之先哲堂两處行禮欠行開工禮次安徽旅昌公學全體奏琴歌次總理宣布宗旨次來賓致祝詞一浮梁縣張植庵大令二民政諿外城警廳黎堃甫主政三饒州分府吳太守珍聘四神州日報社五統稅局席太守蒙倩六皖省諮議局許太史承堯七南洋两江師範實業學堂上江公學三校八廣東粤商自治會九安徽旅昌公學十上海安徽路礦公會十一江西鐵路公司十一饒州學界程梅暄君十三安徽旅漢同鄉陳朱汪吳諸君十四江西商船總會十五徽州中學堂監督洪澤臣内翰十六景鎭商界十七國秀女校十八浮梁學界十九九江商界二十江西商務總會以上均由代表人宣讀次由胡君郁文君代總理讀答詞致謝來賓次總理對工人演說谓世界各國把工人看得極重本公司所定工章擾待工人無非欲爾等尊崇人格使人人皆知重工次對學生演說谓今日救國要務全恃物質上的文明諸生務宜實踐研究以爲赴東留學之豫備張植庵大令演說洋磁輸入中國歲達百餘萬之多景鎭磁業大承其敝若不亟行設法攺良將來數十萬工人必有失業之患語極痛切并訓飭工人各宜自愛勿蹈挾衆滋事之舊習慣次由吳瑶笙君演說工人與公司有密切關係總理旣以平等視工人工人俞當振作以求技藝上之進步演畢由濬哲迪智两學堂獻歌并合奏風琴次軍樂隊奏樂會塲全體同祝公司萬歲至三點鐘摇鈴閉會請來賓公讌并有薩哈爾都統特派來南考察商務委員許煥曾太守亦同蒞會來賓觀禮者無不嘖嘖稱歎以爲自有景鎭以來未嘗有此洋洋大觀云 
[臨海禀設商務分會浙江]  
　　臨海縣孫大令日前具詳上台略謂據該邑紳商禀稱臨邑商業素稱繁盛現由布業楊子賢發起創設商務分會並舉定方俊杰爲總　附呈章程請核示等情巳奉馮中丞飭局頒給鈐記飭發遵辦 
 
 

Page 12

 
 
[考試礦業學生揭曉湖北]  
　　卾提學牌示云照得礦業學堂學生前由湖南西路師範學堂咨送學生劉元利等十三名湖南中路師範畢業生唐炳瑛一名業經本司分門考試所有取列名次合行牌示仰應試諸生一體知悉靜候督憲示期覆試計開鄔渥光劉元利胡毓楨舒鑑淵譚樹榮余樹棟胡焜唐炳瑛宋錫齡黄本豫 
黄本謙余欽悌向培松劉科 
[開辦鹽釐寗波]  
　　鎭海縣李紳承辦鄞慈奉鎭四縣鹽業經禀准運憲在案日前該紳奉到憲示並鈐記等當於前日設所開辦一面循章在寗波設立總局辦理督飭運銷抽收粗細鹽厘等事 
雜記 
[匪徒又思蠢動安慶]  
　　寗國縣屬之白馬章村一名仙家村近有匪首熊大嘴糾集黨羽甚潛匿該處煸惑莠民希圖起事經皖南鎭吳鎭戎繼培派員偵悉函政皖撫請示一面通飭營縣嚴密緝拿務獲究辦或謂此項匪徒即上次由浙境竄來者携帶鎗械亦多不知確否 
[家庭之變山東]  
　　黄縣城北單家村單某娶妻三月餘其父病故其母謂爲新婦尅死日虐其婦其婦乃仰藥死死後婦之母家率多數人往毆其母經人調處撥京錢三千枚作爲私了乃錢未及撥其母亦仰藥死不知此事後將如何調處也 
[膠州灣漁業之發達山東]  
　　膠州漁業公司於上一星期内曾捕魚五十萬斤銷塲甚廣獲利亦厚除運往山東本省各地銷售外其餘出口者以運入朝鮮爲最多 
[爪哇華僑爲林道辨誣書北京]  
　　奏派南洋爪哇島日惹中華商務總會總理道銜李金泉協理中書科中書張廷儀坐辦中書科中書湯德韾等上外部書云近閱某報内載外務部電查粤督有無委林道輅存赴爪哇辦理商務粤督覆電謂並無其事等語聞信之下曷勝震駭查林道輅存來爪哇時未嘗以朝官自命其向人宣布亦祗云係自備資斧游歷考查將抒斯民見所聞著爲游紀以饗我華僑舉動樸實一食一宿悉由自備絶無擾及商人每埠住一二日即行惟日惹來駐最久造福最多男女師範學堂學會國粹研究會及卑會等皆藉其力造就而成林道尤以忠愛二字爲辦事宗旨遠近嚮慕奉如圭臬於去臘回國送者極一時未有之盛蓋南洋一帶泉漳人最多通商迄今垂數百年未嘗見有一紳界之人出而察視以致内外商情多未聨絡林道年少學博勇敢有爲泉漳新事業出其手提倡者十有八九金泉等忝與同鄉久知其名故於其過爪哇時激集商界學界諸代表遮道攀轅懇留至三駐數月立去其功德在民非一一言所能述獨解散某某一事維持人心與國計尤有關繫細揣此次謡言之來有两大原一因爪哇商界學界向未能聨合林道到後極力鼓吹於節日祝日通諭各商閉業升旗以示眷念祖國某政府忌之藉詞排斥在所不免一因某某被林道解散後多不甘心輒聲言必致林道於絶地始肯甘休此舉或出自該某暗中運動亦未可知要之林道有功於國無罪於民苟林道一人可爲浮言所中即繼林道而至者必皆塞心啟外人之干涉絶内嚮之觀念輿情所繫一髮千鈞用敢昧死直陳密懇鈞部賜爲維持有無此電飭速杳銷大同幸甚商界幸甚 
[商人虧倒鉅欵鎭江]  
　　鎭江商况近來日形衰落姚一灣地方有義泰生北貨號因周轉不靈遂於本月十六日倒閉聞虧空各莊欵共有七八萬金 
[編查糞桶催令加蓋浙江]  
　　杭城糞擔攺良一事前由警察總辦崔玉圃諭令各糞行實行加用鐵蓋巳誌前報現宿舟河下一帶各糞夫均巳陸續遵行惟菜市橋太平門外等處尙未遵諭造齊崔遊戎以示諭巳經半月何以尙未遵諭加蓋特於日前委中城總巡虞大令曁分巡各區官親往宿舟河下肥業公所内傅習各行頭諭令即日遵辦並詢問各行頭及船夥挑夥各名姓籍貫并每行每日担數一一登簿備查又隨帶鐵匠將各桶及加蓋一律編定號數烙以印記俾便隨時稽查 
[徐州雨雹爲災續聞蘇州]  
　　徐州雨雹爲災經蘇撫電致該處道府詢問情形巳紀前報現據徐州道府禀復畧謂豐縣雹灾當由廉等捐 
廉派趙令祉閎會縣查户急撫續奉督憲電撥振餘錢二千串飭委幹員會辦不敷准動榖息其餘各縣未據報到現巳飛札飭查等語開江督蘇撫以灾情重大業將該邑被灾以及發欵撫卹情形於日前附片奏聞 
[禀請承辦藥稅杭州]  
　　杭城醫生許延齡日前具禀各憲請將杭紹两府應辦藥料印花稅則准予承辦未識上台准如所請否 
傅記 
[王玉英傅]  
　　香蘭鎭江人也。王其姓。學名玉英。生而頴悟。嘗以不爲男兒。助父親持家爲恨。五六歲時。敎以識字讀書。講解一遍。即領悟不忘。年十一。人秦氏家塾。先生見其聰頴。大奇之。女寡言笑。端舉止。過目成誦。恆舉一反三。先生甚愛之。未幾而秦氏家塾散。未遑另就名師。其父西星爲之廣購書籍。女由是縱覽羣書。手不釋卷。而尤慕曹大家之爲人。讀書能得大體。不事章句。暇時喜繪花草。苦乏師授。故所繪者皆小件而巳。工刺繡而尤以丹鳳朝陽一幅爲最精緻。十五就鎭江美以美會。學英文。兼習操琴。類工。年二十一適朱氐。其夫椿年字大發。徽寗望族也。結婚後。夫婦相敬如賓。朱家涇縣。由涇往返甚艱。其夫在申敎讀。格於敎務。不克時歸。今年四月間因弟病　侍藥傅染。來申就醫。女病瘞。而夫病發。女盡心服侍。朝夕調護。醫藥無效。竟於四月廿三日溘然逝世。女痛失所天。悲傷無巳。亦即仰藥自盡臨終繕臨别書於其父。書中　殷殷以勿重迷信遺金捐助學堂爲言。亦可以知斯女之志矣。香蘭由襁褓。即禀賦特異。性情。温柔。舉動莊嚴。及長。不事奢華。衣尙樸素。雖敝舊不棄。母嘗戲語女曰吾兒何不向父索綢羅衣。女云。父老弟幼衣求蔽體而巳。何怒費嚴父辛苦之錢而供巳無謂之服御哉。首飾插戴。亦係身外之物。安所用之。故女於嫁時無一襲之裘。無一寸之金。惟承父母之色笑廿年如一日。善敎諸弟循循善誘。終不見有愠憤之色。其處母家也固克盡爲女之道其處夫家。也克盡爲婦之。道且善於處。世與遠近姊妹及同學遊。從未見疾言遽色故戒相欽敬。鎭江爲通商大埠。而女學未昌香嘗以提倡女學爲巳任。以爲女學不興。則母敎不良母敎不良。則人才不出。使天假之年。得行其提倡學務之志。則造福於女學界。世鮮哉。惜實志以殁。不能竟其功悲乎。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（四十四）]  
　　西泠悟痴生譯 
福曰華生予昨不欲告君者。以未知果如予料否也。今則不容緘秘矣。遂將可疑數端。一一詳告。衆聞之。莫不服其機智靈敏。目顧弗逮。福又曰愛姆生之詐死圖遁。尙在意中。至二印捕亦匿跡濳逃。則其中大有機緘在惟未識二君知其歷史否。花於袋内出一小簿檢之曰。是二捕。一名四門。一名波彌勒向在倫敦東境之瑞拉尼警局當差於一千九百零三年甫調至此處年均。三十餘。並無家室。操英語極熟。 
　　福凝神細聽。狀甚專壹。忽顧勞脫語曰。瑞拉。尼距此幾許程。其地通何處。勞曰距此約二百餘里。係一小村鎭。居民寥寥數百户多以。操舟捕魚爲業。鎭之西上偏。有泰姆士河。可通江福曰予料愛姆生遁尙不遠報時鐘剛鳴八下。勞君偕予乘火車。赴開透勃雷。由開透勃雷至瑞拉尼不過里許即可徒步矣。花李二君。可乘小輪溯泰姆士河。直達彼處。即通知彼處警察。預備捕拿然此行又須攺裝。余等仍以所執之鉛鎗爲號。波士倫曰予亦願偕君往。福曰君去甚隹言訖入室。喬妝而出衆視　。面貎黑醜頷繞。虬髯首纒黄巾。儼然印度種也。 
　　花李二人。亦起身作别。女僕赫震進曰。主人可需用早餐否。福摇首曰。時巳迫矣。余等當沿路耐飢。至端拉尼進膳可也。 
出門時。聽路人紛紛傅說。言塲内僅焚去停尸所一間。惟昨晚所獲愛姆生之尸。忽然不見。又有看管之二印捕。亦潛匿無蹤倫敦奇事。莫奇於此矣。 
　　福亦不耐久聽與勞波二人。匆匆徑赴車站。須臾車巳開行一路所經村市。甚覺荒凉。約三刻鐘。即駛抵開透勃雷福等三人下車。見市稍有一餐館。緩步入内用膳膳畢。徐向瑞拉尼行去。路經荒原。蓬蒿滿目。遠望一處。林木森森。排立宛如墻垣。福指其處問曰。比何地也。勞答曰是爲法勒司羅。昔克遜土酉叛英時。焚燒刦掠一空。故至今絶無居民。英兵官駐紥於此。倚森林爲保障。然今巳六十餘年矣。方相與慨嘆。忽一野雉。從福頭面掠過。俄頃又一黑兔飛竄出來。 
本埠新聞要事 
[郵傅部請造實業學堂册報北京]  
　　郵傅部致上海高等實業學堂監督唐蔚芝侍郎函云自光緒二十二年盛宮保於上海奏設南洋公學彼時輪電两項均歸管理故校中經費實用實銷并不造報至二十九年設立商部後即移交商部接管并攺爲實業學堂三十二年本部設立又攺隸本部管轄所有該校出入款項自二十九年至三十三年止曾咨請詳細造册報部以便比較籌撥茲據開報册籍僅該校附屬小學之欵其上中两院仍望造送過部以資稽攷 
[會訊淫伶李春來案]  
　　淫伶李春來姦騙巳故四品京堂黄開甲之妾黄朱氏案因佑尼干律師與寳讞員略有爭執經道憲與美領調和聲明彼此各無意見等情業見前報昨日十句鐘捕房將李伶解至公堂由讞員寳子觀大令與美巴副領事會訊先據道轅繙譯陳君述明中西官各無意見奉道憲札飭開訊情由旋據原告担文帮辦費烈律師譯稱李伶姦騙官着違犯大清國法律應照大清律例訊辦惟因事在租界須由公堂陪審官會訊所以两造各延律師到堂然此案宗旨華人犯事應歸華官主持緣西國通姦案視爲平常故西官並不爲意然照華律極爲重大乃西報載有華官辦理此案太覺偏袒原告不應將被告禁押七月之久等語敝律師以爲華官並不偏袒因此案本係華案李伶串出洋商一再交涉遂延至七月之久西報並謂援照西例被告未經訊明不作有罪之人今李伶尙未訊明何以知其有罪查西報此說英美各國皆然惟法國與大清國定例相同前佑律師著有中華法律書一部即言中法律例大旨相類今將佑律師書呈案請堂上察閱且李春來係一伶人在中國爲最下等之人不能投考人仕斯民開春桂戲園春字即李春來之名桂字即黄朱氏之閨名以一下等人犯姦騙官眷照大清律應加等重辦即英國十年前舊律伶人犯案亦須用火鐵烙首但現巳攺良不用耳總之李伶姦騙巳故四品京堂之如夫人同坐馬車招摇過市證據鑿鑿共見共聞今由廣肇公所經理關湘泉等粤幇全體同人主控務請嚴究現見證均在堂下請逐一傅訊 
關湘泉投供李伶與黄朱氏通姦並騙多金一事早有所聞嗣據怡泰洋行買辦周桂生投函公所謂屢次目覩黄朱氏與李春來出人同車招摇過市云云公所同人與黄京堂同鄉不甘受此大恥鄙人遂爲代表公禀到廨控究 
　　佑尼干帮辦弗心登律假澤稱原告抄來單上並無原告名字然列名控告亦有應得罪名原告所控李伶通姦一事西例本屬尋常今被告受押日久例可註銷且黄京堂係嘉應洲籍廣肇公所並非同鄉關湘泉又非親長按照華例不能爲原告控李須要受害人自作原告今原告律師願照大清國律訊辦敝律師亦甚願照華例辦理 
　　見證林小妹供年二十歲前年八月初二日至黄公館梳頭每月工洋四元於去年五月初六日歇出李春來初次到黄公館係前年十二月十五日以後時常往來去年十二月十一日盤黄老爺靈柩到蘇安葬住紫竹林祠堂内（按紫竹林本一廟宇由住持僧某售與黄朱氏爲祠堂）李亦到蘇與太大同臥一約十餘天旋乘火車返滬住新閘路公館李每於晚上址二句鐘到公館黎明五六點鐘即去上年二月十六日太太小姐等與李同舟至杭州女子亦隨往庽拱宸橋大方客棧小姐與女子等住一房太太與李一房尙有李帶來男傭另住一房李在杭州唱戲两天約 
 
 

Page 19

 
 
住七八日然後回滬平時與太太同車出八爲常 
　　怡泰洋行買辦周桂生投供與巳故黄京堂相識多年死後其如夫人朱氏與李春來通姦人言藉藉半疑半信旋於去年八月間屢見朱與李伶於晚上十一餘鐘在春桂戲園門前登車往南京路向西而去因此函致廣肇公所請黄京堂同鄉人爲京堂雪恥控告李伶 
　　牛奶棚主陳阿堂供與黄京堂素識家住黄公館相隔五六間門面京堂死後李時至黄公館内去年八月間見李與朱氏同坐洋檯上納凉嗣後屢見李與朱氏同坐馬車至十二點鐘時回公館 
　　前在杭州拱宸橋大方棧爲茶房之沈子全供稱去年二月廿七日李春來與黄太太到棧大小共有十人李與太太同居二十四號房間少爺小姐娘姨居二十五號房間男傭各人居二十七號房間此次來滬遊玩因知此事投案作證 
　　訊至此時巳過午原告費律師請堂上再行訂期會訊佑律師亦起而言日原告見證不足深信請堂上傅黄朱氏到堂作證 
　　寳大令曰黄朱氏原告並未控反即使傅來伊亦未必承認况貴律師前堂巳經聲明私相往來即傅到案亦是被告不能作爲見證費律師曰被告律師從前并不提及傅訊黄朱氏今日忽有此語得母又欲藉此躭延乎大令曰朱氏准爲傅訊惟按中西律例决無同案之人可作見證之理遂商之美副領事巴君判李春來還押西牢候傅黄朱氏到案於禮拜四再行會訊核奪 
[滬道飭商盜賣地畝交涉]  
　　杜緝郔私將銅鐵公所基地三畝有零盜賣與英商高易計銀五千五百两由該業李餘筠等禀經道憲札行英廨飭將杜之輪船什物查封拍賣祇得價銀二千餘两不敷甚鉅現由該同業等籌足禀請滬道照會英總領事飭令該洋商高易收回原價將地退還詎料該洋商執意不允如欲贖回定須償還利息損失連向原價索銀八千一百两函復滬道聞蔡觀察巳於日前札飭公廨寳明府速與英領面商減讓 
[頒定拆毁電桿電綫罪名]  
　　滬道接准蘇撫札開准郵傅部頒發刑律嗣後如有拿獲拆毁電桿電線私竊售賣之犯罪應杖八十徒一年如係無心誤毁者應杖八十桿線估價追賠本處地保亦有保護之責境内如有此等情事自應責懲斥革其收買窩藏之家應照收藏偷竊官物之例從嚴治罪咨請飭屬示諭等因蔡觀察奉札後巳飭各地方官一體遵辦矣 
[呈送公廨案件]  
　　道憲祭觀察前飭上海縣李大令自本年三月分起所有公廨移送各案由縣訊斷辦法應至月终彚開清摺一份送道一存查核一送領事公會查考現李大令遵將四月分訊辦各案開摺禀呈滬道轉送矣 
瑣事城内 
[局批]  
　　第一路一颧巡警分局遊正巡官批民人夏裕元禀云查此案前經訊明夏天元之妻夏康氐因天元遠出貿易不守歸道被張阿毛勾串一同度日嗣因口角拚閙被拘當經判將康氐暫行發堂俟天元回家再行領取張阿毛責辦取保開釋在案斯時夏康氐並未供有家屬具領因而發堂茲該民民忽自稱夏裕元係天元之弟伊兄在漢貿易一時未能返滬懇請將夏康氏結領殊屬可怪况前接地方公函稱有不法之徒假托夏天元胞弟意圖冐領夏康氐行將具禀來局朦請給領等語顯見該民人實係僞托倘敢再行憗避朦領定即拘案重究不貸 
[路燈]  
　　城内各街道電燈現巳攺良較前尤爲明亮且每晚必至天明始熄 
[烟具]  
　　上海縣李大令以售賣烟具各店去年曾經示諭限期攺業在案現值禁烟嚴厲之際各店舗如仍製造烟具則與禁烟前途有碍特於昨日派人赴各街坊訪查以便諭令停止 
[縣案]  
　　法公堂函解高雪舟扭控圖奸孫女未成之鍾光堯到縣前晚奉李大令訊究鍾供在泰安祥席棧爲夥實被誤認叉據蓆棧主張雲生等五人投案遞禀供是夜鍾未外出决無其事判高交原保將小園領回鍾交差查明再核陸阿奎被羅子山反控訛詐訊究陸供三月初二憑羅子山爲媒娶婦人周氏爲妻交羅身價洋一百十元至十五夜周氏乘小的不在家内逃遁向羅根究反來誣控訛詐有婚據呈電羅供陸賴借洋與小脚阿妹孫錫生訛昨阿妹與孫供被誣控大令判羅收押候傅地保等復訊究辦 
[官事]  
　　委解雲南二十七起頭批京銅委員鄭　鏘曹昌祐昨到道禀見巡警總局警務課長兼止辦馬路工程委員姚提勳 
巡警總局書記課員幇辦馬路工程景崧到道禀知寳山路馬路本日開工興築巡防第四營隊官王雲華禀知今日到差籌防局収支委員藍鼎燮禀謝飭知咨留 
南市 
[追悼會]  
　　十六日漢幇志成堂開曾少卿追悼會到者八百餘人一點鐘先有商學補習會軍樂隊到會二時開會由業董葉惠鈞君宣佈宗旨讀誄詞次馬湘佁君及主席葉惠鈞君演說三時半散會又南市商務分會亦於昨日假采菽堂開會又商學補習分所司董今日亦假十六舗大王廟内開會追悼 
[請减捐]  
　　老北門外各彩票店因所定地方月捐數目太大禀請總工程局酌减以示體恤當奉批示云此項地方月捐現經核定並不爲多尙希力顧公益按月照繳爲要 
[獲盜]  
　　西門外丁合興硝皮作被刦一案前經區探在蘇獲到盜黨蔣永慶等五名解縣在案茲該探在蘇州閶門外續獲正盜陳五及劉學春即白頭髮等两名昨日解至工程局判押候研鞫 
[賣子]  
　　張榮華扭控談永林誘妻賣子一案昨日偕妻張氐及孫慶堂孫瞿氐到局孫供張氐自將孩子賣給粤人洪永興處詰之張氐抵賴不認孫明府判提洪質究 
[匿妻]  
　　湖北機匠魏炳榮控舒永德串同岳母蔣王氐誘匿伊妻蔣氐一案昨舒投稱今悉蔣氐實由魏母勾通店沈氐賣去孫明府判舒收押候提齊人證訊核 
閘北 
[誘奸寵妾]  
閘北四路二區巡長鄧海藩張蓉亭巡士夏桂揚因奸騙何如晋之妾何楊氐訊押在案昨奉警法科員聶司馬復訊何遣抱告徐椿投供家主請將妾何氐發堂司馬判何楊氐之父楊杏園具結不准向何姓滋擾鄧張夏三人一併還押候究楊氐發棲流所擇配 
[拐匿髮妾妻]  
　　王如生等控梁德秀拐匿伊妻訊飭梁父保幇尋在案詎梁日久仍未尋交昨王其禀催追司馬即飭傅梁之保人到案着交 
新租界 
[月英]  
王雲田控吳叙生張宗氐串拐伊女月英一案今晨由探訪悉月英匿居白克路張家浜某姓家禀明捕頭協同西探將月英查獲解人捕房轉送新廨再行覆訊 
[德寳]  
　　新閘路開整容店之德寳昨晚在同三和酒店内因爲學徒瓜葛將同業王桂 
 
 

Page 20

 
 
福毆傷後由鄰人再二相勸貼還學徒膳金若干了事 
英租界 
[拐賣女子]  
　　常州女子王三寳被匪拐至烟台圖賣爲登萊青道查悉派差送滬解訊各情巳詳前報昨由濟良所解廨判派差送回常州原籍 
[抵單不贖]  
　　方慶奎控方慶榮方關榮抵單不贖昨由差探將被告傅案飭過堂候訊 
[定貨紏葛]  
　　乾興洋行控鮑欽如定貨不出一案昨奉公堂傅案判交保訂期會訊 
[武弁違章]  
　　江陰駐防營武弁李德因公來滬荷槍行經虹口爲捕查見當即拘入捕房昨解公堂訊明判槍存捕房候起程日由捕送至輪船 
[客棧容姦]  
　　王餘千與蔣朱氐在金德興客棧姦宿由探查獲昨解公堂訊實判分别各押一月棧主陳友山容留男女奸宿判罰洋十元充公 
[領回拐女]  
　　馬范氐控張阿春拐匿伊孩小來子昨奉公堂訊明判張押西牢一年孩交氏領回 
[會訊欠銀]  
　　某洋行控徐鴻賓欠銀一千五百两昨經公堂會訊徐供當時與該行立有合同係買辦周如松担認請察官以該行買辦担保應照合同辦理判周交銀七百五十两自向洋東理處著交保限一月繳楚如違提追 
美租界 
[索洋錢愼防詐冐]  
　　前日午後有一日本人至元芒路包品章成衣店稱前禮拜寄存英洋五百元現須取去包以并未存有此款駭極力拒互相口角當呼印捕扭入捕房查明該日人冐索屬實飭日包探解送該管領事究辦 
[坐電車又跳一交]  
　　崇明人李竹和昨乘三十三號電車在西華得路下車跌傷手足頭面由捕舁入捕房轉送同仁醫院求治 
[女工同盟罷工]  
　　楊樹清三泰紗廠歇去女工二名昨往索取工資不給各工人咸抱不平立即同盟罷工該廠用德風報知捕房立飭包探前往彈壓 
[包探榮升探目]  
　　美捕房包探石錦榮總 
巡以辦公勤練諭飭拔充三道頭探目 
法租界 
[欠押款]  
　　法商永興行洋東控張春泉不贖經手絲頭抵押銀七千两經前讞員陳明府判交保限交貨主訊追在案迄今仍未理楚原告又延蒲石律師到案投追張供交保後即往無錫找尋貨主趙友雲趙芝新據云該貨價值九千两故不肯到案目下價值大跌致延至今聶司馬判交保候提两趙訊核 
[欠存欵]  
　　李海青控恒昌莊經理趙餘玉不還存洋一千六百两經官提訊趙稱莊閉歇後巳還過四百两各欠户均巳六折償還惟李祗有一千二百两除還過應再折償洋三百餘两求鑒官判交保限一月理楚 
[控房租]  
　　新瑞和收租人投廨控房客郭阿松姚銀秀王劉氏等積欠房金計郭欠九個月洋六十六元姚欠二十二元氏欠三十二元向索不還求追質之郭供小的並不欠租係從前二房東所欠當初租屋時曾與房主訂明不涉求察姚玉供同官判限七天出外理明 
[究僞飾]  
　　萬泉寳持滾鉛金戒向李毛生押店質押察出拘案奉判交保着邀某日人到案訊理萬昨邀同某日人投案該日人稱此戒有本國人轉交與萬赴押現此人巳回東洋不能到案聶司馬判退去僞戒存案 
國外新聞 
[南滿鐵路總裁回日]  
　　十七日東京電云南滿洲鐵路總裁後籐男爵奉使聖彼德堡巳於今夜回日聞此次奉使頗著成效 
[日本海軍發明新器具]  
　　十七日東京電云日本海軍大佐某君近發明自動機器一具可以顯明海底危險東亞郵船會社郵船涯丸巳携帶該器出發預備試驗 
[摩兵叛歸僞王]  
　　十七日倫敦電云摩王愛勃特爾愛齊之兵巳在奥爾茄閘叛歸僞王海連幕飛 
[美國共和國會近聞]  
　　十七日華盛頓電云檀香山共和國會代議士深責塔虎脫不應以檀香山之費經營菲列濱希區考克君巳經衆推舉爲新共和會議長明年菲列濱所用費額爲一千六百八十八萬三千四百四十五圓以上譯字林報 
[美國決意干涉巴政]  
　　十七日紐約電云美國干涉巴拿瑪内政一舉人皆望其實行蓋羅斯佛總統决意過問此事也 
[鐵甲艦之堅固]  
　　十七日紐約電云近以鐵甲艦拂洛利達作靶試驗水雷該艦以隔水甲堅固異常竟未沉没機器亦並未受損以上　泰晤士報 
[德國海軍會開會]  
　　十七日倫敦電云德國海軍會近在丹的齊舉行常年大會提議會中不得干預政黨策略巳由會中批准行政新委員業巳舉定各會員對於此事頗爲謹愼免蹈上次離散之弊西普魯士省總督代政府電告該會有深望會中勿復離散總期不分黨派羣相固結等請德皇亦致電該會云該會可謂能爲祖國建成海軍以保和平者矣普魯士親王亨利亦電稱深蒙會中推許授以特權是會堪稱爲最榮耀愛國之舉云 
[摩僞王之得勢]  
　　十八日倫敦電云摩僞王海連幕飛之黨與巳在奥爾茄閘將奥爾其利亞軍隊各司令官擒獲以鐵檻押送摩京非斯 
[黑龍江鐵路議案批准原因]  
　　十七日柏靈電云俄國樞密院之批准黑龍江鐵路議案實由首相斯托萊賓演說駁倒反對黨維脫俟爵之故十一日倫敦電云俄國政府現正建造淺水砲艦两隊以供黑龍江保護航路防衞邊界之用 
[德皇登位二十年之慶典]  
　　十七日柏靈電云德國各報對於德皇登位第二十年之慶典均有評讚即反對黨各報亦尊重德皇品格云 
[俄國两帝相會不確]  
十七日柏靈電云聖彼德堡两處近日盛傅俄德两帝行將會晤實係悞傅柏靈近據俄國通告並未有两帝會晤之說 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
