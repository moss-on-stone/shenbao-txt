# 1908 - 141 - 4912688

 

Page 1

 
 
   
 
 

Page 2

 
 
   
 
 

Page 3

 
 
上諭 
　　四月二十八日奉上諭前因京師雨澤稀少當經派醇親王載澧等虔詣覺生寺等處恭代拈香數日以來尙未得雨農田待澤彌殷實深焦盻允宜再申籲禱五月初二日仍派醇親王載澧敬謹前往覺生寺恭代拈香大高殿仍派禮親王世鐸敬謹前往恭代拈香時應宮仍派貝勒載潤昭顯廟仍派貝勒載洵宣仁廟仍派貝子溥倫凝和廟仍派鎭國將軍　捕同於是分詣拈香欽此 
[宮門抄]  
　　四月二十八日召見軍機戴鴻慈王垿 
論說 
[就中國現世論鐵道國有之不能實行]  
　　比年以來。鐵道國有之說。喧騰於政界。商辦一公司。請求一路綫。政府諸公。必故難其辭。故趨其期。甚至攫奪電報商股。而亦傳會日本鐵道國有之例。以東西各國文明之制度神聖不可侵犯之法律。而爲專制腐敗之政府。作自私自利之護符何怪憤世嫉俗者流有竊國竊鈎之誚也。夫一國之成立。必有一國之特質。謀國者。不審乎中外國勢之不同。政體之各别。徒抄襲區區法律條文。欲以自便私圖壓倒一切。凡吾國民何以默默然國有主義旣爲政府之病根。則欲袪政府之病根。非先翻國有主義不可考之西國。國有主義。歐洲大陸派唱之。英國學派。反對最力。聚訟紛紛訖無定論。惟以國有主義之學說。合中國現今之情形。其不能實行蓋有可斷然者。謂余不信。試條辨之。 
　　一曰。統籌全局。彼謂官辦則先有一成之計畫。擴張全國。聯絡一氣自無偏枯參錯之弊。民辦則有利可圖之地。必爭先恐後。無利可圖之地必棄置不顧。而民立公司。各辦各路。又必軌道下齊。材料不一。然鐵道之規畫爲全國交通所關。民辦誠不能普及。即官辦亦多格於議會。往往偏袒本區。使非當局者大公無私。終難望其規畫正確。今中國各省測勘路綫旣歸郵部核定。苟其不越乎範圍亦無不可聽民建築。至於軌道材料中國工廠。向未發達。大都仰給於外洋。甲國之材料。不同於乙國。此省所購用不合於彼省。商辦果難免參差。官辦亦未必能統一。此國有主義之無當於中國者一也。 
　　二曰。便利軍事。彼謂國家軍事上之關係。於鐵道最密切。民辦則轉運軍火。不能呼吸靈通。官辦則行動可以迅速。然國家爲人民之集合。體國家之事。即人民之事。苟國家有外患之侵入。戰事之發生。用民有鐵道。以徵發軍隊。律以愛國之義。自當樂爲効用。就使專制如中國。上下捍格。民無愛國之熱心。但國家以權力執行之。無慮鐵道之不爲官用。此國有主義之無當於中國者二也。 
　　三曰畫一運費。彼謂鐵道爲公益所關。歸官辦則運費低廉。歸民辦則謀利之心熾。而運費必增。然吾觀各國運費之能畫一。由於信用制度之發達。各項歲入之充盈。今中國政府。財政如是之竭蹶取民如是。其無度各項課稅。日益繁苛。使鐵道事業。盡歸國有。則畫一其名壟斷。其實勢必阻商業之發達。塞運輸之機關。况經濟上之原則。運費昂則商品之價格亦昂。需要者少而運輸必滯。運費低則商品之價格亦低。需要者多而運輸轉繁。繁則運費之收入必倍於原額。滯則反是。以中國商民今日之程度倘非。冥頑不靈。何至但顧目前。不圖後利。如政府之拔本塞源者此國有主義之無當於中國者三也。 
　　四曰。强制權力。彼謂國家有强制人民之權。而商民無之。故以鐵道歸商辦。則購買地址。將來或有地主反抗。而買者之用將窮。然地主之反抗與否。恒視辦事者之手續若何苟其一出。以公平則不必藉政府之强制。而地主自樂就範圍。否則壓力愈大。抗力愈增中國各省抗捐抗墾之案。往往激成於官界。而公用徵收地主之反抗。獨不一見於公司此尤事實上之顯而有證者。况旣名爲官督。則國家之權力。商辦公司。固非一無憑藉乎。此國有主義之無。當於中國者四也。（未完） 
專電 
[電一（雲南）]  
　　錫督電奏趙金鑑由西路克復河口王正雅由中路克復老范寨革黨陷入重圍歸路巳絶 
[電二（雲南）]  
　　政府接滇省捷電後即電諭錫良飭各將合勦務期悉數殲除以杜竄擾在逃首要速購線嚴緝勿使死灰復燃 
[電三（北京）]  
 
 

Page 4

 
 
　　滇督錫良電調田中玉張某助勦革黨 
[電四（北京）]  
　　護川督趙爾豐電奏銅圓萬難停鑄奉旨支度部速議具奏 
[電五（北京）]  
　　軍機處會議時事多艱停止秋操 
[電六（北京）]  
　　陸軍部查覆俾壽奏叅鳳山事奉旨依議 
[電七（北京）]  
　　鐵尙書以鳳山屢被參劾授意使辭 
[電八（北京）]  
　　江督端方續保人才許星璧戚揚楊鍾羲魏家驊陳慶年 
緊要新聞 
[克復壩沙河口捷音]  
[江督致滬道電]  
　　上海蔡道台頃接清帥沁電云近日西路軍報收壩沙進紮蔓義中路奪復老范寨泥巴黑車和地與東路正會攻南溪聞匪首黃八己受槍傷各軍距河口近者二十餘里遠者三四十里計不日三路會合沿途奪復匪踞要隘均有匪遺糧食牲畜（下略） 
[又電]  
　　上海蔡道台頃接清帥電云據前敵軍報我軍圍七日已收復河口除詳情查明再達外特先布慰良沁等因方勘印 
[江督奏陳江浙匪情北京]  
　　江督端午帥奏稱承准樞電奉上諭垂詢江浙匪情具見聖朝軫念南服之至意查江浙各匪自匪首就戮匪膽驟寒四處分散近甚安謐大致不久即可肅清云云 
[樞垣近况]  
　　十八日北京函云軍機處自張袁到差後各專責任旗務歸世中堂學務歸張中堂内政歸鹿中堂外交歸袁宮保内外摺奏到時四人分途核辦有須擬旨擬批者則袁宮保起草張鹿二中堂潤色之慶醇二邸總其大成近兩月來袁宮保慈眷頗優每日召見時慈宮詢問獨多故近日樞垣之事袁可主持大半慶醇二邸不過書諾而已其故因慶邸入直甚遲每日須至七鐘始到至退值後又匆匆散歸而張又諸事不問草擬上諭久未筆削以此之故袁惟有獨任其勞包掃一切耳 
[蘇浙路公司致郵部電（爲匯豐售票事）]  
　　郵傳部列堂鈞鑒滬杭甬路大部奏准仍歸商辦合同亦無官辦字樣滬上報載匯豐售票廣告旣誤爲官辦又誤爲蘇杭甬請飭更正以釋羣疑蘇浙路公司叩勘 
[盜賣黔省礦產貴陽]  
　　胡大經盜賣貴州全省礦產久有此說茲悉確有其事猶幸議而未成該員係與法國某某洋行交涉議售價銀一千萬元彼中以其無全權證據尙未畫諾該員現已折回武昌意將有所運動求達目的昨黔撫龐劬帥致電鄂省略謂該員係奉委考查長江商務似此膽大妄爲殊出意外僅予參革不足以蔽其辜請追繳札子就近拿辦如次帥目前交卸亦請移交後任云云據此則胡某賣礦之說事屬不虚黔省之搢紳父老苟欲保全本省權利舍毁家傾產集　自辦外無他術也 
[銅官山礦交涉近情]  
　　麥奎之意見駐蕪英領事葛幅於初七日乘本國愛蘭譜兵艦晋省謁見皖撫磋議銅官山礦事初九日回蕪至大通停輪一日偕該艦管帶必列治文前往銅官山踏勘據麥奎面禀該山煤質素旺英商應開此山萬不可信中國官紳之言致失利權中國官紳現雖竭力設法自辦英商决難允讓云云 
　　麥奎之舉動麥奎因開山一事非用炸藥不可現擬購炸藥二十箱并引火釘五千個運往銅官山准於蕪湖起卸以便轉運日前具禀英領請函達關道轉致稅司届時照驗放行未知蕪關道能否照准 
　　皖撫之責言馮夢帥照會駐蕪領事略謂頃接來函以去歲九月間已奉本國駐京大臣札稱安裕公司旣經聲明不允廢約毋庸再俟李大臣在倫敦開議并稱未便禁止該公司動工等語查中國歷來交涉向照合同爲憑茲逾期日久未能照辦照合同自在作廢之列如貴領事仍不禁止該公司嗣後激怒衆心其責即歸貴領事是任再者有麥奎被竊銀元一案諒貴國商人夙以信義爲重應不虚誣除飭該縣迅追辦理外合行函覆貴領事查照可也 
 
 

Page 5

 
 
[浙省總敎育會集議師範坍校事]  
　　浙省總敎育會借白衣寺集議師範學校坍屋傷人事經紳學界决議酌罰陸項二紳十餘萬金略紀前報專電現得訪員函述會場情形云是日一時紳學界到者約四百餘人由議員吳壽甄君宣布開會理由並推赤城公學校長王煦亭君爲臨時議長當經王議長宣言師範學堂肇此慘劇迄己十日今日本會宗旨非與陸道爲難（桂星號映賡）然陸道以本地人辦本地事竟敢昧良侵吞罪宜加等聞陸道乘辦工程先後支銷十四萬餘金舊日貢院廢料除充用外石片木屑無不售錢日前師範全體業經禀請各憲澈究今日本會宗旨必先商定懲罰之法雖陸道蝕欵多寡未得確數然有南京師範爲例當時罰賠二萬金適符支銷之數今師範全校工程草率已極東西兩壁有岌岌不可終日之勢猶幸坍祇數間傷僅三人萬一講堂食堂再有不測雖食陸道之肉於事奚濟現惟有緊要辦法三端（一）責令全堂賠修外宜再罰　鉅欵（一）勞生恭寅若能幸保生命已成殘廢宜從優撫卹（一）宜迅速延聘專門工程師來杭估勘如應改建修固者須限七月十五日以前一律竣工并令出資加賠責其保險二十年或三十年以上三種辦法會衆如有意見請直捷宣布衆皆贊成無異議於是復由議長宣讀陸道原禀及撫憲批詞謂全校工程陸道已支銷十四萬餘元現擬勒令賠繳十四萬金會衆全體贊成遂又提議卹欵有人發議謂陸道承辦工程曾由張前撫添委項紳藻馨爲監工兼總收支凡有支銷之欵例須項某簽字蓋印今工程草率肇此危險該監工扶同徇隠咎亦難辭應照陸道罰款勒罰一成計萬四千金全數爲勞生撫卹全體拍掌贊成於是議請十一府同鄉會各舉代表二人會同王監督廷揚及撫藩學各憲特派之委員將以上各事向上台直接要求如目的不達此會永不解用五點鐘摇鈴散會 
西報譯要 
[伍公使擬購飛行器]  
　　泰晤士報載二十七日紐約電云駐美中國公使伍廷芳現與爾萊脫昆仲磋商擬代中政府購買爾氏所製之飛行器此事外間早已盛傳惟尙未見官塲明文 
[俄國不認出售鐵路]  
　　又電云售賣長春鐵路之說俄國並　承認惟官塲尙無明文 
[孫汶圖謀大舉]  
　　泰晤士報云據傳孫汶現在安南河内圖謀大舉 
[承造戰艦之競爭]  
　　又云前北京興辦自來水時外人之欲承攬此項工程者頗不乏人近日政府又有興辦海軍舉外國公司各派代表赴京運動承造者共有二下餘家如瑞生逸信英華英和著名各行皆在其内其餘尙有德國公司數家聞自來水工程爲利尙小而包造軍艦之事則其利甚大云 
[間島華兵增加之傳說]  
　　文匯西報二十八日倫敦電云聖彼德堡電稱接猶雪利斯克來電謂有華兵五千名自吉林開往間島因日人堅持間島屬韓向該處居民征稅之故 
[英京發售蘇杭甬債票]  
　　又二十八日倫敦電云蘇杭甬鐵路五釐起息債票英金一百五十萬磅不日將在倫敦發行每百實收九十九以北清鐵路餘利作抵 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[科布多大臣錫恆奏阿爾泰新舊屯田收成分數摺]  
　　奏爲恭報阿爾泰新舊屯田五處光緒三十三年收成分數繕單恭摺仰祈聖鑒事竊查阿爾泰新開屯田四處前將三十二年收成分數繕單具奏恭奉硃批著即認眞辦理逐漸推廣務收實效欽此仰見朝廷軫念邊陲愼重軍糈之至意跪聆之下欽佩莫名遵即督飭員弁認眞經理茲據哈巴河沙拉胡遜克木奇庫克呼四處辦屯員弁先後將三十三年分收成數目呈報到營核計分數與上年大略相等均在六分上下新接科布多移交布倫托海屯田原分上下兩渠上渠收數二分二釐六毫下渠收數五分九釐三毫零統計新舊屯田五處三十三年分共收穫小麥市斗一千四百四十八石五斗六升折合倉斗四千一百九十八石七斗二升三合零除布倫托海外計新開屯田四處比上届多收小麥市斗三百七十三石五斗六升合倉斗一千八十二石七斗八升二合三勺零由屯牧局彚單呈請奏咨前來奴才查阿爾泰窮荒千里徧地荆榛驟議開屯諸不應手今旣漸有端倪更當力求推廣冀收實效藉裕邊儲已用之欵業於三十二年奏報收成摺内聲明俟全局告成後再行報銷所有阿爾泰新舊屯田五處三十三年收成分數敬繕清單恭摺馳陳伏乞皇太后皇上聖鑒訓示謹奏四月十九日奉硃批該部知道單併發 
[又奏布倫托海屯田請停辦上渠播種下渠片]  
　　再布倫托海屯田係在烏梁海游牧前議科阿分治奏明自光緒三十三年隨地劃歸阿爾泰管理維時己近播種之期當與參贊大臣連魁商定一面接辦一面移交暫留該屯原弁仍舊承辦嗣經查出該弁造册不實於上年十二月十九日奏叅訊辦在案嗣據呈報收成分數甚少奴才熟思審慮非承辦之不力即土壤之未宜均當詳核情形妥籌整頓因飭屯牧局會同接辦委員詳勘禀辦去後旋據覆稱遵查布屯原分上下兩渠其地緊接噶勒札爾巴什諾爾與巴噶諾爾兩巨浸噶勒札爾巴什諾爾在北巴噶諾爾在南地勢向南漸就低下昔年烏隆古河之水由東趨入噶勒札爾巴什諾爾時河南地居下游引水自易本宜種植迨光緒初年河流改道斜趨入巴噶諾爾後昔爲河南之地今日皆在河北矣河北地勢高仰汛流奔趨南岸河身被刷日益低窪當五六月用水時上游積雪消盡河流徒落上渠地高於河不下丈餘水不上埧難資灌漑即使多方堵截無論用費不資而左近二三百里内並無石塊施椿壓埽全用沙包柳條溜急湍深萬難得力且綜核遞年收數所入不償所出查自開辦以來大都敷衍銷算徒務虚名毫無實際下渠距水較近尙可設法收束土脈亦視上渠爲優擬請停辦上渠將屯兵歸併下渠通力合作俟再試種一年察看情形禀明辦理等情申請核辦前來奴才查該處屯田係科布多叅贊大臣於光緒二十八年請欵開辦蓋狃於舊說謂該處水土饒沃可以大營屯墾不知自河流改道後今昔情形逈殊徒使數萬帑金半歸虚擲良可惜也今就上下兩渠而論上渠高亢尤甚引水殊難核稽該屯實收册籍歷年收數甚微出入相權得不償失亟應停辦以免糜費下渠較勝一籌自當竭力播種旣據該局禀請容再試種一年詳察水勢土性尙爲愼重屯務起見應由奴才督飭該局另籌於下渠地段儘量播種悉心經理俟秋收後察看確情妥議因革再行分别奏咨辦理以重屯工而昭核實除咨部查照外所有接辦布倫托海屯田查明情形酌擬辦法緣由理合附片具陳伏乞聖鑒訓示謹奏四月十九日奉硃批該部知道 
分類新聞 
政界 
[議籌警察經費蘇州]  
　　蘇臬左子儀廉訪蒞任後查得巡警腐敗不堪特與巡警總辦馮孟餘觀察及提調沈太守各路巡官互爲商酌亟須整頓惟經費實難籌措商酌至再尙未得其要領茲有某員獻議云蘇城丐頭地保二役向來每舖月收捐欵此項聚之甚鉅擬請先將丐頭裁去將此欵撥入警局其吃丐即可歸巡捕管理俟辦有就緒再議裁撤地保廉訪觀察深然其議隨即札飭各路先行調查每路各舖月出丐頭捐欵共有若干具復核奪又議將江南廣東安徽福建等各省彩票每售出一張抽捐洋兩角撥入警局充作經費當經諭飭各路巡官督同巡記人等在蘇城代售彩票各分舖逐一調查底簿每月銷售若干張禀復察核各代售彩票店聞之紛紛商議咸以一經加抽捐欵難以銷售欲議對付之策一俟議定後即具公禀陳明原諉求請免捐（禾） 
[桂撫咨報土州對汛辦法廣西]  
　　桂撫日前赴龍州督師擬將太平府與安南毗連之各路土州籌辦對汛經咨商張督在案現聞桂撫已將太平萬承結安安平思陵龍英都結上下凍結倫羅陽茗盈憑祥汀州思州十四土州逐一清查户籍分畫地界舉辦團隊改定轄治與越界接近者若干處與越界稍遠者若干處各訂立防守辦法照會越官辦理對汛均經次第辦妥據情咨詳張督查照察核（於） 
[通飭禁烟辦法蘇州]  
　　震澤縣張令禀復飭查平望鎭程廳雅園中園等烟館私賣燈吃奉蘇藩瑞方伯批云今禁烟正在吃緊各膏店陽奉陰違開燈如故宴堪痛恨抉其弊竇地保得賄徇庇房主知情容隠均不能免自應明定辦法凡膏户私設烟燈房主地保不先禀報别經查獲准其發封房屋變價充公一面將地保革究庶幾有所警惕並仰候咨請臬司酌核飭遵並通行各屬一體遵辦（草） 
[兪道辦理南贛敎案之報酬江西]  
　　贛撫沈護院前日牌示吉南南贛寗江道毓昌奉旨調補湖南辰水沅靖道應即交卸起程前赴新任所遺吉南贛寗道印務經本護院電商兩江督憲查有奏派辦理南贛敎案之江蘇候補道兪道明震堪以委令署理以一事權（工） 
 
 

Page 11

 
 
[蘇臬禀請子姪迥避蘇州]  
　　蘇臬左子儀廉訪具禀督撫略謂長子左念貽係江寗候補道現充江南軍械局差胞姪左念慈係江蘇候補同知于海運案内保升知府均應迥避照例以官小者改調他省禀祈鑒核俯賜咨明照例迥避（魚） 
交涉 
[辰丸結案後東洋商務之調查廣東]  
　　西三月内日本與外洋交通之商務表其出口貨日見退縮八口貨日見增多計上年三月之出口貨值銀三千二百七十萬六千七百三十六元今年是月之出口貨僅得二千七百五十萬二千一百九十五元以一季之商業匀計之一千九百零七年之春季其出口貨值銀九千四百七十五萬元至統計本年之星季其出口貨僅得七千八百餘萬元而該國本年春季之入口貨多于去年春季二千八百餘萬元華人改用土貨之效果一成而其商務表且不堪問以三個月内而計出入口之商務不能彌補至今日本要輸出外洋銀四百萬磅即以長崎關口埠之商務報章計之自三月二十至三月底此十日内出口貨物共舉銀九萬二千一百五十二元而十日内之人口貨共舉銀六十五萬五千八百零一元統計是月入口貨值銀一百七十六萬六千八百七十元出口貨二十八萬一千四百三十三元其出口貨减少之原因係因中國南省止辦海味所致云（有） 
[敎民揑詞閙敎之風潮江西]  
　　河口天主堂敎民韓某因負欠本族某甲洋百餘元甲屢向韓某索取以致搆成嫌隙日前韓竟逕赴敎堂揑詞謂本族家長妒其入敎不日將置之死地且將紏集多人焚燬敎堂云云該堂沙神甫遂函請鉛山縣設法保護以防不測大令接函後立率差役百數十人來鎭以資鎭懾一面飭差緝拿生事之徒將來未知如何了結也開（乎） 
軍界 
[咨報粤洋軍港詳細圖說廣東]  
　　粤督前據粤紳條陳請闢惠州大鵬峽爲粤洋軍港經分飭將該峽形勢險要詳細測繪惟陸軍部來咨催促測繪係指瓊州榆林港爲粤洋第一軍港於大鵬峽尙未籌及因先將榆林測繪報部並卽將粤紳所上開闢大鵬條議及調查詳情隨同咨商以便部中參酌核定聞昨已備文咨復矣（於） 
[製造局炸裂續誌南京]  
　　南京製造局火藥炸裂轟死多人己誌前報茲悉因檢驗舊魚雷不知日久未用螺旋銹澀其中有能開者有不能開者工匠即擊以鐵器迸出火星飛於己開之藥上因而炸裂其時兩總門己閉所以迫不及避死者肢體縻爛血肉糢糊即受傷者亦焦頭爛額脫皮裂膚當時抬入醫院診治不知幾人能免性命之虞（口） 
[陸軍學生赴會蘇州]  
　　蘇省陸軍速成學堂於廿六日由提調應德閎帶領全體學生乘坐火車前往無錫聞此行係專赴長途行軍演習會而去約三四日方可回蘇也（禾） 
[贛省營馬倒斃原因江西]  
　　贛省馬隊營上年委購口馬沿途已多倒斃到省迄今未滿三月陸續倒斃竟　四十疋之多一由該兵丁馬夫不諳喂養照管之法一由經管之員有尅扣草料情事昨經當道將該營管帶先記大過三次一面派員前往該營認眞考察據實禀覆並查馬長馬醫如不得力即行撤換至從前綠營馬兵頗有閱歷較深能悉馬性者或訪求二三人派往該營作爲敎習藉得隨時指導畜牧法（曰） 
學務 
[江督咨請保護回籍學董南京]  
　　江督端午帥咨廣及閩浙總督文云據溫道秉忠禀稱此次護送瓜島華僑來寗之學務董事林長炎梁欣潘炳勳三員均係該島華僑熱心提倡學務之人該董林長災籍隸福建龍溪縣梁欣潘炳勳均籍隸廣東嘉應州昨據該董等面稱此次由寗回島均各擬迂道回籍省視具見該董等眷懷祖國不忘其鄉殊堪嘉奬惟是該董等僑寄南洋久未歸國此次回籍雖屬故鄉幾同異地方今外地僑情内嚮伊始誠恐當地劣紳或有藉端敲詐情事職道愚見可否仰懇咨明兩廣閩浙督憲查照札　該州縣地方官俟該董到時優加禮遇切實保護以示體念僑民之至意等情到本部堂據此查該董等熱心敎育眷念祖邦迂道還鄉籍瞻廬墓不無人地生疏之慮宜示特别優待之意俾海外僑民愈殷内嚮所關非淺祈嚮尤深相應咨請貴部堂請煩查照施行（用） 
[江督駁斥興辦小票助學南京]  
　　候選訓導趙酉彛丹徒敎育會會長楊邦彥勸學所總董趙宗抃等爲仿籌學費推廣敎育禀請江督恩准發行小票奉批云敎育欲求普及必以多設初等小學爲要圖以鎭江府城之大無一初等小學實屬簡陋己極據稱不能興學之原因率由經濟困難之所致自係實情然果熱心興學則地方官與本地紳商俱有應盡之義務和衷商榷亦胡至莫展一籌至請集股興辦發記小票其號碼一照湖北大票開彩以其餘利提歸初等小學之用一節萬不可行無論借用湖北籤捐票彩號有礙大票銷數湖北必不允許即以興學論而因子弟讀書之費乃求諸錙銖博進之資實屬無此辦法查彩票性質近於賭博江南彩票之行實因江北振務羅掘一空無可設法前督部堂處財政極窘之時不得已而爲之本部堂意儗俟物力稍充尙當别籌良法該訓導等所請殊屬非是應不准行惟初等小學亟宜多設亦不容視爲緩圖仰鎭江府轉飭遵照另擬别項籌欵之法禀候察核毋延（口） 
[奏請奬勵捐欵助學浙江]  
　　温州師範學堂建築需欵中學堂縣學堂勸學所等亦經費異常支絀經樂清縣增生洪國垣監生徐幹二君慨捐銀各一萬兩以資挹注經府縣詳請學司轉詳撫憲於本月十六日專摺奏奬請援案以知縣歸部即選（斤） 
實業 
[各鐵路試購洋灰天津]  
　　直隸運司周學熙具禀郵部謂啓新洋灰有限公司新廠房屋一律告竣自去年歲底開機試燒今年出貨多增 
 
 

Page 12

 
 
兩倍飭洋工程司試驗所出之灰比較德國上等之貨尙勝一籌本廠再當力求精美以期振興工藝惟念各路需用洋灰爲數甚鉅可否由大部札飭各路一律購用云云聞郵部己如所請爲分札各路購取試用矣 
[製造燐寸資料之調查廣東]  
　　燐寸（即火柴）爲日用之品銷塲最廣多由外國輸入其土製者雖有芳村太和平州義和佛山巧明三眼橋榮昌清遠老怡和各公司惟製造資料除合片外其柴枝赤燐鹽酸等均全靠外產查赤燐出英國倫敦鹽酸出德國渣文柴枝則出於日本故日本製造火柴亦須向英德兩國購買赤燐鹽酸至日產柴枝一示每百斤價銀約八元左右向爲專有之權利現老怡和公司商人宋某考驗得旋屬廣寗一帶生有白松木可造此項柴枝每百斤僅值銀四元引火生燄與日產無異但木質略赤不及外來之潔白該商所設之松公司雇用女工數百名日出火柴五六十罐（每罐一百十二包）從前祇行銷江西湖南等處聞因蘆包河口兩關厘稅太重以故不能來省其柴枝則十七甫信豐等店已有代售云無 
[吉林開辦農事試驗塲奉天]  
　　徐督批吉林勸業道詳文云江南龍王廟官地旣據查明局勢寛闊應即作爲農事試騐塲並如所請以胡主事宗瀛派爲該塲監督由度支司籌給二萬吊以咨開辦仰候札委並行度支司遵照該道即與胡主事妥擬章程呈候核辦可也（乎） 
[寗陽鐵路展增路線之禀批廣東]  
　　寗陽鐵路總理陳宜禧等擬增築由公益埠至江門白石一叚車路昨特遵照部章繪其圖說禀請農工商局詳咨立案局員據禀以應候詳繳督院咨部核明與各路有無窒碍分别核辦已批仰知照矣（無） 
雜記 
[糞桶加蓋風潮三誌福州]  
　　閩省糞桶加蓋鄉民恐啓糞捐滋生事端已兩紀前報茲悉是日該處都司及警務巡紀王巡檢宗猛等聞警赶往彈壓倉卒之間防維不及致頭面旣被瓦石擊傷身上亦沾染糞臭狼狽不堪福防廳陳仁山司馬適在城内遲至幸免當塲拿獲九犯其一最頑者松帥擬即站籠示警商務董事張秋舫等深恐急則生變力求從緩并傳諭魚肉小攤照常排列街旁各安生業事漸安靖乃近城四鄉惑於糞捐之謡亦議禁止入城挑糞并謂此皆林太史利欲薰心出此花樣僉欲擁至其家毁屋摔毆經兼署督中協余副將入告松帥松帥謂事勢旣爾要宜力顧大局遂於十六日大書糞桶加蓋永遠無捐等字貼於高脚牌上飭勇荷之另派兵二名佩負刀銃嗚鑼導行徧遊城内城外以安民心一面分飭孫統制及閩縣馳往下江尙幹各鄉勸諭并嚴拿倡首林依嫩等到案懲辦（周） 
[出示招告武舉蘇州]  
　　吳江縣震澤鎭武舉顧鴻魁前因駐紮是處之防營管帶劉洪順槍斃平民案牽涉曾紀前報茲悉何太守於前日請襄讞委員在發審局提顧研訊顧稱素來安分並未犯事此次旣由諸紳士控告請傳集原呈與之對質讞員准如所請禀請臬司飭傳列名諸紳到案質核左廉訪以該武舉旣有爲害鄉里情事是受害者决不甘心因飭吳江縣出示招告准受害之人投案控訴（草） 
[縣役與巡士之風潮南京]  
　　江寗縣署前王姓木匠店夥在街上鋸木警局巡士因其有碍行人令其移於他處木工不服互相衝突巡士即欲拘至總局乃木工恃與縣中差役熟悉反將巡士拉入縣署巡士即吹警號招集多人差役之左袒木工者亦衆於是互相扭結鬨至縣署大堂其時又來巡弁多人請見縣主龍令因見人多匿不敢出即以德律風傳禀警察總辦何黻庭觀察立乘馬車至江寗縣署痛斥巡弁巡弁乃諾諾連聲而散（於） 
[梟供之牽連松江]  
　　梟魁薛阿四在府署供出朱家角鎭酒館張阿德於去年八月初十日存洋　千六百元還過百元尙欠一千五百存摺爲憑府尊戚太守得供飭華尊張大令派差到角二十七日澱山司壽少尹偕同朱鎭紳董送張阿备來郡謂張素守本分實係攀誣詣府署求保太守託辭不見復詣華署張令亦不會見聞須帶同張阿德至案與薛阿四面質云（川） 
[姦拐案判結松江]  
　　留松委員壽宗耀之子少庵姦拐寡婦王朱氏逃滬一案二十六日由戚太守提集訊究少庵冠帶上堂太守大加申斥謂爾種種不法本應重究姑寛發押華亭縣備文遞解驅逐回籍王朱氏由伊子月貼洋六元爲養贍費不許再干家政兩造均具結完案（公） 
[短篇小說法律家（桂）]  
　　口烟卷。目金絲鏡。假辫下　。袍服峭。厲高車大馬。奔馳於輦轂之下。儼然有不可一世之槪。 
　　伊何人。伊何人。則新自日本歸之法律家也。若者爲東京帝國大學法科。若者爲明治大學政法科。若者爲早稻田大學專門科。其頭銜非某某學士即某某卒業生。囂囂然號於衆曰改良政洁。舍我其誰。某樞臣某尙書某京卿。亦從而崇拜之曰。編纂法典。非公莫屬今日奏保。明日咨調。今日堂諭。明日知會。是何處所。則某某部。某某院。某某館。某某堂。是何名目。則某某上行走。某某科長。某某纂修官。某某調查員。 
　　觀其頂則黃而白矣。白而晶矣。晶而藍矣。稽其薪水。則五十而一百矣。而二百矣。而三百矣而四百五百矣。 
　　差使愈紅而希望亦愈熱。俸給愈厚而圖報亦愈殷　　未幾而議訂報律之命下。又未幾而妥擬政事結社條規之命繼下 
　　諸法律家聞之喜曰。此非吾輩建功立名之秋乎。時哉不可失也。 
　　於是有　編報律者。有任擬政治結社條規者。 
　　興高采烈各事所事。首五日秘密會議。又十日檢閱文明國之法律。又十日調查舊社會之習慣。又五日起草。又三百潤色文字。不一月而成報律若干條。政事結社條規若干條袖其稿示某高　京　曰精通法理。能得立憲之眞意。非諸公不能爲此。 
　　出而呈某尙書。尙書曰防範周密。切中時弊可卽具稿會奏。稿旣定乃上諸樞府。樞臣某曰用意正大惜。多新名詞。宜核改。樞臣某曰因時制宜。必有裨益。宜亟施行。 
　　法律家咸相顧而色喜曰。是可以塞自由之源。抉民權之根。箝演說家之口。死革命黨之心矣。他日論功行賞。珊瑚之頂。千萬金之俸固吾輩囊中物也。 
　　同學生某聞其言遮而詰之曰。諸公昔留學東京時。非日日昌言自中者乎。非事事扶植民權者乎。非人人以演說家自命而與諸革命黨相周旋與爲推波助瀾者乎。曾幾何時何面目猶是而心口已非也。 
　　法律家曰。子不識務。胡嘵嘵爲。余方有公事。子姑去。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（念八）西泠悟痴生譯]  
　　福等用膳甫畢。見寓外擁進巡捕十餘名。手持毛瑟鎗。排立兩旁。中立警長斐蘭脫。令寓主取出循環簿。稽查客籍。有無匪類。混跡。閱畢仍將簿返之。謂寓主曰。予奉長官命令。因接倫敦密電。協拿逸匪勞脫波士倫二名恐於各旅館伏匿。故來貴寓稽察。寓主唯唯。先領至樓下巡閱。巡至四十八號。見房門緊掩横列雙簧。警長詰之曰。客何往共若干名。何以此時尚未返庽。庽主曰。客共有七人。云係來自倫敦。到此訪友。晚膳後出外。不知何事。約閱二刻鐘。卽可返也。警長聽畢。轉身上樓。見李師德等在内。兩相會意。故於各號巡視一番而去。 
　　福笑曰。予等可謂有備無患矣。今夜月色大隹。料伊黨斷難行事。然鬼蜮技倆。不可不防。願與諸君約樓上電燈。可不燃點。予等五人。分爲三班。李君花君一班。波君與余弟一班。余獨爲一班。以次巡歷。以次休息。一遇警信。即合力抵禦。則今夕之危險。庶可保全也。於是互相輪值。時己斗轉參横。月光欲落。俯視樓下各房。燈光慘淡。惟聞後院秋蟲喞喞。福自忖曰天己近曙。諒予等如此戒嚴。彼黨亦無隙可乘。方欲憑几稍爲假寐片時。似覺玻璃窗外。有黑影一閃。急濳身移近窗邊。注目凝視。又覺黑影閃。恍如人首下垂狀。福急手按鉛鎗。撥機以待。忽見小旗一揮。窗外有彈指聲福疑甚。因將鉛槍亦向外一滉。而黑影遂全身俱現。驚視其人。蓋勞脫也福不覺喜出意外。急用手啓窗招之使入。見其頻頻摇手。須臾由窗罅塞進一紙片。而身影已杳然矣。福側耳細聽惟有風弄樹聲。與蟲聲相和答更無絲毫形跡。因爲之驚嘆不已。躡足入房。見伊等俱在倚牀打盹。福亦不去喚醒。急將電燈扭明。取出紙片。就燈下視之。見上所書僅有二十餘字。書云　　在庽防僕防犬。禮拜日午後三句鐘。見有烟痕起於廢塔。速來捕。又一行僅書四字云。波勿使來。下署勞手柬 
本埠新聞 
要事 
[滬道復美總領事函（爲李春來姦騙事）]  
　　啓者李伶一案前日接展來函謂寳令諷剌佑尼干律師當即備查並先函復在案茲據寳令禀復前來本道詳加查核並証諸輿論寳令尙無出言不遜情事惟律師到堂祇爲原被伸訴情形仍聽堂上秉公核斷一切宜以和平出之不意佑律師竟於公堂之上用手指斥寳令以及無理責備爲自設公堂以來所未有之事寳令因而與之逐層辨論並無不合今佑律師轉以寶令出言不遜爲藉口殊出情理之外茲將寳令來禀（原禀已載昨報）抄送貴總領事閱之當可釋然矣 
[旅滬紳商上滬道函（爲易員審訊淫伶事）]  
　　伯浩觀察大公祖大人閣下敬啓者頃閱報紙知淫伶李春來一案貴署接美總領事來函以讞員用言諷剌佑尼干律師有損名譽請另派員承審云云弟等披閱之下衆情惶駭伏念律師者不過代表訟人伸其情愫律師無禮問官有可以停止律師上堂之權斷無問官並未無禮而律師藉端請換問官之理此等奇情異想實古今中外所罕聞查美國素以文明聞於五洲今以徇律師之請而欲換問官實足减其向來文明之聲價諒爲美國大總統曁文明國民全體所不樂聞弟等身寄商界本爲局外之人特以國體所關不能默爾而息且影響商界極大更不能不自爲謀蓋訟事者爲商家所常有命脈全寄於問官此端一開長律師之燄挫問官之威將來問官勢必事事聽命於律師我商家命脈將全操於律師之手後患孔長不堪設想爲此迫不得已合詞籲請觀察大公祖大人力持堅拒以有國體而慰商情不勝翹企待命之至恭請勛安伏維垂鑒虞和德朱佩珍虞浚奎蘇德鑣邵廷松袁有道顧瀛趙榮昌胡受福施兆祥 
[西捕與巡士衝突]  
　　虹口川虹浜東錫金公所後面係屬華界前晚十二句鐘站崗巡士袁乙坤忽被租界西捕闖入拘至捕房四路二區蕭巡官得報即派他號巡士至該處站崗一面禀明汪總辦請爲核示詎昨日午刻又有一百七十四號西捕帶同華探至該處將站崗巡士扭毆該巡士急吹警笛號召巡士數人到塲解勸竟致互毆該西捕略受微傷即回禀捕頭請向華官交涉各巡士亦禀明巡官轉禀總辦請滬道核辦現警局添派巡士捕房添派印捕各守界限未知如何了結也 
[信成銀行股東特别會紀畧]  
　　前日信成銀行因擬添集股本就總行開特别大會午後三時各股東紛紛到會隨即開會首由總理周舜卿君述添股之原因略謂欲銀行發達必廣設分支欲分支發達必資本雄厚本行現擬添設天津等處分行故擬添集資本一百萬元連前合成二百萬元以厚勢力如蒙贊成再議辦法衆皆舉手於是協理沈縵雲君以擬就甲乙丙三條辦法通告辯論多時主張先儘老股之乙說居多數惟安徽股東沈君則謂先儘老股當以三個月爲限限滿不足再招新股而董事王一亭君則謂應准新股同時掛號如老股所認足額則新股掛號洋銀不妨加息退還議未畢董事劉伯森君起而言曰 
 
 

Page 19

 
 
假使與本銀行極有關係之處有大資本家願附新股二三十萬元要請設分行於該處本行能否照辦股東中有人答曰本行需此新股時亦無不可但該處分行是否必要及事權是否歸一應臨時議决此時似未便懸斷於是總恊理復請公訂添股章程各股東謂此事應請董事局照議决之乙說核訂可也議畢散會并聞議定以五月初一日爲始開收股銀仍以五十元爲一股云 
[江督飭緝在逃梟首]  
　　江督端午帥以梟首陸奎甫左筱六兩犯迄今未獲亟應查緝是以札飭清鄉督辦瑞方伯轉行各防營弁迅即查拿務獲究辦 
[蘇撫整頓稅課]  
　　民間買賣田房屋產照章應先赴縣完稅過户茲蘇撫陳伯帥查悉近來各業主承買產業並不完稅即有照章投納者亦往往以多報少殊與稅課有碍爰特札行藩司飭屬清查並示諭民間以後置產務須從實報稅過户承糧倘敢隠匿不完查出究罰現瑞方伯已札行各屬遵辦矣 
[嚴禁錢業高抬銀價]  
　　蘇撫陳伯帥以近來銅元充斥銀價驟增顯有奸商從中把持妨礙市面爰特札行滬道轉諭錢業董事飭令各錢舖不得高抬銀價以便流通如敢抗違定干究辦 
[領事催送斷案清摺]  
　　公共公堂判送縣署訊辦各犯曾經領袖領事照請滬道飭令上海縣將訊斷辦法逐月開送領事公會查核茲領袖領事以三月分清摺未據錄送又於日前照會上海縣請即查開送核 
[租界又有盜案]  
　　昨早一點餘鐘有盜匪十餘人分持鐵器木棍至美租界爕昌自來火廠後面張家口路劉介炳家用石撞門入内搶刧劉起而抵禦致傷手背迨出外鳴捕到來該盜等己搜諒衣飾向北逃遁 
[電車撞傷行人]  
　　二十七日三句半鐘湖人潘某乘人力車行經靜安寺路怡園後面左近忽有電車馳至並不鳴鈴招呼車夫猝不及避潘君赶即跳下跌傷右腿面部而該車即將人力車撞翻如飛而去亦不停車因此該電車號數未能記明 
瑣事 
城内 
[姦佔母女]  
　　周子卿控張阿土誘拐伊妻前晚由縣提審周供憑媒薛寳祥娶徐吳氏之女鳳寳爲妻巳歷六載去年被張誘拐成姦請爲究辦鳳寳供向稱周子卿爲伯伯前被拐往浦東姦佔四年徐吳氏供向開京貨店廿五年分由薛寳祥薦周爲夥旋於夜間撬門入房逼誘婦人與伊同宿婦人今知錯誤卽自掌頰數下後又稱周擅作威福將女兒拐往鄉間奸佔是實徐春喬供與徐吳氏鄰居並非同族今周子卿揑稱由小的主婚應請究辦張阿土供鳳寳同伊母租小的餘房同居有蔡蘭堂作中並非誘拐判張交保餘均斥退候查明再審 
[巡士調戲婦女]  
　　西　家弄廣德隆烟膏店主陳某昨扭西區落差巡士李文珍張光榮二人至局控稱李張二人調戲店中婦女向之理論反被行兇求究判李張一併斥革 
[侵佔公路]  
　　顧明華控曹裕卿侵佔公路一案前晚由縣復訊判着差保勒令曹裕卿照單契管業佔地退讓 
[盜犯解回]  
　　蘇垣清鄉公所發回梟盜朱開眞曹勝友兩犯由本縣帮審李明府訊究曹仍照前供蓋印手摹朱則跪練良久翻供不認判一併還禁候再審訊 
[追獲竊賊]  
　　一路中區巡弁郭柏泉巡長林海山巡士張佐才張緒林等在魚行橋查見金阿福背負衣包形色慌張上　盤結金將衣包抛入河中希圖逃逸旋卽追獲將衣包撈起拘至中區訊問據供在蔓笠橋金四奎所開之成衣作内竊來檢視衣包共有綢縐單夾衣服三十餘件判金責三百板送改過局收押三月贜交金四奎領去郭等四人各記功一次 
[地甲銷差]  
　　本縣李大令前日諭飭各圖地甲調查各處彩票店主年歲藉貫茲各地甲已查明造册禀復矣 
[官事]  
　　統捐局會辦鄧彥遠蘇省巡防左營補用游擊楊玉貴京口八旗蠶桑局委員雲路龍華巡局委員梁慶眞昨均到道禀見洋務局偵探楊繩武禀請銷假代理松海防同知李善徵禀知交卸署理松海防同知聶宗羲禀知到任 
南市 
[情節可疑]  
　　李達川之妻夏氏挈孩捲逃茲由李在孫武忠處查見孩之衣服向論支吾報知南區將孫解請工程局訊究判交保帮尋 
[控姪兒]  
　　北市增利綢莊主汪幫均扭伊姪學敏至工程局稱去年被學敏竊去綢緞值洋二千八百元請爲究辦孫明府訊知已有人勸令折還洋一千元判交保料理 
[小孩候領]  
　　海門小孩楊德瑞在虹口餅攤習業逃至南市由巡士查獲解區候領又女孩王丫頭年九歲迷路啼哭亦留候認領 
[交保理欠]  
　　順裕米店夥莫子濤扭控裕隆麫店主陸金榮欠洋不還由南區解至工程局准交保清理 
閘北 
[電車出軌]  
　　三十七號電車前晚在火車站左近出軌旋派工人多名將車拖入軌道始得照常開駛 
[是否匪徒]  
　　三路一區公局昨將匪人曹加興葛松濤及窩匪之薄繆氏解至總局押候訊究 
英租界 
[票號發封]  
　　河南路一百號及四百六十四號兩處房屋均開設利源通票號茲因不付日商正金銀洋滙票銀八萬兩經該行控奉日本領事照會公廨於昨日飭差協探將該兩號房屋發封 
[租界污點]  
　　諸兆麟向在雲南路仁壽里開設佛店曾由姚尙賢等公禀滬道請爲查辦有案茲諸復勾誘某宦之妾與人成姦是以又由王錦伯周海汝等聯名禀請滬道札廨驅逐以端風化 
[請償虧損]  
　　日商三井洋行控德豐號孫盤溪定貨不出昨由公廨會訊原告洋人供該號定購立馬牌三朶牌棉絲兩種計三百包到期祇出五十六包其餘屢催不出以致虧損銀三十四百六十六兩請飭被告赶速料理訊之孫盤溪一味推諉判孫還押限五十日内赶緊理楚 
[翻戲又來]  
　　著名翻戲應玉屏八年前由廨判押西牢半年遞解回籍有案今復濳入租界招摇撞騙爲探張寳榮拘獲解廨訊究判押三禮拜逐出 
[搶匪收禁]  
　　沈翰臣控王根三紏黨搶洋一案昨晨由廨傳到見証王品懷張貴甫質訊沈與証人同供共被搶去洋二百八十元現於王處抄出一百三十七元餘洋被同黨搶去求追訊之王供詞支吾判押西牢一年 
[慘無人理]  
　　劉李氏控許金氏將伊女林妹凌虐致斃昨由公堂提訊判送縣究辦 
[候提人証]  
　　同豐泰等控陳阿四私刻協昌成圖章騙取羽綢等物昨解公堂復訊陳供係向爲洋貨業之王某所使判押候提齊人証再訊 
[並非拐騙]  
　　陳有成拐匿日本小孩一案茲經公廨電詢東京查復稱該孫係由日人送與陳有成収養昨寳讞員即飭將陳及小孩一併送至日本領事署請爲安插 
[丈夫何畏]  
　　銅匠王阿炳誘匿吳阿根之妻楊氏由探查獲解廨請究吳投案求究楊氏供與王姘識丈夫早已知情並不逃遁訊之王阿炳供與楊氏姘識數月此次吳有事出外該氏自至小的家内求察判王押六禮拜氏押兩禮拜期滿着吳投案具領 
 
 

Page 20

 
 
[妓院違章]  
　　雉妓王三寳容留幼女金媛由濟良所查知報捕拘獲解廨請究旋由金媛之父張仲金投案求領判張覓保具結將金媛領回王三寳尙有容留幼妓阿大應客之事押限一禮拜將阿大交出如違重辦 
[蟻媒就獲]  
　　陳張氏李傳氏誘拐女子林弟由探查獲解廨請究判押候交林弟到案再訊 
[公堂瑣案]  
　　陳掌才蔣洪生錢阿金向舊貨攤主秦榮章拆梢銀洋五元由探解案押候查明再訊女孩屈妹妹迷路留廨候認船户夏興榮私賣承定松柴押七月王慶記霸佔譚人傑屋基昨日傳案候晚堂訊奪張阿玉搶取奚姓女孩金圈解訊不認判押候原告到案再訊顧阿榮竊賈善臣衣物押捕房一月吳永郎竊嚴全福布衣押十天流氓周元扣搶粤婦王陳氏金挖耳押西牢一年期滿逐出張阿發竊榮梅卿布衣押五月期滿逐出 
[美租界]  
[馬夫兇横]  
　　王潘氏之子阿狗在北四川路被馬夫擊傷訴知印捕同至捕房飭送醫院求治一面查拿該馬夫究辦 
[小工跌傷]  
　　小工王友子在元芳路違章大便華捕上前拘拿王卽奔逃以致跌傷頭面旋仍拘入捕房稱被該捕擊傷捕頭以並無証據一併斥釋 
法租界 
[洋人誣控]  
　　某洋商侍者某甲私竊什物逃逸已久茲該洋商訪知甲與羅仲桂之女私姘爰遣某細崽將羅扭入捕房解廨請訊羅稱女兒並無與人私識情事該洋人不應擅自派人將小的扭入捕房求察判交保候核 
[限贖股單]  
　　高錫蕃代同益公司控告袁愼生担保朱渭夫抵押銀兩届期不贖一案昨又由公堂傳訊判袁人銀並保限十天先將股單抵銀三百五十兩措交餘欵再行料理 
[房金有著]  
　　吉祥街正和館飯店主因虧本難持前日棄店逃逸房東有恒洋行結算被欠房金一百零八元當即禀請公堂准將生財拍賣抵償 
[火警]  
　　西新橋南順風園浴堂樓上寳豐客棧昨晨四點鐘失火焚毁房屋五幢又紫來街東首仁昌衣莊後披前晚一點鐘失火幸卽救熄 
國外新聞 
[汽車行蹤]  
　　二十七日東京電云自紐約起賽至巴黎之汽車昨日已離海參威 
[夏霜害桑]  
　　二十七日東京電云日本近有飛霜桑樹受傷甚大 
[飛艇失事原因]  
　　二十七日倫敦電云奥克倫電稱摩萊爾飛艇 
失事之故因艇身傾斜全汽注於一端致壓力不勝碎其外部遂飄摇下墜至離地三百尺之間始猝然崩落 
[比國選舉近聞]  
　　二十七日倫敦電云比國此次選舉之結果政府議員本定十二人今已減爲八人保王黨聲稱此事顯與合併孔戈之舉反對云 
[法總統抵英續聞]  
　　二十七日倫敦電云英皇愛德華在白京漢宫禮讌法總統席間英皇聲言余深望兩國邦交長此不渝實於兩國之幸福及世界之安寗均有密切之關係云法總統答稱深謝英國歡迎之誠意英皇旋以維多利亞勳章之練贈與法總統法總統亦以里岡十字勳章分賜貝斯福將軍及奥塞親王 
[巴拉瑪運河成期]  
　　二十日倫敦電云美國兵部大臣塔虎脫近自巴拉瑪回抵美京謂該處運河工程四年内可以告竣云以上譯字林報 
[美國新造戰艦]  
　　二十七日紐約電云美國新造奪雷特式戰艦米啓干號定於明日落水 
[幼童集禮奥皇]  
　　二十三日倫敦電云奥國有幼童八萬三千人集會維也納同向奥皇致禮 
[歐洲大風]  
　　二十三日倫敦電云比國及法國北部近起大風損傷財產人命甚衆 
[俄又驅逐猶人]  
　　二十日海參威電云數年前俄國兵政總督曾有禁止猶太人民擅居沿海各省之事惟軍中官員仍多雇用猶人服役現復經俄總督出示嚴禁此事以上譯泰晤士報 
[法總統游賞博覽會]  
　　二十八日倫敦電云英皇及皇后偕同法總統游觀英法博覽大會大衆歡呼迎之甚形熱閙 
[意簡日使]  
　　二十八日倫敦電云前倫敦意公使署書記官柯斯召伯爵刻已簡爲駐日公使 
[法擬徵收租稅]  
　　二十七日柏靈電云法國議院已贊成政府徵收租稅之舉 
[德擬開設美術會]  
　　二十七日柏靈電云德政府已允准在紐約開設德國美術博覽大會 
[美艦隊之舉動]  
　　十九日舊金山電云美國海軍大臣曼脫茄甫在芝加哥宣言美艦隊日後不特仍歸大西洋即現駐遠東之戰艦二艘亦須撤回庶日美戰爭之流言可以息滅以上譯文匯報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
白話 
[開國會眞正好（續）（孟照常訛）]  
　　什麽叫抵當外國人。外國也是個國。中國也是個國。外國是立憲的。年年開國會。他們的百姓。年年聚會商量國家之事。所以他們國裡頭。幾千萬幾萬萬的人。都是一口氣的。我們向來没有國會。所以百姓大家不管到如今什麽都弄他不過。做生意做他不過。打仗打他不過。我們還不要想想主意。弄個國會出來。呵成一口氣。和他抵當一抵當麽。這做生意是要有銀行鐵路輪船製造廠各種大公司。得國家的保護。才可以和他攪。這是要國會裡去議的。打仗要有海陸軍。預備海陸軍。一年該用多少萬。這多少萬自然是要百姓拿出來。不過那個出多那個出少。總要有個情理。這又是要國會裡去議的。没有大公司。没有海陸軍。就没有招架的方法。受了别人的欺侮。也没有翻身的日子。一天窮一天。一天弱一天。外國人有話。只向政府說政府又說不出我們是要經國會議過的。國會是政府的後盾。没有後盾。處處吃虧。如何得了呢。所以呌抵當外國人。必須有個國會 
　　什麽呌調和自已國裡人。大凡一國有一國的法律。一國有一國的財政。一國的法律。如何能彀公平。如何能彀保護我們百姓的身家性命財產。總要我們做百姓的自已斟酌過。才可以大家遵守。可以遵守。不可以遵守。是全國人的意思。必要國會裡去議的。一國的財政。要統算一年用多少錢。呌國裡的人分擔。那一種稅該多納些。那種稅該减輕些。没有人便宜。没有人吃虧。才算得平均。這也是要國會裡去議的。譬如今日國家。頒行法律。從没有呌百姓議過的。硬呌官府行下去。百姓不承認。便也没法。這法律幾時才得完備呢。至於一年要用多少錢。我們百姓是不曉得的。用得得當不得當。更不能問他的信。只聽見那一樣要加稅了。那一樣要抽捐了。怨聲載道。呌苦連天。要曉得我們百姓。並不是不肯納這一項稅但是除了這項。我們自然有那項抵得過去。還許比這一項多出幾十倍來。没有國會就没有說法。所以呌調和自已國裡人必。要有個國會 
　　這樣說來。國會是一日不可緩的了。現在各省人寫着自已的名字。做了一個禀帖。到北京去要求。動不動就是幾千幾萬。這幾千幾萬人。自然是心裡明白的了。還有那這一次不列名的。可也要曉得這個道理。假使今年不開。明年不開做百姓的。爲保護自已國家起見。就該今天去要求。明天去要求。總要把這個國家扶住了才好。 
　　有人說道國會。旣然是保國家的。爲什麽政府不願意。要今年延宕。明年延宕。呢難道政府不要這個國家。和我們的心腸不一樣麽。咳卻不是這麽說。政府裡頭不願意的。也只有幾個營私罔利的。其餘也多曉得國會是一件好東西。就是一句話。說我們百姓程度不彀。到了國會裡頭。不會議什麽事。徒然閙得衡糟。所以今年的不肯。明年的不肯。你想一省裡舉幾十個有智識的人。到國會裡去議議事。都舉不出來麽。况且做議員的。也並不要三頭六臂能言舌辨。只要曉得地方上情形和百姓的疾苦到大會上去說說就完了。就是有個巴不會說。或說得不好。說得不完全一百個裡頭。算他這麽四五個。畢竟還有九十幾個。還怕什麽呢。所以政府這一片好意。斷斷不可領情躭誤一年。是吃一年的虧。如今我們卻要自已掙得出。說道不要等了。我們程度彀了。若不相信。先開個會叫我們舉幾個議員來試試看。他會說不會說。就知道了。我想我們天天把這話說上去政府必然歡喜。說好了。他們的程度。眞個彀了。這就是百姓的造化。倘然一兩次要求不到。就灰了心。說這個國家横竪不是我的。不開國會。我就不管。這卻斷斷使不得。到了危險的時候。仍舊是百姓受苦。我們大家想想罷。 
 
 

Page 27

 
 
   
 
 

Page 28

 
 
   
 
