# 1885 - 340 - 4904552

 

Page 1

 
 
[招延經售申報書籍友] [  申報舘主人啓]  
　　本舘前派在常熟城經賣申報及申報舘點石齋二處所印之書畫碑帖等件友人現因自有别務業經告辭倘該處有人承乏祈速來本館而訂以便接辦此啓 
[詩句題解韻編總彚出售] [  點石齋主人白]  
　　詩句題解韻編一書創於金峻陳君剣芝而踵而行之者則有葉君湘秋顧君芷卿之續集三集光緒乙亥壬午間南匯倪壬雲先生又推　而爲四五雨集於是得題共有五萬餘詩賦家羣焉稱便惜乎卷帙繁重翻閱稽時今本齋合五集而爲一倩善作宋體字者一律工冩又延名士反覆校　　之石印今已竣工分裝八本外加綢套至於字之清晰本之大小購閱者自知其可貴無俟鄙人贅述已定價每部二元四角上海售處在景行里怡豐洋貨號其餘南北申昌及各外埠申昌分號均可購取躉售格外議减此　 
[六十號畫報出售] [  申報舘主人啓]  
　　距金陵城七十里有花山山頂有巨潭潭水清冽霜降後龍蟄伏其中每當天朗雲凈時輙浮水嚗衣遊人給香火貲於僧可引往遊觀兹圖之以供衆覽起首畫譜兩圖爲管君劬安所繪士女後附淞隱漫錄圖說一則並送戊字號目錄一張閱者鑒之此布 
[古今圖書集成告白] [  申報舘點石齋主人啓]  
　　本齋開印古今圖書集成一書所應收第二次銀五十兩曾經一再展限盖因是書前此掛號之時多有邊省遠處之人誠恐尚未周知用特寛以時日兹再與諸君約準以本年臘盡爲度務期從速寄交倘再逾期卽使補寄本齋亦不再收將來出書之日亦不得因前有收據藉口繳銀索書勿謂言之不早也倘有年内續寄銀兩當將股單上所列之號數姓名開明寄示其有中漢口掛號者仍就近繳於漢口信和洋行本齋偹有空白收據不難掣取也此布 
[吳客閒談]  
　　有友人汝南蔭村子在姑蘇臺畔從麋鹿遊蓋亦天下之有心人也近日片帆指歇浦造廬見訪相與話舊抵掌高談縱論及於時事余問之曰蘇垣自譚中丞認眞整頓以來妓女潛蹤遊船絕跡烟寮則有禁打降肇事則有禁雷厲風行不憚煩瑣蘇人得此屏藩暴除則良安莠去而苗茁固已無口不碑頌聲交作矣近者譚公奉命簡授鄂撫行將移具所以治江蘇者而施之於湖北湖北之民則又幸矣而江蘇藩司則以王鶴樵方伯補其缺王方伯之初政尚未知其何如而譚中丞之去則已有日正不知蘇城風景近亦稍有　更否友人曰善哉子之問譚中丞之爲政也令出惟行故禁烟則禁禁妓則禁凡有所禁革一切弊俗莫不奉行惟謹前此赴江南爲監臨而蘇地已有蠢動之意今知奉命爲卾撫則其蠢動者當可不言而喻觀於馬漁珊大令于十月二十六日接篆而傍晚卽出盜案卽此可見蠢動者之有人矣前此街頭偶有爭毆打降等事或經巡員看見或由縣尊撞遇卽立子重懲故若輩惴惴焉惟恐猝攖法網自然歛跡而不敢逞今此案爲時則在傍晚非黑夜可比爲地則近城垣非　僻可比而顧胆大若是度彼之意必且以爲譚中丞既經升任則此數日内必將收拾行裝料理交代當無心于地方政令故不妨稍逞故智夫是以日下譚中丞尚未去蘇而聞此升調消息者已欣欣然有喜色非喜中丞之升任喜其去也然則此等喜焉者之人可知己矣譚中丞蒞蘇以來凡於地方上有益之事無一不興凡於地方上有損之事無一不革所以造福於蘇垣者正無涯涘乃一旦升任以去此在正人君子靡有不感且惜者感則感譚中丞之認眞爲治澤被吳中惜則惜夫吳人無福竟不得借宼以活我蘇民是固出於眞情非貢諛也彼喜其去幸其去若惟恐其去之不速且不待其去而已漸形縱弛若而人者其居心何等哉夫近來蘇垣生意清淡市面蕭條失業家居遊手無藝者正不知其何限或有廉恥道喪欲以其室中人爲衣食計輒鬱鬱而不敢發懼譚中丞之法令也若中丞一去禁令一弛則此輩將明目張膽以爲之不但婦女之中將有無數失節之人而且青年子弟之被誘感而喪貲亡身者更不知其凡幾此其一端耳其他之禁令一弛而無不弛者正復不可以更　數地方之風氣且有放而不可收者矣嗟乎譚中丞之去留其關係於蘇人者豈淺鮮哉余曰譚中丞之爲冶夫人而知之其爲繼中丞之後者想亦不難蕭規曹守後先濟美不過此數月中前任將去後任未來則不免稍有蠢動者將來後任既至仍申前禁一律認眞彼魑魅魍魉又何能常施其伎俩哉友人曰君言雖是然天下事不可以一鬆一鬆之後而欲再緊最爲難事譚中丞赴南京月餘而氣象已爲之一變則可慮者正多矣所幸者首府魁太守頗能繼譚中丞之後塵凡於地方上一切利弊莫不洞悉曾聞有擬定禁革之事十六條務欲一例禁除以安閶閻而去稂莠嗣以太夫人仁慈不忍過於苛察力阻其事而太守遂不敢違命然凡遇有犯具禁者輒亦窮治之不肯稍貸故人尚有所憚而不敢逞第譚中丞爲之導而後魁太守乃可隨之行設或上憲之仁慈亦與其太夫人等則其所以掣肘者尤甚雖有長材何由施展乎此則吾之所以爲蘇人憂也余曰整頓地方寛嚴亦可並濟既有前此雷厲風行亦安可無後此之惠風和日若以嚴濟嚴則亦非計之得也蘇人自蒙譚中丞之認眞整治至今日而亦當有悔于厥心自是而略事寛容俾稍得假以詞色亦可不可之有友人曰噫先　休矣子産不云乎水懦民狎而玩之故易死也火烈民畏之故不死可知爲治之道以愛克不如以威克而况江蘇地薄人情多疎放嚴以繩之如韋之佩尚足有濟稍縱則逝矣觀於譚中丞甫有升調之信而蘇人已有紛紛思動者可知其中之得失矣余曰君言良是昔者譚中丞在蘇府任内亦如今日魁太守之所爲洎乎開藩仍不改其初服此後又當爲鄂省造福蘇人不能留矣魁太守則現任首府正堪與譚中丞後先濟美首府督率則三首縣亦不得不相與追隨然則當此譚中丞將去未去之時正蘇垣風氣將變未變之際守前規而不失卽欲變動而無由矣請以吾子之言爲左劵可乎 
[德日軍政]  
　　日本西字報云近將德意志日斯巴尼亞兩國本年九月間所刊海軍册籍互相比較知德軍實駕日軍上計德國現有鐵甲大戰艦十三艘上架新式大炮一百四十七門軍士五千九百九十名鐵甲砲艦十四艘皆架旋轉後膛大砲每船軍士七十六名專管軍火大巡洋戰艦八艘上架新式大砲一百廿三門軍士三千二百名中等巡邏戰船十艘上架新式大炮九十九門軍士二千七百名小巡洋船四艘大砲二十二門軍士四百八十四名炮船四 
 
 

Page 2

 
 
艘上架大砲十二門軍士三百五十名快船八艘上架大砲十八門軍士八百名練船九艘上架大砲七十八門軍士一千零五十名使一旦有事於日以此等砲船戰艦爭鬥於波浪之中恐日國非其匹敵盖日國只有頭等巡邏船六艘上架大炮四十八門中等木質巡船四艘上架大砲九十九門小巡船五艘上架大砲十五門兵船七艘大砲二十六門快船三艘大砲九門火輪戰船十八艘大砲五十三門運粮船一艘大砲二門二等砲船十艘每船大砲一門或二門小輪船十六艘每架砲一門水雷船四艘拖船一艘大砲兩門舢板船四艘大砲共三十三門其中新舊利鈍大相逕庭不待戰而後知直可先操左劵也有軍政者可不未雨綢繆哉 
[新添領事]  
　　日本政府擬添設領事駐紥漢口保護商民近已簡定前任香港領事町田實一君于西歷十一月廿七日由東京帶同繙譯書記各一人坐古厄丸輪船前往上海僑寓法界浦灘廣業洋行旋于昨晚附輪前往漢皋 
[嚴查亂黨]  
　　罪人斯得一節前日譯自西報兹又得日本訪事人述其詳細云西歷十一月二十一二夜大坂府地方官密飭巡捕查捕舊自中黨人大井憲太郎小林樟雄等十餘名置之密室嚴鞫罪狀或謂係謀爲不軌或謂與朝鮮叛臣金玉均潜謀渡韓作亂而長崎地方亦於二十三四等日從大阪來船中獲住形跡可疑之稻恒示等十八名卽行收禁聞此等黨人暗帶爆竹僞檄等違禁之物業已錄取口供派兵解赴大阪歸案訊究目下捕役四出搜查餘黨見有面生可疑者卽須查訊以致報舘訪事人郵船公司夥伴亦被拘押雖卽釋放然已受　　之灾矣 
[日本來信]  
　　西報云前者日本政府向英國愛安師馬隆船廠定造兵船兩艘業已告竣將次駕駛東來日廷原擬續託該船廠添造頭等大戰艦一艘約洋三兆五萬元後經德國愛利師格外從廉再三招攬并指陳英船廠之造船利獘日廷恐招怨於英不敢付託遂轉向法國定造致英般廠之生意得而復失云○又云日廷以海疆多故亟思固其邊防現已議定在馬關長州兩處添造堅固砲臺行將派員監築矣○又云日廷擬在長崎添設船廠不日派員前往擇地興工○又云俄國駐紥東京之的來多夫欽差於上月廿七夜病故各國聞報均下　誌哀 
[平壤鴻音]  
　　練軍三營左右營爲中國所練後營爲日人所練去歳變亂各樹旗幟以致交攻現雖統歸朝官管帶而各存芥蒂九月初六夜因口角毆打斃左營四人左右兩營之兵同奔後營勢將用武經營官好言慰藉許以四人抵償始各散去然三營官因此事亦各不和外變未靖而内患潛生是可憂也○禮曹定大院君制度胸補以龜帶用珊瑚門首立下馬碑門竪横木輔國以上稱侍生下稱小人○聞大院君召中國衣工進宫裁剪衣服料從中國帶來　式亦有用中國者○大院君召各國公使藉談心曲並設酒宴各使醉飽而歸○王下詔曰除奉公奏事外不得私謁大院君違者科以重罪○大院君不理政事終日以酒畫自娱頗覺瀟灑○南城外十餘里大院君擇地一區將盖房屋以爲之養老所聞明春興工○穆麟德因差盡撤去遂改德國裝束雖未終朝三褫居然遂我初服矣○穆麟德欠德國世昌行銀數千兩世昌以穆麟德爲朝宫也向朝廷索取不知朝鮮肯代償否○總稅務司墨君來代穆麟德之職居在校洞○典圜局所用之器是世昌行代辦已由德國運來聞所費不下三萬金現已試用頗覺靈便聞又有一機器爲鑄造洋錢用者○平安道先用當五錢一二月間棄而不用仍用當一者可見民心之齊○仁川海關經回祿後尚未築建現已定燒磚瓦來春將擴茯規模大興土木○仁川海關議買小火輪船以爲巡查船隻之用因無貲而止○日本商人買得紅參將偷送船上被關上看破搜出數百斤全數充公○出參之地遍設兵役查勘偷漏私販者凡來往行人均須查看○聞今歳官參出不足數以私販者多也非嚴法以繩之可乎然法雖峻而計甚秘不如弛禁而收其稅可補國用之不足亦可以杜奸商之弊耳○希化船現已算帳聞賠累數百金後不來矣○俄使已行約雖已換聞尚有後議云○日人有夜行尋歡者被居民見之聚十數人以石擊之抱頭鼠竄而逃木履遺落道上○仁川地基拍賣不及一半餘無主顧以地勢不平非良壤也卽减其價值亦無問鼎者○仁川現停泊中國兵船作小生意者頗覺暢達而大商巨賈終無多人非設法以調劑之商務何以興乎○隨處海岸皆可下船不祗仁川一口也游手之人以及游勇來者甚夥形狀兇惡决非善類聞被獲而驅回者已有多人矣○元山一帶歉收高人某由上海運來米數千石頗獲重息○元山有金礦開採不下數萬人惟所得無多難以富國○元山一口中國商人只二名釜山口只一人而日人多至千數百中國理事官終日無事頗寛寂寥○由王城至仁川電報每字五分加以譯費每字一分約打一次須用洋半元或一元不等而地只數十里專差送信用錢五六百文足矣故打電者甚少○桑樹活者頗多聞明春卽興蠶事茶秧尚未來高王已數次催促矣○文武衙署差役多作竊賊者日前獲賊數人訊係某署之役已梟示通衢矣○南山松樹屢被奸人斫伐王聞之震怒下詔責所司者故現在每夜有多人巡視○洋布價昻來者多獲利此物在朝國消場最暢以民多服白用之相宜云○棉花歉收每斤須五六百文較前多至三倍○棗梨柿等菓品因七月間大風吹落不少價遂昻貴○平安道人最强悍日人入境卽用巨石遥擊之百發百中○慶尚道與日人近故多習其言語日人所用通事皆此道人○民多尊信佛教者楞嚴各經幾乎家置一卷日夜諷誦惟僧不許入城違者立斬○外道兇荒飢民數十人扶老携幼來京就食其情形不堪入目○沈君舜澤現居上位凡事皆由其裁定勢駕金君允值上幸二公和衷可以共濟時艱也○博文局設在鐘樓大街○外道牛皮紛紛運至京中價亦不昻商有收買運回者此貨能暢亦生意流通之機也○平安道某府陷一古冡盌瓶磁器不下數百事已運到王京求價而沽古色斑爛洵非近物惜是朝鮮式樣少爲减色耳○街上出一侏儒身約三尺而頭長一尺有半圍觀多人莫不詫爲怪物○民習華風飲食以及器皿等物多仿效之現又有穿中國履者頗以爲榮○商憲署内孫某靈柩已由仁川搭商船内渡聞日本所定凶手之罪監禁六年卽行釋放○希化船失落華商之貨世昌行已墊賠一半頃由海中某島將原貨查出係朝鮮作駁船業者之所爲尚短些須世昌行向高官討索高官亦允賠還○天氣收藏時症漸少惟患胸腹脹痛者尚不乏人○炭價騰貴去歳每包三四百文今則須八九百文○十月初十日慶尚道有一大會爲消售藥材之期故華商存積藥材者皆得善價售去亦有親赴會所觀景者謂並未熱閙徒有其名而已 
[乙酉科湖北武闈榜]  
　　余躍龍安陸　惠傳鴻棗陽　潘登雲襄陽　陳定三興國　楊潤生穀城　莊化邦襄陽　崔東山襄陽　黄大輔枝江　周文成棗陽邵宏斌黄岡　張春標漢川　陳京元潛江　何世棟江陵　魯森甲天門　任步雲隨州　黄大烈枝江　賡音駐防　祝登甲黄陂陳鼎甲襄陽　劉祖蔭棗陽　林强駐防　潘爕堂京山　胡祖怡沔陽　陳周凖蘄水　吳鳳藻宜都　噶勒炳駐防　張鴻魁漢陽楊其楨應城　羅元星安陸　謝鴻恩京山　劉壯修應城　薩勒哈春駐防袁鴻藻武昌　余開榜江夏　陳鴻恩棗陽　定　安駐防何書金鄖陽　阮坤元當陽　鍾國垣廣濟　陸桂元襄陽　成喜駐防 
[畏死不救]  
　　粤友來書云日前河南軍功廠側某姓家失愼燒去草屋四十餘間遠近傳聞踴躍赴救西關康公直街更練某甲隨同水龍馳往行至靜遠街忽然倒地撫之氣已絕矣聞是夜因救火而倒地死者共數人翌日河南又遭回祿各街水龍監於前事咸有戒心赴救者寥寥無幾夫生死大數也使甲果因救火而死則命應死者豈不救火卽可不死乎鄉愚之見與昔人因噎廢食者將毋同 
 
 

Page 3

 
 
[鷺江雜說]  
　　十月二十日爲俄國節期寄泊厦門之俄兵船于午刻升炮二十四門桅頂高懸旗幟臨風招展五色斑斕蓋彼國慶賀之意也○臺灣一島利擅魚鹽過臺當差各員以鹽局爲第一優缺已革臺灣道劉璈每局添委帮辦一員以分其利或且多委數人藉資調劑兹經鹽局總提調吳芝軒太守開陳節略請將臺灣鹽局出息每年添繳二萬餘元歸入公欵但在臺候補者既無厘金差使鹽局利益又不能分潤枯鱗恐將視爲畏途而聽鼓閒員不敢冒險而來漳地矣○臺灣鎭道兩缺咸同間至少可各得十餘萬金自經劉革道改絃更張道缺獨擅其利致鎭憲清苦異常吳霽軒鎭戎在任數年虧累至數萬餘金之譜去歳章鼎臣軍門署理鎭篆聞亦虧累數千元現新簡臺灣道陳展堂觀察興利除弊逐事清釐以監司大員而無異臺灣鳳山兩縣其清操眞不可及也○前登死灰復燃一則兹悉阜康銀號中並非朱某經事實係朱之妻弟劉姓總攬大綱號中來往多無賴之徒牌骰錚錚然澈夜不絕故疑爲該號行將復設云○丁訒臣太守交卸厦防廳篆務後官眷卽遷往紫陽書院暫住太守擬於交代後晋省供差而地方紳士以太守辦理厦門捐輸諸事未經告竣擬公禀上憲請留在厦辦理輸捐事宜云○去歳法人起釁風鶴時驚地方宫因委本地紳士王怡堂觀察招募土勇二千名以資防守嗣因餉項支絀裁去一營本年春間又陸續裁遣僅存二哨勇　目下海防無事經費不敷關道憲奎樂峯觀察因札令王觀察將該勇盡數撤裁聞自招募之初核至上月十五粮餉軍械等項共用銀九千八百餘兩云 
[鳩江叢述]  
　　上月杪廣德州涇縣兩屬先後解到盜犯二十六名過道勘訊經梁小若觀察按起提集錄供後發蕪湖縣監禁俟轉詳兩院定讞按近來皖南之甯廣等屬所解囚車多係盜案每月起數不勝枚舉何該處盜風之不靖也○七月間報載某客由江西販運紙張過蕪越關旋被充公一事兹聞該客因被關書勒費舞弊及某行主受買取巧在督撫兩憲處上控想一經批飭訊提人証當不難水落石出也○某甲乃獨子而兼承三姓者年纔二十餘四壁蕭條債臺百級一日因堂上二老角口甲遂乘隙而吞阿芙蓉膏爲避債臺計比知覺亟覓華醫　治不效又覓西醫施治旋因中毒甚重竟赴玉樓先是某乙託甲父代熬烟膏甲貪圖小利竊取一盂旋卽以此殞命死後甲父母遷怒於乙謂禍由乙起欲向乙尋仇嗣由戚友轉圜令乙出番佛百尊爲甲棺殮經懴之費事始息○二街某姓家于上月杪失去四歳小孩一口鳴鑼找尋兩日竟未珠還有隣居某翁自某處貿販歸路經一鎭見孩隨一偉丈夫狀甚畏縮翁疑之上前盤問眞情畢露欲執以送官拐徒則已一躍而遁翁將孩携歸還諸其家父母見之而後喜可知己○北門城内天曹廟地處僻靜前有一種匪徒在該處擺設賭攤引誘良家子弟及鄉愚人等一入彀中腰纒不難立罄前經鄒雋之明府督同捕廉邵少泉少尉拿獲賭棍多名重責枷號示衆並責成地保不得受賄縱留其害始息乃近又故態復萌呼盧喝雉竟日不休厲禁重申是所望於賢有司矣 
[軺車就道]  
　　錫席卿大司宼由浙莅蘇旋于本月初五日十二點鐘時啓節北上撫憲以下乘輿躬送循例寄請聖安各營弁亦率同各兵勇站隊送行槍聲隆隆如連珠之不絕憲舟仍用小輪船拖帶隨行有司員三人供事兩人 
[獲盜紀聞]  
　　蘇州胥門外盜劫萬成錢鋪一案由捕役武巡等在棗市橋鄉闇獲到男婦犯各一起出刀械及洋　一百元僞洋三元所印圖章早經抺去巡員訊究之下僅認積慣販私並未爲盜洋係售鹽所入隨卽解縣研訊未知是否此案正犯惟此案報贓有建廣板本洋二十元夾銅洋三元現獲贓犯似乎情節可疑其中女犯係該犯新娶之婦住房由本圖地保保租云 
[恃衿不法]  
　　蘇州友人貽書本舘云長境著名殷富某生略通文理倖獲一衿卽所謂潮秀也性情乖謬世故不通前因私用大斛擅鎖佃農經人告發褫革衣衿斯時苟安分守産仍不失爲富家翁乃本年示定租價該生並不遵奉每石仍收二千四百文格外加錢二百六十文藉口抵完公費各佃齊赴藩轅控告譚方伯恐長刁風格外寛恕批示大致謂該生前用大斛收租本司已飭縣嚴辦此次何致抗違定價是否該佃等藉詞吞覇着卽遵照示價赶緊輸租毋得瀆控云云該生得此批諭十分得意卽設法朦請長邑尊訪辦土棍將佃户某砌入案中致被覊押日前生由城返鄉突與某舟相撞船頭一人跌入波心雖經援起頭面受傷衆人不服將其船扣住生給以養傷洋一元始得了事然心中尚不甘休遂於元邑揑報行舟被劫又將被押之長邑某佃户及船上人姓名羅列在内程序東明府得禀詫異訪悉實情因提該生舟子質証案難遁飾該生忽又自稱附貢生以冀朦混當被明府笞責嚴斥管押捕署聞尚須照例究辦也 
[宣南寒鴈]  
　　上月二十二日侍衛班領瑞祥春恒帶領豹尾鎗由福華門隨皇上進北海承光石門至牌樓仍前扈後擁御前大臣示以手令其撤回豹尾鎗悮會遂撤至陟山門伺候迨皇上由春雨林塘回時牌樓下並無　尾鎗皇上還宫後肅邸遂諭令侍衛處繕摺奏恭奉旨瑞祥春恒均著交部議處欽此○前紀甬路兩旁建設各行買賣木棚示限一月拆去奉旨著步軍統領查明凡有礙於甬路之棚卽行拆去若不礙道路者勿庸拆去以示體恤商民至意欽此○李傳相進呈小火輪船二於上月二十四日解送至京是夜有多人舁送南海聞船身長五六尺烟筒火輪汽管及各項機器悉備現已放入水中以備幾餘試看行駛云○户部奏請自明春起京内各旗營等衙門凡有應行本部之各項清册務須兼冩漢字庶奸混朦蔽各情易于查覈奉旨依議欽此遂由户部通行各衙門一體照辦○本科中式武舉兵部定於上月二十五日奏派王大臣覆試奉旨派出克勤郡王熙敬敬信欽此該王大臣得旨後卽由内廷前往正白旗侍衛教場閱看○前門外打磨廠吳姓椿蔭早凋萬金坐擁喜與紈袴子弟游載酒評花揮霍不吝暱一妓鶼鶼比翼誓海盟山自以爲此間樂不思蜀矣去年其母强爲之授室室陶氏不當吳意漸占反目之爻至今秋遂出重貲娶所暱妓歸婢作夫人居然夜郎自大反役陶若婢稍有不合鞭撻加之陶不能忍十月十八夜懸梁自盡次晨吳僞爲觸受煤毒而歼者遣人報諸母家陶無父伯氏往弔　知其故大怒邀集親族多人同來察看則陶屍舌垂口外顯係雉經乃縶吳手足毁其什物殆盡復赴南城司署訴寃官騐得實當卽詳城想須送部嚴鞫也○户部已滿期吏某姓年已六旬擁貲巨萬無子目又變瞽新置一妾適懷孕乃赴西便門角樓下仙爺廟求籖以决熊虺及一籖躍出則下下也籖訣上有請君回憶卅年前一語某色頓變涙滿衣襟施香資五十金垂頭喪氣而返旁人疑其作吏時或得造孽錢故有此報有知之者曰非也某於三十年前曾私一親串家婦親串知之出婦婦居某家數年方死親串暨婦之母家皆醜之咸挈家遠避今籖語適觸前情故不覺爲之悲涙云○刑部鎖頭陳會元富有家資其囊中纍纍者皆敲脂吸髓所得也上月十九日爲亡父發引銜牌導前鼓吹擁後舁柩者多至四十八人送殯者以百計行至前門大街迤南天橋官廳兵丁阻不許行賂以重儀終不首肯停兩刻許仍由橋下繞越而過○前報紀庖人李四娶妻肇事一案刻聞吕叟偕所私鍾姓婦復在步軍統領衙門揑控媒嫗私賣其女差役傳集李吕媒媪私押七天然後移送刑部經司員研訊之餘將李等交保出外至鍾及吕妻則迄未到案對質云○順天武闈主試孫大宗師詒經於十月十四日入闈是夜行囊衣服被竊一空闈場宣如何愼密而有此意外之事誠奇之又奇者也 
[催納錢糧]  
　　本年開徵下忙錢糧鄉民之投櫃完納者甚屬寥寥莫邑尊前曾移委水利廳鄢少尹赴西南鄉閔行一帶催完刻復委粮廳范少尹往北鄉新涇鎭等處嚴催已於昨晚就道矣 
 
 

Page 4

 
 
[諭拿游勇]  
　　各營裁勇每有逗遛在外僞製號衣恃强搶掠等事刻莫邑尊接奉蘇撫憲札隨卽諭示各營謂嗣後如有此等情事許卽隨時綑送到縣按律嚴懲 
[車夫攫物]  
　　前晚夜分時某公司輪船人上西人飲酒過醉行路傾欹至虹口雇坐東洋車意欲回船歇息車夫見其可欺竟拉至楊樹浦曠野中盡攫其所帶銀錢等物逃避無蹤洎西人酒醒檢得身畔已空無所有知被車夫暗算急報捕房請爲查緝按此等車夫因屬情同竊盜然麯秀才之害人亦非淺鮮酒果可過量乎哉 
[法廨停訊]  
　　昨日法讞員翁子文太守政體違和未能會訊飭捕房將各案歸下期併解 
[窮途自盡]  
　　前晚寳善街聚興客棧庽客潮人某甲自服洋烟而死報捕後經同鄉人出爲棺殮聞甲因被人奪去生理以致尋短見云 
[英界公堂瑣案]  
　　捕頭稱棍徒洪春春戴雲亭同至兆榮里王阿金妓院中索費逞强由捕拘來解案王稱洪冒稱兵勇强索陋規戴雲亭供洪與王爭執小的解勸被拘王又稱洪戴確係同來羅太守隨判各枷一月發頭門示衆○包探康阿順禀稱牛奶棚夥王阿小雇坐朱桂堂小車有錢五千放在車後旋見自己馬車到來欲將錢交馬夫帶去豈知錢己烏有疑朱暗算扭入捕房旋經兩造自行說妥王稱朱已認償請免懲究太守允之○江姚氏訴稱素有空房租與許阿狗居住昨許與妻華氏紛爭竟持刀砍傷該氏手臂小婦人恐釀事端報捕拘許送案許供小本營生欲取錢二百文付人妻不肯致與口角誤傷華氏亦投案求免羅太守申斥數語着將妻舁送醫院醫傷○包探康阿順禀稱緝獲竊犯社阿金沈桂林搜出衣物甚多失主王慶雲等五家均已投案王等皆請領贓究辦羅太守判杜沈均發捕房管押一月贓交各失主分别認領○西捕禀稱昨見徐金生駕車之馬身有傷痕千違租界章程解請究罰羅太守着捕房將馬喂養七天所有料資令徐照章給償 
[潘葦漁廣文道聽塗說弁言]  
　　吾從兄葦漁先生吾家之千里駒也少時負巂才有不可一世之概旣壯喜遠遊遊輒十年不得歸既歸又樂寄情子山水間箬笠芒鞵　村農野老隔隴相問答刺刺不休雖樵夫笑之勿顧也余嘗請其說則曰吾將藉是以有成耳歳癸酉葦漁之子春舫鳴鐸淝上適余去全椒來六安相距僅一日程春舫乃以其先人之道聽塗說一書都爲十二卷問序于余余讀書而嘆曰嗟乎是卽葦漁之所謂有成者乎向使葦漁足跡不出閭里耳無聞目無見不過寒燈老屋消磨其間情逸志而已又奚能有此喜笑怒駡筆挾風霜如太史公之善道俗情驅議論於叙述之間俯仰低徊令千載下奕奕如見其爲人余老矣計葦漁先余殁者且二十年而吾鄉之淪于賊燼於賊殲于賊辛苦萬狀葦漁皆等諸夏虫之不知氷故書中亦無道及當時情事者論者謂葦漁長於詩有籜月山房詩鈔是書特其偶寄焉耳否則以葦漁之多才激宕發越何者不可以凌轢顔謝鞭笞庾徐是說也足以盡葦漁矣惜葦漁殁之明年得選盱眙司訓盱眙者湖上縣也面湖爲城人家居疉嶂間天然圖畵學宫　山之半有杏花巖玻璃泉米老題爲淮南第一數百年來已摩崖無題名處向使葦漁不死擁皋比山色湖光呼吸萬頃亦足以慰其登山游水素志矣顧墓草已宿而始被榮名也悲夫讀既竟白笑未能作才語相對爰就枕上歷訴生平忽忽如一塲春夢挑燈搦管次于版郵歸春舫春舫乃阿咸中之最錚錚者能讀父書或卽以是爲序也夫光緒紀元歳乙亥日躔大梁之次涇上筠坪老人書于六安州學舍之東廨時年七十有一 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[秋懷四律用漁洋山人秋柳韻卽請桂笙先生大吟壇斧正並乞和章]  
　　細雨孤燈斷客魂滿階落葉不開門旗亭粉壁淹詩迹溢浦青衫漬涙痕殘照一鞭游子路西風十里故人村關山匹馬怱怱度秋色長空仔細論寒林一夕鬥濃霜黄葉蕭疎徧野塘水月功名餘白紵雪泥蹤跡滯青箱文園夜雨憐司馬鄴下秋風弔漢王青箬綠簑歸未得杜門空說志和坊誰從遠道寄征衣壓線年年計更非酒後雲情餘跌岩鏡中星鬢剩依稀詩心細雨三更碎鄉夢西風一夜飛鵰鶚垂天原有翼安排健翮願休違鸚鵡籠中不受憐好偕鷹隼厲雲烟有花且向籬邊坐無酒何妨甕底眠壯志半消彈鋏日雄心猶憶請纓年何當一遂乘槎願珠履先凌日月邊重九前一日古越京兆蒓舫氏草於遼西旅次 
[贈太痴生余萍蹤靡定無從購閱申報偶於友人處得見數紙讀太癡生詩情文備至未嘗不想見其爲人而於某詞人一事尤服其大方不羣非抱眞才不可令人心折無似昨閱六月二十九日舊報見金縷曲一調情詞哀惻讀之聲涙俱下情之所鍾正在我輩有心人當同深感慨爰賦俚詞二絕卽請太痴生釜削爲幸所恨天南地北未知晤德秀之姿於何日撫心殊深惆悵耳]  
　　久切神交感客思瞻韓 
何日慰欽遲相逢豈僅傾車盖應買黄金鑄島宜幽恨曾傳金縷詞令人讀罷涙如絲癡情豔福天偏妒爲有前因好自知京兆蒓舫拜稿 
[二十四歳生辰自述]  
　　七尺昻藏志未伸何時摶翮起風塵天涯落拓存知已世上吹嘘有幾人久困閭閻憐管仲蒙徐志昻世棣惠我多金欲興家國憶蘇秦題橋意氣消磨盡贏有山妻不厭貧每怪平生知音少而今始覺識人稀性情未免存偏執世事何堪指是非取與返身期適可行藏修已卽從違敬懷老幼求交道此詣遵循理甚微[  怡紅園惜花侍者葆青錢鋆未定草]  
[惜花侍者惠我女弟子詩敬步原韵錄呈哂政]  
　　閒名竟被美人知咏絮來詢一字師琴韵書聲聊作伴筆床茶竃偶相隨掃　恐褻金光草立雪深憐玉樹枝爲憶紅閨諸舊作不勝惆悵費凝思[  海上忘機客待定草]  
[讀石橋生重示翠雅一律感作並贈]  
　　銷魂一曲石橋紅寳字心香夜夜通未必忘情楊柳月可曾留意藕花風應憐棘苑巢孤鳳記否蘭橈逐斷鴻自此青燈添况味相思惆悵兩無窮豔傳繡虎出東阿能使佳人薄綺羅想是愛才憐宋玉故能耽詠繡維摩春風得意栽桃李秋雨含情矢芙荷記取兹雲施覆庇莫教辜負唱黄河[  龍溪笑剣生王敬侯甫草]  
[藏鋒逸史自金陵來視子疾怱怱返棹感不能勝爲賦四律别後却寄]  
　　久病故人驚相思百里程幾人關痛癢一語見交情握手還諧笑支床廢送迎那堪重作别落日暮雲平一柣官難補公到省十年一官未補千秋望亦空黄金擲虚牝緑鬢悴飛篷風雨新歡隔笙歌舊夢通櫻桃曾結子莫過故花叢示我新吟艸揚州月二分小家憐碧玉綺恨說司勳笛譜紅么曲詩題白練裙婆娑餘興在萬事總輸君念舊憐才甚還詢馮敬通公問馮鐵琴甚殷於公多風義此子合奇窮南海悲蘇軾江東愧阿蒙相期在黄髮珍重兩詩筒石橋生林天衢呈稿 
[鴻賓世兄以詩見懷步韻奉答錄請桂哥政刊]  
　　爲愛春江寄一廛雪泥鴻爪證前緣胭脂北里曾推李金粉南朝獨愛蓮鼓冶願同嵇叔夜乘風怕學漢張騫虚名浪得眞堪媿問字何當拜座前[  懴情侍者畢玉洲甫草]  
[槃右吟成卽用見贈元韵]  
　　滄海歸逢各快然綺窗正是放梅天浮家媿乏三閒屋生計愁無半畝田喜結吟盟敞詩社慚居食客坐華筵間君何福能消受如此金閨慧且賢一枝艶筆人閒少得和瑶篇福正多兒女心腸都旖旎英雄事業半蹉跎綺年易上青雲路舊恨重翻子夜歌十日平原情太重與君昕夕勉吟哦[  秋月懷珠生拜]  
[口占奉贈秋月懷珠生]  
　　一鐙相對意茫然千里歸來話海天知己幸能蘭作契生涯祗借研爲田談心漸入忘形譜入座慚無上客筵安得俸錢過十萬大開廣厦集羣賢三年不見相思重一見牢愁各自多君爲功名偏跋涉吾因箸述慣蹉跎黄金春日誰揮手白屋秋風怕放歌小住莫牽　時感願留信宿共吟哦[  師鄦漫草]  
[上海四馬路浦灘文報局内恊賑公所經收賑捐十一月上旬清單]  
　　初一日催單揚州朱吉昌鹽號募同仁堂二十千自知氏十五千公善堂十千無名氏種荆堂無名氏三户各五千永義堂二千無名氏三千珊溪氏芝岩氏二户各一千實收英洋六十元蘇城善士募逸名氏庸愚氏二户各三百力不足者三百銀表鈎一只約重一錢實收洋一元硤石豐泰布號募鍚齡室延年氏免力氏省吾主人四户各五角○無名氏銅洋三元蘇城租米棧捐王鴻翥四十元王眉壽費恭壽二户各二十元程宅任亨復費恭壽三户各十元金愼脩六元又無名氏葉春暉二户各四元費崇雅八元高平子二元費春生三元○本日共收英洋二百元銅洋三元銀表鈎一只約重一錢 
[上海四馬路浦灘文報局内恊賑公所經收賑捐十一月上旬清單]  
　　初二日催單京都仁昌京店顧又齋翁代募規元一千兩揚州爾廷氏募余季氏求病愈丁桂記求免灾二户各一元　姑嵩記二户各五角爾廷氏二元申報舘來京都聯雅齋五元三百七十七文又募京都醉仙亭鄧懷琇信女雪松氏三户各一元劉定菴惠琴舫信女靜德氏張魯齋龔子斌龔安氏十齡童子清和信女梁氏八户各五角實收英洋六元銅洋一元敦和堂張八元浙紹雲章號募曾稽宋心齋宋鈕氏宋行之紹興宋廷奎宋俞氏山陰傅伯寅六户各一元烟台省過子募勉力人三元　名求堂上康健二元隱名氏有心無力人無名氏求母福壽三户各一元○電册和昌成號王增祿翁募和昌成號十元又盛茂復春德豐和義和順恊順義寳豐聚泰長盛和同和厚仁和永魁記成立乾泰乾泰昌利泰東利信興源德元厚文豐厚十九户各五角和益厚胡裕昌朱雨　補拙軒寳慶居五户各一元無名氏銅洋一元在三堂韋謝氏二户各五元增和八元余銘氏懷梨子二户各三元唐潤記敬業書室兩户各二元和昌成六元五角○銳册紹興山陰縣署孔康甫先生募無名氏陳氏友古堂瑞德堂沈三户各一元○浙常草坪司署來閨秀丁瑩貞善士求病速愈一元銅洋一元荆溪署栢蔭書屋吳一元○本日共收規元一千兩英洋一百另二元銅洋三元錢三百七十七文 
[上海二馬路與昌絲棧陳竹坪經募兩廣山東江寗沙州賑捐棉衣十月廿九日第一百四十四次清單]  
　　金陵永順寳號經募無名氏洋廿元○天津幕善子續募昌字八百十八册尾找銀十兩零一錢八分四厘其各捐户開列于後○織里同泰典助原舊棉衣十二件又邱少記助胎綿舊衣卅件○春生鑑寳號交來戴文田善士經募江寜昌字二百二册恆隆典節省萬號酒錢十千○双募江寜昌字三百三册地肺山樵洋十元集腋堂洋六元思濟堂洋四元瞻萱草堂洋一元四角忠貞堂楊讓臣半痴生三户各洋一元千頃堂百怱堂二户各洋三角以上九户共來洋廿五元○又募江寜昌字二百廿一册無名氏二户各洋十元寳厚堂無名氏無民氏三户各洋五元德源厚無民氏無民氏三户各洋四元無名氏吳明世無名氏不書名無名氏陳釗山無名氏祥卿八户各洋一元不書名無名氏二户各洋五角以上十八户共來洋五十六元○昌字七百八十二册新昌乾德典洋一元○寜波馮存仁號馮獻臣善十經募昌字一千二百六册受昌汪丹記洋廿元馮賛綸馮惠臣厚安莊花瑞軒章震泰南聚成六户各洋二元守拙居林胡楚元錢寳卿三户各洋一元仁泰吉洋一元又銅洋一元王庚仙銅洋三元以上十二户共來洋卅六元内有估看銅洋一元又來銅洋四元○昌字二千一百八十七册鎭海裕豐增記洋十元○新安吳　三善士經募甬江周恆昇駿記號銅洋十元○　字一千六十三册九江豫康壽記庄洋四元○俞姓洋一元○昌字一千四百五十一册漢口張文周錢一千文○蘇州吳蓉齋翁交來徐子筠爲室人難産默禱助賑平安完愿洋四元○信記銅洋廿五元○張綠初先生書潤移助洋六角朱青藜先生書潤移助洋四角○蓮舟大和尚續助生紙字對十副○本日共收洋一百五十七元銅洋三十八元規銀十兩一錢八分四厘錢十一千文舊棉衣四十二件生紙字對十副合併聲明 
[天津慕善子續募各户尾找清單]  
　　西振昌記瑞生祥延陵吳星記無名氏萬聚號大恆號萬聚號益泰爐房復聚號聚奏號同豐號十一户各銀一兩洪省記銀四兩廬江氏德昌聚源盛油三户各銀五錢以上十五户共銀十六兩五錢前閏來十四户來過銀三十兩零九錢已登十三日清單上今來銀十兩零一錢八分四厘共合來規銀四十一兩八分四厘合再聲明 
[上海絲業曾舘核奬籌賑公所施少欽經收山東賑捐十月二十二三四五日第八伯四十四五六七次清單]  
　　嘉善錢　求堂洋三元銅洋九元振蓊堂由姑蘇仁和同號來棉衣洋二元半慈溪曹孫氏求繼孫永清在京學業平安洋二元錢福生求病愈洋一元翁盛恩洋一元○景德鎭江有聲朱龍翔託湯振中程以和經募杏花春館本洋三元李保康順昌成二户各本洋二元方振豐志成布孫源和永和錢和裕錢莊怡興布湯振申葉煥章李廣源集成　方長春裕盛　九如甡　佩玉有慶十五户各本洋一元金品卿胡大成義　義聚元有鴻椿六户各本洋五角朱藹卿本洋四角蕭友山復隆　二户各本洋三角共　七户合來本洋二十六元○嚴芝僧先生經募昌字一萬四千一百十二號　嚴　僧爲先太夫人懺資移助洋八元馬伯眉爲求子得子十元耕餘小憩馬得萱草堂朱鳳梧堂啇居主人四户各二元　棣華林玉友堂澹樸草堂馬崇熙四户各一元共十户合來洋三十元○無名氏經募昌字一千五伯四十一號册餘慶堂洋二十五元甬江乾源十五元同孚號十元甬江晋源吳祥泰二户各五元葉谷氏盛昌黄泰和三户各四元利康三元江泰和二元共十户合來洋七十七元以上廿二日○青　求安子由全盛局來洋五十元無名氏求病速愈十元席飛記求己蟲疾速愈二十元裕記香資移助洋一元駕湖書帶草堂主人病愈完愿洋一元　義堂本洋五元卓勝周本洋三元補拙軒銅本洋四元阮且軒銅洋一元陳載勝求妻浩氏患病速愈洋二元有心無力子求子病速愈洋二元○硤石周小翁由永和局來銅　三元　募董連生洋三元愛蓮堂壽椿山舘二户各洋一元共三户合來五元以上廿三日○大東門大街無名氏求病速愈助洋五十元太古昌交來叚和山助洋廿元古棠林洋三元求安氏洋一元本埠隱名氏求病速痊洋三元萃豐號銅洋五元蘇州福來康交來孫如璋求濕氣永止不發王義庚求慈親目疾痊愈王義庚求髮際濕瘡速愈以上三户各助病洋四元○通海源交來祥興進經募昌册一千二百九十號無名氏四户共助洋二元○漢口敦實堂交來昌册四千七百十四　王壽卿助錢二千文又文報局册一千零四十號黄德順助錢廿千文兩共合來洋例紋十三兩八錢六分以上廿四日○純嘏主人逢母難之期捐洋兩元陳善士經來劉聚興求病速愈捐洋十元天鑒求病速痊捐洋十元香山七齡童子求保母病速愈捐洋五元荷鍾散人求目疾卽愈捐洋二元樂山氏捐洋一百元隱名氏捐洋十元蘇桂　求平安洋二元陳釋梅求平安　一元　經堂求平安洋一元王芹馨求平安洋五角無名氏求平安洋五角趙錫記求平安洋五角虎南求平安洋五角龔隱名洋五元○高郵丁鏡齋第十一次募來三户係黄心田謝子病愈捐　二元不留名捐洋半元劉淨三捐錢一千文共合來大洋三元對聞一元又由張秋岩轉託李睫山翁文牧募十七户淮北中正場署節省酒席費銀十兩德星堂靜嫻主人洋四元德星堂學吃虧人節省吕宋票移助洋二元孫安伯洋二元周子熙洋二元翁文牧洋二元徐錫卿洋二元謝遂嘉　二元無名氏　二元雪眉堂主人洋二元德星堂無名氏洋一元無名氏錢四千文源興惠錢一千文江紹元求母康健扶孤成立東升堂主人謙光堂鏡記三户各一千文益元記錢五百文以上共合來銀三十兩正此上皆廿五日 
 
 

Page 11

 
 
[嶺南雜事]  
　　十月二十一日有一巨盜潛匿西關曹基某烟店中差役偵知火速操械往緝盜無路可逃隨卽就獲解經南海縣張明府升堂研訊聞所劫各案皆供認不諱云○武闈步箭於上月二十一日試畢二十三日試技勇倪中丞出示曉諭謂士子寒苦居多久恐斧資難繼所有技藝不能出衆者可卽回家練習以期下次奪標本院衡才一秉大公爾輩勿存僥倖等語體卹下情可謂無微不至矣○武闈提調事宜由署藩憲蕭杞山觀察辦理闈中事煩責重本衙公務不無積壓虞張香濤制運遂諭令在省候補道府各員協同辦理○日前某西商以番餅五百枚呈繳善後局言本年夏間高要三水等縣慘被水災現届隆冬飢寒交迫懇將此欵採買米石代爲散放云云委員鑒其好善之誠欣然允許遠人樂善好施誠可嘉矣○前陸路提督蔡軍門金章管帶勤字營勇鎭守東郊上游倚重不啻如左右手現經制府委署廣西右江鎭總兵并以該鎭緊要檄令軍門迅速赴任軍門卽將營勇事務交代清楚隨向各衙門禀辭於二十一日握節前往矣○上月十八日合字營勇由大角來省操演二十日回營二十一日振字營勇由大角來省操演均技藝嫻習步伐整齊望而知爲勁旅 
[半頭牛]  
　　杭垣自鄉試以後賭風甚熾賭館愈多文闈之後繼以武闈竟有蒸蒸日上之勢各大憲嚴扎首縣會同營汛局員嚴查重辦房屋發封已經數次而賭者仍不歛跡上城撫轅左近六聖堂巷地方某寓内終朝聚賭門限幾穿十月十六日黄昏與上江一武生爭閙初則闘口繼且揮拳該生雖有膂力而終以衆寡不敵狼狽而奔及回寓所號召同鄉各備器械重興問罪之師而賭舘中亦兵精糧足是磨刀執挺以待館主綽號半頭牛係有名武舉拳勇絕倫手下徒輩不下百餘人無論小試大考每塲必到蓋以公事而實便私圖也是日兩陣對圓刀光如雪兵刃甫接勝敗未分而折肱損臂受創流血之人兩造各有數名方擬鏖兵惡戰幸恊戎叅戎等署已有風聞卽飭營弁帶兵彈壓兩造知有兵至爭先逃散而半頭牛亦不知去向僅獲羽黨數人送入總局其房屋已發封入官恐房主尚有未便余謂半頭牛當以獨眼虎敵之 
[彩輿焚頂]  
　　十月二十六日爲天德黄道周堂嫁娶之期杭城内外婚嫁之家不下數十餘姓城隍山左近地方某姓家於是日嫁女杭俗于花轎到門後安置堂上待新娘將次登輿始將轎頂衣四圍内外之燈一律燃點紅燭更有照轎之例必須家中主婦以紅紙搓作紙撚入轎中四面點耀其轎頂係以竹片編成不意燃照之時其竹己爲紙撚引着伴娘復不細察遂將新人扶入輿中端坐放下轎簾怱怱而去蓋伴娘理應先轎而至以伺候新人也詎新人入轎坐定其頭上之並頭蓮高接轎頂蓮係紙花紥成近火卽燃新人首頂鳳冠不能仰視兼以雙目封金未能開看是時轎頂半焦並頭蓮亦已盡着兼轎上紅燭四面逼入以致黑烟滿塞如坐火坑中衆輿夫方欲起身忽聞轎内極聲呌喚掀簾奔出轎頂被風一吹烈燄上騰勢不可遏衆人手忙脚亂有拔並頭蓮者有扶新人者有除轎上燈彩者有傾水以潑轎頂者迨火經撲滅轎頂已僅存焦木矣於是暫將新人扶進聊定驚魂一面通知男家另換彩輿迎娶且將伴娘追回重爲新人梳裏另選吉時合卺好事者遂謂方喜紅鸞高照同歌偕老之詩詎知朱鳥猝臨來作催妝之使黄姑未遇赤帝先迎非關水漲藍橋幾類火燒赤壁矣 
[養媳傷斃]  
　　天津雙廟後街有某姓婦於前月十五日虐斃童養媳一口據云身有傷痕母族報縣十六日官媒刑忤預備騐屍未果 
[優孟衣冠]  
　　揚城埂子街某客棧日前忽來數客租賃房間僕從甚多排塲闊綽主僕皆北京口音棧主見其揮金如土衣　鮮明方欣然待以爲上客詎知客係冒充旂藉某世家後裔來自燕京抵揚後尚未拜客不知如何爲保甲局識破赶卽會同營縣全數拿獲研訊時供出實係假冒並無别情不過欲告貸盤川耳 
[揚州官塲紀要]  
　　江蘇學效黄潄蘭大宗師由江陰起節回京約初三日卽可抵揚江甘兩邑尊己在河干預備恭迓○聞伍祐塲官丁艱遺缺現以石港場章子珍鹺尹調署○吳柏莊觀察之女公子本月十九日出閣卽在本成招贅雀屏中選屇時當必有一番熱閙也 
[接辦壩工]  
　　攔江壁虎兩壩雖已先後合龍奈揚河水勢仍未加長現值北鹽正當南運且漕船指日卽須兌米似此淺涸何以濟運故邇來程都轉甚爲焦灼昨日又令許閬仙分轉趕卽赴工再將鳳凰壩接堵聞已於初一日開工矣 
[金閨福幼册啓]  
　　嘗謂惻隱之心人皆有之天災流行待人補救近歳燕豫齊晉旱潦疉見援賑者北轍南轅助賑者解衣推食勸賑者貼說繪圖閨中人往往語及心酸卽一幅鐵涙圖實無如此之窮形盡相眞令人不忍寓目也然而勸言易盡需賑無窮廣西山東水災未己江南直北待賑又殷氏虞山貧家婦也欲賑則限於力不賑則遏於情停機三思一策莫籌及讀勸賑歌一則頓觸於懷竊念婦人女子惻隱心多既積善於平時宜賑災于此日福田廣種豈獨在善男子哉如有首飾之花樣不新年久不用者更有文郎令媛所積拜年拜壽及花粉錢洋與其共置篋中曷勿傾以助賑千錢可救一命勝造七級浮圖氏清貧無力助賑有心兹先將所有首飾共若干件交上海文報局王心如先生變價充賑復將兒輩所積之拜年拜壽及媳婦花粉錢洋除刊印勸賑歌一萬本並金閨福幼册工料洋四十元又錢三十二千六百文外餘洋八元錢四千一百文併交彚解並請將金閨福幼册遍傳中外推廣拯災伏願蘭閨善女芝室文郎揮手豪施早種菩提之果善心勃發急開大願之船謹啓虞山鮑王氏代被災民人叩求 
[題小樓吟飲圖謹步元韻錄請松堂仁兄吟長大人粲政]  
　　攬勝何須别境尋登樓便爾滌塵襟當窗霽月供豪飲滿座春風合細吟來往穡帆堪極目縱横樽酒盡知心一時名士多傾　幾度追隨敢嗣音[  冶城山房主許淦未是草]  
[查街竹枝詞]  
　　居卑何敢說辭尊唯諾隨班舌慣捫捧檄欣然詡高節當年賢者有晨門人三爲衆語紛　况有　查坐小窗從此懶邀明月共夜來照影自成雙本有兩文委一武委光緒九年冬添委幫查一員言尋古寺寄行縢此景蕭條得未曾一帶長廊人寂寂閒官况味冷於僧移寓僧房免勞跋涉正是洪濤漲大江連天陰晦暗疎窗行燈燄短通衢靜苦雨凄風屐一雙聚拆聲喧聒耳來幾番倦眼又應抬銅壺漏盡鷄三唱冷嚼街頭餅餌回差喜馮煖食有魚奔馳畢竟勝閒居夜原常動晝難伏一笑生涯鼠不如間日分勞喘息舒同深雀躍感恩初官符一紙從天降喜極渾如奉赦書傳諭分班以示體恤迎寒剛值小春天長夜迢迢百感牽矮屋三間人兩個苦無聊賴度如年人靜偏形漏點遲三更風景倍凄其孤燈無語間相對回憶書窗夜讀時朝來斟酌數青蚨團聚家人飯一盂總是九天施湛露秋風不敢憶蒓鱸○又春夏秋冬四絕紅雨香中鬧燕鶯暄妍韶景話江城春宵同是千金刻獨向天街坐到明結就蓬門筮得朋却憐炎暑晚猶蒸偕行偕坐偕揮扇蚊市聲中一點燈曉月多情伴客歸已看三徑薄霜飛全家都在秋風裏九月新寒未授衣凛洌寒宵靜不譁漏聲四下未還家料知重幕圍爐客煮酒明朝看雪花[  光緒乙酉新秋泐於沙羨旅次雪間棣華舘生求是稿]  
[書感示范大錄請夢畹生芟政]  
　　不才空涉世落落尚天涯與爾皆爲客伊子獨累家風波親浩蕩日月失荒遐無限行吟意挑燈讀楚些太息平生事艱難秉賦微求人殊不屑知　若爲稀獨立遭憂患交訌任怨誹茫茫誰與語洒涕一霑衣天地功名薄江湖歳月深行藏存直節詞賦發哀吟古井難爲水閒雲不作霖那堪明鏡裏衰颯二毛侵○九日約蕉雨瘦蝶登高露香園子以事後至二子已去悵然書壁自昔重陽節登臨感慨生黄花今日意白髮異鄉情樹靜圍寒渚樓高傍古城同懷渺何處暮色悵歸程○天上天上有銀漢盈盈限女牛相思獨不見凝望若爲愁夜月依行館西風上小樓一般惆悵意回首總悠悠○事去事去空留悔茫茫歎逝波新人不可棄故剣更如何得失難天問悲歡自鬼磨空餘心未了彈涙一哀歌○空房空房寂寞夜將殘獨對孤燈臥未安鴛瓦霜濃詩思冷鳳幃月照夢魂寒綺緣易斷愁爲補豔語難除悔亦拌寄語碧城自珍重不應便約再生歡[  木犀秋謝主紅豆詞人近稿]  
[高陽臺題桂林倪耘劬大令西湖載酒圖]  
　　水繞亭臺山當屏幛人間勝景全輸兒女英雄千秋傳遍樵漁六橋橋下飛雙槳酒瓢外還有行廚任扁舟消受風光清福何如浪遊算是今生癖怎十年蹤迹偏未西湖苦憶杭州夢魂常恐模糊桂林高士雲林裔喜相逢示我新圖問何時緑柳堤邊同去騎驢○喜晤廖蜀樵中翰卽送回蜀○蜀樵天下士三絕畵書詩粤海聞名久君在粤督幕中余槖筆遊　江中丞門知名未見江鄉識面遲相逢眞若夢後會定何時明月催離别蒼凉立路歧○愛惜好毛羽翩翩三十年豈因明主棄且任美人憐紅袖能知己青衫感昔賢願同一片水相送入西川○梁鷗侣自山左回以詩索和次韵答之並送其之吳門翩然重見大江濱想見塵緇代拂巾小别竟將成老者相逢還是未歸人莫嫌百里羞爲宰但有千金便買隣此去吳門又惆悵好申舊約寄書頻我自江南鎩羽還此身深愧落人間竟無好事陳知己更少新詩付小蠻一室琴書消晝夜三冬風雪臥鄉關逢人怕說曾游藝十載西悔轍環光緒乙酉冬十月十又八來安孫點聖與甫稿 
[秋日病中卽事]  
　　曉起輕寒透碧紗倚闌閒看海棠花比來一病渾無力生怕秋風吹袖斜○又疉前韵助愁明月照窓紗爲感閒情弔落花室靜燈殘人寂寂爐烟一縷繞廉斜[  蒓舫氏初稿]  
 
 

Page 12

 
 
   
 
