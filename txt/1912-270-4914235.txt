# 1912 - 270 - 4914235

 

Page 1

 
 
社論 
[論鐵路與工商業之關係]  
　　工商業發達則鐵路爲富國之良策工商業不振則鐵路實亡國之導綫何言之世界文化日進則人民之生活程度日高而物質文明隨之以俱進天然農産物不足以應社會之需要也工以成之商以通之而後可以供獻於社會若其交通便利則運費輕而成本省轉輸捷而巿而靈貨物之囤積少母財之回復速金融活潑百業繁興在我國内可以拒外貨之侵入推及國外且可吸他人之利源則其民力有不日裕國力有不日强者乎近世歐美列强以工商業立國而握世界經濟之覇權者胥以此也若工商業不振之國本國所出之品物且不足供本國之人之取求其在閉關時代生活程度低下因陋就簡樸野而已值今航道大通歐美各國方亟謀發展其工商於境外爲經濟上之活動則此簡陋之國家必爲外貨之尾閭自在意計之中向者交通未甚便利不過沿江海各區域其蒙害爲較巨窵遠之邊省貧瘠之腹地耳目所接觸之外貨猶少未盡脫其樸野之習或因運輸艱阻物價較貴與其生活程度不相稱故區區國貨之生機猶未至於盡絶一旦輪軌四達無遠弗届向所視齋窵遠之省忽而近在咫尺向所視爲貧瘠之地忽而驟現繁華鐵路經行之轍迹卽外貨推廣之巿塲以簡陋樸野之民接觸此無數奇技淫巧之物喜新厭故爲人類之常情勢必氣爲之奪神爲之移其生産力示有增而消耗力日益巨向恃高山峻嶺深閉固拒以窖藏於窮簷蔀屋之中之金錢至此亦將悉索敝賦供獻他人矣則民力可以指日盡而國家實可指日亡也我故曰工商業發達　鐵路爲富國之良策工商業不振則鐵路實亡國之導綫也 
　　今者中山先生挾其二十萬里鐵路之政策將於二十年中借債六十萬萬成之姑無論其個人信用果足借債與否借債造路果有遺害與否先生旣抱此偉大之政見其必將以利我國而富我民也然而二十年中四萬萬人加增每人十五金之負擔四十年後其利應倍將於何者爲取償之地雖天然農産物以鐵路之交通運費輕轉輸捷其銷塲亦可稍加推廣然查海關貿易册歷年輸入額恒超過於輸出之數夫以牛貨與熟貨較其獲利之豐齋已不同况近年巿塲之金融悉操縱於外人之手恒足制我土貨之生命而舶來品則且隨鐵路之轍迹以進行窮鄕僻壤無所不至手工　造品之利源勢必盡被其攘奪以去積以年月　　　　内地財源有被吮唷以盡耳或謂鐵道　　　　道之礦産皆足以爲生利之物其說似亦近是然以造路包括沿綫之礦權早成近世債權者之公例南滿東清可爲前鑒即不然而權仍我屬而生貨之利必下能如熟貨之豐且有如上所云矣我謂中山先生果有能力借此巨額者與其同時並舉築造三大路綫母寗分其半數先爲振興工商業之用如是則鐵路旣成我之工商業亦可乘時發達縱不敢望推展經濟勢力於境外而國内之外貨或者有所防制不至任其横决旁流矣是故我爲此言並非反對鐵路政策惟願當世偉人一方面注意鐵路之交通一方面注意利賴交通之工商業則庶可以言富國策也 
來稿 
[周宏業借欵談（五續）]  
　　　吾黨之意見 
　　借國之關係旣如彼其不易成立也又如此則吾黨對於國家之財政意見何如是聆吾言者所必欲反問者也則諸君有應知者國家之財政常具莫大之伸縮力各國盡然中國尤甚就近取譬如現在中央政府每月出款約四百萬元十之九官俸與軍餉也入其公門大夫泄沓僕役惺忪提筆畫稿開飯套車猶是前清故態以吾輩觀之尚可節省十二三然政府所立預算從九月至十二月即須四千萬元每月占一千萬元已加一倍有半而海軍之事司法之事實業之事尚蔑如也故自其縮者而言四百萬元覺其多自其伸者而言一千萬元覺具少此國家財政最妙之現狀也今日之計唯望借欵之不成而利用其伸縮力使之縮至於極度官俸不敷則從而減之六十元變爲四十元可也二十元十元五元亦可也兵餉不繼則從而欠之一月延爲二月可也三四月五月半年亦可也若輩求薪不得求餉無有一旦豁然知國家終貧不可以寄生始圖改業於工商其不能改者則稿餓以死耳臭腐化有用之物淘汰去害羣之馬無一非國家之福也夫國家財政無論縮至何度終有必需之費四百萬元濫矣二三百萬元當不能更減此則讓袁君周君之經營拮据三五十萬七八十萬八折五八折九直接間接以貸諸外國銀行可也至於各省則再耐都督及其士大夫半晌之貪歡銅元濫矣再濫一二百萬鈔票折扣矣再跌一二折花事已闌曉日欲墮横豎好景不長耳此政策吾無以名之名之曰捱政策捱政策者一訓爲捱九隂之捱一訓爲捱　痛之捱先儒之修學也站定脚根咬定牙根今日之中國站定脚根咬定牙根而已夫何以站定脚根咬定牙根此日之衰弱皆由其前此種種罪惡而來以財政論目下之不名一錢即前此清廷之侈汰銅元之濫發鈔票之濫行薪俸之太優冗員之過　與邇日各省都督之揮　兵隊之冒濫有以致之（未完） 
要件 
[小學校令敎育部令（續）]  
　　第三章敎科及編制 
　　第十條初等小學校修業期限爲四年高等小學校修業期限爲三年 
　　第十一條初等小學校之敎科目爲修身國文算術手工閱畫唱歌體操女子加課縫紉遇不得已時可暫闕手工圖畫唱歌之一科目或數科目 
　　第十二條高等小學校之敎科目爲修身國文算術本國歷史地理理科手工圖畫唱歌體操男子加課農業女子加課縫紉視地方情形農業可以從闕或改爲商業並可加設英語遇不得已時手工唱歌亦得暫闕視地方情形可改英語爲别種外國語 
　　第十三條小學校得設補習科 
　　第十四條小學校之某科目遇有兒童身體所不能學習者得免其學習 
　　第十五條小學校之增減科目或加設第十二條第二項之科目時在城鎭鄕立者由城鎭總董鄕董或學校聯合長報經縣行政長官許可在私立者由設立人報經縣行政長官許可補習科之設置或廣止時亦應按照前項辦理縣立高等小學校遇有前二項之情事時由縣行政長官定之 
　　第十六條小學校所用敎科圖書由各省圖書審查會擇定之補習科所用敎科圖書亦適用前項之規定 
第十七條小學校之休業日除日曜日外每年不得遇九十日補習科不在此限遇有特别情事縣行政長官受省行政長官許可後得增加休業日數遇傳染病預防或非常災變時縣行政長官得命臨時閉校其他有急迫情事時校長得臨時閉校惟須呈報縣行政長官縣行政長官遇有前項情事須呈報省行政長官 
　　第四章設備 
　　第十八條小學校應設備校地校舍校具及體操場學校園高等小學校加課農業者應設農業實習場視學校情形可暫闕學校園 
　　第十九條小學校之校地校舍校具體操場等除非常災變外不得作爲他用 
　　第二十條小學校校舍之設備依部訂規程之標準由縣行政長官定之 
　　第五章就學 
　　第二十一條兒童逹學齡後應受初等小學校之敎育兒童滿六週歲之次日起至滿十四歲止凡八年爲學齡期 
　　第二十二條兒童示届學齡時不得令入初等小學校 
　　第二十三條高等小學校之入學兒童以初等小學校畢業及學有相當程度者爲合格 
　　第二十四條小學校校長察知兒童中有患傳染病及有可虞之情狀者或性行不良妨礙他兒童之敎育者得停止其出席第六章職員 
　　第二十五條凡敎授小學校之敎科者爲本科正敎員其專授手工圖畫唱歌體操農業縫紉英語商　之一科目或數科目者爲專科正敎員輔助本科正敎員者爲副敎員 
　　第二十六條凡充小學校敎員者須受有許可狀 
　　第二十七條受許可狀者必需在師範學校或敎育總長指定之學校畢業或經小學敎員檢定委員會檢定合格者 
　　第二十八條遇有特别情事小學校敎員不敷時得以未受許可狀者代用爲小學校副敎員 
　　二十九條小學校校長以本科正敎員兼任之 
　　第三十條城鎭鄕立小學校　長之任用由城鎭總董鄕董或學校聯合長呈由縣行政長官定之其敎員之任用由各該校校長定之但須由城鎭總董鄕董或學校聯合長呈報縣行政長官縣立高等小學校校長之任用由縣行政長官定之但須呈　省行政長官其敎員之任用由校長定之但須呈報縣行政長官 
　　第三十一條小學校　　之俸額及其他給與諸費並支給方法别以規程定之 
　　第三十二條小學校校長敎員認爲敎育上不得已時得加儆戒於兒童但不得用體罰 
　　第三十三條城鎭鄕立小學校校長有遠背敎育法令或怠　職務及有不名譽行爲者城　總輩鄕董或學校聯合長應呈請縣行政長宜予以　戒處分城鎭鄕立小學校敎員有前項情事者校長得報由城鎭總董鄕董或學校聯合長呈請縣行政長官予以　戒處分縣立高等小學校校長有木　第一項情事者縣行政長官應予以懲戒處分其敎員有本條第一項情事者校長得呈請縣行政長官予以懲戒處分縣行 
 
 
 

Page 2

 
 
　長官認爲必要時　未　　　亦得施行　戒處分本條 
所稽懲戒處分爲訓戒　俸免載三極 
　　第三十四條私立小學校校長敎員遇有前條第一項情事者縣行政長官得停止其業務前條懲戒處分之減俸免職及本條之停止業務應呈報省行政長官 
　　第三十五條受小學校敎員許可狀後若犯左列各欵之一其許可狀即爲無效 
　　一被處禁鋼以上之刑者二犯喪失信川或敗壞風俗之罪被虚罰金或被褫奪公權者 
　　第三十六條受小學校敎員許可狀後若有不正行爲或其他玷污師資之行爲察其情狀較重者縣行政長官得呈請省行政長官核明褫奪其許可狀 
　　第三十七條小學校敎員有不服第三十三第三十四第三十六條之處分者得呈訴省行政長官前項呈訴人對於省行政長官之處理尚有不服者得呈訴敎育總長 
　　第七章經費及學費 
　　第三十八條城鎭鄕立小將之經費由城鎭鄕或學校聯合擔任之其概目如左 
　　一設備費及維持費二職　俸及其他給與諸費三校内雜費前項誠鎭鄕擔任初等小學校之經費仍依第四條第二項　理關　委託兒董敎青事務之經費亦照前二項辦理縣立商等小學校之經費由縣經費支給其槩目如本　第一項 
　　第三十九條城鎭鄕立初等小學校不徵收學費其補習科及高等小學校不在此限城鎭鄕立初等小學校視地方情形經縣行政長官之認可亦得徵收學費 
　　第四十條城鎭鄕立小學校之學費作爲城鎭鄕或學校聯合或本區之收入 
　　第四十一條徵收學費額别以規程定之（未完） 
[命令]  
　　十月初六日臨時大總統命令 
　　任命趙理泰爲陸軍軍官學校校長此令 
　　陸軍總長叚祺瑞呈請任命商德全爲陸軍第一預備學校校長金永炎爲陸軍第二預備學校校長毛繼成爲陸軍軍官學敎育長孫樹林爲陸軍軍官學校步兵科長譚學夔爲陸軍軍官學校砲兵科長吳和爲陸軍軍官學校工兵科長應照准此令 
[專電]  
　　北京電敎育總長范源濂深不以黃興强邀入國民黨爲然故請假赴津以避之 
　　北京電財政總長周學熙語人云財政總長地位爲一時的周學熙三字爲永久的因一時之地位强令永久之個人入黨昧良無恥莫逾於此故對於黃興强招入黨舉堅拒到底 
　　北京電胡瑛又運動督貴聞將成熟 
　　北京電聞甘肅擬得許鼎霖爲省長 
　　北京電省制案改定後因各省都督力爭故未交院覆議現聞參議院將催交議决 
　　南京電程都督已派秦景阜赴京向財政部籌商華比實業銀行借欵恐被部撥昨又電請財政部極力贊成 
　　南京電都督府軍務司昨請程都督通令各師將自定敎育計劃表呈送察閱以便擇一通行 
　　南京電徐州土匪猖獗大肆搶刼各團體特派代表來寧呈請程都督將該處各團練改編地方警察並請發給鎗械以資保衛 
　　南京電第三師長陳懋修擬檢閱各團營第二期敎育以覘成績 
　　南京電造幣廠總理夏翊宸由部委任廠員均不承認聯名電請中央挽留張趙兩君仍委任該廠總協理 
　　南京電蘇州外交司本擬移寧後程都督將改南京交涉局爲江蘇交涉總局鎭江蘇州上海各設交涉分局嗣因司員反對移寧故卽作罷 
　　南京電程都督催飭南京府知事各縣民政長將本年上忙錢糧迅速補繳杭州電昨晚念四團兵士刦掠旗營丁管帶借隊圍捕獲十六名同時探獲會匪一名有南路元帥印城廂一律戒嚴 
[特約路透電]  
　　北京電英文北京日報與法文北京報於近數日各逞辭鋒以相對壘北京日報星期六日載有一文以答法報之評論措辭刻覈今日法文北京報載稱昨日本報社員馬萊斯底愛君赴北京日報館爲主筆房萊巴君要求該報道歉或以刃互鬥一决雌雄如北京日報主筆陳君不善以刃决鬥則可聽斷於名譽之法庭陳君則不認曾有此事惟謂馬萊斯底愛君及房萊巴君曾闖入其私室一再要求道歉其狀殊近脅逼明日北京日報仍將與該報辯論辭將更厲於前云 
　　北京電據華字報載種袁總統餞别黃興時曾於席上宣言謂俟正式國會成立舉定新總統後余將效法中山先生退爲國民惟此數月内深望能取銷蒙古獨立消納軍隊庶退可安心云云 
　　東京電星期五日三笠戰艦近軍火庫處忽發見可疑之火種幸卽撲　未　　　　　於起火之原因嚴守秘密惟據調查証之實係　　　所致該人因見事敗業已自盡 
[譯電]  
　　倫敦電據土耳消息意土和局確已告成而羅馬仍聲明其誣據半官報特里白拉載稱意國因土耳其猶與不決已限定日期令土耳其切實承認或拒絶意大利之條件媾和代表白托里里君由哇欺赴意里希特君亦由該處赴士足見和局旦夕將成云巴黎接君士坦丁來電謂布爾加利亞之軍隊已攻擊柯斯却兹之兹之土軍布爾茄利亞官　則不認此事愛琴廷在英築成之魚雷艇四艘已爲希臘　去現已　往希臘 
　　君士坦丁電土政府已撤還昨日（四號）派往　　斯島之兵隊今日（五號）此問開討論戰窰大會國民皆　駡巴爾幹各邦不置演說屢爲中　國民在皇宫之前集衆示威派人奏報土皇謂余等均願　戈從戰土皇答稱　有若此熱心之國民亦足自豪云云各處義以勇隊來此者已達數千人之衆 
　　巴黎電據君土坦丁確實消息土國　閣昨日决　承認意大利最後之條件娉和草約俟特别代表行哇欺後卽須簽押 
　　白哈萊斯　電羅馬尼陸軍準備出師一節已由當道聲明並無其事惟現已開始大操耳羅馬尼政府目下正靜觀事變紐約電希臘商船馬其頓號正欲開往菲拉厄斯時爲希臘領事扣留載運軍火開往菲拉台爾菲亞搭客行李均已起岸該船仍將駛回紐約載運預備隊巴爾幹各邦留美之民可以從戰者共有十萬之衆 
[公電]  
　　程都督致黎副總統電（續） 
　　乃或謂省長委任恐釀中央專制不知監督省長旣有省會省長委任由於總統監督總統又有國務會專制之弊其何以萌况縮短總統任其及法定總統不得三次連任杜微防漸其道良多何必過慮也或有謂省長委任反於共和之精神不知共和精神卽主權在民之一端主權在民者謂國家最高權一發軔於議會立法一方之準繩固宣爲此若任免官吏之在行政一方者與是何涉故法之省長雖由總統委任毫末不背於共和其故可深長思也瑞等以爲省長問題無論取法何國均無不可總之民選之制有百弊而無一利委任之制有百利而無一弊貴院職司立法一言可以興邦均能傳稽外制詳審國情造民國前途之福謹就管見所及　縷上陳尚祈協力主持以維大局民國幸甚特錄奉逹敬希核察並分致各都督爲盻尊處主稿之電及此稿譯發時希願驥附統希察照 
　　奉天趙都督通電黎副總統轉民政長各省都督轉民政長鑒局擬省制彈劾省長權在省會解散省會權歸中央義取統一制適其當今議院刪去中央解散權導專横之流演分裂之慘稍事國情粗解法理之人决不忍見及此趙程二公提議反對黎公復擬聯銜電爭鄙意深表贊同無論何處主稿請列鄙銜可也奉督趙爾巽 
　　籌備國會事務局通電據吉林都督三十電稱元電内稱船舶亦以不動産論按之立法通例船舶可稱爲不動産者必係航海之用非以檐櫂運行且須有一定之噸數以上者方爲合格我國未有海商法明白規定是可照此解釋即請宣示等語查參議院解釋不動産包含船舶一項係採取各國通例我國船舶法現未制定頒行自應按照議院選舉法第四條第二欵所規定凡有船舶計直五百元以上者不問其是否供航海之用均以合於本欵資格論除電覆外合電達 
　　黃興致各都督省議會電興於南京留守任内發起墾植協會袁總統來電深表同情嗣因首都地點决定當經派員赴京改組本部並派員分赴各省籌設支部漸有頭緒興於九月到京招集各支部長曁會員開全體大會籌商進行辦法並委任本部各項戰員以專責任現由大總統批飭財政部分期　歟接濟擬先設墾植銀行並分設公司惟此舉　係國計民生事體重大需費浩繁尤非羣策羣力積成巨資不能集事務懇鼎力維持籌欵協助俾能早觀厥成尤請轉飭地方官各省會知照無任　盻之至江電 
　　同盟會員宣告脫黨電各報鑒同志會與同盟會宗旨不同今由該會組織國民黨鋼等不敢贊同謹告脫黨除以名單報告事務所外特聞常州同盟會員汪應鋼等二十六人叩 
　　第二電各報館鑒常州公民同志會會長朱溥恩卽民政醫總務科長副會長屠寛即民政長之子平日號召徒黨以把持民政署之權利爲目的地方痰首瘍心本部未察令其改組國民黨龍蛇維進何知黨　鈞輔自　補救無從謹宣告脫黨以免邦人之責除電南京支部外特聞常州同盟會支部副會長郭鈞輔叩 
　　温處募賑要電申報曁各報館轉浙江旅　學會諸公鑒温處兩次水災奇重津募賑處已成　　速聯合各　同時籌辦以拯災　桑　幸甚温處募賑　魚 
要一 
[新民國財政之大活動]  
　　六國銀行聞失敗史 
　　財政上之現象自六國銀行團壟斷債權破壞新借欵不意彼國一般輿論反對日前倫敦售賣一千萬磅之新債票瞬息告罄連日政府又向各商人分借巨欵共成三四千萬磅之數一爲麥加利銀行一爲比欵一爲一千萬磅之小借款雖財政上一時不能綽有餘裕然亦呈露一種活動之現象矣 
　　銀行團之中餒六國銀行團此次旣大失敗其現狀如下（一）德法早經宣言願速解散現在更堅其解散之主張（二）日俄向屬勉力加入今俄懷異心别有所圖日方患貧無力投資亦極力主張解散（三）英政府雖不願小借欵成立然一千萬磅之投資仍爲英國獨占即解散於英亦無所失（四）美國向守中立雖熱心投資然近來見資本團内部之黑暗人心之懷異亦遂默許解散云 
　　駐英代表之電告政府昨日連接駐英代表劉玉麟電文兩道其第一道係謂英國各資本家對於此次六國資本團之把持壟斷英政府之偏袒曲護羣抱不平卽倫敦之愛佛電勝英大銀行亦頗不滿意於銀行團之舉動且有若爲大借欵决裂則本行情願繼續承借巨款萬不干預民國政治等語第二道謂此次倫敦各資本家現自由購買債劵踴躍非常近聞喀里某氏報告云一千萬磅之債劵三小時即行售盡後來者均以未購得爲歉由此以觀我民國苟能乘此機會再向倫敦各銀行募債數千萬磅亦不懼不立時募集云 
　　日俄銀行代表之更易外交界消息此次銀行團要求之種種苛刻議案確係在後加入之曰俄兩銀行代表所主張現因大借欵勢將决裂兩銀行總理人紛紛致函詰責代表辦理失當兩代表辭職俄遂易以俄亞銀行奎亞氏日本正金銀行則易小田切氏藉以改換代表爲 
[减輕條約雜持决裂之地借欵經理人之高潔可風]  
　　熊秉三致姜克生國際銀團代表白啓祿柯敦君函倫敦借欵諸荷大力玉成至爲感勸兹有一事不能不奉詢閣下者弟在前清充當南洋印刷廠監督經手購買商德焚華江行機器合同所得　九五回扣用費均山弟　充公欵呈報前清江南總督并刊列支銷　册公布在　此次經手借欵合同中所列扣用在閣下爲得之費而弟爲國家官吏實不當有絲毫沾染即隨同辦理借欵委員祝毓英等亦皆潔已奉公與弟回志護用公函奉訽閣下如　此項可铁席議果其有之　請閣下將該欵轉交財政部存充公項以期與弟　之素志報合出京在卽不再走談 
　　姜克生國際財政團駐京代表復熊秉三函此次借欵成立實由藎籌良美　置得宜僕等竇深感紉將來定能於貴國前途大有裨益也此次磋商　欵公正無私周金一項閣下與祝君從未提及僕　深爲民國得人賀從前貴國辦理此項事宜諎中皆有用金今竟滌除　弊於吾儕均有榮幸貴國政府當可按照駐英劉代表　敝資本團簽訂之合同得領全數　無　扣矣 
[審計院官制成立原因]  
　　審計院乃審查全國决算案機關任高責重理應獨樹一幟官制須由參議院檢查認可民國成立後尚未組織就緒昨日參議院咨催後聞該處總辦王君已擬具草案日内即可交院（一）審計院掌檢查京外名衙門局所出入款項之報銷覈定虚實院長一人（特任）院副一人（簡任）參事六人（簡任）以下僉事書記錄事若于人（二）本院内分六司（甲）第一司掌一切文件及經理收支等事（乙）第二司掌陸海軍部所管用款報銷（丙）第三司掌内務農林工商部所管用欵報銷（丁）第四司掌財政司法部所管用欵報銷（戊）第五司掌外交交通部所管用欵報銷（已）第六司掌内閣及參謀部各院用款報銷其餘未詳惟聞此項官制着手編擬者近復添入遇有關於財政之國務會議該院院長列席一條蓋以該院爲財政上最重要之機關故有此特例至於權限仍須隸屬於國務總理其理設之審計處原係臨時性質將來院究取何種制度一時尚不能定暫附屬於財政部即以財政部所辦之銀行學堂故址爲院所以財政部王君璟芳署理處長該處官制定爲五司各司司長業已派定第一司爲李景銘第二司爲陸世芬第三司爲楊汝梅第四司爲劉頌虞第五司爲范某兹將參議院咨催原文附錄於左 
　　縱觀數千年史横覽五大　　國於地球未幾即遭滅亡之禍者不知凡幾原因雖淆雜紏紛莫可殫述然筦其樞紐者未始非由於財政問題徵諸本國赧王以避債而周室遷孝靈以　官而漢社屋乃至晚唐晚宋晚明以及前清無不以聚歛四出乾没中飽民敝而國隨以亡徵諸他邦埃及以國債延宕而召外豐波斯以財政困難而起内訌乃至印度緬甸以及比鄰之朝鮮無不以　帑匱　民生彫　致令内憂外患相因並至覆亡其國烏乎財政與國家興亡之關係何其密切若是也今中華民國成立南北統一以來財政之敝較前清尤甚自中央政府組縊分部分司分科各司其戰財政部各員於是日以清理財政號召天下順至今已　半載所謂清理財政足予人以共見者不過空談　告耳起而考求其實際匪特次　未能節省抑且用欵付諸　昧爲今之計惟有速設審計院（日本稱爲會計檢察院）直隸於總統對於國務院有特立之地位使之檢查决算乃有清理財政之方試觀東西立憲各國無論君主民主莫不有豫算决算豫算者决定歲出之多寡决算者稽核歲出之當否有豫算而無决算則豫預亦成具文（决算由二統系而成卽命令統系出納統系是也立憲各國以豫算之權付於議院即爲財政上之立法監督以决算之權付於審計院卽爲財政上之司法監督（日本　事後監督中國當採事前監督制度一此議院審計院所以缺一不可也日本憲法第七十二條云國家歲出歲人之决算由會計檢查院檢查定之日本會計檢查院法第一條云會計檢查院直接於天皇對　國務大臣有特立之地位君主國如日本尚且設審計檢查院以監督會計院中國今爲民主其和豈能缺此機關乎夫審計院對於職權内所附之一切會計就其結果而以獨立絶對之責任檢查之確定其是非得失故審計官非依刑事裁判或懲戒裁判不得反共意而黜陟遷調此所謂終身官是也　以保護其官職之持久永續乃以保護其職務之剛直誠實忠信活潑耳法至良意至美泃可謂國家置重於會計也蓋客國會計制度司出納者不任稽核司稽核者不理金錢權限旣明責任乃專故各國以　督屬審計院專主稽核以金庫商銀行專主收發總而言之一國用欵必歸審計院清查一國儲款必歸銀行存放一國籌欵必歸財政部計劃然後國家財政乃能整理今中國籌欵收欵用　查欵均在財政部之掌握職務旣不分明指揮一從長吏移挪則屬員不敢過問蒙蔽則　官未由聞知財政安得不紊亂乎矧政府近日借債銀行團要求稽核條件此雖出於外人之野心然中國不自立稽核機關亦其原因之一故吾以爲審計院之設中國今日萬不容緩惟按約法第三十三條規定大總統得制定官制官規此項審計院官制應諮大總統制定　議據參議院法第四十一條之規定用特提議會同贊成署名公决後諮催總統飭國務院迅編審計院官制交院議决以重審計而維財政提議者曾有瀾贊成者汪榮寶王家襄周樹標張伯烈李素李兆年楊廷棟陳景南宋汝梅丁世嶧 
[參議院十月一號紀事]  
　　十月一號上午九點三十分鐘開會議長吳景濂主席議員出席者六十九人政府委員到者六人首由議長報告昨日義决咨催政府速編審計院官制交議一案本擬即日咨行大總統因原案中有決算權付於審計院一諮似與約法上所定參議院之職權有碍又原案引用日本憲法設有括弧亦不適用於咨文中應請院議舉人修正經衆認可請議長指定遂指定湯化龍谷鍾秀二君並宣告開議省議會議員各省覆選區表施行法案此案昨日已交付特别審查當由委員　張耀曾報告審查會反對派與贊成派之言論其結案則　施行法案確有正當之理由彭允彝閘開票區與投票區不同可以不必照施行法秦瑞玠　此因事實不便暫行變通不過省議會議員覆選當提前　理以便早日選出參議員劉顯治請付二讀議長付表决多數　成復以同日開二讀付表決亦經衆贊成谷鍾秀請表决有無仍執異議者然後再開二讀王樹聲謂議長之表决法不合張耀曾請逐條討論第一條審查會刪去表决衆贊成以第二條付表决起立者四十人以仍執前議付表决起立者九人第三四兩條付表决均得多數此案即完全成 
 
 
 

Page 3

 
 
立當付三讀多數通過後卽接議本日議事日程第一案國史館官制案（法制審查會審查報告）張耀曾報告審查結果　去第七條　修改字句梁孝肅謂此案不能成立有三大理由一國史館乃一種學科不能特設專官編纂二國史之纂編乃敎甯部之職務三編輯國史乃國氏公共事　蔣舉清開國史應由　家編輯如設專館所編之史似爲一部御批通鑑陳同熙閒國史如立專官編輯必多失實後人不足以資信守谷鍾秀胡壁城則聞國史館機關實　民國所必要如無此種機關宜卽有私家著述又何能　集輯成帙且以爲編纂員皆　終身官絶無流弊梁孝肅復引伸其說彭允彝謂此項官制應俟正式政府成文再行設立胡　臣並質問梁孝肅謂國史究　敎科書相同否何以須由敎育部編纂陳同熙謂國史館不能存在於共和時代蔣舉清謂總而言之此事當委之富於歷史學諸子不能另設專官議論甚多議長因之宜告討論終局以贊成國史館官制案付二讀表決多數通過此案卽成立繼續提議外交部官制修正案（法制委員會審查報告）張耀會謂中央各部均無總務廳長外交部不能獨立廳長至技正技士之設更無理由外交部關於技術事務不多亦應不必多設冗員第二條所列載員旣刪去第三四條當然刪去此外則刪去第八條第六項餘悉字句上之修正　告畢發言時間已到議長遂以二讀付表决多數聲成後則宣告散會 
[京師報界又起大風波]  
　　　泄漏參議院秘密要件 
　　究是誰人不是 
　　京師地方檢察廳日前爲報館登載秘密會議事傳報館十五家詰問兹將此事顚末略記如左軍警公所之函請前月十七十八兩日參議院開秘密會兩次報紙多有證載參議院以洩漏秘密不外三種人一參議員二國務員三秘書遂咨請政府嚴究軍警公所致書許總長請其由檢察廳分别起訴此二十七日總檢察廳通令京師及各省各級檢察廳依法檢舉之所由來也 
　　總檢察廳之通令查臨時約法人民固有自由言論之權而民國肇興尤重維持秩序之道近來報舘林立嚴守法律範圍者固多記載失實者亦復不少或泄漏政府之秘密或爲虚僞之登載甚或大書特書某處兵變迨電詢明確則全屬子虚諸如此類均足以害國家之生存惑人民之視聽若不嚴加檢舉實於民國前途大有危險爲此通令京師及各省各級檢察廳凡報紙登載之事實苟有觸犯刑律第一百三十三條第二百二十一條之規定者即行依法檢舉以盡代表國家之職此令 
　　地方檢察廳之公訴昨二十九號京師地方檢察廳發出傳票分别傳以下報館十五家於三十初一兩日十鐘到廳審問各報派人先後到廳該廳據九月二十九日政府公報所宣布九月二十七日總檢察廳之檢舉文向各報嚴詰九月十七十八等日所登載之借欵條件追索人證物證當由該報館等辯驗該檢察廳遂派警察　各報舘人押回取保聲言若無人證物證仍須將原人帶回 
　　各報館之名目登載此事之十五家報館爲中央新聞國風日報民主報順天時報中國日報國維報民視報北京日報國光新聞新中華報燕京時報受國報大一統報亞細亞報國民公報等惟所登情節各有不同有兩次並詳者有一詳一略者有僅登一次者有約略記載而並非錄秘密會議情節者有於次日轉錄他報者概在被傳之列將來必有一番大辯論也 
[袁總統尚知大體]  
　　準備國慶紀念本月初十日舉行國慶紀念大典所有應辦事宜已經參議院議决大總統前日特交諭各部院衙門將各項事宜敬謹準備（一）由各部通令各管轄局所等届期放假休息懸旗結綵及追祭等籌備事項（二）由稽動局將有功民國之人先行呈報俾可預先頒給動位（三）由司法部規定停止執行之刑罰及應赦之人犯（四）由財政部於十月十號以前預籌的欵分撥各省接濟貧民（五）大閱期限須先三日規定其地點由陸軍部指定呈報施行聞大閱典禮現已擬就天壇舉行是日大總統戎服蒞軍調集京幾各軍集合演習並於午後總統府開一極大茶話會遍召在京中外各界之名流共同慶祝以誌大典 
　　謝絶攬揆慶典前日袁總統五十四歲誕辰府中各員有欲循俗拜壽者大總統均拒不見秘書廳請開便宴亦未蒙允許且下一手敎略謂小弁之怨子始說我辰京郢之故臣乃言初度惟生日之禮本古人之所無宋景文壽言爲有識所非笑民國肇建此等陋習亟宜革除聞是日大總統以國事艱難各國尚未承認斷非歡讌之時所有一切禮文均行謝絶故昨日總統府人員辦理一切事務亦與尋常一律云 
[梁任公歸國紀事]  
　　梁任公自甲午以來即抱激進主義提倡革新戊戍政變逋居海外愛國血忱不忘寢饋民國成立梁氏以遠離祖國之故無緣歸國與袁黎孫黃諸公共任開創每自引爲恨事現袁總統黎副總統蔡都督以及各黨重要人物皆屢次函電請其歸國共贊共和梁近已航海歸國日内即將到津其黨人已於天津爲之置備行館二三日内當可入京梁氏去國十五年一心國事始終不渝雖其政見時有變更要之爲熱心的愛國無可疑者屆時北京社會於送迎孫黃之後必又將增一番熱閙矣 
[間島問題果已解决乎]  
　　間島問題我國與日本前次派員會議後久未解决自共和民國成立奉督趙爾巽卽與日本駐滿之官吏重開談判刻聞此項問題已經解决於日前咨報外交部今探其條件如下（一）間島地面之内屬於韓民之地叚者中國承認仍歸該韓人管業（二）日本承認不派兵及官吏駐紥間島一帶僅委領事駐紥該地以昭信守 
[蒙藏之好消息]  
　　蒙古日昨奉天趙都督電告政府云現在洮蒙亂事以次敉平已飭吳少將等將前敵陸防各軍分布四路扼要防守酌派重兵駐洮以資鎭攝一面派隊入索倫山分别招撫查拿一面責成各地方官撫恤蒙漢籌辦善後鎭國公剌喜閔珠爾與烏泰同惡相濟應請一併革爵俟傘獲後再行呈請處治其耕禮兩旗顯助印軍台吉搭布襄等亦俟查明分别議處惟各蒙王公生計胥艱應領歲俸乞飭部從速撥給等語聞政府復電均已照准矣 
　　西藏日前四川都督胡景伊致電大總統固務院叅議院及各省都督云接尹都督自鑪城宥電稱昌都解　藏僞都督死守俄洛橋恃險益兵經我軍痛擊逃　毁其巢穴前清駐藏軍將潜伏四野幸得生路踴躍來歸刻已大集哀訴苦衷仍題報効拉薩同胞日在倒懸該軍士聲泣俱下誓同生死昌衡覩此慈憤莫名已給資撫慰令仍整隊兼程回守兩藏恢復舊制維持治安惟恐道路傳聞失實祈卽通知英使布告全國以昭大信免碍邦交等由特陳護理四川都督胡景伊叩感 
[時評一（默）]  
　　今日最時髦之一語曰不入政界孫中山北上首先昌言不入政界嗣後凡稍有名望之人一到北京無不自表其意見曰不入政界不入政界 
　　夫孫之不入政界其目的在辦鐵路今果達眞目的以去吾不知其他之不入政界者目的究何在也彼將以此爲應酬門面語耶抑果别有所圖耶 
　　尤可異者口雖津津然揚言不入政界而其所施種種之手腕則如項莊舞創其意常在總理也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[閩省近日之恐慌]  
　　岑鎭撫安民電諭都督及各報館鑒兹有示文一　希即代爲刊貼文曰近因本鎭撫使帶兵入　傳聞省城頗有不過之徒散布謡言煽惑人心希圖勾結滋事此等情形實堪痛恨本鉞鎭使此次帶兵入閩　因閩省原有兵力不足專爲協助都督剿辦匪黨維持治安起見凡有擾亂秩序破壞治安者即係匪徒皆當痛予勦除　不稍事姑容現在隨帶軍隊業已陸續出發不日即可抵閩凡屬軍民人等務各謹守秩序保全治安母得聽信謡言自滋紛擾至閩省金融窘迫巿而恐慌本鎭撫使亦已　請政府速籌的欵以備接濟俟到閩後自　體察情形商同都督妥籌善法切實維持商民人等均可照常安業母庸疑慮此示岑春煊艶 
　　孫都督預備歡迎孫都督聞岑西林將來閩爲鎭撫使已着部下預備歡迎并擬於舊八旗會館内爲岑君行轅至岑之隨員以景福江　經二人日前已進謁都督面談一切矣 
　　彭壽松宣告辭戰九月二十五晚彭壽松發出辭職通告略云視事以來辦理軍警以及禁烟善後事宜諸未得手引咎　賢除電呈總統辭職外卽將所領防衛鶯左右釁各軍直歸都督管轄其總參議及禁烟督辦各篆務待賢接理一面分别訓諭所屬軍警守法奉公以明大義用副大總統曁都督及岑鎭撫使福國利民之意云 
　　各錢業大形恐慌九月廿四夜七時南台乾裕錢莊倒閉與其關係之城内大川錢莊亦於同日倒閉查始僅數人持票支錢繼即來二三十人觀者愈聚愈聚店夥見勢不佳向後而逃匪徒乃乘機搶掠財物店遂爲空間有無票二人爲巡警捉去未知如何懲辦嗣福裕錢莊亦爲波及自是夜十一時滾票至次晚始稍安靖蓋賴兵警鎭護之力也福建銀號於念五早特懸一牌大書秋節停支並請有防兵多名始獲無事 
　　巿民會無理取閙九月二十五日十時因中央命令派岑西林帶兵來閩鎭撫人多誤會敎育司黃展雲發起巿民大會附和者旅閩議員陳金詔等早已在巿分散廣告内多載謗毁西林之語及劉祟佑林長民林萬里種種反對劣謀至十時半開會陳金詔登台宣布　會之宗旨次林學衛演說公舉代表到議會請願電中央阻岑兵來閩理由巿民聞之譁然而散後有巿民登台反對此舉謂岑帶兵來閩鎭撫並非來閩蹂躙如何阻止各界同胞請勿誤會此係中央救我同胞於水火之中是我三千萬同胞之幸福云云至上午　時假巿民大會名義派代表四人楊冠璋林逹孫銘温（一姓氏未詳）帶兵隊三十餘人提刀負槍强逼艤會開會通過阻岑電稿事爲議長所知潜逃出城僅由庶務員招待對云議長並未在會乃又威迫庶務員四處找尋未見議長該隊兵聞知即在外喧譁勢將用武後經警備隊勸解始悻悻然而去至旁晚都督聞知即派陳家駒到議會安慰云 
　　警察廳息謡示諭爲剴切曉諭事照得連日以來民間訛言四起一夕數驚相率扶老携幼搬箱挑籠以爲走逃避匿計者此等謡言緣何而來實屬不知所謂現在巿面業已安　軍警各隊均經督率晝夜加意巡　萬不至生出意外之變吾父老子弟何所用此驚疑必紛紛互相遷徙以自貽伊戚據外間傳潘皆稱日來各營軍兵搬運子彈火藥恐有他變等語查此事係因防衛軍一營將飭派管帶官督率開赴興化府協同剿匪之用是以搬運此項子彈火藥與省城毫無關係此不足異　一又據外間俾言岑鎭撫使帶兵來閙等語但岑鎭撫使所帶之兵若干以及何日可以到閩尚未决定果其即來其兵且不上岸此不足異者二本廳負維持治安之責覩曰來民間徒目紛擾作此搬移走逃之苦用特痛切告諭吾父老子弟萬勿誤聽謡言目取損失善閩自去年光復迄至今日民間屢次惑於謡言　徙者不止一次其後竿無影響仍復相奉搬回問有身命不保財産受傷不知凡幾悔恨無及此可見浮言之不容輕聽况一經遷徙需　不資且安保無　徒覩搶之禍吾父老兄弟又何苦舍省垣堅固之地而逃於窮鄕僻壤之區致受種種苦累此乃理所至明何庸多贅本廳對於地方秩序應負完全責任業已通飭各區兵士無分晝夜按叚復巡自可保無他變如有匪徒仍敢造作謡言立卽查拿從嚴懲　其民問無故遷徙者亦必出示禁止但期於地方得所裨益而一切手續不厭煩言竊維吾父老兄弟實鑒察之此告中華民國元年九月念八號給 
[蘇省今歲丁糧貨稅預算之概略]  
　　蘇省地丁錢粮徵收　法前經臨時省議會議决計忙銀一兩折收正稅一元五角地方稅附加稅三角米每石折收正稅四元附加稅一元除附加稅外計丁漕兩項每年約得一千一百餘萬元較前清宣統三年預算銀米原數不甚懸殊第年成有豐歉卽收數有盈絀本年承兵燹水災之後約估收數祇及五六成釐金一節改辦貨物稅值百抽二産銷名半一稅之後概不重征蘇五府屬訂章實行每年約收銀一百五六十萬元寗屬暫照舊章徵收惟目前商務凋敝約收六十萬元此江蘇財政今年預算之概略也 
[冷師長請奬征徐出力將弁]  
第九師長冷遹電云銅沛十八團地方爲著名匪巢爲滿清近百餘年兵力所不能及此次東匪竄入與團匪結合意圖大舉師長派由東西兩支隊分路兜勦東路支隊長張性督同員兵深入團地攻破賊巢數十處其間以靳營長青松方營長振武鏖戰最爲勇猛時值連日隂雨該營長等身先士卒激奔數晝夜攻克趙團榮溝于國馬埦坡豆溝□塘小王廟十江九叚八叚七叚六叚五叚大屯等處此外大小村落不能盡計並陣斃匪首匪夥甚衆士氣爲之百倍匪復出悍股攻圍沛縣縣城經伏營長龍督兵堅拒并由靳方兩營長分兵雁擊賊匪大潰危城得保西路支隊長尹同愈所部於尹家樓擊敗大腰悍匪李四拷等血戰半日連破三莊程參謀鳳章以身臨前敵受傷均屬異常出力現據各路報告十八團内匪蹤已　軍隊仍據要分駐擬定善後辦法另文詳請核示以上東路支隊長旅長張性西路支隊長團長尹同愈營長靳青松方振武伏龍參謀程鳳章洵屬戰力卓著應請先行電呈大總統從優給奬以資鼓勵其餘出力兵戏　擇尤開單呈請核奬至陣亡　兵查明後彚請優卹江電 
[蘇浙恊爭冬漕復活案]  
　　吳興縣議會於本月三號接到嘉禾縣議會快函云近聞都督府會議徵收漕米多數主張照收惟碍於省議會議案决定由國務院咨請參議院議决取消省議案查漕米苛政惟浙西及蘇松太等屬有之此等不平均之稅則誓不承認除電京力爭外并擬於十月十三號假座華亭縣議會開浙西蘇松各縣議會聯合會恊議修濬泖河案時提出付議事關人民負擔務請先行推舉代表赴會籌議抵制方法並希恊力電爭期平稅則而紓民困專此奉訂云云當經李議長恢伯召集全體議員宣示議場綬衆表决先行電京参議院 
[浙議員力爭一面公舉代表如期與會浙路息欵有着]  
　　浙路公司現届發息之期關係全體信用勢又不能停緩迭經湯總理會商理事諸君公决仍照前屆議案如期籌備一面商由浙江銀行介紹錢業息借商欵十萬元於初三日假座商會設筵宣布現悉錢業團體咸以浙人浙路休戚相關恊力維持責無旁貸惟光復以後商巿凋殘近來各縣匪氛猖獗銀根愈形緊急輾轉維護同一艱危彼此磋商兩日經大衆公决由全體同行担任六萬元現因公司請願决擬增至八萬元屆期知照會館如數籌解云 
[浙省八府禁烟監督揭曉]  
　　浙省現當煙苗下種之際朱都督一再召商僚司現已選定五員一例頒發委任狀限一星期出發權限悉從前議計温州夏觀天台州謝祖康處州吕東升甯紹戴任金衢嚴阮慕咸按金衢嚴三屬前擬劃分縣治特派兩員現因該處區域雖廣種烟不多故仍議派一員云 
[建壽民變續報]  
　　嚴州府屬之建德壽昌二縣因鄕民求減縣稅致有土匪乘機攻毁縣署等事詳情已紀本報昨日都督府又據省委二次報告云建事於九月二十九午張管帶親督全軍進剿匪黨抗拒不利紛紛退回壽昌是晚在馬目埠東南區之坎坑圩焚毁匪巢十餘座而合邑謡言緊急人心騷亂壽昌邊境勢尤猖獗幸十月初一省軍到郡人心稍慰惟壽昌各鄕匪黨四路隨集地方岌岌可危現由弟處加派妥弁四出哨探一而將建德善後會商知事漏夜出示慰藉良民剴勸迅速完粮除嚴拿首要外餘概免究一面派撥防兵分赴鄕僻銷毁匪巢爲一勞永逸之計查此次建邑暴動雖由知事防營不負責成而縣法院檢事官陸某實爲禍首該員本輕薄少年妄知世故下鄕彈壓竟對匪首哀求畏葸不前匪膽愈熾以致引入外匪迨劉統領回求蘭溪城防空虚該檢事慮遭意外漏夜逃回杭州致各機關紳民聞耗大譁現經知事及檢事廳全體將陸某潜逃情形呈報提法司請示辦法矣 
　　又新軍到嚴後關事稍有轉機壽昌匪勢尚盛擬一律暫紮城内計第一連及營司令部駐知事公署二連駐城隍廟三連紮府　隍廟四達駐前學宫擬明日開一連赴壽行軍云 
[漢口錢商罷巿風潮已息]  
　　漢口錢店罷巿其原因均由紙幣而起兹將鄂友來函分叚照錄如 
　　起釁原因駐漢各軍隊向日在漢口錢店兌換紙洋每因價值抵昻時起口角錢店以係軍界多爲隱忿自軍民兩府議定紙洋每張作價一串二百文各軍隊遂得藉口日向錢店兌換查照巿價每張僅能作錢一串一百二十文軍隊以有都督民政府示諭强欲兌換一串二百文 
　　搗毁情形九月三十日晚有居仁門錢路營駐紮第五標二三兩營兵士因是日發餉盡是紙銀幣遂有兵士在大王廟上首洪和各錢店勒兌一串二百店夥不允遂觸兵怒將錢店器具搗毁一連抱毁數家警察不敢干涉 
　　錢帮憤激漢上各錢商以軍隊原係保商今旣如此兇横不可理喻各商店難免不被搶刦恐於巿面有碍遂相約一律罷巿當由錢幫帮董報告商務總會總理李紫雲派員調查確實　集帮董籌議辦法矣 
　　函請維持商務總會致駐漢第二師長杜錫鈞函云維持紙幣一事商准財政司咨復仕漢口　地設立兌換所一處照定價一串二百文發兌以便通行惟每日限定祗兌換五千串敝會以爲數較少恐不敷應兌以致擁擠擬卽面商財政司酌量加兌若干藉資周轉是以尚未實行頃據錢幫報告有駐漢口居仁四鐵路營軍隊多人在大王廟以上各錢店持票硬照定價索兌稅不遂意即肆行打毁店内器具以致各錢店均畏其兇横不敢閱巿請設法維持以安巿面等語前來敝會當卽派員　往調查均係實情竊恐軍隊在外藉　滋閘釀城風潮大局不　設想特祈迅飭令該隊長官切實開導勿任在外再生事端並通飭駐漢各軍隊一體知照以安巿面無任盻幬云婉言誥誡駐漢第二師長杜君傳開查紙幣每元作價一串二百文原係都督命令業經本師轉知各旅在案自應遵行惟漢口地方尚未設兌換所不便周轉此時萬難遂照定價實行該商民等一經收入卽不能再照定價用出其中損失實屬不貲種種苦况諒必爲我軍界各官兵所洞悉爲此傳仰該旅長迅卽責成團營連長官切實聞導　兵士等此時所有紙幣暫照巿價行使一俟漢口兌換所設立後再照定價兌換以期維持巿面而保治安須知軍民迭起爭端商店歇業於我軍人名譽極有妨碍所爭者少所失者大且恐大法之徒從中滋擾殊非國利民福之道爾官兵等其各咸喻此意軍民兩安則大局幸甚地方幸甚本師長實有厚望焉 
　　極力調惇漢口各錢店原議要求軍民兩府將紙洋定價一串二百成案取消以免後患嗣因商會商請財政司在漢口設立兌換處且各叚保安會均出爲調停謂以後如再有軍隊滋擾卽負完全責任此時仍照巿價出入無論何人不能作錢一串二百文各錢店遂於前日下午一律照常開巿矣 
[鄂省馬標兵變之尾聲]  
　　鄂省馬標之叛多係官長方使所有事後拿獲之副官嚴正潮參謀陳起勝敎練官韓文炳隊官王天福等人連日經軍法處研究以嚴陳二犯罪狀昭著不可姑容已請令將該二犯於九月二十九號下午綑綁游街示衆然後在閱馬廠正法以昭烱戒現黎公以鄂軍僅有馬隊一協自二禁肇變後全軍潰散所存祇馬隊一標遇有征調將何所恃查該標現雖官兵全散馬匹器械仍舊完全亟應續編一標規復舊觀但值裁兵節餉之際不可再募新兵擬由各師旅中挑選素嫻馬術之官兵撥充不另招募其標統一職聞擬檄委敎導團叅議李紹伯充當蓋李於馬隊變亂之際頗著功助特擢此職以示鼓勵 
　　黎公以鄂垣交通利便匪類勾結往來無常而軍隊尤爲匪人注意煽惑之寺防範稍疏爲患滋大除飭軍警偵探等認眞訪查外匪外誠恐有奸黨匿跡軍隊藉肆黃鼓特設鄂軍總稽查處委派幹員專司稽查軍人有無與亂黨通氣情事業已委任本府總參議唐仲寅爲該處正長參議吕丹書爲副長並委蔡濟民吳醒漢二司長黎本唐杜錫鈞蔡漢卿竇秉鈞吳兆麟唐犧支五師長爲名譽處長以靈消息而免隔閡 
　　自馬標倡亂之後軍警四出破獲匪黨關不下十數處中以天君山忠義堂之一種土匪爲最夥該匪等亦爲振武會餘黨所勾結利械炸彈甚多現幸抄獲殆盡萬無再逞之虞乃謡言仍未能息羣傳隂曆八月十九夜必有變故發生及十九日届期黎公以謡風必非無因特下緊急戒嚴令將東湖門鳳凰山黃鶴樓各要塞砲台一律增兵掩護第一鎭黎統制與石星川劉炳福兩統領親率所部巡查街巷軍務司軍法處均有機關鎗隊駐守都督府以外滿紮敎導團憲兵隊等軍隊緊備之嚴如臨大敵至天明始各收隊而歸黎公以該軍等連夕巡守勤苦特捐廉賞給酒肉犒勞藉資鼓勵並開軍事會議研究杜絶軍人爲匪煽惑之策　以莫如注重　神　　　　　學　優長精通古今歷史之敢練官擔任此課日講古今戰史上偉人如何勵志愛國如何効命　場詳爲講解以鼓舞其愛國熱忱并說明時局之危險情形以啓發其愛國心則自無浮囂妄動之舉矣黎公檯韙其議常允通飭各軍卽日實行矣 
[粤省定期開辦酒捐]  
　　粤東全省酒捐章程業已呈准都督立案並定日内開辦兹將財政司具呈都督原文節錄如下據酒商董光黃雲程黃竹平等呈稱竊以酒爲消耗品各國皆重征之際此庫帑絀乏之秋漕稅征收自難滅免前　司長傳訽面諭商等仰體時艱出而代　准於正稅中提取二成經費並飭　保証金以便委任等因商等以全省地主遼闊須設分局有一百餘所津貼過薄恐不敷支經懇多給半成俾資辦公不致虧累復蒙面諭以代理少取一分津貼則國庫多裕一分餉源等言諄諄勸告商等大義所在不敢不勉爲其難至保証金一層勉遵尊囑竭力維籌及收分局保証湊繳三十萬元以昭般實年限一節請准定以三年俾收計日程功之效而酬披蓁斬棘之勞如蒙俯允由商等於批准後　保證金一十萬元並舉定總局正副局長呈請委任再於三星期内續繳一十萬元其餘遵囑於收到分局証金繳足謹擬具酒稅章程一扣預算表三紙粘呈察核批示祗遵等情前來查核所議章程於代抽正稅中提取二成　費徵收費用尚不爲少所有原認坐釐籌防砲台經費悉行豁免亦可避稅　重複至預算表内第一年酒牌費預算銀一十七萬八千八百元入口酒稅預算銀一十三萬一千三百元酒稅預算銀一百五十一萬零四百一十三元合計第一年預算銀一百八十二萬零五百一十三元係因事屬創始實以最少限度爲根據將來即責成該商等代辦以濟要需除批飭知照外理合將章程備錄清摺呈請都督察核批准立案實爲公使此呈 
[傅家甸大火紀詳]  
　　九月二十七號晚傅家甸七句鐘北二道街大火略情已誌各報兹查其致禍原因係江北防兵秦振聲等三人在一區界同發街雙鳳樓娼窰冶遊强欲　宿詎該娼堅拒不從防兵大怒立將其窰中洋燈打碎一時勢成燎原該防兵秦振聲等三人見事不妙當即逃竄經該窰龜鴇尾追至正陽街十字路口被一區崗警徐德山攔獲一名即秦振聲其二兎脫先送區所看押嗣爲關道聞知立飭該區將放火防兵綁送廳署從重懲辦至火自雙鳳樓下初起時正七句鐘時尚無風及樓房盡燬東南風起火勢始猛不可向邇直撲江沿至十一句鐘始息計燒四小時之久共焚百餘家之多以娼寮居多數翌日午後即於雙鳳樓門首將該防兵就地正法矣云 
　　另函云哈埠北大街道西小巷之内妓館土娼鱗次櫛比房小如舟路狹似洞往來游人如織所有房屋多係木板造成雙鳳樓妓館後院係土娼所居九月二十七號午後七鐘適有身穿灰布軍衣兵丁三人來此冶游因該妓接待不周大施厥威竟將煤油燈打碎以致延燒七十餘户房屋數百間幸經華俄消防警士竭力救護免傷人命火初起時三兵從容外出崗警僅聞人聲未見火光霎時間烟熖冲天火勢愈盛該土娼使人尾追灰衣兵丁口稱火係伊發懇警拿獲崗警遂即追捕該兵見勢不佳鼠竄而逃追至大街拿獲一名其二逃匿無蹤當在火塲經濱江廳道咯加訊問該兵供稱秦振聲係江北防軍來哈護解槍械偶游北里誤遭此禍云 
地方通信 
[江甯]  
　　預告祝典程都督令云照得去年光復民國肇造始基陽暦十月初十武昌　義之時議院定爲慶節允昭萬世景思行文各地開曾革命紀念永垂本城萬壽宫内會場選定適宜初九初十十一　續三日會期會場堂皇壯麗光華爛燦紛披場中供事諸烈各界赴祭宜之初九軍隊予祭各按次序無移先烈遺族午後五時六時來兹初十十一兩日各界到會勿遲人民學商警政概此兩日爲期規定午後到會整隊共肅威儀若非列隊來者一時以後爲宜來由東牌門入去由西門而馳正殿即爲禮所到此敬意須持舉槍禮行軍隊率隊撇刀禮施軍人若非隨隊禮同各界無差脫帽鞠躬三次一概致敬丹墀排隊列班行禮軍樂按譜齊吹以上會場禮節通告各界須知尤望商家店舖　期鼓舞相隨懸燈結綵三日門前各掛國旗亟須淋漓興會各昭盛典無遺慶祝紀念大會觀瞻中外咸窺每年永爲慶節民國萬歲之規 
[江西]  
　　碼頭紏葛九江光漢公司（卽前道生公司）向係租賃鴻安碼頭停泊小輪去歲光復後卽在招商碼頭停泊月前招商局呈請　省交通司以光漢公司小輪停泊招商碼頭與招商局生意大有妨碍請飭光漢公司停泊他處嗣經交通司派員到潯與鴻安公司商議仍照前道生公司例借鴻安碼頭停泊鴻安公司不允交通司日前又派光漢公司總稽查蔡世英來海與鴻安公司商借碼頭鴻安公司仍不允現擬將九江關龍王廟爲光漢公司碼頭惟龍王廟一帶地方係一邑公地現由九江府知事潘學海照會縣自治會議辦云又該公司吕總理日前呈請交通司略云刻下大局底定所有本公司及查封道生公司繪船自應一律調省審驗以便酌量修改而資分配現查有數吉小輪在蕪湖懇請轉呈都督電咨蕪督放回聞已批准矣 
[廣東]  
　　監禁女生廉州人凌雲係東洋女子師範畢業生天情開朗工文翰尤富革命思想年前畢業回粤與某陸軍畢業生結婚嗣以運動革命謀洩在陽江爲清吏殘害凌雲逃免僑居昏港偵探近以其與扶正同盟會黨人往還逮捕解總綏靖處審訊凌年僅二八蓬嚮高聳徐登公庭櫻唇辨論滔滔不絶問官爲之動容素筆書供輙數千言歷叙當日運動革命之苦心今日當不因之而少易徒以彼輩以同學名義來相接洽去者不追來者不拒卽因之被涉嫌疑致陷罪戾軍統復提親而訊之憫其情之可原復憐其才之有用判定十年監　宣布執行凌雲毫無怨容作書上之軍統謂在獄當守法律不敢違規自暴他日出獄後仍可爲民國立功云 
　　籌畫闌書館粤圖書館長李茂之呈胡都督云竊查前清粤督張鳴岐因籌辦廣東圖審館經費無著諭飭港商顧佳及照會砵崙領事梅柏顯經手勸捐約共有美金六萬餘元未及匯粤即值光復館長查悉情形經卽往港會晤關佳詳細查訽據云此項捐欵現存美洲並稱當日勸捐頗爲踴躍有美國人擬用個人名義愿捐建築完全圖書館費數十萬元惟須擇定地點照前勸捐章程定名爲廣東公立圖書館將博物院附設在内館長查該美人自願慨捐鉅欵殊屬可嘉現　民國成立已無官民界線所　擇地另建定名公立似均可如議辦理經於本月初七日偕同關佳將一切情形面陳均聽奉面諭會商妥協再行呈請核奪　因遵即會同籌商并商同敎育司疑請備文知會梅領事伯顯關 
 
 
 

Page 7

 
 
紳佳賡續體損以資接濟至該美國人前愿捐賢另建附設博物院係爲辦理完全起見並請指　東較場地一大叚爲該館地址侯該捐欵匯到即行建築仍請另邀梅伯圓先期回粤主持該館事務惟該國館規模宏大工程浩繁計非數年不能工竣如一日未成立則本舘即應爲全省圖籍之機關預算添購各純圖籍需欵甚繁現美洲旣有原捐有美金六萬餘元并迅函梅領事先將此欵匯解回粤或全數代購圖籍儀器寄館存　均聽其便所有遵諭會商籌辦各情形理合具文呈請察核示遵實爲公便此呈奉都督批呈悉候函梅領事查照辦理可也 
[時評二（萍）]  
　　昔日袁總統組織第二次内閣以沈秉堃孫毓筠王芝祥等三人提出參議院也而同盟會員喧然反對昌言之曰逼奸政策 
　　今日黃克强亦逼奸國務員矣强欲於各黨國務員一律晉錫以國民黨之嘉名逼之不已且又大開讌會以强迫之黃克强於此縱不辭其心勞日拙國民黨三字得母鄰于濫乎 
　　雖然猶幸有范源濂周學熙其人嚼然不滓於黨潮横流之中敝屣一官而竭力抗拒以視沈孫輩當日在外之宣言其爲人高下抑又保如 
本埠新聞 
[舉行國慶之預備]  
　　武昌起義紀念之期本係隂曆八月十九日兹經總商會遵照大總統命令改期陽曆十月十號（卽隂曆九月初一日）爲革命起義國慶節期業已通知南北各商號屆期懸燈結綵三天同伸慶賀南巿閘北滬西各商團均須舉行提燈會滬北商團亦議舉行且有聚綸絲廠等已紛紛預備精巧燈綵莫不興高采烈並訂於是日開會歡迎各商團至廠參觀以彰盛舉想届時必有一番熱閙也 
　　又聞公共公廨關讞員以國慶節期例應停理刑民案件且公共租界内各商號均須懸旗結綵業與領事團商明屆期停理讞政一天以伸慶賀江蘇程都督昨日訓令滬防各軍文曰爲訓令事兹准國務院沁電開前准黎副總統電請以武昌起義之日卽陽曆十月十號在鄂舉辦週年紀念會等因當以民國應有國慶及紀念日期擬案呈請大總統詢諮參議院兹經議决以十月初十日爲國慶日應舉行之事如左（一）放假休息（二）懸旗結彩（三）大閱（四）追祭（五）賞功（六）停刑（七）恤貧（八）宴會又以南京政府成立之日即陽曆正月初一日北京宣布共和南北統一之日即陽曆二月十二日爲紀念日均應放假休息已奉大總統令布在案此次鄂省舉辦第一次紀念會中央已派員與會各省亦應酌量派員前往以昭盛典特此通告等因准此除照會外合行訓令該軍卽便遵照辦理 
滬南巿政廳昨日通告云照得本年十月十號即去年八月十九日爲民軍起義民國成立之日適屆一周刻奉大總統合令定是日爲國慶日應於一律懸掛燈旗休息要會等因奉此合行通告巿區各商舖居户等知悉應於是日一體照行以光盛典 
　　又巿政廳總董陸松侯君昨日函請上海縣吳民政長穆警務長各區區員及各議員各科辦事人員等屆時蒞廳宴會以伸國慶 
[副總統杜絶後患]  
武昌黎副總統以此次馬隊兵變雖即敉平惟其黨羽衆多蔓延甚盛除通飭分别解散脅從嚴懲首要外並以滬上爲通商巨埠輪軌交通且聞該黨設有機關總部爲籌畫轉運之中樞若不剷厥根株恐貽後患兹特派員沿江跴緝並電江蘇程都督轉咨駐滬交涉使以及地方各官吏密查該黨在滬有無機關着隨時電告以憑核辦 
[陳交涉使致地方檢察廳函]  
　　請辦拐匪　　昨接稅務司函稱理船廳禀稱昨接華人報告有匪人拐帶小孩數名搭由英商怡和恒生輪船前往汕頭香港等語本廳立即飭令巡江吏前往該輪查緝旋竟查獲男女拐匪十一名被拐男女小孩計共三十四名隨卽一併帶回禀請核辦等情前來除將拐犯并被拐各孩一併帶交上海地方檢察廳收管訊辦外合行函致貴交涉使請煩查照核辦爲荷等情准此查拐賣人口例禁綦嚴前旅奉江蘇同鄕會函告李金生等拐賣鄧常氏一案並附該氏在奉起訴被難始末筆錄一紙前來其慘酷情形閱之令人髮指當經敝處分别咨行江蘇都督會審公堂轉飭查緝並譯成英文知照海關請爲隨時留意偵緝在案此次拐匪十一名被拐小孩三十四名爲數之多實屬罕見若不從嚴懲辦何以戢拐風而保良善准函前情相應函達卽希貴廳長按例審訊切實懲辦辟以止辟古有明訓惠我小民此其時矣 
[包探弔贜被窘]  
　　製造局工人李阿四曾向公共租界内住户林周氏騙取金飾計重一兩二錢三分抵押於高昌廟住户王紀林得洋七十元兹被林周氏探由老巡捕房派令四十號西探恊同華探李星福於前日午後將李帶至城内穆警務長處簽字後即赴高昌廟巡警分局請派偵探協同弔贓嗣高昌廟附近一帶居民以王紀林受抵金飾係由李阿四言明借來暫押况李阿四素非竊賊王紀林亦非押當該西探等何得遽來弔贜一時大抱不平驟然聚集數百人擁至高昌廟警局據理力爭區員錢芝庭因恐釀成巨禍即與該西探商明暫將李阿四留局一面派巡長兩員　　落班巡士二十名各執洋槍護送該西探等出境候再商辦 
[尊崇孔祀之審愼]  
　　國民公會會長姚子樑江確生二君以本邑文廟内現有福字營兵駐紮雖允暫讓一二日終多未便况致祭禮節尚未頒布祭器亦大半殘缺時間甚促手續頗繁以致今日（即隂曆二十七日）孔子誕日不及籌辦祭典業於昨日通告各團體請各自行紀念至由公民致祭一節容再妥議實行 
[軍人騷擾押店]  
　　西門外羊尾橋路益康押店近因周轉不靈已於門首巾有止當字樣乃昨晨九時許突來兵士二十三人手持軍服强欲典質店夥婉辭無效巡士亦無法解散後報西區警局由陳區員帶同警探到場彈壓仍令收當每件給予小洋二角計押進青灰黃白等色軍服十餘件嗣竟愈押愈多該店無奈祗得閉門而罷現陳區員已報知警務所轉報該營長查究矣 
[商船公會給發旗牌]  
　　南巿商船公會查照部定新章擬製旂牌分發各船户一體懸掛以便稽考經紀前報刻已舉定實業司長王一亭君爲該會會長所有旗牌一律製就按照部章第七條暫不收費業已知照各船帮董傳知各船户赴會報名領取懸掛矣 
[再誌謀斃學徒之疑案]  
　　湖南婦人陳徐氏控吳海榮謀斃伊子陳正南一案業由警務所移送地方檢察廳於前月十七號預審原告未得詳訴由是湘省旅滬同鄕會迭次開會討論并派羅正和楊錦堂二君爲代表兩次函請該廳秉公訊究迄尚未有眉目惟聞陳徐氏夫婦俱已年老僅此一子遽無下落情形極爲可憫兹將該氏呈檢察廳文照錄如左 
　　爲斬絶宗嗣尸身無着懇照律擬事竊氏夫陳輔臣前充滬城門弁現充福州水師營隊長寄寓滬城多年僅生一子名正南年十四有居鄰吳海榮向在小東門内金源森嫁粧店經理將氏子荐至該店學藝言明三年爲滿於去年正月二十一日進店至三月間氏因女臨生遂往金陵照料瀨行時向該店主曁吳付託咸答放心不意九月光復時人心惶恐逃走紛紛氏亦隨女逃回湖南今年七月氏夫來函囑氏由申携子正南往圖前月二號到店面晤吳海榮言該店主於去夏病殁口稱氏子亦於去年五月走失未歸並無下落氏聞之不勝薰駭痛絶氏再三盤詰始終游移店主死後該店概歸吳掌管胆敢信口支吾但氏子索性純謹在店半載必能遵守店規何得無故走失不歸旣走失不歸當時何得不報區存案並登報找尋及通信氏知似此情形必有虐待滅口之隱前月八號扭字警務所求追觀此案情重大迭訊四次後移解憲廳當蒙訊究十七號復訊限吳一星期無人繳出准嚴提押追今已將踰兩限未蒙提辦追究氏焦心若焚肝腸欲裂况吳前假四鄰公字欺罔一端顯係包藏禍心不禀仁憲生死難明爲此泣懇廳長台前賞准嚴提吳海榮到案生追人死追尸母任逍遥法外沐恩上禀 
[閔行初級審檢廳尚未完備]  
　　西南鄕閔行鎭分設上海第五初級審檢各廳已於本月一號開辦前日據派赴該廳承值辦公之司法巡警陶煥文金金實等至上海地方審檢兩廳禀稱該廳雖於一號開辦然内容組織尚須旬日方可竣工等語黃陳兩廳長遂諭該廳所委之推檢各官趕速籌辦母稍延誤 
[再誌寓客病斃之糾葛]  
　　法界大小客棧林立工部局取締甚嚴凡庽客姓氏籍貫須令登明日記簿以便稽查如遇患病及身死等情亦須報明捕房請示辦理所有遣下之行李什物及銀洋等件均由捕房檢點明白存候屍親具領違者重辦不貸上年吉祥街金裕興棧主萬福生因將病斃之某庽客私自收殮遺下之行李各物亦被吞没事後爲捕房查知卽將該棧發封判萬監禁二年在案兹北京大自由報東京访員趙夢根庽在名利客棧因病身死該棧始終不報捕房擅將屍身舁往湖北會館收殮經屍父趙殿榮同該報館代表謝君赴廨具控昨又復訊該棧經張建山同見証陳萬興投案陳稱　　　有洋八元數角已代爲購棺用去行李等物曾由我眼同點明存在帳房無訛謝代表訴稱請堂上質問被告死者自患病至死爲何始終不報捕房且事後又不登報聲明行李各特亦不呈明捕房據稱祇有數元已爲買棺之用試問該客所帶之洋五百元除交同事馬桂由洋一百元外餘者何在聶廨員向張詰問前項理由張嗢嚅不答判交原保候再訊核 
[救火會演劇籌費]  
　　閘北二區救火會成立已久惟因經費不足所需器具迄未備齊前日特邀全體會員在天保里事務所磋商籌欵辦法聞已議决定於陽曆十月十三日卽星期日假張園安塏第邀請著名藝員演劇並倚琴師王至峰奉技所得着資除開支外其餘悉購救火器具以　應用 
[改良監獄之基礎]  
　　民生國計會總部主任諸宛明致民政長函云頃據　會南京部來函以改良監獄乃是當今要政無奈人材缺乏雖有改良之名實無改良之實爰特倡辦江南第一監獄學校業經開課以期造就此種人材以濟世用惟近日來校肄業者上海寶山兩邑之生尚付缺如祈卽就近咨請上寶兩民政長攷送等因據此除將間章登報外用特耑函仰懇貴民政長出示考送入格學生數名到校肄業以備監獄改良之用無任盼禱 
瑣聞 
[城内]  
　　斟酌定斷○費增祥前在北巿陸芝山所開之永豐碾米廠内爲跑街夥因揮霍浪用無可彌補將行中放出客帳私收吞用計虧空洋二千零六十三元忽於去年十二月十三日情急逃逸行主四處尋訪未獲見而至今年元旦被陸在途遇見當即扭交崗巡帶入裁判所轉解地方審判廳經廳長委推事官審訊費因無力了理收押嚴追詎費又在押患病沉重交保出外醫治豈知回家之後醫治無効遂即身死後又有嚴劉二姓具訴到廳嚴稱費增祥前將住屋契據抵去洋一千元劉稱將方單抵去洋四百元均本利無着現費已身故請向伊妻嚴追應長諭候　案辦理而原告陸芝山復延何飛　師到廳訴稱被告雖死保人陳雲亭胡魚章旣已無力而趙茂華則頗有家資且爲同順米行經理出有保信圖　鑿鑿照商情習慣應令賠償請爲嚴追被告費增祥之妻曹氏訢稱情願將屋賣去了理各債惟請略提撫卹經廳長提集原被酌斷諭嚴除去抵欵一千元外找出一千一百元將屋收歸執業該款還劉姓四百元餘存七百元劃歸陸芝山尚少若干再令保人賠償至昨日下午廳長又會同推事戴君集訊原告陸芝山參加人嚴劉二姓同何律師到庭重訴前情並請早爲判决免再拖延被告保人趙茂華供稱雖有售去屋價除還抵欵外僅餘洋七百元尚少一千三百元難以照數賠償况保人不止我一人理應分認攤賠求請堂上公斷問官曰陳胡均小本經紀確無力量已調查清楚惟爾係有名望之人且有家計况保証書信蓋有同順　章由爾列名偕主信託者惟爾一人陳胡二人則無甚關係故本廳長酌判賠償以了此案免得久累亦是體卹爾等之意宜各息訟爲是趙茂華允認賠洋六百元餘則不理費妻曹氏倩親戚曹根堂爲代表投案供稱曹氏因夫死無力搬遷求請斷償撫卹廳長遂與戴推事商議酌斷趙茂華賠償洋八百陳胡二保人各賠洋一百元合級一千元屋價剩下之洋七百元提出一百元給曹氏爲搬遷之用限令五天遷出趙茂華限廿五天繳欵兩造各具限狀遂卽退出 
　　養虎喪身○有爲飯店生理之韓咸林前因乏嗣領内姪瞿季生爲子詎撫養成人後季生不圖上進屢將家中單契等物竊出典押稍不遂意輙持刀行兇前日又向韓索錢不遂扭住兇毆韓不得已奔赴地方檢察廳喊控廳長陳松生君立派司法巡警拘傘到案留候懲辦 
　　拘獲流氓○王連九江元明殷雙才王松如等前投警務所控流氓程阿四即信壳阿金紏衆行兇拆梢洋元等情當時由所飭探將程提案由司法股員向之詰問據供拆梢洋元實爲陸桂生卽油嘴桂生所爲奉判收押候派探提陸到案再核昨午據滬防福字營偵探楊錫生等將陸設法拘獲解送警務所歸案懲辦 
　　召領屍棺地方檢察廳昨出示諭云爲出示召認事本月四號據二十四保二十四圖地保潘亦人呈報碭暦十月三號午後四點多時身圖内西楊家宅張姓棉花田内發見無名男屍一具倒臥田中旁有磁器茶壺一把查無親族報請詣驗等情到廳據經本廳委派檢察官帶同檢驗吏等前往檢驗得該屍年約三十餘歲身長四尺三寸　　一尺一寸委係生前因病身死除屍飭棺殮暫交地保領厝外合行出示爲此示仰諸色人等一體知悉爾等如有家屬　外不歸與後開年歲服色相符者速即覔取舖保來廳領回埋葬母稍觀望遲誤切切特示計開該屍年約三十餘　身穿藍洋布短衫灰布單據元色洋緞棉袍足穿黑洋襪母布鞋　遺磁器茶壺一把人物花紋腰帶一條 
　　第一初級審判廳民科批示　陸泰孚申請撤回証據保全命令批狀悉查法定行使保全証據之程序當以該証據是否恐有滅　及礙難使川爲原則此案據原告聲稱被告陸太孚迭次不交帳簿勢將滅失故本廳當卽按律　理兹據代理人援據民訴律第四百五十一條及本條第四項下半節或有相對人同意事由之規定並第四百四十九條理由書内書証不必保全之　釋本廳行使保全証據方法與該條文之條件主旨均不相合申請撤回命令前來本廳查四百五十條之規定原爲聲請保全証據人之聲請方式其第四項共有三種條件一以証據方法恐其滅失者一以或礙難使川者一以或有相對人同意者在該三條件中有一條件事由可以聲叙者皆足以符本條本項之規定試觀本項條件之所謂或字正所以確認該三條件爲列舉主義非其備主義也明矣條件旣非具備之必要何能旣有恐其滅失之第一條件而尚須相對人同意之第二條件方爲合法乎至四百四十九條理由書之解釋在訴訟上應否受條文理由書之拘束姑且不論惟即以本條理由書内之書証不必保全一語原依確認証書眞僞之訴可逹保全証據之目的與否爲標準此案帳項有川年餘之欠帳本有二十五本之多原告聲稱該被告陸太孚迭經商會催令提出帳簿公同核算該被告均抗不交出大有滅失之恐是該証據將來究竟能否保全不發生滅失眞僞之事實本廳此時誠不敢確認故理由書内亦不過爲相對的不必保全並不謂絶對的不得保全在立法上解釋本條理由固亦未嘗無用意乎其問也該代理人解釋律文未免斷章取義實無理由所請撤回命令之處仍不照准 
[南巿]  
　　加委巡員城外東區警法理事員裁汰後卽經上海警務長穆杼齋君委令姚幼蓮爲内勤巡員已記前報兹因東區地方遼闊事務殷繁是以加委秦仲熙郭壽兩人爲外勤巡員以資贊助惟各區内勤巡員應穿制服尚未製就業已預備趕製矣 
　　詔究　竊○長江積竊秦老五前在通密輪船竊取烟士二十餘兩賣在南巿裏關橋堍萬順祥烟膏店内得洋四十五元被浦東一區偵探沈坤查獲盤詰供認日前與王小喜子等在寗紹輪船竊得寶銀兩錠現洋一百四十餘元伊即分得洋八元並又在仁和輪船上與同黨夥竊劉正泰布號司錢斌所携之小洋二千三百餘角亦分得洋一百角又在長江輪船竊取衣服十餘件質在立成濟泰等押店等語當即解區詰明即奉區員飭該探帶同至南巿東區請爲協探分别吊贓歸案移送警務所訊辦 
[閘北]  
　　第三初級審判廳批示○商民黃藴瑜呈訴胡紀祥案批狀悉此案已准裁判所移交到廳據訴前情仰將證據先行呈驗再行核辦鄧三呈訴黃兆泮案批狀悉此案查無原卷爾於何日在裁判所呈訴是否批准仰卽詳細叙明並將欠欵証據粘呈聽候核辦繕本照章送達 
　　移交清楚○閘北裁判所業已奉文取消改　初級審判廳該房内所有存案充公物件以及案卷均經所長孫君均移交巿政在案兹悉錢巿長昨已將此項公文物件移交審判廳管理廳矣弔獲原贓○虞王氏偕二房主孫羅氏控同居之劉心標竊洋一百元業已搜獲贜洋五十解送警務所押繳在案昨又吊到金戒一只現洋七元解案請示奉飭存候再核 
　　偵探獲賊○顧雪才因竊胡家木橋某雜貨店綢衣布疋昨被偵探查獲解送警務所押候吊贓再究 
[公共租界]  
　　捕　調差○戈登路捕房十六號副捕頭老馬能昨奉卜總巡諭赴新閘捕房辦公遺差以靜安寺捕房三道頭西捕米而司調往承值 
　　繙譯加薪○總巡捕房總寫字問繙譯陸鴻飛就職迄今已有十一年之久從無遺悮昨奉卜總巡諭着每月加給薪水洋五元以示奬勵 
　　量才器使○英美捕房華捕張正巡官昨飭新招之一千零十一號一百六十六號兩華捕均赴戈登路敎練所學習警規又以總巡捕房　百三十六號等三華捕辦公得力諭各升爲試用三道頭華捕以資激勸 
　　西捕升級○虹口嘉興路捕房一百六十七號西捕並提籃橋捕房一百四十五號西捕均熟悉滬上情形前日經總巡捕房代理西探目强生考取列入優等昨日禀奉卜總巡均升爲暗差專探機密事件着留總巡捕房聽候差遣 
　　遺失皮夾鄧宇熙昨乘五千四百三十四號東洋車至湖北路下車遺失黑皮夾一只内儲洋八十二元即投老閘捕房報請飭探查緝 
　　坍屋傷人○泥城橋東首勞合路二十三號住户張王氏家披屋因年久失修前日午後忽然坍下壓傷該氏等三人事爲老兩捕房捕頭得悉飭探前往將受傷各人一併車送仁濟醫院醫治一面傳諭房主趕緊雇匠修理 
　　移提拐匪○拐匪張　寶與朱胡氏　劉氏在當州武進縣境内串拐許雲銓之婁樊氏逃逸經許控由該處檢察廳已將胡氏逮案訊知張與劉氏匿居滬北上海旅館内　經派警持文投　公廨將張與劉氏拘解公堂押候核辦在案兹悉該處檢察廳前日移文到廨附有胡氏供詞請將人証解回當經關讞員照准於昨日飭承備文以便將張與劉氏解送武進檢察廳歸案訊辦 
　　故能復萌○積竊王少餘前因竊取龍興旅館内寓客鉅贓由廨訊實判押西牢兩年近甫釋出詎前晚又混至福建路五十七號客棧内竊得綢衣多件携贜圖遁適彼老閘捕房包探顧阿根撞見當將人贓一併帶入捕房押候解究 
　　糞夫倒斃○浦東人方阿土年四十歲向爲工部局糞夫前日擔糞至盆湯弄橋前挽忽然吐血不止倒地氣絶由捕查見回訴捕頭派探將尸舁至虹口斐倫路驗屍所報請公廨中西官蒞所驗明並無别故即飭糞頭朱德春之夥謝小弟代爲棺疊候其家屬認領 
　　横行不法○匪徒楊和吉前晚紏黨在博物院路白福路附近持刀攔住陳某所乘之黃包車將陳拖下攫取現洋四十餘元逃逸陳即報請總巡捕房派探劉寶生協同一百八十九號西探前往將楊拿獲拘入捕房押候解究 
　　幸未燎原○海寧路後信大繅絲廠烘蒯問内昨晨七時不戒於火幸卽撲滅捕房聞報飭探查明復奪 
　　電車傷人○昨有王金山行經北蘇州路被五十號電車撞倒跌破頭顱由捕車入捕房送往同仁醫院醫治 
　　小孩闖禍○西華得路十三號張阿三家昨因小孩玩弄火柴幾釀火災經隣衆救熄報捕請查 
　　調戲婦女○婦人姜汪氏昨偕其夫姜某同行至西華得路被流氓林阿川隨後調笑由姜嗚捕拘獲候辦 
　　傳遞烟膏○陳阿興應阿毛昨至匯三捕房代押犯傳遞烟膏被捕查見拘禀捕頭押候究辦 
　　車夫被疑○東洋車夫楊阿毛昨載一西人至華得路忽稱失物扭楊至捕房控告詢無証據斥退不究 
[法租界]  
　　並無証據○湯菊初控縿載卿以合開新明煙公司爲由騙去洋一百元現已還過五十元餘欲向索圖賴兹經公堂聶讞員提訊因無証據斥不准理開釋 
　　堂兄不端○江北人張光士將堂妹文吕誘拐來申鬻入娼寮爲探查知拘入捕房解送公堂訊明判張押西牢三年文吕給其父張長同領回完案 
　　說謊受罰○廣永年烟膏店主李興元揑報被匪搶刦現洋鈔票一案前日由廨傳到近隣胡子堂徐新洲張洪等質訊僉稱均未聞知中西官以李不應揑報姑寛判罰洋十元充公 
[時評三]  
　　滬上失業之游民可謂多矣旣失業非流於盜賊即轉乎溝壑此必至之勢也故爲維持地方治安計非首先安插此貧民不可欲安揷此貧民非速設貧民工藝廠不可 
　　今者上海縣議會議案中有設立貧民工藝塲一案實爲目前至急至要之務蓋此舉非特足以振興普通工藝并足以消納無數游民誠兩利之道也 
來件 
[中華全國義賑會乞賑啓]  
　　諸大善士熱鑒敬啓者本會自成立以來各省灾區待賑急如星火前各都督各民政長報告災情已達七省被難災民曾有三百萬口易屍而食殺子充飢慘狀慘情誠數十年所未有近浙省温處數屬直省十餘州縣水災更形遍野風餐露宿待哺嗷嗷以數百萬生靈溺於水火易地思之誰能坐視雖經各地行政機關　稅賑急而杯水軍薪終難普及本會同人誼屬同胞何忍以民生凋敝之秋罹此奇災之苦乞援之函電交馳籌賑實爲急務爰將本會重行組纖捐勸　捐義務所在賑務人人當盡伏乞海内外熱心義士慈善諸大家念數百萬生民倒懸之困慷慨解斷樂輸善舉源源惠寄獲益多資本會同人伐數百萬灾黎九頓首而崇拜者也伏惟公鑒如蒙賜件請寄上海法租界事波會館東首七十八號事務所爲幸中華全國義賑會同人謹啓 
 
 

Page 8

 
 
   
 
 

Page 9

 
 
中華民國元年　曆一千九百十二年十月七號星期一舊曆壬子八月廿七日共三張 
自由談 
游戲文章 
[滑稽電報] [  一粟]  
　　褲倫電云西天如來佛電飭西藏蒙古活佛贊成共和速將獨立取銷否則撤去活佛名號令作狗肉和尚 
　　掹加罅電云煙鬼搭印度輪船到埠沿途求食飢餓之狀可憐現由本處官廳資遣回地獄原籍又電云餓鬼界組織大食會經已成立舉定毛侯龍爲會長 
　　東京來電云小人國政府聯絡大人國將有事於東方 
[戲擬政府宣布小借欵用途表] [  篤廳]  
　　民國建立百政未興經　艱難諸多棘手今日一事明日一差急須薪水之用某軍一長某部一官盡爲濫費之徒名目繁多財政愈　且都督多風流之輩大王有花酒之名以有用之金錢擲於虚牝喜逍遥於花國浪費纒頭金穴銅山亦有揮盡之日典衣質服不免窮苦之嗟欲借貸於比朋友皆同病欲割削　百姓民已損傷本政府有鑒於斯不遺餘力假愛國之名飽私囊之願因少入多出之不敷行東挪西扯之辦法破壞大借欵之後不勝咨嗟今慶小借欵之成異常歡悅然恐有謗言之興故亟作用途之表　　一花酒大王若干費 
　　二風　都督若干費 
　　三子虚軍長若干費 
　　四烏有部長若干費 
　　五無名氏若干費 
　　六挂名先生若干費 
　　七應酬若干費 
　　八花　若干費 
　　九置姬妾若干費 
　　十雇僕役若干費 
海外奇談 
[電氣新槍] [  頌斌]  
　　德國著名製造家奇譁姆君近又發明一種電氣新槍形式甚爲靈巧槍身長不過二英尺携帶甚便至彈子磨磋之力甚輕兩端均可開放係用化藥水浸過最薄之紙所造此槍每一小時能放五千餘響雖多放而其槍絶無損壞當其發射之時一無聲音並不震動又乏空氣阻力故測綫易準不致有抛物綫形聞其發明之始本爲飛艇家所川其用思主可謂巧矣 
[巴南比利馬戲] [  采]  
　　舊金山埠到有大班馬戲開演該班馬戲即從前最著名之聯鈴兄弟所分名曰巴南比利此西來而彼東往該班之資本金百餘萬所選者均世界上最奇罕之野獸足以增進觀者見識所備奇獸分爲一百零二籠計一千二百頭内有象四十駱駝三十卓拉扶四馬七百應用人夫一千二百八十人内正當賽演而最妙巧者四百由屋崙渡至金埠滿載火車八十輛分爲五大聯到埠開演時與平常不同每塲有文戲一齣以尚古女皇繁華快活爲戲本共計用一千二百五十人同演内用馬六百五十頭跳舞之西女則三百五十名支配用物費資本金五十萬 
尊聞閣詞選 
[鳳凰台上憶吹筆] [  沈子賢]  
　　題瘦紅館主李彭庚秋燈聽雨圖冷雨移檠因風想　夜闌慵並扶頭怪花何瘦損瘦但蓮鈎最是凄凄切切欹玉枕絮語難休離人恨秋宵太冷轉覺悲秋相酬向來幽怨惟蠟涙盈盈長替人流料聲聲玉笛客倚危樓今夕蓮臺雙笑應笑我别緒凝　儂還業衾窩繡鴛不解新愁 
[摸魚兒前題] [  仁和冷香女士王佩珩]  
　　恁蕉窗聲聲點點夜深花爲誰剪怕聰水閣蛩鳴砌子夜怨歌偷變秋夢遠縱隔著簾權也　他敲斷新凉尚淺乍逗向鴛幃消魂蕤枕一夕倍凄戀冷冷地濕了芙蓉小院流熒悄撲羅扇蘭缸却受西風冷吹入廻欄一半簾不倦墮葉葉秋聲幾個梧桐片蓮　那畔蹤簌簌唬痕絲絲鬢影宫襪印苔蘇 
遺聞軼事 
[新婚詩]  
　　前人新婚詩綺艶者甚多予最喜楊師已之初日看婚詩云洛陽花燭動戚里盡新蛾隱扇羞應惯含情愁已多輕啼濕紅粉微睇轉秋婆更笑巫山曲空傳雲雨過 
　　近人杭州李仲容茂才之室洪翠雲贈表妹初嫁詩云流蘇寶帳怯春寒日影初驚上曲蘭鏡裏雙眉羞學畵怪郎偏要泥人看曉妝初竟換羅袖問了姑安看小姑惱鴛閒人齊說笑鳳凰明歲可將雛翠翹珠絡　香車歸省雙新笑語初最是一言慚答應阿娘私問壻如何亦綺膩流麗逼肖過來人口吻今則自由結婚盛行女兒家多無此意境矣[  越]  
[打油詩]  
　　金陵有一僧嘗作打油詩四　　命其集曰牛山四十歲中有一首云春叫貓兒貓叫春聽他越呌越精神老僧亦有貓兒意不敢人前呌一聲雖打油詩其筆甚峭不可及也[  采]  
介紹輿論 
　　孫中山以爲燕京在外人勢力圈内不能奮發有爲乃創議遷都不知中國本部無一省非在外人勢力範圍之中夫不從根本著想而棄此適彼恐我退一尺敵進一尺蠶食之憂當不止於滿蒙而後已也 
　　孫中山創　築鐵　而黃克强反對之黃克强發起開礦而粤人反對之噫兩偉人如此何怪其他 
　　八月十九日之紀念所以表揚起　諸烈士之功德反而正　自已之行爲也乃吾青邑於是日未聞有開會演說閘揚起義諸烈士之功業及吾人所以能受共和之幸福徒務形式上之義觀藝此懸燈演戲放烟火而已[  配寒]  
　　法　　保護人民而設當建國初基尤宜尊重法律取信於民王金發毆傷汪瘦岑案已經判决處以五等有期徒刑卒以當代偉人之具保遂得罰洋釋出開此贖罪之端以爲後人口寶吾不覺爲民國法律前途一嘆 
　　王金發犯毆人罪繳洋贖罪以一元一曰推算若有殺人者則以百元一日計算想亦可以贖罪錢能通神法亦無效吾人處世不忠不守法律特患無錢[  篤盫]  
　　參行鄕在黃浦東向以極端專制稱其辦鄕選舉也調查員之敷衍投票時之冷落實所罕見 
　　旣開票當選者雖有一二明通之士然肉莊老班白蟻名家已盡入設中 
　　鄕公所則借隣鄕之某　爲之叩其故則曰鄕董議長均在此局辦事而道路之適中與否理由之正當與否不計也 
　　九月初一開秋季議事常會會議二小時由議長宣告休息半月十五日續會會議又二小時由　長再宣告休息半月或曰已畢事或曰在審二說孰是且俟半月後開會與否卜之 
　　議長鄕董照章可設文牘庶務等員乃不遴選合格者而以局中裁判官爲之曰取其價廉而物美也 
　　今年雖爲日無多而預算案亦應成立乃鄕董並不交議議員亦並不提及公欵八萬一任其飽入私囊 
　　議會爲立法機關乃鄕董視議員如下屬而爲議員者亦甘聽其指揮 
　　積此數因一二明通者遂辭職去議會益不堪今後之怪狀正不知弄到若何地步也嗚呼自治嗚呼上海參行鄕之自治[  一鳴] 軍人之名譽爲神聖不可侵犯今日軍隊往往爲大家婚喪之裝飾品可怪 
　　愛自由談者便是好人以其能受逆耳之忠言也惡自由談者便是否人以其隂恨播揚其過惡也故無論何人察其對於自由誠之心理使可知其人之賢否然則自由談可名曰照心鏡[  孽兒] 中國豈眞無錢乎以上海觀之茶樓酒館戲院娼賡朝朝暮暮車馬盈門座無隙地宜若人人居金山個個有銅穴及至爲國民之事勸捐彼即慳吝不與蓋中國實不窮國民無愛國之心也中國豈眞無出産乎以各省觀之礦山絲業田畝　　　　不盡取之不窮亦可富足國本致盡民力而今日爭用舶來品曠土荒山置之不顧人力不致天材何生中國實有出産惜無人耳中國豈無人乎以四萬萬同胞一語觀之實不乏人又何說無人蓋皆趨名利于刀毫之末操干戈于同室之中工諂媚而忘羞恥没禮義而無道德游民滿道盜賊横行吾說無人非無人也實無具敎育行道德愛國家之人也 
小說 
[滑稽短篇帽之涙] [  瀑石]  
　　某處宴會甲乙二客至 
　　甲乙二客均冠呢帽 
　　甲之帽外國貨也乙之帽中國貨也 
　　甲乙旣至各脫帽置於凡 
　　乙之帽適壓於甲帽之上 
　　甲帽不服謂乙帽曰汝何能處於我之上 
　　乙帽素主禮讓謙謝曰此非我意此我之主人偶爾置之者也 
　　甲帽又曰雖然爾誠無恥我族在我國無一外族可攙入者爾國國民頭上現均爲我族殖帽地本無爾族之一席現爾族雖稍稍萌動行將滅種爾固坦然居我之上不亦恥耶 
　　乙帽曰爾言母太無禮我國目今亦知注重國貨我族行將大繁行將迸爾族於國門之外 
　　甲帽笑曰帽兄爾誠大言不慚哉爾質疏而體拙有何德何能可與予並而更言逐予 
　　乙帽曰雖然吾國民固喜我族之繁於吾國爾不　　見我族與時俱進其數固已不下於爾族耶 
　　甲帽曰予更味於時勢子謂爾族日繁於爾國不知爾國之喜爾族者均中流社會以下人凡上流社會及脩飾趨時者皆爲我族所占其代價之比例不啻十之與一是又非爾之所及知也乙帽方欲有言 
　　忽兩丁二客至丙丁二客均冠外國花呢帽脫帽後置於一几上 
　　甲帽笑謂乙帽曰如何我族同類至矣爾族何在丙丁二帽聞甲帽言更對乙帽揶揄之 
　　乙帽知衆寡不敵緘默不敢發一言 
　　乙而客至者愈衆客所戴之冠中國自製者惟乙帽一具而已 
　　衆帽以乙帽爲異已譏剌訕笑無所不至 
　　乙帽悲不自勝 
　　宴會旣畢客將散各加帽於首 
　　乙帽主人環視衆客之帽贊不絶口并詢販賣處所復曰吾冠甚劣吾明日當購一如君等者 
　　乙帽聞之悲憤哀怨涙出如瀋 
　　乙帽主人誤以爲汗曰天甚凉而吾頭汗涔涔豈病熱耶 
　　嗚呼乙客是豈爾之汗也耶是爾帽之涙下如雨也 
文字因緣 
[鶚士索閱近作賦此却寄] [  瘦蝶]  
　　坐對林亭憶　　　來一雨便成　囊　囊懶復向人鼓斗酒還應與婦雁横空　别賦蟲聲絮壁話新　何當共賞鴉江月携手登樓論自 
[瘦蝶寄示近作和韵以答] [  鶚士]  
　　懶啓柴門怕出遊數來又是一年秋冷觀偏覺棋難著薄醉相知酒易謀　點霜　徵有恨胸涵雲氣　無愁春山何處堪　　西指風瓢質許由 
　　鎭夷先生無鑒贈姜妙香照片拜收謝謝 
 
 
 

Page 10

 
 
   
 
