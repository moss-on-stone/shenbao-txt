# 1910 - 234 - 4913493

 

Page 1

 
 
本會自發起以來函電紛投均以挽留總理始終商辦爲目的良以浙省　於一路浙路繫於一人况血本攸關商律規定職可革而總理不可奪望我各界各業各　股東儘五日内分投集議指示辦法以備大會時公决　浙路維持會再告 
[欽定四庫全書提要二批告竣購票諸君請向各經售處領取可也存古齋啓]  
[上海磁業公所廣告]  
邇來米珠薪桂百物奇昂我磁器一業在景鎭辦貨逐年增加九申且須先付現銀而後取貨成本旣重虧耗殊深若不整頓實難支持公所有維持整頓之責故特邀集同業公議於八月朔日起各貨出售一律漲價一分以顧成本而免虧耗再無論本地客帮各批發統限一月清帳不得任意拖延倘有紊亂不遵一經查出議罰不貸恐未周知特此廣告 
[本館定於七月二十八日開學]  
如有新學生意欲就學者請於是日上午來館投考可也　法文公書館劉院長佈告 
[推保聲明]  
先祖考　梧公已於三月間謝世余年幼所有先祖在日各處親友擔保此後一切不敢承認特此聲明　慈西董紹源啓 
[電政局廣告]  
查贛榆電報房報務較簡所收之費不敷開支且該處距靑口祇十餘里商人赴靑口發電亦甚便捷茲已禀奉　郵傳部批准卽將贛榆報房裁撤以節糜費現定於八月初一日實行嗣後贛榆與各處往來之官商電報一律改由靑口局收遞特此佈　聞 
[浙路公司特别股東大會廣告]  
本公司有特别緊要事件定於八月初八日下午二鐘在上海斜橋紹興會館開特别股東大會務祈有股諸公届期惠臨董事會啓 
[遺失道契]  
英册第三千一百廿四號道契今遺失已禀請英暑待三月之後另給新契特白　英八月廿五號瑪禮孫洋行啓 
[漢口旣濟水電公司換股廣告]  
本公司新股票已塡齊請各股東速將收條至後馬路祥康里大慶元銀號代理處取換勿延爲盼 
[招請合股員廣告]  
今有某行之合股員因事告退故擬另請他員一位以承其乏所需資本爲數無多經 
營之業頗爲發達出息甚豐業此者惟須熟悉上海及内地之情形不必有特别之智 
識如有願就此職者請致書七十號由申報舘轉交可也 
 
 

Page 2

 
 
 [Ｈ>第一張第二版 
［Ｌ>宫門抄七月二十六日召見軍機錫良瑞澂志鋭沈瑞麟吳錡［Ｌ>論説[論名譽與立憲政治之關係（嘉言）]  
　　立憲政治維何曰道德與法律而已道德所以勉人爲善而法律所以禁人爲惡故以政學言之。道德與法律異用。以哲理言之。法律與道德同源。固無古今。無中外。所以爲治國之道。蓋未有能外此兩大原則者矣。 
雖然懸道德以爲鵠制法律以爲戒不能使人人自然趨道德而遠法律。且有薄道德而不爲。犯法律而不畏者矣。是道德法律之力窮。而治國之道。亦無繇施。故上古神權時代。不得不藉宗敎之精神。以爲立國之本原。而相維於不敝。近代以還。科學明迷信開。知法律道德之力有所窮。特爲此以劑其變。而遂範圍一國之上下者。則在名譽故今日各國之所謂立憲政治者。道德也法律也。换言之。亦即名譽政治也。 
列强人士視名譽與生産並重。千夫所指。辱甚官刑。偶遇污衊。挺身出門。其故何哉始。也固由上之操縱。然其蒸爲習尙。實惟一二賢者。能以道義風厲一世。於是習俗之轉移。清議之褒貶。始於人人。而範於人人。乃舉一國之綱維。凡民之品性。而悉受其裁。道德法律之所不及。皆藉此而収其效。斯萬事所由進化。而羣治所以日蒸也至以名爲德。則社會榮辱之分。高卑之别。皆視乎此。故宗敎之力。終未能普切於人心。而名譽心。則幾於人人有之。此其力直尤勝於宗敎也。 
吾國三代以下名爲治者多鼓舞驅使。其用神而不可思議。如東漢如宋如明。雖皆弱而不强。亂而不治。然羣昏亂於上。而士庶維。於下觀歷代之末祚。國政民事。其藉以補救於萬一者。豈少也歟。時至我朝百年以前之。 
 
 
 

Page 3

 
 
 [Ｈ>第一張第三版 
士習幾媲跡。東都而迄於。輓近其在下者。又未嘗有豪傑。卓犖之士。以氣節著於時。故流風餘韵。浸以陵夷。敝而不復能振矣。而在上者。又益恣其專制之淫威。務摧抑剛健好名之輩。使之化爲馴懦。人主有喜怒。而天下無是非。人心日無所宗以行志意則。舉世唯羣趨於利而已。至好名之心。不敵其好利之念。乃解墮係。放僻邪侈。無所不爲。道德固無所用。而法律亦不勝防。所恃以綱維者。一無所有。官之鑽營貪鄙。士之頑鈍無恥。凡所謂不名譽之事。聞之者蔑以爲羞焉。而反以指摘者爲多事。浸假而稍知自愛者。亦將與之俱化。而以名譽爲迂腐無用之物。而不復爲人所倡導。即有矯世振俗。不甘同流合汚之徒。言人所不敢言。爲人所不敢爲者。亦或以沽名釣譽非之。必詆排傾陷。一若唯恐其得以享此名譽者。嗚呼名譽者。所以救道德法律之窮者也。今道德法律。已成虚設。而名譽又不可恃。則人心之陷溺。政治之乖方。將永無改變之望矣。而立憲前途。將何賴也。此豈今日之細故哉。 
昔人謂明人好名本朝人好利蓋國風之日趨於媮固非一。日矣苟非在上者。尊重名譽。則滔滔者天下皆是。人格益低進化益滯。關係於立憲政事之。設施者。匪尠况今日之時勢爲何如乎。國家培養。人才數百年同休戚共患難者有幾人哉不知猶有洛邑頑民。東海大老其人否乎。吾願有國者其思之。勿以銷鑠人才爲得計也。 
［Ｌ>專電電一(北京) 
豫撫寳棻奏新政固爲强國要圖而體察情形籌備事宜有不得不量爲變通者臣意陸軍應量財力緩辦學堂不 
必强迫普設巡警但辦省城府城縣鎭鄉不必辦法官從緩考試奉硃批憲政館議奏 
電二(北京) 
優貢朝考取一等一百四十五名二等一百七十名三等九十名落第者二名一因漏謄副稿紙一因華洋文 
合璧寳大臣欲取列第一名陸大臣謂有違功令遂置不録 
電三(北京) 
吏部通電各省督撫孝廉方正定八月内考試飭速來京電四(北京) 
新簡皖臬吳品珩奏請覲見奉旨著即來京 
電五(北京) 
桂撫奏報全省學生共有四萬餘名 
電六(東京) 
日本外務大臣小村因併合韓國事宣言曰日本外交政策之方針在於維持東洋平和並確保帝國之基礎惟韓國所處之地位實爲惑起困難問題之本原日本與之交錯僅僅保護韓國之政治不足革進韓國今之合併韓國者是欲增進日韓兩國人民之幸福與利益也 
電七(東京) 
東京及他都市民均提燈行列以祝日韓合併之舉 
電八(東京) 
陽歷八月二十九日日本以勅諭大赦韓國罪犯並豁免欠納税金今年税金亦低减百分之五現在韓國罪人被放者已有八百名 
電九(東京) 
美國婁斯安日耳之旅行日本觀光隊百二十名於陽歷八月二十九日到東京午後至東京商業會議所赴宴 
電十(東京) 
神户電稱洵貝勒於陽歷八月二十九日視察川崎及三菱造船所座輕舸巡航内海夜赴川崎别邸花園 
公電(紐約) 
各報館鑒韓亡華僑哀悼三天中國殷鑒不速開國會難自存警告政府與國民旅美華僑公電 
［Ｌ>緊要新聞一[日韓合併條約及宣言書條約條約大致已兩紀前報兹覓到全文照譯於左]  
日本國皇帝陛下及韓國皇帝陛下念及兩國關係格外親密思欲增進相互之幸福及確保東洋永久平和並確信非以韓國併合於日本帝國不能逹此目的兹决議締結併合條約日本國皇帝陛下特派統監子爵寺内正毅韓國皇帝陛下特派内閣總理大臣李完用爲全權委員兩委員乃遵諭會同恊議訂定左列諸條 
第一條韓國皇帝陛下將韓國全部統治權完全讓與日本皇帝陛下永遠作主 
第二條日本國皇帝陛下受諾是議且承諾韓國全部併合於日本帝國 
第三條日本國皇帝陛下允許韓國皇帝陛下太皇帝陛下皇太子 
 
 

Page 4

 
 
 [Ｈ>第一張第四版 
殿下並其皇妃及後裔享有與彼等品位相當之尊稱威嚴及名譽且允供與充足之歳費以保持之 
第四條日本國皇帝陛下並許前條以外之韓國皇族及其後裔享有相當之名譽及禮遇且允供與必要之資金以維持之 
第五條日本國皇帝陛下允以榮爵並恩金賜與韓臣之勳功素著足堪嘉尙者 
第六條日本國政府因上述併合之結果担任韓國政府及全部行政事務竭力保護遵守現行法規之韓民之生命産業並圖增進守法韓民之幸福 
第七條日本國政府允將忠誠遵守新制度之韓民及有適當之资格者酌量時勢用爲帝國朝鮮之官吏 
第六條本條約經日本國皇帝陛下及韓國皇帝陛下裁可即於公布之日施行 
[宣言書]  
明治三十八年日韓協約之成立迄今已四年有餘韓國政務雖經日韓兩國政府鋭意改革而國内現在之行政制度猶不足維持公共安寗之秩序且令全國庶民咸懐疑惑之念今欲維持韓國之靜謐增進韓民之幸福及保全外僑之安寗則於現行制度加以根本之改革爲必要之舉昭然若揭日韓兩國政府知施行改革以合時勢之態度並供將來安固之保障實爲急不容緩之圖乃得日本國皇帝陛下及韓國皇帝陛下之承認由兩國全權委員締結條約以韓國全境併合於日本帝國該約卽於公布之日施行而日本帝國政府遂即擔任韓國政府及全境之行政事務兹特表明凡關於朝鮮之外人及其商務各事悉照下列各項辦理第一項凡韓國與列國所訂之條約悉歸無效將以日本現行適用之條約施於朝鮮凡在朝鮮之外人將按時勢之所宜享受權利與在日本内地相同及得享受法律上應有權利之保護一切諸務悉受日本之管轄日本帝國政府承諾駐紥朝鮮之外國領事裁判所於併合條約實行之際所有未結之案件仍歸原裁判所訊結完案 
第二項日本帝國政府於此後十年中凡由外國輸入朝鮮之貨物或由朝鮮運往外國之貨物及外國船隻之入朝鮮通商口岸者均照現行之意徴抽同一出口税及噸位税凡由日本輸入朝鮮之貨物或由朝鮮運往日本之貨物及日本船隻之入朝鮮通商口岸者亦須於此後十年内遵章繳納應付之税所有以前關於關税之條約悉歸消滅 
第三項日本帝國政府允於此後十年内准許與日本訂約國之船隻在朝鮮通商口岸之間及朝鮮通商口岸與日本通商口岸之間從事沿岸貿易 
第四項朝鮮現有之通商口岸除馬山浦外一律仍爲通商口岸並開新義州爲通商口岸日本及外國之船隻准其在諸口岸出入並輸運各貨 
[東報紀日韓合併問題]  
日本士地人民之增加日本併合韓國後領士人口大有增加從前日本領土面積一億七千四百三十三萬平方里合併後計有二億五千六百三十三萬平方里日本現在人口共有五千二百五十一萬八千五百十八人合併後計有六千三百三萬七千五百十八人日本領土現可與歐洲之奥大利葡萄牙兩國比較而人口則駕凌于德國矣 
合併後之韓國鐵道日韓合併之後日人在朝鮮第一著手之緊要事件係修改道路完成鐵道盖鐵道於國防上殊有關係不得不速行施設也現俟總督府官制發表之後即設鐵道院與韓國向有之鐵道部分離歸總督府直接管轄從事興工期於數年内將枝幹綫敷設完竣其收支各費向歸另行核算以爲特别之準備自分離後庶得與各種改正之法令共同發表 
浦港排日韓人之暴動西歷八月二十三日浦鹽俄報載日韓併合問題發表後該處排日派韓人齊集韓人町小學校秘密會議散會後歸途向日本人家屋投石並昌言欲加危害於日本人恐此後尙有激烈之舉動也(譯上海日報) 
[東督決計自築錦璦鐵路北京]  
　　修築錦嬡鐵路一事會爲日俄兩國所阻撓東督錫清師憤不可遏故特到京俟與政府商議後即召集東三省諮議局各議員開一臨時會議提議自籌資本趕緊修築不借外欵並責令全體議員設法贊助蓋各國因錦璦鐵路互相疑忌現爲中國計舍自辦外無以息其紛爭云 
[度支部核減蒙政經費之豫備北京]  
　　度支部撙 
節財政不遺餘力各省豫算數目業由該部飭令核減所有各省每年應認協欵亦令分别減成以輕擔負爰飭各省查明當年共有協濟蒙政欵項若干並令酌定辦法准其减解至蒙地豫算數目亦卽由部飭令减成請撥以昭核實 
[鄒嘉來將無可位置北京]  
　　自徐協揆入樞唐少川補授郵尙後政界將大有變動近得確實消息袁項城有仍行出鎭北洋之説直督陳小石將次内用新任郵尙唐少川調爲外務部尙書以唐熟習外交且嫻英語之故惟現任外部尙書鄒紫東恐將無可位置矣 
 
 

Page 5

 
 
 [Ｈ>第一張第五版 
[代表團對於聯合會之要求北京]  
　　旅京國會請願代表團以第三次請願業將舉行但非有最堅最有力之要求事終無濟前經議决辦法兩種一爲本團自辦之件一爲對於聯合會提出之件除本團自辦之件應由本團力策進行外其對於聯合會提出之件應即開具理由乘聯合會開會之時交請議决履行昨已編成議案兩則向聯合會提出該議案之主指如下一限制民選資政院議員不得承認新租税以稍减政府假立憲之威燄也西人有言不出代議士不納租税今資政院之終結在於恭假聖裁其去法治國議院性質何啻霄壞資政院議員斷不能與西人所謂代議士相提並論而諮議局與督撫有異議時其權力僅能逹於資政院而止則諮議局議員尤無代議士之價值可知吾人若循文明國之先例國會不開即停納一切租税亦屬正當之辦法今雖不認遽爲已甚而國民旣未有監督財政之權利自應不任增重負擔之養務擬請限制民選資政院議員此次資政院開院後對於政府提出增加租税之案不得議决(各省督撫奏陳預算案一切收入欵項必多隠漏并須檢查其隠漏之數作爲新租税論不准督撫私自征收)倘不顧公理冒昧議决一般國民誓不承認民選資政院議員爲貴會各諮議局所選出卽不啻爲貴會所组織貴會有訓戒監督之權即有爲民請命之責代表等所以要求貴會者此其一一各省諮議局議員同時辭職以破除假立憲之狡謀也諮議局地位與各國聯邦議會微有不同然旣不設董事會即無執行之權自不能作地方議事會看待查諮議局章程第二十二條諮議局議定可行事件呈候督撫公布施行是諮議局爲一省立法機關督撫爲一省行政機關國家法律早已認定自編查館深文解釋節節縮小已同贅瘤而督撫施虐於民又往往多方籠絡諮議局使負責任於是人民怨毒不加於官府轉以諮議局爲集矢之的若國會不開上不能直逹於君主下適以取惡於人民實爲萬分危險擬請本年諮議局常年會即以請願速開國會爲第一議案呈請督撫代奏若不允代奏全體議員同時辭職尙可告無罪於父老兄弟代表等或同爲議員或主持各界均有密切之關係即不能不熟察進退之先機代表等所以要求貴會者又其一 
[喬丞堂請假查路北京]  
　　學部片奏云據臣部左丞喬樹柟呈稱竊樹柟前於光緒三十三年十月内經郵傳部奏派充當四川鐵路駐京總理三十四年二月内曾經呈明奏請給假前赴湖北查核路政一次本年四月二十六日復經四川總督趙爾巽奏明准其隨時出京查勘與駐宜總理籌商一切免其請假請訓以期迅速惟樹柟兼有撰擬進呈講義要差實未敢輕離職任近因宜昌漢口等處有亟應籌商事件仍應呈明奏請天恩賞假一個月俟籌畫稍有頭緒即行回京當差以重職守等因前來臣等查該左丞所請係爲愼重路政起見據稱往返籌議需時只有一月所有臣部左丞應請母庸派署謹附片奏聞七月十八日奉旨知道 
[桂省各級審判廳提前成立北京]  
　　桂撫張鳴岐具奏略云廣西省城高等以下審判各廳原擬於本年春間提前成立嗣因承准憲政編查館咨行奏定法官考試任用暫行章程法官非經考試不得任用復經商准法部定期五月十五日考試法官招致本省及湘粤近省合格人員來桂應考法官旣已遵章考取原設之審判研究所録事書記發吏檢騐吏各學習所均先後次第第畢業各廳建築亦一律告竣自應部署開廳以副提前成立之意當經督同按察使詳加規定遵照法院編制法並參酌目下情形議於高等審判廳内分設民刑第一庭桂林地方審判廳内分設民刑各一庭臨桂初級審判廳内亦分説二庭並配置各級檢察廳仍獨立行其職務由臣先行劄委奏調京師地方審判廳推事俞澍棠朱文劭兩員分署高等審判廳廳丞高等檢察廳檢察長刊刻各廳關防暫發啓用考試録取各員由司照章酌量派署省城各級審判檢察官缺其典簿主簿録事及書記承發吏等就研究所學習所各項人員中分别考試考騐暫行派充六月初三日審檢各廳一律開廳據按察使王芝祥具詳前來伏維司法獨立爲九年籌備之要圖當兹事創椎輪法律旣未完全官吏復無經騐著手進行之下備極困難惟省城各級審判緊全省之觀瞻卽爲各屬之模範臣惟有督飭臬司策勵各員悉心經理務由成立漸底完全以期上副朝廷弼敎明刑之至意除將商埠各級審判分期籌設曁分咨查照外理合恭摺具陳 
[浙撫奏報招紳集股創辦農業公司北京]  
浙撫增中丞奏稱浙省土祗活衍物産豐饒實爲東南之冠徒以人習偷惰地多廢荒雖經農工商礦局曁勸業道飭屬催墾官民各荒而本省各紳商或以團體未固尙待招徠或以能力未充難與慮始曠日持久成效未彰臣竊慨之訪聞浙籍駐日華商二品封典候選道吳作鏌僑寓東瀛關懷祖國屢在慈谿本籍捐助巨欵興辦學堂水利與論翕然爰派員紳敦勸回浙該紳血性過人任事勇往前以捐銀二萬兩創辦商艦協會經臣奏請奬叙奉旨俞允在案兹據該紳禀稱料合同志组織浙省農業公司倡導農學新法以爲全省模範一切遵照公司律辦理集股百萬元該紳首認二十五萬元並認開辦經費查照農工商部推廣農林章程承領 
 
 

Page 6

 
 
 [Ｈ>第一張第六版 
宜荒收買民荒由地方官切實保護擬定大綱七條另訂細則禀請立案前來臣維中國以農立國而研究之精遠遜歐差老農黑守祖父之先疇士夫罕窮種植之實騐豐歉聽之於天寳藏棄之於地東南各省畇畇禹甸亦復汚萊不墾彌望皆然該紳慨捐巨資兼任集股以富國裕民爲宗旨開各省之風氣救時局之阽然將來盡利推行必於浙省前途大有裨益除將章程咨送外理合恭摺具陳伏乞敕部立案施行七月十二日奉硃批該部知道 
[京師近事]  
各省預算表册業已先後報部聞僅直一省每歳盈餘三百萬兩其他各省莫不虧折或百餘萬或二百數一萬最鉅者乃至三百餘萬亦可見各省財政奇絀之一斑矣 
度支部澤公以預算表原定七月初具奏乃遲至今日尙未就緒頗爲焦急昨特飭林景賢丞堂速爲赶辦務於月内呈遞勿得再遲故近日辦理預算人員異常忙碌 
中俄劃界一事政府前派李道家鼇前往調查一切預備開議兹經李道將所有調查情形及其手續編訂一書名曰調查綱目呈由東督锡制軍轉咨外部謂如新疆伊犁府等處中俄界限侵混之處甚多請即派員前往按照該書所陳各節辦理外部甚然其説擬卽就司員中物色一人派充調查委員分往詳細查勘 
陸軍部軍學司從前屢經有人創議謂軍學一事各國名爲軍事敎育係獨立機關若屬於睦軍部是輕視軍國民敎育也爭持久之未得要領此次濤邸回京即重行提議聞决先改爲軍學處將來或再更名並聞有以良副使弼爲副大臣之説 
資政院秘書廳日來於議員徽章深加斟酌擬自總裁以下徽章一律用金其秘書廳廳長以下一律用銀製成而議員用此徽章時於資政院外之行動亦有表示其特别權利之處 
郵傳部沈署尙日前飭司將候補丞參及丞參上行走各員分别奏派堂派開具銜名履歷决於二十一日入奏請旨辦理但據丞參中人云徐相旣入軍機吾輩之地位雖開單上聞亦無妨碍 
擬政王日前接駐日汪星使報告日本水災情形深爲軫憫特電諭該星使赴日政府表申慰悃一面橃發内帑銀十萬兩飭由外部將該欵交日使署轉滙日本賑濟災黎聞伊集院日使已交正金銀行滙東矣 
駐京德國公使雷克司昨向外部代加洛威芝公司要求在中國沿岸設置無線電報聞外部已咨商郵傳部核辦其如何對待德人尙未决定新簡陸軍部尙書廕午樓前在德國使任時曾訂購大砲(野砲)四十六尊已經締約簽押該砲不日可到京聞均歸禁衛軍之用 
長春宫修建之玻璃大樓工程已將及半昨因工欵不敷經承修商人禀准内務府大臣批飭廣儲司銀庫按照估單查核撥欵俾重要工 
代表團請開國會有進無退誠爲勇往現聞徐軍機與各樞臣提議以現在海陸兩軍經費支絀代表果具熱誠自應毁家紓難不得徒託空談如果能糾合全體報効海陸兩軍鉅欵即許以開國會否則無庸嘵嘵 
烟禁日嚴如上海漢口等處客棧遇有吸烟之客棧主以禁令所在不肯容留乃都門各會館則烟槍林立巡警並不過問而蘇松太三屬會館爲尤甚若巡警嚴密搜查則素有烟癖者幾無容身之地噫首善之區于禁烟一事尙不能完善他無論已 
［Ｌ>時評[其一]  
以四千年祖宗相傳之統緒。斬之於一。朝亦可謂極人世悲慘之劇矣。以吾人之眼藏衡之其君若臣之泣血椎心。呼天搶地。當何如狀。然而彼亡國君臣固怡。然自適也寗不可哀也。哉 
日韓合邦條約調印之日即三韓絶命之時也乃大阪每日新聞所載先三日韓君臣種種之行業其從容暇豫優遊自得之狀雖蜀之後主且無以加焉嗟乎商之子孫之心肝竟至於如此雖欲不亡焉可得耶。 
雖然亡國之君臣。其心理大抵皆如是相。彼雨雪先集唯霞。記者亦不睱爲韓人哀矣。然而不。哀者又安能。自已耶嗚呼 
[其二]  
瑞督今日入京瞻覲矣。且有繼鹿相入樞之説。且有代張督總制兩江之説。擾擾紛紛。莫衷一是。果爾則兩湖官吏。必大喜過望。以爲吾今而後莫予毒也矣。 
雖然草野小民。竊爲朝廷計。竊爲鄂人計。甚願瑞督之久于其任。察吏安民勿徒使鄂吏之大喜過。望也 
記者曰以二十五日扆諭卜之或可有望 
[其三]  
昔日之賢督撫。以鼓吹民氣爲要務。今日賢督撫。以壓抑民權爲主義。此不可謂非我國大吏之進步。 
嗚呼。是亦籌備立憲時代之一大紀念。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｈ>第一張後幅第二版 
［Ｌ>緊要新聞二[長興鄉民暴動之猖獗杭州]  
　　湖屬長興縣合溪鎭學界籌捐山貨屠户等項商民積憤已久此次又因調查户口辦理不善鄉愚以訛傳訛就地匪棍從中煽惑致聚衆五六千人搗毁學堂紳富數日間士客混合飢民響應並有安吉孝豐各縣游匪儳雜其中致隣近州縣及泗安廣德同時戒嚴業經增中丞電飭湖防周樹森督帶重兵防紥泗安邊境以杜鹽梟帮匪之接應一面飭嘉防沈棋山帶兵馳往肇事地方相機勦撫詎念二日旁晚連接紳商學界告急警電十四件深慮沈統帶兵力單薄立傳省防雷廷瑞帮統上院面授機宜酌帶衛隊二百名於夜半開差乘小輪馳赴該縣聲援並於日前批該處紳士蔣壽同等要求派兵彈壓禀批云據呈該生等創辦合溪兩等小學因提行户陋規充作學費以致該行户牛翰臣等借調查户口之事煽惑匪徒打毁學堂並將查辦並派嘉湖沈周兩統領帶兵馳往彈壓解散昨復添派雷帮帶由省率隊前往會同辦理自足以資鎭攝至此事起釁由於辦學勒捐足見該生平日藉學苛捐歛怨於衆辦理不善在所難免惟現在毁學刦紳蔓延不止一處亂萌亟宜遏止仰候嚴飭該府縣將爲首滋事之人嚴拿到案按例懲辦以儆刁玩脅從者速即解散以保地方治安可也着即凛遵 
[桂陽州饑民閙荒原因湖南]  
　　桂陽州近因早荒米 
價昂貴飢民要求减糶聚衆至勸學所(即興賢堂)滋閙略誌端現在州紳函致陳復心觀察兆葵述其閙荒緣由甚爲詳悉丞爲照録如下 
竊桂陽州地處山陬匝旬不雨即成旱象今歳經五六兩月亢旱人心惶惶斗米價漲至千二三百文於是各團區集議平糶城區義倉糶米定價每斗六百饑民於是麕集州城環請州尊開常平倉興賢堂公榖減糶衆紳以砘榖無多議價每斗九百即於是日(六月二十五日)在州城隍廟發禀以故衆怒遂不可遏相率集興賢堂閧閙幸首士見機先已走避所有堂中器具飯菜遂被饑民搶毁警兵因來彈壓亦幾被毆旋爲差能救出飢民始鳥獸散比經拿獲滋事數人收押刑訊當飢民環請减糶迷時傍城李姓禀稱常平倉榖舊存八九千石現所餘只三千餘石又丙午水災撥借省榖數千石今尙未還是年籌賑局收捐後萬五六千元經前督部堂張發還平糶米價又七千餘元而查前次辦荒施粥用去不過四千元平糶虧本復不過數千元合計共不下萬元餘應請追繳州尊當允諭首士减價並云前皆官事俟澈底查究是以此次興賢堂實受其禍首士禀報係李姓首禍請官嚴辦多所株累並稱搶去銀元甚多一切衣服什物簿據均被搶去又以此次禍端係城區糶米每斗六百所致疑爲城紳所指使其實興賢堂自丙午辦賑州人已嘖有煩言厥後辦理學堂租捐船捐及猪牛各項苛絀雜捐尤爲州民所切齒今歳因禁榖米出境攔截充公遂成衆怨所歸又勸學所總董自加薪水至六七百元之多州人亦不無訾議現各鄉已獲微雨經减糶之後人心稍安但饑民流離轉徙多死於道路益以痢疫流行慘苦之將未忍悉言現闔州士紳方謀禀官籌賑救荒伏望函乞省中大憲設法維持拯兹水火州人幸甚某等幸甚 
[雲南通信]  
土税大臣允協滇省軍餉滇督前經奏催各省應協滇省軍餉計士税項下五十萬兩各省關念六萬兩奉旨嚴催照解李制軍頃准柯大臣電開土膏收數久成弩末現已奏請撤向前此認解滇省軍費實屬無力照撥昨奉旨催曁得尊處來電籌慮萬分兹姑挪移銀念五萬兩准八月匯至尊處以應滇省急需此後即此半數亦不可恃希即早日電部另籌以免誤事等因制軍除分電外并請柯大臣先將此半數電滙來滇矣 
調查滇省禁烟成績滇督李制軍頃准外務部電開以明年西五月各國將於海牙和平會舉行禁烟大會届期擬請中國派員赴會現需調查各省禁烟成績以備列入議案滇省烟土禁種情形如何并現在吸食人數若干又烟膏牌照捐滇省亦當同時舉辦希即電復等因李制軍以滇省烟種現已一律禁絶本省并無存土外土更不准入境故民間實乏吸食之人此項牌照捐自可母庸舉辦清查疉次奏案俾爲統計列表云規定外人採運白鉛税則蒙自關道龔心湛電禀滇督云外人將於臨安一帶採購大宗白鉛販運出口此項税則未經釐定請電商税務處是否准其出口税則如何規定得復速示以便照辦經李制軍轉電云後兹得税務處復電鉛銅各物向係我國採購進口者居多從未有外人販買由口之事自係創例今宜畧加限制先查明滇省出鉛若干本省有無需用果有敷餘不妨准其出口惟該貨缺乏時應先儘本省自用量爲禁止暫行出口以免本省出産之物有供不逮求之患税則一項應查照值百抽五之例徴收該關并於每結另行申報云云滇督頃已轉飭該關道查照矣 
[西報譯要]  
英國賛成美國禁烟會之提議神户日報載十五日倫敦電云美國提出擬開禁烟大會之議英國行將允納英美政府已互允設法禁止裝運柯肯(迷悶藥)及嗎啡前入中國 
羅斯佛將游中國鈕約日報北京通信員電告該報謂羅斯佛君已應中國之請於明年赴華游歷 
 
 

Page 11

 
 
 [Ｈ>第一張後幅第三版 
新民屯水災近聞字林報云本月十九日新民屯水災據奉天所接詳報似該城當時曾全遭水淹幸水退甚速故財産損失尙無豫料之甚惟華人房屋坍倒者約六百椽淹死之人不下四百名日人房屋之被毁者僅有五椽且並無淹死或受傷者曰人現均暫寓日本領事署及郵便局居民頗受缺食及清水之苦 
［Ｌ>分類新聞政界[鄂督第二次參案業將發表武昌]  
　　瑞制軍此次甄别屬員叅摺發表後祗府廳州縣佐職四十餘員一班貪劣不職聲名素著之道府幸逃白簡者莫不互相慶幸兹瑞制軍因陛見在即又續參屬吏多人據聞人數有六十餘名而道府幾佔三分之一已於交缷前一日拜發不日即可揭曉 
[電陳彌補本平關虧短辦法廣東]  
　　近年太平關收數短絀南韶連道先後禀陳飭行查議整頓在案現該道因册報清理財政電禀大吏略謂太平關外銷雜欵連年收不敷支積虧至一萬六千餘兩經前道查明具禀并將支銷各欵酌量裁减在案職道接任後撙節支用尙不敷銀一萬五千六百五十餘兩前奉札行清理財政擬將撥充學堂經費一欵截留彌補旋奉電示通盤籌畫妥擬辦法查南韶連鎭津貼銀四百兩一疑在雜項下支銷除此征收異常短絀應清裁汰學堂經費係由各分廠代征不入雜税數内現辦報告册擬母庸訂專欵列報免滋紏葛擬請與裁汰南韶連鎭津貼一併另行提儲以資補苴此一欵每年約銀三千兩左右數年以後即可將此項雜欵虧短之數彌補清楚此外别無辦法云 
[派員查辦屬官幕索賄廣東]  
　　澄海屠捐商人蕭明文具禀藩司以潮屬督批委員岑乃文受賄各情現海陽潮陽普寗等屬各商又紛紛上控以該委員勒索數千金係由府幕孫師爺公司司事鄒盛甫廖敬亭等過付陳藩司據此大爲震怒以該委員辦理不善潮郡九屬無一不有禀揭者案關官吏索賄自應派員密查澈究且查鄒廖二人係由門丁出身品行卑汚難保無過情作事昨已札委督辦盧守刻日往潮查辦立提鄒廖兩人與蕭明文對質母得赡徇 
［Ｌ>交涉[香山鄉民之思患預防廣東]  
　　香山勘界維持會因過路環一事痛定思痛分電北京外務部軍諮處曁同鄉官文云香山邊地葡久埀涎各鄉鑒路環之禍慮葡藉勢侵擾鄉民震驚異常乞電粤督水提派輪常駐前山灣仔海面以免遇事再失主權香山勘界維持會陳德駒楊應麟等叩 
[法司鐸租地建修敎堂黑龍江]  
　　江省肇州廳日昨呈報公署謂准法敎堂司鐸馬若瑟函稱後在江沿出放街基叚内租地四五方建修敎堂傳敎等語周少帥以敎堂在内地傳敎租地建房載在約章今該司鐸所租之地尙無窒礙且便於保護應即照准仍由該廳訂立合同若干年爲限滿存案備查 
［Ｌ>軍界[江南緑營裁汰之預備松江]  
　　江南提臺劉軍門接到蘇撫程中丞移請將緑營制兵裁去十成之四軍門奉文後即札飭全省各營將領率同守備千把員弁務將各本營制兵逐一點騐以便一律酌量裁汰云 
[陸軍小學提調易員武昌]  
　　湖北陸軍小學堂提調賈通守天池前經藩臺委充度支公所秘書課長事務紛繁不能兼顧他差乃禀鄂督將提調一差銷去所遺經鄂督查有步隊敎練官竇洪勝堪委接辦聞竇係一糾糾武夫識字無多前充某營管帶時遺留笑柄極多兹調委此差恐難勝任也 
[督練公所裁汰冗員之一法武昌]  
　　湖北督陳公所各差遣委員多係部派平日無所事事坐領薪俸而已現經公所總叅議詳明督院將該員等酌派爲公所額外科員以餈練習薪水仍照差遣員定章支領以後遇相當缺出即儘此項人員派委遺出科員差使均不再補以示撙節 
[陸軍部稽核粤省兵勇名目廣東]  
　　粤督昨准陸軍部咨開查奏定巡防隊暫行章程摺内舊有之防隊各營原定規制彼此紛歧改爲巡防隊使其名實相副等語查粤省防營早經遵章改編巡防隊綠營官兵經節次裁併現祗剩三成粤盜之多甲於天下緑營無幾只能防守汛地其一切巡緝勦捕清鄉事宜均惟巡防隊是賴近年來地方雖如前安靖然伏莽尙多自是不能一律淘汰惟合計全省水陸巡防隊多至百餘營此外尙有各路砲臺兵各州縣土勇及各屬鄉民團等極爲紛繁所有軍械服裝經營管理一切事宜名目不一諸多淆混殊不足以資稽核旣當振興改良之際若任其紊亂殊不足以重軍政特分晰防營緑營臺兵團勇軍械服裝六項表式請即飭將本年額數情形詳細報部以憑核辦 
［Ｌ>學務[如皐各團體請修被毁學堂揚州]  
　　日前如皐籌辦地方自治公所敎育會勸學所具禀學司備陳李堡公立小學被毁情形乞飭拼茶塲先行籌欵修復等情當奉學使批云來牘具悉希候移請淮運司轉飭拼茶塲先行籌欵修理一面會商灶紳議訂賠償方法集欵歸墊並候札催東台縣會同該塲迅即嚴緝首要務獲解辦外移請運司飭塲遵辦以維學務 
[鎭郡呼校下學期狀况鎭江]  
　　鎭郡各學堂業於初八日照章開學嗣因天氣尙熱仍令各學生暫停上課至前日星期六(二十三日)始一律按時授課惟中學堂學生旣未到齊敎員亦多未到開課之期尙不知在於何日前日某敎員對於某某兩職員因閙新房致生衝突云 
[四川旅學公舉王護院爲監督武昌]  
　　鄂垣四川旅學係開缺藩司李岷琛爲培植桑梓子弟捐廉創設内容分預備中學高等初等三班旅鄂川籍官商乃公舉李氏爲監督開辦以來頗著成效嗣李因烟癖不除懼被調騐於去秋自請開缺無心再問堂事同鄉中人遂公舉前署臬司施觀察紀雲爲監督兹施因上海晋元等錢莊倒塌川路公事鉅欵赴 
 
 

Page 12

 
 
 [Ｈ>第一張後幅第四版 
滬清理並以現無差委呼應不靈力辭監督一席旅鄂川人昨特開會公舉王聘三護院爲監督且欲其捐助經費諒王護院必能適如其願也 
［Ｌ>實業[鎭郡各商店紛紛倒閉鎭江]  
　　鎭郡商業情形本屬凋疲近自大生恒木行瑞和北貨號鎭源祥絲行馬振記綢莊接續倒閉益覺吃緊現聞新河劉元興及某某兩木行亦於日昨同時擠倒又某糖號亦有倒閉之説某某錢莊將有不了之勢市面各號受其牽動者正未可限量也 
[華僑創辦浙省實業之預備杭州]  
　浙撫增子帥注重實業倡辦農業公司籌欵百萬經僑商吳錦堂觀察慨允轉勸同志協力贊助並叠次加派官紳赴滬如待觀迎來浙現因親睦會諸紳因事散赴各處留滬者不能久待業於念三日由商部委員吳道偕同梁炳農等三紳先行蒞杭經委員田國憲陪侍拜謁諸當道念四日經中座特派勸業道偕赴西湖視察奏辦之皇家之園(卽南巡時駐蹕之行宫文瀾閣舊址)勸覽一週卽經董觀察假座高莊設筵欵待中丞卽日答拜訂期念六日卽假劉君别墅開宴聞梁君炳農此次來浙擬創辦環湖諸山茶業公司而蔡君奇鳳則又注意全省五金礦産增帥均極赞成擬於日内會同實業界官紳酌籌辦法所有農業股分三君亦已認可一俟親睦便同人到齊即可簽允照辦 
[勸業道派生赴寗觀會武昌]  
　　湖北勸業道高觀察近奉鄂督札行江督來電勸導各界赴寗參觀勸業會當以中國茶業一項素爲外人所需要近年以來得國研究種植華茶大形减色銷路日蹙兹勸業會塲内陳列有各省茶様討論改良於農業學生最有趣味爰移農業高等大學堂挑選前派往羊樓峒實地練習製茶之農科畢業生楊德芬等十三名偕往會塲考察一切茶務以圖改良高觀察又以漢口銀行請習所各生將將卒業出外任事實操商界之金融關係極重亦應前往參觀以增議見業已諭令各生有願往者即行報名隨同農學生等前往以收互相切磋之益 
[湘路又開拒欵大會長沙]  
湘省紳商各界以鐵路借欵問題幾經反覆近據旅居外省湘人先後函電稱四國代表已來京師催令簽約請爲合力峻拒湘人大爲惶恐爰於本月十三日在省垣席少保祠復開拒欵大會到者數百人議定公舉代表入京再向郵部力爭廢約於是投票選舉以粟君戡時周君廣詢曹君惠石君秉均曾君繼輝陳君家珍王君尹衡文斐等八人得票最多惟粟君以前次斷指上書旣奉批歸商辦今又主張借欵是前次上書已歸無效此次辭不願往其餘諸君則共同商議辦法大約不日即須由湘啓行 
［Ｌ>雜記[山田尙可豐收鎭江]  
　　丹徒縣境山田居其多數東南隅地勢尤高前次大雨時行低窪之區雖受損害獨山田秧苗則大受沾潤日來暴以烈日稻苗尤形發逹將來收成定可豐稔也 
[能員是否應調長沙] 　 
　　湖南在籍廣西候補道湯紳魯歷充陸縫軍小學堂總辦去歳舉充諮議局議員旋又舉充資政院議員現已辭缷陸軍學堂總辦一席正擬赴京應資政院之召集日前忽接桂撫張中丞來電以該省需才孔亟已經片奏調赴桂省差遣以資臂助 
[杭垣偵探隊私罰巨欵浙江]  
　　杭垣探訪公所因事裁撤改歸仁錢警局更名偵探隊隊長褚博甫本一游手夤緣得差月初敲詐綢客麻雀案勒罰洋四百元被中丞查悉大爲震怒嚴飭查辦該隊長百計運動僅記大過一次了案詎飲馬并巷錢公館日前失竊金珠首飾箱一具價值萬金當即報由首縣曁偵探隊請緝不料事後查係妻舅陳某告貸不允挾仇爲此當卽派僕在拱埠追回原贓具在又因至戚立刻具禀縣署聲請銷案褚隊長探悉内容深幸有隙可乘帶同心腹孫章甫突赴錢寓冒充巡警差遣差員奉總辦命令請將竊賊交出錢云案由自破贓亦追回故已具禀縣署銷案褚邓突然變色謂公事公辦何得視同兒戲如不交賊則援照揑報失竊有意破壞本警局名譽從嚴懲罰辦理錢宅見其聲勢汹汹自願酬勞數十元復經孫某從旁轉圜百計説合直加至四百元勒令現洋交割始已 
[贛省諮議局限期告成南昌]  
　　江西諮議局代理正議長黄大壎(謝正議長遠涵定期八月初間晋省)副議長葉先圻現正會同在事各員料理議案預備召集議員舉行常會惟現在會塲(即原租曾氏宗禍)已設印刷處面禀馮撫飭令監修委員趕將諮議局會塲速日告成(新造的在永和門模範學堂址内)以便遷移布置一切如期舉行常會以致從事士木之輩頗形忙碌云 
[清談]  
[異乎吾所聞]  
吾聞立憲國之官長。有受議會之攻撃。而聯名告退。以便新内閣之组織者。是立憲國之人民。初未嘗不刦制政府也。乃至今日。而且有恐年少好事之徒肆意妄言。遂斥一人以諷示天下者。 
吾聞立憲國之官長。勸求民隠。折衷至當。定一計。决一疑。往往有舍一已之私以從一國之公議者。是立憲國之人民。初未嘗不議論國政也。乃至今日。而且有恐開會集議。鼓動風潮。由中樞電致疆臣。倘有動機應卽解散也者。 
嗚呼其以是爲立憲國之規制乎。抑非立憲國之規制乎。而吾所尤竊竊不解者。何爲以絶對專制國之行爲。而突然發生於明詔皇皇籌備立憲之時代。 
[史乘]  
[俄國之虚無黨二]  
久之烏啼月落。萬籟無聲。馬蹄得得。少年返矣。穿林越澗。飛渡高原。繋馬林中。曲折而上。未幾抵一峭壁。大石千仞。奇鬼森然欲噬人。少年插劍墓側。鏗然而鳴。復釋腰間革袋。啓之有首級數顆。老者少者雄者雌者髮參差。而血糢糊。陳列墓上。數之共得其六。 
少年俯首伏地灑一掬之涙而祝曰賴父在天之靈。響人得以授首。數年宿恨。一朝盡雪。九泉有知。當亦掀髯笑慰矣。噫仇魁尙未獲也。彼罪惡貫盈。物極當返。鬼奪其魄。天碎其膽。然豈能長逃斧鉞。兒雖不武。若再假吾父神靈一臂之助。縱穿雲人海。必飲刃於仇人之腹。言至此。忽大風振葉颼　作聲。萬頃松濤。捲地而起。少年竦然異之。收掩首級。遂逡巡而返。 
習日警報震傳墨斯科總督胡某昨夜被剌。一家七口。同時罹害。尸骸狼藉。血跡殷然。噫首級均未之見也。果出於掠刦耶。則珍寳珠玉。何爲一絲不取。若出於復仇耶。則胡督八外之母。與五齡之子。何知焉。何亦惟此慘禍。此無頭公案之消息。如電觸鐵。一抄鐘間。振動全國。報章所辯難。政治家所測度。偵探家所勘驗。均莫得其眞相。自俄皇亞歷山大被剌以來。未有驚心動魄。若此案之離奇者。最後俄廷下一賞格。有能生致兇手。賞千金。封 
萬户侯。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｈ>第二張第二版 
［Ｌ>要摺[度支部會奏議覆直督奏三品封職田玉堂]  
[捐助自治研究所經費請奬摺]  
奏爲遵旨議奏事直總督陳夔龍奏滿城縣職紳三品封職田玉堂捐助該縣自治研究所經費請移給奬叙附片一件宣統二年五月十九日奉硃批該部議奏欽此欽遵由内閣抄出到部查原奏内稱滿城縣職紳三品封職田玉堂慨捐紋銀一千兩充作該縣自治研究所經費由縣詳經批飭自治總局轉請移奬前來臣查籌辦自治爲立憲之基礎當兹新政繁興欵項支絀該紳家僅中資竟能慨輸距欵洵屬深明在義若不從優給奬不足以昭激勸查各屬報捐學費向係按照賑捐章程奬給貢監銜封等項今該職紳田玉堂捐且自治經費事同一律自應援案辦理按之賑捐新章由文童捐貢監生並運同職銜合實銀八百餘兩亦屬有盈無絀合無仰懇天恩俯准移奬其孫文童田國英監貢生運同職銜以示鼓勵等語度支部查宣統元年九月二十八日臣部議覆前直總督端方等電奏整頓捐務籌擬核實報銷摺内陳明擬將銜封貢監等項以二成實銀上兑道員捐二品項戴及貢監捐鹽運使職銜以三成實銀上兑三品以上報捐花翖者照原章酌收一半四品以下酌收銀四百兩藍翖半之並附陳嗣後如有捐助學堂經費銀兩者飭赴就近省分大清銀行上兑仍撥歸各該學堂應用其報効房産器物等項責成該提學使督同地方官切實估價如有浮冒查出從嚴叅處至應給奬叙即按此次新定賑捐成數核准等因奏准通行遵照在案兹據直總督陳夔龍奏稱滿城縣職紳三品封職田玉堂慨捐銀一千兩充作該縣曰治研究所經費請援照學堂章程移奬其係文童田國英監貢運同職銜等因臣等查籌捐自治研究所經費與報効學堂經費情事相同自應准其援照新定報効學堂章程請奬所有該紳田玉堂捐助自治研究所經費移給田國英由文童請奬監貢生運同職銜核計銀數尙屬有盈惟報効學堂經費旣由提學使查核所有報効自治研究所經費自應由該管道府切實詳查應令該督轉飭所管道府查明該員捐助銀兩是否屬實出具切結咨送臣部再行核辦民政部查自治爲憲政根本研究所實爲養成自治人才機關宣統元年閏二月臣部擬定該所章程奏交憲政編查館核覆奉旨允准通行各省在案查章程内開設立該所應由省城遞及府廳州縣良以現在籌欵維艱遽期普及恐蹈欲速不逹之弊兹職紳捐助巨欵洵屬知所缓急自應准其請奬以昭激勸至嗣後如有籌捐自治研究所經費银兩者即照此次奏定新章請奬以歸一律所有遵議緣由理合恭摺具奏伏乞皇上聖鑒再此摺係度支部主稿會同民政部辦理合併聲明謹奏宣统二年七月初七日奉旨依議欽此 
［Ｌ>本埠新聞［P>錢莊倒欠之牽累　　正元等各錢莊倒欠鉅欵案内牽涉之陸逹生及虞某曾經公共公廨傳案一併交保兹滬道蔡觀察復飭公廨於昨日派差協探將二人傳廨訊追寳讞員以案關憲飭未便再行交保遂商之美副領事海君判均交差看管候訊 
［P>貢生偷漏釐餉　　木縣田大令前接蘇藩陸方伯札文謂有附貢生干鑄曁司事金玉庭經辦桐油釐捐舞弊偷漏業已查實此事攸關釐餉正供未便姑寛飭即提解訊究等情大令遵即飭差將干鑄提案惟金尙未拘獲現由紳士王某請將干暫行保釋俟金到案後一併解省候訊未知大令能允如所請否 
［P>茶房毆辱學生　南市濟陽里錢業同人所設之振商補習社監學唐鑑麟函送茶房趙成章至工程局函稱前晚有學生顧紹義顧紹奎王焜榮等到學上課趙小允點燈反肆毆辱顧生等傷及左目肩膞頭面等處請爲嚴懲經湯裁判訊明屬實判趙戒責一百五十下具改過結斥釋 
［P>調補鹽捕營右哨　　浙西鹽捕營總統汪觀察前派駐泊嘉寳兩邑之左營右哨哨弁董道香因病出缺後現由該營管帶張普霑查有現充後哨哨弁之儘先遊撃吳錦標於該處河道甚爲熟悉民情亦屬相宜因特詳准總統汪觀察分統戚太守將吳調補右哨以資整頓 
［P>劃一敎授管理之方法　　勸學所總協董吳楊兩紳以城鎭鄉各初等小學敎授管理不能一致特請江蘇敎育總會單級師範畢業生顧晟沈澄清兩君分赴各堂宣講一切酌定月修二十元已呈請本縣田大令給予執照以專責守 
［P>城内又獲一犯○鑒捕營弁兵槍斃鄉民沈阿隆一案除已獲二犯訊供收押外昨日又由鹽捕營管帶獲解陳景雲一名到縣田大令諭着押候質訊 
召充地甲○十六舖地甲裘鎭已於日前患病身死該家屬匿不報縣以兾冐名頂替現經本縣田大令查悉以地甲一役責任頗重大應匿報頂充爰即飭差前往吊回諭單一面出示召充以重公務 
枷犯脱逃○栢金生等三人前因冐探招摇經巡局拘送縣署判各枷號三月在案詎前晚三名鐘時該犯栢金榮在二舗地甲處乘人熟睡私以鐵絲開脱鎖鈕潜行逃出昨由地甲報知田大令即刻升訊據同黨枷犯供稱均不知情該甲自知疏防俯首求恩判限三日獲到逾限比革不貸 
道批二則○魏鼎禀批查各户欠欵限期實繳現銀不准私相劃抵業經示諭聲明若本户出去之原票尙未用出自應令本户欵速退還以清紏葛仍不得由别户抵繳致滋流弊嗣後如有眞正本户退繳原票儘可由該莊司帳偕該本户持票親至洋務局聽候派員檢同票根簿據切實核對隨到隨辦毫無不便所請由司司携帶根簿至銀號核對之處應母庸議前禀請交保尤難照准此批蕭翼鯤禀批西字書本譒譯漢文立案專利出售往往事後爭執涉訟今該生所呈財政譯本是否實係中國經世學社譯出之書並非抄襲他人着卽具呈切結再行核示 
縣批二則○張林生禀批該民人向蔣阿發抵借洋一千六百元如果同做夫頭生意當時應取合同向買辦收取墊欵之時豈有爾不到場同算之理情詞支離顯有不實現在抵主旣赴總工程局控訊限追自應道限理繳毋得歧控飾抵特斥曹爕卿禀批前准商會移稱該商因無貨可交故退還定洋索貼虧價事須公議非該商一人所能强詞 
 
 

Page 19

 
 
 [Ｈ>第二張第三版 
奪理該商前次呈請備案本縣以定洋既退自無索貨之理批斥即商會理議亦係索取貼價並非定欲取貨該商毋得斷章取義希圖抵杭着速投候訊追 
［P>南市婢女訴冤○大東門外朱家弄王順家婢女寳寳被王妾毒虐等情已紀昨報昨由總工程局飭探至城内一路一區警局將該婢提回由湯裁判研訊婢供年十三歳常熟人於八歳時由母賣在蘇州由主母帶至湖南妓院爲幼妓後隨王來滬仍習彈唱時被主母凌虐今春有某氏婦來賣珠寳主母暗囑私取珍珠三百粒藏在枕畔不許聲張旣而該婦報局小女子訴知隣人由失主追討檢還二百粒主母遂懷恨於心時常用繩捆縳吊打並將烟簽燒紅剌燙不堪其虐官命袒衣驗視傷痕纍纍訊之王供在某洋行執業該妾出洋五百元在湖南娶來該婢由妾帶來因其竊珠事發又不時竊物是以略加責打判王罰洋十元元公該婢送貧兒院留養俟成人後再行擇配 
不認收贓○法馬路日新盛洋貨店上月間在浦東駁運貨物失竊斜紋布三十疋值銀一百六十餘兩報由工程局拘獲竊賊楊林生張榮春直脚三三待訊究供出由協原米行主陸雲洲收贓提同研訊堅不承認着知向失主理明亦不遵理昨日又提伊子陸勤生到案由湯裁判復訊狡賴如故判一併送縣嚴追一面命原告郭蓮塘赴縣候質 
深夜喧譁○法捕房派探持片至工程局禀稱十六舗沿浜以南每有藉船停洎於深夜時由各水菓行在彼起貨扛挑之聲震於遠近是處與捕房逼近不能安枕請爲禁阻等情局中准卽知照該處崗巡隨時阻止不許喧閙 
賭棍荷枷○孫阿生趙友生王阿根鍾阿全等四人在老北門外吊橋擺設賭攤由西區拘獲連同賭具一併移解工程局經陳裁判訊該賭棍等積民慣騙錢貽害非淺判孫戒責三百下其餘各戒責二百下發犯事處鎖示兩天期滿再究 
［P>閘北各執一詞○乾康綢莊經理張幹廷控徐鶴亭不理担保元康綢莊黄洪齋之貨欵洋三千七百元一案昨經巡警總局裁判官孫大令集訊一過原被供詞依然各執判徐交保一面飭原告邀到經放帳欵之黄桂庭質訊以憑核斷 
聽人指使○無贛陸子卿(即陸正海)因揑名揭貼由四路二區巡士解送一區拘留在案昨日覆訊陸供係住居南林里之趙某指使判仍還押勒令將趙交案核辦 
圖賣姪女○江北人侯阿二前日將侯國模扭至四路分局控稱姪女侯阿三自幼許宇趙姓嗣因父母雙亡寄養姪壻王大個子處詎弟國模近欲將姪女領往他處希圖價賣請究經黄巡官集訊一過判女暫行留局候傳夫屬趙姓到案再行核斷 
［P>英租界凌虐婢女○住居河南路三百九十二號屋内之寡婦王林氏時將婢女巧林凌虐並用熱水將該婢頭面燙傷被總巡捕房查悉昨派包探將氏與女併解公堂請究中西官以巧林受傷屬實判送幼女所留養氏押女所六禮拜以儆 
妓女擇配○妓女周阿琴因不願爲娼逃至濟良所求請援救昨日由所將該妓解至公堂訊悉前情判發濟良所照章擇配 
巡捕勒詐○福州路總巡捕房暗差華捕孫阿三向西棋盤街烟妓陶愛媛勒詐洋二元經人函訴捕房昨由捕頭派探查明屬實即將該捕斥革傳同陶妓解送公堂訊究中西官以孫捕係知法犯法判押兩月以儆 
巡捕串竊○梁桂芳失竊小車一乘訪知被四百三十七號華捕薛德汝與人串竊控由捕房昨將該捕拘送公堂請究因供不承認判薛押候查明於禮拜三再訊 
逼良爲娼○嘉興婦人范周氏去冬來滬找尋伊夫范春亭不遇即賃居虹口三元宫附近設攤販賣菜蔬近因虧本倩薦頭　至鴨绿路六十一號粤妓院内稱備詎鴇婦梁李氏見氏年輕逼令賣娼該氏不愿即投捕房控告昨由捕頭派探將梁鴇查獲解送公堂請究周氏供稱丈夫向在砲船上當差並禀明前情訊之該　供詞狡賴旋據包探禀稱梁鴇前因逼良爲娼奉公堂判押一年有案孫襄讞商之西官以該鴇實屬不法判押女所四月期滿遂出租界 
鴇妓收押○鴇婦王張氏因縱令雉妓王桂寳顧桂寳花巧寳等在途拉客昨由包探一併傳至公廨訊實判王鴇押女所十天王妓等各押七天 
就此吞没○虹口匯山捕房一千零三十八號華捕栢永生因騙取同行各華捕會洋六十元棄差逃遁經包探蔣榮生查獲解奉公堂判柏押限一月繳洋在案昨届期滿解案請示栢供無力遵缴係襄讞商之美仇副領事判押滿三月開釋 
馬夫行騙○馬夫王正祥前因快馬違章由廨判罰洋二十元嗣因無力繳洋改押捕房三禮拜在案昨届期滿由捕將王解案請示旋由森昌脚踏車行投案控王騙取脚踏車求請追還訊之王認騙屬實判王再押兩月以儆 
傷勢尙輕○李天佑被　車夫徐阿文撞傷一案昨由捕房將徐傳至公廨復訊中西官以原告受傷尙無大碍判徐開釋 
撫卹無看○殷子桂控被馬夫王阿三撞斃二歳女孩蓮鳳由廨判王押限酌給撫恤再行核辦在案昨由捕房將王解廨復訊王供無力貼償撫恤叩求恩宥判仍還押候會商核辦 
兇徒逮案○陳明通因將王昌筱毆傷被控昨由包探將陳拘解公堂押候原告傷愈再訊 
違章罰洋○程桂生深夜賣酒陳寳山客棧私設烟榻售烟均違定章昨由包探一併傳至公廨訊明判程罰洋五元陳罰洋十元充公烟具銷燬 
紏衆行兇○金炳和前日與妻沈氏口角氏即奔回母家詎金紏合無賴王松濤張鶴才王坤和嚴孟根陸阿三趙阿土等蜂擁至岳家各持鐵　行兇隣人陸炳泉出爲解勸竟被毆傷右目旋由八百十七號華捕查見當將各人一併拘獲昨解公堂訊究中西官以金不應紏黨毆打妻母沈顧氏判押三禮拜王松濤枷示七天期滿再押一禮拜餘人各罰洋十元充公充提五元給陸炳泉爲醫費如無力繳洋均改押兩禮拜 
先枷後押○李阿根偕見証除阿金等控被李明榮姚榮生王阿文行兇毆傷昨由捕房解廨訊知原告略受微傷諭令自行醫治李等三人判各枷示三天期滿各押一禮拜［P>美租界迷信肇禍○乍浦略三百九十六號門牌胡金記成衣舗前晚焚化冥鏹延燒板壁幾成燎原幸經瞬右帮同灌救始得撲滅 
奬勵巡捕○美捕房三百八十八號副門差華捕現經張正巡官查得辦事勤愼拔充三道頭捕以示鼓勵並着於西九月一號起調赴新閘捕房當差 
酒樓違章○捕房查得北四川路九百四十五號門牌酒樓有縱令粤妓歌唱情事有違定章飭探查明該樓主姓名請廨傳罰 
强索小費○百老匯路某洋人現雇木作頭姚阿林條理房屋詎該洋人所雇之侍者出店向姚堅索使負姚遂報捕請究捕頭諭若輩如敢再來惟予鳴捕拘究 
衣包何來○一百六十八號暗差華捕昨晨出巡時見有肩負衣包者一人向之盤詰形狀慌張即將衣包棄之面逸該捕當即呈報捕頭諭飭留候核辦 
［P>法租界保人受累○新充十九號華捕陳正榮竊取二十二號二十四號一百五十六一百六十二號等華捕衣物當被覺察禀明捕頭吊贓斥革解廨請辦聶司馬復將保人某烟店主丁怡興傳案斥其不應妄保匪人判罰洋四十元並認償飯食費洋五元一角陳枷號一月管押三月 
揑詞朦控○成衣店王蘇正祥近與某氏婦姘識遂將髮妻陳氏逐回母家陳氏心有不甘逐邀同蘇之表兄江福生及江友趙英昌前往理論詎蘇仍拒不收納向其索取渡 
 
 

Page 20

 
 
資渡往浦東亦分文不給因此江等大抱不平將氏强令人内蘇無以拽忿遂揑詞江等圖賴成衣工資反糾黨拆梢搶洋等情朦報捕房將趙拘解公堂訊究陳氏偕同蘇之姨母即江福生之母投廨禀訴前情聶司馬以蘇控不實斥不淮理男女無恥○胡張氏前與王萬松姘識繼又與王之同鄉江北人王步裕有私前日萬松與氏在途吵閙見有巡捕到來即指該氏爲捲逃拘送公廨請究氏稱萬松前因病重衣食不給自願招步裕來家接姘所有日常開銷皆仰給於步裕黄之步裕供詞相同且稱萬松自　三人合爲一家有字據呈　聶司馬以男女均屬無恥斥不唯理一併麾去拔還欠欵○掮客　金鴻曾欠大成祥東洋莊夥周信甫銀七百餘兩屢索無着控由公堂於前日傳訊趙供因一時難以歸償商請緩日徐徐拔還奈周堅執不允來案控告求恩矜全判趙交保出外先還銀二百兩其餘每月拔還一百兩限五個月理清 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 [Ｈ>第二張後幅第二版 
［Ｌ>贛撫馮中丞發交諮議局提議案本省諮議局成立以來行將一載凡普通行政地方行政各綱要官治自治應興應革各事宜賴諸君子廣集衆思代表輿論本部院躬逢嘉會借箸有資與有幸焉惟是憲政籌備經緯萬端期限方尅日程功而經濟已左支右絀自非官紳士庶并力一心無以速進行而覘效果現届第二次召集開會之期士庶觀上國之光薈萃一時之彥必有崇論偉議宏濟時艱本部院敬按定章所列範圍豫飭司道各就主管事項發抒政見擇其尤要者彚列左方惟諸君子研究而商榷之本部院實嘉賴焉 
［P>一財政甲提議本省歳出入豫算事件本省試辦宣统三年豫算入欵共六百六十餘萬出欵共九百六十餘萬就已有之欵已辦之事核計不敷銀二百七十餘萬其宣統三年應行籌辦各事據各署局表册尙須另籌銀二百九十餘萬兩大部雖飭令出入相權收支適合奈本省入欵短少其原因略有數端本省賦税均係徴錢近年銀實錢賤各處易銀解庫虧耗無形此入欵短少之原因一州縣以徴不敷解行政費更須賠貼因之虧短交代此入欵短少之原因二湖北歳撥十藥税十七萬自實行禁烟後前已逐年减撥今竟全停此人欵短少之原因三各項捐輸歳收數十萬自本年捐項加成捐生裹足預計恐歳入不及十萬此入欵短少之原因四至出欵如派解陵工經費海軍經費軍諮處經費等項爲新增解欵萬不容緩即籌辦各項新政經費亦年有增加查奉頒預算册式於出欵分列國家行政經費地方行政經費兩門综計本省現在地方行政經費之支用庫欵者共六十七萬餘金查清理財政章程第二十條各省預算屬於地方行政經費者由部奏交督撫送諮議局决議並將預算全册送供參考又查第十五條諮議局於地方行政經費範圍内視爲應增新税時得呈請督撫核定奏咨辦理等語本省預自自應遵照定章公同核議諸君子廑念梓桑同膺擔負必能兼籌並顧以裨時艱閎論讜議固本部院所樂聞焉預算册候大部核覆後補送 
乙提議本省税法及公債事件國家守重農主義九等定賦三代相沿有賦無税自周官開征榷之利取於地者山澤有征取於人者關市有征而税法權輿於此後世賦税遂分爲二即以本省而論大宗人欵丁漕而外首推統税其他正税雜税名目雖繁收數有限改良税法誠爲亟圖然國家税地方税尙未劃分按憲政籌備清單本年應釐定地方税章於地方税之增加爲必然之理則地方之對於此事亦應有所籌備考各國地方税法不一英行獨立税之制法行附加税之制德則參用之其中有直接有間接幾於無地無税無人無税我國雖政尙寛大不事苛斂然舉行地方新政各就地方籌欵自屬正當辦法所有現在税法之利弊及將來税法之擴張尙賴先事預籌妥議辦法至公債所以助國家經費之不足日本維新全賴公債票之力前者直督首先倡辦近聞安徽亦經奏辦本省推行新政城欵甚鉅能否募集公債以資補助幸併議及之 
丙提議本省擔任義務之增加事件一各國人人有自治能力人人有國家思想故國民應負之敎育義務當兵義務納税義務已爲法制國所公認而納税義務尤視爲應盡之天職日俄之戰日餉已匱一經召募婦孺爭輸卒以制勝其明徴也查憲政籌備期内應行籌辦事宜共大端如軍政民政司法獨立地方自治以及敎育實業諸要務未辦者須亟謀建設已辦者須逐漸擴充非欵不行亦卽非人不舉國家之求治愈殷人民之擔負愈重增加事件甚多要以籌欵爲先務何源可開何利可興幸集衆思以資採擇未完 
［Ｌ>小説奇情小説鸚鵡禪八辣特而姊妹禱畢後出覓斐德蘭不得乃至附近荒野間散步遥見桐碑三尺。草緑裙腰。識爲亞什之墓。亞什者故勳爵士。以都司卒於根布斯巴洛。循吏也。想像古人。流連憑吊。驀有從後來以纖手拍其肩者向視則馬布來夫人至矣乃相與握手言歡姗姗微步 
馬布來夫人旋謂辣特而曰琴宜將不復居敝校矣此事言之殊令吾胸中作三百惡。然以君爲其居停。又不得不預告。夫琴宜美而才。能操法語。聞者不辨爲英倫人。尤善歌舞。興之所至。歌微雲山抹之詞。作翹袖折腰之舞。金迷紙醉。飄飄欲仙。得此良朋。大足爲圖書生色。顧學校爲文明胚胎。原非造就歌童舞女之地且敞處規模狹小。枳棘本非鸞鳳所棲。向者徒承公夫人命故暫屈高軒耳。 
少頃又賡續言曰敝校有繪圖敎員學富才長勤於其職初未嘗有外觀之留戀琴宜至亟稱其寫眞之術自此精神倘怳惟思爲梅花寫照。不復計及門墻桃李。齊盼春風。其母夫人聞之旣懼其玩物喪志。又慮其因此辭職。乃時噪聒於其子之側。又有將軍那葉之長公子者風流倜儻。裘馬翩翩。亦峕藉視妹爲題。往來校中。熒人觀聽。彼等年少無。知又復以類相從。贈珠洛浦。窥玉東家固亦無足深怪。然安能使肄業者之父母。不因是而嘖有煩言耶。辣特而聽至此微哂曰琴宜誠一無足取矣言次似有愉悦之色馬布來夫人急下轉語曰彼固一敏慧之女郎數載談心。一朝分手。吾亦雅不願出此。第窺其意中。當亦别有所戀。白駒之章固。不敢爲彼强咏耳。言時覩琴宜從遠來斐德蘭挾書數册揚揚隨於其後應所語或 
 
 

Page 27

 
 
爲彼所聞乃急顧而言他 
斐德蘭遥見馬布來夫人之與辣特而妹妹閒談也則亦皆琴宜從間道而行比肩小步。訴盡相思。柔聲謂琴宜曰頃者卿唱讚美詩時僕意殊不在瞻禮惟聞卿珠喉一串。覺庭花垂落。積雪欲飛。古人所言洵。非溢美。加以卿之豐容盛鬋。彌覺神采飛揚。僕自慚形穢。得訂心交亦可謂三生有幸矣。 
密談間一車轔轔向佛蘭登而馳車中危坐一老者華髮盈顛戴藍色之眼鏡携革製之藥囊琴宜曰此非醫士崙支乎密司得來得加殆病甚矣吾固將一往省之也斐德蘭聞此言後棖觸與柯利機所商之事悵美人之小别。恨好事之難成。不禁喟然長嘆 
［Ｌ>國外新聞［P>俄國併吞芬蘭之豫備　　二十五日倫敦云據聖彼德堡電稱俄國内閣已賛成議案准許芬蘭俄人與芬人享同等之權利如有阻撓此事者無論官民均須治罪 
［P>德太子出游之愼重　　二十五日倫敦電云據栢靈電稱德國皇太子擬於西十月一號起暫缷武職入外務部殖民部學習東方政治學以爲出游之豫備太子將乘德國巡洋艦出發歸時大約將乘德國商船云 
［P>意奥外交官互會　　二十五日倫敦電云據羅馬電稱意大利外務部大臣已赴伊斯其爾與奥國外務部大臣互會並將覲見奥皇云 
［P>英以新艦補代沉艦　　二十五日倫敦電云巡洋艦鈕開塞爾號已經置入駐華艦隊以代比特佛特號兜按鈕開塞爾爲二等裝申巡洋艦載重四千八百據西七月最近海軍艦表載稱仍在建築未成 
［P>土爾其海軍政策　　二十五日倫敦電云據君士坦丁電稱聞英國曾向土國海軍大臣噸售將由海軍退出之舊艦兩艘惟因土國已决議嗣後僅定購新艦故未成議二十日倫敦電云土政府决議以税關爲抵借債英金十兆磅用以振興海軍及改革其餘要政不日即將募借云 
［P>芒合里格洛宣布獨立　　二十四日栢靈電云芒台里格洛已正式宣布改稱王國 
［P>俄國擬擴充黑海艦隊　　二十四日柏靈電云俄政府現擬擴充黑海艦隊(以上譯字林報) 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
