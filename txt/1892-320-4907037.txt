# 1892 - 320 - 4907037

 

Page 1

 
 
[新印正續新增刑案出書] [  書集成局啟]  
　　刑案匯覽一書爲申韓家金科玉　向來雖有印本苦於漫　模　兹本局代鎗古書屋用新式鉛字排成印以上品洋墨紙則精選雪白連　校　諦當裝釘精工盛以木箱式亦古雅兹巳告　因將股票停售每部四十本連箱核定實價洋銀七元正由申報館帳房出售所有從前入股者再　申報館　洋銀三元卽可取書一箱特此布陳伏維　雅鑒 
[論搜查軍火]  
　　昨據天津友人郵簡述及九月二十日武昌輪船到津由海關扞手搜獲洋槍若干杆連陞輪船到埠時亦經搜出軍械其情形稍異者則連陞船上之軍火由火艙内起出而武昌船上之器具則在司理機器西人房内並言盖藏　密而竟被搜取無遺扞手之心可謂細矣厥功不亦偉哉聞经兩船查出之槍械均係華人夾帶私運云閱竟不禁爲之各嗟太息而起曰異哉人心之不靖乃如是哉自去年會匪閙事以來各處沿江沿海口岸稽查較前逾密盖正恐匪黨四出不免有私運潛濟之事故各處埠頭凡遇輪船到岸無論其爲何處洋行何處公司之船必悉心查搜有無夾帶私運濟匪之物除扦手巡役而外又有特派委員弁以司稽核者網羅所布處處周密以故雖有如西人美生者私帶軍火亦被搜查破獲匪徒遂爲之喪氣而他處搜出洋槍軍火之案則又不止一二起吾正不解彼其所以私運者其意果何居也夫官軍水陸各營需用軍械皆有額數其購辦也皆由於官其製造也悉由於局卽使承辦購買軍械之員或有惟利是圖不顧大局者要亦不過購舊貨以充新貨或以次貨而報頂價於用錢酬儀而外别求生財如是焉而已决不敢收買私貨也製造各局所解送各處之軍械則又堂堂正正領憑解送亦决無私運之理况各局所製軍械逐日點數歴歴可稽亦復無從私自運出而官軍等旣有官械可領則又何必另自私買至於列鋪銷售者不過小手槍對面笑之類洋槍則固無之然則躊躇四顧此項軍火别無銷路非售與匪徒而何且所謂匪徒者又不止會匪一種而已會匪特其匪之巨焉者耳北邊馬賊衆盛往往沿途鳴鏑殺人奪貨出没不常此種馬賊向來不過恃其刀箭之利耳近來則無不有洋槍手槍故其爲厲也益甚於從前去年朝陽之變亦有馬賊與乎其間苟無利器何敢公然爲亂且津京等處時有匪人登屋借錢之事一與之抗立卽觸怒或乘夜刦殺往往手持槍械並有數人入内刼掠而以數人持槍扼要爲之把風鄰右出援者則彼開槍轟擊有斃命者餘人亦退避不敢前進掠貲旣滿呼嘯一聲而去比及兵役聞而往捕則去奴黄鶴　若兹者則又有鹽梟販私成羣結黨鹽捕伺之也密則鹽梟之防之也　往往携帶槍火以備拒捕故嘗有鹽　　軍火反被梟匪軍火所傷或因而嚇退者北邊之賣私鹽者吾未之見若南　則沿海一帶梟匪出没不定其連　而過者捕役兵丁不敢正眼覷之盖其船内莫不有巨砲其梟徒無不有手槍南邊如此北邊可知此項軍械彼固從何處來哉苟非有貪利忘害者爲之私送接濟安可得乎此外各流氓混星打降械門常聞有砲火連天如臨大敵者此等軍械雖不至人人皆有如匪黨馬賊梟徒之衆盛爲窮其究竟則又何自得之大都皆有送運之人嘗聞人言西國軍器時出新製則舊者悉成無用因以賤值售諸他國外洋各國無有不自出新製則惟有售之於中國而已中國此時亦深知其利弊故於製造槍械極爲認眞精益求精日製日工日造日衆雖不能不事外求亦不至受欺於人收買廢舊以故西國此　換下之槍械無可出銷皆私以售於此種販連私械之人盖此種販連私械者非眞以此爲生意有使之購辦者也故當搜獲之時其販運之人往往匿跡銷聲不敢出頭而搜獲者亦以無所主名但没入充公而已不知其人雖未能當塲捉獲然必有來頭之人尋根究底窮原竟委則不難於水落石出况此次天津　獲之軍械其夾帶者皆明知爲中國人不比美生之不能由華官澈底根究倘由夾帶之人細加研詰逐加船問其中主使者何人運往者何地或爲哥老會中之黨或爲馬賊之渠或爲梟匪之類當不難和盤托出若但以充公了事而絶不一加根問則彼雖失此一項軍火而將來仍可再運其計旣得其膽愈大謂非養癰以貽他日之患也哉有心防患者必不河漢余言 
[武試例示]  
　　欽命武會試提調慶曾爲曉諭事本年壬辰科新中式武進士張連同等一百五十一名經本部定於九月廿五日奏請欽派王大臣在東安門内南箭亭正白旗侍衛教塲覆試其歴科武進士覆試弓刀石力不符及殿試弓刀石力不符者均應隨同一體覆試等因爲此示諭各省罰科武進士等知悉務於三日内赴部投文以便入册覆試毋得自悞功名○欽命武會試提調慶曾爲曉諭事道光廿一年九月十二日奉上諭嗣後武鄕會試打箭應如何設立章程着兵部妥議具奏欽此當經本部奏明嗣後武鄕會試打箭諭令該士子等於箭枝上書冩姓名於馬步箭完竣後卽行具領赴收箭處所領回如有箭枝上未書冩姓名者概不給領等因具奏奉旨依議欽此爲此示論新中式武進士等知悉務於覆試日期遵照本部奏定章程赴棚領箭免致舛錯毋違○兵部示傳新中式武舉張連同等知悉本部現定於九月廿五日覆試爲此傳知該武舉等務須卽日取具同考互結親身赴部核對年貌三代履歴領取馬票以便入册覆試如不領取馬票卽行扣住毋得自悞功名 
[内監正法]  
　　偷竊内廷陳設器具之某太監及知情窩銷贓物之某薙髮匠前經愼刑司收押兩月有奇兹聞九月廿三日黎明由愼刑司行文刑部傳知劊子手赴菜市口行刑並傳知南營六汛弁兵等馳赴刑部護解俄而某某二犯由愼刑司乘坐無圍車赴刑部點名捆綁各兵前後擁護迤邐出宣武門外至菜市口時巳過午遵旨斬决旌卽銷差 
[北地臙脂]  
　　優人萬盞燈寓居京師韓家潭某日演戲旣畢乘馬回寓相離一箭之遠一時疏忽致令馬失前蹄該優人翻落某姓門外階石上撞傷額角耳根皮破血流幸喜雙足未曾入　否則不堪設想矣○玉成戲班在慶和園演唱各樣新戲九月二十二日忽有甲乙丙三人在戲臺後面縱眺洋洋得意唱戲者見之知爲某巨宦宅内轎夫因帶至前面令伊等選座甲乙丙三人多方挑駁無一當意者且言貌神情異常傲慢時有唱武丑之張黑怒謂我輩豈賣座者而竟以此種面目相向耶甲乙内聞之默然而去次日過午糾約夥黨三十餘人各執刀械擁至園中見張黑扮作蔣平在臺上演三俠五義捉花蝴蝶一折諸人卽取茶壺遥擲擊中張黑頭顱血流如注花面脚色宋九及張黑之徒某 
 
 

Page 2

 
 
亦被夥黨等砍擊受傷此外武脚色多人見來勢凶惡躍向臺下併力禦侮諸人見勢不敵紛紛竄逸僅扭夥黨一人以木械打傷兩腿另獲四人扭送中西坊押收候訊○九月二十二日三慶戲園雇小丹桂部演劇班内司事某丙與戲園司事某丁于中折過後查點觀劇人數見座上有聽白戲者令其暫起其人忿然作曰我輩慣聽白戲從未經人攆逐言畢狂詈不止内與丁怒氣直衝立卽扯扭至戲臺後面看守至戲罷問知爲某巨宦宅内轎夫因扭交中西坊主押收候訊○九月二十三日午後有甲乙丙三人赴慶和戲園尋覔應點卯差之人駡詈不已勢欲行凶時大栅欄一帶戲園及各戲班均因轎夫滋事一案相約暫歇而慶和園内尚有武脚色多人在焉見此情形代抱不平一擁向前扭住一人各以老拳奉贈反縛雙手放於地上聽候送交中西坊署歸案審訊 
[軍門蒞皖]  
新授長江水師提督黄昌岐爵軍門巡閱各處水師已列昨報兹聞軍門於本月初一日晨行抵皖境其時水師杉板知旌麾將臨環列沿江一帶旗斾臨風戈矛似雪遥見濃烟起處雙輪破浪而來立卽升砲恭迓聲震波濤文武各官均至西門外官碼頭迎接憲舟小泊片時與沈中丞嵩方伯童廉訪丁觀察以及候補道營務處等官次第相見其餘各員概命巡捕官擋駕至十一點鐘軍門升輿進大西門赴文武各衙門答拜軍門坐四人緑呢大轎身穿黄馬褂蒼顏白髮龍馬精神輿之前後護衛親兵數十名各持兵戟皎潔如銀傾城士女夾道縱觀途爲之寒軍門定於次晨解纜士駛先閱岳州次閱浙江江西湖口等處水師約兩月餘方能竣事也 
[蘇臺小誌]  
　　前報紀閶門外南濠長史弄相近有命案一起由縣詣騐後卽於翌日在滸墅關拘獲已歇信局夥二人疑爲正兇解案研訊兹聞此案實非二人所爲現由各信局公同具保已蒙釋放現仍在外緝兇候辦○九月二十八日傍晚時有甲乙二人在道前街阿全所開飯館内修五臟神殿有孩童數輩在櫃内嬉戲一童曰汝是蘇老麻子蓋蘇老者係竊賊亦流氓中之切口也甲乙聞之拍桌大駡謂孩有意辱駕遷怒於阿全扭至對面鳳池園品苟評理甲聲勢汹汹敲檯拍凳大聲謂衆曰誰不知我王某在上海跟隨發審委員某大老爺之公子三少爺因公來蘇住於長春客棧誰敢藐視阿全忍氣吞聲百船認過甲乙定不干休當有某署差役在座啜苟代抱不平欲將甲乙扭送巡局甲乙始懼向人告貸青蚨二百翼算給飯資悻悻以去 
[廣收棉花]  
　　總理湖北織布局二品頂戴湖北督糧道惲補用道蔡爲示諭事本局購置機器軋花織布需棉孔多本年漢黄各屬花收豐稔足供紡織如有客商販運來省無論皮花子花均可收買應卽自赴本局議價處面議視花色之優劣定價值之高低公平交易毫無留難該商民等勿得觀望自誤切切 
[同室操戈]  
　　漢陽丁家埭有丁生者兄弟數氏甘心守節志凛氷霜膝下無子由生弟光發光運商議將發之第三子某甲立爲後嗣藉繼宗祧不數年發與運計議欲逼氏再嫁由氏赴縣控告經劉朱二大令先後訊問數堂始得了案氏歸家後以立愛爲名將生從堂弟光煥之子某乙立爲已子今年爲子娶妻售去麥地一叚以佐費用之不足此地若售與外人可值青蚨千貫售與親旗人等祗照約内原價六百串運見原價極廉欣然購置中怒甚謂運曰前此興訟惟爾今兹買賣亦惟爾予取予求豈眞不汝瑕疵哉運聞而忿甚欲揮老拳甲以足踢之正傷其卵運卽舉頭撞甲甲兄在旁揮之以棍昏暈倒地又向腰際一棍運已氣絶當經家人赴縣報案陳大令帶同刑仵騐明傷痕將甲拘至署中訊問一堂重責千板押候定擬罪名申詳上憲 
[漢皋賽馬]  
　　九月二十一日漢鎭西人秋季賽馬前數日卽命典守者在賽馬塲中掃除潔净衆西人馳驟其中以便及鋒而試至二十一日四方來觀者青衫映日紅袖迎風或駕香車或乘寳馬成羣結隊空巷來觀是日共賽八次前五次每次四馬皆係畢醫生勝第六次五馬稅務司勝第七次八次每次四馬一爲順豐勝一爲英公司兵輪二副勝二十二日朔風凛冽寒氣逼人遊屐爲之稍减共賽七次　醫生獲勝者三順豐獲勝者三波樓館獲勝者一二十三日天氣晴明風日宜人丁男子女作壁上觀者較前二日爲多自午刻起約賽五次或三馬或四馬或五馬美領事英領事與順豐列前茅者一稅務司兩次出人頭地繼而衆馬夫復角勝負順豐馬夫居先英兵船水手見獵心喜亦在賽塲中策馬馳驅順豐小西人餘勇可賈亦扮水手模樣與之角逐共二十二馬順豐小西人又勝時則夕陽西下暝色催人中西士女緩緩歸來秋賽之事遂畢 
[漏稅罰鍰]  
　　金陵縀疋通行各省舟裝車載爲厘稅之大宗近因狡猾商人肆行偷漏厘稅遂形减色近聞下關某周拘獲漏捐私縀數百疋當將船户人等交砲艇扣下檢視招牌知爲某縀號遂禀明局憲立傳號主到堂追問私行越卡之由據云此非本號交易貢物係代北洋大臣織就衣料以備閱兵賞賜之用故未報捐本應赴局聲明再行解纜不料此次夥紀少不更事冐昧越卡咎固難辭求恩免究總辦某觀察諭以爾旣供稱北洋之物是否尚未可知爾先具如有假冐影射加等治罪切結本道當面禀制軍電告北洋便知虚實某號主口雖允諾而支吾不卽具結觀察心知其僞復索該號歴年完納厘金大票一觀飭親兵押令繳出某號主神色蒼皇對以隨手抛棄並未存留觀察大怒謂爾一次倫越情尚可原乃至二十餘年捐票無一存者其爲屢次舞弊可想而知旣經破案復敢託詞北洋意荐挾制種種刁惡非從嚴懲辦不足以儆效尤當將某號主發縣看管候請督憲示下再行照例核辦某號主大愳請某當道緩頰情願罰金求免治罪觀察憐而許之議罰繳每年未完厘金約有五千金之譜某號主復再四乞恩减成僅罰三千充作善舉始得無事以上情形縀業中人言之甚確其中情節是否符合未敢臆度姑照有聞必錄之例紀之 
[河捐續述]  
　　通屬鹽河淤淺有碍舟行經塲商裕盛隆等環求籌借欵項復事挑濬當蒙淮南總局憲批准惟何時起捐及每引捐數未據聲叙飭令明白聲復此已紀諸前報兹聞該商等合詞禀覆大旨謂通屬鹽河復濬恐河捐存欵不敷環乞籌墊足錢一萬五千串按月認息八厘商等公同會議擬自十月初一日起捐每引認捐錢三十文繳由憲局陸續歸還墊欵一俟工竣卽行截數停捐云云局憲批示略謂據禀由十月初一日起捐每引捐錢三十文等因爲數似覺太微以之歸還墊欵計期恐亦過遠至前存河捐餘款疊奉憲諭儲備另有公用將來挑濬時能否請領尚難預必一該商等按引認繳若于是否以還清墊欵本息爲度抑僅捐繳若干來禀俟工竣卽行截數停捐一語殊屬含糊仰再公同妥議明白禀覆以憑核轉繳說者謂目下時交冬令水勢日涸通河復濬其勢萬不可緩想各商素明大義必能通籌全局仰副憲息也 
[金陵官報]  
　　九月廿七日藩臺瑞辦釐捐局候補道歐陽均見廣西補用都司龍金寳見辭回廣西副將徐景川辭赴蘇公幹安徽知縣劉籌到奉撫憲委赴滬訪案回典史胡得寛到由蘇來南瑞兵船葉伯鋆辭回滬廿八日請補鹽巡道胡到上海來辦城内保甲局候補道馬辦軍裝火藥局候補道蔡老湘營統領候補道王候補道懋績察看巡檢舒福昌繕冩履歴均奉示調署揚州營參將彭仁壽辭赴任新選江寍藩庫大使鄒恒勵縣丞徐炳韋奉司委赴泰州東臺查牙帖差卽辭大使饒祖頀到均見三大營劉李李首府李兩首縣陶藍管帶親軍副左營袁大升均傳見惜陰書院山長翟伯桓親拜泰興回宜荆厘局截取同知朱文熙禀辭清江土藥統捐緝私鹽捕局運判任文瀾禀到由清江來上元縣陶下鄕查勘飛蝗遺子回運判范崇威奉示冩履歴丁憂前鹽城縣方道濟禀到交卸回卽辭赴蘇 
[蘇省官報]  
　　九月廿七日壬辰庶吉士賴鶴年廣西人由杭州來卽辭回籍知縣蒯光華奔牛曹日新常昭海口均辭赴厘局劉誥辭回 
 
 

Page 3

 
 
上海從九司徒汝禀知委北路編查保甲差廿八日大通督銷局候補道丁葆元南京來候補道錢寳傳辭赴滬辦理留防太湖水師管務處管帶正前管道銜安徽卽補府李松榮江浙一帶會哨回同知孫詒紳奉常鎭道飭知前署江陰縣任内教案處已蒙大憲奏請註銷關復禀謝通判郭廷沛謝委署川沙同知事知縣許慶春解淮餉赴揚州辭改指江蘇卽用知縣鄺兆雷廣東人禀到准　吳縣縣丞李弼交卸吳江主簿並謝飭赴新任周庄司巡檢馬繼曾辭赴任知府周邦楨巡檢胡寳衍均奉飭派蘇差委福涵銷河運差蔡爾乾奉飭派寍差遣卽辭文裕府委監放江震　邑孤貧口糧差卽辭吏目周梓材銷常州府差遣並謝委南一叚冬防差水師哨弁杜永林護解揚州餉辭 
[寍郡辨志精舍冬季課題]  
　　漢學大路或以爲玉路或以爲木路當從何說執牛耳考景伯負載解○宋學道貴識時論性同氣異說陽明之無善無惡與告子不同說○學兼掌故漢文帝論黄老異同辨國蘧林三疑從祀兩廡議○天文兼算學雙星聨星辨論三角求心術問今歲今月望月食上應甲戌九月下應庚戌十月能推其理數否○輿地周書王會解都郭山海經注作鄭郭說後漢書東夷傳注于夷杜氏通典作千夷說問文選魏都賦墳衍斥斥或作斤斤兩本孰是○詞章霜信賦以白雁來而霜始降爲韻擬唐李觀交難說和忠雅堂集中消寒詠物詩十三首 
[添屋開工]  
　　金陵創立自新所收養地棍使之化莠爲良此事迭見報章乃規模甫立而拘送者紛至沓來誠恐地狹人多不敷容納復由各憲籌欵購買荒基增添屋宇必使規模宏敞庶能收養多人聞上憲巳委城内保甲總局馬觀察總其成巳於九月二十六日開工添造矣 
[皖藩過滬]  
　　新授安徽藩憲德靜山方伯將次來滬已紀昨報兹悉方伯由天津乘坐招商局之新濟輪船於昨日十一點半鐘抵埠停泊金利源碼頭關道憲聶觀察提右營傅叅戎松海防同知劉司馬以及印委各員均至江干迎接俄而方伯登岸乘緑呢大轎入美租界天后宫側行轅下午三點鐘復入城向各衙門答拜至縣署時適黄大令因公赴省卽由家丁擋駕 
[棄嫌修好]  
　　張紀生者家住南市行仁弄生有一子於三年前憑氷上人聘王阿虎之女三姐爲童養媳尚未成婚光陰荏苒迄今川姐年已及笄閏六月間忽回母家張屢次往邀一味設詞延約前日糾集多人擁至王處見人卽毆見物便毁幾如疾風掃籜王不肯干休告知地甲旋由地甲竭力調停令張賠償物件王則將女送往以免涉訟兩造首肯始寢其事 
[遇人不淑]  
　　浦東人某甲向操淮南王術其妻某氏性甚兇悍甲畏之如虎然出外後卽已置之腦後近日私自來滬與某婦姘識賃屋滬南十六鋪地方貪戀野鶩不復念及家雞前日同至毛家弄晃利烟館一楊横陳陶然自得而某氏自藁砧出外後屢遺偵騎訪尋已知消息是日尋至該烟館見此情形申申怒詈甲老羞變怒欲將妻毆打氏忿不欲生卽取旁人所吸烟膏攫在手中一吸而盡甲始轉怒爲懼立卽雇人將氏抬回救治未知能保無恙否 
[騙子就擒]  
　　寍波人徐佩記前月二十七日欲乘招商局江天輪船回里被其親戚唐阿寳串通陸阿桂冐充輪船夥將徐鋪盖箱籠設計騙去經徐投報法捕房將陸拘獲旋准交保限期交唐到案此已詳列前報兹聞唐自騙物後卽雇一葉扁舟往姑蘇臺畔瓷意流連揮金如土將洋銀悉數用罄又將衣服數十件付諸長生庫日前匿跡滬上與流妓某氏結歡喜因緣在英租界某客棧比翼雙棲爲法包探偵知會同英捕房探役將唐查獲並將物件搜交捕房檢點之下尚有他人託徐携帶家信數封内有匯票計洋千餘元此票早經失主發電止付遂成廢物捕頭訊明原委著將唐押候解案請究 
[協拿人犯]  
　　法租界擺舊貨攤之某甲前在南匯縣境内犯案昨經縣差投法捕房報請派差協捕將甲查獲以憑歸案辦理 
[盜犯翻供]  
　　前報紀太倉州派差押解盜犯張幅忠來滬投蘇松太道署過堂聶觀察飭發上海縣暫行監禁聽候訊供昨日觀察飭傳縣中書吏到轅伺候縣捕將張幅忠解到午後觀祭升堂飭提該犯研詰張供稱係太倉州人向作小本經紀不敢爲盜觀察查閱來文畢謂張曰爾前在州署供認明白今日何以翻供張供稱捕役凌正之夥某甲誣指小的爲盜朦領賞洋數百元小的實未爲盜觀察一再駁詰張矢口不移觀察卽著畫供仍發縣監收禁聽候備文發回太倉 
[會訊定貨]  
　　公發洋行西人爾來格司投英領事控稱代華商永昌號主黄淞林徐秀坪向英國倫敦華得乃斗公司行定購肥皂千兩每箱廿四條重五十六磅於西歴八月初運到初到五百箱繼到五百箱寄存公和祥棧屢次催令付銀出貨黄等以肥皂分兩不符延不出貨其實由英國裝貨來華一路氣候寒煖不同乾燥互異以致分兩不符與代定之人不涉請令付銀出貨等因由佩副領事照會蔡太守飭傳人証會訊黄淞林等請律師卜易辨駁爾來格司又稱同業西人咸知外洋來華肥皂如有分兩不符與經椑定貨人不涉太守准其邀同業人來案再訊已見前報昨日下午二點鐘時覆訉此案爾來格司邀中西人到案爾來格司先問英國人惱旁曰爾代永昌定貨今已有數箱起案請看倫敦裝箱時有五十六磅否答稱是又問倫敦來華爲時約計二月貨有短縮以致分兩略輕與經手人有無關涉答稱無于我亦常爲人代定洋肥皂亦有似此短縮者其分兩或已磅過或未磅過從無因分量不符而爭執者卜律師問惱旁曰此貨通扯不過五十一磅如買與爾爾肯買否答稱如與合同無碍理應收受總之此貨用塲甚廣從未有因此而生轇轕者俄而英商哈味上堂爾來格司問曰爾曾爲華人代定洋肥皂否答稱常爲人代定又問倫敦定貨每箱五十六磅者裝運來滬每箱約虧分量若干答稱每百磅約虧八磅大約九二折或九一半又將定貨單及因分兩不符電致倫敦華得仍斗公司行詢問之回信交閱問合例否答稱合例又問現定每箱五十六磅之貨及貨運到平見五十二三磅曾否懸殊答稱大都如此又問貨已起案請看有不合之處否旋據看明無甚不合卜律師問哈味曰肥皂裝時滿箱如天氣乾燥則肥皂短縮在箱自應略淺然有看之滿箱平之不足者其故何也答稱分兩旣虧肥皂必縮斷無看之滿箱平之不足者况由倫敦裝運來華須一月有餘再遲三禮拜始行看貨分兩定不足數又有西人惠而司上堂稱我常販運肥皂由外洋連至中華言定每箱若干磅定必裝足斷無缺少之理公司行以聲名爲重斷不肯失信於人至代定之貨因乾燥以致分兩不符與代定人無涉此次爾來格司代永昌號定貨涉訟我曾問過隆茂洋行據言前定每箱二十八磅之肥皂祗有二十三磅亦因氣候乾燥之故永泰洋行西人稱凡向外洋定購肥皂必向上好行家該行斷不肯减少分兩致壞聲名况華得乃斗公司係素來著名誠實可靠又有華彰鋪夥粤人某甲到堂爾來格司問曰爾鋪曾托英商在倫敦定購肥皂否答稱定過問運到上海分兩短少否答稱恒有短少盖由倫敦至上海已有月餘勢必乾燥如上棧愈久缺少愈多此因寒煖不同所致佩副領事問曰爾鋪曾定每箱五十六磅之貨否答稱定過又問貨到上海短少分兩幾何答稱分兩一定短少然未平見若干卜律師問曰旣未平過何由知分兩短少答稱肥皂旣縮分兩必輕不待平過而後知此不能怪代定之人從不與之計較又有老悅生致寳祥兩鋪夥粤人乙丙等到案所供定貨情形與華彰鋪夥某丙相同各西人又同稱凡定肥皂大概如此從未有以分兩不符涉訟者卜律師囑永昌號之黄淞林上堂聲稱貨到時在中歴六月間天氣甚熱旣到貨卽付銀五兩提出三箱先平一箱連箱五十八磅半去貨平箱重六磅半肥皂祗有五十二磅又平二箱分兩相同惟箱子有七箱重肥皂又少半箱况肥皂逢熱天則潮而重風冷則燥而輕總之此貨本不應輕刻據各西人言分兩不符不能計較然有西人乃普冋公平行定貨五百箱 
 
 

Page 4

 
 
因分兩輕卽行退貨此可作証况華彰亦有退貨之事太守問華彰旣有退貨事現有該鋪夥在此可對質否答稱該夥向不經手定貨事不知伊如何來案太守商之佩副領事謂雖據爾來格司邀到同業中西人衆供確鑿然永昌號之黄淞林仍不甘服現可將新製肥皂裝滿一箱平見有五十六磅否便分經理爾來格司稱肥皂係倫敦運來太守謂上海美查藥水廠亦有肥皂佩副領事謂肥皂共有四種上海所製者與倫敦所製質性不同不能一概論也太守又一再研訊各執前詞商之佩副領事飭令黄淞林付銀出貨候本分府申請駐英欽差派員查問華得乃斗公司行爾來格司代定之貨是否每箱五十六磅如係爾來格司短定斤兩再應商辦如所定無錯可毋庸議各人遵諭退堂 
[英界公堂瑣案]  
　　包探沈金隆禀稱施伍雲前因伍雲供稱係鄞縣人以後不再犯事蔡太守判笞一百板仍候備文解回鄞縣○楊渭浩訴稱昨日爲陸阿招收取房租粤人梁阿亨不付口鋗之下伊竟持刀恐嚇有周阿喜周阿燦等帮同逞蠻爲此報捕拘案陸阿招供與同梁阿亨劉阿喜周阿燦等同供均係廣東人不敢持刀行兇蔡太守判梁阿亨管押七日劉阿喜周阿燦各罰洋半元充醫院經費○包探黄四福禀稱瞽人施明揚報稱被工人徐小娘串同張幼生李和生等行竊衣物查明拘案施明揚訴稱係寍波人藉星命以餬口此次母親回籍遣工人徐小娘雇車載送行李被其串黨行竊報知捕房由包探拘案徐小娘供稱係寍波人另有陳生起意行竊張幼李和生同供皆爲車夫不敢行竊蔡太守飭將徐小娘等帶回捕房候獲陳生到案再訊○包探黄四福禀稱緝獲積竊夏阿生起到衣物係王財榮等失贓尚有衣服寄在余全三家亦已吊到一併送案王財榮繆明桂楊萬興等投案請領失贓夏阿生供稱係寍波人屢次行竊尚求施恩余全三供與夏阿生有戚誼夏將衣服　寄實不知是竊贓蔡太守判夏阿生管押兩月期滿笞責五十板余金三旣不知是竊贓准其交保贓給各失主分别認領○包探王阿二禀稱昨日午前虹口萬順里内失火查獲乘火行刦之薛桂林起到綢布衣服黑布絨單等件今將人贓送案張錦泉訴稱鄰家失火將衣物搬出慌亂之際被竊衣服已由包探拘獲今請給領薛桂林供稱係本邑人乘火行刼咎無可辭蔡太守以薛居心凶很法難輕恕判枷號二十一日發虹口捕房收管逐日帶往犯事地方示衆贓還失主○陳子餘訴稱盧質仁李旭安等央王錫奎爲保人持仁源支盛源莊票二紙計銀二百兩又一百十兩皆係本月初四初十等期向我掉換現銀届期往該莊收銀不料莊已閉歇冋之根追一味支吾爲此報捕拘案仁源支盛源票二紙呈電王錫奎供稱盧質仁等央我至陳子餘處作保將仁源支盛源莊票計共銀三百十兩掉用現銀迄今莊已閉歇應令盧質仁等赶緊料理盧質仁李旭安同供將票托王錫奎作保向陳子餘掉用現銀不料錢莊閉歇容俟措銀料理蔡太守准盧質仁等交保料理呈閱之票存堂 
[法捕房瑣事]  
　　野鷄馬車夫横行不法經公堂一再懲辦仍不悛改前日又有某甲駕車疾馳行至法界將小車夫揮鞭亂撻爲巡街捕所見將甲扭住送入捕房管押至昨午始得釋放○法界北新街三雅園烟館内日前失去小犬一頭疑爲烟客某甲所竊將甲扭送捕房捕頭以事無佐証准將甲交保 
[上海六馬路仁濟善堂接到鎭海縣束季符公祖爲丹陽告災乞振來書照登]  
　　少欽善長大人閣下敬啟者本年丹陽乾暵重逢飛蝗遍野田禾顆料無收薪草都盡小民飢無以食寒無以衣轉瞬嚴冬何堪設想陽邑地方瘠苦本無殷富可捐戊子歲旱魃爲災就地殷捐數不及萬蒙執事籌集義賑由令郎子英兄親往確查散放俾數萬災黎不致委填溝壑至今感頌不衰詎意災祲之後元氣未蘇奇荒又至前僅因旱成災今又飛蝗爲孽为地千里寸草不留不特民食維艱耕牛亦無物可喂紛紛棄賣若不急謀拯救設法收養目前災民固無以爲生卽來春無牛耕作亦必束手待斃僅靠官賑委實杯水車薪於事無濟弟義關桑梓不得不代爲請命因思大君子博愛爲懷樂善不倦還祈速賜籌撥多金派人親往查明核實散放一面設法收養牛隻以資耕作感戴鴻施實無涯涘弟一官匏繫不克趨領教言殊深歉仄耳專肅奉懇敬請德安諸惟垂照不具愚弟束允泰頓首 
[愷澤均霑]  
　　本館協振所昨承壩上公積堂大善士募集振捐英洋一百元託鎭源莊匯至滬上由承裕莊交來又春記助洋三十四元織布局仝人助洋二十八元刼餘生生日放生移振洋二十元指充山東振濟又同仁永善堂交來石門葉和卿先生書畫助賑潤筆洋四元四角又沈笑卿先生潤筆洋七角又胡氏助順直水災振濟英洋三十元求合家平安又接江西吉安恩水辦香子來函云缅閱募捐册知順直水災甚重賴仁人力籌捐欵保全殊多兹四小兒甫生九月適患赤痢誠恐腸肚脆薄勢難禁受卽於文武帝君前祈保四小兒早日報痊先付輪局轉寄賑項花洋十元彚解順直散給災黎云云敝協振所次第拜登仰見請大善士憫鴻嗷於中澤施駿惠於遐方慨解腰纒數雖分夫鉅細遠貽手畢心實切夫詞瘝惟此一念仁慈定卜千祥薈萃除分掣收條外彚紀報章　揚盛美並代災民九頓首以謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十八年九月二十五日京報全錄]  
　　宫門抄○發抄硃批四道○分選單○河督許奏節交霜降黄河安瀾摺○江督劉等奏揀員請補知縣摺○又奏　州土藥　收徵捐减色情形片○河督許奏保奬河工出力各員片○江撫德奏甄别知縣留省照例補用片○九月二十五日禮部宗人府欽天監廂紅旂值日無引見○李培元謝署講官恩○載瀛續假五日○克侯崇禮各請假十日○鳥拉喜崇阿續假十日○吏部奏派騐看月官派出徐中堂熙敬陳學棻周德潤錢應溥楊頤良培志銳貴年張元普榮陞趙時俊訥清阿李慈銘孟繼壎謝雋杭○兵部奏派磨勘弓刀石之王大臣派出莊王麟中堂張蔭桓○又奏派察齋之大臣派出敬信希隆阿耆齡彭壽恩普濃深容山德隆○掌儀司奏二十七二十九日祭○奉先殿瀅貝勒澍貝勒行禮○召見軍機崑岡廖壽恒洪鈞○現換銀鼠褂○發抄胡聘之奏兩江儘先副將張千功等留於山西補用奉硃批著照所請兵部知道欽此○又本年軍政請緩至次年舉辦奉硃批著照所請兵部知道欽此○依克唐阿奏筆帖式海克登額等補驍騎校等缺奉硃批該部議奏欽此○又請增設呼蘭廳廪增各額奉　批禮部議奏欽此○光緒十八年九月分選單　典籍内閣劉嵩齡直隸舉知府江西南安文炳正白監同知四川重慶吳震直隸拔知聨陜西長武夏之森浙江甲廣東乳源馮端正白甲山西河曲魏學恒湖南監鹽經長蘆陸爕和浙江吏員縣丞江西龍泉柳榮湖南監巡檢奉天錦縣陳德麟直隸供事江西長寍佘祖培浙江吏員道庫大使甘肅新疆喀什噶爾汪度湖南附○典史　　富平李楙炘直隸附○○○頭品頂戴河東河道總督臣許振　跪奏爲節交霜降黄河安瀾恭摺馳陳仰祈○聖鑒事竊臣於白　節内曾將黄河情形陳奏在案維時適當新秋而大河水勢長落不時迨後届秋除始皆歸槽縮退今歲伏汎之水本爲向來所無　平地山溪尚多奇險横出肆爲民害則黄河之巨浸滔天不言可知臣於去歲之工單卽慮今年之險甚所以霜後有採購山石萬方之舉有廣儲存料充公之舉及今大汛盛漲頗資得力自冬季培堤春仲廂掃以迄近日霜清未停旬日之工其要在石足料足人足錢足不俟禀報領欵而遇險卽補救矣蟻穴之潰卽以蟻穴治之故不至變爲滔滔也狂溜之冲卽以石料禦之故可以卽爲挑出也惟是　險旣平而工次料石竟至抛用無遺且以七月開辦之新料八月接運之石方　入工作今幸一律安平堤叚完固此皆仰託　聖主　仁感格百靈効順臣欣慶安瀾無任感悚卽如期恭率僚屬祀謝河神各廟以答神庥仍督飭道廳及在工員弁加意修守並將用欵截算另行奏報所有黄河普慶安瀾緣由理合會同河南撫臣裕寛合詞恭摺由驛馳陳以紓慈厪伏乞皇上聖鑒謹奏奉　硃批另有旨欽此○○頭品頂戴兩江總督臣劉坤一頭品頂戴江蘇巡撫臣奎俊跪奏爲揀員請補海疆要缺知縣恭摺仰祈聖鑒事竊南匯縣知縣袁樹勳於光緒十八年六月十七日聞訃丁父憂開缺應歸六月分截缺所遺員缺係繁疲難沿海兼三要缺例應在外揀員調補該縣地處海濵政務殷煩整頓地方一切事宜在在均關緊要非老成幹練之員不足以資治理兹於通省現任知縣内逐加遴選非現居要缺卽人地未宜一時實無合例堪調之員應於候補各項班内揀員請補查有奉旨發往江蘇補用知縣汪以誠年五十四歲山東　城縣人原籍浙江同治七年戊辰科進士引見以知縣卽用簽掣江西八年到省報捐同知升銜剿捕靖安縣匪徒出力保俟補缺後以同知直隸州知州儘先升用並戴花翎十一年奏補臨川縣知縣十二年十二月到任光緒元年四月報捐知府雙月在任候選並免離任嗣因案革職十六年六月隨班祝嘏蒙賞給原銜十七年六月經臣恭援恩詔保奏奉硃批著交吏部帶領引見欽此請咨赴部十月二十五日經吏部帶領引見奉旨著開復原官領枝發往江蘇補用欽此十二月初七日行抵江寍就近繳照到省加扣赴蘇州程限六日以十二月十三日作爲到省日期伏查該員操守廉潔才具優長以之請補南匯縣要缺知縣實堪勝任雖調缺請補與例稍有未符惟人地實在相需例得聲明奏請據瀋臬兩司會詳請奏前來臣等往返函商意見相同合無仰懇天恩俯念員缺緊要准以注以誠補授南匯縣要缺知縣實於地方有裨如蒙俞允該員係進士出身奉旨發往江蘇補用之員請補知縣銜缺相當毋庸送部引見亦無須查造叅罰謹合詞恭摺具陳伏乞皇上聖鑒訓示謹奏奉硃批吏部議奏欽此○○劉坤一片再准部咨覆徐州本年鶯粟被災查勘情形以土藥捐收係屬奏案未便據咨核辦行令奏明等因現令飭據辦理徐州土藥捐務江寗布使政瑞璋徐州道沈守謙詳稱遵查本年徐州各屬所植鶯焚前據各該州縣及各局員先後禀報因去冬雨雪稀少有缺滋培春間天氣過寒亢晴日久以致長發不旺嗣當揚花之際連日大風根株摇鬆又復降有黑霧因而漸次生蟲俗名土蠶侵蝕花根枝枼日益黄萎結實癟瘦漿汁無多收成實屬歉薄其被歉較甚之處農民因無漿可收鋤去鶯粟改種雜粮者不一而足當經委員分投確查復由該道按畞履勘核與各州縣及局員等原報大致相同卽經詳咨在案至徐州士藥前請援照山東等省統捐之案如有商人照章報完徐捐三十兩之外再願在徐局報銀三十兩准其通行各省不再重徵原思推廣捐務以期變通盡利惟各省捐數必須一律方免趨避今自出示試辦以來雖有加捐之章迄無報捐之户蓋徐州之士水路運往上海者向須察看鄰省若價有利則轉販出省無利則就地銷售是運　之土該商等本不肯先在徐局併繳統捐所冀者陸運鄰省之土及山東定章後又復奏减三次報完稅銀四十八兩卽可通行各省照章騐免查徐捐定有約收數目滴滴歸源猶慮未能足數必須實力稽徵以期捐無虧絀各省儘收儘解辦捐之員欲圖招徠辦理不無從寛之處是徐局抽收土捐本已較各省爲難今册東减收之後彼此捐數又復輕重懸殊商情錙銖必較惟利是趨是以徐局加捐新章成爲虚設尤須酌添分卡加意巡察以杜繞漏今者徐土又遭歉收出土旣少土價轉增以致銷路較滯捐收亦不免因而减色現經該道督飭局員多方設法實力稽徵已收銀十二萬餘兩較之上年雖尚相仿惟上海鎭江等處現因運積之土尚多收買未能踴躍徐州民間存土較少又圖待價而沽以致近來捐數日漸清减惟有查照定章認眞經理以期涓滴歸公詳請具奏前來臣詳加體察委屬實情除飭令務須核實稽收以保捐務外理合會同江蘇巡撫臣奎俊兩片陳明伏乞聖鑒謹奏奉硃批該衙門知道欽此○○許振褘片再河務修守重在得人臣與撫臣先事籌商無論官工民工不分畛域總以捐棄積習愼擇幹員爲務兹幸辦理大汛尚無貽誤羣才効力亦頗各著成勞如河南布政使廖壽豐公正持平力維大局精心籌畫工用得以無悞開歸陳許道桂霖守潔才優講求險要籌商修守洞中機宜彰衛懷道明保諳練體要遇事細心勤思修防措置悉當署開封府知府濮文暹才具明通於所屬沿河要工力同照料已届兩年以上諸員甚爲得力合無仰懇天恩俯准將廖　豐明　二員　部從優議叙桂霖一員賞加二品銜濮文暹一員存記歸入來年彚保以資鼓勵至此次各廳營汛員弁及河防局委員自培堤廂埽以迄太汛搶險均能不避艱苦無役不從險工倍於往年成效宛符一轍就中廳員如吕福泰崔正鼎李棠皆志在保固要工勘勞而不惜費局員如劉倬黄履中馬汝駿李肇端雷蔚瑞王承鑑皆力能諳練耐勞險工恃以無恐均應保奬祗以河工定章兩年併保一次今特存記俟來年並其餘出力各員弁統乞天恩給奬所有此次請奬數員及存記來年彚保緣由謹會同河南撫臣裕寛合詞附摺奏請伏乞聖鑒訓示欽遵謹奏奉硃批另有旨欽此○○德馨片再准部咨嗣後道府州縣無論捐納勞績各項人員應於到省一年後察看考核分别補用等因歴經遵辦在案兹查有捐納試用知縣甄官保試用一年期滿應行照章甄别據藩司方汝翼合同臬司福裕詳請留省照例補用前來臣詳加察看捐納試用知縣甄官保才具明晰堪以知縣留於江西補用相應請旨留省照例補用謹會同兩江總督臣劉坤一附片具陳伏乞聖鑒謹奏奉硃批另有旨欽此 
 
 

Page 12

 
 
[光緒十八年九月二十六日京報全錄]  
　　宫門抄○諭旨一道錄前○發抄硃批四道○教職單○江撫德奏拿獲會匪審明懲辦片○署總兵呼奏出口巡防順道查閱鎭協營伍情形摺○九月二十六日兵部太常寺太僕寺正藍旗值日無引見○莊王等覆勘武舉覆命○連印假滿請安○張仁黼續假五日○恩普請假十日○提督衙門奏拿獲銀娃娃卽徐五兒請交刑部○又拿獲盜犯閻群爾等請交刑部○召見軍機汪鳴鑾志顏張蔭桓○皇上明日辦事後進内入齋宫○發抄依克唐阿奏邊軍請添設長夫奉硃批兵部議奏欽此○崧蕃奏上年分地丁等銀完欠數目奉硃批户部知道欽此○又興義府水災蠲免秋糧奉硃批著照所請户部知道欽此○魁福等奏戌守筆帖式鍾祥期滿以驍騎校補用奉硃批著照所請兵部知道欽此○光緒十八年九月分教職單正諭順天寳坻張鍾遵化河南永城孔廣階懷慶陜西臨潼張成煦興安浙江秀水陳雲衢寍波福建南安林兆禧福州湖南靖州劉世翯長沙臨湘蔡遇唐長沙四川會理州左宜之重慶雲南保山趙繼善麗江俱舉直隸磁州程垕通州廪訓導山東海豐劉賜駿濟南奉天海城劉鳴廷趙州山西永和温國珍大同陜西清澗張維城西安浙江象山曹寳駿嘉興湖南晃州廳劉汝霖長沙四川富順淩懋昭夔州四川梓潼張九光叙州四川安岳向正新叙州廣東臨高鍾戴堯廣州翁源劉蘭芬廣州高明梁世熙廣州俱舉復諭山東臨淄宋書銘武定歲陽信陳海觀州　江西安遠劉煥堯建昌拔湖南桂東宋澤垣永綏廳歲湖北當陽陳義安陸　廣東仁化湯執廣州舉四川榮昌郗鉤龍安拔復訓直隸趙州馬志侃永平湖北黄陂張桂齡襄陽興國吳傳榮漢陽福建邵武連景奎龍巖湖南華容陶煌長沙俱廪江蘇揚州朱若來常州歲廣西新寍黄增桂林增○○德馨片再查近來各省哥老會匪充斥到處蔓延售賣票布勾結滋事實爲地方之害經臣屢飭各屬嚴拿懲辦以遏亂萌在案兹據饒州府知府倪恩齡禀笛該府曁鄱陽縣賀宏勳訪有外來會匪漝匿饒郡城鄕散賣票布圖謀不軌情事並恐妄拿無辜購線假充入會買得票布二塊遂於本年五月十七日夜密行知會饒州營叅將壽耄管帶親兵後營官程金魁督同鄱陽縣知縣賀宏勳城守千總張國銘率領兵役保甲巡丁等在於東門外烟館拿獲會匪朱潤生戈祥發二名喝令保甲管帶左仕元於朱潤生枕箱内搜獲硃印僞據六張印就空白票布一張在弋祥發身上搜獲印就空白票布四張查騐票布以龍鳳刻邊上刻日字下刻月字中堂蓮花山忠義堂内口號義勝同胞外口號情似桃園等　字樣圓戮篆文係徐字方戳篆文係同心協力四字其餘僞據語多悖逆硃篆模糊難以辨認督同鄱陽縣研　開具供摺檢　票布僞據移撥水師兵勇砲船將犯解省禀請發委審辦並據千總張國銘護送買票民人張正來劉安來二名均係鄱陽縣八訊係愚民被騙僅　買有票布並無爲匪别情現在交縣管押應否解省並請示等情當經臣批飭臬司將拿獲解到匪犯朱潤生弋祥發二名發委南昌府研審確清錄供禀辦併將誤買票布民人張正來劉安來二名如果訊係鄕村愚民被騙並無爲匪别情由鄱陽縣禀查訊張正來劉安來及其旗鄰合稱實係被騙誤買情節較輕擬卽折責取保管束又經批飭照辦兹據南昌府知府曹秉濬將朱潤主弋祥發　犯提案訊明　錄供招呈由泉司福裕連犯解訊前來臣親提研鞫據朱潤生供湖南湘鄕縣人胱緒十五年來饒州開設烟館十七年　有會門頭目徐老三卽徐炳齋邀令入會散賣票布並有小戳記兩　交伊收存印用票布徐老三旋赴别處來往不定上年十一月門除老三奇信與伊約定今年七月二十日各人以黄布蒙頭在饒起事於東南北三門舉火爲號北門是大衆來路　饒州稽查　密伊雖暗中寄信約會日期又　再聽准信近聞徐老三被别處拿獲心中害怕正想逃往别處躱避不料卽被府縣訪聞拿獲解省審辦所有小戳記並入會姓名底簿昨聞徐老三被獲之信卽經燒燬又據弋祥發供湖南湘鄕縣人也在饒州開過烟舘十七年會遇會匪徐老二卽徐炳齋邀伊入會伊卽允從後見小的甚好提升金賢老二徐老三當往别處臨行時交伊票布八塊因無錢使用已賣去四塊皆係兩湖之人卜餘四塊前已蒙府縣搜獲解騐各等情供據此臣查朱潤生弋祥發二犯均籍隸湖南胆敢濳來饒州開設炳館私與匪首徐老二卽徐　齋往來散賣票布輾轉糾人入會傳授口號冀圖約期起事實屬謀爲不軌逆跡顯著不法已極查朱潤生受有戳記兩顆並入會人名底簿其爲匪首無疑而弋祥發據供徐老三僅止交伊票布出賣惟旣聽邀入會同爲會中賣票之人且提升全賢老二實屬同惡相濟厥罪惟均現當各處會匪滋事之時若不一併嚴行重辦不足以彰顯戮而遏亂萌臣於督同臬司審明後卽恭請王命將朱潤生弋祥發二犯騐明正身綁赴市曹卽行正法並傳首犯事地方懸桿示衆以昭炯戒其誤買布票之鄕愚張正來劉安來二名已據鄱陽縣知縣賀宏勳訊明實係鄕愚悞買情節較輕業經折責交族取保管束釋放應毋庸議一面飭令該府縣出示曉諭如有悞買票布城鄕愚民令其趕緊自首將票繳銷遵照通行免其治罪倘再始終執迷定行重辦仍飭嚴拿逸匪徐老三卽徐炳齋並李光德務獲究辦以凈根株所有拿獲會匪在事出力人員係三品銜饒州府知府倪恩齡擬請在任以道員升用花翎江四儘光補用知府准補景德鎭同知鄱陽縣知縣賀宏勳請俟歸知府班後賞加道員銜饒州營叅將壽耄請賞加副將銜拔補守備饒州營千總張國銘擬請　有守備缺出儘先升用管帶親兵後營臣標中營花翎儘先選用遊擊程金魁擬請以叅將儘先補用以示奬勵出自聖主鴻施其餘出力稍次員弁由臣酌給外奬除取造保奬各員弁履歴清册咨送吏兵二部並照錄各匪口供咨送刑部外理合將拿獲會匪解省審明懲辦緣由謹會同兩江總督臣劉坤一附片陳明伏乞聖鑒訓示謹奏奉硃批著照慙請該部知道欽此○○署理山西大同鎭總兵潞安協副將奴才呼延霖跪奏爲奴才出口巡防順道併案查閱鎭恊各屬營伍情形恭摺具陳仰祈聖鑒事竊查大同鎭所轄地界遼　營務繁多向係春秋兩季分往巡查今歲春巡前署總兵林成興因病遷延未及舉辦奴才接署後適值口外七廳地方自春徂夏未沾雨澤飢民就食甚衆誠恐伺隙爲患節據各廳廪報前來當卽分餫駐防口外練軍馬隊五旂將所部隊伍分布扼要俾資彈壓一面奴才卽當束裝出塞是口外防務亟應籌備而内地巡閱猶爲暫緩業經咨商護撫臣在案奴才於六月十七日輕騎减從自大同起程出口取道豐鎭寍遠歸化薩拉齊繞及大青山後一帶週視防卡審度地形於閏六月初八日行抵包頭履勘各廳地方飢民蜂聚幸自六月中旬後祥霖普降民心稍安晚禾藉資補種且護撫臣胡　之委員會同練軍在歸綏等處設局賑撫按口散於群黎感頌皇仁歡聲載道均皆資遺歸耕現在地方綏靖民情安謐堪以上慰宸廑奴才於二十八日由包頭起程先閱殺虎協屬各營於七月二十二日順道回署連　閱看鎭標三營合操大陣官兵騎射搶炮打靶各項雜技閱畢將署中積牘赶爲清厘奴才復經由大同起程補閱鎭屬各營路次第簡校於八月二十七日事竣旋署惟查練軍馬步各營旂現在分防帮同委員辦理撫賑事宜應卽緩免調操所閱鎭協各營路操演大陣九進連環步伐進止均能整齊施放槍炮聲勢聨絡刀牌長矛爬演雲梯以及馬槍馬箭各項雜技俱屬蹻捷純孰箭槍准頭中靶分數均在九成以上點查軍械馬匹應存者無虧臕壯察看邊垣隘口均各完整按册核計殺虎左右二營鎭標中左右三營助馬得勝東路應列一等較　河保平魯寍武偏關氷泉靖遠歸化保德鎭西新平天成靈　北樓山陰忻州陽和渾源懷仁豐　應列二等次之其兵丁内有技藝出群者當場量加奬賞記名拔擢賞給頂戴以示鼓勵生疏孱弱不中靶者分别降革以示懲儆至各營將領備弁奴才逐加甄别考騐馬步騎射均尚合式間有技藝中平而年力尚甚造就者勒限練習限滿調閱如不改觀卽行叅辦奴才仍留心查察如有庸劣不職之員　時糾叅斷不敢稍涉因循有負聖主整飭戎行之至意除箭槍著靶分數列等造册送部查核並咨山西是臣外所有奴才出口巡防順道查閱鎭協營伍緣由謹繕摺具陳伏乞皇上聖鑒謹奏奉硃批知道了欽此 
[昨日接到二十五二十六日京報兩本合先排登所有二十四日京報兩本合先排登所有二十四日京報一俟接到再行補錄] [  本舘附志]  
 
