# 1893 - 5 - 4907081

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寳醫林之大成也兹由煥文書局主人倩本局用活字排印刻已告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿橘井名賢有欲得盧扁眞傳者請向上洋申報舘煥文書局鴻寳齋千頃堂樂善堂古香閣文賢閣文玉山房外埠則山東膠州成文堂廣東鴻文書局購取可也 
[書杭垣大方伯新設大麻風醫局事]  
　　麻風者何毒症也古稱爲癩因厲毒竄入脉俞之間散布肌肉之内營衞相干臓腑並害輕則肌肉　膜麻木不仁重則目損眉脱脚底潰穿更有肉死則發水血死則潰爛筋死則技脱骨死則鼻壞此外如聲啞目盲唇裂筋縮全身隱疹浮腫瘙癢四肢拘攣疼痛不堪潰爛不休終至形氣倦怠飲食難進藥石無效奄奄而斃種種病狀言之酸鼻在初　時卽子施治尚可望其不至加劇迨散漫遍體骨肉畏之若晩自已又支撑無力其凍餒之苦尤爲難堪查中華醫鑑雖有解毒針砭殺蟲瀉火發汗凉血袪風導滯降陽升陰各法用以施治然全愈者白不獲一豈此症竟不治之病耶杭城大方伯廣濟醫院自光緒初年規模初創經英國醫士梅君滕更大興土木煥然改變其地址房舍之廣醫病戒烟之多早已嘖嘖人口今梅君醫病之餘念及麻風一症向無專醫十數年中其患麻風之症者入局就醫其數頗衆雖醫院中房屋廣多牀榻衆盛猶恐此症最易傳染不免貽害他人每欲另建一院苦於經費無出遷延以至於今己丑之春梅郡休暇返國以所見所聞告諸國人諸君鑒兹苦况共發善心概許建屋置牀并每年給費三百元辛卯冬梅君旋杭遂鳩工庀材添造病房增置牀楊至今年秋間得慶落成於十月初十日開局延請英監督慕君主禱親見布置之精病者之苦於西歴一千八百九十二年十二月第六號爲登西字日報以每年三百元計之每人每年衣食被褥以及雇人服役需洋三十元僅可容養十人醫藥以及修理在外今開局甫及一月坐醫者已有六人此後聞風而至更難逆料經費之絀可想而知近有本埠公和祥碼頭羅君見而惻然願代爲捐募立志收養多人以滅此患雖其成效尚難懸擬而在羅君之聞風興起大發婆心其志有足多焉此局之設所關非淺蓋梅君於麻風一症詳加研究實有心得目擊病形不妨坐視因而特建麻風院一所使遭麻風之苦者無分新病久病均可赴院就醫其一應衣食藥物皆由院中備送不煩病人自籌卽使愈後出院亦不受謝儀分文推婦女則不便收養此其用心何等仁厚而實心行善尤足令人欽佩昨由浙東陳君子耕郵述如此不禁爲杭人慶幸深之夫麻風一症苦於纏綿宛轉病不卽死而穢氣逼人最足令人生厭同聞粤東頗多此症尤易傳染他人近年以來此症漸少意者自通商以後西醫之法漸行於中國而廣東得氣之先故有此效騐未可知也西人醫法與中國不同而其理則一且於此等症候華醫多視爲畏途避之惟恐不及誰肯親爲敷治並窮研其病源治法故中國之人凡患麻風者往往不齒於人類聽其宛轉苦累而死雖在家人婦子亦且望望然去之不敢近前咸以爲此等症候决無痊期而孰知其中非盡不起之症苟能盡心療治亦未嘗不可求萬一之活也古語云求其生而不得則死者於我無憾焉若當其生時而已視之如死則不仁孰甚焉梅君有此義舉則凡患此症者有住處有衣食有醫藥得以從容安養或者尚可以死中得活危而得安則骨肉重親皆出仁人之賜而羅君之竭力募捐多方勸助天下不乏樂善好施之士當必有慷慨解囊者已不禁爲之嚮往者久之 
[本館接奉電音]  
　　昨由京友電傳諭旨二道敬謹譯登○十一月十七日奉旨清安現在賞假所管正黄旗满洲副都統著崇禮署理欽此同日奉上諭清安現在賞假刑部左侍　著敬信兼署欽此 
[上清仙籙]  
　　合肥相國奏稱據湖北黄岡縣監生劉國溎吳稱本年直隸被災甚重工賑需欵因籌捐實銀一萬兩藉資賑濟不敢邀奬等情查劉國溎係記名提督劉維楨之子劉維楨帶兵多年戰功卓著迭捐巨欵渥荷殊恩今其子仰體親心慨捐直賑好義急公深堪嘉尚查部定賑捐章程捐至萬兩以上准專案奏請特旨給奬劉國溎現捐銀數按照新海防例由監生加捐儘先卽選知府有贏無絀上年已故雲貴總督岑毓英之子監生岑春蓂捐助順直賑銀一萬兩特恩以知府儘先卽選留國　事同一律雖稱不敢邀奬未便壅於上聞應如何破格優奬出自 
特恩之處專摺入奏伏乞聖鑒訓示施行十月二十四日奉硃批劉國溎著以知府儘先卽選欽此○吏部爲示傳事俸满陜西布政司廣濟庫大使馬積馨明保江蘇候補知縣沈佺於十月二十六日帶領引見相應示傳該二員於二十五日晩在内城左近歇宿二十六日丑刻穿天青褂備帶補褂元青褂並佩帶荷包手巾忠孝帶赴西苑門六項公所内吏部公所書到伺候排班帶領引見並先於二十四日已刻衣冠赴部演習口背履歴如是日不行赴部卽將引見扣除勿得自悮○兵部爲知照事武選司　呈現懸有永定門門千總一缺按照銓章應以恩騎尉遵章願以門千總選用者抵選鍾佑年三十歲廂黄漢恩騎尉應行擬選雖永定門門千總出缺在前鍾佑投供在　惟員缺不容久懸目應仍以鍾佑選補是缺相應知照廂黄漢都統轉飭孩員於十月二十五日黎明赴天安門外本部朝房聽候掣簽不准不到○侍衞處爲知照事十月二十四日奉旨朕於明日辦事用膳召見大臣後由勤政殿乘轙出德昌門福華門進衍祥門升承光殿寳座英國使臣歐格訥覲見畢仍出衍祥門進福華門德昌門還瀛臺午初預備欽此○新調山西巡撫張大中丞煦交卸湖南撫篆入都陛見於十月二十一日抵京循例暫假東安門内關帝廟在宿敬謹繕具安摺二分緑頭銜名簽一支於二十四日子刻差弁齎往西苑門交奏事處呈遞隨於寅刻趨詣西苑門外公所小憇旋由軍機處發出傳輩令張煦第三起入見大中丞隨卽入海　上御勤政殿詢以湘省要務及晉省曾否去過數語大中丞一一奏明退出乘輿還寓午後往各要津處禀安○新任太僕寺卿長允升大司馭萃擇吉十月二十七日未刻履任先期經主簿廳示仰闔著官員吏役人等至期進寺一體謁見○吏部爲曉諭事所有一品满廕生色普珍三　满　生 
 
 

Page 2

 
 
延寳二員於十月廿六日帶領引見相應曉諭該二員於是日丑刻穿天青褂備帶補褂佩帶對子荷包手巾赴西苑門外六項公所内吏部公所書到聽候排班帶領引見並先於二十四日午刻衣冠赴部演習口背履歴勿得違　○管理樂部事務多羅貝勒載澍爲咨行事案查上元等日前經預備喜起舞大臣侍衞桂祥等二十四員現在有無各項事故並應否改派更換之處應由貴領侍衞内大臣處查明卽日咨覆本部以備繕摺入奏事關大典勿遲勿漏○吏部爲知照事所有盛京戶銀庫堂關防郎中一缺於十月二十六日帶領引見相應知照貴衙門傳令前經保送之戶部郎中富勒渾禮部郎中文麟兵部郎中世魁刑部郎中恩榮工部中色欽理藩院郎中覺羅崇壽步軍統領衙門郎中景祥等於是日五鼓穿天青褂備帶補褂並佩帶對子荷包手巾赴西苑門六項公所内吏部公所書到聽候排班帶領引見萬勿遲悮因用印不及徑行白片○考試現任筆帖式内務府現任筆帖式並候補譯漢官繙譯官經吏部繕單於十月廿六日具奏請派閲卷等官本日奉○硃筆圈出閲卷禮部左侍郎長麟　品左侍郎裕德内閣學士兼禮部侍郎銜愛廉塲内彈壓正紅蒙副都統海緒監試御吏訥清阿文郁松齡桂斌戴恩溥李慈銘吳光奎褚成博受卷戶部主事隆泰兵部主事崇祿搜檢和碩怡親王溥靜都察院左都御史徐郙理藩院左侍郎鳳鳴内閣學士克們泰廂紅蒙都統文秀署廂白漢都統果勒敏去欽此又專司稽察都察院堂官奉硃筆圈出奕年欽此宣旨後各官先後由西苑門詣貢院入闇襄事其搜檢王大臣於次晨方抵貢院○松壽泉大司空業經升任工部尚書所有管理正黄旂新舊營房大臣一缺應卽另派他員管理經值年旂開列正黄满蒙漢都統副都統銜名於十月二十六日具奏請　本日奉硃筆圈出正黄旗漢軍都統懷塔布欽此○工部奏請更替督理街道廳員四缺十月二十六日將擬定正陪四排人員帶領引見請旨鈐充本日奉旨圈出這督理街道廳員著都察院掌江南道满洲監察御史聨限都察院掌江南道漢監察御史劉心源工部漢郎中韓文彬步軍統領衙門主事長頤去欽此○禮邸頸旁生疽請假調理尚未安痊遂於十月二十六日續假十日聖上垂念重臣特命御前醫官周君等二員前往府第用心診治周君等遵旨立往想勿藥之喜當在指顧間也○恩副都統全病故遣有正黄漢專操一缺經松副都統溎升任所出正黄满專操一缺經值年旂開列各固山都統副都統銜名請旨派充奉旨正黄漢軍專操大臣著都統懷塔布充補正黄满洲專操大臣著副都統清安充補欽此除由值年旗分行八旗各固山外並恭錄諭旨知照神機營查照○吉林將軍長軍帥遴委花翎雲騎尉玉林恭齎續採上品貢葠二匣到京十月二十六日清晨報明東華門恭齎進内至總管内務府堂上投交所齎之匣均以黄綾包封上黏將軍印花計大枝山葠八苗中枝山侵十四苗共重九兩二錢内務府批收後奏　茶庫恭存以備上用○戶部爲知照事所有本部奏補井田科满洲選缺郎中等缺於十月二十日帶領引見本日奉旨戶部井田科满洲選缺郎中員缺著候補郎中松年補授戶部满洲筆帖式員缺著期满繕本筆帖式靈楨補授欽此二十一日述旨本日奉旨是欽此欽遵到部相應知照吏部查照 
[入覲龍光]  
　　前報紀英國使臣歐格訥循例觀見呈遞國書兹悉譯署先與使臣和衷商榷覲見之地仍援客歲奥國使臣畢格哩本成案在西苑團城中承光殿議旣定由譯署上疏請旨定期奉旨著於十月二十五日在承光殿覲見欽此屆期十點二刻時使臣率叅贊繙譯等官共四員趨詣西苑由三座門入與總署堂司各官晤叙寒暄然後同進琉璃門在值房小憇逾二十餘分皇帝駕臨承光殿升寳座總署堂司各官偕使臣等入昭景門至承光殿由殿東門趨進使臣在前參贊繙譯在後初進殿向上行一鞠躬禮前行數武復行一鞠躬禮至龍柱間應立處又行一鞠躬禮敬謹捧國書致西語繙譯以華語譯之使臣捧國書向前至納陛中陛下慶邸由左階下接取轉陳御座前黄案上使臣再行一鞠躬禮皇帝點首答之使臣遂退回柱間原立處皇帝宣慰温語使臣參贊繙譯等將退復向上行一鞠躬禧迨總署堂司各官偕出昭景門皇帝卽啓鑾由衍祥門還瀛臺並聞英主有餽送皇帝禮物或由譯署代爲進呈然未見明文也 
[姑蘇火警]  
　　本月十五日清晨蘇州胥門外由斯弄某　貨行内宅忽肇火災甫一刹那已濃烟上升霄漢爲赤急卽鳴鑼報警各水龍絡繹而來吸水狂噴宛若銀河倒挽地方官亦次第到塲彈壓幸白晝易於從事不致殃及比鄰僅焚去房屋三四椽卽行媳滅竊以爲災星已退可以高枕無憂矣不料十六日清晨柴房内忽又火起　天括地其勢更甚於前蘇州府及長元吳三首縣總捕總巡各員間報之餘次第鳴　戾止督率水龍夫竭力施救逾時始轉危爲安計焚去房屋五六　殃及鄰人某姓嘻何赤帝之不憚一顧再顧耶 
[松江火警]  
　　本月十三夜二鼓時松江郡城華亭縣署東首某姓骨董店主婦以小孩身患瘡毒呻吟痛楚手持火油燈燭之誤潑於牀立時轟發延燒被褥蛟帳火遂上炎煜煜回回紅光四照鄰右見而驚起破扉施救得卽撲滅城外水會中人一聞警鑼亂報風馳電掣而來見祝融氏已斂淫威卽分投歸去次夜又有楊家橋西首某梳　店内煮角黍火勢過猛烟囱迸裂火星亂噴幸東西鄰嘹見奔來急爲灌救得以烟消火滅不致成災亦幸甚矣 
[鎭江火警]  
　　本月十一夜　更三報星月交輝忽見東南角霄漢通紅幾若卿雲之麗乎天際繼聞人衆喧嚷聲雞犬鳴吠聲竹木爆裂聲遠近走相告曰火起矣火起矣時尚不知回祿氏税駕何方俄而警鑼亂鳴傳說大戲園後築姓家失愼其時雖封家姨並不　虐然風乾物燥茅檐遇火卽然遂致一發難收蔓延無際各水龍紛紛馳救無殊以杯水沃車薪直至漏下四籌始得漸漸衰滅計焚去三十九戶大半皆小本營生者事後查知火起於某烟寮雖未傷人而棲息之區頃刻化爲烏有亦可憐已 
[皖垣火警]  
　　本月十三日上午安慶省城雙井地方某姓水爐遺火積薪冐穿屋頂幸諸人見而坌集小盆大桶取水以澆時甫焚燬一椽隨卽告熄當火之熾也比鄰某甲心急足慌倒仆階前氣絲不屬不一刻面變黄赤溘然而殂設者謂膽已嚇破不知是否至起火之家有一女孩生甫歲餘獨自在家以致焚斃迨事後由火窟中扒出則已肉血模糊矣慘哉 
[發引盛儀]  
　　原任浙閩總督卞頌臣制軍騎箕後靈柩暫厝揚州府屬白米鎭府第月初由公子扶至揚州十二日在舟次發引先期馬頭上支搭席棚一座陳設整齊是日未刻舁柩登岸用龍頭獨扛舁者三十二人儀從執事烜赫異常銜牌中如順大府府尹山東主考四川主考浙江布政司浙江巡撫湖南巡撫兩湖總督浙閩總督船政大臣兼理福建鎭海將軍閲兵大臣等約百餘對又黄牌十餘對其次爲兩湖福建紳民所獻德政牌萬民傘容亭香亭二十餘座隨後爲御賜物件上諭亭誥敕亭鼓吹四起笙管嗷嘈羽士緇流各數十輩手持法器沿途喃喃誦梵音柩前銘旌提爐翣牌功布一切如儀孝子孝孫皆麻衣如雪經人扶掖以行悲痛之聲路人亦聞而隕滋柩後白布肩輿數十乘則眷屬也執紼以送者自文武印委以迄紳商士庶不下百餘人由徐凝門繞行缺口東關便益等門至崇寍禪寺所過这處觀者擁擠塞途 
[九江試事]  
　　江西學政盛大宗師按臨九江府本月十一日攷生童經古生題孔子西行不到秦賦以車鄰駟鐵收入　風爲韵賦得志士扃門養高節得高字火硯七古不限韻讀南北史七律隨作　限韻右軍所長不止翰墨　重修湖口砲臺記　春秋爲名分之書論康成無孝經註辨西域回部考古法用孤西法用角異同論語字音義釋爾雅苦余攷　詩經申甫地名擇　書經三監三亳考易經屯蒙作君之師說春秋獻六羽說税畝皆書說童师王伯厚　選文　國賦　　吳策士易寘大魁爲韵　賦得　句旋題新竹 
 
 

Page 3

 
 
上得　字宋與契丹勝敗論五霸尚言論汲黯社稷臣論孝經篇目不同說論伐吳隨代陳時勢假如新築河隄新修七里零六七六步一尺舊堤原存十二里二百九十三步四尺問堤長若干論語卞莊子之勇攷書經十夫十人解詩經三壽解易經備兵法說十二日歲考正塲府學四書題若太公望至餘歲德化好事者至伐虢德安宫之奇諫至七十矣瑞昌其詳至其籍湖口友也者至五人焉彭澤帝館甥至賓主通塲經題舊勞於外爰曁小人詩題賦得夜橋燈火連星漢得連字 
[紅顔慘斃]  
　　法國巴黎斯京城來信言及有幼婦被害事頗離奇據言婦被殺之處係在魯波沙利士處一空屋内其屍骸則斫分十二叚形象甚慘惟頭顱已失不知所在聞婦平時行爲散蕩頗不理於人口惟究因何事被殺則　知其由觀其肢體分解形狀非慣於殺人者未必有此手叚故有疑兇手爲醫生者有疑爲屠夫者議論紛紛終雖索解現有甲乙兩人被拘疑是兇手想一經審訊爲是爲非無雖立辨初幼婦之被害也鄰近人無有知之者適有小童四人戲於空屋之門外偶從門櫳窺入見地窖内有物一包疑是破衣正在互相猜度適有拾欄布之某甲經過童呼而告之某入地窖取包而出置於街中先將包繩解去次將一布展開則屠人之圍裙也方謂沽此得資亦可少傅一醉私心竊喜不意一展視間瞥見人手一隻血跡模糊不禁大驚失色急爲鳴捕再行檢視層層開剥則爛布之中盡是殘肢斷體知是有人被害遂報官而緝兇焉 
[辰韓客話]  
　　朝鮮訪事人云十月十一日草洞某姓家失火時夜將半一家數口皆在甜鄉以致猝不及防悉釁化爲灰燼止逃得一十餘齡之男孩○前月有不知姓名之華人斃於龍山之麓身有數傷華官遂照會鮮官訪拿兇犯迄今杳無音耗領事遂高懸賞格有能拿獲兇身者賞鮮錢一千串○月前有船戶在龍山以篙刺傷朝鮮人當時檢騐後給以鮮錢十貫爲養傷資上月二十三日家屬奔至理事署呼寃稱傷者已死請卽斷令抵償理事官欲往騐屍則云已葬正不知如何了結也○順元府某山有匪徒數百人踞爲巢穴官不敢捕以致兇燄横施一日刑曹閔公遣僕過山亦被刼掠僕歸據情聲訴閔公檄令地方官剿洗次日復調京城駐防兵到來賊始敗散拘獲十餘人○全某貌奇醜口左偏人以全偏嘴呼之妻某氏素不相得一日晨起出門薄暮不歸倩人跡之杳無朕兆有善爲諧謔者曰此則偏之爲害而家之所以不齊也○有二無賴朋詐一農人某甲見之爲之排解農人乘間逸去無賴遷怒於甲横拖箠楚頭面鱗傷甲家内無人鄰里亦無有敢勸解者某華商與甲素稔往爲勸釋無賴猶口出不遜之言華人往觀者愈聚愈多將執無賴撻之始鼠竄而去○上月十九日日本郵船會社某輪船至仁川港有日商由海參　販到漏私土藥若于被海關查見除將貨物充公外復罰銀一百圓日商抵賴不服未知以後若何 
[福州官報]  
　　卽用縣章文綬自京於初十日到省准補建陽縣張鳴謙禀謝改委南港厘局鹽塲張鼎勳卸辦建寗官運局禀謝題補詔安塲飭知縣丞曾奇昆卸辦泉州北門厘卡丁憂浦南塲大使黄維藩禀辭回籍守制藩轅牌示照得准補南臺主簿現任南平縣典史劉英華委署永和里縣丞遣缺以試用巡檢李萬年署理又准補政一縣典史章堡應卽飭赴新任特示 
[滬城火警]  
　　昨晩六點二刻時本邑老北門内白衣菴對面某姓家因作晩餐失於謹愼以致吳回震怒頃刻上炎延燒左右鄰居幾致不分玉石十二鋪地甲立卽鳴鉦告警本鋪春申侯祠及果育堂洋龍首先馳至吸水狂噴俄而輔元堂等各洋龍次第戾止聲威益壯火遂告衰惟聞呵殿聲遠遠而來視之則上海縣黄大令也至冬防保　諸員則皆不及衣冠同來照料約歴二刻許焚去房屋數椽 
[蒲牢又吼]  
　　昨晩六下鐘時壓綫初　圍鐵小飲驀聞捕房中蒲牢怒吼厥聲喤喤旣而每擊五下一停想係法租界中有走水情事蓋天氣亢晴已久宜乎星火之易致燎原也 
[鳥焚其巢]  
　　本邑小東門外法租界戲館街有花烟館焉中畜母藥义四五輩以烟霞之窟爲雲雨之塲藏垢納汚莫此爲甚前日傍晩鴇兒順金以門前冷落久不見褐衣艸屨者來此相羊乃市紙錢就房内焚之以迎利市偶不謹愼火延蚊帳一霎時轟轟烈烈牀褥悉付焚如幸龜子蹒跚而來得以撲滅是處前後左右無非妖草媱葩一見火光紛紛奔竄及事定重回巢窟則皆脂零粉落益奇醜若鳩　荼矣 
[會審巡防局查賭案]  
　　本邑虹口沈家灣車寓中聚賭爲巡防局查拿捕頭以此處在租界之内曾經工部局編釘屋號因禀明英公堂蔡太守訊理未結禀明道憲道憲批飭上海縣詣公堂會訊昨日上午十一點鐘時黄大令親詣公堂會同太守及英國佩副領事研　大令先問地保孫順和曰是夜捉賭時究竟如何起釁孫保禀稱當時局員大老爺知有聚賭情事派勇六人往拘適小的患心痛症由兒子毛囝與夥役同往至則人已逃散局員大老爺曾諭以如非大賭可卽喝散不必拿人是以僅取回賭具不料聚賭之人反糾人呼捉强盜因此小的自行前往拘獲六人尚有一人　塲被同黨奪去餘卽解送局中經局員大老爺訊明分别責懲保釋轉訊伊子毛囝及夥役林華卿供亦相同質諸受傷之劉憇岳供稱在是處開酒肆聞聲出外致被悮拿爭執間戳傷額上巡捕呈騐醫院所開驗傷單載明傷闊二寸用尖鐵器戳傷辛尚非要害　兩禮拜卽可平復大令問孫保曰爾等捉賭何以將人戳傷猶幸未傷要害如釀成人命如何了局孫保供稱小的提賭時並無器械大令駁曰旣無器械孫何以受傷供稱必係黑夜中追赶時自己人悮傷大令怒曰豈有此理爾等偕勇前往共有十人旣已獲到六人則所獲者必令在　爾等何無一人受傷反傷追赶之人乎再問聚賭情形有先在捕房報失烟槍一枝之車寓主楊文標供稱小的寓中招留車夫躭擱然不過四五人是夜祗家中人鬥紙牌並非聚賭不隄防地保帶勇進内拘拿致失去烟槍一枝鄰人陳三得在門外經過亦被毆傷且失去對時表一枚是以往巡捕房報知拿獲地保夥役等人送案曾經巡局委員訊責之陳皆茂王燕清毛頭等同供稱小的等實止自己人同鬥紙牌並無外人聚賭大令問明各供商諸佩副領事與太守然後斷令將孫保及伊子毛囝夥役林華卿各笞責一百板楊文標笞責五十板其餘旣由巡局委員分别笞責著各具結無庸再議所　遺失對時表並烟鎗等物全無確據概不究追 
[抵船]  
　　去年孫阿明將友人之船向張阿三抵借洋銀一百元言定是船仍由阿明經管一年取贖目下限期已屆張屢次催贖孫置若罔聞張遂投十六鋪保甲北局控訴前日局員祝翼雲二尹升座研詰張訴稱去年孫向小的云伊友某姓因有急需欲將船抵借洋銀一百元限於一年内贖回小的允之將船交孫經管邇　限期已屆核算本利共洋銀一百三十三元分文不付無奈控請訊追孫供　小的向以駕舟爲業去年代友向張抵借洋銀友人現不在申小的無亦代遠　求寛限二尹判令孫卽日先還洋銀六十三元尚餘七十元立期票一紙於明年十月還清兩造均唯唯遵斷二尹又著孫具切結呈　備查 
[上海縣署瑣案]  
　　前日二十三七鋪保甲局解迭受傷人顔雲發行兇人周東生金發請訊晩間黄愛彚大令升堂研訊周供稱小的係本邑人以成衣爲業素來安分不敢爲非前日顔被多人攢毆復擁至小的店中小的推之出門並不行兇叩求明察金供稱尚爲棉衣生理是日顔賀貿然來確曾揮之使出並不帮毆悮被拘拿求恩鑒核顔由妻李氏扶掖上堂訴稱小的係湖南人向在某營當差前日有事　南碼頭左近忽被仇人毆擊受傷至兇手爲周爲金小的不能指實大令騐得顔傷勢尚無緊要著自行醫治周金訊無行兇情事分别交人保出十二圖地保顧調梅辦理不善著笞責一百板○魏澍年訴稱原籍蘇州吳縣現在治下僑居昔年曾與胞弟仁濟在三馬路合開錦記綢莊各出　本洋銀一千五百元至去年仁濟頓起不良之心將資本悉數吞没詢問不睬無奈投案控乞提追前晩黄大令集訊之下澍年伸訴前情仁濟供稱並未與 
 
 

Page 4

 
 
胞兄股開錦記實被藉端誣控如果合股貿易例應立有合同大令謂此案證據全無碍難判斷著各具切結呈案備查 
[英界公堂瑣案]  
　　包探何瑞福稱方子卿至浙江路野雞妓王實林處住宿乘間竊取金　籐　等件查獲人贓送案請究王寳林投案請領贓物方子卿供寍波人年二十歲自知行竊該死尚乞施恩蔡太守以方子卿竊取野雞物件無恥已極判押一月贓交失主領去○包探　阿六　魏和尚行竊洋東荳油查獲入贓據西人言　有衣服失去問之魏和尚堅不承認陳文興供在西人住宅看門外人不能擅入惟車夫魏和尚時常出入今旣由包探獲魏起到荳油請爲審訊魏和尚供在西人處做車夫荳　一瓶是於地下揄得者並不竊衣只求施恩蔡太守　判魏和尚管押五天以儆贓交失主領去○包探秦少卿稱自來水公司時常失竊自來水龍頭及三角式之銅機查得公司中出店傅　如常有銅件銷賣與陳仁秦銅店主陳通道每斤得洋二解及獲傅同至陳仁泰吊贓則已有鎔化者並有轉賣與徐金時者因又到徐處起到大小龍頭二十三斤並將兩店進貨簿一併起案自來水公司西人稱被出店傅阿如竊去大小龍頭共值銀六百餘兩除起獲之外尚少銅件約值銀五百兩請爲追償並稱置辦龍頭值價甚鉅屢次失竊曾經投報捕房並列新聞紙知照各店不得收買此等贓物今陳徐有意濫收請追償價值以儆將來傅阿如供在公司中當出店銅龍頭陸續竊得賣與陳通道每斤得洋兩角至數目若于爲日已久記不清楚所得之洋早已用罄如今只求施恩陳通道供開陳仁泰銅店收賣舊銅並不知是竊贓求從寛典徐金時供與陳同佩副領事請著收贓人賠銀五百兩蔡太守謂傅阿如監守自盜最爲可惡判發捕房管抑一年收贓之陳通道罰賠銀三百兩如果無力管押六個月徐金時賠銀二百兩起案之贓交公司領去○四十二號巡捕稱楊文和闖至德興輪船圖竊被獲交捕送案楊文和供湖南衡陽縣人偶到輪船探友不敢圖竊尚求明察蔡太守飭將楊文和押候備文遞籍○三百號華捕稱見朱松林在街旁擲骰誘賭拿獲送案朱松林供小本營生不敢犯賭如今只求施恩蔡太守判朱松林枷號七天發頭門示衆 
[法界捕房紀事]  
　　上月有賊揭去八仙橋睦和里木工頭顧姓家屋瓦從高縋下竊去洋銀四百元倉卒奔逃遺散百餘元在地適爲經理屋租人楊洪堂等所見私行拾取收藏旣而顧控諸捕房捕頭令楊等如數繳出顧具領後以洋銀十元分給拾取之人並請飭包探用心緝賊昨日某包探查知有某甲者前曾犯竊經英讞員訊懲邇來匿蹟里中頗滋疑竇遂拘入捕房管押以候解送公堂○昨日有太古碼頭甲乙兩小工肩荷白米兩袋至護城河畔求售適爲某包探所見向之詢問稱由工頭給作工資包探知其移花接木將兩人及米一併送入捕房○剪給賊每以　薄銅錢割取人所佩之物其有不用銅錢者彼中呼爲清插手湖北人某甲某乙操是術者有年矣邇日轉徙來申匿跡小東門外某客棧每至黄昏時節卽相約至熱闹塲中探囊取物前晩正在試其伎债適爲某包探所見立卽拘獲押至所寓之客棧搜出眼鏡三副遂送入捕房管押昨晨謝捕頭向之盤問供稱眼鏡在英租界中竊得捕頭著押候解送公堂究辦 
[筵移振]  
　　莫釐葛維卿先生年逾四裘慶叶弄璋諸親友分饋盛儀并肆筵公賀本擬設湯餅之會以答隆情念及北省奇荒災民顚沛特將　銀四十餅送交本館協賑所彚解災區似此樂善好施心存利濟我知門闌喜集食報正無已時他時頭角峥嶸譽傳薛鳳飛黄騰　在指顧閒請志數言以當左劵可乎 
[申報館恊賑所經收順直山東河南賑捐十一月初一日至初十日止第一百八十七次清單]  
　　初一日祝惜陰主人延年洋四元桃源汪氏洋一元○初二日常州無名氏完夙願洋三元無名氏銅洋十二元○初三日寗波傳　賢洋半元銅洋一元有心無力子寄居客旅斬人口平安洋五角合肥周引生書院膏火助賑本洋三元周叔成書院膏火求佑平安本洋兩元有心無力文穉梅居士念敬子太瘦生巢湖來往祈風客五戶均書院膏火助賑各本洋一元○初四日如臯瞿鷺洲洋一元○初五日樂平經畬堂湯洋四元施露凝徐小初徐漁仙三戶各洋二元胡錢福林樹淦洪茂椿李文鎔胡竹泉洪　庭李耀華林錢生八戶各洋一元王錫臣蕭斌臣陳錦帆三戶合洋四元無名氏洋三角○初六日黄子欣祈病速痊洋二元餘姚筆生氏洋一元朱敦甫黄雲記陳居易山房脩置　房黄惠記李盤谷園六戶各洋五角黄麓樵洋三角李愼懷堂楊四知隱名氏三戶各洋二角潘俊德洋一角○初七日無名氏洋八元彭琴舫洋四元長沙餘慶堂洋三元蓉水氏洋二元無名氏銅洋五元華昌銅洋十三元○初八日常熟袁　樸居士同人恭祝翁渭君之太夫人六旬榮慶本應設席酧答同人將此席費移賑洋十元○初九日劉桂生罰華廷榮欵充賑洋二十元源恆隆洋一元○　十日湖州求安子求保種痘平安厦　守　氏保佑令慈安康尊閫疾病就痊李月記三戶各洋十元平湖知非子錢吉祥居錢訓槃三戶各洋二元羅松齡代福洋三元金勉疾潤資洋一元九角以上總共收英洋一百十八元二角本洋十元銅洋三十一元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　藩轅牌示雷州府知府缺委卸高州府知府隆斌署理陽江廳太平司巡檢缺委試用巡檢李信昭署理捧满龍門　廟子角司巡檢張震新飭赴本任 
 
 
 
 
 
 
 
 
 
 
 
 
 [ 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年十一月初一日京報全錄]  
　　宫門抄○諭旨一道錄前○發抄硃批四道○臺撫邵奏臺灣光緒十一年七月起至十二年十二月底止辦理海防善後撫番收支報銷由部行查删除各欵核案登覆摺○直督李奏查報本年上半年各州縣交代情形片○又奏道員捐助賑銀萬兩請破格奬勵片○粤督李奏揀補水師守備片○湘撫吳奏循例盤查司道各庫摺○又奏查報各屬審結案件片○十一月初一日兵部太常寺太僕寺八旗兩翼值日無引見○吏部呈進月官卷○召見軍機洪鈞皇上明日卯初二刻升太和殿看版已正進天壇入齋宫○發抄李鴻章奏審明豐潤縣民劉元溥叩閽案定擬奉硃批刑部議奏欽此○福潤奏廣東候選道何成誥捐賑請奬奉批批何成誥着以道員儘先選用欽此○又儘先令楊建烈補商河令奉硃批吏部議奏欽此○劉祥勝奏到任接印日期奉硃批知道了欽此○○頭品頂戴福建台灣巡撫臣邵友濓跪奏爲台灣光緒十一年七月起至十二年十二月底止辦理海防善後撫番收支報銷由部行查删除各欵核案登覆恭摺仰祈聖鑒事竊案准戶部咨具奏核覆台灣光緒十一年七月起至十二年十二月底止海防善後並撫番收支各欵分别准駁行查一摺奉旨依議欽此抄錄原奏咨行到台當經轉行遵辦去後兹據台灣善後局詳稱部單内删除銀一萬二百七十七兩五錢三厘八毫三絲四忽查銀一十二萬六千五百一十八兩八錢四分四厘三毫一絲遵查删除解運賞番衣褲等項員役兵丁支過盤費騾脚一欵查從前賞給生番衣褲羽毛布疋等件爲數無幾附交領餉員勇賞帶是以未經造銷運脚夫價銀兩迨經前撫臣劉銘傳以籌辦海防必先撫番歴經詳晰奏明設局招撫不得不豫先派員運解以備頒賞委係因時制宜事所必需又删减通商局經費一欵查台灣設立通商局應需經費已於陳明全台出入欵項案内具奏奉部覆准此案册造内除繙譯薪水各項遵照删减外其撫　通商各書係於額設各書之外就台雇募妥書專司辦理所需工食油蠟亦係事所必需又删减辦理軍裝軍火文武員弁曁辦理糧台局務各員鹽菜口糧一欵查戶部核覆台灣第一案防務報銷行令嗣後辦理局務各員及各員跟役無論文職武職一併聲明本省外省人員分别全半支給鹽菜以符奏章而歸劃一等因自應遵照辦理惟此案新章部文台省係於光緒十三年以後奉到此案台防善後請銷銀兩則係十二年以前所給之欵部中出奏奉旨各日期均在光緒十二年以後且派辦各省中或早經裁撤或請咨内渡或續有事故難以追繳除將看守電線及台北官醫局添派縣丞陳振鴻等員遵照删减並將十三年正月以後遵照新章分别全半支給請銷外其餘各員委係支給在前奉文在後應請免子追繳仍淮作正開銷又行查招撫各社生番歸化備賞衣褲等項一欵查台灣社番披髮裸身不給衣褲不爲薙髮則民番仍分風俗難期漸變曾經前撫臣劉銘傳將防口撫番清賦三事先後奏明派員設局招撫並次第深入番社妥爲開導各社番携帶男女踴躍歸誠就撫時即代爲薙髮一次每名口各給予衫褲一套紅布頭巾一條無不歡欣鼓舞深頌皇仁惟頭髮若僅予薙去一次漸即長發風俗仍難轉移故按戶給刀一把刀石一塊令其自薙自磨其女番並小番衣褲尤不能不一體掣給俾知廉恥又每社擇其氣質馴良者充爲正副社長遇有社中男女生端滋事令其就近彈壓是以每人加賞羽毛馬褂一件以示區别其紅布頭巾從前銷案有給纓帽者有給羽毛布疋者本案槪給以頭巾不過名目互異亦非格外增添又行查機器局委員鹽菜曁雇募外洋教習薪水及各匠辛工等欵查外洋槍炮需用各種樂彈不自仿造用盡則槍砲俱廢且台地孤懸海外有事連濟尤難經前撫臣劉銘傳飭令設局派員辦理並雇募外洋教習曁閩粤　匠來臺如法配製以期緩急足恃業將該局應需員弁匠役名數支數彚開清摺呈請咨部立案其雇募外國教習係屬劄委辦理並無議立合同又行查招募撫番通事口糧少造一欵係屬繕寫筆誤應請就册簽明更正計此案奉删各欵内遵照删减銀七千七百一十八兩五錢四分九厘八毫四絲四忽容俟追繳歸入後案造收外其餘銀二千五百五十八兩九鉽五分三厘九毫九絲連同行查各欵銀一十二萬六千五百一十八兩八錢四分四厘三毫一絲又請更正核銷銀一十兩一錢共銀一十二萬九千八十七兩八錢九分八厘三毫現經逐欵確查造册登覆詳請奏咨准銷等情前來臣覆加查核尚屬實在情形合無仰懇天恩俯賜飭部准子一併照銷以清欵項除將登覆清册咨部外臣謹恭摺具陳伏乞皇上聖鑒謹奏奉硃批戶部議奏欽此○○李鴻章片再據藩司裕長詳稱直屬各州縣交代前奉部議自光緒八年起依限交收清楚先行造册結報半年彚奏一次業將光緒十七年下半年交代開單詳請奏咨在案兹自光緒十八年正月初一日起至閏六月底止又屆半年彚報之期該司將各案交代分别已未清結彚開清單已結者造具妥確册結咨部二叅限满尚有交項未完者詳經專案叅辦其未满二叅各案歸於下屆彚案辦理等情前來臣覆核無異滁將送到詳細清單咨部外理合另開簡明清單附片具奏伏乞聖鑒勅部查核謹奏奉硃批戶部知道單併發欽此○○李鴻章片再據湖北試用道劉保林呈稱本年直隸水災甚重需欵浩煩竭力捐助實銀一萬兩解請兌收濟賑出自報効微忱不敢仰邀 
奬叙等情由籌賑局可道詳請核奏前來臣查部定賑捐章程捐銀至萬兩以上准其專摺奏請特旨給奬前有候選道陳日翔捐助熱河賑銀一萬兩又候選道王嘉善捐助賑銀一萬兩均經臣專案具奏欽奉硃批陳日翔以道員儘先選用王嘉善以道員發往福建補用欽此欽遵各在案劉保林係四川監生由軍營勞績荐保知府加捐道員指分湖北試用年力富强才具開展今因畿輔被災捐銀至萬兩之多實屬體念時艱急公好義近來捐務已成弩末得此鉅資接濟有裨要需良非淺鮮查新海防事例由道員加捕儘先班次計需實銀五千兩今該員所捐銀數增至一倍雖據聲稱不敢邀奬究未便壅於上聞應如何破格奬勵之處出自恩施特沛非臣所敢擅擬謹附片具陳伏乞聖鑒訓示謹奏奉硃批劉保材着以道員歸原省儘无補用欽此○○李瀚章片再案准兵部咨廣東水師提標後營守備潘斯洛籍隷本府無缺可調行令查明該員是否宜於外海抑或宜於　路限一年内咨部立案揀調等因當經查明該員潘斯洛宜於外海咨淮部覆立案俟有外海水師守備缺出照章奏請改補兹據報澄海營左營中軍守備鄧國輝於光緒十八年三月二十三日病故所遺守備缺係外海水師題補之缺若以潘斯洛改補洵屬相宜合無仰懇天恩俯准以水師提標後營守備　斯洛改補澄海營左營中車守備俾人地相需藉資整頓如蒙俞允俟部覆到日再行給咨赴部引見以符定制其潘斯洛所遺水師提標後營守備缺係内河水師題補之缺俟部覆開缺時容臣另行遴選妥員請補合併聲明謹會同廣東水師提督臣鄭紹忠合詞附片具陳伏乞聖鑒勅部核覆施行謹奏奉硃批兵部議奏欽此○○頭品頂戴湖南巡撫臣吳大澂跪奏爲循例盤查司道各庫恭摺仰祈聖鑒事竊照巡撫到任例應將司道各庫所存錢糧盤查具奏臣仰蒙恩命補授湖南巡撫到任後卽飭藩司並糧鹽二道分别查造庫項清册呈報去後兹據湖南布政使何樞糧儲道吕世田鹽法道紹榮各將庫存銀兩造册呈送前來臣逐加查核藩庫地丁等欵實存銀二十三萬八千五百一十兩二錢三分九厘驛站項下實存銀一萬五千四百二十八兩七錢四分七厘糧道庫南漕等欵實存銀一十六萬六百四十九兩四錢八分八毫八絲鹽道庫鹽規等款實存銀一萬二千九百七十兩二錢一分八厘二毫臣隨於光緒十八年八月二十二日親詣司道各庫按欵盤查逐一彈兌悉與册造銀數相符所有臣到任盤查司道各庫緣由理合循例恭摺具奏伏乞皇上聖鑒謹奏奉硃批戶部知道欽此○○吳大澂片再湖南省向設詞訟月報令各府廳州縣將每月審理上控自理案件摘叙案由造册通齎由臬司考核勤惰分記功過用昭勸懲按半年具奏一次業經開報至光緒十七年夏季在查臣到任以來於各屬月報審理請訟詳加披閲有積案過多不能速結者札司嚴行申飭毋得視爲具文如始終怠惰不能振作當卽據實嚴叅不稍寛恕慈據按察使王廉查明光緒十七年七月起至十二月底止各府廳州縣審結上控及自理詞訟千六百七十九起案核判斷均尚平允已逐月分别功過照章註册存記詳請奏　前來臣覆核無異仃應附片具陳伏乞聖鑒謹奏奉硃批知道了欽此 
 
