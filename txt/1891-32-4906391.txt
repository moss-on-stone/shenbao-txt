# 1891 - 32 - 4906391

 

Page 1

 
 
[竈神模助振] [  申報館協振所謹恪]  
　　兹有善士以全金描繪　神模送交本舘協賑所囑爲代售以賑災民蠟鼓聲中歳聿云暮黄羊虔祀正在此時諸君子欲購者每張只收洋二分　美價亷莫此爲甚巳特此布聞維兾均鑒 
[集腋社第二次協振彩粟] [  申報舘協振所謹啓]  
　　本舘籌辦振務以來歴蒙諸君子慨捐珍物　　滿目美不勝收曾於春間製爲彩票一千二百張售錢助振窮黎受惠銘感同深兹者順惠山東沈災未澹又蒙遠近善士以書畫衣服珍寶陸續頒來合而計之約值洋蚨七百餘翼祇以災區需欵萬不容遲遂復製成彩票五百張將各物滅作洋五百元計得彩者有二百張之多將彩物分别重輕悉心配搭頭彩值洋一百四十元二彩值洋八十元三彩值洋六十元其餘俱注明倣單登副太月初一十五日附張上一俟定期開彩當再登報　　每張仍管洋一元諸君子善與人同請臨本　帳房或交信局購取可也肅此佈聞伏　德　 
[勸順直山左急振啓] [  申報館協振所同人拜手]  
　　順直山左洪水爲災自四月迄今一片汪洋數千里憲成澤國災民遍地轉徙死亡男女屍骸蔽江而下其幸而不死者當此塞颷浙緊霜信時催　禍俱無難禁奇冷加以飢腸轆轆全無粗　下咽有不視息難延浙將告斃者乎伏念本舘勸辦賑捐而後江浙福建諸省俱蒙大君子慷慨輸金今兹畿輔巖疆齊魯名境遭兹頓沛何忍不復解　特肅短箋附陳苦狀如肯玉成美事巨欵慨施則作善降祥福報可操左劵巳 
[續録治新淸河芻言]  
治河必先計洩水水不能洩則河必爲患今黄河大隄向南直至山中泰安府與沂州府交界所有雨水往東發洩必由樂安城北或冉北自淄沫溝入海在此一帶地方除海地外按各河所占之地分作三叚其中有嶺或土嶺或山嶺而水界亦以之分焉西叚之水或從歴城山或從章邱西南山直注章邱東關外此水早跪俱向東北流至齊東西南界匯成一派河向東洩若防水災宜從齊邑趙奉站直至淄沬溝修濬河渠以洩章邱歴城兩縣山地所發之水歳中夏潦秋霖必以何年最大者核算中叚山水從章邱東南並鄒平長山博山淄川南山發來高下早晚俱匯至博興從博興往東之河須能容各處所來之水直洩入海方免斯災中叚之東所有山水由章邱東南經大道山頭店往東北流入滸山泊湖從此東流僅有小溝一道實屬不能宣洩所以山水下注每年必自農田直流至博興此鄒長兩縣民人年年被害之故也東叚山地高地不多姑置勿論若北縣所被山水半由中叚西叚發來然以治河要工言之東叚山水亦不可忽至於山東每年雨水約與直隷相仿各處設有風雨局詳記於册考之自悉每年匀算冬三月雨水按官尺總數不過二分有半春三月兩水總數一寸七分秋三月雨水總數二寸七分夏三月雨水總數一尺三寸四分夏時雨水多少難定如地氣亦乾能多滲水則不爲害或夏日早降細雨地己沾潤再下三寸有餘之雨地不能滲加以高地之水不能存儲全行不注若無預備其患不可勝言或謂三寸之雨亦殊有限不知核實計之積少成多衆流匯於一處其大何如若以地面之寛集算則臾大矣西國算此無論雨水河水俱以墩論一墩水可抵宫斗九石米其數相當今計西叚山地高平地得七千六百五十三方里若以三寸六分核昇一日總數得三百一十八兆七億九千一百墩新淸河從齊東西南鄕趙奉站至劉家寨三十里兩岸倍形傾圮但留舊跡尚可考原來之河身河岸如何修理中流有河身寛四十歳深六尺兩沿離水面各二十步南北岸高各八尺垻頂寛一丈冬三月中流之水均算在齊東深不過二尺有半水如急流每一晝夜行百十一里每一分時行百二十五尺流如再急水便渾濁更急便走石流砂冬時之水深二尺有尘每十二時行百十一里每日所洩水可一兆四億八萬二千五百墩水若漲三尺有半與面相平卽每日能洩水三兆一億二萬三千八百墩若水漲較平地高四尺每日又能多洩水二兆四億八萬二千六百墩水漲至此河岸立水其高尚餘三尺惟恐再漲河岸便不能容如此統論之新淸河在齊東原式河中之水較平地高四尺一日僅能洩水八兆四億墩卽水流再急每日亦僅延洩水十三兆墩西叚山地高地一日僅下雨七分卽己六十三兆墩有餘而其下尚剩五十兆墩春秋之間如此下雨地燥尚可無事惟恐夏閒地下所剩五十兆墩之水陡然下注則河中能洩之水不過四分之一若再來一二百兆墩之水何從滲洩彼新淸河能洩之水仍是每日十三兆墩更爲堪虞所以光緒十四年博樂北鄕被災一帶地方俱係水深没胸過二十日後水乃漸落未經計算便不深信至核新淸河能容之水無多其弊自瞭若指掌矣中叚山地高平地得一萬七千五百三十六方里計下雨三寸六分總數得七千三百墩其水無論由獺河黛河孝婦河烏河發來皆匯於博興如欲防傅興東鄕樂安北鄕之災往東所修河務要每日能洩水七百餘兆墩方可無患不然民人必恒受苦朝廷必屢停徵賑務必多費支持殊非計也章邱東南山地得三千三百六十四方里所發山水全由山頭店經過入滸山鋪北邊之湖從湖由鄒平城北流入博興惟有杏花小溝一道寛十二步深四五尺山地雨一日發二十八兆墩雨大一日發一百四十兆墩如水再多溝道皆盈一日亦不能洩水一兆墩其餘全由農田泛濫横流直决博興又何怪年年顆粒無收也哉 
[燕巿酒痕]  
　　本月初一日初更時突有某甲糾約多人各執凶器至京師蔡家胡同某妓院扭出温姓客一言不發刀棍齊施一時觀者如堵牆聲同鼎沸捕役赶將行兇人盡行拿獲温受傷甚重暫令舁回有知者謂温食量甚大人皆以大碗温稱之今秋南營花巿汛弁兵在東治門内拿獲由提署移送刑署分司訊實按土棍羣毆律擬以邊近充軍中途脫逃與甲素有嫌隙故特乘間報仇也○各巷喚賣木柴每斤價值京蚨五六十文今畿南一帶災民待哺嗷嗷無可覓食夏間所坍房屋至今不克興修是以暫運來京售錢餬口無論大小柁標零星木料均按每斤售京蚨六十文云○畿南災民每於夜間紏約多人砍伐樹木運京求售凡村民屋外之樹往往自行砍倒免被他人横施斧斤噫人有刦豈樹亦有刦乎殊可慨己○琉璃廠御皇廟前某姓薙髮匠生有一女年甫六齡數日前忽然失去旋訪知被院内鄰人及同巷之某某等誘出售與某宅得身價銀六兩正欲鳴官究辦旋有人爲之說台令某某等將銀交還作爲罷論某某等不從某姓因於本月初一日控諸北城坊官派役鎖拿某某等到署尚未悉如何訊懲也○京南某氏婦年逾而立來東傭工餬口旋與某宅庖人私識賃屋東北園内居焉繼又厭故喜新舍庖人而私御者庖人情不能捨遂與御者約輪流供給雖衾枕之事亦約定日期如東角西張兩不相見今春庖人及御者先後還鄕氏因移居香廠誘得一二殘敗花柳居然以七十鳥自居孰意中有一娼係城内某宅小星被人誘出者某宅訪知其事立將氏扭赴宛平縣署請懲現 
 
 

Page 2

 
 
巳拷訊幾次尚未發落云 
[部示彚登]  
　　吏部爲曉諭事所有光緒十六年十一月分分發知州吳保和通判常國簬知縣周應熙孫克超匡鼎頤鹽大使汪宗海等六員於初三日己刻携帶筆墨録寫履歴州同曾應鑾按察司經歴朱濟美府經歴車士琛鄭出球縣丞淸吉周自新鄧瑜朱國華王士鑑袁玉煊潘廷誥余龍德景湧沛段鏄鄧琳李杜崔慶賢王倓盛駿孔昭宸施則杜州吏目沈其齡蔣揚詩杜瑞淸魯兆坦宋長偉鹽運司知事沈學源道庫大使張兆齡陸宗藩巡檢曾廣晉王浚淸齊中桂徐焜黄聨墀任逢時金猷保周之鈞錢錫轍張正華黎宗漢潘鈞盛文瀚劉炳蔚府司獄邢旭華從九品羅佑淸孫先勝周時英典史周鳳羣薛元佐賀崇禧甘霖蔣啓棻劉際堯陸福謙易象童其臨沈承慶盧汝弼閘官張本讓未入流戴繩祖張文蔚等六十一員於初四日己刻携帶筆墨録寫履歴勿得自悮○吏部爲曉諭事查定例每年正月開印後投供騐到仍算初一日騐到等語光緒十七年正月初一日封印期内例不投供應於正月二十一日開印後定期廿三日投供廿四日騐到仍以初一日計算相應出示曉諭○吏部示傳所有光緒十六年十一月分月官主事錢溯耆等七員本部定於十二月初七日帶領引見相應示傳該員等於初六日在内城左近住宿初七日五鼓穿紅靑褂預補褂備帶元靑補褂佩帶荷包手巾忠孝帶赴西苑門外六項公所内吏部公所報到聽候帶領引見再該員等於初五日巳刻衣冠赴部演習口奏履歴如是日不到卽行扣除引見且該員是否原任一二品大員子孫兄弟立卽赴部呈明毋違○吏部示傳據都察院咨請揀發中兵馬司委用副指揮吏目各一員查有光緒十六年七月分在部投供之捐納兵馬司副指揮張壽昌李國蔭駱育瀛邵虎文應玉麟等五員又捐納吏目張廷樑儲維藩王壽增嚴以敬王夢溎李春榮祁釗陳葆深米嵩壽趙光澤魯樹勛李廷瑶王增吳羣賢龔承霈裘文寛鄒如棻王瑞泉姜良騮楊毓英王彬柴寶璜蕭光曜王鋕錢濬川方其綸查鴻翥陳德培蘇瑗霖吕朝斌范啓銘張汝淸等三十二員應行揀選本部現定於十二月初七日奏請欽派揀選相應傳令該員等於是日黎明赴天安門外本部朝房聽候點名以便揀選並將執照携帶呈騐毋違○吏部示傳所有廣西咨請揀補慶遠府河池州三旺州同一缺查八月九月分在部投供之候選州同張紳史賡高在廷陳德淞柳成林等五員本部現定十二月初七日奏請欽派揀選相應出示傳令該員等於是日黎明赴天安門外本部朝房聽候點名以便帶領揀選並將執照携帶呈騐毋違 
[查提門丁]  
　　奉化縣門丁朱熊二人通同作弊被衆紳上控此案尚未了結兹由寗波府胡太守委前署慈溪縣楊大令於本月十五日前往奉化查提是案人証不料朱熊二人仍不斂迹胆敢唆令革役孫某同匄民錢英索詐勒出期票洋四十元錢心有不甘亦赴道署上控一波未平一波又起大憲嫉惡素嚴必當執法痛懲以安良善而戢奸邪也 
[年巿淸淡]  
　　甯波巿面素稱熱閙每至臘月望後鄕民之入城購置年貨者靡不踵相接肩相摩街巿爲之擁塞至南北雜貨鮮鹽魚肉油米等鋪交易尤繁無片刻之暇今歳則大不相同鄕民入城購物者殊覺寥寥無幾皆因手頭窘迫所致也流覽巿廛絕無過年景象銀根日緊巿景日頺有心人能不感概系之耶 
[火上澆油]  
　　本月十八日傍晚揚州東門大街古巷口某姓油坊後進忽然失愼警鑼報處各善堂水龍均風馳電掣而來地方文武各員亦均親臨彈壓幸是處出城不遠卽有大河汲水非遥易於澆灌又值雨師稅駕濺玉跳珠吳回氏始意興闌珊斂跡而返計燬油坊平屋兩進左右鄰墻璧雖經焦灼房屋尚未付刦灰而坊中所積之油己抛散不少矣至油坊牌號不知訪事人因何漏報本館不敢臆增云 
[御爐分篆]  
　　九江關道李亦靑觀察荷蒙天眷頒賜平安香一匣於本月十五日齎送到潯十六日巳刻安置黄亭中導以淸道飛虎旗及頂馬儀仗鼓樂迎至道轅觀察朝服朝冠恭設香案望闕行九叩首禮恭謝天恩敬謹領訖同城文武各員均趨轅道負冠盖車馬交錯於途 
[登州海巿]  
　　烟臺附近地方雖稱富庶然地處偏僻文教不興後生小子雖有可造之才無賢師友爲之化導則亦因　衞怠玩坐廢居諸耳今聞地方官紳將於廣仁堂之側另闢廣厦數間以爲諸生肄業之所擇於來春開課從此講席宏開執經請業之徒咸得吚唔佔畢於其間文教日興人才日出吾且樂觀其成矣○窶人子游蕩性成當天寒雨雪時上無褐下無袴便在街頭作號寒蟲及在善堂領得棉衣一冬己過卽持付長生庫換取靑銅數百以供飲博之資一至嚴寒瑟縮如故號呼如故甘自暴棄實足令善土灰心兹由邑尊查悉前情大張告示徧貼各押當門首毋許收押貧民衣褲犯者查究不貸○某甲豢一大愛護異常一日乘間狂奔而去探悉爲某乙所攘索之不得託人關說復拒如前犬在乙家忽　癲狂婦子俱被咬傷覓藥調治未悉能否痊愈而甲獨以失犬均得免傷殘塞翁失馬安知非福其甲之謂歟○某氏婦年華老大淪落風塵楊柳門前靑驄時繫究以生涯不旺遂致度日維艱時届歳闌索逋紛集妓無以應由是喧譁愈甚拍凳捶樹勢將黷武妓雖亦工顰善笑至此亦無計可施突取紫霞膏一盞張口吞下索逋者恐釀人命一哄而散妓固有烟霞痼疾者吞烟之後一枕黄粱蘧然而覺依然無恙此眞賴債之聖也也○初二日隂雲密布大雪紛飛至初九日始霽遠眺峯巒頗有畫意而四野麥苗得此沾溉倍覺生意盎然東坡所謂遺蝗入地應千尺固當於此卜來歳之豐稔也○火油盛行内地居家者因其價廉而光亮相率用之然偶一疎虞卽易失事某姓家悮將洋燈墜地火油在地亂滚遂　烈焰猝然幸家人素諳施救之法急以土灰覆之立卽撲滅不至爲災誠大幸也○某姓兄弟二人意見參商弟恃父母之偏愛往往虐視其兄兄無如何也隂嗾某家兒乘間毆之一日相遇於途拳脚交集兒見之不忍婉語解之兒怒曰勸駕者爾緩頰者亦爾豈以吾爲傀儡任人提挈耶因兩相爭毆其弟助之扭作一團行路人問知原委勸解再三始各釋手吹壎韵渺鬩墻釁多風俗之不古若也可勝慨哉○邇來糧貴銀賤未及月餘上海大米每斗售錢一千二百餘文者跌至八百有奇每銀一兩易錢一千三百有奇者漲至一千四百五六十文時價漲落不常誠出人意料之外矣 
[朝鮮近事]  
　　某甲家素貧恒不舉火一日晨起見庭中有一包裹啓視之則纍纍然皆衣帛等物知爲盜遺喜而粥於巿爲失物者見執送諸官照强盜律定罪寃哉○慶尚道人王某至京販鬻途中遇一客言論甚洽是夜共宿村店中次日晨起束裝徑去日己向午王尚酣睡店主往呼之不應但見其眼忽啓忽閉而己灌以薑湯始匪言問其故自亦不知檢視行囊資己盡失始知誤中客迷藥然己無及矣○朴某布商也在店與客對奕忽其子坌息而至云家中有客朴起歸甫出門頓仆於地衆急救起己昏不知人事矣○某甲飲於乙家夜分不歸其子往尋之乙云巳歸去矣其子歸見甲死於途中乃控乙害命刻下案尚未結也○李某偕友飲於酒肆隔坐有某甲素無行李酒酣狂呌揭其短處甲怒與爭李擲一巨碗傷甲頭顱登時仆地舁至家次日竟斃無奈以多金賂其子事乃得寢嘻孔方兄之有用竟如此哉○有對奕者巿橘共啖拈子推敲意甚得也俄爭一子彼此口角至於互毆雖非橘中之樂亦應不减商山何至用武如此○漢城某妓善承迎每一客至不至傾囊不忍去卽秉性慳吝者但宿其家無不揮金似土某商自以爲操持素定不之信也往其家與坐談悅之遂宿焉居旬餘買笑之資己過五六百金始大悔曰今而知 
 
 

Page 3

 
 
靑樓之中猶不執兵之盜也吾自以爲有守乃亦墮且術中甚矣凡事之不可輕嘗也 
[邗江官報]  
　　　十二月十四日新選板浦塲全鹺尹錫祥從省回揚十五日馮觀察邦棅程觀察儀洛均到揚公幹白分轉璧解京餉起程十六日灣頭厘捐局總辦丁大令紹芬過揚十七日運轅牌示正任掘港塲誠存飭回本任許太守寶書來楊公幹 
[珠還合浦]  
　　揚州板并某姓家七歳女孩偶在門前玩耍轉瞬卽不知去向家中人異常惶急倩人四出尋求至天甯門外荒郊遥見一孩隨一健男子而走偵者遂高聲喚小名并飛步躡其後孩聞喚回顧健男子遂乘隙脫逃向詢情節據云適一賣洋畫者以畫給我觀并稱刻下城外賽馬熱閙較畫中尤甚盍同往一觀乎我信之遂隨之至此偵者遂喜而抱回或曰每年臘尾正初多有江湖上人或賣拳或走索種類非一良莠不一所望爲民上者一律驅之出境未始非保衞孩提綏靖閭閻之一道也 
[北通州近事]  
　　耿某者前充道署值堂不知何時得六品功牌積有餘資回三河縣本籍自稱紳董與縣令同起坐忘却本來面目邇來因事被人在道署告發楊觀察具札親提耿頂戴輝煌毫無懼色第恐楊觀察明鏡高懸一經究出罪狀必當執法嚴懲以免冠履混淆之失而慰士民望治之心也○東門外後辛庄一帶都係流妓所居小小門庭卑卑粉黛鱗次櫛比約有二十餘家或高髻雲鬟倚門待客或靑蛾皓齒佑酒徵歌每日浪蝶遊蜂尋花逐草而來者踵趾相摩先後相望大都貿易中人辭家萬里作客他鄕囊中携靑蚨一二串便動尋芳之興祗圖片刻歡娱不顧終身禍害林直剌下車伊始卽有某武職據情密禀直剌准詞於夜闌人靜時密派三班差役疾馳而往出其不意時則璧月方中銅壺送響少年狎客三五成羣或擁吳姬或抱越女笑語聲嘈雜聲狎褻聲牽連一片忽見差役持票蜂擁而至一時鶯鶯燕燕趨避不遑遂致蹙捐芳姿嚇被小膽差役於身畔取出黑索妓女二十餘人嫖客八九人分别鎖繫妓女在先嫖客在後從南門魚貫而入押赴公庭對簿相林直剌嫉惡素嚴必當有以處之嗟乎敗柳殘花最足傷風敗俗一旦身罹宫法固不足惜惟經紀人作客異鄕若不失足花叢何致出乖露醜有登徒子之癖者可不引以爲戒哉○前由天津運來棉褲袄數萬件暫存北關斛聖廟内林直剌現飭官車局招雇大車二十五輛滿載棉衣派差押送進京廟内尚有棉衣二萬餘件未識作何開放○高恪三廣文丁憂後尚未派員署理上月廿一日始有李廣文樹藩由省領憑來通接印視事○東關石橋爲出入東門必由之路每日車䭾馬載絡繹於途今夏河水盛漲將石甕冲刷多處一經重載時有震撼之聲但工程浩大集欵興修恐非易事也○例載取利每月不准過三分違則笞四十等語所以示限制而杜盤剥也近有蔡某以放重利爲業被崔某積欠通錢二十吊每月六分取利久不歸還赴州署控訴林直剌以六分取利顯違條例姑念鄕愚無知飭令邀中速爲理處免干提究世之以重利盤剥者應亦稍知歛跡矣○西門外離城數里時有匪人搶刼孤客名曰套曰狼又名打扛子前日有某甲黎明卽起手待冥鏹出城掃墓猝遇兩匪徒反穿羊皮袄一持木棍一執斧把上前攔住去路甲崩角哀求匪人等念其祀祖情殷惻然心動甲得免遭毒手事後逢人輒道猶覺談虎色變然該匪徒勒馬縣崖欲前又却亦可謂天良未泯者矣○州署年久失修又爲積雨所灌遂致棟宇傾頺欲籌修葺又苦經費無出林直剌遂移駐江蘇海運總局藉資辦公十一月二十六日當堂點夘計在册者三千五百人○原任通州何寄雲直剌歴任大城香河甯河良鄕大興文安等縣政聲卓著近日因病逝世曾列報端兹擇於十二月初一日在教子胡同公館開弔闔城官紳咸往弔唁輿馬盈門幾無容足之地初二日發引四公子在前步行哭泣盡哀靈柩暫厝南關王恕園一俟來春氷泮卽當扶柩回鄕俾安窀穸也○時届三九天氣和煦向陽處河冰依然融釋何天時不正若此耶○近日有東南災民五六百名轉徙至通在新城敦化堂門外席地而坐蓬頭垢面情狀可憐值此天寒地凍之時旣嗟餬口之無資又歎禦寒之無具此其慘悽情形誠有非鄭監門所能盡繪者所望有人慈悲具大願力者慷慨解囊施當其厄較之買物放生功德當勝百倍 
[滬江雨雪]  
　　今歳入冬以來北地雨雪甚少聖上軫念農事拈香祈禱由是近畿一帶渥霈祥霙農田賴以霑潤於此見至諴感神而滕六君之應時稅駕其造福於我民者誠不淺也至於歇浦東西上月間雖曾見六出花飛隨風飄漾然不久卽止播種來牟者咸以未得膏澤爲憾前數日氣候温和隂晴不定前日雲低似羃風利如銛繼以微雨霑衣欲濕泥濘載道街頭屋角屐齒聲喧入夜天氣驟寒幾使蝶夢無温獸爐不煖昨曉推窓四望則見樓臺遠近一白無垠烘以微旭簷溜滴瀝蓋龍公己試手矣墨客騷人方於此時煖酒圍爐賦詩鬥韻明窻凈几間淸興正復不淺而農家者流亦以此爲來歳豐年之兆篝車望慰樂也融融惟念順直山左今歳被災之廣實爲從前所未有值此天寒歳暮風雪載途啼飢號寒正不知若何悽慘此則本館所心焉憫之而望先憂後樂之君子於烹羊魚羔放歌痛飲時一念及之者也 
[似是放火]  
　　英包探顧阿六禀稱前夜九江里内第一百四十八號空屋火起經鄰人及管門人帮同撲滅後查得是處屋簷之板己經焦灼係匪人潑以火油然後放火然前後門均關閉並無人入内及出外形跡細查隔壁第一百四十九號後門有火油指印再往詳看己經抺去詢知是屋由兪仲蓮租住三天内曾買火油一箱且甫向順利保險行保銀五百兩順利中人知此緣因業己退保爲告諸捕頭傳兪及包車夫譚阿全請究兪供稱原籍蘇州現在治下爲洋貨生理是處弄内共有石庫門五座其中三座均經空閉懼遭火患向順利保險行保銀五百兩當經付銀四兩至西歴正月二十二號之夜空屋忽然火起包車夫及隣人帮同撲滅至門口之石灰印係舁進所買之柴以致擦去並不知有無火油指印家中旣己保銀五百兩請查明有無價值五百兩之衣物况買火油之事尚在十天前並未付過現洋實向相識之店賒取目下順利雖經退保己另向旗昌洋行保險銀數仍五百兩再隔壁有廣東人家保險銀二千兩幸今晨奉傳到案否則定於今日洗地板揩烟塵恐此後查勘更難明白矣譚供稱小的在兪處當車夫是夜比鄰失火大家帮同撲滅蔡太守詳加詰問然後商諸佛繙譯官及捕頭偕至是處勘明一切並詰訊管門人始返諭令兪退去候示 
[會訊定貨]  
　　德商信通洋行大寫西人某甲投該管領事署控恒德號主周書年定買顔料尚存四十四箱延不付銀出貨德領事官據情照會蔡太守查得周縣中有案因特函致陸邑尊請諭令昨晨到案會同佛繙譯官庭訊西人申訴前情並稱所定顔料計共一百箱己出過五十六箱尚存四十四箱收過定銀六百二十餘兩當定貨時言明以二月爲期逾期向銀行抵銀歸欵由恒德號償銀利棧祖保險費現存四十四箱之貨總計銀一千三百餘兩己收過六百二十餘兩定銀應找付七百餘兩如不付銀出貨請給諭單另行拍賣得銀若干再與結算周供稱職員用忻伯琴爲執事由忻代客冋信通行定貨原欲照數付銀後因銀兩不克湊齊以致躭延現在恒德號己閉不能出貨由殷春林經手付過銀八百兩尚留四十四箱殷供稱經付銀八百兩或被扣去前找祗存六百餘兩西人又稱只知有銀六百餘兩是主人自己經手容知照主人投質可也周呈帳簿並稱同業發記號亦有定貨退還之事可否照發記之例核算西人稱發記交易與恒德不同不能照樣况發記之事行中受虧太多太守謂旣稱定貨逾限應償銀利則叵德先付之銀兩亦應信通認利且恒德己閉殊難出貨信通口理合通融照發記事核結佛繙譯官據情諭知西人西人稱定銀不能起息倘欲援發記之例則我不能專主太守商諸佛繙譯官着周自向信通行料理否則定於下禮拜六由周邀同忻及該西人洋東到案覆訊核辦 
 
 

Page 4

 
 
[營勇肇事]  
　　前晚西門外巡防局函送肇事營勇胡州堅高玉林陶見村徐春林並受傷之吳元海嚴合保至上海縣昨日午堂陸邑尊提訊據吳元海供稱松江人在治下西門外仁裕米店爲夥昨日因欲回里雇車裝載行李當有局勇上前驅赶我不依致被攢毆受傷並被拖至局中肆行吊打在後局憲至始得放下求請騐傷究辦嚴合保供與略同據胡州堅供在滬軍營當什長奉派在西門外巡防局當差奉局憲命驅赶小車不料肇此釁端局憲以我等爲不是但營勇高玉林先被吳元海等毆傷號褂亦遭扯破小的等似此受虧以後不願冉在局中當差叩求明鑒高陶徐等同供在滬軍營當勇現派在西門外當差昨日驅赶小車反遭吳元海等毆傷求請騐究邑尊騐得該勇等並無傷痕其爲行兇肇事不問可知著將營勇徐春林收所胡州堅等斥退候示吳元海嚴合保受傷屬實卽養自行醫治一面仍候移商滬軍營營官再行核辦 
[縣案彚録]  
　　李金氏控沈杏卿欠銀不還由縣訊供沈稱被宼福田積欠銀洋求請提究以坻李金氏欠欵等語此己列諸前報前日晩堂陸邑尊提訊沈投案供稱宼福田之欠銀現憑親友理勸折償現洋二十元並期票洋三十元現在一併呈案求請轉給該氏餘求寛限措交邑尊察閱期票後在明年正月底期卽將現洋二十元暫行存案期票着令更換現洋沈遵諭而退○胡國楨因蘇州河　漲灘升科並未投局丈量由英公堂送縣訊辦陸邑尊訊供收所在案前晚邑尊升堂時有徐炳齋偕地保徐子良投案據炳齋聲稱本邑人現在治下大東門外爲米行生意現願將胡具保出外赶緊向洋人料理邑尊准如所請卽將胡國楨交徐炳齋保去限一月赶緊料理如延惟保是問 
[英界公堂瑣案]  
　　方如合訴稱小的係潮州人在虹口開烟館湖北人周四祥來吸烟嗔堂倌應酬不好與之口角復糾同多人尋釁以致失去烟鎗七枝值洋二十元周供稱小的在某棧房執役是日有同鄕人吸烟與堂倌口角小的不敢逞蠻堂倌陳阿來供稱的係周爲首尋釁王家生朱阿根周洪發等同供稱小的等皆湖北人見伊等爭　是以爲之解勸徐全意王阿三同供稱小的等皆是本邑鄕間人湖北人爭閙之事與小的等不涉是時小的等亦在吸烟致被悮拘到案蔡太守飭將周暫行管押王朱周交保出外自　料理徐王旣不與聞叱令退去○鷄毛棧執事人張雲卿訴稱女工揀雞毛時往往有人向之調笑昨日有三人來與女工嘲譃以致起釁及報捕拿獲張阿來一人尚有二人己被逃脫張供稱有人與女工口角小的惟袖手旁觀蔡太守飭押候補提在逃之二人覆訊究辦 
[法界公堂瑣案]  
　　味羅洋行西人至公廨聲稱西式裁縫店主楊德記欠銀四百兩枍請追究通事稱楊在英公廨被公發洋行控押今由英公廨將楊解送案下求請訊究宋二尹詰楊曰爾欠如許銀兩如何料理供稱小的於九月間被人控捕英廨時該西人至我店中將一切貨物取去以致不能支持務請　鑒二尹謂貨物所值幾何恐難抵欠答稱店中物件約值數千金現被西人取去之貨抵作欠欵尚有盈餘二尹卽商之祁繙譯官謂楊業己間業諒無餘欵存留該西人欠欵旣己取貨作抵如有不敷此時無力還淸只好俟後日手頭寛裕再要理楚祁君然之將情轉告該西人該西人遂遵陶而退○侍者陸根生前因行竊洋酒被西人甚案懲責釋放未久昨經包探郁庭湘查得陸竊酒甚多售與專買竊贓之復興祥洋貨店内又將陸拖秦當同該洋貨店因抄出原贓洋酒十一瓶將店主宋頌良一併送案　究二尹問陸曰爾共竊洋酒多少售與復興祥幾瓶陸供陸續共竊洋酒四十八瓶售與復興祥三十六瓶每瓶計洋一角二尹問宋曰爾家售出每瓶約價若干供稱售出每瓶一角二分半無甚利息據西人稱此酒每瓶約值價洋三角二尹卽商諸祁繙譯音曰復興祥收買竊贓本應重辦姑念年關在邇格外從寛判罰英洋五元免予深究陸根生竊酒有四十八瓶之多好將酒價洋元繳出亦可從寛發落陸供目下無洋可繳二尹判押候笞責二百板以儆洋酒交西人領去宋押候繳洋交保○通事稱賭徒嚴阿狗鄭陶江陸順生王阿富等前晚在興聖街小春生之姘婦阿寶家聚賭當經巡捕知覺協同拿捉見阿寶逃入鄰右沈張氏家當向沈張氏查問彼竟一味胡言故將該氏帶案請究二尹曰通宵犯賭殊屬胆大妄爲嚴阿狗乃邀賭之人重責四百板鄭陸王三人各責一百板以儆○包探王榮培禀積竊吳炳榮屢經公堂懲辦前晚又往寶興聖挖門行竊當卽拘獲送案請懲二尹謂屢次犯竊實屬可惡着澤候笞責五百板○通事稱孔福生在金利源棧房竊取牛油一塊陳阿木竊蘇木一株送案辦二尹着押候各責五十板○趙木榮行竊京貨店内皮夾一個人贓並獲　捕解案二尹問如何竊得供稱由玻璃窓内仲乎竊取二尹判押候責五十板○天源祥出店方木生投案控稱陳阿二偷竊板凳一隻請究二尹着押候笞責五十板板凳交方領去○通　稱竊賊朱文友前晚在租界中拆毁竹笆　案請究二尹着押候笞責一百板○包探王榮培禀王陶生在小烟間内過瘾不付烟錢乘間竊取烟燈一盞　錢一百五十文今將押票　獲送案二尹著笞責五十板○義泰烟館夥陳渭庭投案禀控陳鏡香淸晨混入在櫃内竊取烟槍兩枝入贓並獲扭案請究據包探王榮培稱今又吊到烟槍　枝亦係贓物二尹着將　泰之槍先行給領尚有　之槍因無失主暫留公堂限五天　發落陳　候笞广　　板○通事稱近來輪船上屢有匪人縱火因之加意防範前晚有游勇魏寶雲肩衙竹箱一　潛入太古碼頭北京輪船上行竊搭客鞋籃一隻當被搭　拘獲　案　究並　抄出之功牌一張及玉鐲等呈案魏供向在吳淞富勇現己銷差意欲回家並非行竊二尹謂如有保人可以免辦供稱一枝春茶館知近剃頭店内可以作保二尹着押候父保○緝私局巡丁顧玉卿張五雲投案禀稱有某甲前日手持漏捐之碭山土兩包　經租界當將土　獲其人業己逃逸今將土送案二尹商之祁君將土送緝私局充公○通事稱胡嘉勳沈萬昌等販花來滬將花寄存某客棧中不料該客棧積欠房租銀六十五兩私下逃逸胡等寄存之花被收租人扣住抵押房租爲此來案禀控據有恒洋行收租人王長安　洋東令將客花扣住二尹　客人之皆應當檢還着胡沈兩客將棧祖如數給付胡卽交洋兩元沈付一元一角八分二尹着收租人同往取花○錢馬氏投案澎到鷹洋十七元請將被寶之孫女三寶給領二尹曰　前曾應允謝洋三十元今日如何只交十七元答稱不敷之數容持明日交足　　　　　　 
[申報舘協振所十二月十六日至廿日正經收第八十八次淸單]  
　　十六日凌氏洋三元○十七日仲手無名氏一元陸崇雅嘉記洋二元○十八日攸縣典史陳式南花杏二元陳曾氏求病愈　洋二元陳延祥花洋一元星聚花洋一元陳王氏花洋一元陳寵錫陳寵章花洋一元湘江吏焉花洋一元時香室主花　一元陳鴻　　四　　　邵小之對洋二元售出歴代考洋三元七角五分售出金免痴扇面洋六角售出　有洋一元八角售出席時熙對洋一元五角售出鄣韵莊對洋一元售出顔山生　二元一角　山　引洋對洋一元售出竹譜洋三元售出小耕石畫譜洋八角○十九日恆泰藥行王善士因姚鄢二高足酬師酒延移充直賑洋十二元程綺雲女史求産後病愈洋十元總共收洋四十五元九角五分花洋十元 
[蘇省撫轅沙]  
　　十四日調署震澤縣平望司巡檢錢繼光禀辭赴任○十五日鄭逢時禀知到發審局差縣丞吳敦復禀謝委署吳縣主　任事○十六日候補知縣葉意深禀知派蘇差委分發江蘇試用知縣鄧復興江西人由京來省禀到縣丞曾勳崇禀知到葑門水關盤查差巡檢汪聿桐禀知奉奏上游厘局差遣江圖笙禀銷葑門水船盤查差卽辭赴鎭洋塘工差家人來轅禀報家主督辦浙西引鹽督銷總局浙江卽補道龔嘉儁大人於本月十二日己刻病故己於十五日午時入殮○十七日巡檢丁惟　禀知派蘇差委代理吳縣主簿郝炳麟禀知交卸任事○十八日金茂煊禀知奉牙厘局憲札委虎邱分卡卽日到差管鈞禀知換蘇差委從九曾資謙禀知奉撫憲派蘇差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
