# 1889 - 330 - 4905972

 

Page 1

 
 
[物助賑] [  申報館協賑所謹啓]  
　　昨日本舘恊賑所接得佩之大善士手言并白玉烟壺瑪瑙烟壺墨珀烟壺翡翠笛頭白玉笛頭漢玉手銏白玉如意頭白玉長方掛各一件小方勒兩對曯爲變價彚入賑捐本舘祗領之餘敬代災民九叩首遥謝隨託玉器鋪從公估價計值鷹洋十六元伏望諸君子憾慨解　速臨購取庶　楊枝一滴得以灑遍蒼生乎 
[圖書集成局告白]  
　　啓者本局所印古今圖書集成早已裝釘齊全由預股諸君持票來領尚有未經提取者亦望及時取去以饜先覩爲快之心現在局中尚有若干部留存每部定價銀二百五十兩如有合意者請移玉申報館帳房購取可也此布 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祗以卷帙繁重加以去年釘匠忙近異常致第三批出書之期稍遲然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔曰連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報館掛號可也如至全書印成購　者不照預定之例須再行定價今印有樣張欲觀向申報館領看此布 
[將帥須曉暢兵法論]  
 
兵者不知兵略故欲治兵必先　將將果可恃則避實擊虚又何難殺敵致果哉若太公之六韜可申論焉獨是兵主靜不主動兵貴合不貴離盖靜者其身逸逸則可以勝勞也合者其心聚聚則可以克散也此軍家之大略不以力爭而以氣爭不以術勝而以理勝者也然而練兵非易易也當今防務殷繁海軍需才孔亟舉凡造船築臺製砲必須本之學問發爲經濟而後統大軍臨大敵乃有一定之章程或犄角互應或奇正相生或乘其不意或攻其無備或相似而實相反或相反而乃相濟此則時勢之不同事機之莫測也說者謂子之所云明則明矣毋乃太簡不知非簡也盖簡卽可以馭繁與其繁而無用不如簡而求精兵雖勇繁則不齊將懷才簡則有濟運籌六策之中决勝千里之外此以知謀之所以臧而機之所以神也孫子云爲將者須當通九　之法得其便利方爲用兵之道凡用兵不可冀望敵人之不來須預籌吾有以待敵之道不可冀望敵人之不我攻須預籌吾有禦敵之術葢必使砲火常充斥堠常謹　栅常固行陣常整法度常嚴器械常利車馬常調戰艦常駛視不戰如將戰視旣戰如未戰戒酒省眠養氣節慾忍寒耐　服勞分苦雖經年積月無異於大軍始集之時雖暴雨嚴霜無間於風高馬嘶之候雖狂風駭浪無異於道塗平坦之中　常周乎萬里之外戒不離於几席之前縱有倉卒意外之變何爲而起也苟無自固之本而偷片刻之安則雖極其思慮之精亦何益哉周　之言如此賓紅閣外史不禁喟然　歎曰嗟乎今日之天卜一弱肉强食之天下也昔之時戰以兵車戈矛　長　外雖兩軍對壘各存滅此朝食之心而運掉旣不輕靈殺人自無甚銛銳自後世作爲弧矢而彎强致遠每殺人於百步　外仁者已病其心術漸漓矣不料近數十年歐西通道易金鐵爲砲火利益求利精益求精往往敵向瞭望難明而驚霆一轟伏尸以知百計嗚呼軍械之利至此尚忍言兵機哉然軍械之利旣如此而尚可不精究夫兵機哉僕則以爲軍　固不可不講求然我有快槍彼豈無快槍我有巨砲彼豈無巨砲而戰之有利有不利者蓋視夫膽而尤視夫氣也昔年法人之禍馬江一役法船旣經駛入我亦以船守之船數適相等倫而紅旗一麾我軍旣肝腦塗地主帥卽倉皇逃命其後一戰於宣光再戰於諒山正當法人精華薈萃之區而乃拉朽摧枯勢若破竹追奔逐北恢復全疆豈馬江之法人悉皆梟勇精銳而以老　疲敝者留守夫宣光諒山歟調以馬江戰時主帥係白面　生心中早形恇怯是以三鼓氣竭無敢支　宣光諒山則百戰之師銳氣方盛性命且不復顧目中更何有法人以故一往無前得獲全勝耳然則今之戰何異於古之戰今之堅槍利礮何異於古之弓矢戈矛氣盛則雖以鉛刀銹劍掃除强敵而有餘氣不盛則雖有堅甲利兵摧殘疲卒而不足凡事皆氣爲之主人能善養其氣則殺敵致果自能所向有功一切洋砲鐵船且在可有可無之列苟不然者器械愈精愈以資敵人之用古有因糧於敵者豈不能因器於敵耶而講求何用焉 
[本館接奉電音]  
　　昨由京友電傳　諭旨三道敬謹譯登○十一月初八日奉　上諭國家設官分職文武並　從前軍務倥偬各營勇丁積功累保有洊至提鎭而仍隷卒徒者文職大員往往視　厮僕當時隨營轉戰習以爲常等威莫辨現在軍務敉平各營將弁先應整肅營規習勞耐苦不准講究酬酢虚文惟一切體制亦須悉遵定例將向來軍營陋習痛自革除恭讀雍正四年　上諭督撫提鎭相見倘有違例披執者一經發覺定將倨傲謟媚各人一同治罪又乾隆五二九年　上諭督撫等接見提鎭務須遵循舊制倍加謹愼提鎭等亦當各知自重不得過爲卑屈以肅官常而昭體制　聖訓垂誡深切著明必當永遠遵守嗣後各省實缺提鎭以下官員與文職大員交接禮儀往來公牘務遵會典所載一定程式不得過亢過卑稍違定制其大銜借補小缺各員仍各照借補官階不准攙越當此整軍講武之時各鎭將果能顧名思義自待不薄各該督撫當仰體　廷愛惜將領之意優加禮貌倘該將領等因有此旨或轉蹈僣踰或不遵調度甚至非分營私于預地方分事卽由該督撫據實叅劾亦不能倖邀寛宥也將此通諭知之欽此同日奉 
硃筆文杰着協理京畿道事務欽此同日奉　硃筆何福泰着協理京畿道事務欽此 
[京邸述聞]  
　　順天新中武　示期覆試已登前報二月廿五日經兵部奏請　欽派大臣奉　旨圈　和碩怡親　載敦協辦大學士户部尚書福錕兵部左侍郎徐用儀欽此得　旨　怡邸等卽由南海齊赴東安門内正白旂侍 
 
 

Page 2

 
 
衛教塲覆試人試者一百四十餘人内有胡占魁一名刀力不符萬鼎銘一名弓力不符賈德盛一名石力不符當經怡邸等簽出交部照例核議經部議以罰停會試一科奉　旨　議欽此卽由兵部分咨直隸總督曁順天府府尹遵辦矣○已丑科武進士賞給侍衛者五十七員經兵部帶交侍衛處由侍衛處恩主政帶見御前大臣領侍衛内大臣各堂後將狀元李夢說派分廂黄旗當差榜眼徐海波派分正黄旗當差探花傅懋凱派分正白旗當差甚賞三等侍衛紀堪榮等分派一旗各七員賞　翎侍衛張連陞等分派三旗各十一員學習當差○鄭邸聘娶六額駙之女爲福晋例應遣使册封由禮部具奏十月廿七日奉　硃筆遣禮部尚書宗室奎潤爲正使内閣學士兼禮部侍郎銜宗室　烈爲副使欽此是日同封執事人員應由禮部派往外並移會宗人府轉行知照鄭王門上應備黄亭派員赴部恭迎　册寳　本年各旗營兵丁應得奬當皮袄經車機處奏請　欽派克勤郡王晉祺散秩大臣署廂白漢都統公果勒敏正紅漢都統熙敬兵部右侍郎巴克坦布看視奬賞欽此旋由該管衙門禀請訂期經史邸等訂於十一月初二初三兩日克邸巴少司馬在内務府看視右翼各營奬賞果公熙都統在上駟院看視左翼各營奬賞行知八旗内满洲火器營三旗　軍營兩翼前鋒營八旗護軍營内務府包衣三旗護軍營傳知應得奬賞弁兵等按期　帶弓張前往該處預備看賞○新街口南石老娘胡同路南土某稍有積蓄十月廿三日夜有盜十餘人手持凶器撞門而進幸王某家中人多嚴守各門以空鎗向外燃轟盜衆畏怯未敢入室暫避隔院迨後官兵聚集盜遂逸去王某恐其復來每夜合集親友爲防守之計○吏部示傳所有掣分方略館漢謄錄董鳳來馮汝璋等限五日内取具六品以上同鄉京官印結塡寫履歴親供親身赴部騐到有執照者携帶呈騐勿違○詹事府爲曉諭事本府供事懸缺業經出示招考今限於十一月十五日截止仰赴考人等於是日以前取具同鄉京官印結親身赴府呈明年貌三代履歴籍貫以憑核給卷票示期考試至此次考試憑卷錄取所有紅卷名目一槪革除該考生毋得觀望致滋弊　○皇上因南海瀛臺氣候較寒於十一月初一日還駐宮中　皇太后仍駐蹕西苑　聖上每五日一次躬至南海請安以伸孝思○紫禁城東西華門外各設木栅一道名曰東西大栅欄趨朝各員至此下馬惟爲日不久木欄　就朽壞近　福大恊揆商議重修現已開工矣○聞　皇上將閱十五善射人員步射並善鵠射之王公大臣射鵠已　諭御前十五善射處查明現在若干員名開單呈　覽以備訂期閱視 
[吴中近事]  
　　長白惠可馬榮以名進士就職同知需次江蘇精明幹練素爲上遊所器重適蘇總捕土司馬因病出缺藩憲卽以司馬請補現奉牌示現在辦理冬防緝捕　　緊要飭司馬先行署理司馬奉委後擇於本月初二日接篆視事同僚中往賀者頗覺熱閙○本月初二日爲嫁娶吉期蘇臬憲劉景韓廉訪爲其次公子完姻坤宅爲直隸候補道李少卿觀察之女公子先期送親來省暫假兩廣會館爲行臺屇期臬署懸燈結彩熱閙非常撫憲剛中丞藩憲黄方伯及織造　尚衣等均至臬轅道賀轅門外輿馬塞途冠盖絡繹所有寅僚故舊恭送賀禮廉訪槪行璧還亮節可風於此可見○統領蘇撫標正前等營龍覲宸軍門於初二日爲其少君授室儀從煊赫異常並有營兵數十人前呼後擁刀戟鮮明令人重見握兵符者之威武　次　傳班演戲接連數日左近居民但聞鑼鼓喧天而已○蘇州西麒麟巷李子美家前以賣娼爲臬憲所訪聞飭縣查拿吴縣凌明府親往拘提并將房屋發封李之買女小寳發清節堂收管俟及笄時由堂擇配房屋亦奉憲諭發堂收管以資經費聞李尚未到案故其妻仍在押所不能開釋也 
[營口剩語]  
　　日前有逃荒難民千數百人自山東來營嗣在三江義賑餘欵内提出二千金雇定輪船載送回籍習日又有難民數百口操楚音衣服　整在街巿間挨户求乞不知地方官如何安插耳 
[西泠近事]  
　　新　簡杭州將軍吉軍憲旌節將臨人旗員弁日在江十鵠俟軍容甚爲整肅○時值嚴冬防範宜密保甲總局特飭各段地保將街巷栅欄修整堅固毋使宵小乘間竊發現在招匠修葺工程已將告竣矣○織署於十月二十八日給發匠糧在頭門左側公廨内領憑支取自數十元至數元多寡不一至傍晚始得竣事○横大方伯觀音閣啓建衆姓水陸道塲已列報端前日午刻齋畢忽來乞丐百餘人向住持求食始而饒古旣且揮拳某謢法捐募數千文每人分給十數文始得散去次晨保甲局撥巡役二名手持籐條鐵索立於頭門以防滋擾王法與佛法其果並行不悖歟 
[潯陽瑣述]  
　　新壩某甲游手好閒不務正業一日揑寫其兄手札向城内某店主暫假線　馬褂旋至招商局碼頭某典鋪質錢三千文在外花用店主遲至數日未見藺相如以原璧歸趙乃飭店夥詢之甲兄不勝詫異四出找尋旣而獲甲於龍池等旁某妓家扭之而歸腰間僅留質票一紙眞無賴矣哉○武穴鎭踞九江上游水陸通衢極爲熱閙鎭有鹽商某甲於中秋後納廣濟縣某乙之女爲妾議定財禮銀二百兩甲妻年不逾三十視妾如眼中釘厲色惡聲日不能免一日向甲索銀千兩欲挈其兒女大歸甲不從以致獅王大吼中無奈避匿他家不敢受温柔鄉艷福矣某夜田妻手持洋藥對子女及妾悲啼妾問以故妻曰二女同居有何樂趣爾旣能承歡固寵不如我先長逝省得嗟瑜亮同時也妾間言自怨薄命啜泣終宵以汾酒冲洋藥服之幸爲某傭所見竭力奪回入腹不多尚可灌救否則將釀成人命矣 
[閩事雜述]  
　　十月二十五日侯官縣獄犯人陳安信夤夜脫逃差役並不知覺次晨開門查點失陳所在不知何時走去相顧失色只得禀明本官盧大令大怒提出差役各子重責勒限緝捕并出賞格數十道遍貼街衢如能將該犯拿獲者給洋百元捐廉封儲以待按該犯係洪山橋下江人善泅水漁户皆畏之稍逆其意卽於洪濤巨浪中以斧鑿沉漁舟一日某屠人在橋上宰猪陳强奪其蹄而走某竭力追之逼至江邊陳聳身躍下杳無影響某屠以爲死矣甚懊悔後始知其已由水裏逃生其譎狡類如此去年因毆斃砲船弁勇經縣飭差拿獲押至半汀又被兔脫幸爲砲勇弋獲綑送到縣提訊吐實拘繫在獄此次又被脫逃不知卽能弋獲否○南街三和米店開張多年生意極旺同行中首屈一指本月初一日忽然倒閉聞所欠各帳頗鉅卽子是日黏貼字條請各向某酒庫算理云云見者莫不駭異○十月廿九晚東關外百柳村失火三十晚鼓山邊又報火警城中官憲以相距較遠並未赴援後聞鄉人言被焚者尚不甚多○近有一種匪徒於夜靜更闌時在小街僻巷任意放火希圖搶掠爲侯官縣盧大令所聞出示嚴拿并捐廉五十大元以爲獲匪者賞○福建水師提督彭紀南軍門到省拜會制軍以長門一帶砲臺尚有應行添攺之處因請軍門代爲閱視并委營務處現署糧道楊芝仙觀察於本月初二日同坐輪船前往勘視以憑酌量辦理 
[安慶紀聞]  
　　池州府夏春城太守允升現已俸满經大憲給咨送部引　見遺缺委邊卓存太守保桱署理太守奉札後當卽趨轅謝委在省文武各官前往道賀者甚爲熱閙○萬億倉囤積穀米原以備不時之需近因穀米缺乏由管倉委員周懷愼剌史禀明大憲大憲立卽發帑札飭剌史出省採辦以裕倉儲聞剌史已赴廬巢一帶採買矣○十月二十九日招南局江永輪船抵省有某甲挈同妻子由滬搭輪回皖船旣泊定遂將行李搬過躉船查點之下先夫皮衣三件棉被一床甲與其妻找尋無着抱頭大哭輪船司事聞之卽飭水手將艙門關閉加意搜檢仍無着落甲祗得挈妻登岸徒呼負負而已○鳳陽府趙殿選太守舒翹於十月三二日行抵省城赴各大憲衙門禀安小作勾留卽當回任○署懷遠縣劉叔卿明府慶光刻經大憲調省遺缺經阿方伯札委候補州錢孟超剌史文驥署理又現署祁門縣准補定遠縣鄭明府葆清已奉藩憲飭赴新任矣 
 
 

Page 3

 
 
[鄂省官報]  
　　十月十四日候補縣竇居恒奉善後局委赴荆州公幹漢陽縣蔡甸巡檢陳森奉委蔡甸厘局巡緝來省禀謝十五日候補縣張源深高培蘭俱奉委武昌讞局額外學習禀知候補同知王乃燮卽用縣陳寳樹俱解第九批京餉候補縣林長慶解加放俸餉赴京候補府經歴方述猷起服來省沔陽州沙鎭巡檢李鍊成禀謝記功三次會所牙厘局文案候補州張茂時禀知進局藩憲牌示興國州吏　員缺詳請以分缺間補用州吏目王駿宇咨補漢川縣劉家隔巡檢詳委試用從九孟繼賢署理十六日湖南候補通判吴泰增齊廷翰具解湘省末批京餉禀到十七日候補府聶元龍奉調赴福建差遣禀辭廿一日新授湖南長沙遺缺府夏玉瑚自京來省禀到候補典史徐文桂起服禀到廿二日本任恩施縣劉鑑奉武昌府委巡查江面教習知縣何錦琮奉委查江夏水災調署羅田縣典史林德煇禀辭赴任廿三日候補縣史賡雲奉委赴興國大冶武昌等州縣會勘鐵山禀辭 
[閩省官報]  
　　通判吴保鎬卸署福鼎縣事到南安縣呂元恩禀辭赴任鹽塲托俊泰奉委調辦良淺官運局通判曹文昭禀委南臺抽查保甲知縣李麟瑞禀委深滬厘局馬巷照磨張燾禀到候騐看同知蔡永荃委辦鑄錢局　調縣丞金文源禀辭赴建陽界首分卡巡檢聞長善委營務處差　同知　廷勳禀卸辦南臺保甲局查夜通判劉家聰禀接辦知縣楊崇銓委營務處差遣鹽塲沈尚煐禀接辦臺倉事務鹽塲景樹禀卸　臺倉事并禀接辦溪海局務鹽塲俞祖福卸溪海局務鹽塲羅世馨禀辭赴建寍官運縣丞王詠年禀接辦稅厘局監印文　藩轅牌示大田縣桃源巡檢李嘉相病故以試用從九陳錫署理惠安良興巡檢梁啓龍病故以試用從九查汝濟署理延平永平寨巡檢吴鼎署事期满以試用從九勞紹出署理委署漳平縣典史梁以銜丁憂以試用巡檢李以涵署理督轅牌示浙江杭城守都司員缺查有撫標儘先都司視嘉福奏補浙江橄浦營都司員缺以提標左營儘先都司喻先發奏補浙江太平營守備員缺以提標左儘先守備楊雲生奏補 
[戒烟良法]  
　　洋烟爲近世第一大害爍人精血耗人貲財跡其流毒之深較之操刃殺人而尤甚江西諸善士覓得戒烟良方製備藥末擇地開局任人服藥戒除今將服法照錄左方俾黑籍中人及早脫離苦海一戒烟之人須據實說明每日吸烟若干不得以多報少或茶焑並吸之癮或一砲三響之癮或飯前或飯後或有何暗疾務須逐層說清方好給藥一戒烟男女體格不同男子内陰而外陽須早晨服藥女子内陽　外陰須晚間服藥若陰陽顛倒勢必有發狂等症切宜先行報明一戒烟之日本日不能吸絲毫洋烟須於前一日加倍吸之以便丢槍無論飯前飯後之癮男婦均須癮前半時先行吃飯隨卽嚴藥如遇口味不佳亦須勉强少食决不可空心服藥女人則於日間加倍吸烟晚間服藥亦須先進飲食庶免元氣受傷一初服第一次末藥用沙糖二兩和藥末拌匀後三次皆然須先將水藥頭二次接連煎好分作四分將一分對服第一次末藥其餘三分水藥留爲後三次末藥再對服但水藥不可熱服亦不可太冷須略帶温氣如遇暑天則須冷服也一服藥後不可說話須安神穩睡或閉目靜坐旁人不得喧吵煩　致服藥人心神不靜易於嘔吐也早晨服藥傍晚始醒醒後用飯飯後再服第二次末藥次日早晨飯後服第三次末藥下午飯後再服第四次末藥均照第一次服法兩日四次末藥全服後烟癮已除倘第三天精神輭弱或有頭眩眼花腰痛等症只須服水藥一二劑卽可全愈但一經服藥後萬不可再吸烟或吞生烟及烟灰倘誤服之則易生别症又須多服水藥末藥方能　愈木免躭延時日一服藥後不可睡於光亮地方須陰暗相宜晚間不可向燈偶或兒之便覺燈花異常之大或百十之多故宜避之爲愈也或服藥後偶然發懵甚至譫語不到一時之久卽可清醒至於嘔吐泄瀉或渾身抽掣均無妨碍凡服此方戒烟者斷不致十分爲難不必驚恐蓋藥力達到患處人覺欠安正除癮之候書所謂若藥不瞑眩厥疾弗瘳者是也一服藥後身心稍　不安或誤聽旁人勸吸洋烟及生烟烟灰致生各種之病不妨着人至局詳細言明以便對症發藥仍然可保無虞一戒烟第三日已服調劑水藥後切不可妄服補劑恐腹内烟膠未能瀉盡反致身不强健須將棉花子用鹽炒焦研末拌沙糖少許代茶飲之身體格外精爽一月之内忌食鷄鵝鴨魚蛋酒麫生冷腥羶發物等並忌房　否則易致輭弱也 
[預備供張]  
　　調任湖廣總督張香濤制軍由香港乘德公司輪船來滬已列昨報兹悉上海縣署已飭家丁在滬北廣肇公所鋪張一切以備旌節遄臨○出使美日秘大臣薛叔耘星使請假回籍曾列前報現聞星使假期已满由錫山原籍行抵蘇省官塲接得電音知憲節定於今日由蘇乘舟用小火輪拖帶來滬上海縣署已飭家丁在滬北天后呂旁行臺預備供張 
[老嫗跌斃]  
　　本埠小東門外鳳凰臺茶舘弄内第五號花烟間某傭婦年逾花甲前日午後在樓窓口晒衣失足墜卜頭破血流登時斃命當由捕房傳到地保報官請騐旋據該傭婦之子陸阿四　捕房稱自願買棺成殮求免檢騐捕頭卽飭　探查明確係失足跌斃並無别故經該花煙間協同陸阿四收殮了事 
[莅局訊供]  
　　下海浦軋花局常有流氓滋閙經道憲札飭會捕局派撥線勇前往巡查日前有機器小工鄧華卿竊取棉花胡阿桂屢次滋閙線勇等獲住由局函　葛同轉莅局訊問發落 
[縣案彚錄]  
　　湯瑞珠湯錦堂投上海縣互控前日經帮審委員詹明府升堂訊問瑞珠稱小的田間所種小麥共有十五石之數錦堂將所豢雞鴨數十頭放出以致小麥啄食殆盡小的赶忙收割祗剩五石之譜叩求究辦錦堂稱小的所豢鷄鴨每日放出並非有意使之啄食瑞珠竟來家中搬取物件殊屬兇横求恩明察地保湯雲齋稱瑞珠與錦堂係同宗叔姪小麥　被啄食物件業已　還明府謂兩造均有不合本應合子薄懲姑念無知着地保明白理處毋再滋閙如何人不服理處可卽送案禀辦○販私鹽之張洪坤陳阿篤朱阿狗等三名　鹽四包由法公堂送縣前日經帮審委員詹　府　堂訊究張稱小的前撑渡船爲生後因船爲鹽巡勇拉去祗得販賣食鹽前日在東門外遇見陳朱冋小的索久小的並不欠錢因之爭閙爲巡街捕拘送公堂叩求鑒宥陳稱張欠小的胞兄之錢是以向索詎伊不認　致胡閙朱稱小的扛挑度日與張陳是同鄉伊等爭閙小的解勸是實原差呈朱之當票三紙小洋八角明府訊以所當何物是否竊來答稱所當衣服係已物並非竊取明府飭令一併交差看管候查明核辦○甯人張阿六因覇阻丁錦春房屋逮案訊責枷號前日期满由原差解案請訊張稱刻已攺悔嗣後不敢逞兇詹明府着令交　釋放○蔡孫氏喊控夫姪蔡桂榮覇阻賣田當經詹明府升堂訊究孫氏稱小婦人現欲賣田築墳安葬棺木桂榮百般阻撓希圖索詐叩求提案究　明府着地保理處如桂榮恃强卽行送案究辦 
[英廨控案]  
　　張秀奎姚克義承包英工部局挑運垃圾虧耗資本尚須給發各人工錢二百五十六千彼　推諉在英公廨涉訟由蔡太守訊得張姚合包垃圾生理盈虧均應分認判各墊錢一百二十八千給發工資在案兹因張有田單一紙抵與徐紹壞處計洋一百元意欲贖回再從别處多抵銀洋料理工資無如徐已將此單轉抵與西人急切不能應命昨晨張扭徐投案值日差禀明蔡太守飭候訊供察斷○寍人邱維三扭金如川至英公廨控稱曾在虹口地方開設煤炭店用金爲夥因虧本已於七月間閉歇囑金收帳被吞洋七十餘元向索無着扭案請追值日差　情禀明蔡太守飭將金暫押候訊 
[法捕房瑣事]  
　　鄉人錢桂山控女高錢氏被蔡張氏誘匿一案已列前報昨晨錢桂山偕樓　郎投案申訴前情求請究問同轉命將蔡張氏高錢氏帶案研訊高錢氏供年二十四歲幼在倪姓家爲童養媳丈夫不務正業將小婦人賣與寗波屠業之高阿士爲室　洋一百二十元 
 
 

Page 4

 
 
嗣高因病逝世家中祗有伯嫂難以度日經伯送回上海交父親收領父親欲令小婦人轉醮慺姓小婦人因前夫尚未安葬不願轉醮在家恐被逼嫁無奈逃至蔡張氏家帮伊洗衣欲託伊薦生理並無别意錢桂山聞其言大怒伸手卽打同轉喝令桂山等暫退令錢氏照實供來該氏稱在申不能安居願回寗波傭工苦守尚有伯嫂照應同轉謂伯嫂　養活爾否答稱雖無錢養活可以代荐生理同轉命將樓帶案詰問爾前供與錢氏成婚可有媒証樓供當時言明兩下願意不用媒証祗　錢氏繼父華姓與小的在英公廨備案同轉謂娶妻總有媒人錢氏旣係爾妻爲何自願回寗守節　見爾所言不實掌責一百不詰蔡張氏曰錢氏如何到爾家供與錢氏在繅絲棧認　今年十月十八日伊到小婦人家言欲帮工懇小婦人轉薦並不言與父母鬥氣同轉復詰錢桂山爾女不願再醮爾何以强拂其意豈不顧臉面乎答稱小女由倪姓賣與高姓小的不知底細去年由高之親族將女送回卽由小的留養小女在家數月向吾商量欲嫁與坭水匠樓姓小的以伊等兩相願意未便阻止但須將前夫棺木埋葬樓亦應　不料小女聽信蔡張氏之言避匿不面無奈扭案請辦同轉以供詞可疑着將各人分别管押候查明確實再行核辦○利和靛青行主王少齋控劉鶴卿虧欠欵項避匿謝嘉義所開大有生靛行中探問竟遭毆打將嘉義之兄嘉貴並父玉堂拘押一案已列前報昨晨王少齋投案請追并稱初七日有人見謝嘉義嘉貴嘉林同劉在蕊芳園吸烟及小的往尋伊等已去同轉詰謝玉堂爾在大有生爲何事答稱燒飯　外不知謝嘉貴供爲夥計正少齋與劉轇轕先有石路開陳裕泰之陳太根約定初七日挽人至義園茶館料理未知何故　竟不到現在劉已動身實難交案同轉謂王至爾店探問何得恃蠻兇毆實屬不合着掌責一百下父子一併還押候核又王少齋另控潘松溪同陳凌谷串收帳項用空等情經同轉提陳問曰爾用空之銀不思料理竟敢挺押着掌責一百下限十日内理處違十再比潘松溪再四求恩自願赶緊理楚　其笞責一併還押 
[上海文報局浙賑收解處會同各公所起解浙賑棉衣啓]  
　　謹啓者敝處自楊君殿臣經君佩卿戴君延甫楊君棟卿先後赴浙解出第一二三四批賑欵後迭接諸君來函僉云　氣漸寒亟待棉衣散放兹會同各所起解棉衣三百二包計一萬三千七百五十件内金苕人觀察由東賑撥浙五千件絲業會館施子英剌史集募五千件高易公所集募二百件文報局集募陳與昌　五百件山海關道臺誠觀蔡捐助一千件潘紹騮着士捐助新棉衣一千件傅崧蓀着士捐助新棉衣一千零五十件於初六日雇船派役押運杭坦解交同善堂騐收轉發各郡災區散放理合聲明 
[上海文報局山東賑捐收解處會同各公所起解第十六批賑欵啓]  
　　謹啓者敝處自解出第五批後因江浙災重地廣善士角囊者均指浙蘇敝處不得不急其所急嗣嚴佑之先生從山左南旋言及東民困苦情形究竟甚於南中若不接辦冬賑仍是餓死等語兹亟湊集第十六批賑欵庫　銀一萬五千兩又另款庫平銀六千兩於初七日由電報總局收支所匯解東海關盛觀察騐收轉撥災區散放此批内計絲業會館規銀五千兩高易公館規銀一千兩文報局連另欵兩共規銀一萬七千另十六兩總共合規銀二萬三千另十六兩又解兩廣電局來東賑棉衣一千二百件由新盛輪船裝運烟臺承招商局捐免水脚理合聲明 
[疉頒鉅欵]  
　　香港東華醫院諸大善士前以江浙災　募集鉅欵寄交敝所濟賑業經登報聲明矣兹又來書云此間復集得洋銀三千員託廣承信行匯奉到請彚解災區等語當由本埠廣永　寳行交到規銀二千一百六十兩○又接　梁來電豫紳倉少屏方伯諸公捐助曹平一千兩電報局何雨　楊樂庭二君集募曹平一千兩由蔚盛長票號兩共交來規銀二千一百五十一兩敝所　領之餘　深欽佩目下江浙兩省待賑孔殷廼蒙鉅欵疉頒活人正無限量港埠中州好善者之多已可槪　而諸善士之婆心苦口尤令人寤寐勿諼焉謹綴報章用再嗚謝伏希公鑒[  上海文報局山東江浙協賑同人謹誌]  
[鉅欵續來]  
　　昨由安孚庄交來安徽撫憲沈大中丞鈞諭并承募　第二批浙賑曹平銀五百兩合規元五百三十七兩零四分英洋二百三十一元遵卽彚解災區并繕其捐單肅函奉覆銜名捐數容刊入清單按期登報懷深　溺憫故里之輖饑共矢寅恭分廉泉而遥潤憲恩疉錫民因頓蘇謹列報章以昭仁澤[  上絲業會舘籌賑公所施善謹誌]  
[子興都轉見惠和章依韵報之錄寄倉山舊主天南遯叟霧裏看花客削政]  
　　使君海外宣威德令我欽遲已十年愛客共傾浮　盞憐才不惜選　錢書院月課凡列前茅者公以鶴俸奬　花紅有時詩思凌雲上無限　機到酒邊嶼　清秋氣肅紛紛魚鳥得　然○壇玷崔巍高策勳追隨旗鼓各欣欣詩如賈島終嫌瘦才盡江淹老不文誰料相親如故舊自鳴得意詫同羣抛磚引玉尋常事具　心工巧斵斤衛鑄生木是草 
[蘇省撫轅抄]  
　　初三日五品頂戴指分江蘇試用縣丞張錫爵山東人禀到○初四日直隸補用州判　署天津縣管河縣丞蕭錦炤由常熟籍來○初五　補太倉直隸州州同　桂林禀辭赴任王椿蔭禀知交缷代理寳山縣事回縣丞劉冠卿淮楊緝捕回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤省官場紀要]  
　　新任粤叔李　泉制車到省接印日期已錄前報兹聞制軍由淮赴粤水陸兼程備嘗勞苦政躬稍有弗豫連日杜門謝客凡官紳晉謁者一槪擋駌○調任兩湖總督張香帥初　未奉廷寄不能交卸巡撫印務以致阻滯行旌嗣後查知該差弁已溺於水廷寄損失當經電達總署嗣准總署電覆内開奉旨着卽交卸毋庸聽候部咨等因香帥行知游中丞齎交印信文卷卽於二十七日下船先往各海口　閱砲臺然後取道中江北上○十月二十七日張香帥將巡撫印信送至藩署游子岱中丞以是日並非吉期不欲接受先將印信敬謹收存至次日卯時望　闕謝　恩後　視事官紳詣轅叩賀者甚爲熱閙所　藩司屯務委臬憲王灼棠廉訪署理遞遺臬司印務委糧道王誦先觀察署理遞遺糧道印務委周觀　炳　署理均已次第接篆　事矣○候補府劉太守保林進京引　見制軍給以咨文太守禀謝起程取道北上○委署韶州府吴太守景萱厲精　汉　政良多莅任未　一年口碑業已載道李筱　制軍優加委任檄調回省派充文案藉資臂助又錢局提調向由蔡毅若觀　辦理今觀　申張香帥調往湖北所遺該　調差亦委太守兼辦 
[安徽蕪湖勸募山東賑捐公所起解鍋巴白米啓]  
　　敬啓者前以山東被潦需賑甚急敝同人特在蕪湖創設公所勸募鍋巴曰米寄賑山東開辦以來業經陸續起解在案近來江浙等省均以被水成災滬上各公所統籌兼顧又有江浙賑捐之舉但物力有限勢分力薄事所必然敝同人自審力綿不敢稍存奢望是以仍專辦山東一路以免顧此失彼所幸蕪湖各寳號體恤週至甚爲　躍無如秋季連雨四旬不能沿門托鉢近始晴霽赶速彚集共計鍋巴五十一　淨重六千八百十斤白　一十一袋凈重一千四百八十斤蒙招商局免收水脚由長江輪船運滬請文報局轉交山東災區查賑藩君散放刻下時届隆冬飢民正在困苦之時賑欵亦在拮据之際得此不無小補此皆燕湖各　號好善諸君之所賜也謹登報章代山東百萬災民叩謝所有樂捐台銜姓氏容俟開列刊登以昭徵信敝同人忝可收解所需夫役工食浦包繩索駁船上　脚力各項經費均由各同人不分畛域各自量力解囊墊用並不在外勸募分文如有私心火焚雷殛伏惟公鑒　梁承平　國楷能恩溥陸熙恩同啓　　余自癸未因家難浪游駐上海前後六年揮手萬金自　於朋友分内頗不以財自私是以各交游俱恕我狂而不知獨開非於同鄉一不如願蜚語頻加反不如青樓紅粉中尚具隻眼前年高昌寒食生先生代抱不平曾作原交論登諸報端余深德之今春又因事往香海本擬中秋回滬旋爲勾當一切歸時已梅開嶺上矣方知先生兩以　寄懷兹讀原作益深感歎謹步原韵二律以抒臆并希諸吟壇玉和 
别來幾萬里春去忽三秋感子雲中報　余海上　世情俱俗熊詩思盡覊愁　笑還相聚何曾不繫丹　積毁能銷骨相　貴在心英雄頻撫劍壯士感分金遥夢海天闊新愁猿鶴吟清歌猶許續依舊七絃琴[  晚霞主嵩岳田均未定草]  
[小春二十五日隨桂師遊徐園師與主人晤談於讀畫樓余則逕至又一邨留題處低徊感舊賦浪淘沙四闋]  
　　無力更闌影隻形單 
斷腸人遠枉心酸還記敲棋深院裏靜對眉山　下筆這回難有涙空　孤吟苦坐不知寒大好園林誰共賞秋色讕斑○夕照下樓臺香印成灰憶曾携手步蒼苔猶有幾行題句在廊外徘徊　往事劇堪哀曲徑重來芙蓉笑靨爲誰開紅葉满池流恨去不是良媒○人杳緑波空留影驚鴻畫橋重凭意何窮回首當時羅綺艷換了西風　獨立小亭中活火初紅蕭疎翠竹映丹楓佳茗自煎還自飲清况誰同○斗室靜垂簾四壁詩黏有誰知我意厭厭說與黄花偏不解强自巡檐　不見手纎纎麝墨親拈更無香口吮毫尖有甚才華消不盡愁絶江淹　太痴倚聲 
[上海四馬路盤賑所經收浙江賑十月初九至三十日第一次清單]  
　　常德裕通祥來孫太和募張德叅無名氏錢十千吴仁壽堂十千孫太和成十千怡和福八千厚福八千滌悟子五千劉廷財義生和孫渭川義豐和嚴義和五户各四千吴禮德堂三千蕭心和劉丙南萬益茂無名氏朱昌記惟靈子元豐和宋國望阮名氏作六户各二千文陳哲瑩德合興汪鼎立許培生億泰公無名氏陳勝泰無名氏濟春堂無名氏元興和無名氏吉順厚倪恆記孟喜音祥和美郭　興孫怡怡計十四户各一千文以上共三十二户合來規元七十二兩又吴禮德堂銀鎖一具銀練一條計重一兩三錢無名氏沈郁氏各洋五角同源仁號來王賑卿鍾吉人華味清不留名四氏各二角劉子　范望芝無名氏劉善鈞四户各一角保嬰堂保合宅平安洋六元工記四元無名氏吃遂氏各一角恆記公號規元一百兩千杏寳徐氏洋二元無名氏一元張姓五角隱名氏三角張光元二角一大染坊來周旭初募各友洋二元仁記東洋號來無名氏一元斯美堂五元無名氏二元五角介壽堂一元求人口平安規元十兩又洋六角怡昌衣莊一元廣東吴四角源豐潤號來武林隱名子十元二酉定靜子楚南庭各花洋一元蘇上達保平安三元史氏錢三百湖南元昌怡漢號來必祝氏楊小魯氏曾錢四千龔洵貴一千仁壽堂翟南陽堂鄧一千綸恩氏一百七十文以上四户合來紋銀四兩同春裕號銅洋三元寳善堂一元　　廣貨號九元花洋一元大通和悅州來出岫主人四元飄流困乏顛倒殷氏子爲慈母七十冥壽以積冥福錢五千二百新號麗氏各二角金陵來龍金仙舘主人求佑差委連綿合家和氣七元德裕堂無名氏各二元金蓉秋無名氏寗春生洗心氏無名氏無名氏六　各一元無名氏四元無名氏二户各二元清江王健飛二元嶺南樵子一元又銅洋二元樵子小兒積有壓歲八角無名氏二角無名氏錢二百四十福建來四知堂二元德記拙致堂逸休居士三户各一元立雪堂抱鹿山入爾爾居聞根山舘四户各六角蕉桐山舘亦巢氏種竹居三户各五角求遂子墨　軒各四角福慧氏三角北寄園募隆順南號賀儀折席十二元清園新號賀儀折席十四元此陵成烈吴公八旬冥誕懺　移賑廿元自笑軒一元羅保平安銅洋二元陳姓五角無名氏二角杜金雲一角無名氏一元職恩居無名氏各銅洋一元虹口報德菴十二月呂宋票一條以上共收文銀五兩二錢　元一百八十二兩洋一百四十五元一角花洋三元銅洋三十三元錢五千七百四十文呂宋票一條十一月初五抄 
[上海四馬路盤記賑所經收餘上賑捐十月十七日至廿八日第一次清單]  
　　王蓂生募茶業號規元二百三十七兩六錢不書名二百兩謝景山二百兩夏憩庵沈啓渭王蓂生陳笙郊楊秋谷屠雲風劉杏林王峙山八位各一百兩安康莊來無名氏五十兩興發壽號五十兩隱名氏三十兩袁九齡二百五十兩又無名氏二百五十兩裕生祥號廿元聚興仁號十元乾立坊孔求病速愈十元義泰土行一元五角以上共收規元二千零六二七兩六錢洋四十一元五角十一月初六抄○敝所又專募餘上賑捐彚解賑卹几在桑梓之邦出外仕宦紳商諸君子務祈早日解囊國代勸募俾得保衛梓里無任盼禱之至 
[上海四馬路文報局内山東賑捐收解處經收十月份山東代贖婦女賑欵清單]  
　　十四日蔚盛長票號來汴梁楊樂庭翁經交陜州道鐵觀察經募鑄錯軒主人銀四十兩治平室主人廿兩桂柴味三味齋主人崇儉堂芝生堂四户各十兩以上寳收申合規元一百零五兩九錢九分○十六日總收支所交來京電局王仲良翁經交王縻任觀察募王崇烈銀廿兩玉崇燕十兩吴封八兩奉咸堂吴二兩以上共計銀四十兩合實收洋五十四元三角又錢三十文○廿七日常熟　善堂募屈鏡壽一元陸壽仁銀三錢六分○總收支所交來靖　電局任愼翁募留餘書屋洋五十元○○本月份共收規元一百零五兩九錢九分英洋一百另五元計規元七十七兩七錢小洋三角計規元二錢二分二厘原銀三錢六分批合規元三錢八分錢三十文計規元二分一厘○五項共合規元一百八十四兩三錢一分三厘○連前除代收另登外共收規元六千六百四十九兩八錢另一厘○連前除代解另登外共解過規元六千兩○十月份止淨存規元六百四十九兩八錢零一厘合併聲明 
[鎭江電局代收浙江山東江蘇賑捐並揚州崇善堂楊雲巢代募東賑棉衣鍋巴十月十七日至三十日清單]  
　　浙江賑○何思補募劉敦厚陳怡慶葉氏肯搆堂生昌信記周裕記裕大仁廖義仁三至堂快書堂黄四咸無名氏楊存德堂劉承慶堂盧肯搆堂十五户共三十元肅怡豐四元無名氏十元大生茂六元陳怡慶堂四元滌孫六元○丙辰無愧生存心氏補過氏不留名無力子惻隱氏杞憂子勉力人不書名晦心人十一户共六元福一齋二元惜陰堂三元隱名氏三元有心無力人二元○新兵前營共捐五十元大昌莊三元張立夫爲子祈冥福二元完殷氏了願生產平安願量元醒罪攺過子代故友相知人祈冥福一元東賑棉衣○揚州衛江一百件何述庭三件胡公舘共十一件袁兒子一件不留名四件厲公舘四件呂子翁一件不書名十一件湖北董府寄零碎衣片計十種○東賑鍋巴○陳公舘印川掌絲共十五斤程蘭翁十二斤吉公舘七斤金公舘十五斤邵公舘三十一斤董府五斤八兩徐公舘廿一斤張午喬四十八斤張企陶十一斤陸福興廿斤阮公舘三十一斤棲留所一百十五斤劉健翁將米换來○○大共收浙江賑捐洋一百三十二元東賑棉衣一百廿四件鍋巴三百二十斤○棉衣鍋巴由招商局寄上海文報局轉解災區交查賑諸君散浙江賑捐俟有成數卽行彚解合併聲明 
[上海大馬路保安堂瞿梧生代文報局經收飯乾捐十月初一至三十止第十一次清單]  
　　隱名氏助江浙賑李德甫洋二元桶捐魯泰昌捐魯泰昌洋一元鍾成高朱錦春兩户合六角饒文記求順遂洋二角無名氏洋五角又桶捐十二次洋三元小洋一角銅洋一元錢五百另八文報德庵助呂宋票十二月分一條第三萬二千二百三十三號以上共收英洋十六元小洋二元三角銅洋一元錢五百零八元呂宋票一條○又收飯乾十月初一至三十止第十一次清單○李德甫助飯乾七十二斤成泰號六十斤大豐號四十二斤沙溪同人經募萬祥泰號交來二百十斤常熟東山塘涇岸蓮花并汪朝勳善士交來第三次計四百斤此係常熟董兵鎭與善堂王蓉峰杜少虞二善土經募并合任出資購買三次共出錢十七千六百六十八文並不在外勸募來函囑爲登報聲明以上共收助下飯乾七百八十四斤○今將所收賑捐洋十六元小洋兩元三角銅洋一元錢五百另八文呂宋票一條悉行　送文報局察收入册所有前存敝堂兩次洋二十元以備收買飯乾及開發常昭凝善堂來駁船費并裝運駁車力等尚未用罄俟開呈細帳一併報捐合并聲明 
 
 
 

Page 10

 
 
   
 
 

Page 11

 
 
[光緒十五年十一月初二日京報全錄]  
　　宮門抄○諭旨一道錄前○浙撫崧奏續陳辦理災情緣由摺○河督吴奏請留員辦差片○閩督卞　奏拿辦刁民並叅文武議覆指○雲撫譚奏鄉試房考叅用候補人員摺○鄂撫奎奏甄别知府片○十一月初二日内務府國子監正紅旗值日户部三庫引見三十九名廂黄蒙六名廂紅漢十八名兩翼三十四名圓明園八名○絪貝勒假满請安○橚貝子服满请安○孫詒經前往東陵請訓○信侯請假十日○霍穆歡請假十五日○祿彭請假兩個月○宗人府奏派考試翎縀之大臣　派出福中堂八額駙熙　　勒敏○召見軍機桂全貴恒巴克坦布○○浙江巡撫奴才崧駿跪奏爲浙省杭嘉湖三府續被大水災婧較重現在分别辦理緣由恭摺𤁋陳仰祈聖鑒事竊本年七月下旬狂風驟雨連宵達旦歴數晝夜之久以致各屬同遭水患業將分别　辦情形據實陳奏在案隹時　候朱遲尚冀天晴水退可以設法補救不意八月下旬以後霪雨連朝迄今九月下旬晝夜不息或細　絲或滂沱如注間有晴霽不終朝而復陰霾節據杭嘉湖三府屬以前次猛風暴雨秋稼受傷之後歴時未及兼旬田間積水本未消退今又加漲數尺一片汪洋泛濫無際各處皆同無處宣洩禾棉淹没霉爛生芽圩埂堤塍冲刷坍塌農民束手無策收成絶望禀請賑撫等情並據附省災民千百成羣紛紛遞呈情詞迎切均經批令各歸鄉　安分守法聽候勘辦毋　滋生事端民情尚稱安靜以現在情形而論湖州爲現杭州嘉興次之上游各處玉環廳爲最重紹興次之寍波又次之此外各府秋禾間有受傷因收割較早情形歉薄未致成災伏查杭嘉湖三府本係產米之區起運漕　專賴於此而地處下游收穫較遲晚禾爲多向於寒露霜降兩節之間收割登塲尤須揚花含胎之際天氣暢　成谷飽綻乃自八月下旬節交秋分至今匝月陰雨不止低區水無去路一時無法可施高阜亦皆被浸日久秋收無望詢之紳耆僉謂近三十年未有之奇災本年錢漕寔徵分數尚不可知上籌國計下念民生是皆奴才奉職無狀遽　奇　清夜捫心實深惶　除飭藩司酌撥銀谷赶緊散放或就各州縣義倉存谷碾米施粥暫救目前並分别委員會縣確切履勘或災分數核實奏報外浙省頻年以來歲無上稔民鮮盖藏雖本年絲收尚好民間稍有積儲而秋成不獲實難爲繼若不先事籌備竊恐臨時周章現已同司籌集欵項遴委廉幹大員赴江蘇採　米谷隨時裝運來浙或減價平糶或酌量散放以爲冬春接濟之需所用賑欵未　事竣彚案作正請銷謹將浙省杭嘉湖三府續報大水災情較重現在分别辦理緣由恭摺𤁋陳伏乞皇上聖鑒訓示再近因雨水過多江　盛漲三防柴石各工間有冲刷坍陷之處已飭該管廳汛設法保護並飭杭防道親詣履勘俟雨止水過核實擇要興築　併陳明謹奏奉硃批另有旨欽此○○吴大澂片再江蘇候選訓導趙鈞現年五十二歲係蘇州府長沙縣人由附生中式同治甲子科並補　戊午科本省鄉試舉人光緒庚辰科會試後大挑二等奉旨以教職用等因欽此該員在籍候選臣素知其品學優長老成練　於本年正月間札調來工派辦善後工差一切深　臂助前閱邸抄該訓導趙鈞已於七月間開選銓授江寍府江寍縣學訓導應卽飭令回省聽候檄飭赴任惟該員現在工次派辦要差尚有經手未完事件未便遽令離工因公躭擱又恐遲逾憑限擬請知照暫准該訓導趙鈞展限兩個月飭部一俟承辦事件料理清楚再行給咨回省照例供職除分咨吏部曁江蘇巡撫學政查照辦理外理合附片陳明伏乞聖鑒謹奏奉硃批着照所請吏部知道欽此○○頭品頂戴閩浙總督臣卞寳第跪奏爲刁民聚衆鬨堂抛塞署逞兇毆官現飭拿辦情形並將延不獲犯之同城文武請旨交部照例議處恭摺仰祈聖鑒事竊照福建建寗府屬民情刁悍每逢晴雨不時糧價昻貴地方刁民動輒藉端滋事搶掠富户鬨鬧衙署習以爲常從前未經懲創本年五月中下兩旬該府屬晴多雨少商販鮮能府城米價每石自二兩零增至三兩左右地方官正在示禁遏糶籌議開倉平糶詎六月初六日府城東門高門陶朱巷等處突有棍徒藉稱米貴鳴鑼聚衆逼脅罷巿直八府署逞兇挾制知府景春出向諭止並懸牌示减米價該棍徒將牌折爲數片擲傷該府左眼胞下皮破血流經文武齊集彈壓各散是月初八日浦城縣北鄉仙陽等處匪棍亦以米貴爲由糾衆數百人手持槍械先在鄉間攻壞店鋪拆毁水碓並搶米旋復擁至縣署大堂打毁公案牌轎等物知縣熊汝梅理論不遵被匪扭住髮辮欲毆經丁役攔護掙脫暫避該匪棍等復闖入内室書房毁壞器物經同城官紳彈壓勸導示减米價始行解散由該府縣先後禀報前來惟時署建寍鎭總兵王正和帶勇會辦順昌等處江西船帮滋閙一案甫經竣事臣接浦城縣電禀卽飛飭王正和統率所部速回建郡一面派撥哨勇馳赴浦城並由署延建邵道劉倬雲禀明諭委通判張元鼎副將洪瑞霖帶達字營勇開赴建郡分别彈壓拿辦又飭調擢勝右營移紥建陽縣地方居中策應崇安縣轄南岸村地方建陽縣轄麻沙地方亦有頑民先後閙米旋卽止息其浦城營縣先後報獲首從人犯八名内青亮一犯供認爲首商同鄭缺嘴卓富狗在鄉搶米分食並紏衆數百人持械督隊進城鬨堂塞者嚷閙毁物鄭缺嘴卓富狗二犯供認同謀搶米及轉相紏約領隊進城鬨堂塞署扭官髮辦打毁堂案桌轎等物並闖入内室書房尋官不着毁壞各物等語因該犯等黨與衆多解審恐致疏脫由道派委通判張元鼎府委知縣周有基馳往會同該縣熊汝梅提犯覆訊各供相符例應斬梟斬决隨錄供會禀經由批飭就地正法傳　示衆以昭　戒尚有葉來興鄭受狗吴如林周荃書俞鳥仔等五名供係被脅同行由縣覆訊另行擬結至鬨閙府署一案雖據報獲李小婢等七名惟劉大潤一名供認同謀聚衆入署爭鬧不頟擲牌傷官之事餘皆狡執不承疉經催拿首惡渠魁務獲懲辦在案臣查上年建寗府屬秋收中稔雖值青黄不接米穀尚不致匱倘因晴多雨少糧價增昻刁民輙四起滋鬧殊灑藐法前　浦城官運委員候補知府黄波因公被戕後漏　棍徒幾至目無官長此次捕　首要三名訊明正法稍足以示穂儆知府爲一郡之尊輒被鬨鬧擲傷管滯練兵游擊顧飛　走至彈壓已在該府受傷之後遊擊中軍王國梁更屬後至建安縣知縣霍福恆署甄寗縣知縣劉玉璋係附郭知縣均未能速獲首要懲辦實屬咎無可辭相應議　將建寗鎭中軍遊擊揀發遊擊王國梁管帶練兵補用遊擊顧飛熊　安縣知縣霍福恒署甄寍縣候補知縣劉玉璋一併交部照　議處仍勒限緝拿分别辦理除咨部查照外臣謹會同福建陸路提督　孫開華恭摺具奏伏乞皇上聖鑒訓示再建寍府地方旋得透雨糧價平減民情安謐合併陳明謹奏奉硃批着照所請該部知道欽此○○頭品頂戴兼署雲　總督雲南巡撫臣譚鈞培跪奏爲鄉試房考實缺州縣不敷分派叅用候補人員恭摺仰祈聖鑒事竊查科塲條例直省鄉試所需内外簾官應於正途出身之實缺州縣内調取如一時考選不敷准於卽用候補各員中遴選叅用等因歴經遵辦在案今年已丑恩科雲南鄉試經臣循照向例酌調並叅以候補各員嚴密扃試擇其文理優長並平日居官動愼　始派内簾分校其餘各員分派外簾執事計内簾官八員係以實缺元謀縣知縣傅炳墀寍洱縣知縣劉雲章富民縣知縣陶鳴鈞峨山縣知縣王永廉署高明州知州石　圃署江川縣知縣劉琪　叅用候補之卽用知縣李垚補用知縣葉滋瘠派充臣復加訓飭再三務當矢愼矢公盡心校閱無稍　抑眞才以期仰副聖主籲俊求賢之至意所有酌派鄉試房考緣由謹循例專摺具奏伏乞皇上聖鑒謹奏奉硃批知道了欽此○○奎斌片再淮部咨道府州縣無論何項勞績保奏歸於候補班人員令該督撫卽以此項人員到省之日起予限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查補用知府韓鑑係由同知到省後保升知府應以光緒十一年三月初一作爲知府到省之日起扣至十二年三月初一日試看一年期满據布政使蒯德標按察使覺羅成允取造該員履歴清册詳請甄别具奏前來臣隨考騐該員韓鑑年强才裕辦事勤能堪以繁缺留省補用除清册咨送吏部查核外謹會同督臣裕祿附片具陳伏乞聖鑒勅部查照施行謹奏奉硃批吏部知道欽此 
 
 

Page 12

 
 
[光緒十五年十一月初三日京報全錄]  
　　宮門抄○諭旨一道錄前○發抄硃批四道○吏部尚書麟等奏爲遵旨議處摺○豫學政吴奏恭報到任日期摺○大臣定等奏會考覺羅宗室學生摺○閩督卞奏恭報出省校閱營伍日期摺○又奏請保舉革員補用片○河督吴奏黄河安瀾摺○雲撫譚奏爲陳明夾片○十一月初三日理藩院鑾儀衛光祿寺廂白旗值日吏部引見十九名户部三名理藩院八名正白满五名正紅满四名○恩全假满請安○續員續假五日○召見軍機明安容貴敬信○皇上明日午初進南海至皇太后前請安　仍由舊路還宮　發抄張之洞奏署海康令陳瀛　完欵開復奉硃批着照所請該部知道欽此○又代奏副考官回籍修暮奉●硃批王仁堪着賞假十五日欽此○又瓊州府城　建昭息祠請列入　典奉硃批着照所請該部知道欽此○又在籍紳士劉永康等捐拓前山寨城請奬奉硃批該部核議具奏欽此○○吏部尚書臣宗室麟書等謹奏爲遵旨議處具奏事内閣抄出光緒十五年十月初七日奉上諭前據詹事府右庶子崇文片奏叅劾大學士張之萬接納外官各節當派福錕潘祖蔭查奏兹據查明覆奏該大學士接見外官或因面詢公務或係素有交往不得指爲結納營私北沙灘廟宇外官來京者往往寓居非自今始不得因與張之萬寓所相近遂指夤緣奔競該大學士　居湫隘並無另設執客堂專談機密之事所叅僧人靜洲最爲親密傳訊該僧據稱與張之萬同鄉認識素有往來並未干預别事各等語朝廷用人行政一秉大公從不稍持偏見張之萬老成穩練朝廷素所深知惟此次若不將叅欵確查虚實轉無以得是非之眞現經福錕等逐一查明均無實據所叅各節卽着毋庸置議前因臣工挾私叅劾迭經明降諭旨申誡再三以杜攻訐之漸該庶子豈無聞知乃輒以無據之詞誣謗大臣復敢附會災祥希圖聳聽至另摺附片所稱天文時務各節諸多謬妄若不加以懲處無以爲逞臆亂言者戒崇文着交部議處原摺片均着擲還張之萬宣力有年受恩深重不得因被人奏叅遇事引嫌郤避惟當小心謹愼益加奮勉力圖報稱用副朝廷委任至意欽此欽遵到部查定例言官開列劣欵紏叅官員審問全虚者降一級調用私罪又官員溺職者革職私罪等語此案詹事府右庶子崇文奏叅大學士張之萬接納外官各節查無實據欽奉諭旨着交部議處等因臣等查該庶子以無實據之詞誣謗大臣復敢附會災祥希圖聳聽其所陳天文時務各節諸多謬妄自未便僅照言官列欽糾叅審問全虚例議處請將詹事府右庶子崇文照溺職革職私罪例議以革職所有臣等遵旨議處緣由理合恭摺具陳伏乞皇上聖鑒訓示遵行謹奏奉旨已錄○○河南學政臣吴樹棻跪奏爲恭報微臣到任接印日期叩謝天恩仰祈聖鑒事竊臣蒙恩簡放河南學政跪聆聖訓後遵卽束裝就道馳抵河南小城於九月十五日准巡撫兼學政臣倪文蔚委員將學政關防並書籍文卷齎送前來臣當卽恭設香案望闕叩頭祗領任事訖伏念河南爲理學名區宋儒淵源於今可溯况嵩獄大河靈秀所鍾其間不乏特出之英惟人才之興視乎陶成之術必曲爲訓迪斯能相與有成檮昧如臣懼弗勝任惟有恪遵恩訓嚴密關防矢愼矢勤不敢稍形夫疎懈爲懲爲勸惟思共勉於中庸庶殫竭愚誠期勉副聖世樂育栽成之至意所有微臣到任日期除恭疏具題外謹繕摺叩謝天恩再臣沿途輕過地方年穀順成民情均極安謐堪以仰慰宸厪伏乞皇上聖鑒謹奏奉硃批知道了欽此○○奴才定安緜宜懷塔布跪奏爲遵旨曾同考試宗室覺羅學生取中名數恭摺奏祈聖鑒事竊照定例盛京宗室覺羅每届五年考試一次奴才定安查本年又届考試之期謹遵諭旨開列各部侍郎銜名奏請欽派二三員會同考試兹於本年九月初一日奉到硃筆圈派綿宜懷塔布欽此奴才定安等遵卽會同於九月初八日關防考試宗室覺羅學生宗室營學生除有事故不克考試外現有宗室覺羅學生宗室營入學投考學生共五十四名遵照向例考試繙譯清字並漢文文章取列名次仍照舊章騐看騎　考取得宗室學繙譯宗室存格等三名作文章宗室玉存等九名覺羅學繙譯德音阿等四名作文章覺羅恩元等十五名宗室營繙譯宗室善奎一名作文章宗室德春等三名奴才等謹將取中宗室覺羅並宗室營宗室名次數目造册咨送宗人府查核外理合恭摺具奏伏乞皇上聖鑒謹奏奉硃批該衙門知道欽此○○頭品頂戴閩浙總督臣卞寳第跪奏爲恭報出省校閱營伍日期仰祈聖鑒事竊照光緒十五年輪應查閱閩省營伍奉旨派臣校閱由部恭錄咨行到閩卽經轉飭欽遵在案現時福建鄉試文塲已畢士子均屬安靜臣擬於八月二十六日帶印出省校閱延建卲各屬營伍官兵所有臣署一切日行事件照章飭委藩司張夢元代印代行遇有緊要公事曁題奏咨案件仍包封遞送行次由臣自行核辦如有緊要臣已咨交福州將軍暫行主稿核辦以免　延所有微臣出省巡閱營伍起程日期理合專摺具陳伏乞皇上聖鑒再本年福建鄉試文闈監臨事宜前經奏准學臣烏拉布入闈代辦其應辦武闈仍由臣赶緊回省按期考試合併　明謹　奏奉　硃批知道了欽此○○卞寳弟片再恭讀光緒十五年三月十六日恩詔自同治元年以來曾經任用現已革職官員果有才人堪用者督撫查明請旨等因仰見聖恩浩蕩愛惜人才至意旋有降　惠安縣知縣吴同盛已革平海縣丞秦維榕等具禀騐看前來臣查吴同盛年已衰老秦維榕事非寃　均應毋庸置議惟查有降調福建試用同知補缺後儘先補用知府丁惠深前署厦防同知任内因轉遞公文遲誤經前督臣楊昌溶會同撫臣劉銘傳奏叅交部議處經部議降二級調用查該員丁惠深前在厦門辦理團練及通商事務　著勞績察其年力正强才具明白又已革總兵蔡康業前署閩安協副將經前會辦福建海疆事宜張佩綸以該員於營伍不知整頓奏叅　職續經前將軍督撫臣以該革員素稱打　奮勇委管閩安等處炮台馬江之役督隊力戰保守砲台其堂兄都司蔡標次子都司蔡福安兩　軍功蔡玉熉蔡性芬等隨防馬江同時殉難尤堪憫惻當時閩安紳士舉人林庭植等僉禀　革員奮勇禦敵有案團練大臣林壽圖稱該革員　爲營伍有用之才咨請量子奬勵有案臣查蔡康業向來打仗出力左目受有矛傷歴著戰功爲已故兩江督臣沈葆　所深器以上二員才力似屬可用可否仰懇天恩准臣將降調福建試用同知丁惠深已革總兵蔡康業給咨送部引　見候　旨錄用出自鴻慈臣謹附片陳請伏乞聖鑒訓示謹奏奉　硃批着照所請該部知道欽此　○○頭品頂戴河東河道總督臣吴大澂跪奏爲節交霜降黄河南北兩岸普慶安瀾循例由驛馳陳恭摺仰祈聖鑒事竊臣前將節届寒露　工天壩及兩岸各廳要工一律修防平穩緣由於九月二十一日專摺具奏伏查沁黄兩河水勢惟因天氣陰晴不定尚未據報暢消所幸大溜率皆由中泓而下臨黄各處險工搶辦悉臻穩定惟上南河廳鄭下汛十二三堡存灘屢見刷塌深恐匯及堤根再生新工已飭該管道廳設法妥爲保守瞬交冬令溜力經霜漸形綿弱大局當可無妨此外南岸之中河下南兩廳北岸之黄衛祥下　廳一切險要工程均經撫臣督飭藩司隨時撥欵接　寛儲料物協力修防鄭工大壩堤身護掃等工自春徂秋亦經不惜工料普律修守平穩兹於九月二十九節交霜降黄河兩岸工程仰賴聖王至誠感格河　默佑得以普慶安　臣欣幸之餘倍深敬惕謹先率屬恭　省城大王將軍各廟䖍潔祀謝以答神庥臣除仍督率　道各廳照常修守不敢以霜清工穩稍涉疎虞並將用欵截算另行奏報外所有節交霜降黄河南北兩岸普慶安瀾緣由循例會同河南巡撫臣倪文蔚合詞恭摺田驛馳陳伏乞皇上聖鑒謹奏奉硃批另有旨欽此○○譚鈞培片再臣於八月初六日循律入闈監臨本科應試士子二千九百餘名經臣關防嚴密節次親歴各號督率稽　塲規均極安靜三塲試卷業經督飭各員詳愼經理全數解交内簾仍留提調監試二道小心住守隨時防範並飭令臣標中軍叅將駐劄貢院門外以資彈壓臣於二十一日出闈回署辦事除恭疏題報外理合附片陳明伏乞聖鑒謹奏奉硃批知道了欽此 
 
