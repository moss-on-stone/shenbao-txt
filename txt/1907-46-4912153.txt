# 1907 - 46 - 4912153

 

Page 1

 
 
   
 
 

Page 2

 
 
今日本報第三張附印新譯黄種必讀棲霞女俠傳小說閱者注意 
[論近日租界流氓之多（事）]  
　　昔之流氓。潛伺於荒僻而已。今則馬路繁盛之區。而亦有若輩蹤跡也。（如新正初二晚二馬路燕慶園酒館門前之案初四夜寳善街王大吉生藥鋪門前之案）昔之流氓。出沒於夜深人靜而已。今則時屇黄昏。車馬如織。而亦任若輩横行也。（此等事報章屢見記者且在晝錦里親見之）昔之流氓訛詐。僅施其恐嚇手叚而已。今則非携手鎗即利刀也。（如寶善街之案巡捕亦受鎗彈）昔之流氓攫物。僅施之於孤身行客。及鄉愚野蠢之人而已。今則乘馬車疾馳馬路中者。且被刧也。（如去臘某巨商在馬車中被褫衣服事）嗚呼。以租界中巡捕邏察之嚴。包探偵訪之密。而流氓之蹤跡。竟不稍歛且日益加多焉。然則數十年來。租界居民向恃此爲安樂土者。今將漸變爲荆棘塲矣。其爲患可勝言哉。 
夫流氓之多。旣如是矣。然嘗推其原因。說雖不一。而其大要則有二。一由於謀生之不易。近來上海物價之昻。較前十年幾逾數倍。而可以營業之處。則日見寥寥。彼生性凶頑之流氓。固無論矣。然亦有初思來滬謀事。迨爲時已久。而無事可謀。日用飲食。又無一不貴。於是不得不流人匪類。以敲詐强攫爲生。久而久之。亦竟以此爲得計。夫。初爲良善。後或變爲流氓。旣爲流氓。安肯再趨良善。此租界流氓之所以日見充斥。而禁無可禁也。 
一由於刑律之改輕。中國向時所用笞杖枷號諸刑。談新政者皆譏其太重。指爲野蠻。然此等刑罰。用之尋常訟案。固病其苛殘。彼極惡窮凶之流氓。廉恥之不知。聲名之不惜。苟不處以嚴刑峻罰。豈足生其畏憚之心。乃自公堂刑律改輕後。笞杖枷號諸刑。悉已廢去。流氓犯事到案。重者判押西牢。輕者僅管押公廨。然不逾時。仍予釋放。復其自由。旣不創巨痛深。安肯洗心革面。此若輩之所以肆無忌憚。而刦物傷人之案。且層見疊出也。 
嗟乎。涓涓不息。必成江湖。萌芽不翦。必成斧柯。以若輩黨羽之多。聲勢之盛。平時雖不過略施其弱肉强食手叚。一日租界有事。安知不伺隙勿動。以逞其狡謀。曩者法界四明公所之事。英界大閙公堂之。事。安分商民。固猶是各營其業。惟若輩乘間而動。以擄物劫財。爲自嗚得意。幸而風波即靜。不致大釀禍端。然大局已因此受虧。人民已因此受害。倘將來再有此等舉動。隱患何勝言。然則中西官長。果欲爲租界保全治安計。安可不急思消弭之法哉。消弭之法奈何。日治其本則須興工藝治其標則在重刑章。 
[專電湖南（正月初九日午刻）]  
　　禹之謨正法禹之謨自被拿後寄監靖州訊明供入孫黨爲湘省頭目正在禀辦間忽謠傳刦獄卽在靖州正法（亦） 
[函述揚郡飢民聚衆毆官事揚州]  
　　揚州飢民向有五六萬去歳官紳散給度歲錢米時諭以開正遣散回　各飢民均具有切結迨初二日卽聞邳海飢民有初六日不願回籍之說至是日午後三時在城文武各官俱命駕出城先至便益門外離城四五里之老虎山地方由榮月帆太守率領所屬至所圈飢民圍中謂現已封好船隻各還鄉里聽候放賑（揚州飢民各城皆有先至老虎山因該處爲邳海飢民所居情質最悍邳海之民如能帖伏則他處皆可迎刃而解）乃飢民等聲稱誓不回鄉久居此處各官謂無論如何今日定須上船飢民等遂倚勢胡鬧聚衆多人各持鋤棒將各官圍住動手毆打人聲鼎沸並將糞桶潑翻以糞水向各官亂灑甘泉震大令左頰爲石子所傷府尊榮太守肩受一棒所乘肩輿均各碎成韲粉各護衛亦受重傷各官見勢不佳隨卽奔竄逃人近之護國寺中喘息片刻改乘小轎入城當肇事時有飢民圩頭二人持物擊官爲役隸拘獲并奪回鐵三連义一支隨同各官進城飢民數百人跟踵追趕聲言必欲將二人奪回其時變生倉猝未帶一兵城外雖有新軍營一營皆朿手坐視後由該營某弁令各官先行率兵斷後飢民始不敢追偪各官入城後形色倉黄立卽同往運署禀知一切趙都轉隨卽據情電禀江督請示遵辦外間傳言揚州飢民此次不服遣散聞須俟南京飢民來揚議事云云此言雖不足憑然屢次遣散不回其意殊不可測（止） 
按初七日本報專電已略紀其事 
[紀鎭郡遣散飢民事鎭江]  
　　徐海留鎭飢民計有三萬餘人鎭道榮星莊觀察奉江督電飭一律遣散觀察遴委巡防第三營督帶周錦堂協戎及饒子敬别駕宗大令向各飢民再三勸導按口給予靑蚨乾糧若干初七日雇民船二百餘艘令衆飢民均 
 
 

Page 3

 
 
由六吉園碼頭登舟用小火輪拖帶陸續送至淸江浦然後資遣回籍周協戎復選派弁兵隨往彈壓以免沿途滋事（十） 
[詳記漢口營勇搗毁戱園之交涉]  
　　漢口訪函云英租界一馬頭怡園戲館新正初二日一句半鐘突有湖北愷字營勇丁六百餘人出武昌渡江而來先有十餘人進内看戲不與戲資爲守門印捕喝阻各勇丁遂逞其强硬手叚將該戲園棹椅門窻電燈等物盡行搗毁并將帳房内洋銀三百餘元搶去且毆傷坐客多人其時有漢防營勇一哨在旁彈壓某哨弁亦被毆傷旋各印捕荷鎗齊至租界會審委員及江漢關道夏口廳漢防營統帶漢口都司千總各武員并英美武員亦均到塲彈壓當塲擒獲三勇衆尙不散復鬨至會審公堂及巡捕房其勢甚爲洶洶適英界泊有兵艦一艘卽拖巨砲二尊上岸各西兵亦聯隊而來凱字軍統領吳軍門元愷聞信亦駕小輪趕至衆兵始散見沿途之乘輿拜年穿著衣帽者仍任意亂毆褫其衣服嗣經吳軍門傳令如再有滋事者卽照軍法從事衆乃潛竄回營現英領事已照會江漢關道並函請鄂督張香帥索懲爲首滋事之人並要挾賠欵三千金聞鄂督已將吳軍門大加申斥令將爲首者交出各勇丁聞知此信咸懷不服尙有蠢蠢欲動之勢故日來武漢一帶十分戒嚴所有兵勇人等均不准結隊出游云（新） 
　　文匯報云西二月十六號漢口大起暴動其事由於有營兵多人告假離營由武昌渡江至戲園觀劇自恃身穿軍服不付戲資門役阻不使入營兵等因號召同伍前來幇助抛擲磚石將戲園搗毁不逾時巡捕到塲驅散拘獲三勇帶至巡捕房管押營兵復再召集同伍齊往捕房尋釁其時捕房門外有印兵駐守英領事亦卽得信遂通知英兵艦南丁葛爾號派兵一隊戎裝登岸將營勇驅散當時英領事復派人至武昌通知各大員旋卽有數員渡江將三勇帶去歸營中審辦當營勇在戲園滋擾時有西人二名道經其地適飛石自空墜下擊傷傳言其一卽係冰廠之機器技師云除戲園毁壞外巡捕房之窗有數塊亦被擊碎外餘皆未曾波及迨鐘鳴六下諸事卽安靜如常矣 
[美士演說中國情形]  
　　前充北洋大學堂總敎習現充留美學生監督美士丁嘉立君在紐約赴美亞公會年宴時席間演說中國之新氣象共六端（一）愛國之精神漸振（二）誇張國家名譽之心日盛（三）收回稅務鐵路管理權之念頗切（四）各種人在中國交際往來期於益加親睦（五）整頓國家之陸軍（六廣）開通商場任外人前往貿易譯字林報　 
[鴉片問題]  
　　初八日倫敦電云英國管理印度事務大臣馬萊君答覆大員高登君之間謂中國所擬辦理鴉片之法已由泰晤士報駐京訪事於西十二月二十五號詳述至爲精確英國政府擬俟接得印度政府意見書後再行核辦譯字林報 
[民政部奏覆統籌禁烟事宜北京]  
　　去冬御史趙啓霖奏禁烟期於實行請在京師設立禁烟總局茲經民政部奏覆以京内外各省情形雖有不同總不外調查種烟地畆吸烟人數及烟店烟稅爲入手辦法擬請飭下各督撫省城地面責成巡警總局外府州縣及鄉村市鎭責成該地方官均照原奏切實調查開具淸册隨時咨部立案但事極繁重擬將禁烟總局附隷臣部奏派妥員辦理至所稱欽派大臣一節似屬重複應無庸議原奏又稱上海設立禁烟總會各省設立分會聯爲一氣擬請飭下兩江總督遴派正紳數員經理其事但不得干預範圍以外之事以示限制各省吸烟之人數十居三四推致此之故皆由開燈之烟館如不封禁烟館則習俗仍難轉移今擬通行各直省督撫嚴飭巡警總局及各府州縣按照政務處新章限六月内將開燈烟館一律封禁如逾限不禁即將該管官分别懲辦以期實行云（了） 
[赫德頒發嚴防私運軍火章程]  
　　西二月十一號北京訪函云督辦稅務大臣鐵良以革命黨及各會匪私運軍火入中國特飭總稅司赫德議訂章程頒發各口岸稅務司奉行以嚴防之（一）中國政府或各省督撫向外國購買軍火必先由進口岸之關道知會稅務司否則此項軍火無論運至何口該海關不能放行（二）中國境内各洋行每次販運洋鎗不得過六枝藥彈不得過一萬二千五百顆如此項軍火出售他人必須登簿記明以備該口岸稅務司調查（三）各洋行裝運軍火進口售於中國政府如爲貨様洋鎗則不得過兩枝藥彈則不得過一千顆西國商人爲防身之用祇准運鎗一枝藥彈五百顆進口總之凡運軍火入口者心須於軍火連到以前詳細報明該口岸稅務司至各洋行向來販賣軍火者皆不准軍火出售他人作爲别用（四）所有由外洋進口之軍火必須在進口口岸完稅百分之五譯字林報 
[稅務處覆皖撫電北京（爲軍械免稅事）]  
　　安慶撫台鑒查軍營所用器械如製成鎗砲及子彈均係禁品凡屬官運於護照内註明件數仿照舊案驗明免稅公欵一切物料無論原料熟品均應一律稽征以重稅課稅務處印（美） 
　　按此條應與初五日本報紀電詢官購軍械應否納稅事參觀 
[鄂督主張緩辦國債票武昌]  
　　度支部前曾咨商鄂督籌辦全國國債票以補財政之不足現鄂督已於日昨咨覆主張緩辦略謂去年匪氛不靖屢告偏災民力凋敝辦理實非易易應俟本年各省秋成後再行斟酌情形舉辦云云（初） 
[度支部新訂稅章北京]  
　　度支部以稅則爲國家入欵大宗關係重要現在各省收稅章程紛歧而貪婪官吏復從中作弊巧立名目所收之稅半歸中飽急須設法整頓而整頓之法不外劃一稅章近經各堂會商定議擬分爲四種一曰貴種品二曰尋常品三日日用必需之品四日日用不需之品貴重品及日用不需之品均按値百抽五尋常品及日用必需之品均按値百抽二無論何省悉照新章辦理聞各堂皆已畫諾不日即當出奏（閏） 
 
 

Page 4

 
 
[又稱拿獲革命黨鎭江]  
　　徐寳山都戎於元旦拿獲革命黨四名並起出炸藥槍砲等件業已於初三日附頭班輪船押解寗垣禀候江督端午帥研訊核辦（下） 
[督練處之内容北京]  
　　京師新設督練處其督練大臣之權限頗爲重大當初入奏時頗爲秘密卽派鳳山亦未發明諭故外間鮮有知者茲聞該處章程内容分兵備軍械軍餉三科該大臣之權在直鄂二總督之上且所統轄之四鎭經費亦歸籌辦平時舉動雖承命於陸軍部尙書一朝有事用兵出兵有直接奏事之特權至辦公之地址或云保陽或云卽京城督練公所舊址（閏） 
[蘇省特設巡防營務處蘇州]  
　　蘇省督練公所近以新軍各事歸兵備叅謀敎練三處辦理舊軍各事歸巡防營務處辦理各專責成等情詳請核示現經蘇撫陳中丞與藩臬兩司議定另設巡防營務處一所派藩司陳方伯與臬司朱廉訪爲總辦委知府沈璘慶爲文案另須刊刻關防以專責安不日卽當開辦（物） 
[札飭提倡實業廣州]  
　　周督以農工商局開辦後所擬章程尙屬美備若能實力奉行其裨益商民實非淺鮮特札行該局凡聯絡商會開礦築路墾荒樹藝興設工廠製造土貨等事凡關於農工商爲民興利之事務卽於今春實力提倡悉心籌辦以擴利源（出） 
[調查自來水公司有無洋股鎭江]  
　　鎭江關道榮觀察近日訪聞鎭地自來水公司暗中實招洋股特傳諭丹徒縣宗大令曁商會人等會同調查并囑勿徒觀其表面務須查明該公司内容究竟如何云（公） 
[電告外人要求開放西藏北京]  
　　客臘駐英汪大臣駐俄胡大臣會銜電致政府謂各國要求開放西藏甚力且内開辦法數條未悉政府如何對付云云（盈） 
[領事公會堅持越界築軌之交涉]  
　　西二月六號工部局董會議時領袖領事發交與滬道辯論電車在北四川路租界外築軌一事來往之公牘工部局以領事公會竭力堅持以抵抗華人之反對深爲感謝譯字林報 
[工部局董稽察出售軍械之辦法]  
　　西二月六號人部顧董事會議羣以華人躉購手鎗短銃日見其多而管理此項交易之章程尙未完備局董願俟本部納稅西人開會時重提修改第三十四條之局章以便定明出售軍械須有執照云譯字林報 
[史御史奏改定外省官制敬陳管見摺]  
　　遼藩道監察御史臣史履晉跪奏爲改定外省官制敬陳管見恭摺仰祈聖鑒事自本年九月二十日奉旨將部院各衙門分别厘定薄海内外耳目爲之一新而州縣爲親民之官關係尤重並飭令會商各督撫或增改佐洽員缺審定辦事權限嚴防流弊務通下情仰見深宫惓懷民瘼孜孜圖治之至意乃竊聞各督撫覆厘定官制大臣電文有以爲可者有以爲否者有遊移其說隱持两端者大抵以無款無人及風氣未開爲辭夫時至今日民勞財盡維掘一空積習相仍人才消乏而蚩蚩者氓甘受官東之壓制已數千年於茲矣以云無欵無人風氣未開豈不謂然試問各省自舉辦新政以來除舊日外銷各欵不計外此處加一捐彼處增一稅非取之州縣乎今日設一局明日設一年非優給薪水乎每省實缺候補以及投効之員多或二三千人少一千數百人卽以道員而論有一省多至四五百者豈官制不改卽人盡循良官制一改卽人皆敗類乎且朝廷設官凡以爲民民間風氣未開官不爲之提倡而化導之豈任其渾噩而終於草味乎抑徐以俟之而　其自悟乎臣前次敬陳官制一摺曾以州縣一人兼有十部之事首宜變革應多設佐貮各認一門輔以鄉官以立地方自治基礎不過言其大槪尙未周詳茲就各督撫來電之意籌思辦法厥有二端謹爲皇太后皇上縷祈陳之一撤局所而專責成也各省局所林立名目各有不同除銀銅圓局機器軍械避必宜設於省城如糧餉局支應避宜歸之龍司文報局宜歸之臬司督銷局鹽務局宜歸之運局他如籌欵局貨捐避交涉局或洋務局巡警局牙釐局振撫局或善後局工程局衛生局農工商務局勸學所勸工所或考工廠每立一處卽有總辦會辦帮辦提調監督委員各差有一局而分爲數處者有一人面挂名數局者非欲其辦事也爲位置位置閑員地耳於是其總會帮辦必係道員提調監督必係知府委員則同通州縣丞倅雜然並進其薪水津貼則無不從優大小每年聞銷至數百萬两中小省分亦需　餘萬或數十萬两面總會帮辦所得尤多故貪官汚吏囊囊充盈無不過班道員者甚至市井小人未諳政治膏梁子弟不辨之無亦紛紛以道員到省矣非不知終身無補缺之日也因過道班卽無事不能無求不遂不論何項局所均可委充致令外人謂中國人才盡是候補道言者傳爲笑柄聞之實覺汙顔試思此數百萬數十萬之欵籌畫亦　費苦心乃取之盡銖錙用之如泥沙民不堪命稍有搞違卽目爲刁民嚴拿懲辦州縣且撤任矣籌欵貨捐牙厘各局則不任過也一毁敎堂即謂爲保護不力而償欵抵命州縣且革職矣交涉洋務各局則無所責也至添設巡警建立學堂提倡農工振興商務仍責令地方自籌賢者太息咨嗟束手無策不肖者藉端苛歛操累無窮如此而言自治非南轅而北其轍乎與其以數百萬數十萬之脂膏浪費於無用之局所何如分之州縣卽以地方之財爲地方之用以内地十八省計之或百餘州縣或或數十州縣當各得數萬两以之舉辦新政自可黽勉圖功苦邊省州縣無多者則更綽有餘裕矣一派委員而裁幕友也外官延聘幕友本半公半私之事良以事務紛繁不得不需人佐理業此者以浙紹人爲最多而尤以刑錢两席爲最鉅大抵讀書不成之人展轉傳授互結黨援其每年修金則視州縣養亷之數以爲衡辦錢榖者須與藩幕通氣辦刑名者須與臬幕通氣是其徒黨縱不成公事不通文理亦可照准否則吹毛求疵必遭駁斥其所辦之稿錢榖不過按册而稽例徵若干例缺若干本官應得平餘火耗若干吏役應分費用苦干少知持籌握算之術者即優爲之刑名則有一定格式如尋行數墨如按譜塡詞而案情之變幻不問也犯供之虚實不顧也是以次奏案件千　一律按之實事十無一二本官之不諳公事者固聽其所爲即通曉律例者亦不敢不俯首畫諾而貪賄舞弊更甚於書吏門丁盖書吏門丁一經發覺尙可重辦幕友則明目張膽挾制本官本官亦無如之何常見各省劣幕經人叅奏至重不過驅逐回籍面陽奉陰違盤踞如故　國害民莫此爲甚應請飭下督撫司道府州縣將此項幕友全行裁去上下衙署均派本省候補人員練習公事督撫派道員佐理司道派知府同通佐理府州縣派州縣丞倅佐理而實缺人員總其成凡候補者均令自行是明或善鈎稽或能審判或通警察或明學務或習外交或圪求農工商各認一門加以面試果能明白誦曉再分撥各處試之以事輪補到班仍照例辦理有才方不及者分别降改徇私罔利者立予罷黜實缺人員亦如这其薪水一項即以裁撤局所謄出之欵作正開銷而實缺各官延聘幕友之欵亦可匀給津貼則各專責成事無不舉矣以上二端各省之情形不同缺分之繁簡亦異而普通之刑錢學警要不能外衝繁之地每事派一員荒僻之區以類相從　籌欵貨捐牙厘振撫善後可併入丁糧交涉洋務可併入裁判工程衛生可併入警察農工商可併入學務是在各省大吏臨時體察酌量施行而實缺各官尤在久於其任不得藉口調濟紛紛更調致視官塲如傳舍如此則不必大加更改亦不必變其名稱惟酌裁巡道仍留知府佐貳雜職暫如其舊試辦數年諸事就緒民智漸開再舉議員設鄉官庶各省督撫不至畏難憚改亦與預備立憲之諭旨適相吻合矣臣一隅之見理合恭摺具陳伏乞皇太后皇上聖鑒訓示謹奏（民） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北洋大學招收外省學生安慶]  
　　安徽沈提學去臘杪接到直隸盧提學函開北洋大學堂招攷插班生誠恐本省及格者鮮現擬不分省分但使學程相合無不收錄皖省學務盛興必有高材俊秀從我游者請卽勸令就學云云現已將附來招收告文遍發各屬張貼矣（化） 
[文武畢業學員名單江西]  
　　敎練處儲材館文武各學員畢業經瑞中丞於去臘分塲考試核定甲乙計十四分以上爲上等十一分以上爲中等當即分别塡給文憑聽候委用茲將上等名單錄左文員上等劉藩東章翰彬劉榮先龔志霄劉明祥戴慶祥石渠舒其藻王遐齡鄭彝汪鳴鑣羅承晏瞿邦楨高貽榖劉光武員上等鍾英奇夏景星劉裕麟楊昌琮吳賽雄胡思孝張鵬九趙靖謙郭懋修（來） 
[八旗歸併小學鎭江]  
　　京口八旗中學曁小學五處近因撥充之銅元餘利二萬四千金已無著落蒙江督改在鎭滬兩關歲提報單罰欵一萬六千金以資接濟惟較之上年經費實已减去十分之三因議裁汰小學兩處將學生歸併其餘三處肄業云（下） 
[眞郡續辦小學十區鎭江]  
　　鎭郡官立初等小學堂前經試辦十區於去秋一律開課聞今年吳紳復禀奉大憲批准再就城内外續行籌辦十區仍招八歲至十三歲學童分區肄業一切課程規則均照向章辦理刻已出示招生截至二月十五日止每日上午九點鐘至下午四點鐘由各父兄帶同學童親赴總匯處報名聽候察看分别去留（十） 
[串票捐欵興辦學堂江西]  
　　廣信府屬各縣初等小學堂管理敎授均欠完備現該府許太守以各縣解到五文串票捐欵辦一初級師範學堂招考曾習普通二三年者爲完全科限三的畢業漢文已通品行純正者爲簡易科限八個月畢業不收學費定於月内開學所有敎員盡義務者居多數云（成） 
[飭查縣令爭租阻學杭州]  
　　新昌縣境無主各地租息向由縣主收取近該縣學界議以此項官租提作興學之需縣主蘇大令堅執不允以致上控現奉支提學批示云官租一項前據蘇令詳稱由前任禀准永免提解有案惟該縣擬開辦師範傳習所及私塾改良會需欵甚亟學務困難地方官當爲設法自應竭誠提倡至稱該縣征銀一兩可餘錢七百數十文平餘甚鉅是否確有此數能否酌提款項以爲興學補助仰紹興府詳查議覆以憑核奪（元） 
[新授通永道定期北上杭州]  
　　杭關道衡觀察吉調授直隸通永道所遺篆務奉委督練公所總辦袁觀察思永承署已紀前報茲悉袁觀察已於初八日接篆衡觀察准於十一日起程北上（元） 
[派定押解京餉委員漢口]  
　　湖北解餉委員向於新正派定本年應解第十批京餉已由藩司李方伯榜示官廳派定試川知縣吳愷元許鼎年等二十八員聽候分别飭解（安） 
[咨請保護遊歷洋人江西]  
　　日前省中接到外部咨文略謂准美國柔使函稱女敎士李寶恩前赴江蘇江西湖南湖北四省遊歷繕就漢洋文執照一張送請蓋印等因除蓋印訖並函復柔使轉給外相應咨行貴撫飭屬於該女敎士持照到境時照章保護並將入境出境日期聲復本部云云（成） 
[皖藩牌示安慶]  
　　本任合肥縣方永昺飭赴懐寗縣署任○調署懐遠縣查光華撤任遺缺以准補含山縣黄瑞勳調署○調署宣城縣黄紹堃因病出缺查有本任鳳台縣陳諤堪以酌委代理○當塗縣郭繼泰革遺缺查有拔貢知縣發段愼徽堪以酌委署理若 
[蘇州官事]  
　　房捐局提調知府鄧文堉於初八日到差○通判李約禮奉委善後局報銷文案差○縣丞李開選奉委督練公所兵備處帮辦文案兼稽核文册事宜○淞滬釐捐總局督辦馮觀察於初七日由滬來省謁見各大憲○五厙釐局委員萬銘璋於初八日禀辭赴差（必） 
[江西官事]  
　　去臘二十九日贛藩牌示云新選靖安縣應墀准補崇縣劉昌　均飭赴新任署萬載縣賀昌祺期滿遺缺以郭調元調署遞遺蓮花廳同知以撫州通判朱維英署理南康縣鍾祖彤叅革遺缺以楊寅揆署理署崇仁縣謝起源調省遺缺以歐陽保福署理安仁縣李瑋堂請假遺缺以陳懋功署理永甯縣胡嘉銓請假遺缺以陳光斗署理署興安縣蔡瑩禀求交卸遺缺以羅文昭署理南昌府照磨朱建勳調辦統稅遺缺以陳鳳韶署理（高） 
[官報出版南昌]  
　　江西官報及江報去冬均已停辦旋由大憲札撥官欵二千金就毛家園江報館改爲江西日日官報業已於正月初五日出版矣（來） 
[電禀懲辦匪盜江西]  
　　九十道汪觀察電禀瑞鼎帥云據彭澤縣禀稱拿獲匪徒熊老大王康文余金長張金大等四名均係遊勇革役情罪重大請就地懲辦等情當由道飭派孫守馳往訊實立即正法以昭炯戒（成） 
[匪徒就獲蘇州]  
　　去臘蘇鄉横鄉横塘及五龍橋　處屢出刦案現經某内告發謂係本地人燈籠阿四竹匠阿盤抬轎春泉等所爲本月初六日由城外巡警在小日暉橋將阿四獲住解局移縣訊辦至李盤等二人業已聞風逃逸矣（出） 
[皖省牙釐局詳擬茶蔴釐金章程安慶]  
　　一設立專局查皖北一帶僅蘇家埠兩河口三里街蔴埠等處爲產蔴之區此外原有茶卡處所並無茶釐可收今旣委派提調常年設局應由提調擇其扼要茶蔴併收之處作爲常川分卡其餘茶卡仍照舊章於八個月内一律裁撤如地面遼闊亦應酌留一二處以妨奸商於撤局後偷運之弊一酌加蔴釐查蔴價線蔴每斤約二百文繩蔴每斤値百數十文皖北向章繩蔴每斤捐錢一百文綫蔴每斤捐錢二文收厘最輕今請改除一切小費將繩綫二蔴照向章加一倍抽收亦尙合二分抽厘之例各商免繳浮費只完正釐雖略有加增亦必樂於從 
 
 

Page 10

 
 
事一核定比較查皖北茶蔴各卡向無一定比較今旣專派提調應由差後由該提調在淮北釐局調查茶蔴各卡實在收數茶則照近三年中最旺之年爲比較蔴則照最旺者加倍以爲比較按照各釐卡之例長收者記功短收者記過一革除積弊查皖北茶蔴各卡向用壽州司勇在事日久以致百弊叢生今宜切實整頓凡壽州司勇一槪禁用中各委自行愼選老成穩練之人其薪工准照章發給一局用准其核實開報所有向來减折大票苛索規費等弊革除凈盡務使涓滴歸公釐收日旺記功多者留辦記過多者撤　仍不時由省派員密查倘有陽奉陰違仍沿故習卡員撤叅司勇從嚴懲辦一領貼印花查皖北茶蔞所蓋戳記係以棕製成司勇奸滑者每賄託匠人私製以備臨時賣放今請改用印花由省局用黄表印刷加蓋關防發交提調飭各卡員隨同大票具領用時塡明月日並某分卡字様以杜積弊而便查驗如無印花即以偸漏論如卡員用剩印花亦須同大票呈繳以憑查考一酌定銀價查皖北向以足銀完釐嗣因茶商携帶不便納銀一兩准作錢一千五百文今請仍照舊章槪不收足色寳錠由本局頒發較准砝碼其保平補色等項陋規永遠革除如有格外需索一經查出嚴辦蔴釐亦照此例辦理一改發關防查皖北茶釐本年併師省局刊有提調關防今旣茶蔴併辦自應改刊關防文曰辦理皖北茶蔴厘金提調關防以昭信守一整頓行單查皖北各茶行領單往往有數家或十數家共領一張者雖屬取巧實亦由浮費過多因而至此今請改爲每行一單按生意之大小分爲上中二則上則捐曹平銀二十兩中則捐曹平銀十兩按年一換因本局發交提調分給各卡聽各行到卡具領所有各卡及地方衙門舊有費用槪不准用如有暗中需索情事准各行來省控告以憑嚴辦倘各行希圖隱匿開張後尙未領單查出照上則加倍議罰（上） 
[浙省考職揭曉杭州]  
　　浙江支提學於去臘考選生監錄送撫轅面試茲奉張筱帥選取一等四十名二等六十名照列如下 
　　（一等）千秋鑑陳慶槐龔應鵬陳崇實宗孟年沈思濬張善裕章琢其陳瀛洲祝諫殷泰初金守梅張宗頤張廷梅趙之濂韓宗琦李綬芳孫瑞元杜樹棻方同黄之翰許殷掄馮樹立張景衡吳永藩楊士欽傳景說鄭裝梅佐羹楊鐘廷顧梓秦金濟楊籛齡吕壽松郭裕光楊　書李嗣沆黄紹鎬陶盛唐章毓湘（二等）孟慶緯陳烈駿王燮棻沈朱圖楊貢廷楊旭初薛瑞驥葉永淸陳海星王濤潘光綬徐蔚忻就琰阮彬華倪人瑞包立驂黄和　袁玉麟陳冠雲陳文明沈惠徐鳳輝鉦　孫乃熾余廷彥章珻張貞謙何一鸞盛學傳汪榮蔡以箎朱承佑葉杏鑾朱貽孫韓傑何士駿陸士廷相曾貽張檢朱紫金金貢三何炳吉許周詩鄭承康楊達逵童耀奎周際寅王國賢蔣延齡陳逢庚陳之英余鑑成陳駿業范文熊王時化錢錦濤宋國棠徐紹光鄔珍傅錕（秀） 
[紀漢口商市近况]  
　　去臘漢口各帮結帳惟絲業尙能獲利茶市藥材均甚平淡洋貨因消路阻滯折本者多錢業則因香港上海迭倒巨號頗受影嚮然尙能勉力支持（安） 
[東台縣禀請續辦平糶蘇州]  
　　揚州東台縣沈大令日前通禀各憲略謂上年十二月二十日據本邑及客籍各紳禀稱邇來米價昻貴貧民因苦不堪擬照夏間於東河設局四處購米平糶照市價減售每升五十六文買米之户至多不過三千以桂取巧每日共約賣米四十扣請借撥積榖息欵項下錢二千千文以資開辦一面卽設局廣爲勸捐因現在極貧各户已由官紳捐欵設有粥廠多處並施給寒衣至請借積榖息欵續辦平糶應否照准理合禀請核示云云（出） 
[實行以工代賑鎭江]  
　　瓜洲至揚州一帶運河隄岸坍卸甚多前議招集徐海飢民修築以工代賑惟因籌欵未定故未舉行今春省憲札委龔太守赴瓜洲駐局專辦一切經費卽於隄工正欵内開支聞定於日内興工云（十） 
[節省春酒欵項助賑江西]  
　　去臘曾平齋主政以淮徐海待賑孔殷力勸各店各户節省春酒欸項移助災區計臘尾發起卽有隱名氏捐二千元聚昌典捐一百元聚泰永染布號捐一百元乾大信號捐百二十千其餘十元數十元者不一而足約得三千元現在春初擬再集二三千元匯解滬上善會轉解災區云（來） 
[照會各董設局戒烟鎭江]  
　　初六日丹徒縣宗令奉到蘇撫陳中丞文告飭令禁烟除發貼告示外並照會城鄉各董尅日籌議設局觀戒一面移行佐雜各員遵諭限期戒絶爲民先導（十） 
[議追同慶錢莊欠欵鎭江]  
　　同慶錢莊執事錢蓉淸積欠同業一萬數千金該業裕長潤晉源等莊號念餘家因於初五日在輔宜善堂開特别大會公議錢某旣已貽累大衆又壞同業聲名非嚴行追討不足以整行規爰先扭送丹徒縣署管押再行開單禀請追究（小） 
[改辦磁器統捐紏葛安慶]  
　　磁商楊大發去臘杪具禀皖撫稱磁業改辦統捐所派董事應請准由公保以安磁業等情當奉批示云查磁器一項前據牙厘局詳稱改辦統捐請由磁董黄錫恩等承辦並不另派委員本爲便商起見當弳准行試辦一年俟察看收數情形再行酌准在案茲據禀稱該董黄錫恩不洽商情非所公認是否採諸輿論抑係另有挾嫌覬觎情事仰省城牙釐局迅卽查訊明白具復（取） 
[京口樹藝之先聲鎭江]  
　　錢業董事袁仁茂前曾購買南門外荒地一千八百畝茲已普種柏樹期以兩年成熟卽可取油該董獲利將來正未可限量且於地方亦極有裨益目前已收用無數閒人矣（公） 
[郵局遷移厦門]  
　　厦門海關舊址改造洋房於去臘落成聞常關郵政局擬於今正開關日搬移該處辦事云（中） 
今日尙有繙譯本埠新聞小說列第三張 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[日本練習艦隊之行程]  
　　字林報初八日倫敦電云日本練習艦隊按照所定遊歷之行程駛抵火奴魯魯島○文匯報初九日倫敦電云日本練習艦隊至火奴魯魯島遊歷與該處官員互相通拜停泊港内之船隻皆升旂日本僑民五千人亦竭誠歡迎 
[日本僑民電致美總統抗議]  
　　初八日倫敦電云僑居火奴魯魯島之日本人聞會聚議以美總统修改之外人人美律例足使日本人永遠爲蝦夷島資本家之奴隷特致電美總統抗議 
[日美兩國外交上之感情]  
　　初八日東京電云日本報章雖皆不以日本人遷居美　問題之結局爲外交上美滿之結果然亦不願以此事而報怨於美總統外務省大臣林董子爵面告晉謁之人謂此事如此辦結實爲一極好之轉圜妙策且日本人仍得遷居蝦夷島也 
[日本巡洋艦定期赴美]  
　　初八日東京電云日本巡洋艦兩艘定於西二月杪開往美國傑孟思登海口慶祝傑孟思登城成立百年之大典 
[美人思患預防]  
　　初八日倫敦電云昨日英伯爵羅維德在上議院昌言英國海軍如遇外國侵犯尙不足以保衛英國以致互相辯駁伯爵勞般士謂如全恃海軍以資捍衛實爲不智海軍部大員德維摩答稱豫備不虞固屬事所必須至外人預備在海陸地面侵犯英國一說實不足信 
[法國政敎分離近聞]  
　　初八日倫敦電云法國議政院用投票法公議政府對於敎會之政策計贊成者三百八十四票反對者僅三十三票議逐决譯字林報 
[法國内政近狀]  
　　初八日柏林電云法國學部兼敎部大臣勃蘭因德在議政院内已佔優勢議政院以内閣如再有變更則法　各國之邦交必更困難因决定不願再令内閣有更調之事而公議倚賴政府云 
[海牙和平會之主席]  
　　初八日柏林電云海牙和平會定於西六月間開會主席者爲駐法俄使尼立多夫君先私相討論云譯文匯報 
[湘口招募湘軍之傳說吳淞]  
　　淞口協守防軍南洋八標新軍係從前淮軍所改近年因屢次更改營制兵弁潛遁缺額不少現聞上台有招募湘軍五營來淞衷練并有摺升二營管帶杜君爲淞軍統領之說不日可見明文云（草） 
[鐵路工師通諭戒烟吳淞]  
　　滬寗鐵路所用上下辦公人役及工匠等去臘杪奉總工程師格林森君通諭不得吃食洋烟其已有烟癮者限兩個月戒絶倘有不遵定即撤退（草） 
[上海官事]  
　　江蘇鐵路購地委員候補知縣寶頤昨日到道禀辭赴松購地○九江交報局委員江西候補知縣汪承豫昨日乘輪赴杭到道禀辭（車） 
[皇后誕辰停訊]  
　　今日爲皇后誕辰本埠文武印委各官咸詣西門内萬壽宫恭祝申賀會審公廨讞員關太守循例照會英領事將公堂停訊一期以便隨班祝嘏（泉） 
[蘇臬赴寗]  
　　江蘇臬司朱經田廉訪家寶蒞滬各情已紀昨報茲悉廉訪於初九晚乘輪船往金陵恭賀端午帥年禧（泉） 
[西員赴漢]  
　　駐滬法副領事惠德君前晚乘立茂輪船往漢日約半月返滬（詰） 
[安徽學會更舉會長]  
　　安徽旅滬學會副會長方守六部郎日内須赴南京已舉竇价人部郎接任副會長之職經全體職員認可（市） 
[學堂開校彙志]  
　　城内亭橋西蓬萊路工商半日義務學堂定於本月十八日開校○虹橋南首中城學堂於十九日開校○南張家弄東華義務學堂定於二十日開校（宜） 
[移請滬道監察彩票]  
　　南洋彩票現經職商朱炯等禀請承辦更名江南振捐公益彩票昨江南籌欵局又移請滬道瑞觀察請爲就近察以免滋生流弊（哲） 
[浦東總巡裁汰書差]  
　　新委浦東總巡謝樹伯明府蒞差後卽將該局書辦差役一律裁汰前日物函致上海縣王大令請派熟悉公事之書識一名到局當差大令准如所請即命招書選舉聽候傳驗（哲） 
[製造局紀事]  
　　龍華火藥局吳委員因被製造局總辦張觀察查有串同銅廠工匠竊匿物料情事昨已嚴行澈究矣○製造局前房屋向係由局出租現因收租人私用租金爲張總辦查知當飭另換租摺易人經收（夏） 
[爆竹爲禍]  
　　新北門内北香花橋堍某甲新設爆竹攤昨日午後不知如何火發厥聲甚震一時觀者密若堵墻（車） 
[滬城火警]  
　　城内魚行橋北塊鄭義昌煤炭店昨日因午炊失愼幸旣濟局水龍近在咫尺赶往灌救得即熄滅祇焚去房屋半間（哲） 
[拘究起火]  
　　法馬路大有盛帽子店失火一則已紀昨報茲悉捕房查得該店保有火險銀一千兩而店中並無貨物且二房東槐長春亦保有火險銀三百兩難保無串通縱火情事昨已將帽店主某甲及槐一併拘入捕房押候禮拜一解訊（詰） 
[上海縣案]  
　　季德裕投捕東總巡局控李敬芝拐女圖賣前日由局解縣王大令提訊季供託李至三星公司作保販賣香烟欠洋五十餘元有摺爲憑李忽浮索八十餘元不遂將小的女兒三寳誘匿圖蕒求究李供季欠香烟洋八十餘元已立欠據復又扯毁故將伊女作抵大令判李交保限半月將三寶交案再核○許王氏屢向南京人李受亭索取所借洋三百五十元不還即將此欵捐入普育堂由堂董葉佳棠等禀請提李到案訊追李供此欵係故叔世元所借小的情願歸還惟每節祇能拔洋廿元大令判李交差邀同的保自向堂黃商懇訂限還洋無保帶回管押○私鑄銅元醫生兪鑒波由縣禀奉道批姑念前病暫准交連環的保昨經大令提訊據鍾連桂願保兪出外醫病並據王桂林願轉保鍾連桂大令傳兪至案准即交兪鍾王二人具結保去○攫取彩票店角洋之楊阿四即小老虎枷號半月期滿昨日解案判開枷暫押改過局候查有無别案再行察辦（車） 
[總工程局紀事]  
　　長源猪行控已閉振興肉莊主山壽卿欠賑洋六十五元二角即經孫裁判提案研訊判交只出外將生賭變價歸償○同和靛行主吳小堂控大塲某染坊主劉秋士欠貨洋一百五十五元孫裁判訊據實係無力判交保還洋一百元分兩期歸楚○東區巡士查獲竊取烟業公所鍚噐之王阿福解局奉判戒責二百下贓給失主具領○湯藴齋前控陳棣生冐取厚泰莊洋三百元一案昨由偵探續獲同黨范榮根解訊陳叅軍訊據事由宁正康起意因判押候再提宋到案訊核○招牌店主曹得富與鐵匠張阿根張福順李士堂等在鹹瓜街張同吉烟館爭索賭資日角由一百八十四號巡士拘解東區轉送至案奉判李曹各罰洋三元二張各罰洋兩元○整容匠王明珍向店主王阿冬索取工資一千三百八十文起釁巨相扭毆由巡士解案判阿冬還錢一千（永） 
[公共公廨晚堂案]  
　　陳錦華控呂滄欠租圖賴前晚襄讞王肇之明府提訊陳供被欠租洋五月計須六十二元零向索不理求恩究追訊之呂供全家已回紹興房租言明至去年九月分爲止以後並不承認明府以供詞各執判呂押候交保 
 
 

Page 18

 
 
候補傳人証再訊○田相梓前控蔣慶和圖賴貨洋奉判候查明再核前晚亦奉提訊以蔣堅不承認判押候核奪（莊） 
[公共公廨早堂案]  
　　捕房解滬道瑞觀察訪拿之胡家橋賭棍唐友松卽唐海松至案襄讞王明府商之美副領事白保羅君飭將唐移解上海縣辦理白君允之○曹胡氏之夫於上年在虹口胡家橋聚賭爲捕房拘至公廨判押六個月至歲底時有鮑子仁即鮑永茂料同岳小玉朱愛福向氏騙去洋銀四十二元事後氏投捕房控告捕頭飭探沈阿岳將鮑等拘押昨日解廨曹胡氏投訴被騙情由鮑等同供情願將所取之洋如數交出明府飭將鮑等仍交捕房管押候禮拜二繳洋後再行定斷○德商信義洋行主控華商李子善私用賑洋關太守於昨日差提到案李延担文帮辦雪門律師投案聲辯明府以此案應歸德領事會訊遂着李交保俟訂期會訊○洋婦控馬孝曾行竊洋傘絲巾金練金别針等物報由捕房飭包探李星福將馬拘獲吊到原贓昨日解案請究襄讞王明府訊之馬供金練存於萬安棧沈子香處判將馬押候提齊人証人再訊○前者捕房拘獲歹人張而奉判押候飭探蔣文彬查明再核昨由探將續獲之盜夥朱二一併解請復訊張供認夥刦不諱襄讞王明府商之美白副領事判張朱還押候拿齊羽黨再行解案訊辦○前者英商祥茂洋人控毛煥章冐牌出售肥皂奉判押候罰洋三百元昨解請復訊明府以接准英領來函判押廨照會西官再行訂訊○胡生來於去年除夕混入祥茂洋行陳德培處行竊皮衣金鐲綢衣等物報經包探沈阿岳將胡拘獲於昨解究判胡押六個月贓交失主領去○聞壽香在馬路小遺某華捕欲拘入捕房究罰聞糾同兪星才陳亭岳等與之爲難因即拘入捕房昨日解案請究明府判將聞壽香管押十四天兪陳各罰洋兩元○張鍚元控周毛毛結欠往來銀洋昨由包探張才寶將周提案判押候過堂訊奪○陳徐氏控被玉裕坤調戲昨由包探陳云忠將王送案氏投稱與王素不相識王竟來家調戲求請辦明府判王押二月並具改過切結○丹陽人顏高氏禀稱故夫顏桂華遺有浴堂一所近被姑丈陳坡葉盤踞其中求恩訊究王明府飭將陳收押候晚堂訊奪○廣仁善堂董事周鼎控朱金生假冐善堂向城廂内外各舖户勸捐昨由捕房解請訊究明府判押捕房六月捐簿銷毁○周良發顧坤元控王有坤朱阿有因賭取去金戒指一只押洋十元次日備款去贖朱冐充總巡馬夫恃勢欺凌因之互相爭執尙求究辦明府以事起賭博著將金戒指充公朱不應冐充總巡馬夫著將朱王各押三禮拜示儆（莊） 
[美租界捕房事]  
　　陳周氏報稱被吳淞路張某刀傷頭面奉飭氏送醫求治聽候請廨傳張訊辦○沈阿松昨在西華得路用木棍毆傷劉阿榮頭面由捕拘入押辦○小工馮榮才昨在輪船碼頭工作被工頭陳阿四毆傷面部由捕將馮送入捕房奉飭送醫求治聽候查辦○金阿三包車停歇鄭瑞英門首被驅不理反將鄭兇毆由捕拘入押候送辦○無賴張金寶在法界戲館街將烟妓蕭卜氏誘匿吳淞路由龜搗尋獲鳴探石錦榮將張拘入押究（西） 
[黃種必讀棲霞女俠小傳不准複印（四）第四節（入世之機紐）]  
　　午餐後。復自校至塔。經鶴巖寺。途中往游者。摩肩接武。或騎怒馬。或坐肩輿或乘人力車。皆向寺中去。忽一女郎着黑衫。長裾飄然。獨由。寺中出。與余正對面過。略一睨視余。意甚高潔。余急審之。見其不施。粉飾。自然淸麗。眞可人也。余雖心如死灰。淡然無所愛慕。然睹是女。亦頗涉遐想。以爲得此良偶。偕游世外。雖神僊何以過此。返顧女郎。已杳不知所往。四望林木葱蒨。煙靄凝碧。頓生留戀之意。 
　　行數武。忽猛自警責。曰此非見色迷亂乎。夫出世者。焉用配偶爲。旣又自解。曰不然。余非愛其美。特羡其高潔耳。以彼之高潔。而使淪落於塵世中。雖神僊亦不得不爲之憐惜。此固非邪念也。 
行及池上。偶旁視池右之細草嫩苔。似被屐齒所損。甚異之。自念往來此地。未嘗迂道至此。意是必爲題羅箋詩者之所經行。第嚮時返校未見此跡。豈此人適復來耶。若爾余去此才一時許。此人當尙在塔中余急應往稔爲誰何。及豋塔　無一。人然於余頃時所題詩牋後。又留一絶句。並有欵識。如左。 
神僊隨處是瀛洲。游戲保妨任去留無奈比年天柱折。須君爲。解杞人愁。 
奉讀蘭軒君大作敬步原韻以博一粲白濱俊伯 
余讀前二句大喜。曰此人固與我同心者。余從此得一世外契友。殊自賀。有讀後二句。乃瞿然咋舌。不復能自狀其失意之境象。總之。余讀前二句。若晤釋迦。讀後二句。如見孔子。一時不知揖護膜拜之奚。從。再閱署名乃絶不相識益深駭詫。 
　　良久。又反覆吟誦數過。計此人必具非常之智識旣已出乎世界之。外。而復轉入乎世界之中者。苟不然奚能作此大解脫大慈悲之語。耶。惜此人不知何故不肯少待須臾。一若有意避余者。使余得見此人。必力以世外之游勸導之。因仍用原韻。答一絶句。並附數言。以訂後會。如左 
古塔欣承玉簡留願隨蘭櫂泛滄洲。天將世事安排定。局外閒人莫浪愁。 
拜誦錦句悵想芝儀敢訂星期屈移玉趾蘭軒拜手 
書畢。置石案上。恐爲風伯攝去。又拾一磚壓之。忽聞龕後屑索有聲。疑此聲得母俊伯伏此所致。急趨視則塔頂破漏處。一飢鷹瞥焉飛去。土塊因之墮下故作是響。而非有人也。 
譯者曰。余幼遇一女郎。其行孝友。其貌端雅。甚愛之。非愛其美。特羡其高潔也。故好色一端。亦足以證人性之善。今置身世外如蘭軒者。亦不免有是心。此周南之詩。所爲冠於國風者乎。物之相求各從其類。欲知人者。亦觀其所愛慕而已矣。 
　　讀俊伯詩。志在莘野渭濱。讀蘭軒詩。又在箕山潁水間。雖然隱見有時窮。達固不足論也。 
　　儒冠和尙曰惟眞曾出世者。爲能入世。亦惟眞曾入世者。爲能出世也。知孔子釋迦者。必謂余言不謬。 
 
 

Page 19

 
 
   
 
 

Page 20

 
 
   
 
