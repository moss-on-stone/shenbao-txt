# 1910 - 238 - 4913497

 

Page 1

 
 
   
 
 

Page 2

 
 
[今日本報目錄]  
▲第一張論說專電緊要新聞▲後幅緊要新聞二分類新聞清談雜紀▲第二張要摺本埠新聞▲後幅專件小說國外新聞 
[論說]  
[現行鹽政說略（選）]  
　　一監政之組織國初鹽政。沿襲晚唐宋元明相傳舊制。歲月淹久變易仍繁。今所行者。蓋又有以異於國初。然大端固不在遠也。綜其大要。可得而言。今制分全國產鹽地爲十區。區置鹽政官一。以該省督撫兼充。其下有鹽運使鹽法道。運使之職。總掌筴務。故督撫於名義上。雖爲鹽政長官。然總其成者。實由運使。督撫坐嘯畫諾而已。鹽道則專掌疏通鹽引緝捕私梟。有時運使之事。鹽道亦得兼攝初非畫若鴻溝也運使鹽道之下。有鹽經歷鹽知事。鹽庫大使等雜職。運使管内。通分數區。區置分司。以掌其區内之緝捕徵榷等事。其長官有運同運副運判。一分司必轄數鹽塲。塲置鹽大使一人。以掌掣鹽鹽課。賣鹽私鹽。及檢點度量衡等務。又有所謂監掣同知。提舉司。批騐所大使。巡檢等官。則因地而設。非各區之通制。此光緒以前鹽政組織之大略也。惟甘　遼遠僻在西陲。規模未能盡備。除以陜甘總督兼管 
 
 
 

Page 3

 
 
鹽政外。自餘各職。悉由地方官分任而已。頃年以來。議改鹽法者甚衆。朝廷亦知其急也。於是客臘果有以度支部尙書兼任督辦鹽政大臣之命。近見其酌擬辦事章程。則鹽政大臣之下。有提調。帮提調。秘書官。參事官。等職。復於督辦鹽政處内。分設八廳。一曰鹽務總廳其職掌爲籌議改良鹽法。審定章程文𦢌。有秘書官一員。參事官二員。坐辦二員。一二三等委員若干員。而以鹽政處提調帮提調領其事焉。二曰。奉直鹽務廳。掌奉天長蘆吉林黑龍江河南察哈爾熱河綏遠城等地方鹽務三曰。潞東鹽務廳掌山東河東陜甘豫蘇皖等地方鹽務。四曰兩淮鹽務廳。掌淮南北曁鄂湘西皖豫等地方鹽務。五曰。兩浙鹽務廳。掌浙東西曁蘇皖贛等地方鹽務。六曰。閩粤鹽務廳。掌福建廣東曁贛桂湘黔等地方鹽務。七曰川滇鹽務廳。掌四川雲南曁鄂湘黔滇等地方鹽務。八曰。庶務廳掌關防收發會計等務。廳設坐辦一員。一二三等委員若干員。而以鹽政處參事官兼領總理廳務焉。復於督辦鹽政處。設諮議官。無定員。以籌議各項鹽政事宜又隨時派員分赴各省。巡視鹽務。調查利弊。此新制之大凡也。綜觀新制不過辦理之初設官分職而已。於鹽政應如何改善之方。尙未發表也。然跡其大體。則取舊制改頭換面。捨爲官吏多添若干差缺外於積弊絲毫不能去。國用絲毫無所補。徒益以耗國而已。雖然計臣蒿目時艱必不忍養蠧食國。敷衍了事。以重人民之累吾且拭目以觀其籌議焉　　二行鹽法行鹽之法有五。一曰官運官銷。二曰官運商銷。三曰官督商銷。四曰總商五曰。官督民銷是也。官運官銷者。鹽之出入。由官司之。不假手於商賈者也。官運商銷者官購鹽而貯之官棧。由承銷商人。向官轉購。而出售於一定之引地者也。官督商銷者。承銷商人。在指定之鹽塲。定購若干之鹽。而行銷於一定之引地。官惟監督之。使所購鹽量。無過不及。所銷之地。不軼範圍也。總商一名綱首。蓋即鹽商首領之義。法爲包銷包辦。官不過問。但有定額。官監察之而已。官督民銷者。附近鹽。塲之地及僻遠之區。民得向宫中領鹽。票以售鹽。官惟查定其額也。以上五法。最普通者爲官督商銷右所記行鹽五法。除官運官銷外。欲業鹽者。必有證劵。是卽所謂引票也。引有引地不許相侵票則反是。可任意。售鹽。無一定之區域。又鹽引因引地之大小廣。狹而所售鹽額不等。票則於同一之行鹽地售額亦同。且引限於鹽商。票則無論何人。皆可請領。此引票相異之點也。嘉慶以前。引多票少。嘉慶以後票多引少。近則引票參半。又引票所記之斤兩。不曰擔而曰引。文同義異。言鹽政者所當注意焉。有引之鹽商。必有專賣區域。是謂之引地。蓋即劃分行鹽地。以爲數百引地。故其地域。有一縣者。有一州者。有一市者。小大不等。而一引地所售鹽之額。則因其土地之廣狹。人口之多寡以爲差。少者不過二三百引。多者 
二三萬引以上。鹽商旣得專賣權。則應其引地之引。額以爲購鹽之數。復應其購鹽之多寡。以爲納稅之準則。而其能盡鬻與否。官非所問也。以是引地有滯銷暢銷之别焉。如定購五千引之引地。而需要之額。不過三千。然鹽商猶不可不納五千引之稅也。如是者謂之滯銷引地。反是則法定額爲五千引之引地而因人口增加等故。需要忽至七千。則鹽商於五千引之外。更請領二千引。照引納稅。如是者謂之暢銷引地。其有滯銷引地之鹽商。而不欲久受虧累者。則宜以其專賣權。還之政府。是爲懸岸引。吾 
國所以私鹽日盛者。皆此懸岸引爲之階也。　　　（未完） 
專電 
　　●電一　　　　　　（北京）魯撫孫寳琦奏宣統三年至八年預算新政經費審判廳須欵八百萬巡警須欵一千萬學務須欵二千四十五萬又加辦理地方自治等需費不貲除陛軍不列入外每歲已須千萬但魯省進欵三年至八年共祇千萬且恊撥認解居其大半與其苟且隠飾名實不符不若據實陳明變通緩辦●電二　　　　　　　（北京）蘇撫程德全奏設幕職派應德閎多祿充秘書員何煜充交涉科兼郵傳科參事胡念修充吏科兼學科 
參事陸懋勳充民科兼農工商科參事吳彭年充度支科參事張弨充軍政科參事張廷驤充法科參事設廳訂則督同酌辦●電三　　　　　　　（北京）陸軍部尚書廕昌諭飭司員均改穿軍服●電四　　　　　　　（北京）禮部以拔貢續到甚多奏請補考●電五　　　　　　　（北京）新簡郵尙唐紹怡電復樞府前因修墓請假現奉旨催速到京當即趕修俟工待假满即行來京●電六　　　　　　　　（東京）洵貝勒定西九月六日由鎌倉赴北海道室蘭視察製鋼所八日回 
 
 

Page 4

 
 
至橫濱十日乘满洲輪船開往美國緊要新聞一 
[韓國滅亡之痛思]  
　　日皇併合韓國之詔書朕向以維持東洋平和於永遠保障帝國安全於將來爲急務又有鑑於禍萌常釀於韓國故　者令朕之政府與韓政府協約置韓國於我帝國保護之下以期杜絶禍源確保平和邇來朕之政府銳意改良韓國政治迄今閱四年有餘雖政治成績尙有可觀而韓國現行制度未足確保治安致人心之危疑充溢乎全國民不安堵至此方覺如欲維持公共之安寗增進民衆之福利非改革現制即不可朕與韓皇陛下俱有觀於是事體更覺舉韓國歸併日本帝國以副時局之不得已兹决計將韓國歸併日本永遠統治韓皇陛下及其宗室於併合以後亦可享相當之優遇其民衆則可直接立於朕綏撫之下增進其幸福產業及交易亦於治平之下更可期顯著之發逹然而東洋平和之基礎由是倍固則朕之所信而弗疑者也朕兹特設朝鮮總督承朕命統率陸海軍並總轄各項政務百官有司其體朕意一切設施緩急合宜以期使衆庶永賴治平之惠朕有厚望焉 
[韓皇宣示合邦之詔書]  
　　朕以菲德承業艱難自卽位以來迄今日凡關維新政令難未曾不亟圖備試而積弱成痼疲弊逹極無從挽回夙夜焦慮　後之策亦茫無頭緒如任此支離倍甚則恐致終局 
不得收拾莫若托大任於他俾由完全之方法奏確實之効功朕於此瞿 
然而省恪然而斷兹將韓國統治權讓與向來所親信畏敬之大日本皇帝陛下外固東洋平和内保八民域生惟爾大小臣民其深察乎國勢及時宜各安其業勿得煩擾惟服從日本帝國文明之新政以享幸福朕今日之舉惟爲拯救爾有衆而起固非忘爾等也爾臣民其體朕意 
[日皇禮遇韓國皇族之詔書]  
　　朕爲弘天壤無窮之丕基具國家非常之禮數兹册立前韓國皇帝爲王予號昌德宮李王嗣後奕世襲此隆封俾保宗祀前皇太子及將來世子號王世子前太皇帝封爲太王號德壽宮李太王各妃號王妃太王妃王世子妃並待以皇族禮特加殿下之稱至世家率遵之道朕應另定機宜使李家子孫奕葉依此永享休祀兹宣示有衆以炤特典 
[朝鮮總督施政之綱領]  
　　新設朝鮮總督寺内正毅於日 
韓併合條約宣佈後當將此後施政之方針諭告朝鮮官民大要如下本大臣此次奉大命充統轄朝鮮之重任故將施政之綱領明諭一切俾共知曉（一）日本天皇陛下爲保障朝鮮之安寗並維持亞東之和平起見承允前韓國元首之希望併合韓國（二）爾後前韓國皇帝尊稱昌德宮李王殿下韓國皇太子則稱王世子太皇帝則稱德壽宮李太王殿下均待以皇族之例（三）凡翼贊新政尤爲忠實之賢良均可受榮爵並受恩金且應按其才能採用之爲帝國官吏（四）對於兩班儒生孝子節婦均授恩典又對於前犯事官吏中之未監禁者特准解除其責任並按酌犯罪之性質特頒恩詔令（五）隆熙二年（明治四十一年）度以前之未納稅捐及前三年借米之未納付者均准免除且將本年秋期地租稅扣减五分之一另支撥七百萬圓分與十三縣各郡以充授產敎育及救卹之用（六）朝鮮内地從來無賴匪徒實繁有徒徘徊各城凌虐良民故本官此次將軍隊憲兵警官等派駐以保治安並在各地設法院藉以芟除邪曲且懲儆奸兇使民均得安堵務業焉（七）朝鮮地勢土宜最適於農桑畜牧且礦產魚介之利亦屬可圖若開闢得法則產業之振興可期而待以興築道路鐵路等招徠衆庶以工代賑則亦足以爲生計之一助矣 
（八）黨同伐異係朝鮮古來之宿弊凡爾民自今以後愼勿樹黨結社涉輕舉暴動之嫌（九）此次爲逹上意通下情起見擬擴充中樞院制度綱羅老成練逹之賢良在各府縣郡則特設叅議官一差以開登庸人材 
之道而圖政令之普及 
韓國亡民户口之調查 
　　日韓兩國合併後業由日本政府將韓國人民户口確數調查明晰其數如下京畿道二五六八六○户一○六七三九七口忠清北道一一五九二五户九一七一七口忠清南道一六二七二三户六四一一一六口慶尚北道二七二七三○户一○六一九○二口慶尚南道二九四七八三户一二六八一○○口全羅北道一五七四一二户五九七三九一口全羅南道二二九九四五户七六六八九一口黃海道一九五九八五户八五四六八六口平安南道一三八九七一户六○○二九口平安北道一三八一四四户六八九○一七口咸鏡南道一二七○七六户五八二四六三三口咸鏡北道七二九二五户三九○○四五口江原道一三八九七四户六二七八三三口合計共二三二二四六七户九六三八五七八口 
[嗚呼政務處之會議北京]  
　　樞府於七月二十日上午九鐘約會軍諮大臣濤貝勒與度支陸軍郵傳農工商四部尙侍在政務處開議籌集訓練陸軍經費及借欵建築鐵路興辦各項實業等事議至 
四點鐘之久仍多未通過　　二十二日政務處又値會議之期慶邸與禮部尙書榮慶未到餘如朗那徐三軍機濤肅　邸澤公及吏尚李殿林學尚唐景崇陸尙壽勳法尙廷 
 
 

Page 5

 
 
杰農尙溥　郵尙沈雲沛理藩部壽耆並盛宣懷侍朗均於上午十一鐘到處其提議事件係實行新國幣預算海陸軍經費及剪髮借欵各問題議至下午　時尙未解决遂歸下期再議　　探聞近來政務處每逢會議慶邸常不與席而那相又事事圓滑不負責任自餘諸人資望旣淺更不敢發抒意見除相見寒喧外不過閒談雜事而已以故政務處會議之事往往議至五六次而仍未解决是亦可爲浩歎者也 
[蒙邊中俄新約又將開議北京]  
　　外務部以西北蒙邊各處中俄因越界交涉時有所起久擬籌訂限締新約迄未成議兹部中又連接各蒙邊將軍大臣密電詳述各邊俄人越界違約滋擾情形那相鄒尙書得電後屢次會商毫無切實辦法殊爲焦灼現檢查得光緒三十四年八月及上年十一月與俄使提議限制各蒙邊俄僑章程與實行各蒙邊國籍法等未能成議之草案擬續與駐京俄使特開會議磋商此事以保主權而重邊防 
[理藩部興舉蒙政之籌備北京]  
　　理藩部前飭本部各諮議官籌議關於改革蒙政各事宜各抒意見開具說帖彙呈堂官核奪現在各該諮議官已先後繳到意見書經壽尙書會同左右兩堂悉心甄採彙集一摺其内容分四項（一）蒙部諮議局之籌備法（二）蒙古實業之提倡法（三）蒙藏户口之調查法（四）蒙古學務之推行法日内即行具摺入奏請旨施行又壽尙書前爲提倡内外蒙藩敎育起見曾通行各盟旗詢問有無設立學堂令其塡列表式報部現查各旗所報表册内仍未設立學堂者居多實與蒙屬敎育前途有碍擬再通飭各路確查究屬某旗某處有無興學詳細報部查核以便會商學部規劃興辦 
[唐尚書整飭學務一斑北京]  
　　學部唐尙書景崇近來於整頓學務尙爲認眞日前與左右堂商議本部應行興革問題當决定三事一停止遊學生廷試並另籌任用之法二撤裁學堂奬勵並妥訂 
激勸章程三限制學生出洋並嚴定遊學資格决於明春實行 
　　唐尙書又以近來京師各學堂學生多於星期及星期六等日三五成羣肆意冶游不惟有玷品行且於衛生亦多妨害亟宜設法嚴查以重學務嗣後如查有此項惡習除將該學生立即斥革外並將該堂敎員管理員分别懲罰日昨特札行督學局局長晏允賓分别飭知各學堂遵照一面咨請民政　轉飭外城總廳增訂取締樂户不得接待學生之規則以除澆習而端學風 
又唐尙書於前日札派部員啓元張嘉齡二員前往南洋勸　會參觀一切並調查關於敎育各出品飭司發給每員旅費一百二十金著其即日就道 
[製造度量權衡用器之辦法北京]  
　　農工商部籌設之度量權衡用器製造廠業已開工兹由該部擬定辦法具摺入奏略謂查製造此項用器必須原器機器二者俱備方有規矩可循今原器已由駐法使臣在法國製成寄到機器購自德商因所配機件間有與新制不宜不能不往返更換以致多延時日現已於七月初一日開工各省來領新器者已有二千餘分自應先儘官器製造惟設廠之始經費無多且京師購料必自他方工價昂於各處恐難减輕成本祗可先行試辦再事擴充故所用汽機祗三十五匹馬力帶動大小機牀二十餘架其尺秤升斗有須手製者另設手工廠附安木車牀數架就此工作計度量權衡四 
種用器照奏定章程内擇要先製度器如營造尺矩尺摺尺鏈尺量器如合勺升斗其方形者爲定制所須圓形者爲民用所便再加之以斛槪權衡器如法馬自一釐至一百兩即須二十餘件桿秤官用亦在二三種再加以天平戥秤皆必不可少之物每分已在四十餘件各省尙有兼領重秤皮尺及二百兩五十兩之法馬者則工費尤鉅竭機牀之力每日至多不過製十餘分供支官器已屬不遑而照本年籌備清單應令各省官署及省城商埠均改用新器斷非一廠所能應期况以逐年分區改換之繁各省内地運輸之阻自非多設分廠不足以資因應查臣部原奏本有酌設分廠之條前年會議政務處覆臣部摺内又有與各省督撫會商之語自應查照前奏由臣部將籌設分廠辦法咨商各督撫俟有定見再行奏陳上次政務處覆奏尙有由臣部設一學堂之議今擬就臣部實業工業兩學堂内畢業各生擇其姿性明敏學理稍深者遴派入廠學習現在外省已有請派檢定技師者將來此項學生學成之後卽可備各處分廠及各種藝師之用實於行政有裨云云 
[勸業會調用人員之權利北京]  
　　南洋勸業會審查總長楊杏城侍郎片奏云臣調用京外各員與科舉時代内外簾官相等計時不過二三月薪水旣難從厚勞績又無可言除就近咨商調用寗省及他省人員外所調各部院衙門人員爲翰林院編修洪鎔唐有恒項驤林大閭檢討朱光燾虞銘新濮登青庶吉士王孝吳絪匡時内閣中書劉學誠許炳堃學部員外郎汪韾主事劉崇倫小京官陳承修楊華劉勳麟 
 
 

Page 6

 
 
農工商部員外郎郝樹基胡宗灑主事張奎張鍈緒葉基楨廖世綸王季點屈蟠鄧振灜農工商部行走分部郎中蒯壽樞以上各員均請免扣資俸以示體恤如蒙俞允再由臣分别咨行各部院衙門欽遵辦理奉硃批著照所請該部知道 
[京師近事]  
　　外部鄒尙書近以部中及各省交涉凡提議與未結各件往往京外各報登載甚詳必係承辦人員洩漏消息昨特傳諭丞叅廳嚴定洩漏罰章分行各省交涉使一體遵守　　倫貝子昨赴三所向監國面陳本年資政院開院一切籌備關係重要非殫精竭慮不足以期完全懇請恩准將變通旗制處兼差另行簡員接替俾免兼顧監國當飭其勉任艱鉅母得固辭　　軍機大臣近因鹿相出缺有薦陸鳳石及袁慰亭者而監國素契重鹿相爲人悼惜甚深擬緩放軍機與大學士以表篤念藎臣之意故均未加可否日昨都中各報載袁已奉召來京實屬不確　　度支部近爲策勵財政人員起見擬於預算告成之後擇各省督撫藩司及監理官之辦理預算最爲完善者分别奏請酌予奬勵以資激勸並聲明此舉係試辦預算之始特别辦理嗣後不以爲例　　日韓合併早有動機而韓人醉生夢死多有不識不知者正陽門外打磨廠某旅館近來韓國貴胃二名一約二十餘歳一約四十餘歳挾資巨萬遨遊帝京昨晚隨同通譯至大栅欄觀劇座中有客以日韓合併辦法業經發表之事詢之二韓人搖頭微笑曰那有此事那有此事客曰中日各報業已紛紛紀載君見之否二韓人一則嫌煩不答一則正顏厲色拒之曰報紙何物詎可因報紙紀載輒信以爲眞耶嗚呼韓人之無心肝如此　　鄒嘉來補授外尙本係以在外部之資格而升朝廷並非認爲外交長才現監國欲以郵部署尙唐紹怡調補外部鄒尙書則另予位置惟唐病尙未痊昨曾由香港電奏續假一月刻尙不能來京故鄒尙書得以暫安 
其位　　中葡兩國對於澳門界務交涉已均依某某國之勸誡互相退讓和平了結日内即仍在外部續開會議高丞堂爾謙以前次測勘草圖及某項証據尙多有不能明悉之處特派本部承叅廳叅事祝煜元及員外郎崇鈺赴粤復勘一切以便開議 
　　督辦鹽政大臣澤尙書近議截至本年年底將各省官鹽局總辦帮辦等名目一律撤銷每局只准設提調一員禀承會辦鹽務大臣辦理一切事宜嗣後關於鹽政人員槪不准巧立名目致滋冗濫日内即當電知各省會辦大臣查照 
　　徐菊人協揆現雖入賛樞垣其所兼津浦鐵路督辦大臣一差仍未開去蓋朝廷以該路兩叚工程均値緊要之時未便遽易生手且路工亦非他項行政故擬仍以徐協揆兼之而徐協揆則以樞垣事繁路務又關緊要兼顧必將僨事擬俟唐署尙到任後力辭此差歸併郵部專辦以清權限 
　　度支部近以清釐外債之後即須釐定債券法規方足以昭秩序而資完整擬即由部會商農工商部遴派專員前赴日本考查該國現行之國債外債官劵辦法及商務債劵法則以便叅照取法核定各項債劵規章　　諮議局聯合會日前爲禁止翻印法典一事上法律館書云近日京外報章咸載鈞館咨行各省凡編訂各種法典均禁止翻版等語此項咨文不見於政治官報敞局等不敢信爲實事然國民法律知識方如饖渴之望飮食有此風聲商家不敢翻印遂必須以極貴之價購買官本於促進國民程度之本意實屬相背謂一字之訛可以害事則大清律例亦嘗聽民印刷法官如爲矜愼起見儘可購置官本以供校讎商肆出版之善否自關銷路之暢滯似與鈞館無涉或疑鈞館上承朝命下享民膏而又以其職務所存爲專利之計此誠以小人之腹度君子之心如果本無此事請速宣布虚誣若實言之則請速取消前命無任屏營待命之至　　外務部以中歷七月二十七日即西八月三十一號爲荷國皇帝萬壽之期禮應祝賀前日特郵遞慶賀國書一通寄交駐荷代理欽使届時向荷廷呈遞並代述監國慶祝之意 
時評 
[其一]  
　　疆吏進京。與樞府面商。其必有特别重要事也可知以有特别。重要之事。而與樞府面商蓋欲合内外臣工之智慮以裨補大。局也。然則面商以後將必有絶大之政策。足以扶危而濟困者。若不過。欷歔太息並無偉大之計畫。表見於世。不且徒勞往返。而顯見中國之無人乎。 
[其二]  
　　爲自强計。則曰新政不可緩辦。爲財政計則曰籌備事宜。宜視。國力爲設施。二說皆是也然其究也。則以無力舉辦。而又不能。不。辦以致敷衍塞責。徒耗貲財。而無裨事實。吾蓋觀於今日之。巡警而知之矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙諮議局請開臨時會杭州]  
　　浙江諮議局議長陳黻宸副議長陳時夏沈鈞儒議員葉誥書等五十人日昨呈浙撫院請開臨時會文云查諮議局章程第三十三條内開臨時會於常年會期以外遇有緊要事件經督撫之命令或議員三分之一以之上陳請或議長副議長常駐議員之聯名陳請均得召集其會期以二十日爲率等語竊自浙省鐵路幾經艱鉅困難始逹完全商辦之局當拒欵事起販夫竪子以及勞働食力之輩莫不爭先認繳萬衆一心集股得逾千萬之鉅七月十九日總理湯壽濳奉旨革職不准干預路事人民聞信惶駭異常僉以浙路本屬商辦總理係由民選湯壽潜以言獲罪非以路獲罪朝廷罪湯壽濳並未罪及於路總理不准干預路事則商辦不完全郵部飭令另舉總理則民選爲無效投資者懼莫明理由各府州縣團體及旅居外省紳商 
紛紛集議函電到局日必數十起其他勞働食力之輩傳聞異詞悞會殊甚類皆以爲血本無着憤懑不平凡此情形亦殊可慮本局立於代表輿論之地位内疚人言外虞暴動應視爲緊要事件呈請召集臨時會議員賛同陳請者已在三分之一以上適符局章三十三條之規定况業奉撫部院定八月初一日爲常年會召集之期早經行知各屬亦較臨時召集爲便利理合呈請撫部院鑒核酌定日期劄行到局俾得預備一切爲此合詞呈請撫部院迅予施行 
[度部核减浙省錢粮徵信册欵之抗爭杭州]  
　　浙省諮議局議决公布施行事件内有實行刋布各廳州縣錢糧徵信册一事嗣經前潘司飭令估價承辦有估價百萬元七八十萬元不等内以吳大令輔勳估銀十五萬九千兩爲最少數列入明年豫算歲出項下事未實行而度支部核減豫算費内竟將此欵裁去十五萬兩僅餘九千兩聞者詫之或謂度支部實不明各廳州縣錢糧徵信册有若干或謂度支部實不欲辦此項徵信册議論紛紛現增中丞以旣係督撫批准公布之議案似未便因度支部之核減遂致消滅於日前附片奏陳原委當奉硃批該衙門議奏兹錄其原摺如左再浙省上年諮議局議决公布施行事件内有實行刋布各廳州縣錢糧徵信册一事查此項徵信册前於光緖十一年即經户部奏准嗣以各省未能實行奏請變通辦理不久亦復 
停辦上年浙江諮議局提作議案臣以此事係杜絶官吏之欺朦清釐徵收之積弊自應批准公布施行飭據藩司調查刋刻徵信册用欵一再核實估計竟需洋二十萬七千餘元之鉅合銀十五萬九千兩浙省庫儲奇絀一時無從籌辦因於宣統三年豫算案内列入此欵兹准度支部於核减豫算費内將此欵裁去十五萬兩僅餘九千兩懸殊甚鉅來年恐亦不能實行惟查諮議局議案經督撫批准公布施行者又不容延緩不辦擬請飭下憲政編查館及度支部會同核議後請旨施行除將刋刻徵信錄估定用欵細數分咨憲政編查館及度支部查照外謹附片具奏伏乞聖鑒 
[刑台西山釐局病民紀直隷]  
　　邢台西山與樂平和順遼州接境其地向有四川自川上嶺皆設釐金局以征商旅種種無弊不可言狀而以大峪門爲最甚兹經調查如左（一）煤炭從前並未抽錢自光緒三十四年始每駄抽五文今則加至十五文矣（一）栗子從前並未抽錢自三十二年始每百斤抽銀一錢四分（一）麻初次抽錢每百斤（二十四兩秤）抽銀八分今天平秤（十六兩）抽銀一錢二分（一）柿子初次亦未抽錢今則每擔抽錢五十文（一）香楮從前亦不抽錢今則每担抽錢五十文（一）鹽從前每斤抽錢六文近於三十四年抽錢一十六文（一）雜糧從前並未抽錢今年則騾駄八十文驢駄四十文（一）關卡初立之時凡吃物及煤炭等類並不抽錢今則瓜果蔬菜細小不値錢之物無不抽錢者東平溝村北距大峪門三十餘里凡到大峪門者必繞道該卡上納釐金否則以脫漏罪之或拉牲口或勒捐米糧且由東平溝下嶺至邢境不過八九里若繞到大峪門則須多走四十餘里商旅留難不堪其苦和邑城東松烟鎭通邢邑路之羅川該路糧食煤炭並不抽錢而大峪門卡則抽錢如故且大峪門卡通將軍墓之路糧食每斗（和順斗八升）抽錢五文亦較該卡爲輕可見該卡諸執事畸輕畸重任意所爲其無定章不問可知矣 
[海軍大臣抵日]  
　　東京通信云海軍大臣洵貝勒蕯提督於陽歷八月二十六日午前安抵長崎汪公使率領參贊及館員先期出京迎迓貝勒登岸即至三菱造船所内駐宿該所爲日本著名造船所三菱氏之私立者此次意欲包造中國軍艦故極意歡迎之兹將貝勒行程探錄如下二十七日至下關二十八日自下關發二十九日至神户三十日自神户發三十一日至橫濱 
[西報譯要藏務轉機之好音]  
　　文滙報載二十九日倫敦電云據大吉嶺電稱西里格里存積之軍裝（係預備西藏遠征隊所用者）現已運往他處聞英軍入藏之計已作罷論箭壁商人及逹賴喇嘛近侍聞此消息頗形神沮蓋彼等甚願中英開釁今已不復有望也 
[德國皇太子接見華使]  
　　又載同日柏靈電云德國皇太子已接見新任駐德華使梁誠 
 
 

Page 11

 
 
分類新聞政界 
[滸關開辦自治宣講所蘇州]  
　　滸關鎭區董朱祖暉因籌備鎭自治正在調查户口及合格選民之際鄉民智識未開恐有欵阻妨碍自治前途昨時禀准縣署在該鎭巡警局空房内設立自治宣講所聘請周君黼章孫君吟泉羅君申錫徐君綏之爲宣講員於二十二日起每逢二七日及星期日由各講員輪流宣講以開風氣 
[度支部飭查聘用西人數目鎮江]  
　　鎭道昨奉省文内開准度支部咨本部按預備立憲第三年所有中國各省各局廠海關郵政聘用西人若干名月薪若干兩西人係何國籍已用若干年亟應一一調查數目清晰咨部備查云云爲此咨行飭屬查明現用西人數目年限報部爲要 
[萬壽宫公產將作自治經費江西]  
　　贛省萬壽宫爲通城最大之公產其中店攤棧房等不下一百餘家每年租金可收七千餘串現歸商務總會經理除修廟宇香燭齋工等費五百餘串外其餘尙鉅現經自治議員吳盛麟梁際昇等提出建議書報告公所以期决議提作自治經費 
[杭垣官吏預備大計巨典浙江]  
　　浙省自光緒三十三年辦理大計以來至今已届三載照章應即舉行藩憲以俟奉部文查造爲時倉卒或有遺漏錯誤誠恐有誤大典應先制印格式以及奉行成例預飭各屬循照向例認眞考核造具履歷事實清册送司核辦以免臨時張皇 
[簽催地丁錢糧奏銷册結杭州]  
　　浙藩日昨簽催各屬略謂各處應造地丁正雜錢糧奏銷册結迭經簽札領催仍未造送殊屬玩延合再飛催該府縣立即督同漏夜赶造星馳送司如再遲延卽行隨案請部議處 
[浙藩視事後之新猷杭州]  
　　浙藩吳福茨方伯欽奉恩命由京南 
下業于二十六日晨刻接印視事屬員隨轅叩賀手版脚靴頗極一時之盛方伯謝恩退堂尙未謁院即傳見本署科長科員略詢數語分别送茶僅數分鐘突奉手諭總務科收發股二等科員改派縣丞職銜優附生王光漢銷算科科長改派江蘇候補知縣沈肇祚釐稅科科長改派候選知府胡鍾麟等三員即日到差全署員司猝未及備無不相顧駭愕致風聲傳播聽鼓僚屬謠諑紛紜各懹惴惴云 
[直臬對於民亂之卓論直隷]  
　　直臬齊廉訪因近來各處鄉民滋閙動輒波及地方紳士聞嘗向本省某紳談及謂此種禍端半由各州縣官所釀成凡地方紳士因辦地方自治各事禀准之籌欵方法經官出示遍諭遵照時則示中必大書特書某紳創辦某事并籌欵方法蓋意大卸過推怨也而鄉民無知不識地方自治爲立憲基礎惟知出錢爲割心頭肉加以地方紳士良莠不齊故每有暴動則首當其衝者紳士也然紳士多受毁辱視新政如畏途亦非大局之幸 
交涉 
[嘉興輪船不肯因橋工繞道之籍口杭州]  
　　石門縣紳士重建迎恩橋輪船不肯繞道迭奉憲委查辦及詳覆在案兹悉杭關道又准日領事池部函稱本署領事業經飭知兩公司暫時繞行惟該橋工程務於八月初十日依限告竣如至十一日仍不能照常行駛須照該紳等情甘罰辦之言辦理所有兩公司小輪損害亦應責令賠償即希轉飭知照等由現經啓觀察力持大體以此案先據縣禀橋工紳董僉謂如不能如期合龍情甘罰辦之言辦理出於該紳等之情願惟公司小輪損害亦應責令賠償殊無限制未便承認除札該縣照會該紳等依限赶辦並分别移知及函復日領事查照外合乞詳祈批示等語本日奉增中丞批准禀悉抑即轉飭石門縣照會橋工紳董務將迎恩橋工於八月初十日依限告竣以利航行而免藉口 
[揚郡小輪誤撞鐵路貨船之眞相鎭江]  
　　鎭郡日商戴生昌小輪與津浦鐵路材料船互撞一節已紀報端兹悉起事原委係因戴生昌小輪名新鴻丸者於前晚經過揚州瓦　舗地方忽兩岸鳴鑼聚集數千人之多用磚石擲擊該輪該輪東走則東擊西走則西擊船上紅燈及满船坡璃窗等物均被擊壤全船客人咸呼救命該輪轉舵回頭逃避時已黑夜岸上猶磚石齊飛勢如雨點倉猝之間誤與津浦鐵料船撞擊致起交涉現已由鎭關道派委甘泉縣洋務局調處當不日卽和平了結矣軍界 
[皖省軍人製造器械模型安慶]  
　　皖省陸軍工輜兩隊兵士近日製造工作器械模型頗有心得洵屬軍用利便之品刻經兵備處總辦詳請皖撫擬將該模型運往南洋勸業會陳賽以供研究 
[長江提鎭商辦接差之忙碌湖南]  
　　岳州長江營魯鎭軍前接長江提督程軍門電開現有某欽差奉旨前赴鄂湘兩省公幹不日由京乘快輪至鄂仰請多派舢板蒞鄂歡迎魯鎭軍覆電云岳郡現在饖民　集謠傳甚盛長江一帶商船殊多惶懼各舢板早已分佈防堵可否抑祈電覆以便調回赴鄂此電到太後魯鎭軍又接程軍門來電云各舢板已經分防駐紥無庸調回致碍防務 
[五十標標統撤防回省長沙]  
　　湘省陸軍步隊第五十標標統謝茂齋協戎前因常德水災恐莠民從中煽亂當奉撫台檄飭馳往防護現在水勢已退新穀漸登地方尙稱安堵昨由標統禀報省台卽日撤防回省云學務 
[畢業生創辦自治研究分所被駁揚州]  
　　東台縣安豐塲自治研究所畢業生朱斌擬在安豐創辦研究分所具禀江南籌辦地方自治總局兹奉批云據禀該生擬於安豐創辦研究分所本屬切要之舉惟附呈簡章稱目前經費暫由發起人擔任一俟擴充即由地方紳士公同籌措等語學生經費無時可缺斷難豫期無著之欵爲辦學之用應由該生豫爲籌定再行禀請立案 
[學司對于學捐民情之躊躇杭州]  
　　昌化職員許紹箕等禀奉學司批云地方新政非欵不辦然國家未頒地方稅章程若因公向各舗户籌捐祗能勸諭不能强迫該校因冶坊周勝濟獨業欲使認捐一百元以助經費未先商准輙行禀縣恐控訐愈繁則抵抗愈甚此類案情本不應 
准惟念敎育緊要該校學欵無多仰昌化縣督同勸學所查視該校如果 
 
 

Page 12

 
 
管理敎授確有成績應由勸諭該冶坊酌量補助復奪務使民情學務兩能相安是爲切要 
[鳳陽令組織敎育會安徽]  
　　鳳陽縣尹令宏慶以該縣近年風氣漸開所有各項學堂均已接踵興辦組織成立惟敎育會尙付闕如殊不足以維持學務爰特邀集紳董籌議經費擬於城内開辦敎育會選舉柳紳汝僖爲該會總理主持一切刻已上詳省台立案矣實業 
[金澤商會選舉所長議董松江]  
　　金澤商務分所係上年十月成立至今年十月二十五日爲所長議董一年任满之期查照部章先期三月由會員會議另行公推或留請續任議决後呈部察奪遵即於七月二十五日開第二届選舉會到會者一百餘人先由所長倪君訪範宣布開會宗旨次由黃君楚珩開筒檢票倪君訪範得三十二票陳君子良得二十九票鄭君彥璋得二十六票邱君芳邨得二十五票陳君智瓶得二十四票吳君吉人得二十三票池君繩清得十八票即以該七員爲當選議董再由議董七員互選所長一員倪君訪範得六票照章續任 
[僑商蒞浙承辦實業之行蹤杭州]  
　　南洋僑商梁炳農等四君到杭連日參觀工商考察實業並赴雲棲勘視植茶地畝各情兹聞梁君擬辦環湖諸山茶業蔡君承辦全省礦產均於昨日分具說帖呈由增帥俾便專摺具奏一俟奉准部復再行提議入手辦法故董君敬泰偕同徐觀察鋭於二十八日早車回滬蔡君奇鳳譚君次頌擬於二十九日回申並聞浙路公司特派代表晋謁諸僑商謂總理獲咎釀成重大風潮致諸君子蒞浙未曾稍盡東道誼良深歉疚聞諸君行期在邇敝公司當備專車致送以表微忱經梁君代表同人一再遜謝聞梁君别有他谋尙須勾留數日大約八月初二三始行云 
[皖路前途之希望杭州]  
　　安徽鐵路籌欵困難荏苒數年尙未開辦此次南洋僑商回國叅觀勸業偕遊各省皖路總理周紳味西預約團體極誠歡迎婉商維持路政辦法當經蔡君奇鳳慨允協助然必得楊士琦欽使出面担保方能照辦昨日蔡君晋謁巡警道楊味蒓觀察重申前 
請觀察力爲賛成並云家兄亦已承認主持一切當經蔡君首肯即日回滬專赴南京面議訂約辦法大約集股在一千五百萬左右均係蔡君獨資不另招股僑商資本之宏鉅誠足令人咋舌雜記 
[天長東庵鎭風災紀異安徽]  
　　七月二十七日午後三時天長縣東庵鎭一帶忽有旋風自東北來周圍約數里許雷電交作雨亦隨之一時天地昏闇居民目擊有乳色水毫自上埀下或伸或縮將逼近鄉村草舍掃蕩無餘居民號哭聲聞數里亦奇災也 
[武清魚壩口河水爲災直隷]  
　　武清縣魚壩口各村春間亢旱異常得透雨後又受雹災入秋田禾方見暢茂刻又被渾河大水淹没其被災最重者爲魚壩口陳家嘴又沽港二光六道口各村一片汪洋均成澤國 
[贛撫欵待英領紀盛南昌]  
　　駐潯英國領事經德瑞由盧山消夏之地乘坐金沙兵輪（兵約五十餘人）上駛晋省於二十三抵岸停泊章外率同輪主來英醫官善登謁見馮中丞聚談良久辭出還輪次晨經馮撫在百花洲陳列所洋式樓上設席欵待以敦睦誼而巡警道陸孟孚觀察長佑督率警衛官兵以資保護首府兩縣預備一切極形忙　日是適逢星期龍旗掩映軍樂齊奏洵足爲百花洲東湖生色也 
[警紳公禀乞恩無效江西]  
　　贛省城内外警察各區户籍員共十二員其中認眞從事實居少數外間本有煩言現經警道遵照部飭一併裁撤後該員羅瑞珍等無所事事公禀乞恩改委警務公所課員以及外屬警長等情現奉馮中丞批據禀已悉查此項户籍員昨據巡警道詳報遵照部咨一律裁撤業經批准在案據禀前情應母庸議仰巡警道轉飭遵照 
[湘省撫署建築改期長沙]  
　　湘省撫署前被痞徒焚燬後即經上台委員估計工程尅期建築現在尙未興工昨又聞須改至明春再行起造之說未識何故 
[常郡天時不正可慮常州]  
　　常郡天氣近時炎熱異常華氏表或九十餘度或逹百度各學堂多有因之停課者居民因此致病聞亦不乏其人有某家喜事新郎新婦雙雙發痧云清談 
[近日之自强觀]  
　　自强之道有二。一曰外交。二曰新政。雖然。自强者初非鄰於口頭禪也。治國之道。有本有末。敬不求其本。而徒枝枝節節爲之。無當也。　　試就近事言之。庚子前之外交。事事拼斥。庚子後之外交。事事依賴。或曰依賴此之排斥。何如。記者曰無以異也。昔日之言新政。主急。進。主步武東西。一蹴即幾。今日之言新政。主緩進。主泄泄杳杳。不與人爭。或又曰緩進比。之急進何如。記者又曰是亦無以異也。　　不觀土耳其乎。彼國君臣何嘗不立憲。不辦。新政。不注意外交。而卒之國之不競者自若。韓之併也。越南之亡也。彼其初何嘗不淬厲。精神。醉心歐美。行憲政以治内。輯邦交以禦。侮。不旋踵間。而國非其國矣。　　况今日之媚外。亦非全國一致也。朝廷主依。賴。人民主自立。然試一衡量之。依賴者失敗。自立者亦未嘗占優勝。今日之新政亦非樂。於緩進也。部臣以中央集權爲名。繩貫絲聯。而悉擊於中樞。疆臣憤辦事之無可着手也。遂不惜舉其昔日所主張者。而放任之而破。壤之以爲快。其始僅形之於意見。其終乃　。之於奏贖。夫至爭利而暴之於奏贖。其效果。吾將不忍言矣。　　鄒孟有言曰。不揣其本而齊其末。方寸之木。可使高於岑樓。然則吾國近日之言自强果。何以異於兹。 
雜紀 
[箱中偵探（緖賢）]  
　　李逸者。倫敦南省支銀行司理人也。一日司庫員入其公事房告之曰。爵爺雅聆佛駕臨銀行。欲取回其所存之箱。李即趨出迎迓。謙抑盡禮。高搴甬道之簾。且曰爵爺請進。雅年届耳順。精力强固。雅聆言後欣然隨入。甬道道通密室室在公事房後。至時徐言曰。吾内子决意明早回頓嘉士。此行眞出意料之外。因其欲攜寳石隨行。故　君耳。李曰。此余分内事何必言謝。即行近密室右牆。邊開一門。引雅入。歷階數層。迎面即有黑鐵。扉封固異。常。除門柄及鎖孔外。並無絲毫之隙。李由袋。中取匙一束。將鎖扭開。門柄一轉。其扉洞啓。少進。仍有扉一重。以銅爲之。李再將一鑰匙。啓之畢。卽開電燈燭之。見此庫以　築成。鐵爲樓板。四壁並無透氣之　。獨扉之上有二。三小孔而已。庫中陳設。四面皆有架。架内貯。無數鐵禾之箱。大小畢備。李即從堆中取一。小方形者。笑謂雅曰。僕邇來因蝟　　身。致各處亦已生塵。候爺望爲原諒。雅曰無妨。五月廿八號余。始貯於。此去今僅一星。期耳。生塵斷無如是之速。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[東三省總督錫良奏添設府廳縣各缺漸有成效並陳未盡事宜摺]  
　　奏爲奉省添設府廳縣各缺試辦漸有成效謹將未盡事宜開單恭摺具陳仰祈聖鑒事竊查調任督臣徐世昌曁臣先後奏請添設長白府知府輝南直隷廳同知安圖撫松醴泉等縣知縣案内均經聲明先行派員試辦設治其未盡事宜續行奏報等情奉旨允准在案伏查各該府廳縣或係蒙荒初闢或係邊防要害布置未可稍疏交涉尤形繁重自派員前往試辦後爲時已久辦理各項要政已漸有端緒所有缺分僚佐廉費印信衙署監獄巡警審判等項自應揆度當地情形分條擬訂以爲長治久安之計謹繕具清單恭呈御覽相應請旨飭部核覆俾資遵守除咨部外理合恭摺具陳伏乞皇上聖鑒再尙有新設鎭東縣治俟查明試辦成績再將應辦事宜奏報合併陳明謹奏宣統二年七月十九日奉硃批該部知道單併發欽此　　謹將添設府廳縣各缺未盡事宜開具清單恭呈御覽計開一分别核定缺分也查長白府地處極邊與韓接壤北與吉林毗連向爲鬍匪出没之區近來韓人僑居日衆砍伐木植動滋交涉並有自理地面之責兼轄新設之安圖撫松兩縣政務殷繁責任尤重擬請定爲衝繁難題調要缺由外揀員升補安圖撫松兩縣介於松花圖們兩江之間土曠人稀素稱盗藪經營創治庶事繁多均擬定爲衝繁題補要缺輝南直　廳同知係析海龍府東南一帶該廳全境在輝發江之南與吉省濛江毘接森林叢密草箂初闢擬請定爲繁疲難題調升補要缺醴泉縣知縣地居洮南府東北本係科爾沁右翼圖什業圖蒙荒光緒三十二年始行丈放於醴泉鎭地方酌留城基設官治理該縣轄境極廣蒙漢雜居擬請定爲沿邊衝繁題補要缺歸洮南府管轄以上知府廳縣各缺按照奉省向章定爲三年俸满由民政司出考呈由督臣加考知府送部引見候旨簡用廳縣分别奏咨以應升之缺在任候升如不稱職隨時分别撤換以示勸懲一分别兼銜也查奉省旗民雜處遇有詞訟凡未設審判廳地方均歸地方官審理請照昌圖府屬設官成案將輝南直隷廳兼理事銜安圖縣撫松縣醴泉縣各知縣均兼理事同知銜庶審斷不致抗違而地方可期治理一緩設佐治員也查新設知府廳縣五缺應各於印官駐紥處所設立經歷照磨典史一員以資贊助惟現在議改外省官制尙未頒定誠恐將來又須更易應請暫從緩議以節經費至敎職一項現正議裁應請毋庸再設所有興學等事責成地方官愼選諳悉學務之紳董辦理一籌備巡警也查巡警有保衛治安之責新設長白等五屬或係邊地或係蒙荒開闢未久地畝無多應責成各設治員因地制宜酌量籌備以靖地方而保治安一酌定廉費也查現飭清理財政局規定各府廳州縣廉公各費暫定爲長白府知府月給廉俸費三百五十兩通年支銀四千二百兩輝南直隷廳同知安圖撫松醴泉等縣知縣月各給廉費三百兩年各支銀三千六百兩其餘需用員書夫役等費均經列表預算妥爲酌定另咨報部一鑄給印信也查長白府知府安圖縣知縣撫松縣知縣醴泉縣知縣擬請各鑄给印信一顆輝南直隷廳同知鑄給關防一顆以昭信守一修建衙署也查新設長白等五屬除輝南廳業已修建外應各修建衙署一所俾得辦公從前增設各缺每府廳縣衙署一座估需修費銀五千五百兩惟現在百物昂貴斷不敷用擬請准其核實估修槪由公家發欵以示體恤如有虚浮撤參不貸一酌設拘留所也上年曾經臣將全省獄政奏報請於各府設總監各廳州縣設看守所長白府則暫緩設置現准部核覆看守所應改爲分監自應遵辦兹查各該府廳縣獄訟稀少應請緩設總分各監變通酌設拘留所收管未决及已决軍流以下人犯並巡警局判决違警折工人犯其已决死囚除就地正法之案由各該屬覊禁候示外至例應招解之死罪人犯招解到省後卽留禁省監此項拘留所規模目前建築尙屬簡單將來再議擴充擬請即於估修衙署案内核實併估一酌定審判權限也查憲政籌備清單外府廳縣審判廳應於宣統五年一律成立各該府廳縣詞訟旣少目前民刑訴訟可由各該地方行政衙門暫行收受惟向例徒罪以上案件由府及直隷廳審結者均須解省覆勘由縣審結者均須解府覆勘以次至省又奉省新章就地正法之尋常盗案均須派隣封會審除輝南醴泉業已照辦外其長白一府及安圖撫松兩縣距離窵遠最近隣封亦多在數百里以外該府縣所轄地面北隣吉省南接朝鮮邊界荒凉山林菁密爲鬍匪出没淵藪地方官治盗不能不假以便宜擬以上一府兩縣遇有應行就地正法盗案由該府縣詳繕供勘分報臣及提法司核示無庸派員會審其徒罪以上招解人犯亦擬量加變通除死罪人犯仍令解省外軍流以下并免解勘其安撫兩縣解省覆勘之死罪人犯亦祗於解省時報府備案無庸由府勘轉以期便利而免拖延宣統二年七月十九日奉硃批覽欽此本埠新聞 
[試辦簡易識字學塾]  
　　本邑勸學所疊奉提學使札飭催辦城鎭鄉簡易識字學塾以便貧民及年長失學之人就近入學兹聞勸學所議於城中先行試辦三處一處設在縣西張家弄養正學堂一處設在亭橋路梅溪學堂一處設在老學前敬業學堂均另開專科延師授課學費槪不收取 
[會訊華界絲廠接裝電燈案]  
　　英商高德洋行控閘北協和絲廠主吳芝錦不付裝設電燈價銀一案前日午後由公共公廨中西官傳齊人証會訊原告洋人投稱去年西歷四月間該廠有字條來行囑裝電燈九十盞旋至怡和洋行内與吳接洽議定價銀五百十兩當即禀准工部局接線裝燈詎吳延不將押信銀兩交下而該處警局華官又以内地不許接線致未竣工但燈已裝設應請追繳價兩吳芝錦供在怡和洋行内經理美貨並非協和廠主亦未與原告接洽實遭牽累訊之協和絲廠經理呂和聲及掮客方其章供稱此項電燈係由原告囑方兜攬當時言明裝成付價嗣因線未接通不能開用是以未便照付請即飭令該洋行將燈拆回另售孫襄讞以協和開在華界呂方二人並未禀准華官不應私 
 
 

Page 19

 
 
與外人交接擬將呂送回警局訊罰一面著方賠償原告損失而被告所延之聖文律師上堂聲稱公堂向章應准代表律師將理由申說明白聽候核斷查此案係屬民事紏葛被告如違本國律法應請另案訊辦若堂上就此斷定本律師卽先行告辭旋由陪審西官英副領事康君與孫襄讞磋商良久遂判呂方一併交保自向原告理處禀復核奪吳開釋 
[警務長議禁女巫]  
　　總工程局警務長訪悉東西南三區境内有 
種女巫名爲看香頭並包治病症開方用藥病者不察每被貽誤是以與局董商議禁除特派巡員查明各女巫名姓住址造册呈報限令遷移出境倘不遵從即當移請裁判所提究押逐 
[婦女聚衆賭博]  
　　北四川路仁智里十三弄二百五十五號某粤人家前晚糾集婦女數十人聚賭抽頭被捕房訪悉密派中西探捕突往掩捕共獲女賭徒十五人並起出賭具數副解回捕房各存洋十元釋出候訊 
[内]  
　　虚應故事○歷年每届七月三十日由縣諭令道會司率領羽士至監獄内設壇誦　追薦幽魂迷信陋習牢不可破昨日又届追薦之期田大令亦未能免　仍飭循例照辦　　迷信難破○大東門内地藏菴每届七月晦日到廟燒香者必絡譯不絶昨日又届地藏神誕期聞印委各官亦有前往拈香者此外迷信之徒紛紛到菴誦經助願頗形熱閙　　禁約食菱○衛生處昨出文告云照得紗角菱一物小兒食之易生食積且其壳有刺抛棄路中赤足者踏之即受傷出血釀成外症自示之後幸勿與小兒多食並勿將菱壳隨路抛棄　　分别寄監○本縣田大令昨將監犯朱二陳根福張二及女犯沈倪氏等五名派差解松寄禁華婁兩縣監獄尙有盗犯五名亦於昨日飭差送往奉賢縣寄禀　　鄉愚無知○魚行橋左近陸炎興家擅將垃圾當街抛棄崗巡阻止不服將陸拘至一路巡局請究德正巡官姑念鄉愚無知申斥開澤　　是否誣陷○西四區函解原告支德興被告張谷明王定和陳寄恩等至一路巡局經德正巡官審訊支供學徒張谷明與王陳二人串竊皮貨售贓分用求請追究張王陳同供實被誣陷求鑒巡官以供詞各執判各交保候查明再核　　存心吞没○張杏雲至一路巡局控告顧蔡氏欠會洋四十二元又小洋六十八角向索不還意圖吞没等情德巡官諭候傳集人証再行質訊　　圖竊未成○賈季生昨至一路巡局控稱有水烟袋茶壼等物置放檯上　柯金生由後窗伸手入内圖竊被學徒瞥見　破旋經巡士帮同追　扭局請辦判柯責二百下押候查明曾否犯案再　　　縣批三則○許樹炳禀批現據沈泉公禀以是房係爾姑母許氏住宅被爾竊單盗抵請予追還單旣盗抵該商輙請發封殊屬刁狡候提該商到案訊究藍茯臣禀批前次飭查土店並無藍　記户名土店須領牌照飭辦已歷年餘該商　係舊業則店開附郭豈有不知之理所禀如非隠匿必係新開照章不合不　張蔣氏禀批陳柏生與氏媳吳氏通姦例應飭提究懲惟所稱被騙衣飾等物初控及現呈均無清單可見本係做禀人口頭禪况據氏媳供明並無倦逃情事該氏不必從此看想且氏媳與人姘識有年該氏豈無聞見察核情形難保非平時貪利縱容今欲索價賣絶氏媳已經犯姦無名節可稱該氏如願將氏改嫁例所不禁儘可呈請先行領回價賣着　知照　　一路巡局批詞○民人王金樂禀批商店進　夥友其權操之店主此次該民輕聽楊文梅之言遽有　滬赴蘇之舉店主將爾辭退未必不因此故於人何尤至該民前在店 
内透支銀洋能否釀免應由該民自向店主商懇理結來禀語多謬妄未便崔理小販商民陳蓮芳等禀批所禀自屬實情應准暫遷福佑路擺設貨攤俾資生計惟該販等務 
應各靠路南圍　挨次陳列不得佔入道路致碍交通違干驅禁 
[南市]  
　　合股結局○德和盛麻袋店執事張秉鎔將北市協昇機器店主汪瑜述扭至總工程局控稱去年與汪在鎭江股開源昇榨油廠議定每股出銀一千八百兩商人共得六股計銀一萬零八百兩詎被汪所得四股分文未付且用空一萬餘金廠内亦虧蝕三萬餘金廠忽停閉汪遂匿帪私避久不出理今始 
遇見　案請追汪供廠底約値三萬餘金商人用空　三千之譜並無如此鉅欵求鑒判汪覓取盈實妥保出外邀同公正人與原告前往鎭江清算帪目再行詳細禀復以憑核　　有何名譽○新昌板木行執事張耕甫扭控晉昌木行夥陳建生於上月十七日收去帪洋八十元並不入册迨查出回論反以損其名譽爲詞多方爭辯求請核斷等情當經工程局湯裁判審訊陳供此欵與張商借約期廿四日歸還後因無欵可歸商懇暫緩詎被訴知行主歇去生意破壤名譽求斷判陳交保限八月初一日理清　　婦女淫奔○倉橋　陸順興荳腐店主陸錫慶之妻唐氏近因不守婦道被陸呵責遽於上月廿五日挈同前妻所生十五歲女子桂珠捲物私逃前日被西區馬巡在日暉港查見帶至該區習留後由南區移提解送工程局研訊陸呈上失單計捲去金戒金　銀飾衣服又現洋四十六元小洋廿五角訊之氏供年廿一歲由阿海囑令偕逃至松江同 
住客棧已有兩天今與女回滬被拘解案求鑒桂珠供同母出外游玩並非私逃　其捲物一節氏不承認判氏押戒責一百下桂珠責一百五十下留候提同拐逃之阿海訊究　　償還撈費○久記木行前雇駁船裝運鈔板至南市浦江前日夜半時忽然溧失除當塲撈獲二百餘片外尙少百餘片事後查被 
該處某沙船撈匿甚多不肯交出由該行主函報工程局派役傳諭各沙船迅即交還一面着該行償還撈費 
[閘北]  
　　勒詐結果○前充四路二區門審巡警之汪保太上月間串同該局聽事武林勒詐居民吳阿毛洋三元經董正巡官訊明屬實判武笞責四百板禁錮一月汪押候禀請總辦再行核辦在案昨武押期已满奉諭着具改遇結交保開釋汪責手心四百下即行斥革勒令回籍　　女子潜逃○侯阿二前控其弟侯國模圖賣姪女侯阿三曾紀前報嗣經四路一區黃正巡官傳到該女夫屬趙姓給予領回不料該女復於前日潜逃至侯阿二家由女翁趙 
全林投局控告昨日集訊判女戒責五十下仍給趙具領候阿二責二百板具結交保　　一昧胡閙○馬阿福昨與同居黃國祥互扭至四路一區黃稱馬因失竊洋布衫褲一套勒令小的賠償不遂逞兇請爲究辦黃巡官以兩造所供均無寳據分别斥　　　男女戲謔○包車夫吳巧生前晚與同業張阿四之妻陳氏在川虹路戲謔調笑被巡長余家驥查見以其形迹可擬拘入四路一區押候訊究 
[英租界]  
　　另行擇配○蘇垣婁門内八旂會館東首綸墩弄内張月嘉家之婢女蘭英已由張送於附近百花苍漆盤店主譚長生之子阿三爲妻兹被　處缸　店内之沈仁金姦拐來滬領至新閘温州路王姓家圖賣被王之同居人金某報知捕房派探將沈與　英一併查獲解送公堂押候派差赴蘇查明核辦在 
案昨由捕房解請復訊即據差探禀稱已往 
查明實係張姓婢女已嫁譚姓因其不守婦道兩姓均不愿領回請爲發落寳讞員商之德師副領事判沈押捕房三月張婢發　流所擇配　　嫌疑之地○周王氏控毛忠和掩入臥室等情昨由捕房將毛拘解公堂訊係無心悞 
 
 

Page 20

 
 
　判從寛開釋　　和平了結○李文元控房主錢邵氏藏匿伊妻王氏等情昨經公堂傳訊李供妻子現已回家請爲免究中西官　將邵氏開釋　　勢難勉强○英美工部局查街西人以甘肅路附近王德福陸金桂所居房屋低矮齷齪且年久失修勢將坍塌昨請公堂派探將王陸兩人傳案諭令翻造據供屋係祖產現無資財雇工翻造寳讞員與德臨領事以該處一帶房屋均　低矮判一併退去著於下禮拜六來案會商再核 
　　局差被拘○廣東巡警局差王坤即于仲英私取該局托辦物件之洋四百元留滬不返被流氓劉德標　福寳等知悉向于勒詐控由捕房將該流氓等　廨訊辦于則交保在案兹被是處警局巡官　悉函請滬道札飭公廨於昨日派　將于及流氓賀福寳一併拘案押　下　拜一解辦　　仗勢行兇○虹口某日本人所雇之經收車租人蔡阿二將車夫蔡小川私自關閉並毆打華探周耀廷昨由捕房將蔡解至公堂 
訊實中西官以蔡阿二不應仗勢行兇判罰洋十元充公所欠車租准共另行控追　　如數追還○日本人田島控李少鶴私收帪洋二十元昨由捕房將李解至公堂訊明判將抄出之洋十三元先給原告領去李交原告帶出限再還洋七元如違著仍送案核辦　　定貨不出○美商同孚洋行控稽子松定貨不出昨由包探將　傳至公堂諭令交保侯下禮拜一午堂會訊　　押店收贜○某押店夥陳阿二收押洋人失竊之贓物由探查悉傳至公堂訊實判罰洋二十五元充公　　瘋子胡閙○江西人張葉寳素患神經病前日在途胡閙由捕拘入捕房昨解公堂訊究張語無倫次判送棲流所留養醫治　　兩案並發○朱阿玉控被　阿　刺傷頸項又有信大馬車行主　桂香附控陸竊　橡皮圈等情昨晨由探將陸拘解公堂請究判陸押候原告傷愈再訊　　洋人欠債○俄商羅得力克控無領事管束洋人海愛孟欠銀不付私搬生財等情昨由九號西探將被告洋人傳至公堂經寳讞員會同德邸副領事質訊明晣判海愛孟存捕房銀五百兩保出候商明俄領於下禮拜六再訊並著將該被所開扣賣店先行發封　　保人交保○英商　賜洋行控金道生定貨不出案内之保人喬念萱昨由包探傳至公廨諭令交保候訂期會訊 
[美租界]  
　　匪徒騙洋○昨有嘉興路某洗衣作學徒王阿夫收得洗衣洋三元在途行走被匪徒用丢包衛將洋騙去當報捕房捕頭允爲查辦　　强索規費○婦人柴陳氏在磨坊橋擺設水果攤昨投捕房報稱前晚有小工阿友來索規質不遂致被兇毆請爲查究捕頭命氏自行扭案再行核辦　　因何被毆○李永成昨投捕房報稱行經海寗路被金阿利扭住肆毆擊傷頭面捕頭飭令退去候查　　撞損車輪○塌車夫王順甫昨日推車至西華得路撞損　小弟之東洋車輪由一百六十五號印捕拘入捕房禀候核奪 
[法租界]  
　　是否獨開○黃慶泰店主黃越張水江李正堂楊土廉等前控復源絲線店主張耀亭欠銀逃避將知情之洪厚之送廨追究洪供張係商人之婿餘事不知　洪交保在案前日張永江又至公廨禀稱訪明黄越實係復源股東　非但不能僞控欠銀所有復源欠欵亦須由黄料理黄供前與張耀停合開裕泰絲線店已於上年拆開當墊銀四千九百餘兩復源實由張一人獨開訊之復源司帪周聯　先供黃越實是股東繼稱商人於今正進店不知實情各原告稱復源尙有存貨求請察奪洪享之因出外找尋張耀亭未及到案由保人何國榮到案代質判何限七天交洪到案候訊普諭各原告將存貨開帪呈核　　無可推却○康勝榮前至公廨控稱曾由沈姚氏爲媒將嚴茂生之妹嫁於小的爲妻不久逃逸謂爲追究等情經　司馬判將沈氏與茂生分别收押着交康妻在案迄已日久尙未交出前日康復投稱嚴已還過財禮洋四十元尙少四十二元請追嚴稱康妻與小的之妻熟識稱爲姊妹其實並非小的之妹司馬以嚴旣交過四十元尙有四十二元亦應分認判限七天着同姚氏各認一半　交 
　　保人賠累○湯桂林曾爲徐鶴亭擔保向俞少亭將田單抵洋二百元延不贖還迭經公堂提訊迄未定案前日復訊湯供小的無方墊償况前已代付洋四十六元求鹽聶司馬以湯旣出有保單未便推卸判再限三天先墊洋一百元如違押追 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[中国至義國賽會辦法]  
　　第一條駐義使臣爲賽會代表以上海爲賽會品物總理處設總理一 
員北京天津廣東爲分理處各設分理一員其總理分理由農工商部札行各該處商會各自公舉會員一人爲之事關名譽應免國家津帖第二條代表專在義國總監品物陳賽事宜總理處分理處專司核收入賽品物並運遞辦法（其運費由物主認付）又須時與代表來往通函庶可接洽第三條會章向不准販運商人入賽貨物如有入賽之品必須由製物家本人或特派代表具名第四條賽品須由總理處或分理處從嚴擇選（如昔日他處賽會乃有棺木送葬且神主魂旙嫁娶俗用之衣飾繡裙弓鞋鄉間婦儒之荆布等服各種烟具行刑畫册春册等皆爲禁賽品不得運送又如變戲法拳棒法歌妓人等雖會塲有遊戲一門而俚野礙觀者亦不准賽又此次爲工藝會其古董亦不入賽即羅馬所賽美術會雖有所謂骨董者然係地下掘出之數千數百年之建築工作有關學術之類）其合格者應查點清楚給予詳細收條並監視本人妥爲裝箱交存各處彙寄其各分理處之物品除廣東可免寄上海以省周折外餘如北京天津寄物至義必經上海應歸併於總理處代轉第五條賽品應由本人核算貨本運脚及一切雜費通盤籌算每物合値若干分别開一清摺寄交駐義代表其每件貨物必列號數並黏貼售價以便查對第六條賽品箱須堅固妥裝倘不善裝致有損失或舟車遇險人力難施則經手人不擔責任不得索償如本人願在保險公司保險者聽或託總理處分理處代爲經理保險亦可惟其費應先由本人付訖第七條賽品佔地若干尺須計尺納租貨物售脫須納銷塲稅又或一切雜費擬俟貨物到塲時由代表酌量逐一分增在物價上俾售脫品物各費即按件收回免致物主另繳受虧惟未經售脫之物仍須寄還原主寄費亦由物主認付倘不願收回原物會畢後擬在義國减價拍賣應先時由原主聲明方可照辦第八條如賽品較多之主或自願到義或派夥友到義則駐義代表心格外照料惟必須精熟法英語言文字如能通義國語文尤妙否則祗能臨時添用義籍夥友兼熟商情方無扞格至其本人往還旅行費寓費均應自備並應由商會另訂條規數則大致以約束赴賽人等在旅次及會塲均不得有喧閙以及不守本分情事違者罰欵遣歸（另訂條規仍知會駐義代表俾可查照管束）第九條入賽之品所須桌几庋板玻璃櫃匣曁立架等可向會塲租用其租費亦須由代表酌量在品物價上攤增與第八條同一辦法第十條凡華商如願賽會應卽赴商會報名註册截至本年八月底止貨物寄洋在北京者應自明年北河開凍卽交頭班輪船寄往上海而滬粤總分理處至遲須明年二月初旬將各貨托德公司船寄義國北境折弩瓦埠其提單應寄羅馬中國使館以便飭提第十一條賽品總分理處即附設於北京上海廣東之商會中他省如願入會即可與該商會内之總分理處或羅馬之中國使館徑行通函小說 
[奇情小說鸚鵡禪（十二）]  
　　琴宜廣交遊。與辣特而氏。往來之函件甚多。此數日。無一書至者。數數問楷羅諦。楷羅諦心識之。日爲盻望。今乃一朶綘雲從天而降。謂是信也。必能博。琴宜之粲。乃一見後。面色反冷不可耐。似有無限懷恨者。略一展即。納諸其匱。疑之。旣斐德蘭亦曰。是何來者。琴宜不答。益深藏之。曰此爲秘。密件。幸勿詢。斐德蘭必欲得而甘心。曰然　然則此寄書者。果何人耶。今日要當一借讀之耳。再三。琴宜乃慘澹其。容而告之曰。此爲妾同學友。自彼有非洲之行。已若干年月矣。若君欲讀其書。則可俟異日。此言入斐德蘭耳。於是醋海之中。波潮大起因絮絮答答。詳詢其本末。琴宜雖厭之。然不願因是重拂其意。微露一二。且告之曰。彼非洲之行。非他。求所以致富。耳斐德蘭因乘間言曰。世間男子。每以金錢爲愛情之代價。 
謂人心逐利。而女子之見。尤重財而輕義。苟腰。緾百萬。即無難識盡名花。彼無識者。乃墮其術中。果以貧富之殊。分貴賤之品。是庸知金錢可奔走。羣。雄牢籠一切。而不足爲愛情之代價。試問古今來才人名士其。所以相。聯合者。爲情乎。抑爲金錢乎。因金錢而諦緣。則利存緣存。利盡緣盡。人人。皆爲利而然。情與緣之一說。更何所用其間。耶凡持是說者。皆辱没美人。者也。僕嘗期期以爲不可。未識卿有同情。否言。次更自誇其心地光。明與世俗異轍。若天下美男子。俱不能出彼之右。嗟嗟。世風日。偷言不由衷。已成社會上之習慣。斐德蘭與琴宜之友。曾無。半面之緣。其善耶。固不敢知。其不善。耶亦焉能以無稽之言。信口雌黃。若斐德蘭此言。聞者以。無心聽之。則亦已耳。而要之誣人者當先。自誣。駡人。者當先自。駡即斐德蘭近時之心。其耽耿處視。能一日免於利。耶斐德蘭言已。復强從琴索書。琴宜堅持久之。曰他皆不敢違命。此一書也。妾固不能。曰若否者。請撕之何如。曰書。信自由。於妾爲應有之權限。必欲。撕一書爲快。請姑循尊意。因信手於通信匣中。取一紅粉之箋。裂帛一聲。而其書已片片作蝴。蝶飛矣。斐德蘭猶嘵舌不休。密司合遂適在綠窗之外。呼曰。辣姨需汝。汝速去。少 
 
 

Page 27

 
 
頃。又呼之。斐德蘭與琴宜耳語曰。彼等皆村婦。臥室之中。椅几之屬。皆粗。陋無華。余每至。覺四顧無可坐之地。粧台一方。鴛鏡塵封。咖啡雖設。而枯澀不堪入口。窗前一風琴。即禮拜日。亦藏其門。鑰不許人一撫弄之。以適。其興。如此有誰願欣然往耶。彼今召吾。又不知爲何俗事。可厭哉。吾姨也。 
琴宜屢趣之。且曰。子苟遲遲勿往者。辣特而其謂我何乎。少受其恩。長荷。 
其愛。而今乃退有讒言。竊爲君不取。言已。又趣之。斐德蘭不得已。乃快怏。而去推其心。蓋猶未忘琴宜之友人。書果爲何語也。 
國外新聞 
[菲列濱島之亂耗]  
　　二十九日倫敦電云據小呂宋電稱菲列濱島納代維斯卡茄省近起亂事由前任伊洛柯斯洛脫省爲知事曼逹克指揮一切其人曾因有罪逃逸現已派兵馳往亂區鎭剿 
[英艦脫險無望]  
　　二十九日倫敦電云據海軍部宣稱前在高麗海遇險之巡洋戰艦比特弗特號業已無法施救僅望將艦中大砲及軍火保全一二而已 
[日將在德閱操]  
　　二十九日倫敦電云日本陸軍大將川村伯爵近隨德皇閱看秋操 
[葡萄牙反對敎會]  
　　二十九日倫敦電云里斯本電稱葡國内閣現擬宣布辦法反對敎會其定法與西班牙實行者相同云 
[德國船業罷工近聞]  
　　二十九日倫敦電云德國船廠主人同盟停工以與工人爲難計有二十一處之多工人因此輟業者共有二萬二千餘名内有多名已在遠處求業 
[比德英商定界務問題]  
　　二十八日柏靈電云比德英三國已將東斐湖界務問題議結 
[俄皇抵德續聞]  
　　二十八日柏靈電云俄皇俄后寓拂里特堡之時期全賴俄后所得洛海姆礦泉之效益而定日後尙擬赴基新琴一游云（以上譯字林報） 
　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
