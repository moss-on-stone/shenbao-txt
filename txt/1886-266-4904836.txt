# 1886 - 266 - 4904836

 

Page 1

 
 
[新印道聽塗說出售] [  申報舘主人啓]  
　　道聽塗說十二卷係涇縣潘緯漁先生所著先生才高學博足跡半天下惜無所遇平生著作等身俱未授梓兵燹後復多散軼近從其猶子處覔得是稿亟付手民聊以爲吉光片羽云爾排印旣竣都爲六册準自今日起出售每部價洋三角正售處照舊 
[開印石印雲程必備] 點石齋主人代啓 
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千篇同人慕而讀之果皆詞意輕靈理法缜密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆瓿手爰商付石印以供同好然文藝而外古學爲尙故復精選近時舘閣賦百餘篇分韵試帖四百首重編分類文料初二集二本額之曰雲程必備至選校之精當紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹定於九月内出書倘蒙惠顧祈向滬上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[石印歴代賦彙出售] [  點石齋主人啓]  
　　是書係康熙年間陳宫詹元龍奉旨編輯者上起周末下訖明季所有古賦律賦無不採入分正續補遺逸句一百八十二卷賦共五千餘首　　浩繁兵燹後鮮存完璧茲雙梧書屋主人將家藏舊本並假到桐城方氏藏本託本齋石印是編搜羅極富選擇至精校對則絲毫不爽墨跡則　　得中準於月杪出書分訂十六本價洋十元古學家亟宜家置一編如有躉售者請速臨本齋帳房面議價當格外從亷因工本甚大所印無多惠　者勿爲捷足先得也此佈 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業己出有樣張傳觀四處前議招股每股出洋十六元先惠四元成書日繳洋十二元取書一部等語均詳前報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針巿街恆　里源豐潤匯票莊○京都煤巿街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議此佈 
[長崎一案宜寛猛並用論] [  青溪萍寄生稿]  
　　自古經濟名臣立不世之勲者受命專征上佐天子整頓甲兵開拓疆宇下遂萬物之宜興利除弊外而鎭撫强隣内而親附百姓財用旣豐國威已立使天下綏安邊郵寗謐而後可勝其任縱或無端釁啓横逆相加亦必揆其時勢度其機宜而籌謀以消弭之使耽耽者無從蹈瑕抵隙苟辦理稍有未善敷衍彌縫圖旦夕之安卽永受無窮之累故豪傑之立功馭遠爭百年不爭一日也昔甲戌之歲日本無理取閙窺我臺灣以數千無紀之兵貿然西渡輪舶雖有九艘兵輪實僅兩號餘乃雇諸公司曁泰西運貨之船鐵甲則尙未之聞虚張聲勢深入吾疆而卒成和局以五十萬元就撫而去設其時大張達伐日人無一兵一卒片甲片帆可以東歸計不出此故未久卽繫琉球之君而有其國改爲冲繩置縣令收入版圖我國卒不與較又豈日人始念所及哉壬午朝鮮之變幸我國兵輪先至將軍如從天上飛來先發制人未遂其欲甲申又以駐都使臣勾引逆黨謀人之國我國復與立約彼此撤兵嗣後設有事端互相照會方可派兵入境事事大度包容不以爲德而以我爲孱弱可欺現又有長崎預伏殺機圍戮我兵船水手一案愚以爲倘曩日臺灣大張撻伐必無琉球之事琉球聲罪致討必無朝鮮之舉朝鮮按公法明正其非則長崎之役亦早消弭於無形推而至於安南與法國畫疆而治缅甸被英人一鼓而夷其根蒂莫不基於臺灣毫釐千里孰有大於是者耶嗚呼往者不可練來者猶可追愚以謀食東遊於今七載於該國兵刑政治以及創建改革土俗民風舉止動作罔不留心諏考筆之於書以爲他日采用之本所謂外强中乾者雖切中該國之病然尙非深知該國之言外强二字尙屬美之之詞其實固中乾而未能外强也日本海軍經極力整頓本年東京裁汰冗員至五千餘人之衆推而至於通國其數不可勝舉裁併之費悉充海軍用度而現在兵輪不過十數艘鐵甲僅有其二能戰者不過十艘餘皆從前舊船戰守兩不可恃水軍僅七千餘人亦多不諳兵戎若陸軍則合輜重隊而言不過三萬二千之衆謀勇兼優之士罕有所聞至於理財之法惟知取之於民百物抽捐幾至十征其四烟酒尤甚以至民無盖藏怨嗟道路舉國悉用幣鈔一且有事如欲得百萬現銀恐在官在民搜羅不能滿數借西人之欵三載以前卽有三千七百餘萬有奇後則未聞其償只有貸者其官辦煤礦各海關所售所征現銀以之付息猶有未足聞每年尙撥征米若干萬石以益之是其中乾之實徵也七月旣望之夕日人預先造意暗伏殺機巡捕率土民圍戮我兵船水手死傷至五十人之衆其禍種于十四日我水手五人赴土娼家以言語不通有王發者搗毁該娼家紙屏風一扇木烟盒一具而七十鳥卽遣人馳報捕房捕房派巡查往捕出繩捆縛時王發適購有倭刀一口在手揮以拒之捕亦拔刀還擊互有所傷嗣經理署轉報丁禹廷軍門核辦以傷重送入醫院醫治俟傷平再行究懲是以次日軍門下不准購刀帶刀之令而詎料日官卽電召拳師招集土棍并禁止杉板入夜不准渡兵竟萌一網打盡之計嗚呼何其殘暴之至于斯耶彼所毁者屏風一扇木盒一具耳據供値錢四百不妨責以賠償如七十鳥不敢選事不必往報捕房捕如稍識大體何必窮追苦逼先是巡查至娼家時五人已經逸去嗣王發與他人同過捕房捕見之往捉王發復經奔逃適迎面更來二捕帮同弋獲也縱或惡其兇頑何妨押以送官惡可遽加縲絏苟易以泰西水手情即十倍於斯者日人亦不敢與之較耳推本窮源良由我國受其欺侮一再至三有以釀之是役丁禹廷軍門冋津面陳傅相傅相飛意入告　朝廷自有權衡當軸必能懾服自無俟借箸以籌竊念當今東北一隅奉順兩省駐紥防兵何止十萬只須撥以二三萬雄師兵輪十五艘一央派專閫大員鼓輪東渡長崎神户各以二艘留衞商民以六艘扼駐馬關咽喉要隘以五艘直泛品川口拊其背而扼其吭俾使臣與之理論其從前一切要挾悖章之舉聲明其罪彼之政府未嘗無人其平日之飛揚跋扈刁狡欺凌者得尺則尺得寸則寸耳我國旣赫然震怒斷不敢作螳臂之當勢必低首下心復琉球之國悔高麗之非繩妄爲之縣令懲暴虐之巡查卹我亡兵償兹訟費並遣大員馳詣中朝負荆謝罪悉將曩年要挾未臻妥協條約一一更改而釐正之可保數十百年相安無事威懾羣邦萬一以兵船滋鬧爲恒有之事敷衍彌縫東北朝鮮東南臺厦鯨吞蠶食可立而待也食毛踐土者當亦不以是言爲河漢耳 
 
 

Page 2

 
 
[裝運驢馬]  
　　前聞有法人赴天津購買驢馬近日已有法國船抵津將所購驢馬運赴東京以爲引重致遠之用云 
[福州屢火]  
　　上月十九日南街失愼一事已詳廿九日報中兹經訪事人函稱廿四晚八點鐘時東街隆愼錢店又兆焚如督憲司道聞報均步行趨赴獅子樓督人援救地方文武各官亦督令火兵舁水龍往救時火勢甚烈兼之風伯助威以致毒燄狂飛不堪收拾左首焚至伍和山東店右首焚至萬豐紹酒店與獅子樓祇隔一家亦險矣哉有一蘇廣店零星玩物蹧蹋無遺楊橋巷某皮箱店適有喜事賓客聞變奔逃貨物均被匪人搶去幸東首係碍垣兩重兼有水龍灌救房屋得免於災時火勢隨風趨下左至廠巷口長宜布店右及郎官巷口止楊制軍俟火勢稍熄偕司道徒行回署在轅門前團坐而論救護之方好事者聚而觀之左右如堵至三鼓始散是役也計焚去百餘家離十九日所燒之處只七八家殆亦有數存歟廿五日清晨制軍親詣總管各神廟牛香虔誠祈禱是日黎明南臺大廟前某絲線店又遭火患焚至江西會館止約燬二十餘家地方文武均出城救護移時西門街余府巷某糧店井樓門某家幸門兠下履井某宅均失愼隨救隨滅幸未成灾廿六廿七兩日文藻山朱紫坊各處失愼幾至筆難罄述其最奇者安太橋一帶一日失火四次有某店燈籠無端火發幸卽撲滅鬱雲林裱畫店懼禍蔓延挈眷遷居别處目下夜禁甚嚴保甲局員親出查緝宵小聞之稍稍歛跡城内各處舊設水桶滿注清泉用以制火現大憲飭保甲局提調葉君紹章查勘有無乾涸至隆愼店址現巳積土成山連陞店址高大尤異尋常輿馬經過多覺不便大憲已飭營兵挑往河心載至别處矣地方紳士均投禀督轅講永火政兹將督憲批語摘錄二通於左○閩縣葉上舍澍等禀批云近日城廂内外屢有失愼　用惻然本部堂已恭詣各神廟牛香虔誠祈禱後派委幹員清查各井斗斛曁抽調營勇駐紥城中巡防救護又飭地方官及保甲局委員認眞查夜并懸賞緝拿匪徒嚴究禀辦其驛前鋪所製火藥亦早經慮及飭理事廳一律提存北庫其於山下總管廟内所存火藥十餘桶亦　營務處派人取去别處均無存儲火藥惟民瘼攸關此外有無應辦事宜仰福州善後局司道核明督飭印委各員將已辦者卽日禀辦未辦者迅速委辦如該印委稍涉漠視卽詳請撤叅不貸一而傳　各居民鋪户早夜小心防範恐懼致福自然相安無事也○又批許孝廉培蕃禀云據禀讓地築墻以禦火患所見甚是仰福藩司移會保甲局迅委斡員會同該府縣趁早設法勸諭籌欵興辦至大街民居每多侵佔官道以致途窄檐連諸多窒碍并飭該委員妥爲清釐毋任侵佔切切此繳 
[敎案已了]  
　　松江府試時文童打毁敎堂一案聞仍照原議賠償鷹洋一萬二千元南匯盛姓獨賠六千元青浦金朱蔡陸等共賠四千五百元尙少一千五百元暫在吕岡涇壩　項下借提議由華亭漕餘欵内歸趙至邱家灣天主堂仍交教士自行看管城守營　派護守兵卒卽日撤回其修造之水木各料早在徐家滙購齊不日當運至郡城興造也 
[軍憲勤勞]  
　　京友云穆春帥督辦東三省練兵事宜除將奉天省練兵挑選馬步兩軍歸盛字營分别教練外其吉林省馬步練兵一千名挑選成軍歸入吉字營先行分别訓練現春帥佈置巳定又赴黑龍江挑選黑字營練兵矣勤勞王事其春帥之謂歟 
[燕巿酒痕]  
　　上月二十三日皇太后在甯壽宫選看秀女至申刻許始將秀女帶出東華門交家屬認領此次圈記者共二十有六人尙湏聽候另日覆選云○正白旗漢藍翎侍衞王兆景在就並未請假私自濳回永平府原籍　族人因事在本府告發行文來京請由　侍衞内大臣查辦並將失察之續辦事章京先行交部察議○前報紀宗室恩箭一則聞八旗送出預備恩箭之宗室四百二十四人經醇豫二邸在正白旗侍衞敎場閱看步射計中箭在三支以上者祗一百四十五人皆留名聽候奏請欽派大臣再行閱看後帶領引見恭備御覽步射云○神機營前鋒護軍馬隊連日清晨在阜成門外南城根二股馬道演練馬上三槍馬上三箭等技以便該管官閱看○上月十七日圓明園紅旗營房永某自城内回家時巳向晚肩負銀錢零物行至藍靛廠路少行人隻身行七八里突有三人在路旁林内躍出手持木棍攔路搶奪永見而心怖不敢與較蝟縮於地聽客所爲三人先將錢財零物掠去復喝令脫衣永哀求饒命將兩截長衫羽縀馬褂褡褳内銀兩包錢票八吊盡情献納三人乃不復他求向西南而去永延至五更始抵家門計失去約七十餘千次日遂抱病在牀云○步軍統領衙門現出筆政缺照例咨取六部九卿衙門人員擇精明練達者揀選奏補以資襄辦公事○太常寺行文各衙門略謂八月二十六日秋分本時祭夕月壇應派陪祀人員照例派出並將陪祀人員銜名造具細册卽日咨送以憑查核事關祀典幸勿延宕云 
[津沽近事]  
　　前紀楊柳青任寳安之母縊死後經天津縣訪聞寳安有忤逆情事遂逮寳安夫婦至案一面開棺騐屍云云兹悉當日騐得並無傷痕有寳安已嫁姊兩人中表一人皆泥於救生不救死之說不肯到案質證寳安之婦任魏氏業經取保寳安則押候覆訊又聞日内寳安已下犴狴然亦罪不至死矣○鹽巡李某家在城西二十餘里綫兒河地方緝得戴四慣賣私鹽時向訛索並曾毆其老母虐其妻孯戴根深切齒日圖所以報復者今秋戴因爭看青苗之故與李仇益深上月二十日率人覓李刃傷四十餘處旋卽提刀自首縣中李亦倩人抬向縣署請騐戴自認行兇不諱姚鐵山大令飭令笞責管押取具保辜并諭李自行養傷靜候覆訊邒素信天主教遂投法病院求醫祇以傷勢甚深至廿三日輾轉斃命邑尊據報　同刑仵至病院騐明將戴收禁聽候詳辦聞尙有范某及男女兩人亦被傷云○許筠菴宗師於上月廿五日清晨考試武童馬箭午後試畢卽懸牌當日校閱步箭　定於本月初一日起馬按臨河間云○去冬建德合玉順恒各錢鋪荒閉經前任　津縣陳序東直剌現任天津縣姚鐵山大令將各東夥重懲以儆迄今十閱月荒閉之舉絶無僅有蓋以三尺森嚴不敢輕於嘗試也現以日久玩怠輙復租露端倪上月廿二晚河北甘露寺裕泰成荒閉當經報縣發封傳櫃夥李某到案候訊 
[蜀岡寒色]  
　　揚州熱閙街衢徧設太平水缸以防不測誠良法美意也近以日久玩生缸蓋不無殘缺甚至缸中涓滴全無保甲吳觀察聞知札令地方官派人查閱飭匠將缸蓋逐一修整封鎖完固内儲清水滿缸爲有備無患之計並責令坊保勤愼梭巡毋任小民偷汲見者咸感德不置○似妓非妓之大脚婦俗稱黄魚意謂雖極腥穢亦可觀我朶頤也某黄魚年尙少艾搔頭弄姿能效孫壽之齲齒笑客有爲任公子乙一釣六鰲者固不屑於此染指然江濵漁父終日垂綸莫不延垂吻外也素與某甲眤頻年比目形影不離魚水情聯自得江湖至樂近忽喜新厭故鮑魚肆上又有某乙往來甲至輙以白眼相加不令其依蒲在藻甲固青皮無賴之流怒謂看爾味等膾殘竟敢向澤國中裝腔做勢不爲之　爾鱗點爾額非夫也遂糾集同黨邀乙至某茶社評理始猶以口舌相爭繼竟互相揪打一時蝦兵蟹將蚌帥鰍軍簸浪掀風頗有孫行者大鬧龍土宫景象黄魚之房主見此恐其滋事干連遂潜赴保甲避出首局中派親兵數人按名訪緝旋在羊肉巷某丙烟館　住肇事者多人鱸鱖　䱉鰷鱨鰋鯉臨流舉網收抬無遺烟館亦高貼封條竟被池魚殃及客有講求口味者曰是之謂醋溜黄魚滬上三慶中和聚豐復新諸酒樓雖善烹調恐未必有此佳味○小東門内某公館女孩偶至門前嬉戯一轉瞬間臂上金跳脫忽被匪人攫去時傭婦方左顧右盼聞孩哭始悉其由急起追尋該竊已去如黄鶴矣○日前黄昏時明瓦巷口有甲乙兩少年一路嬉笑而來一少婦在後甲等故意緩步任情嘲謔正得意間一莽果子飛步上前將甲捺倒在地飽以老拳　　輕衫撕成粉碎乙乘間逸去甲則聲如幸豕呼救不已衆問故男了曰忽前忽後由某處直跟至此吾等置之不理現伊無禮特甚不得不用武盖少婦卽其妻也言畢仍欲揪赴保甲局嗣經觀者令甲叩頭服禮始各散去少年輕薄者可以此爲前車之鑒 
[章門紀事]  
　　南新二縣歲試文章童已畢於八月十八日接試童南昌四百三十餘人新建二百三十餘人其數僅及文童十之一二惟 
 
 

Page 3

 
 
外縣武童有多至二千餘人者無怪其武斷鄉曲遇事生風也○縣試將竣應行府試南昌府賀幼甫太守定於九月初八日開考各屬推甯武二屬路途較遠旅費維艱應照向章俟學憲定期院試始行府考以示體恤○八月十三日總鎭坡之梨糕鋪天愼焚去店房一進十六日惠民門之鞭爆鋪又燬去店屋一間幸有磚墻並未延及正屋二十二日江東廟之枕頭鋪延燒五六十家至新巷子一帶而止秋高氣爽祝融氏每易梲駕居家鋪户所當加意防維也○日前縣試武童步箭有一女孩逐隊往看不覺走近靶邊矢中厥腿深入三四寸不知有性命之憂否又一鼓手得某武童錢百文箭在靶邊溜過亦擂鼓鼕鼕各武童不服禀請縣尊笞責二十板又一秀士看射而來散步於人堂差役喝令退去秀士未卽答差役上前揪之秀士拒以扇差役大怒扭禀縣尊奉飭枷號已帶至儀門將欠上　適有二友見之大聲曰秀墕不可枷也立卽禀明縣尊申斥數語令退去○蕭公廟左近有某甲縱妻賣娼纒頭錢日獲無幾妻有弟某乙游蕩性成時時向姊逼索財物甲不堪其擾　徙香巢乙無不尋蹤而得甲忿甚扭乙痛毆經鄰保勸　仍以孔方兄爲和事老甲所作係寡廉鮮恥之事故屢遭乙之纒繞而終無術以拒之也○日前潘署竊案差捕役緝獲人贓已見前報該捕本充散役現新建縣黄明府以該捕功飭充總頭此亦無意之遇合也○正任餘十縣汪明府綬之調署奉新縣事日前交卸　省　府以明府在署任内有械鬥巨案刻須覆審暫緩飭赴正任聞此案周折　多恐非一時所能斷繊也 
[礦務將興]  
　　客有自芝罘來者謂山東濟南府淄川縣五金之礦悉備而以銀苗爲尤旺銀色亦純潔不雜現經李山農觀察率同礦師周歴履勘叮度形勢已禀明大憲批准問挖出示曉諭居民諒不日卽可興工試採矣 
[書院課士]  
　　昨晨莫邑尊親詣敬業書院補行七月分課生童到者共四百餘人生題知者動仁者靜知者樂仁者壽童題壽子曰齊詩題賦得已凉天氣未寒時得寒字 
[太守卹囚]  
　　捕房所押犯人每有脚腫濕毒等症實係押所潮濕太甚是以抱恙者多也昨晨翁太守將各案訊畢偕捕頭備得祿親臨閱視果然潮濕薰蒸因商令雇工修整仰見太守曁捕頭體卹諸囚無微弗至云 
[碾傷老翁]  
　　前晚有年老之甯波人在虹口百老會路行走適有西人駕馬車飛馳而來老翁不及避讓被車撞倒碾傷脅骨該西人揚鞭竟去當經旁人將老翁扶起送入同仁醫院未知能否醫愈惟該西人於老翁碾傷後並不停輪於理實有不合也 
[因忿吞烟]  
　　英界北京路保康里斜對門平屋中醫生朱照堂産自四明曾皈三竺近又蓄髮還俗信從西教時而頂禮十字時而信奉空王眞所謂不尶不𡯓者也日前因事返里其妻偶與比鄰板箱作主紹興人王某之妻口角及朱回滬被王夫婦邀至茶舘理論朱懼願費洋五六元服禮了事其妻聞之以懦兒郎英雄氣短致牀頭人無顔忿忿之餘詢夫如何了結夫支吾莫對妻卽大肆咆哮事爲王家夫婦所聞突然步入大聲曰我等看朱面上格外從寛爾尙不知好歹乎朱再四懇情勸王暫退一面讓妻多言肇禍妻忿愈甚吞服洋烟及朱知之亟請陳竹坪善士救治則已毒發難消遂乘其將斃時舁至王處旋卽身死當卽關照地保馮昌前往竭力調停着王給洋五十元爲棺殮費朱亦允從願立筆據寢事捕房麥總巡聞有此項情事昨晨禀明蔡太守飭値日差前往查覆差往見地保在問知已經理楚正在棺殮遂據情禀覆太守云 
[幸未成災]  
　　昨日十二點鐘時本城小東門内三泰弄某姓家因作午餐烟囱炸裂火星四射驚動鄰人亟爲竭力灌澆得卽告熄亦幸矣哉 
[猝病云亡]  
　　前晚九點半鐘時有父子二人在吉祥街某烟館吸烟畢給錢而出行未數武子忽倒地而斃捕房知之派捕看守着其父于昨晨備棺收殮 
[難民解滬]  
　　昨日上午嘉定縣差役押解西人四名華人二名至縣跣足科頭殊形狼狽據云該六人係往來新加坡漢口等處音保而帆船上之舵工水手本年四月十四日該船在東臺海面失事舵工水手三十四人同時落水六人幸得救命圈浮游兩書夜他船過此設法救起交該處地方官輾轉送至嘉定昨日由嘉邑尊龍明府備文飭差押送來滬赴縣投遞文憑莫邑尊飭値日差分别帶候禀請道憲核示聞尙有二十八人刻尙未知生死亦慘矣哉 
[車夫解案]  
　　英包探在租界中兩次拿獲車裝槍械當將人贓拘送公堂昨日轉解到縣莫邑尊飭將甲乙兩車夫管押候訊起案之槍暫行儲庫 
[清釐積案]  
　　翁太守因病請假後雖經道憲委令葛同轉瓜代讞務然捕房各案層累如山同轉雖極廉明未遑逐件訊結翁太守因於昨日臨捕房發落各案畢着提在押各犯逐一研詰案由計范思金案内原告周正前經英公堂傳訊後仍由公差送回暫押太守　交保某烟館主婦　郭氏控搶烟鎗烟膏等物之案犯陶金榮陸能之控竊衣之陸能三洋人控竊洋酒金表金戒指之陳紀生竊鞋之陳錦堂小工劉仁孝控賴洋之工頭倪米友春源糖棧客人失洋五十元控泥水匠張雲泉沈關生華捕在西洋涇浜捉獲賭徒孫阿壽均着於今日解案核　亨達利洋行控車夫　洋案内之通州差人徐桂浦東教堂失竊案内獲到之邢茂茂均有病着送仁濟醫院翁錦章仍照原斷孔時卿押候弔贓徐炳堂後日補枷張慶遠限七天繳銀陳桂山俟傷痊嚴辦 
[英界公堂瑣案]  
　　鐵路大橋北爲美租界再北川洪浜徐氏未園一帶則係租界交關處前由工部局着捕房派捕前往梭巡議定收取四季房捐并在各家門闌上釘中西文號數鄉民　識屢次撬　門牌日前有巡捕向收秋季捐鄉民抗不肯村前日鄉婦陳劉氏王彩娥等羣集捕房求免捕頭着投工部局申訴局董命捕房將該氏等送英公廨辦理蔡太守飭令還家於昨晨投公堂候訊至昨該氏等三十餘人投案收捐之中西人申訴前因并呈租界地圖請閱該氏等同供我等皆是鄉民每間房屋按季出錢二百二十文實在無力且我等咸以耕種餬口田間時常潑糞若照租界規矩男子大小便尙須罰錢設更潑糞益將受累不堪矣太守商之佩副領事佩君謂該處係美租界請商諸美領事太守隨問該氏等何以均是婦女到堂難道皆無男子耶此事本分府須禀明道憲一面照會美領事核辦嗣後各家均應男子到案不得令婦女瀆　○包探唐青山禀稱陸華紀報失衣服由小的緝獲竊賊何得桂詰得衣己質錢質票賣與陶阿巧因特吊贓送案陸申訴前因陶供不知竊得是以誤收押鋪夥請追押本蔡太守問該包探質鋪是小押抑官典答稱小押太守　何管押一月罰陶洋兩元贓交陸領押本不償○華捕禀稱李曾和行竊公和祥碼頭馬脚鐵管碼頭西人見之獲住人贓交與小的李胆敢手持洋刀嚇禁圖逃致小的被伊帶傷右手公和祥西人申訴前因李認竊求恩蔡太守商之佩副領事判責李三百板枷號一月贓交失主領去○捕頭稱惇信洋行失去物件疑陸炳行所竊交到捕房現在尙未查有憑據陸亦不認今先解案可否容再細查陸堅不承認蔡太守飭交捕帶回查明有　贓証禀候核辦○華捕解送爭擺攤基肇事之華阿才何阿二請訊華供我先擺魚攤何來爭奪致與口角何供該處向由我擺今被佔去致與爭論蔡太守謂攤基甚寛彼此均可擺設何必定爭地叚爾等均是小本　營之人無庸因細故生事今姑退去如再多事定予責懲 
[滬北棲流公所來函]  
　　古歙幸不足惠洋二十元襄助公所經費除造徵信錄外先請附登貴報以誌謝忱 
 
 

Page 4

 
 
[九月六日爲袁翔甫大令六十初度預呈一律藉侑壽巵]  
　　甲子重逢鬢尙青共持菊酒祝遐齡歸從異域囊如洗怕作卑官鼓不聽循吏後人甘淡泊浙江詩派總輕靈年年記取黄花節笑指南天一壽星[  霧裏看花客錢徵拜稿]  
[北條鷗所有贈陸斐卿詞史詩依韻和之]  
　　賭酒聯吟未是迂哀絲豪竹儘堪娱不知今夜蛉洲月也照閒鷗好夢無蘭月樓主稿 
[江督轅門抄]  
　　八月十九日山西知府陳澤霖湖北來安徽知縣吳世裕由皖來侯選同知陶森甲由京來○二十日通判朱瑞銷下關木釐局赴泰興厘捐差知縣王之全銷瓜洲木厘局赴力發橋釐捐差均禀辭直隷朱廷球准補安東縣柏壽知縣汪家昌陳世求均禀知奉委採買倉榖差葛毓清禀知奉委買賑米差郭其淦謝委丁堰釐捐黄玉昌謝委調辦右港騐補厘捐汪鵬翥禀知奉委隨辦善後局大使祝傳　禀知奉委赴下關水厘分局○二十一日内閣中書張培仁謝委洋務局差遣○廿二日降補府經縣丞阮本焱由清江來○廿三日通判馮燦禀知奉委南八叚保甲並到差典史戴源灝由蘇分甯○二十四日知縣姚德鈞禀知到南七九叚保甲差○廿五日知縣甘讞鼎赴下關厘局差禀辭○廿六日理問吳鳳池奉府委赴六合勘辦秋禾典史嚴汝正由蘇分寗 
[浙省撫轅抄]  
　　八月廿三日前任衢州劉國光交缷回省禀到施振成禀知臬司委赴於濳訊案差禀見卽辭李光益禀知杭府委赴於濳公幹禀見卽辭○廿四日新授湖南藩臺孫進見禀謝禀辭委署處州府鄧宗衞禀知奉藩司委署禀見禀謝○廿五日同知鄧明修遣丁禀知八月二十二日聞訃丁艱運副廖宇泰禀知京餉釘　寄存外庫仁錢二縣禀知升任湖南藩臺孫定於廿六日未刻起行由下馬頭登舟赴新任候補縣朱其恕禀知藩司委署浦江縣事禀安叩謝林志仁禀知厘局委調辦温屬平陽厘卡差禀銷湖屬洋藥局差○廿六日汪瑞昌嘉郡專丁來省禀知丁父憂准補歸安縣沈寳青禀知奉藩司飭知赴任禀安叩謝 
[蘇省撫轅抄]  
　　二十八日候補府松麟禀知奉委派湖北川鹽緝私五品頂戴升缺升用試用縣丞梁毅仁服鬨回省禀到指蘇分缺間用巡檢張鼎銘浙江人禀到○二十九日提舉銜江蘇候補通判沈召浙江人由清江來縣丞沈慶　禀知辭奉委赴江浙毘連等處訪查盜案○三十日藩轅牌示照得鎭江府敎授陸希文在任病故遺缺查有試用訓導龔源達堪以委署未入孫官準禀知辭奉牙厘局委解淮餉赴揚州 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌絲棧陳竹坪經募山東直隸賑捐八月九三十日第四百零六七次清單]  
　　福建乾昌局交來蠡部無名氏因堂上　　　　　　　　　　　　　　洋十由氷寺官運局募來○温州全盛局寄來昌字册甌平隱氏洋十元又募孫賚卿廣和園局陳全張馭卿鄭仿箴　換堂四明公所邵美全各洋一元史寳源鄭傅高華阿毛張全模　　諭各洋半元　　　邵堯王慶章各錢一千元以上十七户共來洋廿三元○温州瑞安釐局張益侯善士經募塔册檢身齋　一千一百文程子泉唐際才各錢一千文郭慶章　　　　　　小高各　五百　陳　門朱玉　各錢四百不　名張袁氏星　秋帆　　　各錢三百東　　修　各錢二百五十黄瑞　周啓文韓應蕚各錢二百隆興和　各錢一百一十萬五清陳秀芝王同昌輔良　三　堂仁德堂敷　堂張袁氏二户選齋包氏端瀛端堃　　恭壎恭　恭容許　松陳亞　一記胡　山延榻堂陳文奎阿美林詐　陳　　余玉山朱　　黄　記壽　祭如金李顯欽阜豐隆記各錢一百五户各錢五十以上六十　共　洋十一元○陳春元先生交來本埠小　門内　家衖夏宅洋廿元青口和太　交　無名氏　求病愈洋五元松江朱石香翁交來寳善堂朱洋二元松江咬得　根齋主人　二元湖北全泰盛來澹　内史花洋二元豫　無名氏祈人口平安蘇州王瘦梅願身　平巡消災延福二户各洋一元申報舘劉捷三洋一元清江申昌書畵室洋二元延陵童子吳汝蘭將常年禮斗經資　賑洋八元由鹽昌號交來○力不足人花洋十文知晤子因獲九月份吕宋票得彩移賑洋十三元振大行銅洋六元胡衡記洋二元星記不留名各洋一元求平安洋四角周姓錢二　○　茆永豐新募朱不留名　四元常熟三里橋厘局交來鴻賓氏銅洋四元無錫楊德茂爲學徒陶阿桂身患傷寒不省人事諸醫束手許　默　　君神前　疎　化後立即全愈轉危爲安洋三元○寳應全泰盛局交來安宜劉歡侯募塔聞王棟山劉恊卿施濟各洋一元石芝書屋錢一千無名氏崇日亭體恕堂　錢五百　興豫豐局敦行恊源華湘臣劉鍾瑛各錢四百周急堂　臺堂陳存堂俊記無名氏各　三百劉恊卿錢二百八十二劉榮冬楓庭荻笙五道法益玉國高恆盛徐祥和成年雙懋崔友仁宋恆榮高安張金堂鑄金堂寳假醉翁亭蔣壽記全記房粹記楊長春長枝長貴無名氏三户朱少甫曹雨民陳九田王萬成汪桂生李六占席文苗吉甫樂善堂閔柯珠唐學元張元　林元金保各錢二百華少芝錢九十以上六十一户共來洋十六元○如处董震隆號交來張恊和錢五百又募塔册曹宜成貫玉順裕堂繆味之成性堂翟禮耕繆如柏冐同盛各錢二百繆竹軒錢一百五十依德堂吳芝亭道源師曹宜法徐宏階曹潤玉徐茂卿度九師衍慶堂周十春曹宜志繆源裕亭松軒十嶺玉成嗚盛爵一松岑佩琳各錢一百十二户各錢五十以上四十四户共來洋四元錢九十○陳一鶚齋桶捐散銅洋二元半散錢一千四百不留名三百五十觀音閣婦人錢百廿散小洋五分○二日　收英洋一百四十一元内有花洋十二元銅洋十四元小洋四角半錢二千一百六十合併聲明 
 
 
 

Page 10

 
 
   
 
 

Page 11

 
 
[福州官報]  
　　楊石泉制軍愷俤慈祥仁聲卓著雖在告假期内仍照常料理公事接見屬僚兩次火災莫不出署救護八月廿六日已期滿銷假矣○閩　稅課二關優差也現大憲委劉太守勲辦理司事巡丁不免多所更動云○泉州府徐太守震耀保升道員奉委辦保甲總局事務該缺以李太守耀奎請補○藩轅牌示候補前直隷州羅源縣葆成請補龍岩州已奉部覆應卽飭赴新任所遺羅源縣缺以本任順昌縣管辰𤉰署理仙遊縣蔣寳光調省踕遺缺應以現署上杭縣朱幹隆署理所遺上杭縣缺以試用同知何宋嶔署理福州府彭鏊患病請假遺缺以試用知府侯材驥署理 
[漢事二則]  
　　有周某者武昌望山門外金沙洲人也家世寒微而周年少頴悟長於詞翰縣府試皆列上選行將采芹藻人膠庠前程未可限量其親串某姓有女待嫁因慕周之才貌遂示意氷人爲之撮合周父母喜而從之適有某甲亦與某姓有葭莩誼嘗求婚於女而未遂也及聞周奪其所好不覺積妒成忿積忿生讒與其黨十餘人散布謠言謂周身家不清且係冒籍各廪保遂開高觀書院集議想是非　有公論斷不使狡黠之徒得肆其簧鼓之計焉○江夏人鄭某生五子均已成立設顧繡局於萬壽宫街曩年生意頗好近來斬　式微夏間子媳均患目疾次第作瞽人未幾一媳又以暴疾卒鄭以祖塋風水被其族人某甲掘壞致多閔凶遂控官提訊後以事無左証斥退不　鄭憂憤　疾鬱鬱而斃計鄭一家不出一二月間而成以暴疾亡或以憂憤死其不死者又皆成殘廢是眞所謂遭家不造矣至風水之說則存而不論可也 
[温州雜錄]  
　　前報載九山第一寺前河中有一男屍身受多傷當經周邑尊詣檢飭暫棺殮出示召認在案嗣後邑尊每於二鼓後僅帶長隨一人手提燈籠一盞　往該處附近一帶私行察訪數日之久杳無形跡然周邑尊之留心民事已可見一斑矣○潘某者柟溪人在某公舘服役前曾將族弟某甲之婦拐騙售賣當經某甲赴縣呈控周邑尊見其情節支離批駁不準甲忿無所洩遂託族戚將潘某編回柟溪痛加吊打潘某始將拐賣何處身價若干和船托出旋經族戚人等理處着潘某交還身價洋五十八元使族弟某甲另娶事已理息潘至某公館反揑造情節稱此次回家突遭族戚人等憑空敲詐洋數十元懇主人函致永嘉縣周邑尊請爲提究周邑尊立飭値日差往傳人　越日某甲到案而其餘人証尙未到齊邑尊大怒遂將値日差當堂斥革並責數百板○永寗輪船裝載貨物往來甌滬已及十年各鋪户見該船行駛過久船身不甚堅固萬一有失爲害匪輕故議集股另租他船以資裝運兹聞業已集成六百股每股洋二十元共計一萬二千元公舉吕文溪孝廉赴滬租賃船隻大約九月初新船卽可抵甌矣○縣城殿巷擺水菓攤之阿元於八月十八日上屋葢瓦失足墜地隣人見而扶救則已僵矣聞基全家數口皆賴阿元以爲生今若此豈非命耶○泰順離郡較遠凡遇科歲府試均隨棚考試兹聞瞿大宗師於上月十七日考試台州大約九月望後卽可按臨温郡故李太尊已札飭泰順與考各生童於八月十八日取齊二十二日舉行府試近日考棚前一帶已漸見熱閙矣○　清東鄉寨頭地主離天荆約五六十里係温台交界之處也近聞土匪麕聚已有二百餘人四出搶劫商旅不敢往來若不從速剿捕勢必至於蔓延滋害也○温處交界温溪地方有鄭單兩姓均以販鹽爲業近爲裝鹽口角各糾多人刀槍相搏儼如臨敵鄭姓傷斃二人單姓傷斃一人均赴縣呈請相騐查温溪一帶多裝運閩鹽赴處郡銷售近因鹽釐改定新章各鹽販等每聯絡數十小船繞越偷漏倘遇巡船查緝卽爲拒捕之計以致近數月來閩鹽赴局報捐者寥寥無幾鹽釐收數因之短絀頗有江河日下之勢也○蛟翔巷孫某向充長隨近賦閒居兼患哮喘之症落魄誰憐炊烟屢斷遂於上月十九日傍晚在太和酒坊橋棚上一躍入水及該坊出爲撈起頃刻之間早已魂游水府孫僅有一姊亦甚貧苦由該處地保代爲募化始得草草殯殮此亦枉死城中之苦鬼也○小高橋下燈籠店李某之子纔五齡上月十七晨在店外戲耍倐已走失四處尋覔杳無蹤跡迨二十口午後大客棧池内浮起一孩屍李某聞信往視卽其子也但該處四面均係菜園向無人行雖有一門可通出入而石塊堆積約高尺餘五齡之孩何能走進殊令人不解也○縣城殿巷　缝匠名進國店中一夥一徒十八夜其夥夢見一鬼蓬頭跣足面目猙獰拖曳下床罰使長跪旋又曳其徒下床進國方唾聞有人行走疑是竊賊持火看視見其夥與徒狀似痴呆一跪地下一跪凳上呼之不應批頰數下始醒是眞爲鬼揶揄矣 
[舟中敵國]  
　　有輪船由香港至𠰴叻其船中爲搭客司爨之廚長係粤人某甲素精拳勇不啻百人敵也向爲棍棒師少年任俠有北宫黝之風迨至中年始改業作周處之悔過非馮虎之無常故藉有曹邱在該船供役於去月初五日由港來叻船中有新客館二人是掌率鬻身爲傭之輩而防其潛遁私逃者也二人慣走南洋自恃武勇凶悍之性現於舉止言語之間且其黨羽甚多在叻港俱有同惡相濟者故其在船上横行無忌焉凡輪船之例每一搭客茶水饌品俱有定式司爨者主之各不敢爭相安無事而二人恃已諳熟每於常例之外多所索求彳在廚中頻頻攪擾廚極淺隘至不能容身廚中司役者深以爲苦言語之際不無唐突之嫌二人怒叱之曰汝輩亦知敖曹爲地上虎耶何無禮如是中有少年負氣者答曰廚中已無隙地而汝滋擾於其中不麾之使出業已另眼相看今復如此强横何不自量乃爾汝自命爲虎誰是犬羊二人怒益甚欲飽以老拳廚長亟和顔以解之責各伴不諳事二人怒始釋未幾復至烹茶煮粥幾有反賓爲主之勢各伴復與之齟齬二人怒脚拳交施撻辱衆　廚長復爲之排解又遭毆辱此時此際惟婁師德始能隱忍下此者不無忿忿於中故積不能平與之相搏二人非其敵東仆西蹶狼狽而奔二人之同黨者率衆而來其勢甚疾某甲兀立不動俟其來而毆之一人徑前被當面一拳適中其口鮮血噴注唇爲之崩其黨却退時船上觀者甚衆咸贊某甲之勇而笑若輩無能焉被傷者掩口呌號見者皆爲之捧腹某甲恐滋他事因向之謝罪並願代爲醫理脫有不愈則納金補回藥費其黨始允船上固有一西醫在針柳走蛇之技獨擅專門某丙向之哀懇其惠賜刀圭以醫傷者西醫許諾諦視傷者則見唇上已崩去一肉門牙露焉乃執一手帕令傷者一嗅便昏不知人復于一紙夾中出一針長可四寸而身細如絲向其唇微剌數下以線貫之旋敷以藥後以水噴傷者遂立醒毫不知痛惟唇上墳起如櫻桃大而已據云平愈後則痂落而線亦脫非細視不見其縫紉之痕云西醫中每多絶技非可以窺測者此類是也自是之後某甲以爲爭端已息無復爲難矣不料二人之黨心尙沬平必要尋釁復讐而後己一日其夥在艙中分送茶水乃聚而毆之其夥不敵疾聲喊救某甲急奔救之己見其夥遍身鱗傷委頓於地乃掖之起訴於其船之司機器者求轉達於司舟司舟騐其夥果有重傷爰命其夥認頃之毆打者概行拘捕其黨大恐悉竄於艙内僞睡者有之匿於各貨之後以冀遮掩者亦有之其夥目眩神驚不能悉數共獲且恐悮認故僅獲六人而所爲以虎自命之二人則在其中矣司舟命禁於艙中俟抵埠然後送案訊辦以儆效尤後某甲默計二人以帶客爲　今被禁不得出則於上岸之際其所率之新客可以紛逃不幾以小故而頓壞其營生之路歟躊躇再三乃請命於司機器者求爲省釋而司機器者不允所請復哀懇於司舟司舟怒曰爲汝禁之爲汝縱之出爾反爾何自由若此某甲再四　懇司舟乃諾而六人遂不至有禁錮之苦云錄叻報 
[官塲傳述]  
　　軍政大典江蘇由兩江總督恭代已非一次向例供應由糧臺支銷自糧臺改爲支應所總辦孫觀察仍循例回明泒委郝大令馬大令爲防營支應委員隨轅供張中秋節後石頭城下錦纜牙檣輝煌滿目及前驅莅河干時有某觀察之坐船攏泊一處儀仗旗帡與支應所祗候之紅船無異時送者盈兩岸咸相注目迨憲駕旣到某觀察上前面伸奉檝恭迓之意九帥以多年僚屬殷殷垂問八座卽徑上觀察之船鳴角升砲乃知隨員除湯小秋觀察外尙有某觀察云 
[邗上官塲雜述]  
　　前山東巡撫陳雋臣中丞由滬抵揚本擬小泊一宵卽行解纜嗣因同鄉諸君敦請至江西會館筵宴以聯桑梓之情程尙齋都轉又於上月廿四日午刻請中丞至暑中公讌簉座者爲湖北題補道知府李太守謙賓王東南盡歡而散旋於廿五日啓行回籍○八月廿六日委顔大令濟時押解京餉○籤分户部繆主政佑孫由京南下旋揚○廿七日委辦孔函厘捐吳大令啓　過揚赴差○廿八日各官致祭曾公祠 
[助賑愈病捷效]  
　　啓者前月念八日海昌王秋谷善士來函并賑洋十元據云二十晚間接到家中專信得悉小媳難産已厥五六次竟有子母均危之勢僕素悉捐賑可以療病當卽對天許愿如能保全産婦願捐東賑十元今幸託賴神佑果獲如願平安謹備十洋寄呈乞彚解災區是禱又廿九日無錫楊德茂號來函并賑洋三元據云爲學徒陶阿桂身患傷寒重症不省人事諸醫束手遂默禱竈君　前願助賑洋三元具疏焚化忽然大汗而愈現已起牀兹特如數寄奉觀此二事其愈病之速眞有不可思議者刻下順直齊東被災之重均已迭見報章賑欵萬分吃緊願無病者輸捐以種福有病有助賑以保安則非獨身其康强行見天体滋至矣[  竹坪陳照元謹誌]  
[鉅欵助賑]  
　　謹啓者接奉徐頌閣少宗伯惠函聆悉壹是渥承俯念山東又罹決口募得汪大善士印維翰爲求母病愈特助京平足銀一千兩由新泰厚票號匯至上海託立　莊友交來合規銀一千零三十一兩今卽一併匯解山東捐鉅欵以救災爲憐菜色抒仁言而伸勸代博萊娱在善士修德不遑一舉兩得不但爲少宗伯所欽佩也山東順直正在告急之秋但願各省大善士俯恤時艱聞風興起俾流離者得霑實惠尤爲幸甚謹攄感捆用佈佩衷[  上海北巿絲業會舘籌賑公所少欽施善昌謹誌]  
 
 

Page 12

 
 
[滄浪亭題壁]  
　　瞻仰先賢濟濟才一泓秋水感蘇梅池邊楊柳亭邊石曾閱滄桑小刼來○獅子林題壁人工巧果勝天工路轉峯廻徑又通行過危橋穿窄洞依稀身入萬山中○拙政園題壁長廊曲檻畵尤難緑罨垂楊拂釣灘到此便無塵俗氣賞心我愛靜憑欄吳縣藜牀舊主稿 
[申江客述錄呈諸吟壇郢政]  
　　一别京華四月餘故人責我信多疎雲山畫癖忘辛苦滬上爲空畫山水閱三匝月風月情深屬子虚予將爲沈姬脫籍未果窗外　吟添客感天邊鴈到帶家書鑪魚蒓菜非吾好也向西江憶敝廬西江南橋生蔡方咳未定稿 
[將之茂苑舟泊惟亭漫成四律兼寄二弟錄呈以堂世兄法家指政]  
　　又挂蒲帆向夕陽推篷閒眺水雲鄉疎籬雨過啼鳩婦古寺鐘稀睡鴿王那得花時歌緩緩空令歲月去堂堂遙臨昔日停軍處定有碑刊績紀羊昔襄程忠烈營務常駐軍于此○何日征衫洗凈塵難憑天問證前因半生閱歴霜中鬢卅載飄零刼外身聽鼓蘇臺兩被賊逼僅以身免敢道心雄成戰鬼却同貌寢觸江神登塲傀儡終無濟惠澤奚能及下民○鴒原遠隔動經年一紙書來吉語傳仲弟現奉觀察大名之檄頌美棠甘畿輔地夢回草緑種花天先文端别業賜額曰種花處輶軒到處覘新政棨戟遙連繼昔賢先伯曾祖輩曾備兵大名吏部文章還健在不妨小試武城弦茫茫歧路久徘徊水底魚龍亦幻哉羣盜如毛皆勁旅婁村七月間盜案叢起皆爲營勇催租無策愧庸材誅求未必能盈壑避債還須早築臺清白敬懷天語在先勤恪曾拜清白傳家之賜肯言末秩辱蒿萊[  秀峯弟紹文未定草]  
[小詩一律錄呈小藍田懴情侍者指政]  
　　滿街車馬日紛紛欲問何人脫俗氛似我麤狂甘蠖屈如君才技豈雞羣閒情曾著遺珠錄彩筆時成擲地文　酒何當重聚首花天香國話新聞[  北條鷗所直方氏呈稿]  
[寄懷種榆山人]  
　　傲骨鶴同支疎慵不入時淡交將廿載雅論每三思遣興劉伶酒傷懷杜老詩何期猶蠖屈濁世寡眞知○作客作客久無家萍飄當泛槎米鹽非素分詩酒或生涯慣品君臣藥羞看姊妹花老來何所悔只悔少時差○書感用杜甫懷李白韵短盡英雄氣聲聲喚奈何那堪離亂後偏惹病魔多知己嗟難遇芳辰借易過誰能明且哲免效雀投羅[  武陵漁隱求是草]  
[日本北條鷗所君屢惠瓊未遑酧報良以珠玉在前欲思藏拙耳兹蒙敦迫再三不獲已依數勉和錄呈桂笙夢畹兩先生曁諸大吟壇日斵政]  
　　海天萍水易參差何幸停驂歇浦涯佳句揮毫成擊砵香名掃壁待籠紗客中斯會堪千古宇内同文今一家願與江郎分彩筆遍從北里寫羣花顧影强顔頳若酡澄清竭力挽頽波循名求友知音寡降格論詩賞識多守黑無聞由命耳飛黄有志不才何蘭成蕭瑟秋尤甚慷慨尊前付醉哦德星一夕聚江樓操管憑誰紀此遊座有名花皆國色世無才子不風流朝廷玉帛柔邊徼客邸琴樽破旅愁竊喜平生私願慰識荆州愈勝封侯[  新儂葉慶頤求删稿]  
[上海四馬路高易公舘籌賑公所經收八月二十至廿四等日賑欵清單]  
　　二十日祥元銅洋二元○隱名氏英洋二元○東臯舊隱洋一天○天成亨號劉雲亭翁交來山東運何道陸仁愷觀察漕平銀二百兩伸規元二百十五兩一錢正○二十一日源泰參店省節月餅英洋一元○夏修初劉振甫吳志清王乃颺合助英洋二元○由恊源莊交來廣東　州府正堂朱　壽太守助規元五百兩○吳興無力人助山東洋五元○無名氏五元○何麟洲翁節省月餅捐助磨洋十元○何盧氏合家回里求保水陸平安洋八元○應祝費洋一元○張坤榮求病　洋二元陸允甫　母平安洋一元○廣生號節省中秋筵　洋四元○廿二日湧記洋二元魁記節省秋節費銀二兩○晉楊氏求父親病體痊愈洋四元○吳　起節省月　本　二元麥業卿卓然　翁移筵資助賑爲各親友種福洋三十元○廿三日　　清求先妣　　節省　資移賑　十元○安吉居士洋五元禾秀二元　記靜　二户各一元○廿　　鄉記　省月　香斗洋一元○　州　忍堂祈先嚴冥誕節省　資移賑洋十元○由天津楊　　　交　天津洋藥　局　善士經　二千五百七十五號雍　堂　　十兩平心堂　銀六兩榮　啓堂　慧覺生　桐坡彭修遠堂　吉堂　户各　　　　名　青　堂莫十八　　堂燃　　五户各銀二兩　己文　翠堂二户各銀一兩　　　　子洋二元　陵女子忠恕堂　二户各一元莫少侯　　十千文局　　津錢六千六百文以上十九户　銀四十八兩　規元四十九兩九　　分三厘　四元　　十六千六百文　　七元六角○以上　共收　元七百六十七兩零四分三厘洋一百零八元本洋二元　洋二元 
 
