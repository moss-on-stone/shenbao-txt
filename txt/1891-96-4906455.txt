# 1891 - 96 - 4906455

 

Page 1

 
 
[勸募順直山左急振啓] [  申報舘協振所同人拜手]  
　　順直山左洪水爲災自去年四月以來一片汪洋數千里盡成澤國災民遍　轉徙死亡男女屍骸蔽江而下其幸而不死者飢腸轆轆全無親輝下咽有不視息難延漸將告斃者乎伏念本舘勸辦賑捐而後江浙福建諸省　蒙大君子慷慨輸金今茲畿輔巖疆齋善名境遭茲顚　何必不復解囊特肅短箋附陳苦奘如肯玉成美事巨欵溉施弭作善降祥福報可操左劵已 
[得彩求售] [  申報舘協振所啓]  
　　本舘協所所腋　二次彩禀其每一彩乃嘉興朱萬廬先生所禦茲以其文孫偶患驚風願將所得彩物仍交本舘代售助賑冀求速　　計文微明山水册頁一部伽南香朝珠一串連翡翠佛頭記念俱全望江　巾題草虫册頁一部古銅午爐一只紅頂一座花翎一支文玉五洋如有合意　　速來購取其價亦可格外從亷旣得珍貴之　灭有施濟之名一舉而二善備想痌瘝在抱者自必踴躍樂輸也 
[點石齋發售各種精本石印書籍]  
　　硃批雍正上諭御纂五經經策通纂五經文準經發淵海五經備旨三層佩文韻用三　淵鑑皇朝各直省地圖十三　二四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八費手札元地圖成增補角山樓先正事略新印瞿子冾先生墨寳五尺蘭竹屏八角市裱加七有○本齋種類繁多不及備　擇其尤者　報以供海兩文人賞鑒價當格外從亷卽希光顧爲盼售處一在三馬路申報舘慶　又設分局在二馬路横街三層樓紅墻洋房内此佈 
[愼選使才說]  
　　古人君之有人其至要者有二曰相才曰將才相以籌國是補天浴日再造元黄將以策戰功珍賊擒王務安反側苟二者而偏廢其一則卽不能安内攘外面國事自此紛更矣若今則於相才將才之外特重使才古者壞中國者惟外藩耳偶有携貳之心惟是傳檄而諭之遣使以讓之未有不俯首順從惟命是聽者卽唐之回紇宋之契丹雖曰桀駕難馴而同處一洲尚可以情諭理遣折衝尊俎亦惟恃此專對之辭耳至今者而六合一家通道至數萬里外性情互異形貎各殊虎視眈眈環而相伺奉使者苟偶一失當則干戈立起一言卽可以興戎然則使才也直較相才將才而尤里聖天子臨軒策命可不鄭重於心乎顧同一奉使他邦而其中又各有别其充星使者爲朝廷所特簡必擇精於洋務曾措理交涉事宜者握虎符持龍節銜命而往稅駕是邦遇有違言與之爭辯旣不可辱國體又不可失鄰歡務求不亢不卑舉動得體故必再三審愼始降綸音至參贊領事隨員則惟佐星使以理事機例由星使擇幹練之員具摺奉調無須明降諭旨派令出洋而僕竊以爲奉使者固須才望兼優佐使者亦不可苟后從事何則叅賛爲星使之副凡有大事可與之謀定而後行使星使可者叅贊卽可之星使否者叅賛卽否之阿附雷同隨聲唯諾則一星使足矣更何用另派叅贊爲故必以幹練精明有守有爲者充其選始足以輔星使之所不及得免隕越以貽差至於隨員或當文案或當書契或令其應對周旋凡事聽星使指揮似乎無所關繫矣不知事之重大者始由星使親裁若夫無足輕重之端往往委隨員代理然則隨員者實得使之左右手左右手廢則全身皆運掉不靈矣濫竽充數烏乎可哉而僕更以爲最宜審愼萬不可貿焉派設者則爲領事一官領事專管流寓商民一切事務今之出洋者日益衆則領事之事日益繁自光緒元年郭筠仙侍郎出使英國查得敺美二洲各國所屬之地多有華人流寓或操貿易或作傭工因首先奏請在新加坡設立領事官旋于光緒三年九月奉旨依議欽此由是而卑魯而古巴而紐約而火奴魯魯以次設立俾華人得所覆庇不致見侮於外人小而錢債紛爭大而命盜各案凡星使所不能躬親裁判者皆於領事乎賴之至日本則光緒二年十一月何子峩星使奉命前往卽就横濵築地神户大坂長崎箱館六處分設領事官四員日本距中國非遥華人羣聚其間者良莠不齊辦理尤非易易領事苟不孚衆望則怨咨交作卽不免嘖有煩言僕以爲領事所辦事機實無 
殊地方官所辦者其閒管押遞妥笞責荷枷卽廳縣刑名之事也至於追欠欵徵牌費之類則又類於錢榖一門必也遴選曾任廳縣之官帶之出洋派爲邻同庶於公事一一熟悉得以措置裕如猶恐廳縣官雖悉民情未知洋務於保民之連則得矣一遇交涉事起洋官執公法以要挾領事據大清律例相駁詰扞格不入猶不免遽爾失和覆餗之占懔乎可懼則更有一法焉方今通商各口岸皆有外人旅居案牘往還在所不免地方官習之旣久自然洋務漸明或有曾任讞員與西人會同辦事者更能情形深悉動合機宜使派爲領事之則撫字子民自必恩威並濟而于中外交涉尤足使斟酌盡善遺憾全無國體尊崇外人悅服而奈何萋菲之輩猶或顚倒是非甚且綴以俚歌多所牽涉逞如簧之口誹謗叢興嗚呼噫嘻人才實難何旣得之復使之寃蒙不白歟因論使才而縱言及此愚者一得或有當焉若夫領事不洽輿情則可任主國之大臣照請飭換同治西年九月比利時所簡金公使曾有來文至領事不准商人濫充并不得兼作買賣則見於同治五年九月我中國欽差總理各國事務全權大臣譚欽憲照會中亦奉使他邦者所宜知悉也 
[諭旨恭錄]  
　　二月二十六日奉旨詹事府左賛善照例將李紱藻轉補兵科給事中着德本補授截取給事中唐椿森截取郎中余九榖保舉北河同知夏人傑直隷知縣傅世榕福厚山東知縣瑞璋河南知縣苗熒俱着照例用内閣中書李崇洸區文治王昌年俱准其補授京察官太常寺寺丞德鳳户部律帖式樹森户科筆帖式慧文俱准其一等加一級記名照例用刑部郎中着崇啓補授翰林院待詔着福祥補授欽此同日奉旨巡視東城事務着桂年去欽此 
[龍池柳色]  
　　户部寳泉局漢監督户部郎中胡廷幹現已簡授福建福州府遺缺知府所出漢監督經户部咨取各部一等漢郎中六人揀列名次於二月十九日帶領引見恭候欽簡硃筆圈出户部寳泉局漢　督着户部郎中陳維去欽此○内奏事處現懸主稿章京一缺循列咨取内務府各項司司員考充經恩露潤相　會同御前大臣於二月二十一日在西苑門外六項公所考試計與試者數人恩相國順口以中堂二字令其繙作清文應考之員所繙文義竟誤爲屋宇中間之堂相國披閲畢謂中堂爲大學士之通稱繙清文當只還其原音何得譯作屋宇中堂可知眞非通繙譯得商之伯邸等此後如奏事處主稿缺出改咨取六部司員不必咨取内務府人員俾免不曉清文之員濫 
 
 

Page 2

 
 
厠其間翌晨詳細入奏請改舊章不再向内務府咨取人員云○三旗虎槍處爲咨行事本處虎槍領記名副都統二品頂戴左翼前鋒叅領阿興阿現已簡授科布多幫辦大臣所遺三旗虎槍領一缺例應咨取兩翼八旗前鋒護軍叅領揀充相應咨行左右兩翼前鋒營八旗護軍營各於正三品人員中擇其槍法有準鞍馬嫻熟者保送一二員造册卽日咨送本處以便揀擬帶領引見○出便日本大臣黎蒓齋星使三年差滿由扶桑返斾卽於二月十九日入都暫住東安門外煤煊胡同賢良寳刹遵繕恭請皇太后皇上安摺各一分緑頭官銜名簽一隻本擬廿一日呈遞跳安因是晨上詣園寓醕賢親王金棺前行三滿月祭禮攺於二十二日子刻遞摺請安○崇文門監督委稅課大使恭賫黄花魚數篚於二月廿三日子刻進内先以一篚賫交奉先殿首領等恭陳列聖列后前並以一篚交看守太廟内監於中殿後殿薦新餘由内務府恭進上用迨紅日三竿榷使又遣家丁往軍機御前大臣及恭邸各餽黄花魚數尾○步軍統領衙門爲咨送事准户部文開張家口監督榮安差滿更換咨取各衙門應於京察一等郎中員外郎中保送一員過部等因查本衙門京察一等員外郎花翎四品銜兼雲騎尉成安堪以保放張家口監督核與例章亦符相應將該員履歴咨送户部查照辦理○前陜甘總督譚文卿制軍奉召出山由湖南茶陵州籍起程於上月二十日入都暫假東安門關帝廟小住行旌修具請安摺於二十二日子刻賫至南海交奏事官分行呈遞皇太后皇上座前制軍於丑刻抵西苑將膳牌遞入呈覽卽由内傳旨令於第一起入覲召入勤政殿内詢以在籍作何事現年若干曁經過地方時事制軍一一上陳上眷念耆臣特賞准乘朝馬制軍叩頭畢出海仍回寓所飯畢少憇下午始行拜客○新簡署理太僕寺卿溥玉岑少詹良涓吉於上月二十二日辰時拜篆接任先期由主簿廳黏貼紅諭仰闔者官員吏役人等至期進署伺候一體謁見○朝鮮國王遣使朝賀元旦所賷例貢方物表章先後由禮部代陳兹以使臣啓行有日經禮部奏明於廿二日舉行犒賞宴光祿寺循例備辦殽饌點心乾鮮菓品奶黄等酒在禮部大堂羅列欽派文少宗伯主宴届時朝鮮國正副使臣伴官隨嗣齊赴禮部主宴官率使臣等望闕行禮然後入宴宴畢仍望闕謝恩天朝懷柔遠人恩明誼美於此可見○禮部爲咨行事本部郎中多泰病故遺缺照章揀選擬定正陪於二月十九日帶領引見奉旨禮部郎中員缺看員外　世衍補授欽此欽遵到部相應咨行吏部曁廂紅旗滿洲都統查照辦理○朝陽門内南草廠地方某甲係正白滿披甲也上月十一日甲妻因細故致與姑勃谿姑痛詈之媳含怒而不敢言適幼孩索錢買物妻遂撻孩以洩怒甲責其不應遷怒由是夫妻反目其妻愈思愈忿卽於是夜取刀自刎鮮血迸流立時殞命甲赴官廳禀報並訃告岳家廳官將甲解送提署案關旗人自刎移咨刑部派員往騐閲三日部員帶仵作穩委往騐雖係自刎而死生前尚有毆傷訊諸某甲供認揪毆不諱而屍母遂謂自刎之故實因被毆懷忿所致部員以兩造各執一詞先令棺殮聽候訊究仍令看街兵看守將甲帶往刑部掣歸河南司訊辦 
[江督出都]  
　　本邑官塲接得京師電信悉新任兩江總督劉峴莊制軍定於昨日出都同天津乘某輪船南下筮期本月十六日吉時任事如是則抵滬之期約在初十左右矣 
[預備賓]  
　　金陵近以俄皇子將到沈仲帥謂非熟悉洋務者不足以資應對特遴委蔡和甫觀察任其事蓋觀察殫精西學曾經出洋同年曾忠襄公已倚之如左右手今仲帥此委眞可謂知人善任者已至於一切接待禮節亦須不亢不卑日前已札飭督辦曾仰皆觀察議覆　察奉札後遵卽叅酌適中之道謹擬數條開摺具文詳復奉批察核所議甚妥　准照辦仰卽分别移行一體遵照等因所議各條照錄於左一金陵下關俟俄儲船到由兵輪升砲站桅懸旗照吳淞一律如俄船先升礮還砲二十一嚮再敬二十一砲各礮臺亦不站隊不升俄旗但懸龍旗與營旂以示宣楊一預備碼頭不必在下關口内外自須仍由漢西門外官碼頭上岸不惟修飾甚易而且至行館與赴北院均近街道寛展便於站隊惟須自下關口至漢西門河下不可有民舟擁塞擬先期將下關口内民船令泊草鞋峽内小營門一帶曁碼頭左右民船令泊石城橋上首庶河路寛暢兩岸傍調舢板數十號遥連停泊但懸旗站船而不放砲岸上不必另用陸勇矣草鞋峽口京泊舢板十餘號旌斾與下關相輝映便臻整齊一下關江口預備紅船四號並小差輪四隻俟俄儲到下關停舟後如定進城游歴卽請坐紅船用小火輪拖至漢西門外碼頭登岸一岸上護衞自漢西門外官碼頭登岸俄儲轎前派馬小隊十六匹後面亦派馬小隊十六匹前後均離俄轎十丈外彈壓招呼一切不許擁擠喧閙夾道均令營勇站隊對立各持洋鎗不放響俟過面前端拱而已以昭肅靜又行館交派文員四人武弁四人各帶城守小隊四名彈壓閒人觀看於行館後面派營勇八棚駐繫梅巡以資保護送俄儲回船仍由漢西門官碼頭下河站隊與來時一律辦理 
[爲民興利]  
　　刻下楚省督撫兩大憲勤恤民隱孜孜以興利爲急務如香帥則力振礦務已錄前報現又於上月廿四日特委鐡政局委員候補縣潘誦捷礦務局委員留閩補用都司池貞銓赴江夏縣馬鞍山查勘煤窿又與撫憲會委漢陽縣縣丞黄君新鍔徧赴武漢黄德荆宜安襄八府勸種蠶桑共發桑秧計一百六十八萬餘株刻已一律完竣於月之十八日省銷差 
[皖中瑣事]  
　　皖垣現當考試之期儒冠儒服者流相與負笈擔囊而至糧價爲之大漲此外各項生意亦因之利市三倍○入春以來雖屢次得有雨澤然王脈未能深透比來亢晴日久田疇龜坼井泉亦凅正當播種之時茅檐蔀屋中人深望早沛甘霖庶不愆東作之期也○皖垣素有天主教堂現值錢犀菴文宗回省科考士子雲集首府聨仙蘅太守揭示教堂門首諭各生童道經其處僅可一覽不可多事仰見賢太守先事預防審愼周詳之意○統領安慶澄清等營柳馥堂軍門客　招集夫役開濬西門外鹽河西邊馬廠河一帶現已挑深惟東邊大新橋一帶尚以畚挶從事使鹽河之水通入長江日後大工告成不特河道無壅滯之虞卽舟楫往來偶遇風浪亦可在此灣泊保全商旅洵非淺尠也 
[賭負自盡]  
　　甯波郡廟前印釘善書之邵阿寳生而跛一足人以邵拐脚呼之顧雖不良于行猶喜評花問柳夙與天封橋某姓婦私識今正屢賭屢負無可支排遂於某日在婦家吞服阿芙蓉膏毒發而斃其子乏　棺殮私與　黨相商以父曾欠袁姓房租袁日日遣人來索遂被袁威逼斃命將屍抬往袁家袁見此情形知不得了因以邵子搗毁搶奪形同劇盜爲詞央懇某紳赴縣控告縣尊飭差前來彈壓　黨懼而散歸� 
邵亦將父屍舁回一面向袁跪求饒恕袁性最畏事給以洋銀三百元俾將父屍棺殮甬江訪事人所述如此本館因删潤而列諸報端人命關天不敢稍加臆斷也 
[厦門近事]  
　　福建水師提督彭紀南軍門於二月十三日乘伏波官輪巡閲洋面便道晋省與制臺面商公事於二十八日返署○興泉永道吳觀察晉省面禀公事於廿八日回厦○委署厦門同知黄星河司馬澍珍於二十八日抵厦擇吉三月初旬接印任事司馬前在漳泉辦理厘務去歲署理福防分府此次蒞厦署篆自必措置裕如民歌來暮副爲司馬卜之○何厝鄉稅厘分局委員期滿省中示委黄司馬接辦此差云○秋司馬蒞任未屇三月旋卽調省署中胥差以分府到任以來案多批駁未行簽票傳提者居多現届交缷凡有積案一律簽票傳提是以近日差役持票道途僕僕有一惡棍陳姓向以敲詐爲生去冬具禀稱有某甲之父在世時曾向先父借洋一百數十元迄今三十餘年積欠本利三百餘元請爲究追秋分府以爲此種莫須有之事批斥不准民間咸謂分府之明今聞此案又復簽票傳提未知何故○近日厦門時症盛行凡病人連日發燒或現瘢點延醫偶或不愼多有不起者蔚泰厚票號劉姓司帳人染患斯症僅三四日卽一命嗚呼昨日出棺暫厝鴻山寺中以待運歸 
 
 

Page 3

 
 
秦中云○百川通銀號爲厦門大紳股開去冬因被新泰厚執事侯某播弄謠言幾乎逼倒嗣經查係執事人某甲與某乙合股開設北郊購　　產房屋畜婢置妾虧空一萬數千元經人調處以三折歸還現在某紳一人獨開資本較前加添數萬金厦門本地銀號咸推百川通爲巨　多財善賈信然○淡水茶莊開市往來淡厦輪船如梭去歲福建科麽沙海龍各輪船搭客每名二元兹得忌利士公司以衆商合同已滿漲價每人三元而臺灣之斯美輪船今屆茶市絶跡未來厦門商民固望眼將穿而得忌利士則大得其利矣 
[日東餘話]  
　　日本新任朝鮮欽使棍山禎介部署已定擬乘佐世保鎭守府所轄海門軍艦履新刻下海門尚泊品川灣大約中浣時當起椗矣○新任中國漢口副領事橋口直右衞門率同加藤書記於上月十一號乘公司輪船西京丸赴任導出長崎勾留日○宏法大師爲日本禪門之祖圓寂後刻成木像自紀州高野山迎至長崎所隨信徒不下數千人本月三號午後迎八八坂町寳輪寺觀者如水如雲途爲之塞○俄太子將次來遊長崎地方官應尾燕饗之禮先集商人議得照先年欵迎美國統領格蘭脫禮節西菜口參用日本菜并燃放烟火以樂嘉賓又紙鳶會於去年日皇臨幸佐世保時曾放紙鳶以供御覽今亦行此以壯觀瞻市中則擬懸大角燈並挂二國旌旗夜更燃旗燈俾極陸離璀燦云 
[揚城火警]  
　　二月廿九日上燈時揚城大東門吊橋北首蔣家墩地方某姓草房不戒於火轟轟烈烈勢同拉朽槯枯該處多係經紀小民以茅龍爲衣者居其大半當火勢蔓延時衆知陽侯之勢恐難敵吳回之威遂不由分說拉去平屋數間以斷火路火始熄滅事後查知被厄者五家拆毁兩家餘均無恙地方印委各官曁各善水龍行至半途聞火熄而返揚城近來屢聞火警說者謂缘由天乾風燥之故居家者尚有其曲突徙薪時加防範也可 
[花縣循聲]  
　　上海縣陸邑尊下車以來勵精圖治卓著循聲素爲紳民所愛戴兹以去任有日特製匾額一方德政牌四扇用鼓吹執事送至縣署陵邑尊謙遜再三然後受之匾曰情深借宼牌曰宣勞疏瀹報最廉明四知清操三異循聲 
[漆匠跌傷]  
　　滬城三牌樓中市朝東門面之空房近有蘇人租賃售賣半夏雇匠裝修前日有漆匠某甲在樓窓工作偶一不愼失足墜下昏迷不醒旋經同伴扶起頭上洞穿一孔足骨均已折斷難保無性命之虞也 
[太守護花]  
　　前夜有任姓喚本埠四馬路西薈芳里龜子蔡金奎家妓女沈素香至寓中侑酒突命傭人送至英公堂妓隨匍匐蔡太守案前以惡鴇阻揩從良嚶嚶泣訴太守問爾欲從何人妓稱小婦人意欲從良尚未擇定何人無如龜子不允且鴇母寳妲時時逼辱不堪並有大姐阿金訴遭蔡毆打太守謂妓曰爾如眞欲從良理無不准然一經到案卽不能復任汝賣娼矣妓稱小婦人情願不再賣娼太守諭暫發官媒收管俟傳龜鴇覆訊核辦一時青樓中人咸謂太守護惜名花恩同覆幬云 
[請追價值]  
　　張朱氏投英界會審公堂控稱丈夫曾開機器行有陸開新者定告軋花機器工竣後延不付銀及至夫亡債户紛紛逼迫陸竟將機器取去將價捐勒不交爲皮黏呈定　合同請爲追繳蔡太守准之諭以候本分府飭差提陸訊供押繳可也 
[詳訊賴婚]  
　　蔣許榮意圖賴婚將女揹匿不放經其婿蔡治法控告一案昨晨　同轉莅八仙橋捕房時蔡治法之母蔡徐氏投案候訊同轉問爾媳爲何不肯回家答稱媳婦見慣花花世界以致樂而忘返問爾是否以揀絲爲業欲令爾媳同揀致生釁端供稱小婦人在家以洗衣度日並不揀絲問爾媳曾否助爾洗衣答稱自己衣服且不肯洗安有助小婦人洗衣問幾時分居答稱去年二月初四日由其母唆使回去問爾知伊家作何事答伊家專以聚賭抽頭爲事不甚規矩伊嫌我子不習上意欲賴婚　貼我子洋銀數十元將女領回我子曾往英公廨控告伊家聞之當央方渭正等理勸將女送至我家嗣因媳依然悍潑吵閙不依故令借屋分居問爾子今年幾歲家中可有產業答小婦人今年五十一歲兒子廿九歲媳十九歲於十六歲時完姻家在寍波章橋後街典得他人房屋數年前　回祿同轉令將蔡蔣氏傳案問爾言姑與夫屢次凌虐究竟如何供姑欲令我揀絲我畏差不肯致遭辱駡謂一味胡說着掌頰二十下蔡蔣氏稱大老爺不信可傳四鄰詰問同轉謂爾姑衣服尚不肯代洗遑問其他爾在母家多日所作何事供因丈夫不能養贍故回母家謂嫁鷄逐鷄嫁狗逐狗夫家雖貧自當苦守豈可擅回母爱喝掌責四十下問爾到夫家幾年分居已有幾時氏俯首不語着再掌二十下又傳蔡治法之叔蔡象卿到案問作何業供家在城内唐家弄專向銀匠店包做首飾問爾姪作何事可勤儉否供姪兒與我同業小的代向各店家承攬首飾生意姪兒不肯操作反將客貨私下典押去年姪媳與其姑不相安至我家住兩個月後又搬往别處問姪媳在爾家曾否在外閒游供姪媳甚規矩惟姪常不回家同轉命帶蔡治法問爾爲何貪吃懶做供小的暫住叔父家所做首飾另央中保人向天寳等銀樓担保領做不敢懶惰復問爲何不與母同住供妻不賢不能承母意只得分居津貼母親膳洋兩元因工資所得無幾不敷兩處開銷是以暫住叔父家嗣因叔不肯容納遂致賃屋另住問去年二月初四日爾妻因何逃逸供當日妻將女襪套與我之短衫同洗母親嫌其不潔兒而怒詈妻亦反唇相稽母轉怒爲悲哭泣不已小的將妻申斥被伊批頰一下至夜間九點鐘時由岳母領妻逃回小的追去查問岳母推諉不知閲三日岳父來云女已回矣同轉問蔡莊氏曰爾不受教訓肆意潑殊屬可惡着再掌四十又將將沈氏帶案問爾爲何將女誘回心懷叵測不可不示儆戒着掌頰四十下帶下復將蔣許榮帶案問爾將女誘匿家中意欲何爲供並無他意寳因女婿不能養家之故問爾女旣嫁與蔡理當與夫同住供婿欲將女縊死女懼而逃回閲三日我將女送往不肯收領以致口角同轉謂爾聽信女兒之言作比　塗之事令蔡治法將其妻悍潑情形伸說一遍語畢同轉又謂蔣許榮曰昨日令爾邀同蔡之伯父察象林爲何不來供小的與伊等素不識面蔡接口稱屬在戚誼何得言不識面此事於去年三月間在英公堂控告法捕房亦曾控過前經法包探郁庭湘同往拿人小的又遭岳父扭辫毆打其時我妻逃匿善餘里央方正卿出塲理勸同轉令包探將蔣許榮之隣人潘阿元沈阿六兩人傳案問爾等與蔣爲鄰已有幾時潘稱八年沈爯六年問爾知蔣有幾女稱共兩女長者嫁與蔡姓問蔡與妻爲何不睦稱不知同轉着蔣嬄去謂爾等隣居須有公論可知蔣家常有何等人賭博供我等在外營生不知伊家事問蔣有幾子供有四子長者在外面聽信着戕蔣子阿春傳案供今年十六歲同父出外挑火油擔間爾母與姊在家何爲供姊妹數人在家做鞋子口問長姊爲何不回夫家供因遭姊夫毆找之故問姊夫家可好供去年姊產孩母令我送麫去反遭逐出蔡治法接口稱蔣阿春每日到家數次不知何故問爾家賭博者爲誰供係父親之友常來挖花同轉問蔡曰賭博者是否方渭卿等答方確係正經人本月初二日岳母至我家打毁物件惟帽有湖色結子者最凶问阿春可知其人爲誰供不知喝責手心二十下又帶蔡蔣氏詰問仍供不知同轉命蔣沈氏蔡蔣氏分别管押蔡象卿回去下期邀同象桂來案諭原告靜候質訊 
[罰鍰示儆]  
　　小車頭目趙春林因爭奪生意與同業毆打一案迭詳前報昨日葛同轉先將趙春林名下車夫錢春元傅昌成周三等傳進問爾等不做生意終日在捕房前意欲何爲供小的等在此候審謂趙春林屢次犯案曾經懲辦本委訪明屬實知非安分之徒定當從重究辦該車夫一再求恩務請釋放問爾等裝絲幾包供稱趙名下共有小車廿二轉是日裝絲幾包因人多嘈雜未知細數問爾等三人共裝幾包可　别人裝絲供小的等兩人共裝絲八包不見别人裝運又將戴谷喜名下車夫沈法云沈昌林瞿大等傳進問爾等可知趙春林有車幾輛供當時只見傅昌成瞿三錢春元瞿昌文四人每車各裝絲四包送往柯知仁絲棧問車錢由誰人結算答柯知仁本係我家主顧車錢亦由我家結算同 
 
 

Page 4

 
 
轉命將趙春林李柏渭帶案趙妻某氏及戴谷喜之妻羅氏亦投案候質同轉謂趙曰爾常在馬頭上肆意横行前將徐長太打傷爾之車夫袁大有詐傷情事若不將爾懲責下次更肆無忌憚趙一再求恩情願受罰同轉曰姑念苦求從寛免責判各罰洋二十元李准交洋開釋趙不准交保限禮拜二將洋交案具改過結再行核奪 
[命案請騐]  
　　崇明人姚祝三推車餬口僦居滬北老閘地方曾借同鄉人徐鳳岐錢六百文本月初三日晚七黯鐘時徐與弟竹橋在天茂酒店向姚索取舊欠以致兩相口角俄而用武旋由旁人勸散不料姚身受重傷行至中途遽爾倒地延至三鼓時斃命由頭圖地保陳玉麒將徐鳳岐昆弟看管至昨晨投上海縣報案請騐適陸邑尊因公出署旋奉内諭着候核示 
[縣案彚錄]  
　　江北船户王長興投上海縣訴稱裝載歸安縣漕米五百餘石來申交缷除缷去外尚存一百八十石於本月初一日行至虹口招商局碼頭左近突有某洋行之長江輪船駛來將後梢撞損白米漂失無存向論不理求請撫卹陸邑尊卽着值日差帶往查明禀候判　○石屠氏探高金寳霸吞遺產陸邑尊傅到親族曹吉祥石坤林等訊供之下令高給屠氏房屋二間該氏不允邑尊著將契據呈案再訊此已詳列前報者也前晚覆訊屠氏偕子阿虎投案呈上契據並稱小婦人先嫁與石茂茂爲室茂茂故後再嫁與石五寳並將茂茂所生之子阿虎帶　嗣後又生一女現配與高金寳爲室五寳生時曾撫金福爲嗣子高金寳所供分產等語實是揑造現求恩斷曹吉祥石坤林石保榮等投案聲稱我等屢次向兩造理勸無如該氏固執成見難以理喻高同妻石氏供稱岳父五寳逝世後所遺房產於光緒十四年二月間憑親族等分派各無異言現在屠氏聽信地保曹錦昌唆使致起訟端惟求明察邑尊衡情酌斷將所遺房屋提出四間給屠氏收管餘屋與金福金寳瓜分兩造皆遵斷而退 
[扶彚攬勝集序]  
　　日本文字與我同政教　我同彬彬乎文治之國也顧自與泰西通商銳意西法遂舉一切制度悉變於西禁令綦嚴而摺紳儒流羣勿能從業故業服故服悁鬱其懷以爲日本與中國同道通聘最久且脣齒之勢天然而就豈宜惑外誘疎其所當親并先世之謨烈等弁髦而不　烏乎可謂知本也已坎道義本也機械末也用其末之長以輔本之不足則今日之西法未始不相需若因其末而遂棄其本無異欲苗之長而助之手豈非大惑也與乃當狂瀾奔注之時有砥柱其閒屹不稍移者然則其國之賢士大夫豈少也哉黄君夢畹槖筆滬江其國之賢士大夫來遊來遨輙投縞纻之歡光緒之十六年爲彼明治之二十三年萃各國之異產奇藝爲博覽大會將以攷察商務循西俗也嚮所與夢畹契者馳書具餱糧邀夢畹與遊於是縱觀萬國之珍徧探三山之秘據目所見筆之於簡不爲鑿空之談而利斃洞燭所與其國之賢士大夫上下其議論則一寄之於詩若文夫夢畹以一諸生乘風破浪赴海外友朋之約非有行人盟聘之任也而觀於其賢士大夫傾心於夢畹至深且篤其殷勤修睦之意不啻披肝瞻於外此無他道與義合而已今彼國雖尚維新之治其根本所在不致遽漓則賴有引賢士大夫者調劑其間我知斯文未墜必將有以袪其大惑也夢畹旣歸之明年出其書以示其友岸吟香岸氏爲之補止且任剞劂乃復屬序於余余遂抒其蠡測之見以明其國之賢士大夫所以交夢畹而夢畹之所以箸此書均非漫然無與者也[  光緒辛卯季春月朔同門弟華亭閔萃祥撰]  
[孝思不匱]  
　　謹啓者昨奉到林寳善大善士交來英洋十元爲萱堂隂壽節省筵資移助敝堂施粥之費以冥福現交春季食粥者轉多經費之鉅正在躊躇接到廿尊番佛菩薩如來體將一片婆心觀音自在善士聞風而興起窮黎飽德而銘恩祗領之餘莫名忻佩謹登報牘奉揚仨風[  上海六馬路仁濟善堂董事施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十七年二月廿六日京報全錄]  
　　宫門抄諭旨二道錄前○教職單○發抄硃批六道○直督李奏署臬等各捐銀一萬兩請特旨給奬片○又奏革副將片○粤督李等奏請將馗纛營官兵移紥寗明州城摺○桂撫馬奏陣亡瘴故員弁人等開單請卹摺○直督李奏飭運司赴任片○閩督卞奏補陸路都司摺○二月二十六日户部通政司詹事府正白旗值日無引見○海公等田村差竣覆命○徐會灃謝授詹事府詹事恩○堃岫謝授通政司副使恩○伯王請假五日○李培元王錫蕃預備召見○召見軍機徐用儀李培元王錫蕃皇上明日卯初二刻進内至奉先殿壽皇殿行禮畢還海○光緒十七年二月分教職單教授雲南順寗黄謙臨安舉貴州石阡冉文瑞松桃廳由止諭安徽全椒孫敬綱寗國山東臨淸孫士林青州山西陽城張丕謨平定河南滑縣劉俊德陳州商邱王榘光州江西新建楊煥藜撫州廣西養利梁振先桂林四川冕寍王萬震敘州俱舉訓導直隷唐山馮叔勝永平阜城張炳辰保定四川隆昌楊立雪邛州俱挨直隷成安于濬川遵化山西長子冀承詩汾州徐溝解雲鵬解州江西崇義黄作楨袁州廣東文昌區鴻瑶廣州四川廣元張如翰敘州貴州正安周文瀾石阡拔復諭直隷唐山傅掄秀順天山西太谷曹子勤汾州河南扶溝崔雲峯彰德廣東永安陳龍藻嘉應四川南川余樂盛敘州俱廪山西鳳台王丕釐代州拔四川南江徐傑敘永拔廣東龍門陳家驤惠州舉復訓直隷隆平莊鼎銘廣平恩山西長治崔璟沁州廪陜西臨潼王增誥同州廪福建將樂游從彬福州廪四川順慶劉棟文成都增○發抄楊昌濬奏唐滋生補都司奉硃批兵部議奏欽此○又張世才補副將奏硃批兵部議奏欽此○依克唐阿奏續領鎭邊軍餉奉硃批該衙門知道欽此○又解鎭邊新餉請户部核銷奉硃批户部知道欽此○又查閲北路各城起程日期奉硃批知道了欽此○又請以祿祥著呼蘭廳奉硃批吏部知道欽此○○李鴻章片再四川督臣劉秉璋倡捐並勸直賑銀七萬兩業經臣於上年十二月間彚案奏報並聲明該督臣等另有捐助順天賑銀亦已徑解在案兹據劉秉璋咨稱前項捐欵内有現署按察使二品頂戴建昌道黄毓恩捐助銀八千兩另捐順天賑銀二千兩二品頂戴四川鹽茶道延煜捐助銀七千兩另捐順天賑銀三千兩等因臣查該署臬司黄毓恩等以隔省官員一聞畿疆重地猝被水灾均各慷慨恤隣捐助鉅欵至一萬兩之多實屬公忠體國有裨時艱爲近年所未　雖據聲稱不敢仰邀獎敘究未便没其好義之忱惟該署臬司等均係實缺道員且有二品頂戴按照賑捐獎案已屬無可再加查前任浙江巡撫降選道任道鎔上年捐助直賑棉衣一萬件合銀一萬兩經臣奏乞恩施奉旨賞給頭品頂戴光緒八年原任直隸通永道薛福辰欽奉特旨賞給頭品頂戴各在案是以道員而加頭品頂戴出自特旨本非臣下所敢擅請惟上年户部奏准順直推廣賑捐摺内聲稱如捐實銀至一萬兩者准予專摺奏請特旨給獎等因誠以救灾緊急非尋常事例可比此次署四川臬司黄毓恩鹽茶道延煜各捐實銀一萬兩核與部議奏請特旨之例相符應如何破格從優給獎以示鼓勵之處出自慈施特沛理合附片陳請伏乞聖鑒訓示謹奏奉硃批黄毓恩延煜均着賞給頭品頂戴欽此○○李鴻章片再查有副將銜留直儘先游擊王承業藉端滋事不守營規除飭遞解回籍管束外應請旨將該員王承業卽行革職以肅軍紀理合附片具陳伏乞聖鑒訓示謹奏奉硃批着照所請兵部知道欽此○○頭品頂戴兩廣總督臣李瀚章頭品頂戴廣西巡撫臣馬丕瑶跪奏爲請將𪨗纛營官� 
兵移紥寍明州城以資保衞恭摺仰祈聖鑒事竊照光緒十二年間兩廣督臣張之洞會同護撫臣李秉衡籌議廣西邊隘分營扼紥案内奏請將廣西提督由柳州移紥龍州原有提標制兵五營擬撥中軍叅將一營隨來龍州原屬新泰協之龍憑營都司改爲　州城府守營遊擊隷於提督新泰協副將率其所轄左營都司𪨗纛營都司共兩營改爲專屬提督毋庸轄於左江鎭其新泰右營守備一營應卽裁汰經兵部議如所奏辦理奉旨依議欽此咨行到粤轉行遵照將新泰協右營守備一營裁撤該營原駐防寍明州城之弁兵改由𪨗纛撥防在案本年十月臣丕瑶於巡閲營伍行次接據寍明州知州蒲讓卿禀稱該州切近邊陲幅　亦廣游匪未凈時虞出没州治倉庫錢粮人民户口均須加意保衞據紳民呈請將𪨗纛營移駐州城以昭愼重轉禀核辦等情伏查寍明州城處邊徼境接越南彈壓巡防實關緊要以情形論州縣地方自較𪨗纛之偏在一隅者爲重𪨗纛地面比年尚稱安靜該處距寍明州城不過三十里若將𪨗纛營移紥州城仍由該營派撥弁兵分防𪨗纛路資兼顧一轉移間實臻妥善臣等往返函商所見相同咨商提臣蘇元春亦以爲宜並據藩臬兩司轉准太平歸順道議請移紥具詳前來相應仰懇天恩俯准將廣西𪨗纛都司一營移紥寍明州城以資保衞而重地方營名𪨗纛仍照舊制𪨗纛地面作爲汛地由該營酌撥弁兵赴防該營原分防各汛地亦循其舊毋庸變更該州城應設都司衙署籌� 
欵辦理謹會同廣西提督臣蘇元春恭摺具陳伏乞皇上聖鑒訓示飭部核覆施行謹奏奉硃批兵部議奏欽此○○頭品頂戴廣西巡撫臣馬丕瑶跪奏爲查明前次出關援剿打仗陣亡員弁及歴年在營瘴故文武員弁人等開列清單懇恩飭部議卹恭摺仰祈聖鑒事竊邊關在防文武員弁兵勇前因已歴五年辛勤備著經提臣蘇元春查開銜名送臣覆核繕列清單於本年八月十六日會同督臣李瀚章具摺龥懇天恩給獎並陳明歴年在營瘴故員弁生監兵勇隨後查明分别請卹在案兹准提臣蘇元春咨稱查當年出關援剿主客各軍總計八九十營所有陣亡員弁兵勇雖經隨時奏咨請卹先因戰事倥傯尚有漏未開報者未便聽其湮　而在營瘴故員弁有已先行請卹者亦有未經請卹者其瘴故兵勇爲數甚多良由地處蠻荒水土惡而瘴癘重感觸致病死亡枕藉實堪慘惻及凱撤進關留辦邊防客軍遣歸鄉里主軍迭次裁存二十營計自十一年春以迄此時累歲在邊分扼隘卡不辭艱險斬擒游匪起獲被擄人口給親完聚收撫游衆資遣回籍與夫修復鎭南關城建築石山炮台解運粮餉軍火永陸奔馳極爲出力均應記功候奬乃因烟瘴在營身故節據具報存記輒至數吉萬兹查明先後瘴故員弁廪貢生監軍功四百九十三員名漏報陣亡員弁三十五　名瘴故勇丁五千九百九十名漏報陣亡勇丁一百一十五名分别造册咨送核明奏咨請卹等因到臣覆核無異所有陣亡瘴故員弁生監有頂戴人等理合開列清單恭呈御覽仰懇天恩俯准飭部將單開陣亡補用都司羅萬勝等三十五員名按陣亡例從優議卹瘴故頭品頂戴記名提督戴貴品等四百九十三員名照軍營立功後瘴故例從優議卹以慰忠魂而昭激勸其陣亡勇丁一百一十五名瘴故勇丁五千九百九十名已將清册送部合併懇恩飭部議卹以示矜憫謹會同兩廣總督臣李瀚章恭摺具奏伏乞皇上聖鑒訓示謹奏奉硃批該部議奏單併發欽此○○李鴻章片再新授張蘆運司季邦楨現已來津自應卽飭赴任以便額勒精額交缷晋京陛見前赴廣東臬司新任除檄飭遵照外理合附片具陳伏乞聖鑒謹奏奉硃批知道了欽此○○頭品頂戴閩浙總督臣卞寳第跪奏爲請補陸路都司員缺恭摺仰祈聖鑒事竊照浙江紹興協中軍都司員缺輪用應補人員當因期滿世職騎都尉補用都司藩恭輅與是缺距籍在五百里以内例應於現任都司内先行揀調遺缺再以該員請補經臣奏請以浙江台州協中軍都司吳鎭東調補奉部覆准所遺台州協中軍都司員缺行令將潘恭輅另摺請補等因查民職騎都尉補用都司潘恭輅年三十五歲浙江海寍州人由雲騎尉併騎都尉光緒八年十月十五日奉旨准襲九年二月領咨赴部三月二十日欽派王大臣騐放請旨照例准其承襲欽此飭發浙江杭州城守營學習是年五月初五日到營收標嗣於學習期滿案内請咨進京十四年六月初六日引見奉硃筆圈出着發回本省照例用欽此承領騐票回營候補該員年壯力强以之請補斯缺堪期勝任合無仰懇天恩俯准以補用都司潘恭輅補授浙江台州協中軍都司俾重職守而符例章該員由期滿騎都尉請補都司銜缺相當毋庸送部引見除飭取履歴咨部外謹會同浙江巡撫臣崧駿浙江提督臣馮南斌合詞恭摺具陳伏乞皇上聖鑒飭部核覆施行謹奏奉硃批兵部議奏欽此 
 
