# 1905 - 29 - 4911420

 

Page 1

 
 
[四書五經義大全] [  圖書集成局啓]  
　　坊間四書五經義汻牛充揀日互稍劃襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨運匠　詞　義正本屈鄉會試各題無一脱　科塲利　無有過於此者訂十六厚本價洋雨元八角欲購者請至上洋三馬路申報館申昌書室及各書坊均有代售 
[論俄國内亂事]  
　　客或問於余曰今者俄國工人作亂一事與日本戰事有與乎抑無與乎余曰與於戰事者半非與於戰事者亦半客曰何謂也余曰當俄日之啓釁也日本君臣未嘗不懾俄之强畏俄之大故不敢遽與之戰而日之民則人人怨怒異口同聲無不欲與俄人相見戎衣一决疆塲之勝負日本君臣知民心甚固衆志成城逆之則有渙散之虞順之可收振興之效因遂毅然定計與俄人棄好尋仇調餉徵兵雲集響應加軍税而民不以爲苦裹馬革而人反以爲榮故能戰必勝攻必克相持一年再接再厲蓋日之與俄戰以民欲戰而戰也俄則不然其民未嘗有戰心懷鬥志安於逸樂懼犯兵氛故當與日失和時民間卽大肆違言以爲不可驟開兵釁而其臣遠東總督阿立幾雪夫藐視日本欲建大功俄君又素以喜功好大爲心受其所愚密籌兵備卒至爲日人窺破先發制人一戰而俄之海軍敗再戰而俄之陸軍又敗甚至失遼東棄旅順戰艦盡成灰燼軍士積屍如山敗耗迭傳民怨如沸咸謂是戰本非出於民之所願乃君與臣迫之使然今者軍需之所耗已不知幾許矣人民之喪失已不知若干矣而君臣視之猶不甚惜來日方長戰端未已是百姓之脂膏將竭而身家性命皆將有不可終保之憂怨憤之所積者深各工人遂乘間而動吾故謂此亂事關於戰事者半也抑俄專制之國政治所布多利於君而不利於民民有疾苦上視之漠然也民有不便於事上亦不聽其呼籲也君民之情壅阻隔閡而官中之不肖者乃得從而摧抑之虐待之於是各項之利權失矣百姓之貧困甚矣資本家之壓制亦愈重矣民各受苦工人尤深積之有年鬱而不發初非因一朝一夕之故而遂猝然發難也觀其所要求者一爲復百姓各項權利一爲舒百姓貧困一爲去資本家之壓制而此外尚有數大事一爲萬民同仰之教育自由一爲報紙言論自由一爲信教自由一爲聚衆自由以及設立代議政體等項有涉於工者亦有不涉於工者窺其意蓋惟欲去專制政體俾民皆得以自便也否則聖彼得堡各工廠有同盟罷工情事何以他項商業亦聯絡工人以應之乎又何以莫司科城各工廠亦隨同起事乎更何以哥乎奴維而拿波蘭及拉唐等處亦莫不有此舉動乎一夫夜呼從者四起是非平日百姓皆有積怒斷不至如此蔓延吾故謂此亂事非與於戰事者亦半也然正惟俄有内亂情形而俄日戰事或卽可因此而了假使各國乘此機會出作調人勸息干戈重敦玉帛則俄皇方欲平治内亂之不暇或者可暫　雄鷙之氣俯首順從是不特可免戰禍久延抑亦兩國人民之福也客去乃詮次問答之語錄之報端 
[本館接奉電音]  
　　昨日午後一下鐘越二十五分時京師友人飛電傳來上諭七道敬謹譯登○十二月二十二日内閣抄奉上諭廣東潮州府知府員缺緊要著該督撫於通省知府内揀員調補所遺員缺著慶斌補授欽此同日奉上諭前因入冬以來雨雪稀少朕親詣大高殿拈香並派員分詣時應宮等處拈香虔申祈褠仰荷昊慈眷佑迭霈祥霙農田沾澤朕心寅感實深允宜敬謹報謝用答天庥朕於本月二十三日親詣大高殿拈香時應宮仍派溥偉昭顯廟仍派載洵宣仁廟仍派載瀛凝和廟仍派溥倫同於是日恭行報謝仍祈頻邀鴻貺膏澤應時以慰農望欽此同日奉上諭政務處奏議覆裁改漕運總督一摺江北地方遼闊宜有重鎭順治年間改設漕運總督原兼管巡撫事務現在漒運全停著卽改爲江淮巡撫以符名實而資治理卽以原駐地方爲行省江寗布政使原屬之江淮揚徐四府及通海直隸州本歸管理仍著兩江總督兼轄各專責成餘依議欽此至晚二下鐘時又接京師來電云十二月二十三日内閣抄奉上諭江淮巡撫著恩壽調補陸元鼎著補授江蘇巡撫欽此同日奉上諭江淮徐海道兼按察使銜著徐樹鈞調補楊鴻度著調補江南鹽法道江淮徐州道著袁大化調補李紹楚著調補福建興泉永道欽此同日奉上諭廂藍旗蒙古都統著連順補授欽此同日奉上諭著派戴嘉管理圓明園八旗包銜三旗官兵並烏槍營事務欽此 
[電傳宮門抄]  
　　昨日午後一點鐘越二十五分時京師友人專電告知本館云十二月二十二日皇上召見軍機大臣及英廷至晚二下鐘時又接京師來電云十二月二十三日皇上召見軍機大臣 
[撃退俄軍]  
　　昨晚九點鐘日本東京來電云華歴十二月二十二日日本大本營得滿洲軍報内開二十日俄軍之在渾河右岸者漸見發動之象約有一軍圑以上由長灘南方向黑江台　譯音及鎭灘堡　譯音前進我軍遂於二十一日進僣之拒交綏之下敵人在鎮竊堡之一師圑爲我一部隊撃敗退向劉城溝　譯音一帶而逃另有我軍一部隊於是日進至黑江台與敵軍一師圑相戰刻尙未息 
[捕獲接濟商船]  
　　昨日午後日本東京來電云華歴十二月二十二日有美國商輪船名打拉者載重四千六百十六墩滿載糧食及馬料等物駛赴海參崴爲日本軍艦在日本北海部拿獲已送往横須賀軍港矣 
[法受震動]  
　　華歴二二月二十二日日本大阪來電云此間接得法京巴黎電信諸俄京聖彼得堡大戮之事傳至法京大爲震動各報紙均狂議此事卽匯兑銀價亦掣肘異常各報紙大都以爲法政府并未詳聞俄亂實情蓋俄政府中人俱將亂事故作謊報内有數報紙皆料此次擾動或竟爲大革命之先聲云 
[請交公議]  
　　華歴十二月二十二日英京倫敦來電云此間頃接美京華盛頓信息謂美國海君已陳請俄國令將宣告中國破壞中立一節移交列國公議 
[俄皇温詔]  
　　華歴十二月二十二日德京柏林來電云俄皇已降諭一道勸導工人令各安靜守分并允删訂 
 
 

Page 2

 
 
保護工人章程定律减短作工時刻及設法允許工人有自由之權利以聚議所需宣布意見 
[俄將遁辭]  
　　歴華十二月二十二日英京倫敦路透電局來電云在聖彼得堡之日日電報訪事人來信謂俄國陸軍提督哥魯報托金頃電奏俄皇聲稱因歐洲之俄兵不肯前進迎敵以致攻撃之力重被所累蓋伊等俱謂旅順已陷此戰已歸無用也 
[俄亂彚聞]  
　　華歴十二月二十二日英京倫敦路透電局來電云俄國莫斯柯城現已漸形安堵彼處總理大臣曾出一示謂各工人　願照常歸廠則允爲之盡力保護又電云莫斯柯警察部發帖告示略謂此次工人肇事乃係英日兩國之詭謀且英國曾以銀錢　助云云駐俄英使解定司聞之卽向俄廷聲辯旋接回音允准設法禁止此種事情現俄京聖彼得羅堡英使署已派兵防護矣至哇特薩地方亦有同式之告示張貼街衢又電云聖彼得堡現已照常安謐俄政府深信亂事已消滅矣 
[俄亂紀聞]  
　　華歴十二月二十二日日本大阪來電云今日此間接英京倫敦來電謂因利包地方忽有亂事以致第三艦隊開發之期又復被阻又電云在聖彼得羅堡之某報訪事人來電云聖彼得羅堡之測繪工藝礦務各學堂參議已致書各部大臣因禮拜日大戮之事故均决意不願續任斯職又電云重開大學議院之期現已展緩至西歴二月二十八號 
[俄亂述聞]  
　　華歴十二月二十二日日本大阪來電云今日此間接英京倫敦來電謂俄國皇族曾於沙司哥思羅宮中會議此次亂事當卽决定必須竭力壓平又云俄皇日來胸中頗覺憤亂異常 
[俄亂譯聞]  
　　華歴十二月二十二日英京倫敦來電云亂黨與官軍利加互戰共斃工人三十名警察長一名兵士二名又電云他處各大鎭亦有肇亂之事不過其勢較輕刻下司麻倫克苟脱樞薩拉托夫利加及來佛耳數處各廠亦已罷工又電云海而新他司地方作亂時警察持鞭攻撃工人五千名傷者甚少又電云有亂民一羣巡行利包街巿迫令各工人一律罷工 
[難民抵烟]  
　　十二月二十二日烟臺來電云今有日本輪船三船帆船十六艘載運無關戰事之人二千六百名口駛抵此間惟因天氣不佳暫就勃才夫地方寄泊二日中有避難者六百人己於禮拜四登岸其餘則分乘輪船三艘一名孟乘一名雷臺蜜乞耳一名化保取道上海以往哇特薩其已登岸者則待有便船再來上海諸人精神俱甚康强刻下旅順尙有無關戰事之人二千名口烟臺情形雖略有不適之處然一切均安謐如常 
[電復寺産]  
　　京師訪事人云外務部電詢浙撫有無全省寺産歸日本國保護等事旋由浙撫飛電復稱某僧糾合各寺住持倡興此議刻尙未行已派員認眞稽查務將寺産詳細開載一律存案以破狡謀 
[請正人心]  
　　京師訪事人云日前某大臣蒙兩宮召見時極力指斥某省所設學堂謂在堂學生專主民權自由之說此風一長爲禍甚烈戊戍之事殷鑒不遠不早查禁不足以正人心而端學術云云皇太后聞之深爲動容 
[請辦皖硝] 　 
　　京師訪事人云某言官條陳政府以皖省亳州産硝甚旺雖例禁私售而商人之貪覓重利者輙恃洋商爲護符恣情臖販擬請派員前往採辦旣足充製局之用亦足以阻私銷云 
[咨告川漢路欵情形]  
　　京師訪事人云商部近接四川總督錫淸帥來咨略云川漢鐵路公司前已開設若不足以杜外人覬觎兹計各省商埠陸續協招商股以及前次日本留學生所集欵項共有二百萬兩之譜惟此項股銀均先塡給小票以後換給股單必須鈐有貴部印花始昭信實再此路國家須認股若干以立之基請示辦法等語近日商部正在曾議此事尙未咨覆 
[籌興川路]  
　　重慶訪事人云川漢鐵路蜀督錫靑帥本擬自行籌欵開築嗣以措資不易且事煩責重遂生疑沮之心近以日本留學生詳陳利弊情形全蜀人心爲之聳動於是各願集欵承辦以免利權外溢清帥得禀採納其言决計不借外債其欵專提各州縣積儲項下不足復招集股銀聞總辦趙季鶴觀察副辦伍崧生太史已擬定向各典鋪巨商及匯兑銀行先借五十萬金以備動工之用一面采用各處條陳分别籌辦矣 
[贑購軍火]  
　　京師訪事人云江西大吏咨行兵部略稱刻在鄂廠添購五生七過山快砲十六尊砲彈一千六百枚銅殻八百枚木樣彈四十八枚裝彈機器二副小口徑毛瑟快槍一百五十桿槍彈七十二萬五千顆由江督代購日本明治三十年新式五響連珠步槍二千枝無烟藥彈三百萬顆奥國曼利夏槍一千枝彈一百萬箱馬當砲臺在江南機器製造局添購三磅子快砲五尊連同藥彈 
[擬開塘壩]  
　　鎮江訪事人云當丹徒各鄉尙未鼓衆閙漕時知縣張星五大令以江蘇藩司效述堂方伯不允减漕禀請以工代振藉救貧苦小民本月十一日出示曉諭曰照得徒邑山鄉田地本年夏秋之間缺雨滋培收成不無歉薄業經本縣親歴各鄉按畝履勘分别剔减禀奉藩憲嚴加批駁飭令銀米照額全徵本縣昨又晉省面求多减徵數惟藩憲以現在庫藏奇絀時局多艱本年通省各屬及鄰縣應徵銀米槪令照數全徵碍難多減不得已爲民力請幸蒙藩憲允准剔除被旱各區無收田地三萬四千餘畝蠲免下忙漕米仍徵上忙並將剔剩熟田普減三成上下忙銀全徵漕米在上憲之體恤民情固已恩施逾格本縣之爲民請命亦已心力交盡吾民當可共諒至徒邑田地一遇晴雨不時卽行患旱者苦於塘壩失修瀦蓄無備上憲亦體念及此允於來春撥欵擇要開辦以興水利庶被旱各區農民得以力食本縣現已邀集紳董籌議辦法以便來年春融開辦誠恐各鄉民未及週知合行出示曉諭仰闔邑軍民糧戸紳耆里連排年人等一體知悉須知錢糧爲國家正供爾等食毛踐土具有天良自應勉力輸將况本年熟田徵數業蒙憲恩酌量核减體恤不爲不至自示之後爾等凡有本名下應完本年熟田銀米務各體念時艱趕緊持單赴櫃掃數清完掣串會限騐票倘有刁頑之戸藉詞觀望煽惑阻撓定卽提案訊明嚴辦决不姑寛至各鄉塘壩應卽聽候本縣會同紳董議定辦法籌集欵項來春擇要開辦以資力食其各凛遵毋違 
[潤民閙漕五志]  
　　鎭江訪事人云本月二十日常鎭通海兵備道兼鎮江關監督郭月樓觀察會同護理江蘇巡撫效述堂中丞所委署常州府知府許東禽太守及署鎭江府知府德乾一太守兩江總督周玉帥所委江蘇候補知縣朱大令錫甲及署丹徒縣知縣張星五大令出示曉諭曰爲勸諭事照得徒邑本年山鄉田地被旱歉收業經由縣勘明禀准蠲减銀米誠恐民力尙有不逮復將每石漕米讓收公費錢五百文並禀請大憲撥欵辦撫關塘體恤已屬無微不至乃該鄉民猶復不知感恩聽信刁徒唆使傳單鳴鑼聚衆滋閙實屬目無法紀第念該鄉民等半由於鄉愚無知半由於被旱困苦特再恩施法外兹奉大憲派委本委來鎮隨同本道會同本府本縣查辦除遴派廉正親信之人分往查察實在情 
 
 

Page 3

 
 
形並傳集各紳董會議另請憲示曉諭外合先會銜勸諭爲此示仰徒邑糧戸人等一體知悉同示之後務各父誡其子兄勉其弟守分安業聽候會議爾等果實有困苦情形本道本委本府本縣無不格外體恤倘再傳單嗚鑼聚衆混閙則與亂民相等國法具在憲典難寛一經拿獲定卽儘法懲辦不得再事寛貸其各凛遵毋違特示 
[名將入祠]  
　　廣州訪事人云已故廣東提督方照軒軍門曜辦理清鄉頗著成效潮人士感懷遺澤禀請大憲奏准建立專祠延至本年始擇定金山玻璃廳瑞文莊祠舊址擬塑　門遺像於上而於其下安置文莊神位嗣以軍門受文莊知遇最深不應倒置乃將文莊神位遷往别處以妥神靈 
[日僧多事]  
　　杭州訪事人云龍興寺本雲棲蓮池寺之下院棟宇巍峩香火繁盛今夏由紳士禀准上憲改爲工藝所雇工修整一新詎料住持僧被逐後濳投旅杭之日本本願寺僧伊藤賢道處求援一面邀集杭嘉寗紹等屬三十六大叢林同求日僧保護邇有日僧若干名陸續到杭先在龍興寺懸掛本願寺總布教塲木牌以便侵佔寺宇紳士一面向之理論一面禀求浙江撫憲聶仲芳中丞速向駐杭日本領事大河平隆則商阻大河平君置之不理而日僧則稱已赴杭關道轅領有布教護照其意甚堅相持不下刻下紳士分别函致都中某某諸大具羣起力爭蓋勢已釀成交涉之案矣 
[獲盜存疑]  
　　松江訪事人云前者郡城北門外張姓被盜行刧失贓甚多事後拾得羽毛單短褂一件鞋一隻報經華亭縣孫花樓大令勘明飭緝嗣獲到形跡可疑之木匠麻子阿邱疉經刑訊供稱小人略知此案緣起由西門外倉城一帶包某等人所爲包曾糾約小人同往小人堅不允許習日清晨見包等在渭水臺茶館分贓欲分我杯羹之惠小人峻詞却之致被批頰木令得供立即飭丁持名片請提標中管何雪門參戎遴委左哨王弁馳往拘拿包委卿何雲茂二人以何無跡可尋僅將包拘送縣署大令飭提阿邱對質指稱所蹟之鞋確係包物包則極口呼寃並稱小人向與阿邱同業前年北門修築雉堞時與阿邱同在工作曾與口角扭毆致被挾嫌誣陷大令疑其狡展飭上天平架艮久仍呼寃枉乃飭放下押候覆訊邇日城中傳言咸謂包平目尙無不法情事今已由家屬浼親鄰聯名求何矣 
[閩茶獲利]  
　　福州訪事人云閩中土産以茶木兩項爲大宗邇來業茶各商因外洋不甚暢銷類多歇手茶税所入因亦迥不如前不意今年自春迄秋茶巿大有起色無論茶片茶未靑緑白毫莫不十分暢銷獲利數倍此亦閩茶一大轉機也故志之 
[琴堂賓從]  
　　昨日江蘇候補縣丞葛久香二尹詣上海縣署謁見縣主汪瑤庭大令旣而鹽捕營統領劉健之觀察亦命駕至縣署投刺拜會縣主汪瑤庭大令以禮欵之 
[火警續聞]  
　　昨報記本邑北浙江路西首天寶里失火情形兹悉其地在錫金公所西首計焚去三樓三底房屋兩所及第一弄樓面數楹第二弄樓上亦經延及幸經救火會各西人竭力救熄否則風緊夜寒其事有不堪設想者矣 
[新界火警]  
　　昨日天甫黎明四點鐘時後本邑泥城外新馬路第七百零九號七百十號門牌鮑康記陸仁記馬車房不知因何火起頃刻冐穿屋頂當經救火會西人驅水龍到塲施救得卽熄滅僅焚去馬房兩間 
[照登鐵路大臣復鎭江紳董函]  
　　駐滬鐵路大臣盛杏蓀宮保復鎭江紳董鮑心增丁立瀛韓弼元嚴作霖吳保齡許汝棻李培楨等函内開敬復者承示鎭江積榖尹董以田抵欠事出善舉桑梓敬恭理應相助惟尹穉山虧空通商分行二十三萬餘兩關道庫欵四十二萬兩育嬰堂存欵一萬餘兩又裕通虧欠關道十一萬兩屢接午帥來電宗旨在嚴查尹産彌補官欵尤在首清庫欵方能理及别項敝處不避怨嫌派員四出所查尹産一舉盡歸關道而虧多産少不敷甚巨玉帥過滬首重開彩第産業非同現錢外省之人未必要揚鎭之産銷路恐難暢旺於此有認銷之説但彩額僅六十萬元關欵庫平紋銀四十二萬卽使所認全銷尙不敷銀三四萬兩而分行所虧之二十三萬固已毫無著落卽關道裕通所虧亦須另行設法甚至育嬰之欵與備荒積穀同係善舉者亦均未能顧及前經午帥電飭江都縣將此宗田一千三百餘畆一併查封另給新契業已歸入彩内卽刻彩票分散各處已成之局勢難再將此宗田畝劃歸尊處以致彩票不成開彩無著然貴鄉善舉决不膜視俟開彩旣成關欵能了自當别爲設法總期有著以舒厪注否則尊處能銷彩票當飭將銀行所認者格外减讓若干倘使彩竟在内則以少得多亦將本救本之法統希酌定專復敬頌均祺諸維鑒察是荷 
[萬國紅十字會來函]  
　　十二月二十一日新民府來電篠巧電悉遼陽棉衣蘭翁業與魏商再由尊處電囑更妙史公來會必能得力滬延董友總以公正無私爲上年　尙能起程否尹柏生確在哈道勝己令速寄家書矣請轉致謨琪號按尹柏生事係申報館席子佩觀察所託頃已將電錄送矣本會謹註 
[萬國紅十字會來函]  
　　啓者本會昨承山西學政寶大宗師來函募助湘平銀五百十二兩三錢七分降匯費八兩合來元五百三十兩零九錢六釐謝藜軒交來重慶招商局葉少山主政續募規元八百兩天順祥陳潤夫封翁交來四川李觀察正榮續助渝平銀四百兩合來元四百二十兩寄芝錫記捐助規元七百兩烏鎮沈和甫兄交來殳山隱者捐助鷹銀一千元寍紹台道高觀察交來代募紹興府合屬鷹銀四百二十四元台州府合屬鷹銀五百元日本留學生監督沈幼沂先生交來自助並代募陳福頤諸君二十八戸日幣五十三元無錫　汝馨以來年値母周甲求安享遐齡助洋十元徐州余台南助洋三元内銅洋一元俄日交訌灾民蝟集奉省各處避難來者有數萬之多雖經設法留養並移民就食新民屯掬鹿等處而灾廣款絀振撫爲難蒙諸大善長鼎力維持源源募助仁漿義粟感佩曷勝除分掣由照並函復外謹乞登報鳴謝伏維公鑒再本會前承出使美國大臣梁星使來函並交到經募第一批通用洋銀一千一百元又承福建學政秦大宗師交來經募福學字第四五六號捐册七兑番洋六十二元合來鷹銀五十六元四角署崑山縣俞壽田大令交來經募崑邑四十五戸鷹銀一百三十七元小洋三十角錢七十文敦睦堂助元一百兩合并聲明奉揚德意[  上海萬國紅十字會同人謹啓]  
[歌興飽德]  
　　歲云暮矣小民餬口艱難實較常時而更甚此敝堂每届年終殿以施米之微意也特經費較繁艱於籌措兹承懷德堂大善長慨助洋銀七百五十元南順記號洋銀二百五十四元四角吳志和翁洋銀二百元同人施君了英洋銀四十元義粟仁漿歌興飽德當此嚴寒時節凍餒交加一飯之恩千金何異將來天之報施善人當必有超出於尋常萬萬者若第云富貴壽考兒孫滿前皆意中事也乞附報章藉希鈞鑒　　　　　　　　　　　　　　滬北天后宮前廣益善堂司董嚴信厚龔心銘朱佩珍曾鑄祝大椿葉貽釗周鴻孫等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[隨堤梅信]  
　　揚州訪事人云入冬以後天氣和煦無異三春至本月十二日忽雲殿低垂長空潑墨比至下午雨絲　片絡繹面來俄而電掣金蛇霹　一聲振山撼岳直至傍晚阿香始驅車而返論者咸謂冬行春令大非所宜恐明歲必有疫症也○揚城巡警營管帶葉都戎現以時當歲暮特出示一通略謂照得巡警營兵月餉均係按月發給衣帽均由官給所有弁兵等入巿購物均屬現錢不准賒欠並奉運憲面諭約束維嚴兹値歲暮恐兵士等有賒欠等事合亟示諭爲此示仰弁兵曁鋪戸人等知悉如敢故違禁令私相賒欠無論欠戸及被欠者均按原數照十倍罰充善堂經費本管帶言出法隨幸勿嘗試○每届歲終兩淮聽鼓各員之無差者由淮南總局給發度歲資原爲賦閒及窮苦難堪者稍資彌補乃近年往往有席豐履厚及豪華子弟與夫優差大缺甫經交卸亦赴局請領在若輩得此戔戔固無足重輕而眞正貧具卽少此若干攤派運憲恩新甫都轉有鑒於此本届擬另籌妥章務使欵不虚糜功歸實濟已傳諭總局大約日内卽可揭曉矣 
[漢上官場紀事]  
　　漢口訪事人云江蘇候補縣季酉山大令奉兩江總督周玉帥札委來漢查察土膏捐情形行轅旣卸卽至土膏捐總局拜會王屺之大令查閲開辦一切章程聞不日卽須遄返白下矣○江蘇候補道萬星濤觀察日前護送調任湘撫端午橋中丞來漢隨順道回沌陽珂里省親 
[上海縣署瑣案]  
　　本邑十一圖地保夥役白岐珍因被圖民徐諸氏兇毆禀經新委淸丈局員某君函詰縣主汪瑤庭大令將氏提訊白訴稱前當清丈局查丈本圖單地時徐諸氏有馬路迤南徐承照戸名地二畝六分數釐因方單已失商令小的將馬路迤北之方單持往局中呈騐刻經新局買復丈驗悉前請著將無單之地充公氏疑由小的唆使致被扭毆氏供馬路迤南之地係徐承照戸名方單被夫叔抵押在外白卽朦請局員將地充公鄉民不服故與爭論事與小婦人無干大令判責白二百板命氏速將徐承照戸名方單取回呈候察核○何承福前欠周福春墊欵控經大令訊供押追嗣由熊春著保出避匿不見因飭提熊研訊熊供日前接何函約於本月二十四五日到來求恩寛限大令著速催繳銀延干嚴比 
[馬路工程局紀事]  
　　昨日新科翰林錢太史淦江蘇候補道劉觀察榮拔蘇江候補知縣姚明府文俊先後命駕至南巿馬路工程局拜會總辦翁子文太守○昨日南巿馬路工程局總辦翁子文太守特命書吏將馬路開辦章程二十四欵照錄一册蓋因某省開辦巡警函請抄錄以更仿行也○前日南巿九大馬頭廣生錢莊執事人張珙珍虧欠某商銀三千兩被筆師克伯魯扭至馬路工程局請爲寄押昨日總辦翁子文太守以並無公堂函件未便代押已准交人保釋矣○昨日章和甫與其弟章某在馬路中購物被何阿三扭住撃破頭順因控諸馬路工程局總辦翁子文太守飭交人保出調處 
[英美等國租界公堂會訊案]  
　　前者德商秦來克控華人倪桂華租地悔議等情經讞員黄耀宿司馬會同德總領事宿司馬會同德總領事署繙譯官麥令豪君研訊桂華之兄榮華延律師博文投案聲禀稱此地係三房公産桂華不能檀專司馬以桂華已向秦來克借銀五百兩將地作抵著押候追究昨日午前十一點鐘時復與麥君訊究秦來克投案請追並稱前奉訊供之後博律師曾勸令被告償還銀五百兩豈知榮華祗肯二百兩務乞嚴追榮華供稱小的無力繳此鉅欵司馬謂如難全繳儘可陸續拔還隨商之麥君判侻令華於光緒三十一年正月底還銀一百兩其餘四百兩從二月起每月拔還五十兩至九月終清楚立票交秦來克收執榮華唯唯遵斷又稱前桂華借銀時各中人轉借去銀二百兩應著歸還司馬著另行控追 
[英美等國租界公廨晚堂瑣案]  
　　前者胡光點控楊茂和王龍生不還抵借銀兩及造屋糾葛一案遷延日久迄未了結前晚襄讞委員孫耳三明府升堂覆訊胡供稱小的前爲楊包造清雲里房屋墊去銀四千兩後因涉訟經年又墊拆息銀二千餘兩現在先後收得銀一千四百餘兩其中受虧頗鉅叩乞訊追周子良供稱小的被王欠銀五百兩求卽訊追楊供小的建造清雲里房屋十一幢王胡稽延四年之久始得竣工其間房金訟費受虧實甚尙求恩鑒王聲訴前情嘵嘵不已明府向胡楊周再三開導著楊於三日内繳銀一千兩給胡七百五十兩周二百五十兩各具遵斷切結呈案兩造俱未滿意明府著妥商禀覆王乃具結而出○前者羅子雲嚴錫三周林峯控恒隆米店主林殿臣及店夥周桂堂倒欠米價洋銀五百餘元前晚明府升堂研訊羅訴稱奉諭之後周桂堂仍未尋交伊主周供小的偕原差往尋林實不在家中故未尋獲途遇王之舊僕王阿心疑伊必知下落爲特帶案請訊阿心供此次實奉主母之命尋訪主人因之來滬並未知其蹤跡明府著與周暫行管押候林到案訊核○嚴雲卿控史阿蘭率衆凶毆毁籬拔石等情前晚明府升堂研訊嚴供山東人湯姓前購王秀坤之屋基二分九釐建立界石圍以竹籬鄰人史阿籣藉口佔伊之地串通某洋人將籬拆去界石亦被撃斷并扭住小的兇毆叩求訊究王供此地由小的售與湯姓並未佔及史地地保朱其位禀稱此事小的深知底細當建立界石時小的亦在場至史行兇拔石確於理未合求鑒史供此處天井原係公用今被湯姓佔取釐許明府謂史不應串出洋人恣意行兇著重笞一百板湯姓出洋銀二十元給史收領具結完案 
[英美等國租界公堂瑣案]  
　　律師費烈由瑞泰安和二土棧延請以鎮江順源土棧欠洋銀一萬餘元請提行主呂瀛洲楊尹炳訊追讞員黄耀宿司馬准詞飭差協同包探何阿春將呂楊提案研訊之下律師雪門投案訴稱費律師有恙倩敝律師聲明此案所控被欠洋銀一萬餘元今瑞泰安和二家止查出二千八百餘元尙有七千餘元憑據現未檢出呂楊旣蒙提到如欲交保務請著覔能賠一萬餘元之殷實人方可司馬著將呂楊發回捕房俟費律師病痊訂期訊究○前者張振岐控王阿松欠銀圖賴等情經司馬訊供斷令王折償洋銀四百元在案王自保出後祇還過四十元餘竟置之不理張遂具禀請追司馬著卽往提王已聞風避匿昨日張與其北振廷至王門前守候王知之突將張曳入肆毆振廷見之喚令九十八號印捕將王張一併拘入捕房旋卽解案請究王供今日天明時張帶同六人至小的家被戳二刀求鑒司馬驗得腹際雖有傷痕褲未穿破心焉疑之傳訊九十八號印捕禀稱當往拿時門閉不開迨大呼而入王正將張扭毆並未見有凶刀司馬著將王押候過堂訊奪○信大緣絲廠主沈福祥以蠶繭掮客王耀祖攔路截去繭袋四百口報經捕頭將王拘押昨日解案請究沈供前日雇小車四輛載繭袋至某處中途被王截去小車一輛計裝袋四百口叩求追究王供小的向爲掮客今春經買繭子與信大被呑繭袋一千餘口屢索無著是以截留沈稱袋係客物因此客短交貨物故暫扣留與王無涉司馬謂王不應攔路截物本當嚴懲姑念生意中人略從寛宥判罰洋銀十元○朱秋棠控李藹棠掯贖田單等情司馬飭差恊同包探劉光震將李拘案押候過堂覆訊○姚壽康王阿福邵金生胡萬昌沈德成王錫生等以成衣匠秦鴻坤將倩製之皮棉各衣盡付質庫報經包探錢少蘭拘獲吊出原贓解案請辦姚投案聲訴前情司馬判秦責三百板管押三月起案之贓分别給領 
 
 

Page 10

 
 
[法租界捕房紀事]  
　　昨爲法界捕房發落各案之期讞員陳楚生大令查知此次並無應責之犯因命暫停一期○前者彭王氏以金沈南虧欠碗價錢九十七千文控經讞員陳楚生大令訊供飭交人保出理還在案昨日有黄姓者投捕房求保捕頭准卽保去限令赶緊理清○某姓扭傭婦陸氏至捕房稱被竊去一竹籃内有首飾等物捕頭詰知贓寄英界某甲處著押候弔到後解案請訊○王木生不知在何處竊得衣服一包沿途求售經街巡捕拘入捕房捕頭著押候解送公堂禀請訊究 
[美租界捕房紀事]  
　　前日江北小工武同仁行至華記路見甬婦沈吳氏踽獨行陡起不良之心攫其所戴銀簪飛奔而逸氏情急狂呼一百三十一號印捕間之帮同追獲拘入捕房捕頭本擬解送公堂禀請讞員黄耀宿司馬懲辦繼因氏不欲興訟遂從寛開釋○昨日西人某甲乘馬車至百老匯路突被載貨之車碰傷馬足車夫見己肇禍飛步脱逃事後甲投訴捕房請爲查緝辦捕頭允之○昨晨五百七十五號巡捕巡至兆豐路碼頭見陸富榮竊得洋紗若干因卽拘入捕房捕頭令押候解送公堂禀請訊辦 
[蘇省官報]  
　　十二月十五日藩轅牌示照得吳江縣主簿王華齡現以一年期滿　回遺缺查有试用縣丞察安和堪以酌委暑理知府胡玉瀛禀謝奉委勸辦直隸　捐差　　祥禀知高等學堂今日放假知縣禓元浦禀謝奉委勸辦直隸賑捐差並到銅元局收支總稽查差吳邦彦禀謝甄别復者留省補用委用訓導倪家鳳禀謝委署丹　縣　導縣丞施衍慶禀謝奉飭分寗留蘇差委府照磨姚佐廷禀知蒙飭奉部核准分蘇差委委署嘉定縣典史沈枚委署金擅縣典史陳鳳桐均禀謝牌示婁齊葑　厘卡縣丞陳毓　禀謝奉飭拿獲大宗倫漏蒙記功一次從九金禀謝廿九年分押解興化秋審人犯案内蒙給予勞楨班委署一次十六日知縣張學鴻禀謝奉委勸辦直隸賑捐委署吳江縣主簿蔡安和委署震澤縣典史梁伯怡均禀謝牌示震澤縣典史陸夔由震澤專丁來省禀謝牌示委署招文縣白茆司巡檢事十七日前太湖協副將歐陽成祥禀知接統留防太湖水師營務處差知縣徐景寅禀知由京服滿起復回省禀到俞錫　禀謝奉委寶蘇銅元局舊廠稽查兼總文案差巡檢羅兆翰由陽湖差次專丁來省禀謝奉飭試用期滿甄别十八日知縣俞肆球禀知奉江西賑捐總局委兼辦四川賑捐發給部照縣丞姚恭禀知服滿起復回省巡檢蕭樹霖沈久新張裕賢均禀謝奉飭留蘇差委十九日藩轅牌示卽傳縣丞孔憲猷於二十一日來轅甄别考試知縣杜召棠禀謝奉委師範學堂提調差管帶撫標巡警水師飛　右營直隸州用候補知縣鐵鴻鈞禀謝調帶太湖水師副中營差管帶留防太湖水師副中營卽補千總米占元禀謝奉委調帶撫標巡警飛划水師右營差縣丞韓　禀謝奉飭留蘇差委 
 
 
