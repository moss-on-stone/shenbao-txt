# 1896 - 311 - 4908425

 

Page 1

 
 
[醫林指月出售] [  圖書集成局代啔]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園肊早存案曰敖氏傷寒金鏡錄曰痎瘧論疏曰達生編曰扁鵲心書曰本原崇原曰侣山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久巳模糊茲本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[新印王叔和脉經青雲集試帖詩出售] [  圖書集成局代啓]  
　　王叔和爲西晉太醫令素以醫學著名所箸脈經膾炙人口顧輾轉翻刻貽悮良多茲從黄氏原　及錢氏守山閣叢書釐訂校　印成善本後坩刋誤每部四帙價洋一元又全註青雲集試帖詩選擇精良雅合絶時眉樣爲應試者不可不讀之書每部四本價洋六角賜顧者請臨北巿掃葉山房及各書坊購取均可 
[書部臣奏疏後并及餉鞘被竊事]  
　　在昔康熙乾隆之朝民物豐盈庫藏充牣其時巡方盛典河務歲修以及西北各路用兵率糜帑以千百萬計而部臣籌撥措置裕如司農無仰屋之嗟度支無告匱之慮迄今觀魏默深氏所紀載猶有大略可考焉嘉慶初年教匪爲患事連秦豫川楚諸省閱十餘年而始平重以東南海盜甘省逆回轉饟徵兵始開捐例國家蓋稍稍患貧矣道光季年海氛旣靖咸豐之歲粤匪擾亂十餘省餉需不繼釐卡乃興幸楚皖諸臣同心協力同治甲子以後漸次蕩平海内欣然復覩中興之盛乃自甲子至今三十餘年鮮聞大兵大役而公私拮据上下交困較甚於咸豐時其故蓋由承平以後各省善後需費當事欲撤釐卡勢有不能兼之捐例迭開仕路蕪雜狥情骩法病商病民天下之利中飽於巿儈劣員之槖以故物力艱難倍於往昔且了居吏疎於黜陟有司闕於教化俗尙奢侈踵事增華雖十室九空而忘本務末民窮財盡職此之由去歲中東之役和議告成國用益絀閱本月二十日報紀户部奏疏略稱上年十月間奏撥本年京餉銀七百萬兩嗣於本年三月間援案添撥銀一百萬兩共銀八百萬兩均限五月前解到一半年底一律解清先後奏准行知各省關遵照在案今查截至本年五月底止除劃撥及已解報解過半並劃撥已解報解起程及半各欵外其解不及半曁絲毫未解各省關照案暫免開叅總計本年原撥續撥京餉各省關未解銀共五百四十二萬兩部庫現存正項爲數無多開放時虞不敷各省關若再報解遲延實有支應不及之慮相應請旨飭各該督撫將軍鹽政藩司運司鹽道關督等各將未解京倉赶緊陸續提前解部以供開放云云可見大部情形目前更爲支絀夫以本年京餉總數八百萬兩而未解者尙欠五百四十二萬兩是已解者祗二百五十八萬卽核諸五月解半之限亦僅得六分有餘且尙有劃撥及報解起程各項則五月以前部中實收餉銀并不足二百五十八萬自非請旨嚴催其何以濟支放雖當今日時勢中外多艱在各省督撫將軍鹽政藩司運司鹽道關督等亦自有支絀情形諒非故意延宕第念京師根本天府要需庫項通籌自應以京餉爲最急歴來各省大吏於協防他省餉需或猶視非至要獨於委解京餉必屬賢能卓著素所信任之員而在該員得此一差事畢回省亦必可望委署是以解京餉者最爲要差沿途水旱當心鮮聞貽誤乃若同日報紀餉鞘被竊一事可異焉聞此項餉銀共六萬兩係江西省大吏委員所解京餉想卽在部臣所稱未解銀五百四十二萬兩之中其經過安省太湖縣境也時在本月初五日共車三十輛每車銀二鞘計每鞘千兩由太湖縣撥夫換運詎至離城二里山旁被車夫某甲以煥著草鞋爲由獨自落後破鞘取銀棄車而遁及委員詣縣立提夫頭訊究知逃者係徐州人並無家屬在城現在行文各縣緝拿務獲若某甲者可謂愍不畏法矣向來此項餉銀雖大盜亦不敢刦近年則頗有所聞顧不刦於盜而被竊於車夫在委員固出於意外然當大衆車行時忽任一車落後究屬疎忽倘趙璧不返恐委員咎有難辭目下世道陵夷人心叵測大荆地棘行路多難所願各省解餉委員念當部庫需銀之日愼之又愼勿貽事後之悔焉可 
[測量要隘]  
　　旅順口自經日人交還中國卽由宋祝帥駐兵扼守八月十一日突有俄國列陣圖兵策馬遠臨測量地勢未幾有日本人結伴而至四面遙窺祝帥雖惡之然詢之若輩皆持有華官護照亦祗付之無可如何而已 
[思茅開關]  
　　中西報云某日河内輪船由香港開往海防中有三洋人附之而往聞三洋人向在中國稅關供職緣去年中法訂約就思茅開設新關乃調此三人前往差遣聞行抵鴻基取道蒙自遵陸而往思茅斯爲捷徑可省二十餘日路程云 
[鐵路利用]  
　　中西報云比利時自主新報言比國奥新登海口現有極快火車可達俄國都城將來西歴一千九百年間俄國所造西卑里亞鐵路告厥成功屆時祗需三十日卽可周遊地毬一遍計由英國京城至俄國京城祗需四十五點鐘之久由倫敦至旅順口祗需二百五十點鐘之久由旅順口附俄美公司現造速率最大之輪船可於七日之内行抵美國舊金山由舊金山歴十日可返倫敦如是周遊地毬一遍不及一月而所用車船等費統共合計亦不過用英錢五十磅至八十磅而已 
[圉人㓾刃]  
　　有馬夫二人籍隷上海一姓王一姓山去春賽馬旣畢隨某西人往香港當執鞭之役旋因妬姦起釁與同事之香港馬夫積不相能某夜突持刀戳香港馬夫斃及二人并傷其二友事後經巡捕拘獲大約訊供之後須明正典刑也 
[鎭江火警]  
　　潤州訪事人云王家巷南首居民皆結草爲廬藉資棲息本月十八夜有某姓嫗吭臥帳中苦被蜰蟲騷擾不能安枕因起持洋油燈沿帳捕捉偶不經心將燈潑熜帳内帳一然灼便滿牀皆火頃刻直透屋頂上接茆龍嫗大聲疾呼寺爲時尙早左右鄰皆未就寢聞呼救聲知火警各持汲具爲取井泉灌救熊熊者應手而滅僅焚去草屋二椽○二十一日傍晚郡城花巷後某姓草房忽然失火時則狂風大作烈燄横飛比鄰三家頃刻付之一炬迨火龍夫望見紅光上燭急奔集施救始得免於蔓延 
[西報譯登]  
　　七月二十九日英都倫敦來電言俄皇偕其后稅駕德國鹿厘土羅城官民歡迎道左德皇設筵讌會以盡地主之情飮次稱觴祝壽並讚美俄皇盡力扶持太平之局俄皇婉詞答謝旣而與德大臣荷軒路君晤談有一點鐘之久○是日來電又言法國有戰船一隊奉令往地中海理芸地方因是處駐有英國大隊戰船也○ 
 
 

Page 2

 
 
俄國從前不喜猶太教民以教民所爲不循理法故見惡於俄之政府待之甚虐時下逐客之令於是猶太教民之寓俄者大有岌岌不可終日之勢顚沛流離實堪憫惻兹者俄政府業已幡然悔悟准若輩在俄照常營生視同國民一律至奥斯地利亞國向亦有苛待猶太教民之例凡教民犯罪者褫奪其權利收没其財産施以肉刑不知聞俄國新令之後亦能稍崇寛大否也○中外新報得檀香山信息謂某日有日本前任外務省人員至檀香山國自言因身體有恙持到此改換水土其實未必盡然蓋欲訪查檀國不准日人公舉議院人員之事也按檀日和約凡檀國公舉人員日人原可與聞後檀人不准日人干預日人心不能平是以特委日員到此查察或者檀日兩國内此以致决裂亦未可知按檀香山卽火奴魯魯日語所謂布哇者也 
[燕巿酒痕]  
　　京師采訪友人云七月十一日准北檔房傳付内稱所有奏催本年京餉一摺單一分於七月初十日具奏本日奉上諭户部奏請旨催解京餉一摺本年京餉原撥續撥共銀八百萬兩截至五月底止除劃撥解到及報解起程外尙欠解銀五百四十二萬兩現在部庫支絀應放各欵均關緊要所有各省關欠解京餉亟應全數報解以應要需著該將軍督撫等各將欠解銀兩赶緊陸續提前解部統於年内掃數解齊倘敢諉卸拖欠卽由户部照章叅奏其解不及半及絲毫未角等處經此次嚴催後倘仍不完解卽著户部隨時指名嚴叅欽此相應傳付各等司抄錄原奏清單恭錄諭旨飛咨各省關一體欽遵辦理○東便門外沿河高碑店經佞佛者集資新建娘娘廟擇吉八月初三日行開光之禮附近村中會首公議招城内子弟會數起由河路乘船東下入廟進香屆期適大雨滂沱遂改期次日行會初四清晨會首廖王二姓偕同獅子五虎棍石鎖秧歌諸會自東便門外分乘各船沿河歌舞魚貫而東兩岸觀者如林廖王共駕小舟尾隨其後時已沈醉廖戲推王入水一欹側己亦顚入河中王素善泅扒上獅子會船廖則載沈載浮竟被波臣邀去王懼禍之及己圖逃避遠方經廖之父兄禀報地方官携帶公差駕舟飛駛而至將王鎖去雖經多人從中說合而廖父痛子情切刻尙堅不肯休又有某甲某乙者昆季行也是晚雇船送諸會回家甲欲雇大船乙意覓一小的以節資斧意見不合致操同室之戈甲抽白刃斫之致乙受傷而仆雖不致死然已血漬淋漓矣○京師巡捕南營外委楊君天方教中人也夙與其弟習槍棒男兒好身手相與意氣自雄七月杪偶散步前門瞥見一人手持五十兩銀一錠至某錢店易錢疑而尾之其人旋入煤巿街萬德客店店亦回教中人所開楊與之素稔蹤跡之知其人同寓三人來歴不甚分明平日十分揮霍知其有異偕弟入店搜查并詢知同寓兩人均宿蔡家胡同某娼院隨往拘獲復返店中起獲多金遂將贓犯送交菜巿口汛守備署刑訊三人供認曾在京外路刦餉鞘得銀若干并殺害解官旣而持銀至某某各錢店易錢乃押至前門大街雲益號德順長兩錢店起出已换贓銀三百餘兩前後共獲二千兩之譜案情重大訊時秘密異常刻尙未經定讞也○八月初旬某日三里河賈人馬某自外歸方入門執鞭僕忽自踣轅下而死馬乃遣人舁屍至宅西然後報官相騐仵作禀稱屍身無傷惟已移動深恐情節支離官正傳馬訊究間忽有一人自投案下稱係僕之親屬指僕身死不明刻經將案移送刑部馬受累誠不淺矣○八月初三日之夜崇文門外半壁街許姓門前樹上突有一人自縊天明經人視之爲内倉某皂隷刻已經官相騐不日當移送刑部訊供○有沈某者僑居前門外延壽寺街其妻年甫十九媌條婉約伉儷和諧八月初二日夫妻小有勃谿未幾沈因事出門至晚方歸則婦已將烟灰吞入腹内移時毒發神色慘變詰知情節急覓木棉花冲水灌之終無效騐移時閉目攢眉氣絲漸漸不屬不得已訃知母屬幸母屬悉沈夫婦平日非常恩愛遂以憐女之心憐婿不致嘖有煩言然已不免禀請司官相騐報城多所曲折矣 
[北通州近聞]  
　　前報江北江蘇河運業　渡黄繼聞江蘇米船並未全帮齊渡尙有二帮在後未曾進口頃聞江蘇河運委員由水次發來電報八月初二日江蘇河運全帮一律渡黄又聞某日江北河運渡黄後行抵山東臨清州御河節節擱淺尤難者德州二百路重載竟不能行雖經管河員弁多集人夫晝夜挑挖亦難尅期竣事刻下北壩傳言江北河運米船已由臨清卸載改米裝袋雇車拉至德州再換民船運通交壩又傳言云現在楊村廳憲奉上憲札飭挑選官駁船八百隻前往臨清分裝河運撥交賑米至天津交卸經此一番周折將來河運到壩總在重陽佳節矣○新簡滿坐糧廳憲寳湘石部郎棻本定於八月初三日來通接印嗣因雨阻改於初六日卯刻由京起節先至北門外北王恕園拈香申刻排導進署循例接印受賀禮畢上院謁見祥廖二倉憲次日親往各衙署拜客○前署順天府治中林文伯剌史紹清現補授昌平州知州遺缺以前任通州張友鶴剌史兆玨接署○前任通永道楊藝芳觀察宗濂奉王夔帥飭委來通查勘潮曰河堤工於八月初四日到通借寓潘公祠初七日進京謁見尹憲○潘文勤公專祠建造西街周公祠隔壁客歲開工修作經年始成現已土木丹青一律工竣輝煌金碧殿貌聿新定於八月初五日闔城官紳開祭先是初四日潘文勤公之夫人靈柩出京行抵通州穿城至東關碼頭上船初五日午刻張筱傳觀察率同屬員致祭楊藝芳觀察率同紳士致祭潘公子在旁陪禮門外冠葢炫煌頗極一時之盛○八月初五日爲聖廟丁祭之期是日黎明張筱傳觀察率同屬員恭詣聖廟致祭在學諸生濟濟蹌蹌詩歌佾舞各司其事莫不敬謹奔走云○鄉間俗諺秋甲子下雨五榖生芽今年附近州縣秋收均在十分以外向例秋收之時家家從事䆉䅉故或黄雲滿地未及刈割或白粲登塲尙未軋䁁年豐尤甚八月初二日適爲甲子日是晚九點鐘陰雲滿布雷聲隆隆十點鐘雨師驟至勢若傾盆直至初三晚始止近日果無日不雨生芽之謠將應農夫苦雨無從措手彼蒼者天若再不放晴曦恐今年又將轉豐爲歉矣○孫直剌示諭現値下忙之際自應及時征收所屬民地錢糧及各項正雜旗租除被災村莊照例蠲緩外所有成熟莊村定於八月初九日開征逢五逢十日比較○東路廳衙門年久失修署内大堂二堂及兩邊辦公科房外至大門圍牆下磚上瓦蝕落傾圮不壯觀瞻劉雨田司馬仲瑊到任後飭工將署内應修工程分析估價詳請藩憲撥欵興修未識能邀俯准否 
[津橋秋眺]  
　　天津采訪友人云七月十六日縣主處决房上借錢之賊犯一名有知其底藴者謂此犯姓吳名連城斬决之後懸首西門示衆回憶三年前盜賊之硬借錢文者其風極熾地方官曾拘獲劉鳳山斬首梟示兹者吳又首領不保竊以爲此風或可稍戢矣不料七月下旬某日河北關上同豐茶葉鋪比鄰某姓家又有盜賊借錢初未饜其欲壑隨向窓櫺種火嚇詐卒被得贓而去古語云涓涓不息將成江河敢以告今之有捕務者○海河水勢業已歸槽且清可見底渾河前本淤積今則渣滓去而清光來活水源頭頗形暢旺惟掛甲寺决口上河大溜由口横趨以致下游所積淤泥難以洗刷目下河圈一處攔河忽起土埂水深祗四五尺不特輪船碍難來往卽駁船公司之海駁亦復被阻不前七月初各輪船已改泊塘沽貨物均由民船駁運廢時失事勞民傷財皆决口階之厲也勤求民隱顧恤商艱敢以望之事權在手者○巿上私錢充斥不特錢店多所夾雜卽各店鋪亦復有攙和鵝眼者當道以禁私錢不如查私鑄爰於上月下浣由守望局拿獲私鑄錢爐兩起人犯共二十餘名連錢模等各贓發縣訊辦○前任津海關道盛杏蓀觀察於本月初十日行至天津官塲中到處逢迎爭先恐後隨於十二日取道入都○海大道東首毗連租界西首向日荒墳層疉現已氣象一新華屋山邱舊觀頓改其墳或由子孫遷去將地售錢若無主之墳以及有主而子姓凋零者亦復遭慘盜賣蓋若輩久已視禁令如弁髦矣某國領事署有工人黄德者其祖塋坐落海大道之東今夏大雨時行被水衝刷至八月某日黄德之姪黄某荷鋤前往修理至則詢知墳地已被某洋行重價購得洋行主見其將施畚鍾以爲盜土也厲聲斥逐之黄某歸訴於叔翌晨躬往查視西人自樓窓望見問以胡爲　來黄德以修墓對西人曰爾墳已賣不日當令爾遷棺另葬豈尙能來此興修耶叩以賣主爲誰曰胡永安胡蓋執鞭之土因案獲保微末武職爲租界中西人所耳熟能詳者往質胡胡言出錢買下轉賣與西人然契據旣無從檢出前首賣主又不能指實伊誰黄德 
 
 

Page 3

 
 
爰控諸縣署並向領事禀陳請函致津海關道轅追究聞鄰近董姓墳墓亦被盜賣現擬一律禀官矣 
[羊石奇蹤]  
　　廣州采訪友人云新充闈姓公司鄭錦福等先後繳呈現銀三十萬兩另票銀七十萬兩大憲卽給札開收乃至今票銀尙未繳出各分局亦因未奉札諭不肯交銀鄭大有欲進不能欲退不得之勢傳聞有大力者擬向大憲婉商再繳現銀二十萬兩乞准其開辦然恐未易爲力也○鹽務一項國課攸關販賣私鹽固爲王法所不宥某日省垣蓬萊西約某雜貨店買有私鹽十餘包事被巡鹽丁役查悉於夜間七點鐘時糾合勇丁十數人擁入店中將私鹽起獲并拘店夥一人以去店主驚惶無措浼人講情費去數十金其事始了○巿上生油每擔値銀三兩左右南海縣主關心民瘼恐油棧有把持壟斷之勢諭令愛育堂廣濟醫院各紳士悉心整頓務劑其平○近來省垣如遇火警水龍不甚得力上月塘魚欄被火各龍夫不爲救護并將水龍阻塞街衢事後大不理於衆口刻下各街店鋪擬集貲另購機器水龍上九鋪楊巷各街已有人籌辦矣○有某甲者彳亍至十八鋪佯作瘋癲闌入各店纒擾人皆駐足觀之有一外籍人被妙手空空兒將衣帶所佩荷囊割去及知覺已無從捉摸從呼荷荷而已 
[翠屏山色]  
　　福州采訪友人云美國領事官永遠承租倉前山地建築洋房失主以葛藤未清與之爭論領事乃赴督轅面陳一切邊潤帥因告病乞假再三辭之領事待至天晚轉赴糧道署商之唐蓉石觀察觀察許以候飭地方官查案照辦○出西關十里許有洪山橋焉爲上游行旅往來之要道前年洪水爲患衝倒數門至上月又被大風摧毁二門行人遂難以涉足紳士曾禀官修建官以需欵至巨萬無從籌措却之厥後官銀號虞友三剌史振綱面禀上游願出而募集捐欵上游爰飭善後局撥銀三千兩以爲之倡并委唐蘇亭司馬督辦其事施芝軒沈寄梅二少尹副之現在剌史邀同平星丞司馬諸君向茶木各商募集四五千金大約日内卽可鳩工庀料矣○水師提督程從周軍門文炳於本月十五日抵省文武各員齊赴碼頭迎迓聞船政局提調徐仲虎觀察亦於是日到省矣 
[獄囚倒斃]  
　　浦東三林塘人孫竹卿挑販私鹽與鹽捕營已革勇丁郭松林有仇隙率同姚阿石等在平界橋械鬥將郭刃斃抛屍浦江浮至虹口絓於華順碼頭經水巡捕禀明英界公堂移知上海縣騐訊飭差拘獲孫姚兩兇手訊實口供禁之於獄以待定擬詳辦日前孫忽患紅白痢節經官辦診治罔效延至前晚倒斃獄中獄卒邢棟據情禀報想黄愛棠大令須照例禀請道憲派委鄰封蒞騐矣 
[兇犯寄監]  
　　署川沙撫民同知劉乙笙司馬飭差役押解毆斃人命之兇犯馮沛全至松江請府尊陳太守審勘太地勘定發回道經上海寄禁縣監昨日黄大令飭書吏備文派差起解 
[示禁摘花]  
　　木棉爲東南財賦之一屈計松屬所産以本邑爲首推目下正値收成每有悍婦頑童藉拾取落花爲名强行採摘鄉民理喻不聽每致紛爭前經各鄉耆禀請縣主立案按年秋成時出示嚴禁兹屆木棉上巿之時黄大令循案出示曰欽加鹽運使銜在任候選道江蘇松江府上海縣正堂大計卓異加一級黄爲查案嚴禁事照得各鄉所種棉花每當開放收摘之際有等無知頑童以及横潑婦女任意硬詐私收實屬有妨農業歴經示禁在案兹屆收成之時誠恐若輩復萌故智合行查案嚴禁爲此示仰該處地保農業人等知悉凡田中未放花鈴應聽各業主待其開放收摘如有頑童潑婦仍蹈前轍硬詐私收責成地保隨時妥爲禁止倘敢不遵准由該業主指明實據鳴保禀縣以憑提其家長到案訊究地保徇隱察出併究各宜凛遵毋違特示 
[受賄斥革]  
　　雷謝氏前曾與包車夫紀定成姘識後又姘押鋪夥劉春山當時由紀出洋購賀某姓男孩爲子劉見氏稍有姿首意欲帶回潮州原籍乘紀來家取物之時卽誣指爲竊曾經美界包探范進才解送公堂責押紀遭此挫辱心殊不甘業已在上海縣署控告劉及范探聞已將出票提矣詎劉春山前日又至四馬路巡捕房指控范探藉端侵蝕洋銀一百元經副捕頭好傳齊過付之錢達卿及雷謝氏等問明情節昨晨解送公堂禀稱捕房包探除竊盜打架以及各種違章應管之外餘者均不得與聞至於藉端侵蝕洋銀殊爲不合且於他探有碍現已將范探斥革務請嚴懲以儆劉春山供有買孩憑據一紙被紀取去范探言出洋一百元可將據取出今洋已付據仍未得故心不甘問付洋可有見證答由店内司帳錢達卿過付錢供嘉定人所有洋一百元第一次由小的送往五十元第二次又送五十元除去烟茶零費洋十元只付四十元均在范探茶會上彼時有伊夥計一人在雷謝氏供小婦人不願跟隨劉至潮州求爲作主别駕曰范探用洋之事爾可知曉答見兩次交錢達卿洋一百元惟聞持付范探至於曾否付交並不知曉范供並未收過洋銀至伊付交紀姓之洋小的並未過手别駕問探夥爲誰答混名水利廳姓名不知别駕得供以范進才藉端侵蝕情眞今旣由巡捕房斥革著與劉春山等一併留候過堂訊斷可也 
[滬南瑣誌]  
　　羅衞生沈堂堂　在滬南沿灘一帶馬路工程處作工二人心懷不良竊取舂料二根賣於浦東二十圖内船匠沈五寳處得洋八元後經工程局查知將小包頭郁慶三及羅衞生地保丁阿大拘拿送縣究辦沈堂堂聞風逃逸黄大令審訊之餘判將郁枷號發工程局前示衆羅及地保押候拘獲沈堂堂再行嚴辦昨日大令又飭差限郁等三日内須將沈送案○前晚有巨竊一名至滬南十六鋪萬叙街生生義蠟燭店内行竊店主未　黑甜當卽喊起四隣關照十六鋪地甲捕役等前往拘拿該竊遂飛詹走壁竄逸無蹤刻下捕役等尙在暗訪密拿未知能拘獲否 
[上海縣署瑣案]  
　　日前新閘巡防局藍茂如二尹解送搶親受傷之常采棠莊云才常福棠地保金梅廷到案前晚蔣剌史升坐花廳研訊金保禀稱小的充當二十七保十圖地保采堂等往天后宫畔前日忽糾集多人搶取陳阿福之女以致爭毆被戳受傷查陳家住八仙橋兩造均在新閘烻昌自來火廠做工采棠訴稱小的係寍波府屬鎭海人年二十有六上年經冰上人說合聘陳女招弟爲妻今年一十有七聘金已曾送過前晚同莊表兄往搶被岳母等令人戳傷臀上剌史飭仵作騐得左臀被刀戳傷血汚狼藉　莊詰問莊供稱小的與采堂爲申表親小的向操梓人業年二十有七前日帮同前往搶親致被戳傷大腿灣際福棠訴稱胞弟采棠文定陳姓女郎招弟當時曾送聘錢七十二緡媵以銀飾兩事邇者女父逝世其母迫令迎娶加索聘錢胞弟因與莊等守在新閘意欲搶親反被戳傷叩求提究剌史令受傷人自行醫治候提齊人證再核○洋布業董事歡釗與踏布業董事周樹鏞互控把持勒價等情前晚差役薛貴傳齊人証解請蔣剌史研訊歐供稱職員家居治下城内九鋪由俊秀捐監生加五品銜充洋布業董事計南北巿及城内共有洋布店四十家左右每需　洋布必倩踏布坊踏光近日各踏布坊在公所齊行加價各店不允以致與周互控現在各店已允加若十惟不能遵照踏布公所章桯擬就四條呈求鑒閱剌史閱竟提筆更易數字準其每月結帳至與何坊來往任店家自便不由公所主持價目均歸一律不准貪賤暗减再生釁端周稱職員報捐從九品前年經踏布坊禀准給諭令職員承充董事如遇同行有事務須悉心調理至公所創設至今已不下十餘年職員奉諭接辦後悉照舊章但各洋布店每每欺侮踏布坊勒减價値幾於工本不敷致坊衆集議齊行職員卽照章知照各洋布店其中英界大馬路洋布店四家生意較大人亦公平並不勒减踏價餘俱硬減以致坊衆停工剌史乃將擬改之條規四則給閱周閱畢稱公祖所改均甚妥洽職員遵斷可也惟尙有壞亂行規之桂樹林與朱明江等共十一坊承攬小東門外鼎裕洋布由桂私自减價致十家均受虧折尙請訊懲桂供稱小的等踏布坊共三十餘家踏布工匠約百餘人小的坊中尙未領有行單是以减價現願與各坊一律尙乞開恩剌史著具以後照各坊一律不准私自兠减價切結而退 
 
 

Page 4

 
 
[英廨瑣案]  
　　綸華繅絲廠意商軋禮控廚子李阿五無端在老閘橋將伊扭住用鐵棒毆傷等情昨晨捕房將李阿五解案意領事計　　亦蒞廨會判洋人軋禮供日前曾由待者雇用李阿五爲廚子下灶甫經十天卽行停歇工洋亦已付清未幾李又邀同流氓張信甫在老閘橋守候見商人馬車經過卽扭住用鐵棒毆打以致受傷現有醫生所出憑據呈騐質之李阿五供在綸華洋人處當廚子十天已被毆打三次是以自行辭歇屢向計算工資又被毆打後至捕房聲訴捕頭不理又訴之意國領事署中著小的自向理算因在老閘橋遇見故向索取又被毆打小的安敢毆打洋人求大老爺詳察别駕商之計君著將李阿五笞責一百板枷號兩禮拜發捕房示衆○包探孔阿才禀稱昨有流氓狄阿慶强捋小孩楊阿載之銀鋦一隻經小的查獲送究楊阿載之母投案申訴並領贓狄供蘇州人實因窮極無聊所致叩求恩典别駕著笞責三百板管押四禮拜以儆○包探黄四福禀稱無錫人金增喜此次由籍來滬有伊同鄉熊銀桂指伊竊物向之勒索洋五元報捕後小的拘獲送究金增喜投案申訴熊供不敢拆梢求鑒别駕著將熊笞責一百板○包探趙銀河禀稱竊賊施阿錫在張元茂客棧竊取舊鞋一雙今將人贓送究張元茂遺人投案申訴施供因窮苦無依所致求大老爺明察别駕以事甚紙微判責五十板贓還失主○包探顧阿六禀稱積竊李大順屢次犯竊遞解今又潜來連竊楊金廷等八家衣物爲數甚多經小的緝獲送究楊等各失主紛紛投案領贓李供安徽休寗縣人行竊該死以後不敢别駕得供判笞責三百板管押兩禮拜○包探張　五禀稱小竊榮紀前日掩入王一茂陳其益等家竊取衣物等件今將人贓送究王陳二失主投案領贓丁供因無業不得已而犯竊叩求恩典别駕判責一百板○前日有奚朗如乘坐轎式馬車行經美租界頑童李桂生金小狗用磚擲破玻璃窓經某號　捕拘解請究奚遣馬夫王明咸投案申訴李桂生供年十一歲實出無心求鑒金小狗供小的並未動手别駕判將李管押三天金管押二天　竊贓陳阿東在虹口竊取王順大舊貨店内之螺絲釘及鐵板鐵條正欲逃逸被四百零四號華捕拘獲玉順太遣夥領贓陳阿東供認行竊别駕判責一百板 
[美界捕房瑣事]  
　　寍波人王阿海昨日上午掩入漢璧禮路永祥里某姓家竊取水烟袋一枝走出里外經包探施奎江緝獲人贓拘解捕房押候送廨訊究○　報包探范進才拿獲積竊王桂生一名捕頭令押候查明送辦未幾范探忽因事斥革昨　捕頭遣包探倪順泉查得該賊此次又竊桃源坊一百零六號屋内衣服水烟袋諸物爰命押候吊贓送廨究辦○前晚十二點鐘甲乙二人相與至北四川路某粥店果腹粥店夥遽出惡言遂致互相毆打旋經三百九十三號走街華捕拿至捕房捕頭以事屬微細不予深究一併斥釋 
 
 
 

Page 5

 
 
   
 
 

Page 6

 
 
   
 
 

Page 7

 
 
[英九月份號單已到外埠函報速請兌洋爲盼]  
快發財又送附彩 
本行久設自運呂宋大票常得大彩早已聲明加送彩票不取分文今售英十月票雙張價洋十三元又送附彩一雙張單張四開照算分條洋七角附送二條躉批公道紅票現兌信購卽奉　上海四馬路 
[福和告白]  
本行自辦英國派雷脫紙烟業已馳名今又新到帋烟名曰速萊絲其味和淡而心清問妙外裝洋鐵花匣極雅精致欲送官禮實爲價童物美倘○各寳號批發代售無不格外從廉如定購者請臨本帳房面議兼自向呂宋揀選頭等名廠督造各種雪茄烟各色紙烟更運英美埃及等國頂上烟異樣烟嘴各種烟匣烟袋等一應俱全自運呂宋按月大票零躉批發逐月紅票見票均收無不格外申足承蒙○官紳士商光顧認明本行牌記須不致悮英界大馬路鴻仁里口謹啓 
[英九月號單到外埠函咨兌彩○三彩聲明在卽]  
鴻福來附送彩票為記 
小行大彩連捷中外咸知時有假冐故送彩票以絶途弊今售英十月呂宋票雙張十三元○附送彩票一雙張單張四開照算○分條七角彩票照送函委卽奉上海四馬路 
[第一確騐龍涎戒烟丸]  
龍涎戒烟丸 
夫海内戒烟方藥林立欲求靈方實難其選或暫止癮終不能斷脫癮或素無病戒則反生他病戒之不脫服之無益其患更深焉本館精考此患搜求醫方不用烟膏烟灰以積烟之困秘選良方良藥以除烟之害若服此丹不卽思吸烟無庸戒口自然癮除不寒不燥無苦無艱更覺身體壯健開胃精神戒絶後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半　廣東鹿芝館分設上洋老巡捕房對門 
[耳聾復聰]  
閱申報見英大馬路京都同德堂百藥俱全效騐時有余耳聾十年亦購耳聾藥試試連服一月痼疾告痊眞　如戴二天矣　垣勤學齋　主人謹識 
[軋花鐵車出售]  
今有頂上軋花車出售另碎物件一應俱全貨高價廉貴客賜顧請至北泥城橋西首鴻慶西里對門方記便是 
[包愈遺精天下馳名]  
鎗一靈丹 
神童二仙丸 
此丸專治身體虚弱遺精夢洩溺後淋濁四肢困倦腰膝酸軟或酒色勞傷思慮過度見色流精本堂獨秘奇方尊用上藥虔製志在濟人無論年久遺精不愈服之可能包愈輕服一料重者二三料此丸温和不寒不熱常服非但身健體壯而且功能延年却病卽日初服一天卽見功效大見靈騐無比每料三兩價洋一元外有包愈遺精膏此膏止遺如神養龜存精培元固本眞水火旣濟清心安神滋陰斷根每張七角　上洋鐵馬路天后宮東首大街○分鋪蘇州閶門内下塘廣東益三堂發兌 
[天下馳名]  
京都同德堂 
本堂獨製五鞭種子丸歴邀購取者咸稱靈效今新到虎鞭鹿鞭海狗鞭驢鞭馬鞭牛鞭熊胆鹿角鹿尾虎骨象皮象牙人参龍涎香枷楠香龍涎香油照本批發現設上海五福衖口只此一家遠近並無分局 
[廣東趙同春堂]  
包愈經期腹痛丸 
包愈經期腹痛丸 
婦人多年不孕多因月經不調每有經期腹痛其症總由於血虚積滯寒熱凝結氣鬱不舒之爲患也若不速爲調治其患更甚欲要其生育者難矣本堂創製此丸數十年來歴經屢騐專治經行腹痛之症無論經前作痛經後作痛服之均能奏效務使六脉調順氣行血和而節流通補虚消積是以腹痛立止且月經旣調受孕尤易欲速抱麟兒者宜及早購之每丸洋一角廣東同春堂趙宗濟老鋪上海老巡捕房對門開張○分設杭州○蘇州○江西○温州○鎭江○無錫○江陰○蕪湖金陵等處發售内有正龍涎香出售 
[經賣頂上各種油漆]  
啓者本行今在上海經理英京倫敦臺維公司所造鐘牌馬牌頂上之油及漆賜顧者請來面議可也此布寳源洋行啓 
[石印閒書發售]  
前後七國志六角天寳圖五角才子夢四角南北宋志傳六角楊家將三角飛龍傳三角醒夢錄四角英雄奇緣五角珠邨談怪五角桃燈新錄四角十五貫兩角一捧雪四角雙冠誥一角韓湘子傳五角蜃樓外史五角奇書大觀一角以上皆係繪圖詳註寫信不求人五角新花樣生意尺牘六角新編香艶詞一角目下恐有冐名○賜顧者認明上海棋盤街十萬卷樓購取 
[中西書局專印各省錢票]  
本局開設上海北市英租界鐵路大橋南堍專攬各省五彩錢票代印各種書籍圖畫碑帖五色套印本局西人指受悉心考較精益求精印價克巳以廣招徠如有走樣印壞包退包換定數之外如有多印察出實據照價加倍議罰以昭信實紳商賜顧認明中西書局恊記庶不致誤 
[美孚洋行]  
美孚行 
美孚老牌煤油質淨色清貨均上品久已馳名海内近有無恥華商私將老牌原罐在瑞記碼頭翻裝俄國下等煤油充作老牌字號發售希圖漁利本行東洞悉此弊禀求會審公堂立案經屠别駕出示嚴禁以杜效尤謹錄原示於左欽加四品銜調辦英美租界會審事務正任江寗府南捕分府加一級記功二次屠爲 
出示諭禁事照得外洋貨物來華均各取有牌號外人不得假冐前因華商以低貨冐牌朦混歴經本公廨分别罰辦有案茲又有華商恆隆盛號假冐德富士牌子出售火油據美商美孚洋行控經傳訊具結并據美孚行東以尙有同安昌等亦售賣假牌火油聲請示禁前來合行出示諭禁仰商民人等一體知悉自示之後不准冐牌出售火油及各項洋貨如敢故違一經查出或被告發定提究罰不貸各宜凛遵毋違特示光緒二十二年　正月二十三日示 
[新出石印]  
中俄交涉記 
回疆勘定中俄劃界崇侍郎出使俄邦不稱而歸曾襲侯赴俄力持大局遂得歸我伊犁改訂和約是書首列曾侯在俄疏奏摺件次錄與俄諸臣問答辨論節略後附改訂和約章程及專條卡倫單一字一句無非經濟要言有心時務者宜先覩爲快也每部四本洋六角上海文宜書局及各書坊代售 
[精校池北偶談]  
王漁洋先生所著池北偶談一書久已膾炙人口風行海内其中所載神仙鬼怪之事游藝文字之長以及國家之掌故歴代沿革名人大儒之嘉之懿行無不備載分爲四種曰談故談獻談藝談異眞集部中别開生面也每部八本一函洋一元六角上海二馬路紅房愼記書莊及各省分莊發售 
[重刻遵生八箋P ] 
前明高深甫先生請閒富貴陸地神仙著有遵生八箋一書自起居頤養以及日用飲食調攝藥餌評論書畫精刻晶玉章法辯别眞僞古帖種花養魚等類莫不詳備並載經驗良方製煉丹丸要訣誠遵生之秘笈怡情之鴻篇也每部十六本定價三元六角寄上海千頃堂及各書坊發售 
[嚴杜假冐]  
凡由信局購藥本堂每洋給酒五十文誠恐有折包情弊本堂特加粘白紙花紋京都同德堂謹封紅印花以杜開折而警假冐此佈　京都同德堂堂謹封紅印花以杜開折而警假冐此佈　京都同德堂 
[新開二章號]  
本號自製香油宮粉各種花露香水奇巧銀線珠花西式罐頭食物洋廣雜貨仕商賜顧請至四馬路中市朝北門面其價格外克巳以廣招徠此佈]  
 
 

Page 8

 
 
   
 
 

Page 9

 
 
[法界公堂瑣案]  
　　狼山鎭總兵曹鎭軍之族姪曹時增去年十二月竊取署中金釧一雙洋銀三百圓而逸鎭軍卽遣水師哨弁王君子義來滬偵尋泊舟小東門外本月二十二日將時增緝獲扭入捕房昨日禮拜二堂期捕頭令解請讞員鄭大令與代理繙譯官布朗君會訊王君投案伸訴前情請將時增帶回交鎭軍辦理大令謂爾無文憑呈遞例應覓本租界人作保王君稱英界安吉衣蔣素有交易請莊上人來何可也大令准之著具保單呈案始得帶回○長江一帶著名巨竊劉寳林等人潛來滬上假寓吉祥街金裕興客棧包探偵知其事拘獲同黨吳長榮詰之直認不諱因帶往拘劉至則早已聞風逃逸祗將殷順餘拘入捕房昨日解至案下禀稱前日失去衣包一個計皮衣十二件知爲劉等所竊殷係長江一帶積竊平時坐地分贓吳在鄱陽輪船竊取漢玉一方今將原贓呈電并請大老爺著殷交出劉等各賊殷遞禀訴稱小的在南通州開設洋棚與陶大及劉相識曾在金裕興棧内同居吳供稱監生與陶劉同船來滬後同寓吉祥街金裕興棧大令謂殷曰爾在南通州開設洋棚爲何與竊賊爲伍殷供稱劉失去質票擅用金裕興圖章掛失事爲棧主察出欲送捕房因倩監生擔保願罰酒筵大令問三仔何人吳　　此人年僅一十六七歲亦胠篋中之好手大令著將殷交人保出限卽日將劉陶等交案原禀擲還吳押候嚴比○老恊順烟館値堂人趙阿三央范德昌陳金山等爲媒聚嘉興人楊氏爲妻後以案發經捕頭訪拿解案大令迭次訊供准將楊氏交趙領回旣而陳金壽投案訴稱楊氏實係逃妻筆機呈電大令著押候覓人保出邀同媒人投案候核日久無人具保昨日捕頭令包探將一干人解案復訊趙偕楊氏投案大令問陳係何人楊氏供稱卽陳金壽小婦人附航船至申中途欲將小婦人强配其子繼又將小婦人强姦然後納之爲妾伊本有婦在船上同居小婦人日遭凌虐苦　不堪大令謂陳欲納爾爲妾其婦允否供稱其婦不允陳欲致之死地小婦人實出於不得已旋令學爲歌唱又以聲調不合凌虐不堪後陳復將鬍髭薙去强逼成親大令問當時曾否出立筆據供稱並無筆據實係事後僞造大令問伊因何知爾年庚供稱伊欲將小婦人配其子以故盤賭得知問曾否生子供稱兒子在堂内抱養並非小婦人所生大令謂爾旣不願從烏能生子遂怒謂陳曰爾何瞻大妄爲若此陳供稱光緒十六年五月此婦自來船上欲覓餬口之處小的盤問來歴據稱原籍湖州後居震澤小的不肯相留迫之使去不圖此婦去而復來其時小的泊舟盛澤迨後船至濮院小的上岸說書伊與小的之妻胡氏在船看守大令謂爾妻亦係拐來一之爲甚其可再乎所呈筆據顯係僞造陳供稱實係楊　央人出立小的不敢犯法求大老爺明察大令與布朗君會商再四然後著押候下期覆訊○華坤元訴稱前晚三鼓時有賊撬門入室竊去香爐燭臺衣服等物聞已破獲是以投案領贓包探禀稱蕽犯張阿四竊米一石售與陸洪生得洋銀一圓張阿土在吳淞竊得皮衣馬褂等物質在城内王金生係同黨今將一干人解請嚴辦大令謂陸曰爾出洋銀一圓收買如許之米世間有此便宜事乎遂判罰洋銀三圓張王各笞責二百　阿土笞責一百板贓給失主領回○包探禀稱賊犯陳阿東卽小東洋大老爺左訊硼砂案時供出與傅利三朱阿林等同竊尙有小松江在逃未獲兹先將陳等解案請訊贓在南巿十六鋪南及城内陳等供認不諱大令著押候各枷號一月期滿各笞責三百板○包探禀稱賊犯鍾連生在招商局江天輪船上竊取洋傘一柄當塲拘獲解案請訊鍾供稱小的係浦東高橋鎭人初次犯竊叩乞恩寛大令判令押候笞責一百板贓存　失主具領○包探禀稱偷兒包立發在招商局江孚輪船上竊取對時表一枚交與同黨經失主扭獲解案請懲包供稱小的在吳淞某營當勇是日來滬送友登輪船實被悮拘叩求明鑒大令著押候本營營官來案具領○包探禀稱賊犯許同春在太古碼頭竊取靛青四十餘斤經某號巡街捕拘獲人贓解案請訊許認竊不諱大令著押候笞責一百板○包探禀稱前日松江華亭縣來文關提某煤炭店主夏柳初因夏逃逸將其夥韓渭通解案請訊韓供稱小的在店中爲夥主人於本月十四日逃出未回聞向住英界會審衙門後永平里大令著帶往指提如係虚言帶回嚴比○包探禀稱賊犯吳炳榮屢經大老爺懲辦依然怙惡不悛前晚又在三德里用鐵鑿撬門經某號西捕拘獲送案吳供稱小的沿門求食不敢犯竊大令判令押候笞責一百板○包探禀稱縫工吳阿寳竊取店主胡大行之衣服解經大老爺懲辦兹特送請發落吳供稱小的所取衣服現已交還大令著押候交人保出○包探禀稱陶阿金前因誘拐松江民婦李沈氏鬻入典當街鴇兒高脚馬花烟館内爲娼解經大老爺判令枷號兩月業已期滿解請發落大令著移送上海　請發改過所收禁○公益馬車行主謝鳳簫所用車夫陳阿三停車碍路西捕喝阻不理反敢以馬策肥箠前經拘解公堂大令訊供懲責飭傳行主究罰昨日謝投案候示大令判罰洋銀十圓○楊浩泉訴稱廣泰船局積欠租金洋銀五十四圓前晚十二點鐘時潛行逃逸今將屋内所存器物開單呈電大令著登申報告曰二天過期不理准卽拍賣作抵 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年八月十四日京報錄]  
　　宫門抄○諭旨一道錄前○江督劉奏金陵洋火藥局加造火藥用過　　　册報銷摺○又奏購辦德國槍彈開　價銀數目片○又奏揀補　路守備摺○又奏揀補内河水師守備摺○又奏請准將升用總兵仍留省補用片○又奏總兵請假回籍省親片○署陜督陶奏揀員請補守備摺○八月十四日内務府國子監廂藍旗値日吏部引見四十一名户部三名翰林院十六名廂黄滿九名正紅　十四名内務府十名○恭王謝賞綢縀恩○車王請假十日○卓公祥普各假滿請安○　公立瑞承侯各辦假十日○兵部奏派彈壓副都統派出色楞額彭壽○内務府奏派致祭凝和廟派出慶麟○召見軍機浦良吳廷芬　上明日辦事後至頤和園皇太后前請安後駐蹕○○頂品頂戴兩江總督臣劉坤一跪奏爲金陵洋火藥局加造火藥用　銀兩造册報銷恭摺仰祈聖鑒事竊查前欽遵諭旨飭令金陵洋火藥局加造火藥三十萬磅酌定製造經費銀四萬兩並增開　廠碾盤修配機器零件及各廠添置器具估需銀一千四百八十五兩均由江南籌防局撥用經前署督臣張之洞於光緒二十一年正月十三日專摺奏明在案兹據該局道員蔡世保詳稱加造火藥添置器具需用一切料物悉與洋商交易一應價値均係核實支給計自光緒二十年八月二十日加造開工起截至二十一年十二月二十日工竣止儘飭撥銀數共造成槍砲粗細各種洋火藥三十一萬磅舊骨無項新收江南籌防局撥欵湘平折合庫平銀四萬三十一兩有奇開除各欵遵照部議報銷章程各歸各部核銷計應歸户部核銷庫平銀五千五兩有奇兵部核銷庫平銀一千七百八十四兩有奇工部核銷庫平銀三萬三千二百四十二兩有奇統共請銷庫平銀四萬三十一兩有奇均屬實用實銷並無浮冐所有加造火藥收支各欵造具總數各册詳請奏咨前來臣覆核無異除將　册分别咨送總理衙門曁户部兵部工部查核外謹會同江蘇巡撫臣趙舒翹恭摺具陳伏乞皇上聖鑒勅部核銷施行謹奏奉 
硃批該部知道欽此○○劉坤一片再前署督臣張之洞電購德國十響毛瑟快槍五萬枝彈二千五百萬顆原議每槍一枝作價德銀十五馬克彈千顆作價六十二馬克嗣因槍件逾限未到復議將每槍减三馬克槍彈退還一千九百四十萬顆統計十響快槍五萬枝槍彈五百六十萬顆應給價九十四萬七千二百馬克前經附片具奏並聲明此案價値約合銀二十八萬四千一百六十兩應俟付價時再按巿價核計在案兹據江海關道黄祖絡詳稱騐收前項槍彈均屬可用惟少槍八枝該行因零數未使補齊除照數應扣槍價九十六馬克外實應付價九十四萬七千一百四馬克按照購付馬克之日巿價規銀一兩合三馬克零四核算統計應需規銀三十一萬一千五百四十七兩三錢六分八厘在於瑞記款内撥付清欵詳請奏咨前來臣覆核無異除咨部查照外謹附片陳明伏乞聖鑒謹奏奉硃批該部知道欽此○○頭品頂戴兩江總督臣劉坤一跪奏爲揀員請補陸路守備員缺恭摺仰祈聖鑒事竊江南提標左營守備胡勝章病故遺缺接准部咨係陸路部推之缺應用儘先人員行令迅揀合例人員請補等因伏查是缺守　駐紥松江府夺城有管轄汛境操巡防守之責必須精明幹練之員方勝任臣於陸路候補各員内逐加遴選查有儘先卽補都司蘇慶隆年五十一歲湖南長沙縣人由軍功隨營投効薦保花翎儘先補用守備於鄂省防勦捻逆克復雲夢應城等縣出力案内經前署湖廣督臣郭柏蔭奏請免補都司以遊擊儘先卽補經部奏請改爲免補守備以都司儘先卽補同治六年十月初三日奉旨依議欽此光緒十五年經前督臣曾國荃奏請以原官留於兩江補用造具履歴咨准部覆各在案該員年力正健差使亦勤以之借補是缺守備洵堪勝任且與候補定章亦屬相符合無仰懇天恩俯准以兩江儘先卽補都司蘇慶隆借補江南提標左營陸路守備員缺實於營伍地方均有裨益如蒙俞允俟部覆至日卽行給咨送部引見恭候欽定除飭取該員履歴及前在他省並無叅革矇保情弊印結送部查核外謹會同江南提督臣譚碧理恭摺具陳伏乞皇上聖鑒訓示謹奏奉硃批兵部議奏欽此○○頭品頂戴兩江總督臣劉坤一跪奏爲揀員升補内河水師守備員缺恭摺仰祈聖鑒事竊鹽城營守備陳麟病故遺缺接准部咨係内河水師題補第二輪第三缺應用豫保人員該省豫保及揀發並世職應補均無人以應升人員抵補等因應遵於内河水師俸滿千總内揀選升補查内河水師實缺千總共計陸弁内除洪湖營千總沈聯鑣年屆六十六歲業已撤省另行甄别去留自應停其升轉並鹽城營有哨千總薛又翔廟灣營左哨千總黄殿英甫經拔補尙未受札不計外其餘鹽城營左哨千總劉鎭標東海營千總楊健標廟灣營右　千總任維增三弁經臣逐加遴選騐看得現署鹽城營守備該營左哨千總劉鎭標人才壯健諳練水師較之楊健標任維增尤爲出色歴棒最深該員年四十八歲江蘇鹽城縣人由行伍遞拔鹽城營左哨千總光緒十年十月初八日接受千總札副歴俸已久該員辦事勤能長於緝捕疉次拿獲巨盜於鹽海地方情形極臻熟悉洵爲水師中得力之員以之陞補是缺守備實堪勝任合無仰懇天恩俯准以劉鎭標升補鹽城營守備員缺雖係籍隷本府第是缺係内河水師輪用俸滿應升該員資俸最深遇廻避本籍之缺照例准其先補後調如蒙俞允俟部覆至日卽行揀選合例人員對調分别送部引見以符定制除飭取履歴咨部查核外謹會同漕運總督臣松椿恭摺具奏伏乞皇上聖鑒訓示謹奏奉硃批兵部議奏欽此○○劉坤一片再提督銜陞用總兵班廣盛安徽人由武童投効軍營隨勦出力洊保以副將留於兩江儘先補用嗣於南洋海防案内經海軍衙門奏請以總兵升用並加提督銜光緒十八年十一月二十五日奉旨依議欽此該員歴在江蘇管帶防營操守清廉辦事勤奮紀律亦極嚴整深得將士之心前雖保留兩江惟續保升用總兵案内並未聲明仍留原省補用合無仰懇天恩俯准將升用總兵班廣盛以原官仍留兩江遇缺酌量補用以資得力除飭取該員履歴咨部查核外謹附片陳請伏乞聖鑒訓示謹奏奉硃批著照所請兵部知道欽此○○劉坤一片再據貴州古州鎭總兵丁槐呈稱上年八月間在唐山防次經前署兩江督臣張之洞奏請將所部衡字伍營調防江南嗣將營勇裁去五成改爲五底營業經張之洞奏明在案伏念總兵本生母年已八旬現在雲南鶴慶州原籍溯自服官以來覊於職守從木一履里門定省久疏時縈孺慕擬請代奏懇恩賞假三個月俾得回籍省親等情前來臣查該總兵丁槐治軍嚴整謀勇兼優現在江南統帶防軍　資倚任惟旣據禀因伊母年已八旬擬請給假回籍省親自應准如所請合無仰懇天恩俯准賞假三個月俾遂孝思該總兵原籍距江南程途較遠所有假期應請俟到籍之日計算假滿後之應否飭回古州鎭總兵本任恭候諭旨遵行如遇江南有事需人由臣隨時奏調以資熟手所遺五底營頗有精銳之士應仍留江南暫行遴員接統理合附片陳請伏乞聖鑒訓示謹奏奉硃批丁椀著賞假三個月再赴本任欽此○○頭品頂戴署理陜甘總督新疆巡撫臣陶模跪奏爲揀員請補守備要缺以裨營伍恭摺仰祈聖鑒事竊臣前准兵部咨開陜西提標後營守備侯松齡准其調補長武營守備所遺陜西提標後營守備員缺仍作爲第二輪第二缺應用儘先人員行令揀員請補等因當經轉移遵照去後兹准陜西固原提督雷正綰咨實揀選得儘先補用守備同州汛千總李士貞在固年久營務熟悉堪以請補咨請核辦前來臣查儘先補用定備同州汛千總李士貞年强才裕辦事勤能雖儘先名次在該員之先者尙有張心廣楊正邦余紹祥胡青雲張高亮趙士林夏鳴謙張善章志傑等九員均與此缺人地不甚相宜未便遷就請補該員　士貞儘先守備名列第一當在部定章程二十名以内核與奏定按名指實章程相符以之請補斯缺洵堪勝任人地亦極相宜合無仲懇天恩俯念員缺緊要准以該員李士貞請補陜西固原提標後營守備員缺可期得力如蒙俞允該員係曾經引見之員毋庸再行送部應請勅部發給實授劄付以符定制除飭取該員履歴清册另咨送部外謹會同開缺陜西固原提督臣雷正綰合詞恭摺具奏伏乞皇上聖鑒訓示施行謹奏奉硃批兵部議奏欽此 
 
