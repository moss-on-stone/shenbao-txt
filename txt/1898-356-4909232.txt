# 1898 - 356 - 4909232

 

Page 1

 
 
[一新印各書籍發售] [  一圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○寳治新書碼洋一元五角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公　疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證批南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本未一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帪房可也此佈 
[論學院家丁藉端勒索事]  
　　國家承前明舊制歲科兩試遺學使者巡行郡縣俾各屬生童得以就近應試蓋所以免士子跋涉之勞朝廷體恤寒土之意固無微不至也國初學臣大半出身御史及各部郎員近則膺此選者皆由翰林院雖編修祗七品官而體制淸貴各外省大吏咸優崇而尊禮之顧車騎所至例有關防家丁雜役不能任意出入於是地主官辦差之事起焉然所謂辦差者非必欲州縣耗費多金也使者職司衡文内外所需未能自爲備辦不得不倩首縣代任其勞故當鹵簿乍臨例由學院帪房封發朱提若干并予以代辦水菜之札文迨起馬之時首縣復具有學院所需各物均自行備價購買並無額外供應之　結水陸各站行部所至意亦從同其所以防上之要求下之謟媚者用意未嘗不深且遠也相沿既久此意寖微州縣官既未盡持躬廉潔懼上之有以乘之也於是不得不極意獻媚非特所發之銀不敢輕動且供應而外又有折席折水禮折茶烟過站費等各名目送者既視爲固然不敢稍存愛惜受者更安之若素無所用其遲疑而學院之家丁厮養更復倚勢作威多方需索稍不如意呵斥隨之州縣官相率畏事忍氣呑聲不敢與較偶有不甘挫辱者竟爲之敝屣一官從容而去如本報所紀福建南平縣郝大令去任一事竊爲之憫其愚而悲其志焉福州訪事友人函述云福建全省提督學政戴少懷宗師按試邵汀建各府屬業已竣事將次到省行到南平縣境縣主郝大令士珍遣司帪幕友某君督同差役前往侗候旋因宗師所帶家丁某甲勒辦各物未滿其慾遽遭辱駡某君不勝其忿反唇相稽甲銜之既而遇某君於途憶及前恨痛加毆擊某君寡不敵衆致受重傷回署訴知大令大令遂命舁至府署禀請騐傷且慨宦途之勢利逼人也歴叙前情通禀各大憲請准解組歸田府尊劉太守再三勸慰而大令去志已决無可强留遂准其交卸事爲宗師所聞以家丁藉端勒索輒敢逞兇因卽驅令回籍不准逗留執筆人觀於此事而不禁重有慨矣夫古來豪奴之著名者如嚴分宜之僕鶴坡張江陵之僕楚濵納賄招權聲勢赫奕蓋以若輩奸惡性成本不知國法王章爲何事但恃主人之勢任意妄爲既不惜夫聲名亦罔計夫禍福悖妄謬戾何足深誅所異爲之主者甘受其愚代爲任過一旦事發雖予以　譴亦不足蔽辜而已之淸名則之白璧微瑕雖傾東海之波斷難洗滌言念及此能弗寒心此次戴宗師之家丁敢於將辦差之某君任意毆駡其平日遇事生風諒亦不一而足而宗師曾無覺察必至郝大令歴述情形通行詳禀始爲之驅逐回籍例以失察之咎其何能辭抑又思之大令之不甘挫辱以一官與爭其瞻識固足可嘉然當其藉端索詐之時或面謁宗師直鳴其非想宗師亦必自顧官箴爲之按例懲治乃計不出此而毅然作去之想雖由淡於榮名未免近於乖僻君子觀於此事所由不能不諒其志之苦而憫其情之愚也 
[本館接奉電音]  
　　昨日上午京師飛電傳來硃筆一道上諭一道敬謹譯登○十一月十一日奉硃筆景灃補授内閣學士兼禮部侍郎銜欽此同日奉上諭本日召見之已革雲南臨元鎭總兵姜桂題著加恩開復原官賞還銜翎欽此 
[呈遞國書]  
　　友人倫敦致書本館云八月初旬某日中朝出使英義比大臣羅稷臣星使前往比利時國呈遞國書比國君主接待甚殷告以中比兩國近來交涉事件漸渐增多蘆漢鐵路既歸比人承辦而華人之在比國經商者亦復不少請遴派領事駐劄本國海口藉敦友誼而輯邦交星使唯唯而退及回倫敦卽將此事咨呈總署請轉奏九重從速辦理大約年杪可派員前往矣 
[譯務賢勞]  
　　友人自倫敦致書本館云中朝簡駐英國大臣羅稷臣星使精通英國語言文字久在九重洞鑒之中本年八月間奉旨繙譯西國各種經濟之書以備御覽邇來星使悉心校譯幾致寢食不遑語云能者多勞觀於此而益信 
[入五志藥棧奇災]  
　　杭州星水閣火藥官棧被火前已四志報端兹得采訪友人續陳云管藥委員嚴少尹受傷後已於初六日身故防護藥棧之勇丁除死傷若干名外尙有六人未知下落附近民房震倒二百餘所損壞者不計　數居民傷斃者多至七十餘人事後藩憲札飭候補縣徐大令致章會同保甲總巡鄧大令心芬查察失事情形并被災民人户口分别造册呈報以便籌款撫卹義倉永濟倉米厫房屋亦均損壞卽由管倉委員張司馬臨吉伍大令爕寅兪大令宗淵將情禀報一面雇匠興修貢院大門後牆垣及號舍上房無一不七零八落先由管理委員毛二尹鴻皐飭　將牆穴堵塞然後禀請修理西湖沿昭慶寺戒壇坍倒壓傷一僧寺旁某紳所造洋樓亦被震壞法美兩國教堂被毁牆屋物件則另由教士開單禀請賠修 
[制府蒞閩]  
　　福州采訪友人云新任閩浙總督許筠庵制軍於本月初一日蒞閩文武各員先期赴長門馬江恭迓鎭閩將軍增軍帥率同都統綽統制及學使戴文宗臬司兪觀察就五里亭叩請聖安制軍旋命駕入城暫駐奉直會館既而鳳池書院山長陳玉蒼御史入謁制軍言及此次陛辭出京時曾面奉皇太后懿旨以練兵保甲爲當務之急云云迨初四日辰刻制軍排導入署在大堂中恭設香案望闕謝恩拜印各員禀賀如儀初七日卽親詣長門等處巡視砲臺 
[鄂撫行期]  
　　湖北友人來函云新授湖北巡撫曾中丞於本月初四日自蘭州起節路過西安小有逗留因中丞在陝年久朋舊頗多故也大約明年燈節後可以到京 
 
 

Page 2

 
 
[調兵鎭壓]  
　　漢口采訪友人云近日宜昌府屬有亂民閙教之事湖廣總督張香濤制軍特委朱惠之太守率領武剛愷字營勇拔隊起程前往鎭壓想不難消禍於無形也 
[疎陳罪案]  
　　十月二十四日欽奉上諭劉坤一奉副貢潛謀不軌獲案訊供請旨辦理一摺江西廣豐縣副貢生楊恭宸十素好弄刀筆武斷橫行膽敢投書教堂濳謀不軌報該教士深明大義將原函呈出經劉坤一等於本年四月間飭拿到案訊明悖逆情節該貢生身列士林甘心悖逆實屬喪心病狂罪大惡極楊恭宸著卽行正法以昭炯戒而靖人心各國來華傳教意在勸人爲善此次該處教士劉在鐸楊恭宸密致信函首先舉發尤屬實心爲善忠正可嘉劉在鐸著賞給三品頂戴並給予二品封典以示奬勵餘著照所議辦理欽此本館接得電報卽已敬謹譯出列諸二十七日報章旋得江西采訪友人手函悉楊恭宸已於二十六日在省垣正法然其如何悖逆之處尙未詳知也兹者在京友人奇示劉峴帥奏疏始知此案顚末情由爰照錄之以供衆覽其奏疏之詞　頭品頂戴兩江總督臣劉坤一跪奏爲副貢濳謀不軌投函入教語多狂悖教士拒而不納獲案訊供案情重大請旨遵行恭摺仰祈聖鑒事竊臣據江西廣信府知府查恩綏廣豐縣知縣裘鴻勛禀稱聞廣豐縣楊村地方有副貢生楊恭宸濳謀不軌情事正拿辦間卽據天主教堂教士劉在鐸將楊恭宸原信密派教民到縣面呈聲稱閱其來信狂悖彼教拒而不纳聽候究辦該府縣當卽面商密拿由該縣探明蹤跡於本年四月初八日督帶兵勇馳抵楊村將楊恭宸拿獲解府委員押解晉省聽候研　按律懲辦並據邑紳舉人王家瑞等八十人公禀請鋤元惡以安閭閻等情查核該副貢原函牽涉該縣方村楊村及浙江江山縣楊姓胡姓情詞狂悖已極當以案情重大經臣批飭江西臬司發委嚴訊去後兹據南昌府知府江毓昌禀覆遵擒楊恭宸到案按照原函各節悉心研究據供稱年三十五歲廣豐縣人光緒二十年由優貢中式副貢生家在離縣城七里西鄉地方租房居住平日教館營生慣習刀筆時常代人作詞告狀二十二年十月間忽患痰迷病症時發時愈廣豐教堂設在離縣二十里西鄉洋口地方教堂頭目是已革吏員鄭樹寳卽大狗浙江江山縣楊姓與伊同姓不宗並胡姓共有多少烟户均不知道方村地方離伊家五里該處方姓僅止幾十家當日伊寫信與教堂係因天阜不雨地主榖價騰漲奉縣示諭平價鄉間到處搶米紳富疑伊從中唆慫在縣呈控縣中派土勇多名四鄉拿人伊恐受累欲借教堂庇護是以致書教堂懇　收錄並向鄭大狗說伊係副榜必須誇說大話洋人方能收留且可派作教士一時糊塗又因痰迷病發神思恍惚不知如何寫出這樣違悖犯法　信罪該萬死等供再三究詰矢口不移並經該府委員赴廣豐縣西鄉洋口地方密查　處户口無多實無千餘家皆願入教之事禀請核辦前來臣查楊恭宸身列士林倖中副貢宜如何讀書勵品以圖上進乃平素慣弄刀筆武斷柄行並訪聞有偪嫁繼母姦佔孀婦情事已屬衣冠敗類　不容誅此次投書教堂語多狂妄悖謬如順人心應天心英豪自負擇木而棲四海雖大傳檄可定以及貴教數百年設教中邦正望其有今日各等語實爲喪心病狂法無可貸當就縳之際猶敢號召黨類多名持械奪拒傷勇丁則其平日結黨謀亂尤屬信而有徴若非谬教士劉在鐸深明大義拒而不納煽誘蠱惑爲禍何可勝言據供素患痰迷而查閱　函語意明暢豈痰迷人所能由是未便信其狡供稍存寛宥惟係副貢生尙未奏革謹將該副貢原函及邑紳公禀繕具淸單恭呈御覽應否將該副貢生楊恭宸卽行斥革立正典刑以昭炯戒其餘概免株連相應如何辦理之處伏候諭旨遵行臣未敢擅使所有副貢濳謀不輒投函入教語多狂悖教士拒而不納獲案訊供各緣由謹會同護理江西巡撫臣張紹華恭摺具陳伏乞皇太后皇上聖鑒訓示謹奏又片再現在中弱外强大局時虞變動我朝深仁厚澤民心固結如常雖有哥老會等項匪徒多係愚蠢無知無能爲厲惟讀書士子如楊恭宸　學術乖謬　氣囂張用心極爲狡險恃其識字能文好逞筆舌顚　是非庸耳欲目之流喜其論之新奇怪誕羣起附和　於世道人心大有關繫昔孔子誅魯聞人少正卯以其言僞而辯行僻而堅猶未若楊恭宸之離經畔道恣其奸邪肆無忌憚如此也楊恭宸以道書投教明係結外援而謀内亂與康有爲等同一肺屬查其年歲僅三十有零狼子野心將來必釀巨禍而成巨憝並恐其報復具禀之紳士出首之教堂横生枝節防不勝防未便稍稽顯戮相應請旨將楊　宸立予正法以昭炯戒庶士習端而民風正矣理合附片具陳伏乞聖鑒訓示謹奏 
[並未停工]  
　　本月朔日報載鄂省　布局總辦因銷塲阻滯諭令暫停工作云云茲得湖北友人來函云布局總辦王雪城觀察通究商務操守廉潔才猷開練闔局委員司事工人皆感其廉勤無不踴躍從公並無停工之事且本年十月以來蜀中銷紗六暢湖南銷路亦　開通所存紗布均早售完現在昕夕開機尙屬不敷應售云 
[津沽火警]  
　　天津訪事友人云本月初二晚河東西方淹左近張姓寥被火初四晚河北大王廟王姓家又兆焚如經各水會馳集灌救均未殃及鄰居惟衣物則已匪徒被搶一空王姓僅燬臥室一椽而同居之四家均遭刼掠又初三晚河東鹽碼突遭火厄是處四無居鄰人跡罕至不知火從何來幸卽救熄未付刼灰然種種形跡可疑則殊令人無高忱之日矣安得在上者爲之防患未然哉 
[武林火警]  
　　杭州采訪友人云本月初九日子刻武林門外拱宸橋租界南馬路丹桂貓兒戲園旁某京廣貨店中人遺火洋油中以致炎炎直上是處屋宇鱗次絶少牆垣烈燄騰空不可收拾界中難有洋龍數架而陽侯力强　不敵祝融氏之聲勢雄强城内水龍又以相隔太遙大半行至中途而返計焚去樓屋八十餘幢其中以娼院爲多租界外亦被延燒房屋五十餘幢 
[甬東火警]  
　　昨日寗波采訪友人飛函相告云冬至夜時方初鼓郡城縣前大街王天成修理洋傘店主王某於晚膳後陪其外姑至郡廟觀劇臨去囑妻子謹守門户其妻不甘岑寂將兩小孩安置樓上旋下樓與鄰人閒話忽聞門外有高呼火起者急起視之則樓上炎威上熾梯已焚燬無計救取兩孩祗得子然一身奔逃出户迨鄰人聞聲來視而燎原之勢已成遂四出鳴鉦邀人赴救少選遠近諸水龍及寗防局洋龍先後馳至時火已蔓延無際兼之河水枯涸吸取爲難以致祝融氏益肆猖狂西突東衝無異摧枯拉配溴救熄而東西兩街已燬去樓房七八十椽市昌廟亦全化刼灰矣 
[禾中火警]  
　　嘉興訪事友人云本月初七晚北門外栅堰口某姓草棚忽爾火起頃刻間勢已冒穿屋頂幸爲時尙早人手衆多又得各水龍飛馳澆灌得卽熄滅尙不致殃及鄰居 
[開徴冬漕]  
　　漕糧爲天庚正供例須及早完納邇經上海縣王欣甫大令定於本月十六日開倉徴收想小民具有天良必能踴躍輸將不使地方官有催科政拙之虞也 
[鄰封相騐]  
　　鹽梟徐金標瘐斃獄中由上海縣王大令禀請道憲札委寳山縣沈明府相騐昨日午後三點鐘時明府帶同刑件書差來申典史蔡少尉迎入獄中升座傳訊禁卒邢樣提牢書吳成榮同禀稱徐犯係山東人犯案收禁已十有六年近日寒熱纒綿飲食不進醫治無效延至前日斃於獄中並無凌虐情弊同號犯人張茂康供小的本邑人因犯命案收禁典死者同號確是久病身死並無别情官醫王仿臣呈上藥方禀稱實係醫治無效而死明府飭仵騐得犯屍並無傷痕委係病斃查無屍屬由堂給棺收殮發封厝壇標記待領騐畢旋赴土地祠　香然後入内拜會王大令茗談片刻及辭出復詣道轅銷差仍回寳出任所 
 
 

Page 3

 
 
[蕊珠課士]  
　　昨日爲本城蕊珠書院課士之期輪應關道憲主政適蔡觀察另有要公札委上海縣王欣甫大令代課大令奉委後卽於淸晨親赴書院點名給卷考試 
[命案送縣]  
　　惡婦張阿五卽張王氏虐斃袁殿魁之女二寳牽涉寄養之李王氏上海縣王大令騐訊後飭包探趙銀河將二婦解送英界公堂袁投案候示署理讞員鄭瀚生大令略加研詰商之福繙譯官以事關命案應送縣署按律辦理遂命交官媒帶回聽候移送諭令袁自行投案 
[依然管押]  
　　前月初旬上海縣主王欣甫大令見市中米價突然飛漲知必由奸商販運出口所致因飭役四出查拿旋經先後拘到嘉定縣米販張靜臣揚州府米販楊寳琛押候研究懲辦嗣查明張將米打包由蘇州關報稅運出計有四千石之多爰改押待質公所中楊則交差役看管昨報所登張已解至省垣釘鐐收禁吳縣獄中蓋道路傳聞之悞也 
[無賴受懲]  
　　無賴黃錦山僑居本邑浦東爛泥渡向無恒業專以訛詐爲生前經是處巡防局員李蘭史二尹飭差拘案究懲及釋出仍復不稍悛攺上月某日倩爛泥渡左近成衣匠陳秀卿製小孩暖帽陳以無暇辭之黃嬲之再三并給小洋銀一角囑其配料越數日前往索帽陳將小洋銀交還請另倩他人縫製黃卽勃然曰前給爾洋銀一枚今欲交還何得以小易大陳力辯其無黃卽糾集村中地痞蜂癕至是處第一樓茶肆滋閙旋有人從中介紹令陳給以洋銀一枚未幾陳與黃相遇於南市大東門外新馬頭左近又扭住兇毆陳心有不甘赴十六鋪巡防中局控告并稱失去洋銀七元有餘乞恩究辦局員　仲泉二尹正欲飭人往拿黃已聞信遠避未數日又赴本城保甲總巡局以被陳訛詐毆辱等詞具控總巡戴子邁明府查核所控人證均在浦東應歸是處巡防局所轄因卽函致十六鋪巡防中局令藩二尹解歸爛泥渡巡防局李二尹提案研訊以黃不應向陳訛詐且前次已經責懲又蹈前愆情難輕恕遂判令責數十下追取所詐之洋銀一枚給陳具領覓保開釋未幾黃又赴總巡局控十六鋪地甲夥扶同訛詐明府立卽飭差押送至中局二尹以其屢次向人滋詐且敢倩人作詞赴總局誣控判令重責四百板枷號十日發局前示衆候交到唆訟之人再行開釋 
[名花有主]  
　　妓女朱二寳志切從良苦被惡鴇掯阻遂投英界公廨據情控訴署理讞員鄭瀚生大令倩帮審委員劉穆延二尹提讯朱妓嬝嬝婷婷絳唇輕啓供稱小婦人籍隸姑蘇年華二九生成　命悞入烟花幼時卽被父親領至申江質於四馬路沈朱氏雉妓院内迎新送舊逐隊翺翔自知漂泊墮風終非久計屢欲擇人而事無奈鴇母視爲錢樹不允移植人家且知小婦人已有異志每日指桑駡槐鞭鸞笞鳳今者狎客　振卿物垂靑眼許以拯出風塵欲將小婦人納爲簉室小婦人正欣得所不料又被掯阻深恐今世永墮火坑特投　案求恩超豁否則惟有一死以謝此振卿耳黃投案供稱浙江紹興人年三十四歲操染坊業願納朱二寳爲妻求恩給領二尹飭官媒騐視朱妓身上果有傷痕不禁惻然遂著黃覓具妥保將朱二寳領回俾成眷屬 
[三志美界火警]  
　　本邑美界東唐家弄火警前已二志報端當時傳聞起火之洪阿來家有一小孩不及携出以致葬身火窟云云兹悉此孩　小才年七歲火熾時經洪友某甲抱回收養現固安然無恙並未罹於斯厄包探石金榮聞之立卽報知捕房捕頭令抱送公廨俟將洪拘獲禀請署讞員鄭瀚生大令核辦 
[法界火警]  
　　有陳玉良者不知其爲何許人言曾捐有縣主簿之　賃居法界西新橋南首鴻源里第五十九六十號門牌屋内門首　黏公　字條每與人言輙稱駐滬勸辦湖北振捐人遂識其爲宦途中人前晚二點半鐘時其家忽然火起霎時間冐穿屋頂烈烈　　其勢　熾旋經捕　鳴鐘告警法界皮帶車首先駛至急開自來水龍頭竭力澆灌既而英界各洋龍亦先後戾止幫同施救約歴一點鐘許火始熄滅共焚去樓房五六幢事後經包探查得陳倩台惟洋行保火險銀五千兩刻已避匿不見難保無縱火情事因卽告知捕頭咨照保險行務將起火情田詳查確　然後將陳解送公堂禀請究 
[彌撒志盛]  
　　今日爲耶穌誕辰滬人謂爲外國冬至實則外國曷嘗有冬至哉俚諺無稽殊堪一噱裏虹口南潯路天主堂中先期張燈結綵陳設一新淸曉教中士女到堂瞻禮者冠裳薈萃多至三千餘人分跪兩旁肅恭將事堂中蘇司鐸繼章身披全金祭服頭戴禮冠　祭　　行彌撒禮旁有助祭者二人服飾與司鐸略同時琴臺上樂聲大作音韵鏗鏘各信友歌咏教中經文悠揚可聽禮畢時已卓午至午後四點鐘復行聖躬降福之禮蹌蹌濟濟穆穆皇皇不可謂非一時之盛事也 
[英界公堂瑣案]  
　　包探石金榮拘解郭恒堂何小足李桂生三火匪到案禀稱前晚北河南路失火時彼等同在火塲攫取范雪咏家　皮箱一口内儲綢布衣服二十餘件並銀簪等物經小的當塲緝獲今特送案請究范雪咏投案申訴前情請領失贓郭何李同　此箱遣　在　小的等貪小拾取並不乘火搶刼讞員鄭瀚生大令判各責二百板贓給還矢主○水巡捕唐寳榮解送周阿瑞到案禀稱此人將煤屑抛棄蘇州河内有違租界章程爲特送案請訊周供初至滬上偶然誤犯大令判罰洋銀一元撥充善舉○包探趙銀河拘解夜市違章之永　同茂昌春心樓和興源昌雙春園乾泰昌源源永隆等各烟館酒肆中人到案請訊大令查得永昌屢次違犯判罰洋銀五十元春心樓乾泰昌各罰二十元同茂昌等四家各罰十元尙有乾泰昌等酒肆中人著傳案再核○五百二十號華捕拘解賭棍施阿二陸阿金到案禀稱此二人在天后宫前設攤誘賭經小的緝獲是以送案請究施陸同供窮苦無聊作此犯法之事叩求恩典以後定當改過自新大令判各責二百板管押一月○康阿榮竊取李仁記家綢布衣服二十三件報捕後由凶探倪順泉緝獲人贓送案請究李仁記投案請領失贓康認竊不諱大令判笞責一百板管押一月贓給還失主○流氓朱洪生禹中和同至徐阿金所開飯店狼呑虎咽恣意貪饕後竟不名一錢揚長欲去徐向之索取朱禹大怒敲檯拍凳大肆咆哮徐無奈喚到二百六十一號巡街捕令將朱禹拘案請究徐投案申訴前情請爲究辦朱禹同供帪已付訖因掉換小錢遂致互相爭　大令判各責二百板 
[美界捕房紀事]  
　　前晚廣東流氓郭恒來何小竹乘東唐家弄失火之時搶去某姓家綢衣數件昨爲包探石金榮查獲拘入捕房押候解送公堂禀請究辦○歹人李阿木犯案纍纍迭經歴任讞員判令遞解回籍昨又濳來滬上匿跡虹口某里爲包探金立生所見因卽扭入捕房押候解送公堂禀請究辦 
[慈航普度]  
　　日前本館協振所承漢鎭寳昌參號惠書云八月十六晚大火時敝店荷神佰及各寳號夥友代爲搬運人口貨物得保平安理當備筵伸謝恐有疏漏轉抱不安因念災區等振孔急用特助洋五十元爲諸君造福并謝神庥又並帝蘭花館主人由公盛信局交來洋　十元又姚錫漢善士求身子平安助洋一百元又廣和莊交來慈谿宓惟善堂求保闔家太平助淮徐振捐洋二百元當此天氣嚴寒之際災民鳩形鵠面瑟縮可憐乃蒙諸大善士慨解仁囊源源樂助俾數百萬無衣無食之災黎得免啼飢號寒之苦善機洋溢其福報詎可限量哉拜領之餘謹書數　以當左劵 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[訛詐宜懲]  
　　著名流氓李良標專在虹口一帶橫行無忌前日見鄉民章某懦弱可欺遂糾同李紀生扭至虹口某處小弄内勒索洋銀數元章無以應致被褫去身上所穿皮馬褂事後心有不甘奔投捕房聲訴捕頭派包探竇如海將二李拘獲押候轉解公堂禀請署讞員鄭瀚生大令訊辦 
[上海縣署瑣案]  
　　上海縣王大令訪悉南市一帶流氓繁多大爲閭閻之害特飭捕役陸祥將　爲著名之趙阿四張毛毛顧阿毛沈金林四人拘解至案前晚親自提訊趙供前因犯事收押改過的今年正月逃出後不敢爲非求恩寛宥顧供　船度日向來安分張毛毛沈金林同供向爲船夥從不滋事大令察得趙阿四顧阿毛均非安分之徒惟張沈兩人並無劣跡爰判令將趙阿四責六百板連顧阿毛解送改過所收押張沈卽行開釋○西門外巡防局員移解拐賣女孩之夏談氏王阿全朱吳氏等三人到縣王大令提案研訊王供向爲薙髮匠此事由夏談氏起意約小的同往六馬路拐得某姓女孩又糾令朱吳氏假冐孩母同往席公館價賣言明洋一百十元嗣女孩哭喊被席姓詢出根由交家屬領回并將小的等送局轉解案下求施恩宥夏談氏朱吳氏同供此事由王起意糾同小婦人等往賣大令判責王二百板收押改過所兩婦各掌頰二百下驅逐出境○八仙橋巡防局員移送葉阿生戳傷余德生一案到縣經王大令提訊余供湖北人在治下拉東洋車度日夜則借宿謝文發寓中同寓葉阿生曾欠小的會錢二百文昨日向之索取被伊戳傷及赴局喊控由局員老爺轉送案下謝文發供余因索欠起釁被葉戳傷是實葉供紹興人在治下當車夫與余同寓余向小的索欠太急以致爭論小的一時糊塗將伊戳傷求恩寛宥大令飭仵騐得余之右肩上有刀劃傷一處判責葉二百板枷號一月發八仙橋示衆諭令余自行醫治 
[南市捕房紀事]  
　　本月初五日法界小東門外四達瑞洋貨店夥遺出店人計洪壽將洋貨數件送至南市恒生碼頭往來上海松江之西二號航船寄至松江某號前日接松江來函云除收到外尙缺哆呢三丈左右昨由執事人具報南市捕房捕頭王榮培據情禀知工程局總辦朱森庭明府飭差將船户王錫松提案質訊計洪壽供年二十九歲在四達瑞執役已歴多年初五日小的將貨送上西二號航船今據稱知去哆呢三丈求爲查究明府詰以爾將貨送到時交與誰人收領王錫松是否在船計供小的於忙亂中未將收貨人面貎辨認明府謂然則爾失察之咎亦所難辭復提王研訊供浦東三林塘人年二十有六在西二號松江航船爲夥船主虧欠鉅觺已於初二日逃往他處至今事尙未了初五日並無人送貨前來明府以計洪壽不能指實碍難訊斷判令將王交保○江北女孩劉桂貞至信泰碼頭長泰北貨行所雇駁船上竊取柿餅被船夥周仁周生生等扭住毆擊後由其父劉渭銀携回二周復將劉任情辱駡并拽至裏街欲送巡防局請究事爲新馬路巡街捕勇所見上前勸阻長泰夥孫廣宗唆令二周將捕拽至弄内肆毆致被扯破號衣後經衆捕帮同拘送捕房前日朱森庭明府命捕頭解案研訊之下飭暫押捕房候函送至縣請訊孫自願罰鍰求爲開釋明府諭以無端互毆已屬可惡且敢與捕爲難本應送縣重治今爾既知罪願罰何欵孫供叩求恩斷小的無有不從明府判罰洋銀二百元撥充修理馬路經費孫遵斷具結浼人保去明府又判令將二周各責一百板劉渭銀劉呂氏各掌頰五十下從寛開釋○前日傍晚時賭徒王小淸楊阿桂龍錫金等在新馬路瓜分賭欵不匀彼此在途爭扭爲二十八號巡街捕所見一併拘入捕房捕頭王榮培盤詰之下以事起細微訓斥數語交人保去○前日毛家弄馬頭船户宋陳氏之子宋毛囝在途嬉戲適有張勒開之小車載物而來偶一不愼車卽傾覆毛囝不及避去竟被壓傷足踝在路悲啼宋陳氏聞之卽喚一號巡街捕將張拘送捕房捕頭王榮培見所傷尙無大碍告以回去自行醫治張禁押二點鐘麾之使去 
[法界公堂瑣案]  
　　昨日讞員朱明府會代理繙譯軋君升座道達洋行西人偕買辦强某投案禀稱　客蘇文才卽朴卿積欠房租五個月計洋四十四元延宕不還求卽訊追蘇供欠租是實容當措還明府令交人保出限十日内歸楚○包探禀稱已革華捕林掌發在鄭家木橋南首開設同甡泰烟館旋將屋轉租與陳福卿上月某日之晚陳無端縱火幾兆焚如幸經探夥見瞥得卽救熄現在陳已逃逸由林邀同保人陶晉卿到案叩求研訊明府飭將陶押候五日内將陳交案延干比追著林出外帮同尋緝○朱春和禀稱在帶鈎　南首開設同液臺茶館前晚賊犯曹阿狗撬門而入竊去洋銀七十餘元行至八仙橋左近由巡捕拘獲除搜出原贓外短少二十三元及錢二千數百文鈔票二紙尙有同黨二人在逃未獲叩乞究追明府著押候拘拿同黨到案再行懲辦○余光普禀稱原籍河南開封府祥符縣來申販運鐘表寓萬安樓客棧帶有洋銀四百元交棧主楊忻茂代爲收存楊意圖呑沒竟以空票搪塞復邀賭棍糾同入局以致輸去洋銀一百元然所存者尙有三百元向索延約小的不能度日爲此情急扭案請追明府飭將楊押候嚴追○崔玉卿禀稱前晚被賊掩入竊取各物幸卽知覺當塲拿獲送案請辦竊犯王阿興供認不諱明府判責二百板贓給失主領回○包探禀稱剪綹賊王福卿在途竊取送信人所負長袋當塲拿獲解案請查辦此人已在英界犯案腿上板花歴歴叩乞重懲王供前因欠銀被責並未犯竊明府著押候查明復核○包探禀稱偷兒陳阿三混入長安客棧竊取烟槍烟燈由棧主　獲送案請辦明府判責四十板贓給還失主○包探禀稱偷兒趙秋橋竊取南市洪知碼頭裕祥烟侌中各物携至城河浜向某押鋪質錢由探夥拘獲解案請辦明府判責一百板贓存等失主具領○潘連生曾控李明山欠去會洋一百八十元經明府諭令交保出外妥爲理償昨日李繳洋三十元並呈遞禀詞請將欠洋三百元之王蘭芳欠洋二百元之王祥雲提案究追明府准之○流氓范開泰顧順德張順興朱春泉前經明府逮案訊供枷責期滿後諭令開枷照原斷笞責交保開釋捕頭以各犯情節較重未便輕縱著保人交案禀請明府送交攺過所監禁明府曲賜矜全興繙譯會商之下著再各責三百板交的　保人保出不許犯案○泰源小錢莊執事人楊長壽販運銅洋銀破案後在逃未獲明府飭將房屋發封迄今已逾半年之久房主請將生財拍賣以抵欠租明府准之旋拍見洋銀五十四元除去費用外尙存四十七元連屋内所存銀錢合共洋一百十元明府酌給房租三十元賞給包探二十元其餘六十元充作罰欵 
 [P金陵官報 
　　十一月初二日總統南洋兵船蘇松鎭陳旭南瑞兵船吳克威均傳見知府黃家瑋奉示寫履歴同知崔鼎到由滬銷紗機差回知州羅允猷禀知調辦厘捐局稽核兼縀捐並到差知縣王國振禀知交淸米石辭回蘇○初三日丁憂蘇松太道黃祖絡回江西候補道凌盛熺赴蘇均辭金陵營叅將彭源洽禀知巡江回知縣黃士榮禀知奉到派寗差委飭知並請假赴江北措資分省補用縣左韓淸謝委營務處提調試用州判王元輔由京來到省新選江西撫標中軍守備陳鴻章叩謝飭知辭赴任江安輪船　星田辭赴瓜洲送學台赴江陰祥　輪船耿朝泰辭裝銀圓局龍洋赴上海○初四日都統額藩臺胡下關掣騐候補道朱候補道違斌均見正紅旗恊領文瀛禀知江寗將軍於初三日八點鐘因病出缺上元縣蕭禀知將軍於初三日戌時壽終初五日卯時入殮江寗縣戴禀知赴祿口勘案○初五日江勝副中營蘇有奇山鎭江來領軍火卽辭江防同知恩理事同知崇均禀知將軍於今日卯時入殮同知李炳銷北六七叚保甲差運判陳鄭銓到由揚來又桂步瀛奉臬司委赴阜寗帮審案卽辭又李如松銷籌防局委催湖北銀圓差又周衍齡到由江北措資回試用縣丞劉思保禀知到省○初六日統領浙西水陸等營候補道杜兪新授松江府　子潼知縣陳昌基均到見由蘇來候補道馬聲煥通濟門高元錫江東門那良儀鳳門均謝委粥廠 
 
 

Page 10

 
 
彈壓差揚州府沈錫晉到由揚來通判覺羅春泰禀知到北六七叚保甲差○初七日護理將軍都統額親拜叩謝厘捐局候補道歐陽禀知赴北河口丈量木牌水師學堂候補道　禀知今日起開考管　畢業學生候選同知張霖通判梁棟均由蘇來安徽直隸州蔣師澈辭回鳳陽副將夏有熊叩謝先鋒官知縣朱湘布倉大使得元動均禀知　收江西省　　上倉二批新榖都司姜志交缷署濳山營遊擊回提前營守備王開　叩謝飭知赴任州吏目劉芳叩謝請補海州史目巡檢林述猷銷措資假○初八日候補道趙　書謝委聚　門粥廠彈壓揚州府沈辭遊擊曾玉策叩謝借補江西萬安營都司飭知攺指江蘇直隸州州判晏蜚聲到由湖北來運判姚近愷甄　縣丞劉思保騐看均奉示　國總兵杜　又先錄官索敦均會督轅牌丞本月初十日長至令節是日五鼓應穿朝服齊集萬壽宫拜牌慶賀又示新選安慶恊吳光忠繳票到省應准飭令赴任又内洋水師通州營遊擊歐陽成　升補遺鈇查有現署蘇松鎭標中營遊擊張炳泰堪以請補 
[蘇省官報]  
　　十一月初五日統領鹽捕營候補道杜兪通知初二日在院上禀辭赴寗見制憲辦理湖北武穴掣騐淮監總局候補道許元章辭行回局管帶撫標巡　　船營花翎遊擊宋學成禀知出巡太倉州蔣禀到嘉定縣章禀辭浙江管解京餉委員敎習知縣向信榮湖南人由浙來赴都五品銜考取漢謄錄生華亭縣優　生馬　泰由上海來理問陳祖惠禀謝飭知瀏河工程案内蒙保補缺後以知州用從九陳翰英禀謝奉委閶門外下叚水巡差調署太湖廳司獄瑞成禀辭赴任○初六日知府袁恭　禀　　辦米石差同知葉兆綱禀知奉委管解湘軍月餉差太倉州蔣禀辭正任靖江縣馬　恩禀知交代初叅限内算結解淸知縣孫家澄由鎭江來禀謝奉委署理昭文縣事分　江蘇補用知縣吳樹橒山東人禀到縣丞葉漢霄禀辭赴趙屯港厘卡差○初七日督辦蘇省五屬督銷局浙江候補道許貞幹通知赴浙江三品銜指分江蘇試用道凌盛熺湖南人由寗來管帶蘇防左營二品銜補用遊擊黃春懷由黃渡來卽辭遊擊陳維炳禀知交缷蘇防右營回省知府陳遹聲昨日禀知聞訃丁父憂都司沈春山由松滬局解餉來卽辭候選同知凌驥湖南人由京來同知梁孝熊銷抽查通屬保甲差通判陳以屏禀銷同里厘局差知縣倪曾　禀知由各屬稽查鋪遞回並謝飭知瀏河工程案内蒙保補缺後以直隸州用縣丞章承　禀謝奉飭廿三年分　門旱關案内蒙記功一次改指江蘇試用縣丞章傑炤山東人禀到○初八日同知葉兆綱禀辭管解湘軍月餉差通判兪壽銘禀知奉委赴震澤會審案卽辭正任常熟縣朱秉成由常熟回禀知交代於初叅限内算結正任陽湖縣高承惠由常州回禀知交代初限期内算結委署昭文縣孫家澄禀辭赴任花翎三品銜知府用候補直隸州特用知縣太湖水師營務處提調吳觀樂禀謝給咨赴部開復原官升階翎銜回省知縣都守仁禀謝奉飭瀏河工程案内蒙保補缺後以直隸州用又盧懋善禀辭赴寗見制憲　山縣縣丞羅淦交缷任事回省禀謝奉飭赴　補吳江縣縣丞任○初九日直隸州周煦山禀知催提蘇屬各縣昭信　票銀並丁漕平餘銀兩回通判孫毓驥禀知奉委赴太湖公幹吳江縣縣丞羅淦禀辭赴任主簿任彭年禀辭赴寗見制憲委署華亭縣典史文裕禀銷城外上叚水巡差指分江蘇試用未入流兪蔚安徽人禀到 
[聲明歇夥]  
啓者本公司所用抖攬保壽險之西洋人葛得利士現巳别有所就不在本公司中以後本公司保壽險銀兩及一切事務均非葛得利士經理至葛或有别項私欵亦與本公司無涉恐未週知特此告白 
大美國永安保人險公司總經理漢密登啓 
[人面獸心]  
聞之辜恩反噬庭户生狼附勢趨炎私門走狗不料於今日遇之竊思先姑父謝硯亭晚年生子培甫現在瑞記洋行生理頗知自愛惟未生培甫前曾領陸姓子爲義子卽今似亭是也狼子野心其圖贖蒙控等情早登新報但前言簡略稍留體而豈似亭不知悔過復敢亂道聲明摇惑衆聽今并直書其事俾衆咸知查所指新唐家衖黃楊兩姓之田原係七畝五分六厘二毛於咸豐九年絶賣與謝高兩姓高一謝二其股分單上手契至今鑿鑿同治六年謝將二股田五畝零央共戚張勉齋姜竹君談雲衢挽同陸族聚功公等絶賣與望雲公二雲公當立謝覺原堂硯記絶契分書兩紙迨同治八年卽由硯亭作中勸高姓將一股田二畝五分零併讓陸處當立高敦德堂絶契亦分兩紙早經過户納稅承糧事在謝　陸前人之手其時三姓幼輩年未十歲俱不得知何妄云原抵八畝而指五畝零爲揑造假契契可假印信亦可假耶吁吾知之矣似亭本係硯亭假子以假子對假父故假父所立契爲假契契尾爲假契尾縣印亦假藩印亦假推而高姓亦變假契樹堂認爲假兄是一假而無不假令人聞之大發一噓如謂契不對地則硯亭别無交易請問此五畝零産將在何處果係抵押則光緒初年陸姓於該地建屋鑿池硯亭原中俱在何不阻止卽十六年後硯亭委化原中亦故然家姑母在也培甫在也原中子孫在也高姓子孫亦在也何皆無異語獨煩素不相識之樹堂相蘄旣稱屢勸不允何不早控琴堂而不先不後發作於　黃王兩憲交卸時哉所云陸姓情虚抗不到案一節陸非情虚畏罪不到案也實畏其聲氣廣通悮中奸計耳且樹堂究係何人或云卽小由與陸有隙其指唆似亭亦未可知所幸　邑尊高明以三十年舊遊故地下車出示首絶夤緣并承德領事盛情直將紅契送縣查騐　邑尊騐明直覆德領事不經門稿之手仰見秦鏡高懸無偏無倚而其束翁亦係公正紳士已將情由細訴蒙其嘉許申斥似亭乃似亭告白指天立誓竟欲以欺人者欺天妄人妄想一至於斯且自硯亭故後似亭挪移借貸亦已累百盈千親律具在今已變面定必控追似亭聞之得毋又謂之揑造假據乎總之是是非非終必水落石出吁請看昔日之眞筆據請看後日之假似亭陸道生犀臺衡夫杏生同白 
[邵製天醫半夏餅]  
上海鐵馬路大德生藥局始創第一家發兌 
此餅專治男婦咳嗽痰多氣促不仁寒熱積痰咳痰帶血寒痰嘔噁肝厥痰厥冷哮痰飮胃氣刺痛風寒濕脾三陰瘧疾驚風痰喘產後怯咳年老夜咳陰虚陽虧等症服之無不效騐如神每錢洋四角惟本局誠心濟世非圖利也苟製煉不精失之毫厘謬以千里不特去其一切痰症抑且加劇近有無恥之徒影戤射利壞本局聲名猶淺而叢病主之禍實甚故特表而出之蒙貴客賜顧認明和合爲記庶不有悞愼之愼之帶力自給　主人謹識 
[壽康土莊督製烟膏自運各土]  
道地各土批發　寄售華興公司創製燕窩糖精　大匣四元　小二元 
開設法界三茅閣橋喜辦大小洋藥川雲西土零躉照批精製各種烟膏刻土價飛漲照本發兌價目刋於下九龍膏每洋八錢○大土清膏每洋九錢○陳小膏還灰一兩一錢○宿膏還灰二兩正○陳雲膏還灰二兩二錢○陳膏還灰二兩三錢○公膏還灰二兩六錢○陳碭膏還灰二兩八錢○川膏還灰二兩七錢○冷膏還灰三兩二錢○凡蒙仕商賜顧者請認壽星爲記庶不致悞　上洋三茅閣橋壽康土棧白 
[詠仙茶園]  
特請山陜頭等名角　十里香　擇吉起演 
[新到雲南火腿]  
本號今有正雲南宣威火腿寄售上洋四馬路接元堂啓 
[詠仙茶園]  
特請文武名角 
新軿連檯全本新戲 
新札滿檯燈彩孟姜女萬里尋夫准於十三夜演 
[天仙茶園]  
十三夜接演第二本鐵公鷄 
[失單]  
光緒十五年買得仁濟和股單一套計三股第一萬七千二百七十六至七十八號其摺已被途刧業向該公司說明前摺準作廢紙特此聲告各寳號幸勿收賣切要　李德興啓 
[保火險告白]  
啓者本公司今託美查有限公司經於一千八百零三年在英國倫敦開設迄今已歴九十年計貲本銀八百餘萬兩理上海分行事務中國客商賜顧者請至申報館帳房面商可也其保險之費照大市一律特此佈聞　英國倫敦永平公司上洋經理人美查有限公司仝啓 
 
 

Page 11

 
 
   
 
 

Page 12

 
 
[光緒二十四年十月二十八日京報全錄]  
　　宫門抄○諭旨一道錄前○燕督裕奏爲順直各屬復遭水患仍請接辦推廣賑捐摺○又奏爲騐收海容海籌海琛三快船摺○又奏爲請旨攤派蘇浙海運官剝局經費片○熱河都統壽奏爲整頓鑛務片○越撫廖奏爲預估光緒二十五年分滿緑各營兵餉銀米奏聞摺○又奏爲恭報學政幕友籍贯片○十月二十八日禮部宗人府欽天監廂藍旗値日無引見○恩輝秀吉等謝母庸扣俸恩○恭王請假五日○成公續假十五日○慶公梁仲衡各請假十日○召見軍機許景澄葛寳華○○頭品頂戴直隸總督奴才裕祿跪奏爲順直各屬本年復遭水患工賑浩繁仍請展辦推廣賑捐以資接濟恭摺仰祈聖鑒事竊查上年順直各屬被水工賑需欵甚殷經前督臣王文韶奏准將原辦光緒二十一二年推廣賑捐展限勸辦以資接濟在案幸賴各省將軍督撫司道公忠體國慷慨恤憐籌墊欵項隨時勸解工撫兩項得以辦理完竣計自光緒廿三年九月初七日接辦起除去封印日期扣至廿四年七月初七日一年限滿本應停止惟本年伏秋以後霪雨連緜各河同時盛漲漫溢爲災以致順屬之武淸寳坻直屬之天津靜海南皮靑縣河間獻縣樂亭灤州玉田豐潤深州高陽安州雄縣南和平鄉大名饒陽等處多被淹沒小民啼飢號寒不堪言狀正在設法籌辦卽據御史攀桂以玉寳抵豐潤灤州饒陽安平獻縣大城各州縣均被水災前後奏奉寄諭飭卽派員查勘妥籌賑撫等因遵查安平縣本年未報水災應由藩司飭查明確分别核辦寳抵大城兩縣應由順天府尹派員查辦其玉田等州縣並其餘被災各處均經督飭司局派員分投確查擇其災情較重者散放急撫暫救目前惟自冬徂春爲日方長災民待賑孔殷各河要工林立尤應速籌修築需欵甚鉅上年展辦賑捐强弩之末收數本不暢旺賴有前存賑餘備荒成本稍資挹注乃一年工賑支用殆盡藩　向來拮据既難指撥而部庫度支亦非充裕不敢率請發帑再四思維舍辦捐而外實無長策惟有將推廣賑捐再展一年藉資補苴據籌賑局司道詳請核奏前來奴才查直隷爲畿輔重地各屬災歉頻仍元氣未復本年復遭水患民生重困工賑繁興本省係缺額之區不得不力籌補救之方合無仰懇天恩俯准將現辦推廣賑捐自本年十月初七日限滿後再行接展一年所有章程例欵及翎枝收數悉照舊案辦理所收捐欵隨時會商順天府尹分别災區輕重酌量勻撥以濟急需所有順直各屬復遭水患仍請接辦推廣賑捐緣由理合恭摺具奏伏乞皇太后皇上聖鑒訓示謹奏奉硃批著照所請户部知道欽此○○頭品頂戴北洋大臣直隸總督奴才裕祿跪奏爲海容海籌海琛三快船先後抵沽派抵騐收並親赴海口察騐情形恭摺抑祈聖鑒事竊總理衙門前在德國伏爾鏗廠訂造海容海籌海琛三快船議明由該廠包運來華於六月初九七月初九八月初六等日先後到沽經前北洋大臣榮祿先期飭派水師營務處道員潘志俊等會同由德押送委員二等叅贊兵部主事陶式鋆隨帶洋文憑單並原定合同前往騐收認眞查勘兹據該員等禀報海容一船於六月十六日在大沽口外試洋每半時行十七海里有零海籌一船於七月十一日試洋每半時行十九海里有零海琛一船於八月初十日試洋每半時行二十海里零四分之一所有船身長寛　　彎甲厚薄吃水　載汽　鍋爐以及安設砲位隨帶魚雷電燈等件與合同相符查該三船行海速率會經出使大臣呂海寰於出塢時親往試騐並無减少現查海籌速率與原訂合同尙符海琛速率與原訂合同加增惟海容一船速率稍减因船行四萬里苔銹業生所致海琛速率之　　增卽係　滬時曾經進塢油修將將海容俟刮底上油後速率當可與合同相符其餘各項機器均無疵病遂將騐收憑單交還各該船主寄回伏廠換挂中國龍旂各船管帶均經前大臣榮祿分别派定海容快船派前充平遠管帶海籌快船派前充定遠副管帶之李鼎新管帶海琛快船派遊擊劉冠雄管帶每船應配員弁水手升火匠役人等均照海船章程配齊禀請核奏等情前來奴才於本月十三日親往大沽口外登舟　　均屬精堅迅刺堪與外洋新式快船相將試放砲位亦極靈活　　各該管帶切實操練務臻純熟以期折衝制勝各船備用砲彈亦由該廠　　尙未到齊應俟　竣點收淸楚再行咨報總理衙門查核除將各船薪餉公費等項銀數另行奏咨立案外所有騐收快船緣由謹恭摺具陳　乞皇太后皇上聖鑒謹奏奉硃批該衙門知道欽此○○裕祿片再據署天津道任之驊詳報本年直隸應辦蘇浙海運事宜仍照案設立官剝總局南北委員會同經理並派員油艌剝船辦理海河一切事務應需文武委員書役兵丁薪水飯食船價外用扦手經費紙張油　等欵共用京平銀八千一百四兩零江蘇應攤銀四千四十四兩零已准移解銀一千九百二十兩浙江應攤銀四千六十兩零已准移解銀三　九百兩其不敷銀兩由道墊辦詳請照案免其造册報部仍分項造册咨送各該省彚案辦理前來奴才查歴届蘇浙海運解津經費向由漕項　動撥將淸册咨送蘇浙核辦此次仍照案辦理理合附片陳明伏乞聖鑒謹奏奉硃批户部知道欽此○○壽蔭片再熱河地方遼　周　數千里所在皆有礦苗惟沙線微細隱現靡常又兼辦理未能盡善以致不能垂久而原定課額又復過重所以難期推廣是以奴才前經　定金礦一十四股章程内開以十股升課以十股歸股東餘利以四股作爲辦事員司花紅奬賞核與向章稍爲輕减兹詳核各礦册報銷欵繁重若照　十四股升課仍難望有起色緣口外地方山高谷險石性堅硬錘鏨均不易施往往所得不抵所費若再令升課過重勢必裏足不前硃非開廣利源而裕課欵之道奴才博採　諮互相較比非再稍爲變通難期興旺擬請嗣後無論金銀各礦均以出數多寡計算升課金礦每得金　兩徴課金六分銀礦每得銀一兩徴課銀八分並不另提耗羡礦務一切開銷均由鑛商自行辦理自升課日起由總局派員前往督辦稽察以　偷漏如此　通庶可以廣招徠而裕餉源奴才爲整頓鑛務起見是否有當理合附片陳明伏乞聖鑒訓示遵行謹奏奉硃批著督辦鑛務大臣查核辦理欽此○○頭品頂戴浙江巡撫臣廖壽豐跪奏爲造報光緒二十五年分估撥滿緑各營兵餉銀米恭摺仰祈聖鑒事竊照浙江省滿緑各營官兵馬匹應需俸薪餉乾銀米例應年前估撥册報部聽候酌撥歴經遵辦在案今光緒二十五年已亥歲需估撥兵餉查照裁存緑旗提撫各標鎭協營弁兵丁馬匹應支俸薪餉乾暨杭州駐防乍浦滿洲營官及織造各官應支俸餉米石豆草折價將軍心紅舵工炊糧保夫工食巡洋盤費兵丁賞卹操練奬項加給津貼公費書識辛工等項共估歲需銀七十六萬一千八百六十一兩一錢七分二厘内除先後奏准在於裁减兵丁餘剩糧米折價項下按年撥濟銀八萬五千兩解省米折項下按年撥濟銀五千兩外計尙需銀六十七萬一千八百六十一兩　錢七分二釐聽候部撥以資接濟支放又估歲需米一十五萬九百六十二石四斗統於將來銷案内造報據布政使惲祖翼　明具詳前來臣覆核無異除將淸册咨送部　外理合恭摺具陳伏乞皇太后皇上聖鑒勅部查核施行謹奏奉硃批該部知道欽此○○　壽豐　再准新任浙江學政臣唐景崇咨稱襄理衡文所延幕友孫振渭江西泰和縣舉人謝慕韓江西廬陵縣舉人謝沛澤貴州貴　縣舉人汪　　廣西臨桂縣舉人孫振濂江西泰和縣舉人黃世圻江蘇嘉定縣附生周志言湖北黃岡縣優廪生開具籍貴移咨轉奏前來臣查該舉人孫　渭等均籍隸他省相應附片陳明伏乞聖鑒謹奏奉硃批知道了欽此 
 
