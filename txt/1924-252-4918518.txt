# 1924 - 252 - 4918518

 

Page 1

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *   
 
 

Page 2

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *   
 
 

Page 3

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *   
 
 

Page 4

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *時評 
[明白（冷）]  
　　暗昧隱忍掩飾覊糜中國時局中之人物至此皆表示其眞實之態度而盡人明白矣蓋助甲者助甲助乙者助乙至此不能游移也蓋以前之所謂出兵尙係傳說而今且各交綏也 
　　假使此局勢由此前進而不中變可謂自革命以來中國一最大之關鍵亦將爲一最力之戰爭故戰事以後决非仍前含混之局有可知也惟此戰爭之時期至何時而止戰時與戰後人民痛苦之程度以若何爲限則不可知耳 
　　暗昧隱忍掩飾覊靡之時局國人久已厭受且亦盡人知其難久苟人人能明示其眞意盡力一决勝負勿相久持而速决此實人民最幸之一途也 
國内專電 
　　北京電曹召洛吳來京吳覆稍擯擋即北上但删（十五）晨尙未由洛起程至早今夕起程曹諭將集靈囿四照堂打婦爲吳行轅因該處有一便門可通寳光門重要事可隨時接洽 
　　北京電王承斌不候洛吳到會議先已回津（十五日下午一鐘） 
　　北京電綏中破壞之鐡路經英工程師帶工往修關内外停客車係運兵之故其實鐡路無恙（十五日下午一鐘） 
　　北京電津領事團要求京奉車票售至榆關謂北戴河來往不能間斷並向我當局嚴重交涉今日京奉車照舊售至榆關（十五日下午一鐘） 
　　北京電外傳喜峯口衝突不確朝陽距喜峯數百里又榆關外有飛機巡視但並未接觸（十五日下午一鐘） 
　　北京電删（十五）三點發表顔閣外顧維鈞内顔自兼財王克敏陸陸錦海李鼎新法張國淦敎黄郛農高凌霨交吳毓麟院秘長孫潤宇孫與王毓芝感情極篤今後或可免府院隔閡孫仍兼法制局長（十五日下午一鐘） 
　　北京電院息稅務督辦擬蔡廷幹内次調薛篤弼聞顔閣如不順手即以高代理（十五日下午一鐘） 
　　北京電顔擬明晨就職（十五日下午一鐘） 
　　北京電日俄交涉今日續開 
　　北京電交部電致路局令報効軍費 
　　北京電使團諭京津塘沽秦皇島榆關外兵三天集中將分配各站保護 
　　北京電連日第九師在城内招兵不旺　　天津電連日河水雖落前築堤蔴袋均腐各堤岸均呈險象寒晚金家窰河壩被水滲陷極危經搶堵無恙 
　　天津電直王寒（十四）晨奉召晋京即夜亥刻返津 
　　天津電本埠各車站除西站稍閒餘　　皆通宵達旦調運異常忙碌 
　　天津電據外方息江浙之戰爲改進中國良機結果特殊可望急轉直下　　天津電聞名流國士對弭兵救災漸趨一致尋將同冶一爐 
　　天津電北戴河居留中外人士眷屬悉數返津（以下十五日下午四鐘） 
　　天津電奉直雙方現均積極佈山海關一帶居民紛紛遷家（十五日下午九鐘） 
　　哈爾濱電俄代表摭拾中俄簽約後六事謂警吏虐待蘇俄受惑白黨函交涉員請高級長官從嚴制止 
　　哈爾濱電蘇俄在伯力組遠東總機關部又後貝加爾省共産黨向民索餉不繳則不准居住遠東地方須退至伊爾庫次克各處人民都罷業 
　　哈爾濱電經濟極困機關裁員减薪哈爾濱電朱慶瀾來電定銑（十六）日回哈（以上十五日下午二鐘） 
　　濟南電今午商聯會開選舉參加全國商聯會代表會到會者六十八縣代表票舉張謙齋等十五人爲代表周履安石紹兆爲事務所幹事 
　　濟南電洛吳派張克瑶蘇齊派態毅均於十四晚來濟晋謁當局商軍事　　濟南電孫師長宗先由洛返濟鄭特召集會議内容極秘 
　　濟南電駐東昌四旅有集中聊城待命開拔訊（以上十五日下午五鐘） 
　　漢口電蕭布告江浙戰事不難即平又將蘇方戰報多起送登各報 
　　漢口電秋節比期倒閉和泰義花行慶源鐡號·祥元油行·同錩順米坊四家虧欵不少錢帮由商會放欵七十萬兩另代向銀團轉期三十萬兩得以平穩渡過 
　　漠口電蘇齊派王憲元到鄂商助械彈及水面輸運事宜 
　　漢口電鄂援蘇軍第四混旅已在九江武穴分設兵站寇英傑部第二混旅亦有向北出動訊 
　　漢口電川六師十一旅長唐莊來鄂商謀要事不日赴洛（以上十四日下午九鐘） 
　　香港電孫元（十三）早八時赴黄沙乘車赴韶各軍長部長省長均到送行吳鐡城率警衛軍隨行下午安抵韶關 
　　香港電葉舉元（十三）電稱文（十二）我軍向惠城外敵軍襲擊敵軍潰退我軍尾追十三克博羅城敵向九子潭退 
　　香港電孫令胡漢民留守廣東代行大元帥職權兼廣東省長財長葉恭綽免職委廖仲愷繼任兼財廳長又兼軍需總監李福林任全省警務處長兼署廣州巿廳長省署委李朗如爲公安局長胡漢民定銑（十六）李福林篠（十七）李朗如删（十五）接任 
　　香港電但懋辛昨赴汕轉赴河源勸林虎勿攻廣州擾北伐軍後方 
　　香港電駐省滇軍昨紛紛拉夫出發東江禦陳炯明軍聞佔博羅者係楊坤如部洪兆麟已抵惠率隊向平山淡水出發進駐龍華之林虎部將向永淸進取 
　　香港電聞孫科已來港定删赴奉臨行佈告望早日舉出巿長爲民治楷模　　香港電陳炯明軍删（十五）早佔深鎭連日東江敗兵陸續回省 
　　香港電排字工人回報館後各報對代政府宣傳問題尙須考量故删（十五） 
仍未開工（以上十五日下午七鐘） 
　　福州電四十萬元借欵節前付半 
　　福州電孫電孟縱隊到官橋街謝縱隊到浙境巖滸本人文（十二）日抵浦城擬寒（十四）日前進（以上十五日下午六鐘） 
　　厦門電聞孫傳芳已訂皓（十九）對浙下總攻擊令 
　　厦門電孔昭同在興化泉州派餉三十萬元同安張毅部徴收人頭稅 
　　厦門電第三營長李繼功元（十三）攻搶福山腰高某家後投吳大洪 
　　厦門電漳州石碼泉州均水漲 
　　厦門電泉州蘇埏團及安海部已移防惠安（以上十五日下午五鐘） 
特約路透電 
[中國時聞]  
　　十五日佐世保電保衛艦對馬號今晨奉命開往上海保護日僑 
　　十五日天津電吳佩孚軍隊陸續由保定府向山海關出發携有砲隊飛機天津某商家已接到定　防煤氣面罩之訓令據可恃消息關外鐡路已被截斷以防直軍侵入北戴河外人現一律返京戰事隨時可發作奉天所傳山海關業已開火消息不確 
　　十五日倫敦電外間傳說各國以軍械售與中國交惡之軍閥實出於政治目的與商業作用每日電　紀及此節促請國際聯盟從速注意此事設法請各政府即令禁售軍火與中國俾此詬詞可終止云 
[德國近事]  
　　十三日柏林電德外長史特萊斯曼博士否認渠曾發表關於德國加入聯盟會條件之言論史氏稱此實誤傳但渠以爲德國之加入聯盟會必不可以德政府承認德國戰事責任爲條件現政府對於此事與前任意見適同　　十三日柏林電德政府爲使德國人民得履行倫敦議定書所載之義務起見定於九月十八日減輕尋常貨物畜牲及礦煤之運費十分之一西萊西亞與魯爾煤價至少定可便宜十分之一關於尋常貿易契據之國家銀行匯票將於三個月内恢復流通而銀行貼現辦法亦將恢復政府將勸銀行公會於利率變遷之際維持放債之尋常方法種種取締國外滙兌之條例大都將取銷資産稅將自十月一日起减至百分之二公司稅與證劵稅亦將從是日起減輕 
公電 
　　北京王士珍電申報館轉張仲仁兄鑒元奉眞電奬譽羞慚兄爲蘇浙防患未然舉國皆感弟亦事前進言至時電勸接蘇浙滬洛復電持之甚堅各走極端而洛陽聲言須解除臧楊武裝浙省遵守中央命令風波自息如此情形何能達停戰目的其不能見重於當局已可想見時勢至此更非情面文字口舌所能調解况東風又厲更無從謀平合肥參禪礪修不言時事有人諷以時局默無片言答覆此時惟望他方不再生驚人舉動庶禍亂可以减短倘有可以調解之機凡弟所能必當竭力爲之王士珍印 
國外要聞 
[美國通信（以新）]  
鐡路與政治 
　　美國鐡路除極少數路線爲政府管理外其餘約二十六萬哩鐡路都是人民組織公司管理的三四十年前這種公司爲數甚多每公司經營幾十哩或多至幾百哩路線全國路線也不長後來公司渐漸增多路線也漸繁雜如紐約芝加哥間共有四五缐相並而行競爭也越激烈結小公司被摒只餘幾家資本雄厚的大公司存在到現在全國鐡路公司路線在三百哩以上的有八十多家而最大的如芝米聖堡路線竟有一萬一千哩公司愈少競爭也愈少鐡路旣是人民交通所必經之道公司有時把持或壟斷人民便要大受恐慌這便是鐡路公司與人民常起爭執的原因遇到這種爭執的時候解决之責在政府所以現在美政府有各省商業院的設立便專爲解决人民中這類的事件 
一九二○年美國會通過運輸律對於鐡路公司的舉動限制極嚴其最顯著的爲設立董事會董事會中三人是工人代表三人是公司代表三人是政储代表如工人與公司有爭執時便須由這董事會解决鐡路應納的稅也加重些又議定各鐡路每年至少須以入欵之百分之幾爲修理路工之用而最多也不准過一定之百分數這都在其次運輸律中最起鐡路公司之怨的是各鐡路公司營業所餘如過一定之百分數時須將所有剩餘全數交與政府在政府用意原不過是不准鐡路公司定價太高利益太厚但是在各鐡路公司本身而論這一條未免太酷了自從這　輸律通過以來各鐡路公司很感不便不但對於營業上須十分注意行車管理等也要設法增加效率開銷太大便有蝕本之虞營業太盛所多之欵須交與政府又不値得幾年來各鐡路公司用盡苦心想推翻這條議案一而在社會中竭力宣傳鐡路營業實况說比其他營業都未見佳鐡路所受之困難情形也盡情畢露一面對於社會之服務也加以改良便商人與旅客都有好感運輸率也大大减低以取悅於社會今年恰逢大選各鐡路公司希望改良這運輸律便又不得不加入政治運動了 
至於美國鐡路四年來的改良與進步究竟如何現在且記一點實况四來年各鐡路所購新機車共八千五百輛新貨車共四十五萬輛歐戰時政府將鐡路國有（一九一八年一月一日·至一九二○年三月一日·美國鐡路爲政府所管理·）每百機車有二十六輛在修理中現在祇有十九輛一九二○年所轉運之貨約四千六百萬輛今年約五千五百萬輛這些都是鐡路改善的結果然則人民私有較國有爲好了或謂國有能繼續至今亦能有更好的結果現都難說但是無論如何鐡路方面可算已盡人事了 
　　現在我們看鐡路公司如何加入政治運動這行要明白拉福萊的反對鐡路政策拉福萊站在共和民主兩黨之外以農工爲號召說鐡路私有工人永不能享有優權主張鐡路國有然後工人便不致受資本家的搜括商人也可得低價的運輸了鐡路公司因此很起恐慌即分兩步對待一部便是改良服務與增進效率先使社會有好感第二步便是從政治上運動鐡路與商人的諒解政客與商人歷來是鐡路的仇人但是現在不能不互相親熱了不然鐡路公司便立不定所以又新組織一諮議會爲商人代表與鐡路公司代表所組成商人有諮議的權力爭執自然便少了 
諮議會的代表總共約有二百餘人又各分組委員會如某省農人以山薯爲大宗出品便有山薯委員會又有糖委員會乾草委員會等遇有紛難或爭執先由這些委員會和鐡路公司交涉如還不能解决再由諮議會解决自有這種組織後不但爭執誤會的地方漸漸减少商人與鐡路且能合作鐡路公司年來减低運價一九二二年商人省費約三萬五千萬元一九二三年約省六萬五千萬元今年的上半年约省二萬萬元同時服務也更加好 
　　這些都是鐡路公司的苦心希望廢止運輸律的董事會與營業限制亦打斷拉福萊的鐡路國有議案所以幾十年來素不相近的商人與鐡路公司今日也聯起來做政治運動了 
國内要聞 
[北京要訊（物）]  
　　公府機要處設在純一齋關防極密王毓芝陸錦吳毓麟王懷慶馮玉祥趙玉珂每日在内辦事王陸常至夜深始散其餘閣員非傳請且不得入内對東北似頗緊急王懷慶向敎張聲明軍事期内軍警得以直入各學校搜索請轉函一體知悉張因在閣議請通令各學校展期開學 
　　陸軍次長王坦灰（十日）夜携欵十萬元南下犒師局中人對東南似不如前日之樂觀 
　　崑山大本營庚日電政府候援軍到大舉夾攻故京中輿論預料日内無重要發展灰日政府未宣布捷報 
朝野空氣對東北皆甚憂慮京師四郊有設防之舉又探聞陸軍部已密飭軍事機關徴發民間車輛直隷京兆各屬將設兵站但報紙絶對不能登載 
陸軍部聲明吳巡使請奬上級軍官各案請院逕辦母庸函商以免延誤 
　　洛吳對奉軍行動頗注意時與府中有密電往還有不日來京面商說（九月十日） 
[馮玉祥否認移動軍隊]  
　　謂所部職務在維持畿輔治安 
　　北京中美社云自江浙戰事發生以來外間即屢傳馮使所部軍隊調動之消息有謂第七混成旅已北上塡防者亦有謂第七八兩混成旅已開赴浦口等處者更有爲捉摸不定之辭謂馮使現擬將某師某旅開往某處者但究其實際皆不外一謡言而已以本社昨日調查之所得則知截至昨日爲止馮軍實無絲毫之移動北上南下諸說均屬子虚且馮使於此亦有所表示馮使曾告往訪之某外國記者聲稱余（馮使自稱）所部之軍隊目下之任務唯在維持畿輔一帶之治安云云又據軍界消息本星期一駐通第七混成旅旅長張之江雖率雖前往南苑但當日即返通縣是日馮玉祥在南苑大閱除該混成旅外尙有陸軍第十一師及第八混成旅第二十五混成旅曁敎導團手槍營執法隊炸彈連技術隊汽車隊脚踏車隊電話電報地雷各隊以及軍佐隊等馮氏檢閱之下甚爲欣慰 
 
 
 

Page 5

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *國内要聞二 
[奉直軍事之外訊]  
字林報十三日奉天電云今日侵晨京奉鐡路客車完全停駛中國車站全由出發軍隊占有此實第一次今日火車載軍隊大砲·子彈·戰馬·軍需·帳棚機關槍·騾畜糧食·出發者絡繹不絶軍隊紮營車站一帶閒人皆不許行近砲隊南下者爲數甚衆軍備服裝皆甚整飭馬匹亦甚精壯張作霖因英上尉麥堅齊襄助組織奉天航空隊頗著勞績特贈以鐫字之金時計一以申謝悃奉軍行動確有大舉之意 
上海泰晤士報十日北京通信云據可靠消息奉天軍隊業下動員令并令農夫於極短時期内刈穫田中穀物吉黑兩省軍隊自張作相吳俊陞在奉會議返省後亦陸續南下大宗糧食業已存儲對乘京奉車來奉之旅客檢查甚嚴頭等車乘客須示以名片凡形跡可疑之人即回逮捕張作霖態度日趨明顯即直系軍人亦承認此事實并預料雙方决裂在即據政界一致之意見浙軍如能再持十日即不反攻蘇軍當有重要之發展又據日人方面所得電訊段祺瑞已通電各省舊部起而反抗北京政府惟恐已被扣留而此電於其原有之舊勢力影響至爲重大北京一隅關於長江下游消息已絶對隔絶雖袒直機關亦受警察之監視云云 
[奉直形勢險惡原因（粲花）]  
　　將以奉天爲集合機關歡迎段祺瑞赴奉 
奉直形勢日頻險惡雙方調兵遣將不遺餘力昨日據關内來人云直方進兵多在夜間行動極其秘密關内密探亦有此項報告故綏中以西奉軍日夜斥堠警備綦嚴蓋恐直軍出其不意突然攻襲也張學良於八日晚赴錦州李景林於九日早返綏中同行者有汲金純顧問楊字霆總參議巡視前線布置情形後暫留綏中楊當日晚折回向張報告山海關一帶軍事計劃業已布置完備日内將赴喜峰口察看形勢相機布置妥協後再赴熱河返奉之時或距開火之期不遠矣但數日前張曹兩方尙以和平二字互相敷衍調停之使奔走不絶一般人預料奉直和平面目尙可維持一時乃不意急轉直下竟至如是之速者則奉張致遭一封書之故也在直派之意擬於東南軍得手後再攻東北逆料奉張對浙必將持騎牆主義以應付兩方浙軍勝則助浙攻直浙敗則調和兩間必不肯出實力爲盧張目不謂於此信使往還之際而忽接此哀的美敦書語氣極爲强硬非中止對浙軍事行動則奉軍與直發難勢難避免乃與洛吳協議出此孤注一擲之舉此爲直方對奉變更軍事方針之原因當江浙形勢險惡時張曾派梁秀芳赴津勸段出山段仍主持重張得報以爲非各方共同動作不可乃於翌日仍派梁赴津敦勸段氏越二日又派許蘭洲前往並携親筆手書一封陳說利害極其懇摯而浙盧一方亦有代表在津勸段段意乃决即日晚間在邸密開會議一次討論以何地點爲順便而可靠結果均以奉天勝於浙江因浙爲四戰之區兵家勝負無常上海雖安全而在外國人勢力下究難作軍事關内外之形勢圖 
公開活動奉集三省之兵力較浙深厚勝則可入據中樞不幸而敗則以地理上之關　猶足自守决定後梁許聯名來電請示張極表歡迎除復電相邀外又將省公署樓房劃出一部作段公館想段出關之期已不在遠矣（九月十日） 
[段祺瑞發表意見電]  
　　段祺瑞將有關於時局之通電發表迭見前報茲悉段因天津電局不易發出特派員乘輪到滬送由何護軍使代發茲錄全電原文於下廣州孫中山先生·譚組安·汪精衛·胡展堂·許汝爲·楊紹基·樊醉民·劉顯臣·李協和·柏烈武·蔣伯器·諸先生汕頭陳競存·林隱靑·洪湘臣·諸先生雲南唐蓂賡先生南寗陸幹卿先生桂林沈冠南先生貴陽劉汝周·熊錦帆諸先生四川劉積之·劉禹九·劉輔臣·袁鼎新·諸先生長沙趙炎午先生延平孫馨遠先生南京岑雲階·　任公·杜愼臣·李　臣·楊幼京·諸先生上海唐少川·章太炙·張仲仁·余壽平·康長素·李伯行·李仲仙·林增榮·周伯榮·章行嚴·孫伯蘭·于右任·徐季龍·湯斐予·蔣雨岩·褚慧憎·周孝懷·諸先生南通張季直先生北京王聘卿·孫慕韓·王鐡珊·趙次珊·熊秉三·王儒堂·王幼山·諸先生天津嚴範孫·劉子英·朱桂莘·龔仙舟·張敬輿·靳翼靑·王子春·陳秀峰·李培之·張星五·吳蓮伯·張遠伯·諸先生濟南何春江先生烟台温子培先生北京參衆兩院議員上海旅滬國會議員各檢閱使巡閱使各省軍民長官各特别區都統各護軍使各鎭守使各師旅長各省議會各總商會各敎育會各法團各公團各報館均鑒頃讀盧張兩總司令先後通電痛國事日非生靈塗炭維持拯救用全力以盡職責壯哉言乎善哉言乎年來政治目不忍覩耳不忍聞上林已作污穢之塲中樞儼成贜私之肆不知國家人民爲何物禮義廉恥爲何事憑逆取之勢無順守之能佞倖弄政荒淫無度甚且盜國肥己損逾萬萬得纔百千亦忍爲之如德發債票是也擁兵自衛國困民窮官吏日夜奉職室家無以自存軍警風雨戒備一身不獲温飽夫爲國者不患寡而患不均不均之弊上下交征財源斯竭到期外債整理無方隳國際之信用來四鄰之責言重以搆兵連年南服已無完土雨暘失候中原殆遍災祲宜如何修省與民休息乃當此凶荒復令四省攻浙排除異己連累無辜貪一己之尊榮造彌天之罪孽倒行至此豈能倖存夫剝極必復易理昭然伐罪弔民春秋之義嚮之爲彼効奔走任馳驅者迫於威勢拘於情誼困於衣食非得已也况其昏庸猾刻即心腹股肱之寄藏弓熟狗亦屬數見不鮮識時務者固已内斷於心蓄遠志者亦當奮袂而起海内賢豪一時袍澤必能當仁不讓見義勇爲著劉琨之先鞭效范滂之攬轡出民水火勿任淪胥迫切陳詞不盡百一段祺瑞佳再此電係由天津派員專送由龍華代發合併聲明何豐林咸印 
[奉張購法飛機交涉]  
　　法代使已答復外部 
外交部前因奉張訂購法飛機未經政府核准特向法使提出抗議一節已誌本報茲聞法代使祈畢已於十日以一照會答覆外交部聲稱按照法蘭西之法律及其他關於飛機之條例對於商業飛機之出口均無任何之限制今中國政府所述之奉天方面訂購飛機情形核與商業飛機出口之法律並無衝突之處故查禁一層實難照辦唯如該飛機果有携帶軍械之事則法政府當即按照中法之條約由法政府阻止其出口運入中國云云 
[宜興快信]  
　　蘇軍失守二十三灣後第五旅接力前進拒守袁家嶺十二日下午十時雙方接戰甚烈至天明四時許罷戰蘇軍奪轉二十三灣反攻進數里仍被逐回右翼司令白師未有何種進行 
蘇軍前敵左翼司令楊春普部下有一營於十一日退下之說茲聞其原因是日與浙軍激戰時有某兵士用槍擊中浙軍某軍官楊並不加奬衆兵士不服因此退後解散 
十二日楊師散兵因宜興東關外有東氿西關外有西氿均不易走由山路走必須從南門進出北門方可向常錫大路行亦頗不便聞是日城内有散兵預備來城解收槍械給資遣歸說乃多數兵士不願進城由城南外直向西去十三日聞由徐舍來城者有四五家被搶一空尙有綁票四名情事 
[常州軍事消息（文軌）]  
　　皖北鎭守使史俊玉督同第五混成旅第一團韋團長曁全團兵士及衛隊等昨由車站開赴崑山 
　　昨日上午四時由寗往崑山兵車一列内載蘇軍第七十六混成旅一百五十二團第二營並軍米乾糧數輛運赴前綫下午四時第六師由南京運往崑山子彈車八輛五點一刻崑山運往南京傷兵車一列係第六師受傷兵士六十餘名陣亡兵柩十六具 
　　昨日下午由宜運到十九師與警備隊傷兵送往一高傷兵收容所由高醫生診治 
　　縣署於昨日下午一時爲軍需問題邀士紳開會議决籌集現欵現擬向各鄕借漕如能借成可資挹注又議决軍用船隻爲數甚多且需用又無一定時刻應請輪船局雇定大號船兩隻專供裝運兵士之用但司令部不可扣留俾資週轉四時許散會 
　　南鄕牛塘橋等處到有宜興退下之散兵甚多（十二日） 
[蘇州快信]  
　　蘇省現在指定以蘇常道全屬及金陵道屬之溧陽爲接戰地域齊燮元昨以秘字第六八五號訓令加委溧水縣知事湯迪智丹徒縣知事翁有成丹陽縣知事胡爲和溧陽縣知事李作吳縣知事郭曾基常熟縣知事趙邦彦崑山縣知事劉澂吳江縣知事劉式譔武進縣知事姚浚無錫縣知事馮祖培宜興縣知事王偁太倉縣知事沈兆九均爲軍法官 
　　蘇州守備司令趙金城君因節屆中秋昨日特親往各醫院慰視傷兵並分贈月餅等物以資黠綴 
　　昨日豫軍又開二團至崑山由寗直接運往下午三時經過蘇站該車並未停留 
　　蘇州總商會會長貝哉安君又被舉爲紅十字會吳縣分會會長本因商會職務甚忙不遑兼顧現以各界敦促甚殷未便堅拒故巳擔任矣 
　　趙守備司令奉崑山蘇軍總司令電飭再招輸送夫役六百名故已函致吳縣知事照辦郭知事接函後即傳飭各圖地保及經造等限三日内招集送編 
　　宜興縣知事王芍莊因長官催解欵項甚急而該邑士紳業已遷避他處無從籌措難以對待有萌短見自戕之說 
　　盤門内結草庵十二日下午來匪徒九人以定讖爲名入庵後將和尙綑綁搶去大洋一百零五元又銀錶兩只事後派警往拿業已不及 
　　吳縣童子軍自組服務團後赴站協助紅十字會救護傷兵已有二百人以上 
　　守備司令趙連璧因開戰以後蘇地警察曁保衛隊駐守蘇城較常辛勞現逢節假又不休息故特傳令嘉奬並賜食物以慰其勞 
　　今日中秋各商家雖照常派夥向人收賬但富有者早已避滬在蘇者亦乏錢還賬所收之欵十不得一無不懊喪（十三日） 
[外報紀蘇州所傳戰訊]  
　　字林西報蘇州通信云吾人希望滬寗路於數日内可以通車但現在沿鐡路及瀏河似尙有重大戰事齊燮元本人似仍在前線附近督戰彼希望不久可奪得南翔聞昨夜有兵車運吳軍至崑山今日亦有多數列車開往前線又傳馮軍亦將於今夜經過在十二小時内浙兵當不得休息也今晨有輪船拖帶民船數艘由瀏河方面運傷兵二百二十八人來蘇由三處醫院收容醫治計由火車運往南京者尙有六百人或者係運常錫兩處醫治蘇州三日中共收容傷兵六百人蘇方死亡者約自五百人至三千人傳說對方損失尤重軍隊現仍陸續拉夫但不若昨日拉夫之多又該報十一日通信云傳滬寗路將通上海方面戰事將近完全收拾故軍隊現轉開往宜興昨日（十日）蘇州到傷兵四十三人今晨到七十一人均由瀏河開船運來其中僅一部分係受重傷今晨運到之七十一人係第二師兵士皆爲强盜式之兵丁其中僅有十人係受重傷其餘僅傷足部或帶輕微傷大致係自行造傷藉此脫離前線多數刦有錢物及細軟貴品　到蘇時在上午三時聞其在六時由紅會檢騐之前已各將財物安頓妥洽蓋如至檢查時被搜出後則悉被檢查者取去也某紅會會員謂此等兵士應列隊一律槍斃至軍官亦有一人有此財物大約係分肥所得至蘇州醫院早已人滿此類受傷軍人因當局允派監視傷兵之衛隊未至故頗有騷擾行動　 
[皖閩圖浙之浙方防禦]  
　　浙滬聯軍總司令部現對付皖軍方面除嘉湖王鎭守使督率三十八團防守泗安外并調第一區警備隊統帶朱吉舜由孝豐移駐泗安與原駐合溪管帶應酉互相策應又據於潛商民電告皖軍已抵千秋關相距祇四十里請速派重兵等情當於十五日上午由第三軍留守總司令張載陽與聯軍盧總司令接洽防守方法除由第五團一營駐防外再由第六團長伍崇兼管以備不虞至福建方面閩贛軍總司令孫傳芳已抵浦城於仙霞嶺駐兵三團純取攻勢惟浙軍集中衢防頗有以逸待勞之勢并聞高級參謀盧曜於十五日上午二時由滬乘專車蒞杭與盧總司令接洽要公即於七時三十五分偕同憲兵司令馬鴻烈乘原車赴龍華並有兵士一排隨車護送 
[杭州現狀談]  
　　上海泰晤士報十二日杭州通信云就杭地現在狀態之寗謐觀之毫不覺不戰事之痕跡前敵消息官廳迭有宣布惟大半仍恃諸滬上報紙一部分人民固不免略露驚慌惟大半均以浙軍形勢極爲佳良富有之家已停止遷滬大致因滬上避難者回杭咸表不贊成此舉據云有一富室遷滬共携箱八十只於運往旅館時失去七十只之多又有一富室携箱六十只完全被竊盧氏日前赴前敵視察業安然返杭軍隊時有出發補充苦力之舉仍在招募中云 
[杭州快信]  
　　西路進攻宜興距城已不遠而敵方忽大增援軍故尙在相持中今日當有劇戰 
　　閩軍前線已直逼仙霞關日内將有劇烈戰爭 
　　皖軍抵甘口距離淳安黄家潭祇三里該處駐軍已嫌單薄現添派第五團團長吳國棟率隊馳往扼守 
　　鎭海洋面時見閩艦游弋防務吃緊省派第六團三營押運大聯子彈赴甬即令駐該處協防 
　　内河船隻烏篷船駁船等逃免輸送處封貼者不下三百餘號軍用商用均不便利現該處會商總商會設法使各船駛出以六成作軍用四成備商用俾利交通 
　　新募浙江憲兵補充隊計其六隊俟經訓練後改編警衛軍 
　　三旅旅長盛開第由紹移駐省防現奉第三軍張總司令委充本部參議 
　　第三軍總司令部昨又添委陸鍾麟周肇昌充兵站處兵站員 
　　盧昨委石鐸（號宗素）充浙湖水陸警備總指揮官 
　　前嵊縣兩頭門戕斃連長李廣漢案内之連附宋少卿周家春司務長陳世昌判處二等徒刑現奉盧令發往衢防前敵効力贖罪 
　　本星期起軍民各署公務忙碌星期例假停止各職員上午概須到署辦公 
　　定期兌換劵五十萬元業由農工銀行發行其凖備金經銀公會貸與十七萬元錢公會十七萬元又提鹽稅十五萬元買賣進出與現洋一律 
　　盧永祥昨受紳商各界犒軍食品後當飭將月餅五千六百十八斤火腿五百九十八隻發交第二軍司令部轉送前方又月餅二千三百八十二斤火腿四百零二　發交第一軍總司令部轉送前方 
　　紳商學各界今（十五）日又採辦犒勞第三軍將士食品預備致送 
　　由省開赴長興前方之救護隊有紅卍字會·赤十字醫院·及紅十字分會·三起紅卍字之救護早達前方赤十字紅十字兩隊今（十五）日亦抵長興 
　　省垣東街·聯橋·薦橋·三元坊·保佑坊·淸河坊·及新巿塲·各路商團均告成立形式整齊入夜梭巡尤密 
　　各縣呈報商團民團及巡緝隊成立請領槍械案日必多起省署均令就地籌畫 
[魯省調兵籌餉忙]  
第五師軍隊之調查 
　　濟南通信駐津浦沿線平原一帶之山東陸軍第七旅一星期前已奉洛吳電令集中平原靜聽後命出發赴蘇詎十日晚督理署軍事會議結果竟令駐濟寗之中央陸軍第一旅開往蚌埠七旅暫且不動一旅旅長潘　鈞已於十一日晚十點帶兵一團乘津浦專車南下其餘者亦奉令集中濟南聽候出發督理署今早（十二）已電知津浦車站預備貨車一列此中原因據督署人云鄭士琦以省　會反對出兵參預戰事而洛吳之命又不敢違潘鴻鈞旅係中央軍隊故將其調出并聲明山東除今次墊付關拔費六萬元外以後該旅如在江蘇作戰山 
 
 
 

Page 6

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *　　東即不負籌欵責任此等辦法庶對洛吳議會兩方均可　衍下去十一日晚十點北來一次快車北京航空署主任關賡泉帶飛機三架過濟南下公府侍從武官劉啓元·王坦·携帶禮品赴江蘇戰地犒師十點至濟南站時用電話邀鄭督理至車晤　約二小時之久十二點始開車南下此外近數日來洛吳來東調兵籌餉之電日必數起財政廳長龔積柄已允籌措十萬元如温樹德所部海軍之開拔費鄭士琦已奉吳令將山東各師旅軍隊駐紮地點專電呈報記者更將各師旅長姓名及兵士實在數目調查詳明一併錄出想亦欲知魯事者之所樂聞也（一）第五師兵士實數約八千餘人師長孫完先第九旅長張培勳所屬之十七十八兩團分駐濟南及津浦路兗沂泰安一帶第十旅長王翰章所屬之十九二十兩團駐膠東一帶（二）山東陸軍第二旅兵士實數約二千一百餘人旅長張懷斌（烟台鎭守使）分駐烟台龍口黄縣一帶（三）山東陸軍第三旅兵士實數二千人駐防曹屬各縣旅長徐鴻賓（四）山東陸軍第四旅兵士實數二千二百人駐防東昌府所屬各縣旅長張建功與洛吳素稱接近現亦有調動消息（五）山東陸軍第五旅兵士實數二千的旅長李森原駐沂州府所屬各縣現已開赴邳州一帶（六）山東陸軍第六旅兵士實數三千人旅長張培榮原駐兗州現已有一團開往江蘇（七）山東陸軍第七旅兵士實數四千人旅長胡翌儒駐平原德州一帶（八）山東陸軍第一獨立團兵士實數一千二百人團長梁世昌駐曲阜費縣鄒縣一帶（九）山東陸軍步兵第一團兵士實數一千三百人駐高密坊子一帶（十）山東憲兵隊兵士實數一百五十人駐濟南城廂内外（十一）中央陸軍第一旅兵士實數千二百人原駐濟寗金鄕魚台各縣旅長潘鴻鈞十一日晚開往蚌埠（十二）中央第二十旅兵士實數二千人原駐濟寗現已開往宿州（十三）陸軍第四十七旅兵士實數三千人九十三團駐諸城安邱各縣九十四團駐濟南旅長施從濱現在諸城剿匪綜上所述山東軍隊共有一師九混成旅兩團憲兵三隊共三萬三千餘人而山東陸軍第一旅長雷長祿則帶領全旅兵士駐江西未回 
[東路督辦受奉直戰爭影響（鵬）]  
　　東路督辦自王景春東渡後醖釀已久迄今無相當之人京奉當局前以鮑貴卿氏最爲相宜促速就職但鮑並無就職誠意嗣經當局再三敦勸鮑氏近始有明確表示曾對當局云如實屬無相當之人必欲凂我擔負我只能暫時帮忙何時選有相當之人才即何時交卸但鮑氏旣已首肯就職何以不將命令發表此中原因亦頗複雜一說爲王景春東渡時並未辭職亦無電報到京而當局念王氏在任時素著勤勞不忍開缺更易别人一說王景春於去哈前曾已辭職並有電報到京惟當王氏東渡養疴之時政府並任爲專使答謝美國退還庚子賠欵蓋以王氏面子關係亦不便遽解其職一說因奉直和議未見實行故鮑氏督路倘現事實政府命令暫不發表當由奉天當局先行聘請或如前昔京奉同發命令聞日前鮑氏曾至奉天接洽奉直和議及奉俄協定事蓋鮑氏心理以爲奉俄及奉直和議不成督辦一職無論何人擔任雖有九牛二虎之力亦不能有若何之設施也故鮑氏仍以和議爲宗旨不遺餘力汲汲進行近日各報載有以東路董事何守仁暫行代理鮑氏督辦之職此事因何氏在京時交通長吳毓麟曾對何氏云鮑氏旣一時不能到任可先以閣下暫攝職務聞交吳之意擬以此促鮑氏速到東路視事也但何氏堅不承認並謂刻下俞會辦代理極爲相宜萬不可有此變動云云據最的消息鮑氏乃主張奉直和議最力之一人年來奔走京奉無非爲調停兩方起見此次對於督辦一席本已首肯惟因江浙戰爭影響及於東北奉直和議已經决裂故哈埠日前所傳鮑氏就任督辦並兼護路總司令之說又告停頓矣（八月十三日） 
[江浙戰爭中之閩南（蜀生）]  
厦門禁止現銀出口粤陳入閩之醖釀 
省軍命高義攻陳國輝說 
　　厦門通信江浙事起此間最受影響者厥爲金融界商運俱歸停滯銀根緊急現貨缺之厦門錢莊公會頃接總商會函略謂（邇以江浙戰事發生金融週轉不靈影響所及吾厦銀根亦覺吃緊聞貴業近日裝配現銀出口甚多非亟設法殊於商業有碍茲訂夏曆八月初十日集會討論維持方法請派代表蒞臨）云云屆時開會多主禁止現銀出口錢業界戴某提議禁止出口須限定相當時期不能永遠禁絶目今上海幣價高昂配銀赴申地牟利者不僅厦地爲然泉州等處靡不如是今須一面具函泉州道尹請其與厦埠取一致行動暫禁運銀出口一面由商會請稅務司於相當時期中執行查禁至禁運時間先以一月爲限此一月中如江浙戰事結束滬厦銀根寛弛則仍開放否則再繼續禁運若遽申永遠禁運之令流弊滋多非計之善者衆贊同其議商會長亦以其辦法尙佳擬日内分函泉州道尹用厦門稅務司請予暫時禁運現銀云 
至時局方面則粤陳入閩之說盛傳一時前日原駐石碼之粤軍分兵進駐浮宫張毅亦調兵駐石美海滄於是漳州又盛傳省粤軍將立時决裂之說至粤軍大隊分三路入閩之訊張軍方面謂除詔安平和原駐有小部粤軍外尙無增兵確報惟洪兆麟與漳州省軍以協餉事確有多少轇轕洪兆麟最近派代表周某赴省即向周蔭人磋商協餉問題者其來也頗有責備省軍食言之意張毅亦於前數日派代表赴省請周向洪代表解說漳屬財力竭蹶之苦衷此種錢的問題無遽相見以兵之理此張軍方面之消息也至此間民黨及民軍方面之消息則謂陳競存經盧之疏通津段之保障已决與中山言和將棄惠州率全師入閩爲浙盧之聲援目下陳軍葉舉洪兆麟部均陸續由東江前綫及平山一帶集中揭陽潮汕不日即將入閩果來也目的不僅漳屬一隅實具吞併八閩之宏願陳不日即將就援閩軍總司令於汕頭以全部入閩云云但記者得之海軍方面之消息則謂洛吳夙知閩南形勢複雜惟洛寗合作圖浙漳（張毅屬洛系）厦（楊樹莊屬寗系）間已無問題内地民軍無單獨崛起之魄力僅令周蔭人監以重兵而噢咻之可覊之不叛所慮者惟徘徊南北·堅持聯治·始終不願仰息直系之陳競存能否不中途易其趨向耳洛吳亦知陳尙不忘情於廣東者仍以全粤餌最近吳知孫（中山）段（祺瑞）系包圍競存已深陳亦已怦然動於閩省地盤之利前數日吳曾急電陳謂（尊部若果餉糈維艱請告我不妨令由此間協餉或徑令樾恩暫以漳屬假尊部息足彼此努力於統一可勿計一地之誰屬也）競存接是電尙無覆今尙躊躇於閩粤之之去取而爲熊魚之擇也今須研究者則競存亦明知直系全勝自身與中山同在剷除之列而羊城客軍雲集亦無驅孫之力中山北伐有非俟競存大軍入閩不先調動後方兵力之表示益無隙可乘而以全力圖閩則陳軍數萬善戰之衆周蔭人一師之力似難抵抗權衡利害競存似有從盧段之勸之可能惟今日陳尙在猶豫中則係實情以上爲海軍方面之消息海軍有駐汕代表與競存無直接利害之衝突其說爲較可信者 
昨有自泉州來者謂泉州近盛傳孔昭同抵泉後即密通知高義謂奉督理令着剿匪總司令高義於七日内進兵永春剿匪肅淸氏軍永春爲陳國輝駐地孔意蓋將令高陳互併也惟記者晤高義之駐厦辦事人則否認省軍有此命令另據泉訊亦謂孔昭同蒞泉後以上游方有軍事漳屬亦傳粤軍將來對民軍取覊縻策爲人言本軍抱息事寗人之旨歸誠者莫不優容决無陰謀剪除何方之意陳國輝始聞孔來聯合安溪之陳錚德化之蘇萬邦在湖洋洪瀨一帶掘壕佈防孔尙遣人慰之則攻陳之說似過嫌突兀惟高義楊漢烈實力渙漫均無能爲今日閩南之土著勢力當以陳爲唯一之健者其爲省軍之薙獮者亦意中事其發動特時間問題耳孔與姚建屏抵泉後大倡淸鄕之議陳今日一方之豪霸人自疑及之也楊漢烈現改編爲第九旅所部三團爲林桂淸·陳錚·楊學良周對其編制三團頗致不滿謂陸軍編制率皆一旅二團溢額殊多窒碍尙未核准楊所部多散處各地曾電周謂其他各部俟召回收束後再行呈報周覆電謂本督理前劃定安溪爲該旅各部防地所有該旅部隊應即迅速召回安溪勿使散處各地否則未據報明無從稽查興泉正値剿匪淸鄕易滋誤會云云周氏之意蓋欲囿楊部於安溪一隅勿任其滋蔓泉屬易與反對者結合耳惟楊部多與陳國輝一致者楊實無力號令之也（九月十日） 
[顔閣案通過之背景]  
　　今日衆院大會當有好結果 
　　顔内閣咨文擱置衆院又於今日上程政府當局對此問題早已置之不理各政團分子又各有主張人言龐雜紛擾多時漫無成績怱怱數月比來時局𨺗變一般議員見當局態度如此冷淡且兩院歲費一再遷延頗生反感最近捧顔分子之蘇席議員效法以前捧孫慕老之成法欲顔爲慕老第二冀在糾紛中出其不意遽行通過如此旣足對政府表示好感尤足挾顔氏以自重故連日紛紛出動與各政團領袖接洽通過宴會甚忙昨日又在花園飯店正午宴靜廬分子晚間宴四十二號以趨勢推測今日衆院之大會顔閣案有解决之希望也 
[北京節關軍政費之點綴]  
按原單七折發給 
　　近來中央財政因受時局及金融之影響益感困難七月分軍政各費雖經閣議分别支配而因欵項無着之故迄未實行發放現在節關又届無論如何總須略爲點綴故財政當局連日四處張羅於無可設法之中勉强籌凑一百九十餘萬元其來源除八月份全月鹽餘外又以九月分十日之鹽餘請求銀行團先行墊借六十萬元業經商洽就緒惟欵額無多只能僅此數目平均攤　　日王財長已向府　表示所有軍政各費統照前次　議通過之支配單七折發欵即軍警原議發七成茲改爲四成九分國會同上敎育同上各機關原議發五成茲改爲三成五分上列支配方法各機關雖不滿意祇以財部實在無欵不得不勉强承認然截至昨晚八時止支票尙未到手據聞須遲至夜深方能簽發也 
[京九七運動未能實現（）]  
　　九七廢約紀念北京方面前日報界學界曾開會議决是日舉行運動嗣因東南事起京中謡言頗甚當局即令行警廳嚴加制止警廳奉文後於五日即通令各區署及保安偵緝各隊於是日特派警兵實行干涉不准學生舉行運動如各校學生有不聽指揮及軌外行動當即抓獲送交衛戌司令部從重懲辦並令各官長派兵弁及便衣偵探在北大師大民大女師法專農專工專及中等以上各校門前監視學生結隊出行以防羣集天安門前有擾亂治安行爲倘各校學生有在街巿講演散放傳單及集合放天安門等情統責成各區各隊官長負責禁止是日戒備嚴重以致九七廢約羣衆運動未能舉行各校學生亦因警察干涉及監視不得出校門一步矣（九月八日） 
[綏區包頭鎭修建外城]  
　　歸化通信包頭爲西北中心地面日見發達商務日見繁盛但因土匪不靜南門外商塲車站界内現均無人敢修房屋前月該地各地戶曾有地畝公會之設立近日該地戶等因係大資本家居多甘願抽稅建修外城 
擬定每畝抽收八元六元四元不等約計修城須四五十萬元而地畝所抽亦能相符曾經商場總辦劉秉堃於八月二十五日舉行開工典禮並代致馬都統訓詞茲將訓詞錄下（馬都統訓詞）包頭負山面河地當衝要自來爲綏遠巨鎭亦實爲西北重心近自鐡路交通以後汽車東來帆船西上地方之發達商務之繁盛直有一日千里之勢惟其城垣略小且稍偏於東北夏間鄙人巡視到包即有展築南城之意今地方彏董客藉巨商果有西南城外圍之修築可謂先得我心之所同然說者謂天津上海俱已拆城包頭地方又何必築不知天津上海地窄人稠不足發展故不能不出於拆至於包頭則不然平原曠野一望無垠守土合羣正須設險故以築之爲宜此所謂因地制宜也今日開工誌盛濟濟一堂以諸君之熱忱毅力廣益集思諒必能遠慮熟思籌畫美豐惟是要終必須有初慎始方可圖成尙望羣策羣力加意經營以期衆志成城不日可覩是尤鄙人所盼祝者耳 
[東南風雲中陜西之危狀]  
　　西安通信自江浙風雲日緊劉鎭華迭招集緊急軍事會議結果擬先將交口變兵迅速撲滅故迭電邀晋閻同意欲借道山西出兵痛擊變兵詎終未得閻之許可旋又擬由甘省進兵直與陜北之井岳秀開釁爲殲滅變兵之根本計畫乃近據駐京洛辦公處急電知江浙即在開戰中劉遂將以前計畫打消息欲極力温存憨玉琨憨雖日前已與劉會晤然其精神仍終不忘陜督一席近極力擴充三十五師之勢力劉見憨之實力日形澎漲遂又將軍署承啓處王錫三委爲憨師賈旅之營長意在以王更換憨師賈旅團長之姚震乾姚本係陜人因去冬隨憨在商𨿅鎭一帶勦豫匪有功由憨保舉爲本師團長而劉嫌姚非自己心腹恐不能爲已用遂有換姚之决心詎其計畫爲憨所聞大不謂然以爲劉已防己遂以全副精神與劉爲難昨據由潼歸省之柴師接軍裝人員報吉此次運回之大批軍裝又悉被憨師長扣留劉聞耗後大爲驚恐現已飭警察廳長馬浩星夜前往潼關辦此交涉并謂馬云如潤卿（憨之號）强硬可着交其一半當此多事之秋萬勿交涉决裂馬已離省數日至今尚未接到電報劉頗驚疑加以此間最近城外西鄕距省十餘里之魚化塞被匪搶刦案尙未破獲而省城内北橋梓口景盛和錢舖又被匪公然搶掠近已逮捕數人審訊結果皆與以前之扣彈案有關係而陜北鄜·洛一帶所住之交口變兵至今毫無辦法井岳秀又因防劉藉勦變兵爲名陳兵陜北現已着楊虎臣部節節向鄜洛增兵陜局已呈不安現相以致謡言四起劉現每夜親率馬弁百餘名查街藉以鎭定人心云 
[成都通信（野乘）]  
　　楊森在成都之瑣聞 
楊森者四川一最顯著之大破壞家也彼旣以破壞顯著於時而胡尙以新建設稱之所謂新建設者楊森自己所下之定義而極喜歡一般人以此三字的美名加之而頗引以自慰以爲躊躇滿志之具者也其實換一方面來說自他人視之究竟是不是建設究竟彼所自謂建設者新不新尙屬一大疑問大抵揚森之爲人中於好大喜功釣名沽譽往往有時富於好好奇嗜怪之心理炫世駭俗以勾致多數人之注意其爲誠耶僞耶抑似誠而實流於僞胥由於其自身之不學無術耶此一　一　時殊難下確切之判定試隨　一例以明證之民國七年　被任滇軍第二軍軍長趙又新之參謀長猝然受熊克武之勾結背叛趙又新而與之以兵戎相見瀘州一役滇軍係趙督戰川軍之督戰者則爲楊楊自瀘城對岸望之知爲趙命急以大砲轟之趙被重食創城破趙未絶揚撫其垂危之屍而大痛哭之趙切齒恨恨無一言而逝　是毁譽者各執一說此次楊氏由重慶來成都始而兼攝民政及今已任　式督理其嗜奇好怪之心理又續續不絶的表現成都街道一律都係　式如科甲巷·　城街·紅廟　·等處商務雖極繁盛而街巷却極　狹惟東大街·走馬街·提督街·等處較爲　大然形式上舖面仍不整齊楊下令街面兩方各讓出若干一律鋸齊勒工强制執行石路翻修馬路用是怨聲載道跡楊所爲改革巿政當然必經此手續特彼逕情直遂遂不爲一般人所喜又如公園附近地方一律將民房拆毁因此民間遂譏　楊氏爲專門殺狗拆土地廟·鋸　臺之督軍示不滿也四川財政廳長宋光動爲北京簡任大員彼居然以　須有三字捕之下獄羊巿街牛宋氏陰謀殺媳蕭福貞一案依法應歸普通法庭審理楊森乃由地検廳提交督署軍法審訊槍决牛宋氏及廚役兩人正不知牛宋氏果犯何條軍律也 
尙有地方通信轉入後頁 
 
 
 

Page 7

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *地方通信 
[松江]  
　　十五日雜訊（一）紅會爲體恤傷兵計除按日三次治療外午晚兩餐各增葷菜一碗在院傷兵二十餘人莫不表示感謝即受傷較重之兵一彈穿頸項一被炸彈轟傷兩腿一彈入腰部諸人今已漸見痊可無一遭意外者（二）駐松紅會滬城分會上海總辦事處以松江已有分會故函囑撤回（三）松江縣立醫院長候念言縣署已准縣會議决於十五日下令撤委遺缺委紅會長馮友鹿承乏（四）天主敎士陸伯鴻就車站新普育堂醫院辦療養所·收容所各一由周學文擔任籌備地方上捐送銀米者甚夥醫生在滬聘請辦事與此間紅會聯絡設備亦頗周密（五）紅會收容所已成立五處一祭江亭二西區小學三朱立本宅四第二高小五第一高小合與耶敎步長老所設三處及陸伯鴻所設一處已共有九所（六）此間徴民夫已編成隊者尙存二百餘人商會爲藉免警察續徴並爲援助輸送起見特擬招集店司數十人以備萬一之用即各鄕鄕民亦可放膽入城巿面可早日恢復（七）警署南徐一民宅看屋老僕因其主母壽辰放花砲遥祝被軍警逮捕游街爲懲一儆百計（八）十四十五兩日靑浦安靜如常（九）恢復水路交通官廳已准 
[無錫]  
　　採辦軍需與救傷總兵站駐錫辦事處徐景華處長奉前方命令購辦雨傘四千柄及壯猪二百頭一半運崑山一半運宜興當託警所照購又崑山縣商會派員來錫採辦麵粉一千包向九豐廠購就當即裝赴崑山應用紅十字會第一救護隊赴宜後今日裝回傷兵七十四名内有第十九師步兵七十四團二營六連連長石立山君一人其餘有省警備隊等士兵此外有十九師八連五棚兵士苗來廷一名傷重斃於半途抵錫後即行掩埋其餘傷兵分送普仁大同協濟等醫院醫治 
　　北七房成立保衛團縣屬北七房鎭地居澄錫交界際此時局不靖深恐匪徒混跡騷擾該鎭人士特行組織保衛團一所以資防患未然現已正式成立團員每組二十人公推華吉人爲團總華丁酉爲敎練業已每夜出發成績頗佳 
　　最近社會情形近日無錫社會情形完全變作一派蕭條景象四鄕班船約有十分之二均已駛行餘仍停開來城裝載之貨以米麩皮油鹽等爲大宗餘無交易百物因來源缺乏之故漲價二成之上民間日用必需之火柴售價每匣十文且有斷貨之　銀　緊急如故錢巿大同行仍無做開鈔票外埠者一概不用火車上行　只有早車晚車兩次晚車遲到尤甚人心時有恐　 
[南通]  
　　籌救難民中之所聞南通設立戰地災民救濟所係士紳張季直·陳琛　起實緣江南太寳崑嘉一帶人民受戰事影響奔走流離異常慘痛爰本救災卹隣之旨趕籌鉅欵辦理救濟事宜刻下如臯·崇明·海門三縣亦正聯絡合作但災區甚廣而難民頗衆通如崇海四縣迭經荒歉商業凋零籌欵非易僅可量力進行聊竭棉薄聞關於請發難民通行證事宜已由被難來通之省議員太倉許銘範（力疇）電懇韓省長照准附許銘範致韓省長電云萬急南京韓省長崇鑒銘範居喪地當火線家屬衝散孑身出走暫依南通維念途中所遇崑太嘉寳四縣逃出難民塞途四竄無路投奔匪徒乘危刦掠哭聲震野銘範救援無力痛澈心肝現求南通派人分赴戰地援救來通仰懇崇座憫此哀鴻立商齊使恩給難民通行證多張專員賚通並電前敵各軍遵守軍紀放行惠此孑遺臨電嗚咽墨與涙俱立乞電復太倉許銘範自南通叩發韓省長復電云南通電報局探轉太倉許九疇先生鑒電悉難民失所轉徙流離良深憫弔已轉商軍署迅予核辦仍希協商南通先行設法救濟餘俟甸南來寗商辦特先電復韓國鈞 
[揚州]  
　　僱輪拖運新兵江蘇新編第三師團長馬玉懷因奉淮揚鎭守使轉奉軍令在淸江浦招募新兵以濟前方之用已經成軍一營現僱福運輪局同德小輪前往淸地拖運矣 
　　呈請開駛廟班往來仙鎭小輪前因八港口水大停駛商賈均由帆渡茲張綱鎭董事戴勳等以日來潮水漸退行輪無礙河堤呈請縣署援揚鎭短班例恢復廟班以便行旅即經曹知事轉呈鎭關核示矣 
　　犒勞緝私軍隊時局不靖端賴緝私軍隊維持地方茲各鹽商及本城各商以範届中秋特購買猪牛羊酒送往司令部轉給各營士兵以答勞苦之意 
[徐州]  
　　蘇齊訂購大批砲彈現從交通方面探得江蘇齊巡閱使近往鞏縣兵工廠訌購克膚伯山砲子母彈二千顆又格魯森五七山砲又日本大正六年式山砲又三八式陸砲三種子母彈各一千顆已經交通部核准發給運照不日分批運寗備用一面由部令行各鐡路知照俟其起運之時收照記賬備運等語並聞此項砲彈日内即將開始運輸 
　　新兵小批赴寗徐海道尹公署奉令招募新兵　募隨開曾誌本報昨（十一日）午一時許該署職員李海由又　沛縣招來新兵一百二十六名到徐之後當晚即由津浦車運寗　收矣 
[嘉興]  
　　催請令縣印發商家符號嘉興城内外各商城前會請求各該商聯會發給符號以資職别而维商業當由各聯會製備符號呈請縣署用印發給以昭愼重現時逾日該項符號尙未發出各聯會因於十五日上午推定代表陸初覺·朱劍芙二人晉謁周司令官請其尅日飭縣印發商號出入證及航商通行證已蒙允准故該項符號日内即可發給各商號及各航商應用矣 
　　軍事聲中之禾邑雜訊（一）謙益布廠所暫留之盛澤婦孺十四日下午有五十餘人請求返里當由該所派委吳厚坤備船將該婦孺載回盛澤（二）縣商會十四日之常會因正副會長寄寓上海各會董到亦無多致不開會（三）移居滬上之中等社會人士因經濟不繼加之得悉家鄕方面較前安靜故連日已多返里（四）小戶居家因百業停頓無處營生近日多有减爲一粥一飯者（五）此間人心較前稍定各小學校校長擬於日内開一茶話會集議開校日期（六）緝私營張營長於十五日將盧督辦頒發之護路規則七條佈告週知 
　　商業最近狀况嘉興商業因受戰事之影響金融方面首先停頓至綢緞布業銷塲呆滯日日虧蝕其餘商號雖照常開巿均滿望中秋賬項之收入以作開銷詎本屆節賬收得不及十分之一致金融不能周轉之各商號大失所望現雖於節後賣買不再賒欠然進貨需現金而每日對於夥友等開支亦甚浩大故多於節後將夥友辭去以縮小範圍甚有飯店茶寮等因每日售錢僅數百文不能支持均於節後宣告停業以免再虧血本巿面蕭索可見一斑 
[臨安]  
　　組織軍事運輸團臨於邊境之　秋關爲皖省入浙之要隘前經軍署調陸軍步兵一營砲兵一連機關槍一連前往防禦其時軍隊過境須用挑夫六百名臨時强雇硬拉以致人民大起恐慌現在四省攻浙先後開釁余知事（允貞）爲未雨綢繆計昨日（九月十日）召集各區保董組織運輸團以備軍用其運輸夫役由各保董尅日分頭招募議定於運送時每名每日給發工食洋四角或六角欵項由各區紳富曁本城商舖認捐儲存以待庶免再事倉皇致生恐慌 
[紹興]  
　　巡緝隊緝獲盜匪紹興淸鄕巡緝隊昨在葉家由　方緝獲盜匪二名併起出凶器多件 
　　尖刀黨徒判徒刑紹興東街尖刀黨胡阿孝金寳裕等月前被巡緝隊拘獲轉解司令部審實判處徒刑呈奉督署指令照准聞胡阿孝執行一等有期徒刑十五年褫奪公權全部終身李洪生金寳裕各處二等有期徒刑七年陳阿富陳阿成各處三等有期徒刑四年六月蔣長有四等有期徒刑二年二月送監署執行 
來函 
[盛澤來函]  
　　申報館大鑒頃見九月十三日貴報第二張蘇州通訊中有盛澤團防局長邱老壽勾結土著匪　向當　紳　索借餉銀現被駐防該處蘇軍所悉即下令剿　現該匪等已逃　盛澤屬之七里灣地方云云閱之不勝駭異查盛澤保衛團長邱綬珍任事有年頗能盡職此次布置防務晝夜奔走勤勞卓著且並未一日離盛地方人士所共見共知近日地方秩序已漸恢復貴報所載實屬子虚事關重大務請更正俾明是非專此即頌撰祺盛澤巿董事會商會同啓九月十四日 
 
 
 

Page 8

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *   
 
 

Page 9

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *本埠新聞 
[蘇浙兵禍紀（十三）]  
昨日瀏河戰事甚劇烈黄渡亦有大戰陣綫 
均無大變動皖浙閩浙有開火訊 
昨日瀏河戰事甚爲劇烈蘇軍攻勢甚猛但聯軍陣綫仍未大變動黄渡方面聯軍其初追進十餘里後仍退回原防綫是戰事雖劇結果與前日無大異而皖浙閩浙間則均已有開火消息傳至本埠茲分錄昨日各項消息如下 
[（一）各方戰訊之彚報]  
　　今晨一時半所得各方戰訊前晚（十四）瀏河方面有極猛烈之戰爭爲開火以來所未有聞蘇軍方面到有豫軍一團午後七時許由望娘灣猛力進攻鏖戰十小時浙軍以寡不敵衆祇得暫退三華里至昨日（十五）上午十一時始停戰雙方傷亡頗衆現聯軍駐守西巿稍天法廟抵禦該處週圍有大樹林可以遮蔽迎敵形勢頗佳昨日午後二時由北站運到援軍猛力反攻衝鋒前進截至昨晚十二時尙在激戰中昨日午後三時由龍華運來第六旅第二團第一營步兵一營隨帶野戰砲兩尊機關槍四架當用汽車十數輛分批運赴瀏河前敵備戰前晚由北站用汽車載往瀏河軍隊及砲子彈徹夜不絶昨日黄渡方面兩軍鏖戰終日雙方屢進屢退截至今晨一時仍未休止陣線未見變動嘉定方面昨晚有浙軍軍官自嘉邑來滬言今昨兩日該邑除日間停戰外晚間仍有戰事惟不若以前之猛烈嘉邑仍爲浙軍扼守並云該邑最危險時厥在九日晚間蘇軍已攻至西門外一華里之遥卒爲吾軍大砲轟退滬寗路陸家浜站長高中理八日由該站逃出後步行至蘇州復乘車至南京換乘長江船於十五日安抵上海十四日黄渡一役聯軍傷補充旅旅長李某及團長一營長一連長二惟蘇軍亦傷營長二連長三滬太間之煤屑路昨已修復 
　　瀏河方面昨日之劇戰蘇浙二軍在瀏河方面激戰雙方各守南北兩岸於昨日（十五）晨四時蘇軍大舉進攻大砲及機關槍猛擊甚烈自楊軍到瀏河至今昨日爲最猛烈浙軍亦用大砲還擊甚烈蘇軍渡河浙軍用機關槍以禦之蘇軍死傷三百餘人至昨日十時蘇軍改變攻勢由石家橋分左右抄襲浙軍後路蘇軍四面用大砲攻擊因此浙軍死一百餘人傷一百十五名浙軍之先力軍三百五十名昨日下午四時由滬出發帶機關砲一尊機關槍一架大砲二尊由汽車二十輛分載至潘家橋下車駐紮（離瀏河約十八里）尙有浙軍之生力軍二百餘人駐在北站定今晨候令出發至瀏河故兵站司令部於今晨（十六）一時已派人備汽車十五輛分載去云 
　　瀏河劇戰之又一報告昨日天未拂曉蘇軍大隊在瀏河西南二里許之石家橋向聯軍猛攻聯軍於高家弄安置大砲抵禦一時槍砲聲震天至淸晨三時許兩方戰爭益烈上午蘇軍又進攻至石弄由聯軍别動隊（即便衣軍）應戰相持多時至下午三時餘蘇軍分路取包圍勢向聯軍方面施擊瀏河南十餘里之霜草墩亦可聞得砲聲聯軍遂向東南方海塘稍退至晚十時餘尙未停火聞自開火以來之十一日中以是役爲最劇烈云　　國聞社之瀏河昨日戰訊國聞通信社云昨日黄渡方面未有戰事惟瀏河方面又生劇烈戰鬥自昨晨三時起蘇軍乘黑夜猛攻聯軍早有凖備俟其衝進陣地距離極近時始開火還擊戰鬥極烈因之齊軍死傷較前數日之戰事爲尤夥聯軍左翼作戰尤猛故齊軍死傷多數亦在此一方面現截至發稿時止尙未聞有停止戰鬥之報告云又據一報告十四日瀏河吉里橋方面有蘇軍向該處猛烈攻擊意圖衝破該處防綫經浙軍聯軍將校義勇團第一支隊長向海潛身率團員迎頭痛擊戰二小時之久結果蘇軍傷亡約二百餘人退後數里浙軍略有傷亡云 
　　遠東社之瀏河昨日戰訊遠東通訊社云昨有自瀏河戰線來滬者言前晚（十四日）十時許蘇浙兩軍即在鎭西一里許開始戰爭初僅用槍彈互擊至昨晨（十五）上午一時許繼以大砲蘇軍攻勢甚猛四時許攻入巿梢彼此巷戰二小時浙軍下反攻令蘇軍又退出巿鎭如是或進或退者二三次至上午十時許戰事稍緩下午二時許又猛烈開戰至今未分勝負此爲十五日下午五時許所得之消息當雙方巷戰時浙軍多數伏在屋頂射擊彈如雨下蘇軍不易入手現蘇軍另有兵一枝開至石家橋擬壯瀏河包圍但浙軍防範甚密亦難截擊昨日激戰之猛烈與五日不相上下雙方死傷甚多　　傷兵口中之蘇軍攻瀏情形遠東通訊社云本社記者昨日在滬太汽車公司與一傷兵　　據云瀏河自四日開火以來已十二日可謂無日不戰無夜不戰蘇軍人數甚多且極狡滑每聞汽車聲或見汽車遠道而來即以大砲攻擊之故由滬開瀏之汽車祇開至巿溝　即不敢前進又蘇車來攻時必乘浙軍舉炊或不備時突然猛擊數十分鐘迨浙軍以機關槍反擊時蘇軍又伏居濠溝不出故浙軍極不易將蘇軍擊敗當五日駕軍衝人瀏河時有一部分蘇兵佔據城隍廟後浙軍將蘇軍擊退此項蘇兵亦被包圍浙軍令其繳械投降蘇兵並不允認且有時出而攻擊浙軍亦無如何有人獻議將城隍廟焚燒但浙軍司令部尙躊躇未定云 
　　瀏河方面連斃蘇探瀏河連日戰事甚烈滬太汽車路爲南北往來要道前日起羅店以北每見浙軍三五成羣巡邏路面前日曾捕獲蘇方面諜二人即行槍决昨日又在老高家宅地方擊斃蘇探一人云 
　　昨日黄渡方面之戰訊昨晨黄渡方面之聯軍下攻擊令後聯軍之陸軍補充旅第一團乘勝追攻蘇軍不支紛紛退却約十里停戰一小時蘇軍反攻甚猛聯軍仍退舊線用軍用臨時浮橋過二十四號鐡路橋河駐守蘇軍追至河岸爲止因河水漲滿不能渡過旋聯軍開大砲猛擊甚烈蘇軍死傷不少聯軍之陸軍補充旅旅長李翰卿被流彈傷腿部又傷營長排長三人兵死四十餘人傷七十餘人至昨晨四時雙方開大砲及機關槍更烈至上午十二時停戰（惟略有小槍聲）迨下午七時半槍砲聲復作至今晨一時尙未息戰聞蘇軍正預備大决戰新任黄渡車站之張羅二站長昨日乘車前往接事林站長已乘車回滬休息矣 
　　嘉定戰地雜訊連日嘉定戰事頗形沉寂其原由因多日大雨泥濘載道及餉械與軍力問題均有關係昨日有某君自嘉邑來云目下聯軍集中前線城内軍士僅存數連十四日晨五時蘇軍向北門方面攻擊七時即行停止十五日侵晨兩軍又在外岡附近接觸砲火較前爲烈尙無十分進退若無劇戰不足以分勝負也城内土匪數人在搶刦時被逮聞於十三日槍决臧致平司令於昨晨八時過翔赴黄渡前敵指揮軍事 
　　兩軍在嘉定變更戰線遠東通訊社云十五日上午十時探悉蘇軍以瀏河方面連日未得勝利將所駐嘉定外岡鎭兵士二千餘人開拔瀏河少數仍把守黄泥墩浙軍第十師部下第四十團第二三兩營十四夜亦開赴黄渡現嘉定城内祇存浙軍一營左右雙方時放空砲互相牽制並不作戰 
　　靑浦來客述近况昨有自靑浦避難來申之友人云十四日上午七時起即聞巨砲聲自北方來隆隆不絶至十二時稍止余於午後四時偕避難之婦女數人從南門外乘一小舟繞道陳坊橋一路平穩至六時許舟中遥聞砲聲又起聲浪愈巨範圍似愈廣想靑城北郭至白鶴江杜村及重固間必有劇烈之戰事其勝負誰屬尙不可知靑城居民雖已大半移徙因駐守之浙軍舉動均尙文明故秩序尙稱安謐但有一事最足爲地方　且與浙軍聲譽亦有關係者即現在駐泊靑浦南門一帶之某營兵士乘此時機往往假借浙軍名義向城内外居民敲詐每至夜間輒勾同打嗎啡針之流氓入人家宅不論粗細搬運一空西門俞姓許姓北門莊姓等戶均已遭害此等營兵服裝皆係灰色其褲上都有紅線一條不知者誤爲浙軍恨之剌骨深　有地方之責者及　嚴辦或尙不至全城　爛也云云 
　　中國新聞社之靑浦戰訊中國新聞社云駐白鶴港蘇軍於十三晚八時又反攻聯軍來勢甚烈聯軍以布置未妥抵禦二小時即退往舊靑浦重固之間扼要死守比時適値西北風大緊故靑浦以南之松江等處均聞隆隆之聲居民恐慌達於極點靑浦松江等處之抱定不逃主義者亦莫不挾老携幼來滬避難故昨日由杭來滬之快車又無容身之餘地此次難民赤足者有之滿身泥水者更爲多數厥狀至爲可慘幸安亭聯軍於昨晨五時許分二大隊應援乃擊退蘇軍兩方防線仍無變動預料今日當有大戰云 
[（二）運輸情形與交通消息]  
　　車運兵械消息前夜（十四）下午十時半滬杭鐡路由松江專車裝來砲兵二連並山砲子彈等至龍華站聽候何副總司令命令出發聞當夜該砲兵開往瀏河昨日（十五）上午八時零五分由滬開杭之四號早快車裝出新兵一百餘名又上午九時零五分由滬開杭之六號慢車亦裝出新兵百餘名均經杭州筧橋聞係第四師所招又下午由高昌廟第六混成旅第二團第一營步兵二連約三百人左右由營長張樹德率領（係前日由松江開回）當由南站配掛三等客車一輛廂車四輛鐡蓬車二輛並子彈機關槍等於下午二時二十分由南站專車出發至龍華站停待裝運子彈前往北站至瀏河又下午二時一刻由南翔運來損壞快槍六十枝機關槍一枝送往兵工廠修理又下午二時半由南站專車裝出砲彈二十五箱運往北站轉至南翔 
又聞昨夜（十五）下午六時許由杭州開到兵士專車一列至龍華又龍華亦有兵士專車一列兩共計三十輛均運至北站分運瀏河·黄渡·赴前敵助戰並聞夜間聯運方面預備總攻擊由瀏河·黄渡·嘉定·三面同時進攻　取崑山想是夜必有一番劇戰也 
　　浙軍又有大批軍士開赴前方遠東通訊社云十五日據某方面消息馬良舊部有數千人經托某國商船運抵崇明登陸另由滬軍事當局備小火輪運至吳淞口登岸并配足武裝於十四夜由北車站備兵車十七輛趕運往安亭加入前線凖備大舉進攻是否爲馬良舊部尙待證實惟前晚北車站有多數車輛滿裝兵士開赴前方則確爲事實又訊十五日下午三時浙軍有砲兵一連由龍華出發經北車站乘長途汽車赴瀏河戰地 
　　浙軍運大批軍械赴前敵東南通信社云昨據南翔來客云昨日上午南翔黄渡之間有聯軍太極飛機二架在該處一帶迴翔約二小時之久據云聯軍方面自十四日下總攻擊令後後方生力軍陸續開到者至少在七千人以上大砲機　槍及子彈等由龍華裝至南翔者二日之間已有十餘列車本日並有大宗食物如月餅火腿茶葉蛋等六列車裝至南翔轉運前線犒軍云 
　　新兵運往杭州訓練閘北共和新路海昌公所内設有浙軍招兵處前日下午已招得新兵二百餘名大都皆年届三旬之江淮客民報名時先發兩月餉計洋二十元此種新兵向恃勞工爲活未經訓練昨用火車陸續運往杭州敎練成軍塡防杭州省城云 
　　滬杭車昨日之誤點昨日（十五）滬杭甬鐡路各客車除夜客車停駛外均照常往返下午三時半由滬開嘉之區間車因下午二時二十分由南站所開之兵士專車在龍華站停待故在南站扣留直至下午五時半始行開出又聞杭來五號慢車因在杭州方面有軍事專車開滬故亦在杭段扣留俟專車開出然後開駛來滬因此到站時間遲至四小時云 
　　淞滬路前昨兩日情形淞滬鐡路前日自晨至晚運送軍械·子彈·及傷兵專車連續不絶異常忙碌晚間軍事專車至昨日上午一時餘始止昨晨客車到淞時遷滬居民返淞寳者已見擁擠惟不帶行李祇携提皮篋及小衣包而已至九時許又運來傷兵二十餘名十一時又運來傷兵百餘名均係三十九·三十七·兩團爲多據該傷兵謂係從前敵黄渡來滬昨日砲台灣軍醫分院總共到傷兵一百數十名 
　　限期趕修滬太路連日天雨滬太路面因之損壞劉家行至顧家宅一段泥深盈尺途中倒有汽車七八輛護軍使鑒於瀏河軍事吃緊運送子彈糧食正殷亟宜趕速修竣故前日傳令滬太汽車站車務科限日内趕速修竣昨日已由滬北工巡局用壓路機帮同修理竣工云 
[（三）戰雲中之水面消息]  
　　海軍最近之消息昨據熟於海軍情形者言蘇齊以前方軍事失利歸咎於閩海軍之不出力屢向杜錫珪詰責杜受窘殊甚現故積極備戰聞其計劃將以砲力最遠最大之應瑞軍艦率同海容等艦向吳淞正面政取砲台以江貞楚同永　等艦掩護陸戰隊及蘇方陸軍沿各海岸登陸以魚　艇衝鋒襲擊滬海軍艦故近日瀏河閩海軍方面復由寗開到砲艇魚雷艇數艘預備相機進攻至滬海軍方面則因敵艦較多抵禦不易若各艦單獨行動勢必至爲所圍困故海籌仍泊在淞口永績泊在西砲臺邊建康泊在砲台灣而以辰列二雷艇更番梭巡淞瀏一帶以備不虞萬一戰事發生則三艦相望策應旣覺便捷又可與陸路砲台互相援助以逸待勞較佔優勢必俟敵艦進迫方與抵抗决不致先向挑釁故至今尙未開砲 
　　日兵艦調往鎭江日本之長江警備艦保津號自漢口調來上海派停日淸碼頭專以保護浦東一帶者昨日該國駐滬艦隊司令聞鎭江某軍有不穩消息即命該艦尅速開往鎭江保衛鎭江之日本僑居商民同時又以宇治艦從吳淞外調進代保津接駐浦東云 
　　各國駐滬軍艦之調動連日黄渡瀏河前綫聯軍戰事順利防務穩固上海人心已定　駐滬各國軍艦分别調動昨因長江方面形勢吃緊美軍艦駛往巡防者又有三艘其他日英各國亦有調動現駐泊吳淞口者尙有二十八艘云 
　　外艦嚴密保護浦東廠棧浦東各洋商廠棧鑑於江浙戰雲瀰漫紛紛要求各該國領事令調兵艦來滬駐泊保護現陸家嘴至十六舖一帶浦中共泊有英·美·日·法·意·五國兵艦十餘艘而大來·美孚·華通·各棧房門首均停泊魚雷艇一艘保護甚爲嚴密云 
　　嘉湖鎭守使保衛航行昨日本埠内河之立興輪公司與正昌輪局通告謂該公司之嘉湖班航輪刻下業已陳准嘉湖鎭守使發給特别通行證准許該公司之江順·興源·各輪·通行嘉興·湖州·菱河·石門·袁滙·以及塘　一帶故即於昨日始開始復航矣 
　　航船違令行駛被拘南滙縣境某團航船戶阿大於陽曆九月十三日承裝南北雜貨並洋油等駛往鄕問當時貨主囑其晚間切勿行駛阿大口雖應諾實則並不遵從當晚駛至南黄浦龍華灣軍事區域之内防守水警喝令停舟阿大不聽該警乃駕舟追上將阿大連同船貨拘送營　訊究滬南貨主得訊後擬禀求營部從輕罰辦云 
[（四）外省軍事之滬聞]  
　　皖浙閩浙均開火訊本埠某銀行消息得吳興電泗廣之間開火 
又蘭谿消息閩浙亦已開火 
　　泗安廣德間昨晨開火國聞通信社云本埠紅會昨日下午五時接吳興分會來電云泗廣間上午八時　火特聞吳興分會删云云 
　　奉軍電告朝陽寺有劇戰國聞通信社云奉天方面昨有電致何護軍使報告戰况其電云上海何護軍使轉呈嘉帥鑒頃據李軍長景林删（十五）電稱删早五時已將朝陽寺攻擊現正劇戰又阜新方面業於昨晚進攻戰况甚佳詳情續報云 
[（五）本埠戒備之近况]  
　　華界戒嚴嚴重之一斑此二三日中瀏河·黄渡·一帶之戰線雖無重大變化然滬當道得悉蘇軍密遣同謀來滬滬上華界南北二巿及城中戒嚴比較從前更加嚴重淞滬警察廳陸廳長特通令所屬各區署外勤長警嚴加防護與檢查對於華租交界防備尤嚴每晚民國路·方浜僑·十六舖·小東門·間之幹路多派有四崗駐防並加偵探二名支路則派雙崗加偵探一名以三小時爲一班輪流至天明五六時爲止 
　　外兵保護租界之近訊大晚報載十四日天津電云據私人消息此間之槍兵大隊凖備開往上海以代由巡洋艦登陸之支隊又聞法兵一大隊現由印度支那開來上海保護法租界大晚報云上星期杪公共租界團練隊出防人數業已大减原議每分隊以三分之一出防今改爲每分隊同時派五人云 
[（六）救濟傷兵與難民訊]  
　　何豐鈺昨日撫慰傷兵昨日下午三時何豐鈺又前赴紅會各醫院撫慰傷兵並於前此犒勞未及後至之傷兵仍按前例每名給予五元 
　　紅會雜訊紅十字會昨日接收傷兵共五十餘人傷均甚重該會對於新入院傷兵之飲食先予以稀飯俟病勢稍輕即食以飯或饅首蓋傷兵連日戰爭均饑餓過度不應猝然予以過量之食物又靈學會由昨日起每日概送饝饝二千個作兵士之飯食因北方人多善麵食也又永泰和昨送百靈牌香烟一萬枝分贈各兵士又濟生會昨派一小輪及二民船赴馬陸·方泰兩地救濟婦孺難民已由紅會轉備公文矣 
　　紅十字會救護消息遠東通訊社云昨日所得紅會救護消息彚誌如下（一）昨日運到傷兵爲瀏河二十六人嘉定一人（二）中國紅十字會昨日假北巿醫院爲第九臨時養傷所已留居傷兵二十二人（三）西藏路時濟醫院所住兵士均屬輕傷每有不知自檢者勸化無效昨已由該會將桀驚者多人轉送陸軍醫院治療（四）昨日下午一時半何豐鈺帶團長一人至天津路時疫醫院慰問傷兵每人發給五元囑其靜養遂由該醫院派職員某君陪同何豐鈺等分赴其他各院慰問（五）滬城分會於月之六日出發松江救護隊隊長石曉山滕勤醫士史國藩吳天民及隊員謝洪英耿心伯等十二人均屬完全義務茲於十四日由松返滬仍願協助紅十字會辦理救護事宜（六）前昨兩日工部局計將租界各紅會醫院之傷兵制服約五百餘件均已取去并於昨日起所有運入租界之傷兵除卸軍火外均須換去制服云 
　　救護瀏河傷兵難民之昨訊昨日太倉同鄕組織之臨時救護隊上午即族滬太汽車六輛至瀏河救濟難民半途爲軍隊借作運送子彈及糧食之用故救出難民祇一百餘人又悉紅會第三隊昨日救護傷兵三十餘人重傷者一人登車後未及到滬即行斃命運滬後即棺殮埋葬云 
　　上海醫院作爲戰時後方醫院黄渡瀏河靑浦太倉等處劇戰已十餘日前經何護軍使以吳淞醫院作爲戰時前方醫院茲以日内又有劇戰傷兵甚多該醫院不敷收容前日（十四日）何使又指定南巿馬家廠公立上海醫院作爲戰時後方醫院並委任該醫院前院長王彰孚爲院長前往接收一切以便即日收容傷兵並聞該院醫務長夏愼初·事務長方友琴即行辭職以資結束云 
 
 
 

Page 10

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *　　太倉兵災救濟會消息太倉兵災救濟會昨日（十五日）下午開特别會議到會人數七十餘（一）提議救濟往崇明避難之同鄕計劃先由主席報告派赴崇明救濟代表回滬詳述九月十三日到堡鎭先接洽縣商會會長施端甫君介紹當地各紳士襄同調查災民實數據云達一萬餘人刻正在編製災民册籍事務所暫設堡鎭商會内災民棲留地或雇民房或宿廟字該處紳善竭力幫忙不勝感戴等情該冒議决先運米五十石赴崇内四十石存在崇明城内十石存在堡鎭請求當地士紳協助救濟並函請王丹揆先生規劃一切 
　　滬城紅會運載傷兵就醫滬城紅十字分會昨午後一時許用汽車裝載受傷兵士五名由滬城高家浜送往上海醫院留院醫治 
　　寳山士紳發起收容所寳山慈善家蔡香孫朱子雲諸君鑒於逃難來滬之鄕民每多無棲身之處饑寒交迫甚爲可憫特邀集熱心士紳發起辦一收容所專收來滬避難災民供給食宿以免凍餒現正設法籌欵並覓相當地點聞蔡君等尙擬請袁觀瀾諸君加入贊助進行云 
　　熱河紅會之來電本埠紅會眸接熱河凌源分會來電云奉熱軍務吃緊戰事救護各項業已籌備惟需欵甚巨乞設法協助以利進行凌源分會叩寒云云 
　　白十字會救濟消息遠東通訊社云關於中國濟生會白十字救濟隊昨日救濟消息併誌如下（一）靜安寺該會第三收容所於上午收到嘉定難民朱張氏朱玉英兩名（二）有嘉定避難婦孺八人送紗業公所（三）隊員陳子橋金幼帆賈劍門三君於昨晨乘坐竟成造紙廠運貨汽車前往瀏河救濟十時車抵關帝廟遥見流彈紛飛電網阻道而携老扶幼來者百數十人遂先使婦孺登車開機疾駛途遇力備婦孺則使少壯者下車讓坐計救來二十六人下午四時到會因内有一人肚腹被流彈擊傷遂另雇街車送之入紅十字會醫院一面將其餘二十五人送入第三收容所（四）昨有寳山紳董孫啓麟投函白十字會請每日放車一部到羅店營救難民彼願爲之代收蓋因各居民皆匿於地窖不敢出頭以致救濟者有無從接收之感云 
　　藍十字救護隊呈蘇滬當局文閘北慈善團組織藍十字救護隊·及收容所·節節進行曾誌前報茲悉該團呈請江蘇齊督軍松滬何軍使文昨已發出原文如下 
呈爲組織婦孺難民救護隊呈騐標記請求頒發通行證並令行沿途各軍隊一體放行以便救護事竊鏞等鑒於戰事發生以來戰地婦孺避難來滬者日見其多棲息無所經敝團各董事會議設立婦孺難民收容所於閘北慈善團内而戰綫所經之地一般貧苦婦孺未經避出者實繁有徒困苦顚連情殊堪憫現特組織臨時婦孺難民救護隊·及掩埋隊親往救濟凡屬隊員均盡義務以白地藍　字旗幟及袖章標記素仰鈞座愛民如子慈善爲懷用敢瀝情凟陳隨附藍十字標記式樣一份伏乞恩賜鑒核頒發通行證十張以便出發并懇通令各沿途軍隊警察凡遇藍十字救護隊·及掩埋隊經過准予騐明放行實爲德便謹呈江蘇督軍齊·松滬護軍使何閘北慈善團總董沈鏞陳輔臣王棟 
[（七）關於戰事之電文]  
　　五馬路商聯會等電促曹錕下野國聞通信社云五馬路等四十一路商界聯合會昨日通電請曹錕下野以息戰爭電文錄下曹錕出身小販僅識之無昔在前淸列名兵籍夤緣袁氏洊典師干辛亥革命之年縱部刼掠北京中外喧傳穢聞久著迨至洪憲稱帝護國軍興曹銜僞命入川抵拒唐蔡義師吳佩孚齊燮元之徒當時均爲附逆抗義之輩喪敗之餘狼狽北　段祺瑞當國曹復夤緣督軍近畿因利乘便野心日熾以征南之說騙餉索械寢成尾大不掉之局而段氏以敗當時吳佩孚屯兵衡陽主倡平和以國民大會爲欺朦國民之具而仁義道德之辭無非彼輩爭權奪利之具安福旣倒曹吳勢張福國殘民罪且浮於安福尤復摧殘自治用兵四方决金口之堤埝殺京漢之路工酷毒兇很冠絶古今於時曹氏垂拱保陽身耽淫樂而發縱指使在在爲害國賊民之主謀嗣以羽翼已成實力大集乃巧言弄法逐徐迎黎洎夫賄買大選準備略齊則又威逼黄陂勒令退位以網紀爲兒戲視元首若家奴一手遮天隨心廢立五千元賄選之支票載在報章五百名賣票之議員穢騰國史乃曹錕旣稽國法之誅仍造彌天之孽白宫竊據妖魔横行穢德腥聞普天同憤而吳佩孕憑藉震主之威益縱屠民之慾東征西伐殺戮不休風氣所趨後起之齊燮元亦欲效法曹吳自成統系野心旣熾妄欲乃興四省攻浙大望斯起綜曹氏之生平以庸蔽奸以愚行詐慶父不去魯難未已今者聲討之師起於浙奉北伐之衆發自粤東數年來各處鬱結不伸之民氣胥將以時爆發吾商民旣恨國賊之罪不容誅又懼商塲之久受兵累値此兵禍方興之會宜爲曲突徙薪之謀竊以爲舉國騷然之故由於曹錕非法僣位今宜集合商民之力迫請曹錕下野出京靜候法律裁判如此則討曹之目的旣失自不致於禍結兵連蓋曹氏一受法律制裁則吳齊失所憑依儘可不攻自倒恢復和平斯爲正軌敢告國人共起圖之上海五馬路·山東路·河南路·愛　亞路·廣西路·海寗路·文監師路·及滬東等四十一路商界聯合會共叩 
　　蘇齊督復太倉同鄕會電南洋公學轉唐蔚芝先生并轉陸毛顧許陸項吳陸張諸君同鑒陽電祇悉軍行已飭嚴守紀律不擾商民希告居民母自驚疑爲望齊燮元庚 
[（八）急需軍餉中之催欵]  
　　稅所函請轉催認商繳欵上游稅務總公所張所長因奉松滬何護軍訓令將該所征收之稅欵趕緊收集呈解來署以應軍需等因當令各業認商將九月份所有代征各項稅欵尅日遵令繳解昨又函致上海縣商會請爲團知各業認商代表等一體來所以便接洽切勿遲誤云 
　　南匯之催欵籌餉急南匯縣新任知事馬國文迭奉何護軍使電稱軍餉需急迅籌四萬元解滬濟用等因馬知事奉電後轉令總催員王雨耕恊同各催征吏金瑞嘉·吕秉文·夏桂生·孫彬丹·等全體限令五日内如數解繳不得短少絲毫如違軍法具在並加派法警倪晉餘等隨同各催吏協助嚴催如有不力辦公惟有革辦云云各催征吏奉令後已紛紛到鄕嚴催矣 
[（九）人民籌備自衛之昨訊]  
　　江蘇自衛團之新組織江蘇六十縣公民代表會於昨日下午四時在　南開成立大會議决組織江蘇自衛團通過臨時簡章當塲公布鈕永建君爲團長並推定各科臨時正副主任及委員等簡章如下 
（一）江蘇自衛團由江蘇省六十縣公民代表會組織之（二）江蘇自衛團以保衛本名安甯爲宗旨（三）江蘇自衛團組織法另訂之（四）江蘇自衛團由江蘇省六十縣公民代表會推舉團長一人執行團務（五）江蘇自衛團股董事若干人組織董事會董署團務其組織法另訂之（六）江蘇目衛團各級團員團佐均由團長委任之（七）江蘇自衛團一切行動均應服從全省民意（八）江蘇自衛團暫設總部於上而依次設立支部受總部節　（九）江蘇自衛團遇有重要事宜經董事會議决得隨時召集江蘇六十縣公民代表會公决之（十）本簡章由江蘇六十縣公民代表會通過施行之 
又江蘇六十縣公民代表會致鈕君書云惕生先生大鑒天禍江蘇淪　戰域閭閻騷擾鷄犬不寗凡我蘇人宜急謀自衛之策茲經本會間人議决組織江蘇自衛團並推舉先生爲團長務懇即日有事以保桑梓而維治安不勝　跂待命之至專此敬頌　安江蘇六十縣公民代表會汽啓 
　　上寳保衛團先行出防之函知閘北商界組織之上寳兩縣保衛團初擬劃分六大組每組設團丁三四十人已記昨報茲據該團總董沈鏞·副董徐懋·正團長王棟·副團長尹鵬·　致函四·五·兩區各署長署員略云目下防務緊急團員團丁均不及訓練祇得先行出防分班更替敎練現下規定將兩區轄境劃分爲十二組每組派義務團員五名雇員團丁十名以團目一名管領之團員共六十名每名發給手槍一支團目團丁俟領到步槍再行給發此項保衛團係輔助警察保衛地方仰希飭知麾下長警彼此相見以誠共維現狀云云 
極司斐而路中國陸軍美國軍出防鐡道之攝影（跑馬廳滙芳照相館攝） 
　　南巿保衛團即將成立上海地方各公團發起之南巿保衛團原定設在也是園内因該處修飾未竣故各團副連日借救火聯合會開會茲因也是園内裝設工竣已於昨日遷入也是園辦公現因時事日趨嚴重該會急謀成立籌備手續亦皆積極進行各區報告投充團員者已有一百餘名所存應用之器械已經購定服裝靴帽以及應用槍壳皮件正在定購趕製一俟製就及團員招足即可成立實行巡防云 
　　董家渡擬辦保衛團南巿董家渡天主堂董事朱志堯·陸伯鴻·沈國樑等鑒於戰事日益緊急特邀集商界各業領袖籌設保衛團以資防衛昨呈松滬護軍使文云呈爲組設董家渡保衛團擬具簡章呈請鑒核准予給照事竊本埠南巿董家渡天主堂附近一帶商業繁盛居戶尤多値此地方多事之秋不無匪盜乘機之慮紳等爲協助警察保衛安寗起見當經邀集各業商號籌設保衛團以資守望衆議僉同隨訂簡章十三條並向法領事商借法國軍用槍五十支每支子彈一百粒手槍二十支每支子彈一百粒以備不虞惟事關地方警備至爲重要合將組設董家渡保衛團·曁商借槍支各緣由並抄粘簡章備文呈請軍使俯賜鑒核准予給發護照並祈咨廳行縣備案俾得即日成立實爲德便謹呈松滬護軍使何 
（附簡章）第一條本團查照地方保衛團條例就地方情形之必要由董家渡天主堂聯合附道紳　組織之名曰上海董家渡天主堂保衛團第二條木團以協警察保衛地方爲宗旨第三條本團　請該管官廳核准辦理第四條本團自董家渡迤南至薛家浜迤北至新碼頭迤西至中華路止爲保衛範圍第五條本團公推富有軍警學識者爲團總及團副現有職業備具志願書山殷實商號保　者　團員第六條本團設董事部公惟總董一人副董二人董事若干人職員若干人辦理一切團務第七條本團設團總一人團副二人負有敎練督察之責任第八條本團團員暫定五十名第九條本團經費就地方募集之第十條本團以董家渡公進行敎會爲辦事處第十一條本團境内遇有匪盜警訊及發生種種妨碍治安之事得隨時召集施以相當之保護並於戒嚴期内偵香危險物品詰究往來行跡可疑之人會同警署處置之第十二條本團敎練章程及服　細則另訂之第十三條本簡章如有未盡事宜隨時修正 
該團昨又發徴集保衛團團員啓事云風鶴頻傳巿虎相戒欲救自衛全仗衆擎此董家渡天主堂保衛團之所由設也團址在公敎進行會團員暫定五十人業經呈奉軍署核准發給護照在案自今日起設報名處於公敎進行會每日下午七時起考騐體格一俟足額即行敎練編制成團藉收守望相助之效急公好義諸君必有荷戈相從者專此馳告無任欽遲云云 
　　煤灣組織保安團江灣地處淞滬之問商店繁密爲寳山巨鎭民二辦有商團甚爲得力此次戰事發生後該鎭軍隊均調往他處地方頓呈空虚　象茲悉該鎭各公團爲預防土匪騷擾及補助軍警力不足起見特會同各商家組織保安團以六十人爲團丁各備手槍一枝其經費由各商家分任現正磋商進行辦法不日即可成立 
[（十）滬上之民食問題]  
　　接濟滬民食之好音滬北經售米糧公會昨接揚州邵伯鎭廣義和米行主賀睛川來函謂此間民食如缺可至該處購辦運輸旣易價格較廉等情該會接信擬即函請總商會察照辦理茲錄其原函如下逕啓者近讀報章載本會諸公鑒於時事日亟各地人民來滬居者日衆各路米糧到滬售者日少長此以往米荒堪虞爛業由貴會函請南北巿商會各團體籌欵往遠埠採辦俾免匱乏并設平價局維持民食具見貴會熱心碩晝先事綢繆至意欽慕之餘更有進一言者夫設局平價自是兼顧平民生計苟進價能得其廉則出亦得其减何埠米價最賤度在意計之中竊查敝地毘連下河今年秋收頗稔新貨米源暢旺售値較他埠稱廉且有大通大達兩公司輪船由霍家橋駛滬運輸迅速歷年來上海各麫粉公司在敝地購麥皆由大達等江輪裝運稱便若蒙採納乞派員調查小行謹當招待以接洽也陸陳敝巿一號上白秈米九元一二角中等八元四五角次至七元八九角如運申外加關捐水脚每石六角八分斗斛同滬不大相懸用特上陳是否有當希裁復爲荷此致米糧公會董事先生鈞鑒廣義和行賀睛川謹啓 
　　總商會致蘇當局電請放米船本埠總商會昨致南京齊韓兩長電云南京分送齊督軍韓省長鑒常錫澄宜米船因受戰事影響未敢來滬以致到源缺乏民食恐慌茲由滬北經售米糧公會商准將米船掛用上寳兩縣閘北保衛團印旗藉資辨認已奉護軍使核准通飭前敵保護放行事關本埠百萬民食各埠米船如再絶跡不來糧食極爲可慮該公會此舉係屬出於萬不得已應請電知蘇軍防地將領凡掛有前項保衛團旗之米船一律保護放行至感盼復上海總商會叩删 
[（十一）鼙鼓聲中之鱗爪]  
　　吳淞前日槍斃逃兵等八名吳淞陸軍執法處於前日午午後五時將陸軍二十旅拿獲之逃兵張懷琛等五名及寳山東門外拘獲之張阿月·砲三營門口盤獲之張秀山·盧文江·等共計八名經范執法官及高稽查長子巡官等督同兵士巡警押赴寳山南門外獅子橋刑塲執行槍斃茲錄罪狀如下 
浙滬聯軍第一軍軍法處長兼軍政執法官王爲布告事案查偷割電線犯人張阿月·盧文江·張秀山·三名均經先後審訊供證確鑿各情節呈奉松滬護軍使署指令秘字第六十三號内開叶悉該犯張阿月三名胆敢受敵人賄買偷割電綫壞我軍交通旣經訊供明確自應盡法懲辦以儆將來仰即一并槍决具報此令等因奉此遵即將該犯等騐明正身押赴刑場就地執行以昭炯戒而資鎭懾爲仰軍民人等一體週知此布又（銜略）爲布告事案查步二十旅拿獲逃兵張懷琛·陸南山·周得勝·揚保眞·王金和·五名當經研鞫明確均己供認不諱係在戰綫逃回各緣由呈奉松滬護軍使署指令秘字第六十四號内開呈悉逃兵張懷琛第五名旣訊明係由戰練携帶兵器武裝潛逃供証確鑿無可諱飾自應按照陸軍刑事條例第八十條第一欵之規定判處死刑立予槍决以昭炯戒仰即執行具報此令等因遵即將該逃兵等騐明正身押赴刑場就地執行以昭炯戒而資鎭懾爲此仰軍民人等一體週知此布 
　　兵工廠工匠殺身說不確高昌廟兵工廠爲工匠人等出入最繁之所値此軍事緊迫防有奸人混雜是以門禁甚爲嚴厲凡員司工匠均須佩帶通行證方准出入已飭守門衛兵妥愼稽查昨報衛兵擊斃工匠給卹等情茲經確切調查並無其事因前夜砲廠後大局門砲二營防近發生槍盤恐係好匪混跡當經防守司令部四出追緝尙無所獲云 
　　兵工廠每晚試放砲彈之通知南巿兵工廠自開戰以來日夜開工趕製槍砲子彈甚爲忙碌每晚將製就砲彈施放試騐遠近隆隆之聲時有所聞當此戒嚴期内人民驚魂未定聞此砲聲不免驚恐昨經警廳飭警曉諭居民勿庸驚疑云 
　　設法運回被扣絲經之昨訊本埠灣震帮白絲號前因絲船五艘停滯蘇關迭經上海總商會曁絲業會館先後派員赴蘇商請各當道發給通行證以便起運在案茲悉各絲號以此項絲經早已抛售與洋商自絲船中途停阻後雖曾分向各歐莊商請展期交解無如海外巿塲需絲甚殷各洋行紛接歐美來電催解甚急奈崑山黄渡一帶戰事劇烈子彈横飛舟行殊爲危險而蘇州以上之火車仍可照常通行衆意擬將該絲貨由蘇交裝火車運往鎭江轉交江輪運滬以免延誤現正商請該帮董事龔叔平向絲業會館提出議案即日召集臨時會徴得有關係之各貨主同意後由會函請駐蘇兩代表查照辦理云 
　　逃往崇明之難民紛紛遷回昨日上午九時餘崇明班航輪抵淞時登岸搭客男女老幼共有二百名左右此項搭客多係羅店·北川沙等與瀏河毘連之各鄕農日前因瀏河吃緊由獅子林北首石洞口乘挑船（即張魚船）渡江逃避崇明者現因瀏河方面較前鬆懈故紛紛回轉扶老携幼狀甚狼狽 
　　浦東各鎭巿之略况浦東洋涇巿等各巿鄕議會秋季常會正在召集開會之際現因戰事影響交通不便均已宣告暫行休會近日沿浦一帶如爛泥渡等各熱鬧巿塲均提早收巿人民尙屬鎭靜洋涇鎭一帶間有瀏河人避難來此賃屋居住者而該鎭人民亦有遷往租界者彼此一來往情景各異惟同爲受戰事之影響耳 
　　敬業昨日　學上海縣立敬業初級中學校及縣立第一小學校日前以江浙開火暫行停課茲以滬上巿面略見平靖山潘校長發出各敎職員通告云敬啓者校中前因時局關係係暫行停課現有戰事漸見和緩爲顧全學生學業起見定下星期一（陽曆九月十五日）上課用特函達即希蒞校爲荷 
[季社定期歡迎何葆仁]  
　　何君葆仁爲上海學生聯合會第一任會長於一九二○年畢業於復旦大學旋即赴美華盛頓大學習經濟翌年何葆仁君最近肖影 
厦得經濟學士學位後又入意利諾大學專攻政治及國際公法一九二二年得碩士學位今年夏又得政治學博士學位復旦大學特電聘爲該校政治敎授已於日前乘俄皇后號抵滬聞季社同人定本星期六日（二十日）設宴於一品香歡迎何博士云 
[銀行公會昨日改選]  
倪遠甫當選正會長 
　　本埠銀行公會照章董事任期兩年但得連選連任本屆董事任期已滿昨日下午一時召集會員大會改選計當選者爲倪遠甫（鹽業銀行）·孫景西（中孚銀行）·陳光甫（上海商業儲蓄銀行）·鄭魯成（東亞銀行）·吳蔚如（東萊銀行）·宋漢章（中國銀行）·吳藴齋（金城銀行）·葉扶霄（大陸銀行）·錢俊騤（東陸銀行）·均爲銀行界有力分子董事開票畢即由董事互推會長倪遠甫被推爲正會長副會長由孫景西連任又聞交通銀行已兩任董事其代表盛竹書又兩任會長此交事前盛君力辭董事故未膺選云 
[最近各埠之金銀輸運]  
　　昨日汕頭有現洋八萬元　英商輪載運來　又有廣東雙毫（老角）五十餘萬枚從港埠轉來今日滬上某英輪出口本埠有金條値洋二十五萬元者載運至港 
[紗廠聯合會第三次棉産估計]  
　　華商紗廠聯合會九月十日發表本年第三次中國棉産估計較第二次又稍進步其大概情形北方除山東外皆較第二次良好尤以直晋兩省爲最蓋天氣佳良棉科發育甚暢南方無大進退浙省有增鄂省稍減蘇省各棉區互有增減平均無變動全國估計較第一二次皆增加且幾追及五年之平均數茲將本屆估計數及第一二次比較如下 
第一次第二次本屆第三次 
棉田五一九四九九八九五一九　一八三二五一九二八五二棉産　○七六一　六七六五六四八一七七六二五七○ 
棉産與去年比較减一·○一％增六·九％增八·六　％ 
棉産與五年平均比較减九·　％减二·　％减○·六六％ 
此項估計第一次以七月三十一日前棉作爲標凖第二次以八月十五日前棉作爲標凖本屆第三次則以八月三十一日前棉作爲標凖 
[縣署昨開參事會]  
　　上海縣沈知事因有要事於昨日下午五時特開縣參事會商議要政參事員之到會者爲姚文枬·周文熾·吳履平·葉增銘·趙履信等由沈知事主席所議何案因參事會照章禁止旁聽無從探悉 
[機製麵粉公會昨開緊急會議]  
　　上海機製麵粉公會昨（十）五因某項要事特於午後三時召集各會董開臨時緊急會議到者顧馨一·榮宗敬兩會長及甯鈺庭等各董事十餘人山顧會長主席討論至六時餘始散 
尙有本埠新聞轉入後頁 
 
 
 

Page 11

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *本埠新聞二 
[謊報被擄圖詐之拘究]  
　　花旗烟草公司前日接杭州分公司經理孫玉振來函略謂玉振今由杭乘火車來滬車抵北站行至界路突被嵊縣土匪朱寳臣·蘇名川·孫杏苑·等擄去禁閉某處勒索贖價洋五百元約定十四號將欵送至湖北路交付云云該公司買辦陸錫候即報告大班持原函投匯司捕房請爲查究捕頭特飭探目陸連奎包探費克倫·協同西探目潘林士·按照函述地點密往·將朱·蘇·孫·三人拿獲帶回捕房中途與孫玉振相遇始知並未被擄將孫一併逮捕經捕頭一再向之詰問何故謊稱被架孫知難以隱瞞纔供因八九月間用空公司賬洋四千三百六十元無法彌補始出此下策串同朱等揑寫被匪架擄之信向總公司取欵捕頭着將該四人收押昨晨解送公共公廨請究原告延台維斯律師上堂聲明原告係美商此案請歸美領陪審而孫亦延律師辯稱此事爲錢債而起請求准孫交保云云李襄讞與英領惠君磋商之下判四被告均押候禮拜四美領堂期解訊 
[拘獲觀盛里命案中之俞稼軒]  
　　紹興人俞稼軒於本年四月十二號早一時半在公共租界雲南路觀盛里口四百五十三號門牌毒門醫生周鳳岐家樓上將同鄕袁化南開槍擊斃逃逸無踪捕房偵查許久直至前日始經華探目黄潤甫查悉兇手匿居法租界當即偕同西探台彭密往將俞逮捕昨晨解送公共公廨山孫襄讞會同美雅副領事略一質訊以案關謀殺諭令被告收押候禮拜四查明再訊 
[業廣路命案中之陸瑞昌被獲]  
　　陸瑞昌（綽號小東洋）於六月十九號在虹口業廣路糾同三人挾嫌持手槍向蔣三狙擊彈傷要害斃命案發逃　當經捕房飭緝未獲昨經包探錢光乾·馬金生·設法將陸緝獲拘人哈爾濱路捕房捕頭略詰一過諭飭押候解送公堂請辦 
[同德醫專之風潮已涉訟公堂]  
　　同德醫學專門學校定於昨日開學該校自暑假後因辭退校長發生風潮日來少數學生竟至校内滋擾該校董事會乃延謝永森律師於　晨投公共會審公廨請求給諭禁止以便始業而維學風據謝律師當庭聲稱同德醫學專門學校係由現任駐滬交涉使許　颿及醫界諸人組織設有董事會監督敎職員管理校務及操川人之權校長爲江逢治本年暑假期内董事會查悉江校長對於校中財政開支不實所收捐欵亦無明白報告故將其辭退詎有少　學生受江主使仍舉江爲校長並登告白此輩學生實係無理要求董事會未便容納乃連口竟至校内胡閙爲特請求先行給諭禁止該生等不准在校有此種舉動容再具狀正式起訴云云並據代表董事會之周宗良上堂聲稱許交涉使及江蘇省敎育會之沈信卿均係該校董事會之董事派我代表到案起訴給有委任狀董事會因根　委員員之報告遂將江校長停職而少數學生乃仍舉江爲校長違背該校章程董事會不予承認該校預備今天開學不意少數學生於前昨等日均到校吵閙校舍隔壁係同德附校並有醫生診病該生等復至彼處滋擾查此輩學生内有數人已經畢業出校餘則皆係袒江者然此次風潮江實係主腦學生尙係　動云云末由謝律師將反對董事會撤江之學生名單一紙呈案單内所列者連江逢治共有十五六名江居第一次爲趙啓華·莊葆康·等經孫　梅襄讞與美領雅君磋商後擇其中之最暴烈份子六名諭令即日出校並限原告於三日内補具正式訴　候核 
[九江久興紗廠開股東會]  
　　九江久興紡織公司於九月六日在寗波同鄕會開第二次股東常會到者甚衆公推鈕元伯主席陶星如報告艱難締造幸各機裝竣三廠完工祇籌開機以九江地點之優勝營業確有把握非他廠所可並論旋投票選舉張苾亭爲總理　黻爲協理陳秀峯·李木齋·王逸塘·張松壽·楊味雲·鄧君翔·鈕元伯·陶星如·王藥生·李木公·周五常十一人　董事潘鑑齋·林晋臣·張東甫·三人　監察人股東甚形滿意而散 
[滬北六路商聯會常會記]  
　　滬北六路商界聯合會前晚舉行第五屆二十陸次職員常會到者二十餘人副會長陸文詔主席議　如次（一）討論防盜案（甲）警燈警鈴業由責長委員徴求裝置完竣决擬尅日實行（乙）因近來盜匪搶刼每當淸晨議决告各會員加意防禦以免不測（二）邇來時局不靖宣布戒　本會以北西藏路一帶地近華界店員往來諸多不便議决由本會發給證明劵以資區别並由本會函致淞滬警察廳備案（三）會員楊金洪板箱作因房東利華公司加租請求援助案議决請徐鴻嘉顧九如二君前往調解以免糾葛（四）　務收費員　雲岳辦事認眞始終如一本會擬經貼車費每月四元議决　過（五）討論選舉問題因鑒於時局不甯决　級舉辦（六）附設平民公學修理校具添置書　議决交庶務部辦理議畢散會 
[閘北十一路商界聯合會開會紀]  
　　閘北十一路商界聯合會於前日（十四）下午六時開評議董事聯席會議到六十餘人余錫品主席報告本會發起商界自衛團組織辦法與上寳兩縣閘北保衛團名稱各殊内容亦别蓋自衛團者爲自衛計際茲時局緊張吾儕亟宜共圖自衛在各商號自衛　域遇有匪徒盜衆及有妨礙治安之事發生得隨時施以警訊促軍警及保衛團之捍禦故自衛團協助軍警及保衛團之不逮所謂守望相助之意耳乃者外界諸人每多誤會茲接得上　兩縣閘北保衛團函亦有誤會之　應請討論經衆議决函復上寳兩縣閘北保衛團以辨黑白而明究竟次由陸葆蓀謂自衛團團員各盡義務應設名額及選錄人才均歸本會會員各商號五家以上連　保送考騐合格方得充任再制服一項須取整齊以壯觀噡至軍械問題當呈官廳備案核准給領後登　購辦惟以四十枝　限衆通過末由張世發·章榮成·宋紹棠·司徒松嶺·俞靜波·吳仲立·相繼發言大致謂本會自衛團組織均係正式商民出資自衛並無絲毫假借名義云云議畢散會已十句鐘矣 
[尙文門成衣店失愼]  
　　前日八時許尙文門中華路問二十八號門牌成衣店樓上不知如何失愼一時濃烟直冒勢將燎原救火會急派消防員帶同救火器具蒞場救熄二區二分署牛署員飭　往傳火首來署罰辦 
[寓客吞烟自盡案續聞]  
　　　人馮寳奎向在英大馬路時新昌洋布店爲夥日前至法租界愛多亞路五洲旅社借宿九十六號房問不知因何吞烟自盡身死各情已誌前報茲由法捕房捕頭以該旅社不應隱匿不報有違工部局第三條定章爰於昨日將該旅社司賬董柏生傳至法公堂請核先由捕頭上堂禀明違章情形詰之董柏生稱是晚死者吞服生烟時被茶房覺察後尙有奄奄一息商人本擬報告捕房適有其家屬到來聲稱救命要緊是以立即車送醫院求治奈因毒深醫治無效身死因而商人即至捕房報告請求明察聶　員商之法領事馬君判將案註銷 
[汽車撞斃婦人之訊結]  
　　前日下午四時有一西人駕駛六千零四十九號汽車經過新閘路將婦人吳陸氏撞倒碾傷身死該管捕房得報飭探將尸舁人虹口斐倫　騐尸所昨晨稟請公共公廨由李襄讞會同英領惠君蒞所騐明升座公位向尸母龔吳氏·證人姜志仁·邱選仁·等逐一質訊之下判曰騐得已死吳陸氏係被汽車撞傷身死訊據各證供稱死者由路南走過該汽車山西向東避讓不及致撞傷身死除飭屬具結領尸棺殮外並諭車主西人從優撫卹 
[搶匪之發落]  
　　江北人小吳三·蔣二麻子因在周家嘴路糾黨攔刦日本人之鈔票銀洋被包探錢連奎·馬金生·拘解公共公廨押候訊究在案昨晨提審據該探等稟稱蔣二麻子一犯尙有其他搶　須俟查明再行開審云云質之小吳三从認糾黨攔刦不諱中西官判小吳三押西牢九月期滿逐出租界蔣押候查明另案訊辦 
[身藏軍械案今日解公廨訊究]  
　　老閘捕房包探姚錫卿於　晨在西藏路查獲身藏軍械之沈金甫一名搜出手槍一支子彈七粒帶回捕房稟明捕頭飭令收押　於今日上午解送公共公廨訊究 
[烟案分别罰緩]  
　　張榮山·蔡學·蔡新根·朱陶氏等邇在法租界菜巿街曹金生·陳徐氏兩家私設烟榻·容人在内吃食洋烟事爲探目李榮卿·潘瑞福·唐雲卿等偵悉以張等違背禁令爰於前日偕西探前往按戶抄出烟具等物甚夥連同二房東等一併帶入捕房諭令交保出外昨日一併傳至法公堂請核詰之被告等供認私賣燈吃不諱中西官判以查得被告張榮山前曾罰　着罰洋一百二十元餘各罰洋三十五元充公烟具沒收 
烟工罷工案之判罰 
　　虹口百老滙路南洋兄弟烟草公司男女工匠姚寳福·王秀卿·王金標·刁芝奎·王阿·二周彩英·周阿秀·張彩鳳·顧才愛·穆三·楊王氏·等因反對工務長所訂新章以其取締過嚴要求將停歇之二女工復業不遂即糾同全體男女工人同盟罷工被包探沈禹舟·王桂生·劉同倫·等查見　同西探將姚等拘入捕房昨解公共公廨請究原告南洋兄弟烟草公司延楊國　律師上堂聲稱本案係由捕房起訴因被告等要挾罷工煽動全廠男女工人五千餘名取一致行動不但觸犯刑律且擾亂治安請求嚴究云云被告亦延斐斯律師代辯否認所控一切經孫襄讞向各被告逐一質訊畢商之美領雅君判姚寳福·王秀卿·王金標·各罰洋二十元充公其餘男婦一併具結開釋以儆效尤 
[行竊禁押六月]  
　　法新租界薛華立路西牢出店徐保康於日前竊取一百五十二號越捕及徐志英等物件質洋化用現爲原告查悉稟明捕頭將徐拘獲昨解法公堂請究先由各原告投訴被竊情形詰之徐供認行竊不諱中西官判徐押西牢六個月以儆贜給　原告領　 
[迫良爲娼各押一年]  
　　住居浙江路八百十五號門牌之李治綸與其姘婦李王氏去年價　十四歲無錫女子陳菊英·十三歲女子田明珠後將陳女轉包與法租界雉妓院爲娼田女則留家習曲屢施凌虐前日兩女同行逃出投老閘捕房訴苦陳女並云近因下體被雉妓院龜奴强姦受傷捕頭即將該女送往醫院騐明屬實當派包探朱漢波協同五十四號西探將李等男婦兩人拘獲昨解公共公廨中西官訊悉前情以被告迫良爲娼判分别各押一年兩幼女送濟良所留養安置 
[粤妓被虐求援良所]  
　　蓬路五百四十六號門牌粤妓院内妓女王林珍因終日遭揭婦虐待苦不堪言於前日私自逃出投奔濟良所要求援救經女所董馬立師氏准予留候解送公堂發落 
[放爆竹罰鍰了案]  
　　住居閘北之江北人每逢令節必以香蠟牲牢在家欵神燃放高陞鞭砲以伸敬意現在戒嚴期内早經四五兩區各署長署員出示嚴禁在案詎前晚有住共和路之揚州人王小榮·新民路之鹽城人徐學六·興路之阜甯人李成章·太陽廟之揚州人王幹淸等四人違犯戒嚴令放砲敬神被四區長警查獲經劉署長訊明判　罰金了案 
[瀏河逃女迷路待領]  
　　閘北慈善團昨據五區警署送來瀏河逃難來滬之女子錢彩弟一名年十七歲因家遭兵火連夜奔逃來滬不識路徑致爲崗警帶區現該團已予留養待親屬認領云 
來函 
[華商上海水泥公司來函]  
　　逕啓者昨見貴報本埠新聞樣内載有水泥廠與軍事區域相近故於前日宣告停工云云一節查敝處雖接近軍事區域然地方安靖秩序如常敝廠依舊工作並未停工爲特函達即請更正以昭核實華商上海水泥有限公司廠經理吳淸泰啓 
 
 
 

Page 12

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *商業巿况 
[洋釐穩固]  
　　昨日洋厘早巿七錢二分六厘五午巿好起七毫半收盤爲七錢二分七厘二毫五結果較前日漲半厘歷來節後洋戴均看疲軟　受時局影響客路貨賬難以收齊節洋聚集無多兼以南通州及甯波裝去現洋十五六萬備收棉花之用進口毫無銀行界　滙豐售出十餘萬元餘皆交易寥寥厘價本看軟而反轉俏此亦時勢使然也 
[銀拆鬆和]  
　　昨日銀拆早巿二錢二午巿一錢六與前日同劃　加水初劃二錢後至一錢左右巿况異常沉寂押欵將次還淸所乘祇三百萬左右進口貨不動出口貨略有成交照大勢推測戰事延畏不休金融難以發展本埠銀根將來有鬆無緊云 
[上海銀行國内匯兌行巿報告]  
　　昨日京津來電銀洋匯均驟趨跌銀各跌七兩計京爲一千零五十五兩津爲一千零六十三兩洋各跌三元餘計京爲一千零零四元五角津爲一千零零三元五角自江浙戰事吃緊東北疑雲密佈奉直再戰之說其囂塵上而尤以日來爲甚京津等埠受戰謡之響銀根驟緊亦意中事也漢無電餘埠銀洋　均有行無巿云 
[國外滙兌電訊]  
　　昨倫敦大條及紐約銀價例無電訊神戶　午前日美賣價不動計仍爲四十元零五六二五買價無巿日英賣價跌零三一二五計一先令九辦士八一二五買價亦未開正午電日美賣價高一二五計四十元零六八七五日英賣價一先令九辦士三十二分之二十七買價一先令九辦士三十二分之二十九午後電均無變動 
[外匯堅挺]  
　　昨日星期一先令開出弗動惟法匯小十法郎掛一千四百法郎美匯大二角半掛七十五元二角半香滙大五錢掛七十一兩二錢五分東滙小二五掛五錢四分二五印嗬新等滙均無更變各匯内盤巿况互有細微上　結果仍屬堅定計初時銀行賣出十二月份先令價三先令四辦士七五買進三先令四辦士八一二五賣出十二月份美滙價七十五元七角半買進七十六元又賣出十二月份東滙價五錢三分半買進五錢三分三七五嗣後英美見硬東滙略鬆讞銀行賣出十二月份先令價三先令四辦士八七五買進三先令四辦士九三七五賣出十二月份美滙價七十六元買進七十六元一二五又賣出十二月份東滙價五錢三分四三七五買進五錢三分三一二五至收盤時英美復軟東滙復緊計銀行賣出十二月份先令價三先令四辦士八一二五買進三先令四辦士八七五賣出十二月份美匯價七十五元八七五買進七十六元又賣出十二月份東滙價五錢三分半買進五錢三分三七五成交數計由台灣銀行買進十二月份東匯十萬元價五錢三分三七五住友銀行賣出十二月份東滙十萬元價五錢三分四三七五又買進十二月份東滙十萬元價五錢三分三七五千後巿况呆滯交易不多價格較上午收盤略好扯計回平計銀行賣出十二月份先令價三先令四辦士八一二五買進三先令四辦士八七五賣出十二月份美滙價七十五元七五買進七十五元八七五又賣出十二月份　滙價五錢三分五六二五買進五錢三分四三七五嗣後先令價仍軟美滙相等東滙仍緊計銀行賣出十二月份先令價三先令四辦士七五買進三先令四辦士八一二五賣出十二月份美滙七十五七角半買進七十五元八七五又賣出十二月份東滙價五錢三分六二五買進五錢三分半成交者計由住友銀行買進十二月份東滙十萬元價五錢三分半又正金銀行賣出十二月份先令三萬鎊價爲三先令四辦士八一二五至三先令四辦士七五 
[標金回好]  
　　昨日星期一大條銀例無電報十月份標金毛盤小一錢爲二百六十一兩一錢先令揭曉時金價爲二百六十兩零九錢緣不滙掛牌小去二五而内盤初時亦鬆故各號相繼抛出致金價小至二百六十兩零一錢（全巿最低價·）嗣後巿面平平交易淡薄祇有四五錢上落至收盤時東　仍回平故金價高至二百六十一兩二錢收盤午後開盤爲二百六十一兩一錢先令揭曉時高至二百六十一兩三錢巿况較上午爲俏緣銀行進胃頗旺而東滙復緊是以金價漲至二百六十二兩六錢（全巿最高價·）嗣後交易不多漲落甚微故在四時許即行收盤價爲二百六十二兩二錢較上日收盤價漲銀一兩全巿最高低相差爲二兩二錢上午烚赤交易頗旺人心堅好故價回高四兩計做開三百十七兩五錢至三百十八兩九月份登賬價爲二百六十二兩十月份爲二百六十一兩補水爲二百六十五兩午後補水仍同 
[外幣仍無起色]  
　　昨日各種現貨外幣交易仍無起色票價因標金外滙均無變化是以尙能立定花旗票價買一元七角九分半英票計八元二角半日票爲七角四分三厘荷票買六角六分各與上週價格相同餘外進出尤稀巿價亦無榮辱 
[公債現漲期跌]  
　　昨日各種公債票巿况尙不寂寞現貨因存底薄弱賣戶居奇故巿情穩固結果除金融略疲外餘均抬高期貨買方旣無上週之踴旺賣戶復多致巿價同趨下游茲將情形述下 
金融金融大票現貨進出相等價格無甚變化最後價七十五元六角比上週减去一角期貨價格尤爲不振九月期開盤七十七元其後各盤成交價常盤旋於七十六元二角至七十六元五角之間最後到七十六元三角比上週跌落一元二角十月期除息）開盤七十六元其後最低價曾跌至七十四元三角收盤雖回高一角比上週已縮小三元 
整六整六現貨賣戶不多巿况堅定初時由六十三元半高至六十三元九角最後價雖回疲二角比上週己提高三元二角期貨緣需給關係巿價均見疲落九月份開盤六十二元其後交易價常在六十一元半至六十一元九角之間最後計六十一元七角比上週小二元六角十月期開盤六十二元半嗣後賣戶尙稀巿價略高最後計六十三元比上週計跌二元四角 
七長七長現貨開盤五十五元其後曾高至五十六元最後雖回　　角比上週已改貴六角九月期開盤五十六元六角其後受主寥寥巿價步跌最後價五十六元二角　小三角十月期結果比上週小七角最後價計五十七元 
九六九六公債全　買賣兩旺開盤價計二十二元四角　即步小至二十二元此後買戶甚多價格逐盤回　最後計二十二元八角比上週末反提高三角　如五年大小票及整理七厘等均無巿面云 
[紗花均跌]  
　　現紗昨係星期一客帶現紗進胃本有緣時局與秋節關係故均未出手午前四川帮有購進二十支金藍魚五福牧羊寳鼎十四支人鐘寳彝等四百餘包又十支三虎日紗數十包廣東汕頭等帮買進二十支人鐮寳鼎十支童子軍富貴荷花四季人鐘藍龍等本紗四百餘包二十支立馬水月十六支水月藍鳳丹鳳雙虎十支　年等日紗五百包左右各廠皆無開出巿况因棉花跌落時局緊急紗價更有趨軟故做開之價本紗小去一二兩不等日紗小一兩數錢 
期紗期紗標準亦跌近期小去三兩遠期小四兩七錢三品紗本月份小三元四角十二月份小四元八角遠期三月份小二元一角美棉現期勿動遠期漲六個磅音印棉朋搿而跌十個奥浮辣跌十二個白洛去跌十三個（羅比） 
現棉現貨棉花昨廣東帮買進現貨棧交餘姚花三百包價四十三兩八錢 
三品十月十一月期猛跌原因（十五日大阪電） 
遠期貨交易進步 
三品今晨各日期均趨跌風而尤以十月期及十一月期爲最猛厲攷厥原因則由本月期貨漲勢太猛多頭家不敢買進盡買十月期及十一月期近見四圍形勢日趨惡劣遂全體轉賣以致大跌特跌兼以美棉前途無看漲餘地買戶漸次軟化行情尤難望起色惟批發處期貨交易則稍有進步聞各公司十月期貨業已賣罄十一月期貨已漸次着手而賣力索價較前又小去十元　見九月以降生産必增故均急求脫手云 
大阪紗巿堅俏（十五日大阪電） 
近來棉紗期　雖跌而現貨則因賣物稀少頗呈堅勢東京帮買氣又頗　達故行情稍有起色中等二十支現貨叫價爲三百五十四元次月期爲三百四十六元 
攝津十二支九月期三一四○○ 
金魚二十支九月期三五五○○ 
日之出二十支現貨三五四○○ 
大阪布市微跌（十五日大阪電） 
棉布市况買貨早已告一段落兼以紗市趨疲買氣更形軟弱行情均跌去五分 
[粉市狂跌不已]  
　　昨日粉巿跌風　銳期現兩價各跌四五分已越出常軌查本月份因時局日趨嚴重套頭差度愈覺顯露已無挽回之能力江浙戰報日益緊張人心之恐慌達於極點何敢再做投機交易故　方經紀人於戰事開始後預料巿面之難望振作咸均注重了結新交易寥若晨星至期貨則完全爲銀根關係實無討論之餘地升沈之機當以時局與銀根是否有和緩之希望寫斷現巿場人氣除各帮實有帶要者外餘均無意經營昨日上午開盤期現兩價均暴跌二三分實銷方面雖有津閩等帮紛紛動辦而巿價仍難挽救申大賣出之五千包係閩帮購去天津營口兩帮亦各進數萬包蓋鑒於期貨巿場將於最近期間有特殊之變化故遂乘機抛購以應需要午後開盤各價仍屬不振各帮所進之貨聞價祗一兩七錢九五巿場收盤結果本月份價爲一兩七錢九分較前週末收盤價計跌五分九月份爲一兩八錢六二五十月份爲一兩九錢一二五各跌四分十一月份爲一兩九錢四分較跌三分二五全日交易上午成交二十八萬包午後二十四萬包收盤十萬包共計六十二萬包綜觀此後粉巿前途殊甚危險期貨巿場恐於必要時暫停交易或謀他策以善其後耳 
[絲巿淸疲]  
　　昨日洋莊絲巿依然淸淡因歐美巿塲各絲銷路不起加以本埠華絲商手中餘貨無多無以應巿以致交易甚寥廠絲惟由葭樂璧洋行進中下等貨六十包價又稍疲七里白經毫無成交僅中等白絲則有廣帮購去九包價尙堅定黄灰經全無交易 
横濱絲巿閑散（十五日横濱電） 
生絲現貨一般買氣本頗暢達因尙有九萬斤交易尙未决定價格兼以期巿稍趨跌風買氣遂疲至九萬斤交易或能以前價成交亦未可知 
絲屑巿况歐洲帮仍續有進意惟未具體成立人氣尙佳 
[茶巿趨暢]  
　　昨日星期一本埠洋莊茶巿轉趨暢達歐美各莊來電對於珍眉一項頗多需求甯州温州紅茶亦多進胃人心轉呈安穩之象全巿珍眉成交一千零二十六箱多屬婺源屯溪兩路之中莊貨售盤自四十九兩至六十五兩巿價較上星期均無漲跌貢煕巿面仍趨呆滯路莊大帮雖仍走銷但巿面已無上星期之俏其餘針眉秀眉等貨均無大宗成交甯州紅茶新泰·錦隆·天裕等行業已開辦成交六百七十五箱價自三十四兩至四十三兩巿盤較前約跌一二兩温州紅茶仁記洋行亦多進胃成交五百三十七箱價自二十六兩五錢至三十二兩巿盤亦較前略爲見低 
[本巿尙盛]  
　　昨日木巿尙稱暢盛蓋因中秋節過建築工程逐漸忙碌營造廠進貨態度頗稱活潑美松存貨豐富銷路亦盛巿况漸呈起色新加坡板柳安二種木器號木匠作雜戶去胃均趨進步杉木到源稀少本埠浦東各帮採購頗不寂莫惟内地運輪阻止毫無　易柚木俄松日木等貨走塲均暢頗有發展之勢 
[五金巿面難振]  
　　昨日星期一五金巿况沉寂内地甬紹兩帮雖有添辦爲數寥寥無幾北路及長江各帮亦無發展故售價仍呆鋼鐡品中水流鐡跌二錢工字鐡跌二錢五分餘若洋元三角鐡及鋼板等大致未　動靜 
[煤巿漸旺]  
昨日星期一各種大帮交易漸見活動塊煤各貨本街各商購入皆頗踴躍煤屑由各煤號代解廠家之貨亦趨增加惟統　各貨走塲依然沉寂故價格屢有軟鬆之勢 
 
 
 

Page 13

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *常識 
常談 
[行路與品性] [  箴]  
　　我國人大率缺乏專壹之意志即行路時之狀態亦可約略窺見之吾人試一注目於通衢大道之間覺行人之能由直線前進者殊不多覯其左顧右盼東傾西側者所在皆是此等人雖在下流社會者居多而中等以上之人有時或亦不免苟非素能注意體育者未見有胸平背直挺身前進者也究其所以不能注意體育之故亦即由未受敎育之故而民種之衰弱民德之不振於此已露其端倪可不懼或 
衛生 
[豆類與肉類之比較] [  曦仲]  
　　自來持肉食主義者以爲動物性食品多含蛋白質與脂肪滋養豐富非植物性食品之所能及余考植物中之豆類含蛋白質亦甚富且有過於肉類我國人固已常食豆製食品而得其營養茲與肉類比較以明其營養之功未可忽視也 
（一）肉類中最富於蛋白質之鷄肉含蛋白質之成分爲二○九八而豆類中之黄豆合蛋白質有三三四○豌豆含有二三四○蠶豆含有二八八八視肉類所含蛋白質爲多 
（二）肉類所含蛋白質每以烹調不良成不消化物豆類所含蛋白質無論如何製法用爲食品蛋白質皆易消化 
（三）用黄豆製爲豆腐其滋養料甚富效用不下於肉類且甚易消化豆腐之漿且可扺牛乳 
（四）煑牛肉炙猪肉消化時刻需三時五十分至四時煮豌豆蠶豆需二時至二時而已惟豆類亦須視其種類及製法如黄豆雖富有三三四○之蛋白質而含油過多單煑食之不甚消化製成豆腐消化則甚易豌豆蠶豆亦須十分煑軟若硬煮之豆及炙豆亦易成爲不消化品又煮時須先去凈豆之皮殼（乙種酬） 
經濟 
[陳立勇] [  冷秋]  
　　鄰右黄姓有傭名陳立勇者　應人服役有年矣性誠慤勤操作能忠於職務無悮主人事且生平一無嗜好舉凡賭博烟酒等物皆所屏絶以故主人每贊許之年終厚賞金錢以酬厥勞焉迺該傭於去秋忽改其常性酷嗜杯中物得暇輒買醉街頭幾有劉伶之風平日積蓄亦悉作沽酒資矣其主人遣渠至巿購物亦嘗沉湎酒肆遲遲始歸主人大怒因斥逐之該僕乃泣求於余謂自知悔余憫其可憐爲之緩頰並告以嗜酒之種種弊害伊恍然大悟嗣後竟不復飲此正月間事也日昨該傭持某銀行存摺欣然未余曰行生幸爲我視之此摺中銀數得毋悮否諦視之則赫然五十金也因語余曰自先生勸余戒酒後即涓滴不入口茲已積得此數活期儲蓄於銀行設有疾疔可作醫藥資矣先生大德沒齒弗忘也余曰汝能持之有恒則積少成多可無衣食憂勉之勉之渠聞言點頭般越 
謝而去因記之（乙種酬） 
道德 
[車中之少年] [  浩君]  
昨晚八時許余自上海大戲院出乘一路電車返家車至海寗路有一西人登車入車中以手杖叩一少年之背而與之曰moveonmoveon過去過去少年遂侃然言曰君欲余讓位亦無不可然言貴有禮西方之人恒以文明自號而足下對於禮貌方面竟如是之忽耶西人怒遂叱之曰dumtool愚夫少年又曰君駡人徒失汝之人格於我何傷哉西人愧甚默然無語少年英語純熟言語從容余敬佩之至遂叩其姓名少年姓劉名慶曾肄業於滬江大學云（不受酬） 
法制 
[旁聽人應守法庭之規則] [  諸時]  
　　法庭公開爲法院編制法第五十一條所明定無非爲保持審判之公平而免武斷偏頗之弊也但法庭公開時旁聽人應恪守秩序查法庭旁聽暫行規則第三條所載旁聽人除法除編制法所規定外不得有左列各欵之行爲（一）接談拍手或於審判有妨礙之行爲（二）對於審理中各員之言詞爲批評非笑或雜以喧譁（三）宣告退庭或開庭後任意逗留（四）吸烟（五）任意吐痰（六）其他有失敬禮之行爲此皆所以維護法庭之尊嚴而爲一般旁聽人所不可不知者也否則審判長得依法院編制法第五十七條規定酌量犯規之情形予以相當之處分也（乙種酬） 
科學 
[太陽之熱力] [  惲福森]  
設吾人能自地球至太陽建一冰柱直徑二英里又四分之一長九千三百萬英里（即地球至太陽之距離）若太陽能將熱力全聚於其上則此冰柱於一秒鐘之内可以完全融化鐘擺往來一次此冰柱已全成水矣如再往來七次則水又完全變汽而消散矣由太陽一平方英尺面積所發生之熱力若施行工作能使一萬馬力之機器完滿行動其能力之大有如此者然地球上所得之熱力僅其二十萬萬分之一耳於地球上所得熱力之中爲動物與植物或海水所吸收者僅及千分之一而此區區者已足供給吾等享用不盡矣（乙種酬） 
敎育 
[童子軍須習游泳（三）] [  陳卓人]  
　　有許多童子軍請求總會在高級課程裡取消游泳一門或以他科代替此案若得准許凡是英國高級童子軍必大起反對因爲他　深信游泳的用處提議取消考試游泳的童子軍非不知其利益乃無非充滿畏懼之心而不知他們已失了眞正童子軍的身分 
貝登上將曾到哪喴及瑞典該地氣候較之英國尤冷而本地少年們中難得有一個不習游泳者深願處温熱兩帶的靑年人對於游泳技藝加以研究我國人更宜直追種種比賽及表演亦足鼓勵一時羣衆對於游泳之注意不求一二出人頭地的選手但求人人能知如何游泳 
不習游泳的人往往把水視同仇敵因爲怕被水淹溺但是識水性的人覺得泅水是一種最快活的游戲竟把水視同游伴適成一個反比例據最近調查有許多生命都被童子軍從水中救活這種好消息希望時時傳來不善游泳的童子軍快去從事練習實行「準備」（乙種酬） 
家政 
[分家之我見] [  小競]  
　　一家之中無論男女皆貴自立各有責任之心庶無倚賴之弊昔張公藝九世同居非不可法但無其德而求其名同其居而異其志雖不分家仍與分家無異欲免兄弟異日爭産之禍不如早爲之計各立門戶分居析爨分家在兄弟和睦之時究勝於兄弟不和之日分居之法非必分其財産寫立分書以防他日之爭競分書之立轉存形跡兄弟不睦雖有分書亦可執紙擀訟不如重　責任之心輕其權利之見出地房屋一憑父母親族之主張略爲分派保管而各事其事庶自立門戶泯去倚賴之心而産業易於增益迨家給人足而明於義理决無爭執之事故財可分事亦可分而心獨不可分設使兄弟骨肉之間遇有疾病患難仍當同力扶持斷不可存爾我之見若先人喪祭之事尤當合力措辦不可互相推諉則其家道日昌可操劵以期如此分家有利而無弊總之分家者分其責任非徒分其財産在兄弟間固當行之即夫婦男女間如有自立之思想亦不妨分其一部分之家業而各爲整理也質之有治家之責者以爲何如（乙種酬） 
巿政 
[街道廣狹與火災之關係] [  邢啓周]  
　　前月二十七日午後一時浙江嵊縣城中縣前街失愼時適亢旱房屋燥極加以狂風火勢趁風横衝直捲且因舊式街道不寛（概在一丈以上二丈以内）以致易於超越一時無法救滅延燒巿屋住房七百除家爲時不過三四小時直至房屋拆卸無從超越之處始止誠巨災也 
此次火災延燒如此之廣其唯一原因則爲街道太狹假使街道寛闊則房屋雖燥風勢雖猛决不能憑空超越至多不過延燒毘鄰者數十舖而已可知街道寛狹不獨關於交通之便利與否而與火災之關係尤重且大也此間多數被災商民頗有此等覺悟將來復興巿房已决定放寛街道惟中政向山警察所兼辦官廳素少學識未知能否規劃妥善使全體一致也 
工商業日益進步都巿日益繁盛預防火災之道亦當日加嚴密而放寛街道實爲第一要策各地方之巿民住民及有巿政之責者對於改造房屋之讓寛街道均宜認眞辦理以此等火災爲前車之鑒也（乙種酬） 
雜錄 
[述友人經商發達之原因] [  意]  
友人楊君余之舊同學也曾畢業於某中等商業學校去夏糾集三五同志合組雜貨舖里中販　日常用品逐什一之利楊君夙抱提倡國貨之宏願凡舶來商品概不經售他如紙烟及化妝品種種消耗奢侈貨物均在禁售之列或謂一般小本經紀之所以獲利全賴劣貨與消耗品之推銷今痛　一般商店之成法不將立遭失敗耶然而不然蓋　　對於經商方法研究有素本鄕之風俗習慣調　尤詳非一般　人所能企及迄今一年營　大爲發達一般人莫知其所以然請略述其經商方法敬告商界諸君以資取則 
（一）移撥資本金額四分之一作廣告費藉以推銷貨品 
（二）商品之陳列與窗飾力求新奇招徠顧客 
（三）各種商品均用鐵標明價格并　定價制免買賣雙方論價之煩 
（四）銀錢收支之登錄採用新式簿記借貸分明結算便利是盈是虧極爲準確 
（五）與願客訂期取貨守約弗爽商店之信用日固 
（六）招請店夥用考試法以受過敎育能耐勞勤愼者　標準 
（七）對於顧客無分男女老幼皆和顔悅色殷　接待人多樂於購買 
（八）待遇店夥威而不嚴每晚　以普通商業常識與職業訓練故咸能忠於　務爲商店謀札益（乙種酬） 
 
 
 

Page 14

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *   
 
 

Page 15

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *本埠增刋 
[永昌行在英賽會獲奬]  
　　本年英京發起物品大賽會蕭君瑞祥創辦永昌行中國土産公司選辦本國土産特色出品赴賽得獲英皇嘉奬蕭君巳在倫敦巴黎開設分行專辦中國土産物品發行云 
[新製觀音粉及醫油精]  
　　中國化學工業社製售觀音粉美味滋養合於素食又製百倍三星醬油精完全凈素味較尋常醬油爲美云 
[永安新到毛絨線]  
　　永安公司大减價將展期十天現二樓京蘇部新到德國老牌毛絨線每磅售二元四角英國蜜蜂牌廠老牌四股粗絨線每磅二元六角半至四元五角顔色鮮艶粗　均有最合結成衣衫羽巾手套等實用品云 
[先施减價將展十天]  
　　先施公司七週紀念大减價本定二十一天原定八月十九日期滿惟現因江浙戰事各地居民來滬者尤見衆多故特展期十天至八月二十九日爲止各種秋季用品一律平沽云 
[淺水汽油船之廉價]  
　　張富記造船廠主任張富天君對於定造各項淺水汽油船工料甚好出貨捷速取價亦康茲又有廉價之淺水汽船出售云 
[寳大祥今日減價]  
　　小東門外大街寳大祥洋布莊以今日爲該莊主人前創老協大祥開幕之期際此舊業重振表示紀念特將各貨廉價一天湖北天字粗布每疋售十元零六角五元寳粗余十元云 
[出版界消息]  
　　土君步賢前任商務印書館英文編輯後改任靑年會日校英文敎員歷有年所曾編「英語會話範本」一書由商務印書館印行現正趕印再版不久即可出書茲又編「英語尺牘範本」一書計分二十六章計有模範書札二百餘地趕印已竣「會話範本」定價六角「尺牘範本」定價七角均由商務印書館發售云 
[新片敎士作良緣内容]  
卡爾登彩戲院自昨日起開映著名女伶考倫馬亞主演之「敎士作良緣」theckypilot全片共有七本爲美國國家第一影片公司之出品劇情兼愛情冒險而有之其内容如下 
加拿大之西部多高山氣候寒冷山巓常積雪樹木林立河水涓流望之令人　　爲開神情爲舒其地有一休憩所巿人咸會集於此　飲酒賭博之事靡不爲之其實一酒排耳其所以名休憩所者不過欲美其名稱耳居民多强有力者偶一不合爭鬭立起有别爾者孔武有力人皆畏之爲個中健將一日休憩所之門首來一敎士人皆呼之爲天使蓋視敎士爲天帝所使導人入天堂之意也因口渴索水許之敎士乃入爲别爾見别爾即以酒授之敎士却之終不受後乃告以本人係奉命而來專爲傳布宗敎且商之可否假一地爲敎堂别爾即轉商之於休憩所主所主初不允繼乃許之明日所中陳設儼然若敎堂矣鎭人先後而來别爾及衆亦參人其間敎士乃登講臺先令衆唱讚美詩畢又宣講聖經上之故事别爾忽起立難之於是爭執遂起先則言語衝突繼乃動武敎士初不防先爲擊倒復起立與戰互相跌仆敎士漸佔勝勢别爾出手槍向之别爾之友蜂擁上前勸解曳敎士出至山下乃捨之而去敎士亦無可如何懊喪坐於石上正歎息間而别爾忽至初别爾之欲擊之也因一時之憤繼乃念敎士無罪罪由己出故特來謝罪也旣至即述來意敎士慨然允之見别爾口中尙流血不止乃出素巾爲之洗拭於是前嫌頓失别爾復爲之介紹於亞喜萊處 
亞喜萊者有一蓄牧場築華屋於其地其妻曰加洛德夫婦間融融自得别爾旣導敎士至亞喜萊乃令其騎於無鞍之馬背上馬性强及敎士跨其背性又大作奔走若狂敎士竟隨之俯仰而不墜久之力不支乃墜下（待續）（淺見） 
[新奇影戲社添辦分公司]  
　　北江西路橋堍新奇影戲社自向國外名廠定製各式影戲機行銷多年每只定價自四元起至數百元不等該機用作宣傳敎育及家庭娱樂頗宜現又新到大批陳列公司内出售並於四馬路望平街東首設立分公司其代售處本埠有廣西路之華康號及法租界大馬路義昌號云 
[愛情片「蘇瑞那」將重演]  
前在卡爾登映之歷史愛情名劇「蘇瑞娜」（Suzanna）現又將重映於上海大戲院此片主角爲著名女伶曼部腦門（Ｍablenormand）扮演劇中女僕蘇瑞娜而垢髮亂衣服襤褸但仍不能蓋其天然美姿表情亦復細膩傳神想愛觀該伶之影片者定必趨之若驚也（黄　扶） 
 
 
 

Page 16

 
 
1;第一萬八千五百十八號;中華民國十三年 西曆一千九百二十四年九月十六號
星期二 * *[學務併載]  
　　法政大學添設補習班上海法政大學添設中學補習班自初中一年級至高中三年級均可補習至各校照常開課時停止不收報名費並免入　考試報名足五十人即開一班有志者可至蒲柏路上海法政大學取閱簡章報名入學云 
　　大夏大學聘定各敎授大夏大學錄取新生九十餘人九月三十號以前繼續可報名考試現定九月十八九註册二十號開學二十二號上課文科敎授聘定潘大道·張夢九·范壽康·曾志民·龔質彬·邵力子·葉楚傖·鄧峙冰·林天蘭·何炳松·馮冕理科聘余澤蘭·周文達·吕子方·李拔峨·傳式說敎育科聘朱經農·俞慶棠·程樹仁·程湘帆·魯繼曾·李石岑·歐元懷商科聘唐榮滔·陳熹·陳長桐·賀蕃·童遜瑗·介慈·王祉偉目前校務概由校務行政委員歐元懷王毓祥傳式說三君主持又該校新租之勞勃生路校舍業已落成本日遷入云 
　　滬江女體專添賃校舍唐家灣滬江女子體育專校開課後學生到校者已有多人現在北巿借定相當校舍一所佈置一切倘遇緊急隨時可以遷入以保安全尙有餘額報名投考者仍多云 
　　精勤小學暫繼續輟學南巿大東門外精勤初高級小學前因戰禍暫停課一星期現仍暫停下星期一起照常上課云 
　　上海女體師業已上課横浜橋福德里後上海女子體育師學校業於五日開課設免費學額十名凡有中學程度者均得入學惟報名宜速否則額滿不收云 
　　振羣英華學校設夜課北四川路振羣英華學校附設商業英文晚學部籌備數月現已成立敎授管理均極認眞定於九月初七晚啓課云 
　　南洋高商校聘人演講南洋高級商業學校前日上午十時請趙師復碩士演講「此次戰爭與江蘇財政之關係「」該校擬每星期至少必名人到校演講一次云 
　　民國公學新設補習科新閘路西新康里民國公學添設高初兩級補習科專收一般避難來滬失學男女學生分插相當級次學費按月收取凡係貧苦子弟學費免收科目注重國文·英文·算術·三科學額暫定四十名云 
　　速記專科社增加學額北四川路安愼坊三十四號速記專科函授學社課本已由英國寄到現添招學生五十名並添速記科而授班云 
　　英法夜社續試新學生虹口乍浦路英法夜社已上課尙擬續招預科ＡＢＣ三級新生二十名附設之英文晨學班尙有餘額詳章函索附郵票一分即寄又商業速記專門夜校現擬招收初高二級男女新生六人云 
　　博約夜校再停課一週小南門外裏倉橋博約商業英文夜校因時局關係再停課一星期决定於陰曆十八日上課云 
　　中國女體育校已上課倍開爾路中國女子體育學校原有校舍不敷擬改宿舍借用精武公園體育場及體育室籌處爲敎室及辦事室本季添聘敎職員數人已上課云 
　　新中華學院組學生會沈家灣新中華學院全體學生日前開會討論組織學生會公舉職員列後正會長朱謙副會長周科術書記陳國才會計杜其圭幹事仇聚德體育部主任仇聚德編輯部中文主任馮江英文主任祝紹寅演講部主任賈興華　藝部主任山文寳美術部主任馮江又該會會長擬請杜其均爲學生會總顧問及編輯部英文顧問顧不凡爲體育部顧問杜亞泉爲編輯部中文顧問張四維爲演講部顧問丁正鈞爲　藝部顧問杜就田爲美術部顧問會章巳起草云 
　　遠東商專添聘新敎授威海衛路遠東商專八日開課擴育學額續招各級新生又聘定新回留美學　蔣雲鶴擔任保險學及滙兌學敎授云 
　　同德産科校院開幕禮同德産科學校及産科醫院係由滬上著名德醫黄勝白鄭邦彦沈雲扉黄鐘等十人所發起發起人公推鄭邦彦君爲主任總理一切籌備以來時甫匝月昨日行開幕禮到者除發起人外尙有敎育家袁觀瀾沈信卿明潤身三君曁來賓百餘人云 
　　紫金學校開學已有期老北門内紫金路紫金學校前暫停課現定九月十七日（星期三）起照常上課云 
[剷除烟土辦法之徴文]  
　　上海婦女節制協會學生部每年秋季擬題登報徴求關於謀禁鴉片之文字及方法茲將該會本季徴文簡章列後題目「剷除烟土之辦法」奬金第一名一百元第二名五十元第三名二十五元規則（一）凡應徴之稿以二千五百字爲限鴻篇巨幅尤所歡迎（二）文言白話均所歡迎惟須繕寫淸楚白話則宜加新式標點符號（三）稿末請注明姓名住址職業（四）文稿錄取與否概不退還（五）投稿時期自本年九月二十五號至十二月三十號截止（六）稿件寄上海海寗路二十三號婦女節制協會學生部劉王立明女士收可也 
[昨日之菜巿]  
　　日前節屆中秋葷蔬菜巿較平時騰貴日來爲範後理宜平和但因江浙風雲葷蔬菜入巿稀少致仍昂貴大黄魚每兩六十靑蟹每兩四十毛蟹每兩六十鯽魚每兩八十蟶子每兩四十芋艿每斤百六十毛荳每斤八十河鰻每兩四十鹹蟹每兩四十白菜每斤六十蘿葡每斤六十茭白每兩二十 
[菓品巿消息]  
　　烟台源春盛號經理之財記牌各種鮮菓向選山頂嫩樹之品近運來眞萊陽梨·蘋菓·海堂菓·葡萄等頗多虹口及滬南十六鋪一帶各行經售云 
[樂園遊藝談]  
　　先施樂園優美班坤角花義俠功架老練扮相英武日前觀其所演鐡公鷄至義憤之處俠氣溢於眉表打武一塲眞刀眞槍盡脫脂粉本色 
三友社之滑稽歌劇均係新編惟仿京劇之西皮二簧調在天橋傍新搭之篷下奏藝所演之戲近日益臻完美新到之大部危險長片影戲寳蓮遇盜日夜在該園開映是片係寳蓮得意佳　情節幻妙危險處驚人奪目大有可觀也（陳積動） 
[大鼓新誌]  
　　于秀平姿音秀麗體態輓盈工梨花大鼓嗓音淸亮念字明朗爲歌極饒韻味昨聆其「借箭」一曲初平平叙述柔和動聽次唱一段反二簧極抑揚頓挫之妙太佳太佳說到「他二人話也說來」以下聲愈急調愈高如芭蕉響雨如流水疾下最是有神最是好聽其藝如此正堪與董蓮枝姊妹爭一日之長且個娓子雖以鬻藝故日夜出入歌塲而雅自矜持不輕言不苟笑其行誠可嘉也（儂花） 
[戲劇協社暫停排演]  
　　職工敎育館之戲劇協社本擬於該社舞台改造完工後即行排演汪仲賢歐陽予倩徐半梅等之獨幕劇乃該臺甫經完工戰事忽起該社地處南巿戒嚴區域内近紅十字會又以職工敎育館改爲臨時分會之住紮地點於是該社一切事宜不得不停止進行云 
[菊訊拾零]  
「玉堂春」一名「三堂會審」乃靑衣花衫之唱工劇也坤伶吳翠雲演之適合出塲時一段西皮摇板「來至在都察院」數句行腔圖潤頗覺動聽中有一段二六如「公子拿銀上京進玉堂春南樓裝病人」等句歌來字字淸楚　聲　　如出谷黄鶯該劇係其父吳柱芬（第一臺名伶）所親授也（尋悅軒主） 
新世界北部自由廳樓上除達社新劇照舊外其餘地位悉改爲旅舍及菜館定名新世界飯店現正從事裝置九月初一日關幕云（倩） 
[集會表]  
陽曆本月時間地點召集者事　十六日下午滬南工巡　局中西　　　　　　　 
廿八日拒毒會中華國民拒毒會拒鴉片毒運動 
[天氣報告]  
　　昨日午後四時三十分徐家匯天文臺氣象豫報云天多雨而凉可望晴好九州與琉球間天氣惡劣黄海及山東有北風南方有無定向之微風有低壓向琉球東南前進昨日午後四時前之二十四小時内本埠氣淵最高八四·六最低六五·八去年同日最高八三·三最低六二·四 
 
 
