# 1934 - 3 - 4908520

 

Page 1

 
 
[新印德國軍制述要借箸籌防論略合編] [  圖書集成局代啓]  
　　二書爲德國子爵來春石泰游戎所箸而鄞縣沈仲禮觀察譯作華文者也歲乙未兩江總督張香帥延游戎至江寗訓練自强軍而以觀察經略夙優委令總理營務游戎講武之暇箸錄成編將德國軍制縷析條分繪圖貼說呈之當軕俾得借法自强又以中國二十一行省中防務不可稍懈因爲之從旁借箸籌畫精詳觀察讀而善之謂此皆經世之要圖謀國者不可不讀爰悉心繙譯核對無訛各圖另以華字註明俾盡人可以披閱邇經友人覔得原本由本局排印出售以廣流傳每部碼洋一角二分世有幕游戎及觀察偉猷者請向本埠三馬路申報舘帳房申昌書畫室及各外埠申昌購閱可也此啓 
[第三次印二十四史告成] [  圖書集成局啓]  
　　二十四史一書上自遷史下迄横雲山人明史稿數千年理亂治忽畢備於中誠我人所不可不讀者也本局前曾二次排印甫經寒署揰架頓空　復第三次印成墨色紙張較前益爲精美分裝三百九十二本盛以文木箱三口仍核定實價洋銀五十圓諸君子有欲　史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[論金陵創設自新所]  
　　燕京居宙合之上游控制四維實統上埏下垓胥於是乎昭宗仰焉詩曰普天之下莫非王土率土之濵莫非王臣蓋綜二十一行省而計之大之爲都會小之爲都邑莫不各具扶輿磅礴之氣蔚爲城市昔周公宅洛邑先之以風雨之所會陰陽之所和四方朝貢道里之所均而後就澗水東瀍水西以自時中乂豈非以人心風俗之所繫不得不鄭重於其間哉金陵在前明爲陪京承六朝佳麗形勝文物甲於宇内冠裳之薈萃商賈之輻輳下焉則一材一藝之倫無不以金粉江南爲足壯吾游而快吾志故或爲春臺之登或爲夏屋之渠喁喁于于不盡稱其聞風　起之意旨於是試其技而求免𩚑寒者有之逞其雄而流爲盜賊者有之此匪類所以日見其多而江河所以終嘆其益下也雖然沿江數千里匪類� 
豈獨金陵爲然哉日前有由滬于役金陵者據言是日因天雨遂附太古之鄱陽輪船以行時招商局僅禮拜一開一船倚裝者迫於戒途又届歲暮競以早歸爲快故附鄱陽者如蟻附羶幾無容膝處不得已蜷曲一隅置行李於中主與僕分綰兩端詎一轉瞬有小皮箱忽不翼而飛僕猶四顧思得其人遙坐一客謂曰王喬舄去久矣卽布衣而短鬚徘徊於君側者是也問何以不爲霸陵尉之呵止則曰懼其報復耳此滬上之匪類也因念租界兩公廨此等案在公堂者不一而足初疑不盡然今而知未遭剥膚不知其痛也客又言金陵近日方創辦自新所事在垂成庶匪類得所豸乎余矍然曰主議者誰則應之曰總辦城内保甲焉漢卿觀察卽二十日貴報靑溪小志所載總辦局務之馬觀察也報言目下痞棍流氓隨地皆有復以時交冬令宵小繁多合境士民咸望锄莠安良使居民得以高枕而臥云云兹不具論先是觀察於前年曾以此事具條陳上之峴帥已邀准矣正在鳩工庀材就局後無主空基上繚以長垣次第搆建房屋有尼之者工遂止然峴帥在江南日久與江南士庶大有匹夫匹婦有不被堯舜之澤者若已推而納之溝中氣象蓋深以古人愛民之心爲心者也至是觀察復申前議以安謐閭閻峴帥然之飭查舊案由府督縣籌經費立章程以期永久觀察受事之日即以此舉爲關章第一義於是未竟之志居然有成已屯之膏轉可不竭豈非天誘其衷而令收補牢未晩之效乎哉現在上元江甯兩邑尊已會同遵議欵目禀請酌核大致謂創辦之初經費未足除前蒙督憲批准在徐州土藥捐節省項下撥銀二千兩又蔣紳春華捐銀一千兩均可指實外今擬由城内外兩總局曁一府二縣每月共捐錢五十千又由本局地租項下撥三十千不足則由善後局爲之玉成兹擬陸續收留以五十人爲率每月儘此一百千撙節開支如試辦果有成效俟擴充之日再另籌欸至房屋則局旁向有火神廟廟祝讓之和尙前年曾具菩薩心腸在廟内搭蓋煖房收養難民今譺將此屋收歸自新所作爲綿蕝共計草房九間瓦屋三間稍加修葺便堪棲止所内司事夫役以及編履織帶之教師一本蘇垣攺過局規模而増損之管所委員不支薪水實事求是當軸煞費苦心或曰此輩均非善類譬如籠鳥其心實不可測况聚羣不逞而飽煖之安知不有聨絡其羣之黠者如上海改過所之打降滋事甚且風雨之夕穴垣潜逃此時若嚴以桁楊加以桎梏則非誘人從善之本心就使分别安置各有人爲之訓戒約束彼懶惰性成者又豈能一一聽命於教師俯首而從之學藝况桀驁不馴者予以自新彼仍不悟也似宜於入所之後酌量過犯大小次數明定刑章毋稍寛貸其怙惡不悛者移置縣監如去害馬庶安分者知勸而不安分者知警諺曰官法如爐火候旣到五金皆鎔此亦辟以止辟之意也余曰如子言洵可謂留心時事者矣因次其語弁諸簡端以爲他日觀成之劵 
[本館接奉電音]  
　　昨日午前京師飛電傳來上諭四道旨一道敬謹譯登○十一月二十八日奉上諭英年現在出差左翼總兵著阿克丹調署欽此同日奉上諭長萃英年現在出差吏部右侍郎著漙良兼署工部右侍即著崇光兼署欽此同日奉上諭廣東南韶連鎭總兵員缺著黄順德補授欽此同日奉旨察哈爾都統著祥麟補授欽此同日奉上諭前據延茂欽查覆黑龍江將軍恩澤被叅一案請將署内之培源鄭維周程國鈞等交恩澤留心察看當經降旨允准兹據御史孫賦謙奏稱培源等屢招物議不宜仍在幕府盤踞等語候補筆帖式培源試用縣丞鄭維周試用知縣程國鈞均著該將軍驅逐各回旗籍毋任逗留欽此 
[漢渚祥]  
　　漢口訪事人函云漢鎭英租界之會審局委廉董幼維明府治勛兹因恩施縣員缺省憲飭委明府署理所遺局委一差刻尙不知以何人接辦○毘陵徐刺史文詔在漢鎭石碼頭厘局總辦有年兹届瓜代之期省憲已委潘少偉刺史接辦現已禀知進局矣○萬壽宮江西帮之公所也昔時堂宇深沈規模極爲宏敞足與山西會館相峙並立前數年經火焚燒其半頽垣敗井滿目荒無兹已措集巨欵興工修葺樓臺殿閣方思克復舊規不意上月某夕鷄人踞旦時工頭某因烘火禦寒　火示覺霎時烟燄直起其光熊熊幸賴人手衆多取水撲滅未致釀成大災然燬燒木料值價已三千餘兩矣○湖南創興電綫已紀報端撫憲陳佑民中丞業委候補通判曾刺史慶漙來鄂舉辦開電事務已於上月上院禀到○洋官堤爲湖北荆門州全地要隘前因襄水爲患堤根决斷淹汩成災刻下水已退藏堤身應須速行修理上憲加意及此已委易太守學　督工監修○漢川沔陽黄陂孝感四縣牙行林立往往有私帖甚至無帖充開諸弊同業相傾訟　糾　藩憲王芍棠方伯查悉其弊已委盛二尹寅懹前往次第稽查矣○官湖與漢陽馬家湖相連水面遼闊風濤最險日前朔風栗烈雨雪紛飛有長幼男婦共十二名由馬家湖雇舟而來打槳中流爲封家姨一激頃刻而沈所載各人無一有得登彼岸者吁亦慘矣○漢鎭緝捕營所拘陜西知縣唐令曾　革職會審電達南京提 
 
 

Page 2

 
 
匪對案等情早詳前報北聞匪已提到暫交臬司收管想不日又當審訊也○上月雨雪時天氣嚴寒滴水成凍距漢鎭約數十里之浚河中冰堅如鐵已吟公毋渡河之名貧民凍斃者不下二三十名十八灙一帶牛犬之因寒暴亡者其數更多亦數年來罕覯之事也○江湖上所行辰州一法以符水治人疾病往往有奇騐前有某姓泥水坊主被夥伴打傷經人舁至都閘府高玉華叅戎處求究騐時已面色如金紙勢將垂斃矣適有辰州婦某氏乘輿過此聞喧嚷聲詢悉其故停興啓幃而出按視其身書符治之少頃泥水坊主卽能起立病已霍然向氏再三禮謝叅戎叩其姓氏里居亦不吐實從容乘輿而去嘻是何神術而能起死回生哉出之巾帼中尤爲奇絶 
[宜昌雜志]  
　　宜昌訪事人云宜昌妓院經地方官不准在岸上住家於是相率租買船隻灣泊江邊故江邊之花船如　行排列凡在宜商　　不以爲安樂之窩　則設賭城則擺　逐　之夫晝夜不絶漢上妓院各有一房客不見客宜地則不然總在一房起坐况在一船之中則波興醋海易啓爭端輕則鬥駡重則打降不一而足上月有城内某字號管事邀客到船上擺酒與龜子語言不合龜子等竟敢將某衣服洗剥乾凈推入水中某經划船援起次日某邀約多人將該船搗毁一空以洩前忿龜子等遂赴地方官衙門報案不知如何了結也○快利輪船抵宜川東道任觀察搭該輪來宜入川履新又卸事川東道某觀察於上月十五日附快利船下漢○長江水勢今年消退遲遲以致赶水面冬季生理者尙未在岸上結茅補屋近日江水漸退老岸已露出有半上月快利來時行至江董地方因水退不能任意須派船探悉方敢鼓輪云○近日天氣漸冷常有朔風凛凛然前兩日早大霧迷天固陵輪船開行往漢時竟等候至日出霧消方敢開輪前往遙望河西深山之内山尖露白人謂山中已早得雪上月廿六日午後天氣更覺嚴冷雪花飛灑不逾刻卽止現尙彤雲密布恐滕六君尙須下降也○某甲向來包攬客貨自備船隻運送入川較之别船獨得利益前月又包得某號匹頭雜貨百餘件載送入川不料駛至大崆岭峽中縴忽中斷全船傾覆幸人皆救起所有貨物則盡付東流矣甲恐某號向伊追賠卽與水手人等逃無蹤跡不知某號如何究追也 
[教堂宴客]  
　　金陵采訪友人云省中英美等國教堂平日各教士酬應往來頗不寂寞上月二十日爲西國耶穌誕期各堂整設一新張燈結彩如基督醫院成美學館匯文書院金陵醫院凡院長曁各執事人與院中肄業子弟無不悉心勷辦踴躍爭先是舉也以傳教士爲領袖筵宴則設在匯文書院迨至日暮明燈璀燦萬　齊輝照耀光明無殊白晝盛筵旣撤又施放烟火以娱衆賓遠近來觀者擁擠不堪頗極一時之盛 
[冒昧被斥]  
　　寗波采訪友人云奉化舉人繆孝廉其昌察得寗海北鄕團前沿海一帶鐵苗甚旺擬與近處衿耆戴文定等糾資開採月前具禀寗紹台道請示遵行王心齋觀察批駁不准大旨云查開礦爲地方興利事本可行惟是如何集股本銀若于是否購用機器開採其產鐵田畝是官是民週圍共有若干里數於民居廬墓田疇有無妨碍究竟鐵苗如何作何定議以及將來如何納課如何報効均未據分晰聲叙而徒含糊一禀憑何察核且查該處旣在寗海縣界内理應禀由地方官詳請委員會同查勘明確通禀察奪方爲正辦何得逕自來道越請所呈殊難照准著卽知照按五金多產山中獨此處鐵苗產於沿海田中誠不解其何故本館素未習甘人術請還質之精於此道之大方家 
[捉獲票匪]  
　　循環日報云省中白鴿票賭日益猖獗分收之館棋布星羅無處蔑有至於總廠亦有數家設於附城鄕落其流行省垣則彼疆此界毋越雷池一步如石牌廠則暢行老城内全安廠則行於城西卽新城及東南北三關所收之票亦廠名各異不相踰越邇值長至令節總廠各就地叚分送陋規於劣紳刁監吏役兵勇故能相安無事惟全安廠於西關各防營多闕節禮各營健兒以其欺人太甚假公濟私上月望日邀約同伍多人至恩寗某廟旁之收票館搜起票底字印等件捉拿賭徒一人牽縶回營解案審辦是時各票匪散如鳥獸伺營勇旣去卽仍前開收其愍不畏法亦可見矣 
[豫章近事]  
　　江西采訪友人云天公做美時雨應時十一月十六日同雲四合雪珠亂跳栗瓦紅檐琤琤作響次日爲長至令節雪花六出灑遍大千瑞雪欣逢三農無不喜而雀忭○十一月十八日爲南昌府試終覆之期計南新豐進奉靖六縣文童都二百餘名江訒吾太守命列坐至淸堂命題考試題爲凡事豫則立不成章不達作二小講謄眞蓋戳後重復調入奎宿堂面試一起講人各一題以术盤盛之令各童自拈一捲及交卷而至公堂上已列盛筵各童食德飲和咸歌旣醉旣飽而出○此次江訒吾太守並不延幕友閱卷襄校者皆筮仕人員計卽用縣何敬釗劉泰龢楊廷爕朱紹文林向滋章乃正章爕理王濟中彭瑞麘羅毓椿楊景星黄傳羲張鳳岡史誠呂敬直李克鑅張之銳魏碩輔汪培陳乃績共二十員自十月二十日至府署至十一月二十日始出○張總戎大雄以行伍起家積功洊升專閫年逾八秩繞膝孫曾哲嗣二人皆科甲出身一現任韶州府知府一現任某省知府上月某日總戎騎箕而逝家屬飛電訃告俾二哲嗣卽交卸回省治喪○景德鎭窰案自經賀觀察辦妥後人皆謂從此可以敉平矣迨十月中黄刺史吳太守先後蒞鎭將各犯開釋斷令每洋銀一圓作錢九百二十文取具切結存案而倡首閙事者仍向各工抽錢肥已計灰器工每名一百八十文大器工每名二百八十文二白描器工每名三百八十文官古混水工每名四百八十文隨勒今窰户洋銀作錢八百八九十文窰户有難色若輩卽相約停工迨刺史及太守分别回省回郡倡首者尤跋扈飛揚傳聞近日又將磁器擊毁以致窰户赴省上控究不知何時始得安靜也 
[吳農諺語]  
　　蘇州訪事人云慧珠弄某姓老嫗孑然一身薄有積蓄有糕餅金生者素行無賴上月廿二日窺知嫗由某處歸囊中携有英洋二十餘元遂邀同拈絨線之某甲於是日黄昏後越墻而入擬作强借地步詎嫗竟一資不給大聲喊救金生急用雙手撳住嫗身喝令某甲將絨翦刀向該嫗咽喉亂戳并翦傷四肢登時殞命卽在嫗身搜取金手戒兩枚英洋各物正擬遁逃幸各鄰居聞聲而集卽將金生與甲雙雙獲住一面喚保稟請長洲縣王大令相騐屬實已將該犯收禁囹圄想當盡法懲治也○鐵瓶巷顧姓曾任浙江寍紹台道紳而富者也上月廿二夜三更時候忽有妙手空空兒由宅後梯墻而升掀瓦拍椽懸繩而下正當三公子之房時夫婦均已深入黑甜任其倒篋傾箱竊取多贓而遁及天明知覺惟見箱籠滿地衣飾俱無並失去首飾拜匣一只内係珠寳約值數千金立卽開單報請吳縣項大令踏看勒捕跴緝但不知鴻飛冥冥能入代人之手否 
[竹林啓釁續述]  
　　蕪湖訪事人函云崔惠人考使因向其族姪崔承武所開同茂市店索取存欵致肇訟端控經蕪湖將提案押追已紀前報兹悉此案萬邑尊兩次提訊崔承武年已耋誓語多支離邑尊删繁就簡但訊其是否欠銀則稱固欠問旣欠銀屬實則當子母歸償何容推託則云萬五千金不先知會豈得咄嗟立辦且利息已經付訖何復利之足云星使抱告則云利實未經收過今乃瞞良至此恐將來本銀亦將信口胡賴務懇勒限嚴追邑尊因限以一月如數歸償並善言開導刻下承武已因老病顚連取保釋歸原告因其當官揑詞利已付訖不勝憤懣特將其事寫成隂狀並歴刺其生年隱慝令人鈔給閱看而後焚禱於城隍神前數日前又將圖賴利息一事大書特書榜諸該店門首往返尋釁不知伊於胡底是以邑尊日前又傳令同茂店夥某姓到堂諭令速語爾東如限償銀否則票據具在不免連累於店未識被告就此降心以免訟則終兇否 
[課吏有期]  
　　蕪湖訪事人函云各州縣地方向例於春秋兩季必有上憲委員來查驛站班館牙帖等事名曰例差藉以調濟屬員今年已奉藩臬兩憲札飭將例差一律停委卽令各州縣將應奉例差人員供張各費提解省垣改爲課吏館之膏火已列入本報蕪湖道袁觀察講求 
 
 

Page 3

 
 
吏治實事辦公爰亦仿照省憲將道屬應委例差停止飭令皖南二十三州縣將一年兩次應奉道委例差人員夫馬各費酌照向日所用之數分四季彚解來轅開辦課吏館現定每季考試一次凡分道聽鼓閒曹及皖南各府縣差委佐雜但無常差覊絆均許與課每次三題一論洋務一擬各公牘文件一問處分則例及洗寃錄等則要刻聞浮沉宦海匏繫閒員報名註册願請及鋒而試者已得廿餘人觀察已札委本轅發審兼銀庫委員袁澤民二尹爲課吏館提調卽就延見西官之花廳爲試館每考只准携帶中書君卽墨侯二事此外片紙隻字俱在禁列並定卯刻命題申初繳卷由署内供奉點心一次蓋諸下僚旣經搜索枯腸雅不欲以飢腸轆轆再苦之也本届冬季開課之期觀察初擬上月十二日旋因公幹赴省改於月底月初親自命題扃課省中有與試之某佐雜自嘲一聨云從此不須鑽狗洞如今也學跳龍門形容近時宦途全憑苟狗蠅營必如此而後可以自見其才龍門云者蓋以課吏卽就試院爲館也嘻笑怒駡涉筆成趣特不知爲誰之手筆至課吏館之膏火聞各屬彚解之欵計共有毛詩之數倘就所試人數一榜盡賜同及第每人亦得十餘金但榜旣有甲乙之分則膏火諒亦有厚薄之别不識誰是奪標高手能如諺所謂名利雙收也 
[照錄蕪湖中江講院現設經谊治事兩齋章程]  
　　一講院延聘主講一位掌講授諸生訓故義理經制詞章之學仿菊坡精舍學海堂例額設學長二員經義齋定額下課五名附課五名治事齋定額正課五名附課五名外用廚夫一名門丁一名院中大小事件以及尊經閣抖晾書籍借書還書不许携出院門一步以防散失春秋祭朱子栗主及三祠以及朔望行香皆由學長會同監院之縣學教諭謹恪司事呈明主講辦理一院中有尊經閣閣上藏四庫書閣下恭設光覺正氣遺愛三龕崇奉先賢朱子栗主冠先覺祠之首閣上藏書於甲忆丙丁四部而外兼蒐本地方志及鄕賢著述未呈進而可傳述者以及象胥貉隸之編三島四洲之志近日津局滬廠粤局京師同文館所刻西學方言格致化學天文測算靈臺儀象水陸軍操機器製造植物商務公法律例等書教者授者先要識得何者爲體何者爲用要在正本以御末不可騖　以絶根一近日書院學堂州縣庠校公私義塾最苦難得經師人師經濟之師往往不在舘時多卽在館亦茫無授受啓發儼同病坊冷署祗爲頤養之地此縱高才名士亦爲誤人子弟厚貌深情心地最不可問近世名師若李申耆之主曁陽錢衎石之主大梁唐確愼之主鍾山陳蘭甫之主菊坡先師劉中允之主龍門友人朱鼎甫之主廣雅黄元同之主南菁乃爲修已治人樸實頭地孜孜講授多士乃能受益可舉爲主講之法至於肄業弟子但貪圖月領膏火儼同乾館卽使每月讀書札記不過摭剿陳言東鈔西撮罕有心得一覽晚見此等積弊宜與痛除否則且爲太西各邦學堂執爲笑枋不亦可恥之甚乎現定掌教老夫子歳修漕平四百八十兩膳敬八十兩節敬分多寡有無視歲會時以肄業生功課之進退爲斟酌學長二名歲餼一百五十元正課肄業生每月廪五元附課月廪三元以四季考課優劣爲進退正課缺則補附課附課缺則以備取補之學長年終有酬勞勤者重酬惰者斥退譜生勤者如有才識非常道藝淵茂拔萃異等之材准予詳請大憲欽遵光緒二十一年飭下各疆吏薦辟奇才異能諭旨奏保人才達之朝迁聽候考騐錄用次優者禀請大府嘉奬又次者准子留齋學習惰者斥革四季甄别巡道扃門面試有事則委賢員代辦一大戴禮記曰人生少而不學長無能也老而不教死无思也是故君子少思長則學老思死則教又曰其少不諷誦其壯不論議其老不教誨亦可爲無業惰遊之人矣荀子曰爲學有四要誦數以贯之思索以通之爲其人以處之去其害者以持餋之司馬温公朱子皆本此義以讀經史以教生徒爲其人以處之知人須論世不可妄下雌黄也去其害者以持餋之忿欲害性平日要於曰用事物上無論動靜獨居之地一面省察克治一面持靜涵養此卽集義養氣開物成務遠大功夫所植基扃如此方是眞正康莊大路今日之山長安知異日朝廷不下徵召之敕書備經筵之顧問今日之學長諸生安知異日不膺巷遇之殊榮通朝籍以序進且陳先生禮就本籍詔加五品卿銜矣唐先生鑑則奉敕重編朱子全書于鍾山書院矣師嚴道尊弟子列春官錄者往往皆安定門人而安定亦奉召長成均備顧問此皆故事盡人知之或出或處際遇何常豈非處逸大儒際會特達有時而爲在位通人師生交榮身名俱泰豈非千古美談而乃穨然放倒視爲冷局乎此稿未完 
[滬濵宦轍]  
　　招商局總辦候補道鄭導齋觀察昨日因公命駕進城赴敬業書院著關道行轅拜會呂鏡宇觀察延入花廳茗談良久然後興辭○管駕均和兵輪都司銜徐都戎長順因辦事勤勞偶攖小極昨日赴署關道行轅請假五天養病○龍華巡防保甲局委員黄桂仙二尹昨日因事入成赴署關道行轅拜謁呂鏡宇觀察面禀要公 
[縣役銷差]  
　　本邑舉人童控學師宣琴山廣文一案經松江府陳蓉曙太守審訊後將一干人證解往蘇州兹悉於上月廿七日抵蘇府縣差役等卽至臬憲轅門投文當由吳廣涵廉訪飭發蘇州府收押訊辦上海縣所派差役已於昨日回縣禀明黄大令銷差矣 
[撈屍准騐]  
　　日前有南橋航船行駛至本邑閔行鎭相近忽起大風將帆檣吹折以至傾覆浦中船中共裝白棉花一百數十擔及一應雜貨等均飄泊水中搭客等人亦各溺死船主王寳生投上海縣據情禀報旋又至該處救生局求爲打撈屍身重投縣署請爲蒞騐值日差據情禀明黄大令飭將屍身撈獲再行核奪聞共死三人一係在閔行鎭爲雜貨店夥之張姓尙有二人皆寗波人未悉其姓 
[妾翁保釋]  
　　宋雜翰與楊葆鏞因購地涉訟公堂出票拘提楊避不到案將其妾父陸士林拘押捕房迄今已逾旬日無人顧問楊則帶領其妾先至杭州繼往姑蘇借游玩爲避匿之計捕頭以楊不到案終難結着將陸士林仍交原保之鴻運　執事張某保出限八日内將楊交案此事先由楊慶和總管林維芳將地租與宋姓倩主人畫押其中曲折甚多筆難盡述現雖經嚴筱舫諸君極力排解終難免對簿公庭也 
[欠户避匿]  
　　虹口二十三保二圖董事王少卿去年輪充梱業曾雇錢漢山爲夥一應糧米銀串歸錢收取本年九月間董以期滿結算帳目被錢吞没糧銀三百餘元屢次索取馮一味延宕現以年關將届王情急萬分因於昨日禀知圓通寺巡防局員王壽華二尹請飭差勇將錢漢山拘送縣署請辦詎錢早知消息已匿跡潛蹤不知避往保處矣 
[吞烟嫁禍]  
　　蘇州府屬某邑人金子明竊取英界大馬路泰和里某洋貨號主邵麟書之妾首飾匣一具其中金珠翠玉爲數甚鉅報捕後捕頭遣某包探緝獲由公堂解經屠别駕懲辦遞籍旋又來滬匿跡租界中行蹤詭秘詭秘故無有知其實在來由者前晚又至號内適與邵見叩以何事人來金一言不發信手將榻上紫霞膏一盒吞入口中邵恐被株連立向捕房聲訴捕頭命人舁送仁濟醫館求治 
[候追賠欵]  
　　日本三井物產全社長控華商楊恒順承買棉花延不交付迭經屠别駕會同日官訊鞫著將楊押繳賠償三井所虧銀四千餘兩未幾楊在押染病經人保出願自向原告理淸昨日日本領事又函致公堂内開楊恒順主楊彚樓因病保出至今日久病已痊愈依然在外生理置控案於不顧應請著保將楊交案嚴追别駕遂飭差役王蘭恊同保人某甲至漕河涇將楊帶出管押候追 
[南市紀聞]  
　　趙紀發挈妻朱氏投二十三七鋪巡防局控稱張星照偕其姘婦陸氏誘小的之妻出外託言至城内購取綢布不料其竟借端行騙購回之後携之而去不復付錢叩求提究姚殿卿二尹立飭甲勇將張及陸氏拘訊供出所取綢布現存某成衣鋪内二尹判令將物如數繳案給趙收領並判責張二百板陸氏掌頰數十下交人保出○南市舊馬路前設各物攤前經工程局委員朱森庭明府函請各巡防局悉行驅逐昨日明府路經萬榕碼頭水果攤依然林立不禁勃然大怒立傳二十三鋪地甲副役至輿前諭以本擬重懲今姑免責蓍速將各攤驅逐不准遲延 
 
 

Page 4

 
 
[巡局紀聞]  
　　前晚總巡鍾壽伯明府帶令局中勇丁往各處巡緝行經老北門外見有乞兒多人羣臥在城門洞口内有二人衣衫齊整不似呌化形模殊屬可疑爰命勇丁將二人拖起詰問一稱姓楊名松林通州人來滬找尋妻子流落所致故辱身於乞兒叢中一稱姓唐名道達向在小南門内做絲線作生意今晚因不及赶進城中故臥於此以待天明明府飭將楊松林驅逐出境唐道達著勇丁押送回作 
[法捕房瑣事]  
　　錦名洋行收租人某甲前因與房客收租起釁口角之後被房客以穢物塞口大受窘辰前日至威德里收租又與房客某姓婦齟齬矢口謾駡爲婦批頰二下奔訴八仙橋捕房適值西人元旦不理刑名麾之使出昨晨又赴捕房控訴捕頭飭傳該婦與甲對質婦以甲先辱駡是以批頰捕頭以兩造各有不是一并斥逐出外○同昌泰煤炭店主徐松堂賣出火油八千箱收銀後不將棧單交出以致涉訟公庭經鄭大令訊供押候嚴追旋由磚瓦公司經理人轉托物產公司之馮仁美保出限三日内理明嗣因延不淸理着保交案嚴追依舊延玩大令判將該店拍賣作抵又據包探查得店中貴重之物已搬運一空其妾挾資數千金遁往他處所存各貨祗值五六百金不敷抵償大令以馮仁美人銀兩保飭傳到案一併押追馮以磚瓦公司轉托昨日將該公司人扭赴捕房請爲押追捕頭不准揮之使出○小車夫某甲向某乙借錢一千乙屢索不還前日在途遇見將甲衣服褫去甲投訴捕房捕頭以乙雖索欠不應褫衣飭拘乙押候解送公堂訊究 
[美捕房紀事]  
　　江北人王寅彪新興里口開設烟問度日嗣因生意淸淡無力支持將一切生財召租與同鄕人匡潤生　開昨以期滿檢帶各物失去烟槍等器具無數向之理論匡恃蠻不服王因據情奔告捕房捕頭諭投英公堂喊控○流氓蹺脚阿三昨午行至蓬路顧姓馬車行見行内寂然無人遂闖入竊取洋銀若干當被事主瞥見扭交包探洪阿寳解入捕房捕頭詰問之餘姑念事屬徵細從寛免究禁押半天釋放○昨日上午有寗波人陳渭初喚坐馮順之所拉之東洋車至虹口蘇州路停止索取車資不給与相爭毆陳力大如牛一揮手間將馮推落蘇州河中幸是處泊有多船將馮救起事爲五百零二號華捕所知卽將陳拘入捕房捕頭判令禁押一天以示薄懲儆小竊張阿滿昨夜由某處竊得松木若干負至吳淞路爲三百二十八號華捕拘獲解送捕房禁押 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[詳訊巨棍]  
　　署江海關道呂鏡宇觀察將楊樹浦巨棍張桂卿訪拿到案飭總巡鍾壽百明府會同上海縣黄大令及帮審委員蔣蔣林　史迭次嚴加訊問本報已詳紀簡端前日午後四下鐘時明府赴縣署會同刺史升坐花廳提張棍及羽黨賣糖阿大等人覆訊阿大供稱小的並非泥水阿大實是賣糖阿大年二十有五太倉縣屬寳山縣人姓林家居虹口尚有祖母及母親妻子兒女共若干人以糖爲業起案之小刀一柄並非兇器實係前者將糖換下小的與張棍素來相識餘不知情明府及刺史叱上天平架鞭責藤條四十下始供稱二月十二日淸晨張棍糾人去搶蔣銀大其時小的因事在蔣家橋與之相遇旋見張棍已將銀大搶得簇擁飛奔小的遂尾隨而去旣而伊等將銀大擁至張棍家至九月初九日小的又在蔣家橋某茶肆中啜茗與張棍等人閒談言及欲覓蔡毛郎令小的偕往小的允之遂同至虹口蔡家適蔡不在小的等尋至其處見蔡在田中工作有名松林者邀蔡至虹鎭某茶肆稍待張棍持刀向蔡曰爾前曾爲蟻媒須以洋銀五十圓爲壽時羽黨共有十餘人有名　林者勸蔡出洋銀十圓交小的瓜分後張棍糾人拜盟小的實不干涉顧蔣氏卽銀大供稱獲案之見山阿大小婦人認不淸楚明府及刺史問爾被搶時認明幾人動手供稱當時人多手雜小婦人不能一一認明面貌惟記張棍一手搶小婦人飛奔至軋花廠外某姓屋中小婦人已頭昏眼花矣見山供稱小的姓陳年三十有七家住虹口向在磚瓦匠頭目某甲處帮忙家有妻子及弟陳春春向業木工小的與張棍自幼相識因今年二月十二日張棍强搶銀大時小的適在附近某茶肆中品茗張棍與甲持二尺長之小刀一柄糾領多人行過小的上前詢問張棍云另有事情小的見勢不佳旋卽隨之而去及至頋松泉家銀大方在塲揀花張棍率領多人至塲上將銀大拽而向南後小的隨至官路遂卽回來至張棍搶銀大至何處小的實不知情迨六月十六日有名生林者約集流氓數十人欲與張棍之羽黨爲難張棍聞之曳生林至某茶肆中評論生林懼　給張棍洋銀八圓是日小的路過茶肆生林央小的入内向張棍擔保嗣後生林竟然不復來小的屢次尋覓無蹤某日又在茶肆中張棍帶同六七人來向小的索取洋銀小的告以前途未曾付下張棍一味兇横大言曰如生林不付莫怪我之不情爾旣作保人理當交下欲向爾借用銀洋五十圓如果不依定將爾戳死小的見此情狀知非了局給以洋銀二圓錢三千文再四苦求始得無事問張棍糾大拜盟爾知之否供稱拜盟一節小的實出不知蔡供稱小的年三十有四充當十二圖地保九月初九日正在田内工作張棍與賣糖阿大等有二三十人不問情由强將小的拖至虹鎭茶肆内張棍巍然高坐餘黨均站立兩旁張棍高聲曰我於二月十二日搶蔣銀大與爾何于爾何故欲令伊夫控告可知爾爺利害否語未畢兩旁站立者各出利刃恐嚇小的無奈向張棍等叩頭求恕張棍曰欲了此事須出洋五十圓否則定不使爾安寗也小的遂向人借得洋銀十圓給之伊等始放小的回家張棍供稱小的搶銀大時糾合賣糖阿大等多人同去當時賣糖阿大及見山並未入門實在門外守候九月初九日小的向蔡索得洋銀小的分用六圓其餘大家分用先是六月間有名生林者向小的之親串行拆梢小的知之卽糾多人至茶肆中將生林曳來勒令罰洋銀一圓見山擔保後小的向見山索取見山出洋銀一圓錢三千文由小的一人使用旋由小的請弟兄們飲酒此事賣糖阿大　曾與聞况拜盟時帖上有伊名字與小的所識者計有阿大二人一爲箍桶阿大一卽賣糖阿大當見山等拜結弟兄時小的手下弟兄並不在内沈茂介供稱小的年五十有四身充某圖地保張棍結拜弟兄時賣糖阿大確在其内孫進卿供稱小的年方四十住居虹口家有妻兒現在充當地保張棍居十一圖内並非小的所轄小的因有洋人租地案故來備質自幼與張相識伊向在機器織布局當小工現已歇出小的有親戚某姓向開小烟館本年二月中被張糾人打毁因囑小的出外勸和聞張素在虹口擺設賭檯拜盟一事在二圖内故小的實不知情瞿榮金供稱小的年二十有八胞兄東升母親瞿氏小的向在法界玉露春茶肆前設餅攤與張素不相識殷見山供稱小的年十九歲家居殷家宅從兄名秀山前日有公差持信票拘秀山適有事出外故小的來案備質小的並未充當地保秀山供稱小的身充四七圖地保母親逝世小的不在家中目下景山已經逃避景坤前在高廊廟犯事經父親拘獲被景山放去父親因之氣死景坤供稱小的年二十有二向業凉鞋與景山同居一宅然素日不相聞問今春高廊廟一案小的實不知情明府與刺史飭將孫交差管押瞿及賣糖阿大陳見山景坤暫收所中張棍還獄銀大押候再訊殷無干省釋沈飭回家侯傳 
[英界公堂紀事]  
　　蘇州府屬某邑人黄阿五娶妻某氏賃屋泥城橋左近氏年逾花信姿首尙佳水性楊花專喜隨波逐浪邇者與比鄰陳岳亭有私羅帶飄風圓心暗結　垣有耳漸至詩詠牆茨黄聞之不覺怒從心起前晚一點鐘後知妻又往姦窟遂糾約朋輩二三人往捉氏早已聞信潛歸僅將陳髮辮剪去陳固此中老斵輪從容向黄言曰諺云捉姦捉雙今爾妻何在安得平白地誣人亦知余因髮短而心甚長者乎事爲三百九十三號巡街華捕所知一併拘入捕房轉送公廨屠别駕著押候訊核○昨日淸晨李榮發扭王杏三至案訴稱小的開設小京貨店王曾薦朱斌臣爲夥朱不守本分在外招搖近更冐名向各往來店取貨而逃因將王扭請訊核别駕著押候核奪○在錢阿大者落魄江湖無資果腹而又癖嗜鴉片喜與鞭蓉城主交前日將晚時獨行至泥城河臨流觀望徘徊久之驀蹤身躍入波中三百七十四號巡捕見之急雇人援起送至捕房轉送公廨别駕著押候送請棲流公所留養○顧榮卿扭蔡阿林至公堂訴稱小的與蔡在治下股開小錢莊邇者生意不佳意圖歇業向索股本一味支吾雖經原中竭力調停終是置之不睬不得已扭案請追别駕著押候訊核 
 
 
