# 1898 - 350 - 4909226

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[外臺秘要出售] [  圖書集成局啓]  
　　是書爲唐王刺史燾所輯刺史在臺閣二十餘年萖求古今奇方凡一千一百餘種裒成四十卷鈎元提要卓著靈效宋孫中丞刻之於前明程敬通先生刊印於後岐黃家久已奉爲圭臬惟板本久已散失市無流傳本局由日本覔得初印原書用新鑄鉛字排印紙墨精良校　詳愼現已工竣碼洋兩元五角在申報館申昌三洋經橋煥文書局文淵山房棋盤街江左書林十萬卷樓曁漢口鴻文順記湖北省城渙文書局發售坻佈 
[士人不宜囿於時文説]  
　　自時文攺爲策論後當世之識時務者方歡欣雀躍以爲我國家從前考試積習至此當一掃而空從此新學漸興蔚爲新政富强之兆當於此一舉基之而迂腐不通之流平時除八股五言一無所曉一旦棄置無用輒不免牢騒滿腹悉鎖雙眉自嗟實命不猶致數十年且夫嘗謂之工夫平日地付之流水迨八月二十六日欽奉懿旨國家以四書文取士原本先儒傳注闡發聖賢精義二百年來得人尤盛近世文風日陋各省士子往往　襲雷同毫無根柢此非時文之弊乃典試諸臣不能釐正文體之弊論者不揣其本輒以所學非所用歸咎於立半之未善殊不知試塲獻藝不過爲士子進身之階苟其人懷奇抱偉雖沿用唐宋舊制試以詩賦亦未嘗不可得人設使論説徒工心術不正雖日策以時務亦適足長其囂競之風用特明白宣示嗣後鄉試會試及歲考科考等悉照舊制仍以四書文試帖經文策問等項分别考試朝廷於掄才大典斟酌至用不厭求詳嗣後典試諸臣及應試士子務當屏絶浮華力崇正學毋負朝廷作育人才之至意等因欽此在不明事理者方謂時文爲無用之具不若策論之按切時事使幼而學者可以壯而行抑亦思昭代元勳無一不從時文做起國初如湯文正之理學張京江之相猷照耀古今絶世無兩而當其進身之始莫不以五言八股試之於風檐矮屋中卽同治中興英奇輩出而曾文正李肅毅之輩亦皆由翰苑起家然則時文豈足以病人特自中時文之病耳且目今書估之射利亦可謂妙想天開矣當考試時文時塲中懷挾之書細安蠅頭多至这可以數計供人抄撮幾於取無盡而用不窮及攺試策論之詔初頒而洋務時務諸書又花樣翻新日夜赶工印釘若是則時文固不勞匠心獨運卽策論何獨不可抄撮而成試時文固不易得眞才試策論亦安必其眞者之輩出哉善夫今兩江總督劉制軍之札文也其文見於萬國公報中略謂欽奉懿骒嗣後　試會試歲考科考仍用制藝試帖誠以制藝係四書題文爲義理所歸宿以此取士可以觀其會通覘其底藴並非令士子專於制藝用功也夫木有根柢則枝葉並茂水有淵源則支派自長學者亦如是矣如各士子平日講求經史及堂故時務知古知今有體有用得諸心者應諸手以所誦習發爲文章精采異常無難掇蘶科而膺顯仕坐而言者起而行卽以文章施之經濟挾持有具必能作循吏而爲名臣條貫相同是皆中學中事至於西學多門足爲中學之輔在各士子自就資質所近兼習取益以成通才爲國楨幹是則本部堂所厚望者也倘各士子以仍用制藝考試專於制藝用功矻矻窮年虚耗精神坐糜歲月則是舍本逐未卽使刻意求工亦如宋書所云連篇累牘皆風月之形積藁盈箱悉烟霞之狀明眼主司必不取此等空疏固陋之作縱倖博一第倖得一官而識等面牆不知上致下澤爲何事貿然從政惟簿書期會之是營參佐得以窺我淺深吏胥得以持我長短似此讀書肄業弋取科名殊負朝廷選俊求賢之至意該各地方官皆有教養之責務須曉諭各士子崇尚實學友遠大自期書院山長並須聘請名師兼課經史掌故時務不得僅以制藝試帖敷衍塞責悞人子弟云云意若制軍者誠可謂通達精詳不愧識時務之俊傑矣抑更有説焉從來法愈變則愈壞懷挾之弊迄於今而變本加厲幾不可以終窮欲搜檢則人數過多萬難遍及若竟聽其夾帶則士人空疏無具但能抄襲卽可成篇撍撏李義山之笑談今且十白倍於古昔時文然策論亦何獨不然是非參用西國章程就學堂殿最人才薦之於國斷不能使精金躍冶頑鐵無光參酌得中不得不於袞袞諸公傾心以望已 
[本館接奉電音]  
　　昨日午後京師飛電傳來懿旨一道上諭八道敬謹譯登○十一月初五日欽奉慈禧端佑康頤昭豫莊誠壽恭欽獻崇熙皇太后懿旨睿親五魁斌鄭親王凱泰莊親王載勛貝勒載瀅載濓貝子奕謨大學士崑岡尚書熙敬敬信啓秀徐郙崇禮松溎都察院左都御史懔塔布徐樹銘都統廣忠符珍桂祥恩佑侍郎崇光徐用儀徐會澧立山陳學棻榮惠阿克丹梁仲衡總管内務府大臣世續均著加恩在西苑門内騎馬並在西苑門内乘坐船隻拖牀欽此同日奉上諭安徽按察使著聨魁補授欽此同日奉上諭安徽按察使聨元著開缺以三品京堂候補在總理各國事務衙門行走欽此同日奉上諭甘肅按察使著何福堃補授欽此同日奉上諭刑部尚書趙舒　著在總理各國事務衙門行走欽此同日奉上諭前曹州鎭總兵王連三著交北洋大臣裕祿差遣委用欽此同日奉上諭禮部尚書啓秀著在軍機大臣上行走欽此同日奉上諭啓秀現在軍機大臣上行走著開去總管内務府大臣缺欽此○初六日奉上諭甘肅安肅道員缺著和爾賢額補授欽此 
[法艦又來]  
　　金陵采訪友人云法國兵艦自十月初六日駛抵金陵游弋於下關浦口草鞋夾北河口等處迨二十八日天剛破曉展輪駛往鳩兹兩閲晨夕仍下駛至省垣迨本月初二日北河口居民晨起見其來往江心游弋如故矣 
[詳述蜀藩王方伯辦理余事]  
　　重慶訪事友人來函云新任四川布政使王芍棠方伯於十月初二日行抵重慶暫駐行旌其前導有欽差大臣督辦川東教案事宜等銜牌到渝後帶同聨繙譯官恩拜會英法美日四國領事官次日飛調駐防永川之周張二統領來淪查詢余匪近日情形兩統領旋赴余匪處商議招撫之事而各國領事咸勸方伯督兵痛剿不必因華司　一人致悞大局方伯曾數次電禀總署請轉向法領事哈君索取文憑謂如因剿余傷華不能歸咎中國法领事口雖允而心不以爲然是以尚未定議方伯隨出有告示云奉旨來淪辦案總期民教持平余蠻蔣唐本意應知國法當遵徒以仇教滋釁遂致枝節橫生撫事現將就緖切弗搖惑人心乃有冐名亂黨乘機搶刦居民獲匪業經正法前車之鑒宜明責成團練抵禦務當衆志成城有匪格殺弗論捆送立卽嚴懲出力鄉團優奬毋許 
 
 

Page 2

 
 
再肆縱橫違卽大兵壓境痛剿絶不容情至余匪近日仍糾黨行刼教民致教民之遷避來渝者多至二三萬人城中雖有　巡守而周張丁三統領所部之勇不過千餘人川東道由彭縣調來張紳帶練勇三百名渝城曾遊戎練勇三百名方君所帶壽字營三百名通計可用之兵不下二千數百人近聞余匪又由大足縣竄至隆昌圍固縣城要索城内法司鐸丁君情事甚爲危急未知方伯將何法以敉平之也 
[將星遽隕]  
　　金陵采訪友人云月前江寗將軍豐漢文軍帥紳偶感風寒觸發舊恙公子輩延醫調治參苓並進效騐全無迨至本月初三日亥初壽終節署公子輩哀痛欲絶擇於初五日申刻大殮素車白馬弔者盈門 
[查勘鐵路]  
　　漢口訪事友人云上月某日鐵路督辦大臣盛杏蓀京卿蒞鄂與張香帥商辦開築事宜擬將軌道通至汀垣以利轉運旋又飭箽幼維明府會同美國工師前往查勘俟相定基址繪圖劃界然後尅日興工日内明府已與工程師聨袂偕行矣 
[會匪宜防]  
　　漢口訪事友人云鄂王城内近有匪徒結黨聚盟謀爲不軌名曰英雄會蓋亦盜賊之行徑也聞自創會以來爲日已久附從者實繁有徒若不及早殲除恐將來羽翼已成爲害何堪設想不知有地方之責者亦有所聞否 
[照錄籌辦粤漢鐵路章程]  
　　一立公司擬取名粤漢鐵路公司卽在廣東省城擇地設立爲辦事總匯之所此路由廣州經佛山至三水取道湖南以達漢口與蘆漢北幹路相接是爲粤漢南幹路幹路之外一由三水達廣西是爲西向支路一由廣州達福建是爲東向支路此二路或同時並舉或陸續接造視股本之贏絀商務之緩急届時酌辦務使接軫分塗以次推廣南北東西四通八達藉以收回外人之利權永保内地之生計二集股本現在支幹各路未經測勘其道里若干材料若干工程若干共需欵項若干不能憑虚臆度然約略計之約需欵不下五千餘萬兩並經督辦大臣盛奏准奉旨開辦並蒙先代本公司籌借定美國英金四百萬磅以扶商力之不足作商股之先導訂明週息五厘限四十五年還淸惟洋債太多則我自有之權利反因是而减故仍以多集股本爲合算股本多集一分卽洋債可少借一分擬先糾集股本銀一千二百萬兩分作一十二萬股每股科本銀一百兩本公司設立股分總簿一本編列號數蓋用公司圖記公存根執昭凡領簿招股及認股之人領簿後准兩個月將存根及交定銀單繳交總　附股者或書列姓名或堂名悉聽商便認股註簿之時每股先收挂號定銀五兩正由認股日起後三個月加收銀二十兩連定銀共二十五兩具餘七十五兩按三個月一期分作三期每期加收銀二十五兩總計一年内每股收足股本銀一百兩正所有股公銀兩統歸香港上海匯理銀行及中國通商銀行渣打銀行分收分存以備支用股票則憑銀行收條到本公司換給三定商董此次鐵路工程浩大其出名承商之總辦一俟招股有成再行奏派以重事權另由公司選擇認股及招股啊多之殷實紳商爲帮辦其次爲董事所有支欵用人行事槪歸總辦主權惟是和衷乃能共濟廣思所以集益事無大小仍須協力同心彼此商妥方准舉行一切購用工料動關鉅欵尤須衆議僉同俾無縻費四愼職守公司需人不少所有司帳監督工匠人等均由招股及認股最多之公正紳商保舉錄用由總辦量才器使酌給薪工按月發支不得挂借移挪如有浮冐虧空等弊由總辦剔退另選妥人其經手原人如有虧項仍向原保追賠其應用外洋工師匠頭均須誠樸精良恪守公司規例設有�酒滋事不受約束及虐待華工等事查明確據卽行禀請撤換五安民心各處鐵路必須延聘洋工程師前往勘丈方得估定成本確數此舉係爲裕國便民起見内地人情浮動恐未盡悉宜出示曉諭再由沿途地方文武一體保護庶免别滋事端六購地叚凡鐵軌所經並碼頭橋梁貨倉機廠車站學堂一切爲路工應用地叚如係官荒由公司報明地方官丈量升科如係民業查照近十年民間買賣時價酌中定制由公司插標價購如遇墳塋廬舍萬難設法繞越者必應商令遷讓照津榆廬漢現行章程除地價外另給屋資葬費不得藉詞撓阻如有地痞串同胥吏搖惑鼓煽阻礙大工應由公司隨時呈請地方官從嚴究辦以遏刁風七益土著鐵路本是便民之事須爲小民先開生計我粤號稱繁庶除開辦之初工師各匠頭及各項繁要職役勢須雇用外人外其餘闢山塡土一切應用工役均就土著雇募庶財不外散衆至如歸惟應募工人仍須取具殷實檐保編列花名淸册交夫頭鈐管以杜外匪濳蹤工竣之後就近歸田亦不至易聚難散工價由公司酌給該土著不得居奇八造人材開辦之初借才異地持久之計樹人爲先擬於粤東省會設立鐵路礦務學堂挑選聰頴子弟入塾聘請洋師教習俟學有端緖派令赴工隨同洋匠歴練卽爲他日自行造路管路之地庶司機行車採苗公煉路學礦學各專所門不至有乏才之歎應用經費由公司籌給無庸請領官欵九設巡役鐵路地方遼遠彈壓稽查必須分設巡丁以資防衛擬請准由公司酌度情形自行招募所有口糧號衣旗幟並應購用軍火槪由公司給發[  章程未畢明日續登]  
[大風覆舟]  
　　嘉興訪事友人云本月初一日淸晨忽大風自西北方至狂吼如雷屋瓦震動鄉間草棚茅屋被風吹倒者不計其數各路航船及信局划船大半中途羈滯不有應期　至本郡各船户亦不敢貿然行駛惟新塍某姓航船不避艱險乘風逕去行至半途風力愈猛舟人支持不住竟卽傾覆搭客數人皆占滅頂幸經鄰船帮同撈救獲慶更生而貨物已漂流盡淨此外又有某姓船滿載米石而來亦遭沈沒人口雖獲無恙然已淋漓盡致並聞南門外五龍橋相近有一船亦於是日遭風傾覆閲三日風聲始止在氣寒冷滴水成氷貧苦小民莫不雙肩高聳瑟縮如蠶矣 
[梧州火警]  
　　廣州訪事友來函云上月十八日午後廣西梧州府附近關廠之新建房屋忽兆焚如約歴五點鐘之久始得撲滅計燬房屋三四十椽啓興洋行亦遭殃及洵大刼也 
[禾中火警]  
　　嘉興訪事友人云上月之杪南門外啞巴橋某姓家因煮晚餐遺火積薪頃刻冐上屋梁其勢炎炎不堪嚮邇嗣經各坊水龍馳集灌救幸爲時尚早人手衆起水亦便得卽撲滅僅燬去平屋一間 
[鄮山火警]  
　　寍波采訪友人云本月初四日上午十一點越二刻時郡城南門外于家塘于姓家忽以火警報遙望黑烟冪地紅燄衝天城中各善局水龍夫探知其地距城約三里之遙是以均不赴救惟寗防局急駈洋龍前往吸水灌之迨戰追吳回而房屋十餘楹及耕牛兩頭已悉數化爲煨燼矣 
[議興火會]  
　　廣州訪事友來函云省垣火警頻仍居民一夕數驚頗有寢不安枕之勢月前由陳紳繕就公保火險章程三十餘條禀呈南海縣請立案出示日前復由廣仁廣濟兩善堂會同十二善堂紳董於晏公街設立公所以便議設水會各事一俟議有端倪再行禀呈地方官擇期開辦 
[蓬萊靑鳥]  
　　日本長崎四字報云日本出口煤邇日甚爲寥落是以日本及亞細亞洲各口岸積煤甚多目下祇就門司一處計之已積至四十萬噸此外各埠亦儲有十萬噸之譜上海香港新加坡三處不下三十萬噸卽此核算日煤之未有售主者已多至八十萬噸矣○日廷現派山野氏充當駐奥國使署叅贊擬於下次美國郵船啓行時附之往歐洲任所○臺北等處自迭次將抗日之義民擒獲地方略爲平靜邇日日官憑線人指引緝拿一日而擒獲二十餘名若輩因是寒心不敢再出肆擾矣 
[燕城雪雁]  
　　京師訪事友人云刑部曁各處監獄分建内外兩所凡强盜并斬絞重犯俱禁内獄軍流以下諸犯則禁諸外獄另置一室 
 
 

Page 3

 
 
爲女犯監禁之處刑部每日派滿漢提牢司員一人輪流値宿司獄二員在南北兩獄内廳値宿遇有審辦事件每至月杪令承審司員各將所審案犯名數及下獄日期造册呈送其有行提應訊人証不能依限完結者亦將緣由一併造入册中呈堂查核至在獄應審人犯除未結各案及監禁待質各犯均不准親屬探視以防串供舞弊外所有已結各案准犯之祖父母父母伯叔兄弟妻妾子孫每月初二十六日兩次入視設立號簿逐日詳細登記以備稽察此定章也○三海墻外現設朱車官廳七十二座由神機營會同八旗槍營技勇營派撥每班官員弁七百九十九人分作十班輪流値宿以資守衛近日皇太后駐蹕南海三海外圍各朱車値班官兵自初更至天曙傳遞更籌不令片時停歇經欽派稽察大臣派出專司翼長專操管帶帮帶委員旂步堂司各官往來稽察因三海外圍墻垣寛闊各朱車値班官兵名數仍恐不敷守謢故鼍派朱車値班官兵六十員名畫夜分班輪値倘有貽悞一經查出卽行革去錢糧數日内因玩公被斥者已有十餘人宫禁森嚴不得不竭力整頓也○邇來銀價極賤錢價陡昻原其故皆由各米行分赴四方購買新麥大半携帶現錢以致朱提無人過問然各項生意則不免因此益加緊迫安得　有司及早維持哉○户部爲欽奉事俸餉處案呈本年十月十七日内閣奉上諭現在天氣漸寒京師兵丁當差勤苦殊深軫念所有八旂及緑步各營官兵均著加恩賞給半月錢糧以示體恤欽上欽遵抄出到部查此次賞給八旂及緑步各營官兵半月錢糧按照歴届成案放給八成實銀二成錢文所給實銀並加給辦公銀兩至應賞人等一切陞遷事故總以奉旨之日核計分别賞給相應恭錄諭旨一體遵照並照歴届成案將應賞不應賞淸單抄錄移咨各旂營按照本部單開造具漢字花名淸册統於十日内一律造齊送部萬勿遲延 
[珠江雪浪]  
　　廣州訪事友人來函云省垣自開駛輪船以來行客趨之若騖不謂近日竟有在船行刼之事上朋某日厚安輪船由省赴陳村行至三山海面忽有匪徒十餘人一聲暗號從艙中躍出手持洋槍迫令舵工將船駛至荒僻處搜括諸客所携洋銀細軟等物飽其所欲呼嘯而逸由是諸客咸有戒心不知主其事者將何法以弭之○離城北三四十里之亞湖鄉又名虎嘯鄉户口富庶民情大都喜事上月某日鄉中祠宇落成演戲酬神異常熱閙會中人復多備儀仗及各種擡閣遊行各鄉踵事增華令人目眩遠近來觀者幾致萬人空巷勞民傷財甚無謂也○寳慶坊蔡某與南陽人鍾某之子年少多財頗相契洽花天酒地日共追隨蔡因不敷揮霍曾向鍾姓子借洋銀百十元一日二人在王某家相遇鍾偶向蔡問及稱貸之欵蔡以顏面攸關引爲大辱一言不發便卽燃槍轟擊致鍾如宋襄公之傷股經人送回家内延醫調治未知能無性命之虞否 
[西湖佳話]  
　　杭州訪事人云詁經精舍山長兪曲園太史於上月中旬至杭寓居西湖小曲園二十日舉行冬季兩月師課卽日評定甲乙發案榜示二十八日赴各大憲衙門及紳士處辭成回蘇事臨浦厘局總辦現當瓜代上月二十八日牙厘局憲委候補縣蔣大令紹琬接辦○拱宸橋開設商埠後妓院戲園俱已林列現又有欲在是處設立賭塲者惟房屋尚未租定蓋因賭博之害甚烈中西皆有嚴禁之例故業主未敢出租也○湖墅厘局總辦高太守英前奉藩司委署嚴州府篆遺缺委江干總辦劉太守調補太守於十月二十七日交卸江干篆務卽赴湖墅履新○拔貢教職朱廣文用賓於上月二十四日赴撫轅考騐廖中丞困政體違和特委藩憲代騐惟仍禀由中丞命題耳○永濟倉在艮山門寳善橋東卽俗所謂大倉也前由官紳舉辦平糶將倉中積榖一律出淸兹已採購新榖如數補足入厫封𫏎由藩憲札委候補縣周大令諧駐倉看管大令奉札後已於上月二十四日到差○杭垣自舉辦冬防以來夜巡嚴密各巷棚欄均於二更上鎖禁止夜行各叚文武巡員無不認眞查察以免疏虞上月二十九日天將破曉中城三叚分巡候補縣丞吳二尹亮洵在積善坊巷查獲一匪訊問之下供稱姓謝名長淸二尹命重責二百板并提更夫各責一百板以儆 
[憲札照登]  
　　上海縣王欣甫大令接奉松江府張子虞太守來文内開奉布政使司聶札奉總督部堂劉札開據江西永寗縣鄭令禀稱該縣拔貢生龍獻瑞等禀請將部議减征丁漕錢文仿照湖者仍照舊章徵收另欵報解按府分領以資建設文武學堂等項經費之用等情禀請核示前來本部堂當批據禀該縣貢生龍獻瑞等請將减征丁漕錢文仿照湖北仍舊征收另擬報解按府分領以資建設文武學堂等項費用法不擾民而鉅欵易集學校可期大興辦法甚屬妥善據稱詢之該縣人民咸稱心願足見深明大義顧全大局可嘉之至應卽通行照辦其餘所擬各辦法亦均屬可行仰西藩司卽飭所屬各府廳州縣一體遵照速邀紳董會商禀辦至所擬合兩江兩湖於適中之地公建文武大學堂核與現在總理衙門會議籌設學堂章程不符應毋庸議各處大小書院應攺爲中西學校一事業已欽奉諭旨飭遵自應欽遵辦理並飭遵照仍候分行寍蘇安三藩司一體通飭酌辦並候撫部院批示繳除批外合行札司通飭各屬一體邀商紳董酌核仿辦等因到府奉此合就轉飭札到該縣卽便遵照 
[移取印結]  
　　張芷芳大令堅籍隸上海自登己丑賢書庚寅聨捷成進士以卽用知縣分發河南歴得優差極蒙上游器重邇丁内艱由汴起程回籍守制約計行程將次抵滬日前河南巡撫劉中丞行文江蘇巡撫請轉飭地方官俟大令到滬後取具回籍日期印結卽日申詳以備查考刻已由德中丞札飭上海縣遵照辦理矣 
[催繳下忙]  
　　上邑二十四保十八圖地保龔理卿楊月如應繳下忙錢糧至今未淸王欣甫大令以其疲玩已極飭糧差立傳來案聽候訊追 
[諭防火警]  
　　上海縣王欣甫大令以近來火警頻仍皆由居民鋪户漫不經心所致爰飭吏繕就六言簡明告示徧貼城鄉各處其文曰時届冬令久旱火燭應各當心廚房柴間圍爐均須格外謹愼倘敢玩視不遵查出定提究儆水缸各宜加滿以備緩急挑運一切洋油燈盞不用最爲妥穩凡爾鋪户居民臨臥先須熄燈勿恃保險可靠疏忽貽害非輕地甲汛捕更夫巡緝尤宜認眞栅夫專管栅門看守必加嚴緊如敢怠玩悞公定行提案重懲 
[怨曠無嗟]  
　　昨日午後英界公廨署理讞員鄭瀚生大令命駕至新閘棲流公所拜會董事令將發擇配之婦女花文卿等十七品妥爲相攸如有兩情相洽願締百年姻好者准卽禀明覔保娶回至所中經費隨意酌助並不勒索似此關心民事格外周詳租界居民庶不致興嗟怨曠矣 
[虐孩宜究]  
　　某號巡捕送迷路男孩楊全錦至英界公堂禀請留候家屬認領旋有楊文其者投案請領經帮審委員劉穆庭二尹提訊楊供寗波人年六十六歲向爲南貨掮客僑居二馬路因無嗣續於本年七月十一日至蘇州向薛梅生買其弟全錦爲義子計身價洋銀二十五元八月十二日托其戚領至滬上當時由薛書有庚帖筆據前日孩在門首忽爾走失知蒙大老爺飭人留養爲特投案叩求給領楊全錦供年七歲前日被此人無端敺擊痛苦不堪是以逃出行至跑馬廳由捕送案二尹卽飭官媒將孩騐視禀稱項際傷痕歴歴兩手背靑腫異常孩心　怖懼啼泣不休二尹見而惻然謂楊文其曰爾旣以年邁無子撫養螟蛉不應肆行酷虐作此忍心害理之事本應重辦姑念年老從寛免究著將孩送交義塾妥爲教育楊所呈庚帖當堂塗銷 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄞試一志]  
　　寍波采訪友人云鄞縣主畢大令舉行縣試以諸童積習難迟往往遲至翼日天曉始携考具出塲因核定章程俾多士盡一日之長不得夜以繼日示定四更一點放頭砲四更三點放二砲四更五點放三砲各童齊集校士館聽候點名此諭一出諸童稍稍懔遵惟當闢門點名時一切閒雜人仍有任意出入者亦足見凡事皆難於認眞也是日己冠首題文王之德之純至純亦不已未冠首題鯉退而學禮通塲次題使諸大夫國人詩題賦得鳳闕曉霞紅散綺得霞字 
[創行保險]  
　　揚州訪事友人來函云郡城向爲繁盛之區近來承平日久商賈輻湊百貨雲屯市面愈形熱閙轅門橋教塲多子等街皆爲菁華薈萃之所金碧輝煌較前尤甚然向無保火險之舉兹有豐和英商在鈔關門外創設保火險行張貼告白有經理永平保火險公司字樣從此風氣大開地方當更形興旺矣 
[勇於私鬥]  
　　廣州訪事友人云省垣賭館林立易肇事端帶河基等處此風尤甚上月某日潘何二姓因爭占賭塲以致勢成冰炭各糾羽黨欲决雌雄是日潘姓以人尚未齊不敢與敵何姓則雲屯霧集聲勢洶洶稱戈比干羣情踴躍分投兩路欲得　姓而甘心焉不意彼此會合之時不辦誰何竟誤認爲潘姓之人立卽開槍轟擊格鬥移晷各有損傷嗣知其誤始各罷手乃將受傷人舁回醫治幸尚無性命之憂然而此風亦烏可長哉 
[鶴背淸談]  
　　揚州訪事友人來函云揚州軍捕河務同知周司馬深知靑皮地棍最爲鋪户居家之害雖經地方官拘拿懲辦無如若輩黨羽甚衆花樣日出不窮穢蹟腥聞幾難殫述而教塲一帶更有一種年少惡棍蠻橫不堪因出簡明告示多張發貼通衢其文曰照得靑皮形跡不同打散根辮提鳥雀籠歪戴帽子敞開襟胸閒遊街巷遇事生風魚肉良善恃强行兇見必拘拿嚴懲從重似此雷厲風行若輩當可斂迹矣○前報紀蓮花洲救生局董吳君物故兹聞有某孝廉者至淮南總局具禀求充局員批示云查此項善舉係由鄂湘西三岸運商捐辦吳董旣已逝世候飭運商等公同禀保公正紳董接辦以重善舉蓋救生一事關繫非輕局員此批殆亦鄉重善舉之意歟 
[幾兆焚如] 　　 
　　前晚本城三牌樓某姓豆腐店中人用木花煮菽乳火勢太猛頃刻間熊熊直上幾兆焚如幸行人見而大呼立卽汲水澆熄尚略一遲延恐有不堪設想者矣 
[淸查保險]  
　　上月租界中火警頻仍大都保有火險者居多各保險行受虧頗巨英界捕房栢巡捕頭特倩某包探將界内保險各家所有貨物値價若干保銀若干逐一查明存記以便稽核亦未始非思患預防之道也 
[札飭提訊]  
　　前者商民孫長才投上海縣署控同仁昌魚行主孫蓮夫侵呑魚價經前縣主黃愛棠大令飭提研訊孫潛居法界抗不到案嗣經孫畏才先後投臬轅府署上控兹由松江府張子虞太守札飭上海縣立卽提集人証質訊詳復如果被告仍抗不到案准卽禀請委提審辦王大令奉札之下刻己遵照辦理矣 
[體恤病犯]  
　　流氓鍾阿榮前因誘拐鄉人孫阿二之妻朱氏被孫控諸馬路工程局經朱森庭明府提訊枷責在案兹鍾患病由看管之二十三鋪地甲錢昇禀請核奪明府格外從寛命將枷開去著具呈攺過切結交人保出 
[嚴催到案]  
　　丧者協泰洋行買辦李玉亭投英界公廨控留川總兵黃禮堂騙取金條由讞員鄭瀚生大令移送上海縣前任縣主黃大令提訊後旋經撫標太湖水師左營帮帶黃君保去至今尚未了案迨王大令蒞任屢屢嚴催昨又由英總領事璧利南君繙譚官梅爾恩君函致縣署堅請速提訊追大令准如所請卽催保人交安案 
[售股轇]  
　　鋪學駿卽鍾愼餘投英界公廨控史瑞臣擅賣自來水股分票前日署理讞員鄭瀚生大令堂升提訊鍾供去年十二月間監生將自來水股票六張倩婦人浦招記向史瑞臣處抵押銀一千兩言定今秋備本贖還至七月間史倩浦招記向監生商議稱有人欲買此票每股允出銀二百八十八兩已付定銀三百兩囑先收取監生意頗不願設詞拒之惟因適有急需曾將定銀向浦招記借用三日至二十七日卽湊齊銀一千三百兩向史祇取史卽將三百兩取去言已抵還欵其一千兩則不肯收受謂股票早已賣去豈能再贖監生以事旣如此亦付之無可如何逐向索找洋銀史藉詞延約至今共付銀三十兩屢向催索一味推諉若照當時議定每股二百八十八兩核算共須找還銀六百九十八兩爲此叩乞究追史瑞臣供廣東人去年由浦姓婦人携來股票六紙向職員處抵銀一千兩至今秋鍾忽函致職員囑爲代售適有友人欲購困卽議定每股銀二百八十八兩共計六股可得銀一千七百二十八兩曾付定銀三百兩後鍾忽翻悔欲來贖取職員當卽回絶自此鍾陸續借去銀二百三十一兩計前後共付過一千五百三十一兩尚欠找一百九十八兩其已付數目及其原信前已附禀黏呈求察浦招記供蘇州人此事確由小婦人介紹史瑞臣實欠鍾姓銀六百餘兩餘供與鍾略同大令以兩造供詞各執察核所呈均非守據著史瑞臣措還鍾銀三百兩史稱謝而退鍾尚嘵嘵置辯不肯遵斷大令揮令退出自行理處 
[上海巡局紀事]  
　　前日南市太平弄乾泰雜貨行有白芍二包雇李小俄張天順之車運往某處李張心懷不良意圖盜賣後經行中人得悉追至油車街將車扣住扭送十六鋪巡防中局請究經局員潘仲泉二尹准詞提訊據供不敢盜買實係不識路徑以致悞送叩求恩宥二尹判責李一百板張責二百板交从保　去給乾泰行中人具領○本地人王阿四向在某飯店爲夥邇者失業無聊妻遂不安於室與裏虹口胡家橋流氓陸寳興姘識昨日王至氏處借錢二百文氏非但不與反令陸肆行毆擊傷及其額鮮血直流旁人大抱不平立將陸及氏扭送圓通寺巡防局禀請劉穆庭二尹訊辦 
[英界公堂紀事]  
　　昨日二百十八號華捕解送迷路之女孩至廨請爲安插値日差詢得此孩姓陳名阿月年甫十齡叩以居址則囁嚅不能答因入内禀知署理讞員鄭大令大令著懸牌招領○病民李得甫僵臥街頭一百十二號巡街捕見之解送至廨鄭大令著送棲流公所留養醫治 
[法界捕房紀事]  
　　前夜偷兒某甲不知在何處竊御棉被一條被巡街捕拘獲解入捕房押候解請朱明府訊究○八仙橋某小烟館被某乙竊去棉被持至某押鋪質錢適被某包探夥役所見拘解捕房押候解訊 
[美界捕房紀事]  
　　粤人某甲住虹口篷路九百十七號廣恒昌水菓行樓上近買武進士闈姓票獲彩尚未領銀前日甲友陳某探知甲已出門濳往樓上將彩票竊去甲查知後立卽投報捕房並關照票店陳串通日本人某乙往領票店主遣人通知某甲甲至店將日人扭往虹口捕房捕頭略詰數語卽送至日領事署禀請核辦○昨晨小竊王阿勝至蘇州河某船上竊取衣被等件正欲荷之而逸卽爲包探費阿銀所見獲送捕房押候解送公堂禀請究辦 
 
 

Page 10

 
 
[江西官報]  
　　候補縣朱兆麟　代生米卡回王正輝往弋陽公幹何惟傑禀謝　其起服行知林向滋往樂平公幹從　　　煥往湖口催税契劉文蕃　雲都李作楫往萬年邱紹膠往萍鄉成富春往新喻俱催地丁涂　翊解金陵　亷　往寗攺指典史余晉繳照代帶振武後營李家發禀知任事前營哨官文玉發由贛帶勇來省把總黃兆馨由湖北賑捐奬加藍翎知縣　壽彭往　豐公幹楊樂修由四川賑捐奬加花翎桂森起服來江胡會昌往大庾催中丁姜　綸往綊江胡嘉祿往南康俱催漕折王培齡往浮梁楊紹往宜春劉宗向往德興陳瓚壎往星子俱慛道欵王傳澤往會昌秦振聲往武寗俱催税契王夑侯往星子應汝夑往金谿俱催地丁 
[邗江官報]  
　　十月二十三日泰壩王分轉鵬豫禀辭何鹺尹乃升回新河口卡○二十四日錢鹺尹同訓辭回十二圩差次○二十五日丁分轉乃鎔禀赴泰屬總巡鵠鹺尹鼎元委保甲周聽差徐鹺尹家駿起復回淮分發監掣張司馬金城安徽人禀到姚鹺尹體源辭回淮北○二十六日章司馬回泰屬差次趙鹺尹爾旅禀赴通泰查探水勢賀鹺尹家辭保回十二圩 
[鎭江集泰和代收江北徐海賑捐九十月淸單]  
　　楊景記洋五十元○自訟生求子病愈洋二十元○江西吳城鎭何聘翁手代寄無名氏洋二十四元○陸臨蓀翁代募綢衣二十八件售價錢三十三千七百文○高郵繆鍊翁墊寄代十元○張敬甫翁代募朱錢珊翁洋十四元○宏元代募沈四泉洋二元曹被　洋二角陳玉波洋一元姜桂泉求子病愈洋四元尹亭平洋二角余耀善洋五角陳子科洋一元汪德喜洋一角幼童洋五角幼女洋五角鄭國慶洋一元殷陳氏洋一元張金鑑一元呂光裕洋五元陳王氏洋二元陳二房洋一元陳呂氏洋二元陳大房洋二元仇映雪堂洋十元陳種德堂洋十元高子才洋二角關鐘富洋一元直督憲北洋大臣裕壽帥解到九八庫平銀一萬兩正合鎭平二七　九千九百七十四兩一錢五分九百厘 
 
 
 

Page 11

 
 
   
 
 

Page 12

 
 
   
 
