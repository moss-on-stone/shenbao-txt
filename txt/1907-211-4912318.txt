# 1907 - 211 - 4912318

 

Page 1

 
 
   
 
 

Page 2

 
 
代論 
[江蘇敎育總會致浙省議長議紳諮議官學界諸君詢問紹案公論書]  
　　敬啟者。自紹郡案發。敝會會員中。曾以私人資格。就詢情形。并略貢臆說。遲遲不獲報。比閱各報。於紹事反覆討論。或謂示告之兩歧。或謂陳奏之失實。或援他國對於國事犯之現行法。以證立憲國制之不可以紊。或更願以身家性命。保全被逮者之家屬。敝會未經調查。竊以報館爲輿論之代表。其所紀載容或有。一二傳聞失實然持之有故言之成理凡諸陳說。非爲一人。爲全體也。非爲。浙江。爲天下。也此其意之不可誣者也。及閱報載浙撫紹郡同仁學堂禀批有紳商學界亦有公論之語。則又不禁瞿然自失。以爲浙撫所爲。宜若浙省紳商學界公論所默許。就事言事。同仁校員之釋放。釋放者浙撫。而非浙撫也。怵於公論。則雖謂。浙人自釋放之可也。就言外之意而推極言之。則前此所殺所查抄所拘繫者。皆浙撫而亦非浙撫也。彼必曰紳商學界。自有公論。倘爲公論所。默許。卽不必顯與附和。而此公論二字。已爲行政人所利用。則雖謂浙人自殺之。自查抄而拘。繫之亦可也。如是則凡浙撫之示告陳奏。皆不啻爲紳商學。界通公論之郵。所謂先期敗露。保全紹郡紳富。而不至糜爛。浙撫之功且不可没。卽紳商學界公論之功亦不可没。雖然竊有說焉。夫公論者必非彼一是非此亦一是非之。謂亦非私。相授受躡足耳語之謂。必有鑄造公論之地。并有代表公論之人。其團體爲全省人所組織。其人格爲全省人所信仰。夫如是。則一語一言。得全體之承認。即偶有異同。亦得犧牲少數以從多數。行政人耳而目之曰。此公論。此公論。則洵乎其爲公論矣。今浙撫所指爲公論者何在。致軍機處電有據紹郡紳士密禀一語。彼紳士者負何等之人格。處何等之　位。姓名迄未宣布。且告發之人。與被告發者。居於對待。不得謂之公論。及批同仁校員禀詞又有紳商學界自有公論之語。嗟乎。公論者立憲國民惟一無二至尊崇寳貴之物非浙江官塲所能巧取而攘奪之亦非浙江一省紹興一郡所得默許而餽遺之而自喪失其價值者也敝會之意以爲浙省紳商學界公論。而果以紹郡之案爲情眞罪。　則母寗宣暴於衆。所謂國人殺之也。如所指爲公論者。僅少數人。其人格其地位。亦不足當代表公論之列。則在諸公當亦不樂被此少數者張公論二字之大網。羅公等而盡入之也。抑果有可默許之理由。則及今宣布。亦尚未晚。訏謨。密勿。亦何嘗不。足饜天下之望。故敝會此函。略無左右袒之意。但蘇之與浙。繫柝相聞。固非春秋時吳與越之比。省界之說。乃行政人之區域。非國民之區域。事發於浙而蘇而他省坐視。設事發於蘇而。浙而他省亦坐視。是人人。心理中。已有自　瓜分之朕兆。如中國前途何。此則不憚被髮纓冠。而視爲同室之人互鬭者也。夫煌煌諭旨旣曰庶政公諸輿論又。曰官民共負責任。民而當負責任。諸公思之。非異人任矣兹事己亟。似且開一臨時談判會。請稍曉法律者數人先事研究。再行調查終事報告。使天卜曉然於此事之眞相不徒以空言相磨礱。謂非社會應擔之責任乎。夫官棄其責任。是謂負君。民棄其責任。是謂負國。諸公固知今。 
 
 
 

Page 3

 
 
日爲民之時代。非猶夫昔日爲民之時代也。浙撫旣明明以紳商學界自。有公論爲言。是官已分責任於民。深望諸公之有以負荷之也。抑聞之無罪而殺士。則大夫可以去。無罪而戮民。則士可以徙。今日之事有罪與否。願得諸公明示而决。果其無罪而殺之戮之。則今天下一家中國一人。何所去而且徙。無大夫士無人民。皆同負一般之責任。報載浙紳密告有人。賛從有人。虚與委蛇者有人。聽者足戒。尤深願其言之不確也。同舟遇風。不敢不罄其忠告。幸賜裁復。不盡欲言。江蘇敎育總會公啟 
專電 
[電一北京（二十五日午後九點四十分）]  
　　上海閧閙公堂案外務部據滬道議覆謂不若仍照前議各開案情要索數目交由和蘭海牙萬國平和會核斷以期公允（皮） 
[電二北京（同日午後十點）]  
　　外務部又電催南斐洲劉總領事回華與各公使商議禁烟事宜遺差派隨員劉毅署理（大） 
緊要新聞 
[岑鐵調補兩江之消息北京]  
　　日前端午帥有摺到京力辭兩江之任聞政府之意將令袁慰帥人樞府辦事而以端制軍調補北洋其南洋一缺非鐵尚書即岑雲帥一時尚未决定俟萬壽慶典後當可揭曉（慕） 
[奉撫有調任蘇豫兩省之望北京]  
　　奉天巡撫唐中丞以任重權輕頗不滿意屢次運動政府調補他省日前政府會議蘇豫兩撫近頗不洽輿評不如將唐紹儀奏請調補較爲一舉兩得聞不日即須具摺奏請不知能邀兩宫俞允否（武） 
[越郡羅織黨案餘聞紹興]  
秋瑾女士係貴府義女平時往來甚密當被拿之前三日貴府尚招至署中欵以餚饌迨拘獲到案貴詢問有無同黨秋謂義父乃是我同黨是時山會兩縣俱隨同審訊貴恐於已不便隨卽赴省至張撫處危詞聳聽竟被蒙蔽回郡後卽將女士冤殺爲已脫卸地步事後並將山陰李令撤任以絶後患惟會稽令素與貴有密切關繫是以獲免 
貴府見各報皆言秋瑾女士並無口供亦無証據係屬冤殺且聞浙省同鄕京官將奏請昭雪留東全浙學生亦公電詰問爰將尚未開釋之學生六人早晚提訊哄騙口供謂能指出秋瑾革命証據當卽開釋並請撫憲奏保功名各生謂如欲使我輩憑空誣揑寗請鞭死斷不爲此喪心之事貴遂無可奈何而浙撫又屢次催取詳文頗覺難以措詞云 
秋瑾女士冤殺後卽由同善局備棺收殮抬至金華會館後面府山脚下停厝詎前日有人行經是處見材蓋露開試爲探望棺中並無屍身一時遂哄傳遠近有謂由親屬取去重行棺殮者有謂取此屍身者定是某國人有謂爲某女士取去者并有謂爲犬馬所囓者謡言蠭起莫衷一是以理斷之當以第一說爲近 
紹郡試院改建之中學堂業己竣工遍貼招考廣告近半月矣各處學生鑑　大通學校被抄之事皆慄慄危懼竟無一人報名投考從此越郡學界前途難望進步矣（渠） 
[電請調查官塲有無徐錫麟同黨蘇州]  
　　蘇撫 
陳筱帥昨得江督端午帥來電請將全省大小文武候補人員無論有無差缺及各學堂監督提調人等詳細調查有無徐錫麟同黨如有形迹可疑者立卽撤　查究併須嚴飭各員各具同鄕互保切結方准委差現筱帥已札飭藩臬學三司妥議辦法詳復核奪（於） 
[河南各屬又有亂事開封]  
　　汝州牧松直剌　以本境及鄰封刀匪甚多搶　擄掠猖獗異常特禀請大憲發兵預防現張中丞已派兵馳　並飭南鎭亦撥兵帮同緝捕以免釀成巨患又衛輝府之新鄕縣電禀大憲謂山東曹匪由開州竄入河南越過内黄一帶抵新鄕境意圖起事人心惶惶請速派兵當由兵備處派兵一營由火軍運往剿辦（西） 
[朝考優給舉貢出身辦法北京]  
　　朝考取列一二三等之舉貢定期二十二二十三兩日欽派土大臣在内閣騐放以部屬中書知縣錄用各按省份匀派如該省一等少者雖二三等亦用部屬如該省三等少者雖二等亦用知縣其應用部屬者舉人作主事五貢作七品小京官應用中書者舉人作内閣中書五貢作中書科中書應用知縣者舉人歸卽用班五貢歸優拔貢知縣班其部屬分部之法原報交涉一門者歸外務部原報商務礦務等門者歸農工商部原報鐵路一門者歸郵傳部原報警察及地理二門者歸民政部原報算學一門者歸學部原報兵事一門者歸陸軍部以上均毋庸掣簽惟財政法政兩門人數較多擬 
 
 

Page 4

 
 
改爲掣簽分配史禮度支法四部及大理院（丁） 
[北通州水災詳報天津]  
　　京東通州一帶連日大雨傾盆十七日晨刻河水陡漲丈餘波濤洶湧泊岸衝隄上流飄下梁柱家具牲口浮屍不計其數而是夜東門外之大南　忽被衝决數口大水奔入聲如瀑布幸經武衛軍總統何笠農觀察急飭營務處馬西林鎭軍立帶各營勇丁馳往堵禦計竭二日夜之力用麻布袋三千築成夾壩數十丈始得轉危爲安現在郊外水深滅頂一片汪洋遠望無際附近村莊被淹者二十餘處稍遠者尚不在内至於田地之淹没房屋之倒塌器物之飄失男女之流離尤爲目不忍睹查此役幸得該軍預先防範搶獲迅速否則全城居民皆有其魚之嘆也又德勝門外京北沙河一帶於月之十六七等日連次陰雨山水瀑發致將某村田地菜園生畜等均被冲没現直督袁宫保得報已飭司道速辦米麵蒸食各物運往災區賑濟矣（丁） 
[鄕民反對鐵路公司採石松江]  
　　滬嘉鐵路需用石子改在神山小赤壁兩處開採已詳誌前報現神山鄕民聞公司採石需用炸藥轟擊驚惶殊甚咸謂督憲批詞係路工墳墓兩須保全今墳均未遷率用炸藥轟採山石顯違憲諭青浦縣鄕董張某力辯炸藥無碍衆更忿甚遂一併擁至其家將器具雜物盡行搗毁繼各鄕民聞公司請有防兵不日將到更覺惶駭異常遂聚集數百人扶老携幼至松江府署求爲阻止松府戚太守卽嚴諭鄕民母許暴動一面亟禀上臺請示核辦又聞松郡官紳之意以鄕民不知理化往往惑於火藥轟石必致殃及急切無可理喻擬先在空地上試演給看示以無碍方可照辦若操之過急恐釀巨禍昨己商請蘇路公司暫緩動工俟再妥商必使於路政民生兩無所損方可興辦云（毒） 
[鄂省派兵彈壓敎民械鬥湖北]  
　　鄂屬鍾祥京山二縣毗連之處有福音天主二教教民近因細故齟齬竟至持械相鬥前日由該二縣飛電到省鄂督張香帥立卽派兵二小隊（約三百人）由襄河乘輪馳赴該處妥爲彈壓（音） 
[補錄趙次帥招徠南洋華商興辦實業片]  
再奉省處商業競爭之時旣無大資本家而傭值又復昻貴是以興創各事任呼罔應商界實無以自存欽奉迭次諭旨招徠華商回國飭加保護仰見慈惠之懷無遠弗届莫名欽感因思南洋諸島富商大賈居多距離不遠若能招致前來實可爲移民實邊之一助查有前廣東惠潮嘉道沈守廉服官粤南素爲商民信服特委前往新加坡檳榔嶼一帶勸諭各商許以特别優待各島華商關懷祖國又習知奉省爲農工商業產地由商會公舉代表職商熊其實朱晴溪來奉調查並呈遞辦事節略臣接見該商皆有熱心實力當加奬勵詳閱節略於官爲保護一層再三致意蓋猶有疑书之念存至開礦一層先請隨便採礦看定之後再行請領執照又礦稅請免出井悉照統捐辦理等節雖與定章稍有不同惟查南洋、 
華商屢經招徠至今裹足不前者實緣憚本國文法之煩多官吏之更易又兼生長外洋不習本國風氣若非示以簡易之趨優其保護之法　不能堅其信從且恐前者失意而歸後者永遠相戒於朝廷一視同仁之意地方興殖之策大有關係此次經沈守廉竭力勸導又得新加坡領　孫士鼎相助招致始得公舉二人來奉實爲奉省實業發逹之初基臣默計招徠不易非許之始終保護不足信其心非准其稍示通融無以鼓其氣况所請各節皆損小而益大爰一一批准照辦以期信倚而廣招徠據農工商局礦政調查局禀請前來相應據情請旨飭部立案施行除咨部並移交新任督撫臣接洽外謹附片陳明伏乞聖鑒謹奏（句） 
　　按熊朱二人以徐督到任後不加禮貌遂折至京師投禀商部乃商部亦漠然置之今已託故而去其能挾資重來與否不可得而知矣中國辦事往往前後任不相聨屬以致如此良可歎也因將原片補錄以告留心實業者 
[直督條陳要政之内容北京]  
　　直督袁宫保近又有摺到京條陳立憲及外省官制辦法其内容係注重各省州縣應先設佐治各官以通民隱並增加州縣廉俸（分上中下三等）俾得實心辦事爲實行立憲之預備云（大） 
[直督密叅陸軍部腐敗北京]  
　　直督袁宫保密摺奏叅陸軍部已略見前報專電兹悉摺中措詞異常嚴厲痛斥該部所保鳳山不勝總司訓練之任卽所簡丞叅如朱許慶三員於軍事亦非專長殊於軍政前途大有關礙摺上以礙於鐵尚書面子留中不發（大） 
淞滬要聞 
[上海縣調補首縣]  
　　蘇州藩轅昨發牌示云長洲縣知縣蘇品仁奏保開缺查有現署上海縣正任南匯縣知縣李超瓊堪以調補（具） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[鄂督張之洞奏設存古學堂摺（續）]  
　　此項學生如於現定課程之外能有餘力加習洋文爲將來考究西藉之資爲用尤大惟本學堂鐘點已多講該學堂自行兼習則畢業後可照高等學堂例奏請奬勵並准送人大學堂文學專科肄業將來可遞升入通儒院其不習洋文者聽惟奬勵次量减一等畢業後止新選入大學堂各學選科肄習以示區别凡畢業者將來備充各師範各普通中學高等學大學等學堂文學專門之師此項存古學堂肄業學生以二百四十名爲額分爲三班取錄以便入堂肄業該堂一切課程鐘點經臣殫心竭慮籌計維艱並督同提學司及各司道並各學堂良師通儒往復商槯數十次始先擬定大略總期多致心力於中國經史詞章之學庶國文永存不廢可資以補救各學堂之所不足而又略兼科學以開其普通知識俾不致流爲迂拘僞執爲談新學者所詬病此項人才將來上之則升入通儒院以供大用次之則以備文學傳說之選似亦盛世朝列中必不可闕之人員伏讀近年歷次興學諭旨惟以端正趨嚮爲教育之源一則曰敦崇正學造就人才再則日庠序學校皆以明倫聖訓煌煌無非以崇正黜邪爲宗以喜新忘本爲戒夫明倫必以忠孝爲歸正學以聖經賢傳爲本崇正道明人倫舍此無由乃近來學堂新進之士蔑先正而喜新奇急功利而忘遵誼種種怪風惡俗令人不忍覩聞至有議請廢罷四書五經者有中小學堂並無讀經講經功課者甚至有師範學堂改訌章程聲明不列讀經專科者人心如是習尚如是循是以往各項學堂招經學一科雖列其目亦止視爲具文有名無實至於論說文章尋常簡牘頰皆捐棄雅故專用新詞馴至宋明以來之傳記詞章皆不能何論三代此如藉談自忘其祖司城自賤其宗止學旣衰人倫亦廢爲國家計則必有亂臣賊子之禍爲世道計則不啻有洪水猛獸之尤此微臣區區保存國粹之苦心於世敎不無裨益該學堂工程現已完竣於本年暑假後卽行開學該學堂章程現係創舉擬請試辦半年後如果章程條目毫無窒碍擬即請旨敕下學部核定通行各省一律仿照辦理以延正學而固邦基再臣前見學部議覆湖南擬設景賢等學堂河南擬設尊經學堂内有該撫等迭稱仿照湖北存古學堂之語臣查該兩省學堂章程似與向來書院考課相仿與鄂省存古學堂之辦法判然不同毫不相涉湘豫兩省係屬誤會合併聲明除將課表章程咨送學部查考外所有湖北省城創立存古學堂緣由理合恭摺具奏伏祈皇太后皇上聖鑒謹奏光緒三十三年六月十四日奉硃批學部知道欽此 
内治部 
[南船公會禀請代收船捐之批詞南京]  
　　鎭江商船公會總協理朱吳兩君日前以蘇省開辦船捐各航商禀訴苦累情形詳奉江督端午帥批云據禀已悉查該航商等所禀各處關卡行埠需索種種陋規如果屬實殊於船業有碍亟應嚴行查禁以安航户至所請各商業無論華洋貨物統歸船會雇載即由會代收船捐是否可行仰蘇省牙厘局查核詳復一面通行各關卡不准稍有需索仍候農工商部江蘇撫院批示繳 
[江督批奬查獲軍火之扞手南京]  
　　江督端午帥日咋札行金陵關道略謂照得前因匪黨私運軍火前經飭關遴派華洋扞手於大小各輪抵埠時嚴密稽查在案兹查該關扞手于往來大小各輪已迭次查獲槍械多件均由關移送軍械局核收具見辦理認眞自應酌予奬賞即由該關將查緝得力之華洋扞手查明姓名開摺呈報聽候核飭財政局鑄造銀牌解轅發關轉給以資奬勵（諟） 
[調查關稅委員蒞鎭鎭江]  
　　財政部近派忠雅澂陳炳如曹仲隣盧祥四員由都南下稽查淮安揚由各常關稅務兹該員等已於二十三日馳抵鎭江假大觀樓暫駐現各關書吏已布置一切預備調查矣（退） 
[禀請仿辦警察鎭江]  
　　淮安紳士日前聨名具禀大憲略謂警察爲地方治安要政擬仿清江官督紳辦之法在淮設五局河下設二局至常年經費則以南門外米厘充撥約歲可得數千金云（御） 
[撫批匪犯准予監禁南昌]  
　　九江府孫太守日前將瑞昌縣匪犯朱熙埀覆訊情形詳奉贛撫瑞中丞批示云據禀訊明該犯朱熙埀旣已供認聽糾入會買票洵爲平日不安本分之徒准如所擬監禁二十年限滿察看禀辦仰按察司轉飭尊照仍由司移知兵備處營務處查照并飭瑞昌營縣再行查拿逃匪王品蓮許恒發二名務獲訊辦（雖） 
[廣肇羅道電禀圍捕開建亂匪情形廣東]  
　　廣肇羅道蔣道電禀粤督云訪聞開建縣有著匪姚萬盧亞綸勾結西匪拜會結黨圖謀起事經飭營隊分路查拿旋由第七營管帶劉錫光率弁劉梓材侯天培帶隊憑線偵蹤先後在廣寗鷹洞（近大唆坑）等處圍捕該匪放鎗抵拒接仗多時營弁候天培及勇目莫慶卓標譚森劉照五人均受鎗傷弁勇奮力上前攻擊陣斬著匪盧亞倫匪黨蘇亞木等共五名奪獲槍械生擒匪首姚萬林二弟黄亞金楊鄧及黨窩鍾留黄平等共五名并拿獲陳石田一匪均解案訊辦職道飭委研審據稱姚萬卽姚晚混名白臘弟供認拜會多次充當頭目迭次糾劫殺人林二弟黄亞金供認劫擄得贜二次楊鄧陳石田供認行刼賀縣貨船得贓三次該犯等皆首要兇惡應先將姚萬林二弟黄亞金楊鄧陳石田五犯先行正法錄供補報其餘再飭確審至弁勇出力請奬五六品功牌各三張給奬受傷弁勇照章給賞胡護督接電後已分行司局查照核明遵章給卹矣（水） 
[撫批禀請改良監獄情形山西]  
　　晋撫恩批陽城縣禀改良監獄情形略云該縣將押犯姓名懸牌示論如有差役私押許村民控告辦法甚是惟胥役工於蒙蔽氓庶大都良懦仍須由該縣隨時隨地嚴密稽察將監押各犯加意矜恤訟獄各案悉心清理以期案撫積累（木） 
[鄂省模範監獄告成湖北]  
　　鄂督張相國創建模範監獄自三十一年十月興工至今歳五月始行工竣一切體制均仿照日本東京及巢鴨兩處規模其管理之法兼釆東西各國仍體察中國形勢之能行者 
 
 

Page 11

 
 
量爲試辦已於日前入奏矣（丙） 
[河東道禀籌備荒章程山西]  
　　山西河東道擬定備荒章程飭屬籌辦禀詳恩撫云南路各州縣處萬山之中地皆高原大陸民間不知講求水利稍形亢旱即成災傷臨河各處亦不知開挖溝渠疏引灌漑徒受水害莫知水利雖有社義之名毫無存儲之實一遇荒歉朿手無策老弱填乎溝壑壯者流爲盜賊值此度支奇絀籌欵萬難村社能多一分蓋藏公家卽少一分籌濟無如晋民固塞罔識深遠若令每户立時捐榖數斗貧民固無論矣卽富有之家亦屬羣相觀望現就地方情形擇簡而易行輕而易舉者擬備荒規條十則刻印訂本以備廣爲分發一切令民自行籌議不假胥吏之手免滋抑勒之弊有與地方不甚相宜或須稍加變通者卽令各該州縣因地制宜酌量加减總期有益無害不强民所難爲水 
[揚州組織地方自治會揚州]  
　　兩淮中學堂監學楊誠齋以地方自治爲立憲之基礎亟應創辦業已糾集同志籌擬章程并將開辦宗旨商諸趙都轉亦頗贊成囑令速爲創辦故楊君等已會同敎育會勸學所組織一切矣（司） 
[禀覆遵諭禁烟安慶]  
　　皖南貴池縣鈕令吉蓀禀覆省台略謂卑縣現己督飭董保並親詣城廂查察所有開設烟館均令於六月内一律封閉並集紳商籌欵擬卽開辦官售土膏局以符定章（化） 
[委員調查同鄕官戒烟長沙]  
　　湘撫岑堯帥近又嚴諭通省在任及候補人員凡嗜洋烟者一律限期戒斷並仿照江蘇等省辦法按照省分各派一員分查各同鄕官勒令遵戒以期切實（敏） 
外交錄 
[鬍匪公然與俄人立約吉林]  
　　近自黑龍江奉天嚴防鬍匪而鬍匪瞷吉林之防營廢弛遂悉行竄入以致遍處皆是異常猖獗民間受害行旅阻隔甚而擄掠官民勒索重金贖取故東清鐵路亦均不平靖俄官以兵防守亦仍不足抵抗現不得已遂與匪首訂約嗣後匪黨不得在鐵道内劫人俄兵不得出鐵道外剿匪彼此不相侵犯云（丁） 
[電請斥退日本敎員北京]  
　　雲南提學使葉爾愷電告外務部稱法政學堂敎員日人島田加口兩人出外冶遊致患花柳之症並時有持力嚇人及放火情事實屬擾害治安不勝敎員之任請照會日使轉飭告退回國等語現外部已照會阿部代辦公使查照辦理矣（句） 
[飭屬保護外人遊歷哈爾濱]  
　　哈爾濱交涉局接到省局移稱有日商田中勝一郎持有省局護照前往吉林寗古塔並黑龍江齊齊哈爾等處遊歷轉飭妥爲保護同時又接到朱中丞札文内開有奧國委員斌逹擬赴東三省遊歷札飭各路分局一體保護（金） 
[日戲將次開演蕪湖]  
　　駐寗日領船津辰一郎日前照會關道稱有本國商人來蕪演戲請照約保護關道以皖省變起防務吃緊函請轉飭該商緩期半月再行開演在案現因届期該商已乘輪來蕪將於日内開演矣（少） 
[日輪來湘遊歷長沙]  
　　近有日本兵輪來湘先抵省河繼往湘潭停泊現又回省埠聞係遊歷而來並無他故所有該輪管駕及水手兵丁人等均己登岸遊行聞須勾留數日再行下駛（放） 
軍事界 
[咨查湖北軍界武昌]  
　　日前陸軍部咨行鄂督謂御史趙啟霖奏湖北軍士毁捕房傷官弁驕恣無紀等語鄂督特飭各營查明有無其事以憑咨覆（采） 
[陸軍小學監督冋鄂武昌]  
　　鄂省陸軍小學堂監督劉君邦驥於月前請假往湘省親現已事畢回鄂已將暑假後開學事宜預爲部署矣（采） 
[札委統領兼攝定鎭寗波]  
　　鎭防統領吳吉人軍門老成練逹久爲上峯所器重前次定海七大莊鄕民閙事趙鎭軍彈壓不力致釀大變旋由吳軍門前往平定現浙撫張中丞即將定鎭撤任委吳統領兼攝軍門一再電辭未邀允准大約日内卽須履新矣（躬） 
敎育誌 
[袁督派遣師範生]  
　　直督袁世凱以近來學校林立而教材終嫌缺乏爰遴選北洋高等師範生十二名派赴日本廣島高等師範學校譯大阪每日新聞（頴） 
[通咨新進士入館肄業北京]  
　　學務處奏設進士館令各新進士入館肄業前届畢業期滿曾經學部考試分别等第帶領引見在案聞現有新進士尚未入館肄業或充學堂教員及辦理學務事宜學部已咨行各省督撫將未入進士館肄業之新進士及庶吉士等在籍所辦事績咨覆並令該員於九月來京仍照進士館畢業員一律帶領引見（金） 
[騐放各省舉貢之次第北京]  
　　禮部定於二十日起至二十三日分四日將舉貢等開列名單送呈騐放王大臣閱看二十日驗放宗室滿洲七古漢軍直隸奉天山東山西河南陜西舉人二十一日驗放湖南四川福建廣東廣西雲南蹟州舉人二十二日驗放甘肅安徽浙江江西舉人二十三日驗放滿蒙漢各省貢生（午） 
[揚州勸學所成立揚州]  
　　江甘勸學所前奉提學司催辦故江甘兩縣各捐洋二百元假贊花宫於前日開辦是日府縣到所率同學董姚君蔭逹周君寳鋆行立成禮并屬令實力奉行母稍疎忽免招毁謗（官） 
[廣勸改良私塾鎭江]  
　　丹徒縣敎育會會員某君現乘暑假之暇逐日在城南高等小學堂内開會演說專以交換智識改良私塾爲宗旨聞自二十日起至二十五日爲止云（巡） 
[安徽旅揚公學招生揚州]  
　　安徽同鄕會内附設公立兩等小學等情已誌前報兹悉許君樹滋等議定於七月二十一日開學額設學生八十名本籍高初兩等各三十名外籍高初兩等各十名聞日内卽須招考云（論） 
[養正學堂會議改良常州]  
　　常州城一圖養正兩等學堂本合數家塾而成自開辦至今經費異常支絀而敎習之間又皆水火不合故該 
 
 

Page 12

 
 
堂校長等特於二十一日下午邀集發起諸君在該堂會議改良辦法聞擬另添請敎習禀請府縣撥欵若干以期久遠（去） 
[成德法政學堂開學長沙]  
　　湘省成德法政學堂届畢凿業之期業由該堂監學禀請吳子脩學使蒞堂考試等情已誌前報兹悉所遺學額卽將本届備取優生二十名補入外其餘由考優考職取列頭場各生及在校未經畢業諸生中考取已於二十日行開學禮矣（敏） 
[勸學所可望成立常州]  
　　武陽勸學所迭經提學司疊次札催開辦而經費無著延宕至今兹聞武陽商會總理惲莘耘慨然擔任經費所有本年應需洋一千元均由惲君籌劃故日來己將所擬章程送呈府署鑒核一俟太守批發即可擇日開辦（音） 
實業類 
[黑撫延聘德人振興農務]  
　　黑龍江巡撫程德全擬由官民合辦設立農務開墾公司不日與德國商會訂約購買各種農業器具且延聘德人襄辦一切事宜此議聞已裁可譯大阪每日新聞（穎） 
[新江橋議歸公辦寕波]  
　　甬郡新浮橋昔年由各紳及洋藥帮籌集巨資向洋商購回歷年修葺經費由各洋藥行積欵出息開銷現甬郡衆紳擬以該橋改歸公辦並將積欵提出再由各業捐集巨欵以資常年經費日前各紳聨名禀請寗道喻庶三觀察札飭商務總會董邀集各紳並各洋藥行會議聞各洋藥行以爲該橋係前年各洋藥行公出巨欵購賣且積集公欵乃洋藥帮獨自存積因之不肯改作公產故各紳大爲不然未知究竟如何辦理（待） 
[銅元局機料分别銷售長沙]  
　　湘省新舊兩銅元局業已奉飭停鑄所有兩局機器及餘存料件約值數十萬金現經善後局總辦賴子佩觀察設法將料件售諸鄂省機器售諸豫省酌定價值新者八折舊者七折兩不受虧己於上月抄派委劉參軍金濤將兩局料件解運赴鄂省現在豫省亦派有羅委員運松帶同工頭來湘點查接收並酌提緊要機器數項於日内先行赴汴（經） 
[批准推廣𧕽桑山西]  
　　晋撫恩批河東道禀通飭所屬推廣𧕽桑略云該道於𧕽　實業首先提倡良法美意自此化瘠爲腴易貧而富民生利賴端在於兹仰布政司轉移知照並移會農　商局通飭各屬一體仿辦務就地土所宜將所有辦法切實講求以待來春次第興舉（金） 
瑣事欄 
[熱心公益冋用照會蘇州]  
　　震澤縣紳士任汝驊投蘇州府署遞禀請給照會俾得幫同黄總董辦理禁閉烟館事宜冋太守以此事業經照會黄董該紳自愿擔任帮理儘可與黄董協力勸辦毋庸另給照會因卽批飭不准（間） 
[悔過會匪被控拿辦湖南]  
　　湖潭縣十六都八甲地接醴陵去冬瀏醴會匪滋事該境被誘入會者不一而足經該處團防局紳王蒓圃太守嚴拿首要解散脅從其時投局繳票自願悔過者二十七人内有該處團總齊葆初之子齊簡泉亦曾被誘入會現爲周喬松之母周賀氏出名赴縣控訴齊簡泉爲匪魁並徧放謡言揑詞登報乃經長沙府游擊熊海門游戎派勇赴湘潭縣拿獲解省候辦（私） 
[盜匪就擒伏誅杭州]  
　　杭省鳳山門外江干海月橋畔之源興錢莊前被匪徒徉稱兌洋突出利刃擁人搶劫並將比鄰之水菓鋪夥及老嫗砍傷掠取二千餘金遁去現經差總曹寳在孝豐擒獲二名均係遊勇一人直供首要張百勝不諱遂即詳院於十九日下午綁赴清汲門外斬决示衆（士） 
[委員查辦虐妓案情安慶]  
　　蕪湖縣向來流娼頗多近有妓女彩寳被鴇母李張氏凌虐致傷旋卽身死業經妓屬在縣控告詎該縣令延遲久始行禀報當爲皖撫批飭撤任并派委員往查禀覆核辦（時） 
[樂平械鬭首犯正法江西]  
　　江西樂平縣汪程兩姓紏衆械　一案已經柳結所獲首犯程桂垣程大果二名已就地正法以示儆戒（千） 
紀事 
[舟山鄕民事變記]  
　　凡物之結果必先佈種子凡事之終極須究其原因定海孤懸一島土地瘠貧人民質樸工賈農漁各安其業向無非分之爲不作違法之事兹則變生倉猝禍患突來打毁學堂衙署中立一家亦罹其殃擄去少爺（錢廳主之二子）哨官（張雲林）中立一身亦與其難事似突鶻推其故實非成於朝夕由來漸矣中立痛定思痛謹將顚末登諸報章以告普天下之辦學堂作紳董爲官長者 
[中學堂]  
　　光緒二十八年二月間吕廳主耀弼任内奉諭開辦經費係提公車項下發當生息原本洋一千元充用創始者爲前翰林院編修直隸候補道上紳脩植貢生韓紳誠明周紳輔鎬及中立等合詞禀辦嗣因韓周二紳先後物故中立亦以别事辭退堂事遂獨歸王紳一手經理逾年七月間王紳脩植因公北上吕廳主耀弼舉中立接辦堂事中立再三推辭不獲遂肩此任（申詳有案）其時堂中諸事最難者經費一項常年應入正欵大塗面租課約收洋七百餘元田租榖價洋一百餘元塗稅洋一百餘元初招學生二十名每名每年貼堂洋十六元四項共入洋一千四百餘元常年應出正欵先聘英文教習一員以施沛然充之月修洋八十元計六個月合洋四百八十元後半年改聘英文兼體操敎習一員以陶文棟充之月修洋六十元計六個月合洋三百六十元漢文教習一員以俞兆熊充之月修洋十六元計十二個月合洋一百九十二元司事兼司帳一員長年計工洋一百四十四元看門齊夫各一人長年合計工洋八十元長年住堂敎習學生等共二十五名每名每月包伙食洋兩元三角四分計十個月共合洋四百九十五元油燭茶葉紙札雜項約洋一百餘元以上合出洋一千九百元左右（均册報定海廳有案卷可查中立非敢妄言也）出入相抵尚難敷衍是年楊廳主志濂蒞任臨中學堂閱視以堂中規模簡陋課程未合學生不多意欲擴充創議勸諭紳富捐輸未成僅楊廳主捐洋三百元又撥米費洋八十元中立亦捐洋三百元中立又向城街各鋪户勸捐一文願承各舖户雅意樂輸長年約可收捐洋四百餘元（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[冩情小說幻邦奇遇錄（美國企格林原著）（一）]  
　　第一章　幻術移居南美洲培牟喬河之東偏。山峯環列。林木叅天。一天然隖隩也。有陳飾華麗之汽。艇濱河而泊繫纜多日。迄未啟行。艇名維金。其艦長則利輔賴也。利輔賴浮波泛宅。以探奇著。去歲十一月十號。舟經是處。得鳥遞一函。茫然莫測其所從來。而函語亦怪誕支離。莫名奇奧。乃馳往紐約。偕尼卡忒。及其輔敦企。至是以偵察之。惟是由培牟喬河而上。水程偪仄不利於艨艟。故維金抵此後。卽易里富小鋼舟而進。山窮水盡。果見甲第雲連。而喜爾逹公主與挪爾喬克。被錮於是焉。二人本挪威產。與利輔賴固一友而一儷也。當日旣挈之出。乃循原路而旋。尼卡忒以二人被錮之原因。事殊奇特。意其中必復有異常秘奧之問題在。思重至探察之。故旣抵維金。亦未遑卽爲鼓輪之計圍坐一室。提議未休。喬克曰。諸君所論本極贊成。惟我自被縶後六載於兹。家人已無復有生存之望。急早思歸以擇其疑。利輔賴笑曰。君勿慮。被錮之顚未。吾已據情電逹矣。君即遲遲我行。庸何傷。喬克曰。感君之惠。然正惟有是電。而家人益必一日三秋。正不知將信將疑之何若。久出者思返。此情此景。不足以語諸君。想密司喜爾逹。具有同情也。喜爾逹微笑曰否。我之行止。我不得而主之。一惟夫所命。利輔賴聞之以目視帶。默不作聲。喜爾逹又旋身謂尼卡忒曰。支那舊社會有言。人之姻事。訂之於五百年以前。若我與利輔賴君之作合。殆又過之。蓋當九世紀時。吾祖曾有遺言。謂當於同日生我二人。以顯其遇合之非假。且謂我生而後。將受拘縶之苦。必俟利輔賴自北至此。見而釋之。今則所言靡不應矣言至此。出纎纎之玉手。與利富賴親吻。柔聲曰君苟何往。我必隨之。雖踰山歷險。不以爲勞也。喬克聞而躊躇者。久之曰。洵如是也。則有遄歸之心者。果我一人而已乎。尼卡忒曰以鄙意論之。居者行者。各行其是可耳。君旣迫於言旋。亦不必强留於此。雇舟而往五十金足矣。衆皆稱善。喬克亦深然其言。是時皓魄當空。光明若晝。五人縱談月下。久而未休。無何。鐘聲錚錚。十二下矣。乃下望臺各自就寢。首方及枕。鼾聲如雷。時月已斜射於崇山之上。久之爲深林所掩。黯然無光。突有扁舟三葉。目叢林中盪漿出。悄然向維金而前。維金定例宵深之際。必有守望者二人。兀坐於船之首尾。以備非常。是夕。例雖未廢。惟以停輪多日。曾未見盜匪之蹤。故守望者坦然不在意。夜闌人靜。亦已酣入黑甜。 
本埠新聞 
[押追抵欵之道批]  
　　昨日滬道發出夏少堂禀批云黄德馨以棧單抵借莊欵逾期本利無還可惡已極旣經控廨准理仰會審委員嚴提押追一面移請商務總會傳諭合衆保險行暫將保險賠欵止付或將賠欵送交商會收存俟案結再行給領並卽酌辦具報（厘） 
[巡警總局大擴張]  
　　閘北巡警總辦汪觀察因總局租自民間規模狹隘爰商請滬道籌欵自行建造經瑞莘儒觀察籌銀十八萬兩以備建築之用又經汪觀察相度公地一大方在太陽廟相近卽繪具圖欄擇日興工觀察又查得閘北地處荒僻非雇馬巡士不足以保治安商准滬道札委滬軍營弁吳子仁千戎乘輪起程赴山海關外選購良馬百餘頭一俟帶到卽當招募馬巡士以安閭閻（根） 
[縣示嚴緝冒充道縣]  
　　上海縣李大令昨日發出示諭略謂奉松府戚札開松江上海一帶棍徒招摇撞騙到處皆有不可不防近有人自稱原籍紹興住北京年久操北京口音係分發道員前與劉提憲共事廣西特來拜謁等語旋經探察與提憲素不相識形跡大有可疑正飭華婁兩縣查明驅逐則己聞風遠颺誠恐逗留上海招摇撞騙除出示曉諭外札縣出示一體曉諭等因奉此查有等無業棍徒冒稱官府親友招摇撞騙最堪痛恨本縣早經示禁有案合再出示曉諭遇有此等招摇撞騙棍徒許卽隨時密禀以便拿辦（哲） 
[警察學堂定期畢業]  
　　總工程局警察學堂現由局董定於本月廿八日行畢業禮届時邀請各當道到堂監視給憑（永） 
[法領事夫人避暑]  
　　代理駐滬法總領事喇伯弟君日前偕其夫人由漢口領事任所來甲約己旬餘兹悉喇君夫人因滬上炎熱於體不適已於前日乘輪赴海參威避暑聞歸期約在八月間云 
[巡士對調]  
　　閘北西南區落差巡士高士華等因盜騎巡長馬匹出外滋事經局員胡二尹訊明戒飭記過在案現警察總局汪觀察以該巡士實屬不合著將該區巡士六名與東北區六名對調當差 
[移提騙銀案犯]  
　　袁潤生張廷卿向杜鴻標以定購白煤爲由騙去定銀一千兩經杜控田法公堂判着張之保人袁潤生賠償經袁先交銀百兩在案近因張以另案被英公堂拘押由袁禀請法廨移文關提究追聶司馬准詞卽函致英廨將張提回押候訊究（泉） 
[兄弟鬩於牆]  
　　閘北顧家浜居民戴全福戴榮春因爭奪家產起釁榮春被全福用刀砍傷頭額正在醫治詎全福反赴捕房控告捕頭以事涉家務飭令自赴公堂請斷（根） 
[騎人惡習又見]  
　　英讞員關太守前以滬上妓女出局往往有龜奴以肩承之而走最爲惡習曾知照捕房嚴飭查禁在案詎有寳善街羣玉芳妓女管金芳昨在廣東路復萌故態經巡街捕瞥見一併拘入老閘捕房諭令各存保洋十元釋出聽候傳訊嚴辦（莊） 
 
 

Page 19

 
 
[首飾改良]  
　　中國工藝失敗已久卽婦女首飾一項亦均喜用西式利源外溢爲數不貲兹上海二馬路安康里全昌首飾鋪聘請名匠仿造洋鑲金銀首飾均能特别改良亦找國工藝前途之幸也（平） 
[包探互調]  
　　老閘捕房包探王寳生昨由捕房從火車跕調回總巡捕房當差而以包探王金生調至匯四捕房匯四捕房包探徐阿四則派往火車站查緝一切云（根） 
[呑烟自盡]  
　　昨有年約二十歲之某甲吞食洋烟倒臥在英租界松江路轉角經巡捕查見回禀捕頭飭送仁濟醫院救治無效身死捕頭遂飭探赶傳該圖地保報縣請驗（根） 
[咎由自取]  
　　蘇婦蔣雲氏與華錦榮姘識前日以事口角華卽潛吞洋烟身死由捕房查知飭探報縣請驗旋有死者表姊陳何氏投捕房稱死者咎由自取求請免驗捕頭准之命具結存案備查（泉） 
[英界火警]  
　　昨晨三點鐘公共租界平橋路同豐新南貨店失火延及永泰糟坊萬生糕餅店鴻興園老虎灶共燬屋四幢捕房以起火家保有火險派探詳查核辦（根） 
[控提誘拐]  
　　復善堂小工周羣芝之女麟貞年已二十二歲於十五日逃出近查知爲石街周陸氏誘往陳李氏處卽控由南區提獲解局收押候訊（永） 
[瘋婦械手]  
　　玉器手工蘇和尚假寓南市張河浜某籐店樓上其姘婦某氏現染凝症不時發狂將穢物爲撒遂由鄰近電燈廠函致總工程局飭差將該氏械其兩手以免肇事（永） 
訟案 
[英租界捕房事]  
　　　金木手持銅元一百七十枚行經福建路被流氓湯春生用刀恐嚇將銅元搶去顧卽喊由西捕拘入捕房捕頭查得顧金木因驚成病飭送醫院救治該流氓押候原告傷愈解辦○梅阿狗向小販王阿林勒借洋銀不遂恃蠻將王門牙三枚打落由捕拘入老閘捕房禀明捕頭押候解辦○夏才雲在福建路因購食西瓜起釁被小販楊秀亭夏進生打落牙齒一枚由捕拘入捕房押候解辦原告自行醫治○偷兒王錦聲至望平街王李氏家竊得皮雨靴一雙報由捕房派探查獲候解送公堂訊辦○錢阿松竊得無主夏衣由探查見拘人捕房押候解辦（根） 
[法租界捕房事]  
　　張阿生偷日新增洋貨店呢布四件拘入捕房奉飭押辦○馮阿榮被人扭控竊表捕頭命押候查辦○陸阿三行竊木尺一枚爲探拘入捕房押辦○王增貴陳阿毛因案判押改過局期滿昨由管所委員飭丁送回捕房候解堂訊核（絲） 
[美租界捕房事]  
　　施阿芬至蓬路周全記處索取柴價不付反被　竊口角之下由捕拘入捕頭廉得其情令周將洋如數付還了事○殷如新殷林照行竊金飾綢衣昨由包探竇如海緝獲押候送究○胡仁忠向小販董阿三購物口角互毆由捕拘入著各存洋若干保出候訊○陳阿福竊百老匯路某西人皮鞋由探拘入押候解究（西） 
[上海縣案]  
　　箍桶店主瞿妙生前因購桶口角被巡士拘至北區鄰人楊龍生出爲解歡亦被拘解中區經正巡官程明府訊判將瞿笞責連同楊龍生一併送縣移稱瞿楊將巡士警笛打失號衣撕破等情前晚奉李大令訊據瞿供有客押價買桶不允正在理論驀被巡士猛擊受傷又遭程巡官冤責求驗楊龍生供因巡士將瞿夫婦痛毆往勸被拘求鑒大令核供判瞿自行醫傷俟傳十二舖地甲到案詢明啟釁情形並有無打失警笛撕破號衣情事再行核斷（車） 
來函 
　　念五日曾少卿馬相伯王熙普三君柬邀滬上紳商學界各報館主筆在旅泰十七十八號會議戒烟善後問題已議决一面設立戒烟醫院一面調查各種戒烟丸藥醫院則由李雲書劉伯生李平書三君共任開辦經費擇地興辦調查戒烟丸藥則由沈仲禮曾少卿馬相伯王熙普諸君擔任經費擇日集會當場化驗一會而成兩大件公益問題實不可多得之舉也 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
