# 1912 - 181 - 4914146

 

Page 1

 
 
評論（寒） 
[國民公報總理被辱感言]  
　　又步中央新聞之後塵矣　　何報界之多不幸也　　前日北京同盟會幹事國光新聞總理田桐及仇亮等十餘人至國民公報社毆徐藍諸君幷將舘中機器什物搗毁一空聞北京報界儗開聯合會以謀對付焉 
　　論此事之是非第一當問國民公報記載果係失當田仇輩果有懲處之權否也第二當問田仇輩卽有懲處之權除毆辱主筆搗毁物件以外别無懲處之方法否也以此兩義求之而後可得此案之眞是非至國民公報之言論是否失當與失當之程度當施以如何之懲處猶其後焉者也 
　　大凡言論非極端自由之國其所以箝制言論界者一以報律執行之執行之代表皆國家之官吏也至涉於個人之行爲則由個人出而起訴由法庭評判之而論斷其是非亦皆國家之官吏也其職務然也　者政府將行報律論者猶以爲非今以私人而干涉報界之言論幷以野蠻行爲而毁損言論者之身體財產此眞環球萬國之所罕聞者也而不意於吾國首善之地見之不意於吾國堂堂同盟會幹事及新聞記者輩見之 
　　國民公報之言論果以犯天下之不韙田仇輩亦言論界之分子相與出而糾正之可也質問之可也若猶以爲不足以蔽其辜聯合言論界以聲討之可也公是公非猶在人心彼之言論亦適以見棄於國人已耳若猶以爲不足以蔽其辜則更提訴於法庭使法庭論斷其是非以爲懲罰之計亦可也孰意田仇輩皆不出此而竟以兇毆搗毁聞田仇輩斥國民公報爲叛逆爲破壞共和夫人而至於叛逆與破壞共和非個人之敵乃一國之公敵也一國之公敵必有一國公共之機關懲處之故個人祇可處於發表意思之地位而决無執行懲罰之權力田仇之執言無論其不當也就使當正是亦以個人而執行懲罰之權力也設今天下之人皆各心田仇之心行田仇之所行則一國可以無法律可以無政治可以無服公務之官吏各以武力日相尋仇一太古無紀律之社會而巳尙何足爲國家乎故以國家言是爲無法律之國以個人言是爲無法律智識之人　　　者中央新聞一案論者無不痛詆北京軍警之專橫然以田仇輩較之猶覺彼善於此也軍警有防維地方安寗之責取締報社猶其職務以內之事也雖其手段野蠻爲我國軍警界之汚點然據個中人言則以爲欲平多數人之憤怒不能不犧牲少數人以調和之爲在局計也且彼軍警各界其智識程度與堂堂大政黨之職員如何與處言論界負有指導社會之責者又如何是一以無識一以詭譎一以徒逞勇氣一以有意擾亂秩序摧殘同業其間罪案有不可同日而語者矣夫人至不以亂理相屈服而以鬭毆武力相屈服暴戾至此其謂之何是彼己失其固有之資格天下之人將共棄之固無煩吾人之曉曉矣顧其個人不足惜獨惜身隷同盟爲堂堂政黨之幹事其智識程度幷僿陋之社會亦不之若宜乎彼中健全之分子乃欲出而倡改組同盟會之議也要件 
[國務院秘書廳官制修正草案]  
　　第一條國務院置秘書廳其職員如左秘書長（簡任）秘書（薦任）僉事（薦任）　主事（委任） 
　　第二條秘書長一人承國務總理之命綜理秘書廳事務秘書長有事故時得令首度秘書代理其職務 
　　第三條秘書六人承長官之命分掌左列事務一宣違法令二撰擬及保管機密文書三典守印信 
 
 
 

Page 2

 
 
　　第四條僉事六人承長官之命分掌左列事務一撰擬文書　纂記錄二保管文書圖籍三繙譯文電四核對文稿五收發文書六經管會計七整理庶務 
第五條主事六人承長官之命輔助僉事分理前條事務　 
第六條秘書廳爲繕寫文件及其他庶務得酌用雇員 
　　第七條本制自公布日施行　 
[法制局官制修正草案]  
第一條法制局直隷於國務總理其職務如左一承國務總理之命擬訂法律命令案二對於法律命令有應制定廢止信改正者得具案呈報國務總理三審定各部擬訂之法律命令案 
　　第二條法制局置職員如左局長（簡任）參事（薦任）秘書（薦任）僉事（薦任）主事（委任） 
　　第三條局長一人綜理局務監督所屬職員局長有事故時得令首度席參事代理 
　　第四條參事八人承局長之命掌擬訂及審議法律命令案事務 
　　第五條秘書一人承局長之命掌理機要事務　　第六條僉事二人承局長之命掌理文書會計及庶務 
　　第七條主事四人承官長之命輔助僉事分理事務 
　　第八條　法制局因事務之必要理設編譯員四人以內由局長委任 
　　第九條法制局爲繕寫文件及其他庶務得酌用雇員 
　　第十條本制自公布日施行 
命令 
[七初八日臨時大總統令]  
　　據署隷都督張錫鑾電呈正任淸河道洪恩廣侵冒公項携欵濳逃請飭拿辦等語洪恩廣於購辦賑米辦理捐輸旣多不實不盡復敢棄其職守携欵濳逃實屬貪鄙荒謬應飭各省一體嚴拿並將其天津湖北等處財產迅速查明抄没以重綱紀而儆官邪此令 
專電 
　　北京電　法德奥某某砲廠經理　人擬集鉅股借與中國其要求　條件須在該廠購買軍火 
　　北京電　袁總統擬派梁如浩赴　滇細查英兵佔據片馬情形與該　省英領事交涉妥當卽遣駐英 
　　北京電　叅議院通過國會起草　員十一人 
　　北京電參議員那彥圖己任烏里雅蘇台將軍院中决議准其辭職 
　　北京電蔡元培王寵惠王正廷宋敎仁四總長由總統挽留一月蔡擬卽交卸因發起高等敎育會議之故范次長難以着手蔡允暫留　　北京電陳錦濤有任爲財政總長消息 
　　北京電唐紹儀遇險後袁總統特遣梁士詒慰問並請其來京 
特約路透電 
　　北京電北京各國公使决議於本日下午三句鐘晉謁國務總理陸徴祥解釋銀行團提出各條件實爲欲嬮歐洲執債票者之心藉以維持中國在歐信用之故銀行團及各政府並不欲加入苛刻及不應有之條件或乘此機會以握管理中國財政之權蓋歐洲金融現較往時緊迫而中國大局又足令公衆疑懼不安故不得不有此舉以安市面也聞各使並將詳陳决裂交涉之有害中國一體同情擬竭力阴止實行 
　　北京電各國銀行團代表今晨集議公擬一公文明白解釋借欵實在情形呈交熊希齡亦具文將不能承認借欵條件之理由道通告銀行團熊並通電各省將借款實情及其對付熊度詳細陳明並謂職是之故無欵協濟各省熊氏對付各省之態度說者謂其極意謹愼藉杜反對電內並兼請各省解决如何籌款之法又謂彼可有權謝絕各國銀行團另向他處商訂借疑目下借款交涉中止之結果將爲大定蓋政府似將准各首自行籌借應用之欵以代由中央政府接濟或各省能卽此取銷從前對於外國監督條件屢發之抗議也 
　　北京電那彥圖己告退參議院議員之職擬以私人資格代表袁總統赴蒙游說呼圖克圖現似不願承認世襲特權　　北京電本月一號冀州騷亂殺斃中國牧師一人前謂洋敎士今悉不確現冀州守巳抵京報告情形並派員赴津與直督會商恢復治安辦法 
　　北京電熊希齡致各國銀行團代表公文詳陳其有向他處借債之權借欵交涉不絕如縷 
　　北京電陸徴祥於本月二號致各條約國之總統議會大臣首相之電茲己先後接覆深以陸君接任國務總理爲賀　　北京電海軍總長劉冠雄己命駐泊上海之砲船開往蕪湖 
　　北京電參議院已派定特别股員於本月十五號之前編定國會選舉議案之細則 
　　北京電國家典禮議案巳一讀通過某議員提議老爺太太大人等稱呼與共和主義不合未便通用並望請政府禁止衣戴翎頂等物全院皆表同意政府代表答稱此舊時飾品於此議案通過後自能消滅該議案巳付特别審查　　南京電此間有兵一千五百名巳發恩餉兩月遣散回里程都督己嚴密防範以杜騷亂 
　　成都電警務長率衆捕追逃犯回署時爲人行剌未遂惟足己爲槍彈所傷　　成都電六月十五日有西藏騎兵千人圍攻裏塘該處武員主張開戰拒敵文員則與之媾和卒乃相戰一小時之久有藏人五百名攻入該鎭華人乃將軍械所焚燬卽行退逃遺屍七十具藏人所獲擄品之中有現銀十萬兩乃貯藏官庫中者兵士商民均向打箭爐逃生藏人獲勝後肆意屠殺婦孺遭禍者甚多且有被活焚而斃者聞有藏人一隊攻有鄉城傳才謂其有來福鎗二千枝蓋逹賴喇嘛近在印度購得者 
[譯電]  
　　北京電據確實消息同盟會國務員除海軍總長劉冠雄外均擬辭職茲經袁總統竭力挽留已允留任此事解决後大局己爲粗定 
　　北京電政府議籌借加彩內國公債至外國借欵則仍在與銀行團磋商銀行團不肯將條件改寬藉口前次所付墊欵政府屢違稽核條欵之故　　倫敦電里斯本官電紀凡倫卡事寥數言惟謂保王黨現尙紛紛出現己拘獲數人保王黨翎袖柯西洛率衆四百人現駐芒台納巨附近政府已派軍前往鎭勦里斯本巳派援兵赴哇帕托助戰　　買特里特電凡倫卡之戰保王黨己戰敗逃竄其統帶爲前海軍少佐現與下士八人兵四十三名渡江向特伊進發己爲西班牙人奪其軍械拘禁一處此次之戰兩方面各死多人西班牙首相宣言現已嚴諭禁遏西班牙人與葡國保王黨共謀且謂此次保王黨起事全屬痴望今果失敗云哇倫斯市長電告政府謂有保王黨三百人紮營於邊界葡境山中 
　　栢林電葡政府現巳嚴厲禁遏保王黨起事此舉巳全無望 
　　倫敦電萬國無線電報大會代表已將新訂條約簽押輪船及岸上交換消息章程巳經修正並添加條項俾遇禍患之時無線電報之效力得以益著嗣後輪船須備輔助機器以能離本機傳遞無線電報六小時爲度頭等輪船須用管機人二名較小之船管機人當接一定時間臨機聽報該會並主張締結萬國條約强逼某某數等輪船裝設無線電報 
　　東京電日本華族議員游歷中國調查情形後茲己回抵東京深感各處款待之殷懃 
　　紐約電民主黨候選總統維爾森君宣布一文謂生活之貴今爲激烈之爭點而稅則實爲其總因云羅斯佛君運動選舉之總理宣告獨立共和黨大會定期陽曆八月五號在芝卡哥召集 
　　倫敦電據官場宣稱英皇己將陽曆七月下七號臨阿爾白脫新船渠執行動土禮之舉註銷此必因罷工延久之故工人領袖現議於街中懸掛黑布及奏送死樂以表工人之苦情 
[公電]  
　　內務部電各省都均鑒本日奉大總統發交滿族同進會呈稱請通電各省速拯駐防旗人以救倒懸等語查旗餉照發載在條件況五族同胞本應一體救濟貴省駐防旂人務望接照餉章切實籌發並將辦理情形先行電覆內務部 
　　四川尹張二都督電內務部鈞鑒禡電敬悉川省自前奉優待皇族條件後所有駐防兵弁餉俸均照舊支發嗣因財力竭蹶繼續維艱爰集衆賑略爲變通一面爲旂民妥籌生計一面裁减俸餉俾彼等漸絕倚賴之心而公家少擔負之苦一舉兩得計誠至善本年陽曆正月即設旗務局於滿城內主管其事將所有旗民視其貧富分爲上中下戶三等上戶及官俸自陽曆正月底一律停止其列在中下戶之官俸卽照馬甲之粮與中下戶同一給發其中戶自陽曆六月一號起至六月底止每月均給原額之半下戶自陽曆六月一號起至十月三十號止每月均照原額減二成給發此種辦法前己將各戶淸册飭交財政司照册按月發給並示諭旗民遵照在案代籌生計一節亦由衡爵悉心規畫除旗兵營房及地址業已認爲私有許其自由變賣外所有省外馬廠田七千餘畝滿城內官公街房糧地擬交財政司接收就司酌撥銀若千將全數一次分配於旗民之中下戶上戶不待籌計以爲營業之基本金前滿城內公園扃園之收入擬作爲長期分配設置工廠或工藝學堂及養濟廢疾穉幼孤寡之用似此妥别籌畫楚弓楚得利仍歸滿旗餉以漸而作仍無凍餒之虞營業獲有資金可與平民爭利化除畛域共作公民雖有變通仍無窒礙所有辦理情形是否有當尙乞鑒察川都督尹昌衡張培爵叩宥 
　　江蘇程都督電內務部鈞鑒禡電悉江寗旗族一千八百餘人原在難民生計局逐日授食德全至甯復力謀經久之策派員確查分開墾工藝因利興學養濟五項次第籌辦業於本月十五日據報領因利小本營生者共四百九十一名各按簡章给與借本其餘各項正在列表進行在未開辦以前老弱婦女均皆妥爲安置不令失所旗民平日短於生計值茲時局變更實非敎養兼籌不能爲根本上之救濟德全對於旗族本巳加意圖維正因五族共和表示一體看待之意區區鄙忱乞轉呈大總統鑒核德全勘　　福州孫都督等電北京袁大總統國務院參議院鄂黎副總統各省都督均鑒閩省早稻將次豋場忽本月二十八號溪水暴漲連日不退淹毁田園廬舍致居民受損甚鉅兵瘡未起重以水災待哺嗷嗷深堪軫憫雖經仁等捐俸集資設法賑濟深恐車薪杯水不足以慰窮黎倘蒙大總統曁各都督擴民胞物與之懷施推食解衣之德籌欵恊濟一視同仁則災區數百萬生靈實深感戴閩都督孫道仁總參　議彭壽松曁各司長叩印 
　　上海鐵道協會電北京國風報轉同盟會陳策杜立權等鑒本會創設南京迄巳半載嗣因政府北遷致緩進行現將本會移至上海三洋涇橋召集臨時大會决議逐次擴充實行監察鐵道行政所有從前積弊務期掃除凈盡庶於民國鐵道前途有裨北支部乞速組成電復中華民國鐵道協會靑 
要聞一 
[叅議院紀事]  
　　今日（初二）參議院開常會先報告四川都督電詢三事如下（一）臨時省議會於中央省制官制頒以前可否提議本省省制官制（二）應由中央議定之法律案於未經頒布以前臨時省議會能否提議議决及要求公布施行（三）都督府對於臨時省議會覆議之案亦認爲不能執行時應否具電理由請决於中央政府及叅議院或主許可或主不許可彭允彜尤面赤筋暴滿口亂扯謂第一二條不妨暫許省會有此權第三條應令都督負照行之責實彭實一無所知之徒不過藉以見好李肇甫輩而李人尙明白並不絕對以彭說爲然經李國珍正言斥之彭益羞怒發言己過二次議長竟無法止之衆皆笑之議長無如何忽付審查衆哄然和之冀速解决實非議案不應審查而都督不能提出議案絕無疑義也次周珏詢議長杭州來電言熊總長不能恪守約法等情應否提議議長云此電並致大總統且語極含糊無從提議貴員可調查實據再議可也首議蒙藏事務局官制無甚討論次議請願收回郵權公決照原案咨行政府參酌施行次議國務院秘書廳官制文字稍有更動次議法制局官制在審查會僅將 
參事十二人减爲八人而大會又欲裁去秘書一人顧問員名目及編譯員四人叅事仍照審查報告詰其理由則曰財政困難宜從節省但事實阻礙則不暇顧及此前函所云消極主義也議員中亦有一派不以爲然彼此爭執又得政府委員章家祥汪爔芝先後說明付表决之結果除顧問員一項照裁外餘俱留多數人之知識究愈於少數人之条識也 
[組織第二內閣之八面觀]  
　　叅議院此次組織內閣問題外間傳說不一殆閣員之更迭巳爲事實上必不能免叅議院對於此事多數意見謂本院如取放任主義則將來不論以何人提出本院皆須同意若取干涉主義則須先議定辦法派人與陸理協商以免將來提出後又起反對當即决定仍取干涉主義俟今日三黨開會决定後即舉代表謁見陸總理協商一切云　　同盟會同盟會因超然內阁與該黨意見不合决定勸令該黨國務員一律退出內閣但趙劉兩總長决擬不辭所有確定必辭者僅宋蔡二王四人而已惟大總統意見不欲太傷同盟會感情如宋蔡四人一定退出內閣則仍於同盟會延攬數人加入閣員聞孫毓筠譚人鳳于右任皆在其列惟不知同盟會肯變更前議否 
　　共和黨共和黨本主張超然內閣現在以陸任總理巳符該黨主張惟該黨舊閣員僅熊希齡一人當新總理未發表前該黨本主張熊氏辭職現又議以超然期內熊可不辭惟熊氏曾對人宣言俟墊欵交涉終局仍决意辭出內閣云云此次組織內閣閣員不能全然無黨派之關係該黨人材將來加入者必不能少而其中最有可望者爲張謇湯化 
 
 
 

Page 3

 
 
龍二人幷聞確有以司法一席委任湯化龍之說 
　　統一共和黨　統一共和黨對於此次議閣更迭頗有維持之力惟該黨昨日决議對於新內閣組織該黨僅負維持之責任所有黨員槪不加入內閣外間傳說吳景濂有敎育總長之望若該黨有此決議吳景濂之能加入內閣與否尙一未决之問題也又據吳對人宣言謂絕不願以議長資格一轉而爲閣員云　　大總統同盟會國務員宋蔡二王諸人已二次提出辭表意甚堅絕無可挽留大總統决擬批准幷一面電致黎副總統宣布同盟會始終意見幷請黎副總統於素日所知之人荐舉國務員云此次改組內閣大總統仍擬於滿人中擇用一二人以聯絡漢滿感情聞現擬以敎育一席委之寳煕以工商（或云農林）一席委之溥倫並曾派人與寳接洽將即確定惟溥倫一事尙不能定 
　　陸總理陸總理本主張此次改組內閣舊人一槪不動前日在國務院己將此意與現任各部長宣布幷謂臨時期內閣員萬無輕易更動之理語極懇摯各部長亦頗爲所動惟皆以他種關係不能允認刻闻陸總理對於國務院秘書人員亦均一律挽留惟魏宸組辭職在先不能不另派人以繼其任餘秘書人員可以無大更動云 
[咄咄熊總長亦辭職矣]  
　　熊總長呈大總統文云爲呈請事竊本部長前因才力薄弱難勝重寄兩次懇請辭職均未蒙允當以借欵事宜未定關係全國安危不得不暫行擔負現在唐總理業經回津假滿辭職借債籌商亦以國務員之變更必無信用之效力希齡負有連帶責任理應同時引退加以近來事務繁重積勞成疾精神疲竭難再辦事因循一日即多一日愆尤實於國家前途大有妨碍應懇大總統俯如所請迅簡賢員接代以免貽誤要公再希齡性質疏略綜核財政實非所長前　舉即己力辭至再並未稍有虛飾謹將前後各函抄呈鈞座伏乞鑒原不勝迫切待命之至 
[新海軍之進行]  
　　組織艦隊海軍部昨已飭海軍艦隊司令官黃鍾瑛將駐浦口之南琛海容建安保民楚有五艦編爲中央第一艦隊將楚泰楚觀江亨飛鷹五艦及列字張字湖隼湖鶚四水雷艇一併聯合作爲第二艦隊云 
　　勘測軍港聞海軍總長劉冠雄此次爲設置軍港起見擬先派員分赴烟台秦皇島崇明島象山港等處勘查一切要務其辦法大約如左（一）各港面積及深淺（二）各港形勢及與某國海道相距和程若干（三）各港所有兵丁若干（四）各港糧食若干 
[中央臨時敎育會員題名單]  
　　中央臨時敎育會巳定於初十日開會會員係混合性質有由部延請者有直轄學校派出者亦有由各部派出者由各省推荐者茲彚錄其姓名如下 
（甲）由部延請之議員約分二種一已允到會者爲黃炎培秦汾莊兪王邵廉張壽春湯爾和顧實陳幌顧琅張緝光徐炯葉翰淸賈豐臻兪子夷伍逹劉實慈（二）尙無回信者爲唐文治章宗元江謙陳毅胡敦復余日華胡均黃之献胡汝霖侯鴻鑑王季同陳衡恪沈叔逵 
（乙）由直轄學校派出者有嚴復王世徴夏元栗葉可樑吳乃琛絩錫光邵章陳寳泉洪鎔吳鼎昌周慕西 
（丙）由各部派出者農林部陶昌善工商部何橘時陸軍部魏宗瀚內務部舒鴻貽餘未派 
（丁）由各省推選者汇蘇楬保恒仇琛福建劉以鐘吳曾祺貴州凌云映浙江錢家治杜子懋蕭鄧亲山西張季升𤁝承榮江西周蔚生蔡漱芳四川彭閩芳譚溶直隷胡家祺張佐漢陜西李元鼎劉寳　奉天張國琛莫貴恒黑龍江馬庶蕃鄭林河南王卓午郭景岱廣東杜葆恒蕭友梅雲南王用予錢用中湖南陳潤霖陸鴻逵吉林彭淸鵬趙銘新北京桂陞湖北李步靑　　　　　 
胡栢年 
[淸談（萍桴）]  
　　民國初興政海黨潮紛然雜作一波未平一波復起讀風雨漂摇之章有不禁顧瞻周道惄焉如擣者矣 
迨旁觀者進而默察其微徒見甲與乙爭乙又與丙爭蓬蓬然御風而行不知舟之徜徉於中流而篙師膠持斷斷不休况所爭者又非國利民福之關係一黨一人之權利耳鳴呼殊不知鷦　甫爭集於一枝而黃雀己默伺其旁矣鶴蚌僅爭持於水湄而漁翁已坐待其弊矣彼黨爭諸公諒亦不乏明逹者流此情此景如之何勿思 
小說 
[俄王之偵探（一百十四））無名（]  
　　忙忙掃集了落葉捧了回去到了山谷的洞內舗在愛末姑娘身下只是此間旣無掃箒又無取移之物所得落葉不多余便再去第二次第三次的携取剛要出來只見愛末姑娘向着我摇手余意這是他的客氣不必聽他因爲只有此區區一次的落葉舗在身下有甚功用便仍走出山谷再到那樹林下又捧了多少落葉回來依舊向愛末姑娘舗好及至再要出來時愛末姑娘仍向我摇手我也仍舊不聽心中却是一動道怕是愛末姑娘一個人在這山洞裹害怕所以不要我去取落葉並非他客氣因想我這次索性多取些回來不用下次再出來了省得愛末姑娘担憂想定了主意便又到樹林下先尋有無可以盛儲落葉之物如破筐等類豈知尋不多時總尋不着不得己因想出一個主意來向自己身上脫下一件衣服有帶子將兩個袖管紮住然後掃了許多落葉裝入衣內背了一大包回來心中甚是歡喜暗想這一次郤是彀用了便大踏步回來將近洞口似聞洞內有脚步響不覺大驚因想愛末姑娘難道一個人起身獨是出來了因三脚兩步奔進山洞向內一看阿呀却是不好了那愛末姑娘早己不在洞內不知到那裹去了余此時毛骨悚然如受大辟一時全無主意只對着洞中呆看忽又想道我不要走錯了一個山洞了連忙走向外去細看 
 
 
 

Page 4

 
 
   
 
 

Page 5

 
 
   
 
 

Page 6

 
 
　L>要聞 
[鄂省民政府近狀]  
　　鄂省民政長劉心源己經視事其府內除按照所轄四司設內務實業敎育財政四科外並設秘書繙譯電報庶務統計等科將來省官制頒布改爲民政總監府後四司卽與總監同署辦公撤消現在之四科蓋外官制只有總監與縣知事兩級各司除外交交通直隸中央外其餘各司均附於總監並無直接行文與命令地方官之權亦如中央各部之分治事了也 
黎公於劉君任事之日將府中辦理民政之秘書官陳邦鎭等十九員庶務員何敦等八員計課員余魯等七員咨送派委劉君以秘書須掁己親信且定額祗用四人是以一槪未用暫行存記聽候差遣各員頗爲不懌 
　　內務等司應行上呈公事現仍送都督府須俟民政府內部組織完善再改送該府核辦又聞己定於初六日起都督府不收民政公文（按軍民分治據昨報黎副統公電業於七月一號實行）然昨日樊口大堤潰决該處堤工局經理電禀都督請撥銀一萬兩搶築潰口黎公並未核辦即送交劉君議准飭理財司照撥說者謂此乃民政長到任後第一件公事 
　　近日共和同盟兩黨大起衝突致有推倒民政府仍舊軍民合治之謡（分治係共和黨主張）因此之故各司對於民政府之態度冷落己極府內奉委人員亦恐反對者或挾武力前來故咸惴惴不安每日來府稍坐即散劉君亦因本無多事不加責備以甫經成立之機關卽有推倒之惡耗眞咄咄怪事 
[比人身葬炭山灣]  
　　湖北炭山灣煤礦舊係法人蒲旭出資串同華商余延澤出名開採上月經鄂省實業司與蒲旭訂約收回官辦並派技師姚業經前往騐收迨姚君返省報告情形轉呈都督請示辦法時黎公以收回該礦原爲保全主權起見無如收價太巨（計八十萬金）物議滋多疑從中說合之外交司參事楊克舞弊己將楊管押擬仍招商承頂辦理以免吃虧因此姚若所禀置未批示姚亦不便返山　前日炭山灣來電云有一游歴之比人某到山參觀礦窿適山水驟至致歴淹斃黎公以該礦出價甚巨雖暫停工不可無維持之卽　司仍派姚君爲照料員至該比人誤下礦窿致遭慘敝比誤送領頗滋疑惑己請都督查辦黎公除飭妥爲照料以盡地主之誼外幷命姚君查復確係誤蹈危險惟以其　遊異國誤送性命亦代爲悲悼特飭外交司致送洋八百元交比領事爲葬資以示優卹說者謂該比人此次禍由自取與人無尤黎公此舉未免過於忠厚也 
[風聲鶴唳之河南]  
　　省垣戒嚴駐豫垣之巡防軍隊皆歸柴得貴劉洪順二人統帶兵丁亦極守紀律去冬到今全賴此軍彈壓地面省垣始得鎭定近時省議會以該軍　　非本省籍恐將來或致暴動密謀去之尙未成熟近人得有消息謂柴得貴有都督之望議員聞之大起恐慌以柴手握兵權虎視全省與議會又積不相能若使柴爲督都則不但不敢言拒將來與議會必生絕大之衝突謀去柴之意愈决七月一日開秘密會議密商都督調柴離開省垣或將王天縱等兵隊調省使之互相牽制張督尙未允可不料事機不密有人暗通信於柴將省議會疑忌情由全盤託出柴大怒謂巡防各軍何負於河南省垣之得有今日伊誰之力今枕席未安先視吾儕作賊會須撲殺此獠藉洩惡氣云云其實並無變意不過故作憤懣詞耳好事者張皇其詞報告驚道謂巡防各軍勾結將於二號晚間起事先攻議院警道大驚先傳各區巡警加意防備一面急禀都督於是各官僚自都督以下大起恐慌二號晚愴惶終夜若刃臨頸待至天明毫無他故及三號遂將城外之八營備補軍全數調入城內以防不測其實皆捕風捉影空自張皇耳 
　　兵匪殃民　駐紮葉縣北洋六鎭兵士日前因地方供給不遂大肆蠻橫在魯山葉縣交界焚掠村寨四十餘戶舉目焦士財產一空查汝屬本有匪目秦焦糽等覇麥就食民不堪命加以此次六鎭之蹂躪小民何辜罹此重咎不知該鎭長官亦有所聞否 
[蕪湖兵變三誌]  
　　蕪湖廬軍第五十七圍第三營兵變焚刼已兩誌前報查此次之棧係該營右後兩隊爲首守軍械所之第二營繼之其條亦有預約者其實則該團長李孟舟一人縱成之是時三營營長因病請假由　帶某代理鄭見右後兩隊放鎗暴動知事不可爲跪地求免兵士不理一閧而出向西門上長街刼　　　 
鄭黨將未變各隊帶赴北門外防守前隊有查夜者三十人中途聞鎗聲卽避又十五師司令部該隊官黃某亦隨帶兵士（未變之兵）四十餘人在大馬路防守兼迎尋查夜各兵士後遇第二營亂兵追令附從黃當衆開導良久不允黃知兵心已變乃詭言回家一視就此脫身奔入司令部見　叅謀面述三營情形旋以黄可　卽令其防衛司令部 
　　第二營長郭子靑係住城內公立女學堂間壁駐大花園軍械所者僅方隊官一隊當時開三營放槍即起兩應列隊由陡門巷上街刦搶至三點半鐘始回常街分派贓物復進大花園據帶子彈上陶　敦吉小輪過江竄去聞敦輪向泊接官廳碼頭此次改泊淘溝實有預 
　　大花園原駐兵隊計一百二十六人次晨點名僅十三名現己歸併城內本營由第六十團胡團長繼芳另在赭山本團撤兵一隊駐守聞所中僅存機開槍兩支餘悉被掳該師長孫品驂於初四日下午返蕪次晨卽將　州旅蕪各營子彈一律收回 
　　此次長街店舗共搶二十三家焚刦四家損失計拾萬餘金（小巷零星舗戶在外）柏都督自接警電除令胡萬泰帶隊來蕪相機　辦外又令秘書長查衡仲撫慰商民於初六到蕪初七齊至商會會同師長孫品驂營察長汪呂仲吳松亭瞿星門姜少廷諸君赴大街挨戶調查被刦各家將亂軍遺下軍衣軍帽徽章等類悉數檢交督察長備案 
　　初四晨第三　亂兵之未及過江者約數十人李孟舟一一招回擬欲移禍他軍並各處搜獲形跡可疑者十餘人以期　　初六下午孫師長胡旅長汪警軍法長在十五師司令部研訊捕　五十七團二營兵士楊春林孫　業劉天方葉守標統軍　炮營兵士李明新趙新貴及木匠　　方等七名均供認不　比卽正法初七日下午又在司令部前斬决保衛　更夫藍松林一名聞該犯僅供在三　坊大街拾得皮鞋三隻因此判斬見者惜之 
　　商民自遭變後一日數　迄今不敢開巿晚上十點鐘街巿卽晰絶行不初七四時議會開會到者四十餘人首由議長胡松亭君報告謂唔胡旅長　云初三以後由其担任保護台不能負責牲性命亦所不惜又唔孫師長據云此次事起倉卒敝師長因公赴省未及防患未然如係目覩情形卽當以槍自斃等語幷　商　被刦各店如何善後俟决　分兩層辦法 
一面請胡旅長担負保議一面由孫師長妥撫商民維持善後並由商會勸我商民照常貿易因公舉吳松亭萎省廷　子幹李辛垣四君到胡孫兩處接洽請將如何保護如何賠償明白宜布 
[皖北匪患記]  
宿松縣西南鄉孫疃集地方夙爲旺徒聚　之所匪首王允進（卽王大山）等　踞該處日以搶刦爲事焚殺淫擄無所不爲七月三號經該縣宋知事帶領軍隊會同駐宿浦軍三十四團第一營前往剿捕該匪等膽敢開鎗抗拒幸浦軍極力奮　將匪首王允進王恒太徐老虎王蝎子陳野狼等五名當場擊斃餘匪粉粉逃散並獲數十枝乃近日據　溪鎭紳董報告又有山東巨匪王金妮率領黨羽千餘人揚言來宿報仇民心惶恐巿而爲之動摇現該知事已派人偵探一面派隊會同浦軍前往防堵以免滋蔓面鎭人心 
靑陽縣地處通　亦爲各帮　出没之區自光復以來會黨愈衆匪勢益張鄕民不堪其擾近有匪魁王得霖在南陵地方創辦哥弟會日以搶刼爲事又在竹森潭勾結巨匪易速生易菊生兄弟二人創辦九華山團體會又創辦白雲山哥弟會聞己有黨羽二萬餘人王得霖自稱爲山主易連生兄弟爲正副龍頭幷有黄令印信等物肆行擄掠忌憚毫無該處居民難安枕　該縣代表王南先等特赴省禀請都督派兵前往剿辦以靖地方 
[部員來𡩋辦理軍隊善後]  
　　陸軍部前派高級軍官鄭汝成屈我光萬廷献等分赴𡩋滬及浦口揚州等處辦理軍隊善後并發餉事宜茲鄭君等業於初七日到𡩋當即晉晤程都督面商一切聞隨帶應造各項表册極多須俟表册造成然後點騐發餉所有携來之部撥軍餉銀一百二十萬支單（即墊欵內撥付者）已與𡩋稅務司接洽當由稅司會同簽押將欵交付並不監察用途云 
[蘇城不設初級審判廳]  
　　蘇垣第一第二第初級審判檢察　當議定截撤時本决改於城內城外各設初級廳一處迨印信頒發組織妥當未知又因何故仍不實行開辦現聞又有變更改議但設城外初級審判廳一處（在三樂灣）城內则否將來凡城內初級廳管一應訴訟事件均併歸地方廳管理惟同處一地兩樣辦法殊令人民無所適從也 
[佃戶欠租之下場]  
蘇垣舊日長元吳三廳轄境所有上年漕糧租來當經設立　　　収局嚴催限繳迄今統計收　　止五六成其餘抗欠各戶孫吳縣民政長宗加　君派差購各該佃戶　　提案收押計有一百數十名之多現在积　並収局業已裁　而　佃戶等仍　押不繳茲由士　等會　民政長　定將在押各佃戶罰作苦工照法律以二錢五分作苦工一天計算俟期　釋放即於　日元和縣署內設立工藝所將租稅局中積存以欵一千有餘作爲開辦經費由宗民政長派委韓　　實　武二員爲盛工員並派　習數人逐日押令各佃戶學習各項工藝巳於日昨　　　 
[金閭中巿巿民社成立]  
　　　門中巿各商家以蘇城內外各巿均有巿民公社聯合为理自治各事成效昭著中巿爲商業　　之區亟應仿照辦理特　合同志組織一金閭中巿巿民公社業於七月六號兩會成立並投票選舉洪少圃君爲幹事長吳似村沈惺叔二君爲副幹事按洪吳二君現商會董事沈君現爲　團會長均熱心公益衆　所歸將來該社成蹟必有可觀開現在 
從路政入手先將中巿街道整頓修理並溝通陰并以利行人而益衛生云 
[徐寳山設立平糶局]  
　　揚州近日以來米價飛漲現在傳米一石須僧七元以外貧苦居民頗爲驚慌徐君寳山慨發仁慈特捐廉設立平糶局减價售賣業於六號會同民政長派員照料定七月八號爲始設局開巿共設局二所一在貫巷　花觀一在城外石塔寺每人祗准購米一斗聞此共發米有一萬石之多一半爲出口充公之米一半由邵伯鎭等處購買入城誠善政也 
[沈祖緜之治匪十策]  
　　紹屬新　餘上各縣土匪飢民粉出騷擾如餘上兩縣交界之瀝港曹娥江沿海各區匪勢尤熾昨經上虞文武官及自治鄉董等同時告警業奉蔣都督嚴電寗防浙洋會師痛剿本日虞知事沈祖緜續呈治匪十策洋洋灑灑近千餘言當協奉都督優詞獎許謂所讑捕匪之要悉協機宜請撥水陸各軍速赴姚北會勦各節昨據該知事及王帮統電禀業己嚴令浙洋王統領會合寗軍相機勦辦在案至云飭令地方有司驅逐游民以就農工如龔勃海之寳刀買牛誠爲當務之急該知事能見及此具徴熱忱第言之非艱行之惟艱本都督深冀該知事之實踐躬行俾爲各省各縣之先導也又聞本日上午餘姚陳知事亦有電稟所述大致相同己電復迅籌防都矣 
[浙洋迭出大劫案]  
　　福州兩浙靜安船帮之金永財金泰利金順祥三艘往來南北於前月經過温台洋面先後被刦計擄去八人又劫去船貨約値二十餘萬金之譜當經商船總會呈請閩浙都督閩浙交通司及海軍左司令會同兩省文武尅期剿辦並速救出人貨事延月餘生命財產未卜生死存亡該船幫正在憤激之間又接寗波來電稱金通順船由閩出口駛至寗台兩府交界之𩵓魚山地方又被劫去船貨五萬餘金擄去司帳押儎兩人該帮聞信之下大開會議　云前淸末　官吏腐敗逹於極點尙無此恶現象不謂民國初興商家竟　茲慘酷而過激者不免因生命財產之關係作托庇外人之說蓋有不得己之苦衷非無良心之國民也聞船商總會極力解釋不令演此惡劇己分别呈請閩浙各大吏中央海陸軍各部略請海氛若是横行爲害航商不淺苟不從速剿辦則急而之他亦意中事况此等禍國殃民这海盜實不能竟縱也當即會同水陸兵隊連同前刼三案尅期痛剿救出被擄先後十人船貨計數十萬金並剿辦盜窩非此則實無以對於航商也云云凡有緁歴航務之人咸云實百年來未有之巨案云 
[閩粤大水彙聞]  
　　閩垣於六月二十九日大雨淋漓一日夜城台街巿幾成澤國來往者非舟不可茶亭及洲邊等處停止貿易非西南門外一帶田園盡被浸壞新禾初花忽遭浩刧可歎也茶亭街涨水尤甚當有好事者三人打漿遊觀各處偶爾失愼船翻身溺均逐逝波去矣西南門外一帶房屋悉遭大水漂没居民旣不安於室又無米爲炊惶恐之狀至不忍言現巳由各社團備救生船前往各處施粥矣 
　　又廈門漳泉一帶自陰曆四月十七起大雨如注連綿二十餘日商務蕭條民不聊生前日厦門政界得漳州來電謂山水罙發加以在雨南門己水深丈餘房屋人畜禾稻被淹殆盡泉州亦大水爲災匪徒四出均以搶刧掠食爲生涯誠險象也 
　　廣東潮洲府惠來縣於六月十三號起大雨連夜至十七號平地水深四五尺餘城門不能出入聞十八號雙溪口地方有一轎夫下水試探淺深至被漂去後溪洋地方有欲至縣買物者偶失足亦溺斃尙有數人查不知下落此外房屋倒壞數十家尙無傷人因皆有備至田園植物多已浸壞想早造亦難望有收矣又二十一號忽又雷雨大作水勢更洶城之北隅被水推倒約三丈餘爲從來數十年未有之奇災云 
[永福發現新銅礦]  
　　福州永福縣地方出有一種礦苗曾經盧君少波化騐云係銅礦（該苗爲銅礦之化合物英文原名爲（linolyybdeenit）譯音爲銅力畢陳耐）按此物之出產地甚少瑞典與新麥西哥也產最多其銷塲以合衆國爲最此物用以製鋼或爲化學藥料每磅在美洲約値美金一元二角半云 
[漢商與招商局之交涉]  
　　漢口各幫追賠聯合會爲漢招商局損失客貨覆商務總會函云（上略）中國長江航業以該局爲最優勝共提單載明貨物短少或不合理之損失按數照賠該局之所以取信於各帮與各帮取信於該局者皆恃此定章之可守也乃者武漢首義保衞商界紀律森嚴北軍南下武漢實爲戰場由同盛隆永　　　康儲　長源　　康復康仁利源各商號　　　向該局　單提貨該局不知是何用意竟一槪不准提取　　貨而不惜其不合理者一旣不准客提貨自應派　　　司駐局保守以盡天載何戰端未　該局總　　司等兌相　　倦　　封門插　亡命光　　　無足　輕之局役而己只　自己之生命　不惜他人之財產其不合理者二該總理旣　　遁其堆棧鎖　亦順留交妥人營守　客提貨以卸責任乃計不出此不順而去其不合理者三卽謂變起倉猝各顧生命然與比鄰之太古所有客貨始終保全獨非命乎况該局推　自八月下旬九月初間此半月內該棧尙然無恙如能顧惜客貨儘可從容措置而該局旣不計客提貨於前又不傲太古骰法保全於後而悍然置之度外其不理合者合者四招商局原爲官商合辦與淸政府人直接之特權華人商權之大無有遇於該局者値武漢事起該總理乃弟曾電郵部請兵平亂各報揭載人所共知何北軍南下該總理不但不與北軍接洽以保各貨而竟濳逃上海一任北軍佔據該局蹂躏客貨開門揖盜護尸其咎其不合理者五且北軍估據該局時知爲淸廷保護之營業尙未如漢口之焚掠放該局役等猶能自由出入惟因主管無人便串北軍先取貴重之物貨乘亂分肥遺下粗笨物繼以焚掠以掩耳目物必先腐而後蟲生任用非人致監守自盗其不合理者六北軍初駐該局未加焚掠該總理己遁上海謂不知信猶可藉詞然當時各帮在漢者見該局雖被兵據而各堆棧依然無恙乃有和記之尹子嘉同盛隆之唐文彬等於九月十六日到申卽於十七八九日邀同永福慶董仲靑各客號面求招商渝局喩炳賢轉請該局陳經亭携　來漢提貨該司遲　推延　令局役串刦事成至九月廿七日該局第三棧始見焚若肯早來交涉何致釀此慘劇其不合理者七該總　平日坐享厚薪臨變又不設法緃持事後又復因循推委坐視百萬之貨棄如敝緃是該總理一人溺職致累數百家慶　束用待斃生氣斷絕雖爲　　實惟該局用人不愼所致其不合理者八種不合理之處旣不能以兵險爲辭自非旁責可貸乃該局來函一味含糊明知當賠償而故而爲推卸明知當速解决而故希　展緩不知商以貨本爲性命首義之初各商存號貨物尙思設法保全覺有捨貨本而　然他適者原函乃謂各商星散試間該總辦八月二十日內卽逃何由知其星散其不可解一首義之後各商以命本所在決難抛棄乃提貨者方源源而來守貨者先匆匆以去竟於局首貼出槪不提貨字樣原函乃謂意保守試一間方管先遁何人保守其不可解二北兵南下以次　入內地原函謂該局地當其衝勢難再守惟有暫爲遷避夫旣知地當其衝何以不設法遷避一爲挽救且所稱暫爲遷 
[珠街閣商會總理辭職]  
　　珠街閣鎭本届商會總理當選者爲陳君挹霏惟陳君以擔任地方義務太多勢難兼顧己作函謝絕不識商界中人對於此事將如何解决茲將陳君致前總理席康伯君書錄一我鎭商會全賴大君子熱心殺力組機而成任事以來本會規模日備名譽日增就熟駕輕正　　盡乃冲懷謙德必欲暫息仔屑同人等於極盛難繼之條作降格以求之想阿私所好採及　　聞命主臣陡增該汗竊維蕭規在前曹隨較易力所能逮義何敢辭第內返生平外察情勢欲以鄙人　任總理期期以爲不可者其故有五鄙人少時讀書壯歲薄宦半途改轍涉足商場知識無多經驗尤　乃以提倡維持之職委之庸材是猶與　者講音聲向盲者詢黑白也材不勝任用非所長其不可者一人生之材力心思專精則有得騖廣則多荒民國官制不准兼職者良有以也鄙人向充巿公所總董近兼敎育會副長二者之中尙擬辭去其一設以個人名義總莞各項機關諒之者以爲仲由氏之兼人誣之者以爲子叔疑之壟斷其不可者二寒家在滬北一隅小有營業比奉嚴命將於明年自往經理旣爲海上之寓公豈能復爲本地公團之分子故總理一席目前縱可濫竽不轉瞬而仍須辭職徒使本會歴史上增一五日京兆之紀念品服務　之傳舍用人等於弈棋手續旣病其煩體制亦鄰於　其不可者三（四五兩節從略）我鎭人材濟濟若蔡君一隅之老成持重高君蔭嘉之學養深沈賴君文卿之精明幹練並商界連子也任　共一皆足以勝任有條鄙人當仍待罪議員以備　策尙乞台端卽日開會將總理從速改選以弛貽誤而專責成無任企　硜涇之見併希宥亮 
 
 
 

Page 7

 
 
避遷避人乎則未開戰時卽無人遷避貨乎又不得指爲焚毁殆其不可解三旣不令客提貨　則客物卽歸商局擔認北兵焚毁之貨非客貨實該局之貨是各客貨所有之損失爲該局私人之損失原兩乃稱爲公共損失其不可解四旣爲該局私人之損失則所有客貨該局自應設法認賠絲毫不得他諉乃轉求邱償於交通部其不可解五賠償問題一日不解决各商性命懸於該局之手在稍有人心者應據理向總局直爭申明若不從速認賠不特商命攸關卽本局生理勢必停辦乃該總理不力請而　人爲之轉逹不知該總理有何碍手之處其不可解六敝會方以貨不提而被損追賠於施總理而施乃歸咎於肆虐之北兵是故遺金於道而責行路之不當拾也敝會方以客貨被損應責賠於商局而該局乃脫卸於交通部是己爲盜而被獲　他人出爲比喊也於理爲不公於情爲不恕查各商資本非取於錢莊卽取於票號非取於票號卽取於銀行銀東朝夕追呼急如星火有至審判者有請商評者有開中外交涉者故各帮仰求商局之賠補若大旱这思雨久渴这望飲敝會惟一無二之宗旨因商局不令提貨以致損失只知按照定章責賠於商局該局之仰卹於交通部在所不計在所不問該局如開辦敝會有正當要求之構利不得併入卹償一途該局如停辦其股東具有財產且負無限責任不得謂爲無著所有該局　　負賠償之責與敝會唯一追索之理萬難再事展緩各緣由合亟具陳貴會公鑒應請訂期速開正式談　俾得早日解决以重命本而維商業 
本埠新聞 
[滬軍都督將實行取消矣]  
　　滬軍都督陳英士君自奉大總統命令准免工商總長本官後所任滬都督一缺亦應遵命取銷以符體制聞昨日午後四時陳君已通告各科略謂本府自成立以來已屆八月公務繁多現在取銷　　 
在即所有呼科承辦重要公事及採辦各件務於五日內一律造册列表加盖印章彙送軍令司聽候核辦以昭信實而重公務切勿延誤等語觀此則陳都督實已預備交卸而江蘇軍政庶可統一矣 
[陳都督尚在委任人員]  
　　滬軍都督府軍諮司長一缺自黄郛君改任蘇參謀司長以來未經另委外間咸知都督府行將取銷本可無庸充補茲陳都督忽又於前日委派温應星君爲軍諮司長何澄君爲副長或者因取銷在即一切交代事宜需人佐理未可知也 
[巿政廳請保主權]  
　　北四川路界務問題雖經陳交涉使與駐滬外交團一再磋商迤無效果而外人則着着進行近將閘北四區轄境華洋交界處白節路一帶門牌盡行撤去並先在附近權力所及之地改釘門牌勢將逐漸侵越茲悉閘北巿政廳除將前情禀請陳交涉使向外交團據約力爭外昨復電逹北京外交部請向英國駐使嚴重交涉以保主權 
[湘岸借運鹽]  
　　鹽政總理張季直君近以淮鹽出產甚少不敷銷售允由運商惜運蘆鹽八十萬担業經該商雇輪往載運往十二圩騐卸在案茲悉湘岸需鹽尤亟復由駐滬四岸運商公所呈請張總理援案借運蘆運五十萬担運儲浦口以濟湘銷刻聞張總理亦己照准電告北京財政部備案矣 
[是否因傷殞命]  
　　黄包車夫王長甫曾於六月二十七號拖車至百老匯路被二百五十二號暗差華捕孫小連指爲搶奪主顧將王毆打拘入捕房捕頭諭着罰洋五角斥釋嗣王復至捕房聲稱被捕毆傷腰間不能回家遂送往同仁醫院延至七月七號身死其妻陳氏投報檢察廳會同捕房將屍車送虹口騐屍所昨由葛礆察員王廨員美副領事蒞所騐得該屍遍體紅腫惟外面並無傷痕即飭屍妻陳氏屍舅嚴友發先行具結取殮如有見証准赴公廨再行禀控 
[平權會開紀事]  
　　昨日平權會練塲在西門斜橋蒔花園內開成立大會午後二時開會名譽會長張樂君徐宇君及會長區麟生三君登臺先由徐宇君報告該會宗旨及組織進行各種情形次來賓李佳白君演說謂國民尙武所以求地方之安寗及身體之健全非專爲對外而設况現今世界大同五洲人皆是同胞幸勿歧視等語次五族少年會長章君演說謂李佳白先生乃宗敎家故以兼愛道德爲重惟大勢所趨公理泯没非大興軍國民敎育不可次梁君廷柱演說痛諭世界之不能平權我國民當以武裝平和爲要素惟軍人資格占世界人類之最優等自應尊重道德服從命令演說畢由鐸聲社同志擔任義務演唱新劇一齣有聲有色觀者贊美不置演畢會中同人合拍一照而散聞是日蒞會者以商團及軍界中人爲多約有七百人之譜 
[製造局記事]  
　　製造局鑄造砲彈擬用中國自產鐵質己誌前報茲悉該局前造七生五之十二磅砲彈係向英國採購赫墨太生鐵並以英國焦煤鎔燒成本較鉅（此種焦煤每噸價銀二十二兩）是以兵工機器研究會各員倡議改用湖北生鐵加以錳鐵並用中華自產之開平煤燒練（開平煤每噸價銀九兩）較用焦煤每噸可省銀十三兩業經議决由李總理諭飭砲彈廠工匠如法鑄造七生五口徑之十二磅炮彈一百個先行試用逐漸推廣李總理以軍事現雖平息槍械子彈等物仍宜置備惟查洋鎗棧各工匠製造六米立八新式快槍向來每日祇造十桿究嫌太少是以諭令該管委員考騐槍匠工藝之優劣分等酌加工資限令加出二枝現於上月爲始每日可造十二桿又龍華子藥廠各工匠每日製造槍彈三萬六千顆亦經李總理加給工資現在每日能造四萬顆左右業己將情報告陸軍部等查照矣　 
　　兵工機器研究會編譯科長王樸安以英德各國於製造軍械一道素來講求因此吾國軍界蔌樂購用然利權外溢終非善策現當國款支絀之際亟宜設法改良爰請各科員分門别類詳細譯出以待研究仿造　 
[以待來月]  
　　陸軍第十師所屬之第十九二十兩旅各團營官佐兵士薪餉擬照部頒給與今按數核發曾由吳師長傳集所屬官佐會議在案茲聞該師應領六月分薪餉暫照舊章請領俟陽暦七月一號起旅團營三級長官之薪餉公費每月擬减一半俟國家經濟充裕再行遵章支領軍士薪餉則均遵照部令領發 
[戌成小學之特點]  
　　城內兪家弄新昇里戌成小學　　午舉行第五學期　假　其特點凡三一該校擔任敎授者純係女師大都曾受師範敎育之一女師均力任義務不支薪水一注重品性校內製有榮譽旗數方一曰整潔一曰端重一曰勤勉一曰敏捷一曰敬愛一曰忍耐學生姓字各以類書旂上諸生對此有互相觀　之樂 
[覆審庫書吞欵案]  
　　前淸浙江平湖縣庫書嚴文昭乘去年光復時捲呑公欵銀三萬餘兩逃匿租界業經浙江軍政府偵悉派員董聯珠等禀請陳交涉使移知公共公廨將嚴逮案判交妥保候原告檢呈証據再行訊核在案昨農由廨復訊嚴延律師侯魯公上堂代辯稱請將案註銷陪審西官美副領事强君以原告不將証據呈出定欲將案註銷關讞員以案關捲呑公欵未便遽釋會商良久遂判仍交原保候函請交涉使轉致杭州蔣都督於三禮拜內檢據派員來案質証以憑核奪 
[西婦請領華女]  
　　女孩周菊香陳恒芳沈成德均因不辨路徑由捕送留公廨昨由官媒解案請示周女供年十一歲父親周胡發現在蕪湖原籍陳女供年十三歲廣東人沈女供年十一歲山東人餘語不淸判周女留侯函致蕪湖民政署移傳其父來案具領陳女發幼女所沈女留侯認領旋有一西婦上堂求將陳女給爲義女免發幼女所關讞員以種族有别未給領該西婦遂　快而退 
[盜案牽涉兵士]  
　　浦江緝私營隊官張良臣於前日夜半赴南區控告稱有泊在　家渡外擋之槍船內有兵士三人與某處盜案有涉是以牽同十餘人欲至該船兜拿請飭　巡一體協捕等情該區准卽照辦旋將三人獲住解至滬防水陸全軍統領李英石君處禀請研審澈究 
[中華愛國婦女會第一幕]  
　　愛國婦女會以救護受傷軍人及戰死遺　爲宗旨造端宏大施之軍國民主義時代允足以厲士氣面輩國威茲定於本月十三日由自由演劇團在大舞台邀同各藝員演婦女愛國新劇並請黄克强演說該會宗旨想屆時熱心贊助者必聯袂而往也　 
[舊兵無慮陶汰]  
　　滬防步隊第六營管帶師蘭亭所部兵士內有舊兵七十餘名原係前淸滬道之術隊曾由滬防李統領編入第六營歸師管帶節制派在滬防統領司令部巡　隙內以供差遣各該兵士每夜在滬城公叚棧巡頗爲認眞故有李統領諭令每名每月加給津貼洋一元以示鼓勵昨日師管帶由閔行防次來滬卽在舊道暑內校閱操法均尙孄熟遂諭該兵士等勤加操練服從命令所有衞生一道亦宜愼重現屆夏令疫癘易滋務將營舍加意整頓洒掃淸潔衆皆唯唯而退 
[宣布逼勒國民捐之禁令]  
　　上海縣民政長吳君昨出示諭云爲曉諭事奉江蘇都督第十二期公報頒布奉大總統電民國建設經緯萬端而財政因難逹於極點於是仁人志士思集合全國之力共相維持遂發起國民捐之議忠義激發可敬可嘉凡具愛國熱心者自必忍痛割愛以謀公益乃發輙未久流弊頗滋間有好事之流假託美名陰行逼勒實爲倡議諸人所不及料本大總統旣受國民委託愧未能培養元氣若復聽　　驚擾而不爲之所問心何以自安查臨時約法定有保護人民財產之條苟非自願樂捐斷無侵犯自由之理當此凋敝之餘乃以餉項支絀貽累民間撫衷自省惄焉如擣爲此申告全國人民如有强迫勒捐情事應由各地方長官指交司法衙門各按本律辦理其卽一律曉諭俾衆咸知此令等因奉此合行出示通布爲此示仰　邑人民一體知悉須知國民捐　出自人民志頣樂輸並無强制性質凡募捐人與納捐人均應　 
會此意母得誤會切切特示 
　　介紹新著中華民國世界語會函授世界語講義第一期巳出版內容完美解釋文法尤明白詳盡離未習西文者讀之無不了了世界語爲今日最需要之交通利器有心人不可不手一　也 
瑣聞 
[城內]  
　　召買房屋○地方審判廳昨出示諭云照得本廳判決據張葉氏呈訴葉家福不還押欵一案所有變價房屋兩所業經本廳出示召賣茲再按照强　執行章程採用投標辦法拍賣該房屋一所坐落東轅門四十號門牌樓房三幢每月約可租洋九元一所坐落魚行橋浜四十四十一門牌平房三間每月約右租洋六元單據俱全東轅門房最低額七百五十元魚行橋房最低額五百五十元幷賣最低額洋一千二百五十元欲買者自行往看合意後開明出價若干加蓋店章卽日投函本廳定於七月三十一號卽舊暦六月十八日開標先　兩房並買之主如無幷買之人則以投價最高等爲得主開標之後限七日將價銀繳案立予發給單城遇戶管業除登報招人投標外合行通告爲此仰諸色人等一體周知 
　　徒　　也○大東門內虹橋南堍福慶樓酒館於前晚上燈時來人湖南口音之遣散兵士九人（內人一人仍穿軍衣）登樓暢飲至九時後始畢計共菜飯錢五千數百文又不代買酒十斤堂倌算帳後該兵等此推彼諉旋各乘間逸去祇留姚阿榮一人堂倌催令交錢姚無以應諉稱在閘北某營兵緩日送來該館主遂喚崗巡將姚拘解西區轉解警務所押候訊辦 
　　民政長批示○水爐公所柱首黄永楨等批禀悉水爐業旣規定距離丈尺豈容　混破壞行規據稱兪實生以改良泡水櫃爲辭希圖趨避水爐字樣違章取巧自係實情旣據聲稱由警務公所查有勒閉應准知會警務公所如法執行可也居民陳公益等禀批禀悉旣據報稱東廳左近行人任意便溺自屬有碍衞生候派員查明並嚴行禁止可也 
　　地方審判廳刑庭批示○姚楊氏呈批爾父母楊阿華楊周氏誘拐營利罪有應得本廳已按律判决矣所請暫保之處應母庸議金晋園呈批此案業經同級檢察廳起訴王楮生等到廳判决在案至陸順元自卽係陸仁元仰候緝獲另結可也奚潘氏呈批奚德生開賭營利經訊認判决在案母庸爾出頭代辯 
　　又民庭批示○孫補　呈批此案業經奉到上級衙門文書當卽照行初級審判廳照章强制執行仰即知照律師林行規爲施煕伯案呈請展期批旣據呈請展期准於十一日下午開庭辯論可也繕本照章送逹 
[南巿]  
　　無須根究○巿政府批民人胡海桃禀云禀悉該民人與宋如玉曾否接洽有無　使旣奉地方檢察廳訊明嫌疑所致無須再由本巿政廳根究此批 
　　客貨被扣○郭誠大土行執事李煕明扭海平小輪船公司經理人兪文海至裁判所控稱前的大土廿只計値洋二千元托該公司瑞隆小輪裝運至海門誠大乾土行處納今接回信並派人來申云此貨並未收到顯被呑没求恩究追訊據兪供該輪虧空甚鉅因欠海門分公司內小工及經理人蘇姓等押櫃欵項致被扣住客貨大土五只又被陳鳳林金福生扣住十五只且該輪現被新關扣阻出於無奈求請寬限料理判交保限三天將蘇　交案訊奪 
　　分期理淸○協盛乾洋布店執事樓道榮扭南橋成泰恆小京貨店主朱芝園至裁判所控被虧欠貨銀五百三十餘兩置之不睬訊據朱供認欠銀是實因帳欵收數不佳是以迄未理明判交保限陰曆五月底六月底兩期交淸 
[閘北]  
　　裁判所批示○黄張氏禀批爾女陸黄氏前次行爲不合業經訊明拘留嗣傳陸阿大領回管束不准凌虐取有切結在案據呈陸阿大領回之後追令自盡甚至以鐵練鎖繋日事毒毆如果是實殊屬胆大妄爲着候傳案訊明酌奪　 
　　私搬物件○華季石昨投裁判所控盧庚之私搬物件等情卽經孫所長傳訊盧供去年華曾借去洋二十元屢次索取祗付五元因其回籍故往搬取並非私搬判華押候再核 
　　還洋了事○五譚氏王周氏控金善忠造屋佔地一案業經孫所長勘明於昨日復傳兩造到案質訊判令還原告洋七十元交保了案 
　　無端被疑○水巡區昨解孫標顧如涇二人至裁判所據禀二人與周唐氏之媳婦在途緊語情甚可疑是以拘案請究經所長訊得兩人均無爲非情事判均開釋 
[英租界]  
　　不欲拖累○德昌鷄鴨行主蔡學詩因巳閉大慶樓酒館經理董瑞林不理結欠貨洋九百八十餘元業經控奉公廨傳訊判令開呈各投東姓名侯核在案前晚經聶襄讞復訊據董供稱所有股分均巳歸併於我判董還押候傳齊各債主於禮拜五再訊　 
　　親族理處○張王氏以堂姪張石臣張夢生欺寡覇產等情控奉公堂於前晚傳訊兩造各執一詞判二張均交原保着各邀親族秉公理處限一月禀復侯核 
　　租房悔議○福州路天樂窩　場主婦陳智　（即馬陳氏）曾將樓下巿房轉租於劉錦高開設點心店繼忽悔議不租故由劉控奉公廨於前晚集訊兩造各延律師到堂代辯判仍交保候將原告開呈損失帳目核明再訊 
　　尙須覆審○吳江縣屬同里鎭人任傳燕因未婚妻金花姑（卽秦陳氏）私逃來申改名鏡花　　居淸和坊賣娼繼因虧負濳逃與秦慶記私姘是以來申控奉公廨迭次研訊在案前晚復經傳訊兩造仍各延律師到堂代辯多時判仍交原保候下禮拜一再訊 
　　親戚涉淞○廣東婦人黄唐氏控親戚唐馮氏呑没値洋七千元之珍　一百十四粒前晚由廨傳訊先由原告投稱被告曾央　中理勸允還洋二千元因吃虧太巨故未應允求請究追質之被告堅不承認並延律師到堂辯稱兩造係屬到親應請將案註銷諭令自行理處免傷親誼王襄讞以被告無人具保判仍暫押准予覔保出外並候補傳家長到案於下禮拜一再訊 
　　又訊一堂○鴇婦林李氏（卽林寳珠）控甬人陳巿水唆使女十二樓捲取金飾逃往漢口等情由廨判陳交保限交在案昨由捕房傳同見証陳阿根等到堂質訊仍無實供判仍交原保候禮拜五再訊 
　　自投羅綱○孫仲賢（卽孫鴻賓）向在硤石鎭美商勝家公司分公司內爲經理近因私用賬洋一千三百四十元於前日來滬經該公司控請捕房將孫拘押昨解公堂訊供不諱判押西牢九月如能於限內還洋准予減罪 
　　竊賊入獄○洋人台維司控呂小土子張小六子串竊値洋一千餘元之金銀器具昨由捕房將二人拘解公堂訊實判呂押西牢兩年張押一年 
　　私刑吊打○廣東路五十九號銅匠店主李阿大前日因失去鈔票洋五元及絲巾等物疑係學徒舒明德所竊將舒私刑吊打經其父得悉鳴捕將李與舒一併拘入捕房捕頭以舒受傷飭送醫院醫治李收押昨解公堂質訊明白讞員以舒孩兩腿大指均有傷痕判李押四月示儆 
　　竊案訊實○南京路泰興洋行控用人陳土根劉阿四輿郭坤泉串竊値洋二百餘元之鷄毛十二根一案昨經公堂復訊屬實判陳劉各押西牢一年郭押半年 
　　婦人入押○湖北婦人楊李氏去年由漢口隨其夫　髮匠楊金山避難來滬賃居虹口東有恒路與美捕房三百百九十五號華捕崔元標私識茲因氏夫往漢口營生氏卽移居源昌路詎崔捕卽以李氏捲逃等情禀奉捕頭派探徐阿華將氏拘獲並抄出該捕所有之銅鐘等物昨解公堂經王襄讞會同美蓋副領事訊悉前情判氏押女所三禮拜物交瞿捕領回完案　 
　　又欲領回○婦人高桂英先被其夫裘生來賣與高連生爲妻後又叧圖價賣高婦卽投入濟良所解奉公堂判交該所暫留候核在案昨晨裘生來投案求請領回中西讞員諭曰爾妻在所甫經生產不能到堂令其退去着再遲三禮拜到案候示 
　　安插女子○女子沈小毛周小丁頭劉冬蘭均因迷途由廨留候認領在案茲因日久無人投領前日有站堂之七百三十六號華捕周阿六求將沈女給於伊姪周雲海爲妻周女亦有顧潘氏求請給爲義女劉女有周金氏求領均奉照准昨由官媒將三女一併送案判分别交保具結領回惟不准販賣以及凌虐如違惟保是問 
　　背夫私逃○陳王氏背夫陳阿大私逃被控捕房由探查獲昨將該氏解送公堂請究判押候英領堂期解訊　 
[美租界]  
　　日人跌傷○日本人某甲前日乘六十五號電車上車時失足跌傷由捕車送同仁醫院醫治 
　　毫無情義○王阿才昨與姘婦王兪氏在蓬路口角互相扭毆由捕拘入捕房經捕頭詢明分别斥釋 
[法租界]  
　　車夫鹵莽○飛虎黄包車公司車夫陳桂元前日在英界仁記路見有某西人喚車卽衝過電車軌道承雇其時前面適有電車馳來陳之車梗勾在陳阿二所駕之包車篷布上横梗軌道中間幸電車司機人陳阿四即將機關按住未遭意外祗傷阿二之車輛嗣經英捕房訊明咎在陳桂元係法商用人移送法廨訊辦司機陳阿四亦到案作証實是桂元鹵莽所致判桂元罰洋一元充公並認償阿二修車費洋五元五角了事 
　　催索欠欵○歌舞臺戲園因虧欠房租各項甚巨被控閉歇後尙欠房租找欵及生財戲衣各欵經公堂判令園主謝微生交保限期料理在案茲又逾限微生仍遷延不理昨日原告陳輅卿又遣代表投追諭候着保交案追理 
　　馬夫罰洋○二百零四號華捕因馬夫陳阿四停車違章上前千涉該馬夫不服抗挺經捕頭禀請公堂出票傳訊又抗不到案昨始提到研詰陳稱自知不合判制洋十元充公 
　　拒捕逞兇○王調元在途與人胡閙一百二十八號巡捕上前喝阻王又拒捕行兇將號衣撕破後由一百七十八號巡捕帮同拘住解廨訊辦是時王忽患痧由友人投案作保判罰洋十元從寬開釋 
來件 
[上海敎育會開設夏季講演會簡章]  
　　一宗旨七會受民政長之委託專爲未習師範者而設講演敎育原理及各項普通學以期國民敎育之進步 
　　一科目敎育學算術歴史地理博物理化公民敎育體操 
　　一時間四小時爲度每日上午八時起至十二時 
　　一期限七月二十一日起至八月二十日止卽陰曆六月初八日至七月初八日 
　　一額數百名爲限定寄宿六十名流通聽講四十　 
　　一會所尙文門內學務課辦公處定觀堂 
　　一膳宿槪不取費 
　　一報名尙文門內上海敎育會 
　　一給証聽完畢給予証書惟聽講時間不及三分之二者槪不給証 
[華安合羣保壽公司開幕詞徐紹頼]  
　　今日本公司舉行開幕辱荷諸公寵臨不勝榮幸之至紹楨感謝之餘敢將本公司創辦綠起爲諸公一縷陳之我國家財政因難巳逹極點苟不於國家上爲根本之計利權外溢金融頓滯日甚一日何能自立考外國執金融之樞紐者有銀行輿保險公司之别而銀行中又分其部爲商業銀行工業銀行眝蓄銀行凡所以謀資本集合流通之道實織悉具備蓋營業之盛衰胥視乎流通資本之多寡而流通資本之資給則全在乎金融機關苟得一金融機關集收多數資本貸諸生利之人而以其不動產爲抵押有無相通各適其用估後工商日裕不獨一般人之經濟可望發逹而國家富强之基亦於以　之其關係豈不重且大哉况我國寳藏在地富源未開卽以煤礦而論已足供世界數十年之用更何能不亟　展發乃廻視我國金融機關多属外人執其樞紐聽命外人實爲一至危至痛之事放爲治本之計不得不望金融機關之發逹此同人所以有創設保險公司之議也然不辦銀行而辦保險公司者則以保險公司能獎勵眝蓄且不需限於大資本之故一國之內鉅富能有幾何若辦保險則雖屬中人之家若能出其餘蓄竸來投保則積腋成裘卽不難吸引成一鉅數以視乎銀行之專恃鉅富者其難易不管天壞之别况保險爲人人自衛上必要之舉實成社會上一種救濟製度目前歐美大公司之在吾華開設者巳属成效昭著更足爲保險事業適於我國之証若不亟思挽救則漏巵日甚又豈中國前途之福哉查美國保險公司有三十四家之多其資產總額合銀三千六百兆兩中國外債總數尙不及其三分之一我國人口之衆本甲全球苟能通力合作共　盛舉則其異日發逹又何難並駕歐美於此則政府需欵之時卽可由公司承借又何至有因借債而損及立權如今日者故保險公司之設小言之足望工商之發逹大言之卽爲國家財政之補助機關實爲刻不容緩之舉鄙人不敏爰隨諸群之後籌設本公司並承沈仲禮先生將原設之華安人壽保險公司歸併辦理定名華安合　保壽公司又以中國保險專門人才尙少敦請郁賜第　禮二君主持一切郁賜君前爲永年公司總理久著成效今竟欣然應聘而來實爲本公司得人之慶他日發逹可操左劵者矣諸君熱心社會素所欽佩倘蒙賜以襄替俾本公司得以日臻發逹爲中國財政上立一機關實鄙人所聲香　　者也 
來函 
[各團體曁全國同胞鑒]  
　　敬啓者敝黨等接大同民黨黨員鹽商李本漢君條議內開竊維民國甫成財政竭歐軍需建設應付無資外債內捐兩大問題同係救急非可經常不急開源無以善後本漢屬在國民旣側身鹽業敢不竭誠謹就所知妄擬改良鹽法五條以謀國利民福茲將大略開呈鑒核如荷贊成即乞蒞會研究爲禱 
　　一擬改良鹽法以保全商本能增國利 
　　一兩淮四岸運票會國瀋初辦時原領之商數十年來更替者多卽准更替立案卽有買賣性質旣准買賣執票者卽人專權今若一律收回不問商本實非民國共和本意今議保全商本 
　　一四岸運票內皖岸以五百引作一票計數合共四岸一行千三百餘票每票除鹽本水脚外實收回鹽價連同課厘每票共銀一萬四五千兩以一千三百票計共銀一千九百五十萬之多卽此一端比較昔時全年厘課己增數百萬　 
　　一淮北各岸擬援照四岸辦法額銷三十餘萬引巳及四岸之半盈餘亦可以半相計 
　　一淮南各場頻年缺額良由積　太深桶有大小之弊商場有草本太多之弊灶戶有私墾　煎之弊今擬一律淸改良 
以上係　大綢詳細情形再行宣布如沐贊成國利可增至三千萬之　商本亦可保全等因查中華鹽務數百年來上不利國下病於民議時者多能道之苦無熟悉鹽情之人合群研究改良况兩淮爲全國鹽產最富之地當此羅雀掘　之秋凡我同胞亟應共策進行以逹國利民福之目的特於陽曆七月十二號下午一時假座南巿新舞臺特開研究改良兩淮鹽法大會務請諸公撥冗到會研究辦法事在必行幸勿放棄責任不任祈禱之至中國同盟會統一共和黨中華民國憲政黨中國社會黨民生國計會全國農　公會中華民國自由黨進步會寰球學生會中華民國共進會工商勇進黨公民急進黨鹽業協會工業建設會中華民國　導會中華國民總會國民公黨伶界聯合會製造工人同盟會竸進會五族少年保國會昌明禮敎社中華民國女子尙武會　州鹽務保存會大同民黨等總部公啓 
 
 

Page 8

 
 
   
 
 

Page 9

 
 
　　申報第三張中華民國元年七月十日 
　　舊曆壬子五月廿六日 
　　西曆一千九百十二年七月十號星期三共三張 
自由談 
游戲文章 
[新幼學] [  冰]  
　　共和初開中華始奠服務民國而總統者爲袁總理內閣而逃走者爲唐內務外交付諸趙陸農林工商付諸宋王熊爲財政之宗察乃敎育之長嬉笑怒駡乃參議之現形借債勸捐係雙方之並進中山隠而遊上海留守廢而至申江嫖客名爲都督軍餉可作局錢 
[新論語] [  佐彤]  
　　子欲居上海或曰費如之何子曰滑頭居之何費之有 
　　子曰吾有錢乎哉無錢也有富翁惑於我硜硜如也吾投其所好而騙焉 
　　子曰都督不去兵不解散吾已矣夫 
　　子見嫖緻者極時髦者與騷者見之雖忙必看去之必跟 
　　子曰欠而不還空而好闊竊比與我老朋 
　　子曰拆而碰之吃而不厭平和不斷何輸於我哉 
　　子曰心之不黑手之不辣牛皮不能吹馬屁不能拍是吾憂也　　 
　　子曰甚矣吾窮也久矣吾不復夢見財神 
　　子駡洋貨曰愛者如斯夫不分男女　 
　　子曰君子有三變望之儼然即之也驕聽其言也滑 
[新孟子]  
　　徐子曰仲尼亟稱於鹽曰鹽哉鹽哉何取於鹽也孟子曰閩鹽混混不舍晝夜連檣而駛進放乎吳淞有本者如是是之取爾　 
　　苟爲無本七八千之課債集官吏皆來其涸也可立而待也故援助過情商人恥之[  自由]  
攻其惡問曰人皆欲我舍都督舍諸己乎 
寒心答曰夫都督　花酒之本也子欲吃花酒則勿舍之矣 
　　報應問曰唐爲總理黨人相爭兵將殺人則如之何 
　　孟浪曰走之而巳矣然則唐不戀與曰夫唐惡得而戀之夫有所懼之也然則唐如之何曰唐視棄民國猶棄敝　也竊婦而逃遵海濱而處終身欣然樂而忘民國[  寒心]  
　　都督曰長三不如么二么二不如野雞 
　　三日小宴　日大宴搦而嗅之而不寢夫搦而嗅之必有得長三者矣然而不寢者是長三不如么二也 
　　貎非不美也裝非不時也臥牀非不華麗也被裖非不潔也久而厭之是么二不如野鷄也 
　　故曰眞花不如野草之香常菜不发異味之鮮辦事廳不如靑樓之雅得寵者多宿失寵者寡宿寡宿之至妻妾畔之多宿之至兒女效这以兒女之所效聽妻妾之所畔故官界有不嫖嫖必報矣[  樹棠]  
尊聞閣詞選 
[無題] [  美周]  
　　思鄕無計破愁顏勿聽天風響珮環乘起雙鳧飛不去呈重廉幙一重山 
　　無端愁思帳岐途腸斷西風一棹孤心逐櫓聲訉影去隨風飛過艾陵湖 
[喜晤族兄棫崖]  
　　往事淒凉不可思光　回首白駒馳靑燈隠隠情如昨記否書　聚讀時 
　　寥落淸晨剩幾星年來老輩半凋零回思二十年前事宛似南柯一夢醒 
　　百戰沙場投筆志（棫崖去歲投筆從戎）十年窸下讀書聲毛錐穎脫知何日淪落天涯兩弟兄 
[聞某公挾孀潛逃詩以紀之] [  息影廬]  
　　忍負香　事早朝願騎風背共　　中華閣老多奇遇（聞諸某公同鄕公之商麗夫人初本螟蛉女其如君則庶嫂云）西土文君太寂寥浮世憐卿飄斷梗素心如我展芭蕉不須更築黄金屋飯店何妨眝阿嬌 
　　茶會初停夜會開衣香人影共徘徊幸逢卿面吾何　有名心志漸灰短　載將西子去輕車同向北平回泥沙味知多少白傅生涯在酒杯（睡到午時歎到夜回看官職是泥沙見香山全集） 
試硯齋隨筆[  李分]  
　　庚戌夏游京師京師有　者王玉峰善彈三統弦前淸每逢國忌輙停止演劇玉峰必在三慶園奏枝僅一人危坐劇場手三弦能於弦上發出稍種戲劇聲惟妙惟肖末則佐以軍樂洋鼓洋號稠沓交作恍如萬馬千軍一時奔赴征城鼓角無以加茲眞神技也然玉峰雖抱此絕技而京師人往往忽視綠北人多戲　劇場林立座客當滿上自王公大臣下迄與　走卒西皮二簧廉不童面　之晚近來盛尙泰腔每一演劇　　之聲如　婦夜泣如孤猿哀啼鳴咽悽惻幾令人不忍卒聞余每詫爲亡國之音謂非佳徴而觀劇者固非此不樂胡劇者亦非此不工其殆别有心理乎聲音之道感人寔深此淸之所以不再稔也 
心直口快 
　　學無專長可以竊居高位水　學有一長怪不道怦怦心動 
　　六月二十一日連翩上書辭職此舉是何心理試請一猜 
　　雙手撇開生死路一身跳出是非門吾勸他到東平安王遠香家俱樂部衷去做一個領袖倒也逍遥自在 
　　或問俱樂部內有何　人物大約就是張三李四水[  水]  
　　我國起羲時各國嚴守中立說者謂爲孫中山君之力今民國成立各友邦尙未承認孫君何不再去連動運動 
　　宋敎仁長於口舌此次會黨傾　何不出而勸之 
　　我聞歐洲當局只知支那有內亂不問民國之成立我哭 
　　我聞英法德三國政治家謂我國前途或與波斯同一結果其言然乎豈其然乎我哭 
　　我聞日本將旋其對高麗之手叚以對我國俄國將施其對波蘭之手段以對我國而我同胞之改裝者己有效高麗之形式者　此亡國之現象我哭　 
　　我聞某公使謂我國爲無政黨蓋以我國各政黨祗有黨見的相爭未有政治的相爭也我哭 
　　今之憂世者莫不曰人心不古也非柳氏曰惡是何言古之君子其修身行己也以仁義廉恥今之君子其修身行已也以嫖賭吃著觀其表面判若天壤考其究竟曷　人異蓋仁者博愛之謂也而今之君子長三么二住家野鷄出此入彼無所偏畸其博愛爲何如羲者行而宜之之謂也而今之君子東西南北不熟不出中白發財弗肯輕擲其行宜爲何如廉者取利不苟之謂也而今之君子民脂民膏搜括必以愛國名義其取利不苟又何如耶恥者知所羞辱也而今之君子中西裝飾竸尙時髦一若非衣服新式有不可見人者知所羞辱又何如[  非柳]  
　　某國賊竊據一隅日日花天酒地可殺 
　　近以不洽與論之故遂揑造謡言以期　亂大局吏可殺　 
　　某省女議員半是妓女可笑 
每至議會一次胡言亂語拿了四塊錢的夫馬費便走更可笑 
[  厭世少年] 　 
敬告同胞時世艱難大局未定雖有餘資亦宜勸儉度日愼勿　費分文 
敬告同胞懷抱利器方能自立愼勿存依賴之心若必献媚干時未免太無廉恥 
　　敬告同胞袖手旁觀那議局中痛苦何必熟潮冷刺致令豪傑灰心論世諸君宜持公道　 
　　敬告同胞酒地花天不過一時快樂弄得楊梅染毒可憐性命攸　花酒大王及早回頭[  作霖]  
戲評[  健兒]  
　　高福安師徒之雙四杰村高止演首尾二段稱職而巳毫無出色驚人處中間重要處俱以小福安演之李福祥去鮑自安白口淸利而欠雄壯年己老　打工過於遲鈍不滿人意李人俊去　天鵬王祥雲去鮑金花武藝觔斗頗多可採處馬長德去廖勝架子不稱藝亦平常用違其長致有此病小福安之余千身分旣合武技亦冠絕儕輩使雙刀左右飛舞從容不迫甩旋子六十四個翻觔斗三十個打一副兩截連環棍靈活超脫節節緊凑此等把子戲雖大名鼎鼎之蓋叫天亦將與之郤步然該伶年尙幼穉實力未充不宜過於好名演此重頭戲恐以用力過度有傷體質而享年不久高卽欲賣弄其徒之本領以顯已能亦宜稍加顧惜何忍心乃爾漫不加察耶 
　　一盞燈之鴻鸞禧嬌羞嫵媚　繪小家碧玉體態恰到好處白口輕淸熨貼得末曾有徐燕林之莫秀才唱原板西皮抑揚頓挫高下合度傲亦温文流利不落呆板陳燕林之金丐頭神氣亦好 
小說 
[短篇滑稽老學究保存國粹] [  鐵公]  
　　話說武漢革命起義以來各省聞風嚮應不數月間東南半壁一律光復那時漢人個個俱是歡末喜地的說道我們漢人受了滿淸二百幾十年專制之害一旦把他們推翻了創造一個中華民國成爲共和政體眞是人生罕見的第一等大快事又想到自家頭上的辮子說道也是滿淸時代的醜態此刻還拖在後面做怎麼難道眞個還要保存國粹不成于是凡已經光復的地方皆有人發起開一個剪髪大會登臺演說勸人剪辮子無非是說有辮子的壞處同没辫子的好處却說得痛快淋漓衆人聽了心中感動起來老老少少無不爭先恐後的在會場上就剪去了俱想免了那豚尾奴三字的笑罵道且不題却說某處有個老學究本是滿淸時代一個不第窮秀才進了學便困頓在家中那一種寒酸氣固不必說了且說他見民軍初起事時便大不爲然就說這些人皆是强盜不過想刧掠些財物而己此其志不在大焉能成大事乎一旦大兵出討小醜不足平也後來見民軍勢力漸漸的大了東南半壁也就全體光復了他又說這也不過同洪楊之亂一樣終不能成功的接着又聽說要剪辮子便大怒道豈有此理這辮子是大淸朝的國粹到今日己二百幾十年了豈是輕易剪得的這些人全不曉得道理俱聽了革命黨的邪說要學洋鬼子把辮了剪了有怎麽好處而且他們不曉得這辮了更是父母的遺體麽聖人云身體髮膚受之父母不敢毁傷難道他們連聖人的遺訓俱都忘掉了麽眞是不可解得狠呢但我旣生着做了淸朝的秀才死了也是要做淸朝的鬼頭可斷也身可碎也辮子不可剪也說罷仍然去讀那爛時文去了（未完） 
[短篇小說飯桶會長] [  憤]  
　　東海之濱有某姓者以善諂媚得竉於前淸某大員不數年獲巨金歸途租灶產於某　　　蕩於某場自收自賣儼然一場商矣某少時固一游蕩子也挾妓碰和殆無虛夕阿芙蓉尤爲其第二生命暴富後益任情揮霍於是其廳事無夕不聞捉雀歌彈之聲不數年囊中之黄白物大半變爲佳人花粉資矣 
　　光復後乃運動而爲某屬之會長會爲場商整頓場灶而設故場商凡有請求於上級官廳之公牘必由是會代呈上級官廳有諭各商之文件亦必由是會轉逹往來案牘固甚繁而某則識字無多終莫能加一字之可否惟恃文牘書記諸人爲其代表耳 
久之衆商盡知其不克負任羣起而推翻之時人威謂之爲飯桶會長云 
 
 
 

Page 10

 
 
   
 
