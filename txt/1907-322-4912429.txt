# 1907 - 322 - 4912429

 

Page 1

 
 
   
 
 

Page 2

 
 
上諭 
　　七月二十七日奉 
　　上諭外務部尚書著袁世凱補授欽此同日奉 
　　上諭大學士張之洞外務部尚書袁世凱均著補授軍機大臣欽此同日奉 
　　上諭吕海寰著開缺以尚書充會辦稅務大臣欽此同日奉 
　　旨翰林院侍講著錢駿祥補授欽此同日奉 
　　上諭錫良奏特叅雲南貪庸不職將領請旨分别懲處一摺雲南新軍第一標第二營管帶候補游擊鄧廷忠第二標第二　管帶候補通判王紹謨恣爲弊混法紀蕩然均著革職發往新疆充當差隊官廩生李有侵蝕民冂著卽斥革發冋原籍監禁二十年統領新軍候補道柳旭於屬營缺額侵餉毫無見聞形同聾瞶著以同知降選該部知道此後該省營務仍著錫良隨時稽查認眞整頓欽此 
宫門抄 
　　七月二十七日召見軍機李家駒袁世凱 
代論 
[爲湖北川漢鐵路借外債事勸告湖北同鄉書（三續）（章陵墨生）]  
　　雖然。吾非謂肩任湖北川漢鐵路者僅諸君也。大廈非一木能支。泰山非卷石所積。湖北者湖北人之湖北。湖北之興。湖北人悉享其利。湖北之亡。湖北人悉受其害。痛癢相關。豈惟是政學商富四界。吾所嘵嘵先向瀝陳者。蓋欲前二者爲張巡。後二者爲許遠。背城借一。請自隗始。庶可合羣策羣力。以保我睢陽的湖北也。然言至此。有一大問題發生。解之則頭頭是道。不解則處處棘手。死生存亡。問不容髮者。如所謂爭商辦是。夫鐵道主義。各國不同。大陸派取國有主義。英國派取民有主義日俄則取官民共有主義。彼之官有民有官民共有。卽吾所謂官辦商辦官督商辦。其得失利弊。均非一朝所能武斷。衡以吾湖北社會情狀。惟商辦最爲適用。蓋借債而織局作。抵解欵而學堂停。辦諒此俄夫不能獨力舉鼎矣李文忠一生洋務。且不曾收絲毫良效果。内食不足與謀。誰有金穴銅山。以塡無底之慾壑。若商辦則不然。股東有監督權利。血本不同墮甑。理事爲公舉職務。食指無能染鼎。以公司律爲公司憲法。人之好利。誰不如我。用募境内二千餘里之路資。當無不鬻環佩賣刀劍以來應。蜀人之前躊躇而今踴躍者職斯故。所慮者汶陽不輕還魯。督亢未肯献秦。以此路性質複雜。大府豈甘放手。然吾聞商部訂立章程原奏第一語云。『竊臣部奏定章程』内開擬招商設立鐵路礦務各項公司。』條文具在。堂簾可達下情。朝廷現豫備立憲。許各省地方自治。誰敢一手遮住天下。况蜀中籌集股欵。原議亦分四種。曰官本曰公利。曰抽租。曰募集玉石交揉。不減湖北。而卒能使錫督俯首奉還商辦之大阿者。豈四川豪傑皆鐵漢。而三楚子弟爲紙人。廣東不認岑春煊。雲南電攻丁振鐸。牛後羞爲。我湖北人請攘臂從之且吾爲諸君代籌一函致之曰。『外債東輸之原因。爲求洩閭墨西可招。』師阿根庭破産。吾國行在第三。如此路英欲得以劈成。都半部德欲得以爭長江上遊。尤所謂司馬昭之心。路人皆知者。誰無釣游之鄉。誰無湯沐 
 
 
 

Page 3

 
 
之邑。湖北亦吾輩南皮。從前纍纍己無台可避。愿今後勿濫向匯豐德華等銀行交涉。』世有平原君十九人之役乎。吾愿毛遂自薦。躬赴楚爲門下三千客倡。不然醉生夢死。已不自謀於人何尤。始因債務而路權爲抵當。繼因路綫而土地被占有。終因國際地役而全省統治權被攘奪。外人黄金所散布之地。卽其黑鐵所能蹂躙之地。一著誤而全局敗。神州陸沈湖北其戎首矣。迨至漁陽鼙鼓。動地而來始。太息追悔於向之。不從曲　金鑑。於大事亦復奚補。惕亡猿之爲災。愿顧犬之宜早。則何如乘今日。一躍而起。繭足瘖口奔走呼號結合大團體共解一髮千鈎一商辦問題爲得策也。嗚呼。洛陽銅駝會見汝陷荆棘倉海精衞相期共銜木石。某等發言之時正外人運動之日及早補牢尚慮亡羊莫救若待金兵渡河雖有岳韓吳劉名將。恐難挽宋室偏安。我湖北伯叔兄弟其知之耶。某等言至此。嗚咽不能成聲惟頓首百拜曰從前種種。辟如昨日死。以後種種。辟如今日生。以湖北人辦湖北事。好自爲之。勿令他人笑　等奴隸也。則湖北幸甚。大局幸甚。 
專電 
[電一北京（二十七日午後五點）]  
　　聞張中堂袁宫保之入軍機均係慶邸力保慶邸幷自請退出軍機（愼） 
[電二北京（同日午後五點十分）]  
　　吏部郎中鮑心增請練民團摺中極言陸軍無效學生少年均不足恃（人） 
京事言 
[聞岑督謝開缺]  
　　恩摺已於前日到京語氣殊可矜憐内有生死蒙骨肉之恩體卹荷矜全之誼等語嗚呼直臣之進退操於權臣之喜怒世有英雄所以撫髀肉而興嗟焉 
　　目袁宫保奏叅陸軍部後外間遂有袁授陸軍部尚書之說現聞袁督告人曰縱朝廷果有此意伊亦决意不受因前曾奏叅該部倘卽授該部尚書似乎有意挑撥故决不肯充此任云知機其微宫保有焉 
　　政府議定慶邸充任總理大臣後慶邸特向兩宫面奏去臣才識精力年壯時尚可　持今老病日增復膺大政精神勢必不足如果有賢幹大員相與共肩責任或可勉强從事查中外諸臣能贊助政府者以袁世凱張之洞爲首陸寳忠老成持重亦可有爲若臣總理必興此三人共事庶克有濟云云聞兩宫業經兪允惟某某等大臣尚欲有所辨駁而反對張中堂者亦頗不乏人也 
　　聞近日吏部堂憲調查候補候選各項官員不下十餘萬人而外省猶紛紛奏免分發京部亦紛紛請免掣簽先則一部兩部近則相率援案是此項人員永無位置之所非大加變通終無以濟故日來正籌議辦法以期疏通中國人才之富有如是哉 
　　外部尚書吕鏡宇尚書召見時兩宫埀詢憲政吕尚書力陳君主立憲之利益惟事關重大若驟行立憲恐國民之程度有所未逮反蹈欲速不達之弊應請諭令内外臣工共矢公忠斟酌盡善總期行之無弊百廢可興庶可邦基永固云云兩宫聞奏異常欣慰吕尚書眞語妙天下哉非官塲現形記之卒業生安能語此 
　　日昨外務部電致鄂督謂據駐京英國朱使照稱湖南馬公山現有英人居留該處地方官禁止百姓售與食物菜蔬意存驅逐等因前來應請速卽會同湘撫查明有無其事詳細　覆以憑核辦閱者試猜之外務部之所謂核辦者其手段將如何或曰不過備文遜謝而已 
緊要新聞 
[江督奏陳裁撤旂營駐防之辦法南京]  
　　端午帥奏陳化除滿漢界限一摺茲經探得大意内有廣籌旂民生司一條略言裁撤旂營駐防必先爲之寛謀生計八旂兵丁全恃口糧以資養贍一旦盡撤何以謀生擬於遣散時預給以十年之錢糧使移殖於蒙古新疆一帶開墾開礦足以自給其眷口繁多不願遠徙者各省儘多荒地亦可就近耕種惟現當國帑支絀之時如此鉅欵從何取給（一）擬發給一種債票與國債性質相似可以隨便行使此十年中國家所應發之錢糧照數積存備抵無論何項急需不准挪用以昭大信（一）擬請旨飭下大小滿員一品以至六品京外各官廉俸每年捐提二成至十年爲止其願捐輸鉅欵者仍准照昭信股票例聲明給奬云（慕） 
[鹿相國有外放湖廣消息北京]  
　　鹿相國傳霖權位過重頗招嫉忌遂有外放之說已略見前報專電茲聞政府中人云近日軍機大臣屢次會議擬保張香帥留京内有以鹿相國補授湖廣總督慶 
 
 

Page 4

 
 
邸則擬請將趙次帥調補湖廣總督而以鹿相國補授四川總督惟鹿以年老弗勝已力辭之故迄今尚未解决云（武） 
　　按此條可與今日諭旨叅觀 
[振貝子近日之寵眷北京]  
　　前次兩宫擬以振貝子挑補御前大臣經慶邸力爲辭謝等情早誌本報日前皇上又諭慶邸擬賞振貝子御前差使慶面奏云如蒙聖恩高厚賞給載振差使須先開去臣之軍機大臣一差方敢受命否則恐滋物議又將激起政界風潮云云兩宫頷之未語大約起復之期必不遠矣（益） 
[議飭各省考察實缺道員北京]  
　　政府王大臣日前會議現在外省官制業已改訂試辦之初自以道缺最關緊要應卽咨飭各省督撫隨時考察實缺道員如果有才堪勝任者准其據實密保以備將來改制後量材調補要缺其有才具平常卽行分别叅撤不得敷衍遷就以重名實（武） 
[各省武職亦將歸倂裁撤北京]  
　　聞陸軍部近以各省綠營業已裁撤大半大小各武職多同虛設擬將提鎭副叅遊都守各缺開列一表酌量歸倂裁撤現正開議約八月内卽奏請實行云（丁） 
[外部電請徐督緩赴吉省奉天]  
　　東省徐菊帥因改訂江吉兩省官制意甚注意本擬二十日前後起節赴吉茲悉尚有緊要交涉案件未經議結外務部特電致徐帥請再緩期俟議結重要案件後再行起程故赴吉日期尚難預定云（未） 
[部飭大興庫倫實業北京]  
　　農工商部查得庫倫商務多半爲俄人侵佔以致中國商務日見减色而該地蒙人又不知講求實業勢必盡爲外人攘奪而去損失權利貽害匪細因於日昨電致庫倫辦事大臣請將該處所有實業切實查明赶緊盡力提倡大事興作以冀挽回權利云（天） 
[政府擬創極大輪船公司北京]  
　　政府諸公昨與農工商部會議大興工商之策擬先創一極大輪船公司辦理南北美洲澳洲海峽殖民地曁南洋羣島等處海運事業以期漸握海權免爲外人所侮惟此事或由官商合辦或招商承辦每年給津貼若干以爲奬勵則尚未决定云（酉） 
[議包津鎭鐵路經過山東路工膠州]  
　　商董李濂溪因津鎭鐵路將次籌欵興築經過山東路綫約有九百餘里特於二十二日遍發傳單知會包工人之大資本者屇期齊赴洪泰號商議包修此路聞擬備價銀五百萬兩以冀包訂此工云（亦） 
[議請袁張端三督物色郵部人才北京]  
　　郵傳部陳尚書日昨提議本部奏設各司缺業經奏明請免吏部掣簽惟各司政務有增無减而長於郵輪電路者又不易多得查江直鄂等省通商較久人才薈萃擬請張端袁一制軍物色保荐如果確有實學卽予試署要差云（未） 
[松府宣布徐紹楨函囑搜查黨人松江]  
　　蘇撫陳中丞以搜查松江醫生韓半池家一事並木據浙撫電知隨據江蘇教育總會來函電詰松府曾紀本報現松府戚太守已據實電復略云十四日鹽捕統領徐道由省專弁來函並附浙撫憲原電以匪黨竺紹康避匿韓半池家徐道囑飭該營將弁密拿旋因密　現無其人卽由來弁函復徐道並未過事張皇知府以徐道在省當　面禀是以未及電告云（齊） 
[松府爲鐵路公司採石事禀撫藩臬電松江]  
　　採石一事公司旣言莫予違知府連日赴鄉開導惟此事人心不服疑懼異常實由公司失信於民所致前經節節禀明厥後公司擬合同底稿有不傷一坆一墓如有妨碍應卽避去等語看似仁至義盡以採石保坆兩不相妨爲宗旨按之該山實在情形坆慕纍纍環葬石旁藥轟安得不傷避則處處應避安有可轟之石紙上空談一經動　又屬失信人心如何能服知府以爲愚民當以誠感不當以術欺與其藏頭露尾廻護前非不如率性揭破明告以兩相妨之故候妥議辦法母再固執前次遷怒鄉紳飭差拿捕已雞犬不安若世違抗大兵一到妻離子散田荒苗槁身家且不保何有於祖宗骸骨知府諄諄開導男婦相顧動色耆老有垂涕者卽令　安分切結察勘頗有轉機惟公司必欲先試藥再商辦法紳民雖不知辦法加何尚屬懸疑公司堅執其說祇好偕委員會同公司前往試騐將來善後辦法總期公司出以和平勿過傷感情並求憲台隨時主持庶彼此安於無事再張葆培家滋事人犯已獲八名餘容會委續禀（閑） 
[吉省鬍匪編合大軍駭聞吉林]  
　　吉省鬍匪劉芳臺攻敗官軍一節已紀前報現悉劉匪外尚有永平雙得勝二人其徒各二三千名劉據寗古塔附近之山寨永平據小長白山雙匪亦相距不遠此次張軍門在寗古塔失敗各匪目卽聞風蜂起劉永雙三匪各率其黨羽編合成一大軍據於小長白山抗拒官軍勢甚猖獗聞有某國虛無黨員數名爲之接濟軍火是以官軍攻勦頗爲棘手恐一時未易肅淸云（未）淞滬　 
 
 

Page 5

 
 
[上海縣詳滬道文（官契改歸學董經辦）]  
（前略）據勸學所董事姚文　顧言項文瑞等呈稱據閔北馬顓學區董事朱承鼎李祖佑蔣情鏡朱洞賓何其章周達章等以改辦官契於前年奉大憲通飭民間買賣因房各産照章遵用官板契紙依限投稅旋奉汪前縣照會本城輔元堂紳董經辦業經擬章詳定惟首董郭紳懷珠力辭遂歸庫書承辦在案無如庫書承辦以來購契甚不　便城鄉仍用私契者十居七八非但稅課難以起色深恐將來籍産訛詐之案層見疊出近悉陽湖等處將此項官契分發各學區董承辦所得利益藉充學費於學界不無小補洵屬意美法良本邑事同一律可否將官契分歸各學區董承領發售酌提中費藉充學堂公用等情當經批飭去後復據該董等聲明本邑田房買賣通例每契價百兩中費十兩應請抽提二兩以充學費前來知縣伏查奉發官契原定章程本有地方官領到官契分發城鄉正紳收存之語上邑官契祗以堂董無暇兼顧是以暫歸經書承辦現在姚紳等所請改歸各學區董承領發售酌提中金藉充學費係爲整頓稅課維持學務起見自應准如所請以袪積弊而資公盗（下略）（甘） 
[局董會議合辦氣車軌道]  
　　西門外前由法人議築氣車軌道並與華商合辦各節迭紀本報現聞法領事函知滬道後滬道卽照會總工程局查得此項工程卽經阻止究竟合辦是否相宜非集衆决議不可故於昨日午後邀各董到局特開大會商議云夏 
 
雜說 
（敗鼓之皮） 
　　語曰欲人不知除非莫爲欲人不聞除非莫言今俾侍御　以卑汚荀賤之心胸行委瑣齷齪之手段外力日侵而侍御不聞發一言以爲防禦之策内禍日亟而侍御不聞建一言以爲消除之謀而獨上此嚴定報律之奏以作掩耳盜鈴之計則請以其欲盜之鈴。而爲之鳴其妄。以其欲掩之耳。而爲之發其聾。原奏曰以一人之私而誣陷親貴夫親貴之犯科作慝。每懼言官爲之彈劾。故欲網羅言官爲之走狗以滅其口而言官之希榮固寵。每假親貴爲之奥援。故願爲親貴之爪牙。以市其恩自有報　言官不言而報節言之。言官蔽護而報館發之。則侍御無可市之恩親貴無可滅之口該侍御。顧欲以一已之私恩。而蔽護親貴是無可盜之鈴可掩之耳者一。 
　　原奏曰誣封疆大臣之被害報館據有聞必錄之例。雖偶有傳聞失實。亦必確查更正。夫封疆大臣而無一人被刺之人。是固記者禱祀而視者也。該侍御旣無法以消除黯殺之禍而惟以報館記載之是禁。行刺者革命黨也。記載者報館也。不能禁止黯殺而欲禁。止記載。是無可盜之鈴也掩之耳者二 
　　原奏曰歧政府國家爲二而起革命之風潮夫革命之風潮。一激於泰西之學說二激於滿漢之不平三激於外力之日侵立憲之無望。泰西學說該侍御無辭以闢之滿漢差别該侍御無法以平之外力之日侵。立憲之無望該侍御亦未有一。籌之展一策之謀。而曰革命之煽起。由於政府國家之　歧。夫政府者行政之府國家者　國之家是可二而不可一者也。二其政府與國家而卽　之煽起革命。是無可盜之鈴可掩之耳者三 
　　掩耳盜鈴之侍郎曾亦思掩耳盜鈴之行爲不可行諸預備立憲之時代乎。掩耳盜鈴之手段。不可施諸預備立憲之報館乎。偵哉掩耳盜鈴之侍。御 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畵史 
　　預備立憲之新兒戲（二） 
　　我則南行爾則北轍者政府諸老之意見也我主圖成爾主破壞者政府諸老之作事也建内閣則我運動而爾亦運動除滿漢則爾敷衍而我亦敷衍談立憲則人人言殊謀優缺則袞袞皆是爾欲爲則我傾軋爾欲動則我牽掣是之謂預備立憲之新兒戲 
要件 
[蘇撫陳夔龍條陳化除滿漢畛域辦法電奏稿]  
　　欽奉電傳上諭現在滿漢畛域究應如何全行化除著内外各衙門各抒所見將切實辦法妥議具奏卽予施行等因欽此伏念我朝定鼎以來列祖列宗寛仁逮下揆諸往古未有等倫我皇太后　皇上德侔天地凡在覆幬之内無不一視同仁何當有一毫畛域卽内外臣工涵濡聖化亦斷不敢稍存意見甘取愆尤惟下流社會素無程度之徒靑年子弟血氣未定之輩或僻處鄉間爲匪徒所煽惑或遊學外域受謬說之流傳談陷迷途釀成風氣潰陽蟻穴誠宜早切防維幸蒙聖鑒及茲洵屬國家之福欽佩莫名謹擬辦法五條以供採擇 
　　一曰渾融旗籍滿漢之分以别立旗籍故京師之八旗也各省駐防也關國締造之初布置不得不爾令已混一多年仍留此項名目適足立伐異黨同之職爲造言生　之階擬請下一明詔將旗籍一概蠲去在京者卽註入順天藉在各省者卽註入各省籍悉隨其所居之州縣與漢人一體編列庶幾合同而化無復往日猜嫌其邊地防所如庫倫烏里雅蘇台科布多等處概仿東三省法改爲行省至男子名稱婦女服飾如能整齊一律尤覺訴合無間 
　　一曰變通官制查將軍都統等官原爲管轄旗民而設旗籍旣改則一切八旗駐防統應歸該管地方官轄治將軍都統等官自須裁撤此外凡向係專用旗員衙門亦須改倂勢必有無數投閑置散之員應將官制酌量改訂以便位置只須滿漢並用自然迹象俱融 
　　一曰安插流寓定制旗籍人民不得置産營業往往有在外服官解組後欲歸不得他鄉飄泊無以爲生者一經豁除禁例自有生業可謀惟此事辦理需時而流寓旗員所在多有擬請飭下該管衙門先議安頓之策速飭各省查明辦理 
　　一曰令謀生理旗民平日恃錢糧爲養贍之資所得甚微徒以坐食貽人口實改籍以後應將口糧停給按照應得口糧酌給一二年俾可各謀生業工商軍界聽其自擇其有老弱殘疾不能自振者飭由各處官府查明撥入養濟院一體給恤 
　　一曰廣興教育八旗駐防子弟聰頴者多特以無業安居養成一種驕惰習氣今旣不能享無功之食而一切謀生經濟非所夙諳應飭所在地方官諭令與漢人一體入學尤宜多習實業惟驟增多數學生各處學校必不能容或將每年所節口糧酌提若干添設學舍以宏教育 
　　以上各節必以蠲籍爲本圖此舉實行其餘可次第施設否則不揣本而齊末終無當也抑排滿革命一切妄談三十年前尚無此說自甲申中法戰事後其機己露甲午中日戰事後其燄發張近則推波助瀾愈無忌憚良由時事多艱匪徒乃敢倡爲此說鼓惑羣情然而官紳士庶累朝休養生息之恩感戴同深人心固結是以屢經事變而國體仍固若苞桑自來上之馭下示以可疑之迹雖親近亦將離心存以至誠之衷則反側無難向化頻年以來朝廷注意財政軍政特命重臣整頓淸厘計非得已乃好事者援爲藉口遂臆　中央集權之說謂此卽所以防閑漢人妄論不根原母庸議　琴瑟不調有不容不改絃更張竊謂東南財富久擁虛名自剛毅等兩次南來人心惶懼徒博搜括之名於度支無大裨補擬請嗣後各省一切財政責成部臣綜核勿庸紛紛遣員出外調查以息浮言又疆吏統兵正可自固藩籬拱衞畿輔本朝法制精密決不至有唐季藩鎭之憂擬請朝廷籌畫軍政重在總攬全綱不必過存强幹弱枝之見致羣疑因之而起此二端者釋内外之畛域卽以化滿漢之畛域亦宸衷所亟宜措意者也是否有當不揣冐昧披瀝直陳伏乞皇太后皇上聖鑒 
 
 

Page 11

 
 
謹請代奏 
内治部 
[法政學堂改委監督蘇州]  
　　蘇省法政學堂監督左司馬另有委差所遺監督事務由蘇撫陳中丞札委直隸州方元熙承乏已於念六日接辦（必） 
[通飭限期禁種鶯粟江西]  
　　贛省官紳對於禁烟問題頗具毅力所有各屬栽種鶯粟現經禁烟公所禀奉瑞中丞批飭通行各屬自本年起一概不准再種以除毒害（因） 
[批駁法政學生禀請逾格奬勵蘇州]  
　　蘇城海宏坊巷法政學堂官紳兩班肄業生將届卒業歷請左監督轉禀陳中丞及毛提學擬照高等學堂正科畢業奬勵等情曾紀前報茲悉此事業經中丞與提學會商以各學堂奬勵章程均經學部奏定今該生等擬請逾格奬勵之處碍難照准昨已批示飭知矣（出） 
[咨詢省河堤岸動用欵項廣東]  
　　日前粤督奬省河堤岸酌闢新市購地建屋情形奏咨立案略謂省河堤岸逐漸修築川龍口北岸酌闢數里新市分别官地民地計值收買其建置房屋橋梁馬路一切工役之費暫行挪貸俟有商民租買地基酌令繳價再行撥抵等因現度支部咨覆來粤以此案應將收買官地民地若干挪借何欵各詳細數目分晰報部其商民買地繳價並如何辦理一切詳細情形動用一切欵項亦應隨時分晰報部云（木） 
[咨飭粤省鹽厘詳細報部廣東]  
　　日前粤督將三十二年分收解厘金數目造册報部現奉度支部咨覆以册内祇有北中兩櫃配運引數並未將某府廳州縣某屬每年額銷若干引每引配鹽若干斤分晰開報殊難稽考應轉飭運司查照詳細補報以憑核辦並令嗣後造報鹽厘自正月起至六月底爲上半七月起到十二月底爲下半分期詳造以淸界限等因胡護院卽轉行鹽運司釐務局遵辦矣 
外交錄 
[洋貨運入東三省辦法改章奉天]  
　　東三省開放各埠前經稅務處定有洋貨運入辦法係由營口海關請領運單經過關卡騐單放行抵埠後卽將此運單寄還營關查銷寄還期限原定爲一個月後因英使謂期限太促則運入較遠之商埠恐難照辦故由稅務處酌改爲兩個月現奉省已接到稅務處照會矣（木） 
[日俄鐵路之連結奉天]  
　　日俄兩國會商東淸南滿兩鐵路聯絡政策早經决定現自孟家屯至寛城子正在敷設軌道其暫設之車站刻亦晝夜工作不日可以竣工又據日前南滿公司報告東淸鐵路自西歷九月一日爲始連絡開通並會商改正火車開到時刻大約旅客貨物須俟八月上旬一切布置妥貼之後方能聯絡輸送云（木） 
[中日交涉近聞]  
　　二十六日東京電云近聞中政府　日本派兵前駐間島業已向日本抗議以間島爲中國土地日人不應遣兵駐守 
　　奉天之中日交涉談判現己中目大勢未必能和衷調停因鴨綠江森林條約兩方各懷異議是以未必卽能議結也議結也譯字林報 
[華工之可憐]  
　　二十六日東京電云日本鹿兒島鐵道會社所招之華工因違背明治三十二年之帝國訓條故已奉敕將華工百餘人開除聞現已有鐵道工人五十名行抵神戸該處官府禁止登岸二十六日倫敦電云南斐洲倫特埠之華工其暴戾舉動近復發現凡居住於寂寞之區者類遭毆擊近且殺死一人有謂西八月中倫特一埠謀死案有二十三起之多大衆咸歸於華工之所爲云譯字林報 
軍事界 
[批飭核議整頓長江水師條陳南京]  
　　江督端午帥批候補縣姜鴻焌所上條陳云察核第一條所請整頓長江水師此事業經本部堂會商五省籌議辦法奏奉諭旨分行遵辦在案該員所稱水師四鎭多苟且敷衍之弊候再錄摺咨請程軍門查辦整飭以期得力第二條請清查秦淮舊址以充經費並第四條整頓警察法政疎通候補人員兩層究應如何辦理爲宜候行江藩司巡警局查議詳辦至第三條裁撤商團經費撥歸公用一節查警察旣設商團漸就疲惰若如所禀紳董據爲利藪尤屬非是昨據學員馬嘉全禀請整頓擬將五城團防改歸督練公所節制教練操防凡城廂荒僻警兵不及處所加密防維以絶奸宄等情已批飭督練公所查議禀復在案商團向隷府縣應由督練公所會同江寗府體察情形倂案妥議詳復核奪總期費不虛　事歸實際（下略）（宫） 
[鄂督派委張統制照料后輪湖北]  
　　鄂督張香帥本擬派張統制彪統領兵輪特以陸軍事務殷繁未能兼顧故改委李子申觀察統領各艦並加委張統制隨時會同照料以期互相商榷和衷共濟云（木） 
[陸軍學堂監督易委安慶]  
　　皖省第一標統帶彭育騏自接辦以來營紀整肅爲馮夢華中丞所器重現中丞特將陸軍小學堂監督一差委令擔任其原委該堂監督蔣與權則調充一標統帶云（申） 
[陸軍挑考排官武昌]  
　　鄂軍第八鎭張虎臣統制日前赴各營考試排官將文理不通者概行裁去故排官空額至五十餘名之多現張统制連日在陸軍學堂將前次所取陸軍學生復加考試擇優補充（新） 
教育誌 
[勸學所預備調查學堂蘇州]  
　　長元吳三縣勸學所照會各學堂略謂城鄉各處次第設立小學教授科目大都合格卽間有尚須改良者究屬居於少數茲本所爲推廣學務起見凡未設學堂之處固宜廣爲籌勸其學堂之已設者尤宜認眞調查以期統一雖上年教育會第一次調查業經刋布表式囑令各學堂逐一塡註迄今尚未交齊現經本所奉提 
 
 

Page 12

 
 
學憲札飭遵照部章辦理調查學堂係本所之責任未便稍事緩延用特先行知照並刋送表式祈將貴學堂課程及經費遵照表式逐一塡註以便彚造表册申送各憲查考一面仍由本所按區細查遇有成績較優者定當申請奬勵云（出） 
[淸荒局反對稅契加價鎭江]  
　　鮑郎中川如函請蘇撫陳筱帥在丹徒縣稅契項下每房地價銀一兩加收稅銀二分爲求正學堂經費一案由撫札司飭府轉飭宗大令照會淸荒局核議現該局紳董頗爲反對想又有一番衝突矣（小） 
[中學堂招考學生之認眞鎭江]  
　　鎭江府承瑞卿太守日前招考中學堂新班學生極爲認眞凡年齡不合及稍有浮囂氣習概行不錄並查出有槍替等事因將該學生除名外復命將取錄學生一再覆試又復剔退十餘名計本籍商籍僅取三十二人尚缺額十八名下次再行招補（取） 
[浙高等小學校長更易杭州]  
　　杭城楊凌芝巷高等小學堂孫校長近因被控於本月十九日解職辭去當由浙江高等學堂吳監督臨時派教務長土君維忱前往接辦王君卽於當日到堂部署一切次日開學各班均照常上課（木） 
[通飭學堂具結禁烟鎭江]  
　　鎭江勸學所近奉提學使札飭各學堂堂長教員一律具不吸鴉片切結並寄到學界戒烟章程及結文底稿各四十份統限一月内詳覆鎭郡各學堂刻已遵照矣（數） 
實業類 
[汴洛鐵路西路開車河南]  
　　汴洛鐵路西段工程由鄭州至汜水己經告竣業由該路總工程師查勘工程甚爲堅實准於（八月初八日）開車矣（峯） 
[咨請整頓路礦米捐安慶]  
　　安徽路礦總局咨呈　撫略稱查奏明開辦五分路礦米捐多爲奸商藉口米貴偷漏抗避不能抽收今歲年成頗順轉瞬新穀登塲來源必旺若不再加整頓必致有名無實貽誤路礦要政爲此咨請援案出示曉諭凡在蕪湖出口之米無論米行斛行礱坊來載米石概行遵照奏定章程每石繳路礦捐五分勿得巧立名目藉詞偷漏抗避以符原案並飭知蕪湖米厘局會同本公司經收路礦米捐處員紳按照章程認眞抽收早集鉅欵倘有不肖商人希圖壟斷有意刁抗卽請嚴行罰辦以維要政云云（周） 
[後城馬路歸商管理漢口]  
　　漢口修築後城馬路原議商欵官辦並准商人有管該路之權嗣鄂督以修築之欵雖出自商而地係官家之地計忽中變竟設工程局委員自行管理因此商家亦不願建築市房故後城馬路雖已告成兩年市房尚屬寥寥前月各商帮因公舉商董與官塲交涉要求管理之權昨始議定由巨商劉人祥宋煒臣二君代表給官家地價銀九十萬兩此後該數十里馬路盡歸商家自管矣 
[冶山煤礦禀請立案安徽]  
　　礦商何象彭在天長縣探驗冶山煤礦已得成效兹赴商務局續請開採並將照費探照保單山圖呈繳請予立案業經商務局轉詳撫院核准矣（木） 
[集議創辦小圇公所漢口]  
　　漢口來往内河外江各小火輪己有百餘然無一定章程以致時起齟齬刻厚記小輪公司沈買辦兩湖輪船公司朱買辦邀集同業聚議章程擬按輪船抽捐集欵設一公所公舉帮董兩人經理其事昨已起江漢關道署及商務局夏口廳立案（泰） 
瑣事欄 
[不允覆審定海滋事首犯寧波]  
　　定海前次閙事倡首之人自新任廳尊高子勛司馬蒞任後會營拿獲各首犯十一人經定海鎭吳哲仁鎭軍訊明口供飭各收禁在案旋由高司馬錄供禀詳寗道喻庶三觀察卽委員前往覆訊鎭軍頗不滿意面令該委員母庸覆審轉請　觀察准照前次訊確口供申詳省憲聞鎭軍之意以前次閙事搗毁衙署學堂曁紳董住宅均係該十一人爲首此次拿獲到案懲辦足以了案無庸波及現十一人仍禁定海廳獄俟省憲核准卽當照例治罪云（自） 
[俄人招請醫相奇聞北京]  
　　俄國商人自哈爾濱來京延請醫士相士各一人有能荐引者酬以二十五元惟都人士不知其是何用意故雖遍貼招單而應聘者尚未有人云（水） 
[澆風宜懲大倉]  
　　寶山縣屬大場鎭附近現有無賴鄉民乘此農閒秋收有獲多唱演花鼓淫戲爲歛錢肥已之計有地方之責者何竟充耳不聞耶（朱） 
[巡查烟館致釀命案常州]  
　　常州小營昨日飭差至顧塘橋東首巡查烟館見一居戸在内室開燈卽指爲違禁將婦人某氏拘回署中迨釋放回家其本夫已畏罪自盡小營知事不諧託人調停允代認棺殮等費始克和平了結（里） 
[委員售發戒烟丸藥江西]  
　　江西省城舉辦戒烟事宜不勝忙碌現烟館己一律封閉禁烟公所又分派委員設所售發戒烟丸藥以便戒烟者就近領取計東城派賀元麟南城派吳文煃盧炳奎北城派何垣西城派章先采業已分投開辦矣（規） 
[僧人藉端行竊湖南]  
　　湘潭縣城内前日忽來一貧衲手持竹梆聲稱叫夜每至夜間於各處肆行搶竊昨經某紛坊在樓上拿獲比卽送至警察局請予懲辦次日由局員審訊立予笞責並飭警兵將該僧押令遊街鳴鑼示衆以儆效尤（敏） 
[札飭堵截飢民南下乞食南京]  
　　江督端午帥爲堵截江北民人南下乞食事札飭鍾守元棣土直牧曜文云照得徐海淮安各屬民人往往於秋收之後以乞食爲名結隊成羣挈眷南下赴揚州鎭江等處强索惡討騷擾閭閻積習相沿幾若視爲成例現承普賑之後民情不免意存僥倖輕率南來亟應嚴行示禁並責成董保戸長明白開導一面委員分投扼要堵截俾免在外滋擾查有鍾守元棣王直牧曜堪以派委辦理堵截事宜應飭該員等刻日前往淸江一帶扼要堵截如遇江北民人聚衆南下立卽會商地方文武多派兵役押解回籍勿任逗遛騷擾所在需用兵勇卽由該員等禀請提部堂就近酌撥由八月起該員等每月各給薪水銀一百兩卽由賑捐局支給除分别咨行並出示曉諭外合亟札飭札到該員卽須遵照仍將遵辦情形隨時報查勿違（空） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）（二）]  
　　余所最親愛之尼卡忒惠鑒。君得讀此信時余當已與世長辭矣。蓋自頃而言。余固生存無恙。然處此困苦萬難之情狀。實深有慕夫蜉蝣之朝生而暮死也。余被錮之所。爲一高大之塔中。其塔危峙山凹。塔之四周。高山圍饒。地爲何名。杳不能知。至被錮之始。爲一千九百年六月之某號。惟是旣入塔中。惛然而晨。懵然而夕不。惟距今已若干載。不能辨别。且幷今日之爲何日。而亦忘之。啓窻鍵而遠眺。惟見大雪迷漫。而朔風凛凛。骨爲之寒。知時固冬季也。被錮之原因。曁夫究爲何人勢力範圍。回憶往事。恍若前生。尤奇者。已之名姓。茫然已不復稍憶。惟世居於紐約嗎逖笙街。則恰能憶之。且猶憶與貴庽相去匪遙。雖未嘗時相過從。然與君固儼然有一面緣也。以故旣爲所錮。卽思作函以達於左右。神頽不振。方書輙　。至今日而其願始償。明知旣不能自憶其名。復不能示以所處之地。以地球之大。人類之繁將何自而迹之。顧此重大之責任。舍燭幽達隱如君者。將復誰屬。務祈察我之草迹。憶我之事情。反諸當年所失散者。或能偵而得之。使後有天日之望。幸甚幸甚。君見此信而後。愼勿以是爲癲狂者所爲。蓋我固神志淸明。而以今日較昔時。心境愈覺澄然不滓也。特環伺於我旁者。舉皆可驚可怪之事。試爲君縷述之。以爲他日偵察之證佐。我之旁有一二八之佳麗。否臉桃腮。雙娥展翠。卷髮覆額。色澤若金絲。縱支那西施王嬙。殆不是過。且相傳此女乃全權國之女皇。其貌與勢。有令人羡之不置者。顧自我見之。則方寸凛然。幾於齒牙相叩。而全身爲之震顫者。竊不自解其何故也。類此女者。猶有三人。容顔之美麗。體態之輕盈。與此女無毫髮之異。分途而見之。吾幾不能辨别。恐女皇或有化身之幻術。亦未可知。四人而外。猶有年逾期頤之老叟。鬚眉皓白。衣冠甚偉。而權勢儼與女皇相埓此數人者。見之皆足令吾恐怖者也。 
國外新聞 
[日本明年財政豫算]  
　　二十六日東京電云今日内閣會議明年財政豫算案聞大致與時下之豫算案無甚叅差軍事擴張之舉因是須從緩議稅餉一項亦不加增諒此案當能得議院之通過矣 
[美國商政兩界之互攻]  
　　二十六日紐約電云本年西十月間反對哈立孟（卽鐵道大王）黨舉行大會時美國南太平洋及合衆鐵路公司擬費巨資以與中部各省聯合反對現兵部大臣塔孚脫升任大總統之舉 
[南斐洲兵士反抗]  
　　二十六日倫敦電云脫國京城白來十利來電謂近有工程師所帶兵士一隊前赴奥倫治地方甫至中途各兵忽而反抗聞爲不服領帶者之待遇而然當時卽喚召寛痕貝地方軍隊前來相助遂將反叛各兵押回白來士利城 
[比國罷工風潮影響]  
　　二十六日倫敦電云比國恩推回浦埠船塢工人同盟歇業已有數禮拜之久現乂波及干航運事業矣　黨四出騷擾損害物産亦不少間有英人數名以不附從盟工均被毆傷 
[英人見拘勒贖]  
　　二十六日倫敦電云英人麥克連被摩人萊素利見紿被拘爲日已久近丹琪亞英公使館得麥氏函件一通聞其中蓋言萊素利爲釋還而要求之條欵云以上譯字林報 
[外交上之會晤]  
　　二十六日栢林電云俄外務大臣埃司華斯極赴奥之茂林白地方會晤英皇後現已至開爾司白地方埃氏尚須與奥皇及外務大臣愛倫氏相見云 
[俄國暗殺案又見]  
　　二十六日柏林電云俄國莫斯科地方有統領二人又遭暗殺 
[德國罷工已停]  
　　二十六日柏林電云德國享堡工人罷工現己調停息事 
[摩國亂事近狀]  
　　二十六日栢林電云摩洛哥克薩孛朗卡地方近日頗形肅淸新皇慕連阿飛之告諭内諭令各土人不得無端攻擊法人如法人有深入内地之舉方司捍禦云 
[舊金山有疫]  
　　二十六日倫敦電云美國舊金山一埠近日患時症而死者已有三起以上譯文匯報 
本埠新聞 
[官米平價局爲洋米减價事咨蘇藩司文]  
　　本年蘇省米缺價貴民食維艱人心惶懼搶案迭聞經督撫憲電奏准借司關庫平銀四十萬兩採購洋米運回平價當於二月間奉撫憲札飭開辦駐滬官米平價局准由蘇松常鎭太各州縣具文備價來局領米平價辦法卽照買進之數减去五角曾經奉准撫憲先後電奏聲明在案（中略）當情形繫急之時屈計蘇省收獲卽慶有秋而新穀登場當在九月以後爲時尚遠能多得一分之積儲卽多得一分之民食似不容不寛爲籌備所有續購洋米及另買贛米均係不容或己之辦法嗣因囤戸旣聞採購贛米十萬石之消息又以上江收成較早湘鄂兩省均獲豐收並有弛禁之說各處囤米因而爭相走售以致市價跌落如此之速雖屬初料所不及實爲大局之至幸惟敝局所購洋米己經運到者尚有八萬餘石之多萬難退回而本米來源旣裕購食洋米者遂致日少蓋旣有本米可糴洋米卽因之少消事所必至理有固然逆料此後米價有减無增且各處新米節次登塲虧耗不貲事在意中察看目下情形自不如將平價洋米再减五角連前共减 
 
 

Page 19

 
 
一元以冀及早出脫而免重虧（下略）（踐） 
[督批外人不能干預軍政]  
　　滬道瑞觀察前接法主教函以江隂縣屬五雲橋建造營房與教堂相近應否另擇他處囤兵等情卽由瑞觀察具禀督撫請示現奉江督批示云據禀已悉查江隂五雲橋地方雖有起造營房之議地段是否合宜尚未勘定惟該處旣屬公地且建造營房事關軍政將來應造與否自非外人所能干預除札行督練公所知照外仰卽酌量駁復姚主教查照飭遵仍候撫部院批示繳（篤） 
[英商辯明高粱被扣之原因]  
　　英商祥茂行高粱被扣一案已誌本報茲悉該行乂具禀英領謂釐局所禀殊多不符高粱被拘時早已在常關報明納稅實與向章符合近來釐局時常向本行分行索取釐捐曾經派人約厘局人至行商辦並無人來至言本行船欲逃走實無其事高粱由浦東卸載裝入駁船此船實無强行放走之事迨經理人親至釐局中仍照以前各案寫明該船被扣之原因局中又不應允至於補厘認罰兩節局中並未提及道函所提大達公司本行實不知係何等公司等語現聞霍必蘭君已據情轉復滬道查照矣（篤） 
[珠玉業分拆公所之結局]  
　　珠玉業京蘇兩帮因公所爭訟歷時已久日前奉滬道瑞觀察批飭李大令秉公訊斷後蘇帮已將公所估價禀候分拆此事蓋始結局矣李大令批詞錄下（蘇帮珠玉業職董楊德銘程兆增等禀批）據呈估開淸摺三扣並地圖一紙存候分别查核餘於京帮金吉雲等公禀詳晰批示着卽遵照辦理（京帮珠玉業職商金吉雲等禀批）此案聚訟紛紜議久不决現經道憲仰承部院憲示力主分所折衷至當自應遵批辦理日前庭訊該帮以爲分辦以後恐於生計有碍環求保全是以諭令息心平氣婉商各帮必須議洽情通自可徐待轉圜今來禀仍抗不相下又執負固之詞齗齗爭辯是始終無自責之心而於人則苛求備至無惑乎各帮之不相容也總之此事離之兩美合之兩傷以該帮之財力性質何難分帮獨立如蘇州玉器公所成例别樹一幟以與蘇帮抗衡亦復何難之有計不出此而甘居人後倚賴成性希圖延宕翻案地步何其傎也現據蘇帮遵將房産等欵逐一查估開摺呈核應卽飭令照數攤派分帮分領無待再訊至該帮積欠茶水費亦卽核明抵欠刻日繳淸一面迅速遷出公所會禀存案聽候據情詳銷母再藉詞抗延致干未便切切（南） 
[禀請申禁地販漁利]  
　　浦東沿浦灘地每有地販買地轉售洋商希圖漁利以致時有單地不符糧串朦混諸弊前經該處紳士謝源深朱有常等禀准道憲組織塘工善後局專查私售洋商朦轉道契等事近復查有前項情弊已由局董據情禀縣請飭查禁矣（軌） 
[禀復查明墳地轇葛]  
　　趙馮氏日前在道轅控告地保沈阿張桂桂卿串通范志淸將前抵與唐姓之墳地逼勒遷墳等情當奉瑞觀察諭飭上海縣訊究判斷在案並諭沈張兩保將范志淸家屬子弟並趙馮氏原抵與唐姓范及志淸究受何人抵押各節詳查禀復現沈阿都張桂卿兩地保於昨日禀復到縣謂查得當時有婦人金張氏於光緒十二年受抵范志淸之方單由已故之王雲卿爲中當時身等並未輪當捆保且亦未經前保蓋戳殊難查核詢之已故原中王雲卿之子王子卿亦云當時年幼未知其細惟范志淸將軍抵押與金張氏確由伊父爲中現在范志淸家屬俱遭物故無從查詢並查得趙馮氏稱此地方單於十八年抵與唐姓此中情形似多不合因特據實禀復以憑核示（厘） 
[道批三則]  
　　民人徐松南禀批查閱抄粘旣己由縣勒限解究何以延不交案所控賄串不爲無因仰上海縣迅予從嚴催交究追具報職董楚金聲禀批旣經公廨查明曉諭應准立案母庸再行由道給示客民朱立宣禀批此案移查迄未據復因何爾叔復被送押遞籍殊爲不解仰上海縣迅卽查明具復並移催工程局裁判員復到轉呈察奪母延（軌） 
[商業體操會開周年紀念會]  
　　南市商業體操會昨日開周年紀念會淸晨七時會長李君平書幷各會員會友先後到操場開會禮畢散會幷聞下學期該會已聘邵復初爲教習其邵君所教之滬學會商學補習會是晨亦均整隊往賀聞嗣後定每晨三會合班操演 
[會勘是否租界]  
　　引翔港裕大醬園控鹽捕營勇丁違章查私一案昨由公廨襄讞寳大令會同德國領事及總巡捕頭前往勘明是滞租界以便核辦（西） 
[更正]  
　　昨報載議撤平糶局一則茲悉該局並無於月抄停辦之說實係訪事誤報合行更正 
訟案 
[會訊碼頭煤費案]  
　　日商古河公司延律師菊池控廣德泰號主方桌喬圖賴碼頭煤費銀兩一案昨日午後讞員關太守與日領事松山君會訊菊池律師稱貨到碼頭應有費銀六十五兩詎方不付以致煤觔價目跌虧每噸三錢之數共銀四百餘兩請追方延律師哈華託譯稱在東洋與　船人立有合同所有一切使費及碼頭費與被告不涉係載明合同兩律師爭辯良久太守以供詞各執判一倂退去候函請商會理楚（根） 
[總工程局紀事]  
　　昨日二十七號巡士報稱小東門外城根四十六號門牌某油　作内房客某甲忽於前晚自經身死當值處立派地甲查有家屬著自行備棺收殮○鄭義盛草貨店前控鍾祥泰皮鞋店主欠貨洋一千九百餘元奉孫明府判押限三期理楚茲由他戸在商會控追欠款移知上海縣後昨由李大令派差提囘矣○周寳林控族人周禎祥借洋一百五十元本利無著求追經陳叅軍訊判出外自行勸理○南區落差之一百零二號巡士馮阿林被德和成蔴袋店夥拖進爲難由一百二十六號一百三十七號兩巡士同爲救出昨由孫明府傳店夥蔡子階訊明判罰洋一元將號衣縫好馮之傷命警務長代爲布置○金恆泰亦來仁等十四家前控小東門内恆興蔴線店主沈仲英欠洋九百餘元一案判交保出外將店盤抵○西區解香作主張桂榮控歇夥周發祥已歇踞住不遷判押候荐人張桂生取到鋪蓋再核（永） 
[公共公廨早堂案]  
　　杭州女子沈蘭珍由開茶館之顧桂生誘令來滬串同馬阿法送至羣仙戲園價賣未成旋又至天興押店議定身價洋八十元當由濟良所侦知報探沈阿岳拿究在案昨晨提訊沈蘭珍供年十四歲家有母親阿哥沈阿有在小菜攤生意被騙來滬兩次價賣叩求安揷訊之顧馬同供求恩讞員關太守商之英巴副領事判顧押三年馬押一年仍候備文移請杭州仁和縣查傳伊毋沈楊氏等來申訊領蘭珍暫交濟良所留養候示○蘇人顧王氏近來誘拐人口販賣昨將鄉鄰方桂榮之女林弟誘拐圖賣經方於前日在　處尋獲解究太守以誘拐屬寳判押官媒兩年孩交方領去○前有不愿賣娼之洪玉樓茲由濟良所查悉已押一年現該妓愿隨人作妾送廨發落判改發棲流所擇配○邵厚村與石勤記等吞賴英商義　紗厰帳銀七萬餘兩押繳銀一千兩再奪在案昨又訊追邵供寳是莊上不付茲有八月初八日支票銀五百兩呈求明察太守以有意掯繳判限日内理楚如違改押西牢追繳不貸○郁海郎向母違忤經其母郁王氏以竊取脚爐等情報捕解究判送棲流所 
 
 

Page 20

 
 
押三月○沈阿天因在碼頭上將巡丁賈寳成毆打受傷報捕解究太守以行兇屬實判枷示十四天○王華安吳阿五因事行兇由王阿二報捕解究判各存洋充公○船戸奚阿海有意將益順成貨物裝到德發元貨船内由失主查獲解究判枷兩天○陳榮彩竊唐榮興等家衣服判枷一月○陳阿三竊取李東仁家衣服判押六月期滿逐出租界○周桂德掩入張渭庭家圖竊判押三禮拜（莊） 
[法租界公堂案]  
　　新開河鈞昌堆貨棧失愼失愼一案聶司馬以該棧保有十萬餘兩之險銀不能稍事含糊因於昨晨八點餘鐘親蒞公廨會同費繙譯前往詳勘當場查見未曾被焚之綑頭布俱是紙頭又有烟土折看亦俱是料膏與坭土攙和事甚可疑當卽飭探將該貨帶回一面提棧主鄭子雲司事李宏炳出店倪紀生嚴加研詰鄭供是經理另有東家於四月間開設生財祗保銀五百兩餘俱客人自保如何起火實不知情質之李供是日五點有德成出店余熙祥送勃蘭地洋酒來棧堆存至七點鐘忽兆焚如火從何起亦不明晰往來賬簿均付一炬現祗將存棧各貨細帳呈閱旋據各火險行代表西人必得生駁稱該棧所堆之各行保四萬餘西棧中並無大宗貨物卽查驗燼餘之物亦是假貨朦塞旣稱帳目被焚試問呈掌之帳是從何處抄來其中情弊已可概見詢之出店倪紀生語亦支吾判將鄭等三人一倂究明嚴辦○城河浜開泰衣莊失愼一案昨晨傳該店主詹越菴夥計周巨卿余養珠等研訊　供店開三十餘年向來保有火險此次因捕臭蟲肇禍旋有被害之鄰正昌賴信昌等各遞禀求卹判各原保候查再斷○德順里嚴芝横家失愼一案昨亦傳嚴媳陸氏傭婦徐周氏等詰訊嚴　不在家禍由傭　補衣潑翻油燈而起求察判罰銀一百兩示儆○僧人經節前因在鎭江將小孩雙喜勾引爲徒經公堂判將該僧押候查辦在案兹因經節患病昨奉諭交僧　司具保（泉） 
[美租界捕房事]  
　　鄉人陸惠伯前央瞿某爲中領張林春之次子爲螟蛉昨晚忽有趙桂卿冐充包探向瞿拆梢不遂肆行毆擊瞿投訴捕房請究捕頭准之○天祥輪船主昨日投報捕房稱有水手六名抛工　去捕頭允爲查辦（西） 
來件 
[治霍亂者宜分寒熱]  
　　霍亂有寒熱兩症辨症不明用藥多誤毫厘之謬禍不旋踵茲舉兩症病情分别於後願醫家病家勿斥爲無稽之言爲幸 
　　寒霍亂者傷寒直中三隂經症也所吐之永必澄澈淸冷所瀉之物必淸穀不臭或肢冷而腹亦冷或口乾而喜飲熱舌必淡白無華脉必遲微不伏且有隂盛格陽者隂寒甚於内則反逼其陽於外或煩躁去衣而欲坐地或面赤喜冷而飲不嚥或脉大虛弦而不任按問其小便必不赤澁此乃眞寒之症方可用理中四逆等湯大劑急投以驅内勝之隂而復外散之　若係格隂之症切勿妄投 
熱霍亂者卽時行瘟疫症也其吐瀉肢冷與寒霍亂無異而吐出之水必澤濁瀉下之穢必穢吳口渴必引飲惟未經吐瀉之前亦有痰溼内盛而反喜飲熱者又有血爲邪遏而脉象模糊者且有中爲溼阻而舌苔白膩者但肢雖冷而腹必熱舌雖白而脣必紅切勿見其苔白肢冷脉伏筋轉而卽投乾薑附子也須用升淸降濁開鬱解毒除溼導滯等藥雖桂枝一昧亦不可妄投何况薑附辨症旣明斯不至以藥試病矣丁未孟秋靑溪醫隱張世昌靜蓮氏贅言 
　　調查上海王　善任湖州師範傳習所教員名譽受損事 
此事未經調查以　屢見報章已聞上海學界多代爲王教員不平者蓋王教員專精醫學其著述在學界頗有價值教授國文極有經驗品行亦素無虧損故湖郡開辦師範傳習所遠道聘之及報載浙提學使據湖郡詳文行文蘇提學使坐以行止不端之名學界知王教員之素行省益爲不平乃有平會職員龔君傑夏君淸貽提議調查事此事採上海之鄉評卽不調查已可略得梗概特旣經本會之公推不敢不審愼從事因思欲得其眞相必詢之與湖校素有關係或曾在湖校目擊此事之人而無左右袒之成見者方可得持平之論適湖郡湯君濟滄素在滬固與湖校有關係者而湖校顧教員玉振因不平此事於署假自行辭職固目擊其情狀者先後函詢均已得復又以其語焉不詳特促顧來滬面詢一切乃盡得其端倪嗣見報登張潤之爲王教員辯護一函亦足爲調查之一助因與湯君復函及顧教員報告並錄如左湯君濟滄復函（原函存總會） 
　　信卿先生執事承詢一節當卽據情奉告王教員出遊在淸明日所偕吳興女校教員及學生計五人内有學生二一王生都令一沈生延芬弟於正月内到滬時由王教員將名條二紙交弟代爲送去而王生都令則有引才先生保証單附入故吳興女校知王生爲引才先生保証而王沈二生之爲何人保証例不及知後來愈弄愈僵亦本於此　　布復敬頌署 
[顧教員玉振報告湖校風潮之大略（原件存總會）]  
　　湖校之起風潮由於辭退王教員之故詳退王教員之原因由於與潘芸生君有意見潘君之生意見由於王教員詰問吳興女學謠言之故 
　　吳興女學校長潘君擔任國文又　潘君小九爲日本女教習之繙譯湖州人因是有謠言王立才君有妹及親戚之女在吳興女學校讀書聞得於二月間王君曾與之遊山此時沈　琴先生與王君氣誼頗好從未聞提及此語至衝突之事發現後潘君乃挾此事爲問　王君因有妹及親戚之女在女學校且由其介紹故向潘君詰問上項之謠言潘卽以王君爲要求作保堅執不認王君因在客地勢力難以抵禦姑不與較致湯濟滄君書亦無的實復信久之因氣憤不肯上課 
　　監督商諸師範生師範生請監督片請潘君來校面爲調停監督允之師範生因三君與潘君之交涉代爲不平忽全體請假監督准之高等小學亦全體請假監督又准之師範生發單開會到者甚多監督遂請湖府楊太尊蒞校彈壓評諸後事遂了結王君當夜卽上課堂此乃四月十八日下午之事 
　　十九日照舊上課二十日湖府尊到校訓勉各學生是時王君自中學上課歸沈譜琴先生與韋文伯先生至王君臥室促卽出校行李不及收拾是夕師範生及高小學生因王君之去哭泣者不少以後學生之噪閙同事之交涉姑畧之 
[六月二十九日上海報七月初二日時報登張潤之函]  
　　湖州吳興女校學校沈延芬早孤旣鮮兄弟余之姨甥女也其母劉夫人守節撫育今春令入吳興女校因余與王君立才有姻誼且素稔王君善於教育故託王君帶往湖州並懲作保乃見報有王君建善硬欲作保云云是豈該校之言耶何未見沈延芬入校証書耶此事有關王君名譽並有關學界大局余不得不辯貴報素持淸議請登入來函門以告學界持正諸君子此上順頌台安 
　　合上三條參互觀之則此事之眞相可推究而得也接王教員與其妹及親戚之女節日遊山事據張函沈延芬本由王教員帶往湖州由張懇其作保者則於私德公德固未有所損而吳興女學校但指爲女學生竟若未知該生之由來使人驟聞之以爲事在禮法之外則不端二字必不足以服王教員之心者也惟王教員以他校之交涉而不上師範傳習所之講堂致幻成種種不可思議之事則不可謂非王教員之自誤至湖校學生以監督之俯商遂爾發單開會其無意識之舉動誤王教員尤甚有深知湖郡人之苦哀者則謂沈監督爲資本家擔任師範傳習所及女校經濟且極欲保存潘校長之名譽者湖郡人以其熱心興學忽遘風潮恐灰其辦學之心乃不惜犠甡一教員之名譽以維持兩校之經濟事或然歟故王教員去湖其登報亦有不潔其名之語殆非扶私敗公之人所肯出此然則　　對於王教員之是非姑置勿論而王教員行止之實非不端則已可共信本曾有維持學界之主　任固宜代爲辯護以尊重個人之名譽而存社會之公論應否咨行提學使請爲註銷不端字樣將　會調查之事實與該省來文一倂通行尚候公决[  江蘇教育會調查事沈恩孚報告]  
[更正]  
　　昨登冬葵子湯一方内香薷誤作　香木瓜等五字下脫去一枚二字今特更正 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
