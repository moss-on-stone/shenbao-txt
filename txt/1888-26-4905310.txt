# 1888 - 26 - 4905310

 

Page 1

 
 
[石印制藝聲調譜格局一新] [  點石齋代啓]  
　　石印時文懷挾居多講揣摩者獨少今輯事墨二種一曰制藝聲調譜因調便於挼拍分類十八如推原高唱等類開講出落推焉一曰格局一新分格十二每類中仍復條分縷析如點題格之兩股至七股分柱格之兩股至八股他如一氣銜接等格仿此訂成四册價洋一元寄售上海南申昌南晝　里朱卜年痧藥鋪蘇州中街路朱卜年痧藥鋪湖北省城公濟益銀號漢口有成銀號杭州務本堂竹簡齋 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷霆而極之勵精圖治之心則本天心之仁愛一天道之裁成庶物而已至本齋知是書之有功世敎也從事於此書者數十人歲紀一周始獲告蕆其初每過一關必校兩次層層遞進校益嚴密及至書成復又通讀遇有出入重印而止其所以不告勞不辭費者蓋以聖人經世之謨與臣下効忠之悃俾世之讀是書者無宫無商無士民聞風興起皆油然生忠君愛國之心焉分裝六十册外加文木箱子定價四十元准於本月十五日由本齋帳房三馬路申昌書畫室清遠里新泰絲棧發兌至於紙張之潔白字跡之湛精猶爲此書餘事有目共賞不自譽也已此佈 
[拆梢解]  
　　上海向有拆梢之說拆梢者謂匪徒游手好閒成羣結黨見鄉人之愚懦者魚肉之必使罄其腰橐質其衣服而後一養地方旣大商賈旣集則宵小之輩自必趨之若鶩嘗有西友謂余大凡通商大埠匪人必多如英之倫敦法之巴黎斯德之柏靈俄之聖彼德羅堡美之華盛頓日之東京建都之處小人極多他如新舊金山紐約君士但丁等處凡屬大埠莫不有小人混跡於其中誠以地方一大聞風而至者必不乏人彼挾貲懷技而來者固足以便營運試手叚而貲苟不多技苟不精者亦未嘗不欲一吐其氣迨旣到大埠貲則一轉手而已罄技則一出手而已敗加以居大不易馴至日暮途窮若此者往往而有弱者非轉溝壑卽吹吳市之簫其强有力者及詐而狡者則以其詐力取人財物是故游手者愈多而匪類愈衆也上海爲中國通商碼頭之冠商紳之薈萃于此者不知凡幾宵小之溷迹於此者更不知凡幾卽其初至時爲富商爲大賈而不數年間竟亦流與此輩爲伍若是者亦有之以故英法公堂各案凡此等案日必數起雖官府疾惡如仇以除暴爲安良之計苟有獲案執法嚴懲而若輩拚以頸股二者爲身外之物懲者自懲犯者自犯公堂之上法無可加其奈此拆梢之黨何耶雖然諺有之云任爾人心似鐡難逃官法如爐倘官府捕探果能執法以辦盡法以懲則若輩亦何敢逞其伎倆此其權衡操之有司吾儕可不必妄參末議第此等菲徒咸名之曰拆梢此二字所取何義則試請以訓詁之法解之或者謂拆者雖已成之物而亦能拆而去之梢者雖極至於竹梢木杪亦必窮其所至夫是以謂之拆梢然其義不甚長有謂拆字乃尺字之訛尺梢者言以尺許之竹梢爲記而聯其黨也此說也尤不足信上海之拆梢黨無地無之孰則有見其手持尺許之竹梢者且彼等文安者顯然以此自　　　如小刀會之形明較著也耶或又謂拆者赤也赤練蛇也梢　烏梢蛇也蛇之中此二稱食每一被其噬無不身命不保以比此等匪類之毒發本無異於二蛇故曰爲虺弗摧爲蛇將奈何古人以蛇蝎比匪人善已久矣命名之義殆以此乎然蛇之爲物春夏則出秋冬則歛今滬上拆梢黨則終歲如是至冬則愈爲横肆有蛇之心而無蛇之節赤梢二字尙未足以盡之也或又曰拆者出之轉　者擾之訛若輩一出卽以擾害於人以是爲名則名稱其實也顧僅曰擾人猶不足以蔽其辜則出擾二字轉覺放鬆若輩矣或曰拆梢者拆騷也騷擾驛騷有紛亂之意而拆而分之一邉馬字一邊蚤字馬雖大受人覊䩓任人鞭箠蚤雖小可以噬人肌膚吮人皮血以言其愈小愈凶故曰拆　拆取騷字之半甘爲蚤之小而能嚙人不願爲馬之受制於人也此說也新則新矣而究近乎咬文嚼字非解經家所心折也或又曰拆梢者拆燒也粤人之買燒猪者懸熟肉於架零憂皆可購嘗見有持錢而往者曰欲購拆燒五十文則取架上之精肉條分而縷晰者斫而付之初不解其何以名之曰拆燒旣而思之蓋精肉有骨今則拆去其骨而燒之故有是名因悟上海之流氓其所以名拆梢者大約亦是此義見鄉人之愚懦者直視爲砧上之肉洗剔其骨而燔之炙之以供若輩之朶頤初不慮有抗手者如骨之鯁喉然則此說或於義爲近乎然而解之雖精終嫌於鑿或曰近來解經諸家大都穿鑿附會而後人皆奉之如圭臬前人創之後人襲之雖至於承訛襲謬而猶不已今之爲此解也初非若聖經賢　又非爲釋名訓詁何反謂爲鑿耶則應之曰否不然非此之謂也此等名日到處不同各隨其地方風氣鄉音土俗以爲名而考其義則一也凡宵小之害人各有作用無一同者而究其實則無非以害人爲事而其後亦卒至於自害雖有久於上海者亦曾見有何人以拆梢起家者否而因拆梢而受刑者則日有所見聞彼以迫於飢寒之故　然爲此以求免於凍餒其事則可惡其情則亦可憐故官府辦理此等案亦不肯尋根究底盡法懲治寛日前之罰開彼自新之路意甚善也吾輩亦當體官府之心爲心而以不解者解之足矣必如禹鼎鑄奸使物無遁影不亦過耶 
[戕官確信]  
　　徐君賡陛奉委赴瓊州被戕殞命云云前日曾照西字報譯登兹接粤省訪事人來信云徐君次舟係候補通判由張香帥委赴瓊州帮辦剿撫黎匪事部兵口糧積欠已數月矣上月某日兵士環求給發徐君赫然震怒喝斬數人兵士憤極羣起而與之爲難徐君逃避不及竟被戕害將屍剸爲四塊帮帶官某都戎及某縣令在塲彈壓亦被殺斃現在兵士四出滋擾地方受害不堪遂飛電禀報香帥香帥聞報後卽於初二日乘廣甲兵輪親往查辦隨帶高廉道王觀察之春記名提督蔡軍門金章新授南韶方鎭戎升及文武員弁共二十餘人 
[禁城寒柝]  
　　吏部示傳所有擬補陜西道監察御史丁振鐸一員本部定於本月二十四日帶領引見相應傳知該員於二十三日在内城左近歇宿是日五鼓赴左翼門外本部朝房報到以備帶領引見並傳該員是日穿紅青褂備帶補褂並佩帶荷包手巾再傳該員是否曾任現任三品大員子孫抑或現任三品大員兄弟速卽送部呈報以備註明勿悞○工部片行兩翼前鋒營八旗護軍營所有十處槍營關兵應領冬季操演所需火藥烘藥火繩鉛丸等項核明册報數目移付火藥局照放定於本月廿四日支發相應片行景運門轉傳兩翼八旗各營派委章京卽於是日前赴該局支領○吏部爲批示所有揀補廣東欽州州判一缺查在部呈請揀選海防班先用州判陳葆龢等十六員定敷 
 
 

Page 2

 
 
揀選其具呈赴部請爲借揀之知縣王毓藻劉聯衆二員均不准列入揀選相應示知該員照遵特此批示○景運門爲知照事准會典館咨開所有兩翼前鋒營八旗護軍營自嘉慶十八年後凡添改裁撤奏明立案事件例應纂入會典者卽由貴檔房逐將歴年稿件彚總抄送到館以備纂入等因前來相應知照左右翼前鋒營八旗護軍營除由本檔房發抄之件有稿可稽者毋庸録送外卽由該印務參領督催印房赶將歴年題奏稿件開具事實緣由詳録一分咨送本檔房以憑彚齊咨送會典館核辦事關簒修大典勿得延宕遺漏○有賊犯潛入南海欽工處窩棚偷取皮袄等物看棚人覺知敲梆集捕當將竊犯緝獲用繩背縳四肢懸吊窩棚之内嚴加拷問供稱通州南關人姓王前曾在此當小工現因飢寒所致無奈來此行竊旋由工程處將該犯送交奉宸苑衙門究辦○咨取卓勤侍衛一事已録報章上月二十五日清晨御前大臣伯邸等在内廷朝房將三旗保送之八員逐員面詢蒙古語言文字揀得蒙古純熟之二等侍衛兼二等台吉鄂多台擬正二等侍衛隆善擬陪以備二十六日帶領引見恭候欽簡○十一月二十五日例應遣官致祭内廷英華殿由内傳出奉旨遣散秩大臣載瀛行禮交知侍衛處知會該大臣遵照謹按英華殿供奉前明皇后神主每值忌辰必遣官致祭云○烏里雅蘇台參贊大臣祥爲咨行事據烏科所屬管理津吉里克卡倫侍衛前鋒校永恰布呈稱永恰布自到卡計至明年二月坐卡之差三年期滿例應預爲呈報更換等情除繕摺具奏外相應咨行貴領侍衛内大臣揀員充補迅飭該員來烏接替以重卡差○禮部行文順天府等衙門謂照得十二月初八日係浴佛誕應行齋戒禁止屠宰不理刑名照常辦事等因奏奉硃批知道了欽此欽遵到部相應行知貴衙門通行各州縣轉飭所屬地方軍民人等一體凛遵 
[糧道到杭]  
　　新授浙江糧道世觀察春由京南下仁和錢塘兩縣接得嘉興電報當卽開船往迎初六日清晨憲舟抵下碼頭接見兩縣後隨卽乘輿入城當奉衛靜帥飭知於初七日上院禀見擇吉初八日履新 
[武林喜雨]  
　　久旱不雨河井俱枯本月初一晨細雨溟濛自辰逹亥次日天氣稍寒陰雲未散初三日一輪紅日高掛銅鉦向之寒氣偪人者仍轉而和暖初四日層雲蔽空似有雨象直至初五日申刻雨點始密至晚漸大三更時雨暫止初六日天氣嚴寒雨中雜以雪點初七早雨點始稀河水頓添三四尺初八初九兩日層陰厚積大有雪意三農歡忭無垠咸謂來年可卜豐稔云 
[烟臺小誌]  
　　每屆冬令宵小竊發盛觀察有見于此特派委員挨户稽查保甲所以備非常也○冬間氣候和煖航海者每遇颶風往往失事現在各船隻皆收口守凍暫免風波之險○初三日由旅順口載來散勇數百名率皆蓬首垢面由巡查局點名發給川資遣回原籍又諭小店烟館無得存留俾早就道○新進諸生俱於初三日送入學宫行釋菜禮思樂泮水喜可知矣○歴年粥廠開放有西府饑民來此就食支席爲棚聊蔽風雪婦孺領粥後仍至街頭唱曲乞錢雖鳩形鵠面而餘音嫋猶三日繞梁焉聞者每憐而給以錢○現在辦理冬防各卡巡兵除油燭由官給發外所有棚茵炭火等費皆係自備闤闠中人無絲毫之費而獲寤寐之安眞幸事也○有某甲賦閒無事蹀躞街頭一日出遊見鄉間人遺一小布囊俯首拾之内係錢帖一紙零錢一百餘枚喜而藏於懷將行見遺囊者怱怱奔回顔色慘變甲心動以語探之其人答曰適遺失主人錢帖僕係新來傭工主人未必見信不得原物將何以歸甲聞而惻然取物還之其人酬以百餘錢致謝而去見者問甲曰子素行苟且今能如管寍之拾金不顧何也甲曰予亦爲人傭工因有烟癖久不見信於人一日亦因失物負寃莫白至今無有齒及者今見鄉人觸我心事不覺怦怦動耳此亦所謂天良未泯者矣○臘八日天后宫及潮州會館俱演戲虔賀又於是日攙合雜糧煮粥食之謂之臘八粥此風相沿久矣 
[小票害人]  
　　金陵近日有殺人而不以刃害人而不以阱人皆甘之而不覺其延頸踏之而不悟其捐軀者小票是也查售小票之家初由某信局爲承上接下之匯託名香港居然假冒某洋行牌號刊板印行全張售洋二元以次遞降分條售至一百六十文爲止其額數限以六千號頭彩得洋一千元得彩之多寡一以吕宋票之對號單爲程式買者多喜其彩額之寛疑中彩視吕宋票爲易一時趨之若騖售票者初或售價尙不敷彩數而吕宋已開彩卽解囊賠墊惟恐人覷見其破綻故售之數年亦未聞逃遁者近來此等票已如强弩之末另出一種小票寛三寸長不及二寸一面印售票章程一面印得彩數目紙旣粗劣字又模糊每張僅售錢十六文有人沿門兠賣各行各號各銷各路口中總持對號單之鐡據迨至與對號單相符小彩猶可轉輾取償若大彩則店旣子虚人亦烏有雖黠者如臨卬道士亦徒嘆升天入地求之遍兩處茫茫皆不見而已刻聞因買票而自尋短見者不一而足請言其甚者某帽作有周姓學徒見逐什一者多雞口少牛後乃急欲億中每月必費錢二三百文買票十張二十張久之無所獲因此錢皆從各女工積欠而來時屆歲暮追討者躡蹤而至周慮妙手空空必遭東翁斥逐家訓素嚴隻身歸去將何所棲止遂潛服阿芙蓉膏毒旣發而東翁始知急爲延徐聞韶先生馳救得不死又賴徐君爲之設法得錢神之助周氏亦不以枉死城爲避債臺孔方兄眞和事老哉又信府河有爲三家村猢猻王者酸骨頭久爲財帛司門下之犬所不嗅一旦想擁珠翠厭金玉舉人間之富若貴不啻唾手而得有匿笑者某疑其具點金術師事之其人無以應加以買票信之於是朝不饔夕不飱終歲硯田之所入半耗於妄念而七青八黃迄無所見頃因室人之交謪債户之追呼不得已亦欲以紫霞膏畢命幸徐君聞韶爲之救活且贈以米其人將下拜徐曰且有後命蓋將爲謀卒歲資也又某甲粗識字依人司筦籥主者深信其誠實中國官塲喜貴重役僕隷闊綽人必别燕寢爲簽押房供倦餘之宴息衣被服物羅列常如五都市伺應者各伺主人之頤指氣使以爲進退總名其人曰來凡呼來必有噭應者甲居來之列者有年一日頻呼竟不來嗾人覓之始有以買票虧空爲告者主人猶疑信叅半邇日天寒索狐裘不可得適户後黏龍蛇一小幅視之則質肆中之質劵也計其值已質五六十千而甲竟杳如黃鶴矣又有絡絲婦聽其隣家子言小票之利謂卽作第二流想可立致中人産當下卽指壁曰此當堊以新者又指户曰此當煥以采者又謂婦衣舊若得彩須易裘此一領敗紫綃當造化我小妹子貢諛献媚說得天花撩亂婦亦自覺足下隠隠有五色雲起恍惚一個富家主婦矣立付洋三元甲卽持去此九月間事也冬至後甲謂婦曰據日者云目下當暴富請再如前必得當以報婦素信人說命適瞽者道其門訊之果許其財臨旺地不出半月婦喜甚倍前數付甲甲一去不復來婦竟畢命組練以上皆小票之有關於人命者録之可以爲戒 
[譯東報彚登西電]  
　　西正月十四號英京倫敦來電云俄京聖彼德堡有奸黨欲害俄皇嗣因陰謀敗露卽將該黨捕縛多名十五號來電云德國太子惡症漸漸告痊咽喉腫處亦將次平復去年十二月六號美京華盛頓來電云本日合衆國大開國會總統論關祝財政等事謂一年中如各公舉外有所贏餘應將稅則輕减現美國製造家課稅已减若請全行廢止則未便主張云本月十號倫敦來電云俄國又有兵二枝發往奥國境上駐紥 
[揚守委人]  
　　揚州府宜子望太守日前接到京寓來信驚悉太夫人仙逝卽飛禀上憲懇速委員接署以便交卸奔喪兹悉上游檄委羅少劼太守章署理太守於本月初九日抵揚擇十一日接篆視事 
[滬濵得雪]  
　　本埠自前次得雨後裴大令以田疇尙未霑足復有祈雪之舉昨日陰雨不輟至傍晚而雪霰紛飛簷瓦間一望皆白說者以爲豐年之兆非裴大令之至誠感格何以有此 
 
 

Page 3

 
 
[星使錦旋]  
　　出使日本大臣徐孫麒觀察卸事回華定於十六日錦旋梓里俟明春北洋開凍後再由申江北上入朝覆命 
[西使抵申]  
　　大西洋國欽差羅大臣前曾由京至滬遄往香港昨日十二點鐘時乘法公司輪船由港抵申須俟明春開河後再行北上 
[賭風大熾]  
　　日前華亭縣行文上海縣内開有賭徒在龍華南關口聚賭抽頭賭客之舟停至縣境請卽飭捕嚴拿云云裴邑尊立刻籖差下鄉緝捕賭徒聞信避匿無蹤該差遂據情回禀邇來該賭徒復遷在華上变界之顓橋地方晝夜呼盧喝雉鄉愚因賭負而傾家蕩産者頗不乏人實爲地方之害惟上邑飭捕則遁入華境華邑飭捕則避入上境是以緝獲較難并聞三林塘閔行楊師橋等處均有此風所望賢有司善籌妥法除莠安良則地方受惠非淺矣 
[嚴究奸淫]  
　　前有寡婦孫周氏具詞報縣控稱寡媳許氏被戴介甫誘姦藏匿并將房劵携去叩求提究裴邑尊准詞簽票飭提前晚集訊孫周氏訴稱丈夫兒子相繼云亡媳婦忽遭誘匿更將房劵携去小婦人殘年無靠不得已而來案具呈許氏供稱姑性乖張時時與小婦人吵閙是以出外另居房券乃小婦人贈嫁之産已被先夫賣去若干所剩數掾欲作衣食之費戴稱小的向業錢莊現在戯館爲夥並無誘匿事情叩求明鑒邑尊謂許氏棄孀姑於不顧胆敢與戴野合實屬亡廉喪恥至房劵旣歸夫族不得據爲已有戴姦孀婦猶敢飾詞諉卸目無法犯可恨已極許氏交周氏領回管束戴枷號公生明牌坊下俟知悔時釋去 
[英界公堂瑣案]  
　　白大橋北堍福寍里内尤中履官硝磺局存磺一百七十餘石麥捕頭禀請蔡太守飭差知照遷移尤遵諭另行租屋堆存○皮箱店夥王源泰訴稱昨有遊勇來買皮箱二口價洋六元旋見包内之洋皆是鉛餅始憶被掉追上獲住時祗有皮箱一口交捕送案鉛餅呈騐王富春供小的向在閩省當勇今已遣撤同哨宫乘輪來滬哨宫去買皮箱小的不知有掉換洋銀之事蔡太守飭將王押候禀明道憲再行核辦鉛餅存堂○包探王阿二禀稱陳亞豆手持絨單形狀慌張詰得從法公司輪船上竊來爲特將人贜送案陳認竊求恩蔡太守判笞責一百板管押二十八天贜存捕房俟失主認領○南通州吕泗塲人王文英投通州署控稱次女元貞被江文奎陸扣郡等誘拐至申由通州牧備文派差至上海縣請爲派差恊提裴邑尊立飭捕役柴樛恊提旋知江居英界北坭城橋堍例應禀請邑尊備文至英公廨請添差恊捕往提因恐知風逃遁遂禀明麥捕頭派包探陳阿九前往提陸至捕房暫押捕頭命禀請蔡太守簽票然後將人送案昨晨該捕役將情禀明太守并稱據通州差云尙有陸寳祥亦係案中要犯惟來文並無名字未便拘拿現由通州差看守一面遣人回通州禀明再行備文來緝太守准之照章簽票請領事簽字然後將陸提案交縣捕轉交通州差帶歸訊辦○孩子榮寳泉被某甲誘至客庽經庽主報捕拘甲暫押先送榮至會審公堂蔡太守飭交差候訊等情已登昨報昨日捕房將甲卽李芳春送案榮申訴前情李供小的與榮相識並無非禮之事蔡太守飭將李押候備文連榮移縣騐明再行核辦○竺和尙訴稱無錫人操舟餬口有人托載棺木二具據虞柏生翁錦山樂錫慶李莊氏等自稱親屬到船後虞言翁妻被小的藏匿肆意圖訛樂與該氏同聲附和因報捕拘拿一干人問明棚串圖訛各節今蒙送案叩請嚴懲虞翁樂及該氏均俯首求恩蔡太守判虞笞責二百板管押二月翁笞責百板管押二月樂及李莊氏各押一月○包探王阿二禀稱查獲屢犯小賭之汪阿寳及金有亭起到賭具送案請懲汪余同供設水菓攤餬口偶然擲骰以後不敢再犯蔡太守判汪枷號七天期滿再押七天余免枷管押七天賭具銷毁 
[法界捕房瑣案]  
　　有客五六人雇船户某甲裝買來申暫泊虹口楊樹浦客旋至興聖街小烟館内邀友吸烟甲以有事亦至烟館尋人吳入譚司興經租帳房管房者係粤人性情粗暴致相口角將甲頭額毆破鮮血直流甲遂報諸捕房捕頭飭將逞兇之兩粤人拘押甲送仁濟醫院據醫士云無碍與否須三日後始知云○八仙橋捕房解男婦兩人至大捕房備捕頭研請之下原告某甲稱婦係我妻被乙誘逃適我回家一併獲在乙稱至甲家託洗衣服甲回言我誘伊妻逃逸實被寃誣捕頭詰訊該婦語與乙同捕頭着將男婦兩人分别暫押○前報列包探獲到中途攫取女孩簪珥等物之趙錦標王司馬判責二百板昨日責後有虹口捕房包探至案禀稱美界亦有竊案請將趙帶回查問司馬准之○昨報列嚴錦之誑騙福泰衣莊皮袍褂一案昨晨原告朱福亭投案訴稱店主着將原衣領回銷帳司馬謂此是誑騙當予追洋旋有許允記求將嚴保出限二十日一定付洋司馬提嚴詰問嚴供保出卽可繳洋司馬謂此等事無洋如何能保遂喝令掌頰正待用刑許又稱今日當措繳可也司馬着赶緊將洋繳到嚴還押○巡丁查梨一案王司馬接得海關來信言果有人具報漏捐爲此遣查昨晨司馬莅捕房將徐和尙提案復加研問隨飭包探將徐帶至大有水果行撿出所呈捐單然後送至江海大關請辦○前報列小東門外烟妓陳文仙扭送劉阿寳至案控失水烟袋元縐裙云云劉供由同去之丫頭所竊昨王司馬在捕房陳妓投案請追司馬提劉研詰劉仍照前供司馬判笞一百板令尋丫頭到案再行追究○包探嚴頌眉獲到一人在身畔搜出小錢二千文詰其何來其人稱在某處因之帶往後新街四十三號門牌弄内二十三號屋中又搜出二十千文隨卽拘入捕房暫押據云小錢共百餘千已銷去若干矣○某甲携約指一枚至押鋪强質洋六元鋪夥估係銅質致相爭吵將甲送入捕房昨晨備捕頭研問情由以原告未到暫行管押○前晚巡捕見有十數齡男孩由乞兒挈領恐被誘賣將兒送入捕房昨晨備捕頭詰其住在何處因何夜深在外孩稱姓朱名順寳年十一歲住城中不知何地聞南誠信甚好因至間觀忘却歸途是以徬徨路側詰其家中可有父母答稱小時父卽去世母嫁朱錫山朱因吸洋烟並無生意母現在蘇州朱又有一妻在棋盤街妓院中捕頭飭包探帶孩往尋伊家孩堅不肯回亦不肯至棋盤街妓院後言吉祥街某姓婦係親戚因着至捕房具領據云孩不肯入塾讀書回家又恐受責故逃避在外也 
[上海陳家木橋電局豫皖賑處會同絲業與昌文報高易四公所起解第九批賑銀啓]  
　　啓者自十一月二十五日起解豫皖上下游第八批賑銀五萬兩後疉承各直省仁人善士賜助捐欵業已積有成數兹於十二月十二日起解第九批河南庫平銀一萬兩皖北庫平銀一萬兩均交賑撫局分解助賑諸君兌收散放又解絲業會館經辦安徽當塗縣賑規銀一千兩共合規銀二萬二千九百八十兩連前共解規銀二十六萬六千五百九十七兩七錢五分内計敝處收解者十五萬六千兩有奇高易公館内籌賑公所收解者十一批止五萬一千三百兩有奇陳與昌棧恊賑公所收解者六批止二萬三千兩絲業會館籌賑公所收解者四批止二萬兩文報局協賑公所收解者人批止一萬六千二百兩有奇計歸豫賑者十七萬八千另二十兩另八錢歸皖賑者八萬八千五百七十六兩九錢五分本年臘鼓將催不再起解明年春水發生正恐不易措手仍求大君子源源接濟至以爲禱十一月十二日盛宣懷陳煦元施善昌葛繩孝李朝覲王松森經元善謝家福同拜啓 
[上海高易籌賑公所起解豫皖第十一批賑欵并求續助公啓]  
　　敬啓者敝所於今日起解河南皖北第十一批賑欵庫平紋銀六千兩合規元六千五百七十六兩計裝三箱會同電報總局豫皖協賑處解往災區交散賑諸君核實查放查敝所自本年九月初一日起至十二月上旬止共收指助豫皖賑捐規元五萬八百兩有奇連此次共解出五萬一千四百餘兩除掃數解清外計墊解銀六百餘兩緣災區廣重需欵浩緊不得不勉力湊解惟疉接散賑諸公來函以决口之處雖經官民極力搶堵至今尙未合龍等語是災况之慘不言可知尤可慮者萬一春水漲發全溜入淮則毗連一帶郡縣何堪設想言念及此深切杞憂所冀海内諸君子共匡時局或可挽回天心如蒙惠濟千金不爲多一文不爲少祗求各盡其心不厭不倦而已肅此佈聞伏惟公鑒[  秋坪李朝覲謹啓]  
 
 

Page 4

 
 
[賀味道館主子成硯兄入泮之喜卽希指謬並乞同社諸吟增教政]  
　　入林恐不密入山恐不深一身得所矣良非造物心顧或短於才無以副賞音人苟如此焉安貴生是人子成人中龍詩書飽塡胸唾手得錦標同儕皆改容三邊事未已誰其當折衝時哉豈偶然長帆遇順風去矣勿復顧我爲收管白雲與孤松[  鏡湖釣徒弟朱正元拜手]  
　　感懷并序余自中秋返蘇應試迄前月杪赴滬始知同硯中有數人皆破壁飛去如佩卿已爲金陵同文館聘爲教習仙槎則爲湯小秋觀察延至黔省繙譯以至文卿亦偕洪主政之意大利西班牙葡萄牙瑞典瑞士五國作海天之游舊雨飄零能不思深雲樹哉余與鏡釣惜花馨吾子會和甫平伯等雖有北上之說然總署覆文至今未見恐將成紙上談兵日前得佩卿書捧誦之餘得詩八句卽以寄天涯故人並同人之假歸者知我者謂我心憂不知我者謂我何求然此詩之作予豈遂爲匣中之鳴耶是爲序○插翅無從出密林一胸憤懑發狂吟只緣親老家貧故豈是沽名求利心馬上他年逢故舊巷中何日遇知音那堪風雨聽雞夜長使英雄淚滿襟用句吳縣味道館主葉耀元稿於廣方言館[  味道館主葉耀元]  
[横塘舟次]  
　　狐棹飄颻浪裏遊浪花似石打船頭吳山環列如相送爲唱陽關别故邱[  味道館主葉耀元]  
[婁門舟次]  
　　刮水西風起浪紋江楓兩岸落紛紛回看城郭參差裏遠樹依稀半入雲[  味道館主葉耀元]  
[黃渡曉發]  
　　一帶軍營靜鼓鼙霜天皎潔月輪低殘星數點垂平野疎柳千行横古隄隔水雞聲鳴歴亂驚寒鴈陣韻清凄挂帆怏逐西風去兩岸村尨吠小溪[  味道館主子成漫草]  
[送沈丈翼孫孝廉回武林]  
　　酒緑燈紅敞錦幃相逢一笑息塵機無端白舫催人去大好青山揖客歸待雪寒梅香乍覺摇霜衰柳影全稀臨歧珍重加餐祝肯爲知音淚一揮[  紅豆詞人伯奎甫呈稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年十一月二十五日京報全録]  
　　宫門抄○諭旨一道録前○選留○發抄旨五道○江督曾等奏藩司病請開缺摺○蘇撫崧奏調署臬司等缺片○豫撫倪奏勘估沁河工程籌欵堵築摺○署蘇臬陳奏謝署臬篆恩摺○大臣許奏叅贊總兵請記名簡放并賞加提督銜片○又奏叅贊道員請旨議叙片○又奏隨帶人員三年期滿請照竟給獎摺○又奏繙譯官賞加二級片○十一月二十五日户部通政司詹專府廂藍旗值日無引見○松溎由西陵回京請安○烏拉喜崇阿謙光各假滿請安○錫珍續假十日○綿宜請假五日○吏部奏派騐看月宫派出奎潤孫詒經敬信桂全清安白桓黃體芳明桂鄭訓承順齡瑞霖謝祖源李士琨鳳英林步青慶綿○召見軍機熙敬廖壽恒黃體芳花尙阿○光緒十三年十一月分選單知州山西岢嵐覃方仁貴州拔通判山西平陽張心泰江蘇附知縣福建永福符乃嘉廣東附蒲城熊汝梅湖北甲四川崇寍廖錫恩廣東拔山西浮山馮汝驎河南舉廣東海康李恩元奉天陜西邰陽葛維堃直隷山西蒲縣周道淵四川俱監江蘇金匱羅馫四川貢福建建安霍福恒順天供直州同安徽和州漆敏求江西舉道庫大使雲南臨安開廣蘇景泉直隷廪巡檢江西貴溪李維剛浙江供典史湖北監利鄭祖榮浙江監浙江景寗劉省三江蘇監湖南芷江胡耀奎廣東監廣西隆安狄士元奉天吏員廣東平遠王樹基直隸監江西都昌邸兆汶甘肅監○發抄德馨奏道員李希蓮捐賑建坊奉硃批着照所請禮部知道欽此○又試用令譚雲鵬請改就教職奉硃批吏部知道欽此○又試用通判洪祖詒期滿甄别奉硃批吏部知道欽此○又革紳代完錢糧開復奉硃批楊觀成楊榖成均着准其開復該部知道欽此○曾國荃奏本年冬漕循案分别折徵奉硃批户部知道欽此○○太子少保兩江總督臣曾國荃江蘇巡撫臣崧駿跪奏爲藩司病難速痊據情懇請開缺調理恭摺具陳仰祈聖鑒事竊據蘇州布政使易佩紳詳稱前於同治二年在軍營督隊受傷兼受風濕以致步履遲重屢服升燥之劑傷疾稍減而兩耳重聽時發時愈迨由四川藩司奉旨調補江蘇藩司屢任以來復受潮濕舊疾時發雖屢經覓醫診治而病根已深非旦夕所能奏効第藩司賦重政繁如果勉强支持必多貽誤惟有仰懇奏明請開江蘇布政使本缺俾得專心調理一俟病體就痊卽當泥首宫門求賞差使斷不敢稍躭安逸自外生成等情詳請具奏前來臣等伏查該藩司易佩紳廉明公正有守有爲且年甫六旬精神尙健是以本年五月間因疾一再乞退當經飭令力疾從公以資臂助在案兹復據該司以隆冬沍寒之際步履更形艱澁自揣難期速愈不敢戀棧誤公情詞懇切出於至誠臣等覆加查騐委係實在情形合無仰懇天恩俯賜准予開缺調理所遺蘇州布政使員缺緊要並請旨迅賜簡放以重職守所有蘇州藩司病難速痊開缺調理緣由謹合詞恭摺具奏伏乞皇太后皇上聖鑒訓示謹奏奉硃批另有旨欽此○○崧駿片再江蘇臬司張富年先經臣等會奏請調督辦河工事宜欽奉硃批着照所請欽此當卽恭録咨行欽遵查臬司總理全省刑名事務綦繁張富年現需駐工勢難兼顧臣等往返函商查有當鎭通海道陳欽銘老成諳練爲守兼優堪以署理遞遺臣鎭通海道篆查有候補道錢寳傅清勤明練辦事精詳堪以委署除分檄飭遵外謹合詞附片具奏伏乞聖鑒謹奏奉硃批吏部知道欽此○○河南巡撫臣倪文蔚跪奏爲勘估沁河漫口工程照案飭司籌欵堵築恭摺仰祈聖鑒事竊照武陟縣小楊莊沁河漫口經臣將盤築裹頭並飭勘估請欵各情具奏在案兹據彰衛懷道曹秉哲督同印委各員勘量得小楊莊口門寛一百四十丈高深二丈六尺又方凌放水缺口一道寛七十八丈高深二丈四尺連同兩岸殘缺隄身一律培築並一切善後工程計需正雜料物工價土方共銀十七萬三千二百七十三兩零批飭核减覆估請欵興築前來臣查沁河工程總與黄河有問而搶護堵築事理正復相同所幸來源不遠冬令淺涸施工尙易該隄原係民工自前撫臣鹿傳霖改歸官督紳辦奏准每年由司庫撥銀二萬四千兩以資修防遇有險要另行籌欵辦理此次小楊莊漫口因與鄭工同時正雜各料異常昂貴該道等所估工需尙能認眞撙節惟現在司庫情形入不敷出又值黃流漫溢地方被淹甚多工賑並急入欵愈减臣督同藩司劉瑞祺詳加稽核所有勘估沁工並善後隄工等銀十七萬三千餘兩實無可籌之欵若再請部指撥他省庫欵亦非裕如猶恐緩不濟急再四思維祗得仍援舊案飭司於庫儲内無論正雜欵項但可騰挪先行動用俾得集料興工赶於年内堵築毋使該處窮黎久罹昏墊以仰副自聖主子惠元元之至意其堵築事宜卽責成彰衛懷道曹秉哲督同府縣認眞經理臣隨時留意督查不任稍有虚糜除分檄飭遵外所有勘佔沁工照案籌築緣由謹會同署河東河道總督臣李鶴年合詞恭摺由驛馳陳伏乞皇太后皇上聖鑒訓示謹奏奉硃批諭部知道欽此○○二品銜署江蘇按察使正任常鎭通海道臣陳欽銘跪奏爲恭謝天恩仰祈聖鑒事竊臣接奉督臣曾國荃撫臣駿飭知臬司張富年現經奏奉諭旨督辦河工委臣署理臬篆其常鎭通海道一缺委候補道錢寳傳接署等因臣遵卽料理清楚交卸啓於十月二十日抵省准本任臬司臣張富年將印信文卷移送前來恭設香案望闕叩頭謝恩祇領任事伏念臣關中下士由工部中蒙恩外摧常鎭通海道自慚駑鈍寸効毫無兹復臬事忝權愈難報稱蘇省地大物博臬司總匯刑名平讞懲奸在在均關緊要如臣檮味深懼弗勝惟有隨時隨事禀商督撫臣實心經理斷不敢以暫時權攝稍涉因循以期仰祈高厚生成於萬一所有微臣感激下忱並任事日期謹緒摺恭謝天恩伏乞皇太后皇上聖鑒謹奉奉硃批知道了欽此○○許景澄片再德館一等叅賛官花翎總兵銜福建儘先補用副將陳季同經臣於光緒十年九月奏明留用派充署理叅賛官光緒十一年六月派充駐德二等叅賛官計自光緒十年七月初九日第三屆留洋之日起連閏扣至本年六月初八日續屆三年期滿該員熟悉外洋情形諳練謹愼深爲得力實屬著微勞查出洋人員經吏部奏定章程准照異常勞績辦理合無仰懇天恩俯准將花翎總兵銜福建儘先補用副將陳季同以總兵交軍機處記名請旨簡放並賞加提督銜以示鼓勵謹遵吏部申明定章將該員出身履歴另繕清單恭呈御覽理合附片具陳伏乞聖鑒訓示謹奏奉硃批陳季同着以總兵交軍機處記名請旨簡放並賞加提督銜該部知道豐併發欽此○○許景澄片再德館二等叅賛官記名海關道户部郎中舒文經臣奏調隨同出洋於光緒十年九月初五日到德連閏扣至本年八月初四日現屆三年期滿兹據該員呈稱前在總理各國事務衙門當差由内閣中書歴經王大臣奏保至户部郎中並蒙恩記名以海關道員用此次不敢再邀獎叙等情查該員精細穏練深明事體辦理交涉事件悉臻妥協實屬著有微勞旣據聲稱不敢再邀獎叙理合據情附片陳明伏乞聖鑒謹奏奉硃批舒文着交部從優議叙欽此○○出使大臣二品頂戴翰林院侍讀臣許景澄跪奏爲德舘隨帶人員三年期滿擬請照章給獎恭摺仰祈聖鑒事竊查總理各國事務衙門奏定章程出仲各國大臣所帶叅賛流員隨同以三年爲期年滿奏獎等因兹查大挑本班先補用知縣朱宗祥分省補用知府楊兆鋆湖北儘先補用州同汪洪霆分省補用州判王文謨等四員隨同臣於光緒十年九月初五日到德派充駐德叅賛隨員等差連閏扣至本年八月初四日現屆三年期滿查該員等精明詳愼勤實耐勞辦理交涉事件及採辦船械諸事諸臻妥洽實屬異常出力擬將駐德三等叅贊官朱宗祥由改掣江西原掣甘肅大挑本班先補用知縣請免補本班以直隸州知州仍留原省歸候補班前先補用並請賞加知府銜隨員楊兆鋆擬由分省補用知府請免補本班以道員仍分發省分補用並請賞加三品銜隨員汪洪霆擬由鹽提舉銜湖北儘先補用州同請免補本班以知州仍留原省歸候補班前補用並請賞加四品銜隨員王文謨擬由五品銜分省補用州判請免補本班以知縣仍分發省分歸候補班前遇缺卽補並請賞給五品封典合無仰懇天恩俯准給獎以示鼓勵所有隨帶出洋人員期滿照章請獎緣由理合恭摺陳請並遵照吏部申明定章將該員等出身履歴另繕清單恭呈御覽伏乞皇上聖鑒訓示謹奏奉硃批朱宗祥等均着照所請獎勵該部知道單併發欽此○○許景澄片再德館三等繙譯官户部遇缺卽補員外郎文續隨臣於光緒十年九月初五日到洋查該員秉性篤誠熟悉英國語言文字自十一年五月以後屢因水土不服給假醫調然於銷假期後尙能盡心辦公迄無貽誤計自到洋之日起連閏扣至本年八月初四日現屆三年期滿不無微勞足録合無仰懇天恩俯准賞給隨帶加二級以示鼓勵理合附片具陳伏乞聖鑒訓示謹奏奉硃批着照所請該部知道欽此 
 
 

Page 10

 
 
[光緒十三年十一月二十六日京報全録]  
宫門抄○閱督楊奏調署要缺知縣摺○又奏陳明續解制錢片○晉撫關奏神靈顯應請頒匾勅封摺○皖撫陳奏委署直隸州缺片○川督劉奏因奸謀殺期親胞兄審明定擬摺○河督李奏謝署河督恩摺○十一月二十六日禮部宗人府欽天監八旗兩翼值日侍衛處引見八名兩翼三十二名内務府二十一名○潘祖蔭嵩山各假滿請安○道府周馥李楹各謝恩○截取知府劉綸襄等各預備召見○吏部奏派揀選官缺派出恩中堂曾紀澤敬信周德潤○兵部奏派演放水師礮位派出德福雙齡○召見軍機潘祖蔭劉綸襄周馥李楹○○頭品頂戴革職留任閩浙總督兼管福建巡撫事臣楊昌濬跪奏爲實缺知縣交代短欵已清調署要缺以重地方恭摺具陳仰祈聖鑒事竊准户部咨以臣奏叅屏南縣知縣盧慶雲短交前署晉江縣任内正雜各欵銀一萬二千一百五十兩零榖二十石盧令先飭赴任與部章未符奏請將福建藩司張夢元交部議處將臣交部察議仍勒限追繳倘限滿不完或完不足數卽行叅革查抄懲辦等因奉旨依議欽此欽遵咨行到閩在部臣按章指叅固爲愼重課賦起見惟是臣受恩深重恭膺疆寄何敢於國家正供稍存瞙視該員盧慶雲短交晉江縣任内各欵銀榖叅後卽據依限掃欵解清經臣於本年七月二十八日附片奏請給還頂戴以資觀感奉旨允准旋於八月十五日接准部咨始悉臣於本年七月二十一日奏叅行文計户部具奏之日盧慶雲已將短欵解清亦見閩省於州縣交代短欵未嘗不認眞嚴追查盧慶雲順天進士原籍廣東准補屏南縣知縣光緒十年委署侯官首縣勇于任事胆識過人到任後辦理兵差巡防聯甲不遺餘力撫綏安輯民情翕服調署晉江縣篆治行不减於前本年正月飭赴屏南縣本任供職良以牧令關係地方休戚循良難得不能不稍從權變現在建寍府屬之浦城縣梁亨吉據報丁憂該縣當由浙入閩要冲夙稱難治本年懲辦哥匪之後現有戕官之事一切尤須整頓非爲守兼優之員難期經理盡善查該員盧慶雲才識明定歴任有聲本任内並無承緝盗案將屆四叅限滿以及經徵錢糧有關降調處分堪以調委署理其屏南縣任内經手倉庫銀榖均已埽數清楚亦與部章相符據福建藩司張夢元會同署臬司解煜會詳前來除咨部查照外臣謹恭摺具陳伏乞皇太后皇上聖鑒謹奏奉硃批吏部知道欽此○○楊昌濬片再閩省欽奉懿旨鼓鑄一錢重制錢解京應用並准户部指撥地丁京餉銀二十萬兩作爲成本籌購銅鉛加外鼓鑄俟積有成數委員解京等因業經遵旨開鑪鼓鑄情形及兩次挑選制錢四萬串委員候補同知李鍾鯉管解進京奏咨各在案兹復挑選了潔制錢二萬串裝紥篾包作爲第三第四兩次一萬串先後解京投納查管解委員候補同知李鍾鯉尙未京旋相應繕具批領給京委員候補通判李春輝徐星鈐分别領解附搭輪船保險運津連同批領轉交前解委員李鍾鯉點收由津盤運進京解赴户部投納一面再行嚴飭委員勒限各匠認眞鼓鑄惟現屆封河續鑄錢文容俟明春開凍再行運解應用據閩省善後局司道詳請奏咨前來除分咨給批起解外謹附片陳明伏乞聖鑒謹奏奉硃批户部知道欽此○○山西巡撫臣剛毅跪奏爲廟祀正神功德及民據情籲懇分别勅賜封號匾額以答神庥恭摺仰祈聖鑒事竊據署寍遠廳通判薩呢揚阿詳據紳士張奎士等聯名禀稱該廳自乾隆三十年建設廳署經各紳士於署之東西捐資分建吕祖廟曁城隍廟神靈素著保護地方每遇水旱災祲有求必應同治五年瘟疫流行病者接踵鄉民凡有求禱無不化危爲安光緒三四兩年雨澤愆期禾苗將槁兼以疾疫經該前廳率同僚屬紳民詣壇誠禱卽蒙甘霖立沛田禾復蘇疫氣全消轉慶豐稔實屬靈應異常等情由藩臬兩司詳請具奏懇飭賜封號頒給匾額前來臣查廟祀正神實能禦灾捍患有功德於民者例准題請勅封給額今寍遠廳吕祖城隍保護羣生送昭靈貺旣據衆情籲懇核與定例相符合無仰懇天恩俯准將寍遠廳吕祖城隍勅賜封號並頒給匾額發臣祗領轉飭敬謹懸挂以答神庥而順輿情是否有當理合恭摺具奏伏乞皇太后皇上聖鑒訓示謹奏奉硃批另有旨欽此○○陳彞片再調署廣德直隸州本任旌德縣知縣熊祖貽現經調省另有差委所有廣德州知州員缺應卽遴員接署以專責成查有候補直隸州知州文翰歴練安詳講求操守堪以委署據藩臬兩司會詳前來除檄飭遵照外謹會同兩江總督臣曾國荃附片具陳伏乞聖鑒訓示謹奏奉硃批吏部知道欽此○○頭品頂戴四川總督臣劉秉璋跪奏爲審明因姦謀殺期親胞兄按律定擬恭摺具陳仰祈聖鑒事竊查犍爲縣知縣楊鼎昌審解縣民萬幅亮因與胞兄萬幅章之妻萬陳氏通姦獨自起意商同海元霸將萬幅章謀殺身死一案到司案情未確發委審辦兹據成都府知府黃毓恩等覆審明確由按察使游智開解勘前來臣親提研訊緣萬幅亮萬陳氏海元霸卽海老三均籍隷該縣萬幅亮與分居期親胞兄萬幅章素睦無嫌萬陳氏係萬幅章之妻與萬幅亮見面不避海元覇素不務正在外游蕩與萬幅亮素相交好光緒十一年十月間不記日期萬幅亮至萬幅章家閒要詢悉萬幅章赶集未回卽向萬陳氏調戯成姦後非一吹萬幅章並不知情十二年正月初間萬幅亮戀姦情密慮恐被萬幅章知覺不能與萬陳氏通姦獨自起意將萬幅章致死便與萬陳氏長作夫婦因萬陳氏與萬幅章夫婦尙和恐其不允未向商謀又恐萬幅章力大一人不能敵往向海元覇告悉前情邀令帮助並許事成後謝給錢十千海元覇貪利應允約俟遇便下手各散正月初九日萬幅亮前往萬幅章家看望因萬陳氏出外探親未回留萬幅亮在家作伴初十日夜二更後萬幅亮見萬幅章赶塲回家酒醉在屋睡熟往向海元覇告知約令動手海元覇卽携鐡錘與萬幅亮同到萬幅章房内走至床前海元覇卽用鐡錘毆傷萬幅章右手腕萬幅章驚起喊呌萬幅亮接過海元覇手内鐡錘連向萬幅章嚇毆傷及其左額角右太陽穴萬幅章當卽因傷殞命萬幅亮向海元覇聲言緩日再給謝錢囑令赶緊逃外躱避海元覇畏懼心慌當卽逃逸次早萬幅亮往向萬陳氏揑稱萬幅章不知因何事被海元覇毆死萬陳氏回家看視信以爲實投同約鄰看明報經前署該縣韓養正騐訊詳緝萬幅亮於萬陳氏報案後聞知差緝嚴緊慮恐破案亦卽逃逸嗣因初叅限滿犯未弋獲韓養正當將承緝不力職名詳經咨叅旋卽交卸該縣到任接交先後獲犯訊詳批飭審擬由府招解到司因案情未確發委審辦兹據成都府等訊明定擬由臬司解勘到臣親提嚴鞫各供前情不諱詰無縱姦起釁别故亦無另有同謀加功及逃後行兇不法與知情容留之人案無遁飾查律載謀殺期親尊長已殺者凌遲處死又姦兄弟妻者姦夫姦婦各絞决又例載因姦謀殺本夫之案爲從加功若係平人照凡人謀殺加功律擬絞監候又謀殺期親尊長若正犯罪應凌遲處死者爲從加功之犯擬以絞候請旨卽行正法各等語此案萬幅亮因與胞兄萬幅章之妻萬陳氏通姦情密獨自起意商同海元覇將萬幅章謀殺身死實屬淫惡查萬幅章係該犯萬幅亮胞兄服屬期親自應按律問擬萬幅亮除與兄妻萬陳氏通姦罪應絞决輕罪不議外合依謀殺期親尊長已殺者凌遲處死律擬凌遲處死萬陳氏於萬幅亮起意謀殺伊夫並不知情惟與夫弟通姦亦應按律問擬萬陳氏除姦夫自殺其夫姦婦雖不知情律止絞候輕罪不議外合依姦兄弟妻者姦婦絞立决律擬絞立决海元覇與萬陳氏並無姦私其聽從萬幅亮謀殺功合依謀殺期親尊長正犯罪應凌遲處死者爲從加功之犯擬絞監侯例擬絞監候請旨卽行正法萬陳氏係婦女免刺萬幅亮海元覇均照例刺字族隣朱本彩等始雖失於覺察卽協報獲犯應免置議無千省釋屍棺飭理兇器鐡錘供器免追萬幅亮許給海元覇錢文尙未過付係屬虚贜亦應免追所有審明定擬緣由理合循例恭摺具陳伏乞皇太后皇上聖鑒飭部施行謹奏奉硃批刑部速議具奏欽此○○三品頂戴署河東河道總督臣李鶴年跪奏爲恭報微臣接印任事日期叩謝天恩仰祈聖鑒事竊臣于本年九月二十九日仰蒙召見訓示周詳莫名欽感是日奉上諭李鶴年着署理河東河道總督卽行前赴署任毋庸請訓等因欽此當卽束裝就道於十月三十二日馳抵河南省城時尙書臣李鴻藻先已到汴撫臣倪文蔚亦由工回省連日晤商一切旋准前河臣成孚於二十五日將關防文卷王命旗牌委員齎送前來臣卽恭設香案望闕叩頭祗領任事伏念臣昔領宣防毫無報稱兹膺艱鉅彌切戰兢惟有勉殫智力審度機宜招徠料物以裕工需勸懲員弁以求實効與撫臣和衷共濟庶期早日竣工稍酬高厚鴻慈於萬一除到任日期循例恭疏具題並卽日馳赴工次另將情形會摺奏報外所有微臣感激下忱謹繕摺叩謝天恩伏乞皇上聖鑒謹奏奉硃批知道了欽此 
 
 

Page 11

 
 
[光緒十三年十一月二十七日京報全録]  
宫門抄○教職單○川督劉奏射洪縣等城隍等神靈應顯著請頒匾加封片○閩督楊奏遴補陸路叅將摺○西撫李奏補知州缺片○大臣祥奏循例派員查閱孶生駝隻摺○河督成奏紹誠等到工日期片○江督曾奏道員交代完竣入滇赴任片○將軍錫奏委者同知缺片○又奏保屯田出力員弁緣由片○十一月二十七日兵部太當寺太僕寺侍衛處值日廂藍滿引見十二名○那王假滿請安○太常寺奏派揀選官缺派出烏拉喜崇訂熙敬請安○李士焜黨吉新各預備召見○記名副都統薩凌阿到京請安○翁同龢謝本省豁免錢糧○召見軍機恩佑薩凌阿李士焜黨吉新○光緒十三年十一月分教職單正諭山東濟寍州周崇芹河南杞縣葛順昌陜西鳳翔晁鎭域浙江平湖許仁杰江西上饒龔人鵬湖北公安徐方炯湖南祈陽彭壽綏俱舉訓導安徽巢縣徐曾山東城武房昭森福建寍洋戴瑞璋江西德安王邦瑾湖北松滋彭鼎遹通山王保清四川雅安侯錫珪俱舉河南封邱高珩優復諭直隸廣昌張玉珊貴州湄潭黃明俱舉山西永濟劉烈甘肅華亭梁永清四川縣周國藩俱拔陜西淳化李　善恩直隸平山薛貴三河南靈寳李庭鈺廣東定安鄭炳森俱廪復訓江蘇江陰榮賛堯歲河南彰德張曉雲歲陜西渭南劉定榮廪甘肅寍夏王金華增浙江海鹽胡霖霈福建歸化何春林俱舉湖北江夏楊炳岳文生湖北黃州水子嘉榮雲南通海麥際熙增○○劉秉璋片再據射洪縣知縣謝廷鈞禀據該縣紳士胡文魁等呈稱縣城城隍廟龍神祠曁觀音大士素著靈異偶遇水旱偏災臚求必應本年春夏之交雨澤稀少秋苗棉麥漸成枯槁經該縣率同紳民馳詣各廟祠叩禱立沛甘霖綫獲大稔公懇奏請頒賜匾額又據署樂至縣知縣王惟祺禀該縣城隍素著靈異凡有祈請輙著靈應本年自入春以來雨澤愆期已成旱象一經詣廟求禱立沛甘霖四鄉田畝均沾潤澤洵屬有功於民奏請頒賜匾額又據署叙永直隸廳同知但祖蔭禀據該廳紳士鍾承烈等呈請廳屬甘溪洞龍神及城内舊有城隍廟屢著靈異本年秋初晚稻將熟之際經旬不雨田禾漸槁一經祈禱迭沛甘霖至歴年遇有災患疫疾禱無不應均懇奏請飭加封號並頒賜匾額各等情前來臣查城隍龍神觀音各廟祠靈應顯著典禮攸隆兹據射洪樂至叙永等廳縣紳民以屢荷神佑赴縣廳呈懇賜匾加封均出至誠合無仰懇天恩飭加叙系龍神城隍各封號並頒賜射洪城隍龍神觀音曁樂王城隍與叙永龍神城隍匾額各一方由臣發交縣廳領敬謹製挂以答神庥而順興情謹附片具陳伏乞聖鑒訓示謹奏奉硃批另有旨欽此○○頭品頂戴革職留任閩浙總督兼管福建巡撫事臣楊昌濬跪奏爲陸路叅將員缺緊要遴員請補以重職守恭摺仰祈聖鑒事竊照浙江撫標中軍叅將唐湘遠因病出缺所遺叅將係陸路題請第一輪第三缺輪用揀發班次人員當經會摺奏請以留浙儘先補用叅將李祥勝補授准到部咨議覆查李祥勝係浙江儘先叅將自應歸入儘先班内序補不得請補揀發班次之缺所請以該員補授之處核與輪缺章程不符應毋庸議仍令另揀合例揀發人員請補等因伏查是缺叅將駐紥杭州府城爲省會要區各營領袖事務殷繁督率巡防在在均關緊要必須熟悉情形勤幹有爲之員方克勝任未敢遷就請補前與撫臣函商請以該叅將李祥勝補授係爲要缺得人起見兹旣准咨前因應卽遵照部章在於浙江省已收標外路揀發補用各叅將内遴選查有浙江揀發候補叅將白桔生年四十歲順天通州人由監生於福建籌餉案内報捐卽用叅將光緒七年九月領咨赴部並在京補繳四成監生據兩八年二月十七日引見奉旨發往浙江歸揀發班候補欽此領票出京四月十七日到浙收入浙江撫標左營候補該員年强才裕辦事勤明以之補授斯缺尙堪勝任臣與撫臣意見相同機之輪補班次亦符合無仰懇天恩俯念叅將員缺緊要准以該員白桔生補授浙江撫標中軍叅將於營伍地方均有裨益如蒙俞允該員係奉部分發侯補應請毋庸再行送部除飭取履歴另咨外謹會同浙江巡撫臣衞榮光浙江提督臣歐陽利見合詞恭摺具陳伏乞皇太后皇上聖鑒勅部議覆施行謹奏奉硃批兵部議奏欽此○○李秉衡片再西隆州知州一缺地處廣西極邊壤接滇黔兩境山深箐密民苗雜居强悍多事素稱難治必須控馭有爲操縱得宜方足以資治理查現任該州知州石鳴泉到任以來一切未能悉臻妥恊人地實有未宜相應請旨撤回另補所遺西隆州知州係烟瘴邊要之缺例應由外揀員升補俟奉旨後遴員請補據藩臬兩司具詳前來謹會同兩廣督臣張之洞附片具奏伏乞聖鑒訓示謹奏奉硃批着照所請吏部知道欽此○○奴才杜嘠取車森多爾濟祥麟跪奏歲循例派員查閱孶生駝隻恭摺仰祈聖鑒事竊查烏里雅蘇臺所屬東西兩翼孶生駝隻例應三年查閱一次每一年十隻駝内孶生二隻並無倒斃者將該管之王公等奏請紀録各二次其牧放駝羣之官兵等各賞給縀布烟茶如有倒斃者不給紀録賞項仍着該管之王公等賠補歴經遵辦在案計自光緒十年查閱後至今屆已三年例應派員往查以昭愼重是以於本年七月間特派主事銜榮昌等往查去後旋據該員等禀稱遵查東西兩廠孳生駝隻核與例獲數目相符惟西廠倒斃駝隻核與例報倒斃數目不符禀請查辦前來當將西廠例外倒斃駝隻嚴飭赶緊賠補惟查東廠孶生駝雙前自光緒八年起至十年止因災倒斃駝隻核其實數三千有奇除照例遞年嚴飭賠補不計外現欠尚有二十餘隻奴才等已於本年春間將此項所欠駝隻擬定分别攤賠抵補各情奏明在案嗣經部議令將一切數目詳查聲前等因除將此項擬賠駝隻一切細數業經飭查容俟查明呈覆時再行報部先將此次循例查閱三年内兩廠共應獲孳生駝隻數目分晰造册送部查核外所有管理東翼孳生駝廠圖什業圖漢部落公密什克多爾濟署理西翼孶生駝隻三音諾扅部落貝勒額林沁忠鼐事務之協理臺吉瓦齊爾綽克圖以上一員可否照例議叙牧廠官兵獎給縀布烟茶之處請旨飭部核請謹將循例查閱孳生駝隻緣由理合恭摺具奏伏乞皇太后皇上聖鑒訓示謹奏奉硃批該衙門知道欽此○○成孚片再前因鄭工籌堵事宜費鉅工繁需員襄理當經附片奏乞天恩調員委用於光緒十三年九月十一日奉上諭口山西布政使紹諴降調浙江按察使陳寳箴前山東按察使藩駿文均着發往河南隨同成孚倪文蔚辦理河工事宜卽着廂黃旂滿洲都統兩廣總督山東巡撫飭令該員等迅速赴工毋稍遲悞等因欽此遵卽分别咨行轉飭欽遵來工去後除陳寳箴尙未來工外紹識於十月十四日潘駿文於十月初十日先後呈報到工當卽會飭紹識駐札西壩潘駿文駐札東壩會同開歸陳許遺督率在工員弁將一切工程事宜悉心籌畵妥愼經營以專責成而收實効所有該員等到工日期謹會同撫臣倪文蔚合詞附片具陳伏乞聖鑒謹奏奉硃批知道了欽此○○曾國荃片再臣等會同前署兩江總督湖廣總督臣裕禄具奏暫留道員清理經手未完事件一摺本年九月十二日差弁齎回原摺奉硃批仍着飭令湯壽銘迅赴新任勿准藉詞延宕欽此當卽松録轉行欽遵去後兹據該道將經手事件赶行交代完竣據報於十月二十日由甯起程入滇赴任理合會同江蘇巡撫臣崧駿附片陳明伏乞聖鑒謹奏奉硃批知道了欽此○○錫綸片再署伊犁撫民同知分省補用直隸州知州駱思綬署事日久辦事平常近與善後局員各執已見不能和衷誠恐私見未融辦事被悞除將善後局員另委妥員接辦外理合將撫民同知一缺委員接替以資整頓查現任伊犁理事同知聯恩和平謹愼辦事認眞堪以接署所遺理事同知一缺查有留甘補用知府奎光老成歴練謹愼耐勞堪以接署除分飭各該員卽行接印任事並咨部及陜甘總督譚鍾麟甘肅新疆巡撫劉錦棠外所有委員接署伊犁撫民同知伊犁理事同知員缺各緣由謹附片具陳伏乞聖鑒謹奏奉硃批吏部知道欽此○○錫綸片再查上年十二月奴才奏保塔爾巴哈台屯田出力員弁一摺奉旨交部核議欽此欽遵在案現准部議以上年奏准新章凡有保舉案件若不取具該員等履歴開單報核除將所保之案毋庸核議將原保官先行議處各等因此案係光緒十一年屯田出力員弁蒙恩准其保獎之案彼時尙未准部定新章嗣因奴才奉旨來伊犁啓程緊迫遂未能隨時具奏經署塔爾巴哈台叅贊大臣春滿查照舊案咨由奴才覆核轉奏遂將部定新章取具履歴一節遺漏奴才上年因伊犁應辦事件頭緒繁多加以疾病昏迷覆核未詳係屬疏忽兹准部議理合仍由塔爾巴哈台叅贊大臣轉飭該員弁等遵照新章將籍貫三代係由何案膺保或由何處報捐呈明叅贊大臣開單報部毋庸再由奴才具奏以清眉目所有奏保屯田出力員弁業經咨照塔爾巴哈台叅贊大臣辦理各緣由謹附片具奏伏乞聖鑒謹奏奉硃批該部知道欽此 
 
 

Page 12

 
 
[上海陳家木橋豫皖協賑公所經收金陵黑廊陳第賑捐善字第四次細數]  
　　源裕典二十元孔耀南張春和陳鴻春三户各十元孔飛之張登華無名氏李鑑記四户名五元謙堂郭無名氏德泰永號無名氏四户各四元太和永劉堦省過氏孫龍趙堯共六元利記生記熊源生義新同仁裕同興泰中孚宋其翁甡記鈕仁記共九元無名氏福源永不留名陳孫氏四户名兩元徐廣泰號德裕陳姓沈柳庵王本枝王克來吳越孫張少卿黃代九户各一元徐子愼劉德長楊昌魁吳廣和張誠信郭玉誠吳壽人王福煃共一元第五十文滄洲經靜年共一元五百金殿臣手三千無名氏敏德堂程堯峰德潤堂朱少南司公嚴板遠遺德堂敦和　鑑心堂胡秀山未故人曹龍翔共三千路福星汪介之各一千張乾泰郭雲衢毛漢儒邵湛卿四户各五百無名氏梁祝三賈炳成三户各三百金蘭齋二百五十文映漣堂二百王克之劉錦珊兩户各一百○以上有十一月初八日起至二十一日止共　一百二十元錢十二千一百一併解交上海電報總局豫皖所 
[上海陳家木橋豫皖協賑公所經收蘇州電局賑欵第八批細數]  
　　許大善士散册六十五元有求必應五十元蘇州府魁交來華亭縣募蘇册六十一號廿三元十五千又交來震澤縣募蘇册六十五號五户三十三元積厚堂廿一元對開洋三個復昌庄交蘇册一百十五號十四户廿二元又一百十一號十五户十四元二百八十志仁氏思義記各五元延泉酬愿永保平安四元高陽子求母體康健三元隠名氏移　資吟香書屋燕京氏求佑丈夫兒平安許子振盡心氏五户各二元峽口氏求家安談鏞庭忍齋主人鳴記散册四户各一元了心愿求長久雙全金子乙錠一兩七錢一分無名氏銅洋五元以上共英洋二百五十八元對開洋三個錢十五千二百八十銅洋六元金子乙錠換見元廿九兩一錢六分一併解交上海電報總局豫皖賑所 
[上海陳家木橋豫皖賑所經收蘇州中市盛貽本棧公帳房解賑欵第八批細數]  
　　范壽芝平餘三十五元八角濟美典友節省伙食二十元兆豐典節省年節源費十元協和提庄十元高羊氏十元無名氏五元方善記三元陳香谷蔡小谷麗記三户各二元心餘力薄子求病愈消灾黃勤補吳杏邨王芹香同泰王成和王麓和福生積受勿小吃點心錢恊大莊秦雲卿伸添養莊漩泰衣莊亭記衣庄韓養和省酒錢順記衣庄添興衣庄吳阿二廿二户各一元知非子九角隠名氏不書名汪嘉謨潘紹杰程貽仁堂經書堂六户各五角汪澍記對開洋一個無名氏六開洋二個恊記和號銅洋各五元汪壽林無名氏趙培初三户各三角馬鴻春不書名葉書記江福生同增張禮祥范裕來七户各二角吳逹如九成堂金如意不書名汪復祥無名氏許禰音朱成寳八户各一角祝咸熙得麟堂程桂山郁桂卿戴冬生有必無力子孫書記無名氏八户各五百省酒錢女工錢柏四李如松四户各四百玉樹堂黃實記不書名無力愛德堂孫世泉五户各三百扶風子居士氏高魯生天六鐘福如程厚田六户各廿二思善軒無名氏柳阿娘愼生點心四户各一百戴囊生戴小姐合一百汪良卿銅洋二元不書名存心氏無名氏不矗氏吃下來有心堂不留名求平安求雪求早降雨求永熄十一户銅洋一元以上共捐英洋一百三十七元五角小洋三個銅洋十三元 
[上海陳家木橋豫皖恊賑所經收蘇州安節局第五批賑欵細數]  
　　婁江昌善局鮑秋山柯培生等經募放生餘欵甘元補過氏八元丁滋記四元養心書五元學孟女士福幼廬心蓮居三户各三元漱芳書屋餘記雙桂軒三户各二元勉力子保玉女士小修子寳硯齋具慈寶傳經閣六户各一元吸霞主銀鐲乙雙計二兩七錢丁太奶顧太奶奶合一元○百年長桶捐有心餘人無名氏名二元普長梯雲書屋各一元廿三號册十一户一千一百廿八號册二千八百拙力子一元銅洋一元無名氏一千三百五十又另户七百五十文○源記板木行桶捐無名氏三百另三○人和震記桶捐楊云峰園瑞卿葉雪帆施仰山顧小舫亢湘之許立生李錫加愈念橋王旭和沈壽祺程菊卿金鴻臯萬云龍十四户二元對開一個四開三個叔十元全記貼記慶記堂二元陶徐氏求病愈三元無名氏四户八元銀三兩六錢七分錢一千六百九十七銅洋二元○義大烟鋪桶捐吳興氏募六元錢五百二十徐姓式記名一元無名氏五户廿元錢一千四百天良氏宗海各二百内有銅洋一元○恊和衣庄桶捐風烟永息鍾陶氏各一元無名氏七百四十○松茂寶紙鋪桶捐馨記二无無名氏二户二元一千一百霞記一元小峰三百以上共收英洋一百廿四元本洋一元銅洋四元對開一個四開三個銀兩六錢七分銀鐲乙雙二兩七錢六錢十二千四百另八文 
[上海陳家木橋電報總局豫皖賑所經收十一月下旬廿六至廿九日收解清單]  
　　常州武陽縣嬰總局募第十二批陽字豐前鄉廿七都一圖十九户計捐五千五百文四七都二圖十一户計捐六元廿七都三圖四十九户計捐六千五十文成改鄉廿七都二圖廿五户計捐二十四千六百二十文廿五都一圖十一户計捐七千一百八十文定東鄉女都五圖一伯四十六户計捐洋一元錢二千四十文米五石一斗七升兩共合計洋二元四伯八十文定西鄉三都一圖七十二户計捐十元惠化鄉念二都一圖七户計捐七元昇西鄉七都四圖十七户計捐二十元七百文武字欽鳳鄉三十都二圖三十七户計捐二元五千九百五十文城一圖二十四户計捐三十八元以上實收英洋一百三十七元錢二伯八十文又第十三批陽字昇東鄉十八都三圖八十六户計捐六元廿三十二百四十文十八都圖四十二户計捐洋三十六元十一千六百文十八都四圖十三户計捐二元七千九百五十文新塘鄉十四都八圖廿五户計捐五千一百文定西鄉三都三圖六十九户計洋七元十五千八伯十文武字帳南鄉廿七都三圖念五户計捐十五元陽字豐西鄉四十二都四圖十九户計捐七千一百五十文定西鄉二都二圖四十八户計捐二元十千文二都三圖七十一户計捐兩元十五千文二部六圖七十户計捐一元十八千五百文以上實收英洋一百八十三元錢六百楊可園募第二次十九户二十元無錫知仁莊募第二十一批三十五户廿七元○楊册高郵丁鏡齋募第十二批廿六户四十元○蘇册蘇城電報局募第八批洋二百七十三元銅洋六元對開洋三元原金一錠估重一兩七錢二分兌見規九廿九兩一錢六分錢一百八十八文户另登報章崑邑崇善募堂第十批四户十九元得見齋書坊募第二批十六户十元三百盛澤王楚仙募第三批二十户二十元一角足虚對開各元錢一百蘇城盛貽本公帳房募第八批一百三十七元四角銅洋廿三元對開一元銀三錢四分細户另登報章意興漆行銅洋廿二元安節局募第五批英洋一百廿五元一角本洋一元銅洋四元紋銀三兩六錢七分售銀鐲一雙重二兩七錢對開一元錢四百廿二收蘇城元瑞祥庄局玉圃交來陽春孫募蘇垣木業洋一百元○寗州金陵恊賑公所第四批英洋一百十元錢十二千一百文細户另登報章○批册杭電局募第四批十八户廿四元○凝册常熟凝善堂到廿九批善長募十二户計二元八伯文周蔚君募九户計一元九十文高福增募四十八户計八元曹歧嶠募二十户計六三角陸宿來募十八户十一元四角一千五百廿文黃潤梅募十八户一元二千七伯十文浦少風募四十八户計十三元周竹章募四十八户計念元五角五分杜粲興募十三户計三元黄潤梅仲受之陸逸夫三君同募十四户一元一千七百八十文宋竹君募十户計二元徐朗岩募二元錢厚卿張蔭南募三十元户計廿元五百五十文起懿庵募三元木翁募三十元一千四百文仲記是字桶二百八十七文鴻記禄字桶無名氏五元散捐二十一文品記緣字桶九十七文勷記行字桶三百六十八文木記人字桶仲封銅洋一元味雪齋英洋一元散捐五十五文以上實收英洋一百四十元銅洋一元錢十八文○川册川督親兵營統領徐君杏林募九七市平銀一百兩申合規元一百五兩三錢又募署四川提督錢九七市平銀一百三十兩申合規元一百三十六兩八錢九分○祥册曹娥厘局李募二十户十二元○直册都門金芸軒第七批二十五户規元四十六兩四錢四分又第八批十户規尤四十一兩二錢八分○金册蘭溪電報局募第四批八元五角○甬定海道頭司署盛募六户七元○紹册紹興電報局募第三次十四户五十元口嘏册眞州未遂子募十二户拾二元○臺册汪作黼來副一局慈心人募第二批十四户三十三元○奉册營口電局朱募第二批四户規元三十四兩九錢○要册嘉定葛吟梅募十户三元一百九十四文閩省周少華求母病愈二十元○太册太倉無名氏二元二角三百文○申册同康和笙餘大元甡四莊誤下銅洋一元葉遠蔭一元○綏册馮步枚來鎭江綢捐局募二十户五十二元○二餘册黎里孫仲甫募八户八元乍川泰源號募四户四元○絲册絲業會館新棉衣二千件○保册太鎭鑒棧朱麓生來吳梅閣募十七户十三元正義隆敖福四百松江大生樂鋪同仁十四户一元三角海鹽塘工局向一元浙紹山感號募十一户十元○本旬二十一至廿九止共收規銀三萬八千七百三十二兩二錢一分四厘英洋二千六百八十七元陸角五分銅洋七十三元對開洋八元三共合規銀一千九百四十八兩四錢六分五厘原銀四兩另一分飾銀二兩七錢合規元六兩九錢七分錢十九千五百五十三文合規銀十三兩四錢八分五厘四項共合規元四萬七百一兩一錢三分四厘又新舊棉衣四千二十六件○連前共收規元二十四萬四千八百廿三兩三錢二分五厘新舊棉衣五千二百廿五件○解豫賑第八批庫平銀三萬兩外加鑛局費庫平銀一百八十兩計合規元三萬三千七十七兩二錢八分解皖賑第八批庫平銀二萬兩合計規元二萬一千九百廿兩解任畹翁散放新棉衣五千一百件解交絲業賑所舊棉衣七十七件太倉買羊橋繆衡甫手新棉衣五件○連前共解規元二十四萬三千六百十七兩七錢五分○實存未解規元一千二百五兩五錢七分五厘新舊棉衣四十三件合併聲明 
[上海北市絲業會舘籌賑公所施少欽經收山東順直河南賑捐十月十五日第一千五百五十二次清單]  
　　克纘堂五元屈坤厚求病速愈十元尤大室病愈完愿一元無名氏五元可齋順意軒二元穗春王卿團募汪壽中極承氏各二元大有行一元穗春九角聚源行童文潮安記卒和四户各五角翰榮章三角沈榮森胡蓮生各二角韓爾泰傅樹揚稱陽子王幹庭四户各一角去惡山齋銅洋一元以上十六户合來洋十元前署延平府鄒太守託齋裕光交來鄒貽經堂八元毛思補堂六元駱餘慶堂五元鄒裕清四元鄒四友堂四元帶草堂鄭魯成美堂堂鄒十八子彭樂善堂四員各二元以上九户合來爛板洋三十五元俱七二重保德堂求病愈洋二元薛世籌爲先父八十冥壽移殱資以邀冥福八元豫記求室人病愈一元河南賑鎭海胡仁周念元俞紫封念元嘉定勸募公所募黃星伯洋一元錢七百十八文程修本堂六百八十文理和堂雲記各二百文勤益堂黃元盛各一百四十文錢希伏銅本洋一元又找九月廿六十四户内錢二百四十文隠名氏徐省日田四元求保萱慈長壽安康氏陸放生資二元隠名氏求嗣却病洋十元訪求古志一百元蘇州立豫庄來延記銅洋二百六十元蘇州茂苑刑曹科募本立堂愛吾蘆愼遠堂三户各一千文望善氏三百文和德堂敦厚堂行素堂遂初堂祥實眞名隠凝儉堂樹德堂仁義堂素善募十户各二百文隠名氏德善堂頴川至德堂王福全近古堂續善士借史舘無名氏胡裕豐永安堂慈實世德堂仁義堂求安于纔善土十六户各一百吳中市一百燕詒主人一元守眞返本山人半元無名氏五百愿保人平安如不及齋各四百成訓主人三百四十朱馨翁懷善居朱清卿三户各三百張綏翁隠名氏耕硯居有心無力入無力于五户各二百胡明軒張受卿朱國良孫瑞堂周凝如張綏之王竹樵杜榮生張峻卿張樾卿徐貢叔十一户各一百朱清卿二百勉方子求咳嗽速愈足對開一元嘉善臥雲募鄒口决皇甫賑上官廉富貴人安瀾慶萬民統惠莫大平其政錢傾囊蒼生活十户各一元吳師杰求長子病愈五十元新安歙邑畢士逹六十元金浦求合家平安償善堂求子病愈梅月軒四户各四千文釣月樓枕江樓求保平安求愈病子抱冬子葉笑梅耕雲堂廬氏伯子鳳山樵子九户各五千文棣蕚樓丹桂軒遂雲堂陳味雲孫求平安韓五户各二千文蘭谿金姓一千一百文思敬堂樹德堂貽榖堂朱范小湖四户各一千文貽榖堂朱家屬六百文蓋牟幸叟祈保平安二户各一百文以上二十七户合來規元六十六兩四錢八分福萱氏二元淮城周耘文鎭平銀六十兩王菊隠十元乾元二元三户由廣豐來規元六十三兩六錢九分六厘漢鎭泰和旭募陶季成張炘堂陶翰卿許元之心有餘五户各一元方不足一千文魏亦雲五百文不書陳禹門各二百文韓質夫周輔夫臣張鼎臣各一百文以上二户合來洋七元 
[上海四馬路文報局内恊賑公所經收厦門濟善社募恊賑欵級户清單]  
　　另登十一月初六厦門濟善社募河南捐第三批壽字册同安兼善祉募王光伙銀一元胡忠林恆顔泉樹高合助錢六百慮玉環錢四百王進增張振職二户各錢三元楊光阮葉光捧楊立來邵疃蘇文耀高文白楊文奎胡存凉葉水蘇省林速王切十二户各四二伯陳文剡錢一百文共合銀五元○又募瑶樞堂莊銀一元陳德和施得成二户各錢三伯芝麓山房許錢二伯陳式智李春暉顔仰洙莊冠英林汝聰五户多錢一百文共合銀二元三角○省心齋銀六元貽懿堂銀二元○米效金聯順銀二元和美號錢五伯文源魏號錢一百文共合銀二元六角○浣香齋銀二元張延資謝友卿二户各銀一元張延齡銀五角土壽山銀四角周容齋胡巽齋葉孟春荔軒王星垣王少巖陳濟川七户各銀三角林士登陳會通師竹山房三户各銀二角汪鐡甫詠梅山東二户銀一角五分王繼善銀一角共銀八元○金長興安銀三元○金永泰號銀二元政修堂楊吳景輝二户各銀一元○保興和振號恊同慶募慶記清記通裕四户各銀一元○潘變翁銀二元○温陵保堂先生募梅石山房黃銀五十元二銘山館張銀二十元徐國豐諸位合助銀七元舉安堂陳陳心廷二户各銀一元○永裕堂銀五角隠名氏厚德堂二户各銀三角不留名積善堂無名氏存厚堂四户各銀二角不嘗名銀一角○永裕堂錢五伯文聚堂正心堂積善堂三户各銀二百文聚星堂友名氏二户各錢一百文以上統共收實規八十六兩五錢另一陳 
 
