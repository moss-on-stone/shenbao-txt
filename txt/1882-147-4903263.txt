# 1882 - 147 - 4903263

 

Page 1

 
 
[論租界放炮事]  
　　上海租界每逢禮拜一及禮拜五兩日十二點鐘由英國停泊本埠之兵船故炮俾居人藉此以對鐘表而不悮時刻其事雖小亦便民之一端寓居租界之中西諸人頗以爲便近日不知何故忽將此例革除本舘前已登報以爲此事旣爲便民之舉則中國當令停泊海關前之兵輪船補放以彌缺陷蓋此事曾有人致信於工部局工部局董事照會英領事官領事官照會兵船請其仍照向章按時放炮而該兵船照覆以爲此例乃奉捷督之命着卽革除此時如欲再放不敢擅專云云領事官據情照覆工部局局董尋思無　擬公請海關税務司設法補放此砲未識能允許否竊思上海雖屬租界究屬中國境地自當中國人爲之主本報曾擬請海關上之掛星輪船補放越日而西人有一信載入西報其意見亦與本報相同今工部　輾轉商度殊無别法亦欲與海關税務司相商誠以中國之地當歸中国主持中西諸人所見初無殊異也夫一禮拜而止放兩砲每月不過八九砲而止統一年而計之不過一百餘砲英國兵船之革除此例或者另有他意不僅爲省此區區之費起見而居人向年習聞藉此以對鐘表殊爲稱便一旦革除此例實覺有所不快海關又何惜此一年百餘砲之費而不爲之一補其缺也昨報又言美國之鎖荅辣兵船至時施放以代英國兵船之砲然此究不可恃也英國兵船之放此砲也已歴有年所乃尙欲一旦革除則美國此時或係出於一時高興而久後遂子革除亦未可知豈得　爲常例且中國之地而欲使西人爲之主持本亦無此情理前數年有一外國船遭焚沈於吳淞口之要道中西各船經此殊形不便西人請華官爲之設法取起以便行旅華官以爲輪船進出西人爲多欲令西人爲之設法西人乃言地係屬於中國且輪船出入中國未嘗無之卽使外洋船多而皆由海關收税其利皆歸中國豈有收其利而不爲去其害者以此反脣相稽華官以其言實近理乃飭海關用炸藥將該船轟碎由是觀之中國之地固不可使西人主持明矣夫物各有主有是物者卽爲之主物旣爲我所有則此物之作何位置作何安頓皆當由我作　外人安得與聞設以己物而使他人主之則此物勢必屬之他人上海之地爲中國所有而有事則反讓之西人設使他日或有變故西人將曰上海之地本我西人所有其一切地方上應爲之事皆我西人主之華人安得據爲己有乎如此則華人又將何辭以對故放砲一事雖曰事屬細微而華人不可不爲之補其缺憾也或者謂放炮一端初非有關乎地方公事但以爲藉對鐘表之用華人有鐘表西人亦有之華之鐘表賴此砲以核準西人亦何嘗不賴之則此胞之放歸中歸西亦本無所講究且此砲之放與不放亦本無足重輕有　炮而除對鐘表之外别無他用無此炮而中國之無鐘表者何限亦斷無所介意於其間前者英國兵船放之聽其放焉可也今而英國不放美國兵船放之亦聽其放焉可也卽將來美國兵船亦復不放更無人焉步其後塵至禮拜一五　日寂然無聲亦聽其寂然焉可也又何必爲此瑣事而更費唇舌乎不知炮之放不放其事小地方之應歸何人主持其事大中国之地自應歸中國人主持况海關之税進欵頗厚其所收之税亦多係外洋船上之錢外國人亦皆知上海之地素屬華土但爲西人租界西人得以居之西人究不得而據之倘以省此一年百餘炮之小費而必令西人放之則西人習久不察以爲此地之事皆由西人主政不妨據爲己有而華人不得叅預其間此其害豈淺鮮哉余之爲此言也實爲卽小見大顧全大局起見如以爲危言悚聽則鐘表之對不對事極細微又何必效豐干之饒古耶 
[本館自己接到電音]  
　　本館於昨日接到在津友人專發電音到本舘内有四月十四日諭旨兩道敬謹譯登○四月十四日奉上諭曾國基着署理兩廣總督卽赴新任毋庸來京陛見欽此同日奉旨由進士出身之滿漢侍郎内閣學士三品京堂及四五品京堂内未與考試試差者俱着於本月二十八日在上書房考試其不願赴考者聽仍向禮部聲明於開列官本内扣出欽此 
[京信雜錄]  
　　在京之各西人往往時居夏令嫌城内鬱蒸輒赴城外各廟宇暫住作避暑計故近日北京來信言法公使　挈眷出城至某廟居住荷蘭使臣亦携眷住廟京城外梵宇琳宫頗多屋舍均極高爽故西人皆樂趨之也又云日斯巴尼亞之駐京公使向無公廨現在業經建造不久卽可竣工矣又云聞天津海關之法税務司擬卽回國蓋外國規例定有操兵之期屇期則雖遠出者亦當言旋今操兵之期將届故法君急欲遄返聞代法君之任者爲瓊州海關之税務司哲君也 
[津沽近聞]  
　　津沽西人來信言俄國近有提督阿倫别高於初八日抵津卽日前赴京都其來華何事則尙未知其詳也 
[換約定期]  
　　蘇藩憲譚序初方伯爲與巴西交換和約一節憲旌於前日蒞滬此已列報昨日下午一點半鐘巴西使臣喀君拉多擬前往藩憲行轅拜拜以馬車不便故關道憲委員曹君飭放小火輪至英大馬路之浦灘接巴使下船卽駛至油車碼頭轎子早已預備巴使乘輿至行轅晋謁藩憲在坐爲關道憲劉觀察及陳寳渠太守張翰卿司馬并曹委員共五人晤談良久而出其換約日期聞定於十八日云 
[軍門接任]  
　　新任淮揚鎭章軍門於三月念八日由横雲輪船拖帶抵清江浦於本月初十日接印所有清淮各軍奉漕帥行知接統云 
[觀察仙遊]  
　　前任淮安府存秀岩觀察已於本月初三日因病抽逝觀察在任頗多善政今聞騎箕之信淮民多感泣云 
[蘇地大火]  
　　十四日下午四點鐘時蘇城閶門外南濠灣頭北水弄口某舖失愼是處多係行棧大店積貨甚夥有糖行錫箔火腿茶葉南貨顔糾水菓水烟等號大半爲引火之物風勢又大以致燎原不可復遏雖經各水龍奔救已延燒兩岸四十餘家計屋二三百椽迨七點時始得撲滅自北水弄口起延燒至吊橋大街上岸店舖後面爲止當時附近店舖無不驚駭搬　吊橋至渡僧橋一帶店舖十六日尙未開　云計今年蘇城火災數十次惟此次最　燒去貨 
 
 

Page 2

 
 
物及失去者不下念餘萬金祝融一炬又破却多人産業是日有城中西美巷八歲小兒手執神僊帽神僊佛像在街遊戲忽有十四歲小孩誘使看火引至穿珠巷行走甚急見其汗出如注紿使脱去衣服詭云登厠執衣而去該童赤身守候不至啼泣於路幸遇熟識人領歸噫未及成丁之小兒已知行騙風氣之漓可勝慨哉 
[仙誕紀盛]  
　　蘇垣閶門内下塘有神仙廟供奉呂祖四月十四日俗傳爲祖師誕期是廟香火極盛呂仙有鍊丹度世及三戲白牡丹之事故醫生妓女咸往拈香冀邀仙佑士女在廟游戯隨衆擁擠謂之軋神仙買耍貧者有神仙鳥龜神仙老虎神僊帽子之類各設小攤又有擔花卉求售者謂之神僊花樹十三夜通宵達旦遊者不絶於道又因八僊中有鐵拐李者相傳疉次有人遇仙皆似乞人故凡丐者如爛　斷足跛䠥蹣跚之類容其坐臥兩旁人皆不嫌其穢競擲金錢以冀奇遇前日天氣清和香煙之盛較勝往年而剪綹挖包之事不可勝計云 
[額定膏火]  
　　奉堂諭本衙門設立同文舘令諸生學習西語西文備繙譯差委之用因事關交涉是以於該生在館一切供給外仍分别等第給予膏火銀兩用示優待向來各學生膏火計分四等上等每月十五兩係兼副教習學生内有二十兩者均係破格有十二兩者亦屬有因且尙待缺均無庸援以爲例二等每月十兩三等每月六兩至四等每月三兩者則係後舘學生皆按資格造詣以次遞升有長必錄查現在領上等膏火學生計共八分二等膏火學生計共二十分三等膏火學生計共十七分四等膏火學生計共三十七分統計八十二分每歲支領官項約近七千之數加以需用浩繁經費不敷不得不就現在之數子以限制所有上等膏火卽以八人爲額數異日法館之副教習一缺及杜法孟得補實缺均在此額數内二等卽以二十人爲額數三等卽以十七人爲额數四等卽以三十七人爲額數仿照各書院額設膏火之例永作定章遇有膏火缺出於四館内均匀擇尤充補倘目前無堪補之人暫闕毋濫其勤奮用功學有進益者着記名以應增應給之數遇缺卽補其屢請差假曠悮功課者隨時發加甄别分别減革開缺另補應給之人務使濫竽者不得虚糜官項至館内學生總須於西語西文學有成效者始議增給膏火庶於館務有裨若出差及請假回籍各學生業經開缺回京作爲應補班俟原缺出時補給膏火此外或有各省咨送習俄法布文學生經面試准留者另行隨時核辦亦毋庸增添額數以符定章切切特諭 
[假洋被累]  
　　使用假銀洋及售賣假銀器皿首飾久干例禁此事惟銀匠店最工其会上月二十五日揚州舊一城萬盛店忽有人來换錢先用英洋三元的是眞洋後又取出無戳記而光亮異常之洋錢二十一元托店代看又是眞洋來人因與店商議出每元三文代爲打戳店中貪此小利卽爲首肯乃一轉換閒已另易假洋二十一元打戳而去至二十九日有三人至該店持前項盖戳假洋換錢正相喧辨又有一勇亦以是洋二元來換該店分説大肆咆哮店中怕事只得忍氣賠錢計所賠之外尙有十五元假洋未曾出面云 
[進香熱閙]  
　　四月初八俗傳爲浴佛日寍郡各寺院雖不買牒而進香者仍如水赴壑越二日相傳爲葛仙翁神誕男婦老幼皆買棹往靈峰寺禮祝舳艫相接香氣氤氲是日天朗氣清故往者較常年繁盛也 
[賽會紀盛]  
　　迎神賽賽會無地蔑有惟温郡東嶽廟元帥會爲最自三月初三夜出廟必須十餘日方能蔵事郡城内外無論大街小巷莫不懸燈結彩以待會臨稽其路祭竟有四千餘筵之多各處均有花祭惟大街鐵井欄口之花祭可謂勝冠一郡奇花異卉萬紫千紅中設牡丹亭一聚各色牡丹數十種而亭上之對聯則殊令人解頣聯云吩咐看花人慢行幾步叮咛司鼓者勿打五更至於每筵之三牲祭禮均以米粉捏成祭禮外必有花卉古玩兼有粉堆諸戲故男女游覽者擁擠不開大街一帶較爲熱閙大南門外之花柳塘則裝扮傀儡登塲俗名謂之百戲彼此爭新鬥異惟恐勿及而會則無甚趣不過儀仗鮮明及扮侍衛者行頭講究而已 
[福州瑣聞]  
　　去臘傳得閩省大憲將欲奏叅各員嗣因岑宫保東渡未回事遂中止兹聞宫保回轅辦理秋審後日前卽具片奏叅二員一爲龍溪縣知縣李持柏藉案索賄聲名狼籍一爲政和縣知縣席珍縱容書差刻薄百姓云云想此二君定當鐫級也又聞岑宫保去秋調撥黔軍二千餘名分赴臺灣兹因防務已鬆而各營勇又皆不服水土死亡相繼是以奏請分撤以節餉需云船政局西攷工所之聽差王亮三月間隨同恒委員晉省旋因恒委員失去綢衣一件疑王所竊回工時卽送署請究當經張委員研鞫兩堂王亮堅不承認轉禀揭恒委員有不應爲之事件故此案今猶未定竊思以聽差而告揭委員刁風固不可長以委員而疑差作賊人情亦覺難堪當發審之任者將何以秉公酌斷乎近來興修城内米倉工程尙未完竣三月二十九日早起有興化人入廠拾取木柴爲木匠所見兩相爭執木匠隨取工作之刀悮傷興化人脅下立時斃命卽經侯官縣宰親臨相騐將木匠六名帶案訊問未知作何了結也 
[預備行轅]  
　　左侯相將臨滬上已列前報兹悉劉觀察已在本城中豫園内之荳麥行公所卽萃秀堂預備陳設而俟憲駕云 
[夜操詳述]  
　　昨晚西商團練乘月操演已列前報是時月色頗佳淨無雲翳中西人之往觀者殊衆團宾馬隊步隊九點餘鐘至江海北關門前炮兵亦往迎會合計約百餘人迤邐往西向靜安寺一路而去卽在路上之寛曠處操演月光輝映鎗刀雪亮坐作進退步驟井然操演旣畢各飲荷蘭水及酒然後緩緩散歸則已將十一點鐘矣 
[善捐類誌]  
　　本埠滬北之棲流公所輸捐者源源不絶本館隨聞隨錄兹悉近有李滄橋捐助九八規銀七十二兩上海縣撥鳥渭山捐洋二十元東瀛岸吟香捐洋十二元甯帮醬園常捐先助洋一百元同春榮號助洋十四元又痧藥一百瓶黄梁蘇王鄭五姓善士助盧薛昌午時茶四十五盒而康堂梁樂助甘露午時茶二千四百包云 
[井亭自縊]  
　　昨夜本埠南碼頭井亭旁柳樹上有自縊男子一人年約三十餘歲身穿藍布短衫袴腿纒白布當經該處地保顧調梅報縣下午四點鐘後莫邑尊帶同刑仵等臨騐驗得確係自縊身死困無屍親投認卽飭地保報堂收殮矣 
[失足落水]  
　　英租界打狗橋西首向有小橋一座是橋本有半邊木欄因年久失修坍壤壞而老年人及婦女孩子行走殊爲可險前夜九點鐘時有一人年約四十餘歲面白黑鬚身穿白洋布短衫褲藍布夾襖白襪靑鞋甫上橋向南失足落水經見者赶卽撈起已氣絶矣旋由巡捕報知捕房立傳該處之三圖地保令其細查如無屍親則報堂棺殮云 
[痛憤輕生]  
　　英租界大馬路西英華街西首之蘇人某甲妻某氏祗生一女年已二十餘憑媒招年約五旬之同鄉人趙阿四爲贅婿蓋趙本以出賃花轎爲業二老冀圖供養也成婚已久相安無異兹因趙妻私逃無蹤疑爲鄰人木匠王阿毛誘匿以無証據未敢指寔某氏乃循其蘇鄉招魂俗例每至深夜焚化路引甲馬并聲喊女名速囘以期女魂思歸事固誕妄而與王阿毛同業同居之顧阿通者以被該氏夜夜吵閙不能安枕前夜與該氏爭閙數語豈知該氏夫婦本因失女氣忿塡胸又與顧口角忿上加忿均各吞服洋烟尋死及婿知之急請陳君竹坪往救而夫已氣絶無可設法婦經陳君如法施救得生陳君當向問明尋死之由隨令將顧阿通送交英會審署再請補捉王阿毛到案訊究陳太守已飭 
 
 

Page 3

 
 
將送案之顧阿通簪押候訊矣俟有續聞再行探錄 
[行兇續述]  
　　昨報列兇手吞烟一節當奚某服烟之後法捕頭令將奚舁至醫館如法施治無碍解歸法會審署請理原告陳錦帆訴稱家本常熟習南貨生意現因失業仝母隨姊氏在烟館暫爲餬口冀圖别就翁太守詰其姊丈何在業今下跪者何人陳錦帆供稱姊丈聞已物故此人名奚金海乃姊之拚頭於前日在家吵閙用刀將母陳沈氏戳傷頭額一刀尙屬無害而喉間一刀正在喉管之旁恐難全愈時我正在樓下燒烟聞樓上我母喊呌救命隨卽上樓見奚金海尙執刀在手赶向奪取以致手亦受傷伊自畏罪遽吞洋烟等語太守又詰其姊據供父亡之後憑母陳沈氏作主歸於沈姓種地度日夫主素不習上甚至求乞現在不知去向存亡曾將小婦人棄歸母家立有筆據小婦人本欲帮傭奈一家數口均乏資斧故於本月初六日賃屋開小烟館度日奚金海認識已有六年前日彼將刀戳傷我母求請公斷太守謂本乏資斧反有錢去開烟館但究竟因何起釁沈陳氏亦答稱奚某現在一文没有反要吃用我母與之爭執致啓釁端翁太守問奚金海向習何業與該婦如何認識因何戳傷其母奚金海供稱沈陳氏之夫與我乃是朋友認識多年前日我正將刀削甘蔗其母陳沈氏到樓揪我髮辫轉身時適爲手中之刀戳傷並非有意尙求明鑒太守謂朋友之妻乘人之危卽可私識律有科條現在陳沈氏之傷死生未定碍難核斷着將奚金海仍交捕帶回管押陳錦帆等姑退待其母傷痊再爲核辦 
[竊賊判押]  
　　廣和洋行東至英公堂稱住居坭城外兩禮拜前有竊賊來偷西國帶來之雄鷄被更夫顧阿來看破將賊毆打幾下放釋詎賊竟紏黨六人復來將顧痛毆而去當認明該賊左眼有傷疤報知捕房由西包探緝獲陸阿川一名由顧指認無錯送案請辦顧供與同陸供江北人業推東洋車從未行竊至左眼傷疤係前推西人與之論價被毆所致陳太守問顧阿來黑夜之間如何認得清楚如果僅認明左眼傷疤設非竊賊而亦傷左眼者就可指爲是賊乎顧供稱陸來二次况與我爭毆卽面貌亦清認無錯太守隨判押陸一月以儆 
[凶毆續聞]  
　　昨報列挾嫌肆毆一節所云被鄉人拖去之雲祥兹悉其姓鄭名源祥已由其妻鄭馮氏投英會審公廨喊控聲稱丈夫鄭源祥無故被彭王廟人談雲秀糾衆拖毆下鄉蹤探無着等云陳太守准爲查辦并諭自已亦當探尋下落云 
[拐案續述]  
　　前報疉列拐案拘訊一案昨經復訊至住於八仙橋之朱雲卿則早已遠颺無從拘獲捕房仍將在案人等解訊翁太守以朱顔氏開設臺基爲高秀寶指供明確故着將在案之原告高長春被拐高秀寳開臺基之朱顔氏作中經手之白蜩蟻吳聚興客寓主婦吳林氏及其寓夥金阿四諸人一併送縣核辦重懲云 
[薄懲示儆]  
　　鄉婦王陳氏帶同長子王阿二次媳王呂氏至法界會審署稱次子王小弟不務正業日與流氓爲伍甚至將家中動用物件盡行變錢花銷且連床中被褥亦爲携去前日回家又將所生之女抱出託稱至外家豈其領到滬北在烟館之中與流氓講價欲賣寺趕上尋到始免故將其送案求請懲辦據王小弟供稱不敢爲匪况自巳所生豈有不愛惜之理翁太守嚴爲訓飭開導令其攺過回家安分而其母王陳氏一再禀求其兄王阿二亦訴稱屢次嚴誡不悛求爲懲治翁太守謂母子天性今其母深惡如此諒情平日無所不爲著責一百板先示薄懲以觀其後 
[違章判罰]  
　　英界會審署據富捕頭稱汪阿海鄭行康將馬及驢拖駕水車察得馬驢均有傷痕有于租界例禁爰爲拘送請斷汪鄭同供工頭包送沙漏水雇我等管　每月得工洋五元至馬驢均由工頭給發哲繙譯騐得馬驢均係頸項有傷請從重判罰陳太守飭將馬驢扣留令汪鄭二人回告工頭着繳到罰洋八元始將馬驢領回喂養俟傷痊後方准駕車 
[押犯詐索]  
　　英界會審署據富捕頭稱吳瑞芳因傾倒垃圾違章由捕拘進豈知奉發管押之竊犯徐阿四徐阿海五阿福向吳勒索錢七十二文被值班捕看見爰將該三人送案請辦吳禀詞與同并指徐阿四爲首勒索該三犯均俯首無詞太守判罰吳四開一枚撥充醫院經費釋放被索之錢給還爲首勒索之徐阿四照原斷加押二月徐阿海五阿福照原斷加押一月以儆 
[車夫可疑]  
　　英捕房西捕赴公堂禀稱東洋車夫遇飲醉水手雇車每拖至荒野搜取其銀洋前夜見一車夫載美國水手並不照章點燈拖走如飛向楊樹浦去喝阻不停追上扭住問其何不點燈答稱被風吹滅而自來火又已用罄故未復點及搜其罡箱見自來火尙有半匣當問水手謂雇車坐往下海浦兹因沉醉睡去揣其情形該車夫顯有異心故送水手下船而將車夫拘來請辦車夫何永扣供水手實令我拉往楊樹浦至自來火被水手跌離原處及燈滅尋取無着陳太守判將何管押一月云 
[冒役受鞭]  
　　有甲乙二人曾經包送私土無賴輩頗識其面目前日在南市十六舖洞庭山碼頭左近携鋪蓋一具行走被假充巡役之丙丁見之以爲財運到來上前攔阻令將鋪盖打開觀看甲乙以實無私貨胆氣甚壯答謂旣屬巡丁當有腰牌如出牌相示則鋪蓋任若取去内丁無以答之卽爲甲乙扭送十六鋪巡局禀訴黄委員以刁風可恨飭將一人責　條六百五十一人責四百據聞丙係舟子丁係木匠云 
[盜犯供認]  
　　正月間浦東南匯縣界刼案陸續獲盜十九名内有八名因已供認先行解送道轅已列於十三日報中兹悉劉觀察委本縣帮審委員王别駕提犯覆訊亦經供認隨卽據供詳報矣 
[總巡領賜]  
　　本埠法捕房皮閙斯總巡性情和靄爲人信悦自膺斯任於租界一切事宜認眞整頓其待界内華民亦極從優厚偏見胥融今爲奥皇所知特頒奬勵劄子並賜珍物佩帶於昨日郵來本埠皮君敬領嘉貺其親友咸致慶賀云 
[誘拐鄉女]  
　　楊阿金偕其親家陳彩華投法界會審署楊訴稱家住蘇鄉妻已亡故所生十七歲女兒許字陳彩華之子尙未過門今年二月下旬女忽失去在鄉遍尋毫無蹤跡因有同鄉張成山駕上海航船者託其查訪據云春間有一次航船赴申曾有一婦領一女趁船前往其模樣似與爾女相合故我等來申央張領同尋覔果由伊領往新街花烟館中見面爰特鳴捕拘送請究張成山供詞與同翁太守訊據楊女供稱許字陳姓尙未過門本年二月間張成山謂我若往申地傭工每月可得工洋一元伊肯領出作荐我本欲告知父親張稱伊當代爲知照故未面禀到申後卽在新街徐張氏處帮工果然月得一元翁太守詰之徐張氏供與相仝又問該氏曰張成山如此引荐得資多少答稱彼未索酬我亦未給惟伊不時到家間坐張成山稱若果由我引荐安敢再領其父翁前去請賜明察而楊女則指定係張姓所爲故太守飭將張暫押楊女亦暫留捕房俟訪查後於下期再辦 
[蘇省撫轅抄]  
　　四月十二日正任杭州府龔嘉橋由浙來赴都長洲縣縣丞陳叔謙謝飭知赴任○十三日通判曾熙鉤銷福山河工總催差陽湖縣祁兆庚辭赴任縣丞朱璜禀知巴西國互換約充泒巡捕由滬來接憲駕汪德元臬委赴江北緝捕辭桂連玾禀知奉督憲飭赴憲轅差遣來省○十四日同知吳恆見制憲回並銷會辦滬局差新選上海縣吳　司張繼彬謝飭知赴任 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月初五日京報全錄]  
　　宫門抄○上諭一道錄前○　抄旨五道○黔撫林奏爲據情援案請仍加鄉試永遠中額摺子○江督左等奏爲揀員調補知縣摺子○御史莫等奏請奬勵摺○浙撫陳奏爲籌解京餉等銀兩夾片○大臣喜奏爲陳明夾片○四月初五日理藩院鑾儀衛光祿寺廂黄旗值日無引見○熙敬前往南苑請訓○肅干續假數日○内閣奏泒　放之大臣派出文中堂瑞聯　應騤薛允　○倉塲奏漕船五日回空○召見軍機○發抄任道鎔奏濟南守梅啓熙與靑州守李嘉樂對調奉旨吏部議奏欽此○又江蘇海運金恒發漕船遭風沉溺米石請豁免奉旨着照所請户部知道欽此○又請　疎防城内錢舖被劫之蒲台令龔葆琛議處奉旨看照所請該部知道欽此○又飭令濟東道王作孚赴任奉旨知道了欽此○又解海防支應局墊發薪糧工費奉旨知道了欽此○○頭品頂戴貴州巡撫臣林肇元跪奏爲據情援案籲懇特恩仍加貴州鄉試永遠中額以廣皇仁而作士氣恭摺附驛具奏仰祈聖鑒事竊臣前以黔省軍需輙銷覆　各營欠欵仍照舊章加廣永遠中額等情會同督臣秦請恩施經部臣核議按照同治十三年奏定新章不准請　永遠中額擬加該省文武鄉試一次中額各十四名所請加廣八名永遠之處應毋　議等因當卽分别容行遵照在案兹據貴州紳士辛未科進士主講貴山書院周之冕五品銜思南府教授主講學古書院莫庭芝三口銜前任雲南鎭沅直隷同知主講正本書院高國鼎内閣中書袁思韠翰林院庶吉士陳夔麟二品銜分省補用道冷超儒按察使銜分省補用道錢登選候補運同楊訓章等曁通省紳耆呈稱黔省軍興二十餘年各屬紳民情殷報効　　軍餉義榖前經奏蒙照恩准廣文武永遠中類各二名同深欽感今以紳團各營欠欵四百三十餘萬奏請移奬士子加廣文武鄉試永遠中額接　部覆與新章不符攺爲加廣中額文武各十四名兩次舉行等因自應聽候遵辦何敢多瀆惟直雲南甘肅兩省因軍餉不敷捐輸經費禀請加廣文武鄉試永遠中額均荷奏奉特恩允准免吏部議黔省欠款與滇甘兩省捐納軍餉事同一律時爲尤苦滇甘報輸出諸富民較易楷辦黔省當軍事吃緊民窮財盡捐無可捐向非募鄉團爲丁勇安肯積欠如許之多枵腹荷戈共矢同仇保全大局萬難之勢追憶堪傷　此項欠餉係在同治十三年未定新章以前之欵援　永遠中額似無不合乃以奏報在後不獲同邀異數殊覺向隅夫部議停止加廣永遠中額原爲愼重名器黔省雖久遭兵燹而士子仍誦讀不輟自丁卯開科文風蒸蒸日上近科人數較承平時亦漸加多是亦歷科考官尙以文限於額爲感仰見聖化涵儒之深絶無冒濫之弊又部議擬加黔省文武鄉試一次中額各十四名與各省欠欵一律照辦誠足以昭公允而免岐異然各省大半加廣足額而黔省獨靈懸八名彼此相衡偏枯可憫紳民等公同瀝情呈請轉詳覆奏仰懇特沛殊恩准照滇甘兩省之案加廣文武鄉試舉額永遠取中俾士氣益揚民心益固等情由善後局司道核明詳請援案具奏前森臣維黔省軍務較各省爲最久紳民前捐餉項義答竭力輸將經前撫臣奏准加廣文武鄉試永遠定額各二名業已舉辦因恩加廣永遠舉額以千名爲限是以將各營欠餉四百三十餘萬奏請再加永額八名以足十名之數部臣以奏報在新章以後未經議准查滇甘兩省士民捐輸請廣永遠舉額均在同治十三年奏定新章以後仰蒙特恩各准加廣文武鄉試永遠中額各十名貴州同是遭亂邊陲寒畯望恩尤切而紳團丁勇欠款係合數萬衆忍飢耐苦積累而成額輸此項以加永定中額似與滇甘事同一律臣不能不爲黔民請命可否仰祈天恩一視同仁俯如骸紳等所請特旨加廣貴州文武鄉試永遠中額八名如蒙俞允應請以光緒八年壬午科爲始並請將部議暫廣此次中额十四名註銷出自逾格鴻慈除咨部查照外謹會同雲貴督臣劉長佑合詞恭摺具奏伏乞皇太后皇上聖鑒訓示謹奏奉旨已錄○○太子太保大學士兩江總督二等恪靖侯加一等輕車都尉臣左宗棠護理江蘇巡撫布政使臣譚鈞培跪奏爲揀員調補沿河要缺知縣恭摺仰祈聖鑒事竊查接管卷内清河縣知縣玉亮叅革遺缺應以光緒六年十一月十五日奉旨後五日起按照臨減半計算如至十二月十五日作爲開缺日期經前督臣兩次請以試用知縣郝炳綸奏署接准部覆以該員係試用人員不准請補題調要缺均經議駁行令另再照例揀選等因自應遵照辦理查該縣係沿河衝煩疲難四項要缺地當冲要政務設煩必須精明幹練之員方足以資治理兹復於通省現任簡缺知縣内詳加遴選查有睢寍縣知縣王肇震年四十歲山東附生在本籍辦團剿匪出太保以府經歴歸部儘先選用並戴藍翎嗣於沂郡肅清案内保俟補缺後以知縣用並加五品銜復以屢次防河剿匪出力奏保奉上諭着免選本班以知縣選用欽此同治六年在京銅局補足三班　指江蘇試用八月初十日蒙　 
欽　王大臣騐放具奏奉旨依議欽此七年二月到省試用期滿甄别留省補用遵例報捐分缺先前補用十三年海運出力保俟補缺後以同知直隷州用光緒四年請補睢寍縣知縣經部議准五年十月十九日到任堪以調補清河縣要缺知縣據藩臬兩司會詳請奏前督臣劉坤一未及核辦移交前來臣宗棠到任未及三月例不加考臣鈞培覆查該員精明幹練有守有爲以之請補清河縣要缺知縣洵堪勝任惟該員歴俸試俸均未屇滿與例稍有未符但人地實在相需例得專摺奏請一面飭合直緊赴都捐免歴俸試俸以符例案合無仰懇天恩俯念員缺緊要一時誠難其選准以睢寍縣知縣王肇震調補清河縣知縣實于河工地方有裨如蒙俞允該員係現任知縣調補要缺知縣任内一切因公處分例免核計且係銜缺相當毋庸送部引見亦毋須查造叅罰謹會同漕　總督臣周恒祺合詞恭摺具陳伏乞皇太后皇上聖鑒訓示再所遺睢寍縣知縣員缺江蘇省現有應補人員應請扣留外補合併聲明謹奏軍機大臣奉旨吏部議奏欽此○○巡視西城御史臣莫勒賡額等跪奏爲拿獲盜犯出力司坊官紳懇請奬勵以昭激勸恭摺仰祈聖鑒事案准刑部移回營弁會同西北二城司坊官紳在京外一帶拿獲迭次紏伙持械傷斃事主明火盜犯王二等十三名一案經刑部審明擬定罪名具奏於光緒七年四月十六日奉旨將王二張百歲李三卽陳泳詳俱斬梟示衆陳五張林俱斬監候並將原拿此案出力員弁隨摺聲明各衙門自行保奬等因抄錄原奏知照前來臣等查該員弁等均能不分畛域跟蹤跴緝將紏伙持械拒傷事主盜犯弋獲多名洵屬緝捕勤能旣經刑部聲明自應分别保奬以昭激勸除營弁業經步軍統領衙門分别請奬外臣等查此案會同營弁出力獲犯之西城副指揮李發榮擬請俟選知縣後賞加三級北城副指揮沈祖　擬請加五品銜北城揀發吏目袁國均擬請遇有西北二城吏目缺出儘先揀補西城團防紳士候選知縣張傳緒擬請仍以知縣不論雙單月遇缺選用以上司坊官三員紳士一員均係尤爲出力合無仰懇天恩飭部核准以昭激勸其次出力之團防紳士及兵丁已由步軍統領衙門給奬毋庸再請獎叙以示限制所有獲盜出力之司坊官紳請奬緣由恭摺具陳伏祈皇太后皇上聖鑒謹奏請旨奉旨已錄○○陳士杰片再户部奏撥光緒八年京餉案内指撥兩浙鹽課鹽厘銀二十二萬兩又内務府經費撥兩浙鹽課銀一萬兩於開印後分批起解限五六月　解到一半十二月初間全數解清等因恭錄諭旨行文到浙卽經轉飭欽遵籌解去後兹據浙江鹽運使惠年詳稱在於縣塲灶課綱　課厘　下撥解户部京餉銀六萬兩内務府經費銀一萬五千兩委候補鹽大使桃喆候補鹽　歴于丕基營解仍照成案飭令該委員等由浙至滬搭坐輪船運　天津由陸赴　孚速趲解等情詳請奏咨前來除分咨查照並咨行沿途文武各衙門一體撥護前進以昭愼重仍飭將起程日期速行詳咨外理合兩　陳明伏乞聖鑒謹奏軍機大臣奉旨該衙門知道欽此○○喜昌片再奴才所部吉林官弁兵夫一千餘員名覔　牛車由商路赴防沿途尖宿　薪最關緊要第自張家口直至庫倫遥遥數千里其間多是戈壁白草黄沙並無樹木可以樵採該官兵等尖宿必須糞薪薪資炊爨方無飢餓之虞查古北口練軍自庫徹防由南路行走所用糞薪均係庫倫察哈爾兩處各旗蒙古按商道住宿處所應付此次吉軍由商路赴防興古北口練軍事同一律沿途需用糞薪除庫倫地界奴才會商奴才那穆濟勒端多布傳諭備辦外而察哈爾所募蒙地亦應預備糞薪以利軍行業由奴才咨行察哈爾都統先期飭令所管各旗蒙古預將糞薪妥爲備齊庶遠役士卒在塞外中途免受飢餓該都統謙禧久歴戎行深知行役之或必能顧維大局妥籌傳備理合附片陳明伏乞聖鑒謹奏軍機大臣奉旨知道了欽此 
 
