# 1908 - 190 - 4912737

 

Page 1

 
 
   
 
 

Page 2

 
 
   
 
 

Page 3

 
 
上諭 
[六月十七日奉]  
　　上諭錫良電奏已故總兵戰功卓著請旨優卹等語記名提督雲南開化鎭總兵白金柱忠勇性成膽略兼備從前剿平滇邊游土各匪迭著戰功此次雲南河口等處匪黨勾結肇釁經錫良派爲前敵總統該總兵奮不顧身指揮督率悉中機宜迅奏膚功曾膺𢡟賞旋因調回東路布置邊防啓程後感受暑瘴觸發舊疾仍復沿途察看古林箐等處防務勞瘁不辭方資保障茲聞溘逝軫惜殊深白金柱著照提督軍營立功後積勞病故例從優議卹加恩予諡並將戰功事蹟宣付國史館立傳准在立功地方建立專祠以彰勞勩伊長子二品廕生白耀龍著以員外郎分部補用次子同知銜貴州補用知縣白耀賢著以直隷州知州分省即補硢著照所議辦理該衙門知道欽此 
　　上諭雲南開化鎭總兵員缺著李德泳補授欽此 
論說 
[法國尺制優長之眞理（續）（留法學生來稿）]  
　　由上說推之凡欲核計一物之大小亦必另取同類之他物以量此一物。此所另取之他物。亦宜具永遠不變遷之性質欲獲第二種不變遷之物其事甚難。故法國創造尺制時即利用第一種不變遷之物。其法取　爲長據此長以製成立方體積此體積名曰一呂即是容量之準個（　字之意猶言尺　也呂字係就法文譯音即litre也 
是故在於法制欲知一體之大小只須知其諸邊之長若干。其便利不可言喻法國尺制之精善。此實其本原之第二端也。（以俗語明之則可曰升斗以尺爲根據。） 
欲知一物之輕重在于法制仍以尺爲根據。其法取立方　之滊水。其温度爲４。置于無空氣之處此時此水之重名曰一瓦即是重量之準個。（瓦字依日本所譯之音法文爲Ｑgrmme其用法猶中國稱名之一兩一錢一分云云也） 
是故在于法制欲知一體之輕重亦只須知其諸邊之長若干。（以重率乘之）法國尺制之精善。此實其本原之第三端也。（俗語明云則可曰斤兩以尺爲根據。） 
觀以上所述可知在于法制容量。重量皆以尺爲根據。而尺則以地球之子午線（或經綫）爲根據地球無變遷。故尺亦無變遷。尺無變遷則。斗斛秤硾亦均無。變遷。因此而百物器械。皆有整齊劃一之規。則即如金銀銅鈮諸錢之制。亦賴此以有規則 
尺旣足以統馭一切。則佈算時皆可以尺爲根據。簡便通貫敏捷。其妙用殆屬神奇。此法制與英制所。以有天壤之。别也。在于英制核計輕重則另有核計輕重之。基礎核計大小則另有核計大小之基礎紛紛擾擾。周折旣多。而干學問　工業上恒有許多窒碍。 
且也在于法制核計大小。核計輕重。核計長短皆以十進位。或以十退位。在于英制則不然。此又法制精善之處之一大端也。（中國核計輕重及長短亦均非以十進退。如若干兩爲一斤如若干尺爲一步若干步爲一里是其例也） 
（前言地球無變遷閱者勿信地球爲眞無變遷惟其變遷甚微以他物之變遷相比較則竟謂地球無變遷可也） 
（尺之模範以無。變遷爲第一要事故此模範係白金之質。因其漲縮甚微且在空氣内不銹損也若夫銅鉄則漲縮銹損之力甚大今晨以精器核之其長如此明晨以精器核之則其長如彼况以積日累月之久耶吾國以鉄尺鉄斛藏于户部尙詡詡然奉爲模範眞可令萬國噴飯大笑）（未完） 
專電 
[電一（北京）]  
　　樞府因接各省速開國會電多主張三年擬再會議將六年之期畧爲減短 
 
 

Page 4

 
 
[電二（北京）]  
　　各省諮議局章程業由憲政館訂定即日具奏 
[電三（北京）]  
　　張蔭棠以藏事危急不願再往運動留京 
[電四（北京）]  
　　湘撫岑奏督辦銅礦遊擊劉邦漢壓傷殞命請賜優卹奉旨照准 
[電五（廣西]  
　　桂商葉恩等興辦實業禀請張撫派員同往美洲聯絡商情已由張撫入奏 
緊要新聞 
[國會問題]  
　　京員主張之變遷京員對於國會年限問題意見漸歸一致等情迭見前報茲聞憲政編查館會議諸人近日主張忽稍變遷有由五年升至七年者有由十年減至五年者又有調停其間折衷羣議主張八年者故累日籌商方針仍未確定云 
聞高种主張二十年召集國會經輿論痛詆羞惱成怒將具一極長說帖說明理由以掩飾天下耳目 
樞臣調查之意見張相國日昨與慶邸袁尙書在園提議國會調查法擬飭駐英日德三使會同考察憲政大臣另　國會要領先行咨報憲政館至前擬派遺溥倫貝子出洋專任考查一節議作罷論 
各省代表之舉動前報紀直隷王礪齋君發起國會請願現悉京津保三處共舉代表四人約於二十日前後即可呈請都察院代奏 
河南請開國會代表胡君汝霖楊君𢡟源日前將請願書送呈袁大軍機及該省同郷京官公同看閱聞該省旅京官紳由顧都護提倡請袁軍機爲會長擬在豫學堂開會歡迎二君 
川省商學界公舉李青十余屏周兩君爲國會請願代表已誌前報茲悉兩君先於上月組織憲政公會在川東試館開會一次蒞會者二千餘人聞不日即須入都 
魯省請願之動機日前有候君延方與　君葵若組織國會請願大會學界簽名者三千餘人公舉侯君延方爲代表人進京赴都察院上書請願惟現因學界簽名者曹州屬人居多數必須遍告山東各府州縣官紳商學各界方可實行故已擬定簽名公啟郵送各屬矣 
　劉兩摺之大意外城廳丞王善荃具摺請開國會至遲不得過三年業紀前報專電昨日度支部郎中劉次源亦具摺呈遞都察院代奏請開國會至遲不得過三年探得干摺大意謂國會之開於國權内治二者極有關係論斷謹嚴劉劉摺大意則徵引各國立憲歷史印証中國情勢愷切詳明後叚比較中國國與日本立憲之難易尤足以破死守明治史者之惑二摺於國會前途皆有重要之關係云 
[政府議飭官界究心憲政]  
　　憲政館議飭外官留心憲政憲政編查館王大臣以外省官員條陳憲政者甚屬寥寥即有一二上書政府者往往語多隔膜可見外省官員於憲政原理絶少究心將來一日改行憲政措施安能有當擬電請各省督撫嚴飭各屬員究心法政凡官紳肄業之學堂每多敷衍塞青現須一律實行整頓以植立憲之基礎 
政務處擬飭各員研究憲政是前政務處會議某軍機謂現當預備立憲之時宜從官塲先開智識方足以收實行之效果近查京外官員多有不明憲政之作用應即通飭各部院衙門曁各省督撫一律添設憲政研究所飭令官員切實講求云云各大臣多贊成此議不日即須實行 
[憲政公會紀事北京]  
　　憲政公會成立情形已見前報近聞該會同人職務已由羣衆舉定茲特分别錄下（幹事部）幹事長一人沈鈞儒書記員二人熊范輿烏澤聲會計員一人陸鴻逵庶務員一人鄭　（評議部）評議長沈鈞儒評議員熊范輿袁思亮楊度恒鈞陸鴻逵范之杰烏澤聲黄敦懌楊德麟劉鼐和顔楷季龍圖康十鐸鄭言狄樓海 
又聞憲政公會以文侍講斌熱心憲政主張速開國會特邀請入會已推定爲常務員 
宣言書節錄中國國勢阽危民生疾苦至此極矣然政府酣嬉於上国民醉夢於下各營營於私利無謀國之眞心言念　此爲之憤然激烈之徒慨累卵之危求一日之逞其心欲以救亡其事及以召亂使果實行革命則滿蒙回藏同時解體吾黨同人未敢出此然世界各國無不立憲制伸民權者吾民四萬萬乃皆蜷伏於專制政體之下生命財産日在倒懸而政府優游不負責任人民昏昧亦不求所以自治之方雖朝廷預備立憲下詔有年然舉國上下無肯實行國事如茲自何能救吾黨於此亦 
 
 

Page 5

 
 
所痛心平時研究講習旣有時日用特團合運動以冀開國會布憲法建設責任政府消專制之威免暴動之禍實行君主立憲制度上安皇室下起民權使吾國自危而至安自亡而之存合滿漢蒙回苗藏諸同胞以與列强爭雄於世界則吾黨救國之責庶以稍償凡我兄弟邦人諸友其各奮起共矢斯言 
[張中堂防範留學生辦法北京]  
　　日昨政務處會議時張榮兩中堂曾提議學務張中堂謂現在預備立憲人才缺乏惟游學生是賴故國家歲費無數金錢在所不惜然留學生在处往往喜談自由平權昌言革命幾同叛逆蕩檢逾閑尤具細事防檢之法惟有嚴定修身品行考成應由駐東西洋各監督隨時考察嚴定分數畢業回國學部考驗時將以上兩項分數與學業分數互相叅核各該生爲功名利祿計或可　知儆戒云云袁宮保澤尙書從旁力贊聞擬即咨由東西洋游學生監督查照辦理 
[錫督又奉電旨慰問之原因北京]  
　　雲貴總督錫清帥因病賞假已奉電諭日前軍機大臣又面奉諭旨寄電慰問錫督飭令盡心調攝俟假滿即行妥爲籌辦一切勿得畏難苟安以副朝廷注念邊陲之至意云云聞此諭因錫督賞假後仍執意堅請開缺曾電陳某軍機謂目前若不能開缺則俟善後事宜辦有端緒届時必須賜歸田里等語某軍機以錫督情詞堅决必須再三挽留或可有效爰特面奏慈宮請旨慰諭故下此寄電云 
[分期考騐人才北京]  
　　欽派考驗人才之那榮兩中堂等現已會同吏部堂官於月之十五十七十八十九等日辰刻分期考驗並傳知在京被薦人員按期赴稅務處聽候驗詢前三期各九員末一期八員共計三十五員其各員名銜錄　（第一期）袁嘉穀周嵩堯郭則澐林炳章曹汝霖延鴻汪榮寶章宗祥陸宗輿（第二期）張允言傅蘭泰曾習經程利川晏安瀾管象頤惠崇喬喬樹枬江瀚（第三期）劉廷琛陳曾壽陳幌玉貴耆齡周學熙胡祥鑅成昌朱顯廷（第四期）誠璋煕臣李順德李熙連甲紹彝胡鼎彝熊范輿 
[湘路公司續開大會長沙]  
　　湖南粤漢鐵路公司暨全省紳商以近接郵部迭次來電堅稱洙昭一叚無論如何必須中官辦理等情業於本月初二日開特别大會一次并上書督撫兩憲請爲先行逹部初七日又在席少保祠特開大會先期徧發傳單通告闔省紳商較前次更爲普徧故是日到者甚衆白午後三時開會至五時散會所議辦法大旨趁部員尙未到湘預籌對付　策且以洙昭直綫坐實歸公司承辦務須多集股本早日開工以爲對待前次部電詳詢實欵限期之方　聞是日到會者僉稱如果事有轉機　應各認鉅欵並許尅日交到免致貲本無着徒　紛爭貽人口實云 
[江督因災申禁米糧出口南京]  
　　江督端午帥通電本省各道府暨各釐局略謂江北蝗蝻迭次嚴飭撲捕至今未盡近來大雨兼旬江湖並漲低窪處所聞已被淹而天氣一時尙不能晴霽本年秋收殊無把握鄙人德薄不能感召天和萬分焦急除電飭赶緊疏消積水外查米麥雜糧攸關民食久經遵旨嚴禁出口不啻三令五申茲聞奸商影射偷漏者甚多各處糧價日見增昂未始不由於此希即分飭所屬各州縣及所轄各釐局一體切實巡查倘有奸商私運米糧出口立即拿獲照章從重罰辦勿稍疏縱千咎至内地流通之米但請地方官印照或商會憑單者亦不得需索留難致累商民仍將查禁情形電告 
今日因告白過多尙有緊要新聞接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[壽儀移振]  
鄙人旅滬忽忽卌年毫無建樹屈計今歲初秋已媿七旬虚度近聞摯友將藉園林勝境豫張賜祝華筵無論鄙人之萬不敢當也値茲炊桂飯珠奚忍扶鳩酌兕萬一辭不獲命儗請移惠隆冬貧子用佐製棉煮粥之施匪云力戒虚縻庶冀功歸實濟鄙人當一一叩謝并轉祝諸君子福壽靡涯也惠儀謹託申報新聞神州報館仁濟堂代收附告　筠亭謝上謹啓 
[包愈吐血永遠斷根]  
久遠名廣東陳恒德堂秘製吐血神效藥膏○靈騐非凡○謂余不信一試便知吐血一症皆由身體虚弱或咳嗽而傷肺而其病原尤在憂鬱思慮過度日久不愈致成癆瘵性命攸關本堂利濟爲懷得祖傳良方不惜工本秘製此膏專治一切吐血之症以及勞傷咳嗽無諭男女老少雖十年二十年老症服之立刻見功屢試屢騐重者二大盒除根輕者一大盒包愈永不復發妙在滋陰潤肺止咳化痰眞治吐血之天下第一良藥也若有虚言神明共鑒每大盒四元小盒二元先試一元亦可○假冐甚多購者認明○遠埠函購原局回件信力自給○鋪分上海英大馬路萬康醬園對門德仁里内石庫門廣東陳恆德堂謹識 
[敬頌瓣廬崔製半夏聖藥神功]  
崔氏瓣香廬藥室在上海盆湯弄新橋南堍香店轉灣約十餘家根德里内注意注意以免悞購余夙患痰喘百治不效北地嚴寒病勢益劇每値召對心常惴惴去秋紫巖侍郎述及尊製半夏確有功效緣卽郵購兩大盒當寄到時値宿疾大發乃照單連服三日漸見平復未及告罄病已若失歷　届大雪冬至等節未嘗復發如此妙劑不愧聖藥神功一俟開春謹敬采辦入貢以垂不朽而報　貴主人苦心濟世云爾謹此布臆寅請崔氏瓣香廬主人道安都察院右副都御史伊手肅○右函本廬謹敬收藏以供惠顧諸君閲看而表本廬之不欺　　崔宗武敬註 
[烏利文新到留聲機器戲片廣告]  
啓者本行發售之留聲機器戲片輕便堅固經久耐用久爲社會歡迎茲又在天津北京等處收納新調娓娓動聽爲從前所未有現已陸續到滬並有外洋運來之頂大十二寸戲片實係初次到申聲音之響亮曲調之奇新式樣之美備質地之堅固筆難盡述　諸君有意惠顧可先至本行閲看方知言之不謬也客賜顧請認明烏利文牌號庶不致悞價目格外克已以酬雅意此佈○發賣家　河南路　裕昌號　美華利　興昌祥　愼泰 
[壯陽極品眉壽種子丸]  
此丸力量宏深能收能放有鬼神不測之機服反覺寂然不動必至緊要之時然後甬氣百倍大得其力眞廣嗣之金丹生男之寳劵也與别項種子藥大不相同試舉一端即可知其優劣蓋别藥力量淺薄故至少須服三錢服下陽必驟舉然易舉易洩與放花筒無異此丸每次僅服兩小粒計重不過數厘每日三次共六粒不過一二分奇在服後不知不覺終日毫無動靜緣週身精髓已爲藥力關銷牢固不撥不動矣用至臨事之時但取外塗藥一擦立見神威奮發勇往無前愈戰愈堅彌久彌勁極綢藴化醇之樂未足比其功盡陰陽鼓盪之機尙難形其狀當此之際雖以從未生肓之婦經此一度無不受孕百發百中靈驗無雙世之無子者試服之即知此丸實爲求子要藥深信其益矣小瓶連外塗藥共二元半大瓶五元　美界仁智 
里括打藥房發售 
[專治小腸氣立刻見功　廣東彭壽堂神藥到申]  
小腸疝氣之症治藥紛紛如欲立刻見効實難其選惟本堂所製小腸疝氣藥膏力大効速與衆不同專治七種疝氣無論陰囊腫脹陰核偏墜諸醫束手痛楚難當但將膏貼於膀胱之處陰囊立刻縮小其患若失氣鳴脹消步履如飛雖數十年老疝無不藥到病除屢試屢驗百發百中誠治疝之絶世妙藥也每張一元如内服神効疝氣丸可將膀胱寒濕之氣一掃而空愈後保不再發一試便知每盒一元中盒二元大盒四元　上海棋盤街廣東彭壽堂啓 
[美亞公司廣告]  
本公司由美國英定阿潑而司城英定阿納省分設上海四川路八十四號門牌專售五金洋木麵粉罐頭食物並美國名廠新出自由計數機新法華文打字機西文打字機新法記時機及鐵路電燈開礦提練自來水紡織榨油抽水磨麫打米開墾耘田各種新色大小機器並售特别新式汽車鐵路各項材料軍械雜物貨精價亷倘蒙　官商惠顧請與華理鮑蕉芬先生面議可也 
[崔製遺精救命媧皇補天丹無價之寳]  
認明崔氏瓣香廬牌號若患遺精之症再服他家宣淫提神之劑則性命危矣○另製遺精必愈膏按貼命門能攝精不洩每張七角人身性命之根源全賴精血故精血充盈則身體强壯氣宇軒昂寒暑風濕因之不受若精血虚耗則面黄肌瘦腰酸骨痛耳鳴目眩神思倦怠自病叢生現値種族競爭世界吾輩當尙武精神故本廬求得道家修眞固精秘方專治夢遺滑精精薄冷精陰虚陽虚血虚氣虚及交媾忍精不洩以致精竅不固或少年誤犯手淫以致腎經衰敗或因陽虚多寒或因陰虚多熱或命門火衰心腎不交等症功能塡精鎖髓振弱扶衰補先天不足培後天之戕代此係王道之品並非宜淫霸烈可比須連服半料則面色豐潤氣象光昌諸恙悉平陽堅耐戰弄璋之喜操券可必有回天再造之功出神入化之妙近固世風不古每有人言欺人毫無效驗者本主人如自欺人非惟上天不佑且必貽殃子孫也每盒洋二元每料五盒收藥本洋八元上海盆湯衖新橋南首香店轉灣約十餘家門面根德里内瓣香廬藥室 
敬告普中國女科醫士　 
　　諸君諸君·爲女科之醫士·即爲女界之司命·其所以保全女子之責任·非輕也·統我中國女同胞·約計二萬萬·其間完全無缺者·固亦有之·然而病者究占多數·諸君研求有素·懸壺濟人·自必手到病除·不勞虚譽·雖然·有不能不爲諸君慮·即不能不爲諸君告者·臨診既多·果是熟能生巧·設偶一不愼·則千里豪厘之失·不期其至而自至·不招之來而自來·此無心之過·僅爲學有根柢能參上乘禪者言之·其他可無論矣 
·夫醫之與藥相輔而行·諸君富於學術·出而救世·應知有相富　之良藥·足以分諸君之勞·足以補諸君之闕者·則本藥房新發明之女界寳是·此品爲女科普通藥劑·諸病可治百無一失·且取價甚亷·凡墨銀一圓·可得兩星期之資料·較之舊有之女科丸藥·大相逕庭·倘使普中國女界盡知此品·則閣中自無病魔騷擾·諸君苟遇疑難證候·即可借助他山·是此品不獨爲女界之長城·抑亦諸君之外府也·用特敬告·將此良藥·介紹於諸君·願諸君將此良藥·介紹於受· 
病之女界·諸君濟人之心可以盡·此本藥房所不勝馨禱祝·以期望於諸君者·諸君諸君·其諦聽之·上海四馬路五洲大藥房敬告　　附啓者·凡各埠女科醫士惠購藥品·或病家得女科醫士介紹書·以上二項·有的確證據者·皆得受本藥房特别優待之利益· 
 
 

Page 10

 
 
接緊要新聞 
[京師近信]  
　　信留守之行期　綏遠城將軍信勤聞定期二十一日首途刻已派張榮兩委員先行佈置途中一切應備事宜 
德公使又要求船塢駐京德公使日前照會外部要求在山東建築船塢聞外部各堂憲已嚴詞拒駁 
朱京卿總辦銀行消息湘路總理朱恩緩京卿因磋商路政晋京已誌前報近聞郵傳部堂官札委在丞叅上行走并有委以交通銀行總辦消息 
蒙古新政緩辦原因蒙古新政自去歲提議至今久不發聞其原因係帽某邸之意須備欵二百萬方肯出任其事樞府諸臣恐仍無效徒靡巨欵故至今未决 
新訂統一路權辦法郵傳部陳尙書日前與政府提議路政關係重大非統一權限難期整頓嗣後關於路務各項事宜除與外人交涉者應行會同外部辦理外其餘工切官辦商辦各路均歸郵傳部直接統轄聞現已通咨各省以後凡擬新修之路須先將組織公司之名義及籌欵勘路購運機料各項章程合同報部批准方准開辦 
議增使臣經費爲難外務部袁尙書擬增各國出使經費一節現經梁聯二侍郎核算須於出使經費項下另籌四十萬兩方敷應用袁尙書以巨欵難籌擬咨商度支部再行核辦 
咨行改良農業條件農工商部溥尙書前會通咨各省改良農業現又籌畫辦法三欵咨行各省限一年内辦齊茲將條件錄下一）設立農會聯合地方紳士郷間耆老隨時研究（二）闡發農學要旨並派員赴城郷市鎭演講（三）博採農書叅取各國成規逐加試驗 
[東京通信]  
　　同窗會之大衝突巢鴨宏文學院今春三校歸併後增至五百餘人極一時之盛該校學生向設有同窗會定章每月閱報數份祖國各報一律購置自黄潘兩公蒞職後遂將民報中國報等民族報一概屏絶盖恐年少無知誤人歧途意至善也乃同學等大憤迫其速購中國報民報等黄潘不聽遂標字在休息所限二十日内須將各民族報購定否則當以老拳對待并力討溺職之罪職員等驚惶異常爰於前日開同學大會討論此事蒞會者僅六十餘人衆均贊成宜備民族報各職　　　　執行謂不如將同窗會散去衆不公認謂閱報小事烏可因此解散皆面斥其非紛議移時乃散會 
排斥日貨者之恐慌日本外務省以某君在東運動排斥日貨有害治安特命其退出日境并聲言以後不復保護某甚震懼四處運動聞現已得大隈伯爲之助力矣 
早稻田大學定期卒業陽歷七月十二日午後一時爲日本早稻田大學吾國學生師範本科生第一次卒業舉行卒業証書授與式聞該校届時當請大隈伯訓示及中國駐日公使演說 
音樂講習會定期開設神田區猿樂町二十一番地東京高等音樂學堂爲中國人唯一之專門學校也開辦至今已歷兩載吾國卒業學生已有百餘名聞本月五日增聘講師廣募學生爰特開日清學生夏季音樂講習會以示聯絡 
[分類新聞政界]  
[江督重申烟禁南京]  
　　寗蘇兩屬各州縣地方所開烟館前經江督通飭一律閉歇在案現仍恐城郷市鎭以及荒僻地方仍有設榻私售燈吃之弊特於日前通飭各屬一律禁絶凈盡限各州縣於奉文一月内出具切實印結專案禀報聽候不時密派幹員前在調查設或奉行不力敷衍從事即嚴行叅撤不貸 
[江督第二次考試候補人員南京]  
　　江督端午帥於六月十六日第二次考試候補人員是日道府班居多仍在督轅局試午帥親自監塲并派道員吳璆巡視以昭嚴肅 
[安省設立自治研究所安慶]  
　　安省藩學臬三司日前會詳撫憲略云現　諮議局將次落成應即附設自治研究所於其中選舉紳矜分 
班講習藉以爲憲政之初基諮議之顧問一俟學員畢業各州縣地方自治即可一時普設擬請派江蘇候補道劉廷鳳前候補知府趙繼椿爲所長師範學堂監督姚永槪以所長兼任講師前湖南知府吳傅綺師範監學吳承志爲講師並派候補頟府一員爲庶務先由司庫籌墊銀五百兩作爲開辦經費　常年　需未能預定一俟開講後酌度情形再行核定 
[臬轅書差戒烟滿限蘇州]  
　　蘇臬左子儀廉訪於上月十七日委按經廳劉敬煥查明本署書差有癮無癮限一月戒除等情曾紀前報現悉當時有書吏十七人傳事號房四人差頭及承差八人均呈明吸烟具 
 
 

Page 11

 
 
結遵限戒除刻已限滿十六日廉訪仍飭劉參軍將該書差等二十九人悉數傳至廳署當面詢驗曾否戒凈禀復核辦 
[府縣記過案註銷蘇州]  
　　督辦緝捕清郷事宜瑞方伯詳督憲文云五月十八日據松江府知府戚揚禀稱上年梟匪搶刦商輪一案該婁縣劉令金山縣蔣令未能先事預防實屬咎有應得惟現在案經破獲犯亦懲辦且疊據禀報事後一切布置情形尙合機宜所有前奉撫憲電飭分别摘頂記過處分應否從寛邀免等情據此該守所禀應否將該令等頂戴從寛給還並將記過之案註銷以彰懲勸之處理合詳請批未奉批云如詳准將婁縣劉令金山縣蔣令頂戴給還並註銷所記之過以示鼓勵至松江府戚守於堵緝梟匪一事督率有方審擬各犯亦無枉縱並准將所記之過一併註銷仰即註册飭遵並移蘇臬司查照 
[警昌難以硬派浙江]  
　　杭垣警局前日所派之各屬警員大半均已到差惟派赴嘉屬金君等四人楊太守以府屬所辦警學春間畢業本地業已有人拒而不納但爲總局所派允送每人每月乾修洋十二金聞金君等四人業已聯袂返杭面禀警局不知崔警憲將如何辦理也 
[嚴飭關道籌解經費南昌]  
　　江西九江關道歷年欠解經費銀二十二萬五千兩現因内務府需欵甚急當由　支部咨行贛撫轉飭該道迅籌批解惟潯道欵項奇絀禀經沈撫電部仍未尤准故該道頗爲焦急 
[不准卡員裁司留勇安慶]  
　　和州釐卡委員張　傳鴻晋禀　撫　　請將該處五顯廟等處三分卡一律裁撤西梁山等三處全行改設堵卡裁司留勇以杜弊端馮中丞以各卡司事果經卡員妥愼選擇則任勝者尙可得十之四五至勇丁以需索賣放爲慣伎値此裁改之時尤應愼揀老成司事妥爲照顧萬不能假手一二不曉事之勇丁轉爲商民隱害總之各卡如果專收肩挑小販爲數無多仍宜裁撤爲是當即批抑牙釐局轉飭遵照 
交涉 
[嚴阻洋艦駛入内地浙江] 　　 
　　浙省寗屬外海洋面時有外國兵艦駛入港内及擅自登岸情事近撫憲馮中丞接有部電以各國兵艦例不應擅自駛入内地嗣後無論向國駛來保商兵輪或他項軍艦如違章率行登岸務須據理力爭嚴行禁阻免致與民衝突釀成交涉馮中丞接電後已通飭遵照矣 
[駐汕領事干涉釐金廣東]  
　　外部昨接粤督來電稱駐汕各領事　　有干涉厘金及請裁釐局各情事當經電覆安帥命即據理力駁一面照會各國分使禁阻 
[日員赴皖游歷安慶]  
　　皖撫馮中丞近接直督來咨云准駐津日本領事并田守三送到護照一紙内辦茲有日本武員木村平太郎並隨員影山虎四郎擬赴安徽等省游歷請飭保護相應咨請查照 
軍界 
[軍樂隊排長舞弊呑欵蘇州]  
　　蘇省督練公所軍樂隊排長暢繼亭先當該隊敎習去臘李排長撤差後暢乃兼任是差詎接差後招搖無忌私識附近某姓姊妹二人以致虧空纍纍將樂兵所存之伙食洋一百餘元及掛號某兵之餉銀十餘元併某觀察賞項洋數十元悉數吞沒更冒領修理樂器及辦公等費洋數十元復將六月分全隊餉銀領據向某錢莊抵押洋五十元全隊樂兵聞之大譁因將種種劣跡羅列十欵具禀於袁劉二總辦及周藍二提調當經准詞批飭查辦詎暢猶敢賄托某觀察家丁戴琴堂代爲設法現爲藩憲瑞方伯訪悉立飭該所詳細查明從嚴懲辦 
[請給製造藥彈欵項安慶]  
　　省城製造廠提調劉守現以子壳一項照原案應造四十萬粒刻已造備十萬有零所需洋藥擬先將軍械所存藥二千餘斤陸續取用嗣後需用藥料應即照章開單詳請給欵購辦惟該項經費須由支應局即在藥料欵内如數劃扣刻已呈請藩司轉詳皖撫核示 
[禀請修整江口砲台安慶]  
　　前江口砲台台官洪益嗣禀報撫憲以該處砲台失修多年現因霪雨兼旬冲塌甚多値茲防務緊要自應及早修理以固江防請即札派委員前往查勘估修 
[鄂督驗混成恊特别下士武昌]  
　　昨十二日下午二點鐘鄂督陳小帥乘坐馬車親蒞二十一混成協統領黎宁卿率同合恊軍官站隊營門接待旋即往將弁集會所行謁見禮復導引閱視各營兵房畢始折回將校團當面考騐該協特别班下士功課出問題六條各下士均對答無訛小帥顧而樂之獎勉數語而返 
學務 
[調查員回寗南京]  
　　江督端午帥先後委派江南巡警副監陶觀察駿保小學堂總理余廪生建侯赴日本調查留學生經費事宜陶觀察上月　公竣銷差余廪生亦於前日回寗將詳細情形禀覆核奪 
 [P湘撫電調道員辦學漢口> 
　　前署漢關道陳佛心觀察昨奉湘撫岑堯帥電調回籍辦理衡州中學堂整頓郷里學務 
[乍浦啟明學堂舉行畢業式嘉興]  
　　乍浦啟明學堂於初五日暑假並舉行畢業禮兼開游藝會是日來賓共有四百餘人茲將開會秩序列下（一）謁聖（二）開會（一）奏軍樂（四）佈告開會詞（五）唱歡迎來賓歌（六）報告畢業生歷年修業成績（七）給憑（八）官長訓勉（九）來賓宣讀頌詞（十）本校職員勉勵（十一）本校同學喝歡祝歐（十二）畢業生答詞（十三）畢業生游藝（十四）校長佈告下學期辦法（十五）校歌（十六）奏軍樂（十七）寫眞至此已鐘鳴六下遂鳴鈴散會 
實業 
[商部第二次查驗銀行股本鎭江]  
　　北京農工商部曾飭鎭江商會查驗儲蓄銀行究有股本若干旋據含糊禀復現部臣又電委鎭關道劉襄蓀觀察復查除放出長期匯票及借與某實業公司巨欵外尙有現 
 
 

Page 12

 
 
銀六萬數千金實存瑞康義善長兩錢莊内聞總理尹壽人觀察將於日内北上自行赴部陳明矣 
[會議錢江行輪事宜杭州]  
　　錢江行輪一事已蒙浙撫批准發起諸君因於十三日在城北商會會議由商務局總辦王省一觀察親臨監議擬集資本十萬元先由發起人認籌六萬其餘四萬登報招股一切辦法均遵商律公司章程以期利益均沾免有傾軋之慮云 
[鄂督整頓電話公司武昌]  
　　卾督陳小帥以武漢電話公司近遇本衙門與各公署局所詢問之件接線往往廷滞甚且始終傳逹不到其故全同總機關料理粗疏以致如此特於日昨札飭巡警馮道勸業劉道會同督率該公司經理人妥定傳話章程其平是因何辦理不善亦詳加查考逐一改良以期靈便 
[附收礦務公司經費湖南]  
　　湘省各屬礦産自經礦政調查局總辦蔣少穆觀察任事後即議將并稅減輕現聞中南西三路礦務總公司因每年無甚出息所需經費無從籌措又商請調查局就各項礦砂酌抽售價兩成附入井税收取仍以値百抽五照收其三成作爲井稅歸農工商部撥用其二成提歸各路總公司以資常年經費云 
[商會議結義太生倒欠事鎭江]  
　　鎭郡義太生北貨號倒欠莊欵　　七萬兩一事迭誌前報現經商會總理朱朗仙以義太生倒欠莊欵實因貿易虧歇所致尙非存心倒騙擬照破産律六成清償聞各債主業已允許了結 
[電詢粤漢鐵路規制武昌]  
　　湖北粤漢路局近以路軌寛窄必須與廣東鐵路公司所裝置者一律行車時方免窒礙特電詢卾省駐粤鐵路委員盛太守景璿將軌制迅速查明繪圖咨復核辦 
雜記 
[重訂小輪防碰章程杭州]  
　　　浙省藩運二司曁洋務局杭關道會詳浙撫略云案照德清縣王令禀報新市航船被裕商輪船撞翻溺斃多人請扣留查辦等情當奉憲台批令札縣立提輪主及管事人訊供詳辦並以現在内港行輪愈駛愈多應如何另訂防碰章程即由該道會同洋務局稅務司核議辦理等因本司道查光緒二十二年間曾經鎭江關擬訂小輪免碰章程茲奉前因即經查照前章會同稅務司另訂防碰章程二十條列摺詳送仰祈察核鑒定咨明外務部農工商部並由道將章程送由稅務司申報總稅務司一體立案 
[醫士分别研究南京]  
　　江寗提學司陳子礪學使日前傳知應試諸醫士於十五日起分别赴中西醫院研究限於十八日爲止研究事畢即禀請江督甄别優劣發給文憑以昭鄭重 
[委員密查知縣劣蹟江西]  
　　江西高安縣職員熊爾卓等以該縣程大令鎭瀛在任劣蹟多端聯名逐欵呈控藩轅現奉林　伯批云據禀該縣程署令劣蹟多端如果屬實尙復成何事體自應澈查叅辦若查係該職員等挾嫌誣控亦應坐誣不能曲爲寛貸也候即遴委幹員前往密查據實禀復核辦清摺存抱告辛恩押發南昌縣暫行看管 
[飭查稅契委員漁利南昌]  
　　江西鄱陽縣歲貢黄家駒等以該縣稅契委員王令辦理稅契不收官銅元短價勒收英洋並挪移公欵開設錢店藉圖漁利等情脸控藩轅現奉林方伯札飭饒州府就近查明禀復核辦 
[糞桶加蓋之影響福建]  
　　漳州府屬龍溪海澄漳浦三縣前因設立巡卡巡哨創辦糞捐迄已兩年並無異議近因省中糞桶加蓋風潮遠播漳屬厦人以同屬子民何以彼則立碑永遠免捐而此則立案永遠加捐殊非一視同仁之　若以警察需欵祇花捐一項年逾萬兩儘足敷用爰即公禀閩藩請照省垣成案一律豁免未知能批准否 
[紡織四局修建紀念碑武昌]  
　　鄂省紡紗織布繅絲製麻四局皆前督張中堂所擘畫自改歸商辦以來成效卓著客秋張中堂去鄂該四局總經理韋君紫封擇地於紗局江千修建紀念亭近因亭工不日告竣韋君又議擬於亭心置紀念碑一座刋記中堂創辦四局始末情形以誌不朽 
[添設小市廠之布置安慶]  
　　巡警道刻以省城小本貿易往往沿途擺攤旣於行人有碍復不能自避風雨擬添設小市廠數處業已撰發白話告示遍貼通　勸令各小販指定空曠處所或寛大廟宇刻日禀請勘明建造惟目下經費不裕擬暫蓋草棚庶幾易於藏事云 
瀛談 
[武士]  
　　横濱某西報載有中國勞　社會四人在横濱山下町萬珍酒樓隔鄰之某店内吃烟爲警察偵知往捕三人已聞風先逸尙有一人依然一榻横陳視若無覩遂捕縛之某即舉手任縛牽之行亦絶不崛强默不作一語至警署前若人用力一扯繩均碎絶數警察上前捕之若人擸之卽撲乃出劍對待之亦爲若人奪去數警察見勢不敵乃站立两旁任其逃逸有偵探某欲捕之若人以手擊之骨爲之寸斷遂一躍上層樓頂飛奔而去即乘滊車至神户買船返粤按若人姓鄧廣東廣州人曾學技擊十餘年前在横濱山下町大同學校敎習拳脚去歲梁某在錦輝館開會時請鄧爲護衛士梁爲衆毆鄧竟袖手旁觀不爲之助前月牛込演藝館開會反對排斥日貨梁某譚某等亦請其到會帶有軍器預備毆打反對排斥者迨互戰時彼亦一笑置之說者謂是日有廣東留學生某君口操粤首高喝三合會暗號一聲鄧某亦會黨中人彼知同黨故未相助耳 
[飛娘傳十九]  
　　綠弗瞋目握两拳語曰難事安在綠弗雖無熊羆之力然刺客之流尙不畏　福曰知汝多力惟我之所難非刺客之謂福知綠弗粗衷少慮事多輕發難令詳知乃含糊語曰難得一人與飛娘親密者耳　曰此易事若某若某連舉五六人曰此皆與飛娘善者福微笑頷之曰唯唯語畢閉目搆思默不發語一手探袋中香烟匣出取雪茄然之一手入褲袋一手馮椅背口吸雪茄作尋思狀綠弗見福别有所思亦不再詰福自念康德華貴子弟門第顯赫若除道德學而言彼之勢力過我遠矣萬一爲人遊說飛娘心爲之動則敗矣又思飛娘萬不至此惟康德處　行其刺客之術我雖前綠弗亦究防不勝防一時思慮糅雜毫無頭緖惟最後之思慮則曰非早與飛娘結婚終難絶醜虜之惡念惟此事斷難自語旣而曰有矣有矣綠弗曰所有無物福曰有一人 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[社會小說滑稽生（十三）（賢）]  
　　我想王衡甫那邊。雖然做個敎習。像我這種舊學界人。旣没有英文一科可以買買野人頭。又没有理化一科。可以抺抺水眼藥。按月束脩。必甚寡薄。不如在上海混混。東邊兒結社。我去簽個名。西邊兒開會。我去插一分再有餘暇工夫。還好做幾篇論說。送到報館裡。登載出來。比到就個敎員缺。强得多咧。於是想個黄狼脫的法子。把這件買物事。委託了醉歐。又想醉歐這種人。將來和他共事。只怕不甚有趣。不如見幾的好。當夜我拿五百塊洋元。留出一百塊。供我使用。此外悉。交醉歐收管。醉歐自然願意。一面寫信給王衡甫。說我在上海。另有要務。尊囑事情已由醉歐一人担任了。佈置停妥。我對李醉歐道。王衡。甫盼望已久。你好早點滾蛋了。李醉歐面孔一板說。走便走。什麽叫滾蛋呢。我道。你說做人要做得圓。像這個滾得轉的蛋兒。不是圓到。極頂麽。李醉歐也無話可說。我索性奚落他幾句說道。你們新學界。中人。卻是算得圓的。但要你們竪起來。做點事情。恐怕。竪不起呢。從此以後。我便與李醉歐分道揚鑣。究竟這項書籍儀器。買得怎様。我也不相顧問了。上海係交通地方。滑頭滑腦的人。聚集不少。我一一和他交接。有幾個名望重的。不免拍拍他的馬屁。好在此時我有一百元的欵子。藏在身邊。遂置辦幾。新衣服。私心自忖。以爲這個是文明人的形式。萬萬不可少的。常言道只重衣衫不重人目今應酬塲中不要說拖一片挂一片的没人看得起他就是穿了一件大布衣裳。還有人笑他是頑。固黨。這是甚麽緣故呢。學問在肚子裡。衣服在身體上。見了一。個衣服好的人。大家信他是學問。好的了我旣没有學問更應該考究衣服。且看馬路旁邊的交化子。也有知書識字的。人家睬也不睬。至於洋行買。辦出來。偏偏奉承。到了不得。我置辦這副時世裝。眞是將本求利的辦法。旣而一想還。缺着一個尖頂小帽子也是不能不辦的（未完） 
本埠新聞 
[農工商部剳上海商會文（爲和國賽會事）]  
　　五月二十七日接准外務部咨稱接准和希使函稱本國屬地蘇門答臘海島梅丹地方於西歷八月抄擬開賽會内有處所預備中國陳列貨品此舉於中國甚有利益凡來會貨物應免出進口各稅本國東印度總督尸札行蘇島各海口遇有來會貨品槪免進口各稅應請轉飭廣州汕頭福州厦門上海等處凡往和屬梅丹地方賽會者一律免徵出口各稅現届開會日期不遠請即速行設法辦理等語咨請查照等因前來爲此札行各商務總會札到各該商務總會仰即傳知各商如有貨品情願赴賽者當即先期預備申報本部以憑辦理 
[工部局致領袖領事書（爲租界驗屍事）]  
　　字林西報載本星期公共租界工部局議事報告云四月二十三日新閘路有白樓窗墜地因而斃命者身死不明而上海縣竟不肯詣驗故將下函公布 
領袖領事比總領事西拂脫君鈞鑒敬肅者巡捕房總巡以驗屍一事關係綦重請工部局改訂章程已非一次今特將此事上告領事公會以便得華官之允許而改良此章程也一千八百六十九年會審公廨章程第四條載如有欲驗屍者則由上海縣獨行蒞驗等語因如有欲驗數字故死者親屬往往不允相驗者有之賠欵免驗者有之或因其他之故而不驗者亦有之種種情形皆足阻罷驗屍之舉按歐洲之律凡暴卒遇灾自盡或身死不明或警察察出理由疑其不惡謀者皆當經官相驗上海租界自應依用此律尙有請者驗屍官應得收納見証有監查死後各事之權今現行章程旣無以上諸例而縣官又不便創行工部局所以急欲改訂新章者此也巡捕房以此事關係日重改章不容稍緩爰特據情上陳本局之意必使將來驗屍由上海道與領事公會共派委員蒞驗以與會審公廨其餘各事同一辦理則不勝幸甚工部局總董蘭特爾頓首五月二十二日 
[兇犯就地正法]  
　　搶奪余周氏金簪並戳斃顧咸卿之兇犯葉小弟前日經滬道禀知上台旋奉覆電飭照新章立即就地正法爰即轉行上海縣於昨日片請城汛周鑒之千戎到縣彈壓一面飭差將該犯由監提出略詰數語喝令綁赴大南門外新校塲正法大令監斬已畢即回署繕發牌示如下照得匪犯葉莚忡即葉小弟係浙江兹谿縣人於本年六月十二日在英租界河南路北持刀搶奪行路婦人余周氏金簪一支事主喊追輒敢持刀護贓拒傷幫捕之行路人章泰福復用刀連戳致傷顧咸卿身死經捕拿獲送縣訊認不諱該犯疊在租界犯案押辦乃怙惡不悛復於白晝公然搶奪持刀拒捕傷斃人命兇暴已極業已援照律章禀請立予就地正法以快人心而昭炯戒 
[淫伶姦騙案錄摺報部]  
　　公廨讞員寶司馬以淫伶李春來姦騙宦妾黄朱氏一案現旣會訊判定禁押西牢三年應將此案自始至終與領事來往辯駁函牘及會訊時原被律師供詞一併摺報各憲查核爰於前日詳送滬道請爲轉詳江督咨送外部察核 
[江督札飭仿辦濟良所]  
　　江督札金陵蘇州蕪湖鎭江各關道云接美國駐滬田總領事函開據上海濟良所董事呈稱本所創始於一千九百零一年即光緖二十世年其時規模粗具至九百零四年經中國紳商贊助其間除本所專以拯拔無辜被鬻婦女爲宗旨外另又商定留所規則並在所敎育經濟等事數年以來成效頗有可觀他如通都大邑地方其婦女之無辜被鬻而墮入青樓者正復無算惜尙無此等處所以爲救濟有心人惻然憫之茲擬呈請代爲函懇南省大吏通飭所屬各就管 
 
 

Page 19

 
 
轄地方分别開辦等情前來合代函懇敬祈貴大臣查照核辦並希示復以便轉逹等因到本大臣准此查誘拐販賣律有明條應由地方官隨時認眞查察有犯　予嚴拿分别懲辦惟近年偏灾屢見郷間貧窮婦女因無養以鬻其身者事所恒有往往賣至通都大邑流爲娼妓其情殊可憫惻匪獨官斯土者有敎養之責對之滋愧即地方紳富推已飢已溺之懷亦應惻然動念上海濟良所旣已辦有成效沿江各埠自宜酌量仿行第事係中國内政或由善堂兼辦或另設法留養應飭金陵蘇州鎭江蕪湖各關道調查該所章程會商巡警局督飭地方官紳各就本埠情形分别籌勸擬章禀辦以廣善舉除函復並咨行外合行札飭該道即便遵照辦理具復 
[丈勘洋人花園]  
　　前美副領事白保羅君之花園被寶山郷民毁壞一案茲滬道蔡觀察特委譯員陳君會同寶山縣胡大令並該處圖董嚴李等數君於前日會同丈勘繪圖禀復以憑核辦 
[小錢莊奸謀敗露]  
　　金貴章在新閘股開和昌小錢莊將香烟盒剪成圓片攙於原包銅元内混用由探查獲並抄出銅洋三十餘元銅小洋數十角私板銅元十餘千於昨日一併解至公堂請究經中西官訊明屬實判將銅洋等悉數銷毁并罰洋二百元充公再押西牢半年一面飭差將店發封 
[度支部催解餉項]  
　　度支部電致江督略謂刻下部庫異常支絀所有各海關應解京恊各餉及邊防經費飭即從速籌解以濟要需現在各海關除解還各國賠欵外所存現銀若干應即查明報部嗣後和關稅司經征每季洋稅銀兩數目亦應按結具報以憑查核希即轉飭各關遵辦等因現端午帥已轉電江海等關遵辦矣 
[浙省補運漕米]  
　　蘇省補運漕米一萬石業已起解茲浙江海運滬局亦奉京倉來電以浙省各屬所解上届冬漕因不霉爛以致缺額飭即添購六千石以補不足現已先購三千石預備裝輪運津昨特函請滬道轉請稅司免稅驗放 
[紗業捐助巡警經費]  
　　棉紗認捐公所董事自願認捐撥充巡警經費曾誌前報茲已認定按月在紗捐盈餘項下提錢二百千文業已禀知扈道請爲立案 
[取締馬夫之新章]  
　　英美工部局以租界馬車較前日多各馬夫往往不守定章於埶閙處所揚鞭疾馳時常肇禍茲特議定新章凡違章馬夫除解請公堂訊罰外一律帶回捕房攝影存查以後如再違章定行重究故昨日拘獲之違章馬夫徐阿毛王阿生陸梅全俞長壽瞿勝全等已照新章辦理矣 
[派探調查總會]  
　　英總巡卜君以珊家園女總會局賭歛錢業已破獲惟租界内華人所設總會無非聚賭之區均應查禁昨特諭令總巡捕房捕頭飭探分赴各總會調查會首及會友姓名以憑查核 
[謝贈暑藥]  
　　蘇存德堂送來純陽止氣丸二百包蟾酥丸臥龍丹各一百瓶永濟堂送來如意丹五十包臥龍丹一百瓶思濟堂送來臥龍丹蟾酥丸各五十瓶天中茶五十封均當代爲分送以揚仁風 
[城内]  
　　示諭减種鶯粟○本縣李大令昨奉江督蘇撫頒發减種鶯粟告示大令遵即飭差分發城郷各鎭發貼張掛　　 
　　土使行轅紀事○土國使臣耳利君前晚由該國商人泰培洋行大班邀請飲宴　晨本縣李大令派差役两名至穿心街清眞寺門首保護彈壓禁止閑人入内窺探昨晨耳利君在行轅查閱回敎經文内有錯誤之處一一改正耳利君本擬即日返國因尙須調查通商章程擬稽留數禮拜再行起程 
鹽梟就獲○鹽鹽梟查老窩子董廷方沈德勝前晚在浦東嚴家橋迤西索欠互敺董不敵喊救由塘橋局勇聞悉遂即上前一併獲住解請局員何紹先移送　署昨經幇審李明府提訊判查董各責三百板沈德勝供係郷民並不爲匪判從寛免責一併收押候禀明道憲核示 
店主行兇○方子生昨偕伊友涂廷華至火神廟前吳其福所開之燭店内搬取行李吳因方在店爲夥時曾誤收銅洋二元向方索賠將行李扣住不放涂從傍插嘴被吳持降香擊傷頭面旋由站崗巡士一併拘解一路一區巡局訊究遊巡官姑念吳已年老從寛判罰養傷費洋二元交涂具領 
道批○鉅興號禀批此案本年四月間批飭查案勒交嚴追迄今两月之久尙未具復據稱終未一訊其平時玩視民事已可槪見無怪領事公會以積壓爲藉口仰卽立提吳春九到案究追限五日内集訊斷結禀報毋得再遲干咎孀婦莊張氏禀批此案陳鶴卿等欺騙屬實即應究辦仰公共租界會審官勒限飭拿到案確訊究斷具復職員高錫齡禀批此案前經两次批飭懸賞購緝並移會上海租界會審公廨一體恊拿首盜人等務獲究辦今據稱盜首陸利金老大寗波阿四匿跡租界仰川沙廳速即添派得力幹役一面移催廨員知照捕房嚴密幇緝限一月内破獲訊明禀辦 
官事○署理海防廳同知查燕緒一路三區副巡官傅于虹候補知縣供長褘浦東塘橋保甲局委員何紹先候補巡檢熊兆梅等昨均到道禀見代理嘉定縣知縣楊寶善到道禀知於十七日接印 
[南市]  
死於非命○大碼頭潘源盛水菓行學徒陸某前日在露檯晒衣忽然跌下傷及腦門由行主派人舁送仁濟醫院移時殞命昨由家屬來滬舁回收殮 
母族阻殮○張毛毛之妾王氏被張呵責呑烟斃命已誌昨報茲該氏母家以死者身有傷痕且由鄰人指證謂夜間聞有喊救之聲是以覇阻收殮尙須禀縣請驗 
仍是推諉○元餘米行與純記鹹貨行推黻元餘執事沈尙温到案質訊仍互相諉缷判候勘明核斷 
房東壓力○黄某控花衣街房客尤源盛皮箱店等六户不允加租反欠租不還昨由工程局傳店主俞培順徐明元孫阿寶翁金壽徐生華林順亭等到案判從三月分起每户加租洋五角欠租照還 
押限交洋○范鶴郎范楚郎串匿何吳氏遺失之大洋八元小洋數角一案昨由工程局將楚郎拘案訊供不諱判楚郎戒責二百下鶴郎責一百下押限交洋給氏具領 
[閘北]  
分贓起釁○東洋車夫葉懷漢於本月十四日在英界南京路拾獲坐客遺失之香雲紗一包葉即帶回閘北車寓爲周瑞章所見强欲分贓互相扭毆由巡士查見拘解巡警總局訊究判葉周各責二百板押候弔贓再核 
公館之門○陳阿有前日至閘北天寶里訪友悞到某公館叩門被家人扭住兇毆受傷陳即投訴四路二區分局由蕭巡官飭提行兇人到局訊究 
[英租界]  
兜售彩票○紹興人吳吉元違章在租界兜售彩票由捕查獲昨解公堂請究判將彩 
 
 

Page 20

 
 
票充公另罰洋二十五元押候繳洋開釋限交撫卹○汽車夫江裕卿於五月十三日在虹口西華德路附近碾斃途人李阿堂由廨判江給李家屬洋七十元前曾交過十元昨又繳洋四十五元到案求釋 
控告繼母○蔣元珍之繼母李氏與王餘千在客棧姦宿由探查獲解奉公堂判將男女各押一月在案茲届期滿王由捕房釋放李氏解案請示旋由蔣元珍投訴被氏覇掯田單請爲核奪判李氏再行還押候查明再訊 
寛釋幼女○北海路一號門牌妓院因容留幼女傳愛林爲濟良所查獲昨解公堂請究據供年十歳與母居住該院附近薙髮店樓上偶往閑觀即被拘拿是實判交其母傅王氏具以後不再入妓院切結領回 
雉妓罰洋○雉妓王三寳施阿寳前晚在福州路違章拉客昨由公廨傳訊判施罰洋十元王罰洋五元押候繳洋開釋又金月仙張四寳王招弟亦因違章拉客由探將三妓及鴇婦王周氏龜奴張水其一併傳案判三妓各罰洋五元龜鴇各罰洋十元 
流氓索詐○流氓夏阿根藉端向鴇婦王劉氏索詐洋四元由孫包探查獲昨解公堂請究夏供實孫探誣指判押限七天交還洋四元孫探候查明再核 
不出定貨○英商錦隆洋行控雲章泰號主孫祺申定貨不出昨由公堂復訊原告洋人投案請究被告延穆安素律師聲稱定貨須憑様板今原告未將様板送去驟令出貨殊屬不合中西官判两造各退聽候宣布堂諭 
不交定貨○日商三井洋行控管金林不交定貨昨由公堂傳訊原告洋人投案請追被告供此事與杜友生接洽與日商無涉判押限兩個月向原告清理 
均非善類○沈三成何言全屢與江小弟在馬路胡閙由捕拘押捕房昨解公堂請究中西官以三人實屬不安本分判沈何各押西牢半年江押一月滿期一併逐出租界 
公堂瑣案○哈華托律師控過犯吳松泉即陳少卿屢次犯竊由探拿獲解案請究押西牢一年期滿逐出租界王顧氏竊季貴水家飾物押女所一年逐出 
[美租界]  
　　經理舞弊○中虹橋堍愼泰押店經理葉修甫上月間濟將押下之紗長衫一件運出原主往贖無着訴知捕房斷令賠洋七元了事茲爲店主陸某聞知前往查賬葉知事不妙即捲取現洋三百餘元逃遁嗣經查悉果有塗改賬簿情獘約共少洋二千餘元業已報捕請緝矣 
婦人聚賭○張友才因同居姜阿龍之妻方氏逐日糾人聚賭且欠租不付報捕請究捕頭准即飭探往查 
誘匿女孩○謝王氏串同徐阿生誘匿朱倪氏之女孩由朱倪氏查知報捕一併拘獲押候送究 
脚車傷人○陳光瑞偕友張阿寶行經海寗路被某西人脚踏車撞倒跌傷頭額由捕送入捕房飭送醫院醫治 
[法租界]  
　　副領事回滬○法副領事費亨祿君日前請假赴日本避暑業已假滿於前日回申到署辦公 
强搶○太古棧房司事顧通元前日被匪徒陳阿毛在途搶去衣服報探緝獲解廨請究判枷示两月 
串竊○王阿小許阿三串竊衣物由丁寶裕代爲銷贓爲探查知一併拘捕解廨訊究判王許各枷示一月丁押捕房一月掩竊○陳桂生掩入北京輪船將搭客王阿吟之白絨毯竊去當被追獲交捕送廨訊究判押捕房两星期 
摸竊○剪綹賊張阿三在途摸竊張阿金錢物當場獲住送捕解廨訊究判枷號一月國外新聞 
[外國購買日本公債劵]  
　　十七日東京電云昨日東京接各國定購日本公債劵約計三十萬圓外間咸謂此事足證日本經濟已復得外國之信任云 
[不收公司選舉捐費]  
　　十七日華盛頓電云裴利安君已允將捐助選舉費之銜名布衆週知並請民政會收納捐資不得過金洋一萬圓又公司捐資皆不得收納 
[英議院討論茶稅]  
　　十七日倫敦電云英國下議院會議財政議案時勃萊克彭省工黨議員史洛丹君提議將茶稅每磅滅輕二便士議院財政大臣哈勃好和斯君起而答曰若依此減稅則預算案所餘之二十四萬五千磅將變爲虧空二兆餘磅矣殊難允納旋大耶茅省保守黨議員番爾君提議本國出産之茶可减稅一便士反對此議者二百五十一人贊成者三十四人旣而議定每磅抽稅五便士 
[臺南工人掘獲金條]  
　　臺灣訪函云前月二十九日臺南有浚溝工人掘獲金條五十三條每條重約一磅共値日洋三萬元即經工人十五名分携而歸後爲警察所知遂將各工人拘獲聞金條埋藏之地係該島屬華之時爲某富人之宅第云 
[美艦隊航程詳表]  
　　美國太平洋艦隊已於本月初九日自舊金山啓椗其行程表如下 
口岸　　　　　　　抵日　　　　啟椗日　　　　駐泊日數 
舊金山　　　　　　　　　　　　六月初九日　　　　　　　　 
火奴魯　　　　　　六月十八日　六月二十五日　七日 
奥克蘭　　　　　　七月十三日　七月十九日　　六日　 
雪　梨　　　　　　七月二十四日八月初一日　　七七 
梅爾旁　　　　　　八月初三日　八月初十日　　七日 
奥爾巴尼　　　　　八月十六日　八月二十二日　六日 
菲列濱島　　　　　九月初七日　九月十六日　　九日 
横　　濱　　　　　九月二十三日九月三十日　　七日 
厦　門（第二隊）　十月初五日　十月十一日　　六日 
小呂宋（第二隊）　十月初七日 
小呂宋（第二隊）　十月十四日　　　以上譯字林報 
[德親王展期鞫訊]  
　　十七日柏林電云德國尤倫堡親王因僞誓拘禁現該親王在獄患病故已展期開審 
[法國違背條約]  
　　十七日柏林電云法政府現已雇用奥爾其利恩人爲摩洛哥警兵此事實違背奥爾其塞條約云 
[摩洛哥兩王進攻]  
　　十七日柏林電云摩王愛勃特爾愛齊與海連幕飛現皆率兵向瑪拉開斯進攻 
[謀刺俄皇未成]  
　　十七日柏林電云索斯腦維斯地方近查見有謀刺俄皇之舉 
[英俄詰責士兵]  
　　十八日倫敦電云駐土爾其英俄兩國大使現仍向土政府詰問土侵入波斯邊圉之故土政府皆以游詞答覆以上譯文匯報 
[空中飛行艇之長遊]  
　　十七日紐約電云德國齊潑林伯爾駕空 
中飛行艇爲二十四時之長遊譯泰晤十報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
