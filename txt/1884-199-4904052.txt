# 1884 - 199 - 4904052

 

Page 1

 
 
[淞南夢影錄岀售] [  申報主人啓]  
　　淞南夢影錄一書爲申左夢畹生黄式權茂才所撰皆記滬上風土人情小而烟花鞠部大而華洋交涉莫不備載此中閱之足以廣眼界足以拓胸襟筆情之輕倩侖意之精微足爲海陬冶遊錄之嗣響本舘取其原本用活字板排印成書訂成一本刻已告竣定於本月初三日岀售每本收回工本洋八分售處仍熙曩例想有目者自當共賞也此佈 
[第八號畫報岀售] [  申報舘主人啓]  
　　本舘於畫報後增附淞隱漫錄書說一則荷蒙海内君子僉謂書與畫圖並皆佳妙故購閱者亦未肯間斷免貽日後殘缺不全之憾兹於二十五日發售第八號願諸君早爲賜顧此布 
[論保䕶商局之難]  
　　前數日法艦紛來人心惶擾哀的美敦書已上於北京限期未展其時中法駸駸乎即欲以兵戈相見大有朝不及夕之勢上海各國領事官皆以保護商局爲心日前曾經集議據聞各領事頗覺爲難英美兩界各國不難派兵船駐泊租界中調兵分叚彈壓獨至法界則其勢局不同法人固自有兵舶守護俾無騷動之虞而各國若置而不顧以一聽法人自爲之防則疑乎於保護商局之理有所未安若亦一律照護則又疑於有違局外之例以是遲疑會商終日而仍不能决今幸而哀的美敦書業已展限曾沅圃爵帥已膺全權之命不日將至滬與法使商訂詳細條約大局可以不岀於戰以故招商局開往各處船隻亦俱照常開行人心於是大定而各國保護商局之議亦可姑爲緩圖否則驀地開兵商務不能無碍彼有保護之責者不且左右爲難也乎夫上海爲通商碼頭各國商賈之所薈萃兩國設有兵事兩國之兵原不至擾及於此前者簡明五約未定之先中法已有幾欲交兵之勢而國朝先期明降諭旨謂即使中法搆兵而我中國必須顧全商局凡於各國商船貨物均須力爲保護雖法國與我爲難而商人則固無與仍當設法保全煌煌天語寛仁之度早已薄海同欽可知我中國雖與法兵角勝於疆塲之間馳逐於波濤之内而兵自相仇商自相睦初不因有憾於法兵而并遷怒於法商也至於法人若與中國交兵或者襲吳淞礮臺據製造局此等舉動亦難决其必無然租界爲各國商民雜處之地亦未必遽以兵相擾若在法租界則尤屬法人商務所薈萃即使他國之人無有居於法界者而中國人民亦皆與法人交易居其地萃其貨少一華人即法人少一貿易彼其意亦豈肯致憾於華兵之故而并移禍於華民華商度必盡心保護不使紛擾所患者流民土匪之乘間竊發耳上海之地五方雜處流氓之多莫此爲甚通商大埠百貨薈聚地方素稱繁富若輩夙所垂涎平日之間無隙可乘日夜有廵捕梭廵包探密偵偶一作奸犯科立被捕獲輕則枷責重則監禁故有所忌憚而不敢逞一有變故則若輩將乘機肆毒呼羣引類紛紜不靖且將以義民自居謂爲國家殺敵致果而盜其名者實無其實不過殺人放火掠貨刦銀以日肆其强暴而已見法人彼不知何者是兵何者是商一概逞其焚掠之毒見他國人彼亦不知何者爲英俄何者爲德美一律肆其刼奪之心即遇華人彼亦不顧何者爲富商何者爲貴介但一切供其取求之便平時所蓄而不敢發者至此將盡數發洩之此時而各國之兵助法人以相勦除則大有似乎助法人而仇華人如竟不一襄助則法人意中似乎各國不恤其難故商及此事而殊爲棘手也然其所以致此者則皆以先事紛亂之故如前數日中一聞招商局輪船不開其勢岌岌似有立時開戰之象城廂内外諸人皆有紛紛謀遷避者　西人中亦間有此等舉動如此而人心愈形惶懼若輩益爲得計近日以來煙舘茶寮三五聚談有言及法事而故爲張皇勸人遷避者此其人皆若輩個中人其居心皆不堪問者也本舘曾著論說謂中國官長宜先岀示曉諭禁止華人不得輕舉妄動以啓他國之釁此言雖屬正理目下粤中官長亦既有行之者然細思之亦不過具文而已民間之明理安分者方且自憂之不暇安肯開罪於西人若此輩匪徒則正以有事爲樂孰肯惟官諭是聽竊以爲此其道第一在静以鎮之而已流氓匪徒不可以一紙示諭使之唯唯聽命而安分良民則不難化喻也中西諸官劉切曉諭使知中法相爭爲疆塲之事於民實無所怨但各安生業勿事張皇即使軍兵在前亦不爲害切勿先事遷移紛擾授匪人以隙如此則民心皆定而匪徒無間可乘以是爲保護不難矣憶昔赭寇之亂多有聞警移家而中途遭刦者其故園則固無恙也若此者實不乏人前車具在所當引爲殷鑒也夫 
[和戰並述]  
　　前悉官塲電耗知兩江總督部堂曾爵帥已拜全權之命兹得金陵信悉憲節定於今晨乘兵輪來滬與法公使晤商一切似乎議和一節確有佳兆乃昨晚晤泰西官塲中人傳述知法廷意見如中國不肯賠償軍費决不肯輕議約章巴公使當遵持此旨以與中國欽憲平議至前投哀的美敦書本于上月念七日爲止刻已婉商展期十日或謂兩禮拜尚未詳孰是巴大臣亦早電奏法廷奉准照行日來德稅務司晝夜在北京法公使客館中往復申辯不嫌數四電音來去瞬息千言微聞中國總署執理與爭堅持諒山開釁之事斷非朝廷意旨故按照公法不願貼賠兵費而法人則謂違背約章實中國先行攻打故此次决難不議賠費現在法國兵船尚有續到孤拔雖在閩洋俟奉有廷旨即當動手百端要挾聞者髮指又聞孤拔此去實有攻據船政局之意現在閩防十分緊要我國兵艘駐紥馬尾者多不甚堅利爲可慮耳總之爲和爲戰目下均以曾爵帥來滬晤商後爲斷然賠費之說我國决不能如教而法臣使堅執不少遜論者謂和局恐尚未能遽保也以上皆得之本埠西友及官塲中人傳說諒非子虛因拉雜記之如右 
[防將得人]  
　　前浙江提督黄芍巖軍門以終養回籍月前奉有廷旨起用召赴闕廷現悉南洋防務需人暫緩北上歸九帥調派辦理南洋防務軍門年少從軍迭著奇績今復留辦江防真可慶得人矣 
[防護機局]  
　　本埠高昌廟製造局舊有防軍駐紥保護現以法人叵測據西人傳言南洋大臣已有密札到局并派防軍兩營尅日前赴局所嚴紥以期保護得力云 
[民教爲難]  
　　營口有蒙師張某者素以授徒餬其口青毡一片還我生涯其幼子甫九歲愛之如掌上珠五月二十四日下午忽失去　騎四岀蹤跡杳然一日驀見教民夏某帶十餘童子游行市上張子亦在其中張喜岀望外突呼其名夏怒其多事惡言申斥張言此係我從前所失之子既在爾處合賦珠還夏謂爾談何容易倘欲將此子領歸請 
 
 

Page 2

 
 
向外國老爺面訴可也詞氣之間十分倨傲旁人忿不能平扭夏攅毆揮拳如白雨點致夏狼狽而歸此閏五月初三事也翌日張正欲具詞官控夏猛帶教民十餘人揪張岀城至曠野地捺置地上抉其雙眸委之而去張之家屬蹤跡至城外夏黨已鳥獸散惟見張倒臥地上血被面若紅霞而秋水雙瞳早已眇如師曠遂扶歸調治一面由張父具控有司官隣佑亦公同具禀叩請伸冤并聞欲　府尹在營具詞上控云按關東教民常有倚勢欺人魚肉鄉民之事此次紏黨逞强尤屬目無法紀不知賢有司如何懲處也此信係營口友人寄來言之鑿鑿故節其語而登諸報至事之有無則執筆者未經目擊何敢妄爲臆斷哉 
[營口紀聞]  
　　新任海關道博公曾在神機營及李傅相營務處當差故伯王與傅相倚之如左右手兹經左侯相奏委斯缺於閏五月十六日寅時接篆新政初觀安猷大展理　治劇定卜措之裕如也○傳聞前任道憲續觀察有監督砲臺查辦海防之命惟尚未見明文云○新署盖平縣徐明府鏡第昔由上憲委辦營口洋藥局事務槃槃才大自負不凡自署斯篆終日坐堂皇料理宿案嘗曰我爲爾民父母事事須無枉無縱庶可無愧於心今夏多時症徐公捐廉施藥由寶泉興代發林成董杏縣滿　花百里侯惠及窮檐佇卜口碑載道矣○新府尹裕公於二十三日午刻由旱道抵省路上所雇人夫俱照給價值並不擾及官民以故比户鳩氓咸頌憲德不置云○數日無輪船到營居民議論紛紛僉謂中法釁生各口已經封閉以致油豆餅三貨市價日賤幾至顧問無人上月二十日廣生輪船進口價即漸昻後日新牛庄淸波理謙諸輪蟬聯而至價遂飛漲數倍云 
[盜刦曹庄]  
　　曹庄鎮係浙江嘉興縣所轄前晚三更時突有十數人塗面持械劫一開南貨店之住宅聞被掠約有六七百元嘉邑尊得報後即於上月念九日下鄉勘騐云 
[殺奸自殺]  
　　嘉興府平湖縣東門外某寺僧與城内某氏婦有私氏夫早死氏子已成立一日挾刀至寺欲得僧而甘心焉詎刀被僧奪去轉將氏子連砍五刀斃命僧即遠颺氏雖祇此一子以家尚小康且孽由自作遂隱忍不發嗣以隣居不平控縣騐屍然計時已隔五日矣騐後收殮即飭差嚴緝兇手云 
[海盜正法]  
　　上月二十九日辰刻寧波南門外决囚六名聞即日前在温州洋面拿獲之海盜也聞有一犯已於日前監斃故在法塲戮屍云 
[兵毆廵捕]  
　　日前有恪靖威營親兵由省調赴江陰吳淞一帶路經京口駐紥洋塲空地及兩戯園中一兵偶至江邊閒眺削瓜皮抛諸地廵捕惡其作踐思扭交領事署懲究該兵不服拘拿與之口角互相揮拳各捕聞而麕萃攅擊該兵狼狽而去俄該兵糾聚諸同營約二三十人前往復仇擒捕毒擊體無完膚捕即招呼衆夥將某親兵扭至英領事署領事韓君深知若輩平昔兇横情狀且兩下俱有傷痕遂置不問論者咸謂該捕往日作威作福　燄滔天該受此辱實屬天理昭彰 
[代統貔貅]  
　　記名提督潘軍門鼎立夙裕龍韜忽驚鶴化本舘已列之報牘以誌慕思兹得粤友來函悉軍門所統之兵聞大憲商議擬委記名提督陶軍門定　暫爲管理云 
[體恤屬員]  
　　粤省向日督撫履任官署舖張必需朱隄一萬二三千兩而例銀僅得三千餘須各縣添補按照缺之優劣均派兹悉張香帥體恤屬員不欲多所靡費飭辦差者照例銀三千兩置備一切檯椅牀榻或竹或木但求商用不必過事奢華闔省縣令莫不蒙其恩施而仰其儉德焉 
[粤東瑣述]  
　　上月十八九等日天氣炎熱寒暑針高至九十四度二十日午後忽狂風大作箕伯威揚大有攪海翻江之勢黄岐口沈溺小舟三艇中有四人不諳水性遂罹滅頂之凶是晚雷雨交作河溪約某婦驀被謝仙火擊斃聞該婦平日事翁姑極孝待人接物亦和譪可風不知何以爲碧翁之所罰也 
[蘇臺近事]  
　　蘇州城隍廟前游騎踏斃老嫗一案現定擬羊毛作夥問流開烟膏店者問徒已過司矣少年子弟好馳馬者尚其引爲炯戒哉○元和縣鄉間有揚州人某甲工繪事其妻有殊色首如蓬葆而色豔夫容游勇於黑夜掠其妻而斃其夫載至平望寄頓一營兵家内本欲賣與某營官爲妾因察其有孕且來歴不明故未成交是婦乘間逸　赴藩轅喊控藩憲立飭元邑緝辦現在兇手已獲諒必依律懲治而　婦矢行復譬　關上控誠謝小娥一流人物也大憲高其節烈憫其遭際送入淸節堂以全其節而慰其心並由大憲倡率府縣各官捐給常年貼欵聞是婦已產一男孩狀貌端正啼聲甚雄不愧甯馨之目云○劣生費某窩娼姦拐無惡不爲節經訪辦褫革上年復經譚方　飭拿到案發交改過局看管現於上月杪在局病故七旬老母涕泣漣如長邑尊金明肘憫其龍鐘酌給棺殮費並加撫恤焉士林中咸以費爲大辱○吳江人沈某者以賭爲業常於吳趨坊一帶賃屋抽頭日前被北路廵局偵知飭保往提沈託人向門丁關說反覆講論已許以百金了事矣不料總廵早已禀明藩憲將沈某發縣嚴究差保伎倆不復能施矣 
[私開烟館]  
　　前有内侍在大内私開烟舘經大臣察拿送部訊明正法兹聞又有怙惡不悛之某太監在紫禁城内復闢烟霞之窟經人向王大臣禀訴王大臣以其情罪重大欲仍送交刑部按律斬决嗣經各處首領總管等長跽哀求改送交慎刑司審擬想該犯或可稍從末减矣 
[京華近信]  
　　邇來樞部總署關防極密無論何處公文到署向由司務廳轉呈堂官兹則堂官必至密室拆閱每遇會商事件特派章京齎文親投往返均用釘封即章京亦不得其詳云○聞醇邸曾命左爵帥檄調楚軍至京駐紥通州防禦復選神機營精兵二千五百名並緑營官弁齊紥天津一路聽候北洋大臣調撥 
[孝子下山]  
　　九江府城内毛君詩坪自前年上山守母墓今閏五月十五日三年服滿城廂各紳衿聯名禀縣請詳上憲奏請旌奬其大意以爲化邑自本朝二百餘年以來以孝行載於邑乘者不數見也今毛某自前年母故生養死哀克盡其禮以事奉嚴父之道委諸昆季已則立志守母墓以報劬勞父兄見其志堅亦不之强迄今已滿三年其中晦明風雨枕塊寢苦依血柩以爲隣與山鬼而爲伍難人之所難爲盡人之所未盡似此孝行純篤邀恩舉報不獨　潛德而發幽光亦可勵風化而感發顓蒙也經縣府道憲准詞覆核無異允以岀具切實考語轉報上憲故上月十五日十一點鐘時官紳以及　姓戚族共數十人旗鑼轎傘岀城至墓所請孝子下山毛君始尚戀戀墳塋繼經官紳親串固請號泣叅拜　始就輿入城仍蓬首垢面素服草履垂首嗚咽不已　途男婦老幼之往觀者如堵 
[白刃可畏]  
　　人非萬不得已必不致以白刃相加觀某甲之事有令人不得不疑者甲本天津人其妻在天津嶺南棧某字號服役有年號東某乙閩人也一日甲忽持刀入室先將妻砍倒次尋某乙舉刀便刺乙一面舉凳相持一面疾呼救火衆人聞聲畢集遂拘甲送官訊騐婦傷 
 
 

Page 3

 
 
甚重官問起釁情形甲稱無他祇恨夫妻情薄耳官謂設有不虞應照無故殺妻論甲稱願抵現在案尚未結云 
[黑店謀財]  
　　距江西瑞昌縣二十餘里有一小村落爲往來武穴之要道旅店數家頗極寥落上月某日有廣濟人某中荷錢八串往瑞昌購苧麻行至該村日已黄昏無從投宿至某乙店惟女主人在遂至隔隣某丙店内下行李焉丙夫婦二人素極兇獰見甲腰纏纍纍遂起不良之心乘甲熟睡潛入房中掣利刃割其首旋將屍身臠爲數叚貯瓦罐内是夜乙回妻告以有麻客歇店見爾未歸移住間壁乙疑甲入丙店必有性命之虞夜深果聞刀聲霍霍知甲已遭毒手晨起即邀集各隣至丙店問麻客何在丙色頓變言語支吾客房中更血跡模糊遂四處找尋搜岀互罐開視則纍纍者皆人肉也由是衆縛丙夫婦並罐内人肉赴瑞昌縣報案一面着人往廣濟某甲家報信現苦主已投縣署邑尊允與死者伸寃天荆地棘行路之難我將於此復詠矣 
[豫章瑣事]  
　　琉璃門外某村人俗尚强悍動輙歐鬥近日李陳二姓夙有嫌隙復因小孩口角竟致鳴鑼聚衆殺斃李姓一人經候補某君代南昌縣主相騐傷痕徧體即飭屍　先行棺殮再候緝凶核辦乃未及數日又有鄉農爭水仍各聚衆逞凶街隣鑒於前事恐被株累立即報官南昌縣即帶差役數十人捕其首惡事始寢息○日前猝發大風瑞河口覆没民船一艘所載官項銀俱爲烏有幸各商與船户均被划子救起尚不至人財兩失也 
[牛庄軍實]  
　　昔時營口祇鎮海營旗兵五百名駐守嗣因俄事轇轕增添毅軍四千五百名既而事平調三千五百名赴旅順口僅存胡袁兩營毅軍一千名並喬營五百名去年將旗兵撤去另添耿營五百名作道標至今夏始召募足額刻又從金州調來五百名營帶官爲金如山叅戎計營地防軍共約二千七百名誠哉桓桓之士固貴精而不貴多也聞尚有由直隸調來兩營係鎮海兵輪載送大約上月廿六七日可到云 
[笞責妄人]  
　　聞得浦東有某甲素以妖術　惑鄉愚收優婆夷等數十人爲女徒近又託言八字娘附身無論男女染恙一經其手撫摩病即霍然前日在本埠西鄉七寶鎮某家行其術被該處分防廳訪聞飭差拘入署中掌頰二十笞責四百板判枷三月妖言惑衆治之固宜 
[英員來滬]  
　　昨午後一點鐘有英國水師提督乘威其能鐵甲船駛進吳淞口各國兵船俱在礮恭迓云 
[棨㦸遙臨]  
　　本埠官塲昨接　金陵電報知署理兩江制憲南洋大臣曾爵帥定於今晨岀轅乘兵船來滬并聞隨帶湯陳兩觀察並老湘合字營勇故滬地行轅雖已備在廣肇公所　尚恐屋宇狹隘擬於滬南製造局駐即云 
[法督將來]  
　　法國水師提督孤拔前乘兵輪船赴福州兹聞明後日仍須開回上海大約欲偕巴欽差與沅師商議一切也 
[營勇回滬]  
　　前因粤省裝設電線經黄觀察派武毅營勇二百名前往現已工竣該兵勇回滬一時無可駐劄爰就滬城大東門迤南至小南門　城脚扎營棚十餘座暫爲棲止云 
[太守施藥]  
　　法會審員翁太守以捕房押犯恐染痧暑等時症昨晨親擕痧氣丸等到捕房囑通事轉達法捕頭分給各犯太守之慈惠有如此 
[奉拿上棍]  
　　前經上憲訪聞上海城廂租界及浦左時橋龍王廟一帶均有流氓動輒生事飭屬查拿先經法界委員翁太守先後拘到張德福　關通費茂茂暑送縣嚴辦在案昨經會捕局勇陳桂荃等三人禀稱浦東金家巷人金心安訪牌上亦有名字兹悉伊在小東門外時新樓啜茗立即獲到送小東門捕房傳解　自鳴鐘捕房眸晨翁太守親臨詰問據金　安供年三十八歲向業染坊生意現開小烟舘度日家有妻室及子女各一並不爲匪作惡太守謂爾係上憲訪拿之犯　將　　從直供明嗣後改過當可從寛研詰至再始供十數年前一夕回家途遇兩人携燈迎上將燈照我因之口角互毆以致涉訟今年因有地賣與費姓尚未賣絶而費即欲葬其先人故投縣署控告蒙黎大老爺斷給二十千以作割絶餘無别事太守再三研究金仍矢口不供因着暫行管押俟解公堂再斷 
[舊董逞刁]  
　　上年有鍾文字即鍾山玉董沛山二人在洋貨公所盤踞滋擾迭經該業司年許春榮等禀請英界會審公廨押逐提究陳太守准詞將鍾董二人管押至卸任時始行開釋鍾董復投控縣署帮審委員蔣明府訊得鍾山玉董沛山藉端踞擾殊屬不合姑念係從前經理之人諭勸該司年給鍾洋二百四十元董洋二百元董即遵斷領洋鍾則疊控府道藩轅批仰上海縣再行提訊黎邑尊於前晚提集人証復訊據司年大豐洋貨號　許春榮萃昌順　王厚堂恆興主江甫卿司月成徳豐張炳華等供稱洋貨公所干咸豐年間經揚憩棠觀察集捐建造所有房　契據皆履泰洋行岀名並無鐘山玉字樣時雖立有十董事然但司催收落地厘捐並未岀資建屋現十董事半皆物故僅存李范干鍾董五人因辦理不善議由司年司月經　故彼等辭退已二十餘年前蒙斷給董沛山洋二百元已即罷訟惟鍾山　自歇業後生計日絀屢向各董借貸銀洋六有筆據載明永不干預公所事務詎尚欲壑去盈藉端詐擾其中顯有唆訟之人求恩澈究日職等查該公所房屋年久失修勢將傾圯復向同業各號集資翻造恐鍾再來尋釁務求懲儆鍾山玉供稱海甯州人向業洋貨該公所係我等十董事墊資創建迄今已三十餘年契據確係履泰　名嗣因我欲往東洋半載故告退職司從前創辦該公所時有前憲抽捐諭單爲憑至前立之筆據乃黄渡河工捐並非還我建造該公所之墊欵不知該司年等何以　佔我公所擅行　卸翻造求請禁止邑尊謂爾上控禀詞稱該公所房產皆爾岀名自建且稱本縣與會審委員俱有偏袒今查核卷宗供詞爾墊錢毫無憑據並斷給爾洋二百四十元已屬恩施絡外爾胆敢抗不遵斷揑詞上控實屬逞刁健訟本應將爾究辦姑念年老若仍照前斷具結完案鍾仍一味抗違邑尊　謂該公所係洋貨業捐建公產並非爾之私房本縣仍照前斷已屬分外體䘏爾尚不知感激抗不肯遵　　刁狡健訟儘可再投上憲控告可也鍾尚嘵嘵置辯邑尊即行斥退 
[邑尊騐屍]  
　　勘騐浮屍一事黎邑尊於昨早十一點鐘時帶同刑仵人等詣騐即據三圖地保瞿顧生禀稱見屍額似有傷痕是以赴案報明邑尊飭仵作撿驗據報死者年約四十餘歲而浮有鬚身穿夏布馬甲夏布褲外罩藍布短衫褲腰束白布大搭膊足穿白襪雙梁布鞋額上係投水時磕傷的係失足落河身死等語邑尊又親騐無悮即飭保安堂收殮發封插標待領 
[押犯病殁]  
　　虹口捕房竊犯阿木在押患病經捕頭飭送同仁醫院調治於前日身故由捕傳知地保查得該犯係嘉定人現年二十二歲其兄阿榮在滬照水革攤爲業當即往告由其兄買棺成殮送回原籍矣 
[英界公堂瑣案]  
　　玉祥洋行之領港西人失去金銀首飾由　探仇金水查明係侍者秦夢富行竊等情已列前報昨又將秦解案包探申訴前因洋人稱失去之贓共值洋三百餘元現尚少銀飾三件秦俯首無詞寄贓　陳阿生供秦交我金飾時稱係伊父之物現欲售得錢文作回甯之費但此飾皆係西式急切難銷故由　雲來岀洋十三圓暫抵余遞禀稱友人陳阿生稱因急需故暫時抵洋即可取贖爲此允從詎包探前來查同我即直說緣由如數交岀刻下抵去之洋非惟無着反遭累及乞恩開釋富捕頭稱在秦身邊搜岀洋二圓呈案翟副領事謂陳係窩頓 
 
 

Page 4

 
 
余係銷贓均押三月黄太守謂竊犯與窩　人固屬情真罪當惟余稱係由陳暫抵且原贓具在非銷可知理合從輕發落姑判秦管押四月陳管押兩月余管押一月翟君謂余陳一體同罪無甚分别太守謂竊犯與窩頓均可從尊命惟余不應與陳同罪翟君又辨論至再太守總不曲從翟君曰然則判秦押六月陳押四月余押兩月均如貴分府所言各有分别可乎太守允諾隨令失主領贓搜岀之洋給償缺少之物完結○句探顧阿六至公堂稱粤人梁少卿到捕房報稱有金表一只遺在東洋車上請爲查察我憶及昨在長泰押舖甲有人將金表押錢因至該鋪查看樣式相　令梁　明　悮遂囑押舖夥尋到車夫送案請究梁供乘車至十六鋪橋金表連厘放車墊上下車時忘未取得爲此報捕押舖夥供前有衣服翩翩之人將金表坐押計押去洋十三員時適被包探所見昨該包探來查所開花樣號數與押下者相同且言能交押表之人最妙適我岀外遇見前與押表人閒談之間問悉押表者住香粉弄中懇彼同往尋見言係住坭城外之車夫托伊代押因往尋獲車夫張福卿時已向晚一同帶至捕房詎押表人在路遁逃只將車夫拉交捕房搜岀洋十元據言押洋後酬代押者二元自已用去一元故止存此數張福卿供　表遺在車箱内初尚不知及拖空車回寓始行拾得亦無從交還故托相識而不知姓名人代押銀洋翟副領事謂此表值銀百兩左右緣何祇押十三元想該舖明知來歴不明須請重罰以儆太守謂該鋪安知是表來歴且已交到車夫理應給還押本至車夫亦非行竊可比無庸嚴辦好捕頭禀前有夏領事同陳太老爺判斷擅押來歴不明之押鋪罰洋五十元有案可查翟君又言租界定有章程車夫拾得客遺之物應送捕房俟領吞没者其罪重於犯竊章程具在請即閱覽太守終不謂然翟君堅請重罰押舖而科車夫以管押三月之罪太守一再辨論始商將起案之洋十元充公車夫管押兩　表交失主領去○中和洋行控寶大成公司欠租地銀一家已列前報該公司經理人繳呈票銀一千六百兩請爲給領斷讓地租太守閱得呈案之票皆係遠期上單殊難通用隨即發還翟副領事謂該公司租地立有租契合同載明先付一季租銀逾限則給房屋交地主收管今仍交上單票銀殊屬非是且减租一節原言俟繳淸租銀再行商辦本領事與貴分府均難斷定太守然之隨飭限下禮拜三如數繳銀延干咎戾○薙髮匠汪阿二至英公堂控稱王阿雙温阿高時來圖訛昨又因强欲拆梢由捕拘案捕禀王阿雙温阿高均係小流氓薙髮匠停担荒塲時被拆梢王温二人同供伊前因有事相煩故向索酬太守飭將王温一人押候過堂各笞百板以儆 
[上海籌賑公所施少欽來啓照登]  
　　謹啓者今接到永義昶局來泉唐十齡童子汪姓奉長者讀報時剴切指示知松江府屬金澤港陡遭龍風奇災居民不堪困苦　生惻　之心平日節省點心筆墨之資湊成洋四元由局寄來囑解災區可見十室之邑必有忠信如汪姓麟兒嬉戲髫年猶思鄉閭疾苦可謂誼篤恤鄰矣較之嘉殽旨酒膜視時艱者不啻天淵之隔也未便湮没其至誠請登貴報俾讀者咸知後生可畏皆岀自有善必揚焉 
[評花品酒]  
　　李湘蘭　善元泰　何處難忘酒春風管百花○再麗卿　恒裕　何處難忘酒嬌歌玉樹花○王玉雯　王寶和　何處難忘酒鬟薄不勝花○陸小素　夏同泰　何處難忘酒妝梅片片花○王愛卿　三益　何處難忘酒秋風白藕花○殷墨蘭　寶裕　何處難忘酒仙桃正發花○李鳳琴　思雲　何處難忘酒時見碧桃花○蔡文卿　章東明　何處難忘酒猶有鏡中花○蔡桂生　萬裕　何處難忘酒緑窓人似花○胡秀林　馮泰和　何處難忘酒醉色未侵花○張書玉　醉樂居　何處難忘酒兩面繡裙花○徐蕙珍　齪香閣　何處難忘酒金翦一枝花○張蕙仙　金谷春　何處難忘酒春恨定因花 
[  甲申六月金免痴集唐人句審定]  
[輪船來滬電音]  
　　招商局富順輪船初一晚由香港繞灣厦門廣利輪船初二晚由香港繞灣汕頭禪臣洋行厦門輪船昨日由香港怡和洋行福生輪船昨晚由香港回申 
[浙省撫轅抄]  
　　閏五月二十五日李審言禀見辭赴海鹽勘工　常綏銷假禀見辭赴温處鹽厘局　署開化縣王承礽禀見叩辭赴任　先用府楊叔懌甯波差人來省禀知交卸甯郡鹽厘局差 
[蘇省撫轅抄]  
　　閏五月二十八日候補道龔壽圖辭行現奉南洋大臣札委隨同襄理通商事務　鹽提舉銜分發江蘇試用通判張疆大貴州人由京騐放來省禀到　○二十九日候補同知傅懷祖禀知奉委西路保甲總廵差　改指江蘇試用同知齊斐河南人禀到　准補碭山縣趙佩萸金陵來謝飭知赴任　候補縣趙昌言謝飭知題署震澤縣缺 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[解欵給糧]  
　　聞之京師友人云左侯相親軍雖歸神機營訓練其口粮仍照舊例給發視神機營兵丁較爲豐厚聞此欵不向户部支領由江蘇捐欵解京兩月撥解一次云 
[總署議事]  
　　本月二十日三點鐘　閻丹初恊揆由軍機處至户部各司員謁見未畢突有總理衙門聽差武弁奔馳而至面見協揆呈遞劻貝勒手函協揆閱畢即偕周小棠侍郎同岀登車而去蓋侍郎亦兼攝總署事務故必偕往說者　謂欲商中法和戰事機也 
[避砲說略]  
　　憶予於同治三年隨郭子美軍門大營克復湖州府城五月間我軍先克長興縣城湖城賊匪岀西門至八字橋地方紥營以禦我軍八字橋實湖城咽喉之地此地一失湖城賊匪無一能漏網者迨我軍至此賊營已紥堅固我軍用開花砲彈擊之放百數十砲營壘制洗一平賊岀死力相拒皆挖地洞以避開花炮彈我軍停砲向前賊則岀洞以拒如此相持數月此營實不能拔後湖城賊全股竄去營盤乃能克焉現在中法正形齟齬如釁端一開法人必用開花砲擊我海口砲臺營盤我軍守臺守營兵士除砲手在砲房按部就班不慌不忙還炮擊之其餘兵士皆可挖地洞以避開花礮彈或四五人一洞或五六人一洞上覆鐵板留門岀入如彼停礮上岸我軍岀而擊之如此與之日久相爭　來自數萬里之外所帶有限軍糧煤炭火藥淡水豈能與我曠日持久乎以此策禦法人實爲守營避彈之妙策也祈貴報館稍加潤色登之報章以備各大憲採用亦防海之一助耳 
[  平阿居士稿六月初一日]  
[題巢君子餘松華吟館圖]  
　　一徑長留萬古春結廬恰合住幽人虬枝低處吟堪撫鶴夢醒時語慣親重蔭久知風入競聽濤不厭雨來頻此間小憩成高隱巢父於今有後身 
[  小樓主人初稿]  
 
 
