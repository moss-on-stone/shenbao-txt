# 1894 - 139 - 4907574

 

Page 1

 
 
[聞印甲午恩科會] [  圖書集成局啓]  
　　近來文風日上駸駸乎有復古之思今年恩　會墨尤覺　　衆長本局覔　原　　　　　不日卽可　　想　　　氣者必當爭先快　也如欲躉購請至申報館帳房面議特此預佈 
[河工近論]  
　　治河自古無善法自神禹决排疏瀹而後大都非避卽障避者如商室之五遷示之弱也障者如漢武之築宜房塞瓠子示之强也示之弱者不能與河爭示之强者亦不能與河爭蓋防川之説伊古有之所謂小决使導不至爲害大决所犯其傷實多嘗言自古及今治水之良法止得一語孟子所謂水由地中行是也乃漢武以後亂　河者無不以漢武爲法至於今日而黄河之水愈趨愈北北方地近神京直迫畿輔不幾幾乎貽患於君父也乎然而此次永定河工皇上不惜鉅欵博採羣言將爲未雨綢繆之計因飭沿河興工而又特召許仙屏河帥晉京委以　任諭令與李傅相會同辦理相度要工仙帥遵旨勘量因思積弊不可不除人事不可不盡謂培堤添埽分水　川　皆從來修防之故轍亦初無舍是而他求者果能實力奉行未必遂無寸效李傅相旣籌思補救不遺餘力有時授以機宜復責各路之保固河防局中司道各員亦皆分任其職各爲其勞奮力經營不辭辛苦則將來大汛届期修守之方差有可恃或不至如向來之財力均有不足至於蘆溝建築石壩此事工本最爲繁重必求其能分水之勢而不使奪溜乃爲至要之策是役也則責成周玉山亷訪以及候補道竇觀察聞操勞者已有數月終日親自監工不時巡視限以四月告成大約卽過風雨或稍有濡滯之處而其竣工亦總可不出五月中旬此壩一成則上游殊有憑藉矣若夫兩岸之工程則固不僅南上北下著名大險而已焉近經大順廣道吳觀察永定河道萬觀察逐處查勘其可危可慮者不下數十處併有純沙無土之堤目下欲求保守不得不槪行培補此事則辦理最爲不易計增添稭料必另購千數百垛之多方足以敷添埽防險之用向之料價每垛不過銀三四十兩者今則其價頓增一倍委員四出採買維艱然又必趁大汛以前一槪辦足遲則恐不免貽誤要工且又苦純沙無土之地則堤岸一無可恃必須埽外加埽多壓膠土乃可以濟事而取用膠土又遠在一二十里之外車價夫工所費不貲余前者屢言河工進占宜多用土而使之沈蓋早聞北地河工用土甚少其所進之占輕而易浮土少則更易衝去雖有如無以致連年險工迭出震及畿疆時勞宵旰殊爲非計而况費帑如許之鉅而到工者殊亦無幾雖言官屢次言及而此中積弊日積月累非伊朝夕一旦而欲盡去其根株誰則能之河工之員所冀者有大工所患者在無事有大工則可以染指無所事則清俸無多此等情形此中弊竇有不可以楮墨盡者現在撙節估計不肯浪擲金貲凡應培補之工料實需應添巨欵又兼以工代撫李傅相擬於籌賑欵内支發而保險尤爲急務恐稍緩須臾未免有誤要工以故先事防維隨時取用實用實銷一無支師此又辦理者之實心任事也而吳葛二觀察則尤爲先其所難至河之下游急應疏治則亦逐叚估計刻日興工用浚船多艘使之裁灣取土總其事者爲張觀察蓮方正在試用之際以何等之船合宜卽迅速製造何等之船凡此工作苟能各任所難各趨所急力圖保固當可以無虚潰决矣顧竊以爲保固者固於一時非一勞永逸之計也許仙帥奉特旨勘估此工而仙帥於永定河路實非向所熟悉則亦惟就事論事暫顧目前而已欲使河不北流則必求洩其尾閭之法説者以爲北河之尾閭必在南洩之則南方將爲澤國而不知河本自有其道江淮河漢皆河之道也而九河故道則大都皆在近津一帶地方徒駭高津猶存其名倘能詳細察看搜得故道從而浚之其有爲民間佔爲田園廬舍者則給以他地而使之遷如山東辦理小清河之法小清河之工旣成有來自齊魯者問之皆云事實大妙惟惜所開之河尚小所容尙未能宏所洩尙未能大耳若禹所疏之九河果能尋出故道而疏濬之以納水於軌則不愧爲纘禹之緒而北方之治河有更易於齊豫者矣 
[本館接奉電音]  
　　昨由京友電傳上諭五道敬謹譯登○四月十八日奉上諭楊昌濬奏懇請捐建殉難道員專詞一摺據稱前任甘肅平慶涇道萬金鏞於同治二年回逆攻陷固原州城時闔家殉難業經奏邀旌恤兹據固原州紳民等以該故員生前政蹟民情愛戴並臨難盡節情形懇請捐建專祠等語萬金鏞著准其於固原州城捐建專祠由地方官春秋致祭以彰忠藎同時被難之官幕眷屬人等准其一併附祀該部知道欽此同日奉上諭此次新貢士覆試列入一等之景紱等六十名二等之程友琦等一百二十名三等之施有方等一百三十七名俱著准其一體殿試欽此同日奉上諭巡視東城御史逹春等奏遵保獲盜出力之司坊紳董彚案請奬一摺著吏部議奏單併發欽此同日奉上諭廖壽恒現在出差吏部右侍郎著錢應溥兼署欽此同日奉上諭裕德現在出差都察院左都御史著懷塔布兼署欽此 
[玉京瑶札]  
　　皇太后於二　問駐蹕頣和園兹以端午節近擬於四月二十七日還蹕南海○西直門外後二里溝向有三貝子花園一所其中佳景甚多嗣爲前粤海關文榷使所購酌加修飾頗擅緑野平泉之勝地近暢春園文榷使葵向情殷遂以此園報効由神機營撥兵看守旋因修葺暢春園將此園圈入其中酌量修改式與禁禦相若近奉皇太后懿旨四月二十七日由頣和園還蹕南海就近至此園游覧小憇用膳仍走阜成門還海步軍統領卽飭步營官兵將紫竹院一帶道路妥爲修墊以備慈駕臨幸○吏部爲批示事據應補知縣唐安仁呈稱三月十一日揀選吉林敦化縣知縣一缺職因感冐風寒不克赴揀理合取具同鄉京官印結黏連伏乞恩准聲明等因前來查定例各項揀選人員如有臨時唱名不到者亦毋庸行查令該員將因何事故不到之處限十日内陛結赴部呈明如逾限卽照規避例議處槪不准限外聲明等語今揀補吉林敦化縣知縣一缺本部於本年三月十一日奏請欽派揀選所有臨時唱名不到各員經本部於三月十二日示傳應扣至三月二十二日限滿該員唐安行於四月初一日取結赴部係於限外聲明核與例章不符應毋庸議仍應照例核辦外相應批示○禮部爲咨行事所有本年甲午恩科會試准至公堂文稱於四月十二日揭曉出闈等因照例於揭曉後一日在禮部筵宴總裁以下執事各官應行奏派護軍統領一人帶領官兵在部護宴相應咨行景運門轉行八旗護軍營各將本堂及署堂銜名務於卽日開送本部並聲明現在有無出差告假等項事故以憑辦理 
 
 

Page 2

 
 
[甲午恩科會試官板題名全錄]  
陶世鳳江蘇金匱廪劉橒壽直隸天津廪王熙齡江西南城增俞省三浙江蕭山廪徐仁鏡順天宛平廪孫同康江蘇昭文廪續綿廂紅滿洲廪蕭文昭湖南善化附曾文玉廣東新會增沈鵬江蘇常熟監李英安徽太湖廪沈同芳江蘇武進附余晉芳湖北麻城附鄒銘恩湖南善化廪李灼華安徽霍邱附陳永壽直隸清苑附吳江澂直隸遷安廪麥玉華廣西容縣附陳濬芝福建新竹廪劉慶篤甘肅會寍廪傅運生江西高安廪陳汝梅福建長樂附汪述祖安徽休寍附程世杰安徽績溪廪賀錫齡陜西米脂廪歐家廉廣東順德附梁志文廣東南海附李祖蔭安徽巢縣附譚先節湖南寍鄉附曹元弼江蘇吳縣拔王瑚直隸定州附金文翰江蘇嘉定附胡調元浙江瑞安廪陳瑞鼎湖北武昌附徐鋆江蘇吳縣廪茹恩彬山東逢萊附左欽敏湖南湘隂附陸士奎江蘇無錫增胡葆頣河南光山附張琴四川江油廪陳景星貴州石阡貢侯錫彤河南煇縣拔楊炳震河南光山附陳培庚湖北安陸附于晉源山東潍縣廪張錦春貴州安順優范濬四川華陽附成象乾山東樂安廪范公謨廣東番禺附項芳蘭浙江瑞安附莊綸儀江蘇陽湖附劉錦藻浙江烏程附邱炳萱福建長樂附張濂順天良鄉廪袁桐廂藍漢軍廪羅長椅湖南湘鄉附李維世奉天錦縣廪林炳修浙江黄巖貢蒲明發四川南允廪張謇江蘇通州優繼曾正黄滿洲附劉宜篤山西安邑增河葆麟安徽南陵附豫咸廂藍漢軍附周政岐山東卽墨增鮑德麟浙江錢塘附廣麟正藍滿洲增汪聲玲安徽旌德附程友琦廣東南海附來熊浙江蕭山廪范揚芳安徽夥縣增緒儒廂紅滿洲附朱寳翰廣西平南廪謝元洪浙江山隂附王之傑陜西咸寍附周祺湖北羅田拔劉鳳翰直隸天津廪龔啓之浙江東陽廪賀國瑛安徽宿松附陳恩棨順天大興廪謝遠涵江西興國廪譚承元江西南豐監逹壽正紅滿洲附李繼沆山東濟寍增胡鑑瑩安徽英山附安文瀾直隸定州廪陶聯琇浙江會稽附林怡福建侯官廪傅蘭泰正黄蒙古貢曹子昻直隸樂亭廪翁有成浙江仁和附孫鏘浙江奉化拔張濂經山東文登拔黎承禮湖南湘潭附余毓瑞湖北武昌附祁永膺廣西博白附陳桂芳福建漳平附胡慧融廣東順德附吳燕紹江蘇震澤增周楙謙湖南甯鄉增王會釐湖北黄岡優李翹芬廣東順德廪瑞徵廂紅滿洲附陳諴福建長樂增黄秉湘四川永州拔鄭炳山西陽曲廪管德泉江蘇泰州附黄鳳岐湖南安化廪關冕鈞廣西蒼梧增饒芝祥江西南城拔朱秉筠廣東新會附何榮烈浙江石門廪陳壽琯福建閩縣附梁士詒廣東三水附儲英翰江西南豐附周震江蘇甘泉恩温亮珠山西興縣拔胡逢恩山東膠州附世榮廂曰蒙古附張協中甘肅臯蘭附江慶瑞安徽桐城附莫如晉廣西陽朔廪李蔭垣山西趙城廪馮錫懷廣西岑溪廪王景濬直隸東光拔楊蔚江蘇高郵附趙怡貴州遵義廪林振光福建長樂附鄭松生江西上饒優劉衍茂四川萬縣附張懷信直隸安州增梁秉年浙江鄞縣廪朱啓勲江蘇宜興優桂玷廣東南海廪楊寅揆安徽桐城附吕承翰湖北武昌優謝質四川新都廪李見荃河南林縣廪文溥正藍蒙古附鄭沅湖南長沙廪林灝深福建侯官附楊長藻山西太谷附周培直隸樂亭附高麟超河南鎭平廪陶邵學廣東番禺廪蔡中燮湖北京山廪周紹昌廣西靈川廪涂福由湖北黄陂附馮恩崑浙江餘姚監李德徵雲南太和增高積政河南項城廪楊士燮安徽泗州附陳瑞徵陜西韓城附郭燦四川資州廪辛可燿山東逢萊附鍾傑雲南建水廪陳品全四川中江廪吳庭芝江西湖口拔陳君耀福建長樂廪尹銘綬湖南茶陵廪陶榮浙江會稽監陳世瑞貴州思南廪杜召棠浙江上虞增王照順天甯河增鄔坤江西南城附譚紹裘湖南善化廪楊錦江浙江桐鄉廪王際昌山西盂縣拔楊增鈺四川江津附馬瀛煥湖南長沙附陳瑞玉浙江德清增任承允甘肅秦州廪葉大可四川成都廪李組紳江蘇武進監林鉞福建閩縣優韓紹徽貴州貴陽廪方策安湖北麻城附夏啓堬泊江鄞縣廪周寳清四川成都優胡紹蘇江四新建附李揚光福建侯官附李清琦福建彰化附鄭宗邭福建蒲田附孫國楨江蘇常熟廪吳貽榖湖北孝感附楊懋齡雲南昆明增孫星煜山東蓬萊增李良年廣西永福廪徐夔颺廣東東莞附張彝陜西長安廪許堃湖北羅田廪孫鳴皋直隸易州廪李剛已直隸南宫附李延慶山東聊城廪馮紹斌廣東順德附趙廷珍直隸武清附陳望林福建侯官附王叔謙山東膠州廪徐宗源浙江仁和廪胡思敬江西新昌廪啓壽廂黄滿洲監武丕文山西平遥廪黄樹榮福建寍德廪涂翀鳳江西東城附吳敬脩河南光州監田鴻文奉天錦縣附王英冕江蘇丹陽附楊鴻勲貴州貴筑附郭家葆河南信陽附王元慶安徽舒城拔劉廷琛江西德化廪樓守愚浙江諸曁附靳學禮河南安陽廪萬慶昌江西新建附姜良材江蘇六合監李家駒正黄漢軍附裴汝欽江西清江增孫文翰山東蓬萊廪孫文詒江蘇上海監徐樹昌浙江平湖廪吳式釗雲南保山監袁玉錫湖北襄陽拔李宗奇福建侯官廪林炳章福建侯官監葉泰椿江西武寍附陳養源甘肅秦州增李瑞清江西臨川監薛炳善湖南益陽附林清照福建閩縣廪陳化揚廣西北流廪張琨雲南太和監李樂善陜西咸寍拔魏逹文湖北應山附江春霖福建莆田廪廖允儒河南商城附趙鴻貴州廣順歲韓兆霖江西鉛山附劉德元山東肥城附戴永清雲南通海廪鄭玉麟貴州貴陽廪張介祿山東安邱附劉寳壽江西新昌附江衡江蘇元和廪張斗南甘肅伏羌廪王瑋甘肅皋蘭貢尹春元山西長治廪容益光陜西寳雞優夏奠川河南新鄉增朱應杓江蘇上元附李兆麟河南葉縣廪張存諧廣西曰縣附施有方雲南昆明附徐允清雲南昆明廪徐苞江西豐城廪汪一元安徽蕪湖拔李樹森陜西溪陽廪郭傳昌福建侯官優熊賓河南商城附王鳳文陜西咸寍廪廉慈廂紅蒙古附齊忠甲奉天通州附陳昭常廣東新會廪張肇基甘肅秦安廪沈祖桐浙江歸安廪張林焱甘肅皋蘭貢顧壽椿陜西咸寗附孔慶堮山東曲阜廪蔡琛福建侯官附温聯桂順天宛平附王學伊山西又水廪朱錫恩浙江海寗貢徐冲霄陜西寳鷄廪單夢祥山東黄縣廪孫友運山東郯城廪趙炳麟直隸饒陽廪飽俊卿直隸撫甯增黎元熙廣西靈川廪單溥元安徽合肥廪周子懿雲南蒙自廪郭書堂河南項城貢楊裕芬廣東南海附梁文燦山東潍縣廪顧祖彭江蘇上元貢史堃陜西華隂拔韓墀河南祥符附章爕理安徽銅陵歲郭育才山東濰縣貢涂步衢江西奉新廪茹震模廣西蒼梧恩文俊廂黄滿洲附謝世珍四川安岳附謝崇厚廣西宣化附李長華直隸玉田增高暄陽江西彭澤增景褑廂藍滿洲監李九烈廂藍漢軍附羅文繡陜西藍田增李士田山東博興廪吕篤甘肅階州貢鄭憲黄雲南太和廪鄒毅洪雲南文山拔賀鴻基四川灌縣附李鏡江直隸　州廪劉林立順天大城廪吳筠孫江蘇儀徵貢姚舒密山東鉅野廪廖鳳章廣東南海附王琬田祺王宛平附李允廉貴州貴筑廪郭南溪陜西蘭州附周沆貴州遵義監王廷鉽陜西湘城廪張忠雲南太和拔單棨山東高密廪王熙元河南武陟廪石實恭山西孟縣廪張淑揀河南項城廪韓文鴻貴州鎭遠附王永慶四川巴縣貢沈雲沛江蘇海州附 
 
 

Page 3

 
 
[持節還轅]  
　　安徽學憲吳肅堂文宗自冬徂春遞臨皖北各屬科考已至和州曾綴報端兹聞和屬自三月十八日下馬排日衡文氷鑑當空至送春節而告竣憲節遂於四月朔日起馬渡江翌日道經采石磯艤舟石壁小作流連卽於是日傍晚行抵太平府節署拜發皖南北歲科兩試一律告竣摺乃脱巾散步携屐尋幽姑孰不乏佳山水詩仙酒聖名蹟甚多宗師流連憑眺訪古留題犬好湖山當與昔賢並傳佳話矣 
[文旌過鎭]  
　　浙江學政陳六舟宗師交缷回京由杭起程乘坐頭號官舫用小火輪拖帶於本月十五日午後三點鐘時駛抵鎭江舟泊皇華亭碼頭先一日鎭城各官預飭辦差人等在是處搭盖彩棚陳設輝煌迨棨戟遥臨道府廳縣各官齊集碼頭迎迓呈遞手版宗師一一接見互叙寒暄各官興辭而出宗師遂命駕登岸端坐緑呢大轎由小門入城向文武各衙門謝步繼至丹徒縣署適王大令因公赴蘇由家丁擋駕宗師卽回舟次十六日黎明啓輪出大閘口溯江而上逕赴儀徵珂里瀕行時水陸各營勇丁均在蒜山一帶排列隊伍旌旗耀日劍戟凝霜槍砲之聲隆隆不絶聞宗師掃墓事畢卽須入都覆命云 
[蕪湖米市]  
　　蕪湖米糧市面久爲大江南北之冠其盛衰盈絀實與合埠商務相維繫今年二三月來消市頗稱暢旺兼之價值平穩逐什一者咸有勝算獨操之樂迨三月下浣消市偶然疲滯又值來源大旺貨積如山價值遂爲之陡跌以致浦帆十幅滿載來糶者無不一敗塗地　喪以歸甚至收拾燼餘願株守以得轉機由是來源爲之大减而蕪湖消市又值轉疲爲盛價乃復漲如前東隅旣失者至是正可收之桑榆旬日之間或歌或哭幾乎頃刻萬變四月初十以後價仍繼長增高廬州三河等處之貨每石可售銀一兩七錢或八錢次則皖南各貨亦售一兩五六惟江北無和之貨則一兩四錢零或五錢光景視從前總覺有盈無絀也 
[皖土紀聞]  
　　皖北所産之西土行消已歴多年以其價廉而味亦可已也兹因前去二年收成歉薄價值繼長增高每百兩售銀十五六兩芙蓉城中人已攢眉不樂不謂今春以來更層累而上漲至十八九兩之多推原其故因各處囤户故意居奇蕪湖各大莊存貨又屬無幾遂一意居奇壟斷凡有存貨者無不利市三倍然壟斷究不可長恃外埠土商逖聽風聲亦復出其所蓄爭先求市於是價又爲之大跌自本月初以來僅半月間已跌去三四兩近日更復剥落前之韞櫝深藏自謂勝算獨操者今已無人過問箇中人澄思默慮謂土業當前去二年因出産不旺無不獨操勝算今年雨暘時若將來新貨上塲必然暢旺貨多則價必賤業此者恐不能再如往年之徼倖矣 
[催科新政]  
　　浙江各州縣地丁銀應卽委員催取藩司趙方伯逐日懸牌派委兹特照錄左方通判過别駕仕昇催處州府屬雲和慶元景寍宣平龍泉各縣趙别駕儶催紹興府屬餘姚上虞新昌嵊各縣候補縣李大令續祜催嘉興府屬海鹽平湖石門桐鄉各縣曁嘉湖衞民石大令治棠催金華府屬金華蘭溪東陽義烏合縣王大令朝俊催金華府屬永康武義浦江各縣吳大令喜孫催處州府屬麗水縉雲青田各縣程大令賛清催台州府屬寳海天台仙居各縣王大令衡催衢州府屬西安龍游各縣祁大令蔭甲催湖州府屬福安長興各縣黄大令欽羡催嚴州府屬湻安遂安壽昌分水各縣大挑縣馮大令炳奎催紹府山隂會稽肅山諸曁各縣卽用縣劉大令珊　催海寍州屬福安昌化新城於潛各縣候補同知姚司馬景夔催杭州府屬海寍州及富陽餘杭各縣卽用縣黄大令催寍波府屬奉化象山鎭海各縣候補縣鍾露催台州府屬臨海黄巖太平各縣 
[香港疫信]  
　　昨日香港來電云日來又有四十八人新染時疫死者四十七人其中有舊染者有新染者刻下旅居香港之華人多往他處避之每日遷徙者紛紛不絶 
[上海官塲紀要]  
　　上寍藩司瑞茀侯方伯陛辭南下道出申江上海縣黄愛棠大令飭辦差家丁在金利源馬頭伺候大約明後日憲旌可戻止矣○調署江海關道黄幼農觀察擇吉本月二十四日履新現已頒到紅諭并聞昨日觀察已由蘇州起節今日卽可抵滬黄大令特飭辦差人預備供張 
[雙鳬已返]  
　　上海縣黄愛棠大令因公赴省署中執事人知蜺旌將返前往觀音閣碼頭恭迎前晚十二點鐘時前驅已至隨卽排道入城先赴道署禀安然後回署 
[柳營頌德]  
　　昨日午前十下鐘時婁遊戎有慶督率九畝地滬軍營勇丁送萬民傘一項萬民衣一襲德政牌數對至道轅前導有洋槍隊大刀隊鋼义隊樂工遊戎乘馬殿其後旣至署前升砲三聲聶仲芳觀察迎人花廳謙讓再三而後受 
[譯工部局覆董事救犬信]  
　　唐茂枝先生閣下啓者接到西上月三十號來函言租界殺犬之事並附一公函其中叙殺犬一事爲不然之理並詳陳將犬由租界送往别處之法預爲佈置不使之回來等因查本局之殺犬者只因防租界多犬恐有碍人性命起見惜與華人仁慈之念有不符也本局以保護租界爲第一件事然閣下交來公函頗有勢力並擬定不使犬回來之法是以本局不能不悉心酌議現特議定交犬與善堂之法將犬載至蘇州試養惟本局必須設立以下章程一商議每日取犬並每日送往蘇州其犬不准養在上海積至多數如前次辦理者然二其犬須置在籠内送去並將雌雄分開三蘇州養犬所宜將雌雄分開四須擔保其犬在路上及到蘇州妥爲喂養照料本局以爲將犬立卽殺斃較之逐漸餓死或照料不周而死更爲仁慈也五本局可以隨時遣派一員看視養犬之所倘查見辦理不善則給犬卽行截止仍照原法辦理六本局將於每犬之耳做一記號以便有回至租界者可以辨識倘查見有記號之犬回來則當立卽不准船隻裝載現在擬辦養犬之法但期辦理不至廢弛本局不要付何罰欵緣本局知倡議諸君願欲試辦其事也倘竟辦理廢弛則目下原辦之法仍當照仍永不再能改議矣本局更有言者本局以爲以上所言養犬之法諸君未必能辦理得手但本局不欲拂有力諸君繕具公函之意是以議定准令試辦也專此順頌日祉西四月五號工部局總辦韜朋頓首 
[工匠興師]  
　　機器織布局灾後重興工作旁午昨日衆工匠互相爭論以致拳足交加各逞雄强大有倒海排江之勢總辦恐釀成巨禍立卽函請上海縣黄大令飭差馳往彈壓大令飭拿行兇人帶回訊究並將受傷者舁至縣者騐明訊斷 
[妖言宜禁]  
　　有吳雲波者不倫不類如醉如癡在租界中遍貼黄紙榜文上書能保天下太平等語經英包探查悉拘送捕房解赴公堂轉解上海縣署黄大令諭候堂訊究辦 
[日員訊竊]  
　　前者寍波人陳春生竊取下海浦老沙遜棧内花衣經美包探江阿三查獲人贓解送英公廨宋通剌研訊之下供稱花衣一包已售與仁裕花行得洋銀十七元其餘售與北新橋畔日本商人東興行由行夥魏茂生秤見八十八斤給以洋銀十三元二角通剌遂據情照會日本領事館請照章辦理領事答以須帶竊犯及東興行主至館中會訊此本月十六日事也昨晨十點鐘時領事飭譯員速水君一孔告知美捕房称副捕頭命西包探某甲華包探江阿三帶陳及老沙遜買辦周蓮塘東興行主某甲候訊速水君旣千　先問陳曰花衣是否竊得後卽售與東興其數究竟若干陳供稱花衣是小的所竊中有八十八斤售與東興得洋銀十三元二角轉詰東興行主答稱不知竊贓是以收買周訴稱此項花衣已打疉成包其性堅實若未成包者則性甚鬆請卽試騐可也速水君曰東興主人不知竊贓照市定價當塲付給價值事實無干黎副捕頭命中西包探帶竊犯回捕房押候送請通剌再訊 
 
 

Page 4

 
 
[指認面目]  
　　昨日代理英捕頭好帶同前在豐順輪船爲水手頭目之水嘉祐到堂令其指認葛象緯宋通剌問水曰爾係何處人答稱寍波人前在豐順輪船爲水手頭目周上林辭歇後卽係小的接手葛象緯係周所用小的接手之後葛約在船做一月餘卽行辭歇問爾任豐順船約在何年何月答爲時已久年分記不清楚惟憶天時尙熱約三七八月間問金子存放何處答在船主房内金子共有二箱船未至馬頭時卽據船主云失去金子一箱卽時查緝已無蹤影傍馬頭後又言失去一箱當時卽喚中西包探到船細查後更將普濟船上人掉至豐順豐順船上人掉至普濟細細搜查仍無著落至於何人行竊小的實在不知惟葛象緯却曾爲水手其面貌小的自能辨認通剌仍令照前法將葛混在各押犯之中命水指認水卽時將葛象緯指出無訛葛言與水並不認識二人分辯不休通剌問水曰爾旣爲水手頭目可有帳目答無繼又言爲時已久業已失去通剌謂旣無憑証葛自不肯承認通剌又向葛再三開導葛仍堅不肯認旋有招商局執事甘日初上堂聲稱廣東人在招商局管理各輪船報關結關等事船上各事自有買辦作主通剌謂然則船上之事爾亦不知答是通剌命將葛等還押聽候覆訊水仍令帶回候示 
[限遷堆木]  
　　日前河泊司禀請薩副領事照會英公廨將在浦灘樣椿外堆放木植之各木行傳案勒令將木植堆入棧房不准堆積浦濱以致有碍水利昨日由值日差將曾在浦灘堆木之鴻興行執事郁懷廷順泰行執事趙雨岑祥生廠執事陳生壽等傳案諭令速將木植遷移不許延緩鴻興子限三天順泰子限七天祥生子限二天將所堆木植出清違干提究各人皆遵諭而退 
[毆傷孕婦]  
　　陸周氏等扭王阿法至英公堂控被毆傷宋通剌於前晚訊究周氏訴稱係蘇州人與夫湘泉及女素英在東薈芳里　院内爲傭有同處傭工之阿處及外甥王阿法與小婦人因瑣事口角女兒爲之解勸被王阿法毆傷女兒身懷六甲求請究辦　英供年二十五歲向在鄉間耕種因父母在滬股開妓院遂同丈夫來滬爲傭前日母親與表兄王阿法等口角小婦人上前解勸表兄手持鐵煤又及大秤梗任意毆打致被踢傷肚復等處小婦人懷孕四月迄今痛楚難忍求恩訊究王阿法供並未行兇通剌以該氏等旣稱受傷本公廨未便辦理著自行投縣請騐王阿法交保候示 
[嚴緝流氓]  
　　前晚有衆流氓在小東門外戲館街某花烟館大肆兇鋒事爲法捕頭訪聞密飭包探孫錦榮帶領通班夥役不動生色先將賽無常長脚阿寳拘入捕房詰知餘黨盤踞十六鋪迤南恃某局勇爲護身符恣行不法遂禀請葛同轉立出信票仍飭孫探帶夥投十六鋪巡防局協同地甲局勇先至萬雲樓茶肆拘獲時遷碼子翟桂生又至裕記烟館拘獲賽白勝小六仔一併解入捕房捕頭命押候堂期解訊想葛同轉疾惡如仇必當盡法懲辦也 
[車夫攫帽]  
　　大羅洋行某西人在虹口怡和碼頭雇坐東洋車横臥車上車夫疑其沈醉攫取頭上之帽其友爲之認明東洋車號數投報英法美各捕房克捕頭飭探拘到四車夫詰無實據飭探吉知虹口捕房適有車夫以西人之帽送入捕房遂禀請捕頭將帽帶回送往失主處 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[負債輕生]  
　　袁菜者向在興化縣某典執事家屬則寄居刊江袁雖貿易中人秉性剛直爲鄉里所敬服生平無他好惟有劉盤龍之　一見陣設迷龍便不禁眉飛色舞因是虧挪典欵若干現因節近端陽被典中查悉底藴促令歸帳袁躊躇至再莫展一籌靜言思之悔恨無及竟購阿芙蓉膏背人吞服救治不遑遽爾斃命該典一面致信其家一面備棺小殮當殮時見其衣襟内露出一函啓視之縷述因虧空無力歸償有何面目對居停是以自尋短見與人無尤等語十三日其靈櫬運送來揚泊舟城外袁之家屬見有遺囑亦不過事苛求領棺埋葬然識袁者無不爲之扼腕謂袁一行　落苟無是好何至晚節不終昔人詩云有好多能累此身觀此益信　 
[狎客作賊]  
　　寍波江北岸張寳玉青樓中之翹楚也艶幟高張聲名噪甚經過趙李輿騎盈門一夕譙鼓撾殘忽有西門外無賴甲乙等數人突如其來大呼擺酒其時雅座已被别客所佔龜鴇無可爲計請移别室而甲等丕允願待撤席後洗盞更酌其意蓋欲妓家傭工人等疲於奔命倦極偷眠然後爲所欲爲而傭工人等不知也迨别席散甲乙等攙酒移燈偎紅倚翠飛觴戰拇意興愈豪迨至曙色射窻始命撤席擁衾高臥鼾聲如雷龜鴇傭工倦極假寐有頃遽然夢醒見樹門大開首飾箱中所有金釧一對重約八兩金戒七枚眞珠百粒值洋一千五百元大珠一粒值洋一百元現洋一百二十元均被竊去僅遺珠戒指一枚寳玉明知甲乙等所竊不敢赴縣報案問計於某孝廉以無証據亦不敢借箸而籌詣郡廟速報司神前禱告亦無應騐只得作爲罷論寳玉以皮肉生涯積蓄多資一旦仍爲嫖客所竊可謂悖入悖出惟甲乙等白晝驕人黑夜胠篋黄金珠貝皆從齷齷中來使其妻妾聞之未必不訕且泣也 
[船户具禀]  
　　厦門創設躉船以便堆存輪船入口貨物已登前報　厦商船户恐礙本地各種船生意聯名赴税務司署遞禀又赴督理海關委員曁道轅遞禀未識上憲如何批示兹將原禀抄錄於下其稟税務司云爲瀝陳下情僉乞恩准循舊以恤商艱而順輿情事竊商等貨物進出須由大划小船運裝大船而停泊報税候騐向於港仔口島美路頭海邊設置大錠索爲各小船倚靠停歇以避風浪庶船貨無遭險翻覆之虞歴久無異近因憲台將該處錠索斬斷不准划船停泊欲以此處爲洋商停泊駁船之所仰見仁憲撫恤爲懷保護洋商無微不至伏思厦門自通商以來中外一體莫不仰望庇蔭卽憲台亦必一視同仁况該處原係華民停泊划船之所歴年旣久若一旦將錠索斬斷致小船漂浮無從倚泊竊恐風浪不測倘有翻覆財命堪憂不特商等心存畏怯卽仁憲亦心有未忍若羣商因此裹足卽國課亦必短絀恐失仁憲裕國恤商至意苟非商情慘迫斷不冐瀆憲聰合亟聯名禀懇仁憲恩施格外仍准划船循舊停泊庶足恤商艱而順輿情謹僉乞關憲大人一視同仁恩准如請施行其禀道憲云爲瀝陳下情僉乞照會仍准停泊以洽商望而順輿情事竊商等貨物進出裝配輪船　舨須由大划小船運載搬駁而停泊報税候騐向於港仔口島美路頭海邊設置大條錠索爲小船倚靠停泊以避風浪庶船貨不致遭險翻覆之虞歴久無異近因税務司憲突將錠索斬斷驅逐小船不准停歇欲在該處停泊洋商駁船伏思厦門自通商以來中外均在保護之列豈其厚於洋商而獨薄於華商哉况該處原係華民停泊划船之所歴年旣久並非創自洋商一旦將錠索斬斷致小船漂浮無從倚賴竊恐風浪不測倘有翻覆財命危險不特商等心所不甘卽税務司憲亦心有未忍苟非商情萬難斷不敢冒瀆憲聰似此變更實屬有碍商民合亟聯名禀懇仁憲照會税務司憲仍准划船照舊停泊庶足順輿情而安商旅僉乞大人爲民作主恩准如請施行 
[妓女看管]  
　　蘇婦汪吳氏周蔣氏投英公廨呈控龜奴王鳳祥欠洋逃避宋通剌准詞簽差趙金於前日提到王之買女王鳳林卽吳雅仙晚堂通剌升座訊問吳氏供年四十二歲丈夫汪小金棄世多年小婦人向在妓院傭工稍有積蓄上年八月間有東薈芳里開設妓館之王鳳祥向小婦人立據借洋五十元約至年終本利一併歸還届時向索分文不付不料王於今春逃逸今奉憲差提到王之買女吳雅仙求請究追蔣氏供小婦人亦被王借去洋五十元查知王逃避後妓館由烏師陸湘泉代爲經理求恩附追吳雅仙供年十六歲原籍江西前由父親挈帶來滬售與王鳳祥爲倡得價洋三百元小女子不慣迎新送舊實緣父命難違不得已含垢納汚龜奴王鳳祥因虧負甚鉅無計彌缝逃往他方今蒙大老爺提訊小女子得以重見天日求恩超豁通剌判將該妓交官媒看管聽候覆訊核奪 
[南市瑣聞]  
　　昨日無賴鷄毛阿榮偕其友龍桂等至南市淮陽公所南首曠地上掘取草葉有名桂山者憎其躧壞由中之豆向之呵斥阿榮等非但不肯認過反將桂山辱詈不休桂山心有不甘招集衆隣扭而毆擊傷及龍桂之額龍桂聲言欲赴巡防局控陳後經人勸至某茶寮紛紛評論不知如何了結也○前晚有甲乙丙丁四無賴在大東門外城下抛擲沙袋正在興高采烈突有一小車轔轔而至車夫喝令避讓甲等置若不聞車夫喃喃詈之甲等怒扭在兇毆車夫力不能支口中鮮血噴薄旁觀忿甚將沙袋抛入護城河聲言欲捆甲等送上海縣究辦甲等始抱頭鼠竄頃刻間卽星散無蹤 
[上海縣署紀事]  
　　日前太倉州解到施茂之黄迷施由州三盜犯請道憲訊勘旋發交上海縣監禁事後州尊遣丁持名片至縣請派三犯帶回署中人告以須請道憲示下昨日聶觀察札飭上海縣將三犯解回太倉州轉解臬轅黄大令奉文後卽移知城守營請撥兵六名又將出捕役六名備就公文卽行起解○常倒小滿後十日至立秋前一日有熱審减刑之舉昨日黄大令遵照舊例出有示諭黏貼大堂自四月二十七日起至七月初六日止照例行杖八折 
[英界公堂瑣案]  
　　三十七號西捕禀稱衞竹者在北京路行走自不小心與東洋車碰撞反將車夫扭毆此人前曾犯案是以拘獲請訊衞供廣東人父名步雲在怡和洋行爲管棧房買辦小的昨日在北京路行走被東洋車碰撞故與理論並未將伊毆打宋通剌商之薩副領事判罰衞洋五元卽著伊父衞步雲來案領回嚴加管束○三十八號西捕拘送在香港路打架之張佳得姜清莊到廨宋通剌判各罰洋半元嗣以貧苦無力措繳改爲管押二日○三百七十六號三百四十三號兩華捕同解時過九點鐘在外傾倒垃圾之曹小紅虞阿榮到廨曹虞供不知捕房新章是以悮犯宋通剌著具結釋放○包探何瑞福禀稱龔毛三前在陳芝芳處爲車夫現已辭歇前日串同賣酒釀之華阿龍同至陳家竊取鳥籠一隻值洋十元押洋分用將當票售與曹李二人拘案請究陳投案伸訴前情求請領贓宋通剌判將龔毛三華阿龍各押五日曹李二人不應收買賊贓姑念李已給票價洋一元從寛免罰曹罰洋一元贓給陳領○二百零九號華捕禀稱馬夫王小林兠攬生意以致馬車無人看管小的恐致肇禍是以拘送王供偶然離車下次自當留意宋通剌判罰洋一元充醫院經費○包探黄四福禀稱童阿三手持長竹竿在寳昌絲棧挑竊絲棉適爲小的所見拘請訊究寳昌絲棧夥顧仁新投案伸訴前情求將竊賊懲辦童供杭州人認竊求恩宋通剌判將童勒令回籍○包探孔阿才禀稱陳阿根失去棉被絨毯等物報由小的查係李桂生所竊是以送案請訊陳供寍波人向爲木匠與李同鄉且曾同居不料伊竟將棉被絨毯等竊取李供爲漆匠因有急需是以暫借宋通剌念其初犯著將各物贖還失主如再犯定當照竊賊辦李稱謝而退○一百三十八號一百九十二號二華捕禀稱剪綹賊張兆林朱有福二人串竊徐寳輪考籃一隻洋一元由小的等拘獲請究徐伸訴前情張朱同供俱係金陵人實因　餓難堪致犯行竊宋通剌判交捕房管押一月期滿遞解回籍不許再來滬上○包探竇如海禀稱王阿狗於四月十三日在吳淞路十號房屋而人篷禮露家竊取綢洋傘四柄至十七日又往竊取木鐘一架由小的拘獲人贓請爲究辦西人篷禮露投案請領贓物王供寍波人前爲侍者現因失業出此下策宋通剌判將王管押捕房一月期滿送回寍波○一百八十五號華捕拘送在途擲骰之顧春生到廨宋通剌判枷號五日○一百八十三號華捕拘獲竊取木板之瞿阿毛到案瞿供川沙人曾在楊全泰處作工貪小拾取宋通剌判押七日驅逐出境○竇探又禀稱積竊今阿大近又竊取杜金生錢渭佳西人佛甘西池章阿玉顧英鄉等各户衣物售與楊阿大尙有銅銚一把售與李金生由小的將各贓吊齊請究今俯首無詞惟求恩典宋通剌判將金管押捕房六個月贓給各失主領去收贓之楊阿大罰洋三元李金生姑念僅買銅銚一把從寛著具以後不再收賣賊贓切結釋放 
[浙省官報]  
　　三月二十九日撫轅牌示照得四月初四日親祭常雩壇仰合屬文武各官一體遵照牌示仰試用通判郭維銘縣丞熊輝旂從九品張祖煐王汝覽巡　程彝戴壽宜知悉於四月初二日備帶筆硯來轅當堂開寫履歴牌示仰指分浙江海防試用府照磨易應翔典史劉承烈從九品劉曾忠知悉於四月初一日來轅聽候本護院　看學臺陳拜會辭行乍都統忠拜會臬司王運司惠俱進見杭府陳禀知開船接新學臺徐丁憂候補府趙賓陽由江蘇原籍來省禀到禀見中防廳胡禀辭赴塘正任台州同知　禀見候補通判吳鴻烈禀知京餉釘鞘寄存外庫四川試用縣趙瑋四川來浙禀到禀見前陜西平湖縣馮學成由揚州來浙禀到禀見仁錢二縣禀知嘉興來電新學臺徐今辰　禾開船至塘棲住宿約初一日辰抵馬頭恭請聖安川隂縣唐禀見辭丁憂桐廬縣周候補縣饒雲鵬俱禀見忠滿禀知防軍局委臺灣查硝磺差徐思敭由京引見來省禀　縣丞周聲濤捐免騐看來省禀到周李培禀銷海運滬局差 
[金陵官報]  
　　四月初六日候補道許元章由江西起服回省卽用道李光瑜見中恊劉城守恊楊兩首縣王趙傳見直隸州蔣體梅謝委通州花布厘捐候選縣盛鼎葬上海來理問趙惟淦禀謝蒙奬超班酌委一次又趙善培奉司委本科文闈蘇滬採辦差知縣孫友蕚王世楨均禀知江寗府考帮同閲卷○初七日直隸州王茂中叩謝上年城　 
 
 

Page 10

 
 
保甲冬防給予酌委一次蘇鑣貨厘捐通判李覲霖到知縣趙從鼎禀謝十八九年冬防出力蒙准存記超班酌委候補州吏目李維藩禀謝蒙奬歸入勞績班委署○初八日牙厘局兼蘇防營務處江蘇候補道福盛由蘇來鍾楠禀謝十八九年城外保甲冬防蒙給酌委一次定遠縣鄭葆清到知縣董汝誠叩謝蒙奬超班酌委一次並請假赴江北措資 
[江蘇官報]  
　　四月初六日知縣韓國楹禀銷秋審點名差丹陽縣吕城司巡檢楊者直專丁來省謝徒陽賑捐案内蒙記大功一次巡檢王兆麒禀知奉撫憲委文巡捕兼管監印差典史吳棅張孝先奉傳甄别新章考試府經霍鎔炳州税課沈紹勋司獄胡崇本縣丞林如松巡檢張家溱劉炳虞從哲典史王棟陳葆和馬長康從九沈恩藻唐彝德未入徐汝梅禀銷秋審執事差主簿胡其溶禀執四月初四日丁父憂○初七日知縣俞世球尹春和均禀銷赴江北措資假孫傳恕奉文甄别考試王石麟禀銷溧陽城工差縣丞汪善澡謝委南城清道局差張嶽輝禀銷秋審執事差林如松赴吳江吳棅衡赴奉賢巡檢張家榛赴崇明從九唐彝德赴荆溪黄壽蕃赴通州沈恩藻赴溧陽均禀知奉首府委解秋審人犯差○初八日同知鄭述祖赴奉賢會審案件回知縣李弟愷謝十九年分抽查高寳興泰保甲差蒙記功一次州税課沈紹勛赴寳山巡檢劉炳赴江隂從九虞從哲鄭清徽均赴溧陽吳棣昌赴崇明典史徐汝梅赴金山王棟赴昭文陳葆和赴上元吳慈曾赴丹徒均奉委押解秋審人犯卽辭飛槎輪船委員徐嘉林由滬回藩轅牌示卽傳試用縣丞丁振魁巡檢劉燮堯二員於十一日來轅甄别新章考試○初九日京口駐防印務章京延浩鎭江來同知程光斗上海來司徒繹金陵來知縣翁慶麟禀銷解京餉差府經霍鎔炳赴洞庭山縣丞陳守杭蘇城均禀知奉委絲捐差劉長德禀知奉委胥門旱關差林如松赴吳江回張嶽輝辭赴上海均解秋審人犯差從九陳盛鈞由嘉定保甲回曹裕衡辭赴滬　道憲飛搓輪船委員徐嘉林禀知赴滬 
[邗江官報]  
　　四月初九日曾鹺尹培厚起程回淮○初十日軍廳朱司馬公幹到揚王鹺尹彬辭解金陵餉銀起程陳鹺尹鳳書等銷北鹽差○十一日周分轉曜辭赴　岸差次○十二日運轅示傳高鹺尹寳曾朱鹺尹之楨等甄别○十三日陳分轉康銷鄂岸聽差何鹺尹福嘉委解蘇州餉○十四日海分司徐分轉到揚公幹○十五日記名提督戴軍門雲正公幹過揚新選廣盈庫廳許鹺尹鳳文由京來禀到舒鹺尉霈解海分司餉來 
[上海虹口元濟善堂施醫給藥一文願第四次清單]  
　　九如助洋六元曾桂生洋五元陳麗明洋四元陳張氏二元陳梁氏二陳黄氏陳廬氏二户各一元陳應權陳應深陳嚴氏三户各五角江西南豐胡絢臣拾愿全年洋三元六角謝立隆烟號來林秉成莊錫記邀月山房謝竹秋無名氏謝樹德堂六户拾愿全年合洋三元六角銓昌祥信局交來永安鎭洽源和木號代募高汪氏槐慶堂崇德堂四户合洋二元正大信局來寗波洋廣局募李宗鼎姜小伯黄憶生李百庸吳藻臣程香林曹玉章伍畏可沈品璋黄鏡緣江兹仙翁少山邊柳溪吕智梅黄魯山又姜小伯衆助拾七户合洋二元全盛順局寄來吳淞口騐補局募無名氏保家慈平安又無名氏求祖毋庸健盧碗生居易軒知味齋五户合洋二元七角黄張氏二元許關鏞一元一角江先生洋一元晋元質銅洋二元○以上共收英洋四十元零五角銅洋二元 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年四月十一日京報全錄]  
　　宫門抄○諭旨一道錄前○○粤督李奏剿辦韶州南雄土匪情形並保奬管官摺○又奏請議卹片○又奏揀補外海水師　司摺○又奏彚報廣東正法盜犯一百二十次數摺○四月十一日工部鴻臚寺正藍旗值日無引見張端李謝襲職○恩○陳兆文謝陞用庶子恩○記名提督常遠藻謝恩○記史總兵黄增廣謝恩○松墀志艱預備召見○熙貝勒續假五日○克公玉書各續假十日○户部奏派盤案三庫派出鄭王莊王端王瑩貝勒福中堂熙敬志鋭薛允升崑岡容貴○召見軍機懷塔布　端本松墀志覲皇上明日用膳辦事後至頣和園皇太后前請安畢還宫○○太子少保頭品頂戴兩廣總督臣李瀚章跪奏爲韶州南雄等處匪徒滋事派隊剿捕地方一律平靖謹陳辦理情形並懇天恩將出力營官奬勵恭摺仰祈聖鑒事竊查上年冬間韶州府英德縣羅坑山内有匪濳匿因南韶運鎭總兵方友升調度失宜專派遊擊鄭潤材管帶營勇督同在先派往之守備劉居德上緊查拿當經附片奏明在案其時聚匪漸多傾巢出竄遇鎭標隊伍於曲江縣之白土村恃强抗敵互相殺傷哨官李春亭死之匪勢至是益張並圖句結英德縣青塘土匪滋事鄭潤材督隊急馳追獲要匪吳觀就等多名匪黨李佑順等竄至乳源亦被該縣拿獲匪首蕭單眼卽蕭金煌因追兵甚緊各縣團防圍逼青塘匪徒不能接應其得力夥匪又多被拿乃解散脅從獨率死黨數十人竄至乳源之牛背嶺攻奪李姓圍樓據爲巢穴向外施放槍砲以拒官兵扣留事主挾與同住我軍恐傷事主不忍以火器猛攻因卽築栅掘濠以困十二月二十三日天寒隂雨鄭潤材料賊必竄嚴爲戒備該匪等果於是夜毁牆而出鄭潤材親督所部於風雨泥淖之中衝冐搶砲四面兠拿當將匪首蕭單眼擊斃並格殺匪黨十一名生擒匪犯葉羅春等二名指認已死各匪議屍梟示餘匪乘夜逃散復拿獲青塘竄匪王三槐等三名全股悉平地方靜謐居民同聲稱快時届年終南雄州與江西交界之處聞有匪徒遊弋臣檄鄭潤材就近移師往捕酌留勇隊查拿餘匪該遊擊於本年正月初四日馳抵南雄州匪徒聞風斂跡拏獲黄逢林張永周二名交州審明正法因查南雄始興二州縣向有匪村聚則爲盜散則爲民現雖畏兵暫避終恐死灰復然更恐羅坑青塘逃匪漕匿其問卽與該管鎭道府縣各員會同籌商挨次查辦南雄之瀝坪村常有庇匪抗官之事卽從該村入手正月下旬兵到駐紥論令交匪仍復恃强違抗止月二十八日該村匪徒各持槍砲蠭擁而出競向勇營猛撲鄭潤村麾兵迎擊格殺匪犯邱春分等二名拿獲譚成發等十四名内有譚辛才等三名係在江西大庾縣行劫之犯當卽解交歸案審辦其餘名印均交南雄州收審仍勒令紳耆查明如有未獲著匪分别　送指拿侯瀝坪林事竣再赴始興縣查辦據南韶連鎭道及遊擊鄭潤材等先後禀報前來臣查羅坑匪徒其初未甚猖獗方友升張皇於前因循於後以致聚黨日多勢乃漸大近有青塘土匪與爲應援遠有南雄始興各匪村觀望思遑若不早爲撲滅則句結連衡擾及數邑貽患何甚設想遊擊鄭潤材當匪勢方熾之時督隊追捕設法圍攻俾負喁悍賊不日殲擒爲韶州各屬去一巨患甫經竣事卽馳赴南雄芟夷伏莽除夜元旦未敢少休軍聲所及盜賊喪膽現仍力圖善後挨查匪村冀爲地方蕩滌瑕穢以保良民而靖邊圉其督隊之勇任事之誠在營官中洵不可多得似應量予奬勵以資觀感合無仰懇天恩俯准將儘先副將南韶連鎭中營遊擊鄭潤材以總兵補用出自逾格鴻慈其餘出力員弁容臣擇尤存記彚同歴年緝匪人員另行請奬所有勦捕韶州南雄士匪情形及請奬管官緣由謹會同廣東巡撫臣剛毅繕摺具陳伏祈皇上聖鑒訓示謹奏奉硃批另有旨欽此○○李瀚章片再廣東欽州防城縣等處界連越南時虞土匪遊匪句結爲患臣督飭防軍及地方營縣認眞拿辦不准稍懈前有防城縣那派黎村匪首宋汶珠與其子宋大等糾約夥黨出洋行劫屢拏未獲上年秋間署防城縣知縣陳文垿探悉該匪潛回内地禀由督辦防務提臣馮子材調派萃軍勇隊馳赴該村會同圍捕該匪率衆抗拒施放槍礮哨弁黄蔚廷勇目黄萬勝奮勇進攻中槍殞命該文武等督隊猛攻格殺匪首宋汶珠及匪子宋大宋五宋七匪黨宋亞二宋亞三宋亞保等共八名匪婦胡氏持刀死拒亦被當塲格殺拏獲宋六宋阿大二名指認名匪男婦屍身訊據匪犯宋六供稱隨同伊父宋汶珠在外洋内地行劫多次並放槍拒捕不諱當將該犯正法梟示其宋阿大一名向在廣西傭工甫經回家素未爲匪亦未幫同拒捕訊明保釋匪徒歛迹地方甚爲平靜惟哨弁黄蔚廷等中槍殞命殊屬可憫據管理廣東善後局司道查案核議詳請奏懇優卹前來合無仰懇天恩俯准將五品頂戴拔補外委黄蔚廷勇目黄萬勝交部從優議卹以慰死事除飭取該弁等履歴送部外謹會同廣東巡撫臣剛毅附片具陳伏乞聖鑒訓示謹奏奉硃批著照所請該部知道欽此○○太于少保頭品頂戴兩廣總督臣李瀚章跪奏爲揀員請補外海水師都司以實營伍恭摺具陳仰祈聖鑒事竊准兵部咨廣東赤溪恊中軍都司黄喬升病故遺缺係外海水師題補第四輪第七缺應用儘先人員旣據扣留應卽迅揀儘先合例人員請補等因查定例水師都司缺出於隔府别營人員内揀選題補如不敷題准本府人員請補俟准補後揀員對調等語兹會同廣東水師提督臣鄭紹忠在於經部覆唯註册序補之外海水師儘先都司内詳加揀選其梁贊廷沈龍光均因准假尙未回營徐桂田李西揚吳國祥林國祥或營伍尙欠歴輝或人地未盡相宜均未便遷就請補查有現充廣甲兵輪帮帶大副升用都司宋文翽年三十五歲廣東廣州府香山縣人由文童出洋　業遞保儘先把總升補北洋海軍右翼中營守備復於辦理海軍出力案内奏請補守備後以都司升用光緒十七年九月初九日奉上諭著照所請奬勵該衙門知道欽此旋因調粤差遣奏開北洋底缺由廣東酌量揷補經部覆惟駐册該員由海軍實缺守備保升用都司已經開去底缺自應以都司升用查該員勤能幹練熟悉海洋並無在外省軍營叅革　保情弊以之補授赤溪協中軍都司洵堪勝任雖升用都司係歸揀發班且籍隸本府與例稍有未符惟儘先班内各員不合請補水師人材難得向准破格錄用謹隨摺聲明合無仰懇天恩俯准以宋文翽補授赤溪協中軍都司俾營伍巡防藉資整頓如蒙俞允俟部覆到日給咨送部引見並另行揀員調補以符定制謹會同廣東水師提督臣鄭紹忠繕摺具陳伏祈皇上聖鋆敕部核覆施行謹奏奉硃批兵部議奏欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲廣東正法盜犯一百二十六開單　奏仰祈聖鑒事竊照粤省近年盜風甚熾經前任督撫臣於光緒十一年十二月初一日　奏請仍予先行就地正法經刑部核議覆准嗣後廣東省拏獲持械　刦兇暴衆著之各項盜匪無論水陸不分首從凡有案情重大罪于斬梟斬快者一體照土匪馬賊會匪游勇章程先行懲辦其距省　遠者由該廳州縣審實後酌核道路遠近如道府同城者解由該管巡道督同覆審不同城者卽分别解由最近之該管或道或府州覆審如犯我路遠者卽由道府州親赴所屬覆審增錄供通禀督撫核明情節確實批飭就近正法其廣州府屬及佛岡赤溪二同知所獲盜匪仍於審實後錄供解府審明通禀批交臬司會同營務處司道覆訊明確禀候核飭就地正法案情重大者梟示拒捕者格榖勿論並將通省此項正法盜匪按三個月彚奏一次光緒十二年正月十四日具奏奉旨依議欽此等因咨行到粤當經通行欽遵辦理查廣東省第一百十九次辦過盜犯業經彚奏在案今自光緒十八年十月初九日起計至十九年正月初八日復届三個月應歸第一百二十次彚奏據各屬及緝捕員弁報獲盜犯共五十五名均經訊明分别解由該管道府及臬司會同管務處司道覆審錄供禀經臣等核明批飭就地正法分别梟示兹據臬司額勒精額將辦過盜犯造具案由罪名册詳請具奏前來臣等覆核無異除將案由罪名册並備錄全案供招咨部查核旣洋盜另行具奏外所有第一百二十次正法盜犯謹彚繕罪名清單恭摺具奏伏乞皇上聖鑒謹　奉硃批刑部知道單併發欽此 
 
 

Page 14

 
 
[光緒二十年四月十二日京報全錄]  
　　宫門抄諭旨一道錄前○前粤海關督聯奏粤海所　潮瓊北三關洋樂釐税併徵應支燕梳水脚仍飭部照准開支摺○又　舊辦物料銀兩在洋税項下作正支銷片○將軍恭等奏援案懇留喇嘛摺○又奏援案懇留喇嘛摺○川督劉奏招募勇丁片○閩督譚奏叅革佐雜片○粤督李奏調署知縣片○又奏委署知縣片○將軍長等奏請特旨賞還統領勇號片○又奏請將恊領開復原官翎枝片○四月十二日内務府國子監廂藍旗值日無引見○齡公假滿請安○臺灣叅將劉有富謝恩○廣西叅將劉鯤謝恩○梁仲衡請假十日○那公續假五日○内務府奏派廣仁宫　髻山拈香派出澍貝勒溥僎○掌儀司奏十五日祭奉先殿載振行禮○召見軍機○○二品頂戴記名副都統前任粤海關監督奴才聯捷跪奏爲粤海所屬潮瓊北三關洋藥厘税併徵應支燕梳水脚仍請飭下户部照准開支仰祈聖鑒事竊奴才准新任監督咨開承准户部劄開各海關開辦併徵洋藥税厘均無關支燕梳水脚各目請飭提還歸欵等因本應遵照辦理伏查潮州瓊州北海三關均離省千數百餘里縱附搭輪船亦不能朝發夕至前據各關銀號禀稱粤東沿海時遇颶風如不買燕梳水脚設有疏虞請免賠繳等語經前各監督以該關開辦併徵洋藥税厘均未請支辦公經費又無外銷欵項可　是以歴任均照支給以昭愼重並非任意虚糜查閩海關所屬福州等口臺灣關所屬滬尾等口所徵洋藥税厘運解正關應需各項經鄪关各該關劃解各本省藥厘洋銀隨解補水脚銀内開支經部覆准有案粤海潮瓊北三關與此情形相同合無仰懇天恩飭部查明核准照支出自鴻慈逾格謹恭摺具陳再奴才業經交缷此摺係借用新任監督關防拜發合併聲明伏乞皇上聖鑒謹奏奉硃批户部議奏欽此○○聯捷片再承准户部劄開伏查粤海關歴奉内務府傳辦採辦物料等件應需價銀請在洋税項下作正開銷此次粤海關辦解木器等件臣部查該監督呈文内稱係屬奉旨著傳該監督呈進之件與歴奉傳辦採辦成案不同應由該監督自行籌欵辦理不能援照傳辦採辦之件作正開銷等因查同治七年九月間由造辦處劄行傳旨傳上用洋灰鼠皮五千張又光緒十三年二月十六年正月奏旨特傳成做螺甸漆盤均係呈進物件并無傳辦採辦字樣亦在洋税項下作正支銷現在木器事同一律思維再四實無鉅欵可籌可否籲懇天恩敕部查照舊案仍准作正支銷以免向隅謹附片陳明伏乞聖鑒謹奏奉硃批户部議奏欽此○○四川成都將軍臣恭壽太子少保頭品頂戴四川總督臣劉秉璋跪奏爲廣法寺堪布喇嘛期滿援案懇恩再留三年以順番情恭摺仰祈聖鑒事竊照新疆廣法寺喇嘛住持三年期滿例應更換兹據布政使王毓藻署成綿龍茂道張華奎會詳該寺堪布喇嘛青饒榮墊於光緒十六年十月初八日到寺扣至十九年十月初八日已届三年照例應行更換飭據管理懋功廳同知朱錫瑩詳據大全兩河屯弁恩布澤朗等曁夷人及廣法寺僧衆等禀稱該堪布青饒榮墊梵行正派經典熟習洵足闡揚正教住持三年傳經禳災有益地方遠近番家無不悦服　請援照道光咸豐同治光緒等年保留成案謹將青饒榮墊留住三年等情具詳前來臣等查廣法寺堪布喇嘛住持三年期滿如能闡揚正教番衆悦服再留三年歴經奏蒙恩准有案今堪布喇嘛青饒榮墊旣能熟習經典闡揚正教爲番夷僧衆所悦服相應據情奏懇天恩俯准將該堪布喇嘛青饒榮墊再行留住三年以順番情是否有當理合恭摺合詞具奏伏乞皇上聖鑒訓示謹奏奉硃批著照所請該衙門知道欽此○○四川成都將軍臣恭壽太子少保頭品頂戴四川總督臣劉秉璋跪奏爲新疆勝因寺喇嘛期滿懇請再留三年恭摺仰祈聖鑒事竊照新疆勝因寺喇嘛三年期滿向由廣法寺堪布喇嘛揀派更換現在住持喇嘛見白益喜於光緒十六年十一月初八日到寺接管起扣至光緒十九年十一月初八日三年期滿例應奏請更換兹據布政使王毓藻署理成綿龍茂道張華奎會詳轉據廣法寺喇嘛青饒榮墊禀稱住持勝因喇嘛見白益喜三年期滿該喇嘛爲人誠實經典熟習番衆悦服情願保留再住三年等情由懋功廳同知朱錫瑩崇化屯員成翔報經該司道詳請會奏前來臣等查勝因寺喇嘛見白益喜爲人誠實經典熟習番衆悦服現據青饒榮墊禀請保留三年核與同治七年格昔降巴曲珠期滿保留之案相符應請准予留住三年以資化導是否有當理合恭摺合詞具奏伏乞皇上聖鑒訓示謹奏奉硃批著照所請該衙門知道欽此○○劉秉璋片再前據建昌鎭寗遠府具報滇邊防務吃緊川界毗連請募勇丁以資防堵當經臣會同成都將軍恭壽批飭該鎭府體察情形如須募勇隨時將起支口糧月日禀報一面由臣等奏明在案近據該鎭禀報探得滇匪勢甚猖獗業已札飭留川補用知縣穆秉文暫募一營曰建寗中營於二月初一日點騐成軍編分哨隊卽於是日起支勇餉於初四日統率新募勇丁自郡起程馳赴鹽源邊界會同該處文武督飭兵團分赴要隘防禦以免竄擾爲患等因除由臣等批飭嚴密招募成軍點騐起支及開支日期緣由理合會同成都將軍恭壽附片具陳伏乞聖鑒謹奏奉硃批該部知道欽此○○譚鍾麟片再閩省佐雜等官責成藩臬兩司與各道府隨時考察開摺密陳兹查有羅源縣典史張永涵老悖昏庸邵武縣典史朱恩榮行同市儈永安縣典史孫鏡蓉才具平庸兼有嗜好候補從九品沈景賢蕩檢踰閑官塲敗類以上四員應請旨一併革職以肅官常其實任各員遺缺應請扣留外補謹附片具陳伏乞聖鑒訓示謹奏奉硃批另有旨欽此○○李瀚章片再署揭陽縣事准調南海縣知縣李徵庸請咨晉京所遺揭陽縣知縣篆務應行委員接署查有署南海縣事調新會縣知縣潘泰謙器宇閎深辦事謹愼堪以調署又署新會縣知縣郭樹榕另有差委所遺新會縣知縣篆務查有準補揭陽縣知縣張問崇才具穩練辦事認眞堪以署理據藩臬兩司會詳前來除分檄飭遵外臣等謹循例附片陳明伏乞聖鑒謹奏奉硃批吏部知道欽此○○李瀚章片再署番禺縣知縣李祖榮撤任所遺番禺縣知縣篆務應行委員接署查有缷海陽縣知縣杜友白心地直爽辦事勤能堪以署理該員海陽任内並無盜劫已起四叅之案據藩臬兩司會詳前來除檄飭遵照外臣等謹循例附片陳明伏乞聖鑒謹奏奉硃批吏部知道欽此○○長順等片再靖邊親軍統領吉林滿洲正白旗德恒佐領下開復儘先恊領先翎佐領明順自光緒十七年間奏准留營効力充練隊頭二四起統領講求捕務獲盜至百數十名之多是年冬煙筒山教匪倡亂適值東山等處馬賊亦相繼勾結爲患當飭該統領帶隊前往勦平迨十八年六月由勦辦教匪肅清案内奏請開復經部議覆准令開復原官翎枝在案是年調委靖邊親軍統領仍飭帶隊在外常川勦賊不時搜山該統領嫉惡如讐賊旣憚其聲威民亦共深愛戴且與士卒同甘苦所部樂爲之用勇敢倍常卽兇悍馬賊多所斬擒鮮有倖脱似此將兵有法之員允稱難得現值叙功之際豈敢壅於上聞查該統領係開復人員尙未送部引見前次雖已邀恩開復原官翎枝而從前所得斐凌阿巴圖魯勇號未蒙一併赏還可否仰懇恩施逾格將該統領原賞勇號特旨賞還俾昭嘉奬之處出自聖主鴻裁非臣所敢擅請奴才等爲激勵戎行起見是否有當除造具該員履歴咨部外謹附片具陳伏乞聖鑒訓示謹奏奉硃批覽欽此○○長順片再前委營總已革花翎阿勒楚喀協領英林在外帶隊剿捕打仗最勇除立時殲斃馬賊數十名外卽先後捉獲兇悍異常之賊亦以數十名計其管兵嚴肅膽略兼備洵爲將領中不可多得之員兹值考覈獲賊勞績據全營翼長查明報請奬叙前來查該革員前於光緒三年間在協領任内因縱賭收錢經欽差侍郎銘安泰叅革職自被革後在營効力久已深知愧奮今擒斬馬賊幾及百名自未便没其勞勩合無仰懇天恩准將該革員英林開復原官翎枝用昭奬勵之處出自逾格鴻慈如蒙俞允仍飭令該革員補繳捐復銀兩以符定章除取具履歴咨部查核外謹附片陳明伏乞聖鑒訓示謹奏奉硃批覽欽此 
 
