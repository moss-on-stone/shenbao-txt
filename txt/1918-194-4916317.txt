# 1918 - 194 - 4916317

 

Page 1

 
 
   
 
 

Page 2

 
 
時評 
[時機（冷）]  
　　自歐洲開戰迄於今日數年之間天之所與中國以振興之時機也中國執政乃不之察舉消耗之於内爭於是不但不能振興且益以墮落至今而時機已去矣即欲振興而恐巳無及矣况乎内爭之猶未巳耶 
　　今日歐戰雖仍未巳而情勢巳非昔比蓋時機者非有一定當視四周之情勢而殊今之四周情勢已有使我中國不能如前數年之閒暇無事故謂時機巳去也 
　　雖然時機巳去而内爭仍不巳則其受禍之烈更何可勝道哉 
[命令]  
　　七月十九日大總統令張承恩授爲陸軍步兵上校此令 
　　又令陸軍總長段芝貴呈請授趙廷會馬奎鈞爲陸軍步兵中校徐世錚張廣熙蔚芝義爲陸軍步兵少校應照准此令 
　　又令敎育總長傅增湘呈秘書易克臬懇請辭職應照准此令　　又令檯野德太郎平城盛次均給予二等嘉禾章武籐喜一郎橫田熊五郎均給予三等嘉禾　章友田元效三富爲吉均給予四等嘉禾章此令 
　　又令王鴻年晉給二等嘉禾章周啓濂晉給三等嘉禾章此令　　又令侯德山晋給三等嘉禾章此令 
[專電]  
　　北京電某當局言出兵海參崴問題與前次所議出兵計畫全異各國尙未與我正式接洽如時機到來我爲國防及體面計當出一師東省軍需形式精神上尙須改善故此項對外之兵尙擬從别方抽調云（二十日下午四鐘） 
　　北京電王聘老突然來京行蹤極密（十九日上午十二鐘） 
　　北京電張懷芝電告援粤奉皖兩軍巳照預定計畫開始發動一由醴陵馳抵攸縣一到贛後已出吉安（十九日上午十二鐘） 
　　北京電馮旅電催克常德之保案早日發表並稱南軍在衡長一帶增兵不久將有大戰（十九日上午十二鐘） 
　　北京電報載吳佩孚轉來陸幹卿致梁電極願息爭對外（二十日下午四鐘） 
　　北京電小徐將以璕略副使名義出馬（二十日下午四鐘） 
　　北京電小徐昨銜命赴奉商出兵事臨行面謁日使有所接洽（十九日上午十二鐘） 
　　北京電第一次幣制墊欵延期　　證劵每月當償還一定金額（二十日下午四鐘） 
　　北京電英使要求派員赴浙觀審英敎士被戕案外部已允所請（十九日上午十二鐘） 
　　北京電英使訪曹汝霖談判温杭路線無結果（十九日上午十二鐘） 
　　北京電南潯鐡路延長至三都澳借欵五千萬將成立回扣爲售出債劵實價百分五（二十日下午三鐘） 
　　香港電陳炯明電議舉岑春煊爲政務總裁長唐繼堯電則主舉伍廷芳按唐前電亦推重岑故衆意今電必不確（二十日下午一鐘） 
[外電]  
　　北京電路透電社得悉東京所傳霍爾瓦特將軍要求却克軍卸除軍械始允彼等用中東鐡路之說實屬不確霍嘗首先以鐡路供却克軍用之俾協同抵禦外貝加爾之過激黨及使與伊爾庫次克之却克軍會會今斷無要求彼等卸除軍械之理也（十八日）路透電 
　　北京電狄特里資將軍與霍爾瓦特將軍會談甚外後已乘專車赴海參威却克軍顯不承認霍爾瓦特將軍與其内閣霍爾瓦特將軍所委中東鐡路管理員里乞洛夫工程司巳爲軍輸日兵事赴長春（十八日）字林報 
　　北京電關於德奥俘虜問題和蘭公使今日訪問外交次長（十九日） 
　　北京電天津來電云龍濟光在山東所招募之新兵二千人於十八十九兩日由津浦鐡路運至天津再從天津搭京奉火車前往軍糧城附近之小站兵營即將在該處從事訓練一面仍繼續在山東招募新兵約二千名（二十日） 
　　北京電意大利亦决定將駐在伊爾却斯利之軍隊一營派遣海參崴（十九日） 
　　北京電第二次前後借欵第一次墊欵契約期限巳滿又延期一年其所締結之契約今日午後七時簽字（十九日） 
　　奉天電本日（十九日）晨有振武軍新招兵二百五十名由奉天啟程前往前方（十九日） 
　　奉天電徐樹錚因奉天軍之將卒往往不如己意特在直隷募集　隊以期牽制奉軍且造就己之部下當時參謀長楊宇霆曾暗助徐樹錚又軍械局長鄭緖（譯音）曾分給鎗械於徐樹錚楊宇霆與鄭緖現均因此免職據此間一般人士之觀測張作霖與徐樹錚恐將因此失和云（十九日） 
　　漢口電湖南督軍張敬堯於十七日急電王占元張懷芝曰湖南之敵軍大舉逆襲寳慶祁陽耒陽安仁等處已命寳慶鎭守使防禦尙冀轉電曹經略使飭吳佩孚要擊並乞促徐樹錚迅速增派奉天軍云云（十九日） 
　　奉天電關於張勳特赦運動雷震春因得東三省各督軍之同意出京已會商吉林黑龍江兩督軍於今日又來奉與張督軍商議兩三日内可回京（十九日） 
　　奉天電張督軍對於總統選舉問題選徐世昌爲大總統段祺瑞爲副總統不贊成亦不反對但舉岑春煊則絶對不贊成據某要人語謂張督軍對於副總統一席頗所願望（十九日） 
　　奉天電徐樹錚之招兵奉天武官中有種種反對但張督軍不改其主戰態度而電告政府督催各軍速鎭壓内亂云（十九日） 
　　奉天電奉天軍參謀長楊宇霆等因助徐樹錚募兵且密送奉天軍器給徐由孫烈臣電告張督軍張怒有令楊辭職之說（十九日） 
　　漢口電湖北衆議院選舉之結果當選十一名皆充安福系（十九日） 
　　東京電今日在内閣開臨時閣議由寺内首相後藤外相報告昨日之外交調查會經過各節後又審議重要各案件（十九日） 
　　東京電一般觀測者云日本巳定派兵則中國亦當實行共同出兵關於此不遠中日間將有具體的交涉開始矣（十九日） 
　　東京電據朝日新聞所報告日本政府因出兵問題業已决定故一面答覆美國政府一面即擬通告英法意三國關於是等文件亦已由外交調查會審議决定云（十九日） 
　　東京電爲報告臨時外交調查會之經過起見於本日上午十時開臨時樞密院會議即由寺内首相後藤外務大臣出席報告並由有關係各大臣之應答結果表决承認於正午散會（十九日） 
　　東京電日本政府准陸軍省經理局長隈主計總監自願編入預備役任命田中主計監爲陸軍省經理局長（十九日） 
　　東京電傳聞從香港派往海參崴之英兵若干名業已由香港啓程（十九日） 
　　東京電寺内首相於臨時内閣會議散會後即入覲日皇面奏决議事項奏請裁可並奉答種種之勅問（十九日） 
　　東京電大藏陸海軍外務各省大臣於今日午後至首相官邸訪寺内首相協議關於時局之外交團事情及與此相關連之預算關係（十九日） 
　　東京電英美兩國海軍部及英國支那艦隊司令長官等爲日艦河内炸沈事均有弔電致日本並聲言對於殉難者之遺族極表深厚之同情云（十九日）以上東方通信社電 
　　東京電在海參崴大歡迎日美之共同出兵西伯利亞故羅卜市價亦自突然暴騰（二十日） 
　　東京電日本靜岡富士製紙株式會社駿河工場除貯藏所外全部被焚損害額約逹七八十萬元（二十日） 
　　東京電日本前預定設置無線電報局於福島縣下海岸茲確定地點在原町雲雀原開始測量待竣功後將直接向美國開始通信（二十日）以上共同通信社電 
[戰電]  
　　巴黎電今晚公報云萊姆西面全陣線之大戰仍在劇烈進行敵軍用力雖巨未能增其進步日間戰事雙方時有進退但法軍奮勇抵禦且反攻不輟敵軍衝擊者卒受阻不能逞志瑪恩河南岸聖愛央北面山坡化東山拉夏貝勒數處戰事正在進行康白星齊與菲斯蒂尼北面戰事甚烈其結果爲敵軍受阻於本圭尼與夏台尼愛叢林南面敵軍曾奪回芒伏瓦桑之地段瑪恩河與萊姆間之大戰今在勒宇維北面皇叢林進行德軍已功入叢林法軍逐步守之柯爾東森林爲猛戰之地敵軍仍受遏制安圭維西面之德軍屢圖佔據波爾細狄施未能償願意軍在安圭維西面反攻逐退敵軍敵軍遺屍纍纍足徵其受創之重佛里尼境及萊姆西南戰局未變法軍在萊姆東面波芒須凡塞勒與細勒里間敗進攻之敵軍香巴業陣線法軍之陣地均安然無損（十七日） 
　　巴黎電今日下午公報云今晨法軍在由方物洛瓦容愛恩境至貝洛境止進攻於數地點前進二三基洛邁當之遙俘虜若干人瑪恩河與香巴業陣線夜無變動敵軍在蘭杜維福塞南面猛攻受挫德禁衞軍在泊羅斯萊北面進攻完全失敗（十八日） 
　　倫敦電今晚美軍公報云瑪恩河境之美軍巳完全克復南岸之地夏陀蒂愛里北面之敵軍復在伏村附近進攻未抵美軍陣線即爲步砲隊所敗（十七日） 
　　倫敦電德國公報云德軍在柯爾特芒南面進至須爾米蘭境敵軍在瑪恩河南岸猛攻敗走德軍擴張瑪恩河北面之勝利進至凡特宇維北面之高地現由羅特瑪與皇叢林取路而前德軍在芒太業擊敗敵軍佔據瑪細巨西北面之四十五高地德軍現共俘虜一萬八千人且復繫落飛機三十六架（十七日） 
　　倫敦電路透電社得確實消息法軍今晨在夏陀蒂愛里與蘇瓦松問大舉進攻現信進步頗佳法軍巳克復芒伏瓦森與香克拉蘭意軍巳克復萊姆西面之克萊里齊德軍在聖愛央北面稍得進步（十八日） 
　　倫敦電法軍大本營路透訪員電稱大雨如注戰事爲之延緩鐡路與瑪恩河南岸間之德兵顯有多人乘夜逃至北岸（十七日） 
　　亞姆斯特丹電荷蘭各大報皆謂德軍此次攻勢殊爲失着（十七日） 
　　羅馬電意國公報云英軍攻入亞歇哥東南之奥軍陣線重創敵軍俘虜二十四人敵軍大舉攻擊柯爾太生南面意軍前鋒陣線即被擊退（十七日） 
　　蘇里克電奥國克拉哥某報載稱鳥克蘭之基夫與波拉里亞二省農民聚衆起事携有砲隊及其他軍械佔據數鎭阻碍農務迫令地主匆遽出亡波杜里亞之收成雖有德兵守衛大都被毁（十六日） 
　　倫敦電俄國公報云德國請俄允許其派德兵一營衛守莫斯科德使署且聲明無佔據莫斯科之意俄政府覆稱願以可靠强有力之俄國衛隊供給德使署惟莫斯科斷不能容外兵駐紥深望德國勿固執所請云云（十八日） 
　　丹京電彼得格勒來此之旅客聲稱彼得格勒患虎列刺疫症者日有五百人薩拉土夫有數千人此症現正傳至芬蘭（十七日） 
　　倫敦電德國聯邦議會巳通過戰費一萬五千兆馬克獨立社會黨投票反對波蘭黨未投票聯邦議會巳休會歇夏（十四日） 
　　亞姆斯特丹電奥首相塞特勒博士忽於星期六夜召集内閣會議並邀各政黨領袖　與會蓋因糧食現狀日見窘迫西南陣線消息吃緊之故（十七日） 
　　亞姆斯特丹電柏林正式宣稱德國批准海牙交換俘虜大會所訂之條約一舉須視中國如何處置德僑爲决（十七日） 
　　倫敦電外交大臣貝爾福氏今日在下院宣稱英國今决議照中政府處置租界外德人産業辦法以處置沙面德人産業其必要之訓令業巳發出凡租與德國商行之房屋均將停租云（十五日） 
　　亞姆斯特丹電法美意英四國現於海牙設一協約經濟委員會辦理關於荷蘭出入口商務事宜此事向由各使署兼理（十四日） 
要聞一 
[吉省反對借欵風潮四誌]  
　　自吉黑林礦抵押借欵之事露洩後吉省人民義憤填胸即將其平日愛國之熱忱暴著於外大有蓬蓬勃勃不可遏抑之勢茲隋各團體之總辦事處設於省議會更於各縣各設一辦事分處藉以收羣策羣力之效其巳派定之評議員二十員幹事員十五員均住在總辦事處各司其事以專責成又聞各團體以吉黑林鑛旣均作抵押品是吉黑兩省之人民巳同處於生死關頭之地位除吉省自行計議預作準備外更派員聯絡黑省爲一致之行動矣 
　　自吉省開公民大會後長春縣農會以本縣同隷一省休戚與共急應通告全縣竭力籌辦共撑危局特於本月十五日上午十時假吉長道立中學校召集各團體及紳民等開聯合會議届時到會者八十餘人由農會長主席農會長薛蔭棠因病未能出席特委楊文卿爲代表首由代表報告開會宗旨報告畢次由張仲仙王甲辰等四人相繼起立演說洋洋千數百言大致謂此種借欵吾吉林人至死决不承認大家急應討論最後之對待方法云云復由畢載一將吉林團體聯合曾經過種種情形報告畢主席云吉林辦法極爲完善本埠亦當仿此辦法竭力進行衆贊成當即推舉辦事各員經衆舉定高風五王甲辰二君爲正幹事畢載一劉俊明王慶堯温作新劉豳風邢子文六君爲副幹事傳夢言吳仙洲李靖濤董子謙張蓬仙劉立泉陳文璞畢興周楊郁文郭則生蔡心齋張暢軒張綸扉賈文橋張仲仙白曉峯周鍾岐盧曉峯康咸一王東岩董遇武諸君爲評議員復推張蓬仙張綸扉董子謙郭則生張子昌李由庚鄭希橋劉暢和諸君爲演說部員張雨亭張仲仙爲文牘部員推畢當卽討論進行辦法經衆公議分頭從速進行舉高封五王甲辰劉俊明畢載一四君謁見裴鎭守使陶道尹報告開會情形並訂於十七日召集全縣紳民及各團體開成立大會並舉鄭溪橋爲駐吉代表以便於省聯合會就近與議直至下午四時始行散會 
　　此次森林借欵吉林軍民長官鑒於吉省反對民氣激昻恐發生意外遂各派代表赴京各團體亦公推代表十人偕軍民兩長官代表一同赴京要求政府將借欵合同取消業於日昨下午六時乘吉長車抵長當即搭南滿車南上矣各代表姓氏巳見前報又聞政府已派陳中將文運爲安慰使昨乘南滿車來長下楊於頭道溝某客棧日内即赴吉林安慰一切據吉林各團體赴京代表某君云吉林林務局長胡宗灜經士紳 
 
 
 

Page 3

 
 
將其家宅搜查後關於吉林土地案件不下數十起此外證據有胡運動充林務員每年給予俸金二千四百元又因組織某造紙公司胡領到運動費二萬五千元支出之賬大書特書運動吉林紳士費二萬餘吊運動林警察費二萬餘吊補助吉林學校公益籌　數萬吊等各界士紳聞此信後均以名譽攸關擬在法庭起訴將胡就京浸捕未知能否辦到也 
[各省議會代表致北京兩省]  
　　森林借欵事件電馮代大總統國務院財政部農商部鑒民國失政官民訌爭大權操諸武人餉糈求諸外府舉鐡路電報釐稅地租烟酒印花礦産等國産違法抵押外債猶以爲未足復舉吉黑兩省之森林質日幣二千萬元吉黑之民何辜忍并其　下燻柴而亦奪之洶洶之世法律旣等於弁髦國民亦視爲芻狗逢怒往訴未必能動公等之聰而大害有五不敢不告吉黑人民依森林爲活如菽粟之不可須臾離袗九千萬人民之臂而奪之食呼籲無靈　而走險大害一鐡路枕木年逾千萬藏川雲貴梗於交通一落外人居奇要挾乘我之乏所索倍蓰大害二森林出押警察權隨之若任日本自設則主權盡去若代爲設警則所借二千萬之日幣不足兩省森林警察經費十年之用大害三兩省森林洪荒至今去冬日本築四鄭路購枕三千萬不過林區之九牛一毛基富可想而抵欵不及十百之一若日本依其所有權而盡伐諸林喬木旣空人心亦死覆轍不遠鑒在朝鮮大害四兩省大江鮮聞橫决林空障失患等黃河大害五北軍軍需月千餘萬區區外債兩月盡之爲用旣寡而且絀者如此爲害之大而且烈者如彼在公等不過取一時之快在兩省貽子孫萬世之憂即使倒行逆施何裨日暮途遠邇者鳳凰山礦風聲巳警於東南今茲吉黑林林公憤大張於東北截指誓日引吭號援官電宵馳驚魂夜覺忍哉爲政何可久長代表等睠念民生顧瞻國産故敢瘏口曉舌聯名電告乞卽將此項森林借欵與類於此項種種非法借欵之契約明令取銷免貽民憂以淸國累翹企待命無任主臣各省省議會代表張忠孔祥柯何印川王洺張世華張一氣胡慶雯邱聯芳陳嘉言王延壽廖燮游如龍譚柄鑑沈定一等公叩號鴉片製藥事件電馮代大總統國務院鑒鴉片一役國人食戰敗之毒垂百年迄淸末始有十年禁絶之舉六年三月末日實鴉片與中國永訣之紀念日也英國朝野上下寗蒙印度一百萬勞働家以種植鴉片爲生活者之損失以與我中國表示禁絶之同情我國人雖蒙難於前茲然亦未嘗不甚感於今日詎國人方自拔而出之當軸復推納而陷之美其名曰鴉片製藥指銷於浙蘇鄂贛四省以延綿鴉片之壽命東南四省人民之四肢五臟豈爲銷售鴉片而設者我當軸何至身受其毒而不知梅被國内外輿論之僇辱而不知恥必有宵人蠱惑左右以遂其私果曰製藥則需藥者不必一國行銷者不必四省就製藥家言以此巨數之鴉片足以供全世界二百年之求鴉片之資居其一他藥之資居其十百今當軸以千餘萬金收存土製藥亦曾存備其十倍或百倍之數以爲和藥之需乎此不待明者而知其作僞也甚至道路傳言謂當軸以鴉片羡餘爲運動非法選舉之費人言可畏民口如川凡有血氣决不出此願我當軸明燭主事者之奸懲其罔利辱國之罪布告中外以袪羣疑國信民福實利賴焉臨電不勝翹企之至各省省議會代表張忠孔祥柯何印川王洺張世華張一氣胡慶雯邱聯芳陳嘉言王延壽廖燮游如龍譚柄鑑沈定一等公叩號 
[奉軍團體與徐孫楊]  
　　奉軍團體向稱堅固自徐樹錚慫恿張督出兵作戰後二十九師一派即時反對所謂主戰主和二派是也後因張督竭力慰藉連開會議表示其不得巳之苦衷主和一派始相安無事而主戰最烈之徐樹錚則聯絡楊隣葛以自固及前敵奉軍司令孫烈臣得手小徐貪心未已竟有私自招兵之舉致觸孫氏之怒因之孫徐間遂形破裂詎知徐氏招兵之内幕竟牽連楊隣葛張督遂又遷怒於楊氏此楊氏回奉之由來也昨據某軍官傳出消息日昨軍署會議張督巳斥責楊氏與徐樹錚私自招兵語多激烈主和一派遂乘機言和自相解體矣按孫楊皆爲主戰最烈者今旣自相破裂主和方面又高呼和平聲浪奉軍團體巳不復能堅固矣惟又聞張雨亭督軍日昨下午接到前敵司令孫烈臣拍來要電其大略謂此次與徐之意見實因擅自招兵並無别故現經諸將領調停和好如初至於前敵之軍隊不過駐屯於各要隘並無其他動作而戰事之開始尙須有待因暑氣巳甚士卒多病一俟病愈再行候電以便大舉攻擊云云又據某方面傳出消息張奉督有八月初旬晋京之舉所辦何事尙守秘密惟表 
面上謂面懇大總統段總理保釋張勳之事也 
[霍政府成立之宣言]  
　　中東鐡路俄總辦霍爾瓦特中將忽於本月九日赴中東鐡路之格列得闊站發布宣言自稱俄國攝政其宣言書云自過激派政府成立之後俄國人民之經濟一落千丈强銳之師全然解體該黨後與敵軍議和而叛聯軍各國過激黨所以誘惑人心者彼等擬將數百年根深蒂固之政治推翻全行改以社會政治以致人民失其正軌團家擾亂乃至不堪收拾矣德軍雖與過激黨政府締結和約而進軍不息俄國各重要各省咸入敵軍之手該黨復藉德奥俘囚之力以攻俄人其不至俄國全境入德人之手不止似此倒行逆施之行爲殊難再令人隱忍若不卽在收拾則國家之秩序益形紊亂人民生命財産將永久淪亡不能復拔矣各省人民亦見及之曾組織各種機關謀將該黨推翻惜其黨見偏僻故全然失敗然俄國人民莫不以國家幸福爲前提相繼推予爲俄國國家臨時之領袖予亦深信俄國尙可收拾故徇諸全體之請允許擔任全國政務爲俄國家臨時之領袖督率僚屬組織政府任命首相以總政府之事俟國民大會成立取决政體後再行奉還大政又布告人民云國民政府成立以來摧殘戰鬭力蹂躪人民生計並違反聯盟各國與敵國訂立亡國條件妄想躐等而進以均産主義號召全國以致人民馳出正軌演成無政府狀熊近日以國民喪失自由人民困苦不堪到處刦掠慘殺全國幾成俄莩德軍不以議和爲意仍侵擾俄國各佔據城鎭更加德奥俘虜與過激黨狼狽爲奸魚肉百姓贊助德國侵略主義現在忍無可忍亟應整頓秩序恢復戰鬭力拯民於水火之中各政黨雖先後組織政府迄無效果可言凡我俄人如以國家爲重應認鄙人爲臨時政府代表共救國家之危亡本攝政决定在國民大會表决政體之前任勞任怨實行衛國救民主義以期造福於國家本臨時攝政唯一之宗旨在衛護治安維持秩充使國民各安生業刻已組織臨時政務處以一人爲政務總裁其餘各員皆有政治經驗素爲人民所信仰本攝政對於國家負此重大責任深信同胞必能誠意贊助共挽危局云云 
[日報之東俄消息]  
　　七月二十日上海日日新聞 
　　兩政府合併之交涉綜合海參崴哈爾濱兩埠之所聞而知崴埠之東部政府與烏木斯克之西部政府其合併尙未正式實行經東政府所派代表委員之切勸後西政府巳大體承諾前所未定之所在地問題今兩省代表委員會議以滿場一致决定在海參崴更進而議合併之方法與重要職位之分配其交涉可圓滿矣西政府之要津爲林德貝格．格利勤麥高夫．馬爾哥夫．西德洛夫．等大約格利勤麥高夫任軍事西德洛夫任内務馬爾哥夫任司法將加入組織中此皆贊成與東政府合併者也實行而後兩域内之過激派勢力必一掃而空而兩政府之合併不啻巳成之事實也 
　　日人獲得哈埠鐡廠今後俄國之版圖恐將縮至一千七百二五十年之狀態俄在東亞之勢力亦將大異於戰前龐然之西比利亞德人及新解放之猶太人逼其西美國勢力侵其東一變爲東方之坎拿大各國競立經濟王國而割據攻伐起仆於其中日本不可不制勝於此競爭場裏也今西比利亞之俄人棄許多之權利於流離轉徙之中而不暇顧從而拾得之者非美國人即日本人也大連山縣通大正元主淺見亮自上年十二月以來着手買收哈爾濱之唯一大鐡工場關於日本者甚大廠在哈爾濱碼頭薩門那雅街俄人仇拉烏勒河所經營也爲滿洲民業鐡工場之最廠基四千坪廠屋四百坪職工二百餘工人數百名修造黑龍松花兩江之江輪製造砲彈軍械汽機汽鍋時價估值三四百萬盧布乃以二十萬盧布買收之現登錄巳畢改名哈爾濱鐡工廠一面招聘精良技師職工多人從事擴張其業矣當買收時有美人猶太人我暗施破壞淺見氏經許多之困難卒底於成爲日本人增萬丈之氣燄更向某方面續有活動矣在靑島戰事前淺見受關東都督府之委托服特别任務著有功績現於創立龍口銀行亦有關係日本人在西比利亞爲經濟的出動抵抗美國人以求確固之立脚地固日本人最緊要之事淺見此舉實近來之快事也 
[東京通信（心危）]  
　　西伯利亞之最近形勢 
　　出兵問題之閣議决定 
　　臨時議會之軍費支出 
　　邇來西伯利亞方面乞克軍佔優勢後過激派幾無聲氣蓋今日俄國情形與我國内亂無異惟視兵力之有無以爲消長而已據此間所報西伯利亞之形勢相對峙者大致分爲五派即過激派德奥俘虜團德國正規軍反過激派（一乞克軍一謝米諾夫軍）其各軍發展情形（一）西部西伯利亞奔查方面乞克軍約三萬人與德國正規軍之討伐隊及屬於雷林政府之過激派相對峙（二）遠東方面一萬三千之乞克軍與遠東過激派之對抗（三）滿洲里附近蹶起之過激派互洛夫軍向烏蘇里前進（四）謝米諾夫軍屯駐於麥夫斯加亞（五）德奥俘虜團之聯絡於東西兩部之過激派以分乞克軍之勢力由此以觀西伯利亞處於混沌之地位海參崴雖有組織政府之說而能爲聯合國所承認與否尙難懸揣縱令西伯利亞政府成立後果能統治遠東俄領與否尙爲疑問蓋過激派尙有相當之勢力在也茲據此間日日新聞海參崴來電謂西伯利亞政府巳發通告於聯合國及中立國各領事通告大略已見前報 
　　西伯利亞形勢雖有乞克軍爲之維持而其實不過互相消長於該地方之秩序雙方均未顧及者也惟先是過激派爲聯合國所嫌惡而目下乞克軍則不爲聯合國所反對耳據朝日新聞云乞克軍蹶起於海參崴勞兵會政府因之顚覆現正前進攻擊過激派之根據地該軍曾要求聯合國政府與地援助雖未有正式答復而該軍蹶起以來使用聯合國所保管之軍需品亦已默認蓋與之深表同情者也况美國現巳有援助之意是聯合國一致進行不日行將出兵矣云云日本出兵雖幾經頓挫而其政府之决心早已明瞭蓋其政府之出兵爲軍人派所主張苟能創立奇功則内閣或益穩固惟外交上未能遂其所願始終爲美國所反對但聯合國方面希望日本出兵者漸衆美國之態度亦不若以前之固執矣且日本曾於前次外交調查會（十七十九二十）議决發通牒於美國以叩其意見故前巳有美國態度决定之報現美國對日本巳有提議贊成其出兵而附以條件昨日（十二）首相官邸開臨時閣議聞將與美國共同出兵矣 
　　昨日閣議旣决定出兵而手續尙未完備實行尙須時日而據聞今明即須召集外交調查會討議如何答復美國之提議且决定出兵之方針原敬氏巳由盛岡急歸蓋亦因此一方復開元老會議議决上奏更報告於樞密院松方西園寺兩氏亦巳由避暑地陸續歸京觀其出兵問題之進行已逐漸緊迫陸軍方面上原參謀總長列席於内閣會議退後在參謀本部開軍事會議列席者爲陸軍大臣次官參謀次長各部部長等討議至久其關於兵事行動可無疑義矣 
　　至若召集議會普通臨時議會約有四十日間之猶豫今因軍事行動須議會協贊軍費或將急速召集自彼政府方面所觀察軍費支出毫不困難七年度預算臨時軍事費之支出七千一百餘萬圓而此次出兵雖勢難支持而於臨時議會須提出特别預算要求承認將依緊急支出之方法動用國庫剩餘金或移用存欵部及其他特别會計資金或向日本銀行借欵國庫現况因七年度歲入成績至佳較預算額約增加二億圓存欵部所存現金約一億圓故政府方面於軍費支出至爲樂觀而議會中果能承認與否尙難預卜耳 
　　政友會持其是是非非主義爲標榜其對於出兵問題似曾有反對之意但所謂反對者僅言目下尙無出兵之必要未嘗根本的反對也故該會之個人言論即如原敬氏未嘗根本的反對也故該會之個人言論即如原敬氏亦尙未表示其贊成政府也然而政友會苟欲推倒寺内内閣而代之則此時必將以時期未至爲口實而痛下攻擊若尙無决心則必爲政府所軟化無疑蓋政府已有决心曾傳政府苟遭反對行將妥散斯說流布雖未逸過早而其政府之注意政黨於此可見况外交上軍事上均已决定出兵故斷不至因議會之反對而翻其前議也 
[日本投資中國說]  
　　字林報十五日北京通訊云日人借資於中國以吾人所聞亦云多矣惟日人如何籌募其資則吾人始終無聞焉尋常外債每當合同簽定後歐洲市場輒有債劵發行第以記者所知日本却未因中日借欵而發債劵從前善後大借欵内日本應繳之數尙係募諸歐洲邇來正金銀行墊繳幣制借欵共逹日洋三千萬圓而日本金融市場竟沈寂無聲是殆正金銀行與其所代表之團體自行籌欵以應付之與外人銀行之尋常手續判然互異也近讀日本廣知報而此疑團乃得一部份之解釋日本實業銀行者乃所謂朝鮮銀行團中之巨孹西原氏乃實業銀行之主腦聞該行巳在市場發行日洋五千萬圓之新債劵據廣知報云此欵一部份巳借與中國爲吉會鐡路借欵之第一批付欵其餘未繳之數將由新債劵所募得之資撥付餘多之欵仍將借與中國蓋實業銀行擬陸續投資於中國逹日洋一萬萬圓之多也實業銀行之得繼續借資於中政府以供其戰費是誠非中國所樂聞之消息而日本發行債劵最堪注意之特點則爲日政府募後援助允以國會上届會議之法案使此爲合法之債劵以擔保實業銀行目前與日後所締結各借欵本利之淸償據廣知報意見此項新債劵簡直是國家公債劵日本郵政局且代爲發行焉由此觀之日政府對於借欵以供給中國指定與未指定用途者似願自負淸償之責任矣按外人銀行團之政策爲在華商界中人所深悉其政策乃在借資於中國以供其政費而必附有兩種條件（一）借欵用途由銀行團監視（二）借欵擔保品由銀行團管理此政策也各國政府凡關心於保全中國之切實宗旨者莫不採行之簡言之卽以證明借欵用途之正當與保障借欵本利之有着爲宗旨各國政府以此政策加諸銀行團使之遵守以爲政府援助之代價焉外人銀行團内日本諸銀行以正金銀行爲在華之代表有莊嚴之同意以此政策爲依歸銀行團之政策乃政府之政策日政府與此中有關係之各國屢有了解亦以此政策爲依歸也前英人克里斯浦氏擬借資於袁世凱不規定用途英政府反對甚力以此種投資與英國在華政策不相脗合之故惟英政府未有可阻克里斯浦借欵發生之合法手續苟使有之則英政府必施用之以維持其所宣布之政策焉英政府乃通告各國謂政府未能干涉之使在其時英政府竟允克里斯浦氏在倫敦發行中國債劵而由英國擔保則歐洲之資本家政治家定爲之驚愕不置矣今財政界與外交界皆指西原爲日本之克里斯浦西原之行爲不爲負有義務必須依照銀行團政策行事之日本正式銀行團所喜西原代表朝鮮銀行團未有義務之限制遇有爲其代表團體所可承認之條件即可借欵於中國當朝鮮銀行團不加限制遽將巨資借與中國時一般人推測以爲日政府必不贊成苟能阻之必打銷之如英政府對於克里斯浦借欵之辦法也查吉會鐡路借欵規定以日洋一千萬圓借與中國至於用途則無限定一任中政府隨意揮霍此種投資按諸爲銀行團後援之各國所標示之政策絶對違背日本旣爲上指各國之一是以吉會借欵在繳付日洋一千萬圓一層與日政府所宣布之政策相反其爲日政府所不贊成自屬當然乃吾人今竟見日政府擔保實業銀行債劵之發行矣換言之日政府右手遵行與各國共同之政策而左手則襄助實業銀行籌欵以供給違背其政策破壞其對外了解之借欵也日政府熱忱贊助西原氏種種投資事業今巳路人皆知此種事業若任何他國人爲之則其政府决不贊同而日本則决然爲之矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於戰事之北京紀聞]  
　　參陸處通電内容參陸辦公處前日通電鄂西湘南湘西湘東閩南贛南川北各前敵統兵長官略謂敵軍迄無悔罪之心更有乘機暗勢之謀我軍理應一律改守爲攻以期早將亂局盪平而奠邦基又據某方面消息某要人在某俱樂部言外間謀和活動若彼爲在野者尙可原諒祗有籌相當對待之法决不加以干涉如其爲事人則政府當然處以死刑蓋軍人以服從爲天職政府要他戰彼就應主戰到底義無旁顧云云言時狀極軒昻云 
　　催曹南下日急曹經略使遲遲不即南下主戰派盼望曹氏日益迫切聞駐武昌張援粤總司令十七日上午有統密電致天津曹經略使其内容係邀請曹使從速移節武昌共商軍事而參陸辦公處亦接到奉天張作霖督軍來電略稱巳令在湘奉軍作速開赴前敵請鈞處從速電催曹使南下以便會商軍機訂期攻擊早平南服如各路軍隊仍嫌薄弱敝省尙可量助惟餉械須由中央擔負等語但不知曹氏究爲所動否也 
　　張懷芝行將北上張懷芝催曹使南下電幾無虚日其又一電云請政府派要員代催如再無效余（張總司令自謂）只得親身返津敦促仲珊無論如何務懇其勉强一行云云茲詢諸某重要機關謂張總司令十七日確有此電報到京内云曹使若不南下伊即定於某日北上就商一切軍事 
　　飭攻郴永電令據軍界消息政府現以衡州衡陽以及湘南各要區次勢漸退亟應向南進攻决定密令直軍第三師師長吳佩孚專任攻郴縣奉軍第二十七帥師長孫烈臣專任攻永州 
　　贛南方面之戰略據軍界消息十七日贛督陳光遠由牯嶺發來中密急電一道略云據吳總指揮鴻昌電稱李根源李烈鈞皆赴廣州現在南雄一帶敵軍注重防守我軍應否乘機急進等語已轉呈張總司令核示辦理矣云云又聞江蘇援贛軍司令楊春普師長抵贛後僅由吉安赴贛州一次遂又返回吉安聞政府鑒於龍南虔南等處軍事吃緊特致電楊師長囑其迅往贛南督師萬勿再延日期 
　　瓊屬之危急消息聞參陸處自删日起疊接龍裕光鎭守使自港來電三道（一）係呈報寒日（十四）雷州之情形瓊崖岸上巳有敵軍蹤跡形勢較爲吃緊共中有援軍若猶遲至惟恐無補於事之語（一）係仍呈請來京入覲面呈要件（一）報告鄧參謀已於本日抵港是日政府又接到龍裕光急電一道略云陳自先楊錦堂等集有持械土匪二千餘人竄擾瓊屬定安等縣現在餉彈正屬缺乏巳飭令國軍乘機進剿矣 
　　閩中李童之軍訊據政界消息十七日李厚某總司令自厦門發來密電一道聞係呈報本省前日兵士之某種情形及漳汀各屬土匪滋擾實况據偵報確係某人暗中煽惑鼓動所致請即明令褫奪其勳職嚴飭通緝以申軍紀云云又接童伯吹由廈門來統密電據稱保暄赴厦與李總司令議商行軍方略均已解决擬日内卽往白葉紅花嶺一帶督師藉殲敵氛恐念特陳 
[北京政界瑣聞]  
　　英公使特訪曹汝霖十七日下午四時英公使特訪曹汝霖總長於交通部曹本以牙痛請假特到部延見談話至兩小時之久據聞即係質問南潯路案而曹一長則始終否認之 
　　電促陸徵祥回京外交總長陸徵祥避暑北戴河月餘日不肯回京幾忘身負外交當局之重任者日來外交形勢日趨緊急政府巳電促其從速回京商議一切未知陸能自覺其責任之重大否也 
　　政府注視王聘卿政府近日屢接某某要人密報前國務總理王聘卿現在天津與黎黄陂時常會晤其宣言雖不干涉政治但據知其内幕者王黎刻下頗極主張南北早日謀和以挽危局故政府近日對於王氏之行動頗極注意 
　　倪嗣冲之病勢消息公府秘書（前黑河道尹與議員）谷芝瑞奉某當局命令赴蚌埠代表視察倪丹忱督軍病况茲聞谷君於十七日由蚌拍來一電略謂丹公病巳輕減精神頗佳云云 
　　蘇督請發秣陵礦照江蘇督軍李純日前請發秣陵礦照昨日農商部電復該督云抹礦尙未議决此時未便發給礦照 
　　京師警察加餉實行紙幣停兌後一般月入無幾人員所受影影甚大巡警月餉每名不足十元若給以紙幣不僅不能養家并餬口亦殊不敷吳總監有鑒於此於前月請求内務部提出議案於國務會議請爲增加警餉當經通過茲聞本月一日起卽按新章實行 
[十七日之府院情形]  
　　馮總統十七日上午八時二十三分蒞辦公室披閱厦門天津漢口拍來軍　四五件於九時一十分傳見新任京師高等審判廳廳長朱獻文（字郁庭浙江義烏縣人係江西高審廳長調任者）諮詢贛省現狀極爲詳盡朱君出府後元首又與府院秘書長談話片刻旋歸内宅午餐下午因無要公於四時復至辦公室閱重要文件數通遂退入私室休息至國務院方面近日頗形忙碌方立之秘書長十七日早八時卽行到院因公府辦公時間提前即將蓋印公文及應行呈交公府之件親自進院呈報十時許因參陸辦公處有會議關於前敵答復電報甚多即赴會議報告十二時後批閱各科文電並檢定十八日國務會議議事日程下午尙有軍事要電須送往府學胡同與段内閣接洽一切其忙碌可知即院中辦事各員亦隨同辦理故散值亦較遲 
[法官官等官俸之新條例]  
　　司法官官等官俸條例已由敎令公布茲將第二十八號第二十九號敎令錄左 
　　司法官官等條例第一條司法官官等依本條例所定官等表第一等第二等簡任第三等至第五等薦任大理院長特任第二條簡任薦任司法官之叙等由司法總長呈請大總統行之但大理院庭長推事之叙等由大理院長咨由司法總長呈請大總統行之第三條初任官者之官等須爲官等表中所定各該官最低之等陞任者同轉任者如其前官之官等高於其轉官之最低等從其前官相當之官等但其前官之官等高於轉官之最高等者須從其轉官之最高等第四條司法官官等非受至各等最高級之俸不得叙進一等非任薦任最高等滿五年以上受至該等最高級之俸者不得進叙簡任第五條曾任司法官二年以上解職後再任時得依前官官等但因懲戒褫職者不在此限第六條法院内司法官之席次依官等官等同者依俸額俸額同者以任命之先後爲序第七條大理院分院及審判檢察分廳分庭各員之官等與本院本廳各職同其分院長與本院庭長監督推事檢察官與本廳庭長首席檢察官同一官等附則第八條本條例施行前司法官之在職年限於等進時積算之第九條大理院推事總檢察廳檢察官於本條例施行前取得簡任資格者仍其原資但進等須依本條例之規定第十條本條例施行日期由司法部呈請大總統定之司法官官等表從略（未完） 
[張湘督與前敵將領（赤水）]  
　　各持己見湘事大危 
　　張敬堯以一師長馬上獲得湘督本可安於其位惟湘事未淸南軍尙雄師以進四面八方了無寗地今所恃者惟前敵各將領督師禦侮共維湘局乃半月以來或啓停戰之約或有加粤之請甚或傳獨立之耗湘督之不如意事紛至沓來此中情况據自湘來鄂之客言吳佩孚之不洽於湘督不自今日始方吳張分道攻長岳時張僅至平江而止别無寸攻吳一舉而下岳州再舉而下湘隂三舉而獲長沙論功本吳宜督湘而張乃安然得之此時吳尙不以爲意至隂曆三月初湘中内部風潮起各員有瓦解之勢省垣戒嚴風聲甚緊有張督移署岳州之謠當時湘紳以張氏不足以維湘事且軍興以來吳軍所過嚴令約束不甚騷擾地方而張軍則姦擄殺燒人怨沸騰此時遂有湘紳八人至湘潭晤吳要其督湘吳氏亦已慨然自任有此一節張遂懷忌且張吳之軍時起衝突因而嫌怨愈深此時實行劃界停戰因係視時局之若何而定然亦含有一部分之芥蒂也至於馮氏獨立說在今巳經徵實其並非獨立殆與吳子玉取同一行動劃界停戰馮氏出此亦張氏有以激之蓋馮由鄂入常張因其曾經反對作戰不甚加禮且使其弟張敬湯監視之及取得常城並不請中央優奬且經密電阻其成師凡此種種皆激馮氏之材料故迫而出此據十六日漢口和文日報云馮旅此次之中立以段總理之續征西南政策於實際上不能行不過徒苦前敵健兒與地方人民故暫停以待他項動機又與張湘督意見不洽蓋前月進攻常德之時張以其弟張敬湯居佔領常德之功其實張抵常德時馮已將周田繫敗退走張得乘虚而入湘督又屢命馮入湘西剿匪馮大不懌及陸建章死馮更不安乃擁兵不動張敬堯忌之曾將馮在漢陽兵工廠所領之鎗彈截留馮停戰意决乃更出其在武穴之態度云云憑此兩種消息則張督與前敵將領巳有兩人不合茲又聞蘇軍旅長張宗昌亦不願在湘出戰曾由安攸行營致電攻粤總司令謂職旅志願編入攻粤軍右翼蓋因地勢尙稱熟悉並可與吳師連絡動作云云則是張軍與吳軍一氣而不願爲湘督帮忙也明矣此時前敵尙能應命者僅第七師與奉軍餘則各心其心非張督軍所可如何矣 
[湘中最近之戰報（長沙通信）]  
　　湘南湘軍師長趙恒惕　直軍第三師師長吳佩孚議和一節因條件未能妥協昨趙氏巳爲最後决裂之通告並在永興前敵與北軍作戰勝負未分祁陽戰事兩軍仍在石板烟竹冷水灘毛嶺墟一帶作戰甚爲激烈又零陵左方之東安聞亦巳爲北軍佔領是零陵形勢巳日趨危急又聞零陵郴縣各商會現又發起請求議和業巳通電湘南各商會合詞向南北各要人請求目下正積極進行中衡陽商會並聯絡各界組織一祈和會以促進和議之速成焉 
　　寳慶寳慶方面近日無甚消息前有寳慶縣城已被南軍佔領旋又爲北軍奪回之說現聞此說不甚確實軍界尤絶不承認有此據長寳鎭守使田樹勳來電且有該地南軍預備退走寳慶各屬不難底定之語至武岡方面日來戰事方殷據聞南軍甚爲得手北軍已添兵前往救應又新化安化等屬日來又發現大隊南軍田鎭守使巳派兵一　前往攻擊矣 
　　湘東湘東之酃縣形勢重要爲軍家所必爭是以南軍每出湘車即　奪該縣此次兩軍爭奪鏖戰已及兼旬蓋雙方均厚集兵力故能持久現據軍界消息該縣已爲北軍所有奉軍第二十七師師長孫烈臣並已命令前敵奉天軍隊從速進攻桂東惟南軍退出該縣以後隨即在泥水河集合大舉反攻目下正在屏水山一帶激戰因而奉軍尙不能前進也 
　　湘西湘西田周等請求議和現在巳歸無效北軍繼續進取巳奪得望頭地方惟西路一帶山嶺叢雜異常險阻是以進攻辰龍關之第八師軍隊及第二十師軍隊第十六旅軍隊均遭敗挫刻下巳由馮玉祥旅長電請第八師另派軍隊由大庸進取永順包圍辰州使其兩面不能相顧然後併力攻打又聞范國璋師長亦已進駐常德就近指揮矣 
[湘垣發現炸彈詳情]  
　　長沙昨日（十一）午前十句三十分鐘時貢院坪第一號門牌王炳漢荒貨店内陡然霹靂一聲煙霧滿地致將戶主王炳漢伊姪若林炸傷據供該炸彈係去年八九月做廢鐡收進即置於床下今日因搬房將鐡移出放在櫃下不知如何用力過大即行炸裂云云後經督軍密探將該戶主王炳漢伊姪若林姪媳董氏及嫌犯熊長生一併帶去略爲問訊即將受傷之王炳漢王若林王董氏一併交保領出又將炳漢之姪萬和收押不卜如何發落也茲將東區警察二分駐所報單錄後本日發現炸彈事竊於本日十句鐘時忽聞霹靂一聲正欲出所調查突見貢院坪崗警馬景昌回所報告貢院坪第一號門牌發現炸彈情事巡官當即一面電告署長一面派警前往彈壓馳奔該處查勘戶主王炳漢炸傷右臂右足王若林炸斷右足二人受傷頗重又在該屋内四處檢查經偵緝隊人員巡官等在木櫃下搜出火彈四枚又在南牆下搜出一枚詢據王炳漢聲稱此炸彈係去年八九月間以破鐡收進並不知是炸彈等語巡官本擬帶署經偵緝隊人員將戶主王炳漢伊姪若林姪媳董氏三人火彈五枚一併帶去督署總稽查處又將王炳漢之姪萬和及隔壁嫌疑犯熊長生帶去又經軍政督察處連長顧雲祥帶去軍用皮靴六雙皮鞋二雙油布雨衣一件軍用屈　一個除派警在該戶門首照料外理合將炸彈發現情形呈報察核 
[廣東之省長問題（平生）]  
　　粤省自宣言護法而後巳及一年然派别複雜如督軍省長爲最高級長官然督軍則西南主義省長則中央主義此最爲特别奇異以兩主義不相同之人而共居一城其勢必不能相安而省長又爲夙有兵權之人事實上又不能輕動故彼此虚與委蛇互相防亦互相掣而已李省長回肇日久迄未旋省其中實含有多少作用於是省長問題又生動機在半月之前國會粤籍議員某某曾提出此項意見旋有以爲現在時局紛紜不宜再發生此問題其議遂寢西林到粤之日即經遣使赴肇慰問而李仍未能返任由是國會議員中再復動議連日聚會數次研究此事而外間之議繼任人物或屬意魏邦平或屬意李根源茲聞李氏以舊疾復發未能回省辦事曾派代表翟使來省謁見岑總裁代逹忱悃刻岑總裁以省長爲行政最高機關事繁任重且值南北戰雲正當劇烈省長一職必須常川駐署籌劃機宜方足爲屢員之標準以重職守擬暫委邊防督辦李根源代理省長藉資鎭懾間此問題係岑總裁所主張尙未正式表示又聞以李根源任省長係由於滇軍長官所擁戴滇軍自丙辰護國到粤共有兩師其師素　精練惟前因餉械缺乏素爲某師所輕故彼此雖同共患難而權要之地皆歸某師所享滇軍獨茹苦含辛以孤軍旅居他鄉欲進不能欲歸不得其怨懟之詞報中屢爲登載矣乃自今歲討龍　興某某久戰不能蕩平而滇軍一出陽江高州相繼收復其成績獨優且獲得龍軍大宗精銳器械於是今日之滇軍大非普比况潮州韶州現所恃以抵禦北軍者皆惟滇軍是賴最近聞滇軍人士意旨以爲有義務必當有相當之權利非任以重要職事不足以得其死力今當滇桂實行聯合共同禦侮之時故岑總裁主張李根源任省長者此也但廣東主義四字仍深入人心粤警衛軍人數亦不和有主張魏邦平者以魏爲丙辰護國有功又爲此番討龍有功之人且爲警衛軍統領若以之任省長未書不可以維繫警衛軍之心然此議聞巳爲要人所拒絶而李耀漢倘果卸任省長而尙有肇陽羅地盤其能否無事頗難逆料聞李近以地方防務吃緊肇軍兵力無多以之分防肇陽羅及四邑各屬實在不敷分布特再招募新軍十營編爲肇軍游繫隊分撥各縣游擊專司緝捕事宜以維内治巳派員分赴高要新興鶴山陽春各屬趕緊招募限日成軍以便派員就地督練矣 
　　近日因省長問題發生外間又巳有多少謠言而外人亦頗爲注意粤報載稱頃據沙面消息香港總督近派兩兵艦來省河駐紥現巳有一艘抵沙面泊在英領事府河面并由英領僱匠在三板厰搭竹棚一座預備該各水手駐紥查該兵艦係四等艦其餘尙有一艘日間亦抵沙面 
　　粤省局面近來頗關重要者除省長問題外則惟財政問題中行兌現之說喧傳巳有日矣而所恃以爲兌現之基金則全恃拍賣廣海艦之一百二十萬廣海艦費之何日交付報中屢言其期矣然按之實際則仍未實現近聞香港理船廳對於廣海不肯簽字認爲商船而買船者爲港商因此廣海不能成交聞粤當道巳設法與某國磋商然旣有此波折故兌現之事仍屬無期此兩日間紙幣之價忽大低跌十四號紙幣價尙值九三三十五號忽跌至八七左右其低跌如是之速市面不免驚恐而當道要人又有主開彩票以維持紙幣者此迂緩太甚恐遠水不能救近火矣 
[西南之軍政府與國會（續）]  
　　參衆兩院議開正式會議一節曾紀昨報茲聞當日會議情形除籌議正式開議事件外於兩院久未報到議員除巳經聲明故障暫行請假者應准給假一月不計外其餘應予宣布除名議員其標準略誌如下（一）此次當選爲非法參衆議員（二）現任非法臨時參議員者（三）現任非法政府官吏者（四）候補者已來或卽來者以上四項俟經大會表决後即將致電上海國會議員通訊處宣布以便周知 
　　參議院秘書廳昨發出通函云逕啓者本院候補各議員來粤者聞巳不少而赴廳報到者則甚寥寥登載表簿事多困難殊無以備稽考應請貴議員通知本省候補議員諸君有已到粤者務祈親赴敝廳報到以便登記爲荷此頌議祺又函云再啓者前分送候補議員人名册係照衆議院移來底册繕送旋查此項底册尙多遺漏且已補未補亦未完全註淸俟調查完竣即行添印補送特此聲明參議院秘書廳再啓 
　　舊國會議員在粤省宣告正式成立以來其集合於上海天津兩埠及散處各省原籍者因接粤會函電敦促報到列席俾早足法定人數以便開議憲法故一般舊議員之應召赴粤者頗不乏人前日旅滬議員因太古公司之新寗商輪自滬開粤即搭有十三人昨日東洋公司之香諏丸赴粤亦載有二十餘人均由旅滬議員通訊處派委張君招待一切現該通訊處調查各議員巳未赴粤人數頗爲詳晰茲特照錄於後（計開）參議員到粤者一百二十一人旅滬約期必到者十五人旅京　約期必到者十七人居　　　　　必到者二十五人衆議員到粤者二百五十六人旅　　　　　　二十七人旅京津約期必到者四十三人居留各省約期必到者七十七人 
　　熊克武由成都來電云廣州參衆兩院議員諸公鑒自去歲督軍叛變國會又遭不法之解散後忽忽巳一周歲矣漢黔興師粤桂湘川相繼崛起西南半壁正朔猶存民國正統賴以不墜唯軍事之主持不可不統一代議之機關不可以久輟於是六省聯合軍政府以成政務總裁亦相繼就任矣國會議員亂離相見羣集廣州依據約法自行集會克武得於今日再覩國會之恢復故不勝表其慶欣開幕禮成集議有日而克武所望於諸公之責任尤覺無涯敢伸兩義以爲祝焉夫國會再蹶計巳一載國政紛紜宜議者何止萬千唯北都淪陷尙未肅淸黃河南北寇燄方熾天下紛紛固猶未能統一也權衡緩急似宜通告友邦先正名分一國之内政府國會無兩者並峙之理今國會旣巳依法集會而猶再有國會産出是以紫奪朱此爲眞者而他必爲僞也至在正式政府未成立以前旣有軍事統一機關以綜樞機萬幾亦無虞其叢　也且國會尙有一未完全之大責者在即制定憲法是也考憲法垂成爲山九仭所懸未護决者僅有解散權等數條耳當客歲國會將被迫散時克武力主速竟憲法以留紀念亂　促迫卒未告成今旣巳再集會則宜速了此不配之盛業自行公布懸之國門千秋萬世實利賴焉上述兩義皆爲國會所負之大責而克武猶有所告者議員中更患難所謂險阻艱難備嘗之矣集會之後自當申明正誼葆固初貞勿狃近功勿尙虚燆是猶勗勉企望爲國會前途祝者也熊克武叩 
[瓊雷之形勢談]  
　　瓊州瓊州嘉積樂會等處日前自楊錦堂姜飛佔領後龍裕光即派軍數百迎敵當即由楊營長擊斃二百餘人其餘即向文昌潰散龍即潛逃香港電納順洪堅守瓊城以待後援查龍軍餉械異常支拙困守孤城大有岌岌自危之勢又聞瓊州各縣民軍崛起討龍聲勢日益發展昨日當道特委王鳳山陳善初二員爲瓊崖討龍民團總指揮李權莫振威二員爲瓊崖討龍民團前敵指揮飭令會同各軍分道進剿並將進取情形隨時電告察核據軍事家述攻瓊計畫云瓊南四面環海平時入瓊以海口爲第一孔道海口距離府城三里許西北向建有秀英砲台配以大砲數管足以控制南來之艦加以港口水淺艦身難以直入而換駁小艇上落費時識戰務者斷不由海口入瓊也旋向東北離府城數十里爲舖前港口水淺上落之難與海口同且地無要險進固不易守亦爲難沿河而東東南有淸瀾馮家草塘三亞等港俱可入瓊淸瀾爲文昌海道咽喉由淸瀾直據文昌縣城而攻定安再由定安文昌二路出師撲攻府城乃地勢之自然祗淸瀾港口有砲台二座港道狹小水淺必換小輪小輪必經砲台而過乃能登岸是從此入瓊者必先探砲台有若干兵力其次馮家港離淸瀾約三十里港口寛廣近岸水淺近龍黨建砲樓一座於此倘從此入瓊勢必要分兵襲取淸瀾進取文昌勞師遠征收效又小母寧由淸瀾之爲愈且市區偏小亦恐乏長夫糧食之虞又其次爲草塘港由此入瓊以長坡市爲小息分師出攻一由嘉積進一由文昌進嘉積爲瓊島第二市場貿易略盛地勢足資應敵嘉積文昌旣經得手即可以會師府城又其次爲三亞港由此入瓊則甚穩固三亞離陵水縣不遠由三亞據陵水乃得天險進能攻退能守由陵水進攻嘉積約三日程倘軍力薄弱預求根據蓄養遠道之師而後緩圖進攻尤以由此爲得計也至於瓊南義師現有由瓊山誓師有由澄邁進攻此乃陸路不可無之師倘能聯絡由澄邁路進攻府城牽制秀英炮台成三路進攻之勢龍軍坐守府城雖兵精械足亦無如地勢何此進攻瓊島之大要也 
　　雷州討龍軍圍困雷州經兩月餘迄未攻下查雷城地勢城之東十五里即距大海平蕪一望皆是禾田城之北距二十里爲沈塘由是偏東北直通太平赤坎兩地已屬廣州灣租界内出西門十五里許爲帮塘由是而北直通城月遂溪石城若由是而南偏東可逹馮富麻亭白沙等村麻亭再東即爲南渡是等地點已繞城之西南隅南渡正當城之南門相距十里許南渡之南過雙溪水爲南興墟此兩地點適當雷州與徐聞交通之孔道雙溪水者雷城南之小川也經南渡之南東流入海河口成一三角洲洲上有雙溪砲台石築而矮小約如順德石湖涌口之石砲台然内有七生的砲二尊龍軍今尙死守之雷城龍軍守將爲總司令黃錫恩統領唐維炯沈三元團長梁金文等軍士約有二三千人左右其運輸之路有三（一）由租界赤坎太平以入城之北門自沈塘爲林軍佔屯此路交通遂絶（二）由東海岸穿平田入東門此方面一望禾田無險阻可憑依素無軍壘今所謂包圍者此方面仍無軍跡也自粤政府將海軍艦永翔等調往嚴行巡守東海岸一帶此路運輸亦絶矣（三）由徐聞經南興南渡入南門徐聞與瓊州隔海相望惟上陸以後路程頗遠但其後各路斷絶龍軍亦得由此一路而討龍軍之包圍計畫亦無非欲斷絶此一路交通除林軍已攻圍北門外沈軍劉軍之進兵線即由遂溪下城月抵帮塘置重鎭焉再進而至馮富麻亭白沙以攻其南城並希斷其南路城之西南城外有雷祖廟現討龍大隊駐焉即進攻南城之駐紥點也城内龍軍守禦亦分内外兩面城内則於西南隅雉堞上築一砲臺以掩護城外之守兵於城外則守二喬街之同豐當舖此當舖爲順德龍山人所開設者龍軍據之以禦攻城之桂軍嗣該當舖爲桂軍所砲燬龍軍又退守二喬街　相持爲日已久亦一劇戰之地點也龍軍前後守禦聞共用過子彈約有三百餘萬有一日耗費至三十餘萬之多亦可想見戰事之烈現時城中癘疫盛行因死兵多未埋掩所致然爭戰自爭戰而四門洞闢如故龍軍爲收拾人心計在雷頗守紀律惟城内商民皆知城危在旦夕幾盡遷避每店惟餘一二人看守而巳討龍軍之包圍者統計總有萬餘龍軍嬰城孤守始終必下將來逃遁之路必衝鋒出北門竄入租界蓋以此路線爲最短也 
 
 

Page 7

 
 
[續誌蓉城之學生救國會]  
　　成都學生救國籌備會自經開會推定臨時辦事各員分任文牘交際　務事項即由交際各員連日分頭聯絡所有城内外各級學校無不感其血忱一致主張電請撤銷新約復於本星期一（七月一日）午後三鐘由日前接到通啓未及選派代表之各校如甲種工業學校省立第一中學校資屬中學校聯合縣立中學校南城兩等學校少城高小學校成都高等小學校淸眞寺學校等於是日派有代表二人按時蒞會共策進行即僻在城外之高等農業學校華西協和中學校蠶務茶務講習所亦均來函力表贊同其他來寳亦復樂輸印刷及一切雜費所需電報費除由蒞會各代表自行捐助外咸願負催收之責總期於開大會前收齊彙繳以便將該電通過後即行拍發現在學生救國會各校加入者遷漸增多所有會場規則亦由代表會議制定實施每日常會由各代表推一臨時主席及糾察員數人以整理場内秩序凡有意思發表者須登講台一人言未終了他人不得攙雜無關重要之間答則僅就各本位發言所有一切執行之事項必得出席人過半數之可决始認爲有效此臨時代表會會場規則之大略也至於大會會場之規則巳推定陳野鶴預擬不日亦將開會通過公布惟籌備期中經收電費不可漫無限制因由該會發出連二收據若干交由各校代表經理凡有捐納電費者即掣取收據一張存根截留以昭核實 
[打箭鑪傳來之邊訊（成都通信）]  
　　鑪關以外爲藏番所陷各縣陳鎭守使現巳規定進攻計畫除巳委邊軍第二團長朱憲文任北路指揮官率隊主攻外其後方籌備亦巳妥洽可望指日克復陳使前日發出告示如下爲出示曉諭事照得川邊自改土歸流以來各縣夷民各喇嘛寺僧等無不傾心向化効順輸忱國家亦一視同仁備極撫綏懷柔之至意此次藏番輙藉小嫌稱兵内犯本鎭守使不忍塗毒生靈勸令合守原防銷兵弭禍乃該藏番等恃衆逞强乘隙連陷數縣國防攸關斷難聽其鴟張現巳遣派大兵陸續進發務必驅除醜類以固邊圉誠恐各處夷民貿昧無知難保不受其迫脅其有深明大義不聽煽惑各守本分者頻堪喜悅近年兵燹頻仍地方迭見凋敝本鎭守使體恤民艱此次不爲藏番所脅從及能自己守衛閭閻一俟番匪蕩平全邊肅淸所有八年分各縣治糧稅呈請中央酌予减免以示矜憫除通令外合行出示曉諭爲此令仰該縣夷民及各喇嘛寺僧等一體遵照務必交相勸勉各安生業以顧身家毋得輕信謠言自相驚擾或滋生事端致干懲辦不貸其各懍遵川邊自番亂發生後軍隊巳陸續開赴前方鑪城運糧籌餉甚爲艱難川邊當道現擬提康定鑪定兩縣倉穀碾米接濟惟康定向無碾房聞巳將創辦除在鑪督工趕鑽滾石相地砌河建立外所有一切應用器具并飛飭鑪定縣知事從速購置矣 
　　去歲懋功八角碉妖倡亂竄擾邊屬丹巴縣境將該地某敎堂焚刦一空并有仇摟敎民情事嗣經剿平將僞總督王錫臣解鑪懲辦惟敎案經該地佘司鐸報稱損失二萬餘元迭向鎭守使署要求賠償幾經派員磋商均未妥協交涉署屢來公文催辦由鎭署令飭丹巴知事與該司鐸商議聞現巳議定數目由懋功丹巴兩縣分作四期交納以半年一期彼此認可簽字矣 
　　邊地烟禁向來大張一切小本營生與夫手藝之人半多溺此邇來關内外軍事發生生活驟高數倍有癮者度日甚艱遂有種種不法之事日前趙某與流氓李明軒等串同機關鎗營士兵將鎗盜去賣與夷人發覺後經馬營長嚴密偵緝係在趙某家串同說合當將趙李及陳紹仁等拿獲餘已聞風潛逃并在關外磨西面地方將原鎗起冋六月二十七號經鎭守使提案訊明即將趙李二人執行鎗斃陳紹仁一名留候緝獲别匪對質明確後再行嚴辦 
[九江近事]  
　　陳贛督養疴廬山近以攻粤計畫正在積極進行擬日内返潯入贛業巳預備專車 
　　援粤安武軍司令馬聯甲已率隨員三十餘人步兵二營晉省聞將移節樟樹駐紥至此次所統安武軍入贛聞有二十營之多除已陸續開到五營外餘者日内可以到齊現駐潯兵站處正在趕辦一切 
　　潯陽道尹爲傳苕生實缺傳因丁内艱請假由省委九江縣知事汪念祖代理現傳道尹已由滬來潯直赴廬山避署並晉謁陳督聞不日假滿即行返潯接篆 
　　南潯路股票外間幾視同廢物近以收歸國有將成事實此項股票始覺稍有生氣聞已有人來贛吸收無論多少槪以二成或二成餘購買事爲同鄉某京官所聞恐贛人賤價出售致貽後悔特函致某君請其轉告各股東妥爲保存函中大意略謂贛路收歸國有部中並無折扣之意將來或照浙路或照湘路俟董事代表　東　可磋商近聞有人思以賤價收買股票爲間接獲利之地請　　各董事各股東勿中此計云云 
　　贛省敎育行政會議曾由敎育廳召集各縣勸學所長蒞會九江縣勸學所因所長虚懸所員馬根柏特於今日晉省參與會議廬山森林局長劉樹棠因國會當選爰於前日由贛南本籍來潯趕辦交代以便偕同新議員聯袂入京 
　　九江縣敎育會長萬和悅等以巳故潯陽道尹吳筠孫功在潯陽特具呈督軍省長請轉呈國務院援照銓叙局撫卹簡任大員成案准予卹金 
[皖省近事]  
　　皖督倪嗣冲自聞馮玉祥在常德獨立之說曾致電政府探詢未得電覆倪氏即令省城軍警加意防範以免疏懈今聞馮旗獨立確非事實故防範亦巳稍寛矣 
　　頃據蚌埠消息倪督近患時疾胸隔腹脹勢似非輕 
　　皖南鎭署昨接前敵總指揮馬使來電現巳抵贛並奉張總司令令委左翼司令刻正組織司令部於龍開河一俟手續完備即至前方指揮一切 
　　財政廳劉廳長近以皖庫如洗各機關上月份經費待發孔亟昨特派員赴蕪向蕪交通銀行籌借二十萬元並一面派員分赴各釐局座催守提以濟要需 
　　新代理敎育廳長董亨渠昨日（十七）由省赴蚌埠晉謁倪督並有要事面陳一切 
[南徐通信（太璞）]  
　　徐地表面上尙稱安靜前月三十號午後五時許城外西北角之火藥庫忽爾炸裂是日爲星期記者正與友人煑茗淸談忽霹靂一聲蓋天動地而來簾動窗搖戶閂破裂不開自啓屋塵蓛蓛下舉室之人倉皇奔出莫明其故記者急覓代步向濃煙處行一觀究竟距出事處約里許田隴之間即見斷木碎碍點綴其上復行數十步臭氣觸鼻不復能近附近屋宇均巳倒塌焦頭爛額之人滿目皆是凄慘已極出事之地本爲一大王廟張動時代駐有軍隊一營金陵一投所奪獲之火藥子彈甚夥卽滿贮後廟兩廂内軍隊他移後尙留有兩栅兵士爲守衛此次炸裂實由彈藥過於陳舊本有自行變化炸裂之性加之連日酷熱空氣乾燥存貯又不得其法致有此刦並無政治意味存乎其間當時遠在二三里外之高樓大厦玻璃多爲震碎北城樓毁去一角銅山縣知事正在堂訊一原告某老婦爲飛石擊破頭顱而死被告某少年折斷一腿生命可虞滄浪池澡堂浴池天牕墜下浴客受傷不少事出後四城緊閉謠言四起人心浮動身家稍好者多遣送其眷屬隔日甫令解嚴而東關隴海車站旁又有匪人刃死巡警刦鎗而去人心理爲一慌去年今日正辮兵譁變之時人民心理中自不得不多一番驚恐滬報載碭山縣爲土匪攻破縣知事避走其實並無其事近日陳調元之軍調來三營兵力尙厚足資保守蕭縣於前日實爲土匪攻破擄掠一日夜而去縣知事安然無恙前湖北省長段書雲居宅土匪圍攻不破因衛兵有八十餘人抵禦頗力惟入其後宅刦去段公乃弟勒贖鉅金現徐海道尹段母怠乃段書雲之子家人被擄自當分外出力追救第七師所招新兵聚積徐州爲數甚多隴海路日闰加車爲之輸送至鄂以便運湘風雲彌漫何時已耶 
[杭州快信]  
　　齊省長通電各道尹迅催新選參衆兩院諸議員依限於八月一日前抵京每名准給川資一百元　　浙西各屬繭市時向有踏莊名目純係放欵收繭供鄉戶繅絲之用相沿巳久早成習慣現嘉屬繭業公所反對甚力指爲地處水鄉毘連蘇境難保無偷運出省情事一再呈請禁止已令財實二廳會同妥議覆奪 
　　高等審判廳添建辦公室五間業巳工竣共需工料洋六千五百餘元經廳長昨分别呈報法部省長核案支銷 
　　高審廳昨委褚德衣爲永嘉地審廳書記官又該廳候補推事吳映白因病辭職亦奉令照准 
　　步兵第八團軍官團原擬繼續辦理茲因徵兵在即下星期有停辦消息 
　　鎭海定海各漁團公舉代表丁宗齊來省呈控外海水警廳隊各長浮收船捐凟職殃民一案軍民兩長已派員馳往密查 
　　紹蕭紳商魏淸濤等擬設浙東塘工水利研究會齊省長以此案巳由官廳負責　庸再設機關批駁不准 
　　上年甬案寗波總商會　　解散費八萬金此欵迄未發還現該會費會長續　如數　　　　　團聞當軸已准據情　吝大部核示 
[南京快信]  
　　省議會昨巳行閉會式　督齊省長昨特假省議會公宴在省各議員軍界齊鎭守使何參謀長王副官長軍務軍需軍法軍醫四課長楊憲兵司令政界　政務廳長胡財廳長兪道尹王警廳長孫縣知事均陪席 
　　贛新參議員熊正瑗陶　如昨由贛乘輪來寗即謁李督准今日午車由津浦路北上 
　　第六混成旅長張宗昌電南軍反攻甚急吳副司令電議職旅馳援 
　　閩電浮山寒日被南軍佔領臧旅長親率大隊往攻 
　　徐屬各縣公團均以奉軍壓境人心惶恐電請軍民兩長轉電中央撤回以定人心 
　　倪嗣冲因蕪湖馬鎭守使巳出發援粤昨調駐滁安武軍四營開赴蕪湖填防 
　　陳調元旅長巳率所部關趕徐州協助張文生剿匪宿遷防務李督電令海州白鎭守使淮揚馬鎭守使會派得力軍隊前往填駐 
　　張作霖派員在蕪湖採辦軍米五萬擔昨由津浦車轉運赴津地方通信 
[蘇州]  
　　拘獲搶刦東橋案犯詳誌蘇鄉東橋鎭水警師船被匪搶刦情形巳記前報七月十二日警廳偵探在胥門外查見甲乙二人形跡可疑尾隨偵察見其住居於武備學堂後面草屋内即拘住並起出現洋數百元帶回本隊經潘秀淸隊長訊問據稱名薛三卜高才僅認作竊不認搶刦東橋之案收押候偵查核辦十三日晚間水警某偵探會同閶門外警察拿獲巢湖人一名身畔帶有現洋二百四十元詢名彭嘉興當即解送水警二廳司法科汪科長提訊據供實名王茂齋巢湖人向在各鄉擺賭此次搶刦東橋之案係浦東人朱阿四張小辮子爲首同夥有十七八人帶有洋鎗六桿及刀械各件乘船二號至東橋搶得水警中九響洋鎗六桿子彈二百餘顆後即開至無錫縣境嚴家橋地方搶刦唐德仁繭行得洋五六千元復即開往羊尖（常熟境）欲刦典當乃行至半途遇水警巡船及淺水兵輪開來旅即逃回向小路而走至鄉僻小河港停船大衆商定就此散帮當將所刦贓洋分派伊分得洋二百數十元各背洋鎗棄船而走行至安鎭後面即將洋鎗七桿撩棄於大河中尙有五桿則撩棄於離該鎭數里之河蕩中各人分路逃走伊與卜高才薛三等同向蘇州張不辮子等向無錫一路而去卜薛二人昨日巳被偵探拿去等語當經水警廳趙廳長備文移會陸警廳將薛三卜高才二名提解過廳提同王茂齋質訊薛卜二人無可狡賴亦即據實供明當經趙廳長飭派游緝隊長李標勝洪平淺水兵艦管駕吳鑑泉帶同巡船十號並押同王茂齋一犯前往無錫安鎭查起洋鎗陸警廳崔廳長亦派偵探隊潘秀淸隊長會同前往迨到錫後駐錫水警二區師區長得信另行派人趕至安鎭先行查起僅獲洋鎗三桿帶回無錫迨後李標勝隊長與吳艦長潘隊長等抵安鎭則起獲洋鎗九桿子彈二百數十顆現巳解回蘇垣投送水警二廳聽候審辦矣 
[鎭江]  
　　省會復選之籌備省議員復選投票期擬八月一日舉行舊鎭屬丹徒丹陽溧陽金壇揚中五縣劃爲第七區復選投票所設在徒縣城内萬壽宫齊省長特委程學恂爲第七區復選監督業於前日蒞鎭視事並籌備復選一切事宜一般謀充省議員者往來運動異常忙碌 
　　鄉民賽會之熱鬧舊曆六月十九日俗傳爲觀音誕日鎭郡對江新壩鄉民每逢是期必舉行賽會並裝成各種戲劇故事於晚間舉行花燈今歲該鄉人民因二麥豐收對於是舉竟更爲熱鬧旗傘牌鑼無不收拾一新自十二日起迎賽十日各鄉人民往觀者幾有萬人空巷之勢 
[揚州]  
　　寳應省會初選之發表寳應省會初選舉於十日分九區投票計選民三萬六百有奇應得法定當選人二十五名十五日七句鐘開票初選監督戴知事到明倫堂實行監視有第八區二千多選名因有兩董事相爭僅投三十八票餘皆放棄縣署請示省長亦復認爲有效其他八區當選人爲王雨人等二十五名云 
　　審理地保誣良案李興鎭王百川家竊案地保王炳獲賊嚴少之解經該管警員卞宗元預審供詞牽涉地保誣良一案將該保等一併解縣　知事安徐承審言審理嚴少之供謂並未作賊該保將伊帶至圖通　用繩吊　後請王正海說情該保又令伊叛雜貨店主王仲祥同謀云云地保堅稱嚴少之實係竊賊並無吊打情事審官以案無贓證殊難定讞判令收押候補傳圖通寺價人及王仲祥王正海等到案再行判訊 
　　請領城關出入證屠宰稅經徵員朱兩祁昨赴縣署請領城關出入證以便辦事員寅夜出入城門趙知事特咨軍警會議所照章給發 
　　解釋選舉有效省會初選舉第八區之票區開出有名爲桑竹銘者票數最多旁註原名寳書居十分之五經第七區公民質問是否有效江都初選監督趙知事未敢擅决特軍者總監督解釋十九日縣署業得覆電應作有效遂將一百八十二人中票數最少之某君删去以符定額 
[寗波]  
　　收容德僑處繪圖呈核定海收容德僑一案由部派員會同省委並洋員等蒞定勘視所勘之舊鎭署房屋因年久廢棄牆壁窗戶大半破壞不可收拾署旁有山麓隙地十餘畝量爲建築尙稱相宜業經馮知事柬請測糧員丈明繪具細圖送由該部員帶轉呈候核辦矣 
　　知事赴岱曉諭鹽戶定海縣屬岱山莊各鹽戶日前爲該處老鹽厫勒減鹽價羣起反對相率停曬並聚衆向該鹽厫大起衝突經該厫主任等具禀縣署請求彈壓等情馮知事准禀後即動身赴岱抵岱後與鹽厫主任商量一切暫寓於該處小嶺墩財神殿内十九日傳集衆鹽戶登臺演說反覆勸諭令其照常曬鹽毋得吵擾鹽價待詳明上憲後再行核辦而衆鹽戶仍冋繞不散要求鹽價不加不止馮知事亦無法解散嗣由該處某紳出而調和勸令各鹽民回家約定次日再議云云未知此案若何了結也 
　　奬勵捐修監獄士紳鎭海縣監獄年久失修東倒西塌時有越獄之患自經前任知事盛蔚堂君修葺後煥然一新惟所需經費均由士紳捐集近日洪知事接省長命令凡費在一百五十元以上者均奬給匾額一方一百五十元以下者則奬給銀質二等奬章云 
[杭州]  
　　省議長之報告浙江省議會得沈代表函云各省代表以在寗開會旣有所　又不能以得所藉口而便去故决計自甯移滬力策進行不敢以一時之高壓屈而自懈置聯合之初志與本會之委託於不顧茲計先後到滬者有魯吉陜湘浙桂滇黔等八省設通訊處於法租界白爾部路新民里十一號全體一致共圖濟時誓盡寸心以期無負我本省付託之重云 
　　召　師範校長會議浙江敎育廳廳長伍仲文君爲改進師範敎育起見召集師範校長會議即以省立十一師範校長及省立女子師範校長並各屬私立縣立師範校長列席會議已偕省立第一師範學校爲會議地址定於二十日上午九時舉行開會式並由伍廳長依照師範校長會議規則指定經子淵君爲臨時主席 
　　承認中央專欵之槪數財政廳以浙省六年度中央專欵原定烟酒捐六十五萬元酒捐增加六十萬元烟酒牌照稅十六萬元鑛稅一千三百八十四元嗣奉部電將牌照稅一項增爲二十萬元連烟酒鑛稅共計一百四十五萬一千餘元飭令按月匀解十二萬元在案現在烟酒捐牌照稅三項均收烟酒公賣局主管經收署經該廳函詢該局七年度仙能否照舊辦理茲准復稱以烟酒兩捐數目並無增減惟牌照稅一項默察狀况每年實無二十萬元可收祗有仍照六年度本省原定十六萬之數勉爲承認業巳由局編就預算逕行送部核辦等語是七年度内浙省廳解中央專欵預算數目比較六年度須減少牌照稅四萬元其餘烟酒捐及鑛稅均可循舊遵辦等情呈請省公署鑒核轉電施行茲聞齊省長業已據情電逹財政部查照矣 
　　熟悉情形之騙案入山灣巷交泰錢莊與信餘里之謙泰莊時有滙劃情事十七日有不識姓名之某甲僞造謙泰同行滙劃銀票簿一本内有三分之一空白其中有謙泰向交泰劃票二紙計六百五十元一紙九百六十五元一紙共計一千六百十九元兩張連根囑一形似棧司之某甲持簿至交泰莊請將底簿蓋戳根票存留該莊以與謙泰向有往來遂不生疑允爲照辦次晨即有某甲持票取洋囑送城站全安旅館迨十八日十時錢業會館聚會交泰謙泰二莊夥彼此談及此事始悉被騙當至全安旅館追查該客巳去交泰莊不得巳具禀警廳請求偵緝業巳將該旅館賬房茶房二人提案研訊矣 
[奉天]  
　　裁撤兩校之反對奉省第二中學曁農林學校經省署敎育主任恩某呈請張督裁撤惟第二中學當初並非省欵設立由錦縣黑山錦西興城四縣紳士捐欵自建其常年經費亦由各縣地方分擔厥　省署劃出敎育經費該校始改爲官費並定名爲　二中學省　七縣之學子均升學於該校近年敎育經費迭次該減該校常年支出僅一萬五六千元農業學校之成立與工商校同時成績誠無足言常年經費亦僅一萬四千元省敎育會連日會議以爲奉省現下全年敎育行政經費僅有三十幾萬元今又從中摧殘再過數年行見敎育全廢擬正式與兼省長交涉云 
　　招撫胡匪張軍長派步兵百五團團長閻玉成赴東流一帶招撫胡匪所招匪首即酌委初級軍官匪羽或補兵額或補中士至招撫後須分散各營决不能獨立成營以防不虞查百五團本係駐防鐡嶺現奉兼代師長指令調省防範該團已於日前全團到奉其職務以一營專職省城防範其二營爲游擊如遇有某縣蜂起胡匪原地駐防軍警勦擊不力即由該兩營酌派助勦云 
[濟南]  
　　定陶保衛團譁變續聞定陶保衛團之譁變其隊長實爲　連江鍾子名愛國素當梓首後領慣賊李漢卿兄弟二人繳械投誠鍾匪遂收爲心腹勾結外碼大股土匪約期於五月十四日晚十鐘在縣署開始攻擊幸有巡警十餘人保護縣長趙牆逃赴北門後由陸軍排長耿忠信率隊禦敵斃賊三名賊始退據西南二門幸鍾匪所勾大碼未及進城附從者僅十五六人故被搶者十餘家燒燬房屋者約三四家并聞盡係城關貧民所爲云至其翌日果有大股土匪千餘人奔赴定陶距城十餘里聞鍾匪巳出城遂相率他去於是城内居民異常驚惶現仍按戶出丁畫夜在城梭巡以距城四五里外時有搶刦之案城内戒嚴益加吃緊於城上每十棚加添紳棚一座以便稽查勤惰縣長亦不時登城以查紳士之勤惰防守之嚴如此不知將來能保無虞否 
　　岱南土匪全數赴湘岱南匪首郭安史殿臣近爲第七師所招撫聞第七師旅長劉振玉本滕縣人滕人以不堪匪擾特懇劉設法招撫劉以桑梓關係遂商准張湘督就近招撫計收郭安六營史殿臣二營滕嶧兩境賴以稍安惟新招之匪野心難馴日前向南開拔有兩營竟半路逃去一半所餘六營於十二日全數開拔南下劉旅長特令備足食水將車門盡行鎖閉方開車南行 
[天津]  
　　水災又至本月内南運河水勢暴漲由九宣閘灌入減河以致宣洩不及遂由朝宗橋迤東楊柳莊迤西減河北岸於十二日午後十點漫溢成口寛七八丈深四五丈水勢洶湧天津靜海一帶民田淹没甚多河務局巳派員會同小站營田局趕速購覔椿料以謀堵塞直隷水上警察局局長梁彩亭亦奉曹省長令會同工程河務員乘船前往減河查騐矣 
　　水災急賑會之會議警察廳内天津水災急賑會於十七日上午十時開董事討論會楊處長提議日本僑津官紳各界對於順直客歲水災捐資甚鉅刻值彼國亦有被災之區擬捐資助賑並主張暫爲墊撥日金五千元送交日本官府代轉散放其所墊之欵俟後再行籌集李星北邱曙蓉王子玉陸小山等表示贊成楊處長又提議防水辦法其防禦線分三種一遠近堤岸一土圍牆一各土埝以上三端均提前籌備聯合官紳各界和衷共濟衆贊成繼又提議圍牆内無主之棺不知凡幾一值炎夏臭味薰蒸擬在圍牆外添設義地圍牆内一律禁止埋葬衆贊成楊處長又報告曹忠橋决口係減河之水每遇漫溢向係往南開去以入海河而此次决口向北是以入海頗不甚易鄙人昨即派員督工將紀家莊之橋洞完全堵塞以阻水北流不至再慮云至十二時一刻閉會 
雜評一 
[閣議中之出兵問題（默）]  
　　今日外交之情勢雖急而政府則仍注意於内爭主戰依然主戰也爭總統依然爭總統也至於出兵則閣議依然無結果 
　　所謂無結果者以出兵與否之主張不一致也夫參戰非今之内閣力主而决定者乎與日共同作戰非今之内閣立約而協定者乎則今内閣之對於出兵義無躊躇而返顧者然而據外電所述内閣之領袖似有不以出兵爲然之意而他閣員亦意見紛歧鳴呼斯言果確則前之主張爲何今縱欲稍事躊躇而能之乎吾甚不解政府之舉動何以前勇而後怯也又何以勇於對内而怯於對外也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[虹口方面前夜之大激鬭]  
　　連日虹口方面日人與華捕發生衝突至前日（十九號）夜半風潮尤爲劇烈茲將各訪員報告大要及各西字報所載者彙錄於後 
　　摘錄各訪員報告要旨云本月十六號（即星期二）日艦千代田號水兵至吳淞路美利鐘表店修理手表與該店主阿根口角起釁將該鐘表店之玻璃窗擊毁經店主鳴捕將該水兵等一併拘入捕房禀明捕頭諭着留候查明被毆受傷之人再行解送日領事署訊核詎僑寓哐口一帶之日本人因此事遷怒於華捕連日集衆四五百人每晚在閔行路捕房（即虹口老行）四週徘徊窺望十八號夜又有日人手執小刀棍棒三五成羣游行街市與華捕爲難將八百二十九號華捕等刀傷頭面等處旋由日捕頭督同日印各捕到場彈壓始散前晚（十九號）夜差各華捕上差時一律要求捕頭給發鎗械以資防護而免再有爲難情事否則槪不上差捕頭因此事關係重大未允所請故時至十一句餘鐘晚差華捕未見夜差捕到來接班尙未離去崗位不料此時各日人又成羣結隊而來與晚差華捕復在小菜場附近大起衝突日警因保護日僑與各華捕互相開鎗轟繫迨捕頭聞警率同通班西印各捕到場彈壓時三號日本巡警巳被鎗擊斃命原由吳服店主日人亦受重創二十六號日警與六百七十五號九百六十四號兩華捕亦均受傷倒地因即諭令中西包探將受傷各捕送請同仁醫院療治並將三號日警屍體舁入驗屍所候禀請日本領事檢驗一面飭令其餘各捕將鎗械槪行繳還捕房聽候查明起釁情形再行核辦英美總巡麥高雲得報後昨晨親自乘坐汽車至該捕房察勘一週而返日本居留民團昨在日人俱樂部警告僑滬男女日人務宜閉戶自衛切勿出外駐滬領事團亦巳函知日總領事聲明肇禍行爲謂須有公平之辦法云云閘北五區警署則於前日（十九號）深夜飛禀警察廳徐廳長謂據本區所屬一分所孟警佐三分所唐警佐等前來報告謂有日本人聚衆在吳淞路等處與巡捕爲難該處與該分所等毘連誠恐波及華界禀請核示等語徐廳長爲保護華界治安起見星夜立派遊巡二隊郝隊長偵緝隊翟隊長各率全班警探馳往彈壓 
　　英文滬報云上海歷史中最不幸種族戰爭之一發生於十九日夜十二時至二時之間其時中國平民及巡捕與日本平民及巡捕對敵以虹口菜市附近爲戰場此次鬧事爲星期二夜日本水兵四名被拘一事之後果是夜日人卽有一度之騷擾次夜又如是以致引起昨夜之嚴重爭鬭在昨夜之交戰中短銃手鎗竹竿警棍木棒等物悉成戰具其結果死日人二傷日人九中國巡捕被鎗擊者與受刀傷者各二人日本平民傷百餘人中圃平民傷者亦多吳淞路有日人商舖十家遭受損失今日（二十日）吳淞路蓬路與虹口菜市皆安靖惟偶有日人三五成羣聚談損失而已日人所住境内無華捕蹤迹巡邏之職由印捕擔任之印捕有騎馬者有步行者日人所貼之告白今晨已被撕去中國人力車夫因昨夜亂事大爲奮動捕房預料今夜或再有亂事發生華捕一人爲日人手鎗彈擊傷腹部刻在同仁醫院傷勢極重當被擊時渠方執鎗當胸乃手鎗彈擊穿警棍直入腹部昨夜十時吳淞路漢璧禮路有恒路鴨綠路密勒路一帶即聚集中日人民頗多磨拳擦掌各懷鬭意亂事之醖釀是時巳可窺見華人因前兩夜日人毆擊華捕凌辱華人憤憤不平預備决鬭而日人則以水兵被拘直是辱及日皇本身頗有不驅除虹口境内中外巡捕决不甘休之意亦復有作預備十一時捕房始見亂事將作之第一氣象是時虹口中國夜差巡捕廳去上差華捕之捕長入稱華捕非有器械不願上差華捕七十四名排列成行以備點名但仍不願出巡白克捕頭與之辯論一小時擬强逼其上差旋聞時應下差之華捕不願回捕房繳卸武器計持有軍械與無軍械之華捕約五十人聚於虹口菜市聲稱巳飽受日人之威嚇今爲出氣之時迨夜半甫過亂事即作歷兩小時始止誠上海歷史中最劇烈種族戰爭之一也鐘鳴十二點後集於菜市之華捕高吹警笛此爲通告捕房中華　之記號七十四華捕一聞警笛之聲紛擁而出但因未携器械復折回要求短鎗但西捕等持鎗禁之華捕乃各携警棍奔赴吳淞路而在菜市等候之華捕於吹警笛後業已動作擊鎗舞棍趨至吳淞路與從捕房出發之華捕相合見有日人則擊其人遇有日舖則毁其窗但不入其舖也然後向蓬路日人俱樂部前進當此時際日人業巳集合約日人四十名挾刀携棍集於乍浦路與崑山路之轉角處旋由乍浦路而行攔擊華人搗毁人力車與商舖又有口人數十或從商舖奔出或由茶館馳來與之聯合至日人俱樂部前雙方適遇於此而戰事遂作矣喊聲鎗聲棍棒相擊聲玻璃窗破碎聲雜作一團華捕二人爲鎗擊中日人四名被擊倒地日捕某脚踝擊穿血管破裂不久身死此役華人得勝創日人數十而華人之受創者則較少西捕印捕聞警馳來彈壓良久始將雙方隔開當將華捕鎗械除二人外悉數收回由持械之印捕送回捕房而日捕之鎗械亦被收回送歸日捕寄宿處華捕旣回捕房全數排列有持械之印補在其前後捕頭詢以其行爲之理由華捕僅答稱彼等曾受刀刺與毆擊故欲報復之巡捕在閙事地點巡邏直至今晨四時爲止其時情况似頗寗靖他處巡捕巳調至虹口而特别巡捕亦奉命於今夜上差今日日人公然揚言謂日總領事苟不向日政府獲得其在虹口所欲得之物（原註即吳淞路與菜市全用日捕）則彼等將於今夜焚燬日領署云日間少數日人散集於虹口一帶評論亂事及日總領事有總領事不稱職不能爲虹口日人謀最好之利益等語華人以爲日人此種態度乃欲將虹口菜市全歸日人管轄最近三個月間請求在菜市擺攤者日人居其半數據華人擺攤者言若專用日捕在菜市附近巡邏則擺攤華人將無發言之餘地日人購物者可得滿意換言之即擺攤華人將完全不上菜市也聞路人傳言昨日午後四時印捕在虹口上差者曾奉無論如何莫惹日人之諭茲有昨夜目覩虹口亂事情形者述及各情如下昨夜十時半余（目覩者自稱）行至乍浦路與崑山路之轉角見日人集於道路人數之多異於尋常余守視有何事發生沿吳淞路而行旣抵菜市乃雜立于蓬路與吳淞路口之華人中旋見日人約七百名華人約五百名且行且駡余尤注意于一有鬚之日人從此橫路奔至他橫路形狀甚爲激昻對其許多黨羽發施訓令余意此人乃其領袖余留神察之約一時之久後見戰號發出有一日人行於吳淞路之中趨向菜市諭令一人力車夫避讓車夫置之不理該日人即欲將車推倒於是打打之聲遂作華人若干向此日人奔來該日人疾馳而去但衆人不因此而止是時警笛常吹約有華捕五六十人從虹口捕房奔出遇見有敵意之日人輙以警棍毆之逾數分鐘鎗聲忽作余四危險避往他處但有一華人持大竹棒追逐余後擬擊余頭云 
　　字林報云昨日深夜虹口復有事變此次情形殊屬奇異其結果爲傷日人兩名其一頗危又傷華人多名先是中國巡捕至十一時應出差之時因虹口連日出事之故皆不肯出差相率由捕房赴虹口菜市顯在該處舉行會議維時華人聚觀者頗多而午夜之前有日人數名（聞約六人）自吳淞路而來毆擊中國巡捕中國巡捕回擊之於是乃釀成騷亂就華人數名所受之創觀之日人似曾携有刀械蓋有一二華人之創口皆係利鋒所剌也 
　　文滙報云自星期二日起虹口區内醖釀之騷亂竟於昨夜大爲發作中國巡捕與日人互相毆鬭如臨大敵歷半小時許始已當時情形極爲可駭今查死傷者日人方面死巡捕一名店主一名傷五名華人方面傷三名（巡捕二名受彈傷平民一名受刀傷）此外尙有受輕傷者數名但未報告捕房此事現正由捕房澈查未能知其詳情惟下載情形大約殊爲確實也是晚十時甫過即有日人　人聚集鴨綠路吳淞路有恒路密勒路漢璧禮路少頃即露衝突之徵捕房聞信戒備但延至十一時後始行發作夜半虹口捕房有中國巡捕若干名須出上差由捕頭宣讀各組巡邏之地叚但諸人非携武器不肯上差謂恐日人與之爲難於是由各捕頭向衆再三勸喻卒無效果維時應落差之中國巡捕而携有武器者亦均不肯回捕房彼等聚集吳淞路與蓬路附近迨數至六十人左右時乃紛吹警笛沿蓬路而進捕房中預備上差之巡捕聞警笛之聲亦一擁而出沿吳淞路前進彼等出捕房以前且羣趨鎗械室欲取來福鎗而爲西捕頭二人以手鎗阻住於是兩隊之人分赴吳淞路與蓬路遇日人即擊見日人之玻璃窗即以警棒木棍等物碎之兩隊旋在吳淞路蓬路會合直趨蓬路之日本俱樂部中國巡捕與平民等曾追日人入虹口菜市其中至爲黑暗衆於是地將日人兩名毆至不省人事另有一日人年約二十衣和服爲一持來福鎗之華捕持扛棒之二華人所毆該日人僅以手捍格卒受重傷而失知覺臥於地上血流不止當日本巡捕携來福鎗歸捕房時捕房情勢岌岌幸賴西總捕頭白克氏之急智保全大局華捕之在室中者均被勸入空場若輩全爲山東人未幾日捕頭携第六號日捕至該捕首受重創以未能送入醫院乃召日醫爲之敷藥裹創焉是人大嚷中國巡捕不巳旣而有華捕一人扶掖而至蓋於大腿受槍彈傷旋又有一捕至頭部受傷另有一平民左手受刀傷深約半寸聞第三號日捕亦受重創巳舁回家中又小販一人倒於路旁身受刀傷六處無人顧問某日本店主人在蓬路某屋廊下觀看之際爲鎗彈擊中旋即殞命故連日本巡捕一名共死兩人華捕華人在菜市大鬧之後卽入蓬路搗毁日本商店門窗多家乒乓之聲與玻璃碎聲不絶於耳卒由西捕頭三員勸止而將諸人引入捕房華捕二人中彈傷者大約可望告瘥今日虹口一帶殊爲安靜不致再有意外事變 
　　大陸報云虹口肆擾已速三夜昨日深夜該區中國巡捕出而報復其結果釀成上海近年來所見最劇烈大决鬭之一是役計死日人兩名鎗傷中國巡捕兩名日本巡捕一名日本平民一名刀傷中國平民兩名毆傷日人一百五十名華人數十名蓬路兩而日本商肆之前部均被搗毁此外尙有他種大損失中國巡捕兩名現無下落入醫院者共計九名夜間二時始復安靜惟總巡麥高雲副總巡約翰生總探阿姆亞姆斯特朗虹口巡捕房總捕頭白克等仍督率大隊西捕印捕在場監視當時虹口各街道兩旁立觀者如堵日本俱樂部前亦集有日人甚衆今夜恐尙將有事蓋中日人民均異常憤懣也（中略以與上載文滙報所紀情形相同也）中國巡捕兩隊旣沿吳淞路　蓬路肆擊後乃會趨日本俱樂部而日人亦集合於乍浦路崑山路轉角共有四十人各携刀械沿乍浦路而進搗毁黃包車與中國商店遇華人即加毆擊彼等所行之街日人聚居者甚多故店戶之日人紛紛附和擁入蓬路而趨日本俱樂部適遇中國巡捕遂相激鬭當時情形確如交戰然日捕一名鎗擊華捕兩名華捕一名打倒日人四名日捕一名爲鎗彈擊中要害日人多爲羣衆所毆而華人頭顱亦紛紛流血後由西捕與印捕馳至設法將雙方暴徒驅散華捕由印捕肩鎗押回虹口捕房空場衆猶呶呶不巳繼乃列隊場中前後護以携械之印捕一行而由各捕頭查訊情由衆皆一口同聲曰彼等連辱吾人三夜且刺毆吾人今乃出氣云 
[法國注意運輸貿易（二）]  
　　（二）中國商業情形歐戰發生雖予中國以千載一時之機遇然中國毫無覺悟對於此種時會茫然放任者深矣民國四五兩年中國原料品之輸出雖較從前出口額大增然使中國人民瞭然於本國利益之所在其所沾潤當不止此中國政府爲内國政爭所縛旣無餘暇將歐戰所需各品一一曉其國人即其曉解之法引導之方亦至淺薄也職是之故中匣商界與實業界均於外國商場狀况物價情形無從探考彼之不得不依賴各商埠之外國商人者坐是故耳兼之航舶減少運費增高中國輸往歐美之商貨大受影響蓋中國出口貨大半均屬粗品此種粗品其不克負荷此種高率之運費者即於出口大受障碍也中國入口貨之總值民國三年爲七四五六四二八五英鎊民國四年降至五八九三九八一九反之中國出口貨總值民國三年爲四七一一六四五三民國四年增至五四三二一○六九 
　　中國入口出口貨表 
　　入口貨（以英國金鎊計算） 
　　國别民國三年民國四年 
　　英一四三四○○六一一○一九二六七一 
　　香港二二七五四八二九一九二五○三一八 
　　印度五三四八三九六五二八五一八○ 
　　俄二九九五二一八二二○八二一五 
　　法六三八二○八七三八六七一 
　　德一九二七五四一二○八○九 
　　義一○六一○九五三七一四 
　　美五五七三六五二四八○四○七二 
　　日本一六四九三八九七一六四三○八五四 
　　出口貨 
　　國名民國三年民國四年 
　　英三○一二五四九五六二四四○一 
　　香港一二七六四六三二一三五○九五三八 
　　印度九二六一六七一○三○○六四 
　　俄五六七○八六二七七○三二六二 
　　法三一二四五一五四一八一七八三 
　　德一四○四一五○一○ 
　　義七二二六三六一二一一三六八 
　　美五四四七六五二七八五七二○五 
　　日本八六七五一六九一○八○七五六七 
　　茲更取中國入口及出口之重要商品列爲一篇以供研究並以說明歐戰對於中國所生之影響 
　　入口貨民國四年出口貨民國四年 
　　洋布一九三六二四一○豆五一三六○四八 
　　鴉片三三○三二九二棉花一八二○九七八 
　　毛織物三二四三六二植物油二一五○六一四 
　　金屬二三九三四四八芝麻一二三四四五二 
　　米三六五八○五絲一三○七一一六一 
　　紙烟一○一五八五八牲口二一八一○四四 
　　煤炭一○五○八九三錫一一九九一九五 
　　魚一九三一三四五茶七二○一二○八 
　　中國貨品爲外國所需要者以植物油穀類絲獸皮獸毛茶以及二三鑛品爲最茲查民國四年之出口貨表絲茶二項約佔出口貨增加總額百分之五十然絲茶近於奢侈物初與戰役無涉卽此觀之可知歐戰之惠及中匣商業者至爲淺薄也（未完） 
[中日美信託公司投股之踴躍]  
　　中日美信託公司在上海設立支社積極進行我國財政界多數贊成業已略誌前報茲悉上海支社經理爲嚴君松濤係寗波人前淸曾任江西南潯鐡路總理又曾代表日本朝日公司借欵與南市電車公司光復之後寓居滬上遂入商界前年開設松記洋行專做出口進口貨物營業甚爲發逹故該行規模宏大資本富足現在中日日託公司上海支社即設在松記洋行内按該公司資本總額二千萬元分四十萬股在東京開會之時早經發起人贊成人認足股數現因上海設立支社應予華人利益故讓出三萬股由華人認募近日認股者異常踴躍預算此三萬股定須逾出云 
[離間援粤將士之防範]  
　　松滬盧護軍使昨奉參陸辦公處電令其大要以中央政府决意援粤現正積極進行前敵將士不得受人搖惑另倡異議各督軍省長統軍長官及前敵軍官並須隨時督率偵查有無亂徒煽惑希圖離間嚴加防杜以免淆亂致礙大局云云盧使當即令行所屬一體防範 
[遞寄川省文件之周折]  
　　交通部近以四川黨人檢查各官廳所發公文信函並被知劉郵遞各件致郵遞公牘殊多障礙故於前日通電各省軍政各機關及各埠郵局嗣後凡有遞寄川省公文重要者一律拍發密碼電報其餘例行函件槪於封面上註明遞送陜西分别探投以期機密而免延誤蘇省李督軍接電後昨已轉令本埠各官廳遵照辦理矣 
[烟紙店被匪搶刦]  
　　前晚十點餘鐘有匪徒三人至法大馬路四百六十二號恒康烟紙店購物店夥返身取貨該匪等即乘隙入内將賬檯上所置大小銀洋一百三十餘元强攫而逸該店主追捕不及開單報告捕房請爲追緝捕頭立飭包探前往勘明嚴拿各匪務獲究辦 
[偵獲唯亭鎭刦案舵工]  
　　吳縣境唯亭鎭咸大典當於本月五號夜被匪搶掠并刦奪該處水陸警區鎗械旋由水警第二隊長沈子祥第三隊長王壽良第四隊長李蘭亭第五隊長池月喬等各率師船分途嚴緝嗣由偵探李得標購線偵悉此案搶刦時該匪等雇有小輪一艘現該輪舵工陳長林逃匿嘉湖一帶爰即報由各隊長立派偵探丁順華王長慶姚元根曹坤榮王雙喜陸寳榮等各乘師船一艘駛往查緝旋在嘉興南門外開行盛澤班之飛鷹輪船上將陳查獲解經閔行第一區署長沈葆義研訊供認俵分贓洋不諱並供在靑浦附近之鄉間小港岸旁藏有鎗械五桿故由沈區長於昨日督率官警按址往查起獲前膛鎗四桿　鐡嶺鎗一桿帶署聽候解送水警第二廳署核辦一面嚴令債探李得標等趕速查緝此案在逃各盜務獲解究 
[四誌雙鳳園茶肆之血案]  
　　周榮生即周月仁綽號娘舅前在小東門外一枝村街雙鳳園茶肆内被高範根等戳傷斃命即經法公廨中西讞員驗明屬實緝兇究辦後由法捕房探目黃金榮包探許福卿程子卿石海林先後拘獲正兇高範根帮兇陳阿毛徐阿六嫌疑人陳長福等四名解入捕房管押候究在案昨日由捕房傳齊人證將高等四人一併解送法公廨經聶襄讞員會同法副領事德君升坐特别刑庭研訊先據婦人周錢氏供死者係婦人之子無端被高等戳斃請求伸雪血衣呈鑒繼據見證張阿金供民人在雙鳳園茶肆爲堂倌是晚見死者在前飛逃高等數人在後追來不問情由手持器械行兇旋見死者倒地詎徐阿六仍不釋手故由民人上前將徐扭住鳴捕到來餘均逃逸祗將徐拘案是實又據見證邵慶貴供在源興酒店爲夥於出事前一日見死者與高範根等在馬路上爭鬭次日即被高等戳斃至於因何起釁不得而知詰之高範根供向在某紗廠爲機匠日前民人至十六舖某衣店購買衣服適遇大雨故至源興酒店門口躱避偶一不愼撞在死者身上被死者將我扭住强欲借洋若干不遂所欲卽將民人兇毆民人頗爲憤恨故於次日至油車碼頭糾同陳阿毛徐阿六等至晚上同至雙鳳園向死者理論詎死者反向民人行兇故由民人在該茶肆地上恰得大鐡釘一只（卽鐡插子）將死者戳斃陳阿毛供日前民人在途與高遇見據高稱被死者毆打故糾合民人同往報復徐阿六供由高糾同民人前往帮兇當時不知死者巳被高戳斃民人誤爲詐死故仍扭住行兇致被堂倌鳴捕拘案求宥陳長福供民人向賣猪腸與高範根等素不相識因所攫之攤與陳阿毛胞弟之菜攤相近致被誤拘餘不知情中西讞員會商之下以陳長福訊無關係着即開釋高等三人案關人命着均還押聽候備文解送内地官廳按律懲辦 
[一星期間之金融市况]  
　　自十五號至昨日止滬埠各外國銀行仍無大條銀進口惟裝往香港之大條銀共有一百三十餘條中交兩行裝往長江一帶之銀洋亦頗不少細數錄下（十五號）交通中國兩銀行各裝往南京造幣局寳銀四萬兩又中國銀行由南京來洋六萬元（十六號）花旗銀行裝赴香港大條銀五十條交通從南京來洋六萬元又裝去銀四萬兩中國亦由南京來洋六萬元（十七號）中交兩銀行各從南京來洋六萬元又各裝去寳銀四萬兩（十八號）中國又從南京來洋六萬元花旗銀行裝往香港大條銀三十條絲帮裝往無錫洋五萬元大德昌裝往香港大條銀四十九條（十九號）中國銀行由杭州來洋十萬元又南京來洋六萬元交通亦來洋七萬元各錢莊裝往寗波洋四十萬元（二十號）交通銀行從無錫來洋五萬元 
　　此一週間龍洋墨洋運往寗波紹興共有數十萬並因土市銷場巳見轉機銀洋用度稍廣故洋釐略漲最大之價（十九號上午）英洋七錢二分三釐龍洋七錢二分一釐三七五最小之價（十六號上午）龍洋七錢一分九釐英洋七錢二分○七五 
　　銀拆近兩日間用度有限昨日午後收盤已跌至六分惟最大之價（十五十六號）須二錢八分蓋因華商籌還外國銀行之押欵計有銀一百餘萬之故 
　　鎊價於十七十八號兩次縮去半辦士故期貨標金開過二百三十兩至昨日鎊價改長二五標金價又跌至二百二十七兩三錢據聞先令勢將更長期貨標金之價恐難起色 
　　昨日星期六調查中外各銀行所存銀洋曁大條銀之數如下麥加利存銀一百五十萬洋一百四十五萬大條銀一百四十四條滙豐存銀三百三十八萬洋二百五十一萬大條銀六十三條德華存銀四十六萬洋鈔票六萬正金存銀四百四十五萬洋六十萬道勝存銀一百七十一萬洋四十二萬大條銀六十條通商存銀三十萬洋五十萬東方存銀三百三十萬洋三十九萬花旗 
 
 
 

Page 11

 
 
存銀一百三十八萬洋八十萬大條銀三十七條華比存銀五十四萬洋三十二萬荷　存銀二十九萬洋一百零四萬中國存銀一百二十萬洋三百七十萬台灣存銀一百二十七萬洋七十三萬住友存銀三十七萬洋三萬各錢莊存銀八十五萬洋二百二十萬交通存銀一百二十三萬洋一百七十二萬有利存銀三十三萬洋十二萬三井存銀十七萬洋十萬三菱存銀十一萬洋四萬朝鮮存銀三十二萬洋四萬中法存銀五十六萬洋二十六萬總計存銀二千三百七十二萬洋一千六百九十七萬大條銀三百零四條其中華商方面（除鹽業聚興誠中孚永亨四明浙江中華等商業儲蓄銀行所存銀洋不在其内）共存銀三百五十八萬洋八百十二萬較上週間之存數有增無減 
[交易所皮商之認股談]  
　　上海物産交易所注意在實業民食故糧食公會與紗業各團體首先開會集股異常踴躍昨日皮商公會亦發有通告謂皮業各商儘本月二十日前將認定股數通知本會以便彙告交易所事務所查皮業近年受歐戰影響不免現疲敝之象然亦由於貨物到埠價值全憑外人主持客商受其壟斷每以資本有限祗得貶價出售而各洋行則坐獲厚利如中國交易所成立後雖未必絶對不受外人之挾制然外人視我有自立之禨關當不至如從前之過甚也想皮業各商必能鑒及認股一層不至甘居人後云 
[商輪運貨往美]  
　　美國汽船公司開赴紐約各埠之公司輪船文沙宜號業巳運貨由滬出口赴美此次所裝者以湖南鑛銻居多餘爲黄白廠絲五百九十九包及雜糧等物至麫粉一項祗運往菲列賓故紐約船並無此貨運去云 
[滬埠茶商之穩健]  
　　滬地茶商因歐戰以來受虧甚鉅故於本年二茶益加審愼不敢多進現江西浙江紅綠二茶均已開盤温州子茶每擔價銀十一兩江西寧州子尖每擔價洋二十八元上市以來已四五天兩項共到一千二百餘件聞本年收成甚歉較之往昔不過三分之一而各茶行猶恐貨多呆滯故巳由茶行公所去電知照山客萬勿多裝來滬云 
[火車運兵須先函約]  
　　滬甯鐡路局長任筱珊昨致盧護軍使及浙省楊督軍函略謂以後凡有護路防兵換防而需火車載送者請於數日之前開明何處軍隊調往何處共需車輛若干及准定何日起運詳細註明逕行函致路局以便派車輸送不必致函站長以免周折延誤云云盧護軍使當即轉令各旅團營長官一體查照 
[又有新兵運往閩省]  
　　福建督軍李厚基前曾派員至淮徐等處添招新兵業巳陸續遣送來滬設法運回現在留駐龍華操場者祗剩二千餘名李督軍因此項新兵亟須編練故又電飭留滬照料員趕速運回當由該員商准日公司湖北丸商輪昨將新軍一千三百餘名先行運送赴閩聽候編練云 
[浙省兵士私自來滬]  
　　浙省楊督軍訪悉撥派各要隘駐防之兵士有並不請假私自出營久不歸隊之事殊屬有乖軍紀當經訓令各屬團營各長官嚴行整飭在案茲有駐防楓涇鎭之陸軍第十五團第三營十一連目兵四人私自離營三天不歸爲該連長劉維增查悉立飭排長李金福護兵孫靑雲等出外追查旋經查得正目周裕隆副兵李世才同乘平湖班小輪來滬即由該排長乘坐火車追蹤至滬在商市大碼頭一併截獲報告第一區警察署將兩兵士暫行寄留候帶回該連請示辦理 
[選舉訴訟併紀]  
　　昨午松江縣沙磧鄉九圖選民陸維邦王天成等至上海地方廳禀稱選民等前以松江縣知事違法選舉營私舞弊具狀案下以刑事提起控訴奉諭按照大理院統字七百九十七號選舉解釋不在地方檢察廳管轄範圍以内應赴高等廳起訴等因民等奉諭後所有前者呈案之選舉票一包請求發還云云林檢察長准如所請着具領狀將票給領 
　　省議會議員上海縣初選舉所設曹行塘灣等鄉之第五區投票所於本月十號投票時忽有選民周澂（字立人）孫頴才等毁壞票匭當經監察員等禀經初選監督上海縣沈知事派吏將周拘送地方審檢廳訊辦一面補緝孫頴才等到案訊究在案茲悉地檢廳以孫頴才等在逃未獲到案無期乃將周立人先行預審明確起訴審判廳請爲公判一俟孫頴才等獲案另行審明判决　　又第八區之選民王沛霖等在地方審判廳控該區監察員營理員營私舞弊違法選舉等情業經該廳傳齊一干人等由許推事官關庭審理原告王沛霖黄友堂顧上淸等上堂訴稱今届第八區投票怪象迭出是日選民等於下午蒞區均不得投票查係監察員管理員顧鏡淸陳籛若諸崇瀾李恂楊洪鈞劉志廉王緝熙沈寳寅曹九思楊春膏趙登鰲朱則誠徐思逹胡人鳳何煥其楊鴻藻等串通舞弊似此選舉違法辦理不公民等心不能甘爲此來案起訴請求訊究所有與選民等列名之姚相昨日忽染疾病巳回鄉醫治所以今日不到云云質之被告顧鏡淸等訴稱是日第八區投票人數衆多共有四五千人而所派監察管理各員極少顧此失彼致選民簿與簽字簿偶然遺漏事或有之惟並無舞弊情事周官研訊良久彼此執定如前問官認爲辯論終結論令兩造退去聽候判决 
[民刑案犯遷入新押所]  
　　上海地方審檢廳後面所造之第一看守所業已工竣經林檢察長詳請法部派員來滬驗收在案茲經林廳長查得新押所内容業巳布置完全故定二十一號（即今日）將押在平房中之刑事案犯並寄押新普育堂之民事關係人以及婦女一併遷入新造押所中昨巳諭飭全體法警及所丁等届時一體防護毋疎稍忽 
[德僑私造假護照]  
　　德國人瓊姆根（即華而脫抱含搿克新門）（即亞多色而克）均因串黨私造假護照被滙司捕房中西探偵知禀由捕頭轉請公共公廨出單昨將兩德人逮案經兪襄讞會同日副領事林出君向被告等略詰一過判瓊姆根搿克斯門一併押候下禮拜一英領堂期解訊 
[修正三等公典之規條]  
　　上海押店南北市共有四十二家前奉省令飭繳登錄稅改爲三等公典由省署頒發木榜規條二十一條飭上海縣公署分發承領懸掛嗣因該木榜規條内有第七條不適於用經南市縣商會代呈縣公署轉呈省長請爲修正茲巳重頒到縣仍由會轉知該業代表領取分給各該同業張掛原文照錄如下第一條商人遵章在官廳繳登錄稅銀請領憑證得以設典營業第二條當物應給與當票填明花色當本日期第三條舊例當物銀當贖銀錢當贖錢現以銀元爲本位以角洋銅元爲補助滿洋用洋滿角用角角洋價照市進出一律第四條當物眼同估值不准信當掗當官物之可辨認者槪不准當珍奇之物不知價值者不當第五條典商實在資本不繼應報縣暫時停當待措資本第六條無論當本大小皆以二分計算不得妄自加增第七條奉發三等公典登錄憑證加蓋押舖改典案内登錄憑證字樣之戳記第八條當戶交足本利應聽將貨物取贖如抽取貨物應估計轉換新票不准將他物抵押第九條竊盜當贓由事主鳴官領有印憑得備本赴典取贖免其交利俟賊犯名下由官追出當本給還事主至官廳吊贓亦准免利還本第十條當貨以六個月爲滿過期不贖應即變賣歸本此係暫定限期如有加添資本擴充房屋願於六個月之外放寛期限爲招徠之計者應即報縣備案止准放寛不准於巳經放寛之後再行縮短期限第十一條當戶上利一月代留一月以次遞加不得空留第十二條兵災盜刦大水漂失隣火延燒非人力所能抵抗救護者槪不賠償第十三條失竊當貨照原估價值賠償有自行失愼者由地方官廳查明該典兩年内售賣滿貨價值折中計算作爲當物原值以定賠償成數惟當本利息理應扣除第十四條當戶失落當票須報明該票花色當本日期及貨物特别記認連同的實店保並就地圖甲填掛失票由典查明相符交貨利息轉換新票倘記憶不淸又無的保者不得補給失票第十五條當票以底簿騎縫圖記爲凖如僞造當票或在當票添註塗改及執持廢票向典訛索騐明票簿不符准典商呈請地方官從嚴究辦第十六條南市閘北等處各同業繳稅領證之後均查明某戶開設年月地點牌號報由商會轉報縣署註册立案册列各家祗准閉歇不准添開第十七條遇有不測及拆造房屋等事須暫移鄰近營業者邀請同業公議指定相當地點暫時營業俟房屋翻造完竣如不移回原處即干封閉第十八條同業各戶原人就原地開設不得擅自遷移如有原人必須遷移者報候縣署核示應在所有典業前後左右距離一百四十丈以外方准開設此與拆造房屋暫移隣近營業者有别違即封閉第十九條同業各戶無論是否遷移均係原人開設爲限如有更換典主私行接替一經查出或被告發照登錄稅十倍處罰並予封閉第二十條南市閘北等處各同業選舉正副代表二人代表一切事務並舉司年一人管理一切欵目等項所舉代表司年皆報縣立案第二十一條同業巳繳登錄稅銀之外每年應納營業稅照章繳納掣典稅印串爲憑由代表按年彙繳掣串欵關典稅不得延欠參差 
[小學校不准濫收揷班生]  
　　上海縣知事接江蘇敎育廳訓令云案查高等小學校修業生限定爲三年巳視舊章減少一年即使修業年限並不縮短儈恐畢業時之程度較前見遜乃查各高等小學校每有任意由受插班學生有甫經國民學校畢業及來自私塾者遽行編入二三年級不論其班次之是否銜接程度之是否適合濫予收錄制限毫無及至呈報畢業察閱各該生之入校年月每多修業年限不足甚有在校經過年月甚短亦爲之濫請畢業者似此辦法非特違及部令抑且貽誤靑年如不從嚴整飭將何以齊一各該生之程度合亟訓令該知事仰即轉飭所屬各高等小學校嗣後應依照部頒收受轉學學生規則於收受轉學學生時須先審查該生所持原校之證明書果係性質相符班次銜接復經試驗及格始得准予編級不得濫收插班學生各該校呈報收受轉學學生時並應鈔錄原校證明書或在學證書呈由該知事轉報本廳以憑查核至國民學校亦應愼重招收新生不得任意收受插班學生庶程度不致參差而學年得以劃一仰即轉飭遵照此令 
[學校消息彙紀]  
　　白克路珊家園人和里中醫專門學校茲屆第四學期學生共計七八十人於七月十九號放假校主校長及諸敎員率全體學生首行謁聖禮甲班預科畢業成績頗有可觀校主當給畢業證書及乙丙兩班修業證書並奬品等校主丁甘仁勗以訓詞校長謝利恒復諄誡再三諸生唯唯應命聞該校秋季遷城内石皮弄校舍與廣益中醫院聯合藉資實地觀摩云 
　　南市小南門水神閣樓上通俗敎育夜館爲通俗宣講社所附設至今七載成績頗優前晚（十九日）舉行暑假先由袁頌豐君報告次頋翕周君給奬並致訓詞又請兪元爵君演說至九時而散刻定古曆七月十八日開課所設之圖書館仍照常開辦供人觀覽 
　　城内唐家弄一百十九號日新兩等小學校爲金潤章所創辦學生頗形發逹現於暑假期内特設國文補習科有志研究國文者盍往報名 
　　新垃圾橋中公益里振華學校自合併振中以後對於校務極力整頓十八號舉行暑假休業禮先由校長徐　聲致訓辭並發給奬品次由各敎員演說事畢率全體學生往味蒓園攝影而散聞該校於暑假期特開中英文算術補習班新生報名者頗爲踴躍定期七月二十二號（即星期一）開課 
　　法租界老北門浸會堂附設之友誼中西夜學於前晚舉行暑假休業式首行祈禱禮旋由中國靑年會道德部主任吉爾逹君爲主席用英語報告此半年中夜學成績以福爾瘦女士所擔任之簿記及吉女士所授之聖經一科最著成效計簿記科畢業者陳德寛陳兆昌呂維高曹厚餘王榮伯五名聖經科畢業者陳德寛陳兆昌徐繼榮蔣坤生生榮伯五名次請余士廉牧師演說大旨勗勉諸生勤學有恒以備將來服務社會爲民國中有用人物辭畢復行祈禱散會由同樂會諸君招待全體於休憇室開友誼談話會饗以西式茶點及鐘鳴九下互相握手言旋聞該校簿記聖經兩科畢業生證書定於此星期日在浸會堂給予藉資鼓勵而興觀感 
[四川旅滬同鄉會公宴職員]  
　　昨昨（二十號）四川旅滬同鄉會於下午四時假座小花園都益處酒館公宴職員由正會長朱伯爲君主席秩序如下（一）報告宗旨（二）討論進行（三）分送證書（四）全體撮影（五）杯酒叙歡至七時餘始散聞是日到會職員共五十餘人頗極一時之盛 
[演講世界之眞光]  
　　靑年會德育演講會定於今晚（二十一號）八句鐘謂馮釗光牧師演講世界之眞光馮牧師夙研道學尤長口才想届時定有一番高論有志聽講者均可准時前往 
[滬南廣益中醫院開幕記]  
　　滬南石皮弄廣益中醫院於六月十二日正式開幕上午聘請中醫各科施醫給藥巳有一百餘號之多下午二時開會蒞會者如上海道尹王縣知事沈會審官王工巡捐局長姚警佐熊紳董姚子讓朱葆三王一亭等共推朱葆三爲主席報告開會宗旨次由主任丁甘仁報告經辦情形中醫學校校長致頌詞董事錢逹三答謝頌詞學校學生奏琴唱歌全體董事以及來賓與學校敎員學生攝影直至鐘鳴五下始搖鈴散會 
[中華公義會施診給藥]  
　　閘北新民路協志里中華公義會舉辦義學施醫給藥等善舉其經費由各會董擔任並不在外勸募分文今年入夏以來天氣時冷時熱貧民患病者日多該會施診日有四五十號不取號金前日有某董助春　痧藥水數百瓶又該會醫藥部主任徐錦裳製有辟疫金丹一千服在會施送亦可謂好行其德矣 
[嘉定新任知事蒞滬]  
　　新任嘉定縣知事范鍾湘（號澤珊）昨日由省到滬晉謁盧護軍使王道尹陳交涉員稟辭赴任即於昨日（二十號）履新聞范君爲前淸孝廉遊學日本法政大學畢業回國後歷任江寗高等上海地方松江地方審判廳監督推事初級廳長并甘泉川沙縣知事云 
[沈知事獲奬棠蔭章]  
　　上海縣知事沈寳昌在任四年對於敎育提倡維持不遺餘力近奉省長訓令准敎育部咨按照知事辦學考成條例第三條第四節之規定給予該知事金質棠蔭章以資奬勵呈奉大總統批准着卽遵章具領佩帶並填表備核 
[縱火嫌疑人解送檢廳]  
　　西門外方板橋裕新永耍貨店樓上居戶謝福生蔡桂生於舊曆四月初九日起火延燒仁壽堂藥店當由二區警署將謝蔡二人拘送警察廳發交司法科訊供收押嗣又飭傳關係人王慶生王如臣孫福順等到案研訊一過將王慶生等三人交保出外謝蔡還押候查嗣據該處紳商公禀到廳指謝等縱火圖賠保險銀兩要求懲究而司法科迭次偵查尙無確實證據今謝蔡二人在押巳逾二月是以禀請徐廳長備文於昨日飭夥將謝福主蔡桂生移送地方檢察廳訊核其關係人王慶生等三名着保知照自赴檢廳候質 
[田單抵欵之枝節]  
　　蔡元卿延逖百克律師代表至法公堂控稱前有胡樂安將田單向蔡元卿抵借洋二千餘元逾期不贖後蔡將單持往會丈局轉換道契詎被莫李氏具禀該局阻止轉契胡得悉後向蔡約期料理嗣忽避匿不見由李氏向蔡聲稱該地係該氏之産抵於胡樂安故阻止轉契蔡言如能將本利歸還准歸李氏贖去此乃格外通融之辦法現觀李氏情形因胡避匿希圖空手將單取回請求堂上登報通告胡到案料理如逾限不到卽請缺席判决拍賣作抵中西讞員判李氏退去候覆訊再核 
[光華火柴廠領運原料]  
　　杭州光華火柴廠曾向上海日商某洋行訂購赤燐鹽酸鉀等爲製造燐寸之原料業巳到滬多日現經廠呈請浙江楊督軍給發護照於昨日由廠派夥來滬赴關請驗放行 
[賭博害人之酷烈]  
　　打鐡浜温家賭檯經法捕房雷厲風行拘拿禁止以後若叢遂作遷地爲良之計在馬立師鴻興里賃屋重張旗鼓賭徒羣集通宵逹旦輸贏之鉅不減於前前日有北市某錢莊經理甬人某甲被誘入場三戰三北數日内輸去八千餘元無法彌縫竟致自尋短見而死又廣東路某洋行西崽亦因賭博携欵私逃現正嚴緝其爲害亦可謂酷烈矣 
[祇准上訴不准復審]  
　　波斯商德建洋行在公共公廨控華商郭漁舟不理定貨烟土請追損失銀二十三萬二千四百六十八兩四錢由廨迭次訊供判决將案註銷嗣因原告不服延請律師投廨聲請上控巳經核准前日午後由俄副領事盧君蒞廨會同兪襄讞升座集訊原告仍由高易帮辦丁榕律師上堂聲訴不服理由要求將請求上控改爲復訊被告代表梅吉言律師起而反對並稱如果公堂准原告請求上控亦須照貴公堂向章以六個月爲限倘已逾期上級公堂仍未成立應將上控取銷云云中西官磋商之下會同簽判曰原告本有將核准上訴之案請改復審之權利但此次所請復審理由殊屢不合未便照准所有曾許上控一節准被告代表梅吉言律師之請於本年五月十號核准上訴之日起六個月以内如上訴衙門尙不成立即將上訴取銷完案 
[無錫篾作藝徒迷路]  
　　常州人匡柏秀年十九歲前日在閘北大統路迷途由四區崗警查見帶回區署詰部據稱在無錫南門武定橋侯老三所開之篾作店内爲藝徒等語余警正諭送慈善團留養候領 
[公債票係是遺失]  
　　北京路阜豐麵粉公司經理寗鈺亭控茶房曹祥貴竊取中政府公債票六百五十元等情曾經公共公廨訊判被告管押候查在案昨晨由廨復訊據見證萬均投稱我前在路上拾得公債票一紙託友賣於某股票公司得洋六百餘元繼閱報載得悉此事我即至阜豐與寗姓接洽云云並由曹祥貴延律師上堂聲稱此項公債票實係被告在途遺失應請將案註銷原告亦延律師到堂代辯經中西官會判被告開釋 
[取銷逐出租界之判斷]  
　　吳炳泉（即小炳泉）前年因案被捕解經公共公廨訊判逐出　界在案茲巳革面洗心延請穆安秦律師具禀公堂請將宵出　界字樣取銷由廨核准昨經張喪讞會同義羅副領事提訊據吳　　　 
炳泉之代表律師譯稱被告於西曆一千九百十二年間四案諭着離開租界後即移居法租界開設米舖安分營生迄巳多年業由敝律師函請法總巡調查吳炳泉歷年在法租界内之動稱行爲現有法總巡之復函呈察請求取銷前斷恢復自由云云捕房代表牛門律師則上堂反對被告律師之請求經中西官書商之下以吳炳泉旣據代表律師聲明改過自新准將逐出租界字樣取銷着交妥保如一年内不再犯事准將保單取銷 
[汽車違章疾馳]  
　　住居法租界霞飛路四百九十號門牌之薛寳仁因在南京路西藏路轉角開駛六百七十號汽車疾駛違章被一千一百四十一號華捕查見摘錄號碼禀由捕頭請廨出單昨將薛傳至公共公堂經中西官訊明判罰洋十五元充公 
[欺侮婦人之懲治]  
　　江北人汪魯伯於本月十五號串合同黨將住居西虹口之婦人張薛氏誘往閘北華界行兇毆打並將氏手上金戒一隻身畔現洋一元八角攫取逃逸經氏控由滙司捕房飭探將汪拘獲昨解公共公廨經中日官訊悉前情判汪押西牢半年以儆 
[靑鉛皮來歷不明]  
　　楊樹浦路六百號門牌舊貨店主無錫人華根生因藏有來歷不明之靑銅皮四百三十五磅被包探李和鄉查見向詰支吾拘入捕房昨解公共公廨先由中西探禀明調查拘捕情形質之被告延律師到堂代辯要求展期開審中日官判華押候下禮拜六查明再訊 
[私售彩票之薄懲]  
　　廣東人黄永何阿禮均因在虹口天潼路有恒路等處兜售澳門彩票並將僞票欺騙人財被捕查獲拘解公共公廨訊判押候查明再核在案昨晨由捕將黄何二人解案經中日官復訊之下姑念兩被告巳拘留一星期判令從寛開釋 
[遺失田單請求備案之縣批]  
　　民人莊桂淸前以遺失田單找尋無着登報聲明復檢出報紙糧串具呈縣署請求備案昨經沈知事批示云據稱二十四保十二圖蓋字圩七百三十七號張牽元戶則田一畝四分三釐方單遺失此項單地是否該民管業未據聲叙所請不准此批糧串報紙保證結附 
[流氓糾衆行兇]  
　　滬氓阿金前日在南陽橋地方與某姓婦人戲謔適有某皮廠夥朱小毛等出外購物經過該處談論購物之好壞詎阿金誤爲言伊醜惡勃然大怒立即上前將朱扭住行兇後又紏同黨羽數十人各執器械前來將朱兇毆當時朱等寡不敵衆以致朱受重傷倒臥地上尙有同伴四人亦受微傷若輩始行逃散旋有包探李榮卿到來將朱等帶入捕房因朱傷重送往醫院餘人自行醫治後由該探拘獲同黨劉廣仁紀阿狗兩名帶入捕房管押候究一面補緝阿金及同黨沙子塔鍋子大定子等務獲訊辦 
[無賴偷竊香烟]  
　　無賴李扣寳子前日在楊樹浦路大阪碼頭竊得香烟二百四十一盒消贓於楊樹浦路一千四百六十五號門牌舊貨店主徐雲如被探探見將李與徐一併拘入捕房昨解公共公廨經中日官訊實判李押兩禮拜徐罰洋十元充公 
[介紹新刋]  
　　商務印書館東方雜誌第十五卷第七號及英語遇刋第一百四十七期均已出版兩書内容較前更爲豐富閱之頗有興趣特誌於此以爲介紹 
雜評二 
[虹口中日人之衝突（訥）]  
　　虹口中日人之衝突醖釀已多日至昨日而風潮益形擴大吾謂苟不即此而止又將成一重大問題矣 
　　中日巡警之衝突在東三省爲恒有之事然其衝突每爲華界之巡警與日界之警因事相爭而起未有同隷一界辦事而起衝突者故虹口之事件亦中日閙警事件中之特例也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬一國兩總統同時就職彼此賀電] [  徐勵吾]  
（六） 
　　甲翁同年大總統閣下平居北望思念常系中央消息南來欣悉未曾下第（前日報載籌設元老院安置總統之下第者故云）解囊竟能獲效非若投水之無聲得闰可謂至尊誰比極峯之有耀從今日雙方峙立不判低昻悔當時百戰爭持未分勝負民無二王之八股誠如秋夢前言（前日自由談秋夢君所著八股文内有王不可二總統可二之意故云）親爲一國之同胞尙乞春風下惠雖五族劃爲十族各自戴族長之尊然兩家原是一家還望念家人之誼而今而後同德同心無一人焭獨之憂成雙料共和之盛會操則實行戰鬭願爾我協方國强言和亦無待調停本兄弟良知評理借外債以空虚民國兩無責言或中分其燦爛神洲各憑强力凡茲厚望胥爲電賀之微忱務乞關心莫當風傳之難信恭賀大禧敬請崇安護法大總統某乙一鞠躬 
　　乙翁同年大總統閣下愁顔瞻望嶺南恨未去腹心之疾喜信傳來冀北知亦稱元首之尊孰僞孰眞姑置之不論不議至尊至大自覺乎可羡可歆空出雄師愧我願難統一併稱元師（海陸軍大元帥）得君喜竟成雙雖如兩國之相依劃出此疆彼界究屬一家之交閧暫行奪地爭城先鬩牆以練三軍俟他日同心禦侮且對壘仍拚一戰看詰朝相見誰贏各據地盤幸勿再言法理不憑天命還云須采輿論墨西哥之前聞（墨國亂時有五總統出現）縱難比美俄羅斯之近事大可齊觀努力互爭掬誠致祝明呼萬歲隂道六師敬請崇安諸維垂鑒討逆大總統某甲一鞠躬 
家庭常識 
　　 
[揷香架] [  鹿年]  
家庭間香爐中揷香偶經風吹便倒而燃焦軸對非常危險若做一鐡架置爐灰中將香揷於架内庶免傾倒之虞 
　　 
[樓居取物] [  鹿年]  
家庭樓居婦女每取一物而走十餘級之扶梯殊覺困難若於樓窗口用繩繫一小籃如需物件可任意上下間接授取甚爲簡捷 
　　 
[補橡皮物] [  塵俠]  
橡皮所製之物其用甚廣若稍有破裂即不適於用可以舊橡皮屑置銅器中火上溶化塗於裂處乾後仍可使用法簡而效果頗佳 
　　 
[夏月煑肉法] [  王育羣]  
每至夏令葷素飯菜隔日不能食余得一法試驗極震煑肉時單用醋燒可留十日不壞味亦甚佳 
　　 
[老猪肉] [  王育羣]  
以老猪肉與水煑熱取出浸於冷水中待冷再煑即爛 
　　 
[治臭肉] [  王育羣]  
市上所售臭鹹肉食不可咽惟有一法可能治之每肉一斤用胡桃十三四枚殻上鑽多孔同煑則臭味不見謂余不信請一試之 
　　 
[晒肉辟蠅] [  王育羣]  
夏時晒肉往往爲蠅蚋所汚穢惟以荳油抹之則蠅蚋皆自遠避 
　　 
[熱碗燙手] [  黄華]  
凡捧初出鍋之　碗炙手可熱放碗後急以手自捻其耳痛當立止 
　　 
[假冬笋] [  黄華]  
夏秋之際採極嫩之玉蜀黍（苞粒未飽綻者佳）剝無異 
　　 
[簡便風扇] [  振回]  
日前所刋各種風扇如利用留聲機縫衣機等裝置風扇法固善也但此物價值昻貴故家庭間備者甚希若鄉僻之間則更無此器矣惟紡紗搖車爲農家必備之具幾無家不備者簡便風扇之製法只須剪一鉛皮風葉（中鑽一孔）餘者皆爲現成之品即得偉大之風力矣法將紡車之頭斜擱桌邊用麻繩緊搏勿使搖動即以扇葉之孔套於木椗之上於是搖動大輪則葉縛而風大作蓋大輪一轉風葉有數十旋轉較之滑車脚踏所成風扇其手續亦簡省多矣故人人能辦之（却酬） 
　　 
[炙肉] [  一桂道人]  
鮮肉一斤加紹酒四兩置鍋中炙之惟不可置鹽醬之類熟後拌以醬油其味頗佳 
　　肝氣 
[] [  ]  
將蘋果貫一孔插卷烟於一端患病者從孔之彼端吸其烟病即全愈此余祖母所述家人試之屢獲奇效故特以告同病（一桂道人） 
漁業須知 
[網之保存法（續）] [  穉奤]  
　　（丙）配合染料 
（一）丹礬染用丹礬染網盛行於美國其法以丹礬十磅食鹽十五磅溶解於五十倍之水熱之入適當之槽中然後浸入以網約四五小時取出之再入於淸水中洗滌一次卽可載入漁船應用 
（二）乾燥法乾燥之法有二即日乾風乾是也法先將網上之泥土及汚物洗去張於通風及日光直射處乾燥之即可 
　　（丙）網之貯藏法網之貯藏須擇空氣流通而乾燥之處又須避蛇鼠等之侵害故網庫之構造下部須高四周當用木璧所以防濕氣及蛇鼠之侵入也然貯網之日當擇空氣乾燥天氣晴朗之日爲最要 
　　此篇係譯自美國漁業雜誌所舉較詳用以供一般業漁者採法焉（完） 
詩囊 
[和天虚我生四十感懷] [  淮安周劍靑] 　 
　　琴劍天涯年復年那堪回首溯從前一樽酒是多情物萬卷書爲没稅田空谷鳳變饒别致豪門鷹犬亦當權人才果具連城價到處誰云不值錢 
　　如君才調本天然儒雅風流即散仙時局關懷惟鐡血繁華過眼總雲烟半生冷落閒中趣累劫圓融悟後禪海上龍門高萬丈細流不擇納羣川 
　　好共靈椿藏八千一輪皓月掛胸前郊寒島瘦齊爭艶謝草江花各鬭妍蓮幕光華雲錦燦荷盤活潑露珠圓得從文字傾情愫也是三生未了緣 
　英雄末路古今憐一樣才華遇後先名世不如遺世好入山轉比出山賢稱觴酒熟樽應滿解語花開笑欲顚我向壽筵遙寄祝祝君福慧占南天 
短篇小說 
[滑稽短篇鼻（續昨）] [  貴僧]  
　　旣而農家夫婦貨於市患其僕之惡作劇也瀕行謂考蘭脫曰愼毋妄爲宜效他人之勤且敏考藺脫正容曰諾 
　於時鄰家有屋敝且圮矣匠人緣而折之盡去其磚瓦考蘭脫乃仿而行之擇主人屋之新者去其磚破其瓦析其棟梁毁其戶牖雖一釘之微亦必擲之作飛鳶舞比主人歸則屋頂巳露矣主人見之大怒詈之曰惡奴汝又設法愚弄我矣吾屋何辜哉考蘭脫曰主人所命余遵而行之未敢少怠豈主人不懌我耶執其刃而請主人恐乃歎曰復何言哉是區區何足損我豈予因此而違約是晚主人毒考蘭脫不巳乃召其女海倫謀所以逐惡奴蓋波希米之諺謂女兒天眞爛漫智力恒超勝於父母故也女曰昔與奴約期於一年今約未滿奴必不行明日儂升桃樹之顚匿身其中效鳩鳥之泣僞爲春還届時父善遣之計必行矣父母皆曰善翌日果有慘切之鳩聲穿葉叢而逹田野農人僞詫曰異哉其春還巳夫顧謂考蘭脫曰豎子流光誠迅速哉子來巳一年乎不然何鳩聲之慘切也吾子行矣吾將何以爲情考蘭脫曰鳩聲作耶善哉予素未見何者爲鳩今幸而得見之矣遂趨至樹旁力撼之嗟乎枝振而女顚幸而飽受虚驚玉人無恙否則殆矣 
　　主人大忿作色而詈曰魔鬼若殺吾女矣若屢戲若翁若翁誠愚哉雖然若翁有拳不汝恕趣行否則將以拳飽若考蘭脫執刃而笑曰諸行則行耳雖然各守其約吾將踐約而行 
　　主人大駭掩面而呼求所以贖之者考蘭脫曰諾主人曰余將以十山羊贖吾鼻考蘭脫曰否主人曰余將以十牝牛贖吾鼻考蘭脫曰否並力磨其刃於是海倫惻然曰爾之所欲者我耳願以身贖考蘭脫狂喜曰諾善哉惟夫婦之間仍當遵約而行耳 
　　自是考蘭脫與海倫度其圓滿之歲月没世無違言（二） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之囬頋 
　　紀吳淞海口疎濬之動議（見甲戍年三月十六日報） 
　　昨譯西報知英京外務大臣巳批飭駐京欽使照會總理衙門准將吳淞海口亟行疎濬斯舉也不但便利西商即華商之在滬者亦願早觀厥成蓋西商之來滬貿易者以上海爲總滙而尤以吳淞爲要隘中外互市以後輪船出入頗關緊要無如邇年以來輪船稍大者往往不能進口中外商人咸謂海口淤泥所致詢據輪船中之巡江帶水者云近年輪船之來滬者較前爲巨船身喫水亦深故不能無所阻礙且泰西所至之船旣倍於疇昔而中華造成之船亦盛於往年聞製造局瓣成大船兩號須俟大潮汛方能駕駛因之亦望此事之成功也從來碼頭之盛未有不由於水利者水利通則舟楫畢集而貨物咸通此固爲久遠計而非僅沾沾於目前者所可知也但疏濬海口所費不貲在西人意謂中國旣納貨稅又徵鈔稅似爲利益商賈計亦宜籌欵興辦然從前西商巳屢請中國官憲設法疏通竟未蒙允准乃又擬自行導治業由西商公所禀請領事府轉呈駐京欽使而駐京欽使關心商賈爲之上逹英議院切實籌商茲巳奉外務大臣批飭會商則此舉定可實行辦理矣 
[筆記]  
　　述赴美學童之狀况（見癸酉年九月初八日報） 
　　昨見香港新報所述出洋幼童赴美國肄業者多有畏逼之勢一節前因事頗駭聞故爲登報今訪諸籌辦出洋事宜總局中則前說悉屬傳訛實無其事也緣有寄寓舊金山之華人捐資令童子赴學近致書其父論及金山事其父不識文義遂悮認爲或有欺侮之狀擬令回華以致誤傳中土云云刻聞該童等在牛約城中甚爲相安美人相待優渥調護殷勤到埠之童六十名中並無一人稍染微恙且均壯健肥澤可知水土之宜與飲食居處之適矣凡遇公司船回申總局中必接到各童寄來家書至肄業之法則以諸生分托各家各家二名由該戶按日送就鄰近學館故諸生與該處幼童無不談論往來情誼投合且閒時仍習國語除請四書習西學外又須兼學中文故三月之中以二月寄寓美人家中以一月歸入局中接讀中書夫僅學西文百捨棄中文勢必不能專繙譯之長即傳示西事若非明逹中文亦恐不能曉暢也聞明年七八月又將簡派幼童三十名前往矣恐香港新報之言人有誤信不可不詳辨之於此 
　　還魂茶（見癸酉年十一月十二日報） 
　　上海地方向有江西等處人業茶葉者屢造還魂假茶疊經查禁未之能絶前日江海關北關稅務司飭據水巡捕在浦江拿獲還魂茶葉廿一包有一包巳上輪船係屬運往别處口岸者計重七百多斤并獲得小船戶黃木木一名據稱此項假茶乃住居租界老閘地方之方姓江西人家所做由廣東人雇其船隻裝運云云當經解送道轅訊明將假茶燒燬飭差押同船戶指提造做假茶之人尙未弋獲按還魂茶者以泡殘之茶加料重做者也例載造做至五百斤以上罪當軍遣流徒立法綦嚴昨晨已由公堂立出傳票差捕協拿矣 
　　蘇州小錢（見甲戍年六月初四日報） 
　　蘇城於兵燹後始通用小錢以致百物騰貴口角鬭毆往往因此而起查蘇城市面所用私鑄各種小錢巳居十分之四惟一旦禁止行用皆成廢物未免閭閻有虧耗之憂而官憲至今似尙未籌有妥善章程今將小錢與大錢衡量其質須小錢九文方抵大錢一文即權其輕重亦須小錢四五文始抵大錢一文乃今布面所用則殊不符於前算之數也蓋蘇城目下行情鷹洋一元兌換卡錢一千一百九十文兌市錢則一千三百五十文因内攙小錢約有五百四十文而制錢僅有八百十文以五百四十小錢當三百八十大錢是一百可作七十文將來若毁小錢其虧折究誰當之乎故此事今尙商議未妥也 
[四十年後之新世界]  
　　名人軼事三則 
　　本年四月十九日美總統威爾遜偕僚屬在財政部署前登勸募第三次自由借欵之湯克炮車游觀其内容無何衆皆自車側小門降威爾遜總統獨攀登車頂自汽鍋裝水之洞而出甫露其首見者皆狂呼止之威爾遜總統出洞之際欲攀物以假力而左手誤握烈熱之汽管致膚肉焦爛骨爲之見後經車中員役曳之出踏輪而躍下乃步行回白宮由醫官療治月餘始能復用其左手云 
　　意皇愛曼呂爾自軍興以來與民共甘苦雖處寒天室不舉火蓋以政府嘗禁民間爇爐取煖以節煤斤也平日所食者即供給軍民之黑麫包近寓某逆旅侍者以白麫包進大受譙讓云 
　　美國格蘭特將軍者名人也一八九六年李傳相出使歐美時道出紐約瞻拜其墓謂擬於墓北植樹二株以誌紀念尋由中國運二樹秧往植畢建碑於側上書英漢合璧之文繚以鐡樣將護備至樹雖移植異土而欣欣向榮一爲靑果樹歷二十二寒暑高約二丈許葉茂而形異過者輒爲留連餘一亦婆娑可觀而今春不見萌芽紐約森林司乃往查閱知樹根一部分因受嚴寒巳絶生意即於根之四周掘溝培以特别肥料以期蘇生之不知能否有濟也 
[譯叢]  
　　豪侈女郎之預算美國菲拉台爾菲亞附近哇干資學校有女生名加羅爾者年十九父富有資産殁後由父執福勒氏代管歲撥産業入項美金一萬二千五百元充女用度而女揮霍頗甚猶不自足今請福勒氏增其給爲二萬零八百五十元據女自稱上年曾負債三千六百元且述其來年用項之豫算其中有出游車費五千元服裝費三千元娱樂費三千元與母合居之家用費四千元保險費八百五十元敎育費二千元醫藥治牙費千元噫若此女者亦可謂闊綽矣 
　　女扮男裝之苦衷美國乞斯特高等女學校某學生年十七一日忽截髮作男裝私逃至康維爾某火藥公司請容任工事主事者問詢履歷畢令其填寫自薦書而擬予以職務忽曰尙有一事幾忘之即驗　身體是也女聞言斗然色變忸怩片刻卒乃流淚請取銷自薦書主事者訝問其故女不答迫久之始認爲女身因加覊留召其父領回焉 
　　死蝗利用之新發明嘗億某邑在年嘗出價收買死蝗茲閱某西報云南美烏拉圭共和國常患蝗當道時促農民捕除之歲殺之數以數百萬計近由化學家發明死蝗可用以製造肥皂肥料及擦器油等物是誠廢物利用之法也 
 
 
 

Page 18

 
 
   
 
