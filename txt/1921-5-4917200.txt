# 1921 - 5 - 4917200

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[有名無實（冷）]  
　　近年以來中國事之有名無實者多矣然未有如最近國民大會與南北统一二事之甚也蓋兹二者一則僅有其號一則祗有其式而按之一實實一未著手也 
　　雖然至於今日而國民大會之促進依然有會南北統一當局自謂成功是不特已成有名無實之局而尚不自認爲有名無實也然則欲名實之相符豈可得哉 
　　我有一言爲整理中國國事言者曰苟欲整理中國必自事事名實相符始 
[命令]  
　　一月四日大總統令任命李廷玉爲將軍府將軍此令又令馬雄　加陸軍少將銜蔣文煥授爲陸軍步兵上校馬承淵授爲陸軍騎兵上校馬顯　加陸軍騎兵上校銜此令 
又令任命梁序芳署奉天督軍公署上校參謀此令 
又令任命王之佑　陸軍第二十三師參謀長魏寶琳署陸軍第二十四師參謀長余　舉爲陸軍第二十五師參謀長董文蔚署陸軍第二十六師參謀長此令 
又令參謀總長張懷芝呈請任命劉潤生署陸軍第十二混成旅參謀長楊周昌爲陸軍第十三混成旅參讛長　際　爲陸軍第十四混處旅參讛長均　准此令 
又令兼署陸罼總長靳雲鵬呈請任命趙樹木爲黑河鎭守使署副官長應照准此令 
又令兼署陸軍總長靳雲鵬呈請任命徐士鐮爲暫編浙江陸軍第二師步兵第八　中校　附應　准此令 
[專電]  
　　北京電容揆電部催施使速赴美 
（四日下午一鐘） 
　　北京電東京電日藏相以出兵西比利共耗七百兆日金毫無所得頗受人民攻擊内閣將因此倒山縣公急行入京執調和朝野之勞現日陸軍省仍索二百兆爲沿海州出兵費藏相不付内潮益烈 
（五日下午一鐘） 
　　北京電交部與福公司議訂之清孟路合同不日可簽字（五日下午三鐘） 
　　北京電外團質問庫倫虐待俄人事外部答俟查明再覆並電令陳使調查（五日下午三鐘） 
　　北京電宋小濂與王景春閙意見王請假七日回籍又言在東路之喀屬軍步行至沿海州日軍卽授以槍以搗崴政府查日軍在沿海州三萬人崴政府不敢與赤塔聯合（五日下午一鐘） 
　　北京電京漢粤漢兩路聯運辦法用輪渡碼頭决定北岸設武昌關南岸設鮎魚套（五日下午二鐘） 
　　北京電日本催築開海鐵路並反對華人自辦西豐開原汽車路交通部核議以西豐至開原與海龍至開原并非平行綫無取銷西豐汽車理當電張作霖轉告赤塚領事查照（五日下午二鐘） 
　　北京電英使照會再催江寛外人損失請飭招商局結束交部今電招商局速辦（五日下午二鐘） 
　　北京電美使照會外部請將津浦路停運耕牛章程取銷（五日下午一鐘） 
　　北京電安徽裕繁鐵礦公司與日本東亞公司訂賣鐵砂合同 
　　北京電湘趙電京云長岳株萍交通恢復滇軍豔（二十九）佔津巿慈利聞省城起事失敗東日北退石門有與施鶴藍天蔚合勢刻正與卾會商防西辦法（五日下午一鐘） 
　　北京電史領電紐約報載據旅華敎士報告北省災情函電譏誚政府辦振無術甚至謂我官吏違法舞弊中央無力挽救殊與我國名譽攸關並妨害此頀募捐之進行可否請中央設法更正並將現在振濟及募捐情形詳細電示以便登報聲明（五日下午二鐘） 
　　北京電琿春王參謀電告琿境日軍現在集中縣城約計步兵一中隊騎兵一分隊狙擊砲工兵各一小隊機關槍兩小隊聯隊長定明日返惠甯將來由駐汪清之熊倉大隊撥步兵一中隊守護領館此間日軍俟該隊到後卽可撤退（五日下午二鐘） 
　　北京電吉鮑電邊防重要不敢久曠已於本日力疾從事（五日下午五鐘） 
　　北京電靳賀陸武鳴電奉令頒給九獅軍刀一柄殊施榮錫益彰勳猷翹企旌麾實殷馳賀（五日下午五鐘） 
　　北京電院電武鳴陸南甯譚李成都劉重慶熊劉鎭使電謂此次川桂底定悉由各將士爲國宣勞亦宣分别優奬望將在事出力人員分别核呈（五日下午五鐘） 
　　北京電馬麒等四鎭使江（三日）電謂陸洪濤係張廣建私人張吞振欵得陸繼任卽可包庇應責令代賠否則麒等穁自行堵截尚望順從民意取消陸之護督令（五日下午十一鐘） 
　　北京電江浙兩省紳士會呈財部請以兩省漕糧撥歸疏濬太湖經費財部以事關田賦批駁不准 
　　北京電甯夏護軍使擬包河套改懪 
特别區又擬併青海爲甯青護使尚未定外傳陸洪濤或馬廷勷繼任均係揣測（五日下午三鐘） 
　　北京電旅京川人咸接重慶寄來自治理由書主閉關自治廢督軍 
　　北京電今日各機關行團拜禮不辦事（五日下午五鐘） 
　　北京電贛議會劾戚案有交王瑚查辦說（五日下午五鐘） 
　　北京電贛省議會設駐京辦事處爲移京開會計現到京省議員已廿餘人（五日下午三鐘） 
 
 

Page 5

 
 
   
 
 

Page 6

 
 
專電二 
　　北京電參部總辭呈迄今未批將以促財部發餉了事（五日下午四鐘） 
　　北京電院黔盧勸取消自主 
　　北京電容揆電告美不投資粤軍府助長内爭（五日下午四鐘） 
　　北京電有馬龍標長甘說 
　　北京電劉存厚代表張毅苗某劉湘代表張再熊克武代表劉光烈黄金鰲均將酬勳熊現在重慶附近温泉養病劉湘已有電來願派員赴黔游說盧燾惟重慶各界主張超脫南北勢力圈之四川自治川事尚難底定（四日下午一鐘） 
　　北京電陳光遠電湘贛聯防公約經趙恒惕派梅馨來贛訂定約中要點湘贛兩駐軍均不得越界擾亂（五日下午七鐘） 
　　北京電李奎元電二十一旅全體目兵及騎砲兵共一千六百七十二名三十一日由保運赴許昌遣散（五日下午七鐘） 
　　北京電滬中華國貨維持會呈請删改中俄商約舊例以達稅率平匀之目的交外交農商兩部核辦 
天津電英美烟公司代表翟弗瑞司微（五日）抵津否認與華訂約借欵（五日下午十一鐘） 
　　天津電省會請省長將舊德界德人所辦中學改商船學校 
　　天津電美人饒伯森來津支（四日）在青年會講無線電話及電報 
（五日下午十一鐘） 
　　漢口電聞建始南軍屈團奉藍天蔚命東（一日）曉向巴東進攻與北軍穆恩棠一團在大支坪接觸 
　　漢口電襄陽道尹朱佑保冬（二日）午出缺陶鳳集熊賓均謀繼任 
（五日下午一鐘） 
　　滁州電津浦北行特别快車與南行客貨車在管店互撞死傷甚多 
（五日下午十二鐘） 
　　香港電聞國會議員已到十四省將可開非常會孫中山暫駐亞洲酒店數天（五日下午七鐘） 
　　香港電駐省民軍已盡遣散 
　　香港電陸榮廷譚浩明趕編軍隊委沈鴻英爲湘粤桂邊防總司令馬濟爲桂邊防游擊總司令 
（五日下午七鐘） 
　　香港電汪精衛抵粤籌辦西南大學陳獨秀亦願爲助（五日下午七鐘） 
[公電]  
 
　　厦門來電申報轉時事新報學生聯合總會各機關團體鈞鑒敝校校長葉淵者蒞校以來剛愎目用專以摧殘學生爲事此次未根實證竟强逼某　承認盜竊行爲甚而酷行綑縛親行毆辱且援日本校長打死學生無償命爲言此種野蠻舉動爲學校所未聞生等忍無可忍羣起質公理所在經調停人以淵退職學生仍舊上課了事不料竟有助虐之十三中學校長黄琬暗中破壞力翻前議巧藉提前放假以懲辦學生公義之氣斬滅净盡而後已生等力薄無援不獲已宣誓離校耿耿寸衷望各界主持公論無任感激之至福建集美學校師範中學實業部公啓 
世界路透電 
[英日同盟與美]  
　　四日倫敦電路透電社得悉英國某大員宣稱美國方面所傳出英日盟約中含有秘密條件之說此實絶對無稽該約第四條曾力杜英國於任何事變負助日仇美之義務日本對於此點完全同意今戰後局勢及國際聯盟會之建設雖使該約有修正之必要但非俟與英殖民地會商後未必能作此項修正之任何考慮也 
[美將反對縮减海軍P ] 
　　四日紐約電參院外交股員會考慮參議員波拉氏之動議時海軍大將庫恩資氏亦在塲竭力反對縮減海軍造船工程之議當討論之際股員會得悉日本欲速畢造船程序已在英倫定造大戰艦三艘 
[愛爾蘭之現狀及和議]  
　　四日倫敦電愛爾蘭陸軍當道已施行不遵官員命令之懲罰例佛摩鎭有人撕毁示文一張判罰英金百鎊每　郵報載稱斯特里克倫將軍准許焚燬米特爾登民屋倫敦政府初未知之因該員乃按照戒嚴令行事並未先行商諸愛爾蘭事務大臣或其他民政官也惟内閣　贊成斯特里克倫將軍之所爲政府現仍力謀告成愛爾蘭之和局和平之途徑近已漸寛談判刻已繼續進行新芬黨領袖擬舉行大會解决和事英相喬治氏近允以平安證券給予與會之人旅美新芬黨領袖均經邀回現正在商榷開會時期及集議地點 
[法國之失業問題]  
　　三日巴黎電法政府所籌慮者爲失業難題内閣開　别會議討論此事准工部施行救急辦法各實業多已採行短時工作制尤以五金業絲業紙業爲著巴黎大主敎已發書勸告境遇較佳者憐恤失業之人 
[美國失業工人]  
　　三日紐約電中央儲備局月報論商業財政之狀况謂商業之繼續整理乃十二月份工商發展中之特點嗣後物價低落百分之八·五而失業者之人數乃增多矣商業活動較平時減少自百分之四十至七十五不等勞界頗受動不利之影響其工資已減少自百分之二十至二十五再需求不旺輸出貿易因之而減昨有八百失業無家之工人夜宿於紐約最有名之聖瑪利敎堂此輩事前議定衝入敎堂旣抵則見燈火輝煌牧師出而相迓請彼等入内度夜 
[法國新分行政區域]  
　　四日巴黎電法國擬將全國分設二十至二十五行政區域每區各有數州其範圍與行政集中地點俟商定後由總統命令頒布之每區有一區長其權力可及區内各州長並以政府大員輔助之每區各有其財政並有區政局其辦法與現有州政局之制同各州並不廢除恒分州制度則將取銷設立此種行政區域之目的乃在減輕中央行政之擁擠鼓起地方之自動並促起全國思想與興趣之奮作俾法國之能力文學科學美術經濟得有極完全之發展而無損於國家之統一此種計畫已編成草案今日内閣會議曾討論之俟國會開議時即將提出 
[法國之新社會黨]  
　　三日巴黎電法國新社會黨開第一次會議宣讀宣言書其黨綱承襲社會黨巨子約萊氏等之舊緒並述明新黨之另立門户乃因共産黨之偏見及反對受制於外人之故新黨仍擬堅守社會黨反對足以引起新戰爭一切事端之主義 
[荷蘭之勞工仲裁院]  
　　五日亞姆斯特丹電荷政府已提出勞工爭端悉付仲裁之議案政府或將於全國設立仲裁法庭凡有關係之方面均須遵從法庭之判决政府現正建設仲裁院 
[阜姆降服後之處置]  
　　四日巴黎電羅馬消息佛拉里哇將軍與阜姆代表在亞巴齊亞所訂之條約今已實施雙方俘虜立卽交換阜姆軍隊多回其本營達倫齊哇氏仍駐阜姆現信日内將啓程赴亞加瓊 
[北歐諸國之航業衰落]  
　　四日倫敦電瑙威丹麥瑞典三國船主因航業衰落聞已决議將四十萬噸之船隻無限期停業新船之合同均以重大犧牲取銷據船主聲稱航業衰落多由美船競爭載煤至三國口岸所致 
[墨京之銀行停付]  
　　四日紐約電墨消息巴黎墨西銀行有資本一千四百萬譬索因於棉糖二業貸出巨欵而近來物價逐步低落致受影響已宣布停止付欵預料一月之内可重開門清理各項 
[各國近事記]  
　　四日華盛頓電參議員里特氏今日在參院宣稱國會議决救濟歐洲之欵一百五十兆元其中四十兆元乃用以維持戰地之波蘭軍彼有文據證明此說 
　　四日喀爾喀特電依改革條例建設之孟加拉政府業已成立當道特大赦政治犯以爲紀念 
　　四日印度京城電依孟台格與乞爾姆斯福二氏計畫所建設之有責任政府今日各省已告成立其議會將於本月中由康諾特公爵正式行開幕禮 
　　四日倫敦電前朝鮮外務科長日人某氏由華盛頓奉特别使命來英已抵倫敦 
太平洋路透電 
[鐵路附捐與烟濰兩路]  
　　五日北京電鐵路附收賑捐將用作招集災民建築烟濰與滄石兩鐵路之經費政府所以擇定此兩路者因路線業已測量而災民又可立即招用也惟賑捐所入專以用於人工爲限在政府之意以鐵路附收之賑欵養活災民謀鐵路之擴充此爲合乎情理之事至於他項賑欵則用於直接放賑華人方面現有反對此政策者但官場　　反　實發生於建築鐵路工程有關係之方面云 
[廟街案後之續案]  
　　五日北京電十二月三十一日外交　牒致日使署言廟街案發生後日艦在阿穆爾江擊沉中國砲船事文内詳述事請日本道歉懲治負責將士賠償所受損失並給予撫卹 
[日人在華設立大學]  
　　五日北京電據華字報云日人擬在上海設一大學招收中國學生以前充中國顧問之有賀長雄氏爲校長 
[北方近事記]  
　　五日北京電交通部答告正金銀行謂擬借華人銀行之欵購辦鐵路材料其擔保品爲京漢路之收入此層與在光復前給予正金銀行之擔保品不相抵觸蓋當時係以京漢路爲擔保品也 
　　五日北京電國務院徇華洋義賑會之請通飭各省保護境内辦理賑務之外人 
　　五日北京電西比利亞華人産業因俄國之共産計畫而被没收中政府現仍待保護該處華人利益之切實擔保關於俄代表優林方面迄未續有發展 
　　五日北京電據官場稱陳炯明不與孫中山聯絡則中央政府可認陳爲粤督 
國外要聞 
[英國特約通信（蓮魂十一月十九日）]  
　　英國之經濟狀况譚 
　　英國國民於大戰時代擔負甚重今去停戰期已逾二年而其國家之開支　額仍有增加之趨勢其主要原因在戰役及類於戰役事務之停止尚未有期在愛爾蘭之軍費每月現約一百五十萬鎊在近東之軍費每月現約三百二十三萬鎊而於今年耶穌聖誕　前國會　過陸軍費之增加的預算額國債由戰時之劇增其總數在今年三月三十一日爲七·八三五·○三○·○○○鎊今雖已償還美國五八·○○○·○○○鎊菲基（Fiji）四三四·○○○鎊但每年之利息及還債儲伽金在預算中猶爲三五二·五○○·○○○鎊之數其他若敎育費·老年人之赡養費·工人之工作與健康之保險費等其數皆日益增大其預算之常年支出費爲八八○·九○○·○○○鎊而今年之預算則達一·六六五·七七三·○○○鎊其相差之遠若是兹將其財政部之常年各項支出預算表列之如後 
債息三二○·○○○·○○○ 
還債儲備金三二·○○○·○○○ 
路政整理費八·四○○·○○○ 
捐稅不足地方輔助一二·○○○·○○○ 
海軍費六○·○○○·○○○ 
陸軍費七五·○○○·○○○ 
敎育費七○·○○○·○○○ 
農業費一·○○○·○○○ 
愛爾蘭土地之購買一○·○○○·○○○ 
警察費一○·○○○·○○○ 
工人位置及健康之保險一七·○○○·○○○ 
戰毁房屋之建築津貼一五·○○○·○○○ 
運輸事務一·○○○·○○○ 
博物美衛院事務二七·○○○·○○○ 
科學上之研究考查六○○·○○○ 
國外及領地事務六○○·○○○ 
公共建築費三·○○○·○○○ 
印刷事務四·○○○·○○○ 
司法裁判及獄囚事務四·四○○·○○○ 
退職官員之恩俸一·一○○·○○○ 
地方行政之基他雜費一六·○○○·○○○ 
海關及國産之徵收事務一一·○○○·○○○ 
郵電事務五七·○○○·○○○ 
總數爲八八六·九○○·○○○鎊 
　　此種預算即假定各項軍務均已停止各項失業上人之贈與皆不復繼續而商部事務（如麫包津貼等）已行終止物質及勞力價值皆不變更以草成者此種假定之實現時期遠近尚未可知戰時及初停戰時國家收入項下之大宗如公司贏利捐就上月份之商務狀况觀之已有低降之趨勢戰爭材料之出售亦已日少國家收入所賴以僅足敷出者此方面旣已減少勢不得不求其代替於他方面此各國皆然者也兹更録其財政部之常年收入預算表如後 
關稅及國産稅三五○·○○○·○○○ 
汽車捐九·○○○·○○○ 
地方收入（包括公司贏利捐等）五九○·○○○·○○○ 
郵電局收入五八·○○○·○○○ 
雜項收入二二·○○○·○○○ 
　　總數計一·○二九·○○○·○○○鎊 
　　從此種常年收入預算中減去常年支出預算數尚餘一四八·一○○·○○○鎊此卽所藉以減輕債務者若能照此實行甯非佳事第此種常年之支出預算去其實行之期尚未可必耳 
　　英政府採用以增加收入之政策頗爲審慎在往昔時代其國家收入以關稅及國産稅即所謂間接稅者爲大宗在一八九五年時佔全體收入百分之五十二而所謂直接稅如入欵稅公司贏利稅等僅佔百分之十五迨一八九九年南非洲戰事開幕後國家之支出增加額多取給於大富家之入欵捐及大公司之贏利捐是即其直接稅第一度劇增之時代一九一四年世界大戰開幕後其用以增加收入之政策一如在南非戰爭時代以其大部分之負擔加諸大富翁及大公司故在一九一六至一九一七年間其直接稅佔全體收入百分之六十五而曩時爲國家主要收入之關稅及國産稅於此時則僅佔百分之十六矣據最近之提議今後直接稅中之入欵稅及巨富捐每年將爲四七○·○○○·○○○鎊公司捐將爲五○·○○○○○○鎊共約佔全體收入百分之五十已不及其在大戰時分數之多惟此猶爲國家各收入項中之最重要部分其一方面對於麫包之津貼尚未取消人之工作及健康之保險費今已加增此種政策於貧窮階級實不無利益在富者出之易易而在貧者可稍減生計維艱之苦若返視中國則彼等面團團之富家翁尚并此而亦不願出也可慨也矣 
國内要聞 
[北京通信新年中之現象（靜觀）]  
　　我中華民國自呱呱墜地以來千災百難居然能經過九年兹則一陽復始於民國二字下又聯屬以十年二字矣北京者民國之首都也若論普通人民對於新歷新年之興味可謂年減一年一則社會習慣之難移二則無人提倡三則一般人以爲此事無大關係是以就北京言上自深居公府之總統下至窮巷陋屋之小民殆無一人覺得新年之有興　者猶憶三四兩年政府當局曾有提倡新年之事如由警察傳諭各商家閉門休息也特别點綴年景也極力鋪張宴會也是時人民雖覺不便但却有一部分人表其同情自是以後則無復有人道及矣本年則興味尤減政府聲言北省旱災流亡載道當然免却一切新年賀儀總統府國務院旣已將宴會之舉作罷而其點綴於巿面者亦復異常苟簡往年前門正陽橋前尚有電燈綵紥牌樓一座今年已完全取消只於中華門内外及正陽門樓周圍懸以紅燈籠數十個東西四牌樓各紥綵牌樓一騾馬巿一帶亦有懸掛紅燈者各部院及公所等有紥綵門者有僅掛紅綵者總之本無慶祝之心不過視爲一種具文而已惟西河沿交通鹽業邊業各銀行則門前徧紥燈彩燦爛異常至於各商店各飯莊則仍營業如故其在當街者則僅於元旦懸上國旗二面或一面餘則毫無所知覺也 
但人民雖不願慶祝新曆年而紙片賀年之風則仍盛行如故在官場尤爲盛行其中有藉以示其交游之廣者有欲藉以登廣告者各各有其有意說者謂自民國以來以九年一年北京紙片賀年爲最多不郵局郵差來往奔波多有因之疲勞成疾者今年似較去年稍殺然在十二月三十與三十一兩日北京各分郵局已多宣告一分半分票已買完由是以觀可知其猶未能减於上年也各行政機關大率自一日至四日止放假四日五日到署舉行團拜學校則自上年十二月二十五日起至本年一月八日止放假十五日各校學生在此年假之中却有積極進行者兩事（一）爲籌議監督選舉此事聞已議定辦法不日即有執行之委員會出現（二）爲演劇籌欵創辦平民敎育地址在香廠新民大戲院時期爲三日此兩事均由北京學生聯合會主辦而其中堅人物則以北大高師燕大中大數校爲最多云 
　　北京自去年入冬以後氣候迄未大寒但在新年除夕前一夜天氣驟變大雪紛飄除夕下午又雪是以元旦朔風怒號氣温陡降衣薄者咸不願門而街中車夫且不多有次日風猶未息北京居民性好游覽脫非天公不作美則各游藝場中亦必加上許多生意惟出門之人雖少而途中乞丐則實繁有徒衣褐不完形體沔穢來往蹀躞嚴風冰雪之中其情亦至可慘矣 
[美商務員之發展中國鐵路說]  
　　中美新聞社譯大陸報社論云美國商務專員保羅威丹氏前來中國游歷到十七省經三萬五千英里刻已返美國在製造人出口協會演說中國情形據云中國惟有展築鐵路幹線對外貿易額方能由目卜之每年一萬五千萬金圓增至四萬萬金圓以至五萬萬金圓又謂目下合計各國在遠東之貿易達六萬五千萬金圓若照新銀團所擬之計畫大造中國之鐵路則不久可增至一百二十億以至一百三十億金圓在此百三十億中美國至少可分佔三十億欲中國獲此發達地位祗須於現有之鐵路六千五百華里外再增二萬一千英里但欲成此鉅工中國自無資本非向新銀團借欵不可然中國曷爲不向此銀團請願乎曰因南北黨派相爭未已無一統一鞏固之政府故也顧南北兩方何以互相嫉視爭持不下并討論條件而亦不願乎據遠東財政經濟專家華爾扣氏之意謂此事之咎大半在日本蓋日本之入新銀團非其所願一面鼓吹「中國内亂未平時列强不得借欵」之說一面則竭力暗助中國南北之亂事使擾攘無甯歲以金錢賄賂中國親日之武人與官吏使之自閧此策已行之五年頗有效果今尚欲繼續行之也按華爾扣氏此說實爲切中肯綮吾人在華目覩情形者皆能信之然彼南北兩方政治家竟若獨昧於此種時局不能放棄私怨使國家統一團結予人民以發展中之機會試問究爲何故試吾人所不解也外人觀察中國時局洞若觀火此種現狀繼續不已中國有百失而無一得其從中獲利者獨有日本耳而中國之儼然領袖獨盲目無覩頑固不化如此誠爲可異彼等亦一慮及將來之歷史中對於彼等將作如何語乎威丹與華爾扣兩君皆以中國良友之資格對彼等忠告毫無一點私見參於其問彼等果能一納此忠告否耶 
[奉學校爲琿案解散]  
　　大陸報四日北京電云奉天學界於十二月二十一日因琿春事件集衆游行巡警干涉之驅散女學生致有警士一人受傷奉督張作霖因此傳諭奉天各學校一律停閉 
[東三省通訊（隱）]  
　　日軍在延邊之近劇 
延運東汪和各縣自日軍侵入以來第一幕之慘劇業將演完所有經過情形大要散見本報其明日黄花之舊聞記者亦略　弗載兹將最近日軍在和龍縣地面所演之暴行新劇分述如次 
 
 
] 

Page 7

 
 
此劇發生於民國九年十二月間即一千九百二十年之最後一月也地點爲吉林省之和龍縣青山子溝人物日軍官爲牟田祜三郎從兵第七十三聯隊兵二十餘名中國警察爲第三區分所長侯樹友長警二名保衛隊五名和龍縣明新社三道溝商民十數人布景則爲崇山峻嶺茂林叢草茅茨土堦之山溝也 
　　第一幕日軍此次到延邊非常注意其目的在剗除韓黨韓黨不多乃并殃及已入中國籍之韓人且更焚燒韓人家屋而韓人家屋俱係木柱草蓋一燃卽着烽火連天蒼穹頓成紫絳色其他種種不規則之舉韓人認爲奇恥大辱即青山子溝裏韓人紛紛告訴中國警察且謂之曰日軍到溝不但任意燒殺並有姦淫情事我等在中國墾民旣服納稅之義務應享保護之權利此次日軍來溝墾民受盡塗炭如坐水火之中而貴警察竟不能設法保護實令墾民失望云云言畢伏地哀求警官等聞言慰勸此爲第一幕名曰「訴苦」 
　　第二幕警察等聞此告訴於心不忍遂詢之曰日軍不法必有證據被害者誰共有幾家能予我以證據我當與之交涉墾民等非常感激一一詳告於是有巡官王春和者帶警三名前往調查猶恐日軍之不認也並約同日軍前往詎至半途日軍阻止王巡官勿往一面派人先到溝裏傳知墾民告以華警來查切勿直告並勿具結作證但别有警察韓龍秀等查得日軍不法證據日軍截住搜查將證據攫之而去此爲第二幕名曰「搜證」 
　　第三幕王巡官被搜之後回分所報告適分所長侯樹友小受感冒服藥擁被而臥一一告訴正在商議交涉間日本第七十三聯隊中隊長牟田祜三郎率兵二十餘名排闥直入大聲呼曰所長在那裏侯分所長不及回答牟田從兵即將侯揪扭毆打彼此言語不通强者自然占勝卒偪侯出具謝罪狀侯誓死不從日軍再三脅迫且爲之代擬稿底覔録如下（謝罪狀和龍縣警察第三分所所屬巡警姜守山及通事韓龍秀兩人等中華民國九年十二月四日同縣新明社三道溝青山子蘿月坪屯所謂居住鮮人不啻脅迫極甚又况同地方内居住鮮人婦女强姦爲刧兹以至願記名捺印詞狀提呈願書詳察欲警事實次貴隊附將校憲兵並以外務省巡查本區分所所屬巡警通事立會事實甚是警詳明則本之事件貴國軍隊威信名譽欲毁欲損是以併爲貴國軍隊作戰行動可爲妨害在於木而不於他故誠恐甚具之心泰多不啻將來不能行此不法之意兹以自服空口無憑立字謝罪三道溝駐屯大日本帝國軍隊隊長牟田祜三郎殿和龍縣明新社警察第三區分所長侯樹友中華民國九年十二月五日立）此書具後强令蓋章簽名侯不允日軍搬柴燃火作縱火狀此爲第三幕名曰「逼書」 
　　第四幕彼時狂風怒號商民大恐哀求日軍日軍弗聽商民乃哀商侯分所長權爲簽名以此被脅之文書當然不生效力也侯無法遂簽日軍乃携之而去此爲第四幕名曰「烽火計」 
　　此一齣簇簇新鮮之戲讀者見之將發如何之感想乎嗚呼（九年十二月二十六日稿） 
[外人助賑之熱心]  
　　字林報河南彰德二日通訊云坎拿大敎會已電滙美金五十萬元助河南賑災經費該省現有坎拿大敎會兩所辦理賑災事宜 
　　字林報云聞麥加利銀行天津支行已撥助賑災經費洋二萬五千元 
[卾軍隊欠餉之危機]  
　　大陸報四日北京電云卾督王占元之代表五人今日到京因卾省兵　十萬人八個月未發餉銀請中央撥欵維持政府前已有無力資助之表示兵士形勢日惡聲稱無論中外一概搶刦而武漢商會又反對卾督就地徵稅籌欵養兵之辦法北京使署現　卾省各處外國敎士 
等之呼籲請爲設法以免遭行將發作之慘刼 
[厦門柴米捐風潮之續聞]  
　　厦埠柴米捐風潮已詳昨報兹又據福州方面消息云此事自漳碼征捐禁運後已有斷炊絶食之憂各商店僱夥衆多亦以來源不繼爲患十二月二十二日遂由十途郊商傳集各商界同到行商會館會議由陳會長主張請商會電催省長迅予撤銷否則二十三日起全行罷巿厦門道尹陳培銀聞悉即同警察易廳長思明來知事並邀各商家到厦門總商會開會討論救濟方法議决後卽山易來二氏聯銜通告略謂厦門近日柴米缺乏業由官廳分途設法星夜趕往勿稱驚擾等語一面由總商會逕電李厚基請其卽行撤銷並先向臧師長要求立發公文通知駐漳軍官知會捐局速卽放行柴米船隻以免意外生變陳道尹觀此情形即行赴漳疎通柴米各船立刻運厦詎陳氏去後兩天亦復無效巿民焦急請願設法維持現狀計到會者有一千五百餘人之多羣情正在憤激時有陳茂甫者到會傳述臧師長已允暫行撤銷衆情始慰最後商會乃專函臧師長從速實行暫維民食然後再圖辦理再三詳述巿民始退但各柴店存貨無多或已告罄每柴一把漲價一二角貧户呌苦不堪問有匪徒欲乘機行搶勢甚岌岌越兩日略有柴米運厦卽由易氏布告不准高抬　價然至二十七日止來柴僅有數千觔柴把每元僅購六十觔居民乃大失望而李厚基之覆電至三十日尚未有聞或云李對於此種之請求甚爲痛恨謂同一征稅粤軍行之而樂從北軍繼之而反對而不知粤軍係就地取糧與此情形不同且捐稅較前爲苛人民實忍無可忍如不急爲救濟罷巿之現象將立見矣 
[蕪湖快信]  
　　帮辦安徽軍務馬聯甲在蕪接倪道烺電促回蚌有重要事件會議馬氏即於二日晨由蕪乘安豐艦起程當晚可抵蚌埠 
　　省長聶憲藩前日由津過蚌亦被倪道烺挽留大約俟馬聯甲到蚌開過會議　即可回省 
　　皖軍第五混成旅長史俊玉由省垣接蚌埠電召即乘商輪於三日過蕪赴蚌埠會議 
　　蕪湖警廳長薛保筠因地方要公於一日晚乘輪赴蚌埠見聶省長 
　　蕪湖縣知事余誼密近接新敎育廳長張繼煦訓令大致謂匿名函電及郵遞禀詞概不受理云云余知事已轉行各學校知照 
　　日兵艦嵯峨號前由甯開蕪停泊刻該艦已於一日午後仍開往下游去矣 
　　蕪湖青年會技擊團本定元旦日表演成績並邀各界參觀因雨雪延期刻展期本月八日舉行 
　　蕪湖陰雨日久陽曆新年一二兩日得雪七寸許天氣嚴寒華氏表降至二十八度 
[南京快信]  
　　各縣公民團體控告知事案王省長一律暫擱未批先密飭親信按欵切實偵查 
　　省署諮議改爲秘書謝學霖爲秘書長昨到署辦公省議會昨日未開大會聞在省議員尚不足七十人錢議長昨又用快郵代電催促回籍各議員來省 
　　警務處長王桂林辭職經齊督慰留辭意已打消 
省立各學校定一月二十日放寒假 
　　陽歷新年齊督王省長循例於今日（五日）午正十二時在軍署西花園會議廳公宴紳商學各界要人各機關長官均陪席 
　　軍警政各機關自昨日起已一律照當辦公 
　　蘇菸酒事務局長鄭焯緩期至二月一日接事 
　　淮揚鎭守使馬玉仁前日因公赴贛昨已返甯謁軍民兩長後即辭回防 
　　駐奥公使黄榮良昨由滬來甯齊督即於晚間七時在署設宴歡迎 
地方通信 
[松江]  
　　金山電控松人拉租松人因七縣慈善敎育聯合會截留松縣所畸各該縣田租存欵特組織慈善敎育欵産維持　派人截收上海縣所畸之後岡輔元堂及金山縣所畸之金山衛大觀書院田租俾資補現金山縣知事已將松人拉租情形電控省署請予追還並謂金山縣對於慈善敎育聯合會所定之截留松縣欵産辦法遲遲尚未實行兹據省批對於請求追還大觀田租一事謂此項欵産是否屬於府公欵範圍俟令行松江縣知事查復核辦對於遲遲尚未實行一語則謂前據松江縣勸學所控告該縣拉收松江縣學租呈末粘有該縣公欵處所散由單上蓋金山公欵處圖記何謂尚未實行云云總之兩縣互拉田租均屬事實不知此事如何解决也 
　　衆院選民不再調查縣公署以衆議員選民資格與省議員相同出示布告不再調查所有衆議員選舉人名册即依據省議員選舉人名册造報如有錯誤准於省議員選舉人宣示期内呈請更正 
[蘇州]  
　　國語講習員畢業名單吳縣公署接奉敎育廳訓令以蘇省國語講習所前經各縣保送入所聽講學員現在均已畢業特抄録畢業各員名單仰該知事酌量録用以資提倡（名單）蔣深元·陸希元·沈润洲·袁以謙·周世勛·張文祿·朱敦書·符宗翰·鈕純仁·韋士新·樊永年·朱晋藩·孫靜有·童成謀·金雋·蔡有麟·胡樹聲·徐兗·陳爾昌·田召曾·王清沅·陳夢蘭·薛慶雲·陳秋·李寶鏞·尹元亮·劉振鵬·高增欣·吳崇儒·張學義·張緩圖·徐年·徐鍾俊·陳春年·嚴大奎·湯韵韻·夏惟清·楊曾順·鄧振遠·張樹興·葉福元·朱容衆·千鑽堅·朱光潤·李醒廣·唐淵·石磐泉·毛海俊· 
　　巿民社組織聯合會蘇州巿民公社不下二十處近由臨北公社社長吳勤樹等發起爲遇事聯絡起見特組織聯合會當經擬具簡章開會通過分别呈報縣署警廳倫考先奉廳批略稱聯合會性質與普通集會結社有異自應由主管官廳核辦據呈已分報縣署俟録批報廳再行核奪云云昨該會又奉縣批已准予如呈備案矣 
　　將有三銀行分設蘇州銀行事業近來頗爲發達現聞本年中尚有三銀行之設立一爲中孚銀行聞地點擬擇在觀前行長爲顧君現充中國銀行滙兌主任要職一爲惠豐商業銀行聞地點已看定西中巿天豐恒金號舊址行長爲陳君現任華孚銀行要戰一爲淮海銀行行長何人現尚未悉刻正在西中巿設法購買某姓基地預備自行建屋 
[嘉興]  
　　商號倒閉嘉興城内北大銜沈恒興洋廣號近因虧欠欵項頗鉅被上項收帳員及各存户聞信來店索取致該號周轉不靈即於三日倒閉聞共虧欵項約七八千金四日各債權人在附近某處集議一切毫無結果刻將該號帳目先行清理後再定辦法 
　　催科丁銀九年份上忙丁銀已届徵收期滿於一月一日起實行加一處罰惟查已完銀數　秀兩處統扯不過三成左右四鄉巨户多未完納致徵收成色異常短折現汪知事以丁銀尚未完納而抵補金又屆開徵特飭催徵吏分往四鄉催科俾各業户將應納銀糧尅日赴櫃清完以重國課 
[揚州]  
　　義務敎育之停頓江都義務敎育經費無着前經勸學所曾所長呈准縣署　徵茶社捐·及登録稅附捐·以期舉行並由曾所長委黄景沂徵收茶社捐欵乃各茶社一致反對故本邑義務敎育迄今尚在停頓中 
　　開辦水警之進行高　湖與江都邵伯赤露等湖本屬毘連現赤露湖已開辦水警擬仿高郵成例經辦漁户編號微收魚稅咨請高郵查照昨江都縣署已准到高郵縣署咨稱以遇有會哨事宜不分畛域辦理嗣後兩縣湖而各漁船均應各守範圍如係郵境漁户入赤露湖而採取仍應各依章程辦理俾免取巧而杜混淆云云王知事已令該管水警官遵照矣 
[鎭江]  
　　練習實彈槍法駐鎭陸軍第十九師楊春普師長讑令所部七十四團各營士兵於本月三日起每日在南門外打靶塲實彈射擊以資練習並函致丹徒縣張知事出示佈告以免　恐 
　　照料華工回國法國郵船安得來彭號航海來華載有華工三百餘人内有百餘人籍隷江都丹徒兩縣已由華工事務所報經駐鎭交涉員轉咨江丹兩縣妥爲照料 
　　組織　榖辦事處鎭江商會總理吳澤民君以本年平　届結存之餘欵併積榖舊有之餘欵計共大洋二萬餘元擬組織積榖辦事處以防災荒業於日昨開會公議公推高君禹言于君小川陸君小波黄君靜泉等經理其事暫惜城廂巿董事辦事處附設丹徒縣城廂巿積榖辦事處公訂簡章十條以資經理即以平價局各欵爲基本金現已函請丹徒縣張知事察核備案矣 
　　維持民食之布告丹徒縣張知事以近日米價有增無减爲維持民食起見出有佈告嚴禁私運並不准奸商　積居奇違即提究不貸 
[南通]  
　　對於處置共有欵産之電爭南滙縣敎育會勸學所致省議會電云南京省議會全體諸公鑒頃讀貴會十一月十六日彚刊朱議員毓賢等提議處置舊道府州屬共有欵産案第三項前項欵産在九年度以前經劃入某縣縣財政範圍及呈由官廳核銷者概不追溯旣往云云敝處以爲此等共産如經原有各縣公同承認在先自可不溯旣往倘祗有一縣潛行呈准未經各縣贊同如吾松江舊府屬之欵産僅爲少數管理人所壟斷者則朱議員等提案第三項云云殊不適用如果議决敝處斷不承認特聞 
[安慶]  
　　一中學潮之内幕安慶第一中學於去年十二月内突起風潮至今尚未解决兹探悉此事内幕係有徐某者對於校長位置有所希冀鼓動少數學生所致日來該校多數學生又羣起與鼓動風潮者爲難並發表宣言書相率離校各敎員亦均憤而辭職故　校已陷於無政府狀態不知何日始得平息也 
專件 
[督辦江蘇運河工程局第一年計劃議案]  
　　第一章工程（甲）裏運河（一）土方裏運可自清江　瓜洲共長三百零八里其中以高郵之西門起至界首之子嬰閘止平距五十五里河底最淺河身最窄蓋子嬰閘以上河底之最寛者四丈最窄者一丈五尺高郵以下河底之最寛者二丈二尺最窄者一丈五尺而高郵與界首間之河底最寛者一丈五尺最窄者八尺河底之傾斜又較上下遊爲小惟其窄與淺故土方工程以高郵與子嬰閘間爲最急且其平日流向如水位至五公尺以下即向北流至子嬰閘爲倒流之止點則因河底緩傾斜與來源不同之關係也今兹施工先將河底配平又使上遊水源增旺流向能趨於一致乃爲得宜但施工之方法約分三類而經費之預算亦有别（一）但濬河身計土四十七萬方每方以四角五分計需洋二十一萬二千元（二）兼展河堤增費五萬四千元（三）培駁河隄增費七萬元高界運河旣以人力疏濬矣在此疏濬期内與疏濬以後本局原有機船六艘即分調至子嬰閘以上如百子堂板閘子二堡三堡高郵以下如五台山寶塔灣瓜洲口淤淺之處施之以撈淺工程於航行亦有裨益第一年出土十萬方需費十萬元「决用第一第三類」（二）壩閘運河之能力限於灌溉及交通而灌溉之樞紐霸閘操之歸江各壩爲淮水之委水大則啓水小則閉但係土壩操縱不靈故九年計劃有活動閘及滾水壩之規定而美國工程師有去除十壩另於邵伯運河中集雙層船閘以節水流之建議其規畫則屬於治淮工程本局在今日僅言治運故歸江壩仍主保留且力求啓閉及時而改建工程尚不能於第一年行之此外運河閘洞由清江至寶應之清安閘歷年於漲水之時實測比較假如清江運河下注之水爲一百方迨至清安閘東西兩岸分洩每秒各在四十方以上其由運河本身下注者不過百分之二三而已水量少則水位低故子嬰閘以下之水能倒流而上也今欲保存運河水位則於東岸閘洞除必需分洩水量外及西岸閘洞無農田之關係當然於水位至跌落之時即行堵閉清安以下西岸閘洞則有湖水濟運愈至高郵濟水愈多此項閘洞有損壞者乃在應行修復之列統計需費十萬元（三）水源裡運水源沂不足恃必仰給於淮此顯而易見者也淮之源在三河淮　各縣冬春兩季灌溉之命脈實繁於此假如三河壩堵築不時致洪湖之水不能由張福河轉入運河高　湖水量又不能越子嬰閘而上則寶應以上乾涸立見如欲濬深　應以上之河身使湖水能倒流而上以地勢觀之爲必不可能之事實故收回三河壩壩工經費計需三萬元（乙）　運河（一）土方中運自台莊至淮陰共長三百五十六里河底最窄九丈四尺最寛四十七丈足資行運惟河底多凸凹淤淺之處上游在黄陵莊與　兒窩之間共長七十里此投傾斜雖有十萬分之十二而因徽湖乾涸來源缺乏灘上集水位在二十公尺上下積水深度常不及一尺故土方工程在所必需下遊在宿遷城附近灘長四十里如從上游河底勾配作百萬分之八十一傾斜度推算在最高之處應切去土方二公尺蓋該處河底高十三公尺五而規定河底高十一公尺五故土方工程爲最大今兹計劃擬定灘上集以上河底傾斜十萬分之十二　　以上百萬分之九十四劉老　以上百萬分之八十一楊莊以上十萬分之六爲通盤整理計灘上集與宿遷二段共土二十八萬五千方每方以五角計需洋十四萬三千元又豆瓣集與皂河及不牢河等處之疏切需洋六萬元共二十萬三千元（二）壩閘中運交通全持乎閘故昔有上八閘下閘八之建設迨漕運廢閘制亦廢終年創口而運河病蓋微湖來源有限河底傾斜又大非閘不足以收效現擬先將　流惠澤兩閘恢復舊制加築雙層式閘旁越河展寛添設滾水壩需欵十二萬元「决議暫用蓄水壩需費八萬元如將來必須用滾水壩時再計議」（三）水源中運河之作用有交通而無灌溉水之來源泗不足恃則仰給於沂劉老澗舊有土壩暫仍其舊而瀠流惠澤即節制水流之利器而交通可以維持（丙）上下游隄工（一）工程上下游隄工事務所以保護運河隄工爲職務以掃工爲保護之方法本局細查掃工三年輪轉拆修永遠無竣工之日上游事務所近年已有改掃工爲石工者乃根本改革之良法也又據上游估册掃工每丈需欵四十餘串石工每丈需欵八十餘串欵之多寡之比不過一倍而掃工包同不出三年石工决無六年即壞之理本局擬將上下游掃工五年之内分别改爲石工譬如上下游修防經費每年五萬逐年以一萬元改爲石工如修防之資不足則由局補助以求一勞永逸（二）防汎河營舊制分汎防守如裏運河之江甘永高寶泥平橋汎是也每汎有汎員有隊目有記名隊目有正兵有副兵每當伏秋大汎於運河隄工三里有一棚二里有巡兵以資防禦本年秋汎期内本局派員查考防守之制亦已有名無實而夏防册内則仍列有一定之名目與開支且汎員一人終歲之俸給不過十餘千文汎兵一人終歲之工食不過三千餘文此項俸工全數出諸屯田租息但屯田之數據調查所得約以四百頃計河兵約以千名計如果核實收放則汎員與汎兵之所得决不止此數本局擬即派人清理如果得有成數即另行編制務令汎員兵丁歲費加增而防守方法須求得實際質言之即爲將來運河歲修費之基礎（丁）沂沐之規畫（一）沂運運可當治矣而今日之沂與運河關係十分重要當然有施治之必要其規畫亦詳見八年施工計畫書但今日之工程祗限於運而中運河之劉老　窰灣之沂河口沙家口二道口徐塘口尚有不能施治者（詳本局九年施工計畫書）爲沂故也必沂治而後運河工程乃有完成之日除中運工程已詳乙項計畫外沂河圖表江淮局已有成本擬自明年起第一步憑成圖調查第二步詳測施工圖而流量事業當然不能停止計需費一萬元（二）沂沐沂與運旣連帶矣而沐與沂亦有同樣之關係蓋沐不治則沂仍病也治沐計畫亦詳八年計畫書本局對於沐河幹流支流明年亦施行調查實測之手續以爲之備計需費洋一萬元 
　　第二章工欵（戊）用欵總數（一）土方裏運河高界一段二十一萬二千元又界首駁堤費七萬元高界上下兩段機船施工費十萬元中運河二十萬三千元（二）壩閘裏閘運河東西兩岸閘洞十萬元三河壩三萬元中運河壩閘八萬元（三）調查測量沂沐二萬元（四）管理工程科辦公費一萬元施工時戽水及築壩監工費十六萬元共計九十一萬五千元右列乃第一年之計畫也預算經費一百萬元除本局開辦至今工程（機船在内）測量已用六萬五千元故以九十一萬五千元計但照本局截至十一月止現有之數不過三十六萬元祗辦裡運河工程尚有不敷應如何籌補及工程之程序方法有無增損之處均請諸君討論施行張　韓國鈞 
雜評一 
[只知有國（默）]  
　　外間盛傳李厚基有南歸之說中央疑而詢之李於是乃有只知有國不知有他之覆電 
　　吾謂李之覆電而僅止此直一滑頭之覆電耳國者非卽北京政府之謂也北政府之謀統一爲國也南政府之護法亦可謂之爲國也李之助北可謂之只知有國助南亦可謂之只知有國助北而認南爲他可助南而認北爲他亦無不可故李之覆電驟觀之覺其愛國熱誠溢於言表細按之則莫知其用意之所在北方政府可以其擁護中央而嘉獎之南方政府亦何不可指爲熱心護法而加以嘉奬官塲通例每以不着邊際可進可退之制爲妙缺而李之電亦深得此中妙訣者哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[一年來各公司航業之調查（四）]  
　　（四）怡泰洋行中英間直接往來之商輪其船舶較多面輪機之較爲新利者厥維怡泰洋行該行於吾國航駛倫敦間之商輪共經理英國格林·與曉霞·兩公司其航路同係由英京出發經錫蘭·星加坡·香港·上海·而至神户爲止兩公司輪舶之比較初則格林多而載量小曉霞則船少而載量巨去年格林公司因英國至東亞之進出口貨蒸蒸日上原派各輪供不應求由是盡力擴充故去年一年中格林公司對於東亞航業可謂改良輪船擴充噸位之預備時代至今始達實行發展之期卽素抱保守主義之曉霞公司（卽英國皇家郵船公司）亦因之有添加新輪之計劃焉　兹將兩公司一年來之擴充情形分紀於次 
　　（甲）格林公司GlenLine上年初該公司派駛中英日本之商輪僅有格林阿儷夫·格林愛維·格林厦門·格林你茀·格林阿潑·等船各輪之載量均在四千噸至六千噸之間至夏秋之際歐亞間商業發達運輸貨量驟增原行各船往來不敷周轉由是該公司先加造四千噸之新輪三艘專以添航中英之路即格林生大Glensanda格林顯恩Clenshane格林泰來Glentara三輪是也嗣因航行各輪其發動機均用煤火燃燒各船艙底盡係尖長每逢遠期行程船中容煤佔積過巨運貨量因之减小故該公司於中日迴航各輪極力改良首先廢除汽船輪式機創造摩托海輪艙底悉變尖長爲方圓形不獨騰出輪機及煤艙地位以裝載貨物并可將向之積水艙改儲汽油其底面旣爲平圓則同一大小之海輪可多裝加倍之貨物且全船僅用摩长小引擎十二具應用燃料較諸煤費可省三分之一故去冬該公司第二次加入中英路之新輪格林亞奇爾號Glenogle即爲首創新造之摩托新輪其貨量有一萬二千噸之巨該公司自改造此輪後以速率艙位·經濟等各方面均獲利益故决計將自中國駛還之各輪一律改造且極力擴　噸位現在各輪已經更用摩托機者有格林厦門Glenamoy格林愛第Glenade格林鷺鶿Clenluce格林茄爾Glengyle等且有格林阿潑Glenapp前僅四千六百二十三噸今自改易摩托機後已擴充至一萬四千噸該輪在三月一號第一次航行可到上海現該公司往來中國之輪船已自九輪擴充至十五輪矣尚有格林茄來Glengarry　格林蘆溪Glenlochy格林皮搿Glenbeg格林格麗Glengree等四輪在建築中本年均可出廠航行來華是該公司在一九二一年中非特爲東亞航業增加至巨之噸位而且於汽船之建築上創一新紀元矣至其營業方面對於日本則祗裝出口貨物而不運進口貨開因東洋之工值過巨輸運上極不合算之故現該公司每一月中可較去年多派一船大約本年每一月中平均有三輪進口到申而其航路則以英國倫敦爲出發之主埠其還航線則有時亦兼赴日内瓦及盎凡爾二埠云（乙）曉霞公司ShireLine（卽英國皇家郵船公司）該公司去歲中之航駛吾國者有卡第根曉Cordiganshire卡摩頓曉Cormarthenshire濆勃樂曉Pemborokeshire等三輪在上年冬間添造六千五百噸新輪一艘名蒙谷末曉Monlgomeryshire預備於今年加駛中國尚有格蘭莫更曉Glamorganshire與蘭拿曉Raduorshire等兩輪亦决定於本年加入歐亞航路中此外則當去年秋間上海經理之怡泰洋行添入卡爾廷南砲台KildonanCotle一輪該論向由英國郵船公司經理今亦由怡泰航駛又有華倫號Vogtlana一船係英政府没收之德艦今亦歸該行經理且亦駛中歐航線足見該行近來航業之經營擴充不遺餘力也 
[飭議維持巿面之辦法]  
　　江蘇王省長近據上海總商會呈稱近來先令大跌商界大受影響現在陰曆年關將届金融枯竭巿面恐慌請求設法維封以濟商困云云王省長據呈後以該總商會所呈自屬實情究應作何維持之處昨特令飭滬海道尹王賡廷與上海縣知事沈寶昌磋議辦法呈復核辦 
[先令巿面之回顧]  
　　去年一年中上　少令漲縮變化之多實爲往年　未有前年此時先令在七先令九辦士去年十二月份先令平均約四先令一辦士半溯自民國三年以來先令頗有上落三年十一月份本埠倫敦電滙價曾低達二先令一辦士八分七民國四年先令約回長六辦士五年又長一先令餘當時匯價最高曾到過三先令六辦士半六年又長一先令四辦士計四先令十辦士半七年最高計五先令六辦士八年計七先令十辦士其時倫敦銀價在民國三年十一月時計二十二辦士十六分三去年二月計八十九辦士半六月忽跌至四十四辦士上月十日又跌至三十八辦士半故自去年二月至今先令相差至七先令一辦士銀價相差六十七辦士四分一之巨云 
[海工程師改良港口之辦法]  
　　浚浦局總工程師海德生前因欲將上海港口成爲世界港口之一曾著有上海港口將來進步之報告分呈各機關備核惟原報告計畫中預計須二三十年始能　事近聞海工程師就各方面觀察對改良港口事宜如能積極進行毌須數十年之工程昨日海工程師於港口技術上規定置備如下（一）在揚子江口開闢一進路與揚子江相接連「甲」江口内之佈置（一）開放港口（二）封閉港口「天」在黄浦江口用水閘「地」在黄浦外造港口「乙」進路之佈置卽揚子江北流之路（一）窒塞其他支流（二）單於揚子江北流築壩（二）建築水閘開闢進路使港口與揚子江隔絶而巨艦得直接自海道由此進路蒞埠吾人欲假定將來港口進出之路線必須經揚子江者當先討論其淤積之情形及附連小河流吳淞舊有航線現已封閉蓋凡江流有低窪之處則他處泥濁水流咸注之如無排水之力其淤泥必日積月累舊航線之淤積職是故也 
[再催華顧問就職]  
　　聯合通信社云公共租界華顧問選出之後迄今已逾三月前商界　聯合會以該顧問遲遲未正式就職曾函詢納稅華人會敦促從速就職昨又有納稅華人王廉方余華龍蔣夢芸等致　議會及工部局敦　正式就職原　録次 
　　致華顧問函漢章日章藕初永森光甫諸先生大鑒敬啓者方公共租界納稅華人會之成立也數十萬之巿民莫不欣然有喜色及諸公堂選爲華顧問又莫不歡然慶得人皆以　今而後諸凡應興應革之事得諸公之等　吾租界巿民必可坐享其福焉顧自納稅華人會成立以來瞬已三月而諸公之被選亦已多日旣未聞有所建議與設施更未見諸公正式就職殊深令人失望豈有所隱情難宣歟否則何　遲至今猶未正式就職耶竊念華顧問之關係於租界巿民之利害極鉅諸公抛棄一已之權利事務尚小有負吾數十萬之巿民之希望甚大諸公名高望重素爲同人　所欽仰者應請俯念吾巿民前途之利害與夫是案之通過不易不避艱難從速正式就職以慰衆望而順輿情曷勝盼切之至 
　　致工部局函敬啓者貴局上年四月間通過華顧問一案俯重吾納稅華人之意志顧全吾數十萬巿民之幸福吾人實深感謝惟納稅華人會成立迄今已逾三月宋漢章余日章程藕初謝永森陳光甫五君當選爲華顧問以來亦已多日旣未見有所舉動且未見正式就職之明文殊深失望竊念宋君等皆係著名商人道德學問不特爲同人所欽仰亦爲中外巿民所素知當選厥職莫不深望得人應請貴局明文敦促宋君等從速正式就職以慰巿民殷殷之望而順輿情想貴局素以重信著稱當能俯如所請也 
[章太炎與各省區自治聯會電]  
　　自聯省自治之聲一起雖狂狡不得不順此潮流廣東軍府嘗有改稱聯省政府之說矣而北來政客亦以東南聯省爲言此雖於南孫北徐外别樹一幟要其形式亦無異也鄙人則謂頻年擾亂皆中央政府爲厲階有之不如其無中國旣不能絶對無政府則當使地方權重而中央權輕此自治之說所由起也聯省政府與聯省自治名義似無差别其實有冰炭之殊自治云者必以本省人充軍民長官本省人充軍隊警察而長官尚須本省人民公舉不由政府除授斯爲名實相稱如是層累以成聯省政府則根本鞏固不可動摇是故各省自治爲第一步聯省自治爲第二步聯省政府爲第三步未有各省自治而先有聯省自治是捨實責虚也未有聯省自治而先有聯省政府則啓寵納侮也從前所謂君主立憲·民主立憲者大抵自政府政客提倡成之其事自上而下今言自治則不然千里之行始於足下九仭之臺基於累土其事當自下面上非政府政客所能籠罩也若昧於步驟貿然歆求聯省政府斯乃妨害自治之大端何者聯省政府祗求各省附已而不問該省長官軍警是否本省人所充是否本省人所舉藉大名以脅小民援暴客而侮土著其勢有所必至我各省父老兄弟果有誠求自治者甯可使暫時無中央政府不可使暫時無地方主權務在敬恭桑梓無滋他族推賢籲俊百姓與能而現在之南北政府但視以棲流所現在之總統·總裁·與未來之大元帥·非當總統·但視以僧綱匄頭現在之舊國會但視以失業流民現在之新選舉但視以燒香集巿廢興生滅任其自然總不使干預省事事雖稽遲力則磐固若狃於欲速見小之私上者希附政府而得達官下者苟順他人而圖廳長斯乃假借美名販鬻僞物所謂魚目混珠而已夫豈邦人君子之所樂爲歟章炳麟江 
[粤省電招舊議員赴粤]  
　　在滬舊衆院議長吳濂伯連接參院林子超議長曁軍府各總裁電請速偕在滬議員赴粤開會昨吳君已通函在滬議員請即尅期赴粤原函如下逕啓者昨日接子超江電本日接孫伍唐三總裁王部長支電均請速偕在滬同人赴粤開會除分别電覆候輪即行外特此奉聞並將原電附録於后卽祈台駕尅期赴粤蒞會至盼專此並頒公祺吳景濂啓一月五日附鈔「林議長江電」法界霞飛路漁陽里一號吳蓮伯先生鑒森冬日抵粤諸事待商切盼台駕迅偕在滬同人南來以利進行幸勿再緩森叩江「各總裁支電」法界漁陽里一號吳蓮伯先生鑒子超於冬日抵粤盼速偕留滬議員來粤開會孫文伍廷芳唐紹儀王伯羣支 
[米價稍見鬆動]  
　　近日滬上米巿來貨減少巿價奇漲迨至昨日來貨稍多米價遂跌去二角高機白米開九元九角聞前兩日來貨稀少原因緣政府前次發表於各項貨物附徵賑捐定十年一月一日實行故内地各埠各行家將貨積壓不裝來滬日前（三日）米船及窰貨船曁各項商貨船經過汆來廟泖港等稅卡並不帶徵各貨船聞言色喜到滬後貨主聞信立發快信通知内地各埠故自前日以來凡裝入内地年關之貨如雜糧北貨洋糖等大宗貨品皆已裝運至内地而昨日南巿浦江中米船與窰貨等貨船共到有一百四五十隻到船旣多故巿面稍鬆云 
[雜糧油豆餅交易所開會紀]  
　　雜糧油豆餅業交易所全體職員昨日在大東門外仁榖公所開特别大會下午二時理事長曁各理事員專務常務場務各職員先後到會計共一百三十餘人齊集後振鈴開會先將所定大連油·大連豆·大連餅·本廠油·本廠餅·及本所股票六種買賣進出成單式樣報告經衆研究之下全體通過該業交易所經紀人額數定一百名於一日起報名十日截止至昨日報名者已有八十餘人將次足滿爰議俟百名報足再定期開經紀人全體大會提議油餅等標凖與證金等事至於開始交易時期擬定陰曆十二月初十日實行惟尚須開理事會核定云議畢散會已五時半矣 
[吳江商會詢對付附加賑捐法]  
　　上海縣商會近接吳江縣商會來函詢問貨稅附加賑捐一事如何辦法滬上爲商業要區諒必先有所知敝處　無確實消息是以函懇希將現在對付情形示知以資考鏡等由該會接函後已將是案辦理情形及已電達中央籲懇緩辦乞未批回等情據情函復該商會查照矣 
[福建學生被拘後近訊]  
　　祖建學生劉　祥陳國瑞江秀清林壽昌王希昂陳晉昌林佑民劉友賢許世雄等九人因閩商陳鳴岐父子並謝翔高等被人暗殺案牽涉在滬被拘暫押地檢廳由譚廳長申詳蘇州高等廳轉詳法部並閩省法庭候示辦理惟電詳多日尚無確切示覆該學生等祗得在該押所候示而公共公堂昨日第二次致函檢廳請將該學生等解送公堂訊明核辦否則交來探帶回亦可一面經中西探捕到廳要求索取該生等九人當由譚廳長諭曰此案迄未奉中央政府並高等廳來電故本廳長碍難擅專着再候示下可也云云 
　　法租界商業聯合會昨日快郵投呈地方檢察諱廳長函云敬啓者屢見報載閩侯學生劉開祥等九人爲陳鳴岐父子及謝翔高遭人暗殺案誤指嫌疑被拘候閩法庭來文迎提等因羣情惶急咸以該學生等旣無犯罪證據深恐一經解閩難保不横遭蹂躪兹學生家屬已在公廨起訴竊仰貴廳爲上海司法獨立法庭用敢不揣冒昧環乞廳長開庭審理詳慎研究以彰公道而順輿情曷勝待命之至 
[新簡駐瑞駐奥公使先後抵滬]  
　　駐瑞典國公使章祖申由京南下轉乘滬甯路車於昨日（五日）晨七時抵滬暫寓大東旅社 
　　駐奥國公使黄榮良於前日抵寧曾誌本報兹黄君於昨日（五日）乘滬甯路中班快車於下午七時到滬即乘汽車至牯嶺路暫寓 
[何護軍使由杭回滬]  
　　松滬護軍使何豐林日前赴杭晉謁盧浙督面商公事兹已事畢於昨日午後回滬矣 
[法租界展緩禁售奬劵紀聞]  
　　上海法總領事前因查得界内奬券店林立大都假慈善名義實與賭博無異曾經知照捕房令各該奬券店售至一九二○年底爲止以致各奬券店主大起恐慌曾央某紳與法總領事磋商展緩期限兹聞法總領事有允展緩二月售至一九二一年二月底爲止之說而各奬券店尚欲要求寛限云 
[江海關又定期焚土]  
　　江海關緝私隊及水巡捕房等在各輪船搜獲之私土日積月累以年計之爲數甚巨前經稅司擬定每年分四次焚燬咨由監督呈報財政部核准去年已迭次舉行在案兹聞該關去年自陽曆九月至十二月所查獲之烟土計三十六擔三十五斤三兩嗎啡安洛茵等二千二百十三兩戒烟丸等估值　平銀八百三十兩五錢又罌粟種子二十九斤已定於本月十三日在浦東窰内焚燬業已函請各機關届時派員監視矣 
[浦江中輪船失慎]  
　　捷克商船阿爾巴特勞斯號載重約一千五百噸近由海參崴駛抵上海泊於兵工廠前江中前夜十時許不知如何失慎燒終夜晨五時海關得報由副河泊司率救火船前往施救但爲時已遲無可挽救晨九時許全船皆燬火至水面船乃沉陷時正副河泊司皆在塲目覩此船本擬赴海州裝鹽其經理人爲大豐洋行 
　　又一消息云兵工廠前浦江中前夜被燬之小商船原爲俄人所有現係波蘭商人之産業因該船向懸掛波蘭國旗也 
[華洋義賑會消息（直隷各縣災况（二））]  
　　（六）新樂縣旱災全縣一百四十七村被災各村顆粒無收餘收穫亦僅五成極貧一萬零五百十七口次貧三千九百六十口自被災後補種蕎麥菜蔬略有收穫（七）饒陽縣早災全縣二百零四村内九十四村早禾枯槁八十七村晚禾枯槁統計收成不及百分之十極貧七萬七千三百五十八口次貧六萬四千三百八十一口被災後並未補種何項糧食（八）青縣全境四百三十三村内二百十二村皆被旱災統計收成扯十分之四境内糧食已不足供給極貧四萬二千七百九十六口次貧四萬一千一百四十四口後補種秋麥（九）晋縣旱災全縣二百二十村極貧三萬九千七百九十六口次貧四萬一千四百七十五口流亡千餘人今種冬麥現已出苗（十）任邱縣旱災重災一百三十七村輕災八十六村統計收成不及十分之三極貧七萬零八百十九口次貧四萬四千一百九十口流亡五千四百餘人災民現食野菜蔓菁山藥葉等災後補種秋麥 
[郵局發行加印郵票助賑]  
　　郵局近來發行加印郵票　以助賑濟此項加印郵票各郵局均有備售計分爲二分者加印作一分四分者加印作三分六分者加印作五分雖照票面二分·四分·六分·售價而如黏於郵件則祗按加印之一分·三分·五分·數目作用其每票加收之一分即用以彚充賑濟云 
[女青年會賑災委員會消息]  
　　本埠女青年會所組織之賑災委員會於第一星期内專集新舊衣服但此委員會之目的非僅收集衣服蓋欲一般熱心公益注重人道有力之女子願犧牲寶貴之光陰略製新衣服寄與被難同胞也祗因響應者爲數尚少尚冀有衣有食熱心服務之女子至崑山路十一號半女青年會會所取料回做工作時間如下星期二上午十時至十二時星期四午後二時半至四時半凡慷慨樂助而無暇製衣服者可以次等衣料棉花等送至該會張釆蘋女士代收 
[國内輪船進出口貨物之調查]  
　　進口貨（甯波）太古公司之新北京輪船昨由甯波裝來之貨有花餅一千塊乳腐二百五十壜紹酒二百四十壜香粉一百六十六包藥材九十二件棉花六十包草席二十五件蟄皮四簍綢子一件又甯紹公司之新寧紹輪船裝來花油二百桶松木九十九件螟蚰七十件草蓆二十一件漿粉十四包雜貨九件（温州）招商局之新濟輪船昨由温州裝來橘子四千一百五十三桶冬笋四百十五簍紙頭三百十件雜貨四十四件（港粤）廣利輪船昨由港粤裝來之貨有紅白糖五千四百二十六包片糖一千四百八十包冰糖三十一包葵扇一千九百件圓荔乾九百零七箱沙籐七百九十四件點銅六百塊錫渣三百四箱檀香二百七十一件蘇木二百七十件大小牛皮二百六十件舊銅三十九件甜橙四十六桶柚子十六件銀子六箱洋布九箱燕　九件水果四簍鹿角三件 
　　出口貨（甯波）太古公司之新北京輪船昨日裝往甯波之貨有白米三千零十八包糖二千八百二十八包黄豆一千四百二十三包點銅一百八十塊青鉛一百六十八件香烟七十五箱烟絲六十件粉絲五十六件藥材四十八件瓜子三十包白蔴十五件雜貨六十件又甯紹公司之新甯紹輪船裝往甯波之貨有白米三千五百二十五包麵粉一千包棉花四百九十包黄豆二百二十六包花生五百四十一包點銅六百塊肥皂一百二十八箱香爐一百十三件糖七十七包瓜子二百十三包洋布一百七十二箱青果橘子五十桶蚶子五十件冰糖七十包鐵二萬七千八百七十五擔雜貨三百十件（長江）甯紹公司之甯紹輪船昨日裝往浦口之貨有糖二百包雜貨六十件裝往蕪湖之貨有糖二百二十三包豆油七十桶洋紗九件鐵七萬三千擔雜貨二百十五件裝往九江之貨有海帶菜九百四十一件糖五百八十包鐵四萬六千三百五十擔雜貨五百零二件裝往漢口之貨有紫銅三百十塊鮮果六十五簍新蔴袋十五件鐵板一百五十件鐵三萬二千八百擔雜貨二百八十六件 
[友華銀行銀巿報告]  
　　中美新聞社譯友華銀行五日報告云倫敦紐約昨日銀價近遠期均未動最近倫紐間滙價爲三五五此間今日定價與昨同僅日金漲至六五巿况不若前三日之堅定投機家買進多賣出少開巿時交易價金鎊四先令三便士半收巿時減半便士金圓價始爲六七後漲至七五半聞印度仍在買銀但目下祗有彼買進故彼或將觀望數日以待銀價之跌若銀價果　　印度必大買進故滙價亦不致大跌云 
[淞滬糧食維持會開會紀]  
　　昨日下午二時淞滬糧食維持會假新閘路商界聯合會開第二次聯席會議到會團體有浙江路代表全定森余衆孚孫伯純新　路代表王肇成謝憲峯滬北六路代表成燮春杜椿蓀愛克界代表陳家寶唐家弄代表　介勤東北城代表陳天生百老滙路代表李澤源邑廟豫園代表徐子航文監師路代表潘冬林四馬路代表張靜鹽全皖厚生會代表孫鏡湖等約百人届時摇鈴開會公推孫鏡湖主席張靜廬紀録（一）主席報告開會宗旨宣　會章草案及經過情形略謂邇來滬上米價日漲顯有奸商投機　　若不設法雜持後患何堪設想非有堅固團體毅力進行　不易　收實效本會組織以來頗得各方贊助現奉公共租界工部局回信實行查禁又各報刊麥警務長發表如有奸商囤積偷運准隨時報告轉解公堂核辦今請到會諸君詳加討論注意調查辦法（二）成燮春杜椿蓀提議本會係各團體組織亟宜先推三科職員分别聯絡木外埠各團體以期集思廣益表决通過隨推舉臨　辦事員（甲）文牘科孫鏡湖成燮春趙南公張靜廬（乙）交際科李澤源陳家實杜椿蓀趙南公徐子航陳天生王肇成孫鏡湖（丙）調查科王肇成吕介勤李澤源陳家寶金定森潘冬林余衆孚一致通過（三）定陰曆十二月初一日開選舉預備大會（四）其　議　俟開選舉成立大會日再行通過至五點餘散會 
[醬業公所開會紀]  
　　本埠土黄酒同業爲反對業外人施某攫取該業公賣總務　　該業營　事　在本城星橋浜漿業公所開第二次緊急會議到者二百餘人當由主席報告後咸以此次季分局長於比額之外加繳外費不遂致將同業公舉名譽素孚之朱錦康撤銷經理並於該　　認之坐股稅（貨物稅）亦經施某從事運動希圖包攬要知此稅與公賣情形逈殊一係見貨粘貼印照二係按數均攤當然非本業人不能顧問且省議會議决物稅一事若非本業人礙難承辦因恐搗亂營業之故而該局長一意孤行祗顧私利不恤商艱實置吾業於死地若無正當辦法惟有暫行停運外將釀成酒坯遷往租界開榨否則當上京控告云云經衆贊成通過哮已薄暮遂宣佈散會 
[滬西救火會成立紀]  
　　滬西曹　渡一隅年來添闢馬路工廠林立商業日漸發達户口亦因之繁增而火政一項尚付缺如現山該鎭立大麫廠封春蓀鼎順醬園吳關慶等發起組織保安救火會其經費由就地各界捐認現已籌備就緒昨日開成立大會並選舉各科幹事舉定主任封春蓀副主任兼庶務員吳關慶理事黄謹生朱鶴雲督察長金福春馬壽鈞管機倪榮壽書記周浴塵帮辦書記兼交際員邵力　會計蔡繼香審查陳竹君姚榆關經全體通過即由封君主席報告　會宗旨及經過情形旋由來賓青年會校長瞿同慶及駐該鎭巡官郝紹宸等致頌詞會員邵力更致答謝詞並由邵君演說略請今日係本會成立之期鄙人略有貢獻希望今日在會同人互抒奮　精神始終不懈努力進行以謀地方公共之幸福云云繼而全體攝影各會員遂將變具洋龍及皮帶車等整隊出發繞游街巿互相試演該區郝巡官親率警士照料彈壓間有童子軍軍樂爲助一時觀者如堵迨操演畢時已薄暮始排隊歸會各宴茶點興辭而散又來賓瞿同慶因見該會火龍皮帶尚嫌缺短當塲助洋五十元交由吳副主任專購皮帶之用 
[公民監視選舉團消息]  
　　江蘇公民監視選舉團自成立後統計江南北各縣之分團成立者共有二十五縣每縣復各設分團五六處·或七八處悄等現各　團紛紛發現辦理選舉人員種種舞弊實據者甚多大率由初　監督及擔任調查之各鄉董事通同作弊如太倉高郵奉賢宜興　定等縣浮濫均有實據嘉定縣初選監督林　楨辦事更屬　預該縣各鄉公民發現種種揑造之選民及濫報不合格者呈訴到縣該知事輒援省會選舉法第二十七條之規定批令選民自行呈請更正該縣公民以選　法第二十七條係指遺漏錯誤而言該知事妄解法理已紛紛控訴到省并有函電陳報到團云又該團日來接到各處送來意見書甚多兹録嘉定公民控告知事電及無錫公民顧蒔青意見如下 
　　嘉定公民請懲舞弊知事電南京王省長鈞鑒嘉定林知事於本屆省會選舉調查事前縱令各鄉調查員任意僞造選民數溢倍蓰後經秉鎔等發現第五鄉調資員朱維仁汪雲魁第七鄉調查員黄同禮第十八鄉調查員陳泰　等僞造選册證據先後呈請查辦林知事又迴護調查員强引省會選舉法第二十七條之規定批令選民本人自行呈請更正不知選舉法第二十七條係指　　 
 
 

Page 11

 
 
錯誤而言今嘉邑選舉調查凡早已死亡及不合選舉資格之人民亦濫人選册甚至由調查員臆造空名充數試問不合資格者旣倖得選權豈肯自承不合死亡臆造者旣實無其人更無出而呈請之理故僞造選册實係選舉舞弊不得强引選舉法第二十七條之規定指爲遣漏錯誤查本年鈞署齊前任訓令第四八一七號開僞造選册即係僞造官文書律有專條云云今朱維仁汪雲魁黄同禮陳泰　等僞造選册均有實據林知事旣縱令於事前又迥護於事後身負監督之任甘與通同舞弊弁髦法令蹂躪民權實堪痛恨應請特派賢員蒞嘉查辦嚴懲林知事朱維仁等以應得之罪一而迅將嘉邑選册重行核實查造以維選政再秉鎔現任第五鄉敎育會會長此電即鈐會章付郵合併聲明嘉定第五鄉公民陳秉鎔丘琪嚴振鍇朱民陳金鎔嚴振鏞第七　公民楊保中姜裕培徐增祥第十四鄉公民孫其文陸耕陽單陛華第十八鄉公民潘昌豫周克昌等叩江 
　　無錫公民顧蒔青對於監視選舉之意見略謂　者選舉國民中自標清節者類多放棄權利旣不願樂聞而謹愿之徒復懾於軍閥之操縱刁紳劣董之把持有選舉及被選舉資格者往往因此失其本能而一般狡黠者反得從中利誘勢逼爲所欲爲致所選議員非頑固官僚即土豪無賴間有　秀亦不啻鳳毛麟角宜其國勢凌替造成今日種種險象噫言之堪嘆兹者又届國會省會選舉之期吾民揆諸共和政體主權在民之義　懲前毖後計自應速即出而負責否則國亡無日矣然則負責之道維何其必先從監視選舉始蓋選舉得人足以代表吾民興利除弊反是則徒供官廳侮弄甚或熱中利祿甘心爲虎作倀届時未有不受其害者雖然監視選舉非紙上空談所能收效必須結合强有力之同志各在本縣實行將事以其情形較熟而地勢復覺便利至於如何監視方法識者已先我言之屢見報端不無中綮惟鄙意尚有一得之愚敢貢諸本團諸君藉資商榷（一）團員之徵求宜由本團具函通知各縣敎育機關就地同時組織以期全省統六十縣咸有此種團體庶免此縣正在監視而彼縣舞弊如故致結果有偏枯之虞（二）抽查之必要應由該縣同志自行聯合各巿鄉精明强幹者刻日會同原調查員或將調查原册再挨户抽查一次最妙註明地點以防混淆一面聲請宣示公衆倘有浮濫或遺漏隨即更正或治調查者以應得之罪（三）選舉時之注意如上届辦理選舉初選時因投票者衆一時未易辦别議由公所發給入塲券以爲領票之據（即入門證）其意非不美也特惜此項入塲券往往操縱於原調查員如遇選政智識薄弱之鄉民彼即勒止不給以備售之他人此種憤技恬不爲恥故一般希望當選者能與此輩通聲氣少可得數十票多則竟有數百至數千不等公然視選民爲猪仔以選舉爲利藪局外人何從而知今欲防其弊祗須由公所預先派員發給任憑選民自由憑證領票如是選民即或不到彼簽名簿上之到字必不敢冒簽蓋有入塲券在外恐防本人到場致生法律上之爭議當軸者自然謹慎應付矣（四）封匭時之監視投票終結自由行政藍督會同辦理選舉者將票匭例須封固以昭鄭重惟當將票匭隨帶公署之際在公民方面設無人伴送其中難免無移宮換羽之弊本届選舉宜由本團同志俟該區投票終了後隨將簽名簿檢數一面伴送票匭至開匭時卸責（五）演說應用之資料凡　於選舉之手續及其條倒宜由本團同志輪迴就地詳爲演講最妙在茶寮酒肆公衆之處則聽者旣多收效自廣而其主旨須在打破金錢運動提倡道德上之選舉俾人人知議員即自身之代表當選他時不可不再三審慎其資格爲歸宿（六）消息欄之商闢本團欲期各縣同志消息靈通與前途發展起見不可不有一種　日之表示然欲處處應付將來遍滿全省六十縣文牘往還恐日不暇給竊以爲宜商諸本埠報館爲本團特闢消息一　（分團 
以期聲氣相應似此較爲便捷如有餘力不妨再組織旬刊或多發印刷品以上所述不過略略端然苟能切實力行雖不敢謂從此絶對無弊要亦未始非補救之一法也 
[證劵物品交易所消息]  
　　證券物品交易所自新年以來各部交易順序及經紀人等略有更調前昨兩日共發出揭示九條發表巿場兹録於下第一百六十八號云雜糧交易自十年一月四日起移至第一巿場今將第一巿場後巿各種交易之順序規定如左開盤證劵·雜糧·紗·花·二盤紗·花·證券·（元六木所股雜糧）三盤紗·收盤證劵·紗花至前巿各種交易之順序仍照前定又第一六九號云第七十號糧食部經紀人華炳甫君提出　業理由書請求　　業經本所承認自即日起第七十號經紀人停止定期買賣又第一七○號云第九十二號雜糧部經紀人何介春君來函請求廢業業經本所承認自即日起第九十二號經紀人停止買賣又第一七一號云第十六號棉花部經紀人楊緒奎自願讓渡與九十一號經紀人王鳳初業經本所承認自即日起楊緒奎停止棉花定期買賣王鳳初准其兼做棉花交易又第一百七十二號云第八十號棉紗部經紀人何麗生自願讓渡與張秉三君業經本所承認自即日起何麗生停止棉紗定期買賣張秉三准其兼營棉紗交易又第一百七十三號云第六十九號經紀人陳子雲自願兼做雜糧交易業經本所承認又第一百七十四號云第三十五號經紀人鄭茂亭君自願將證劵一部讓渡與凌祝眉君營業業經本所承認自即日起鄭茂亭停止證券定期買賣凌祝眉准補第六十一號經紀人專營證劵交易又第一百七十五號云雜　部經紀人張叔敏謝錫琳張少珊吳大奎葉春岩葉惠鈞趙茂華等七家請求廢業業經本所承認自即日起張叔敏等七家均即停止雜糧定期買賣第一百七十六號云第九十號雜糧部經紀人朱大吉請求廢　業經本所承認自即日起停止雜糧定期買賣 
[法水兵槍傷同伴]  
　　元旦晚六時半許文監師路某西人酒店外有法國水兵一人開槍將同船之一不兵擊傷胸部當即送往廣慈醫院開剖施救但形勢甚險行兇者於開槍後經艦長勸告已自行投案現爲法當道所拘留聞因酒店内婦女起釁云 
[小沙渡路越貨傷人案續誌]  
　　上月二十八號夜滬西小沙渡路四百四十號門牌鄉民王東記家被盜多人持械入室當被搜刦去現洋衣飾一百餘元並將王頭額擊傷逃逸報經靜安寺捕房飭探吳柚生與西探堯克協往追獲形跡可疑之海州人馬仲根王鴻章二人解奉公共公廨諭着押候訊究等情曾紀前報昨晨復由捕房將馬王兩人解廨即據中西包探　訴尚有在逃同黨未獲惟事主傷勢業已平復是以傳案　爲質證中西官得稟以人證未齊判馬王　被告仍帶回捕房候展期七天提齊同黨併究 
[甯紹公司股東爭閙案之反訴]  
　　王聲臯昨延郭蘭克律師代表投法公堂控稱原告前被甯紹公司樂振葆等全體董事及股東朱湘順在案下指控　使行兇奉判以證據不足將案注銷在案惟對於原告名譽損失甚巨應請堂上向全體董事追償名譽損失六千元向朱追損失五百元又邵立坤亦延律師到堂請追損失被告全體董事由樂到案與朱湘順均由律師代辦一切中西讞員會判各退去聽候展期核奪 
[徐屬旅滬學生會成立]  
　　徐州僻處省之西北隅光復以還敎育發達負笈滬上者已於去歲十二月十二日組織一徐屬旅滬學生會元旦假美術學校開會討論進行方針對於此屆選舉决計從嚴監視迨攝影散會時已五鐘兹將當選職員姓名列下總幹事蔣天賜（二師二部）陳肅儀（復旦）編輯徐傳瑞（大同）文牘張霞飛（浦東）會計李耀（美術）調查王者香（震旦）交際黄宏度（復旦）庶務孔慶波（承天） 
[滬東公學賑災游藝會紀]  
　　楊樹浦滬東公學鑒於北省災區甚廣特於前晚演文明新劇售劵助賑每人小洋三角其秩序爲（一）絲竹（滬江大學）（二）雙簧（本公學）（三）廣東音樂（滬江大學）（四）趣劇爲偷老爺（本公學）（五）火棍（中國體操學校敎員）（六）正劇爲北方災民之慘史（本公學）（七）客串（來賓） 
[城東女學將開哀祭會]  
　　南巿竹行弄城東女學内定於本月九日開會哀祭楊校長母朱太夫人訃告早已發出臨時職員亦已派定各界所贈輓聯甚多楊君交游素廣想屆時素車白馬定有一番熱閙也 
[部令催辦婚書印花]  
　　江蘇印花稅駐滬辦事處昨致上海縣沈知事函云逕啓者兹奉部令催辦婚書印花杳頒行婚書印花前由省處逕行貴署辦理在案現在是項印花銷數如何查閱各縣多有責成紙業董事預爲備價領購分發各紙舖於發行婚書時附帶銷售頗着成效上海似亦可仿照辦理應請台察如無窒礙之處即希查照辦理並乞見復爲荷一月五日 
[浚浦工程之進行]  
　　浚浦局之挖泥機船海龍號在十六舖以南浦濱一帶繼續挖泥現該機船已在萬裕碼頭附近施工開挖將次移往南段工作以開至高昌廟兵工廠爲止恐該處一帶船　停泊阻碍爰由該局工程師函致淞滬警察廳長請轉令浦江水巡隊潘隊長　飭各項人小船隻一律移開務照工程所規定之章程辦理必須距離一百二十丈方免阻碍云云現潘隊長已奉令督　各種船　從速移泊不得再事觀望矣 
[補充缺額長警之慎重]  
　　淞滬　察廳徐廳長查得所屬各區署所警佐自到差後每將熟悉之警察任意調換即以私人充補查所補各警往往未經　練於警章亦未熟習以致在崗時對於職務毫無經騐遇事尤難解决殊屬非是爰特通令該警正佐查照以後補充缺額之長　必須開呈姓氏履　詳由本廳長親加裁核並着所補之警生來廳面子考騐以定去留云 
[厦門招兵之結束]  
　　厦門鎭守使副官巢安瀾奉令來滬招募新兵曾經招成數營先後送閩訓練在案嗣因接奉李閩督電令停止招募等因故由巢副官遵令停辦業將高昌廟地方所設招兵辦公處撤銷一面已將招兵經手收支各欵造册開報查核并定日内即須由滬返閩云 
[龍華將造營房]  
　　駐滬步兵三十九　所部三營官兵原以西鄉龍華寺爲駐宿處兹自該寺修竣後不便在寺駐紮故由該團張團長擬在該寺附近空地上建造營房百餘間昨已將圖式繪就傳令各工頭核實估計開標投送以便核奪 
[省令通緝奉賢鉅刦案犯]  
　　匪黨陳明山曹雲生楊阿中徐士杰等去年九月間在奉賢縣境迭犯越獄破城刦去罪犯搶掠鹽厫掳刦警察軍械等巨案曾奉軍警各署通緝在案兹因迄未獲案事爲新任王省長查悉業於前日通令本省水陸各軍警一體查缉務獲嚴辦 
[盜賣裝池公所業産之請究]  
　　滬上裱糊同業錦文堂裝池公所業産近被該業中不良份子串同　凌顧三人及五圖十一圖地保嗾令十圖地保郁某蓋戳盜賣與盛姓管業爲該同業查知公舉代表赴上海縣公署呈控請爲提究在案兹聞沈知事察閱來呈以該地保等侵吞國課實爲肇訟之首玩法已極先行諭令本署催徵吏飭提該保等來署詳細訊究並聞該公所業董盛炳銓趙荆崑等亦具呈到縣請爲澈究矣 
[女子被賣贖回後之糾葛]  
　　住居閘北四區一分所境内之老婦朱丁氏有女嫁與李子剛爲妻生一女名巧雲李亡後朱氏又與崇明人沈川富郎姘識未幾朱氏亦故巧雲被沈賣往崇明得價洋七十元嗣由女之外祖母得悉贖回撫養令沈出立　據以巧雲歸朱姓日　婚嫁概不預問現此女已十七歲詎沈前日投該警所朦訴伊女被妻母覇留不放等情經楊署員訊明前情判解司法科核辦 
[鴇婦辯明並非容留幼女]  
　　專查妓寮之中西兩捕前日查至虹口海甯路三千一百零九號門牌廣東妓院内見有六齡女孩王小妹在院住宿以該院鴇婦陳二嫂不應容留幼女違背定章當將鴇女一併帶入捕房分别收押昨解公共公廨請究該鴇延代表律師上堂辯稱該女孩係被告之母撫育原住隔壁屋内惟該屋之樓上闢有門户兩屋相通前日捕房往查時適該女孩在被告處嬉戲確非被告容留且被告之母不日將挈女回籍是以要求給領云云中西官核稟會判王小妹准交被　之母領回以後不准再入妓院 
[再查桂圓店棧房起火原因]  
　　大東門外中華路黄餘秦桂圓店棧房内於一月二日夜半一時半起火焚去石庫門房屋共六七幢已由第一區警察署將該店經理人帶區詰問申解警廳司法科訊究各情已紀前報兹聞該店承保火險若干經趙署長調查起火原因詳報敬廳後即經司法科長傳到店主黄國楨經理王憲典預審供認保有火險是實是晚之火因棧司做工不慎　致商人之住家與店屋離開故聞警趕往已經成災勞難收拾等語問官飭暫留候再派警詳查確實然後復訊核辦 
[縱火行竊押一年]  
　　住居法租界地方之周吳氏家前日被房客韓德釗乘氏出外之時潛入房内放火當被竊去内儲現洋飾物之鐵箱一隻面逸現爲包探楊振富將韓拘獲帶入捕房昨解法公堂請究先由原告周吳氏稱　人是日因事出外即被韓入房縱火行竊請求訊究繼由見證方長源上堂聲稱是日民人見原告家中失火故即帮同上前灌救當時見韓甚慌張旋乘民人取水時逃逸是實詰之韓德釗供民人因見起火畏　逃逸餘供支吾中西　員以韓胆敢縱火行竊實屬不法已極着押西牢一年期滿永遠逐出租界如能將原　交出准予酌減刑期 
[緝獲攫飾匪犯]  
　　住滬城福　路五十七號門牌之婦人尹陳氏於陰曆本月十六日傍晚時由親　家回來行至新北門内舊校場中巿忽來匪徒二名將氏扭住　出利刃嚇禁聲張即將其手臂上所帶金鐲一雙計重四兩許面逸迨崗警趕到匪已遠颺遂將該氏帶赴警局報告轉詳淞滬警察廳令飭偵緝隊查拿去後咋經該隊士緝獲刦匪吳阿三及牽涉之陳根生押送到隊詰其原贓據稱已經變價化用殆盡等語奉飭申解司法科研訊一過判令移送地檢廳訊究到廳後奉檢察官提案預審之下判吳陳二犯分别收押原告着令退去候究 
[冒騙賬欵押三月]  
　　周阿　在四川路一百二十八號門牌西人利達處爲西崽囚冒胡長生煤炭店及李小本等名義騙取洋東賬欵四十三元被該洋東察悉於前日報捕飭探將　拘押昨晨解送公共公堂即據原告西人偕胡等上堂訴明被告冒騙　形訊之周阿龍供詞支吾中西官核供以周不應冒騙判押西牢三月示儆 
[俄人酗酒滋事之科罰]  
　　俄國人司提范司扛曲前日下午因飮酒過量在虹口百老　路手執小刀沿途胡閙經七百九十三號華捕查見向阻不服反欲行兇該捕即鳴警笛召到一千二百四十號華捕七十三號西捕帮同將該俄人拘獲連刀一併帶入捕房押至昨晨由西探康仇解送公共公廨與中西各捕上堂稟明前情請究質之該俄人供因酒後誤犯等語張　讞及英赫副領事訊畢以該俄人不應酗酒滋事科罰洋二十元無力改押西牢三禮拜示儆刀充公 
[昨日公共公廨訊案紀]  
　　昨晨公共公廨民四庭由關讞員會同美丁副領事訊理各案如次（一）昌昇號訴陳森記不理票銀二百五十兩案被告不到「結果」着被告於十天内投案照章具保（二）陳芝谷訴邱聖　攘將伊值洋二千八百五十三元之機花賣與鄔永裕陳詠發嚴厚芳案前判鄔等對於本案無關註銷邱押候訊追兹原告代表律師到堂聲明不服前判要求復審而鄔等之律師反對「結果」此案再由兩造補具書面辯論聽候核判（三）金文星訴王春華合股營　賬欵糾葛案「結果」應再限被告於一個月内邀同原告收齊各賬再核（四）奚雪寳訴奚福祥等欠洋一千四百元案雙方律師同意請求改期一禮拜再訊「結果」照准（五）王正記訴孫宗耀欠洋案「結果」被告交一百元保候訊（六）姚新卿與其繼室馬氏訴子姚星垣孫姚元德姚啓光私取方單變賣案據原告偕代表律師上堂訴稱該方單之地坐落二十七保十三圖係原告夫婦養老之需昔年被子及孫取去近已變賣與法商爲業要求咨知法領事不許受主轉換道契並飭傳該圖地保到案質訊云云被告除啓光不到外餘亦偕代表律師到堂向原告駁詰一過「結果」候飭傳該圖地保到案改期續訊 
　　又午後民一庭由西班牙副領事韋君會同陸襄讞訊理西班牙商綿義洋行訴已倒益大洋貨號股東胡一齋定貨不出請追損失英金六千五百五十七鎊十六先令十一便士案前因胡一齊供該號係與李興記郭福泰陳少芳葛子培陳鳳麟等股開故判胡押候飭傳以上各股東到案再訊兹屆續訊郭福泰抗傳不到餘均偕所延律師到案候質先由原告代表林百克律師令該洋行買辦張姓到堂證明與胡一齋訂立定單貨到不出情形繼由李等之律師向胡盤　據胡答該號實係與李等合開每股銀六百兩伊之股欵係向李借故所有議據抵在李處請堂上着其呈案等語「結果」候飭提郭福泰到案改期續訊又民二庭由陸襄　會同英包副領事訊理鮑伯鏞延林百克律師訴吳蔚農欠洋一千五百元案「結果」改期續訊又民四庭由張襄讞會同美約副領事訊理（一）同豐等莊訴馬煥文不理欠銀案前判决被告償還一萬三千四百兩無保押追兹提訊之下「結果」聽候再核（二）潘祥生訴北京路湧大煤炭號主何錫庭延不將屋遷出請追損失案　原告偕代表律師訴稱原告購該處地皮係建造酒業公所原定去年正月興工因被告遷延至六月始遷致造價大受損失云云被告亦延律師向潘駁詰一過「結果」改期續訊 
[身藏煙土之科罰]  
　　趙阿堂日前身藏大土一隻行經法租界被某號華捕查見以其形跡可疑上前搜出烟土帶入捕房昨解法公堂請究先由捕頭上堂稟明前情詰之趙供實係朋友托寄餘供支吾中西官判着罰洋六十元充公無洋改押二月以儆煙土銷燬 
[同棧行竊之押儆]  
　　無錫人陳君雪前由原籍携帶現洋四百元來申購買貨物借寓法租界菜巿街新大客棧事被無賴王阿二羅小雨兩人所垂涎跟蹤至該棧前晚乘陳因事出外王等撬門人内將陳之竹箱底挖開將洋如數竊去適陳由外歸棧當被撞見將王等扭住喚捕到來將人贓帶入捕房昨解法公堂請究先由原告投訴被竊情形詰之王羅兩人同供民人實係誤爲烟土故此行竊實不知足銀洋求宥中西讞員判王羅兩人各押西牢一年期滿永遠逐出租界贓洋給原告領去 
[誌謝]  
　　昨承銀行週報社惠贈第一百八十一號銀行週報一册誌此謹謝來件 
[江浙絲綢機織聯合會解釋繭行問題並駁正省議會所持開放繭行之理由]  
　　近年絲繭問題爭執已久絲織工商奔走江浙兩省再四呼號度必有大不得已者否則各有職業何必犧牲此光陰而不顧夫亦以絲織貨品爲國貨大宗　業存亡大之爲國家盛衰所係小之爲工商生死所關不得不出全力以爭考之東西各國原料最爲注重蓋以商業立國者原料即國家命脈故即通商往來無不嚴杜原料出口者惟我國則不然熟貨外銷旣以重稅旣擯乃專以原料爲供給飮酖止渴本屬非計攘食飼入甯非至愚即如江浙産絲本供織料繭行收繭是謂分利奪國貨原料之精華供他國製造之需要良可慨也即以江蘇論錫金本産絲之區不二十年至於有繭無絲推之各屬繭行日以多則織料日以少多之弊至於存繭山積少之弊至於減少機張錫金兩邑即將來江蘇各縣之代表不得已於民國四年經省署召集絲綢繭各商及四總商會公議每縣得設繭行五家並保留江甯等六縣另定特别限制不意民國六年省議會忽議修正取締繭行條例改每縣五家爲二十家呈准省長核定以行政處分咨部定案乃省議會本年又有開放繭行之議一若蠶桑之額供過於求出口之絲求過於供有廢止取締條例之必要也者殊不知近來蠶桑狀况與商業上供求問題適成一反比例故工人爲身家性命計商人爲資本財産計事關剥膚連電呼籲固與議員之痛痒不關者情形逈異近年原料之缺已達極點未届秋冬存絲已罄無米之炊至於輟業綢商之困如此上海各繭商絲廠則又吸收太多存繭霉朽運銷無路閉歇時聞繭商之困又如彼覩潮流之相厄慨調劑之無方而蘇議會主張開放繭行諸議員别具肺腸反亟亟焉議撤繭行條例任繭商自由領照甚至咨交復議亦悍然不顧推議員之心務使内地原料盡供爲繭商陳朽之繭俾綢商如臣朔之飢繭商如侏儒之飽兩敗俱傷同歸於盡而後快以人民代表有此種違反民意之議案致南京機工有此次挺而走險之痛劇因果自造夫復何言查此次蘇議會審查報告一則曰「　放繭行有生産激增之原因」夫增加生産舍廣布桑身其道無由蠶　能力甚薄苟桑株有限則蠶種雖多亦屬徒勞且繭行多則蠶尸貪售繭之逸繅絲之具廢而不用適以開遊惰之漸繭行多則蠶户貪售之便繭身早採而蛾力未盡「早採則量較重然蛾絲尚未吐盡」適以耗未吐之絲是以繭區之繭薄劣售價四十餘元而不適用絲區之繭厚良售價倍之而用且有餘故開放　行之反響能使蠶業退化阻碍改良豈有激進之效力此議員應知不可開放繭行者也一則曰「開放繭行有改良絲織之利益」夫改良絲織責在綢商蠶户於繭行無涉繭行之繭一轉移爲　絲　轉移爲外人之原料製造來華無非奪國貨之銷路增中華之漏巵而已且近年江浙兩省改良絲織其進行不爲不猛江寧蘇州杭州湖州丹陽盛澤上海之鐵機木機綢緞日新月異挽回利權不少徒以原料艱窘往往阻其進步不聞議員有提倡之補益反以固陋相譏盲瞽之談識者所笑且土絲廠絲各有適用之宜蓋土絲用鮮繭繅成性純堅樸故本國之綢緞經　可久廠絲用繭灶烘成質脆易斷故外國綢緞不耐久用所以鐵機若用廠絲祗能造成合於外洋各國之綢緞而各國對於我國之絲織品捐稅特重無法運銷若果欲推銷絲織品於國外非取銷單方協定稅而達同等稅則不可而内地所用綢緞尤非土絲不可是以繭行再多則土絲絶跡勢必相繼停輟業且不繼改良何由以云制機工之生命則有效以云促絲織之改良則無涉此議員應知不開可放繭行者也一則曰「開放繭行免少數繭商之壟斷而得以自行推廣　桑」夫繭商猶得曰少數乎徧地繭行蠶户自由安有壟斷之可言歷年絲　爲繭巿所壟斷至於供不　求議員獨不之处乎在綢商日患繭行之多而議員心目中總以爲少何人民代表之言適與民意相左也且開設繭行係一事改良蠶桑又一事以改良蠶桑期之繭商猶以改良農業責之米商也能乎否乎紙上空談何補於事此又主張開放繭行諸議員所未知也一則曰「繭行旣加限止少數　家必有把持抑價之弊農民直接受其害」　又盲瞽之甚矣設行家而把持抑價焉　　户　可以鮮繭繅絲售諸絲商何以今歲未屆秋冬而土絲已罄設農民以抑價而受損焉則榖賤傷農大有唱開弛米禁之調而何以任政府之三令五申禁米出洋乎總之審查報告所持之理由皆片面之浮詞非事實之眞相不獨實業家之貽笑即行政官亦知其非是上年浙省會議廢繭行條例蘇浙兩省輿論沸　幾釀大禍幸賴兩省長深明利害力任限制並令浙江實業廳於本年四月一日召集兩省絲綢繭商大會議定辦法五條呈准蘇浙兩省長咨部在案查當時兩省絲織工　函電紛馳以及呈准原文一切經過手續早經各報披露　議員豈均不見不聞上年浙議員猶得諉爲不諳商情今届蘇議會又議開放繭行　故何耶况五條辦法内載明浙之杭嘉湖紹蘇之甯蘇常鎭松定爲完全絲區永遠　給繭帖而將九府以外推廣　桑作爲繭區今九府以外之　桑尚未推廣驟議開放則　聞某國人欲在蘇浙兩省廣設繭行暗中有人包辦以壟斷我國絲繭商巿間接運動開放之說不爲無因不然者議員之均山如彼而民意之憤激又如此其故伺耶然而限止繭行非一日矣絲價之貴原料之缺且日甚一日是以展緩開放停止繭帖劃分絲區推廣蠶桑且亟亟乎咨部立案期謂絲織國貨稍續殘喘俾江浙數千萬機工留一線生計用心可爲至苦設議員與機織工商苟非九世之仇則放下屠刀立地成佛請無勞越爼代謀而促實業之消亡也旦江浙唇齒相依絲織原料江蘇爲浙江之需要地浙江爲江蘇之供給地兩省利害實屬共同故蘇省開放之案尚木公布而浙江各屬之函電交馳嘶竭呼籲者已如雪片而紛起誰無職業誰願耗其光陰心力而爲無病之呻耶夫事旣關係兩省則興革事項有關法令者如太湖水利然　作國家行政統由蘇浙兩省行政長官根據實業現狀咨請中央制定俾可通盤籌謀彼主張開放繭行諸議員苟無别項作用更何勞越爼代謀而斷絲織之命脈也本會爲維持絲織固有之國貨及工界生計起見敢佈蕘言用以釋議會之疑而正審查報告之誤祈海内實業家進面敎之則幸甚江浙絲織聯合會敬佈 
雜評二 
[選舉監視團（訥）]  
　　監督選舉爲普及事一省之選舉必須各縣皆有人熱心於此不避勞怨起而任監督之責一省之中無一縣不嚴切監督無一縣能容舞弊之人而後一省之選舉乃有良好希望若各縣之監督或嚴或否或盡力或不盡力則其結果不嚴不盡力者必將影響於嚴而盡力之縣而全局被其破壞故監督選舉一事不能有一縣之寛而不盡力也 
　　江蘇選舉監視團發起甚早然據今日報告成立者僅有二十五縣合全省計之尚未及半數且此成立之二十五縣中未必皆能切實從事何蘇人士之徘徊觀望而不前也熱心監督選舉之人少卽可反證熱心選舉舞弊之人多蘇人士尚未明此中利害責任心與名利心尚交戰於中而未决歟不然何徘徊觀望若是 
公布欄 
[上海地方審判廳]  
　　公示送達第一號（全文在本廳揭示塲公布）（民二庭）一件錢劍有訴沈鳳章欠欵糾葛一案（判决主文）沈鳳章應償還錢劍石銀五百三十三兩三錢九分七釐又洋八十七元錢劍石其餘之請求駁回訟費沈鳳章員擔十分之九餘歸錢劍石負擔仰即遵照特此公示右仰受受達人沈鳳章知悉 
　　判决主文（民一庭）一件决定顧　舟與沈映泉抵欵糾葛抗告一案主文本件抗告駁回（民二庭）一件判决吕順發輿陶炳炳欠欵糾葛控訴一案主文原判除駁回被控訴人關於祥泰賬欵及房飯金並訟費部分外變更控訴人應償還被控訴人洋四百六十六元八角四分被控訴人第一審其餘之請求及控訴人其他之控訴均駁回本審訟費歸控訴人負擔▲一件判决張順富與毛安慶米欵糾葛控訴一案主文本件控訴駁回本審訟費　控訴人負擔▲一件判决黄開第與　長康贖房糾葛控訴一案主文本件控訴駁回本　訟費歸控訴人負擔▲一件判决胡本由與周瑞昌　田畝糾葛控訴一　主文本件控訴駁回本審訟費歸控訴人負擔▲一件判决李季恩　徐江氏執　異議控訴一案主文原判撤銷被控訴人訴李星若債務案内本廳查封之上邑二十五保七圖十六舖鐵錨弄口巿樓房兩幢一披屋兩天井並隨屋基地一分二釐准予啓封控訴人在第一審其餘之請求駁回本案訟費歸被控訴人負擔▲一件决定陸五泉聲明窒礙一案主文本件窒礙之聲明照准 
　　批示一　　其章狀讀保由據稱刑事案件已經　　　知不　訴等語是否屬實無從憑信仰候函詢同級檢察廳再行核奪此批▲一件顧竹泉呈爲欠欵不還反行　提請求備案由呈悉王念農等果眞欠爾欵項儘可依法訴追毋庸備案仰即知照此批▲一件楊保廷狀請展限由狀悉准予展五日如違押追此批▲一件殷李氏狀請執行由狀悉候傳　訊辦此批▲一件沈慎企狀領房屋動産由准領此批以上一月五日 
[上海地方檢察廳]  
　　批示朱成才狀悉已　傳矣此批以上一月五日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記（十四）] [  中實]  
　　其餘夕報晚報均派專員往中華會館是日各僑民全體蒞會由九年任會長鍾君執（字民强）爲主席宣讀祝詞各舉樽酒三呼民國萬歲繼由使館人員演說某君言自共和政體成立以來每加一年無論如何必有幾分進步譬之升梯一年升一級迄今亦已升至九級較之前清自已遠勝惟升高者偶一不慎自高下墜反較在低處躓仆者爲危險吾人欲防害示然莫如彼此以手相携實行互助之法則一人偶失足尚有他人牽住不致遽膺　傷云云沙君云吾知到會諸君必盡願實行互助者若懷自私必不來會衆爲莞爾中華會館四壁黏有一年中大事日記乃鍾民强氏手筆辦事精神較北美僑界爲更勝惜乎巴西僑民各執一藝僅以度日生活上立足地尚不足稱穩適近之不能如南美洲之沃根廷智利各僑商設大行號遠之又不能與散處北美洲各地者之財富相比論耳 
筆記 
[重逅記（三）] [  紅舊]  
　　吾於言貞方擬之似仙子愛之若瓊葩不敢稍存褻意殆如稽首禮大士敬畏無懈乃期望愈切隕越益遠竟出人意外夢想所不及者乎維　暮色巳烝瞑烟四合無意尋芳好景盡流　底作嗚咽之聲游船爭歸欵乃不已艇進西泠橋下忽見鄰艇中坐一麗者猛憶與言貞彷彿心忽大躍血沸欲嘔而麗者亦見吾方斜睇送媚嫣然一笑吾急垂眸令舟子速划證此一笑决其必係言貞無疑然而追念十年前之言貞其妖蕩與幽嫻夐乎判矣言貞見吾艇疾進亦命舟子奮追而前與吾艇並行挑我以詞殆如年來杭州勾欄中人藉西湖聖雅之地一顰一睇遂其誘致冶子之能無稍或異嗚呼以命家之女傷行至此豈不可嘆雖然今日之言貞殆勾欄中人且勿及矣則又奈何吾於是告於仲文是時紅蕉亦在座仲文曰吾將告君以言貞墮落之史君其誌之紅蕉曰唯是吾職也將便青年讀之有所悟而勵其行也仲文曰言貞母所出惟一子一女子少殤僅存其女即言貞愛若掌珠遇事輒如其意無或稍逆言貞亦慧麗如仙與吾妹同肄業於幽蘭女塾爲學甚勤與吾弟竹君定婚之明年忽輟學同儕咸奇之吾妹尤系念勿釋屢往探之均託言赴蘇不見其實方臥蓐實林醫院作産婦也先是言貞有乳母王媽自幼褓抱提携無或稍離與言貞居於别院言貞愛之逾生母言貞父供職京師不當歸母又多病三分歲月二分在藥爐病蓐間也家事咸賴其姑母處理之王奴與言貞姑母意勿愜以此言貞與其姑母亦疏放學歸後間一省母餘均依王媽爲歡樂 
劇談 
[霓裳新話] [  野驢]  
　　人徒知緑以童伶色藝雙絶實則緑天性之厚更可以砭薄俗去歲乃師戚豔冰去世時緑適在通州聞　號泣張四先生擬阻其行緑泣告曰爲公則圖報有日爲師則後此雖欲撫棺一哭而不可得矣張爲之動容卽日成行 
　　緑此次來滬即受滬人士一致歡迎投贈之作亦絡繹不絶最近者爲柳遺禹鍾二子 
　　柳遠陶姓爲余舊識在京十年以外於劇學造詣極深能採精取華出入諸家之門性嗜酒酒後則自埋胡索高唱入雲引爲快事而對於後進尤奬掖備至白牡丹元元旦小翠花等之成名皆與有力也今則數千里馳書相告謂緑爲伊東籬軒雜綴中興之功臣其傾倒有如此 
　　禹鐘沈姓苦未識面讀其文矯矯不俗深望其所謂緑蕚吟者早日脫稿有以餉我也 
新聞拾遺 
[　敎員小坍台] [  立德]  
　奉賢南橋鄉某國民學校敎員張某素好漁色十九日午後在宿舍閱報時有女生楊某往校索閱報章四顧無人正返身欲出適被張某所覩見其姿容韶秀頓起慾念招女往宿舍取報女信以眞尾隨入舍詎張忽將舍門緊閉欲施非禮於是駡聲外聞有地棍某甲經過舍側聞聲由窗縫探見破門入舍某乃竟將張某綑縛欲送縣懲究嗣經校長憐其顔面攸關出而排解始寢其事 
[道士大出殯] [  警世人]  
　　開封路永和坊隔壁某茅山道院之老道士童顔鶴髮大有仙氣前日忽謂其徒云今夜當脫離紅塵如明日有人送信來可對以吾師仙去云云其徒不信告知四鄰是夜果無疾而逝次晨果有人送來一信一時哄動遐邇一般愚夫愚婦目之爲神其徒乃聯合流氓大施歛錢之計將屍體趺坐石缸中向香客募捐竟得三千餘元之巨昨日爲其師出殯一切儀仗應有盡　亦雇印捕二人騎馬開路旗傘亭鑼僧道尼衆綿亘數里之長三十二夫役共舁石缸以代靈柩送殯者汽車馬車絡繹不絶　 
小說 
[社會小說衆醉獨醒（二三九）] [  瞻廬]  
　　第三十八回登講壇侈談敎育訪吟朋僞託文明 
翠娥見老子不在家裏一發肆無忌憚借着談詩爲名常常約吟香到家裏來叙話小賓娘子幾番勸阻禁不起女兒一味撒嬌只說他娘没見過世面現在男女社交公開彼此討論些學問算得是文明舉動誰要你來干涉娘子没奈何只得定下幾條約法從中取締一只許姓宋的上柳姓的門不許翠娥去上宋姓的門二姓宋的來時只許趁没人來往的時候從後門僻巷　出入三翠娥和姓宋的談詩須得自已在旁監督只許在書房裏面談些斯文話兒多則一點鐘少則半點鐘談畢便去不得逗遛那時翠娥只要和吟香常常見面便依了他娘的三章約法有時翠娥因事出門他娘便差遣傭婦跟隨後面不得半步輕離須要同出同歸娘子心裏以爲似這般保險辦法算得萬穩萬妥誰料翠娥跨出了門懷裏掏出些東西暗向傭婦袖子裏一塞又把一手搭在傭婦肩窩上和他喃喃呐呐咬了一會子耳朶傭婦笑嘻嘻的答道好小姐千萬放心任憑小姐這麽長那麽短我的嘴巴是貼着封皮似的再也不敢多說得人錢財與人消災倘然背着小姐搬是非三寸舌兒嚼得雪花一般飛····從此以後娘子的保險辦法完全失了效力然而娘子竟絲毫没有覺蔡但見傭婦伴着女兒一起兒出一起兒進不是說到同學家裏去閑談定是說到元妙觀前去購物娘子深信不疑暗暗喚聲徼倖有時吟香上門來談話娘子板起了面孔趕到書室裏去監視坐定的　兒娘子呌吟香坐在這壁女兒坐在那壁自已横插在中間坐下（恰似西廂記中老夫人模樣）却又擺足了坐馬勢左一顧右一盼烏溜溜的眼珠兒不住的打轉一個頭顱旋到東旋到西簡直没有片刻停止翠娥和吟香談一回詩娘子的頭頸足足有三天的痠痛（絶倒）時時自言自語道虧得日子短吉期一到我把明清皎潔白玉無瑕的小姐（只怕未必）捧上了花轎這　千斤重擔立時可以脫卸以後好好歹歹邪邪正正全是劉姓家裏的門風便和我姓柳的没相干了要是結婚的日子還長女兒一舉一動也要我這般操心掛肚時時刻刻的提防只怕女兒没有上轎娘的心思拆盡癆病都犯了····在那娘子監視的當兒吟香和翠娥都是文縐縐的談些詩句娘子懂不得文墨但覺他們出言吐語是很文明很規矩的不似街頭巷口的男女調情專說些粗俗不堪的話兒更兼吟香見了娘子不住的伯母長伯母短甜言蜜語儘多儘少的竭力奉承 
自由談之自由談 
[記昨日所感] [  鵑]  
　　昨譯一西方雜誌文對於英美法意日五國動曰五大五强窺其意得甚若世界中舍此五國不復有他國者吾又因之有感焉夫以吾國之地大物博人口衆多胡猶不能厠於大且强之列而聽蕞爾三島雄視全球在彼所謂五大五强之心目中吾中國殆猶一彈丸黑子耳悲夫雖然吾願彼大且强者勿遽侈忽自大不見今日之德意志非亦當年之大且强者乎 
[大昌公司徵文揭曉（丁等）] [  冷梧軒女士]  
　　大小嬰孩牌香烟神怪小說 
　　江夏黄香。古稱神童。究竟香與不香。就是姓黄的自已也不相信。幾千年來。神童一靈不泯。投在大世界。。變成一個嬰孩。。口裏進。。鼻子出。人人都說眞香。。他又摇身一變。。飛上小世界。。變成。 
一個人嬰孩。。口裏進。。鼻了出。。人人都說眞香。。這種香孩兒。。連趙　胤都壓倒了。。上海有些富翁。饒他一錢如命。想到接代香烟。。少不得動了個有子萬事足的念。。破産拚命。。日吸大小嬰孩香烟。。還要小老婆吃紅蛋。。希望生出嬰孩來。。到羣嬰會比試。。究竟羣嬰會上。。是香烟的香。。　是香孩兒的香。。要問姓黄的。。纔見分曉。。 
 
 

Page 15

 
 
   
 
 

Page 16

 
 
常識 
常評 
[說命] [  老圃]  
　　生物家有遺傳之說吾國之所謂命卽遺傳也遺傳之質可使之進化然根於先天之所受其進化有一定之限度敎養得其法弱者可使强愚者可使智然尫弱之種不能驟變爲　育下劣之種不能驟進於文明此所謂命也以此爲命則與科學合若以生年月日定祿命則絶無學理可言唐書吕才傳有祿命篇信足以破世俗祿命之說其辭曰漢宋忠賈誼訊司馬季主曰卜筮者高人祿命以悅人心矯言禍福以規人財王充曰見骨體知命祿見命祿知骨體此則言祿命尚矣推索本原固不其然積善之家必有餘慶豈建祿而後吉乎積惡之家必有餘殃豈刧殺而後災乎皇天無親嘗與善人天人之交如影響有夏多罪天命勦絶宋景修德妖星退舍學也祿在其中不生當建學文王憂勤損壽非初值空亡長平坑降卒非俱犯三刑南陽多近親非俱當六合歷陽成湖不共河魁蜀郡炎火不盡災危世有同建與祿　貴賤殊域共命若胎　天壽異科魯桓公六年七月子同生是爲莊公按歷歲在乙亥月建申然則值祿全亡據法應窮賤又觸句絞六害背驛馬身尅驛馬三刑法無官命火也生當病鄉法曰爲人尫弱矬陋而詩言莊公曰猗嗟昌兮頎而長兮美目揚兮巧趨蹌兮惟向命一物法當壽而公夢止四十五一不驗秦莊襄四十八年始皇帝生以正月故名政是歲壬寅正月命借禄於法無官假得禄奴婢應少又破驛馬三刑身尅驛馬法望官不到命金也正月爲絶無始有終老而吉又建命生法當壽帝崩時不過五十二不驗漢武帝以乙酉歲七月七日平旦生當禄空亡於法無官雖向驛馬乃隔四辰法少無官老而吉武帝　位年十六末年户口減耗三不騐後魏高祖孝文皇帝生皇興元年八月是歲丁未爲背禄命與驛馬三刑身尅驛馬於法無官又生父死中法不見父而孝文受其父顯祖之禪禮君未踰年不得正位故天子無父事三老也孝文率天下以事其親而法不合識父四不騐宋高祖癸亥三月生祿與命皆空亡於法無官又生子墓　法宜嫡子雖有次子當早卒而高祖長子先被弑次子義隆享國又生祖祿下法得嫡孫財若祿其孫劭濬皆簒逆幾失宗祧五不驗 
國民常識 
[改用新曆之捷法] [  醉玉]  
　　新曆之合宜於今之世紀已爲人人所盡知新舊曆之不宜並用亦爲人人所盡知矣惟我國人守舊性深民國改革十載尚不能遵守新曆新曆元旦有昏然不知者有知而不　意者此亦爲我國之一大恥也以管見所及除政府嚴逼人行新曆外尚有捷法數則兹録於下 
　　（一）學校年假一律改用新曆學校爲文化之機關凡一舉一動多爲各界所注目故改用新曆亦當從學復起苟學校年假能一律改用新曆使人人知新曆之宜於今之世紀則其他工商各界或能起而應之（觀去歲罷工罷巿之風潮學校之影響極大可知 
　　（二）大公司大商店一律用新曆大公司大商店爲商業之首領且其股東經理多爲開通之士苟其交易能一律改新曆（如發票支薪結賬及關於交易手續等）爲商界倡則仰其鼻息之小商家或能從之如商界一律能用新曆則其他各界不難皆用新曆矣 
　　（三）報紙日曆曆本宜專載新曆今之報紙曆本日曆爲便利各界起見皆新舊曆并載竊以爲不必蓋無知之民多以爲新舊曆可并用也夫報紙日曆曆本爲人人日夕所常觸之物其功效當更易苟出版各部能將報紙日曆曆本一律改用新曆則人人腦海中皆存新曆之日月舊曆觀念必逐漸消滅舊曆不待廢而自廢矣 
　　（四）官吏宜停止慶賀舊曆新年舊曆新年言吏尚有慶賀新年停止辦公之舉此不啻示人民尚注重舊曆也若能於舊曆新年一無所事以表示不用舊曆之决心則人民或易遵從 
 
[時代潮流風中之燭旭光　軍國主義閥軍]  
　　以上數端不過爲寸光所及是否有當尚當質諸有識者（乙種酬） 
商業常識 
[關平銀合上海九八規銀之法] [  承毅]  
　　此法普通合算均以關銀乘「一一一四」四位卽得惟此法一位旣多在事繁或匆促時誠恐訛誤關係綦巨良以海關時間均有定時故納稅單出後當立即完納稅銀俾可省手　又節費用然設因多而誤因誤而　則欲速不達反致僨　今此法雖不敢謂萬全之算然較之他法確有難易之别緩捷之分兹述之如下 
　　此法祗須將訣讀熟即可應用此訣以「一一一四」爲起源例如 
　　（一）一一一四（二）二二二八（三）三三四二（四）（五）（六）（七）（八）（九）則依次遞升卽得例如關銀十四兩五錢在算盤上爲一四五於是見「五」則在「五」本位上起順下排爲「五五七○」再在「四」本位上起順下排爲「四四五六」再在「一」本位上起順下排爲「一一一四」即得九八規銀十六兩一錢五分三釐初看似覺難於記憶其實與斤求兩口訣相同祗數目有異耳此種算法不佞已數數試騐確屬便捷用敢投登以公同好（乙種酬） 
道德叢話 
[新日記之新記載] [  蔡俊夫]  
　　吾人欲考查自已性行莫善於日記然日記所載不宜僅及日常之起居生活與夫偶遇之事項已也必也詳定各項應需記載之規程逐爲登載日程其功月要其績庶應世界之新潮可建新國民之事業乎兹擬新日記中應需之新記　如次 
　　（一）每日須得一新智識處此世界物與物競亦卽智識與智識競智識無限吾人求智識當與日俱進不當或止故規定每日須得一新智護黽勉求之庶乎有濟 
　　（一）每日須行一新道德現世新道德首重互助助人即所以助已正當事業他力或有不逮者我必設法以助之不論大小日行其一亦盡社會一份子之義務也 
　　（三）每日須行一新運動家庭社會種種問題有待改革者頗多不爲提倡永無革新之望吾人口談筆連有可爲改革之運動者日宜致力 
　　歲序新矣一切事業應隨之而俱新　日記之新記載乎吾祝汝日新又新日日新也（乙種酬） 
家庭常識 
[愛子女應該怎樣] [  胡眉年]  
　　父母對於子女没有不愛的道理這是不必說得但是有許多人還没有得到對於子女的眞愛他們所用的愛或者竟同眞愛完全相反這種愛子簡直是害子照我眼簾所觸實在多不勝舉現在且分兩種說來 
　　（一）生理方面兒童的身體比不得老年人冬季下雪的時候兒童非但不覺得冷並且對他有無窮的興味點雪燈啊做雪人啊這種事老年人萬萬不能做的所以俗語有「凍小子餓老子」的話現在一二歲的小孩已經有穿絲綿的羊裘的在於做父母的心裏不過恐怕他冷罷了不曉得過暖之後反要阻碍他的生長那面白肌瘦的小孩大半是這個毛病還有五六歲的兒童還要靠着人抱的這也是不對人身各部有一部分缺乏了運動這一部分就不能發育五六歲的兒童遠不敎他行動對於下肢發育大有妨礙的 
　　（二）這德方　俄國伯爵托爾斯泰一生所持的博愛主義都是起點於一婦人的陶冶托氏嘗說「吾一生的道德事業和吾嬸母夏町AuntTatana有極大關係在我幼年的時候吾嬸母敎吾以愛情的美感吾於是曉得仁愛爲世間最快樂的事次則示吾以甯靜温存的美德眞吾幼年時代的好課本」可知兒童的知識幼稚無所謂道德不道德的做父母的應該注意他的舉動不可說他年幼無知致養成他不道德的習惯我看見有幾個小孩他的父母有時還敎他打駡等事在於做父母的心裏不過一時的戲弄罷了然而他習慣之後要去禁他也禁不住了 
　　愛子女應該從子女方面着想有没有礙他的生長有没有礙他的道德注意他身體的發育造就他完全的人格這就是我說的眞愛（乙種酬） 
衛生 
[糞穢之處理法] [  陳言]  
　　我國人對於糞溺之處理太不講究鄉問厠坑幾同綦布一般農夫野婦且恃此爲謀生之品日夜挹注簸弄有如拱壁城巿熱閙之區山清晨以迄亭午糞擔糞車往來絡繹不絶人家户外無不置一糞桶女孩婦僕各手竹箒相與盪滌其間盪畢即將汚水傾諸道上臭氣蒸騰偶過之眞令人作三日嘔而彼當其境者固夷然不覺也此非特有碍觀瞻且足爲各種危險傳染病之　媒邇年來夏秋二季疫癘頻興此實一大原因用敢就鄙見所及將處置方法略事貢獻以俟大有心地方秩序者採納焉 
（甲）直接處理法 
一·城巿及都邑 
　　以陰溝通糞使美國各都邑糞使率直接納諸陰溝用機打水以輸送之至離巿十數里荒野中總築一池滙集各地輸來之糞穢由無數細管噴出利用空氣中養氣使起化合作用以殺虫消毒故毫無危險余謂我國通商都邑亦可逐漸仿此爲之如上　等處本已設有陰溝擴充固屬易事即未有陰溝之城巿亦亟宜着手建設以分管通入民家與厠坑相屬而於四周野地多設滙納所消毒　仍許鄉民取用倘亦兩得之法歟 
二·鄉野及小都邑 
　　（A）設公坑所鄉野冷僻之區未便設陰溝者可多設公坑所專令人掌其事自當較私坑爲清潔倘能用消毒法以杜危險尤佳至所積糞便則可分給附近農家之與有該坑者夫然則旣可除汚穢而又無損於民同時私坑之禁止亦可着手進行矣 
　　（B）分給消毒藥水此法驟觀似甚難然吾以爲可就各地組織團體專司其事捐欵集資以充購藥之費按期將藥水分給貧民令灑置糞便中實係一種公益事業與修橋補路振饑救寒等性質相同或亦慈善家所樂就乎 
（乙）同接方面 
　　一研究肥料我國肥料不發逹故糞便遂占　業上一重要位置欲令農人遠糞便非從研究肥料入手俾得替代方法不可 
　　二灘輸衛生常識我國普通社會衛生常識絶少彼以爲糞便不過一時稍碍嗅覺已耳至於其中危險則固茫然不知也故負先覺之責者宜時將此種知識灘輸而傳播之或用通俗講演或印行小冊叢書庶可喚醒愚盲俾自知警惕也 
　　此外如法律上之懲禁亦自不可少蓋中國人往往有一種劣根性凡事非至出以脅迫終不肯翻然改行也（乙種酬） 
法制 
[夫婦離婚之法律譚] [  朱思忠]  
　　夫婦以恩義相聯合期在終身不改離婚之說誠非君子所忍言然有時事逢其變難免無情意之睽故離婚亦爲法律之所許但必須兩願始可也兹將民律草案中關於夫婦離婚之規定略舉如左以供參考 
　　（一）離婚須由兩造情願夫婦不相和諧而欲離婚須經兩造之同意若一造欲離而么造不願者則雖　睦亦不得而行之也蓋結婚時旣由兩造情投意合則離婚亦當如此否則以一造之徑情爲之足長離婚之風非法律不得已之意也故除呈訴離婚外非兩願不可 
　　（二）青年離婚須經父母允許凡男子未及三十歲女子未及二十五歲時其婚姻旣由父母主定則離婚亦當經其允許然後始行蓋年輕夫婦智慮未周或因一時之憤遽而離婚難免自貽後悔故爲父母者必當審其一切是否出於兩願然後允之蓋離婚爲夫婦終身之關係不可不慎重也 
　　（三）離婚後親子之監護姻族關係因婚姻解除而消滅惟母子關係成於天性斷不能亦因之而解除也故兩願離婚後關於監護其子之任應屬於父若子不滿五歲者則甫離襁褓尚難離母而獨存此時宜由母監護之無如兩願離婚時凡事均可　容籌議　訂有特别契約者則依契約如兩造訂定幼子至幾歲止另託乳母養育等　　也 
　　（四）離婚後　奩及財産兩願離婚　妻之妝奩及私有財産仍須歸妻　婚姻有效時旣不併入夫婦共有財産中則離婚時亦當任其携去也（乙種酬） 
 
