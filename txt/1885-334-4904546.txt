# 1885 - 334 - 4904546

 

Page 1

 
 
[古今圖書集成告白] [  申報舘點石齋主人啓]  
　　本齋開印古今圖書集成一書所應收第二次銀五十兩曾經一再展限盖因是書前此掛號之時多有邊省遠處之人誠恐有未周知用持寛以時日兹要與諸君約凖以本年臘盡爲度務期從速寄交倘再逾期卽　補寄本齋亦不再　將來出書之日亦不得因前有收據藉口繳銀索書勿謂言之不早也倘有年内續寄銀兩當將股單上所列之號　　名開明寄示其有由漢口掛號者仍就近繳於漢口信和洋行本齋俻有空白收據不難掣取也此布 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分　　八分浙江江西均七分售處仍照曩例揣摩風氣者所宜先睹爲快也 
[五十九號畫報出售] [  申報舘主人啓]  
　　蘇城閶門外有古刹曰西院勅建之大叢林也殿内供奉羅漢五百尊奇形古貌無一相同法身約長四五尺下砌磚臺爲佛座臺則廻環繚繞愈轉愈深咸豐季年燬於刧火今無復興之者吳君友如爲熟游地事隔二十餘年猶能記憶其彷彿兹因南京妙相庵事借題攄寫聊存勝蹟俾後之覽若如地遊其焉報首畫譜兩圖爲沙　山春所繪孩子嬉戲圖後附淞隱漫錄圖說一則准於二十六日出售此佈 
[論病論藥說] [  古曁陽隱岐子稿]  
　　喻氏云治病先論病是也病旣能論矣自然能論藥當治病時必將望問聞切四端悉心領會先論其病起於何因見爲何症其本病在何經其標病在何處表裏虛實詳審不差然後立方用藥又論其藥之寒熱温凉君臣佐便或用成方或宗成方而加减之變通之治病如此卽不十全斷無治壞之理古之名醫不過如是今之爲醫者當亦不外如是若不能論病何由立方復不能論藥何由愈病然論病難而論藥易何也論病之法非熟識靈素諸書精明醫理而於望問聞切四端毫無把握不能論也卽洞悉内經非細心臨症亦不能論縱言浮淡似是而非論與不論等耳至於藥入何經治何病載明本草一閱卽知閒有本草誤註者亦可參合方書而悟之故論病則深而難精論藥則淺而易准也但欲責難精者之未精局外而無從置喙試與言易准者之未准局中究無從强爭有如鬱金入心與包絡兼入肺經治血氣諸痛實開裏鬱乃有寒熱初起而因胸腹悶塞脹痛始則煎用繼則磨汁或胸腹稍效而表邪内陷每至昏迷莫救青蒿入少陽厥隂血分治骨蒸勞熱並不表散乃有身熱不解用以清化卽引邪入裏貽禍不淺麻黃細辛共知齋表散峻味尚不輕用凡遇時邪身熱不問何經何症動用柴葛解飢法或以爲寒重兼用桂附或以爲暑重兼用　鼓更或雜以利下諸味輕則六一散重則檳榔丸豈知柴胡爲少陽經表藥葛根爲陽明經提藥若時邪不在本經誤服柴胡則風動厥逆誤服葛根則氣端痰湧甚至兼用夾雜尤屬變端百出危險一時若此等藥性看過本草無不知者思在臨用而不論耳惟石膏甘辛而淡其性沉寒爲足陽明經主藥兼入肺與三焦專治上炎實火祗能止汗不能發汗而本草謂其辛能解飢發汗其說疑似不可從也如果能發汗何以傷寒治身熱無汗症如麻杏甘石湯桂枝石膏湯必合大表散樂而用石膏亦可見用石膏者不過藉以清熱非藉以發汗况桂枝石膏湯專治身熱大汗之風瘧更可悟石膏非汗藥矣倘温邪癉瘧但熱無汗誤服桂枝石膏湯鮮不爲害曰茅根微甘辛凍人心肺胃三經表散氣血鬱熱治小兒痘疹身熱及大人時邪鼻衂等症而本草與沈尊生諸書謂其甘寒與蘆根同悮也香附通行十二經爲女科要藥時珍以女人多鬱氣通則鬱解故服香附尤效非宜於女人不宜於男子特男子以氣爲主不若女人以血爲主其氣不可過散且李士材以女人氣實而血未大虛者方宜於香附否則捐氣而燥血愈致其疾然則治女子之氣不可多用香附况治男子之氣何可多用香附乎若此等藥性不得盡信本草須多閱方書及試用經騐而領會之尤有奇者治藜藿則一味攻消治膏粱則全投補益抑知用而當砒霜可以救人用而不當參茸無不害人俗謂頭痛救頭足痛救足誚醫之未通者愚謂苟如是對症用藥卽良醫也較諸時醫之亂投鬱金柴葛等味不知表裏上下者實高出幾倍特患頭痛而以足藥救之足痛而以頭藥救之不能論病論藥耳夫論病論藥在臨症用其能而其所以能論者不在臨症而在未臨之先及是多看方書温習參考務審其一定之理又在已臨症之後俟覆診其病情進退愈否務思其合用之藥行之久而臨症漸有所準行之又久而臨症一無或誤庶幾可以獲利可以成名是所禱祀以求者勿訾斯言爲　說幸甚幸甚 
[本舘接奉電音]  
　　昨晚十一點鐘由電飛傳十月二十九日上　一道敬謹譯登○十月二十九日奉上諭本年山東沿河隄埝屢次復决小民顚沛流離情殊可憫迭經諭令該撫妥籌賑撫並特發内帑銀五萬兩以資接濟現在　氣嚴寒被水灾區未經涸復者尚多各灾民棲身無所餬口無資一切困苦情形倍堪軫念欽奉慈禧端休　頤昭豫莊誠皇太后懿旨着戶部於本年節應進宫内銀欵撥銀五萬　兩發父陳士杰核實散放欽此該撫當仰體聖慈軫念民艱之意遴派妥員確查被灾處所分别散放總期實惠均沾不得稍有弊混一面將應辦冬賑事冝督飭各屬寛爲撫恤並將現辦情形隨　奏聞務使民困稍蘇用紓兹系欽此 
[口下紀聞]  
　　同文館招考滿漢學生前聞報名者寥寥無幾兹悉總署於截止後統計旗人有二百餘名之譜知從龍華胄固不乏才學兼優者也至開考日期定於十月内舉行署内考塲過於狹小不足容數百人之多大約須四五日方能考竣○前報載繙譯一項責重事煩當道　分設正副人員多派數人俾資歴練云云兹悉刻已擬定英德法三國各派十人學習繙譯統歸出使大臣節制以專責成惟所派何人及如何定章尚未訪悉耳○前報載總稅務司處西人娶美國副欽差柔君之女爲室一事兹悉該西人名賀璧理博通經史富有才華向在赫總稅務司處總可文　與中國各大憲往來之文移照會悉出自賀君手筆誠西人中之僅見者也本年秋初經赫總稅務司派充廣東稅務司履新後卽將聞務料理清楚請假赴京行合之禮刻已挈其夫人遄返珠江矣○新設新疆巡撫劉毅齋爵中丞錦棠咨調精通俄文之戶部郎中桂君榮已於已前起程同行者有賡君善亦精通俄文者也該省與俄接壤交涉繁多如二 
 
 

Page 2

 
 
君者庶幾能不亢不卑樽俎折衝乎○天主教之例凡　主教履新應將轄下各堂巡行一次順天一省計天主堂之分佈各府州縣者棋布星羅不下數十處現法國主教戴君承田君之夏於本年之夏到京此次循例赴各堂巡視并會晤各該堂神甫於十月初十日乘車出都○日本便署向在東四牌樓六條胡同與東交米巷各國使署相距太遥往來過從諸多不便因亦在東交米巷搆屋一區大加修葺自今春動工刻下方能告竣○匯豐銀行西人來京重價收買金條匯劃銀欵其中稱便者有人而妬之者亦復不少遂由某侍御列之彈章押令閉歇一時各票號及各銀店聞之咸欣欣然有喜色○張朗齋爵中丞部下挖河軍士見有西國男女經過往往肆意　陵西人知若輩難以理喻隱忍不與校後若輩益無忌憚日前竟至辱及某國欽差并其夫人各欽差聞之咸抱不平紛紛照　總署請飭查辦想當道智珠在握必有以善爲維持也○吏部又選司司員施君至徐蔭軒冡宰宅面回軍機處交議摺件要事臨去將摺件遺失庭中次早家丁檢得呈與冡宰冡宰懷之入署令施查取此件查之不獲諉諸胥吏胥吏不服持論不休冡宰乃出件與之施結舌不能答冡宰遂面斥其疏忽之咎○吏部文選司册庫專司捐納勞績等項人員註　之事某甲保奬到部尚未註册該科吏俞姓指撥其疵　將擬駁實則欲索小費故意恫喝之也甲素與徐蔭軒冡宰相識因函致冡宰詢以因何擬駁前將愈姓原信附呈冡宰見内有索賄三百之說大怒立將愈及管册吏某乙斥革○客歳所開海防中原限以一年停止刻下限期已近而所需正復良多經部堂官斟酌有數項男改名目暫且展期其何項停止何項不停改何名目則目前尚爲擬妥云○戶部堂官傳諭各可及入旗俸餉處將本年京外各衙門所來清字咨文蒙字咨文及清蒙字册籍逐件查明彚齊遴派素精清文滿員譯出漢文校對本部稿件是否合符盖清蒙文諸堂官多不認識刻風聞各旗衙門及口外蒙古衙門在部領銀各欵清蒙咨文多有隱藏弊端故須詳細確查云○戶部俸餉處郎中福誠管理入旗領放各項之事向來遇有入旗領項概用清文該處科房繙譯名曰外郎經外郎譯出後司堂各員照文定稿放欵然清文人多不　譯時以多易少以少易多其中百弊叢生皆由該郎中與科房通同舞弊刻經六堂堂官聞知彈劾革職猶恐後來者難保不尤而效之遂由戶部用五百里飛咨各省督撫將軍都統及京中各衙門嗣後如有清蒙各文件概用滿漢合璧欵式以杜弊端○雲南臨元鎭總兵調任普洱鎭總兵一事已見十月十八邸抄該總兵實係鄧榮陞兵部引見排單亦照抄無誤而報房由内閣抄出者誤書鄧榮佳查鄧榮佳係已故未補缺之提督 
[析津氣候]  
　　十月初二三日天氣嚴寒冰凌遍於溝壑北河由蔡村而上節節皆水京津水路幾斷初七日有米船向武清放賑蔡村人民通力合作始將氷塊鑿開船上乏人奏手休然膠住往來河上者至此皆換車遵陸矣初十日前後漸覺陽和氷凌盡化所有舟楫仍可行止自如惟大沽口則水勢極淺輪船有兩三次不能過界者駁裝人貨從界外折回盖水勢使然非防冰凍也二十日又有氷塊隨流而下轉瞬大雪或當全河俱凍云至待賑飢民刻又提男挈女而至哀哉 
[甯郡雜聞]  
　　甯波縣考口期已列前報兹聞學官示諭各童定於十月二十三日起二十五日止各帶筆硯赴明倫堂親填年貌籍貫○鄞縣節孝祠所有已請旌表之貞孝節烈婦女每逢冬至前後彚主入祠一次今歳定期十一月二十六日經理董事預先知照各家屬定於十月十五日各赴本祠領照以　雕工漆匠先時預備届期憑照給主也○郡廟前後大殿及後殿臺亭看樓六廳縣官廳均已竣工城隍神于十月二十日子時陞座開光來觀者約有千餘人至前殿兩廓臺亭看樓頭門儀門建造之費無所出尚須籌捐以成之○甯郡自八月下旬以來久無雨澤若旬日内不速沛甘霖誠恐來年春花有碍也 
[榕鄉塵話]  
　　大滋轄林氏女前許字葉姓爲室月前竟與劉姓錯合鴦鴛葉聞之忿忿不平因之興訟前日經侯官縣署委員吳明府集訊公堂之下人如山立女年正及笄稍有姿色並無羞澀態供稱昔曾受聘於劉兹因阿母又配與葉不得已而從權以全大義復提劉到案衆以爲必風流年少也及視之狀貌頗不揚觀審者莫不揜口胡盧據供去年曾以担魚貨其家嗣托某友說合議定聘金四十元隨付四元爲定水立婚書明府再三詰駁堅不吐實交差帶回聽候再審嗣漣訊一案亦係一女兩婚緣有某氏女當襁褓時先字甲爲室至六歳時復字乙爲養媳合之後已十餘年而甲尚未知去年自外歸始悉鵲巢已爲鳩占遂控於官前經侯邑尊堂訊以該氏先雖字甲但乙已配合多年碍難棄置詎女定欲從甲婉諭再三堅執如故侯邑尊不得已曲從其志着甲給錢與乙另行婚娶甲乙均不遵斷未識賢令尹何以了此公案也○時疫盛行死亡相繼各舗戶抽錢建造清醮夜間迎神按戶派人持燈鳴金擊鼓以壯聲勢有好事者復迎擡閣幾於舉國若狂各處義山新棺如蟻無可安置紳士有倡捐義塚之議○憑仲梓學憲現已交卸於十月十九日起程文武各官俱出城恭送○副主考張星使暫寓南臺公易洋行尚未回粤○福州花會最爲閭閻之害西門洪塘林福安南嶼林灼三二塲近日極爲熱閙城内外約計數百家豈官斯土者未及聞知耶 
[金陵又火]  
　　下浮橋一帶卽水西門之後街也沿河人家有某甲業茗籠析竹爲絲編成方圓小籠而　箬實其中讀陸羽茶經者咸取給焉業雖微而家遂小康有二女諏吉時悉珠圍翠繞以遣之甯俗喜盛飾婦女平時婦女出門必耀其首妍其衣翹其雙鈎一二少年傭婦捧奩具隨輿後粉汗相屬道路咸嘖嘖稱羡以爲榮否則恐落小家模様不得與縉紳伍甲嫁女亦所謂未能免俗者近日兩女以婚姻會歸各携具嫁時之五銖百琲以示盈門有爛是夕姊妹圑坐久乃命灶下嫗爲煎茶解渴時嫗早入睡鄉草草應命並不察積柴中之遺有火種否也夜過半滿屋烈烈篾簍盡灼睡者正在沉酣中驚覺男不及持褚聲之襪女不及繫留仙之裙僅披衣冒烟焰冲出甲同業某乙屋相接亦有女二人將嫁矣妝奩悉備是夕同歸於盡無一存者計所燒不下數千金故兩家都偎傍於瓦礫場中惟痛女兒命薄上月二十四日釣魚巷某宅災此處亦藏嬌窟近以避武鄉試鶯燕早已一空是日龜黨以午膳焚其巢巷例凡遭不測房東房客各認起造之半然當熱市處龜急於利市三倍輒獨任之房東欲援例以請龜答以生涯寂寞持不可究竟該處不怕無助爾添修五鳳樓者二十五日上江考棚之前燒去蘆蓆棚十餘户查起火之由有一家垂一蘆桿於空中桿上並無枯葉相距尺許土銼方燎風忽吹桿拂竈者三人不爲意少頃火竟緣桿直上接灼其烟於是遠者近者爭爲抱甕撲救而颼颼一陣已成一片焦土矣此皆就城内目擊者臚列一二他如太平門外旱西門外等處皆迭有驢山烽火直上雲霄未知祝融氏亦欲博封家姨爲褒后之笑否不然烈火狂飈何每相助爲虐耶 
[觀影戲續記]  
　　影戲曷記乎記善舉也善舉亦多矣或助銀錢或施衣褲或給糗粮雖曾綴列報端曾未聞洋洋數千言連篇累牘而獨此影戲之是記何乃僕僕不憚煩乎曰非也影戲之設可以資涉歴可以廣見聞更可以資勸誡一舉而數善備焉不有以記之坐令顔吳二君之苦心自此湮没烏乎可哉前晚鐘鳴七下余復偕友往觀時則燈燭輝煌座上已履舄交錯洋琴聲錚錚然自座隅起其有小家碧玉繡闥瓊姿繡　初停扶婢而入者則别設雅座於樓上釐然秩然示有别也其戯仍以遊歴地球爲宗旨而畫幅别多換一新已記者不復記請記其前所未見者阿非利加洲俗喜佞神共所香花頂禮者或爲偶像或爲猿猴或爲蛇虺或爲樹木各隨人之所好　奉祀之民俗弇陋不知禮教爲何物又以地近赤道炎熇逼人居恒裸體赤身不以爲辱有一人科頭跣足無衣無褲僅服一白布單半臂顔君曰此爲彼中酋長半臂實禮脹也噫異哉旣現村落景象屋宇皆結草爲之藉蔽風雨村人以獸爲粮持义獵取令人猶若見上古巢居穴處風焉疇謂海外荒陬無懷葛遺胄哉繼現一玫瑰 
 
 

Page 3

 
 
花初含萼繼吐苞旣盛開終凋謝盛衰之感不圖于頃刻見之嗣是而演游戲數事一野人忽人頭忽狗頭隨心所欲變化不常一牙醫爲人箝去壞牙奏刀　然不著形迹一善人黏告白於墻上勸人勿吸昔介煙適有童子素號嗜痂見之乃大爲嚄唶一鄉人設捕鼠機器於路上行者悮踐之欲脫不得痛極聲嘶一野人披髮貙目狀貌猙獰有以食物餉者其人狼吞虎咽頃刻而盡此皆隨意點染亦猶戲場上之科諢也其有足資觀感者一貧民衣食全無束裝至偷敦枯坐階石下一富人見而憐之收令作灶下厮顧廚娘横特甚輒肆兇毆久之貧民不能堪逃至曠野忽聞禮拜堂鐘聲不覺恍然大悟仍返其家適一賣貓嫗來烏圓雪爪佳物也出數十錢購之暇則撫摹消遣主人偶行商地埠其地多鼠子翻箱倒簏無可如何貧民將貓送去頃刻捕盡事聞於國王召至殿下温語曰卿如肯以貓兒割害則宮中府中皆與卿共之百千萬紫標取携當弗吝也自此貧民卽轉爲富民主人聞而喜以女妻之顔君演至此慨然而歎作而言曰人可不有以自立哉當其孤貧落拓時一廚人可以笞辱之及其否極泰來一言之合雖貴爲萬乘且不惜青眼特垂富貴偪人良非虛語人可不有以自立哉時夜已分觀者漸有倦色顔君復演英法德美各國名勝處及夫一二奇聞佚事爲日前所已記者戲隨止人亦盡散客有興觀止之嘆者顔君曰未也請於禮拜一禮拜三趂兹風月良宵儘可再移玉趾諸君旣不惜傾囊以助僕亦何敢憚口舌之煩耶 
[滬濱瑣錄]  
　　西洋涇浜一帶之露天賭攤雖經嚴辦終未能淨絶根株昨日午後會捕局勇王復路經是處賭徒等正在呼盧喝雉當卽拘獲一人并獲擱賭擡之物送入捕房又法捕房二十一號華捕亦獲賭徒所遺之長凳兩條盖捕至時望風者早經通信赶緊收拾過橋而長凳不及取携故爲捕所拿惟人則未獲耳○昨日黎明時八仙橋捕房巡街捕在自來火行後面洋涇浜河内見有一人當卽救起已奄奄一息當送同仁輔元分局嗣聞有英租界某棧主轎役認明雇車送去不知能無恙否○新橋相近有某姓家女年已及笄近患外症倩六馬路某醫生施治據云醫生不取看資惟收藥本某姓以爲便宜本約兩禮拜包好現已月餘所費藥本已有數十千病則依然未愈某姓昨將該醫生扭送八仙橋小巡捕房管押轉解大自鳴鐘聞該醫生已挽人調處未知能寢事否 
[均非善類]  
　　日前本邑北新涇人趙史氏投縣訴稱小婦人孀居鄉曲開設小烟舘藉博蠅頭無賴金豫山遇事生風意圖强佔小婦人不允金竟操刃行兇經人見而奪下爲特投案叩請提徵莫邑尊准詞飭提去後卽有該處二十九保六圖董事某君函稱金實非　分之徒該氏亦不守婦道實屬爲害地方可否飭差驅逐前日邑尊升堂提訊該氏伸訴金圖奸不遂反敢行兇現有兇器可証金供家在新涇開設烟舘去年該氏爲子完姻向小的借錢十五千嗣後屢向索取一味游移此次實因索錢口角並不行兇且小的素與該氏有私何得妄稱强佔邑尊傳該處地保馬少山訊問馬禀金夙與該氏私識邇因該氏與他人有私以致挑酸肇事邑尊謂兩造均非善類本縣早已訪明遂着將金笞責八十板趙史氏掌頰八十下一併驅逐出境 
[請追欠欵]  
　　前紀本縣粮差哀順催粮不力斥革卯名前日袁投縣呈稱小的被廿一保十三圖地保陶象山積欠條銀二百三千有奇廿四保五圖地保欠繳條銀十四千有奇屢催不繳禀請提追莫邑尊飭提該二戶到案訊究 
[泊舟被竊]  
　　上月二十八日南匯縣人吳姓航船裝載棉花並搭客多人駛抵龍華港時夜已深潮水暴漲因卽泊守港灘水手及客人均經睡熟至黎明忽見失去棉花三百餘斤並某客所存銀洋三十餘元當由吳協同該處地保投縣報請緝拿未知能弋獲否也 
[懼罪脫逃]  
　　本邑人某甲在新閘西首小沙渡撑駕渡舟前月某日有信局夥某乙往該處喚渡甲言須滿十餘人始能放棹請君少安無躁可也詎乙性强横遽爾向甲紛爭繼至毆擊甲力不能敵躍入江心旋經鄰船幫同救起然已一息僅存矣當卽奔告甲家倩人舁回至旁晚卽畢命屍父某丙痛子情切隨投上海縣訴寃而乙早已知事不諧奔逃無迹矣 
[火由匪種]  
　　昨報列本城西倉橋某姓家火警一則兹悉事主姓朱在某武衙爲書吏此次被災實係匪人種火事後在該處尋出引火木柴及油紙等物業已報捕緝拿未知能弋獲否也 
[爭充地保]  
　　英租界係上海縣二十五保二三圖地方二十年前無論二圖三圖無人願充地保者圖董乃選田多之戶幾家立爲梱首按年輪充應充之人必另邀能言者代充貼費若干自改爲租界以來反視地保爲利藪於是應充者反向代充者索取貼費而爭充之事亦時有所聞兹屆三圖地保換充之期先有石朗山以吳錦山出名投充由縣批准其兄石松舟以石友祥出名投訴吳錦山卽吳子卿現已病故且今年　輪石友祥充當等語莫邑尊以吳子卿卽已病故豈容隱匿不報將准石友祥接充石朗山又續訴吳錦山非吳子卿且石友祥前年當過地保應輪吳姓云云邑尊批飭册書圖董秉公查覆再行定奪 
[英界公堂瑣案]  
　　花烟館妓女楊寳林者江北人貌甚醜陋前日取鴇母之銀鐲及破舊之元縐珠皮馬甲私奔出外爲鴇之男傭某甲尋見同至捕房捕頭命送英會審公堂由王司馬問供甲供訴前因并稱該妓取過帶擋洋三十元該妓供原籍尚有父母贅婿在家因婿患病由鄰人帶我來滬傭工及抵滬被送入花煙舘現不願爲娼然欲回里又無用資故取其鐲衣司馬判該妓將銀鐲馬甲給還再候　文遞藉該妓又稱情願還鴇洋三十元容自回里司馬謂妓家帶擋概不究追該妓旣願還洋押令繳洋撥充善舉再着覔保回里○開粥店之華阿多訴被桂環九家毆傷一節由王司馬飭將桂環九暫押着華知照伊父投案再行覆訊已列昨報昨據華阿多卽夏阿多同父夏國華到案各訴前因夏國華稱兒子素來安分營生斷不與婦人調笑桂環九亦未告我更無毆打兒子之事環桂九仍執前詞并稱伊父子串供司馬察得夏阿多僅受微傷隨謂爾等雖各執一詞然釁起細微毋庸擾訟着各具結完案惟桂環九須覔保准釋 
[法界公堂瑣案]  
　　英租界德豐衣莊主金炳桂投法公堂禀控萬安樓棧主黎甫仁擔保魏良臣借銀一百兩往追無着保單冩明惟保是問今魏不在滬而黎置諸不理豈能了局等語翁太守准詞着法包探將黎甫仁傳到詰問之下據黎稱魏良臣前着德豐號做衣一千件問明尺寸及做好竟短一寸因之劃去魏在滬時曾當面過割現在伊回廣東矣金炳桂呈上憑據并黎名下久找之帳翁太守謂憑據上並未提及做衣短尺寸事旣已做保自應清理魏旣往廣東着寫信去限十天回覆至自名下轇轕亦應料理云○前報列王氏控蔡季祥將中八仙橋東首平屋十七間抵洋九百元一案據王氏原控除收到租洋代付地租兩期並代出交還頂首錢五十千文又修理錢文外目下結算尚欠洋八百數十元而據蔡算祗欠洋四百數十元光景兩下數日懸殊翁太守着其開帳呈案旋據王氏開帳太守查核之下其間有空租减租欠租等欵蔡則統照原定租價核算以致不符兼原訂抵約載所收房租除去應還利息積洋二百元執有收條於抵欵扣除利息因此遞减今蔡又未取到收條又未積至此數以致兩下懸殊今由翁太守查出空租减租兩項洋一百數十元欠租亦有洋一百數十元　以欠租係王氏經收不力應由王氏認虧空減兩項應蔡承認着蔡還王洋六百五十三元而蔡以王氏初開之帳錯洋六十五元藉此又生枝節太守謂不可因人之錯而錯今着對認洋三十二元五角除去外着蔡還洋六百二十元先還一半限十一月十五日以前交清抵據換過 
 
 

Page 4

 
 
[上海文報局内籌賑叢譚四十四]  
　　兩奉黽求書屋及兩粤同人賜函切中肯綮拜佩之至惟以工代賑事極繁難非嚴佑翁躬自經理同人必不敢另託他友致負厚施一切情形旣無　登報奉聞又無從投遞復函惟有奉懇移玉一譚便可詳悉謹此佈復卽請垂鑒○朱佑翁函云浙西藕舲生由臺灣凱旋寄寓珠湖見丁鏡齋善士刊刻勸賑諸說有感於中因將所賸川資合洋三元助賑馳驅數千里囊並不充而慨然爲之者亦以風波無險聊答上蒼耳又菱防野臾昨因灶突失愼幾兆焚如默禱灶君助賑二元旋卽撲滅値此冬令亢晴風乾物燥倘人人能存此心當不難共消禍患默啓祥和也 
[陳與昌解賑捐棉衣數]  
　　十月念五日同文報局解山東第三批賑銀二千一百九十二兩合庫平銀二千兩交潘振聲先生收放又二十八日解沙洲新棉衣二千件交張雪堂先生散給特此告白 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[私販逞强]  
　　蕪湖江灘某木棚夙爲藏私之藪販私奸儈先將土運匿棚中夤夜始上船出口鬼蜮伎倆習以爲常巡丁已有所聞特以寡不敵衆未敢率爾往搜上月廿一日又有私土巡丁見之立卽報局至夜局員率巡丁十數名前往緝捕木棚中人竟鳴鑼聚衆與乙抗拒木筏上水手更從而和之喊稱盗刦大肆鬥毆次日竟揑禀報官謂局員等夜半毁門恣行搶擄局員亦以販私拒捕等情詳禀道憲想梁觀察明鏡高懸不難水落石出也 
[重利輕身]  
　　山東人之貿易關東者日見其多此次輪船二十餘艘先後出口每船必帶山東人百餘名若輩不肯多出船價往往臥宿艙面霜天雪夜瑟縮如蝟飢不得食寒不得被甚有被風吹落海中者毋亦視錢財太重而視性命轉輕耶 
[施衣有弊]  
　　揚城每至冬令官憲在瓊花觀内設廠施粥好善紳士又施放棉衣俾窮黎得免凍餒不致乞食他方此誠莫大隂功近有各成衣舗所做棉衣均已告成出月初卽可散放然往年散放時尚未能斟酌盡善使貧民均霑實惠盖狡猾之徒探知今日西街散放卽瑟縮趣前哀哀求乞衣旣到手並不卽穿明日於東街又裝成赤肩露肘形狀儘有一人而得雙件者其眞正衣不蔽體窘迫難堪有反致向隅求一衣而不可得在司放者縱能强記一二面貌然人　衆多安能一一辨認其他龍鐘老邁手足殘缺之人當場擁擠不上爲强壯者佔去位置更不知凡幾今屆散放時想當妥立善章庶使千百哀鴻同感俠纊之恩也 
[維揚官報]  
　　十月二十一日江西張叅戎金榜解餉銀到揚○二十二日徐仁山觀察覽揆良辰賀者甚衆○海分司項分轉由省回揚○二十三日朱鹺尹士良從甘肅解餉回 
[鄂渚官報]  
　　十月十二日專辦北河口釐局候補府王興韹坪坊釐局候補同知傅屺孫俱赴局新授湖南長沙府遺缺知府張曾敭住湖南候補通判易象奉鹽道委往應城縣會議鹽課委辦襄陽發審局候補縣張甝赴兩院禀辭並銷武昌讞局學習差署鄖府經歴周顯臣赴任指發候補府籲瓊閣自京引見來省禀到 
[硝磺價貴]  
　　袁州等處素産硝磺價廉而物美安徽曾委員採辦浙江亦委探價値成效昭然非毫無把握者可比十月中旬復有安徽候補從九曾君相時至袁州府屬採辦磺斤惜平日例禁太嚴於是下則有官棧之設行用之抽上則有月錢之收年規之取節節需索處處阻滯以致硝則每斤百四五十文矣磺則每斤六七十文矣然此猶據産處言之也若運全省城則不啻倍蓰蓋本地規費之外沿途釐卡復因例禁而多方留難故商人不敢販運閒有冒險夾帶者僥倖之餘索價亦必昻貫伏思今昔情形在在不同江防海防水師陸師無不以硝磺爲要務旣委員採辦尤宜因時制宜弛　禁令則價値必大跌軍火得便宜之利民閒得販運之利惟不利於中飽之蠧耳江西友人函告如此 
[甯郡試事]  
　　鄞縣考試日期已列前報兹悉是日考童多至一千六百餘名兼有貧苦者及不知自愛之劣牛混入場内賣文賤言首藝每篇一元次藝遞减人數旣衆考桌不數以致後到者自備凳桌外又將龍門脫卸取用文風雖盛士習實壞程邑尊雖出示告誡無如搶冒頂替傳遞等弊終不能免焉能認眞考試選拔眞才也耶 
[花衣被劫]  
　　前晚有竹岡鄉人載運棉花及花皮至申銷售行至龍華附近時已夜分迎潮暫泊驀聞胡哨一聲有匪黨十餘名纒頭操刃駕一小鎗船掠波而至一躍登舟舟子以寡不敵衆蝟伏不敢聲張惟默察口音似土著與客匪參半旣將花衣掠去十八包并棉被一條飛槳向北而去其爲鹽梟耶抑游勇耶想報縣踏勘後必當飭捕拘拿以期盡法懲辦也 
[送德辦泉州漁圑江蘇候補知府張偉堂太守入覲叙]  
　　横海枕戈方切同袍之誼中秋醉月忽深判袂之情此偉堂先生之行豪所以不能已於言也夫自醜虜敗盟黠酋内犯擾我雞嶼宼我馬江雖八里坌力挫兇鋒幾殪九嬰之孽而四角嶼復張餘燄竟罹一炬之灾臥側難容邊事愈棘而吾鄉金島一隅則巢幕者流若未知有狼烟之警也者維時宮保使相湘隂公奉命視師請以江蘇太守偉堂先生倍道來閩相助爲理遂以總辦閩南漁圑設防海口之任專屬焉至則度其要害擴其見聞量海而測淺深登高而覽形勝謂閩南海口莫車於泉漳泉屬洋防莫要於金厦以厦門爲中權樞紐而金島實首當賊衝於是擊汰而前戴星而出以波濤爲寢食以舟楫爲居停勤求布置之方則席不暇煖延攬習流之士則賞必先頒化其梗頑練其胆技綜覈名實約束堅明而又預籌孤島之餉源杜絶奸民之接濟呼援軍於當道而壁壘始新聨大海爲長城而藩籬是固其有留心時務立言居要者則尤虛懷延訪羅禮有加焉盖一則共衛桑梓用濟兵力之窮一則兾備萑苻先定閭閻之志雖伏波聚米武肅射潮立馬而造十三城乘風而破萬里浪不是過也盖至是而吾鄉始有聞戒之心咸作其敵愾之念矣君子謂是役也常則波浪素狎卽爲整頓水師之權輿變則桴鼓相聞可作策應官軍之輔翼用意至深遠也然而有治法尤貴有治人能自力始能合羣力欲求如我公任事之勇蒞事之勤豈易爲繼哉今者窮虜欵關沿邊能戌公行將　旋坷里入勤神京從此攬轡而切澄清不負平生之學連掌而施霖雨出爲慈惠之師又豈第籌畫一方爲足竟其用也乎道之將行書以爲劵謹序時在光緒乙酉年中秋之夕晚生林豪拜手呈稿 
[上海四馬路浦灘文報局内恊賑公所經收賑捐十月下旬清單]  
　　廿七日銳册都門全芸軒翁募知不足齋紫陽仁壽堂存心氏隱名氏知過齋力不足氏清遺堂求平安無名氏巢鶴書屋養性氏無名氏醒悟氏平安十五戶各一元乍浦萬昌園募沈錫卿萬昌園二戶各一元平鹺公所兩元○申單鄉曲寒生募心記四開一個苪文奎八開一个本心　人一百六十樂安昆仲四百磻記振記武林問心傭傭工譬發痧四戶各一百無力們心一百四十謝對記五百六十五孫氏杳愿八十六酒仙裔四開二個樂得爲虛對開一個張記二百量力隨心一百二十五戶共收洋二元虛對開一個小洋五角錢四十七○催單餘姚縣署募侯應庚侯應燏二戶各兩元侯應炫銅洋四元　兩元催單一萬一千六百四十五號募玉屏堂薄玉屏堂葉二戶各伏洋兩元藏山堂薄伏洋一元保玉山房薄保殷齋薄杞菊山房薄藝成堂薄四戶各二百貽穀堂薄四百芸齋氏薄誦芬堂薄三徑堂蔣三戶各一百實收洋五元虛對開一個小洋三角浙省源太祥號李少坡翁募蕭山長河來傅氏蕭山陸氏孺人意雲室内子紹勤堂内室季芳女史眠琴綠隂舘居士六戶各二元馨蘭處女意雲室三齡幼子孔陳氏陳誦芬堂餐霞幼女四戶各一元揚州恊賑公所來邵玉生濟美堂二善士募安樂子保父康無名氏三戶各二千無名氏各五千無名氏二戶各三千不留名八千不留名五千濟美堂頌記四百七慶堂虎記正懷堂季記琴鶴書屋惜隂書屋四知堂致和堂靜記宴春堂木記有心無力人八戶各二百三灶堂三百十八戶實收揚平銀念兩另三錢一分四厘○趙姓一元寧波新關李交來定海廳募金士英四十元粮房衆二十元長興升豐泰昌三湯新豐記裕大園太和七戶各三元阜泰成泰二戶各四千隆泰川記二戶各二元豐裕正源二戶各二十恆豐樂恆潤殷成興三戶各一元五角協泰公和楊成大復興丁源興益成瑞豐恆泰愼裕豐和昇太豫生泰源大瑞裕德盛其昌恆豐十七戶各一元德盛乂錢五百輔仁周恆裕二戶各一千五百大昌立生二戶各一千二百廣生載生大元寳興萬椿裕豐坤源乾豐萬豐坤裕沈元順景豐春生源源萬茂存德十六戶各一千白乾裕八百阜生王椿茂恆三餘三文興寳豐鄭萬利春來升號恊大長生寳山十二戶各六百正泰元天成四德堂永吉同裕復順嘉裕金源興寳文恆和義和萃茂同泰江松盛仲興晉生和生德興煥號順成乾丁二房二十一戶各五百景興元昇源昌仁記恊和泰山裕興震泰新桂林坤記錦成十一戶各四百共一百戶實收洋一百五十四元六角三分五厘又交來候補府照磨陸洋四元珠涇同豐號來無名氏一元高郵丁鏡齋翁募第十二次浙西　　生銅洋三元菱防野叟洋一元銅洋一元○本日共收洋二百零九元六角三分五厘揚平銀二十兩零三錢一分四厘銅洋八元虛對開二個小洋八角○附收江寗賑洋十五元另行詳報 
[上海北市絲業會舘核奬籌賑公所施少欽經收賑捐十月六第八百三十八次清單]  
　　金合盛商船九八銀十兩金陵楊筠棉衣洋一百廿四元黃思方爲室人萬氏求延壽十元榮陽榮記五元廣東曾士芬求子膊痠痛無力卽愈三元無名氏二元庽漢口吟香館主二元無名氏一元○祥發元代募求保平安氏廿元○錢紹雲仲瑜由安慶募寄江寛船來劉存愛堂曹平銀一百兩原來短平五錢公估批申規銀一百零七兩二錢一分劉絜厚以許印玉歴鈔傳一千部資移作賑捐洋一百元内有次洋一元○安徽南陵縣文禹門大令助昌字四千九百四十二號册本洋一百元　仁堂本洋八元無名氏求母患外症卽愈本洋二元○安徽太湖縣經募何慈春堂本洋五十元楊起三本洋二十元彭述信本洋十元於蘭生本洋八元叚三義堂李有花竹齋二戶各本洋六元胡松亭項學明韋鑑盤秋農氏陳盛隆公五戶各本洋四元趙竹平安館公泰爐二戶各本洋三元甸農氏振豐忠介堂曹選卿公楊麗生李錫侯復圓無名恆豐號榮順號和順號十一戶各本洋二元三泰號榮昌號恊成同源同圓楊竹卿雷玉生晋熙和宋挺然等三鳳堂世德堂施俶漁張蔭留無名氏心遮堂晉熙合會稽堂無名氏晋熙快晋熙壯晋熙皂晉熙捕無名氏違社公蓮幕公二十五戶各本洋一元熙州佛中州宋合本洋一元一藥堂方映雪堂孫澗堂書屋金合本洋一元○江霓盤帶來漢口德記號錢一千文○海昌不力子募富貴源頭同字二次一千八百零五號册　經堂洋三元誠益洋一元桐蔭書屋洋一元又一萬六千七百三十五號册陸雲巖洋一元又一萬四千五百四十二號册　德堂洋三元以上十六日 
[上海北市絲業會舘核奬籌賑公所施少欽經收山東賑捐十月十七八日八百三十九四十次清單]  
　　嘉湖記由劉華記交來九八規　三百兩黃祥卿求母延壽求生子并求合宅平安　卅元平湖鼎字順德　代徐香菡閨女求病卽愈十元王棟桂榕求父咳　病卽愈十元蘇州縣僑王賡熙還妻産平安願五元三愧後人寄來四　童子　容　心一元○金匱縣學殷第二十次募無知女孩求病速愈二元以上十七日○思過軒徐佈衣洋二十元劉頤熊求胞叔咸峻病卽愈五元劉頤照　勲頤鰲求父病早愈五元有心子求身恙速愈五元謝源興號二元榮昌和铜洋一元○漢口華　洋行吳輝垣　道生堂規銀八十兩○邗江林隱名氏求妻病卽愈由湖北善後局吳交江裕船來錢十二千文○湖北善後局交江裕船來遠安王少尉勸募無名氏銀五兩又勸募不波山房錢五千文怡怡堂三千文篤慶堂二千文頴川隆徐正緒鄧向周同緣堂積善堂五戶各一千文頴川永　安堂二戶各五百文無名氏三百文無名氏無名氏無名氏無名氏温明友五戶各二百文以上十六戶共合來紋銀十兩○隱名同人以冬至節酒並集資捐做新棉衣伍十件以上十八日 
 
