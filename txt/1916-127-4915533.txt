# 1916 - 127 - 4915533

 

Page 1

 
 
遊記 
[羗海雜誌（二十一）（生入）]  
　　每路自邊界起按站設塘汛五十里一分汛駐武弁一人步兵十五名馬兵五名二百五十里爲一　汛駐武弁二三人步兵三十名馬兵十名先設五百里之塘汛將來墾地日廣次第增設每兵皆授以田一如巡防軍兵屯法惟綠營餉微所有牛具籽種銀兩公家宜貧以半數以耕以守常川駐紥或定期更換防戍有兵則墾户不致裹足而轉運糧餉遞送公文聲息亦節節靈通况由西寗至瑪沁雪山金礦七站之卡成迹可尋（每站礦兵祇設六名）方今綠營兵弁久成虚設以西寗一城而言共有經制六營材官充衢民半籍兵以西寗一鎭而言共有經制二十餘營歲糜巨帑不獲一用倘得改爲屯兵是一舉而兩得矣 
　　一擇要設局以定基礎墾務員不馳西走無一定之駐紥地墾户畏蒙番相逼祇得追隨奔走藉爲保衛每至一處不敢築堡住屋爲久居之計即能久居而墾地過寛委員亦萬難兼顧是宜設定墾務局以繫民心而專責任每局轄敷旗之地視地勢之便利劃分疆界中建局所駐文武員馬步隊凡司書軍役俱全局所有一定地點墾户旣有憑依事務亦有條理初查荒地員司宜合不宜分今有兵屯有塘汛墾户散漫員司宜分不宜合河北員司人數少可分爲三局而總局尙有閒員可調俟境内生聚日繁便將局所改爲郡縣亦屬輕而易舉 
　　以上三者旣寓招徠墾户之意亦爲改土歸流之基礎大約巡防軍駐於扼要之地綠旗營駐於平曠之地墾務局駐於適中之地巡防軍官掌本營開墾及巡查護送事宜綠營武弁掌本汛開墾及彈壓護送事宜墾務員弁堂本境查勘丈放及墾户詞訟事宜 
 
 

Page 2

 
 
時評 
[南北兩異點（冷）]  
　　以前蒙混之時局今乃漸漸明顯矣明顯者何即反對帝制之各省由合而分也其分奈何一則組織己獨立各省於廣東一則召集未獨立各省會議於南京也其所以分之點維何蓋一則迫總統退位而以副總統代行職務一則暫留總統以維治安俟國民選舉後再定去留也 
　　此兩點相去固不甚遠他日或併而爲一未可知也何則以總統退之說固皆視爲當然也然兩點之間毫釐千里他日或從此紛馳亦未可知何則以退位不退於今日固大有别也 
[命令]  
　　五月八日大總統策令任命陸恩長爲長沙關監督此令 
　　又令任命柴維桐署吉林吉長道道尹此令 
　　又令督理黑龍江軍務兼巡按使朱慶瀾電呈警務處處長兼省會警察廳廳長王順存因病懇請辭職王順存准　本職此令 
　　又令財政部呈請將署秘書張之綱叙列四等應照准此令 
　　又令交通部呈請將秘書柴壽宸叙列五等應照准此令 
　　又令陸軍部呈請將張福來崔魁文孫長安均授爲陸軍步兵中校並加陸軍步兵上校銜閻心廣姜永安姚廷臣喻得標石振淸冠萬春均授爲陸軍步兵中校楊朝轉張佐民董樹屏孫淸山孟佐輿牛起順李振東楊開泰郭敬臣周仲平馬汝松王玉腴田慶祥時全勝馬敬忠張廣瑞唐正　均授爲陸軍步兵少校並加陸軍步兵中校銜李瑤詒授爲陸軍砲兵少校並加陸軍砲兵中校銜賀德昌田恩光萬錫平童轉國王邦平劉月亭張廷耀馮志祺吳文　張華山杜際雲楊紫光劉順奎劉炳勳古樂文宋凱黄國楨李樹蕃錢秉鈺孟廣任均授爲陸軍步兵少校彭文標孔繁義均授爲陸軍炮兵少校尹榮申授爲陸軍二等軍醫正趙忠緒授爲陸軍三等軍醫正應照准此令 
　　又令陸軍部呈請將周維楨授爲陸軍步兵中校並加陸軍步兵上校銜黎炳照王育漢均授爲陸軍步兵少校胡育傑授爲陸軍三等軍需正應照准此令 
　　又令陸軍部呈請將安啓剛授爲陸軍步兵中校並加陸軍步兵上校銜毛蓮崑授爲陸軍步兵中校應照准此令 
　　又令陸軍部呈請將張俊峰授授爲陸軍步兵少校並加陸軍步兵中校銜應照准此令 
　　又令陸軍部呈請任命蔡榮壽爲山西陸軍步兵第一營營長王纘緖爲第二營營長應照准此令 
　　又令陸軍部呈請揀派營長員缺應照以顧培恩充任陸軍第十師步兵第四十圑第三營長此令 
　　又令陸軍部呈請揀派圑坿員缺應准以劉陞充任黑龍江陸軍第一師步兵第三圑少校圑坿此令 
　　五月九日大總統策令黄鵠舉給予二等文虎章此令 
　　又令鄭士琦給予二等文虎章孫宗先給予三等文虎章張作賓給予四等文虎章此令 
　　又令圖爾濟色楞額林沁均給予五等文虎章此令 
　　又令任命王運孚代理參政院秘書長此令 
　　又令黄鵠舉加陸軍中將銜王麗中授爲陸軍少將此令 
　　又令胡國棟張靑林授爲陸軍少將此令 
　　又令任命李景林爲鎭安右將軍行署參謀長此令 
　　又令陸軍部呈請將王秉璋加陸軍步兵上校銜　叙擾爲陸軍步兵中校並加陸軍步兵上校銜田秉鈞授爲陸軍步兵少校並加陸軍步兵中校銜應照准此令 
　　又令陸軍部呈請將龔廣益授爲陸軍步兵中校應照准此令 
　　又令陸軍部呈請將葉光華授爲陸軍步兵中校應照准此令 
　　又令陸軍部呈請將趙紹雲授爲陸軍騎兵少校應照准此令 
　　又令陸軍部呈請將鄭逎勳授爲陸軍步兵少校應照准此令 
　　又令陸軍部呈請將朱宗　唐羲承均加陸軍步兵少校銜黄　英加陸軍砲兵少校銜蕭常德郝忠泰均加陸軍工兵少校銜馮光宗加陸軍　重兵少校銜應照准此令 
　　又令陸軍部呈准鑲紅旗漢軍都統奎芳咨請以存鑑升補參領景和升補副參領鮑國安楊桂榮升補印務章京馮振華升補公中佐領應照准此令 
　　又令陸軍部呈准察哈爾都統張懷芝咨請以諾爾布綽克札勒補副參領車凌坡勒哲依補公中佐領應照准此令 
[專電]  
　　北京電　成都陳宦亦來電勸項城退位措詞甚爲激烈並稱如一星期猶不能決當聯合蔡鍔親率精兵攻擊荆襄 
　　北京電　陸軍部四月份開支約在八十萬元左右現尙缺六十萬元無法彌補又參謀本部四月份部員月薪及直轄各學校經費約需十餘萬元現祇有三四萬元亦是無法騰挪連日兩部派員至財政部坐索司長言辭職次長言告假總長言我初到尙不接頭總之不得要領一文不着 
　　北京電　蔣作賓傅良佐兩次長巳於八號互相交替 
　　南京電　倪嗣冲今日由皖乘利濟軍艦來密晤商馮督晚七時出城渡江赴蚌 
[譯電]  
　　廣州電　民軍領袖及各司令宣布南方獨立各省巳正式組成中央政府以代巳廢之北京政府並以廣州爲臨時都城黎元洪爲大總統兼陸海軍大元帥設軍務院分外交財政陸軍司法内務諸部　（十日） 
　　北京電　英文京報載稱馮國璋倪嗣冲張勳在徐會商後致電未獨立各省請派代表至甯會議現信是會目的乃在設法重申項城受權淸室之說俾令於國會選舉之際暫負維持大局之責電文大旨謂袁總統受淸室特别委託組織共和政府帝制發生時局大變今帝制雖巳取消而輿情皆謂民國存在曾經中斷大總統之地位當然取消故不得復承認之言固成瑆惟就法律論點研究之則匪特大總統之地位當於民國四年後終止即副總統之任亦莫不然今縱依據臨時約法以副總統攝任大總統亦非篤論故不如依據袁大總統受權淸室組織共和政府一節而令其暫負維持治安之責保全大局副總統之位亦宜恢復當力請其出而任事一面大總統宜發明令宣布一俟國會召集卽行引退電中又謂國會選舉當謹愼將事激烈派之政客不得容入又議以民國元年臨時約法爲張本及討論分配軍隊整理財政實行徴兵錄用畢業學生懲辦帝制黨領袖大赦政治犯等事　（十日） 
　　　以上路透電 
　　北京電　馮國璋建議袁總統應留任至國會召集之時中國政界多謂此爲袁總統與陸軍黨和解之證袁如退位其權必落陸軍黨之手而不爲南方領袖所得　（十日） 
　　北京電　馮國璋倪嗣冲張勳建議各省除獨立者外應派代表致寗討論留袁總統問題惟叚國務卿近曾建議應在北京召集臨時國會討論重要問題以三個月爲限每省各派代表五人　　（十一日） 
　　北京電　内閣職權規則已於九日公布内有締結條約整頓陸軍宣戰媾和編訂豫算案草擬法律各條　　（十一日） 
　　北京電　英文北京日報得確實消息休戰期限已展長一月　　（十一日）以上德文電 
　　北京電　日置公使因濰縣中國官兵攻擊日兵昨赴外交部提出嚴重抗議中政府已派公府軍事顧問坂西陸軍大佐及王鴻年赴濰調查實情　　（十日）上海日報電 
[東方通信社電（日本人組織）]  
　　北京電　馮國璋張勳倪嗣冲等三將軍之運動調停解決時局其半面伏有複雜之魂膽即將來政權歸北洋派掌握意向巳明恐該三將軍發起之時局解決會難望成立云　　（十一日） 
　　濟南電　佔領周村之革命軍於昨十日午後一時派其一部往攻長山縣畧受抵抗後將該縣之守備隧擊破遂將該縣佔領並捕虜數十人現革軍之士氣甚旺　　　　（十一日） 
　　濟南電　靳將軍於昨（十日）劃定省城警備區域下令戒嚴任命第四十七旅旅長馬良氏爲警備總司令官布告居住該區域内中外商民均當遵守此令日本官憲以與外國人居住營業之自由抵觸故故出嚴重抗議　（十一日） 
　　南京電　長江巡閱副使倪嗣冲氏於今日午後一時至甯即赴將軍府該氏之來人均甚爲注意云　（十一日） 
　　東京電　大隈首相今日於地方長官會議時演說大要如左隣邦之形勢未能平定國情猶復騷然深爲遺憾我帝國常念極東平和爲對外政策之規矩始終一貫不稍變易已在歷史可證此次對中國問題之方針亦不外乎此想與中國有利害關係之歐美列國早能諒我帝國之誠意又中國一部之人心引際雖有妄疑我國之眞意者然苟以虚心注視時局之發展必能翻然認識帝國公明正大之態度感我對中國國民之好意與同情之切實如斯兩國古來之親善關係更加密接可勿容疑云云　　（十一日） 
　　東京電　今日部下諸新聞均論北京政府抗議關於山東事件時事新報曰不符事實之抗議是爲空論北京政府之敢如斯抗議者因苦南方之動亂並憂排袁之熱瀰蔓全國一面以此藉口促護國軍之妥協他一方面則欲轉移一般之人心吹聽日本有侵略中國之野心以播舉國一致之種議論之來豈非爲此其實就我商民之被害守備兵之被害等其事應由我國提出抗議云云朝日新聞則叙安東縣及上海發生之事並此次山東事件謂中國殆與無政府同一狀態忘其自己之不取締竟謂我國官 
憲使嗾革命黨人其所以出此者蓋欲離間我國外交云云　　　（十一日） 
戰電 
[其一（英人路透電]  
　　巴黎電　今日下午公報云凡　　德軍攻勢仍在進行敵軍終夜猛轟三○四山繼於晨間三時進攻爲法軍擊退法軍仍在錫哇芒田莊西北從事回攻杜哇芒伏村等處砲火甚厲法軍在亞　小獲勝利獲法軍防舍兩座地雷陷穴數處今晚公報云香巴業法軍砲隊轟擊維勒須土爾白北而德軍戰壕及排砲並　末此附近交通路末 
斯河左岸砲火稍弱敵軍圖在三○四山西而進攻戰壕一道爲法軍砲火所阻末斯洒右岸及華愛佛有間斷之砲火現悉德軍於星期一日夜間在三○四山境猛攻三次第一次進攻三○四山見今日下午公報第二次在三○四山東北進攻第三次進攻三○四山西面之叢林均爲法軍砲火所阻且大受損失　　　（九日） 
　　彼得格勒電　據　亞細亞之戰局觀之土軍似圖迫退歐新澆附近之俄軍同時且圖在末施境取攻勢各處土軍均受挫衂俄軍佔據第一道戰壕線敵軍屢次猛攻均經俄軍擊退軍事家推料將來活動之中心點將在歐新漢該處土軍預防敗北巳在加爾浦厚集預備兵　（十日） 
　　倫敦電　海格將軍報稱昨夜勒維勒聖代與沙歇間亞美蒂愛爾東北伊泊爾東有地雷戰事戰局未變陣地且有無關重要之砲戰　（九日） 
　　倫敦電　每日電聞得悉德皇親自作書致威爾遜總統懇其勸喻協約國勿恣意延長無謂之報禾舉動　　（十日） 
　　倫敦電　司法大臣開夫今日在下議院宣稱住英國而現赴外國之已婚男子能勝軍役者應即回國投報陸軍當道　（九日） 
　　倫敦電　俄國會議員遊英圑巳抵英倫今日英皇在白金漢宮歡迎之表示其希望英俄在戰後仍然圑結之誠意稱讚俄國奇異之戰績並謂英海軍得與俄海軍提携行事英國得於其他方面扶助俄國至可欣慰英國如何盡其職務如何願爲協約國犧牲貴議員到此自能見之云云　　（九日） 
　　倫敦電　英艦加爾格特號（二三五六噸）已被擊沉船人十四名失蹤　　　（九日） 
　　倫敦電　墨西哥禁銀出口　　（十日） 
　　倫敦電　白星公司船細姆里克號今晨全沉没船人皆脫險　　（九日） 
　　倫敦電　荷蘭某商船救起白星公司船細姆里克號船人一百零七名魚雷爆裂炸死五人（九日） 
　　倫敦電　白星公司船細姆里克號未置武裝當離一百三十八英里時一魚雷倏來擊中機室　　　（十日） 
　　倫敦電　商部大臣任錫門今日在下院稱象牙與橡皮輪圈不能列在禁止入口品之内（九日） 
　　倫敦電　下院今日以强迫軍役案交審查會藍斯台爾氏提議軍役案適用於愛爾蘭當經衆人反對此議卽行打消麥克尼爾氏提議軍役年齡暂勿規定加爾森主張軍役年齡尙 
须延長至四十一歲之上地方自治部大臣華特朗稱軍役年齡由十八歲至四十一歲政府决不更改因照此辦理已可得所需之人數（九日） 
　　紐約電　威爾遜總統覆德之牒文衆頗滿意　　　　　　（九日） 
　　紐約電　德人三名謀以炸彈轟毀裝載軍火之船隻致被判定八年四年二年之監禁罪（十日） 
[其二（德人德文報專電）]  
　　柏林電　德軍大本營九日公報云德軍旣在三○四山獲勝又在化柯爾南面台爾米特南强襲奪獲戰壕數道敵軍圖以大隊奪回三○四山失地未果且大受損失法軍在末斯河東岸錫哇芒田莊境内進攻者亦未得利德軍於此前後共俘軍官三員兵三百七十五人另有受傷 
者十六人獲機關槍九枝陣線他處備有哨隊戰事德兵獲勝（西境戰况） 
　　維也納電　奥軍大本營八日公報云戈爾資橋端數處及桑瑪蒂洛境暫受猛轟桑瑪蒂洛教堂西面之敵軍陣地爲地雷炸毀一部分意軍大受損失奥軍奪獲桑米琪爾山北坡敵軍扼要地點一處奥飛行家以炸彈無數擲擊基哇泊里斯附近之敵營鐵洛爾東陣線數處及里伐附近均有劇烈之砲戰（奥意戰况） 
[公電]  
　　軍務院對外之通電　本軍政府依法恭承黎公元洪爲中華民國大總統業經專電能告在　今特設軍務院直隸大總統由各省都督等任該院撫軍以合議制處理軍國重事大總統未能躬親職務時一切國際交涉由軍務院撫軍長暫行代表爲此通告貴公使總領事領事總督都督以後除地方商民交涉照例仍由各該省軍民長宮與各國　近該地各官廳就近辦理外其中央外交事務一槪改由軍務院辦理特此電聞 
要聞一 
[滇黔桂奥浙護國軍軍政府之宣言]  
　　宣言一　中華民國大總統領海陸　大元帥一職依法應由副總統黎公繼任已由本軍睡府宣言在案但黎公今方陷 
 
 

Page 3

 
 
賊　未克躬親職務查大總統選舉法第五條第二項云大總統因故不能執行職務時以副總統代理之副總統同時缺位由國務院攝行其職今大總統身猶蒙難副總統職尙虚懸國務院又非俟大總統任命經國會同意後不能組織而軍事正亟旣當求統一之方且國運方新尤宜作通籌之計今由繼堯等往復電商特暫設一軍務院直隸大總統指揮全國軍事籌辦善後軍務院置撫軍若干人用合議制裁决庶政其對外交涉對内命令皆以本院名義行之俟國務院成立時本院即當裁撤除將軍務院組織條例别行公布外特此布告中外咸使聞知 
　　宣言二　本軍政府設置軍務院權理軍國重事業經宣言並將組織條例公布在案今於本月八日組織軍務院成立遵照條例以繼堯顯世榮廷濟光公望春煊啟超鍔烈鈞炳焜等任軍務院撫軍並往復通電互選繼堯爲軍務院撫軍長春煊爲副撫軍長暫定肇慶爲軍務院所在地繼堯等菲德庸材迫於時艱勉肩重任謹掬血誠誓以公心効忠國事一俟大難削平即當退避賢路皇天后土實鑒斯言爲此布告中外咸使聞知 
[濰濟間之戰機益迫]  
　　京津泰晤士報七日濟南通訊云頃得確實消息黨人巳佔據周村曾與警察小戰聞警士死十三人傷者刻由英教會醫院療治黨人以郵局爲機關部得銀頗多已寄往靑島濰縣傅來最近消息謂戰事仍在進行郵政人員辦理膠濟路線各處之郵務因此殊覺困難但膠濟火車仍然開行不過不賣小站之車票而已近數日中人民遷離濟南者紛紛不絶其數甚衆星期六晨乘津浦火車他去者極多火車因以遲開三小時其不及購票盤桓嘆息於車站者尙有數百人商埠各舗昨日大半閉門預料禍亂未已傅說大員家屬亦相率遷徙他處人心乃更惶恐兵士舉動尙佳軍官常給以獎賞故軍心未變惟華兵與日兵間恐生衝突蓋最近路線之各街皆由日兵巡邏以致附近之秩序華兵不能過問聞張勳兵五營已行抵距城二十里之某處昨晚七時大風忽起飛沙蔽天爲山東所僅見是日謠言雖盛人心惶慮但夜間頗安靜殆暴風之力也濟南望雨甚殷小麥多枯死令即甘霖大降已嫌晚矣 
[倪張同抵南京]  
　　文滙報五月十日蚌埠通訊云上星期馮國璋乘專車赴徐州與張勳會商要事星期六日晚間歸時道出蚌埠停車兩小時與倪嗣冲晤談星期日之夜倪嗣冲束裝乘專車赴寗星期二日午夜張勳亦乘車過此南下三要員今日當可會集寗垣其所討論者當不外革命與袁世凱位置二事也此會之結果或有消弭戰禍倪嗣冲爲助袁最力之員惟袁近來舉措稍亂旣使張勳任安徽將軍又欲置倪嗣冲於湖南張勳因愛駐徐州不願交卸長江巡閱使之任而湘人復拒納倪氏於是倪遂無一位置聞袁總統今已任倪爲安徽巡按使但觀倪在蚌埠之舉動一時似無赴省之意兩月前倪奉袁命遣其軍隊之大部分開往戰地現正從事招募新兵數千終日訓練甚爲忙碌三要員如能商定解决中國爭端之和平辦法則固吾人所樂聞者也 
[東省風雲錄（化險）]  
　　奉天獨立之醖釀　　黑龍江獨立之實現 
　　滇事發生以來以東三省之地位與形勢及其外潮之關係而言本未有與西南各省作一例之主張乃段芝貴之在奉時以袁項城最密信最出力之資格欲以東三省作孤擲之一注故黨人不得不謀之益急不意帝制取消段氏入京張作霖以本省人物由師長而擢任盛武將軍由是而奉天政局大變由是而自承擔保治安殆似將奉天一省乃其己物也者黨人方面更不安於心圖謀獨立亦愈趨愈急先是其内幕之人物多本省人如趙中鵠氏之勸告吳景濂氏之進行均對西南護國軍方面及上海國會議員圑有所密謀也此外若中華革命黨派之滞在大連者（如吳鄭陳某等）若關外護國軍討袁進行圑之佈散各處者（如高翀輩）均預及奉天獨立之謀而楊大實劉恩格等議員又往返滬上聯絡聲氣是均爲運動獨立中主和平進行之醖釀也 
　　運動獨立之外擬以武力實行者最近盛京時報載各地獨立之雜報彚錄如下該報云接東邊快信據云東邊桓仁縣知事王煥卿率領桓仁寛甸之軍警及匪徒在某處宣言東邊獨立並頒布討袁檄文因王生事早與南方革黨勾通一氣蓄意已久 
又接一函云桓仁王知事於上月二十八日携 
带公欵多數並带領部下巡警脫離縣城投入匪軍 
　　又一消息云桓仁地方頃有一種匪軍頗有革命之色相突起攻城王知事親自带警出城剿討反被彼軍擊敗遂即投降侵入寛甸縣界勢益加熾東邊防務因之異常吃緊張盛武將軍接得此耗於三十日飭派二十七師之騎兵一營星夜往討 
　　據該報所云獨立耶投降耶尙難以徴實以余所得消息聞桓仁縣知事王濟輝與革黨邵子峯　兒女姻婭久與革黨聯絡且與趙中鵠叚右軍諸人相善早將駐桓巡防哨長及兵士運動成熟而管带楊某（回民）毫無智識故於四月二十八號先將該管带拘禁而王知事即時宣告獨立刻巳整兵向寛甸安東方面進發云云以上所述要皆奉天獨立之醖釀消息也 
　　黑龍江之獨立　前日頗有音信據前黑函所述不過略謂袁總統欲爲皇帝激起各省獨立風潮黑省人民亦大有蠢蠢欲動之勢惟朱子橋右將軍頗持穏健態度所見實與黑省紳士等所主張適成相反故該紳等决以現在時局迫切擬招集各界研究保安辦法旋發公啓散布傅單請各界到會研究（全文已錄前報）傅單之散布在二十七日黄昏是晚朱將軍聞赴某盟長宴會内中計劃不得而知翌早警察王廳長带同巡警數名到會打算解散其時到會人數尙少巳到者有旗務處總辦吉德純諸人王對之顏色甚厲詢以何故開會本會到警署報告吉答以正擬報告廳長去廳長旣來就此即作爲報告罷至開會主旨爲銀價太高柴米昂貴云云後因巡警監視門首故到會者均未得入會亦未成 
　　會旣未成到會者遂往師部該師長問其開會理由衆答以實謀本省秩序之安寗打算呌朱將軍走師長又問所以反對朱將軍的原因衆又說出種種情形大槪都涉及行政方面及南方獨立關係師長遂以電話告知將軍一面又允各紳士以擔任保護治安遂派陸軍多人在會場門首監視令續開二次大會到有甚多内除前國會議員省會議員外并有老紳士多名學界中人亦不少議决之事全涉及政治範圍並電請中央將朱將軍調回北京謂已公推許師長接將軍事自任本省公事其電稿約有三百多字由許師長函知電局即日出發 
　　當日許師長爲鎭定人心特出布告一紙照錄如下云黑龍江省長照得城廂一带日來謠諑繁興查因本省紳士爲謀政治刷新究應如何興革自宜切實討論所有地方秩序本師定保安寗深恐傅聞失實居民致受虚驚如有匪徒擾亂立即從嚴究懲特此出示曉諭各宜一體懷遵 
　　朱氏經此一番打擊亦自允和平解職而一部份健者主張軍民分治分途並進不必與南方各獨立省一樣體制總冀實行刷新本省政治是否能達到目的爲要後有要求取消三淸者三淸卽淸理官產處淸丈局淸鄉局是也並實行討袁云云以上消息果爲黑龍江眞獨立之徴實歟閱者其自 
細察之 
[浙省内部之佈置]  
　　字林報九日嘉興通訊云浙省新都督呂公望敏捷幹　名望素佳爲主張浙省獨立之第一人當宣告獨立後卽駐兵邊界並在嘉湖頒布戒嚴令得以維持治安閭閻無擾軍警互相提携甚爲和睦記者曾與之接談覺其人沉靜整肅臨事鎭定中有把握其部下亦似有鎭靜之氣度呂年未及五十才兼文武浙省將來政績當有可觀也記者適從各鄉鎭回來一切平靖商業滞鈍農人刻種早稻蠶事已至第二階級銀價大昂各物隨之俱貴傅聞兩星期後滬杭通車可照常行駛果爾則人心可大 
定矣嘉興尙未解嚴邊界仍布置防務記者曾至戰壕且經軍官特許直至前哨線軍事秘密不便詳述但以一言蔽之記者敢謂浙江軍司令施行最新方法而隊伍中士氣亦復大佳記者聞諸鄉人云蘇省北軍方面亦有與浙軍相同之布置蘇浙邊界黄港涇（譯音）之鄉人今日來稱北軍將至該處大約北軍至此乃收復吳江之一部份行動耳 
[浙人對於新舊都督之感情]  
　　大陸報八日杭州通訊云六日新都督呂公望正式就職屈映光昨回台州故里上星期六日（即五日）屈在署内設筵請客文武紳商學各界皆有代表與讌躋躋蹌蹌頗極一時之盛迨宴會將畢屈即席起言先述浙省宣告獨立後之經過繼發表自行辭職以讓賢能之意並請大衆公舉一人以繼其職衆請屈指出一人屈以呂公望對衆成贊成於是都督一 
席公推吕公望矣杭人熟知新都督之爲人聞此消息頗爲滿意呂爲前淸秀才且爲保定府軍官學校畢業生服役陸軍逐漸擢升要職亥亥年朱瑞率兵攻寗呂爲其副迨朱爲將軍時呂爲第六師師長後爲嘉湖鎭守使呂始終擁護共和過去四星期浙省獨立之運動呂與有大力焉呂辦事剛正果决但無極端急進之習蓋穏健派人物也屈昨日啟行送者甚衆由公館以至車站軍人列隊護衛呂都督與其他文武大員及商會職員等皆來送行滬杭火車停駛一月鐵路公司損失頗鉅即他項營業亦無一不受若干影響杭州商會屢思設法復行通車但其所謀不有成效小輪公司乃大獲利益而杭州漸成一閉塞不通之内地城邑矣 
[沙市通信（不阿）]  
值茲大局擾攘之秋沙市忽又有增加副稅以充警費之說此種稅率爲沙市釐稅百分之二十五蓋由警局禀准大吏飭商會遵行而附沙市釐局徴收者也沙市釐局每年比較六十萬串則此副稅年當一萬五千串現商民譁然商會已開會籌抵制之術矣按此舉之當否與爲目今應行與否記者亦姑置不論茲先記沙市之警察 
　　湖北當道與政府本有特别淵源故凡百施行多與他省異而政令之不修吏役之貪　亦爲各省冠卽以沙市警察論其缺之優實爲他處所不及其利之由來則全恃烟禁迄今沙市全埠烟館不下數十家警士絶未過問烟館旣不禁而日所搜索者乃在富商巨紳一商一紳被獲罰欵若干串數之多寡與其家資爲正比例多者三五千串少亦三四百串苟有土可獲則由烟館爲之分銷市民恨如寇仇彼仍悍然爲之毫無顧忌其常年經費如門捐妓捐酒捐等名目有十四五項之多每年不下三萬餘串警士則不滿八十人警服則　褸如乞丐所入之欵均不知銷歸何處 
　　近日報紙中頗有傅荊州獨立襄陽已派有軍隊來攻之說其實此間安謐如故毫無他變其誤傅由來緣與湘交界之地有某鎭者名（宜沙）其名適爲宜昌沙市兩字之簡稱前其地有土匪焚掠甚劇當局曾電省告急電文爲（宜沙不靖）大吏初亦以爲宜昌沙市之有變也遂電調襄陽軍隊前來剿撫其軍即前函所述之第十一師來沙後旋卽開往宜昌者也 
　　日前曾聞有宣慰使來沙之說蓋專注意於軍隊之行動者詳情如何無從探悉 
　　川湘兩方面因戰事已停日漸安靜川河船隻已往來如常此間則極安謐闔市之人亦甚鎭定 
　　五年公債知事仍積極進行聞今日又邀集闔境各區長（即佐治員）籌議招募之術 
[蕪湖戒嚴中之景象]  
　　字林報八日蕪湖通訊云此間戒嚴已十餘日獄囚脫逃者已有兩名在距此二十里之淸水被逮解回後即行鎗斃餘者仍由差役四出偵緝張勳之兵以搜尋黨人爲事徽州中學之教務長被人控爲傾向革命大約出於誣告當被捉去次日即鎗斃於市該校尚有教員三人亦被捕去後經保釋上星期某　船之管带在稅關碼頭被捕立被鎗斃詢其罪狀則因該管帶對於時局之意見不能與上官相合故也數日前兵士互鬭一警士上前勸解詎兵士惡其多事　刀剌其喉警士旋即殞命有一人内穿軍服外着便衣在營中被捕指爲間牒而殺之人民咸惶惶然每晚七時店舗爲緊閉店門十時街無行人巢湖之三河（譯音）爲大批山盜所擾掠搶一空廬州府十五里之某大村亦同時爲盜所搶各處不法之徒皆欲乘機竊發而嗜好和平之平民苦矣 
[徐州快信]  
　　中央召集特别軍事會議確定本月十五日開會後又聞悉此會在南京舉行以南北爲適中之地而便於交通也張定武上將原擬届期親自赴會陳述竟見近因濟南不靖風聲日緊左右之人不甚贊成故擬改派代表赴會聞參謀長惲毓昌於九日乘坐專車與段書雲偕赴南京諒係充當張氏代表赴寗與議後又聞擬親自一行聞叚書雲辭卸湖北巡按使篆後赴京現由北京專車赴寗於九日旁晚經過徐州說者咸謂段固力助項城者此行必屬代表袁氏意見與馮將軍等密爲接洽銜命南來頗關大局云 
[南京快信]  
　　昌李昌武湖北王襄武昨電馮將軍云巳派親信代表來寗參與軍事會議 
　　倪嗣冲派裴景福先行來寗倪准十四號由皖動身 
　　倪嗣冲所部軍隊軍餉每月二十九萬聞已與張勳商妥仍由皖省擔任 
　　張勳派顧問顧席珍沈昆　赴皖接收軍署案卷 
　　阮忠樞之隨員許造時改期今日（十一日）由徐乘車來寗 
　　得徐州私人電云倪嗣冲已奉令爲安徽軍務總司令 
　　中央規定維持各省財政現狀之辦法數條昨電齊使遵照辦理 
　　連日津浦車仍不能按時抵浦聞因濟南尙未平靜之故 
　　海軍第二艦隊饒司令昨調軍艦數艘來寗停泊 
　　馮將軍前派軍署軍事諮議官鄧琦赴蘇籌劃防務昨巳公畢回寗 
　　王江涇大廟港各處發生亂事馮將軍電飭蘇州朱兼使派軍往剿　　聞黨人倪安生在下關某旅館被憲兵盤獲昨已解送執法處嚴訊 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[英報論内部第一號部令]  
　　九日英文京報云新内務部總長王揖唐於制派擅改國體一事之意旨别有奇怪之見解王正式就職後其第一舉動即頒發部令囂囂然告於衆曰民國從未取銷元首從未接受帝位所有贊成帝制運動之人物（連王在内）皆不能按法懲治此種　釋竟以部令出之豈非極奇之事哉請求帝制本非民意何嘗有自由表示一致贊成之實事彼藉民意爲言者迭經辯斥今已不復伸其詭說乃王總長猶欲揚巳死之灰恢復請求君憲出於民意之奇解且隠約其詞意謂謀叛共和遺害國家者之研究國體係出於鞏固國基之心而於改換年號迫用洪憲與改呈爲奏稱謂統用皇上聖鑒兩事王總長獨異常愼重不於通令中輕著一筆豈王總長於草擬通令稿時竟忘却當洪憲時代彼自己對於元首之稱呼歟讀其部令欲以文字欺人已情見乎詞矣部令結束數語尤堪玩味王氏殆欲藉此以保護其己身與其僚輩俾免因謀叛民國而受法律上之裁判耳其言曰若必繩以法律則請求之國民及各機關之長官詎不當共負責任耶王氏此言殆謂帝制派人數多矣若全行起訴乃必不可能之事也王矻矻以帝制實行民國中斷一語爲不確且謂元首始終爲總統絶未改變王氏雖自命託於法理然於民國與元首之間界限不淸將民國與元首二者混爲一物其誤正與其他帝制派中人相同要知按諸法理元首之接受帝位即等於元首之辭退總統職而元首循一般阿諛邪侫者之請求接受帝位却不可視爲民國存在之中斷誠以民國非一人稱帝所可斷送者也 
　　附内務部第一號部令全文爲通令事照得言諭龎雜本足以淆亂是非顚倒黑白而託於法理解釋錯誤者尤足以搖惑人心變更事實若不急爲辯正誠恐謬種相傅誤以承誤必至人民觀聽爲所動搖地方治安因之擾亂本部綜司内政以保衛人民維持地方爲重近見各報所載各處文電言論間有偏執或謂自帝制成立之日大總統之名義已當消滅或謂自國民大會議决採用君憲政體之日民國業已中斷等語摭拾一偏之言曲爲周内之論按之事實旣不相符徴諸法理尤未允洽不即證明恐滋誤曾查此次帝制問題最初著論者由於客卿繼起研究者由於學人當籌安會之發起也亦以鑒於墨西哥國五總統爭立兵革之禍延十餘載不息我國人士怵目驚心不得不能國體問題作學理之討論乃各省區公民聞而紛紛請顧各文武長官亦通電全國一致贊成維時大總統以所居地位應有維持國體之責曾一再宣言并發明令認變更國體爲不合時宜而國民代表大會竟一致表决採用君憲政體同時又推戴大總統爲皇帝就法理論並非廢止共和而後推戴皇帝乃預備另造帝國而預推現居大總統地位之人爲皇帝也帝國旣未成立皇帝又未即位是民國之繼續如故大總統之地位如故毫無疑義固可斷言民國四年十二月十一日大總統申令有仍以原有之名義及現行之各職權維持全國之現狀等語夫曰原有名義非大總統名義而何曰現行職權非大總統職權而何曰維持全國現狀非維持民國現狀而何况大總統始終未以皇帝名義頒布命令卽一切文電亦始終未見有帝國字樣可爲帝國未經成立之確據帝國旣未成立民國即未中斷大總統即未脫離民國大總統之地位不僅此也當全國人民一再　請登極之時而大總統乞不之　内則編　帝國憲法之　從緩舉行外則通告列邦聲明帝　從緩即設處籌備正所以不允實行聊　衆望若謂帝國雖未告成民國卽巳中斷則無異謂國民大會議决採用君憲政體之日中國已無政府矣不知自是日以迄今茲中華民國與締約各國正式交涉如故大總統與各友邦元首正式交際如故若不承認此期間内有民國有大總統則此期間内之一切對外國際行爲詎容彼等以少數人之議論而引起列邦重大之交涉耶且人並未視我爲無政府之國而我先自蔑抑亦不思之甚者矣况此次變更國體之講國民請願於前各省文武長官要求於後文電具在均可復按在請求者旣以鞏固國基爲詞且始終依法律爲解决自不能以尋常法律相繩若必繩以法律則請求之國民及各機關之長官詎不當共負責任耶此理易明無可辯飾當此羣言　雜是非淆亂之時凡我國民亟宜協力同心共維大大萬勿輕聽浮言誤受煽惑致令國家陷於阽危生民同遭塗炭噬臍貽悔後患無窮本部爲　衛人民維持地方起見不得不詳徴事實剴切勸告尙其萬衆一心主持正論保國即所以保家愛身必先必愛國本部有厚望焉此令 
[退位與新内閣之前途]  
　　熊希齡勸退長緘　探聞熊希齡日前由津有一長緘來京力勸項城以國家爲前提從速犧牲個人地位挽救時局書中大意與前此各要人之勸退書大同小異惟有一節能言前此各要人所未言者略謂愼勿以爲民黨發生内訌或各省自爲爭競則公可暫勸望形勢從中運動希冀維持現有地位然以希齡觀之决無此理民黨而有内訌各省而自爭競大局糜爛固非國家之福抑豈我公之利云云又熊此次至津各報曾傅其來京或充北京議和代表者其實皆捕捉之談熊至津許久絶無來京及爲北京議和代表之意熊在湘時目覩湘省各方軍隊林立分子異常混雜　覺異常危險故曾與南軍提出交涉謂將至北京面懇政府速將派往湘省之一切軍隊從速調出湘境如政府肯照辦則請兩廣兵隊勿攻湖南貴州兵隊退紥邊境此事已得南軍許可不料甫到津後情形頓變故但由津致書與項城條陳上述辦法旋得項城復書謂此事吾雖允照辦但某軍界要人堅持不許奈何云云彼之計畫又成畫餅故遂决計暫不來京矣 
　　新内閣實權問題　段國務卿蒞任已逾兩星期統率辦事處仍未撤廢拱衛軍司令之權亦未交付責任内閣之實卒不得舉段氏因之召致第一師蔡將軍所統之兵由張家口開赴北京現蔡軍步兵有三圑抵京後駐屯北苑西方騎兵一營駐南苑蓋蔡軍能直接由陸軍段總長統率故也又聞叚氏有掌握京城警察權之意將以中將趙理泰任步軍統領以中將徐樹錚任警察總監惟未知江朝宗吳炳湘二氏將用何法安置再者此此新内閣之組織旣以責任二字號召於人而各省軍民長官來電仍有逕遠公府或致統率處者段國務卿頗不謂然故昨日以國務院名義通電各省申明以下諸竭一各省軍民長官不得直接電達大總統請示辦法或磋商一切二各省軍民事宜關係全局者則電致國務院三各省軍民事宜關係一部分者則電致該管各部四以後各省軍政密電均致陸軍部不得致於統率處 
　　馮華甫陳覆密電　據外交界某方面消息江蘇將軍馮國璋日前由南京親往徐州與長江巡閱使張將軍有重要事件面商至所商何事雖不得知其詳大約不外關於時局之某項大問題也又聞叚芝泉氏近曾爲退位問題及變通組織國會之手續密電各省將軍巡按使等徴求解决意見南京馮華甫將軍齊震岩巡按使巳覆陳密電一道大致對於退位之意見則謂所提出各項困難問題以情勢考之似尙可望設法解决若再延宕轉慮困難益甚然仍必終出於此項結果恐愈延緩愈必不可收拾等語其對於變通組織國會之意見則謂此項手續無論如何恐終難得圓滿之結果必須和局告成始能得正式之解决並聞江西李將軍戚巡按使及湖南湯將軍徐州張將軍均有此同等之密電 
[中央對付川省獨立電]  
　　自南北决裂以來北京政府歷决發往南方之電不外兩種一謂帝制旣經取沙諸君目的已達望即罷兵一謂外交上如何危險不若迅速自行解决今聞自川軍司令報告成都獨立之電到京政府當局又致電陳宦將軍大略謂某國現已秣馬厲兵尅日待發危亡之禍實在旦夕望速轉商四省和平解决云云說者　籌安事起國家早陷於無可救避之危地今當局祇以危亡惕人而又不與人以解决之法空電往還究不知有何效力又聞駐京某國公使館日昨接到成都六日發電略謂陳成武將軍日昨（五日）致電中央政府催其請項城從速退位陳成武拍發此電係示實行獨立與中央脫離關係之意同時成都各報均刊布號外發表四川全省决定獨立之事云云是日政府亦接有此項電告因事關重大嚴守秘密尙未發表惟見自昨朝以來公府内部大員出入頗爲頻繁大有席不遑暖之勢云 
[京漢路有將押借巨欵說]  
　　九日英文京報云頃據外間盛傅稅務處督辦梁士詒議將京漢鐵路押與日本三井洋行借用巨欵而一手經理者即爲交通總長曹汝霖氏此事現正商議尙未議妥借欵若干亦未得詳以京漢爲南北交通第一幹線寗關全國命脈若係事實我國民萬不能坐視也同日該報社論亦以此事爲題其末段略謂京漢前在弱小之比國掌中滿淸政府尙知危險而謀收回今議轉押於日日本豈比之易與者其危險將十百倍矣况京漢之進欵早已抵押英欵千萬英欵未償復議抵押路線英人能坐視耶今讓一步即使英不抗議將來英日對於此路各主張其權利勢將發生無限衝突膠葛更可慮者進欵旣押於英則該路而有兩債主 
路欵所入必先償淸英欵始能償日償淸英欵爲期尙遠而負日欵之本利日積月累債台高築淸償無力並無期也届期不能履約路將折入彼手嗚呼梁士詒曹汝霖愼之吾敢宣言於此凡有敢將全國交通命脈如京漢以抵押外欵者其人皆可置諸重典云云 
[近畿鄉民苦捐之風潮]  
　　直隸易州地方近有官民激擊之風潮其緣起閔因由於菓木捐該縣收捐至爲苛細一般劣紳復從中漁利故人民頗有反對之意日前該縣紳士萬某（人稱爲萬二先生）因與斗城村核桃商人孫某有嫌遂向縣知事尹某誣稱萬某爲抗捐領袖尹知事當即派兵下鄉圍抄萬某將萬某捉去並將其家中婦女斫傷各村百姓因此不平遂同赴縣城面見知事欲懇求其釋放孫某並免除苛捐不期而集者數萬人羣聚大堂與尹知事理論尹知事不知和平勸慰反命衛兵開槍擊傷百姓數人衆百姓大憤遂擁該知事出城聞現已推舉代表偕同尹知事及萬某之子一同來京擬向平政院起訴 
　　涿縣朱知事又與包辦經界事宜之雷某因淸丈事激動衆怒易淶廣定固諸縣之鄉民乃相爲聯絡羣起抵抗於本月初五六日間各村人民集於涿之左右者萬有餘人攻擊各處經界局經界人員聞風四竄有奔而吐血者有失冠履 
者有不解衣而徒　者朱知事見　不佳乃託淮 
軍統带調停不得已將淸丈之事暫行停止事畢朱知事與雷某相向大哭並言這次買賣賠了又聞易縣淶水廣昌定縣固安等縣鄉民現每村每家出代表一人集於涿縣擬共同來京要求政府停止地捐菓木捐及一切雜稅并懲辦營私舞弊之官吏現已陸續來京聞到齊後約有二十萬人之譜 
[濟南之風聲鶴唳]  
　　近日以來東省方面黨人之急進防務之嚴緊謠言之百出大局之危迫種種情形巳無可諱言而影響所及議論紛紜不曰某日開仗卽曰某日獨立當此粗風暴雨之時商民皆有市虎杯蛇之　則當道諸公之一舉一動最爲吾人所注意者茲再約略記之靳將軍以黨人亟謀起事特連日召集軍政各重要職員到署會議並云大局如斯危險現雖有繼續停 
戰之說而結局尙未可料濟南爲南北咽喉重地一有决裂商民之損失必鉅此時惟有預備一切竭力保護地 
方以待將來可也 
　　津浦路經過濟屬之各段前被黨人炸毀數處雖一時停止通車然損傷不大現已恢復原狀乃聞張勳軍 
隊不日由徐增調駐濟協防刻已將竹竿帳幕等物運到矣 
　　時局如斯凡我窮黎生於斯長於斯亦即死於斯實無桃源之可避也至一般官僚無事則充我東省爲殖民地有事則又欲覓租界爲安樂窩如某某局長前旣將眷屬送往津沽近更將所有財物搬運出境一時辦事各員見局長如此恐慌於是亦紛紛將妻室遷避又高等審判廳長之官眷向住按察司舊署日前午間即用小車洋車三四十輛搬運箱籠行李返往數次始畢至下午七點鐘該官眷巳出城矣聞財政廳鹽運司之官眷亦是日去濟其他各機關人嚴之效尤者更指不勝屈 
　　昨有自濰邑來者云黨人進攻該城時由南門攻入與駐紥城内之第五師巷戰數時之久後經日人出面調停兩方暫行罷戰黨人始經退出又有人述沿途所見情形謂當乘車過濰時該處巳無戰事惟當地居民頗呈憂恐之色車站搭客亦甚寥落濰城西南之營盤並未見有兵仗但有門軍二人守望於營門之外而已車站旁有兵士巡查周村方面亦呈安謐之景象惟車站有黄衣軍八九名檢查行李餘均無異於平時云云 
　　自濰縣周村各處警耗傅來後軍巡兩署即派專員分往郵電兩局駐局檢查遇有來歷不明之郵件一律扣留並飭電局不准發遞宗旨不正之電報 
　　遠夜炸彈爆發濟城居民已魂警膽喪六日下午七時許西北半天雲濃如墨以爲天將大雨也孰知雷聲一震狂風大作飛沙走石四望皆作血赤色越二時許始復晴霽一時人心警駭迷信者又復附會之咸謂不知吉凶之所在云 
[閩省之軍事與財政（福州通信）]  
　　閩省今日當局之心理可謂單純擁護中央矣省城防務由李建武將軍竭力維持增募一旅由原有之鹽巡隊及新招之山東省退伍軍人編練而成北人居其三閩人僅居其一以姚雨平君爲旅長專爲防衛省垣之用凡城内外各要隘皆分屯重兵並駕過山砲數尊以備不虞至下游各邑則由原有之十旅及第十一旅各抽調一二營扼守要衝防遏土匪並阻黨人乘機起事此籌辦防務之大槪情形也劉冠雄所率之海陸軍源源南下絡繹不絶皆由津滬直赴漳厦則更有深 
意存乎其中蓋以爲粤省内訌方烈劉承奉中央意旨屯師於閩粤毗連之區審時度勢攻入潮汕原議與贛湘兩省聯合現因倪安武之軍不能入湘僅有李純之師駐於贛省南境以爲策應今日劉所負責任甚爲重大遇有戰事發生則贛省南部之軍亦可歸其調遣總長駐於馬江行署約兩星期已於本月四號移節赴厦近日厦門一带之戒嚴令較省垣尤爲森嚴斥堠已到粤省邊境軍艦亦多在南澳海面游弋示威蓋欲以牽掣粤軍使之不敢全部北上也 
　　福建今日固非獨立之時代而財政上則儼然 
成爲獨立矣烟酒公賣費每年約九十萬元全數撥充新招一旅之用其餘一切不急之政費暫緩發給先由某處籌借三十萬元以充原有兩旅之餉至於劉總長所部之北軍餉欵原由中央陸續接濟但有靑黄不接之時則將於鹽欵挪用蓋新任之鹽運使即海軍行署之秘書也予取予求固無慮他人之掣肘是故就閩省今日之情形而論無力以應中央之求而中央尙當力籌欵項供劉揮霍聞劉到閩後中央已匯到九十萬元則中央信任閩省頗深欲籍一隅以挽大局無睱計及於區區之解欺也閩亦藉此時機稍得維持現狀軍警各餉均無積欠且有餘力增募新軍凡屠宰稅印花稅所入皆可先移以充軍餉所惜者許使謀爲獨立之時　去　賦七十萬元已不可復追也 
[荆州要求獨立之寃案]  
　　湖北荆州鎭守使兼鄂軍第一師長石星川日前接到宜昌寄來郵信一封内署名者有楊榮發楊保全孫成章楊友三孫中和等六人兩中所言大致爲要求駐防荆州鄂軍迅速宣布獨立並言同人現巳公推楊保全爲大都督擬請貴使擔任總司令楊君現在沙市開貿茶館貴使如允贊助希即與楊接洽云云石使據函遂派兵前往查抄將楊保全楊友三孫中和三人拿獲惟未搜獲證物比交執法處硏訊均不認爲黨人且不承有致函石使要求獨立之事而楊友三則爲保全之叔孫中和乃其雇夥至孫成章則在枝江縣江口開貿聚福祥貨棧楊保全供稱素識因亦拿獲然嚴訊亦無供招俱云寃枉蓋其被人陷害昭然可知此種案情在理自應將諸人交保候查斷無憑一郵信認爲充分證據者乃石使竟張大其詞電禀將軍請示一面將諸人暫交江陵縣收禁其時鎭守署收發所又接宜昌寄來一函請轉交楊保全等署名者爲楊榮發張海亭等函中所云盡屬黨中秘密計　云將營救其出獄並有不知兄等如何敗露覊禁江陵縣獄等語夫楊保全之同黨旣明知楊巳在禁必更謹愼豈敢再昌言黨中密計以證實其罪且此函不寄監中而直寄鎭署若惟恐其密語敗露之不速者其爲陷害手段更益顯著幸將軍署因案關黨人特飭解省發軍法處迭次訊究認爲楊保全等係被仇人借端認陷並無犯罪事實惟楊等不能指實係被何人誣陷惟云與宜昌商人張全興李成午等曾結有仇然查張全興本因債案收押宜昌李成午則因販賣鴉片被罰意中疑係楊因索償嫌隙報告或出彼二人所爲亦未可料現軍法處以宜昌距省甚遠調查煩難已禀准將軍將楊保全等解回荆州由鎭守署就近調查明白發落說者謂楊等冤情雖已解脫然仍不免暫受覊禁之苦且迭受刑訊肢體巳殘吁處此時代吾民生命之危險竟有如是者 
[蘇垣通信]  
　　蘇商圑會議　蘇州商圑公會於前日（七號星期日）召集各支部部長司令等會議圑員出防籌劃經費以及對付某軍等各問題各支部部長及總司令魏旭東等均蒞會首由會長提議商圑出防係轉助軍警之不足此次蘇州戒嚴人心未定吾商圑已奉官場通令召集應如何支配圑員實行巡查使商民有所倚賴秩序益見鞏固次述各支部召集伊始一切稽查梭巡在在需費際斯風　須驚當謀永久之計其經費應由各支部部長悉心籌劃再次提議某軍駐防蘇州應如何設法妥協使兵民相安因此議殊難措手故未有結果時巳五時遂宣告散會俟下星期日再議 
　　馬統領到蘇　安武軍第一路統領馬聯甲昨日由寗到蘇詳情已誌昨報惟此次來蘇原　昨 
 
 

Page 7

 
 
　　經記者訪問據云係視察駐蘇安琥軍而來然此僅爲原因之一端而尙非唯一之目的也當馬統領來蘇時携带行李物件甚夥僅箱簏一種計有數十隻並有乘坐之軍馬七匹護弁十餘人由該軍第三營派兵二排迓接入營内隨带之行囊馬匹亦由弁護搬牽虎邱當日即赴鎭守使者與朱兼使趙道尹張副官崔參謀等晤面馬統領之駐節暫以惠中旅館爲行台今日朱使與趙道尹在署設筵欵待據官場傅出消息馬聯甲之來蘇實爲鎭守使問題故行李馬匹弁護人等均隨行带來則其非數日即返蕪湖也明矣 
地方通信 
[蘇州]  
　　吳江縣善後事宜之就緒　吳江自新知事謝寶華履任後一切善後事宜布置業已就緒縣公署椽屬各員亦經分别委定惟城區原充警察所一等警佐季仲英當戰事發生時挈眷潛逃致槍械散失經謝知事飭委丁錫豐充任此職即令查點散失軍裝册報候核水警隊一缺因殷佩六附和黨人故師船十一號及槍械等均被擄去現經謝知事詳定招募警備隊百名並附設巡船六艘汽油船一艘亦歸丁錫豐警佐兼带茲將委定各員名單列後第一科主任費仲箎第二科主任王禹門第三科主任蔣靑卿承審員何虎臣禁烟檢查長張其屠宰稅征收委員葉錫嘏一等警佐兼警備隊長丁錫豐平望鎭警佐高鑑　盛澤鎭警佐朱晉震澤鎭警佐丁藩同里鎭警佐鈕麗生梨里鎭警佐陳峰巍嚴基鎭警佐蘆寳田莘塔蘆墟北厙警佐鈕孟豪 
　　穔扇鎭巢湖帮匪之横行　吳江縣屬之横扇鎭地濱太湖於五月五號午後突有巢湖帮梟匪宋老窩子胡金中等带領徒黨二百餘人駕船數十號到鎭先刧水警巡船鎗械後至各店舗肆行搶刧并在西栅放火焚燒房屋（燒去十餘間）各匪等見各店舗中現錢無多即將玉豐醬園夥友陸姓等二人復泰康油坊司賑徐姓及程裕隆振源染坊等店主共七人擄去關禁船内勒令出洋五千元一併贖回該鎭人民異常恐慌紛紛逃避各店舗亦即閉市現玉豐醬園已出注一千元將二夥贖回其餘各人被匪　去聞已逃出太湖至吳漊葉港等處候信旋經董事趙伯奎禀報吳江縣謝知事率同警隊前往勘驗並勸諭商民先行開市一面飛報到蘇經朱鎭守使趙道尹飭派遊緝隊長李獻廷带師船十號么淺水兵艦拖带從太湖一路前往追　矣 
[常州]  
　　澄靖兩邑之近狀　昨有自靖江歸來者述及澄靖兩邑之近狀其言頗詳據稱現在江陰城内秩序已復商店亦一律開市方更生旅長在城内辦理善後事宜並出有示諭通告各散兵將槍械繳還者每桿給洋四元彈子每顆給洋五角業已收回不少城内各小學均已上課惟南菁校長在滬未歸故該校尙未開學靖江城内亦極安堵師範及各小學亦均開課新知事藍光策已接任視事城外八匯江駐有張軍一營以資保護 
　　　養院尙未開學　常州前以澄錫兵警人心搖動各學校受其影響相率停課近以大局　定各校已照常授課惟本城　氛蒙養院因該院長莊通百偕其夫人陳女士在滬避難未歸故至今仍未　學 
　　沙洲辦公處成立　本邑沙洲各董事向無辦公處所近經該洲董事郭世顏提議在陰沙地方設立辦公處已由沙田局會同縣公署飭行遵辦並頒發圖記一顆嗣後驗單造契等事皆須責成該所辦理 
[南通]  
　　鎭署鎗斃沈蓮淸　運動軍隊圖謀獨立之沈蓮淸經被運動兵士報告該管官長後即行拘獲日昨由鎭署訊明確供電禀軍巡兩署核飭將沈歸入軍事範圍辦理處以死刑管鎭守使奉文後飭即將沈提出驗明正身綁赴行刑場鎗斃 
　　城門查檢尙嚴密　南通戒嚴迄今巳半月軍警及地方工商實業兩圑昕夕巡邏詳加偵察地方已見安謐現東南西三城門凡來往車轎　有行李箱櫳者警士爲愼重起見仍須一律拆閱俾免有人夾带危險品物以保治安 
[鎭江]  
　　交涉公署之遷移　鎭江關監督公署兼鎭江交涉辦公處向設於南馬路中段近因地方不靖訛言蠭起恐有事變發生遺誤公務昨將辦公處遷至租界以免意外 
　　檢查行人之周密　鎭郡自時局不靖宣布戒嚴以來軍界則由營長連長率兵梭巡街市警界則由警佐區長率警調查客棧其火車輪船碼頭另派稽查員稽查至西門小西門新西門三處由軍警協力守衛凡出入人民無論乘與步行如带有包袱行囊者須逐件檢查至晚間八點鐘一律關閉非持有對牌不得出入　　調防兵隊之蒞鎭　鎭江自前日某營兵士誦赴省垣後馮將軍深恐防衛難周又調兵士數百人來鎭駐紥以代某營任務前日上午業經抵鎭一時　重物件絡繹於途現已駐紥城内帮同防守矣 
　　添置巨砲之預備　江寗鎭守使兼要塞總司令王廷　擬派員分住淞澄寗鎭各路砲台查勘酌量添設巨砲數尊以固要防 
[揚州]  
　　圑長褫奪原官　駐守江陰第一百五十圑圑長董萬靑曁所屬第三營長朱英傑自該處獨立後即避禍遠竄其家屬在揚亦聞信移居他處刻聞由七十五旅方更生旅長以該圑長等並無通謀情事僅詳請褫奪原官勿再深究云 
　　教育會長被控　江都第一區市教育會前經開會選舉職員前正副會長湯厲二君仍被舉連任嗣由某評議員等以該會出欵殊難核實噴有　言並由各會員指摘多端在縣公署提起訴訟而正副兩長亦復各有意見不能融洽正不知如何結果也 
[湖北]  
　　鄂湘兩巡按使之卸任　鄂省段少滄巡按奉令免去本職後即促范小齋速即定期接印一面於星期一日先將瀛眷附輪南下至卸事之期已確定爲十二日一俟交代淸楚叚君亦即南旋不再作京華之遊矣　湖南巡按使沈金鑑氏蒞任未久以滇黔事起延及湘西卽迭次呈請辭職業經核准免去本官仍由湯靖武兼理茲已移交淸楚於四日乘沅江輪抵漢寓法租界略佳賓館行蹤秘密僅有隨員夫役十餘人並無眷屬（據云前已送申）尅日卽須北上覆命 
　　觀音湖大搶案之詳情　天門縣屬觀音湖乃漢襄往來要道爲行旅投宿之所上月有漢口汪洪興信棧夥友投宿該處江何氏店夜半被盜刦殺等情略見報端茲錄其詳情於後上月該信棧發送漢口各客號寳銀一萬五千五百兩銀洋五百元官票一萬三千串物包大小十二件派棧夥金朝松李道彩朱名泰朱名新劉崇林劉正茂徐正全汪允治范中海范必松蕭秀長李恒平李記載李國明李世華李正新熊寳善董有元等十八名運往老河口樊城均州鄧州等處交收與森昌棧夥十一人結伴同行至觀音湖地方因天雨阻隔投止江何氏店内森昌棧夥宿於後道金朝松等宿於正室迨夜半有匪多人明火放鎗劈門入室大肆搶刦棧夥等驚起格捕悉爲匪徒快鎗所傷熊寳善汪允治二夥之傷勢尤重並當場拒殺范必松朱名泰二夥斃命匪始携賊呼嘯而去翌　該棧夥即投報該區圑董並赴天門縣署報請勘緝一面報知棧主赴巡按使襄陽道尹署請求嚴飭緝拿縣署據報後由知事親詣勘明被搶情形查驗屍傷分别塡列單表附卷並飭將未經搜去銀物十一挑發還漢號認領至被搶銀物七挑之主名數目如下世發隆銀三千兩慶順成銀一千一百兩官票二千串怡隆永銀一千兩官票一千串裕記銀五百兩恒益興銀五百兩聚盛成銀五百兩鼎盛信官票二千串謙和益官票三千串吉慶生二千串鄒源盛三千串永長義銀洋五百元王世昌正昌美馮淦泉義盛合物包各一件 
[安徽]  
　　倪兼使蒞省接任　前聞倪兼使本定於六號抵城旋在甯垣因公躭攔故於八號下午四時始經來省是時李巡按及省城各機關長官均出城迎迓倪兼使至接官廳小坐片刻即乘轎至將軍行署今日（九號）八時在將軍行署接印後卽接見各機關長官及署内各科人員所有各科長除總務科長王禮馨辭職外其餘各科長均仍其舊惟科員中裁汰數人并飭令各科人員將所有卷宗一律遷往蚌埠即以蚌埠將軍行署爲巡按使署辦公之地省垣僅留教育實業兩科長在署辦公限五日内遷往惟此令一傅各科人員頗有安土重遷之威而省城各商民又因近來各處變亂叢生今聞將此重要機關遷移蚌埠深恐省城市面大受影響且將來或有警耗無人鎭攝故擬具禀挽留云 
　　扣留虧欵之知事　卸任廬江縣知事曾綿棨前因誤拘曹司令之諮議唐某致被撤任該知事在任僅四月虧空公欵有三千餘金日昨來省經新任龍知事電達軍民兩長謂曾虧欵潛逃并带有槍械遣行等語經倪將軍電致李使請將該知事扣留嚴追公欵曾到省署哀求李使設法當被李使大加申斥現暗中已派人看管矣 
　　省城擬添設商圑　皖省商民以時局不靖地方頗爲危險今聞倪兼使仍駐蚌埠省城商舗殷繁雖有軍警保護恐有不周故擬組設商圑九十名梭巡保護所有各項開支均歸各商舗合力擔任以資自衛 
雜評一 
[南京大會議（一子）]  
　　馮倪張發起之大會議以普通眼光測之不外得一種之結果 
　　其一持與南軍同一之宗旨今與未獨立各省開開者繼且進與已獨立各省協商而終出一致之行動也 
　　其二迫退之宗旨雖與南軍同而退位後之主張各異則將來之行動不能一致也 
　　其三并不主張退位或雖主退位而暫時仍留則宗旨已與南軍異更不暇論行動之奚若矣 
　　果如第一說則大局可立平中國可從此無事如第二說退位固可辦到然退位後仍不免有一番紛擾第三說對於退位問題旣持異議則目前卽起參商不待言也 
　　夫以馮將軍平日發表之電文證之似以第一說爲近然而據今人揣測則又紛然雜出於第二第三說之間而東電且謂爲伏有複雜之魂膽更斷以解决之難望有成嗚呼大會之結果果若是耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[殖邊銀行之風潮]  
　　殖邊銀行上海分行（南京路三十三號）開設年除昨日（十一）遽起風潮自朝至暮本埠與該行往來同業及存户並執有該行鈔票之商家均紛紛往彼提欵及兌換現銀擁擠異常南京路及江西路口一带途爲之塞捕房總巡恐生事故特派西捕及印捕十餘名前往彈壓茲將調查情形錄下該行於民國二年由徐固卿項微塵等在北京發起其時徐任公府顧問項任財政部參事越二年始行開幕現各處分行已有十餘處其編制及内容均仿照外國銀行章程辦理上月杪總理徐君由京來滬後外間有謂奉政府委有特别職務並提撥軍餉滬人對於該銀行咸甚注意十日（前日）有應付之欵因匯電未到未經照付一時風　所播乃發現提取存欵及以票兌換現銀之風潮該行向例於上午八時開門昨未開門時門外站立者已有數十人均以該行鈔票兌換現銀而來也迨開門後即一擁而入當由副行長用電話請正行長到行面商一切未幾由徐固卿君親赴中國交通二銀行商借現銀若干以資周轉該行門首卽貼一字條云本銀行鈔票照常兌現其時間上午自十時起至十二時止下午自二時起至三時止惟取欵之人已甚擁擠致將玻璃窗擠毀且有數十人向後門擁入行中人卽將前後門關閉令西捕及印捕看守兌票者只准一人出入自上午十一時起至下午三時後即行閉門現該行已登報廣告其所發鈔票仍照常兌現云 
　　又一訪員報告謂昨晨九時許該行門口忽有　人竚立手持鈔票開門後即蜂擁入内該行　前並無所閒事出倉猝當將庫存現欵按票發兌計共兌出三十餘萬據聞該行及各分行票額計巳發行者不下一百餘萬滬行約佔多數該行以旣有兌現風潮擬今日聽憑續兌以維信用又聞此事發生後該行總理徐固卿經理徐幾亭即面謁軍道兩署及各官廳請爲維侍聞擬繕發告示送　文圑簽字一俟簽出即可懸掛該行門首一面由該行報告總商會籌　　持之策業已發出通告請本埠中交及各著名行號協助維持並訂期開臨時會議共籌善後以安市面 
[船員宣告輟業十誌]  
　　字林報云中國各口輪船船副會館自五月一日下午五時宣布實行輟業後　至昨日（十日）始與太古怡和兩公司代表在大副會館會商調停辦法該會　由英總領事法磊斯發　於下午四時開議至以大副會館爲會議　　者因較　副會館較爲寛敞故也是會由法磊斯主席航業副館　白倫特亦與會太古公司之代表爲麥凱與楊氏怡和公司之代表爲藍達　印格里所會館代表爲台哇里凡拉會館會員到者約七十餘人會議五小時半頗多討論尙有數事　　　十時開會續議昨日之會議巳將關於船員輟業最大之問題解决即從船員要求承認會館是也又　今日（十一）下午會議因雙方意見歧異仍未圓滿解决已訂期續議 
[新裕輪船運兵失事八誌]  
　　新裕商輪被撞沉没溺斃多命所有淹斃之屍體曾經招商局派令海晏輪船馳往打撈一無所　詳情已屢誌前報茲悉寗波官廳現據漁民報告在石浦撈獲屍體一百數十具請召屍屬認領等情業由寗波官廳於前日函告上海招商局即於昨日傅知遇難家屬及駐滬軍署請即派 
人前赴石浦認明以便領回棺殮 
[護軍使派定代表往寗]  
　　宣武上將軍馮國璋因袁總統去留問題特發起會同安徽將軍張勳安徽巡按使倪嗣冲通電未獨立各省請派員蒞寗定於本月十五日會議徴電意見以期解决已誌　端茲悉松滬護軍　楊善德君接到通電後已派定本署參謀長趙禪爲代表赴　參預會議商諸副使盧永祥亦表同意云 
[會審閘北開槍肇禍案誌聞]  
　　閘北北四川路麥拿里口開鎗傷斃中外民警多命一切情形已迭詳前報茲聞此案現經公共公廨會審官擬定　今日傅集案内受傷各人曁　要見證等　案與駐滬英副領事康君會審現已調集前所查詢之死傷各人口供及調查所得情形以資研究云 
[米船又起恐慌]  
　　無錫米　户周二運米來滬行至　北鄉草家涇地方突被土匪攔截刧掠後内地各米船感　懼不敢前進聚　黄渡鎭港中曾經本埠軍警各機關飭知水上警察第二廳撥　師船前往　同該處陸營兵士護送到滬後米市已稍有轉機不料月之初七八日有石灰船麵粉船稻草船等三艘駛經章家涇又被土匪誤爲米船糾衆搶去錢洋衣服並拒傷船夥等數人一般米船閒警益形惶駭莫不却步故黄渡港中現又積至四五十號之多刻米　董車張樂君等已函請南　會　詳沈　事請　電禀南京馮上將軍齊巡按使迅行飭知水警第二廳長督飭所屬調　師　實力保護以　米商不致　　蹂躪云 
[梟匪攔截小輪船誌]  
　　本埠某公司小輪日　承貨某　行　洋一萬數千元　往湖州駛至　里相近　方被梟匪攔刧小輪斷纜　輪馳避僅劫去拖船搭客財物等情已誌前報茲悉該小　係美租界盆湯弄橋　立興公司之湖州班船湖州爲產繭之區每届小　前後　　名絲廠之赴彼收繭者其銀欵多託班輪運带　是日所带現銀不僅小輪所带之一萬數千元 
其所拖之公司船亦　　新閘震泰絲棧洋九千餘元是日在　里被刧小輪所裝現欵雖幸而獲免而震泰之銀則與各搭客財物一併刦去查失事地點　在江　兩省交界河　素有梟盜出没現值繭市防範稍疎每易失事現各小輪公司公同　議擬禀請兩　當道加意保護云 
　　江浙皖絲繭　公所　日（十日）　南京齊巡按使電云硝滬商輪向蒙飭派兵輪自閔行至梅堰護送　後忽撤兵輪改換砲舢現并砲舢撤去致肇佳日吳興商輪在吳江縣境尤家　被刦共　盜船三十餘號均携快鎗損失商欵甚鉅現届繭市運赴湖州繭銀繁　求電飭兵輪仍由閔行送至梅堰周復循環往來保護惟指派該路兵輪是否二艘抑係一艘求電示祇遵絲繭總公所灰 
[鹽梟有約期械鬭消息]  
　　兩浙緝私統領蔡竹賢以南匯縣屬沿海灘一带素多鹽竈私鹽充斥而梟販帮匪均在該縣各　潛伏以致鬭毆搶奪鹽斤之事時有所聞近又查有大帮私梟在縣境大圑六灶等鎭持械聚衆爭稱私鹽且有約期械鬭之說故特飭令緝私第二營迅即派隊前往查緝務獲解究 
[防範蘆草叢中之伏盜]  
　　水警第一專署以所轄區域以黄浦江兩岸之地居多現當蘆草萌芽之際誠恐匪人潛伏於叢草之内遇有行船經過突出刦掠亟應責令各師船馳往沿浦灘一带梭巡凡有蘆草叢雜之　着派士兵登岸搜巡以保航商昨已　飭第三第四兩分署轉飭各師船遵辦矣 
[閘北漸漸安靜]  
　　閘北謠言漸息防　亦稍鬆動近日電警閘　每曉出巡雖仍認眞而檢查行人已展至十二句鐘之後故居民尙覺安謐 
[緝拿藥店主人之賞格]  
　　龍華鎭叙初元藥舗因設立黨人機關被軍署破獲數人訊明處治在案茲悉該藥舗主劉復初現經軍署偵悉匿跡租界業已懸賞飭緝如能拿到劉復初正犯者准即賞洋五百元昨日頒發賞格分飭軍警一體查緝 
[徴集優良小學校成績之辦法]  
　　上海縣公署昨飭各市　學務委員文云案　江蘇巡按使公署約開准教育部咨開案查本部前咨行各省區就所屬地方小學擇取成績較優者分别臚列其教授管理調練實况及其　種種設施之現狀詳編報部　　考核而　進行在案嗣　各　先後咨報到部者　　寥寥且所報拿項亦詳略互　所　全國優民小學之狀况尙不足以資考核而事表彰茲特訂定徴集優良小學校成績辦法通行各地方一方面爲視察人員考　甄採之華備一方面爲辦學人員導進步改良之軌　　各地方小學經實地體驗有獨具之心得者爲　　辦法乙丙各欵所未列者亦可一併搜集俾覘美備並請轉飭各小學驗教員凡關於教授訓練　當體察兒童心理注重實際至各種設施要在應用勿事鋪張總期本具教育現狀按諸此項辦法　事求是分别撮述是爲至要值茲　備義務教育時期獎進優良具有激揚鼓舞之徴意於國家前途體係綦重相應咨行貴　查　飭　從速辦理無任何盻此咨等因並發辦法到本　准此合行轉發爲此飭仰該縣知事轉飭所屬一體知照此飭等因計發辦法到署奉此合亟照刊辦法飭仰該委員轉　本區内各小學校一體知照此飭 
[温州新茶到滬]  
　　華茶行銷洋莊向分紅綠　　紅茶以漢口爲聚市之區綠茶市則在上海每届陰曆四月爲上海綠茶上市之期現在立夏已過茶市將届温州綠茶　批新貨前日已有二十件到滬係法租界永安街正祥元及南市春記兩家茶棧所進據聞此項新茶色澤甚佳因洋莊尙未開辦故未開盤其餘各路新貨大約須陰曆四月二十左右方可上市云 
[嘉禾蠶桑現狀]  
　　本埠某絲號昨接　興快信言及嘉禾蠶桑情形謂本年頭蠶眠汛極好桑葉價值亦頗平穏嘉市葉價每擔現售洋二元一角石門灣售洋一元九角能長此不變今届蠶花可望豐收云 
[電車營業之擴張]  
　　華　電車公司在滬杭火車站接軌至製造局卽高昌廟廣東街口爲止會將路線規劃鋪設鋼軌佈置電桿電線其窒碍路線之紫竹林廟屋已飭十二圖地保轉知該廟住持僧拆讓一間地位償給官價以便進行在　茲聞此項路工現已規劃完善大約端節以前即可通車並聞公司中議定通車章程自火車站至高昌廟僅收票價一分以一站計算惟頭等地位自十六舗至滬杭車站票價本定九分現至高昌廟仍照九分取價並不增添云 
[翻掘燼餘貨物之穢氣]  
　　鴻安公司租定之寗紹公司三四號棧房被火焚燒後内中所堆各種貨物損失甚鉅現將燼餘各貨扒出即與客家接洽或則領回或則拍賣臨時再行斟酌茲聞該兩棧堆貨約五萬餘件連日翻掘刻工巡捐局朱局長已催該公司多雇小工從速將燼餘各貨出淸如已經拍賣者亦着提早運去以重衛生云 
[出售冒牌六神丸之辯論]  
　　雷允上藥店主雷亮采控甬人周新有出售冒牌六神丸一案昨晨由公共公廨關讞員會同美領郭君研訊先由原告上堂訴明前情並延代表律師台維司投稱原告所售之六神丸係用貴重藥品製成日本銷路最旺曾經禀請内地各官廳出示保護並經登報禁止冒戤今被告所製僞藥冒充原告所製六神丸混售漁利有碍原告營業惟觀被告景况平常故不請求追償損失僅請　辦訊之被告供稱此種丸藥係在逃之陳某囑令代銷裝潢錦匣係在城内購來並延魯定格律師到堂辯稱原告所控冒牌藥丸被告亦已承認惟兩造所製之六神丸經敝律師化驗性質相同難辨眞僞繼之均無價值此種藥丸每元祇購一分核其實價每元可購兩磅故工部局醫官史丹來以中國藥店往往有類此之藥品出售曾經提議將此種藥品化驗並擬商請華官勿出示諭保護今被告係仿原告之欺騙爲欺騙且已承認冒牌應請從寛核斷中西官以被告不廳冒用商標判罰洋二百元充公無洋着改押三月示儆 
[襪店牌號之纒訟]  
　　韓榮　與　履昌又韓榮坤　毛福源因宏茂昌襪店牌號在公共公廨涉訟一案前日由關讞員會同美領郭君特　民庭研訊韓延朱斯芾律師與陳所延之費信惇律師互相辯論良久中西官論令費律師於兩禮拜具呈訴　候再訊核 
[賊黨挾嫌行兇續紀]  
　　江北小工頭施柳子被竊賊楊裕春談毛二挾嫌報　用刀戳傷十八　當　由警　拿凶手　獲施則舁送地方檢察廳驗明論令自行醫治侯緝凶犯究辦在案茲悉施柳子連日請醫醫治咸謂出血過多且發寒熱　有性命之憂施妻程氏情急萬分昨日又投該廳禀請伸雪奉諭妥爲醫治仍候派警嚴緝楊裕春等到案懲辦 
[藉屍詐擾之下場]  
　　本邑西北鄉北新涇附近家原籍寳山之寡婦許馬氏素與同姓不宗之上海人許榮卿相識該氏忽於前晚斃命死者之兄馬瑞夫夫兄許銀和等以該氏身死不明且生前與許榮卿有密切關係乃向榮卿理說榮卿情虚避匿銀和等即糾衆將該氏屍身舁至榮卿之兄許桂卿家抛屍詐擾並將室中什物搗毀桂卿當赴上海地方廳報請驗究奉委宗檢察官沈檢驗員等於下午下鄉驗得許馬氏周身並無傷㾗委係因病身死塡明屍格判令屍夫兄許銀和等自行備棺收殮至於室中被毀各物實係榮卿等自取其咎姑不深究至許銀和等壇自移屍本當懲辦姑念鄉　無知從寛不究飭各具結送查了事 
[機器軋斃工人]  
　　北蘇州路華興麫粉廠所雇之工匠徐阿三前日因工作不愼被機器軋斷兩手兩足立時氣絶斃命報由滙四捕房將屍車送驗屍所昨日午後公共公廨關郭二讞員蒞所檢驗委係軋傷致命旋傅死者之弟徐阿四及工匠頭目邵南庭到案略諸情形即飭尸弟具結收殮着於下星期二到廨候訊 
[流氓糾衆行兇]  
　　昨有許金榮行經北河南路唐家弄口突遇流氓十餘人揪住蜂毆受傷甚重迨有巡捕到來各流氓早已逃逸當將許带入美捕房捕頭命送同仁醫院醫治聽候查辦 
[僧人圖盡]  
　　僧人潤普昨至金利源碼頭投浦圖盡經舢板救起詢得該僧向在國恩寺内近因患病纏綿屢醫無效憤極圖盡並無别故旋由捕房飭探將該僧人送回該寺妥爲安挿 
[汽車撞斃行人之質證]  
　　婁桂生於上月二十八號在南京路福建路口被某西人之汽車撞傷身死業經公共公廨中西官驗明諭令尸　婁瑞生棺殮候查明肇事情形聽候傅訊在案昨由公廨王襄讞會同英康副領事在樓上會客間安設公座傅訊據見證西人與六百五十二號華捕蘇寳生相繼上堂證明當時被撞後車送醫院醫治無效殞命各節並由醫生蔣明卿投訴察得死者頭面傷勢不甚利害然其右耳流血定係腦部底骨已斷致血管崩裂斃命云云中西官判候復訊再核 
[凌虐婢女之罰欵]  
　　新閘平橋路二百八十八號門牌婦人余胡氏因將十三歲婢女才喜凌虐受傷被人函告捕房派探將婢送請醫院醫治並將氏傅至公共公廨涇中西官判氏交其代表費信惇律師带回候訊在案昨晨復訊先由中西包探上堂禀明前情並將西醫驗單呈案繼由婢女才喜到堂證明被其主母痛責受傷各節訊之胡氏延律師辯稱實因該婢竊取食物略加訓責並不虐待中西官以該婢受傷屬實姑寛判氏罰洋五十元充公才喜送濟良所留養 
[開水燙傷頸項續誌]  
　　海寗路太和麵館内之魏阿祥因將熱水燙傷小販殷阿毛由捕將殷車送醫院醫治魏則拘押捕房候究在案昨晨由探將魏解送公共公廨禀明前情中西官判仍還押候原告傷愈再訊 
[脚踏車撞傷行人續紀]  
　　商會堂因在靜安寺路乘坐脚踏車撞傷途人毛桂林由捕拘解公共公廨訊押在案昨晨傅訊據捕房禀稱原告傷勢未愈被告已存洋一百元保出中西官諭候傅訊 
[小孩被虐潛逃]  
　　昨有男孩倪晝錦在閘北四區境内迷路由崗警带入警署據稱浦東人年十一歲父母雙亡隨叔父學習木匠住永　里因　遭虐待私自逃出姚警正諭派巡警傅其叔到案訊明給頒 
[竊犯患病斃命]  
　　竊賊王振才前經地方審檢廳訊明判决監禁三年零六個月在案茲悉該犯在獄患病送至新普育堂醫治無效延至昨晨斃命該堂以電話報告到廳委派沈檢察官毛檢驗員等　堂驗明實係因病身死塡明尸格判由善堂棺殮 
[討債衝突]  
　　閘北虬江橋地方有爲小本生理之丁啓山前曾虧欠廣福林　欵唐　索無　昨日糾合丁紹龍等又向丁啓山索討前欠一　不合互相兇毆致將啓山頭顱擊破當經　　到來將　造拘送 
 
 

Page 11

 
 
地方檢察廳午後由檢察官驗得丁啓山受傷甚微判令回去自醫　及紹　押候交保核示 
[旅客在棧病殁]  
　　昨有張雨祥投報捕房稱在東新橋街開設客棧有住客蕭阿四　棧病殁請予查驗等情旋派包探查明死者年約三十餘歲向爲碼頭小工並無家屬在滬飭報輔元堂給棺收殮 
[幸未燎原]  
　　前晚楊家石橋某姓豆腐店遺火於竈前木屑内幾釀火災適四　巡官經過查見以其太不經心將店夥王阿虎带　詞　兩元以儆 
[懲罰閔行烟犯]  
　　馮榮標在閔行鎭私賣燈吃又王玉亭亦在閔行附近家内私吸洋烟均爲地方第一區警局查獲解由縣警察所移送地方審檢廳昨午由堵沈推檢兩官訊供之下判馮榮標拘役二十天並罰洋十八元王玉亭判罰洋八元以儆 
[農民苦雨]  
　　自入夏以來連綿陰雨天氣反較暮春時爲寒冷一般服田力穡者謂目下正值麥秀之期若日内再不放睛今歲春熱必致歉收蓋麥性雖不畏冷然久雨不睛根株易爛故莫不憂形於色又閘北附近以種蔬者居多現下各種茶蔬已受陰雨之損害將來菜價必貴貧苦小民恐益嘆生活之不易矣 
[南滙縣迎提犯法公役續誌]  
　　南滙縣公署第三科聽差王金升（卽小和尙）糾合同事程銘竊得該科秦科長銀洋一百七十元又拐得東門黄合和家十七歲女子並北門内二十七歲婦人黄王氏逃往南京被警拘獲由該處王警察聽長函請南邑葉知事派警赴寗迎提已誌昨報茲悉該犯王金升程銘並被拐之黄王氏等已於昨午由南邑法警迎提過滬正欲換舟前往南邑詎小輪早經開駛該法警不得已將王程兩犯及黄王氏婦女二口押送上海地方檢察廳禀請暫押一宵明　就道林廳長准如所請飭令分别收押 
[强姦六歲幼女續誌]  
　　住居法新租界嵩山路文姓家之六歲使女阿英被四十四歲男傭李三强姦受傷由伊主人具控法公堂訊判管押候向醫生問明察驗情形再行訊辦等情已誌前報昨日文姓偕西醫河端醫生投案河端稱阿英由伊主人送來醫治當即察驗實被强姦外皮已破惟子宮以内並未受傷中西官問如係鐵木器及跌抓等傷與姦傷有分别否河端答稱大有分　阿英所受之傷並非鐵木器及鐵抓傷實係姦傷無訛訊之阿英始則啼哭不語後由中西官好言撫慰據供本月初一日上午十時後下樓吃茶即被李三抱入伊之房中給我燒餅一個食畢又被抱至牀上强姦痛極流血旋即放我下牀上樓時李三囑我不要告訴主人後因痛甚私向九歲小姐言明轉告主人領往醫院察驗是實質之李三供上月二十九日阿英與九歲小姐同來廚房各取切菜刀玩弄諒必被刀所傷初一日民人出外購買菜蔬八時許回　　入厨房者飯下午十二時主人着民人送信至某處直至五時始回民人不敢爲非求察聶讞員　阿英年祇六歲與汝無仇豈有謊言陷害之理汝須從實供明尙可從輕辦理李　阿英與民人雖無仇𨻶到堂之口供恐係主人囑其如此供法文姓聲稱李有胞兄在某姓家爲傭李在伊兄處帮忙祇有飯吃並無工資貧苦不堪我好意將伊招爲傭人已三月有餘從未將伊責過一語此種情事並非有益名譽不得已來案具控豈有教供誣陷之事至李所供九歲女兒與阿英同入厨房玩武菜刀等語女兒因庶母有病在房伴陪二十九初一兩天並未下樓一次况女兒從不敢　刀玩弄實係謊供請堂上鑒察聶君又向李再三駁詰仍不吐實遂判李還押聽候覆訊定斷 
[彼此徒勞起訴]  
　　磗灰同業孫厚培等以王阿寗潘紀生潘　生潘根生等在曹家渡扣留内地來滬石灰船迫令出售王等亦以孫與許明德胡子文宋金林等把持營業在公共公廨互控前日　俞　襄讞會同英卓副領事逐一研訊以兩造所陳理由均不充分判　案註銷兩造人證一併開釋 
[見證供詞不實]  
　　木作頭徐貴祥　費虁揚因買地不還存洋糾葛在公共公廨互訴中西官以徐所呈收條係屬僞造判徐交六百元人洋並保迭經訊供候核在案昨晨復訊費有延朱斯芾律師上堂代表請究而見證諸伯倫仍供徐在閘北恒泰米行付給地價時該米行主錢貴三亦曾在場且見費書寫收條等語中西官以錢貴三函復稱與諸確不相識核諸所供不實判諸收押徐貴祥仍交原保候再訊核 
[當本無力措還]  
　　顧而逢　將衣料交成衣匠唐連生製衣唐因賭博輸負將衣料質去得洋十八元被顧　奉法公堂押追不繳茲已將贓弔出復解公堂請訊唐供一時實難措還當本祇能俟後來製衣劃扣判押三月如能繳洋准予減少押期贓着原告繳出當本具領 
[不認希圖搶物]  
　　流氓朱阿爲前因强搶行人衣物拘解法公堂訊判禁押期滿開釋在案乃朱又於前晚濳入法界希圖搶物爲捕拘獲查明舊卷解堂請究朱供前被嚴辦後已經改過自新現住城中父母則住在英界前晚因父母家中有事招民人前往故此深夜在途行走並非希圖搶物求宥中西官姑念搶物未成判永遠逐出租界 
[出店偷竊紙料]  
　　北京路美華書館控出店胡金竹竊取紙料昨由捕房將胡拘解公共公廨經中西官研訊屬實判押西牢半年示儆 
[車夫串竊之儆]  
　　住　新閘白克路四百七十一號門牌之陳　　控車夫柏桂生江瑞岩串竊值洋二百元之衣箱一案昨晨由公共公廨復訊原告延魯定格律師上堂譯訴被告等與在逃一人串竊各情形訊之二人供仍推　中西官判拍押西牢九月江押四月如　將贓交案准予酌減刑期 
[江北人串竊棧貨]  
　　江北人陳哈子陳吳素陳茂茂陳月明串竊江西路十二號門牌恒祥同貨棧内值銀一千五百兩之顏料由捕一併查獲昨晨解至公共公廨經中西官略訊一過判仍還押聽候查明於下禮拜四訊辦 
[電車出軌]  
　　前日午後四時半黄浦灘大馬路轉角　某號電車出軌致後來之車不能行駛直至五時三刻始移入軌道方能通行 
[小孩迷路]  
　　法新一界華捕前日見有迷路小孩二口啼哭不止送至捕房請爲安插捕頭諭飭留俟家屬認領 
[護軍使署批示三則]  
　　松滬護軍使昨日發出批示三道照錄如下（一）關於傷害鄭鎭守使跡涉嫌疑之汽車夫陳國卿家　禀奉批本年一月　據禀求業經明晰批示在案所請仍難准行　凟結發還（二）在南翔拘獲之盜　嫌疑犯魯文才之家屬魯楊氏禀奉批禀悉爾子魯文才已飭調查尙無爲匪實　昨據仇長喜等禀保前來業經交保省釋矣此批（三）在南翔拘獲形跡可疑之韓知明李學士現據仇長喜等禀請保釋　批韓如明李學士現飭調查尙無爲　實據如禀准予保釋此批 
雜評二 
[前途（訥）]  
　　時局之如何解决國人能預測之乎人民處此驚風駭浪中何日得　平息乎戰爭之禍　攘之苦何時得稍減免乎戒嚴再戒　謠言再謠言何日得再安樂乎 
　　問天天不應問理理難求仔細推尋者茫然一場愁其中國前途之謂乎 
氣候報告 
[上海徐家滙天文臺天氣測候報告]  
　　已過者之報告　五月十日本區雨且有霧氣壓在中國全部大都下墜北方尤甚沿海一带盡是東南風十一日夜間雨早上重霧且有微雨十一日下午四時前二十四小時内上海氣候温度至高七○二至低六○五去年同日至高七七至低五七点四 
　　未來者之推測　十一日下午四時三十分預測本區天氣仍潮濕如有烟霧直隸灣有旋風 
[補錄命令]  
　　四月十八日政事堂奉申令　據甘肅巡按使張廣建具呈彚報民國四年隴西泰安等縣地畝被災分數擬請將應徴錢糧分别蠲緩開單呈覽等語上年甘省隴西泰安等縣夏秋雹水相繼爲災若將各該縣四年錢糧仍行照常徴收民力實有未逮應照准所請將隴西泰安等縣應徴錢糧按照單開分數分别蠲緩以紓民力該巡按使即將單開數目刊刻布告貼張曉諭務使實惠均霑用副國家軫卹災黎之至意餘如所疑辦理交内務財政兩部查照此令 
　　四月二十一日政事堂奉策令　日本國駐大連民政署警務長田中剛輔給予四等嘉禾章駐大連民政署賚部山川古雄駐金州民政支署警部千野正太郎駐大連民政署警部補元吉仲市均給予六等嘉禾章此令 
　　又令瑞典國前任駐廣州副領事施德嘉日本國前任駐滬副領事村上義温均給予五等嘉禾章瑞典國駐滬總領事署書記官費敦甫給予六等嘉禾章此令 
　　又令俄國駐呼倫貝爾通譯官若廓普給予六等嘉禾章此令 
　　又令宋嘉俊給予五等嘉禾章此令 
　　又令任命羅述稷爲江西財政廳廳長此令 
　　又令福建巡按使許世英呈政務廳長姜可欽因事懇請辭職姜可欽准免本職此令 
　　又令司法部呈京師地方檢察廳檢察官姚桐豫因親病署請辭職姚桐豫准免本職此令 
　　又令司法部呈請任命蕭德潤隔耀奎爲京師地方審判廳推事應照准此令 
　　又令司法部呈請任命王鑑爲奉天高等檢察廳檢察官廳長澤爲吉林地方檢察處檢察長臧爾壽爲吉林地方檢察　檢察官林先春爲吉林長春地方檢察廳檢察官趙從懿鄭文楷爲山西高等審判廳推事葉金揚爲山西太原　方檢察廳檢察長徐祠甲王九臯爲山西太原地方檢察廳檢察官應照准此令 
　　又令司法部呈請任命趙柹靑謝震署奉天高等審判廳推事金殿選賈振聲署奉天瀋陽地方審判廳推事何德壳程文濬署奉天安東地方審判廳推事黄成霖署奉天潘陽地方檢察廳檢察長邵邦翰署奉天營口地方檢察廳檢察長楊名椿　奉天安東地方檢察廳檢察長王毓崑署河南高等檢察廳檢察官郭德沛署河南開封地方檢察廳檢察長徐步善李宗沅　陜西長安地方檢察廳檢察官張寳康署湖北夏口地方檢察廳檢察官湯本般署四川成都地方審判廳廳長應照准此令 
　　又令陸軍部呈請將甯凱臣授爲陸軍憲兵上校張維壐吳樹榮劉元占霍獻生王春霖金德山李珍芝曹永齡姜瑞亭孫羣臣袁殿卿韓占元凌汝明王鳳樓王國裕陳殿臣均授爲陸軍步兵中校王玉明授爲陸軍騎兵中校胡　今李鑫元張吉士授爲陸軍砲兵中校劉郁芬曾廣開陳章奇謝武崗戴鴻智郭占元均授爲陸軍步兵少校並加陸軍步兵中校銜趙席聘賀綱乾宋哲元李雲龍劉德成李治富宋良仲鹿鍾麟李　傑吳魁麟張寳珩張輔廷張廷甲王玉楹安振東孫恒詩周浩勝均授爲陸軍步兵少校張鳳閣授爲陸軍騎兵少校劉恩澤授爲陸軍砲兵少校于蜀波授爲陸軍二等軍需正吳世煌孟憲論均授爲陸軍三等軍需正屈永平授爲陸軍二等軍醫正史侯俊授爲陸軍三等軍醫正應照准此令 
　　又令陸軍部呈准鑲白旗蒙古都統芬車咨請以福佑補印務參領俸俊補副參領巴齡阿補印務章京思特布補公中佐領應照准此令 
　　又令周符鶴趙玉珂授爲陸軍中將蕭耀南李榮殿授爲陸軍少將並加陸軍中將銜周儻授爲陸軍少將劉景元孫文治曹舲張傅煊授爲陸軍步兵上校並加陸軍少將銜李雨山授爲陸軍砲兵上校並加陸軍少將銜楊淸臣張琢齊授爲陸軍步兵上校穆文善李步蟾授爲陸軍騎兵上校王用中授爲陸軍砲兵上校牛　辰授爲陸軍輜重兵上校此令 
　　又令閻桐授爲陸軍一等軍需正並加陸軍軍需監銜劉國慶授爲陸軍一等軍醫正並加陸軍軍醫監銜此令 
來函 
[大通兩湖同鄉會來函]  
　　逕啓者　大通亂事發生後經定武軍派兵剿平地方現尙安謐惟　捕拿亂黨之際株連攀扯牽繫滋多有高子元者亦被陷入嫌疑中屢保不釋實屬令人不解元爲敝帮中正人經理大古多年從不干　外事惟賦性慈善救難濟急素具熱心此次猝生變亂元於十六七八等日無時不在商會及同鄉會酌商維持辦法爾時拍電請兵兩登建安兵輪促請進口皆有元在場元之無附和情事可知今遭人誣攀幾陷元於極危險地位設使元平時行檢有虧則人方遠嫌引避何紳商士庶蓋章簽押聯名具保者計達一百餘人之多元之無比匪嫌疑可知官場每謂元附和亂黨供應炸彈皆屬實不知執何據而云然將以一二匪人之供作爲憑信則代元聲辯之百餘人中豈盡不足憑信者乎况太古行重用元者非止一日平時旣相信無他此番更審　殆徧故蕪湖英領事乃出與華交涉使據理力爭元之無慙愧行爲更可想見茲者遠參中外人言近取同鄉公論衆矢一的莫不爲　子元呼寃敝曾有維護同鄉之責是良不得不保無如保之無效催　將　在原委登之報端以待公評而聽後命區區所陳尙祇埀　　幸兩湖旅通同鄉公啓五月九日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[漢拓本晋夜壺銘眞蹟跋] [  泗濱野鶴]  
　　按晉製鐵夜壺銘壺爲王右軍日常使用者銘角有義之二字可證其銘爲（香同蘭麝味等山珍）等二十四字壺久已失傅銘字拓本亦少坊間陋本香味等字久已模糊不克辨識此本係漢拓故字跡獨全兼有臭氣其非贋鼎無疑也曩嘗聞義之一生所寫當以夜壺銘爲最得意緣臭味相投交成莫逆右軍平生嘗言此君議論大有同心之言其臭如蘭之槪其推崇如此所書銘宜其刻意不懈矣世以蘭亭叙爲右軍絶作不知有譌壺銘寳氣銷沉殊堪浩歎頃發昏齋主人出此卷見眎爰爲略誌如此 
　　漢拓晋銘直與明板康熙字典同堪發噱惟作者不過聊爾遊戲未免誣蔑右軍爾　　　　蠢魚附識 
海上瑤琴 
[新編歌劇秦廷七（非經許可不得排演）] [  冥飛]  
　　第四場客𧮂 
　　門客四人上甲鷄鳴狗盜自稱雄乙武略文才件件通丙除了穿衣與吃飯丁誰知件件不成功合白俺大燕國太子殿下門客是也合請了甲聞說來了一個甚麽荆軻乙他偏生騙得太子相信丙居然要想壓倒喒們丁不免前去探他一探合有理有理就此前往同下 
　　生内唱倒板太子恩死友義把英雄縛了上唱富貴場最驚心日月滔滔策萬全不由我憂心如擣恩報恩仇報仇在此一遭白自俺進得宮來蒙太子解衣推食百般優待只索與他刺郤秦王以爲酬報但是那秦政是一個萬乘之君那有不防備之理萬一謀事不成豈不辜負了太了之恩田先生之義當初俺遨游四海之時曾遇見一位俠士他的劍術在我之上因此託高漸離與狗屠二位替我找尋許久不見消息眞教人焦慮也小太監引丑付上生白二位仁兄請坐左右廻避小太監下生白二位可曾遇見俠士丑俺兄弟們四處尋訪聞說那位俠士現在隠居泰山生喜介白如此仍舊要煩勞仁兄替我前去請來付待俺替荆卿走一遭高兄不必同去生白只是偏勞仁兄待俺備酒與仁兄餞行付白國事緊急不必了俺就此前往下生白高兄俺還要託你尋找徐夫人的七首丑白這個交與俺就是俺也告亂（下）生大笑介白難得他二位如此義氣料想不久那俠士與七首一齊到來秦王呀秦王你的性命早在我掌握之中也唱只等邢隠姓名的俠士來到定要取　王血　我賣刀九泉下呌一聲故人田老靜待我成功後聚首陰曹四雜内哽哼甲上唱文鄒鄒　搖搖加子不小乙上唱雄赳赳氣昂昂作怪裝喬丙上唱朝一餐暮一順酒醉飯飽丁上唱你一雙我一對都是草包合荆先生請了生白列位到此何幹甲指介白荆先生呀唱你是蓋世一英豪乙唱爲何醉夢度昏朝丙唱太子盼你把仇報丁唱看你怎麽樣做開交生白哈哈哈這個我自有道理與列位毫不相干恕我不能陪你們了下甲白哈哈哈咱們說了幾句他就一溜烟去了不免到太子面前去說他幾句小話合有理有理唱三言兩語把太子激惱才知道俺門客手段高同下 
含商嚼徴 
[雙鳳閣詞話] [  鴛雛]  
　　甲寅夏日消暑於松江城南之幾園疎簾淸簞間稍稍學爲塡詞唐宋以來莫不涉獵不欲以門户之見害其所好姚師鴆雛謂同社無錫王蒓農（藴章）持論亦如是嘗見其覆鴆師箋云夢窗詞弟亦嫌其過費氣力淸空如玉田豪雄如稼軒渾脫如淸眞得其一節無慚作者而某公等必欲揚此抑彼殊近偏激懷此有年得公爲證心期欣快何如也箋尾附二詞貂裘換酒題鈍艮紅薇感舊記云脫帽悲歌起數平生一簫一劍更無知巳不是揚州狂杜牧十載髮星星矣忍更說墜歡重理駿馬美人都去也莽乾坤合爲多情死負此者有如水狂言忍發君須記遍相思靈均香草澧蘭沅芷結客他年公事了還我傾城名士更碌碌嗤他餘子痛哭山中閒日月肯如今短盡英雄氣浮大白拚沉醉太常引題亞子分湖舊隠圖云五湖歸記太無聊魂也不禁消何處木蘭橈看畫裹烟波路遙松陵十四碧城十二吹瘦小紅簫酒醒又今宵有自琢新詞最嬌直合辛周爲一手矣 
自由譚屑[  鴆雛]  
　　時變旣亟强孱文武爭欲攘臂而起此中其心可問者能有幾何坐是紛紛以届覆滅惟念使世界而果有末日者此輩利欲之爭不審亦能少減其興趣否 
　　陰雨如晦小樓枯坐憂來相余灑淚窮途有此兵廻車之痛矣 
小說二 
[俠情小說紅蘩蕗别傅] [  天虚我生]  
　　第三十七章（續） 
　　彼初以爲傅信必安特魯則彼即可從而拘之以要紅蘩蕗今乃爲亞猛夫亞猛者即陷紅蘩蕗於難者也安知紅蘩蕗不切齒前仇竟犧牲少年之性命而自脫於難旣而思之馬克格尼爾固紅蘩蕗愛妻而亞猛則又爲馬克格尼爾愛弟紅蘩蕗以其愛妻之故又豈能遽輕棄亞猛之性命矧明日之行馬克格尼爾亦將誘之同車以妻舅二人而挾一紅蘩蕗之豈患其反悔 
　　秋心先生從亞子得稔興居至爲佩仰尊著能以見錫尤盼從速　鴆白 
 
 

Page 15

 
 
   
 
 

Page 16

 
 
   
 
