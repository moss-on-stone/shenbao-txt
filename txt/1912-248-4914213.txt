# 1912 - 248 - 4914213

 

Page 1

 
 
中國郵政局特准掛號認爲新聞紙類　明治四十一年四月二十一日第三種郵便認可第一版 
社論 
[倫敦新借欵與六國銀行團] （寒） 
　　借貸爲私法上之關係非可以國力干涉之也况藉其國力强制債務者使舍彼就此以遂其壟斷之私乎國際間無公理之可言也蓋己久矣 
　　銀行團自前清以來基礎己具其初意不過隨其資本之輸入而要求用人購料之權而已下含有政治上之意味也自日俄加入以後有所謂六國銀行團始由經濟問題而進爲政治問題矣英之於藏俄之於蒙日於南滿方耽耽焉伺隙以動皆六國銀行團有以促成之也今六國爲一致之行動其銀行團亦承政府之意旨而爲一致之行動條件苟不滿意則借欵之事無復可望非特拒絕而已也且强制他資本家不能有所受授視吾國借欵一事爲彼銀行團專利之事業其政府又從而助之此豈可復以常理論耶 
　　六國銀行團之壟斷論者每追咎唐前總理之交涉不善此無論外人之所藉口者多不衷於事實卽談判開始微露深願繼續借貸不復外求之意亦必限於雙方滿意條件之下此爲必然之理未可據此遂爲壟斷借欵之理由也歐美資本家旣一再挾資而來其結果均爲銀行團所阻尼今倫敦勞逸特等銀行及法美數資本家一千萬磅之借欵草約甫訂又將爲銀行團所破壞則六國居心之可畏與吾國前途之可危如何矣 
　　最不可解者此次一千萬磅借欵之議將成英政府首電駐京英使反對此事通告承受此借款之銀行謂政府不能保證此項債務該銀行團亦謂六國銀行團卽六國團云云夫依借貸之原理本出於受資者與出資者之兩願而決非第三者之所可容喙吾國之缺於需要由他資本家供給之吾國之自由亦他資本家之自由也縱六國銀行團前有承受之欵項但限於不侵害其債權範圍之內以行借貸吾國之目由亦他資本家之自由也今倫敦新借欵六國銀行團反對之英政府亦反對之夫以受資者與出資者之兩願而第三者從中干涉之在個人爲失人格而國家之地位可知矣 
　　雖然銀行團藉其國力以干涉吾國之借貸其爲非理則固顯然也惟其非理故不能强吾國以必從彼銀行團復籍其國力以干涉出資之資本家資本家之貸出政府本可無干涉也則以危詞聳之如政府不爲此項債務之保證是也記者於此蓋有二種感觸焉一國際間無公理之可言所恃者强權而已因而知非有强權不足以立國也二無信用於國際之間不特爲並立之國家所菲薄且無以取信於國際之私人焉今英政府所以警告於新欵借團者非必能强其必不行借貸而以借貸之後政府不爲保證挾制之使吾國果有信用於國際之間彼新借款團確信吾國之財政將來必能償之而有餘則雖有政府之干涉不能禁止彼等之行爲也乃經英政府通告之後新借款團之議聞將取銷是則出資者仍以被國政府之保證爲重也夫以一國之信用不能見重於國際其能國也亦幾希矣噫 
譯論 
[中國治水芻議] 譯上海德文新報 
　　救災根本的解决（續） 
　　一設法延緩急劇落下之水溜一修理猛流之自然川曁洩水等濠溝而其中谷道之斷絕（即修閘覇以絕山水瀑發順谷道而下也）尤屬最要之良䇿竊以杜絕谷道延緩猛流如揚子江黃河珠江三大流域按其河流之統系當先在其泉源發流處象形建造以免其急流之　擊或曰中國水道若如此治理是眞夢想經濟缺而資本金無所出也抑知辦大事者不計小費中國若能發此宏願將杜絕谷道之目的達到事初固負債太甚然旣成之後裨益於經濟界者必非淺尠蓋湮沒之患一去旣免漂流之損失又無賑濟之處擲國家帑藏豐盈人民生計活動即此一端亦屬不少况其他利用水道發展航路生殖電力（指水電力）安設自來水供給城市工廠開池養魚放閘灌田等等又不勝枚舉乎且統籌全局經濟固屬不資但此等計畫斷非僥倖成功必先創定草案通告全國徵求多數意見若者先修可得挹彼注茲之利若者後舉可收各省贊助之功主義大綱旣使家喻戶曉富紳大賈自能愛國熱心惟杜絕谷道利弊旣與全區有關則擔負完全責任之工程師不可不細心選擇向深知謹愼二字之妙訣者馳聘之至於謹愼企謀方略上所需一切工事之預備尤當推及關乎谷閘（杜絕山谷）地方上地質學之調查事業以及雨水年年落下大小之折中凡欲設立谷閘等地宜建測量一所觀察急劇落下時所佔面積如何而河流區域種種地誌測繪等詳圖更　重要有則搜集無即繪畫總須詳加測量河流圖說俾工程家於掌握中卽可周知全局也如此辦理所費雖不甚鉅但工事上之豫備中國於此時代應當從速着手而注意急劇落水之測量家組織觀察局站更當如韓信將兵多多益善也（未完） 
要件 
[對於法院編制法施行法草案之商槯] 續） 
　　旅京法律學員王錫鑾等擬 
　　第三條自法院編制法施行之日起滿二年內關於地方以下法院判事官檢事局檢事官之任用除依法院編制所定資格外得以有左列資格之一者任命爲各該院局判事官檢事官　　第一款有第一條第一款第二欵及第二條　　第二欵之文憑者 
　　第二款在經司法總長教育總長認可之公立大學或專門學校修法律之學三年以上得有畢業文憑者 
　　第三款依司法官考試法應第一次考試合格者 
　　第四欵於律師法及其施行法施行後充律師者 
　　第五欵在國立或經司法總長教育總長認可之公立立大學或專門學校充司法官考試法內各主要科目之一之教授滿三年以上者 
　　按本欵應照前述加確有成績字樣 
　　第六款在外國專門學校學習速成法政一年半以上得有畢業文憑並曾充實缺推事檢察官者 
 
 
 

Page 2

 
 
中華民國元年九月十五日星期日（申報）舊曆壬子八月初五日第二版 
疑義本欵專指外國一年半速成法政不及國立專門學校一年半速成法律似嫌罣漏所附條件未列教授一層亦屬疏略 
管見本欵應於外國上添國立專門學校修法律之學一年半畢業一項檢察官下添或充法律教授一年以上 
理由外國一年半法政速成並非直接聽講以內國之專門法律一年半程度相比有過之無不及且附有經騐教授條件更不虞開倖進之門（未完） 
專電 
　　北京電民主黨有與共和黨合併消息 
　　北京電孫中山定於十五晚六時邀參議員在迎賓舘協商鐵路計畫後即赴晉豫兩省考察形勢並須親往歐洲與各資本團接洽惟北京外交團對於中山此舉甚形冷淡謂其策難行 
　　北京電近日京師謠傳雲南省城已被反對蔡督之人佔據旋經政府電詢蔡覆稱除蒙自外並無他變 
　　北京電袁總統擬任黃克強爲參謀總長惟黃意不願 
　　南京電前清津浦南叚局長叚書雲侵蝕公欵聞交通部己派丁沈二員來寧查辦不日可到 
　　南京電孫中山電招曹錫圭赴京昨已就道 
　　南京電滇督現派田松溪調查江蘇軍務政務日昨（十三）抵寧 
　　南京電寧垣虎列刺盛行斃人甚多軍隊尤甚 
　　南京電程都督委任王吉檀爲軍事審判所 
所長 
　　杭州電財政司定十五號到杭二十接印　　杭州電朱都督慮某會煽惑擾事密電新舊 
軍一律嚴防 
特約路透電 
　　北京電參議院今日（十四日）並未集議故梁孟亭之任爲外交總長須於星期一日表决 
　　北京電英使朱邇典今日下午赴外交部聞與抗議英金一千萬磅之借欵一事有關惟官塲則並無所聞也 
　　北京電聞陸徵祥假期滿後沈秉堃將任爲臨時國務總理 
　　北京電聞交通總長因政府以辦理鐵路之權予孫中山君頗滋不悅今擬辭職云 
　　北京電海參威中國領事電告政府謂俄國富道已下諭令華人限期出境　　據該領聲稱海埠華人共有萬人之多若於一星期內勒令出境大有不便損失必巨彼曾往見俄國當道欲請將所布嚴厲之諭令妥爲修妀俄員皆置之不顧云 
　　北京電財政部請政府宣布國民公債券章程並獎勵購券者之辨法 
　　北京電黎都督請政府舉用湖北海軍學生派往各艦任職 
　　廣州電今日（十四日）有粵兵一隊開往澳門附近之拉巴鳥（譯音）預備勦捕海盜香港澳門當道均請准其協力助之華員聲明謂該島周圍海上一帶雖可容外國兵艦巡緝以阻海盜逃竄惟外兵咸不得踐履中國土地所捕各海盜須悉送交廣東當道審訊定罪將來如遇此類事件外人不得援此爲例派兵協助如能遵照以上辦法則始能承認港澳當道之請云 
　　漢口電此間日僑舉行遙拜日本前皇儀式時各國兵船雖皆無動靜而俄國兵船忽附從日本兵船升砲禮敬岸上舉行喪禮之時俄國兵士獨往參列此非尋常細事也 
　　東京電日政府將簡招待英國參與明治皇帝葬禮代表哇塞親王之侍從武官長陸軍大將乃木伯爵昨日（十三日）與其婦同時自盡均已殞命續電云前皇梓宮儀仗由宮發引聲放信砲之時乃木大將在赤酒宅中聞之即以短刀割喉其婦亦以刀貫腹以殉前皇二人皆衣日裝且以先皇賜與之盃飲酒爲別其自盡之室內懸有前皇之御像以幕覆之二人身上均經覔出留別書聞係呈與日皇者當時並未有人知覺旋有與乃木大將同住之學生一人入室見二人咸臥血泊中已一息奄奄乃木大將行年六十三歲日俄之戰旅順一役曾立奇勳攻奪著名二百零三米突高山時曾喪其二子今乃以身殉主輿論咸相錯愕且同深惋惜也 
　　茲悉昨晨乃木大將曾抬一攝影機至宅中花園與其婦同攝一影旣而入宮參與喪禮並往正殿瞻拜前皇梓宮繼乃回其私宅途次且順訪伏見宮卽英國代表哇塞親王之行邸料理諸事夫明治皇帝梓宮奉安可謂日本歷史上一極莊嚴之典禮該將乃於此時演此慘劇溘然長逝在日本同國之武人視之以爲係忠君愛國榮耀之舉惟目下國家正處重喪日皇正在諒　之時殊不能賜謚以彰其榮故目下政府不便正式宣布該將噩耗日皇今已宣言願各國專使勿以該將之死而更其豫定之行止故英國哇塞親王今日仍將往游謙倉等處至下星期二日回京以英皇所贈之品德勳章授與日皇美國代表諾克斯君今日下午亦擬往游日光擬於明日下午回京告別日皇星期一日將入宮赴宴其餘各國專使亦紛赴各處游當勝景此數日內各國專使尚不致因該將之死吊慰日政府聞該將曾留有書函紀述事實並向英國哇塞親王道歉云 
東京電儀仗由靑山校兵場東口而入場內隙地曾修築一特別大道以供輀車行入兩面則築支路以供衛隊從者之過行　第一門海陸軍表敬衛隊即列隊於門外於是儀仗逐隊向北緩進自第一門至第二門一路左右均排列　妓及貴白旛旗執斧鐵弓矢盾牌者均列於二門以內日月旗及二大神　均置於喪殿左右司禮員乃各擇喪殿周圍空隙站立輀車旣入二門皇后及皇太后代表率郡主侍從人等出休息室下階恭立當輀車向喪殿進發行過之時逐一向之行禮事畢復回原室旋輀車行抵喪殿乃由特　之農民奉梓宮舁置殿上旣而皇族中人咸離休息室至喪殿附近各依位靜立皇與后及皇太后代表皆就座於是陳献祭品司禮長讀禱詞諸僧奉樂齊唱薤歌歌停之際皇帝跪於梓宮前默爲其父祈禱皇后及皇太后代表亦相繼行禮頗足動人哀感於是首相西園者代表全國之民於梓宮前宣讀讚詞靑山校兵場之大葬禮遂於是告終 
譯電 
　　北京電法文北京日報今日（十四日）載有社說謂倫敦商訂之借欵英金一千萬磅實係中政府恫嚇之舉其意僅欲使六國銀行團重行開議借欵耳倫敦所簽之合同僅係經紀數人所攬之借欵云 
　　北京電孫中山君定期下星期一日前往太原府游歷 
　　北京電袁總統擬任梁如浩爲外交總長大約可由參議院通過 
　　辛拉電拉薩華軍已過此間其隨從中多屬藏婦及子女人等開林邦蘇格蘭敎士設法爲避難之人在大吉嶺茶園覔取住所 
公電 
　　成都張民政長電大總統鈞鑒午密三十一日奉到　電竊悉內政外交種種困難情形逹於極點我大總統不避勞怨苦心維持率以障碍甚多無由展布當國基未固外患日亟同心禦侮猶或失之顧乃內訌不巳有若沸　肆意抨彈多方牽制籍言論爲樹黨營私之具使政府無用人行攻之權長此淪胥不已不亡何待與言及此涕將何從惟望大總統大度包含銳心進取奮其剛斷之明勿爲遠嫌之計關於國家各種重要計畫經權互用剛柔兼施屏除顧忌宏濟艱危培爵旣愚且朽自當鞭策駑鈍勉盡天職惟中央之命是聽苟利國家死生以之否則再事迂牽坐致外侮崇共却之虛譽召亡國之實禍想亦大總統所不忍出而爲培爵所深懼也再者辱承明示訽及芻蕘謹陳管窺伏候鈞擇一日國務院中央爲全國頭腦國務院爲政治中樞若使一再動搖陷於無政府之現象則統治之機關不備且國家之資格未完內何以繫屬人心外何以望其承認務請對於陸總理辭職責以大義勉以時艱爲國屈留以慰羣望一日借欵當今民生凋敝軍需浩繁中央之帑藏旣空各省亦呼將孔急公債票推行匪易國民捐流弊轉多欲解目前恐慌舍借大宗外債別無良法縱使偶有損失只得另圖補救借欵早一日成立即國勢早一日穩固此不待智者而後知也一日約法查約法成於軍事倥偬之際訂法之參議院並非由民選組織而成其擴張權限之處往往矯枉過正如第二十三條復議案强制執行第三十四條國務員須得同意考諸各國旣無先例按諸事實窒礙尤多由前言之則行政並無獨立之權由後言之則內閣永無鞏固之望文明超越於世界政權實墜於例懸國且不國議於何有擬請照第五十五條提議修改務使行政立法各保獨立免致偏重妨碍進行一曰國會查國會爲立憲國家所必要然必具備各種要政始能得代議之精神初非毫無預備徒求形式上之成立即能有效者也當此大亂初經邊疆多故內之秩序未復外之承認無期戶口無確實之調查人民鮮健全之輿諭審時度勢約法之公布且嫌其早憲法之確定尚非其時紛紛選譽徒惹起爭權植黨之思倉卒召集實搆成人雜言龐之象現在之情形己覩將來之效果可知擬請先辦地方 
自治續開各省議會國會成立且俟諸一年以後旣可從容籌備並免目前紛擾斟酌緩急未爲不可以上四者均就愚見所及不揣冒昧抒意縷陳其中有不無過激之語惟近於憂危不知所擇是否有當仍乞大總統察酌施行四川民政長張培爵叩冬印 
　　南寗陸都督通電大總統參議院國務　武昌黎副總統各省都督均監午密讀大總統　電不知涕之何從西藏外蒙勢成離叛邊患日近而閱墻不已神州莽莽恐遂陸沈自古亡國不在外患端在內訌茲我國兵力果能萬衆一心尚堪與外人言載所慮黨派紛歧人心渙散省自爲政各不相謀斷目前之苟安忘全國之大計人不我侮甯保不亡榮廷只知有國不知有黨縱觀國事眷念維艱寢食靡遑未知死所前月支電略貢愚衷繼因藏事孔亟曾願奔馳兩陲請櫻自効不意風雲變幻愈演愈奇言論龐雜各圖快意秉政者憂讒畏譏束縛不能舉動以致百事廢弛國氣渙散賢者望而却走志士益形灰心　事如此夫復何言惟冀大總統勉支危局當機立斷各部長各都督同心共濟力任維持參議院協濟宏謀莫持黨見使內政果能統一庶邦基鞏固得以整軍經武後盾外交榮廷百戰餘生拊增痛眷言西北憂憤塡胸大總統如察前電微忱准廷效命邊徼得雪國恥馬革裹尸亦所不惜至閫內建設國之根本扶危濟顚自非諸公　屬 
臨電屏營惟察狂瞽廣西都督陸榮廷叩歌 
　　黎副總統爲黃興辯誣電大總統國務院參議院各省都督議會各報館各團體均鑒黃克强君碩德重望簿海內外靡不推服頃聞其因張方案橫被誣衊初謂道高毀至原無損於日月之明道路謠傳不攻自息嗣接南京程都督電始知外問竟有此種議論不勝駭詑鄂中倡亂不止張方一次歷破機關於黃君毫無影響元洪目擊其事知之最詳深恐以訛傳訛淆亂事實用特通電陳明伏希垂察黃君此次北行維持大局元洪甚爲欽佩將來消融南北意見爲民國造幸福實攸賴焉時局維艱偉人難得伏望諸公主持公道毌使賢者憂讒畏護民國幸甚元洪叩 
　　內務部致程督電申地近有霍亂症日本內務省已指定該處爲傳染病發生地執行海港檢疫卽請責該處設法預防希電覆眞電 
　　程督致黎副總統電佳電敬悉尊儗子去歲武昌起義之日爲陣亡諸烈士特開週年大會緬維盛典足壯前徽届期謹當委託代表蒞會盡洒英雄之淚同伸悲輓之忱　色江聲寸心曷極專電奉復尚希垂察文電 
　　松江同盟會分部電上海同盟會駐滬總機關及蘇支部鑒此間分部已於九月九日成立章鎮分部鄒亞雲等叩 
要聞一 
[參議院對於省制省官制案內幕之一揭]  
　　（本館參議院特派員） 
　　省長簡任問題 
　　彈劾省尹問題 
　　解散議會問題 
　　省制案及省官制案爲解决現時中央與地方關係之最重要問題前經政府撤回修改重行交議至前星期始由參議院法制委員會審查竣事其最關重要者莫如省長簡任及彈劾解散之三大問題茲悉參議院審查之結果其內容如左省制案中政府修正案第二十三條省議會對於本省行政認省尹有違法時得向平政院提起訴訟此條經參議院委員會刪去蓋以其不合行政訴訟之性質且與次條失職之受彈劾輕重相較不得其平故也 
　　政府修正案第二十四條省議會對於本省行政認省尹有失職時得以議員四分三以上到會到會議員三分二以上可决提出彈劾案經由國務院達於大總統大總統如以爲然應免省尹之職如不以爲然交省議會覆議一次若仍執前議得解散之但次届省議會仍提出彈劾案時應免省尹之職此條經叅議院委員會修改於失職之上加入違法一層於解散一層刪去若仍執前議應即免職但於仍執前議時加入一種條件須照前項有四分三以上之到會及到會議員三分二以上之議决以此補政府修正案之缺點蓋以彈劾而得解散似有偏袒行政官之嫌且彈劾縱有失當亦無懲罰議會而加以解散之必要故也 
　　委員會修正若此除於覆議時加入四分三出席及三分二議决之一種條件外其餘仍與政府第一次交議之原案相同徒多撤回修正之一層轉折此事自法制局起草之初至參議院審查之終中經國務院之核改交議及政府之撤回修正前後輾轉局凡三變於閣員之更迭及黨勢之消長有密切之關係焉法制局最初起草省制案時對於此事本有兩說一謂省議會不應有彈劾省行政長官之權又一說則謂省議會可以有彈劾省行政長官之權惟當予大總統以解散權防止其濫用卒以後之一說占優勝遂以此定稿呈送於國務院專取穩健主義稍減地方之權力是爲第一步其時唐內閣未倒國務員中多同盟會派偏重地方分權主義而長司法部者爲王寵惠氏覆核法制局所擬省制案時於省議會之彈劾刪去大總統之解散權務重地方之權力以此送交參議院議决是爲第二步及唐總理出走陸徵祥氏繼任同盟會閣員决意退職國務員多數更迭政府遂乘此時機將省制案撤回修改仍於省議會之彈劾加入解散一層而法制局之原草案復活是爲第三步迨經國務員否决之風潮促參議院中同盟會派與統一共和黨派之併合兩黨黨員對於中央政府之信用益形薄弱力謀發達地方分權之主義遂於法制審查會中主張刪去解散一層而修復政府第一次交議之原案報告於大會是爲第四步總之前後轉折雖多實仍不外乎兩說參議院審查會於此討論極詳卒將本條之解散權刪去者表面上雖亦有種種之理由然其實際之原因則由國民黨黨員激於一時之感情偏重目前之事實對於中央表示不信任之意而東三省及直東豫甘新雲南等省議員尤含有一種排斥外省人爲本省行政長官之意見欲籍省議會彈劾之特權罷免現任外省籍之都督而代之以本省人故其討論之結果如是然以地方議會而對於地方行政長官得有强大之彈劾權且彈劾之結果即爲免職此與統一責任內閣之制度政黨內閣之活動及文官懲戒法之適用均不無窒礙之處此事雖尚須經大會討論恐亦不能有所變更難保各省議會之不濫用其彈劾權而致起種種之擾亂他 
　　政府修正案第二十五條省議會之議决大總統認爲違背法令踰越權限時得經國務會議議决解散之第二十六條解散後須於二個月以內改選此兩條均經參議院委員會刪去當時討論此事亦曾爲激劇之爭辨一方則謂民主國之各種議會均不能解散省議會有違法越權之議决只可不予公布而不能解散此國民黨所主張又一方則謂各國採用解散制者甚多非必專屬於君主立憲國法蘭西亦爲民主國未嘗經議會之解散權可見民權雖宜擴張斷不能於國權致有妨碍違法越權之議决不能公布自爲當然之理惟不能因此而即否認解散權且立法須保公平省長應受彈劾而省議會無論如何不能解散實於中央監督地方之權力大有損害必不能保持全國之統一此爲共和黨及民主黨員所主張其辨論之結果因國民黨員張耀曾謬謂民主國之憲法無解散議會者共和黨員汪榮寶遽憤怒面斥之謂此係張君獨創之憲法由是破口鏗鏘挑起惡感雖國民黨員之一部分亦有以有彈劾而無解散爲不妥者卒因偏徇黨見而表决時將此條刪去 
　　此外則政府修正案本已將第一次交議案關於公布之條項刪去現由參議院委員會仍行修復定爲省議會之議决省长須於二十日內公布之省長對於省議會議决事件如不以爲然經省參事會之同意得提交省議會復議如省議會議員三分二以上仍執前議時省長仍於二十日內公布之此皆關於省長與省議會權力之消長者（未完） 
[叅議院九日紀事]  
　　九號九時三刻開議吳景溓主席秘書長報告大總統咨文請將海軍部參謀廳官制提前議决又報告大總統來咨請將國稅廳官制撤回修正又報告駐意外交代表電請將華法議員按照法國上議院章程辦理報告畢侯延爽謂本　　問內務總長外人違法捕人案何以至今尙不答覆劉崇　　候議員所提之質問案係內務總長喪辱國權將入中國國籍之朝鮮人擅交與外人逮捕殊屬違法議長謂請侯議員再提咨催案咨催內務總長答覆遂開議第一爲籌備國會事務局官制追加案（大總統交議初讀）請將該局官制第一條第二欵下追加第三欵（追加條文爲三關於籌備省議會議員選舉事項）政府委員報告第三欵追加大旨衆贊成遂加入第三欵照追加案之原文第二爲外交陸軍海軍工商各部八月追加槪算案（大總統交議初讀）政府委員報告累　 
 
 
 

Page 3

 
 
中華民國元年九月十五日星期日（申報）舊曆壬子八月初五日第三版 
崇佑請催政府速交預算案谷鍾秀　將追加案先付審查議長付表决多　遂付財政審查第三爲留學借欵作爲特別預算案（大總統交議初讀）政府委員報告謂自軍興以來部派及省派之留學生官欵均歸無着不得巳由前學部外務部度支部會同担保許各代表向各國銀行息借墊用借英國華比銀行欵二十二萬四千元法國匯理銀行六萬三千元德國銀行四萬六千四百六十八元比國五萬六千二百八十六元意國匯理銀行八萬六千元日本正金三十萬零二千四百元又同情會六萬七千二百元總額共借八十三萬九千七百九十五元現在借額將罄還期又迫由部電各省攤派得覆均不得達此目的不得不由中央籌措以清積欠故擬將此項大宗借欵作爲特別預算案並編製留學生借欵一覽表以資參考所有各國幣制如金磅佛　馬克銀圓均折中現時銀價申作中國銀圓云云均請作　特別預算報告畢亦付財政審查第四爲國會議員選舉監督之解釋案（大總統諮訽）政府委員報告參議院選舉法第二十三條衆議院選舉法第十三條皆載各省設選舉總監督以該省行政長官充之官制禾頒行政長官頗滋疑義以各省都督爲選舉總監督乎抑以民政長爲之乎谷鍾秀謂此無問題各省設民政長者惟四川湖北二省有民政長之省以民政長爲行政長官無民政長之省以都督爲行政長官俟省制頒布後當然以省長爲行政長官劉彥謂軍民旣未分治當然以各省都督爲行政長官汪榮寶謂省制頒布後省長爲行政長官省制未頒布前以都督爲行政長官議長付表决謂贊成有民政長之省以民政長爲行政長官無民政長之省以都督爲行政長官者舉手得多數（未完） 
[議員又是一篇大文章]  
　　請查辦鄂軍人案 
　　參議院某議員等提出咨請查辦軍人干預政治案文已草就照錄如下爲咨請事竊軍人不准干預政治各國之通例而大總統所迭次申令者也矧參議院爲民國最高立法機關議員言論於院外不負責任尤非軍人所可肆行干涉者乃自張方案發生後參議員依據法律責問政府議員之天職政治所有事也而湖北軍界黎本唐及黎天才等個敬兩電或責難參議院或醜詆威嚇湖北參議員其踰越軍人本分違背現行法令莫爲甚恐禍患所及將又有愛旣不能忍又不可之一日民國前途尙堪問乎因據臨時約法第十九條第十欵咨請政府立予查辦以肅軍紀而維法令 
[沈秉堃有望矣]  
　　國民黨無異議共和黨不反對 
　　陸徵祥雖又績假十日然假滿之後仍必辭職大總統已决擬准陸辭職其繼任之人原擬以趙秉鈞提出惟趙力辭不就大總統因屬意於沈秉堃日前己由范源濂到參議院與吳議長協商請其向各議員徵求意見將來提出是否可以通過聞昨日下午國民黨議員亦在財政學堂開院內討論會决商此事多數意見對於沈君尚無甚異議嗣又探之共和黨一方面據云此次提出之人該黨亦不反對即以黃興宋教仁改組內閣亦表同意云云大約不久即以沈君提出也又聞此次改組內閣人心多趨嚮政黨內閣方面惟大總統鑒於唐紹儀之覆轍不忍再以初造之國家又陷於最危險之境域故對於政黨內閣一說雖非絕對的不贊成但不敢輕於嘗試故不得已始擬以沈秉堃提出因沈君雖有黨籍而關係尚淺或不致再以黨爭問題搖動國本云陸徵祥辭職之後所有外交總長亦須另行選任大總統始擬以伍廷芳担任此席曾派人到參議院提商此事後接伍君來電力辭絕不擔任大總統又改擬以梁如浩提出惟聞參議院有一部分人屬意於梁敦彥然梁君現在海外是否肯爲擔任尚不可知 
[大借欵活動之又一說]  
　　小惜欵一千萬磅聞已成立日內即可簽約外間所傳破裂之消息似不確實并聞此項借款之外尚有多數之資本家欲乘機投資於中國以爭奪六國銀行團之利者政府尚未敢放胆借之六銀行團聞此消息頗爲驚惶因此而有促進大借欵成立之望日來六國銀行團磋議條件該團先允取消監督財政一層而只監督鹽務繼又允取消監督而改爲延聘顧問彼蓋謂偌大資本投入秩序未整理之國家對於抵押物不能不加注意也至其辦法聞擬用外人辦理郵政之例由銀行團推薦一鹽務顧問其聘用之權仍歸中國政府主之蓋較前次仿海關稅務司之例已勝一籌大約此事無他方之變動可望成立矣續商大借欵雖稍有頭緒惟此次參議院開秘密會尚不能宣布其原因則以陸總理現在病假趙總長不肯越俎故此項問題仍須俟新內閣組成之後始能宣布一切云按此說恐未必確銀行團肯如此讓步乎 
[形跡可疑之八行書]  
　　孫中山先生在張家口時突有一人混入歡迎及護送人員內遙隨先生之後經隨護偵探查悉因先生所庽棧房及左近各處非常戒嚴其房屋均有號數書明某人住於某號其隨行及歡迎者均有特別徽幟而其人既無徽幟又無號房住居經盤詰再三此人口操南音手持八行一函欲見中山中山已允見某隨員不敢令人乃取其信代遞中山閱之則係爲介紹信一對但所署姓名二人則與先生並不相識護隨各員知其有詐乃將此人拘於客棧看守聽候調查 
[叅議院對於俄蒙交涉之意見]  
　　政府因俄使提出三項要求條件之後即與參議院協議定期開一秘密會討論此事茲聞該院議員對於此事雖無正確之主張亦曾稍有預備其大致則以俄使向我外部提出之三條於優待蒙古條件中已有明文規定無勞俄人越俎代謀如蒙人對我政府再有要求儘可直接商辦擬請政府一面謝絕俄使之要求一面派人赴蒙宣慰以釋蒙人種種之誤會總以不用兵力和平解决爲上策惟有少數人主張以武力解决然贊成其說者居少數聞明日卽可開秘密會政府有人出席聞政府之意亦不主張用兵征討云 
[西藏困難問題]  
　　京師各報近載交涉近事數則彙錄如下英使前以駐寗遠川南宣慰使在該處仇視外人曾向外部交涉政府允將該宣慰使撤差現英使復有照會謂其尚駐寗遠近將救羅醫士之華人提訊并有煽惑仇外情事似此舉動恐生變故中國須負責任云云政府已電胡督迅將該宣慰使調離寧遠免滋事端 
　　英公使又有嚴厲之照會送至外交部略謂中國違約攻藏前經屢次質問並無正當解决現奉本國訓令如中國入藏之兵再不退回則英國以武力從事是否限日答復政府以此照會强硬特在總統府秘密會議對付方法聞將極端不承認云 
亞東關監督馬師周昨電政府謂探聞英國駐印度總督派陸軍軍官在大吉嶺一帶招待華兵出藏並有墊發路費情事此事關係我國主權甚大已據理力爭而英人置若罔聞請速由中央正式向英使嚴重交涉時評一（默） 
　　借債萬不可以課稅作抵今之議借欵非特以鹽課作低也且欲監督我全國之財政 
築路萬不可以令外人入股今之議築路非特與外人合股也且欲令外人獨造某某數線 
　　斯二端前清時輿論所斷斷以爲不可者顧民國成立以後而反可曲從外人乎 
 
 
 

Page 4

 
 
   
 
 

Page 5

 
 
   
 
 

Page 6

 
 
中華民國元年九月十五日星期日（申報）舊曆壬子八月初五日第二版 
要聞二 
[魯蘇會勦悍匪之要電]  
　　濟南都督周自齊第五師師長靳雲鵬來電云魯省集兵勦匪巳於感電商請飭下沿邊防營兜拿在案連日各路痛勦擒斬頗多匪首李四老懾於兵威率悍黨二千餘狂奔南下刻　竄入蕭縣之五團等處當令陸軍方統帶不分畛域選銳跟追應請嚴飭該處附近營隊扼要堵截約期會勦以絕根株而免滋蔓至爲切要並盼電覆 
　　程都督致清江劉護軍使徐州冷師長電云准魯都督周五師長靳電開等因除電復外祈即扼要堵截並轉飭各團營於該方統帶到時勿稍誤會務須聯絡勦辦以絕匪蹤至盼 
[白門近事錄]  
　　預防瘟疫程都督現令江寗巡警局文云據陸軍醫院院長孫毓汶呈竊以時疫流行爲人生之大患故泰西各國無不注重衛生而於夏時爲尤甚茲查得上海有名爲虎列拉之傳染症即俗所謂癟螺痧者近頗蔓延據該處工部局最近報告謂本年夏間上海居民患此症而喪命者已達四百人以上甯省與上海相距不過數百里且滬寧火車一日往返開行數次來客雲集此症恐不免傳染於甯垣若非先事預防迨至其事已成則不易撲滅擬請令知巡警局迅即宣布預防法俾居民得以周知一面通令各師長傳知各團營軍醫從速講求預防之法庶可弭患於未然此爲鄭重軍民生命起見不得不據情直陳等情除已通令各軍隊外仰該局長迅布預防章程籍殺時疫而重民命 
　　批斥輪渡程都督昨據前充浙江軍副官高杰組織幸福輪渡公司專走下關浦口請予立案等請當指令云關浦輪渡與津浦滬甯兩路有互相聯絡之關係現奉交通部來電鐵路自辦輪渡爲直接承運商貨機關對於客商有應盡之義務此項輪渡局外斷難承辦等因是關浦已經開辦之輪渡尙須變更豈容添設所請給示立案之處應不准行 
　　直轄軍官程都督致陸軍部電云查本省直轄現役陸軍第二第三師師長陳懋修第七師師長洪承點第九師師長冷遹第十師師長吳紹璘第十六師師長顧忠琛江北誮軍使並第十九師師長劉之潔第二十三師師長黃郛江防水師陸統制章駕時等共八員應請查照辦理 
[徐通鐵路之發軔]  
　　蘇路公司總協理王張二君近已向法商借欵四千五百萬佛郎商借商還興築徐通鐵路以利交通並遴派李君潤齋爲該路總理（李係前淸鎭江洋務局委員）已於日昨由滬回鎭暫駐行旌不日卽親帶工程師等赴清徐一帶覆勘路線聞陰曆九月間即可興工矣 
[蘇省法官履歷]  
　　程都督致北京司法部電云蒸電敬悉蘇省薦任高等各廳審判廳長江占杰等五員均前淸進士奉派出洋留學日本法政大學速成畢業均有憑照江占杰以知府調充京師高等審判廳推事吏部學治館敎習三年以上奏署江蘇高等檢察長曁委任今職一年以上錢崇威徐潞徐鍾恂畢業後經學部考試授職編修季龍　亦經學部考試以法部主事儘先補用并調京師地方廳幫　推事行走張延鳳以舉人赴日游學應法部第二次法官考試優等及格領有憑照派充京師地方廳刑庭幫辦推事上年六月咨調來蘇委任高等推事一年以上特聞文電 
[陸家港絲商被刦續聞]  
　　南　震澤等處絲商　用立興局小輪拖裝現欵三萬六千元在蘆墟左道被大幫梟匪園刦並傷舟子二名已紀前報現朱都督會商僚司決　照前清三公司被刦成案聯合蘇省協力勦辦昨巳密電程雪樓都督略云查前清三公司被劫蘇浙兩省曾設立淺水兵艦聯隊專任保護內河航路光復以來兵艦尤在聯隊劃分然江浙唇齒不得不援例辦理查該絲商此次被劫頗巨若不從嚴緝捕商旅勢將裹足業經嚴令水陸各軍追勦外相應電請貴都督迅飭水陸營隊一體協緝實糿公誼浙都督朱叩印 
同日又申斥內河淺水艦隊統帶官楊士奎略稱連日據上海絲商曁駐滬交涉司飛電等情查淺水艦隊原爲游巡內河保護航路而設何以此次絲商被搶損失甚巨事隔多日未據該營報告其爲防務廢弛已可概見該艦隊所司何事殊堪痛恨合軍該統帶迅速懸賞購線會同嘉湖水陸各管嚴密協緝限期破獲違干重咎 
[徐軍長毀家紓難]  
　　揚州第二軍軍長徐寶山君電呈大總統云揚軍欠餉將及四月軍心搖動險象迭生明知中央財政同一艱難何敢再三催請茲願將私產數處及所存古玩器皿以及舊運署公產估計共值八十萬元擬向洋商抵押五十萬以紓急難卽請與京中資本家接洽等語聞大總統己交財政陸軍兩部核議矣 
[蕪湖要聞錄]  
　　拍收蘇捐江蘇都督程雪樓君前派陳雨岩來蕪恢復蘇省舊有米捐曾經全皖臨時議會實業協會咨請柏都督電達國務院興程都督亙相爭執等情已記前報茲聞柏都督日前在甯時已與程都督就近接洽蘇捐仍照舊抽收刻程都督特委粵人訐芩西君炳榛爲駐蕪湖江蘇米捐局長期與廣潮帮米商易於接洽許局長己於日前來蕪與商會接洽商會亦接柏都督及史財政司來電特轉知廣潮帮米商總董湯善福婉勸各米商照舊繳納矣 
　　外交有人蕪湖華洋交涉事宜向歸蕪關鹽督辦理光復後李葆林爲監督對於一切交涉事宜尙稱順手自柏都督更委潘贊化李幼卿爲蕪關正副監督迄今尙未與駐蕪英領事稅務司會晤一切以致交涉槪行停辦所有新關稅司應與監督合辦之事亦不與潘李磋商現由該監督呈請都督令委張景虞爲蕪關交涉使己於十一號來蕪接事嗣後一切交涉槪由該局辦理不歸蕪關監督節制矣 
分區保護蕪湖商辦保衛團自取消後所有保護長街一帶商號之責刻由駐蕪軍界會議分區担負責任其西門外一帶爲全埠精華薈萃之區防守尤應周密乃公决由五十七團二營趙雲龍營長担任保護所管區域以自西門外長街起至江口洋碼頭爲止其他段亦由各軍擔任云 
　　師長赴省皖省因浦口第一軍移皖事訂於九月十二號開軍事會議是以柏都督日前赴寗未能久留即於九月十號夜乘輪船過蕪回皖而軍政司吳中英司長前此返廬省親亦因此祗匃留一日來蕪與第十五師師長孫品驂同於十號夜由蕪乘輪赴省矣 
[委員催解松江忙漕]  
　　華亭縣除課稅等欵己解省垣外所有徵餘之忙銀及辛亥全届之漕糧共二十七萬數千元（合華婁兩縣而言）松軍政府成立後陸續提撥二十三萬元另由都督命令撥解松江水陸軍餉二萬元尙有二萬餘元半係民欠未經兩縣　總徵解屢經程都督電札嚴催均由謝民政長轉送軍政府催取詎因報消消帳遲未造竣及軍府撤銷又復氷擱以致此項公欵迄無下落昨日乃由省垣專派委員袁靜卿君濤來松坐催謝君乃飭兩縣漕總迅速掃解一面請舊時軍府所組措政部迅將報消帳呈出以便禀復 
[贛省代表赴京大問題]  
　　贛省派定代表徐秀鈞陳家驥余鶴松三君預備於九月十號赴京當經李督於九號午間在陸軍學堂軍界偕行社內邀集各司廳局及旅團長官開歡送會　由李督演說並提出本省對於中央應有問題十五條徵集意見以　轉達大總統及參議院國務院藉造福利繼由徐陳余三代表曁軍務司長俞應麓財政司長魏斯炅及都督府顧問官陳澤霈蔡銳霆萍礦副經理劉芋珊鐵路總理吳鈁諸君次第演說約二小時至午後二時假座測地局之大廳大開會宴觥籌交錯賓主雜沓頗爲一時之盛至四時始散茲將李督提出問題十五條錄下（一）滿蒙藏風雲緊急應如何籌畫以鞏固國防（二）軍民分治與合治人異其說宜以何者爲主義（三）中央集權與地方分權京省視綫各異應如何拆衷至當（四）地方稅國家稅亟應調分以憑支配其入手辦法如何（五）歲收不敷至鉅而新政之待於進行甚急昌言借欵幾於無省不然惟大借欵與小借欵時各適用應有規定通則（六）賠欵攤解前清規定各省數目多未適當之處民國肇新應如何改訂前數始昭公允（七）南京軍用公債本省現募債金其應解政府之半數應作如何消納法（八）本省鹽政加價自出鹽商報効與政府緩辦之議原係兩截而當事者仍多異議應否據理與爭（九）鐵道國有民有各國兩適其用我國應主用何說（十）萍鄉煤礦因就該地現情由省派員督促進行而彼股東中人輙以商辦二字相持致來部鄂各電將來如何應付方達保護利權綏靖地方目的（十一）鹽稅承前清弊政有損於民無補於國迄今百政更新有何良法足袪前弊而收後效（十二）交通政策現有分區分局分省三說應以何說爲適於用抑更有他種辦法否（十三）軍事計畫有以一省自爲區域者有合數省成一區域者其聯絡統一之法何說優長（十四）徵兵制度前清粗具規模應如何規正始底於完善（十五）選舉代議士關係民國前途綦重現行規制有無疑義請舉其說以爲入告修正之資 
[沙市兵變詳情]  
　　荊州沙市一帶前由陸軍第七鎮駐守本月六號忽有兵變之信一時省中各界大爲驚駭旋得續電謂己平息始各釋然茲錄其詳情如下駐紮沙市商埠之二十五標第三營兵士爲土匪煽惑藉贖當起釁竟敢擁入地方審判廳鎗傷司法警察二名並開監獄將罪犯百餘人槪行行放出有數犯出獄以後仍帶燎銬而行由衆亂兵護衛沿途放槍搶掠典當二家銀樓一家錢莊三家鎗斃途人二名並聲言須殺該營管帶簫國寶蕭乘馬逃入荊州城詎馬受亂兵槍傷中途遂棄馬而遁參謀謝某執手槍往來勸導竟爲亂兵所死闔鎮閉市人心大震約半日之久七鎭統制唐犧支始調駐在荊州域內之兵一標馳至分送彈壓槍斃亂兵並拿獲正法共十三名餘衆始攝服歸營其搶得財物者皆易服而逃駐沙日本領事館幾被刦掠幸有兵六人守衛始得無恙亦云險矣 
[湖北均產自黨被控]  
　　湖北襄河一帶州縣前頗有人藉社會黨之名義施行均產主義攪擾富戶故黎副總統飭令該處駐軍解散社會黨茲聞有安陸縣人姚作霖等又組織均產自由黨成立不過月餘貧民附之者甚衆頃由姚等將該縣南鄉種植園强迫收入爲該董所有以爲掠奪公產之先導並威逼種植園經理陳善寫立願書以爲糾葛之憑據陳因迫於勢力暫爲應允昨特來省赴民政府控告劉民政長得情大爲震怒當飭內務司札行安陸知事勒令該黨剋日解散並須將倡首之姚作霖拘案從嚴懲辦以保私人財產而禁均產謬說云 
[汴人追悼楊議長]  
　　河南各界於本月七日假栗大王廟爲前省議會議長楊勉齋先生開追悼會各界共到二千餘人九句鐘開會十二句鐘閉會茲將會場秩序列下（一）搖鈴開會（二）報告勉齋先生事跡（三）奏軍樂女子學校奏風琴中州公學唱追悼歌（四）行免冠三鞠躬禮（五）讀祭文一省議會二師範學校三開封中學校四中州公學五同盟會六統一黨七曹爕八王傑周維屏九曾繁昌（六）奏軍樂（七）散會 
　　是日各界贈送輓聯誄辭盈牆滿璧約有一百餘付而以張都督贈聯嵩洛有靈奇士出山河還我大星沅爲最佳云 
地方通信 
[蘇州]  
　　賃開紗廠蘇綸紗廠現值新花上市不日即將開工刻聞有福裕公司商人潘理堂黃承乾費毓楷等呈請准將該廠租賃開辦奉財政司指令飭令擬章呈候核奪並照會商會轉知張總理等知照廠商老股張履謙王立鰲等以紗廠開工日期前經報由商會呈報都督在案現在開工在卽請卽據情轉復財政司查照維持保護俾興實業 
　　發給賠欵普安橋晋豐典賠償當戶成數及發給日期業由民政長發出通告略云奉都督指令前經晋豐典東王俞同按照歷次成案會議以二成半除扣被災以前利息賠償當戶查該典貨物房屋悉成灰燼被災最重當此金融奇絀之時商業因難己達極點雖有都督維持賠償即以此欵照二成半攤派不敷實多尙須由該東籌墊大宗欵項始敷分派未便令其再行加成而貧苦小民若不稍爲變通酌予補貼其損失較大宗尤爲堪憐現經典當公所議決如當本在一兩及不及一兩者酌加半成作爲三成若在一兩以上者仍照前議二成半賠償均須扣除被災以前利息核算是此雙方並顧較爲平均想該典東亦樂從也准於陰曆八月初一日起至三十日爲止假城內府城隍廟爲發給賠償之所云 
　　漏稅充公蘇稅務公所因悉紗緞綢縐等細重貨物往往由信局包雇脚划船偷運漏稅故邇來對於脚划船異常注意日昨於閶門外渡僧橋見脚划船一艘行駛恐有夾帶喝令停泊該船心虛不遵查驗始則互相扭結斷則乘隙脫逃該公所稽征員等直追至留園左近始得扣住當在蓆棚夾層搜出絲線十五包綢綾貨三包該所長以其旣不報稅且於查獲時又敢兇橫不服若僅照議案加罰四倍不足蔽辜擬將該貨物一律變價充公以儆將來 
　　梟盜橫行吳江平溪區龍家港地方前日突來匪船三艘船內　有凶器匪徒約有四五十人鄕人異常恐懼急請該縣民政長移請　防選鋒營派兵赴勦並該縣衛隊二十名會同星夜馳赴甫至北坼鎭即聞南厙鄉被刧比至南庫計已刦去三家匪徒己飽掠而去該營隊冋至半路突遇私鹽船一艘船上共有二人形　可疑喝其停船當場獲住顧桂三一名共一即鳧水回逃該營即將顧桂三解縣詳訊未得確供現經該民政長恐與南厙盜案有關己移送檢察廳嚴加訊究矣 
　　招領荒地市公所昨日將蘇城城廂內外之荒地遍貼通告招人承租作爲市政各項經費云 
[松江]  
　　舉　商團松江商團前由鈕君商請商界領補磋　擴張辦法議將光復時添招之巡警一百名裁去並以向來警費由商界擔任者多現擬酌提一半補益商團當舉定鄭子崧君爲會長以商會爲事務所鈕君並薦徐錫之募練云 
　　選舉區域國會選舉開始辦理華亭謝民政長召集合境士紳互議一是並將進行日期電報都督昨復確定國會初選舉區域全境劃分十區限十日內調查完竣第一區城廂市（附小西徑白沃廟呂蕩官紹塘龔錢河）第二區亭林市（附前崗）第三區葉榭鄉（附張澤）第四區漕涇鄉（附柘林）第五區山陽鄉（附金山衛）第六區莘莊鄉（附七甯）第七區新橋鄉（附陳家行）第八區楓涇市（附五厙）第九區天馬山鄉（附小崑山）第十區泗涇鄉 
[鎭江]  
　　七折發餉瓜洲江防水陸各軍統帶趙洪喜君以財政困難軍餉支絀爰於日昨召集各營官長會議嗣後軍餉一律改爲七折發給各營官長均各贊成聞九月發餉即可實行矣 
　　鐵路將翻楊家巷莊鏡蓉因姦勒斃伊媳莊張氏一案現聞程雪樓都督批准開棺大檢由吳縣地方檢察廳長率同吳縣上海兩地方廳檢驗員蒞鎭會同鎭江地方檢察廳長開棺檢驗愼重將事務期昭雪沉寃以慰幽魂聞日內卽可舉行矣 
　　時疫盛行秋陽酷熱疫癘盛行城內南門一帶尤甚聞數日間居民患　螺痧而死者已有七八十人之多矣 
　　馬路將成鎭江張縣長翼雲李參謀竟成關懐桑梓創議於老西門之左另關一門從旗營造馬路一條出新門過運河繞陽彭山沿滬寗鐵路而與洋馬路一氣銜接　營伊始阻力極多造路造橋工程亦鉅經費支絀頗有慮其不能竣工者現聞馬路工程局人員云全路於陽曆九月杪可以告成從此城內市而振興與城外交通亦便矣 
[陜西]  
　　關學昌明關中圖書館於八月三十一號在館內開成立會到會者約四十餘人首由李君可亭演說謂前日開會本係成立會後因有硏究章程一層故改成立會爲研究會章程幾經同人討論商權己屬妥貼今日開會似無可研究者請即推舉職員（衆贊成李君又謂圖書館經理已有端倪推舉主任職員須實事求是之人而後方能收效劉君允臣對於此事始終主持且熱心學問可否推舉爲主任館長（衆拍手贊成）劉君卽起立固辭堅不承認遂推舉李桐軒爲主任正館長以劉允臣副之衆又推舉郭希仁孫仁玉爲名譽館長賀眞甫楊西堂吳希眞韓坪山王舍初梁峻山魏英伯李可亭李蔭珊雷仲南賀仲範王伯明爲評議員與會者無不拍手贊成遂搖鈴閉會 
[新疆]  
　　文明　矢新省學務開辦數年漸著成績近因共和告成徐君柏梁馬君煥樟關心時局起而提倡乃就兩湖會舘倡辦湘鄂兩等小學校敎員十數人純盡義務不支薪金學生不分本帮外帮槪不納費現計投名者己達七八十人之多雖官府頑固人民野蠻尙多阻力然諸君持以毅定必能達到目的也再學務公所亦正籌設小學注重實業多招藝徒擬於省城設立數處各州縣各設一處併擬普設識字學塾注意通俗敎育苟能逐漸推廣定卜竿頭日進云 
　　奴性猶存迪化人民素爲官場壓制全無共和思想一般頑固者流輒謂身體髪膚受之父母不敢毀傷愚民無如竟爲所惑視剪髪之令爲非中央所出私相誹謗　駡不己遂互立盟約一似宗敎之說盡惑於中卽纒回等處亦　風而起居然長髪種種自鳴得意宛若非此不足以表其爲新疆人者其視無髪者如　仇敵故凡行旅中之頂上圓光者現皆裹足不前云 
[四川]  
　　黃金世界中瞻對所轄納日麻河岸之高山產金甚富夷民平時挖取其法甚拙故所獲亦微又兼番官收課每十五人爲一棚每棚每年收金課二百兩其餘不成棚者每金一兩僅出銀十兩收買是以夷民多不願業此設治後委員改徵糧稅金戶愈懷觀望今年來令將章程專改并傳集夷民曉以利益又派夷漢工人稽查指導一切各金戶始源源而來造屋營巢甚形踴躍聞刻下每日所出之金較前約超過十倍將來瞻對必眞成金世界也又瞻對衆塘泰寧等處金礦異常之旺掘土於水中　之可得其大如豆之金士人用舊法開採所得頗有贏餘若能購機採掘當爲民國闢一大利源有心礦業者愼勿失此美地也 
改土歸流鑪城來電云成都胡都督張民政長各司處均鑒明正土司因改歸流追奪原印嗣而軍政府未請換給遂至死灰復燃而張保正志榮本伊世僕噬主竊權最善　張亦堪痛恨昌衡至鑪兩造互訴不休當將張志榮收禁使明正氣平寃白始將土印追回另委該土司從此烏拉歸府知事接辦改土事宜實行着手民國之福除另交將土司咨回注消外理合電聞都督尹巧印 
時評二 
　　知彼心中暗拒我而我往焉可恥被己任然明拒人而我仍住焉更可恥我既往而被或勉強酬應焉雖恥猶可以掩飾若我往而彼拒如故岸然不屑伍我則我之恥何如 
小鬼兒偶然得志即龐然自大籍口於未經正式承認而商界情誼之聯絡且有所不顧焉嗚呼我國民是豈不可以已乎 
本埠新聞 
[収回路權之阻力]  
　　海寧路至川虹路一帶去年因鼠疫風潮由工部局於馬路中間竪立鉛皮近日已經拆除惟自天保里起至錫金公所止馬路一段本係華界數年前被工部局佔去嗣經前情巡警總局一再交涉始將此段馬路劃分爲二南面歸工部局北面歸二區歷年修理各不相侵此次工部局拆去鉛皮之後市政廳以該處馬路本係華界位欲乘此機會收回路權前日特派工人前往修理事爲匯四捕房捕頭聞知即至二區面晤籃區員商請暫停工作候禀工部局核示 
[籌辦貧民習藝所之討論]  
　　十三百市議會繼續開會提議籌備貧民習藝所經費案先由姚議長報告云查習藝所房屋建造合宜需用材枓亦尚堅固四面圍墻皆取用城磚工程將次完竣開辦事宜自應規畫惟經常費尙無指定的款雖由前市及呈請民政總長轉呈都督撥借省立經費尚未邀准惟查省立經常費每年祇規定一萬五千元今習藝所以收足五百人計之每年需經常費一萬五千元較之省立規定 
 
 
 

Page 7

 
 
　　之數尙不敷一萬元籌措殊非易易不如竟以三百八爲限俟將來經費充裕再行擴充但向省中撥借款項如能邀准則習藝所作爲省立所有不敷之款市政廳縱能擔任亦是暗中賠墊不若將習藝所作爲市立每年經費若干修理費若干一併列入預算案毋庸撥借省立經費應請公决並報告習藝所製造各物均尚精工肥皂一項尤爲通用將來銷路必廣次由議員賈季英起言前董事會創辦此事不經集議貿然建築應需鉅款毫無把握擬借省欵亦尚難靠開辦之後究以何種工藝爲標準如織布製革肥皂各項成本甚鉅若以五百人爲限恐非有十萬元基本金不能辦到况慈善事業非實業可比斷不能籌借公債現既有領撥省欵之議惟有繼續聲請一面慎選妥人總理其事呈請省中委任然後辦事得宜成績優美即要求省中補助亦較便易陸松侯君言鄙人經辦之棲流所學習工藝者祇有百人而年需材料成本已非有三萬元不能周轉工藝愈多需本愈鉅自應預爲籌畫次林康侯君言貧民習藝所爲慈善事業之一本可不分地點現已建築欲罷不能無論市政廳有此能力與否必須担負鄙意但求有欵不必以國有省有縣有爲分別且尤以辦事得人爲最要繼由瞿仲戌君言如以領用省欵慮爲省有自可不必誠能工藝發達其地點總在中區範圍以內不能移之至省現當研究事實不應拘執名稱旋經公衆議定理由如下貧民習藝所建築合宜試辦亦略有成績現先招模範班百人斷無中止之理常費亟須籌濟既經董事會呈請轉懇撥領省費應再繼續聲請一面仍照董事會來函向水公司商借月撥七百元以應眉急並於編製預算時統籌規畫以求持久之計 
[華法聯合會開會預誌]  
　　華法聯合會爲聯絡情誼起見定於九月十八號在法租界工部局議事廳開華法演說大會茲將開會臨時規約照錄如左 
　　一准於陽曆九月十八號下午五點鐘開會七點鐘散會　　二會場假法租界工部局議事廳 
　　三會場秩序如下（一）搖鈴開會（二報告開會宗旨及本會經過情形（三）公推正副主席各一人以通英法語而有名望者爲限卽請主席擔任本會正副會長（四）會長演說（五）西賓演說（六）特請來賓演說（七）各國體代表演說（八）職員演說（九）中國人呼中國萬歲法國萬歲（十）法國人呼法國萬歲中國萬歲（十一）拍照（十二）搖鈴散會 
　　四會場各職員分掌各務如左總幹事二人一管理開會秩序一任報告法文事件庶務二人一管簽名簿一任發章程書記二人一任記華文一任記法文會計二人一任收華人經費一任收法人經費招待八人四任門口招待四任場內招待 
　　五會場中設七席（一）特請來賓席（二）西賓席（三）職員席（四）會員席（五）各國體代表席（六）新聞記者席（七）旁聽席 
　　六主席有維持會場秩序之權 
　　七門口招待有臨時斟酌情形阻止不規則人等入場之權　　八來會者不用入場劵不拘何國何界除不規則者外皆可入場旁聽 
　　九招待識別特請來賓以請帖或名片爲憑西賓一望而知易分坐位可無需憑証會員以會員名簿有名爲憑職員以標記爲憑名團體代表及新聞記者以來函或名片爲憑如無以上憑証者皆作旁聽員 
　　十會場演說須照開會秩序以中法兩國言語爲限 
　　十一演說事項應以中法兩國與本會之關係爲宗旨 
　　十二凡來賓如有願入會爲會員者可以到會計處寫姓名年歲籍貫通訊處照章須納入會金一元但以中法兩國人爲限　　十三凡有願捐助本會經費者不拘多寡可自到會計處僉名交欵或認捐若干隨後補繳亦可以本會收據爲憑 
　　十四開會前一二日在中法各報宣布本規則俾衆通知 
　　十五本規則經職員會通過惟開會日有效 
[華界開辦電車之合同] 三續 
　　第五十三條市政廳隨時可訂立治埋電車章程所訂章程應於二星期之內登上海日報俾衆周知其關於應訂章程各項如下（甲管理使用車上警鈴乙）如市政廳視爲發生危險之處可令電車即行停駛（丙管理電車上乘客上下之　與車上布置合式與否（丁管理電車之速率（戊）各項中英二文字合例之印刷品應在電車內及別處張貼（已）市政廳應訂公司違犯以上各項章程罰欵兮五元十元兩種 
　　第五十四條公司如有違背合同或於其電車所經之道路橋梁有損壞時不即修　則第一日罰洋一百元以後每日罰洋二十五元 
　　第五十五條電車每晚至十二時停駛十二時後非經市政廳允准無論何事不得開行 
　　第五十六條公司不准乘客携帶過十六磅重一立方尺大之物件如有取厭他人及一切危險之物雖小亦不准携帶 
　　第五十七條市政廳應禁止凸輸車行駛於電車軌道範圍之內並派稽查員携帶市政廳所給之稽查劵不論何車可以查驗車上機器電綫及各種器具如查有不適用不穩固之處一經市政廳函告公司應卽設法修理（仍未完） 
[議派專員管理積穀]  
　　上海積穀向由輔元果育普育三善堂董輪管現因善堂已歸併慈善團改隸市區故由議事會擬將積穀事宜專置常任員管理以符名實茲將交議管理積穀規則探錄於下（一）置常任員二員會同管理積穀公欵及關於積穀公產之整理及收息事宜（二）委員以本縣公民素行公正身家殷實者爲合格（三）委員由議會選舉請民政長委任任期一年不得連任（四）委員但有保管之責非經議事會或參事會之議次無擅行支放挪用或將息摺憑證抵押之權（五）每員年支公費各若干元雜費實支實銷（六）每季由委員造具收支清冊送呈民政長查核每年彙造預算送由民政長交議會通過 
[巡警攻訐區員之推諉]  
　　閘北第四區區員沈海觀被該區巡警聯名控訐謂其平日收受洋人賭賂縱容聚賭並吞沒案內所存贜物前日經警務公所蔣所長委總務科長任君行政科長顏君嚴密調查詎列名之巡警忽然推諉不認嗣經任顏二君將此案要領詳細查明業已據實禀復請示核辦矣 
[少年義勇團之研究]  
　　五族少年保國會發生義勇團以來近日報名入團者甚形踴躍昨日二時假座公民兢立會事務所特開研究大會到者甚衆正會長周壽田君因在本部編輯白話文告以便卽日派員赴蒙藏分送遊說故未到會副會長顧維淮君因病未到首由臨時正團長樊立中君報告開會宗旨次由副團長管耿榮俞金德相繼宣佈進行事宜當由會員葛震泰王炳烈倪慶孝諸君先後討論公决操服用黃色衣褲元色操鞋銅質井字帽章此款由團友擔認限三星期內繳付義泰錢莊暫代收存約下月可以開操並推定錢兆江等爲教員皆盡義務散會時已鐘鳴五下矣 
[商團演籌費]  
　　閘北二區商團創辦以來所有槍彈制服及一切用費均由會員認捐但用欵浩繁來源有限茲由新新舞臺允許於十五日（即陰曆初五日）演劇一天所收戲資除舞臺開銷外悉充該會經費蓋以盡贊助公益之義耳 
[滑稽魂又被勾攝去了]  
　　滑稽魂小報因於陽曆八月十八日登載大中通命令長頭頸黃蜂長髪黃人參等爲秘尿長等新　老閘捕房捕頭謂其言詞過䙝稟奉公共分廨將該報主筆夏華貴逮案昨晨審訊讞員問夏曰此項新聞是否來稿夏答係自行主稿現在已知不合須請鑒諒聶襄讞商之德副領事巴君遂即宣言曰此等淫褻言詞最壞風化本應重究姑寬判夏罰洋三十元充公並箸即日停版 
[宏茂昌訟案近聞]  
　　韓榮源韓榮坤等與陳榮昌陳履昌等因爭奪宏茂昌襪店牌號涉訟已久業經上海地方審判廳迭次提訊擬照兩造互毆例判决各収狎數月不等至於爭奪牌號一節則仍未經判决茲陳等不服邀請律師禀奉蘇州高等審判廳行文來滬已由地方審判廳咨請地方檢察廳於昨日派令司法巡警將韓榮源等由火車押解赴蘇候訊矣 
[清理積案之通告]  
　　地方審判廳昨日發貼通告云照得本廳接受前淸上海縣民車　多雖經陸續飭傳開庭判决茲查有祝大椿等數起未據該　告等來廳遞呈授案且有濡滯至七八月以上者本應將案註銷姑再開明事由通台限該原告於十日內來廳遞呈以憑核辦如逾限不來呈訴即行將案註銷以清積牘合將各案事由開列榜示仰各週知須知榜示者計開祝大椿訴曹爕卿不交定貨一案朱有澤訴沈晉卿抵田被地保私租營塟一案屠遠香訴秦憇伯弟兄欠銀一案楊俞氏訴子龍海不顧養瞻一案孫掌生訴孫丫頭希圖強佔一案黃鄭氏等訴李瑞生借洋不遂一案楊徐氏遣抱訴談土生等遷坆掘棺一案郭廷鈐等訴陳廷銘欠欵一案張陸氏訴葉李氏圖吞借洋一案金祥慶訴陳嘉德等圖賴借欵一案陸耀庠訴顧子範等串騙抵洋一案任世銓石栢生馬桐生等朋串騙股一案蔡王氏訴張阿壽不放伊媳張氏一案蔡趙氏訴干湘村干周氏誣陷攫資一案張士蘭等訴張殿卿盜賣坆地一案唐吟江控告徐仁鏘訴案不服判决一案 
[委任軍官]  
　　滬防全軍李統領以第一營副官一缺未便久懸查有該營第二隊隊官龔國英堪以委令充任遺缺以投效軍員章尙武補充尙有第三隊隊官陸鳳章亦已銷差卽以姜瑞椿補充業於前日侖令第一營管帶曹梓桐分別委任矣 
[禁止軍人入黨]  
　　駐紮閔行之滬防步隊第六營師管帶前日分令所屬閔行營本都三四兩隊及分駐杜家行顓北曹家橋等處之各隊官佐禁止兵士擅入黨會以肅軍紀如敢故違查實立予責革 
[南匯同鄉之感激]  
　　南匯旅滬同鄉會報告提法司略謂南匯一縣民風素悍訟風素盛近自省委郭趙兩廳長到縣組織審判檢察兩廳成立以來黑暗之南匯已全　光明向也紳董倚賴訟事爲營業今則從此休矣掃除前淸惡習完全司法獨立我輩旅居滬江聞風起敬特此報告 
[奉化民黨請律師]  
　　大同民黨奉化支部長孫藩被陳知事拘押後會由該黨領袖分別電請袁大總統各部長及浙江朱都督秉公查辦經紀前報茲該支部又公舉代表來申延請律師俞惠民前往該邑按律紏正請將孫部長開釋想不難收效也 
[頒布治痧藥方]  
　　滬防全軍李統領前日通令所部水陸各營云爲通令事案奉都督令開據東北區警備隊司令陳煦亮呈稱迭奉都督訓令疫症流行如虎列拉即俗名　螺痧病上海等處斃人甚多易於傳染宜爲預防之法急　趨避之方愼重衛生至周且密均經遵照先後轉飭所屬一體防範查此項痧症當此秋燥更甚司令官向得之治癟螺痧一方極爲效驗第歲届時依方配樂以備不虞求者輙應惟念贈樂難於遍及而傳方可以周知特刊印千張除函送巡警及報館分途傳送外另備五百張呈送都督鑒核伏乞轉發軍旅局所等處以禦災患實爲公便等情前來查此項方藥旣頗著效理合將來方轉發以爲預防之設備爲此令仰該統領遵照轉發等因並頒藥方到本司令部奉此合亟轉給本營隊一體查照可也此令計發藥方牙皂二錢半管仲二錢半夏二錢甘草二錢白芷二錢硃砂二錢半明雄二錢薄荷二錢玉金二錢桔梗二錢雚香二錢細辛二錢枮礬二錢木香二錢廣皮二錢防風二錢頂上麝香一分須用當門子右藥盡研細末痧發時每人用二錢以二分吹鼻孔餘冲服小兒減半 
[江北人暗施迷藥]  
　　江北人袁大鋸子彭登三因與林禮堂賭博打架挾嫌已久茲於陰曆七月二十八晚同至林家將迷藥粉暗置粥鍋內圖害迫林回家見家中十餘人均昏倒在地不省人事至翌日始醒檢點物件略有缺少昨經暗探李玉亭將袁等查獲拘至西區警局質詢直認不諱且稱此藥係由劉右生劉福生姚榮千等先後交給並由彭暗置粥鍋內當將袁彭一併解送警務所預審屬實留候傳提同堂併究 
[陸軍部催造調查表]  
　　江蘇都督近接陸軍部敬電內開本部爲莬討軍實起見於五月十二日曾經列表通咨請飭所屬各軍隊將現有兵器材具照表塡列報部以便稽核迄未見復今再電催希飭速辦等因程都督查得此案前由黃留守任內接准陸軍部來咨當因留守府取消未經轉行茲准電催應即令飭照表造送故於前日分令各軍隊及滬防各軍一體遵辦矣 
[哈佛醫學堂考取學生]  
　　市政應議事會議派中學畢業生四人至滬北美租界哈佛醫學校內肆業俾得養成中國醫官已紀前報茲悉校長西醫宦伊德華君已考取耿勵及謝維熊等兩名即由伊君函致市政廳學務科請先納第一期學費每名洋一百元以五年畢業等語總董當即知照該生家屬具呈保証書俟將來學成須在本廳服務五年云 
瑣聞 
[城內]  
　　追繳押櫃○英商匯芳公司經收車租人張嘉善取有小包頭徐占元押櫃洋一百六十元王有才押櫃洋一百元嗣被徐王二人在閘北裁判所呈訴致奉押追茲張延秦肇煜律師上訴於上海地方審判廳謂因遺失圖章被徐等竊去圖詐並稱業經登報聲明徐王亦延何飛律師輔佐剖陳始末經民庭長謝健審理决定事後之登報不能取消從前所出之契據因須補傳証人倪阿福等訂期復審張又改延金泯瀾律師呈訴日昨開庭辯論金律師謂押櫃手摺係出僞造倪阿福不能爲本案証人何律師則主張証人倪阿福所述各節可以証明從前實有收取押櫃之事嗣兩造當事人又互爭車租數目相持不下由推事决定俟函訽匯芳公司洋東再行核辦至押櫃一節應即追繳諭畢退庭 
　　學徒何往○陳徐氏之子陳正南在滬城大東門內東街金源森嫁粧店爲學徒已有年餘前日該氏前往探望因不見伊子蹤跡急向店主吳阿榮根究一味支吾遂扭控於警務所昨送地方檢察廳訊辦兩造供詞各執判吳交保一面飭派法警調查實情再行核斷 
　　民政長批示○滬紹水木業公所董事顧家曾等呈批禀及附呈簡章証券等件均悉該公所設立有年前清時迭經呈請地方官廳准於立案在案茲以民國共和重行組織呈悉立案給示保護披閱簡章并証券各件均尙妥協應行照准候卽繕示給發并移請英法會審公廨一體保護可也附件均存 
　　地方審判廳民庭批示○徐坤壽訴徐紹斌案請執行批該商存徐紹斌處洋三百元有摺爲憑經本廳認該摺爲有效業己判决至摺欵之應清應劃尙須經過公堂將該商有無用空萬晋源萬有全欵項訙結後自有一定辦法今法公堂案未斷結所請執行摺上之欵姑毌庸議張仲軒訴鍾祿卿迫繳存欵批案經判决如有不服儘可依律控告至對於純泰債權主張相殺應查照本廳九月四號凌伯華狀內批示辦法未便牽涉他案仰卽知照胡德明訴倪德忠案請求再審批案經上訴决定駁回該被告接起再審之訴按照民事訴訟律第六百零三條應屬控告審判衙門管轄仰即知照 
　　第一初級審判廳民科批示○朱松泉呈批所訴是否屬實自有原告主張該商非代表人何用强預人事挿身呈訴殊屬無謂至情領單契一節俟結後再行核奪 
[南市]  
　　下旗誌哀○通商交涉司陳貽範君照會南北兩商會及巿政廳總董商團公會總司令中華銀行財政部總理等略謂本月十三號至十五號爲日本明治天皇發引之期均宜下半旗以志哀悼等語警務長亦即分飭各區區員一體遵辦 
　　婦人賣烟○永盛馬頭護守里某號屋內由蕩婦陸陸氏（混名吹打阿福）私開烟館招人吸烟前晚被南區區員訪悉特派長警前往拘住吸烟之沈慶及燒烟之譚松泉連同烟賭各具與該氏等帶區詰明移送警務所訊究 
　　小孩待領○迷路男孩韓阿惠由巡士查見帶往南區詢明年十三歲向在寧波慈谿東門外小江橋樓底下伊叔阿泉所開之德昌洋鐵店內學業偶至北京輪船遊玩悮被帶事諭飭留候屬人認領 
　　養媳私逃○浦東泰日橋王子香家養媳王秀珍年十七歲由閔行乘輪私逃來申不辨路徑由巡士帶入東區詰明因被翁虐待是以逃出着留候查明屬人然後給領 
[閘北]  
　　不認誘拐○袁廣正至裁判所禀控陳永亮卽姚小毛誘拐伊子才福昨經孫所長提訊姚不承認押候查辦 
　　勒索規費○閘北慈善團昨日函送看守義塜之張小福至巡警分區據稱張屢向寄柩人家勒索規費請爲查辦張區員卽飭解送警務公所交由司法科凌科長訊實判張拘留五天以儆 
[分共租界]  
　　薄罰了事○英美工部局電燈公司控包工人秦德舉　　思威路雲成絲廠內私接電綫盜用電氣一案由廨判秦存洋五十元交保候查在案昨晨由廨復訊先由侃克律師代表工部局偕証杜生上堂譯訴前情並將私接之綫呈電被告代表博易律師偕証衛玉林衛秋生辯稱秦經手裝配電燈並未開用豈能盜用電氣旋據該廠更夫姚阿雲投訴八月初一晚六時有人來訪電燈工匠其時該工匠己去且巳放工將次下鎖是以禁阻入內至所裝電燈因未做夜工均未開用現夜問所點係美孚油燈並據秦法興供稱此事實因杜生欲向我借洋不遂挾嫌誣指王襄讞商之德師副領事以秦不應不容原告入內察看實有不合之處着罰洋五元充公完案 
　　撞壞機器○英美工部局控馬路小工頭周培生撞壞修路機器請追脩費洋二百元昨由捕房將周傳至公堂請追工部局代表侃克律師投稱該工頭因做工不愼經工程師查明究罰或因此挾嫌將脩路機器有意撞壞亦未可知惟工部局工匠衆多應請懲辦以免效尤訊之周供稱因有洋傘放在該機頂上臨行往取悞觸機關致在電杆上撤損並非有意並由見証李阿四上堂證明周將機器撞壞情形惟周所供悞觸機關卽能行動實有其事中西官會商之下判周交五十元人洋並保或存現洋候下禮拜再訊 
　　安挿瘋婦○瘋婦唐愛實前在白克路胡閙由捕拘送公廨判送醫院醫治在案茲已醫愈昨由捕房解案請示判改發棲流所留候家屬領回如該所不收着即帶回於下禮六再行帶堂發落　　牽涉夥計○邱炳發竊取天津路七十六號綢莊內値洋四百元之熟羅一百疋由探查獲昨將邱與情節可疑之號夥金仁清徐阿行一併拘解公堂訊供不認判金徐交保邱押候查明於下禮拜六再訊 
　　軍人違章○軍人王鼎前日携帶指揮刀經過租界由印捕查見以其違章帶入捕房存刀保出昨經公堂傳訊不到判罰洋三元充公刀存捕房如一禮拜內不往領取即行充公 
　　被告待訊○吳昌聲控吳陳氏（即堯記）違背租屋合同以致損失銀一千六百零九兩又宋徐氏探丁華林不理欠欵等案昨由捕房將被告兩人傳至公堂分別交保過堂候訊 
　　收贓受罰○東嘉興路一百八十四號押店主陳成福收押竊贜被捕房查獲昨將陳傳至公堂訊明判罰洋五元充公 
　　勾引入局○無賴康榮福因至租界內誘人至界外賭博被探查獲昨解公堂訊實姑念初犯判罰洋十元充公無洋改押七天　　汽車違章○汽車夫左阿林因不照工部局所定時刻在南京路開駛空車昨由包探將左傳至公堂訊明判罰洋三元充公 
　　是眞老賊○協興號控孟阿金竊取雨衣消贓於林永福由探查獲昨將二人併解公堂訊明判林罰洋五元並賠原告衣價洋十五元孟係十次過犯着押西牢二年期滿仍逐出租界 
　　違禁售烟○甬人石鉅崗在西天津路五十五號屋內私設烟榻售烟經捕房查悉前日派探往查屬實昨將石連同烟具一併拘解公堂訊供屬實判石押一月烟具銷燬 
　　公是公非○西人石素控王小根毆傷其所豢山羊一案昨由捕房將見証顧銀生傳至公堂訊據供稱並未見朱毆羊惟見該羊右病兩禮拜或因此致斃王襄讞商之德師副領事以事甚細微判一併開釋完案 
　　賠償修費○某西人控被倪田芳擊毀包車並兇敺車夫等情昨由捕房將倪拘解訊明判令照賠修車費開釋 
　　有無証據○福建路八十號妓院前因容留幼女陸蘭珠羅紅英由捕拘解公堂判將兩女發濟良所在案昨晨該女之父母延海司律師投廨聲稱兩女均已許字與人請爲給領成婚旋由捕房代表侃克律師駁稱此案早經兩女供明被父母價賣爲娼斷定撥所留養未便翻異中西官會商之下諭曰如能呈出實在証據准於下禮拜六將兩女帶堂訊核 
　　流氓强橫○住居狄思威路之胡海林昨至捕房控稱被江北流氓小獅子紏黨軋入茶肆誣指與伊姘婦有染肆毆請爲查辦捕頭准之 
　　藉端訛詐○昨有湯老四報告捕房云行經北河南路與無賴阿根遇見因伊失落香烟嘴一只訛詐洋八元不遂致遭兇毆捕頭卽飭探往查 
　　電車衡撞○陳阿二昨拖車洋車至北四川路被三十四號電車損壞車身由印捕帶入捕房着向該公司索賠 
　　馬夫受欺○住居黃浦路之某西人欠馬夫李阿四馬阿三之車資昨向索討無着反被鳴捕拘入捕房捕頭諭李等自赴該管領事署控告 
[法租界]  
　　女孩迷路○前日有一寗波口音之女孩玉仙云年紀五六歲身穿柳條洋布　衫外罩格子布小衫黑洋市開襠褲頭頂留髪一圈黑布浦鞋面鞋子在途啼哭由捕送廨經中西官詰其籍貫姓字均不能答判送善堂留養嗣聶讞員以近來迷途小孩其多雖由各報登載招領不過書其大略失孩之家尙難知其面貌故商之李副領轉飭捕房爲孩拍相懸掛捕房門前以便家屬認領　　限期清理○馬福祺控李福昌不還借洋一案昨經公廳提訊李供前向馬借得洋數十元後因利息未清遂被利上加利積有一百五十之多求鳳鑒察寛限料理聶廨員判交保限一月理清　　查無實據○小東門洋行街人和客棧庽客李增良失去皮包內所儲之洋銀十二元及金表等物業已控經公堂飭提棧主竺景笙及茶房陸桂林等兩人審訊判候查明再核在案昨晨失主又將皮夾呈請察驗中西官檢閱一過並無撬損痕跡捕房亦禀復查無實據遂將收押之茶房陸桂林開釋了案 
　　設攤誘賭○流泯張阿寶吳阿榮陳阿狗專用三四紅黑牌僞賭在途設攤誘騙鄉愚錢財被探查見將賭具一併查獲送廨請辦經中西官查得張等曾由公共公堂辦過判張吳各押一月陳押兩星期以示懲儆 
時評三 
　　陸軍軍官學生王耀武等既倡議征蒙奮勇軍而保陽之决死軍旅京東三省同鄉之軍事團相繼而起何愛國男兒之多也 
　　令者滬上亦有國民義勇軍之發起征蒙諸健兒濺碧血擲頭顱以保民國之疆土可愛哉我健兒可敬哉我健兒 
　　雖然言之易而行則難諸健兒其愼之 
來件 
[征蒙國民義勇軍團線起]  
　　嗟乎天下興亡匹夫有責斯言也雖婦儒小子類　言之竊以當此邊警頻來外人耽耽虎視政府束手於上國民沈酣於下面提三尺劍以爲國紓難者幾幾乎　無其人鳴呼噫嘻猶憶民軍起義之初一聲叱咤萬邦悚然何物蒙藏小醜硬頑不化政府之宣慰旣窮同胞之被害尤烈若長此不治非特禍將及於心腹而伺以謀我者勢將旋踵而起况夫群雄角逐刀俎雜呈彼時吾同胞雖欲捐軀謀救雪恥同仇亦徒爲亡韓之哀民泉府之罪鬼也言念及此可爲骨悚故同人等盡匹夫之責防來日之難爰特紏齊同志組織征蒙國民義勇軍隊以紓國難而固疆基世不乏愛國之士曷連翩而來成斯勁旅民國之福同胞之幸國將簡章附列於後 
[征蒙國民義勇軍團簡章]  
　　（定名）征蒙國民義勇軍團 
　　（宗旨）征服叛逆鞏固國基爲唯一宗旨 
　　（組織）暫設一團設軍長一員副軍長一員參謀長一員敎練長一員副官二員軍書長一員軍書生二員軍需長一員軍需員二員軍棟長一員軍械員二員軍醫長一員軍醫生二員本軍分三大隊每大隊編制照民國陸軍編制 
　　（資格）凡屬中華國民皆有應當資格惟年未成　五十不　身體孱弱素染嗜好有以上之一者不合 
成立之日至開會日期再行登報佈告 
　　（團員）如有熱心志士愛國同胞願人本軍團者同人等㛉爲歇迎本團團員分爲預先團員後備團員兩種 
　　（預先團員）（一）皆有臨陣征伐之責任（二）每日須按照本團定規習練操法不得無故間斷 
　　（後備團員）（一）現有差役及有營業贊成本團且願資助糧餉而不能兼任團事者（二）願爲本團籌募粮餉而不能隨軍征伐者（三）擔任本團敎官而願盡義務於團事者 
　　（標識）團員皆有徽章標識以杜冐濫 
[附則]  
　　（一）簡章本盡事宜隨時增訂 
　　（二）本團尙有團員服務　章程團員皆可隨時取閱 
通信處老拉圾橋洪德里四百九十號 
 
 

Page 8

 
 
[上洋同昌酒行大擴充]  
啓者本行開設上海南市外關橋南首保　碼頭廠庫門內向運牛莊高　洋河大　出西汾酒橫涇江北各路燒酒照莊　　茲因　充行務除門莊另折批發外本主人　精醫理揀選道地上　乘材修令各種　騐良方製造萬　衛生益　之濟專以補氣活血健脾開胃袪濕解煩以及婦女經水不調種子養　為主旨務使服者萬無一失有口皆碑非圖光漁利者比如　固公百歲酒　千念誦　酒　史　公濟　補氣　葡酒　虎骨木瓜酒　尅癮戒煙酒　天津自玫瑰酒　京方五茄皮酒以及○木穉代代鮮佛手花露等酒色　無不味美裝　精良誠送禮欵實之特色共和時代之佳品茲擇於陰曆八月初四日開市也放盤十天以副　惠顧諸君之雅意特此佈告 
上海同昌燒酒行啟 
[源昌成珠號專收精圓珍珠]  
本號向在上洋三馬路東畫錦里對門朝北石庫門內　兌珍珠寶石一應俱全專收上等精圓珍珠物質精美價值不論如若成交即兌現銀不扣傭金特此佈告 
[收買珍珠]  
本行在英大馬路四川路口惠羅公司隔壁十三　洋房第三層樓上第五號由機器梯上樓 
利華洋行謹啟 
[牙科醫生徐景明敬告有牙患者]  
敬啓者設本醫生牙科醫局於上海　十數年海內宏達惠顧　牙補牙續牙及延治一切牙患均到手奏效膠　賜額贊許登報頭揚巳指不勝風滿清季年商部奏　　洋考察各國商務時牙科內事多田敝學生等料　以致諸君光顧待招　未週卽鑲補亦　或未妥殊深抱歉現今醫生常用駐局凡有　賜顧無論冨貧一體親自接洽本醫生號世爲心又蒙伍總長廷芳王督芝祥徐督紹楨王督人文溫交涉司宗堯登報頌揚聲明減價祇照舊價七折俾　雅誼面免向　再敝局常有夥計辭退學生被黜保無籍本醫生名義在外招搖或命名近似藉以影射漁利恐諸君誤爲所惑貽害不淺爲此佈告有牙患者請　臨上海英界四川路四十號徐景明總醫局四馬路嶺南樓隔壁景明分醫局除此並無分支別認明門牌庶不致悮 
[中國青年會半夜學堂開學廣告]  
本夜學以學者衆多特於本學期起添闢課堂廣額六百名科目分國文英文法文德文商學簿記打字國語急救傷科及種種緊要科學現定新曆九月二十號即舊曆八月初十晚開學餘額不多有志補習者報名從速欲知詳細來會索取章程特此佈告 
[虧弱之軀可為強健　鐵漢]  
欲體質強健出子多壽名非保精不可蓋人體之虛實皆由於精水又名精蟲之　薄如操勞過度色傷手淫消耗精水衰弱體質致患精滑精冷腎虧陽萎虛火妄動不堅不久精蟲衰弱子嗣艱難生理學說精蟲者乃胎化之元素生發體軀之原料寶貴若此豈可不保養既虧損尤可不培補乎夫吾人欲得 
健康幸福　而服用精丸為最當性質和善功力偉大乃西藥中極妙之強壯劑化合而成故有益體　腦固腎壯是健筋力開胃健種凡腎虛精枯滑洩遺精見色流精未交先洩等患服此丸則保精不洩養腎　　精水濃溫而腎自　　自壯精蟲活潑注射有力而得子極易先天既強所出之子亦必強健且妙在服後無虛舉妄動反覺安然見功則精神奮振筋力堅強竟成鐵漢　勿為與陽辛燥之品流耗精水事後倍覺神疲力乏僞藥數人敗德傷身莫此為甚○又如老年人腦枯　空精神萎痺胃呆便燥者連服三天便能大便滋順飮食日增神清氣爽筋絡活潑餘如陽萎精冷耳嗚眼花頭暈骨節酸痛四肢麻木下部虛冷腰酸腿重小便頻促大便閉結足底道道痛以上諸癥服之則精神爽振手輕腳健枯楊生梯反老還童百病　消除體力強健對於家庭則琴瑟調和愛情有加多子多壽幸福無量去年曾由亨康洋行發行　購者不便特止上海四馬路老後腦房東一品香對弄內惠福里底光華堂藥房代為經理零售躉批函購郵寄原班回件途中保險寄費不取每瓶一元每打十元半打五元如服一瓶未得見效者可憑原　單將餘藥退換原洋以重信實恐未週知特再廣告 
[介紹名醫色醫花柳病]  
胡　重醫十○包醫○白燭○橫痃○住二馬路石路西首平原里第一石庫門○誦清堂醫藥室 
花柳病者（白濁下疳梅毒）乃花街柳巷中之一種傳染病毒也凡通商大埠妓院林立而毒氣流揪傳染更多患之者　皆　　投一　失足貽害終身至可　　吾友儒醫○胡　香先生素精　　於花　病學尤為注意研究因之所在貴　中西治法在申臨診多年凡他家所不能醫愈斷根者如久年淋濁以及　　痛邊頂穿　一切梅毒重症均可包醫全愈奏效如神弟介紹多人百無一失欽仰之錄用敬告世之患毒者姚文欽　唐芷青　張達卿　彭梅伯　等同啓 
[上海鴻發客棧開張廣告]  
邇者交通發達行旅如雲往來南北者莫不欲謀潔凈軒敞之客庽以駐足也本棧主人有鑒於此特在英界三洋涇橋堍創建三進高大洋房一所前沿馬路右帶河浜構造精良裝璜華麗連環駐所相對天階走馬樓臺四通行徑種子高聳空氣輸通凡凈窓明陽光直射分列客房官房特別官房共百餘聞并招待室會客廳大菜間閱報處等無不具備而樓有太平梯地有太平門旣禦不測復便通行此本棧構造之特色也更　稼私新式陳設精良西式鐵床被褥均備洋木器具椅桌無塵電燈汽燈恍如夜之天電話電鈴眞若縮地之法此本棧陳設之特色也至於熱茶熱水茶房人等無不伺候週到中餐西餐廚司　味均冊適口充腸　貴客各埠往來皆有聯號接應招呼南北輪船更備妥伴隨船接客各埠碼頭亦有妥伴照偶行裝代購船票報關上稅格外相宜飯餐房資尤極克已此本棧招待之特色也茲新屋落成業於陰曆七月十六日開幕特再佈聞 
鴻發棧謹啓 
[（遺失莊票）]  
今遺失南一市聚生協莊八月初八期票元二百兩已向該莊說明作廢望各莊號切勿收用特此聲明 
德生厚告白 
[（遺失支票）]  
今遺失裕豐支同德莊支票一紙八月初五期第七百七十六號元陸拾一兩五錢已向前途說明作廢此佈 
利得洋行啓 
[失票]  
今遺失失怡和洋支福康莊第一千零零六號七月廿九日期票一紙計　元五十兩已向該莊說明作廢望各寶莊號切勿收用特此聲明 
新裕記冰廠白 
[告白]  
啓者本棧開設三洋涇橋北首源昌里二百廿八號門牌石庫門面高大洋樓先行交易擇吉開張所有棧規章程另訂正式合同各執辦理本棧　備綢布被褥菜蔬佳餚官房客房任客擇便自此聲名務請　軍學紳界諸君惠顧認明太安樓棧協記童豐祥公記招牌為記 
梅協記主人謹啓 
[尋人]  
今有八月二十九夜六點鐘走失小女一名三修雲年五歲寧波人身穿方格子布衫元色　紗褲青灰色鞋子倘蒙仁人君子留養或知詳細報信自當重謝能將婦女兒送到謝洋一百元在上海法界潮洲山莊對面六號 
王宅啓 
[出借]  
銀不論何數以二十萬兩為限如有租界內上等產業抵押請至圓明園路高易公舘接治可也 
[（遺失划條）]  
今遺失恒興莊第三十二號稅餉划條一紙計九八元三百零三兩零六分七已向中國銀行政稅處及恒興莊說明作為廢紙 
可熾昌記白 
[（失票）]  
今遺失致和莊票一紙第一萬零八伯七十三號七月念九元一千零五十兩正又久和莊第一萬一千三百五十八號廿龍洋票五十元已向該莊說明作為廢紙無用特登申新　報望各寶號莊切勿收用 
吉和誠白 
[駐滬廣東官銀號第四次通告]  
啓者敝號因在滬未收鈔票特留夥友暫住北京路浙江銀行專候兌現至今　多未舉　再展限一月至陰曆八月底為止倘仍逾限不收以後即須至廣州本號兌現特此聲明此啓 
上海廣東官銀號啓 
[聲明包氏修譜]  
吾包氏自世忠公還至　海東管鄕聚族面居已幾世矣宗譜未脩將近廿載茲特邀集宗房議決集資延師設局重脩洲游有期凡我本支僑　內城鄕者請將各項逐一開明卽寄上海英界河南路平和包鞋舖包茂生轉交或直寄鎭海東鄕莊甫鎭橫河堰包人和清坊俾可載入普各　　壬子年年底為止恐未周知特此通告 
蛟東包氏宗房公啓 
[請來看看]  
獻而自來火機器開車 
可備點燈發煖煮食之用 
每獻氣一倫產一二五立尺 
燒而油加能氣千百十方 
為善天下最廉之燈火 
外埠用之尤為巧絕 
旣妥穩又省費 
中國上海四川路第六十六至六十七號開牌 
怡大洋行 
（獨家經理） 
請來看看 
[英國新到　解瘟辟疫極便妙品]  
自入秋以來惡疫盛行人人可危家家莫不預防以致本　前向英國定製之老牌泉水一大　躉運尙不敷銷屢次斷市今又急電趕運數萬軋偷來華以備各界之　慶且品質新鮮藥氣較　更尤充足若早晚　於陰溝廁所潮濕等處非但外來疫氣因此消　而一切蛇　百腳蚊子等毒蟲不祇遠離且能將一切種子殺減將盡所費有限得益非淺○老牌臭水每軋偷一元四角半軋偷八角又到西洋　腦丸每　二角每拾磅一元八角 
上海五洲大藥房謹啓 
[華安合羣保壽有限公司總公司上海黃浦灘三十號]  
純粹華股依據民國商律又有富有學識之西員為之管理者世界上只此一公司 
保壽之益人類皆宜享之華人何獨向隅此公司應時成立俾諸同胞皆得享保壽利益國內保壽公司不少而辦法之完備保護保戶權利之周到不使稍有損失者此公司實為空前無比第一次首創之公司也 
此公司之保單最穩健最優待 
如願保者請與黃浦灘三十號總公司接洽總經理郁賜 
[人造自來血總發行所長生秘寳上海五州葯房]  
譯名博羅德補備聖藥 
世界生人無論男女老幼其身體强壯精神煥發壽命延長百病不侵者血足之故其身體孱弱頭暈目眩四肢無力腰酸腿軟夜眠多夢一合眼或一舉步而卽心驚心跳者血虛之故外此又有男子腎水即期虧夢遺滑洩婦女經期不調赤白帶下痛經冷經等症若不早為調治則五勞七傷諸虛百損等患叢生遞志言之可危本藥房自來血一品風行全球其主治效冊直可稱二十世紀強國強種之原偶即期冊補血又冊却病是故血足則精神爽振身體亦加重量百病因之消滅此乃確實之明證凡吾同胞備界幸弗河漢斯言 
小瓶一元二角每打十二元 
大瓶二元每打二十元 
[大洋房分租]  
今有造新大洋房分租在法大馬路永安街口如欲租者請至對面庚興洋行面議可也 
庚興洋行啓 
[洋房出賣壳件洋行始創自同治九年卽英一千八百七十年]  
坐落在徐家匯路八號卽亭白花園隔壁計地八畝六分五毫八厘上連洋房一所內有臥房三間大菜間書樓間馬房傭人間花園草地如合意者請駕臨小行面詢可也 
壳件洋行啓 
[裕祥當原衣出售裕隆提莊廣告]  
本當所當貨物移在裕隆本莊取贖惟滿貨甚多挑選上等原當衣着綢棉單夾粗細皮袄紗羅呢絨時新衣服格外便宜如貨價不合退貨還錢本莊歷經多載素蒙各界賛許貨真價實近因左右提莊林立特再佈告請認明裕隆提莊庶不○英大馬路石路口致誤○第二石庫門便是 
[上海老靶子路二十五號洋房新創私立紅十字醫院佈告]  
本院聘請山上萬太君為院長山君前在東京專門花柳病科研究院院長頗負時譽一切欵難雜症以及大小內外方脈均各有專長今夏遊歷滬上同人介紹親友延聘診治無不應手奏效藥到春同茲應本院之聘並承概允每日格外施醫三十名先中請有　釋躉無言語隔閡之虞願進院就醫者幸勿交臂失之恐未週知特此奉佈　創辦人　定興九　吳　如　林承基　方錫山　陳金甫　蔡煥章　同佈 
[江蘇銀行廣告]  
本行資本一百萬元業已集足現在推廣營業已於蘇州無錫常州鎭江揚州等處設立分行及分理處專辦銀行一切應辦之初事如存欵貸欵以及匯兌押匯等項均可承辦特此佈告惟希　公鑒 
[餘姚臨山俞氏修譜廣告]  
竊我俞氏自明季景泰間始祖諱長瑞公由新昌告密在餘姚之臨山衛爾時衛城一族丁口緊盛後因倭亂散處四方原譜遺失迨有至前清熙問五世視元伯瑞伯二公修葺之未幾道咸年間洪楊起　又遭兵火譜復殘缺今已閱六十餘載擬續修譜系如我兪氏子鼻遷居　方者　即開明諱號配聚生卒慕宅速來臨山衛城內本宗祠報告可焉如函寄餘姚臨山街槐德堂藥材兪月川或寄上海北市吉祥里公升泰兪子巖以陰曆九月底為止　餘姚臨山兪氏族房啓　內 
[兪氏修譜採房附告]  
嘗考我兪氏四世祖泰生公號　羹前清初年任海門衛者守雙四世祖我存公號學淵同遷居杭州五世祖功伯公　鼎賢成他公號啓賢同遷居寗國附　沚十一世祖寶琳公號月　遷居京都因年　代遠不便採訪如該三處有後嗣請卽速來接洽乃盻 
[新到金冠牌皮酒]  
啓者本行新近運到金冠版皮酒此酒為日本有名廠家所造色香味三美俱全為寰球各國貴紳諸君子推為衛生妙品方今　中華民國民智發達衛生日益進步是以本行不惜重資加偶定造敢以貢獻歡迎如蒙　賜顧零躉批發無不格外克已總批發處虹口昌昇泰號德律風 
上海大倉洋行啓 
[鷄納補髮香水　止癢去垢有奇功]  
男子髮既剪短血氣暴升最能發癢婦女子髮多垢膩亦能發癢又髮旣得補而茸生亦能　　此水滋養髮根故能使舊髮不凋新髮易長光潤而無油污尤妙在搽之立能止癢使全　爽快垢膩亦隨之盡去眞飾髮第一佳品也 
上海中英大藥房啓 
[注意衛生有益之燈光]  
空氣清潔為衛生最要之法故晚間燈光亦宜注意能使空氣清潔有益衛生無烟灰四散等患之燈光惟推電燈 
欲知一切詳細電氣事宜者請至英大馬路四百七十一二號本處樣子房接洽可也德律風二千六百六十號　庽　西人工部公局電氣處　 
本報印字機純用電機轉動 
[新發明川貝麯購者注意P ] 
夫咳嗽一症首先犯肺經云肺主氣其合皮毛咳嗽者皆由肺腋受抑也久不治愈嗽愈甚則面黃肌瘦津腋枯耗夜不安枕人身患之豈不憂乎惟此麵專治肺郁之妙藥為蓋世獨一之奇品以川貝燕窩貴重之劑化學成不燥不熱主治男婦統服無論高年氣虛痰喘輕年勞傷太過吐血咯痰中帶血等症以及小兒急慢驚風咸宜購服　注意注意法另詳於仿單　每盒售洋一元每打十元外函自理如蒙賜顧請認明　上海英大馬路巡捕房隔壁逢吉里第三百三十八號門牌便是 
總發行所日勝公司啟 
[永年人壽保險公司廣告]  
本公司特仿香港新訂法律承保壽險一英商之保壽公司也○兼承保各種人壽幼童備蓄險年付險費既徽且省凡年在三十歲之人保千兩險銀者平均計每日所出祗銀七分擔認保欵總數（結至西一千九百十二年三月三十一號）銀三千一百五十三尤五千九百六十一兩進欵總數三百零四尤六千零四十兩一錢六分 
總公司在上海廣東路十號并於亞洲各大埠均設分公司威代理店 
[全昌新出精造玲便眼鏡]  
本廠創辦自造眼鏡來以十有餘年挽回利　日日改良精造各種研究完全離鼻眼鏡十有餘種可免壓鼻鈎耳之　別出心裁想出　種妙法環球第一無有不合諸君而部大小種種舒服愛之不釋並經高明光學醫生考驗養目格致晶片黑白藍綠廣近光老光平光等片無論年老年輕有患目光不凖者俱能照配合光保護目力配換鏡片有光線表較凖度數絲毫無差其價格外克已以　推廣茲　易服改　　　　石珠寶弱翠各種金銀首飾等類無色不有一切全備定貨迅速各種首飾眼鏡均用本金足赤煉就如有不合仍可兌換非徒牟利實欲推廣上貨想熱心同胞必樂顧焉 
上海二馬路西口跑馬廳分設申蘇州　門外 
電話一七零四 
[精益眼鏡公司　為寰球最新發明光學鏡片]  
上海英大馬路中國第一次自製吒力克鏡片泥城僑東便是 
吒力克鏡片確從光學及生理學研究而出最能保護全家福目光故在泰西銷場極廣本公司於此潛心十有餘年所製鏡片始能凌駕歐西獨步中夏故自出品以來不特本國歡迎西方士婦女亦多惠顧此可見本公司實事求是與尋常販售舶來品而專恃大言欺人者絕然不同也茲將吒力克最大功用略舉於左　一該鏡片按凖各人止光用機器磨成凸凹形四傍上下光線相同共功用恰與天生睛球無異故能使戴者目光四澈不勞餹仰轉側自可左右顧盼與平面鏡之祇能平視者廻別　一該鏡片能帖近眼匡而與眼毛並不觸礙　一能庶蔽眼目使塵氛不惚侵入　一該鏡片質　而純遠望之宛如水晶兩滴精瑩　采故戴者神采每增百倍　一該鏡片光線合理故雖用於日光中不亦眩暈　以上略舉概要至其奧妙則惟戴者能詳言之本公司因止為人生最寶貴之物故悉充研究親手製造海內宏達當能心之再外間近有以現成凹片混鑒本公司吒力克鏡尙祈留者意 
電話第三千八百九十五號 
[鍊雲大藥房盖耳聾還聰丸]  
經騐奇方○蓋世無雙○如患新疾○請速購嘗○不靈還洋○以照信實 
凡世人患耳聾之症甚多市上所售該藥林立不少然往往不得方法尤難告痊然患耳聾皆因腎水下　相　上炎　火傷肝以致耳聾目昏聽視不靈陰虛氣虧血壓不能流　呼吸不能靈捷故有耳嗚耳聾痛方語不聞等症本主人得世傳祕藏良方加工精製久煉成丹專治男女老幼兩耳重聽雖二三十年老症服之立見奇效轉聾為聰補眞陰生津液陰浮火退處　妙在服後神清氣爽身體強健永無復發之患眞乃天下馳名第一耳聾還聰之妙藥也一二年之新患二三盒告痊雖十年念年老之　二偶包愈每盒洋一每料洋五元遠埠信購郵局妥速信力自給　舖設上海三馬路小華園斜對面鼎豐里內石庫門內 
[上海河南路彭壽堂錄　補身一第品]  
先天不足已前定矣所賴以維持于不敝者惟在後天之補助耳僕氣體素虧又不講衛生學術授室以後外營生計內篇愛情雖未過於戕代然疲精勞神不免銷耗年未四十氣弱神衰任事艱苦往往憚於卒業近更精竭陽痿生機日絀念後嗣之虛懸自歎孱軀恐將廢棄急為　　服藥冀得收鍊石補天之效而庸　乏術無計囘春開方煎劑絕無寸益諉謂本元已傷非旦夕所能奏效幸內兄龔仲　　君為僕訪　良藥久之乃於前年冬間手提藥酒兩瓶藥丸一包云自上海河南路彭　堂買來者其功用全在補血生精其力量眞如九牛二虎每服二粒重不　一分而滋陰扶陽壯筋堅骨無論新舊舊損一得藥力立見奇效其如意酒純用貴重補料浸透香　味厚而酵性盡退雖不勝杯勺者亦能連　數杯絕無發酵擾人煩悶惟其原動力則能走筋緒達骨節故用以送丸吞下運行既速力量更大比吾由靈敏十日遍採輿論多云誠然已由　　　試近十日間服此丸酒兩種　精　勝前十倍夜深不覺厭　　有實騐因以奉君君試服之當如何僕料　君必不欺余乃受而服之當晚用丸二顆　一小杯送下略作盤旋就睡醒後便覺心神　　　　　　　　　　　　　　　　　　　　　　　　　　　　　　　　　　裕不但夙疾全除更喜新添一丁　君　并囑之曰此藥冬夏可服祈勿時服時止使作苦之身得乘敝以　後患僕書紳勿忘并述其功以銘心感　　江西門外天主街樓兆　拜坊]  
 
 

Page 9

 
 
   
 
 

Page 10

 
 
自由談 
游戲文章 
[理財新策] [  瘦蝶]  
　　民國財政支絀借欵困難司農仰屋詎能爲無米之炊茲擬理財四策用備釆擇 
　　一垂辮捐各省光復以後人民剪髪者固多而垂尾茸茸者亦復不少宜由各處設立專局訂定章程分三等抽捐上等月捐四元中等兩元下等一元匿不報局者查出重罰 
一纒足捐纒足之害盡人皆知邇來雖稍稍革除陋俗然鄉僻之區以及青樓姊妹終難一律同化應飭各處民政長勒令纒足婦女年在二十以內者概行注冊認捐亦分三等上等月捐兩元中等一元下等半元 
　　一燒香捐迷信神權已在天然淘汰之例乃一般無知愚民仍復燒香許愿若染神經病者宜於各處廟宇派探稽查凡人民入廟燒香一炷者應納捐洋五分許愿一角者捐洋半元多則以此類推 
　　一娶妾捐國體共和男女同處於平等買良作賤顯違新律而軍政學界鼎鼎諸公以及登徒之流朝納一妾暮收一婢恬不爲怪應由秘密偵探切實調查如有納妾者以身價計算每千元捐洋一百元買婢減半多則類推 
[續戲名酒令] [  瘦蝶]  
　　健兒有戲名酒令之發起余屢欲績之以限於數目搜索枯腸苦難應手姑略數妄擬十聯明知未能合格他日到滬當面領罰酒也 
　　斬鄭文文昭關關王廟藏劍劍鋒山山海關閙嘉興興隆會會稽城馬蹄金金光陣陣前認子取榮陽陽平關關公擋曹盤絲洞洞房獻佛佛殿告狀茶坊比武武十回回龍閣孝感天天波樓樓會武松起解解珠寶寶蓮燈斬靑龍龍虎鬥鬥法 
[再續] [  閘愚]  
　　　翠花花亭餞別別皇宮蘇三起解解珠寶寶蓮燈一捧雪雪梅吊孝孝義節活捉張三三敎子子母砲駡閻羅羅成叫關關雲長掛印封金陣前認子子林造反反山東 
海外奇談 
[電話新聞] [  頌斌]  
　　法國電學大家勿六利亞君新近發明一種電話新聞發行於巴黎城中其發行之法至爲奇巧並不用印刷物惟以電話報告每日新聞於讀者之耳　已其報告新聞有一定時間定時一到讀者可以電話筒置於耳側而聽受之最妙者此種新聞之報告至爲詳盡凡一日中某劇場之繁絃急管某音樂會之新歌妙律讀者靡不聞知而發行所不過以一大電話機傳達之毫不費事蓋此機發明之初原爲專救瞽者及目力不足之老者所用今發行之後商學各界男女老幼以其較諸閱報尤覺省時而悅耳於是大受歡迎紛紛爭購此電話新聞遂大爲發達矣據勿六利亞君謂凡離此電機發行所二百五十里內均可讀此電話新聞太遠恐聲淚不免糢糊也 
[世界各國之債台] [  外]  
　　柏林報界調查各國之債務刊豋報端統計三萬八千二百一十二兆零一萬元獨德之聯邦中如魯斯地方一百六十方英里毫無公債餘則均不能免法於世界國爲最繁華亦最富厚而負欠之國債亦最多計共負六千二百五十兆二萬三千元勻計國民每人担一百六十一元德國次之共欠五千一百零八兆十一萬一千元就國民勻計每人担七十八元俄又次之共欠四千五百五十兆二十四萬五百元英又次之共欠二千七百二十五兆一萬六千元若美則所欠者二千四百六十五兆一萬二千五百元奧則千餘兆云 
尊聞閣詞選 
[清遊二首] [  吳一冰]  
　　一棹泰淮水清遊興轉多帶將微醉意聽遍隔船歌風影搖紅　星光躍綠波倘敎花月夜春思更如何 
豈第騒人事相憐熱客癡笙歌千艇集金粉六朝遺凉意生執　豪情上酒巵但看今夕樂便是太平時 
[曉遊玄武湖]  
　　侵晨快作後湖遊豐潤門前下小舟水氣含香微礙鼻山光滴翠欲醒眸紅蓮點點迎朝旭白鷺雙雙帶曉秋到此便須嘲熱客清凉世界一登樓 
　　飮露餐英趣自眞却從水國滌吟身相期勝地尋佳話不問名湖孰主人城郭依稀塵事去亭臺惆悵刧灰新獨嫌舟子催歸急未向蓬門訪逸民 
[張園夜聽王玉峯彈三絃] [  醉紅居士]  
　　明珠不用買　娙玉樹不須歌後庭試聽王郎來摘阮何異韓娥與秦靑王郎生小京華住名字芬芳傳菊部憶背曾隨供奉班豈知却在南中遇南中裙屐門鉛華不減長安戚里家凉宵爲譜新聲出畫燭銀釭罩絳紗輕　慢撚窮幼眇拍入覽裳中序調金元雜劇翻手成蒼鶻參軍並惟肖初疑花底曉鶯鳴忽聽霜空秋雁叫須臾指上作曼聲恰似孤雲離海　嗚呼王郎妙手眞入神拍掌亦到蛾眉賓纒頭一擲三百萬中國原來未算貧曾記瑤池開夜宴承恩奏技長生殿紫皇含笑賜金盤王母添杯移雉扇風應澒洞海成田女樂敎坊散似烟南內凄凉收法曲燈山銷歇瘞金錢世事遷移如轉般衰柳猶疑宮樹緣我亦西風無萃人那堪又聽編年曲 
[秋海棠] [  醜鋤月女士]  
　　占得人間八月春籠烟蹙黛自含嘲斜陽衰草金風厲細雨蛟花玉露新冷到芳心秋有跡寒深艷骨夜無塵兒家自是神仙品何必東皇著意勻 
 
 

Page 11

 
 
落葉蕭蕭草不芳獨留仙種對斜陽瑤堦酣睡疑春至碧檻低徊怯夜凉寂寞玉容愁宛轉迷離秋雨太郎當含情萬種相思淚腸斷殘紅半面妝 
遺聞軼事[  劍痴]  
　　上海徐曉秋先生彭齡宰錢清時多惠政彼都人士莫不愛之若父母敬之若神明今夏五月薨於里邸訃音至浙士民巷哭且羣傳爲神亦可見其恩德感人之深矣特紀其宰錢時軼事數則以資談助錢淸有寗園沙地原坍復漲原戶與墾戶互爭訟纒七十年官經數十任不能結因沙民蠻悍印委下鄕清丈鳴鑼聚衆以嚇制之沙棍視爲利藪官紳無如之何先生抵任批覽卷牘愀然曰官中一點硃小民半盞血積牘如陵苦我民矣乃毅然以淸丈爲已任易衣服下鄕查訪三年而瞭如指掌乃設局升科親歷隴畝督吏丈量人不能欺沙棍故態復萌慫恿暴動甯圍父老皆曰徐公吾父母也非他官比有侮辱徐公一語者吾輩共殺之且徐公賢明從不枉屈人而等皆靜聽徐公命僉曰諾先生巡行阡陌不避風雨一日微行忘路之遠近日晡腹饑遇一婦人驚曰公何來邀之家煮鷄子以進且曰去年我以婦姑勃谿被控案下公薄責而善道之公馭胥吏嚴始終不費一文錢若遇他官則破產矣先生笑頷之食畢婦向鄰家借笋輿遣人送歸酬以錢不受曰公以子弟視吾儕豈有爲父兄服役而得值也哉固與之委於地而去又一日道經某處一人遮道跪留先生曰若何爲曰小民許阿牛也前竊隣家物被控公薄懲我又廉知我之作此以追於貧故予我錢十千令作小經紀小民得錢設小肆於頭篷叨公福庇今巳小康矣自公之來吾鄕也小民日事偵探知公今日必道經我家歸率妻子午夜即起殺鷄碾米備公午膳幸辱臨敝廬以袚除不祥先生欣然往阿牛率妻子羅拜階下鷄黍已具先生掖之起告之曰昔日爾犯國法予執法以懲爾今我來而家誼爲賓主強使對坐陶然醉飽而歸先生每誡其哲嗣蔚伯曰汝輩一行作吏當知天下無不化之人如許阿牛者眞能不負吾心也 
閒話 
[瘦蝶之十願]  
　　願五穀豐登四民樂業願世界大同社會平等願天下有情人都成眷屬願美人不傷薄命才士不遭坎坷願徧游名勝徧讀奇書願花常好月常圓願覓得桃源檇梅妻鶴子以偕隱願五大洲永弭兵禍願寒士貧民各得其所願一年三百六十日日日得一分閒以從事於著作 
[瘦蝶之十怕]  
　　怕談時局怕論世情怕　　會之怪現象怕見　　　　之人怕　淆亂是非之報紙怕覩兄弟鬩　怕　靑年嫠婦之哭聲怕無謂之　旋怕茹素怕聽讀時文聲 
戲評 
　　慶貴武生張桂軒武藝唱工說白身叚均臻上乘無絲毫油滑氣派雖大名鼎鼎之蓋呌天亦不及其噪子前晚演獅子樓威風凜凜言語斬釘截鐵令人想見當年武松神氣刀法亦甚超脫如此好武生乃未得享無上之盛名而一般乾啞顧預之武生反常得顧曲家之揄掦此豈非世間一件不平事大舞臺之武旦雲中鳳余亦常爲之呌屈 
　　賈碧雲伶俐娬媚歌喉如雛鶯婉轉滬上殆罕其儔昨日演花田錯對於小白臉兒之輕顰淺笑媚眼橫流一種體態眞可令人銷魂雖眞女子亦歎弗及也尤可愛者說白句調圓婉而字音個個淸澈相形之下頓覺他配角之說白有小巫見大巫之况矣 
小說 
[短篇小說夢游新民國（續）] [  是龍]  
　　迤邐行去拆入一小弄忽有絲竹聲歌唱聲笑語聲猜拳行令聲前後左右遠近上下相逼而來電火熒熒自窗牖射出明如白晝予探首自牖略一內窺則見座上尊客多係武裝之軍人各擁美人三四或五六室爲之滿予乃促予友曰速行速行此間塵俗殊不可耐也越數十武至一弄口又來粉白黛綠妖艷動人之女子四五輩截住去路牽衣拉手嘴裏不知說許多什麼話正在爲難之際却對面來了一個巡捕那些妖姬見了纔放手逃去時天色已不早就檢一店家賣些食物略略充饑又覓清潔旅舘暫歇一宵不料那旅館外面甚爲清潔裏邊却甚污穢纔進臥室即聞一陣濃濃的鴉片煙氣接連聞得鄰室嗖嗖之聲好似有三四人在那裏吸烟對面一室有男客一女客二稅居其中俱不帶行李與我輩相似視其裝束舉止似曾相識苦憶之始悟爲某某校之敎習及學生也嬉笑之聲達於門外時予友己入睡鄕予亦拂枕展衾解衣思臥可恨臭蟲惡作劇東竄西突癢不可忍肌皆墳起輾轉終宵侵曉即行與友闌入一茶肆購麵包大嚼予便將昨夜所見告我友我友聽了也不以爲異淡然過此間男女早已平權刪除界限那些大家婦女們也都講究社會交際與男子們往來苟遇着了知己的朋友就約到旅館裏去風雨聯床暢談衷曲這也是常有的事不算什麼況他們是師生那感情自然是比眾不同的了正在談論適來了一個賣報的背上背了許多報紙有名民權民強民聲民呼民新的有名民脂民膏民歌民哭民生民死民樂民苦民心民舌的種類繁多不暇細閱隨手買了一張民哭報攤在桌上舉目看去那新聞闌內不是說某處水發漂沒數千里便是說某處蟲荒饑者數萬戶還有某處劇盜橫行某處匪亂日熾某某得贜枉法某某賣官鬻爵某某私借外債任用私人某某侵吞鉅款不別而行看去總是些不快意事心中不樂遂展過來看那告白見有一行道今日午後一句鐘定於某處開女子全體大會只一行道上議院於今日午後一句鍾開會予便顧謂我友道飯後無事何不到這兩處去廣廣眼界我友點頭道可以可以（未完） 
文字因緣 
[高陽臺次許瘦蝶韻] [  蝶仙]  
　　去夢如　餘寒　酒睡　豫滯星眸絲柳無銷偏生綠上高樓殘花中　春風廋儘飄零燕侶駕　憶前　紫陌香車綠耳　　 
凄凉　事　燈背倩櫻桃記曲荳蔻緘愁錦瑟華年又隨谿水東流南園芳草相思地委殘紅沒個人收甚句留山水悠悠天際歸舟 
 
 

Page 12

 
 
   
 
