# 1893 - 159 - 4907235

 

Page 1

 
 
[預定六科凖繩書票出售] [  圖書集成局啓]  
　　前明玉肯堂先生以名進士精軒歧之學探幽索隱矹矹窮年所箸有六科準繩一書多至一百二十卷可謂集醫學之大成矣兹由公記倩本局印行字取夫新紙從其白校讎裝釘一律精詳俾杏林橘并中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉惠臨申報舘帳房可也如于成書後始來購取價值當再釐定特此布陳惟冀雅鑒 
[新印增註飲香尺牘告成] [  圖書集成局代啓]  
　　魚鴈往還藉通情愫尺牘雖小道然非腹空如瓠者所能走筆而成是書係白下慵隱子所箸由頌揚禀請以迄箴戒致覆分爲二十八門門各數十首或駢或散其體不同要皆鏤月裁雲精心結撰卷首冠以時令賀壽賀喜諸集句尤爲切要之文兹由飲香居士倩本局排印刻已告成每部四本定碼洋三角世有先禍爲快者請臨上海逢源里熙記書莊以及各書坊購取可也 
[過分公私說]  
　　夫子之言曰人之過也各於其黨觀過斯知仁矣夫曰觀過知仁則是過之中有仁也則是仁之中亦有過也各於其黨則有君子小人之分彼小人之過又烏足以知仁哉而夫子乃渾言之紫陽詳以晣之謂君子之心公而恕小人之心私而刻而後黨字之義乃盡然則同一過也出之君子卽爲過之公出於小人卽爲過之私乎則又不然也惟其過出於公而後見爲君子惟其過出於私而後見爲小人君子小人分以公私非分以仁與過也故或謂仁者不必有過過者不必有仁此皆執一之論不足以觀人者人君以彰癉之權黜陟之柄刑賞之信以奔走天下人才千古賢豪皆供其驅策而不悔凡以出之於公而已當彰者不彰則當癉者有希冀之心矣當黜者不黜則當陟者有排擠之懼矣當賞者不賞則當刑者有怨咨之言矣以故人君用人亦未嘗不兢兢焉或者謂用人之法亦惟以功罪爲進退夫有功而進之固其所也有罪而退之則又當别其罪之出於有心無心若無心之罪所謂公非也有心之罪所謂私罪也公罪而亦與私罪同科則壯士灰心賢才有遐棄之歎私罪而亦與公罪一律則僉壬倖免宵小生望澤之心用人之道於是乎兩失之故觀人之過不可不愼卽議人之罪亦不可不審也恭讀仁宗睿聖帝嘉慶二十五年十月二十四日上讞軍機大臣六部議覆整飭部務條陳一摺所議甚是六部律令務在持其大網則政清而易理外省庶務原皆責成於地方官此在督撫分别賢能庸劣舉措公明自收得人之效其或不效則督撫豈能辭咎部中多利科條州縣無日不奉行具文轉荒其教養本務於事何益而公罪繁多循吏或因之廢黜不肖者巧於規避部書得以舞文納賄皆由於此嘉慶十八年曾敕吏兵二部　减條例該部未能實力遵行又諭題奏要缺不計因公處分而該部續議章程仍復牽混殊不知公罪從嚴則中材以下之官益多巧避嚴其經徵處分則多墊欠而挪新掩舊卽成虧空嚴其承緝處分則多諱盜而縱惡養奸轉貽大患故曰徒法不能以自行著史兵二部各將處分則例悉心槯覈於各條下皆註明公罪私罪字様其公罪者至降調革職非事關重大者酌改從寛各部煩苛無當處分例文互商裁汰務歸問明其公罪處分除盜案及正項錢糧停陞外餘皆不罣推陞題調要缺則一切因公處分皆無庸計算各纂成例册呈覧等因欽此此則操乎用人之枘而又有寛容之量孫矣又恭讀高宗純皇帝乾隆三十三年十一月初一日上諭兵部議處古州總兵德興一案前經降旨俟德興來京再降諭旨今德興到京覈其被劾情節乃係囑令屬員買物發價遲延又將隨帶使令之人拔補名糧係自犯私罪非因公罣誤可比該部議以降調准將加級抵銷所辦非是著將原本發還另行定議題覆内外文武名官遇有承辦事務如失察遲延之類其錯誤本屬因公自應將加級紀錄准其抵銷若意涉營私於政郚官箴皆有關係而該員得藉加級紀錄爲護符吏議不能持其後殊非黜陟公明本義况内閣票擬現以公罪私罪分别夾籖獨吏兵二部所定准抵條例未能明晰周備豈獨書吏得以爲撞騙之媒苟非朕留心查察卽堂司官亦得以高下其手且因公者事雖重大其情實輕因私者事雖細微其情實重自來宥過無大刑故無小眞古今不易之論嗣後吏部兵部議處文武各官一以公罪私罪爲斷其被議之事本屬因公者仍照例議抵外其因犯私罪交部議處者一槪不准抵銷庶辦公者得邀寛典而營私者不致長奸於澄叙官方之道更爲允協著爲令欽此此則又見寛大之中仍寓禁奸之旨而過之公私旣分卽罪之輕重有間以此覘君子小人之判當有百不失一者矣公焉者不公則私焉不私有公而故入於私者必有私而故飾爲公者也故曰多一例卽多一弊蓋弊卽生於例之中也大哉王言苟天下後世實力奉行斯彰潬明而黜陟公刑賞不愆而權衡至當天下英才有不樂爲之用者哉 
[宫槐日影]  
　　吏部爲批示事所有汪湘一案據該員親齎咨文赴部引見當經本部將應否按照布政使司經歴辦理抑按照知府辦理之處具奏請旨四月初四日奉旨汪湘著准其開復布政使司經歴原官欽此查布政使司經歴例無引見明文相應批示○兵部爲傳知事所有卽補協領卓異佐領廣齡補用協領卓異佐領景祿卓異佐領鍾奇榮喜阿查本等五員本部於四月十五日帶領引見相應傳知該五員於是日寅刻穿天藍袍佩帶飄帶荷包手由携衐弓張赴景運門外本部茶房報名以憑排班帶領引見並先於十四日辰刻赴部演禮萬勿遲悞○國子監爲知照事所有二次期滿正黄旗官學漢教習程栖鵬等本監於本年四月十二日帶領引見本日奉旨二次期滿正黄旗官學漢教習程栖鵬二次期滿正紅旗官學漢教習周以翰均著以知縣用欽此十三日述旨奉旨是欽此欽遵到監相應知照吏部查照○廂紅滿都統大學士福爲咨行事印房呈稱本旗公中佐領文康病故遺缺應行咨取三四五品京堂科道内閣侍讀正副理事官郎中員外郎頭二三等侍衛冠軍使雲麾使治儀正前鋒叅領侍衛委侍衛正副委護軍叅領鳥槍護軍叅領翼尉恊尉副尉步軍校等與本旗應升人員一體揀選相應咨行各衙門卽於前項人員保送一二員卽日咨覆本旗以憑彚齊訂期揀選○六部保送考取漢御史銜名業登前報兹將欽派閱卷大臣張子青相國等評擬名次進呈欽定再爲補錄第一名户部郎中王頌蔚第二名禮部員外郎陳璧第三名刑部員外郎潘慶瀾第四名工部員外郎宋承庠第五名刑部員外郎王綽第六名户部員外郎陳名侃第七名刑部郎中李念兹第八名户部員外郎張汝熙第九名刑部員外郎艾慶瀾第十名兵部員外郎孫賦謙第十一名刑部員外郎黄均隆第十二名吏部員外郎孫朝華第十三名户部員外郎萬本敦第十四名刑部員外郎唐炳麟第十五名禮部員外郎李士 
 
 

Page 2

 
 
　第十六名刑部員外郎潘江第十七名户部員外郎陳宗嬀第十八名刑部員外郎王炳奎第十九名刑部員外郎黨蒙第二十名刑部員外郎沈曾植第二十一名刑部員外郎劉成誦第二十二名户部郎中楊晉笙第二十三名刑部員外郎于民新○宗人府爲咨報事所有本府請補副理事二排三人奏留筆帖式三排三人期滿宗學滿教習一排一人共六排七人於四月十五日帶領引見合將滿漢排單各二分咨送軍機處查照○管理太常寺事務禮部尚書臣宗室崑岡等謹奏爲題奏請旨事恭照光緒十九年四月二十九日孝愼成皇后忌辰應行遣員恭詣慕陵讀文致祭謹案臣寺祀則内開應由陵上守護公等中題遣一人就近恭往主祭准宗人府將守護公載卓載遷銜名開送過寺臣寺繕入題本進呈恭候欽遣一人俟命下之日再由臣寺知照屆期恭往將事謹此題奏請旨四月十四日奉旨遣奉恩輔國公載卓行禮欽此○此次在保和殿考試試差之翰詹科道部屬中翰計共三百五十餘員試卷循例由閱卷各堂憲評列擬等進呈吏部覆於四月二十二十一二十二二十三四日帶領引見并備文行知各衙門查照○親郡王貝勒貝子公以下曁世爵世職文武官員應備弓箭腰刀長槍撤袋箭壺等軍械例應每閱三年奏請欽派王大臣點騐一次如有不堪使用者立飭製換並照例議處以重軍實本年輪應點騐之期經兵部開列王大臣銜名請旨欽派四月十五日奉硃筆圈出和碩鄭親王凱泰和碩莊親王載勛郡王銜貝勒載漪郡王銜貝勒載瀅協辦大學士吏部尚書麟書禮部尚書崑岡都察院左都御史懷塔布正白旗領侍衛内大臣容貴欽此須俟兵部司員禀請鄭邸等議定日期點騐然後再將某日在某處點騐某項人員軍器詳錄報端也○四月十六日爲左都御史懷紹先大憲綱六旬覧揆之辰皇上預於望日頒賜匾額楹聨長壽佛福壽字益壽圖紫檀三鑲玉如意蟒袍補褂翎管搬指綢縀活計諸物派文苑卿送往内務府備齊黄亭彩亭十餘座分置其中飭蘇拉舁出東華門大憲綱雇備鼓吹排列龍旂玉仗延大官四員蟒袍補褂乘馬前導迤邐至東廠胡同宅第大憲綱身穿吉服在門左跪迎隨將上賜諸物分列中堂黄案上向上行禮祗領苑卿始回内交旨大憲綱遂於詰朝呈遞謝恩摺○廂藍旗護軍統領處爲移會事印房呈稱本旗副護軍叅領惠　於四月十二日申時病故相應移會○上諭處查照 
[英艦赴暹]  
　　英國駐泊新加坡或船巴剿士擬於本月十一日駛入澳内修理忽接英延電報命其卽日赴暹羅遂於是日下午啓行大抵因暹羅時事多艱故命前往保護英國商民也 
[西報譯要]  
　　英京電報云美國外部大臣宣言於衆曰近來傳說中國因美國舉行驅逐華民之例因欲將旅華之美人一體驅逐其事悉係子虚烏有不足據以爲實云○新金山來信云此處官員會議限禁華人前往之例大約每船能容五百墩者祗許裝華人一名若逾此額則罰船主銀一百傍以示重懲噫何禁例之日苛一至此耶○馬國舉奥王子花里蘭爲國主大爲俄人所忌故俄國有不認彼爲王之說無奈國人心中愛戴俄國終莫可如何計花里蘭踐位以至於今數更寒暑近以宗祧爲念切志求凰因聘定奥國巴馬公爵之女公子爲妃邇屆成婚之期擬親赴奥國華力佐地方公爵家中行親迎禮詎有不軌之徒置炸藥於王之車下欲乘間轟斃之所幸事機不密爲王所知拘獲武弁四人車路官員三人蓋疑其與於逆謀也馬國首相則宣言於衆曰謀害我王之舉實俄人所主使但并無實據究未悉内中隱謀而馬王因此未便啓行展期至西四月十五號始就道云○英京電報云皇孫約郡公文定馬利公主後已定於西七月六號在倫敦王府成親想屆期英國臣民又有一番熱閙矣○英京新建博雅院羅致各方土物分類陳設原爲裨益商務起見上月十五號已慶落成英皇命駕親臨率王公百官行開院之禮是日天氣青霽遐邇商民之來觀盛舉者街道爲之塡咽英皇之車御以駿馬六匹到此水陸各營俱排隊迎接肅靜無譁院中陳設輝　五色摧璨英皇旣升寶座皇太子威路士將百官賀表恭呈英皇諭以本院爲我國屬土藉資聨絡朕亦深爲欣忭云馬利公主與約公爵亦於是日並駕而至洵非常之盛典也○倫敦來信言西三月統計英國出口貨物較上年同時所值約少二十三萬二千磅其入口貨則較之同時約少二百七十萬磅然則其商務情形亦可想見矣○來信又言中亞細亞洲馬哈地方之俄人現已侵入華汗城此城原隷阿富汗版圖俄人迫令總管歸降由此觀之恐俄阿二國或致以兵戎相見矣○西卑利亞部淡士城信言有俄國宣犯三百名由官差押往别處詛途次忽然叛亂有五犯自斷其鐐銬奪取官差鎗械反戈相向衆犯遂乘機逃遁鏖戰良久差役死者八人軍犯之逃亡斃命者其四十餘人其受傷而不能行走臥於道旁者約百餘人俯頸就押甘往别處者僅百餘犯而已 
[欽廉賑務]  
　　廣東欽廉二府水災災民遍野死者固不堪設想卽幸而生者亦無以爲食鴻嗷中澤待賑孔殷地方報情形大憲立籌賑欵並將米若干石委候補縣蔡明府簡梁馮明府灼孝補用都司張都戎斌拔補千總程千戎奎光駕駛廣庚鎭濤兩輪　於四月十六日由省會分别往賑 
[械鬥解息]  
　　廣東新會潮連鄉陳盧兩族械鬥釀命歴登前報聞陳盧兩族接壤而居陳族了口雖盛而財遜於盧盧族了口不亞於陳而富過之自啓爭端盧族動支公項綽綽有餘陳族則計口爲歛猶且不足甚至取給於僕尸之饒裕者始能與盧族相抗盧族西亨坊被陳族焚燬之頃有婦人抱子避火母子皆斃火中一婦係登後山被火槍所傷一婦奔逐過橋跌傷甚重族中有富室雇輪船挈眷至澳門避之其中顚連情狀已可想見矣某日約齊復鬥兩軍相持盧族發礮轟之礮火不轟陳族遂乘虚進攻而敗由是報復相尋互有勝負陳終不敵禀請官軍爲之彈壓兹者兩族俱自悔禍地方官諭令息爭兩族皆已具遵陳盧兩族先將礮臺毁拆交出兇手并出止涙洋銀一千枚而索陳族補償所焚五家屋價噫閭里之近視若疆塲衽席之間皆爲危境卒至貲財糜費性命喪亡房舍成灰牢獄囚禁一時之忿誠何益哉吾願有紳耆之責者勸令子弟將斯言三復誦之 
[淮上巨災]  
　　某日准安澗河蔣家橋果柴廠午炊失愼遺火積薪以致冒穿屋頂赤焰飛渡燃及柴堆頃刻延燒鄰屋事定計焚燬柴四五千擔房屋一百廿餘楹一老人身受重傷一幼孩幾葬火窖亦不可謂非巨災矣 
[營兵不愼]  
　　淮安城南大校塲演武廳爲大憲閱兵之所日前有某字營兵在内修理帳棚夜間卽於此蜷宿所點洋油燈偶爾爆炸將前後廳悉付祝融行轅亦僅存瓦礫幸鄰近火藥房不致延及否則其害尚堪設想耶事見四月二十三日益聞錄 
[五羊零墨]  
　　廣東端溪西洞所產硯石馳名海内屢以開採肇事由官封禁前年採辦貢硯偶一開之旋卽封閉如故泐碑曉示邇有肇慶人私自雇匠羅掘用舟運載經巡丁查出拘至賓興局究辦船户　求釋放局董允之旣而重施斧鑿又被偵悉拘送到官是眞咎由自取矣○四月朔日佛山鎭八間樓巿上新設抽收鐵經費局又於附近分設子局每鐵百斤抽銀西錢商人不服約齊停止貿易具禀到官未悉可通融辦理否○粤垣秋審人犯於四月初四日由大憲舉行每犯賞給錢若干及葵扇饅首是日共訊三十六起 
[派勇辦匪]  
　　廣東肇慶府屬高要縣　岡鄉有無賴之徒聯盟拜會分立新舊英義堂擾害閭閻無惡不作客歲　火焚燒金利戲塲致斃二千餘人雖經紳耆禀請太守派兵查緝然祇獲匪犯三名迨兵撤匪徒又出漁擾挾局紳控告之嫌肆刧其家指名索問於是公局再爲禀控大憲札飭府縣會營查辦並咨請鄭心泉軍門遴委能弁選派安勇馳任駐紥鄉中協同辦理　交積匪本月十八日委員已管帶女勇由省駕船 
 
 

Page 3

 
 
向西江遄發矣 
[嚴辦書吏]  
　　閩藩兵科書吏葉筠數年前因勒索某協臺陋規奉文緝拿葉聞風兔脫近被上遊查知密飭幹差拘拿到案經張笏臣方伯親提訊問葉供稱公事皆係汪姓經手方伯惡其狡展喝掌嘴十五下發地方官看管候再訊辦 
[鹽引暢銷]  
　　漢口淮鹽局額銷十二萬引然從未有銷售滿額者去年張香帥派撥馬步各隊嚴緝私梟匪徒斂跡得以銷至十二萬五千餘引上裕國課下利票商論者咸歸功於香帥之畛域不分善於措理也 
[訊無不合]  
　　黄埔輪船在成山洋面失事後設法撈起駛返申江此已詳登本報旋經英國水師提督及各員訊鞫以黄埔行駛悉皆合法兹之遇險於船主以下毫無愆尤云 
[會訊德國水手殺人事]  
　　德國公司柏羅森輪船水手蜚舍爾等七人刃斃華人楊阿林并剌傷車夫張瑞香潘慶記一案中西官屢次會訊其詳已迭載報章昨日清晨九點鐘時寶山縣馬漁珊明府英讞員蔡二源太守德國副領事愛司瓦爾特君乘轎式馬車蒞虹口西華德路同仁醫院繼而上海縣黄愛棠大令鳴騶而至由孫雲江茂才延入客座仍請張筱軒鹺尹爲譯員互談一切美捕房派出西捕二名印捕一名將蜚舍爾恕而次披甫尅三犯解至院中寶山縣江灣鎭應字圩六圖地保徐虎全上海縣頭圖地保曹錦棠帶同屍親楊阿順見証羅永福等一干人候示九點二刻中西官升坐講書堂飭院役用竹椅將張瑞香舁出副領事問曰當時爾在此處有何事共有若干人如何被西人戳傷供稱我以拉東洋車餬口是晚偕金華由吳淞來行至江灣左近突有西人多名拉住金華之車欲往吳淞口金華告以手足乏力不能駛行西人遂拔刀以剌金華見之急棄車而遁躱入麥田中問以後如何答稱來時金華在前我在後金華旣逃避西人卽將我車拉住剌以利刃副領事飭將蜚舍爾等三犯帶至張瑞香面前曰爾可能將行兇之人指出否答稱黑暗之中面目實難辨認此刻難以指實矣副領事飭仍交西捕帶回捕房管押又問張曰當時如何行走西人如何將爾剌傷答稱我在路上行走金華在前我在後突見西人迎面而來將金華之車拉住欲往吳淞金華堅不願去西人欲剌以刃金華遂將車抛棄而逃我見之亦棄車而去向路東逃避豈知早被西人剌傷頭顱我大呼救命又被剌傷腰腹跌仆麥田中目前昏黑在地下亂滾又被刀擊一下足踢數下以致不醒人事問此處在江灣之南抑江灣之北答稱在北離江灣不遠問爾未被剌時見有人追赶西人否答稱未見人追赶問當時西人可曾酒醉答稱俱已醉問如何知其醉答稱伊等言語時口中酒氣直噴故知其醉問爾受傷後誰人將爾送回答稱金華偕妻子等數人前來舁我至家中我痛不可言兼之烟癮大發十分困苦與死無異問剌爾者共有幾人答稱僅一人問爾如何僅知一人答稱先時我被刀戳傷頭額血流如注疑是駭汗拭之以手驚見滿手猩紅後又被戳傷腰旁遂卽昏而踣地雙手亂扒意欲逃遁又被砍傷手臂更足踢不休故知是一人所爲問當未傷前爾知江灣鎭閙事否答稱不聞訊至此副領事戕傷處覆騐馬明府傳病房服役人謂張瑞香可服藥否飲食如何禀稱張已能食飯每日服藥並不間斷惟時聞哭泣聲詢之言欲回家明府謂張曰爾不必哭泣須盡心養病待爾病愈本縣自當送爾回家張唯唯稱謝仍至病房副领事曰今已將張訊明請於禮拜五即五月初三日清晨六點三刻時會同至鐵馬路肇事處踏勘至九點時仍至本領事署將見証人並兇手訊究明府曰肇事處前已勘明見証人等今日俱已齊集請貴副領事將案判定毋用推辭副領事曰前數次所訊者皆中華人口供難以信實現在本副領事欲將肇事處勘明繪成圖様解德國刑司署議核本領事並無定案之權貢大令曰時逢午節本縣案牘繁多兼之屍親見証皆小本營生不能久候此係人命重案非同兒戲請將兇手罪名擬定以安人心副領事曰本副領事惟有訊問之責並無定案之權貴縣旣如此催迫准於明晨六點三刻時請駕臨本署同赴肇事處勘實繪圖禀明總領事翌日另傳見証人至本署訊問並覆訊兇手如何明府曰我等旣爲縣令卽係一邑之主地方上如有交涉事須嚴加訊究今者張瑞香被水手戳傷事在本縣境内須從公訊理以慰民望如華人有應得之罪將口供訊確見証人各無異言卽可定罪今貴副領事旣將張瑞香及見証人等訊明確鑿尚且諉爲不足憑信欲另傳見証覆訊詳請貴國刑司定罪此言毋乃謬乎據貴領事之言須由刑司定罪欲將兇手解回貴國辦理此妄語耳前者同治八年有英國人傷斃華人訊實卽在上海辦罪美國人傷斃華人亦然今蜚舍爾等無故將楊阿林戳傷身死張瑞香潘慶記等亦受傷甚重此事如貴副領事之語是楊阿林死於非命無可伸寃張瑞香等枉受痛苦亦化爲烏有目下觀張等受傷雖重諒無性命之憂但楊阿林因傷身死更有張春春之髮辮削去一半章春春之膝下亦有刀傷一處俱至本縣控訴幸本縣再三開導得免釀成事端務請將兇手擬定罪名是爲至要副領事曰兇手總須解回本國由刑司秉公判斷否則給受傷人及屍親見証人等川資一併送往備質不使屍親受屈難伸爭論良久始由馬明府黄大令商定於二十九日同赴肇事處勘視翌日至領事署會訊再議遂諭令地保徐虎全曹錦棠等到時帶見証人伺候遂排導回署時已十二下鐘矣按大令謂　人刃傷華人在上海辦罪卽卓爾然放槍轟斃匠人王阿然擬以絞立决之案美人則爲同治三年麥介利在洋涇洪殺斃船主旋被獲擬絞於二月二十五日在上海美國牢獄前行刑由陳寶渠太守前往監視者也 
[大令騐屍]  
　　本邑英公廨後隨安里内居人顧張氏之子名瑞卿者肄業廣方言館幼時文定趙念先之女趙氏爲妻因起趙家索財禮甚奢氏遂投上海縣控告黄大令准詞卽飭差傳集斷令迎娶完姻此本年正月間事本館曾記諸報章者也旣而瑞卿患病往孟河就醫趙氏言欲歸寍氏不允遂於本月二十六日傍晚吞服洋烟氏知之急至陳與昌求藥灌救並無效騐乃舁送仁濟醫院求治旋卽斃命氏卽遣傭人顧阿二冋趙告知趙偕妻黄氏祖母劉氏至氏家吵閙氏避匿不見後由三圖地保同顧阿二投縣禀報昨下午三點鐘時大令帶同仵作書役至醫院升坐公案地保禀訴前情顧供稱小的在顧張氏家傭工少爺出外就醫主母與少主母略有口角不料少王母竟吞眼洋烟救治無效而死隨由小的至趙家報信顧張氏供稱小婦人年三十九歲兒子往孟河就醫媳婦欲回母家小婦人囑伊至初十日回去未遲豈知媳婦以丈夫患病出門在家氣悶異常突於二十六日下午六點鐘時吞服洋烟自盡及小婦人知悉急請陳與昌絲棧中人來救服藥無效送至此間仍無效而斃虞雨田供稱原籍寗波現在治下爲洋貨生理與顧張氏同居氏姑媳略有口角事屬尋常不知其媳如何吞服洋烟趙同妻黄氏祖母劉氏妻弟黄二卿及趙氏之義父浦春華均到塲候訊大令訊供之下趙稱本邑人與顧張氏及結親後因議財禮致被誣控賴婚洎奉斷後送女過門時再三囑付而去不料顧張氏竟不許女兒回家以致女兒吞烟尋死黄氏等所訴相同大令謂趙曰爾女旣許字顧家男長女大理合成婚前因勒索財禮甚致涉訟實屬爾夫婦之不是今已成親欲返母家亦是尋常之事何至吞烟尋死此是自已執拗與人無尤隨命仵作騐視趙等均求免大令謂然則爾知女兒自已吞烟而死乎答稱已知大令又命趙等看明屍身並無别故顧張氏稱小婦人已置備衣衾棺木求准自行棺殮趙等又稱顧張氏所備衣棺太薄務須從豐殯殮並延僧道超度大充著地保偕顧張氏出外換購上等棺木至超度之事不能准斷又命兩造各具遵斷切結並著顧張氏具領棺切結隨與醫生黄春甫晤談片刻及排道回署時已五點半鐘矣 
[苦心行善]  
　　本埠立大錢莊諸同人分册募捐歸入本館協振所解往山西散放前收第一批銀兩時已縷述緣由矣昨又惠函悉接匯豐銀行來信略謂本銀行年例每逢令節必薄具杯盡　各莊　諸君及本行諸友歐叙兹者午節伊邇念山西急賑吉募雜　　將比項費用洋 
 
 

Page 4

 
 
銀五十元移充善舉爲諸君同邀福祚想利濟爲懷者必以爲然也又由元甡莊代募蔣禮耕堂及存善居士各洋銀三十元隱名氏二十元求是齋十元無名氏十元復自行勸募杭州裕源莊各友一月點心資三十元蕪湖祥豐莊來無名氏二户各十元衆友保平安十元大豐洋貨號一元并代募十元零一角無名氏求妻病速愈十元馮門胡氏求病速愈十元蘇州怡康莊諸同仁十二元甬江涵生莊來隱名氏十元又隱名氏五十歲壽麵資十元以上十六户共洋銀二百七十三元一角再墊付二十六元九角合成三百元擲交前來并聲明連前共墊一百八十四元九角似此實心任事見義必爲不憚挹注之勞俾活黎元之命求之滔滔濁世中何可多得他日德門餘慶定可操劵以須豈第本館佽助有人得免竭蹶之慮哉特書報牘以揚仁風 
[推廣善緣啓]  
　　敝局向惟收戒吸食洋烟貧户不取分文行之五年勉力支持幸無貽誤嘗閱日報見滬上客遊者或遘病患無可依倚莫可告訢宛轉就斃於旅邸之中甚或爲寓夥所擯葉言之不勝慘然敝局同人爰擬就本局添請醫生專爲各客寓中病人施治其病莫能興者可令寓夥　局川號卽屬醫生就診不取分文並可隨方給藥此外再雇人巡行垃圾堆中檢拾字紙夏則給予痧藥冬則挑粥擔隨地施送稿餓之人其餘善舉逐漸推廣今定於五月朔日起先行試辦一月凡本埠客寓中倘有病客請卽至局掛號特　佈聞　上洋平康里恒濟局啓 
[江浙同人籌賑晉邊記八]  
　　二十六日津關電復云晉賑正急得三批五竿到卽附解速再續濟云意者振聲催欵佑之將行兩路急需刻不容緩同人因卽電復准於五月初二日起解第四批稍資接濟惟欵尚無著如蒙樂助求速惠逮至懇至禱○同人所分杭城捐册另星勸募之欵現託城内焦棋杆晉義錢莊周君渭泉湖墅公信紙行彭召菊亭經收按旬寄蘇彚解仁人樂輸不求獎叙之另星捐欵卽乞就近交付周彭兩君均出收票登報爲憑如係核奬巨欵應請逕交官局免礙官中勸賑之路○光緒五年三月下澣設江浙協晉義振所於桃隝撤止於是歲十月收解十萬六千金忽忽至今已越十五寒暑舊時同事亡去者　衰老者半撫今追昔感槪係之一二舊交靈光巍然馳書相朂策畫遠大雲天高誼敢不敬承硜硜下懷竊願有辭始昔治賑輙誓於神不奬保以與官長爭權不壟斷以與滬揚爭長守小題小做之法安民捐民辦之常斤斤此心今猶如昨所竊冀於天下善士者惟在另册衆多盡人傳賢廣種　收人　我取所示奬捐巨欵雖遺於此必逹於彼同歸晉賑何有畛域且將大告仁人核奬巨欵逕解津涙以省轉折也遺大遺遠似　　慮敢布後心慰我良友[  桃隖散人述]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[譯英報論暹法事]  
　　太唔士日報著有論說謂英國與暹羅通商局面甚大且事關緊要必令暹國得以自主母被他人掣肘致壞利權觀此或因暹國美江爲法人佔踞恐其從此將制暹人之命而塞通商之源故特著此論以作當頭棒喝也 
[板輿迎養]  
　　福建鹽法道兼署糧道龍仁陔觀察之太夫人於本月二十日午後三點鐘時行抵閩垣首府廳縣各官大橋頭恭迎藩臬兩憲在南門五里亭恭迎太夫人年已九二有一安坐顯轎中精神矍鑠觀察跨馬前導迤邐進署以華衮作萊衣闢鈴轅爲萱室天倫樂事宦海美談可謂兼有之矣 
[袁公壘畔茗話]  
　　昨有在某木行掮木之小工數十人在西門外流芳閣茶肆評理據言上棧及送往作塲之力錢俱由某甲包下甲貪得無厭每一百文欲扣錢十文以致衆情忿怒甲視錢如命不肯稍事通融衆小工遂欲攘臂直前滅此而後朝食正在揚威作勢時爲西門巡防局蔡蓉卿二尹所聞恐肇禍端立飭勇丁前往驅散以後不知所終○薙髮匠王阿二在滬南黄家嘴角開設一店歷有年所昨晨在離店稍遠之萬年堂藥鋪出包忽有同業許某向之饒舌以爲越界侵攬有違剃頭公所定章遂將布包奪去王亦不甘認罪互相爭閙後至水神閣吉祥樓茶肆評理嗣經地甲爲之剖分曲直令許出資惠鈔并將布包歸還始各分散○蘇人周阿玉前日至滬城西門内王姓家竊取水烟袋一枝由失主報知捕役旋在西門外將人贓拘獲解送保甲西局高小雲二尹提訊之下周供年十九歲此次由蘇來滬探訪親屬偶至王家問信四顧無人遂乘間竊得烟袋一枝二尹以周年幼著笞一百板命捕投押逐出境○嚴姓所雇輿夫孫和尚昨午偕嘉興船户徐和尚同至十六鋪某飯店午膳喝酒三杯陶然醉矣嗣因惠鈔兩人忽起爭端徐竟取碗向孫頭上擲來皮破血流孫欲扭赴巡防局喊控旋經友人出爲解勸想可言歸於好也○十六鋪外灘恒豐木行前晚解送行竊未成之陳永林至保甲南局鍾偉臣二尹著笞責四十板斥釋○前日下午五點鐘南巿潮惠會館塲倒斃無名男屍年約三十餘身穿青布破夾襖青布破套褲蘆席紋布破褲秃頭赤足經人告知十六鋪地甲查無親屬報明善堂給棺收殮○胡金海於前日扭劉汀甫至十六鋪巡防中局李蘭史二尹升座訊供胡訴稱小的自家中出外行至大東門外糖食店門前小立忽有劉汀甫飛步上前將皮夾一个攫去當卽追獲戕贓搜出惟少洋銀一元染票一張爲此扭案請究二尹著將劉責五十板斥退○前晚三鼓時李蘭史二尹帶同勇丁地甲人等出外梭巡行至洪昇街見天順客棧内容留婦女住宿福興小烟館深夜開燈立提該店主等到案申斥再三諭以此後不准違章如違提究○商船主某甲前日亭午時與船夥某乙結算辛工帳兩相口角旋有薛阿東者强行干預船夥葉阿發見而不平遽批其頰薛怒不可遏訴知友人轉告地甲出爲理勸以葉不應行兇著向薛服禮薛始轉怒爲喜○寧波人某甲前晚從麴秀才游醉鄉深入行至滬城四牌樓地方失足而賠頭觸於石血流不止染徧衣襟甲已不省人事旋經相識者告知家屬扶擁而歸麴蘖之害人烈矣哉 
[牌示照錄]  
　　正堂黄爲牌示事仰原差倪耀知悉立傳後開事件職員劉蓬山孫斯馥寡婦奚張氏册書汪步雲亭耆孫熊飛並傳同刑招各書及二十五保頭圖地保依期齊集聽候本縣親詣勘辦計開一件勘訊事案據職員劉蓬山孫斯馥等互控謀奪蕩田等情一案本縣定於本月二十九日親詣勘辦特示 
[捕探吊贓]  
　　前日午後英公堂飭捕趙金協同英捕房包探秦少卿至十六鋪巡防中局聲明入城吊贓李二尹加派局勇至義泰質當吊取四月十三日所押水烟袋一枝四月廿三日所押銅燈臺二隻償還質本錢一千文該捕探卽將原贓帶回呈案 
[哀此惸獨]  
　　二百三十七號華捕見浦東人沈聚奎年在花甲以外旣貧且病臥於路隅因之舁送捕房解至英公廨適二百零九號華捕亦舁貧無食宿之崇明人趙富郎至蔡太守卽飭差一併送請棲流公所留養醫治 
[英界瑣聞]  
　　野雞及烟娼沿途拖拽狎客淫聲浪態入耳難堪探捕見之莫不立時拘押無如辦者自辦犯者自犯豈眞愍不畏法哉夫亦懾於惡鴇兇龜之勢無可如何耳前晚有某鄉人行經三馬路某花烟館娼婦招令入内鄉人置若罔聞拉之則以無錢對突有龜奴龜婢蜂擁而來其勢洶洶似將訛詐鄉人恐遭其辱乘間奔逃而龜鴇尚剌剌不休肆行詬詈我不知巡捕所司何事而任令若輩不法如斯也○昨日午刻有一少年人衣履翩翩風流自命雇馬車至某處願代僕夫之役高坐拉韁駛至北泥城橋迤西馬忽前蹄跪地少年駭極下車馬夫設法將皮帶解開拖馬回棚說者謂患急痧之故云 
[法捕房瑣案]  
　　昨日葛同轉蒞捕房發落各案包探將偷竊衣包之陳阿二解訊同轉因其患瘡未愈著掌頰四十下斥釋○吳阿生控王雲州窩賊買贓一案已紀前報嗣據包探拘獲偷竊馬車燈之王阿大卽大王雲州烟館内搜出原贓同轉問王曰馬車燈可是陳阿大携來供據陳言乘馬車夫假寐乘間竊取押在小的處又問尚有烟鎗二枝何在供不知同轉謂爾前供小烟筒係在十六鋪攤上買來飭包探問明並無其事且爾慣收竊贓必非善類旣有水烟筒烟鎗亦必在爾處供水烟筒出錢三十五文買票贖來同轉謂水烟筒係爾妻所當呇敢謊說著掌頰二十下又問究竟何在供不知同轉以其逞刁著再責六十下陳阿大笞八十板斥釋王雲州旣據原台禀請保出自行料理著交吳阿生帶出俟清理後禀復○又提烟鴇劉胡氏到案問爾家内尚有幾人供係借房間居住尚有一人被父母領去同轉飭郁包探帶同劉胡氏至該處查詢旋　包探禀覆門已封閉不知去向又問劉胡氏究在何處供實已領去又問中人何在供在揚州太平碼頭同轉著掌頰三百下枷號兩個月期滿釋放○前報紀陳藕舫控陳阿堯李增生在寍波衣莊竊取洋銀一千元求請究追等情昨據陳藕舫投案訴稱有董世昌願爲擔保出外料理同轉卽提陳阿堯李增生問曰據原告禀稱洋銀係託爾經管爾等監守自盜究係何人起意陳供由李起意令小的竊取同轉謂爾等貿易中人不應廿墮下流姑念初犯從寛免責著將陳李二人交董世昌帶回清理嚴加管束○前報紀和興押店當包探吊贓時多方留難同轉飭將店夥押候傳到店主再核云云昨據和興押店主翁正元投案同轉問爾如何掯勒賊贓不許吊取翁供不敢掯阻同轉謂爾似此行爲已非一次尚敢抵賴著押候出具以後不再掯阻切結又據原告陳之興開單求追失贓同轉提王阿七問曰尚有洋刀及衫褲等物藏在何處供刀已賣去衫袴在身上同轉卽令脫下交與失主又問原告帳子被賊當去何以票在爾處供伊從門隙中塞入王阿七供尚有押票一紙係小的自已衣服包探禀此賊善於挖洞玉露春及寶興里等處均係挖洞行竊同轉着將王阿七掌頰八十下釋出原告請追餘物同轉謂爾前次何不開明且係零星物件無暇爲爾追此翁正元旣經具結着即釋出○前據祥星洋貨店遣夥陳永賓投案禀稱屢次失竊現獲偷竊洋油燈罩之林阿桂陳阿大請究同轉飭將贓給失主林陳押候責懲昨提林阿桂陳阿大到案問曰爾等犯竊已有幾次林等同供初次犯竊又問爾等如何竊取林供因無宿處求管門人方便寄宿於内且洋燈罩用繩梱紥易於竊取陳阿大供家住高橋向賣油炸膾因失業來滬尋友在吊橋上遇見林阿桂同住弄内起意偷竊初將箱子撬去薄板然後取出同轉着將林阿桂笞六十板陳阿大掌頰四十下諭令赶緊回籍不准逗遛○前報紀住居自來火行街之郭梅卿被車夫米連高偷竊金銀首飾等物將荐頭人趙金華解案訊追已逾旬日昨又提趙金華問曰爲何不將朱連高交到供稱小的被押在内又無親信人實難找到同轉卽傳原告到案着將趙金華帶出妥爲料理飭具保狀送案備查○名利棧三十號房間某客鎖門出外被間壁房客乘間挖開鑲板蛇行而入將衣箱鎖匙扭落竊取綢衣八件迨該客回棧訴知棧主投報捕房該竊恐被盤詰卽將棧錢付訖喚小車一乘將箱籠物件裝載僞爲欲往吳淞至十六鋪某烟館卽將物件搬進車夫回告棧主頗滋疑竇卽同包探向烟館根問據云昨日來吸烟八分卽將物件搬去不知何往該棧主及包探正在徘徊瞻眺見客乘坐小車裝載行李自南而北待過十六鋪卽上前扭住開箱檢視失贓儼在遂解送捕房押候究辦○鴻興糖棧失去鐵鎖一具後在老北門舊貨攤上見原物具在詢問何來據稱由舊貨擔上出洋五角買來後配鑰匙另加一角鴻興願出洋一元取回原物擺攤人隨去取洋卽被拘入捕房著交賣鎖人到案候訊○某烟妓與姘夫同衾共枕者屢矣前夜適有狎客留連不去姘夫欲續舊歡貿然而至被烟鴇扭入捕房誣以吸烟四匣不給烟錢捕頭命押候解送公堂○小東門景春園烟館現已閉歇前日有持押二百文之票往贖原洋該店以爲僞造扭送捕房請究 
[招領童子]  
　　謹啓者敝堂接到寍波友人來函云定海沈家門地方有一流落彼處之童子自言姓王名金生年約十餘齡係浦東川沙人伊叔王正榮係推小車爲業其因何到彼情形不知其細刻有一善士留養在家囑敝堂代乞登報告知家屬倘或情節合符務請速來敝堂當由敝堂具信到彼認領俾得骨肉團聚是所至盼此佈 
[勝造浮屠]  
　　謹啓者敝堂接奉吳潤生金生洪生三大善士求父病速愈樂助晉賑洋一百元又奉招商局交來保吉堂大善士樂助洋四十元又金桂大善士爲父母八旬冥壽經懴移助洋三十元又阜豐號大善士開張筵資移助洋二十元又臨海學工程局大善士樂期銅洋六 
 
 

Page 10

 
 
十四元均歸山西急賑頃又奉到鄭福蘭堂大善士樂助痧氣丸散一千服囑寄山西災區解囊救命保殘喘於飢鴻着手成春蘇倒懸於病鵠加以孝思錫類節用愛人上天好生善人是富飲食藥石同歸功德無虚慷慨慈悲尚冀聞風興起心香頂祝敬謝鴻施上海六馬路仁濟善堂籌賑公所施善昌等謹誌 
[德被瘡痍]  
　　昔人有云積金以遺子孫子孫未必能守不如積陰德於冥冥之中以爲子孫久長之計旨哉斯言可爲千古龜鑑矣兹承百川通寶號交回敝堂施醫贈藥一文愿捐册一扣仰蒙山西永寗州署諸善士佽助規銀十二兩九錢一分又蒙唐鄭氏爲求父病速愈捐助英洋十四元計由四月初一日至十五日荷蒙各埠諸大善信恩恤貧病惠助源來合共收到英洋七十四元三角五分紋銀九錢規元十二兩九錢一分銅洋三元大錢一百五十六文祗領之餘莫名欽佩孝心感格定然天相吉人善氣充盈行見德垂後裔此日扶危濟困允宜迓福延釐爰誌報章用伸謝悃[  上海虹口元濟堂同人等拜啓]  
[惠澤頻施]  
　　謹啓者今收到隱名氏大善士樂助敝堂施　給藥集福捐英洋五十元鍾聖輝助洋三元四角吳陶氏助洋四元黄邑隱名氏助洋二元全亨號助洋四元五指山人助洋二元仁成助洋二元隱名氏助洋一元孫心田未遂子兆元堂合助洋一元慈善堂助銅洋一元共助洋六十九元四角銅洋一元捐數雖分多寡存心同一慈祥正當勸募之維艱忽荷恩施之下逮祗領之餘感佩莫名謹誌報章以勸來者○附登拜謝痧藥謹啓者現交夏令暑濕感人易成沙症今蒙全亨號主送來自製紅靈丹六百瓶痧氣丸六百瓶囑代分送足徵大善士存心濟世定然藥到春回敝堂拜領之下不勝感荷用附報章以鳴謝悃[  滬北鐵馬路廣益善堂謹啓]  
[惠及黑籍]  
　　敝局自戊子年開辦至今六載於兹戒脫焑癮者已及二千餘人細思善舉之中戒烟尤爲不易同人等事事從卽件件從省所以自始至今尚能勉力支持今蒙聶觀察頒到春夏兩季英洋十八元又蒙黄邑尊頒到奉夏兩季英洋十八元拜領之下欽佩莫名仰見存心保赤無微不至獲報定無涯焉又蒙李希程總戎光臨敝局目覩烟患苦况慨助英洋十元由海昌輪船張玉翁交來囑爲黑籍中人超脫之助似此好善之誠功德之溥吉人天佑定增　祿用特登報藉鳴謝悃[  上洋平康里恒濟戒烟局司董李經馥何鏞鍾洪南啓]  
[廣東官報]  
　　四月十六日丁憂廣西左江道李差人禀到鹽知事董佩璋禀銷潭洲緝私差○十七日卽補縣彭貽蓀禀到由河口厘廠回候補鹽巡檢　保泰禀知由亷州勸蘇賑捐回禀知丁本生母憂○十九日候補縣丁墉禀知委往新會公幹候補同知吳國章禀知委解京餉禀見 
[金陵官報]  
　　四月二十四日分發江蘇補用直隷州徐懿立禀到由京來到省新選通州州同林泰啓謝飭知赴任辦理瓜洲司巡緝委員胡澤蘭赴任正任福山鎭標左營行總何友元回任○二十五日慶餘橋釐捐同知劉卓栻孔家涵姚壽春叩謝保舉知州並厘捐案内記功二次知縣蕭仁　黄啓南謝委府發審淮左營守備務懷仁叩謝飭知先行赴任内史萬光裕奉委稽查西水關叩謝 
[江蘇官報]  
　　四月二十一日知府潘兆芬銷假同知羅承恩銷江北緝捕差劉　庚金陵見制憲回通判牛漢奎請假赴江北措資知縣蔣一桂展假三天賀鏡如銷假姚　生誚感暖假三天馮璋請目疾假五天縣丞陳培禀知換蘇差委王錦雲禀知丁父憂從九申士林解着級赴宜興○二十二日知州吳式晸吳淞騐補局來知縣周玉鴻展假五天黄楙展假三天沈祖燕請感冐假二天直州同王希曾銷荆溪春撫及宜荆查蝻差縣丞倪煥章解首級赴句容回從九莫游中沈光鏞解秋審人犯赴上元回未人胡長慶解首新赴通州藩憲鄧臬憲陳明日止轅○二十三日候補道黄立鰲湖南來同知宋枬奉委督審局帮審卽到差胡鍔展假五天知縣季逢辛展假三天趙以煥銷期服假並請感冐假五天韓國楹沈祖燕銷假又宋恆坊解餉赴都姚詩聲奉委赴常昭公幹陳俊康江陰公幹回新選松江府教授温繁炘直隷來縣丞靳繼曾興化州稅課大使沈紹勛丹徒從九沙濟江寗葉承福葉洵王桂墀均上元解秋審人犯回李仕策解首級赴川沙回撫標水師哨弁謝克誠解餉赴清江○二十四日知縣姚桐生汪瑞曾均展假二天華德森展假五天鄭學書解餉赴滬改掣江蘇卽用知縣王世楨禀到管解蘇餉委員兩淮候補巡檢郭鼎臣揚州解餉來藩轅牌示傳同知銜知縣用縣丞劉步洲於二十六日清晨來轅考試新選通州州同林泰啓已繳文憑到省自應飭令赴任 
[江西官報]  
　　署臨江府載光英禀赴任壇球葉佩蒼禀挑土藥至永平庫江蘇候補道懋績由金陵來江催海防經費署鄱陽石門司部請禀赴任同知曾森溎委辦住岐卡縣丞揚增德往寗郡催地丁曾柄銓接查惠外保甲周淮清往建昌府屬吳永年往宜黄等縣劉輔元往藥平等縣俱催减平指分巡檢鍾綸元禀到係浙江監生署雲都興仁司吳壽卿禀赴任府照馬聲烈鹽局發審知縣洪恩嘉堤調鹽局恩賜翰林院司朝膠往贑州彭瑞麐往吉水等縣蔡瑩往安福孫如賓往崇仁俱催　折戴鴻恩委辦石　緝私卡萍鄉典史姜兆葆往新昌辦呆甲工部主事吕曾進京候補縣李鏡銘拔委一次分發府經趙壽祖繳照新選龍泉縣丞柳榮禀到南庸千總李聲揚禀赴任署新淦縣余肇同卸事清理交代回省南豐龍池司秦以鼎卸事回省知縣毛文源徐壵麟俱拔委一次從九李雋才　查惠内保甲知縣揚炤往建昌等縣催遭折胡宗濓催提兩岸鹽船 
[山東火災鐵涙圖賑捐清單]  
　　建昌生來諸大善士洋十元另五角分蔡門曹氏二元無名氏二元紀魯香二元不留名一元無名氏一元何善士英洋一元銅洋一元方濟之一元同裕公次洋一元無名氏一元獨臂翁銅洋一元浙慈邑廟人五元見鐵涙圖人五元增祥镒五元棉力氏四元二角吳季海三元林善士五角吳阿大六角無名氏二角陳福堂一元以上計念户共收英洋四十六元另五分銅洋三元[  經元善謝家福楊廷棨王薛壽仝謹誌]  
[江浙同人收解山西義賑四月上旬清單]  
　　蘇州挑隖同人經收銳字册諸翁一元慶永堂五百元永安康記二十兩零五錢三户合漕銀三百六十一兩二錢四分二厘○蘇州電報局經收報字册歸四月中旬併登○蘇州中巿復昌莊經收復字册高陽氏五十元恆記兩元鮑晉義五十元伍松蔭十元四户合漕銀七十六兩一錢四分○蘇州馬大籙巷賑捐局經收培字册程楊氏病速痊二百元程怡善二十元菊廬兩元春萱草堂四元甦齋一元惺盦氏六元無心道人兩元持拙齋四元頴川氏四元張純　募無名氏十元十户合漕平一百七十一兩八錢五分○上海晝錦里信昌内長元吳公所經收信字册美大行東二十五元美大帳房十元胡耀廷五元胡壽祺五元廣昌帳房十元胡熙垣五元博如五十元陳愼德規銀一百兩吟梅仙廬三元祥記洋東二十元祥記帳房五元洋文記一元俊大五角不留名五角無名氏五角利記洋東三元徐朱氏肝胃卽止十元同豐永四元貞煒氏兩元壽母子四元崇禮堂兩元無名氏五角莫錦和一元挺秀軒一元懷寶居一元餘大莊十元保滋堂兩紹興天成朱思泉五元胡二梅規銀三十七兩三十九户合規銀二百七十三兩三錢四分一厘折實漕平二百五十三兩三錢一分八厘○本旬五處共收漕平八百六十二兩五錢五分連前共收漕平銀一千四百二十三兩九錢六分五厘規銀一千五百三十八兩○初十日解潘嚴兩君第二批規銀七千兩連前共解一萬三千五百三十八兩 
[上海虹口元濟善堂醫給藥第七次清單]  
　　春華泰送來天津字號經募四十八户計四萬八千愿合英洋四十八元百川通匯票號來山西永寗州署桂蔭堂五兩五錢鮮輝堂槐蔭堂桂行恕堂劉三户各一兩紫芝主人依仁堂劉榮壽堂孫凝德堂章守恆堂陰書稼堂魏樂善堂七户各五錢共十一户計曹平銀十二兩合九八元十二兩九錢一分正王天順寄福興潤局來河南咸平俗吏紋銀九錢正乾昌來江西包星垣三十愿湯斐裁趙勿踰包竺峰章汀山四户各二十愿王玉麟應春主包培心堂包詒孫包福德包荃孫六户各十願共十一户計七十願願全年合洋六元小東門德茂號承恩堂鄭　帆拖遲人鄭札生隱名氏陳鳳岡七户合洋二元一角五分杭州德薰書屋存厚堂古愚朱餘菴求是艸堂五户各一元蔚豐厚票號來積厚堂隆茂行來隱名氏黄邑隱名氏三户各二元韋陳氏隱名氏無名氏求保媳生養平安三户各一元朱學松十六願正二三月份合洋一元二角錢一百五十六文溧陽義隆潤寄來王仁善堂昇記二户各一元信記泰記聯記三户各銅洋一元岡門鎭看報人無名氏二户合洋一元○以上共收紋銀九錢正九八元一十二兩九錢一分正英洋七十四元三角五分銅洋三元大錢一百五十六文合併聲明 
[上海六馬路仁濟善堂經收南北兩巿各米寶行米麥雜糧捐三月二十一至三十日第四十五旬清單]  
　　同順實行錢八千三百七十一文恆祥五千九百十文元昌豐四千七百十一文穗祥四千七百九文永愼和三千二百八十五文豐和三千九十六文生源二千八百二文裕祥二千七百四十五文振豐二千五百三十八文協昌泰二千四百七十五文乾利二千二百八十一文同泰公二千一百九十四文聚源一千四百三十五文愼茂豐一千三百二十二文萬順公一千二百十七文豐記一千一百七十六文同吉泰一千二十文德盛七百二十五文萬源六百十九文錦祥五百三十四文咸茂五百十六文恆源四百六十文元生長四百十二文永順三百六十八文義記公三百二十三文協記三百二十三文德大二百八十三文三和二百五十六文增和祥二百二十文裕和二百十六文義生二百六文同德堂一百九十五文潤元一百八十六文晉泰一百七十四文洽興仁一百七十二文北同泰一百五十四文啓昌一百五十文宏茂一百三十三文唐永愼一百十五文餘生九十五文錢恆泰一千四十一文恆隆七百六十一文大興合七百二文源順協六百六十二文新興和三百五十四文昇記三百五十四文同興四十文裕昌四千七百九十一文寶泰三千四百八十一文松盛三千四百八十文正義隆三千四百五十七文泰潤二千二百四十三文元吉泰二千五十文長豐一千九百九十三文元長一千二百四十八文震大一千一百四十五文仁和利一千五十六文元和九百十八文葆生八百八十七文潤泰八百七十三文鼎昌源八百三十二文衍源七百四十三文三泰七百一文天和六百八十七文萬祥昌六百八十六文萬生六百三十四文萬隆六百二文餘大六百四十七文潤和五百九十四文公正五百十二文天元三百八十一文元泰三百七十四文泰興三百六十八文生泰三百五十九文愼生二百五十六文和記二百四十一文同泰二百三十六文甡義二百十二文愼餘一百八十五文南元昌一百七十四文新興一百五十四文聚泰一百三十文愼益一百十文義記九十五文萬祥八十九文和泰五十五文萬成四十五文以上八十七户共收錢九十九千七百八十文 
[上海六馬路仁濟善經收南北兩巿各米寶行米麥雜粮捐四月初一至初十日第四十六旬清單]  
　　穗祥寶行錢十千六百九文恆祥五千八百八十四文裕祥四千七百六十六文同順四千十五文生源三千五百七十文永愼和二千五百六十一文乾利二千五百十七文豐和二千五百九文同泰公二千三百五文愼茂豐二千一百文元昌豐二千九十三文萬順公一千八百九十文恊昌泰一千三百二十六文振豐一千二百七十二文聚源八百九十九文德盛七百六十文豐記七百四十五文同吉泰六百四十文恊豐四百九十四文元生長四百五十八文恊記三百九十文萬源三百六十七文錦祥三百二十五文晋泰三百十二文恆源二百八十四文萬昌二百七十八文永順二百七十文義生二百五十三文義記公二百三十九文三和二百二十四文德大一百六十五文洽興仁一百四十二文潤元一百三十九文同發一百二十五文唐永愼一百文咸茂八十三文天成義七十五文恆隆一千七十八文錢恆泰九百二十六文大興合六百四十八文源順恊四百九十五文衡大一百七十八文昇記一百六十九文新興和一百三十一文同興七十文裕昌四千五百三十一文元吉泰三千七百四十五文正義隆二千七百十九文長豐二千六百二文寶泰二千一百二十五文松盛二千九十三文三泰一千四百四十文元長一千一百拾五文元和一千六拾三仁和利一千四拾七文衍源一千三拾二文潤泰八百七拾二文萬生八百拾四文葆生八百拾文萬隆七百四拾又潤和七百二拾五文震大七百拾四文餘大六百八拾一文鼎昌源六百四拾六文生泰六百三拾六文萬祥昌四百八拾三文天和四百五拾五文天元四百二拾五文元泰三百九拾七文萬　泰三百七十五文同泰三百二十四文泰興三百拾二文聚泰三百二文公正二百八十二文和記二百五拾五文愼生二百四拾文周義記一百六拾四文南元昌一百六拾二文愼餘一百六十文萬祥七十一文甡義六拾一文愼益玉拾六文和泰三拾文以上八拾三户共收錢九拾三千五百八拾三文 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒十九年四月二十一日京報全錄]  
　　宫門抄○缺單○禮親王等奏請派員抖晾實錄玉牒片○鄂撫譚奏委員代防萬城大提摺○又奏甄别知縣片○總兵陳奏恭報接篆日期摺○江督劉等奏長江水師提標中軍副將各缺遴員請補摺○新撫陶奏調署州縣片○又奏　銷十五年分防軍善後收支各欵摺○四月二十一日户部通政司詹事府八旗兩翼值日吏部引見八十八名○伊犁領隊大臣保年謝恩○榮公請假二十日○良弼明桂各續假十日○兆伯續假二十日○召見軍機崇禮保年○光緒十九年四月分缺單小京官翰林院典簿張旭東休致知府浙江温州德克吉訥廣東雷州郅馨俱開缺送部引見知州貴州開州胡璧丁知縣湖南永定奎英革河南舞陽廉德浴丁甘肅徽縣羅佐清修墓安徽青陽朱壽慈不及縣丞湖南沅陵謝有壬革浙江諸曁李思棣丁巡檢湖南黔陽陳國珍革福建閩縣史樹楨近典史福建寗德姜夑近○○禮親王世鐸等片謹查嘉慶二十年二月内閣奉旨乾清宫尊藏實錄玉牒著間歲抖晾一次每次著軍機大臣奏派滿漢文職大臣各二員於四月内率批本處各員曁乾清宫總管首領太監等敬謹抖晾卽自今歲爲始欽此上屆光緒十七年查照成案奏請派員抖晾本年又屆應行抖晾年分臣等謹將滿漢文職大員除有差事各員不以開列外分繕名單進呈恭候欽派滿漢大臣各二員並將上屆派出各員繕單恭呈御覧所有抖晾日期由該員等選擇先期知照敬事房批本處内務府照例豫備屆期敬謹遵辦謹奏奉硃筆圈出徐桐懷塔布李端棻壽蔭欽此○○○頭品頂戴湖北巡撫臣譚繼洵跪奏爲委員代防萬城大隄恭摺具陳仰祈聖鑒事竊照湖北荆州府萬城堤濵臨荆江爲闔郡及下游各屬民田廬舍保障每屆夏秋二汛例應督撫輪年赴堤督防如省城有應辦要事未克前往奏委該管道府就近駐工代防歴經辦理在案本年輪應臣前往督防惟恭逢恩科舉行鄉試科塲事宜應預爲備辦京恊各餉亦關緊要必得在省率同司道局員隨時商籌不克分身前往夏汛瞬臨自應委員代防以專責成查荆州府知府舒惠在任年久於堤務尚能悉心講求堪以委令代防現經檄委該府會同文武員弁親駐工所晝夜梭巡預備守水器具遇有險要工所隨時搶護並札飭荆宜施道周懋琦隨時查察督辦務臻穩固所有委員代防萬城大堤緣由謹會同湖廣總督臣張之洞恭摺具奏伏祈皇上聖鑒謹奏奉硃批知道了欽此○○譚繼洵片再准部咨道府州縣無論何項勞績保奏歸入候補班人員令該督撫卽以此項人員到省之日起予限一年詳加察考認眞考核如係爲守兼優堪膺民社之員出具切實考語奏明分别繁簡補用等因兹查藍翎五品銜候補班前儘先補用知縣蔡國楨於光緒十八年三月二十七日到省起連閏扣于十九年二月二十七日試看一年期滿據湖北布政使王之春按察使陳寶箴取造該員履歴清册詳請甄别具奏前來臣隨考驗該員蔡國楨心精力果明幹有爲堪以繁缺留省補用除清册咨送吏部查核外謹會同督臣張之洞附片具陳伏乞聖鑒勅部查照施行謹奏奉硃批吏部知道欽此○○四川松潘鎭總兵鼓勇巴圖魯奴才陳金鰲跪奏爲恭報奴才到任接管鎭篆日期叩謝天恩仰祈聖鑒事竊奴才於光緒十七年秋間傷病痊愈赴京○陛見十八年三月初一日奴才到京趨叩闕廷七月二十日蒙恩簡放四川松潘鎭總兵仰沐召見二次跪聆聖訓八月十三日奉諭赴任欽遵陛辭出都於光緒十九年正月二十六日行抵四川省城接奉督臣劉秉璋行知飭令赴任隨卽自省起程於二月二十五日行抵松潘廳城准署鎭臣吳奇忠飭委署鎭標中軍遊擊吳嘉春將四川松潘鎭總兵官關防曁鎭務事宜造册齎交前來奴才當卽恭設香案望闕叩頭祗領任事伏念奴才南楚庸愚知識譾陋由行伍取入武學出師湖南湖北江西安徽江南等省統帶水師攻剿髮逆疊何殊施升補閩浙督標協副將並賞給鼓勇巴圖魯號旋補授江西南贛鎭總兵嗣因舊傷舉發告懇開缺回籍調理沐寵着之優渥實頂感以難名兹以傷病痊愈仰蒙聖恩簡放松潘鎭總兵受恩愈重圖報益難竊查松潘鎭轄境界連甘肅地處夷疆控馭巡防在在均關緊要奴才惟有勉竭駑駘矢勤矢愼督率將備認眞整飭營伍實力訓練兵丁隨時隨事禀陳將軍臣督臣指示辦理不敢稍涉疎忽以期仰答高厚鴻慈於萬一除將接管鎭篆日期循例恭疏題報外所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此○○頭品頂戴兩江總督臣劉坤一長江水師提督三等男臣黄翼升跪奏爲長江水師提標中軍副將各缺遴員請補恭摺仰祈聖鑒事竊長江水師大銜借補小缺一案經前督臣曾國藩酌議章程奏准嗣後借補各員如遇升轉隨時酌量奏明歴經循辦在案兹查有長江水師提標中軍副將謝濬畬等所遺各缺由臣翼升遴選歴練營伍熟諳水師之員會商擬補計請升補副將各缺魯洪逹等七員核與定章均屬相符理合開列清單恭呈御覧合無仰懇天恩俯賜照准内請升補遊擊楊福田都司周慶基二員前於升補都司守備各案内均引見未滿三年如蒙兪允照例毋庸送部應請勅部頒給劄付以昭信守請升副將魯洪逹李全彪叅將張平照守備劉炳庭譚忠義等五員俟部覆至日由臣坤一卽行分别給咨飭令各該員赴部引見恭候欽定除飭取各該員履歴咨部查核外謹會同江蘇巡撫臣奎俊安徽巡撫臣沈秉成護理江西巡撫臣方汝翼合詞恭摺具奏伏乞皇上聖鑒訓示謹奏奉硃批兵部議奏欽此○○陶模片再署和闐直隷州知州江遇璞卸署遺缺查有在任候補直隷州知州迪化縣知縣黄袁堪以調署遺缺所遺員缺查有同知銜候補知縣劉兆松堪以委署據新疆布政使饒應祺署鎭迪道兼按察使銜黄光逹會詳前來除由臣批飭分别給委外謹會同陜甘總督臣楊昌濬附片具陳伏乞聖鑒謹奏奉硃批吏部知道欽此○○頭品頂戴甘肅新疆巡撫臣陶模跪奏爲造報甘肅新疆光緒十五年分防軍善後收支各欵分繕清册懇恩飭部核銷恭摺仰祈聖鑒事竊照甘肅新疆光緒十一二三等年防軍善後用欵每年合關内外指撥各省的欵銀四百八十萬兩新疆分銀二百二十萬兩十四五六三年仍照上案指撥内提充轉運公用銀四萬兩歸陜甘總督經理造銷新疆每年分銀二百一十六萬兩均由甘肅藩庫統收扣除四分减平分支十四年以前防軍善後用欵業經先後造報在案十五年分報銷經臣飭司道查照歴次年咨辦理去後兹據詳稱十五年防軍善後報銷各欵遵照部議或槪行刪除或酌量核减計舊管報銷案内截至十四年底止存新餉平银七萬九千七百六十一兩六錢九分九厘欠發新疆各營旗哨留營弁勇十年以前舊餉並十一十二兩年分新餉及十年以前病故勇丁存餉共計新餉平銀二十五萬八千一百五十一兩七錢四分五厘新收甘肅藩司分解十五年新餉及江西四川兩省補解十一十二兩分欠解新餉並四川省補解十一二三四等年分短秤平湖南湖北兩省協解新疆南路工程經費各營旗報繳截曠採製運脚等欵扣回平餘共計新餉平餘二百三十萬四千九百四十二兩一錢九分八厘此收欵之總數也支發新疆馬步各營旗哨開花砲隊餉項補發留營弁勇欠餉病故勇丁存餉馬隊倒馬價各台局薪水口糧工食製辦修整軍裝器械製造火藥工料價值轉運餉裝車騾脚價員役鹽菜口糧價遣各項脚價保甲義學牛痘經費及伊犁遣撤勇丁解運軍裝車脚各欵共計新餉平銀一百六十九萬九千二百三十兩二錢九分一厘又撥發新疆藩庫例支不敷並供支古城旗營經費撥解司庫儲存欵項共計新餉平銀三十一萬兩又撥發新疆各項工程經費新餉平銀三萬五千兩以上統共開除銀二百四萬四行二百三十兩二錢九分一厘此支發之總數也實在截至十五年底止存新餉平銀三十四萬四百七十三兩六錢六厘尚欠發新疆各營旂哨病故勇丁光緒十年以前存餉新餉平銀一十一萬四千一百八十五兩二錢八分六釐應俟各故勇親屬請領至日卽由十六年以後新餉内匀給此實存並欠發之數目也造具總散各清册詳請奏銷前來臣覆查無異除將清册分送各部外相應繕具簡明清單會同陜甘總督臣楊昌濬恭摺具奏伏乞皇上聖鑒飭部核銷施行再新疆十六年分防軍善後銷案已飭司道接續赶造應俟造報至日再行辦理合併聲明謹奏奉硃批該部議奏單併發欽此 
 
