# 1893 - 128 - 4907204

 

Page 1

 
 
[開印陳修園二十一種醫書告白] [  圖書集成局啓]  
　　陳修園先生爲閩之長樂人生平邃于醫學涵今茹古務盡精微暇嘗註釋古人所箸醫書博至二十一種閘其微妙發其艱深學者荀玩索而覃思之則盧扁眞原不難示諸掌上矣兹由保和康記倩本局代爲排印日内將次開工想杏林橘井中人當罔不先覩爲快也肅此佈陳淮冀雅鑒　　 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○九朝東華錄實洋五元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熈字典碼洋二元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[保甲積弊說]  
　　保甲之法意本周官五家爲比至於五黨五州居雖異而輯睦若一家人雖多而浹洽若一心無事則相與講仁讓有事則相與共憂患可以衛地方可以弭盜賊可以稽户籍可以睦鄰里蓋盡美而又盡善者也余屢著論說言及此事以爲近時之要務日昨又欲伸紙濡筆推廣其說有自虎林來客見之而笑曰保甲誠良法然亦有乎辦理之有人論保甲於今其不行者不必言矣卽行之而官樣文章亦不足掛齒吾浙之於此事可謂鄭重矣上中下三城各有一總巡皆丞倅班總辦一則知府班三總巡之外更各析爲六謂之分巡以佐雜班當之撃柝則地保雇人爲之二砲後分巡上街查視本叚之栅欄上鎖與否近十年來又須查視烟館之息燈閉户與否遇有黑夜獨行者詰其來去蹤跡獲小竊則交地保看守翌晨回明總巡總辦臬憲送縣懲辦酗酒滋事打降賭博非在深夜則巡查不過問而操縱之權實惟柏垣主之自應敏齋方伯告歸後見地方痞棍之敲詐宵小之不靖大不便於閭閻爰鄭重其事請將保甲改爲官紳合辦禀諸撫憲委二品道員爲督辦府班爲提調三總巡於上中下適中處所擇菴寺爲總局分巡十八員均如其舊惟上中下增總理紳士各一總察紳士各二均不動支薪水總辦以公館爲總局雇勇四名壯聲威也局差八名拘人証也正身復覔夥役蓋以省城烟户稠密公事繁冗實有鞭長莫及之慮由臬轅撥派書吏一名常川住局專辦文移公件之稿門前遍貼　批與有司衙門體制相將叚内户婚田土謂事寫一紙白禀卽可交收捐司事携送而眼之青白手之下上胥出乎此地方官且喜得免煩勞而小竊匪類司事者反視之若無睹前蕭杞山方伯任浙臬時見保甲與府縣駸駸乎有太阿倒持之勢因酌定章程詳院立案枷杖以上仍歸地方官承審局員不得擅受乃未幾陞任以去又夫幾而應敏齋方伯亦歸道山幸崧中丞深知民隱將督辦撤去而以杭府兼之無如積習難返有一人而兼數叚於丁役則口授機宜供其奔走於差保則藉作城社爲之爪牙叚内基地房屋乘間佔據平民向之租賃頃由地保作中房租提前一日月大廿九月小廿八仍由地保經收炎威之勢督撫大紳固不屑爲實亦不能爲也尤足異者少婦並可朦充巡丁致有大街典鋪被竊之事此處地當孔道時非寒冬殊堪詫異詢之里中人乃言夜間向雇巡丁查視今雇用者乃一少婦年甫二旬並未逐夜吹筒故有此失至於烟館之多幾至五步一樓十步一閣當昔年楊石泉制軍撫浙時曾飭各分巡查明確數嚴定章程嗣後止准閉歇不准添開乃曾幾何時而烟館之繁多至於如此不特冷街僻巷鱗次櫛比而且於巿廛極繁盛處忽有一烟館溷厠其中不獨店夥學徒引類呼朋廢時失業抑更敗壞巿面尤不免窩臧匪類而縣内書差不得過問蓋已由保甲局給發諭單故也聞應敏齋方伯始定章程無論公館紳富行號店鋪居家一律捐輸慮差保之假公濟私半多中飽每叚特舉公正司事一人專收捐欵更夫卽聽其選雇每名每夜工食油火錢一百四十文今司事者又從而减扣之據更夫云冬防始有此數餘日僅一百一十文錢又大小各半司事所寫捐數則公館紳富行號店鋪每日輸二三十文至五六十文若當鋪則須百餘文或八九十文下而至於居家小户亦須十餘文至三五文以之雇用更夫大有盈餘且如此叚更夫本定十名方稱周密而乃僅用七八名人數旣少街道又歧倘有失事又必罰扣工資二三百文不等夫差保玩法尚可以法繩之司事者俱由要津推轂而來骩法而不能繩之以法追思應敏齋方　慮及假公濟私半多中飽之意良可歎焉保甲之積弊如此先生其亦知之否而猶以此爲良法美意津津樂道耶余曰擇其善者而從之其不善者而改之聖人之言也保甲之法非不良弊在不得其人耳又豈可以因噎而廢食也哉客去遂錄其語於簡 
[液池柳蔭]  
　　吏部爲知照事所有揀補禮科吏科給事中二缺本部於三月十五日帶領引見相應知照都察院轉令應有列揀之監察御史林燦垣余聨沅吳光奎徐兆豐趙時俊徐樹鈞林啓孟繼壎張嘉禄劉心源諸成博戴恩溥馮金鑑謝雋杭高燮曾李慈銘謝希銓丁之栻陳懋候王聨璧龐璽王傚劉桂文林紹年鄭恩賀曹志清陳芾棠蔣式芬龎鴻書易悛王濂等於是日五鼓穿補褂佩帶對子荷包手巾赴左翼門外書到聽候帶領引見萬勿遲悮○兵部爲咨行事職方司案呈恭照四月十三日莊靜皇貴妃玟貴妃金棺由田村奉移順水峪園寢佳貴妃金棺由田村奉移慕東陵例應咨取各旗副都統銜名奏請欽派各二員恭送爲此咨行八旗满蒙漢各將副都統及署副都統銜名務於卽日開送過部至開送後如有升遷調補出差告假等項事故亦卽隨時咨報以便於單内註寫勿遲勿漏○郡王銜多羅載貝勒濂之夫人近有添丁之喜在廷王公大人踵門道賀輿馬紛紜公主福晉夫人或派内監或遣媽媽看視有應接不暇之勢天潢華貴固非尋常所可擬也○廂紅旗漢軍色副都统普徵額於本月十四日已時在宣武門内石駙馬大街西本固山公署内挑補領傕三缺馬甲五缺敖爾布三缺養育兵三缺由該印房傳知應挑人等於是晨進署伺候○禮部爲咨報事本部現有奏補員外郎一缺一人奏補主事一缺一人奏留額外主事一排一人共三班人三名於三月十五日帶領引見相應繕具排單满漢各二分先行咨報軍機處查照○山西巡撫派委試用巡檢文莊等管解本年第二批加復餉銀十萬兩於十六日抵京赴當月司挂號聽候銀庫示期騐收○地安門内五龍亭正黄旗侍衛教塲經欽派各堂考校軍政十三日午後正黄旗護軍永某彎弓而射連中二矢第三矢貴靶而出適有某甲在旁觀看避讓不及受傷倒地鮮血迸湧後經同伴雇車送回延醫調治欽派堂官以校射之地原不准旁人觀看因令值年旗行知各營令看管章京認眞攔阻俾免貽悮○上駟院爲咨行事本院現懸阿敦侍衛一缺自應循例咨 
 
 

Page 2

 
 
取三旗侍衛揀選充補以重要差相應咨行侍衛處卽於三旗侍衛中開送數員卽日咨覆以便揀選○户部爲咨報事所有揀補坐糧廳漢監督一排六人题升員外郎一排二人奏補主事一排一人共三排人九名相應將满漢排單各二分預行咨報軍機處查照 
[疏通侍衛升途]  
　　領侍衛内大臣禮邸等六堂憲以旗漢侍衛升途壅滯若不設法變通深恐當差勤苦賠累堪虞且侍衛一官向皆出自特賞本無定額而所設馬匹則有定數往往當差多日未領馬匹近來隨侍各差數倍於前自應疏通升途以示策勵擬將兵部奏准變通侍衛月缺章程再行推廣截選擬請於每年各省例歸部選副叅游都守各缺除前奏准截歸旂漢侍衛月選各缺不計外再行酌定專用副叅游都守各數缺此項不准扣歸外補庶侍衛升途不致如前壅滯俟各堂議定後卽可具疏上聞也 
[廷臣集議]  
　　内閣大學士六部满漢尚書侍郎都察院通政司國子監等九卿满漢各堂於十六日清晨散值後往内閣大堂會議事件自辰刻集議至午刻方散聞所議者係屈平從祀文廟萬壽慶典應行要件云 
[使旌過蕪]  
　　二十四日蕪湖官塲接滬上電信知出使美日秘大臣楊子通星使由滬啓節乘大通輪船溯江上駛二十六日節臨蕪湖遂飭員升在江干搭蓋彩亭以迓旌麾老湘營在隄上排列隊伍旌旗耀日大有如荼如火之觀星使抵蕪後小駐襜帷卽須乘輪赴金陵謁見劉峴帥然後挈同瀛眷乘輪出洋 
[爵帥行程]  
　　長江水師提督黄昌岐爵帥巡閱下江營伍兹已告竣返斾金陵爲前報所已紀爵帥復於二十四日秉節上巡當晚行抵太平府節署傳令蕪湖裕溪及提標中三營將弁翌日在金柱關大操其金陵大通二營冋皆會合操演此次爵帥特令各集本營聽候按臨校閱一則免軍士遠出之勞一則得以從容考察此中固自有深意也水師積玩有年今得爵帥事事整頓必將去其故而謀其新又聞爵帥閱提標三營後卽於二十六日溯江過蕪二十七日按臨大通然後按閱安慶湖口漢陽岳州等處水帥旌旗所指壁壘一新李將軍出鎭朔方亦將嘆爲弗乃矣 
[酌改電費]  
　　廬州府添設電線於二月十九日開局遞信所有自蕪湖安慶兩處寄費每字取洋五分曾紀報章兹悉督辦盛杏蓀觀察以向章蕪皖往來每字取洋一角輾轉繞道反祗有半似未公允乃於廿四日電飭蕪皖廬三局自本日爲始統改每字取洋一角此後當不致畸輕畸重矣 
[氷炭未消]  
　　蕪湖駁船户與米商小有齟齬相約停駁後經保甲委員開導依舊開駁此已兩記報端兹聞啓釁緣由實因駁船户就船中强取豪挖多寡從心米商欲重申舊章每百石給米五升或折給錢一百六十文此外不得冉取粒米而若輩慾壑難盈致啓釁端連日仍以停駁爲恫嚇米商則以過載後在數已定一經挖取必多唇舌决意遵照舊章駁船户因此停駁如故事關大局想賢宰官必將設法以處置之也　　 
[派員辦米]  
　　寗紹台道吳福茨觀察因鎭海定海等邑去年饑饉災民待哺嗷嗷巿中米價又爲奸商壟斷貴等明珠特委貝赞卿副戎至蕪湖採辦平糶二萬石並咨請蕪湖關道豁免稅項李觀察查明舊卷實與奏案不符只得從實電覆適貝副戎已帶元凱兵輪於十九日抵蕪吳觀察遂電飭先將已辦之二千石裝去其餘緩日再商蓋因蕪米價值次者亦須一兩六錢再加關稅水脚與寍波米價相去無幾不得不再三審之鄭重出之也 
[土稅改章續紀]  
　　前報皖省土稅經德方伯擴充舊章變通辦理云云兹已奉到明文蕪湖提調局添設四員分司各事計文案委朱萬青參軍大票委李煥生參軍銀錢所委史燮臣少尉稽核委蔣印國少尹緝私兼差遣委員仍以曾潤亭都戎蟬聨而下以上各員已奉方伯委札先後蒞蕪提調總辦關防一顆亦於日前頒至局中定於四月初一日爲新章開辦之期所有商家投納稅項一仍向章不過多添分卡以期周密耳又徽州分卡委張晴波少尹寗國分卡委熊懷之少尹均已領札前往與蕪局同時開辦云 
[漢皋茶巿續述]  
　　近數年來西商之在漢口辦茶運往外洋者英商不甚踴躍惟俄商一見高貨卽行搶辦今年則亦觀望不前蓋欲使華商貶價出售彼乃得以坐收其利也兹將漢友抄寄近日各茶行情錄入後幅以備業茶者得以隨時披覽焉 
[暹法近情]  
　　暹羅西字報云現在暹廷出有示諭招工至暹屬北南地方建築砲臺并傳諭東境贊打蠻省總督言此處駐紥之兵輪船切勿供其火食蓋緣有美江之役所以特申此諭也惟暹國外部則視此事爲無關緊要自言暹國現在倉猝之間可集能戰之兵萬名蓋我暹國今日情勢與二三年前逈不相同糧足兵精海軍尤爲擅勝戰船林立兵皆勇敢善戰且各地之兵甚衆應調無窮似此儘可無懼法人若與我國爲難須細爲斟酌而後行今法人如此行爲各項生涯多爲其所碍查本年暹米所出甚豐且價值復廉其銷路必至極盛今聞將有亂機故諸人惴惴於懷藏其米而不肯售以致出口之米頓稀且復昻貴異常米巿情形遂覺爲之頓壞其言如此因查暹羅邊界其附近美江之處有兩重鎭一曰士丹得陵一曰高空此二地實暹之要區均爲法人所踞暹國已不免失機然則爲暹計者正宜及早圖維置重兵於其界勿再便法人得越雷池一步不然則國事誠有不可問矣又接西貢來函竟有大不然者據稱法國割據美江一役暹人事事巽順莫敢有違卽將駐紥美江之士丹得陵及高空兩處之兵撤退而法兵卽進而踞之並無阻拒旋由兩處安設電缐直逹金邊以通消息不久卽派内河船兩艘來往美江上游使贸易之利盡歸法人掌握之中法人可以大暢所欲矣按此說與前者所接之信迥然不同是豈暹羅始勇而終怯歟抑此函係得自西貢爲法人之言所惑歟 
[小吕宋稅務]  
　　接小吕宋信息言西歴三月該處稅關所收之稅業經核結是月内共徵稅銀一十九萬七千七百四十三元四角三仙而去年是月則徵銀二十五萬二千三百二十四元二角九仙兩相比較本年短徵銀五萬四千五百八十元八角八仙 
[易雄而雌]  
　　某甲僑寓廣州濠賢街生有一字甫週歲一日許鄰媪背往某善堂求種牛痘至則人蹤錯雜而局章須以到局之先後爲施種之次第斷不能踰越紊亂媪在局守候良久適有要事以孩付某婦代撫片刻婦亦携有一字竊謂可無他慮故信而不疑也迨媪回時婦果歸還原璧至種痘事畢媪卽怱怱負孩返詎意甲妻撫孩諦視則懷中英物大非本來而目再加審察則已易雄而雌向媪細詰情由始知在局所託之某婦實具轉鳳偷龍手叚然已追蹤莫及惟有捶胸頓足連喚奈何而已 
[冒禁入境]  
　　新金山各埠自設立限人入境之例華人之至其地者有如晨星寥落其中禁例最嚴者莫如南威路土埠而冒禁之華人每從域多利及他士文尼亞兩地繞越而至每禮拜有四五十人之數因各船之到域多利者向例每容五百墩准載華人一名無庸繳納人稅故潛來者往往假道於斯也每次中國日本輪船到埠其充作水手者亦　下五六十人時而登岸時而下船紛紛莫辨雖由各船主聲明凡有不欲回船之水手卽不准其登岸惟是往來錯雜關吏亦難遍查若輩遂得售其計云 
[美女赴會]  
　　美國今年舉行四百年大會各國商人均以奇珍異寳輦載而往藉以爭長而鬥巧兹閱日本報章言西歴三月二十五日英國租界碼頭有一商輪將次起椗少年裙屐繡閣名姝皆來送行賛美之聲不絕於口此船名利司載日本絕色女子五十名住美國博覽　中 
 
 

Page 3

 
 
係由政府懸賞募集者又聞美國各種店鋪多雇美男子以引女客書籍等店則多雇美女子以引男客牟利之計可謂窮工極巧欲馳域外之觀者盍泛棹西游一覽繁華景色哉 
[捕獲巨熊]  
　　日本信云本月初旬午後北海道日高國樣似郡冬島村有獵夫海埃衣奴等三人各持獵銃赴巨熊巢窟攀藤援葛而上盤至山路九十折忽聞林間怒吼聲有巨熊一頭疾躍而出獵人燃銃撃之熊絕不畏懼連發數銃彈子貫其頭熊猶忍痛　鳴響震山谷獵人相顧失色乃約彼此燃放毫無間斷至二十三槍中其要害熊始倒斃其頭如四斗樽背如月輪長一丈四尺五寸用馬六匹載回遠近來觀者數百餘人 
[東瀛雜綴]  
　　伊豫國之松山公會堂近日集六郡農事會席上有岡山來之老農船岡繁藏豫測本年夏季天氣自五月以後雨水甚少當有百日之旱未知騐否錄之以證方來○宫内省爲皇太子起建離宫度地於相州逗子地方日皇已定購丸山正彦别墅近地數十町步不日派工營建 
[分條告誡]  
　　欽命二品頂戴湖北分巡漢黄德道兼管驛站水利事務惲爲出示曉諭事照得漢口一鎭據長江上游爲中外通商梯航雲集之所巿廛繁盛居民稠密向有江湖會匪曁囤户棍徒混迹其中爲民大害本道宦鄂多年於地方疾苦情形素所深知兹當蒞任之始必以除莠安良爲首務查會匪到處勾結煽惑行蹤詭秘光緖十七年五月欽奉上諭嚴飭各省查拿首要各犯訊明正法等因當蒙院帥派員購線拿獲著名巨匪馬德華吳有楚陳先芝等多名無不立予駢誅本道現仍會督文武各官防營密訪嚴拿斷不容其逗留藏匿嗣後倘有業户　租房屋客棧招接客商並不查明來歴輕率容留一經發覺定將業户棧主房屋入官從重科罪其有知情故縱情事卽與該匪一同駢首决不稍寛其無知愚民從前或有希圖保護身家誤受飄布者速卽呈繳試思會匪渠魁刻已捕斬殆盡不能自保安能保人留此一塊犯法飄布終是禍根萬一爲勇役查到或被讐家告發指爲會匪黨羽拿送到官百口難辨司矜可憫本道現飭地方官於署前設立木根准其自行塗抹名姓投入桶内本道俟該印官彚繳到署立與焚燬永杜後患朝爲匪類夕爲良民生死關頭只爭一念此本道嚴拿匪首准予愚民自新之一端也又囤户囤販婦女勾串兇徒分頭搶拐爲分肥之計離人骨肉壞人名節敗俗傷風莫此爲甚本道前在署臬司任内曾經派員前赴安陸荆門各府州勒限破案計共起獲婦女一百餘名交各該家屬領回首從各犯分别正法監禁據各印委禀稱老囤積匪漢鎭居多襄河一帶搶拐之婦女皆裝入舟中到鎭藏匿由此轉販下江本道疾首痛心定須窮治穢區大申法紀查律載夥衆開窰誘取婦人子女藏匿勒賣不分良人奴婢已賣未賣爲首照光棍例斬决爲從遣發爲奴現已按名密訪俟鎖拿該囤户等到案卽照律科罪以昭炯戒此本道禁止强暴以維名節風化之一端也又漢口痞惡棍徒横行街巿訛詐撞騙蠻霸行兇愈出愈奇幾於不可思議前此疉經示禁置若罔聞推原其故總緣藐玩已慣僅予枷杖不足示懲發縣管押旋卽保釋以致其瞻日壯其燄日張非峻法嚴刑不足以挽回澆俗查律載惡棍張貼揭帖揑告各衙門或　寫借約嚇詐取財或因鬥毆糾衆繋頸謊言欠債偪寫文券此等情罪重大者爲首斬决爲從絞候又棍徒屢次行兇擾害良民發極邊足四千里充軍又匪徒如有挾詐逞凶横行鄕曲者各繋鐵杵限满酌辦律文何等嚴切嗣後倘有痞棍犯案者核其情節輕重照前律三條科罪决不輕縱此本道嚴懲痞棍以靖闤闠之一端也以上數端最爲民害兹當下車伊始不忍不教而誅合先出示曉諭爲此示仰軍民人等一體知悉爾等務各改邪歸止勉爲良民目覩刑律森嚴父誡兄勉斷勿嘗試自示之後倘敢怙惡不悛仍蹈覆轍本道惟有執法從事决不託諸空言爾等卽無身家亦有性命不論何項行業均可謀生何苦以七尺之軀輕罹重典其各凛遵勿違特示 
[巴峽餞春]  
　　署宜昌鎭蔣鎭軍澤斌初六日由省言旋各營兵弁均至江干迎迓水師營統帶樊君國泰亦率麾下健兒列隊恭迎極形嚴肅說者謂蔣鎭軍抵宜後整頓營伍不避嫌怨宜乎屬下弁兵恪遵號令也○前聞美國兵船將次來宜近以江水尚淺不能駛進東湖縣周大令恐小民無知妄生謡諑因出四言告示云美國兵輪尅來彛陵保護西人毫不相驚勸我庶民勿得欺凌巿廛交易務須公平造言生事事案重懲○宜昌戲班只有兩家一元興班係唱上河調本地人喜聽之一慶雲班係唱漢調客帮中人喜聽之前聞滬上某戲班將戲衣出售遂由某客號捐錢五百串赴滬買衣給與慶雲班实八日在財神殿火神廟演唱穿著新衣又在下路聘到名脚兩人登臺一曲游客如雲厭故喜新世情大抵如是 
[金陵官報]  
　　三月十七日廻避江蘇卽用縣李普潤見湖北知縣周耀崑見辭回湖北十八日皖岸督銷候補道張專差禀謝南洋請奬案内蒙保加二品頂戴二十一日知府王必昌見禀知過道員班署天長縣歐陽靄奉電飭解匪來選用府經歴彭葆眞臺灣來均到見通判歐陽臨翼禀知採辦軍磺由滬運回特用通判劉金榜辭進京丁憂知縣李雋謝委三河分局 
[靈櫬南歸]  
　　劉治卿觀察病殁於邗江差次三月二十日夫人及諸公子扶櫬南歸舟泊金陵水西門外皇華館碼頭舊日寅僚咸具素衣冠登舟祭奠沿河一帶輿馬紛紜次日舁櫬至莫愁湖假鬱金堂爲棲魂之所擬挨二十七日開弔後扶回廬陵原籍當登岸時鼓樂喧闐儀仗森列黄童白叟感觀察昔年舉辦保甲之恩手執炷香蒲伏道左峴山墮淚不能讓羊叔子專美於前矣 
[滬濱瑣綴]  
　　流氓高文生卽高和尚在南巿花衣街糾合女棍大塲媽媽等毆傷沈梁亭等由亭德華偕沈赴巡防南局控告鍾偉臣二尹將高和尚提局訊責鎖示局門已紀前報前日有單時琴投局聲稱願保和尚出外不再犯事二尹准如所請飭將和尚交單保去○前晚滬南郎家橋盆湯弄地方吕公館拘獲小竊胡隂喜解送十六鋪巡防中局李蘭史二尹判笞四十板驅逐出境○李阿珍於前日行至南巿老曰渡碼頭混入松江柴船上欲肆其妙手被船户知覺扭送中局李二尹以李年幼初犯麾之使去惟不准逗留境内 
[神誕懸燈]  
　　今日相傳爲本邑城隍神夫人誕辰廟東西及小東門舊校塲等處各店鋪懸燈結彩煥然一新想届時裙屐來游必有一番興會也 
[總局遷移]  
　　上海城廂内外保甲總局向設新北門内沈香閣中邇聞總巡張牧九司馬帮辦周秋江明府以此處房屋太狹遂租賃虹橋南首唐家弄口坐西朝東民房已於前日鶯遷矣 
[領事拜客]  
　　昨日午後三點鐘時駐滬英領事因有公務乘坐四人大轎入城拜會關道憲　觀察晤談片刻興辭而出 
[叅戎就道]  
　　提右營叅將廖楚才叅戎將赴澱山湖代閱水操已紀前報聞叅戎定於昨晚乘舟起程云 
[勘視河道]  
　　本邑城廂内外河道將次開濬屢紀報章昨日清晨上海縣黄大令赴南巿馬家廠會同忠信營統領蕭軍門帮帶李軍門砲隊營統領楊軍門總巡張司馬帮辦周明府及各善堂紳董先勘陸家浜薛家浜進小南門至水關橋大令見河中之水皆作藍色污穢異常旋見北首積榖倉空房内有人開設染坊遂傳坊主前來謂曰此係公産房屋爾向何人租賃供稱向倉甲租賃大令大怒命傳倉甲未到著該差補提候核行至永興橋見朱姓房屋侵佔河道大令著令拆讓復向西勘視范家浜迤邐至一粟庵往北出胡家弄至叅府署入普育堂暫憇略進茶 
 
 

Page 4

 
 
點復往北勘西倉橋一帶見有數處房屋侵佔官河限於三日内一律拆去又至穿心河橋勘石駁岸直至西門爲止軍門請大令再勘黑橋浜侯家浜適大令别有要公遂約次日再勘聞今日由蕭軍門督開小東門内之方浜楊軍門督開薛家浜云 
[研訊失火索賠案]  
　　英租界河南路籐椅打包鋪失愼延及文章綢莊該莊曾向元亨保火險銀一萬五千兩興隆瑞記二家保一萬五千兩元亨以文章存貨無多不肯照賠文章莊股東陸雨生請西律師威金生投英公廨控元亨行買辦應文榮索賄不遂唆使洋東掮不照賠元亨西人請哈華托律師聲辯由蔡太守會同德國福副領事訊供將應文榮申斥惟元亨係德商所開兩造律師議請英按察司訊斷應否照賠此爲前報所已詳前日午前英刑司升堂訊問元亨西人及文章莊股東陸雨生等各訴前情威金生及哈華托代理人均到案訴明各情並有綢莊董事金某候質刑司問金曰文章綢莊存本若干所呈帳簿是否眞實答稱文章存本約在三萬兩左右所呈帳簿尚未齊全又問文章登過報館告白祗售存眞爾知否答稱所列告白並非虧本收閉又問文章生理好否答稱起初甚好後來平常刑司定於今日再行覆訊 
[騙物監禁]  
　　西人格蘭控無領事經管之會林鉛司騙去雪茄烟蔡太守飭候覆訊核辦昨據麥捕頭稱會林鉛司雖係英國人所生並不入英册從前屢犯誑騙之案今又誑取格蘭之雪茄烟業已查明實情惟請懲辦會林鉛司稱已蒙訊明聽憑發落太守判會林鉛司寄英國牢監照尋常犯人監禁一年 
[尚待會商]  
　　昨報列築路續聞一節兹悉並非佔地一里實由工部局擬加闊一丈佔及民田照價給償無如鄕民以關碍風水爲名向各圖地保理說遂由二十三保一二圖及十二十三十五圖各地保聨名具禀上海縣及英會審公廨蔡太守飭候會商核示 
[浮屍已獲]  
　　前有西國兵船水手醉後在外虹口新碼頭乘杉板渡浦因奪櫓以致淹斃其詳已見前報前日下午其屍汆至楊樹浦軋花局前經人報知美捕房卽飭包探查明備棺成殮帶至浦東掩埋 
[觀劇跌傷]  
　　滬南揭普豐會館雇就某戲班演劇補祝天后聖母誕辰觀者甚形擁擠有甲乙二人贸贸然來欲上戲臺領略清歌妙舞管臺人揮令他去甲乙正欲下臺偶一失足憑空墜下旁觀者譁然曰跌死矣有頃二人挣扎而起躑躅而行甲受傷甚重不知能醫治痊愈否　　 
[解犯有期]  
　　前年有嘉興航船户陳世發遭豆餅船婦王秦氏誣控撞沈一案事後經陳赴蘇控告牽涉縣差曹錫榮顧裕生當將曹顧解至蘇省訊實發回上海縣收禁早詳前報兹悉曹已擬定軍罪顧已擬定徒罪由黄大令禀請蘇撫憲給發兵牌到縣以便於日内押解登程 
[押解遊勇]  
　　淡水縣押解湖北遊勇三十餘人經過滬上該勇等投上海縣求請附輪回籍此已列報兹聞黄大令以若准勇等附輪回里深恐沿途滋事特於前日飭差雇備民船停泊大碼頭晚間登程按站起解 
[相騐男屍]  
　　昨日亭午時十圖地保金梅亭投上海縣報稱小的圖中有無名男屍一具求請詣騐午後五點鐘黄大令升堂訊問金禀稱小的充十圖地保圖内山家園直西小閘橋旁田中有無名男屍一具年約四十左右頸下有麻繩一條查無親族來案報騐大令著該地保預備屍塲候帶同仵作差役人等前往詣騐大令旣抵屍塲金梅亭投案候示大令問曰此處田中向種何物答稱現種棉花大令又問此田係何人之産答稱英界沙遜洋行夥王姓之産問何人在此耕種答不知又問爾如何知此處有屍答今晨七點鐘時由農人張狗囝報知張亦在此候示大令命傳張至案張供係本地人今年三十七歲素以耕田餬口大令問此田可是爾種如何看見屍身答稱此田係他人之産小的所種者尚在後面今晨在此經過瞥見此屍當卽報知地保大令著退去命仵作檢騐先由小工在死者衣袋中取出皮夾一個内有押票五張香烟象牙嘴一個洋鐵盒一隻洋肥皂一塊交與原差轉呈到案仵作騐明喝報死者年約三四十身穿元布馬褂藍洋布棉襖洋布夾褲曰襪套雲鞋縀帽用洋花帶丈餘套項三匝委係自縊身死大令親視無悮卽由善堂棺殮發封著地保送往壇上聽候出示召認並著金梅亭訪查屍　馬褂縊帶帶回儲彈遂命駕回署時已六下鐘矣 
[期振彚誌]  
　　本館協振所昨承虞耕山善士惠函云去年十一月初八日爲小兒雲孫授室承諸親友惠賜隆儀本欲肆筵以謝近念山東水災較廣同人囑將筵資移助振濟送上英洋四十元煩彚解災區藉爲諸親友造福以設宴聨歡之舉爲行仁積德之資是誠一事而二善備者他日抱孫有慶繞膝含飴胥於此一念基之矣又接虞脩蕉善士惠函云僕年四十今春始得一子承諸親友厚貺理宜設宴酬謝近見山東水災鐵淚圖目不忍視今以筵席洋三十圓請解山東爲敝親友祈福明知車薪杯水無濟於事然亦裘中之一腋也脩駕爲耕山之介弟塤箎迭奏善氣萃於一門天之報之者正未有艾也又接廣合利竹布號來函云小號於前日開張承諸親友賜以隆儀理應設筵答謝近閱報章紀山西奇災異常慘切敬將筵資洋十元移助賑捐以代諸親友廣種福田并申謝忱似此情殷利濟自卜駿業日新又履泰洋行帳房助鈔票銀十兩解飛蚨於囊底潤涸　於車中義溥雲天恩同覆載矣又承補過子助山西急振英洋五十元山西被災之慘爲亘古所罕聞兹者數頒大衍澤被飢黎無量功德由是而積豈僅補過之足云爰綴無詞稽揚盛舉　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄崔欽使照會]  
　　查議院立此苛例之時非因中美有何關係急務之故乃竟違悖約章設立苛刻例欵殊非公道也又查設立一千八百八十八年十月一號之例或名士葛禁例之時議院並不派員講究辯論詳細核議遽行草率議定急遽若此殊堪詫異上届下議院所議杞利條陳殊多不妥難行之欵議紳中不依者其數雖少然亦有辯駁之詞當衆宣讀上議紳多福隨改其例後兩院派員會議修訂遂於一千八百九十二年五月五號爲總統所批准而成例矣下議院所議准杞利禁止華人來美條陳第十三欵自此例批准頒行後户部大臣卽設立章程議定准照格式以便内地稅務委員給與華人帮辦内地稅務委員亦可就地給發准照與華人在該准照之上須黏附持照之人之照片書明姓名年歲住址與所作事業另有照式副紙一張存在内地稅務委員處等語一千八百九十二年五月五號新例第七欵此例一經准行後所存要章户部大臣當卽訂立務使行例得法而准照格式亦當核定照刊分發各處内地稅務司以備塡用至發照地方各處須預設定俾華人便於赴領此項准照内須註明領照人姓名年歲住址事業等項若有他故應於照内聲明者由户部大臣裁奪凡給發准照不收照費惟應照錄一分存發照内地稅務司處備查等語似此可見議院已將杞利條陳第十三欵從寛修改矣上屇議院會議新例之際曾認一千八百八十八年士葛禁例與此次新例均係違悖中美約章且上議院外交處明哲議紳亦曾言一千八百八十八年之例當於一千八百九十四年满期毋庸卽議新例等語閱第五十二次議院第一届會議紀事錄便知其詳當時亦有議紳謂就册報而論美國嘉省華人之數已减何須急切設立新例禁止其來等語倘此新例不改與户部按例所設章程仍要申行則寓美華人所受苦累實難枚舉矣聞此一千八百九十二年五月五號新例各欵殊與創國例不符並違悖中美約章是否屬實當歸定政衙門批判本大臣此次未便辯論故祇聲明此例之立議院實有越創國例之處而已查議院立一千八百九十二年五月五號立例之時實有愼重推究之意恐有與創國例不符之處兹閱悉該例第六欵却有越創國例之處以該欵所指罪名與懲罰之法實屬創聞殊非美國向例所准者該欵載有解回中國之語何異充發問徒况又歧視中國獨施之華民耶且昔日美洲士民因避各本國苛政立而爲合衆之國凡來居是士者誓各保自主之權不相侵奪著爲定例百有餘年乃此新例竟有充發之欵實難怪敝政府以此爲異也似此美國教化反不如昔乎華人旅寓美國者其數過半安分營生按例應得在美並應受創國例保護之利益者乃今爲華人專立新例並如此苛待敝政府與本大臣殊深抱歉何况中國素以敦友誼並恪守和約爲最重者耶此一千八百九十二年新例之立的確不公無理之至殊非愼重邦交之道理宜卽行删改按例保護華民令其均受優待各國最厚之利益此例苟能删除兩國可免煩累華民身家性命可保無虞爲此合將敝政府咨請各件與本署前文所論事理統行照會貴大臣請煩查照俾得貴政府意見與如何辦理之處迅速見覆以益敦兩國友誼是所切盼切禱專此卽頌勛祺須至照會者右照會美外部大臣科士逹 
[水懦易狎]  
　　杭垣城守營西南个有珍珠泉其水通貢院東橋春雨連綿波光如鏡十五日下午擔糞者經其地見有幼孩約五六齡倒仆水中急爲援手尚有奄奄一息識者曰此錫箔鋪某甲之子也遂呼其父母背負而歸未知能保性命否 
[浙省官報] 　 
　　三月十四日候補道黄進見禀謝步禀辭赴上海十五日候補同知朱錫傳新巿釐局專丁來省禀謝飭知留辦半年候補縣徐懋簡台州差次專丁來省禀知臬司委調發審局正審差叩謝准補東陽縣丞陸應森禀見禀辭赴諸曁絲捐差十六日縣丞張濬海禀辭赴龍山茶捐差 
[鄂垣官報]  
　　三月初一日漢陽鎭高辭赴簰州漢陽田鎭巴河閱春操臬司陳調補漢黄德道惲俱禀見候補府唐凖經交缷宜昌鎭釐局解餉回省候補州張茂時自孝感會審差竣回省俱禀到委辦宜昌土藥稅厘候補巡檢張景棫禀辭撫中衡璞署撫右遊撃錢俱禀見荆宜施兵備道周督銷局江蘇題奏道楊候補道裕俱禀見署襄陽縣丁國楨禀見辭行候補縣曾廣敷奉委武昌府讞局帮審差禀見禀謝候補典史戴慶霖禀銷鐵政局差初二日候補縣龔瑞清奉藩臬憲會委武昌讞局帮審並委臬轅督審差候補縣蔡國楨禀知試看一年满期江蘇候補道沈瑜慶武通判恒漢通判孫俱禀見初三日荆宜施兵備道周禀謝河南候癍府桑寳禀見禀到丁憂試用同知宋滋澤禀見藩司王進見臬司陳署糧道凌鹽道瞿漢黄德道惲候補道恭候補道曹候補道彭武昌府李漢陽府逄武同知長武通判恒漢通判孫候補通判林宴春候補州張茂時代理漢陽縣李候補縣蔡國楨漢陽縣縣丞黄新鍔候補巡檢廖益鴻候補從九宗承祜俱禀見奏補黄陂縣唐步雲卽用縣宋立球候補縣張源深俱對本候補縣黨述奉武昌府委讞局承審差禀謝龔瑞清奉臬憲委赴黄陂縣查辦案件禀辭陳瑞瀾奉藩臬憲會委武昌府讞局帮審案供禀知藩轅牌示黄岡縣縣丞詳委補用縣丞鄭應昌署理初四日大挑縣劉震嶽奉武昌府委稽查秋審府監人犯司徒袞奉武昌府委稽查司監人犯均禀知方朝佐解第七批京餉回省禀到督銷局江蘇題奏道楊候補道曹候補道彭候補府余肇康俱進見候補府札勒哈哩奉委兩湖書院提調禀知謝委辦湖北德安府分銷局發審候選知縣陶大濬奉江蘇賑捐局委赴湖北勸辦賑捐來省禀見初五日藩司王臬司陳署糧道凌鹽道瞿漢黄德道惲候補道恭武昌府李漢陽府逄候補府札勒哈哩余肇康候補同知直隸州黄長齡候補州張茂時江夏縣諸均進見候補府史悠慶委經理自强書院禀謝署武昌縣劉秉彛來省禀見候補縣張飛鵬自大冶煤礦回省銷差裘憲璟自南鄕相屍回省洪錫爵起服來省均禀到候補典史周學鵷奉臬司委稽查新興五鋪禀知候補道曹候補道彭代理漢陽縣李俱禀見候補通判袁敏功候補縣朱有寛何葆修黨述俱禀謝記大功三次酌委一次 
[縣案彚錄]  
　　湖州歸安縣糧米被熊金萬易有四閔怡亭等私賣經該縣查明移文來滬黄大令飭提訊問已見前報日前有孫金榮投案禀稱此事係水更夫陳標爲薦保大令遂於前日飭差協同十六鋪地甲前往將陳拘獲看管候訊○前晚有潘相琴投縣控稱係本邑人居西門内穿心河橋向爲南貨業因内顧乏人央媒取篾竹店主沈姓之一許氏爲室沈因病逝世許氏自願再醮近來欲同該氏回家故將房屋退租不料該氏堅執不從顯有異心禀請提究黄大令著將該氏傳到看管候訊 
[英界公堂瑣案]  
　　包探唐寳榮禀拖東洋車之錢金富見麥田中有張生大被人綑縛口塞棉花載至捕房據稱被遊獵船舵工陳坤元誣竊吊打抛在田中查陳坤元先拖張生大至羅坤源所開茶館内由羅帮同吊打抛棄田中爲此一併拘案張生大稱曾在船上帮駕舵工陳坤元誣小的竊褲拉至羅坤源茶館羅指小的爲老賊任意吊打小的受痛號呼被用棉花塞口抛在田間陳坤元供失褲後因張生大前曾行竊燭臺不無可疑因邀至羅坤源茶館盤問撃伊數下羅坤源供伊等爭閙不敢帮打錢金富稱今晨行過楊樹浦有鄕間才婦言麥田中有人綑縛往看屬實報知巡捕載送捕房蔡太守判笞陳坤元一百板羅坤源管押十四日○工部局書信館西人羅門訴稱雇盧來元等送信有洋文信二封囑令送交伊等隨手抛棄殊屬怠玩交捕送案盧供係寍波人在書信館送信已有三十餘年從未誤事此次送信二封因其人不在上海卽行帶回放在寫字房忙亂間記不清交與何人不敢抛棄趙珠珊供稱亦在書信館送信洋文信二封應輪盧來元送去不與小的相干蔡太守將盧申斥叱令退去○包探何瑞福禀金丁氏報失衣飾二十餘件查係陳少洪行竊吊贓缺少無幾尚有五起質在新閘地方未便吊贓質票呈閱金丁氏稱係寗波人與陳少洪同居被竊衣飾開單報捕已由包探起贓陳供亦係寍波人與尹認識因有急需取物暫質本欲贖還蔡太守判陳管押四十二日起案之贓先給該氏領回再候函致新閘巡防局吊贓傳領○方瑞生訴稱在衣莊爲夥汪興甫來買套褲一雙乘間竊取綢夾衫藏在袖中追獲交捕三百廿四號華捕禀獲汪時見套褲在手中綢夾衫在袖中汪供係寗波人不敢行竊蔡太守判管押十四日贓交方領○鍾老忠被王阿發馬車撞傷蔡太守飭投西醫院療治俟傷痊再訊曾列前報昨據鍾訴稱正月間撞傷後住西醫院六十六日始得告位每日須飯食錢七十文未經償還求請訊究王供當時碰撞彼此難免疏忽今願償還養傷費蔡太守判罰洋二十元給鍾養傷○馬金蘭訴稱在宏昇柴行爲夥門前在舊磚一千塊被周仁和竊取二擔售與李四法報捕拘案周供係本邑人向爲小节李供係蘇州人開木匠作收買舊磚不知是竊來蔡太守判周管押十四日李罰洋半元充西醫院經費贓給失主 
[法捕房瑣案]  
　　昨日午後葛同轉蒞八仙橋捕房命提僞銀飾掉騙之何德桂凌德和至案著照原斷各責三百板遞回湖南原籍二犯供求准保出自行回籍同轉問何人可保供有表兄萬青和在本邑大南門外滬軍營當勇可保同轉謂林曰須有營官名片方准保出否則仍行遞籍○行竊道生南貨店白糖之徐阿金戚開元原斷責徐四十責戚八十姑念在押數日格外從寛將徐責二十下戚四十下一併逐出○西馬路有山東人所開　筋店屢次失物前日後樓窓所晒元布棉襖一件亦被妙手空空兒所竊投報大捕房經包探王榮培往查知賊由間壁廣訓豐小烟館後樓窓而入遂至該烟館搜出原贓旋見該店夥潮州人某甲形狀慌張盤問之下直認不諱帶入捕房候解公堂訊究○昨晨有老嫗 
 
 

Page 10

 
 
坐東洋車行至西馬路該車夫偶不經心在某甲足上擦過甲大怒將東洋車推翻以致老嫗頭顱跌穿一孔血湧如注旋將甲及車夫扭送捕房捕頭令甲出小洋四角爲嫗養傷否則押候解案訊辦○王阿全竊得期票二紙被捕拘押捕房爲日已久昨據包探禀查明期票係小剃頭名阿寳所竊交與王阿金藏匿同轉問此種好買賣做過幾次王供此票係阿寳所竊同轉判掌責四十下釋放○同轉發落各案畢諭包探王榮培曰天成昌烟館堂倌毛啓祥控妻母華朱氏將妻藏匿一案前日已將其妻領回並將華朱氏具保出外爾去著毛啓祥華朱氏等各具以後不准二家來往切結備查包探遵諭而退○前報紀善全兄妹一則昨據蔣雲從水烟袋店主蔣金生投案訴稱葉鏡藩避匿不出求請提究同轉謂爾在途遇見卽可鳴捕拘送爾妹金林在押日久爾宜領回管束又提葉蔣氏至案問現知悔過否前此因何隨人逃逸供一時誤聽方娘姨等之言現已知悔同轉謂姑念年幼無知從寛免辦爾當隨兄回去切勿再犯前轍氏叩謝而去○浦東鴻興棧夥徐德金醉後毆捕同轉判枷示七日期满掌責昨已满期閩人李四持鴻興棧保單投案求保同轉著照原斷掌責八十下交李保去 
 
 
 

Page 11

 
 
   
 
 

Page 12

 
 
   
 
