# 1934 - 219 - 4908736

 

Page 1

 
 
[論敝俗]  
　　七月初九日報登上海縣　大令告示略謂松江府恩奉布政司聶札開查該府所屬各處　風甚織並有無賴棍提在鄉村開設茶館招集游手日夜聚　致鄉愚墮其術中往往罄卒　之收穫作片時之孤注　失業　時多行不義舉凡窩留匪竊搶孀偪醮拐賣婦女撑船奪牛一切搭臺串詐滋生訟端之事由此而起更有外來海民率領婦女演唱花鼓淫戲導人淫靡莫此爲甚現屆農忙札府縣一體示諭查禁等因執筆人閲之不禁慨焉以歎曰何松郡靡靡之風至於此極哉雖然此風俗猶未爲松郡之大患也其最足爲患者則莫如鹽梟松郡爲産鹽之區若南匯若奉賢若金山瀕海數百里中煮海成鹽爲利甚溥灶丁灶户密比如林鹽旣煮成例得售入公堂發與民間食用私梟知販鹽之可以獲利也於是不惜身家性命連檣結黨到處横行官苟查禁稍寛則小艑大舸公然販運刀槍如雪雖爲巡勇所見亦苦無可如何使禁令加嚴則若輩舍販鹽而賭錢擇僻靜鄉村分設賭桌明目張瞻傾人之囊如華亭吳德裕其人爲最著也始因犯法而充軍繼從配所逃回益復肆無忌憚奉南昔年被胡大辮子梟　所　沿海各鄉鎭幾於雞犬靡寍自胡大辭予伏誅奉南雖得安枕無憂而青浦金山依然時有私梟出没甚且擄人　　　貨殺人罪狀昭彰　髮難數謂非松郡之第一大害乎若上海則素不産鹽故未見私梟蹤蹟然其爲害有更甚於私梟者則流氓是已流氓有大小之别所謂小流氓者惟是溷蹟於租界之中見有妓女之應召赴筵　掀其　攫其簪或且向　　之　奴恣情調戲一　巡捕卽鳥獸散故雖爲惡於衏院尚不敢大廷廣衆逞其恣睢跋扈之能若夫大流氓則假托斯文或冐充官吏廣結納侈聲伎招摇撞騙漁獵貲財所謂四馬路茶坊烟館之大人無一非流氓行徑正不第牌九司務之設賭局以誘財也至近年而更有四鄉之流氓其中以張桂卿爲渠魁糾集亡命之徒號稱四十八個黨八十四個黨跳刀拍張日以魚肉懦良爲事甚且姦占民婦刦奪行人致楊樹浦一帶坦途悉變而爲荆天棘地自今使德大臣呂鏡宇星使權江海關道購桂卿而戮之其黨稍稍斂蹟未及半載依舊横行不法且爲患更甚於前噫何流氓之氣燄竟若斯之盛哉其有非流氓而可惡不亞於流氓者有二一曰巫覡一曰臺基巫覡皆奸嫗妖婦爲之名曰看香頭亦曰仙人人家有抱病者召之使來顧影喃喃胡言亂語或稱觸犯某神所致或稱野鬼求食或稱祖先動怒必出貲祈禳而後可顧僅曰祈禳猶之可也所可惡者每有不肖之醫生與之串合口稱某神傳諭惟某醫可以治斯疾必以重價聘之或且以猛烈之劑搓製成丸謂爲神賜病者信而吞服輙致穿腸腐胃而斃而巫覡之囊槖已盈矣臺基　殘年淫嫗　僻靜　賃屋一二椽略設鏡　牀帳之類勾引痴男怨女苟合其中其尤黠者卽漆室貞嫠名門靜女　苟意有所　賄以　　亦可百計千方誘令敗名喪節聞之租界及城廂南巿臺基多至七八百家合計一歲之中其敗名喪節於其中者當可　數千計雖數年前蔡二源太守破獲於先陸春江觀察懲辦於後將開臺基之松江老嫗瘐斃獄中上臺基　某某等人嚴加戒斥而此風終不稍息我嘗不知錦天繡地何以忽變而爲濮上桑間我知聶方伯久宦申江必盡知以上種種敝俗苟能赫然　怒嚴飭地方官先將流氓剪除之然後徐及於巫覡臺基務使弊絶風清不留污穢豈非地方人民之福乎跂予望之 
[本館接奉電音]  
　　昨日午後京師飛電傳來上諭五道敬謹譯登○七月初九日奉上諭陸寳忠現出試差其所署之都察院左副都御史著胡　棻暫行署理欽此同日奉上諭刑部左侍郎著瞿鴻　署　工部左侍郎著梁仲衡署理欽此同日奉上諭都察院左都御史廖壽恒著在總理各國事務衙門行走欽此同日奉上諭前御史李念兹奏叅廣東地方縱盜殃民等情當經諭令譚鍾麟許振褘確查兹據查明覆奏所叅各節或事出有因或無其事卽著毋庸議惟南海縣知縣張徴庸於前年冬間城外白畦搶奪之案該員延擱不辦亦不覆禀且有意存挾制情事實屬居心險詐膽大妄爲該員已捐道員在任候選著開去南海縣降爲通判歸部銓選餘著照所議辦　該部知道欽此○十二日奉上諭榮祿許應騤會河刑部奏審明大凌阿牧羣案内上駟院司員因事受財按律分别定擬一摺此案暫革上駟院帮辦郎中左司員外郎繼德因議覆開懇牧廠贓銀暫革筆帖式恒有于調馬案内及議覆牧廠均有收受贓銀情事雖俱與法無枉究屬有玷官常繼　恒有均著革職發往軍臺効力曠罪　革副牧長奎齡與　　牧廠以財行求已革降調牧長景美暫革牧長哈薪泰隨同行求過錢已革副牧長保祿以銀給與恒有行賄緩　　匹其所寄各牧長信中並有違碍字句實屬謬妄已革牧副升祿隨同行求與升祿同遞信函景美著發往軍　　　贖罪　薪　著革去牧長一併發往軍臺効力贖罪奎齡保祿升祿著照律分别枷號鞭責發落失查之上駟院　官著查取　名照例議處副都統崇善于奎齡等賄求賠馬各節自行查出叅革尚無不合惟該管各員動輒歛錢行賄其平日亦屬疏於防範崇善著一併交部議處另片奏牧羣一案辦理牽混相沿已久歴任上駟院堂司各官及歴任總管請免其置議等語著依議又片奏副牧長奎齡等供恒有以銀二千兩交興盛雜貨布店轉交候補防禦薩爾杭阿致送副都統崇善等語是否薩爾杭阿指官撞騙抑係奎齡等　嫌　　著依克唐阿確查具奏奎　保　著該部照例　往備質餘著照所議辦理該衙門知道欽此 
[示用龍圓]  
　　蕪湖訪事人函云皖省通商較後各埠風氣所開故亦瞠乎其後迄今民間交易所用銀圓猶專以日斯巴尼亞國所鑄爲宗卽俗所謂本洋者是也近除綢縀通照墨西哥國之鷹洋定價其餘日用所需無一不以本洋爲指歸間用鷹洋不過視本洋减推七五折而已至米糧交易則惟專用本洋且必須舊板用之本洋愈用愈稀迨至近年每元恒作銀九錢以外每歲卽此一欵吃虧已屬不少聞省垣已經撫憲鄧筱帥示諭商民凡有交易一律改用鄂省所鑄之龍紋銀元完税納賦槪許照巿作銀上兌且言本洋亦祗准照銀作價不得昻貴此示省垣旣已高張想蕪湖不日亦當頒至鄉曲愚民向除本洋外卽視等棄物者當爽然若失矣 
[犯賭被懲]  
　　姑蘇訪事人函云蘇垣北路總巡林明府士菁經上憲調撥簾差所遺總巡事務以卽用知縣胡大令調元代理自接差以來不以五日京兆自居夙知蘇城竊盜之案層見迭出親率勇丁晝夜梭察本月初九夜魚更三躍時巡至河沿街口某烟籖作見屋内燈火熒熒且有花骨頭聲聞於户外大令疑係賭塲喝差破扉入拿見有四人團坐作牧猪戲差役上前拘拿已逸其二當將作主某甲及友某乙帶回神仙廟保甲局升堂訊鞫甲年已五旬供稱幼子染疾甚篤招乙等陪夜祗以深夜寂寞藉葉子戲爲消遣乙亦供稱借此醒睡不敢犯賭大令怒謂刁猾之徒今被本 
 
 

Page 2

 
 
總巡查出若不供認聚賭抽頭定須嚴辦二人叩頭如搗蒜泣稱小人係手藝中人素來安分决不敢聚賭抽頭務求鑒察大令喝令將甲掌頰二十下乞笞責一百板交地保看管候再核辦 
[玉殞蛟宮]  
　　客有從紅板橋頭遺書本館云秋闈在邇省中現已熱閙非常貢院一帶房屋雖士子尚未到齊而已爲人預行租定後至者雖欲求一容膝之地亦不可得各項赶考巿生涯者更多如媦集秦淮河畔燈船畫舫類皆修飾一新十色五光引人入勝故七十鳥等從鳩江等處遴選色藝俱佳之姊妹花十數枝相約同至白門高張艷幟當雇民船一艘順流東下不料行過西凉山不遠江面陡起狂風舟子把舵不牢致將船身釜覆迨救生船瞭見赶急駛至已援救不遑聞船内連舟子共三十餘人無一生者當時撈獲屍身數具次日又於下游撈獲數口大都皆花容黯淡腹大如匏其餘尚未撈著未得名傳桃渡已先玉殞蛟宮碧水無情紅顔薄命良可慨已 
[竊賊行兇]  
　　蘇州訪事人函云蘇城長洲縣附近馬濟良巷吳姓富室也本月初九夜三鼓後突來賊匪三人各執利刃自屋而下逕入内室翻箱倒篋任意搜羅繼將首飾箱一具荷之而出傭工甲乙二人上前攔阻匪徒卽以利刃從事甲被刃傷肩臂四處乙則砍去手指一節家人蝟縮一隅不敢少動任三匪洞啓大門而逸計所失箱内黄金五六兩及珠翠等一切約值千金翌日開單赴長洲縣報案請緝王大令騐勘屬實允爲跴緝但不知冥冥飛鴻弋人可得而獲否 
[反目輕生]  
　　杭州訪事人函云杭有胡婦者住居花藏寺巷家有二子長子早殁乙自幼領一養媳在家去年成親伉儷之間素稱怨耦乙平時不務正業而其母又以媳好冶遊不善調和琴瑟詬誶時聞媳本懦弱母家僅一老父并弟二人均未授室遂致無家可歸一切委曲莫由告訴本月初五日乙自外回索取夏衣更換媳以天時陰雨尚未漿洗爲辭乙勃然大怒立批其頰媳略爲致辯復遭毒打乃潛至東園某蕩投水自盡時已昏暗乙家四處尋找不著至初六清晨有賣菜者經過其地見一浮屍告諸鄰右有識之者知爲胡氏之媳報諸其家卽行打撈旋以洗衣失足落水報諸其父父率二子　來看視見身上有傷痕數處詢之左右鄰人始得其詳不肯甘休云須經官後由和事老出爲調處令乙從豐殯殮多作佛事超度乃免涉訟延至初八日始行下棺而屍身已腐爛不堪矣 
[武林雜俎]  
　　杭州訪事人函云前錢塘縣吳雲笙大令之太夫人於五月間仙逝停喪在署現在已屆終七大令於初五日出門親往各衙門及紳士處叩謝以便擇日扶柩回里新任吳邑尊德潚到任後暫在道院巷公館中爲行轅房屋雖窄而離署頗近俾得照料一切不致有鞭長莫及之虞須俟前任太夫人出殯後方可移衙也○初六日爲詁經决科之期廖中丞委胡太守蔭森赴院點名給卷題目係日月之行則有冬在夏月之從星則以風雨擬李程日五色賦詩題未詳○杭地自交夏以來天時久旱自六月十八日連霈甘霖枯槁之苗俱有生機惟久晴之後地土乾燥未能積儲至七月初又復晴霽多日故鄉人尚望澤惟殷也 
[二十五次會訊租船案]  
　　昨晨十點鐘爲第二十五次會審信隆洋行控告支應周租船一案之期承審官蔡和甫觀察英總領事韓能君及鳳薩兩譯員均蒞廣肇公所旣升座卽據被告所延担文律師作而言曰昨言原被告七條情節至原告七條已經略説今則欲將被告七條申説第一條被告斷然不肯擔任及付原告所索各欵銀兩其中有一定不易之理在内卽是以後六條之各情也第二條原告共有索欵四起其中大半虚假旦有不能呈出憑據者第三欵被告扣留輪船之時原告欠有鉅欵且尚有徐委員經手借與信隆洋行銀兩係中國官家籌防局之銀第四欵據原告言當立合同時載明任便原告改換　上旗號今雖仍扯中國旗幟因合同有此一語雖不換與已換無異也因換旗之舉實與英國律法不符之故故而未換原告之意如此然其命意已差蓋按照英例則斷不能換用英旗如有英民租賃華船仍扯中國旗幟則其辦理自應照華例實因船以旗幟爲準也所以中國應當自爲保護自已之物産不但此中國官家竟照扣船一節加重辦理甚且可以迫以勢力亦不爲過現在本律師並不請堂上下斷實欲顯出案中情節耳至於扣船尚有一節可以申説因所有四船價值三十萬兩交與原告被告毫無憑據執着惟查合同有奥商隆曾威洋行担保然亦未簽字且祗保一月之後卽不干涉自第一日交船起到八月廿四號扣船止被告並無隻字爲憑卽三船保險價亦甚大當時曾説及然此是保險單並非保單故决然不能相同扣船之舉被告所慮者恐其將船開出境界以外則雖保險亦不能得其分文原告則言被告從不曾要過保單此話亦是實情蓋被告斷不料到如此地步被告以極重大之産業信托原告其愚亦太甚矣此事如無轇轕本律師亦不得及此節矣現已做到險極之處不得不想起此節蓋恐船有大險之故耳倘使被告執有銀兩及極可靠之保單則情形又不同矣此中實有至理請堂上將來細爲查察除此兩節以外尚有要情俟查出後再爲申説在扣船之時被告則深以原告爲欠銀豈知竟反索償如此鉅欵故被告斷不肯付出銀兩且原告在海關虚報海關將寗州開至香港在八月廿四號寫信與被告知之所以急將江寗船扣住彼時雖已扣船並未控告而原告則責備其不卽控告故現欲此節申説當時本律師之帮辦薩律師曾以私意與原告律師威金生私下商議了理之法竟有十七天矣原告不允彼時大約在去年十二月十號然在本律師之意則兩造均應設法了理兩船已扣武寗則因機器損壞不能行動然江海關已不給船照雖不扣留與扣留亦無異寗州　則香港獲住涉訟至今未了照此各情極應急了以免多事且可免日後受虧在未設此公堂以前請人公訊卽可顯出此中情形彼時遲悞適因上海關道新舊交替之時以致延擱二月之久目下道臺接任未久諒不肯担此重任至公議一節亦未申詳南洋大臣且已批准大約在正月初本律師曾將情函致威律師蓋卽正月十六號也隔兩三日接到威律師復信言不肯相勸原告允爲公議後來官塲又公文往還商議允請兩西人爲公正人再請一西人爲公正人中之公正人豈知原告仍不允答言如被告肯担認各節然後請公正人議商賠償銀數所以被告亦不允以後卽設此公堂在私議不成之後公堂未設之前被告原可以隨時控告本律師知扣船一節其是非曲直在總領事胸中已有成見蓋此節最關緊要然據本律師之意則此節雖亦緊要尚非實在眞緊要也因知官意與本律師之意不同故獨担此重任不先控告且韓總領事前曾言過原告多開鐵釘數磅以爲無妨然卽小見大其意已在其實因領事聞聽原告之語多倘使在彼控告恐不能愜本律師之意故不往控至最緊要之關鍵則在原告索欵之眞假與被告應償與否若憑索欵之眞假而斷而扣船一節亦關緊要矣卽私開船至香港及恐嚇被告欲將船賣去等情第五欵可以不必詳説一俟案中供詞問完自然明日簽立合同猶如巨騙蓋原告於去年七月底間竟有不可收拾之事此四船在長江欲與極大公司比較生意又不熟諸船務又無資本其行中掉用銀兩卽係買辦之銀買辦進行時祗保銀一萬兩後竟用至二萬餘照此則原告决無力再做此生意矣所以想此極法恐嚇南洋大臣欲將四船賣去試問當時究竟欲賣與否如竟賣去則以下亦不必説否則其恐嚇之詞是何意蓋此卽欲逼其扣船以遂其索償地步耳彼則預先做成極大文字今船扣矣而原告卽開各種帳目一應推在其内如此則扣船一節原告蓄意已久如只因扣船一節索欵不大故又將一船之機器弄壞所以先時屢屢言及船上機器不好且索取武寗船正管輪之字據後來武寍船壞實是原告之大幸其控告之意只有壞船與扣船兩端然而是否自壞及弄壞有兩端可以察看俟供完後再行顯出卽非有意弄壞其咎亦在原告蓋原告所用管輪不能勝任之故且三船曾經騐船司沙寗騐過編列天字第一號則其船之質必然極好况沙寗係壞地球極大船廠中經理保險之人且亦極有名望所以沙寗愿到公堂作見證卽公堂亦應以騐據爲準據原告言沙寗所開之修理單因被郭委員删去未曾全修前者原告稱欲開不能未交與彼以前船是華人經理後來徐委員商令留用一二華人以資熟手惟 
 
 

Page 3

 
 
寗州則留一人後武寗谷開不能由信隆洋行請前爲是船管輪到來騐看教以法子台行開出則武寗之管輪不能勝任也明矣所有被告各情至此已竟遂卽退堂於午後三點鐘又復升座訊問担律師問支應局委員徐次舟曰爾是支應局委員答是問爾是何官名答官名根培問爾經手租船與信隆洋行如何起因答先與寳納在他處遇見並不談及船事問武寗江寗新福建寗州等四船是何人之産答是中國官家之産問是籌防局管理乎答是問未出租之前四船何用答裝兵當差之用問以前停泊抑在開行答一向開行問船上用人是華人抑是西人答均是華人問船走長江抑可出海答可以出海且時常到廣東問以前如何行走答不知問如何開塲答先與寳納見面問第一次與何人談及船事答與龔朗甫第二次寳納後來會面議商多次我答言須請示南洋然後再議後來南洋允准方與談妥至此商議有二三十次之多問彼時爾知寳納有錢乎答知其不甚有錢問彼時爾知寳納卽信隆洋行之股東乎答不知問曾經説及尚有股東乎答約十次後言及有股東白納處卽邊列士係屬富商問説妥之後爾與白納處會過幾次答三四次問議妥後誰人起合同草稿答龔朗甫問商議否答共商多次合同有不合彼此删改問合同之外尚有他説否答無一切均載在合同内矣問簽字約緩幾天答約七天問合同照第一欵是否四船聽憑信隆改作商船答是問此條作何解答聽憑二字卽交與信隆之後聽其改裝不干我事因我不識西文故第九條立有專條所有合同以華文爲准問合同内有一欵欲將船保險有否答有問保險之利在原告抑在爾答在我問每船估價十萬兩三船共三十萬兩交去時有無保單答立合同時請隆曾威作保第一次保單隆曾威簽字後送至奥領事處簽字後至英署不肯簽字曾問龔朗甫據言隆曾威是奥商故英署不肯簽字故船亦不交去及過兩天請我同至英奥兩署簽字是日因隆曾威不到故隆曾威未簽字後襲與隆曾威同送保單至支應局我本不識西文想其送單到來决無差意故卽時收藏及至寗州船往香港欲向隆曾威理説彼言所保不過一月租銀並不保及逃亡走失問合同在領事署簽一紙抑兩紙答兩紙問簽字之後何日交船答新福建去年四月二十一卽英六月二號交武寍五月初四卽四英六月十四號交寗州五月二十三卽英七月三號交第一張租船合同卽此三船問交船之後是否所用華人均皆起岸答是問有點交清單否答三船均有惟索其收到清單紙交來一張餘二船之清單至今未曾交來點交時白納處寳納及船上大夫船主正管輪等同去問點交時有卜回否答無問爾之清單幾張答每船一張問交船後之修理有未全修乎答此是郭委員經理我不知問船騐過不答由沙寗騐過問照沙寍所開修理全修乎答不識洋文故不知問船牌何人到關領取答原告問爾干預其事答原告託寫信與道臺衙門問領牌後卽可開船乎答是問後來另有一合同是稱江寗船乎答是問合同與大致若何答大略相同問此船曾保險乎答不保問有保人乎答係德豐洋行問何日交船答五月十四卽英六月二十四號問此船騐否答不騐問此船有何修理答略有修理問何人承修答原告問出銀若干答卽以此船兩月租銀爲修理費問爾知白納處有錢乎答第一次立合同始知其無錢問何以知之答因其請我担保買辦銀一萬兩故知之問旣知無錢何以肯保答據言白納處之妻極有錢且此事不成伊卽不能做此生意船亦不能租矣如此則顔面　關况制臺亦已知轉達總理衙門並户部矣問爾願保否答雖不願因其再三求懇始允訊至此已五點餘鐘矣遂均約退堂定於翌日再審 
[火藥肇禍餘聞]  
　　江南機器製造局砲隊營因瞭望樓被風吹倒壓及軍械房中所儲火藥以致轟去左右營房三十餘間傷斃兵丁若于人均紀前報昨日撫標滬軍營管帶龍副戎督標奇兵右營管帶鄒副戎各調麾下健兒在瓦礫塲内將洋槍等件扒出均已粉碎以次運往浦邊並將碎瓦殘磚一一挑運高昌廟巡防局員魯二尹派勇丁數名協同地保沿途彈壓 
[勘設水管]  
　　本埠南巿經關道憲劉康侯觀察與楊唐兩觀察籌欵創設自來水並出示曉諭擬立章程數則均列前報兹悉昨午上海縣黄愛棠大令會同楊唐兩觀察至廠會商安設水管南自十二圖起至北十六鋪止沿途安設龍頭接至城中逐一勘定繪圖禀請劉觀察定奪 
[定期勘路]  
　　上海縣黄愛棠大令定期今日上午往大東門外會勘沿浦灘新築馬路 
[擬設路燈]  
　　楊樹浦巡防局委員李葆初二尹以租界之中有自來火電氣燈沿途燃點卽南巿一帶亦有路燈行人無不稱便獨楊樹浦一帶巿面日見繁興居民日衆尚無路燈殊非便民之道且有紡織各廠招人晝夜工作行者更繁每至月晦則途中黑暗流氓因之多事爰於前日午後乘輿至引翔港厚仁善堂面晤楊王諸董事商議自租界至太平寺創設路燈各董事亦以爲然允向各店鋪酌派捐費刻日舉辦誠地方之善政也 
[押令翻屋]  
　　法界瑞福里房屋係某洋行買辦程某産業專用舊料故坍倒者時有所聞昨日上午十點鐘三十九號至四十二號四幢房屋忽然坍倒並壓倒披屋二間事聞於捕房立飭包探查明捕頭親到驗視實係工料不堅其餘未坍者亦岌岌可危押令拆卸翻造如違重究不貸 
[路橋柱石]  
　　淞滬鐵路將次築成惟路中鐵條尚未裝配舊時鐵路所經之處有木橋數處今已一槪拆除新路所經之處需用橋樑現擬建築石脚環洞俾橋面與鐵路一律平坦便於行駛云 
[移提不獲]  
　　寳山縣六圖鄉民顧阿囝聘虹口青雲里唐公館婢女爲妻前日迎娶時路經楊樹浦爲流氓周福生攔住攫取新人所帶之金簪等物控諸楊樹浦巡防局李葆初二尹飭地保周子琴查緝爲日已久尚未獲案訪知匿於美租界怡和紗廠内爰於前日午後飭唐良卿周子琴二地保咨請是處捕房派控恊拿黎副捕頭立飭包探施奎江協同前往訪查至則周已知風遠颺因卽據情回禀 
[會訊售地案]  
　　美商羅心發控周子青悔賣地基一案迭經會訊昨午三點鐘美繙譯衛君又蒞公堂偕翁明府升座訊問原告西人羅心發倩律師博易到案聲稱周子青前將地基十四畝售與美商羅心發原議價銀每畝五百兩當付定銀五百兩後因地價忽漲周卽將地售與他人祗以四畝餘交羅執業有意悔議請爲追究周子青之弟樹荃供稱胞兄日前往金陵鄉試售地一節係趙雲峯爲中實祗四畝有餘另有洋人藏克打過圖樣又有九畝餘地係升科之田不在其内嗣因田價飛漲蔣挹之串出洋人羅心發出塲硬欲購買其地現已售與宏順錢莊陳甘棠每畝價地五百四十兩衛繙譯問周樹荃曰爾可邀到洋人藏克來案否周請飭差往傳翁明府商之衛繙譯以兩造供詞各執候傳藏克到案再核 
[英界公堂瑣案]  
　　西婦愛而登投英領事署控陸松泉　銀不還由英領事照會翁明府於昨晨提陸訊追愛而登訴稱陸於上年正月間將廿五保頭圖田單二紙爲抵借去銀三百兩言明按月一分五厘起息收過四個月利銀現共被欠利銀三十一兩請追本利陸供由友人介紹向西婦借銀利銀俱已付清並無蒂欠現有四個月利銀收條呈電明府着陸於七日内邀同經手人來案理明延干未便○包探施奎江禀稱俞連生毆傷趙松松胸背等處送請訊究明府着移送縣署核辦○包探顧阿六禀稱王兆郎竊取何長順布幔一方送案請究明府判責五十板○包探孔阿才禀稱王阿弟竊取張阿松瞿金發陳錦廷衣服銀飾等件起到原贓請爲究治明府判責三百板遞回蘇州原籍○包探沈金隆禀稱前有洋人梅登控侍者陳蘭亭不辭而去存有工洋六十元今陳已來案請訊明府着除去洋人失竊洋十七元外其餘找給與陳並枷示四天以儆○前者戴阿元陳福困王生福串騙王振山洋一百元經明府訊供昨又提比着戴等繳洋一百元外另罰洋五十元○朱裕成控被李芝甫竊取長窓一扇當塲追獲請爲究　明府判責一百板 
 
 

Page 4

 
 
[法捕房發落]  
　　昨禮拜三鄭大令蒞捕房會同鈕副捕房會同鈕副捕頭發落各案粤東人莊益風以假烟灰求售爲　主　出因此口角擊碎玻璃窓槅三扇扭訴捕房經鄭大令訊供以其年幼無知從寛改責手心一百下申斥一番卽予釋出○偷兒鍾阿三在北京輪船竊取衣服當塲拿獲解經鄭大令訊供著照原斷笞責五十板從寛斥釋○長江扒竊周仁甫偕同黨楊寳堂帶領賊徒李三元騙取萃豐衣莊紡綢衫褲又至輪船行竊爲包探拘獲解經大令訊供著照原斷周仁甫先行枷號一個月期滿責放楊寳堂笞責一百板還押覓保李三元姑念年幼無知著責手心一百下飭探押送至輪船回鎭江原籍○江北婦人楊陳氏爲其姑楊沙氏托蟻媒萬金山送入蘭芳里孔呂氏花烟館内賣娼涉訟公庭經鄭大令訊供飭將楊沙氏楊陳氏一并押候本夫到案具領嗣因在押日久准將萬金山交保出外邀同其子來案候訊昨日陳蔣氏投案請保其女楊陳氏大令命提到案略訊飭探將楊沙氏帶至萬金山處覓保限五日内將其子交案領妻回籍陳蔣氏斥退 
[美界捕房紀事]  
　　昨日上午虹口黄浦路德領事署之後啞子碼頭浦灘中浮起已斃穿山甲一尾長約一丈餘腹　如瓠皮肉浮爛穢氣觸鼻幾使行者避道而過旋經三百四十七號華捕告知捕頭令水巡船帶往南巿而去○前者虹口密勒路第三百十六號門牌某姓家被偷兒竊去皮箱一口内貯綢衣十七件曾經投報捕房昨日午後包探倪順泉查知係施寳生陳阿生二偷兒所竊因卽拘入捕房押候解送英公堂訊究○縫工陸阿東寗波人向在青雲里陳茂榮所設之成衣店内爲夥今夏因事爲陳辭歇迄今已閲多時尚無餬口處甚形窘迫昨午在北四川路與陳相遇向借洋銀若干陳不允致被毆打奔訴捕房捕頭許派包探訪查○昨日上上有某馬車行之四輪車一輛駛至百老匯路爲三百四十七號華捕拿送捕房禀稱此係病馬違章駕驶送案請究蘭捕頭騐得馬背稍有微傷免究釋放○昨日午後御者周阿順牽馬一匹在北河南路萬一失手馬卽馳飛而去經三百九十七號華捕扣住送至捕房捕頭飭傳周阿順到案判罰洋銀以未薄儆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案彚錄]  
　　奉道憲札發漏捐之魯世良到縣前日蔣刺史升堂訊問魯供金陵人偕戚在大東門外同開帽鋪今　廣東發來　帽四箱與客代做並非小的已物因雇小車推至天后宮致被捐局巡丁攔阻不放當由巡街捕查問交丁獲案自知理虧清願認捐刺史判　批良偷　捐税本應重辦姑念情愿照數認捐從寛不究著另罰銀四十兩　充改過所經費該款限十六日繳到取結了案○烟故吳素蘭投縣　控被鴇凌虐不愿爲娼等情前日亦經蔣刺史提訊吳供原籍安徽父母都死家内無人現年二十四歲於十八歲時父母領到上海　與小東　外花烟館爲娼時被惡鴇凌虐小婦人不堪其苦現愿脱離火坑故此來案求恩作主刺史卽判發堂擇良婚配○前者陳海堂控趙金全掯匿　契經前帮審委員翁明府訊明斷令將房梁繳案再核後由陳等呈請將單契發還詎陳悞領趙之方單前日又報縣署請將單更換經蔣剌史　案訊問陳供光緒十九年呈控趙金全當蒙前委憲斷令各將方單房契繳案後經小的領出一時忙迫悞將趙之單契領回現愿更換訊之趙　蒙前委憲飭繳方單一時疏忽錯舛領回今蔣單契呈電刺史判令調正單契分别發還各具結完案○前者法公廨函送誘拐金　　　　之張氏等到縣當由蔣刺史提訊不認發官媒看管前日又升堂復訊張沈氏供金姓小孩並非小婦人價賣實係王周氏賣與外路人　　　　　　據分給洋五角餘不知情王周氏供金姓小孩係王老三賣與廣東人得洋十六元婦人與沈氏各得洋五角王老三現已棄世　　　　　　　在何處爾可認識否答在英界自來水橋東石庫門内婦人可以指交求恩鑒察隨判令還押候飭差帶同該婦前往指交再行　　　　　　　送船夥張阿來駕舟不愼撞翻駁船致水菓行出店某甲落河身死請爲究治前日經帮委審蔣壽林刺史研訊張供寗波人年　　　　　　　船上爲夥前日從浦中開出時潮水甚急誤撞駁船以致傾翻在船之水菓行出店落河身死現已將屍身撈獲船主急出洋銀　　　　　　　刺史以張所供是否屬實著先押候飭差查明禀復再行發落 
[上海巡局紀事]  
　　顧福福在南巿郎家橋堍開設竹器店日前由沈杏林薦一學徒小鬎鬁在店習藝該徒前日被師　　自奔　　　　卽訴知沈杏林沈在浦東地方將徒尋獲送交顧處因索酬金口角爭毆傷及顧之頭額當卽扭赴十六鋪巡防中局請究經地甲禀知局員　　卿二尹正欲帶案提訊嗣由沈挽友人出爲勸解願延傷科醫治請免訊究二尹准之○前日朱步雲在南巿馬路撞見曹紀堂手携衣　　　　其竊來因向追捕直至孫姓小烟館内朱將衣包啓視始知非竊曹稱内少灰色紗衫褲各一件因此爭論曹卽渙二十三七鋪地甲扭解該處　巡局中請究經局員姚殿卿二尹提訊謂曹曰爾在烟館朱啓視時爾曾目覩否供稱小的在門口並不見其啓視但由朱將衣包給與小的　　已少灰色紗衫褲各一件因喚地甲送案請追朱步雲據供在南卡爲庖丁小的見曹之衣包疑其恐有挾帶絲貨故將衣包　　遂卽給還詎　忽稱尚有紗衣其實並無二尹以其情節支離移送總巡局經鍾明府提訊以曹供詞閃爍飭掌頰二十下著地甲查明究竟有無此項情節禀　訊辦○南巿大東門外增祥碼頭協慶祥柴炭行係餘姚縣人沈受柏所開雇平湖縣人陳叔英爲跑街陳積欠店中銀四百五十餘兩行主　　催索陳屢延約沈因令執事人陳春榮將陳扭控十六鋪巡防南局局員鍾偉臣二尹飭暫行看管質訊在案詎陳於前晚託稱往近處買物充　由看守者尾隨在後及至中途陳將看守人推跌已則從人叢中狂奔鼠竄而去當由地甲裘鎭立卽禀報鍾二尹奉飭四處廣緝未識能弋　　也○本邑南巿高昌廟十二圖一帶竊案頻聞雖經失主開單報局而破案者甚少局員魯介朋二尹查知其事爰傳捕役到局諭令每晚帶同夥役嚴行跴緝務獲解究前日捕役潘榮春在公濟堂後見賊竊取某姓所晾之衣當卽拘獲解入高昌廟巡防局中請究經局員魯二开提案研　之下判令笞責二百板具呈改過切結著地保驅出滬境不准逗遛 
[英界晚堂瑣案]  
　　陳仲連扭控妻子蔣氏不守婦道等情到廨翁剌史於前晚升堂提訊陳供紹興人年三十八歲向業報　行生　　氏爲室並未生育不料私與榮阿金通姦曾經小的撞見兩次因恐有關顔面故未聲張至五月廿八日氏忽與榮捲逃今始尋見扭案求究訊之氏供年廿九歲並不敢與榮有姦榮本與夫好　忽誣指同逃餘供支吾剌史得供以陳並未在姦所拘獲判著領回管束倘再不守婦道准卽　案重辦陳叩謝而退○彭少香扭控陸晉元圖賴借洋等情到廨亦經剌史訊問彭供向爲絲業光緒十四年曾代陸向潘姓處借洋一百元言　二分起息至今祗收利洋二元五角向索圖賴故情急扭案求追訊之陸供彭少香確與小的向潘姓借洋已有九年利息按月付楚兹因失業　來索取懇情以三折歸還彭不允將小的扭案求察剌史以兩造情借在先且均係生意中人毋肇訟端判著一併釋出自行理楚○捕送在途　閙之曹阿發黄阿四黄少山吳王王黄喬氏等至廨亦經剌史提訊之下　供年二十九歲父親於七歲時病故母親再醮於黄阿四兄弟少山　去小的由陳阿狗撫養至十一歲習業侍者嗣伊母許小的配女完婚母親從不往來至二十四歲成親寓居靜安寺地方前日小的探母忽被　阿四黄少山吳王王等將小的兇毆并奪去英洋十四元銀釧一副金戒一隻兹由捕房送案求究訊之黄喬氏供清和縣人今年五十一歲兒子阿榮係前夫所生小婦人於丈夫故後再醮於黄阿四爲妻前日兒子忽欲　取什物不允竟將氏毆打求騐究辦訊之黄供向爲小工度日阿　前日因　物不允將伊母兇毆小的與吳王王等相勸不敢帮兇求察刺史得供之下判著阿發給洋廿元與母養傷此外每年再貼洋十六元　養贍之費存案之首飾三件給阿發具領黄阿四等訊明無涉一併斥釋 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
