# 1892 - 31 - 4906748

 

Page 1

 
 
[新增正續刑案匯覽] [  圖畫集成局啓]  
　　刑案匯覽一書爲申韓家全科玉律學者苟揣摩有素則片言涙獄卽無難　起青汕近又增輯續編三編卞搜采愈多卷帙益富　　　　　厘主謂亟宜出而問世因倩本局排以新式鉛字用雲白連史紙印成准在今奉卽可告蔵如欲值定者計每部價洋六元可至申報舘帳房先　　　元掣取書票書成之日再付三元卽可　書一部若欲觀樣張則諸移玉至申報舘至出書後購取則當另定價值不能　是從廉矣此啓○○ 
[論俄人售印茶而奪美油之利○]  
　　天下之物産無窮有昔盛而今衰昔無而今有者故天下之利權不能爲一國所獨擅卽如鴉片一物爲鳩毒害人之物其禍最烈印度人植之販運至華華人暏之一年中漏巵幾至千百萬其利藪爲英人所獨踞而近時如荷蘭谷隱度量土田栽種罌粟以與英人爭利中國各省種者亦紛然而並起將見不必百年鴉片一物將布滿宇内其價必至於　賤利亦極微爭無可爭而後其害乃絶印度人先種亦必先止非獨人事如是亦天道然也木棉一種産自印度流　至中土已三百餘年衣被殊廣然而止供本國之用而已通商以後英人販運捆載以歸者最多及織成洋布仍轉售於中國以奪中國細民之利近日女紅之織布者漸見其稀土布之出日少而織絍之利微矣况美斷所産木棉價廉而物美英人多賴以轉輸昔年南北花旗爭戰之時木棉商販頗少英國機器之匠幾至停工廢業由此觀之英用中國之木棉少而用美國之木棉多矣鴉片木棉二物已如是推之他物何莫不然茶爲中國最大之利源歐洲各國幾於非華茶不嗜盛筵讌客以茶爲上品中國茶商恃其消流於外無不坐擁巨貲席豐　厚不請不轉瞬間華茶之利幾盡爲印度所奪矣印度之東有地名阿珊者北界西藏南界印度西界布丹東界緬甸向爲自主小國今其種茶之人所有之地二年之前有英畝九十五萬五千四百九十九畝較三年前多五百三十英畝較五年多三萬三千畝此未全種茶者也其已種茶之地有二十一萬六千六百七十六英畝其中十八萬八千畝爲已熟之地二萬八千三百四十七畝爲禾熟之地每畝出茶以中數計之約有三百八十六磅一千八百九十二年共出茶一萬二千七百六十七萬七千九百八十磅西人皆云茶利爲中國出口貨中大宗之一今竟爲他國所分印度種茶日廣獲利日漙茶亦日佳嗜中茶者日少嗜印茶者日多俄國商船向運火油於印者今由印運回之貨以茶爲大宗往往滿載而歸大獲其利蓋印茶之價較中茶旣賤印茶之味更較中茶爲足人人皆知而俄人又嗜茶成性通國皆然以故行銷印茶益廣然則自今以後俄人其將不購中茶乎曰是未必然惟是俄人今購中茶由陸路載運運難費重所經之路由京師而北越恰克圖等處穹廬在望蒙古之沙漠旣不易行峻嶺插天漠北之山峽復不易過豈若俄運印茶由印度洋而紅海而地中海而黑海以逹於俄不啻一葦可杭之便哉然至西伯里阿俄國鐵路一成則運載中茶更便而不第運茶之便也不更有大可慮者乎石油一種亦名火油蓋出自櫎泉焞精之所化也中國在四川有之而未知其用法可以代燃火之油中國之油以黄豆花生菜子爲大宗近年多用美國之火油各種油利漸爲所奪美國火油每年運至中華者不可勝數其利劵爲獨操然未可長恃也近日俄國裏海以東有地曰巴庫與土耳機交界日出火油八萬八千大桶前年曾經俄人採取重俄權二千五百萬坡每坡合英權三十六磅初開已得俄銀一百五十萬羅布此專指一泉言之也美國出火油雖多尚不能及其半祗以巴庫何無鐵路載運維艱故須造鐵路以逹於黑海有鐵路則運載便消流廣歐洲各國可盡用俄油以奪美油之利不獨在歐洲可與美國爭利并可運往美國以窒其利源若得販售至中國定可占利市三倍且所造東方之鐵路一成則俄國火油消流更廣人人可用其利爲更漙矣聞俄國之中礦産甚多大半全未開採日前俄京鑄錢局所收之金重英權萬八百磅盖得歐庫資克官庫者也在西伯里阿之東已産黄金重英權二百十六萬磅銀鉛銅礦尤多一旦所造鐵路告成礦中所出必倍於今日加以石煤石油更爲饒足　王取之不窮用之不竭者此皆爲日後富國之源近時俄人盡心於礦　不遺餘力地不愛寳搜其底藴豈有窮盡哉然則俄人售印茶則分我中茶之利俄礦出石油則又奪美油之利我中國於此不當整頓商務擴充利權藉以開源而節流也哉 
[皇州春色]  
　　會典館文移處收掌官倭恒額等謹禀爲禀聞事本館現又續纂得會典十卷請總裁中堂大人於十二月十五日到館閱書理合禀聞○欽差管理八溝稅務理藩院員外郎載作現届差滿經理藩院揀擇司員擬定正陪於十二月十三日帶領引見請更換八溝稅差一摺本日奉硃筆鈐出這管理八溝稅務著理藩院員外郎富隆阿去欽此○吏部爲咨行事文選司案呈本命議覆四川總督　題以四川補用道張華奎請補四川建昌上南兵備道員缺等因文議到部查四川建昌上南兵備道黄毓恩升授浙江按察使所遺建昌上南道係題調要缺應由該省揀員題補今請以分發四川留省補用道張華奎題補之處核與定例相符應請旨准其補授云十二月十四日奉旨張華奎依議補授四川建昌上南兵備道員缺餘依議欽此欽遵到部合卽黏抄原題咨行四川總督查照辦理○吏部爲知照事所有揀補户科給事中一缺本部於光緒十七年十二月十四日帶領引見相應知照貴院轉行知照監察御史胡俊章丁立瀛林燦垣余聨沅吳光奎何福堃徐兆豐趙時俊徐樹鈞林啓孟繼壎張嘉祿劉心源戴恩漙馮金鑑謝雋杭高爕曾謝希銓丁之栻陳懋侯王聨壁龎璽王傚劉溎文等於是日五鼓穿天青褂備帶補褂並佩帶荷包手巾赴西苑門外六項公所吏部公所内書到以便帶領引見幸勿遲悞因用印不及徑行白片○禮部爲知照事揀補本部科甲員外郎等缺於光緒十七年十二月十三日帶領引見本日奉旨禮部科甲員外郎員缺著聨榮補授題缺員外郎員缺著崇榮補授精膳司郎中員缺著何兆熊補授遞遺鑄印局員外郎員缺著趙賡麟補授遞遺儀制司主事員缺著郭曾炘補授期滿奏留郎中琦璋准其留部欽此十四日述旨本日奉旨是欽此欽遵到部相應知照上諭館○管理太常寺事務禮部尚書臣宗室崑岡等謹奏爲題請派遣事恭照光緒十八年正月初三日高宗純皇帝忌辰應行遣官恭詣裕陵讀文致祭謹案臣寺祀則内載應由陵上守護公等中題一遣一人就近恭往致察臣寺准宗人府送到守護公等銜名照繕題本進呈恭候欽遣一人俟命下之日再由臣寺知照届期恭住將事謹此題奏請旨光緒十七年十二月十三日奉旨遣奉恩輔國公麟嘉行禮欽此○兵部爲知照事職方司案呈本部具題議覆正白旗滿洲佐領玉格等應　革職處分均係公罪准其以紀錄二次抵銷光緒十七年十二月初十日奉旨 
 
 

Page 2

 
 
依議欽此欽遵到部合行抄黏知照正白旗滿洲都統查照○吏部爲傳知事所有揀派熱河辦事司員一缺前由貴院保送四品頂戴理藩院員外　承惠擬正花翎四品銜理藩院員外郎清祥擬陪今本部定於光緒十七年十二月十四日帶領引見爲此咨由貴院傳知該二員於是日五鼓穿天青褂備帶補褂並佩帶荷包手巾赴西苑門外六項公所吏部公所書到聽候排班帶領引見萬勿遲悞○去冬十二月十三日某旗步軍校率步甲二名領得餉銀三百餘兩乘車至東四牌樓五條胡同口内突有十數人各持利刃攔截搶刼步軍校奮力與拒鼻唇被利刃刺入砍落牙數枚步甲二人亦皆受刃傷車夫遮護銀箱手臂被傷頗重逾時盜恐官兵聞信追捕紛紛逃逸至餉銀雖聲稱竭力保護尚無所失然人盡帶傷是否失去非外人所能知也又新街口公用庫正黄旂領催某甲由旂署分餉回家手持銀匣莫吉格某乙肩負制錢隨後惟時尚未起更甫抵家門方在叩扉忽聆乙喊聲回視有二人各持利刃砍乙之臂錢卽墜落甲大呼有賊家中男女紛紛跑出則二人各取制錢十串奔往南去見有利刃不敢尾追將乙扶入視之臂上砍三刃不甚沈重然已血淋淋矣急報官騐明查緝迄今尚未弋獲○值年旂爲咨傳事光緒十七年年終應行承襲世爵世職人等左翼四旗計三十二排九十七名於十二月十六日帶領引見右翼四旗計十九排六十四員於十七日帶領引見相應咨傳八旗滿蒙漢各固山轉飭應行引見八員各帶弓張佩帶荷包手巾於是日五鼓赴西苑門外見本旗承辦人員先行報到同候點名帶領引見不准遲悞○浙江巡撫崧振青中丞差弁恭齎於潜所産天生野术六十四兩分盛黄綾匣外用黄箱包裝黏貼印花報明東華門舁入大内至總管内務府堂上役文交納經坐辦堂郎中騐明禀堂於翌晨進呈御覽存庫備用○新授欽天監左監副王司天左令青照右監副郭司天右令照奎均行諏吉光緒十七年十二月十六日午時上任先期經主簿廳分黏紅諭示仰闔署官生書吏及匠皂人等至期進署謁見○國子監算學照例應由欽天監堂官中不論旂漢奏派一人協理兹杜司天臺令春融出缺經國子監開繕欽天監堂銜名單請旨簡派去年十二月十六日奉硃筆圈出協理國子監算學事務著欽天監監正恩祿充補欽此○喀拉沁王入京請賑已列報章兹由户部撥銀三萬兩委順天府派員押送熱河交奎都統遴委妥員會同喀拉沁王妥將被擾蒙民逐一撫恤都統商諸喀邸擬委員迅卽採買米石解往散放俾蒙民得資餬口庶幾皇恩下逮實惠均霑並諭令合肥傳相由天津酌撥銀米各數萬委員解往熱河以備撫恤被擾民蒙人等妥爲分行散放毋任一人流離失所傳相已酌發銀米先爲解往說者謂熱屬教匪現已殄滅幾絶自宜妥籌善後而賑撫一事又善後中第一要策云 
[要案述聞]  
　　福建詔安縣吳大令與已革廣東饒平縣王大令互相禀揭一案經欽派閩浙將軍希軍憲訊問業將兩造人証提解到案兹聞此案祿起因詔安縣鄕民某甲與隣村某乙械鬥多年至光緒十四年間甲將乙村人數十名擄去勒贖後竟殺斃十八名乙鄕據情控告曾經邑令拿獲要犯某丙等到案　經矇准保　之鄕歴控上憲衙門奉准提案審辦汀漳龍道劉觀察卽札漳州府侯太守勒令詔安縣吳大令拿獲某丙等解案訊辦丙家擁巨資潛匿廣東饒平縣革鄕中某丁家丁亦係鄕中豪富吳大令購覓眼綫知其避匿所在卽禀明本管道府會同擢勝營朱哨官帶勇前往圍捕并知會饒平縣王大令同往擒奪詎該鄕丁姓胆敢糾衆拒捕詔安縣門丁差役多被損傷丙幸逍遥法外無如之何吳大令因據情禀明上司而饒平縣王大令以詔安縣令并未知會拿辦禀明上憲各執一詞兩不相下時經閩粤督憲派員查辦並經惠潮嘉道許觀察興泉永道吳觀察親提訊聞尚未斷結入告九重奉准欽派希軍憲訊商軍憲卽委張太守傳承審已審數堂王吳二大令仍各執一詞嗣經案内各人証供証明晰軍憲又親提覆訊始得定讞聞已拜章入告矣至案内細情及供詞如何因關防甚嚴一時難以盡悉姑登其大略如此 
[從優保奬]  
　　教案疉出辦理爲難福安縣拆毁救堂一案釀成民變相持數年後經張大令翥秉公辦理教民與轄民始相安無事被拆教堂重新建造輿論翕然上憲以大令辦事勤能飛章薦剡保俟補缺後以同知直隸州陞用更有總辦通商總局糧道陳觀察提調聶太守元龍委員張大令鴻書文案鈕參軍承藩亦以襄辦是舉從優保奬云 
[八閩新語]  
　　署泉州明太守勝奉札調署福州府於去臘到省禀見上游擇吉十八日接印視事○福州每届年終有一種無賴之徒在三又路口攫取過客物件以及婦女簪珥貽害閭閻殊可痛恨去臘有林二者年約三十許胆敢在大橋頭一帶攫取路人物件一日有大脚婦正在街上經過林突從背後將銀簪一根强奪而去其行如飛婦厲聲喊救幸南臺保甲局派有勇丁四處巡查見此情形立卽追赶將林擒獲解送局中委員平星丞司馬提訊之下喝責數百板荷以巨枷示衆此風爲之稍戢○南街宮巷口某香店門口有某甲排列茶桌以供過客憇息有某乙以售舊衣爲生集其同類將退衣若干擬在此處排列甲以佔其地步彼此鬥口幾欲以老拳從事幸經地保出場排解始免平地生波此疆彼界各安本業云○永福人某甲家頗小康因貪回車息將所積銀錢借與某乙乙向操木業去冬因生理不佳未能清還債項甲探知乙運木到省强行扣留抵償欠欵乙亦不肯相下聞已涉訟公庭矣○花會之害人夫人而知之去臘有陳止實鄭清漣等匿跡深山設廠掛巴經地方官親往拿獲訊明定罪先將該犯鎖墩發在鼓僂前獅子樓府衙前示衆又聞西門外大妙山尚有匪徒設廠掛巴卞制軍立飭某統帶率勇往捕該匪胆敢糾衆拒捕勇丁多有受傷者聞已禀明制軍懲當再派兵勇多名擒此么魔顯昭炯戒也○城隍街有阿政者平日專以窩娼爲生近因保中局查拿嚴密工娼紛紛散去麗文坊射圃里等處亦爲藏嬌之藪去臘省督中協營兵前來查拿將土娼交與地保看管未知以後作何了結○侯官縣屬某鄕民掛欠錢糧久未完納李大令批飭差役下鄕催索該差等藉票逞横需索百端鄕民無以滿其慾壑遂羣起而毆之差役中之强有力者相與飛步奔逃惟一年老者瞠乎在後致受損傷回著赴語於大令之前大令喝曰爾等當差人出外辦公何人敢打總由爾等勒索錢文以致激　衆怒耳該差供稱小的到伊家時伊稱不是伊欠糧又無酒飯接應小的　饑不能支持閙了數聲伊竟喚集數十人來打小的等三人年輕跑得快獨小的年紀大不能走被其打傷乞大老爺明察大令騐得果有木　傷一處塡單附卷後卽著退下候查明再核并諭以嗣後爾等出外辦公務須謹愼倘在外勒索分文本縣從重治罪斷不稍貸站堂差役林立爲之毛髮悚然 
[示期府試]  
　　松江府恩太守示期於正月二十日取齊華奉婁金上南青七縣文童二十二日開籌其紅諭早於去臘頒發濟濟多土摩厲以須想風簷寸晷中定有一番鏖戰矣 
[松郡迎春]  
　　本月初六日爲立春令節華亭縣吳邑尊婁縣張邑尊均於八點鐘時用全副執事乘坐八人顯　出東門行迎春禮府華婁三學廣文並經知兩二尹水利廳華婁兩捕廉皆乘肩輿以從從班行禮至申牌時分官復齊集府轅向芒神行三跪九叩禮禮華諸員次弟手執楊枝各向肯牛一鞭而散　之打春是役也恩太守因先期署省賀年故未嘗與其事云 
[鐵甕江聲]  
　　江流挾沙而行朝潮夕汐所過輒淤日積日梁惟恃冬令挑濬之一法鎭江由江入河大口尤易淤墊歲必一濬總俟水涸之時其經費向有專欵動支非若城河之歲起例捐　去臘雇集民天逐叚挑濬所幸天氣晴和役夫無僵仆之苦所濬較往歲殆深數倍此後當不易淤塞矣○蝻子遍地皆是非臘雪不足以滅之去冬雨雪稀少官憲設璮祈禱王誠感格嘉十廿六七兩日鎭地得小雨寸許王大　懼來歲飛蝗成災早已出示令農民挖取遺孽給價收買臘底天氣　　　子隨　氣上升沿山尚陽之處每蓄晴日烘蒸徧地　　然動諦　之盖日蛻 
 
 

Page 3

 
 
而成形矣然得暖日以生者旋遇嚴霜而死此亦彼蒼殄滅之一道也然遽謂靡有孑遺則恐未必耳○祀灶前一夕三更時城内第一樓街失慎沿燒七八家就中余姓草屋一椽得以倖免余固佫所謂走陰差者因呼乳名遂稱之謂余家雙兒每有患病之家具楮燭往求檢查前生因果厚賂之使代懴悔余因得厚利愚民受其蠱惑不自今始此次幸免於厄更羣然信爲神鬼式憑暗中呵護且津津焉樂道其事抑何可笑之甚耶 
[皖上官塲雜紀]  
　　管帶攔江磯山字右營朱少雲遊戎現奉沈仲帥調省另有差委所遺管帶一差札飭現帶五河水帥沈秀川遊其接辦遞遺五河水師差以現帶皖北强字營張遊戎接管遞遺强字營差以前帶撫標練軍右營李海臣副戎接管○去冬亢晴日久雨雪甚稀農家者流皆恐春苗有礙府縣官設壇祈禱依然未見神霙阿嘯山方伯嵩書農廉訪李篁仙觀察親在城隍龍王二廟親自虔求未識膝六君能稅駕乎○本任安慶府聨仙蘅太守引見回省曾記報章兹奉藩憲飭回本任署安慶府王子範太守亦飭回太平府任聨太守遂諏吉去冬十二月廿八日接篆王太守交卸後須在省度歲俟新春始履新供職 
[總巡禁賭]  
　　前日帮辦上海城廂内外總巡朱森庭明府飭傳各處地保地甲齊集公館諭以初五已過凡有賭博立卽禀候拘拿初六晚起本委每夜出外巡查設有賭塲爾等匿不禀報者併干究治各保甲均唯唯遵諭而退 
[火警詳述]  
　　前日下午三點鐘時英租界大馬路東首戒酒會堂内之房間煤爐火太旺延燒護壁板烟霧迷漫已將冐穿立卽報知捕房鳴鐘及英法美洋龍畢集已由捕房之樂龍並取自來水撲滅祗焚壞板壁而已諸洋龍起水以息餘火然後遄返 
[滬上官塲紀事]  
　　前晚十二點鐘時江海關道聶觀察排導出在東門至大碼頭登官舫用小火輪船帶赴蘇垣賀各大憲新禧○松江府恩詩農太守赴蘇垣賀歲昨日乘官舫順道來申小泊觀音閣碼頭印委各員均往迎迓俄而太守乘輿赴道轅賀歲 
[三訊會匪]  
　　再訊會匪已登昨報前日午後督憲委員余司馬趙明府至上海縣署會同袁大令提會匪王金龍研訊王初仍又古以對司馬喝跪大練並上挺棍良久依舊游移司馬令掌頰二百十猶無確供大令一再開導謂爾若從直供明本縣當收爾爲捕役在案下効力贖罪現在須將何人爲首何人出銀閙教與私販軍火通同一氣抑各分黨類王始供稱小的於光緒十三年入會會中人分住各處惟陳啓懷坐守燕湖已正法之陳金龍駐札江蘇省會小的在會中供奔走之役爲首者一爲張大人一爲李少爺所用之銀亦李少爺所出私販軍火與閙　係一黨之人當閙教之前會中大頭目曾鳴高曾與人商議小的均是實供叩求明察盤詰再四矢口不移遂飭仍還禁所聽候覆訊 
[控請押遷]  
　　昨日亭午袁大令拜客回署有奚洪春者在大堂攔輿遞詞訴構小的係本邑人家在廿三保二圖務農爲業父　　千於咸豐年價買朱姓田二畆有奇當時已將改爲奚姓户名邇來朱不問情由將棺木七具抛放田中理說再四置之不睬無奈來案喊控不准有遷大令著退去聽候查核 
[借錢攫物]  
　　曹茂春向在浦東二十五圖開設小茶肆其甥某甲不務正業甘入下流客臘之杪向曹稱貸曹不允給遂攫取条肆中諸物寄存地保金子卿家曹向甲興問罪師甲一味蠻横遂於新正某日投訴爛泥渡巡防局局員魯二尹傳金到案申斥數言令其赶緊調處　　不遵諭非但不將諸物理還且復匿不見面至昨日曹復投局禀追 
[及溺堪憐]  
　　某甲家在小南門外廿三鋪前晚角事回家行至小普陀浜失足墮河無人赴救以致爻占滅　畢命水中至次晨由屍親到來備棺收殮 
[請辦舟子]  
　　韶景方新各洋行辦事人循例請假數天趁此良辰美景得以游目騁懷日前有法蘭西銀行寫字西人乘坐游船由蘇州河一路向西而行篇覽鄕景意甚得也游興旣闌始命返棹該西人以禮拜五銀行開門辦事不可不到卽囑　程前進適是日寒風撲西河　堅凍舟不得前該西人心急如焚定欲舟子登岸拉縴而舟子不受約束紛紛逃逸老大不得已星夜來申添雇舟子竭力撑駕始能尅斯來申該西人以舟子畏難逃逸深堪痛恨立卽繕函至法捕房請將該舟子提案懲責以儆將來 
[英界公堂瑣案]  
　　包探唐寳榮禀稱王阿福在虹口張錫珍新衣店攫取絨衫一件當塲追獲拉送捕房小的查得王是廣東人流落滬江並無親友王供稱小的情願回籍宋二尹判令枷號三日發頭門示衆期滿交捕房押至輪船勒令回籍贓存捕房給還失主○包探江阿三禀稱張阿榮等在某茶館閙事　至捕房查得俱是木匠因傳才寳與樂嗣寍之姪爭執起釁張立德插身多事爲傳出罪謂樂與姪同在沙遜洋　土船上當木匠作頭將樂尋到勒令交出其姪向之服禮樂不服卽被扭毆失物俞小桂確亦在塲然未逞兇今特一併送案周殷鶴供稱在虹口茶館伊等先後到來愈聚愈多共有數十人漸至打架不休無奈報捕查失水烟袋七枝值洋四元二角茶錢二百餘文亦無著落樂投案遞禀聲稱浙江定海廳人在老沙遜洋行土船上當木匠作頭已十有餘年安分度日初四夜與友人在望月樓啜茶俞等突　毆擊攫去銀表一枚銀練一條金錢一枚小毡帽一頂小的身亦受傷詢問被毆之由據云姪子與傳有隙俞出頭行兇及報捕拘人尚敢拒捕後添喚他捕始拿獲傳等五人俞及混名啞子者在逃未獲伊等二人是虹口著名流氓實爲地方之害俞供稱小的係寍波人伊等在茶館閙事小的見彼此均是木工原思解勸不料樂竟誣及小的無奈自行投案傳及二張朱善生同供稱小的等皆寍波人以後不敢閙事矣張立仁供詞支吾宋二尹謂聚衆打架本爲可惡判將立德阿榮各押半月立仁尚敢强辨笞責一百板與朱各押一禮拜槪行交保傳罰洋四元償茶館失物樂旣爲木匠工頭理合約束工人著同俞具結安守本分失物著捕房查理○包探唐寳榮江阿三同禀稱車夫陳大興卽陳子烆等打架閙事小的查得陳前曾犯事遞解回籍是以一併拘案何正方供稱小的係通州人在治下開車寓本月初四日陳等到來言訪知小的生日糾集三四十人聨名開單送禮小的以並不做壽再三推辭伊等定欲小的收受小的所受祗值錢五六百文之物後皆欲小的設筵欵待并言如不備正席須折席洋二十元藉此滋閙不休無奈報捕拘獲陳等八人餘均逃散今蒙送案請卽究懲陳及張俊田朱金華叚少堂瞿春發叚長根毛大郎陳阿二同供稱小的等皆如皋縣人當車夫度日與何同鄕故送禮賀壽不敢勒索折席洋銀宋二尹謂爾雖無滋詐實據究屬多事著將陳管押半月期滿遞解回籍張等各押五日然後交保如再滋事定干重辦○包探徐雲湘禀稱許芝謙報失皮馬褂一件小的在某押店查見原贓據押店夥言許之學徒張子山往押問張言廚夫吳春郎囑伊往押因將各人一併送案許訴稱失去馬褂後原知吳囑張往押不知究竟如何請爲訊究吳供稱小的係崇明人曾在許店治庖從未有皮褂交張往押實被冤誣小的身畔有洋一元三角係歴來積存張執定前詞宋二尹以此案情有可疑姑飭將吳暫行管押洋銀暫存張所尚幼稚交許帶回盤問一面飭捕房細查馬褂發還押鋪著許自行取贖○包探張九意禀稱黄生福曾在某輪船當火夫早經辭歇然猶時至船上走動一日乘間竊取朱弨明之衣服當塲阻獲人贓交捕送案朱投案請准領贓黄供稱小的係寍波人只求恩宥宋二尹判令笞責一百板押令回籍贓給失主領去 
[法界公堂瑣案]  
　　昨爲法公廨新正第一次訊案之期捕房預將新舊各案傳集人証於九點三刻鐘解至公廨至十點鐘代理讞員朱森庭明府及繙譯官魯鼐安君次第蒞止當卽開堂會審所有各案臚列如左新閘地方木棉公司經理西人伊麽田投案操華語禀稱公司内 
 
 

Page 4

 
 
於去年失竊子花三担花衣四担閙鐘一架並工匠所穿衣服查無影響嗣被捕役魏德拿獲行竊小東門外源來客棧物件之王亨榮岑金注等兩人送交新閘巡防局訊究查出閙鐘押劵求請究追明府訊問之下王岑兩人供稱鐘由江北人阿九所竊明府謂押票現在無庸推諉王亨榮供閙鐘確係小的所竊惟棉花等物小的實未竊得明府研訊再三兩人抵賴如前明府著押候核示○小東門外正興洋貨店夥王銀泉徐方臣投案訴稱去臘二十八日本街失愼時有數人前來搶火被搶去衣服一包在後查到此衣被捕役夥李春有等奪下向領時已少衣五件今將李送案請訊明府請問之餘李供稱小的在捕役夥阿五名下帮同辦案去歲法界失愼阿五命小的等同在橋畔彈壓見有搶火之人掮衣一包被阿五攔下留放阿五家以便失主認領後有該洋貨店人來領據稱失去衣五件致被來案誣告明府謂阿九旣是捕役夥著捕役明日將阿九送案再行核奪○包探王榮培禀稱陳裕昌在吉祥街擺設賭攤因賭起釁將賭客陳阿福打傷迄今陳阿福傷已療痊將行兇之陳裕昌送案請辦明府詰訊之下陳裕昌供稱不敢行兇尚求寛宥明府謂姑念時在新年從寛辦理判押捕房七日○捕房侍者王萬生控同事張長林竊取馬甲一件送案請追張長林供馬甲已在榮興押店押錢七百文因質票業已失去無從贖還明府著張長林贖還馬甲管押捕房三日以示薄懲○包　王榮培禀稱跑灘賊李國友等前因行竊輪船搭客物件經公堂懲辦至去年底釋放詎料李賊星照命出外後仍蹈前轍行竊大通輪船搭客鞋籃等物前日將伊羽黨錢阿六拿獲供出由李等同竊故將李國友及周阿巧等拿案請究明府訊究之下李國友等均推諉不承明府謂犯竊有案不必抵賴判笞責二百板枷號一個月示衆○仁美號主馮鑑甫虧欠閉逃一切情形屢述去臘報章昨晨原告曲振川荆子卿王蘭亭陳裕安等四人投案禀追捕房中將馮鑑甫之妻馮童氏解案候訊該氏之弟童子裕投案訴稱姊夫馮鑑甫不知去向明府謂曲等曰馮雖逃匿伊號生財因房租甚目未便久延限於禮拜一先行拍賣曲等應允明府又曰馮童氏管押捕房終非了局不妨暫交的實保人著其尋交馮鑑甫到案曲振川等均稱馮鑑甫逃匿其妻必然知情不可輕釋馮童氏向各原告連連叩首明府謂該氏曰爾若不將丈夫交出除公堂比究外尚須送縣重辦飭將馮童氏還押○匯興桂圓棧夥張子善施守魁等投案訴稱自去秋開棧至年終共做生意計銀五千兩之譜結算之下失去桂圓八百餘斤今春查點又失二百餘斤前日清晨學徒起身見棧門已洞開棧司已出外守候良久見出店方裕東方　子等接踵而回顯見通同舞弊故將兩方送案請究明府謂棧中斷不止此兩人經管著將兩方押候查明核辦○仁和祥桕油行葉維生控周喜泉積欠往來銀二百四十七兩八錢年底避匿不面今春在途遇見扭案請道主來簿子呈鑒明府詰問之下周稱小的向福記洋行承攬金陵輪船生意此銀已付與洋行爲輪船入塢尚未修竣以致躭延迄今問爾曾否收用葉之銀兩供稱此銀葉許我合夥作本明府謂合夥必有議單供稱並無議單謂往來有帳均係陸續支欠無庸强辯著押候交保限三日理還銀洋○金榮炳禀追陳錦芳所欠舊欵銀二百餘兩當據陳錦芳稱奉諭之下去歲底已付洋銀二十元其餘　求寛限料理明府着限五日理處禀覆○吳熙良前控徐子章欠銀一案曾詳去臘報章昨晨吳又投案禀追捕房着保將徐交案徐稱銀係陳芳山所欠且有楊雨亭等亦曾欠銀明府著仍交原保候提陳到案於禮拜二再核○和昌竹布店主虧欠逃閉經收租人傳春山禀明公堂限期拍賣已列前報昨日傳復投案禀稱限期雲届請派捕督同拍賣明府允如所請着於禮拜一拍賣 
[徐園棋會]  
　　今日爲徐園棋會之期圍棋象戲各爭勝負競奪錦標占先著者可得彩花請看本報後幅告白便知想擅橘中之秘者當不乏乘興而往也 
[補註]  
　　昨日本報附張所登諸大善士各寳號舊歲十二月分經收月捐並附安懷施藥洋布捐　文捐棉衣等項清單係上海鐵馬路廣益善堂送來末行漏書堂名合補於此 
[孝善慈祥]  
　　謹啓者敝堂接奉陳永福大善士爲其太夫人服符病愈完愿祈保康健平安樂助熱河賑洋二百元又奉黄佐卿大善士喜添文孫特將湯餅筵資洋一百元移助敝堂施醫施粥各五十元烏私反哺憑將錫類推恩燕翼貽謀并爲諸君種福行見萱華百歲門楣騰福壽之歡瓜瓞千祥頭角兆崢嵘之器勿藥有喜方興未艾謹登報牘用誌欽遲[  上海六馬路仁濟善堂籌賑公所施善昌等謹啓]  
 
 
 

Page 5

 
 
[上洋詹誠德堂直言佈告]  
鎗上戒烟三香膏予所獨自製之秘方也先創之於粤東迨光緒九年分店於上海則登各日報天下人人所共見共聞非空中樓閣可比者也此膏乃戒烟第一之妙藥不知費了幾多年心血精益求精方能成效不料有無恥棍徒紛紛冒效三香膏之名借孔方之力神通廣大以僞藥欺騙鄉愚人貪其價亷往購受其害者不知凡幾最可笑者英大馬路西有大書特書某大人先生賞賜匾額噫嘻欺誰耶然賞匾額豈容易言哉必須眞有益惠於人方可至此人旣賞之匾額必係金漆輝皇用鼓吹衣冠恭送躬身懸掛人人見也方爲體面豈大人先生不暇親送要該店自懸耶且所有之匾額或係用紅洋布書戒烟捷徑四字或係紙裱成法良意美等字匾有十餘張之多豈送匾之人吝惜區區數金以紙或布代之耶其中情形不言可知也該店登報之圖則係大厦高樓實一小破屋耳又云三香膏内用龍涎枷楠玉桂甘草製成不知三香百兩用龍涎枷楠玉桂各一兩需價已百元餘藥則不必論若日售去三香百兩日需减價利人數拾金不知其備多少資本以减價利人也料其龍涎枷楠二物是黄是白亦不知也又云所用之藥本草所載試問三香方亦本草所載耶假加庸醫藥殺人其所用之藥無一不載於本草綱目中何其藥殺人也乃不知君臣之配用之之法只顧見利不顧人之死活有客問於予曰近來别家三香每兩價僅數角你店何不效之予曰一分行情一分貨予雖欲减價利人奈無百萬之家資以濟人又不可减去貴味有損招牌聲名而貴客買便宜三香用之不靈定必仍至本堂來買的此則謂因小而失大於本堂生意分毫不損不過買客多破費些錢財而已○詹製三香戒烟膏每兩二千五百六十文貨眞價實尙無折扣　上洋中和里内詹誠德堂啓 
[丹桂茶園]  
新正月初九日演 
大賜福　渭水河　下河東　絮閣驚變　覇王莊　破洪洲　二進宫　玉簪記　借東風　天門陣 
新正月初九夜演 
財源福湊　破彩石磯　駡打嚴嵩　大四杰村　全本翠屏山連演石十回　重南聽琴　軿園會前　服毒　後遊街　本傳刁五世同居 
[三雅園]  
新正月初九日演 
正本七賢眷 
新正月初九夜演 
成套定國留香武王發靚威首本 
[和春茶園]  
新正月初九日演 
大賜福　金水橋　烏龍院　前後本割髮代首　浣花溪　巧拿一枝　蘭五彩玉 
新正月初九夜演 
富貴長春　天水關　八大鎚　諸仙鎭　四搖會　惡虎村　奇雙會　駡閻羅　洞房戲佛 
[天仙茶園]  
新正月初九日演 
義記洋行上下全包 
富貴長春　打金枝　打龍袍　下河東　烏龍院　四杰村　取城都　唱山歌　御龍封官 
新天月初九夜演 
定情賜盒　桑園寄子　滾板殺女　日鎖五龍　錯刺巴結　巴駱客和　說親回話　頭等名角汪桂芬准演節義　亷明拾畫呌畫金　圑圓 
[天福茶園]  
新正月初九日演 
惡虎莊　佘塘關　遊龍戲鳳　法門寺　翠鳳樓　賣胭脂　回荆州　金山寺　雙珠鳳 
新正月初九夜演 
金蘭會　燒王佐　滾釘板　九更天　巧洞房　捉放曹　四泗洲　三世修　白馬坡　斬顔良　粉粧樓　鷄爪山　金榜樂 
[静安寺申園内醉春居]  
新正月初九日准演 
解珠寳　駡曹　天門陣　探寒窰　全本西廂記　文昭關　虹霓關　蕩湖船　魚家樂 
[徐園]  
初九日下千棋會敬賀彩花兩座 
醉仙春 
特定名班連演十八日爲止 
逢忌辰天雨停演 
[拍賣]  
今日在棋盤街中拍賣吕宋票店生財大玻璃橱檯椅床錫器什物等如合意者面拍隨帶現銀當日出淸此佈裕記代啓 
[和春茶園]  
本園新軿聊齋志異黃梁夢此戲非比尋常深妙非凡爲此預請眞正洋廣巧匠於去秋開工迤今仿紮綢絹華洋各式樓臺諸鳥百獸燈彩刻卽工竣擇吉起演接連三本至期務請諸君賞鑒是幸預此佈聞園主謹啓 
[拍賣車糖]  
本行准於每逢禮拜一四早十點鐘在本行不限價拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍此佈老太古帳房啓 
[禮拜一拍賣]  
茲於初十日二點鐘在　　拍賣俄羅嘶煤油二千五百箱貴客欲　者請至小行面拍可也此致　壳件行啓 
[禮拜一拍賣准於初十日兩點鐘在本行拍賣信和三磅六八英鷄紅標等稍有漬破公平人鎗三Ｄ細布雙洋細雙旗市布雙小人牛頭英牌ＢＢ原布鷄牌斜紋天福獅象紅洋棉呢順利千里鏡美人紅元素羽布泰隆人獅市布義源Ｇ字市布義記洋房元藏哈赖喇印度十六絞天主堂百鳥棉紗餘貨不計此佈　瑞和行啓 
[禮拜一拍賣]  
啓者於初十日二點半鐘在本行拍賣稍有水漬品綠品黃自鳴鐘表　毯各種紅酒舍利反德温爲四格及外國書籍等貨此佈倍發洋行啓 
[禮拜二拍賣十一日十點半鐘拍賣十一磅十磅藍龍十一磅輪船市布八四藍龍輪船人馬藍大龍輪船人馬藍大英七磅藍龍輪船原布二六二四銀龍輪船人馬藍大英八四七四頭二三號金福標布等貨此佈　老太古啓 
[保康保險公司聲明]  
本公司蒙各寶號賜顧所有一切保費銀兩均請送來本公司帳房給還收到回單爲憑倘有私交各件或扣抵私帳與本公司無涉其保費仍向該號追討 
[禮拜二拍賣]  
十一日兩點鐘拍賣和大雙工龍牌魚牌色小呢魚牌色羽毛等貨此佈公平行啓 
[禮拜三拍賣]  
准於十二日十一點鐘在本行拍賣鋼電絲七百担鉛電絲百餘担紫銅絲數十担舊銅舊鐵火爐零星什物不計其貨在吳淞電線棧各寳號如合意者預往該處看明屆期至本行面拍可也此佈　寳源洋行啓在四馬路外灘旗昌房子便是 
[聲明拍賣]  
王先生鑒昨前在上海牛棚所牽牛大小三隻驢子三只及零星器具均存敝處的限至正月十一日若不將原價找淸定行登報拍賣倘仍不敷照數究追如數日内牛驢不測亦算你帳預早通知以免後論 
[尋人]  
茲有山西太谷縣苗義隆之子名元弟現年三十三歲於光緒六年貿易江北因小嫌怨去如黄鶴曾當多方探訊踪跡毫無渠父念子甚切憂疾而忘家惟孀母弱媳日每倚門垂泣幾不欲生爲此奉懇　四方君子若得其人之處如能親送上海北市復來棧者酧洋廿元報信者亦要重謝務要確實决不食言爲此切告苗丕蔚謹啓 
[禮拜四拍賣]  
啓者禮拜四卽元月十三日十點半鐘拍賣路燈船牌九老羽毛人鎗九老小呢　嗶嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科紅三元紅送子紅三多藍彩人鎗藍三元藍四美藍人鎗洋房雙人七磅藍三元藍四美藍人鎗六磅雙人採蓮圖原布八磅彩三元花邊藍獅七磅紅三元紅彩人鎗花邊藍獅藍三元挺市洋標八磅雙松鼠細斜紋十五磅老人頭十四磅老人頭雲獅粗布十二磅人鎗九獅細布十四磅老人頭人鎗十五磅跑鹿斜紋紅金星白三元七十二線紅二美紅五星紅雙路燈六十四線烏金三元藍雙路燈藍房洋光毛市漂布等貨特此佈聞元月初九日元芳洋行啓 
[尋眞珠花啓]  
本月初四午後乘馬車遊歴愚園與人口角爭閙至失眞珠邊花一枝並帽嵌眞珠等件如有君子拾得乞送尙仁里金佩林家决當從優酬謝]  
 
 
] 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十七年十二月十九日京報全錄]  
　　宮門抄○諭旨一道錄前○發抄硃批四道○皖撫沈奏京控原告始終狡執堅不承招循例叙具衆証情狀摺○江撫德奏委署知府片○河督許奏請奬勵片○又奏請改奬片○將軍長奏請開復防禦革職處分勅部照例議片○十二月十九日兵部太常寺太僕寺值日○禮王謝紀綠恩○恩公李端遇名假滿請安○壽蔭謝授太常寺卿恩○四川布政使龔照瑗請訓○浙江總兵曹正興請訓○麟書續假二十日○克公汪鳴鑾各請假十日○英侯請假五日○召見軍機龔照瑗曹正興金保泰○發抄裕寛奏歸德鎭左營遊擊定保補衛輝營叅將奉硃批兵部議奏欽此○又儘先遊擊劉成功補光州營　擊奉硃批兵部議奏欽此○劉秉璋奏請將操守平常之候補通判季壽昌等降補革留奉硃批著照所請該部知道欽此○許振　奏請將嗜利無耻之沛縣主簿崔克明革職奉硃批著照所請該部知道欽此○○安徽巡撫臣沈秉成跪奏爲京控原告始終狡執堅不承招循例叙具衆証情狀恭摺奏請仰祈聖鑒事竊照定遠縣民人盛錫振京控李鰲强姦伊妻胡氏不從羞忿服毒身死等情一案經都察院訊供咨解來安審辦卽經前撫臣陳彛行司委提人卷至省發委安慶府研訊盛錫振供詞狡執要証盛桂芳等迭次行提未到詳咨展限一面委員前往催提並據該户族文生盛相新等呈明盛胡氏實因與李鰲通姦敗露羞愧自盡盛錫振砌請誣控等情訊取供結聲明盛桂芳等逃荒外出存亡未卜禀司飭府提集人証隔别環質李鰲供與盛相新等所供相同質之盛錫振先則一味狡展堅不承招繼而　屈詞窮惟求提証抵質反復究詰各供如前當將訊供緣由詳批確審據報被告李鰲在堅患病提禁取保病故飭委署懷寗縣知縣吳雲濤騐訊保人並無凌虐情弊繪取圖結詳批核入正案擬辦兹據安慶府知府聨元以衆供確鑿該原告始終狡執意圖拖累詳叙衆証情狀援例擬議解由臬司嵩崑勘訊轉詳請奏前來臣龔提研訊緣盛錫振籍隸定遠縣手藝營生與在保病故之李鰲鄰居素識時相往來其妻盛胡氏習見不避光緒十三年不記月日李鰲前赴盛錫振家閒坐適盛錫振外出傭工其子盛鶴仔在外玩耍李鰲乘間向盛胡氏調戲成姦後非一次並未給過錢物盛錫振先不知情十四年四月初六日盛胡氏因姦懷孕産生一女因此外人紛紛談論鄰族週知十五日盛錫振回歸向盛胡氏盤出姦情將女溺斃並將盛胡氏責駡經同居之楊宗明楊何氏聞聲前往解勸盛錫振旋仍出外傭工盛胡氏自知醜聲外傷無顔見人兩次懸樑自縊均經其子鶴仔撞見喊同楊宗明解救得生李鰲聞知潛往探問盛胡氏告知前情並以事已敗露難以存活之言向李鰲哭訴李鰲用言勸慰而散詎盛胡氏羞愧莫釋於是月二十六日潛服烟土自盡又經鶴仔喊告族鄰盛桂芳書用藥灌救無效旋卽殞命報知盛錫振赶回因無錢收殮商允地保孫玉芳分向鄰族人等募　殮埋五月初一日盛錫振忽以强姦逼命等詞赴縣呈控該前縣忠明提訊盛錫振供無証據飭傳保鄰質審供甚參差盛錫振卽以前情先後赴鳳楊府鳳潁道衙門具控均經駁斥未隹該民人心懷不甘起意京控仍照原控情節並添砌差保得賄朦弊各情央過路不識姓名測字人做就呈詞携子進京赴都察院衙門越控訊供取結咨解回安前撫臣行司委提人卷至省飭傳李鰲因病取保病故委騐詳批核入正案擬辦兹據安慶府詳由臬司勘轉到臣親提研鞫衆供僉同伏思審斷全憑証佐讞獄務貴精詳盛胡氏因與李鰲通姦懷孕産生一女經盛錫振查知盤出姦情將女溺斃並將盛胡氏責打其兩次輕生有鄰佑楊宗明等解救可証迨李鰲聞知潛往探問又有該氏向其哭訴告以不能存活之言可憑及至毒發斃命復有該族隣地保人等在塲目擊可據其爲因姦敗露羞愧自盡情節顯然乃反復究詰該原告盛錫振一味固執未肯實供詰以李鰲强姦伊妻斃命有何証據則又理屈詞窮不能指實惟求提証抵質該原告明知要証到案無期堅請傳案質審希圖藉詞延宕實爲刁健之尤案經迭次嚴訊衆供確鑿且取有該户族盛相新等切實供結未便因要証未到懸案莫結轉得遂其拖累之計查例載强姦未成本婦羞忿自盡者擬絞監候又和女之案姦婦因姦情敗露羞愧自盡者姦夫杖一百徒三年又律載誣輕爲重至死罪未决者杖一百流三千里又名例載審辦案件其有實在刁健堅不承招者該犯徒罪以上仍叙衆証情狀奏請定奪各等語此案盛錫振因其妻盛胡氏與李鰲通姦産生一女旋經查知將女溺斃致該氏羞愧莫釋服毒自盡已據李鰲供認不諱按例李鰲罪應滿徒盛錫振揑以强姦逼命重情赴京控告如果所控屬實李鰲罪應繯首今訊係虚誣自應照律反坐盛錫振應如該府司所擬除故殺姦生之女及越訴各輕罪不議外合依誣輕爲重至死罪未决者杖一百流三千里律擬杖一百流三千里事犯在光緒十五年三月十六日恭逢恩詔以前核其情罪不在不准援免之列應請准予援免後再有犯加一等治罪惟該原告始終狡執堅不承招是其自知情虚意圖延訟滋累已可槪見第衆供旣經確鑿案情似無疑義相應援例奏明請　旨定奪李鰲與盛胡氏通姦致釀成人命罪應擬徒業已在保病故應與訊無凌虐之保人及訊無賄弊之差保人等均毋庸議做詞之不識姓名測字人請免查提屍棺飭埋無干省釋未到人證免提省累除供招圖結咨部查核外謹恭摺具陳伏乞皇上聖鑒幾勅部議覆施行謹奏奉硃批刑部議奏欽此○○德馨片再署九江府知府鮑孝光病故所遺該府印務應卽遴員接署查有請補斯缺尚未奉到部覆之新授南昌府遺缺知府崇俊老成穩練堪以先行署理據布政使方汝翼會同按察使福裕具祥前來余檄飭遵照外謹會同兩江總督臣劉坤一附片陳明伏乞聖鑒謹奏奉硃批吏部知道欽此○○許振褘片再查禮部郎中詹鴻謨前以員外郎隨督辦鄭工禮部尚書臣李鴻藻來豫襄辦河工該員往來兩壩催　工料閱時甚久備極艱辛迨大工合龍經前河臣吳大徵前撫臣倪文蔚附片保請以道員交軍機處請旨簡放吏部核與章程不符兩次議駁行令另核請奬在案兹查該員因恭辦　慶典出力已保有花翎卽選道嗣升任郎中記名以御史用本年京察一等記名以道府用若照尋常勞績本可遞保升階惟以現在京職格於部章不獲同邀優叙旣經部駁另核請奬臣等不敢没其勞績合無仰懇天恩俯准將花翎卽選道　記名道府禮部郎中詹鴻謨俟得道員後加二品銜並隨帶三級出自鴻慈逾格是否有當謹會同河南撫臣裕寛合詞附片具陳伏乞皇上聖鑒訓示謹奏奉硃批着照所請吏部知道欽此○○許振褘片再前准吏部咨覆内開鄭工善後當差出力請奬人員藍翎升用知縣候選縣丞王本立等坐銜不符與所請奬叙不合應令另行核奬奏明辦理未便據咨核辦等因知照到臣當經行查去後兹據鄭工善後總局詳稱藍翎升用知縣候選縣丞五本立擬改奬俟補知縣後加同知銜丁福申業經中式其訓導原班已斷擬改奬以知縣不論雙單月遇缺卽選易順豫朱潤芳均係附生擬改奬以巡檢不論雙單月遇缺卽選石紹祖係注簿擬改奬俟補缺後以縣丞不論雙單月遇缺卽選等情請奏前來臣覆查無異合無仰懇天恩俯准將藍翎升用知縣候選縣丞王本立改奬俟補知縣後加同知銜丁福申改奬以知縣不論雙單月遇缺卽選易順豫朱潤芳改奬以巡檢不論雙單月遇缺卽選石紹祖係主簿改奬俟補缺後以縣丞不論雙單月遇缺卽選出自鴻慈謹會同河南撫臣裕寛合詞附片其陳仰祈皇上聖鑒謹奏奉硃批吏部議奏欽此　○○長順片再查已革防禦兼雲騎尉委叅領莫爾賡阿前與已革雲騎尉委叅領勝玉等在營受賄縱匪偷挖金砂恃符狡展不認經前任三姓副都統文格咨由奴才長順奏叅先行革職歸案訊辦於光緒十五年十月十六日奉旨著照所請該部知道欽此欽遵行令知照在案兹據三姓副都統富魁咨報訊明勝玉與委防禦賡音圖委驍騎校玉海均有收受金匪劉萬金等金砂縱匪倫挖情事莫爾賡爾與勝玉等受賄時正在患病請假先未知情惟事後查知追出金砂並未禀報輙將金砂分賞兵丁等情請核前來奴才等查莫爾賡阿雖無賄縱金匪情事惟旣知勝玉等受賄不先禀究徇隱之咎究屬難辭相應請旨將已革防禦兼雲騎尉委叅領莫爾賡阿開復原叅革職處分勅部照例議處以昭平允除將勝玉等與金匪劉萬金照例擬辦並將全案供招咨部查核外謹附片具陳伏乞聖鑒謹奏奉硃批著照所請該部知道欽此 
 
 

Page 10

 
 
[光緒十七年十二月二十廿一日京報全錄]  
　　宫門抄○諭旨二道錄前○分缺單○湘學政張奏湘省設立校經書院籲懇恩賜御書匾額摺○又　　舉教職生員片○又奏集捐校經書院經費銀兩數目片○河督許奏知縣請改教職片○陜撫鹿奏更換管帶員弁摺○都統奎　奏據情代奏片○大臣懷奏遵旨前往奠醊回省日期摺十二月二十日○恭王專摺謝賞綢縀恩○瀅貝勒謝議敘　恩○　貝子　滿請安○延秀請假五日○召見軍機貴恒谬壽恒蒙古王公○二十一日○桂公因伊子冠頂謝恩○帛公續假十日○張中堂請假五日○召見軍機容貴文秀海緒○光緒十七年十二月分缺單小京官翰林院典簿陳興壇故　太常寺博士王得祿呈請分發直牧安徽滁州閻煒修墓知縣廣東靈山林鑑申丁山西山陰成熙捐升直州同廣東南雄于麟書故　州判順天涿州錢錫縉故縣丞浙江上虞高年瑞捐離任典史河南南召顧銑病四川蒲江韓鵬調○○翰林院編修湖南學政臣張亨嘉跪奏爲湘省設立校經書院籲懇恩賜御書匾額恭摺仰祈聖鑒事竊惟爲治之本首重人才學校者育才之地而書院則以輔學校所不及也勝國之季樸學寖微士務爲應試之文以弋取科第處士顧炎武作生員論至謂士不成士官不成官將不成將誠有慨乎其言之也聖清應運經學昌明人才之盛超越前古卽近年削平流宼擁節旄秉樞要者率皆通經學古之行成效亦略可覩矣湖南舊有嶽麓城南兩書院循常例課八比文前撫臣吳榮光議建校經堂專課經史適會軍興未果前學臣朱逌然重廓前規遴調高才生來堂肄業十餘年來所造就人才甚衆臣按試邊郡間有通雅之士詢之則皆嘗至校經堂肄業者蓋貧士多難致之圖書僻壞鮮觀摩之師友一經調省傳習有自聞見斯開培養之方此爲最善然經費取給於湘岸淮商額僅二十四名且係僦屋而居並未議及建置臣比咨商鹽局推廣捐數函商湘申紳士集欵發商生息咨商撫臣張煦擇地建置校經書院經始於上年十一月落成於本年四月增課額二十名並原額爲四十四名每名月給膏火銀八兩仍倣古人成法分爲經義治事二齋專課經史當世之務區區愚忱務期多士沈潛回學博逹古今養成有體有用之才以備他日吏幹軍諮之選再臣查各省書院多蒙列聖頒賜匾額此次湘省校經書院告成合無仰懇天恩頒賜御書匾額懸挂申堂以煥宸章而作士氣從此人才蔚起皆出自聖化之陶成矣除咨明户禮二部存案外謹會同湖南巡撫臣張煦恭摺具陳伏乞皇上聖鑒訓示謹奏奉硃批着照所請欽此○○張亨嘉片　再案准部文學政任滿時將合省教職是否均堪司鐸这處奏咨存案等因又查同治二年河南學政臣景其濬保准副貢生蘇元生等五名以訓導用並奉諭旨嗣後學政准於通省生員中綜核名實認眞考察酌保數人以爲鄕里矜式等因欽此所有近年各省學政任滿將各教官稱職之員與生員之晶學兼優者奏懇恩施均蒙俞允在案仰見聖主優待師儒作育人才至意臣於按臨所至悉心訪察除將取巧不職之教官咨明撫臣撤辦外其餘雖學之淺深才之優絀不必盡同要不失爲循分供職之選惟查有國子監典簿銜寳慶府學教授吳德襄大雅閎逹德望優崇可否堂加五晶銜湘陰縣學教諭劉廷棫辦事實心植品端方茶陵州學訓導蔡秉鈞潜心向學訓迪肫勤道州學　導劉受爵廉幹有爲不避嫌怨署會同縣學教諭候選教職胡元玉學有本原勤於其職以上四員可否賞加京銜又查有游潭縣恩貢生王啓原悃愊無華精鑒内朗窮年纂述博極羣書寍鄕縣學優廪生鄧承鼎性行淑均學期致用方輿史志夙有講求嘉禾縣學優廪生雷飛鵬拔起荒陬卓然樹立博通經史好學深思以上三名可否援照湖南歴届保舉生員成案請以教職選用飭部註册之處出自逾格鴻慈臣爲激勵人才起見是否有當伏乞聖鑒訓示謹奏奉硃批另有旨欽此　○○張亨嘉片再校經書院經費前撫臣邵亨豫前學臣朱逌然議由湘岸淮商每票捐銀二十兩每年約用銀三千餘兩無定額臣比咨商湖南督銷淮鹽局酌中核定以二百票爲率每年實繳銀四千兩函商前兩江督臣曾國荃札飭督銷局每票再加捐銀四兩亦以二百票爲率每年實繳銀八百兩陜甘督臣楊昌濬集捐錢三千千折銀一千二百五十兩新疆布政使魏光燾集捐銀三千兩貴州布政使王德榜捐銀一千兩東安縣廪生席曜衡分部主事席鏞附生席匯湘等捐銀三千兩均交湖南藩司發商生息查該紳商等慨捐鉅資爲桑梓培植人才實屬能見其大謹附片具陳伏乞聖鑒謹奏奉硃批知道了欽此○○許振褘片再東河大挑知縣戴綸喆年四十一歲四川重慶府綦汪縣人由廪生中式光緒二年丙子科舉人已丑科大挑河工於是年七月初六日到工兩年以來當差謹愼兹據禀稱於修防事宜諸多未諳誠恐學習不易現無經手未完事件情願遵章改教等情請奏前來臣查該員品端學裕才堪造就惟旣稱不諳河務願改教職查其情詞極爲懇摯核與例章亦屬柑符合無仰懇天恩俯准東河大挑知縣戴綸喆改就教職歸部銓選出自○鴻慈除咨吏部外理合附片陳明伏乞皇上聖鑒謹奏奉硃批着照所請吏部知道欽此○○頭品頂戴陜西巡撫臣鹿傳霖跪奏爲陜省本年更換管帶防練各旗營員弁銜名恭摺仰祈聖鑒事竊照光緒十五年十月二十八日欽奉上諭各省防營如有更換管帶或移紥他處著隨時奏聞等因欽此欽遵在案查陜西緑營制兵未復酌留馬步防勇扼要駐紥其撫標城守各營延綏漢中陜安三鎭均係改募練軍歴來防營揀派實缺及候補員弁分充統帶管帶練軍各歸經制營員分帶督操以資保衛兹查管帶撫標左旂　司孫耀桂病故委留陜甘　用總兵馬心勝接帶撫禁前旗副將蕭友煌撤委裁步改練馬隊先委補用　擊陳厚受管帶陳厚受病故復委儘先補用都司顔鳳鳴接帶管帶律武中旗總兵劉楚華請假回籍修墓委副將高萬祥接帶並將劉楚華所統律武中前兩旗撥歸營務處兼統統帶撫標四營練軍署中營叅將吳雲伍交卸委調補中營叅將常瑛接統練軍又熟精營以步改馬並親兵馬勇併爲練軍中營馬隊原帶該營步隊之總兵董新元飭令銷差改委補用叅將右營遊擊吳雲伍管帶延榆綏鎭四營練軍先歸署總兵傳開德統帶傳開德交卸卽交實任延榆綏鎭總兵蔣雲龍接統管帶延榆綏鎭中營練軍署該營遊擊羅恒豐交卸委調署中營遊擊劉輔軍接帶管帶延榆綏鎭左營練軍署該營遊擊調任交卸委署右營遊擊徐大田接帶管帶延檜綏鎭城守營練軍都司王守基交卸委署該營都司鍾官福接帶管帶陜安鎭標鎭　營署申營遊擊王培秀交卸委儘先叅將管則遠接帶各該員弁等所部兵勇俱令遵照原撥地叚加意巡防惟律武中　向駐漢申府屬等處現令該管帶高萬祥撥隊出山與原駐三原等處管帶撫標副左旂提督龍得勝互相調紥又懷遠等處向歸統帶撫標副後旗及新名後旗馬隊總兵李志剛撥勇分防兹因延鄜一帶空虚札令移駐鄜州安塞等處巡緝咨商延檜綏鎭抽撥練軍鎭紥懷遠等處以期周密臣仍隨時嚴密稽察如該統帶管帶防練各營員弁有尅扣虚冐怠玩廢施等弊卽行從嚴叅辦以肅戎政除按委開單咨部外所有陜省本年更換管帶防練各旂營員弁銜名謹繕摺具陳伏乞　皇上聖鑒謹奏奉硃批兵部知道欽此○○奎斌片　再熱河道廷雍奉旨暫護熱河都統尚未接准部文奴才適抵灤陽所有封存都統印信已由恊領穆哈廉齎送奴才接收謹將該道廷雍感激下忱即謝天恩據情代奏伏乞聖鑒謹奏奉硃批知道了欽此○○奴才懷塔布跪奏爲遵旨前往奠醊回省日期恭摺奏聞仰祈聖鑒事竊奴才於光緒十七年十一月二十日起程於二十三日馳抵該王伯彦訴謨祜治喪處所承襲貝勒温都蘇輔國公博迪蘇等出郊跪迎奴才謹將齎往之陀羅經被遞交貝勒温都蘇等叩頭領訖奴才卽至伯彦訥謨祜棺柩前遵　旨奠醊畢當卽起程於二十五日到省隨將禮部印鑰照舊接管查該貝勒温都蘇等住居法庫邊門外康平縣境界其治喪銀五千兩已由　盛京户部飭發康平縣領運承襲親王阿穆爾靈圭現已赴　京合併聲明奴才謹將差竣回省接印各日期理合恭摺由驛具陳伏乞皇上聖鑒謹奏奉硃批知道了欽此 
 
