# 1914 - 367 - 4914850

 

Page 1

 
 
   
 
 

Page 2

 
 
[舊歟新歟（冷）]  
　　政府自謂非好舊者而人乃以反舊稱之政府自謂非惡新者而人乃以去新測之政府自謂去新反舊爲一時暫且之計者而人乃以永遠視之政府之口是而心非耶抑人之私意以妄測耶二者我不能强斷而我且伸我新舊之說 
　　謂政府今日不反舊而去新不能也何則以事實固昭昭在人耳目也謂政府將永遠反舊而去新不可也何則以將來之事實今日固未能預知也唯有一語可以據今日以定將來者則爲政府今日之去新反舊爲不得不去而去之歟不得不反而反之歟抑可以不去而去可以不反而反歟如謂不得不去不得不反而去之反之則將來之除舊布新尚有望也若并其不必去而去之不必反而反之則政府實以舊爲性命以新爲仇敵而永無由舊之新之機矣此其理固至顯其效必至確也 
　　然則祭天也祀孔也復諡也復品也復一切之官制舊名也復一切之體制程式也政府其何說之辭 
[命令]  
　　六月十二日大總統令孫兆鸞給予二等嘉禾章此令 
　　又令張聯陞給予二等文虎章此令 
　　又令袁文給予三等文虎章此令 
　　又令張兆辰許耀王爕陽俞煒均給予四等文虎章此令 
　　又令任命葉恭綽爲交通次長此令 
　　又令吳炳鑫授爲陸軍少將並加中將銜此令 
　　又令内務總長朱啓鈐呈稱署江蘇碭山縣知事謝宗夏督警會剿迭獲匪徒保全地方功績在民請特令給予勳章等語謝宗夏給予四等嘉禾章此令 
　　又令内務總長朱啓鈐呈據前山西巡按使陳鈺呈請任命靳鞏爲省城警察廳廳長應照准此令 
　　又令四川都督胡景伊呈稱援陝支隊長第十一團團長舒榮衞在漢中防次積勞病故請予議卹等語舒榮衞應准照陸軍少將例議卹交陸軍部查照此令 
　　又令陸軍總長叚祺瑞呈請任命李守忠爲陸軍第六師步兵第十二旅第二十四團團長應照准此令 
　　又令陸軍總長段祺瑞呈請將漳縣剿匪出力之步隊管帶劉尚忠授爲陸軍步兵中校並加上校銜馬隊管帶禹金城授爲陸軍騎兵少校並加中校銜以示奬厲應照准此令 
　　又令陸軍總長段祺瑞呈核覆黑龍江護軍使請補齊齊哈爾城等處佐領各缺應准以富興阿福壽希忠滿員補佐領此令 
　　又令蒙藏事務院總裁貢桑諾爾布呈據伊克昭盟盟長特固斯鑒拉器胡雅克圖詳請任命奇默特多爾濟爲鄂爾多斯左翼前旗協理台吉應照准此令 
　　又令蒙藏院總裁貢桑諾爾布呈擬將參事陳毅文斌叙列三等司長李　任效沆叙列四等秘書龔銘鳳王翊堯僉事范其光何賓笙張人壽黄恭輔馬吉符祥桂李春芳蕭颺曾關元章吳燕紹編纂曾繼儀隆沸柏銳馮汝玖繙譯官張文桂樟王錫恩汪海清均叙列五等等語應照准此令 
　　又令蒙藏院總裁貢桑諾爾布呈擬將僉事馬爲瓏仍叙四等等語應照准此令 
　　又令司法總長章宗祥呈擬將秘書胡以魯叙爲四等署秘書朱紹濂叙爲五等等語應照准此令 
　　又令據山西都督閻錫山電稱陸軍少將銜續桐溪陸軍步兵上弓富魁校招集土匪逃赴西北一帶希圖謀亂請褫革拿辦等語續桐溪等通匪謀亂實屬罪無可逭應即將續桐溪弓富魁一併褫軍官由該督督飭所屬軍隊嚴拿訊辦以伸法紀此令 
[專電]  
　　北京電昨有客訪徐徐謂政府特以暫時鎭靖起見故頗主無擾且所用者多經驗家惟此乃一時過渡中國既立於今日世界自不能與人獨異仍當力求發達故一面仍極力設法起用新人才乃内外多以爲疑而政府本意實如是又敎育司法諸新政總統意純因財政關係稍主節減其實余與總統並非舊黨决無剷除新政萌芽之理客謂如此中央宜急表示意旨否則本意主用經驗而結果但存習氣本意絶無偏倚而結果純流腐敗意在無擾而民生眞正疾苦及新社會不平之氣將至不可收拾徐甚謂然且於地方上赦復黨人有名無實之弊均甚洞切 
　　北京電徐昨見第二届知事演說甚長頗及現在知事權限責任之重大須新舊法律同時研究 
　　北京電張一麐因用人上關係稱病請假已三日 
　　北京電國史館官制將發表纂修爲林世燾景瑗許鄧（雙姓）起書等 
　　北京電太炎夫人電袁謂章近受虐待袁令朱切查朱復章家庭朋友通信自由衣食頗周來電係誤會 
　　天津電山海關附近村落知事爲收驗契稅辦理過急鄕民反抗該處現無軍隊知事恐遭意外之變逃匿天津 
　　張家口電口外裕匪勢甚猖獗並有聯絡白狼内外響應之說中央已飭潘將軍孔師長協力𠞰辦 
　　蘭州電西寗軍隊與川軍爭佔土司地兩不相下勢欲戰爭中央已飭西寗軍撤退 
　　廣州電廣東偵探陳昌麟誣害良民大動公憤龍督巳拘拿正法 
　　南京電政事堂電令巡按使轉飭所屬凡未經受驗之現任知事一律分别入京受驗 
　　南京電財政部電謂各省財政廳長實任署理要免覲見刻蔣廳長奉令亦暫緩晉京 
　　南京電敎育司長江謙因公署改組交代一切昨已囘通 
　　蕪湖電粤巡按李國筠昨日由安慶來蕪勾留兩日卽赴粤任擬調皖財政廳第一二科董家匯柳卓甫往粤倪督未允 
　　蕪湖電皖財政廳龔心湛刻召集各釐局經理員晋省籌商畫一稅例事 
　　蕪湖電張國淦昨晨赴寗乘津浦車回京 
　　蕪湖電皖屬菜麥歉收現又天旱山田秧不能揷蝗蝻蔓延米價漸漲皖民憂恐 
[特約路透電]  
　　北京電參政到京者已有四十人 
　　北京電葉恭綽巳任爲交通次長以代馮元鼎路政局長有派詹天佑之說 
　　北京電聞袁總統准張勳移駐浦口鐵路附近而由張文生駐紥徐州張勳之權力嗣後可以下達上海達宜昌僅聽命於陸軍總長宜昌至成都水面警務則由曹錕主之 
　　北京電據華人消息江北徐州府豫省淇縣（譯音）魯省兗州府及蘇魯邊界各縣發生秘密拳會名曰萬佛共和拳會中規則幾與庚子義和拳相埒政府致電蘇豫魯三省都督速加禁遏拘拿首要並命上海鎭守使加意防範蓋聞該會擬蔓布至滬故也政府顯不以此舉爲危按此事巳見本報本埠新聞 
　　武昌電此間當道接秘密命令嚴防東京黨人蓋所傳黨人巳悉渡歐之說未知是否確實也 
　　東京電白倫爾台君今晨受審否認曾知文件被竊一事彼應浦萊君之請將付路透公司之欵繼入報費項下浦萊君予其日洋五千元彼意謂乃贈伊之酬金蓋彼至十二月以公司事務交卸浦萊君時辦事已滿十七年故也近藤植田君等明日將與其他被告對質 
[譯電]  
　　北京電大元帥辦事處得悉山東河南江蘇現有人設立萬佛共和會若輩備有新式外國軍械自信不能被破總會設於江北徐州河南淇縣譯音）山東兗州政府已命三省都督嚴加搜捕馮國璋巳受命豫防該會傳至上海蓋聞若輩圖於該處設立分會故也 
　　北京電據北京日報載稱司法總長章宗祥將任駐英公使而以前清大理院長林某（譯音）代之 
　　北京電上海商務總會嚴詞反對國務卿徐世昌裁釐金之議蓋謂洋商將因此全佔優勝如徵收出産稅及消耗稅則中國商行多將破産中國財政之紊亂將不能免 
　　北京電清室通告袁總統德宗皇帝陵工業巳告竣並謝速成之厚意計需經費一百萬元 
　　巴黎電衆議院今日第一次表决信任新内閣同意者二百六十二票反對者三百零六票首相里巴特君曾先宣言屢爲社會當議員大呼與三年兵役同亡之聲所阻新内閣繼卽辭職 
　　巴黎電法政府决議籌募三釐半起息之借欵英金三千六百萬鎊分二十二年償還以充佔據摩洛哥陸海軍部應用經費及特别出欵 
　　柏林電俄國國會巳通過政府所請擴張陸軍之經費並未刪减 
　　雅典電希臘政府嚴詞照會土政府要求停止窘迫在土耳其之希人並賠償一切損失希臘輿情大震促速嚴厲對付土國首相在國會陳述土耳其希臘僑民盈千累萬被逐出境顚連困苦不可言喻大局危急可謂已臻極點目下之情狀若不更變則希臘决不僅以嗟嘆了事云 
　　台姆闢柯電美國輪船安地拉號載運軍火接濟墨西哥叛軍巳抵此間 
　　墨京電墨西哥叛軍領袖卡蘭薩君通告調和員謂將派代表至尼亞加拉與會大約乃由美國國務卿白乃安君加以非正式之促迫所致 
　　倫敦電救世軍大會已於十一夜在亞爾勃特堂開會海外代表到者二千一百人其語言可分三十四種南斐印度兩股皆在最足令人注意之列 
　　倫敦電泰晤士報載稱波斯復將發生風潮波斯北部俄國之陸軍地位近已大見鞏固故英國亦縮小中立區域擴張其在波斯南部之勢力範圍 
要聞一 
[參政院開幕前之籌備]  
　　　開幕禮節之預備參政院開幕禮節聞總統曾向國務卿提及已飭妥爲規定以示政府尊重參政機關之意思届時舉行開院禮總統擬偕同國務卿及各部總長一體出席參與禮節所有總統訓詞亦擬當場親自宣示聞已飭機要局預備擬稿其關於院中應備禮節已由徐國務卿函請黎院長轉飭分别預備矣 
　　未來議案之研究參政院開幕後未來之議案依組織法所規定者大總統交議事項分爲三種總統徵求意見事項分爲六種將來該院議案自不能出此範圍但據組織法第三條第六項其他大總統特交事件之規定其文義頗爲廣泛殊耐研究現據開院日期雖不甚遠然政府之預備何種議案此時甚爲秘密外間尚未得其消息一說謂該院開幕後總統首先所提議者卽係將現在已經以敎令公布之一切條例分别提出令該院逐項審議議决變成法律以垂永遠云 
　　核定俸給之原呈參政院黎院長呈請核定參政俸給奉總統批定數目一節已誌前報兹錄原呈如下爲據詳呈請核定參政俸給事據代理參政院秘書長林長民詳稱本院開院在卽所有經費應由秘書廳製成概算向部領發熙部定概算格式分欵列俸給一門現在參政業經大總統任命年俸尚未規定機關創設成例既無可援官等又無可比將來廳中領欵發欵均無標准院長副院長俸給若干副院長 
 
 

Page 3

 
 
係由參政中特任是否與參政一律又俸給名稱是否可用抑係公費計年計用如何支發均非廳中所敢擅擬理合詳懇院長准予呈請大總統統訓示施行等因前來爲此據詳呈請伏乞大總統訓示施行再參政院印信尚未頒發故未蓋用合併聲明謹呈 
[政局驕兒之平政院]  
　　開院之地點批准平政院自評事肅政史各員陸續呈報就職後一切籌備事宜現將就緒惟開院地點至今尚未决定昨日該院院長汪大燮呈遞總統請添撥官房或仍借衆議院暫用以備開院原文云爲請撥官房以備開院事竊本院前呈請借用前國務院東偏爲辦公處原爲籌備一切現評事肅政史均奉任命呈報就職所有應行籌備事宜亦將就緒自應覔定地點以期開院進行前本院函商内務部借用衆議院爲開院之用五月二日政府公報載内務部呈請以新華門外之前政治會議接待所地方作平政院開院處所嗣後應否另覓相當房屋由平政院另案酌奪等語大爕當即親往前政治會議接待所查看該處爲樓房一座上下共二十餘間其餘羣房無多俱甚窄小不惟不敷開院之用卽平政院與肅政廳辦公亦難分配查前翰林院舊署與前政治會議接待所相離甚近果能布置周妥亦不致有隔閡此係因地制宜爲不得已之籌設倘以院廳兩處分立形式不合爲嫌惟有仍乞借用衆議院暫爲平政院開院之用一俟立法院成立再行遷移并隨時另覔相當房屋完全設備以期永久應如何辦理之處謹乞大總統批令遵行謹呈批令准將翰林院舊署及前政治會議接待所一律撥給該院應用交内務部查照此批 
　　封事之直陳總統自閣制廢止後凡各機關遞事呈請總統者均由政事當機要局拆閱分别轉呈如不合新公文程式並將原呈擲還昨該局張局長奉總統諭令肅政史及評事之上書該局不得拆閱應直陳總統並聞肅政史評事書式名爲封事不用呈文云 
[賦稅政策之新舊觀]  
　　地價新稅之辦法地價稅爲新稅目中之一種擔負此稅者必爲富戸政府現擬實行聞財政部籌備新稅所業巳將其進行辦法大綱擬定大致對於土地移轉之際特定章程嚴行稽核使無隱匿偷漏而先試行之於各省礦區埠及鐵路附近之地其鐵道附近以在十里以内之土地爲限礦區商埠以在二十里以内之土地爲限至稅率則取寛定凡賣價在三百元以上者始行課稅其在原價外有加倍之增價始照其增加額課稅稅法仍以累進行之惟創辦之初宜節省經費不須另立局所多設官吏其土地原價之調查如鐵道車站附近地則責成鐵道局礦區附近之地則責成各礦區監督署商埠附近之地則責成各商埠督辦及該管地方官吏若征收則由各該局署會同各該省經征分征官吏執行 
　　閏月加征之舊制田賦征收前清時代雖按春秋兩季完納額數則仍按年計算每遇閏月按成加征民國改用陽曆民間未免拘於舊時習慣比年田賦短額甚多刻聞財政部擬於下忙仍暫依舊制征收閏月加成攤稅云 
[敎育事業之前途]  
　　敎育會議之緩開敎育部原定於每年夏間招集各省現司敎育官員開設敎育會議討論各種問題以資敎務進行惟昨年因有他故阻碍未能開會昨據報告敎育部現時雖有開議之意奈因時期巳遲不便招集且復有豫算之關係竟難實行故該部已决於年内先籌辦議事之准備俟明春通告各省再行開會 
　　維持留學之現狀中國學生現留學日本者約達一千五百人其在歐美各國者亦計有千餘之譜近來外間喧傳敎育部對於此等學生頗持嚴冷之態度該部將擬取消其多數之留學者以預防釀禍之媒云云昨敎育部消息此說全屬子虚即現時部中亦因外間種種風說深恐易生悞會故巳由該部通電各省詳告該部並無取消留學之意并囑各省深體其意愼勿過聽風說陷於誤會並聞該部之意對於出洋留學諸生極意維持現狀除品學最劣者以外務使該監督者嗣後注意嚴督以期精研學業云 
[内務行政之近訊]  
　　請設偵探學堂内務部呈明總統稱黨人布滿内地防亂之法偵探爲先偵探能力以學識爲根底宜組織一偵探學堂其中課程分軍事民事兩種每種分甲乙兩班軍事班選陸軍偵探隊中優秀者先設甲班以授普通偵探學一月畢業令其出任偵探再從其中選出乙班三月畢業授以較深之偵探學民事偵探則先選警察廳偵探之傑出者先設甲班授以較深偵探學三月畢業令其出任偵探再從其中選出乙班六月畢業以資深造如此辦理自無之材之患將來且可得良好偵探布滿全國俾亂黨機關無所匿跡云云 
　　改良北京市政内務部以北京市政亟宜整頓日前曾向某國借得欵項二千萬元現巳設立工程局將打磨廠至廊房頭條一帶拆去另開一大市場昨巳動工先從前門東西荷包巷拆起該工程局總辦由部定名爲董役内分四科辦事一面着手調查捐務將來擬就抽人頭稅牛馬稅貓狗稅等以備還欵之用一切稅章均已議定連日約商董馮麟霈等到部詳詢北京民情馮等均一致贊成並請派員到各處明白演說俾通曉一切至此次改築計畫及借欵合同係朱總長長交通時葉君恭綽所密遞云 
[都門政界之一夕話]  
　　各部用欵之規定說財政部現將各部用欵重新規定日内將呈請總統鑒核大致外交部爲三十五萬八千一百十一元内務部爲三十六萬五千四百三十六元財政部爲二百十七萬三千零一元陸軍部爲二百六十三萬七千七百二十一元海軍部爲二十三萬三千九百一十元司法部爲十十四萬三千三百九十元敎育部爲二十二萬二千九百二十四元農商部爲十三萬三千四百二十元交通部爲八萬九千九百十四元 
　　道淮借欵之簽字期導淮借欵雖經成立然僅訂立草合同正式合同至今尚未締結惟草合同簽字之際曾由美紅十字會代表聲明締結正式合同日期及地點俟後由雙方商議辦理現聞美代表已致函政府以導淮工事既着着進行此項正式合同之訂結未便久延擬以七月二十五號爲正式合同訂結簽字之期地點准在紐約政府已覆函承諾熊煤油督辦此次出洋考察煤油礦事宜先赴美國聞即係受政府之委託爲訂約簽字之代表云 
　　民國服制之改製譚民國服制在臨時參議院時已製定頒行兹聞總統近以前定服製仿式西裝其大禮服一項係用呢質品銷費既大且爲洋貨其不適用固不待言至常禮服長袍窄袖雖稱簡便但不足以壯觀瞻故現擬另行改製以垂永遠已飭内務部先定圖式呈请候裁聞其大略係用中國綢料其式樣則有取乎明制云 
　　五台唪經之供應者章嘉呼圖克圖擬於陽曆六月初間由京赴晋唪經五台日前曾經請由專車並祈行知各處照章供應各節兹聞總統已批准給予專車並諭交交通部查照辦理等因惟所請各處供應一節揆之現在情形實有窒礙難行之處現蒙藏院已據情呈明總統略謂查章嘉呼圖克圖赴五台唪經已奉總統諭給予專車現已由院轉知該呼圖克圖按照交通部函詢各節詳爲開報以便轉咨沿途經過地方並由院咨行該管都督巡按使飭屬妥爲保護至所請各處供應一節現在内地驛站已裁無從預備似屬未便照准轉形窒碍云云聞已奉總統批令准如所擬辦理矣 
[雜評一（無名）]  
　　政府表示之方政府而果如徐國務卿所言本意非黨舊而離新者則其表示之方法不在空言也不在以有名無實之赦復黨人與起用新人才也第一既以財政關係故而有所節减則除財政關係外其餘一切勿輕更張即以財政一端論所更張之事更張以後必視以前爲節减而不得浪費第二既以鎭靜無擾爲政策則凡非與國家存亡根本關係之大事不得輕自更變轉致欲鎭靜而反不鎭靜欲無擾而反致多擾苟参實行此二者誠所謂不表示之表示矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[下關市政近聞下關特約員]  
　　下關地産昻貴有惠民橋側基地一方約一畝當去歲有耕莘堂者指領該地預繳三千元承領執業金鼎接辦時即有李菼迭次呈控朦領情形取具切實保結懇請勘丈調契騐明發還先以案經核准即照卷批駁旋以李菼証據確實乃函詢前任傅帮辦内容情形并調查各方面知耕莘堂係誤領商埠局係誤准卽爲函致巡按使署核辦昨奉函復准其發還商埠局卽布告商民限兩個月内如别有指證糾葛之人准其陳述核辦不得匿名誣衊致干查咎内有對於兩造决無左右袒之心對於局員不容有上下手之事事關地畝不厭求詳等語此係平反土地所有權之第一案固以愼重處之處宜也 
　　驗契事自限今趕辦後現共送縣六批業已牌示發還約百餘份昨又彚具契照粘批送縣約五十份請爲加給新契以便發還其糾葛未清各戸巳逐戸清查傳可早日清楚 
　　洪門口棚戸被焚一案已由巡按使署發給六百串文飭由科長包安保會同警署調查戸口按名散放以卹灾黎 
　　下關商會吞欵案屢經江寗縣行文勒追未有着落昨聞商民朱靜齋等爲前會長周錦祥緩頰請宥願甘罰建小菜場一處乞免提追以全顏面具禀江寗縣商埠局核准現已據禀轉函巡按使署核辦至下關商會擬改爲城内總商會之分會另行組織公舉會長以順商情 
　　金鼎北上後以馬路工程處長仇淶之兼理仇以足病不甚到商埠局所有日行公事特託科長包安保帮同辦理金於五日回甯局中事務業巳賡續進行矣 
[裁併初級廳之進行手續]  
　　京師之就緒司法章總長以京師初級各廳業已裁併就緒特具呈總統請備案其文如下爲京師初級各廳裁併就緒呈請鑒核備案事四月十三日案奉鈞令據政治會議併案呈覆内稱各省初級各廳以經費人才兩俱缺乏擬請概予廢除歸併地方等語亟應辦等因奉此京師事同一律自應將初級各廳併入地方以昭畫一所有京師第一第二第三第四各初級審判檢察廳業經飭於五月二十五日一律廢止其各該廳主管事務即歸併京師地方審物檢察廳辦理惟京師地方廳現署本非寛敞是以酌予變通設在内城京師第一第二兩初級廳管轄案件卽於京假地方審判廳内添設簡易庭受理外其設外城之京師第三初級廳現改爲京師地方審判廳第一分庭即以原第三初級廳署爲該第一分庭地點京師第四初級廳現改爲京師地方審判廳第二分庭卽以原第四初級廳署爲該第二分庭地點關於各該分庭曁簡易庭之土地管轄事物管轄並上訴程序亦經詳加釐定明白揭示各在案除各省初級廳歸併辦法俟呈部後再行呈報外所有裁撤京師初級各廳併入京師地方廳辦理緣由理合備文呈報謹乞大總統鑒核謹呈 
　　各省之通令昨聞司法章總長發通電一道於各省高等審檢廳略以各處初級審檢廳巳經中央議决一律歸併於地方廳内辦理但各省呈報歸併尚屬寥寥接此電後速卽歸併再勿遲延其歸併時所有初級審檢廳之案件一律由地方廳另派專員接理其被裁人員一律存記聽候調用云云 
[兵差騷擾羅山之查復]  
　　河南民政長田文烈呈復羅山縣辦理兵差騷擾究辦情形頗爲詳悉兹爲照錄如下爲呈覆事竊查接管卷内前兼理河南都督段祺瑞奉大總統令北京外國報載上星期五有軍隊過羅山縣境知事爲其覓運夫於數十里外甚至挨戸壓派擔夫否則勒索錢財或苛派供應又舊歷新年鄕民不敢至城買物懼爲官兵拘罰又稱軍隊對於鄕民除不殺人外其慘虐與土匪無異等語似此情形民何以堪着即嚴行查辦勿令稍有騷擾等因奉此當即由叚前督電飭陸軍第二師師長王占元確切查覆旋據呈稱委正執法官韓炳元派員詳細密查去後兹據該員呈報奉委後即朿裝起程馳赴羅山縣一帶改裝易服查得原電所稱上星期五似指二月六日而言本師係二月八日由信陽出發其他軍隊當經函詢羅山縣知事覆稱是日並無軍隊過境並調查縣中原報單件又簿記均屬相符其爲傳言之誤已可概見惟原電壓派擔夫一節訪之居民僉稱實有其事蓋此次各軍隊勦匪出發爲時侷促募夫不及間函託經過知事代雇車輛運夫者本爲迅速起見無如羅山縣所派差投辦理不甚得宜聞有按村匀攤挨戸壓派情事甚至書差藉端需索騷擾不堪其他無論卽如該縣西關外北後街汪文會家於陽曆一月二十三日被縣役熊樂亭等指辦兵差勒令出錢四十五串外索酒食費十四串零汪文會未及交清又被縣役萬福山胡慶餘潘占魁玉保善胡永順等禀告前車未繳將汪文會之姪汪鴻吉拘案經審判官堂訊勒令出車五十輛下堂後該役等强令出錢一百六十六串經同城錢舖張謙和經手過付又城西南三里小高灣徐慶祿家被縣役胡慶餘指辦兵差勒令出錢兩串又城西八里黄土岡吳正德家被縣役潘占魁指辦兵差勒令出錢五串七百文又城南馮家灣梁姓蔡姓等家各被子約約首談大胯子帶領縣役數人指辦兵差勒令出錢一串又城北五里墩尖崗及四園等村民人畢國樑李國典王天爵等家各被縣班壯役指辦兵差勒令出錢一串並六百文不等又南關外雜貨舖羅預生及森茂泉徐心元等家均被地保潘繼全指辦兵差勒令各出錢三百文種種所爲皆有被擾之戸可問至原電苛派供應一節明查暗訪尚無其事又原電鄕民不敢進城買物一節查各處習慣每遇新年不論舖家居民大抵　門閉戸不作生理是日卽無軍隊過境亦罕有進城售買什物者初與軍隊無涉也此查明軍隊過境羅山代覓運夫之實在情形等語由王師長轉呈到府復由段前督將所查各節咨明行政公　復行　查以求詳盡當由文烈令委蔡文光確查兹據該員覆稱查得原咨内開羅山擔夫一節初訪輿論僉稱實有其事細查情形蓋因軍隊性質本急遇境日迫該縣日久承平素罕經見倉卒之際未及預定章程又值新年習慣街市閉戸民鮮進城以致分里出車按戸攤夫均非虚語訪諸紳稱自舊曆新年内外軍隊過境絡繹不絶始因派夫不均有三次二次不等既而按照牌甲有夫出夫無夫出錢以補該夫於兵差未到之前守候飯食之資兵差過去回家盤川之用故軍隊覓夫雖有日給夫價口食亦不能無此一舉不然民多畏懼逃匿遠颺徒一轉移民遂爭躍後聞擔夫回家亦有餘資甚厚者原電覓夫於數十里之外甚至挨戸壓派勒索供支舊曆新年鄕民不敢進城買物懼爲官兵拘罰抑或半指於此（以下云云與韓炳員所查同從略）以上被擾之戸或往該村面詢或有具結前來查與原咨情形大略無異除將被擾最重之汪文會甘結并呈外所有調查羅山縣辦理兵差曁軍隊經過該縣原咨各節詳細情形理合據實呈覆等情據此查軍隊剿匪倉卒開拔千里持糧轉輸不易雇覓擔夫亦非得巳乃蠧胥惡役輙乘機强派騷擾多家甚至騰笑外人喧傳報紙上凟大總統之聽聞兼損陸軍之名譽若非嚴加懲辦殊不足以安撫閭閻並仰副大總統關懷民瘼之至意云云已於六月五日總統批令訊明嚴辦矣 
[北京第一舞臺失火記]  
　　第一舞臺開幕情形已誌昨報不意鑼鼓喧天之中賓主交歡之際忽逢祝融神之降臨致使十數萬元之建築物幾步阿房宫之後塵亦云險矣試將本日失火情形分誌於下 
　　事前之熱鬧日昨（九日）爲該舞臺開幕第一日門前紥有松枝牌樓飾以鮮花電燈彩綢等物復有蓆棚一座内懸賀新喜幛數十端是日開戲本擬自午前十一時起而十時半鐘門前馬車已如雲屯霧集場内觀衆則摩肩駢股已無隙地加以有男女同坐之特别利益故挾妓挈妾者尤占多數此時臺上正演天官賜福忽場外喊聲陡起衆皆愕顧移時則烟霧薰天場外蓆棚均被火捲不可嚮邇所有應演之戲如龔雲甫之救母王又宸之黄金台賈洪林之羣英會姚佩秋慈瑞全之馬上緣均未及演祝融老祖亦大不作好矣 
　　起火之原因其起火之原因事後實地調查如火起原於電燈線蓋舞臺開市之前三日按北京商舖老例均有親鄰彩賀受之者可搭高棚以張之表幸慶意第一舞台沿習爲此又以受彩太多架蓆棚高齊樓頂西南角適接路旁之電燈綫電燈線夏日因供給電扇電汽之故電門終日不閉且無橡皮之保護於是高极西南角所掛歌舞昇平紅彩之四紙金字遂因摩擦發熱而開始燃燒矣時日高天燥東北風起紅彩連翩着火卽燃又某舖主人因恐己舖被火遂以長竿用力欲將彩帳扯下因見火情急不意將電綫勾斷線之折頭出火與呢帳相觸火勢益燎及蓆棚此起火之眞因也 
　　延燒之情形第一舞台係坐北向南東鄰石頭胡同西鄰憲兵營其戲樓在儘北戲樓下有一院院之南即稻香村與萬家春所在火從南起蓆棚灰燼之後火燄隨風遂及於稻香村萬家春兩家遂致同時被火延燒地點約五丈見方是日座客全場已滿有主人所請來者一千餘人賣票者二千餘人尚有女座女客尚不甚多火着時場内觀客優伶紛紛逃竄雜沓異常然人多門少至不能由戸而出而臺上人見火起之後將嶄新行頭自窗戸擲出者不計其數有搶奪者皆被巡警拘扭而去其旦脚花面則搽胭摸粉描紅畫黑奔出而避於左右之舖中昨年趙子龍張遼許褚下臺之故事於此復演幸巡警消防隊及同善三善治平普善各水會趕至奮力猛撲其勇健者登舞臺東邊憲兵第四連之房上以激桶水龍盡力向萬家春東牆痛擊遏其火燄使不能躍胡同而東復攀梯直上撕下舞台正面樓窗所掛之葦簾免除引火之物又賴一義水會以龐大之水龍攻其西陴火勢始得稍希蓆棚繩斷杆焦潑喇喇塌下半街去餘火猶强光耀燭天街南恒泰油店廣興永鞍子舖牆璧皆爲之赤店舖上下驚恐萬狀徬徨之態不下於第一舞臺也當前面火盛時臺中樓上地下座已殆滿婦女遺履披髮徒手號哭小兒奔走室中無路可覔人聲雜　擁儕堪前面爲火所阻不能出觀劇者羣由舞臺樓窗履梯下降又賴西憐給孤寺所駐軍隊拆毁舞臺牆垣數處觀劇者始得孔鑽出然而臂傷腰折頭焦額爛者已不可以數計矣至午後三時火始全消 
　　接演之日期據該舞臺執事云此次失火並未燬及舞臺依前樓火場少加清理一星期後即行開幕云 
[韓巡按預防敎育停滯之通飭]  
　　江蘇韓巡按使飭知省視學侯鴻鑑郟鼎元臧祜伍崇宜張樹動鄒楫文云查本公署前日奉令頒布省官制裁撤各司處設置政務廳分科辦事業經改組就緒通飭知照在案省視學一職所以監督指導全省地方敎育與機關之組織變遷並無聯帶關係本使深恐當此改組之際各該視學或誤會斯意緩於進行各縣聞風敎育驟形停滯爲特飭知仰仍按照本省視學規程並前敎育司議定各項照常進行至對於各縣敎育行政狀况尤應按照本届特定辦法切實調查勿稍放任除通飭六十縣知事外合飭各該視學遵照此飭 
[陝省狼災後之天災]  
　　西安巡按使宋聯奎致中央電云迭據高陵富平咸陽長安蒲城三原涇陽耀州部陽安康邠州永壽等縣先後報稱本年五月初四六七等日疊降氷雹勢甚猛烈被災情形頗重地段亦長禾稼既被打傷人畜復有損斃夏收無望民困不堪陳請勘騐蠲緩前來聯奎查當此夏麥收割之際各該縣地方驟被雹災小民困苦顚連實堪矜憫除巳由聯奎刻日委員馳赴各該縣會同知事妥籌賑卹並查勘被災輕重情形議擬緩免錢糧造册彚案報部核辦外謹將高陵等縣被雹大概情形先行電陳伏乞鑒核 
[粤省關於紙幣與借欵之兩要電]  
　　總商會爭收紙幣之二次電袁大總統財政部鈞鑒前月　電諒逹未奉示覆旋由粤吏報告奉部有電賦稅一切准自六月一日改收大元以中國銀行新出兌換劵交納如交銀毫加一五補水等因在人民有納稅義務何敢不遵惟廣東紙幣原由政府發行十足通用今忽佈告定爲五成限一個月收回銷燬既五成折收大失信用且不定日期及銷燬辦法一面先征銀元攙發新幣手續既欠完善人心更覺驚疑連日各行商紛紛來會請議復接各埠分會商民函電質問事關大局迫得再集全省善商各界會議僉謂粤省發行新舊紙幣原因反正之初軍餉政費急待開支官廳來會當衆宣佈决定以全省財産作抵胡陳在任雖庫儲竭厥亦曾節次兌換現金公家收入通飭以紙幣爲本位違者重懲龍李繼之十足通用之文前月猶見佈告即中央來電亦蒙擔任整理無論如何政府必負完全責任全省共見共聞現計紙幣三千餘萬聚於商場者十之八九各店多有十足收入因低跌未放者亦有屯積過多一時未能發出因而轉揭濟用者凡此皆商民忍痛擔負之實情希望政府實際維持恢復價格以彌其缺乃粤吏佈告一則曰改收大元再則曰五成收燬雖後有未收回以前折作五成毫銀納稅之示仍是截半取銷將謂市價現值四成五今加給半成有益無損殊不知新舊紙幣皆由公家照票面價額發行流入商場輾轉低折今卽現欵收同亦祗得其半數商場現金久已變爲市幣得回五成勢必相率推倒在公家擔任發行照額收支原無受損卽有虧耗亦不可失信於民胡爲公産保證墨瀋未乾遽作破産行爲折半償欠依法律實未完全且影響於發行新幣及債票種種難免失其效力我大總統威信甫立人民仰望正自無窮何必靳此區區自失信用人心一去大局瓦解亂黨乘機煽動殷鑒不遠禍不勝言縱民隱商艱均不足恤而因小失大國計何裨此舊紙幣之應照法價收回先爲安置完善乃可改章收入者也至中國銀行發行新幣作元加水而收回前發舊幣則又折作五成同是國家貨幣均爲政府擔承何其相去若是且此新幣悉爲大清銀行舊票表裏已屬不符既未聲明發行額數又未宣佈儲備本金若干違反原則强制發行實與不兌換之舊紙幣無異粤省正患舊幣供過於求又復加發新幣更形壅塞商場受害益深異時低折又戕以近月市價爲標準减折收回耶信用蕩然成何政體按之法律負債並未破産十取五還無信安可立國此發行新幣必當安置舊幣乃可流通信用者也綜而論之粤吏此舉徒令政府失信人民受害更於粤省財政治絲益棼市面金融諸多窒碍伏乞大總統曁諸鉅公俯察輿情統籌全局迅電粤吏先將原發紙幣籌備現欵仍照法定價格以最單簡之手續定期收回保全信用乃可改章收入仍望電示周知全粤幸甚 
　　民政長改舊翻新之借欵電民政長電財政部云北京財政部鈞鑒粤省於前清宣統三年五月第一次息借日商台灣銀行日金六十萬元年息六釐期限二年償還六月又第二次息借日金一百萬元年息六釐期限三年分五期償還民國成立後業經分年償還第二期借欵六十萬元及按期交付兩次借欵利息均經先後呈覆大總統在案現查第一次借欵已逾限一年第二次借欵又遇償期該行屢催勢難再緩際此庫欵支絀挪湊俱窮惟有與該行磋商另借此欵清還舊欵加增利息推展期限正在妥議辦法覆准大部文開前清所借台灣銀行欵現准日使照催亟應速行籌付仍將當日用途曁巳未還數目報部等因查前清兩次借欵除已還外共欠一百萬元現另訂合同息借一百萬元償還前欠之欵年息改爲八釐二毛期限一年兩期分償本利清付并以粤省小押稅硝磺稅約共四十五萬兩屠捐約二十八萬五千元及房捐警費約四十五萬元爲抵押品粤省實行徵收銀毫即劃同房捐警費兩項如過期不償還可以實行抵當權此後如中央政府有撥濟廣東並未指定用途者廣東政府可以將解到之欵償還此項借欵當將各節分欵列明并經該行認可在案亟應電請大部核准立案以便簽定合同盼卽電復 
[接收浙路之結果]  
　　洋員之選派交通部自接收滬楓甬嘉兩路前清郵傳部與英銀公司所訂滬杭甬路借款合同繼續有效因遵照舊合同在滬寗鐵路局内選派英國籍人克禮阿君爲浙路總工程司鄧思登君爲浙路車務總管除飭該員迅赴任事外並電知浙路公司查照 
　　局長之贈言昨日（十二）浙路公司准鍾局長函開理事諸先生賜鑒敬啓者昨隨方曹二先生詣貴公司未及一晤敎殊爲歉然弟匆匆來杭滬事尚多積壓今日特乘快車尚須回滬料理星其下午再來所有接收辦法請諸先生逕與方曹二先生接洽如有必須關白弟之事可與司君溎初繆君鏞樓接洽務乞隨時指敎不勝鏤感之至 
地方通信 
[蘇州]  
　　水巡隊誤拘穆湘瑶前淞滬警察廳長穆湘瑶前日來蘇寄寓閶門馬路惠中旅館旋有此間曾任警務人員多人在同春坊李小雙珠家雇一畫舫作虎邱之遊途中聊以麻雀消遣詎爲水巡隊巡船窺見以小雙珠雖出妓捐營業而聚賭有違警章立即報告本隊特派巡長駕小汽船前來將該遊船拘獲適該處尚有張姓船亦有五六人在船作葉子戲亦被拘住將二船一併用小汽船拖帶至疋門碼頭先將二船鎖住人証解送至隊經强隊官逐一訊問知有穆君在内當將穆君送出其餘各人証則解送廳署聽候判罰 
　　縣署會議學務紀吳縣知事楊勉齋爲整頓各鄕小學起見特規定每月十號召集學務人員在縣公署會議一次商議進行方法兹將六月十號會議情形錄下是日與議者爲縣署學務課長趙振鷺縣視學汪家玉各市鄕學務委員張繼祖陸基宋銘動袁培基莊鴻書等十四員楊知事爲主席自下午一鐘開議至四句鐘始行散會所議各條如下（一）調查各市鄕學齡兒童以期漸行强迫敎育議决俟明年着手調查（二）各市鄕小學擬添設副敎員以免曠課議决擇近二處小學合設副敎員一員（三）下年度預算學務經費極力撙節議决下年度着手進行（四）增收學費以資補助議未决俟下期再議 
[南京]  
　　宣布趙鐸楨罪狀執法處布告云案據偵探長趙如標獲送亂黨趙鐸楨卽趙武一名到處當即提訊供湖北大治縣人黄興獨立時委伊爲稽查黄興敗走何海鳴來寗相繼獨立復委伊爲製騐局次長今年二月問有潘鼎新者受黄興指使轉令伊在南京設立機關部勾結土匪運動軍隊相機起事圖謀内亂推翻政府黄興等倚伊爲心腹要人故長江上下游之事令伊擔任等語 
 
 

Page 7

 
 
現常戰事初平人心去　　不從嚴懲辦何足以寒　　而遏亂源應照内亂律執重要事務者處以死刑以烟炯戒 
　　維持司法之覆電韓巡按使致司法部章總長電云魚電悉本省司法行政事務奉大總統特别委任監督自應遵照省制第九條辦理一俟辦事權限定明頒布當即悉心規畫切實進行總期人民一方面可資便利司法一方面藉得維持用副大部内外相經之意謹復韓國鈞佳印 
[安慶]  
　　交涉案和平解决皖屬繁昌縣荻港鎭天主堂前於上月初間行受洗禮有該處駐防兵士往觀與該堂馬夫衝突致將該敎士毆傷一案現悉此案解决辦法先經倪督令飭該營管帶將滋事兵士責革旋由繁昌知事晋省禀承倪督與省長榮主敎曁該分堂芮司鋒迭次磋商由縣出資賠償該堂損失及敎士醫藥等費始　議結了案 
　　鎗斃倡議越獄罪犯皖垣模範監獄有監禁罪犯周小鳳一名向係帮匪冒充探士勒索民財經倪督發交執法處擬結處以監禁　日前該罪犯在獄煽動他犯倡言反獄經典獄官派第二科長訓責該犯竟將長板櫈毆擊嗣經高等廳呈請都督批示照陸軍監獄暫行條例第十九條之規定令陸軍監獄長執行鎗斃已於十號下午綁赴北門外行刑 
[杭州]  
　　通儒聘函已到政事堂函聘浙儒夏震武章梫吳慶坻曾由屈使保薦總統由總統批交政事堂函聘在案兹悉政事堂巳將聘函寄交朱督聞朱督以三人係屈使所保仍將聘函咨交屈使由屈使派員轉交三人是否出山尚未可知也 
　　取消各機關確耗屈遽按使以三年預算實行在即所有未列　　之各項機關自應一律裁撤以免無欵應付兹將被裁各機關　　於下水上　　　　備處警察敎練所觀測分所浙東測量主任所浙西測量主任所路定於六足内一律實行裁撤 
　　槍斃趙奎元之罪狀鎗斃黨人趙奎元一節曾誌昨報兹悉朱都督出有　告云照得逆犯王欽哉等在浙圖謀不軌案内逸犯趙奎元一名經第四十九　　長在甬拿獲解府當經飭訊明確該犯孫受逆黨委任爲僞團長擔任運動謀亂等衞供証確鑿　即按律判處死刑於本月十一日午時執行鎗斃以昭炯戒用特宣告罪狀俾衆咸知 
　　偵探無執照之可疑昨日本報紀載政府偵探二人在撫寗巷口拿獲黨人錢謨一名（謨字昨報誤作漢）暫押警署一節兹又訪得該探二人所執公文係某省營務處之公文並未叙明偵拿亂黨等語不過等於手鎗護照之效用而已而該偵探等居然不會同當地軍警毫無實據硬指錢某爲亂黨擅自捕拿並將錢某拖至照相館拍照後始交警署已屬可擬不意又有人在游擊隊司令部報告稱該偵探二人係黨人派來圖謀暗殺者故警署即將該偵探二人及錢某一併解交游擊隊司令部訊辦矣又聞此項偵探係董其環唐玉龍二人均天津人現寓城站東興旅館惟兹未持有公文究竟是否偵探業巳由軍府電詢中央俟得復後再行核辦 
[廣東]  
　　一　場　壽之熱閙李巡按使之太夫人八秩壽慶已紀前報頃聞有某官送來東莞烟花百盒日昨飭東昌棚店在該署前照牆下之餘地高搭大棚一座准於十一十二兩晚燃放烟花并有國中興人壽年班在署内東便演唱届時熱閙當可想見矣 
　　開建紙幣風潮近訊昨巡按使令開建知事云據呈前情該商會膽敢拒絶幣紙率衆罷市擾亂地方秩序抗拒政府命令巳屬目無法律又敢發還公文爲難官廳毆傷兵士蔑視官長野蠻已甚若不從嚴懲辦不足以警冥頑惟該商犯罪行爲發生於萬豐商店主使在於商務分會着卽按律嚴辦并勒令該商會即行解散具復核辦 
[雜評二（默）]  
　　滬粤兩商會之論幣吾嘗以江蘇鑄光緒元寳之新銀幣與廣東發行大清銀行之新紙幣二者相似而並論之矣今者又有一相似之點則上海總商會與廣東總商會之論調是也滬商會謂以此種新銀幣行用與舊銀幣相混而將來爲害更甚粤商會謂本省紙幣已多以此種新紙幣行使則將來擁擠更甚兩商會又皆以將來難於收回爲言其言又皆剴切而沉痛何相似之甚耶夫銀幣紙幣與商民關係最切者也而總商會又代表商民之意見者也故商會之言當道宜深思之 
　　肅政史與外國報從前糾彈官吏之權在議會今則有兩機關一爲肅改政史如昨報所載某縣劉知事贓欵劣跡案因肅政史彈劾而令拿辦解京是也一爲外國報如今日所載羅山縣兵差騷擾案因外國報揭發而令嚴行查辦是也夫肅政史固爲我國正式之彈劾機關若外國報之爲言論機關非吾國之言論機關也而亦發生效力者政府之重視言論歟吾念此及吾手顫吾心麻木而不知所以措一語焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌遠東運動大會之籌備]  
　　第二次遠東運動大會將於本年十月六日至十三日在滬舉行已誌前報昨日午後二時由籌備會名譽書記員克洛克君在匯中旅館召集會議蒞會者有唐少川洛克華朱友漁等二十餘人公議於十九日午後五點一刻在青年會開籌備大會推舉鄺富灼朱榜生余日章韓玉　楊心一五君爲主任委員同時佈告遠東運動會贊助員領袖爲袁總統贊助員則爲黎副總統孫寳琦熊希齡唐少川伍秩庸李經羲蔡儒楷張季直章仲和江庸周自齊朱啓鈐李和蔣作賓章遹駿鄭汝成楊小川張其煌薩鎭氷鍾文　陳輝庭朱葆三周金箴虞洽錗唐文治聶其杰諸君共計二十七人 
[二年度華洋貿易之概要]  
　　中華民國二年海關貿易册業已刋布是年上海洋貨進口貨價較上年增多二千五百五十萬兩土貨進口貨價則較上年減少六百五十萬兩總核是年各口貿易總數（洋貨轉運出洋之數不在内）計關平銀十一萬萬四千九百五十一萬餘兩内有洋貨逕運進口或轉運進口净數計五萬七千六萬餘兩土貨運出洋運他口計五萬七千九百四十四萬餘兩較之上年約多一萬二千三百萬兩洋貨占九千八百萬餘爲土貨所占云 
[裝接長線電話之預備]  
　　南市中國電話局局長奉江蘇都督曁巡按使訓令略云上海爲華洋巨埠現設鎭守使署凡關係軍事機密要件向由電傳稽延時　且費許多手續殊未完善是以擬仿北洋電話局辦法用長線裝接電話俾可直逹傳遞消息立通不致再有避滯等弊飭卽趕裝蘇省寧垣等處長線電話從速裝妥等語該局長奉令後已向外洋講辦材料勘明中國電報局各處電杆地段以便從事裝接矣 
[拘獲形跡可疑之偵探]  
　　淞滬警察第三區巡警前日晚間在浦東爛泥渡碼頭巡邏見一少年面裝假鬚（俗名哈哈笑）帶同少婦擬搭郵船偕赴東洋因其情節可疑遂將男女一併拘區轉解滬南分廳詰知該少年名程錫卿現充上海鎭守使署偵探今偕其妻前往日本偵緝黨人當經飭送鎭守使署訊核嗣經法捕房藍總巡聞悉以程錫卿前與張子剛因爭奪孟姓女子曾有宿嫌此次張被人暗殺凶手未獲面程錫卿改裝携婦遠赴東洋情殊可疑卽派探目黄錦榮韓邦達前往滬南警廳關提以便解廨質究崔廳長因程已解送鎭守使署飭赴鎭署直接關提黄探等遂遵諭而退　已回禀藍總巡核辦矣 
[復訊白而部路暗殺案]  
　　上月十七號有住在法新租界白而部路四十九號門牌之張堯卿被金金標暗殺未成後由法捕房中西探捕將金及許安邦廖安閣劉少雲等十一人拘獲内除蔣德全等七名驅逐開釋外金等四人管押候辦在案今又拘獲屈文龍一名於昨日下午連同金等四人解　法公堂經讞員聶君會同法副領事德君升坐特别公堂先提屈文龍諮訊供湖南長沙人前在南京第五師當排長又在吳淞十五團當稽查現已銷差來申在四馬路長樂茶樓與劉叔培遇見祗言你住在何處我言現住英界當卽分散第二次在青蓮閣茶肆又與劉遇劉言正欲找你我問找我何　劉言欲將張堯卿設法送往南京因張住在法界難以下手聞張於某日欲往廣東探有實信再行通知旋即分别第三次仍在青蓮閣與劉相遇許安邦亦在座許言吳東生欲托人打照會拘張堯卿如能成功酬洋二百元先將洋五十元交劉叔培代辦後劉照會打不成功洋巳用去許囑我向劉索還洋銀劉稱洋巳用去祗能另想法子惟有暗殺我言在租界内千萬不可實行故此暗殺之事我實不干後吳東生劉叔培在滬台旅館立合同後將一份給我我不敢取吳等言合同上無你名字不妨取去我取後畏懼故寄在劉少雲家我受劉叔培之洋確有其事至伊等如何僱金金標前往暗殺則毫不得知所供是實許安邦供屈文龍言有人包可打出拘拿張堯卿之照會其洋五十元實由吳東生托我轉交屈文龍並非給與劉叔培屈取洋後忽言照會打不成功故此與吳等商議暗殺至如何遣金金標前往行事並不得知我與暗殺之事實不預聞金金標供由高雨田約我至滬台旅館與吳東生會面有洋二十元放在桌上囑我取用持手鎗前往暗殺未成被獲是實劉少雲供吳東生等所立暗殺合同由屈文龍携至我處私自藏在我家中牆洞之内我實未知後被包探搜查始知其事暗殺之事我實毫無關係廖安閣供張堯卿係堂母舅我故意與吳東生等爲伍探問信息得知吳等欲行暗殺先向張通知故能免禍是實聶德兩君會商之下判廖安閣押候查明核辦屈文龍金金標許安邦劉少雲等均解送鎭守使署照律懲治訊畢退座時巳七句鐘矣 
[法公堂訊判炸彈案詳紀]  
　　上月二十四號法新租界敏體尼蔭路弄中一號門牌内炸彈爆烈由法捕房中西探捕拘獲被　炸傷之劉鐵及劉達生張秋白方性貞方孝貞陳吟甫等九人内除王天鐸等三名開釋外昨日下午由捕房將劉　等六人提出飭派中西探捕及安南捕等解送法公堂於三時由讞員聶君會同法副領事德君升坐特别公堂提案覆訊供詞錄後 
　　聶君問劉鐵曰該處房屋究竟何人租賃何人擔認保租劉供該房屋由章如飛租下聞章言因無家眷故由方孝貞保租我寓在章處爲日無多與方係同鄕於光復後在湖北原籍認識此次方到過章處兩次炸彈藏在箱中故此方不得知此項炸彈據章言尚係空壳卽造成後亦不在上海使用究欲運往阿處亦不明言造成後與何人作對前堂我已供明在案向海潛往日本時遣下紅黄白三色之藥說明書上註明白藥可以漱口故將藥放在水中戲弄不料炸烈我被炸傷如何製造我實不知訊至劉鐵因乏力倒臥在堂中而讞員諭探扶出堂外暫坐後復提案德副領事請聶君向劉等各人宣諭曰本公堂向來對於界内居民不分貴賤黨派凡安分者竭力保護如有私藏危險品物擾害租界治安及偵　誣陷良民皆須盡法懲治汝等均須從實供明不得胡供誣扳本會審官與副領事辦事一秉至公决不肯含糊定案汝等須當明白劉仍照前供聶君判曰此項炸彈最爲危險非但擾害治安倘所藏五十餘枚之炸彈同時爆烈一方人民均遭其害人道何存劉實罪魁禍首難從寛典着解送鎭守使署照律懲辦 
　　劉達生供向在南洋公學法文書院讀書是日接得羅富賢來函約我前往閒談適出外購書順便至該屋之内尚未坐完炸彈爆烈手上亦被炸傷我即奔回家中伊等如何私造炸彈實不預聞判炸彈雖無干涉租屋實有關係着罰洋二十元充公 
　　方孝貞供與劉鐵係同鄕故此相識與章如飛實不認識並無代爲保租之束方性貞供此案實與我無關房屋亦非我前往租賃實被陳吟甫誣指張秋白供與劉鐵並不相識章如飛處亦未去過實與此案無干判方性貞方孝貞張秋白均逐出租界 
　　二房東陳吟甫先在捕房供章如飛來租房屋後在公堂又供由方性貞來租故又提訊陳妻邱氏據供隂曆三月十九日有隣人前來轉租房屋言明每月租洋二十元向問姓氏祗言姓方並未言名今到案之方孝貞方性貞實非租屋之人不敢誣指判陳吟甫前後所供不實本應重究姑念生意中人畏懼所致姑免重辦惟不應轉租房屋私藏炸彈險肇巨禍着罰洋一百元充公如無力交洋管押三月 
[槍斃飯館堂倌]  
　　黨人偵深陳小和卽陳炳美先在高昌廟同盛飯館充當堂倌窺探軍情繼因運動第七旅兵士遂於上月二十七號被該兵士誘至城隍廟鳴警拿獲解遂鎭守使署經軍法科訊據供認擬定死刑呈請核示在案兹經鄭鎭守使核准令飭執行死刑業於昨日午後二點二十分時由禁提出綁赴西碼頭地方槍斃兹將罪狀錄下上海鎭守使鄭爲示諭事案據第七旅臧旅長呈稱匪徒陳小和卽陳炳美迭向兵士煽惑謀亂幸各兵士深知大義不爲所動今已將陳小和則陳炳美拿獲解請訊究前來業經飭發軍法處訊據該犯陳炳美供認屢向兵士胡得功等誘言煽惑運動謀　等情不諱查第七旅軍隊紀律嚴明官長兵士率皆親上愛國嫉惡如仇乃該犯迭次勾煽兵士擾亂軍心實屬罪不容誅應將該匪陳小和即陳炳美飭在軍前正法立予鎗斃以昭烱戒除執行外爲此示仰軍民人等一體知悉此布 
[研訊發現紀念郵票案]  
　　上海郵務總局控廣東路潤泰五金雜貨號内之倪雲九私藏值洋八百五十七元五角已經取消之孫文紀念郵票業經捕房將倪拘解公共公廨押候澈查在案前日復由王襄讞會同德領　君升坐特别公堂研訊先由原告代表德雷斯律師上堂譯稱孫文與袁總統之紀念郵票本年經政府决定取消曾由交通部派代表兩人來滬會同郵政司協辦此事於三月二十七號將所存紀念郵票檢點封固車至虹口斐倫路工部局所造燬物爐内焚燬當由郵務正副處長會同兩代表曁洋工程司兩名督率小工將固封之各紀念郵票一律拆封傾棄爐内焚燒惟該火爐内設機關一面將票傾入一面出灰未免從中有弊事後市面上尚有此等紀念票行用約數不下數萬雖經政府極力調查殊難查出嗣有王姓至郵務總局稱有值洋二千元之紀念郵票求售當由式拉夫通知副處長西人地也爾興王接洽詢知該票來由因被告住居法租界報請法捕房將被告拘案抄出前項紀念郵票請爲訊究繼由郵務處長西人强司特利投案卽由原告律師詰據聲稱於三月二十號任職後奉政府命令將孫文與袁總統之紀念郵票一律取消卽將所存紀念票檢點封固計有七十六萬七千二百二十七元悉數車赴斐偷路工部局所造之燬物爐内督同焚燬惟該火鍋内設有團動機關不知有無弊病未經察悉　焚燬後卽簽字而散詎事後市上仍有此等紀念郵票發現因奉政府取消不准行用卽傳諭員司凡有人持此種紀念票來局須令簽名具保以備查考至上月間有人來局兜售前項紀念票得以究出來由故將被告拘獲抄出紀念郵票甚夥被告代表達商帮辦律師向强處長詰稱前項紀念郵票焚燬後餘剩者不能行用曾否通告各界並登報廣告强答稱當時曾用個人名義電告郵政總長並無特别廣告被告律師即向堂上聲稱此項紀念票被告係在粤省一方面買來所有在案之紀念票係被告自行送至捕房並非抄出旋有郵務處副長西人地也爾投業經爾造律師詰據聲稱爲郵司處帮辦兼調查一部份五月二十六號由式拉夫來稱有人兜攬紀念郵票計有二千元之數當與其人接洽據稱在金陵輪船爲副買辦有客裝載貨物將值洋二千元之紀念郵票劃付水脚且能操西語惟事未談妥而去因知彼居法租界是以報請法捕房究出該票之來由得將被告拘獲诅究又據法　房中西包探上堂禀明調查情由並稱金陵輪船正買辦朱茂生　買辦王原德現均開往外埠大約下禮拜一可以到滬復據原告律師聲稱查得呈案之犯念票間有被焚形跡定係焚燬時被竊惟據王至郵局兜售時稱有二千元之數現抄獲之票缺少尚多應請澈究中西　會商之下判倪交一千元人洋並保候補傳人證於下禮拜二午後二時半再行復訊 
[鎭守使收買鎗槿之文告]  
　　上海鎭守使鄭汝成君昨出示諭云爲出示曉諭事照得鎗械爲軍中利器民間私自藏匿久經懸爲厲禁以杜藉寇濟匪之獘滬地自上年戰後逃兵潰匪携械遠颺又恐關卡盤查類皆沿途抛棄鄕愚無識遇有檢獲黠者潛圖轉售愿者又懼株連往往諱莫如深不願報繳並有當時藉保衞名義招集團體置備軍火以爲自衞之計爲日既久流獘滋深雖經迭次出示收買仍恐尚多遺漏現在各處地方伏莽未靖民間多藏一鎗卽多一害况逆黨日思謀亂亦難保不暗中私購亟應勒限責繳以弭隱患合亟剴切曉諭無論商民人等凡有收藏軍械統限半月内報明所在地方官或警署如數呈繳本使當派員查騐如係完全槍枝仍照向章每桿給價四元子彈每千粒給洋一元其有殘缺不完者以次遞减軍用物品酌量給價倘逾限不繳一經查實或别經發覺定按軍律從重治罪决不寛貸爾等須知收買鎗械係爲保衞治安預防亂萌起見與爾等身家性命確有密切關係務宜　限報繳勿得稍有隱匿致干嚴罰其各凛　切切特示 
[取締揑名攻訐之惡習]  
　　江蘇馮都督通飭各縣知事云案據金墳縣知事呈稱竊誣告科罪新舊法律皆有明條縣屬自光復以來攻訐之風較前尤其上控各案亦較他縣爲多推厥由來大都意氣相持不論是非動輙上控其尤狡者則化名揑電架詞聳聽意存陷害良善如被朦混被告固受影響或經覺察名氏皆係子虚雖欲澈查亦苦無從究詰認心害理莫此爲甚知事上年蒞任有化名季國華錢其昌等二十八名向前都督張借從逆大題誣控學界並由寗郵寄函信來署大言恐嚇要求照伊原詞呈復後由知事覆查上存全縣選舉公民册并無季國華等名姓據實呈復並將原函附呈前都督張鬼蜮之謀遂不得逞迄今數月地方稍覺安靖不料日久生玩故智復萌本年五月間有少年不逞之徒化名韓恩普馮勳楊天眞詐稱農商代表揑電攻訐登報挾制經知事澈查並由農商分會開會討論非特無其事抑且無其人業經該分會電禀省長並由知事呈復在案查各機關法團人等辦果有劣跡人民自可控訴但使調查確鑿不妨具用眞名若事本無因以一二人意見之私動輒化名揑說借題聳聽刁惡習慣實非地方之福除呈請省長出示申禁外理合備文呈請都督嚴禁以靖刁風是否有當仰祈鑒核施行等情據此查本署都督下車之始因恐民間遇有涉及軍事案件多所瞻顧不敢控訴一再曉諭商民准其來轅投遞呈詞查明果有冤抑無不立予申理迺數月以來接據人民郵禀及收受控呈往往情詞迫切關係重要一經行縣查復大抵如該知事所呈非影響毫無即揑名誣陷雖本署都督推勘詳愼不至波累無辜而被告突遇查傳即使到案辯明已不免種種之驚恐恤民之政轉類擾民是長官以矜恕之心對待百姓百姓反以欺罔之技嘗試長官鬼蜮行爲殊堪痛恨合行飭到各該縣知事傳諭商民人等知悉嗣後凡屬郵遞及登報禀件本署都督概置不理其有來轅呈遞核閱情節較爲重大者必須於呈内塡註歇家姓名方准收理并將原告交由該歇家具保聽候查辦如查明所控案情全屬子虚卽科以誣告反坐罪名按律嚴懲以儆刁頑而安良善仰卽遵照 
[蘇省出品展覽會紀事（十）（三）]  
　　男女學生之參觀昨爲星期六日本埠各學校學生到會參觀者絡繹而至南洋女子師範學校校長凌銘之敎員徐一冰許開甫沈季疇張念遺沈振聲女敎員劉元羣等率領女學生七十一名湖州旅滬學校敎員凌企止丁翔之陸伯觴葛梓生湯存伯沈伯雄沈階升姚東如女敎員李張瑞陸鸞俞蘇蕙等率領女學生一百四十人又湖州旅滬公學學生二百五十人開明職業專門學校職員童養中敎員　一點孫樹鉞祝紀年女敎員程瑶華瞿飲冰率領學生二十二人上海愛國女學梭舍監徐蘇虞女士率領中學科高小科各學生七十人來會　觀頗稱嚴肅各學生對於美術農業各部均切實研究非僅泛泛參觀已也 
　　崇明評議員到滬各縣應行選送評議員已定於十五日開會公舉會長故各評議員現已陸續來滬昨日又有崇明縣分會推定之評議員蘇人權徐應田陳　三君到滬亦已蒞會接洽矣 
　　保護學生之請求上海鄭鎭守使前日接省立第五中學校函稱現有學生三百六人職員二十九員須赴滬參觀巴拿馬江蘇出品展覽會如該學生等抵滬請飭軍警妥爲保護等因聞鄭鎭守使已飭滬南分廳崔廳長遵照矣 
[滙理銀行新屋開幕禮]  
　　東方匯理銀行在黄浦灘外白渡橋橋南建築新屋現已落成昨日正午行開幕禮各銀行各洋行大班相率而至由匯理大班挨丹恩君招待導觀全屋欵以茶點來賓羣致祝詞屋爲通和洋行承造内外均極壯麗云 
[濫用國旗軍旗之取締]  
　　滬海道尹公署昨奉内務部飭開民國成立國旗及海陸軍旗均爲國家之章制應如何表敬以示尊崇乃訪聞無知之徒竟將國旗濫行作用自非嚴行查禁殊不足以崇國體而表尊崇除分行曁通告商民人等嗣後如敢將國旗及海陸軍旗隨意模製濫行作用一經查覺定即嚴懲罰辦外合行通飭該道尹仰卽嚴飭所屬一體認眞查照辦理勿違切切 
[烏木業風潮未定]  
　　城内烏木業工人因要求店主加給工資相約罷工已十餘日雖經官廳勸令雙方協議仍未解决昨晨邑廟花園内樂圃　等茶館門前忽發現傳單邀衆集議上海縣洪知事因恐人多滋事立飭店帮照加工價一面勸令工帮尅日開工即於午後發出布告云爲剴切布告事案照烏木烟杆業店帮柱首方雲卿等禀稱竊前清光緒年間鳥木烟杆業工店兩帮始則互相呈控繼乃妥議規條請縣立案永遠遵守詎知十年以來工帮方面已擅自加價二次今復廣發知單行將加價五釐三次遞加已加至十分之二而店帮方面不與計較者亦係顧念工人手業之苦衷然此則仁至義盡而彼則對於店帮受虧之處毫不顧及卽如收徒一節一年仍祗一徒以之供該工等之遣使則有餘而本徒學業荒疎有非店東所能補救者也及至滿師而後問其所習大半茫然悞人子弟莫此爲甚揣工帮之用意以爲學徒少收則人材鮮出人材鮮出則壟斷較易此種自私自利之心何能行於民國吾店帮退讓至斯巳極處水盡山窮之境於生機日蹙之秋不得不呼救於賢明擬請稍事變更每年添留一徒藉均遣使之勞以收學習之效使該工等不至日出其壟斷之手段與店帮時時爲難也柱首等遵守成規本不應請求中變以彼方擅加工價至再至三舊約既被破除則店帮爲難情形當亦上邀鈞鑑並附呈抄件知單等情到署據此本公署以該業工帮迭次加價與原議固屬不符然比年以來生活程度漸高商業疲困生計艱難較之十餘年前情形逈别據稱工帮今復廣發知單要求加價當亦以勞働所入不敷謀生具有爲難實情該店帮自應酌量增加曲爲體諒聲明此次議加之後不得再　要挾致滋紛擾至限制收徒一節工店兩帮休戚相關亦應通融酌議在工帮既以加價變更舊章則兩方權利問題理應兼籌並顧該柱首所請每年加收一徒藉均遣使之勞以收學習之效所陳非無理由應可准行該工帮等亦未便偏執舊規藉詞阻難仰該柱首遵照批飭互相妥定行規呈候核辦可也批示去後旋據該業工帮柱首蘇忠泰等以案經起訴司法請俟解决後再行請求立案布告等語互禀前來當以事關議整業規原屬行政範圍本公署應有處理之職權案經核准批示該柱首　卽遵照前批傳諭各工帮安心營業勿再爭持若該店帮議定加價不卽實行准該柱首呈候核辦可也批示在案嗣又據該店帮柱首方雲卿等續禀遵批公議修改行規議得店作留徒每店每年加添一徒工價則照工帮知單再加五釐特將所改行規兩條粘呈叩乞核明以息爭端等情據此察閱所改行規尚屬公允除核明批示並備案外合行剴切示諭仰該業工店兩帮同業人等一體知悉自此次修改行規之後工價則再加五釐合前兩次迭加之一成五釐加足二成現已飭令店帮實行照加店帮收徒則每店每年加添一徒應准共留兩徒除將該兩條行規修改外其餘悉依舊規辦理爾店工兩帮指臂指聯權利與共務宜安心營業不得再事爭端致滋紛擾其各凛遵母違切切 
　　又聞此示發出後工帮中已有開工者惟未上工者仍居多數於午後三時餓聚集邑廟樂圃　有數百人之多既又至三舖地方聚議對付之策官廳得報恐有暴動之虞立由該管警察一區二分署派同警採分投勸諭彈壓而該業店帮三十餘家亦相率閉門現已由官廳勒令工帮首領妥爲約束矣 
[全縣小學校成績展覽會開幕]  
　　上海全縣小學校成績展覽會公私立各校陳列成績者共八十餘處已於日午前九時行開幕式官長到者爲縣知事洪怕言君滬南警察分廳長崔怡庭君上海縣地方警務長景毓華君代表姚幼蓮君工巡捐局局長朱壽丞君來賓到者爲省敎育會駐辦蔣季和君内地自來水公司經理莫子經君省立第二師範校長賈季英君上海市經董姚子讓陸松侯君閘北市經董錢貴三君縣署譯員黄輯虜君慈善團經協理郭聘之凌伯華君及諸來賓二百餘人開會後當由會長李頒唐君宣讀開會詞旋由縣知事洪君宣讀頌詞省敎育會蔣君致勉詞並由李頌唐君致答詞後導引入成績陳列室展覽一周而散 
[求新廠製造淺水快輪之成績]  
 
 

Page 11

 
 
昨日下午二時求新廠新造大川輪船泊於南市大逹碼頭登船參觀者頗不乏人該船係川路輪船公司總辦劉聲元君向求新廠訂造計船身長一百六十二英尺寛二十二英尺速力十三海里船分上中下三層上層有頭二等房間十四間大餐間二間洗浴問一問厠所二問廚房一間中層有統艙二大間共裝活落鐵床一百　厨房厠所各一間下層貨艙二大間能裝貨一百　機器房内置三汽缸　擎二座計馬力九百五十匹鍋爐房内置新式永管鍋爐二塵計實馬力一千二百匹頭二三　房艙均有電燈電　其裝潢之精良行　之快利中外紳商參觀者咸稱贊不置并聞該廠主朱志堯君經營淺水輪船備書艱苦現已達到目的泃於中國實業萌途大放光明現川路公司尚擬向該廠接續訂造十八丈船四艘云 
[演說耳目症發生之原因]  
　　前晚八時寰球中國學生會請美國醫學博士鄧落葆君演說耳目症之預防法由楊君仲馨主席鄷君謂耳目病之發生皆由於　生蟲之彭漲爲患其眼病之起有兩大原因（一）在酒肆茶寮　火車戲館等處誤以通用之手巾揩抹眼簾而受傳染此手巾即爲微生蟲之媒合物過渡甚速（二）有時眼中發癢即以手指摩擦不知手指上亦有微生物粘連其上或誤入眼球即發炎流涙紅腫備至甚則變生白點侵入瞳人遂成盲疾此兩種病因弓宜愼防至於耳中諸疾或膿潰或腫痛亦由微生蟲作祟而來嘗觀華人於整容之時令薙夫掃除耳垢微生蟲即由是而入逐　躉延凡研究衞生者不可不破除此陋習也余又見華人慣割鼻毫此亦惡習要知鼻毫爲遮護塵穢及微生蟲之用若盡去之則諸疾叢生亦非養生所宜云云鄧君隨講隨以影燈映圖布上說明耳鼻各症之由來及其防護療治等術頗爲明晰聞者咸稱道不置 
[張園開演馬戲]  
　　張園内喜伯度老美大馬戲昨晚第一次開演觀者頗衆所演各種技藝皆出神入化頗爲奇特并有某技師之柔術尤爲新奇如無脊骨者　據云此人將來死後將送交巴黎醫生會剖騐此外各　馬戲以及獅象等戲皆甚馴熟聞今日除夜戲外并於午後三點鐘加演日戲云 
[探警拿獲蔣輔洲]  
　　將輔洲前在秦興縣塡内被前第三師量徐寳珍部下　獲指爲黨人禁押泰興縣監旋卽越獄脫逃經省公署通市緝拿在案　日午刻經上海鎭守使署軍事偵探張某會同滬南警察一區第二分署警探在小南門内將蔣拿獲送由區署加派警察四名押解滬南分廳由崔分廳長　發司　科押候預審核辦 
[破獲小沙渡黨人機關六誌]  
　　滬函小沙渡地方於上月杪破獲黨人機關或謂先由閘北警廳查獲或謂由租界捕房拘獲數人然後知照警廳前往搜查兩說並紀前報兹又得近於後一說之消息謂當時督　實人關照會同前往　獲各種證據由警廳解送鎭守使署請辦學隔二日經鎭署查悉所解各件内有記事河一本内載榮慶坊亦設機關一處遂即通知法捕房前往查察已無蹤影至陳喬蔭一名則由該處鄕人追獲送交警局而徐警長因此得萬元之賞金及少將銜云 
[私藏軍火烟具之懲罰]  
　　浦東三林塘人湯稼生前因在家私設燈吃爲上海地方廳汪檢察長查悉委派徐檢察官下鄕搜查當在稼生家内抄獲烟鎗三支烟缸五只又搜獲手鎗一支子彈九排及軍用皮件等物時適稼生他出乃將伊子湯香馥拘獲連同證物押解到廳嗣復將稼生獲案伊子即行開釋經檢察廳預審起訴審判廳辯論終結聽候宣判在案昨日下午由張推事官與徐檢察官開庭命提湯稼生至案略詰之下以其私藏軍火烟具罪已成立本當按律懲辦姑念一再苦求判令罰洋六百元如果無力繳洋則改爲五等有期徒刑監禁八個月軍械烟具各物一併没收 
[代書訴狀之新招貼]  
　　揚州人季長榮住居胡家木橋近在該處一帶遍貼代書訴狀之廣告當被警廳偵探陳保元倪正標查悉拘解司法科押候訊明核辦 
[殃及比鄰]  
　　　新北門内北香花橋南首舊校場九百五十九號王盛興招牌店前晚因晚炊不愼起延燒比鄰九百五十七八號裕大衣莊共燬樓房四鐘昨日二區一分署飭探往傳起火店主王文卿之子王鉅堂到局即命函送司法科訊辦 
[周浦小孩被拐來滬]  
　　二區警署崗巡前日在寳山路查見迷路男孩張五林一名解送警廳經司法科訊同據供年十一歲周浦人父親東升在周浦鎭關帝廟垃圾橋譚恒昌對門開設鞋子店於十七日下午被人誘拐來滬行經該處此人因見有巡警情虚逃逸云云判送交惠兇院留養候家屬到案認領 
[粤人自戕]  
　　粤人鄧昌學在虹口西華得路第三千二百六十八號門牌開設永同昌五金雜貨店昨日下午二時半不知何故自以洋刀戳穿肚腹登時血流如注痛極倒地旋由該店夥飛報捕房捕頭派探前往將鄧車送同仁醫院療治聽候查明核奪 
[異鄕人兩次被祟之悲劇]  
　　奉天人汪吉生前晚在長浜路楊樹上自縊圖盡經人解救送入靜安寺捕房昨解公堂請示據供來滬找尋伊姪寓居十六舖某小客棧内前日至租界游玩突被流氓五六人曳入弄内將身畔所有現洋一百三十餘元攫取逃逸卽回棧内戕行李售洋五元五角擬作川資回籍詎又被竊進退兩難遂萌短見判送城内警廳設法遣回原籍 
雜評三訥 
[揑名攻訐之惡習]  
　　中國人最大之惡德爲一欺字而欺之行於社會間者於尋常交際則出口打誑語僞謙也寒喧也從未肯掬腑肺以相示一旦有所求則恭維無所不至吮痔舐癰恬不爲怪一旦有所惡則百計以陷害之攻訐告密視若固然世道人心至此可勝歎乎夫揑詞圖害爲偵探之惡習而此風今竟盛行於士人僅據金壇一縣言之已如此其甚他處不可概見耶當道設法取締以杜欺罔之技意非不盛然而根本之圖則不在此也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[瓶甏罐頭齋筆記]  
　　靜安寺路居有某富翁性好骨董收藏頗富金石書畫　列殆徧又自詡善於識别周鼎　葬經寓目眞贋立辨一日見市肆陳宋板康熙字典一册王右軍題趙子昻八駿圖一軸一見之下愛不忍釋即以八白金購歸陳之室中白歎爲不易得之物云 
　　十三日俗傳爲關帝誕辰閩廣　士恒　燭錠果品燒猪等供獻於廟爲關帝壽惟關帝鑒於近來拜門生認老師之禁令祗受燭錠二事餘則一概璧還 
　　余友舒某性吝嗇而酷信神佛十五日早起至虹廟禮佛求得一籖籖内並無詩詞止有二句云來心不誠　檀香十斤舒大窘垂頭喪氣而歸（四）[  氷盦]  
　　　宅設席宴客果諜陳賓客尚未入座忽有作西人自外入見桌　菓品任意取食羣賓束手無敢攔阻二中年華人越衆起立　出一種拍馬態度表示其歡迎之狀　英語謂西捕曰潑離司推克麻矮（譯音）意即請多用些西人不謝亦不答食盡彳亍而去 
　　十四日某號電車開往提籃橋頭等坐中一華人手一千九百十二年字林西報一張俯首而閱及車至西華德路來一查票洋　驗其票與路程小符問　處上車付車資若十此人似小諳英語瞪目弗答詢之再三繼以面紅耳赤洋查票者似知其故不再追問獰笑而去余曰不　英語而能閱字林報亦可謂奇人矣（四）[  天一]  
[瓶甏罐頭齋筆記]  
　　予友某君詢予瓶甏罐頭齋之主人爲何人予曰瓶甏罐頭齋爲公司性質外國油瓶紹興酒　寗波湯罐蠟燭頭皆爲股東而其總理則爲大名鼎鼎之張龍甏 
　　前日泥城外有李姓出喪儀仗極盛中有簇新銜牌一對曰現任川沙縣知縣（四）[  覺迷]  
　　某茶客謂南京路一壺春茶樓其茶壺嘴皆閉寒不通或問何故曰君不見其招牌燈大書曰一壺春乎（四）[  還就居主人]  
[致保護野禽會發起人書] [  東埜]  
　　某某諸公均鑒公等以中國野禽日遭捕殺恐其絶種特上請願之書提議保護之策意非不善特恐具徒勞而無功耳生物學家有恆言凡物受外界之侵襲愈甚者其孳生也愈速虎豹獅　制物而不爲物所制而其孳生也甚寡蚊鼂蛆蚋動遭殺戳面其孳生也極繁此亦其明效大騐矣公等不嘗遊四馬路胡家宅乎有野難即有打野雞者打野雞者愈多而野雞　孳生繁殖乃　增月　而靡所廢止夫豈打者之不力哉彼輩穿花街入柳巷躬　瘁夜以繼日方以爲家雞野驚從此無　　矣乃考其結果非特直後以産出無數之小野雞抑且間接以聚集無數之大野雞更由間接之間接以聚集無數之龜也鴇也幼雉也鴉也雀也（謂鴉片麻雀）其名多至不可勝數此尤其彰明較著者也是故眞知保護者以保護爲保護不如以不保護爲保護以不保護爲保護者卽以打爲保護之謂也是故白鴿以愈放而愈多小雞以愈捉而愈盛（俗稱偷養媳爲捉小雞）打鴨驚鴛無非　上天好生之德偷雞摸狗所以增下界私産之兒吾圖民既以精明傳種學著稱於世界吾國之野禽目亦必以精明傳種學著稱於世界奚煩公等之越俎代庖爲哉公等休矣 
[反比例（續）] [  覺迷]  
　　新派人物不信神權然而江西法政畢業生呈請奉記雷神 
　　人之名字各取所喜完全自由然而黑省長通令女校禁止女生用香豔字面 
　　張動强項無人敢惹然而火神老爺敢燒其衙門 
　　革命偉人多在捕拿然而政府尚發沈佩貞俸給 
　　人人說庫倫活佛蠢騃然而居然開國會定憲法 
　　共和制度不分等級然而所頒動章有七等外省官制有三級近且欲　復前清九品矣 
　　民國之國務卿而稱相國已爲奇矣然而今日竟有稱中堂者 
　　讀書人品格高尚廉介然而某樂房以三百元徵聯趨之者若騖（四） 
尊聞閣詞選 
[步虚詞] [  東園]  
　　壞汝長城萬里　他季路三都吕端大事亦糊塗兩兩薄言往愬種竹似應療俗食　曾否醫愚霍光不學術全無歇後何如鄭五 
[蘇幕遮懷舊用范希文懷舊韻]  
　　杏花天芳草地　幕沈沈蒜葉摇金翠情淺情深衣帶水日暮懷人　雁斜陽外　萍　催藻思夜短愁長輾轉難爲睡傷别傷春孤枕倚　燭心紅也替人垂涙 
[鬢雲鬆令風悄用周美成風情韵]  
　　柳花輕榆葉小芍藥翻階畢　開多少連日東風寒料峭芳訊匆匆算是今年早月簾垂烟篆裊繡闥雖深燕子飛能到斷兩殘雲香夢杳一枕紗窗只怕鶯啼曉 
[百尺樓春恨用秦處度春恨韵]  
　　簾外柳花肥鏡裏桃花瘦無限憐紅惜綠情說與春知否錦帶兩同心寛瑟雙垂手要　愁城人醉鄕且盡金樽酒 
[卜算子春怨用徐師川春怨韵]  
　　從來連理枝生花相思樹鵠别鸞離幾度春腸斷花深處仙子凌虚步識女傳私　畫裏樓壺夢襄身烟雨江南路 
自由談話會 
　　儉德會規則一不狎邪二不賭博三不着華服四不必以酒肉宴客五不輕寒　 
　　入會者高郵周緋周黄及鼎李子祥陳接之張晴湘方衡甫龍沽榖朱伯良吳效先仙鎭旋錫五丹徒穆幹臣婺源王瑞榮汀都朱炳昆孟雲閣吳德卿耿月波袁澤民 
醫話 
[冷水摩擦法（九）]  
　　小兒之乾燥摩擦 
　　四五歲之小兒行冷水摩擦反有不利故小兒與其冷水摩擦不如行乾燥摩擦乾燥摩擦者即第一法乾布摩擦之法也由其親感保護者代行之 
　　凡行乾燥摩擦常用柔軟之手巾小兒朝起臥搨即脫其寢衣而使立於褥上速自頸之周圍依次及於上肢胸腹脊等而摩擦之由此及於兩足若摩擦時用力過强損及皮膚則小兒由一次受創次日必以哭泣相拒故實行之始其親或保護者最宜注意也小兒祼體而立亦不覺寒誠足謂勇然室外之風不可不避宜密閉其室焉 
　　乾燥摩擦既憤則皮膚强壯抵抗力亦富自是不易感冒其當禁忌乾燥摩擦者則如發熱出血或有焮衝性病時宜暫時中止止此其親或保護者探宜注意也若有他種疾病則宜訪之醫師問其適合與否 
　　要之冷水摩擦自小兒之乾燥摩擦始至冷水浴止其間之方法順序並實行上之泥意禁忌等各人於實行中當能一一領悟也小說 
[俠情小說北美婦（七）（美人柏列希著）] [  是吾譯]  
　　四人正在欵洽時門半開遥見一羣人向此來勢淘淘隊長訝甚欲避去勃來納夫人持隊長臂面如土色謂隊長曰决非兵士所穿之限不一也隊長曰必是巡邏隊隊長洩勃來納夫人至後面呼彭搿曰吾等須覓藏身之所否則危矣馬利亞驚顧彭搿方匿桌下戰慄失色乃扶之至一碟廚後面指小戸曰爾等速避人此穴隊長等依其言魚貫而進惟馬利亞在外守護穴内暗如地獄隊長恐勃來納夫人驚懼思慰之惟黑暗不知所在屈身四順適面貼婦人之胸乃徼聲曰雖昏黑不足患此輩遊手無業不過掠取食物面已萬不傷入望堅忍靜守可也勃來納天人曰吾非怯者蓋曾在同盟軍中領有訓誨曰不自由母寗死隊長曰請寛　决弗落敵人手勃來納夫人復欲有言彭搿附隊長耳曰向右　内有光如白畫彭搿先進隊長正欲從之忽聞屋内人聲鼎沸一人呼曰老媪今晨見有異客繞道此路否馬利亞毅然　曰無之又問曰汝非彭搿夫人乎對曰然其人曰汝夫何在對曰詢之何爲其人曰吾等擬出獵無人爲導人咸稱渠　悉山路馬利亞對曰汝可在康納司維見之其人又問曰桌上陳設菜碟請何客有南方人在此聚飲否隊長側耳聽之甚審時有白光從右照入隊長卽傴僂尋彭搿並堅執勃來納夫人之手以免離散彭搿　隊長即讓立二人同在穴内仰窺見彭搿夫人立灶邊手持鐵鍋面有怒容一人坐桌上年約四十許碧眼紅髯腰懸手鎗佩刀各一尚有二人年較幼服色更粗陋餘人在門外隊長向彭搿曰汝識此人否對曰不識斯時又見老者將咖啡壺一摇曰彭搿夫人吾等鐵甚請製餅少許並冲咖啡供吾馬利亞注視其人不動亦不言滿面怒容倘此時彭搿在側馬利亞早已啓口而駡矣老者見馬利亞置之不理乃命從者辨而煑火腿曰如此婦不助汝吾將以鎗擊之隊長聞此急掣手鎗鎗口向上問彭搿曰先發制人善否彭搿曰且緩則見辨而如老者命而行彭搿夫人即以鐵鍋擊老者旋與其從者鬥有一人頭部幾被擊中傷其肩而倒老者奔救奪馬利亞鍋鬥甚烈馬利亞失足踣地兩手堅握老者　　盡落老者痛甚此時忽有大聲發於身畔呼曰弗朗克川弗朗克　吾在此隊長駭甚詰勃來納夫人曰此何意夫人不答祗暗中摸索向外出彭琦亦有所覺急前阻之輕呼勿出如違當殺然已弗及勃來納夫人將碟廚推開　而出隊長亦奔至穴口室中决鬥事已停止馬利亞立幽僻處喘息不已鐵鍋仍在手中髮亂如麻一人臥於地一人在身　醫其傷痕老者對面立頎而長目光炯炯右手撫馬刀柄刀鞘藏在棕色衣内見勃來納夫人出彼此驚異老者堅握夫人之手曰愛迪不意遇汝於此勃來納夫人曰弗朗克汝何爲來此對曰尋汝也汝於昨夜失蹤吾心甚爲焦灼彼處人虐待汝否夫人曰彼甚善遇予汝勿憂汝何爲服此衣頗不雅觀老者不禁大笑兩手仍堅握不釋曰戰爭之榮非汝所知也言時舉目四望見穴口露出隊長之首即按手刀柄厲聲問曰此間尚有何人隊長即傲然出至其前曰吾衣軍服將校也語甚激烈老者怒甚曰汝爲敵人今在吾界内尚敢無禮將以間諜論罪言時向門外呼曰彼得司的而速捕此人勃來納夫人曰弗朗克汝誤矣彼誠實君子也弗朗克不之顧命其從者用帶縶之隊長怒髮冲冠然寡不敵衆卒無如何自忖非脫逃不能免禍而回顧後間門已閉矣弗朗克按手於刀見隊長左顧右盼嘲笑之曰吾非婦人易欺者也隊長怒甚雖瘡痍未復亦不暇顧直前摶之扼其咽喉弗朗克兩手亂揮門外人蠭進拳足交加捽隊長下 
文字因緣 
[答顧虚谷] [  酒丐]  
　　前承枉駕虚谷足音以千餘里之脩途三十年之交好於酒丐衰將就木時補者番一見之緣想毘騫册中有此一重公案也惟來信責不衫不履與屠沽牧儈轟飲酒家謂非上流人物所宜以爲君子立名當檢束以端表率甚矣虚谷之愛我也甚矣虚谷之迂我也鄙人平生落拓自喜根乎性天又不立崖岸以爲和萬不及虚谷之矜飾然酒丐自有眞也昔太王好色孟子不以爲非南子宣淫孔千尚通干謁何也以二人除此之外或别有可取者在故孟子孔子取之盖色與淫其眞不必諱也世俗所稱八仙中有李拐跛其一足夫既爲仙人足病豈不能自醫乃必一蹶一顚不良於行走無他亦存其眞耳乃虚谷繩人甚於孔孟是亦不可以已乎况名之與品絶端反對立品在勉强修持傳名則貴實踐左氏云名者實之歸也實至者名自歸矯飾無實名何能歸以酒丐落拓之性深恨人强爲修持故自率眞天大德不踰閑小德不妨出入雖不知者謬謂小人而酒丐不甘爲僞君子也裸跣逐飲心地光明謂之小德所謂太璞之完不爲人之所制也鑽穴踰牆心奸貌善謂之大惡犯大惡卽踰大德也假使酒丐衣冠端坐一心以爲有東牆之女不義之財勞利之交思有以姦盜之要結之君必將謂抑抑威儀不愧正人名士矣嗚呼以此觀人務其小者近者忽其大者遠者幸虚谷在議清詩僅作一敎官耳若作宰相則皮相天下將讒謟之雜進僅見矯飾者衣冠端肅而所取無一眞人矣且君與酒丐交已三十年以文字始欲以道義終在酒丐之爲人當亦目見耳聞稍有體會乃今不贊酒丐之率眞反勉酒丐之尚假貌爲愛我之深實則知我之淺也又謂某書編緝酒丐亦列其名未免導人損德是更不知鄙人矣酒丐不才人偏挾之以自重試思和易近情之酒丐肯爲累名而絶人耶况名與不名須後人之論定如酒丐徒跣好飲後或加以盜跖之名或曲體其率眞之實亦祗聽其自然所慮者君如此端方恐數十年百年之後人或伹知有落拓之酒丐而不知有矜飾之顧先生耳君本好辨故辨之以待筆伐之師 
[輓徐了青先生] [  林星]  
　　文妙莊諧高懷暢發自由義 
　　名滿天下知己同悲不了緣 
 
 

Page 15

 
 
   
 
 

Page 16

 
 
   
 
