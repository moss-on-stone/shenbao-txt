# 1907 - 440 - 4912547

 

Page 1

 
 
   
 
 

Page 2

 
 
上諭 
[十一月二十六日奉]  
　　上諭吳廷斌奏查明本年山東各屬秋禾被災情形懇恩分别蠲緩錢漕一摺山東靑城等九十三州縣及收併卹所並鹽塲本年暘雨失時秋禾多被傷損暨沿河一帶被淹村莊若將應征錢漕照常征收民力實有未逮加恩着照所請所有成災最重之靑城縣屬各村莊本年錢粮漕米等項全行蠲免其餘成災輕重不等之東平州等州縣應征錢粮等項按照單開各村莊地畝分别蠲緩該署撫即刋刻謄黃徧行曉諭務使實惠均霑毌任吏胥舞弊用副朝廷軫念民艱　意餘着照所議辦理該部行道單併發欽此 
　　上諭西安左翼副都統慶祺奏因病懇請開缺一摺慶祺准其開缺欽此 
　　上諭睿親王魁斌莊親王載功既據陳明戒烟凈盡魁斌載功均著准其回任供職欽此 
　　旨承燕着調補西安左翼副都統所遺廂黃旂蒙古副都統着春祿補授欽此 
論説 
[論開國會無望於政府]  
　　立憲黨人大聲疾呼。以開國會三字號告海内者。蓋有年矣。然而留學生熊範輿等之上書。與夫呂宋星嘉坡僑商之請願。則政府均置之不議而。於陸寶忠之請改國會。則曰時尚有待。於江春霖忠廉之請設議院各摺。則曰審度再行。於程德全之封奏。蕭鶴祥炎公呈。則皆曰國會一節。應暫無庸置議。彼其所以不贊成國會者。非爲國民程并不及也。非爲施政機關不備也。爲一已之私圖計也。何也國會既立以後。將立法也有人協贊。用財也有人監督。種種作爲。皆將苦其不便。無所施其招權納賄之謀。故無論何人奏請。總以無庸議三字。爲箝制人口之慣技。吾國民爲救亡大計。渴望國會如此之切。不問要求之實力若何。政府之對待若何。欲舉法定機關。望之不負責任之政府。是猶欲製千金之裘。而與狐謀其皮也。其可得乎。 
　　西儒栢倫知理言。國會之與國民。如地之於地圖。其關繋之密切。指代表國民而言也。吾人試繹代表之義。則知國民之權利自由。皆當賴國會以爲根據。如言國權。有國會爲之保全。則外交有策。不致壓輿論以徇外情。言財政。有國會爲之籌畫。則豫算有程。不致糜費用而濫借債。言學制。有國會以爲之謀。則教育一途。然後有方針而可普及。言軍政。有國會以爲之倡。則徵兵一舉。然後知禦外而非防内。言吏治。有國會以爲之輔。則官民一氣。然後有責任而無溺職。其他一切政治。如民政郵傳實業各事。有待於國會之敷施者。不可枚舉。吾人救國手段。以國會爲唯一之目的。而執行此事。又與今之從政者相抵觸。惟有人民自負責任。自謀建設。及今標示政綱。結合政黨。或有達到目的之一日。若徒怨政府之不贊成國會。隨而詬詈相加。是國會永無希望。而國民已先自失其責任心也。 
　　且各國國會之歷史。無有不以民力爲前驅。經幾度之决鬭而始成立者。奧大利於一八四八年政黨湧起。迫令首相梅特湼辭職逃英。卒於是年四月二十五日頒布憲法。允許開國會之請。俄羅斯於一九○一年人民對於皇帝尼古刺斯之請願書。不過言論出版結社集合之自由。開民選議員之國會。所求不得。國内騷擾者數年。至一九○五年准開國會。而民心始稍定。日本世所稱平和立憲者也。明治七年。民選議院之議論。紛然以起。十三年河野廣中片岡健吉兩人。代表二府二十二縣之人民。呈遞國會條陳。十四年御前會議。乃下二十三年開國會之詔。此十年中。雖無正當之國會。而政社組織。實無日不以國會爲念也。夫以東西各國之國會。其組織如彼艱苦。其成立如此繁難。而吾國人士。乃謂朝上一書。暮進一策。即可促成國會。猝然而進於國福民利之一境者。其亦惑矣。 
　　以吾國近壯言之。則國會之易于爲力者。殆有兩因。（一）外緣之促迫。以各省之路權礦權緝權領土權而論。國人之爭之者。能以共同之運動。合文明之辦法。推是道也。雖開國會可也。（一）内力之逼桚。以卄廿一兩日之諭旨如限制言事限制結社限制出版限制學生等事。皆足以激社會之心理。而起抵拒之力量。國會開設之機鍼。或即在是。嗚呼外緣之迫之也愈急。程度之演進也乃愈速。内力之逼也愈緊。政治之改革也。乃愈切。尚何程度不及之足云。 
專電 
[電一（北京）]  
　　報律已擬定壓力甚重現送軍機處復核定二十九日入奏請旨 
[電二（北京）]  
　　銀本位主兩主圓莫衷一是著各省督撫體察情形 
 
 

Page 3

 
 
覆奏 
[電三（北京）]  
　　山西臬司丁寶銓因福公司事磋商不下暫行停議已於前日出京 
[電四（南京）]  
　　蔡乃煌片奏預備立憲宜順民情原摺留中 
[電五（北京）]  
　　沈家本奏刑律草案刋成 
[電六（杭州）]  
　　金華匪首斬二名獲黨二名餘均竄散金華府沈統領於二十六日入馬鈴山圍剿 
[電七（杭州）]  
　　海鹽士民因李令匿災苛徵恐激變端恤蠲 
[電八（漢口）]  
　　旅漢浙人昨日續開大會集股十八萬餘元 
路欵要開 
[楊士琦電奏僑情疑慮]  
　　楊士琦電奏僑民受路事影響招徠不易曾見前報專電茲聞原奏略稱僑情疑慮不易招徠默揣其故實受蘇杭甬路借欵影響可否飭下部臣與英使磋商稍事變通以順輿情而挽利權此行雖加意聯絡僑情終形渙散奉職無狀惶悚無既云云又代華僑電奏蘇杭甬路借欵損失主權不孚輿論請另簡熟悉交涉大員極力挽回於大局所關殊非淺鮮 
[江浙代表宴請同郷誌盛]  
　　十九日江浙代表柬邀兩省同郷在全浙會館大開茶會是日到會者以政界人爲多午後三點鐘開會先由王勝之張菊生孫問清許九香四君依次演説意見報告勸股情形並求父老訓示辦法次惲學士毓鼎登臺報告十六日封奏之内容次徐侍御定超演説代表責任重大並道謝來意次邵君章演説全浙人欲求盛宮保轉圜最後雍君演説最奇略言粤漢一路爭回巳經四年僅造成一百二十里照此比例粤漢全路告成需八十年今浙路工程雖速而工程極不堅固故浙路巳成者外人均不敢行此事須求代表歸告公司改良云云聞者以其對於江浙情形異常隔膜均怒之以目末由楊翼之君告謝遂搖鈴閉會 
[湖廣會館歡迎代表頌詞]  
　　十八日京師湖廣會館開會演説情形已誌前報茲將頌詞錄左 
　　古者立國以養人即取人以資國今蘇杭甬鐵路奉詔聽民自辦即取人以資國亦因是以養人法至善也諸公遠道北來爲此數千萬蒼黎乞哀於樞府冀得拒欵保路忠肝鐵石凡我國民則皆感激而傾服之矣兩宮聖明在上樞府又洞民情不待籲請巳恫上心矧諸公耿耿忠愛達其純節上寗有不聽者耶以文明之道爭國權不以野蠻这風挑敵怒在國爲忠在人爲義紓等敬陳此語以頌諸公願諸公努力加餐康健逢吉以慰東南數千萬人之喁望以期拒欵保路之必成無任欣慰之至國民歡迎會代表林紓等謹頌 
[菱湖協勸保路會]  
　　二十日菱湖紳商學界借座南聖宮開協 
勸保路會到者約計四五百人公推潘澄清君爲王席宣告開會宗旨並公議設立分理處以沈瀛洲君爲經理張蓮洲錢蕖生分任其事公舉陸滋樹爲會長陸壽蓀副之後由孫用方孫翊臣土孝箴等演説勸股當塲得招一千三百十四股 
[旅蘇浙江集股會開職員會]  
　　二十四午後一點鐘浙江集股會會長龐倪二君以及各會員在倪源源珠寶店開職員會是日特邀武君仲英由滬來蘇提議事件（甲）商訂章程（乙）會所仍假雲錦公所（丙）請武君到滬報告總公司請領委托圖章交會長倪詠裳手收以昭憑信（丁）定於初二日開第二次大會簡邀十二行家到會集股以上四項均當塲公同决議 
[蘇路公司接認股函]  
　　（震澤商會函）敝鎭前經時中學堂報告已認五百六十餘股現商會第一次開會亦認有五百四十股先行報告俟第二次開會再事續招（常州女界保路會函）常州女界共集一千六百餘股除爭存所認二百零二股歸該校自交公司外現已交下八百股計英洋五百二十三元龍銀二百一十四元如數交永康寄上（南京江浙鐵路勸股處第一次報告）江南軍界陳琪等七十一名共認蘇浙路投二萬零一百八十五股方賓穆等八十六名共認蘇路八千零八十股勞乃宣認浙路二百股 
[甬屬集股處續認清單]  
　　余振新　十股　余槐卿　十股　邵收亭　五股　邵從興　五股　邵懿澧　三股邵叔萍　五股　邵震南　五股　沈佐廷　五股　孔金梅　五股　沈子德　二股曹掾豪　五股　何梅仙二百股　唐品璋五十股　虞賢聖　五股　顧春林　十股于才林　五股　洪錫圭　十股　鄭光潤　五股　顧炳生　三股　張思永　五股張性良　五股　蔡生方　二股　陳根甫五十股　徐關松一百股　徐林氏一百股趙完夫　十股　李錫侯　十股　任永和　五股　周意順　五股　陸春生　五股 
 
 

Page 4

 
 
賀信告　五股　虞錦棠　五股　羅祿房　十股　羅壽房　五股　羅陳氏　十股張仁興一百股　洪福源　十投　趙廷記一百股　胡岳磬一百股　林桐記二十股盛鶴記　十股　王雲記　十股　邵春榮　十股　金子舫　五股　李瑞麟二十股劉咸增二十股　曹彩山二十股　張程鳳　十股　張祥房　十股　陳欽耀　五股王兢立　十股　陳昌才　五股　華錦章二十股　王聯卿一百股　羅選廷　五股羅習卿　五股　羅仁康　五股　樊　氏　十股　糖業點春堂一千股　顧繡業莊錦榮代表一千六百股　以上共計三千八百九十股 
屠乾坤　五股　仇夑棠　五股　唐壽椿　十股　俞顯揚　十股　許坤松　十股王慶高　十股　林斌渭　十股　董學潤　十股　林貴生二十股　張亨通二十股唐品璋三十股　王仲坤五十股　張亨通一百股　王仲坤一百股　何瑞豐二百股壽康莊五百股　萬康醬園五十股　長崎商會沈鳴九代表二千四百股　以上共計七千四百三十股 
緊要新聞 
[王給諫請减苛細雜捐之内容北京]  
　　給事中王金鎔封奏請飭直隸及各省督撫酌減苛細雜捐當奉廷寄各省體察情形量加裁减巳誌前報茲悉原摺内容略云直隸雜捐苛細擾民請飭量加裁减或改辦統捐以恤民艱而維邦本近來各省興辦各項新政用欵浩繁庫儲又極支絀不得不取之於民固朝廷萬不得已之舉當爲天下臣民所共諒所以三十年十二月恭奉懿旨各省捐派繁多除大宗進欵仍准照舊外其餘苛細雜捐概行禁止等因欽此懿訓煌煌理宜恪守不謂詔墨未乾奉行者更變而加厲就直隸而論無物不加重征若烟酒税若鹽斤加價或由官設局或由土人包辦此捐米豆則彼捐菜果彼捐魚蝦則此捐柴草餘如房屋車馬無一不捐即如田畝既納粮復有差徭而田内所出米柴菜果又須納捐及至市鎭又按斤量加捐漁業一項先按漁舟之大小捐之得魚到市又須加捐最爲可笑鹽有鹽捐魚有魚捐而醃魚上市則又復加捐肩挑貿易之小販易一人則又須加捐商民稍有不從則以抗捐論并用巡役四出搜查一縣一鎭多至數局其局用一切無非出之於民故近來罷市之案時有所聞安分者紛紛歇業狡滑者并藉此煽惑日用各物亦因捐重價値日增新政日興則民情日困而承辦各員對於上則曰商民樂從對於下曰迫於憲檄無非魚肉郷里之計譬如繳正税千金所收者往往倍蓰商民交困固由於水旱偏災秋成歉薄所致實受困於捐税加重也應請飭下直隸督臣量加減免或改統捐并請飭下各督撫一併妥議核减臣籍隸直隸沗列言官既有所知未便緘默云云此摺到時慈宮一再翻閲頗爲注意召見時即諭袁尚書若如原奏所云小民何以堪此恐爲致亂之源袁尚書面奏捐則有之實未苛擾應請另派大員前往一查慈諭寄諭楊士驤認眞稽查爲宜袁尚書又請并飭各省一併酌量遵辦故即日廷寄各省（響） 
[西北分設行省之奏報北京]  
　　西北分設行省原係岑雲帥建議由政府字寄晉撫陜督暨關外各將軍都統籌商辦法刻已陸續奏報到京有王分設兩省者有主將蒙古四大部分設四省者惟綏遠城貽將軍建議於察哈爾熱河庫倫分設三省摺内洋洋千言有條不紊頗爲政府所注重云（卯） 
[陸軍部電寄桂撫訓飭丁提北京]  
　　前日陸軍部電寄廣西巡撫張鳴岐略謂提督丁槐援救鎭南關不斩以致失守現奉恩諭改爲革職留任其所部各軍毌庸撤差仍着丁槐督率並飭進戰務當努力成功以贖前罪云云（寅） 
[訂定東三省行鹽輸穀章程北京]  
　　東三省行鹽票地認充不一更替靡常豪强者往往鑽營謀奪積弊甚深現經政務處王大臣訂定專章分爲三等上等每票輸穀二石中等每票輸穀一石五斗下等每票輸穀一石所輸之穀歸於社倉飭地方官經理其票商遇有事故退辦仍令新商給還原輸穀價以昭劃一聞己具奏允准矣（寅） 
[西報紀津鎭路約簽押]  
　　昨日太晤士報得北京函云一月前有德國資本家三人到京近與外部及英使會商津鎭鐵路問題并聞此路借欵合同業於本月初十日簽字至興工之期則約在明年秋初云 
[銅官山礦事可望議妥]  
　　駐英公使李經芳電請外部轉懇駐京英使飭凱約翰前赴倫敦商議銅官山問題但據京中另一報告則謂皖人之意如凱約翰能允放棄皖省他處之開礦利權則銅陵縣地方可准其開工大約此事可望調停妥協云譯字林報 
[司道請將緩解截漕辦法入奏蘇州]  
　　蘇省近年以來收成歉薄今歲尚稱中稔惟因民間素鮮蓋藏加以奸商貪利私運出洋是以各處米價異常昂貴業經蘇州商會暨各屬紳衿屢次呈請督撫憲求將上年截留漕米三十五萬石奏請暫緩補運迄未邀允茲聞司道各官近亦再四熟商辦法擬將上届截留漕米遞緩一年補解或匀作兩年分解或請改爲折色刻巳將詳細情形上詳督撫請即據情入告未識能邀恩准否（齊） 
[湖屬蠲緩民漕彙電]  
　　嘉秀二屬紳民上省憲電杭州列憲鈞鑒嘉秀民情素愿從未誤漕今年虫雨爲災收不及半縣詳蠲緩數分田格成例本非實情即蒙邀允已恐誤漕今知憲核只准二分農民驚駭萬分恐官紳勸導力窮有碍大局環乞恩准仍照沈琮寳前禀辦理兩縣幸甚嘉秀士民公叩禡 
[浙撫申斥嘉府電]  
　　嘉興楊守鑒效電殊堪詫異查嘉屬本年本係花 
 
 

Page 5

 
 
災人所共見嘉秀二縣灾歉經司核定巳滿二分各屬亦酌量概予歉緩並未苛刻何得藉口民情惶急輙行聳聽國家租賦自有常經豈容任意紊亂即郷愚無知亦應由地方官善爲開導倘臨漕要挾滋生事端定惟該府是問撫院號印 
[湖府以抗漕事結上列憲電]  
　　杭州撫藩粮憲鈞鑒遵示宣布烏程溢漕合計一分六釐九毫連歉緩共二分二厘二毫歸安溢漕合計一分一厘一毫連歉緩共二分一毫民情已洽均經開斛細情另禀卑府仰暉志濂同叩個印 
[浙撫電飭添兵嚴防象山杭州]  
　　甬屬象山地方緊要匪類頗多現當冬防吃緊之際特由浙撫馮星帥電致台防曹統領與呂軍門撥隊防護以保治安茲將原電錄左 
[浙撫致台防曹統領電]  
　　台州曹統領鑒據象山協王副將禀冬防吃緊兵力過單請由台防抽撥巡隊一哨星夜赴象駐紥等因該防能否抽撥迅電復院個印 
[台州府代曹統領復電]  
　　杭州撫憲鈞鑒頃海門送到憲個電諭曹統領等因奉悉查曹副將所帶五隊分駐六縣防地遼闊每處隊勇僅一二棚多亦二三棚均極要重尚虞單薄現曹副將已督隊赴天仙一帶巡防花管帶今日又往仙邑捕匪台屬冬防更形吃緊實無隊勇可以抽駐象山謹代電陳卑府起樞叩養印 
[浙撫再致呂軍門電]  
　　呂軍門鑒頃接台府電禀云云（見上）查象山地方緊要現正多匪即請軍門酌撥得力營隊星馳往駐爲要騤養 
來稿 
[候選道袁世彤致袁宮保函稿]  
　　四兄大人尊鑒兄弟不同德自古有之歷歷可考者如大舜周公子文柳下惠司馬牛也聖賢尚有兄弟之戀况平人乎每讀常棣之詩則必洒涙濕書弟亦有兄弟之感耳詩云兄弟鬩于牆外禦其務每有良朋烝也無戎此乃常人常事常情也若關乎君父之大義雖兄弟亦難相濟蓋德同則相濟德異則相背大舜聖人也周公亦聖人也舜能感化傲象周公則誅管蔡舜與象爲骨肉之私嫌故舜得天下不必加之誅討管蔡乃國家之公罪而周公不妨以大義滅親吾家數世忠良數世清德至兄大失德二十年來兄所爲之事均與先人相背朝中所劾者四百餘摺痛言吾兄過惡兄撫心自問上何以對國家下何以對先人母親在生之日諄諄誥誡于吾兄而兄置若罔聞將置母親嚴慈之訓于何地兄能忠君孝親乃吾兄也不能忠君孝親非吾兄也弟避兄歸隠故里十年于茲矣前十年間或通信後十年片紙皆絶今關乎國家之政祖先之祀萬不能不以大義相責也兄顯達以後一人烹鼎衆人啜汁然弟獨處僻壤始終不敢問津兄爲總督弟爲鄙夫兄固不加親愛而弟實亦不敢妄邀吾兄之愛弟挑燈織履次晨市之助　雖然清苦猶榮于顯達爲人指責曰某人之愛弟也某人之瓜牙也弟視大義如山嶽視富貴如浮雲惟謹守父母親遺訓甘學孟節老於林下已亥春弟曾上親供于護理河南撫台景月汀祈轉禀榮相曰朝中無能制兄之人恐將來尾大難掉莫若解其兵柄調京供職正所以保全功臣之後也云云其言昭昭如在目前今日之後但願蒼天有知祖先有靈兄能痛改前非忠貞報國則祖先幸甚闔族幸甚臨牋揮涙書不盡言專此敬請近安六弟世彤謹啓 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
奏摺 
[桂撫張奏造就土官變通舊例摺]  
　　奏爲酌擬造就土官辦法並請變通承襲舊例以資治理而重地方恭摺仰祈聖鑒事竊廣西慶遠思恩南寗太平鎭安上思百色歸順等府廳州所轄土州縣州同巡檢凡四十三缺綜其疆域幾佔全省四分之一幅𢄙既廣形勢尤勝如慶遠府屬之忻城土縣永順土司永定土司思恩府屬之古零白山興隆安定等土司皆居全省之中央爲四陲之綰轂歸順直隸州屬之下雷土州太平府屬之上龍太平上下凍憑祥思陵下石思州遷龍等土州土司皆與越南按壞沿邊千餘里隘卡百餘處實爲南服之屏藩凡此要區皆關全桂各土屬地方又復氣候温和土性沃衍植物則茶桐桑棉八角以及五穀果實之類無不皆宜礦物則煤鐵五金俯取即是綜觀各土屬其地勢既爲政治上最要之區其物產亦實業上可爲之地誠能得人而理不難臻富庶而固邊陲乃各屬土官賢能者固亦有人然大多數皆賦性昏庸罔知禮法其無能者則冥冥昧昧如睡如夢四境之　懵然不知其不肖者則任性妄爲魚肉土民暴戾貪婪靡所不至而土民亦復榛榛狉狉不識不知懾於土官之威嚴而莫敢或訴坐是之故民生日以况瘁地方日以凋殘腐敗情形不復堪問雖經將不職土官隨時撤任改委官員署理或委漢員彈壓而土屬情形仍不能稍有起色蓋署理之官員其不學無術固無以異乎前　土官彈壓之漢員則人地生疏官非久任亦難有所整頓其仁柔者且受土族之挾制而無如之何夫土屬之重要也如彼而土官之難其人也又如此不有挽救而振興之來日方長後患何堪設想昔緬甸强盛之時雪南土司私通欵曲以致英緬一役枝節橫生前事不忘可爲殷鑒議者或謂宜將土屬一律改爲流官不特沿襲日久變革爲難彼土官之先亦皆有功於民乃得世守土宇今舉千餘年承襲之土職取而盡奪之所以待土屬者亦殊不仁且治土屬之道得賢漢官尤不如得賢土官蓋土官之於屬地其情形較漢官爲親土民之待土官其服從視漢官爲篤有所與革推行必易而収效必多臣愚以爲今日整頓土屬必先造就土官而造就土官必先被以教育擬飭各該管府廳州督同承審州縣就土官兄弟子姪中擇其年齡資質略合高等小學程度者按年選送四人或六人來省就學近支無人再擇旁支所需學費即責或土官籌解並飭提學司特立一學堂專教土族小學畢業升入中學中學畢業授以法政一科課程分别釐訂擇其最要者教之不急者畧之其要旨在使有普通之知識有政治之思想有道德之觀念各級畢業年限較定章稍短每日教授鐘點較定章稍多以期從速得人將來各屬土官即以畢業最優等者分别承襲其支派之嫡庶服屬之親疎皆請勿論應否明定任期以及遞年畢業各土生應如何分派職事届時再妥擬章程奏咨辦理總期任賢使能俾土屬有大治之時土民有復蘇之日所有現在各屬土官其已病故而未請承襲者如忠州土州南丹土州萬承土州茗盈土州全茗土州結安土州鎭遠土州江州土州下石西土州上下凍土州下雷土州那地土州羅白土縣永定長官土司永順副土司遷隆峒土官古零土巡檢定羅土巡檢安定土巡檢下旺土巡檢凡二十缺均停止請襲其巳承襲而因案撤任者如歸德土州知州黃庭玉向武土州知州黃承業都康土州知州馮成翼安平土州知州李德普憑祥土州知州李樹培思州土州知州黃篤培東蘭鳳山土州州同韋杰勳上林土縣知縣黃永楨忻城土縣知縣莫繩武羅陽土縣知縣黃均政上龍土司巡檢趙德教白山土司巡檢王政立興隆土司巡檢韋國器凡十三員均不准回任一律暫由漢員彈壓統俟將來各土生畢業後擇賢請襲以免庸劣尸位再誤地方事關變通舊例合無仰懇天恩敕部先行方案一切辦理情形容隨時妥籌奏報除分咨外所有整頓土官變通襲職各緣由謹會同兩廣督臣張人駿恭摺具陳伏乞皇太后皇上聖鑒訓示謹奏十一月十一日奉旨該部知道 
 
 

Page 11

 
 
分類新聞 
政界 
[江督諭禁恩關舊例南京]  
　　江督端午帥近日發出告示一道文日據湖南督銷淮鹽局那道等禀稱各處局卡每届年終開放恩關奸商巧於趨避往往先期麕集乘隙蜂來短虧税項爲數不少所有湘岸澧州之花畹岡衡州之耒陽茭河各鄰税卡及來河口復查卡歷經禀請頒示嚴禁現當年關在邇請查照成案頒發告示分貼各局卡永禁恩關照常納税等情查各省鹽務局卡本不應有恩關名目前准部議鐵大臣查辦兩淮鹽務摺内即指明加抽川鹽局創立恩關名目因私損公行令認眞整頓等因在案湘岸各局卡事同一律且現正規復舊岸尤應力杜隣私倘任令乘機漏税到處洒賣成本既輕有碍淮銷　非淺鮓應即嚴行禁革凡經過鹽船均令照常納税並責成各卡員實力稽征不准稍事通融其從前販運川粤各商販務須一律改販淮鹽以清引界而肅鹺政除咨請湖南撫部院一體飭禁外合行出示嚴禁仰商販人等一體知悉凡遇經過各局卡務須遵照定章納税倘敢不遵禁令任意闖越定即從嚴懲辦各該卡員亦不准陽奉陰違致干察究（商） 
[湘潭水卡定期歸併長沙]  
　　湘省上游各貨釐金向由湘潭縣觀湘門外設立水卡照章抽收現因該卡收數無多所有司員工役不免坐耗薪費現在厘金總局擬將該處水卡歸併靳江河以節糜費定期十二月初一日起凡往來貨船均須停泊靳江河口聽候查驗照章完厘其已由他處完厘者亦須停候覆驗業巳出示曉諭矣（敏） 
[諭飭警兵按期練習長沙]  
　　湘省警察各分防處所有部伍長及站崗警兵均係由警兵補習所畢業補充現在警務總局以各該弁兵僅受三月教育即予派差不免獵等爰通飭各分防處凡部伍長以及警兵每月按一五定期分赴長善兩警兵補習所由教員督同練習仍按期記載分數月終彙計總數揭榜嘵示以别等第而昭激勸云（敏） 
[痛除各屬地方官積弊武昌]  
　　鄂督趙次帥近特舉各地方最大積弊如揑報緩征視爲陋規所固有多方酬應上司畏事徇情多延幕友多用家丁小隊車馬衣服廚傳器用奢靡冗費及交替時減價徵收一意肥已等條鈔單札行藩司李方伯少東通飭一律嚴禁如其陽奉陰違查出定行撤參再若本轅亦有不檢之人之事並准各屬員據實指陳以憑查究而共勸勉（丑） 
[度支部核准鄂督加鑄銅元武昌]  
　　鄂督趙次帥前兩次專摺奏請加鑄銅元一年以六百萬爲限一節迭紀本報茲聞巳經度支部奏准只照數二百萬開鑄一年現巳由部咨行來鄂矣（戈） 
交涉 
[法人允撤滇邊駐兵雲南]  
　　法人前因藉口防亂派兵駐屯滇邊經愼督迭次磋商巳允將駐兵盡行撤退惟要求在滇居留法商及法教� 
士須由中國認眞可護二條業經照准聞愼督昨已據情電告外部矣（子） 
[三山鎭教民毁學罷市四誌安徽]  
　　繁昌縣三山鎭天主教民因捐毁學全鎭罷市一節迭誌前報茲悉此案由繁昌縣賀延釐大令於十三日到鎭赴公學履勘一週傳諭各鋪照常貿易允即懲辦爲首肇禍之教民各鋪始一律開市聞公學要求三事（一）斥革教民（二）賠償毁物（三）由縣出示凡地方公益之事教民不得干預大令亦均允諾并將教民桂本寛楊老五緝獲帶縣羣情始服詎大令同署後即將二人交本城天主堂保釋是以該處人民又復憤憤自此案起後蕪關道文仲雲觀察接安慶提學司電請就近派員查辦觀察一面派洋務局周德葭大令至鎭確查一面至天王堂拜晤翁司鐸提議此案司鐸答以學教兩界地方官自有王權請秉公訊辦教堂决不干預觀察乃加札繁昌縣飭迅速查明判斷詳覆現皖撫馮中丞復派彭小泉大令查辦於前日到鎭三山商學兩界以賀令面允之事均未辦到未便和平了結仍擬開會籌議抵制之法必欲達其要求之目的云（易） 
[華人將無立足之地]  
　　二十四日字林報倫敦電云南斐洲特國所定處置亞人入境新例巳經批准並於官報發佈矣特國有印度律師名岡海者及他印度人五名中國僑民三人因不允照例註册經喬内斯堡官府判定勒令於四十八句鐘之内離此國境目下特國印度人約七千名均不願從服新例岡海律師并自謂將靜候逮捕云 
[間島交涉近聞]  
　　二十五日東京電云日本現方增加間島兵力而中國一方面則仍固持初意并擬緩日爭辯云譯字林報 
[照請蠲免洋商單費鎭江]  
　　洋商在鎭埠請領之三聯單向由各該管領事飭繳單費以充公用現駐寗日領事兼管鎭江通商事務船津辰次郎以英領事業已减除單費所有在鎭貿易之本國商人亦應一律將單費蠲免以恤商艱聞已照會鎭江關道查照辦理矣（射） 
軍界 
[通飭整頓水陸各防營湖北]  
　　鄂督趙次帥近日通飭水陸各防營略謂國家養兵原以衞民所有湖北地方水陸防營迭經委員密訪暗查據稱各營勇丁率多疲弱不足額數平日并不操演技藝沙防各營每遇民間冠昏喪祭賽會迎神則爲之鼓吹前導視同兒戲餘則三五成　洋烟嫖賭無所不爲甚或恃符逞强擭取商民財貨間有與匪盜勾通魚肉良懦其水師巡船多未按章修理漏舟自橫於野渡破鼓絶響於中宵腐敗情形難以悉數推原其故皆由該管帶自有不實不盡之弊以致挑選多非精壯額數不免虚懸營規不能整齊號令難以約束積習相沿殆非一日當此四方多故之秋萑苻不靖蠢焉思逞非整飭軍容何以遏亂萌而保安謐亟應嚴札通飭嗣後各該營管帶務宜申明紀律壁壘一新倘敢仍蹈前轍不知振作一經察出輕則分别撤參重則治以軍法勿謂 
 
 

Page 12

 
 
言之不預云云（音） 
[操衣仍照舊章給發南京]  
　　江督批督練公所詳云該道等擬改巡防馬步各營營制餉章業經查明棚費操衣節賞等項以新比舊尚不敷洋八千九百餘元查防營操衣褲操靴從前既係每年發給兩套上年改爲歲發三套此項衣褲操靴如果保存得法兩套足資應用自可改照舊章給發約節省洋一萬五千餘元以之抵補不敷各欵尚屬有盈其徐防馬步各營向無常年操衣等費今既改編自應比照江南各營一律給發所費經費即以節省一套項下匀撥支用餘照議辦理 
學務 
[會議華婁各學堂補助費松江]  
　　華婁教育會於二十四日邀集學界中人在雲間師範學堂會議撥助兩縣大小各學堂經費先由會長陳菊生君開議以求忠書院提存之公欵及兩縣帶徵之串捐共二千四百餘千核計兩縣各小學之應給補助者共一百四十餘校平均灘派每校約撥洋二十元殊屬無補於事某君起言凡補助經費須詳細調查立校之先後學生之多寡以及成效之有無然後酌撥聞是日議論紛紛莫衷一是故毫無成議云（侶） 
[小學畢業之限制北京]  
　　都中高等小學堂扣至本年頭班學生巳届畢業年限惟各堂中多有插班入學者茲由督學局議定此次畢業非入學實歷四年者不准與考其插班學生應令補習四年期滿再行考試云（子） 
[寗夏都統奏報開辦學堂情形甘肅]  
　　寗夏副都統志鋭具奏略稱寗夏滿漢義學兩處業於八月初十日開學課目規則遵照定章參酌厘定其洋文教習因僻處一隅未易廷聘以致稍從簡畧茲查建蓋兩處學堂共需銀九千五百兩有奇除甘省撥銀五千兩外下虧銀四千五百兩即由奏准賣馬四百匹之價併三十二年六月起至三十三年六月止所省之馬乾項下提用每月學堂經費暨教習朿修委員津貼當此開辦伊始不能不從權變通一俟試辦數月後漸次改良就範再行咨部立案云云（亞） 
實業 
[批准銀行發行鈔票浙江]  
　　保佑坊興業銀行前奉度支部批准使用鈔票當由浙路公司將式様刋印呈請浙撫備案當奉馮中丞批示云貴公司組織興業銀行遵照部批發行銀券内顧路本外保商權曷勝欣慰除備案外并行司通飭各府轉飭各屬一體遵照（自） 
[批獎處府講求種植浙江]  
　　處州府蕭守近將試辦種植情形呈送核示當奉商礦局批示云種植爲生利之本源蕭守墾闢署後棗山另租基地講求樹藝播種棉花提倡不遺餘力洵足開農民風氣之先查核種棉成蹟表册條分縷晰所呈棉樣已著效果深堪嘉尚現在既已移交仰新任處州府實力扒廣以完該守未竟之功（白） 
[札飭保護商船鎭江]  
　　蘇撫陳中丞日昨札行常鎭道及沿海各屬凡遇商船被擾之事由董保竭力保護一面飛報營汛馳往彈壓如有遲悞惟該董保及地方官是問云云 
雜記 
[和紳禀裁甲陋規蕪湖]  
　　江北和州向分三十六都七十二甲每甲設總甲一名承辦各事至近日之充當總甲者悉與縣書串通一氣無惡不作且當接充之始有入卯費有給諭費約需數百金之譜故縣書視總甲如奇貨總甲視郷愚爲魚肉擾害治安莫此爲甚現聞該州士紳禀請州尊陳直剌將此項總甲入卯陋規一律裁汰勒石永禁经靖地方而安良善云（無） 
[巡勇緝獲票匪湖南]  
　　寳慶府屬武岡州前有匪徒在該處散放票布希圖起事當由中路巡防第十三隊勇丁緝獲匪犯李秀柳李臖厚呂明雨三名並搜出票布及江湖底本各實據業經該營管帶德山將三匪解送該州按律懲辦（敏） 
[打扣巷河岸坍塌漢口]  
　　漢口打扣巷一帶河岸約計數十丈今冬因水勢過大日前忽然坍塌沿河居民現均紛紛遷徙（音） 
營口通函 
[東盛和案至今未結]  
　　本埠東盛和虧倒五百餘萬除現在產業貨物作銀二百六十萬兩外仍虧欠三百餘萬之多號東葉亮卿及執事遲鏡泉等雖經堂訊數次始終未將隱匿寄頓等欵從實招供現經商會查察洋賬憑摺至今不肯交出又將道勝賬塗改三筆並有十月初一日天利號存欵四十七萬亦不肯供出實情十八日馬司馬堂訊遵照憲諭立時鎖押監察尚未知將來如何了結也 
[三年來結氷期之比較]  
　　田莊台以上久已結氷由田莊台至營口依然水聲省㶁㶁十七日朔風怒號繼之以雪十八日早晨一片玻璃已現在光明世界冐險好勇之夫竟有踏氷而過遼河者查營口去歲並未封河此從前所未有也惟知光緒十十九年則係十二月十六日三十年則係十一月十一日三十一年則係十二月二十三日今歲封河之期視三十年爲遲惟較二十九三十兩年則爲早也 
[正金道勝匯水之差異]  
　　營埠自東盛和倒閉後匯水陡漲從前滙千金坙申不過二三十兩後竟漲至三百兩之多凡商於營者無不大受虧折現雖畧已縮小而仍在二百兩以外即如近日市價正金鈔票一圓須營銀九錢四分而匯至上海則得規銀七錢二分道勝羌帖一圓須營銀一兩一錢一分而滙至上海每一百十九圓得規銀一百兩由此推算正金匯水合二百三十四兩道勝滙水合二百四十四兩人所以舍道勝而趨正金也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[時事小説人面獸　　　　　（念二）]  
　　閔白仁看了。無法可施。也只得咳聲歎氣的上車歸家。到得明天早晨。天戍就急急忙忙赶到豭類那裏。氣憤憤地把昨天閔白仁不肯寫信的話。告訴他。豭類道。此事你不必著急。這寫信的事。是極容易的我有一个人在這裏。此人極熟洋務。在美國留學好幾年。新近畢業回來。考取了第一名的進士。姓臧名祖黿浙江人民。不必説洋。文是通透的。把這件事託了他。恐怕還做不成麽。原來這臧祖黿是臧狻的一家。豭類所以認得。并且雖則是個留學生倒也同他們氣味相投。當時豭類説了出來。天戍就着去請。祖黿同狻本來住在一處。兩個人一喊就來。豭類先向祖黿説了情由。祖黿略一沈吟。豭類又道。兄得這件事能彀辦下來。必然有些好處。何勿樂於從事。祖黿便勉强答應。就請豭類一面説。他就一面起草。豭類的口才。本來極好。祖黿的洋文。又實在到家。所以片刻工夫。己經寫就。并且還譯了一篇華文。一時天戍等都擠攏來看。覺得這封信明白曉暢。淋漓盡致。鷹國公使。無有不動聽的。看完了後。狠佩服臧祖黿的才學。就有心要想提拔他。後來王天戍放出洋攷察憲政大臣的時候。第一奏調他做隨員。就爲這些來由。此是後話。表過不提。再説天戍把這信送到鷹國公使那裏去後。就得鷹公使的覆書説兩國交涉。本當各顧大局。貴大臣所論極是。敝國准其照辦。此路立約之初。本係敝國銅公司所承辦。現在此欵仍由銅公司撥借。天戍得書。不勝歡喜。隔了幾天。銅公司的代表人也來了。鷹國公使就請天戍等幾個人。一起到他使館裏去。商議一切。并且備了盛筵。請他們吃。天戍等幾個人。快活得手舞足蹈。不可開交。當時下海有一家報館。把他們赴宴的樣子。畫在報上。列位只要花一分四釐大。洋去買一張看看。就不必小子嘮嘮叨叨的説出來。頓時可以曉得他們那一天的快樂景象了。 
國外新聞 
[法國保持海軍之堅决]  
　　二十四日倫敦電云法國海軍豫算案已經上議院採納法人有爲法國海軍等級之降貶而生怨言者海軍大臣湯森答之謂法國海軍所居之等位必當保守法國寗願犠牲一切不使法海軍降爲五六等國云 
[波的賽埠煤工罷工]  
　　二十四日倫敦電云波的賽埠（在蘇彜士河口）來電謂該處因運煤苦力同盟罷　致港中爲煤船擁塞不通迨至二十二日始勒令各船退至港外停泊該埠煤商與罷工之徒曾會商一次但無効果罷工者堅欲將上落煤炭每　增加工資五便士而現下等候卸落之煤已有十萬　矣 
[坎拿大又仇禰車人]  
　　二十四日倫敦電云美國亞來貢省波脱蘭埠某報得一消息謂坎拿大愛裵塔省萊資李立治地方近有一千五百人聚攻是處東方人民聚居之所幾盡被毁其啟釁之由蓋因一有名紳士謠傳于是處中國酒館中被人謀殺故云 
[德王贈品]  
　　二十四日倫敦電云德皇及后近以雕刻之御像親自署名致贈于倫敦府尹及其夫人作爲西國聖誕節禮品 
[法又增兵]  
　　二十四日倫敦電云駐紥摩洛哥法國軍隊司令官現已另簡達曼特大將以代屈魯特達曼特巳遣派後援隊擬長驅直入美杜那境内云 
[英國造船業衰象]  
　　二十五日倫敦電云英國克拉特造船廠因訂造船隻者甚爲寥寥生意清淡故近將廠中工徙開除大半即事務部中職員及製圖技師亦均被開除爽名云 
[坎人對于赴日專使之感情]  
　　二十四日紐約電云坎拿大京　太棒人咸以爲坎政府專使萊氏赴日之行巳成無効輿論對于所傳聞之協商語詞均不滿意 
[駐美日使歸國有期]  
　　二十四日紐約電云前駐美國日使靑木子爵將於十二月初四日乘滿洲號輪船啓程歸國 
[日本經濟情形]  
　　二十五日東京電云日本經濟界甚形疲滯其故由今歲外洋貿易之减色如美國之經濟恐慌致日本之絲商務因而沮滯近今銀市下落致日本在中國之貿易爲之不振而棉花一業尤爲受困所幸今年米穀大麥得以豐收或可略爲補救至于新定增抽日用品税于此情形無甚影響也 
[日本國會休止期]  
　　二十五日東京電云日本帝國議會於昨日開會旋即閉會因年節故延至十二月二十七日再行開會日皇之演説文其主重之點即謂英日盟約將永益堅固云 
[日本改變政策]  
　　二十五日東京電云日本各政論家咸期望中國必將定立明歲之切要問題至於日本對付中國之政策亦必須更變蓋中國既多方誤會先失和於本也 
[日本移民政策]  
　　二十五日東京電云日人所組織東方殖民公司將於明年歸政府保證實行成立此舉可望免除在美及太平洋之工業中諸種困難云以上譯字林報 
[德理藩大臣將出游]  
　　二十四日栢林電云德國理藩部大臣鄧貝定於明年春間親赴斐洲西南部各屬以便攷查該處殖民地情形 
[美國報章攻訐海軍]  
　　二十四日栢林電云得華盛頓來電謂近來報章之攻訐海軍省不將各軍艦整備者日益見盛 
 
 

Page 19

 
 
[意國軍務大臣辭職]  
　　二十四日栢林電云意國軍務省大臣淮加拿民業巳辭職以上譯文滙報 
本埠新聞 
[郷民反對加抽渡捐七誌]  
　　浦東郷民閙事一案已六誌本報昨日本縣李大令又率同亭耆丈手及通班差役由楊家渡渡江至洋涇保甲局少憇旋偕韓仲甫二尹等至金家橋查勘圖董朱幼章家被毁情形繪圖備案至姜閔二紳家因路遠不及詣勘祇着書吏前往踏勘一週大令又至馬家浜及澕漕澾勘視總壩亦命繪圖貼説呈候核辦並傳四十三四十四十八三十八等四圖地保到塲面諭謂開濬澕漕澾係有益農田何意愚民聽信流氓反敢閙事爾等速赴各郷傳諭此項河道已奉上台批准仍須挑濬不得再行抗阻倘不遵照惟爾等是問云云 
　　南匯縣張江栅鎭郷民聚鬨打毁金家橋河工局及各圖董住宅一事滬道梁觀察恐有鹽梟光蛋混入當即分函兩江巡防各隊官設法攔截茲十一十二十四隊隊官袁庭華劉智權魏廷樑等巳於二十四日清晨各派排長一員每隊抽調兵丁四十名共計一百二十三員名分路渡浦至謝潘劉沈朱姜各董處詢明情形相機彈壓　　巡警總辦汪頡荀觀察回滬後得悉浦東亂同如此猖獗恐釀巨禍爰派偵探課長汪禹臣二尹帶同通班偵探及消防隊共二十餘人即日前往相機辦理 
　　南市商團公會因恐浦東亂民乘機過渡擾及南市爰于前晚擎鎗出隊防護以備不虞 
　　昨日午前浦東同人借南市信成銀行開特别會先由某某諸君備述各處閙事情形次由李平書君提議推舉公正紳士分至各郷婉行勸諭俾知路政河工爲益地方不致再釀無意識之暴動一面於信成銀行樓上暫設事務所添舉評議調查各職員妥商美後辦法使浦東漸次鎭靜云松江訪函云上南交界之橫沔鎭地方開濬張江栅河道該鎭紳董錢子雲派郷人協濬郷民以該處有永濟義渡歸郷人當差故自乾隆年間勒有碑石凡隣近浚河公役概不科派錢董不允仍令栛浚卿民遂糾集千數百人與錢董爲難拆毁房屋錢素信天主教家中附有禮拜堂亦被毁壞錢遂以拆毁教堂等詞投南匯縣禀報一面來松詣府署陳控南邑王大令得禀亦飛禀府署請兵彈壓府等戚太守遂馳禀提台劉軍門遴調正副營兵一棚於二十四日開差前往鎭懾 
[蘇撫復滬道電]  
　　漾電及李令電均悉南滙郷民滋事擾及上境不法已極己面飭營務處撥兵防護惟近日征調紛繁各防營實已不敷分布適劉軍門到省已商飭提右營就近派隊彈壓希即知照一面督飭兩縣妥爲開導以迅速解散爲要義仍查拿首犯究辦以遏囂風此次滋事有無梟會等匪從中勾煽並由縣會同提標及就地巡防隊密查嚴防毌稍大意統希轉飭遵照仍將此案詳情隨時見告 
[滬道禀督撫電]  
　　渡資聚鬨事己解散乃南匯張江栅鎭開河派役連日滋事昨竟越至上界拆毁董屋並揚言今日再來浦東梟匪素多難免不從中煽惑已遣防營飛馳彈壓更電請薩軍門派兵船兩號赴浦東上南交界處約會聲援職道愚不敢操切從事惟烏合之衆非示以嚴厲恐難懾服如有暴動擬請准予格殺勿論庶易就範是否乞示遵行 
[蘇撫第二次復電]  
　　敬電悉派遣防營商調兵船以資鎭攝布置甚爲周密如有暴動應請相機從嚴辦理以遏亂萌並候督電遵辦爲盼 
[江督致滬道電]  
　　南滙縣屬張江栅鎭議開馬家浜河未據該縣禀報有案究係如何派夫工作郷民因何不服所拿之張順甫係何等人何以激成衆怒毆差焚船毁屋之事速由道遴委妥員前往查明禀復一面嚴飭該縣先行妥爲彈壓解散其爲首滋事之人仍密拿訊明禀辦 
[上海縣上滬道禀]  
　　據職董潘緯績等禀浦東自界浜起迤陸家嘴角折南白蓮涇止綿長四十餘里道路奇兀不平屢議興築迫於經費籌議航路渡船每人各加五文三文充路工二文予船户等情據經示諭通詳立案定於十一月十五日起收乃二十日聞有匪徒突聚數百人藉口渡捐將南碼頭圖董注夫房屋拆毁總巡沈潮前往開導被石擲傷面部並毆傷兵役得報後會營前往彈壓解散勘得南碼頭路西渡捐帪房三間南首注夫頭朱順卿平屋三間路東高守仁屋五間盛麟書住宅計共四處連器物抣巳搗毁飭令差保營兵妥爲巡護回署後復出示諭並飭據朱順卿等開具失單補禀前來朱順卿禀以十六日革董嚴祖德戴松林硬注阻撓聲稱兩日内自有顏色後於十九夜有人鳴鑼聚衆欲拆公所經董保解散次早六里橋南復鳴纙集衆流氓朱七寳等將身及弟住屋器物搗毁總巡出勸並遭毆辱等情查加收渡捐爲數極微公益無窮民情妥帖渡夫亦皆樂從訪悉嚴祖德戴松泉朱七寳孫瑞華張阿德等向藉修理碼頭慣收私費不遂輒閙此次毆官拆屋不法已極第地近租界不敢操之過急致釀事端又不敢稍涉因循以長刁風惟有隨時禀陳會營彈壓勸諭除密提首要懲辦外禀祈核示 
[補錄蘇署撫批上海縣詳]  
　　據詳巳悉該職董潘緯績等籌辦浦東闢路係爲清理公地起見應准照辦希蘇松太道就近督飭妥爲辦理具復仍候督部堂批示此復 
 [P宜荆旅滬同郷開正式會紀事> 
　　宜荆旅滬同郷於二十五日下午二點鐘假江蘇敎育總會法政講習所開第一次正式會是日到者近百人公推任候北君爲臨時主席報告同郷會簡章次投票公舉任逢辛觀察爲正會長湯心源儲鑄儂二君爲副會長又公推會董四人幹事員十人次由儲鑄儂君提議組織同郷會月報事及出報辦法復由湯心源君演説聯集同郷會之利益衆皆鼓掌即時分担常捐及特别捐者甚形踴躍六下鐘散會（川） 
[鐵路工程之阻礙]  
　　滬寗鐵路公司在閘北要道用鐵網欄阻等情迭志前報邇來該公司又在土家宅一帶掘地作溝更碍交通故民人楊潤記等巳禀請巡官轉禀總辦核奪（衣） 
[公廨帮審到差]  
　　滬道梁孟亭觀察札委補用知縣楊燕貽大令 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
