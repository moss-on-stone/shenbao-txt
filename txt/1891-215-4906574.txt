# 1891 - 215 - 4906574

 

Page 1

 
 
[金陵售報處遷移告白] [  申報館主人啓]  
啓者金陵申昌雷室　售本舘所出申報近巳遷至狀元境青雲室紙店内賜閱者請移玉購取可 
[二百七十號畫報告白] [  點石齋啓]  
日本人　本福原七釐荒川奈良等刃斃華人沈關福一案迄今暗訊數堂尚未定斷想中西官自能秉公核辦也至若天池之勝境羅漢之奇觀猫與鼠可以同眠人與獸可以通語惡人則竟遭雷殛乞丐則幸遇神仙或察　友之治游或食胞衣而慘斃隨題　繪藉遣踵魔及所附山水人物各册頁並輿地圖等准于　大日出售此佈 
[中日商務攷略系之以論]  
道光之季中外通商海不揚波梯航畢逹初祗西人破浪乘風而至旣而華人見海外易於牟利不遠數萬里相約出洋以致歐羅巴亞美利加諸洲凡海濱熱閙之區皆將有華人之車轍馬跡焉顧歐美程途較遠向惟閩粤人結伴而至不若日本之相距只數千里往返不必經旬是以各行省之操奇計贏者無不子子而往羣就通商口岸設肆以覔蝇頭長日如年閒繙簡册見有關涉經商事務者爲之撮錄之詳稽之箸之報端附抒管見或亦關心時務　所不廢乎攷日本出疆貿易始於孝謙天皇神護景雲二年卽中國唐代宗大歷三年賜錦帛於左右大臣大繕言等官使其易買新羅之物至仁明天皇嘉祥二年卽中國唐宣宗大中三年始有華船至筑前國迨醍醐大皇踐阼禁國人私買唐物遂絕邦交洎乎明治維新與各國立約交易海禁因之大開越四年卽我朝同治十年日廷遣全權大臣從二位大藏卿子爵伊逹君宗城至天津會同我欽差全權大臣辦理通商事務直隸總督李伯相鴻章訂立修好條規十八則准民人互相來往指定中國通商之處與泰西諸國從同在日本則以築地横濱神戸大坂長崎箱館新瀉夷港八口准華人居留 
朝廷遂簡何子莪星使爲駐日大臣副以張魯生太守由是而黎蒓齋徐孫麒李伯行諸星使先後持節而往其横濱神戸長崎三口當何星使星軺戾止卽派設理事藉以約束人民箱館新潟夷港則華民祗寥寥數人迨徐星使秉節赴東始有理事之設然仍駐東京使署歲惟以時往巡焉日廷之派令來華作駐京公使者自伊逹君後有副島并上伊藤榎本大鳥諸君分設領事於天津烟臺漢口等埠而以總領事駐上海此立約遣使之大略也至於輪船之往來中國各處者　祗尾張丸横濱丸東京丸薩摩丸計四艘近又添設西京丸神戸丸肥後丸而爲七每於禮拜五由上海東行禮拜二返上海貨初之由日本輸出者食物則有茶乾藴麥粉棒鱈半邊　柱　實小米小麥製茶蜂蜜鰹節烏賊小鳥乾蛤乾蜊布海苔鰑魚魷魚松魚昆布昆布絲蝦米銀魚乾海鼠乾鰒乾鱒寒天披鯟木耳岩耳山藥醬油乾百合之類布帛則有甲斐絹縐布縐紗眞綿手拭地之顚用物則有擦附木人力車松板　扇龍吐水刻莨莨入用紙屏風錦繪銅器鐵器陶器漆器石炭牛鹿狐獺諸革冬青傘銅綫銷石之類藥材則有樟油木蠟烏頭桂皮茯苓人參胡麻車械則有刀小銃其他之見於稅則者尚難以僂指終由中國出口者如豆如糖如紅花如荳油如熟皮如棉花如書籍如紙墨筆硯約而計之品物雖不甚多然其數亦頗不菲乃觀明治十九年海關所報中國出口貨值銀七百十萬二千三百八十兩五錢一分一厘是年進口貨九萬五千九百四十九兩零七分而去年日本貨之進中國海口者驟增至七百三十八萬八十六百八十五兩中國貨之運往者祇四百八十三萬二千四百三十七兩噫出口日少進口日多銀錢流入外洋鳥可勝數我中國奈何不及早整頓力圖塞此漏巵哉竊謂日本之與中國同一簡設公使理事同一任商民出外謀生而何以中國商情終不能蒸蒸日上獨令日本人經營海外日事恢張豈中國人之材力心思反出日本之下哉夫亦督理之未得其道耳日本商務設有農商務省以筦攝之保護之其署有官房有總務局有農務局有商務局有交務局有水産山林地質礦山專賣特許會計叢林製絲製綫諸局其官自大臣以迄技手有條不紊井然秩然日集善於營運之人采其所長去其所短而又仿造各種洋貨精益求精使外洋不能販貨而來且更販仿造者出洋充作洋貨是以能擴充利益商務日興中國則惟任商人自爲國家不與經理加以民心好奇厭故見洋貨則惟知爭相聚取從不效其所爲而又無厭誅求百里一關十里一卡恣情悉索略不寛容不若日本之稅有常經一稅後從不再稅商人惟利是視見其利無可獲有不裹足不前者哉噫日本一黑子彈丸耳而中國且不能及其經營尚望其能與泰西爭勝哉雖然日中必昃物極必反方今人才輩出一況固陋因循安知後日者不駕日本而上之且駕泰西諸國而上之然則是稿也其以爲中國振興之左劵也可乎 
[本舘接奉電音]  
昨由京友電傳諭旨二道敬謹譯登○七月初四日奉上諭李瀚章劉瑞芬奏察看庸劣不職各員分别糾叅一摺廣東開建縣知縣劉炤乙才具平常屢招物議德慶州悅城司巡檢土慶性情輕浮不知自愛高要縣典史周壽瀛任性妄爲毫無顧忌均着卽行革職開平縣知縣張煦春人甚　頇難膺民社惟文理尚優看開缺以教職選用化州知州杜紹唐性情偏執不洽輿情着開缺另補餘着照所議辦理該部知道欽此同日奉硃筆堃屾補授光祿寺卿欽此 
[金鰲珥筆]  
管理太常寺事務禮部尚書臣宗室崑岡等謹奏爲請旨事恭照七月初十日孝懿仁皇后忌辰應遣官恭詣景陵讀文致祭謹照祀典則例曁歷屇成案應由守護公等請派一人就近恭往致祭臣寺卽將守護公等繕入題本恭請欽派一人俟命下之日卽由臣寺知照屆期恭往將事伏乞皇上聖鑒訓示遵行謹此題奏本日奉硃旨遣奉恩輔國公麟嘉行禮欽此○廂藍蒙摺房爲傳知事所有百日孝滿之前浙江金華府知府繼良補放京口協領擬正魁昌擬陪延凱補放太原防禦擬正哈芬布擬陪德順等五員於六月二十二日帶領引見爲此傳知繼良一員穿天青掛魁昌等四員穿實地藍紗袍備帶弓張均佩帶對子荷包手巾是日寅刻赴西苑門外見本旗印鈞報到何候帶領引見並傳該呼員於二十一日午刻赴本旗署内預備演禮勿悮○前紀清瑞逼令寡婦同 
 
 

Page 2

 
 
居過活以致涉訟一節兹由刑部山東司司員訊據清瑞供稱係正紅滿馬甲與六九氏之夫相識多年見面不避後其夫病故乘間調戲成姦一次後又續姦一次見其隻身孤棲欲與同居伊不允欲向索回前贈錢物伊逃避數月後於護國寺撞遇向索錢物並未勒令同歸而伊抵賴不給赴廳成訟六九氏供係内務府正白旗人與清瑞所供大致相同惟稱旣己失節二次後甚懊悔實不願再嫁因伊再三催促因之逃避至伊所贈錢物係伊自願今欲索回氏實無力以應其求但求恩斷以後兩不牽連戴德不淺司員復訊清瑞數次亦稱情願從此罷休遂取兩造供招存案此後不准互相尋覓惟清瑞與氏通姦二次按律科以革去馬甲杖八十徒二年半係旗人照例折責枷號一月六九氏犯姦二次咎有應得按律罪止杖徒係婦女照例收贖入官現已立稿禀堂嗣蒙批照所擬完結此亦風流案牘也○盛京兵部員外郎現懸一缺應師部選經文選司查銓章班次輪應俸滿主事到班查有俸深班名次在先之工部主事文寛簽升是缺巳禀各堂憲核准一俟先將簽升之員底缺題准開去卽行帶領引見○正藍旗滿洲應領六月季兵丁折色銀改放之米經戸部劄由海運倉支領當由本管都統克邸等定於六月二十日赴倉支米因該旗前領本季原放二成老米每石僅值銀九錢是兵丁已受其虧故此番開倉卽於米色稍加剔祧始行領支每石約值銀一兩五六錢○戸部示傳熱河請領俸餉銀兩委員存壽等知悉本部庫於六月二十三日開放爲此示傳該委員等務於是日辰刻赴庫承領毋得違誤○禮部爲移咨事儀制司案呈本部遵議廣西巡撫馬奏以廣西思恩縣壽民梁長庫年逾百齡五世同堂請旨旌表等因查原奏及宗圖册結核與請旌例案相符應請旨准旌一本於六月初九日奉旨梁長庫着賞給上用縀銀十兩餘依議欽此由科抄發到部理合先行移咨廣西巡撫查照○廂藍旗滿洲都統爲咨報事本旗現有西安駐防佐領一排二人寳坻駐防驍騎校一排二人共四人於六月二十二日加班帶領引見相應黏附排單咨報奏事處查照○欽派勘估壽皇殿工程嵩大司宼崇少司馬率料估所司員經書曁銷算房樣子房書差前往景山後勘估殿宇磚門墻壝等工嵩大司宼先於殿前跪安畢方行丈量銷算以憑開具做法應需錢糧數目呈斃覆奏○吏部爲移會事考功司案呈光緒十七年六月十九日由吏科抄出本部具題悮擬升選自行檢舉之吏部員外郎王嘉善等議處請旨可否准議抵銷一本奉旨此案旣經自行查出檢舉王嘉善着銷去紀錄一次罰俸六個月長昨着銷去紀錄二次免其罰俸餘依議欽此欽遵到部相應移會稽察房可也○鑾儀衛掌衛事和碩博多勒噶台親王爲咨送事據廂藍旗護軍統領來文現有副護軍叅領缺咨取本衛送員入放等因查有治儀正保山堪以保放本旗副護軍叅領合將該員履歷咨送貴護軍統領查照辦理 
[漕務告竣]  
本屆江浙海運漕糧業經辦竣所有委員紳董先後回滬浙江海運總辦及各員亦於六月二十七日束裝乘海定輪船回滬云 
[雷焚大殿]  
凌雲山在太平府治東三里許山之麓建有雷祖殿遥望半山闕處紅樓突起頗饒畫景每年六月廿四日深閨女件結隊進香蓮座皈依倒拜鞋尖之鳳花宫隨喜輕廻袖底之鸞住持僧恒以此卜一年利巿焉本年自二十日後住持卽命香工打掃雲房鋪張月殿以俟女菩薩光降至廿二晚雷雨大作靈光萬道閃爍殿前秃奴大駭抱頭鼠竄甫出山門忽聞巨霆一震滿殿火發碧燄飛騰化作光明世界迨夜半雨收月出而琳宫貝宇已作飛灰次日卽有遠近居人携男挈女而往以覘其異但聞硫磺氣剌鼻令人欲嘔夫殿名雷祖此固雷祖之所式憑也愚夫婦之不遠百里而來膜拜座下投錢筩中者固兾神之憐憫而貸其一震之威也何以隆隆之聲不震於他處而獨震於己所憑依之地不知雷祖將何以自解而愚夫婦之竭誠侫神者又何以爲雷祖解也 
[案關威逼]  
南新莊在黄浦之南與葉謝相隔一水華亭轄境也此處有某甲姘識鄰里某孀婦密意柔情如膠似漆珠　暗結遂致漏洩春光亭長某乙廉得其情强索英蚨二百翼中妙手空空無以應也不堪其逼隠於上月杪躍入葉謝塘中斷送殘生事後屍屬以威逼身死等詞控縣求請蒞騐不知作何辦理也 
[虎林耳食]  
風聞浙撫崧大中丞因統領許總戎之姪嘯聚砲船兵勇搶　一案報認確實卽將總戎奏叅必須從嚴查辦云○敷文書院决科由撫憲主政聞崧振帥定於七月初二日考試札委候補府傳太尊澤鴻點名給卷崇文則由署藩司龔方伯紫揚則由署臬司唐廉訪主政云○錢塘縣伍大令桂生蒞任後嚴辦棍徒風行雷厲詣立政以安民爲要安民以除暴爲先凡著名棍徒以及捕風捉影之地脚鬼遇事生風之么六終日茶坊酒肆飯鋪烟間三五成羣有爲閭閻害者莫不嚴拿密訪從重懲辦使若輩不敢肆行無忌也 
[盜買祖坆]  
姑蘇人某甲兵燹後携梅鶴至滬上爰居爰處蓋幾幾乎此問樂不思歸矣日前扶妻柩回里擬葬於祖坆之側祖坆與本城人管姓合地年湮代遠奈掃久虚雖有坆丁衆不識主人爲誰氏子甲卜之先會延風鑑家某乙爲之審視乙謂此處並無佳地惟管坆堪佳苟理骨於斯則富貴可操劵而得也甲聞之不勝欣慕然猶不敢垂涎也乙旣去坆丁私謂甲曰適所言之荒坆子孫己久不展視君如合意不妨掘朽骨而易之甲曰汝能以此地售歸於我乎坆丁慨然自任當經議得地價若干立劵成交坆丁卽督率多人將坆刨開移葬他處甲卽以妻柩瘞於原穴事經管壽銘茂才詳檢地圖知爲八世祖藏骨之所乃卽赴長洲縣署控告甲亦繕詞呈訴王芝蘭大令批以事無証據碍難准理甲遂得意言旋一日管悄詣墳邊伐樹作暗記墳丁突出扭住指爲盜伐墳樹飽以老拳繼又　鐵練鎖之牽至縣署請辦大令訊得各情勃然大怒謂誣指主人爲竊罪無可逃判令重責二百板收所候核一面謂管曰爾所控者非尋常可比切勿妄信人言管稱請公祖開穴騐之如果不實生員願得斬立决之罪大令謂爾敢具結乎管冨堂具結齎呈翌日開墳騐視果係新棺而甲乙逃至上海遂備文關提到案候訊至甲爲誰訪事入並未書明然旣悉事之緣由豈猶不知其姓氏想他日必當續陳也 
[丁簾秋影]  
金陵南鄕人某甲年甫弱冠好牧猪奴戲一聲雉喝雙手蚨飛家有嚴君禁之弗聽也一日盜得阿翁麥價洋十五圓易服入城孤羣邀狗黨潛赴某茶樓以花骨頭角勝負孤注一擲旁若無人不料其父追蹤到來大駡逃奴那得如許豪興甲恐爲儕輩所哂佯爲不知也者高聲曰僕與汝素未識荆何如此風月良宵敗人清興乃爾衆無賴復羣起而和　如兩岸蛙鳴不復能辨一語甲父氣塡胸臆口不能言惟戟手駡狥彘奴而己甲覻便抽身携洋大踏步而去旁觀者莫知顚末皆從壁上觀迨中父喘息片時明言其故羣始恍然於唇鎗舌劍竟施之　生我育我之人也嗚呼奇矣○上月之初上元縣梅大令卽出示曉諭限望日起不准妓女上船蓋以時近秋闡恐滋事故也不料元緒者流肆無忌憚金釵十二依然照影河干豪竹哀絲通宵逹旦大令訪知陸八子大三子韓玉發三龜子爲罪首立提到案枷杖示衆從此青溪渡口空流　咽之波紅板橋頭一照嬋娟之影六朝粉黛一霎凋零烏衣巷口夕陽斜恐燕子歸來亦惆悵於桃花依舊矣 
[靈輀將至]  
原任陜西巡撫葉冠鄕中丞於客春薨逝其公子扶柩至汴省封翁公館封翁以道員聽鼓河南歷數十寒暑年己八十精神尚覺充强中丞薨逝後公孫秘不使聞及見靈柩到來不覺放聲慟哭公孫跪請收淚封翁愈覺傷心端坐椅中氣塞而逝月前由侄孫某君鳩集百工將原籍皖中府第修飾一新預備中丞及封翁靈柩回籍聞日内己行抵鳩水想不日可抵省垣矣 
[頌德歌功]  
安徽巡撫沈仲復中丞于今夏交缷兩江督篆重蒞皖垣本月初一日撫標城守三大營叅將都司守把外委額外等員弁 
 
 

Page 3

 
 
歛錢恭製萬民傘一柄德政匾一方德政對一聯德政牌四扇德政旗四杆其傘文曰廣被仁風額曰元老壯猷聯曰奉節度曾總師于異　寵賜鸞書八皖重來憑鎖鑰揆文教兼奮武衛醲恩周虎帳三軍一體荷甄陶牌曰經文緯武含和履中名重斗山勲隆柱石 
[彝陵瑣綴]  
上月安興彝陵兩輪船由漢往宜行至頂心洲彝陵擱淺安興於十八日抵宜嗣後往漢未幾寳華船來宜見彝陵尚未出險爲之拖帶不料用力過猛鍊遂挣斷寳華一擁而前擱於坡岸須俟江通輪船來宜時再行拖帶也○六月二十二日午後大雨河西陳家灣地方有大樹一株被雷擊斷又南鄕有大樹約有數抱被雷劈成兩截此盖觸電而然若謂雷擊妖物則是齊東野語也○接重慶電報言六月廿二三日該處陡漲水六丈有餘冲毁屋宇無數現雖退去數丈依然洶湧幸重慶地勢尚高可免其魚之歎近日宜地雨水較前更密老於農　　　恐於花稻有礙天公亦難做哉○近因川中新闢商埠掛旂船隻東往甚多荆宜施道與稅務司意欲多設巡船派在平善壩左近以便盤查偷　○立德怡和兩洋商租就房屋尚須略加修整因之移寓他處近日修理告竣買辦人等一律遷人新居設席宴甚爲熱閙云 
[星使行程]  
出使日本大臣李伯行星使丁艱後聞已乘三菱公司神戸丸卽東語所謂苦卑麥魯者奔喪回國明日午後當可抵中或曰須俟汪芝房太史抵東接任星使方可起程云 
[滬水秋痕]  
時屆新秋炎威未退急痧等症時有所聞前日清晨有某姓龜奴忽發癮螺痧醫治無效至下午三點鐘身亡又聞前夜有小本營生者痧發腹痛委頓不堪急喚挑痧匠剌以鐵針復服痧　至昨晨病勢有增無减急請醫生診治及醫至而己氣息全無矣夢中二　若此猖狂明哲保身是所望薄滋味節嗜欲之君子己○某號巡街捕見何阿福王阿大張秀山等旣貧且病僵臥街頭因雇車載至捕房移送英公廨蔡二源太守諭令送交棲流公所暫行留養并悉心醫療俟病痊後再謀安置之方是亦仁心仁術也 
[暫准交保]  
石沈氏赴蘇上控册書張希孟妄指住屋爲賭檯基地朦混入官陳廉訪准詞之下札委江司馬錫　來　會同上海縣袁海觀大令前往虹口勘明該氏住屋委與賭檯基地毗連遂將該氏之夫弟石阿大帶回收所己見前報兹悉此案復由石沈氏赴蘇控告前晚大令會同司馬飭提石阿大研詰石供小的係本邑人兄作輪船生意家中住屋實係自住並未租與粤人開賭嫂氏上控小的並不知情求恩明察大令與司馬一再研詰仍執前詞遂將石阿大交保候禀詳上憲核奪 
[上海縣署瑣案]  
前日午後有三林塘人張友仁控稱小的向以耕種度日昨日出外購物行過三林塘鎭見楊炳所開小茶館内有唐老松等因鬥牌爭閙小的聞聲駐足閒觀有頃買物回遭楊炳等誣指小的行竊短衫一件不由分辯拖至四圓　内私刑吊打旋有某鐵店主出爲解勸代賠衣服小的始得釋放心有不平爲此來案喊控求恩提究值日差禀明之下袁大令着帶候訊供核辦○羽士龔蘭田訴稱日前有族人咸海將羊一頭縱放小道田中致將青苗蹂躪登門理論反被紏同韓文田等至小道家中不分皂白將門窓什物　運一空小道此時無法可施惟求官法提究值日差將情禀明大令飭候訊供辦理 
[法捕房瑣事]  
協源舊貨店夥吳桂生於二月廿一日將店中銀表物件捲逃避匿鄕間三月間經荐保人張老玉俞阿茂等尋見送入法捕房所有銀表等物已被吳質押洋銀盡供花費經公堂查吊贓物共計押本洋三十八元二角案懸日久吳桂生挺押不理原告許元生業經病故其妻許吳氏屢次到堂禀追同轉曾將吳桂生之姨母舅喬星高傳案着其代爲料理斷賠洋六十元喬遵斷後如數交洋同轉令　償押本四成而許吳氏尚未首肯喬星高又偕吳桂生之母吳龔氏等投案請將吳桂生從重懲辦給領回家同轉以許吳氏不肯領洋着一千人於昨晨至案昨據許吳氏及荐保人張老玉俞阿茂及吳桂生之母吳龔氏喬星高之保人卞汀洲投案同轉同喬爲何不來答稱喬昨日患吊脚痧不能來案同轉命包探將德祥押店夥丁芝清傳進謂爾等押店六家合計押本洋三十八元二角前日本擬照四成歸償原告屢次哀求祗得從權酌减今在喬交到之賠洋六十元内提出十元給爾領去照六家分派丁稱謝領洋而去餘洋五十元並吊到之銀表數枚一併交許吳氏具領復將吳桂生帶案謂人家用爾爲夥當以誠實爲主爾膽敢惓逃物件累喬星高賠洋天良何在着掌責一百下交吳龔氏領回管束○車夫馮阿福手携繡花扇袋及洋傘等物包探見其情有可疑當卽拘獲葛同轉訊問之下馮供扇袋等均係已物小的有繼母楊氏可請查問同轉着押候查明再核昨晨有江北人王吳氏投案禀稱阿福係小婦人之寄子並不犯竊求請釋放問阿福向爲何業答稱以推車度日命帶阿福至案問曰爾前日供繼母姓楊今來者不姓楊顯見言語不實答稱實係錯記問爾現在何處拉車稱在英工部局粤人處拉車問爾欲回家作何事供家中尚有母親及弟並無要事問爾旣有表袋爲何無表供在舊貨攤上買來帶回江北同轉一再研訊並無别故准交其繼母領去○車夫張龍春在乾太祥皮貨行中爲江仁記作替工行竊水烟袋絨衫洋刀嗣被仁記之兄江蔡記查知搜獲水烟袋押票及洋刀等物將張扭送捕房押候邀仁記質訊已見昨日報章昨晨據江仁記投案禀稱上月廿九日父親因病逝世小的回家料理喪事請張龍春作替工三天不知因何竊物謂昨據張供爾囑伊行竊答稱小的於廿九日回家伊所押之物時在初二日小的斷不能串竊着帶張至案詰尚張一味游移江稱絨衫一件亦被質錢押票寄在車寓中被同業人陸蔡壽檢出今特呈案同轉訊問陸蔡壽陸稱小的在長茂洋行爲車夫江仁記之生意由小的經荐伊之替工竊物由小的檢到絨衫押票同轉問張龍春依然推諉着掌責一百下交江領去押票自行備本取贖吳金興日前持洋布單褲向老北門外信和押店質錢押店夥陳錦和疑其在洗衣服之潘包氏處竊來當將吳扭送捕房葛同轉訊得兩下各執一詞着將吳押候再核此已詳紀前報者也昨晨押店夥陳錦和邀同洗衣服之潘包氏到案禀稱　子實被吳竊去求請重辦同轉問潘包氏曰褲在爾家如何被竊答稱小婦人於是日下午五點鐘時出外購買茶葉致被乘間竊去陳稱褲上尚有幼孩屎蹟同轉卽將吳金興逮案問曰此褲由何處竊來吳堅執不承問爾家住何處向有何人答稱家中尚有老幼數人同轉飭包探郁庭湘帶吳往查少頃據隣婦陳顧氏投案票稱吳金興現在縣署差役范錦坤名下爲夥前日因乏錢使用將白竹布褲一條藏在袖中欲付長生庫此係小婦人目覩吳出外數目一去不歸其母尋訪不遇焦急萬分今知伊被提到案特來禀明祈請開釋同轉知吳並不知竊着將褲給還陳錦和所失之褲著自往找尋不得誣指他人爲竊叱退○陸阿杏被其父陸三了頭扭送捕房控告忤逆經葛同轉判責在案昨據陸三了頭偕其媳陸朱氏投案禀訴前因同轉着將陸阿杏逮案問此婦爲誰供稱係小的之妻問爲何與伊吵閙答稱妻在人家作乳娘前日回家小的連喚兩聲置諸不理將伊批頰一下父親見之反將小的扭辮敺打小的不敢還手同轉着陸阿杏暫退復問陸朱氏曰爾與陸果是夫妻否答稱是問爾在何處爲乳娘每月可得工資若干答稱主人在宜昌輪船作生意小婦人在其家己有七個月每月工洋三元均由丈夫支取目下因與丈夫口角生意巳辭歇矣問是日爲何打爾供稱丈夫喚我未應卽遭批頰翁姑來勸反被毆辱間爾夫平素性格如何答稱反覆無常謂爾夫忤逆本委自當重辦爾不可慢待翁姑答稱小婦人素來孝順問爾夫平時待父母好否答稱素來尚好惟酒後不免胡閙同轉着帶陸阿杏至案謂爾年紀巳大尚不知孝事父母將不立於人類矣喝責手心二百不管押半個月陸朱氏代爲苦求請免管押同轉著管押五天卽行交保○上月二十日江裕輪船生火工人囑車夫送洋三十五元該車夫見財起意携洋遠遁報案後查知車係陳雙喜出租車上照會由顧周氏代捐捕頭命將陳雙喜等傳案限日找尋車夫迄今懸宕已久復將陳等傳案同轉問陳曰車夫爲誰供稱名阿狗不知其 
 
 

Page 4

 
 
姓問爾將車出租必知伊之下落供稱阿狗有親串及兄弟妹夫等住在英界二馬路曾往詢問伊等不肯直說謂再限五天尋交阿狗如尋不到卽須照賠陳等遵諭而退○積竊張阿生因竊軍裝行内物件被包深拘押近日張在押所患病送往醫院療治仍無效騐同轉着送普育堂安置○邵長生在碼頭行竊青蚨六百翼經包控拘押同轉着掌責二百下釋放○積竊陳有才在通州輪船行竊被搭客拘獲送押經包探查知與左明德同伴行竊當訊時着押候比究昨晨帶案問曰共有同伴幾人有師父否陳初不肯直說喝令笞責始稱師父係楊老九王聾子小的於四月間來滬先在太古碼頭輪船上竊得衣服數件繼在虹口連陞輪船竊得本洋九元英洋十三元前日又在通州輪船圖竊夫成驀被拿獲問所竊之洋何在供稱已用完矣着笞責二百板驅逐出境不准逗留 
[迎送孝貞節烈婦女入祠崇祀啓]  
本邑洒掃公局常年採訪闔邑孝貞節烈婦女截至光緒巳丑秋止共得合例存殁婦女陳四姑等三十五口公具册結禀送學師會縣逕詳仰蒙三大憲會題於光緒十六年十二月由禮部議請准其旌表建坊祠祀十八日夺旨依議欽此欽遵轉行飭知到局奉此今擇於七月初七日遵將巳故孝貞節烈婦女各祀位迎送入祠照章致祭凡我同誠及各氏家屬屆期八點鐘齊集洒掃局拈香上海縣學洒掃公局同人拜啓○計開光緒十六年十二月十八日奉旨旌表上海縣孝貞節烈婦女已故貞孝女一人陳四姑安邦女董生聘妻現存貞孝女一人徐素英國華女王小山聘妻己故卽婦四人鄭氏陳文丁妻倪氏馬應垚妻朱氏楊秀章妻楊氏喬子仙妻現存節婦十六人徐氏金勝華妻張氏傳桂生妻王氏蔣春林妻趙氏楊尚惠妻唐氏喬迪鎭妻孫氏文童顧頲許妻車氏職員李　所妻陸氏張思禮妻瞿氏朱鍾桂妻沈氏職員王坤麟妻徐氏章尚卿妻陳氏武生管球繼妻朱氏徐忠鼎繼妻徐氏邢根驊妻 
[上海文報局順賑收解處起解不敷尾找賑欵啓]  
謹啓者敝處接到劉蘭階先生經手散放文安保定兩邑春賑戸口册不敷京　四十六千五百文當卽補解　銀二十三元七三合規銀十六兩七錢九分又接潘振聲先生經手散放永清縣春賑戸口册因前領借通永道庫京平銀一萬兩今解還係行平化　尚應補平色京紋一百九十兩合規銀一百九十六兩六錢五分託上海源豐潤票號匯通歸欵劉潘二君散放收支細數巳刊登報端諒邀公鑒以上兩項均由文報賑所發　合並聲明 
[拜登駿惠]  
謹啓者山左久荒賑務殊難籌策矣顧籌賑者其計愈窮則待賑者其情尤切敝所自並湊解賑欵經已瓶罍悉索方虞弩末難支乃當萬分焦灼之下適承李珊記大善長憫恤災黎慨頒鉅欵惠來賑洋一百元着卽彚解災區擇要拯濟具已飢巳溺之懷爲救人救澈之舉降同甘露　洒楊枝奉　仁風頌興芃黍有不平安永保福壽　膺者乎謹載拜登報以誌謝忱上海四馬路高易籌賑所同人唐廷桂韋華國李文明等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海口白大橋北首元濟善堂施醫給藥一愿十五次清單]  
福　潤局來徐州道署朱星齋英洋五元永泰豐局夾翁青泉六愿全　翁　是三愿全年　　　二愿全年王樹居王樹山關穉青各一愿全年六戸合洋五元錢四十文○全盛局來浙江孝豐署中李步青　遵章　滋伯何伯農項元佩五戸合　五元張友堂張登梯堂張三益堂張三和堂步芹堂鄧存心堂添福堂徐裕後堂慶福堂增壽堂祿位堂李裕後堂懷遠堂劉嘉平堂十四戸合洋六元系泰慶局來　興寳德堂　蝶氏殷壽涵秋舘主微花舘萱頴上鈞　萱蔭室氏萃野散人九戸合洋四元東城巿吳麟軒註禮堂二戸合洋一元四角揚州盧仁聲隆六月份洋一元　禁記洋一元○以上共收英洋二十八元四角六錢四十文○　經收五月份各善士常捐蘇仁章五月份五百愿錢一十五千文萬有喜齋一百愿錢三千文陳鴈記五十愿錢一千五百文吳春池每月錢一千文吳敬　每月錢五百文王岐記三十愿五月份錢九百文　日三廿五愿錢七百五十文李照記林湘記鄭程先九　號禮和帳房五戸各二十愿各錢六百文華榮和永義源怡珍居戚益齋湯鴻　小船主八養和堂巢子如巢潘氏九戸各十愿各錢三百文廣和記豐泰　致寳長洗亮光四戸各七愿各錢二百一十文至　居六愿錢一百八十文何日癸華榮昌殷茂庭　守泰殷評氏殷守源殷恒懷讓德堂湯雲亭九戸各五愿各錢一百五十文文經輝堂王　勲何麗初乾元押裕祥莊五戸各三願各錢九十文禮發押三願四五月　錢一百八十文靜慮　華克濟馮仁記守拙子湧幢氏五戸各二願各錢六十文楊方氏楊柳塘德幼山三戸各一願各錢三十文汪蓉生胡玉如二戸四五月份各一願各錢六十文聚和盛洽恒盛二戸每月各錢一百文王樹聲張人彩邵人水每月合錢一百文○以上共收大錢三十二千一百六十文合併聲明 
 
 
 

Page 10

 
 
   
 
