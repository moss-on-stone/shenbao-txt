# 1890 - 226 - 4906226

 

Page 1

 
 
[勸募順直左急賑啟] [  申報舘協振所八年]  
　　順直山左洪水爲災自四月迄今一片　洋數千里盡成澤國災民遍地轉徙死亡男女屍骸　江而下其幸而不死者當此炎威似火坐　日中　氣薰蒸易于昏暈加以飢腸轆轆全無粗糲下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨愉金今兹畿輔巖疆齊魯名境遭兹眞沛何忍不復解囊特肅短箋附陳苦狀如肯玉成美事巨　慨施則作善降祥福報可操左劵己 
[珍籍求沽] [  申報館協振所謹啟]  
　　林大善士鋆籍隸閩江身遊遼海遥念梓鄕被水災民殘喘難延特搜囊蝕之餘籍拯鴻嗷之苦其心彌　其患靡涯矣昨承郵來殿板文　通　倭刻和漢三才繒圖各一部囑爲變價以救災黎如有儒林丈人文壇彥士慨施赤仄購此奇書旣可得秘籍于龍威又可蘇巳枯之鮒轍及時行　豈非一舉而兩美兼乎特陳手簡請解腰纒 
[讀西說釋疑又質所疑接前稿]  
　　又曰西人言恒星似閱七十二年東行約一度云云此殆有悞會者矣歌白　恒星靜之說西人近亦不遵足見其不近理卽如其說日旣與恒星同不動地軸偏而恆星似東移日亦當與恆星同似東移地每日轉一周恆星西過日幾一度果如其說恒星似東移約一度日不當似東移不止一度乎此不過就其謬說而謬推之非謂眞當然近管窺子誚爲悞會恐悞者非在樸矣夫恆星與日旣不同動每日何又西旋速日約一度卽地軸果偏亦必每日漸偏斷無七十二年驟偏約一度之理果每日漸偏地軸七十二年始偏約一度恒星亦當每日漸漸東移何反每日西移目西移竟約一度且與日旣同不動亦何有恒星獨每日西移之理觀此足見其說之不足信也且地軸微偏說亦無理若然則自堯時至今已偏數十度矣何又謂地軸水指天空北極一點又矛盾矣或謂地軸所指卽爲北極原無定處若然則赤道亦應非舊處在天諸象又多不合矣赤道如移而日果不動大距當亦雙更胡止狹於古無幾又難通矣况西人近說謂天空無星不動而猶執歌白尼之說謂恒星靜則悞會者豈果僕乎又曰况天文重學之理固以諸曜之攝力言也云云不必復求太陽之動夫重學之理本未可信卽如其說小之動因大之攝而大又何必不動乃可攝小使動乎且西說所謂攝動者非小本不動而大攝使動也謂小本自動而大攝使繞巳而動也西說月繞地圖謂璧如月在上圈寅字處若地吸力一歇則月直向前行由卯字駛去乃月行至子字處而爲地心吸力所吸月若爲其牽率至乙字處以就軌道云云是月之動非地攝不過攝使繞地耳地吸月如此日吸地與星當亦然小者陰者旣尚能自動豈大者陽者反不能自動乎夫月之不墜由地攝地與行星之不墜由日攝日之懸於天空而不墜又爲誰攝乎信如其說設天空無此日地與諸曜將皆直前駛去不知所之而月更無論矣有是理哉夫天一氣也諸曜各順天氣以動而日爲之宗安用吸爲日者天氣所聚日動而羣動隨之所謂天行健也西說但推行星之動不復求日之動乃其　之巧謂不必求則可謂　者可不動則悖陰陽之理矣又曰若以多合星似兩太陽互繞之說例之云云同一理耶兩太陽互繞之說原更不足信而西說旣謂太陽靜何復有此說釋疑謂其同一理不惟不合中國聖人所言陰陽之理卽按其重學之理亦有難通所謂多合星之兩太陽不知同一重耶抑一重一輕耶同重則兩不能相攝使動一重則重可攝輕使動而繞已輕豈能攝重使動而繞已乎且例以地攝月之理亦不合月本自動故地能攝使繞已太陽旣不動雖有重者亦但能攝使不直駛去豈能攝使動而繞已况互繞乎又曰地球有二動亦合於重學之理云云則算之無不合矣僕雖不解算數地有二動之說豈不聞之所以疑之者姑不論其不能有二動卽有亦仍難合也愧不習武事未試騐砲彈之動然以理測之彈之二動疾遲之率應亦相合譬如一尺徑之彈一分工夫行六白尺則一杪工夫應自轉十周雖輕行不一線遲速總相應若一杪只自轉一周一分萬難行六百尺况彈徑再小自轉再遲乎不能如地自轉與繞日行疾遲之懸絶且彈之轉行藥力迫之非其自轉地之自轉非有迫之者似難相比也夫日之攝地亦當如地之吸月不過攝其曲就軌道而其動則仍地之自動地自轉一小時不過千餘里安能攝之强使一杪行九十里果日地互動日行於前地逐於後日速或可攝地使速日於中居所不動吸力縱大地由北而西可攝使轉西而南而東由南而東可攝使轉東而北而西安能攝使變遲而疾果能攝使變遲而疾則地之轉當如風馳電掣又不能一日僅一周矣譬之驢之曳磨繫之磨上使繞磨而旋可也至於驢　之率則遲疾視其步之大小若欲其疾須前有引之後有促之否則磨不能强之一步變兩步之急况遲疾懸絶乎若施機於靡靡轉急或可牽使同疾則日廿五日半自轉一周地又不當三百六旬始繞日一周且磨果有機牽驢使疾則驢必將失其故步又不當一日僅目轉一周也自轉太遲而繞日太疾疾遲相歧雖有蘇張之辨亦難兩通其說須有如風如電之舟車載地以行舟車一杪行九十里地在其上一小時自轉千餘里乃可附會以成其荒唐之言而又萬無此理理之所無卽非數之所有安見有二動則算之無不合也此僕所以疑之蓋推以數遲疾確爲如此而推以理又斷不能如此惟日地各動其動一遲一疾相濟或可適成此數然亦殊近牽就不如舊說之自然也 
[燕京雜錄]  
　　内閣滿票簽爲傳知事照得本年皇上二旬萬壽所有應行呈遞如意之王貝勒貝子公大臣及准其呈遞如意之派山聽戲侍郎南書房師傳上書房翰林各備如意二柄於二十五日齎交奏事處以備二十六日呈遞○京師自上月十一日下雨後連朝開霽至十八日晚滂沱一陣夜聞三點兩點猶未作陣至十九日已刻又復大雨午正始正溝澮已盈晚間陰雲仍台小雨時淋皇太后軫念民依命駕詣時應宫拈香求晴六月二十一晨由南海頒比匾額二方御筆親書四字特賞恩張二相國當由内務府備綵亭二座奉匾於中各派蘇役八人舁之兩相國遣官乘騎以鼓樂奉迎一舁至北池子子青相府一舁至總部胡同露圃相府兩相吉服跪迎向上行禮然後懸於中堂寅僚咸往稱賀衣冠之盛一時無比○督辦雲南礦務巡撫唐咨行户部内開據署雲南布政使湯聘珍詳稱據天順祥號商呈繳匯領到滇之浙江銅本銀五萬兩湖北銅本銀六萬兩廣東銅本銀二萬五千兩江西銅本銀二萬兩當飭仍行暫存藩庫聽候撥用除另行奉明外理合咨行户部查照○京城粮價驟昻已由順天府出示平價刻由五城 
 
 

Page 2

 
 
察院於各街巷黏貼告示云今夏各處收成甚好並非粮價昻貴之時乃因畿南偶有水災卽任意高抬糧價豈該鋪户等眞毫無天良也囤積居奇例有明禁爲此剴切諭示爾各鋪户等速將粮價持平公買公賣倘敢不遵定行查拿懲治或將該鋪查封備賑决不寛宥 
[中流寳筏]  
　　近畿被水成災中澤哀鴻嗷嗷待哺大京兆於右安門外關帝廟設賑撫西局於永定門外設賑撫東局借撥惠濟閘運米船水局撥來二隻赶排木筏六隻計十隻派署督糧廳卽補縣雲騎尉張可馬特用府卽補清軍府署大興縣王大令四品銜直隸州用卽補分府署宛平縣姚司馬總司賑撫局務並派員弁十數人分往辦事雇覓水手各給腰牌以憑稽察分携米粮餅食載往被災村落按人授食渡登彼岸加以紳商義賑稍濟燃眉之急倘水不及時消退尚須廣籌賑欵以拯災困窮黎也 
[捐建房屋]  
　　京城内大雨爲災倒塌房屋甚多有力之家尚能修葢無力復建者正復不少將來房價必然加漲目下各寺院中竟有携眷住居者急不能擇流離顚沛之情已可概兒查京城内外八旗營房自咸豐李年後拆毁倒塌十居八九房價較前已昻貴數倍此次雨水成災房屋倒塌益甚擬由諸士大臣酌力認捐或數百間至數十間將來造成仍照成案各由該旗分給兵丁居住所認捐葢之房各歸原捐者執業至應如何酌足月租數目經該管官援案核定概　餉銀扣存旗署令認捐者按月彚領庶生計大有裨益此事已具蔬奏聞諒蒙聖慈俯允也 
[請頒圖記]  
　　烏里雅蘇臺朴布多所屬沿邊各卡率與俄羅斯壤地毗連通商有年交涉事務漸形繁冗鳥科各邊界設有卡倫侍衛緑營守備分住各卡稽察一切向來俄人旣准持照入卡華人亦可持照出卡惟照上未能就地蓋印遇有交涉事務往往稽延擬由鳥城刊發各卡侍衛守備木質圖記以資鈐用而昭信守經托軍帥克湍　摺奏聞已邀俞允矣 
[熱河水漲]  
　　熱河地方於上月初間大雨滂沱山洪暴注大溜爭流激湍迅疾由廣仁嶺趨注武烈河大石壩被水冲塌數十丈水流驟急河槽容納不下旱河皆溢平地水深數尺幸不久水卽消退房屋不無倒塌受災尚不其重由恩署都統據情入奏矣 
[紀天津災後情形]  
　　直順水災漫延二十餘州縣死者不下萬人房屋傾頽不止以百萬所計災民無所得食往往將牲畜易錢每牛一頭向售六十千文者現祗二十千騾馬價值亦不相上下明年水退若無牲畜何以耕田好善者盍亦别出良圖保全物命乎○災後城鄕各糞廠半成澤國糞傭無從晒晾大抵將便溺傾棄河中居人汲而飲之易成疾病不知籌賑司道憲能籌一納污藏垢之區否○鐵路公司所有火車現在日行三次祗至塘沽而止塘沽以下如北塘蘆臺唐山沿途鐵路均被鄕民掘毁北塘于姓祖墳被水衝去以爲某姓毁掘鐵路所致驟起争端現在水勢滔滔汪洋一片無論填路無從取土卽有土可取亦恐村人重復逞蠻以時考之鐵路復原富在八九月内云○籌賑局司道出示限城上被災婦舊於六月十八日起至二十二日止一律遷至北倉給以饘粥又以人類不一恐有誘拐事情因明定章程如有丁男上城窺婦女者分别笞責或罰出燒餅振飢功令森嚴不少寛貸由是不敢妄越雷池一步拐匪之技倆遂窮比聞遷徙有期各就路隅甘言煽惑二十日有某氏母女兩人被携至先農壇時已黄昏遲疑不進　露刃要挾氏大聲疾呼街鄰聞喊奔來拐匪早已脫逃遂將婦護往北倉安置 
[皇子東游]  
　　外洋新聞紙云俄國皇太子現擬出游東海帶有兵艦四艘云 
[志怪魚]  
　　水中之物怪奇奇世無温太眞牛渚之犀　能一一照見無怪眼光如豆者動輒驚駭異常也本月十九日有老漁在漢口江邊雜陳　帚㨟兠篊栫罣　撈取魚蝦舉網之餘忽有在罟中潑剌者非鰭非鯉非鱒非鱘一絶大鮎魚重可七八斤生有四足每足長二寸許似猫足而四爪人恐食之遇毒無敢購者後有某藥室主人給以青蚨四百翼放諸江心 
[槜李秋風]  
　　嘉興縣屬馬安塘橋湖南客民某甲向某乙借物起釁挾有夙恨遂致持刀凶毆中被砍傷數處倒地殞命衆人見已釀成命案勢難干休齊心兠拿將乙捆解入城嘉興縣趙邑尊立卽帶同刑仵書差乘舟赴鄕檢騐將兇手管押待訊一切情由容俟續錄○去秋因雨水成災撫憲派撥親兵來禾擇要駐防藉資彈壓駐防迄今極稱安謐近聞杭府樓下地方盜案疊出遂在防軍中抽調一百名陸續雇舟前往駐紥以便密拿盜犯 
[粤東雜記]  
　　廣州府李宫山太守三覆南海文童時查得某童勾通差役傳遞詩文怒謂鎖院掄才何等鄭重安得逞換日偷天之技任意倩人捉刀遂立提該差枷責示衆某童姑存體面免予深究○番禺縣屬慕德里司有黄李兩姓聚旗而居邇日因爭祖墳遂成仇宼各集無賴持械鬥毆砲火喧天如臨大敵迨縣宰會同營官馳往兩造已紛紛散歸當拘爲首之人勒令將軍械繳銷以杜後患○應元書院爲闔省孝廉弦誦鼓歌之地現在會試已畢下第者均已南歸李筱泉制軍遂示期六月十六日甄别凡應考者先向監院報名投卷嚴禁冐名頂替及携卷出外等情是日制軍親臨撫署點名扃門考試府廳州縣齊集站班誠鄭重其事也○候補府恩太守厚由京領憑來省行裝甫卸卽趨詣鈴轅禀候傅見○候補府劉蓉舫太守清泰前奉大憲檄　讞局總辦差日前又奉到憲札委兼辦鑄錢局事務上月二十六日恭逢皇上萬壽聖節清曉五鼓時各官齊赴萬壽宫行慶賀禮前後七日遵例穿花衣不理刑名○海防善後局以黄埔海心岡砲房風雨摧殘日形頃圯遂札委幹員勘騐以便興修○上月十五日傍晚有數人在火字碼頭洗澡中流容與快不可言忽一人載沈載浮隨三閭大夫以去水懦民玩故死者多斯言誠非虚也○永安縣知縣員缺大憲以辦理軍務出力候補知縣陳大令廷宣詳補 
[楊州火警]  
　　六月二十九日之夜四鼓時北河下某姓家忽遭回祿之災住屋三楹半磚半草俄頃間已成灰燼左右隣一帶皆茅茨當火熾時全行拆卸故未遭池魚之殃否則無數茅龍皆破壁飛去矣聞數日前有親串寄存板箱及衣包等物賊子眼光如豆覬覦貲財縱火焚之以圖欔取云 
[檢騐無傷]  
　　有名同生者與劉姓因吃醋釀命一節已見報章昨日法捕房將一干人解送公堂適祁繙譯官因事未到宋莘樂二尹卽詰甲乙二人曰爾等向操何業爲何插身多事甲供稱小的姓朱名春山在春源客棧爲司事股東劉安生年二十九歲喜作狎邪游初一晚十一點鐘時由棧出外言乘馬車遊靜安寺小的　回香粉弄家中安睡次晨棧中人來　云劉在棧發痧勢甚危篤小的急赶至棧十則棧夥已雇肩輿將劉送　本城淘沙塲家内小的至淘沙塲見劉倒臥在床口吐白沬胸腹膨漲據醫生云如能延至午後可保無虞小的當卽出城追問細情始知在八仙橋附近因姦跳窓逃逸以致跌傷乙供稱小的姓夏名儒珍二尹間爾是否　劉爲友供稱小的向在某輪船當殺拉夫前日遇朱言及劉傷重情由并云恐遭不測欲報捕房遂邀小的同去捕頭命將大姐及姘夫同生等一併管押家中尚有老母及妻全賴小的一人供養今遭意外之事家中人皆急迫異常問朱曰此事夏與聞否答稱夏於此事實不相干詰同生曰爾係何處人氏家中有無妻室與該大姐如何姘識供稱小的姓葉本邑人年三十二歲向在某洋行爲夥家有妻室先與大姐小妹相識今春向治下德順里第四十五號房屋楊小弟家轉賃樓面一間同居其内初一晚推門而入躡梯上樓見房門已閉叩之由小妹啟入見房中並無動靜少頃楊忽來云前面樓窓口跳下一人臥地不起小的偕往視之並不相識問小妹曰爾如何與劉私識是晚葉回家可曾毆劉如敢隱暪定當重辦小妹供稱小婦人姓陶年十九歲蘇州人本與劉相 
 
 

Page 3

 
 
識初一晚劉飭車夫至棋盤街某妓院喚小婦人同坐馬車旋言欲至家中小婦人遂與之同返旣人房中坐定葉卽上樓一轉瞬間劉忽不見後經楊報知方知已由樓窓跳下問葉究見毆劉否供稱兩下未經晤見如何凶毆二尹以劉家在城中且人命事情未便由公堂訉判遂飭差將葉朱及小妹送縣請究夏無干省釋聞小妹已許字同鄕某氏婦之子爲室涓吉本月二十日行聘十月十八日迎娶今夫家已聞此種醜事當向媒人饒舌不知以後如何并悉屍父劉心畬偕七鋪地甲劉貴於昨晨投縣請騐俄而葉同生陶小妹等經法公堂送案午後二點　鐘陸大合升堂提訉據劉心畬供我子安生在英界東棋盤街開春和客棧本月初一夜十二點鐘時由陶小妹雇車送回棧内稱是患痧次晨　人通知我卽至棧中見安生口不能言因卽抬回家内見其身上均有青紅傷痕查知是在小妹家遭葉同生兇毆旋從樓窓擲下逾時斃命卽向小妹根追始據領拿葉同生到捕房管押現在伊等反稱我是訛詐爲此叩求騐究劉雲山供與安生同在棧内餘供與心畬略同並據朱壽山供在春和棧爲夥棧主劉安生初一晚遭人毆打我已回家初二日晨六點鐘田車天阿四向我告知當至棧中見棧王之父已在棧内旋卽帮同將棧　送入城中惟見棧主口吐血沬後經我查悉在小妹家遭葉同生毆打所致質之陶小妹供稱蘇州人於九歲時來申現在棋盤街新春桂堂帮傭本月初一夜我在門前納凉有劉安生邀我坐馬車至靜安寺等處遊玩後欲至我另借之小房子内我卽領伊前去入房後略坐片刻卽有在先姘識之葉同生前來打開房門劉畏葉越窓而逸墜入天井中仍由我送伊回棧我家有同居之楊小弟聞聲出視其實葉同生並無兇毆情事葉同生供本邑人去年十一月間與陶小妹姘識在法界德順里四十五號門牌房屋與楊小弟同借樓面一閒本月初一晚十二點鐘事畢回家見房門緊閉呼令速開忽聞有人墜窓而同居之楊小弟忽將小的拘住小的並未毆劉亦未與劉會面求請恩有大令得供卽飭差將人証帶往屍塲伺候俄而命駕至淘沙塲屍塲升座後詰問各供與前略同大令飭仵作如法檢騐旋卽喝報墜跌後頭額受傷而死大令親視無悞旋向屍父等一再開導謂身上青紫並非傷痕此乃天熱變色爾等遲　今日來報亦有不是該原告禀求自行棺殮請免發封大令准如所請命駕回署時已五點半鐘矣逾時大令復命駕親詣八仙橋德順里勘視情形並傳訊一切云 
[覆訉拐犯]  
　　范丁氏之女秀寳被拐婦陸麻子拐匪郭自英誘至丹徒旋經拿獲解送至申陸大令訊供情形已登昨報昨日午刻升堂覆訊秀寳供稱四月二十七日出門購物被陸抱上東洋車硬拖至伊家偪令睡在樓卜閱三日領至粤人家住五天伊家共有三女孩因嫌不善裝水烟退回陸處陸遂與郭串合領上輪船後至丹徒住草棚内轉詰陸供稱小婦人旣誘取秀寳閱日卽附輪船至丹徒寄居楊老頭子家至五月二十八日經丹徒糧廳差捕拏獲解送憲案在申時並未將秀寳送至粤人家郭供稱小的係揚州江都縣人於本年四月二十日來此中途遇陸並不知其拐賣女孩及月杪遄回又仕輪船上遇陸見其帶有女孩一口大令一再研詰陸不承招飭跪大練良久又喝令掌頰三十下如前狡展仍無確實口供遂着將陸交官媒收管郭收入自新所中丹徒糧廳差緝捕勤能賞給洋銀十元以示鼓勵 
[東夥同逃]  
　　金陵人王秀明在南匯縣屬周浦鎭開設機坊所有白絲悉交毛阿六染坊染爲元色某日毛串同坊夥張樹生周虎行等携絲二百餘兩背地奔逃土聞知就近控諸三林巡檢署巡宰慶君獲張待辦張扭斷鐵練私逃周挑絲來滬寄存陳大炳家　美界捕房包探張九意查獲有吉德意者插身多事妄謂此絲實係毛物因一併拘送英公廨請懲蔡二源太守飭提訊究毛周供同稱張起意掷取王託染之絲太守飭押往周浦函請提張來滬傳王質訉王申訴前情並稱其絲有已染者有未染者此案先已控諸巡檢　可否求大老爺送歸周浦訊辭行供稱小的坊中用張爲夥張起意將絲交周挑至上海及小的知覺張卽商同小的脫逃周供稱在毛坊中爲夥伊等皆金陵人小的則係此間土著張囑挑絲來滬小的知係機坊託染堅不願挑張言毛虧空不能支持並我工資亦無着此絲由毛囑令先行運出後毛與小的爭論謂小的不應聽張之言將絲取出旋將張尋獲一再向毛商議始令小的挑至上海寄在陳家張供稱小的在毛處爲夥毛負債二百餘元私與小的相商將絲交周運滬質洋分給陳供稱小的不知來歴不明是以受寄吉供稱當報捕房查拿周毛時小的悞以爲絲係伊等自已之貨以故多言王供稱此案詳細情形小的可以明訴又恐遭怨故不敢言太守飭將一干人帶下諭令王照直訴明王稱毛亦金陵人素稱忠厚在周涌開染坊並不虧空張向不安分曾在上元縣犯事飭拿奔逃至此毛用以爲夥時時肇禍屢次鬥毆蟲有二次滋生事端均經懲創張思無顏在周浦因向毛說意欲遁逃恐爾横遭波累何不相約同逃毛受其愚故有此事其實張係罪魁禍首餘被株連張力大如牛生意中人莫不見而恐懼太守問本分府今擬將毛釋回旣無虧空事情可以仍理舊業乎答稱毛聲名已壞恐無人顧問則度日更艱難矣太守飭將毛周陳吉等一干人帶案分别申斥一番一併開釋周之工資着毛照給張笞責二百板備文遞解回籍絲移交巡檢署交王具領 
[英界公堂瑣案]  
　　昨日禮拜二美副領事易孟士並未到堂觀審捕房各案均由蔡太守獨斷○王品三訴稱石阿三持刀將小的戳傷蔡太守提石研鞫不認行凶遂飭押候王邀到見証人再行訊究此已見諸前報者也昨日王姊及石之房　同訴稱土業已醫痊不欲控石請卽釋曲太守准之○李周氏訴稱小婦人將衣服被單曬在露臺之上一瞬息被單失去問之鄰人沈瑞星沈謂小婦人疑伊行窮卽肆兇毆右眼受傷由捕拘案沈供稱該氏失去被單大聲咒罵並言誰人竊取應卽交還其狀似指小的因問以莫非疑我行竊否該氏遽謂爾旣承招諒係爾竊因之口角致小的手臂受傷蔡太守以寡起細微且兩造各受微傷一併叱退○包探王阿二禀稱竊賊唐小坤曾竊大花園中衣物送請大老爺訊懲及釋出卽至李阿元家圖竊獲交巡捕送案請辦李訴稱小的家被此賊挖門圖竊幸卽知而扭獲唐俯首求恩蔡太守惡其怙惡不悛判發捕房管押三月期滿笞責一百板○包探王阿二禀稱　竊陸阿春在張元德家竊得布衫一件當經小的拘獲人贓送案請訊張訴請領贓該竊犯供認行竊泥首求恩蔡太守判令笞責三百板贓父失主領去○某皮貨店夥沈瑞卿訴稱因事出門行經大姐朱阿昭門外强邀入内見手帶金鑲藤釧遽向索取後復取去對時表一并胡賴不肯交還告以此釧價洋廿五元務須還找表可贈爾該大姐竟置若罔聞因之投報捕房拘拿送案朱氏卽阿昭供稱小婦人家在姑蘇鄕下年十九歲一日晚間出外買熱水沈隨之至家卽與同宿迄今已月餘金鑲籐釧留在房中因欲付房錢向索夜度資沈囑將此釧質洋應用今已贖出並無對時表贈與小婦人包探顧阿六禀稱小的查得沈在阿昭家流連數日籐釧究竟如何交彼不得而知蔡太守怒謂兩造皆無恥之徒胆敢上公堂語言齷齪遂着將籐釧還沈一併攆逐出門 
[法界公堂瑣案]  
　　通事禀稱昨日有鄕婦手提竹籃内置棉紗沿街求售旣而售得錢五百文放在籃中忽被張友德章錦奎等數人攫去婦極聲呼賊經某號巡捕拘住張等兩人錢己被同黨人携去後路人見婦可憐湊錢五百文給之而去今特將張章解案請究宋二尹謂所禀諒係實情無庸再訊判令押候將章重責五十板張責四十板○某客棧夥徐木泉訴稱棧客錢紅三携有行李　陸續持出質錢前日竟潛將棧中棉被付質見而獲住送案請懲錢供稱小的係浙江上虞縣人訪友不見故將衣物變錢宋二尹　　贓給徐領去錢押候笞貢五十板　令赶緊回去○周周氏投案稱小婦人被荳腐店主金利元虧欠會洋數十元叩求提究宋二尹　金傳訊周周氏遣氏婿金錫卿投案訴稱岳母因病不能備質故命小的前來金供稱此欵係妻弟所欠如今情願代還務請寛限兩月二尹着交的實保人保出料理復諭金曰如兩月内已理楚務 
 
 

Page 4

 
 
須投案禀覆○李嘉山訴稱瑞興錢庄主許馥齋串出本票將庄倒閉旣經控案卽有友人理處今已了結爲此來案求銷并請將謝連臣交保宋二尹允之○積竊李士雙陳鏡湖吳春生枷責期滿昨日解案宋二尹着一併送縣遞　甯波　籍請該管地方官嚴行管束○五北人王顧氏訴稱丈夫壬麗羣因病身死家務紛繁遂將兒子託同居之包車夫趙阿才提抱當冋言明項間有小金鎖　　少選趙將孩抱回置諸地上視之鎖己不見是以尋趙送案請究趙供稱小的在某洋人處當車夫夜間借住王家产日抱孩出門買西瓜及粥因另有要事隨卽抱還並不知失去金鎖之事宋二尹着押候查明再核旋有麗羣之兄嘉亭投案訴稱胞弟死後雇同鄕人俞金壽舁棺木被伊私取短衫一件俞供稱小的悞取伊衣二尹謂姑念事屬細微看管押捕房三日衣給嘉亭領去○包探李雲發禀稱昨日王雲山在春園吸烟過癮計須烟資一百零六文忽圖賴去經堂棺扭押捕房王供稱有友約至春園商議不料友一去不來小的身無半文求賜開釋宋二尹着押繳烟錢方可開釋有友見而駭然曰烟館本干例禁何竟爲之押繳烟資則應之曰每見花烟館賣笑錢且有控求追比者於烟資乎何有○通　禀稱銅匠錢貴生與瞎子陳金玉隣居前日陳將水潑於錢身錢卽辱駡陳持破缸擲中頭顱皮破血出小的查得陳平日自恃殘廢往往爲非作夕今特送菜請懲宋二尹着將陳管押令錢自投醫院療治待告痊後查明核辦說者謂陳旣將水瞎潑復將缸瞎擲似此恣情瞎　不妨瞎打一番何二尹必欲押候查明不肯富塲瞎斷耶 
[經資助賑]  
　　本館協振所昨接雲間李幹甫廣文來函云昨承頒到水災圖册拜誦之餘具仰願力宏大鄭監門無以過之　倒　似弟前寓津門見該處鄕民如文安靜海等縣本多瘠苦患療時多　值此次奇災其慘痛何堪言　惜棉薄不克爲謀適月内爲先大夫七旬冥誕本擬誦經兩　藉資冥幅兹减誦一壇卽以經資洋十元寄充北直賑捐卽祈檢收登册爲荷明知材水車薪無濟於事聊盡區區想蒙大君子所鑒宥也本館祗領之餘不勝欽佩用特節錄來函以昭激勸 
[振物去]  
　　本館恊振所前承沈君芳榮助莨綢背心一件小官紗衫一件今已售洋二元又承林君鋆助文獻通考一部今已售洋三十元含風疊雪被體咸宜茹古函今開函獲益助者固心存利濟購者亦念切瘝特誌報章以揚休美且昭核實云 
[澤及萬民]  
　　順直山東災祲最鉅觀報章之詳述實凄慘之難堪幸邇來善士助捐不遺餘力俾數省災黎解厄同祝長生荷蒙協成乾號交來海鹽朱觀祭少愚規銀三百兩招商局交來武穴掣騐淮鹽局李君爵卿賑洋一百元無名氏六元鄭思復堂代　人嚴公捐銀一百兩饁耕村嫗洋十元常郡乾豫號蔣君鴻翔曁合宅妻女子孫媳婦捐洋六十元店友女工捐洋二十元共洋八十元錢塘朱君錫朋節省藥資祈病速愈洋六十元溧陽寳隆錢莊來洋五十一元張希賢堂葉君吟伯各洋五十元常州李留餘堂揚州由義堂務本堂鄧承德堂各三十元滬報館交來鴛湖志實氏完先入願并求愈已病洋二十五元九江招君錫榮雙桐書屋十八漢碍齋燕貽堂天津倉厫支應局張君紹華各洋二十元諸君德及災黎義昭天壤億萬姓荷蒙拯溺生死銘恩數十縣獲免飢寒鬼神報德從此科名　起福祿駢臻敬列報章以徵後效上海四馬路高易籌賑同人陳德熏等識 
[蘇省撫轅抄]  
　　三十日候補同知吳恆謝委署溧陽縣事候補知縣童寳善謝奉委撫院文案處兼籌賑局差杜仁𠏉辭解京餉赴都 
[浙省撫轅抄]  
　　六月十九日丁憂候補府戴燮元禀辭回籍守制 
 [G　　天下無雙中外第一楊梅合掌搜毒散百花祠中西大藥局設在梅春里 
　　本局蒙東國醫士異授精煉中西上品珍藥修造此散專治楊梅大毒　疳横痃淋濁魚口　　陰瘡下疳疥　濕毒其法衹須將藥放在兩手心内搽擦小毒三天大毒二十一日無不結痂退疤淋止毒消旣不服食則免脾胃受傷又非　搽患處更免痛苦最奇者搽擦之後其毒悉從大便而解毒患潜消萬穩萬妥無後患讈希世奇珍久行東國屢試如神本局不惜重資修煉濟世現在衹收半價每丸半元凡被苦海之患者不難乘寳筏而出迷津如遊花柳塲更宜預備於清晨搓擦脚心庶免染毒本局所製靈寳戒烟丹尤膾炙人口　用參茸珠珀製煉濟世非專圖牟利也大瓶七角小瓶三角半聖靈解毒丸珠珀白濁丸神效白帶丸皆收半價三角半清　百花露藥水鐵丸等俱全遠處信購原班回件如躉批代售加二成給藥本局主人專治　症貧病施診給藥東國醫士異授包治一切毒門 
　　續和謝子楠　贈陳篤卿醫生鹽官知止生叔怡氏求止草井識 
　　日讀報章見諸吟壇　謝子楠詩不禁感慨係之上海雖一彈丸地其中名醫林立靡不勝計豈金丹換骨遽起沉痼而絶無一人者乎然世之不讀靈摳稍和藥性以爲餬口計往往誤人性命目撃傷心不　　河沙數豈獨陳醫一人而已哉余不諳醫理又不敢妄參未議深願擅歧黃者弗身價目居弗以披號加奬使貧病者亦堪就診未始非救世之一助云爾此則余之所深望者焉因又成二律以博海内吟文一粲漫說陳醫亂擬方庸醫本是飽私囊内經豈辯肝脾　服藥焉知黑白黃　尺相邀須兩佛對門飛號索三　從茲聲大名猶著不測災生此日嘗　韻新詩傳四方爲誰唱和滿詩囊庸醫但識銀蚨白好句能通泉路黃惹得騷人吟遍野也應怒虎便成　可憐身敗名猶裂悔恨當初未試嘗 
　　昆陵　史 
　　殃將肇瘟官到自稱青天把錢要月臨建已所自新强盜棍徒一齊杳拒傷事王時有之滄劫重重豈准報定四逆案　不聞虚　條教勸人孝官須我作任家丁嗜酒吸烟俱人妙交結惡　訂宗盟關說曲從無分曉更兼工房姓氏高包　制勝見成效翻江倒海盡胡言治平第一難許好須微阿賭眞有靈魚肉百姓那得了千家哭一家嘯此等官兒世間少又聞有係出羅浮昔曾供役西人騙得數千金居然頭　是耀恃申江爲發迹之區藝在攻木攻金而外藉公堂爲結交之地術多售欺售詐之時不特作福作威亦且愈貪鄙少關　誼頓生袒獲之私偶得利源曷禁　趨之想一思其本來面目固不足齒惟幸層台鑒察如神决不忍地方久被其毒也　論人必求覈實爲治端賴長才雖徼倖成名當大知體卽　緣得意宜識人情操予奪之柄者其可忽諸 
　　有備無患 
　　嘗聞天有不惻之風雲人有　時之疾疚况當暑氣酷烈猝然感冒雖有良醫亦難　致如卿間遠離市鎭尤爲更甚本堂所製　龍丹　　散萬　　　藥丸紅靈丹如意丹純陽　氣丸保和丸菩提丸藿香正氣丸定中丸萬應千時茶紫金錠癖瘟丹金衣至賣丸等一遇病症不　束手凡仕製工　皆當辦此以備藥籠之需本堂集先祖良方選藥製成膏丹丸散久蒙仕商信顧用無不效　爲　天妙藥特佈諸公　士購　濟世尤爲功德　　另有小兒驚風散鎭驚丸回春丹青　丸十香丸心腹氣痛丸三陰瘧疾丸梅花點舌丹斷根哮喘丸止痛救苦丹人參再造丸清心牛黃丸紅毛　金膏牙痛　以上各丸散治用　法均另有仿單　詳○粤東百餘年老鋪開設省城　欋街分設南京評　街蘇州閶門　杭州太平坊鎭江銀山門上洋三馬路鄭福蘭堂啓 
　　　文書局告白 
　　本局石印不惜工貲除自辦鉅册外機器尚多海内珍藏圖籍或新著詩文均可代辦倘蒙鑒賞亦可定辦價必從亷印必盡　惠顧者面議殿本全史早經訂齊附股者速來取書　附股外尚餘十數部每部實銀一百二十兩永無增减此外史記十元前漢十二元後漢十元三國志六元舊唐廿元新唐廿元明史四十元吳清帥古玉圖攷四元星　攷轍詳記　路四元中西算學大成十六元此外新出加說文六本大字典　七本小字典附攷證駢字類編全唐詩通　　目大題三萬選五經文府五　四書類與集成佩文　　盡譜五　　根錄分類賦鵠孫批胡刻文選增廣事類統編四書本義匯參網　易知錄翁註困學紀聞等書無論零躉一槪從亷本局開設上海虹口分設二馬路橫街其餘京都琉璃厰四川　慶府廣東雙門　廣西山西江西湖南湖北均有分局發兄 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蝦碚秋濤]  
　　宜昌來信云日前風雨時有米船數艘行至虎牙灘轉舵不靈以致沈没幸人　遇救　慶更生○川東追　　買來宜查辦宜昌關洋稅例則以備四川通商時得以照辦現住晴川書院府縣次第設輭脚筵樽酒往遠頗爲熱閙○暴雨連朝江水盛漲不及兩日卽退去丈餘刻已放晴江中平靜○江通輪船來宜後見雲南所解京　　數甚巨斷非一船所能載因約定固陵分裝口内已陸结　漢矣○地痞杲甲混名掃地王曾經地方官拿獲笞責之下禁在獄中雖手銬脚鐐渾身刑具猶能躍上屋頂越獄而逸洎獄卒得知四出偵訪而天空海闊早已消息全無矣○北鄕人某甲欠某乙錢六白文乙逼之急遂自縊於屋旁其子年　十三四齡奔赴縣堂哭求昭雪縣尊諭以靜候下場相　不知以後如何也○有蜀中下第舉人道出宜昌換船入蜀行至巫山峽　江潮倒衝而下全船傾覆只經人救出船户一名嗚呼慘已○北鄕　姓家中祗老夫　二人並無小孩一夜忽有盜入門肆行殺斃將家貲搶掠一空翌日左右隣赴縣禀報縣尊卽下鄕相　飭捕緝兇○某日中午時風雨交加各船皆赶緊攏收有一小划被浪激翻舟子年未二十竟隨波逐流而逝江行之險兑如是哉○宜昌前設土樂局收數頗出爾日大憲派委吳觀察來宜總理局務聞擬子各江面廣設局卡以防偷漏釐捐云 
[重辨寒熱亂]  
　　余於丁亥年見滬上霍亂盛行曾作霍亂寒熱辨一篇早刊申報矣後應貴州巡橅潘大中丞及中丞之介弟鏡如都轉之召游黔三載今夏五月因公來滬暫寓英界德仁里姑作避暑之計屢讀申報霍亂又　盛行醫治罔效頃刻　斃殊可歎也兹不揣譾陋重辦霍亂之有寒有熱庶用藥之應凉應温愚者一得試道其由蓋霍亂者感觸不正之氣　腸胃中黏膩之物盤踞竊發暴不可當病之輕者不過頭暈泛惡　熱疲倦而已病之重者必致上吐下瀉轉筋囊縮四肢逆冷目陷眼開指甲青紫肉削色奪膩汗淋漓每多不救故夏月最宜淡泊清心大忌瓷意酒食蓋胃中清洌縱感外邪無從倚着惟醇酒厚味腸胃黏膩最爲召病之媒其病發於長夏而盛於深秋病於脾肺而擾乎肝本兹溯其受病之源分晣而明辨之時當長夏少陽相火少陰君火太陰濕土三氣合行其政是以天之熱氣下地之濕氣上加以諸多穢濁惡劣之氣盤空蔓延一經觸犯其氣從口鼻而入其濕氣入於脾其熱氣與夫不正之氣入於肺入於脾　日漸呆鈍其運化藴於肺者日漸堵塞其隧道　中肆虐人固未知也其間或感受新凉或瓷啖酒食於是觸動其素藴之邪内外相攻清濁相混清亂於濁則吐濁亂於清則瀉先痛而後吐者肺傷於氣也先痛而後瀉者脾傷於食也又有邪毒竄入心包　欲吐不能欲瀉不得心胸脹悶腹中刑痛名爲乾霍亂先以鹽湯探吐然後用樂以上皆言霍亂致病之大綱若夫　熱二證不可不講求問氣交篇大論曰歲士不及民病飱泄霍亂　土不及者或有中陽素餒之人因天運而更見其虚是以朝食暮吐而爲殄泄甚加下利而爲霍亂中旣虚矣或當風取凉或恣啖冰　或坐使煽扇或御女不愼以致陽氣不伸陰邪用事其病之發也以温爲王其外證則見腹痛吐瀉手足厥逆四肢拘急百重汗出脈來沈　笞色白膩面如塵土瀉出不臭口不渴溲不黄此屬陽氣衰少不柔於筋不温於四脚也寒主收引故拘急臟有虚寒故便不臭胃無邪火故口不渴輕則香　飲理中刃重則大順散四逆理中等湯主之以上霍亂之屬於　者若　熱霍亂之爲證也内經則有土鬱之發爲嘔吐霍亂土屬脾脾鬱則化熱胛藴濕濕鬱則化火火熱内燔則升降失　是以上逆而吐下注向瀉其發也或暗襲新凉或酒食停滯清濁相干亂成頃刻而爲上吐下瀉腹中絞痛脉微或伏苔黄或膩口中大渴小便短濇或黄赤甚則火動風生肝木横　轉筋入腹者有之要知所吐皆酸濁之味所瀉皆自檅之氣不假寒霍亂吐出清稀水液瀉出之澄澈無臭也兩相比較寒熱自明因思内經論霍亂之證詳於寒而略於熱蓋熱化者天運之自然寒化者體氣之偶變原病式曰暴病暴死皆屬於火試觀揮霍撩亂之證豈非病之暴者乎熱霍亂之輕者則用五苓散黄連香薷飲重則曰虎湯犀羚等湯此治寒熱兩霍亂之人略情形也質之海内諸同志以爲然否[  種榆山人悅彭氏稿]  
[上海四馬路高易公舘内籌賑所陳詠南經收山東順直福建江蘇浙江六月十一至二十日第一百六十五次賑欵清單]  
　　十一日清河少記助福州洋十元無錫無名氏銅洋二○十二日鮑慶祥洋念五元○無名氏銅洋一元林國寳洋二元○南通州敦睦堂四元都天堂僧中國一元無名氏二元銅洋四元義泰二元銅洋一元無名氏二角銅洋二元種德堂四角無名氏二户四角共洋十元銅洋七元○十三日隱名氏一角○十四日再捐生錢五百文○十五日京口大有義號募無名氏助山東曹平紋十四兩無名氏助山東曹平紋一兩二錢共捐紋銀十五兩二錢合規元十六兩一錢一分二厘○松江經歴廳署恨力不如人洋　元○十六日宿遷李修本助福州洋四元○九江寳泰祥號半迂子洋一元○十七日黎以昭以銘以輝懋昭各半元陳冠炳二角共洋二元二角○十八日粤東知非氏六元○爲善最樂二元○十九日區福海洋十元梁鄒氏二角○二十日有心無力人洋三角無名氏六元無名氏二元無名氏一元至　居洋二元守拙子一元利記二元揀記少菊各半元洪洋三元○源昌鐵號交來陳氏洋十元賠累同人一元五角隱名氏一元隱名氏一元東記行素士各一元無名氏銅洋二元　名氏一元無名氏半元履泰帳房一元大新號一元隆茂洋行張燕賓一元鄭文榮金和各半楊品三三角鄧劍秋楊定齊王仲候各二角無名氏一角五分胡祝庭曹少齋胡瑞棠潘祥生談成德昌昌木林晉三各一角唐秋方顧景星余四各五分共洋四元大豐號一元無名氏二户銅洋二元○廬陵劉樂善堂求妻病早愈助福建洋四十元福壽堂枕霞齋洋二元同源泰一元無名氏銅洋一元無名勉力子各半秦謝氏一元陳愼餘堂彭麗生各三角陳瀛光陳已生無　陳逵良各貳角共洋一元四角間隱居士半元吳振文無名不足爲力各貳角力不逮一角共捐洋一元貳角清凝　屋半元頴川氏三角鑑湖氏貳角朱君華翁青池朱詔汲行素詠記羅保嵐各一角共捐洋一元五角鐵業公會銅洋二元吳順之三角王松泉朱恆號笙甫俞瑞敏曹招生洋家梁張文玉各一角共洋一元林韶子陳子各三角沈子記二角勉力子朱記各一角共洋一元鄙哉　　各二角保育者一角知非子半元縻一元閩縣　酬安三元勞禮堂二元祈安氏求行平安合家平安助洋一百元無名氏五元嗽石山房二元無名氏金煥記林茂昌隱名氏各一元知日軒雪居金春各二角尚志堂一角共捐十一元七角濟陽氏三元餘大　李墨記各一元山東恆祥一元同和公一元陳子平四角復本堂一元方楚珍五元無名二元敬藝堂泰亨源各五角揚州木捐局吳伯寅爲女病祈卽愈助洋六元陳爭波李春記江裕汀毛奎生沈志雲錢頣卿各五角共洋三元瑞盛春助山東十　怡太王順菴各助山東二元自求堂半元映雪書屋三角無名二角誠裕堂過來子留餘堂各一角共一元三角永康莊募病餘生兩元借陰士一元蔑趣者六角醉樂士黄老士積德士愛竹軒黄惜仙維石軒三本居各五元漸節士四角自求氏凌雲軒方仁壽吳保　胡其儉各一角共捐八元吳浩泉三角　本倍莊阿炳二角胡錫榮吳渭　力子各一角共一元江夏生三角無名氏一泉氏樂善氏各一角存本堂二角壽松堂一角世恩居五分○元泰　號募補過合三户洋一元遲眠醒人五角胡敬翁二角謝補過葛補過隱名氏各一角共一元孫國義五角華心齋謝潤卿　兩角松桂卿乙角共一元無名銅洋四元韓仁宏農氏求保慈母康健平安側室李氏胎產五元董畔　一角須姓乙元吳子欽楚生陸裕林徐佩卿張曉翁吳小軒石姓各兩角共洋二元四角○隱名氏一元○○以上總共收規元十六兩一錢一分二厘英洋三百四十七元七角五分銅洋廿一元錢五百文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十六年六月廿四日京報全錄]  
　　宫門抄○諭旨二道錄前○發硃批四道○雲督王奏總兵飭回本任睛○大臣依等奏遴員接署　理事片○又奏翼長病故出缺請子卹典並委署翼長摺○陜督楊奏委署協副將缺片○雲督王奏叅都司片○護新撫魏矣圖財害命核明定擬摺○副都統德奏叅佐領人員摺○河督許奏江北米船十起全數挽過天井閘日時片○六月二十四日工部鴻臚寺正藍旗值日無引見○察哈爾都統奎斌到京請安○裕寛謝授河南巡無恩○海緒因伊子補缺謝恩○江蘇知府魁元謝恩○文琳預備召見○截取知府何福堃楊晨劉心源各預備召見○㷇公良培各續假十日○吏部奏派騐看月官派出福中堂許應騤崇禮豐烈白桓岳珙沈源深馮爾昌阿克敦舒普恩霖牟蔭喬唐椿森吳光奎文郁德本○户部奏派管理三庫派出蹟恒○内務府奏派致祭風雲雷雨永出海年克文立瑞阿克東阿○又奏派致祭内外城隍廟派出巴克坦布崇光○掌儀可奏二十八日祭奉先殿漪貝勒行　○召見軍機裕寛奎斌魁元文琳何福堃楊晨劉心源明日辰正入座聽戲○發抄張曜奏四月以後搶辦險工情形奉硃批知道了本年雨水較大所有應行防護工叚着該撫督飭在工員弁赶緊加築毋稍疏虞欽此○沈秉成奏懷遠令單光祿歙縣令楊霈霖對調奉硃批吏部議奏欽此○豐紳等奏援案借支銀兩修理官兵房間奉硃批着照所請該部知道欽此○王丕釐奏歲試迤西南各屬情形奉硃批知道了欽此○○王文韶片再雲南騰越鎭總兵張松林前經調署貴州古州鎭總兵上年十二月雲南撫臣譚鈞培在兼署督篆任内奏請調回本任仰蒙俞允遵行在案兹於四月二十一日行抵雲南省城該鎭久任將領辦事精　訓士恤民足資控衛當卽檄飭赴任又現署普洱鎭總兵吳永安隨同前督臣岑毓英辦理軍務沈毅英果素稱得力早經恩簡放鶴麗鎭總兵應行飭赴本任以重職守而專責成所遺普洱鎭篆務查有現署鶴麗鎭臣標中軍副將屈洪泰自上年委　鎭篆以來整飭營伍具有規模堪以接署其吳永安未到任以前所有鶴麗鎭篆務飭令現帶防兵駐紥永北之補用總兵謝景春就近暫行護理以便屈洪泰交卸起程除分别檄飭遵照外理合附片陳明伏乞聖鑒謹奏奉硃批兵部知道欽此○○依克唐阿等片再綏化廳理事通判文貴因案調省察看該廳所遺之缺自應遴員接署以重職守查有遇缺卽補主事年滿倉官常喜老成穩線辦事勤能堪以委署除檄飭遵照外惟文貴旣經調省察看以俟完案其可否回任之處再行酌核奏聞理合附片具奏伏乞聖鑒謹奏奉硃批吏部知道欽此○○奴才依克唐阿祿彭跪奏爲翼長出缺派員試署以重營務恭摺具陳仰祈聖鑒事竊呼蘭等處比年來盜匪滋擾鄕里爲害元深當于去年六月間奏派二等侍衛已革副都統吉爾洪額前往該處委爲馬步全軍翼長以資督剿自該翼長到防卽將積年滑匪　斬頗多縱有餘黨逃入深山負嵎彼固乃冬間又經帶隊分路窮搜悉將賊巢焚燬孽黨殲除由此軍聲爲之一振地面藉以稍安當經奏明請奬在案嗣恭閱邸鈔光緒十六年二月初十日上諭依克唐阿等奏官軍殲除賊巢繪圖呈覽請將出力員弁奬勵一摺等因欽此敬讀之下欽感莫名惟該翼長吉爾洪額奴才等正期臂助俾靖地方適據統領甘圖呈稱翼長吉爾洪額於本年三月二十五日在防病故等因前來奴才等確查該翼長自經到防不辭勞瘁嚴練兵丹冐險衝鋒力除以匪一年之久遂將前在軍營之宿疾觸發一旦捐軀殊堪惋惜合無仰懇天恩俯念該故員積勞病故可否應得卹典之處出自逾格鴻施惟該翼長旣經出缺所有呼蘭等處捕務殷繁非久歴戎行之員不足以資控制查有二品銜記名總管花翎副管世襲雲騎尉依崇阿勇敢耐勞堪以暫口試署除咨部並檄飭遵照外謹恭摺具陳伏乞皇上聖鑒訓示遵行謹奏奉硃批吉爾洪額着交部照例議卹餘依議欽此○○楊吕濬片再臣准陜西固原提督臣雷正綰咨稱署固原提屬潼關協副將之陜西撫標中軍叅將英林得患虚癆病症醫藥罔效於光緒十六年四月初三日病故咨請奏明開缺並委署前來臣覆查無異除飭委陜西鳳營叅將常瑛前往接署潼關協副將篆務外所遺陜西撫標中軍叅將員缺陜省現有應補人員容臣咨會陜西撫臣鹿傳霖另有揀員請補理合附片陳明伏乞聖鑒謹奏奉硃批兵部知道欽此○○王文韶片再據署雲南昆明縣知縣周應方詳據縣屬孀婦李李氏報稱伊媳唐氏於正月十九日在家自縊身死當卽騐明屬實通禀在案旋經訪聞補用守備李宗芳假等和案名色指官磕詐提訊恃符狡展詳請叅革訊辦等情當經批司查核詳辦去後兹據雲南按察使岑毓寳詳稱查明該員李宗芳由勇目於攻剿越南宣光臨洮案内出力咨部以千總註册又於克復越南廣威不拔各府縣案内出力保奬請免補千總以守備儘先補用加都司銜並戴藍翎經部議准光绪十三年二月初三日奉旨依議欽此詳請　行叅革以便提訊明確照例詳辦等情前來相應請旨將藍翎都司銜儘先補用守備李宗芳暫行革職以便提案照例審辦除咨部查照外理合會同雲南巡撫臣譚鈞　附片具陳伏乞聖鑒謹奏奉硃批着照所請兵部知道欽此○○頭品頂戴護理甘肅新疆巡撫新疆布政使臣魏光燾　　奏爲圖財害命核明定擬恭摺具陳仰祈聖鑒事　伊犁錫伯營閑散喀拉西圖財謀殺漢民張幗義身死棄屍滅迹一案經伊犁理事同知聨恩獲犯移會伊犁撫民同知駱綬錄供詳報因犯供游移批飭覆審嗣伊犁改設郡縣移交新設署寗遠縣知縣高敬昌起贓議擬解署伊犁府知府潘效蘇會同理事同知聨恩詳署伊塔道英林審明咨鎭迪道兼按察使銜恩綸核轉前來臣覆加查核　喀拉西籍隸伊犂錫伯營四年　間散與已死天津縣民張幗義系不認識光緒十二年九月初七日早喀拉西由家赴綏定城尋工行約二十里見張幗義赶有單套牛車裝載麥石起意謀死得財使用跟至伊犁河灘四下無人乘張幗義下車卽舉防身木棍連毆其右太陽偏右等處登時身死從死者身上攫得洋帖銀五兩遂負屍並兄棍抛棄河内轉回將牛車赶走行至同旗逹連巴圖屋側因牛行遲緩揑稱自買麥石寄放逹連巴圖家中託其代售隨放空車赴寍遠城賣與纒回艾底拉得銀十五兩旋經屍親認出牛車報官獲犯起贓由縣詳府會同理事同知詳道咨兼按察使銜核明轉詳臣覆核無異查例載圖財　命得財而殺死人命者斬立决等語此案喀拉西見張幗義牛車麥石起意圖財棍毆張幗義右太陽等處身死棄屍已失得其銀兩牛車麥石贓証確鑿實屬圖財害命自應按例定擬喀拉西除　屍已失輕罪不議外合依圖財害命得財而殺死人命者斬立决例擬斬立决先行刺字事犯雖在光緒十五年三月十六日恭逢恩詔以前核其情罪不在查辦之列犯父老病昏惛與寄放麥石之逹連巴圖誤買牛車之艾底拉訊明不知圖財害命情事應均免議原贓追給無干省釋是否有當除全案供招咨送刑部外合將圖財害命核明定擬緣由恭摺具奏伏乞皇上聖鑒飭部核覆施行謹奏奉硃批刑部速議具奏欽此○○凉州副都統奴才德魁跪奏爲佐領心地糊塗辦事乖謬難期勝任據實叅劾請旨勒休以肅營政恭摺具陳仰祈聖鑒事竊維爲政之道必須首在得人　才抵任以來於所屬官員因留心查看公事諳練者固不乏人才具平庸者亦或有之兹查有凉州廂曰旗滿洲佐領清元心地糊塗辦事乖謬且於操演兵丁不甚得力以致怨聲載道未便　　致啟効尤相應請旨將佐領清元勒令休致以肅營政而儆官邪所有佐領心地糊塗辦事乖謬叅辦緣由理合恭摺具陳伏乞聖上聖鑒訓示遵行謹奏奉硃批着照所請兵部知道欽此○○許振褘片再臣前將江北等一起漕船全帮挽入東境日期恭摺陳奏後因查運道挑工滕汛雖據報竣而此外應修應挑河路閘壩不容稍事耽延致悞舟行卽又飛飭運河道及在事文武各員弁加緊分投䟎辦並飭照章啟放湖口壩鋪水下注接濟一面派員飭公前往迎提催䟎去後旋據運河道廳等禀報各工一律赶辦完竣循照舊章分塘灌送第一起漕船於四月二十四日挽入運河廳境後起各船依次連檣跟進截至五月初十日已時全幫十起已挽過濟寍天井閘接續開行北上等情除仍嚴飭司漕文武員弁併力督催䟎挽以期迅抵十里鋪候汛渡黄外所有江北米船十起全數挽過天井閘日時理合附片具陳伏乞聖鑒謹奏奉硃批户部知道欽此 
 
 

Page 14

 
 
[光緒十六年六月廿五日京報全錄]  
　　宫門抄○分選單○發抄硃批四道○陜督楊奏揀員請補遊擊摺○又奏請旨更正提督銜片○又　奏揀員借補都司摺○總兵林奏查閱營伍情形摺○豫藩廖奏報抵豫接篆日期摺○豫臬賈奏交卸藩篆仍回本任摺○六月二十五日推班○崑岡等謝賞御書匾額等物恩○貴恒謝管三庫恩○果勒敏慶福各假滿請安○内務府呈進九九盒○召見軍機○皇上明日辰初進内辰初二刻受賀畢還海辰正三刻入座聽戯○光緒十六年六月分選　○知縣四川彭山陳志喆江江廣西興業王念祖安徽甘肅古浪　鼎烈江蘇俱甲河南寗陵汪鈞澤江蘇監福建光澤李子茂湖南甲　鹽經歴山東張汝炘順天監　府經廣西潯州武玉崑河南監　巡檢廣東澄海張邦烈陜西監福建大田夏家榖順天監○發抄李鴻章奏天津等處災衆以成籌欵急撫奉硃批知道了所撥　六萬兩卽着飭屬核實散放毋稍延緩並將永定河漫口及各州縣災歉情形一併速查具奏欽此○潘霨奏收到江西廣東十五年冬季分協餉銀兩奉硃批户部知道欽此○又知州唐昭敬獲盜擅辦議擬奉硃批刑部議奏欽此○又知州楊承敘　行革職追繳奉硃批着照所請該部知道欽此○○太子少保頭品頂戴陜甘總督臣楊昌濬跪　奏爲揀員請補要缺遊擊以裨營伍恭摺仰祈　聖鑒事竊臣接准兵部咨稱寍夏鎭屬廣武營遊擊吳安仁病故遺缺係題補第一輪第六缺應用應升人員行令照章揀員請補等因臣查寗夏鎭屬廣武營遊擊缺設處冲要一切稽查防範均關緊要非得熟悉地方情形之員難資治理兹陜甘各營缺乏合例引見都司人員無從揀補惟查寗夏鎭屬廣武營都司白天保係同治六年六月間奉部推補斯缺光緒二年三月十二日領受升署札付前准部咨厘正武職補缺章程内開得有升署札付人員旣准支俸如遇陞轉自應計俸方與例文相合嗣後陸路副將以下守備以上題補缺出遇輪用應陞人員准於曾給署札俸滿人員内揀選題升等因今該員白天保歴俸早已届滿營務精明辦事勤實在　夏多年與該處地方情形極爲熟悉以之請補斯缺洵堪勝任且與部章相符合無仰懇　天恩俯念員缺緊要准以白天保升補廣武營　擊可期得力如蒙　俞允應俟奉准部覆給咨該員赴部引見以符定制所遺都司員缺甘省現有應補人員容另揀員請補除將該員歴册咨部查照外謹會同甘肅提督臣周逹武合詞恭摺具陳伏乞皇上聖鑒訓示謹奏奉硃批兵部議奏欽此○○楊昌溶片再據提督銜記名總兵阿克丹巴圖魯唐鳳輝禀稱前於咸豐初年投効軍營隨征武漢江西四川及攻克新疆逹板城等處歴　保奬提督銜記名簡放總兵健勇巴圖魯並換阿克丹巴圖魯名號嗣於光緒三年由新疆請假入關十二年八月於關内七載防軍出力案内經前督臣譚鍾麟保奏十三年四月二十六日奉旨記名提督唐鳳輝着交部議叙照尋常議叙加一級又於是年十月□軍協防山海關外營口鳳凰城邊門出力案内經統領甘軍等營陜西固原提督臣雷正綰保奏十四年二月初二日奉旨記名提督唐鳳輝着交部議叙照尋常勞續議叙加一級旋經前督臣譚鍾麟將該員請以記名提督奏准留於陜甘按班序補等因均　接奉行知在案現准兵部行查該員調赴鳳凰城邊門等處出力案内保奬議叙軍功加一級所造歴册内有不符應令另造妥册等因檢查前後保札始知前保加級及留陜甘序補各案均將提督銜記名簡放總兵底銜誤冩記名提督呈齎歴保奬札懇請核辦前來臣查該員歴保各案均屬相符惟經前督臣譚鍾麟在於七載防軍案内保奬加一級陜西提督臣雷正綰在於甘軍協防山海關外鳳凰邊城案内保奬加一級及前督臣譚鍾麟奏留陜甘序補各案誤將提督銜記名簡放總兵官銜冩作記名提督係屬錯誤自應奏請更正以昭核實合無仰懇天恩俯准將該員保奬加級留陜甘各案錯誤之處飭部一併更正仍以提督銜記名簡放總兵留於陜甘按班序補出自逾格鴻施理合附片陳明伏乞聖鑒訓示謹奏奉硃批着照所請兵部知道欽此○○太子少保頭品頂戴陜甘總督臣楊昌濬跪奏爲揀員借補都司要缺以裨營伍恭摺仰祈聖鑒事竊凉州鎭屬新城營都司員缺前經臣奏請以留陜甘儘先補　都司王武春補授嗣准兵部議覆以該員王武春儘先名次在後請補都司核與定章不符令卽揀員請補等因當經轉行遵照去後兹准甘肅提督臣周逹武咨稱查有留陜甘儘先補用遊擊饒玉元眚防著績熟悉營伍堪以借補咨請核辦前來臣覆查得該員饒玉元樸實耐勞且在苦有年地方情形最爲熟悉以之借補斯缺洵堪勝任合無仰懇天恩俯念員缺緊要准以該員饒玉元借補凉州鎭屬新城營都司員缺俾期得力如蒙俞允俟接准部覆後卽行給咨赴部引見以符定制除查取該員履歴註册送部外謹會同甘肅提督臣周逹武合詞恭摺具陳伏乞皇上聖鑒訓示謹奏奉硃批兵部議奏欽此○○署理山西大同鎭總兵太原鎭總兵奴才林成興跪奏爲查閱營伍情形恭摺具陳仰祈聖鑒事竊照大同鎭所轄地界遼闊營務繁多向係春秋兩季分往巡查昨歲按期分巡業已列等造册報部在案今歲春巡届期奴才遵於四月十一日輕騎减從由大同起程前往鎭屬各營路及偏僻小汛逐一親履挨次校閱於五月十六日旋署卽於十七日閱看鎭標中左右三營閤操大陣以及宫兵騎射槍砲打靶各項雜技連日校閱於十八日事畢所閱標路各營操演陣式九進連環槍砲均能步伐整齊聲勢聨絡刀牌跪舞長矛撥刺爬演雲梯以及練軍馬箭馬槍各項雜技俱屬矯捷純熟點查軍械馬匹應存者無虧臕壯察看邊垣隘口俱各完整駐紥口内之岱岳陽高練軍三旗馬隊亦均照舊分巡所管地方一律靜謐所閱弓箭兵丁拉放平穩槍炮兵丁打靶有準統計皆及成數按册核計練軍馬隊兩旗兵技爲最優大同中左右三營新平路助馬路山陰路應列一等較優東路營得勝路北樓營渾源城靈邱路忻州營天城城陽和營豐川營懷仁城應列二等次之其箭槍中靶較多之兵丁當塲量加奬賞記名拔擢賞給頂戴以示鼓勵生疎軟弱及不中靶者分别降革以示徵創至於將備千把外委額外世職武舉等員逐加甄别考騐馬步騎射俱尚合式間有技藝中平而年力壯健尚堪造就者勒限練習限滿調閱如不改觀卽行斥革惟北樓營額外吕德忠步箭雖中察其身體枯瘦嗜好實深應卽斥革以肅營伍除移咨山西撫臣辦理外奴才仍留心查察如有衰庸不職員弁隨時糾察斷不敢稍涉因循有負聖主整飭戎行之意除箭槍著　分數列等造册送部查核外謹將查閱營伍情形恭摺具奏伏乞皇上聖鑒謹奏奉硃批知道子欽此○○調補河南布政使臣廖壽豐跪奏爲恭報微臣抵豫接篆日期叩謝天恩仰祈聖鑒事竊臣前在浙江按察使任内升授福建藩司當經具摺謝恩籲懇陛見並聲明祖籍禀由浙江撫臣崧駿先行奏明請旨渥承簡命調任今職旋奉批諭已有旨調補河南布政使毋庸來見欽此續經拜摺叩謝天恩卽於交卸臬篆後束裝啟程至江蘇途次臣家丁齎回原摺恭奉硃批知道了欽此跪聆之下欽感莫名遵卽馳抵豫省奉撫臣倪文蔚檄飭赴任兹於五月初六日准署藩司賈致恩將印信文卷移交前來當卽恭設香案望闕叩頭祗領任事伏念臣疊叨寵命報稱毫無兹復渥荷絲綸擢膺屏翰撫衷循省倍切悚惶查河南居疆域之中藩司備旬宣之職凡考察屬吏綜核度支在在胥關緊要如臣擣昧深懼弗勝惟有遇事禀商撫臣加意講求認眞經理以期仰答高厚鴻慈於萬一再臣所過地方雨暘時若二麥依次收穫民情悉稱安謐堪以上慰宸厪所有微臣到任日期並感激下忱理合恭摺叩謝天恩伏乞皇上　鑒謹奏奉硃批知道了欽此○○二品銜河南按察使臣賈致恩跪奏爲恭報微臣交卸藩篆回臬司本任日期叩謝大恩仰祈聖鑒事竊臣於光緒十六年四月二十六日奉撫臣倪文蔚行知以新任河南布政使廖壽豐到省應卽飭赴藩司本任　臣仍回臬司本任遵於五月初六日交卸藩篆准署按察使升任山東按察使臣曹秉哲將臬司印文卷移交前來當卽恭設香案望闕叩頭謝恩祗領任事伏念臣青齊下士疊受殊恩藩篆暫權愧涓埃之未報刑章重綰幸軌轍之堪循查豫省本獄訟繁滋臬司爲刑名總匯詰奸禁暴政宜寛猛兼施飭紀整綱法在激揚互用如臣檮昧彌切冰兢惟有益矢廉明倍加勤愼隨時隨事禀承撫臣認眞經理不敢稍涉因循以期仰　高厚鴻慈於萬一所有微臣交卸藩篆回臬司本任日期並感激下忱謹繕摺叩謝天恩伏乞皇上聖鑒謹奏奉硃批知道了欽此 
 
