# 1906 - 219 - 4911969

 

Page 1

 
 
   
 
 

Page 2

 
 
[電傳諭旨]  
　　六月二十二日奉旨承祐著補授内閣學士兼禮部侍郎銜欽此同日奉 
旨太常寺卿著劉若曾補授欽此 
[電傳宫門抄]  
　　六月二十二日召見軍機戴鴻慈端方 
[論承辦包捐之必須得人]  
　　地方大吏懼各厘卡委員之苛征巡丁之勒詐因以礙商務而病商民也於是有准殷實商人包捐之一法包捐者就歷年厘金收欵酌中定數歲認繳捐錢若干在國家可以省設局稽查之費而各商民與包捐之商半日情誼聯絡非特樂於捐輸且可藉杜隱漏是誠有益於公家而無損於商業之善法也雖然亦視所辦之人何如耳所辦之人而賢則遇事公平處處以保商爲事各商之出其途者可以免委員之苛征巡丁之勒詐其受益固不言可知否則倚賴官勢拂逆商情勢必至怨聲載道不止嗚呼吾觀於崇明各商户船户禀（禀見本月二十三日本報第二張）控包捐董事楊成龍一事而不禁深有感焉 
楊成龍之充崇明永興永隆永寕三沙厘捐董事也其是否化名朦充是否訪辦有案記者並未深知亦不必具論所異者崇明厘捐各董換結旣向例在六月中則月應届時由厘捐總局察核收數能否增加商情能否允洽然後再定或聯辦或撤換方足以示大公而符商望乃楊尙未及期卽乘新舊崇邑令交替之際於閏四月二十外提先赶辦崇邑令竟爲之禀詳厘損總局竟爲之核准是豈君子可期以其方耶夫包捐董事之所以年有調換者原欲杜把持之弊而儆貪狡之風也乃楊董之貪狡之把持雖可以聯絡縣官欺朦總局而要不能禁各紳董各商家各船户之不持公論蘇撫知其然故批商户陳萬安之禀一則謂楊成龍旣迭被控告其爲不洽輿情可知再則謂勿以諭充在先稍涉遷就窺其意蓋亦深知楊之輿情不洽而又慮厘捐總局之或狥情遷就也蘇撫之重商業而惡把持不亦深可見哉 
要而言之商民與包捐之人實有至密切之關係包捐者而至公無私則商民受其利包捐者而營私舞弊則商民受其害此一定不易之理也大吏欲知包捐之人是否能勝其任亦有至易之辨别包捐期滿而商民惟恐其不留者其平日辦事之公正可知包捐期滿而商民惟恐其不去者其平日辦事之私弊可知此又衆人皆見之情也今各處厘捐之弊甚深矣商民困於莆征之下者尤甚苦矣其受害之後能結合團體具詞申訴者千百中不過數人彼性質懦怯雖受種種之苛虐而控訴無門吞聲忍受者實比比皆是也記者故偶因崇明之事而申論及之夫董事之包認捐欵者多矣豈獨楊成龍一人哉各處之辦理包捐者衆矣豈獨崇明一邑哉大吏而果有愛恤商民整頓捐務之心平誠於此而加之意焉勿爲劣董所把持勿爲奸商所播弄則誠商民之大幸而厘務亦必日有起色矣 
[兩宫擬輪日召見皇族京師]  
　　内廷傳出消息兩宫近以時避艱難勵精圖治每於膳後必將畱中奏牘詳加披閱日來並擬傳令近支王公子弟逐日輪流進見聰慧者討論文事精壯者講求武備俾得隨時訓勉咸知自强云（下） 
[政務處會議政治事宜京師]  
　　政務處上大臣近日屢在政治館會議政治事宜條目甚爲繁𤨏入致以　定官制名稱詳叅立憲政體請飭試　地方自治廣立演說會諸事爲最妥慶邸以所議情形面奏兩宫當奉諭旨以茲事重大必須與在廷諸臣及外省大吏妥籌籌法務求盡善不得以一隅之見貽誤大局云云（樂） 
[肅邸條陳要政京師]  
　　日前肅邸呈遞封奏詳陳佈置蒙古地方辦法並請勤修内政研講外交保固藩服以衞邊疆所奏頗愜聖懷極爲嘉許（貴） 
[稅務大臣議調查萬國關稅則京師]  
　　稅務大臣鐵寳臣尙書唐少川侍郎會議開辦海關稅務事宜己商之慶邸及外務部那大臣調查萬國海關稅則以資攷鏡（和） 
[電飭各商指明破産律窒碍各條北京]  
　　商部破産律自奏定頒行後疊接上等寕波鎭江各處錢業董事電稱諸多窒碍决難照行當經該部電飭各商會轉知該業董事略云破産律如何窒碍應由各商指明某條候本部采擇再行核奪（孔） 
[議以寺卿兼攝丞叅京師]  
　　初九日政務處諸大老會議改定官制謂各部現須添設丞叅擬卽將各寺之正卿少卿兼攝仍須按照原階升轉慶邸則謂整頗政務辦事貴專若祗兼攝恐有顧此失彼之慮此事尙須從長計議云（上） 
[電飭陜省認眞練軍京師]  
　　日前政府電致陜西巡撫略謂陜省邊境匪氛未靖而練軍仍多老弱恐不足禦侮眚鋒應請轉飭督操員弁汰弱畱强勤加訓練以收實效（和） 
[會議歸併五營京師]  
　　十一日練兵處王大臣會同邢大金吾議商以現在京師綠步各營仍多　敗殊不足以振軍威 
 
 
 

Page 3

 
 
步軍現旣暫緩裁撤自應認眞整飭擬將五營弁兵詳加考騐汰弱畱强量爲歸併分作左右中三營督飭實力操演俾收實效（和） 
[電商添練營兵彈壓東省匪亂]  
　　日前練兵處接到直督袁慰帥來電據稱現在奉馬賊匪猖獗屢在直省調兵又兼熱河等處馬賊不時出擾駐防各隊實恐不敷分布現擬再募馬步隊八營以便分紥各處要隘惟慮餉項不敷務請與政府諸公核示辦理（貴） 
[寳閣學注重學務京師]  
　　寳瑞臣閣學自學差回京後親蒞八旗高等第一學堂考察以其廢棄經書專重普通學問大不爲然當飭該堂監督刷印四書集解數百部分給各學生留心講習嗣後當授專門經書一年俟有成效再學普通並以京師各學堂内容諸多腐敗習染日深現已擬定改良辦法數條嚴束學規日内卽可具摺條奏矣（樂） 
[奏定派充督學局長京師]  
　　學部榮華卿尙書會商各堂憲議派本部叅議孟輔臣兼充督學局長以裨學務並聞已具摺入奏業經奉旨依議該員卽於次日到局任事（上） 
[學部議立研究所辦法京師]  
　　學部堂憲擬在本部設立研究所其開辦之法飭令本部司員各抒己見繕具說帖呈堂採擇參用以後按星期會議一次限以鐘點自各堂憲以至司員及各局長學堂監督敎員人等凡有指陳討論學界之事俱准傾心直言以收集思廣益之效（和） 
[通行各學堂裁員節費杭州]  
　　浙省各學堂向多各項無謂雜費官辦者糜費尤甚茲奉學部咨行裁汰因由張筱帥札飭學務處照會各學堂略謂札奉光緒三十二年四月十三日准學部咨開嗣後各學堂除定章内開敎員管理員外不得任意添設别項名目卽定章所有如能兼攝仍以減少爲宜所有一切冗員卽應立時裁汰其聽差人役亟應分别裁畱至學堂濫支之欵以雜費爲最多應將雜費分别裁減但非必需之欵並當力圖撙節以備推廣學堂之用等因到本部院准此業經轉行該處移行遵辦在案茲高等學堂監督吳庶常函稱節浮費以歸實用擬裁减堂中支欵數條一裁監督公費每月三十元一裁併庶務兼管理初等小學事一員每月脩洋二十元一裁匠徒二名每月薪工洋十六元一裁僕役五名每月工食洋共二十元計年可省冗費洋一千三十二元等因開單函送前來本部院查前准部咨裁減冗費冗員原所以節虚糜而廣敎育茲准吳監督議裁各條均極妥洽且先自裁公費尤足徴謀公益面忘私利自應照准惟堂中提調收支二員其名目本非奏定新章所有應卽一併裁去計每月可省薪水洋八十元又堂中向有津貼撫藩運及杭府書吏工費每月共計二十四元尤爲無益之費亦應一律裁革以節糜費而符定章札處卽便分别移行遵照辦理仍移行各學堂一律仿照辦理（獨） 
[通咨各省措籌水産學校經費北京]  
　　奉省奏設水産學校需川經費實屬不貲因奏請飭下各省督撫籌解近經商部通咨各省查照前咨設法籌措以　解用（孔） 
[政府擬設立高等軍械學堂京師]  
　　各王大臣在練兵處會商擬在京師設立高等軍械學堂延聘外洋名廠製造工師充當敎員選派武備學堂學生及製造廠聰頴工徒入堂肄習以期精進並須擬定奬勵官階章程以資鼓勵一俟所學有成卽在京師設立軍械廠再　推廣製造（下） 
[粤督又電請詹工程師回粤廣東]  
　　鐵路工程師詹道天佑前經粤督電商商部擬調該員回粤嗣經商部咨商直督以京張路工緊要特附片奏畱仍在京張辦理一切日前粤督又電請商部略謂粤路董事局現擬改期舉行詹天佑仍須請商直督暫令回粤以資臂是助云云（同） 
[鄂廠鐵路定料酌提正價二成解部湖北]  
　　商部前以各省鐵路所需銅軌須向鄂廠購訂當經咨商鄂廠盛杏生宫保酌定價目以憑核奪現經盛宫保咨復已酌定各路定料於繳納正價中提出二成官欵以便解部（性） 
[皖路彩票請准先予試辦北京]  
　　皖路籌款前經議開勸股彩票禀請商部立案嗣經駁斥未准聞日前該部楊議堂有函到京商請部中丞叅以此項彩票雖經議駁行銷而路款所關碍難中輟擬請列堂准予先行試辦云云未識能蒙允准否（孔） 
[銅官山開礦執照尙難給發安徽]  
　　日前皖紳公電商部略云銅官山礦約旣廢全省商民認股踴躍應請查照前咨頒發執照經商部咨行外部查照旋經外部咨復須俟英公使照復到部始能作定爲據該省請給執照暫緩發給日前皖省已接到商部來文矣（友） 
[新撫調查礦章京師]  
　　日前政府接到新疆巡撫來電據稱勘查天山礦産甚爲豐富屢有外人覬觎現擬設法籌欵自行開辦請卽轉咨商部迅將現行礦章咨送到新以備考核遵照辦理（上） 
[電飭嚴緝礦匪京師]  
　　政府電致熱河都統謂聞塔子溝礦廠時有匪徒偷掘礦沙並糾衆搶掠該廠物件務請迅卽派兵勦辦勿稍輕縱並須實力保護以維礦産而靖地方（貴） 
[擬派員查勘伊犂情形京師]  
　　初八日政府王大臣會議整頓邊防事宜以伊犂地方幅員遼闊在大均關緊要現擬揀派幹員前往查勘一切情形會同伊犂將軍妥籌辦法再行詳覆核議以昭愼重（貴） 
[商部派員考查滿洲實業京師]  
　　商部以滿洲境内森林礦産異常豐富亟應切實興辦以免棄利於地現己議定特派專員三人前往滿洲認眞考查以闢利源（吕） 
[勸業塲開辦無期漢口]  
　　漢口從仁巷後新創之 
 
 

Page 4

 
 
勸業場費銀約五萬兩始克竣事茲因經費尙絀故開辦之期尙須遲遲有待也（千） 
[户部議加司員津貼京師]  
　　鐵尙書與各堂提議以近日各司員整頓部務不遺餘力亟應籌給津貼以示鼓勸（吕） 
[外務部商部議覆華洋商合辦礦務合同摺]  
　　謹奏爲遵旨會議具奏　光緒三十二年五月初六日准軍機處鈔交熱河都統廷杰奏核明華洋合辦霍家地等處金礦原訂合同並另議附一以昭詳愼一摺奉硃批該部議奏單併發欽此歛遵鈔交　部查原奏内稱華商土紹林洋商伊德等合辦霍家地等處礦務一案前據呈送合同經前在都統　壽咨部在　嗣准外務部咨開該商等業經訂立合同應仍由熱河都統奏明辦理等因查原訂合同内所有集股分利招工購地各事宜雖經分項註明與部章尙無違背然語意究多含混因將合同内語意含混　處分别摘出飭該商等另議附約三條以發明原訂合同之所未備　經遵飭議呈以爲存據合將所議附約繕呈御覽各等語臣等伏查華洋商合辦礦務其原訂合同必須詳審設令稍有含混每致侵越權限糾葛滋多此案華商王紹林洋商伊德請辦霍家地等處礦務經前都統色楞額奏經外務部議覆所有　股分利招工購地各事宜在在均關緊要必須參酌合同始能定議嗣准前任都統松壽將原訂合同咨送到部復經外務部咨復仍應由熱河都統奏明理以符原案茲據該都統奏稱飭將合同内語意含混之處另議附約三條以發明原合同之所未備查原約第一條所開如續招股銀須華洋各半收取課銀由都統派員監收礦工概用華人佔用氏地不得擅用壓力並第三條所開無意中採有别種礦質祇准在批准界内開辦各等語皆爲原訂合同之所未詳防閑自較周密惟第二條内開原訂合同所指六處礦地除霍家地一處外其餘有城子山王家杖子五台山白山吐柴火爛子五處如推廣開辦須遵部章禀請執照等語查王紹林禀原案祇請開辦霍家地曁城子山王家杖子三處礦地嗣經前任都統色楞額奏該員照華洋合辦之例與洋商伊德簽訂合同推廣至五台山等三處業經外務部核與原案不符現在核訂合同自應仍照原案准辦霍家地等三處此外不得預爲指定礦地多處致滋弊混　霍家地一處旣經前任都統發給執照准其開辦應由熱河都統卽將該礦佔地詳細里數四至界限繪圖送部查核飭令取具保單照費換領部照以符定章其城子山王家杖子二處將來如推廣開辦應卽一切遵照商部奏定礦章呈候核准由部頒領執照再行開辦仍照熱河都統原定附約三年内如不開辦卽作罷議如有他商請辦該公司不得干預又原合同第六條所指各礦必須由官發給執照應改爲呈明都統咨請商部發給執照方准開辦第七條不得私將執照轉買他人一節應照商部礦章改爲如欲將執照轉授他商應具禀商部聽候准駁倘私相授受一經商部覺察卽將礦照撤銷礦工入官第八條常年課銀認交一千兩礦産出井之金按値百抽六銀按値白抽入呈交課欵應改爲礦産出井金銀均按値百抽十完納井口稅其出口之稅仍遵海關稅則照章交納查原訂各節雖係按照熱河礦務專章辦理惟現定部章礦産出井稅金銀均値百抽十自應改歸一律熱河原議每年認交課銀一千兩應予删除先交之銀並准抵完礦稅第十二條日後如各國欽使與中國國家定立各項礦務新章亦應援章辦理應改爲日後中國國家定立各項礦務新章該公司亦應遵照辦理第十七條修造枝路以便　銷礦産應照商部礦務章程改爲轉運礦産欲造小枝鐵路應查明相距水口是否在十里以内與該處地方有無窒礙禀候商部　奪若程途在十里以外者應　案辦理於第十七條後添叙一條聲明此項合同未經賅載各事概照商部奏定礦務章程辦理以上各節應請飭下熱河都統轉飭該商等遵將原訂合同並此次附約重加釐訂咨部核定再行畫押以重礦政所有遵議華洋商合辦熱河霍家地等處礦務緣由謹恭摺具陳伏乞皇太后皇上聖鑒再此摺係商部王稿會同外務部辦理合併聲明謹奏光緒三十二年六月初四日具奏奉旨依議欽此 
[中俄會商交收東三省全案]  
　　三十六續六月二十一日電慶邸李相○删改條約如下四欵原文中國难於路工云云至末句止現改中國爲保東省路工與開辦鐵路事宜並俄交界無事起見應與俄商定滿洲兵數及駐兵地方禁軍火入滿洲　各國公約辦理目前暫由中國自禁六款全删七款尾金州自治之權廢除句删去八款改云中國在滿洲全境内如未與俄先行商明不允、 
他國或他國人造路開礦及一切工商利益十二欵改云九十八年九月二十八號中國向一私家公司借欵造山海關牛莊新民廳等處諸路直至滿洲有背中俄成約現爲酬報此層並爲速令滿洲平靖如常起見中國允東省鐵路公司自幹路或枝路造一路至直隷滿洲父界處之長城爲止照現行合同辦理右各節照屢次電旨與陽電商改又五欵革職字樣現改調離滿洲内地巡捕兵與俄商定數目加地方未經全行平定以前十字不用他國人改現祇用中國人十欵末句現改中國允照各國核准駐京各使擬定賠欵意旨與該公司商賠有各節經儒指駁而改按原約共十二欵改爲十一欵原第七至十二欵改爲第六至十一欵外部面　改欵欣然稱貴大虑迭次之言昨均而奏奉諭此次國書借極懇　又楊使苦心我均甚感動未便固拒可照該使交來駁欵苟可通融儘力删改等因户兵因此不　堅執竟十允其九實可爲中國賀今改欵經我主批定不再更易一字於本日起限十四天畫押逾期則交收作罷當告以我大皇帝與儒均感貴君臣厚意中俄舊好本無事不可和商但恐各國效尤無以應之伊稱此　畫後當登官報試問何欵可以效尤滿洲我兵力得之誰能援例等語謹按屢次電旨曁陽電各駁欵除十一欵　商未允外十二欵雖未允删亦改去向京字樣又聲明酬報山海關鐵路可杜異日購買此　人口其餘逐欵照改如第四欵與商　兵地方即非到處不准駐兵與專指鐵路邊旁之意尙不相背禁軍火照公約亦尙近情六七八等欵一一　命尤有關係儒駁各節亦稍爭而子十欵尾所改即與公約所訂相埒之意較有限制至效尤一層最要者如七八两欵巳改十二欵聲明緣由亦難藉口總之視原稿删改過半但各國效尤即蒙古新疆利權巳保全不少上賴朝廷之洪福俾使臣得稍　唇舌之微效實非初料所及惟十一二欵未能全就範圍爲可　二月初七限期迫促外都語氣甚決從違利害有關凍省大局乞速請旨定奪示遵秘代奏漾寅正月二十三日（未完、） 
[北京户部銀行所收國民捐數]  
　　六月初一日至十五日止收庫平銀三千五百零七両零四分收龍元一千二百四十三元收英洋三百六十五元收小洋八百五十七角收銅元五千三百八十七枚（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續蘇省巡警總局會擬滬寗鐵路地方巡警試辦章程]  
　　（十）各該地方出有命盜重案如贓犯尙未獲住深恐搭車逃逸遽難弋獲即由該管縣立飭地方巡警知會鐵路巡警嚴密查拿遇有搭客形　可疑或查知確係案犯即行拘拿解訊以免遠颺惟不准挾嫌妄拿累及無辜（十一）地方巡　專在各車站附近設局所有亘長軌道其附近之處無可徧設巡警除軌道之中由鐵路總管理處自行設法防護外遇有送交各該縣訊辦案件應由該事長分别道路遠近隨事相機應之（十二）巡警爲地方官應辦之事惟於鐵路附近添設巡警需費更多杳滬寗鐵路各車站均有脚夫承充各該夫頭已向鐵路總管理處禀准每站每年納公費洋銀數百元在栅欄内外扛抬搭客行李貨物上車下車是脚夫爲鐵路巡警與地方巡警公認應役之夫各該縣應仿照成例飭令該夫頭按年認繳公費洋元亦如鐵路總管理處所收之數毋得參差由縣取具認捐切結存案分期收繳即以此欵抵支巡兵月餉及製辦衣褲靴帽器件一切之用經費有餘再行擴充設有不敷由縣籌欵足數（十三）地方巡警專爲鐵路查拿奸宄保衞人貨而設應由本局詳請督撫憲咨商鐵路督辦憲飭由鐵路總管理處常年酌撥經費發縣支用以資津貼（十四准督練公所來咨以　寗鐵路經過各地方　巡警軍所防地段適在軌線經由之處已飭統帶巡警軍遵辦等因查巡警軍營有分防守汎之責非能專注於鐵路地而者今飭各該縣舉辦地方巡警斯臻周密仍由各該縣聯絡巡警軍妥恊辦理毋分畛域（十五）引車至蘇州開辦地方巡警爲時甚迫倘各該縣一時不及措備准就近請撥營兵以代巡　限一月内撤回（十六）地方巡警拿獲解案人犯及如何訊辦情形應由各該縣按月造具訊理清册連同經費四柱册詳送本局查考核銷以重警務 
以上章程十六條係暫行試辦此外如有未盡事宜及應變通增損之處仍隨時咨商妥恊具詳請示核辦再飭各該縣遵行永 
[奉化縣令易任寗波]  
　　奉化縣王舜臣大令汝賢禀詳浙撫力求交卸己蒙允准並委孫大令文詒署理奉化縣篆大令己山省抵甬日内卽當赴奉蒞任接印視事（具） 
[講報社開特别大會蘇州]  
　　六月二十日講報社在鐵瓶巷開特别大會會長吳桐叔報告開會宗旨次陸雨　勸招半日學堂學生次章伯寅演說救護日蝕月蝕之非迎神賽會建醮燒香之無益次武仲英演說去年六月十八不用美貨之大紀念追悼馮夏威先生之殉烈潘振霄演說廣勸製造改良工業李敏齋演說上貨如何暢銷並陳寗滬鐵路之利害蘇省路股之應購商部駐蘇議員陸純伯演說提倡土貨長元租徵兵正官韓洞濤勸徵砲隊兵士周克家演說烟害汪鳳椿演說閱報講報之有益黄駕雄演說簡字推廣末後又由武君二次演說天足鐵路等事是日購蘇省鐵路者及在天足戒烟體育會等報名者頗不乏人（容） 
[給奬工業蘇州]  
　　蘇州商務總會爲給奬事照得萃成祥商店主職商姚銑呈稱蘇城學堂漸多所用操衣操帽非購自外洋卽採諸鄰省利源不無外溢職因集資延店夥馮岱生將各種帽式悉心仿造隨時改良考究至年餘之久始成帽樣多種現在自高等學堂以下己購買一千餘件深蒙商界學界同聲稱許現聞京師巳設陳列所職特屬馮岱生製成肆件呈請貴會咨送商務局轉送京師陳列所考驗以興工業等因並送禮帽陸軍帽哲學帽普通學生帽各一件前來本會查核該職所延馮岱生手工精良製造合式洵爲物美價廉足以開風氣而塞漏巵除由本各會員公同評閱備文將帽樣肆件咨送商務局轉送京師陳列所以資考騐外合給奬牌以示鼓勵俾得精益求精更臻美善以無負本會奬成之意（容） 
[蘇垣巡警局事二則蘇州]  
　　蘇省巡警總局嚴守議定每日午前七點鐘至十鐘午後一鐘至四鐘爲各官員在局辦公時刻如有别項要公偶往他處亦須預行呈報總局惟夜問責重巡查不在此列凡巡兵拿獲人犯隨到隨訊隨訊隨結母得延擱拖累遇有案情較重者立卽移縣訊辦倘各該巡官巡員或於辦公時刻無故擅離定卽從嚴示懲云○巡警總局嚴守會商郡紳議定蘇城内外各鋪欄杆櫃檯凡搭佔街道者均須拆讓如一時實不便拆讓應卽報明聽候踏勘如非通衢大道准暫免拆惟須酌量繳捐如係要道仍須拆讓己禀奉蘇撫批准照辦現由巡警局會同三縣諭飭鋪商人等自本月二十一日起分别拆讓矣（永） 
[紀學堂齟齬事寗波]  
　　奉化縣鳳麓學堂係邑紳林康嗣等創辦現因各學生與林紳等意見不合大形齟齬聯名具禀寗府請將林紳等擯退本月十五日該學堂學生羣赴敎育會當衆宣言擯退林紳事並公舉江紳孫紳等爲堂董復議以該學堂改爲師範學堂云（具） 
[銅元減作九文之弊寗波]  
　　甬江銅元現因巿中制錢兌價略高因之銅元巿價較前略跌刻每銀一元换銅元一百十二枚惟巿中通用每枚減作制錢九文此事有碍圜政且亦遺害小民在上者亟宜嚴禁之也（具） 
[咨開礦有無窒礙京師]  
　　職商程祖訓前具禀商部請辦安徽廣德州煤礦當經該部咨行皖撫飭屬詳查有無窒礙俟聲復到部然後定奪（交） 
[德興地産公司准予注册湖南]  
　　職商王予坊宋煒臣合集資本銀四十萬兩具禀商部請在湖南常德府創設德興房屋地産公司刻己奉到批示准予立案註册（情） 
[調補優要縣缺杭州]  
　　浙屬優要各縣人缺近奉張筱帥查得類皆不堪勝任分别奏參降革在案茲奉寳湘石方伯懸牌平湖縣缺以蘭谿縣蘇令錦霞調補石門縣缺以新城縣沈令惟賢調補山陰縣缺以卽用知縣李令鍾嶽請補餘如同時開缺之長興餘姚浦江等縣己均由部照例　留内選矣（委） 
[學部再議奬勵女學章程天津]  
　　聞學部各堂官刻又提議女學奬勵敎員章程擬奏請賞給匾額並調查各省女學共立若干處查明卽由該省通咨以期奏請云云（盈） 
[商業學堂落成漢口]  
　　漢口商業學堂業巳工行告竣茲總辦孫觀察訂于八月朔日出示招考（千） 
[幾釀巨禍漢口]  
　　九三藥房係日本人所設所設所製丸藥由日人及華人分途攬銷日前因互相爭利起見華人羣起而攻幸地方官聞警彈壓始克寢事（千） 
[茶輪到漢漢口]  
　　近有俄國茶輪一艘停泊漢口連日運茶甚爲忙碌一俟滿載卽須鼓輪回國（千） 
 
 

Page 10

 
 
[續獲劇盜松江]  
　　葉榭鎭大德典當被盜肆刼華邑尊程伯棠大令蒞勘後懸賞購拿山滬獲到李老和一名訊明收禁十九日又由上海飛划營哨弁鹽捕營哨弁續獲盜黨劉金龍龔長發朱洪耀張阿二曾老五土老么等投府署禀知府尊戚太守轉飭華亭縣迅派差役前往上海協解該六盜到松歸案訊辦（酒） 
[滬寗鐵路建設蠆船碼頭鎭江]  
　　滬寗鐵路工程浩大需用器具及各項物料甚夥洋工程師巴克賴君擬在鎭江小碼頭　邊建設碼頭安置躉船一艘以備起卸鐵路公司運來木石及粗重物件之用刻一商請常鎭道勘定地段興工建築矣（再） 
[傳考常備軍書記長湖北]  
　　常備軍各營書記官長雖山統制官札飭委用多係各自招延近因二十一混成協四十一標第一營書記長葉同隨隊赴通山縣防堵禀報到防情形呈遞統制措中顚倒多不合格統制恐貽悮戎機通飭各營書記長聽候示期赴詞協衙門考試以定去取（八） 
[改給常備軍新關防武昌]  
　　湖北自奏定常備軍爲第一鎭第二鎭混成協于二月間業己頒發關防啟用嗣練兵處將湖北第一鎭改編爲陸軍第八鎭步隊十五十六兩恊二十九三十三十一三十二共四標工程輜重各一營均改爲第八鎭第八營騎兵砲兵各一標均改爲第八鎭第八標第二鎭混成協改編爲步隊二十一混成協四十一四十二共兩標附以騎兵砲兵各一營工程輜重各一隊由鄂督飭北善後局刋就關防四十一顆内有輜重工程各一隊因未成營作爲鈐記字樣于六月初十日札飭統制官轉給各將弁祇領並將舊有關防截角繳銷（八） 
[湖北軍人之資格武昌]  
　　陸軍第二十一混成協四十一標第三營後隊排長魏國勝不守營規在外賭博所負甚巨無計彌縫遂串通該營曹管帶之馬夫在勸業場某金飾店騙取首飾計値四百餘金管帶知之並不究辦後經控發爲張統制所知始將該排長棍責勒令賠還驅逐出營湖北軍人之資格于此可見一斑（八） 
[籖捐牙厘兩差易委武昌]  
　　籤捐牙釐兩局總辦因寳豐作古鄂督特委新過道班現辦鸚鵡洲竹木統捐局鄒履和接辦並兼善後總局會辦至竹木遺差改委知縣曾廣敷辦理（八） 
[寳道中風逝世武昌]  
　　奏補江漢關道寳豐於十七日午前赴督院進見禀商公事張宫保見其神色改常卽飭速回公館休息詎料下午五點鐘卽因中風逝世（户） 
[上海官事]  
　　江南提台徐吉雲軍門傳隆昨日由寗來申到道拜會定於卽日回松○新關查騐委員陳二尹培基昨日飭丁到道禀請轉假二天○直隷州知州土子仲直刺昨亦到道禀請轉假三天○江西同知楊印生司馬寳壬由贛來滬寓鼎陞棧江西知縣策明府巂寓大方棧承幼樵明府惠由杭來申昨均到道禀謁○前江南提台李壽亭軍門占椿於二十四日午刻特設西筵請江西藩台沈瑜慶方伯並滬道瑞觀察等飮宴是日六點鐘商約大臣吕尙書海寰盛杏蓀宫保蔡租甫閣學亦設宴於蔡公館公請沈方伯曁瑞道飮宴（事） 
[萬壽停訊]  
　　二十六日爲今上萬壽聖節公共公廨讞員關絅之司馬查照成案飭承照請英美兩領事轉飭各捕房自二十五日起停訊三天（力） 
[新令赴松]  
　　新授上海縣王少谷大令于前晚由寗返滬卽定于今日赴松謁見府憲戚太守然後回滬擇期履新（宜） 
[領事回國類志]  
　　駐滬美國領事羅君因公回國所有本國交涉事件由鮑德君代理昨己照會公共公廨矣○駐滬瑞典領事哈君因公回國所有本國交涉事件昨特照會公共公廨由丹領理樂君代理（力） 
[總工程局裁判官交替有期]  
　　總工程局正裁判孫耳山明府近因　道札委公共公廨襄讞差聞己定於七月初一日交卸裁判差事新舉之裁判員孫賡梅明府卽於是日接差視事（尺） 
[核減平糶米價]  
　　總工程局舉辦平糶米由董定章每石照來本減折五角茲上海縣汪大令因各鄉鎭平糶局於七月初一日開辦後照來本減去錢一千文當卽移知工程局董事一體照减以惠窮黎（尺） 
[飭速遷移]  
　　南巿紫霞殿小武當由紳董議設電燈公司一事迭經持住僧奇緣投道具禀奉瑞觀察札行上海縣飭速另行遷移（事） 
[賞給無主贓物]  
　　上海縣汪大令因交卸在卽前日命本署庫丁將無主認領貯庫贓物及各項衣服等件悉數檢出卽傳捕頭徐文進署將各物賞給徐領賞叩謝而退（宜） 
[飭查局員聲名]  
　　滬道瑞觀察近以滬城警察西局局員辦理不善聲名平常特札上海縣派員詳查復核（事） 
[查禁茶肄聚賭]  
　　上海縣汪大令前曾出示查禁合邑茶館招人賭博茲訪聞浦東有第一樓茶館專設密室晝夜聚賭當卽移請總巡謝明府一體查禁（尺） 
[澈查賄釋女堂倌]  
　　南巿各烟館雇用女堂倌曾由縣照會總工程局示諭查禁詎邇來仍有陽奉陰違者前晚有新馬頭小橋東首女堂館主北蔡小妹與兩女在街頭口角由探查見拘解到局旋卽釋出茲爲局董所知以女堂倌在路爭閙該探拘解到局胆敢欺朦飾禀實屬不成事體業已澈查究辦矣（尺） 
 
雷祖醮爲名哄動無知男女混雜不清因諭上海縣汪大令一體拿禁以絶頽風（嚴） 
[諭禁深夜售酒]  
　　警察東局前寳善祥紹酒店于十點鐘後猶有人在内轟飲爲局員郁二尹所知飭傳地甲到局諭令傳知店主不得再犯如違拘送罰究（事） 
[坍屋]  
　　滬城邑廟東首春和館麫店昨日午後因房屋年久 
 
 

Page 11

 
 
失修忽然坍塌幸未傷人口僅毁雜物而已（事） 
[上海縣案]  
　　前日魯華氏投縣控媳魯張氏不安於室請爲究辦至晚汪大令提案訊究華氏供年七十三歲子於前年病故媳婦張氏近與楊小金犯姦向之訓斥兇横不服乞究張氏供年四十七歲子已成親夫故苦守楊係故夫在日　爲田傭現夫病故仍前雇用並無紀姦之事姑因串蟻棍楊錦小洪晉卿欲將婦人圖賣不遂來案誣控乞宥大令得供以華氏所控無憑此退完案○姜王氏因破堂弟姜阿弟藉端詐擾控經塘橋巡局奉訊判罰不遵送縣請究汪大令提訊之下判候傳集再訊○山西人田子蕃等投縣禀控失竊珍珠等情前晚汪大令提訊田供與李延年山本省義和公號派來上海坐莊販　珠玉什貨寓英界乾記棧十載有餘本年四月二十七下午小的偕李出外翌日查檢鐵箱内大去珍珠一串計五十粒値銀五萬两亟詢小茶　寳四稱正荼房徐福生於小的等出外之後曾到房内鋪上假寐鐵箱鑰匙即藏被窩内致被所算求追宓元達供乾記係小的等五人股開棧務俱查秋泉經理查供田李二人初到棧時尙稱本分近則非嫖則賭茶房徐福生素來誠實決不作竊求鑒大令判徐交查具保候查○公共公堂解女子楊阿小到縣亦經汪大令訊問楊供年十九歲父母於十歲時去世小女子曾許字之楊阿桂並無親屬聞己流落爲丐小女子曾至泗涇鎭傭於某婦家婦係妓女出身被誘來滬賣於會香里妓院去年四月迫令接客小女不願奔訴捕房由公堂發棲流女所一年有餘求恩安插大令判暫行發堂查明有無親屬察辦○朱鳳山欠邱子卿洋九十元被控訊明交保旋即避匿今提保人劉錦雲訊判交保限月底代朱繳洋九十元後再向朱追償（事） 
[總工程局記案]  
　　陳裕生與葛仁清在新馬頭恆愼酒店沽飮口角擊毁盆碗由店夥莊順堂嗚巡士拘解駐防所轉解總工程局押辦○吳南元之妻某氏與尹王氏同居楊家渡地主因爭奪自來水互鬥迨吳歸家得悉復將王氏兇毆受傷由其子尹瑞林赴駐防所禀控派巡士轉解到局押候究辦（尺） 
[英租界捕房事]  
　　老巡捕房七十二號西探查得西棋盤街某妓院有幼女吳阿根容留在内因偕華探何阿春前往將阿根拘入捕房轉送濟良所收管於今日解赴公廨請究○前日下午有高榮堂者行經南京路身畔所藏小皮夾忽不翼而飛内藏金約指一枚洋二元五角報探陳金標將賊朱阿五拘住當塲搜出原贓即拘入捕房於今日解案請究○偷兒王阿金掩入蔣阿金徐小弟等家行竊綢布衣服十餘件報由包探徐申慶拘獲吊取原贓送入捕房俟解案請究○河南路一百二十八號門牌廣昌　綢莊於日前失去天青素寗綢十一疋計値洋五百餘元報捕請緝昨由包探徐申慶在北河南路宏濟質鋪獲到原贓計質洋三百餘元查知爲廣昌隆出店某甲所竊惟甲乙不知去向矣○聘白爾電車公司應用之石料係由他處購來前日有石板船停泊蘇州河畔不料爲盧小娘連船竊去計石一千五百二十二塊由失主報明捕房請緝昨經包探王寳生將盧與石船一并查獲將盧送入捕房押候解辦○某乙停馬車於四馬路西首西園烟館門前偷兒陳阿虎將車上所放之莨綢衫褲二件携之而逸爲包探徐阿四追獲送入捕房聽候解辦○孫阿虎自稱係寳善街宏、 
茂錩襪店之小主人前日爲售銅噐之徐某所控謂被竊去銅烟具全副捕頭飭包探徐阿四查辦而孫己杳如黄鶴矣（力） 
[英美公廨記事]  
　　妓女楊阿小即王阿小於上年因事發棲流公所留養日前上海縣汪大令移文公廨謂楊阿小之夫楊阿桂具禀請領司馬因飭差至公所將阿帶回立即解縣研訊○德商永發洋行控華人談芝香之子談湘舟不交地基往傳又延不到案由差趙祥禀請改傳爲提茲己將談提到押候訂期會訊（力） 
[法租界捕房事]  
　　上年裕豐永金號被店司遺失羅卜鈔票銀九千两飭探查拿在案前日有通州人某向包探稱此項鈔票係常熟阿二拾得旋被通州人江小扣子宋小鹿子竊去回籍後被各地棍拆梢因分贓不匀扭控通州署管押包探據情禀明陳大令派差陸寳協探印順川移文往通州關提來案訊究○孔延林與姘婦王姚氏向同居某甲拆梢洋十二元爲探查知將孔與姘婦拘入捕房押究○朱阿根昨駕馬車在法大馬路撞倒西捕傷及頭顱由他捕拘入捕房押究○殷初方與人打架由捕拘押候究○瞿春陽之馬車查無照會爲捕拘入捕房押究○顧阿喬李春生串竊某洋棧淡菜爲捕拘獲押候解究（深） 
[美租界捕房事]  
　　某俄人乘醉至茂海路毆傷車夫王金川由捕一并送入捕房奉飭給資養傷了事○徐阿華前竊湖北路徐阿惟家綢衣五件由探朱子藩拘獲　候吊贓解辦○金海順行竊鄧鐵路周子雲家綢布衣服由探朱桂生拘獲押候解究某西人乘醉至百老匯路胡閙由八十九號印捕拘入押候醒釋○李阿木昨持香烟食物闖至捕房抛入押所由一百零三號捕扣住禀明捕頭押候解辦○狄江生被吳阿二毆傷由探張才寳將吳拘入押候解辦○北山西路謝茂芝去年走失十八歲婢女鳳寳報由捕房飭查未獲昨在裏虹口三百四十四號房屋李福臣家遇見向領被毆報探宋掌桂將李等一并拘入捕房聽候核辦（似） 
來函 
[補助興復海軍社第一次報告]  
　　五月廿四日在南匯城内試演收到南邑小學堂全班學生捐小洋四十四角錢八百六十文　批係第一次捐欵現校中公立一積蓄箱署假後各生咸願逐日節省龍費投入箱中以作捐欵）○黄舜琴一元○又小洋七角錢四百六十三文○五月念五六七日在新場鎭試演收到零星捐大洋十一元小洋五十六角錢二千三百六十五文○五月念八日在坦直橋鎭試演收到零星捐小洋七角錢七百六十九文以上合大洋廿六元五角已存信成儲蓄銀行會計部啓 
[上海六馬路仁濟善堂經收咸有一德施醫贈藥等捐五月初一日至六月廿日清單]  
　　吳君峨生曹門陳氏各洋五十元無名氏楊門蕭氏各洋廿元三馬路吳永泰王純立無名氏沈隱名各洋十元梁姓無名氏倪隱名儲俊卿隱名氏鑑湖堂蘇姓各洋一元顧氏吞金戒愿洋一元不書名竹影氏各洋三元章學海無名氏各洋六元耿直子春記曾林氏沈氏陳隱名樂意樓黄不名各洋五元楊玉崑求子病速愈致遠堂求合家平安各洋五元楊玉崑無名氏沈洪氏楊玉崑各二元徐往陳不名各洋四元徐咸和顧炳臣合興甡錢雲青合小洋八角溧陽泰豐典洋一元六角錢五十文無名氏洋十二元四角童源盛交來童爕梅洋九元銅洋三元方姓洋八元銅洋二元山東徐丹林小洋五角半無名氏過杏堂各銅洋四元吳裕源春輝草　陸各銅洋三元裕興銅小洋五十八角宏元銅洋八元廿一角潤泰銅洋二元零五分義源成銅洋五元復昌恆銅洋一元四十六角天水君蟾酥丸臥龍丹正氣丸各一百瓶浙嚴壽昌縣乾元號茶葉廿斤凌府茶葉一袋共收洋二百九十七元廿三角半錢五十文銅洋三十五元一百廿五角半 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
