# 1898 - 321 - 4909197

 

Page 1

 
 
[重印二十四史出售] [  書集成局啓]  
　　二十四史一書上下五千年縱横九萬里其中治亂興衰之故盈虚消長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增每售實洋五十六元箱不外加卽日在申報館及申昌書畫室發售此佈 
[新印各書籍發售] [  圖書集成局啓]  
　　欽定二十四史全書實洋丑十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中束戰紀本未一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[恭讀九月二十三日二十六日懿旨兩道謹注其後]  
　　九月二十三日奉慈禧端佑康頣昭豫莊誠壽恭欽獻崇熙皇太后懿旨去國家籌餉養兵原期禦侮折衝得備緩急之用無如積弊相沿缺額呑餉種種朦蔽以致習氣日深營制日壞朝廷慨念時艱若武備再不修明積弱情形何時克振各省統帶兵勇大臣手握軍符干城重寄自應激發天良以身報國毋得瞻徇情面自便私圖用特諄諄訓諭嗣後各該大臣務當督率將弁汰弱留强激勵兵丁認眞訓練凡屬血氣之倫誰無尊君親上之心但使信賞必罰自能作其忠義一旦疆塲有事士卒用命咸曉然以國耻爲耻同仇敵愾悉成節制之師庶不負整軍經武至意尙其勉之欽此嗣於九月二十六日又奉懿旨云前因籌餉爲練兵之本迭經諭令各省裁汰營伍騰出餉項以便挑選精壯認眞訓練是加餉練兵爲今日第一要政從前各省軍營陋習統領營哨各員往往專講應酬營謀差缺趨蹌進退議論風生其實於兵事毫無閱歴於是缺額扣餉種種弊端由此而起尙安望營伍日有起色各直省將軍督撫身膺重寄不但論其操守更當考其才猷不但貴乎不狥私更當求其不偏執目前於練兵一事尤屬責無旁貨嗣後當各就地方情形寛籌的餉選擇老成宿將威望素著者派充統領營客勿以新進少年浮夸子弟濫厠其間但使委任得人令其督飭兵弁功實訓練務使一兵得一兵之用庶幾有備無患各統領營官皆宜激發天良力除應酬營謀等弊奮志功名勉圖　進倘再有缺額扣傏情事一經發覺定當以軍法從事决不姑寛也將此通諭知之欽此執筆人恭讀此懿旨兩道不禁欷歔而言曰我中國之於武備亦可謂廢弛極矣夫自府兵變爲召募有國家者整軍經武不能不籌養兵之費亦時勢使然也本朝緑營兵餉歲費六千萬金然因額數較多馬步守兵所得餉糈不能盡給其仰事俯畜之資故於無事時各謀生業或爲負販中人或爲手藝中人不過於届時各赴操練不特老者弱者錯雜其間甚至流氓無賴亦以充數雖及時有校閱之舉無非虚應故事而已是以川楚教匪之變緑營兵已不得力多有以川勇成功者近世號鄉兵曰勇營以别於緑營經制之兵而川勇之名始著於時迨粤匪捻匪回匪之禍藉楚勇淮勇之力以平之而緑營兵之績更無聞焉於是左文襄公遂有减兵加餉之策余謂兵固宜减餉固宜加而有不肖營官爲之統帶則缺額呑餉百弊叢生兵雖减而無以成爲勁旅餉雖加而適以飽其私囊國家武備安望其日有起色哉故當今至要之策莫亟於諭飭疆臣愼選武弁貪黷無行者均屏弗用而後缺額各餉之弊絶武事始可有振興之機今二十一行省中無處不有駐紥之兵卽無處不有統領之弁試問其兵有不缺額者乎無有也又試問其弁有不呑餉者乎無有也如是而徒曰認眞訓練加意操防吾恐軍士早已灰心安望能鼓其殺敵致果之氣然原各統領之所以缺額呑餉者殆亦有故蓋欲營謀差缺非應酬不爲功欲應酬則非破囊金不爲力旣已破費於前必思收回於後欲求其不缺額不呑餉而不能亦旣缺額呑餉矣則於訓練之時不得不稍事寛假以杜軍士之口欲其認顚也又必不能此武備不整之弊之原委也今者皇太后洞燭其情兩宣懿旨各省疆臣宜如何愼選將領各營員弁宜如何實力奉行不蹈從前缺額呑餉之弊以仰副朝廷振興武備之心國家轉弱爲强其卽權輿於此乎草茅下士故樂而注其後焉 
[本館接奉電音]  
　　昨日上午京師飛電傳來硃筆一道上諭二道敬謹譯登○十月初四日奉硃筆李殿林補授内閣學士兼禮部侍郎銜欽此同日奉上諭廖壽豐奏假期届滿病勢增劇懇恩開缺一摺廖壽豐著准其開缺回籍調理欽此同日奉上諭御史楊崇伊奏京師各錢店奸商挑剔錢色請飭嚴懲等語著步軍統領衙門順天府五城御史一體嚴拿私燬私鑄等犯務獲嚴辦一面出示曉諭各錢店商人于市面通用錢文不准任意挑剔以使商民欽此 
[俄造兵艦]  
　　天津國聞報譯俄木司宼報云俄廷近在法國之戞甫耳船廠定造新艦價値五十一兆佛郎共計大鋼中巡哨艦一艘鋼甲艦一艘魚雷艦二艘其尺寸墩數吃水載重詳列於後鋼甲巡哨艦長一百三十五邁當寛十七邁當船尾深六邁當載重七千八百墩馬力一萬六千五百匹每點鐘行二十一海里二百零三米里邁當巨砲二尊一百五十二米里邁當中砲八尊七十六米里麥當中砲二十尊四十七米里麥當小砲七尊鋼甲艦長一百十八邁當寛二十三邁當船尾深七邁當載重一萬一千一百十一墩馬力一萬六千三百四每點鐘行十八海里三百零五米里邁當巨砲四尊一百五十二米里邁當中砲十二尊四十七米里邁當中砲十二尊三十七米里邁當小砲六尊魚雷艦每艘長五十六邁當寛六邁當船尾深一邁當載重三百二十墩馬力五千七百每每點鐘行二十七海里船内外各物件一律在戞甫耳安好工竣後開往俄克龍師達特海口放洋試駛時將軍械羅擺與臨敵無異法人以此次俄人在戞甫耳船廠定造戰艦多艘洵爲有光紛紛議論謂别船廠亦必包作俄工惟遲早難定按法人近來講求造船及鋼甲砲位等事不讓英德或有謂法砲式樣合時爲天下至美者 
[整頓營務]  
　　天津國聞報譯德三日軍報云英國政府於四月初間所定增添步隊額兵數目已於五月内施 
 
 

Page 2

 
 
行每營武官二十四員辦理文案武官二員親軍武弁十五員親兵二十四名鼓手十六名什長四十名兵丁七百六十名統計一營八百八十一人計每營較前增多八十一人 
[優待俄官]  
　　天津國聞報云俄國派駐喀什噶爾領事官初來時劉襄勤爲巡撫所撥俄商貿易圈地方潮濕領事不愜於意别賃屋以居歴久相安今年撇領事忽出二千金絶買民屋欲疏附縣騐契蓋印縣令以内地回民私賣房地與俄官與約章不合阻止其事領事乃電請俄使向總署饒舌總署行文至新撫飭縣速卽驗契饒中丞慮此風一開將來俄英官商相率效尤無地不可價買遂與司道商定改由華官購買撥給領事作爲衙署與前年所撥貿易圈地互易以昭平允 
[宣示弭兵]  
　　廣東博聞報云俄國皇帝欲與締盟諸國開萬國弭兵之會因於前八月二十四日由俄國外務大臣貽書於在森彼得保同盟各國之公使以求贊成其事而又將其書登於二十八日俄京之官報蓋因此日乃俄皇帝與皇后幸其舊京莫斯科至其先皇亞力山大墓前展禮故又將此弭兵之事特表之也其書曰今我俄國欲倡設弭兵會之意蓋欲保全萬國和平之局而首宜减去各國預備軍實之事想各國政府必能揆度今日大勢以副我皇帝仁慈之意而我國政府亦願長保此等和平之局以副各國厚望者也自今以往宜聨合各國商議方法使合地球人民實力奉行而同立各國軍備之限制近二十年以來各國之民皆有厭戰之意其在文明之匣民固知保持太平爲國家政治之大本然而强大之國相與結盟外雖以保全和局爲名而深恐和局之將敗於是推廣兵額擴張戰具以冀不爲他帮之所阻此雖事勢相逼不得不然然實非平和之上策也卽如每年以預備軍實之故耗費甚鉅國財因之困乏民間貽禍無窮因是之故國民財用不權於天理人事之當然而消糜於購器置械者實不知其幾萬億也豈知此等器械在今日視之以爲至精至美曾幾何時有新式者出則前之所謂至精至美者又不値一錢矣夫此等兵禍最足塞人民開化之路亦足碍世界發達之源不特此也各國備預軍費之事愈見其恢張則政府辦理之事愈覺其爲難民力悉糜於兵費朝衣盡易爲戎服若長此終古不思變計是率天下出於亂也由是觀之限制軍備之事與講求和平之局此眞各友邦今日當務之急矣我俄國皇帝深有所感於此卽派遣皇室代致此意於各國政府欲各國會議此事俄外務大臣因奉明詔照會各國各國務宜合力同心以贊成此舉俄皇帝與后均有厚望焉 
[義設領事]  
　　廣東博聞報云義國卽意大利國地處歡洲與德法爲隣義商向少在粤貿易者故未設有領事經理商情自西江通商以來義商陸續而至貿易事理暫歸香港領事兼權兹聞義國政府已派出海軍守備桂達君充當兩粤領事官業經中國總理各國事務衙門准如所請咨行來粤一體遵照矣 
[農桑設局]  
　　揚州訪事友來函云揚城各當道前奉各憲行知飭令創辦農桑務局當經本郡紳宦會議擬公舉夏太史爲總辦兹聞太史爲總辦兹聞太史已抵揚城連日與各當道公議妥章大約一經議定指日卽可開局矣 
[培植士林]  
　　松江雲求景三書院曁融齋精舍目顧仲庸司馬董理未及三年盈餘至五千緡除增額加奬外又儲爲備荒條理秩然風淸弊絶而司馬遽於上月騎箕士林同聲惋惜張子虞太尊念書院爲作育人才之地必得如司馬之公正無仅寒士方沾實惠乃諮訪賢能禮延陳仲英明經宋守初教廉爲之總理又延沈仲溪明經黄淵甫錢復初顔友笙教廉吳伯庚徐理才茂才爲之佐諸君子者皆秉正不阿極一時之選於以見太守知人之明而廣厦萬間之意卽於是見之矣 
[小輪失事]  
　　厦門訪事友來函云厦門十途小輪船日前因與仁訪洋行小輪相碰當時有一人墜入水中卽時斃命事後察得仁記小輪船受損頗重因是不肯干休現已具禀該管領事控請賠修矣○前因小輪載客太多時有失事經稅務司嚴定章程每船不得過一百五十人九月初十日某行小輪船由石碼開赴厦門船中客數已滿另雇小船一艘載客三十餘名行至海門三角湧相近小輪船因欲轉灣偶一不愼將小船帶翻三十餘人俱墜海中祇救起數人餘皆深入鮫宫返魂無術慘哉 
[輪船失火]  
　　厦門訪事友來函云海龍輪船於某日由淡水來厦甫出滬尾口詎料船前二層艙内裝有通草兩包不知如何　火於中毒燄一發不可收拾船上諸人竭力撲救得漸息滅聞有一客灼傷甚重所載茶葉亦被水濕透該輪機器聞亦小有受傷大約抵厦後卽須修理也 
[厦門火警]  
　　厦門訪事友來函云九月十一晚六點鐘時厦門關仔内街養眞宫後某姓乾菓店偶將煤油燈失手墜地以致火勢上炎時値西北風甚勁祝融氏勢甚披猖提道憲聞報親臨彈壓并督率人夫竭力灌救得以漸次撲滅共計焚去六七家并燒斃一幼孩亦可傷矣 
[揚郡祈雨]  
　　揚州訪事友來函云揚郡自入秋以來晴多雨少田疇龜坼不能播種來牟缴農懸耜興差無不愁眉雙鎖江甘兩邑宰關心民瘼特於九月二十八日起在郡廟設壇每日晨昏恭詣壇前竭誠祈禱一面復會銜出示禁止屠宰以迓天和上月晦日雖見陰雲四合細雨如絲惜俄頃卽止鱗塍雉隴間地脉未能泫潤所望天心慈愛渥沛甘霖俾二麥得以及時播也 
[接辦賑捐]  
　　揚州訪事友來函云揚城風箱巷趙太守向辦直隸山東等省賑捐有年素孚衆望今春徐海待振孔亟經各憲檄飭太守兼辦徐海賑捐太守遵卽先行籌墊鉅欵若干解往災區藉濟眉急入夏以後方兾二麥豐收問閻漸有生色不料五六月間又復淫雨爲災屋舍田廬悉被漂沒哀鴻遍野待哺嗷嗷各憲因又札飭太守再行接辦以期遠近飢民得延殘喘太守奉札後遵卽勸募並於上月抄出示勸諸大善士慨解腰纒源源捐助願得何項銜封卽望隨欵聲明倘有獨捐鉅資或棉袄褲千套者卽行詳請大憲專案奏奬想太守　溺爲懷定可募集鉅資以救百萬窮黎於垂斃也 
[錢儈可惡]  
　　江西訪事友人云前以銀貴錢荒大憲設法維持自鑄各種龍銀以濟民用早經通飭各省俾與鷹銀一律行使乃市　居奇往往多方挑剔凡錢店中遇有以龍銀見兌者必故意抑勒或十餘文或二三十文不等然以中國自鑄之銀而不能通行於本國之地此輩獨非食毛踐土之民乎哉而乃壟斷若此要慨也夫○邇來江省銀價大跌錢價飛漲貧民受累難堪然推原其故亦由銀色太低致若輩有所藉口南昌府江訒吾太守查知其弊卽飭南昌縣孟子卿明府新建縣黄杏林明府設法整頓近日銀價始略有起色每兩可兌足錢一千二百七十餘文可見市面之盛衰端賴地方官爲之振作也 
[浙省官塲紀事]  
　　杭州訪事人來函云浙省設立武備新軍加意訓練漸有成效九月二十六日撫憲札委候補副將胡恊戎定堃爲管帶以歸節制○藩憲惲方伯於九月二十七日牌示分水縣缺发新海防例本斑儘先補用知縣黄羡欽署理○浙省設立洋務局政事紛繁在在需員襄理現由藩憲惲方伯會同道憲陳觀察添委候補縣鋪大令靈大挑知縣洪大令濤候補縣米大令錫康襄理一切事宜并委候補布經歴趙叅軍鈞厚按照磨張叅軍誦樂主簿夏少尹敬賢在局學習 
[江省官塲紀事]  
　　江西訪事友人云前護撫翁筱山中丞自丁憂開缺後所遺撫篆欽奉電旨命署藩憲張筱船方伯暫行護理擇於 
 
 

Page 3

 
 
九月二十五日接受關防隨委署臬憲劉獻大廉訪兼理藩篆劉廉訪卽於二十六日接印視事○新任江西撫憲松鶴齡中丞由京南下將抵潯陽省城文武各官聞之酌帶小隊前往迎迓均已一律起程矣 
[備祝萬壽]  
　　本月初十日恭逢皇太后萬壽聖節江海關道蔡和甫觀察預札屬下各員届期均詣萬壽宫一體祝賀上海縣王大令亦於昨日預飭辦差人等往萬壽宫灑掃淸潔陳設整齊以便合員恪恭將事禮也 
[寗藩將蒞]  
　　昨日本埠官塲接北京來電知新任江寍藩司裕方伯請訓出京乘新裕輪船南下約禮拜二可以抵滬聞假天后宫側出使行轅暫駐節鉞然後換坐長江輪船至白下履新 
[定期北上]  
　　昨日午前前任出使日本大臣裕朗西星使命駕入城至文武各衙門投剌藉以辭行蓋星使已擇於下禮拜二附新裕輪船入都覆命矣 
[樂叙天倫]  
　　板輿迎養一則已紀前報兹悉廣利輪船於昨日黎明到滬大令已先期飭差預備大轎至金利源馬頭伺候比廣利輪船下碇碼頭時大令亦已坐轎式馬車而至立卽上輪請太夫人升輿登岸並囑差役押解行李雜物已則先至署中預備　切未幾太夫人乘輿至署大令迎入内堂從此問安視膳樂叙天倫想亦太夫人顧而色喜者也 
[領事拜客]  
　　昨日淸晨英總領事璧禮籣君命駕入城赴敬業書院晉謁王欣甫大令迎入花廳欵以西式茶點暢談良久始握手言别 
[查閱工程]  
　　本邑保甲總巡戴子邁明府自奉道憲蔡和甫觀察札飭查看滬南馬路工程局工料後明府卽於前日命駕至局由總辦朱森庭明府迎入内廳茗談片刻然後按照圖樣逐一察勘並至捕房寫字房帳房等處查騐一週然後命駕而返想須據實禀覆道憲也　 
[示禁立會]  
　　上海縣王欣甫大令現接江蘇臬憲朱廉訪頒到告示一道當卽照錄發貼通衢其文曰爲出示曉諭事案奉兩江督憲劉札開光緖二十四年八月二十八日奉電傳慈禧端佑康頣昭豫莊誠壽恭欽獻崇熙皇太后懿晉聨名結會本干例禁乃近來風氣往往私立會名官宦鄉紳岡顧名義甘心附和名爲向人勸善實貼結黨營私有害於民世道人心實非淺鮮著各省督撫嚴行查禁拿獲在會人等分别首從按律治罪其設會房屋封禁入官该督撫務當實心查辦毋得陽奉陰違庶使奸宄寒心而愚民知所儆戒將此能諭知之欽此除分行外合行恭錄札飭札司卽使移行所屬一體欽遵　速出示曉諭嚴行查禁毋稍違延仍將遵辦情形具復查考切切此札並奉撫憲札開前由各等因奉此本署司查匪徒濳謀糾結拜會聨盟最爲地方之害故例禁綦嚴近來世風不古竟有奸民從中煽惑藉保護爲我設會樹黨實屬目無法紀若不嚴行可禁何以息邪說而正人心除通飭各屬嚴拿究辦外合亟出示曉諭爲此示仰軍民諸色人等知悉務各安分守業勉爲善類倘取罔顧名義甘心附和結會樹黨一經查獲定行分别首從盡法懲辦所有設會房屋封禁入官愼勿爲莠言所惑自罹法網各該縣亦須約束書差人等毋借查禁爲名擾累良善其各凛遵切切特示 
[諭繳膏捐]  
　　南市各烟館膏捐向由上海縣諭令膏捐局董事胡榮光按月攤收妥爲經辦近經道憲蔡和甫觀察札委滬南馬路工程局委員朱林庭明府按照馬路章程挨户收繳明府奉札後卽傳十六鋪二十三七鋪及十二圖地甲圖保人等飭卽造具各烟館册籍限令五日呈局候傳店主諭話道憲告示云欽命二口頂載江南分巡蘇松太兵備道蔡爲出示曉諭事據馬路工程局候補知縣朱令禀稱馬路工程一切用費如添燃電燈設捕淸道均關緊要若不急籌確欵恐難經久查沿浦一帶馬路房屋照每月租價一成抽捐其竹木窰貨醬園各行鋪堆儲貨物之塲地與所造房屋地畝不相上下應照方屋一律收捐例以一丈三尺闊爲一間每間月捐洋一元除空地不計外約查有二百餘間門面雖經諭知木業董事認捐均未呈繳請出示曉諭於本年十月初一日爲始一律起捐至沿浦烟館燈捐業於八月分開捐其十六鋪二十三七鋪十二圖等處開設烟館應照沿浦馬路章程辦法一併收捐等情到道查核所禀係爲籌費整頓馬路保衛閭閻起見以地方之捐辦地方之事極爲平允應照准辦理除禀批准仍合行出示曉諭爲此示仰竹木窰貨醬園烟館各業一體遵照自十月初一日起各照工程局定章一律按月輪繳以濟各項經費毋得稍有搞違切切特示光緖二十四年十月初四日示 
[札保教士]  
　　上海縣王欣甫大令接蘇松太兵備道蔡和甫觀察札文内開奉南洋通商大臣劉札准總理各國事務衙門咨據美國康大臣函稱本國教士紀君立寳欲携眷赴直隸山東江蘇湖北四省遊歴傳教按條約所定教士入内地購置房地章程繕就漢洋文執照送請蓋印前來當經本衙門轉飭順天府府尹蓋印送父康大臣轉給該教士執憑遊歴爲此合称貴大臣札屬保護並將教士入境出境日期控明詳報到道除分行外合行札到該縣卽使遵照妥爲保護並須將教士入境出境日期控明詳報等因王大令已遵札照辦矣 
[飭查拆籬]  
　　滬北寳山縣頭圖地方新建鐵路兩旁皆圍竹籬以防行道者或遭不測前日忽被夕人拆去丈餘當由鐵路總辦蔡太守函知寳山縣沈期仲大令飭差傳頭圖地保到案諭令查出拆籬之人交案懲辦並令此後須格外留心毋使夕人乘間拆取云　 
[巡防嚴密]  
　　時届冬令宵小繁多端賴嚴密巡防方可稍戢匪燄本邑各巡防局向章每晚須挨班會哨一次以便互相商榷法至善也前晚應南市十六鋪巡防南局爲會集之所局員鍾偉臣二尹預飭置備茗點未幾中局藩仲泉二尹北局楊聘侯二尹二十三七鋪邵子怡明府盛雨村二尹先後戾止暢　良久始各分道言旋並聞前晚鍾偉臣二尹傳齊地甲棚夫更役及汛捕等至局諭令現當冬防嚴密之際爾等務各勤奮從公實力巡察不得稍涉疎虞致十咎戾地甲等皆唯唯遵諭而退 
[門禁何嚴]  
　　滬上五方雜處良莠不齊現届冬令盜賊尤易竊發文武各員均有巡查乏責提右營廖楚材叅戎城汛張縵雲千戎已先後諭令各城門弁兵自十月初一日爲始每晚城門出入務必加意盤查見有形跡可疑者詢出實情立卽拿送究辦若關鎖以後無各衙門對牌不得任意放行免致宵小溷跡閭閻受害並出示曉諭城中居民如有事出城須早回家勿貽後梅云云循向例也 
[兇手已獲]  
　　英租界香粉弄道署家丁李三卽李有金之妻許氏彼劉大徐二高奶奶等圖財謀斃雖經飭緝兇手至今未獲兹有某包探查得劉等均係揚州人遂購線赴揚查緝嗣知略有端倪又遣素識劉面之夥往認屬實聞已先有電報來申將劉看住想不日卽須押解來滬矣 
[嘘稿吹枯]  
　　山右沉災迄今未澹淮徐一帶又遘奇荒小民困苦情形不堪縷述本館協振所迭承諸大善士慨捐巨欵藉拯哀鴻戴德鉻恩感深肌髓兹又承善初氏交來隱名氏捐助徐州災民票洋四百八十五元延生氏求無災無難助山東賑捐票洋四百八十五元延陵子爲母週年功德資移助洋二十元蘇州隱我氏助山東賑洋五十元徐州賑洋五十元上海王省山大令爲其封翁七十大慶以席資移賑洋五十元杭州通益公紗廠經手生第三子將湯餅資移賑洋五十元李伯軒先生交來隱名氏賑濟山東災民洋二十元崇實居主人求母病速愈交來淮海賑捐洋二十元感子惠之宏施免庚呼之宛轉饑黎何幸倒懸得解於崇朝眞宰有知降福必隆於異日是不特百萬災民所禱祝馨香而亦本館所深爲感荷者也敬誌數語藉謝仁施 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
[英十一月份票華十月十一開彩頭彩得英洋六萬圓]  
本廠計存本洋二百五十萬圓銀存本國英德納興銀行預備付彩 
將近開彩快請發財華賚賜票 
本行經理華來賜票以來大彩疊出數不勝計彩洋見票立兌兹售英十一月份票卽華十月十一開彩全張四元○對開二元○四開一元○八開六角○分條三角另售劃一批發公道收兌紅票一概九五承蒙賜顧至五馬路中○或棋盤街北首本行購取外埠來函請認信箋上有紅字綠花邊及財童爲記餘者假冐○寗波江北岸北順泰洋行○漢口大餘利票行○鎭江益成票行○福州和泰行别埠不計○上洋德商北順泰洋行主白 
本厰計存本洋二百五十萬圓銀存本國英德納興銀行預備付彩 
[唱戲機器兼定雜貨]  
本行新到最新樣頭等唱戲機器比衆大不相同其價格外便宜永遠不壞包用不悮另躉批發均可兼辦代客定貨各色俱全○承蒙賜顧光臨五馬路中便是此佈○上海南順泰告白 
[聲明議據]  
啓者本號旅日本神户埠創自光緒十二年份股東全記號陸義記張尚景三合分設當時書立合同議據各執一紙於二十年問忽被中日失和義記回申寓於公正號姚潤玉處至廿一年秋間竟遭病故其議據經姚翁收藏不料姚翁於廿三年間亦相繼逝世故致議據無從檢交義記之子侄事同遺失今義記名下之股份略有更動憑陸晉甫王明玉孫通江妥議日後將前議據檢出作廢已另立新議據與松齡執業爲憑倘有人持光緒十二年份陸義記股開全益議據已抵各欵并押借銀洋等情抑或後來抵押概與本號無涉恐各寳號諸仁翁不得周知特此聲明　日本神户埠全益號告白 
[失票聲明]  
初四夜本行色老夫在南誠信烟間遺失錢匣一個内有另物並莊票兩紙係厚餘票第一萬二千一百廿號十五期九八元八百九十九兩一錢二分義豐票第四千六百五十九號初七期九八元二百七十一兩一錢三分此兩票已向該兩莊說明作廢望各　寳莊切勿收用倘有仁人願將原票原物送還謝洋面議可也　禪臣洋行告白 
[新到上等香煙]  
啓者本公司選製孔雀牌香煙久荷鑒賞刻間新到上等八哥牌煙其味清和食之可能解渴兼避一切污邪之氣倘蒙賜顧躉批零拆均可請移玉趾泗涇路村井公司帳房 
[新開好時洋行]  
啓者本行向在香港開設有年今分在上海四川路七號門牌長樂里對門專辦出口各貨自運洋布羽毛嗶嘰絨呢各色洋酒條鐵雜貨等件格外克已以及定辦各貨約期不悞倘蒙賜顧請至本行面議此佈 
[新到外國名醫]  
此人係行多思答乃人氏幼年深習岐黃妙術精究諸症之根源耑理各種奇怪大症此藥並非外國藥水之類通用中國地道上品妙藥又兼理毒門各症包醫各樣痣瘡無不神效精選扶陽種子妙藥兼理男婦内外兩科蜜勒路第五百三十一號 
上海中西大藥房 
[上海中西大藥房牛骨髓補粉]  
本艸云牛骨髓服之能塡骨髓治瘦病潤肺補腎澤肌悅面安五臟平三焦益氣力止洩利久服延年中國牛髓腥氣難聞不能下咽茲德國醫生用童子牛取其髓製成哥粉臊氣全無功難盡述每大盒一元中盒六角小盒三角 
[美記外國紙行]  
本行自運英國各式紙料五彩印字油墨文房四寳鉛筆墨水西學堂書簿零星物件俱全貴客賜顧請到上海英大馬路新衙門西首便是 
 
 

Page 8

 
 
   
 
 

Page 9

 
 
[召充差役]  
　　上海縣水利廳署差役自前年徐錦因案斥革後迄今懸缺已久至本年九月二十八日頭役錢陞又固病故除卯人數　　缺少而接充署尙未有人以致不敷差遺主簿孫立幹少尹以現當冬防吃緊之際在在需人因卽出示召充以供　走　　 
[維風化]  
　　南市南馬頭馬家廠向有靑口帮中人賃屋一椽專製新衣運往山東靑口牛莊等處銷售谷呼爲山東衣作所有各　　衣　工頭招雇女工發料承做其夥年少輕狂每見女工往往任意調笑傷風敗俗爲害非輕二十三七鋪巡防局委員邵子怡明府　之因　　雨村二尹會同商議頒發六言告示分貼各作塲門首嚴行禁目諭令嗣後發給衣料須由老婦前來領取而工頭亦須雇用老成妥爲　理以免爭執似此　漸防微諒彼狂苴當不復肆其輕薄矣 
[莫界公堂瑣案]  
　　英界石路口　源生小錢莊夥何容瑞許壽南二人將銅洋與周四調換致被呈控前經鄭大令訊供屬實判將何許二人責押昨晨又將莊主孫公渭提案訊究孫供鎭江人春間開設源生莊倩何爲司帳許爲櫃夥小的向在公平洋行招接保險生电於上月十九日回籍將帳目及洋九十餘元交明何姓後何許二人不知何處收來銅洋在門莊兌換小的實不知情求請明鑒何許同供實係孫　行時　付有人來兌每月須搭四開一元並非小的等舞弊求請明鑒鄭大令商之梅繙譯著仍照前斷罰洋五十元何許二人還押捕房孫交妥保　　○揚州人陳胡氏其夫陳某向業縫工賃屋英界浙江路有餘屋一間轉租與同業之張林章居住前晚陳出外買物陳胡氏獨自一人在　　　懷不良闖入房中百般調笑氏夫大聲呼救幸有三百七二八號巡街捕聞之前往查看遂將張拘入捕房轉送英廨訊究質之張供詞支吾大令著重責二百板荷枷一月發犯事地方示衆以示懲儆○賊犯張阿渭昨日在某客機内將宋安生袋内金戒一枚濳行竊去調換草圈一個賞　知覺扭交包探顧阿六拘解致案大令判笞責二百板發回捕房管押一月○本地人除子福在張阿三處擅取布衫一件眼鏡一副張卽投　　房稱被徐竊去衣服三件眼鏡一副棉被二條捕頭飭探金阿三將徐扭案徐供張因欠小的洋二元屢索不還是以取得布短衫一件眼鏡一副作抵至棉被並未取過實被冤誣大令以張不應誣控判原被二人各責一百板以儆○包探張阿四禀丁丙奎竊取水烟袋一枝查無失主　　訊究質之丁供　因飢寒所致求恩明鑒大令判責一百板○洋人有恒控陳阿才林阿梅竊取紫銅七條報捕後由包探劉森堂拘獲起到　　扭案請究大令著一併發回捕房管押俟起齊原贓再訊 
[法界公堂瑣案]  
　　招商局金利源棧房所儲生油若干　日前爲三十六個黨頭目陳南鶴串同値班巡丁丁根大竊去五　咸王　　之船載至浦東嚴家橋售與某槽坊得洋五十四元分給巡丁十元船户五元又陳南鶴之同　陸福壽分用洋十六元經朱森庭明府在　　　獲解入捕房昨禮拜六堂期明府會同代理繙譯費君升座包探將陳南鶴王福生陸福壽並巡丁丁根大及丁之替工兪阿狗一并解案請訊　福壽供與陳南鶴商通巡工丁根大將油竊出分給丁洋十元由小的二次過付船户王福生分給五元尙未取去又在嚴家橋時給與卡费洋一元詰之丁根大不認分用明府商之費繙譯謂兪阿狗與此案無涉准其交保其餘一并押候至嚴家橋吊到原贓再行核辦　流氓蘇阿如周　奸起釁糾同范開泰及顧順德陸順興等將楊瑞生卽矮馬高雙目挖去經捕房送醫院醫治訪拿各流氓到案究辦蘇在逃未獲　開素陸順興顧順德爲包探嚴頌眉拘獲解經明府訊供飭傳矮馬高到堂質訊昨日堂期包探將矮馬高楊瑞生及范開泰等一并解請復訊據矮馬高　　時蘇杂如爲首其餘人數衆多難以　出明府謂爾堂時供明范開泰等在塲挖眼並被小毛用刀戳傷一眼旋卽挖出何以今又翻供顯見爾　非善類姑念業已受傷從寛免辦范開泰顧順德陸順興著各枷一月期滿重責四百板送縣監禁楊瑞生不願留堂著押候傳到家屬具領○　人劉福生前因四明公所閙事把持羆市爲巡捕拘獲經前讞員判押捕房六月兹在押患病明府飭十六鋪地保傳到伊姊朱劉氏保出送回　籍飭具保狀備查○李福聚前控汪裕泰茶葉店主汪士新購買洋貨四百餘兩延宕八月之久屢索不還經朱明府提案訊供判償一百兩　　貨退還李稱所購各貨已被賣殘明府飭探眼同檢點缺少若干照數賠償迨經李福聚查檢已被賣去一百餘兩明府因其並不偕同包探　　又敢慫恿洋人出面致信西官　日飭傳原被到案各加申斥一併逐出○榮　生前控章岐山借洋六十七元延宕不還將其父章明　　　　明府訊供著交伊子到案昨日章岐山投案榮盤生供章挾嫌行兇求究有府謂欠債理應歸還何得抵賴著的候繳洋○天仙茶　伶人潘　　前控李明山結欠會項洋一百八十餘元經明府訊供父保出外　日理還昨日逾限　投案禀稱李明山違諭不理求請提追明府著將保人　案下期投案備質○馮樹雲禀稱在北京輪船失去白米一袋被小順林竊去追獲人贓送案請辦明府以皡屢次犯案著重責四百　贓　欠主　　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十四年九月二十七日京報全錄]  
　　宫門抄○諭旨二道懿旨一道錄前○將軍延奏爲特叅疏防監犯　　之　獄官請旨革職拿問摺○粤　　奏爲　　　　○又奏爲　員請補副將摺○大學士榮奏開用關降並設立公　　○大學士徐奏爲遵旨嚴議具奏摺○黔撫王　　　　　　裁兵抵餉摺○九月二十七日内務府國子監侍衛處値日無引見○榮中堂專摺　　西苑門内騎馬恩胡燏　　候　侍　　　衙門行走恩○慶祺謝在神機營差遣委用恩○高夑曾謝授内閣侍　學士恩○那王續假十日恩普請假十日　楞　　　　日○侍衛處奏派主宴之大臣派出敬信○掌儀司奏初一二十九日祭奉先殿潤貝勒倫貝子行禮○召見軍機○○奴才廷　跪奏　特叅疏防監犯越獄之管獄官請○旨革職拿問恭摺仰祈聖鑒事竊於光緖二十四年七月十九日據三姓副都統慶祺咨據管獄官雲　　　爾德科報稱於七月初三日二更餘時監犯龐喜才乘空扭壞刑具用板條搭墻越獄脫逃迫尋未獲等　當卽派員勘獄騐越獄形跡屬其　　喜才係因索欠起釁爭鬭用刀扎傷民人魏文章身死審依鬭殺擬絞尙未角　之犯兹旣越獄潛逃除選差幹捕嚴緝外理合咨叅等　　　奴才查監獄重地該管獄官並不加意防範以致　犯越獄濳逃實非　　疏忽可　難保無鬆刑賄縱情　相應請旨將管獄官雲　　額　德　先行革職以　提同値班官兵等解省研訊照　懲辦仍照例　　上緊嚴緝俟限滿有無弋獲再行核辦除　　兵　二部　　　　　　奏伏乞皇太后皇上聖鑒謹奏請旨奉硃批别有旨欽此○○太子少保頭品頂戴兩廣總督　　鍾麟跪奏　　　　　　將恭摺仰祈聖鑒事竊照廣東顺德恊副將缺因　保　發　班均無人經臣以調補水師提標中軍　將丁志德　補兹准部　丁志　　　本省　難議准應升班内旣無員可補應揀員借補等因兹於外海水師儘先副將班内揀選查有水師提標中營儘先副將劉盛　年　　歲安徵合肥縣人由軍功遞保叅將光緖十年於基滬案内保准免補叅將以副將仍留兩廣儘先題補　粤改　外海水師試騐期滿保題送　　見發回原省補用該員年健才明水師熟悉並無在外省軍營叅革朦保請　合無仰　天思俯准以劉盛　借補　德　副將敕部　　　其赴任謹會同廣束水師提督臣何長淸恭摺具陳伏乞皇太后皇上聖鑒敕部核覆施行謹奏奉硃批兵部議奏欽此○○太子少保頭品頂戴兩廣總督臣譚鍾麟跪奏爲揀員請補副將恭摺仰祈聖鑒事竊准兵部咨廣東惠州協副將缺係陸　部推之　應用　先人員令揀員請補等因兹在陸路儘先副將班内揀選除朱鴻勝袁學祥未准註　黄義德黄才貴未請咨赴部黄雲高籍隷本省鄭潤材已請補羅定恊副將國　開缺回旗不註外其名次在前之毛名德陳桂林劉先科張拔萃　三元朱心源均於此缺人地不宜查有奏留廣東儘先　用副將雷鎭榖年五十四歲海南善化縣人由武童遞保儘先叅將於支淵州等城出力保奏光緒十一年八月二十一日奉上諭著免補　將以　將儘先補用欽此奏留廣東補用咨送覆歴該員久歴戎行辦事老練前在外省軍營並無叅革朦保情弊合無仰懇天恩俯准以雷　榖補授惠州恊副將俟部覆到日給咨送部引見以符定制謹會同廣東陸路提督臣張春發合詞繕摺具陳伏乞皇太后皇上聖　敕部核　施行謹奏奉硃批兵部議奏欽此○○節制北洋各軍大學士奴才　祿跪奏爲恭報奴才開用關防日期並設立公所揀派隨員恭摺仰祈聖鑒事光緖二十四年八月十三日奉上諭大學士榮祿著管理兵部事務並節制北洋各軍由禮部頒給關防欽此旋准　部頌發新鋪關防一顆文曰節制北洋各軍欽差大巨關防奴才謹於本月二十五日恭設　　叩頭　領開用伏查北洋拱衛近畿　管衆多最關緊要奴才承命遙領各軍事體繁重必須在京設有公所方足以簡軍實而昭愼重兹於北城地面租賃房間略加修改設立北洋軍務公所爲辦公之地並遴派妥實諳悉戎機之員隨同料理查有奴才前經奏調北洋差委之吏部郎中前山西河東道奭　候選道譚　瑞聶時　該員等才識明練辦事勤奮不辭勞怨應卽飭委辦理營務文案各事宜並擬揀派兵部司員二三員以資助理其餘應設差委員弁書役人等卽於北洋分發充當所有各員薪水以及局用心紅紙張仍由北洋照舊支給毋庸在京另籌欵項至各軍應如何整飭調度容會商帮辦直隷督臣裕祿隨時妥籌辦理以期仰副朝廷整軍經武之至意謹將開用關防並設公所委員各緣由恭摺具陳伏乞皇太后皇上聖鑒謹奏奉旨一道○○大學士管理吏部事務臣徐桐等謹奏爲遵旨嚴議具奏事内閣鈔出光緖二十四年八月二十三日奉上諭張百熙保送康有爲　才實　荒謬著交部嚴加議處欽此欽遵抄出到部查臣部定例官員濫舉匪人者降二級調用私罪又由降調加等者自一級至五級酌量題加不得加至革職又例無正條又無可比照之例將案情詳細察覈公同定議於本内聲明請旨等語此案内閣學士張百熙保送康有爲使才實　　謬欽奉諭旨交臣部嚴加議處末便僅照濫舉匪人本例加等覈議此外又别無可比照之條應否將内閣學士張百熙從嚴議以革職私罪之處　　 
恭候欽定所有臣等遵旨嚴議緣由理合恭摺具奏伏乞皇太后皇上聖鑒謹奏奉旨欽此○○頭品頂戴貴州巡撫臣王　藻跪奏爲遵旨攺練洋操擬无就省戴三營試辦並裁兵抵支餉項恭摺抑祈聖鑒事本年五月二十二日承准軍機大臣字　光緖二十四年五月初一日奉上諭户部兵部會奏遵議御史曾宗彦奏請精練陸軍改爲洋操並將各省兵數餉數開單呈覽一摺今日時勢練兵爲第一大政練洋操尤爲練兵第一要著惟須選教習以勤訓課核餉力以　軍　現在天津新建陸軍江南自强軍均係學習洋操北省勇隊著由新建陸軍酌撥營規口號均須一律各直省將軍督撫統限六個月内將所饟練隊及分紥處所妥議覆奏至軍械槍砲應飭各省機器局　定快槍快砲格式及槍子砲彈分量造法互相討論折衷一是如式製造精益求清以期利用並著一體妥速籌辦毋得延宕等因欽此我皇上　軍輕武力求自强曷勝欽佩竊臣迭次欽奉諭旨節餉練兵前改練　五十一營歸併爲三十六營切實操演將所節餉銀二萬四千餘兩提加各兵月餉一萬六千五百餘兩尚存八千餘兩爲加賞操兵之費於四月初四日奏准在案今奉改練洋操之命自應謹遵經理當飭善　操軍　悉心籌畫兹據詳稱黔中風氣未開不必遽練我營是於三十六管　軍同就駐省之撫標左右兩營平還一營試辦洋操查洋　仿德國軍　有步隊砲隊上程各名目黔地跬步晉山馳馬不使練兵與行軍　同馬隊輜重隊均可從緩此外則朝夕訓練不令一名空額不准一日　操軍　陋習擺脫盡凈非從　體恤不足以　廉勤請酌裁守兵加給薪餉等淸前來臣覆加查核處此時勢治軍必習洋操洋操必須增饟　饟必　冗　此相因不易之理黔省庫欵　　協餉亦减除裁　　無把　之計曾與提　　教連往反　商酌裁制兵一千二百二十五名餘鋘一萬　千五百兩益以前　之八千餘兩共二萬二千五百餘兩卽以此　給三營九百人之月餉及每歲衣　鋤鎰之用而教習薪貨尙不在　項内　議增饟數本不甚豐較諸力置有餘之省分未免相形見絀而黔饟素溥侍此　增之　亦可鼓舞軍心俟操練漸熟銀饟有著徐圖推廣期壯聲試惟黔省無諳習洋操哨弁容俟聲明兩江督臣劉坤一於江　自强軍揀員來黔充富教習以開風氣而　勁旅所有先就省城三營試練洋操裁異抵支儴項緣由恭摺馳陳伏乞皇上聖鑒訓示謹奏奉硃批該衙門知道欽此 
 
