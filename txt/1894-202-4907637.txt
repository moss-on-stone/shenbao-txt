# 1894 - 202 - 4907637

 

Page 1

 
 
[經策通纂續集出書啓] [  點石齋主人告白]  
經策通纂一書久已紙貴一時不脛而走天下矣其引用之繁夥體倒之详赡無煩責言兹有訴更名宿及延陵君高足數十人竭三年之力改正　之少備者補輯攷正成書百卷周秦諸子皆句梳字櫛編蒐經學家攷訂之語如正縞經史之例毫無遺漏又攷諸史藝文中古書之存書者　　　其大旨并板本之源流皆不憚遐搜又於金石門及東三省西域輿地爲如詳焉又加禁書目録一門以便多士知功令之當遵此外一一照　　　分補輯可謂絲髮無遺憾矣現付本齋石印其體製式様悉照原書想海内君子必以先覩爲快焉刻已印竣出書惟此書皆由脩儒辛　纂　　　卷牘並少於原書而成書較難採輯更難不准翻刻願諸君弗與塞士爭此區區焉此啓 
 [P新印仁在堂全集告成[  圖書集成局代啓]  
盩　路閏生先生文壇老宿海内皆奉爲經師坐擁皐比門盈桃李一時承學之士及門箸録者多至數千人所居講舍曰仁在堂其集因以望名石之初時刻于關中後經各省翻刻魯魚亥豕辨認良難初學蒙童貽悮非淺兹覔得關中初印本用大號鉛字從新排印以廣流傳圈點眉批一仍其舊纸墨裝訂務極其佳刻已告成卽日出售集分十四種曰時藝引曰時藝辦曰時藝核曰時藝課曰時藝综曰時藝階曰時藝話曰課士詩曰課士賦曰文藝金銊曰訓蒙艸曰時藝核續編曰訓蒙艸注釋曰賦大抵窮源竟委由淺入深理法詞華兼擅其勝而又悉心評驚細意推求婦出驚鳥　針暗度學者苟揣摩簡練昕夕咀含則破璧而飛正不難于此操左劵焉計全集分裝十六本碼洋三元賜購者請臨本埠三馬路申昌書室江左書林及蘇申兩處掃葉山房爲盼 
[和戰兩權説]  
朝鮮東學黨之亂中國因救護藩邦而出師剿宼日本亦乘機以生覬覦之心顯然與中國爲難此其事之是非曲直早爲五大洲萬國之所共見不待贅言矣惟是此時中日之爭宜和宜戰則其説亦頗不一一時無可折衷矜節氣者則以爲中國數十年來練海軍製船砲每年糜費國帑以千萬計養兵在於千日用兵在於一朝况前此法人之擾馬江一役中國兵船中其奸謀以和爲戰坐而不動以待敵人之轟撃遂至船燬卒殲兵氣不揚曾未與之見仗然而揚武船一砲猶能殲彼戎首斃彼引江是不勝猶勝也厥後石浦之避似乎望風而靡兵艦之沈似乎爲敵所撃其實則彼時並無敵船追入石浦自不小心觸於石上以致沈没此謂之舟師之怯戰則可竟謂之不可戰則亦言之過也厥後鎭海一戰撃破敵船皇皇逃去則固彰彰在人耳目者中國之兵又何不可戰之有卽曰海戰不足以見長而陸戰則中國向來無敵試觀劉淵亭軍門以孤軍在越法人以全力搏之尙能屢却强敵迭殲法帥唐維卿方伯以四營六營之兵坐困法兵幾至於糧盡援絶苟非越王之死則法必不支而諒山一戰蘇子煕與馮萃庭兩宫保合力攻伐法人大敗和局由此而定由是言之中國之兵實有可恃者而日本之師船兵額一切情形中國知之已悉以此制敵日人烏足以螳臂相當哉戰之戰之時不可失也此欲戰者之言也其老成持重者則曰法人以越南故而與中爲難一戰再戰幾成不解之仇而後亦仍歸於和雖曰能戰而後能和究以和爲萬全之策况此時中國之發兵爲朝鮮平亂不過盡中國字小之義無所利也日本因此而與中國爭保護之權中國卽以保護之權讓之則以後朝鮮有事日本將亦如中國之發兵保護恐所耗者大所得者小日本此時而竟欲取朝鮮之全域其勢必有不能則所得者保護之虚名所受者保護之實禍他禍不必計而勞師糜餉以買此保護之美名亦未免非計矣中國而讓此虚名於日本日本不啻受其實禍於朝鮮則和更勝於戰也英人樂爲出塲與中日調停俄人聞亦有欲與英人共相調處之説果如是也則必使朝鮮從此得爲自主之國不必屬於中國亦不必屬之日本兩不相屬卽亦兩不相干以後朝鮮有事中國固不復發兵日人亦不勞動衆不但中日兩國不再干預朝鮮之事卽他國亦不得干預若此則中國可以息肩朝鮮得以安枕而日本此次大動干戈興師糜餉勢必一無所償於中國所損者小於日本所損者大俄人之心雖不可測英人之意則有可信也如之何而不和此欲和者之言也竊以爲二説者皆是也惟不戰則决不能和卽和亦不可以久不和則勢必一戰旣戰而後可以終和此一定之理也中國此時海軍雖練兵船雖衆而怯戰則仍在所不免然先雖怯戰而見過數陣則怯者可以勇矣試觀前此髮逆之擾當初起時賊匪横衝直撞如入無人之境各省額兵直是毫無所用未幾而湘淮諸軍團練旣成節節堵剿賊遂不振夫前此之見賊而潰者卽此中國之兵也後此之殺賊立功者亦同此中國之兵並有前此之敗兵收之入伍俱能奮勇爭先大反從前之所爲此何故哉見陣與不見陣之分也譬之醫家卽使天資敏妙博覽羣書於醫理瞭如指掌而苟未曾臨証則此心必有所懼洎乎出診數次以病人之脉証騐已之所藴有深相符合者於是乎心堅識卓不難著手成春若專事閉户讀書而不一出臨証則終身廢棄無可有爲矣用兵亦何獨不然哉故吾以爲此時而倘决意開戰則中國之幸也戰而勝固幸卽使戰而不勝亦未始非幸知戰之不可以輕視而後知和之不可以畏恃而况此時中國之人心頗有躍躍欲試之意兩相權而折衷於一所願中國之早决計焉 
[本舘接奉電音]  
　　昨由京友電傳上諭四道敬謹譯登○六月十七日奉上諭鹿傳霖奏遵查甘蕭士子舞弊倖中據實覆陳一摺據稱李運逹實係湖北孝感縣人在其父李景庚服官省分冐入甘肅兩當縣學籍上年鄉試倖中舉人至換卷説合查無實據倩搶舞弊事出有因請飭查拿歸案審辦等語已革舉人李運逹於鄉試後未經幾試卽行回籍難保非因事敗露畏罪潛逃卽著張之洞譚繼洵嚴飭查拿解交鹿傳霖歸案訊辦楊昌濬雖據查無瞻徇情面等事惟於李運逹冐籍倖中失於覺察究屬疏忽楊昌濬著交部察議餘著照所議辦理該部知道欽此同日奉上諭御史安維峻奏兵部學習郎中張彬前由中書交方略舘當差報捐郎中到署數日卽保無論題選咨留遇缺卽補亚加三品銜請將該員保案撤銷等語兵部學習郎中張彬到部未久資格太淺所得方略舘保奏著卽撤銷該部知道钦此同日奉上諭御史安維峻奏請疏通拔貢知縣輪補班次等語著吏部議奏欽此同日奉上諭御史安維峻奏請嗣後明保之案倘係瞻徇情面且於例不合經人叅奏得實除將保案撤銷外並將原保之大臣子以嚴處等語著吏都議奏欽此○十九日奉上諭裕寛奏查閲營伍情形一摺河南候補都司張治候補外委張全勝均箭射無准張治著以守備降補張全勝著卽斥革以示懲儆該部知道欽此 
[北洋要電]  
　　中日搆兵目今愈亟前由北洋發電至香港著某號購煤數千墩運往福州以備應用録開十所出之煤專備北洋需用福州爲緊要口岸亟宜未雨綢繆也又聞北洋水師統帶丁禹亭軍門現仍駐節天津 
 
 

Page 2

 
 
傳相指授方略云 
[朝使回華]  
　　烟臺訪事人云中國駐紥朝鮮商務大臣袁觀察聞於本月十九日由仁川乘兵輪船將取道烟臺遄返天津據云由李傳相調取回華面詢朝鮮一切事務或曰中日旣啓兵端使臣自應下旗而去此萬國通例也二説未知孰是 
[之罘防日]  
　　烟臺訪事人云自日本搆釁之後各防營皆檢點軍實蒐乘補卒以資防範而固封疆故雖溽暑蒸人依然操練不輟○本月十六日有輪船載巨砲數尊至烟臺擬運上砲臺安置砲身甚重碼頭距船甚遠起缷良難因轉運至威海口暫存再爲設法運至 
[烟臺信阻]  
　　日本向有公司輪船每禮拜繞道烟臺一次藉以裝客貨而逹書函兹者上海旣不往來烟臺亦輪帆絶迹而各商號包賃之招商局鎭東輪船向時來往仁川者亦以無貨可裝暫停行駛時事日亟將奈之何 
[雜紀中日用兵要事]  
　　昨報紀上海爲戰外公地一事刻聞駐滬日本總領事大越成德照會各國領事謂日廷業已應允從此吳淞口無須堵塞而滬上中外各商民仍可安居樂業免致兵烽告警奔走不遑矣不禁爲之喜而雀躍○日高開戰昨已據電音列入報章有人疑上海日領事署何以仍不下旗不知日本駐京代理公使尙未出京領事例隨公使行事故仍高揭國旗也○中國運兵赴高麗第一次計輪船十六艘共裝兵一萬二千名旣到卽鼓輪返北洋再行裝送大約往返二三次可裝兵數萬名○聞前者聶軍門帶兵赴高麗剿平東學黨時李傳相於武備學堂中遴選曾住高麗熟悉彼中地形軍務之學生數名隨往故於彼中形勢瞭如指上螺紋兹與日本交兵自能成竹在胸獨操勝算云 
[讕語無稽]  
　　前晚道路傳言謂招商局美富輪船載北洋軍士至高麗被日本兵船開砲攻撃時已子夜未及偵探詳明又不敢以無據之詞濫登報牘昨晨急向知其事者細加訪問則谓本處全無消息未足信以爲眞少頃卽有電報到來始悉美富第一次運兵抵高毫無阻滯兵旣登岸船卽回至北洋擬于日内再裝兵前往觀此情形似乎不逞之徒故意揑造謡言聳人聞聽抑此語出自日本人之口曲爲裝點以惑我華人乎本舘不必置辯惟有以讕語目之而已矣 
[電調兵船]  
　　北洋大臣李傳相以日本進兵三韓虚張聲勢亟宜厚集兵力以絶覬覦前數日飛電至粤東飭令廣甲廣乙廣丙廣丁廣戊五兵船儲備糧械迅赴北洋聽候調遣粤督接電後卽諭令管帶官准備一切拔隊啓行 
[未雨綢繆]  
　　近因中日搆兵僑㝢淡水之各華商深恐日兵攻襲臺灣無不預爲逃避之計刻下華兵之驻防臺嶠者爲數已有數千現尙陸續徴調云 
[日本購船紀數]  
　　日本駐兵高麗以來與中國官軍大有决裂之勢數旬内日人添置輪艦僂指難終其中以郵船會社經購者爲最多一曰武加路一曰婺源一曰摩利一曰蝦打以上四艘皆東方口岸之頭等商船此外可得而知者尙有九艘曰賓拿路打曰泵度士曰希士卑利亞曰亞和基曰低奥勿曰益多曰沙必頓曰卑林蔑打士曰打丹剌士查亞和基一船前在香港當衆拍賣已由咪也洋行出價成交後仍轉售與日人低奥勿以下五船則向由太古洋行代理者也 
[電報譯登]  
　　英京來電云日前土耳其地震一事核計損壞屋房物業約值金六百萬磅祗就土京核計壓斃男女约二百名口是時埃及國王適在土京税駕聞警後卽回船中安息想亦受驚不小矣 
[一塲浩刼]  
　　香港時疫流行倐經三月英官撥出查辦疫疾之費爲數不資計自初患疫症以迄於今由查疫委員開銷者約十萬元每日各街灑掃屋宇之兵共三百名每名日給半元祗此一欵已開銷二萬二千五百此外添用巡差及雇倩小工每日供給咖啡等費不一而足又聞太平山疉出疫症之房屋將來定議燒燬須由國家補給各業主洋銀约六七十萬元合而計之前後需費將及百萬且令染病之家顛連困苦無病者亦多遷徙徬徨是誠非常之浩刼也 
[小青皮]  
　　近年蕪湖又添一種小青皮視其年不過舞勺舞象而獷悍之性已若天成每晚銀燈初上卽三三五五散布街頭遇售食物及瓜果擔卽平地生波任意攫取不子卽率衆揮拳如遇年輕婦女及青樓妙選之出局者必羣起遮道藉端啓釁甚至將輿中人拖出抹肚捺胸而後已十五之夕月明如晝有勾欄妙妓乘輿出局龜奴在前鴇婦隨後行至三聖坊口突遇小青皮二三十輩一聲胡哨羣起遮攔始則怪輿夫碰撞團團圍住繼則伸手入輿亂撕亂攫輿中人駭極嬌啼彼猶以爲笑樂龜鴇軟求無益卽攘臂與爭一時小青皮皆兎走狐潛内一童强與格鬥略被抓破頭面童父卽將龜鴇扭至寗淵觀練局評理七嘴八舌擾擾紛紛後經人出爲調處始息紛爭童旣聚黨横行爲之父母者不加管束反代爲扛帮爲虺弗摧爲蛇將奈何 
[醋海興彼]  
　　蕪湖某氏貌僅中人而臨風一笑百媚横生素與某甲相善握雨携雲綢繆臻至凡開門七件事悉惟甲是賴甲亦盡心供養有漢武終老是鄉之意乃該氏水性楊花近又與某乙締交密意柔情前之萃於甲者今悉移於乙矣且新歡旣密舊好不免稍疏甲窺破機關一夕隠伏窗下俟氏夢入高唐卽出硝强水向帳内狂灑不意氏與所歡移榻臥别處巫山舊地改爲小姑眠處硝强水適潑其身驚醒大呼聲震屋瓦一時隣右麕集將甲拘獲悮爲雞鳴狗盜執送保甲總局饒剌史悉心研鞫始供認妬姦並用硝强水冀逞其私遂令重笞數百板枷號示衆並飭人將該氏驅逐當不致再起風波也 
[碧水無無情]  
　　月之十二日蕪湖江面汆來一女屍年約十六七柔荑纎趾秀曼天成雖係布衣而結束端整諦視之蓋猶雲英未嫁身也浮波逐浪泛泛以去至下游廿餘里四袷山坳處經人撈起因其衣履整潔恐有别故未敢埋玉沈珠特遍張招帖以冀親屬認領乃閲兩日無人過問遂以三寸桐棺權厝荒阡噫嘻碧玉誰家蒼波無極豈其塵寰謫滿仍歸水晶宫耶抑如屈大夫有志未伸抱石投江耶流水無言不禁搔首長天嘆無可奈何花落去也 
[梨園聲價]  
　　小長勝小勝奎均爲梨園後起之秀黄浦江頭艷名久著近效新鶯出谷鼓輪東去流覽江天勝景道出鳩兹適江口勝鳳梨園重整旗鼓選舞徴歌知小車花外惠然肯來乃迓於江皋代會船資遂與之訂定纒頭擇日登臺無何二街鳳鳴園主得聞此信乘其行裝甫卸倍蓰其資以爲羅致之計二伶爲其所誘卽棄勝鳳而就鳳鳴勝鳳主忿甚鳴保理論倔强不服卽控諸保甲總局經饒芷薌剌史略訊端倪飭二伶暫停三日俟查明究竟二園孰先孰後再行核辦不料鳳鳴園中次日恰有某貴客不吝纒頭必欲此二伶登臺演劇園主恐負客意卽令二伶粉墨登塲一曲未終勝鳳已糾人擁至欲與爲難局憲亦以鳳鳴藐視原斷遂出票提人園主早已逸去次日卽將園門封閉並拘看臺者一人備質是日勝鳳恰值開張之第一日清歌起處座客如雲鳳鳴園主婦心不能平卽糾娘子軍一大隊蜂擁而來將爲大殺風景之舉適座有長官並勇丁彈壓未敢動手旋有魯仲連其人出塲排解準鳳鳴揭封開演而此二伶則兩不相就其事始寢然已大費周章矣 
[大風覆舟]  
　　蕪湖信云某日清晨曜靈匿景風伯長驅大有倒海翻江之勢江干停泊大小船隻一時此衝彼撞斷纜移錨幾不可以數計時有磚瓦船一艘正從上游揚帆下駛怒濤捲處舟子把持不穏船卽沈没又一船裝載蘆荻簇擁如山風帆過利觸於躉船錨練致蘆荻悉翻入江中所幸船尙無恙耳 
 
 

Page 3

 
 
[蘇臺宦牘]  
　　蘇州府知府一缺前經上憲牌示調常州府知府桐太守澤署理曾紀前報遞遺常州府知府員缺現經藩轅於本月二十日牌示以新授蘇州府遺缺知府詹太守鴻謨委署○丹陽縣典史高捕廉蔭都在任病故遺缺亦於二十日經藩轅牌示以准補常州府知事沈二尹廷銓堪以委署 
[織工枉死]  
　　蘇城胭脂橋堍有金陵人某甲者自幼習織機七襄妙製冠絶一時在附近某絲帳房取絲織縀藉工資以赡室家本月某日取得錦團一件回家组織適有急需與友人某乙持至某姓家抵押洋蚨三翼旣别乙獨往某姓家加押洋兩元至賭塲一决勝負不料五木無靈全軍盡覆左思右想無計彌缝旣而瞿然曰一不做二不休索性找足爲背城借一之計遂又至某姓家再加洋銀十元復入賭塲鏖戰無如撈月滄江杳無端緒乃垂頭喪氣而歸翌日揚言於家曰某甲將某帳房之貨押錢輸罄矣甲聞之大驚當卽奔往某姓家詢悉情由大哭而返不得已向親友處告貸湊成十五元將原貨贖歸連夜織就持還帳房再取别貨詎帳房竟信乙言爲眞不肯再發他貨甲旣失名利日後又無資生之計愈思愈忿遂購阿芙蓉膏數錢吞服痛哭終宵而斃聞者莫不憐甲之冤而忿乙之忍也是故擇交不可不愼 
[九江官塲紀事]  
　　九江關道誠果泉觀察以在關辦理洋務各員不無微勞足録禀請德大中丞量爲奬賞中丞札飭辦理洋務發審前九江府同知調補吳城鎭同知王儒楷現署九江府同知盛富懐均提前酌委優缺知縣一次辦理新關委員候補府經歴周鴻飛知縣用候補縣丞許應鋐均酌委知縣厘卡一次江蘇候補縣丞鍾耀候補巡檢王祖蔭均奬給五品頂戴指分江西縣丞餘書勤俟到省後酌委優缺一次候補縣丞沈霜巖酌委優缺一次稽查官兵輪船委員候補從九林志忠候補巡檢楊光鎬均酌委優缺一次其張學識賞給五品六品八品頂戴者甚多○交缷九江府邵太守夢善挈眷回省於本月十八日登舟十九日啓行印委各員均赴江干恭送 
[本年甲午科廣東調簾入闈各官]  
　　提調堂督糧道魁外監試候補道閻内監試廉州府劉齊潯准補南海縣李徴庸缷順德縣魏傳煕缷曲江縣陳志喆准補新寗縣郭樹榕缷河源縣劉孚京缷平遠縣周爾珍准升萬州趙夢奇候補通判劉宗琨卽用縣馮如衡李滋然安蔭甲趙新范宗瑩許克家胡從簡張叙賓王克鼎劉能候補縣裴景福朱懐新魏邦翰張向辰承勳茹慶銓常世琯鄒翼清邱寳森陶祖培明鑑陳廷蔚張際唐蕭開啓蕭錫壬唐盛松劉樸黄恩 
[五羊城脞録]  
　　廣州訪事人云廣西士子之在廣雅書院肄業者共數十人兹者秋闈伊邇相约請假回籍應試大憲按照曩例派輪船爲之護送途中費用官爲支給無庸士子花費分文體恤士林有加無已身受其惠者當何如感激興起力圖上進以無負大憲之栽培哉○新科翰林院庶吉士桂太史坫向就督轅文案之席兼應元書院監院差現旣高掇巍科榮膺舘選監院一職自當另易他人日前遄返珂鄉向李制軍婉言商榷請調羊城書院監院沈孝廉瓜代所遺羊城一席則薦其胞弟名垺者充當制軍允之及商之中丞中丞頗嫌太史心存龍斷意欲另委西寍縣教諭方廣文啓華兼攝是職○廣州府張潤生太守感受天時不正之氣以致二豎爲災迭經請假調治想吉人天相不難指日告瘳也○候補府多太守齡常太守穆均由撫憲札委隨同入都祝嘏日内已將進呈各物備辦齊全遂諭令兩太守先行齎送入都以免臨時貽悮兩太守奉札之下卽料理行裝大約月内當首途也○南海人陳某向居西門外城基下一妻四子以小負販爲生日前時疫纏綿妻子悉皆物故孑然鰥獨窮老無依遂購取阿芙蓉膏背人吞服迨毒發始經其同居者知覺邀集鄰人解救而亦無能爲力矣慘哉○省中時疫稍稀而各鄉落流行轉盛南海官瑶鄉烟户寥寥可數每日死者多至數十人哭泣之聲聞於遠近好善之士擬延醫生前往施醫○省外各屬士子已紛紛來省録科廛市生涯頓形暢旺大憲恐有匪徒溷跡爲害閭閻飭保甲局添募勇丁分叚巡緝○剛子良中丞入京祝嘏所遺篆務由李制軍兼署刻已奉到電傳上諭中丞卽將經手要件料理一清一俟部文到來卽當交缷大約中元時候啓節北行至秋試監臨督憲未遑兼顧擬奏委藩司成竹銘方伯爲之代庖 
[吳山消夏録]  
　　杭州訪事人云本月初四五日得沛甘霖後迄今半月雨澤全無鄉農翹盼雲霓莫不憂心如擣十八日撫憲親率司道詣上天竺法喜寺拈香祈雨如再亢旱擬舁大士偶像入城在吳山海會寺設壇祈禱也○天氣炎熱痧症甚多十七日清晨聯橋恒大茶食店門首忽有一乞兒臥地不起店中人急以痧藥灌之終無效騐乃命地保移至聯橋二弄中逾時卽斃是日下午七寳寺巷口某鞋店門前亦有一人倒地而殁地保爲之報堂收殮十八日有一老嫗乘輿至下興忠巷徐宅甫到門啓簾視之則已氣息奄奄勢將就斃急命輿夫舁回到家後不及片時卽已氣絶聞嫗住居弼教坊與興忠巷相去不及里許登輿時並無病狀想亦急痧所致也○福建主考文鄒二星使將次過浙撫憲命兩縣預備行轅并委崔二尹耀章孫二尹郁崟前往姑蘇迎迓○前報述老嫗投河一事兹悉嫗本武林望族家甚貧向依其甥女爲活姪孫係某學生員去年使酒駡父爲父所逐生以孑然一身請嫗任井臼之事至今年新娶一婦遂以嫗爲贅瘤藉端尋釁者屢矣嫗以無所依傍佯爲不知是夜生乃下逐客之令嫗不能忍以致互相口角生百般痛駡欲揮老拳鄰人恐釀事端勸嫗出外生卽以閉門羹待之嫗愈思愈忿欲投聯橋河中自盡幸鄰人尾隨其後得不死乃送至其族人家中暫行安置旋經親友責令生向之賠罪嫗則仍居甥女家○浙省海防如何布置外人鮮有所聞惟近日水陸各營操習甚勘滿洲駐防兵亦在大校塲中施放鎗砲似此備預不虞何患外人之侵侮耶○東城講舍高宰平山長掌教十餘年時雨春風及門普被凡知名之士如榜眼吳太史士鑑諸君均出其門下兹已八十餘歳精神尙稱矍鑠樂與士子稽考經史娓娓清談至本月十八日忽無疾而終士林聞之咸深悼歎○署臬司王心齋廉訪玉體違和尙未痊愈○仁和錢塘兩縣設櫃徴收上忙錢糧城鄉各户均已掃數完清遂定於本月二十日截止俟鄉試後再開徴下忙 
[揚州畫舫録]  
　　昨報紀通州分司項書巢分轉晉蕃現届俸滿奉部調取引見兩淮運司江都轉遴委他員詳請接署等因兹聞本月十八日都轉奉到督鹽憲批回准以候補運判李以牧署理當卽牌示轅門按李分轉字仲謙向在淮南總局當差一俟庖代有人卽須起程履任也○天寍門外觀音山香烟極盛每届六月十九日大士神誕各鄉鎭居民進香者不可以數計自初十日起一路寳馬香車以及朝山之會絡繹不絶如水如雲護城河中各游船曁下街各茶社亦因之利市十倍本届香客較往年尤甚先是車夫某甲揚言於衆云本月初旬在南門外兠攬生意突來一白髮老媪令載送至山言明力錢二百四十文媪人極和平一路與甲絮語云吾本居此因事出外今始歸來屈計已十三載矣言次已抵山下探囊僅得四十文遂向甲曰爾姑待吾當向山僧暫貸也怱怱上山去良久不返甲上山尋之遍覓無有恍然曰其殆神歟卽至神座前膜拜甫一低首見二百文宛在膝前大異之遂携之歸鄉間愚民信以爲實噫是眞所謂妖言惑衆也執而懲之是所望於民之父母 
[神誕拈香]  
　　道家者流謂昨日爲火神誕神上海縣黄大令因飭辦差人役預備祭儀臨時需用清晨禮生差役人等先在火神廟伺候旣而江海關道黄觀察提右營廖叅戎以下文武員弁齊詣廟中拈香叩拜冠裳畢集香火氤氲亦一時之盛也 
[急痧猝斃]  
　　昨有本邑浦左三林塘人蔣某携標布數匹至大東門内汪祥泰布號售得洋銀三元八角數分携之而出赴某酒肆沽飲三蕪旣罄一醉陶然欲出小南門赴友人佛閣街某茶肆之約行未數武倐然倒仆路人見而盤問蔣以所約對問者急召其友至爲之挑痧而蔣已一息奄奄氣如絲弱正欲雇人舁送早已一命嗚呼矣 
 
 

Page 4

 
 
[流氓不法]  
　　本邑小南門外二十三鋪倉橋附近人陸金榮開設豆腐店其夥小連生流氓也歇出後屢次至店骚擾且時時攫取錢文陸被擾不堪奔赴上海縣署控訴黄大令以小連生横行不法早有所聞簽差前往拘拿務獲究辦小連生忿甚糾合著名流氓火燒毛毛王健麻子等向陸興問罪之師擁入店中肆行毁物如此　不畏法想大令必有以痛懲之矣 
[收殮浮屍]  
　　前晚一下鐘時有一屍骸浮至美租界通運馬頭面目模糊渾身腫漲似已淹斃日久者經揚子路某號巡街華捕所見立卽投報捕房黎副捕頭傳到二圖地保令禀請救生局收殮救生局董允之飭人將屍帶往浦東備棺殮瘞 
[軍犯脱逃]  
　　前年有私販與巡勇相遇開鎗轟撃致彈傷船户顧雲洲旋卽身死上海縣黄大令拘獲案犯羅金發朱毛毛訊實後詳奉大憲定以流罪發往陜西省充軍兹接陜西盩厔縣來文謂羅在配所脱逃遂飭差赶緊查緝獲案訊懲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[倡婦鳴冤]  
　　本邑小東門外趙姓花烟舘倡婦王桂香以鴇兒捾阻從良奔投上海縣署控訴黄大令飭疫父官媒有官候訊明核奪 
[英廨晚堂琐案]  
　　前報載倡婦金黛玉控鴇子金墨卿霸阻從良宋通剌提訊之餘諭令將黛玉暫交官媒看管候傳娶主投姓及鴇子到案訊奪前日公差李愼傳集案内應訊各人禀請覆訊是　通剌升堂研鞫黛玉訴稱小婦人於本月初九晚向鴇子懇商願償身價洋銀四百元鴇子肆意勒索堅不允從小婦人央人説勸仍堅執如前不得已奔投憲案泥　求恩所有隨身挿帶之金銀首飾呈求老爺爰還鴇于可也鴇子墨卿卽殷魯氏供稱小婦人家在蘇州曾撫陸姓女爲螟蛉小字黛玉出身價洋銀九十元旣而丈夫物故小婦人挈黛玉來滬　節習學彈唱至十六歳藝成始令應客迄今將五載今蒙老爺傳訊小婦人願任其從良惟求斷迫身價追還携去之首飾若干家丁王壳　禀稱家主應子堂係浙江寍波人自幼讀書今春因事來滬偶至四馬路金姓倡寮與黛玉繾綣願納以爲妾酌定身價銀現家主因事至安　未能投案通剌令鴇子出具願任黛玉從良切結將黛玉交官媒看管候查明有無首飾帶出再行發落○孀婦楊馬氏控陸春林借去洋銀向索圖　前晚宋通剌飭提研訊原告抱呈馬金海訴稱小的係本邑人向在老閘開設恊太裕記磚灰行胞姊楊馬氏存小的行内洋銀二百五十元接　收息至光緒十七年冬陸央朱鳳鳴介紹將閘北租地起造之房屋七等向小的抵借洋銀小的卽將胞姊存項如數交朱轉交與　立有抵借據時確曾扣除陸所欠小的貨銀七十元不料陸自借洋迄今本利分文未付向索圖賴故敢黏據求追陸供稱小的向業木工前者所造兆豐洋行房屋與馬往來共欠磚灰洋銀一百二十二元曾爲馬保薦兆豐生意甚鉅馬允給小的　勞銀一百五十兩照算尙須找還若干小的從未向馬提及亦無抵押之事朱供稱小的係寳山人陸曾倩小的將租地起造之房屋七間向馬抵借洋銀二百五十元馬卽扣除陸所欠貨價　銀七十元抵交陸一百八十元立據簽押今陸不知何故忽然圖賴通剌斷令陸償洋銀二百元先付現洋一百元餘分兩期拔楚如不遵斷則照數押迫 
[英界公堂瑣案]  
　　陳　有竊取西人禮孫之綢洋傘一頂經某號巡捕拘解公堂宋通剌提訊之餘陳供稱小的係廣東人落魄此間偶然行竊祗圖餬口並非甘入下流通剌判令解回廣東原籍贓給還失主○二百四十九號華捕拘解東洋車夫陳富到堂禀稱小的見伊停車碍路喝阻不依及向拘拿竟敢肆行毆辱陳供稱小的係江北人昨日巡捕驅逐小的小的趨避稍遲卽遭毆拿通剌諭　曰　嗣後得肆意毆人恃勢恣横如喝止不理則拘送捕房可也又諭陳曰爾等當車夫者須知租界定章不得隨意停車以致碍路諭畢著其　後不再　犯章程切結存案備查○三百七十四號華捕拘送在棋盤街某弄中聚賭之徐阿東請辦通剌判令笞責五十板○前日丁阿餘烟舘中容　婦人王張氏吸烟包探顧阿六見其男女混淆有關風化因將丁及氏拘入捕房昨晨解送公堂請訊通剌判令罰丁洋銀五元王張氏管　　　　槍變價充公○包探秦少卿禀稱鴇婦趙王氏之買女王彩寳不知因何身死據小孩杜仁風稱目見其入殮時手足拘孿氣尙未緣小的因　　請究杜供稱小的係廣東人目見彩寳入殮時氣尙未絶故卽告知秦探趙王氏供稱小婦人家在揚州自幼撫彩寳爲義女此次實係發斃命並非氣尙未絶遽爾入棺通剌飭將趙王氏解送上海縣請黄大老爺嚴辦○包探黄四福禀稱顧金三誘騙左滎生家銀烟盒三枚質錢使用足以拘送請究左訓稱小的原籍蘇州烟盒由妻母倩小的變賣顧僞言有人欲買卽被騙去質錢顧供稱小的因有急需暫時借質通剌判令管行陈禮拜贓飭失主備本贖取○三百六十二號華捕禀稱昨晚二點鐘時小的見馬夫楊清卿駕車出外兠攬生意是以拘案請判通剌判令罰洋五元○包探江阿三禀稱西人哥蘭士失去東洋車一輛旋在大馬路羅阿炳修車店中尋見是以拘羅請訊羅供稱此車係不知姓名之寍波人囑　不知其爲竊得通剌飭將車給西人領去如有囑修之人至羅店取車准羅報知捕房拘案訊辦 
[法界捕房紀事]  
　　克捕頭飭探傳諭各馬車行所有銅皮捐照限西七月杪止一律交出母許隠匿至八月初一日另給照○甲乙二人相约至吉祥街某小烟舘開燈呼吸甲以小溲爲名乘間竊烟槍而去烟舘主　乙串竊扭入捕房捕頭略詰情由命押候堂專解訊○某内年约二十餘日與　秀才爲友前晚十一點鐘時與友飲至酩酊摇摇擺擺至永安街德盛昌烟舘開燈值堂人婉告之曰時已夜深將就睡矣君如惠顧請破工夫明日早些來可乎内置若罔聞大聲曰爾旣開烟舘豈有不准入吸烟之理如有包探詰簡刀鋸斧钺子身受之連以涸具來母令老子生氣也言已更大肆砲哮將烟舘小主人某丁扭住用力見毆櫃移知其不可以理　扭入捕房捕頭命械至酒醒時再行核　 
[邗江官報]  
　　六月十六日陳鹺尹其殷解海分司餉來揚○十七日李鹺尹兆凱禀銷金陵銀餉潘鹺尹作梅禀稱禀銷凑潼卡差瞿鹺尹鴻勛日十圩産揚公幹○十八日新委永豐壇失分轉之柟禀知赴省沈分轉曾棨禀辭廿餉起程鄧大令國華赴都過揚○十九日陳介轉維翰委京餉差 
[申報舘恊振所紛收順直振捐六十一日至六月廿日止第十七次清單]  
　　六月十一日杭州詹敬甫求合家平安八元五角○十二日隠名氏年十元○十三日和昌成來陸崇雅求令宅平安洋八元朱寄吾求保合宅平安至六元李禀卿朱馥卿求保合宅平安洋一元○十四日杭州恊源局來王懷　徐噡韓　葆生王虎臣力子　牛楚相梁幹臣共計七户紋銀四兩一錢二分申一錢六分合重四兩二錢八分洋一元老　潤來杯水車薪舘明知無濟氏聯盡綿薄人計三户合洋一元○十五日陸蓮　铜洋一元　名氏　　三元○十八日求免灾人洋五元○二十日挹　氏洋二元濟陽堂洋十元以上總共收洋五十二年五角纹銀四兩一錢二分申一錢六分合重四兩二錢　分銅一四元 
[第八次接録金陵恊氏公所來第七次清單]  
　　羅炳南善十叚克明夏鴻儀張玉山王玉山賈作舟薛德剛張石泉馬年三陳鍾有林仲卿王　泉陸茂如陸茂如陸溶波夏祖實蔣曉春陳木祥張小波陳靜之車變臥余幹卿鮑華榮吳幹臣陳寳齋氯定安方鴻儀薛茂林陳光煦何锦帆繡慕華周節清許竟齋買雨亭劉德深竟北　鄧源生汪祐之方　止鄭　與鄭維方　林士洗六子查保和葉　　郭　江萱晴江夏恭炳刑緯業許　列謝耀庭朱正俱杳富　劉光議瞿宏瑞杳富　瞿百钧瞿其可劉光棋　州　陳茂之陳子雲錢漢文姚成前劉仁和李春和黄萬生　善人樂善子張大和朱連聚後必昌黄河　劉鋪齋于抵芳汪學富尹大生黄萬興汪法祖范星南吳竹之何才金　車布海萍　官　　胡友泉陳湧清吕天元　汝林周永成林丁頭丁照王傳錫鑾　林硅郭成　能老之徐固棄孫文　斗愛仁富　渾孟殿三張榮發宋仁軒傳桂亭劉鴻治陈仁傑　錦章葉康玉余大彭蔣崇茂李恩舉李棹云王行仁史煥　李長麟慶毛松林毛長夏森三夫婦各　夏　９海夫婦各助喬燮堂夫婦夏永權永慶庚永燮永潮徐鵠洲　萃亭刁生元夫婦陳賓山陳嘉祥江錫之桃　炘金鑑　李東　王炳翁周子翁吳永翁周子翁黄癡翁吳子　王子翁徐德翁周鑑翁陳桂翁吳東翁孫漢翁葉子翁陸明○梁錦記洪國○胡錫記積　榘　薛有記張子記孫明記照恭記曹炳記周錦記　興記楊原記孫仲　吳昌記雨記連記伍記善記秋記景記順記德記洪記金記輔記　記李記記趙記松　鐘　濟記生記益記習記枝記遠記勤記規佐　五　振秩甫少庵　懐老鐘　桢　湧慶欒晋鶴長林思照樹祥榮福湧渾福林順姑松連失太查太錢　妻　四太　　　四大周三士王五太鄭大太朱二太毛二太　孫大周一奶虔五爺宋太爺陸太爺姚少爺田三爺翁大爺宣太爺陳太爺廖太爺唐太爺何二兄董江都堂嘉德堂燕冀堂介福堂思永堂蕉叙德堂立雪堂謙益堂毛袁氏毛柏氏王劉氏李葉氏方董氏孫管氏錢朱氏穉軒氏丁陳氏二十八位無名氏各助三位隠名氏各助五位不計姓各助不留　不書名求平安人以上二百九十二户各助錢一百文來　七次清　分作八次豆　合併聲明[  上海六馬路仁濟善堂籌辯順直賑捐施則敬謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年六月十四日京報全録]  
宫門抄○諭旨一道録前○倉塲侍郎祥等奏糊座　　　　　將銀　　放本色摺○御晚　　奏　外貨房被刦勘明情節不符請旨刑部摺○直督李三聚衆克　逼脅同行審明定擬摺○皖撫沈奏更換防營管帶員弁片○又奏裁撤勇下片○江督劉奏請襲雲骑尉世職片○皖撫沈奏續　會匪訊明懲辦摺○楚督張奏○解第二批餉需摺○六月十四日兵部太常寺太僕寺八旂兩翼值日吏部引見五十五名兵部十八名欽天監三名鑲黄滿四名廂黄蒙二名正白蒙七名正白漢十名鑲紅滿十名鑲監滿五名兩翼二十一名○記名提督李應舉謝恩○借補副將尹光祥謝恩○松溎恩普各請假五日倫貝子請假十日○李眧煒吳蔭培預備召見○召見軍機敬信陸寳忠李昭煒吳蔭培○○臣祥麟臣許應騤跪奏爲通倉加放俸米已及六季　座仍屬不敷周轉擬請將銀折俸糈改放本色以期米石逐漸疏通恭摺仰祈聖鑒事竊查通倉米多　少難以盤量前經臣等於光緒十七年五月奏明先放後盤請將在京倉領俸之四五品文職三四品武職曁四品以上世職各官暫行改由西中二倉開放奉旨允准並咨明户部開放六季後核計該二倉實有米數再行辦理各在案兹據西中二倉監督呈稱通倉加放俸米計自光緒十七年秋季起至本年春季止已滿六季之數自應歸回京倉開放職等詳察情形若借照常年例開放王公大員俸米更　日久米多仍屬碍難盤量請將王公大員俸米折色銀兩援照户部前奏試行章程放給本色等情臣等伏查前項俸米改札通倉支領原擬存數到十數萬石再行照案量驗乃及今已閲六季該二倉除　故陳米不計外現存新陳白糧不下三十四萬餘石加放之俸旣經撥歸京倉一時難議盤量該監督等所請加放銀折俸米自係爲疏通米石因時制宜起見臣等公同商酌所有王公大員銀折俸米改成本色歸於通倉支領應以新陳各半搭放俟所剩空　可資周轉再由臣等照案盤量盤竣再行停止如蒙俞允卽由臣等咨照户部　自本年秋季起將　支王公大員俸米银折一項札行通倉改放本色其各俸内所搭之銀卽在部庫坐扣如此變通辦理庶庫欵倉儲兩有　益所有　座仍難周轉請將銀折改放本色緣由理合恭摺具奏伏乞皇上聖鑒再臣許應騤駐通督驗漕糧未克呈遞膳牌合併陳明謹奏奉旨已録○○巡視北城掌陜西道監察御史臣恩漙兵科掌印给事中臣唐椿森跪奏爲關外貨房被刦勘明情節不符據實奏聞請旨飭交刑部恭摺仰祈聖鑒事竊於本月初六日據署副指揮徐成立報稱轉據營移並奉提督衙門票傳勘騐義豐貨房被盜等情據該坊報騐該貨房被盜情形諸多不符臣等當飭該坊寗訪详查確實禀復正在查辦間於五月十四日恭讀上諭步軍統領衙門奏本年四月二十六日已時安定門外外舘地方義豐貨房被賊搶去銀錢等物請將疏防刦案之專汛營員交部議處一摺辇毂之下竟於白晝出此搶刦重案該訊官等捕務廢弛咎無可辭北營安定汛守備賈宸千總馬成麟把總邢厚源經制外委邢保和李逢春均著交部議處仍勒限嚴拿逸犯務獲究辦倘限滿無獲再行嚴叅欽此竊查安定門外外舘係臣等巡視地面該貨房果眞被劫自應緝捕盜賊嚴議處分及臣等督同勘騐案情不實敬爲我皇上陳之向例地方遇盜刦重案事主營坊並報坊則會營通緝營則移坊會勘所以防揑報杜推諉成例至爲可法此案該營來文四月二十六日義豐貨房被刦五月初一日報營何以中隔六日之久又不卽時報坊詳城核辦事在天將交午外舘人烟稠密不難共見共聞當塲楊文翰身被綑縳咫尺四鄰不難喊救卽辛東甫自外歸來勢必大聲疾呼何以鄰居毫無知覺楊文翰口稱被賊人用夾靶刀砍傷頭顱三四處頭上用帶緊裹查夾靶刀最爲鋒利若對面直砍必至皮破骨損乃飭令解帶细騐頭顱並無傷損僅有微劃舊痕令其自指亦恍惚難辨又騐連二漆櫃砍落鎖二把鎖挺上面均有刀砍形迹數處將鎖挺砍灣鎖身有坑痕而連二鎖櫃並了鳥屈戌毫無刀劃刀砍方將鎖挺砍斷鎖身墊有坑痕並非鎖在櫃上所砍明矣楊文翰供稱賊赴廚房持菜刀砍鎖砍畢仍將菜刀安置廚中賊盜不應從容如是又稱人門僅有賊四人而辛東甫則稱有賊七八人並稱楊文翰先認識人嗣經盜賊用虊抺鼻隨卽昏迷至賊人得贓去後留有一人將大門關閉由房上而走郤能記憶其自稱昏迷顯係自相矛盾臣等猶恐該坊規避處分呈報或有不實復督同中東西南四城指揮前赴該貨房逐细勘騐情節層層不實傳到四鄰及該處團首僉稱當時未聞楊文翰喊救事後未聞辛東甫傳説業經取具五城副指揮會騐印文及鄰舍團首各甘結存卷臣等查案内罪名關係出入亟宜認眞究辦似此揑報以假作眞勢必至以眞作假於捕務地方均有妨碍除將揑報之辛東甫楊文翰交司坊看守外伏思臣城與步軍統領衙門同司緝捕遇此重大案情自應不厭詳求當經行文該衙門派員來城會訊候至多日迄未接該衙門回文臣等未便再事稽延所有此案之辛東甫楊文翰請旨飭交刑部審辦以昭核實臣等爲講求捕務起見是否有當廑恭摺具陳伏乞皇上聖鑒訓示祗遵謹奏奉旨已録○○大學士直隷總督一等伯臣李鴻章跪奏爲聚衆京控逼脅同行審明定擬恭摺仰祈聖鑒事竊臣欽奉光緒十九年九月初二日寄諭本日據孫家鼐孫楫奏文安大城兩縣士民因安州匪徒扒隄被淹來京呈控一摺並據鴻臚寺卿劉恩溥陳奏該二縣民人呈訴情形大略相同匪徒聚衆挖隄情殊可惡著李鴻章派委大員馳往該處查勘確情嚴拏匪犯照例懲辦並妥籌辦法詳定章程不准以鄰爲壑貽害民生至災民恃衆搆訟倘查有逼勒同行等事卽將爲首之人嚴拏懲派以儆刁風等因欽此臣當將千里隄被扒堵合情形並嚴定地方官疏防挖隄處分奏明在案一面派委候補道衛杰會同清河道駿德查得該處隄叚係被安州貢生王卜世率衆偷扒是時王卜世病已垂危未經到案　卽病故至文安大城兩縣士民聚衆京控委員查得窪内七莊因上游挖隄貽害公出知單約會京控並無出頭主謀之人呈内列名之宫夑等被逼脅同行由縣傳獲解省經臬司周馥督同保定府朱靖旬審辦兹據審明擬議解勘值臣駐津飭委藩司裕長代審無異臣逐加確核緣宫爕張葆艮孟昭桐蔡振聲張世元分隷文安大城等縣宫爕張葆良孟昭桐均係文生因久考誤課被革蔡振聲張世元莊農度日光緒十九年伏汛西淀盛漲民田廬舍盡淪巨浸清河道因恐淀民挖隄嚴加防守詎該淀河奸民於七月十一日夜聚集多人在任邱縣婁隄地面之千里隄偷挖决口二道水由祁州而下流入文安大窪該處地勢低窪水無出路受災極重經臣檄飭停徴糧租優給賑撫清河道亦派員堵合决口並拏挖隄首犯尙未獲案文安大城二縣灾民因江淀屢年挖隄以鄰爲壑此次聞係安州人王卜世率衆偷挖公出知單约會京挖每家各去一人如不願去幇助盤費單開人名如府縣考榜式團圈開列尾寫七莊公具並無出頭列名之人蔡振聲張世元因家業尙裕恐聚衆滋事不願同去該莊經稱蔡振聲年長應呈内列名如果不去將來不令安生蔡振聲等並無奈允從一同前去共有二千餘人八月二十七日行至大興縣黄村適宫爕張葆良孟昭桐由京城覓舘探親回歸在途會遇文安災民激令同行宫爕等畏罪不允後因被脅勉從各寫呈詞正欲赴京經順天府尹臣並監放黄村　廠鴻臚寺卿劉恩漙派員截留資遣回籍奏奉諭旨父臣查辦挖堤爲首之王卜世旋卽病故將宫燮等提省審辦供晣前情不諱查例載直省刁民假地方以事强行出頭逼勒平民聚衆聯謀斂錢搆訟其被脅同行者杖一百等語此案宫災等因淀民挖隄洩水淹没田廬村衆約會京控激令同行畏罪不允被逼勉從自應按例問擬宫燮張葆良孟昭桐蔡振張聲世元均合依直省刁民假地方公事張行出頭逼勒平民聚衆聯謀斂錢搆訟其被脅同行者杖一百例各擬杖一百宫燮張葆良孟昭桐係文生先因欠考誤課斥革與本案被革不同應與蔡振聲張世元各折責發落災民京控聚集多人已近要挾又向宫燮等逼令同行本應嚴究姑念地方被災情非得已旣無一定爲首之人應從寛免其查究王卜世聚衆挖隄罪有應侍業已病攷應毋庸議挖隄從犯緝獲另結除備録供招咨部外所有審明定擬緣由理合恭摺具奏伏乞 
皇上聖鑒敕部核覆謹奏奉硃批刑部議奏欽此○○沈秉成片再安徽省練軍防營統領管帶員弁遇有更換钺遵前奉 
諭旨隨時奏聞在案兹查笞帶山字右營遊撃張本生另有差委所遺山字右營查有管帶省城練軍右營游撃沈振慶堪以接管沈振慶所遺省城練軍右營查有督軍礮隊委員遊撃姚心廣堪以接管姚心廣所遺督操礮隊差使查有副將李振標堪以接管又管帶 
 
 

Page 14

 
 
省城練軍二起馬隊都司辛瀛另有差委所遺二起馬隊查有管帶皖南練軍馬隊遊撃陸恩中堪以接管陸恩甲所遺皖南練軍馬隊查有遊撃張玉崑堪以接管均駐原處飭令認眞操防除分檄飭遵並咨部查照外謹附片具陳伏乞聖鑒謹奏奉硃批兵部知道欽此○○沈秉成片再查光緒十七年間沿江各省會匪蠢動滋擾教堂乘機謀逆安徽省巡防吃緊兵力不敷臣奏准暫行添募勇丁一千名以八百名爲親兵左右兩營以二百名爲護轅小隊操練成熟防範攸貢上年二月臣體察情形將分駐太和縣境親兵左營勇丁四百名及駐省護轅小隊二百名奏報先行裁撤聲明親兵右營勇丁四百名暫留調用硝绂續撤在案兹查皖省各屬民教相安哥老會匪徒疉次拏獲首要多名盡法嚴辦匪類懼而斂迹地方均甚安靖現值應再將盡留之親兵石營勇丁四百名於本年五月内一供遣撤以資撙卽仍照案按名加發一個月糧餉以作路資飭知該營管帶分派哨弁押令各該遺勇回皖北本籍　　　得逗留中途生事干咎除檄飭遵照并咨户兵二部外理合附片陳明伏乞聖鑒謹奏奉硃批該部知道欽此○○劉　一片再候選通判汪暾前於咸豐七年十一月十九日在河南魯山縣地方帶團殺贼陣亡經部議給雲騎尉世職襲次完時給予恩騎尉世襲罔替等因咸豐八年三月初二日具奏本日奉旨依議欽此轉行欽遵在案該故員嫡長子汪　現年五十一歳係保舉分省補用知縣造具宗圖履歴册結呈由原籍寳應縣知縣杜法孟加具印結詳請兼襲　來臣騐看得該員汪　年力正强才具　練推係七品人員照例應行給咨送部引見恭候欽定除將宗圖册結咨部查核外謹會同江蘇撫臣奎俊附片具陳伏乞聖鑒訓示謹奏奉硃批兵部議奏欽此○○頭品頂戴安徽巡撫臣沈秉成跪奏爲安徽省續獲自從會匪　明分别懲辦恭摺仰祈聖鑒事竊查哥老會　在沿江各省勾結滋事臣迭飭地方文武節次捕獲多名審明重辦禍端肖弭民幸謐安　所供首要匪徒仍有倖逃法網者臣復開單咨行嚴密查緝據總辦蕪湖大通保甲徽甯池太廣道袁　辦理皖南釐局兼辦緝捕試用道許景壽會禀派出緝匪委員副將李振標鹽經歴李嘉琪訪聞在逃僞西旗頭目劉高升在大通左近村落出没窺探蹤秘黨多請添派布經歴王樂傑已革知縣徐芝跟蹤追緝至南陵縣烟墩鋪遇見掩捕該匪逞兇拒捕該員等帶領線勇無多衆寡不敵適皖岸緝私委知府嚴作霖帶勇巡至許以増亦派線勇同到幇同團拿南陵縣知縣趙煦亦派差恊一始得就擒解省收審又據袁昶禀經查委員副將黄國臣巡檢莊　盤獲汪潮鳳李金山王象保沈阿三張阿四王復亭又李振標獲張啓堂蕪湖縣獲李春華南陵縣獲李鍼匠黄有發胡老五又據許景壽禀飭派守備盧光輝哨弁楊占魁獲周老五卽周乙丑又據統湖南振字營總兵余虎恩訪知皖省咨緝之熊登旺逃在長沙　化甯　三縣交界之　遷　靡定選派守備謝澍泉會商署長沙左營守備李洪斌密加跴緝該處團紳縣丞蘇鍾澍直隷州笏玉屏偵知消息會合往捕在它市地方縳獲先後訊供馳報臣以周老五係湖北捕拿未獲之犯批飭該道解往湖北歸訊熊登旺經湖南解至湖北省城由皖派員迎提至省與劉高升均發臬司營務處會訊其餘汪朝鳳等犯卽飭該道等覆訊旋據録取切供禀請核辦臣逐加查核劉高升湖北江夏縣人歴在直隷安徽江甯等省投營當勇其間先入秦玉龍天福山會派充心腹名目後在安徽和悦洲給　龍松年又入玉龍山會派允香長名目光緒十六年在江西德化縣境與許文奎歐桂卿開立楚荆山會充陪堂僞職十七年龍松年等旨匪在湖北黄犬港商議起事又充西旗頭目分管無湖馬頭以逆謀敗露高德華許文奎等被逮伏誅逃入青陽涇縣南陵等縣荒僻地方轉　無常仍多匪黨相從覬觎生事熊登旺卽熊棟樑湖南長沙縣人早年附從楊德林入崔華山會嗣在安徽南陵縣被虢滿邀入李義元金台山會受新副僞號後往江蘇儀徵縣泗源溝投充營弁張新啓砲船勇丁挾讐糾动張新啓家拒殺張富元儀　　購線送差在南陵縣獲到起解李義元邀黨三四十人在該縣筲箕　刼奪脱逃殺斃眼線王金台彭西山朱元喜三人此次獲案承番官飭調儀徴南陵兩縣原拿原解差役指證確實汪潮鳳又名宋老五湖南厦州人游蕩無業先在湖北入曾明高天福山會及黄得保四喜堂曾又在徽入蔣雲等富貴堂會列爲老五歴在輪船扒竊不記次數李金山又名羅漢章湖南長沙縣人先曾充當營勇嗣至安徽入莫得勝四合山會復在台灣入李金標會同堂會又入黄得保四喜堂會並設名目惟常溷迹輪船偷竊爲生又在江蘇十二圩等處販私鹽夥黨推爲老大張啓堂河南浙川廳人曾在安徽應募當兵閙事責革在江甯賭塲與劉高升相識後被龍松年許文奎　從在會由老么列作老三聞拿恐懼卽未再與會中人來往李春華卽　錦篆湖南長沙縣人寄居安徽甯國府駕船爲業李義元是其胞兄早經分居各度光緒十一二年遇楊德林及胡勝誘惑誤從入會旋聞官長拿辦卽將飄布燒燬李針匠卽李清明湖北荆門州人　有發卽黄六山胡老五卽胡學斌均湖北鍾祥縣人同在南陵墾荒度日光緒十七年有外來之王漢亭陳老三偕本處之黄老六至李針匠家適胡老五走來王漢亭等勸誘買飄黄老六又邀黄有發至家相勸稱可免禍保家初皆不信王漢停等又用言　逼遂各買得作卦定君山飄布一塊被拿繳案並非甘心從匪王象保張阿四僅止竊物被獲　梓後仍復行竊尙無入會情事沈兩三王復亭　止比匪同行尙無犯竊實據周老五應候湖北研究酌辦臣覆查劉高升係屬游勇始入匪會後開山堂與諸匪首龍松年等同謀不軌僞充西旗頭目逆迹昭彰漏網數年輒復敢在大通等處暗結餘黛游弋窺向尙圖死灰復燃熊登旺兩次入會身充匪目强搶殺人前次弋獲時匪衆中途刦奪致斃眼線三人實均爲兇惡之尤未便稍稽顯戮卽照刑部通行嚴辦會匪章程飭卽就地正法梟目示衆以昭炯戒汪潮鳳李金山張啓堂李春華聽糾入會均非一次或爲輪船積賊或稱販私老大　干法紀未便輕縱惟尙無開堂成飄　夥搶刦重情李針匠黄有發胡老五誤被逼脅入會非甘與匪爲伍並無不法情事亦飭照章酌按重輕或發各縣或遞解回籍分别明年　禁鎖帶鐵杆期滿察看辦理王象保張阿四沈阿三王復亭均不安分惟尙非會匪徒黨情節較輕飭令遞籍嚴加管束以示　　查長江上卜游一帶會匪盤結已深到處煽惑糾邀勢成滋蔓臣自到任以後切實飭拿力行保甲前後摛獲訊辦奏明有案者周子意守爲一起袁得心等爲一起王靄亭等爲一起劉會籌等爲一起龍松年等爲一起鐵匪等爲一起周興山等爲一起駢誅已屬少餘孽懼而遠颺本年湖南江西廣東毗連各縣匪蹤蠢動有胆敢撲城之事雖已立時勦撲而江湖一水相連往來甚便慮其行　飄認一鼠懮民若非拿辦緊嚴後患　未有艾今該員弁等獲辦劉高升等匪犯或偵緝經年備嘗艱苦或奮勇撲捕不避險危力遏亂　足寒匪瞻安徽全省閭井晏然勞績昭昭不無可録恭讀光緒十七年六月初六日上諭各省訪獲會匪首犯一面嚴行懲辦一面准將出力員弁照異常勞績奏請奬勵等因欽此欽遵在案此事在事出力員弁可否仰懇天恩俯准擇尤酌保以資鼓勵之○出自鴻慈除　各屬認眞編查保甲清伏莽並嚴拿逸匪秦玉龍等務獲究報其有被　被脅愚民示諭悔過繳飄免其治罪俾速解散外所有續獲首從會匪訊明分别懲辦並擬懇擇尤保奬緣由謹會同兩江總督臣劉坤一恭摺具陳伏乞皇上聖鑒訓示謹奏奉硃批准其照奏定章程擇尤酌保毋　冐鑾欽此○○頭品顶戴湖　總督臣張之洞跪奏爲江漢關籌解本年第二批籌備餉需恭摺奏報仰祈聖鑒事竊照前准户部咨甲午年籌備餉需奏撥江漢關四成洋税十二萬兩六成洋税銀十六萬兩行令遵照辦理等因業　籌解本年第一批籌備餉需四成洋税銀三萬兩六成洋税銀四萬兩委解赴京交納奏報在案兹據湖北漢黄德道　督江漢　税務惲祖翼詳稱在於第一百三十四結所徴四六成洋税項下各動支庫平足色銀二萬兩共銀四萬兩作爲本年第一批　備餉需飭委試用知縣周林試用通判沈國瑛管解赴京交納等情詳請奏咨前來臣覆　無異除分咨外理合會同湖北巡撫臣譚　浙恭拓具陳伏乞 
皇上聖鑒謹奏奉硃批户部知道欽此 
 
