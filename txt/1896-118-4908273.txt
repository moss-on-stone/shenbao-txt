# 1896 - 118 - 4908273

 

Page 1

 
 
[新印各書藉發售] [  圖書集成局啓]  
　　欽定二十四史全書實洋五十元○欽定四史書實洋上元○隨園三十六種實洋五元○刑案匯覽洋七元○景岳全書碼洋三元○沈氏尊生　洋三元二角○資治新書碼洋一元五角○潘頤福咸豐朝東華錄實洋一元三角○王益吾咸豐朝東華　錄實洋二元五角○左文　公奏疏　洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六　處分則例碼洋一元二角○補註靈客錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐靈客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純冰套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[滬南擬設水利公司時不可失說]  
　　夫天下事之成敗大抵因乎時而已故時未至卽　蹶以圖之謂有志者事竟成不得也時旣至則如魚縱壑如鴻遇順隨其所造而無不如願矣此卽揚子解嘲所謂世亂則聖哲馳騖而不足世治則庸夫高枕而有餘者夫豈彼愚而此智先拙而後工哉殆亦得時不得時之間焉耳吾今觀於滬南自來水之事而知其時可爲矣閱本報載前安徽候補道蕭觀察允文前者欲在本邑南市十六鋪及城内創設自來水因格於本地紳董之議事不果行邇又商諸江海關道憲黃觀察及上海縣黃大令已允其集股仿照公司承辦此事所接水管由北而南擬規條數章呈備采擇觀察與大令會商延曹君潤甫爲總董而以蕭觀察爲總辦目下章程已立大約事可有成云云不禁爲之悠然思睪然望且欣然以喜謂吾民何幸而竟有此飲和食德之一日也因又鰓鰓過慮焉以爲華人做事每爲西人所竊笑者因循也遲緩也而其弊則可一言以蔽之曰寛縱西人不爲則已爲則不畏其九仞之基於一簣也相傳西人每成一藝父若子謀之祖若孫謀之往往積之數世而始獨冠一時其用心也堅其致力也專而其程功也速蓋人於一日之中休息飲食酬應三者實耗日三分之二其能與吾做事之光陰直白駒之過隙耳大禹所以惜寸陰也荀子曰其爲人也多暇日其去人也不遠矣今滬南之自來水已奉有道憲之批示則非官府之不准行矣已請有總董以潜消地方之齟龉則又非百姓之不允行矣而又將滬南水利公司字樣登諸公牘則更非擇焉而不精語焉而不詳可知矣於此而或失之因循焉誤於遲緩焉且竟瓦缶而雷鳴簧鼓而雲散焉豈不大可惜乎哉况此事非其時猶不易會逢其適也往歲邵筱村中丞任關道時曾欲使城廂内外之朝飲而暮汲者一律易汚潦爲清泉因與洋商訂立合同擬在城中接置自來水管洋商正在庀材鳩工而旋有人焉出而阻之中丞不欲違衆志乃自捐廉償洋商數千金而事遂中止說者謂當日實緣未與本地紳董會合籌欵居然獨斷獨行故事不成言猶在耳嘗見邑廟豫園中有啜茗者怪甌碧泛緑之不得清且冽也輙舉此以爲憾事可見今易而昔難若是且不惟此也自西人闢上海爲租界舉凡工部局所可爲之事無不次第施行惟恐不及如見車擊轂人摩肩之不便於行人也於是乎開馬路而置車知卜畫者之樂其繁盛而卜夜者或倀倀無所之也於是乎設地火燈又就三义路口植電氣燈卽使月黑風高而通衢竟如白晝焉又慮居民日多穢汚日積薰蒸之氣足釀癘疫亟置垃圾車築大陰溝諸如此類在租界中者不一而足獨自來水行之未及十年蓋此事若斯其難也故雖貴簡貴捷之西人猶復徘徊觀望而無如何是一旦有此絶好機會又烏可欲行且止而貽西人以口實哉或曰此事正如經始靈　成將不日黃觀察知興大利當與地方共利益故定爲客三主一之股分計四大股每股五萬金以昭平允曹總董又恐人情難與圖始此日招股已成弩末因又變通辦理暫借租界水管接用其氷俟試辦一二年後再行自築水池造水棧推廣水管現在祗須先集十萬金便可試辦是皆當局者之煞費苦心也子奚疑余曰僕非料其無成獨惜其不早耳因念此水之有益無損有利無害租界中久垂榜樣且獲利頗厚舍此而讓人捷足築室道謀君子惜之顧子不見夫城湟乎淺不盈尺潮落則臭氣觸鼻令人欲掩而過潮來則益以浮苴泛梗而兩岸之傾穢者且視爲洩糞之尾閭故同是一水流遠則其濁漸减而其質之不潔如故也此猶曰渴者易爲飲其如飲之成疾何上年夏秋間之時症幾於比戶皆是痛定思痛宜何如耶余故著是說而爲之下一轉語曰時不可失 
[制軍閱廠]  
　　漢口采訪友人云本月十二日清晨湖廣總督張香濤制軍乘輿出署登某小輪船直抵漢陽恊署旋詣鐵政局查閱闔局大小執事人員一一衣冠迎迓請制軍至鎗砲廠對面大洋房内小坐閱數刻總辦及西技師等人隨同巡視鎗砲廠鎔鐵爐鑄磚廠諸處事畢復至原處讌待洎返斾時已斜照銜山矣 
[示興蠶政]  
　　蕪湖采訪友人云上年安徽巡撫福少農中丞欽奉廷寄著稽查皖省荒田因卽檄司飭屬查明民衛運屯尙有未墾荒田六萬四千八百餘畆隨札飭各州縣衛循照舊章分别開墾成熟具報又以蠶桑爲民之本務不可不加意講求適徽寗道袁爽秋觀察刊就農桑輯要一書並附安吉縣孫大令行孚養蠶要法刷印六百部中送到院中丞披閱之下深爲欣悅通飭所屬各州縣衛舉辦蠶桑每屬發書八部札令飭派農耆講究養蠶種桑之法並於荒田隙地及土之宜於竹木者廣栽桑樹務於奉文後實力舉行日内蕪湖縣李甘亭大令已遵札曉示通衢矣 
[蕪防續述]  
　　蕪湖采訪友人云上月同茂錢莊被刦之後地方文武官弁爲整頓防務綏靜閭閻起見禀請上游添調防軍分駐各要隘處福少農中丞復電飭皖南鎭總兵任謹齋鎭軍飛檄寗國府調練軍左營後哨一百名至蕪湖防衛哨弁焦守戎奉文之下立卽督率所部星夜拔隊起程本月初十日行抵蕪湖暫駐西門外旌德會館俟與各營會哨後冉擇險要之區分駐至由西梁山調來之精健前營勇丁一百名初借保衛營暫住兹已就江灘隙地上支搭營房矣并聞觀音松與大赭山范羅山周家山等處山麓交衝又爲由二街江口往來太平府之大道地據險隘四闢六通且山下人口無多最易使萑苻嘯聚袁觀察特飭保衛營饒守戎撥出勇丁一棚駐紥巡緝又以各典　物赴質之人良莠不齊亟須稽察爰於源慶源成晉裕匯豐四典中各派保衛營勇四名每日把守門前以資保護 
[嘉興火警]  
　　訪事人云本月初十日旁晚時北城門口各店鋪倐忽爭上店門詢知係有火警幸知覺尙早伋水澆滅不致延及嗣悉是大街上岸某中新開之人和線鋪裝修巳竣尙未開張因樓上堆積稻草不知何時遺火柴内致肇焚如幸在日間人手衆多得卽撲滅待近坊水龍馳到火已救熄無形各店雖飽受虚警然尙大幸倘在　問則不堪設想矣 
 
 

Page 2

 
 
[姑蘇火警]  
　　蘇州采訪友人云本月十六夜九點二刻時閶門内都亭橋左近某油行方作晚餐執爨者不自小心遺火積薪中以致釀成巨禍狂颷烈燄四處飛揚各水龍夫一聞警鉦立卽飛馳而至分投吸水向火窟狂噴總捕同知劉司馬督率差勇多名舁天一洋龍馳救俄而地方文武官亦次第到塲彈壓祝融氏仍興高采烈恣意横行閱一下餘鐘始得漸漸救熄計焚去鋪戶六家都房屋三十餘椽迨各水龍唱凱言旋時已更魚三躍矣 
[琴川火警]  
　　有客自常熟至姑蘇語諸本館采訪友人云上月二十二日之夜四鼓時常熟大東門外某酒作不戒於火其時作中人已入黑甜鄉瞢瞢然不自知覺迨鄰人望見火光爲之鳴金告警衆人卽環集施救而回祿神已將房屋二進收拾無遺家中大小五人悉遭焚斃作主之婦某氏身懐六甲將次臨盆某姓戚串母女二人方於是日來家探望至是均葬身火窟之内誠慘矣哉 
[泰州教案續聞]  
　　泰州起建教堂被鄉民阻擾揚州储沈碧香太守派徐大令前往查辦等因前已迭　於報兹又續得揚州采訪友人來信云教士所購之地坐落城内烏巷前有巨商某甲挾貲來此購以建屋開設典鋪旣甲而家資中落典鋪因之閉歇流寓於此日漸式微上年冬適某教士來此宣講福音旋將此地購取建堂甲遂於得價後携　他往及肇事之後大令查悉地主已不知所之無從提訊因與州主趙刺史會商擬先將被拆之屋架計值照償一面查拿爲首滋閙之人嚴辦然後商諸教士請其量移他處所有原價由官給還第不知教士允從否也 
[東海颿]  
　　日本友人來書云穠春時節櫻花盛開東京上野諸名區十里紅雲游人不斷馬龍車水交錯於途日皇以濱離宫櫻樹尤多花時百般吐艶天家富貴分外風流因於東歴本月十七號後連啓觀攖會二十三號宫中傳旨本日午後一點鐘皇與后同時出宫駕幸濱離宫玩賞○松方伯爵係西海道鹿兒島人筮仕後遠違桑梓巳三十年本月十四號之晚九下鐘時偕舊主島津公爵由東京乘火輪車遄歸故里○海軍造船部派出造船大監櫻井氏大技士高倉氏同赴美國造船少監大木氏大技士小幡氏同赴法國造船少監岩田氏大技士近藤氏同赴英國均於本月杪起程擬於至後邀集各造船家示以製船之法并招人競攬視價廉工堅者定之○門司港募股起建船隝定於本月二十五號在大坂會議一切事宜擬共建大小船隖二處大者長四百八十尺闊七十六尺潮滿時入水三十三尺五寸能容四千噸以上萬噸以下之船小者長三百五十尺闊四十六尺潮滿時入水二十五尺五寸能容四千噸以下之船○日本各紡績社需用中國棉花甚鉅每年所納關稅不少商人念政府以興商利民爲本遂由衆議院代議士提議豁免棉花關稅議旣定上之貴族院旋由政府請上裁定准於四月一號起免稅現由上海運往之棉花僅報關而不納稅矣羊毛亦然○某日午後上野公園大啓道悼會以祭將士之陣亡來會者自皇族以迄陸海軍將校及神官僧侣土叩萬餘人○本月十號現補領事宫平井深造自高麗釜山港乘肥後丸至長崎寄寓外浦町福島屋定於十二號乘神戶丸赴上海 
[西湖柳浪]  
　　杭垣訪事人函云日本在杭通商設立租界前經領事珍田君與洋務局憲議定在拱宸橋西至瓜山爲止所有界内地址田畝由官分别核定宫價限期遷徙樓登報章刻下珍田君尙在重慶等處而該國商人急欲在界内營造廠屋是以由代理領事官某君偕同繙譯速水君於本月初五日到杭暫假新設洋務公廨爲賓館洋務提调余司馬預飭辦差人等鋪設齊備局外派撥營勇分别駐紥藉資保衛一囬由縣派差常川在彼攔阻閒人以防滋事領事諸君次日拜會撫憲及藩臬各憲商議一切聞日内卽須興工營造也至領事公所該國商人以開闢租界營造房屋爲日較多且往來人衆進出每有不便之處因在馬所巷租賃廣厦一所請領事以下栘彼駐紥一切供應俱由該國自備比屋係前浙江候補道許雪門觀察舊廬計有廳房七進大花園一座亭臺樹木布置精雅聞每月租金須英蚨百翼云○學海堂在西湖蘇公祠旁爲本省諸孝廉肄業之所本年二月初八日廖中丞甄别後本月初三日業已發案共取二百四十名山長樊介軒太史恭煦擇於初七日開課　例由撫憲親送進院太史先期命監院固辭故是日由監院禀請命題到院張貼將卷給付書斗分送文題欲正其心者先誠其意詩題賦得舞雩歸詠春風香得雩字仁壽鏡賦以雲開月見水凈珠明爲韻仲長孺論至三月朔課巳由藩憲批准定於十四日補行考試○僧尼出家後須往　山求戒領有度牒衣鉢然後得以雲遊四方經過之地俱准掛單住宿否則僅以沙彌稱之未能隨處推大法師也杭城傳戒之也向以昭慶寺爲最庚辛之刦寺燬於兵火同治初年海潮寺僧普照設立戒壇僧尼往求度者頗衆前年普慈寺亦有是舉歛資甚鉅去歲該寺被封住持繫獄衆僧四散而横河橋之花藏寺乃於今春踵行是會去冬四處發貼招單定期本月初八日開壇各路僧尼咸趨之若鶩共有五十餘人十二日設齋請各檀越降臨命求戒諸人登比邱臺上坐寺僧七人方丈居中兩旁各三人講經說法令諸弟子各立誓願懴悔已往是日往觀者踵相接幾無揷足之區至十八夜七僧復登高臺命受戒者排齊頂禮者本寺僧以棗泥塗受戒者之頂印以筆管凡十二孔隨取定　半寸燃火塞於棗泥　上兩邊鳴鐘擂鼓口誦佛號霎時火著於肉無不痛哭流涕觀者咸爲之酸鼻傳戒畢各令入房安息隨設素筵請諸檀越入席共計三十餘筵亦云盛矣○本年春間杭地雨水較多墻垣之不甚堅固者每多坍塌初六日羊市街空地中有一垣高一丈五六尺忽然傾倒適一人在彼出恭見泥土紛紛亂卸急起奔避相去僅一箭地得免壓覆亦幸矣哉孟子云知命者不立于巖牆之下信然○開正以來柴米油麥無不逐日加長而洋價反日見缺食力貧民無以自給現在各大憲深憫民間疾苦設立官錢局聽百姓詣局換洋定價每洋一元兌千文爲率又給發護照命米業公所派人至寗紹等處採辦米石并嚴禁躉戶閉糴故近日米價每石已减去三百文云 
[閩省官塲紀事]  
　　福州采訪友人云新任福州將軍裕軍帥擇吉本月十三日接受關防文武百官叩賀如禮○古田縣缺先經藩司黃方伯委胡柳村大令慶榮署理大令奉檄束裝止擬禀辭就道方伯忽又於本月初八日牌示云古田縣缺已委胡令慶榮先行署理現查該令江東橋厘局有短征停委之案回奉督憲照詳定章程停委俟其滿方飭赴任所遺之缺輪委正途知縣宋時雍署理○福州秋審經督憲牌示定於本月十九日舉行聞此次共犯人五名○福州府秦太守定於本月初八日考試武童○臬司張藴笙亷訪定於月杪入都陛見所遺之缺聞上峯欲委現任汀漳龍道榮觀察堃署理但未見明文也○賴沛霖太守恩銓以粤中世家子出宰八閩歴署福防廳晉江縣等篆去年督辦漳州府厘局征收起色上峯深器重之不料偶感風寒竟爾淹煎牀第筵至上月某日溘然長逝亦可惜巳 
[沙溪鴨緑]  
　　沙市采訪友人云荆南書院每年共課七次先府後道輪流考校二月二十二日余太守示期甄别七邑應課生童報名納卷者多至二千餘名及期府縣學師先到少焉太守命駕而臨高坐堂皇東西各設一案委錢孔陳易四廣文點名内學在東接卷外學在西接卷補點者皆至太守案前接卷點畢封門出題限四刻謄正起講蓋戳各發中點五分其時曹觀察方駐節試院中竟日扃門恐多未便太守遂於蓋戳後回衙限定本日交卷違者不閱生題孟子曰孔子之去魯至孔子也童題大匠誨人至禮與食孰重曰禮重詩題賦得湖上好清明得湖字○周子瑜觀察殁後公子輩擇吉二月二十三日在道署開吊闔城文武各官及本地紳耆皆詣靈致祭素車白馬相望於途二十四日舉襄由道署出南門迤邐至禦路口雇定民船載往且昌安葬先是觀察慕葛公孝子之遺風賞白鹿黃牛之勝蹟築得裴子野茅屋數間將寄籍於此今公子遵其遺命得以棲靈巫峽間亦可謂善繼述者矣○每月十五三十兩日各店皆算結往來帳目而錢業尤爲認眞萬一不能圓轉自如卽若車之停軌正月二十九日及二月十四日市中出票之小錢店倒閉二家一牌號福星祥一牌號福興森所出零票鄉民收蓄殊多店主不欲累苦窮民咸願認票發錢福星祥於二月二十五日在城隍廟望江樓支發福興森於三月初一日　三清觀後　雲臺支發○酒之爲害大矣哉禹疏儀狄 
 
 

Page 3

 
 
武誥康叔所以防酒禍也上月初四日有某　者結伴作踏靑游長堤短隄信步散策見有紅杏一帘緑酜滿甕芬芳撲鼻清冽沁心者不覺動　吏部之興解裘沽飲一石一斗陶然忘情迨至沈湎不堪　舞傞傞幾令人俯仰欲絶霎時間如翩翩驚鴻衝霄而去同伴知爲杜康所崇急追蹤之見甲顚簸在前恍似晴蜓之弱不禁風行至劉大人巷江邊偶一失足玉山遽頽卽與鷗鷺狎游載浮載沈於水芮及經人撈救已目瞪如鈴殷膨似鼓撫之尙一息未絶急用竹牀翻轉將甲置諸箇中舁送潘家巷本宅雖未應屈大夫之招而寒熱父侵臟腑受敵勢必不免爲病魔所擾矣 
[輪船失事]  
　　怡和洋行安和輪船於昨日天將明時由上海開往長江各埠甫出吳淞口將入長江突遇太古公司牛莊輪船從北洋南來以致相碰未及五分時安和卽沈下牛莊急駛至水淺處船主察知船身無甚傷損仍鼓輪駛入浦江以便入隖修整安和沈處約水深三丈有奇烟筒之半尙高出水面船中惟二副及第三司機人并華人約五十名遇救其餘華人約三百名西人七名一倂溺斃怡和洋行聞報卽派人前往失事處查看以上皆西友所述情形至本舘采訪友人則謂安和輪船本泊虹口琼記馬頭前晚二點逾二十分時開出三點鐘後駛至吳淞口開足機關正擬乘風破浪忽有太古洋行牛莊輪船由燕臺回滬雖彼此吹號而相離較近欲避不能以致互相碰撞牛莊稍有损傷立卽駛上淺灘安和則水鍋已裂卽在砲臺左近從前飛馬輪船失事處沈下船中搭客及中西執事水手等人悉數入水惟茶房朱姓及第三管機器人王姓搭客若干人遇救餘皆未卜存亡比天明朱王回至怡和報信行中執事者立遣西人的根司前往查看知沈船之處水深三丈六尺有奇惟露船上桅杆數尺而已聞船中買辦寍波人顧雲桂前爲太和輪船買辦洎太和在某處洋面失事遇救回滬調上安和其家屬寓虹口西華德路一聞噩耗立雇杉板船前往撈獲屍身帶至中虹橋湧記馬頭備棺收殮英副領事薩君於昨日午後照會英公廨請屠别駕移文寳山縣請派差至失事處照料一切俾免鄉民攫物滋事别駕允之卽飭差持名片往寳山知照 
[勘訊盜犯]  
　　日前寳山縣沈明府派差押解路刼盜犯于起鳳趙得勝孔光才嚴福生四名至道轅申請黃觀察勘訊觀察飭發上海縣監禁前日明府親帶差役來滬會同黃大令升坐花廳提犯順供于供稱小的係安徽宿遷縣人向在淞防副中營當勇與趙孔嚴三人同營自奉遣散無路謀生急因起意搶奪以圖暫免飢寒上年十二月二十五日偵知事主沈愷車載行李器物历卽尾隨其後至三叉口人跡罕逢遂與在逃之姜文學手持木棍將車夫擊倒尙有同伴一人經小的逐去隨刼得鋪蓋衣箱網籃各一携至嚴家開箱檢視内有綢衣多件各人按　俵分嗣因多少不匀互相爭閙淞防營統領聞悉派勇恊差拘小的等到案嚴供稱小的係桃源縣人年二十有五向在淞防營執薙頭之役家有母親及哥子寄居吳淞並末同黨行刼明府喝令掌頰一百二十下又鞭背四百下仍不吐實明府怒謂爾在寳山訊問時均已供認至此何又翻異喝跪大練上挺棍歴一點鐘之久仍閃爍其詞遂飭差帶下趙初供亦屬支離喝鞭藤條二百下始供稱淞防營於去冬十二月二十二日遣散小的等度日維艱是以同夥行刼孔初訊時一味抵賴迨責藤條二百下亦卽承認大令及明府命值堂書吏將三犯供單朗誦一遍三犯點首稱是卽於單上蓋印指模昨日清晨大令倩帮審委員曹明府會同沈明府單提嚴到案開導再三嚴逐一吐認乃令在供單上畫押還禁至午後四點餘鐘將四儿押送道轅觀察升坐二堂勘訊大令及明府列坐兩旁各犯供詞皆與縣訊時相同觀察飭在供單上加印指模發還縣署寄禁内監　候核示 
[滬城火警]  
　　昨晚十點鐘時本城大南門内陳箍桶橋南首兪家弄某姓家晚炊失愼致兆焚如一時烈燄騰空赤熛怒煽當卽鳴鑼報警各叚洋龍星馳而至吸水狂噴歴半點鐘許吳回氏力不能支漸漸告退本縣黃大令總巡鍾明府城汛李千戎以及文武印委各員先後到　彈壓 
[戎斾來申]  
　　江蘇福山鎭總兵韓鎭軍晉昌因公來滬小有勾留昨日命駕入城次第赴文武各衙門拜客至縣署時黃大令飭家　擋駕 
[領事回滬]  
　　法總領事吕班君上月某日因公赴漢口宜昌等處兹附太古公司安慶輪船下水於昨晨十點鐘時回滬法繙譯祁理恆君先接電音咨照捕頭躬詣碼頭迎迓吕班君隨乘馬車回法領事公署 
[禀請拈香]  
　　上海縣署土地祠經諸會首醵貲塑就神像擇吉四月初一日排齊儀仗迎至祠中供奉並禀請縣主黃大令於初二日拈香 
[移文緝犯]  
　　上海縣黄大令接到蘇州元和縣葉潤齋明府來文内開據事主胡秉璠報稱職董住居二十都三十二圖陶浜地方上年九月初八日晚二更時突被竊匪越牆而入驀進胞弟胡榮生臥房竊去洋銀衣飾等物禀請飭緝等情並據該圖地保羅鳳洲禀報到縣當經詣勘屬實飭捕嚴緝逸犯至今未獲想必遠颺合行移請貴縣飭捕協緝等由大令卽飭捕役赶緊跴緝務獲解究 
[縣訊流氓]  
　　日前新閘巡防局委員藍茂如二尹函送滋事流氓郭維達至上海縣署内開該流氓在炎昌自來火廠前酗酒滋事調笑婦女合請訊懲云云黃大令飭差看管候訊前晚請曹明府升堂訊理郭供稱小的係本邑人年二十有六素在新閘一帶賣水菓度日不敢行兇叩求寛宥明府喝令笞責四百板枷號一月發犯事地方示衆期滿責釋 
[西人釀禍]  
　　前日午後四點鐘時西人老搿斯邀同某夾板船主某甲至虹口禮查酒肆對飲酒酣耳熱忽起爭端口角之餘互相毆擊甲頗有膂力將老搿斯頭顱擊破酒肆西人見已肇禍亟喚一百三十一號印度捕到來甲遷怒於捕與之爲難捕急出號呌吹之一百二十四號印度捕及一百五十六一百十八兩號華捕聞聲而至甲突出雙門手槍示威衆捕遂不敢動手旣而老掰斯奔至捕房聲訴捕頭立遣西包探曁西捕多名前往拘拿至則甲巳奪門而逸矣 
[鐵工折臂]  
　　鐵工毛書餘在楊樹浦怡和繅絲廠管理機器昨晨被機器軋傷竟將右臂分爲三截旋經人舁至同仁醫院求療雖不致有傷性命然已永作廢人矣 
[不願爲娼]  
　　誘良爲娼久千例禁近有著名水販王恒山由江北一帶販運婦女來滬分售小東門何葛氏等家花烟間内兹聞該婦女不願陷入泥塗終朝飲泣未知有人拔此小妮子於火坑否 
[英廨晚堂案]  
　　前者嚴藍田控朱大昌花行不交定花被累一案業經飭提朱大昌行主父保候訊在案不料朱大昌保出後旋卽病故前日由原差提至大昌經事沈蟾秋及應訊徐培記等解請訊究别駕晚堂升座嚴供小的前代三井洋行購棉花若干擔旋卽向朱大昌定購花二千擔付定洋二十元詎朱僅交過二百擔尙少一千八百擔屢催不交以致三井棉花無可料理今奉提訊伏乞作主沈供小的在朱大昌爲經事有年與嚴本不相識亦無交易出入行主在日與嚴定購棉花一節已經泰豐宋藍生出外理勸了結求鑒徐培記供小的在利和軋花廠爲經事前向朱大昌購定棉花一千擔出過四百九十七擔尙有五百零三擔巳劃歸嚴藍田向出今求明鑒别駕得供判將沈蟾秋暫行看管候補傳宋藍生再行復訊核奪勵等遵諭而退 
[英廨早堂案]  
　　二百八十號華捕禀稱昨日午後馬夫陳喬禍駕車行經福州路偶一不愼致將小孩朱和尙撞傷頭額血流如注當由 
 
 

Page 4

 
 
小的拘入捕房並將朱舁送仁濟醫館醫治據醫生言傷勢非輕須俟三四日後方能决其有碍與否嗣因朱父朱阿狗情願携回自行醫治今特送案請究朱阿狗投案供朱和尙年僅六歲係小的之子現巳大勢無妨且陳喬福已允出資醫治故小的亦不欲多事求鑒核陳喬福供昨日駕車行經福州路有小孩在路行走呼之不應以致悞撞今已與孩父朱阿狗言明由小的代爲醫治求鑒别駕以兩　旣願罷訟著原告具自願罷訟結陳喬福飭交的保然後開釋○包探孔阿才禀稱昨有鍾阿寳竊取張阿生家錫燭臺一副由小的緝獲人贓送究張投案領贓鍾阿寳供向爲裁縫近來失業實因枵腹難挨行竊尙是初次伏求大老爺恩宥别駕以鍾阿寳本應重辦姑念初次從寛判押三天贓給失主○三百七十八號華捕拘解馬夫朱金林到案禀稱此人駕車在路飛駛向阻不理爲此拘送罰鍰别駕略詰之下知尙無搶先情事著罰洋三元充醫費以儆 
[撈屍招認]  
　　安和輪船於十七夜開赴長江甫至吳淞口遇牛莊輪船撞沈在船之人溺斃甚多現在陸續打撈安置岸灘似此慘遭水刦豈忍任其暴露經敝堂商之各善士備辦棺木衣裳石灰等件已成百餘具先行裝赴吳淞代爲收殮一面仍雇小船及善溷入水尋撈冀免葬身魚腹惟江岸未便浮厝務望各領親　來認領歸葬因恐未及週知特登報章佈告[  六馬路仁濟善堂施善昌等啓]  
[廣西告災]  
　　廣肇公所來函云接到香港東華醫院來電爲廣西柳州慶遠南寗太平潯州龍州六郡久旱奇慌餓殍載道竭力籌賑欵項不繼請向各埠求助數百萬生靈待命云云囑敝堂速爲籌欵以救急賑值此湖南災區孔亟放賑諸君電來催欵接濟刻不待緩今廣西被災又告無如籌賑情形强弩之末垂斃哀鴻將何補救弟等謬襄賑務徒呼奈何不得已請登報章大聲再呼伏祈薄海仁人俯念時艱力持大局　得一方卽造一方之福救得一命卽全一命之功災黎待斃頃刻難延施當其厄時在於斯九頓叩禱不盡區區上海六馬路仁濟善堂籌賑公所　施善昌等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[桃李盈門]  
　　蕪湖訪事人云關道袁爽秋觀察爲地方培植人才特於上年舉行季課厚給膏奬並於中江書院内添設講舍派前茅諸生住院肄業去年所派住院之六生内有郭君叢經選補學官觀察隨於今春補入周孝廉冕忠及添補諸生徐元善陶寳書二名住院肄業並於本月初八日舉行季課黎明時派王崔二　文點名給卷授考者一百餘人題目錄後禹貢疆域包碣石弱水流沙黑水昆侖其時諸州貢道悉達河輸都能塙定其方向否道里遠近是否與後代漕運同誼宋富彦國劉原父沈存中先後使契丹論擬顔延年三月三日曲水詩序一首滴翠軒修褉于湖踏靑七律二首不限韻初十日酉刻交卷 
[法捕房二則]  
　　法捕房侍者陳三因繪圖汚衊巡捕爲衆捕所見將所繪之圖禀訴捕頭捕頭以該侍者與衆情不洽命禁押捕房一宵并械其足翌日申斥再三命驅逐出境永不准再來服役○昨禮拜四捕頭得祁繙譯來函言别有要公暫行停訊是以所押各犯並未解赴公堂 
[美界捕房紀事]  
　　打靶塲八號洋房某西人豢有洋犬二頭高大逾恒異常兇狠前日下午某鄉婦道經門外一犬突然躍出齕傷婦之肩胛及乳旁皮破血流衣襟紅染婦痛極奔訴捕房適寫字房中祇某號西　在告以不能專主可於翌晨候黎副捕頭到來再行控訴○前晚某衣鋪學徒某甲持銅質鷹餅二枚至篷路某南貨店換取靑蚨店夥估係僞物與之饒舌經巡捕拘至捕房捕頭令將銅洋銀充公然後開釋○楊樹浦半淞園左近有某洋行永遠承租之地一方倩鄉人王松松照料前晚沈妙生陳寳生二人雇駁船至是處偷掘泥土王將人船扣住遣人告知行主函致捕房請爲查核捕頭派包探范進才將沈陳帶回押候解送英公廨請訊駁船則帶至蘇州河派人看守○偷兒周阿元因犯竊案經某包探獲解英公堂屠别駕判令帶回管押於期滿後遞解回籍刻下押期已滿捕頭因於昨日遣包探倪順泉帶至法租界押登富順輪船解往廣東原籍○黎副捕頭有遊船一艘雇阿大當舵工前晚阿大與船戶十餘人在頭壩互毆大受挫衂事後投捕房哭訴捕頭遣倪順泉石金榮二包探將互毆之王壽龍王金全徐小四張阿法錢掌林五人拘獲押候解送英公廨請訊○前晚寗波人傅載興在百老匯路某飯店果腹與值堂人爲難店主陳某喚四百五十九號華捕至將傅拘入捕房捕頭令押候解送英公堂請究○某日江北某邑人伍紀竊取同鄉人顧姓家衣服及錫燭臺之類事後失主投報捕房前晚捕　　包探石金榮將伍查獲押候解送英公廨請辦○積竊陳長郎前因事發經屠别駕解歸崇明原籍前晚又在裏虹口行走　包探石金榮緝獲詰知已犯竊三四起因帶回捕房述明一切捕頭令候押查吊各贓解送英公廨請辦 
[邗江官報]  
　　三月初四日府學朱廣文禀知署理甘泉縣學○初五日吳鹺尹元惠委臨浦局王鹺尹永祺委曲塘卡范鹺尹世鑾委廟灣海　均謝委分　　事梁　　　　禀到○初六日吳鹺尹恩棫委丁埝卡○初七日瓜州鎭高鎭軍公幹到揚李鹺尹元振禀知赴省○初八日丁觀察葆元抵揚公幹阮鹺尹景烈由省回○初九日分發大　杜鹺尹思銳禀到 
[上海北市絲業會館籌賑公所施少欽經收順直河南山東湖南賑捐二月十四日至廿四第三千五百三十五至一百四十八次清單]  
　　十四日鑑湖補拙子五十初　將壽筵資移助九八元一百兩淮安求保平安人洋二十元淮城干趙氏延慶四元陳選靑求恙速愈二元陳門程氏求父病速愈二元○十五日嚴煥藻遇險無恙再保四季平　洋五元無錫正大諸德甫求兒平安五元無名氏四元○十六日林樵芳求妻病愈洋二十元杭省徐曹氏續助祈保腹脹並塊速愈六元河東籌記爲先慈二週期節　　移賑　佑冥福五元安徽道署王蓉初爲兒乃庸咳嗽求愈四元高郵丁玉軒募積善堂洋六元不留名錢五百文賈森記錢三百六十文三戶合洋七元萬順豐銅洋十八元王柳記銅洋十元阮才記銅洋一元○十七日傅子式印譜售價移助由胡二梅兄交來洋二十元潘紹賢求病速愈由恆興來十元蘇城張培之求祖母病速愈一元泰州戈鋤月堂爲女目　求愈一元○十八日無名氏求病速愈洋三元湯達仁求邀冥福一元無名氏銅洋一元元十九日沈幼田爲女求病速愈洋二元無名氏二元揚州勿書名洋一元五六爛板洋　元隠名氏洋一元○二十日隠名字洋五元常熟顧東臯爲妻張氏病愈完願二元無力氏一元○廿一日淮安志道齋主人酧助由源吉莊來淮平二六寳銀二百兩合元二百十三兩零六分蒼佑子求眼翳速痊洋一百元尹慶齡爲雙親冥誕懺悔資移助四元張堰高近齋十九元惜花生一元玉梅氏十角古潤食德主人一元銅洋一元○廿二日隠名氏由春華祥來九八元五十兩無名氏求兒關煞開通二元五角○廿四日寓黔吳興沈鈕氏求病痊康健洋二十元崇明縣同人十六元南匯張蓮洲爲男鑑汀病求速愈三元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
