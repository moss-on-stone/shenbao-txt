# 1891 - 48 - 4906407

 

Page 1

 
 
[請速購票] [  申報舘恊賑所同人謹啓]  
　　本館自設振所卽蒙諸善士慨捐珍物以拯飢民滿目琳瑯美不勝述因製爲集腋社彩票以期從速變錢去冬第二次票告成諸君子皆爭先購取目下祗餘一百餘號擬於日内開彩當此新春時節淑景雍和行樂及時不無花費曷勿移此以購彩票則飢民旣同沾實惠而開彩時又可得珍奇豈非一舉而二善備乎肅此布達禎頌善安 
[勸募順直山左急振啓] [  申報舘協振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男女屍骸蔽江而下其幸而不死者飢腸轆轆至無粗糲下咽有不視息難延漸將告斃者乎伏念本舘勸辦賑捐而後江浙福建諸省　蒙大右子慷慨輸金今兹　畿輔巖疆齊魯名境道兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵已 
[二百五十三號畫報告白] [  點石齋啓]  
　　惠州府龍川縣屬有一塔焉相傳爲仙人所建當築塔時土人恐有塔影致妨曝晒稻穀欲沮之仙人曰吾建此塔可使無影迄今數百年來搭果巍然無影洵仙跡也至若雌虎之交鬨山猴之作劇西人招球之戲偷兒摘頂之奇求富者徒事佞神狹邪者須防過毒馬以老而見棄兒則生而能言摹繪成圖以供衆覽後仍附閨媛圖說及山水人物兩畫譜前幅復加藹園燈謎四小頁不惜工本精益求精准於十六日出售此佈 
[書正月二十二日本報節錄西人來信後]  
　　嘗謂上海洋塲之地自與泰西各國開埠通商卽爲西人之租界其中分作三叚南一段爲法租界北一叚爲美租界中一叚爲英租界美界不另設工部局其管理地方街道等事悉併之於英租界之工部局而法租界則自設工部局一切經費皆由租界内銅户居民捐助所謂巡捕捐非專以爲僱養巡捕之用凡修理街道以及地方公事之所需胥出於此此則兩邊世界之所同也兩工部局每届一年必將其收數用數一一羅列繕成清單排印成書以供衆覽而昭售實其所用者要無非爲地方公事然兩租界之政令則頗有不同之處竊　異之欲摘取其中不同之處有關於民生者爲之論列以期效愚者之一得乃前有某西人投函本館請爲登報其中所述卽係英法兩租界當行變通之要務實有先得我心者亟取而錄之廿二日報章卽如函内所言自來水一節謂英美兩界亦須仿法租界之例俾居於其界者咸得飲和而食德此卽僕之所欲言者也夫上海之有自來水公司所以圖利也亦所以便民法工部局因其有益於周民故爲之保護由工部局給以價不取償於捐凡在租界内者皆可以隨時隨地取自來水以資食用巡街捕不時巡邏凡有界外之人偷取自來水者則拘以送官懲辦若界内者不之禁也英界自來水管星羅棋布較多於法界而英界居民之有用自來水者仍自購之公司不能若法界取携之便此何故哉來函以爲宜爲變通誠哉是言此外數項亦俱切中時事惟余尚有進焉者法界有大學堂招子弟入堂讀書教之誨之不取分文教之而成聽其自便其所教者或爲西書或爲華書亦聽學者之自擇每年又有考試請中西官親臨學堂看視其尤者不但可分奬賞或卽量才器使此其所以造就人才約束子弟其用心之周到立法之精良爲何如者　憲知其事之有裨於華人故每年皆有饋贈以補其經費之不足以故法租界中小流氓較英美兩界爲少英租界則匪類最多夫以英界所收捐數較之法界有過之無不及觀於每年收付清册確有可　而獨不能仿照法界之法創立義學管教租界内之小孩此則大爲缺陷或者謂英界所收捐數固多於法界而其逐項開銷亦一一臚列於上又安得此閒欵以增設此舉况英界華人較法界爲多則生齒亦繁倘欲設立義學斷非一處所能容必分作數處則經費更鉅以故英工部局不能仿法工部局之例而步其後塵顧竊以爲英界用欵之中非眞一無可節省之處如擇其可節者節去數項就其可省者省去數憎移作義學經費當亦無所不可且叩舉大有裨於地方安知無大力者起而助之則其事之成爲更易也英租界中近來小流氓之成羣結黨横行於冷街僻巷中者不可以數計往往滋生事端或被告發或被捕　　堂不過予以掌責而此等小流氓則毫不知畏近來如尚仁里　及東西薈芳等處四通八達之地若輩相聚其間踢氣毬擲砂包或圍繞抽牌之糖担或擁擠賣花爆之攤邊見有娘姨大妲跟轎而過者攔住不放甚至有被攫去簪珥者此等多係年不滿十五六歳之幼童新年數日内或以先生尚未開館若輩無所拘管因而閒湯然卽非新年數日内若輩之横行者亦復如是貫由父母失於拘管或不令上學聽其日事遊嬉以致放縱若此余曾論及於此以爲恐將來由小而大爲地方巨害小金枝之前車可鑒也然其父母之所以不令讀書者大半爲吝惜書金起見苟如法界之設有義塾一任子弟之　塾攻書絲毫無費則彼爲父母者孰不樂從一則不必自出學金一則有人收管自已反可安閒而且可圖出山倘英界亦能仿而行之不數年可以潛移默化匪類必　漸少其所益於地方豈淺鮮哉 
[諭旨恭錄]  
　　十二月二十三日奉　旨廂黄旗滿洲副都統着芬車調補正紅旗滿洲副都統着祥普調補廂黄旗數古副都統　賡音布補授欽此○二十　日奉　上諭前因京師入冬以來雪滓稀少　　欠親詣　大高殿拈香並派慶郡王奕劻等分詣　時應宫等處拈香虔申祈禱雖　得雪兩次　　　　　　卽近立春農田待澤仍殷倍深寅盼本月二十七日朕仍親詣　大高殿拈香　時應宫着派貝勒載濂　昭與廟布派貝勒載漪　宣仁廟着派貝勒載灃　凝和廟着派輔國公載瀾同於是日分詣拈香欽此 
[蘭臺佳話]  
　　光緒十七年正月初二日　皇上在　坤甯宫　賞王大臣侍食神肉預經奏事處繕單於十六年嘉平二十二日奏呈　御覧奉　旨派出和碩禮親王世鐸和碩溥多勒噶臺親王伯彦呐謨祜親王銜多羅克勤郡王晉祺多羅慶郡王奕劻和碩喀拉喀親王那彦圖多羅奈曼郡王瑪什巴圖爾郡王銜多羅貝勒載漪郡王銜多羅貝勒載瀅郡王銜多羅貝勒載濂多羅貝勒載澍貝勒銜固山貝子奕諫喀爾沁多羅貝勒熙凌阿奉恩輔國公載澤不入八分輔國公載瀾固山貝子溥倫科爾沁輔國公温都蘇科爾沁輔國公那蘇圖固倫額駙符珍鎭國將軍載瀛鎭國將軍載津和碩額駙札拉豐阿和碩額駙品級頭等台吉博迪蘇武英殿大學士額勒和布體仁閣大學士張之萬兵部尚 
 
 

Page 2

 
 
書許庚身刑部尚書孫毓汶和碩卓哩克圖親王濟克登旺庫爾親王銜多羅喀拉河郡王旺都特那穆濟勒和碩烏珠穆沁親王阿勒坦哷雅克圖稅王銜多羅蘇尼特郡王那穆濟勒旺楚克多羅翁牛特郡王那圖格呼勒多羅士默特郡王察克達爾札布和碩杜爾伯特親王旺喇克帕勒濟多羅克什克騰郡王喇特那巴咱爾和碩札賓特親王貢桑珠爾默特烏珠穆沁多羅貝勒達木定札布車臣漢多羅貝勒托果瓦西索尼多羅郡王　旺呼克津喀爾喀多羅郡王烏泰敖漢多羅貝勒色旺諾爾布桑保郭爾羅斯固山貝子達木林達爾烏喇特多羅貝勒達克普爾布札布喀拉喀多羅貝勒堆代札布札賓特固山貝子呢朗瓦爾茂明安多羅貝勒色凌端嚕布車臣漢多羅郡王花連科爾沁鎭國公色丹那木札勒恭親王　賞肉一盤予告大學干寳鋆　賞糕一盤○兵部爲咨行事職方司案呈查各省營伍差派大臣前往查閱直隸山西陜西四川甘肅五省分爲一年如遇應查之年直隸山西差派一員陜西四川差派一員甘肅差派一員兵部　每年開印後將應行查閱之省分具奏請　旨並將領得衛内大臣滿洲大學士都統尚書侍郎各職名開列進呈或　欽點大臣前往或卽令該省總督巡撫就近查閱恭候　欽定等語今查光緒十七年輪應查閱直隸山西陜西四川甘肅五省之年相應咨行内閣等衙門將應行開列各大臣職名開　並將各大臣旗分分别滿洲蒙古漢軍於册内詳細聲明兼寫清漢職名務於次年正月初六日以前咨送本部其開送職名以後如各大臣續有陞轉以及出差事故等情應令該處隨時報部以便開列進呈時查核辦理○刑部左侍郎宗室桂修三少司宼全於去歳嘉平月初感受風瘟請假醫療嗣以年老氣衰藥力不敢過猛風瘟未淨觸犯舊疾延至二十日丑刻附箕尾而去當經公子備棺含殮於二十二日接三擬停柩宅中唪經建醮方送入佳城以安窀穸遺摺由刑部代呈　御覧○去臘二十三日午後廣儲司内銀庫開放内廷各門各項官兵應領本年四五兩月值班口分銀一千三百數十兩三旗侍衛應領月費銀一千兩其餘應領各欵聽候傳期承領○浙江巡撫崧振青中丞委弁恭齎於潛黄山所産天生野朮四兩數錢盛以黄綾錦匣上黏印花於去臘二十四日報明東華門齎進　大内至總管内務府堂上投文交納經坐辦堂郎中騐明禀堂於次晨進呈　御覽　賞收存庫○前江甯副都統連副都統慶爲已故甯夏將軍侯維爵師之胞弟身體素弱前因有病陳請開缺嗣以病愈請　安聽候　簡用近感風邪時疫醫治罔效延至去臘二十日亥刻遽賦仙游次日申時大殮口授遺摺於二十三日代呈一切師終　恩賞已見邸抄聞擇於二十二日接三在宅停柩五七延集僧道諷經數棚方發引云○吏部爲曉諭事所有光緒十六年十二月分選同知留思謙一員知州汪啓許之載汪學澄等三員通判鄭光權李國彦蔡右年等三員知縣蕭德驥聶昭潛余良才黄家謨歐楊銜汪文樞楊燡曾秀翹雙遂等九員州判孫新第一員共十七員相應出叙得令該員等於十二月二十四日赴部過堂二十五日在部聽候掣籖如有不到定行指名題叅毋違特示○内廷王六班去臘二十三日應正進土六班鄭親王凱泰在　大内看守合符值班住伯謹按定例親郡王如遇二十三日該班照例於午後回家祀竈内廷值宿卽由補進王六班之貝勒貝子公代替今鄭現王是日值班應回家祀竈卽由宗人府援例奏明立傳補進鎭國公榮毓卽刻入内照例代替○庫倫辦事大臣安委筆帖式弁兵恭齎去年應進野猪山雉黄羊麅鹿封雞山猫等野味業於臘杪管解入京由東華門進内共計三十餘筐赴内務府堂上交納當經堂止郎飭於署内閒房暫存翌晨繕單入奏以備歳除　分賞之需 
[設廠巡緝]  
　　欽加知府銜補用軍民府者南海縣正堂加三級紀錄十次危爲曉諭事現據金利司申稱擬照前巡檢舊制在於屬内附省要隘地方搭廠分派弓役駐紥督同更練巡邏兼設水練水保駕艇在於海上嚴查務使拐匪不致窩藏盜賊無從溷跡至迪隆里永隆里三角市上陳塘及河邊一帶地方與捕屬交界應否撥入捕屬抑歸司屬以昭劃一而專責成合請給示曉諭等情到縣據此查本縣先據該巡司擬照前巡檢在於金利埠前一帶空地搭廠巡緝因恐地方賢愚不一滋生異議禀請給示本縣當查搭廠處所係屬管地所擬巡防亦係查照辦理當兹歳聿云暮戢暴安良尤爲當務之急惟迪隆里永隆里三角市以上河邊一帶尚在金利屬司内應歸該巡司管轄上陳塘以下河邊一帶係在捕屬境内應歸典史管轄俾免推諉至叢桂南約金利埠廟前餘地先已屯有防勇不必再添多廠自應另行擇要改搭以昭周密除札捕衙知照外合行出示曉諭爲此示仰該處軍民人等知悉爾等須知該巡司現搭廠座分派弓役駐紥督同更練水練水保巡緝係爲綏靖地方起見不得妄生異議至該巡司弓役人等亦不得藉端枉拿恃勢嚇詐包庇强買滋鬧生事致干查究凛之切切毋違特示　光緒十六年十二月二十八日 
[火迎新歳]  
　　附近香港之九龍某熟藥店執韓康之遺業開設有年新正初一日清早偶不提防致召祝融之駕瞬息間紅光四射烈燄上騰該處地面並未置備水龍故火借風威益難戢遏洋稅關及攤館數處均受池魚之禍此外遭殃者爲數甚衆聞共五六十家損耗物業約值洋銀二三萬元起火之由刻下尚未知悉云 
[京口火警]  
　　京口西門外小魚巷地方於本月初七夜二鼓時失火紅光燭天照耀江水探悉係小魚巷口某炭店因夜深賭博悞將洋油燈潑翻遂肇祝融之災雖經洋水各龍馳往撲救無如火勢過猛一時難以奏手由小魚巷口起東至周德泰錫箔莊爲止横至大　巷集泰和烟店爲止其大魚巷内西邊一帶五雲齋茶食店德康和大雜貨鋪及江洪昌漢貨莊祥泰火腿莊均已化爲烏有共計焚去大小店鋪四五十家時在新年遭此慘刼嗚呼傷已居家鋪户可不於火燭加之意哉 
[火灾三志]  
　　正月初二晚二鼓後江西惠民門外數里許河背新洲不戒於火各憲督同水龍往救未幾卽烟燄漸消次日南昌縣親詣火塲踏勘先是去冬十二月二十七日下午城口磨子巷某書鋪樓上工作處切下紙屑未經檢點偶墜烟灰於内頃刻上炎屋頂冒穿紅光高燭幸四鄰驚覺立卽助其澆熄洋致成災至新正初四日上午葡萄架某姓家又因炊飯遺火柴中旋經燃著幸主婦望見取水潑之並將柴移出户外得以無事然已受盡虚驚矣 
[漢皋火警]  
　　漢口營生者以粤人爲最多粤人設肆貿易各項皆有以打包鋪　爲獲利盖絲茶藥材雜貨等物經西商販運出口者均須捆紥釘裝方能行遠是以粤人之設打包鋪者莫不利市三倍去年小除夕永昌打包店突肇火災係該店以西式火爐燒煤是時天氣嚴寒將煤加足惟求熾烈不隄防延燒他物遂致轟轟烈烈不可撲滅雖有中西各水龍聞警赴援奈其中皆引火之物祝融氏　肆猖獗所有物件悉付烟灰尚幸墻　高厚左隣仁濟醫院右鄰寛記打包店得以無恙誠不幸中之大幸也 
[迎謁制軍]  
　　新授兩江總督劉峴帥由湘起節赴金陵然後北上覲　光跪聆　聖訓邗上官塲前已豫備供張以俟節鉞遙臨兹悉峴帥並不繞道邗江是以兩淮運憲江都轉已鼓棹至金陵迎謁矣 
[潯上春徵]  
　　九江北岸同仁堤歸湖北江西安徽三省分轄綿亘百數十里襟江帶湖旱則蓄瀦潦則宣洩黄梅德化宿松三邑四十八圩保障俱賴此焉堤分和親康樂安平六叚其中和親兩號逼近湖口縣每年鄱湖水泛巨浪連天被其猛衝易于崩塢現在堤身漸陷勢甚阽危三邑紳民稟請各地方官會勘數次和衷商略擬於舊隄内度隙地數百畝另築新隄　長一千九百餘丈工料銀約二萬兩有奇去冬已會銜通詳三省各大憲籌集巨欵擇于正月抄興工說者謂此隄告成何爲三邑數百萬生靈稱慶惟願紳耆司事實事求是以仰副各大憲經營培植之至意云○去臘上浣有湖北沔陽州農民男婦大小八十餘口分乘鴉沙船二艘雜載糗糧種籽由原籍駛往安徽寍國府墾田新正初一日行抵 
 
 

Page 3

 
 
九江剌高招商局門前江滸狂風大作雪浪如山碰撞移時竟成虀枌行李衣物漂失無存船中人奔竄江灘哀號逃命新關委員王鳴軒二尹因事過此目擊心傷乃徧告同寅爲之貲助旋由九江府鮑太守江防府盛司馬德化縣張明府招商局員黄司馬各捐廉俸集腋成裘湊集錢數十千交二尹按名撫恤至初四五日風靜遂得僱船下駛 
[嘉興近事]  
　　前報紀北門外壇弄内徐陞泰蔴行主之長媳吞烟斃命云云兹悉媳之母家聞信奔來撫屍大哭執定欲控之官署爲女伸冤徐遍匿無蹤由親族人出爲勸慰許以棺殮從豐延僧超荐始得免於涉訟公庭○某甲前充府署快頭膝下女孩年已十九某晚竟一去不回四出追尋杳無蹤跡正不知能合浦珠還否也○嘉　兩邑及外五縣漕務已於客臘二十六七八等日滿厫新正次第出兌裝船運滬○新正時節天氣暢晴北門内張家弄星卜相　鍾家橋戲法洋片皆觀者若堵墻利市數倍去年各業中惟油米最佳其餘平平而已○新正十三日俗傳東門外南　鎭皋峰廟劉猛將誕辰里人循例集資演戲入晚燃放烟火花爆并虔具牲醴敬神入廟拈香者如雲如水盖亦新年之勝事行樂之外篇也 
[豫章新]  
　　江西巡撫德曉帥親在湖口會向劉峴帥查閱砲臺並面商一切要公事畢於舊臘二十七日午刻回至滕王閣登岸水陸兵勇遙見節臨卽行砲致敬厥聲隆隆文武各員亦卽　呈手版江干一帶鷺翹鶴跂者不下數萬人咸以一瞻上將威儀爲幸云○江西舊俗立春日喜晴惡雨甲于日亦然舊臘二十六日立春雖未暢晴亦無大雨二十九日甲子則晴光　照父老子弟無不笑逐顔開矣○去年市上雖銀錢緊迫而錢鋪倒閉者尚覺不多惟建德觀及中大街各閉錢鋪一家各項生意亦多平穩其中以洋貨京米糧食三者獲利較豐而鹽票商更坐經大利穩於泰山云○元旦各關例得豁免稅厘俗以恩關呼之商人咸趁是時轉運貨物本届除夕元旦東北風大作商船駛入内江者其數頗多三老長年懽聲雷動 
[幾酿釁端]  
　　初八日午後有往茅山進香者路經鎭江租界見一家門外遺釘一枚貪小拾取適爲巡捕所見以其竊釘當卽扭送捕房是時查客甚衆一見巡捕　人相率駐足觀看閒人愈聚愈多不逾時竟有一二千人齊聲喧嚷有抛瓦擲石者有肆口詈駡者旋經英領事及洋務局員　信赶急派差前往彈壓一面急將取釘之人釋放衆始紛散否則又蹈昔年覆轍矣 
[澤被窮黎]  
　　頃有從揚州邵伯鎭來者云是處每届歳闌好善士必煮粥以果貧民之腹客臘市上所捐經費甚屬寥寥執事人頗費躊躇幾至無從措手有楊紹者慨然曰當此嚴寒　骨若將粥廠猝停則無數窮黎何以卒歳遂倡議改施粥爲施米不足之處傾囊助之於是書成木劵若干於歳杪徒行風雪中斟酌散放窮民當仰　興嗟之際得沾實惠莫不歡聲雷動感戴二天云 
[無賴宜懲]  
　　姑蘇來信云今歳新春天時晴朗游人如蟻擁擠不開江湖賣術之流遂闌聚元都觀中藉覔蠅頭之利有坐唱小曲者有講演武書者有售西洋景者有變戯法者各相炫耀招人聚觀一日有某小家姊妹二人携手同行乘興玩賞閨中人窮年蟄處如拘犴狴之中至此得眼界一　頓覺眉梢喜溢不虞被無賴子四圍兠裹意圖攫取簪環正在窘急間幸有爲護花鈴者將二人竭力保出重圍否則嫩草嬌花不將爲浪蝶游蜂所蹂躪哉 
[錢局誌略]  
　　前歳次部整頓圜法奏請飭令各省鼓鑄制錢經張香帥在粤城東門外黄華堂地方擇地建局由外洋定購機器招工開鑄並奏請立案鑄錢而後並鑄銀元局旣落成初准士民遊覽機器旣至嚴密關防卽不准閒人入内兹有幸得其門而入者歸述於人爰略誌之以快衆觀據言局　東門之左去城約五里外有一溪以便載運旁建圍墻高約二丈中有一橋爲進局必經之路橋下有廠駐系安勇彈壓閒人過廠數武卽爲局門額曰廣東錢局　内爲閽者所居中建甬道直達大堂委員司事更番坐堂以稽出入大堂之旁有大栅門總管居焉竪立木板榜列工匠花名再進爲溶銅房其法將銅鉛混入鎔化鑄爲銅片其薄如錢長約四尺然後置於錢樣機器皮機一轉銅屑紛　卽内方外圓然尚未有字跡於是沃以酸水磨以皮機傾糠粃中鼓輪盪刷而錢卽燦作金光隨卽排列機中一轉動而輪廓字畫朗若列眉查該機器排列錢模鱗次櫛比字樣由鋼鑿而成小如鷄心碼可任意取出中有方梗長出模外以貫錢孔故可免浮走之患此等機器約八九十架係由英國博明　喜頓廠定購旁建大爐煽火鼓汽牽動各皮爐側有池廣約五丈旁置水　以便汲取當開辦伊始本有二西人管理其事故局内建有小洋樓迨合約旣滿西人回國遂由華工管理爲之魁者曰屈林月受工膳銀四十圓其餘各工薪水多寡不一少者月得四圓然偶停工及月小卽　日仲扣凡朔望後一日爲局中停工之期餘日夏秋則上午六點鐘啓工下午六點鐘放工春冬則七點鐘啓工五點鐘放工不能逾期違者重罰　　某工頭因早十五分鐘鳴號放工爲總管查知禀明委員罰扣工金半月故人懷戒懼不敢輕爲言試所有銅屑皆於放工時枰貯庫中局内搬遷器物皆用于車頗爲便捷計各項工役約有二百名皆各司其事不敢越俎代庖此則錢局之大略也至於鑄銀之法則未得寓目想变或益之或損之不過作如是觀耳 
[日本瑣聞]  
　　陽歴上月十四號風伯揚威怒濤滾滾福田村海邊有船七號同被激沈舟子多人悉遭淹斃至二十三號狂風又起對馬村佐護村民船十二艘錨練悉斷船卽覆没所載之米俱爲魚餌人幸遇救得生然亦險已○本月九號二點鐘時日皇諭令大木喬任將所兼司法大臣父卸而令山田伯爵復職葢伯爵清恙已告痊也 
[盜棺又見]  
　　甯郡屢有盜棺之事事主每無力報官相率隱忍卽報官亦不過以比責捕役了事從未聞破獲一案以致匪徒更無忌憚近聞迎鳳橋有陳姓屍棺投厝郊外被匪徒開掘鑿破和頭剝去衣服首飾事主聞之據情禀縣而門丁以封印期内不受呈詞屏諸門外後經陳紳親入縣署徐邑尊始許訪差查拿但未知能破獲否也 
[飛輪北上]  
　　鶯啼燕語喜報新年七十二江春冰將泮是以上海招商局新盛普濟太古公司重慶怡和洋行順和等船於昨晚展輪北上乘風破浪必有　奪錦標者電報傳來拭目以俟已 
[船户淹斃]  
　　松江柴船户某中滿載稻草來申停泊洋經浜内前日下午登　時失足墜水經他船撈起已肚腹膨停氣絶身死隨由船夥報知家屬備棺成殮 
[賠銀迅速]  
　　法界泰源洋棧火灾已詳前報兹悉是棧由裕昌洋行保險計保銀一萬一千兩此次悉數被焚裕昌遂自願槪行賠補已於上禮拜六付清似此誠信公平宜乎生意之蒸蒸日上也 
[賢宰騐屍]  
　　前日傍晚二十七保南十二圖地保張孝思報稱今日小的圖内吳淞江中浮一無名男屍查無屍親叩請相騐陸邑尊准之遂於昨晨帶同仵作書役等人前往新閘迤西檢騐旣升座卽飭仵作如法騐視旋卽喝新死者年約三十左右委係投河自盡邑尊離座親視無悞令善堂爲之棺殮發壇石認 
[飭查搬貨]  
　　去臘本邑南市永恒木行倒閉存貨各户至分設之同泰棧中搬取荳油等貨上海縣陸邑尊聞報親臨彈壓將搬貨人帶 
 
 

Page 4

 
 
回訊供前報已詳言其事矣前日邑尊以各户所搬之貨核數未符因諭飭油荳餅米司月長義行主將該棧存貨若干經事人有無盜賣客貨情事各户所搬存貨曾否多搬一切秉公查明確實稟覆候核至十三日報登邑尊升堂提訊沈姓由保交案云云兹悉是日邑尊並未升堂惟在花廳諭話而已 
[彈壓匪徒]  
　　昨爲元宵佳節上海縣陸邑尊以邑廟豫園時有匪徒滋擾因飭差數名恊同地甲隨時彈壓如有流氓拆梢等事立卽拘拿訊究 
[吃著嫖賭]  
　　俗稱吃著嫖賭四者爲耗家之事昨日法界訪事者以捕房瑣事告或因竊物或係詐錢而其源實皆由吃著嫖賭因戲爲之類屬於報曰小東門大街每日清晨遍設魚　菜蔬攤任人購取前日有扒手某甲乘魚攤主怱忙之際竊取大魚兩尾向東奔逃某號巡待捕見之上前盤問甲曰小人自分未修口福不敢望鳳喙猩唇區區水梭花將以作刀七之供君其見諒幸勿誅求捕押同尋見失主將魚給還扭甲入捕房管押此蓋因吃而致被竊押者也○某乙向在金利源碼頭當扛夫嗣因癖染烟　以致無人雇用日前濳入棧中竊取布褲一　待赴押店質得錢數百文轉瞬用完烟癮又發遂串　某内復至棧中竊取棉袄二件由内携出斯時棧中人因屢次失物已加意防維見内　衣立時拿　　乘間兒脫遂祗將丙送入捕房昨晨備捕頭訊悉情由着暫行管押並飭包探拿乙至案一併解送公堂此蓋由著而致罹法網者也○　有因嫖而喪其家資流爲無賴者則某丁是丁素顚倒於花柳之中且以鴉片　爲　命以致頻年失業落魄無聊時向日新洋貨店夥　戊借錢戊　之不　所請丁遂大肆咆哮週有某號巡捕　待五色棒而來詢知原委將　扭送捕房○有因賭而傾家蕩産漸且作妙手空空兒若某已有亦可鑒已已性好賭新春又來屢次賭輸　致衣服典盜意圖翻本遂稱貸于城中親友家乘間竊取馬褂兩件持至護城河畔向某押店質錢經某包探所見立將人贓拘送捕房昨晨備捕頭訊明情節以失主家在城中飭包探孫錦榮押送入老北門内 
[英界公堂紀事]  
　　趙珍元以沈浩亭不付期票扭控公堂值日差據情禀明蔡太守太守飭將沈交差看管着趙具禀黏呈期票靜候以　○二百七十六號華捕兒有爛脚丐孫某沿門行乞拘至捕房捕頭令移送公堂爲之安揷蔡太守飭發南樓流公所留養○昨報紀粤妓王彩鳳訴稱郭富貴逼索欠欵紏人行兇現在不願爲娼叩求超豁兹蔡太守飭將彩鳳交人保出明白具詞呈候察斷 
[新綾待價]  
　　去年十一月十四日經許堃大善士以五色彩旗十對交本館協振所變價助振料旣細密色又鮮明以之製套褲頗覺合宜迄今尚未經人購去特綴數言以告痌瘝王抱者旣足備服御之華又可博施濟之譽亦何憚而不爲乎 
[種痘有期]  
　　敬啓者本堂創設贈種牛痘局以來於兹三載其間辦法成效昭然今春訂於正月二十日爲開贈之期來種痘者仍舊分文不取現在房屋寛廣坐立暢舒誠恐未及週知用特先此布告惟敝堂素無恒産向藉捐欵維持所望善士仁人解囊佽助庶幾克臻美善興歌時雨之施仁夀同登羣頌如天之福矣如蒙樂助請送　堂給奉收條以昭核實[  虹口青雲里復恩堂同人謹啓]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗上官塲紀事]  
　　新正元旦運憲江都轉率同文武各官恭詣　萬夀宫行朝賀禮隨至大財神廟團拜初二日孫分轉厚委辦總局文案黄分轉以忠委赴鄂岸差遣初三日汪鹺尹丙炎禀銷孔涵卡差初四日白塔河巡廳馬鹺尉赴省公幹初五日　　名總兵陳鎭軍清泰公幹過揚初六晚　欽差查辦福建事件大臣貴星使恒事竣回京過揚是午江都轉出　赴省板浦場全鹺　禀謝飭知赴任初七日鮑鹺尹毓東委解金陵餉銀起程初八日委署東臺縣王大令豫熙過揚履任初九日海分司徐分轉紹垣由浦來揚卽辭赴省姜泰庫捐總辦正任海州知州揚刺史朝鐸過揚初十日瓜洲司李二尹章貴抵揚公幹 
[鄂渚官報]  
　　十二月二十二日候補直隸州朱式程起服來省稟到另補縣楊鈞奉督憲委赴鶴峯州採運礦務候補道庫大使吳仲仁禀謝記大功三次二十三日新選榖城典史馬韻珂來省禀到二十四日試用縣丞常向一由京來省禀到候補縣涂九疇禀見赴兩院禀辭赴新關查點事件候補同知章嘉謀奉行知給予儘先提前拔委優缺州縣一次赴兩院禀謝瀋憲牌示興國州　目事務詳委試用從九品覺羅瑛樸江陵縣典史事務詳委試用州吏目鍾慶蕃俱署理二十六日黄文桂奉行知給予儘先提前拔委優缺一次赴兩院禀謝 
[江西官報]  
　　唐繼周禀謝題補建昌府同知從九李萬才往贑州沈　元往玉山等縣俱催墊欵德化通遠驛丞熊瀚摽報丁憂以補用道庫李瑞生署理知縣　永年由蓮花廳會審案件回省府經李達義往　義公幹代理義甯州黄夀英禀謝委辭赴任從九易紹先　先酌委一次糧庫　瑞駮張介福劉晉芳易紹先俱銷徵信局校對差蔣景福往德化陳宏丁往南昌劉蔭福往新淦沈榮朝往奉新章錫明往永新楊炳往樂平俱催墊欵振武軍後營劉福松副將洪福勝俱禀銷假南康營武舉嚴尚志瑞州營武舉陳鼎元俱呈繳給票 
[上海四馬路文報局内協賑公所經收蘇藩司署鄧從善堂經募第五批賑欵細户清單]  
　　另登○江蘇荆溪縣薛明　助洋四百元松江糧捕府孫通守助洋四十元湖北安陸府史太守交來天門縣邵明府助銀五十兩又經募皂市平銀十四兩九錢京山縣張明府募銀四十五兩五錢京山縣宋河巡廳黄捐募銀九兩五錢京山縣縣丞吕助銀二十兩又募銀廿五兩以上共九八半鄂平銀二百六十四兩九錢兌合計蘇曹平一百六十兩九錢八分江蘇常府相太守助曹平銀一百兩辦理同里厘局華太守助洋一百元辦理江隂厘届郁明府助洋一百元湖北荆宜施道方觀登助銀五十兩兌合計曹平銀四十七兩九錢金匱縣湯明府　助洋二百元辦理市坊厘局過司馬助洋三十元又募洋一百三十六元銅洋五元佑安堂助洋七十元慶安堂助銀二十兩賀夀助洋三元永安堂八元保安堂助銀十兩以上總共計洋一千零八十七元銅洋五元蘇曹平銀三百三十八兩八錢八分申合規元三百六十四兩四錢六分五厘于十二月廿一日由本埠百川據票號交到合併聲明 
[英大馬路保安堂瞿梧笙經收十一二月分賑欵清單]  
　　余洪源爲小兒病願洋十元又住産平安十元余善益求福免災洋二元隱名氏三元楊苗青一元趙克卿二角有心無力子錢五百文姚省之銅洋廿五元大塲鎭隱名氏長洋八元雲記銅洋一元二角桶捐吳芝卿二角又饒文郡求來年平安順遂一元又無可奈何候音銅洋二元又桶捐十次洋一元銅洋三元小洋合一元六角錢一百六文以上如數交文報局賑所收合併聲明 
[蘇城安節局經辦順直山東恊賑公所經收十一月十二月分第廿九三十次清單]  
恆孚銀樓上中旬桶散助洋二元錢二百二十交鴻　堂桶山斗氏無名氏二户各一百文人和震記靜記金貽廢二户各洋三元無名氏洋二元又啞洋一元求慈親康健金眙廢二户各錢四百文本避桶吳念椿因有吐紅求病速痊洋十元茂苑各科書吏洋四元五百十六文覲子求施大善士治肝胃氣符四道洋四元曹實甫洋三元李祖寅葵林十二户各錢一百文○恆孚銀樓驉旬無名氏求子病速痊洋四元桶内點見錢四十七柏年長桶報德代捐洋四元宋培之募無名氏正二三四五六七月洋七十元陶子明募無名氏求一年四季保平安愿洋廿五元恆孚銀樓中旬善記洋二元有志未逮對開洋二元和尚助三百廿五文人和震記桶王周氏洋七元無名氏洋四元又洋二元錢四百恆孚銀樓下旬求病愈人洋九元有字絲包二户各洋二元福記錢五百文恆孚銀樓出店司錢四百餘杏人發票上衣欵洋九元桶内點見散錢十五文本局桶平安氏爲病愈還愿洋十元無名氏求病全愈洋一元錢林氏求保病速全延年益夀洋一元陸烟珠一元以上兩月共收洋一百八十九元錢三千六百二十三文對開洋二元發票一紙合併聲明 
[上海四馬路麥家圈仁濟醫舘施少欽葛蕃甫黄春甫經手代收京都梁家園圓通觀合賑局粥廠賑捐十二月初一至除日止第五次清單]  
　　無名氏無名氏有容居無名氏隱容氏各二角怡雲子五元無錫來六户永愼堂各二角深陽無名氏三元吳安康盡九皋徐傳隆丁華容何心川葉伯鎣五位各十七元陸世堯十元峻記三月底期票洋五十元金利源八號棧廿五元二號棧五元又二號棧一元二角半十五號　三元七角十六號棧二元滋大九角黄書祥一角朱俊記合和典泰和源各五角聯奎氏無名氏各三角元善氏儀且有無名氏徐玉田各二角方云谷角孫賢秋四元陳成寳求冥福四角謝琴翁經募粤東廿八户張曼農八元無名氏四元鄭伯庚王雪徵屠敬山挺秀堂俞少甫桂階彭召南汪端甫於簽臣梁苑山馮舜範黄定侯五柳氏無名　各二元達神指齋陳默之汝南山堂有德堂梅石房張智山無名氏于勿丞各一元許蘭蓀麗香堂無名氏張香泉各五角○本月共收英洋二百十八元五角半期票洋五十元　○附啓者爆竹迎新姚符換舊對江南之淑景卽事多忻念直北之奇災傷心欲裂雖博施宏濟聖賢猶且病諸但酒國花天所在或可節省所臻諸大善士　　里解義粟頻輪節賞心悅目之資救啼飢號寒之苦積功旣大伊報無窮不禁爲災黎百叩引領之至[  施善昌葛繩孝黄錞仝謹啓]  
 
 

Page 10

 
 
   
 
 

Page 11

 
 
[光緒十六年十二月廿二廿三日京報全錄]  
　　宫門抄○諭旨八道錄前○發抄硃批五道○閩督卞奏在洋救護外國人船出力員弁請准給奬摺○又奏調員管帶管務片○又奏遴員請補副將摺○又奏撫恤琉球國遭風難人摺○又奏請准已故副將子孫改入浙江西安縣籍片○護將軍富奏酌定伊犁副都統二員應支俸廉數目擬仍動支新餉片○十二月二十二日○豐公裕公桂公各假滿請安○榮祿請假五日○恩光續假十五日○福敏恭額預備召見○兵部奏派查齋之大臣派出麟書容貴果勒敏慶福明秀長春色楞額文秀○桂全遞遺摺○掌儀事奏二十五二十九日祭奉先殿載瀛絪貝勒行禮○召見軍機福敏恭額皇上明日辦事召見後至府應宫拈香畢升紫光閣筵宴看貢跤申正進内至皇灶君前拈香畢還海○十二月二十三日○芬車等各謝調授缺恩○季邦楨謝授長蘆鹽運使恩○麟書請假五日○英信　假十五日○奎華殷如璋預備召見○内務府泰派堂子掛紙錢派出嵩申○關防衙門奏初一日大高殿大光明殿拜表謨貝子橚貝子行禮○連慶遞遺摺○召見軍機季邦　奎華殷如璋○發抄魏光燾奏纒民梁恩爾殺斃本妻案審擬奉硃批刑部議奏欽此○又提督蕭勝常保案更正奉硃批兵部議奏欽此○又查明前伊犁將軍色楞額承襲奉硃批該衙門知道欽此○又捐修忠義祠工程完竣奉硃批該部知道欽此○又記名提督彭禮堂等留甘補用奉硃批着照所請兵部知道欽此○○頭品頂戴閩浙總督臣卞寳第跪奏爲在洋救護外國人船出力員弁請旨准照新章給奬恭摺仰祈聖鑒事竊准總理各國事務衙門咨嗣後文武汎官及外海水師管駕人等遇有中外船隻遭風觸礁瞬將沉没者果能奮身冐險救出至三十人以上准其比照異常勞績奏奬但每船每次奏奬不得過兩三員等因奏奉諭旨依議欽此咨行到閩卽經分飭遵照在案兹准福建水師提督彭楚漢咨稱本年三月初二日夜間束尾洋面有英國太古行之中莊輪船因大霧迷失方向觸礁入水瞬將沉及代理金門營都司陳紹勳候補千總陳士斌等聞報帶領弁兵雇倩小船知會金門縣丞萬鵬派撥丁役人等冐險馳往將該船洋人七名華人四十餘名全行救去船主囑將黄豆豆餅等貨搬棄海中船始浮起十分之二復用機器將水抽盡修補救起船價詢值洋銀十三萬圓經厦門英國領事及稅務司疉次函謝並送還該營墊用洋銀六十圓各兵酬勞四十圓興泉永道吳世榮禀報相同請將出力各員弁分别奏咨奬叙前來臣覆查屬實合無仰懇天恩俯准將代理金門營都司儘先補用守備陳紹勳俟補守備後以都司儘先補用先換頂戴儘先拔補千總陳士斌俟補千總後以水師守備補用先換頂戴藉昭激勸除將詳細履歴飭取咨部所請咨奬各弁兵另行辦理外臣謹會同福州將軍臣希元恭摺具陳伏乞皇上聖鑒訓示謹奏奉硃批着照所請該衙門知道欽此○○卞寳第片再各省防營如有更換員弁或移紥他處前於光緒十五年十月間欽奉諭旨飭令隨時奏聞等因當經欽遵辦理在案兹查總理營務處前署督糧道楊正儀丁憂回籍所遺福州省城巡勇一哨飭委福建鹽法道龍錫慶接帶又儘先游擊王庸林請假回籍塟親所遺厦門磐石礮臺弁勇飭委帮帶南字親兵營候選知縣彭瀛管理又福龍魚艇管駕儘先把總陳應濂撤差所遺艇務飭委廣東補用知縣賈凝禧接管又記名提督劉端冕所帶恪靖親軍威營飭令於本年八月初一日裁减弁勇一百三十二員名尚存一旗弁勇三百七十三員名據福建善後局司道具詳請奏前來除裁撤船廠礮台礮勇曁調回台灣伏波輪船一案業經專摺奏明並咨户兵二部查照外臣謹附片具陳伏乞聖鑒謹奏奉硃批該部知道欽此○○頭品頂戴閩浙總督臣卞寳第跪奏爲遴員請補省會陸路副將員缺恭摺仰祈聖鑒事竊照福建福州城守營副將梁成華調補閩浙督標中軍副將所遺該副將員缺係陸路題補之缺准到兵部咨仍作爲第二輪第二缺應用儘先人員行令照章揀員請補等因臣隨在於閩省儘先候補陸路副將班内詳加遴選查有總兵銜閩浙儘先補用陸路副將黄開甲年四十九歳湖南寍鄉縣人由武童隨軍剿匪著績遞保花翎儘先叅將於克復漳州等處城池肅清全閩案内保奬同治五年十月初七日奉上諭叅將黄開甲着以副將留於閩浙儘先補用欽此旋於克復廣東鎭平嘉應各城殲除首逆全股蕩平案内保奬奉旨賞加總兵銜欽此嗣經來閩考騐收標造送履歴咨部覆准註册序補該員軍旅素嫻辦事勤奮現委署理順昌營副將操防認眞於省垣營務兵情俱爲熟悉卽儘先名次亦屬最前以之請補是缺副將堪期勝任合無仰懇天恩俯念省會副將員缺緊要准以黄開甲補授福州城守營副將如蒙俞允容俟部覆到日給咨送部引見除飭取履歴另行咨部外臣謹會同福州將軍臣希元福建陸路提督臣孫開華合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○頭品頂戴閩浙總督臣卞寳第跪奏爲琉球國遭風難人循例譯訊撫恤恭摺具陳仰祈聖鑒事竊據代理福防同知黄㴻鉁報稱琉球國遭風難人楊逢春等十三名於光緒十六年七月二十三日到省帶有隨身行李當卽安揷舘驛妥爲撫恤一面飭傳通事譯訊據楊逢春供伊與王敷治楊承培是官吏島袋松是船主夀見樽是舵工喜納松等八人是水手俱係琉球國久米府人光緒十六年七月十一日駕坐海船在外島牧港開船中途遭風漂流來閩於二十三日抵省到驛安插等情由福建潘司劉樹堂核詳請奏前來臣查該難人楊逢春等航海遭風情硃可憫亟應仰體皇仁於安插日起每日給米一升鹽菜銀六厘俟回國之日各給行糧一個月並照例加賞物件折價給領統於存公銀内動支事竣造册報鎖將來如何回國届時察看辦理除分咨外臣謹恭摺具陳伏乞皇上聖鑒謹奏奉硃批該部知道欽此○○卞寳第片再閩浙督標中軍副將楊興科原籍貴州施秉縣咸豐年間該省苗匪滋事奉母避至浙江衢州府西安縣居住嗣以負戟從戎荐升副將於光緒十六年二月間在任身故眷屬流寓人口衆多現在貴州肅清雖久而田地荒蕪屋宇被燬無家可歸據署福建布政使張國正詳准署臣標中軍副將梁成華轉據該故將家屬以寄居西安置産承糧二十餘年呈請在於浙江西安縣入籍等情該署司查例載武職官員罷職之後有因在任年久原籍並無産業宗族無可依歸不得已而請入籍任所或已經身故其子孫欲於任所入籍者副將以上等官奏明請旨等語詳請奏咨前來經臣以該副將並未服官浙省所引條例不符批飭另核詳辦去後兹據福建布政使劉樹堂覆稱又員子孫有田土丁糧已入别省版圖者照例准其附籍武職官員身故其子孫另在别省入籍例無明文第任所尚在不禁其非服官省分更無違碍可知查一二品大員入籍例應具奏已故副將楊興科原籍産業旣遭兵燹寄居浙江西安縣置有田産立户承糧歴有年所核與入籍之例尚屬相符合再詳請查辦等語臣覆查無異相應請旨飭下浙江撫臣轉飭衢州府西安縣准予該故員眷屬入籍俾有依歸除分咨兵部曁浙江撫臣查照外臣謹附片具陳伏乞聖鑒訓示謹奏奉硃批着照所請兵部知道欽此○○富勒銘額片再伊犁副都統二員俸廉尚未酌定前准户部議覆伊犁副都統二缺係光緒十一年兵部議淮添設其應支俸廉數目迄未據酌定額數報部應令該將軍核明支欵報部核定伊犁將軍每歳加增養廉銀一千兩領隊大臣每員每年額支養廉銀七百兩另有每員每歳加增養廉銀二百兩仍令遵照舊制亽伊犁牛馬稅房租項下動支均扣除六分减平自此次奏准之日爲始再按十成開支以符定章等因咨會遵照前來查伊犁副都統係屬新設員缺當此地方凋敝元氣未復辦公一切諸多耗費較之内地迥不相同其應支俸廉等項擬請每年額支養廉銀一千兩俸銀一百五十五兩糧料革折銀五百六十六兩八錢七分五厘二毫隨甲四名歳支銀一百四十四兩總共歳支銀一千八百六十五兩八錢七分五厘二毫動支新餉仍扣六分减平自光緒十一年兵部議准之日爲始按照十成開支至將軍領隊大臣加增養廉銀兩旣經部議自應遵照辦理惟伊犁自兵燹後軍民困苦異常是以牛馬稅房租等項均未舉辦現已改設行省所有善後應辦事宜自光緒十六年正月初一日起悉交新疆撫臣斟酌辦理伊犁無欵可籌擬仍動支新餉一俟另籌有款再行規復舊制以符定章而資久遠是否有當理合附片具陳伏乞聖鑒訓示謹奏奉硃批覽欽此 
 
 

Page 12

 
 
[光緒十六年十二月廿四廿五日京報全錄]  
　　宫門抄○諭旨五道錄前○分選單○發抄硃批四道○東撫張奏審明叩閽人犯按例定擬摺○鄂撫譚奏甄别知縣片○十二月二十四日○禮王等各謝賞字畫恩○徐中堂假滿請安○桂公等各謝調授缺恩○雲南學政高釗中請訓○舒普周天霖預備召見○卓公請假十五日○召見軍機舒普周天霖高釗中○二十五日○恭王謝賞春絹紙恩○巴克坦布等各謝調授缺恩○豐烈假滿請安並謝授盛京兵部侍郎恩○徐用儀明桂各續假十日○常裕預備召見○吏部奏派稽察覺羅學派出胡聘之○翰林院奏派經筵講官直閣事派出李鴻藻陳學棻○兵部奏派更換八旗值年之王大臣派出伯王容貴惪銘敬信恩燾祥普秀吉恩佑○侍衛處奏派東黄寺聽經派出鍾公慶公○太常寺奏二十九日太廟親行禮節○關防衙門奏初九日大高殿大光明殿拜表瀾公漪貝勒行禮○掌儀司奏初三初七日祭奉先殿謨貝子倫貝子行禮○提督衙門奏拿獲偷打牲獸人犯劉漢臣等三名又拿獲搶刦宗室人犯吉全卽黑吉子等九名又拿獲搶刦婦女人犯定山卽小玉子等九名均請交刑部○召見軍機常裕○皇上明日午刻還宫入齋宫○光緒十六年十二月分選單同知廣東佛岡廳劉思謙湖南廕知州山西吉州汪啓江蘇監雲南石屏許之載浙江監鶴慶汪學澄浙江廕通判河南河南鄭光權安徽廕湖南辰州李國彦廣東廕四川綏定蔡右年浙江舉知縣安徽巢縣蕭德驥四川監山東博平聶昭潛江西甲湖南桂陽余良才四川監甘肅寍遠黄家模浙江監四川鹽源歐陽銜江西甘肅靈台汪文樞江西安徽舒城楊燡湖北四川奉節曾秀翹江西俱甲山東樂陵雙遂正紅舉州判甘肅狄道州孫新第江蘇廕縣丞福建甌寗馮鏡海廣東監浙江陽江廳閻恩保直隸監典史浙江慶元孫效琛順天監○發抄魏光燾奏道員李宗賓調赴新疆差遣奉硃批着照所請吏部知道欽此○依克唐阿奏查明各城收成分數請分别豁免奉硃批户部議奏單併發欽此○又護軍校常玉等留京侍養奉硃批着照所請該部知道欽此○又呼蘭城分防經歴移駐上集廠奉硃批着照所請該部知道欽此○○太子少保頭品頂戴山東巡撫臣張曜跪奏爲審明叩閽人犯按例定擬恭摺仰祈聖鑒事竊照館陶縣文童杜殿貞以訟忿謀殺主兇漏網等情在道旁叩閽呈控李崑璞等一案經刑部審明擬罪並因該犯控關人命情節較重奏請仍將杜殿貞解東訊辦等因光緒十六年閏二月二十三日内閣奉上諭依議欽此將犯咨解到東經臣欽遵行司提省審辦兹據署臬司王作孚委提人卷至司審明擬議解勘前來臣親提研鞫緣杜殿貞籍隸館陶縣與李崑璞等素識無嫌杜殿貞堂兄杜貴貞卽杜國貞與張經邦卽張振邦素不認識無嫌光緒十二年十二月間杜殿貞央霍如鏡保借李崑璞京錢二百千文言明二分五厘行息十個月歸還杜殿貞因届期無錢央霍如鏡等處說以地十五畝抵欠李崑璞不允經霍如鏡典留尚未交價李崑璞控縣傳訊斷令杜殿貞收地還錢經杜殿貞堂兄杜廷貞具限保回届限未繳杜殿貞避匿外出遂傳杜廷貞訊追經鮑均等保釋嗣杜殿貞回歸適杜廷貞在家因病身死杜殿貞疑被李崑璞賄差綑押斃命晋京控經步軍統領衙門訊供咨解回東行經前臬司福潤訊明將杜殿貞依越訴律擬笞五十折責發落所欠李崑璞錢文斷令仍將前項地畝作抵立契管業詳咨銷案十五年四月十三日張經邦因貧苦難度諗知杜貴貞畏受訟累起意假差詐錢使用獨自走至杜貴貞家揑稱杜貴貞收寄賊贓現被賊犯在縣供明伊係縣役票差飭查如有給伊京錢十千卽保無事如不給錢當隨伊赴縣禀究之言向杜貴貞恐嚇杜貴貞索看差票並問賊犯姓名張經邦言語支吾杜貴貞看破情由卽將張經邦扭住稱欲告發張經邦畏懼求饒經杜殿貞勸解放走是月十八日張經邦在縣塞集上與杜貴貞撞遇杜貴貞斥說張經邦不應假差嚇詐並向混駡張經邦回詈適張經邦族姪張桐油張卽同有張全得走至查問張經邦未及回答杜貴貞攏揪張經邦髮辮搇按張經邦情急順拔身帶小刀札傷杜貴貞左骽鬆手倒地張經邦張桐油張全得同姓不宗之張見祖路過趨勸張經邦疑護用小刀札傷張見祖左右骽張見祖撞頭拚命張桐油攏護順用防身腰刀札傷張見祖右腰眼張全得在塲並水動手經王愼修聞閙趨至勸歇問明情由張桐油張全得始知張經顾向杜貴貞假差嚇詐起釁詎杜貴貞移時因傷殞命由杜貴貞鄰佑王金鐸通知杜貴貞之伯杜春華報經該縣彭元照騐訊詳批提府審辦該前署府李翼清行提犯卷至郡訊因犯供游移飭縣訊取受傷人張見祖供詞送府審擬解司杜殿貞因李崑璞前次控欠結案回家備酒酬客正值張經邦向杜貴貞嚇詐之時痛兄情切遂疑李崑璞挾嫌賄買張經邦等將杜貴貞毆斃卽以前情控經臣批司飭府集訊將犯發回李翼清先已卸事該府李清和訊因犯供仍復游移飭縣訊取要証王愼修供詞送府審擬解司杜殿貞疑猶未釋復查照前次控詞並圖准添砌瑣碎情節作就呈　晋京在道旁叩閽欽奉諭旨交刑部訊擬奏明咨解回東行司委提人卷至省該署司訊明杜殿貞係痛兄情切懷疑誤控並無别故取結附卷據報案犯張經邦帶病進臣騐詳醫治罔效延至十六年六月初三日因病身死檄委署歴城縣知縣何式珍騐訊詳批核入正案擬辦由司審擬解勘提訊供悉前情不諱詰非有心誣告亦無起釁别故及扛帮唆訟之人案無遁飾查例載詐充衙門差役嚇詐忿爭毆殺被詐之人者照罪人殺所捕人律擬斬監候又兇徒因事分爭執持腰刀傷人者發近邊充軍又聖駕出郊衝突儀妄奏訴者杖一百發近邊充軍又律載其毆人致死餘人杖一百各等語此案張經邦因杜貴貞畏受訟累起意假充縣役查起賊贓向杜貴貞嚇詐尚未得財嗣與杜貴貞撞遇被斥口角爭毆該犯輒用小刀札傷杜貴貞身死並與張桐油札傷張見祖平復查該犯被駡爭毆雖在假差嚇詐以後惟一釁相因自應仍按假差本例問擬張經邦卽張振邦除刃傷張見祖平復輕罪不議外合依假充衙門差役嚇詐忿爭毆殺被詐之人者照罪人殺所捕人律擬斬監候例擬斬監候業已在監病故應毋庸議張桐油因杜貴貞與張經邦口角走至查問目擊張經邦將杜貴貞札傷身死並用腰刀札傷張見祖平復惟訊係不知假差嚇詐情由亦應按例問擬張桐油卽張同有除共毆餘人輕罪不議外合依兇徒因事忿爭執持腰刀傷人者發近邊充軍便擬發近邊充軍事犯到官在光緒十六年三月二十二日恩詔以前係兇器傷人情罪在准減之列應滅爲杖一百徒三年到配折責充徒限滿報明遞籍安插杜殿貞所控李崑璞等訟忿謀殺各節均訊係痛兄情切懷疑圖准添砌所致尚非憑空誣告按律罪止擬杖惟案經京控訊結輒復晋京在道旁叩閽殊屬不法自應從重問擬杜殿貞應照刑部原擬合依聖駕出郊衝突儀仗妄行奏訴者杖一百發近邊充軍例擬杖一百發近邊充軍事犯到官雖在光緒十六年三月二十二日恩詔以前惟係衝突儀仗妄行奏訴在不准援減之列應不准援減據供親老丁單犯子年未及歳是否屬實飭縣查明取結詳辦張全得在塲目擊卽屬餘人亦應按律間擬張全得合依共毆人致死餘人杖一百律擬杖一百事犯亦在恩詔以前應予援免王愼修訊係勸阻不及應與訊無挾嫌賄買率衆行兇之李崑璞曁訊無不合之霍如鏡均毋庸議張見祖傷已平復亦毋庸議張經邦身死之處業經該署歴城縣知縣何式珍騐訊明確委係病斃並無别故刑禁人等亦無凌虐情弊均毋庸議犯係帶病進監管獄官例無處分案已訊明未到人証免提省累除將供册圖結審限咨部外理合恭摺具陳伏乞皇上聖鑒勅部核覆施行謹奏奉硃批刑部議奏欽此○○　繼洵片再准部咨道府州縣無論何項勞績保奏歸入候補班人員以到省之日期予限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查候補班補用知縣任彤光係河南鄭州人由拔貢考取入旗教習光緒八年傳補正黄旗官學教習三年期滿奉旨以知縣用遵章留學三年二次期滿奉旨以知縣分省歸候補班補用簽分湖北於十五年九月十五日到省運閏扣至十六年八月十五日試用一年期滿據兼署湖北布政使按察使覺羅成允取造該員履歴清册詳請甄别具奏前來臣隨考騐該員任彤光識見明通志趣端正堪以綮缺留省補用除清册咨送吏部外謹會同督臣張之洞附片具陳伏乞聖鑒勅部查照施行謹奏奉硃批吏部知欽此 
 
