# 1917 - 242 - 4916008

 

Page 1

 
 
   
 
 

Page 2

 
 
時評 
[時局之解剖（三）（冷）]  
　　今日時局之顯著者爲廣東之自主雲南之自主四川之兵戰湖南之拒督海軍一部之獨立在粤集議之非常國會以及援湘攫蜀侵閩侵贛等種種是也 
其主義之相持者爲復舊國會與召新國會及集參議院者一不認段内閣與馮總統爲正式繼任總統者二懲辦督軍團與重用督軍團懲辦帝制黨與赦免帝制黨者三 
其人物之角立者一爲軍人派二爲交通系三爲進步黨四爲國民黨五爲前以推翻帝制時相併合之國民進步及軍官之混合者明乎以上三者則解剖時局之根據乃有憑藉 
命令 
　　九月五日大總統令參謀總長王士珍呈陸軍第一師參謀長章炳榮因病辭職章炳榮准免本職此令 
又令任命倪文翰爲陸軍第一師參謀長此令 
又令愛林晋封爲郡王此令 
又令勒旺里克津著封爲貝勒此令 
 
 
 

Page 3

 
 
又令財政總長梁啓超呈廣東財政廳廳長嚴家熾調部任用請免本職嚴家熾准免本職此令 
又令調任田承斌爲廣東財政廳廳長此令 
又令任命李靜誠爲廣西財政廳廳長此令 
又令財政總長梁啓超呈瓊海關監督王懋久離職守應請免職王懋著免本職此令 
又令任命張學璟爲瓊海關臨督此令 
又令任命李書勲爲楊由關監督此令 
又令任命李垣爲國務院法制局參事此令 
又令國務總理段瑞祺呈請任命方毓麟爲法制局僉事應照准此令 
又令參謀總長王士珍呈奉天督軍公署中校參謀郝玉銘另有差委請免增本職應照准此令 
又令參謀總長王士珍呈請任命秦華爲奉天督軍公署中校參謀劉文淸署奉天督軍公署少校參謀應照准此令 
又令孫積孚劉占標蔡鴻臣陳國良均晉給三等文虎章回富興戴廣勝宋思忠邵金勤張萬靑均晋給四等文虎章此令 
又令湖北督軍兼署省長王占元電呈該省本年夏季靈雨兼旬川湘各河同時暴漲瀕臨江襄等處被水衝破隄岸致二十縣之多石首公安兩縣災情尤重請予撥欵賑濟等語批覽之餘殊深憫惻著財政部迅即撥銀五萬元發交該兼省長分别核實散放所有未破隄岸並著該兼省長督飭地方官紳竭力防護母使稍有疏虞以澹沉災而重民命此令 
又令司法總長林長民呈稱廣西雒容縣監犯吳五七在監守法能知悛悔　欄阻他犯逃獄致傷情堪憫惻擬請宣告減刑等語本大總統依照約法第四十條將該犯吳七五本刑減處一等有期徒刑十二年以昭激勵此令 
又令司法總長林長民呈河南舞陽縣淸鄉局員梁金錫侯振國劉占元因將匪人侯雲山擅行鎗斃各判處三等有期徒刑四年梁金錫等前辦鄉團地方賴以安謐實屬有功鄉里據情請予特數等語本大總統依照約法第四十條將梁金錫侯振國劉占元原判徒刑特赦免其執行此令 
專電 
　　北京電聞陸幹卿絶對不承認以二票被舉之元帥此間觀察咸以西南舉元帥爲唯一失策（六日下午三鐘） 
北京電軍民分治及多數省長發表之說院中謂並無其事（六日下午三鐘） 
北京電倪嗣冲兼長江巡閱使王廷楨爲副將發表（六日下午二鐘） 
北京電蘇督來電對西南主調和不主用兵（六日下午二鐘） 
北京電汪外交長派施履本訪小田切談甚久係關借欵上某項重要事件（六日下午二鐘） 
北京電段加派府軍務長師景雲充國防委員（六日下午二鐘） 
北京電外部嚴禁外人携械入内地打獵違則如有生命財産損失不負保護賠償責任 
（六日下午二鐘） 
北京電京西龍泉山發現赤銅礦綿亘二十里農部已派員覆勘（六日下午二鐘） 
北京電外交團議决之交換條件日使巳接本國復准照辦俟俄意兩國復到即正式備文知照（六日下午二鐘） 
北京電今日協商公使在法使館會議改訂關稅等三問題因俄意兩國未接政府訓令故未確定擬七日再開會議一次 
（五日下午八鐘） 
北京電吳光新催餉甚急頃解去現金五十萬（六日下午二鐘） 
北京電馮對財政計畫主籌基本金巳令財政專門人員擬辦法（六日下午二鐘） 
北京電有賀應召來華今午抵京（六日下午二鐘） 
北京電有賀長雄今日到京（六日下午二鐘） 
北京電東海關監督定李穆（六日下午二鐘） 
北京電政府將以秦毓齊爲浙政務廳長（六日下午三鐘） 
北京電聞兩浙鹽運使調張季煜而以袁思永爲兩淮鹽運使（六日下午三鐘） 
外電 
　　廣州電當局現力避與此間之政治家互起衝突陳督軍聲明對於國會政治舉動不負責任謂非常會議本可不必舉行新省長李耀漢明日可到任一其衛隊已抵省目下諸均安靜國民黨已願聽命於陸榮廷上將以免礙及國會非常會議朱慶瀾昨巳啓程赴滬陳炯明已免除省長警衛隊司令之職故陳督軍所節制之兵復多三千人（四日）路透電 
漢口電宜昌電云熊克武派其部下軍官數員微服來宜探聽下流方面情形並密派人分赴各地民船船行勸告勿應北軍徵發輸送軍隊軍裝並勿以物供給北軍（六日） 
南京電李督軍因履新伊始特於今日午後偕同齊省長拜會日本高尾領事聞高尾領事亦定明日答拜（六日） 
東京電船舶限制令已經今日内閣例會承認近將呈請裁可然後公布（六日） 
東京電今日以大藏省令發布取締銀貨銀塊輸出令其内容未經大藏大臣之許可銀貨銀塊概禁輸出（六日） 
東京電此間接到利加陷落之報多以該地方之陷落於軍事上雖不無影響然一面却能剌激俄國及聯合國現在俄國已漸悟其極端自由主義之弊有以眞誠貫徹戰爭目的之勢故利加之陷落反足促俄軍之奮起又西部戰場已以牽制德軍之目的有開始大活動之計畫故於大局上無破綻之可慮云（六日） 
以上東方通信社電 
戰電 
　　倫敦電俄國公報云俄軍仍沿里加灣退走敵軍一已抵距里加東北五十俄之里伏尼安愛河渡口俄軍戰於里加東面者巳退至齊格伏爾特倫堡台米旭白拉特敵潛艇轟轚里加海濱俄軍回攻逐走斯洛波特齊亞附近高地之敵軍俘虜二百人克復所失之陣地（五日） 
俄京電陸軍當道聲稱德軍現圖擴張戰事於波羅的海岸濱全境巳調集步砲隊從事此舉軍工代表會會員數人希圖利用里加陷落之機迫令柯尼洛夫將軍辭統帥之職惟據政界聲稱該將未必辭職（五日） 
倫敦電俄國中央行政會宣稱俄軍之棄里加雖曾大受損失伹士氣尚佳兵士於七英里之陣線退走時紛舁受傷兵弁而行傷兵抵療傷處者泰半携有軍械戰地並無驚亂之象俄軍委棄里加後陣線大爲縮短俄軍今後大約將佔據佛里特里區與里加灣間里加與文登半途之陣線而以里伏里安愛河下游爲根據地之一部分代理陸軍總長薩文柯夫氏語人謂陸軍無被圍之虞俄軍現按豫定計畫整隊退走 
（五日） 
俄京電内政府决議放逐戈爾柯將軍各報載稱米恰爾大公夫婦及狄米特里大公因反對革命案株連均已就逮（四日） 
倫敦電英國公報云敵飛機多架昨夜飛過英倫東南海濱所及區域甚廣或單飛或聚飛故殊難估計其確數大約共有二十架自下午十一時四十五分起在倫敦境擲下炸彈直至今晨一時四十分始已海岸一帶亦有炸彈落下聞共死九人傷四十人損失不甚重大希爾萊斯附近海中擊落飛機一架昨夜敵飛機襲擊一役共在倫敦境内擲下炸彈四十枚死十一人傷六十二人（五日） 
倫敦電星期一日夜間敵人於空中襲擊英倫希爾萊斯與恰才姆境一役僅有飛機一架約爲戈薩式擲下炸彈十枚一枚適中恰才姆海軍營房是時衆　就臥故死傷頗多敵飛機惟聞其機聲軋軋不見其形（五日） 
倫敦電每日郵報探悉意軍已佔據戈里齊亞東北四英里高二千英尺之桑加白里爾山此爲特萊斯特省防務至關重要之地點特萊斯特之奥軍左倚赫瑪逹山右藉桑加白里爾山爲護其防守二山至爲縝密鑿空堅石安置砲位與機關槍蔽以鋼板峭坡之上復密設有剌鐵線障礙物其險固不亞桀白萊太云路透電社徵實意軍佔據桑加白里爾山之說是役意軍俘敵千人意軍此次勝利與戰局至有關係（五日） 
巴黎電今日下午公報云昨晚敵軍猛轟後攻擊加斯美台高原爲英軍砲火所制未能進　英軍陣線末斯河西岸夜間砲戰進行甚烈昨夜德飛機復以炸彈擲擊凡爾登附近之法醫院死傷數人又以炸彈擲擊巴勒杜克死傷平民數人敵飛機六架中彈墜落又有五架受重損降落其本軍陣線法飛機襲擊敵軍陣線各要點效果頗佳（五日） 
要聞一 
[美報論禁鐵出口事]  
　　紐約太晤士報載云咸總統令出口禁運局特許執照股美之鋼鐵協約國購買不用以造戰爭器具者不准出口此可見今日大西洋航運船隻之缺乏矣協約國販買美鐵最多者厥爲日本專供造船之用其船噸數四分之一在大西洋其餘在太平洋以最高水脚轉運商貨美人初禁止鋼鐵出口逼迫日本商船盡作戰事之用惟官場中均否認此說英船政局終日商議船隻之租借運用調遣諸事凡國中船隻概歸政府調用船主如願遵守國訂船律者政府可將其船復租與船主於是船主旣不失其船又得享其所欲得之利不過政府爲出租之人隨時隨地可令其船隻供政府之差遣耳又行此法後凡從事太平洋南洋印度洋沿岸之美船不得遵從政府命令從事大西洋之航運其所遺缺由日本船及中立國船塡補之據聞英政府擬將其國船隻向歸他國調用者召回查德人潛艇擊沈商船實屬不少故不得不將各處船隻收回作自國人民及運輸軍隊器械糧餉之用美國船舶多屬英籍今英人如是遂不得不自行設法建造欲建造則需鋼鐵多需鋼鐵多則美之鋼鐵只可作美國之用而禁運鋼鐵之禁以起各種商貨得特許劵後可自由運載出口若鋼鐵之屬必須逹到之國亦是用作戰爭器具方准放行 
[東京通信（心危）]  
　　航路之新計畫 
日本航海事業近十年來頗爲發逹遠洋近海無往不有日本輪舶之跡其總噸數英美而外首推日本近復極力調查研究旣設之航路有不足者則補充之未設之航路而有利可圖者則增設之觀其意有將欲以稱雄海上爲目的也今年十二月爲遠洋航路補助契約滿限之期日政府乃鑒於豈界航海界之大勢與其海運業之發逹因有旣設航路改廢與新航路擴張之二計盡當局與海運界巨子如日本郵航會社大阪商船會社等協同研究以期遂行其計畫蓋日本所目爲有利之　路者有五曰巴奈馬航路曰南非洲航路曰地中海航路曰中國沿海航路曰南洋航路惟巴奈馬南非洲與地中海三航路巳有日本郵船及大阪商船二會社竭力經營基礎已固故其所注意者在中國沿海與南洋二航路而已聞其計畫約略如下 
南洋新航路日本人之營業於南洋者日見其盛而日政府之對於南洋亦視爲前有望之發展地於是乃有此新航路設置之計畫顧其計畫亦有數說其中之最有力者爲以香港爲起點經海南島與其對面之北海而至英領印度諸港廻至暹羅盤谷再由馬來羣島出新嘉坡與歐亞聯絡航路之幹線相聯合轉至戰前路透定期航路之北蘭與北保羅諸港而歸至香港此一計畫也其又一計畫則與前說倒行而逆施而已二者之去取現尚未定然贊成前說者爲多 
中國沿海航路日本輪舶之航行於我國沿海者計有三線一爲基隆香港線二爲打狗廣州線三爲打狗天津線皆爲大阪商船會社所經營然其勢力不若怡和太古招商三公司之大此蓋以世界航路之幹線在上海與香港而中國商業之中心點則爲上海招商等三公司鑒於世界之潮流都設立總公司於上海而日本則在臺灣一隅故也今日政府已知其缺陷之點故將以上海爲起點而由沿海航行南北各港今雖祇有計畫然不久將見諸實行也 
此二種計畫之實行當在遠洋航路契約廢棄之後蓋歐洲與美洲二航路自戰爭開始以迄今日獲利巳不資而無政府補助之必要故日政府據以補助金充爲實行上述二航路之經費不足則繼以國庫云 
[國務會議與使館消息]  
　　昨日星期二爲國務例會之期上午九時即開議至午後二時方散聞其所討論案件最重要者即爲日前戰時國際事務委員會所决定之華工問題該會原議擬特設一專理機關由外交農商内務等部派員組織而别延相當之人主持其事昨日閣議又就此案詳細研究似已定有辦法設立敎育實業兩廳之說早經敎育實業兩部分别提案昨日國務會議業將此案通過聞所訂官制不日卽可發表除此兩案外惟就西南問題略加討論聞兩廣之財政廳長皆有另行任命消息其餘皆爲例案無甚重要事件至臨時參議院問題則昨日並未議及 
協商國各公使准於今日在法國公使館再開會議以便解决前此會議所提出之議題大約此次會議即爲最後之决定探聞豫議之議題卽中國參戰之希望條件其主要有三一改正關稅二團匪事件賠欵之延期三因保管天津德奥租界遇必要之時准中國軍隊經過該埠租界是也内中關於關稅改正准增加至實抽五分團匪事件賠欵准延期五年第三問題各公使之意見大概一致承認並對於大沽築造砲台一案亦擬承認顧各國公使之意見雖巳一致但最後之决定尚有待本國政府訓令之必要蓋各公使雖得决定概括的可否之權而同時尚特别訓令也如俄國公使前次會議畢後即致電本國請示至早本日方可得訓令然亦難以斷言惟協商國公使團之會議應以此次之會集告一段落據某重要人所揣測俄國公使對於列國一致之意見亦應有同意之權限云 
意公使提出之要求條件三項曾誌本報兹確聞該公使所要求者初未正式提出不過口頭談話而我國外交當局聞亦曾以非公式答覆述目下不能依允之意昨日某使館所得消息則意使業巳鑒於外交界之情勢向我仍以非正式態度取消其所要求云 
[南京快信]  
　　政府昨電李督軍徵求對於加入戰團孽丙意見限三日電復 
政府爲派兵赴歐助戰問題電軍民兩署謂即行派兵赴歐或靜觀中外大勢再定行止迅予電覆内務部昨有電數通致軍民兩署聞係關於處置敵人辦法 
據軍署消息安慶變兵已經馬聯甲統領督隊擊敗惟第八路統領李良臣確被部下變兵擊死 
倪嗣冲昨由蚌有急電致李督軍内容略聞係關於安慶兵變事 
海軍饒總司令因安慶兵變前晚急調軍艦三艘駛赴蕪湖大通等處停泊以固江防 
齊省長調直任可澄長蘇聞中央巳確定昨有電致李督軍徵同意 
李督軍作書介紹汪瑞闓謁見馮總統聞汪昨由京有電致李督軍道謝並謂有某省省長希望 
屈映光奉國務院電促入京昨乘津浦車北上隨員爲前浙軍署參謀陳勗並劉焜林顯揚葛振等辫兵第一路統領陳德修前隨張勲在京倡亂事敗亦隨張匿荷使館日前經倪嗣冲電中央邀准赦陳無罪昨乘津浦車南下過寗旋卽改乘金甌兵艦赴安徽太平府該路統部 
辫兵探訪營管帶傅民傑昨率隊士四十名由寗乘輪赴蕪 
倪嗣冲派張樹春來寗請領定武軍人營軍餉 
王鎭守使陳憲兵司令王警廳長均於今日乘車赴蚌弔唁倪毓棻李督軍齊省長亦派王健飛俞紀琦代表前往弔唁 
國會議員温世霖　慶輝等均於前日出京來　謁見李督軍准今日（六日）午車赴滬轉輪赴粤 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[法使離京之談話]  
　　駐京法使康悌君行將回國昨日某京報記者特往訪之法使云定於下星期一（十日）出京在天津須小勾留然後赴上海乘輪回國大致可望於十四日左右離滬記者詢問法使回國是否在外交部任重要職務因昨日外間有此傳說也法使笑云自身並無所知蓋此次係自請回國至政府將有何種使命則未得何等電報所可確告足下者卽余可稱爲中國的法國人身雖在歐仍欲竭力爲中國効勞蓋中國今日地位在中國史上實爲最重要也法使談次又盛稱段總理梁任公陸子欣汪伯唐之賢明謂此次對德宣戰不中止於半途實至可欽服末並贊賞曹潤田君之明逹能辦事云記者更叩以中國加入協約問題據云只要中國肯加入其事至易前日法使館會議已按中國條件有所討論報告本國預料多可核准云云康悌君服官外交界垂三十年實爲一老練之外交家但其接人平易率直毫無矜持傲慢之習吾人深以君之離去北京外交團爲惜然使康悌君能於本國占重要地位以爲中法邦交繼續謀其親密則又中法兩國之深幸也 
[改選新國會之醖釀]  
　　召集臨時參議院之進行遲滯人多謂由於馮河間主張調和之故蓋南方派之主張恢復舊國會否認現内閣係一種極端主張政府之召集臨時參議院亦係一種極端主張兩種極端主張相遇必至决裂以中國現在之地位决裂一事是否與立國相宜尚爲一不可輕下斷語之問題近日西南方面之形勢似已漸斬與總統總理接近爲政府獻策者遂謂政府宜乘此時機立卽召集臨時參議院於根本問題爲一鼓而下之解决以免姑息釀亂但就事實上觀察西南方面若陸榮廷劉顯世諸人原來即未與中央十分斷絶關係彼等所以與中央若合若離若遠若近者在其所處之地位及四周之形勢上自有其不可說之困難又自最近之情形觀之陸劉等之態度似與孫中山等之態度略有出入但陸劉等以四周之關係聲言護法反對召集臨時參議院與孫中山等主張恢復舊國會者巳微有别中央政府果以調和爲懷即當視陸劉等守土官吏爲調停之樞紐而與以相當轉圜之機會若持極端主張而全以盛氣出之其效果終無可言此馮河間所以主張依法改選而段總理所以亦不主張急行召集也召集新國會第一難解决之問題即國會組織法是也厭惡舊國會者動謂議員搗亂其實政府之厭惡舊國會不在議員之搗亂而在於國民系議員之佔絶對多數國民系議員之所以佔絶對多數並非根於國會組織法實由於民國元年國民黨在地方上有許多都督彼等之佔多數乃地盤上關係也今日之事已非昔比以北洋派地盤之擴大召集新國會國民系未必仍能佔多數蓋國會組織法乃固定的而從事選舉乃活動的形勢一變安知召集新國會政府黨不執議場之牛耳至於臨時參議院之停滯各省對於權限問題與選派問題之意見不相一致亦爲一大原因督軍中有以臨時參議員純由督軍選派有礙　和遂從而主張由省議會選舉者但今日之省議會之分子亦爲政府所不願此種辦法必不能見諸事實若由法律上觀之反不如召集新國會之爲直捷了當召集新國會題目旣正大時日又可延長政府於此時日中亦有回旋之餘地馮氏之所以樂聞民選之說未始不由於此 
[川滇軍决裂之京訊]  
　　川滇停戰議和之說已誌前報當日此議係由滇軍方面提出川省中人卽知滇軍此議爲緩兵之計然亂久思治未嘗不欲趁此機會冀得商一停頓之法勿使人民久陷於塗炭之中而政府方面得此報告亦頗望和議可成免費一番擘畫但其所提和議之條件頗有一二困難問題蓋所謂將滇軍改一師爲國軍又留一師仍紥川省此二說均爲事理上說得去之事政府及川人方面亦皆無拒絶之意所最難者則餉項一節是巳餉項一節滇軍所要求蓋在一百萬元以上此種巨欵川人旣無力籌措政府亦難於籌助故此數日以來中央以此事屢與川中電商正在磋磨未定之時而霹靂一聲忽有四路進兵之警告矣所謂四路進行維何一爲瀘州一爲永寗一爲漢源一爲叙州日來滇軍巳分撥兵隊由此四路進發至其所撥之兵隊則滇軍第一鎭及第三鎭之兵均已全體出發聞第三鎭黄毓成及第一鎭某均有通電其中有征討四川反對政府八字又聞近日川滇各軍雙方仍各執一詞前四川警務處長雷飈及前第二師師長劉雲峯昨電政府有即日來京面禀一切之說想川中大局俟二氏到京後必又有一番之聚訟也 
[孫中山對於川滇事之主張]  
　　孫中山通電西南各省督軍省長省議會云自督軍壞法國會解散民國淪亡建樹義聲擁護約法實惟西南是賴川黔之鬭本由誤會北兵入蜀禍等燃眉督軍扶義北征心無固我而熊鎭守使周師長亦贊成西南義舉力拒吳軍川滇黔之和解旣有端緒此後當以一致抵禦北軍爲主旨三省形勢相依軍事行動宜求統一鄙意謂宜設川滇黔三省靖國軍總司令由唐公擔任統率旣歸於一庶指臂之效可期除將此義函告三省國會議員請其在非常會議趕請公决外特此電陳如荷贊同請合詞推舉俾早收統一之效孫文印 
[廣東非常國會議組軍政府]  
　　國會非常會於上月三十一號開第三次會議議員到者七十二人下午二時開議吳景濂主席議軍政府組織大綱法案議員葉夏聲主張先就大體討論動議元帥應添設一人並設撫軍主席詢葉君動議元帥應添設一人有無附議者附議者十人以上吳宗慈贊成認爲事實上有添設之必要馬驤請俟二讀會討論主席表决將全案付二讀會全體起立張伯烈動議即日開二讀讀會多數贊成第二讀會開議關於軍政府組織大綱標題全體贊成第一條劉芷芬謂非法律性質主張删除秦廣禮贊成主席詢劃君動議有無附議附議者十人以上吳宗慈則主留林伯和謂本大綱删去付表决少數原案付表决多數贊成第席將删去付表决少數原案付表决多數贊成第二條主席詢葉君動議元帥二人改爲三人有無討論衆答無討論付表决多數贊成全條付表决多數贊成第三條至第五條均無討論付表决多數贊成第六條元帥協助大元帥籌商一切政務李國定主張改爲籌辦全國政務張伯烈主張改爲助大元帥行其職務秦廣禮主張改爲協助大元帥之政務九十四號議員主張改爲協助大元帥執行一切政務秦君則謂兩級無共同執行之事實隨由呂復說明起草理由後使兩級接近並云現在事實上只能辦到籌辦於是張伯烈主張取消修正案呂志伊主張原案删一切二字某君主張將呂君修正付表决多數贊成郭同動議加一項元帥得兼任其他職務張伯烈謂當然之事不必加郭同謂不加恐生悮會主席付表决多數贊成郭議第七條趙世鈺問葉議員擬設撫軍應何時討論葉云應在十條以下寇議員主張加在第七條鄒魯主張加在十條以下主席付表決多數贊成鄒議第八條王正廷主張選舉於事實旣與任命無甚差異且足表示尊重民意附議者十人以上秦廣禮呂復主張改爲同意附議者僅二人劉芷芬吳宗慈曹振懋均贊成選舉主席付表决贊成選舉者大多數鄒魯動議加但書附議者十人以上主席付表决贊成者大多數第九第十兩條均無討論第十一條葉夏聲修正主張軍政府設撫軍若干人以各獨立省督軍及業已成軍兩師以上之總司令贊助軍政府者充之附議者十人以上張伯烈反對趙世鈺贊成馬君武宋淵源則大體贊成惟主張將條文修正秦廣禮贊成修正案宋淵源修正案加第二項云凡有舉全省兵力宣布與僞政府斷絶關係者依前項之規定第三項凡各省軍師旅長以所部贊助軍政府者由軍政府給予軍職五號贊成一二項請將三項收回宋議員遂請取消第三項鄒魯贊成宋修正案趙世鈺則贊成一二兩項寇議員請付表决主席宣佈討論終局先將宋條文付表决汪健剛請都督二字改將軍吳宗慈謂將軍二字北方已有此名稱轉覺混淆主席將都督改將軍付表决少數仍用都督多數第十二條趙世鈺主張將國會及大總統之職權完全行使數字删去附議者少數第十三條無異議衆請開三讀會主席咨詢大多數贊成討論至五句鐘再將文字修改該案遂完全通過旋即由該會致函督軍云警啓者中華民國軍政府組織大綱經本會議於本日午後二時開會議决並同時宣布兹特另件繕就全案送請貴督軍轉飭廣東公報照登俾衆週知實紉公誼此頌台祺國會非常會議啓八月三十一日附中華民國軍政府組織大綱一件中華民國軍政府組織大綱第一條中華民國爲爲戡定叛亂恢復臨時約法特組織中華民國軍政府第二條軍政府設大元帥一人元帥三人由國會非常會議分次選舉之以得票過投票總數之半者爲當選第三條臨時約法之效力未完全恢復以前中華民國之行政權由大元帥行之第四條大元帥對外代表中華民國第五條大元帥有事故不能視事時由首次選出之元帥代行其職權第六條元帥協助大元帥籌商政務元帥得兼任其他職務第七條軍政府設立各部如左一外交部二内政部三財政部四陸軍部五海軍部六交通部第八條各部設總長一人由國會非常會議分别選出咨請大元帥特任之前項選舉以得票過投票總數之半者爲當選但遇總長缺位未經選舉以前大元帥得爲署理之任命第九條各部總長輔助大元帥執行職務第十條元帥府及各都之組織以條例定之第十一條軍政府設都督若干員以各省督軍贊助軍政府者任之凡有舉全省兵力宣布與非法政府斷絶關係者依前條之規定第十二條本大綱至臨時約法之效力完全恢復國會及大總統之職權完全行使時廢止第十三條本大綱自宣布之日施行 
[黑省之爭潮未巳]  
　　黑省消息鮑督軍因許英爭執各不相讓二十四日在署開會由午議至子夜尚無結果二十五日午間開會一次夜間又開會一次終無調停地步二十六日起省城戒嚴較前嚴重磚城四門各派步兵一排把守盤查行人加添陸軍崗位又有馬隊數起在城外梭巡磚城東門不准車馬出入緣該門地近督署恐有意外之虞也督軍署參謀長張恕前赴呼蘭調停近因調停無效依鮑督令由哈埠就近赴奉天北京面陳一切警察廳以許英兩方尚未融洽外間謠諑繁興居民紛紛遷徙特刷印布告嚴密查禁鮑督軍亦貼布告謂近據各界報告謠諑四起人心慌恐本督曁各軍官均知維持治安除派偵探訪拿造謠之人外仰各安生業萬勿自擾云聞江省各軍八月份薪餉尚未發給鮑督軍恐生變端連日派員赴財政廳索欵魁廳長以各局迄未解欵省庫空虚軍餉八月份係大洋十八萬餘元無法核發擬向中行或廣信公司息借以安兵心 
至許蘭洲方面因與英巴相持不下雙方巳下動員令擬在二十四日晚問暴動省城各界眷屬於二十三四日出省者居十之六七許蘭洲現在省城籌備對英舉動連日調兵自由行動並不與鮑督磋商且問許方面已調兵出防於九道溝英方面則布置甚嚴如肇東海倫安逹拜泉林甸等處均布置重兵嚴加防範相傳如有暴動擬在九道溝作爲戰地九道溝爲東荒要衢建有里餘大橋許氏恐英軍來襲特令將該橋拆毁阻斷交通並聞鮑督軍連日電請中央維持兹接大總統電謂許蘭洲在直入伍多年素所欽佩惟此次對於江省政見多有未協現已任許蘭洲爲將軍府參軍速令交代卽日來京就職云云許蘭洲接電後不願就北京參軍其夫人則敦勸赴京謂倘再暴動恐在中國無立足地步云奉天張督軍近亦有電勸許速赴北京就職倘不欲赴京請赴奉帮辦軍務藉資襄助虚位以待望早臨是幸云又馬一團團長張奎武謂受許知遇無論如何始終維持許氏絶對反對許之去江帶其騎兵營宣告聯合各軍維持許氏聞任旅長國楝曁砲隊機關鎗隊均不受聯和並宣告服從中央命令保護鮑督他事不敢預聞乃張奎武將各防軍及新招降之蒙匪二營均巳調回省城省城各營房兵巳住滿張令秼馬厲兵以防不虞磚城各城門每門派兵一連把守城下十餘名城上十餘名輪班分守鮑督無可如何每夜城上值兵張燈滿城皆見以致人心更加慌恐惟張奎武聞鮑督電請奉軍三營來江又聞張督密派駐防洮南陸軍數營赴江大懼特派兵二營分駐太來氣昂昂溪等處以防客軍入境省城四郊均派兵設卡近則無論往來車馬行人均須搜查並聞有同時連被搜驗數次者交通殊不便 
[藍天蔚離大連之東訊]  
　　大阪朝日新聞云藍天蔚於上月二十七日抵大連二十八日復搭乘輪船　丸返滬聞此次藍赴大連其目的實係欲結聯東三省軍隊内之不平分子起事策應南方本擬在大連逗遛五六日上陸後即派遣前第二十七師之營長劉某赴營口與第二十八師馮德麟之部下聯絡劉某受命抵營後正欲著手辦理不意無意中於是夜二時將日本微服警兵一名射殺劉亦自殺因此該處日本官憲以藍氏行動與治安有礙故下令其出境聞藍此行携有運動費十萬元離大連時對日本各報記者云此次失敗余（藍自稱）對於東省之策畫巳斷念返上海後另行改變方向以謀活動之進行云云 
[謠言湘省獨立之鄂聞]  
　　武漢近日閧傳湖南獨立殆已婦孺皆知郎軍政各界亦有此傳說惟該省旣經獨立必有電通告各省行政立法等機關乃徧詢各處均未見有此項通電漢口湖南分銀行行長周君二號曾專電長沙探訊接覆有安靜如常一語並聞湘軍界有致北京公電云大總統國務總理各省督軍省長鈞鑒湘督更易仍爲湘人湘人治湘全無異議此間秩序安謐如常大局攸關恐或謠傳失實致煩厪念謹電奉逹即希察鑒湖南第一師師長趙恒惕第二師師長陳復初代理第一師師長第一旅旅長李佑文第二旅旅長林修梅第三旅旅長陳嘉佑第四旅旅長朱澤黄第一師參謀長鄒序彬第二師參謀長張滉關長榮焯敏彭樹煌宋鶴庚廖家楝朱剛培彭壽恒魯滌平毛樹駿周崇兵趙夢炎代理全省警務處處長周介陶同叩冬印是獨立之說純屬謠言可以想見而湘省第一師長趙恒惕零陵鎭守使望雲亭又適於二號來鄂歡迎傅督更足證獨立爲謠傳但湘省軍政界有一部分要人力謀拒阻傅氏赴任則實有其事觀於連日北軍入湘之急迫及鄂督軍添派軍隊布防邊界曁傅良佐之不即赴長沙接任便知湘省大局吃緊雖歡迎人員絡繹傅氏終不敢輕入現傅所調北洋第八師巳到武漢轉赴岳州者有四千餘人該師長王汝賢於二號已抵鄂垣駐將校俱樂部聞已經傅委之爲行營總司令尚有軍隊由北方續來王師長業定於四號往岳傅氏是日起程與否則尚無確信或云傅因湘軍將領尚須疏通特藉詞途中感受署熱請假一星期在鄂就醫然聞岳州方面巳令地方官備辦督軍行轅紛傅傅 
 
 
 

Page 7

 
 
　　須在岳暫駐其離鄂往岳必旦夕間事也 
吳光新奉召赴京因商榷對付西南政策方針莫定致覊候十餘日之久兹聞政府已籌定軍費四百萬元命吳仍遵前定辦法率隊入川並聲明此行迺爲撫慰川民查辦劉戴衝突及川滇爭執以便判明是非秉公處治决不偏袒一方至川省各團體所請不帶北軍入川則以上次王人文張習被阻晋省不能盡其職責爲詞不能照准已由吳電令在宜施各軍趕速兼程前進吳則定於五日由津浦路南下抵漢不日入川但又一說則謂吳須俟傳入湘後方能起程云 
[鄂議會第三屆常會開幕]  
　　湖北省議會近經王兼省長咨行召集第三届常會於一日舉行開會式是日午後一時行禮議員列席者計六十八人行政官自省長代表政務廳長何佩鎔以下財政警務高等審檢各廳處長江漢道尹三縣知事均行到會紳商學報各界觀禮者亦有數十人該會各派有招待依次就席隨奏樂由主席屈代議長佩蘭實告開會並命秘書宣讀開會詞詞畢議員向國旗行三鞠躬禮禮畢廳長代省長致祝詞屈代議長口述答詞乃奏樂退席導入各招待室茶點而散聞屈代議長係力疾到會禮成仍返醫院所有省長祝詞議長答辭俱錄如下當兹無國會期中而有省議會開幕亦可慨也 
省長祝詞云今日湖北省議會舉行第三届常會開會式占元獲覘盛典至爲欣悅現當國運維新百端待理一國之事基於一省湖北泱泱大邦爲南北觀瞻之所繫所有地方應興應革之事較數月前其進行又當不同諸議員先生恭敬梓桑素懷巨識外察國家之大勢内審本省之與情必能洞見本原發揮偉議以治湖北者推而至於治國家占元忝長斯邦一年以來政治諸多闕失幸賴隨時匡正稍免隕越今後仍盼諸公以愛地方者愛占元使湖北地方由庶而富由富而敎上雍下熙弼成郅治而占元亦得奉命承敎樂觀厥成則豈惟湖北一省之幸抑亦國家無疆之福也謹祝湖北省議會主席致答詞略謂本會同人今日對於省長代表曁各界來賓踴躍辱臨異常榮幸同人等竊念鄂中人民之疾苦財政之出納無日不縈念不忘第最要問題爲預算案同人等自當鄭重將事以與司財政者商榷以蘄裨益於事雙方無妨此時六年度預算雖難於審查確定然每月概算總希望主管官廳認眞從事俾本會同人得知底藴其他各事亦願與執政諸公相見以誠云云 
開會式舉行後次日爲星期例得休息惟屈副議長以積案甚夥亟須逐一淸理並擬於星期一開正式會開始議事以免虚擲光陰特破除成例本星期日暫不休息通告各議員於是日午后開全體茶話會研究一切該會選舉正議長問題在本年春間臨時會期公决暫由副議長代理俟第三届常會再行互選前日乃有提前舉行之說迨前日以此事叩諸議員周鵬程君則此事現又擱淺揆厥原因不外到會人數不齊致生故障蓋互選議長微論出席人數之多寡總以滿足五十三票爲當選現在到會議員不過七十餘人若欲於互選時得五十三之同意票良非易易與其爲互選議長而躭延時日似不如仍請副議長代理按期議事庶不致阻礙進行云 
[魯豫間之水與匪]  
　　字林報八月二十八日毫州通訊云余偕内子在鷄公山盤桓數日今甫歸來曾至山東曹縣訪友適逢大雨留住四日歸途積水未退淹没道路危險頗多旅行不易赴歸德之大路約百餘里半在水中而以附近城鎭處爲尤甚余等行抵一大村四圍皆水一片汪洋莫辨途徑乃覓兵士一人騎馬前導距前進未遠馬陷潭中幸經旁人指告余等坐車得免傾覆兵士自膝之下皆被浸濕遂拖泥帶水而行午後二時導者告余已入河南境界前途平安且無水患距知竟大不然少頃行抵一橋下車南望則見河堤巳破橋堍爲水冲毁水深約十尺有奇余等不得已改乘兩小舟向鐵路線而進行一英里舍舟登車擬至歸德過夜路程約七英里非在水下即在泥中騾馬經此雖未載重幾至顛蹶不前入夜始抵歸德外效月光黯淡車夫緩轡而行不意一騾陷入凹處幾落水中若再進一步則騾車覆矣車夫竭力曳騾至地高水淺之處停車問道旋有一少年來前指導乃得進行而至友人家焉星期六晨余等復就道不遵平日往來之路而沿一河身前進河中素無多水今則水竟不少余等之所以就河舍岸者因聞大路上城鎭附近水勢頗大甚至高及一人故也是晚抵一村村外皆水旅店人滿余等旣未能夜行又無處投宿乃往覓村長渠留余等過宿招待頗殷懃余在中國從未見大水若此行之甚者災區豆未結實大半僅存空殼山芋收成恐亦荒歉貧民生計愈呈悲觀郵便亦因水災而致紊亂郵件由毫州至歸德須五日之久余最近所接之報紙尚係十六日發行之舊報也八月初旬聞睢縣單縣附近之大批土匪擬來亳州又聞張動部下向亳州姜桂題家屬索取臣欵否則前來抗搶居民聞此消息大爲惶恐兵士守城日夜不懈並由歸德蚌埠調兵四營共來防守今則謠言漸息地方安甯城門大開而無兵士保守矣余在曹縣時聞兵匪在睢縣單縣接戰兵死不少而匪死無多惟睢縣於二十六日斬决土匪二十三名某敎士路遇數人取被殺者之心而回蓋以爲人心可療心病也曹縣亦常决匪盜匪肆虐情事常有所聞有一家三子盡被擄去者匪初要索贖金三萬元又鎗四桿繼而跌至五千元然此五千元之巨欵亦非此家所能籌給又有一孩甫生二旬亦被擄去聞已夭殤被擄之人間有脫逃回里者民間傳說德人助張勲及辫兵作亂日前余在城中經過一蛋廠余素知其乃德人所經營者詢以是否照常營業廠中人以候上海訓令爲答余又詢以上海總行是何國籍則答曰荷蘭 
[皖垣兵變續記]  
　　安慶快信云皖垣兵士譁變及李統領被剌身死已紀昨報昨日三號王帮統因李統領遇害即到司令部辦理善後一面出示布告略云二號晚間有三五兩營少數兵士譁變已由本帮統督同各營官長帶兵剿辦并跟蹤追捕現巳平靖所有本城一切治安由本帮統擔負完全責任各商民照常安業母得自相驚擾云云昨日（三號）聞安慶總商會會致蚌埠倪嗣冲電云省城二號夜半兵士譁變李統領被剌身死商店被刦請速派救兵鎭攝聞倪回電云江電悉已派蕪湖馬統領帶兵來皖鎭攝矣又聞倪嗣冲以蕪湖地方更爲重要恐馬統領不能分身又電令舒城邱統領昌錦星夜來皖并令第一路第七路各派一營來皖一駐司令部一駐省公署聞今晚可到又聞南京李督軍聞皖兵變已派建安楚謙兩兵艦來皖駐防今日可到皖商會已預備出城歡迎今日省城五城門自上午十時開放下午四時即閉所有城内各商舗仍未開巿大約俟馬邱兩統領來皖始可開巿也 
又蕪湖快信云安慶於二日晚一時兵變是晚變者實僅安武軍第八路駐東門外五里廟之第三五兩營先期有一部分便服混入城内以爲響應當事發時該路統領李漢卿即良臣一聞東門外鎗聲知有變故遂帶衛隊出爲彈壓甫經東轅門外卽中彈延至次晨殞命省垣大小東門大小南門是晚防守甚嚴變兵未能入城是夜東西兩關均被搶西門外商舗損失甚巨城内四牌樓商舗亦被埋伏城内着便服之變兵數十人搶刦多家省垣司下坡之中國銀行錢家牌樓之交通銀行恒聞鎗聲預爲佈置皆未被擾該路帮統王慶國現會同省垣警廳長周之潤維持現狀一切善後須俟第一路統領馬聯甲來皖解决而第一路統領馬聯甲三日晨由蚌埠起程率第七路之第一二兩營軍隊五百餘人在浦口乘安豐艦於是晚三時到蕪駐蕪第一路第一四兩營軍隊七百餘人機關鎗一連分乘小輪於四日晨六時隨馬統領兵艦上駛統部副官長儲莘亦隨馬統領赴安慶海軍總司令接蕪湖祝道尹電知安慶兵變遂派楚謙飛鷹兩軍艦駛往安慶鎭壓該兩艦於四日過蕪水警廳長程炎勲刻電調第四署駐當砲艇七隻亦於四日過蕪赴安慶 
[徐州通信]  
　　駐西門外演武廳之辫軍第五十四營（即前駐雲龍山首先譁變之營現所餘者不過兩哨）於昨夜（二號）二句鐘忽又譁變鳴鎗數十響搶掠商號十餘家損失尚不甚鉅張文生聞警即派王帮統帶隊馳往彈壓當將亂兵擊散復派隊尾後追擊未致釀成巨變 
駐邳境土樓圩辫軍第六十三營因不服改編昨自行拔隊赴海 
第七師之一營與第十四師之兩連今在蕭境之郝集擊匪頗稱得手匪徒四百餘人（毛匪之一股）巳被擊散向西北方面逃竄匪首吳豁子老扁擔不知去向 
調查各地敵僑居留人數已見明令銅邑並無敵僑居住縣知事已查明具復 
上月三十日忽有大隊飛蝗過境縣知事通令各巿鄉董謂此項飛蝗由何處發生何時入境亟應詳細調查截捕以免貽害 
[杭州快信]  
　　諸曁防務吃緊該縣知事陶鏞一日兩電到省請飛撥警隊下縣駐守已令三區常統帶即速抽調布置 
第一師四團軍需正商文蔚調充砲兵團副官遺缺經童師長呈薦第三團校官林拯調充巳奉督軍核准頒發委狀 
鎭海砲台總司令官張伯岐因有要公晋省面陳電呈督軍請假一星期昨巳照准 
警備隊司令部諮議官劉鳳威（前五區統帶）昨來省晋謁省長報告到差 
閘口統捐局長張鼎銘昨已實行發表 
卸任艮山門絲捐局長田程因緯成公司運繭案舞弊昨飭記大過二次停委兩年 
杭地審　候補推事胡豫章昨奉高檢廳委充鄞縣地檢廳實習檢察官 
軍學補習所學員署假後開課逾限不到照章斥退現學員徐强葉鵬飛二名因路遠被阻不克哪期晋省呈請入所肄業俞所長特轉詳督軍核示 
地方通信 
[松江]  
　　催浚巿河松江城廂巿河因年久未浚淤塞殊甚於交通飲料均有妨礙經郡紳姚大任等具函致城廂巿經董朱子受轉呈縣署邀集各紳士會議决定先令該經董測丈河身估計經費一俟農事稍暇定於秋間動工開浚乃現在測丈手續早已告竣且已時届秋令仍未進行故由姚紳等續函催浚俾早開工以重衛生 
續辦施醫松商會與城廂巿公所所設之施醫局均已開辦月餘松商會醫局定於古曆八月初八收局城廂巿公所醫局定於古曆七月二十八日截止兹郡紳雷繼興因見本年入秋以來疾病叢生城内外兩施醫局均將停辦患病者仍接踵而起兼之所患痢疾等症易於傳染故决定俟松商會醫局停辦後即請該局中所聘各醫士在西林寺内續設施醫局一所以濟貧病 
白晝搶物西門外嶽廟後東新橋一帶近日竊案迭出前日下午五時許有李某在嶽廟後門經過被匪類三人上前將所戴金戒及手中洋傘一併搶去李以該處地非僻靜而敢白晝搶刧殊屬目無法紀故即至該處第二分駐所報告追捕迄未弋獲 
[無錫]  
　　工人求婚之慘劇南門外淸名橋畔住有江北人陳富春素在米行作工今歲改入某木行爲司務年逾二十尚未成室有隣近女子彭冠珠饒有姿色陳頗有意與之訂婚遂以同鄉關係通欵曲於女兄彭某（綽號小皮匠）交往旣久直訴隠情女兄允准將妹配陳爲室惟索聘儀六十元陳富春以鉅欵一時無着即將逐日撙節工資陸續交付至日前始足其數孰意此事小皮匠雖已允許而冠珠則頗不願陳則未之知也日昨陳探得冠珠作工之振藝絲廠停工左右隣居又係往附近某姓家看禮懺祗冠珠在家守户乃乘間入室表示求婚之意詎女即將却婚之情表示明白陳一時憤火中燒拔出利刃將女連戳八刀倒地殞命旣知己亦難逃一死即自戳七刀雙雙同臥血洎中越時爲女妹所見轉告隣人鳴由地保請官廳蒞驗後以陳富春尚有氣息立時舁赴普仁醫院求治但傷勢過重恐難生效也 
雪浪山僧人被刦開化鄉雪浪山有寺院一所昨晚午夜忽有盜匪八人上山搶刦該匪口操北音斬關而入先將山僧逐一縛住繼則搜查各物時有樵柴老者臥居深處一聞警信即踉蹌潛逃下山至許舍鎭借得鏜　一面鳴警告急鄉人聞信招集壯丁多人奮勇上山兜拿該盜匪遂呼哨而散損失尚未鉅大 
[南通]  
　　軍警搜獲黨人通海鎭守使署駐滬偵探長吳伯英偵悉如臯人哈在田南通人程壯均係黨人巳招集二百餘人以百人由鎭赴通餘則由哈親率至通即以抵通之日會合起事等語報告縣署盧知事據報後立飭軍警搜查客棧當在元廟觀前陳永發寓拿獲李樹聲沈亞英黄冠羣三名解由縣署會同俞軍法官訊問後押候再訊以故通城夜間各城門及緊要地段令軍警分擔梭巡境内辭港已暫行封閉並咨行如太靖海各鄰縣一體愼防 
[鎭江]  
　　宿遷請兵防匪淮北宿遷縣近日匪氛甚熾該縣原有定武軍一營駐防自該軍潰散後地方空虚該縣知事特電淮揚馬鎭守使請撥軍隊來縣墊防以防匪擾 
水陸防務兩則鎭郡江中本泊有應瑞肇和軍艦二艘日前經李督軍電調至甯巡弋兹海軍總司令於日昨派辰字魚雷艇一艘到鎭塡防駐鎭陸軍十九師楊師長以現值戒嚴期内特傳諭各團營嚴禁人民行入步哨線内並阻止游歷外人窺探軍區事域各團營奉令後均巳遵照辦理矣 
[揚州]  
　　督軍代表蒞揚江蘇督軍李秀山現派代表袁焯章於今日（五日）來揚晤兩淮張子蔚司長磋商要公聞明晨即須返寗司長注重緝務兩淮鹽運署前以運河壁虎欄江金灣各壩走漏私梟曾派緝私水師砲船駐防日前又據鄭斗南張心泰等禀請沙河鳳凰東西灣褚山等壩亦須派砲船駐紥張司長已咨李統領酌撥砲船數艘馳往駐紥並飭江都縣署轉飭各警區一體知照 
新任道尹過揚新任淮揚道尹王曜於昨日（四日）由寗啓節履新五時道出揚州江都周知事及沈警佐等均率警士在鈔關城外迎送躭延片刻即鼓輪上駛 
鹽商歡迎張司長兩淮鹽運使張季煜蒞任兩月因公務繁冗奔走南北兩京尚未有暇與各商接洽現場運食三商以張司長公畢旋揚推代表數十人於今日（四日）午後三時假花園巷何家花園開歡迎會并設宴欵待至五時而散 
[嘉興]  
　　女學改革後之狀况崇德縣立求益女學自經李南山縣長敦請徐小淑女士擔任校長後力事整飭本學期業於昨日（三號）開學所聘之敎員其舊同學爲多如鄭女士尚志本係杭省師範高材生主持附屬高等小學十年頗著成效又屠女士文芷係嘉興師範本科畢業品學優計女士宗蘭則爲北洋高等師範畢業與今馮總統夫人周砥同學云 
[杭州]  
　　議設船舶檢查所湖墅大關爲舟楫往來之要道衛戌司令官爲預防危險起見擬在該處設立船舶檢查所由就地警察所負檢查責任故三區魏佑孚警正於昨日召集各警佐籌議辦法不日卽須成立又聞此事發生因據各路稽查報告有上海黨人利用糞船柴船蘆柴船漁船江北船私運危險品物每於黎明或黄昏時候在附近淺灘秘密裝卸等情當道爲防範起見除通令軍警一體嚴查外昨又諭令該所對於上下河來往船舶須格外注意長安許村大關塘棲各要道准其分設巡員協同密查 
胡運使回署兩浙鹽運使胡彤恩氏昨偕緝私蔡統領赴海寗觀抵潮寗後先謁塘工陳局長次往塘外察看形勢適值秋潮汛旺頗有可觀胡運使觀潮畢即於下午二時至許村黄灣兩場巡視場務遂由許村站乘坐特别快車回署蔡統領則由長安站乘車赴滬 
雜評一 
[湘中局勢（步陶）]  
　　湘省内部眞情迄無確報今據鄂訊有風傳獨立之謠而他方探索則又有湘中無事之電傳其果何說爲較可信耶由前之說湘中消息何至今而猶寂寂無聞由後之說傅督行旌何猶滯留鄂淊而趦趄不前揣情度理在湘省方面風傳者縱不必據爲典要而内情之實際要亦不盡如他方所傳之樂觀在傅督方面雖不無一部分之同情而暫赴岳陽以觀形勢或爲將來必趨之情勢嗚呼内幕中各有其所願望以隠爲凖備而表面上猶各爲粉飾以壯外觀此湘事之所以難明而吾人觀察時局之所以常如在五里雲霧中也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（二十三）]  
　　添造戰艦之核准海軍部近以所轄軍艦不敷調遣值此國防緊要之際所有各海口曁長江上下游均須調艦防守是以擬再添造巨大戰艦六艘曾請政府交議在案兹悉此事巳奉中央允准電令上海船塢趕造英尺四十丈長之戰艦六隻以資調遣 
濬浦顧問之處置駐滬特派交涉員薩福懋君接浚浦局函略謂中國已與德奥兩國立於戰爭地位所有浚浦顧問局向有德國顧問員一席按照現今之地位究竟如何處置卽希察核示知以便遵辦等語聞薩交涉員尚須電部請示云 
[商會監視釐稅之諮詢]  
　　全國商會聯合昨致各省事務所轉各商會函云案據本會贛省事務所函開本年六月敝所舉行第二次大會准九江總商會請議案内開釐金捐稅歷年以來需索中飽上下公肥公家之收入有限商民之受害無窮納稅之義務旣出自商民監督之權利亦應付諸商會擬請提議恢復民國元年成案各釐捐稅局應由各地商會舉人監督庶公家商民兩有裨益等因公同討論僉以稅卡之設日久獘生需索留難幾成慣技員司中飽無可諱言病國病商誠爲我華人之一大裨政雖裁釐加稅載在條約政府深知其弊屢議實行迄今猶遙遙無期者亦格於事勢未及舉辦耳當此過渡時代欲加整頓若能由商會推舉人員駐局監視則一切弊端自可漸次銷滅吾贛於民國元年創此辦法成效頗著有案可稽恢復似屬可行惟事屬全國行政問題亟應轉貴會徵求各省事務所商會意見以期一致進行經付表决全體贊同相應函逹貴會希即查照望切施行等因到會當經交由評議會討論僉以釐金積弊各省大致相同惟究竟應否請由商會推舉人員駐局監視之處自應先行徵集各省意見以便取决多數再行酌定等語公决據情通知各省事務所除函復贛省事務所並分函各省商會知照外相應函逹各省事務所轉致各該商會卽希查照議復以憑彚辦 
[澈查輕薄銅元之來歷]  
　　上海縣公署昨致南北商會函云案照敝縣訪聞上海巿間近來發現一種銅元與中華民國開國紀念幣相似而分量略輕且國旗中有菊花紋反面嘉禾中間無十文字樣巿上不甚信用頗形紛擾正調查間接據商人凌承志函稱近來英美電車公司拒絶收用一種銅幣華法電車及商店概不收用查此項形式之銅幣充斥巿上占銅幣全數十之二三流行半載有奇私鑄官鑄商民無所考察爲此檢呈新舊銅幣兩枚乞查是否私鑄出示諭知俾商民有所知曉等情查函送之銅幣兩枚一係大淸户部所鑄之舊銅幣一即前項新銅幣惟旣稱巿面充斥究竟來自何處何以遂至充斥現在因何拒絶不用亟應查考明確分别切實辦理相應函請貴商會轉致錢業董事公同調查究竟此項銅元來自何處現應如何設法淸理並希確查妥議見復爲荷 
又聞本埠錢業中人現將官鑄與私鑄之嘉禾銅幣悉心辨别遍貼傅單如下一官鑄之銅元嘉禾之粟每粒均垂有約長二分之細絲一根僞幣無之二官鑄之銅元國旗之旗索係三縷所組成僞幣僅二縷三官鑄之銅元嘉禾頂上之二葉分三線僞幣僅分二線四僞幣正面之中字及國字旁各有一圓小點官鑄無之五官鑄銅元重一錢八分僞幣僅一錢五分詳加辨認合法銅元仍照常流通 
[學生會歡送留學生]  
　　部派各省留學生刻巳先後抵滬寰球中國學生會以各生求學異域前程遠大特定於七日下午四時開會送别並撮小影以留紀念届時當有一番盛况也 
[李耀漢兼任粤省長]  
　　松滬護軍使署昨接廣東陳督軍李鎭守使來電照錄如下北京大總統鈞鑒武鳴陸巡閱使各省督軍省長都統護軍使瓊州龍督辦鑒粤前省長朱慶瀾於前月棄職離粤當時炳焜因維持地方秩序起見不得不暫行兼權以安人心惟事繁責重實難久兼現經咨請耀漢兼任耀漢遵於本月巧日到省就職炳焜即於是日交卸省長職務謹聞廣東督軍陳炳焜兼任廣東省長肇羅陽鎭守使李耀漢叩歌印 
[調查戒嚴時期之防軍]  
　　松滬護軍使盧永祥昨奉江蘇督軍公署電飭將戒嚴期内所駐防軍地點人數於一星期内詳細列表送署備攷等因盧護軍使除飭三十八九兩團長將駐防地點人數開報核轉外並轉飭駐淞榮道一旅長從速塡表呈報以憑彚核詳陳督軍備攷 
[馬樹周被拘]  
　　住居本城九畝地紅欄杆橋左近前在駐滬德領事署充當繙譯之馬樹周被馬如兆私運炸彈赴浙謀亂案牽涉經護軍使署令行淞滬警察廳派撥警探於三日淸晨前往拘獲解至警廳略訊一過當卽派警荷鎗押解護軍使署訊辦 
又聞駐滬荷蘭代理總領事昨致交涉署函稱前爲德領事署譯員馬樹周現在本署襄理於九月三日晨八時在西門紅欄杆橋住宅内忽被警察拘去請即詳查見復等因聞交涉署復以此事如何情形無從知悉現已函致淞滬警察廳查詢一俟復到再行函告云 
[剌趙關係人一併解浙]  
　　松滬護軍使署稽查員所獲之謀浙黨人蔡谷勲眼線武學海業經軍法科訊明與謀剌浙督軍署趙參謀長一案頗有關係故由護軍使署備文將蔡谷勲武學海及車夫李阿根等三名派令周副官督同排長護兵於昨晨七點二十分鐘由龍華押登滬杭快車押解赴杭歸案訊辦 
[復訊海關德員之舞弊]  
　　江海關稅務司延代表律師控派駐法租界天主堂街中國郵務分局内之驗關員德國人桑姆斯揑造僞賬侵吞中國政府稅銀二千餘兩由公共公廨訊供詳情巳迭誌本報前日午後又經王崧生襄讞會同日副領事林出君升座復訊仍由海關理船廳廳長道生上堂將被告舞弊之各種收條賬據逐一證明即據被告代表律師向道生略詰數語復請堂上准予被告交保候示卽由原告律師聲稱被告律師請求交保一節原告頗爲反對因被告所犯者係屬刑事應請管押云云中西官會商之下判桑姆斯准交五千元人洋並保候再訂期復訊 
[公廨研鞫詐欺取財案]  
　　鎭江關稅委員温州人倪黄裳延請律師在新閘捕房指控同鄉人彭品臣（即彭公正）串同程子平（卽程國平）仿摹伊友周學勤之筆蹟書寫揑名信函將伊誘至孟納拉路五號門牌徐姓家用藥迷倒復又車至白克路六百十四號門牌關閉一室出示手鎗嚇禁聲張詐去洋一千一百元並值洋三百六十八元之金表金練等物及計洋一千五百元之期票三紙等情業由西探目非司蓋潑華探目李星福包探衛金福將彭程二人拘解公共公廨研訊並經浙江楊督軍訪得程子平與暗殺參謀長趙聯璜案有關因特備文派員投廨聲請將程引渡各情已誌前報前日午後由捕將彭與程解送公堂經關讞員會同英白副領事升座復訊先由原告代表律師上堂譯明案情繼由被告程子平之代表律師向倪駁詰之下卽據倪黄裳訴稱被告程子平形同匪盜非但違犯租界定章且與治安大有妨碍應請嚴究關讞員諭曰爾之禀詞内所控被告程子平案由係犯中國三百八十二條刑律（按此條爲詐欺取財罪）今爾忽稱違犯租界定章要求按照租界章程究辦但爾曾任法官何以所控案 
由前矛後盾若此倪不答而退旋據華探目李星福投案禀稱八月四號原告報告捕房後因事關重要恐有洩漏故將原告帶至西探目家中盤詰後卽至被告住處守侯直至八月十六號被告約倪至福州路五百十八號門牌大餐館催取票欵始行將程拘獲並至山西路三百十五號門牌新鹿鳴旅館將彭品臣一併拘入捕房並在兩被告身畔抄出金表等件之細賬一紙期票三張嗣至孟納拉路五號屋内搜得程子平等之照片等語又據包探衛金福禀明當時拘獲被告情形並由五百二十八號門差華捕證明在被告身畔抄出期票等物中西官以時已薄暮不及再問遂判兩被告還押候訂期再訊 
[傷害婦人之毒手]  
　　英租界石路中同芳里一百三十八號蘇寗旅館有二十四歲無錫婦人陳吳氏偕同其母住居該旅館元號房間迄已半月前日十二時忽有前充營兵常州人某甲至該旅館向婦索詐未遂遽將該婦撳按牀上以石灰抹塞滿口並傷兩目婦不能喊救迨該館中人覺察甲卽出外奔逃追覓無獲旋將氏車送仁濟醫院求治據醫生云石灰攙有毒質以致滿面紅腫兩目巳無可救後改送廣慈醫院亦云兩目恐難復明現正設法療治云 
[傭婦在途遇暴]  
　　新閘大通路五百另五號門牌江姓家傭婦吳氏昨晨至附近購物突被匪徒一人將氏攔住搶取所揷金挖耳一支圖逃氏即大聲喊捕詎該匪袖出利刃將氏左脇戳傷逃逸旋經巡街捕查見將氏帶至新閘捕房禀明前情飭派中西包探分投查緝氏因不愿送至病房且傷勢尚輕卽回訴其主自行醫治 
[强盜累及崗警]  
　　淞滬警廳據浦東三區函解圖刦未成之吳小山于德泰胡家琴張寶竹施榮等五名當即發交司法科訊據吳等供認圖刦張姓孀婦財物不諱判令嚴行收押候究惟崗警楊治奎近在咫尺事前毫不知覺實屬疎忽業已禀奉徐廳長將該警先行斥革拘留候辦 
[鹽捕營緝獲梟匪鹽船]  
　　江浙鹽捕緝私營第四號淺水小巡輪前日拖帶師船二艘駛往江浙交界各港巡緝經過小崑山地方緝獲匪船一只船上裝有私鹽數十包經范巡官督同目兵將該船梟匪劉長福李慶生等五名船夥邵阿七一名一併擒獲並在艙内搜出快鎗一支手鎗二支子彈一百餘粒連同匪船押解來滬昨日范巡官卽將梟匪劉長福等五名船夥一名並匪船私鹽鎗彈解送兩浙鹽捕緝私統領署訊辦 
[部員勘查要塞]  
　　海軍部顧問王子岩現奉中央委任勘查長江上下游各路要塞防務是否布置完備令卽查勘報告業已由京乘坐火車抵漢即乘楚謙炮艦先查武漢一帶砲台刻已查竣日前至寗日内即須考查長江下游之寗鎭澄淞四路台務故由海軍饒司令電令四路要塞各台官預爲整備以便勘查云 
[八月份關稅之短絀]  
　　邇來各項商業頗形呆滯進出口貨亦多阻塞聞江海關八月分徵收華洋進出口關稅祇有銀七十六萬八千九百二十三兩比較七月分短收銀十九萬六千八百兩九錢六分二釐較之六月分亦短收銀九萬四千六百十兩二錢零四釐統計本年共收銀七百零五萬七千一百八十四兩八錢六分三釐惟八月分收數爲最少云 
[金銀進出之調查]  
　　調查本埠金錢現貨近數日内頗有進出計星期一中國銀行天津來洋四千元又裝往南京洋十萬元麥加利從新金山載來銀條四十萬兩北帮從大連來洋十一萬元又裝往天津金洋二箱值銀三萬兩又金條一箱值銀一萬五千兩又寶銀二千兩廣帮裝去小洋八箱合洋三萬二千元漢口帮裝去金條一箱值銀五千兩星期二東洋莊從日本載來金洋十一箱值銀二十二萬兩客帮從烟台來寶銀一萬五千兩靑島來墨洋二萬元大連來銀一萬二千兩又洋八千元厦門來日本洋六千元天津來寶銀五千兩漢口來小洋三箱合洋一萬二千元嗬囒銀行裝往星加坡銀條五千兩客帮裝往漢口金條值銀三千兩又裝往福建金條值銀五千兩又裝往香港墨洋一萬元又裝往廣東小洋五箱合洋一萬五千元星期三長江來小洋三箱合洋一萬二千元正金銀行裝往孟買寳銀十六萬二千兩又裝往日本寶銀三千兩天津帮裝去寶銀二萬兩又金條值銀一萬二千兩廣帮裝去金條值銀六千兩又小洋十三箱合洋四萬三千元星期四各銀行並無裝出客帮亦無出口祇有天津裝來墨洋五千元又太古洋行從寗波裝來洋五千元 
[各學校之秋季始業]  
　　勤業女校勤業女子師範學校昨日舉行開學禮首由校長朱劍霞女士訓詞略謂本校由寗遷滬巳歷四載曾辦畢業一次畢業諸同學均受各學校聘爲敎職本校原以造就完全女子人才爲後學女同胞之模範來學諸姊妹須以勤儉誠樸四字爲目的不可以奢華爲美觀致失本校之意旨須知女子之良否關於家庭敎育良非淺鮮幸勿自棄責任爲人輕視劍霞最痛者中國興辦女學以來未能闡發眞正敎育之精神受社會完全歡迎者頗少蓋由一般少數辦事與求學者但求敷衍不從實事一方面做去故耳若不剷除斯弊則女界難有光明平等之日劍霞盼望來校諸姊妹專心求學不畏艱難不染陋習將來爲女界之表率我女界幸甚民國前途幸甚次由校董謝復初君等訓詞曁敎職員盛競存女士蕭鎭卿女士龔文淵女士嚴欽木女士等相繼演說均謂女子敎育爲强國之根本云云 
巿北公學滬甯車站慶祥里巿北公學男女兩校均於昨日（即六日）開學學生到者二百七十人校董來賓來校參觀者亦爲數甚衆首由校長唐伯耆宣布敎育方針主張智德體三育並重並以修身國文英文算學爲主要科目務以實用爲歸繼由陳黼章潘公展吳叔明諸君演說均謂求學貴在實際不可徒事虚名旋由全體學生唱歌行禮而散定下星期一（卽十日）實行上課至該公學夜校亦於六日晚七時開學學生亦甚踴躍聞該校英文特别班請西人敎授其餘中法德文及珠算筆算科亦延聘名家敎授又聞該公學男女兩校高小科各級夜學英文各科尚有餘額可補云 
博文女學法租界貝勒路禮和里博文女學校開辦以來已歷三載早經敎育部立案平素注重國文英文算術三科今歲下學期更提倡藝術特聘劉賞女士敎授圖畫音樂又聘上海女子體操學校畢業生某女士敎授體操現增設中學科及圖畫音樂專修科添招新生已於昨日開學報告投考者尚絡繹不絶云 
尚質學校滬甯車站克能海路存厚里尚質學校日昨（六日）開學學生較上學期倍增先由校長唐欽父報告上學期成績及本學期進行事宜次敎職員陳序東吳友三沈賓連金以珠王守仁董仲毅及女敎員趙履貞潘家宜相繼演說畢奏琴唱歌而散聞夜學部特聘潘公展爲英文敎員云 
[大連油豆餅業之報告]  
　　大連日商前因買賣黄豆擬訂新章華商方面不允照辦故另設機關不到貿易所賣買巳誌前報兹悉本埠油豆餅業又接該埠華商來電報告此事已由日商井田洋行邀集雙方在公會會議解决所有新章黄豆每貨一車雙方成交時各另加銀一百兩一節已由井田婉勸免除仍照貿易所定章辦理故昨日起華日各商仍在貿易所買賣日商前此另組機關亦已取消所有租賃房屋一切用費由華商擔任云 
[濬浦局催繳升科費]  
　　工巡捐局接浚浦總局函略謂南巿灘地升科一事曾經磋商減讓因所塡之地亦爲公益之用是以本局願將此項升科費銀減半收受計規銀八千一百八十兩五錢一分至今未見撥下但本局一再減讓何竟置若罔聞究竟此欵何日撥下兹特專函奉佈卽希尅日掃數繳解以淸欵目而資結束 
[夏期宣講之結束]  
　　通俗宣講社發起人顧翕周王立才顧旭侯袁頌豐等呈報上海縣公署敎育科長李君上海巿經董陸君上海學務委員賈君云敝社本年夏期宣講自七月一日至九月五日止此十星期中共舉行宣講二十次聽講人數以浦東各處及東北中三區最爲發逹西南二區次之所講資材不外乎夏秋衛生勸人識字勸用國貨勸除迷信不吸捲烟勤儉儲蓄諸端今夏期宣講已如期結束以後宣講照章每月舉行二次社内如露天學校（在大東門火神廟）圖書館（在小南門水神閣）刻亦照常進行夜學校亦正在開辦云云 
[輪船水脚一再增加]  
　　本埠各商輪公司前因歐戰影響公議加增各貨水脚曾經旅滬商業維持會開會詳加討論函致各公司商懇取消無效遂勉自加添水脚不料爲時未久又因中德宣戰業已發表且順直各埠水患瀕仍各公司又有議加水脚數成之舉各客商聞之以現值商業困難若再加多水脚成本太重將來必至虧負爰又開會集議擬即函請通融暫免加添云 
 
 
 

Page 11

 
 
[電車公司請塡河道]  
　　本城之肇家浜從大東門起至老西門爲止早經塡平並將面北巿房退入浜基放寛路面惟大東門外往東至大關橋出浦爲止迄未塡平邇因電車公司提議擴充路線自大關橋往西一直穿越城内至老西門爲止接鋪軌道商由工巡捐局請爲籌議將河浜即行塡平以便興工云 
[合資營業之遺累]  
　　南巿裏鹹瓜街慶泰酒店主沈成煨扭孫明章至第一區署控稱前與孫父合股營業迨孫將股本拆出後人已逝世今孫明章以乃父昔有股份爲詞來店要索巳借去洋五元今又恃强要挾甚至將賣牛肉之小刀恐嚇請爲究懲等情董警正以案關刑事移送地方檢察廳請爲預審核辦 
[車寓勒限遷移]  
　　淞滬警察廳長通飭各巨署所取締地方居民租賃房屋須覓妥實商家保結存查以免容留匪類在案兹聞南巿一區一分駐所境内三泰碼頭思恭堂房産内有江北人某甲租設車寓其所居之人頗爲嘈雜恐有藏垢納汚之事因飭二十三舗地甲傅訊之下限三天内遷移出境不准逗留 
[華涇施醫局請警彈壓]  
　　本邑西南鄉華涇鎭地處偏僻貧户甚多每患疾病無力醫治往往死於非命深堪憫惜兹由該鎭醫士沈純甫於月前約合同志金育時周逹仁陳有常丁竟成張山泉葉若愚褚向榮陳也香張冬春等在該鎭設立施醫局開診以來就醫者衆近日天氣炎熱疫癘發生故每日必有三四百號之多後至者往往爭吵故該院禀由上海縣第三區警察所王警佐於昨日起加派警士前往彈壓云 
[漏貼印花之科罰]  
　　浦東花園石橋協泰洋貸店昨派夥友邵炳陽送貨出外因簿上漏貼印花爲三區巡長厲鴻恩查出帶署經解警正判罰洋五元又該處繩店主唐咸泉因往某處取貨手摺上印花貼不足數爲崗警查出帶署判罰洋三元如數補貼以重國稅 
[大來洋行擬築碼頭]  
　　大來洋行洋人富翰昨日致函交涉公署擬在浦東白蓮涇南首Ａ字上段自置基地上建築碼頭請爲允准等情並附圖樣一紙交涉員以此事與地方情形極有關係業已行知上海縣查復核奪矣 
[再誌洋雜貨號之債務]  
　　源豐信益源昌長澤等各户前至法公堂控被洋雜貨號主虞蘭卿虧欠往來貨欵洋三千餘元當因飭提逃逸判將生財底貨拍賣作抵在案昨由捕房傳齊各原告到案聲稱拍賣所得之銀除去房租祇餘銀十九兩請爲核示聶讞員判先交各原告領去公攤餘欠候嚴緝虞蘭卿到案訊追 
[美國水手察破僞幣續誌]  
　　黄包車夫黄小連子因將鉛質小洋向美國水手混用當被察破喚捕拘獲搜出僞四開五枚一併拘解公共公廨訊供收押在案昨晨由廨復訊據包探薛正昌投訴前情並將抄獲僞小洋呈案請察訊之黄供認不諱中西官判黄押西牢四月僞小洋銷燬 
[嘉定縣移傳要證]  
　　施玉泉在嘉定縣知事署與人涉訟業已定斷施因不服判决復至江蘇高等審判廳上訴已奉照准惟案中要證湖州人施阿大及施之姪女施林舍寓居公共租界北西藏路四十四號門牌故由該廳飭行嘉定縣知事於昨日派警持文到申報請滙司捕房加派中西包探協同前往將施與其姪女林舍傳至公共公廨經俞襄讞會同美柯副領事預審明白判施與林舍併交來警帶回歸案訊核 
[絲廠女工肆虐]  
　　江北婦人韓王氏之二女翠子小龍子均在光復路復錩絲廠爲打盆前日被女工蔡小寳以木器擊傷二女頭面卽由該氏告知崗警將蔡扭控四區警署姚警正以繅絲女工凌虐打盆女孩實爲惡習非嚴辦一二不足以挽澆風諭將蔡小寶收押候辦 
[揭破局賭騙財之黑幕]  
　　粤人姚有卿等指控李福林曾幹民用手槍恐嚇圖詐巨欵由捕將李曾兩人拘解公共公廨訊判收押見證吳馬氏等交保在案昨晨復訊據捕房禀稱查得此案實係原告串黨在福州路振華旅館内局賭騙財應請察核中西官判原告姚有卿交五百元人洋並保候查明激究 
[迷路小孩待認]  
　　前日有年約四五歲之男孩身上一絲不掛在法新租界迷途啼哭爲捕查見帶入捕房訊其父母姓氏住址均不能答捕頭卽飭包探送往普育堂留養俟其家屬認領 
[汽車夫違章受罰]  
　　汽車夫吳阿新前日在法新租界駕車疾馳爲捕查見以其違章抄明汽車號碼禀請捕頭傳吳至法公堂請訊吳供後當遵章開馳不敢再犯求宥判罰洋五元充公 
[女犯斃於獄中]  
　　婦人高潘氏私購烟土帶往蘇杭等處販賣漁利已非一次此次又帶烟土多包擬乘滬寗火車他往當爲巡警人贓並獲解送上海地方審檢廳訊明判處徒刑八個月并科罰金洋二百元已經發往分監執行邇來該氏在監患病延到昨晨斃於獄中當由李分監長報告地方廳林廳長立委檢察官詣監相驗卽據該氏之夫高阿高投案請求免驗自行棺殮當經檢察官核准諭令具結備查 
[持鎗尋仇之結果]  
　　汕頭路一百十九號門牌妓女愛月樓之夫吳老六曾向愛月樓索取鴉片烟資被流氓徐寶山（卽愛月樓生母之姘夫）在旁阻止吳頗懷恨於上月二十九號身帶實彈手鎗至福州路三百二十八號門牌稻香村茶食店樓上向徐尋仇被徐鳴捕拘解公共公廨訊供收押在案昨晨復訊捕房將該茶食店經理陸詠泉傳案證明當時情形訊之徐吳兩人供多含混經王崧生襄讞商之美博副領事判徐押西牢四月吳押二月手鎗充公 
[控告違忤行兇]  
　　開設祝錦隆帽子作之祝大鳳偕媳陸氏扭控伊子祝家仁（即陸氏之夫）行兇違忤並用鐵器將妻足擊傷等情曾經檢察官預審起訴審判廳前日由推檢各官開庭辯論之下以陸氏受傷甚微且被告一再苦求從寛當堂申斥判交乃父領回管束 
[再誌桂花廳中之打架]  
　　華錦坤在地方廳控被金狗糾衆在邑廟桂花廳茶肆中借端行兇致被毆傷等情經檢察官驗明胸肋等處果受拳傷判令自行醫治聽候查究在案昨午該廳飭派法警前往九畝地相近將金狗拘解到案經檢察官略詰一過判金狗押候華錦坤到案訊明實情再行核辦 
[算盤擲傷頭顱]  
　　南巿毛家弄泰昌押店主王壽山扭主顧周二至第一區署控稱周來店購買布短衫一件因貨不合致起齟齬詎周突持櫃上之算盤擲擊以致傷及頭顱血流蔽面請爲究懲董警正飭送地方檢察廳訊辦 
[鄉童摸蝦之禍水]  
　　本邑西鄉徐家滙附近張家宅鄉民曹阿六昆季二人其兄曹阿三早經病故遺有一子現年十四歲小名雄妹妹向由阿六爲之撫養前日下午雄妹妹與隣右各小孩在左近小河中摸蝦雄妹妹先行脫衣下河不料入水之後頓遭滅頂當時各孩因雄妹妹下水之後不見蹤跡於是大驚奔回喊救曹阿六等聞耗前往撈起業已氣絶旋爲該處二十七保四圖地保張晋卿查悉於昨晨協同曹阿六至上海地方廳請求相騐當由林廳長委派賀檢察官毛檢驗員帶同法警下鄉蒞場相驗當經驗得曹雄妹妹委係落河溺斃並無别故判由尸叔曹阿六自行備棺　殮遂回廳禀復 
[女孩已有着落]  
　　甬人俞瑞馨家住閘北恒豐路仁德里有六歲甥女陳荷香前日上午出外遊玩迷路不回俞即分投各區署所報請訪查當由四區一分所門番巡警詳詢面貌衣服後謂此女已轉解司法科留養昨俞繕具保狀邀同保人赴閘北辦公處請領 
[薦頭店藏匿女子]  
　　大南門内凝河路十八號門牌王姓薦頭店近將西鄉年已及笄之某姓女子藏匿在家昨晨爲女父偵知喚同就近崗巡前往將該女並店主王子香一併拘送一區三分駐所請究 
[買良爲娼之儆戒]  
　　住居香粉弄七十五號門牌之南通人王子蘭（即王二）曾與陳某於三月九號由原籍串拐張姓十五歲女子張素娜來滬賣入天津路一百四十七號門牌鴇婦王陳氏家賣娼近被女父偵悉控請南通縣知事派警持文到申報告捕房派探將王與張女及鴇婦王陳氏一併拘獲分别拘留昨解公共公廨經中西官逐一研訊明白以王陳氏不應買良爲娼除身價一百五十元不追外再著罰洋一百元充公王子蘭與張女併交來警帶回歸案訊辦 
[流氓搶攫烟膏]  
　　流氓張阿大前日在愛多亞路攫取某烟膏店夥所携烟膏十七盒圖逃被包探曹錦珊追獲人贓昨解公共公廨請究經中西官訊實判張押西牢兩月烟膏送往海關銷燬 
[車站上查獲烟土]  
　　昨日午後三點鐘時南火車站快車將次開行有浙省商人沈惠泉同姪沈保三携一皮箱擬乘火車赴杭因購票時形色慌張故由駐站憲兵喝令開箱檢查沈等情虚堅不肯開旋即擺去銅鎖内儲烟土十二大包每包值價百元之譜立卽帶至第一連經吳連長訊據張保三供稱前日由硤石來滬擬欲集股貿易今日隨堂叔沈惠泉回浙實未知其私帶烟土詰之沈惠泉則稱土係張姓託爲代送赴杭祇得帶費十元求請恩宥判令暫押候送司法廳訊辦 
[竊賊潛入洋棧]  
　　朱家宅路七百十八號門牌日商某洋棧控天津人張德耀於前晚潛入該棧内圖竊昨由包探嚴阿慶將張拘解公共公廨經中西官訊實判押西牢半年以儆 
[車夫摸竊皮夾]  
　　楊文卿至法公堂訴稱商人在碼頭上雇乘張桂榮之黄包車至家下車後張乘商人給付車資之際將身畔所藏皮夾一隻摸去當場覺察交捕送案求究訊之張供認摸取皮夾不諱判押兩月以儆 
[江北人扭住剪綹賊]  
　　住居閘北之江北人周榮生前日抱其幼子在途行走被剪綹賊李三寶將小孩項間所帶之銀圈剪去爲周扭交崗警解入四區轉送司法科押候究辦 
[劣孩行竊類誌]  
　　江北劣孩董毛頭前日在浦江某小輪船上竊得帆布八丈餘携往浦東十八間地方圖售爲三區二分駐所巡警查眲拘解至署轉解三區經解警正略詰之下昨解警廳司法科訊辦又十五歲通州劣孩毛免昨在浦東陸家嘴英商祥生鐵廠内竊取鐵板大小六塊爲崗警查獲解署經解警正判令從寛拘留一日鐵板給予該廠具領 
[領回竊衣潛逃之婢女]  
　　新閘肇慶里六百七十號門牌高王氏家婢女陳阿彩於六月十一號竊取綢衣數件逃匿北四川路鎭江婦人曹王氏荐頭店内前日經高王氏尋見向領不放索償飯資洋四元五角高王氏立即報千捕房昨由包探將曹王氏與女一併拘解公共公廨經中西官訊明判女交其主領回管束曹王氏從寛斥釋不准再向原告吵閙 
[縣公署批示照錄]  
　　姚信卿等呈爲找單轉契横遭僞據揑控查封請調驗由查此案准會丈局函送田單印後與版册不符顯係僞造該民以僞單朦請轉契應由會丈局退銷至稱陳茂棠控訴另有田單押欵究係如何糾葛應由地方審判廳核明辦理母庸飾瀆此批糧串存 
[江海關稅務司批示]  
　　經理航船信昌泰行禀批禀悉此事不在本關轄境之内何能越爼代謀該商如有所請可逕呈鎭江關靜候示可也 
[美租界捕房瑣事]  
　　理髮匠湖北人吳寶生昨日串同甬人馬新才在西華德路攫取行人張連奎所携之白楊油一磅圖逃被包探徐申慶查見追獲人贓拘入捕房押候解送公堂請辦 
温州人陳昌生在華記路二百六十三號門牌開設茶館未向工部局捐領執照被西捕查見以其違章歸禀捕頭諭候請廨出單傳陳到案訊罰 
南京人王春祥於前夜三時許在北河南路弄内徘佪當由巡街捕查見向詰支吾遂將王拘入捕房捕頭諭候查明核奪 
中華職業敎育社通訊 
[南通代用師範學校農工分科之計畫及成績]  
　　師範學校分科選習問題前由江蘇省敎育會附設之師範敎育研究會切實討論認爲重要亟待施行其實行分科選習者以南通代用師範學校爲最早於本科第三學年起分農工兩科由生徒各以志願選習其一本年八月二十九日師範敎育研究便開常年大會該校具有六年度計畫書詳述分科辦法並由該校職員王莘伯君口頭報告五年度之狀况覺其成績甚爲優良比者提倡職業敎育首以豫備師資爲要若該校之農工分科辦法亦養成小學實科敎員之一法也爰摘錄其計畫書并記其成績以爲表揚 
一六年度之農工分組作業計畫 
甲工組作業之計畫 
一工作場所就本校運動器械室改設該室凡八間以三間爲竹工室木工室一間爲旋盤工室材料室室均狹小不甚敷用擬俟領到省撥工場建築費即就校西隙地建一完全工塢分竹工木工金工三部而以現在之工作室改爲漆工室旋盤工室材料室 
二工作分科從前工作分竹工木工（旋盤工附）漆工三科今後擬略加變更三年級第一學期以竹工爲主而以木工輔之第二三學期以木工爲主而以漆工輔之四年級第一學期繼續課木工漆工而特别注重旋盤工第二三學期以金工爲主兼習旋盤工 
三工作時間於部定手工課程外三年級每週增四小時四年級增五小時 
四製品種類從前工組作業竹工木工專製桌椅等改良家具本學年木工擬加授理化器械但此項製品須用金工之處甚多當待金工稍有設備方能實行 
分組實習分組人數無定額視製品之繁簡難易而異大概除簡易之品由一人獨製外除均以二人或四人爲一組組合法先由生徒自行集合向工作主任報名然後由主任視生徒之性情勤惰技能優劣加以支配以收均齊之效 
六製品出售製成之品由工作主任定價標示陳列工作成績室發售先提出材料及消耗品費餘利歸生徒爲增置獨用工具等之用 
乙農組作業之計畫 
一農場區畫三年級每人授地六十方步四年級八十方步擇兩級中身體較弱者别爲一組每人僅授地四十方步皆就指定範圍内令生徒通力合作 
二農作時間於部定農業鐘點外三年級每週五小時四年級六小時除四年級較多一小時外均兩級同時實習至農忙時得由農作主任與敎務主任協議增加時間如遇雨天不便操作農事則由農作主任在室内講演農事常識 
三作物種類從前僅類棉麥豆類然除農忙時多半無事故自本學年始擬將每人所占之地兩分之半種棉麥豆類半種蔬菜以期全年皆行實習 
四計算練持蒔種前令生徒各本所得學理作精密豫算表收穫後復令作精密决算表彚交農作主任檢閱 
五産品出售産品由校發交生徒出售除納地租種子肥料等費外餘利歸生徒爲增置獨用農具等之用 
六農業調查假期内令生徒各將本地之作物種類種植方法病蟲害蟲等詳細調查到校後研究改良及驅除等法轉告農人以謀社會學校之聯絡 
二五年度之農工分組作業成績甲工組作業之成績 
一竹工出品 
品名件數每件成本每件售價 
角角 
相框二○二五○二五○ 
面盆架八二五○四○○ 
元元 
方竹椅一二一二○○二○○○ 
圓竹椅一二一○○○一五○○ 
方茶几六四五○七○○ 
圓茶几六四五○七○○ 
竹工組生徒十五人右列諸品其工程共費一百六十小時售得五十八元六角除成本三十六元八角實獲利二十一元八角 
二木工出品 
品名件數每件成本每件售價 
角角 
五料面盆架八五○○八○○ 
元 
新案試管架八六○○一○○○ 
礦物標本盒八八○○一二○○ 
元 
旋轉圓桌八二○○○三四○○ 
木工組生徒二十三人右列諸製品其工程共費二百小時售得五十一元二角除成本三十一元二角實獲利二十元 
乙農組作業之成績農組生徒三年級十九人四年級二十三人都四十二人三年生各畊地四十步四年生六十步或四十步作物分夏作物與冬作物兩種夏作物棉與大豆屬之冬作物麥與大豆屬之以千步爲本位分别計其種子肥料産品之量與價值如次 
一品名種子量價肥料價産額産品價值斤元元 
棉三六一○八○一五○○ 
斗升擔元 
大豆二五一七五○無三二一○○○斗升擔斗 
麥二五一五○○五五○○七五三三七五○斗升擔 
蠶豆三二一六○○四八○○四二○○○○ 
右種子肥料價爲成本又加入田租每千步十元核其餘利則夏作物得十元零七分冬作物三十六元三角五分平均每千步實獲利二十三元二角一分本年棉花因小災失收故夏作物餘利僅至此數否則常年獲利亦不止二十三元餘也 
來函 
[華安公司郁賜來函]  
　　逕啓者頃奉威海衛英國華工招募處來函令爲代擇頭等通譯敎員以身家淸白英語暢逹及有辦事經驗者爲合格該處所募華工已屬不少每二百五十人爲一隊以英人一名爲隊長佐以華通譯一員分派各地路礦工廠船塢農田森林等處工作不預戰役華能譯員之職務爲承轉意思傳佈命令及助隊長督察勤惰此項人才至屬難得膺選者可得一增長閱歷多得學問之機會凡衣食宿舍燈爐醫藥等項均由公家供給如遇意外亦有擔保之欵項且可藉此游歷歐洲觀其陣後種種設備無需資斧協約各國爲民權而戰爲自由而戰爲推翻武斷軍事主義而戰中國亦已與携手凡資格相合而有志建樹者鄙人可以介紹鄙人奉命招選之額爲十二員祈爲刊登貴報以便周知至紉公誼如有欲知詳細情形者請至黄浦灘三十號面談可也此頌著安華安合羣保壽公司郁賜啓再啓者郁賜作書之頃接現在加拿大任華工隊長前在北京大學執敎鞭之燕君來函特錄其攸關此事之言於下（華工極爲敦品自出發以來絶無重大不端之事糧食充足米飯均備故莫不心滿意足吾人深自欣幸而渠等機會佳妙尤以少年通譯諸員之際遇爲良也） 
雜評二 
[監督釐卡之提議（步陶）]  
　　釐卡之病民非自今日始也裁釐加稅之議實行又不知將期諸何日也爲一時權宜計贛商會乃有恢復監視釐卡之提議其用心亦良苦矣夫各省商民疇非曾歷釐卡甘苦者對此諮詢當無不樂與贊成之理所不可知者各省釐卡中之委員胥吏其感想將復何如耳且也此項辦法爲元年之創制其時民國初成民之情勢爲當局所不敢忽視今則景過情遷舉國所羣集之視線咸在官而不在民矣若此議能成事實則釐卡中之一般官吏安能無諸多不便利之感念此前途勢必竭其全力以爲黑幕中之運動又安見一商會聯合會之主張不將由官場以否認耶嗟我商民誠欲此事之終得有當者則所當預爲籌及之處固不僅視各省商會之態度何如已也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新縱囚讑（集古文）] [  罪我]  
　　帝制罪魁將邀特赦復辟餘孽如雷張等亦有縱令遠竄之說典刑不正國何以立作新縱囚論 
蓋聞議獄緩死大易深規敬法恤刑虞書茂典是以四族放而唐邵二臣誅而楚寗亦曰樹木者憂其蠧保民者去其賊而已若夫多行不義包藏禍心犯關干紀阻兵怙亂凡此之輩天地之所不容猶願赦罪竊恐中人變節爲鬼爲蜮將恃之以爲無恐非所以正邦典也昔袁氏僭逆帝制而天子自爲苟合之士奔競之徒影附響和運籌合上意欲爲治安附驥尾攀鴻翼取尊官厚祿行詐以賈國致令茫茫宇宙上墋下黷波揚四海塵飛五岳蔡侯首啓戎行鞠旅暫衆赴公家之難元凶旣夷餘黨實繁或脫身以逃遠托異國或萍浮蓬轉不知所之若而人者罪大惡極弗可赦也已今之從政者乃不論人過赦罪責功棄遐錄用時稱道於行列將出不世之詔加非次之榮使攝官承乏長國家而務財用不亦輕朝廷羞當世之士耶古之人明刑弼敎豈如是乎此甚不可者一也今年獯（音同勲）虜間釁沐浴清化不任犬馬之誠復政厥辟口銜天憲氛厲彌昏可爲長太息矣叚氏因天下之失望率勵義勇亟摧虜醜兵交則醜虜授馘以至敗績有八人焉（指雷張）奮其私智以助虐國之篤天道恢恢智窮罪極不能自免遂下於理沈溺縲絏之辱深幽囹圄之中國人皆曰可殺及是時執而誅之亦固其所何辭之有與今仍大弘善貸將以言諸公而免之可以逃靈誅可以幸無罪矣若屢爲之奸僞萌起被縱而去何政令之爲也此甚不可者二也嗚呼吾聞之愆則有辟古之制也古人有言曰樹德莫若滋去惡莫如盡今天下睢剌奸究充斥惡子咸誅奸渠必剪使吏治蒸蒸不至於姦不亦宜乎今無故而加典兩釋纍囚將哀而生之以其不殺爲仁可乎哉可乎哉其於義固未可也走雖不敏庶期逹矣是用綴輯遺文較而論之用規於執政者（五） 
家庭常識 
[去竪頭肉] [  晚成]  
吾人良好之肌膚上每有多肉突起旣不雅觀又爲贅疣不得其法雖剪之不淨摘之再生今有一良法用紅菱柄擦之卽永不復生惟其柄須用與菱相連之一端摘下時立即擦之凡數日後自行銷滅眞良法也（按竪頭肉即老鼠奶亦稱千日瘡生面部爲多） 
[辟臭蟲] [  袁靖]  
申地各户每逢夏日最苦臭蟲攪人清夢巿上所售之藥多不見效今有一簡便之方以毛筆一枝蘸辟疫臭水於臥榻週圍及縫隙中濕遍可使盡斃或以花露水滿洒帳被臭蟲亦不敢出盍一試之 
[墨水]  
墨水中含有單寗酸ＺＡＮＤＩＯＡＯＩＤ（藍墨水中最多）故切不可誤入目中不然眼球即爲腐蝕矣 
[叮聽]  
耳中之垢名曰叮　有殺昆蟲之功故萧可妄任理髮匠去之殆盡 
[驗病] [  力學子譯]  
以手指按大指一邊之手腕上凡初生之兒一分鐘脈跳一百四十跳者無病幼稚之童一分鐘脈跳一百二十跳者無病壯年之人一分鐘脉跳六十五至七十五之間者無病（普通次數爲七十二）凡脈跳逾上列之次數則病矣 
集益錄 
[答四十五間] [  杜憾輕]  
　　（續昨）羊之嚧氣甚涼故夏日羊則圍羣冬令則反此皆常人易見之者蓋羊圍羣圖吸他羊之凉氣以愈己也北方之羊平時（春夏秋）常投制食鹽食料伏時煑綠荳（極爛）去水冷定侗之三冬時亦須閱星期投以熟料加鹽少許仍限制飲水則羊自肥而無病放牧須擇茂草其地有樹林以便牧者與羊休息而草以細葺者爲佳不任羊自食野花雜草以防誤食毒草羊百頭可以稱羣一羣中綿羊爲主屬以山羊四五頭可耳多則不宜南方地濕水軟故與羊稍不適和然日久習慣亦無所苦而羊息所夏時宜廠棚常令通風潔凈冬時則圍以本片平時限制飲以井水不令常近河流飲於江水則皆防病之法羊性最喜潔凈飼草不凈者不食北方除牧放外飼以熟料然秋時常投以瓜豆秧及馬鈴薯秧（北京俗名白薯齊魯俗呼地瓜玉頭紅薯）飼之所謂南方不宜養羊之說却有一理蓋冬令放羊無麥苗足以喂飼耳羊病多由不服水土如向遠處（如江北）購羊可將原處黄土數塊燒紅冷定以備用倘羊初患瀉痢則以此土用開水冲化冷定灌之此法原係醫人而游戲中投試亦居然奏效也 
謎話 
　　西湖月樵錄示四書謎頗多可採如﹃自以爲是﹄射﹃然則彼皆非與﹄﹃惟我與爾﹄射﹃無他﹄﹃口﹄身﹃直在其中矣﹄﹃小有言﹄射﹃妾婦之道也﹄﹃淵明苦無酒﹄射﹃鬱陶﹄﹃松鼠﹄射﹃子爲大夫﹄﹃老增生﹄射﹃不及貢﹄﹃鬚﹄射﹃唯女子與小人爲難養也﹄﹃鹿門歌﹄射﹃浩然有歸志﹄﹃自家姓杜名確字君實﹄身﹃白馬之白也﹄﹃仲子﹄射﹃舍其路而弗由﹄﹃無燭則止﹄射註﹃由不明故不行﹄均極自然 
長篇小說 
[社會小說貪嗔小史] [  常覺小蝶天虚我生合譯]  
　　第六章（二） 
黛珊之車去猶未遠而小徑之中蹣跚又來一人其人似跛兩股修曲外張如弓衣黑色之衣垢膩之光幾可鑑人一冠抰其肘下短髮蓬篷乃類新栗每行一步必起躊躇旣見依洛克乃駐足曰朋友汝亦見我主人乎依洛克曰汝主誰哉其人曰無他白倫先生耳吾爲其商業中書記方自倫敦來訪之於宅而宅中人謂已往田中然吾不知其田何在依洛克曰然則是矣一句鐘前吾曾見其徒步過此意今猶在田中也汝循小徑而北當能遇之其人大悅亟曰謝君少頃當再與子相見遂上其冠張其如弓之股蹣跚向樹林中行果不數武已得白倫時方獨坐於樹根之上口　雪茄似有所思百步以外則有工人十數方佝僂　耘田其人遂行近白倫立現爲居恭之色挾冠於肘鞠躬幾欲到地白倫曰施德何來施德乃兢兢答曰今來有兩信一自奥洲一則爲化驗師所寄白倫曰其信何在可授我施德探懷出信狀至愼重白倫受之略視其封注意曰此信於何時來者施德脅肩言曰才今晨耳下走知其重要故特親奉主人白惀不答匆匆拆閱而圓肥之面乃立展爲笑容廻首以望李克之家而以指微微叩其信封曰此信汝可復之謂事已悉以後勿用函札果有事須商者則面談可耳施德曰諾然奥洲之信應如何白倫莊容曰此信我自能復之惟汝尚有何事施德聞語立退數武曰無無白倫曰然則汝行耳此時倫敦尚有晚車此物汝可取去言時因擲半克郎與之施德即於地上拾取納之囊中挾膽言曰願主人晚安白倫頷之其人遂鞠躬向小徑行直至路轉不見白倫始上其冠則其謙卑之容已一變而爲狡獪之色矣張其闊唇仰面　笑自言曰此兩信皆有封蠟之印抑何秘密乃爾然化驗師一信必有好消息渠雖不言而面色則已告我矣吾知白倫必又覔得鑛苗然其鑛在何處則伸頸四顧大似狸狌之覔食旣不能得則又沈思曰彼奥洲之信又復何故每禮拜必一至未嘗或渝且必密封吾雖名爲親信之書記乃亦未嘗肯示其一角嗟乎白倫吾勸汝終以信我爲佳否則言次忽止蓋又至依洛克門次矣覺有肉香剌鼻透其窗屋而出則且自嚥其饞涎 
盂隠君鑒雜錄驗方均係無酬因係慈善性質故不敢言報耳 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之日本 
[日本遣使至美（見本報壬申年四月初一日）] 　　 
　　日本出使諸國使臣先抵美國華盛頓京城於西三月四號入見美國總統忌蘭該使臣言曰敝國自政令一新日事講求法則圖臻郅治敝國天皇以留心考究西國治法故特遣臣等恭往與敝國經立和約之國蓋欲彼此推誠友睦永敦和好今最先到者乃貴國也乃將日本國使臣文憑親獻且謂敝朝廷遣使之意已略在於内所冀與貴國商議彼此往來交際事務更爲合力增廣貿易使互相親睦以期政令日新同臻美盛臣等恭承王命力行此見以希本國富强之本願貴朝廷昭鑒而垂助之並祝貴總統福祉時增貴國之民亦同蒙福蔭於靡盡也美總統忌蘭答曰貴國遣使通好各國乃創舉也予甚喜於在位時得親見之留爲異日國史佳話據貴欽差所云貴國遣使至此之意仰見貴國君無慚聰明睿智之主今命貴欽差爲使洵可謂得人矣竊觀今之大勢所謂劃疆自守之時已去不復返凡欲圖富强者均當如善學者各師所長及考究各技藝以爲致富臻强之本貴國開基其歷年雖多於敝國然敝國近日於新政事業已講求無數但欲致富强必先增廣貿易曁用機器以收製造之益立電報以速音信之通勸民出洋貿易僱工使見聞日廣且得學他國勤敏以爲易俗移風之助更立日報使吏治整飭民寃得伸准行各敎以廣風化聞貴使臣來此商議故予言及此寸衷竊喜至貿易一廣此舉甚要蓋可使兩國互相親睦故我亦甚喜力助貴國以成此舉也所願貴使臣福祺日晋且駐蹕敝土與予國意見體合更願兩國之民同躋富强之域焉貴使臣其鑒之日本使臣謁見美國總統畢遂會見各廷臣及各廷臣之夫人等禮成而退翌日該使臣於公署中接見各國使臣並有彼此請宴之舉延至六號美國下議院亦接見該使臣云（１９） 
尊聞閣筆記 
[豢貓致富（見本報乙亥年正月初八日）] 　　 
每彼陶朱公致富一書竊嘆生財之道半由物産蕃昌生生不已而得也推原其故蓋以芻牧之法而行化育之機無論胎生卵生悉能善於調護俾母以哺子子又爲母相長相養無失其時如五母鷄二母彘之類何可勝道從未有以蓄花狸奴而成靑蚨主卒至負郭之田縱横數頃竟自雪姑子得來者噫嘻異矣鄂省首郡所屬之咸邑民勤俗儉農桑之外比户多以芻牧理財者故出澤間豢養之多物畜之盛幾爲他邑所莫及惟風尚褊嗇視阿堵物如性命耳邑有巨族蘇氏者綿亘六七里望衡對宇廬舍鱗次中有一老嫗年近古稀夫故已久膝下兒孫八九人雖農家婦頗稱老福者身頗健壯而性癖受貓尤愛牝貓埀三四十年生長之蕃室内幾無隙地嫗坐榻前則蹲於肩寢於膝匍匐於裙下者皆貓也嗚嗚之聲呼不絶於耳嫗一一撫摩如嬰兒然獨渾身純白爪有漆點者尤癖愛之呼爲雪姑子善於産産輒五頭又善哺雛至兩月後跳蕩悉如乳虎偶伺窸寜聲便凝子午晴躊躇四顧奮爪直搏而他種之入其羣者往往效其捕法以故遠近爭以重價聘之惟雪姑子所産每頭需值數金以至數十年來而蘇嫗鬻猫之資纍纍然百而千千而萬矣置田數頃家道自此稱小康焉由是觀之天豈以富靳人哉特夫苦於不自求耳余因蘇嫗豢貓一事而生財之道恰與陶朱致富一書相吻合也故泚筆記之以見小富由勤之意云爾（１９） 
神話 
[寃魂附體（見本報甲戍年十一月初三日）] 　　 
　　新堤爲上游一巿鎭面江而背湖距鄂省僅一百八十里邇設木關凡川湘巨簰販入鄂境者悉在此納稅焉以故巿廛霧布商賈雲屯街衢雖亦不多而東西兩岸盡爲估客輻輳之居其間設鴉片煙館者望衡對宇尤爲特多餘則小本經營無業不具頗稱瀕江之巨鎭焉有王童者年僅舞勺自失怙後與一寡母相依爲命祇以立錐無地懸釜無糧遂持母織布帶入巿求售日賺數十錢歸養寡母去年冬間有東岸巷内烟館之夥陳某者二十餘歲之浮薄少年也曾賒買王童棉帶一條該錢三十二文嗣因驟雪嚴寒巿無生意王童向陳某索取帶價往返已八九次矣而陳某欺王年幼延宕不還至數日後兩人相遇於西岸之池邊王童又向追索至於忿爭詎陳某挾恨陡起不良乘在大雪之中往來無人力揪王童在地手榏咽喉登時死於非命將左耳金環扯下且脫去其所着釘鞋一雙隨抛屍身於池内其時以雪埋氷沍遂至杳無人知迨伊母至晚望子不歸四處找尋不見蹤跡莫卜存亡母第暗中飲泣耳至七日後雪融冰化屍首飄浮母聞信趕至哭不絶聲查失金環一隻釘鞋一雙而喉間横有爪痕則致死之由終莫能得當即報明地方官相驗後殮埋差訪已逾半年毫無影響推呼咄咄怪事而已前月某日陰雨連綿而靑霞紫霧藉此遣興者座上幾無隙地陳某忽作呵欠聲旋就榻畔横陳朦朧睡去鼾聲如雷座客嘖嘖稱異詎陳某夢中微露有金環二字忽又驀地躍起大呼曰我於西岸池邊奪得王童釘鞋一雙冋人穿着去耶喊呌數次仍入睡鄉座客有知王童之死者聞其言必有所因急檢榻下則釘鞋宛然果係王童之物也立喚王母至認明贓證扭陳某於官署嚴刑訊鞫始吐實情聞者皆以爲王童之寃魂不散也而不知陳某兇横巳極雖事經半載有餘猶且假之使自鳴其惡蹟焉天網恢恢疏而不漏此理信不誣也（１９） 
雜錄 
[痧氣急救法] [  任政甫]  
　　鄙人今年六十有六矣憶十歲時遭髮匪之亂又值大雪臥在地房面蓋薄被受寒深入骨後三盡夜腹痛不欲生扭痧無效吃菜油一碗亦無效似同絞腸痧急無法治幸鄰右傳方用生姜一片蓋肚臍中間上以艾絨以香燃灼艾絨圓如櫻桃大者凡炙七八火其痛與腹痛彷彿尚可忍痛臨炙時預備蓋碗蓋一個竹筷一雙恐炙火痛難忍受時用筷箝起火艾圓暫時再入姜片上加艾圓炙之或將餘火艾箝去加新艾圓繼續炙之否則恐難忍痛一動移艾火滾入臍傍炙肉非但無益令人怕炙炙畢上加小膏藥一個貼臍上鄙人遇此一次艾炙臍上至今五六年並未舊病復發較之近來不拘寒熱等痧用雷公散先入臍中再加姜片艾圓炙燃者不同因匪時無從覓藥糝入臍中尚且神效如此倘逢急促無從覓雷公散不拘平常痧藥散均可糝入臍中臍通百脈藥氣與艾火熱氣同入即不省人事牙關緊閉者鄙人亦經炙好多人急無痧藥時只敎姜艾備卽可救急此其一也又相傳人身百病從痧起不拘冷熱痧用針挑出淤血即愈惟最好莫如用手扭痧提痧之法或用菜油塗在背瘠用磁調羹刮之最良如善於扭提刮痧者不甚痛然均須臨時扭提刮痧透逹四肢則淤血行濕痰化容易見效若不忍片刻之痛苦必致輕成瘧疾重成傷寒則遲矣萬一已成瘧疾只須服瘧疾半貝丸須照引單吞服蓋半夏貝母化濕痰而開胃價廉物美各處便買逐年奏效良多如痧瘧不早治轉成傷寒則難治如能預先扭提澈透卽成傷寒病勢亦輕再因痧有寒熱之别如熱痧不可用姜舌台起泡而厚紅亦可明騐且多熱少寒如冷痧舌台發白而薄且多冷少熱即可用薑卽姜須用生姜一半去皮搗爛（其汁易出）再以生姜一半在炭火中煨熟共煎透趁熱令病人飲服視冷勢輕重用生熟姜之多少及多少欠數不能預定愈而後止如成腹瀉或痢疾只須多服紅糖（即靑糖球糖紅糖是也南貨店買）又藥店買山楂炭末和開水冲服此乃價廉物美服至愈而後止見大便有黑糞者漸愈已見一斑矣因腹瀉卽閉胃而神倦此藥物和胃不損精神性非尅代故也（１９） 
[周斅肅徵方]  
　　友人之母年已七秩外體甚强健兩鼻中各生肉挺間或埀至鼻外色白而有紅絲手拈不硬睡時縮入不見呼吸不通不識是何病症乞　内經驗家指示治法爲幸（１９） 
 
 
 

Page 18

 
 
   
 
