# 1919 - 116 - 4916596

 

Page 1

 
 
   
 
 

Page 2

 
 
時評 
[觀事（冷）]  
　　觀事之法不能於其一端觀之當思其事之全體焉其一端之成敗與全體相較能使全體有成敗之關係與否然後其一端其成敗乃得而可推測焉 
　　是故國内外兩和會各種之要求各種之主張以及各種之反動與方法苟以上法觀之而復以上法觀察所得而推測之或有當而不至爲一時之情狀所迷矣 
命令 
　　四月二十九日大總統令郭瀛洲授爲陸軍少將高崇加陸軍軍需監銜此令 
又令任命賈之祥爲陸軍第十混成旅旅長王樹林爲陸軍第十混成旅步兵第一圑圑長台永生爲步兵第二圑圑長此令 
又令陸軍總長靳雲鵬呈請授俞恩桂爲陸軍步兵中校富葆康李春棣爲陸軍步兵少校王鏞爲陸軍工兵少校顔文海爲陸軍二等軍法正常作藩爲陸軍二等軍法正劉郁文爲陸軍三等軍需正均照准此令 
專電 
　　北京電新衆院昨以全體名義電外使謂山東問題近日消息不佳務堅持勿退讓（三日下午六鐘）　　北京電巴黎電山東地方團體電逹歐會頗得贊同（三日下午六鐘）　　北京電新參衆兩議長今晨謁總統不及法律專談中行問題請飭中行增股准安福附股並出董事（二日下午十鐘） 
　　北京電美使館通知政府注意回國喬工設法安挿並優待否則勞動問題將乘此發生 
（二日下午十鐘） 
　　北京電湘紳程子楷等電稱長沙某屬於東日開始執行省議會選舉剥奪湘省過半數公民之選擧權誓不承認又湘西各議會議長許孝維等電稱長沙派委至桃源專辦選舉請從根 
 
 

Page 3

 
 
本打消（二日下午十鐘） 
　　北京電本日閣議决設立違禁藥品管理局取締嗎啡高根及其他有礙衞生之麻醉藥 
　　北京電陳毅電謝以哥薩克政府名義己實行表示獨立態度駐烏美軍擬俟河開卽分兵駐恰（二日下午十鐘） 
　　北京電劉鏡人電俄路軍事會議冬日續開取决爭持各問題　　北京電鮑貴卿電謝氏在我境運製子彈軍衣應嚴禁並向各國聲明（二日下午十鐘） 
　　北京電李純派何恩溥張敬堯派張敬湯晉京面陳要政 
　　北京電阿爾泰哈薩四出搶掠蒙王公要求新督添駐馬隊 
　　北京電三年公債二次抽籤還本派審計官張永翹李景培監查（三日下午六鐘） 
　　北京電粤電軍政府將士敏土廠及大沙頭官地招商變價三百五十萬元卽日簽字 
　　北京電滬總商會呈請改定海關休假日期（三日下午六鐘） 
中國各通信社電 
　　廣州電北軍逼近巫溪意在窺川軍政府爲尊重和議計一面電令顔德基固守原防一面電知唐總代表請向北方交涉促其退歸原防 
　　廣州電方聲濤己將所部軍隊改編爲福建靖國軍於四月二十二日正式就總司令職啓用關防 
（以上四月二十四日）以上平和通信社電　　北京電政府擬收朿大局方法徴滬會意見表决　　北京電俄沃政府擬取消兩種盧布經中日抗議霍氏允電沃政府從緩取消 
　　北京電善後大借欵尚未議定並無田賦擔保說　　北京電政府又派張伯英赴滬贊助裁兵案李蘇督允赴滬調停 
　　北京電閣議中國銀行招股三千萬先徴股東同意後再辦 
　　北京電新督電俄賄吕巴招兵煽亂經交涉後解散 
　　北京電政府准劉鎭華假以祝鴻元暫代 
　　北京電財部撥去秋清室費十五萬（以上二日）　　以上中華通信社電 
　　北京電陸武鳴昨有密電致徐文甚長内容未悉據聞係對國會有所主張 
　　北京電中央前允接濟滇桂餉項現聞己照撥匯　　北京電參陸處迭函財龔催撥防蒙兵費龔爲難由徐樹錚商龔先撥開差費二十萬餘續籌應付 
　　北京電湘東奉軍司令張景惠電陳己將所部現駐株醴一帶軍隊開始撤拔由張湘督派兵接防 
　　北京電劉鎭華電三十日起程回豫省署事交祝鴻元代拆代行（以上二日） 
　　北京電内部召集警務會議各省會商埠警察廳長均應召如實因事故不能親到准聲明派代表與會　　北京電周自齊昨回京今晨赴府謁見報告滬會情形據聞各事均易解决惟國會問題南方堅持唐紹儀亦感困難非得南方要人主持不易了結 
　　北京電許世英奉令往南洋宣慰華僑調外交部僉事關霄等爲隨員不日出京 
　　北京電實授齊英樾胡兆瓊孫祝莊鵬九爲江蘇水上警察第一廳警正宣保章宋世松爲第二廳警正　　北京電四川鹽運使晏安瀾病故財部呈請優予給卹 
　　北京電教育部以步軍統領李階平推廣四郊學籌辦貧民小學警察總監吳鏡潭籌設貧民半日學校五十餘處贊助教育行政均屬勤勞卓著呈准給予一等獎章 
　　北京電山東商學紳民各界聞日人對該省交涉問題無讓步又電駐京代表請政府堅持爭議 
（以上三日）以上中孚通訊社電 
日本通信社電 
　　廣東電昨日開政務會議繼續前次會議討論由各方面推薦之官吏軍人之昇進及任命事件 
　　廣東電據候補國會議員某氏之談話云當去年廣東召集正式國會時曾發通告限國會議員於兩月内到廣東過此期限即行除名同時催促候補議員南下迨限期己滿遂經正式手續將候補議員編入議席一時衆議院超過法定數三分之二參議院亦得法定人數乃得舉行憲法及地方制度第二讀會即目下廣東國會能保持二分之一定數者亦賴候補議員之力也但近聞有主張恢復民國六年之國會之說者即南方代表中亦有暗持此說者此誠出人意外吾人深信南方主張以不屈護法之宗旨爲限度仍行保存現在廣東國會實爲當然之處置云云（以上二日） 
　　東京電據時事新報云山東問題可望與英國之埃及問題法國之摩洛哥問題同樣辦法作爲特别問題在對德媾和會議中作爲媾和條件提出云云 
東京電日本國民黨爲山東問題於昨日特行開會集議决議日本之主張如不蒙容認祇得執最後之手段云 
　　東京電據東京朝日新聞巴黎專電云前月二十八日日美英法四國會議己决定山東問題當完全依日本之提案解决（以上三日） 
　　以上東方通信社電 
　　東京電東京朝日新聞之巴黎電曰四月二十八日克勒滿沙貝爾福哇藍辛牧野珍田等諸委員會議决定中國止東問題一切照日本提案解决惟其餘之非重要諸點則將於二十九日繼續會議决定之 
（三日）共同通信社電 
路透電 
　　二十七日巴黎電日本代表提出之問題和會各界甚爲注意日本要求須先答覆其二事始能署名和約一爲和約中須加入條欵載明山東半島德人所享之租借權均歸日本所有一爲國際同盟公約緒言中須加入種族平等一欵星期一日和會開全體會議時牧野男爵將堅主表决該二問題 
　　二十七日巴黎電遞交凡爾塞德國代表之媾和條件其中僅有一欵述及德國殖民地謂德國放棄前有之殖民地至於協約國分割該殖民地問題將留待將來討論 
　　二十七日巴黎電中國新聞家宴待法國及協約國新聞家由胡維德公使主席胡使演說謂華人至愛公道尊重各國並願與鄰邦和好相處以逹國際了解之目的 
　　二十三日倫敦電現議决俟媾和條件交與德代表時即由和會發表條件之正式節錄 
　　二十三日巴黎電意相歐蘭杜氏宣稱因威爾遜總統宣言發生之時局使其不能再留巴黎故定於明日啓程回國 
　　二十三日倫敦屯美總統威爾遜對於意國要求己發表文告路透社探得關於此事之英國地位如下依照倫敦條約意國可得特萊斯特波拉二地與逹爾瑪希亞之一部分而阜姆口岸則歸克羅希亞所有乃意國竟佔據阜姆而要求永佔之英國己勸意國爲自己利益計宜放棄若干要求但若意國堅以條約權利爲言則英法未便食言自當如約辦理第旣實行條約則阜姆定將照約歸諸克羅希亞英相喬治法總理克勒滿沙斡旋頗力但未能調處威爾遜總統之文告係自負責任 
　　二十三日巴黎電意相歐蘭杜氏致書英相喬治氏法總理克勒滿沙氏宣布意代表啓程回國謂意國未便繼續參與和會事務當意人竭力調處之際威爾遜總統忽從而干涉殊可扼腕有此一舉彼遂無能爲力矣意相極讚英法於討論之際表示之忠誠並以完全責任委諸威爾遜總統之肩謂此舉不能令美國人民分負責任 
　　二十三日羅馬電羅馬晚報請意人集衆表示對於意國要求之意見意人從之故於午後各執小旗上書（統一之意國萬歲阜姆萬歲歐蘭杜與松尼諾萬歲）聚行各街高唱國歌首導者爲市尹國會議員政府官吏諸人趨入國會市尹演說謂意國不願任其戰爭之目的爲僞善之隂謀所破壞或任其勝戰之結果爲敵人所採獲云云 
　　二十七日巴黎電法國報紙謂羅馬激昻之程度較一九一五年五月間爲高鼓吹得力故國民自信心大爲增進　 
　　二十三日柏林電福照上將接二十一日德國電信後即發覆電謂德代表布置旣妥即可啓程行動准 
可完全自由並可以電信或電話與其政府接洽俾得履行其職務福煦上將請德代表預告啓程日期庶可從事布置俾德代表即可當晚行抵凡爾塞並准德代表先派員二人照料住處使德代表得以安居 
　　二十二日倫敦電英軍艦兩支隊應法政府之請開往法國由海軍大將裴蒂爵士統帶巴黎己準備招待艦中人員各軍官擬游閱諸戰地法國各報均載社論稱讚英海軍 
　　二十二日歇爾波電英艦一支隊計戰艦四艘巡洋艦一艘驅逐艦八艘業己駛抵全鎭滿懸旗綵以歡迎之 
　　二十二日白萊斯電第二支隊計巡洋艦五艘驅逐艦八艘業己駛抵大受羣衆歡迎 
　　二十三日開羅電魯希第政府業己辭職 
國外要聞 
[飛渡大西洋之準備]  
中美新聞社紐約通信云駐在佛基尼省瑙福克之海軍現正設備一飛艇爲飛渡大西洋之用此飛艇共長二百五十英尺所裝汽囊亦甚長飛行高渡可逹七千英里以上艙房設備均甚舒適以海軍少尉麥克來根氏爲駕駛員昨少尉在客座語人云英國所有飛艇未必能较吾美優勝此艇吾曾駕駛之游行北海有時且在惡天氣之中故頗悉其效能此艇之搆造本爲長途飛航之用據其成績以觀定能飛渡大西洋博一等之榮譽以歸汽囊所容輕氣共三八二○○○立方尺共有貯汽油器十二具貯汽油一○二○加倫並携帶燃料又有一器貯水九十加倫此艇能浮於水面抵抗艱險設有二百五十馬力之引擎二駕艇員共四人一指揮員一佐理員一電報員一機匠此龐大之飛艇今尚未有可以容置之室飛渡大西洋競爭會昨托扣梯斯機械廠總理魯式氏宣稱美國飛行專家對於長途飛行祇有一難題即汽油之供給是也飛行最遠之度經衆公認者爲一千八百英里今假定百分之十五爲浮於水面則寳得約二千英里一九十匹馬力之動機每小時行一百英里則需二十四小時需用之汽油約每小時九加倫計共需一百八十加倫即一千一百十八磅一飛艇須得有動機三具始能運行由紐芬蘭飛至愛爾蘭迨其歸途須抵抗恒見之由西而東之逆風則尤非有動機三具不可今大西洋之兩岸均在製造飛艇以應此長途飛行之需要矣 
[英國劍橋大學之新改革]  
　　中美新聞倫敦通信云劍橋大學近二月來大行改革該大學本可派代表參預國會今則女學生亦得被舉爲大學議員此乃破天荒第一次也又大學中科程希臘文各學生必習之今己除去可以法德意或西班牙文代之按此廢除希臘文之舉己經五十年之運動今始得以一六五票對一五票全體通過劍橋大學最初時代其主要文爲臘丁學生之升級全依其臘丁文之優劣爲進退及英皇亨利第八改用希臘文且用之以辯駁至一八二二年時新生入學考試必有希臘文之文學始得及格如是者三世紀此文在劍橋大盛至於主張廢除希文者最初爲勃拉來博士是時在一八六五年勃氏以學生學該文祇廢時而無益故主張學新文字五年後學校補助金委員會提倡新學制度加入各種科學當時劍橋代表即提議以德法文代表希文不幸贊成者祇五十一票而反對有四十八票事遂中止一八七二七三兩年之中劍橋又提議復遭失敗及一八七八年各校校長聯名呈請劍橋大學廢止希臘文於是又付衆討論又以一八五票對一四五票失敗三年後此議又興但反對者仍多一班議員皆主張保存希文但各校長俱欲逹到其目的因此一九○三年大會劍橋代表又彚集各種證據表明學生因習希臘文荒廢光隂不得按時升級自是以後反對派亦漸覺悟又經二次大會雙方辯論各極其能反對派則以希臘文爲古文不應廢除高級學生必須讀之始成完材而改良派則竭力辯駁之以爲今時代之學校不宜習古文一九○六年又有一種新提議發生准科學學生免習希文而其學位則限爲科學碩士主張者乃一希臘派之學生然此說不免偏於一方仍未得大衆認可直至今春廢止希臘文之議方得劍橋大學之全體通過然希臘文之精義仍存於世惟不必勉强大學學生學習之耳 
[紐約各校之一年度商務課]  
中美新聞社紐約通信云最近各校校長决定實行一年度商務課之計畫務以短時間中操練商業人材該課上學期之科目爲英文城市學商算打字商業地理初級科學衞生學（以上每星期各五時）事務所實習（每星期三時）與商業打樣下學期之科目爲英文本地工業或縮寫商算打字商務地理生理學實習（一星期各五時）事務所實習（一星期三時）與商務打樣（一星期二時） 
國内要聞 
[北京通信（桂生）]  
　　修改中行則例之影響於經濟界 
　　經濟學者恒言國家社會所受革命内爭之損失與受經濟恐慌之損失其慘痛之程度其範圍之廣狹不能以道里計夫革命内爭之損失有形者也經濟恐慌之損失無形者也革命内爭影響所及或僅限於一隅或則爲一時的比較尚易設法救濟若經濟恐慌之損失初或起於一隅终乃普徧全國甚者乃至牽動全世界焉有經數年數十年而莫田恢復者一度發生　濟恐慌社會上種種有形無形之損失較諸十度革命内爭之損失有過之無不及也近年以來吾民不幸旣遭革命内爭之禍復受經濟恐慌之厄其尚能有孑遺乎 
　　此次某派恃其在國會中占大多數竟藉口恢復二年中行則例欲將現行中行則例推翻借立法權以行其攘奪之計影響所及數日之間京中經濟社會頓現恐慌之狀此非特中行之得失問題實於全國經濟社會至有影響者也 
　　昨晤某政客談及兹事彼謂某派之得在國會占大多數實恃金錢之魔力其前此之議員運動費由某某挪用奉軍之餉百數十萬又由某某兩部各支出六七萬故得如此成績今日上海和議最難解决之問題實在新舊國會是否應同解散或是否能同存留彼等鑒於目前空氣益逼益緊自知終不免有解散之日彼等以從前費去若干寃枉錢運動得來之議員紐織成功之政黨一旦解散不特前途無望抑且血本有虧於是爲取償其血本計及爲他日捲土重來計不得不謀據一重要財政地位以爲將來運動新選舉之大本營此實某派提議恢復二年中行條例之動機也此案怱怱由衆院通過即移付參議院通過自在意中兩院均通過後即向政府要求任命彼派爲中行正副總裁財權在握遂爲所欲爲矣然其影響結果如何試觀此案通過衆院後一二日間中鈔己由六五折跌至六二三折萬一章將二年中行則例恢復恐六折亦不能保此其一各户存欵在中行者將及千萬近皆聞風紛紛提取而中行各銀行錢莊通融之欵約逹三四百萬債主更不能不立刻索回中行恐因一鬧而被擠倒此其二中行對於各省分行分號本有聨屬關係從前中行停止兌現時各省有力之分行即各宣告獨立同與母行斷絶關係萬一再有此等現象中行與各省分行分號不能通融更陷於困境而無術自存此其三中行股東爲保持其爲股東之權利及爲保持其股本或議組織股東會與之抗爭或議索還股本爲消極的抵抗雙方爭執各走極端銀行信用愈不可問此其四至於一般人民例如昨持中鈔一元能换銅元九十餘枚者今僅能换銅元八十餘枚其他皆可類推受此無形損失生計益加困難此其五兹不過略言其大端其他流弊尚難縷數質言之某派雖美其名爲恢復二年中行則例其實無異直接殺中行而間接殺一般人民彼醉心於政權之爭奪不恤倒行逆施以致激動公憤即爲彼一黨計亦何益之有耶前日中行股東公舉代表往謁財政總長龔心湛氏請予維持龔氏答言自應設法衆言旣是總長肯爲設法請即電復上海及各處股東來電以安人心龔言若明白回電恐某派對予有責言云云昨日復由熊秉三處洽卿施愼之李伯芝四君同謁總統總統雖允維持究未知其結果如何也 
[銻鑛業之過去與現在（靜觀）]  
銻鑛在金屬鑛類中較爲晚出然近來之用途則甚廣因其凝結力極大旣可用以和其他金屬製造零件機器且可用以製偉大鐵艦故在軍事上關係亦復至重我國銻鑛之發見始於前清光緒中葉初在湖南益陽縣板溪地方發見鑛苗産額極爲豐旺但其時冶鍊之法　陋不堪且國内之用途旣少歐洲銻價又甚低落故開採之户以無利可圖大率時開時輟迨華昌公司奮然特起厚集資本採用新法清政府復予以純銻鎔鍊之權於是各鑛商四方風起雲嚮影從除各處小銻鑛外復有雲南寳華公司繼之以起至是我華銻鑛在國際贸易上始佔有一種地位 
民國之初湘滇兩省雖屢有縱亂而鑛業尚未受十分損害因大公司有自行編練之鑛警武裝戒備足以禦土匪而有餘小鑛則資本短少不甚惹人注意也據現在農商部所發表之調查報告在湖南一省己有銻鑛一百五十餘區九千餘畝所佔之縣分有益陽溆浦東安新甯茶陵寳慶新化攸縣等就中以益陽寳慶兩縣鑛區最廣其次則爲新寗攸縣 
民國三年歐洲戰事突起一時産銻之國如法如意如奥皆捲入戰爭旋渦之中於是銻業乃不能不讓中國鑛商獨步計民國三四兩年之間銻價之暴漲殊出意料之外湖南華昌公司一家獲利至三百餘萬元其他各銻商之所得亦稱是是爲我國有銻業以來之第一極盛時期 
乃曾幾何時勢局驟變英旣得西班牙銻鈔之供給美商在紐約又有聨合抑制華商之舉於是華銻之價乃大落當民國五年四月以前每一鎊純銻尚值美四十二生司至五月终則僅值三十生司至六月终則僅值二十生司至十一月則僅值十二生司跌落之速乃至於此華商所受損失乃至不堪言狀考其所以失敗之由雖曰美人併力開採銻鑛顧其産量至徽究不足與我國銻業相頡頏蓋彼之所以制勝我者不在工業一方面仍在商業一方面也西人商業上手腕之靈敏與夫圑結力之堅固中國人實望塵莫及當銻鑛市價抬高之際中國銻商旣不能自結圑體互相維持又不能透察國際贸易上供求之狀况乃紛紛裝運銻砂至美託人代售以致紐約存銻過多即予西商以抑勒之柄未幾各小銻商以運輸不便資本缺乏輟業者踵相接即數家大公司從前雖獲有厚利至此亦復支持維艱此則大可爲吾國鑛界惜也 
中國銻鑛之産地爲數頗不少惟冶銻之業則不甚發逹小銻商以土法冶鍊者所在多有其規模最大純用新法者則有湖南華昌雲南寳華兩公司惟其内容尚待改良之處亦復不少最好能由政府籌出大宗之欵設立鍊銻廠一所以期對外贸易上收良好結果惟此時斷難語此耳 
 
 

Page 4

 
 
   
 
 

Page 5

 
 
   
 
 

Page 6

 
 
[修改中行則例形勢之别報]  
新國會修改中行則例之起因本爲安福系預備選舉之一種計畫自前日新衆院通過後連日各埠中行股東曁商會來電反對者颇多咋日新參院所接之電如漢口杭州長沙南京安慶等約十餘起之多上海最有力量之股東虞和德除敬日通電反對外又於前晚趕來北京向政府及兩院力請打銷此議參院對於此案陳振先早己提議反對舊交通派議員固不贊成而己未俱樂部不甘爲人作塊壘亦絶對不表同情即安福議員己知風頭不順衆怒難犯大有收蓬轉舵之勢聞將來衆院咨請同意文到後决難遽予通過可以斷言又據京報云最近新衆院急改中國銀行則例一案因其與金融財政有關引起政商各界之注意此案之所由起决非純爲金融問題亦非純爲改造中國銀行問題不過爲某某等派政治上之作用誤認中國銀行爲取携至便之金窟致鬧成不上不下之風潮其結果無非使鈔票股票價格再落令商民多受幾多痛苦與各派亦無甚大之實利述其過去之歷史則當龔仙舟初長財政時某派己暗中對之有所接洽擬於總裁之上再加督辦一員龔氏不允謂即使則例修改總副裁易人我决不副署因又商之於李思浩李不贊成其計畫謂我去年曾以次長兼中行總裁幾天非但不得該行之好處且由部中籌欵爲之收買鈔票以維持故此舉似可不必某派計畫之進行乃稍稍因之停頓未幾另一派之議員鮑某等以私人某種之關係忽提及中行問題新國會中乃有問政府中行則例何不交議之質問案現今處於反對地位之兩派議員確皆有人連署嗣被某當局知之不以爲然案又擱起但此舉正中某派之心復引起其覬觎中行之夙願於是袁某有案胡某有案鄭某有案忽言恢復二年則例忽言恢復四年則例（中行共有三則例）且由李盛鐸向某氏曾爲一度之接洽似此舉必於中行未開股東以前辦到形勢乃日迫矣新國會中案雖提出而參院以某派之全體缺席不能開議中行股東會遂於此案未解决前而開會原來公司之股東會重要事務即在營業整理賬目調查應平心靜氣謀業務之發逹乃是日開會忽變爲安福與研究兩系之激戰袁某藍某等賣盡氣力大鬧一場應審查之要件反一致糊塗通過股東會旣通過某派亦陷於一不做二不休之地步而新衆院閉門瞎幹之活劇乃即於其時發生則例推翻雖衆院己逹目的然往前再進尚有種種難題乃又有某議長與某總裁杯酒情商之雅集於此託某公爲調和前夜業己聚會一次甲方所提條件（一）增加股本（二）許以國庫證劵入股（三）要幾名董事（此外尚有數項此不過其要點）聞因議員曾收受政府所發給之國庫證劵甚多以此入股則股票即可押錢且有董事即有將來任命總副裁之希望故也而某總裁所答覆者亦極不得要領（一）增股固所歡迎（二）現在增股則非收現金不可（三）上兩項照銀行規則皆須徴求股東多數之意見此種雅集遂無結果而散聞參院某派對於衆院咨送之案擬拒絶不受因參院提出在先而衆院則後於參院提出而先表决之於國會議事法爲不合至政府之荒見現雖尚未十分明瞭依多數之揣測謂總統己有决心果兩院議决咨逹政府亦將交院覆議而覆議必須三分二以上之人數方可議决與僅須過半數者有難易之别不知某派之勇氣果何如耳嗚呼以全國金融機關作政治競爭之具是亦國家自殺之一種方法而己 
[靑島問題失敗警耗]  
　　自巴黎和議一部陡起變動後我國之山東問題殆己十分緊迫迭經王顧各專使向南北當局呼號報政者迄無堅决之表示聞前晚山東新國會議員汪立元莊陔蘭王訥等在沙土園汪宅討議結果决舉代表向政府請願謀最後之應付方法一面報告本省人民合力挽救又外交後援會理事熊秉三蔡子民諸君連日亦遍謁當局促起注意外傳前日熊秉三謁東海後即日奉命赴滬似亦因此事與南北代表有所商議 
國民外交協會四月三十日接梁任公自巴黎來電云汪林兩總長轉外交協會對德國事聞將以靑島直接交還因日使力爭結果英法爲所動吾若認此不啻加繩自縛請警告政府及國民嚴責各全權萬勿署名以示决心啓趙二十四日又同日陸專使來電亦言自意總理宣告離巴之說發表以來和會前途非常複雜於我所提問題亦甚有影響至爲焦慮報界傳載有日本亦擬於最後之時趨步意總理之辦法等語並聞祥二十四日綜上兩電觀之山東問題殆大勢己去矣 
又據中美通信社消息政府接到巴黎議和專使來電謂我國在和會之情形極惡日人以縱横捭闔之術旁攻側擊致靑島問題我國將歸失敗非惟不能直接交還亦且不受五大强國共同管理聽中日兩國解决和會難以堅執公理以爲裁判據此惡耗傳來不啻靑島之一絶命書也然靑島命運　中國存亡問題此中利害一般國民或尚有未明不得不略爲述之蓋日人承襲德國之權利除靑島外山東路礦悉在掌握故靑島問題即山東問題而山東爲京都咽喉握南北中樞日人侵入遼東據建瓴之勢北京己岌岌可危今山東復爲所有則北京益在日人包圍形勢中且燕趙地瘠財賦仰給東南日人更得以山東而斷我南北之連繫則靑島一去山東不保北京亦不可保也 
某方面得巴黎消息四月二十九日五大國特開會議討論山東問題甚力到者有英美日法四國代表意國總理阿蘭多氏因不滿意阜姆問題未出席日本代表則有牧野珍田兩氏西園氏亦未到會英相路易喬治云戰後所有德國屬地應由協約國分配日本代表起而反對曰此種問題蓋欲與德國簽約後爲保守最终勝利起見日本絶對不贊成至欲以此壓迫日本則不願在國際聨盟會簽字威爾遜氏則主張邀中國代表列白來拿里和會旁聽一切日代表曰然則中日兩國代表將爲法庭之原告被告矣如此甚願退出和會日代表此言蓋專對威氏而發威氏以爲此項重大問題不當專聽日本一面之詞而欺中國也故此日會議毫無結果會内日代表重復宣示云如不重視日本主張寗願退出和會因此某方面對於山東問題頗抱悲觀 
[外交協議再電巴黎和會]  
在京國民外交協會對於外交問題多所盡力近因山東問題形勢日急該會昨日舉定代表數名謁見東海質問對於本問題如何辦法並請電致和會代表據理力爭萬勿退讓東海己允照辦該會昨日又電巴黎四國代表及我國專使力陳此義原電如次 
　　致四國代表電威爾遜總統格尼孟梳羅以佐喬及阿蘭多公鑒德國在山東所攫得之權利吾等再行要求直接歸還中國中國由歷史的神聖之山東省逐出德人而任日人侵佔中國又何故而加入協約國耶此次之和平會議究竟是爲公理而來乎抑爲强權而來乎此次之大戰旣因公道而爲者世界又何能任日本覇佔中國固有之權利乎所有欲侵害中國而訂立之密約吾等不能承認一九一五年日本以普魯士政策而迫中國簽訂之中日協約不能繼續有效一九一八年九月中國駐日公使不經政府之批准及國會之贊成與日本交换之密約業經國民取消矣吾等懇願諸公造成大公的和平勿使大亂發生和平條約中如許日本在山東省有權利者吾等决不承認若以强力壓迫我國四萬萬人誓以全力抵抗並訴諸世界之輿論中國國民外交協會電五月一日 
　　致陸徴祥及諸代表電巴黎中國使館轉陸徴祥先生及代表諸公鑒聞日本代表强欲佔據靑島及山東鐵道又欲承認一九一五年中日協約及一九一八年之密約無論如何吾等不能承認此種要求請以全力抗拒之和平條約中若承認此種要求諸公切勿簽名否則喪失國權之責全負諸公之身而諸公當受無數之譴責矣吾民對於欲殘害自己之條約不能簽印倘列强政府欲還戰前狀况而以强權勝公理者彼自爲之吾民决不與聞當賴全世界上人民之公論解决之諸公爲國家計並爲己身計幸勿輕視吾等屢發之警告也中國國民外交協會電五月一日 
[新督報告俄領招兵煽亂電]  
伊犂俄領事吕巴公然招兵發檄煽惑回纒昨日楊新督續來洽二洽三兩電報告吕巴招集逃纒數百組織成軍並在外揚言伊犂己預備進兵攻俄新黨致新黨大爲懷疑似此有意挑撥居心破壤請示辦法等語又續來漾電謂經許道與吕巴直接交涉迫令即時解散己將招集之兵立即解散至所發煽惑傳單己覔得數份寄京備察聞當局仍擬向俄使嚴重交涉或要求撤回兹將楊督洽電列後（一）國務院外交部鈞鑒據伊犂許道尹電稱俄領吕巴在伊犂境内招集纒回多人意在編練軍隊并印發回文傳單數百張到處散布希圖煽惑回纒等情查駐伊俄領係爲保護俄商而設其權力所及只以維持旅伊俄商不受損失爲限該俄領吕巴何得在中國境内擅招軍隊實於伊犂治安未免有碍除由增新電飭許道尹向該俄領切實交涉務使將己經招募之纒回從速解散并將所發傳單另文呈賚鈞署再行核咨外應請由部速向俄使嚴重交涉飭令吕巴不得在伊犂招練軍隊以保治安爲要新疆省長兼督軍楊增新洽二（二）大總統鈞鑒國務院參戰督辦處陸軍部參謀部外交部均鑒四月十五日據伊犂許道尹電稱俄領吕巴遇事桀鷔旣經道尹電明無庸贅述惟近日俄領招集俄軍逃纒數百人日加操練並聲言爲進攻薩瑪爾新黨之準備風聲所播該新黨遂有先爲攻擊俄領之籌議並有剿此逃纏之風傳倘我國軍隊阻止不准入境勢必先與我軍開釁是因俄領一人任意妄爲破壞伊犂之邊局實爲失算竊思俄領所招募之逃纒不過一種無業之流民希國一時口食耳有何程度可言在俄領之用意亦不過欲藉此以張大其假勢力殊不知於事實上毫無救濟適足以召目前莫大之實禍而反遺我國地方人民之憂慮籌思至再與其日後開釁於新疆寗先將俄之招募逃纒解散並查俄人在中境練兵本爲約章所無若徒執約章與俄領辨抗俄領必不允從非稍加强制斷不能就我範圍惟有仰懇督帥速令鎭守使本管道尹雙方與俄領交涉以兵力先行解散以維邊局是否有當理合電呈伏乞鈞鑒核奪伊寗道尹許國楨叩灰印等情當經增新覆電其文曰伊犂楊鎭守使許道尹鑒憲密許道尹灰電十五日悉吕巴招募由俄逃來回纒充兵應由該使該道尹與俄領嚴重交涉派兵護送回纒不得在伊犂充兵訓練以致新舊兩黨均以伊犂爲戰地破壞邊局望切實照辦除電政府外特覆督軍楊增新洽四印等語查俄領吕巴在伊一切舉動實屬妨礙邊局除飭伊犂文武嚴密防範外特電陳明敬祈核示新疆省長兼督軍楊增新洽三印 
[俄政府取消新幣之抗議]  
沃木斯克全俄政府近發命令將二十盧布四十盧布兩種俄幣自五月十五日停止收用限一個月内將此項紙幣繳换收據明年一月一日起换给半價之他種俄幣其餘給發無息債券分二十年攤還内外華商現存此項紙幣逹數萬萬之多當前年俄政府發行此項俄幣時吾國商民因無信用拒不收受俄政府挽海參崴之俄國國家銀行出任保證並函懇吾國駐海又崴領事設法勸導華商收用俄政府並願以國家官産及租稅作爲擔保聲明將來决無變更廢止情事華商始允推行今沃政府突有停止流通之令前後矛盾有類欺騙華商以所受損失過鉅决請政府力爭如不得直將要求以俄在中國債權儘數扣抵此項損失現聞吾國代表劉鏡人氏己向霍爾瓦特提出抗議要求沃政府於未經籌定妥善幣制以前仍與其他紙幣一律通用霍氏允電沃政府從緩取消並聞日本方面亦因商人受損正在設法抗議 
[外交圑禁售軍械之協議]  
英文京津太晤士報云去年十二月五大强國代表美國政府建議在華重新組織一國際協贊會並訂立合同互相勸戒禁止各該國商人售賣軍械與中國彼時日本政府對於此項　題不甚贊成迨至本年四月舊案重提各國一再互相討論凡在華之各國外交代表均甚贊成此議當時日本政府亦頗以此說爲是似願與六各國共同遵守此議嗣後各外交圑於四月二十日開會議决辦法如下各國接聨輸運軍械與中國未免使中國内訌益形紛擾因是各國在華之代表共同堅决無論如何不得售賣中國軍械俾中國内部戰事早日消滅因是各國在華之代表互相議妥禁止各該國人民及商賈不得再行輸運軍械與中國非俟中國得能設立一完全政府統一全國然後方准弛此禁令縱有與中國訂立售賣軍械之事而未經交貨者在此禁期之内亦不得實行交貨據云以上辦法業經各國政府核准施行矣 
又據日人消息目下英國公使業致回文於五國公使以外之各國公使略謂上月二十六日五國公使會議關於對華供給軍械問題業己决議五國公使今後當嚴重取締如本國人秘密輸入軍械來華及今後根據契約應交付之軍械至南北未統一以前並一併暫緩實行云云但美國公使對於隨時得以締結供給契約等之請求曾提議要求五國公使以外之各國公使亦一併予以同意首席英國公使對於美使之提議並無異說遂卽將該回文分逹於各國公使矣 
[鹽署勒費之又一法]  
字林報云今年二月六日字林報曾披露有人假借鹽務署名義發出密令擬藉查騐淮鹽引票而獲銀四十萬兩與二百六十一萬一千兩一事其中黑幕旣經宣佈此事遂因以取消足見其行爲全不正當更可見字林報標題所謂大需索者爲不誣矣吾入且有理由以爲官場必己調查雖調查之結果今未知之但前謀旣己失敗想可不復再聞進行之消息矣兹有揚州某重要鹽商以一文見示譯而讀之覺前謀主動者今猶不願使此事擱置焉文曰日前查騐鹽票之謀未及完全成熟遽被披露致起外人之反對此事乃暫擱置但四十萬兩之敲詐迄未放鬆試察目前之密謀即可見之此間某某鹽商己受運動從中襄助事成可得毃詐所得者全數十分之三以酬其勞其進行之方法略如下述該鹽商一方面將請查騐鹽票自表面觀之一若鹽商自己發起者然而政府一方面則佯作無意於其錢財之狀以避外人抨擊一般鹽商且須認購八年公債四百萬元以供段黨對南續戰之經費目前少數有勢力之鹽商仍表示意見不一之態度但領袖如此而餘人則秘密進行擬疏通反對黨共分餘潤云云以上所云曾質諸上海某鹽商據稱大旨確係如是但一般鹽商所須認購者係值二百萬元之債券而非四百萬元也此計謀之奇妙極堪注意現己有商人若干方擬呈稿請求騐票此呈當然即可批准騐票經費將規定四十萬元計大小引票約共二千張每張均攤二百元以閱看或註册之手續而需此經費其數可謂鉅矣上次要求四十萬兩此次需索四十萬元數目同爲四十萬頗屬可疑顯係前後行動出於一人惟前謀擬收騐費銀每引四兩共爲二百六十萬兩今則諭令鹽商認購八年公債二百萬元各人所購之數以其所有引票之多寡爲比例此則前後大異者但其性質總不出乎不正當而己如係法所應然則鹽商何以不用直接稅之形式而繳欵於政府乎密使鹽商認購公債之行爲殊可質問鹽商並無竟自願認購之理由可見此次仍有施用威逼之處使鹽務署中外當道規定騐票之正當辦法則鹽商當不致反對今社絶作弊之道唯在此項辦法之規定能不取費最妙否則僅可收少許小費也 
[京華短簡]  
　　昨日（一日）星期四閣議閣員均到討論要案（一）中國銀行招股案財政部提出内容係招股三千萬元專爲吸收北京鈔票之用各閣員均以兹事體大須交中國銀行股東會徴求同意然後再議辦（一）許世英呈請勸導南洋華僑振興國内實業辦法案討論結果交由農商財政内務交通四部核議（一）簡保交通部技監案决定以李大受繼任即日以明令發表 
日來借欵風聲甚盛據熟悉財政内幕者言確未到簽約之時不過政府中人對於借欵抵押品有所擬議並無將田賦作擔保品之意至美國銀行家阿巴脫在京進行之目的分爲兩步第一步美國加入銀行圑第二步除銀圑投資外再投資辦中國實業大約由美國單獨爲之至英國方面甚希望中國以鐵道統一借一種鉅欵以平均在華之債權免爲一國所壟斷現在因中國抵押品尚無確定故無論大欵小欵皆未具體商議昨據政界所談李張兩次長此次赴滬仍係爲財政軍事問題與法律問題毫無關係因滬上和會曾議及全國軍隊暫留五十師善後借欵三萬萬元而政府之意則軍隊須留至五十師以上借欵至少亦不得下於四萬萬元雙方電商之結果朱唐兩總代表對於政府之意見尚有不甚明瞭之處故迭電催政府派重要人員當面接洽當局遂派兩次長前往此行挾有册案甚多聞係裁兵案施行細則及大借欵用途單等類 
謝米諾夫近日仍在大烏里頻頻招集蒙古革王及某國軍官開會密譚對於華商異常仇視時將貨物扣留或縱兵侵擾洮北索倫山一帶現有蒙匪千餘人嘯聚受謝指揮並有某國下級軍官二十餘人爲之畫策頗有南犯之勢黑龍江沿邊現己戒嚴 
政府爲裁兵屯墾事宜决定設立屯墾使以專責成其東三省屯墾使北蒙屯墾使陜甘屯墾使之三缺將提前發表聞張錫鑾有東三省屯墾使希望姚錫光有北蒙屯墾使希望蒯壽樞有陜甘屯墾使希望關於屯墾事宜即於日内在國務院内設置籌備機關進行一切 
[舊國會堅持恢復職權]  
　　國會問題自經上海和會提出後廣東參衆兩院議員迭經開會集議籌商辦法以期終逹恢復職權目的昨星期五日（二十五）衆院副議長褚輔成又邀請各議員開談話會專議國會一事各員主張除請護法政府須堅持國會完全自由行使職權一節外其他委曲遷就之辦法均屬違反法律同人絶對反對聞擬日間再聨同參院開聨合會决定一切 
林森等致和會代表電云上海唐總代表及各分代表鑒近日和會己討論國會問題聞内容甚秘外間傳說紛紜莫名眞相竊維西南起義原爲護法諸公代表議和亦即代表護法誠以法者國所與立非人意可得通融於其間以外問題更無有重於此者故顧名思義事實尚可酌量讓步法律則絶對無讓步餘地是國會完全自由行使職權爲總代表分代表對於護法政府惟一之職責亦即代表此事者根本之性質失此則無所代而表之也乃近聞和議席上或懹疑於國會時效問題夫國會以行使職權完滿爲時效决不因非法解散而终止其效力此理於民國五年己成一致之主張而懷疑者不聞於彼時持異論忽鰓鰓於今兹護法之役是無異承認袁世凱不能解散之國會段祺瑞迫脅黎元洪解散之而有效也又或懷疑於北方現狀之難辦不得不予以遷就夫北方混亂之狀孰有逾於民國六年叛督之梟張張勲之復辟西南尚且排萬難負至痛毅然興護法之師誠以法者國所與立决不能遷就一時之現狀而貽子孫無窮之禍乃護法主體之人不敢畏難遷就於始事者或至護法代表之人竟畏難遷就於將成是無異將段祺瑞不能以暴力剗除之護法心而議和代表獨爲從容消滅於樽俎之上將三年以來將士血戰人民肝腦視同無物毫不能得一代價直所謂拘諸原而免諸國也聞分代表中不僅有懷疑者竟有主持將護法大業旦夕即實行讓步若岌岌不暇他顧者存亡之幾功罪所判其能負此重咎乎且爲法律上開一惡例　來壤法亂國者羣引爲依據今日破壤大法明日僞造國會禍亂相尋戰殺無己諒亦諸公所不忍逆覩也道路傳聞或未可盡信分代表受護法政府之重任想决不至陷護法政府成爲無名之師令仇我者詆爲反叛必有以堅持於始終也總之法律問題爲護法政府之基本條件如無完滿解决則全部議定之案當然無效依軍政府組織大綱凡媾和條件須由國會同意縱代表中有竟願犧牲法律者國會同人决不敢負諸將士及國民護法之苦心冒昩贊同以重罪戾爲此合行電逹尚希毅力堅持勿爲國家法律之罪人是所企盼林森金永昌龔焕辰楊樹璜等同叩又童杭時等致南代表電云上海唐總代表曁各代表均鑒近邪說紛紜有主張國會問題讓兩國會自行解决並聨合制憲之說是非不兩立涇渭不並流若以舊國會爲合法則新國會當解散若以新國會爲合法則舊國會當解散天無二日國無二主豈可眞僞並留况制憲之權約法規定豈容任意變更諸公職司代表務懇遵守約法堅持到底母苟遷就大局幸甚童杭時項肩田永正李文治吳宗慈鄒魯李正陽劉澤龍李瑞蕭輝錦同叩有 
舊國會在非常會議時代毫無黨派作用以同在護法旗幟之下政見固無不同之處正式國會開幕以來黨派作用始稍稍顯著有所謂褚寓者照霞樓者五十八號者見稱於時褚寓即前在北京時代之益友社政餘俱樂部派人合組而成該兩派在北京時本屬一體益友社爲政餘俱樂部之　殼政餘俱樂部即益友社之化身若問其孰爲益友社孰爲政餘俱樂部殆難區域以故該兩派議員最占多數照霞樓即北京時代之民友會之變象其議員爲次多數五十八號者即北京時代之政學會也特以其會集之處所而名之耳至純爲在廣州新發生之圑體無從前歷史上之關係者約有兩派（一）石行會館爲蒙古西藏及各省不得志於本黨之議員組織而成勢力甚爲薄弱未足以惹起世人之注意（一）爲到廣州以後新補入之議員所組織尚未標明符號第該圑體之結合甚爲堅實而偉大其結合之原因蓋以國會問題發生以來北京傳來消息謂北派贊成恢復民國六年之國會不贊成恢復現在廣州之國會此種主張如果實現則從前以未到廣州而除名之議員當然復職新補入之議員乃悉數在屏除之列究竟軍府要人與國會同志意見若何不能無幾許之疑慮其機敏者流利用此種機會以爲號召不期而集者乃至一百五十餘人之多細核名籍蓋皆參衆兩院新補入之議員也此種圑體召集旣如是其易於是連開會議不止其目前最大之作用有二即（一）極力保持廣州國會存在（二）極力保持廣州國會之分子存在是也前者爲公的後者爲私的目前主持事務之人物爲趙中鵠昭成與李某三人故舊國會方面所謂恢復國會職權者其中尚有主張恢復廣州國會而不恢復民國五年解散時之國會一派也 
[粤路選舉風潮又起]  
廣東消息粤路選舉問題異說紛起昨選舉籌備處長宋以梅又突然提出辭職在股東方面則又有種種舉動（一）粤路股東羅大鵬等致函各股東略謂粤路腐敗原爲三數帝孽盤踞故交通部毅然將之撤銷乃大　旣去小醜又來如某某等竟施其盤踞之隂謀覬觎總協理之席預料慾望難償乃先發制人以辭籌備處長職爲要挾云云（二）莫永鴻等同時呈交通部指陳選舉之舞弊并運動之人名謂其運動買選舉票每萬股賄買竟至六七百元耗若斯之金錢而僅得一總協理謂非於獲選後取償於舞弊以償其欲誰其信之請鈞部嚴密查察并注意其運動最力諸人云云（三）署名粤路股東黄芝亭等散播傳單其措詞則又爲某某辯護并謂某某辭職係顧全股東血本云云各持一說紛紛異詞兹將兩方詳情再錄於下 
　　温許方面粤路股東有羅大　張如岳李健全者昨通函粤路股東云敬啓者粤路腐敗盡人能道始受三數帝孼之盤踞侵蝕無遺繼被謬倡包辦希圖斷送兩路交通部有見及此毅然撤銷及督選於是霹靂一聲羣魔潛跡豈期明目張膽之大蠧旣去而奸險詭詐之小醜又來若宋以梅者仍欲盤踞其間至無所遁形乃出其婦孺妒忌之態作肆口漫駡之辭冀其一手掩盡我股東之目以遂其私利之心吁豈吾粤路眞百刧不復者耶溯宋前任本路董事建白毫無只聞尸位繼任議長獨能禍粤賭案以弛兹者省會改選正幸妖氛稍戢乃粤路亦當改選敢出其伎倆復施覬觎總協理之席假託整頓之建議擅設股東通信處於焉藉此獲得選舉籌備處長一職以沽名釣譽之手段行營私舞弊之隂謀并宣布其所謂整頓粤路素政一則摭拾各方餘唾竟乃倡其荒謬絶倫欲停派東股息使得將來以一手抹盡至海内外各股東譁然意爲該長選舉告竣即行辭職故未加深責在各股東血本所關選權所寄自然愼重將事詳擇賢能此股東權屬自操固難受人左右也乃宋氏訪得此次無一票選己落後疑并探得衆望所歸之某等（按此處原文如是）且護法政府交通部己許某等當選後必能孚衆望而布新猷是宋之大慾難償而該處之命運又促乃先發制人類　口萬駡以辭職爲要挾寗值識者一哂耶寄語股東自固血本對於選舉一乘良知而交通部諸公　於選擇務以得人則粤路幸甚股東幸甚某於某無德於宋氏亦無怨敢質帝天第如　在　吐之乃快耳敬希諒察粤路股東羅大鵬張如岳李健全等啓 
　　宋派方面某報云粤路公司業己停止騐票而選舉籌備處副處長陳勉畬李聘臣以外問人言嘖嘖今宋以梅復將交通部預定委温良彝任總理許崇灝任協理事揭出未便獨留致受股東責駡昨亦不敢到處視事昨日城廂内外及長堤一帶派送傳單甚多兹錄如下連日讀省城各報所載粤路總理决屬温良彝協理决屬許崇灝而香港各報尤將交通部詭謀盡情 
 
 

Page 7

 
 
揭出言之鑿鑿正深詫異騐票手續未完安能知總協理之果爲何人該部之内中黑幕可想今讀宋君以梅瀝告股東辭職緣由更足證實路事前途眞可同聲一哭交通部僞託維持之名乃假公以濟其私宋君不畏强權顧全股東血本乃毅然出此辭職之舉則以後維持之責還應由股東自任之血本所關大衆當知警覺粤路股東黄芝亭阮福初劉幼安林薰琴等四十餘人同啓 
宋以梅瀝告粤漢鐵路股東書云嗚呼粤漢鐵路敗壞極矣若何舞弊若何侵吞若何盤踞把持何莫非股東之資本血汗乎以梅前在省議會時對於整頓粤路一再建議案經通過此後交通部執行改選以梅奉委爲選舉籌備處處長受事以來夙夜兢兢方謂部長旣具維持之勢心以梅亦符整頓之初志由是積極籌備淬厲進行計自開始騐票己歷數旬各大股東多自港澳津滬及南洋各埠而來遠道奔馳携票繳騐咸望改選得人在此一舉豈料旬日以來道路轟傳報紙揭載均謂交通部以該路總理畀温良彝以協理畀許崇浩即董事各員均己預定其人一時輿論沸騰羣憤洶湧莫不痛心疾首謂交通部壟斷全路借選舉之名行委派之實操縱予奪爲所欲爲以梅始以爲道路謡傳未足深信嗣詢之交通部路政司長張大義并據臨時監督許崇浩自認均謂確有成議更證之交通部所歷事情則蛛絲馬跡確有可尋内外人言各出一致近接各股東函電交馳紛各敝處質問請交通部將被選之前列二十名决選派委己屬掩耳盜鈴况未届投票之期而决選人員經己表現亦何取乎徒費選舉手續以炫耳目而飾觀聽路事前途亦復何望以梅默窺現狀竊用疚心蓋藉部之力以整頓路事則樂與贊成倘借選舉之名以遂部之慾則萬難忍受即無各股東責言而道路之播傳與交通部之作用一一旣己徴實是以積年之敗壞路事爲未足又從而斷送之也以梅出任籌備事宜無術補救且不堪受人利用計惟脫離關係俾卸仔肩現己聲請交通部辭去粤路選舉籌備處處長一職并分呈當道請予維持惟我各股東利害攸關較爲密切有能救垂斃之路政是則我粤人所禱祀以求之者也披瀝以告伏希鑒納辭職呈文從略 
　　中立方面　粤路股東莫永鴻等呈交通部文云呈爲粤路選舉票以賄成請爲查究以杜舞弊事竊維粤路積弊創深痛巨爲各路所無所者蒙鈞部訓令該以司開辦選舉原期選舉得人痛洗從前積弊其惠愛股東良可感而維持路政尤可欽不圖日來運動買票選舉每萬股賄買竟至六七百元其運動最力諸人若温良彝許崇灝劉焕梁瀾勛李英銓黄嵩齡宋以梅沈子良等見諸報章彰彰可考人言藉藉諒鈞部早有所聞并非永鴻等所能憶造若而人者或則爲政府中人或則爲年少無識之輩鈞部旣於二十名中自由選任諒必能擯絶奔競選任名譽素孚之人似無須永鴻鰓鰓過慮惟杞憂是切且旣有所聞不能不以上告溯自前選舉第一次羅寳臣以七十萬股獲首選第二次詹天佑以五十餘萬股獲首選第三次梁小山以五十餘萬股獲首選今以最低度五十萬股而論其買票費亦逹三萬餘元方能入選然總理月薪不過千金兩年爲期統計僅二萬四千元實得不償失夫耗若斯之金錢而僅得若斯之酬報人雖至愚亦不出此謂非於獲選後取償於舞弊以償其慾望誰其信之此種行爲其人格卑下可想而知異日獲選欲其爲公司興利除弊更屬無望是鈞部縱有維持粤路之苦心而不獲維持粤路之效果殊可憤也爲今之計惟有仰懇鈞部嚴密查察其運動最力諸人尤當加以注意苟有前此弊端縱令入選亦作無效廣澳鐵路納賄事鈞部依法懲處公理昭著大洽輿論而粤漢鐵路賄買股票選舉違法亦等尤懇嚴密防範勿使得逞則粤路前途庶可挽救冒昩凟陳伏乞恕宥謹呈 
　　當局方面粤路自宋以梅具呈辭職後省中輿論大爲鬨動一部分大股東擬集會解决其事交通部即日派員勸宋收回呈文繼續任事宋不允該部復派人力勸副處長陳勉畬李聘臣兩人許以某項權利聞李對人言我係立於帮助處長辦事地位宋處長辭職我亦不能不去且温良彝許崇灝與交通部種種計劃早己喧傳殆遍宋處長之佈告股東書皆字字徴實云云則李之决與宋取同一態度可想惟陳勉畬態度尚未十分大明又當宋辭職事發表前數日軍政府開政務會議畢旋續開秘密會議一度即爲决定粤路總協理人員事岑氏提出温許兩人伍廷芳對此無甚意見當席卽通過又聞從前選舉處騐票例須處長加蓋小印宋上辭職書後即日將該小章收回故是日即停止騐票温許聞報後以運動旣成忽遭此一大打擊大爲憤恨即日馳赴交通部籌商除一面派員再勸宋氏并派人慰留陳李仍舊任事以免選舉進行中斷又某聞員對人方温許事己揭破將來即能投票該部若仍以温許充任則嫌疑更甚又港股東代表某謂即使該部聲明不以温許充任亦另有詭謀我輩股東决定不到場投票查宋辭職書係二十五號呈部當時外間尚未之知而廣三路局長岑銘恕此數且間忽四出購買選票每萬票價突漲至一千三四百元外間大爲震動岑現兼財政廳秘書係楊永泰部下之一人物又粤路監督許崇灝購票亦極忙連日派人到公司門首遇有到騐票者即要截與商買價經此度打擊又未免觖望矣 
[于張請追恤諸烈士]  
　　廣州軍政府各總裁鈞鑒慨自督團搆亂靖國興師陜西民軍奄有一隅之地獨當七省之兵苦戰經年夷傷接踵猿鶴沙蟲競沐玄黄之血斾常鐘鼎應銘將帥之勲查前靖國軍總指揮并勿幕名家龍虎關中鳳鸞奔走南北者十數年經營蜀秦者百餘戰慨虎口之久居己烏頭之早白淮附入漢旋登上將之壇士會渡河胥慰吾人之望詎意武侯之指揮未定君叔之身志俱殲七年十一月被剌於興平之南仁村莫歸先軫之元空洒平陵之涙擬請照陸軍中將陣亡例給恤前警備隊司令步兵上校耿直心憤逆亂首建義旗城市鏖兵街衢喋血雖以援隊失期傷全功之盡墮然猶壯志再厲誓陜亂之必清整師岐鳳轉戰蒲同七年一月陣殞於蒲城城下誰納衞懿之肝莫收王琳之首擬請照陸軍中將陣亡例給恤前靖國軍第四路先鋒司令張義安起義涇原會師盩　困敵黨于長安壺槳載道驚將軍自天下草木皆兵卒以羣帥異謀全師退守潛犯賊星竟傾大樹七年二月一日陣殞於鄠縣城北堡南門外乘盾未歸輿尸有痛嗟嗟昔則流離萬户爭迎少保之軍今則痛哭千村私設武陽之祭立功於世遺愛在人不其烈乎斯爲至矣擬請照陸軍中將陣亡例給恤前靖國軍第四路支隊長董振五扶風豪士馮翊將才敦禮說詩郤轂是眞儒將衝鋒陷陣李廣善用偏師亦武亦文能戰能守傷同志之先死痛哭關張慨魯難之未平誓去慶父孰謂出師未俓竟壞長城陜難方殷復折大將八年一月陣殞武功之大土村九京難起乎國殤百　何裨於逝者擬請照陸軍少將例給卹嗚呼靑山憔悴誰償精衞之魂碧草凄凉莫辨　宏之血况夫丁年冠劍軍中猶苦憶來岑遍地豺狼父老爭追思韓范不有殊榮懋典奚以安死慰生爲此哀懇祈予追卹所有以上四員詳細事蹟當再另案彚呈無任禱企待命之至于右任張鈁叩宥 
[山西風行一時之辯論會]  
　　自軍署組織辯論會以來省内外各學校羣相接近聞第一女子師範學校王淑梅女士以闡明學理熟習語言非辯論不爲功因在該校於昨日（二十四）集合同志多人發起校友辯論會即日商諸校長經張校長允准一時報名入會者己有三十餘人暫推選四人編纂簡章擬於下星期内擇日開成立會 
男校第一師範第八班學生王德盛　近爲交换智識發明眞理起見特組織辯論會凡關於學術上之事頂均列在辯論範圍之内會中規則仿照軍署辯論會辦法聞己得該校長許可定於本週來復日開會選舉職員兹錄其簡章如下一下會定名爲學生辯論會 
二本會以嫻習言語闡發義理交换智識聨絡感情爲宗旨三本會以在校學生組織之四凡本會會員皆對於本會有選舉被選舉及發言權五凡本會會員皆有維持本會服從會規擔負會費之責任六本會公舉正副會長各一人任召集辯論指導職員發表問題解决疑難及推行一切會務等事七本會公舉幹事四人受會長指揮操持一切會務八本會公舉文牘二人專司往來函牘及起稿等事九本會公舉書記速記共四人專司紀錄辯論言語謄錄一切稿件十本會公舉會計一人專司收支各欵十一本會職員由會員投票選舉以票多者充之十二職員不得無故辭職有特别事項時亦非經會員過半認可不准辭職有職員辭職時須卽補選十三本會每週開例會一次由幹事部隨時酌便佈告十四本會有特别事故或重要問題時得由幹事部臨時佈告開臨時會十五辯論材料不拘何科凡經本會會長及會員過半認可以爲有研究之價值者皆得辯論十六凡本會會員有疑難時可預先錄送幹事部俟開會辯論十七辯論時先由會長發表問題經會員多數認爲有研究之價值時會長先表發意見贊成者乃依次闡發其義然後由反對者起而辯論終復由會長評議當否倘不能解决時請教員判斷之十八本會入會費及常年費各一角於入會及每學期納之十九本會有特别費用時由會員分擔二十本會會員不得破壞會務妨害本會名譽犯者令其出會二十一凡會員於開會時必須蒞會開會後須守嚴肅不得出入笑談辯論時亦不得恣睢咆哮二十二本簡章有未　時得隨時修改之二十三本簡章自表决後施行 
自省垣舉行辯論會以來各縣學校聨袂而起者亦己屢見不鮮近聞代縣第五師校校長韓宗孔爲增進學識啓發學生之競爭起見於該校亦組織辯論會聞己於日昨開成立大會由校長指定題目使學生討論並使各教員評定優劣分别獎賞定於每星期六下午六鐘至七鐘爲辯論時間 
閻兼省長見省内外各學校雖己競相組織辯論會然偏僻各縣尚多有觀望者因於日昨通令各學校令各該校長趕速組織全體辯論會以資研究而增智識 
[皖人主撤倪嗣冲電]  
　　安徽協會致長江三督軍曁吳子玉王子銘兩師長電云自倪嗣冲督皖以來皖人不幸生活於武裝政治之下生命財産不能自保委於武健嚴酷性與人殊之督軍揚之則升天抑之則入地死生惟命予奪從心皖有法律則戒嚴之命令也皖有官吏則獵人之腐犬也皖有議會則督軍之　舌也皖有實業則督軍之私産也皖人朝作暮入如戴覆盆重足以竣不測之威尊之如帝天畏之如豺虎天澤之限主奴之分刀俎魚肉有若天經地義旁觀者視爲固然身受者不敢置辭伊古以來未有如皖人今日之慘痛者也倪督好兵嗜殺習於性成凡可亂國興戎率皆攘臂稱首自前歲挾督圑稱兵釀成彌天巨變迄今千戈不戢國脈凋蔽身爲厲階罔知悔禍龍讓虎步謂天下莫予敢侮近更肆情搜括從事召募當此世界弭兵國人厭亂多擁甲士意欲何爲司馬之心路人知之未來之憂豈惟皖人凡關心於國家前途者實抱無窮之隠憂矣今幸平和開始國法昭蘇百年大計决於一時慶父不除魯難未己皖人爲天下策治安爲地方謀幸福視倪嗣冲之去留爲生死關頭尤不以倪嗣冲之去留僅爲安徽局部之事用是呼籲於和會求援於公論陳情於力能左右大局之人力竭聲嘶有死無退近己具書呈請和平會議請將安徽督軍倪嗣冲亂國殃民罪狀列入議案議决撤退以伸民治而靖禍源我公坐鎭疆圻萬流仰鏡己飢己溺一視同仁深願本不忍之心爲纓冠之急主持公論杜絶禍胎仗義執言俾和平會議得多助而無意外之顧慮國賊民賊山此驅除則皖人之受賜十之二三國家之受賜將十之六七也敢布腹心敬祈鑒察 
[杭州快信]  
　　紹蕭塘工獎券現經省議會决定抵觸新刑律第二百七十九條不過國務會議議决部咨通告並無命令之可言况非根據法律不能承認昨咨省署速行停辦措詞極形嚴厲 
省議會議員陳琪提出疏濬甌江大溪航路議案詳叙辦法在省設立議事會會員由道尹選擇公正士紳呈省長委充其經費擬提用温處水災賑餘存欵并於處屬下行竹木烟葉等項之赴永嘉及永嘉上行百貨帶徴水利經費百分之五暫定二年爲限即日付會公决各屬繭捐局準本月十六日一律設局開徴 
齊省長昨令警務處以松陽地方舉辦店屋捐充撥警費己歷年上年度浙江全省警察經費歲入預算列一無字本年度則列有是項上届收入作何用途現經省議員何文龍提起質問限於三日内詳細聲復以憑咨答 
浙江警備隊經費定額八十三萬六千六百四十元現經省議會阮議員修正裁减員額統計全年僅需七十六萬五千七百二十元計第一區减少兩營三四兩區各减一營俟通過後卽咨省長實行 
財政廳昨指令杭紹兩知事以該縣會議金融問題無論匯杭紹滙每千元均取費一元本地出入概以現金爲本位去水升水名目永禁革除辦法周妥應准備案前浙江高檢廳檢察官王道伊昨奉湖南高審廳凌廳長電召赴湘派充本廳推事 
高審廳昨委徐濟桂充海鹽縣承審員警務處昨委鄭恢充蘭溪洲上警佐沈創明充桐鄉石灣警佐 
[南京快信]  
　　施愚與李督會晤後己於昨日午車返滬王廷楨准明日午車赴滬向雙方疏通和議 
李督連日與贛陳光遠鄂王占元湘吳佩孚等往返電商維持和會辦法 
軍署主任參議李廷玉日前送王芝祥赴滬昨日公畢回寗 
許蘭洲代表劉承烈因事在寗躭擱改乘昨晚車赴滬軍署參謀長何恩溥電告己於冬日（二日）晨抵京即到府院報到 
蘇軍第六混成旅長張宗昌電李督報告援湘奉軍己撤回奉防 
李督昨電上海海軍藍總司令迅派　兩艘來寗駐泊以重江防 
省警廳長王桂林派勤務督察長楊以敬赴京參與全國警政會議 
徐州鎭守使張文生電軍署報告匪首李得新等三名己依照懲治盜匪例執行檜斃 
新國會議員王印川光雲錦黄雲鵬均於昨日聨袂過寗赴滬 
省議會請接開第三次臨時會省署己於陷日電院請示尚未接復 
贛省議會來電通告自四月二十六日起依法延長會期二十日廣東國會議長林森等來電請一致主張裁撤參戰軍雲南省議會來電請協爭否認非法借欵 
日内將有大批稅所長更動聞上海下關均在更動列地方通信 
[松江]  
　　警佐騐勘盜案本月二日據山陽鄉民俞紀良家人來縣報告紀良家於四月二十六號晚間被口操土音之盜匪十餘人持械打門入内先將紀良母子等六人一一綱縛迫令交出先一日售去之棉花價洋並被刦去綢布衣服五十餘件事主紀良稍抵抗遽被打破頭面等情縣署據報後即委警察所一等警佐那鶴年於當日下午率同檢騐吏馳往騐勘矣 
　　恢復鋼元市價浙屬嘉善等處向時銅元一枚僅值製錢八文松邑楓涇鎭與之昆連爲所牽制故銅元市價統以八折計算近日嘉善等處忽將鋼元價值抬高至十文事前並未通知楓涇商會故嘉善人以制錢向楓涇兌取銅元者甚多經商家覺察後即於古曆四月初一日在商會開臨時會議决一律改作十文以免損失 
　　學校預備軍動松江市十六個國　學校定於本月八號假公共體育塲開聨合運動會運動節目中有運動歌及二分間體操係十六校共同操作之件故於本月二日先由各校率同全體學生前赴體育塲會操以免臨時參差不齊 
[蘇州]  
　　教育家赴東考察江蘇省立第一師範附屬小學教員李鳳鳴君現　校中特派考察日本教育聞下星期即須出發日前吳縣學界中人紛紛公　席間表示對於我國教育急行改良之要點數則頗中肯綮李君學識經騐均甚豐富幼兒教育尤所研究將來回國後於教育上當能一新而目也 
　　保護繭市之指令水警二廳趙長因近年繭商運欵皆不惜重資託由銀行轉請洋商擔保兵盜等險萬一事出意外仍歸咎於官廳之疎忽且開設繭行並不報由繭業總公所呈請派船保護設有不處誰執其咎特其文呈請督軍省長訓令繭業公所以後繭商運欵山洋商保險即右損失公家不　承認賠償傳知各繭商一體遵照或飭該公所董事到廳面商分别辦理各專責成並請出示布告嗣後添設繭行均須先赴公所報明轉請派船保護而開設地點亦應嚴定限制不使散漫致警力難以周顧等情昨泰指令云近數年來軍警保護繭市十分周密得無刦　等案發生而絲繭商人猶有保險之舉託庇於官署而納資於洋商殊有未允至加設繭行自應由絲繭公所將牌號地辕行主姓名呈省轉行該廳以資接洽而便保護候令該絲繭總公所連與該廳妥商辦法呈復核奪 
　　催繳滯納罰金吳縣温知事近奉財政廳訓令略云查各縣忙漕滯納罰金歷年全數掃解者祗東台睢寗兩縣訿外大都解而未清甚且有從未報解者積而計之遂致虧欠甚鉅推究原因其中民欠未完固事實上所難免而各縣地方支出紛紛信墊己成習憤須知罰金列入預算確有指抵用途與國省兩稅性質相等豈能任意挪用置預算虧短於不顧目前清理辦法唯有查照各年欠解數目征存者趕緊清繳如有借撥之欵務速籌措歸還不得藉詞延宕嗣後續征罰金應行解省者無論地方何項用途概不准絲毫挪借如有故違由廳呈請嚴懲合行訓令該知事即便遵照再該縣歷年忙漕收數尚未報明無從復核並速補報勿再延緩 
　　公共體育場一週紀念王廢基吳縣公共體育場自去年成立迄今己届一載兹由教育會定於本月十八日（隂曆四月十九）舉行一週紀念會通知大中小各學校到時整隊前往該操塲運動 
[無錫]  
　　外人購山之查禁濱臨太湖之大箕山素屬無錫管轄該山面對太湖三而環水湖光山色風景佳絶兼之離岸不遠交通便利上月忽有外國人五名偕同翻譯前往察看意欲割買山嘴一角地係王字號由城中米商陶某管業陶索價二千金該洋人還價洋一千七百元正在成交之際經人函告縣署楊知事立飭警察所嚴密調查警所曾傳唤該山地保到所詢問據稱邇來確有陶楊等人偕外國人到山履勘聞得尚未立契但山地買賣往往在城書據成交地保並不知悉無從勸阻云云警所除責令注意外一面偵訪陶楊等舉勤矣 
　　力辭農場主任縣署自奉省令籌設農場旋即物色得蕩口鎭紳華土巽研究農業富有經騐由縣轉呈省長推定爲農場主任經省署核准照請任事詎華呈復縣署再四謙遜不允就職楊知事據呈即批示换留並再照會華君請勉爲擔任矣 
[鎭江]  
　　風災之損失本月二日午後六時鎭郡一帶忽起大風飛沙走石江中浪湧如山停泊江干之各民船斷纜走錨互相撞壤者難以數計沿江七濠沙頭都天廟等處居民草房被風吹倒者計二十餘家並壓傷男女數人小河口泊有黄豆船兩艘亦被浪擊沉所載豆貨漂没殆盡聞損失约在二千餘金此外東碼頭亦吹倒古楊柳樹數株 
　　調查地方財産自地方自治取消後所有各縣地方財産其經管辦法曁財産數目省公署因無案可查特電令丹徒縣倪知事迅就徒邑應有地方之財産及經管情形限五月十號以前詳細查報倪奉文後即派員會同市公所調查具報矣 
[揚州]  
　　大風此間一日夜半西北風大作至二日午尚未停息道上行人掩而帆舟阻駛郊之草屋茅舍遭其摧殘者甚夥 
　　錢號本埠錢業營業近來頗爲興旺今歲自退任總統馮華甫創設華降錢號委王明甫經理後（按該號尚未上市）相繼而起者甚多近有永昌盛錢號之設同義泰錢號之設永昌盛經理爲劉銘軒資本约四萬元訂於本月上市同義泰經理爲高焕文資本約一萬二千元其組織己就緒者爲厚和號理事人爲王焕文聞繼起者尚有其人云 
　　高廳令騐命案縣署刻奉高等審檢廳訓令云據泰縣呈報江都民女吉氏以堂兄吉萬發毆斃胞叔吉鴻喜埋屍於泰州境内冀回　跡訴請騐究　查犯事犯人均在江都内仰即速往泰縣會騐佟知事奉令後業己函致泰縣訂期於六日赴泰相騐矣 
[奉賢]  
　　學校組織備蓄會浦東奉賢城市第一國民校校長未醒華近爲養成兒童節儉之美德起見特在校内組織儲蓄會凡在校兒童如願以零星欵項從事償蓄者皆得入會爲會員惟所儲之欵以節省果餌費或勤勞所得者爲限不得向家屬强索儲存先　朱校長油印儲金細則分發各生家屬現聞各生對於儲蓄一事頗爲踴躍 
[嘉興]  
　　盗犯執行槍斃嘉興縣署警隊長洪踆聲於日前購線緝獲盜首錢崇福盜夥林福昌楊丁來等三人解送縣署研訊該盜犯供稱在境内塘匯區内行刦朱某錢某周某等家並分得贜物不韓現山問官依據懲治盜匪條例判處死刑詳准軍督於日昨將盜犯錢崇福林福昌楊丁來三人騐明正身押赴犯事地點執行槍斃以昭炯戒 
　　督催賦稅委員蒞禾財政廳派委督催嘉興嘉善賦稅委員廖某於前日蒞禾在縣視事並查閱歴年地丁抵補金簡明册欠收甚鉅雖由年歲災歉然各業户觀望延玩亦是實情且七年份造報之期將届所征殊形寥寥即各項雜稅短絀亦多廖委員特於二日出示佈告各業户　納稅人等尅日將應纳賦稅掃數投完以重國課 
　　大風中之損失嘉興於二日上午二時許陡起　風房屋振動膽怯者竟坐以待旦河内舟　因一時不及扦　抛錨被風吹覆者不少惟因水淺不致淹斃縣署西側牆亦被風吹倒此外破屋小椽坍垣單壁之被吹倒者頗多聞有數人均被壓傷刻正在醫治中颶風於二日午正時尤烈河港内不能行船入夜始殺四鄉　麥菜子正在吐花結實之際遭此巨風收成必大减色即蠶桑恐亦不免受影響矣 
[杭州]  
　　狂風有碍農務日昨（一號）夜間二時許忽然烏雲四合狂風怒號飛沙走石房屋均爲震動迄昨日午後稍息此風起自西北西湖鄉（龍井天竺　隠南北高峯）一帶茅屋吹倒樹木亦吹折不少四鄉一帶麥莖吹折不少此外如附郭曠地貧民所搭蓋之草舍被吹翻者比比皆是城區房屋鏻比櫛排尚無大碍僅吹倒新市場仁和路電桿一枝西大街牆垣一座並聞錢江渡船西湖遊船均暫停駛 
　　忠義祠案告一段落杭縣城自治委員胡學海沈祖　昨函各士紳云逕啓者全浙忠義祠事前經開會推舉代表向運署熟商當經蔣運使承認前次借用祠屋本應早日劃清界限以示區别現悉照我代表所指一切恢復原狀至遲在交卸以前必爲恢復且由莊公手書爲證用特附聞並希轉告鄉父老爲盼 
[銅山]  
　　銅山縣之教育觀該縣教育自民國以來頗有進步學校數目亦有增加縣視學張又之之力爲多惟教育欵産經理處迄未成立教育輕費各無確數去年春縣教育會呈請教育廳恢復勸學所旋奉廳令委楊勉齋爲該縣勸學所畏就職後即以清理欵産爲入手辦法經營半載始克就緒年後從事推廣學校凡十二所國民學校八高等小學二乙種農業學校商業學校各一派農校長胡雨樓商校長楊荷生先後赴南通蘇滬參觀入春楊所長偕同張視學周歴各區勘定學校地　視察學校成績又定於五月二三兩日開全縣小學運動會繼以成績展覽會境内學校無不歡欣鼓舞斯則該縣教育得人主持之功也 
[武昌]  
　　朝陽巷殺妻案續誌朝陽巷第七號王宏勝殺妻一案己見前報兹聞該妻之家族父母兄弟姊妹均於日昨來省王父告以病死母族不信旋令開棺將死者抬出騐明受傷各處隂門上端係用剪刀剌入小腸突出慘不可言並以共女素無不規則行爲因其姑與之不睦挑撥播弄致被慘死旋即狀請法庭嚴懲兇犯以雪沉寃又聞該氏娘家於二十八日下午由圑風趕來父母親族等十餘人一至其家大興問罪之師經第三署調解挽勸始未用野蠻手段隨眼同將女棺封閉再作處置聞死者尚有身孕五月當殺傷時妻欲張聲喊救被夫以物塞口故入不之聞且王素性兇悍即對於尊長亦常以武力相餉故知其行爲者咸莫敢　其鋒云 
　　謀殺埋之駭聞黄陂縣屬東四十里長嶺崗附近地方　民故潤階之妻許氏性素强悍年約三九姿色頗麗與胡族弟有染詎至二十六日潤階因農事勞倦歸家入房臥睡適其族弟來許氏與之定約圖謀其夫即乘睡熟之機入房取線索套階頸項彼此互扯立即氣絶斃命遂出外假作放聲號咷頃刻村族觀者盈室詢係何病該婦答云伊今歸家甚早睡臥房中祗云頭痛遍體酸軟而己族人多不之疑各自散去不意次晨裝　時見頸項紫痕方知謀害當由該族人等將附近各會董接到證明謀害情形活將許氏墊埋棺底惟該族弟恐事敗露己於日前逃去矣 
[漢口]  
　　茶販組織公會現值穀雨己過正各處靑茶上市之時通山茶販楊松林等以向日茶商裝茶到漢每有減價賤售情事致同業大受影響特邀集同業組織公會專以劃一價目維持茶業爲宗旨不日妥議章程禀請地方官廳立案給示尊守 
雜評一 
[英大學之新改革（默）]  
　　新舊文學之爭非一時所能解决者吾今得一明證焉英國劍橋大學之廢希臘古文而代以新文字其議早創於一八六五年之勃拉來氏勃氏以古文字用力費而獲益少且足阻礙科學也力主改用新文字其時雖有贊可者然以反對多而無成後經五十餘年舊派與革新派之激戰而始收大效於今日然則新舊思潮之爭亦須順世界大勢以漸進而决非短少時間所能解决以彼例此我國今日文學之爭猶在發軔之初期耳安能據目前狀態以斷定後來結果哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第廿五日]  
　　平和通信社消息今日（三日）南北代表所集議者仍爲地方制度外間揣測皆以爲討論此案將有一星期之久必己將主旨大綱漸皆决定矣而不知尚討論地方制之前提並未研究其内容　所謂前提者卽和會是否有議定此制之全權是耳先是聞有人對於此前提懷疑四欲避去議地方制之名主張改爲籌辦地方自治案者當經多數反對均謂籌辦自治不過行政之一小部分之事何必經平和會議爲之規定　鷄焉用牛刀未免小題大做大約籌辦自治之說今己打消矣記者（平和社記者）按和會設立之目的在解决現在糾紛圖謀將來建設其地位超出南北兩政府之上而爲主權機關國會問題尚可解决地方制爲建設案之一種有何不可制定之有望代表等當仁不讓毅然爲之母太鰓鰓過慮也 
　　聨合通信社消息三日上午九時南方代表全體均蒞會場朱總代表曾親出席雙方因地方制度一案一時未能允洽故無正式會議改爲茶話會談論前議法律財政各案據聞無甚結果午後休息未有會議雙方相約今日午後二時再開茶話會以資交换意見云據與北代表接近某君傳出之消息謂二十九日出席之問題内部旣有齟　外間復多責言朱總代表形極懊喪輒言現余（朱自稱）委曲求全乃竟不爲國人所鑒諒此非國人之過責特余所處之地位不良有以致之予但知盡力做去以盡個人之心且予有子孫在亦不得不爲若曹稍留餘地以與國人相見云云 
[三和平會致和議代表函]  
世界和平共進會國民策進永久和平會廣東策進永久和平會昨致南北代表函對和議有所陳述兹錄致朱總代表函於下（致唐總代表函意同從略）桂莘總代表曁各代表公鑒和議秘密内容難知公等同屬國民份子自當爲國民謀福利原不欲以惡意相待妄肆懸揣惟開議數週僅議及善後諸案而於南代表所提舊國會自由行使職權及懲辦禍首諸問題惟以拒絶延宕爲務昨聞諸公且以不出席相要挾至於陜事尤屬言不顧行任令乾縣受攻不加阻止夫陜事爲諸公承認負責之先决要件而復國會懲禍首乃爲關係國本之要着匪獨西南所必爭亦應爲全國所注重蓋國賴法存約法雖未必完備豈能擅行改毁擁護約法即爲擁護憲法之地步此誠國命所托無可遷就非有黨派之私南北之見夾雜其間者也至禍首不懲壞法者無所忌憚行見繼起愈多風雲擾攘莫知所届謀國者豈忍國事敗壞至於此極况北京政府近曾任陸專使爲委員長名爲事權統一實則箝制顧王二專使之發言加之賣國派暗肆奸計强制軟化必令諸專使不能圑結致提案漸遭失敗而日人則方仰首伸眉顧盼自雄痛心之事孰甚於此夫此次國内和議本爲顧全吾國國際地位起見故國人婉轉呼籲日盼和成今旣自縛手足爲人作倀則國且不國何有於和此則諸公亟應化除南北界限全力抗爭以圖挽救而於懲辦禍首一層尤須尊重民意依從南代表之要求蓋歐和乃吾國生死存亡問題某派旣毀法喪權於前復敢暗制專使斷絶挽回之生機於後陷國家於萬刧不復之域罪惡滔天無可曲宥此而不懲直己無屬更不必言　矣復次裁兵之案固爲緊要但裁兵七十萬核實發餉至多不過三四千萬其他撫恤善後合計借萬萬左右業己敷用何至借四萬萬之多且以田賦作抵斷送氏命借欵多回扣大便執政者私　耳國家且因和議而破産矣况和議重案未决若即贸然簽借巨欵萬一和議發生梗阻豈非以借欵而助長内爭乎至於裁兵規定應勿以兵額報册爲憑必須騐槍而後發餉所收槍砲即保管於裁兵會南北皆母得擅提欲實行此着非有雙方公正人嚴切監察不足以收功效此乃爲弭　救民計若有裁兵之名而無裁兵之實反因以加重國民之擔負則裁兵之害甚於不裁垂絶之國人奚事負此難堪之重擔乎諸公苦心求和固足欽佩然若非放大眼光保全國命則和議縱成亦屬敷衍了事曇花一現轉瞬禍作國人固預備就死諸公又豈能辭其各耶急不擇言尚希諸公虚懷採納以　　難幸甚　甚 
[遠東運動與賽員今日出發]  
第四期遠東運動會與賽員全體　幹事柯蘭客（Ｃlick）護送員陳筱田等期於今日（五月四日）下午三時在北四川路靑年會齊集出發經蘇州河畔直逹虹口中棧碼頭招商局停船處計與賽員數十人外大陸報主筆陶益爾君（Ｄjylc）亦在同行之列聞啓行前商務印書館總公司曾特贈同會各員以極大之五色國旗兩面極小之飾襟五色國旗一百枚届時美租界東部列隊過市諸與賽員必因之而别呈一種發揚蹈厲之氣象矣聞各圑員登船後　鐘四時卽揚帆八日之晨可抵菲律賓島之孟納拉都城在彼都城即以同島之靑年會爲寓所由匪島商會任招待並由各圑體以次欵宴示歡迎其旅匪島十日間之日程如下（一） 
[歡送遠東運動會與賽員]  
（五月二日在愛園攝影） 
最前第一行盤膝坐者最右第一人爲前清華校長周寄梅博士第二行坐者自左向右（二）西賓白樂曉君（四）大陸報主筆陶益爾君（五）西賓穆克訥君（六西賓舒美格君（七）唐寳玫女士（八）朱桂莘總代表（九）朱淞筠女士（十）唐少川總代表（十一）唐寳琄女士（十三）遠東之動會中國委員幹事柯蘭客君（十五）留美歸國之黎照寰君 
八日下午隨意演習（二）九日至十日正式演習（三）十一日休息（四）十二日至十六日比賽（五）十七日整裝回國又聞昨晚八時本埠靑年會員與該運動員在健身房舉行籃球比賽結果爲三三與一八之比又九時在殉道堂開會歡送出發員由李啓藩君主席致歡送詞並佐以最新奇之影戲至十時茶點而散 
[杜威博士第一日講演記]  
江蘇省教育　於本月三四兩日請美國大哲學家杜威博士演講己誌前報昨日爲第一日講演下午二時博士偕其夫人　會首由沈信聊君致詞歡迎並介於一般聽講人繼即博士起而演講由蔣夢麟博土譯以華語兹將博士講演大意分述如次（一）世界平民主義日益發逹在教育上有密切之關係今後教育當注重於全體人民無論何等人皆當使享受同等之教育（二）西洋在十八世紀以前之教育亦不過爲少數貴族及僧侣而設與一般平民之知識無關（三）學橠二字在希臘原文意義訓爲閒暇可知教育原爲一般貴族有閒暇時所受於平民無與西洋義務教育之施行距今不過八十年時期猶短凡著手施行義務教育之國家勿自氣餒積極進行不難與歐美並進（四）歐洲義務教育雖稱發逹猶守舊見偏重於物質的文明方面故尚未　平民主義之眞精神貴國設施教育可不受此種障碍從捷路做去（五）歐洲平民主義之不發逹就消極之埋由言在偏重文藝希臘爲歐洲文化之始祖其人頭臘聰穎然至近世科學不振其原因祗知重文藝輕視工作致之就積極之理由言重文藝則專尚記憶不尚思想墨守舊習結果科學不能發明社會遂無進步（六）教育之新精神第一要件常注重個性主義養成兒童有自動之能力獨立之思想自己判斷不使隨波逐流如奴隸之受人指使哲學家言世無政治上之奴隸祗有知識上之奴隸學校教育苟不注重於兒童之自立致成知識上之奴隸則雖號稱共和國徒有其名而己第二要件注重共業教育之眞價值當使各種原子互相吸引共同作業須使共同有興趣又須使共同得利益斯爲共和之眞精神（七）學校教育欲逹上述目的須有一定之標準即主動的精神是當此過渡時代非有一種主動的精神往往使人無所適從而在今日中國尤爲重要彼政治家外交家徒能注意於目前欲解决二十年外之利害注意於養成平民的社會舍教育家末由博士講後復述其愛幕中華教育家之摯意並代表全美國教育界祝我國教育家以毅力造成中國新社會云 
[胡適之博士講演記略]  
五月二日晚江蘇省教育會請胡適之博士講演題爲實騐主義首由沈信卿君致歡迎及介紹詞畢博士即起而講演大意謂實騐主義之産生實由十九世紀科學發逹之結果有二種重要之變遷在教育上極有關係（一）科學律令之意義變更向來以科學上之律令爲世間眞理絶對不能改變自五十年來學者日以覺悟研究眞理者日有發明前此所認爲天經地義不可變易之眞理祗覺適用於一時時過境遷眞理亦不能不改變其結果遂有實騐主義之眞理論（二）生物進化之關係古人以世間一切物種爲永無改變中外同此見解自六十年前逹爾文生物進化論出以物種之由來多爲應付環境之結果凡生物在四周環境之中感受種種影響不能不輾轉變化以求適於生存久而久之適宜之物種生殖審衍而不適者皆受天然的淘汰此與實騐主義亦極有關係今日所講者即爲實騐主義之三大部分（甲）方法論（乙）眞理論（丙）實在論方法論以根本的方法不尚名而重實不重空談而重結果凡理論當就事實上觀察其有何效果此方法之應用有三（一）對於事物須注重發生何種感覺及反動（二）對於意思須用作假定的工具視其有無效果（三）對於信仰須問某種信仰能發生何種人格上的效果此方法論之大意也眞理論之大意以世間一切眞理無異工具使用工具不能無敝眞理經一時代之應用認爲適宜時代旣過則不免於無用必另有一新眞理作過渡故吾人須以自己之主意出以批評的態度去實騐眞理實在論大意以世界爲人造的世界吾人居此世界是冒險的須恃自己能力對付四周環境之種種阻力是爲自動之生活故杜威先生之主義以眞正之教育在養成兒童有創造的知力此則非注重實騐主義不可云次由南洋泗水中華學校校長許民一君報告南洋華僑教育現狀大致謂年來華僑教育表面頗見發逹惟一般僑民對於祖國文字不甚注重子弟大半入荷人所設學校此後教育權將盡移入荷人之手前途深爲可慮補救之策惟有希望教育部規畫經費就南適中處設一師範兼商業性質之中等學校造就師範及商業人才始足以抵制荷人云云報告畢己九時半矣 
[旅滬中國銀行股東開會紀]  
　　反對恢復二年則例 
陽曆五月二日下午六鐘旅滬中國銀行股東假座一枝香開股東會爲北京衆議院通過恢復中行民國二年則例案到會股東頗衆異當憤激非逹到取消此案目的不止所有議案叙列於後一議决具公函致朱總代表請其轉電北京政府取消此案並將此函稿加函抄送唐總代表請其於和議席問提出力爭（函稿附後）一議决具公電上北京大總統總理請求取消此案又具公電致北京中國銀行董監事會請堅持力爭取消此案（電稿附後）一到會股東於致朱總代表函稿上簽名爲證一議决當日先將致朱唐兩總代表函發出公推朱葆三貝潤生周湘舲譚海秋趙竹君胡滌生六位股東於本月四日（卽星期日）上午新鐘十一時往見朱總代表又於本月四日（卽星期日）下午新鐘三時往見唐總代表 
　　致朱總代表函逕啓者今日旅滬中國銀行股東爲北京衆議院通過恢復中行二年則例一案異常憤激在滬開股東會議决繕具公函請我公轉陳北京政府請求將此案取消北絪事勢迫切先將公函一封及上大總統總理曁致中國銀行董監事會電稿各一件一併送請察閱伏乞迅賜轉電政府至深感荷再今日股東會議决公推朱佩珍貝仁元周慶雲譚海秋趙鳳昌胡慶瑺六位股東爲全體代表於本月四日即星期日上午新鐘十一時至哈同花園晉謁台端面陳臺是并先陳明此上政府議和總代表朱旅滬中國銀行股東朱佩珍等謹啓附公函一件電稿兩件五月二日 
　　致唐總代表函敬啓者今日旅滬中國銀行股東爲北京衆議院通過恢復中行二年則例一案異常憤激在滬開股東會議具公函致北方朱總代表轉陳北京政府請求將此案取消此事倘復舊例必致濫墊軍費擾亂全國金融於和局前途關係非細因事勢急迫兹特先將致朱總代表函稿一件及上徐總統總理曁致中國銀行董監事會電稿各一件附奉台閱切懇吾公主持於和議席間提出力爭務逹取消目的致深欽感再今日股東會議决公推朱佩珍貝仁元周慶雲譚海秋趙鳳昌胡慶瑺六位股東爲全體股東代表於本有四日即星期日下午新鐘三時至靶子路貴府晉謁台端面陳臺是併先陳明此上議和總代表唐旅滬中國銀行股東朱佩珍等謹上附函稿一件電稿兩件　　致朱總代表公函敬啓者今聞四月二十八日北京衆議院臨時提議恢復中國銀行民國二年則例案怱促通過即日咨逹參議院等情各報亦多記載兹事體大非但關係全體股東血本即全國金融亦均非常危險凡在股東聞之尤異常震恐查中國銀行自民國元年開始籌備二年四月參議院議决公布中國銀行則例三十條第二第三頂雖載明中國銀行股本總額定爲六千萬元政府先行認墊三千萬元餘由人民認購政府先交股份三分之一以上卽開始營業等語而自民國元年至五年三月止政府僅陸續撥到洋四百廿八萬元五年以來中央銀行大信之不立基礎之未固悉由於此至四年九月開始招集商股初尚踴躍又值五年五月政府命令停兌銀行信用大減京鈔跌落人民怨懟甚深商股因而裹足計自開招至六年九月止祇收到三百六十四萬三千三百元合併官商兩股尚不及一千萬元之數行基旣未鞏固而整理金融籌備兌現在在惟銀行是賴爰研究其弊害之所在與補救之方針鑒於凡事貴久於其位始克漸進有功慨自元年起至六年股東會未成立之前五年之内總裁之更替己十餘人甚至一年之間迭易數人總裁視財政總長爲轉移每更一次總裁銀行之重要職員又隨總裁之去就爲進退人人以五日京兆自居行務詎有進步此最大之病因也又以中國之停兌由於政府墊欵過多以致濫發鈔票無可諱言欲圖恢復非政府清還宿欠停止墊欵不可但當時銀行之對於財部幾同部屬財政之困難旣逹極點銀行信用之薄弱日益下墜詎有成效之可言幸主其事者至六年十一月呈請財政部呈准大總統修改則例將資本減少定額雖仍定六千萬元但明定先招足一千萬元不論官股商股同爲股東請部續撥現洋七十二萬元一面擬續招商股一百三十五萬六千七百元凑足千萬之數力求實際俾昭大信對於職員一層向之總裁副總裁簡任董事監事　股東總會選任者改爲董事監事均由股東會選舉而正副總裁由董事中簡任使銀行對於政府保持獨立之地尊重商權與官權各得其平自此項六年十一月修正中國銀行則例奉大總統教令公布後銀行根本得一重之保障商民信任之心理亦以政府旣無大權旁落之憂商股得以輔助政府不致視總裁爲傳舍使業務趨於　敗於是踴躍將血汗之資投作股本以維持中央銀行於不敝比至截止之日竟超過原額二百二十七萬九千八百元自此中國銀行共實收資本官股五百萬元商股七百二十七萬九千八百元兩共爲一千二百二十七萬九千八百元基礎以立商股多於官股即以商律而論自應尊重商權比年以來財政總長屢易其人而總裁未經更動一切措施悉循正軌在股東會未成立之前股票價格價值七折今則己至十足成績昭然京鈔價亦逐漸提高從此按部就班逐漸進行對於恢復兌現整理金融未始遂無希望詎有更張之必要不意北京議會不察實情忽又有此提議將極不適用弊害叢生之二年則例重行提議竟爾通過其意何居人言嘖嘖報電紛傳有乘此問隙攘奪金融樞紐爲一派政爭之利器何竟尚不知中外大勢急宜自省愆尤之際豈可更爲倒行逆施之舉只圖私使不恤商股應有之權利不顧國家金融之命脈因之更有疑政府亦利用修改行使舊例剥奪商權可如前濫發鈔票濫墊軍政糜費其禍所至勢必全國騷亂前車可鑒殊可寒心倘果逞彼妄慾是實對於我行根本上安心破壞不至重蹈覆轍使銀行處於漂摇之地位不止前途危險何可勝言且照此推論凡屬官商合股之公司此後試問誰肯投資影響商業尤爲重大滬上股東集合頗居多數業經研究切實辦法總以母任六年修改之則例有所摇動爲主旨一則保全血汗之股本二則維持全國之金融除一面責成董事會向政府聲明股東等誓不承認務必取消此案倘不逹目的惟有另籌對付方法亦出於不得己也竊以方今南北議和全賴總代表各代表諸公主持財政固爲要端銀行尤爲金融樞紐倘復舊例必致濫墊軍費於目前和局亦關係非細况值此全國金融無論南北均己處於極端枯窘之地位我總代表老成謀國慨念前途當必維持之是務彼西南各省如四川廣東各官廳對於我行鈔票業務猶且竭力設法扶持豈有中央政府反有破壞之舉動深恐中國銀行再有風波全國金融立見擾亂一刼不復誰尸其咎政府當亦必能審察利害毅然斷行情勢緊迫爲特繕具公函樓述詳情環陳於總代表之前伏乞迅賜切電政府對於此案務請取消以保全國金融而維商股血本銀行幸甚全國報甚此上政府議和總代表朱旅滬中國銀行股東朱佩珍貝仁元譚國忠周慶雲張鑑趙鳳昌孫衍硯萬照廣陳昌豫胡善同胡慶瑺蔡伯良李維新謝蓉齋吳繼宏李銘魯倫明王韞石王鞠如謝韜甫江少峯徐志堅席友漁席聚星陸維鏞曁各户公叩 
　　上北京總統總理電北京大總統國務總理鈞鑒兹聞北京衆議院通過恢復中國銀行民國二年則例案凡在股東異常震恐此項提議無非欲將銀行仍牽入政治漩渦攘奪金融樞紐爲一派政凈之利器以逞妄慾溯自民國六年鑒於行使舊則例之不善至釀成停兌風潮始行續招商股修改則例股東總會成立尊重商權納於正軌使中國絶無僅有之金融機關賴以維持於一線今忽輕議更張倒行逆施銀行必至立見顚覆存欵將至紛投外國銀行爲淵驅魚全國金融勢必因之擾亂前途危險所不忍言滬上股東今日召集臨時會决定此等建議股東誓不承認除一面電請中行董監事會就近力爭堅持到底並一面繕具公函痛陳利害請議和朱總代表轉逹鈞聽外情勢迫切爲特公電環求鈞座迅賜主持毅然獨斷對於此案即行取消以保全國金融而維商股血本銀行幸甚中國幸甚旅滬中國銀行股東朱佩珍等（名同上）二萬四千三百十六股　　致北京中行董監事會電北京中國銀行董監事會諸公鑒衆議院通過恢復中行二年則例案業承諸公就近力爭無任欽感此項提議無非欲攘奪金融樞紐爲一派政爭之利器以便私圖而逞妄慾不恤商股之血本不顧國家之命脈此等建議凡　股東誓不承認今日在滬股東召集臨時會議除巡電總統總理並函請朱總代表轉陳政府請其主持外務請諸公毅力進行堅持到底就近向政府痛陳利害勿爲黨派所竊據務必取消此案否則全體股東願爲公等之後盾自當另等對付方法諸公交涉後如何情形望速電示至爲切盼旅滬中國銀行股東朱　珍等（名同上）二萬四千三百十六股 
[英國對華贸易談]  
字林報三月二十日倫放通訊云本星期中國事無甚可注意之處巴黎力量之大比較一時未能結束記者以爲中國若聨合日本一致攻擊西方列强之地位則殊未能有益於己再上海南北和會之無結果亦未能鼓勵吾人以信中國之言中國苟眞正有在其國内自行改革之表示則吾人未始不願傾聽其對於吾人之要求也目前吾人所籌對付者厥爲商業難題英國不日將派商務委員圑前赴中國所需經費大半由蘭加希爾省籌付資本家對於中國讓與權或將一律聚合共同經營以免將來衝突之說頗爲注意就全體言此項主張爲人贊成想日本亦不致反對也中國茶葉將照新稅率徴稅由一便士半至二便士原議收徴三便士但中國協會之代表與茶商應稅關之請往見當道陳說良久始稍減輕但其所持茶葉無稅之主張則未獲採用此稅實行將使廉價華茶大受影響蓋此種華茶用途頗大以便與印度及錫蘭茶葉相和雜也英政府除對於華茶外今頗致力以提倡對華贸易云 
[英政府徴收華茶稅之交涉]  
　　茶業會館昨接總商會函云英政府徴收華茶稅一案本年四月十九日又經本會電懇外交農商部迅電駐英公使並就近商請駐英使力向英政府商議取消當將電文錄送貴會館在案兹奉農商部批示内開據電己悉查英政府優待印茶使華茶無形失利一事前准外交部轉到駐英羅代辦電稱己向英政府交涉等因業經抵示在案兹復據電懇轉電各節應俟駐英使館續電轉咨到部再行辦理合再批示遵照此批等因奉此相應錄批送請查照爲荷 
[紐約華昌公司徴銷華貨]  
　　上總商會昨接美國紐約華昌贸易公司總理李國欽來函云敬啓者前寄一緘會將敝公司添辦出入口貨并派機器工程師來華各節奉逹近日美國各商户紛紛來此間買中國貨物甚多敝處亟欲與内地各商行聨絡設法將國貨運美分銷用特函逹尊會所有後開各業行號如尊會覺爲可靠而又通曉外洋贸易者敬請代將此意轉聞并盼各號迅將通信地址書告敝處另寄樣貨來美從旁批明價目至將來應如何由敝處經理代銷及匯寄欵項之處亦盼各行號先期詳緘書告以便敝處接緘後酌量照辦臨穎無任屏營待命之至專布恭叩台安貨名（一）油類桐油豆油菜油茶油芝麻油苧蔴油姜油萆麻子油桂油橄欖油（二）生絲（三）綢緞 
[絲商歸還維持欵項辦法（二）]  
　　指定十錢莊繳欵 
江浙皖三省絲廠業去冬所借維持欵項其還欵辦法現經絲繭總公所呈奉財政部核准照民國三年成案於廠絲出口時每百斤帶徴規銀二十兩通告各廠商遵辦己誌　報兹悉該總公所總協理沈聨芳黄晋紳等以此次還欵奉財政部指定上海中國交通兩銀行分擔經收惟各廠照出口絲經隨時零星還欵如一律使繳兩行漸覺手續不便因念廠家繳欵勢必須向錢莊劃銀故特與中交兩行商明指定承裕安裕　裕彚康鼎康源和久和福康順康永豐等錢莊十家爲各廠繳欵之所由該公所發給還欵三聨稅單即由各該莊持此稅單連同出口正稅銀一併繳納江海新關俾銀行與錢莊可彚總劃銀藉省手續并免遺漏錯誤之弊現己照此實行矣 
[浦東大紗廠籌備近訊]  
浦東大紗廠經發起人曹伯符在南市縣商會迭次開會邀集滬上各紳商籌議認股及將認定股數分别籌備並在浦東適中之地　購買地畝以備創興廠基各情屢紀前報兹聞該廠地址業己勘定白蓮涇港口其廠基共需地三十六畝刻己成交所有機器等件均在外洋定造不久即須動工興造其股欵亦己籌集六十 
 
 

Page 11

 
 
　　餘萬己逾半數現曹君擬積極進行於昨晚乘滬寗車北上與北京方面各股東晤商以便籌足股銀將股欵先行匯滬存儲銀行並赴農商部呈請註册 
[一週間之金融調查]  
　　四月二十八日至昨日止此一星期間國外仍無大條銀及銀兩來滬祇有東方銀行山安南來洋五萬元國内來往有中交鹽業等銀行從南京造幣廠運來新幣日有五六萬至十萬元而装往寳銀逐日六七萬兩尚有花帮及友華等行往來於北京曁内地者咸係二三萬兹將逐日進出口銀洋確數列下（二十九號）中文兩銀行各從南京來洋四萬元又兩銀行各裝去争銀三萬兩交通從蘇州來洋五萬元（三十號）交通中國兩行由南京各來洋四萬元又各裝往寳銀三萬兩（五月一號）中交兩行各裝赴南京寳銀三萬兩又各來洋四萬元（二號）中國銀行由南京來洋四萬元又裝去銀三萬兩交通裝杭州去洋十萬元又裝南京去銀三萬兩（三號）東方銀行從安南來洋五萬元鹽業銀行由南京來洋二萬元中　銀行亦從南京來洋四萬元交通銀行裝赴南京去銀六萬兩鹽業銀行裝往南京去銀二萬兩中國銀行又裝去銀三萬兩 
國幣與墨洋上届（二十六號）調查時爲七錢三分零六二五至二十八號因繭商與花商預備收繭收花需用現洋甚多其時各路來湖不多故洋釐漲至七錢三分四釐（二十九號）至（三號）午後此數日中最小之價爲七錢三分二釐七毫半最大爲七錢三分五釐半（昨日收盤）嗣後絲繭茶均將上市洋釐尚有增高之勢 
銀拆除二十九號因解洋商貨欵銀兩增至一錢二分餘日咸係六分至七八分間然大條銀久無大宗進口南京造幣廠日須寳銀六萬兩日後之銀拆勢必有增無减　 
鎊價本在四先令十一辦士東洋匯水四錢四分七五二十八號大條銀價縮小零六二五計四十八辦士七五鎊價則反長半辦士東洋滙水亦改爲四錢四分三七五自二十九號至昨日鎊價又長至五先令零半辦十東匯改小至四錢三分三七五蓋各因外國銀行結欵甚多之故 
五月份期貨標金二十六號尚售二百十五兩四錢五分迨先令屢次改長至一辦士半之多標金價亦遂逐步跌落最小之價（昨日）開過二百零八兩五錢午刻收盤爲二百十兩零二錢明日（五日）爲寓滬西春季賽馬之第一日各銀行循例下午停辦公事大條銀及鎊價設無大變更標金價亦可平穏也 
烚赤現金前禮拜六尚開二百七十四兩五錢惟因奉天帮與中國銀行所存沙金甚夥雖不欲急於脫售然各銀樓咸有戒心非有急需不敢多進所以昨日烚赤價小至二百七十一兩足赤條金二百六十兩五錢據該業中人云目下英金四開由廣帮售出十萬枚價祇五兩二錢零故金價恐難立穏也 
昨爲星期六調查中外各銀行所存銀洋併大條銀之確數列下麥加利存銀二百十三萬洋九十三萬匯豐存銀九百四十一萬洋二百七十五萬大條銀十三條正金存銀二百八十二萬洋一百四十三萬道勝存銀二百五十二萬洋五十六萬通商存銀三十萬洋五十萬東方存銀一百六十七萬洋七十三萬花旗存銀一百六十七萬洋一百十七萬華比存銀六十二萬洋二十二萬和　存銀十八萬洋九十三萬中國存銀一百二十二萬洋五百十二萬台灣存銀一百零五萬洋六十萬住友存銀五十六萬洋七萬各錢莊街底存銀一百四十一萬洋三百五十萬交通存銀六十四萬洋二百十四萬有利存銀三十六萬洋二十二萬三井存銀三十四萬洋十三萬三菱存銀三十一萬洋二十二萬朝鮮存銀二十萬洋十一萬中法存銀九十三萬洋四十六萬友華存銀十七萬洋三十七萬菲律濱存銀二十萬洋十二萬總計存銀二千八百七十萬洋二千二百二十五萬大條銀十三條較二十六日多存銀六萬洋亦多存三十九萬大條銀勿動尚有華商銀行十三家所存銀洋不在其中 
[一星期之鎔銀調查]  
　　上月二十八日至五月三日北市泰亨源等各銀號共烊見寳紋七百八十四只核規元四萬二千餘兩此項鎔品係由天津運來之老寳紋銀以及廣帮零星雜銀雜洋所合成惟大條銀仍無續到云 
[水陸電線同時中斷]  
字林報云大北電報公司宣稱上海烟臺間海線中斷不能通電又據中國電報局宣稱通至北方之電線現亦中斷目下上海不能直接發電至烟臺威海衞及烟臺以北各地點僅能取道長崎海參崴伊庫次克轉逹 
[哥倫比亞號昨日抵滬]  
英文滬報云花旗輪船公司之哥倫比亞號載搭客及雜貨一千五百噸於今日（三日午後由美抵滬 
[再紀大風之損失]  
一號夜半本埠忽起狂風水陸所受損失業己略載昨報兹悉當時有行駛崇海之沙船鄭長興號滿裝赤豆棉花等貨由海門開駛來申行經崇明海面適值風狂潮急老大小二郎見勢危險擬將風帆放落開下水關等具詎爲烈風將篷吹激將小二郎刮入海中登時不知去向船亦失其行駛力漂泊沙灘擱淺昨由船夥等趕申報請行主設法拖船出險又南市泰潤豆行雇裝薛茂春船豆餅六百件運往浙省袁化交卸行至松江氽來廟停泊不意陡被狂風走錨斷練船主薛茂春呼救無門遽遭傾覆二舟子亦罹於厄屍身迄未撈獲聞該貨曾向益興公司保有平安險現由公司派員調查泰潤行一方可無損失惟舟子死於非命誠可慘也又黄永泰鮮魚船由寗波裝載鹹貨開行來滬於夜半四時駛經瀏河口海灘爲風浪所迫幸貨多載重不致滅頂然支撑不住漂至礁石船底擱成一孔水即滲入船主昨日至申赴行家向貨主報告雇定駁船前往將貨起去而船己損壞聞損失五千金之多云又莊勝大之貨船由浙江裝載菜餅開來滬上在南黄浦江中遭風不支將菜餅抛擲浦中始得出險昨日莊駛行來申向貨主述明遇險緣由貨主以所失菜餅事在黑夜查無實證不肯承認遂相爭報現由人理勸令莊偕同貨主前往失事處調查 
大陸報云二日晨間四時突起大風泊於浦江之美艦隊旗艦白羅克林號走錨飄至下流陷於泥岸幸未撞及他船又美艦維明登號拖錨飄行約四百碼面止又巴洛斯號甫出旱船塢亦走錨三艦後均回至原泊之處均未受損 
[爪哇華僑關心國事]  
　　華僑平和期成會自遷移老靶子路後疊接各埠僑胞函電訽問國内和會現狀頗爲殷切昨晚又接爪哇三大團體來電云上海華僑平和期成會李登輝朱遐九謝碧田會長鈞鑒諸公促進和平爲民請命無任欽感吾國政體改革八年内爭不己外海乘隙而至使當局尚不知醒後患何堪設想吾僑民痛苦己深乞本堅忍之精神向南北兩方作正義之忠告和議眞象尤望迅示爪哇諫義里中華學校義和公會華商總會會長楊克興叩東 
[童子軍游藝會紀]  
昨日北市童子軍於午後二時半假靜安寺路夏令配克大戲院舉行游藝會到者千人南代表唐少川公子北代表朱桂莘夫人前參議院議長張繼及張夫人前會長聶雲台及聶太夫人鍾文耀夫人會長唐露園及唐夫人副會長奚蘭卿會計朱成章及朱夫人會董李登輝克拉克總司令羅賓孫及羅夫人西區區長卞思東區區長李啓藩各隊隊長等由幹事朱友漁經乾林蕭智吉沈同一姚麟書朱少屏等招待入座由會長唐露園執行部長朱友漁登臺報告其開會秩序如下（一）南洋公學學生奏幂樂（二）韓秉謙君之幻術轉演各種幻術（三）各隊童子軍演藝如第九隊之新幻術第五隊之童子軍精神第六隊之急救第一隊及第三隊之滑稽獻第十二隊之鄙夫之大損失第十隊之忠勇之童子演時莫不精神焕發令人興起掌聲不絶末附滑稽影戲等直至晚七句半鐘始散 
[約翰同學宴會紀]  
昨晚約翰大學同學會在大東菜館宴會各處支會代表到者甚多母校中西教習卜舫濟校長郭主教本埠美總領事薩門斯美國聖公會總幹事吳德博士等均與會共有百二十餘人之多先由主席宋君子文致辭歡迎來賓次由薩總領事卜校長吳德博士郭主教曹錫賡相繼演說辭多激勵聞者鼓掌不絶同學員因鑒吳协博士對於母校及中國聖公會教務助力甚大贈博士記念銀牌一座上刻一學而不思則罔思而不學則殆　字樣並致滑啓略表諸同學感激總會在吾國設立母校己有四十年培植人才不少並同學封於母校之忠誠無絲毫之忽略又請願吳德博士同國於總會提議二事通過允行（一）設立華人董事會督察母校進行（二）設華人副校長以冀國人注目母校之發逹並可得財政之發展等等後唱校歌散會並聞卜校長夫人之記念廳建造費本埠同學業己籌得銀一千四百兩云 
[美民之郵票熱]  
　　日前美郵局郵務長伊馥蘭君Ｄcerett乘俄羅斯皇后船抵滬携有重要郵件甚多並以極有意味之事語記者謂黄浦路美郵局七月一號開始發售之過積郵票爲美國郵務上第一次發見之舉伊君離美京時各郵票玩賞家紛紛貴欵囑其届時代購寄美計其所收納者僅此一次己逹美金一百二十七元之多美民之郵票熱於此可見一斑 
[鐵路改訂之運貨規則]  
　　滬寗滬杭甬兩鐵路民國七年六月一日所訂運貨規則邇來多有更改及增加昨由兩路車務洋總管特改訂運貨規則英文增刮自五月一號起實行兹將逐項譯錄如下（逾期費）貨章第三十條之甲乙丙一均行取銷改訂如下（甲）凡各項貨車到着站後經堆在可以裝卸之地位若逾六小時（夜間不計）尚未裝卸者即由本路代爲裝卸惟其裝卸費應歸貨主擔任若貨棧中存貨擁擠則存棧貨物應出存棧費每噸每日洋五分然在本路未實行代任裝卸之辦法以前凡車輛經送在可以裝卸之地位逾六小時一夜間不計）外每日或不及一日每噸應出延車費洋五角照車輛載重噸數計算以下諸條不在此例（一）凡客商因遇大風雨或其他特别原因以致不能裝卸者得向車務總管請求延長規定之裝卸時間惟須得車務總管正式准許方爲有效（二）凡裝卸貨物須在特别分道者則其規定裝卸時間得由本路斟酌縮短（三）若貨物性質笨重萬非六小時之内可以裝卸完畢者則可按（一）之辦法則本路當酌量實在情形另定裝卸時間（未完） 
[公共公廨公佈訴訟費規則]  
英美會審公廨關正會審官與駐滬領事團磋商改訂民刑各案訟費規則業己妥貼昨特繕文發交檢察處牌示頭門兹特照錄如下爲通告事照得本廨於本年一月一號改收各項堂費辦法業將改訂各條在公廨門口及收支處懸示所有各項繳納欵項均由檢察處發給正式收條爲據倘有人於定例外另索費項該當事人應報告檢察處轉呈公堂核辦並聞律師之掮客經理以及介紹人等每有唆使訴訟人另延他人借圖漁利情事嗣後凡訴訟人延任律師應與律師直接不得經過掮客人等以免受愚而杜弊端此佈計開民事繳納訟費（一）備案費洋二元五角（二）破産按照産業實數收費百分之三（三）請求禁諭計掛號費洋十五元並堂費洋十五元（如孫長久禁止）（四）股單道契等件請求過户計掛號費洋十五元並堂費洋十五元（如有反抗者）（五）請求執受遺産諭單或函件計掛號費洋十五元並堂費洋十五元（如有反抗者）（六）田土或營業爭執計掛號費洋十五元並堂費洋十五元（無論有無錢財關係）（七）家務計掛號費洋十五元並堂費洋十五元（無論有無錢財關係）（八）請求離婚計掛號費洋二十五元並繳納堂費洋二十五元（要求離婚鉅費者按數加收百分之一五按期領費者以十年計收百分之一五）（九）請求夫妻分居或夫妻復合計掛號費洋十五元並堂費洋十五元（要求赡養者按十年計算加收百分之一五）（十）請追房租計掛號費洋一元（十一）請求拍賣諭單計掛號費洋一元（十二）請求押逐（即押遷）計掛號費洋一元（十三）請求見證傳單掛號費洋一元（十四）凡當事人無力繳費候公堂核奪（十五）刑事請求傳票繳納訟費洋三元（十六）請求提票繳費洋十元羅項繳費）抄錄案件（西文每紙繳費五角）（華文每百字繳費二角五分）（抄華洋堂諭以及諭單堂判繳納費洋一元）（每案各造將於本案判决之十二個月内請求抄錄堂諭或堂判一份查閱案卷）繳納費洋五角公堂或檢察處致内地各機關函件繳納費洋一元按此項訴訟納費規則明白佈告後可免案外之需案當事人受惠多矣 
[公共租界添設救火會預誌]  
聞旅滬西人近議於楊樹浦靜安寺路添設救火會兩處其極大之救火噴水機汽車一架購自倫敦又一架運自美國不日將抵滬卽可著手舉辦一切云 
[司法界籌備議和後之事項]  
江蘇高等審檢廳近令寗滬兩地廳略謂政府以和局日有進步應行籌備事件甚多現下己將提前應辦者定出一端通飭各省籌備（一）奉行憲法（一）整頓全國司法並須添設初　審檢各廳（一）另訂維持行政方針俾期三權鼎立云云合行令仰該廳從事籌備云 
[又一密查過激派之電令]  
松滬盧護軍使昨接北京政府電略謂俄國過激派竄入内地迭逕電令各省軍民長官嚴加防範乃近據新督楊增新飛電報告有華工三千餘人曾投入俄國境内過激黨中近有五百餘人行將回國此等華工濡染己久難保不無煽誘幂警工黨情事亟宜切實防範弭患無形等因除再電令各省軍民長官密查外合電希即嚴飭所屬軍警嚴行密查母稍疏忽云云盧使奉電後除令淞滬警廳外並令本署所屬一體密查 
[交涉署公讌紳商]  
　靜安寺路江蘇交涉公署本日午後六時設席公讌本埠紳商及工商各大團體之職員以資聨絡據聞楊交涉員從前曾託海外友人調查工商狀况先後接有報告多種何貨宜仿造何貨宜改良以及海外經商必須之種種楊氏擬藉此次公讌之使向衆陳述以冀分力提倡克踐實施 
[造送核减軍餉之表册]  
　　陸軍各師旅團營各級軍官軍佐人員月領薪餉自五月分起實行减發八成餉銀等情己誌昨報第十師盧師長奉令之後業經轉令所部各旅團營迅將該管官佐每月額邻餉銀若干減餉實領若干彚造總表限本月中旬内送候核轉故各營長昨飭各軍需遵即造送 
[木船擱淺被搶]  
　　南匯縣境之匪角海灘經過船隻偶遭擱淺即被沿海頑民搶刦故該處設有保商局派兵駐紥保衞前日本埠南市某木行之巨號沙船在閩滿載建木來滬道經該處亦遭擱淺適值金山人之穿洋船（卽漁船）在彼捕魚若輩一擁而上將該船木米搬搶一空業由該船主來滬報告行主呈請該管官廳澈究 
[香粉弄越貨傷人案三誌]  
上月二十八號南京路香粉弄源大昌烟紙店被刦刀傷店夥錢鼎章山捕送往醫院等情曾誌本報兹悉錢傷己痊愈於昨出院投老閘捕房報告畢回店營業矣 
[亂傭否認毒斃幼孩]  
桂墅里商人經仲濤偕弟婦經盛氏控乳傭劉陸氏毒斃伊三個月幼姪女菊寳一案曾經地方檢廳預審明確起訴審廳迭次公開辯論未結昨日下午又經該廳端木刑庭長會同熊檢察官開第五庭命提劉陸氏至案詰問爾今日實供本廳當可格外輕辦該氏答稱並無謀害小孩之事官問前庭曾經着爾在押所中捫心自思當庭自白與爾有益設或始终不認本廳亦當宣爾之罪現在證據完全案無遁飾本案早可判决因念爾女流無知是以一再研訊今日還是實供的好該氏答稱至經家爲乳傭祇有七天與主人及小孩並無仇恨安有謀害之事求察問官一再開導該氏始终否認官判還押候再訊核 
[滬杭路快車失時]  
　　昨日（二號）由滬開杭之早快車由王店車站駛出後即見該機車之小烟筒漏汽勉力行駛至硤石站時漏汽愈甚不能前進當由該站站長發電請杭州機務處立派援機前往接拖以致到杭之時逾法定時間至二點四十分之久該路每日由杭開滬之特别快軍即用由滬赴杭之早快車車輛昨因早快車到杭逾時後特别快車遲開一點餘鐘益以沿途待他車交會及機力遲緩故該車到滬竟在夜間八時二十餘分逾法定時刻至一點四十分鐘云 
[關於肉業認稅問題之縣批]  
（其一）滬寗蘇三帮内業錢升階等呈爲投票公同選舉衆情允洽仍圖隂謀破壞環求迅予核准由認繳屠宰稅之案前據肉業代表方顯筠等呈請由商會召集三帮公舉經理業己函致縣商會召集妥議此代表之呈請係三帮公舉經理來呈分舉代表實屬誤會應由縣商會議定函復核辦 
（其二）源大猪行王可誠呈爲願某擔保附呈保結請求鑒核由認稅之事由商會妥議解决保結等項應由商會議定送縣着知照結一紙發還 
[靑年會今晚之演說]  
　　美國麥美德女士旅華三十餘年現在北京協和女子大學校校長對於女學多所提倡此次因公來滬本埠靑年會德育部特請於今晚新鐘八時到會用官話演說除由該會佈告會員外届時各界人士均可往聽 
[浦東學校將開聨合運動會]  
　　浦東楊家渡縣立第二高等小學校及附設之洋涇市立第三國民學校定於本月九日國恥紀念日舉行聨合運動會以誌國恥並於是日舉行第五圑童子軍之閱兵式又楊家鎭之新興國民學校亦定於是日舉行小運動會藉以提倡體育 
[國貨維持會評議會紀事]  
中華國貨維持會昨晚開評議常會首由議長汪星一起述本會前接山東國貨維持會來函查詢南洋兄弟烟草公司一事上星期派員調查並通告該公司來會面詢詳情當時該公司派李君來會面陳謂該公司確係完全華股且在農商部二次註册並無外股况烟草原料亦産自中國云云兹又接該公司來函與李君所言相同查紙烟一項向由外人製造每歲不下數百萬箱漏巵之大竟逹七八千萬元以上利權外溢言之痛懼自經該公司創立後銳意經營力求精進所出各種香烟頗受福便歡迎駸駸駕舶來品而上之年來吾國實業家所組各種公司失敗者居多誠如該會來函所稱該公司堪爲獨一　光旣經證明完全華股並在農商部二次註册本會自應力予維恃請衆公决即經在座討論良久僉謂本會有維持國貨之天職萬難置之度外决議即行據情函復該會代爲剖白云 
[海關賽馬期内辦公半日之知照]  
　　總商會昨接江海關監督公署函云逕啓者四月三十日接稅務司來函本年五月五六七三日爲寓滬西人春季賽馬之期本關循例於此三日内均自早九點鐘開關十二點鐘封關停辦公事除轉知華洋各商人等一體知悉外請轉知前來相應函逹貴總商會請煩分致各商知照爲荷 
[寳山縣知事之交替]  
新任寳山縣知事章同原定本月一號履新嗣因前任張知事不及辦理交代故始於昨日（三號）彼此實行交替 
[發給在職病故檢察官之恤金]  
上海地方審檢廳接高等廳訓令云奉司法部令開准銓叙局咨開查文官恤金令第二十三載文官在職半年以上未滿十年又無十七條情事之死亡者得於該文官死亡時一月俸额之範圍内給其遺族以一次恤金前項之遺族一次恤金死亡文官在職滿一年以後每增一年遞次加給其一月俸額十分之二各等語兹查上海地方檢察官樓舫在職病故核與本條相符應給予一月俸額一百二十元之一次恤金該故員在職四年以上依同條第二項事例作增三年計算應加給恤金自　一併發給以示體恤等内轉行該廳長即便遵照云云 
[緝私統領飭拿朱阿蘭]  
蘇屬緝私統領宋子元訪悉浦東疊犯越貨殺人案之朱阿蘭近又糾合梟匪百餘人私購快槍定於本月十二日起在南滙縣境之横沔附近創設鹽塲一面另雇船隻駛往川南沿海一帶購販私鹽運至鹽塲秤售與各步擔挑往上海租界等處私銷並於裝船運鹽之際先派數十人分乘二船各携快槍引導保護　鹽各船如途中遇見緝私巡船預備開槍拒捕等情自應從速剿捕除咨請水啓第一區分飭三四兩隊調集師船會剿外一而令飭緝私第二營營長會同水警各隊長嚴密搜剿務將朱阿蘭等拿獲解辦 
[監獄解送出品]  
北京司法部徴集各省監獄出品開辦陳列所業己通咨各省分别徴送在案江蘇高等廳近因各監送廳者寥寥特於前日電令上海監獄迅速呈送以憑彚總解部敖雲亭獄長奉電後當即派員將預備徴送　器竹木器毛巾牙刷等各工藝出品分别等次妥爲整理計共裝成八木箱於昨親自檢點加粘封條訂定今日（四號）派員將此項應徴各品由滬寗車運蘇押送高等廳核收聽候集衆解送法部陳列 
[本月各國圜幣兌價之定率]  
　　文滙報云海　宣布本月份各國圜幣兌價定率如下英金一鎊等於關平銀三兩五錢八關平銀一兩等於佛郎七元八角三美金一元等於關平銀七錢七分關平銀一兩等於日洋二元五十四錢又等於羅比四元一角九又等於墨洋一元五角 
[女孩迷路待領]  
江北女孩湯春春年僅七齡於前晚夜半時在南市王家碼頭附近迷失歸路由崗警查見帶至一區一分駐所詰問該孩父母名姓及住居何處均含糊應對無從訪問遂由王署員飭函送新普育堂留養以待家屬認領並即詳請淞滬警察廳徐廳長長請爲通傳所屬一體牌示召領 
[西新橋街之火警]  
法租界西新橋街大慶館飯店於前農五點時不戒於火當爲巡捕瞥見報告救火會立驅皮帶車前往救熄共焚去門面十餘問後由捕頭派探顧三寳前往將該店主等七人一併帶入捕房查得保有火險銀一千五百兩聽候查明起火情形再行核辦 
[取締華租交界之彩票店]  
　　公共租界北浙江路與華界華興路交界處之泰裕烟紙店售賣各種彩票該　地基屬於四區一分所管轄而門前馬路由　四捕房派捕巡邏　種彩票租界中均不准出售巡街捕以其違章將店主李某拘入捕房捕頭命送四區一分所轉解司法科訊辦 
[包探查獲帶土人]  
無錫人林蔭芳昨至某土棧購得烟土五包擬搭某小輪帶回原藉詎行經北蘇州路被探王桂生與西探目潘林士偵知將林拘獲抄出烟土帶回捕房禀明捕頭諭着存洋一百元保出聽候公堂傳訊 
[誌謝]  
　　雅歌集同人定於夏曆本月初五日假座靜安寺路夏令配克院開十週紀念會昨承贈送入塲券兩紙又中華書書贈第五期英文週報一册書此誌謝 
來函 
[文德里二十八號林子庵來函]  
　　敬啓者頃閱今日貴報本埠新聞欄載有破獲製造鉛質僞洋一則内有住居文德里二十八號門牌某甲製造等語查此案發生於文德里三十八號報載二十八號想係傳聞之誤合請更正以免炫人聽聞希即登載貴報來函欄爲盼文德里二十八號林子庵啓 
雜評二 
[中行則例之風波（庸）]  
　　中國銀行則例以成績言則舊則例時代釀停兌之惡果自實行新則例後銀行總裁不受財政總長之自由進退政府墊欵始漸有制限可言以法律言四年之修改亦不經合法國會通過二年參議院之議决案早己一度破壞且比年以來政府以命令變更法律者何可僂指即安福派所生活之新國會亦何嘗於法律上有根據何安福議員他事不持極端之法律論獨於中行六年修正之則例齗齗以法律相繩同時捉出於兩院而二十八日之衆議院會且以至短之時間三讀會完全了畢必以破壞現則例爲快也 
　　中國銀行綰全國金融之樞紐安福派欲置於自己勢力之下本非一日現任財政總長旣爲該派中黨員之一但使舊則例一朝回復中行總裁政府有自由任命之權不難拔趙立漢變爲安福之外府小之則黨費之取携莫予瑕疵大之且或揚主戰之死灰不惜以國家金融之命脈供其孤注一擲故安福之目的得逹與否不特爲中行自身問題且爲全國金融問題不特爲中行商股利害問題且爲全國人民生死問題當和議日瀕危險之際而疇昔主戰之安福忽有此驚人舉動國民安可不亟起而對付耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（九十）] [  一之]  
　　凡人思想甚淵博者其吐囑必甚高雅其文字必甚研鍊令人對之油然而動敬慕之念無古今無中外其揆一也記者前舉兩博言家其所譯述大抵不過一種機械作用因其文字上旣未加功其叶囑其思想自無足以令人尊貴之處是以文學家在美國未嘗不受社會歡迎兹篇所列二人僅及事實上至細微者期與上說相映射也 
美京語言學都授藍緯白氏Ｄr.ＳlenryＣ.Ｔ,eineirebet 
以詩人而兼方言學家者也藍君足跡遍諸洲歷任各大邦大學講席嘗抵德授俄文抵俄授德文抵美授法文抵法授英文其隨遇而安之狀况頗足令人驚異但其思想之淵博與敏妙尤非我國之文學家所能思望者也昔茂漪病逝美京記者悼之甚切此君竟緣此而别成悼亡新詠一小册係描寫喪耦者自斷弦日起至滿月止每一日間之傷感連續而下觸類皆悲輾轉吟誦竟不忍復釋諸手此視我國前代詩人之以束風西風南風北風以及東南西南東北西北諸風成七律詩八首者其功力爲更進矣 
　美國海軍將校退才经事著述之裴　氏Ｄr.ＩＪ.Ｇ.Ｂ　yer 
亦詩壇之一健將也一日記者偶集旅美數年間各大報圖畫增刊爲一帙苦不得其名初以試詢各部尋常諸雜職大抵瞠目不知所對终及裴翁一揮而就蓋美國文明花果緣』之數字也因記者所集畫幅包孕各類新聞材料其範圍甚廣漠其性質甚複雜大而雄觀偉蹟小至倩影花光雖其關係輕重或有春華秋實之分然其足以表揚美國之文明者則一此等思想又非尋常碌碌者所能幾及也 
老申報 
[食犬效犬（見光緒二年五月三十日）]  
蘇州間門外三樂灣龍姓成衣店因遷居遺其所畜小叭兒狗狗流落無所终日皡吠有賣花者以磚擲之狗反噬傷其足經街坊慰遣之丐者某甲素嗜狗牽之去招其黨某乙屠之甲上街乙代之庖乙之徒六七人咸來視膳乙悉留之於是狼飱果腹一舉而盡比甲返己狼藉杯盤殘羹無點滴矣甲怒乙日予啖汝而誰令汝啖人者不我償必汝啖乙曰是儻來之物而據爲己有也乎爾非犬乃吠食犬者乎犬非爾乃吠食爾者乎故破其釜甲扯乙辫伏乙於地乙不敵甲自下咬甲足甲不釋手乙亦不釋口旋以衆人勸解視乙之噬甲亦猶狗之噬賣花者然齒毒入骨至今不愈嗜狗者當思之矣 
新拾遺 
[遠東海國誌（四）] [  許嘯桐]  
爪哇爲荷屬東印度羣島中之主要殖民地世人稱曰東方之花園土壤肥　物産豐富有米糖茶棉咖啡香料烟草等而熱帶森林中所産之籐料木材尤爲輪出品之大宗汽輪之載送游客自新加坡來者爲程只四十小時棕　成林火山如練又復富於古蹟且全島無一處不具有天然之美景凡此皆足以引起遊人之興味而使之低徊不忍捨焉又因其地勢高度之不同山川崎嶇之異　遊客每能於數小時中由熱帶而入於温域自文明繁華之區而反乎太古醇樸之鄉悅情怡神增旘廣聞致足樂也又有一天竺古廟爲世界奇觀之一建築之宏峻彫刻之精妙足爲古代美術大觀瞻仰衡宇想見當時無馬逹塞門德之助力而能成若是偉大工程誠非易易也在浦吞查距巴塔葬亞（爪哇首城）爲程只一小時有世界最大著名植物園奇卉異木不下萬餘種亦大觀也效外多爲爪哇馬萊土著之莊舍華僑亦雜處其間鐵道己成者約二千英里尚有坦道無數縱横交錯便於汽車一路名勝之區景色入畫而耗費復又甚廉旅行者趨之若驚良有以也凡遊爪哇者當其　境時每有戀戀之意可想見其勝概矣 
菲列賓羣島乃合三千餘熱帶小島而成位於南緯五度與二十二度及東經一百十七度與一百二十七度之間面積約十二萬方英里有最大之島二曰小吕宋面積四萬方英里日明逹臘面積三萬六千方英里島之有居民者約共四百餘爲一五二一年葡萄牙人麥哲倫於彼第一次環遊全球時所發見當時適西班牙王菲列泊在位故名曰菲列賓蓋麥固受王命而出征貨一五六五年遠征隊乎領李嘉丕始第一次殖民於西帛一五七一年更進佔馬尼剌定爲首都當遠征隊出發時曾有一聖奥克司丁教徒歐頓納泰率其從人同行故不久該島大部分即己同化於耶教中初時教堂勢力頗偉雖不免有種種缺憾及不滿人意處然其陶育啓發之功要不可泯故菲列賓者實近世紀中東半球之眞正耶教國也一八九八年十二月巴黎會議後西班牙始將島之全部割議於美彼時己規模畢具更從而進行之益臻完美經濟上重要植物有苧蔴米玉蜀黍苛苛庶烟草等每年獲利甚鉅至於菓品尤以芒果爲最更有四萬方英里之熱帶森林所産堅木爲出口之重要物品 
 
[雲間第一樓（古蹟圖八十）]  
　雲間第一樓在松江城中相傳三國時周瑜將臺之舊址清季建松江府署於後今改松江知事署之頭門 
雜錄 
[世界小新聞] [  梁文佳]  
　　舊布可製爆發物自歐單以來火藥之銷費不知凡幾但製造之原料有時而盡於是各國化學家無不思欲發明製造火藥之原料近有法國裴氏新發明舊布可爲爆發物用以製造火藥甚有成效故法國入收舊布者絡繹於道而舊布之價值日益以昂每斤售五法郎近日猶有增無己也 
　　潛艇與烏鰂之戰爭世界動物中有最奇最偉之大鳥鰂能於大洋中纒縳船舶而加之害然考其形體之構造與普通烏鰂無異固動物家所習知獨其生産何地尚未盡知焉近來美洲紐芬蘭之弗勒密舒角附近之海亦爲大烏鰂産地之一此地在離岸三百海里之大洋中日前有美國漁人於此發現大烏鰂之肉或長三丈許或長六丈許零落飄流於水面經種種之研究始知其與德潛艇鬭斃者蓋是地爲德潛艇航路所必經而潛行水中觸大烏鰂之巢於是大烏鰂遂奮其二長腕纒縛其艇而轉側之左右使艇中機關顚倒傾覆而發生毒氣以殺艇中人且其吐出之毒質與墨汁同斯時迷漫海水艇中人欲逃無由蓋潛艇於海上威力至大而在水下雖槍砲無能爲力也 
小說 
[滑稽社會小說婚詐] [  雄倡]  
　　馬西夷然對曰情愛之事與戰爭及贸易其公道一也亨利此佳妙之小　雌加以佳妙之小營生此機寗容坐失於是去　痕船啓椗之前三日中泊金乃多所容忍偶入此　　與密昔司拓芬密談第一觸目者必爲馬西己前在倚身賬　之上意氣頗自豪與此婦殷勤周旋無徴不至若泊金恃交誼而　其複室者馬西亦無復禮讓必隨入此神聖清嚴之地據温　而坐爲狀乃至巧捷時二人互約秘不示斯柏魯以狀直至船將啓椗之前一晚乃始爲斯柏魯偵得其幽秘之事則潛尾馬西之後目覩其入此小肆中去斯柏魯乃徘徊肆門之外移時施其探偵之工於是豁然頓悟即亦入肆忍待於賬櫃之次凡有聲息出自複室半掩之門中靡不凝神聳耳而聽己而索供之物己陳斯柏魯乃徐徐噉一油酥之麵餅食旣遂行雖注全神於此局然亦姑緘默不動聲色絶不令彼二人覺之至於次日乃大獲緘默之益時舟復出海泊金得間行至斯柏魯前稱日首領我方作一戲謔妙極不復自忍是即用以戲弄彼老伴甲克馬西者設彼悉我所藴蓄者當不笑樂如是斯柏魯日彼果似樂甚泊金曰質言之吾於岸上覔得一佳妙之小肆爲一佳妙之小婦人所設肆居某街售某某等物是乃於吾事無涉則深諱可以勿述斯柏魯亦稱是泊金復曰一日馬西尾我至彼汝亦知馬西者貪人敗類之尤也一見此肆知有機可乘遂如行舟之直駛而入排擠藐躬力自銳進不己簡言之則自以爲果排去我身矣言至此少停傾身前嚮微附斯柏魯之胸臆斯柏魯爲之詮釋曰汝意非謂汝與彼婦背人仍致其情欵乎泊金格格笑曰彼我之間從無情欵吾所逐逐者絶不爲彼特屬意其小姑耳肆即爲小姑所設前數日小姑方他出汝不觀其肆門之上所署爲Ｔophlm兩字意即指密斯伊里沙拓芬而馬西門誤爲指密雪司伊米里拓芬矣彼意將行娶伊米里圖得伊里沙之肆爲事不亦傎乎言次胡盧不止斯柏魯亦大噱然雖噱而頗沈思其事己而笑止柏金戒之曰幸勿泄之馬西斯柏魯沈吟徐答曰否我决不言汝可勿憂逾二禮拜船復歸故所泊金及馬西雖趁早登陸適肆而斯柏魯己前至方二人入時斯柏魯且啖糖果且與櫃後二婦人致頌詞泊金初亦以爲偶與相值耳且與斯柏魯互瞬目調笑令觀馬西與密昔司拓芬晋接之殷勤周至旣而見斯柏魯之與其小姑殷勤周旋乃始大疑迨第二次見密斯伊里沙拓芬撒嬌撲斯柏魯之手知决然無疑矣馬西旣得引見其小姑略與酬對亦殊落落仍注全神於密昔司拓芬無復分神他屬而沿賬櫃稍遠處則密斯拓芬己頗爲斯柏魯所惑方爲之拂去其　際麵包之屑態至嬌娩無倫　 
[自由談之自由談] [  不冷]  
　　莊子演義莊子所謂彼亦一是非此亦一是非其說雖係理想而今日陜西戰與不戰之事實無異明演此義而使其說之信而有徴也事之有無且如此况乎是非哉 
 
 

Page 15

 
 
   
 
 

Page 16

 
 
   
 
