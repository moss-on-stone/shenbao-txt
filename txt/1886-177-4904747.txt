# 1886 - 177 - 4904747

 

Page 1

 
 
[搜印五經文告白] [  點石齋主人啓]  
　　經義之文始於有明而盛於我朝近科鄕試會試於五經文尤重坊間刻本雖夥惜皆陳陳相因此竄彼竊篇帙縱極宏富抉擇容有未精購者儘之廬州汪逸如先生老宿學也文名卓著經學湛深現爲本齋敦請精選經文若干篇以便操觚家揣摩除深微遠淡了無意味者以及坊間巳印之文概不攔人一篇外本齋另請翰苑名才儒林績學擇五經中可以命題而向無程文者添作四五千篇期於無題不備無美不臻他若名家稿本書阮課藝先輩房行一切鴻篇鉅製倘蒙海内士林不吝投贈郵寄來申本齋掣給收條爲憑或選入後從豐酬貲或印成後酌量送書均無不可惟名人傑作間有輾轉傳鈔一文而彼此皆有本齋總以先寄到者選用至原稿之選與不選一概未能寄還特此預啓再海内文人郵寄鴻篇均請逕寄點石齋不必由申報舘轉交請鑒之 
[日知録集釋出售] [  點石齋主人啓]  
顧亭林先生日知録一書閎博瑰麗上下古今黄潛夫先生爲之集釋此書益極大觀惟是翻刻日多譌謬日甚本齋特覔善枂精繕細校付諸石印縮成四本外用錦函定價每部二元准于三十日出書談經世之學者此書實枕中鴻寶也尚望諸君從速購取售處在法大馬路南申昌號英三馬路北申昌號如有躉售格外克己可向點石齋帳房面議此佈 
[八十號畵報出售] [  點石齋主人啓]  
臚唱之日新貢士咸集闕下恭候欽點其得列於一甲三名者欣喜何可吉喻謝恩畢出午門卽有儀仗馬匹安排定妥導引游街本齋特圖之願有志者觀感而興起焉淞隱漫録圖說一則仍附畫報之末准於二十六日出售此佈 
[論港督審訊張志案]  
　　統地球計之周回七萬里羅列千百國舉凡用人行政不外情理法三字而己情則或有不同法亦或有稍異而曲直是非之悉依理斷者合萬國公法而未之或歧獨西國于詞訟一端許原被告各請狀師互相辯話曲直由之以定是非由以分使兩造均得其平庶可無寃無濫其初議創行此舉非不善體人情藉伸公法唯理之介乎疑似間者遂外費唇舌矣若署香港總督於張志一案試詳言之張志者閩人也素行不軌至有劫財戕命諸巨端律以中國刑章洵多罪大惡極於情所不能恕於法所不能寛張志豈不自知用是匿迹銷聲寄香港爲安身處經人告發大憲委員携眼線潛往兠擒徒以倉皇中未曾備文照會港督港督遂援西例大張曉諭嚴斥該委員輕妄張志至今扣留雖粤督己將該委員撤任叙明原委貽港督以公文而辨難紛紜未色膠于成見在港則循港法固足示官民一體之情特于中外所同一理不或不能彼此脗合耳夫張志果係良民爲人誣陷中國官不加昭雪越境拿人論情似太偏論法似失入卽使港督許其弋獲解往粤垣張志之寃無自而伸以理揆之未可遽以爲中外所同乃張志旣情眞罪確法無可逃祇因奉檄者掉以輕心失於檢點一似内地之畛域不分可以取之若寄後雖通兩國之情準兩國之法港督中懷介介莫釋齟龉致令禍之魁罪之首仍得逍遥事外且靜以觀鷸蚌之相持姑無論爲法爲情中西可各衷一是而於鋤奸除暴去莠安良中國之所謂理者將何日而較著彰明哉然則謂港督之過當歟非也一國有一國之情狀一處有一處之法度古之人所以入境而問禁入國而問俗畸輕畸重卽憑理而亦有難齊香港久屬於英則港督之情本英國之情以爲情港督之法本英國之法以爲法使稍拘於理泥亂臣賊子人人得而誅之之說朝來香港纂一人暮來香港纂一人理非不圖融也其若保護商民之謂何或且謂粤督之不善處置歟亦非也初擒張志之時輪船統帶官失於知曾地方以致　彼之怒准上下各延主狀剖晣於大庭廣衆間而人終不放迨管帶業巳瓜代文移業己條分則中西之情可以互證中西之法可以參觀奈何審訊數堂仍未將張志交出據理而斷此事之是非曲直不待智者知之矣中國於扛帮揑訟曰訟帥曰訟棍例禁綦嚴不論大小官員管理民間詞訟者下車伊始招考代書給以官戮其或籖明來稿必追究其所自來輙委諸途遇不識姓名大抵皆算命拆字之流問官非不深知勿予嚴究崖一味　頇哉亦因旣得其情須絕以法不若權衡一理以皇事而安民耳西國則不然某狀師某狀師榜示通衢毫無忌諱聽訟者轉以狀師之口爲憑原其初必以小民涉訟口不能言保無曲直難分是非倒置不若舉公正人爲之居間排解庶可以概免寃誣中西之不同如此而張志乃得恃爲長城逞情玩法雖日久仍未水落石出在港督斷無袒護之心要當以理叅情法也抑販賣私鹽中國視爲匪類特設巡丁以嚴梭緝偶遇梟徒無殊捕盗則盜與梟原一例奈香港素來不禁張志遂自認販私以爲避重就輕之地殊不知情難久遁也法難少寛也中西之理究係從同卽僥倖於一時斷不能倚狀師爲護身符晏然作寓公於香港以其屢見新聞久而未决淸中書君述梗概焉 
[滇南近信]  
　　郢周兩星使奉命赴滇南粤西邊疆與法員會勘邊界嗣巳略有頭緒旋因天氣炎熱鄧星使業己回粤俟秋凉冉行會勘餘址此均録登前報兹接滇友五月初四日來信知法國又派大臣名狄隆者前來看勘口内可到保勝云云近日諒巳申畫停當矣 
[海防近信]  
　　昨接海防友人五月初七日來信云刻下法國巳將人稅裁免土木之上大興惜趣人習於偷惰不知力作卽懋遷者亦頗寥寥欲使商務之興法人恐將大費周章也 
[因公身故]  
　　金陵水雷學堂内學生李乃權於去年六月初六日隨同洋教習携　機器在通濟門外洋火樂局西首城河測重水面該生站立石碼頭邊習窺測硯不意曲身久視失足落河適值水深溜急頓時淹斃嗣將屍身撈獲備棺收殮通知其父學瀛領柩回籍安葬現間由提調沈君仲禮援案禀請籌防局給于卹賞銀兩俾作盤柩之費如該學生者因公身故有志未伸亦殊可憫也巳 
[東報彚譯]  
　　日報載朝廷擬擴充海軍武備先增兵艦次籌火砲途費等項約需洋一千七百萬元現因府庳空虚仍須添造紙幣作爲公債名曰證書恃派内閣大臣伊藤博文大藏大臣松方正羲主持其事一應出納專貢大藏卿限三年募集日皇御定公債證書鈐用御壐御名其上布告中山道鐵道並頒發條例九章其大意不外乎利國利民充軍實卽以保閭閣凡願繳而有證書者着于事竣後共向大藏署抽籖以判先後償還亦加利息百分之五於每年五 
 
 

Page 2

 
 
月十一月兩次給領而民間尚譏論紛紜莫衷一是云○頻年瘟疫防不勝防去夏起于長崎今則發於大坂漸且延至横濱東京及熊本縣幸染疫者尚少若大坂一帶大有烈火難滅之勢西歴上月廿五日四區同死四十九人合郡百七人合都百五十六人騐得同病有二百上下府下所屬神戶及兵庫縣廣島愛媛縣大手町八丁掘尾長村安藝沼田温泉等郡四十餘處悉相繼死亡現惟長崎縣所轄俱各無恙然如驚弓之鳥思患預防地方官遍出告示禁止食物之惹病者且照會中國理事官請通飭華人凈除街道並曉諭進口船無論仕商男女一體冋檢疫所沐浴察看不准抗令○廿七日郵船公司高千穗丸輪船由高麗駛回長崎自搭客帶病入艙詢之係廣東人姓關名尚英見其尚能浊步不之却不料船將入港同人皆整頓行裝而關姓己斃矣通知船十惟恐其染疫死嗣經檢疫所騐明實係積病而亡遂載入港内照會中國理事官將屍扛至岸上卽有華商泗隆號某姓認領入殮○又據高千穗丸輪船上搭客述一異事云昨天氣惡熱突然風狂浪湧震撼山兵船中客夥戰慄矢狀憑物而臥四體不敢展動獨有魯國人慣作乘風破浪之想偏於斯時登甲板瀟洒自得桃萬頃之洪壽高唱西洋曲調詎知飛廉作劇乘其身近舷欄竟旋轉而攝去與伍子胥爲伍適船主在上觀風方謂莫能相救而該洋人性本善泅尚浮沈于碧浪中船主於是停機放練着水手潛求而出之倖獲生還眞如輪廻一轉矣該船主入險地而救人誠難得哉○黄梅時節天氣反旱農人望雨若渴因新種禾苗被蟊賊所害半若枯稿具蟲非蝗類得雨則去自上月廿五以來淫雨不息苗遂緑遍萬畦日本鄕人不患水而特患旱今一雨數日定卜有秋也○日本禁令莫嚴於盜賊無論男女老幼卽竊一二錢之物亦必收押罰以苦工限以期日故人多懷刑向來頗有路不拾遺之風今則人心不古矣上月廿五夜半一婦從今下町柴田氏英文舘行過手携所購布物懷中更旨紙幣金數圓突然有盗自暗中出攫取其布更飲搜其懷中之金婦力拒之而盜見深夜無人將婦按置於地嚇以殺死婦因大聲疾呼幸柴田氏舘中學徒三四輩夜讀未寢聞聲來視盜遂逃該婦亦不敢獨自回家乃央學徒伴至寓中投宿夜行可不戒哉 
[榕垣近事]  
　　烟舘爲藏奸之藪土中丞撫閩時出示申禁凡巳經閉歇者不准再開及移徙也處并不准夜間設燈煌煌誥誡在人耳目間不謂日久玩生保甲差胥反因之以漁利每新開一店局費不下數十金入夜開燈尤多賄賂現在南大街黄巷口新開大烟舘顔曰海雲攫係曩時泰愼錢店舊址一切烟具無不精良每燈需杖頭錢滿百始各榮然相對凡有烟霞痼疾者莫不惠然肯來雖蓮漏三更尚復聯床淸話惟樓太低隘炎氣薰蒸時人比之火坑聞店主係某書吏成本約三千金云○邵武營某叅將籍隸貴州去冬遣弁到省領餉計銀三千六百座旋因上流劫案疉出恐有意外憂遂將銀寄放督中協某君署中屆期發餉由某叅將墊給入春又兌銀四百統四千兩均有收字爲據詎某叅將于二月間在任病逝繼室某氏襄理大事畢卽偕子于前日來閩催討前欵經某提塘某遊擊等再二調停某君謂俟某叅將全眷來署方允給遠某君數載莅閩宫聲卓著斷不負同寅之託所以不將銀遽付某氏者其意固别有在也○江西人某甲筮仕閩中一官小試頗有忠厚長者之稱其叙某有和嶠之癖十取予求惟甲是賴中無以應之甲叔乃勾串娼妓乘甲外出到寓勒索嗣甲奉委建寗縣局務某亦跟往稍不如意輒揑控有司及甲差竣回省某又挈眷八口來省將仰給于甲甲不得己暫往臺灣以避其同列聞之莫不咨嘆太息也○福州吳某前與祝陳林三姓合開愼美錢莊出資千金暢發票張逾數十萬十九年中莫不如意至光緒六年間因憲禁私錢方有虧本祝適病故伊妻祝李氏堅稱該店歴年俱獲利息約一萬數千有奇未曾收到向吳等理討涉訟至今己有三年前日經官攙訊氏歴呈合同手摺等據再三詰駁惟有哀號吳等所呈帳簿數本未有支帳不足爲憑着日内繳進查核另有氏之夫弟祝某供詞倚於一偏不免於吳等有串通痕迹問官其自行設法調處兩造各叩首而退○五月廿五夜四更許南臺心安橋失火焚去數十家肇禍者係某姓古銅店也○新竹縣彭司馬前有被害之說兹悉實係予虚當係鬼蜮小人故作謡言以惑衆耳 
[網羅畫手]  
　　咸同間粤宼捻逆相繼蹂躪遍數省大江南北幾無一片乾凈土自湘車興而粤宼之焰熄自淮軍起而捻逆之勢衰不數年遂奏肅淸復覩昇平景象中興將佐霧合雲集洵屬千古未有之盛而其秉秀於澧蘭沅芷鍾靈於白嶽黄山爲尤冠絕一時近者朝廷眷念勳勞用垂不朽特命圖形紫光閣以爲億萬世觀法之資諭令李傅相曾宫保將湘淮軍出力各員戰功始末並攻克名城地勢險要等處詳細繪圖進呈典至隆恩至渥焉曾宫保自奉旨後卽飭代辦籌防總局孫仲山觀察總辦製造局郭月樓觀察提調具事除己遴委善畫之員分往楚皖各省勘繪地圖外刻特延請上海吳君友如總理其事薪水每月五百金吳君業於前日至江甯帶有畵反五六人當在老君堂設局開工聞李傅相處亦擬歸併吳君主政想老斵輪手應不讓曹將軍專美於前也 
[揚州官塲瑣紀]  
　　五月二十五日李鹺尹汝霖委淮北三塲緝私○東臺釐捐方大令任淸到揚○二十六日白分轉璧辭赴江甯公幹○二十七日前安定書院山長周子瑜先生靈柩回泰州安厝當發引時大雨如注揚城官紳咸至河十登舟叩奠城外輿馬軿闐殊形擁擠 
[緝私獲盜]  
　　前日下午洋藥局巡丁訪知南碼頭左近某船上藏有私土因卽糾集多八上船搜緝詎船中空無土隻惟凶械甚多船上五有惶急異常鳬水而遁經巡丁四面兠拿拘獲三人邀同該處地甲汛捕將船械交伊看守一面據情禀知洋藥局員局員以該船旣無走私情節着先釋出一人央人到局將各人保釋至昨晨忽有奉賢縣捕役來滬赴縣呈遞通緝文憑内開上月二十五日該處某姓家適有喜事當晚板盗刃傷事主刦物而逃訪知盜黨匿跡申江請爲協緝莫邑尊因飭捕役同來差往認洋藥局所獲兩人果係是案劫犯因將兩人及皮箱兩口軍器兩箱一併帶回縣中收押候訊 
[重辦臺基]  
　　某氏婦在滬南洗箒弄開設故臺基專誘良家婦女爲無恥之事邇爲十六鋪巡防局員錢君訪悉飭勇協同該處地甲將氏及夫男某甲提案訊實判甲笞臀千板着具改過切結該氏鞭背五百下押令遊行示衆 
[禍起糟邱]  
　　數日前有駁船户某甲空閒無事購取高粱酒與乙賭飲甲飲至沈醉猝然倒斃當經親屬人等向乙興問罪之師乙權挽人調停爲甲備棺成殮邇日不知何故屍屬復向乙索洋三十元乙不允前日驀將乙船硬行撐往浦東令乙持洋贖取乙當塲不敢與較至前日赴縣訴寃不知莫邑尊如何辦理也 
[匿妻扭控]  
　　前有本邑人張錦春投縣呈稱妻父汪瑞亭向在杜玉山雜貨店爲夥夫秋在店患病杜囑我妻汪氏到店侍奉湯藥後妻父病痊向領妻子忽被掯留至本年四月我父病故復往領回依舊置之不睬求請飭提追究邑尊以其情節支離批斥不理以上情節前己綴八報箋前日張復扭杜至縣控稱邇日訪悉妻子實遭誘匿併被賣價分肥向詢逞蠻扭案請訊邑尊升堂集訊張伸訴前因杜供詞含混邑尊以杜誘拐有夫婦女情殊可惡飭押令將汪氏交出訊供核辦 
[觀馬戯記十六]  
　　車利尼馬戯於上禮拜四夜間開演本舘友人餘興未闌復往觀之初仍打鞦韆及女孩乘白馬演各種技藝白色水馬及紫色二小馬車君皆能指揮如意又有二男孩乘兩靑馬同跑彼此掉換或一人乘兩馬又有一花面西人如小丑者將長約二丈之大靑蛇 
 
 

Page 3

 
 
由頸盤至腰間又用略小之二蛇以二人纏繞在身與盤大蛇者相接在塲中同行一週中西人莫不齊聲拍手暫停片刻乃演象戲又有一男孩騎棗騮馬踴躍跳圈又有穿紅衣之西人乘靑馬顯弄神通又有四孩子如中國戯内之開口跳者百般舞弄末則用騎馬機器一副其式中間用一柱接有曲尺式者可以旋轉繫一長繩下有皮帶束在人之腰下始令上馬奔馳雖疾如閃電而無閃墜之虞車君大聲告衆曰諸君如欲嘗試請來可也初有一西洋人願試車君爲之紥束扶上馬背及跑時西洋人己身不自主車君即行阻止又有一日本人試之仍與西洋人熙異觀君呼笑之聲不絕于耳俄有現在虹口地方開西國酒店之本邑人陸某身穿湖色熟羅長衫藍紗馬甲乘馬之衣己不相宜及上馬飛跑如臥如墜如醉如痴中西人咸各失聲喧笑車君急止之馬亦向外而去 
[鷸蚌相爭]  
　　新閘北六里光景寶山縣境之彭王廟係私鑄小錢之淵藪自經當道嚴禁以來私鑄之風己絕兹又日久玩生前日有眞如人某甲見販私錢之某乙阻住不放乙願給錢千文了事嗣後乙紏人尋甲扭至鄕間任意毆傷而始釋之前日甲回家紏集百餘人皆精通拳棒有至新老兩閘伺候仇人乙知之亦集二百餘人欲與之對敵當經丙丁等極力排解罰乙酒筵三席事遂完結 
[騙案又訊]  
　　局賭騙洋一案屢記前報昨晨翁太守臨法捕房時提在押之紹興人楊紀輝研詰着交保出外將楊德成李寶書尋交楊供不能交到兩人確在蕪湖縣管押如不信請發電去問太守詰爾何以知之楊供是金文斗之友人於金管押之次日向我告知金亦因賭博事被人告發由藏湖逃回太守又問金李兩人可有家眷在滬答稱金有姘婦身體矮小不知住何處西寶興至之婦女不是眷屬李寶書有兄在虹口教外國語言人極方正前與新衙門中幕友認識太守又問杜錦堂先衱伊等串弄輪去洋元可有其事答稱聞杜在蘇州賭輸然後來滬此間並未輸洋李寶昌在寶興里祗有洋一百元太守著提金秋園卽金又斗又名金桂芬到案詰訊現在李楊兩人究在何處答稱往天津太守謂到此地步尚敢逞刁着與楊紀輝質對楊卽向金云不必藏頭盖脚不如實說金始供楊李兩人實在蕪湖縣中管押因賭案與王姓押在一起又問是何日子呌何名字答稱係四月廿八日事楊名殿臣李卽寶書我不與聞太守謂然則何以逃回爾之功名究竟是眞是假金供部照業巳遺矢太守謂　使遺失原籍有案可稽爾之功名想與爾之元寶無異　假可到錢店一看卽分皂白杜錦堂合黨共賭幾次答稱杜與李寶書共在一處賭過幾次英界曾經犯事我與伊祇賭一次李寶昌亦在塲太守着將金秋園遠押楊紀輝交保出外如能改過前事不予深究倘仍不改或被告發定當重辦楊叩謝稱願改過 
[英界公堂瑣案]  
　　一百四十九號華捕稱昨夜見王寶坤等在王潘氏花烟舘尋釁據該氏言己受傷特削王寶坤等四人送案該氏供蘇鄕人丈夫己故祇有一女名阿昭不得己暫開花烟舘昨夜女己安睡突有王寶坤來吸烟我回伊時己深夜他卽出邀著名流氓金壽復來打碎玻璃窗盌盞報　拘拿時金壽己逸惟獲王寶坤等四人王寶坤供甯波人現在旗昌洋行西人名下爲侍者不敢行凶倪通江土德坤楊河順等同供皆在洋行營生與王爲友並未帮凶蔡太守問該氏究竟被何人打傷該氏答稱初被王寶坤踢着左腰太守以兩造均有非是各加申斥惟該氏己受傷飭將爲首擾禍之王寶坤暫斩倪通江等三人交保俟該氏投醫院察其傷勢如何再行核辦○二號三道頭西捕四梅稱昨夜半後聞有人在捕房門口大聲爭閙我卽出外見楊福同與東洋車夫角口不休我拍楊之肩囑伊少安毋躁不料伊携水烟筒打我之面故拉伊至捕房及今晨八點鐘搜其身畔有洋七元暫抵准其出外再來投質詎伊並不投到故將泮呈案并稱楊旣與車天爭閙原是細故本當逐散且車夫己去楊反恃蠻所以拘之蔡太守商之佩剛領事飭將銀洋存堂俟楊來給還○包探稱緝獲竊犯沈桂堂起到布衫洋烟筒夾襖等件尚有洋傘釘鞋賣在廣東人梁永祥所開之舊貨店内往吊不認送案請究丁步雲稱失竊布衫己經起贓楊殷氏稱失竊洋傘釘鞋旣己獲賊請爲追贓竊犯沈桂堂供伍衫由丁認贓洋傘釘鞋實賣與梁洋烟筒夾襖等件係在浦東竊來梁供並未收買沈桂堂之傘鞋捕役禀浦東人家失竊繁多曾經報縣蔡太守隨飭丁步雲先行領贓沈桂堂暫押飭差同梁往起進貨之簿呈閱冉行核辦未幾將簿呈閱太守細閱之下究問沈桂堂價賣日期復查見隨飭將梁開釋沈桂堂連贓夥縣訊理○陸木金稱擺蔬菜攤這無領事管束之西人來購蔬菜論價不合被伊打傷頭顱田捕拘案請爲騐傷該西人供不敢行凶蔡太守騐得陸木金受傷屬寶隨判該西人發揷房管押七天 
[注捕房瑣事]  
　　前夜法包探夥在金利源碼頭查緝見浦灘更屋中有一小孩當卽查問據稱被粤人領來許給食物并稱領我到輪船上將我所穿布衫質錢一百文正在盤間時粤人亦到包探夥見浦中廣和輪船將次開放該船係走厦門福州等處因疑該粤人必將該擁拐賣下船故卽鳴西捕將粤人并該孩一併拘入捕房昨晨法包探將情禀知翁太守着提訊據孩稱姓朱名東生今年十一歳家住南巿毛家弄父親朱榮春今年七十一歳尚有老母我在長春園茶肆間壁秋濤先生處讀書昨放學出後遇粤人領到輪船不果將衣服質錢百文太守詰粤人據供姓霍名方泰廣東番禺縣人父親在英大馬路開合益雜貨鋪找送友上輪船於碼頭上見小孩在更屋中不知爲何事當票是見巡極交伊太守訊問至此着將兩人分别暫押着法包探將兩人帶往押店吊贓問明情形解案候核○昨晨十點鐘時法馬路永安生第三十六號門牌内有甯波婦兩人不知因何口角繼卽爭毆弄中另有一婦上前相勸甯婦則滿面血痕無異桃花帶雨未幾巡街捕至將婦併采刀一柄拘入捕房經捕頭詰問據受傷婦稱伊之子今年十七歳將小刀劃我頭頂以致血流不止詰之該婦據供伊等口角我子相勸伊自將菜刀劃破其頭捕頭着將一婦放出一婦暫押着將十七歳之子交到捕房以便將母易出受傷人送仁濟醫院 
[水陸懴資移賑]  
　　接禹航線力子陳善士賜函悉俯念山東水災需賑孔亟承貴友孫善士並不列名爲其尊人梅亭公謹具水陸懴資計英洋一百元移作賑捐交全盛局友寄來委解山東其洋均係生字牌印一式有睛上古今印章緘口如有次洋惟該局是問善士擬爲尊人虔備水陸懴以慰先靈春霜秋露正人子悽愴之時延僧追薦雖屬虚文襲沿己久而質之救災大義片念轉移有不禁從權移助者汰超度之浮詞拯顚連之苦况其用之緩急不待辨而自明尊人有知當亦歎擘畫咸宜洵無遺憾己上海北巿縣業會舘籌賑公所少欽施善昌謹誌 
[上海二馬路陳與昌解山東第十五批賑捐]  
　　啓者今同文報局匯兌庫平銀三千兩計規銀三千二百七十兩正總解山東嚴佑之先生照兌散給災區近接佑翁來雷急需修築民埝祈代募諸大善長彚集寄擲以便下期湊解是感[  陳煦元謹啓]  
[上海文報局協賑公所報解山東廿三批賑欵公啓]  
　　啓者敝所自五月十五日起解廿二批賑欵後又承諸大善長捐到各欵並蒙陳竹坪大善士彚解銀三千兩李秋坪大善士彚解銀五千兩遂得於五戶三十日託元豐玖新泰厚瑞林祥協同慶各票號書定匯票計庫平銀一萬兩每千兩付交規銀一千另九十兩起解金苕人嚴佑之諸公兌收散放如蒙海内諸仁人源源慨助仍祈早賜惠下以便搭湊彚解感戴無量粤閩江浙同人拜啓 
[瘦鶴書至云將往析津賦詩郤寄遥贈具行]  
　　海上頻傳六六鱗天涯消息喜聞新初辭歇浦風騷地又作雲津覊旅人紅豆花開添别緒黄梅雨細濕征塵分襟更悵烟汲遠從此相思愁白蘋朅來蹤迹與君同累日牢愁唱惱公才子饑驅千里外傳人窮著百年中綵毫人夢神先助旗鼓能張句獨工檢點雲裝將出岫可容握手諙秋風 
[丙戌五月下澣雲棲居士走筆]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌絲棧陳竹坪經募山東賑揖五月廿八日第三百十九次淸戰]  
　　寗波府憲胡經募賑捐第一次交來洋三百十二元内銅洋一元其台銜另單開列○南 
潯怡昌衣莊募嚴子良錢六百文七戶各錢一百文以上八戶共洋一元錢二百廿文○太倉老春和蔡梓翁經募老春和啓元和各錢五百文朱永安蔡梓蘭朱忠澍各錢二百五十文黄仲英張順榮吳小亭黄馨山各錢二百文二戶各錢一百五十文十五戶各錢一百文一月錢五十文以上二册計廿七共洋四元○蘇州永成祥經募汪萬茂陸公來各洋五角顧天興錢六百文金蘭記錢三百文陳朗亭銅洋二元十二戶各錢二百文四戶各錢一百文一戶錢一百五十文以上廿二戶共洋四元銅洋二元錢五百廿一文○蘇州恆吉號募三十五戶共洋二元○蘇州蔣同泰諸友洋十元錢樹屏錢一百文○蘇州耕餘堂褚洋六元○杭州義號豐經募楊憩南錢訚是文陳氏錢五百文何馮氏汪文泉各錢三百文許方氏元房各錢二百五十文四戶各錢二百文三戶各錢一百文以上十三戶共洋三元○恊興信局洋一元又募恊興昌記協興昌朱少梅史南成蔡少齋董順利各洋一元石泰霖錢五百六十文傅二茗錢五百五十文十三戶各錢二百文四戶各錢一百文以上廿六戶共洋九元八角錢一千四百十文○涇邑線業崇義堂洋十元○沙頭仁和祥萬和祥募無名氏洋一元又錢五百文馬永茂錢五百文鴻記錢四百文七戶各錢二百文五戶各錢一百文四十四戶錢二千二百文以上六十戶共洋六元○寗波得勝紙號洋二元聚康莊虚對二個○蕪湖朱同和募朱德新堂董燮亭各洋二元朱竹軒應候朱理亭各洋一元以上五戶共洋七元○大和衣莊洋一元三桷錢五十七文以上均塔册○祝同心先生第七千八百八十四號同字册鄭芳鈞洋五元夢覺子有志無力人林松年泰生莊儉口生林鵠生同源順舞名氏二戶各洋一元以上十戶共洋十四元○不求人知爲室人許愿病愈醫藥移助仍求合家平安洋十五元鮑啓盛洋一元銅洋二元鍾振南朱倪氏保合家平安沛國榮保母冥福各洋一元無名氏洋三角○蘇州方衞藩壽辰公賀餘資洋三元永和布店寄來○洞庭席浩如爲母病沉重許愿獲安以求速愈洋五千○寗波鄞南鄕楊承校遵舊東李府所命洋六元○本日共收英洋四百三十四元又象署銅洋一元香港鈔票洋十一元銅洋四元虚對二個小洋十四角錢二千三百零八文合併申明 
[上海三馬路與昌絲棧陳竹坪經募山東賑捐五月廿九日第三日廿次淸單]  
　　太倉怡昌號經募舘漢卿黄標宗顧萬茂徐萬成黄門寵相各洋一元黄張氏錢一千怡昌錢八百黄元昌錢六百黄幹庭無名氏各錢五百無名氏錢四百叶佐成無名氏薛文官各錢二百五十黄基泰基逹其漢各錢二百兪雙官錢一百七十二戶錢一百以上廿戶共洋十元○安慶見義居士經募十齡童子洋一元炎孫洋六角王重熙隱名氏金德乾五桂堂伯若氏求是齋戴魯氏各洋二角刑李氏洋二角抱槐人洋一角以上十一戶共洋四元○安慶欲寡過齋見義居士經募培根堂劉錢一千琴齋氏鍾山樵子公成子四知堂楊繼署堂陳各錢五百丁少夫授書堂張崇恕堂吕各錢四百思過二錢三百無名氏三高堂何榮壽堂葛不書名錫山四友堂何敏愼堂劉馬長吉楊小齋樹德堂吕各錢二百廿二戶各錢一百以上四十二戶共洋八元二角○金澤衞翁陳少翁經募陳實亷洋四角唐繭庭求壽各錢四百銘勳錢三百十戶各錢一百三十五戶各錢五十一戶錢七十以上五十戶共洋四元○蘇州彭誠濟堂錢一千又募安德堂錢五百嘉記無名氏餘記同慶堂各錢二百五十以上六戶共洋二元錢二百○七寶黄同興募不留名錢五百行周錢二百○杭州朱鍾翁募進仁高洋二元華國梁朱李氏黄福增各錢一百四戶共洋二元錢三百○杭州方福棧洋一元又募凌東侯錢二百黄淸遠錢一百五十五戶各錢一百五戶各錢五十以上十三戶共洋二元○蘇州恆興米行洋一元金長樂無名氏各錢四百胡留餘錢三百金又新王大保無名氏各錢二百十六戶各錢一百以上廿三戶共洋四元○如臯潘月記洋一元又募雨樵沈雨泉各洋一元陳草堂錢六百潘兩亭錢五百錫華氏錢三百五十楊仲玉無名氏各錢二百紫陽道院三槐揷竹軒潘日昌名錢一百無名氏銅洋七元以上十三戶共洋五元銅洋七元○沙溪客煙業洋四元○常熟吳源泰經募潘李氏錢二百廿七戶各錢一百十二戶各錢五十以上四十戶共洋三元錢二百十○馬第香潘敬齋經募同裕錢四百陳昌禄文錦本仁周童紀天老大錢記老海各錢二百六宜主人洋一角四十三戶各錢一百七戶各錢五十以上六十一戶共洋六元一角以上均係塔册○杭州府署許篆雲善士祈病速愈續助洋四十元○香芬廋領生祈合家平安洋五元李氏病速愈洋二元壽泰洋一元嘉定喬泳興銅洋一元○本日共收英洋一百另二元銅洋八元小洋三角錢一千五百十文合併申明 
 
 
 

Page 10

 
 
   
 
 

Page 11

 
 
[光緒十二年五月二十三日京報全録]  
　　宫門抄○上諭兩道録前○都御史奎奏爲奏聞摺○又奏爲奏聞摺○將車崇奏爲病請開缺摺○江督曾奏爲請補副將摺○又奏爲請免各武員騎射夾片○五月二十三日工部鴻臚寺正紅旗值日無引見○潘祖蔭政滿請安○林步靑雲各預備召見○召見軍機林步靑貢成綬胡俊章夏玉瑚○○都察院左都御史臣宗室奎潤等跪奏爲奏聞河旨事據安徽民人張廣仲以搶殺斃命等詞赴臣衙門呈訴臣等公同訊問據張廣仲供年四十四歳頴州府太和縣舊縣鎭八緑光緒二年土匪劉國振因歳荒謀搶舊縣民戶被官兵先事訪拿伊姪劉成仁等訊明正法由此懷恨舊縣居民伺隙圖報光緒十年遞本集李唐榮與外集吳思學索債口角劉國振聞知遂暗通吳思學糾聚張繼堯等率衆數十持械肆搶被劉凌雲孔憲章等將身弟妻張許氏姪女省姐及李大祥之父李唐印同時殺斃又復搶劫李唐貴等二十餘家財物方始散去各家詣縣呈報均經勘騐仔卷無奈劉吳振賄囑門丁陳鉞差役劉元等臥票揑詳延擱年餘縱兇不究迭控上憲均未親提是以情急來京伸訴等語餘與原呈大略相司臣等查該民人張廣仲控稱劉國振因挾舊恨聚衆殺斃張廣仲李天祥家三命並搶劫李唐貴等二十餘家丁役受賄蒙蔽縱兇不究等情控關搶殺多命賄縱案懸如果屬實亟應嚴辦以儆兇頑謹抄録原呈恭呈御覽伏乞聖鑒訓示再該原告結稱在本府本道各控告二次泉司巡撫衙門各控告一次均未親提合併聲明謹奏奉旨己録○○都察院左都御史臣宗室奎潤等跪奏爲奏聞請旨事據福建民人林光瓊以毆斃擄搶案懸寃沉等詞赴臣衙門呈訴臣等公同訊問據林光瓊供年二十八歳福州府福淸縣人緣光瓊胞兄光登於光緒四年九月初六日夜在粤駕船捕取魚蝦被吳登冠吳增第等圍槍羣毆斃命瓊父智觀赴廳控告當蒙騐明屍傷鐵木器傷七處填格存卷緝獲帮凶吳七妹到案旋被吳登冠等賄串釋放孰科增第等仍不甘休胆敢糾衆迭次搶擄瓊家財物似此毆弊啣寃擄搶加禍呈控三年廳縣胥差被增等賄掯兇犯並無一獲嗣瓊迭次赴省控告雖經督撫等械飭嚴緝奈廳縣遷延玩泄兼之廳差陳坤縣丁藍二均受重賄把持包攪以致案延九年並不拿辦寃沉海底無奈來京叩訴等語餘與原呈大略相同臣等杳林光瓊稱吳育冠等將伊兄毆弊後迭次擄搶胥差受賄延掯寃沉九載等情控關圍搶斃命賄買延擱果屬寔亟應嚴緝兇犯按律懇辦毋任延宕謹抄録原呈恭呈御覽伏乞聖鑒訓示再該原告結稱在本府控告四次梟司衙門控告一次巡撫衙門控告二次總督衙門控告三次均未親提合併聲明謹奏奉旨己録○○奴才崇綺跪奏爲奴才病勢愈沈禾敢諱疾戀棧籲懇天恩俯准開缺回旗調理並請迅簡帮辦大臣來藏以重職守恭摺具奏仰祈聖鑒事竊奴才前因目疾日增諸病叢集懇請賞假兩个月安心調理於本年正月初十日拜摺後卽行上緊醫治以兾速痊迄今己逾兩月服藥毫不見功病勢有增無减腦膈喘懣每食必氣阻而噎腰腿軟怯步履則動輙須加以精神恍惚更甚於前眼目模糊公牘弗辨藏中素之良醫僅有一二防兵粗知醫理據云氣血大虧肝脾俱敗兼之邊地水土惡劣元氣久傷失今不治必成廢疾等等語伏念奴才猥以庸愚過承恩過於光緒八年三月簡授駐藏帮辦大臣不意福薄災生自抵藏以來不時患病歴次請假調理愈久愈深今將常在床褥將入膏盲雖欲力疾從公方寸不能自主辦事大臣色楞額時相過問目擊委頓情形亦竊爲嘆息辰下醫治己逾兩月病勢有增無減若再以羸軀戀棧奴才犬馬餘牛固不足惜而貽誤邊疆關係非淺與其獲咎於將來曷若實陳於君父再四思維惟有仰懇天恩俯准開去駐臧嚮辦大臣　缺俾得回旗調理以兾就痊奴才受恩深重未効涓埃倘蒙福庇得幸再生卽當泥首宫門求旨差使斷不敢稍躭安逸自外生成至奴才　次奏請開缺寔出萬不得己遇有藏中緊要事宜奴才一息尚存稍有知識仍帮同辦事大臣色楞額妥籌辦理一俟簡有帮辦大臣來藏再行交卸回旗不勝悚惶待命之至所有奴才病勢愈沈未敢諱疾戀棧籲叩天恩俯准開缺回旗調理並請 
迅簡帮辦大臣來藏以重職守各緣噗謹恭摺具奏伏乞皇太后皇上聖鑒謹奏奉旨己録○○太子少保兩江總督一等威毅伯臣曾國荃跪奏爲裏河水師副將員缺揀員遞行請補恭摺具陳仰祈聖鑒車竊裏河水師淞北營副將高會丁憂遺缺接准部咨係題補第一輸第四缺輪用儘先人員等因伏查是缺副將係裏河水師有管駕艇船督率操巡之責非精　幹練　悉水師情形之員難期勝任臣查部册水師儘先副將内吕錫齡係海門營外委業己勒休沙成祥一員係川沙管叅將現經臣題請休致均不計外其吳啓繩係南匯營遊擊劉長淸係通州營守備劉長春係拙港營遊擊該員等均於本任尚稱得力惟與是缺不甚相宜未便遷就請補查總兵銜儘先副將提標右營叅將陳永春年四十七歳安徽合肥縣人由武童投營隨剿荐保儘先叅將嗣於肅淸注　全股案内經前湖廣督臣李鴻章彚保同治七年八月初九日奉上諭叅將陳永春着以副將仍留兩江儘元補用欽中歴　川少營守備蘇松鎭標由軍遊擊調補左營遊擊均經奉部覆准同治十二年蘇省海運漕粮出力案内　前署督臣劉　一保加總兵銜奉部覆准光緒二年九月内赴部經欽派王大臣騐放准其借補照例用奉旨依議欽此接受札付祗領回任七年委署提標右營叅將八年經前督臣左宗棠借補是缺叅將十一年經部頒結署札該員年富才明營規嚴聲以之請補是缺副將　堪勝任　　　標右營叅將員缺查有補用副將狼山鎭標右營遊擊周鼎年五十歳安徽合肥縣人由軍功投營隨剿荐保儘先遊擊同治三年奏補粮山鎭標中軍遊擊克復蘇州省城案内保以叅將儘先補用並加副將銜五年蘇軍分拔浙皖閩三省出力案内　前署督臣　鴻　彚保是年八月二十九日奉上諭遊擊周鼎着以副將仍留兩江補用欽此十一年查閱營伍案内經前督臣曾　藩以該員久比水師不避艱險恭摺奏奬是年十一月十八日奉上諭着存記遇有缺出不論班次酌核請升欽此十二年調補狼山鎭標右營遊擊奉部覆准光緒二年查閱營伍案内經前督臣沈葆楨存記酌拔在案該員久歴水師通權逹　在任多年情　極爲熟悉且係經奉旨存　不論班次酌核請升人員以之遞補是缺叅將洵堪勝任遞遺狼山鎭標右營遊　員缺查有副將銜儘先叅將李鍤彪年四十八歳湖南淸泉縣人由武童投營隨剿洊保叅將留於兩江儘先補用遊擊同治五年蘇軍分援浙皖閩三省案内前署督臣李鴻章彚保足年八月二十九日奉上諭叅將銜游擊李鍾彪着以叅將仍留兩江儘先補用並賞加副將銜欽此七年委帶太湖水師新昌營戰船十一年歸入裹河水師鎭標候補該員諳練水師征防著績以之借補是缺遊擊洵堪勝往以上請補各缺内陳承春係儘先副將　補副將周鼎係實缺遊擊遞補叅將李鍾彪係儘先叅將借補遊擊核與限制均屬相符合無仰懇五恩俯念裏河水師員缺素要准之陳永春補授淞北營副將周鼎遞補提標右營叅將李鍾彪借補狼山鎭標右營遊擊實於水師地方均裨益如蒙兪允俟部覆至日再行分起給咨送部引見恭候欽定除飭取該員等出身履歴及李鍾彪前在他省並無叅革朦保月經咨部查　外謹會同江南提督臣李朝斌恭摺具奏伏乞皇太后皇上聖鑒訓　謹奏軍機大臣奉旨兵部議奏欽此　　曾國荃片再申營打仗受傷人員如實不能練習弓馬例准免其騎射又准部咨嗣後請免騎射人員行令改習槍砲等因在案兹查有提督銜記名總兵借補淮揚鎭標右營叅將楊得勝前在軍營打仗被賊砲傷左膀右腿等處總兵銜儘先副將提縹中軍叅將王幼山因隨攻金陵用火藥轟開地道督隊卽入致被城牆磚石壓傷右膀筋骨總兵銜補用副將借補淮揚鎭標宿遷營遊擊舒永勝被賊矛傷左臂砲傷左腿左肩右膝等處總兵銜儘先副將陶凌雲被賊砲傷左膝透骨身上並受重傷儘先叅將王桂生被賊槍傷右　又槍子打傷左勝升用都司儘先守備陶文章被賊槍傷左腿子穿入骨都可銜儘先守備周明松被賊刀傷左膀槍打斷左脚四指該員等均係受傷甚重不便弓馬經臣查騐屬實合無仰懇天恩俯念該員等受傷最重均准免其騎射以示體恤除飭照章攺習槍砲並取造受傷部位履歴送部查核外謹附片陳請伏乞聖鑒訓示謹奏軍機大臣奉旨着照所請兵部知道欽此 
 
 

Page 12

 
 
[光緒十二年五月二十四日京報全録]  
　　宫門抄○發抄旨四道○大臣穆奏恭報到奉日期摺○將軍希奏請暫停會哨緣由片○粤督張奏陳明籌辦車械等項片○又奏請叅革都司懲辦片○滇撫張奏司道各飭回本任片○陜督譚奏請補同知摺○又奏請補知縣摺○又奏請調補知縣摺子○五月二十四日内務府國子監廂白旗值日無引見○延煦謙光各假滿請安○謙光謝寛免處分恩○六額駙請假五日○召見軍機○發抄譚鈞培奏施南同知文聯等署荆州理事同知等缺奉旨吏部知道欽此○武震奏接署鄂篆日期謝恩奉旨知道了欽此○陳士杰奏江北漕船挽入東境日期奉旨知道了欽此○又臨淸戶關溢收銀兩抵補工關短徵奉 
旨該部議奏欽此○○欽差大臣辦理東三省練兵事宜福州將軍奴才穆圖善跪奏爲恭報到奉期仰祈聖鑒事竊奴才于本年三月二十二日恭請聖訓仰蒙召對温諭周詳莫名欣感跪辭後於四月初四日束裝就道二十六日行抵盛京恭謁 
福陵昭陵禮畢當卽會同盛京將軍慶裕將應辦練兵事宜悉心籌畫俟稍有端倪卽行上逹宸聰冉赴吉林黑龍江挨次桃練伏思奴才知識謭陋渥蒙特命畀以三省練兵重任深懼弗勝惟有殫竭愚誠認眞訓練俾成勁旅餉不虚糜以期仰副委任至意所有奴才到奉日期理合先行恭摺由驛具奏伏乞皇太后皇上聖鑒再奴才經過地方雨澤譯匀田禾葱蔚民心均屬安謐合併陳明謹奏軍機大臣奉旨知道了欽此○○希元等片再查吉林甯古塔三姓各該副都統每届夏季循例親督官兵進山巡查屬界産參各山藉便搜巡塔姓接界之蜂蜜山子地方會哨巡查一次前因馬賊滋擾防剿吃緊飭派練軍統領督帶馬步各隊進山搜捕並咨札各副都統協領等一體派兵會合兠拿暫停會哨各等因屢經奏陳奉旨允准欽遵辦理在案兹屇本年夏令會哨之期查各城山塲遼闊雖盜匪較前平靖仍恐有一未盡餘孽伏處潛藏韋以奴才等揀派統領副都統銜儘先協領花翎佐領全榮督帶馬步官兵入山認眞搜捕並咨札各副都統協領等一體派兵會合兠拿務期淨絕根株以靖邊圉所有吉林甯古塔三姓各副都統本年夏季循例入山會哨巡查之差若令分帶官兵前往仍恐隊伍不敷分撥地方旣覺空虚餉糈亦難支應相應援案請旨仍令該副都統等暫停會哨以節糜費而資巡緝是否有當謹附片具陳伏乞聖鑒謹奏軍機大臣奉旨著照所請兵部知道欽此○○張之洞片再廣州駐防各營於光緒六年經前任將軍臣長善挑選甲兵一千五百名練習洋鎗洋砲洋式陣法所有加餉犒賞費用每月需銀三千九百五十兩零歴經飭司在善後局撥欵支放奏明在案嗣將旗營水師裁汰附入原設步軍營編爲兩翼合隊操練十年十一年粤防吃緊之際此項洋鎗隊及步軍營分定地叚扼紥巡防由善後局每月津貼口糧數千兩上年撤防以後僅將新增口粮停止其加餉犒賞銀並巡防旗兵口粮每月共銀四千一百餘兩照舊支放現因添練砲隊每月加餉銀二百兩並操練需用火藥洋碼修理各費每月需銀將及五千兩通年約需銀六萬兩現復飭局撥新毛瑟鎗一千五百錢後膛克虜伯七生半車砲十二尊並配鎗砲各彈移解廣州將軍臣繼格發交各營俾資操練務期飽騰精銳備干城謹附片陳明伏乞聖鑒謹奏軍機大臣奉旨知道了欽此○○張之洞片再統領福軍記名提督劉永福上年遵旨入關有慣充營混之劉正興自稱係儘先都司聞福軍將到赴該提督行營投効聲稱與粤省各衙門均所熟悉並揑造粤省信函自願代爲承辦一切該提督因甫經内附未悉内地情形不敢違拂遂令劉正興在營暫供差遣詎劉正興窺視該提督居心樸厚該軍人地生疎任意欺蒙嚇詐於購辦軍裝粮米各件設法盤剥造言招摇該軍無不怨恨經各營官公禀劉永福並向臣禀訴經臣詢曲劉永福面禀相同請予查究當飭營務處司道傳到劉正興查訉屬實由該司道等詳請懲辦前來臣查提督劉永福自到粤以來紀律嚴明營弁勇丁均能守法都司劉正興以積猾營棍欺愚邊車恐嚇造言招摇漁利流弊甚大自應從嚴懲辦以肅戎行惟查劉正興自供係江蘇淸河縣人向人忽稱係寶應縣人忽稱係廣西人詢之該軍各營官並采訪粤人則稱劉正興係廣東嘉應州人且調騐奬札並無都司以下保奬之階閃爍支離難保無隱匿詐寶淸事相應請旨將都司劉正興卽行革職發往軍台効力嚴加管束以示懲儆而免生事除奬札咨部查銷外理合附片具陳伏乞聖鑒謹奏軍機大臣奉旨劉正興着卽革職發往軍台効力兵部知道欽此○○張凱嵩片再新授雲南布政使龎際雲入溟境後先赴開化業將自營起程日期會摺奏報在案兹於三月十二日抵省自應飭赴新任以重職守其原署藩司之按察使史念祖應仍飭回本任俾專責成除檄署臬司迤西道熊昭鏡交卸並分檄飭遵外謹會同雲貴總督臣岑毓英附片具奏伏乞聖鑒謹奏軍機大臣奉 
旨吏部知道欽此○○頭品頂戴陜甘總督臣譚鍾麟跪奏爲揀員請補要缺同知以裨地方恭摺仰祈聖鑒事竊攄潘臬兩司詳稱循化廳同知違昌革職業己截缺報部所遺係煩疲難三項邊要缺例應在外揀調前奉部章甘肅升調補缺變通辦理試用人員無論正佐各官遇有要缺一併准其請補等語今隨化廳同知缺查有補用同知長贇年五十歳内務府鑲黄旗滿州福海管領下舉人由候選知縣補授甘肅昌吉縣光緒二年奏升鎭四撫民同知嗣因丁憂服滿起復以同知仍發甘肅補用十一年九月十七日到省查該員明練篤誠書生本色前在鎭西廳任内辦理一切諸臻妥協且在甘旨年於邊情最爲熟悉以之請補循化同知實堪勝任會詳請奏前來臣查長贇老誠穩練辦事勤能仰懇天恩准以該員稱授循化廳同知洵於地方有裨如蒙兪允銜缺相當毋庸送部引見該員並無叅罰案件謹恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○頭品頂戴陜甘總督臣譚鍾麟跪奏爲揀員調補要缺知縣以裨地方恭摺仰祈聖鑒事竊據藩果兩司詳稱武威縣知縣張應周革職業己截缺報部所遺係冲煩疲難四項附府要缺例應召外揀調前奉部章甘肅升調補缺變通辦理道府丞倅州縣以及佐雜各要缺將現任各員按照應升官階任内無論有無升案並是否到任實授以及歴俸試俸禾經期滿各員擇其人地相宜者一律升調等語今武威縣知縣缺查有碾伯縣知縣趙文偉年四十二歳廣西永甯州人由進士叩用知縣籖分甘肅補授碾伯縣知縣光緒十一年調署武威縣知縣四月二十日到任查該員品端識敏悃愊無革現在署任内辦理一切諸臻妥善且於該處民情最爲熟悉以之調補武威縣知縣實堪勝任會詳請奏前來臣查趙文偉才具明通辦事結實仰懇天恩准以該員調補武威縣知縣洵於地方有裨如蒙兪允銜缺相當毋庸送部引見該員並無叅罰案件謹恭摺具陳伏乞皇太后皇上聖鑒訓示至所遺碣伯縣缺慝請扣留由甘請補合併聲明謹奏軍機大臣奉旨吏部議奏欽此○頭品頂戴陜日總督臣譚鍾麟跪奏爲揀員調補知縣要缺以裨地方恭摺仰祈聖鑒事竊據潘臬兩司詳稱張掖縣知縣李壽芝丁憂業己截缺報部所遺係冲煩疲三項附府要缺例應在外揀調前奉部章甘肅升調補缺變通辦理道府丞淬州縣以及佐雜名要缺將現任各員按照應升官階任内無論有無升案並是否到任實授以及歴俸試俸未經期滿各員擇其人地相宜者律升調等語今張掖縣知縣缺查有敦煌縣知縣喻炎内年五十四歳湖南郴州直隷州舉人投効軍營於蕩平新疆南北兩路案内保以知縣引甘補用赴部騐放領照到省補授兩當縣知縣調補敦煌縣知縣光緒十年八月二十五日到任查該員心精力兼伉直不欺在甘有年于西路民情最爲熟悉以之調補張掖縣知縣實堪勝任會詳請 
奏前來臣查喻炎丙才優守溸勤政愛民仰懇天恩俯准該員諰補張煌縣知縣洵於地方有裨如蒙兪允銜缺相當毋庸送部引見該員並無叅罰案件謹恭摺具陳伏乞皇太后皇上聖鑒訓示至所遺敦煌縣知縣缺應調扣留由甘請補合併聲明謹 
奏軍機大臣奉旨吏部議奏欽此 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 [ 
 
