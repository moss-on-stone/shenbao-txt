# 1909 - 313 - 4913215

 

Page 1

 
 
   
 
 

Page 2

 
 
論說 
[論敎育與宗敎不可混而爲一（蔣維喬稿）]  
　　凡世界人羣。在初民時代。智識愚昧。眞理未明。是時有聖人者出。欲人之去惡而就善也。罔不藉神道以設敎以範圍一世之人心。故宗敎尙焉。舉凡政治學術。殆皆與宗敎。混而爲一。如歐洲中世紀君主之廢立。操於敎王之手。此宗敎勢。力及於政治之徵也。其於敎育亦然。歐洲第四世紀至第十五世紀。敎育思想。受耶敎之束縳者。殆及二千年。此宗敎勢力及於敎育之徵也。然科學愈發達。人智愈進化。各種原理。與宗敎所說。枘鑿不相容。則其勢力。亦日漸。式微。故歐洲自近世紀以來。政治首與宗敎分離而宗敎僅受法律之保護。敎育之修身科。雖仍多與宗敎混合。然一二大哲。講明倫理之學。思以和平中正之道。以易宗敎者。實繁有徒。敎育與宗敎不可混一之故。亦彰彰明矣。今請就理論實際兩方面言之。 
宗敎者。明人與神之關係者也。其敎義雖因派别而不同。然其尊重靈魂輕視肉體。大率各敎皆同。其言曰。人間一切皆賤。惟靈魂是尊。肉體者愛慾由之而起。罪惡由之而萌。世界穢土耳。苦海耳。故宜一心奉神。得其救助。及早解脫。上升天國。其儀式則爲祈禱。爲讚美。有時兼及人倫行事。特旁及之餘義耳。所謂出世間的也。然敎衣者。則以陶治人類爲本旨。而明人號人之關係者也。據近日最新之學理。則謂吾人之本質。由身心二者相合而成。决不可有所偏視。精神之活動。胥由心意作用。積種。種經驗而來。而其根源則在肉體。無肉體則無精神無精神。斯無肉體。故敎育必授人以智議道德技能。使身心均齊發達。而造就適於今日社會之人材。所謂入世間的也。此就理論言。而知决不可混而爲一矣。 
　　更就實際言。敎育必使人類之身心均齊發逹。故其爲敎。必尙多方。智　也。道德也。技能也。必列種種學科以敎之。宗敎主義則不然。禱神者宜一意禱神。信神者宜一意信神。不得涉及他事。故其爲敎。最忌多方發逹。如博物物理化學等科。新發明之學說。多與宗敎不相容。則毋寗置而不講以保持學者之信仰。使神之根據。不爲所破。是其造就之人材。能適於今日社會之生活乎。殆必不可得矣。且國家之法令。必行强迫敎育。使國中及學齡之兒童。無不入學假令學。校必懸一宗敎以爲的。則兒童之父兄或奉新敎。或奉舊敎。國家能以敎育之法令。而强迫其子弟。信奉異敎。以奪其信敎之自由乎。抑或國家所設之學校。可兼立各敎乎其於事實上。必不可矣。此又不可混而爲一之明證也。 
　　今日歐洲各國。其對於學校之敎育。或特設宗敎科或不設。或别設修身科。亦視宗敎之勢力。以爲消息。如普魯士。則特設宗敎科。講授宗敎歷史經典讀法。本純屬宗敎之事。旁及修養道德。若英吉利。若義大利。若荷　若合衆國。則無所謂宗敎科與修身科。或於歷史地理。課以市民之義務及國家之觀念而已。其意以爲宗敎非學校所宜干涉。而道德則凡百學科。皆當從事修養。固不須别設。惟法蘭西則舍宗敎而置修身科。蓋以實行强迫敎育。而保國民信敎之自由。亦可見宗敎之勢力。於法爲最薄弱 
 
 
 

Page 3

 
 
也。 
　　雖然西方諸國。其信奉者爲一神敎。且其敎實爲文明之一大元質。淪浹於國人之必理至深且久。猶且漸與敎育分離。至東方諸國。則情形更自不同。國人雜奉多神敎。其始本不甚與敎育相混。而淪浹亦非至深。孔子之爲敎也。純以修齊治平爲本。實明人與人之關係。與宗敎家言。絶不相類亦無祈禱之儀式在日本雖多奉佛敎而其學校敎育概置修身科未嘗與之相混。我國學校亦知置修身科以修養道德矣。而必懸一。崇拜孔子之令。使全國學校。於朔望行禮以示尊敬。孔子非宗敎家。今乃欲以宗敎儀式奉之毋亦厚誣孔子而於將來實行强迫敎育。有窒碍者乎。抑亦效顰西。方而失其本旨者。也其亦可以返矣。 
專電 
[電一（北京）]  
　　粤督袁奏賭捐分三期禁絶請飭蘇鄂等省將彩票一律禁絶或不准行銷粤省 
[電二（北京）]  
　　電諭朱恩黻局廠弊竇素巷務須澈底清查據實叅處 
[電三（北京）]  
　　梁士貽有簡放駐藏大臣消息因藏地與英國交涉吃緊之故 
[電四（北京）]  
　　陸軍部鐵尙書因被叅有退志 
[電五（北京）]  
　　軍機處通電各省奉攝政王諭年終密考須詳註事實 
[電六（東京）]  
　　美國武來安於哀瑪哈日本人晚餐會演說謂現今世界各國應互增親睦之交誼 
[電七（東京）]  
　　日皇日后定於陽歷十一月十九日在赤阪離宫召各皇族及文武高官開催觀菊宴 
[公電（杭州）]  
　　各報館均鑒初二公電非敝堂所發特此更正師範支 
　　按初二日杭州來一公電云全浙公報吳敖疊次誣衊學生意回破壞乞持公論另函詳浙兩級師範本館以事屬可疑未經揭載 
緊要新聞一 
[澳門界務又有提京開議之說北京]  
　　澳門勘界事務久未就緒外間早有提京開議之號惟外部曾以澳門界務自應由粤省就近勘結方於情勢兩無妨碍高使辦事日久雖據各處函電紛請撤換然亦一時未允現因葡官堅執北山青州等處爲界未肯退步業已停止會議故外部自接高使來電後又復决計提京商辦令梁如浩專辦此事 
[電陳購回東沙島辦法北京]  
　　外部昨接粤督電略云東沙島交涉一事已由魏道自前月初旬至今共與日人磋議三次業將收購島務物業事項議妥三事現擬照所訂議結一面由善後局籌此項購資揆給交付並另委妥員前往會同接收兹將定議事項大略電陳鈞鑒（一）東沙島務照原議由粤省收回管轄自行興闢（一）東沙島由粤省收購物業自訂議交價後該島原雇台日工人一律離去該島另由粤省自派專員督飭工師工人接歸營辦各業（一）指定收購之樓房塲廠運道工程物件等酌由粤省備價向日商購回於定議後訂期一次交清該應購之價俟兩面議妥實數即行訂約照辦（原日公估該的業價值約六七萬者一項萬餘元者一項數萬元者一項共十二三萬元現仍須照原估價目定議）其在該島拆毁廟字及漁民散失産業除訂明現存房舍照數給還不再索修費其餘散失無着之産業應照給賠償公共産業費二萬元私家産業費一萬元該費即在購價内扣除 
[桂撫電覆並無法兵駐邕事廣州]  
　　昨日桂撫張嗚岐致粤督電云廣州袁制台鑒南寗龍提台紀道台戊鎭台宥電悉桂林學界日前突起謡言謂海牙平和會提議派人監督我國財政並謂法人要求在邕龍駐兵當經澈究此言從何而來彼此皆云得自傳聞並無一人能詳言其故者目下正值考試優拔省垣驟增數千人深慮有不逞之徒藉圖擾亂比經切實曉諭各學堂並無此事分别約束防範日來省中士民漸悟傳聞之不確均已安貼岐因此謡傳及外屬或滋士民惶惑昨復密電各道府飭令如聞此謡卽須切實曉諭以釋羣疑在案續據籐縣紳商及廣西瓊穗學生先後來電言及此事並經隨時電復令其勿聽謡言岐再考求法兵屯邕一說實屬毫無影響蓋由安奉新約人心激昻適日報載有外人提議監督財政之言好事者不免故作危詞連類而及以僞傳僞儼成市虎耳應請制台將此事毫無影響實情諭飭廣州各報登載聲明以靖人心而杜煽惑不勝盼禱岐宥 
[寧古塔罷市大風潮詳誌吉林]  
　　塔城廣成公私出 
 
 

Page 4

 
 
錢帖並未咨部立案現當清理財政劃一幣制之際部定新章凡私帖一概收禁該號所出之帖約有二百餘萬吊之多嗣因民間持帖取錢該號空虚不能付現遂於上月二十日被擠倒閉由官家量其資本酌匀照付並派巡防兵隊逡巡彈壓乃二十五日忽接該處紳民急電兹將往來各電探錄於左 
　　吉林公署大帥陳鑒匪衆將耶穌堂磔壞燒毁火磨無人保護請飭統領帶兵急來塔城傳敎士孫急電 
　　吉林公署諮議局鑒塔商全市關閉三日以拒廣成公之帖 
　　今日午刻塔街無數貧民因衣食起買不出商會會長徧傳不使廣成公帖所致先將商會敎堂磔壞次毁火磨該號槍傷民命不知確數人心惶恐勢甚危急特先設食塲通滯貨以撫百姓餘仰候示策安撫慶電 
　　塔商會長耶敎孫燕青率商關閉挾官曉諭使盡使官帖而慶號二百餘萬市帖滯在百姓之　又不開付以致今日午刻全市搶掠先將該會長生意搶擊商戸復行關閉請急飭辦理以安全境塔城被選議員張奉霖電 
　　哈爾濱海參嵗一帶沿途探呈大帥鈞鑒寗古塔廣成公所也執帖爲數過多無欵付現以致民情洶洶激成罷市舉動疉據該處官商民等來電紛紛告急已飭該處官錢分號先後借給官帖四十萬吊以備付零購粮之用頃接慶都護曁該處绅民來電復有暴動竟將商會敎堂火磨毁壞並有鎗傷民命情事現在人心危急勢甚洶洶顯係該廳辦理不善現由公署商委張守弧速往查辦帥節過寗亦請設法維持應否先將李丞撤任仍候安緝就緒再令交卸統候憲裁公署電 
　　聞是案之起先由綏芬廳李繼康司馬與紳商協議凡各項商業及士紳所存該號憑帖暫俟該號財産變價再行兌換其貧民零星小帖由商會總理孫彦卿承購開付並將廣成公賸存銀元現錢均歸商會自二十三日台各舖商均用官帖照常買賣張貼示諭後人民均甚安靜李司馬遂赴海林迎接帥座不料商會孫彦卿并未開付人民因之持帖赴孫彦卿火磨公司購麫該公司又執意行使官帖一時人民情急滋生事端該商會及火磨公司一併打毁該公司開鎗擊傷三人傷均不重鎗被巡警所奪工匠逃避機器炸裂煤火四出該公司房屋麫麥因之燒燬當經巡警并防隊救息其鄰近居民幸均無事查孫彦卿本係耶穌敎士敎堂商會火磨公司共在一處故同歸於燼孫彦卿已經巡警防隊保護尙未受傷李司馬聞報回城刻已會集紳商妥議辦法矣 
[中俄協約開議有期奉天]  
　　中俄兩國豫備協議關於北滿洲諸懸案　以哈爾濱爲會所中國外務部已派哈爾濱道台施肇基及交涉局總辦　人鏡兩員會議此事刻聞會議之期擬俟十月初 
清鐵道總裁歸任後開始 
[財政局會議印花稅辦法杭州]  
　　上月二十九日清理財政局開第五次常會官塲到者爲正副財政監理官及藩運糧道杭道會辦各憲議紳到者爲阮荀伯君周湘鈴君許達夫君許秉堃君提議事件係推行印花稅計分四項（甲）施行之期應電詢鄰近省分會商辦法至直隷緩辦之議曾否禀請部示部中曾否准行亦宜電詢（乙）田地房産典押或賣買契據旣用官契紙應照部定章程第十五條斟酌情形免貼印花印花稅章程本以錢數計算應禀請部示一律改爲洋數仍用部頒稅紙如售二十文者改售二分售一千文者改售一元因各處錢價不同易錢爲洋較爲劃一（丙以商會爲總發賣人無商會地方由地方官選擇殷實舖戸爲總發賣人均受地方官監督（丁）地方官提倡得宜擇尤奬叙如印花稅紙爲地方官遺失地方官應負賠償責任如爲總發賣人遺失總發賣人亦負賠償之責 
[日簡駐滬總領事]  
　　初三日東京電云日政府已簡英吉君爲日本駐滬總領事 
[部飭酌留度量衡仿照黔省辦法蘇州]  
　　蘇藩陸方伯日前奉撫憲准農工商部咨准貴州巡撫咨開據農工商局司道詳稱黔省僻處荒陬商情閉塞小民毎拘守一隅之見沿其習慣所有度量權衡各噐極爲複雜今遵部章先將度量權衡舊器酌留一種省城辦法已飭商會公議逐條議復據稱度以公議尺爲通用查該尺比較部頒營造尺新圖恰長一寸量以上年官較之斛斗爲通用權以十六兩爲通用衡以公估砝碼爲通用以上四種商會公議酌留至於外屬辦法即以省城擬留之四種由本局飭匠各製一標準噐札發各府爲各屢府州縣比較留用之標準各屬得有此標準器合舊器者留之稍不合者改之大小不合者雖不便盡改但使一切交易照此標準器折算亦與改留無異將來部中新器頒到再飭改用庶商民不至驚爲創舉劃一較易爲力所有酌留度量權衡舊器辦法等情詳由貴州巡撫轉咨前來本部詳閱所陳酌留舊器辦法極爲扼要所擬省城酌留之四種各製一標準器發爲各屬比較用器之準合則留用不合則改大不合則折算執簡馭繁較之本部奏定推行章程第二十二條以各州縣所留者折合府城之一種再以府城所留者折合省城及各商埠之一種再以省城商埠所留者折合官器之辦法較爲直截在本省亦易於推行洵足匡本部定章之不逮應將此法通行各省酌量仿辦以冀易於畫一除另文分别咨行各省外相應咨請查照飭遵並希將上年十一月咨商各節現在如何籌辦以及官衙局所究須應用官器若干一併查明見復以憑核辦等因木部院准此仰即移行一體遵照酌量仿辦到司查上年部行章程早經刋刻　行本 
 
 

Page 5

 
 
年部　籌畫度量權衡制度事宜並設立製造工廠大概情形一摺亦奉督撫憲准咨札行並飭將籌辦情形妥議聲復業已遵照在司署設局派員開辦分别移行各在案兹奉前因合行咨請商局照會商會將省城度量權衡四種如何信照黔省辦理妥議見復施行 
[李星使抵津天津]  
　　駐比公使李木齋星使携同隨員回國由秦王島換輪於九月二十七日抵津因適值孝欽顯皇后梓宫奉移期内不便遽行入都遂於天津小作勾留以便與諸故舊暢敍數日云 
[井陘煤礦近狀天津]  
　　井陘煤礦離獲鹿縣約三四十里離石家莊正太路約一百一二十里所有井礦一切供應均須在獲鹿轉運現有天津某商因該礦各處運煤之分局以用煤之戸毎多以錢買煤而煤棧交礦之欵皆須用洋故擬在獲鹿開設錢號兼以放帳惟所需貲本甚鉅又井陘礦務公司應交礦務局股本銀二十五萬兩之股票及未交之股欵銀五萬兩現經直督批飭津海關道查照原定合同分别催辦並添派中國礦師一員以便逐細調查 
[皖省秋操紀要安慶]  
　　皖省舉行秋操曾由朱中丞督飭督練所曁余協統勘訂操地陣圖點驗軍隊臨期出發余協統爰率本部六十一標六十二標馬步礮工輜等隊伍分東西兩軍合演一次嗣於上月二十八日在五里墩作遇戰演習二十九日在十里舖作抄襲攻擊狀况三十日在六十一標操塲演分列式及各種操法事竣朱撫軍即宣佈訓詞全軍代表答詞畢軍樂齊奏同唱凱旋歌所有來賓叅觀約千餘員凡紳學界招待亦均周備撫軍逐日均親臨操地詳細考核見各軍操演適法形式完備頗有喜色犒賞各軍士洋五百元 
[京師近事]  
　　俄國現派米奢斯齊調充駐烟台副領事官派卜羅殿齊調充駐哈爾濱副領事已咨照外部矣 
　　直隷各州縣申送舉優拔三項資格出身之員考試經科大學現經傅學使於上月廿四日在津學務公所面試即於廿六日揭曉按照大省學額計正取六名備取四名姓氏錄下正取朱奏閑灤州新優生楊光憲固安優貢陳瀛霸州選拔生張念祖昌黎舉人陳作霖高陽舉人叚洙灤州舉人備取李桐音昌黎舉人王俊臣樂亭新選拔生王　梅邯鄲舉人劉際熙玉田新優生 
　　政府日昨會議擬於明春在北京實行　迫敎育以爲各省之倡惟學部總核京師内外城之戸藉計十四萬八千餘戸以毎戸學生計之毎百學生一學堂尙須建設蒙小學堂千餘處一時籌欵甚爲棘手故尙躊躇　　禮部葛麗堂尙書以前曾由部通知各省轉飭所屬按照部頒表式查報各處之禮敎風俗等項且將各地方關於禮敎書籍一併附送以爲修訂大清通禮參考之用現在大清通禮赶期編訂急需此項叅考擬即由部通電各省嚴督所屬務於十月以内報齊勿得延誤 
　　日前禮部咨行各衙門云對引大臣溥良已放察哈爾都統所遺對引大臣員缺例應將在京各部之滿洲尙侍都統等銜名咨送本部以便奏請簡放 
　　陸軍部鐵尙書日前與政府議定各省總兵缺遇有派本鎭參將等官兼署時皆照總兵廉俸發給其本任之俸一律扣除不得領取兩缺之俸　　此次山東登萊道徐撫辰奉旨開缺其原因外間喧傳係因道署内之笑柄并徐道之劣跡多端經政府派員前往密查屬實故毅然將其開缺送部引見 
　　直隷端督曾與各大軍機會商北洋勸業會事刻已定議預訂開會日期擬於明秋九月以便與南洋第一次勸業會期聨絡地點擇定津埠章程概仿南洋聞於陵差事畢即由直督奏明辦理 
　　使比大臣楊樞近已奏報到京有專使事務已經完竣一切交際甚形輯睦等語 
　　　和陸星使徵祥近擬俟約文畫押後即請假回國 
　　新簡貴州布政使沈瑜慶方伯定於十月初十日前後請訓十五日 
以前出京赴黔 
　　新任法國駐京公使馬士理由秦皇島來京已於本月二十一日接任　　海軍處擬先辦烟台海軍學堂已紀前報聞軍諮處已咨令該學堂准於今年招考明正開學 
　　外務部儲才館自被叅之後該部堂官議决將各該員津貼按原數减爲八成發給期滿到部當差者仍領全數 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江蘇諮議局第十三次議事日表]  
　　初四日下午一時開會一宣布審查學務名案報告討論公决二宣布審查瓜清路綫案報告討論公决三宣布審查淮揚水利案報告討論應否開第二讀會四宣布革除官營商報案（于定一提出）五宣布釐捐認繳案（王以昭提出）六宣布釐金改辦統捐案（張延壽提出）七宣布盛澤釐捐洋價照市並搭繳銅元五成案（請議審查會報告提出）八宣布改釐金爲認捐案（沙元炳提出）九宣布改設統捐案（張鴻鼎提出）十宣布釐捐由自治局聨合商會認繳案（顧忠宣提出）十一宣布請改釐金爲認捐案（請議審查會報告提出）十二宣布整頓淮安關卡以蘇商困案（王化南莊其仁提出）十三宣布請設法律專修公學以養成辯護人才案（馬良提出）十四宣布籌高淳縣水路及爲民寛賦案（王嘉賓提出）十五宣布補救淮北運河案（張鴻鼎提出）十六宣布陳士髦撤消議員辯誣案（資格審查會報告提出）十七開剔除批解丁漕規費及劃一幣制兩案審議會初五日下午一時開各項審查會 
[贛省諮議局開會紀事江西]  
　　贛省諮議局二十五日星期休會二十六日下午二時開會决議應行事件議員到者共八十七人由議長謝遠涵宣言各議員發表意見甚多實難逐一宣布擬擇單行要件按日提議大都贊成復决議請假規約及懲罰細則並擬定議員旅費仿照山東之數毎員歲支旅費銀一百九十兩後由議長宣布投票公舉特别學務審查員十三名當經各議員分票舉定票數最多之汪龍光文龢孫振渭賀贊元邱璧郭廻瀾劉景烈蕭輝錦秦鏡中郭志仁聶傳曾等十四名惟多一名須於郭志仁聶傳曾票數相同者籤定一名是日所議者凡五事一提議議員旅費二公决請假懲罰細則三提議本局豫算四提議特别審查會之組織五决議廿七日開審查會並定審查報告之日期二十七日開審查會法律財政二十八日開審議會提議女學議題提議勒銷書報議題提議宣講議題提議限制米榖出口議題二十九日開審議會提議撫案乙丙丁三項諸欵内分别應否交審查會規定 
　　又聞九月二十五日夜八時諮議局致南京電云諮議局孟純翁鑒凌君所交鹽務說略敝省極贊成祈速多寄數份如有詳盡辦法並請續寄江西諮議局印又致浙皖諮議局電云浙江安徽諮議局鑒公牘體制憲館雖稍變仍多未妥司道用呈尤爲不合敝省已電館力爭尙未得覆希聨合再爭期於必改江西諮議局印 
[廣西諮議局會議錄要廣西]  
　　桂省諮議局議員黄宏憲蒙經陳太龍周維宗吳賜齡等以廣西省危迫日甚一日非遷省南寗不足以救廣西危局擬提出遷省議案由黄宏憲起草聞此係由本省人民陳請諮議局建議此案由議員紹介提出者又聞前日提議藩司籌抵賭餉事經陳太龍蒙經黄宏憲三人先後登台發言大旨謂此項賭捐係充車需抑作賠欵官廳各執其說未見分明若作賠欵固非吾輩之責即軍需一項亦國家練兵經費自應歸國家政府担任且預算案未經發布吾輩旣無從稽核官廳財政卽無担任籌欵之義務云云後由議長表决以此項旣不担任籌抵即是不必提議遂將該議案作爲取消然官廳因諮議局將官廳議案批駁作廢頗不恰意昨日議員蒙經陳太龍黄宏憲吳賜齡等又提議現在時局危迫外憂内患岌岌不可終日擬准各鄉自治圑體領照購辦軍火以資防禦頃已由蒙君經起草 
[湖北諮議局會議紀要武昌]  
　　湖北諮議局自開暮以來已將督院提出之農林自治敎育四大項議題陸續議决在案兹又將連日議决事項錄下一核减典息以紓民困議案爲議員黄文潤提出大致將全鄂典當照章减爲月息二分一請裁兩湖振糶米榖捐補卡議案爲議員鄒永鈳提出其請撤該卡之理由如左（甲）該卡科捐太重環球無此重徵鄰於不仁（乙）吾鄂民食仰給於湘此卡之設坐困之道近於不智（丙）公安石首二縣皆吾鄂疆域此卡名爲補卡實則所收皆兩邑出口稅下民幾疑不在湖北管轄之内行政區劃不明一請停外省留學生經費議案爲議員時象晋提出大致謂湖北歷年派出外省留學東西洋學生數十人毎年需費二三十萬擬咨明各該省於來年正月起自行籌解湖北不再代籌一請裁全鄂驛站以添郵政議案爲議員劉定瑗提出 
　　上月二十九日開會提議爭回川粤漢鐵路商辦集股辦法首由左樹瑛君報告提議路事原因旋復宣讀黎紳大鈞等三十人由北京致本局公函（黎函略謂旅京鄂籍官紳均以拒借外債爲然已公呈郵部停止借欵並公舉胡蓮洲張尊五二君回鄂便商一切）次由張國溶君報告鐵路性質應否定名商辦抑或定名民辦衆議員俱駁民辦謂一經入股即 
 
 

Page 11

 
 
係股東决定爲商立張君國琪吕君逵先復先後演說籌集股欵辦法（如集商股借用武漢房租開辦彩票按租攤股及地價鐵軌官招股票諸法）最後由湯副議長化龍逐一取决衆議員俱贊成開彩票等辦法而反對按租攤股諸條當即删除作廢因爲時已晚遂閉會俟初二日在漢口四官殿開各界大會時再議 
　　鄂省財政支絀經陳制軍援案奏請試辦公債票募集公債銀二百四定萬兩以償善後局歷年虧累刻聞諮議局議員劉陶菴君以憲政館奏十局章第六章職任權限内之第四項諮議局宜議定本省稅法及公債事件此次奏辦公債票大綱挈領雖由制府籌劃靡遺而條目手續諮議局亦應照章議及下届議期即行報告提出請議 
[浙江諮議局第十二次開會紀事杭州]  
　　十月初　　一日開第十二次正式會下午一時代理議長沈副議長報告陳議長陳副議長均請假是以今日由某代理首議農田水利會規則法律案（第三讀會）次議庶政股第四次報告書（維持國幣草案）討論龍元所以不能通用之故半由官之抑勒半由商之把持表决規定雙方處分次議法律股第五次報告書（浙江清查災歉規則及公議災歉分數）主查員登台說明旨趣表决併付二三讀會次議改良徵收錢糧方法草案因時間已過提前休息三時二十分復席提議改良徵收錢糧方法梁君有立登台說明略陳調查之不易手續之困難次第討論表决併付庶政法律兩種審查戊案時間已過遂提議整頓稅契草案黄君炎登演台說明理由甫下台而不付第二讀會之聲起當表决廢案次議議收回莊册改設官册局議案討論大旨皆謂必須清丈後始能實行决議俟官廳相類之議案送來併付審查復論山東諮議局聨合各省之事全體贊成即散會分類新聞政界 
[畢業生請辦改良監獄被斥南京]  
　　江南監獄傳習所畢業生唐建勛禀陳改良監獄辦法請給文回阜寗縣原籍辦理勉盡義務當奉督憲張制軍批云查閱來禀字多魯魚亥豕恐於監獄之學未必確有心得且禀尾又有求准給文回籍勉盡義務等語得毋陽託公義而隂圖私計乎惟監獄改良及罪犯習藝所迭奉諭旨嚴飭認眞舉辦而檢閱檔案該前縣史令所辦習藝所諸多草率監獄亦迄未改良殊屬玩視要政應由司嚴飭阜寗縣赶緊會紳籌欵將監獄切實改良并查明原有之非犯習藝所果否工堅料實以及如何籌辦有無成效先行詳細禀復以憑核奪 
[派員調查各屬巡警蘇州]  
　　蘇省巡警公所因逐年籌備事宜清單内載本年各州縣之巡警應一律于年内粗具規模而蘇省各州縣巡警禀報開辦者尙屬寥寥特於日昨毎府屬派委候補同通州縣一員前往各州縣調查已辦者調查章制辦法未辦者促令務于年内成立並飭將詳細情形禀復察核 
[閩督擬覆騐烟癖福建]  
　　閩屬文武各員調驗烟癖將次完竣其中查出破綻者惟閩縣葉令新第及浦下關華鹽尹晋恩二員而已其餘均由監視員具結不犯烟癖松督心焉疑之擬再行逐一調局覆驗以杜扶同徇隠之弊 
[考試規避之員險矣蘇州]  
　　蘇藩陸申甫方伯因九月二十五日撫憲第五次考試官員新送考之五十餘員内僅到十餘員其歷次未到之一百數十員亦仍未來轅報考殊屬有意規避特發牌示傳諭各該員等一體遵照再限一個月務各來轅報到候考如再逾限不到定卽開送名單一律咨部永停差缺 
[擬請宣布推緩印花稅辦法天津]  
　　津埠紳商以印花稅雖經督憲允准從緩惟據各報近載此事政府勢在必行擬日内再遞說帖於諮議局特詢前次所上之陳請建議說帖該局如何辦理應從速宣布以慰衆望 
[勸繳花捐之效力蘇州]  
　　蘇城閶門外花樹一業前因生意衰敗本小利微認捐刀竭一再求請牙釐六門兩局豁免當經商會竭力勸導各花戸現在旣有體恤蠲减明文應將所欠捐欵先行籌措具繳靜候辦法兹聞各花戸已竭力措繳禀請商會代解捐錢一千一百四十七千餘串合諸花捐董事陸士龍收集捐數及追繳去年欠欵不下二千二百元已解三千五六百串約在六成以外惟聞各花戸對於董事頗有怨詞而該董亦有辭退之說未識若何辦理也 
軍界 
[購運軍火被疑鎭江]  
　　某輪船裝有軍火二十餘箱該船主疑係私運電知鎭關道劉觀察特派巡防隊各營官曁水陸總巡各偵探員弁率領兵士多人在埠守候以便該輪抵埠時上船查拿嗣經觀察電詢江北提督旋接復電知此項軍火確係提憲委員至北洋採辦由津運滬由滬運鎭以便轉運往浦故該輪日昨抵鎭後驗明軍火護照卽任令改由民船裝運赴浦 
[咨調鄂省將弁到蘇蘇州]  
　　蘇省新軍開辦數載至今一協尙未編成内容甚爲腐敗蘇撫瑞中丞有鑒及此亟欲整頓又慮乏才特電商兩湖總督陳制軍在湖北軍界酌調得力將弁來蘇差遺委用兹聞奉調各將校已於日昨到蘇名單錄後楊開甲曹進周鴻勝仇俊愷林紹愈趙義震吳勛芳廬品璋曾繁耀胡翼龍祝雄武朱學陳姜貴璜 
 
 

Page 12

 
 
[餘杭士紳禀請派兵防匪杭州]  
　　日前杭屬餘杭縣紳耆王承棟等聨名具禀各憲轅及督練公所略稱該縣北鄉塘埠嶺地方毘連三十六村久爲盜賊淵藪現届冬防匪氛日熾是地爲江浙往來要道商民勢難繞避而金管帶防兵遠駐黄湖鞭長莫及爲敢環乞憲恩迅派得力軍隊駐紥該處以資鎭攝而衛行旅等情日昨奉督練公所牌示據禀塘埠嶺地方衝要現届冬防請飭分撥巡隊等情查巡防隊性質在梭巡不在駐守該鄉潘板橋黄湖等處旣駐有防營誠能認眞巡邏盜匪應可歛跡仰候札飭金管帶富有查酌情形妥籌兼顧所請撥兵之處應毋庸議 
學務 
[學生對於敎育之惡感江西]  
　　贛省高等農業學堂醫學堂均係官辦日本敎員頗居多數現各學堂學生忽與日敎員大傷感情先由高等農業學生於九月念六日要求停課而在贛之日本各敎員亦於是日在醫學敎員南雅雄寓内會籌方法現在林提學正與該堂監督極力調停未識能無事否 
[簡易識字模範學堂開學蘇州]  
　　蘇提學樊文宗以蘇城應辦簡易識字模範學塾業經議定于城内五路各設一所特派委候補直州判徐光煦候補巡檢周思績等經理其事兹已料理竣事均於初二日開學實業 
[派員赴東考察工業蘇州]  
　　蘇樊提學以振興實業爲當今之急務省城學校林立工業學堂尙付缺如日昨已遴委師範附屬小學敎習蔣宗城并添師範畢業生貝鏞禮周采眞吳棠周京四員偕往東瀛考察工業以備參仿該員等已於日前起程並聞學憲之意將來創設上業學堂卽以英文專修館改立云 
[禀設沿水木業會長沙]  
　　湘省西路一帶凡木簰經過之處往往有無業游民結伴成羣向木商需索或借乞食爲名或竟無端滋閙甚至將木簰暗行拆散偷取木材不堪其擾屢經禀官嚴辦此風未嘗稍息現有木商文質彬等擬設沿水木業會禀奉湘撫批示該商等設立沿水木業會藉以振舉木業保護木商宗旨尙無不合惟該會之立與商務總會有無窒碍及如何聨絡贊助之處仰勸業道悉心體察籌議辦法並將所擬試辦章程詳加考核禀候核辦 
雜記 
[參革逆倫不法之州吏目武昌]  
　　鄂督接准豫撫咨文據光州齡牧昌祥禀稱據州屬在籍前署貴州布政司凌紳卿雲呈稱胞姪凌如琨逆倫不法迭經率同衆姪曁合族房長呈控在案乃凌如琨不改暴行竟敢毆斃胞伯父胞嬸母姨嬸母三命而且鄉黨鄰里屢受期凌幼童處女多被誘姦迨紳查知稍加管束如琨復聚匪山村揚言滅紳後嗣查如琨前任湖北荆門直隷州吏目曾因毆辱堂翁撤任應請將職名詳請咨革以便拘獲究辦相應咨請查照辦理云云刻已由陳制軍札行藩司迅將凌如琨職名查明詳請參革 
[省城突出盜案之駭聞杭州]  
　　昨日武林門外吊橋邊宏源米店於上火時突來盜匪二十餘人明火執仗聲勢洶洶任其搶掠一空及至汛地曁巡警知覺已向松木場逃去追之不及錢塘縣盛蔚堂大令亦連夜出城踏勘計打傷夥友一人搶去現洋三百餘元另有衣服等件巡局縣署以及探訪公所無不偵騎四出廣爲嚴緝聞是夥盜匪由餘杭逃至臨安昨日經臨安縣派差拿獲九名一名已押解到省其他八名尙地途中今日可到 
評事 
[反對印花稅之研究]  
　　各省之反對印花稅。非不知印花稅爲文明國最輕稅則。施行又無中飽之獘。第以中國一切苛細病民之惡稅則未除。而徒增此以加重人民之擔負也。苟在上者有實心整理稅法之意。欲以良稅則代從前之惡稅則。而先有以取信於民。則人民將歡迎此印花稅於不暇。又何反對之有。今惡稅則之如何裁併。如何袪除。如何整理。未聞當事者有所提議。而第欲實施此印花稅。以爲抵補洋土藥稅之計。何怪人民之駭且走也。 
　　余故曰。朝廷果欲以此良稅則爲易去種種惡稅則地步。則宜先以裁去一切惡稅則之意見手續。公表於世。而定期實行之。則印花稅之施行。自無窒碍。 
[挑膏領照之虚文]  
　　内地之施行禁烟令。已一年於兹矣。勒閉烟館也。禁種烟畝也。而私開私種。仍不能免。已爲外人所藉口。今蘇屬各處挑膏之領照。地方官煌煌示諭。無照不准挑膏。乃聞松郡之各膏店。初給照時。猶碍於旁人之耳目。無照者秘密交易。現則逐漸膽玩。即有照者亦往往束置不用。爲縣令者豈眞傀儡耶。 
　　嗚呼。租界禁烟。如是其嚴。而内地若此。將來外人設有責言。誰執其各。 
[盜風又猖獗矣]  
　　今僅冬初耳。而各處盜風已如此其熾。松江華亭縣之顓橋鎭。一夜連刦三家。杭州。武林外門弔橋邊之某米店。突遭盜刦。一則離府。城不遠。一則即在省城之外。猶且明火執仗膽大若此。倘至歲底。饑寒交至。貧困逼迫。則盜風之猖獗。又將何如耶。地方官不可不於此加之意也。 
雜著 
[胃腸病之豫防法（丁福保）]  
　　邵康節曰與其病後而服藥不若病前自防 
　　古今醫統曰人生而命有長短得非自然也皆由持身不謹飲食過差淫佚無度忤逆隂陽魂神不守精竭命衰百病萌生故不終其壽 
　　西諺曰。一磅之豫防勝於百磅之療法 
　　又曰舍醫療之規則而求其他則惟有就各人之身實驗而觀察焉以此實驗觀察之智識而自愛其身誠保全健康之良醫也。 
　　胃腸病之豫防法者。非必限於醫之範圍中也。几人皆不可不學。而醫之諄諄於此者。　以示細大不捐之意耳。此正醫士之智力與義務也。今述其大綱如左。 
　　一全身一船之衛生。不可偶忽。 
　　二齒牙務强堅。口腔貴清潔。此亦胃腸病者所不容或忘者也。故凡齒牙有缺損或存　齒者。亟宜治療。 
　　三食餌當咀嚼之時。必湏反復磨碎之。糜欄之。使成細微之食片。而與唾液相和。 
　　四精神宜常安靜。否則對食輒起惡心。或食思減退。故如讀書時而忽進食物者。尤宜禁之。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[報告書]  
　　江蘇諮議局請議審查會報告 
　　九月二十九日第七次報告劉永昌王乃屏張開圻洪錫範馬良施雲鷺屠寛孫靖圻張伯英孫寶書王錫爵　　一件陶望侃等請議息訟公所案 
　　議查銅山縣禀定息訟公所章程經前江督周制軍通飭三省照辦設經理得人實可以省却無數訟累但現在各屢自法公所將次成立各地方審判廳亦將依限籌備此外再設一息訟公所轉嫌駢枝似可無庸提議 
　　一件邳州敎育會請議徐州水患治法案 
　　議治河治沂及導黄河以南之水入洪澤湖各節事關淮北水利應否交水利特别審查會審查請公决 
　　一件趙春霖請議涵攩關釐等二事案 
　　議第一條涵攩關釐該鎭於涵口設攩抽捐旣有礙船隻之出入復有苛勒索詐情形均可由本地紳耆或商會臚陳實在情節禀請行政官核奪第二條農會分所應否設立可遵照部章酌量地方情形由該鎭　　同志自行籌議均無庸交諮議局提議 
　　一件陶望侃請議鹽巡不入内港案 
　　議查鹽巡攬入内港滋擾奉南上各屬屢次肇釁自是實情理應嚴禁惟鹽捕營務係蘇浙兩省會辦事宜而松府戚太守現正兼帶浙西鹽捕中營儘可由地方士紳送禀松府核辦無庸由諮議局提議 
　　一件徐守增請議淮北水利案 
　　議淮北水利關係重要請議書内歷舉利弊並擬章程極爲詳晰應否交水利特别審查會請公决 
　　一件許爕堂請議泰州脩築堤工案 
　　議堤岸劃界改造石閘定時赴工公推董事四節簡便易行地方自治不日可期成立可由該州地方自治公所切實籌辦似無庸由諮議局提議 
　　一件馬戴仁請議蘇屬房捐問題案 
　　議查蘇屬房捐毎百抽十五與寗屬抽百之十不免輕重懸殊擬將十五之五禀請撥爲自治經費所見極是惟房捐撥充自治之欵另籌抵補聞蘇省會議廳辦提議及此而籌集自治經費蘇撫台又提出議案交議寗蘇各議員亦多有别提議案者自治用欵轉瞬議决時似當有妥定之法應無庸另交諮議局提議 
　　一件汪錫曾請議早清外債案 
　　議來件無議員介紹不合議事程式毋庸提議 
　　一件趙錫蕃請議籌撥自治經費案 
　　議劃定自治經費已經本局提議該件臚舉沛縣移撥公田租欵委員薪費及籌集湖田草租各節似可逕由本地自治公所紳董酌量情形協議撥用無庸交諮議局提議 
　　一件江寗錢業請議維持錢業案 
　　議第一條官商權限所謂保護政策商辦不如官辦之優並無確實証據似未便提議第二倒賬攤派第四　行破産　第五責任保人第七准賣抵押財産各條皆商法上之問題似應要求商會聨合各省總商會直接呈請農工商部實力維持第三銅元問題已經本局議决以上各條似均無庸提議第六條限制紙幣所言頗爲切要應否交財政審查會併入楊君廷棟質問蘇屬官錢局案内審查請公决 
　　一件嚴國璠請議禁商殃民案 
　　議查來件前經成訟未便再由諮議局提議 
　　一件劉啓佑請議體恤煎丁案 
　　議應與夏君寅官體恤煎丁議案一併提議 
[議案]  
　　江蘇議員譚慶藻提議修正撫台改訂釐金徵收方法案 
　　甲原案謂百物昻貴非復昔比因時制宜錢數應改洋數云云竊謂貨價之貴雖不盡由於釐金而商人受釐卡之層層剥削不得不取償於貨價因貨價貴而改收洋數因改收洋數而貨價愈貴商人受直接之害民問受間接之害此其當研究者一 
　　乙原案五成减爲四成十成减爲八成統按洋數核算云云現在洋數與錢數相差甚遠不僅十與八之比例五减爲四十减爲八核計祗八折耳明減暗增罔民爲利殊乖政體此其當研究者二 
　　丙原案洋價之參差司巡之弊混皆不禁自除云云洋價參差收捐者抑勒之過果照市價懸牌何參差之有今因參差而改錢爲洋凡不滿一圓者例用小角小角尤易挑剔尤易參差轉不若錢數之無從藉口也至於司巡之弊混任是如何改訂皆不能免豈錢入索錢洋入獨不能索洋乎洋禁自除之說實未敢信此其當研侒者三 
　　統上三理由錢數不能改爲洋數彰彰明矣然則仍沿舊例乎非也釐金弊竇夫人能言收數雖多而入國庫者十僅三四餘皆中飽爲國歛怨莫此爲甚今擬調查奏報實數責成各地商會照數分令各業認捐繳由分會彚繳總會納入藩庫即以藩司爲總監理所有釐卡一律裁撤留從前局用津贴各商會爲辦公經費吾民聞之必將懽欣鼓舞圖報國恩將來實行印花稅亦自易易若慮各項解欵統以銀計征收錢數虧短甚鉅然向之種種苛征徒飽私槖者核其浮收何止錢與洋之比杜絶中飽貼補洋價諒無不足似此一轉移間於國家收入毫無所損而商民之受惠爲無窮矣當此大局阽危惟以收拾人心爲第一要著裁撤釐卡亦收拾人心之一端也是否可採敬待公决贊成者周紘順馬士杰王錫光張鶴第趙鉦鋐 
理由書 
[江蘇議員林可培試行普及敎育方法理由書]  
　　今中國在危急存亡之秋矣欲從死中求生不外擴張陸軍與普及敎育兩途敎育普及則民智開士氣盛雖國破猶可復完法之於德其前事之 
 
 

Page 19

 
 
師也敎育不普及則補苴新政而埃及卒亡於外債仇視統監而高麗終難於恢復殷鑒不遠可爲寒心兹按學部分年籌備事宜益以已所經驗舉其切實易行者條列方法以待公决 
　　一增設學堂明年爲城鎭鄉地方自治續辦初期以蘇省初等小學生平均計之毎一自治區域至多不能過兩校毎校不能過四十人是所謂自治者特名而已欲求實際要在增設學堂謹舉類如左 
　　（甲）設簡易識字學堂國家文化之進步其實際全在歲增多數解識字義之兒童此項學堂設後貧家子弟一能節省腦力二能縮短畢業年限三能使父見易於培養而人人具有必需之知能道德所謂義務敎育也部章定各廳州縣今年成立現已遲誤明年總以多設爲是 
　　（乙）設半日學堂子弟之尤貧苦者在學齡期内不受敎育則將來生活力薄弱非特一已卽杜會亦受其累然家庭多不得已之事故勢難終日到學故設此項學堂以圖兩全 
　　（丙）推廣兩等小學此待兒童之畢業初等小學欲人縣高等及連區鄉高等小學而額滿見遺或貧苦無力籌備膳費者部章定今年推廣明歲應妥愼辦理否則通省各初級師範學堂中學堂及含中學性質之學堂將有招生不足之慮 
本埠新聞 
[私藏軍火案之結局]  
　　趙耀西即趙曉峯私藏軍火一案前日復由法租界捕房將趙解廨經中西會審官檢閱滙司西人所給之憑單核與所供相符旋有沈兆良投稱趙有養女俞桂鳳係小的之外甥女現聞趙欲售賣求恩給予小的領回以便擇配又有王富林投稱小的向爲墨業趙來借去洋四十元允代薦一洋行生意故即辭退舊業躭擱伊家直至今日仍是空言遊約向索借洋非惟不還反下逐客之令小的憤極故將伊私藏軍火之事出首告發中西官謂趙之軍火旣向洋商買來不應不報捕房判押捕房一月桂鳳發堂沈王二人據趙供稱有串同誣害情事着一併交保候再核奪 
[警鐘樓將次開工]  
　　城廂内外救火聨合會會長李鍾珏等禀上海縣文云竊救火聨合會擬建鐘樓期於聞警迅集前經呈蒙原任署廉李准撥小南門内北城根二十五保十一圖舊時五廠漕倉廢基地二畝五分八釐一毫以資建築在案該地自咸豐年間兵燹後堆積泥土久成高墩現已運除淨盡創建鐘樓式樣四柱旁欗純用鐵質計高十丈五尺警鐘一座重量四千八百磅均由求新廠承造已在敱鑄共計價銀七千二百五十兩其鐘樓北面另建樓屋七楹以爲平時演講及研究火政之所兹已規定基址尅日開工誠恐有無知之徒造謡生事或有偷竊料物等情爲特呈求示諭禁约並諭飭十九舖地甲隨時照料實爲公便再該地被佔處正在清釐當另行呈報合借聲明 
[要求審訊租界暗殺案]  
　　商圑會友方雲卿於本年三月間在英租界貴州路被人鎗斃迄已半載有餘仍示破案兹由縣署幫審劉明府於上月二十八日飭傳方之妻子等到縣劉明府以要證車夫施阿三尚未到案諭令退去本月初二日方之家屬復偕施阿三到案求請伸雪是日因無堂案未蒙傳訊翌日乘本縣田大令訊案時方氏全家男女多人到堂呼寃奉諭業已懸賞飭緝至陳智春毫無憑據不能用刑且案非本縣任内所出業經臬憲派委來縣審訊自應靜候核辦方之家屬回稱縣主爲地方父母應爲民間伸雪寃抑豈可延宕不訊請發堂諭大令遂判定明午到案候訊 
[開濬蒲肇河之起點]  
　　昨晨十點鐘本縣田大令命駕至徐家滙河工局爲開浚蒲肇河事行開局禮順便察勘河道預由大令照會委派辦事員紳銜名錄下總巡員游澤寰監挑員孫立幹嚴善圻潘國坪總董姚文枬梅豫棖東局協董顧言朱日宣催董沈周叚董唐尊瑋黄熾張樂園徐炳如張良訓西局協董王豐玉顧孝清催董顧鏡清叚董胡人鳳蔣家鳳顧視清王豐章陳錦魚唐萃基 
[巡防局員捉賭]  
　　著名賭棍阿全福獨眼阿虎小連生等迭經捕房拘解公堂懲辦有案近復在二十三保十五圖張家巷地方之馬龍生基地上擺設賭檯肆無忌憚昨被虹鎭巡防局員訪悉帶同局勇前往拘獲該黨侯友羣丁阿榮二名各責二百板押候補提各棍及地主馬龍生到案再行究辦 
[盜匪截刦航船]  
　　葉榭航船主趙小金前日偕同地保宣蓮甫投縣禀稱小的撑駕航船於初二日由上海董家渡碼頭裝載貨物載往葉榭交卸詎駛至西鄉龍華南首江涇廟地方忽來盜船一艘有盜八人將小的之船攔住上船搶刦致被刦去貨物銀洋值洋四百餘元該盜等正欲逃逸幸有該鎭駐防鹽捕營勇丁聞聲追捕當塲獲住盜船一艘盜犯一名其餘七盜均上岸逃逸已由該哨弁帶至閔行鹽捕營管押求請勘緝田大令諭候傳訊核奪 
[船戸一再詐擾]  
　　裝運浙省冬漕之船戸范三毛卽野山毛短交米石并透支水脚共欠洋一百三十三元六角六分又徐海潮短交米石結欠洋五十六元四角曾由經辦之和豐米棧將船扣留限令理償乃范於上月杪串通徐海潮囑令船夥寗桂華約集多人向該棧夥友爭閙由巡士拘送工程局判令出外理處在案詎仍不理復于前日唆使寗桂華馬阿妙等將棧夥陳金堂扭局誣控拆梢扣船經陳裁判訊明范等短欠屬實惟范未到案着寗傳諭賠洋六十元馬賠三十元徐賠二十元一併押限措繳並以徐等不應誣控從嚴申斥 
城内 
[如何布置]  
　　救火聨合會定於今日下午七時在公益研究會開特别會預備張園出品恊贊會布置消防事宜昨已遍發通告書知會各會員到會商議 
[革退地保]  
　　本縣田大令昨出牌示云二十六保廿一三十一圖地保許得昌遇事串詐著即斥革不准化名復充 
[自願罰洋]  
　　崇土生毆打巡士經西區虞副巡官飭甲拘提已紀前報兹悉崇自知不合向某董哀求情願罰洋免辦某董業已允許於前日送洋二十元到區從寛免究 
[並非竊賊]  
　　一路巡局崗巡查見王琴明顧阿根二人掮有竹籃一只内藏大小洋釘約一百餘斤形跡可疑拘局候訊旋有某匠頭投案禀稱王等係沾的雇用之小工因　 
 
 

Page 20

 
 
下海浦地方建築碼頭刻已工竣將做工所剩之物運回並非偷竊請予保釋巡官准之 
[巡士獲賊]  
　　北區巡士拘獲積竊張雲杓朱慶隆並抄出當票四張衣包一個内有衣服十件當即帶至北區經曹副巡官訊究張朱同供衣服係在潮陽輪船上竊來判將兩賊及當票解送一路巡局衣服留存本區待失主認領 
[官事]  
　　浦東二路二區副巡官縣丞汪錫銘昨日到道禀見新委巡警總局課程課員北洋警務畢業生候選知縣姚濬藻禀知到差調辦一路四區副巡官汪碩禀銷課程課員差卸辦巡警總局正俗課員南洋畢業生徐鵬飛禀知銷差上海縣主簿孫傳積禀知赴蒲肇河工局監挑 
南市 
[補給烟照]  
　　總工程局昨日出示云凡六月三十日以前所有城内及東區居民續報吸烟確已註册者准於本月初六日起二十日止照章補給執照特此通告西南兩區亦於是日補給 
[造屋違章]  
　　城内八舖地方顧姓造屋未照總工程局所定章程將柱脚收進當由路政處屢傳匠頭凌聚生抗不到局昨飭地甲限令傳局究問又城外外鹹瓜街陳姓造屋亦未照定章收進昨傳匠頭夏長泰到局勒令收讓 
[木已成舟]  
　　陸阿引前至工程局呈控夏順德將女阿八許爲養媳繼忽誘匿等情訊攄夏供女兒過門復被姑毒虐逃回押於陳蘭生家爲婢判陸繳洋五十元到案飭探至陳處取贖詎被陳將該婢許嫁於王三和爲媳當由該探將王及阿八提案訊據王供出洋六十元娶婢爲媳並費媒金二十元孫裁判以王媳旣已成親事難更改判王找洋四十元以便飭陸領回另爲伊子聘娶 
[未便自由]  
　　寗波人聞水蒼前買孫明全之妾張氏爲妻今年八月間氏忽私逃來滬匿居平安街　父母和川處兹被聞跟蹤尋見扭控南區解送工程局訊究氏供年二十三歲因不願改嫁是以來申與父商議孫裁　飭探送上寗紹輪船勒令回藉並諭聞不得虐待 
閘北 
[點驗巡士]  
　　四路一區黄正巡官昨奉總局傳諭總辦汪觀察定於今日親蒞該區點驗各巡士考察成績 
[騙子游街]  
　　南翔人劉少堂昨日來滬行經鐵路附近被匪徒張湧泉鄭得祿等用丢包騙街將劉誘至僻靜之處搶去洋兩元後由四路三區巡士追獲張鄭二名移解一區經黄正巡官訊明屬實判各責五百板枷號半月發各區游行示衆 
[稍有眉目]  
　　拐匪賴玉照（）即小廣東（與姘婦吳老五趙三姑串拐同居曹楊氏之子迭次訊供已詳前報昨由四路一區黄正巡官補提趙三姑到案研訊一味狡賴喝令鞭背二十下始供該孩由住居法界寶昌路之小德子及其媳雙林經手轉賣於粤人李長慶得洋三十元判還押候提人証到案覆訊 
[巡警總局批詞]  
　　商號泰源永禀批據禀該商現將提取金銀所用藥水器具概行拆卸專做翻砂一業不需藥水實於衛生並無妨碍等情是否屬實候飭警保科長會同該管正副巡官前往確查禀候核示飭遵並抄發四路巡官知照此批 
新租界 
[捕頭到差]  
　　靜安寺捕房在戈登路分設捕房曾紀前報兹悉房屋業已工竣總巡卜羅斯君特派一號西捕頭密司彤爲該捕房副捕頭已於昨日到差辦事 
英租界 
[私拔界石]  
　　英商亨生麥記探董少祺私拔界石擅行築路昨由包探將董傳至公廨諭令交保候訂期會訊 
[不還米價]  
民　孫文濤控黄蘭廷不還米洋昨晨由探將黄傳至公堂判候過堂訊理 
[多積火油]  
　　福建路六百五十九號門牌小廣貨店違章多積火油昨由包探將該店主徐紀章傳至公廨判罰洋十元充公 
[罰洋了事]  
　　金文彬等控姚雪林張啓德陳子和拆梢行兇昨由包探解廨中西官以原告不到將案註銷惟不應在途打架判姯張陳各罰洋一元充公 
[鴇妓暫押]  
　　雉妓林三寶與鴇婦王阿和在途拉客昨由包探傳至公堂請究判一併發押棲流所一禮拜以儆 
[調戲女工]  
　　沙廠女工楊小妹等控史連生强欲搭車出言調戲等情昨由捕房解廨請爲訊究史供在紅十字會爲廚司並不調戲判押三天 
[攫取眼鏡]  
　　張阿二攫取西人馬吞生眼鏡由探查獲昨解公堂訊究判押候原告到案於禮拜四訊核 
[啞子迷路]  
　　昨有啞子男孩一口在途盤桓不辨路徑由捕帶入捕房昨送公堂請示判送棲流所懸牌召領 
[拐賣小孩]  
　　馬和尙拐賣倪黑龍之小孩由探查獲昨解公堂訊究判馬押候飭提同黨及倪孩到案再訊 
[先枷後押]  
　　張來寶搶取金忠誠小洋六十七角田廨判押在案昨日復訊認搶不諱判先行枷示一禮拜期滿再押兩禮拜 
[瘋子胡閙]  
　　瘋子桂春芳在途胡閙由捕拘入捕房昨晨解廨請訊桂供住居虹鎭家中有弟餘語含糊判派差送請該處巡防局查傳其弟領回醫治 
[馬車違章]  
　　馬夫陳阿二違章駕駛快車昨由包探傳至公堂請究判罰洋五元充公押候繳洋始准開釋 
[竊賊招認]  
　　俞阿法竊取張仲英銀洋由探查獲昨解公堂訊供不諱判俞押三月 
[仍無確據]  
　　海天春番菜館控章石林竊洋一案昨經公廨中西官復訊仍無確據惟章係過犯判押一月期滿仍驅逐出境 
[串竊烟袋]  
　　沈金生串黨炳坤竊取妓女花月閣銀水烟袋由探將沈查獲昨解公堂請究判押候補提人証到案於禮拜二再訊 
[美租界]  
[幸未燎原]  
　　昨日黎明時兆豐路王阿二家不戒於火焚燬蚊帳衣被等物幸即救熄後經扱心聞知派探查辦 
[恩斷義絶]  
　　江北人張小照子前將其妻鄭氏賣入法界花烟館爲娼後由陳阿堂代氏贖身娶之爲妻住居美界昨被小照子偵知偕同其母陳錢氏至阿堂處硬欲領氏回去致起衝突由捕拘入捕房經捕頭詢明情由餾各退去自赴公廨控訴 
[尋獲搶匪]  
　　婦人蔡阿香昨扭顧阿五至捕房控稱前被搶去金押髮一只今始遇見請爲究追問頭飭候查辦 
[自應酬謝]  
　　范寶咸昨雇汪川郎之東洋車裝運行李在途失落衣包一個被洪仁元拾得送入捕房適范亦投請查緝捕頭命范酌洪洋一元原物給予領去 
[違章停車]  
　　馬夫王阿三昨在乍浦路停車碍路被捕拘人捕房存洋十元釋出候傳 
[摸竊銀洋]  
　　扒竊陳得標昨竊某甲衣袋内洋三元數角被探緝獲押候解辦 
法租界 
[封屋原因]  
　　法商福榮延羅銳律師控方正記擅封房屋以致虧損等情曾紀前報兹方亦延蒲石律師代表到廨聲稱福裕公司主朱孔揚因事避匿該行無人顧問且虧欠房金有五百餘元之多因此將屋關鎖况爲時未久豈有損失巨欵之理應請堂上將欠租先行着交存案有無損失俟查有實據再請辦理中西官然之判各退去候再核斷 
[空言無補]  
　　永興洋行延蒲石律師投廨聲稱任祥茂木器店主任中蘭前爲周邦希作保租去機器一架共欠租洋三百元曾由被告所延之律師致信前來約三禮拜還洋迄已月餘仍請追究旋有周子恆投稱是任之夥友任因事赴温州未回故代爲到案店事由任之堂弟經管商人並不預聞故此事亦不知詳情聶司馬商之顧繙譯官判於下期着任之堂弟到案訊問 
[移提要犯]  
　　楊子卿因犯拐案王朗山因犯謊騙珍珠案俱被事主在上海縣署告發派差投廨恊同包探將王楊兩犯提案經聶司馬略訊數語判交來差帶回歸案訊究 
[是否訊陷]  
　　朱顧氏昨至某銀匠店購買小孩手鐲旋被店主婦在顧氏袴内搜出銀鐲一隻即令店夥陳萬泰赴廨禀控訊之顧氏供此鐲出洋一元四角買來並非行竊判押候查明再審 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[浙省行政命令公布法草案]  
　　第一條諮議局章程第二十一條第二第三第四第五七各欵非經諮議局議决巡撫不能公布施行 
　　理由按局章二十一條列舉各欵爲諮議局權限以内應辦事件二三四五七各欵尤爲一省行政重要之事現在諮議局已經成立巡撫自當遵章提出議案交諮議局議决之若不許其議决即二十七條所謂侵奪諮議局權限讀憲政編查館議復于式枚原奏甚明故不能公布施行 
　　第二條前條各欵如不在會期中而巡撫認爲緊要時得召集臨時會議决之 
　　理由前條各欵關係重大自當遵照三十三條辦法由巡撫召集臨時會 
　　第三條諮議局章程第二十一條第六欵若不及待諮議局議决而欲公布施行者仍應加試行字樣俟下届會期提出並須說明試行之理由請諮議局承諾如否决即應取消之 
　　理由按第六欵爲根本國家法律之單行章程規則若在會期中自當由諮議局議决施行但諮議局非常年開會此項事件又非常駐議員權限以内之事若行政官於諮議局閉會時遇有此項事件發生如必待開會議决事務必多延攔故定爲試行辦法而仍須於下届會期提出要求承諾此對於前二條定例外之規定第四條諮議局章程第二十一條第一欵非經諮議局議决者巡撫於施行後得照前條辦法若經諮議局否决時應照第二十三條辦理 
　　理由諮議局爲國民預聞政事之地凡興革事件應得指陳利病如見爲不可自當呈請更正施行 
　　第五條若反於本案各條所規定應照諮議局章程二十七條辦理 
　　理由本案提出之主　全爲預防二十七條事實之發生故有反於本案各條時不得不照二十七條辦理以保護諮議局之權限提出者陶保霖贊成者褚輔成楊山立顧榮第蔡汝霖葉誥書吳英周斌詹熙鄭永禧聶日培張芬要習 
[江蘇巡撫瑞澂奏臚陳蘇省籌備憲政成績並接辦情形摺]  
　　奏爲遵章臚陳蘇省第二届籌備憲政成績並接續辦理情形恭摺仰祈聖鑒事竊查蘇省籌備憲政第一年期第一届成績業經前任撫臣陳啓泰於閏二月間分别奏咨在案本年籌備期限應以六月底爲第二届照章於八月内員奏咨報惟是奴才於五月間接任視事先經遵章將前任辦理情形分别奏明迨八月間因督臣張人駿到任未久正值辦理諮議局成立各事宜往返籌商稍稽時日未能依限奏報實深惶悚查逐年籌備清單第二年内督撫應辦者計分八項内除資政院選舉章程未經頒布尙待舉辦外其餘七項有爲第二届籌備已略著成績者有係現今接續辦理以促進行者謹爲我皇上縷晰陳之一曰舉行諮議局選舉各省一律開辦查江蘇蘇松常鎭太四府一直隷州合選舉資格者共五萬九千六百四十三人照章核配蘇州府應選議員十一名松江府應選議員十五名常州府應選議員二十一名鎭江府應選議員十一名太倉直隷州應選議員八名京口駐防專額議員二名共計六十八名初選當選人則六百八十名均於三月十五日舉行複選按期蕆事惟各府州議員類皆重選再三始足正額如有議員辭職即須缺額遵章雖可補選究恐展轉需時當經電商憲政編查館覆准照議員原額之數加半預選現在議員辭職以候補人遞補者已五六名此在第二届期内籌備已有成績選舉既竣爲議員研究之期先經批准赴各屬寶地調查俾於通省利病地方治安有指陳籌計之準備復於八月朔日會同督臣先期召集並由奴才提出議案以備九月初一日正式開會仍隨時欽遵諭旨以共體時艱遇攄忠愛相勗勉此接續辦理之情形一也一曰籌辦城鎭鄉自治設立自治研究所查地方自治事宜自本年上月間改由諮議局籌辦處兼理釐定辦事章程頒布進行期限此在第二届業經籌備經奴才專摺奏咨在案各屬籌備自治皆先從城廂入手迭經飭令各地方官遴選紳董設所調查七月以前均經具報開辦現在畫定各城廂區域一遵章程以固有之境界爲準繪圖貼說詳確區分其各鎭鄉風氣開通陳請提前先辦者如嘉定縣之西門鄉崇明縣之羅甸廠寶山縣之吳淞鎭等處亦經飭令舉辦切實推行總使人民遵守法律之範圍講求地方之公益至省城自治研究所雖六月間即經籌定以適在暑假期内故七月十五日始行開講計分兩學期於宣統二年五月可以畢業届時再行派赴各屬遞相傳習其各屬士紳自請遵章設立者如太倉州長洲元和吳縣青浦寶山等處核與定章相符即准令先期開辦此接續辦理之情形二也一曰調查人戸總數江蘇戸口殷繁從事調查心須規定區叚當以各屬城治爲基本推及鎭鄉與自治事宜相因組合此在第二届期内業經籌畫限七月初一日一律舉行本年十月以前照章彚報一次容當加意督催勉副期限此接續辦理之情形三也一曰調查歲出入總數蘇省清理財政事宜於本年閏二月設局詳繹部定章程叅訪寗局體例舉署局營校以爲綱列管收除在以爲柱擬定各項册式並辦事進行表調取各處册件期限表分别督催而以核編季報尤爲扼要綜計蘇屬各署關局所學校營隊應造報告者一百餘處計册一百四十三分此在第二届期内已逐漸籌備現在勒限嚴催各處春夏季報已得過半之數仍疉飭迅速清釐認眞稽核毋誤咨部期限此接續辦理之情形四也一曰籌備省城及商埠各級審判廳查江蘇籌辦司法獨立業於臬司衙門設審判廳籌辦處爲提挈綱領之區寗蘇兩省城設研究所爲養成法官之備惟吾國行政司法向不區分創辦之初關係至重故在第二届期内經前督撫臣往復咨商迄未得其要領現經擬具辦法大要十條業已會同督臣張人駿開單具奏並將尙未籌定各端咨商法部外務部核議示覆有案仍督飭臬司 
 
 

Page 27

 
 
按照所擬各節赶爲籌備此接續辦理之情形五也一日創設廳州縣簡易識字學塾查簡易識字及國民必讀各課本尙未奉部頒發前經蘇提學司詳請省城設立模範學塾十所塾師補習所一所先咨取山東所編課本叅酌敎授此在第二届期内早經籌定嗣准山東提學使函送暫用課本前來查與蘇省情形不盡合用現由學司派員趕速酌編此接續辦理之情形六也一曰各廳州縣巡警限年内一律粗具規模查巡警責在保衛治安辦理允未容苟簡而欲各廳州縣日求進步更賴省城有督促之機關各屬應設警兵名額雖經於第二届期内籌定勉招足數訓練初加難期急效嗣經奴才於會議廳集議先經飭令各屬遵章設立敎練所力除保甲圑練更名抵充之獘限十月内將前定名額一律辦齊又將新設警務處歸併向有之巡警總局按照部章改爲巡警公所咨調北洋辦理警務員弁十餘員以整頓省會警務爲各屬之表率此接續辦理之情形七也以上七端除諮議業局已成立钻餘皆甫具規模尙期力求實踐奴才材識庸愚何敢遽言成績惟有認眞督率計日程功以仰副朝廷勤政愛民之至意所有依限奏報第三届成績曁接續辦理情形除咨報憲政編查館外謹會同兩江督　張人駿恭摺具陳伏乞皇上聖鑒訓示謹奏宣統元年九月二十六日奉硃批該衙門知道欽此 
小說 
[社會小說自由女（三）]  
　　第一回說自由文明開女界談勝景風月擅珠江 
　　如今閒話休提。書歸正傳。且說廣東省城。原是南洋一帶一個最繁華的省會。省城裡頭。商標林立。樓閣連雲。街市縱横。車馬雜沓。城外更臨著珠江。十里樓臺。兩重城郭。水天一色。風月無邊。那些停在珠江裡頭的畫舫。廣東土名。呌作紫。洞艇的。一到了晚間。便都是燈火流光。笙歌繁響。比那南京的秦淮河。浙江的西湖。還要熱閙些兒。那沿著珠江一帶的地方。更是傑閣流霞。層樓映日。珠簾捲雨畫棟飛雲。也有些開的洋行。也有些開的酒店。在下做書的也說不盡許多。只說那沿著珠江的南岸。有一家著名的酒店。叫做珠江第一樓。水色當門。山光排闥。一座絶大的飯廳。恰恰的正對着珠江。那飯廳裡頭的陳設。也位置得十分濟楚。爐香拂拂。花氣融融。一班官塲紳界的人。請起客來。大半都在這個地方。有一天。正在下午三點鐘的時候。忽然來了幾個唇紅齒白的少年年。紀只好二十上下。走進飯廳。揀了一張棹子坐下。彼此交頭接耳的。談了一回。也不知他們說些什麽。一刻兒的工夫。又來了七八個少年男子。一個個都是輕衫窄袖。顧影自憐。走了進來。也不坐　。只一個個睜著眼睛。望著飯廳的四圍壁上。仔仔細細的看。原來那飯廳的四圍壁上。掛著許多青年女子的小影。也有女學生粧束的。也有男粧的。也有粧束得妖妖嬈嬈。絶像個堂子裡頭倌人的。更有的穿著戲粧。學做戲子打扮的。長的短的。妍的媸的四圍壁上。不知掛著多少。也不知道這些小影上的女子。都是些什麽人。最可怪的是飯廳後面。另有兩間密室。把兩扇門。關得緊緊的。垂著門簾。不放别人進去。但是這兩間密室裡頭。雖然没有别人進去。恰隠隠約約的現出許多的釵光鬢影。又恍恍惚惚的漏出無數的燕語鶯聲。只見這一班後來的少年男子。一個個在飯廳上圑圑走轉。對著那些女子的小影。細細的在那裡品評。不是說這個的面貎不佳。就是說那個的身材不俏。品評了半天。方才見一個少年。把棹子上的電鈴一按。那電鈴豁啷啷的響將起來。一連按了三按。早見飯廳外面。走進一個侍者來。彎著腰。垂著手。恭恭敬敬的站在那裡。那個省年指著幾個女子的小影。對著那侍者。低低的講　幾句。那侍者答應一聲。回轉身來。把那密室的門紐一旋。兩扇門便開了一扇。那侍者走進門去。隨手把門掩上。走進去不多一刻。早聽得密室裡面。有幾個女子的聲音咭咭咯咯的笑起來。笑了一回。只聽得呀的一聲。兩扇密室的門。一齊開了那侍者一留烟走了出來。接着。一陣釵釧的聲音。一派麝蘭的香氣。兩個少年女子。從門内慢慢的欵步出來粉膩脂香蛾眉鳳目驚鴻顧影飛燕回風走出門來立住脚步抬起秋波在飯廳上四圍飛了一轉别過頭去微微一笑 
國外新聞 
[駐俄日本大使回國]  
　　初三日倫敦電云日本駐俄大使本野男爵因其父病劇已告假回國侍奉親疾外間謡傳該使離任係因政治上之糾葛已經官塲申明其說實屬子處 
[智利京城之暗殺案]  
　　初三日倫敦電云南美洲智利國京城伯尼諾斯艾里斯警察總巡日前駕車外出有無政府黨擲以炸彈斃其書記一員該兇手後出鎗自擊其傷不致殨命云 
[美國煤礦火災續聞]  
　　初三日倫敦電云美國謙爾里煤礦遭火罹災之礦丁今據官塲查報共二百五十名 
[英上議院駁退預算案之關係]  
　　初三日倫敦電云英國商務大臣屈其爾在某處宴會宣稱上議院駁退預算案不啻傾億兆國帑於溝洫財政部綜計虧短之數約達英金五十兆磅屈君並謂自由黨均信其必能奏凱云 
[新加坡撞船慘災]  
　　初三日倫敦電云新加坡電稱英吉利印度公司汽船盎逹號（載重五千二百四十七　）與賴西業號　船互撞賴 
 
 

Page 28

 
 
西業號卽遭沈没其搭客及船役經盎逹號救起者共六十一人惟船長及船員五人歐洲搭客七人及本地搭客船役等八十一人均遭滅頂之禍餘生之人多有爲沙魚所傷者 
[俄簡商部大臣]  
　　初三日柏靈電云俄國帝國銀行總理鐵買希夫已簡爲商部大臣 
[葡皇抵英]  
　　初四日倫敦電云葡皇已抵英國樸資茅英國皇太子維爾斯辦迎接於此葡皇卽與同乘赴温特沙宫邸經英皇英后及皇族各貴員接見初三日栢靈電云葡皇在法國歇爾巴演說稱英皇爲法國最摯之友 
[土爾其國會開議]  
　　初四日倫敦電云土爾其國會開會之日土皇穆哈默德里沙演說詞有凡爲土民均有擴張軍務之責人謂目下急宜完全海陸軍各務各國與土之邦交均甚和睦預算不足之數約逹英金四百四十二萬七千八百零七磅初三日栢靈電云土爾其國會業已開議青年黨黨員愛希米特里茄復經舉爲議長 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
