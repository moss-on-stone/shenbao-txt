# 1909 - 135 - 4913037

 

Page 1

 
 
   
 
 

Page 2

 
 
宫門抄 
　　四月初三日召見軍機戴鴻慈 
交旨 
[三月二十六日軍機大臣欽]  
　　諭旨學部奏變通中學堂課程分爲文科實科以廣裁成而期實效一摺著依議此又奉 
　　諭旨學部奏議覆御史謝遠涵等條陳學務一片著依議欽此又奉 
　　諭旨前驗放卓異之捐升道員江蘇長洲縣知縣蘇品仁着准其卓異加一級欽此又奉 
　　諭旨御史劉顯曾奏擬鐵路總局歸併郵傳部以節經費而一事權一摺著郵傳部知道欽此 
代論 
 
 
 

Page 3

 
 
[張管學奏請變通初等小學章程摺]  
　　奏爲酌量變通初等小學堂章程並聲明原有小學簡易科酌擬兩類辦法俾官學私塾皆易奉行以期學徒日多敎育普及恭摺仰祈聖鑒事竊惟初等小學。爲養成國民道德之初基。開知識謀生計之根本。然欲臻比户可封之盛治。必以易知易從爲大端。伏查奏定學堂章程。本有完全科簡易科兩種初等小學堂完全課程科自凡讀經講經中國文學歷史地理格致算術體操八科五年畢業又載鄉民貧瘠之區師儒稀少不能不量從簡易以期多設應另定小學簡易科將來畢業儘可於高等小學堂補習所缺仍可進於高等小學堂又載初等小學堂建造務期樸實斷不可務爲觀美致財力難於籌措及有碍於敎育之推行外國鄉村小學率皆簡樸遷就故能村塾林立等語又載凡一人措資獨立設一小學堂或家塾招集鄰近兒童附就課讀人數在三十人以外又塾師設館招集兒童在館受業在三十人以外者名爲初等私立小學均遵官定章程各等語定章初等小學堂。所以期設置之完全。小學簡易科。所以求推行之便利。初等私立小學。即將私塾敎法。包括在内。就深就淺。各有所宜。本未嘗以詳章繁費。徧責諸椎魯之兒童。窮僻之鄉里。惟近所以來。稽諸各省册報。揆之地方情形。大抵都會城鎮。設立初等小學堂尚多。僻之區。學堂蓋寡。卽小學簡易科。亦復寥寥。蓋今日州縣官盡心敎育者。實罕其人。但欲襲其外貌。姑設一兩學堂塗飾耳目。足以搪塞上司之文檄而止。並不詳解定章。分别勸導。而紳士往往但就現有學費。任意開支。亦不復爲節用求實之計。村儒不繹奏章。藉口觀望。以致私塾義學蒙館之類。亦遂日少。子弟坐廢。職此之由。必應及時籌畫。力圖擴充。一年以來。臣等多方考求。詳加籌酌。大抵小學之少。固由於官紳之不力。而其所藉爲口實者。約有數端。如經費多則立學甚難。課程繁則師資不易。讀經卷帙太多。不能成誦。國文時間太少。不能勤習。以上各節。其流弊固亦不可不防。自不能不量爲變通。謹擬將初等小學敎育。分爲三種。一曰初等小學堂。爲學堂統系之原始。異日升入各學之初階。其課程必求完備。將來升學之時。可以程度適合。惟從前奏定初等小學堂課程。分爲修身讀經講經中國文學歷史地理格致算術體操入科。民間往往以科目過多。師資難得。經費難籌。坐是因理格致算術體操八科。民間往往以科目過多。師資難得。經費酌量省併約爲五科。曰修身。曰讀經講經。曰中國文學。曰算術。曰體操。其歷史地理格致三科。則編入文學讀本内敎之。並附入樂歌一科。手工圖畫。仍作爲隨意科目。以存其舊。似此酌量省併之後。課程並不繁難。學生四五十人。一人可以遍授。不必多聘敎員。則經費自然節省。興辦較易爲力。其讀經一科。原授孝經論語學庸孟子及禮記節本。但有講解誦習。不令學生默寫背誦。現在體察中國學生情形。兼博訪日本學堂辦法其學科中亦多須熟讀成誦之科。擬將讀經一科。定爲講解背誦回講默寫四項。不得缺一。惟原定各經卷帙較多未便一律責以成誦。因學庸理解高深。孟子篇幅太長。恐其記憶較難。現擬專授孝經論語及禮記節本三經。緩授學庸孟子。將來併入高等小學堂敎之蓋多讀而不成誦。不如少讀而成誦。於誦習經訓。較有實際。其國文一科。原定授課時刻。每星期四小時。不敷敎授。現擬將國文一科。鐘點格外加多。較舊章約增數倍。當不致有荒經蔑古道喪文敝之慮。至授課時刻。原定每星期三十小時。現擬自第二年爲始一律改爲三十六小時。星期以半日漫習舊課。半日休息。暑假年假。酌量各省地方情形。量予縮短。仍以五年畢業。此將初等小學堂章程酌加改定之大概情形也。一曰小學簡易科。所以輔初等小學堂之不足。課程較簡。經費更省。凡地方瘠苦公私欵項無多。不能多設初等小學堂者。以及民間自立私塾。敎其子弟。不能仿照初等小學辦理者。准其設立小學簡易科。其必修課程。約爲三門。曰修身讀經。曰中國文學。曰算術其體操一科。學堂設在城鎮者。亦列爲必修科目。學堂設在鄉村者。現因體操敎員缺乏。暫作爲隨意科目。手工圖畫。亦作爲隨意科。與初等小學堂一律辦理。惟是小民力有不齊。因之就學年限。不能預定。擬分爲兩類。一類程度較深。定爲四年畢業。一類程度略淺。定爲三年畢業。聽民間自爲忖度擇其力所能至者入焉。授課時刻放假日期。與初等小學堂相同。惟年限略短。其學生畢業之後。欲再求深造者。所缺功課。可於高等小學堂補習之。即無力深求者。亦可藉爲正德厚生之資。此將小學簡易科又分爲兩類之辦法也。似此區爲三種。酌量變通。有初等完全小學堂示以准的。又有兩類小學簡易科爲之輔助。課本現巳次第頒行。敎授亦應較易。富庶之區固可以力求美備。即僻陋地方。亦得量其力所能至。擇辦兩類小學簡易科。無論寺廟民家場圃村舍。皆可爲學。無論舉貢生監及學問較淺之寒儒。旣有頒發課本照此講授。皆可爲師。當不至再諉於財力不繼師資難得。致碍敎育前途。如此則官立公立小學堂之外。私塾日多。識字之人日衆。庶幾可冀有敎育普及之一日矣。謹將此次改定初等小學堂肄業年限學科課程授課時刻表。曁酌擬兩類小學簡易科肄業年限學科課程授課時刻表。分别繕具清單。恭呈御覽。如蒙俞允。即由臣部咨行各省。自奉到部文之日以後。一律遵照此次奏定章程辦理。抑臣等更有請者。小學普及敎育。實爲根本切要之圖。不可稍緩。擬懇明降諭旨。飭令各省督撫率提學司按照臣部奏定章程。酌量地方情形。無論官學私塾均當遵照此次定章切實舉辦。並隨時派員認真考核。嗣後辦學官紳。如再有因循欺飾不遵章程者。應由臣部查明嚴行叅處。務期學校日興。民智日起。以仰副朝廷敷敎牖民之至意。三月二十六日奉旨巳錄清單明日續登 
 
 

Page 4

 
 
來稿 
[南洋勸業會說畧（十二續）四陳列]  
　　陳列物品以能於千萬列品之中。能獨出新式留人觀覽爲極。則嘗有以最精之美術品。占地小而人卽隨意看過者。此不知陳列法之咎也。凡出品者於選定地點後。則宜研究如何方使觀者注意。如何方使觀者高不距足低不鞠躬。若須避灰塵者則宜時時灑水於地。避風者則箱官裝玻璃。避氣候者則宜設法防備人。謂賽會之物品。夕需覆被。日需著衣。朝需牀飾。其語雖諧。實記實也。至於太陽光綫本爲顔色之勁敵。管理者於建築時雖巳注意。然窗憺等物亦須設置完備。是則管理者與出品人雙。方之責任矣。 
[五標注]  
　　出口標注。管理者必頒有一定之式樣。其文字以簡單明晣爲主。大賽會有標注各國語者。若出品人嘗不離側。能當塲說。明則更善。矣 
[六樣本及表示製造方法]  
　　凡物品以能於觀者之前。實驗製造方法爲最善。樣本則以不索價爲。主昔巴黎賽會。有塞門土製造之實驗及品質之試驗鉛筆之製造裁縫機之實驗。其効果皆甚良。今各國出品者師之。如飲食則設飲食店。香水則直以香水着觀者之衣是也。 
[七會同陳列]  
　　出品者依工業之部類。不依個人單獨陳列方法。集同部類者會通陳列亦陳列上之異彩也。亦有先期組織入塲連合陳列者。其法亦良。 
[第五章結論]  
　　賽會對於實業界。能擴張銷路。競爭改良。對於國家。能鞏固國民。生計基礎對於社會。能增進人民幸福。至近者無國不會。無年不會。論者謂法之賽會華德之賽會樸。英則實。美則博。若夫俄日。固巳力爭上流矣。然諸國賽會之特點雖不同。其精神則一也。學者亦可於此覘其國政風化之異同焉。 
　　編者旣藉公餘十六小時之力而述前文矣。以刷青急。手民嘗促於案側。乃述其餘意曰。生計之亂人國烈於兵矣。兵亂暫而巳。生計之亂無時而可息也。蓋其來也漸其爲勢也悍。能緩人之所急舒其所困。待其困也。則挾其所恃而潜以持之。雖有三數知者號於野堅甲利兵列於疆。而人則以浸而習以習而安。政敎風化終不如衣食住之爲急也。由是遂堅信而不疑夫安之愈久。則信之愈堅。遂至政敎風化不能移。堅甲利兵不能屈。則向之所恃者益形其孤矣。孤則潜持之者勢更固。生命操縱於他人大禍起伏於口腹。雖覺其害即善者亦末如之。何其暴者或起而抗之。善者亦憤而從之。抗矣或不成。成矣而所恃失。其初覆國。其後絶種編者讀史至印度埃及之式微。宋明流寇之横逆。嘗竊爲傷之。編者又曰曩在日京。其伯爵大隈重信嘗爲予言治生計學者。必有所變而後成。有所較而後進。比較之益。莫大於賽會。旁坐者有美國生計學家塞利克滿君。因言曰。清國開化特先。北河而南江。天下富源。其在清而又在南清乎。予曰太平洋者天下之富源也。大江吞吐於其間四千餘年。一國之生計賴之。五十年來公之於世。界沿江左右固巳車轂擊而人肩摩也。苟以賽會。其所藴蓄者。則世界當艶稱之。而吾國之生計。亦從此可得而。舒然知者少。遂令拿破侖愛羅伯托大久保利通專創之大之倡之之譽於法於英於日矣。乃者匋憲攷察各國政治歸於振興庶政之外設勸業會以爲中國倡東南士商知而和之。任事者又皆識滿其位。而編者以淺陋之學亦得附驥承乏而與其盛焉。然旨趣之宏而說之以粗陋。責任之重而承之以微薄。遇兹盛事又適以增其奮愧也歟（巳完） 
專電 
[電一（北京）]  
　　浙撫等請展浙蘇閩造路材料免稅年限稅務處議覆以届限尚有一年應赶購辦不得請展如工鉅難竣必須展期到時察酌情形再行覈議奉旨依議 
[電二（北京）]  
　　政府擬請派唐紹怡爲粤漢川漢鐵路會辦 
[電三（北京）]  
　　赴俄答謝專使樞垣請簡濤貝勒經攝政王改派戴鴻慈 
[電四（杭州）]  
　　巡警速成科學生因與巡長反對昨日全體停課 
[電五（杭州）]  
　　衢州營兵巡警衝突毆傷巡官昨巳電請省憲查辦 
[電六（漢口）]  
　　初二日旅漢寗紹同鄉開會認定寗紹商輪股本洋八萬餘元 
[公電（北京）]  
 
 

Page 5

 
 
皖代表方吳江三紳及任守廷枚昨日（初二日）赴外部與凱約翰直接開議力持廢約駁論三時凱理屈詞窮拂衣而去外部人員始終不贊一詞 
緊要新聞 
[續報黑省第二年籌備情形北京]  
　　前東督徐會同署黑撫周奏稱查江省民風樸僿訟事本稀舊有刑司顓典判决自近年改設行省析置民官理刑之事日增弼敎之用彌亟光緒三十二年曾奏請將刑司改設裁判處現在法律更新尤宜遵章預籌改辦其原有裁判處擬改設高等審判廳附設高等檢察廳並於審判廳内設司法傳習所購儲圖籍選在省人員之明通者入所研究以備養成審判人才至地方審判廳則就龍江府及呼蘭綏化兩府人民繁庶之區先行開辦以樹風聲其璦琿呼倫兩處開埠尚未實行民刑之事較少暫由新設兩廳審判員辦理以歸簡易自餘新設治各處亦經奏明裁去經歷巡檢另設佐治員將來派員專司審判即爲開廳之基礎現巳飭司擬定章程限期舉辦此籌辦各級審判廳之大概情形也自治機關原以輔官治之不逮江省地方遼闊人民均四遠而來村落零星全資守望之助客民雜處宜有聯絡之方紏合同羣共謀公益較之内地尤爲難緩之圖惟是清理極爲紛繁研索未精轉滋流弊省城原有研究總會徒張空名殊乏實際現巳更定規制嚴立範圍改爲自治研究所以符部章一面催飭各屬遴選士紳來省研究藉資傳習至於自治之實施尤在户口之明確江省各屬人户總數上年據民政司彚轉巳經查有端倪現仍飭屬查照民政部新定章程詳細調查期得編氓確數此籌辦地方自治及調查人户總數之大概情形也江省巡警事宜原隷於民政司比年各屬創辦警務費皆就地自籌祇以人習故常動生梗阻迭經飭屬多方勸導布置經營省會之地自城巿以及衙鎮業經次第成立其外屬府廳州縣亦皆一律舉辦可望漸次擴充惟施行警政必先講明警學現於省城設立高等警察學堂選各屬之秀良者肄習其中以爲將來警弁之儲備並飭各屬酌設巡警敎練所以冀警學普及至於新設民官各屬一俟派員再行體察情形設法推廣此又籌備地方巡警之大概情形也至頒布資政院選舉創設廳州縣簡易識字學塾均俟頒到定章課本再行分别籌辦三月二十六日奉硃批該衙門知道 
[各省監理官近狀北京]  
　　福建正監理官嚴據日昨召見攝政王諭以清理辦法當酌盈劑虚通盤籌畫並云此事務須開誠布公不激不隨勿負委任 
　　各省正副監理官於日前會議時財政處請由財政副監理官代清各該省之鹽務以免另派專員之　費聞諸監理官不以爲然者居多故是日未克定議 
　　軍機處昨接川督趙制軍電謂該省正監理官方碩輔副監理蔡鎮藩兩員業於本月二十三日由蜀北上 
[查復江蘇縣令叅案北京]  
　　去年給事中徐士佳奏叅江蘇長洲縣知縣蘇品仁濫膺保薦江隂縣知縣孫友萼昏瞶貪酷等情刻經江督端午帥蘇撫陳中丞查明覆奏略云查前長洲縣知縣蘇品仁被参迎合向萬鑅詐贓及清荒員司舞弊兩節查明均無其事所有原保各條考查案據證以地方輿論亦尚相符現該員以卓異捐升道員送部引見應如何量才錄用之處出自恩施至江隂縣知縣孫友萼被参各節亦均查無確據該員歷任要缺卓有政聲才具實屬可用惟爲人强幹有餘精細不足此次宰治江隂地方紳士與之情意不洽人地實不相宜擬請將其開缺俟有相當缺出再行酌量奏補三月二十六日奉硃批吏部知道 
[京師近事]  
　　大學堂自去年十二月師範科豫科畢業案懸未發者凡四閱月至本月中旬始繕案發表聞此次帥範科第三類學生七十餘名無一最優等豫科中有平日在堂功課甚佳四年中未請假一次學期攷試六次第一而部考反居中等者各學生因抱屈抑甚爲不平要求劉監督陳明管學飭部中收回原案改加分數以服人心管學大臣持公辦理當即允准並傳集堂司各員另行改榜揭曉而部中以榜出多日忽又收回成命於攷章信用大有妨碍多不以劉所請者爲然兩侍郎持之尤力聞日前寳侍郎親往白米斜街磋商終日仍未議妥此後不知如何結局也 
　　政務處爲内閣延侍讀及郵部李叅議奏請變通翰林院舊制二摺前巳廣徵說帖妥議辦法聞各大臣之意則以該衙門與政學兩界關係均淺似宜裁撤惟間員過多無可位置擬將該衙門改作國學館自編檢以下均改作編修官編纂高等中等初等歷史國文倫理敎科書編成後發交學部詳細審定作爲高等中小各學堂課本特未知翰院閒曹能勝編纂課本之任否耳 
　　政務處憲政館前與吏部陸尚書詳訂限制奏調咨調辦法巳紀前報兹悉該部巳咨各省督撫及京内各部院衙門將現巳奏調人員之詳細履歷並捐照文憑等項一併送部考核昨聞政務大臣擬俟此項應行送部各件咨到後除由吏部考核外應由政務處會勘一次以清仕途端節前有會部核辦之信 
 
 

Page 6

 
 
　　貴胄法政學堂監督朗貝勒以滿漢各廕生向例年巳及歲即帶領引見授職兹擬奏明以後應襲廕人員及歲帶領引見後以文武職用者先入法政學堂俟畢業後再行賞給實官聞此條巳訂入章程内將來一併入奏矣 
　　昨聞某某兩御史各遞封奏（一）叅魯撫袁樹勛辦事雖似認真未免操切事關治亂不得但顧目前爲一人名譽計原摺留中（一）叅黔撫龐鴻書性本頑固粉飾畏難到黔以來毫無整頓尤以學務爲最寄諭龐撫知道 
　　學部以各省高等學堂外國文語科或失於過多或失於不及現由部將外國文語課程平均擬定通咨各省將軍督撫飭司道遵照無理以期劃一 
　　澤尚書近與各堂提議以四川自改辦經征局後征收之數頓增三百萬金擬奏請通飭各省一律仿照川省辦法改設經征局直接征收稅欵刻止商訂入奏 
　　度支部澤尚書以日來經營憲政一年中增添新欵比舊欵幾加十倍有餘而收入之欵皆有限制昨與各堂會議以非籌一大宗欵項難支危局擬仿用外國鹽斤專賣法將鹽斤收歸國家辦理爲暫救目前第一方法現巳飭令各堂司擬具說帖討議鹽斤專賣各法故日來該部堂司甚形忙碌 
　　日昨銅官山案代表吳方江汪任陳諸君謁見外部由丞叅張蔭棠周自齊曹汝霖曾述棨四君接待談判至三鐘之久各代表力持廢約毫不假借外部亦面允堅持并不以使英大臣李經芳代轉合辦草合同爲然　　崇文門内某巷（東單牌樓三條胡同）有某洋人開設賭局現經該處地方官致函各國使館詢查該洋人確係何國國籍（其人自稱古巴人巳由外部電詢上海古巴領事據稱並無人）以便嚴行查禁 
　　度支部澤尚書日昨在部會同侍郎丞參廳各堂及財政處各員司議商清釐在京各部院經費由部解撥各辦法大致擬仍照上次政務處商訂之法均歸該部開放不准自行籌辦以歸畫一聞入手辦法先由外部直接各省及郵部清釐自銷各欵惟實行之期尚未議定 
　　甘督升吉甫以反對憲政詆蔑先朝大觸攝政王之怒惟以督撫大員未便遽行更動現今輿論沸騰大起公憤樞廷諸公亦知其荒謬絶倫不勝邊疆之任故有將該督更動之議該督得此消息特派親信僚屬來京運動兼程前進巳於昨日到京并密託某京官轉向當道曲爲設法以固其位 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[度支部咨查同蒲鐵路保息辦法北京]  
　　度支部咨憲政館文云筦榷司案呈内閣鈔出山西巡撫寳棻奏籌備同蒲鐵路保息以昭信用而裨要工一摺二月二十四日奉硃批該部知道欽此欽遵到部原奏（内稱原奏巳錄）前報等語查所擬潞綱各鹽每觔一律加價二文一節自係爲路工要需起見惟查河東鹽務上年十二月間據山西巡撫咨稱自迭次加價以來銷路壅滯咨部立案凡行銷潞鹽各引岸悉循官民並運之舊地方紳商概不得以新政籌欵攬辦鹽務亦不得肆意科派擾害鹺綱等因經本部核准在案本年二月間又據咨稱河東鹽務自上年八月朔起兩價並收截至年底所徵三省新陳引課比較光緒三十二三兩年八月至年底三省共完新陳引課約祇十成之一咨請立案等因各在案今據奏請援照江豫等省成案將潞綱蘆花小蒙豐寗各鹽每斤一律加價二文以爲同蒲鐵路保息之用等語查與該撫迭次來咨未免彼此兩歧究竟此項二文加價與潞綱正課有無妨碍本部無從悉其底藴應由該撫察看情形斟酌辦理此項鐵路加價如果無碍課欵即准照加否則即行停止又所擬烟户分等抽捐及土藥膏捐土膏營業照原定分别加倍抽收一節查該省土藥膏捐巳經本部派員到晋調查應俟調查後再由本部酌核辦理以昭慎重至差徭提欵一節查山西省地丁奏銷册載地差銀七萬八千七兩一錢均徭銀五十四萬四十兩五錢零均經編入地糧正欵此次酌提差徭辦法其曰節省餘錢又曰次衝各屬每年照幫貼兵差辦法似專指外銷欵項而言非地丁册載差徭正欵查外銷欵項該省向未報部無案可稽所有此次酌提差徭爲開辦同薄鐵路之需應由山西巡撫轉飭司局斟酌現在情形妥善辦理所擬斗捐每斗加收二文一節旣係就地籌措且據聲稱爲數無幾尚易施行自應准如所奏辦理該省前次加抽斗捐每斗收錢若干每年收數若干備何項新政之用歸入某案報銷應令逐一查明聲覆並將前項抽收斗捐章程送部查核相應鈔錄原奏恭錄諭旨咨呈憲政編查飽可也 
[寗蘇士紳電爭徵銀解銀]  
　　寗蘇士紳上度支部電北京度支部列堂鈞鑒徵銀解銀便於官不便於民諮議局將次居立民瘼所關自應公諸輿論乞暫緩議准江蘇幸甚寗蘇士紳張謇金文翰夏曰琦沙元炳等冬 
　　蘇屬士紳上度支部電北京度支部列堂鈞鑒徵銀解銀陽避加賦之名隂蹈加賦之實如祖訓何如民生　朝廷銳意立憲州縣公費詳見大部籌備清單疆吏不遵而必谷剥民以養官官有利民無命矣乞大部始終主持江蘇士紳潘鴻鼎錢淦張家鎮孟昭常張毓英等六十三人公叩江 
[滬道蔡觀察致寳讞員函（爲查民呼報專電事）]  
　　頃閱民呼初　報載有汪侍郎大爕電致敝處令查浙江旅滬學會會長何人等語閱之殊堪詫異敝處未接有汪電不知該館何所據而云然似此殊屬不合應請尊處速往詰詢並屬其嗣後登載務須翔實都門訪事亦須慎加選擇斷不可杜撰無稽輕爲電滬均望轉致照辦並將此函全録即日交各報館於明日登出爲要 
分類新聞 
政界 
[皖藩清查財政辦法安徽]  
　　清理財政局督辦沈子倍方伯以清理財政條理綦繁部頒一切規法大都以資友國而執行次第細目未究自非擇要調查無以爲實施之利用刻巳詳請撫憲繕給出使日本大臣咨文派委候補知縣孫令寅前赴東洋調查國家財政地方財政規模及會計檢查一切辦法俾資考鏡 
[札飭矜恤庶獄辦法蘇州]  
　　江督端午帥札蘇臬司文云淹禁有戒例設專條滯獄必宣經垂明訓即使法當顯戮亦應明正典刑如其罪疑惟輕豈宜久覊囹圄若本無罪而被誤逮不幸而受株連尤應從速質明何可遲疑不決一任幽置犴狴長繫縲絏寒暑侵鑠疹癘相尋甚非朝廷矜恤庶獄之意又豈牧令明恕折獄之心本部堂屢飭各屬改良監獄清理積案不啻三令五申乃昨親閱上元江寗兩縣監獄押所穢汚卑濕空氣不通傳詢各犯則因待質拘繫者有之介乎疑似未决者有之首治如此他邑可知似此淹滯過時轉瞬夏令蒸　必不免病疫瘐斃之事允當從速清理以恤民命應即飭由江寗府督同上元江寗二縣遴選長於聽斷數員帮同該二縣切實清理限一月内將在監在押各犯澈底查訊其問情真罪當者自應從速詳辦其事在赦前罪應援免者亦即立予詳結至於介乎疑似各犯催證訊斷均由該印委按照情節或量予薄懲或交保省釋或收入習藝所或解歸本籍管束分别酌定詳報至此外桀詰之徒供詞狡執難予審結者亦將爲難情形詳細禀候核飭遵辦其句溧江六高五縣並由楊守就近查明何處案犯較多派委明幹之員馳往會同地方官查照元寗二縣辦法分别審理釋辦不得視爲尋常例差敷衍塞責此外各府直隷州所屬各州縣積案即由臬司確切查明妥籌認真清理之法通飭遵辦具報至各屬監覊各所各牧令均應亟籌改良建築即使籌欵有待目前務須不時躬自察視必須一律潔净無任穢汚薰蒸致多疾病禁卒看役人等尤應嚴禁尅扣凌虐勿視爲具文漫不經意致千重咎 
 
 

Page 11

 
 
[銅元罷巿風潮詳誌松江]  
　　松郡浦南亭林葉榭鎮因銅元减折罷巿等情巳見昨報專電兹悉初一日亭林商界集議銅元减折每枚作爲八文初二日遂致打毁萬順昌醬園三和齋茶食舖激成罷巿之禍華亭縣張大令聞信立即馳往彈壓同時聞張堰鎮亦因减折打毁店舖五家惟未罷巿詎傍晚葉榭鎮葉八圖地保又馳來郡城投華署禀報本日下午三句鐘本鎮亦因銅元減作八文民心不服突被打毁聚源德源泰陳同泰三山貨店隆發醬園聚泰京貨店曾隆茂麵坊等六家合鎮紛紛閉門停巿時大令適在亭林由署中派人馳請大令轉赴葉榭彈壓 
[禀設保農公會之批示蘇州]  
　　鎮江徒陽二縣紳民張軫趙炳垣等數十人以地方痼疾不除民日凋敝公議在華山鎮華峯公所設立保農公會擬定章程十則禀奉撫憲陳中丞批云來禀歷述民間困苦情形可勝歎息補救而蘇息之有司之責也官斯土者漠然不知或知之而不爲轉使吾民自爲之亦可愧矣他事不待言烟賭兩項固巳屢飭查禁不啻三令五申何以仍未禁絶如來禀所云竟有得費而縱之者更復成何事體仰按察司速飭徒陽二縣重申禁令出示嚴禁一面嚴密訪察並責成董保隨時舉發如有私開烟燈及開塲聚賭情事立即拿辦並究明有無得規縱庇之人一併提究至該生等所請設立保農公會用意非不甚善究竟倡自何人如何組織會中之人是否盡屬正紳所議各條利弊若何即由該二縣查明果於地方實有公益即行協力維持以保治安倘宗旨不正名實不符或係别有幾希逾越範團亦即解散毋得姑容 
交涉 
[定期會議莫干山佔地交涉杭州]  
　　浙省歷年交涉經增中丞特派洋務局總辦王道豐鎬赴申會同各國領事逐案磋商議結現巳訂期四月初三日在滬會同各國領事開始談判莫干山佔地等事查莫千山坐落湖屬孝豐武康一縣初僅蘇杭上海等處西國官商就近避暑詎近年各國官商來者接踵視爲公共游地致全山二千餘畝風景佳勝之處佔用殆遍甚至設電信電話郵便等局並擬開築馬路爲交通杭滬鐵道之預備本年因西湖寳石山一案杭湖紳民密禀各憲請予查辦經增中丞電飭王道就近向各該國駐滬領事提議據約力爭不准絲毫遷就並飭該府縣調查歷年敎士洋商購地全案檢齊送省備証 
[新疆一帶俄商勢力迪化]  
　　新疆伊犁地方其銷售俄國製造品比之西蒙古幾勝十倍聞俄人於彼處風土人情甚爲熟習投其所嗜好善於通變販賣之途徑日廣如綿織物一項舊時皆由内地商人運輸歐洲各國所産售之彼地土人今則皆爲俄商所奪至毛皮類及金屬所製之日用品並尋常所用之自來火其出自俄産者亦幾充滿彼地天山左近一帶地方内地所製之砂糖不爲土人所喜近亦專嗜俄産陶磁器一項舊時之珍愛内地者今則亦有趨向俄製之勢故現時俄國在該地商店巳有三十餘户經商者三百餘人此等居留民團體甚堅國中大資本家又委託其流動小商人買收土産運回本國製造後仍售之其地云 
軍界 
[陸軍選取模範生辦法甘肅]  
　　陸軍部昨致甘督電云閏二月十八日咨悉選取模範生雖以曾習測量數學爲限並未拘定何項員生即現有差使者程度合格均可考送或竟設法招考總以如期選送爲要如該省實無可送之材則本部當代爲遴選學費仍應照攤希速辦並電復陸軍部印 
[洪江會匪肅清情形南昌]  
　　贛撫馮中丞以洪江會匪一律肅清具摺奏云贛省下游濱臨長江時有洪江會匪乘機出没勾結蔓延其著名頭目率能號召數百人或多至千餘人而其號召之人大都　則爲匪散則爲民固不可盡誅亦何忍盡誅惟有嚴懲首要以絶其煽誘之根解散脅從以啓其自新之路上年臣汝騤來江之先即巳訪悉情形臣端方巳派江隂營副將胡忠勝來贛訪緝復會商添派参將李振標等嚴密查拿當經購覓眼綫設法拿獲匪首楊洪早蘇幅臣梁玉椿華登和尚等四名餘匪陶汶蘭等十二名經臣汝騤親提復訊分别正法監禁一時匪衆胆寒紛紛解散地方幸未起事得以濳消隱患共保治安所有在事出力員弁合無仰懇天恩俯准照擬給獎以示鼓勵 
[沿江州縣獲盜問題南京]  
　　江督端午帥准長江提督程從周軍門咨開長江水師巡查江面緝拿盜匪保衛商民是其專責各員弁之考成亦於此定歷年以來長江各標營拿辦盜會各匪並陸路搶刦盜犯及贓証噐械水師員弁例無刑訊判斷之責自應解交沿江地方官衙門詳訊明確擬請核辦以昭慎重定章各該州縣應將訊辦緣由案情輕重分報本軍門查核以定各員弁勤惰考成詎意各州縣每於收到水師解送各案實係正盜真贓往往不即理問多不詳報即飭各營移取獲盜親供亦常置若罔聞藉故延展本軍門非特無案可稽實無以明賞罰而勵將來辦理殊屬非是應請轉飭沿江各州縣凡係水師解送拿獲盜匪各案一經訊明擬定罪名即將盜犯供詞一併錄報本軍門查考以重捕務咨請查照轉飭辦理等因午帥當卽通飭沿江各州縣一體遵照 
學務 
[湘省遵設敎育官練習所長沙]  
　　湘省吳子修學使以各屬賫呈統計表册與部定程式類多訛舛非由各屬派紳研究不足以資考正而昭劃一查學部奏定學務官制權限章程各省均應設敎育官練習所選聘精通敎育之員講演敎育學敎授管理諸法及敎育行政視學制度等以謀補充識力等因遂即遵章設立敎育官練習所飭令省内外辦學員紳一律入所練習並以承造表册亦敎育行政之一端應即歸併辦理呈部詳院聲明辦法並通札各屬選派勸學所紳董一員檢集該境官民大小學堂簿據册籍詣省聽候傳見飭入該所研究其前賫表册不合規式之處即由學務公所員紳直接指示妥爲更正 
實業 
[飭勸華商改良絲業蘇州]  
　　蘇垣商務總會昨奉農工商部札云准駐法劉大臣咨據商務委員朱誦韓禀稱泰西諸國對於大營商家時 
 
 

Page 12

 
 
有獎勵津貼補助不足所以商人聯結團體奮袂投機鮮有顛覆近聞法屬越南於一九零九年正月二十八號議定獎勵生絲出口以與外國商界競爭於吾國絲業前途不無影響爰取中印度政策報所載各節計七欵譯成華文禀請察閱本大臣查近年日本義大利等國改良絲質日就精美中國絲業銷路巳爲阻滯法商採購華絲爲數甚鉅今越南整頓絲産鼓勵出口實法人收回權利之深心合將該員所譯備文咨送以備叅考等因到部相應將原文並譯稿札行該總協理等轉行該管各分會董勸各絲業設法研究改良收回利權是爲至要 
[蘇垣研究商習慣問題蘇州]  
　　蘇州商務總會日前因法律館朱太史汝珍到會調查蘇地商習慣特訂定研究商習慣問題五則傳知各商界研究關於蘇地各業之習慣分類條答以備法部修律之采擇（甲）法律館所頒習慣問題當按期逐條研究（乙）問題以外之習慣可由本會會員隨時調查明確來會各抒意見以收集思廣益之效（丙）商法所包者廣凡屬商人無論營業之大小於法律範圍皆有關係今擬不問何項商人曾入商會與否苟有利害切巳應行保護者其營業之規條等件可作成意見書投交本會或郵寄本會亦可（丁）凡入會各商號均可到會研究其未入會之各商號須有入會之各商號介紹（具介紹書蓋有入會商號戳記）方能認可（戊）此研究問題法律館限於六月内一律呈報本會擬至遲於十星期中竣事 
雜記 
[司馬被參之無賴福建]  
　　前任厦防廳鈕承藩司馬耕孫者浙江嘉興人爲釐局司事捐縣丞旋升知縣累署大缺致富十餘萬此次署厦廳缺爲劉子貞觀察電保詎鈕到任後任性乖張事事與劉反對且侮辱之去秋辦美　隊差冒領公欵萬兩與同安縣易小雲大令打架兩次爲松制台尚藩合及貝勒等所親見事後鈕面禀制台墊金六千元造報領欵時忽浮開一萬二千元松帥大怒將鈕奏參革職鈕奏到電諭大爲咆哮氣成瘋狂口詈制台藩台不置定要向其索還禮物據稱約值三四千左右 
[孝廉方正之一斑山東]  
　　本届紀元各屬例應選舉孝廉方正東省巳由學司飭令各屬舉辦近聞各廳所舉人員以孔方兄爲媒介者十之七八博平甚有無人出保竟以三十元賄買一二人具結者亦可異矣 
[蘇撫病情誌聞蘇州]  
　　蘇撫陳中丞近日政體違和不時寒熱兼患咳嗆氣無力不思飲食系老年病症（中丞年巳六十八歲）連日延請曹志涵部郎到署診治近尚未能起床云 
[示禁造謡惑衆之迷信寗波]  
　　鄞邑西門外壽昌寺附近刻有無賴等人妄布謡言聲稱温州羊府五大人降聖煽惑城鄉男婦聚集叢塜之間焚香祈病舉國若狂經鄞縣設法驅除迄無大效陳太守昨特親往查看當飭鄒令立提造謡之人於犯事地方責枷示衆並派幹役查拿一面示諭禁止如再有人執迷不悟往拜荒墳一經提到定即重懲不貸 
[札飭督審假殿撰蘇州]  
　　江督端午帥札常鎮道文云准安徽撫院朱電開駐蕪統領李振標電稱據大通探長高國綬呈報前月十四日瑞和輪船下水抵通見一形似官塲中人上埠詢係甲辰狀元劉春霖探親到此且云不日赴寗隨派人跟至鎮江看出破綻於初九日寗報丹徒縣親往拘獲供係假冒現押在縣等情查近來假冒職官誑騙財物之案時有所聞若不從嚴審辦殊不足以儆刁徒而安良善應即飭由常鎮道督同丹徒縣速提假冒劉殿撰之犯到案究明真正姓名籍貫擬往何處如何誑騙巳未得財此外有無不法别案訊取確供從嚴議擬禀辦母任狡延 
紀事 
[國文新課本（渭甫）闈墨]  
　　雲間爲人文薈萃之邦。峰　鍾靈機雲逸響在昔科舉時代。所謂登賢書捷南宫。入詞館者。往往不絶。自學校大興以後。彼都人士。本其科舉時代之學識。而捷足以得國文敎員之一席者。又往往不少。盖道貴因時。人宜達變。然科舉思想之未去諸懷。過來人或俱不免。而松人士爲獨甚。而松人士之厠身敎席思得當以奏其素技者。其念慮爲尤切。 
　　　臣解事。大吏間旋。而疏通舊學之優拔考試。准於暑假期内舉行。准令　堂敎員應試松郡各敎員　之大慰。於是預備於是報名於是曾課則東西分起。寫字則工拙互評。磨礪以須。及銘而試。諸敎員勉之矣。 
　　然而有困難。困難云何預備則上課有定時徒亂人意。將奈何。不預備則考期不我待難期選錄又奈何。 
　　於是識解獨超思想特妙之某敎員獨得一並行不悖之法某縣官立某高等小學任國文教員近日忽取壬寅癸卯兩科闈墨令諸生誦讀爲之講解其義例抑揚其聲調其聲嗚嗚然如怨如慕如泣如訴敎員唱之學生和之於是學生作文敎員改筆莫不有沉沉之黑氣蓋以闈墨爲課本不愧爲學界之特色 
　　某敎員之敎授闈墨也旣不荒學堂之功課復不礙考拔之預備。上課之時即預備之時不識其幾經苦思。而忽得此異想天開之方法。然而學生則寃矣。 
　　或曰是松郡人十醉心科舉之代表。或又曰是學堂敎員許考優拔之影響。 
清談 
[投票之恩怨談（選民之一）]  
　　諸君亦知代議土之名何自助乎。議員所以代表全省之人　遷舉人可以擇定各個人之代表。故選舉人之投票。爲全省謀適當之代表人而投票。非爲各個人位置數私人而投票。以法理論之自使用其選舉權後。選舉人與被選舉人之間。初無若何之關係更何有恩怨之說於其間。 
　　單記名投票法。所以避恩怨也。然初選人多而額廣或不能盡得其底藴複選人少而額减。不難按迹而求恩怨分明。運動　出有以投票爲巿恩者。有以不投票爲避怨者。循是而釀成濫用選用選舉權放棄選舉權之二弊。而投票乃毫無價值選舉人乃毫無資格。 
　　側聞蘇屬之複選舉。某郡人數百五十。得票者章占三之一。某二縣人數二十。得票者竟占其半。是果一無運動公平支配而出此乎亦大可以見投票之價值。選舉人之資格矣。各爲其私各怵於勢。各受其劇烈之運動。工力悉敵。乃相劑而出於平。其結果如某郡竟至重選而無一　如某縣竟無一　員之産出恩怨之明。公私之界滅其自爲計則得之。 
　　蘇屬巳矣。願他省之選舉人。一審量於公私之界。勿忘自己之爲公民。而所舉之爲代　士也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
+各省籌辦諮議局 
[初選舉開票]  
　　奉天 
　　懷德懷德縣開票當選二人武瀚章九十六票周興岐六十四票餘俟再選 
　　靖安靖安縣念六日開票當選者劉鏡濤五十三票餘不足額俟重選　　鐵嶺鐵嶺縣念六日下午八時開票當選人八名陳瀛洲百三十四票福珠隆阿百三十三票聶鴻興百二十七票魏明海百十八票王鳳桐百零六票王爲山九十一票毛振池六十四票張佩文六十票按照定額尚缺十七名二十九日再行投票 
　　錦州錦州二十五日開票當選人十二名梁樹桐九十一李德馨七十王作民六十四解銘閣六十陳國棠五十九高佐中五十七鄭會榜五十五高清和五十四郝焵五十二魏書元五十一穆仁榮四十八金又春四十七以上票數即爲過半數缺額五名業巳加倍開列於四月初二日歸原投票地方重投 
　　海城海城縣當選人數王泉玉二百六十二票楊鴻序百四十三票李鴻毅七十三票尚其慎六十九票祝華封六十七票姜文川六十六票曲廷棟五十九票任韶年五十八票 
　　法庫法庫廳開票當選人高凌漢七十二崔振岡七十信預六十六李景枚六十三王宗周六十二賀熙鈞六下傅栢齡五十七徐家振五十四定二十八日再選 
　　本溪本溪縣當選人數金殿勛六十六票 
[初選舉重開票]  
　　奉天 
　　新民新民府再選當選者高鳳書百二十三票王者香九十五姚紹唐九十一孟化八十九李堯芝八十六聞啓元八十三林桂林八十二劉百泉七十四擊銳五十九和榮五十一白如玉五十一連前適符定額另有何星源四十八票程世恩四十二票作爲候補 
　　錦西錦西廳再選當選者劉中炎李文才施紹倫史翥林劉鳳純候補當選者傘澤洪郭學曾 
[預備舉行初選舉投票]  
　　湖南 
　　湘省籌辦處因初選舉投票原定五月初一日一律舉行惟本省考試優拔巳定五月二十日齊集恐距省較遠之處投票後再行應考勢必赶赴不及因即通飭各屬將選舉日期酌量提前赶辦至長善兩縣則定四月二十二日投票 
[官長設立]  
　　各省駐防 
　　憲政館通咨各駐防等衙門文略謂查外省駐防之設本爲昔日因時制宜辦法有全省俱無者有一省一處者亦有一省數處者省旣不同制亦各異諮議局章程各省駐防一語本指駐防住所而言並非合全省數處駐防均祗限於三名以内是各省之駐防凡將軍都統副都統城守尉各定專轄區域者地方旣相隔越學額亦復舊有應各查照議員選舉章程學額在十名以内選舉議員一名在二十名以内選舉議員二名在二十名以外選舉議員三名 
[瑣聞]  
　　福建 
　　閩省汀州府永定縣初次選舉投票有頂替者有剩票亂填以一人而填十多張者其弊在補投票之濫而關防又不密皆因辦事人十分專擅故初次選定之七人因彼二三個人包攬一切多方運動頗不滿意其所爲多不願就選聞合補投票者共得十五人現縣令王福鼎通報僅得九人而此九人中又未知能盡肯赴府複選否也 
　　按果如所聞無論當選非當選者均得照章起訴若任其舞弊而當選者僅僅以辭選鳴高非當選者更漠然無睹則該縣人民權利思想何在雖然所聞多矣獨永定歟哉吾爲諮議局前途懼 
本埠新聞 
[定期考送考職生員]  
　　上海縣李司馬出示云本年三月二十二日奉府憲戚札奉提學憲樊札照得生員考職前奉禮部奏准由提學使於優生考畢在省舉行所有在學生員及廪增附加捐貢監各生均於考優貢之年准令各州縣會同敎官慎加遴選保送取其文理暢達事理明晰者大省取一百名中省七十名小省五十名各縣保送人數約照取額十倍爲斷業經前升司於上届生員考職核定送考人數大學十五名中學十三名小學十名駐防八名通飭遵照各在案本年巳酉科照章應舉辦生員考職各府州縣學應即會同各該地方官先行曉諭查照上届辦法秉公考取造册詳送本年優拔貢奉飭於暑假期内舉行所有生員考職自應照章於優拔貢考畢接續考試除俟核定試期另行飭傳候考外合先通飭考送札府即便轉行所屬各縣學一體遵照辦理統限於四月中一律考選保送到司以便彚核定期考試至有緣事未結及曾經注劣各生與出洋遊學現入各項學堂照章可得獎勵者一體不准朦混選送仍責令各縣學加具並無各項違碍曁素不吃食洋烟及可得獎勵之敎員學生朦考切結連同各生年貌三代籍貫清册送試以杜朦混而符定章事關試典勿稍違延切切等因到府奉此合就轉飭札到該縣立即移學一體遵照憲札辦理先行曉諭周知並照核定人數會同儒學敎官依 
 
 

Page 19

 
 
限秉公考取具結造册詳送一面諭飭錄取各生聽候提學憲定期考試均母違延等因到縣奉此除移學查照外兹本縣定於四月十六日考試合行出示曉諭爲此示仰本邑應考各生一體遵照迅即赴學報名備卷届期齊集縣署聽候會同考試母得遲延自誤 
[取締鄉鎮茶肆]  
　　浦東高六行鎮巡防局員嚴二尹因各鄉村鎮茶館聚賭抽頭最易藏匿匪類故擬定取締辦法發貼通衢照錄如下 
一二十二保二十六圖地方遼闊查察宜周所有禁止鄉村茶肆巳由本局函請紳董督飭各圖梱保協同諭禁一停止日期以四月初一日爲始一巿鎮茶肆如六行區之本鎮張家橋金家橋錢郎中橋季家橋慶雲寺高行區之南北鎮東西溝高橋界浜等處爲振興巿面起見自應仍准開設惟須遵守取締章程勿賭博勿售烟勿容留匪徒勿衆吃講茶勿准婦女入内勿得彈唱因果仍須覔同本鎮妥保開列肆主名姓籍貫投局呈報方准營業倘有違犯章程者酌量情節輕重分别懲辦一巿鎮茶肆大鎮准開三家小鎮准開二家惟須素不吃烟之人方許開設店夥用人事同一例一各鄉村茶肆勒閉後如查有閉而復開及陽奉隂違者除提局懲辦外仍傳地保嚴究以爲朦蔽者戒一巿鎮茶肆如有易人開設等事須由地保報局查核一本局爲杜絶遊民綏靖地方起見所有差保不准藉端需索分文違則送縣懲責 
[滬道爲火油船被刦事札華亭縣文]  
　　本年三月初二日接奉英總領事霍來函英商亞西亞火油公司之火油船在金山水面被搶一案續據該公司禀據船户沈德興禀稱承運公司之火油船至金山水面被賊搶去六十四聽劈破七聽此外又將本船之食米衣服等及銀洋五元一併搶去打傷水手二名本船户曾到乍浦廳禀報等語本公司今將船户原禀附呈查閱請爲核辦等情前來本總領事查華亭金山水面先後兩次被刦實於商務大有阻碍請飭華亭縣乍浦廳嚴行緝拿贓賊務獲究辦等因並附送船户禀詞到道查本年正月間接英總領事來函以據該公司禀稱去年十二月初七日將斯馬拖落火油二千聽波尼悠火油一千四百聽裝馬三元民船於初十日行至奉賢縣金山榖子江地方被賊搶去波尼悠火油一百五十聽斯馬拖落火油四百八十五聽外有非本公司貨亦被搶去等情函請轉飭嚴行緝拿斷絶根株起獲原贜等因當經飭據奉賢縣申復邑境並無金山榖子江地方檢閱輿圖祗有金山嘴係坐落華亭縣境内距奉尚遠失事是否卽在該處亦難懸擬飭差確查奉境並無火油被刦之事申請鑒核等情當以火油船失事究在何縣何處函請復查在案兹准前因除此次禀報之本年二月十九日搶案巳由船户報廳移請浙江寗紹台道飭緝並先函復外所有該公司所雇馬三元船裝載火油在金山榖子江失事一案是否確在該縣之金山嘴地方失事合亟札飭札到該縣立即查明嚴緝務獲究報以憑轉復 
[盜匪擊眼線]  
　　閘北巡警總局偵捕隊官前日帶同眼線朱老五及偵探人等前往浦東一帶偵緝盜匪至晚巡至洋涇鎮楊家弄地方適有盜匪二十餘人夥刦鄉民姚秀湖姚錫林地家贓物並用石灰傷害事主姚潘氏之目眼線朱阿五先自入内竟被該盜等開鎗擊斃旋經各偵探與是處帝敕菴駐防營兵協力兜拿擒獲小胖子並扣松等四盜餘均逃逸當將該四盜暫押防營候帶回巡警總局訊明嚴懲 
[江隂旅滬同鄉第三次開會]  
　　江隂旅滬同鄉爲建造江隂公所事前巳提議兩次兹擬擇日興工訂於初五日午後一時在城内邑廟點春堂再行開會集議一切 
[滬道啓用新印]  
　　部頒新鑄蘇松太道印篆業由蔡觀察督匠截角於本月初一日謹敬啓用呈報各憲以備查核並將舊印一顆在漢清文字中間刻一銷字呈繳蘇撫送部儲軍 
[漁船保護水線之酬勞]  
　　本埠大東大北電報公司所設海底水線向由寳山南匯川沙二縣一廳之沿海捕魚船户隨時保護每季由公司給洋五百元送請滬道代發兹届應給各漁船本年春季賞洋業巳送交英總領事轉送滬道分發各廳縣代爲分發 
[公餘英文社遷移]  
　　滬南公餘英文社由鄧袁二君紏合學商諸同志公共組織創辦至今巳届三年本借大東門外沙塲街爲社所刻聞該屋擬將翻造故議定於初五日遷回中篾竹街本社事務所照常上課 
[義勇除友出殯路由]  
　　滬北商團會義勇隊友錢筱塢君於前月二十六夜病故兹定於初四日下午一句半鐘扶柩返里照章用砲車拖載靈柩由拉圾橋北慎餘里朝南走浙江路過大馬路湖北路福州路轉灣走黄浦灘至立大碼頭登舟 
[城内]  
　　故令出殯○昨日爲己故上海縣李紫璈大令出殯之期午後三時由公子輩扶柩出署有德政牌數十對萬民傘二十四頂救火會體操會各會員及習藝學堂學生軍樂隊一隊普有堂老民百餘人執香步送沿途由各紳董備筵路祭送至晋安公所暫厝 
　　滬城火警○前夜八點鐘小東門内天主堂西首工藝學堂不戒於火延燒對門老天順燭店及某姓牛骨作蔣泰來賬簿店趙松茂錫作店北首一叚東至慶雲閣裱晝店西至聚古齋爲止南首一叚西至剃頭店東至王永慶包金店爲止計燬樓房十餘幢 
　　串拐女子○通州人孫意和昨將清道夫陳得富蕭四才扭至一路巡警分局禀稱女兒四銀子於上月被趙三及陳等串拐販賣小的追至蘇州將趙三及女孩尋獲扭入蘇州巡警局訊明判府趙三收押女兒給小的領回諭令找尋趙之同黨蕭陳二人今在城内遇見爲此扭案游巡官判先將陳蕭斥革清道夫役飭孫自行押送到蘇歸案訊辦 
　　賠洋服禮○吳國慶控陳阿如鄭桂林恃蠻行兇昨由北五區解至一路警局審訊吳供前日向收房租見有垃圾堆積空屋内囑令挑除反被鄭陳二人恃蠻用武失去鈔票五元求究判鄭等賠洋五元向吳服禮了事　　婦人嗜賭○皮匠吳志仁因房東胡大成之妻方氏時常紏賭嘖有煩言前日適被巡士查見將氏呵斥事後該氏疑由吳指使與之尋衅扭至一路警局控告游巡官以事起細微飭傳氏夫胡大成到案將氏領回並飭具結不准再賭 
[南巿]  
　　定期集議○總工程局各董定期本月初六日午後一時在西區分辦處開談話會提議選舉總董及議董事宜 
　　責押巡士○管理工程局下等押所之巡士陳祖蕃私受積竊程永章賄洋二元旋復同至法租界小東門外花烟館前游玩被法界包探一併拘獲旋由裁判所派探提回送交警務處革去卯名復　孫裁判提案訊究判陳戒責一百下押本局一月 
　　蟻媒送縣○浦東三林塘鄉婦余康氏之女阿新前被同居孫慶堂誘拐來申當由康 
 
 

Page 20

 
 
氏將孫妻瞿氏扭控總工程局判限交人在案兹又將孫查獲並由孫扭顧沈氏到案收押候訊旋據該鄉七圖地保禀稱孫慶堂及顧沈氏均向爲蟻媒請爲究辦昨日提訊供多狡賴判孫慶堂戒責二百下顧沈氏戒責一百下一併移縣訊辦 
　　醫院失竊○成衣匠張關泉竊取西門外婦孺醫院羅醫生嵌賓金戒兩只金針三只昨由西區解至工程局訊供不諱並稱金戒兩只及金針一只現巳兌去洋均用罄判戒責一百下押三天期滿交保嗣後不准再至該院做工 
　　减折償還○法租界洋行街聯發雜貨行夥李煥章前在工程局控被掮客王福濟掮去火柴值銀一百九十餘兩延不理明判王交保限一月理楚在案兹因逾限不理提案復訊判王折還洋一百元交保先還現洋五十元限至端午節再還五十元如違押追 
[閘北]  
　　戒責訟棍○有自稱監生之江北人欒子貴即欒秉良專在閘北一帶包攬詞訟招摇　騙前日由總局汪裁判飭提到案判責手心一百下押候查明劣跡再行核辦 
　　勾引成姦○徐桂榮之妻孫氏二月間被素識之陳張氏誘拐出外昨日由徐將張氏扭至四路一區　爲追究氏供孫氏確由婦人牽引與法租界東新橋新順發客棧内之阿榮姘　現在不知避匿何處判氏拘押候移提阿榮到案追交孫氏以憑　辦 
　　草房失慎○前日下午叉袋角某姓起火焚燬草屋十餘間 
[英租界]  
　　欠繳錢糧○沈蓮卿即沈蓮州欠缴錢粮由縣令李司馬移請公廨飭派差探將沈提案中西官判沈留廨候商明再核 
　　幸未成灾○派克　昌壽里二衖五十七號某姓家初二日午時忽然屋内濃煙突冒鄰右見而驚喊經各車夫破門而入則見天井内煤油箱潑翻火勢熊熊上炎樓上所晒衣服巳經薰焦大門亦巳灼壞幸人手衆多赶即分投撲救始得熄滅事後詢其原因始知小兒遣火煤油箱内所致聞該姓遺火不止一次左右隣以屢受驚嚇嘖有煩言云 
　　並非舞弊○王式揚控姚芝惠虧空銀兩前晚由　提訊王供在鴻昌莊爲經理被司賬姚之惠私出支票　虧空銀兩計共六千餘兩請追質之姚供由跪街馮鏡清之友將珠飾抵押並非舞弊判姚還押赶緊料理 
　　盜賣基地○吳姚氏控族姪吳怡豐盜賣基地前晚由廨提訊姚氏供丈夫吳斐坤患病在床被姪將　單之地私轉道契賣於洋人得洋三千元求追訊之吳供詞支吾判押候赶向原告清理再核 
　　毆打車夫○電車夫施紅飛在愛文義路將東洋車夫某甲肆行毆打適被捕頭查見將施傳至公廨請究判罰洋二元斥釋 
　　不認串拐○譚楊氏控王韓氏王連生與南匯縣捕役湯錦即湯水生串拐小孩一案昨由捕房將三人一併解廨復訊均不承認判仍還押候查明再訊 
　　賣良爲娼○甬人吳阿法控席王氏誘拐伊媳吳席氏來滬押娼一案昨經公堂訊明屬實判席王氏押女所半年吳席氏交共翁領回管束 
　　違章拉人○雉妓花四寳金鳳仙王三寳鴇婦王陸氏王曹氏均因在途拉客由探傳至公堂請究判兩鴇各押棲流所兩禮拜餘妓各罰洋五元充公 
　　失竊手槍○博物院路永興洋行前晚失　手槍六支昨由捕房將該行出店朱晋生汪金庭曹賣餘顧阿毛黄春榮徐嘉堂等一併拘入押候解廨訊究 
[美租界]  
　　緝　逃犯○田阿四田阿榮均係西牢押犯前在北四川路做工時乘隙脫逃匿居　州昨由華探王四福湯榮生等訪悉禀准捕　　　　回押候解訊 
　　因何被毆○婦人柯氏昨日不知何故與陳阿定互相兇毆氏被擊傷左目由捕一併拘入捕房押候究辦 
　　英人行竊○英人亞才魯昨至蓬路某成衣店内購物乘間竊取頸帶數條當被察出嗚捕拘解英署判押二禮拜 
　　荷人行兇○荷人杜伯明住居北四川路二十九號洋房昨因毆傷車夫陳阿二由捕拘解荷署判給養傷洋兩元斥釋 
[法租界]  
　　均非善類○一百十六號華捕將宋桂生吳炳韋朱阿新山東老五等解至公廨禀　宋等在紫來街口扭毆是以送案請究山東老五即徐正興供小的買賣舊貨被宋等拆梢不遂紏衆毆傷求驗宋供老五前在城内爲汎捕專事誣良敲詐經縣尊斥革懲辦後仍不悛改時向小的等詐擾是以與之扭毆聶司馬以兩造俱非善類判宋枷一月押捕房一年老五姑念受傷免予深究吳炳章朱阿新着各攝相驅逐出境 
　　無力受罰○玉露春街綿花店失慎一案昨由捕房時該店主婦倪張氏店友沈小雙傳至公廨請訊氏供火由綿絮胎中所發並不保險質之小雙　與該店主爲友前日因看砲馬向該店借凳一隻看畢　還時悮府巳經燃著之香煙落在該店諒係遺火花内致釀此禍求恩寛典判罰洋十元張氏供貧乏無力務求矜全　司馬改判候傳其夫到案收押三天 
　　女孩待認○女孩蔡阿新在途哭泣由捕送廨研訊該女孩供在小南門某姓家爲養媳父親名蘇銀香早巳去世判送善堂留養候家屬認領 
　　限繳房租○有恒洋行收租人將房客劉蘭喜扭至公廨控被欠去四個月房租計洋一百七十二元求追劉供因無力交還求恩寛限判交保限兩禮拜先還三個月其餘一月容後拔還 
國外新聞 
[英議員對於粤路之問答]  
　　初二日倫敦電云英國聯合黨議員藍斯唐爾在下議院詢問外務部次官胡特謂現在所訂建造粤漢鐵路之合同曾否按照一千九百零五年九月九號之約言訂明該路所用之材料如須向國外購辦者應先儘英人承辦胡君答稱現擬由預聞該路三國分辦 
[英國陸軍力之不足]  
　　初二日倫敦電云英國上議院近討論陸軍問題至夜十一點五十分鐘始行休議議員勞勃脫君痛詆陸軍部大臣哈爾丹訓練領土軍之計畫其言曰以三十一萬五千之陸軍欲拒外敵之侵入必不可得吾人旣無大軍可供調遣國外復無足兵可恃保衛社稷禍將日近矣 
[德相公畢回京]  
　　初二日柏靈電云德相蒲羅親王赴維斯日頓奏報財政改革政策大爲德皇稱許現己事畢回京 
[英國軍役議案]  
　　初三日倫敦電云英國上議院議員鈕登巳代議員勞勃脫在上議院呈遞國民兵役議案自十八歲至三十歲之國民皆有盡役領土軍之　該議案巳經第一次宣讀 
[英國飛船之恐慌]  
　　初三日倫敦電云近數星期内各報皆載有夜間飛船出現之消息大都係由東部各郡傳來聞者譏之謂恐怖之船昨日復有消息謂茄堤甫附近某山巓落下飛船一艘旋即昇空他去國人聞之殊爲震恐 
[倫敦日本會開會]  
　　初三日倫敦電云倫敦日本會近開常年大會主席爲駐英日使加籐男爵伏見親王及駐意日使林權助男爵亦均預會中國駐英公使李經芳致頌該會時大讚該會能在西方各國案殖日本文藝科學實業之能力 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[漢滿文武丁憂人員章程]  
　　一西南北各路辦事章京庫倫新設理刑司員察哈爾遊牧司員並出洋叅贊以下滿漢各官駐紮較遠更替需時如遇丁憂其原有底缺者應先將底缺開去外所有現充各差應酌照軍　帶隊人員之例准其留任如聞訃自願離差者聽其雖經派往尚未到差者不在此例此外理藩部派出口外滿蒙各員及西藏帶往滿漢各委員有與此情事相同者應由理藩部及駐藏大臣分别具奏 
　　一現在實缺京員服滿後補缺班次新舊衙門多不一律應請嗣後均照光緒三十二年吏部奏明章程無論酌題序補各缺均先儘此項人員請補如原係額設專缺者滿蒙漢軍宗室並准互相借補俟有本項缺出即行調還以上無論借補調還之缺統不積輪補班次以示體恤 
　　一我朝優卹旗僕凡在旗丁半皆仰食於官故及歲後均以當差爲務乂皆聚處京師與漢人之任便遷籍聽其自謀生理者不同史載明洪武十七年正月命吏部凡官員丁憂巳在職五年無贜私過犯者照名秩給半祿終制在職三年者給三月全祿本朝外任丁憂旗員亦有按行走品級給予半俸之制嗣後京外各滿員丁憂離任後應如何分别等差酌給俸糈之處請旨飭下變通旗制處一併詳細核議 
　　一漢員京外各員丁憂後例定限制本極詳備嗣後無論滿漢如再有不應投効而投効不應奏留而奏留者即由吏部一律照例嚴核以符定制 
　　一現在辦理新政各項學堂局所林立需材孔多嗣後滿漢人員丁憂離署後如有辦理學堂局所等事無庸刻以相繩但不得仍稱委員名目亦不得以丁憂期内勞績牽混聲叙列名保獎 
小說 
[俠情小說縵卿小傳（一名像片案穸著）]  
[弁言]  
　　縵卿小傳。傳縵卿也。而非僅所以傳縵卿也。傳愛縵卿之人也。 
　　縵卿小傳。俠情小說也。而俠情非縵卿也爲愛縵卿之人也。 
　　縵卿小傳所傳之縵卿。固又非無情者惟其情也而後可以生愛之者之情。 
　　縵卿小傳。所傳之縵卿。亦且深於情者惟其深於情也。而後可以感愛之者之俠情。 
　　愛縵卿之人。固極有情之人也。惟其極有情。而後可以有俠情。 
　　愛縵卿之人。固極無情之人也。惟其極無情。遂不濫用其情。而後可以有俠情。 
　　縵卿而不遇愛之之人。遂　足傳。則不得有此俠情小說。 
　　縵卿而竟遇愛之之人。遂不得不傳。於是有此俠情小說。 
　　縵卿而遇愛之之人是縵卿之幸也。以事之可以傳也。 
　　縵卿而遇愛之之人。是縵卿之不幸也。以其有此可傳之事也 
　　愛縵卿之人。而遇縵卿。固其人之幸也。盖不遇縵卿則其人不得　其情。尤不得顯其俠情。 
　　愛縵卿之人。而遇縵卿。固其人之不幸也。盖遇者非縵卿則其人或用其情。又何至用其俠情。 
　　縵卿小傳。所　者。爲旅邸羈人。娼樓蕩婦。以理法論不足傳也。 
　　縵卿小傳。所傳者。離奇詼詭。繁當複雜。以事蹟論不可不傳也。 
　　小傳中其人其事。均據實而書讀者作信　觀可。 
　　小傳中姓字爵里。均是似而非。讀者作庽言觀亦可。 
　　小傳中無一定之年月。以其與本事無甚關系。故不贅也。 
　　小傳中有一定之　令。以其與本事確有關系。故備書也。 
　　傳中僅補叙而　特叙縵卿以前之歷史非略也。以其　本事無關也。 
　　傳中於縵卿之結果。終示明其究竟。非不知也。以其與本事亦無關也。 
　　傳中關涉之人良鮮。與著者尤無關涉。閱者以著者非傳中人可也。 
　　傳中叙述瑣細委折。非身親其事者不能。道閱者以著者爲傳中人亦無不可。 
[第一章七夕會]  
　　繁星似綴。銀河欲流。新月如眉。斜掛空碧庭院凉凈。殘暑消却。時有一二絡緯。於籬落間戞戞作秋聲。流螢熠熠往來簾隙。清風徐來。輕拂座客。酒懷爲之一爽。是非新秋最難得之良宵。世所謂七夕者耶。是時鎮江西塢街曲。巷中。有數人置酒高會於妓家小樓上。坐中半爲榷署幕客半爲商界中人。沈李浮瓜。調冰雪藕。興會正復不淺。 
　　一時枇杷門下之。翹楚者。鮮不畢集。細葛含風。香羅疉雪。釵光鬢影。時朅來於疏燈豐酒之間而竹肉競。奏聽者眉色莫不飛舞。獨有一客名漫真者。意似不屬。與一十二三齡之雛鬟。數瓜瓣猜枚爲戲時或起立玩視壁間所。懸之各。種毛筆設色畵。幀洒食過半。歌笑漸歇階下紅燈烟爍甚夥殆妓家之傭保。羣候導妓歸也。 
　　有一客忍笑曰。銀山門後街。近來一姑蘇名妓諸公知否。衆曰。或知之。未見也。有一客曰。我知之良審。由姑蘇來。妓則有之。名或未也。諸公如欲見者。我當呼之來。俾共賞識衆曰。甚善。其人起呼傭保曰。萬家巷張素雲家。新來一姑蘇客師。（妓家呼附屬之妓曰客師）可趣之來。我不知其名也。傭保領諾而去。 
 
 
 

Page 27

 
 
   
 
 

Page 28

 
 
   
 
