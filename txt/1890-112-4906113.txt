# 1890 - 112 - 4906113

 

Page 1

 
 
[請取彩物] [  申報館協振所謹啓]  
　　本館協振所所製集腋社彩票巳於本月初二日下午在六馬路仁濟善堂當衆開彩計頭彩第一千零九十五號二彩第一千零三十八號三彩第八百八十三號餘俱詳載對號單上諸君子請早臨本館對明取物可也 
[新印孫註適軒尺牘出售] [  申報館啓]  
　　徐菊生先生以名諸生平揖公卿侈談著述於是有適軒尺牘之輯其中五雀六燕百鍊千鍾謝陳陳之膚詞抽乙乙之妙緖始信飛書草檄中未必無高文典册也孫君肅山不憚絮煩逐一註釋蓋爲便於初學起見今用新鉛排印卽日出書訂成四本價洋二角半賜顧者仍照曩例 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物早巳製成彩票將次售完矣茲又承陸續助下廣東譚寶宦齋婦科調經白帶丸十科又立止丸種心胃氣痛藥五料漢玉圖章一个隷有五十部鄧石如墨蹟隸書屏條十二軸吳都法乘一部茶晶眼鏡一副石印小耕石齋畫譜廿部東洋漆水錦匣一具内裝感應編七俠五義廿部巧色瑪瑙搬指一个石印古篆文集楹聯二十部每部價洋二角未及編入彩物之中是以另行求售諸君子有情殷匡救者請臨本舘選購庶幾裘成　腋飢民得早慶來蘇乎 
[秀才以天下爲已任說]  
　　匹天而爲百世帥一言而爲天下法此二語惟孔子足以當之此外無人焉然苟有爲聖人之徒而願學孔子者無一不當懷此志論者謂伊古以來能懷此志者惟有宋范文正公一人其爲秀才時卽以天下爲已任自言曰先天下之憂而憂後天下之樂而樂此二語非范公不能道盖先天下之憂而憂卽悲天憫人之隱衷後天下之樂而樂卽浴沂風雩之雅抱非僅托之空言而已也或者以爲范文正公爲參政勳名炳於史乘爲天下後世所欽服故可以爲此言荀以今之秀才而爲此言則未有不笑其狂妄者且作秀才時便以天下爲已任殆後人追敘之語亦如今之墓銘忘傳往往有溢美之詞或卽其後日之所造就者而先見之於志以作埋根爲文章呼應之法耳夫學問之道當循序漸進不可躐等若作秀才時正當孜孜矻矻究心詩書而乃馳思於天下之大不亦大而無當乎且作秀才以天下爲已任則彼任天下者何人乎當其任天下時又何如乎幸而范文正言之厥後克踐其言後世遂傳爲美談設有憂樂之言而不能踐不亦將嗤爲大言之不慚耶然爲秀才時而不以天下爲已任則將來任天下時必仍如其作秀才語云秀才乃宰相之根苗當其爲秀才卽儲他日宰相之用斯將來爲宰相時仍不失其秀才之舊孟子所謂幼而學之壯而行之學也者學其所以行也行也者行其所爲學也蓋爲秀才之時而不留心於宰相之業則爲宰相之時亟亟留心已不及矣武侯未出隆中早定三分鼎足此豈臨時猝辦之言平日抱膝爲梁父吟時其於天下之大時勢之變不啻刻刻滎繞於胸中蓋其以天下爲已任也亦已久矣有此志而果有際遇則取而措之可也懷此志而終身侘傺則卷而懷之可也古人去一物不知儒者之恥所貴乎儒者豈在誇多鬥靡而已哉以不知爲恥則必求其知而所知者益進此古人借以自勵之語不得笑爲大言欺人也今之秀才則其所宜知者更幾倍衣前人前人所知者古今得失成敗利鈍而已今則又加之以洋務近來中西互市洋務日多西法之行於中國者亦漸廣旣不肯讓美於西人則必當深究夫西法雖以近日風氣尙未盡開大人先生猶有以洋務爲諱者其實則不知時務非俊傑也曾文正公經濟勳望彪炳中外爲中流之祗柱而獨使其子從事於西學可謂因時制宜者矣於今襲侯雖逝而侯府中無不通西語之人則文正之留貽者遠矣事業功名孰不羡慕曾文正而獨於西學一事則必諱莫如深一似文正公之所爲不足爲天下後世法者此何故哉殆亦知洋務之不易辦不易學而故藉此以藏拙耳在識時務者則未有不知洋務爲當今之先務也者故當爲秀才時所應知者又增此一項此一項之增出者乃更多而且要然則今日之秀才其所先憂者較昔爲甚正不知其所樂者較昔爲何如也然余曠觀今世之秀才則其所謂以天下爲已任者又與前人大不相同其杜門不預外事除八股外詢以天下古今茫然一無所對者猶是秀才中之可敬者耳彼恃其一衿以爲害於天下者又豈少哉有包漕包糧之秀才幸掇一芹卽自以爲紳衿凡鄉里之漕糧皆爲彼所包攬而半以充其私槖甚至有數年抗欠官府無如之何者此其爲害何如矣又有以秀才而包攬訟事者如蒲留仙所述某生以洒見知於邑令漸以公事相託官或不應則執嬲不已一日又遞一函令視之微笑某生曰可則可之否則否之何以笑爲豈一笑不能相報耶遂大笑令怒覊押之戚友調停始獲釋若此者尚不失爲風流也今之包攬詞訟者則不過仗其如刀之筆以誑鄉人草一呈詞索價若干幾如賣菜傭之索値而又指東話西謂署中某幕友我素識也某門丁我　交也可以託情可以通賄如此者又不知撰出幾多空中樓閣無非爲撞木鐘起見當其大言不慚亦常曰天下事不難定也其實則彼之所謂天下事者不過漕事訟事而巳自有此等秀才而人之視秀才也輕乃至眞有以天下爲已任者亦仍以尋常秀才目之并以其自任者爲空言之無補此則所謂以小人之腹度君子而君子所不屑與較者矣然而今天下孰是范文正其人也哉 
[本舘接奉電音]  
　　昨由京友電傳上諭一道敬謹譯登○三月初九日奉上諭前京師入春後雨澤稀少朕親詣大高殿拈香並派員勒載濂等分詣時應宫等處拈香數日以來雖得有微雨尙未渥霈甘霖允宜再申祈禱朕於本月十二日親詣大高殿並宣仁廟拈香時應宫着仍派貝勒載濂昭顯廟着仍派貝勒載漪凝和廟着仍派貝勒載瀅同於是日分詣拈香欽此 
[閩纂過揚]  
　　前報紀新授福建按察使徐仁山廉訪文逹入都陛見云云兹悉廉訪業已也京於上朋二十八日傍晚抵揚隨卽登岸乘輿至丁家灣公館勾留一二日束裝就道赴閩履新 
[沙彌火化]  
　　邗上萬壽寺傳戒等情前已略紀於報兹聞該寺自開堂日起優婆夷優婆塞陸續而至計有一百餘名逐日由引禮和尙講經說法教演禮儀夕唄晨鐘齋魚粥鼓已有四五十日戒堂規矩極嚴畫夜有僧巡察手持木棍美其名曰香板見新戒中有不依規矩者卽以香板向光頂上作當頭之棒喝每日寢食有時起居有度凛然從事 
 
 

Page 2

 
 
幾致臥不煖蓆食不暇飽雖士子應試鄉闈孔孔伸頭房房露脚亦無是辛苦也一日新戒中有沙彌因不耐辛勞遽爾示寂衆僧欣然曰此僧在戒期内坦然坐化定然超登佛界前身必有來歴遂用大缸二隻上下合覆缸底預開一孔如盌大將沙彌跌坐其中四圍實以旃檀及木炭引火之物舁至隙地掘坑安放於上月杪夜間火烈具舉將屍焚燒當舉火時令各新戒執持法器環跪唪經送入極樂世界證果菩提沙彌本以受苦而死乃反欲送入極樂世界此可欺生人不可欺死鬼其餘五衆新戒于本月上旬燒疤散放此皆前身無來歴不能於受戒期内坦然坐化者也 
[命案述聞]  
　　江北某邑鄉間有某甲者上月中旬隨其父展視松揪甲携帶鐵鍬修築墳墓其父焚化冥鏹後向墓行禮匍匐在地甲正持鍬挖土偶一失手鐵鍬誤碰於其父頭上登時鮮血淋漓臥地亂滾痛不能聲旋卽斃命嗣爲行路者瞥見相與譁然該鄉中人將甲擒獲捆送地方官衙門訊辦甲據情禀訴刻已由該管官親解赴省想當按律治罪也聞甲姓王向有癲瘋之疾云 
[杭試述新]  
　　潘嶧琴文宗牌示云歴考數郡卷中夾入私信者甚多每以年老家貧爲辭剌剌不休無非乞恩之語但本部院憑文取士果有佳作自能脫頴而也再有蹈前轍者卽交提調嚴行懲辦○初二日科試正塲合屬人數較多提調官杭州府李太守着差役持燈牌由頭門外右邊便門出轉過照墻再徐徐進頭門考生隨牌序進非復從前之擦背　肩汗流氣喘風聞太守每牌另給錢五十文故持牌人均樂於從事云○初一日考試生童經古分坐東西兩文塲以絶傳遞之弊而傳遞之法愈出愈奇往往以斷碎磚石包裹文字遙遙抛擲更有以靑錢包擲者用力太猛或觸廊柱上紙碎錢散其聲琅然此種伎倆眞出人意料之外也 
[火警彚誌]  
　　上月二十七日淸晨蕪湖東門内某姓家失愼焚去茅屋三間隨卽息滅不至波及隣右○二十九日東門外王姓草房失火焚去一椽次日某姓家又焚去三间幸在白晝灌救得法不致燎原亦幸矣哉 
[宫保行程]  
　　長江水師提督李與吾宫保二月中旬赴上游查閱營伍溯江而上自湖口以至岳州次第閱竣本可早理歸棹行次適聞彭雪琴大司馬有患病之信因紆道赴衡州雪帥府第視疾勾留數日回至鄂垣乘坐登瀛洲兵輪泝江而下於上月二十五日過蕪逕回太平府節署所有中江前後左右中五營水師先期操練純熟太平府俟宫保回轅卽示期於二十七日閱視操演閱畢各弁兵又赴蕪湖對岸之裕溪駐紥以備撫憲沈大中丞大閱日來加意訓練昕夕不遑但聞鎗聲如連珠終日不絶中丞按臨之期不遠宫保卽於本月初四日自太平府起節來蕪預備迎迓候撫憲簡閱後小憇數日卽當赴下游校閱瓜標並察視沿江防營順道出吳淞巡閱兵輪軍麾所指壁壘一新專閫威嚴固超出尋常萬萬也 
[廣東潮州府曾告示]  
　　照得本署府才識迂庸毫無長短惟不欺僞喜公平於家則願繼淸白之聲於官則時存死職之念此夙昔所自盟者也去歲二月蒙前督憲張委守斯土係憐爾百姓久罹水火從而拯救耳自抵任以來地方積弊生民疾苦莫不對症用藥曉諭諄諄暗訪明查嚴行禁革思欲去其舊染咸與维新藉以酬知稍攄素抱現瓜期已滿調守高州回首一年自問雖無善政然審土性而創蠶桑防水患而修堤岸廣儲倉榖淸查公欵約束兵差嚴緝盜賊遵公令而擅受風絶勤審斷而訟棍技窮禁包花而婦女可免失節禁鼓會而爛崽不致横行禁奢侈而良民漸知勤儉縷析條分不難悉攷縱不敢謂無負職守要已旣竭吾才今兹馬首載途吾行有日臨别贈言古人所重况與爾百姓相處期年分雖别乎官民情實同於骨肉特將爾百姓急宜猛省終身可守者再勸誡之　一士習宜圖上進也潮屬文風向難與省會相將近則文人蔚起儒雅彬彬去歲已丑　恩科我潮登第者六人且有兄弟同榜者雙鳳齊飛永傳佳話可見前此之諉於風水者未必盡然本署府每於書院月課及去年歲考歴觀行童文藝多屬上等性分苟能矢志讀書功名豈可限量且本署府之屬望於多士者尙不僅此詩賦文詞已也讀聖賢書所學何事尤願爾等舉貢生監剛經柔史務力踐而躬行敦孝崇弟本齊家而治國處爲碩士出作名臣有志者事竟成爾士子正無庸多讓也况潮屬風氣尤近於剛情旣不甘下人心更狃於好勝使移其好勝之心轉而向學較諸疲苶者反易爲功昔晉有周處者負其膂力不修細行鄉里患之與南山之虎長橋之蛟稱爲三害後感父老言射虎殺蛟從陸機遊學比及期年府縣交辟由是觀之不獨士當自修卽平民亦當自奮也爾等嗣後務各廉隅自勵勤習詩書毋爲利慾所迷毋爲紛華所役毋作奸而包訟毋犯賭而窩娼躬爲予弟之先表作閭閻之式將見型仁講讓文教日益昌明說禮敦詩風俗自臻純美矣　一兵民之見宜除也　國家定制設兵以衛民卽藉民以養兵兵民本皆一體原無彼此之分而况桑梓同居詎容軒輊乃潮屬陋習一兵之威可横行於鄉曲一弁之勢輒武斷於閭閻甚而兵之子弟姻婭皆可竊其餘燄魚肉善良以致拜契聨婚尋盟訂友莫不樂與周旋兾得通其聲氣故有夤緣賄賂倖補名糧不惜重貲投充營伍者推原其始實緣懲辦土匪之初營旣任弁爲心腹弁復倚兵爲爪牙與有緣者暗爲庇護雖盜可寛與有隙者罪輕法重雖良難保遂令民之氣日餒兵之氣日張此效彼尤流弊不堪盖始而弁惟圖利藉充兵以自肥繼而營知弁肥在充兵又藉委署以搜財行以暗奪之策獨潮屬所以有二八調汛之期也一弁終歲之所得不半年而盡歸於上勢又不得不另取諸民卽爲上者亦或故授以民事俟飽其槖而復取焉此又汛弁擅授詞訟之所由來也本署府訪悉其情早已分别規勸示禁卽遇有兵民相詰之案亦必揆理衡情公平處斷毫無兵民之見年來教令所加兵民各相安樂嗣後兵民務宜各除成見爲兵者毋恃符以虐民爲民者毋挾忿以犯兵庶幾兵民和洽永享安樂之福爾等其各愼之一上控宜切戒也訟則終凶古垂明訓而潮民反視若尋恒前經迭次嚴禁并於收呈時詳加審愼察其供狀是否相符情節是否在理以及所黏縣中批判有無割裂再四推求分别准駁不敢偶有忽略人謂本署府過於愼重而不知保全者正不少也近雖稍爲歛迹而飾詞聳聽鋪張求勝之風尙未盡除推其搆訟之由無非因一朝之忿相激而成不知忍一息氣免百年憂且求人不如求已官若賢明尙能剖其曲直否則是非顚倒轇轕益紛甚有欲求一批而不可得謂非求勝反累乎然此猶其小者本署府前在韶府任内見有連州李姓上控命案由臬署平空批移南韶林道提審兩造之在押在保候訊者約二十餘人困苦情殂殊難縷述夫案至控奉道提被告卽憂原告應喜乃竟不然因本署府昔任連州百姓信服聞吾蒞韶兩造約齊同來求見各訴眞情哭求超生本署府碍於官事未便越爼乃商囑曲江卽今之潮陽陳令設法禀請遞回原籍兩造歸卽具結息案其情可知其累更可想矣嗣後爾百姓果有切已屈抑之事祗當赴縣投訴自能明其是非萬勿輒行上控自罹苦惱况潮屬各縣經本署府再三考察才具雖有短長之分然皆潔已愛民必能了爾百姓之事倘有唆爾違斷上控者是皆奸民不過欲累爾身家害爾性命而已愼勿誤聽甘爲所惑也 
[虎口餘生]  
　　京江城外義渡碼頭泊小划船一隻數日前傍晚時突有一背負大衣包兩個其中未知有何物件怱怱登舟將解維矣適有江快夥小癩子者見形跡可疑隨亦登舟正待盤詰不料艙後走出一人突將小癩子拖入艙中以棉絮塞其口復以繩綑其手足如縶豕然此時小癩子欲動不能欲呼不得心中悶悶但聞耳畔風聲水聲知船已開行翌日天將曙舟忽停泊其人謂小癩子曰爾有眼不識泰山敢來太歲頭上動土若將爾性命結果老爺心中未免有些不忍現在格外施恩全爾狗命語畢將小癩子擡放荒灘痛毆一頓始揚帆遁去小癩子獨臥荒灘身旣被縛又受拳傷不能動彈甘心待斃午後有客舟經過小癩子見之大聲求救客舟聞聲攏岸先解其縛次詢一切情形方知被匪所害 
 
 

Page 3

 
 
客憐之順道帶至鎭江小癞子雖不死然痛定思痛此後餘生宛似閻羅老子釋放還陽特該匪等下此毒手以後若被江快夥所遇必不輕易干休也 
[寗波氣候]  
　　寗波自三月朔日後晴雨不定晴則鬱悶暴熱雨則料峭餘寒故老所謂春天買賣實難做一頭行李一頭貨果不虚也至初六日上午潮蒸難耐行人無不脫帽露頂汗猶涔涔而下移時雷聲隱隱風伯雨師並駕而至倐忽易暖爲寒入晚其寒尤甚重衾尙不足以禦之一日之間寒燠驟異疾病易生養生家所當加意也 
[東海網珊]  
　　日本訪事人云寗波人某甲在横濵某號爲執事挾主人之資本雄視一方衣履翩翩居然濁世之佳公子夙覬同鄉某縫工之妻某氏美而艷不覺涎垂吻外上月某日縫工他出至晚婦方就枕甲忽揭帘而入暱就枕畔欲效野鴛鴦之雙宿雙飛氏警呼捉賊甲禁勿聲喧事被外間寄寓之戚串二人所聞帮同追捕甲知事不妙濳身遠颺天明挽友出爲調停謂昨晚酒醉糊塗以致誤事醒後追悔不及自知獲罪願備香燭登門服禮尙求弗復聲張氏不允甲知難掩餙翻然作神户之遊氏知之奔至神户向領事府控訴情由蹇明府廉得實情勸令遄返又有某公司船細崽某乙亦寍波人年輕喜狎邪遊上月望前某日登埠晚遇某日婦謂爾欲阿和魔擠乎日語言相好也乙欣然曰請煩作蜂蝶使可乎日婦卽引乙至一家乙入門見室中並無男子僅一年輕日女私心竊喜有頃卽赴陽臺尋楚襄之夢突來粤人甚多聲言扣奸不由分說用繩綑縛搜其身畔銀錢無幾乃飽以老拳乙苦苦哀求始釋令回去及至船上警魂稍定病魔卽來幸有在船同鄉人送至上海醫治云○西人之赴日本觀博覽會者日益衆現在横濵旅館中大有在坑滿坑在谷滿谷之勢公司船特减價以廣招徠凡客購往返票者减收八折云○本月十九號午後廣島來電云日皇本定於十八號在神户閱軍艦布陣後卽赴佐世保港嗣因天雨以致改期同日佐世保來電云昨夜四點鐘時失愼幸卽撲滅僅焚去一家房屋尙留其半云○前任總理大臣伯爵黑田淸隆自去冬解組後起造亭臺以悞晚景素好雞謂其雄冠起舞足令人頓發雄心近則變而好魚意者將嘯傲烟霞不作出山之想耶○前報紀神户口外馬關地方有一輪船觸礁沉沒兹悉船名麥里達係德商租與華商由牛庄赴神户船主未諳此處水線甫及口外卽雇人領港領港者亦　西人因貪捷徑走海邊故遭此險云旣出事船主卽將領港人扣留控諸領事所雇華人皆爲見証不知刻下曾斷結否○前報載東京英和學校女校長之夫名蘭其者被盜戕殺云云聞女校長　美人死者　英人前經各警察署派捕搜拿至今未獲現由英官照會催促因懸賞格諭令軍民人等知兇手下落密報拿獲者賞銀三百元 
[輪船失事續聞]  
　　太古洋行之吳厘士輪船在東洋海面失事前已列報兹聞太古洋行接到東洋電報知該船已悉數沈沒矣 
[春賽一誌]  
　　傷春夢雨之天鶯啼欲老鬥草尋芳之地蝶粉將殘片片飛花遂香輪而不斷萋萋芳草引寳馬以驕嘶由是歐州健客歇浦豪商誇上駟之材詡先登之技玉鞭乍拂聨鑣而馬盡如飛縴幟初搴脫帽而人皆喝彩其時仙袂如雲雕輪似織紫陌墜鞭之侣靑樓挾瑟之娼無不結伴偕來廣塲縱覽香風過處笑語時聞宿雨晴時輕塵不動而且大車小車往來旣衆印捕華捕彈壓偏周以故風光之領略雖多游客之紛爭絶少洎乎烟沈日暝馬散人歸爰據訪事者之言詞綜紀與賽者之勝負第一次九馬沙遜洋行勝第二次六馬怡和洋行勝第三次十九馬西人道而司代沙遜勝第四次五馬仍係沙遜行勝第五次六馬大藥房西人勝第六次八馬沙遜勝第七次十一馬大藥房西人勝第八次十二馬老船塢西人勝 
[賭徒凶惡]  
　　虹口地方各賭檯前經上海縣裴邑尊申請上憲札派駐防本邑之忠信兩營防守該處以絶賭患詎各賭徒仍敢明目張胆照常聚賭是以管帶忠字營之楊都戎於昨日午後一點鐘時帶勇十六名並傳該處二十三保二圖地保錢孟揚至褚家木橋兠拿各賭徒早已聞信紛紛逃逸都戎卽諭該地保以後毋再隱徇整隊而回不料各賭徒胆敢各持木棍伏於僻處蜂擁而出肆行兇毆致將都戎之翎管擊碎各勇回身拒敵因無器械竟被毆傷哨弁張連生等四人各賭徒亦卽奔逃當經都戎追獲粤人一名卽交地保收管一面將受傷之張連生周桂松張村秀邱東來等四人抬送縣署傍晚時楊都戎與邑尊說明前情裴邑尊升坐二堂與楊都戎會騐當經騐得張連生右額受傷周桂松傷在左足張村秀邱東來均在肩背等處受傷驗畢邑尊每名賞給錢一千文旋由楊都戎帶回醫治邑尊命提地保錢孟楊至案據供小的奉傳同往無如各賭徒不可理喩致肇釁端拿獲之粤人因受重傷已送同仁醫院醫治惟不知姓氏叩求明察邑尊以該地保庇賭肇釁殊屬可惡着笞　百五十板仍着赶緊將各賭徒交案如延干究 
[修整道路]  
　　浦東楊家渡至楊涇鎭向有石皮大路邇來被鄉人毁壞殘缺頗多前日有二婦人雇車往東行經廿二圖斗母堂後因路不平跌落河中幸在白晝由鄉人救起得以無恙昨經該處鎭董聞悉前情赴縣陳禀裴邑尊關心民事立飭該圖地保赶緊將路修整以便行人從此履道坦坦可無顚躓之虞矣 
[縣案彚錄]  
　　前日十六鋪巡防局解送徐錫卿陶炳榮並捕夥朱元等至上海縣晚堂經裴邑尊提訊徐錫卿供本邑西南鄉朱家巷人向來耕種度日近日來滬購物忽遭竊賊陶炳榮誣指爲非叩求明察陶炳榮供浦東人爲荳腐店生意現在失業犯竊與徐向來認識捕夥朱元等禀稱本月初四日邱松太花行及義昌錢庄失竊告知小的獲陶送局供出徐是同黨故往拘拿轉送案下邑尊以該捕等卤莽從事殊屬不合着卽鎖項發二堂示衆陶炳榮扳累無辜實屬可惡着卽收所再行核辦徐錫卿訊明無干斥釋○浦東廿四保十三圖人張阿虎控胡金海毆傷一案已登前報現據兩造理勸明白前日晚堂經邑尊提訊胡金海等供稱現由親及出爲調處小的等情願銷案張掌寳等供稱以後當案分種田不敢肇事邑尊以兩造旣已理明卽着具結完案○新花業王懋記等與舊花業張同泰等爭奪淸芬堂公所一案已登前報前日晚堂邑尊飭提歴年經管房租之王再亭至案據供清芬堂向由舊花業經管同行派我經手房租有帳可憑邑尊卽着檢帳呈案再核○滬南某火腿店有漏捐火腿三十件裝運出口由籌防局巡丁查悉向論不服經該巡丁禀明局員由陳明府函請縣署提人訊究 
[英界公堂瑣案]  
　僞造匯豐銀票之張朝江經包探顧阿六拿獲解送公堂蔡太守移請上海縣將監犯鮑子仁帶案質訊明確押候禀道發落等因已詳前報兹蔡太守查當時串同行用之蔡春記係川沙人因函致川沙廳倪鏡帆司馬提蔡請究蔡聞之自行投案供明票係張僞造太守遂飭差帶蔡至捕房指認捕頭命將張混入各犯中蔡卽指明無悞昨日解案覆訊蔡鮑各執前詞張供稱鮑等所供係廣東人張朝江小的原籍通州並無僞造銀票之實據目今患病甚重叩乞施恩太守謂鮑已供明爾原籍通州口操粤語人咸呼爲小廣東本分府亦决不忍草率定爾之罪隨商諸梁副領事曰本分府觀張患病屬實可押候醫治鮑則送回上海縣收禁蔡卽開釋可也○某西婦在靜安寺閒遊被孩童抛擲磚石歸而訴諸英領事照會蔡太守飭傳地保顧良其訊究顧禀稱是日小的適在城内完糧此事毫不知悉太守着查明禀覆旋禀稱無從查究太守命約同二三耆老投案候示此已節登前報者也昨日顧偕宅長朱祥山耆老朱明發投案先由顧禀稱小的再四稽查全無形跡問之耆老宅長亦稱不知二朱同稱奉諭查問諸孩均稱並不與聞買糖飼之誘令說出孩堅不肯言日前曾奉上海縣裴大老爺諭令小的等具結嗣後不 
 
 

Page 4

 
 
得再任孩童滋擾矣梁副領事謂太守曰鄉里孩童每見西婦閒游往往抛擲磚石若令地保查明並非難事總須澈底根究以儆效尤术守遂飭顧朱再詳往查限禮拜五禀覆○女傭趙玉寳訴稱小婦人在妓女王阿珠處爲傭陳寳興張瑞生鳳凰阿春及一不識姓名人來家閒逛勒索洋銀滋擾不堪無奈給以洋銀二元五角今特報捕拘陳張二人送案捕頭稱陳拆梢有案鳳凰阿春等亦皆著名流氓陳張供詞支吾蔡太守飭押候提到鳳凰阿春等一併究辦○顧松林訴稱移家時悞撞王和卿王卽行兇訛詐由巡捕拘案請懲金顧氏供稱兒子阿土與顧扛運什物突被王等毆傷王及王國生同供稱伊等吐痰濺及身上以致口角不敢行兇蔡太守判各押半月以儆○包探何瑞福禀稱小的緝獲積竊王和尙吊出衣物詰知係周阿全楊華氏等失贓今特送案請究二失主請賜領贓王供認犯竊叩乞施恩蔡太守判笞責二百板管押四月贓交二失主分别認領○女孩富生姐訴稱小立門前突被王定山攫去銀簪大聲疾呼由捕阻獲王供稱小的失業多時飢寒交迫初犯行竊乞賜恩寛蔡太守判枷號十天發頭門示衆贓交失主領去○無錫人蔣金川訴稱胞弟銀川竊取皮馬褂由捕阻獲人贓叩求免究銀川俯首求恩蔡太守飭交金川領回管束○包探唐寳榮禀稱王壽生竊取王金富家衣服報捕之後卽由小的拿獲人贓送案請判金富聲請領贓壽生供稱小的初次犯竊尙乞施恩蔡太守判管押十四天贓交金富領夫○三道頭西捕禀稱楊阿紀乘馬飛馳撞倒日斯巴尼亚人末士可利司所雇車夫因特將楊拘案末士可利司訴稱車夫傷尙未痊不能投質楊供稱彼此誤碰並非有意撞伊蔡太守飭押候受傷人投案質訊核辦 
[法界捕房紀事]  
　　昨日下午四點鐘後有一老者年逾花甲衣衫藍縷似醉如痴右手執甘庶左手袖鴉片烟槍大搖大擺至小東門外中園烟館逢人則斜眼聣之口操京語駡人有某甲者約友對榻閒談老者見之忽大怒持烟槍擊其面正中厥目甲忿極意欲奉以老拳老者更辱詈不休甲遂扭赴捕房管押昨晨解至大自鳴鐘捕房備捕頭訊問之餘老者忽喜忽嗔諸態並作捕頭知其患瘋癲着押至下午六點鐘時釋去○前晚夜已央矣某包探見某甲手持洋水龍頭至護城河畔付○質索銀二十兩向之查問甲言此物由洋人贈我包探以其言語支離卽扭送捕房管押○有一小竊在彩視街竊取小缸一口荷之而逸途中經巡捕拘獲送入捕房 
[喜得文孫湯餅筵資移賑]  
　　莫釐吳樹齊兄於咸豐年間爲尊堂病革割臂利藥以停卽就痊愈鄉里皆稱道弗衰焉今閣下喜抱文孫蒙親友厚貺送來讌資英洋六十元囑解災區爲文孫求福壽卽爲親友妙轉移救困扶危亦光前裕後其善於涉世者其善於濟世也爲之賦詩以誌感佩庸行呈奇節高堂疾可醫昔年娛啜菽今日遂含飴底是周旋妙應教福壽隨親朋都種德祗爲拯流離上海北市絲業會館籌賑公所愚弟施善昌謹誌 
[喜筵助賑]  
　本館協賑所昨得　君國均　書云閏二月廿七日爲小兒松麟授室蒙諸親友貺以隆儀除在舍設席相邀外尙有因事未到者理宜再設菲筵惟念南北災區靑黄不接茅櫓蔀屋需賑孔殷特具番物廿尊爲諸君子造福請爲彚解散給災黎春煖靑廬喜叶和鳴之鳳災深赤地恩施待哺之鳥仁術仁心允堪欽佩已謹書　語以致感忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
