# 1887 - 74 - 4905002

 

Page 1

 
 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋　初印本民間向不多見旨經兵燹尤如吉光片羽彌　　珍面四　　民轉無以　　　　　心　　治之謨不著今退補樓主人出其家藏初印本付點石齋石印仿巾箱直行本大小而凡三　雙擡　　　欵式　仍　　不　　　　　印殊字赤黑分明殊便展讀惟是石印工料旣貴而套印硃字尤屬不貲現已擇吉開印　本年七月鹿出書　　定者　　價　二十八元　　八元　取書票書成找洋二十元取書一都其未經附股者統定四十元發　每都計六十册外加文箱子一只提　瑣　悉用　銅　字　　　　　絶　凡在同志幸早賜顧售股處在京都煤市街源豐潤並發兌各種石印書籍揚州厚生庄上海點石齋南局　房候　 
[新出石印藝林拱璧出售] [  點齋石主人啓] 　 
　　藝林拱璧一書吐乘一切生面别開係武林吳君少琴所集選集中窗作居多而家藏名稿亦採取二三理法一准乎　眞風氣必宗諸時尚　　　　千餘首蔦之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於門印之　　　悉藉火力故墨色黑而匀更無燕瘦環肥之誚現已出書每部分訂十二本價洋五元五角法馬路南申昌書坊與外埠申昌發售　可購取　　　祈至新北門外天主堂街大順行及還讀樓面議可也 
[精校石印四書典林] [  點石齋主人啓]  
　　新安江愼修先生四書典林爲時文家必備之書惟木刻漶漫書頁亦多芸窗展卷未愜閱者之心舌耕室主人覔得　本楷字重鈔復　各客　　精校托本齋石印縮成四本外加　套裝訂工整紙墨精良自堂有目共賞定於月内出書每部價洋一元六角　售從　如蒙賜願　　本　　房面議所印無多望勿遲悮　 
[論延訪使才]  
　　漢武求賢之詔有曰可爲將相及使絶域者出使之選與將相並稱何其重哉歴觀史册或以節操感人或以口才退　奇才傑士代有其人漢宣降匈奴朝單于論者且歸美於蘇武十九年之苦節蓋能得其人則敵爨可消國威可立　　其選則一言不合卽可起于戈於口舌之問故出使之選有不得不愼重者至於今則更非古之比矣古所稱　　尚　同在亞洲非若今之與四大洲爲隣也古者外藩强敵也漢之匈奴宋之金夏土馬　强盛然苟將　得人士卒效　　中國之力猶足以禦之非若今之必取法於泰西也古者匈奴諸國雖有窺覬中國之心而其於中國之人情物　非　今日西人之熟也古者匈奴諸國之山川險易道路遠近猶有能歴歴言之者非若今人之茫然無知也則　今日之　而言出使之選不更難於古之時耶謝侍御知之故陳奏出使外洋人員請飭翰林院六部等衙門由堂官就屬員考察精明幹練才堪勝任者每二年薦保一次乃現已兩年有餘尚未聞奇才之輩出中國之大人才之衆　眞之皇　之　專對之才耶何以至今寂寂也顧吾思之中國所重者正途人員而正途人員必由科甲彼望科印者夫得之際孽孽矻矻摘句尋章必不肯以西學分心有荒舉業迨通籍之後則功名已就卽學業已百且一生心而半日清磨孰則肯復用其心於洋務卽有志切有爲情殷用世者知今日洋務之急棄平日且夫若謂之業盡心於温吐脫里之中而其所　究者又屬語言文字爲多夫語言文字通事之職也非使臣之職也乃中國之講洋務者必以語言文字爲筌蹄不　正　異路苟西語之已熟卽洋務之已精然彼西人之來華者或欽差或領事未嘗有以言語不通而致誤事者是語言文字　無足重矣夫外洋各國民情之厚薄風氣之剛柔使臣所當知也其執政之大臣何者爲賢何者爲佞孰則重錢財　則重信義皆使臣之所當知也各國之君何强何弱孰闇孰明孰則保泰持盈孰則好高鶩遠此亦使臣所當知也然欲知民情風氣則當周遊各國博訪周諮欲知各國之執政則觀其舉動行爲欲知各國之君心則觀其政教號令語言文字何所用乎吾思出使之任科甲中專事章句之學者不可爲洋務中之專事語言文字者亦不可爲出使之人當知其大者要者若槍砲船艦其孰堅孰利不可不知也而其若何製造之法不必知也若算學化學等以及一切　藝具　劣不可不知而其所以然皆不必知何也有專句之人也苟知其優劣則欲用之時或雇外洋之優者而用之或召中國之曾學於外洋者而用之彼各專所業而各擅所長出使者不必一人兼之也苟能縱觀天下之大勢而熟察於古今之得失各國之盛衰處已則不亢不卑處事則必平必恕卽足以樹風威於海外聨與國之交情不必以奇技小道爲能也然中國未嘗無其人其所以没而不聞者大抵由於資格之限以資格用人則凡品卑而秩小者不得干預大事然世之受大任膺大職者屈指可計而其屈抑下僚奔走風塵者不知幾千百人此幾千百人中豈眞無一二能人耶其　以莫由奮發者限於資格耳且不特待用者爲資格所限卽薦舉者亦每以資格過卑不敢遽陳薦牘旣誤於章句復誤於資格出使之難其人蓋以此耳吾思中國出使外洋之人自欽差而下則有叅贊官以備匡襄帷幄之用有理事官以理在外洋之華人然外洋各國之在中國設理事官者多中國在外洋各埠設理事官者少屈指計之在美國者爲最多其次則東洋若英國則不過新加坡等處仍係南洋近於中國之地而已若德則初未之聞而外洋各大國則皆設領事於中國中西比較大相懸殊出使之選誠爲汲汲所兾者上破格以用才下養才以待用則中國豈眞無奇才異能之士如漢武所云者耶使乎使乎中心藏之何日忘之哉 
[本館接奉電音]  
　　昨接在京友人發來電音有本月二十六日諭旨一道敬謹譯登○二月二十六日奉旨着派福森布長順敬旨於三月初二日恭詣西陵查看紅椿欽此同日奉 
[地們亂耗]  
　　香港西字報言澳門總督接到本月十七日地們電信言該處毛叭喇地方忽有亂民揭竿而起將地們知储戕殺同日葡京利士朋亦有電音到澳令澳督調兵前　地們剿辦亂黨澳督遂卽日派兵百名并委一副將　理該處府篆卽帶兵而去又派兵船一艘爲之聲援想日内已可到彼跳梁小醜不難立卽　半也 
[不知肉味]  
　　字林西字報載有福州西字報云福建地方近來新定章程凡殺猪一口令捐錢二百文故屠户咸善刀而藏不復以宰殺爲業市上肉肆大都閉户過屠門者不能作大嚼之慕恐一時未能快嘗肉味云 
[福州談屑]  
　　盛記課館開甫數月霎時倒帳約虧三十萬金一敗塗地幾至不可收拾邇來鹺境艱難無比錢 
 
 

Page 2

 
 
鋪屢倒財源非常涸喝以致所入不敷所出完課買海配溪館費尚覺難支而新舊各債項更無論已當未倒之前曾議名家存欵咸王按月給　五厘現復改定新　按月照五厘還本如本項一千串者每月還錢五千計十七年方可還楚具被倒者不下數百家或將田産易錢存諸館　眞得薄息詎現在息盡中止本更難還其苦實不言可喻也某甲在花巷口開張烟館顔曰海雲樓踵事增華無異蜃樓　市自南人街回禄爲　該樓付之一炬大憲諭令不唯再開烟館甲遂將樓改開米店而烟舘則徙之他方○錢鋪倒閉後所有屋宇器具被匪徒搶掠一空白畫　强罪無可　刻聞閩縣所獲搶匪張鴻根侯官縣所獲搶匪鄔亮均經供實判以斬决之刑　亂民用重興其或然歟○華稅局遵例裁撤巡丁百餘人悉行遣散局總許觀察恐若輩一經除役走漏者不免挾怨尋仇遂飭縣出示諭禁○本月十四日候太守在貢院扄門考試十縣文童○楊石泉制軍于本月二十二日親臨正誼鰲峯鳳池各書院甄别舉貢生監文童陶鑄英才其制軍之謂歟○督轅浙江兵馬房舞弊營私久成積習楊石泉制軍撫浙時早有所聞入閩以來遇有浙江公務在在留心見有補缺公文胆敢挖補日期巧爲　擱或擅補名字從中取利等情遂將該房鄒書斥革發縣從嚴究問以重公事 
[潯陽紀事]  
　　南康白鹿書院前經各憲振興文教從新整頓又經南康府王太守會同委員詳請籌欵加增課額藉以鼓勵人才業經上憲批准在案本年王太守定於二月十八日甄别光期出示曉諭凡願到院　肄業生童均須赴府甄錄以便應課仰見賢太守興賢育才具有　意此後满城桃李孰不荷太守之培植哉○九江總鎭朱春山軍門自到任以來約束員弁整頓營伍任勞任怨不遺餘力潯陽軍民咸深悅服近因鎭轅巡捕余某聲名狼藉遇有武弁考缺婪索陋規必至飽其慾壑而後已凡與店家往來强賖硬騙劣跡多端軍門查悉後不禁大怒立卽騙逐出境不准逗遛所遺巡捕一差另委楊弁接充聞者　不稱快加額○新簡湖南岳州鎭張車門捷書挈同瀛眷由皖起節乘紅船數艘用官輪拖行于十四夜抵九江停泊龍開河口至十五日黎明時揚帆赴鄂往岳州履新○九江關道李觀察赴省　年已列前報兹悉觀察於十八日清　乘長龍船回潯屬下印委各員均至碼頭恭迎○近年潯市生意清寥錢業因之拮聞自新正迄今各錢莊雖次第開張交易亦不甚旺聞尚有數家外强中乾　論　謂一由於九江關稅收數奇絀一由於茶商生意虧折異常一由於洋藥厘稅等局裁減有此數端市面遂爲之　動幾有江河日下之勢惟幸米　極平貧民尚易餬口也○新正大冰雪時上下江冰排順流而下壓壞船隻淹斃人口不少有江北巴斗船某甲掉舟至龍　洲頭見一男屍隨波而至搜其身畔藏有洋蚨五十餘元卽取爲已有棄屍於口歸而儼然作富家翁册復愁米珠薪桂矣未幾闔家次第疾作延醫服藥耗費甚多纒綿月餘五十金已化爲烏有近日甲與家人之疾雖愈而除兩肩承一口外已無長物俗語謂横財不富命窮人誠哉是言○德化縣厘金局現經藩憲札委候補巡檢李少尹接辦已於十九日視事前局員許太守善長將局務移交後已擇于二十五日挈同瀛眷晉省○西門外客棧數家近日新到漢口妓女十餘人色藝俱佳以憇客留賓之地爲尋花問柳之場問年而桂月將圓倚枕而檀雲欲軃艶聲所播傾動時流潯城内外豪商巨賈公子王孫之入迷香洞者往往樂而忘返屢有惡少年嘆鶯笞燕碎物毆人不識有情人能高繫護花鈴否 
[鶴市閒談] 　 
　　王益吾宗師行文蘇屬令於三月初二日舉行縣試各縣隨諭令應試文童報明三代履歴年貌姓名以便届時給卷查上届吳縣應試者多至五百餘人長洲元和亦皆三百數十人今兹報名者稍遜於前云○葑門内十全待彭氏自國初迄今科甲蟬聨爲蘇城縉紳中首屈一指門前向有旗杆四對乃祖孫會狀時所樹迄今二百餘年飽閱風霜全行朽蠧近有美國醫士於此街迤北里許創設博習鹥院華英學塾雲斤月斧昕夕不遑高其開閎上接雲漢并以大時辰鐘置諸屋頂正對彭氏之門前年秋後彭氏連喪數人計芍亭中丞薨於楚中南頻觀察卒於京邸自　而後及喪十餘人訥生觀察年逾七旬蘭桂並摧益深哀痛於是門下客進言倩青烏家觀其所以方知博習鹥院高過其宅針鋒相對開門見山大爲青鳥家所忌思所以禦之乃請諸省憲仍照舊式補樹旗杆八枝現已鳩工庀材擇吉建竪矣○蘇常内河緝私營踈都戎光全交缷後上憲委俞協戎興接統斯車協戎久在撫標帮帶前營威名素著任事以後簡練士卒汰弱留强軍政森嚴規制整肅私梟伎俩亦久在洞鑒之中因檄集船户肩挑之輩凱切開導令其各歸止業勿罹法網爲解散脅從之計一面整頓師　請領軍火刻日出師搜查巢穴殲厥渠魁將見荼火威雄一鼓而捷私梟絶滅官鹺自有蒸蒸廿上之形矣○出胥門三里許荒塜纍纍田疇交錯間有村落亦甚稀疏十八日初更時某村人見村後數十武荒壠中有人點放火堆延及枯草土人乘月色趨而視之見兩人望北奔逸迨至火處香氣揆鼻卽將火堆撲滅視所點之物皆檀香也並無雜木且皆小枝一如店鋪所售爐中焚燒者就地觀之約有數百斤之多其未經焦灼者亦有一二百斤土人俟其火熄　各携帶而歸一時居人傳觀紛紛議論謂此人旣欲燒香何以不在寺中而在空地且並不犯法何至見人脫逃况檀香數担非一二人所可致旣無船隻又無筐籃如此鉅物何由運送種種形迹殊覺可疑云 
[花信姗姗] 　 
　　金陵蒔花者向恃水閣粧臺爲利市有艶聲者月費花資六七千文最次亦須費二三千文非是不足令見者魂消聞者心醉園丁除烘染堂花作嵗朝清供尤必聚精會神培護一二佳品垂簾一樹籠鬢雙枝隠隠于姊姝叢中借國色天香替自家寫照故凡匪壓倒　芳諸者其案頭必有人間未見之花數種恍同天女所散飽眼福者便知其爲盛名之下近來麗者無　排塲今嵗天工又不肯擡舉敲氷鏤雪花信姗姗已過百花生日而萬紫千紅無消息能不爲爲之黯然耶○寗俗習放風筝相傳爲侯景圍臺城時簡文作紙鳶放之空中斷其繩以乞外援者因是兒童每當春風料峭時争沿故事糊紙爲各種形式曳百丈繩順羊角扶摇而放之晴空亦兒曹一賞心樂事也前日有放大鷹者其　張可蔽牛入者初猶隻手可持久之忽如趙飛燕隨風舞空際飄飄欲仙自知無持其留仙裙者乃釋繩而仆於地旣起仰視雲表則金焦　隠兩點而已不見其舊物矣○通濟門外石閘一座係左文襄所設以束水入城者聞興工時築者以河底土不堅韌無從立脚乃縱横鋪以木叚夾土石界築而成之當時曾慮其工不經久以向章定爲十月朔閉闌塞以板四月朔啓閘去板去嵗霜降後水猶盛附近有某闌陡門被水衝灌閘亦漸形塌圯加以雪消水漲又值大凍東西堤斑駁疎散如牡蠣之附礁閘錯落不閘根竟塌至二丈有奇該閘本歸江甯府辦理孫大尊最關心民瘼誠恐閘有疏虞轉爲閘内圩田之禍因禀請許方伯趁東風解凍照例估修前日方伯已委程麗生司馬隨同江甯府前往該處勘估工程想不日約之閣閣椓之槖槖又是一番大經營矣○救生紅船向無在港内設施之事上月杪雪融水迸起石城至下關宛如高屋之建領行者雖順風張帆猶苦其若吕梁洪之魚鼈游泳而不得上該處向有划船數十艘皆載客上下火輪船倚棹楫爲利藪者因是甯險出没大溜間又争　往往此擁彼擠則傾覆在呼吸有一日失事至七艘問諸水濵援手且不及救生局紳董惻焉憫之乃令紅船分泊兩岸於其難也而助之於其危也而拯之而驚濤始化爲坦途昨有過其地者聞至今猶有人說此舉爲功德不淺云○金陵市面往嵗誤于人事上年又誤于天時工心計者權及于五雀六燕間以爲收拾隨身竽木不作逢揚之戲猶不失爲識時務之俊傑因是咏雨打梨花深閉門者不一而足有祥生錢土店固長袖善舞之上流也當惟使君與操時久已目無餘子而人之見之者亦覺君家兄弟不可當莫敢爲滕侯薛侯之争長以故塤箎間獨享其豐者垂十年近因昊天不弔弱其一个自念失阿士卽失智囊天下事從此不可爲不如偃旗息鼓猶幸不至以十步笑百步店旣歇識者遂以見幾相譽焉 
 
 

Page 3

 
 
[輪葉損壞] 　 
　　聞得太古公司之重慶輪船在北河因輪葉損壞不能行駛回滬現由該公司遣别輪船往北將重慶拖回上海云 
[茶寮控董] 　 
　　南匯瀕臨大海梟匪出没時有所聞而尤以周浦鎭爲嘯聚之藪近經南匯縣蔣邑尊禀請滬軍營撥兵一隊前往駐防所需經費諭令鎭人胡慰萱籌欵開支胡恃有官符卽向各茶寮抽取自正月初一日起每茶一椀抽捐一文各茶肆無一肯遵繳者延至本月二十四日大小茶肆二十一家一律閉門停歇并聨名具禀道轅不知龔仰蘧觀察如何辦理也 
[漕運紀聞] 　 
　　海運冬漕早經裝載計封雇沙船一百六十號刻已漸次出洋祇剩數船定於月初開放至輪船裝運者尚有十萬石各州縣之解米小船計共數百號停泊浦江舟人守候多時不無向隅之憾江蘇糧道成觀察早由清江入都浙江粮道廖觀察則聞於月杪赴通云 
[開局定期] 　 
　　棲流公所施種牛痘歴有年矣滬城西北鄕一帶嬰孩往種者莫不稱便遇有貧苦者另給賈食發物錢援照邑廟牛痘局章程辦理可謂體卹周至兹聞已擇定三月初一日開局每早九點鐘起至午後二點鐘止逐日施種凡有嬰孩者曷往試之 
[屍親騷擾] 　 
　　紹興人徐順德向丁錦泉索欠口角徐父聞之遽赴姚家自縊報請莫邑尊騐明棺殮徐復往姚家踞擾此中情節均已列入報章日來徐又糾領婦女多人復向吵閙姚以被擾難堪當喚七鋪地甲到來將多人拘送縣中辦理 
[一人二名] 　 
　　胡沈氏控魏小亭冐領洋銀莫邑尊限代書陸某將魏交案各情前已兩登本報前日邑尊提集研訊胡沈氏伸訴前因魏供小的領洋後本擬歸還該氏無如王飛舟繳案之洋内有期票一紙屢向收取未清不料該氏反稱冐領張錦堂伊稱應繳之洋乞恩寛限惟　沈氏不安於室早已　嫁他人今之涉訟實係聽人竣使求恩明察可也邑尊察閱先後案卷内有長福　名呆　　　　　　　　　　　　　張福何人張稱張福卽魏小亭魏稱另有張福其人邑尊限三日内將張福交出以憑訊究復詰胡沈氏究竟改嫁何人該氏一味堅報邑尊喝令掌頰三十下暫發官媒候再覆訊究辦 
[英界公堂瑣案]  
　　包探楊阿炳稱非晚有兩粤孩在路圖竊皮夾袋一隻獲住送究質之粤孩陸根福王阿崇同供實係拾得不敢行竊正詰訊間兩孩之母到堂請領孩回去蔡太守以該兩孩年糼犯竊實屬可惡着各責五十下以儆○粤婦梁勞氏禀稱兒子在輪船傭工娶媳陳氏前年糾約一會今已完結尚少會項廿元在同鄕之李王氏名下詎該氏昨日乘氏不在家至氏處吵索會洋氏媳懷孕六月驀被李王氏踼傷小産現在呻吟床第求恩　辨李王氏供稱向索會洋口角不敢行兇蔡太守以該氏向索會項理應婉商不應行兇致梁勞氏之媳受傷小産飭將李王氏管押看視傷勢如何再行核辦○包探唐清山禀昨因奉諭查緝被李國英無端將我碰撞復敢辱駡現有見証到案備質孚國英俯首求恩蔡太守判將李管押三天○浦東人沈馮氏稱向在洋行爲傭婦去年七月間有竹布衫三件紅呢被一條交與相識之洗衣作浣洗詎被同夥之鄭泰定私行取去延至今日始得路遇交捕送究洗衣作之蔣心閣供稱衣被已被鄭取去鄭秦定稱賢未取衣被蔡太守以鄭私行取物供証確鑿判令管押着交沈馮氏稱衣被值價洋五元半太守飭鄭賠洋四元完案○包探戴金保禀有管文明與同居之朱東海因失竊口角不知如何用的刀戳傷管文明現在醫院　日可愈尚有趙元法爲見証投案候質朱東海俯首無詞蔡太守判將朱押俟受傷人疾　再核○蘇人張進甫稱租六馬路一樓居住以丹青爲業緣有相識做顔料之秦鏡齋時常往來我因伊失業可憐令在我處相帮詎昨日乘我外出私取貼鄰之水烟袋及我之縀鞋報捕緝獲人贜請究秦鏡齋俯首求恩蔡太守着將秦管押一月原贜給領○包探秦少卿稱昨有自稱巡丁之陳洪拜至東棋盤街德生洋行聲言查緝私土爲特拘案請訊德生行洋人供與同陳洪拜供廣東人充當巡丁昨日到該行尋友起見並未向查私土求騐腰牌蔡太守以陳洪拜不認查土從寛斥釋腰牌給還○寗人李阿拜稱在晉元洋行爲夥昨晚十一點鐘時被在行之粤人榮阿福竊取棉被一條請訊榮阿福供與李同在一處昨晚回時因行門已閉故走貼隣之同發行李失棉被實未知道蔡太守以李指竊無憑姑着榮阿福取保候查○包探王阿二禀稱陸朝奎行竊東洋薄板被我看見拘案請究陸朝奎供蘇州人犯竊求恩蔡太守判將陸管押十四天○洋人惠爾稱被人竊洋傘一柄由包探獲贜送案請究張子卿供常熟人此傘係在路拾得蔡太守判將張管押七天贜給失主○洋人好司稱是工部局看路昨晚被人竊自來水管記頭並墊子二隻報緝查獲原贜請究張阿和稱家住七寶鎭流落滬上無奈行竊蔡太守判將張阿和飭捕役押送該鎭交地甲管束贜給好司 
[照會照錄] 　 
　　欽加二品銜江南分巡蘇松太兵備道龔爲照送事本年二月十一日准廣西善後總局咨開案護撫部院李函諭頃接上海籌賑公所來亟並相册以直隷水災集　告助飭卽商酌勸捐彚解共襄善舉等因奉此醒順直旣受水災待賑孔殷自應力籌解濟惟粤西素稱　隔絶少殷實之户兼乏富商大贾且舊嵗又　水患力有未逮若俟捐有成數彚解誠恐緩不濟急現由省局先行從欵作申平規銀三千兩由西省百川通號匯至上海商號兌交貴道照數查收轉交上海四馬路高易籌賑公所李紳朝覲等兌收以資直隷賑用仍一面由廣西官紳商賈儘力捐助歸欵如有贏餘由行續解以襄善舉而濟災黎除詳明撫憲察核外咨請將匯至上海商號申平規銀三千兩照數兌收轉交賑用見覆等因並匯解規銀三千兩到道合亟偹批轉送爲此照會貴紳請煩查收轉解濟賑並希卽掣回照及捐票移道以使分别備案轉送望切施行須　照會者計送直賑規銀三千兩正右照會上海高易籌賑公所李紳朝覲光緒十二年二月十七日照會附啓者昨奉上海道憲轉移解到廣西善後總局奉護撫部院李諭先由省局提墊直賑規平銀三千兩當卽拜領望雲叩謝兹值青黃不接之際春賑孔殷正擬籌欵解濟倐蒙熏賜巨欵如從天降欣　莫名應卽遵諭轉解直順核實查放惟是山左重遭河决待賑尤亟直東兩地災狀均關要緊深恐有顧此失彼之虞自當揣度情形先其所急以副善念想憲台利濟爲懷無分畛域諒必俯如所請除備回照及掣回捐票禀復外謹將原文登錄報端藉抒謝忱 
[助賑類記]  
　　同心先生分送使君受福捐册内備却病靈符照法服治無不立奏神效近日許願助賑者踵到如浙紹孫將堂之女秀珍浙湖近聖居爲二齡女章靄甯國府王子維先生代五齡　童子黃湘蘭之第三子汪崇鏞之子何西臣之妻江都僊女鎭王陳氏乍浦過鯉庭或久病或時症或爲氣喘腹　各捐賑洋以濟災急以邀　佑而常州雙桂書屋莊君揚州鍾君寶源釐峯石泉居士尤皆爲母助賑仁人孝子天心嘉貺這般許願助賑加于人一等矣除捐數詳清單外因類記之以爲世勸於戲心誠求之神遠乎哉二月二十六日文報局内恊賑同人謹誌 
[客臘閱紀平賢弟四十九峯散人自記因題二律以贈之]  
　　欲從世外寄閒身泉石情耽性率眞豈向終南争捷徑爲愁洛北染緇塵廿三年後襟懐爽册九峯前日月新惟願養成堪人受在山更作出山人○屏却繁華學問津宅隣福地有前因以四十九峯原號馬蹟山山下有福地石石紋現福地二字考之道書卽天下第四十九福地云江湖别號還希陸鼾睡神仙豈學陳恐誤蒼生身不出欲存豪邁氣常伸私心漫負登臨勝尚有蓬萊頂上人 
[余太安人殉難節略]  
　　嗚呼先妣之殉鄕關於今二十有六年不孝君煋尚復　焉俯仰偷息人間不可以爲人不可以爲子惟念先妣一生徽音懿德内媲乎女宗外光乎彤史遭逢世難大節凛然雖已奉旨旌題　日月不居行就湮没則不孝之負罪滋重用是忍死濡墨觕 
 
 

Page 4

 
 
陳梗慨惟知言君子垂聽焉先妣姓余氏黟縣十都人來歸我先考立棨　君平日勤儉持家和睦妯娌雖饔飱不給　堂上未缺甘旨自啜藜霍晏如也嘗減已食以周貧乏内外無間言迨府君捐館舍不孝僅十二齡未能自立賴先妣維持育護備極艱辛勉爲兒女輩軍婚嫁其况瘁不言可知咸豐辛酉三月髮逆竄黟子婦争請避賊堅不行曰吾一老婦人去將安之汝輩宜早爲計未幾賊至端坐駡不絶口遂遇害春秋七十有三不孝從睦州聞耗踉蹌奔視有同時在難之隣媪爲導示先妣遺骸并述駡賊激烈狀甚悉倉卒藁葬無涕可揮事定由縣詳蒙大憲彚奏得旨旌卹建坊准入忠節祠春秋祭祀事實附載新修邑志越光緒乙亥春始克備禮改斂合　於先考府君之　嗚呼狂宼滔天皖南北郡被兵最久蹂躪尤深吾母一身適遭斯厄今瘡痍盡洗地方如故人民之散者可以復聚而死者不可復生悠悠蒼天曷其有極所望逹孝仁人矜慈卹類俯賜鴻題俾光泉壤不孝子孫死且不朽 
[江督轅門抄]  
　　二月十四日委辦淮安海防捐輸知縣任治由淮安來現届展捐期满回省銷差准補桃源縣傳觀光禀謝飭知准補○十五日候補道　葆元赴都藩轅牌示阜寗縣典史補缺前經請以海防先　用典史桂步瀛咨補現已奉部覆准自應飭赴新任○十六日委充川鹽加釐提調知府陳鍾蕃湖北來卽用知縣祥安大老爺見叩謝請補泰興縣缺卽辭赴蘇藩轅牌示泰興縣陳謨調補上元縣現已　部覆准所遺員缺應輪迥避卽用知縣祥安頂補○十七日委署淮揚道劉鍾靈謝委揚州來同和梁僖年奉藩憲委解京餉差知縣齊鈐謝委代理溧水縣○十八日蘇州粮道成桂見○十九日同知聶徽琨奉藩憲委提浙蘇絲捐差蘇州積穀局兼海防捐輸知縣吳鏡沈蘇州來○二十日縣丞李祖壽禀到並禀知分寗 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌恊賑公所陳竹坪經募山東直隷賑捐二月念四五日第五百七十九至八十次清單]  
　　本埠樂善堂東洋藥寶號主光元武雄先生並張豫章先主交來江西昌字册愼德堂洋一元又募致祥堂愼德堂敬德堂敬愼堂愼修堂敬修堂世德堂敬德堂聚記品記集記安記敏記惠記慶記集記吉記志記壽記履記泰記少記成記幼記義祀廿五户各洋一元同記程記品記詳記德記堅記理記和記朱記節記明記和記性記定記逹記仁記惻記平記慈記隠記廿户各洋半元以上四十六户共來洋三十六元○靖江縣署酉柳堂二元又募中州住氏子樹德堂王各洋一元○泰安棧交來山西無力子洋一元○耕野居求合家康健洋十元○塔册壽州淮南辛十八洋二元又募不求名汪各錢二百懷榮一百五十孫老太太孫六奶奶孫十二奶奶邵大奶奶二奶奶嚴奶奶熊奶奶劉金林隠名氏求平安友仁堂汪八公山下人皖生黃大老爺鳳陽士人淮南生　月常圓四季平安由已饑溺惻隠人憂民之憂鵝生保生池上客好好先生慈悲人耕讀人無力人知足人不求温　寡過未能務本人力不從心人曾經患難知不足齋厚以責已不求開逹星恒金陵人隨綠樂助王在良探春居士紅杏山莊綠梅軒東山樵壽陽生鋤經居士種梨居士松下童子願此後常豐願萬家温飽五十二戶各錢一百文孫二奶奶李小姑是吳順劉大姑娘各五十文又册無名氏洋一元劉義和號錢二百文趙宗義五十文又新册孫芥村先生募孫樂老堂求平安孫景周求得子二户各洋四元淮南補過子求平安程明遠堂求得孫孫均和堂求臂痛速愈孫多墀求平安四户各洋一元居易堂孫孫多久景記均求平安孫古香求母皎嫩速愈孫伯升求祖母嗽咳愈六户各洋一元又全泰盛局宋騰飛代墊信資洋力移助共錢五千六百十文以上三册並信資共洋廿五元錢十一千八百十文除去信資洋力錢五千六百十文净收本洋廿二元又英洋三元紋銀三兩三錢八分申規銀三兩四錢六分九厘錢二百五十文○元裕莊松風書屋王人洋十元俞秋房求肚痛速愈洋五元寗波方怡和洋二元蘇州復興成求曹三小姐濕痰卽愈洋二元廣東江遜　洋一元○受福册本埠吳竹軒先生交來湧興裕洋十二元竹記洋三元成記洋二元楊芝芬石源昌戴總記周虞記四户各洋一元以上七户共來洋廿一元○○兩天共收英洋一百十七元内本廿二元規銀三兩四錢六分九厘大錢二百五十文合併聲明 
 
 
 

Page 10

 
 
[光緒十三年二月二十日京報全錄]  
　　宫門抄○奉旨一道錄前○發抄旨五首○豫撫邊奏爲善後支應局收支各數摺○江督曾等奏會議不便分考酌增同考官緣由摺○江南提督譚奏請人覲摺○江督曾奏撥解銀兩片○陜督譚奏揀補守備摺○又奏揀補守備摺○又奏揀補守備摺○大臣榮等奏請借撥銀兩摺○二月二十日刑部都察院大理寺鑲藍旗值日侍衛處引見九名○錫珍假满請安○宗佑請假十日○召見軍機桂全奕年明桂吉恒○發抄葉伯英奏上年冬季分盜犯正法奉硃批刑部知道欽此○又安康令陳閏燦與定邊令盧應昌對調奉硃批史部議奏欽此○又新選延辰令王鎔金赴任奉硃批吏部知道欽此○又前署汧陽令余人騋之妻節烈可風懇請旌表奉硃批余潘氏着准其旌表禮部知道欽此○又新選安定令陸嘉穀咨回原籍奉此吏部知道欽此○○頭品頂戴河南巡撫臣邊寶泉跪奏爲豫省善後支應局平餘銀兩收支各數照章開單奏報恭摺仰祈聖鑒事竊照善後支應局平餘一欵經前撫臣鹿傳霖查明奏請妥定章程自光緒十年起每届年終核實開單奏報一次經部議覆奉旨允准所有十一年分收支平餘銀數均已先後開單奏報在案兹據辦理善後支應局司道將光緒十二年正月起至十二月底止一年收支平餘銀數公同稽核逐欵分晰開單呈請奏咨前來臣覆核無異除咨部查照外理合繕具清單恭呈御覽所有善後支應局收支平餘銀數照章年終開報緣由謹緒摺具陳伏乞皇太后皇上聖鑒謹奏奉硃批户部知道單併發欽此○○兩江總督臣曾國荃江蘇巡撫臣崧駿安徽巡撫臣陳彛跪奏爲遵旨會議江蘇安徽兩省不便分期鄕試擬請酌增同考員數恭摺覆陳仰祈聖鑒事竊臣等准軍機大臣字寄光緒十二年四月十九日奉上諭御史殷李堯奏科塲積弊宜除一摺所稱江蘇安徽兩省鄕試並考分卷過多士子或遭屈抑請飭妥籌善策一節是否可口着悉心會議具奏原摺着分别抄給閱看將此各諭知之等因欽此卽經恭錄行令江寗　州安徽三藩司曁江南鹽巡道會議詳覆去後兹據該司道等詳稱各省鄕試向例定期八月初八日開考江南係江蘇安徽兩省合闈考試今若將安徽省分出　於十月開考似與舊制不符且分期考試爲日較長闈費卽需倍增值此欵項支絀勢亦難以另籌兼之十月初旬又值舉行武闈鄕試之期若文武同時開考闈中執事人員亦難兼顧惟近科兩江與考人數誠如原奏所稱不下二萬人内簾同考官十八員派閱卷數較多雖各同考官皆由塲屋出身萬不致草率將事敢於屈抑人材第一人之精力有限分卷過多或恐未能周到詳查科塲條例内載康熙五十年議准直隷江南浙江鄕試人數倍於他省應照會議例加用房考二員又載乾隆十八年議准順天江南房考官各十八員毋庸議减惟　減山東等省或三員或二員或一員不等乾隆二十五年福建省又酌增一房按缺則房考官係就考試人數多寡隨時量爲增減本無一定已有明証江南係江蘇安徽兩省合闌與考人數較多故向定同考官視順天相等因近年捐輸廣額中額加增而江南本係人文淵藪自有增廣以來多士更争相磨厲故與有人數亦復遞科加增較之從前情形又有不同因時制宜酌增房官似亦與例相符且江南同考官雖已有十八員併計之似較他省爲多然係上下兩江合　考試安徽爲上江江蘇爲下江向例中額係按上四下六攤派故内簾同考官亦分上四下六派充分校計安徽得七員江蘇得十一員安徽較之湖北陜西廣東四川山西湖南廣西雲南貴州等人省江蘇較之浙江江西山東河南福建等省均有短少惟是遽請增添多員仍慮與體制未洽擬請將安徽比照廣西雲南貴州最少省分攤派同考官八員江蘇比照山東河南福建等省攤派同考官十二員計各增　員共請增同考官二員從下科起增調派充分校會詳請奏前來臣等復加查核該司道等所議江蘇安徽兩省不便分期考試各節均屬實在情形所請自下科起酌增同考官二員計每省僅增一員擬卽准照辦理似此每房分卷較少俾得從容校閱以期益得眞才亦與聖朝愼重文闈之意較爲有合所有遵旨會議江蘇安徽兩省不便分期鄕試擬請酌增同考官員數緣中是否有當謹合詞恭摺奏伏乞皇太后皇上聖鑒訓示謹奏奉硃批禮部議奏欽此○○新授江南提督奴才譚碧理跪奏爲恭謝天恩籲懇陛見恭摺仰祈聖鑒事竊奴才承准兩江總督曾國荃咨准兵部咨光緒十二年十二月初六日内閣奉上諭曾國荃奏提督病仍未痊懇准開缺一摺李朝斌着准其開缺江南提督着譚碧理補授欽此當卽恭設香案望闕叩頭謝恩伏念奴才効力疆塲出身軍旅早被生成之德常懷兢愓之心久添中軍未竭涓埃之報獲權提篆悉由雨露之仁兹復渥荷温綸超遷是缺恩施不次夢想難期奴才自顧何人膺兹隆遇自天聞命伏增慚查江南爲控扼江海之區提督有統轄水陸之　 
責奴才　昧深懼弗勝惟有籲懇天恩俯准奴才趨詣闕廷跪聆聖訓庶幾整軍經武一切得有遵循以冀仰答高厚鴻慈於萬一所有奴才感悚下忱並籲懇陛見緣由理合繕摺叩謝天恩伏乞皇太后皇上聖鑒訓示謹奏奉硃批着來見欽此○○曾國荃片再准步軍統領衙門咨恭備要差需款孔亟奏請由直隷兩江各總督札令各該運使立卽撥解銀一二萬兩倘一時難於籌解卽先由運藩庫内無論何欵迅速撥解等因奉旨依議欽此伏查此項恭備要差與别項撥欵不同不得不設法騰挪臣督飭署運司程桓生於運庫正項内動撥庫平銀一萬兩因限期甚迫不及委員領解於上年十二月十九日發交號商三晉源匯解交納以應急需所有遵解步軍統領衙門奏撥銀兩緣由理合附片具陳伏乞聖鑒謹奏奉硃批該衙門知道欽此○○頭品頂戴陜甘總督臣譚鍾麟跪奏爲揀員借補要缺守備以裨營伍恭摺仰祈聖事竊查西安城守恊右營守備吳雲伍借補安西恊中軍都司所遺守備員缺設處省會巡防彈壓最關緊要非精　幹練之員難資治理當經轉移揀員請補兹准署陜西固原提督沈玉遂咨稱揀選得藍翎留陜甘儘先補用都司蕭文光營伍熟嫻辦事勤愼以之借補斯缺洵堪勝任合無仰懇天恩俯念員缺緊要准以該員蕭文光借補西安城守恊右營守備實　營伍操防大有裨益如蒙俞允俟接准部覆後卽行給咨赴部引見以符定制除該員履歴清册送部外謹會同署陜西提督臣沈玉遂合詞恭摺具陳伏乞皇太后皇上聖鑒訓示謹奏奉硃批兵部議奏欽此○○頭品頂载陜甘總督臣譚鍾麟跪奏爲揀員借補要缺守備以裨營伍恭摺仰祈聖鑒事竊查秦州營守備凌維翰升署潼關恊營中軍都司所遺守備員缺當經轉移揀員請補兹准署陜西固原提督沈玉遂咨稱揀選得花翎留陜儘先補用遊繄陳福祥人尚精敏營伍熟悉堪以借補咨商核辦前來臣查陳福祥才具明練任事認眞以之借補期缺洵堪勝任合無仰懇天恩俯念員缺繄要准以該員陳福祥借補秦州營守備實於營伍操防均有裨益如蒙俞允應請飭部先給署劄俟防務告竣卽行給咨送部引見以符定制除該員履歴清册送部外謹會同署陜西提臣沈玉遂合詞恭摺具陳伏乞皇太后皇上聖鑒訓示謹奏奉硃批兵部議奏欽此○○頭品頂戴陜甘總督臣譚鍾　跪奏爲揀員借補要缺守備以裨營伍恭摺仰祈聖鑒事竊臣接准部咨鎭海恊營都司員缺准以儘先副將巴暖營守備張得勝借補其所遺巴暖營守備員缺令卽揀選儘先合例人員請補等因咨行前來臣查巴暖營守備員缺設處邊要回番雜居彈壓稽查最關緊要非精明幹練之員不足以資治理兹查有留甘儘先遊擊郭明揚營務曉暢邊情洞番以之借補斯缺洵屬人地相宜合無仰懇天恩俯念員缺繫要准以該員郭明揚借補巴暖營守備員缺可期勝日如蒙俞允應請飭部先給署劄俟防務告竣卽行給咨赴部引見以符定制除該員履歴清册俟查取至日另咨送部外謹會同甘肅提臣周逹武合詞恭摺具陳伏乞皇太后皇上聖鑒訓示謹奏奉硃批兵部議奏欽此○○奴才榮毓溥芸懷塔布　奏爲援案借撥銀兩以濟要需恭摺奏祈聖鑒事恭查本年三月慕陵親行敷工禮並大饗禮隆恩殿内陳設版帛桌案性匣餑餑桌張賓城旁改做加寛　跥配殿前支搭棚等項均應分别修理換新分飭該營各官早爲預備現查廣恩庫欵項支絀前請奏撥銀一萬兩係屬援　上届成案若再加以此項工作寔屬不敷查安州等六州縣自光緒六年共久解者租銀六千六百餘兩惟有仰懇天恩准照先由司庫借撥成案飭下直隷督臣轉飭藩司無論何欵借撥欽三千兩用備恭辦前項工　如蒙俞允俟命下之日奴才等欽遵派員赴司支領是否有當謹恭摺具奏伏乞皇太后皇上聖鑒訓示謹奏奉硃批另有旨欽此 
 
