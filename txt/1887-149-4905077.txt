# 1887 - 149 - 4905077

 

Page 1

 
 
[古今圖書集成告白]  
　　本局所印古今圖書集成一書今年八月底可以印竣所印共一千五百十部非同木板可比此法不能添印此大舉若非承各股友投股集印實難舉辦恐日後繼行非易故本局所存未賣之書必欲漲價前此招股之時來投股者共計一千一百五十股並後定每部二百兩售出之外尚存書二百部今擬先售五十部定價二百五十兩其餘書後當再行定價特此布聞[  圖書集成印書局主人啓]  
[現印佩文韵府刋訛分送股友告白]  
　　本齋所印之佩文韵府一書早經裝訂陸續發付兹悉其中尚不能純粹無疵故特復延知名士重校一通已登前日報章馳告四方矣一俟此次校勘畢工統將誤處悉數摘出另印刋訛一本分送在股諸君其正書先向長順晋領取刋訛俟印成後則由本齋送交長順晋卽由股反摘錄原書股票號碼向彼索取以免兩歧或在遠路憑信照付亦可專此佈告伏惟雅鑒[  點石齋代啓]  
[石印增廣四書小題題鏡]  
　　講義主疏解行文之法不　制藝主行文疏解之功殊略操筆爲文胸無明鏡難矣是書於小試疑難等題無所不載先明作法次列摘句間附僻典論題理則簡而明論文法則該而備實兼講義制執二者之勝第原版久患模糊卽近時坊間所售者舛悮旣多脱漏亦夥識者憾焉今卷石山房主人購覓善本再三校勘於原本之固陋者潤色之簡略者推廣之洵稱有美必臻無瑕可摘顔曰增廣四書小題題鏡倩善書者一例寫竣並加圈點以醒眉目交本齋石印計裝訂八本外加錦套每部價洋一元八角准於五月内出書售處在上洋南北兩申昌如欲躉售請至英大馬路南高陽里萃昶祥縐莊及本帳房面議可也[  點石齋代啓] 　 
[精選石印巧搭綱珊出售]  
　　自泰西石印之法盛行大題小題選家林立靡不搜羅宏富集成藝林之大觀惟巧搭一書從無專選巨帙以供揣摩未免闕如茸城頌萱室主人竊有憾焉爰取同人名手搭題窗稿以及歴届歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網珊其已見於向時石印諸書中者槪從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願躉購者問法大馬路南申昌面議價從格外此佈[  點石齋主人啓]  
[重禁女堂烟館議]  
　　女堂烟館者何無賴之輩設阿芙蓉以餉人膏不必其清陳屋不必其華美曲房低室短榻殘燈客入其門卽有三五妖姬出而伺應調片岕煮香茗橫陳調笑無所不爲客苟不吝腰纏則卽可以一室之烟霞興三更之雲雨以故少年子弟往往迷戀其中失足墮名莫可勝數爲今日上海所急官嚴禁者也客曰上海之弊俗多矣淫風亦伊於無底矣如戲館如酒館如妓館如賭館以及烟室也臺基也花烟也傷風敗俗失業廢時環瞻十里洋塲中無處非陷人之阱若者爲紈褲子弟久之而與乞丐爲儔矣若者爲碩腹豪商久之而與流氓爲伍矣甚至達官貴人勾留數月沈迷不反囊槖胥空欲歸不能漸且有行裝質盡者問其何以致此曰非賭卽嫖也非燕游卽沈湎也乃不此之禁而子顧鰓鰓焉欲禁女堂烟舘敢問亦有說乎曰有茶也戲也酒也雖意日流連所費究尚有限賭惟輸錢耳不聞于輸錢之外另有禍端烟與嫖惟傷身耳不聞於傷身之外更有害事至於臺基花烟館納污藏垢莫此爲尤稍知自好之流斷不屑就至其處者惟無賴少年狎邪浪子本已不齒於人類我亦何必深求自有女堂而種種澆風無不因之引起貧家之子來滬上謀得一業平時恂恂純謹恪守店規勤動終年得錢不及數十串養家餬口拮据萬分自聞有女堂烟館之風而偶一陶情閒偷半日本不嗜烟因戀色而偶然一吸本不貪色因吸烟而偶爾一親初尚偶一爲之久之而身入其中不覺樂而忘返而生意自此歇生計自此窮百結鶉衣呼號乞食謂非女堂之爲害良深乎至於肩挑背負之倫小本營生之輩覊皇旅鶴偶觸春心欲至妓館閒游而自顧衣履不華腰纏不富不能與翩翩濁世佳公子並駕齊驅涎臉而來恐遭白眼何如向女堂烟館恣意遨遊旣可陶情又堪過癮祗耗杖頭之數而捉胸捺肚卽可無所不爲亦何樂而不一涉其地耶漸至資本花盡飄泊一身欲仍如昔之殢雨眠香吞雲吐霧而望門躑躅呵斥頓加從前甜言密語者忽轉而爲舌劍唇槍而癮已成資已罄躊躇無策涕淚交流至此而始悔女堂之爲害吁已晚矣聞之友人言昔時小東門外一帶女堂烟館幾如棋布星羅人之陷溺其中者一歲之中多若恒河沙數而爭風吃醋拆梢打架之事亦無日無之自沈仲復閣學觀察是邦高懸禁令風行雷厲不少寛容適女堂周小大女扮男妝招摇過市逮案重責枷示通衢而業此者遂畏若雷霆不寒而慄銷聲匿迹閱十餘年盖此舉實與葉顧之觀察宰上海時嚴禁花鼓淫戲同一造福無涯焉不料日久玩生又違禁令至近日而小東門附近及英界各處雖不如從前之明目張膽而暗藏春色者亦已僂指難終初十日本報紀上麟里有三家樓上賣花烟樓下則名爲清烟舘而實有女堂伺應以致妬奸爭寵口角打降之事時有所聞紀此者非欲著滬上之惡俗實兾若輩憚於張揚速爲斂迹而已詎知甫經二日而卽有女堂訛詐一事緣有成衣匠携綢料一包至小東門外戲館街某女堂烟館吸烟時已酩酊乘興與女堂調笑女堂欺其醉也佯作殷勤裝烟與吸而暗中串出乙丙兩人復醉以酒而竊其后中之綢洎甲醒見綢已烏有自知無顔對人向索口角扭赴捕房後雖女堂懼罪挽人給還然已費許多周折矣噫若該女堂者是不第以色餌人以烟害人而並欲計算人拆梢人矣此而不禁不將令清凈地方盡變爲齷齪世界尚復成何事體更何須設立地方官乎或曰子言女堂烟舘之害更甚於戲館酒館烟館賭館以及妓寮臺基之類誠哉是言至於花烟舘污穢狼籍猬瑣不堪莫有甚於此者舉凡挑夫車夫出店細崽之類一肩荷兩口日得百文錢以爲仰事俯育之計一暱於烟妓而阮囊立罄不復顧父母妻子之養久且惡瘡傳染膿血淋漓匍匐哀號無人顧問花烟之爲害若此而子以爲猶愈於女堂豈非女堂爲衆惡之所歸乎曰然是亦有說花烟館之不堪已久在人耳目其人腌　藍縷其地湫隘囂塵稍顧聲名者斷不肯偶一過此若女堂烟館則儘有房廊軒敞鋪設精雅者卽其中女子亦大半艷裹濃妝伶俐清潔客欲入内惟託名吸烟消遣外人并不知其别有因緣以故上等之人亦或被其句引無明無夜樂不思蜀我不敢謂花烟館之不必禁且亦謂花烟館之决宜禁特揆情度勢則女堂之禁尤爲今日萬不容緩之圖耳客曰子知女堂之能禁乎曰何不能禁之有昔閣學之禁也事在特剏無案可循必先咨明捕房熟商領事四平八穏然後舉行猶且事在必行立時禁盡今則舊案昭然有可依據只須一紙照會何患其有所爲難頻年之禁而未絶者祗以有始無終耳必欲禁之有何難處敬告爲民父母者毋姑息毋優容令出惟行違則必究以無負閣學禁革淫俗之初心待女堂旣除然後議禁夫花烟舘及一切傷風敗俗之事積年穢迹一掃而空則造福黎元其德豈有限量哉 
 
 

Page 2

 
 
[本館接奉電音]  
　　昨接在京友人發來電音有本月十三日旨一道敬謹譯登○閏四月十三日奉旨壽昌補授通政司副使欽此 
[三續吏部恭錄清單]  
　　一臺灣攺省之後應遵旨添設藩司一員綜核錢粮兵馬整頓廳縣交代并設布庫大使一員兼理經歴事所有建造衙署添設官吏事事草創將來須仿照新疆章程俟此次奉旨後再行會同奏請簡放等語吏部查福建巡撫已攺福建臺灣巡撫臺灣奏請添設藩司一員布庫大使兼管經歴一員係爲整頓省會重地因時制宜起見自應准予所請奏明請旨准其添設臺灣布政使一員布庫大使一員以資鎭撫俟命下之日臣部將福建臺灣布政使員缺卽行知照軍機處請旨簡放其福建臺灣布庫大使員缺該督等雖未作定何項缺分自應照各省布庫大使缺分作爲揀補之缺俟命下之日臣部照一咨二留新章歸部揀補其添設藩司綜核錢粮兵馬户部查各省徵收上下忙錢糧前經臣部奏定上忙限十一月底下忙限次年五月底分晰成數造具清册送部逾限將該藩司叅處等因通行遵辦又例載奏銷錢糧福建省限次年六月底具題册結隨本送部若因公不能依限准其奏展無故逾限者議處司道府州縣衞所官先已違限卽令查明據實開報吏部分别照例議處等語又光緒六年正月間臣部因各省奏銷辦理遲延經徵人員無所儆懼奏令該督撫一面具題一面將未完一分以上各員開單奏報由部核定處分先行覆奏仍於題本案内將業經具奏各員聲明備核等因進行遵照至臺灣額徵人丁餉稅等欵向照福建内地例限分上下忙開徵由藩司將徵收數目核明分數詳請奏報並造具清册送部其經徵本年錢粮未完一分以上各員清單並年終奏銷向由臺灣道彚齊造送福建藩司核明詳由巡撫會同總督照依奏定章程例限分别題奏册結隨本送部查核至各營官兵俸餉由審司將應需數目造具支撥清册詳請送部由部歸入來年兵餉案内支撥由福建藩司在於臺灣徵收入撥欵内劃抵撥解年終造册題銷歴久遵循辦理在案今臺灣攺設行省添設藩司一員旣經史部議准所有臺灣臺北二府所屬經徵人丁餉稅及各營官兵等項一切錢糧事件應統歸新設臺灣藩司按照福建舊制核明詳辦内地藩司無庸會銜以一事權至新設藩司等官歲需俸廉等欵應令該撫迅卽核議俟議定奏報到日再行核覆藩司整頓廳縣交代如查有遲延虧缺卽行詳揭題叅照例辦理户部查則例内載交代欵册隨結依限呈詳由司核轉咨部初叅逾限罰俸一年二叅逾限卽行革職倘二叅已逾該上司延不結報卽由户部奏叅將逾限之州縣革職該上司照徇隠例議處又各省州縣交代未能依限結報經臣部於同治四年十月間奏奉諭旨飭令各省督撫一體認眞查辦二年十二月臣部奏令該督撫分别已未完結交代定限半年彚奏一次六年正月間臣部又請旨通飭照限嚴查并議令凡州縣交代未清者實缺人員不准到任調署候補人員不准委署他缺普不准另派差使如交代案内有兩任虧短卽係前任未清再行調署委署之弊應議督撫藩司以狥庇屬員之咎並將虧項着落分賠均奉旨依議通行遵照嗣因各直省交代之案依限結報者寥寥復經臣部申明交代例報擬令各直省自光緒十一年正月起無論州縣選補升調委署該藩司均將到任日期逐員報部由部按月按限扣算如已逾二叅日久未據將交代册結送部亦未據以二叅遲逾查叅者卽由臣部徑行奏叅將該州縣照叅逾限例革職藩司照徇隠降三級調用私罪例議處册結送到者臣部亦按限扣算如已逾二叅日久該省咨稱出結係在限内者又或聲明册造乖錯往返駁查是以稍遲臣部核其遲延月日扣去初次往返程途逾限在三個月以外者併行奏叅均將該州縣仍照二叅逾限例革職藩司照徇隠例議處其交代册報徵存未解銀兩户部逐案登記按限扣算如已逾二叅日久未據提解報部者卽由户部奏叅將結報之員照並未起解申報起解例革職藩司照失察欺侵錢粮例革職留任倘依限結報結稱存儲無虧咨部後嗣經查出虧侵者並應行提解司庫之欵該藩司已報提解續經查出虧侵者除將該本員革職治罪藩司照扶同出結例革職并令遵照奏案分别已未完結半年彚奏一次并將已結若干案每案有無未解銀兩於何月日提角司庫逐案聲叙以憑查核前因光緒十年八月間奏奉俞允通行遵照各在案查臺灣各屬廳廳縣交代册結總未送部亦未照新章將廳縣到任日期逐員開報兹臺灣旣經移駐巡撫添設藩司所有造報該處廳縣交代到任缷事各日期爲當務之亟自應恪遵定章核實造報以憑考核惟是臺灣各屬交代年分旣遠積壓甚多若不酌定辦法任其挨延造報送部勢必積壓之案未經辦結而新案交代又成積案平時徵收錢粮有無虧挪轉難考核應請責令清厘嚴辦現任交代以杜弊混臣等公同商酌擬令該督撫于接到此次部文之日限四月内先將現在任事之經管錢粮各廳縣佐等官接收前任交代分造册結彚齊送部以爲將來考核之據至各前任所接交代統作舊案免計遲延月日應如何立限清厘由該督撫迅速酌定章程奏咨報部核議其現在任事各官如有升遷事故缺事交代均作爲新案統照十年八月間奏定章程期限督飭依限算清造具册結送部如查有徵存未解銀欵儘數提解司庫入撥倘新案交代册結送部遲延卽由臣部核其遲延月日扣去往返程途逾限在三個月以外者併行奏叅如送部册内有徵存未解銀欵定行照章將該藩司叅處仍令自光緒十三年正月起凡經管錢粮之廳縣等官無論選補署事代理俱將到任缷事各日期掃月彚報一次毋得遺漏再查臣部歴年奏定申明交代例限整頓倉庫錢糧頒發徵信册以及籌備餉需會議開源節流各項章程條欵皆爲現行要政新設臺灣巡撫署内案卷逢必不齊恐致無從遵辦相應請旨飭下閩浙總督兼福建巡撫速將該巡撫衙門奉到臣部歴年奏定各項章程條欵逐件檢齊星速遞交該巡撫遵照實力奉行并將有關題奏例限各件如何清理迅速酌議妥切奏咨報部立案總期于事有益毋得徒託空言方爲核實其添設官吏吏部查該督等奏請將來添設州縣之處已於前條内核議令其隨時酌度情形奏明辦理至添設書吏係招募何處民人應令造具花名清册咨部將來是否五年作爲役满應否准其考職并着該督酌核咨部辦理[  此稿未完]  
[商憲批語]  
　　招商甌局與廣祥茂店被衆毁搶一節屢登前報日前温處道憲又奉到北洋通商大臣李傳相批示謹錄於左此案前據甌海關道來禀當以粤商蔡如松囤米數千石米價因之驟漲且不報關騐放私行搬運以致居民截阻爭毆傷毁貨店釁由自取批令飭縣傳集兩造秉公訊辦其未運之米責令就近售銷以裕民食在案兹據稱温州分局董事蔡如松購運米石係廣東愛育堂賑米業經禀道批准報關驗明發單出口過騐突有匪徒二十餘人將騐過之米二百三十二包搶出復進城打毁局房毆傷局友蔡如槐將銀錢帳簿衣物等件搶劫一空是蔡如松代廣東辦運賑米已報關騐明發給出口准單尚無不合該地方官何以任聽匪徒肆搶且該關道所禀情節亦與局褱不符自應確切查追以昭平允應咨浙江撫部院委員澈底清查並飭該關道先將案内首要各犯查拿秉公訊辦搶去帳簿銀錢衣物等件一併追繳封儲之米照數給領以便就地銷售歸本至蔡如松辦理有無不善於甌郡是否相宜該局仍詳細查明據實禀核並妥商盛道辦理仍候南洋大臣批示錄報繳 
[邗上紀聞]  
　　正任揚州府宜子望太守引見南旋已紀前報太守於初八日由省謁見各憲隨卽抵揚以洪水汪某宅爲公館諏吉本月初十日接篆視事舊澤新猷當又有一番布置也○距揚數里之新城地方爲南鹽船赴棧孔道近來該處河水甚小幾至淺不容稿日前有某鹽船正在絞關上駛適潮水大至關索中斷船首絞關者四人咸爲關棍回勁打落下水當時救起三人其一漂没無蹤隨潮而去直至翌午潮退始將屍身設法撈獲由船主備棺收殮一面送信其家一面至儀邑存案亦可謂不測之災也○邗上之有佛堂猶滬上之有佛店也始尚一二處近則日漸增多時有村嫗愚婦在内聚集諷經然所念者不是高王經觀音懴惟阿彌陀佛四字而已每誦一次必輸青蚨若干其爲開堂者惑衆 
 
 

Page 3

 
 
歛資不問可知實爲地方風俗之害現經有司曁保甲總局訪聞密派員弁不時查訪如有所獲定予訊明嚴懲白髮老婆婆尚其幡然變計毋待黑索牽來而始歎我佛之無靈也 
[上海縣署瑣案]  
　　紹興人徐順德等控被丁錦泉欠銀致父泉源情極自縊一案經前縣令莫直刺相騐後徐等不服控諸臬轅張屺堂廉訪批飭該縣訊明詳覆其中情節已列報章至昨晨徐糾集男婦多人前赴經中之姚姓家滋擾姚怒甚唤七鋪地甲到來將一干人捆送縣署蒯大令立刻升堂提訊姚稱被毁什物良多叩請履勘徐婦某氏語多挺撞且稱被毆失物再三詰究兩造皆各執如前大令飭退候覆訊核辦○譚楊氏者家在大東門内迤北長女前曾許字浦東顧某爲妻過門童養日前女忽走失旋訪知匿迹女母處向詢支吾控諸縣署蒯虎臣大令提集各人請帮審委員宋二尹集訊顧投案伸訴前因譚楊氏不認匿女大令將該氏發官媒看管俟補提媒人到案復訊核辦 
[緝獲私土]  
　　昨有本城天官牌坊某姓小烟館夥阿六者在滬北某洋行夾帶私土而回甫入小東門卽被洋藥局巡丁偵悉上前攔住搜出大土一枚解歸洋藥局經局員程司馬訊明情節懲責荷枷發交十鋪示衆私土充公 
[慘死可憐]  
　　英租界白大橋北首電燈公司行之司機器人於前夜醉後至機器房照料各輪盤蓋輪轉時須常加油也稍不留神被連絡各輪之皮條帶住衣服以致將人捲上軋入機器中俄而墜下頭顱已被擠爛祗存半邊手足身體亦血肉淋漓不堪寓目矣旋於昨午後二點鐘時由該公司經事人備棺成殮用車載往西國墳山埋葬此誠慘之至矣凡入機器房者其可以輕心掉之哉 
[會騐屍身]  
　　禮拜六午後有西國水手十餘人乘馬車三輛至滬北靜安寺申園茶肆中飲酒另有西國牢間之第二頭目因有事亦至申園與西水手等飲酒管牢人飲畢會鈔少洋一角五分堂倌紹興人王大年向伊索找該西人不耐煩於身畔摸花擂槌將王大年撃打旋卽倒地申園本有華捕管門見卽上前拘拿該西人亦將該捕毆打欲逸衆人大譁適有印捕及鄉人等拿到四人連受傷之王大年一併解送王家舍捕房而其時英大巡捕房捕頭亦已聞信赶到將所拘之西人登名字於薄上三人先行釋出其逞凶之西人解歸英捕房受傷人王大年送仁濟醫館詎料傷重延至夜半三點鐘時身死當卽知照捕房傳到三圖地保顧蘭亭報縣一面由麥總巡禀知英領事官昨日午後四點鐘時上海縣蒯邑尊帶同刑仵書役人等親臨仁濟醫館相騐英國賈副領事英巡捕頭三道頭帶同西捕印捕華捕及包探陳阿九秦少卿顧阿六等均到醫院蒯邑尊又遣人往請英會審員蔡太守未到時邑尊與賈副領事同坐聚談先傳屍子王觀濤詰問據供紹興餘姚縣人父親王大年年五十一歲在申園做酒堂倌七年於兹該西人來飲酒計鈔一元六角半祗出一元五角同伊索找旋被伊將花槌一撃倒地送醫院身死邑尊詰問申園有人來否旋有朱榮塘投案稱茶館是英商股份所開蕭丕立擋手我爲管事昨日有水手十餘人來飮酒其間一人不穿號衣王大年向伊找洋被伊打破頭邑尊詰其被打幾下答稱一下邑尊又傳八圖地保張鳳亭據供昨日正有公事在上海及回鄉始知其事凶手及受傷人已送捕房邑尊又傳三圖地保顧蘭亭詰問據稱在先不知是事今日捕房來唤始行知曉邑尊又傳申園管門華捕一百四十四號王玉成詰問王照前訴明隨飭仵作檢騐據報騐得屍身頭上有兩傷致破頭顱身死邑尊與賈副領事離座親自覆騐畢旋問凶器何在一號三道頭西捕頭將花擂槌呈案邑尊又傳朱榮塘詰問謂今騐得實打兩下爾何說一下旋據巡捕王玉成稱實是兩下又據王觀濤供家有祖母年已七十四歲一家老少均倚父親度日求請伸寃邑尊謂此案尚須訂期會審着先具自行收殮切結并蓋指印着退下靜候并着將朱榮塘帶回縣署候訊賈副領事起身告辭邑尊送出後一號西捕頭着英包探轉達要將花擂槌案回謂須與英工部局諸西董及西醫觀看邑尊謂此係凶器當行儲庫如要觀看何日會審再爲帶出西捕頭謂明日十點鐘卽要會訊邑尊允之西捕頭去後俄頃蔡太守亦至與邑尊會晤後當飭棺且緩釘况人送醫院醫士當已騐過侍再詢問邑尊亦以爲然訂於今日十點鐘在英公堂會訊 
[毆斃堂倌]  
　　寗波人方小妹以鬚眉之丈夫蒙巾幗之雅號曾充巡捕性本强橫前日下午五點半鐘偕友人至法馬路南誠信烟館樓上吸烟因堂倌陶金梅卽阿二開燈太遲已有怒意繼因掉水烟事隨將阿二掌頰阿二反唇丁稽方小妹大怒揮拳毆之適有天津人賈八卽前以拐誘小孩爲翁太守嚴辦者又有重慶輪船水手蘇阿大　邦小妹毆打致阿二身受重傷經該烟館鳴捕將方小妹買八及該水手共三人一併管押阿二送仁濟醫院於前日夜間九點半鐘傷發斃命該醫院卽知照法捕房備總巡於昨晨遣法包探王榮培赴上海縣衙門報案蒯邑尊於四點鐘時帶同刑仵差役人等親臨相騐法包探嚴頌眉王榮培同華捕將方賈蘇三人解到候訊蒯邑尊先傳三圖地保顧蘭亭詰問後又傳十二鋪地保金文詰訊均稱捕房知照始知邑尊又傳南誠信店主據張佩正投案稱兄長回寍波家去我在店中爲管事爲此投案方等前來吸烟在樓上西廂爲掉水烟與堂倌陶阿二口角方先將阿二掌頰一下阿二還手賈八卽將阿二拳打脚踢立卽倒地送醫院逾時因傷身死邑尊詰問打時可有人見否答稱别堂倌顧阿尚亦見隨傳顧到案據顧供與張同邑尊卽傳屍子陶根榮詰問據供金梅是父親無錫人今年四十一歲我在别家做工有人知照前來說父親被人打死爲此赶去人已受傷當卽鳴捕豈料方小妹是前充英包探方智慧之弟通西語西捕去時被伊說西語故並不拘伊後我到捕房報知復派捕去始拘到我家中有八十二歳祖母及母親弟妹五人均幼一家靠父過活求請伸寃邑尊着帶方小妹到案據供甯波人現在虹口招商局五號棧房昨日在寳善街遇友同到南誠信吸烟掉水烟口角爭論並不打伊伊郤打我一下邑尊謂不打如何身死又傳賈八到案供天津人賣饅頭在烟館另外開燈爲伊等掉水烟口角我去勸堂官說我同黨要打我我將伊一推伊卽倒地並不曾打伊蘇阿大供無錫人在重慶輪船爲管艙伊等打架不知我去時見鋪烟無人卽就伊等烟鋪上坐適巡捕到來將我拘進與方賈兩人均不認得邑尊又傳張顧兩人詰問兩人同稱實是方先動手賈八將阿二拉住脚踢邑尊反覆再詰衆人仍照前供隨飭檢騐據仵作喝報騐得陶金梅小腹一脚實是致命邑尊又出座親自騐看無錯着屍子陶根榮具自行收殮切結并蓋指印免爲加封着將方小妹賈八荻阿大及張顧兩人一併帶回縣署其時鐘鳴六下因蔡太守在醫館與醫士黄君聚談邑尊亦卽同問王大年送到之傷勢如何後始各分道回署時已上燈矣 
[兩婦互扭]  
　　婦人吳小巧陸月仙互相爭毆由捕拘至捕房一併送英公廨蔡太守於前日飭差將該二婦帶案訊理陸月仙供丈夫王某與吳小巧有私常不回家我往找尋適見丈夫在吳處我直斥其非詎吳糾同婦女至我家尋釁致被抓傷頭面吳小巧供陸月仙係之妾王曾同我股開大德米鋪初存洋二百元後幾次加本共存五百餘元據言虧本閉歇向算虧帳支吾經人調停王認償我洋二百五十元不是現洋惟期票一紙屆期向索又復延約前日又屆約期王自到我處言須再緩陸月仙忽來反指伊之丈夫在我處爲醜事顯係王串妾圖賴我因到寳和里住處理論進門惟見許多米石因知其將米石私運在家妄稱虧本因此愈怒與論恃蠻亦被扒傷頭面期票呈閱蔡太守察閱呈票諭吳小巧曰爾所與合股虧本認償立票者陸月仙之夫也且票據尚有中人列名如是則應向王索與妾無干惟現在爾到陸處尋釁姑飭交保嗣後不得再與陸月仙饒舌呈閱之票發還如果被王欠洋立票則准另行呈控 
[失女復得]  
　　英租界偷鷄橋左近寗人某氏家昨午前失去兩女孩一約十齡一約五六歲因同伴玩耍遂致走失某氏急同長女持手爐蓋敲撃沿途尋覔至老會審署基前適有挑柴担之人謂該氏曰頃見兩女孩在四馬路西首失路已由巡街捕帶至捕房　該氏問兩女孩年 
 
 

Page 4

 
 
歲面貌衣服一一相符喜出望外雇坐東洋車至捕房將女孩認領掌上明珠失復得可謂幸矣 
[失孩領回]  
　　昨晚馮存仁間壁張順興板箱店送來女孩一口年五歲據言五點鐘時有年約五十餘歲之人携此孩在街上走過該孩啼哭尋母被板箱店樓上同居之黄朱氏聽見以形跡可疑當囑店中人喝住揚言爾母現在我家彼卽放孩而遁豈知失主係老曾審公廨後面四美園弄内蘇州婦祝朱氏所生正同韓其昌四處尋覓路上有人囑伊至本棧訪問以常閱報章知他處有失路小孩輙行送來故也及至將女孩相認確實無訛該店與黄朱氏並不索取謝儀遂得欣然領回可見黄朱氏及閱報者均屬有心人使彼骨肉頃刻重逢其功非淺三馬路陳與昌棧啓 
[學徒走失]  
　　昨接三馬路陳與昌絲棧來信云虹口廣東街寳昇新衣店學徒余瑞慶係海鹽人忽於本月初九日晨起走失身穿元色布短夾襖藍布褲面長秀年十五歲設有人通信送至與昌絲棧願謝洋兩元云 
[法捕房瑣事]  
　　昨報列緝私轇轕一節該巡丁所捉之人實卽法公堂具結放出之李阿勝也當拖到洋藥局時適西捕見之亦卽赶至局中將該巡丁及李一併拘到捕房法捕頭以該巡丁不遵租界章程并違堂斷着管押候於明日解案○法包探於前日下午在城河浜將形跡可疑之湖南人某甲拘到捕房在伊身畔搜出方布一塊上寫字句無非不經之談實卽哥老會中人也另有簿子一本乃登該會中之切口號褂上之圓布載恪靖兩字當票六七張法捕頭着暫押候訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年閏四月初九日京報全錄]  
　　宫門抄○諭旨三道錄前○豫撫卞奏現籌海運情形摺○又奏請嚴拿究追片○江南織造廣奏織辦完竣解京呈交摺○滇學政戴奏續考省棚及迤西南各屬情形摺○直督李奏津海關洋税收支各數摺○又奏已故大員捐建專祠片○陜撫葉奏道員飭赴新任片○直督李奏追已故知縣虧欠正雜銀兩片○又月初九日吏部翰林院廂黄旗値日吏部引見三十名○内務府見引十一名○順天府奏京師得雨二寸有餘○召見軍機容貴高萬鵬錢桂森霍穆歡○皇上明日辦事召見後　北海無封奏○○頭品頂戴湖南巡撫臣卞寳第跪奏爲查明前辦木植因運河淺阻未能起解及現籌海運情形恭摺奏祈聖鑒事竊准工部咨光緒廿年十月二十五日奉上諭工部奏湖南省同治十三年奏明應解同治十二年例木委員採辦迄今並未報解等因欽此欽遵咨行到臣當卽轉行去後兹據藩司孫翼謀詳稱湖南省年額應解例木准在地丁項下動支銀三千九百餘兩歴委常德府同知採辦由運河解運赴京並不開銷運費軍興後河道梗阻停止辦解三十餘年同治十一年奉部行催經前藩司吳元炳以湖南採運兩難詳經奏明照例價加倍折價解部就近採買經工部議駁在案十三年前藩司涂宗瀛詳委前常德府同知施德濬　辦一年木植齊全因查探運河節節淺阻木簰萬難行走輪船海運需費甚多如江蘇前次海運例木價脚運費共用銀二萬二千一百餘兩卽湖南省光緒三年海運添辦木植亦用厘金銀二萬二千九百餘兩近年實無從籌此鉅欵此前辦木植未能及時起解之實在情形也惟現在京都興修各工需用木植甚多亟應欽遵諭旨兩批併運以應急需已由司委員查明原辦木植質色朽變者勒令一律更换並飛飭現任常德府同知方濬復再行採辦一批勒限辦齊同原辦木植兩運併批起解惟查湖南例木向係購自黔中該省屢經苗亂近山樹木蕩然無存邇來雖漸有蓄養而欲求丈尺合式頭梢匀稱之大木非入深山購辦不可且今昔情形不同河運旣不能行應卽委員運滬附搭輪船航海解京除由江運滬不准開銷運費外所需海運經費多寡不能預定旣係年例應解之木似宜厘一定章可否仰懇奏明請旨飭下户部酌核每批例木准支海運經費若干行令招商局由上海接運赴京以昭妥速所用銀兩卽在厘金項下動支開報詳請具奏前來臣覆查無異除咨户工部外理合恭摺具陳伏乞皇太后皇上聖鑒勅部核覆施行謹奏奉硃批該部議奏欽此○○卞寳第片再據藩臬兩司會詳准辰永沅靖道何樞咨稱五品銜候選鹽大使徐拔向在鎭筸開設義成質當又在沅陵縣與同知銜指分湖南試用知縣徐兆芬夥開天泰豫質當于光緒十年閏五月六月先後倒閉虧空公欵私帳甚鉅徐拔等均已先期逃匿當經分别委員會同地方官清理已將該兩店架貨示期取贖完竣所獲本利及房産變價銀兩除提還公欵外其餘以之攤價各户私債計義成質當實尚虧短錢一萬二千一百四十八串零天泰豫質當實尚虧短錢七萬一千七百六十一串零查徐拔與徐兆芬開設質當虧短鉅欵先後濳逃實屬意存誑騙徐拔籍隷江西豐城縣徐兆芬籍隷貴州清溪縣雖捐指湖南並未到省均無家屬在湘難保别無寄頓應請奏革拿辦以服衆心而懲狡獪由道咨司轉詳前來相應請旨將五品銜候選鹽大使徐拔同知銜指分湖南試用知縣徐兆芬一併革職以便咨行各原籍一體嚴拿究追謹會同湖廣總督臣裕錄附片具陳伏乞聖鑒謹奏奉硃批徐拔徐兆芬均着革職咨行各原籍一體嚴拿究追該部知道欽此○○江南織造奴才廣英跪奏爲奉傳上用各色江綢葛紗照單敬謹織辦完竣解京呈交恭摺仰祈聖鑒事竊奴才七年八月初五日奉内務府札開光緒十二年七月十一日總管佟錄傳旨上用綢紗等項照單織辦解京呈進開單札行趕緊遵辦前來奴才欽遵之下當經援照辦過成案估計價値先行通融銀兩遴選工匠遵照單開顔色花樣赶緊織辦一律告成計二則龍藍江綢十疋二則龍醬色江綢十疋二則龍灰色江綢十件福壽綿長灰色江綢十件二則龍石青江綢十疋又十件二則龍藍江綢二十件福壽綿長藍江綢十件二則龍醬色江綢二十件福壽綿長醬色江綢十件二則龍駝色江綢十件江山萬代駝色江綢十件江山萬代藍葛紗二十件江山萬代醬色葛紗二十件江山萬代灰色葛紗二十件江山萬代駝色葛紗二十件江山萬代米色葛紗三十件二則龍米色葛紗十疋共計名色江綢三十疋又一百一十件各色葛紗一百一十件又十疋敬謹裝盛封固選派承差於正月二十四日由寗起程解京呈交除將動用料工等項銀兩另行造册報銷外合將奉辦江綢葛紗解京呈交緣由繕摺具奏伏乞皇太后皇上聖鑒謹奏奉硃批知道了欽此○○雲南學政臣戴鴻慈跪奏爲恭報微臣續考省棚及迤西南各屬情形仰祈聖鑒事竊臣上年考試迤東南各棚情形業經恭摺奏報在案隨於七月十九日接考雲南府省棚附考武定州八月初十日竣事　十月二十五日出試大理次永昌次景東次楚雄共四棚大理棚附考麗江府及永北蒙化兩廳永昌棚附考順甯府景東枞附考普洱府鎭沅廳楚雄棚附考三并惟永昌景東兩棚均係歲科連考本年三月十四日考畢回省各屬應考人數多寡不齊文風以昆明太和浪穹等縣爲上保山騰越甯洱等應縣次之餘則就地取材亦有英多之選楚雄府屬欠案尚多本案足額外補取楚雄縣乙丑學額十九名廣通縣已已學額十二名黑并已已學額八名武風則諸郡各有擅長楚雄棚補取鎭南癸未撥府一名廣通武童較少缺額三名餘均照額取進計通省歲試全完科試則廣南昭通東川永昌順寳景東普洱鎭沅均於歲試時連併考訖内外關防照前嚴密獨永昌棚有雲南文童冒名應點一人當　廪保指出交提調審訊旋據禀覆妥厞積慣槍手亦未入塲照例發落伏惟滇省地處偏隅屢經兵燹元氣未復陶淑宜先自顧菲材愧難勝任惟有隨時隨地竭誠訓迪俾識準繩之法守益彰文教之昌明至迤東南科試尚有曲廣臨徵四棚擬俟閏四月中旬再行出省按試所有此次續考省棚及迤西南各屬情形理合繕摺具報伏乞皇太后皇上聖鑒謹奏奉硃批知道了欽此○○大學士直隷總督兼北洋通商大臣一等伯臣李鴻章跪奏爲津海關第一百二結至一百五結洋稅收支各　繕單恭摺仰祈聖鑒事竊户部會議各海關洋税按結開單奏報一次仍扣足四結開單奏銷一次兹據署津海關道　汝翼詳稱查正任關道周馥曁該署道任内自光緒十一年十一月二十七日第一百二結起至十二年十二月初七日第一百五結止合計兩任一年有餘共收過各欵稅鈔銀五十萬九千七百五十九兩一錢四厘東海關解到四成銀八萬兩開支銀六十三萬一千八百五十兩五錢六分三厘分欵開單詳請奏咨前來臣覆核無異理合繕單恭摺具奏伏乞皇太后皇上聖鑒謹奏奉硃批該衙門知道單併發欽此○○李鴻章片再據大興宛平通州武清等十七州縣紳十翰林院編修徐致靖邵松年等聨名呈稱原任順天府府尹周家楣政績昭著德惠及人紳民謳忠不已請擇地捐建專祠以伸報饗等情臣查周家楣兩任府尹察吏安民興廢舉墜地方事家厘然畢舉光緒九年大水爲災賑撫孔亟旣蒙恩施截漕發帑復因官欵支絀會同臣竭力設法籌勸以誠懇感動各省官紳遂得集成鉅資源源解濟俾十餘州縣垂斃竊黎咸資生活又以畿東一帶隄河年久失修力籌欵項分投疏築以工代撫他如書院義學善堂凡關教養者無不毅然爲之實有功德於民前已奉旨將其政績宣付史館立傳欽遵在案兹據十七州縣紳士聨名呈懇皆出愛戴至誠亦與歴辦成案相符相應仰懇天恩俯准該紳民等於順屬擇地爲該故府尹周家楣捐建專祠由地方官春秋致祭以順輿情理合會同兼管順天府府尹臣畢道遠順天府府尹臣高萬鵬合詞附片具陳伏乞聖鑒訓示謹奏奉硃批着照所請該部知道欽此○○葉伯项片再新選鹽法道顧肇熙於本年四月初三日到陜應卽飭赴新任以專責成除檄飭遵照外理合附片陳明伏乞聖鑒謹奏奉硃批知道了欽此○○李鴻章片再　據藩司松椿詳稱已故知縣吳師郊虧欠懷安縣内結正雜各欵並米豆折價共銀一萬四千一十六兩八錢三分其子候補同知吳承鈞請俟該員補官日以廉俸扣抵部議應查明該故員有無領欵可抵一面仍在吳承鈞名下催追等因查該故員原抵各欵祗有駝乾銀三百十九兩七錢二分已奉部准銷應准照數備抵尚計虧銀一萬三千六百九十一兩一錢一分屢催未據完解實屬玩違詳請叅辦前來相應請旨將已故知縣吳師郊卽行革職仍在其子吳承鈞名下嚴訊勒追一面嚴查歴過任所寓所資財封存備抵吳師郊係江蘇江寗縣人並請飭下兩江總督查明該故員家産嚴寗查封備抵以重庫欵除分咨外理合附片具陳伏乞聖鑒訓示謹奏奉硃批吳師郊着卽行革職並將歴過任所寓所及原籍家産查封備抵餘依議欽此 
 
 

Page 12

 
 
[山東萊州府金礦誌略]  
　　余今春三月間傳道至九店鎭一帶地方此鎭東約五里有山名雙山道憲李大人官篆宗岱現在此山開金礦緣係故交遂謁之因得遍觀其開礦之局勢與所用之西法今特略爲述之以備衆覧此山座落平度州東北界距烟臺約三百五十里距北海約百里乃河水入南北分界之處也憶昔時業有數人前後相繼開過此礦皆半途中止李大人於光緒十二年奉旨至此山開礦雖舊洞塡塞已久而蹤跡尚存遂順舊洞興工待挖得百餘斤礦卽以中國淘金常法先以碾壓後以箕淘約獲金二兩大人見此光景以爲必行祗以淘法笨拙所獲之金不過僅足當日花費耳過數月請得英國一位礦師畢同辦礦務畢至礦塲見淘法太拙遂按西國用大銅板上敷水銀法淘之此法較箕淘頗勝然碾壓有限獲金仍然無多遂與礦師擬定搆買機器純用西法於是自美國金山散凡西斯哥買得上等機器先以船運至灣子口後以車運至礦塲兼之蓋造房屋排列器具直至今春三月始按置妥當於初次試機之時四方來觀者不下千萬人莫不讚機器之神妙也夫此機有六十匹馬之力今抵用其四十其每日所需之煤大抵三墩有餘而備以舂礦者共有二十杵每杵重約九百磅每分時能舂九十五次一起一落高約八寸此二十杵分爲四架每五杵一架其各架下備生鐵堅槽而上有鞏固鐵嘴礦悉以小車運於木架自木架流於鐵嘴遂將礦嚼成小塊儼若手掌後復落於銕槽而被杵舂得粉碎計每日所舂者約五十墩各槽底又着水銀深約八分槽之上口三面高一面低其底面隔以極細鐵絲網外又備丈餘之銅板上敷水銀以備收金且時有水自槽上流於槽中而槽中之水自底面鐵網處流出礦之極細者隨水流於鐵網外而略粗者仍被阻於鐵綱中迨水經銅板緣泥輕而金重且金與水銀有相吸之力故泥仍隨水流去而金則沉入水銀如此機器晝夜不停則水銀之金必以漸而多待十數日後機器暫停將槽底與銅板之水銀取出以法分之則水銀仍然合用而純金得矣且礦内不第有純金猶有金與硫磺化合而成之硫磺金此質較純金輕而與水銀又無相吸之力故不能沉於水銀亦隨水流去其取此之法蓋以大寛橡皮周圍無縫之空帶帶面頗澁將帶放扁以轉輪抖之回旋俾硫磺金水自空帶上流過恒深約一寸此質較泥旣重而帶面又澁且硫磺金水順流其勢較緩而空扁帶送旋其勢較速於是卽將所落之硫磺金拖回而空帶下又備一水槽水適浸過帶之下半是以空帶所拖回之硫磺金迨旋至下面遂被水洗而落槽中矣似此之空帶共有八枚計每日所獲之硫磺金約六墩焉照以上之法取金需水極多幸旁有小河一條於礦場上里餘處以閘閘住令河水自流於合用之處儼若止帝特備小河於此以爲淘金用也造物之妙不亦奇哉至於所開之舊洞今已開至一百二十尺深距舊洞不遠又開三洞然此三洞尚淺而所出之金皆不如舊洞之多且佳也然不過于今則然耳苟亦擁至一百二十尺深時安知不在舊洞上哉至於上下作工之六百人分爲三班每班作工八點鐘輪流换班晝夜不停然雖若此而所出之礦仍不足機器之所舂也則機器作功之速亦可由此想見矣吾於是不禁羡李大人之識高而志決也試想自開礦以來蓋造房屋搆買機器請礦師用民工二年内獲金無多而所費者　極宏　而猶能堅信不疑勇往直前藉非盡心爲國期中華於富厚者曷克臻此且上下工人以及附近諸民莫不歌国頌德以祝礦務盛行願大人位高而金多也則大人待民之恩亦從可想矣吾願中國在位者皆悉開礦之益亦如李大人之盡心礦務焉則衆礦齊開將見中國富强不數年可拭目而視也豈不休哉豈不休哉[  狄考文稿]  
[邗江官報]  
　　初六日歐陽鹺尹焕委南掣監秤差彭鹺尹家驥請假赴蘇初七日浙江候補道黎觀察福昌過揚初八日伍祐塲顧鹺尹到揚公幹初九日東台縣黄大令過揚初十日本府宜太守霖委署甘泉縣典史沈少尹蔭章均至運轅禀知此事謝鹺尹希祖委丁捻卡差周鹺尹艾生委大團閘差十一日儀征縣李大令到揚公幹分發經歴李前鍾禀到 
[鄂渚官報]  
　　四月二十七日新選南漳縣胡開元來省二十八日候補府王開福禀辭直荆州會審案件候補同知李燦枝奉藩憲牙厘局會委赴安陸府荆門州公幹督銷局提調浙江補用同知李榦自黄陂河口來省禀到三十日候補通判王席珍奉委赴四川公幹禀辭閏四月初一日岐亭同知蔣垣解匣金來省禀到候補縣黨献壽奉臬憲委武昌府讞局額外學習禀知 
[昨介百花詞住持奉訪喜親夢畹生雅教率賦俚句塵政]  
　　藴藉風華得未曾多才原不諱多能清新豈獨推開府雅正還教媲少陵子夜聽歌書一卷君新箸粉墨叢談申江選勝酒三升登龍喜挻汪汪度聲價知應十倍增[  綺禪陳陳州就政草]  
[子松仁兄滬濵分袂已近一月贈以五律錄呈夢畹吟長政疵]  
　　相逢在滬濵忽忽已三旬流永知今日停雲憶故人君耽花月好我與酒詩親待到端陽節還來證夙因[  景芳張倬呈草]  
[春夜]  
　　玉鈎初放夜簾輕梁燕雙棲月影清燭燼未容窺蝶夢香銷猶切撫琴聲錦屏風靜花枝暖瑶砌霜微草色明底有閒愁揮不去翠牕蟾没已深更○答閨友柳陌風和候桃林日麗時名園供遊矚相與踏青期[  補蘿山人稿]  
[上海四馬路文報局内恊賑公所經收賑捐閏四月上旬]  
　　初十日受福册無錫石塘灣顧子厚先生募孫應記十六元孫溪記十元孫敦記顧裕記陳林三户各五元孫經番堂四元孫守智張子明張菊甫三户各一元張夑堂張燮康二氏五角張倫元馮豫泰二户各五百文許大泉陶益裕二户各三百文馮廷魁許巧元劉復升袁大生馮源茂楊九山徐文陳梅廷王福記沈壽春十户各二百文馮雲招馮叙興榮合興馮云仁唐芝亭五户各一百文馮恆聚一百四十文實收英洋五十三元又錢八十文○又册嘉定祥泰木行募淮海子隠名氏冀親冥安子三户各十元隠名三元邱銜卿銅洋一元有心無力人一千四百文代乞氏六百六十文清心齋二角以上實收英洋三十七元銅洋念一元小洋二角○使君受福册鄞縣署幕夜募會邑范藹嵐章正心悔過未能人三户各一元珠街角眞交來徐懋翁有心無力人二户合助一元○南市裕昌木行交來怡怡山舘銅洋五元又如願主人一元金陵陵陳公舘交來無名氏生産許愿二元○江册本埠城内詹敬之先生募俞燮和詹麗昆胡文鐸詹允亨程元遂宋觀學余觀仁詹雙全潘祥生仲春林詹允蕃詹全旺十二户各一百文詹順明查光榮二户各二百文詹愼祖詹勝祖韓森發余桃壽四户各一百十文宋桂先四十文實收洋二元○本日共收英洋九十九元銅洋念六元小洋二角錢八十文○本旬共收規元一千七百十九兩七錢八分原平銀一百另七兩八錢九分現批申元一百十一兩另另二厘英洋七百五十元本洋一元兩共計規元五百四十七兩四錢七分九厘銅洋八十二元烊見規元十一兩九錢五分六厘爐坏洋九計規元六兩一錢二分小洋九角計規元六錢五分六厘錢一千二百六十五文計親元八錢七分二厘○八項共合規元二千三百九十七兩八俴六分五厘○連前共收規元三十大萬六千一百另六兩另三分一厘○連前 
規元一千四百三十五兩五錢三分五厘卽日成批起解合併聲明 
[上海四馬路文報局内恊賑公所經收賑捐閏四月中旬清單]  
　　十一日福州招商局總辦張敬甫先生經募英洋二百元○使君受福册常熟愼和錢莊徐木君先生續募裕昌五元常熟無力子爲嘔吐等症求速愈陸鳳岡二户各二元永德裕和祥昌盛同裕四户各一元福記銅洋八元祿記昌記二户銅洋一元仁泰永合興森大成亨德記四户各錢百四十文徽州程二百以上寶收英洋十五元三角銅洋十元又交來受福册公字三十二號眞縣未遂子募戴雲記五元北揄書屋二元眞州未遂子九元知足室竹西惜陰書屋王槐仁任雲芝永思堂補過齋王六户各一元○杭城心誠子爲妻病求速愈藥資移賑一元○蔣雲璇善士一元○本日共收英洋二百三十九元銅洋十元小洋三角 
[棲流公所捐單]  
　　嶺南徐松氏捐洋十元梁積記捐洋二元又收到四月分茶樓捐計顔至樓錢十五千四百六十文小廣寒錢十三千八百六十八文也是樓錢六千七百四十八文桃源趣錢八千五百六十八文洗心泉四千七百三十二文天樂窩錢四千八百四十四文大觀園錢三千九百三十二文皆宜樓錢三千三百三十六文满庭春錢三千三百三十二文冠芳樓錢三千七百零八文福仙園錢二千二百零八文靈萃軒錢二千二百四十文 
[上每四馬路文報局内恊賑公所經收賑捐閏四月中旬清單]  
　　十二日受福册公字五十一號使君受福册黎里毛且安先生募朱祿卿六元丁善生仁德堂申二户各五元朱眉峰四元丁陳氏爲子善生完愿三元朱彦生二元朱燕詒堂潘景如塔影硯齋守迷氏懺悔氏王映川戴致和受慶堂沈游品三周玉十户各一元殷葆濬求母延壽消灾張璘彩求病速愈二户各二元沈寳善堂銅洋二元不留名無名氏隠名氏未祥其姓字四户各銅洋一元恆善堂盛安昌壽恆德堂汪安雅堂王四户各五角周鄰表求保萱延年益壽六百文又求保外舅潘筱涯益壽延年五百文遺花接木四百五十文求安氏四百文福記寶記二户各三百文無名氏汪芬山張印仂胡氏杜姓女沈李氏六户各二百金義卿吳松張正卿三户各一百文沈養和一百廿文實收英洋四十五元銅洋六元錢一百八十文○使福受福册常山正字鹽棧吳君交鹽業同人代募六一書屋三十元○漢口洪公舘洪受之先生祈病速痊三元○本日共收英洋七十八元銅洋六元錢一百八十 
 
 
