# 1907 - 340 - 4912447

 

Page 1

 
 
   
 
 

Page 2

 
 
上諭 
[八月十四日奉]  
　　上諭大學士張之洞著管理學事務欽此 
 
 
 

Page 3

 
 
[宫門抄]  
　　八月十四日召見軍機楊士驤景淸 
論説 
[十三日設立資政院上諭謹注（還）]  
　　當專制立憲過渡之時代。三權分立。界劃未淸欲於統一機關之下。另設參收機關。求漸合乎立憲國之精神者。非今日之所謂資政院乎。去年編制局議改官制成資政院官制草案五十二條。議格不行。今年商量組織或言澤公推爲院長。或言官紳公選議員。磋議多月。至八月十三日。始有亟設資政院之上諭。吾不知溥倫孫家鼐。當此總裁之任此後規定院章。其於去年編制局之草案説帖。異同若何。然諭旨旣以資政。院爲議會基礎。議會爲人民參此機關。與政府立於對等之地位。則今日組織方法。當以議會法令規定之。不當以官廰制度規定之。認定主義劃淸職權。而後與立憲政體取决公論之旨意乃相合而不相悖也　　　　 
歐西各國。無論君主立憲民主立憲而上下兩議院制必成立於一時。不聞於議院未立之前。别有所謂集議院元老院資政院等名稱也。中國以豫備之故。不得已而摹仿日本元老院。創設資政院。則立法行政。萬不可混合爲一。日本明治八年改集議院爲元老院。院中議員。雖或者勑任而來。與民選議院之制。不盡符合。然考其事實。元老院爲監督機關。屬於立法。太政官爲執行機關。屬於行政。界限分明。犂然不混。中國仿行之始。苟僅襲取其名。不爲深求其埋。議長議員。悉以行政官任之。是資政院不渦爲政府之私屬。曾何足以監督行政。爲國家一獨立機關耶。此職權之所當注意者也。 
資政院爲與論總匯之地。去年草案説帖。有云『資政院以百數十人爲四萬萬人之代表通國之欲言於政府者移而歸諸資政院』一夫以四萬萬人之大團體。而僅僅百數十人發表國民意思。其與代議政治之本旨。旣不相容。且其設置議員。又皆出自欽選會推保薦三者。於人民之選舉。置之不問。若是乎此資政院將成爲行政官之衙署。其議事亦將如閣部院堂官丞參之會議。其何能取决公論。而立議院基礎乎。頗聞諭旨未發以前。各大臣對於資政人員。京官以得票最多者充任紳商代表。各省複選二三人來京。雖此議之能否實行。尙不可知。要之立院之宗旨。旣確認爲議院之離形。則投票選舉。固勝於欽選會推保薦三者萬萬也。此定員之所當注意者也 
嗚呼。今日各省諮議局。多未開辦。而欲於各該省中。選出代表數人。機關不備。冋從互選。此當今一大難題也雖然。是亦可暫用他　以代之。（甲）由各州縣學商各會。公選議員若干人彙至省坦。複選資政院之議員。（乙）各省之紳商留學生。公推京師同鄉官若干人爲資政院之議員。其全體之議員。合各省人才而成。卽以省分之大小。定人數之之多寡。較之保薦一途。猶爲稍勝一籌也。以今日程度尙淺。雖未能卽行正當之選舉。而議員之大部分。旣以代表各省爲原則。庶於輿論。總匯之意尙不背謬。他日上議院之基礎。或植於是。特不知倫孫兩總裁。其果。能助長憲政。有意人民之參政機關否也。 
專電[電一北京（十四日午後八點七分）]  
　　外務部通飭各省海關郵局無論何項信件均須檢查以防不軌（慕） 
　　按此事久議舉行嗣經某國公使抗議乃止今日忽又决然舉辦殊不可解 
[電二北京] （同上） 
　　八旗首善工廠前經集捐二十萬兩因循未辦現爲融化满漢問題須籌旗民生計提議即日開辦（序） 
[電三北京（同日午後七點五分）]  
　　新簡奥使雷補同准重陽節前後請訓出都外間十月出京之説不確（塞） 
[電四州福（同日午前十點）]  
　　閩人爲日俄日法恊約問題特開大會研究抵制方法突被官紳壓阻勒令閉會（文） 
[電五西安（同日午後五點四十五分）]  
　　新簡浙撫馮中丞於初十日由陜起節北上（而） 
 
 

Page 4

 
 
[電六蕪湖同日九點三十分]  
　　前粤督周制軍今午（十四日）由揚州抵蕪（少）　　 
緊要新聞 
[政府决議復行科舉之異聞北京]  
　　黄運藩請復　　 
科舉一摺早經交議現聞秘密消息此摺經政府會議後有多數贊成復舉者但須將科舉名稱改易而其内容則仍以縣試府試後再送提學使覆考酌定額數以爲去取至考試之法係用四子書及經書出題作義並試策論各科學惟不及八股耳據聞奏稿亦己擬定俟張相國核議後卽可入奏然外間知者甚少此事極爲秘密恐稍露消息不免又激起風潮云（生） 
　　叔子曰興復科舉一事無論智愚賢不肖人人皆知其不可行而黃運藩獨以爲可行舉二十二行省之中國固祇一黃運藩也政府中人雖愚瞆未必人人皆黃運藩則此説或係傳聞之誤未可知也然改部院之名稱則名去而實存行無謂之新政則虎頭而狗尾推其所窮又安知不至此 
[鐵尙書并無更動之説北京]  
　　自袁宮保入軍機後外間紛傳陸軍部尙書鐵寶臣將次外放現聞慈宮以鐵尙書在陸軍部整理一切頗爲相宜並無更動之意云（未） 
[會議改併八旗辦法北京]  
　　政府諸大老近日會議化除滿漢畛域辦法有擬改併八旗爲四旗逐漸再行裁汰者有擬先裁副都統者惟醇邸袁尙書等擬先籌畫旂丁生計酌量裁撤駐防旗人而京旗則悉仍其舊然亦因意見不一尙須詳細磋商未能一時議決云（益） 
[議決京外官缺滿漢一體北京]  
　　京外大臣條陳融化滿漢畛域辦法以裁撤駐防及京外提升簡選各官缺滿漢一體二條爲最要近經政府提議各大臣均賛成其説惟慶邸言裁撤駐防旗兵爲數頗衆須寛籌生路或　開墾之地酌給種植方可舉辦至官缺滿漢一體卽可决議云（月） 
[宣示英俄恊約之關繫]  
　　十三日路透電云俄國京　　 
城傅言英俄協約乃保證英國抵制俄在波斯灣張其勢力並認英國在阿富汗占其優勢者英國亦允許不以此處作屯兵地以免侵犯俄國主權惟英俄兩國人民之佛教徒設欲往見達賴喇嘛可准其入西藏至英國暫時所據之處則不在此例云譯字林報 
[條議酌定賠欵劃一金價北京]  
　　聞度支部某部郎近爲整頓財政事宜上一條陳略謂行用金貨一節驟難辦到惟現在償還各國金欵時價漲落不定中國受虧甚巨應請奏明飭部照會各國將賠欵價目按照市價平均定一酌中之數永不得任意漲落以期持平云云（子） 
[度支部奏撥東省軍餉清單北京]  
　　庫存奉天捐欵銀十九萬九千一百九七四兩庫存造幣廠餘利銀二十八萬九百六十兩四錢五分四釐六毫銀行餘利銀二十四萬四千二百八十八兩二分滬行存前提洋欵餘剩銀八十萬兩江南免保捐銀十三萬兩山海關税銀十萬兩江海關常税銀十萬兩江海關洋税銀二十萬兩江漢關洋税銀十萬兩合共二百一十五萬四千四百四十二兩四錢七分厘六毫（黄） 
[郵傳部電詢粤路近情廣州]  
　　郵傅部近因粤路糾紛仍未解決特電致粤督張安帥略謂現查粤路公司情形較前腐敗尤甚所有存支欵項數目累月經旬尙未核清且昔之項冒行商干預路政者至今仍肆把持致使股商疑慮嘖有煩言請速豫籌辦法妥爲挽救並將一切情形隨時示覆查核現張安帥己分飭知照矣（西） 
[續誌防城匪亂確情廣東]  
　　防匪供認起事之布置欽州前日拿獲防城匪犯供稱該黨早欲擾亂因黨羽太少隨糾同餘黨竄越西省勾涌游勇迭刦平南貴縣等處殷富得贓甚巨復由貴縣竄入靈山轉赴防城又得駐該處之某弁内應遂敢串同倡亂云 
　　搜勦防匪根株之辦法防城匪勢已衰現經大吏特飭該處文武將欽屬防營分别派赴接界各處嚴行駐守并咨會西撫派兵防堵以免竄越一面由李鎭督同郭道等搜絕根株又聞近日廉屬靈山合浦兩縣餘匪甚多時出搶掠地方文武恐有不測已調趙標統所部赴合浦駐紥靈山則撥梁分統等多營前往駐守云 
　　靈山縣兵匪戰鬭之劇烈粤省欽縣所屬靈山縣被亂匪圍困勢甚危急等情已誌前報茲悉被圍已解全恃西省曁各路大隊與匪鏖戰自初三早四句鐘苦戰至午始將匪擊退此次接戰亂黨鎗彈如雨疑必有革命黨接濟軍火該處電報亦已盡爲割斷又聞西省援救靈山之兵日 
 
 

Page 5

 
 
H>第五版 
行二百此次靈山全全得該援軍之力云（黃） 
　　郭道痛詆王道之電禀北海鎭李準已於初七日抵欽在籍劉永褔軍門及各紳等均出襄辦防務惟王署道瑚與郭道人漳頗有意見郭道電禀護督力稱欽事糜爛至此斷非忌功嫉能之王瑚尸居餘氣之丁槐張皇失措之夏翊所能補救漳部死亡過半幾不成軍現挑選三百人背城一戰萬一不克惟有一死報國云 
　　胡護督會同桂撫之電奏北京軍機處鈞鑒辰頃據東興洋務委員林潤釗等電禀廿七日駐防衡軍變防城失宋令殉等情查衡軍係廣西提督丁槐所統駐防邊界防城自改縣以來未築城垣乃衡軍忽變擾及鄰治縣令殉難實堪痛恨現在欽廉伏莾未靖正值分段清鄉倘聞風響應恐致牽動全局現已飭署北海鎭李準星夜带營馳往並分電署廉欽道王瑚統带郭人漳各率精鋭堵截痛擊並電丁槐带營來欽跟蹤追剿迅速撲滅至該管道州尙無電禀是否因綫路不通業已飭查容俟查明軍變實在情形再行詳陳謹請代奏湘林鳴岐儉隨准軍機處電開奉旨胡湘林張鳴岐電奏悉著卽督飭李準等相機剿辦並將軍變原因查明電奏丁槐身爲統將平日漫無約束致軍衡潰變殊堪詫異著責成該提督刻日協力撲滅毌貽邊患倘再坐誤事機定卽嚴懲不貸欽此初八日准軍機處電寄奉旨著胡湘林將兵變據實電奏一面嚴飭派去各營迅速撲滅毌令日久蔓延致貽邊患欽此 
[松屬又有大帮匪徒越界尋仇松江]  
　　松府戚升淮太守訪聞近有多數光蛋意欲由浙竄人金山界内滋事當飭金山縣蔣令前往嚴密拿辦旋據該令回禀初七日果有光蛋到錢圩地方與前隨沈葆義投誠卽現充嘉防營弁之徐阿早爲難因昔日土客兩帮彼此夙有深仇欲圖報復竟敢將徐之房屋焚燬並掳去徐之家屬二人該令竭力追拿該匪情急半途將三人釋放仍逃向浙界而去惟三人中有一人因受驚咯血而死等語太守據禀以該匪胆敢越界報復實屬目無法紀卽會商提憲劉軍門派營會縣速往拿辦並電禀撫臬兩憲咨請浙撫迅飭營縣一體協拿懲辦（一） 
[江督接晤陳曹二御醫紀聞南京]  
　　御醫陳蓮舫曹智庵乘江裕輪船赴漢再行換車北上已紀前報現聞江督端午帥接到滬道電信後卽於初十夜一點鐘駕臨下關以待黎明時江裕過埠與徴君一晤並寄請聖安不意江裕在鎭江因大阪公司之大福船失火停輪施救躭擱數點鐘之久午帥駐節下關兵輪直至十二日十一點鐘江裕抵埠後與徴君略談片刻然後回轅（王） 
[江輪大福丸失愼餘聞鎭江]  
　　日清公司江輪大福丸失事後經鎭道榮觀察飭派江船往遭險處帮撈屍首各節已三紀前報茲悉十一十二十三三日共撈獲被難男婦各屍一百五十餘具當經各善堂備棺收殮餘由家屬認領成殮一時江干痛哭之聲耳不忍聞云射 
淞滬要聞 
[留東學生李瀠之供詞]  
　　日前所獲之日本留學生李濚奉李大令發廳收管在案昨日大令提訊李供浙江山陰人年十九歳父名李子皋四川候補道姑夫曾任南匯縣濚於三年前往東洋在工藝學堂留學刻已畢業文憑尙未發給家中學費又不寄來因向欽使借錢當時允許與否並無一言前日忽傅生到署謂爾之盤費均由同鄉代爲舒齊可卽日動身回滬生信以爲眞卽乘山口丸於初八日到申遂被巡捕拘解捕房轉解到案現下所犯何罪茫然不知求察大令察核之下判收所候禀知道憲核奪（厘） 
[部咨嚴辦蘇路採石案]  
　　蘇撫接農丄商部咨文略謂各處興辦鐵路鄉民囿於見聞易滋疑懼全頼地方官設法勸導方能消阻力於無形此案旣經該總協理等分電貴撫派員辨理應請力予維持飭速查明從嚴辦理以維路政而息爭端相應咨行貴撫查照辦理等因筱帥接文後業己札行滬道督飭妥速辦理矣（恥） 
[日商買花之交涉]  
　　日商蔭山吉控平湖縣陳源興花行不交定花一案前經公共公廨禀經滬道電請杭嘉湖道飭催速解又經日總領事永瀧一再函催由公廨飭差移提在案詎廨差至平湖該縣忽傅諭縣差進署將信票吊銷廨差不得己回滬將情禀復讞員刻經關太守轉禀滬道此案日領函催甚急勢難延緩仰祈移請杭嘉湖道憲札飭平湖縣迅速將人卷解滬會訊以免外人藉口云（的） 
謝贈 
[商務印書館]  
　　雜誌類東方雜誌第四年第七期一册 
　　小説類婦迷帚盡靈家寶不城雙冠璽五星霧各一册 
　　敎本類修身敎科書一册經訓敎科書二册生理衛生新敎科書小學敎授法要義簡易英文算術各一册 
[廣學會]  
　　歷史類埃及變政史略三册 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[分類新聞]  
政界 
[軍諮府不歸陸軍部管轄北京]  
　　袁大軍機世凱近在軍機處會議以軍諮府關係軍國機關重要有獨立性質不應併入陸軍部現在雖不能設立衙署亦應併入政府慶邸頗然其議不日當見實行也（黃） 
[督撫公署不設刑名理事奉天]  
　　奉天各司兩道皆入公署辦事惟司法獨立不入公署辦事現在各府廳州縣所有刑名公牘有遞呈公署者徐唐兩帥吩示卽歸提法司署辦理惟事未通飭各府廳州縣仍用兩分公牘一遞提法一遞兩帥而旣遞兩帥之公牘仍撥歸提法署辦理聞不日將通飭各府廳州縣所有刑名之事只用一封直遞提法其有詳結歸奏案之重件始由提法詳院云（青） 
[札飭考查關務改良辦法安慶]  
　　皖撫馮中丞日前札飭蕪關道略謂理財以革弊爲先關政以税課爲本當此時局艱難庫項支絀嚴杜中飽目是當務之急惟念辦事之道總以目前能辦到日後無流弊爲主乃能實行乃爲可久本部院於常關改良辦法留心稽者不厭求詳茲將平日論列關務者彙爲十一條其中可采者固多究竟有無窒礙殊難懸揣合亟札飭該道悉心體察詳覆核辦（孔） 
[濬河委員蒞蘇蘇州]  
　　前報紀蘇撫陳中丞擬將蘇城内处河道一律疏濬札飭淮揚海道遴派熟悉河道之員司各十人來蘇差委等情茲悉准道已札委中河清安汛千總孫世均先行來蘇估挑城河工程已於十三日到省（命） 
[官紳協商更正微糧册鎮江]  
　　丹徒縣徵糧册簿向來弊混不清現由查荒紳董悉心清釐改編新册名曰更正册乃近有人運動請再更正宗令卽邀集各紳董協商一切各紳董答以從前之所謂更不離乎正而言之今日之所謂更乃離乎正而言之無所爲更不更但論其正不正可矣聞宗令亦頗以紳董之言爲然云（庶） 
交涉 
[中日交涉將次議結奉天]  
　　中日兩國關於滿洲種種交涉事件前以日本荻原總領事回國及東三省改設行省重訂官制以致遷延數月至今未决目下欽帥與該總領事逐日談判聞製鹽礦山熊岳城近海漁業等問題十數條件日内均將解决云（丑） 
[滿洲税關問題將結奉天]  
　　開設滿州釐税關外部與俄使互有異見聞外部之意凡外貨越境運至商埠先課正税三分之二由商埠再運内地時除補足正税外更照運到内地税則辦理俄使甚不謂然以前訂定東清鐵路條約祇認再課正税三分之一並無補足正税外再行課税明文强詞駁斥堅執不從而各國欽使亦多直俄使之言外部乃調查外埠向例是否與俄使之言相符後經禀覆均與俄使同故外部頗有推讓之意不久了結矣（丑） 
[政府議在越南添設領事北京]  
　　法領越南河内海防西貢等處流寓華僑最多頗受法人虐待諸如入境出口科納身税曁種種待遇不平等之事故政府近議在以上各地設立領事以便保護已由外部與法使磋商矣（黃） 
[日人請銷遺失之護照廣州]  
　　日人古河知脩前擬由廣州往附近一带遊歷禀經胡護督給發護照一紙現因失去特報由日本領事上野氏照會胡護督請轉飭各屬地方官凡遇古河知脩之謢照卽行註銷並函寄日本領事銷毀昨胡護督已札行藩皋二司飭屬一體查照（天） 
[損壞俄人墓碑交涉奉天]  
　　黑撫程雪帥接俄領事照會内稱呼倫貝爾各處以前戰亡兵丁均就地竪有十字墓碣多被芊民毁壞貢令地方官賠修并認眞保護等因黑撫復以此事前後未經照會地方衙門設法保護且地當商民房屋種種不便已咨行該處副都統酌量辦理免致彼此妨礙（青） 
[寄人籬下之苦况]  
　　十三日字報接倫敦電稱南非洲茄海斯堡地方有李衣司培君演説云有華工若干人願以黃金八千磅貢呈礦主以准彼等留礦做工 
[諭禁洋人開設茶肆揚州]  
　　日商甲乙二人在揚郡敎場租賃房屋開設茶肆并演影戲及各種玩物事爲江甘兩縣訪知當卽飭差前往諭禁以免滋生事端（言） 
軍界 
[條陳整頓鹽捕事宜松江]  
　　江南提督劉華軒軍門自接統鹽捕各軍後擬就整頓條陳二十則呈奉蘇撫陳筱帥大加獎勵現軍門擬卽按欵實行並欲將駐守岱山之水師調歸吳淞操練云（江） 
[蕪帮統拿匪之軍略安慶]  
　　蕪湖李帮統日前具詳皖撫略謂奉飭查拿許道昌匪首一案會商府縣謹擬辦法迭據各路探勇陸續回報目下許匪行蹤詭秘遷徒靡常跟蹤追捕一時無從爲力等情查自會捕以來異常嚴緊竊慮驚弓之鳥聞彈必颺督勇駐茲觀瞻所屬難保不畏威潛匿標下體察事勢再四熟籌與其偪處而使之益切防維曷若暫退而誘其自疎防檢或可出其不備探緝匪蹤會商府縣紳士意見相符因卽知會張守備暫行回運以重操防卽於初四日督率勇丁顯示回蕪以紓聲勢一面再派本籍諳練弁勇改裝四出秘密探蹤混迹蹈捕母　兎脱倘因勢孤援寡難以攖鋒飭令不離眼線躡足跟蹤分夥就近密報地方多撥差勇嚴密兜拿務使必獲以鋤稂莠母擾治安云云（美） 
[札飭陸軍小學附設軍醫班武昌]  
　　張前閣督札陸軍學堂附設軍醫班文云陸車小學堂辦理已有成效應飭附設軍醫班卽以軍醫學堂畢業生充當學生仍調日本松寛一郎及吉川太郎諸人充當敎習專習軍醫學藥學以便畢業後派充陸軍軍醫查之用查陸軍小學生均先入營練習半年以上方能挑選入學仍在營支食餉需以爲宿食之資現在軍醫畢業生計有七十五人應勸該堂監督挑送六十人與海軍經理測繪人數同歸一律除行軍醫學堂遵辦外合亟札飭札到該學堂卽便遵照（公） 
 
 

Page 12

 
 
[軍門調員襄辦鬥案厦門]  
　　閩省洪子青提督奉部電諭統兵往泉辦理械鬥各案已紀前報茲悉洪軍門以泉州各縣鬥案紛出顧此失彼辦理難周特電調福州知縣景福等三員到泉分投各縣辦理以資臂助而期速清（澤） 
[金甌兵輪擱淺武昌] 　　 
　　鄂省金甌兵輪日前赴長江下游一带巡緝冋省駛至中途嘉魚縣屬之道士秩江面擱淺該輪管带官蒯珊茂遊戎遂搭他輪先行回禀李護督派員查勘並請善後局派輪前往拖回以便修補（新） 
學務 
[調委學堂總辦蘇州]  
　　蘇省巡警總局會辦兼巡警學堂總辦候補道舒體元觀察現奉撫憲陳中丞札充陸軍速成科學堂督辦遺差委候補道朱乃鵬觀察承辦均於十三日謝委到差（間） 
[鄉民不願就學松江]  
　　松郡東北鄉十字莊富户朱姓等擬將訟事餘欵就十字廟開一蒙小學堂乃附近居民竟無一人就學前日朱君協同地保至各圖中逐户勸諭而鄉民皆謂田家子弟耕織自安不願讀書識字此可見敎育之難謀普及也（松） 
[咨催校舍建築經費]  
　　陸軍部前派學生赴日本振武學校肄業因學舍不敷應用曾經重行建築共銀四萬五千兩由各省所送學額攤派鄂省計送學生六名應攤建築校舍費一千五百兩昨特咨行來鄂催請如數匯部李護督刻已飭司局遵照籌解矣（公） 
[鐵路學堂招生武昌]  
　　湖北官立鐵路速成學堂已逾一載僅有自費生二十四人現聞路政處已飭該堂堂長添招官費生百人以備將來川粤漢兩鐵路任使（春） 
[學使給發畢業文憑武昌]  
　　鄂省五路高堂小學前月考試畢業已經提學司黃仲弢區别等第造具分數清册詳請前閣督憲立案請獎現於本月初十日在兩湖總師範學堂發文憑云（讀） 
實業 
[營瀋鐵路不能發逹之原因奉天]  
　　新奉鐵路自經中國買收後已合關内外鐵路改稱京奉鐵路所有陽一站除運往京津客貨外全恃經溝帮子而至營口之客貨爲入欵大宗現已减少車價凡由日人經營之營奉鐵路運往之貨向須列爲一等者本國車價則减收三等價目比較祗及三分之一以廣招徠而客商以貨物裝運者仍不十分踴躍考其原因實由於沿途溝帮子等處捐税無一定則例所致云（未） 
[鎭道演説儲蓄銀行開辦之利益鎭江]  
　　鎭郡信義工商儲蓄銀行於初十日開辦是日請鎭道榮觀察蒞行演説其演説大意略謂今日處商戰時代務須預爲儲蓄凡兒女婚嫁之費向學之資皆不可不先期籌及現幸信義銀行成立以營業之性質庽利濟之婆心非惟存本可靠且能生利更能利上生利誠工商致富源泉愼毋忽諸云云（庶） 
[武岳鐵路定期開工武昌]  
　　張中堂入京以前曾經派員將武昌至岳州鐵路經過路綫勘定嗣因中堂行期匆促鐵路總工程師原口亦他去致未開工刻下原工程師已返鄂省當由粤漢鐵路詳請李護督示期於十八日先行開築第一叚路綫工程已飭官錢局撥欸發給用（公） 
[札飭撤銷習藝所蘇州]  
　　蘇省習藝所經撫憲札委軍裝局會辦候補知縣馬瑞熙爲總理詎開辦以來報名者甚少陳中丞以徒耗經費札飭馬令於十三日將該局撤去（必） 
[改派湘路公司協理長沙]  
　　湘路公司協理張雨珊觀察現在因病辭職由鄂督湘撫會同照會溤星坨給諫接充（叔） 
[九南鐵路總局移潯南昌]  
　　江西九南鐵路總辦李鄉園方伯已由京返省於初八日赴局籌議南昌開工以及裁汰員司而節經費事宜惟總局離潯太遠工程諸多不便現議擬移駐潯以資辦公云（宗） 
[電燈公司風潮未息蕪湖]  
　　蕪湖明遠電燈公司經理程次濂與發起人張性存因購買機器各存意見致起衡突程開股東會决議辭退張復在商務局具禀呈控經鄭紀常觀察批飭此案旣經蕪湖商秉公調處姑候移詢商會復文到日再行核辦（齡） 
雜記 
[民政部札銷大同報北京]  
　　民政部據留學生存忠呈稱組織月報一份定名大同懇准立案當卽批示云查該生等爲融化滿漢界限起見以留學課餘之暇組織大同月報檢閲宗旨頗屬純正該生等睠懹時事在莒不忘誠堪嘉許除照准立案外候札飭内外城總廳分别購閲以利銷行（黃） 
[派員密查安陸罷市情形武昌]  
　　武昌安陸縣前日因征收雜捐等事官紳商大起衡突闔城罷市情勢洶洶該縣連夜電禀到省經榮署藩梁心海方伯遴派志令琦星馳前往嚴密查辦（赤） 
[江督電促運司赴寗揚州]  
　　淮運司趙都轉於初七日連接江督端午帥發來三電曯令赴寗爰赶用小火輪拖带連夜赴省事甚秘密外外間尙未探悉（司） 
[發起醫學研究會南翔]  
　　本月十二日南翔鎭醫生借雲翔寺之淨因堂開會到者十二人先由朱賓姚志梁君演説次投票選舉王殺生君爲主任後又舉幹事書記各二人云（青） 
[蘇紳准領銅元南京]  
　　蘇松太紳士擬向江寗造幣局月領銅元十萬以維市面　紀前報現由該局總辦禀明江督准如所請惟須先繳現銀一半餘用殷實錢莊一月期票如有倒閉等情仍由該紳士料理云 
[私鑄鍜鈔被獲安慶]  
　　初九晚省垣西門外五巷口大街雜貨店葉某屋内藏匿私造假幣匪類多名經站崗巡士等窺悉通知營縣卽派兵役圍拿當塲獲犯五名餘皆四散逃逸三更後城内大墨子巷某荒貨店内又捉獲造假鈔匪三人現聞該匪等均交縣收禁卽須按律懲辦云 
[逆子經勸免懲松江]  
　　松江城内某山貨店頗稱小康其次子性極悍戾時與家人持械爭競前夜又因細故毆其弟妹其母出阻亦竟被毆倒仆鄰右均抱不平由長子扶母入巡防局擬倩局勇扭人縣署後經人勸解令次子服禮了事（黃） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[寫情小説幻邦奇遇錄（美國企格原林著）十八]  
　　自是以後。使者之來。雖未嘗有虚日僅以傭僕代其職。迄吾父生而此次所來之使者。乃爲最後之紀念矣。尼卞忒急問曰。何謂也。利富賴曰君勿躁。我其明言之。最後之使者。當來挪威時。吾父亦僅十齡。使者曾以始袓之遺訓。述之於父。且謂將來必以所言告我。其言甚長。不能盡億姑撮其大略。君其靜以聽之。興復乃祖之基業。當發端於汝。而成於汝子。上帝己定一千八百八十二年時。吾家當誕一兒吾欲其克承厥志。卽以吾之名名之。以資紀念。乃祖立國。在美洲赤道以南。其地適當高山環繞之中諜樓之危峙者所在多是。而其一則國王居焉罷弱無爲。爲民所拘縶上帝復將於同日降生一女。以爲汝子之匹此女生後。人雖敬之若神明然亦不能免搭中累絏之厄汝子二十一歲時。當矚其至此爲皇。并出該女於厄。是爲至矚不出數年。是處將無君黨蠢動之患其首事者。聞己降生於他方。且大亂之後。必以大地震繼之。使地面之一切。因而改變。顧斯事也後自見之。特誌之以爲他日劵。 
　　使者述遺言畢。復以徑寸之捲紙授。謂曰。此紙封甚固。須於汝子廿一歲時。乃可啓視。其中非他實美洲之地圖。曁夫進取之方略也。言已而去以訖於吾生以後。未當循例一來。後我果於是歲生。與遺言無或。異前旣表明之矣。自我生而智識漸啓。父亦恪遵祖訓。要我立誓。且授以捲紙並述使者相謂之言。我旣得此紙。亦不敢稍違父命。謹以藏之天花板中實告君。其紙質之輕軟。色澤之淡艷。與頃者所授之信。無毫髮異。故當鳥之翩翻而下也。吾甫解之。瞥見其紙之爲同類。卽恍然於函之所由來。不意諦視之餘。則封面之標題固大名也。乃急朿手而不敢啓。尼卡忒笑日曷爲不敢。我恐君。：：：：語未竟。利富賴間言曰。恐我己展閲於前乎第忍耐二字。乃祖宗訓導之辭故我之遇事。未嘗不持此一心。而何有於區區之信。且我不以萬里爲遙。謹以是進之君。於此亦可見一班矣。尼卡忒日此固不必論。試問使者所授之紙。其猶在乎曷取以示我。利富賴曰吾於二十歲時。先慈見背父以悲痛故。遂得中風之症。始則症雖輙發。其勢尙輕。繼乃由漸而重。一日我方侍立父津津談母事不休。哀痛中心。病乃暴發。吾於是大聲疾呼。室人麕集急施救之而其氣己絶。 
國外新聞 
[美國商工大會之苛議]  
　　十三日路透電云坎拿大温立培格舉行商工大會决議拒絕印度工人及抽取華工極重之人頭税坎拿大内地財政大臣台白爾門及工黨首領在焚哥武對衆演説云亞洲人移民事件當與印度日本政府開交涉談判云 
[美國選舉總統之運動]  
　　十三日路透電云美國總領羅斯福定於下期冋轉華盛頓此可謂選舉總統運動之開始泰晤士報訪事曾在樂司太灣往謁羅斯福總統聞其决意不再居此任惟於國會選舉之時殊有絕大之勢力現兵部大臣塔虎脱氏人皆視爲羅氏之後任云 
[火油大王之豪富]  
　　十三日紐約電云美國火油大王洛克緋氏共有美孚油廠資本四分之一 
[海牙和平會之効益]  
　　十三日紐約電云美國海牙和平會代表茄斯非氏憲稱和平會之措施近有顯明之効益 
[吞沒巨欵之官紳]  
　　十三日倫敦電云美國本塞范利省有巨紳十五人刻在海利司堡被獲聞因建造新議政廳各種費用吞沒美金九百萬元之多以致被人控告營造師及承攬人皆在被控之列内中并有議紳官員多人 
[强國之氣槪]  
　　十三日束京電云坎拿大政府限制日人入境之説東京日人極力反對以爲實出謠傅並謂焚哥武民情縱不安謚亦不能施行禁止日人入境之計畫惟目下禁令旣未宣怖日人自可無庸置議因日本祇允禁止日人從夏威夷轉人美境并未曾允許禁止日人直接入境也美大臣塔虎脱君到日本時或可將此問題早行解决刻温立培格地方工黨要求英日協約暫緩六月 
[亡國之末路]  
　　十三日東京電云前報載日本内閣擬修改韓國統監大臣之制度並添設副統監大臣一人現己議妥故目下韓國内閣實爲日人之内閣伊藤主之輔以日本之副大臣自此韓國内閣實在統監内閣辦事矣副統監曾禰男爵乃長谷川大將之黨與伊藤必有裨益亦可見伊藤或有退任之意聞伊藤定於十五日來韓云以上譯字林報 
[日儲赴韓]  
　　日本皇太子將於西十月前往高麗遊歷歸途并擬至九洲四國等處 
[公爵病勢]  
　　十三日栢林電云大公爵倍藤君之病勢刻更轉劇 
[法人索償]  
　　十三日栢林電云在摩羅哥克塞孛蘭卡地方遭受損失之法人刻向法政府要索預付賠欵蓋摩政府日後移須償還損失也 
[美相赴俄]  
　　十三日栢林電云美國兵部大臣塔虎脱君刻已起程前赴俄京聖彼得堡以上譯文匯報 
本埠新聞 
[飭解償還公廨女押所欵項]  
　　英美公廨女押所由讞員關太守禀准上台翻造嗣因工部局迫令讓地太守卽禀奉滬道向工部局磋商議定工部局償還地價銀一千二百兩當即禀明道憲昨奉瑞觀察批飭 
 
 

Page 19

 
 
將此項地價銀兩解道聽候撥用現太守己遵照辦理矣（莊） 
[道批支解奸屍案]  
　　客民鄭彤錫具禀滬道謂伊子阿波與廣成發烟間主陳阿六之女通姦被陳阿添等臠割分屍移藏滅跡迄令頭腿抗不解案請速緝兇嚴辦等情茲奉瑞觀察批示云姦夫被本夫於姦所登時殺死者照例勿論此案據上海縣詳鄭懐波與陳鏡如之媳陳王氏及其女陳桂香通姦經其姑陳許氏登時捉獲剪去髮辮羞愧自刎身死本屬自取陳許氏係應捉姦之人例得勿論惟並不報官輙聽陳阿添將屍支解遺棄殊爲不合現己批飭查緝陳阿添務獲訊明確情按律究擬詳辦鄭懷波不安本分以致自隕其身足見該民人平時受敎不嚴乃不自引咎率復來轅砌詞暁凟亦屬非是姑念痛子情切尙有可原仰上海縣遵照辦理（列） 
[拿獲北新涇閙事要犯]  
　　北新涇鄉民鬧事一案奉道憲瑞觀察札飭縣尊李大令嚴拿爲首之陸小園等乃均避匿未獲昨日快頭薜貴等乘船覓線在泗涇將陸小園拘獲立卽解縣禀知大令諭候訉究（杞） 
[法繙譯赴津履新]  
　　本埠法領事署副繙譯官伯德斯君現奉調升天津領事署正繙譯官已於昨日乘輪赴履新矣（舟） 
[新簡李欽使過滬]  
　　新簡日本欽使李柳溪星使於前晚過滬當經縣尊李大令出城迎迓欽使卽於是日午後三時換船赴杭州珂里聞須修墓事畢然後放洋（哲） 
[商團公會舉定職員]  
　　商團公會各職員已由各操會舉定於十三日下午四句鐘在南市商務分會開職員會議定廿二日行開會禮所有職員姓氏列後正會長李平書副會長邵馥初顧松泉周葆元蘇筠尙評議員王一亭沈縵雲潘稼夫葉惠鈞吴紓之吴畹九王清夫謝芝庭蔣伯雲王育才幹事員張樂君胡仲彰劉豐彥江榮儕邵子奮朱少沂馮少山嚴性初戈廲生何玉良駐會幹事干湘春總董曾少卿總司令邵馥初其一切章程聞已議定發刊矣（川） 
[滬道宴客]  
　　道憲瑞觀察昨日在洋務局設筵柬請奭召南王子展楊彜卿汪頡荀四觀察曁關絧之太守寶子觀明府飮宴惟楬觀察因公赴蘇由丁辭謝（哲） 
[委員致祭太后]  
　　昨日係致祭天后之期滬道觀察特札委公共公廨會審委員關太守代爲致祭（哲） 
[詳復勇丁違章查鹽]  
　　楊樹浦路大醬園執事張松亭控緝私勇丅張才福違章查鹽一案前奉滬道飭廨員寶大令與德師副領事會勘道界限後判張才福管押六禮拜昨在案公廨讞員關太守己據情禀詳滬核示矣（莊） 
[工部局車輛來往章程]  
　　凡行車者當緊靠路之左邊若欲越過前行之車當由其右首行馳車夫馬夫慣違此章往往遠離路左任意行馳車主當告試車夫車夫務必留心近靠路左如此可輕照料行車巡捕之負擔凡慢車重車當行於路旁讓出中路以便快車行馳洋車王當緊靠路旁以讓快馬車馬車亦當照式以讓機器車凡行車者於過橋過路轉灣時當慢行轉灣向左時當貼近路旁轉灣向右時當大轉灣凡行車者於過路時不准走錯左右亦不准於未能看清前路之處妄思越過前行之車凡行車者行於大路時若欲停止當舉手高出頭上數杪鐘之久如欲轉灣向左或向右當指明其處俾其後行車者先知凡行車者當速遵照料行車巡捕之指揮若令其停立卽停止大衆須知按章照料車輛來往之巡捕時有身受重傷之險犯者以馬夫爲最往往不顧巡捕之指撣向之直衝若非急避必被撞倒車主倘親自注意及此則照料行車巡捕於指揮車輛時更可專心凡行車者不准將車疾馳或致人之生命遭險行機器車者當注意快慢皆視地段其速率無碍於租界外者恒於租界貿易通衢無識之華民終有生命之危險華人之步行者當留意若欲過路如大馬路等處不等車輛緩行時若遇意外之險即屬自取如一人隨時意欲過路車輛住來斷不能因此阻止惟有一較穏之法華人婦女小孩欲過路時當在照料行車巡捕相近之處則可由其照顧而獲平安火鐘鳴時各項車輛當盡力遠離救火車 
[格致書院七月分課案]  
　　策論六七名首名三元二名三名各兩元四至七名各一元五角八至十四名各一元十五名至三十二名各五角　劉　予　賀　平　孫光華　沈恩同　劉卓如　單毓年　謝熙廷　顏覲棠　瞿文彬　李　春　程魯杞　梅　嶽　龍文藺　華　彭　陳度儒　錢燕榖　許玉庭　錢效石　丁　沅　秦葊觀　謝恩霈　锺　英　齊鳳飛　金　鼎　方　穀　秦偉模　干長清　張康齡　楊冠倫　朱濟清　陶　唐　（其餘無獎不戴）　算學九名首名二元二名二元三四名各一元五至八名各五角白　巖　候　官王汝成　山　農　鄭　飛　包文元　夏震歐　黃志剛　高錫九 [P梟買地糾葛之堂諭> 
　　葉道廣所呈之契係一百零九號該地實係坐落九十五號灘地因無方單充公召變後由恒義公司繳價升科轉售與陶梅生當廿二年陶梅生向葉道廣商買該地時亦以該地爲一百零九號付銀一千兩後經灘地局查明實係九十五號由局充公由恒義公司升科轉賣事在廿三年是與陶梅生無涉况葉道廣買該地時價洋不過一千元已得陶梅生定銀一千兩并不吃虧汪前縣堂判至爲公允惟地係九十五號冋以契載一百零九號是何弊混亦應澈查難保非地保從中舞弊以至訟纏　年之久所有葉道廣控陶梅生案應即註銷陸道生匿不到案實屬可惡一面催傳如再抗傳不到卽行飭提俟到案訊明後再行詳復道憲可也此判（川） 
按前日公堂案戴買地糾葛與陶姓亦有干涉等情係屬訪事誤報今　觀原判是非顯然合行錄出更正 
[派探查拿搶物流氓]  
　　上海縣李大令訪知有等不法流氓藉中秋節託名衙役搶奪鄉農來滬求售之毛荳芋艿等物受害非淺故派差協甲查拿並由總工程局派探協同巡士查拿（申） 
[官米平價局停糶三天]  
　　總工程 
藩司飭知俟辦至新暢榖旺方可撤局業已遵照惟中秋節暫停三天至十七日始再開糴云（申） 
[各區巡十照常上差]  
　　總工程局及東南西各區巡士前奉局董諭派西區牛測騐體質有無含毒及烟毒等事詎查騐時西區各巡士諸多要挾堅不上差幸警務長親加開導始照常上差云（申） 
[上海官事]  
　　翰林院編修進士館畢業員胡炳益前日田常州原 
 
 

Page 20

 
 
籍來滬定於日内赴東京遊學昨至道轅拜會請給護照　府照磨朱炳辰昨至道轅禀銷萬航渡巡局差　救生局委員陶鳳咸到道禀知本局小輪上塢修理竣上仍回本局當差（杞） 
訟案 
[上海縣案]  
　　工程局函解虐斃養媳之原告見証扛棺人等到縣前晚李大令提訊王朱氏供通州人夫名仁紀在沙船爲汞手方于上月抄出洋夫侄女金鳳現年十歲于本年四月憑陳阿福等爲媒許配漂湘洲次子過門童養陳妻混名强盜翠娥于五月間將金鳳毆傷頭面經姐夫扭控南區區長訽斥不准凌虐後因翠娥三歲幼子暴亡指金鳳命歹害死初三夜遂將金鳳毒毆身死並不知照婦人于初五早上聞耗往察陳已舉家搬逃求恩緝拿伸雪呂陳氏供與陳湘洲家相隔不遠面見養媳日在門首經過泡水因日益瘦詢之則稱三天吃飯一飱被姑無日不打手臂上俱有烟扞火焬傷痕初三夜近鄰曾聞喊救之聲不料竟然毆斃朱根林供常州人本月初一搬至陳湘洲家廂房内租一臥榻初二卽見翠娥毒打養媳小的不忍解勸反遭怒罵初三小的出外販賣水菓有前在翠娥烟間爲夥之小工邀小的于九句鐘回家詎養媳已死且又棺飱命小的帮同小二抬至積骨塔旁抛棄是賣大令判朱具供結與兩氏退去候查緝俜辦○祝嗣豐控通濟公客棧主放火圖賠險銀并燒殆伊弟一案前經大令察閲該棧司帪殷瑞文在府轅所呈帪簿均屬僞造前晚提殷研訉放火情形狡不肯吐棧主吴子書經手保險之股東羅永生供失火之夜均不在棧大令判殷鞭背一百五十下與吴等還押嚴審○丁其昌瞿子文史鍚銓夥開德元隆號倒欠莊貨各欵延不清理反自互控當由商會查明復縣大令飭提三人訉判各交妥保着將欠欵先行理楚違俱押追○全盛信局東夥協同船戶喊被厘卡扣貨訊虞之炳衡供開全盛信局船记馮長發由蘇運回緞子三十三疋船到無貨稱被厘卡扣留求究　帳蔣金生供同馮供船過潭子厘卡指爲未捐私貨將緞子全數扣留大令判馮收押候移查核辦○老虎灶主杭國士魏寶生控瞿紹裘違章添開新店等情訉問杭魏供新開老虎灶須離舊店四十家瞿令在小的两家居中添開袛各相離二十二三家與公所定章不符求鑒瞿供前在該處開過老虎灶閉歇重開並無不合大令判各退去候吊閲公所章程再訉（車） 
[公共公廨早堂案]  
　　大閙公堂一案前經各大憲札飭公共公廨查拿夥刦快利洋行手槍什物之各流氓迄今尙未到案昨由包探米順禀稱蔴皮桂生卽王桂生當時擁入快利强搶什物後于廿五日卽逃赴蘇州嘉興等處於前日始行潛囘上海拿獲解究帮讞寳子觀明府以王供認屬實遂商之德師副領事判押西牢四年○王立樹陳鳳　沈益廷等以僞票向信大等騙貨經宏元莊察出拿獲解訊押候弔到圖章再訉各情已詳本報昨解請訉明府以各供承認不諱判押候再弔圖章到案於下禮拜六解辦○陳阿三向王江郎租用東洋車拉客爲失主楊欣謀查見扭入捕房於昨人贓解究明府以串竊屬實判各押一月陳再罰洋十元充公車還楊領○陳宇藩向勤泰買貨欠洋圖頼控奉提案判過堂訉○德商禪臣洋人控馮學海定貨不出　銀等情由中西包探將馮於昨解究明府以原告未到判馮交銀三萬两存案候訉○著名流氓曹坤榮前經夥黨在新閘一带搶人什物並手携手槍身藏鉛彈五十餘粒入王德林所開之棧内經包探陳云中偵悉將王拘案奉中西官判罰一百元押三月等情在案昨由探黃四福將曹解訉判押西牢五年○前者徐伸伯在家被人喊出不歸身死不明一案茲由包探寶如海將徐祥逹陳掌福蔡銀狗龔老虎等拿獲解究明府以案關人命判一併押送上海縣訉究○張仙州結欠增裕洋人貨銀圖頼不還控奉於昨傅究張供交保出外可以措繳否則押斃無益叨府判押限十四天措繳○德商克魯森控華人楊云記欠洋一案前經交保出外理楚至今不繳昨由保人將楊解追判押追○廣東路信羲公棧失慣一案奉中西官訉將棧主萬玉階等押候各情已詳本報昨由五十四號將棧客朦領險銀之尹祥東泰記張筱記等三人解訣明府以係美領事堂期判押候照曾訊辦○馬長春用正茂莊僞票爲何栢生察出報捕解究官以供出厲姓交來判押候復訊○張如山駕車不愼在英界望平街轉角悮將沈永如碾斃由屍父林惠甫控奉公廨中西官訊斷張如山禁押西牢一年再給林恤洋三百元完案茲由張母王氏向屍父一再苦求央其同赴公廨求宥昨晨張王氏與屍父林惠甫投廨哀求開舉襄讞寶子觀大令詢令押滿半年具禀到廨再行核辦○王阿根控徐根生亦梢洋五十元等情昨由包探沈阿鶴解訊徐供在保險行内爲夥並不向王　梢寶係誣控帮讞王大令商之德師副領事以拆梢無憑飭即註銷惟徐係屬過犯判仍逐出租界（舟） 
[法租界公堂案]  
　　新開河鈞昌堆貨棧日前失愼當將棧主鄭十云棧夥　宏炳倪紀生拘訊供稱該貨係鄭洽記物又據鄭供是田兆記託朱世恩抵押後被車夫售去三包將泥土充數曾奉中西官判鄭着交田兆記在案昨朱投案禀稱保出後尋田未見茲悉田在鎭江車夫已被尋見日内卽可到申官判交原保候核○王阿生前犯拐案錮禁後因病保釋昨投案禀求開釋回籍醫治奉批不准○劉金福行竊楊樹浦路其西人家金表金戒由探獲案旋有虹口捕房包探張才寶偕同西探投案請將劉犯交予带囘訊辦官卽准之○吴德裕以借房爲名至張寶康家行竊衣褲又蔣金仲搶朱郭氏金挖耳又李阿才偷王瑞初呢帽判李王各枷號該失主門前示衆○汪阿發行竊顧家宅捕房馬差西捕皮鞋判枷三天○王貴在公司碼頭　竊西人袋内金四開由捕拘究判押三天又王阿王在北京輸船竊張佩珍考籃判各枷三天（舟） 
[美租界捕房事]  
　　王阿小之姘婦張金氏昨在塘山路被朱阿江阿四等欄路調戲王向之口角被將衣服扯破鳴捕送入捕房斷令賠洋了事○李順德控張友富拆稍洋四元飭探查知因失物尋獲作爲酬洋捕頭令張還洋了結○陳企元前晚在麥克路巡捕行走以夜深可疑拘入捕房候查明再核（西） 
通信 
[贖回京漢路綫議]  
　　閲十一日貴報所載袁尙書决計募欵贖回京漢路綫一則此事擬合全國財力及勸慰南洋華僑出集資本共成此舉贖回該路必予以特等利權贖路之議誠爲當務之急尤爲興辦他路之先基實中國鐵路一大　紐萬不能不早籌贖回之計坐令絕大利益之源絕大發逹之機爲外人握其要吭鄙人曾在津沽至唐山鐵路代理總辦深知其中利弊當蘆漢鐵路發起時爲今宮保張中堂奏辦由鐵路大臣盛宮保籌借洋欵起因鄙人承盛大臣交閲與比工師所訂擬約因知此路之必興深歎吾國財力不及未能集欵自辦近已造成通車多時其所收之費夫人而知其獲利之溥鄙人每聞資本家言若蘆漢鐵路招股贖回自辦祇要利益均沾官不抑勒頃刻可得四五千萬足數何必向南洋華僑出集資本爲也粤路先時祗佛山通車全路尙在未成利益且未實驗不但有資者已躍躍欲試招股咄嗟而得數千萬金是其明証若京漢開招當比粤股尤爲易事此鄙人决其必能立可待正無慮如他路招股之不易耳此路贖回再加整頓其利更厚將來接贖他路人知怋基已立枝幹必茂招股自速而籌欵　現成事狂瞽之敬懇貴館大主筆先生登諸來函一門以作當道芻蕘之獻中國事幸甚四明巿中骨鯁生謹識 
振務 
[保安堂經收雲南旱災六月初七日起八月十二日止清單]  
　　元記大洋二十元小洋一百角倪林根大洋二二元潘冰荃姚子安延陵子各大洋十元顧子範大洋五元陳實華大洋五元銅大洋一元慈水勉力于大洋五元銅大洋二元戴順昌銅大洋四元李君李宅北京東北區巡警局擅壓費各大洋三元梁陳氏赤貧子又赤貧子各大洋二元無名氏葉二寶仁記楊維新各大洋一元嘉定知不足小洋六十角銅大洋四元無名氏大洋一元小洋三角張慶塘慶芳女童各小洋二十角徐健順小洋一角銅大用二元銅小洋二角以上大洋一百零五元小洋二百零五角銅大洋十三元銅小洋二角保安堂經慕各處桶捐六月初七日起八月十二日止并見清單一號本堂門首大洋五元小洋三十八角銅大洋二十二元銅小洋廿五角五分大錢一千五百世八文二號紅廟大洋三元小洋世一角銅大洋三元銅小洋七十六角大錢六千五百廿文三號同安居小洋七角大錢十六文四號丹桂茶園大錢二十文五號張園小洋十四角大錢三百六十四文六號大王廟大錢六十八文七號城隍廟大洋六元小洋廿五角銅大洋四元銅小洋十二角大錢一千二百八十五文九號天后宮小洋十二角銅不洋一角大錢七百九十一文以上大洋十四元小洋一百廿七角銅大洋廿九元到小洋一百十四角五分大錢十千零六百零二文[  保安堂同董謹啓]  
 
 

Page 21

 
 
   
 
 

Page 22

 
 
[ 
[包愈痔瘡永遠斷根]  
大隆藥房眞正始創珍珠熊胆人參蘆化痔丸已歷三十餘年治愈一切内外惡痔不下萬人矣假冒日多購者認明牌號地址爲要 
本藥房不惜工本秘製熊胆珍珠人參蘆化痔丸其靈效之神速爲别藥所萬不能及無論内外痔瘡痛癢難忍大便脫肛膿血淋漓服之立刻止痛消腫硬塊化軟清血止膿根除蒂落所有腸内積年火毒濕熱一掃而空藥性和平攻補並進雖數十年老症藥到包能病除屢試屢驗百發百中眞專治痔瘡之第一聖藥也每匣雙料兩元單料一元如用雙料則藥力大而取效尤速另有熊胆珍珠人參蘆消痔散力大效速搽在痔頭立刻四圍連根脫落内服外搽愈後可保永不再發每瓶雙料四元單料二元　　上海望平街大隆藥房啓 
[橫濱正金銀行上海分行新行鈔票洋圓]  
謹啓者本行資本金洋一千四百萬元公積金洋一千三百七十萬元分行設在英國倫敦法國里昂美國紐約舊金山布哇香港孟買東京神户長崎韓城仁川釜山等名都大區諸有交通以及中國上海漢口天津牛莊北京烟台大連旅順鐵嶺奉天安東縣等處亦歷有年數專辦銀行應有一切交易無不克已招接存款更竭誠實久蒙　中國達官巨賈交相稱贊本行格外精心研究接應　惠顧現由總行刊到 
新式存單以及相與往來支解簿集 
均用華文專備中國　士商樂取便易瞭然通曉　惠臨者之用爲特佈告仰祈　俯鑒如欲存款在橫濱總行者半年期息五釐長年期息六釐如存欵期滿准在橫濱支取金洋上海取銀亦可橫濱存取換算則以日本金錢交付隨時註明定價如在上海則以元寳銀交付庶幾市面仙令上落　貴客毫無耗損可以昭平允如欲存上海分行者常年期息五釐半年期息四釐半三個月三厘半平日往來二厘半以副交厚同文之來誼其餘匯票押匯存接周到有美悉臻如蒙　惠臨請至本分行面議可也　橫濱正金銀行上海分行總經理人長鋒郎謹啓 
[浙湖老紫陽觀南號遷移開張廣告]  
本號始創起首老店在法馬路南誠信隔壁已經廿載各貨道地早蒙○紳商奬譽中外馳名今年爲因翻造店屋地步窄狹遷移對門新造房屋坐南朝北門面開張精製官禮食品四時糟醉甜鹹各種醬菜諸品名鬆金華茶腿四川芽菜各種花露名酒秘製治嗽肺露衛生藥酒菓粉等貨色色考究精益求精各貨一應齊備而名目繁多不及細贅凡蒙○士商賜顧請認明招牌爲記庶不致誤近來世風日下假冐本號招牌不可枚舉而今隱戤亦屬不少將次貨苟且以僞亂眞實堪痛恨從丙午年起南北中三店遠近别無分設今已禀請○商部存案凡通商碼頭一概不准用紫陽觀三字以杜假冐而别眞僞兹特先行交易擇吉開張　老紫陽觀南號謹啓 
[奏辦湖北籖捐彩票頭彩五萬元八月廿四日開彩]  
本局奉　湖廣總督部堂奏明開辦第六十八會額設票六萬張每張售洋六元中彩共九千九百九十八號計六張中彩一張以七成餘發彩派出彩票之高比各公司爲優准定期八月廿四日在漢口開彩得彩紅票憑本局對號單兌銀元本總局在漢口鎭上海分局設在南市久大碼頭吉祥衖○外埠來信力票力一概本局不付統歸自給○再得彩紅票如無本分局騎縫圖章以及長方上海分局小印概不收票兌銀因無根可查也特白 
[中英大藥房所售之乃安戒煙藥片]  
此善戒洋烟第一良藥也名曰乃安者係西醫博士唐君之官名也曾經考驗邇遠馳名服法另詳仿單此啓　藥止每匣大洋二元五角小匣一元二角五分 
[上海更新戒烟紙菸有限公司出貨廣告]  
朝旨豫備立憲斷以禁革鴉片烟爲實行之起點一再申誠明定限期煌煌乎有世界更新之象志士仁人創會配藥僉欲振援同胞　療沈痼其用意製方無不良善但鴉片固有質之毒物也至成爲烟而吸受之則有質之毒物已化作無質之氣烟行速率頃刻而周十二經積久成癮勢難　尋常丹丸所能醫治本公司雖具熱心苦無良劑幸有友人素精醫學游歷各國遍交中西醫士研考戒烟尅化之原有質無質之理共集藥草十三種配合爲紙掷烟盖無質之氣而治無質之毒較積滯腸胃之品　驗尤捷然疑者必將曰紙烟中有嗎啡土皮等毒質害人之　殊不知嗎啡毒性劇烈苟置於二寸餘之帋烟而吸之有不辱焦舌燥而咽痛者乎且稍諳理化即知嗎啡經火本性全銷土皮亦燃之無味有志戒烟者幸勿爲所惑請嘗試之今出紅日牌明月牌二種取撥雲霧而見日月之意又和合牌一種辟疫順氣頗宜衛生業呈工部局衛生醫院化驗並呈商部注册若謂本公司戒烟帋烟之能力效果如何自有吸之者揄揚也　總發行所美界錫金公所碼頭開封路敦裕里分銷處杭省金釵袋巷劉公館無錫城内榮祿第鄒寗波廿條橋恆泰洋貨號江陰北門外恆和烟莊常熟城内中華藥房　紅日明月二牌批價每聽五十包批價實洋五元和合牌每聽五十包批價實洋一元三角如蒙各寳號代爲分銷請至本公司面議外埠函訂可也 
[告白]  
啓者敝行理經太陽火險事務歷有年矣所有賠款均能照例從速賠償從無遲誤現因福州路永昌及厦門路貽德里兩處火災有疑爲敝行之事但此兩戶並非敝處所經保恐有關敝行名譽合亟聲明於報　　上海禪臣經理火險處告白 
[本局今遷移棋盤街○點石齋内莊交易倘有外埠信件等投送該處無悞此佈]  
明季南北略複印出書是書康熙間無錫計用賓先生所著分南略北略兩種南略專載有明南部軼事起自甲申五月止於康熙乙巳中如福王昏庸馬阮领貪縱諸藩播遷鄭氏驕奢微緒餘燼搜羅殆遍北略則始於萬曆丙辰迄於崇禎殉國若紅丸若梃擊以及將相之經略遼陽魏閹之濁亂國政流賊之淪陷忠臣之死節遺聞逸事雅俗兼收實足補正史中所未備也茲已石印成書每部十册一套價洋一元五角繪圖後聊齋志異是書原名淞隱漫錄爲天南遯叟王君所著曾附點石齋畫報書之價値久已膾炙人口茲更名後聊齋志異以其事蹟文章直可與聊齋志異相伯仲商怪誕離奇凡有過之無不及爰爲精印亷價出售每部六册價洋八角愛讀聊齋志異者試取閱之以爲何如明季稗史彙編明季稗史彙編搜集烈皇小識聖朝本紀行在陽秋嘉定屠城紀畧幸存錄求野錄也是錄江南聞見見錄粤遊見聞賜姓始末兩廣紀畧東明聞見錄靑燐屑吳耿尙孔四王傳揚州十日記十六種均係國初遺老著述讀之足以窺見勝朝政亂寇起之由與夫亡國　　 
滅種之慘本局以二十二年印本銷售已罄因特複印成書以餉海内吊古之士現已出版訂成六册定價洋七角圖書集成醫部全錄每部六十本裝一木箱價洋二十元百大家名賢手札陸存齋封翁經濟文章名重海内一時學士大夫咸樂興之交是册皆咸同間及今上初年名公鉅卿所致封翁書也共得百有餘家或談政法或述軍情或研經史而容金石或伸祝賀而候起居藻綵繽紛目迷五色不獨尋常尺牘所罕見實足長人智識不少也茲訪得原稿付諸石印鐡畫銀鈎如眞覩蹟尤爲能品每部六本價洋八角新輯海國春秋演義新輯海國春秋一書亦小說類也都凡四十卷意創而語新情奇而理實文人學士大可藉此消閒晷醒睡魔較之尋常說部一覽卽索然意盡者有霄壤之别石印十册價洋七角繪圖羣芳花鏡秘書凡百花木雖各有本性而竭人力以爲之轉移則人巧實可奪造化是書係西湖陳扶搖花隱所輯彙載四季花木剪枝更換秘訣俗所謂移花接木過枝接葉之道盡在於是併將花果繪列成圖附及畜養鳥獸各法誠足該泰西專門之動植物學而爲近今研究物理者兩必需之書也装訂六册價洋四角耳食錄初二集是書爲樂蓮裳先所著先生爲乾嘉間知名士著有靑芝山房文集此書則其三十二歲以前所識也其筆墨之簡潔思想之奇幻較之聊齋誌異閱微草堂筆記諸書殆有過之以前此祗有木刻魯魚亥豕閱者憾焉茲特付之石印悉心校正以供同好書印無多速購爲幸計用白紙精工装訂五册價洋四角草字彙法帖每部六本價洋八角足本阮刻積古齋鍾鼎欵識每部五本價洋六角宋拓定武肥本蘭亭序裱成一大册定價洋三角改良笑話小說小說一道貴乎新奇而具有特别之理想乃足以開發心胸增長智慧如近世通行陳腐相襲咸曰笑話實則令人樂本局編著是書名曰笑話小說以雋妙流利之筆寫中西異聞奇事光怪陸離如天花亂墜洵爲别開生面瀏覽一過津乎若有餘味焉人有言曰妙語解頤其殆爲是書之贊辭乎石印装訂六册價洋三角　　上海申昌書局點石齋漢口申昌書局同啓]  
 
 

Page 23

 
 
   
 
 

Page 24

 
 
   
 
