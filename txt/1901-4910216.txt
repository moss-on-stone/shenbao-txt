# 1901 - 194 - 4910216

 

Page 1

 
 
[開售九通股票] [  上海圖書集成局啓]  
自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸　明廢八股鄉會試及生童歲科兩試均以中國政治史事及各國政治藝學念題考試試差庶吉干散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以　今因中以達外淺深本未次序秩然士人懐用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典昌政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄文號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂媾莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[考試醫生議]  
醫雖小道而關人性命甚大傳曰三折肱知爲良醫又曰醫非三世不服其藥蓋醫書甚博醫理至微非好學深思　年累月不能確有心得也范文正公少時有志濟世嘗曰吾不爲良相必爲良醫陸宣公晚年究心於醫見有秘方手自鈔錄曰此亦活人之一術也醫之爲道不綦重哉顧自歧黄以來習醫之人何止恒河沙數而能欽上池水洞見　結著手成春者若緩和若盧扁若漢之湻于意張仲景華陀若晉之葛洪若唐之孫思邈尙已近世如葉天士徐靈胎輩　皆識解超卓療疾若神方書流傳津逮後學此外則間寂無聞焉豈名之有傳有不傳歟何良醫之洒中多得竟若此也夫人生偶以飲食起居不愼致爲二豎所侵延醫治之所屬望者甚殷所責效者甚切操是業者宜如何準今酌古矢以鄭重之心乃吾見今之所謂醫生者或略窺靈素一知半解幸遇采薪之疾偶奏微長有力者不察其情漫相標榜而彼之聲價頓高豈知貪天之功終不可恃患得患失中心懸懸人縱可欺而鬼神陰鑒之矣或學問非不淵博而意氣自矜膠執龍宫金匱之奇方罔知變化置其人之氣體强弱於不顧甚至一誤再誤促其天年雖指摘倖逃而清夜捫心能無滋愧其下焉者更飢寒交迫百業無成不得已而托跡於醫自顧本無異能慣以病人爲矢的先涼後熱先補後攻顚倒錯亂毫無見地而受其害者益不堪聞問矣人生實難何不幸而被此輩妄相戕賊而方其位置自高門診若干金出診若干金自掛號以迄輿資又若干金任意誅求務飽慾壑其來也故意遲遲戴月披星席不暇暖虚憍之氣咄咄偪人曾不一顧病人之緩急言念及此實可寒心此古人所以有不服藥爲中醫之說而湘鄉曾文正公嘗以此戒惠敏公也聞之泰西凡業醫者必出自醫院藝成試列優等給以熱照始准行道否則仍令入院肄業以故西人患病喪於庸醫之手者鮮有所聞今中國醫生之濫極矣人之苦醫荼毒久矣搔首踟蹰其將何以彌其缺陷猶憶原任兩淮運司洪琴西都轉在任時嘗就揚州招集各醫命題考試擇其理解明通擬方純正者仿西法給以執照不能者槪付闕如猶恐民間未必周知復出示剴切曉諭令延醫者必擇有照之人其試而不取及未經應試者不得爲人治病法良意美所全實多旣而劉芝田中丞備兵海上踵行是議一時知名醫士皆邀識拔時論榮之而醫學亦稱極盛方今國家仿行新法叅酌中西西醫之良華人亦漸稱許惟目前信者尙少推廣學習尙有待於將來第卽此中法之醫縱不能驟設醫院廣爲造就亦宜仿都轉及中丞之成規由各省道府定期考試校其藝術第其等差優者給照以榮之劣者否其立方荒謬及不能成字者勒令攺業不准在鄉曲謬試其端整頓醫林卽以造福士庶一面將泰西醫院章程加意講求徐圖舉辦吾知數年之後醫學必更有可觀者質諸痌瘝在抱之君子其能採及芻蕘否 
[阻禁華人]  
　　香港循環日報譯登美國芝加高埠來電云美之東境各製造家抗拒美廷不得再立禁止華人之例芝加高及美西各製造家亦將聨爲一氣請勿再如舊日之苛禁華工有美員密甸係伊連耐士氏者方膺製造會主席曾於某日當衆宣言曰中國銷售美國諸貨年盛一年今者美國工人黨雖仍欲設例禁止華人然各製造家均不允再立此例致離間中美二國交情士温麫粉公司執事人益檄氏亦言照大局論之美國禁止華人殊非公道吾深望此便期滿之後不再蟬聨因此例實損傷我美國生意也 
[委控粤礦]  
　　香港循環日報云前月中旬有一西人帶同二華人至廣東肇慶府城寄寓某客棧日往北嶺盤古廟一帶挖取泥沙細爲察騐人皆不知其故一日同寓某貨客詢春行止西人自稱英國某公司礦師二華人皆門弟子一爲新寍梁姓一爲香山楊姓頃奉公司主之命查探各府州縣礦苗抵粤以來歴經數處所見礦産以羅浮東北爲最盛肇之北嶺及宋公坑之西北諸處次之攷中國礦利甲於五洲無奈華人不知開採之方以故寳藏鬱而不發倘肯講求礦學則取不竭而用不窮矣言次爲太息者久之 
[促議商務]  
　　京師友人來信云中外草約畫諾之後所有通商章程目子繁瑣必俟商務大臣盛杏蓀丞堂到京方克會同二全權大臣與各使妥議刻已兩次發電促令啓行矣 
[率由舊章]  
　　京師友人來信云禁城交還之後暫由各王公大臣輪流值班典守現經内務府大臣撥派正黄廂黄正藍廂藍正白廂白正紅廂紅八旗滿蒙漢護軍統領以下員弁在大清門東西長安門天安門端門左右闕門午門太和門東西華門景運門隆宗門乾清門神武門等處照常值宿每五日接替蓋遵舊章也 
[榷使過津]  
　　天津直報云去歲拳匪之亂津海關道黄花農觀察移駐德州暫理糧臺事務今者和局大定西兵漸次撤回觀察因於日前由津取道入都進謂李傅相大約中秋前後卽當回駐津門矣 
[兵船又礒]  
　　天津直報云八月初六日駐泊大沽口内外之各國兵艦運船忽又减至一十八艘其中英國五艘美國一艘德國一艘法國二艘俄國四艘日本國二艘義國二艘奥國一艘 
 
 

Page 2

 
 
[直隸獻縣天主堂總司鐸葛君光被代主教馬君澤軒勸喩教民示]  
　　欽命署理直隸東南天主教事務代牧馬爲曉諭事照得本主教負牧教民之責本以勸善爲本卽爾等必有向善之心然後始有習教之舉然善之說非徒託諸空談務須踐諸實事必宜發善心行善事出善言立善表方不負吾教中善名卽如客歲拳匪肇禍焚殺搶掠無所不爲致爾等傾家蕩産四散流離啼飢號寒艱辛備歴慘酷情狀何堪設想若衡以常情固有非報仇而不甘心者然而聖教中自有不可僭越之理在宜以善化惡不可以惡報惡當知教中循規蹈矩之善人即國家奉公守法之百姓念爾等父兄子弟被拳匪殺戮其情非不甚慘豈知教中之理以忍耐謙遜愛人諸端爲要務深恐爾等宿懐忿恨尋仇報復以修德立功之機反蹈於罪戾而罔覺况前日之拳匪一變而爲今日之土匪每以敎民報復爲名肆行搶掠分明盜賊之行反遺醜名於教會實情理所難容千古所罕有者焉知非上主俾惡人以試練善人耶雖爾等前次被害十室九空該管大司鐸業經與本地方官長和衷商辦量予賠償至前所遭之奇禍所受之汚衊只可付諸流水置之不問如宿怨未除希圖尋報此事焉有了期爾等當知天主教並非洋教原係萬國公教爾等本係中國赤子宜遵中國法度嗣後倘再出有事端可忍則忍如事關緊要務宜據實禀官聽其秉公核辦切忌捉風捕影肆行冐瀆卽前任主教步亦屢繕諭單剴切開導深幸爾等尙無違逆猶恐始勤終怠廢於半途尙望仍遵前諭永釋嫌怨和睦鄉鄰恪守教規凛遵國法在教中爲善友在國家爲良民庶不負本主教厚意誨爾諄諄愼勿聽之藐藐也特諭 
[議籌債欵]  
　　武昌訪事人云湖廣總督張香濤制軍近接行在戶部來電内開和議告成賠欵浩大除鹽課關稅撥抵外不敷尙鉅奉旨飭各督撫合力通籌鄂省每年應籌銀一百萬兩務卽籌定的欵按期撥解事關大局萬勿捱延等因爰於本月某日傳見藩司瞿賡甫方伯臬司李少東廉訪糧道譚伯成署鹽道逢子政漢黄德道兼江漢關監督岑馥莊三觀察飭卽公同籌議迅速詳覆方伯廉訪及三觀察奉諭後互相商榷僉謂鄂省財力支絀連年籌捐籌餉久已竭澤而漁今每年驟增鉅貲實苦無從羅掘擬就地丁項下按畝加徵名曰田捐如田捐尙有不敷則將釐金加抽三成以資挹注制軍然之大約須與中丞詳細籌商然後奏明辦理也 
[裁軍節餉]  
　　漢口訪事人云宜昌電報局員黄小琴太守前奉憲札招募宜勝軍一營近因匪亂平靖奉督撫兩憲劄文飭卽一律裁撤以節餉需日前太守已遵札辦理矣 
[酌裁衛勇]  
　　金陵訪事友人云兩江總督劉峴莊制軍欽奉上諭飭裁胥吏以及各防營勇丁念及督轅所招衛隊二百名爲數未免過多因命裁去其半籌撥公項按名各給恩餉一月並捐廉俸加賞半月俾得各返故鄉 
[移軍保路]  
　　漢口訪事人云由漢口達河南信陽州鐵路頗不安靖撫憲端午橋中丞特飭陳慶門都戎將漢防營移駐其間節節防範俾日後火車得以駛行無礙卽居民亦可高枕無憂 
[水師招考]  
　　金陵訪事友人云江南水師學堂開辦多年成效頗著諸生除肄習管輪駕駛外並分班學製水雷魚雷研精覃恩頗有蒸蒸日上之勢邇者總辦方啓南觀察聞下關江面泊有某國兵艦特飭水雷魚雷兩廠教習前往考察一切規制及運用之法以資摹仿旋堂中肄業生將次畢業出洋游學雖有二三班學生依次升補而額外待補者尙多因特出示曉諭略謂士民如有身家清白年在十五歲以外二十歲以内資質頴悟華文通順者准令報名聽候考試俟錄取取具保人甘結尅日入堂教以中西文字語言惟諸生先需自備膳資俟學至三月以後考取優等始由學堂授我國家講求武備培植人才庶於此望之矣 
[振捐踴躍]  
　　武昌訪事人云北省自遭兵燹災民困苦異常全權大臣直隸總督李傅相奏開順直善後振捐派員就鄂省設局勸募此外若秦晉振捐江南安徽籌餉捐鄂省亦皆設有分局惟捐局雖已林立而捐者仍屬寥寥近日奉旨永遠停止捐納實官於是人皆爭先恐後其中順直捐報部最速故捐生尤樂於從事此外亦有應接不暇之勢殊足見小民之踴躍輸將矣 
[匪犯解省]  
　　金陵訪事友人云去夏蕪湖大通一帶康逆所糾自立會匪同時蠢動雖經江皖各大憲調兵剿辦並嚴緝餘黨次第誅夷而竄踞沿江各處者爲數尙多邇經句容縣某大令緝獲逆匪六名訊供上詳旋經督憲劉峴帥批飭江寗府王鹿峯太守訊核本月某日大令派役會同城守營兵押解至省赴府署投文太守飭將犯暫寄江寗縣外監聽候研訊 
[勘估堤工]  
　　武昌訪事人云本年江流盛漲沿江堤閘潰壞甚多靑山武豐閘修建未久亦遭傾圮現在天氣暢晴水勢漸退督憲張香濤制軍擬乘時修築以利民生刻已飭善後局籌撥鉅欵并派員前詣沿江詳加估勘矣 
[鄂省官塲紀事]  
　　漢口訪事人云湖北武昌府逄子政太守捐過道班後具禀督轅請開本缺督憲張香濤制軍准之聞已將現署是缺之余堯衢太守奏請補實矣○去歲新堤所獲紅燈會匪余某等兹由紳士聨名具禀督轅懇恩開釋督憲張香濤制軍以該匪覊禁江夏縣監尙能安守本分且並無爲匪實據因已准予一律釋歸矣○湖北巡撫端午橋中丞擬於中秋節後簡閱大操先期札飭鄧軍門玉峯將全部馬隊移調到鄂 
[五羊仙蹟]  
　　廣州訪事人云廣東雷州府徐聞縣學教諭鍾廣文應勳前被紳耆赴省垣控告吞扣廪糧拘押廪生等情省憲隨委員前往查辦兹邑紳陳京國等又以委員得賄朦復等情赴督轅呈控督憲陶芷芳制軍批示云教職鍾應勳前在徐聞縣教諭任内吞扣廪糧拘押廪生勒索銀兩果如此禀殊屬有玷官箴委員周長齡如有得賄情事亦應一併嚴究仰廣東布政司即飭雷州储確切查明據實禀復核辦毋稍瞻循含混○東莞縣寶安書院山長李名瀛迭經紳士聨名控其劣跡多端難膺講席之任亦有紳士爲之訴寃者督憲陶芷芳制軍曾批示仰廣州府飭東莞縣傳知兩造集訊分别擬結兹復有邑紳陳懋濂孝廉等聨名遞禀督轅禀請另延山長等詞制軍批示云李名瀛屢次被人控告現經飭府提訊該縣寳安書院山長一席應如該舉人等所禀另行延訂仰廣州府卽飭該縣遴選品學純粹足爲師表者一二人禀候本部堂與撫部院酌定仍由該府錄案禀請撫院核示○省城商務報開辦未久資本不敷遂致閉歇頃經辦舉人胡又安赴縣禀請將機器等物照數攤還各債主縣主某大令批示准行隨有禮和洋行執事人赴縣具禀與胡紳所禀各執一詞胡紳因復赴縣續呈某日大令批示云據禀各情核與禮和洋行所禀各執究竟其中如何糾葛候傳唐雲亭弔訊斷并將該商報機器等物暫行查辦俟訊明後變價攤還各欠粘單附○駐沙面英國領事司格達君現將回國將器物貶價拍賣聞新任領事薩君已由厦門附某輪船來省示期上月二十二日接任矣 
[漢江鯨浪]  
　　漢口訪事人云新堤附近各鄉近有地棍麕聚數千人名曰海湖會與紅燈敎匪聨絡一氣廣收亡命擾害良民并聞直備軍械甚多大有叛逆之意所冀有地方之責者防之於事先也○漢上流氓楊耀堂盤踞一方無惡不作近更與在逃未獲之搶匪張亮往來事爲漢陽縣馮筱卿明府訪聞飭差拘提到案大約卽須從嚴懲辦矣 
[虎邱秋眺]  
　　姑蘇訪事友人云入秋以來雨澤稀少長元吳三縣主關心民瘼特於上月杪在郡城隍廟設壇虔禱冀迓天和未知能立沛甘霖否○上月三十日下午某氏嫗至樂橋北堍某紙鋪購錫箔突被甲乙二流氓將所携珍珠攫之而逸嫗聲淚俱下且呼且追隨經途人將甲攔住則珠已轉交乙手飛步脫逃矣遂將甲交地保看管以便送官嚴究○上月下旬某夜有某甲者行經金獅巷黑暗中忽遇一匪袖出明晃 
 
 

Page 3

 
 
晃柳葉刀向之恐嚇勒索洋銀若干元正在危急間適某紳携僕而來甲大聲呼救匪始逸去省垣重地若輩竟肆無忌憚一至於斯有緝捕之責者其將何以爲情哉 
[氷廠被焚]  
　　前晚三點鐘時虹口迤北某姓氷廠忽然火起廠之四面皆係篷戶經一燃著竟同摧朽拉枯未及半點鐘時已爲吳回氏席捲而去瞭望臺上雖見火光高燭因在租界之外故不鳴鐘 
[訊懲水手]  
　　日前本邑某沙船主沈餘慶投南市馬路工程局控船中水手顧知子陳大毛乘危攫去洋銀一百元等情總辦翁子文太守飭差拘獲一干人倩襄讞委員余叅軍升堂研訊沈遣其子沈某投案聲稱父親現方臥病不能到案故令小的前來聲訴當日此船裝貨二千餘擔駛赴牛莊六月十八日將回申忽在洋面遭風帆檣摧折不得已避至珮島停泊然已漂失豆油五十　豆餅五千片　民顧邦彦欲發電來滬陳顧糾約多人等十人羣相攔阻迨後雇某輪船將沙船帶回船上尙餘黄豆二擔復被顧陳攫去向之理論反將穢物抛撒咨情胡閙爲此控請究懲顧邦彦供步的係太倉州屬崇明縣人在船上當耆民歴二十餘年同夥共三十一人此次船至靑島忽遇狂風小的正欲發電來滬告知船主陳顧見船上藏有洋銀一百元托詞代爲保護每人勒索十元小的不允音被逞强奪去曾投靑島德國會審公堂控訴無奈伊等兇横已極無可理喩叩求究辦顧供小的係南通州人當在申開行時取過工資洋銀四元陳供小的係本邑人曾向顧索取洋銀十元此係船上定章並非强取亦未行兇范金寶供稱小的見陳母至沈處滋閙曾向勸解杜廖廖供小的與顧陳同船不敢逞兇現願尋在逃之王阿大到案求恩原宥叅軍謂爾等均在船上執役應體貼主人之意何得始終纏擾不清遂判將顧陳各責一百板具結交人保出不准再生枝　范交人保出杜具結出外尋王交案違干比追 
[上海巡局瑣案]  
　　日前南市金義泰沙船在蕭家廠修葺船上帳房中存有洋銀四十元及零星器物被賊竊去由舵工彭信齋開單投報二十已七鋪巡防局後經捕役緝獲姚阿四江阿六二賊解請局員邱友林二尹訊供各鞭竹梢珀十下勒令交到串竊之船夥前日提案覆訊姚供小的已措賠洋銀三十三元錢九百文及所竊繩索一條二尹判答臀二百板鞭背一百下江笞臀一百板具結開釋船上更夫王阿二吳毛囝看守不愼咎實難辭判將王笞臀一百五十板吳笞臀五十板繳案各贓給彭領去○蘇州府屬蘆墟鎭人袁春海屢將僞人參售與大東門外升吉里江宏濟家先後騙去洋銀七十餘元前日被江覷破扭送十六鋪巡防中局局員黄衡堂二尹研訊之下命掌頰十下江請從嚴究辦二尹遂將袁移送保甲總巡局總辦朱森庭明府令重責四百板驅逐出境○前日南市萬聚馬頭正大洋貨店夥王寳生扭張惠吉至十六鋪巡防中局訴稱張佯爲購物乘機攫去洋針七包局員黄二尹研訊之下姑念初犯不子深求飭具結交人保去○前日法租界讞員杜枝園大令派四號包探王福三帶同竊犯李少卿至十六鋪巡防南局禀請派勇至王家馬頭明興押鋪查弔烟槍一枝局員陳禾亭准之飭地甲前往將贓吊出交探帶回歸案訊辦 
[英美租界公堂瑣案]  
　　袁才記被某西人積欠洋銀十六元五角屢索無著日前復往催取西人怒訴諸捕房託言被袁毆擊并撕破衣服捕頭派五百三十號巡捕將袁拘獲昨晨解案請訊西人偕買辦翁士乾投案聲訴前情袁供小的被西人積欠洋銀十六元五角有意圖賴反敢揑情誣控叩求明察讞員張柄樞司馬商之偉繙譯謂西人旣有欠欵自應如數歸還著將洋銀措繳捕房候袁往領惟袁貿然滋閙亦有不合判罰洋銀二元以儆○寄居黄浦灘第十號洋房之某西人查得細崽兪兹元冒名簽字私收信函揭去信票因之投報捕房捕頭派包探李四春拘送至案西人訴請訊懲兪供是日西人因事出外適有人送信至家小的不知輕重貿然簽字然信票則並未揭去今已自知不合尙乞恩寛司馬判責二百板枷號半月○前者上海老總會某洋人失去紙牌十二副報捕查緝日久未獲近由四十三號西捕在王金記處查獲原贓因將王拘案請究王供此牌係友人陸朝宗所寄留有字條呈請察核司馬著發回捕房押候查明再訊○包探邊槐洲解趙雪春王春泉到案禀稱伊等二人在張姓家服役日前張姓家失去報時鐘一架報捕後由小的查緝未獲迨後小的細勘其家並無撬門痕跡疑必此二人所爲向之盤詰言語支吾及細加搜查果獲諸花廳内爲此解請究辦司馬判責王手心二百下著與趙合賠費用洋銀五元交捕房民領○沈雲卿行竊范吉甫何源記二家綢布衣服及水烟袋等物報捕後由包探趙銀河拘解請究司馬判責三百板○積賊應阿富行竊章阿英等四家衣物報捕後經包探錢榮堂拘解請究司馬判責五百板遞解回籍 
[法租界捕房瑣案]  
　　曾李氏原籍清河縣數年前隨夫來滬邇來忽患瘋癲時在街頭嬉笑怒駡前經巡街捕拘入捕房解送公堂讞員杜枝園大令研訊之下氏稱小婦人前夫之子現在本邑西門外婦孺醫院大令飭包探送交伊子收領昨仍出外滋閙因又拘案大令飭送往普育堂留養○前日三十六個黨流氓徐阿狗被三十七號華捕拘案請訊徐供小的與捕妬姦致有此釁大令著押候查明核辦昨日包探禀稱小的查得徐所供均是謊言大令著候過堂訊核○日前王阿揚在北京輪船行竊衣服交同黨取去失主扭案請訊王不認行竊大令著暫行管押昨日提案覆訊依然狡展大令因著押候嚴比○積竊吳金山薛金桂在某輪船　竊被包探拘獲昨日大令提訊騐得薛金桂腿上尙無板花從寛開釋吳金山笞責一百板驅逐出境○偷兒殷阿林金阿九應和尙均經包探解案大令訊詰之下判將殷金枷號一月期滿責釋應笞責三百板卽行釋出 
[贈書志謝]  
　　我友岸田吟香先生以東瀛儒士邃精醫理就上海創設樂善堂藥肆所製精琦明目水頭痛立止膏之類早已名馳遐邇貫耳如雷昨承執事人小林君新六以先生所箸衛生寶函一帙見貽後附眞西山衛生歌吕祖勸戒鴉片詩少年萬全良藥却病延年法皆濟世之慈航衛身之寳筏也披讀一過書此以志欽遲 
[函述安徽振務]  
　　潤甫春榮樂山錫五寳森諸仁翁兄先生善長大人閣下敬啓者七月杪話别後至本月初一日之夜行抵鎮江晤劉蘭翁偕許君道良談及鎭揚急振事暫竣將往當塗官圩辦振彼處田數十萬畝戶口無數咸被淹没刻下水尙未退災民仍棲圩後靑山或墳頂或屋巓慘哉又云鎭揚灾戶二十餘萬若辦大振非二十餘萬金不可四望躊躇恐無了手時也初二日午後行抵蕪湖卽至寳善長晤陸君廷楨將所帶銀箱提寄彼號旋因救生局褊隘僑寓泰安棧探悉蕪湖南鄉破潰三十餘圩災民約萬餘明日竟一日之長先去勘明以定主意無爲州被灾最重約淹没田四十八萬餘畝竊慮蘭翁振欵雖云有著而未敢必也想已有函達尊聽矣肅　順請善安晚周榮亭吳禮門周蓮墅郁懐智許道良頓首上八月初三日 
[申報館協振所經收順直陜西振捐八月初一日至初十日止第二十二次清單]  
初一日平安氏求手速痊洋十元無名氏銅洋一元平安氏洋一元○初二日周氏求六女病卽愈洋一元同大美交來隠名氏求保清吉平安洋十元吳漢江交來滬江第一樓堂倌劉乾友違規多收價目察出本當停歇願罰洋十元○初三日朱春耀銅洋廿元○初四日代善子洋五元○初五日馮氏英洋十元又銅洋一元福德森求安洋三元○初六日王姓銅洋一元○初七日吳門陳氏洋五元陳門裘氏洋四元徐鐵生洋一元吳氏洋三元益邑丁兆聲森昌局來英洋十八元又花洋二元○初八日壽康莊交來湖州同仁集洋四百元劉氏求平安洋五元無名氏銅小洋十四角○初九日白下無力子求病速愈洋四元源豐潤交來李少孚求保佑妻章氏患病速愈合家平安洋九十八元○初十日怡豐號各友月餅洋二元以上總共收洋五百九十元又花洋二元又銅洋廿四元四角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[獲賊送縣]  
　　有陳雲山者向在寍波等處依各顯當宦長隨與寗波府署司帳慕友某君之家丁邵某相識本月初旬某日借其黨胡某與邵串同竊取府署帳房所儲應給佐雜人員之薪水銀五百八十一兩及洋銀七百零九元五角逃至滬上匿蹟英界廣東路聚興小客棧内日與著名賭棍朱文開袁小定平仁言等遨遊於花天酒地中選舞徵歌恣情揮霍迨事經寍波府某太守查悉札飭鄞縣緝查縣主徐蓉齋大令立卽派差來滬投文上海縣署禀請協拿時陳及朱袁平已被英界包探竇如海沈阿岳拘獲起到洋銀一百八十三元金戒指五枚及衣服箱篋帶入捕房昨晨解送英美租界公堂鄞縣差役投案禀請帶回甬江歸案訊辦平仁言供小的籍隸紹興來滬購辦海味與陳素不相識前日偶至靑蓮閣烟館對榻絮語遂與訂交隔昨至棧中相訪突被包探拘案事實寃誣叩求鑒宥陳供認不諱並稱小的尙有現銀窩藏寗波江北岸某姓家此事與平等毫不相干袁朱供詞刁狡訪事者不及備錄讞員張柄樞司馬商之偉繙譯著陳袁朱一併送請上海縣　瑤庭大令移解寗波平押候交人保釋 
[上海縣署瑣案]  
　　日前許阿三被王阿毛毆傷投縣控訴縣主汪瑤庭大令騐明飭將許送交仁濟醫館醫治王暫行收押候許傷痊再核前日王禀求交人保出至晚大令飭提研訊許稱小的傷處雖已結痂尙未痊愈王供以後小的不敢再犯今亦患病叩求交人保出求醫訊至此有王奎者投案訴稱小的係王之叔父今願保王出外求恩寛宥大令判將王再押十日俟許傷痊始准交保○流娼陸小寳控老嫗沈蔡氏吞没衣飾等情前晚經大令提訊陸小寳供小婦人向在滬北某娼院賣娼五月初十日被沈蔡氏所私蕩子王紀香哄令潛逃出外將首飾衣服盡寄沈蔡氏處後被傭婦尋獲送案所寄衣飾氏悉數乾没兹故開單控請訊追沈蔡氏供小婦人僑居南市守寡多年前與王紀香鄰居今年五月某日王領陸小寶來看龍舟未久卽去並無物寄存大令將陸小寳交官媒看管沈蔡氏交人保出候飭差查明虚實情形禀復核奪○縣署自新所所押竊犯張阿二洪阿榮穴壁脫逃汪大令得禀將　役彭春提訊彭禀稱昨晚二鼓時小的在屋後大便忽聞屋瓦聲急往察視則張洪兩犯已將强水毁斷脚鐐舉火灼壞屋椽越屋逃去追之不及求恩寬宥大令喝責一百板飭提同號押犯李永生楊永和研詰李供小的係湖南人楊供小的係湖北人又同供小的等均因竊板案發收押所中與張洪素不交談大令問張之强水從何得來彭役禀稱某日張妻前來探望帶有小瓶昨晚張用瓶中之水灑在各人脚鐐上商令同逃又訊葛關海供日前張囑前曾管押後經交保之洪先生致信寗波原籍命其妻購取藥水携至申江交付據云治病所用至昨晚始約同逃逸小的不允卜小毛供張本積竊曾在寍波屢竊巨贓今囑伊妻携藥水到所昨晚將小的脚鐐毁斷邀小的同逃小的不允大眼睛毛毛供小的素不與張爲伍張雙丁供小的押在隔號一切事情均不知悉大令判將卜小毛笞責一千板攺收外監葛責五百板仍還押所大眼睛毛毛鎖繫石墩發頭門示衆李開釋著即回籍不准在滬逗留楊交人保出一面諭令差捕赶緝張洪兩犯到案究辦母許玩延 
[美租界捕房紀事]  
　　昨晨九點鐘時穿虹浜某猪油作工人王阿寶雇小車二輛鞏茄猪油行經吳淞路適與載藥水之小車相撞致車欹側碰碎藥水一箱車夫見肇事端立卽將王扭至捕房聲訴捕頭察得兩造均不謹愼令自投公堂禀控○昨晨十點鐘時甲乙二小車夫應楊樹浦協興繅絲廠之雇載運蠶繭行經西華德路被三百五十五號巡街捕拘入捕房捕頭從寬釋出○昨晨本邑人張桂榮行至西華德路東桂芳弄見江北人潘洪明張恩芝人在荒地上大便冋之喝阻潘張非特不服反將桂榮扭住兇毆旋經一百七十七號巡街印捕拘入捕房捕頭詢得確情令將潘張押候轉解公堂禀請讞員張柄樞司馬訊辦○昨日午後東洋車夫李龍虎曳車至西華德路曳絶塵而奔致將某西人所坐之車撞壞西人怒喚令一百零八號巡街印捕將李拘入捕房捕頭令押候解送公堂禀請訊辦 
[情殷拯溺]  
　　孫順齋部郎思恭函開荆室高恭人設奠之期投諸親友惠唁除綢縀呢幛外又賻洋銀六十九元念東南水災最爲眉急因將喪費撙節餘洋銀三十一元合成一百元移助振欵抔水車薪明知無濟於事聊爲先室籍資冥福至希察收云云敝處祗領之餘仰見樂善爲懷義聲久著哀鴻中澤得挹仁漿其德報當不爽也立達善會同人謹誌 
[永膺多福]  
　　昨蒙古柳溪善士爲文郎病愈完願續助振洋五十元天水王氏求肝痰病全愈洋銀一百元誠求主人六旬壽筵資移振洋銀一百二十元恒孚銀樓經募洋銀七十六元三十四角銅洋七元四角曹維錦翁來無名氏洋銀二十五元王源來號來高叶箎洋銀五十元延源莊來汪賛勳洋銀四十五元沈葵記顧采記洋銀十元諸善長或償宿諾而慨解仁囊或助多金而冀除夙恙燦花舌妙指囷風高祗領之餘併此誌謝上海六馬路仁濟善堂籌振公所施則敬等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
頭品頂戴革職留任河南巡撫奴才松壽跪奏爲豫省未奉部覆案件遵章彚案摘叙簡明事由敬繕清單恭摺仰祈聖鑒事竊准刑部咨各省達部案件約計日期可以奉到部文尙未接見部覆者行令詳查係應題之案卽照新章彚奏等因奴才遵卽查明未奉部覆題案業經分三次彚報在案兹復查有武安縣擬絞人犯李圮家鎭平縣擬絞人犯周書春唐縣擬絞人犯薛鐵頭沈邱縣擬斬人犯孫棟許州擬絞人犯王遂騰臨漳縣擬絞人犯張有富汜擬絞人犯張秃子商邱縣擬絞人犯盛建中虞縣擬絞人犯范十籌商邱縣擬絞人犯陳羊等十案除將供招送部並仍查明續報外理合敬繕清單恭摺具陳伏乞皇太后皇上聖鑒飭部覆核施行謹奏六月十二日奉硃批刑部議奏單併發欽此 
　　奴才連順那木濟勒湍多布奎煥跪奏爲援案就近飭調馬四歸入官廠以資應用恭摺具陳仰祈聖鑒事竊查烏里雅蘇臺所屬官廠備差馬匹不敷應用前經兵部議覆該處官廠備差馬匹向由科布多調用嗣因塔爾巴哈臺淪陷以來所存無多實難調取擬由孶生廠内提用三百匹應如所請准其就近提撥該處孶生馬廠每年開造均在四百餘匹若遞年加增足敷宫廠二年後提用自無須另向各處提撥致費周章嗣後官廠備差馬匹如實不敷應用就近由孶生廠内提取等因光緒五年間具奏奉旨依議欽此欽遵歴經遵辦在案兹據管理官廠公濟布桑吹木佈勒報稱前於光緒二十六年二月間雖經奏調二百匹除放給新陞各員例馬及校補各路臺站倒斃外下餘無幾現在官廠所存備差馬匹實係不敷應用自應援照成案由孶生馬廠内調取大骟馬二百匹歸入官廠應用除分别咨報外謹將援案就近飭調馬匹歸入官廠以資應用緣由理合恭摺具陳伏乞皇太后皇上聖鑒謹奏六月十二日奉硃批兵部知道欽此 
　　連順等片再山西省應解烏城常年經費分上半年下半年兩次批解屆時必到多年均無遲悞乃自光緒二十六年上半年解過一次之後該省因遭災旱忽爾停解致將烏城常年計口授食萬難間斷之需歸於無著奴才等於無可如何之中籲懇飭部速籌酌餉救濟若非仰賴天恩另旨飭於戶部籌備餉需項下借撥銀五萬兩先由山西解濟邊防急需之欵得以藉資　注殊有不堪設想之虞奴才等於防餉常餉交匱久乏之際曾已并力經營於兹成宗防餉解到之時自當均匀應用因撥一半歸於常年經費項下銀二萬五千兩敷衍用度俾資接濟而待的餉惟當此多事之時烏城逼近俄疆仍須時刻留心並期有恃無恐擬俟山西省將歉解烏城常年經費補解足額仍卽將此二萬五千兩提還邊餉防餉項下存儲以備緩急之需理合附片具陳伏乞皇太后皇上聖鑒謹奏六月十二日奉硃批戶部知道欽此 
　　長順等片再查吉林寗古塔三姓各副都統每屆夏季循例親督官兵進山巡查屬界産參各山藉便搜巡塔姓接界之蜂蜜山子地方會哨一次前因馬賊滋擾飭派馬步各隊搜捕會合兠拿並援案暫停會哨仍派隊入山搜剿等因歴經奏辦在案現屇巡查之際其各外城并省城雖有捕盜各隊實係不敷分布合無籲懇恩施准將本年援案暫停會哨並派隊入山搜剿之差暫行停止謹附片具陳伏乞聖鑒訓示謹奏六月十三日奉硃批著照所請欽此 
　　三品頂戴督辦雲南礦務臣唐炯跪奏爲委解二十起頭批京銅運員考語及起程日期恭摺仰祈聖鑒事竊查雲南巡撫臣李經羲前在藩司任内詳稱二十起頭批京銅現當起運自應遴員委解准署糧儲道曹鴻勛轉據署雲南府知府李壽卿申稱查有試用同知蘇天爵廉幹勤能深諳銅務堪以委運該署道到任未及三月例不加考咨司查騐屬實詳請委解前來臣覆加查看尙與考語相符業經遵照定章先行咨部在案兹據署布政使全楙績詳據該運員禀報光緒二十七年五月二十日自滇起解臣已檄飭赶緊赴瀘兌銅雇船開運毋得躭延至委員鈐結及隨解樣銅俟該運員到瀘兌收禀報至日另行專咨報部合併聲明所有委解二十起頭批京銅運員考語及起程日期除咨部查照外謹會同雲貴總督臣魏光燾雲南巡撫臣李經羲恭摺具陳伏乞皇太后皇上聖鑒謹奏六月十四日奉硃批戶部知道欽此 
　　頭品頂戴兵部尙書銜山西巡撫臣岑春煊跪奏爲分别舉劾屬員以昭激勸而肅吏治恭摺具陳仰祈聖鑒事竊維山西當饑饉師旅之餘小民困苦異常元氣猝難蘇復加之敎案極鉅亟待清償全賴各地方官加意拊循與民休息招集流亡以培邦本輯和民教以泯爭端臣自蒞晉以來於各屬賢否詳加訪問將其姓名優者記一册劣者記一册然後就各員所上之公牘進見之言論叅觀互証以覘訪問者是否符合期於好惡與衆相共去取不至狥私兹查有署高平縣知縣聞喜縣知縣高凌霄廉靜慈祥政平治理行稱三晉在聞喜任内勸民開井溉田尤能禦災興利靈邱縣知縣陸叙釗幹練勤明兼饒膽略上年該縣兵差絡繹風鶴頻傳該員鎭靜撫綏用能商民安堵候補知縣金還力果心精才能肆應辦理口外教案條理井然卓著勤勞以上三員擬請俟教案賑務辦竣後送部引見署絳州直隸州知州曲沃縣知縣儒芳廉惠勤明實心任事歴任繁劇所至有聲請調徐溝縣知縣山陰縣知縣李光升樸實耐勞不避嫌怨前署臨汾頗能力遏拳燄消弭亂萌署大同縣知縣廣靈縣知縣丁惟晉幹練明察力求振作籌辦教案極有條理署繁峙縣知縣崞縣知縣王爲幹蒞事明敏聽斷勤能鎭靜邊隅居民恃以無恐署臨晉縣知縣請補萬全縣知縣姚楷勤恤民隠悃愊無華上年拳燄初張卽能立時禁遏尤爲有識代理天鎮縣知縣試用府經歴王中秀撫綏邊境卓著能聲以上六員均請傳旨嘉奬以示鼓勵至應劾之員查有署甯武府知府請補代州直隸州知州張喜田聲名平常啫好甚深請以原品勒令休致署豐鎭廳同知准補薩拉齊廳同知徐兆灃縱庇家丁被控　案開缺夏縣知縣盛沅放利而行罔恤民艱以上二員應請卽行革職前署太谷縣知縣試用知縣徐永輔遇事欺朦工於謀利藉辦教案勒索斃命應請卽行革職永不叙用署臨縣知縣趙城縣知縣吳錫田聽從教士輕解要犯請以從九未入降補以示懲儆其餘實缺候補各員臣尤必虚衷延訪詳加察看　有盡心民事者自應隨時奏請優奬其有安於泄㳫或措置水宜先由臣嚴檄指陳其失倘不知悛攺再當隨時奏叅以仰副朝廷激濁揚清澄叙官方之至意再叅革所遺各缺俟奉兪允再行照例分别辦理所有舉劾屬員緣理理合恭摺具奏伏乞皇太后皇上聖鑒謹奏六月十四日奉硃批另有旨欽此唐炯片再臣前以雲南昭通東川貴州威甯畢節年荒米貴馬驢難雇各店京銅停積行司酌加運脚一俟秋後糧價平减行停止嗣因上年一冬雨雪稀少糧價日增體察情形前加運脚一時尙未便停止致碍京銅轉運曾經先後奏明在案兹查東昭威寗各屬均已得雨農田播種包榖登塲糧價日漸平减前加運脚已據司轉飭各店自本年五月初一日起一律停止以節運費而重庫欵理合附片陳明伏乞聖鑒謹奏六月十四日奉硃批戶部知道欽此 
　　升允片再去年六月間寗羌州燕子碥仇教一案迭經委員與教士會商議結現在略有端倪查該處起事之時團紳王登科等並不設法勸阻輙任匪徒滋閙致啓釁端是該紳等隠忍容奸斷難辭咎自應一律褫革衣頂訊明分别擬辦以儆將來所有釀案各紳除貢生滕尙賢等六名業經照例咨革查王登科係由武生中式光緒元年乙亥科第一名武舉沈登瀛係中武生中式光緒八年壬午科第十六名武舉相應請旨一併先行斥革以憑歸案訊辦除咨部查照外理合附片具陳伏乞聖鑒訓示謹奏六月十五日奉硃批著照所請該部知道欽此 
 
