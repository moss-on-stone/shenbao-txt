# 1904 - 255 - 4911284

 

Page 1

 
 
[增補繪圖大字聊齋志異○加批繪圖西遊記出板] [  圖書集成局代啓]  
　　淄川蒲柳泉先生所著聊齋志異久巳風行寰海幾於家置一編蓋以簡潔之筆運恢奇之思洵足遣睡魔而啓靈機也惜巿間所升　本於王漁洋之總評但雲之眉批素無全錄閱者憾焉今三省堂主囑木局用大號扁字重鑄鉛板凡王氏評語但氏眉批吕氏註釋無不燦然備列並精細繪圖一百甘幅且依浙湖陸氏抄原稿增補六則尤曠眼界紙白板淸每部一函八厚本碼洋一元二角暫售七折以廣招徠○加批繪圖西遊記新鑄大字鉛板紙白精良每部八本碼洋七角暫售七折由上洵四馬路中巿望平街口文寳書局發兌 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[再續皖撫誠遵] [  旨查明知縣被參各欵摺]  
　　又原參壯役汪茂因糧戶歧名罰洋五百元監生吳朗照附生袁熾附貢生章文炳皆以修玗埂草率吳罰洋四百元袁罰一百元章罰五十元陳紀兩姓因朦管洲地各罰洋五十元武梁洲管洲業主因事罰洋四百元職貢生劉元鏞因奪方姓之女爲妾罰洋六百元方甘兩姓米船違禁販賣各罰洋二百元董幹楨與監生胡鎭海均以被控隱糧董罰洋一百元胡罰洋四百元各欵皆入私囊一節查該縣因創設小學堂經費無出勸令地方紳富量力捐助有汪茂卽汪錦安監生吳朗照附生袁熾武梁洲管業主卽茅草肆洲戶安滿紅劉元鏞卽劉鳳年董幹楨胡鎭海先後自願認捐以助學堂經費惟吳朗照又名胡炳奎祗捐三百元董幹楨亦祗五十元核與原參數目參差其餘尙屬相符章文炳一名縣境並無其人甘方兩姓因違禁販米被人舉發自知理曲情願捐洋一百元以贖前愆亦無二百元之多以上各欵均經該員照數收足撥充小學堂經費造册呈報有案並未提入私囊時値各捐戶内間有因事被人控告者該縣曾經傳案訊斷以致外人疑係因案科罰又原參陳紀兩姓因朦管洲地各罰洋五十元一節查該縣洲地甚多並未指明地名人名委實無從查詢謂其一味貪黷遍訪尙無確據該員前在貴池勇於任事卽如奉文遵旨舉辦學堂該員卽隨時遵飭設法創辦於平地建造房舍規模宏廠需費至一萬數千金之多旣無絲毫公欵不得不商諸紳董多方籌畫因公勸捐本爲大拂人情之事而富紳大賈疾之尤甚物議之興或由於此此又查明周榮期被參各欵之實在情形也奴才猶恐所查未確復面諭該委員詳加究詰據稱皆係確實訪查未敢稍存隱飾等語奴才伏查該二員被參各節現旣欽奉諭旨飭令按欵確查如果實有貪劣之名必當確有貪劣之迹今已詳細確查均屬毫無聞見固不敢諱實爲虚稍涉瞻徇亦未便以無爲有徒信空言卽經該委員按欵確查並經奴才博咨衆論又復調集案卷詳細稽核均相符合似該委員所禀各情尙屬可信雖所參非盡出無因要皆傳聞之誤似是而非應否免予置議出自聖裁至該員周麟述於奴才未經到任之先卽經現署兩廣督臣岑春煊奏請調赴廣東差遣現尙未經回省合併陳明所有查明知縣被參各欵實在情形理合據實恭摺覆陳伏乞皇太后皇上聖鑒訓示謹奏奉硃批准其免議惟交查事件自應切實定擬該撫依違其詞著申斥欽此 
[電傳宫門抄]  
　　昨晚十二點鐘時京師友人專電告知本館云八月初五日皇上召見軍機大臣是日並無明降上諭 
[俄軍被俘]  
　　華歴八月初四日英京倫敦來電云英國巴斯得報得俄國官塲來信稱俄將薩斯利及在沙河之南爲殿軍身受傷痕其麾下之兵三千名均被日人俘獲 
[俄軍東下]  
　　日本東京來電云俄人所調百伯利亞第五隊陸軍前已全數東來與於遼陽戰事兹又添調歐洲陸軍第一隊由火車載東下飈輪迅疾昕夕不休其統領爲男爵馬衣恩獨路夫幼年學於貴族官學堂迨西歴一千八百九十六年擢升大將現年六十有五 
[俄閱艦隊]  
　　英京露透電局來電云西歴九月六號俄皇及后率同諸藩王隨皇太后幸庫倫司他克地方簡閱波羅的海艦隊蓋以備遣令東征也 
[俄艦召回]  
　　德京柏林來電云駐泊地中海紅海以及印度洋諸處之俄國巡洋艦刻奉俄廷之命令一律駛回波羅的海以便編入艦隊之中 
[俄滿通電]  
　　日本東京某日報云俄人由聖彼得羅堡京城門其尤利火車站設一電綫直逹滿洲鐵路北端計綿長四千三百八十五西里刻已鳩工從事限於八十八日内告成 
[俄人軍報]  
　　英京露透電局來電云邇者俄國陸軍總統殺哈洛夫由電報知本國政府大旨謂自西歴八月三十一號至九月一號俄日之戰俄軍約死傷七千人及九月二號又戰俄軍約死傷三千人至大帥苦洛拔托金所報則稱我俄司他開爾培爾岳陸軍於九月二號之夜退駐遼陽迤西是爲撤退遼陽軍之始迨九月三號之晚七下鐘時復飛電報稱我軍大隊刻方駐紥烟臺堡煤礦之南與司他開爾埃爾培陸軍聨合蓋已得與正兵同在一處安營矣 
[日軍滯]  
　　華歴八月初四日英京倫敦來電云駐盛京路透電局訪事人於八月初一日電稱俄兵現有退至鐵嶺者而日皲則遲遲前進至目下俄軍屯駐所在則無不便之處也 
[日計軍需]  
　　京師燕都報譯登日本神戶某報云前日日延所備戰事用欵計至東歴八月止約需日銀二百兆圓其中内债七十七兆圓外債六十兆圓各銀行所籌三十兆圓撙節國家建造費二十五兆圓戰時特抽之稅六兆 
 
 

Page 2

 
 
圓零星入欵二兆圓由今計之每日戰事應費一兆圓延長至一年約費至三百六十兆圓較從前所估之五百三十兆圓可少用一百七十兆圓但有許多戰事所需之物購自外邦者目今尙未運至大約到時立須付欵是所備三百六十兆圓之費恐未及歲杪已將支給一空矣 
[日簡總督]  
　　日本東京來電登邇者我日政府以大軍旣占遼東宜於其地暫設總督一員以次治理特飭陸軍少將村山氏補授刻已馳赴任所履新矣 
[美查俄船]  
　　華歴八月初四日英京倫敦來電云美國現派太平洋兵艦查問俄國來那運兵船何以駛至舊金山駐舊金山日本領事亦致書美政府稱來那由海參崴至舊金山應令於二十四點鐘之内駛去 
[旅順戰紀]  
　　烟臺來電云西歴九月三號午後六下鐘時有人自牧羊城乘華船到此述及邇者旅順一地日聞砲聲隆然某日俄日兩軍戰於水師營左近教場溝第五六兩號砲臺迭被日砲轟毁隨由日人將椅子山奪獲未幾忽傳令退去是以目下其地仍屬之俄人當我船出口時水師營地方又有戰事迤西火藥庫被日人由臺上發砲擊中以致火勢炎炎厥後砲聲纍纍若貫珠至夜十二下鐘時始止牧羊城及楊家屯二處俄兵爲數無多是日又有人來自洋頭凹詢知邇來日軍每日砲擊水師營戰鬥之聲歴三日夜不息 
[遼西述事]  
　　日本大阪某日報登奉天溝帮子來電云邇者道路傳言咸謂俄兵已闌入新民府及細加考察始知占據奉天之俄兵奉檄赴遼陽援應陸軍右翼道出新民附近以致一唱百和目爲俄人侵占遼西云又西歴九月五號義民團頭目馮麟閣杜立山二人率其麾下二千餘人迤邐至新民府聞此種義民團刻已多至四萬餘人隱然爲俄人增一敵國嘻馮杜特馬賊之驍悍者耳蹟其殺人越貨干犯王章較之赭宼中之洪楊捻逆中之任賴尤爲罪不容誅義民云乎哉奈何無識者竟從而稱譽不絶口也 
[普藩觀戰]  
　　日東京東京來電云普魯士國宗室夫亞亨亞路倫卡羅羅恩吞三親王奉命同赴日本軍中觀戰西歴九月三號已行抵閣龍坡大約將次至東瀛護以日本將士數人馳往戰地矣 
[孩穉傳書]  
　　日本門司來電云有客歸目山左烟臺談及兩星期以前有一中國幼孩年甫一十有二携俄帥司堵瑟爾軍報突出旅順閒道赴遼陽向苦洛拔托金行魯營投遞聞此孩由某武弁在哈爾賓雇來專供傳書之職雖曰黄口乳臭亦可謂膽大包身矣 
[偵求德弁]  
　　昨得泰西官場友人來函云華歴七月初七日德國海軍游擊給爾根漢白游戎約同法國水師參贊某君携一西僕由旅順乘華船起程擬至山海關游歴迄今杳無音信其存其殁均未可知德國東亞水師提督某軍門誼重同僚亟欲偵求蹤蹟因之四出布　有能確知游戎下落者可函致最近之德領事署聽候軍門酌給儀酬大約多至五千元之譜 
[兵部裁吏]  
　　京師訪事人云七月初八日大司馬具摺奏請裁撤部中書吏應辦公事改歸各司員屬稿呈堂畫押交筆帖式繕寫奉旨依議欽此旋於是早標示堂諭將書吏如數革除并傳工巡局勇丁排列署前以資鎭攝計兵部書吏都三千餘人是日皆垂頭喪氣而返旣而大司馬復將此事咨行禮戶吏刑工五部一體照行恐將來各部章程皆不無更改矣迨七月十二日又出示曉諭曰照得本部業於七月初八日奏請將闔署書吏全行裁撤合行出示曉諭所有本部堂書吏以及各司廳處所經承貼寫俱除名出署各股各甲名目一併永遠裁撤嗣後凡京外各衙門公文無論官員親齎夫役送投均親至本部司務廳投遞立予回照爲憑本部旣無書吏凡赴部人員亦均親至司務廳投文騐到切勿託人代投致被已裁書手人等撞騙致干未便除通行各省外爲此示諭各省武職赴京人員並投送文書夫役一體知悉自示之後如有在外冒稱本部書手包攬各項公事卽扭送本部究明懲辦切切特示 
[吏部裁吏]  
　　京師訪事人云吏部裁撤承發科書吏添旅司員在司務廳收發文件名之曰收發處七月某日大冡宰出示曉諭各省來京赴部投遞公文之官員差弁等一體知悉如有親齎公文來都者須親赴本部收發處投遞隨到隨收立給回批毫無花費倘有在外招摇包攬之徒勿得受其欺騙致干未便等語又聞禮部現亦淸查稿案有裁撤書吏消息未譜將來辦法與之相同否 
[詳述施南教案]  
　　宜昌訪事人云今夏湖北施南府匪人戕害天主教教士之處離利川縣城六十里建始縣城九十里前由宜昌鎭總兵某總戎兩次調兵前往彈壓旋又奉督憲張香帥派候補道左某往施南商辦此事并由宜昌鎭加派兵丁一百名於六月十六日午後乘洞庭輪船抵宜洎十九日啓行有天主教中司鐸六人隨之而往蓋漢口德領事所派也二十日得施南來電言已獲案中兇犯王成宣趙世才黄平山黄玉槅徐正百即徐松亭葉照林即葉秀峯六名詰知王係正犯餘皆爲從直認殺斃童司鐸及華姓教民因卽解交施南府下之於獄至七月初一日又得施南協電報言本日續獲兇犯向協堂向爵臣黎登甲喬藍廷向順心李遥　六名詰知二向係正犯餘皆爲從惟外間謡傳僉謂戕害敎士者只此向姓二人自餘不過隨聲附和耳計至七月是旬共獲二三十犯訊之皆稱實係向姓爲首惟其原委則尙未得而知大約此事旣有端倪卽不難和平了結矣 
[巨梟伏法]  
　　著名巨梟海裏奔卽丁德勝又卽吳長興七月三十日經撫轅武弁麋君獲自上海解回省垣撫憲端午橋中丞飭交蘇州府知府許子元太守訊供收禁先後情節俱已紀諸報章兹得姑蘇采訪友人續函云月初某日太守復率同襄讞委員許司馬子珏升坐發審局大堂飭差由同獄將丁提出再三推鞫丁除劫案狡賴外其餘均從直供認歴歴如數家珍太守詰以某某等血案爾果與聞否丁稱小人只此一顆頭顱所招販售私鹽開塲聚賭掳人勒贖抗拒官軍卽此四端已足以膺顯戮大人何必多所誅求哉太守頷之飭仍還禁獄中一面據情禀白中丞本月初四晨中丞批飭就地正法太守遂於午前十下鐘時會同文武官員趨詣撫轅恭請令箭將丁綁赴北寺大校場梟首示衆 
[獲梟述聞]  
　　松江訪事人云郡城南鄕後岡鎭著名土梟沈雲如自經上游札飭營縣嚴密搜捕立卽改裝宵遞雖飛划副左營師船往來跴緝迄未成禽近聞匿跡安徽蕪湖縣境因川資告罄密遣一染匠回鎮向其婦索取風聲洩漏爲其戚串某甲所聞告知營中哨弁追蹤至蕪得卽擒獲果爾想不久必將解歸訊懲矣 
[派兵逐梟]  
　　松江訪事人云上月二十九日郡城西鄕楓涇鎭忽有皖梟分駕槍船百餘號由蘇鄕木瀆鎮聨檣而至擬度地支棚開賭董保喝阻不理馳禀婁縣及提標中營參將署參將何雪門參戎立卽趨詣提轅禀知一切未幾縣主黎子新大令來轅請兵提憲楊鏡巖軍門遂撥護軍親兵一百名及正副兩營兵各一百名傳見帮帶曁哨弁面授機宜飭每兵各帶槍彈一百粒於三十日拔隊馳往梟黨知勢不敵刻已聞風遠颺矣 
 
 

Page 3

 
 
[續獲抗捐]  
　　姑蘇訪事人云前者無錫商民罷巿抗捐經縣主陳大令會同飛划營陸續拿獲匪犯十名先後解至省垣經蘇州府許子元太守　供管押上月下旬某日飛划營管帶黄子馨副戎又在無錫某鄕緝獲爲首抗捐之丁阿根一名三十日午刻押解來省禀經撫憲端午橋中丞飭交太守訊辦太守研鞫之下供稱小的孫某米行經理人抗捐之事實不與聞太守飭釘上脚鐐發長洲縣監禁 
[防匪文言]  
　　鎭江訪事人云常鎭通海兵備道郭月樓觀察奉署江蘇巡撫端午橋中丞札開蘇松各處港　紛歧素有梟匪出沒常鎭一帶又有靑帮紅帮各匪搶殺盜劫擄人勒贖之案日有所聞亟應設法搜捕綏靖地方查蘇省金山縣川沙廳兩處舉行團練業　辦有成效其餘各州縣亦應切實整頓仿照金山川沙辦法因地制宜速行開辦其大要在淸查境内匪蹤必使無可藏匿如有著名梟黨盜匪到境立卽拿獲送官禀辦倘該匪膽敢持械拒捕准卽格殺弗論團首練丁有勤奮出力拿獲巨匪者並准據實禀請奬給功牌以示鼓勵等因隨卽出示曉諭並通飭道屬各府廳州縣務將團練事宜認眞籌辦○丹徒縣知縣楊襟山大令近奉上憲檄飭辦理五庫釐捐事宜所遺縣篆飭准補崑山縣知縣張明储紹棠署理 
[請拿會匪]  
　　姑蘇訪事人云江西萬載縣某大令緝獲會匪頭目黄旗金標二名在身畔搜出僞札僞印及票布等物詰知是會起认光緒二十二年邇來蔓延各省幾於無地不有江蘇派正頭目一副頭目二專在水陸各營誘人入會等情因申請上憲行文來蘇請撫憲端午帥飭屬查拿午帥接閱來咨卽飭書吏繕札飛飭各府州縣及水陸各營嚴密查拿務獲究辦 
[鄂省官場紀事]  
　　武昌訪事人云湖北寳塔洲貨釐局委員王星南大令現已交卸局務親解六月分釐金至省禀請銷差○德安府知府盛太守昌頤因事請假所遺印務　藩憲委福太守啓華代庖○黄州府知府魁太守麟現奉藩憲調署襄陽府篆因向署襄陽之金峙生太守瓜期已及卽須遄回省垣也○湖北候補道梅觀察光羲奉督憲委赴日本攷求警察及陸軍制度日内已航海東行矣○省中擬添募練兵二萬名由督憲張宫保遴派各員赴鄖襄等處設法招募因彼處居民皆精壯有力頗足任干城之選也 
[備迎節鉞]  
　　昨日上海縣主汪瑶庭大令接閩中來電知正閩浙總督調署兩江總督南洋大臣李勉林制軍擇去本月初四日乘招商局海宴輪　來滬本日約可抵埠因飭辦差丁役至小東門外金利源馬頭預備迎迓 
[上海官塲紀事]  
　　昨日浙江候補知府廖碧堂太守雄瀚安徽候補道陳卓齋觀察元祥本邑浦東保甲總巡謝岳松明府鈞先後至上海縣署拜會　主汪瑶庭大令大令以禮欵之兩江督憲魏午帥札飭候補知縣黄朗如明府傳烺管解貢本赴京交納昨日道出滬江午後命駕至縣　　刺拜會　江寗藩憲黄花農方伯以廣濟公司江南義振彩票欠解餉銀札委候補知縣司徒伯譜明府壎來滬查核情形昨日明府命駕至縣署　會縣主汪瑶庭大令○江蘇候補知縣周振公明府南前奉蘇松太兵備道袁海觀觀察委赴京師公幹兹已事畢回滬昨日趨詣道轅禀　一切并請銷差 
[謡諑有由]  
　　七月二十四日報載道憲札拿匪棍范高頭之羽黨方心田一事兹聞方曾於去年范匪羽黨行竊金榮記洋紗案發出爲求情償銀五百兩立有筆據以後倘再失竊惟范弟兄是問云云因此外間謡傳謂有道憲札拿之事云 
[英界火警]  
　　昨日午後三下鐘時英租界寗波路元生昌雜貨號後進廚屋不戒於火霎時濃烟烈燄上燭雲霄瞭望上旣臺鳴警鐘救火會西人飛駛而來竭力施救然已焚去房屋兩椽矣 
[公界火警]  
　　昨日一點三刻鐘時天將破曙泥城外派克路第九十九十一兩號門牌某姓馬房樓上忽然火起一時轟轟烈烈烟燄飛騰後經救火會西人竭力施救得卽熄滅計延及比鄰某小烟館至薛同順米店止共焚去房屋五間 
[路工程局紀事]  
　　馬路工程局總辦翁子文太守以徐錦和包收浦江船捐所雇之夥高阿洪延悮公事因傳徐到局責令將高交出昨日升座研訊高供小的患病不能往水以故倩某姓庖代遲誤之啓尙乞恩寛太守謂本局給爾捐票何以迄今日久不將票根交來高求寛限太守命押候交出票根違干嚴究○昨日馬路工程局總辦翁子文太守命捕頭將所雇華捕九十名一律帶至局中於午後四點半鐘時點名騐看諭以勒愼從公毋稍疎懈 
[南巿瑣聞]  
　　昨日上海縣署差役某甲行經王家馬頭裏街見有流氓設攤誘賭正欲拘拿若輩紛紛逃避旣而二十三七鋪保甲巡防局員姚谷蓀二尹聞之派勇前往杏拿以憑究辦○日前松滬釐捐局督辦陳亦漁觀察訪悉朱家巷等鎭航船戶張金華胡洪照李阿香王金和等在鄕爭載花衣偷漏釐金特傳縣主汪瑶庭大令派差愶同管帮人至萬裕馬頭傳集一干人以憑候訊○邇來瓣花上巿各船戶爭先載運來滬以求善價驗棉局員何吉生明府禀知蘇松太兵備道袁海觀觀察定於日内會同花業董事挨戶稽查以免各販戶有攙水情弊 
[七月分選單]  
　　小京官翰林院孔目李遵義江蘇舉直牧山西隰州李保邦直隸貢知知州山西吉州黄壽徴浙江監知縣浙江孝豐姜渭璜湖北監湖南安仁周克堃四川優湖北恩施夏樹立浙江甲山西垣曲劉錄德河南廪貢福建連城盧潤書江蘇監河南項城項夢羆浙江監山西定襄高楓陜西甲江西興國秦鎔安徽術雲南新平詹坦江蘇拔鹽經歴山東裘　順天監同知司獄雲南騰越廳朱澤霖四川監巡檢奉天錦縣佘興浙江吏員典史山西河津萬珩甘肅文童四川大足張春林河南監 
[七月分教職單]  
　　教授直隸河間趙炳麟深州廣東高州潘履端廣州俱甲正諭直隸龍門范陳書河間山西猗氏牛炳南太原福建將樂江呈輝臺北南靖蕭駿福寗湖北鍾祥韓文漢陽俱舉訓導山東蒲臺侯潤濟南歲費縣黄澤峨萊州舉山西山陰李子梁汾州歲湖南永綏廳凌價藩拔四川渠縣張文拔邛州馬邊廳王本立綏定俱舉復諭江蘇安東單慶銘松江安徽貴池吳煥周寗國俱附山西稷山白昌銘太原興縣白芳汾州俱廪陜西寳雞程學深漢中副湻化樊宗甫西安歲江西崇義楊樹桂南康拔湖南漵浦李鴻儀長沙舉廣東惠來吉岳華瓊州廪廣西永湻蘇幹昌鬱林副平南王鍾槐桂林附四川逐寗余泰保寗恩復訓江蘇高郵州程祖伊蘇州歲安徽池州府江忠揆徽州附山西榆次曹大章大同忻州趙世杰太原浙江上虞沈崑湖州廣東新會林家江潮州俱廪 
[萬國紅十字會來函]  
　　啓者本會接新民府分會八月初四日電開初一至初三陸續運送難民一千一百四名口今日專車運送一千二百五十名口一路幸未滋擾堪紓憲厪石弁續解難民一百九十二名口頃已來明日運關又接溝帮子分會來電昨日專車運送難民一千二百五十餘人等語謹抄乞登報伏希公鑒[  上海萬國紅十字會同人謹啓]  
 
 

Page 4

 
 
   
 
 

Page 5

 
 
本公司自奉　浙撫憲　奏明開辦以來通消各埠至公無私第三十一會已於七月初六日當衆開彩紅票憑號單實足兌洋今售第三十二會票仍設一萬五千張每張改爲念則售洋五元彩額增至一千五百四十五張之多較他省之票容易獲中准於八月初七日仍在拱宸橋本公司開彩務祈　官紳士商届期　光顧是幸此佈　浙省恊濟總公司上海南市分公司啓 
[始創真方人参鹿茸靈芝野术海狗腎汁龍馬酒此酒大補身體壮陽種子奇騐無比煖腎固精神效莫敵]  
廣東宏仁堂益記始創参茸芝术海狗腎汁壯陽種子龍馬酒萬分靈騐與他家之徒託空言毫無實效者有天淵之别一試立分玉石無庸細述 
壯陽種子之藥到處皆有而往往不能見效者一因未精製煉二則無良方眞藥之故欲求如本堂所製龍馬酒之頃刻可以見功不獨絶未之見且絶未之聞盖此酒製煉固比衆精良而用藥尤比衆認眞其功用之神奇好在可當面試騐如逾二刻而效者非但不足爲奇且可原洋奉趙若非實有奇效焉敢誇此大口無論體質强弱年紀大小只須略飲少許立覺髓充精滿神完氣足雖衰弱老翁竟可轉弱爲强晚年得子况少年飲之其精力之强盛不言可知且藥性補而不燥滋而不滯絶非霸烈宣淫之品故日飲一杯弱者立能轉强老者無異少年久服烏鬚黑髮齒落重生補命門堅筋骨培元固本開胃健脾去濕追風滋陰養血凡諸虚百損五勞七傷夢遺滑精腰酸腿軟等症服則立愈眞延年却病壯陽種子第一奇藥也中瓶二元大瓶四元雙料加倍如用雙料則料力大而取效愈速如購十瓶九扣○參茸芝术海狗腎汁壯陽種子龍馬丸每料雙料廿兩卅六元每兩二元功同酒單料减半○外貼煖腎壯陽種子膏更隲每張一元二角調經種子卽孚丹每料八元○北冰洋眞正海狗腎每條十元如假退換廣東宏仁堂鋪分上海丹桂戳園南首朝西轉灣正豐街中市便是假冐甚多認明牌號地址勿誤函購送書爲憑以防假冐遠路託郵政局匯銀函購或滬友代辦最妥信局不可靠至要至愼 
[壯陽種子如此奇驗普天下獨步奇方]  
廣東彭壽堂秘製眞正海狗腎精參茸如意壯陽種子酒奇騐無匹另製如意種子丸眞能少許勝人多許者丸酒同用尤妙 
此酒乃本堂獨步秘方各處售此者雖多然未得化學泡製之良法惟本堂西在濟世故格外考究必選眞正上等貴料加工精煉用能暢銷中外萬口稱善因酒丙重用海狗精人參鹿茸並各種滋補妙品奪天地日月之精備五行四時之氣醖釀而成凡陽事不舉未交先洩舉不堅久見色卽流夢遺洩精面黄肌瘦四肢乏力一切虚損勞傷等症皆由先天不足酒色憂思過度所致但飲此酒有壯腎之奇功治陽痿之弱症陽氣一旺自能百病全消最奇者雖白髮老翁極虚弱之身體只須略飲少許弱者立能轉强老者遠如童年男婦同服陰陽調和必能一索而得且藥性稱而不燥滋而不滯絕非覊烈宣淫之品實係土道養生之藥故久飲不但毫無流弊竟可連舉數子以其精髓充盈故也至於飯量之倍增容顏之肥白耳目之聰明筋骨之强健猶其餘事耳誠百發百中之聖藥也大瓶四元小瓶二元雙料加倍取效更速外加鐵盒寄萬里不碎如購十瓶九扣○倘不善飲酒可服參茸海狗精如意種子丸功同酒每兩雙料二元單料一元○外貼煖腎壯陽膏每張一元二角○婦科調經夢熊丹每盒一元　廣東彭壽堂鋪分上海二馬路石路西　興隆里便是 
[京都天寳齋人参鹿茸靈芝野术海狗腎扶陽種子衍慶丸]  
種子仙丹○靈騐非凡○鋪設上海二馬路中市西鼎新里石庫門内交易○余謂不信一試便知虚言欺人罪我惟天 
本草云海狗腎一物名曰腽肭臍其性大爲扶陽補腎養精堅固一切諸虚百損五勞七傷夢遺滑精腰酸骨痛四肢乏力服則立騐本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉未久或精薄如水精冷如氷或未交精泄泄而不射雖年輕損傷體弱之人服之轉弱爲强白鬚老翁服久陽足宛如幼年藍田種玉左券可待扶陽種子功效神速常服補命門益丹田開胃煖脾壯筋活絡培元固本養精烏鬚黑髮返老還童却病延年多子多壽此丸扶陽種子因十分靈騐敢稱第一絶非是誇口矣每料雙料念兩卅六元每兩雙料二元單料减半○另有始創秘製參茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣○壯陽煖腎種子膏每張一元○扶陽第一海狗腎每條洋六元功勝鹿茸十倍○貴客信資自理近有假冒甚多購者愼之 
[掃盡花栁毒氛天下第一良方]  
天下馳名廣東陳恒德堂第一家始創犀黃珠珀八寳化毒丹○假冐甚多購者認明 
本堂主人心存利濟獨得世祖始創治毒屢騐良方此衆不同不惜工本創製眞正犀黄珠珀八實化毒丹此丹專治男婦各症錄下○楊梅結毒○上頂下墜○週身毒瘡○下疳横痃○五淋白濁○魚口便毒○小便作痛破皮腫爛○面口鼻喉生瘡○筋骨酸痛聲啞髮落○四肢流毒作癢生瘡○以及自生一切濕毒等瘡○膿窠瘡癤○發背疔瘡○瘰𤻤痰核○小兒胎毒○一切毒門○以上各症服此丹而全愈者難以數計因此遠近咸知紛紛爭購可見方眞藥正心口如一故能至此無論男女老少初起久染如患以上各症者速將此丹服下頃刻化毒去濕清熱止痛消腫生皮重者一大瓶除根輕者一中瓶包愈可保永遠不發至本堂藥内如無眞正珍珠琥珀犀黄並各種和平上藥倘口是心非藥内若有水銀輕粉罪我惟天再有之從前悞服覇藥及五毒倒提外毒果愈而内患更深積久其毒復發則上透頭面下結腎囊甚至染妻絶嗣遺累終身至此悔之晚矣推原其故均以水銀輕粉和藥升提之法收功以致其毒收入骨髓餘毒未凈其害非淺如患此症而其毒尙未復發之先亦將此丹服下能將筋絡骨髓積年之餘毒一掃而凈所妙在能包生男育女永無遺毒之患眞治一切毒門並能生育之天下第一聖藥也每大瓶八元中瓶四元小瓶二元小半瓶一元○倘有男婦上下週身以及小便腐爛難以生肌諸醫束手各藥無效惟有内服犀黄珠珀八寳化毒丹外搽珠黄七寳拔毒生肌散大瓶二元小瓶一元可包仍復原形愈後能保永無後患也○函購信力自給○分設上海英大馬路萬康醬園對門德仁里内石庫門廣東陳恆德堂謹識 
[泰西靈藥化學補腎生精燕窩珍珠牛髓粉有奪天地造化之功]  
泰西安利醫生神藥來滬○欲享上壽欲廣嗣續欲强身體欲除痼疾請斯藥定可如願以償嘗　絶世補品功超市上一等 
中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虚不受補之人試服數日立見髓充精滿面目光昌威重如山連服三旬身體加重廿磅西人統年常服故體質倍形强壯每歲幾銷數百萬盒之多則功效之神尚何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾填骨髓和血脉平三焦安五臟化痰止咳平肝清心凡先天不足後天失調以致陽痿乏嗣咳血遺精步履無力形神委困一切陰虚陽虚氣虚血虚虧弱之症無不靈效如神歷經中西士子試騐鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二盒十元遠近託郵局函購最妥力自給　經售處在上海四馬路北首望平街大隆燕窩公司内假冐甚多認明地址牌記爲要 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　宫門抄○七月二十四日内務府國子監廂藍旗値日工部引見一員理藩院八員正紅漢三員廂紅蒙六員火器營八亨公假滿請安延伯葵公各續假十日王福祥續假二十日崇壽請假十日吏部奏派考試漢中書派出閱卷大臣裕中堂李殿林李昭煒郭曾炘又奏派搜檢之王大臣派出莊王漙善漙　張仁黼明啓色楞額又奏派監試大臣派出王誠羲錢能訓朱錫恩富綸儼忠　金臺又奏派彈壓大臣派出文泰又奏派騐月官派出張百煕張英麟張邦瑞特圖愼徐會灃沈家本松溎成章茹泰艾慶瀾雙壽黄昌年崇興劉彭年周樹模高潤生掌儀司奏八月初一日祭奉先殿赢貝勒行禮皇上召見軍機大臣及張英麟明日皇上於辦事召見後至壽皇殿行禮畢還頤園○二十五日理藩院光祿寺八旗兩翼値日無引見釗公假滿請安定成玉恒各請假十日桂　續假十五日戶部内務府奏請更換崇文門正副監督戶部奏派盤查縀匹顔料兩庫之王大臣召見軍機大臣○二十六日外務部欽天監侍衛處値日無引見慶王世　謝接管崇文門正副監督恩伍廷芳假滿請安並謝賞廕生恩莊王等搜檢覆命漙良專司稽察覆命山東臬司尙其亨請訓醇王請假十日兵部奏派察齋之大臣派出敬昌崇勳壽耆岳樑祥年英信志公松鶴皇上召見軍機大臣及尙其亨伍廷芳○二十七日商部鑾儀衛廂黄旗値日無引見錫侯請假三個月皇上召軍機大臣皇太后皇上於明日辦事後由頤和園還海 
[領産批詞]  
　　廣州訪事人云革弁李世桂所有産業經地方官查封備抵罰欵旋由積善堂紳士具禀善後局願備價請領某處之産局憲批示曰李世桂應繳罰欵所短尙鉅充公産業李祥輝東校場住宅打石街麗隆攤館並浩昌股本銀二萬元鄧專良逢源大街屋一間作銀二萬元此兩起爲本案完善之産現李祥輝名下應除浩昌股本將原作二萬餘改爲實繳銀二萬元鄧惠良住屋仍照原數二萬元備繳均不能减少絲毫並須兩起同領不准分承該堂如願具領卽備繳現銀四萬元聽候札縣給照管業倘存觀望本局另行招人承買或仍歸入李革弁另繳物業一併列票開彩著卽知照 
[漢皋小志]  
　　漢口訪事人云本月初某日鎮上大夾街周祥泰號甲乙二學徒相率爲角力之戯甲用力過猛將乙要害誤傷以致殞命刻聞屍親已禀控夏口廳署想不免科以戯殺之罪矣○漢鎮喬口城外向有荒地一片絶少居民兹因漢襄支路由此發輛以故華洋各商爭先購買價値因之陡昂 
[上海縣署瑣案]  
　　七月某日南巿著名惡棍潘其祥偕其黨小虎全與業經站斃之小福生互毆乘隙逃逸迄今尙未弋獲而小福生已處以死刑前日小虎全贸贸然歸在南巿新馬路指南白玉茶樓品苟縣主汪瑶庭大令　悉密飭捕役前往拘獲前晚升堂研訊小虎全卽虎全供稱小的並不與潘爲伍亦未糾黨擄人勒贖大令謂爾聲名甚大旣未犯法何故濳逃著責七百板禁押改過所一年○談長春扭控張本生　棺等情前晚大令飭差拘獲案中牽涉之談金千及地保王心山二人升堂訊鞫金千供小的有祖墳地三分與毘連宋姓之田三分一併賣與水生管業先收洋银六百元小的因須遷墳言明分用三百五十鏵宋收二百五十元迨將棺遷葬後由中人王少甫包茂祥續交洋銀三十一元其餘盡被吞沒至方單早已遺失求鑒長春供此墳係小的祖遺今將方單及糧串呈電張旣掘墳棄棺務求究辦張供稱此地由王包二人介紹售歸小的計洋銀六百元方單至今未收求　追王保禀稱張買地無單以故小的未加戳記大令謂長春曰爾控張實爲不合此事理應指控金千何昏憒若此命責一百板金千責三百板收所嚴追○積竊余正大王小四子被捕　　解送縣署前晚大令升堂詰訊余供稱小的係陜西人母親現住金陵水西門並不爲非求恩超豁王供小的係浦東人家有父母兄婦耕田度　　令　實　三百板派差押解江寗同伊母遞解陜西原籍王責五百板交地保具保出外 
[英美等國租界公堂瑣案]  
　　羅崑　卽羅樹材訴稱僑居英租界二馬路上月二十九日牛前倩婢女杏花持洋銀二元至菜巿購物一去不圖報由包探竇如海劉銘芝在廣西路鳳臨里第四十五號門牌王顧氏所開花烟館内查　　知由友人陳阿金陳玉卿拐賣因之一併送人捕房今已解案務請嚴懲讞員黄耀宿司馬會同英總領事署繙譯官德爲門君向之研　杏花供奴年一十有八是日携洋銀至菜巿遇素不相識之王顧氏陳玉卿聲稱爾姊在彼守候言欲與爾面談奴信之隨至王顧氏家卽被禁諸私室至晚王顧氏領陳阿金到來竟圖姦宿奴拒之王顧氏與陳併力按住致被阿金所污王顧氏供杏花由陳阿金陳玉卿領來並非人婦人誘拐阿金供是晚小的行經鳳臨里被王顧氏招入索去洋銀一元找回四角春風一度隨卽出門羅樹材又稱杏花至捕房後捕頭曾倩醫生騐視實被姦污　　血痕猶滿杏花年雖十八實係處女遽遭强暴務乞嚴懲司馬商之德君判將阿金責三百板管押六月玉卿責一百板管押一月王顧氏管押一年○上月二十九日之晚妓女張寳琴失去金水烟袋一枝金豆蔻盒一具共値洋銀一千四百元查係妓兄葛春所竊逃匿蘇州著人追回贜已無著因之送入捕房昨經包探竇如海方長華及三十五號西探解案司馬研訊之下葛供寳琴係小的胞妹小的實未行竊現願賠償蕪奈妹意必得原物司馬向葛開導著將原物交出格外從寛葛稱小的尙有二妓寄留妹處情願以此抵償寳琴不允司馬判將葛責三百板管押　　期滿再責三百板管押六月○上月二十一日陳葉章在鄂省與姚逹三唐敦安合買湖北彩票及開彩得中洋銀三百元携之來滬不與均分前日姚唐追蹤尋見軋至山東路泰記客棧閉諸私室至晚陳逸出訴請某律師函致捕頭派包探李星福將姚唐拘解案下司馬著押候禮拜五　　○工部局洋人利去被周田郎張阿松串竊鐵釘二十五磅報由包探沈阿炳查獲原贜解案請究司馬判責周一百板張無干省　○電燈公司某洋人訴稱公司中屢次失去電綫現由包探顧福祺在薛阿常處搜獲若干磅請卽訊懲薛供小的不知竊贜故敢收買司馬判責二百板枷號兩禮拜贜給洋人領去○洋人羅治寓居虹口曾失銀茶壼一具約値洋銀三十元後傭婦張阿大言曾見陳阿標偕一不識姓名人前往行竊因襲情投訴捕房捕頭著六十二號四探協同華探陳三林將陳阿標拘獲昨日解案請訊陳阿標供上禮拜六小的曾到羅治處至禮拜日始失物是日小的並未前去安所據而指爲行竊司馬飭交人保出候查明再核○昆興押店主陳天財投法界公廨控司帳人程春生舞弊虧欠請提保人許子奇到案訊追讞員陳楚生大令因許賃居美租界請恊提昨日司馬簽差程安至虹口捕房恊同包探陳洪德將許提到略詰數語著押候移送歸案訊核 
[法租界公堂瑣案]  
　　太古碼頭二十四個黨棍徒沈海泉方阿大金桂生與招商局金利源碼頭小工趙掌生陳阿狗爭攬生涯互相毆擊報經捕頭騐得身上各有傷痕著送某醫院療治昨日解案請訊讞員陳楚生大令商之法總領事署魏繙譯官判將沈等三人各枷號一個月責五百板趙掌生陳阿狗王阿生高來發馮仁生各枷號二十日責四百板○瞽子吳錫慶訴稱小的在治下開設小烟館由李阿五薦阿三當　 
 
 

Page 10

 
 
堂之役阿三擅招張友人徙宿前晚串竊烟膏五十餘兩及小的查悉阿三業已逃逸因將李張扭案請追張供小的止宿烟館中每月貼還洋銀三角大令著將李管押張開釋限一禮拜内尋阿三到案如違照數追償○榮全根以陳阿根陳阿生借錢不遂擊破頭顱扭案請究大令判各枷號半月責四百板○陳王氏以其女阿秀被所私蔣某賣與鄰人郁陳氏家控經大令訊明飭將阿秀發交某善堂留養在案昨日陳王氏求准領回郁陳氏呈遞賣身筆據大令飭陳王氏交還身價洋銀一百六十元始准將阿秀領去否則出堂中擇配○車夫朱春山拉車不愼致與馬車相撞經巡街捕拘入捕房昨日解案請訊大令判責一百板○偷兒朱麗泉在新拓租界中行竊竹籬經巡街捕拘獲解案大令判責一百板 
[美租界捕房紀事]  
　　有董瑶庭者不知何許人在虹口招商局北棧當司事前日串同談家福將廣豐記託美最時洋行所購値銀四百餘兩之呢一箱竊出變賣昨爲包探劉阿炳查悉荷入捕房埔頭令押候轉送公堂禀請讞員黄耀宿司馬訊辦○前晚妙手空　兒韋小端掩入英界福州路徐阿祥家行竊衣服數件携至虹口吳淞路被包探陳山林所見連贜帶入捕房捕頭令押候解送公堂禀請懲辦○昨晨梁上君子陳阿虎濳入乍浦路蔣阿根家行竊銀水烟袋一枝携之而出不虞爲包探陳洪德所見連贜解入捕房捕頭令押候解送公堂禀請訊辦○本邑人高裕生綽號小黑炭在裏虹口漢碧禮路第八十二號門牌開設酒店不遵工部局定　夜深任人沽欽昨爲捕頭所聞令包探朱桂生將高　入捕房押候送公堂禀請訊罰 
[金陵官報]  
　　七月二十一日蘇藩牌示　嘉定縣知縣吳鏡沆期滿遺缺查有卽用知縣　樂善又署吳江縣馮汝　期遺缺查有試用知縣范守估均堪以署理錢　年奉委騐收銀圓局工程機件差李有藥謝委督辦工　局差署太倉州吏目袁壽昌禀知奉蘇藩司牌示飭先行署理禀謝卽辭赴任典史趙樹勛禀知到土藥捐局差二十二日候補道趙有倫禀謝奉行知鹽務掣　認翼蒙從優　叙知縣曾紀安奉委監造電局辭潘升南禀謝藩署轉匯差二十三日候補道李鎭　謝委聚寳門稽查到差委辦工藝局李有　禀知到差縣丞時　禀謝濟　轉匯差二十四日知縣司徒壎謝奉司委赴上海催提賑禀厘欵知縣沈啓字奉委普有堂差武衛新軍右翼劉澤沛叩謝賞遠頂戴常備右軍後營洪連勝禀知營盤移紥淸凉山二營杜淮川禀知到差巡檢薛仁鏡仁由京來從九煥禀知分甯差委二十五日魏秉銓謝委會辦陸師學堂差知縣　培新謝委　節堂孫筠禀知由下關　建建安回銷差陸秉璋　府委赴高瀛查勘秋災請襲雲騎尉萬大勳留宗仁王澤貴沈　　襲雲騎尉李金　均奉示騐看二十六日牌示八月動一日例行拈香之期所有文廟委巡道武廟委藩台文昌　督憲親詣藩臺黄支應局許候補道忠鈞謝委會辦學務處　加給　水知縣陶　奉委草鞋夾緝私差羅治霖謝委　弁學堂提調差 
 
 
 

Page 11

 
 
   
 
 

Page 12

 
 
　分别報効辦理缘由理合恭摺具奏伏乞皇太后皇上聖鑒訓示謹奏奉硃批戶部部道欽此 
調署四川總督錫奏爲川東北六府二州等所屬連月大旱猝成巨災籲懇恩振恤並請頒照辦理振捐等項摺頭品頂戴調署四川總督閩浙總督奴才錫良跪奏爲川東北六府二州等所屬連月大旱狡成巨災地廣振繁情勢危重籲懇隆施振恤以濟民命而緝地方並請頒照辦理振捐等項恭摺備陳仰祈聖鑒事竊本年春間各屬雨水不甚調匀喜麥已多　薄詎自四月起正播穀種苕之際川東北之　州綏定重慶順慶保寗潼川六府資瀘二州所屬愆陽連月郊原坼裂草木焦捲已　者穀則萎敗不實苕則藤蔓不生田疇荒涸過多幾有赤地千里之狀鄕民奔走數十里以求勺水往往蔬菰悉絶閤門待斃初尤　雨至尙能挽救今則夔屬有降膏澤者不游收穫較早補種亦無及矣奴才假期未滿因卽電奏請銷視事奉旨著卽速籌振濟督飭各屬妥爲辦理勿任失所等因欽此仰見覆載深仁軫懷飢溺第查川省丁酉壬寅　旱之患疊蒙頒賜内帑並飭部撥發銀二三十萬兩以資全活當時督臣鹿傳霖一朝卽撥運鄰境倉穀三十萬石前署督臣岑春煊告災南北各省籌墊亦數十萬奴才到川淸釐倉政什九空竭移粟驟難措手各省墊欵至今未盡填還則續　斷非易事况丁壬被災僅二三十州縣此次八府州所屬計六十一州縣其中雖有城口廳劍州等處較輕又有與之毘連如忠州及所屬之梁山墊江叙州府之富順隆昌等縣並惟旱　尤難者前次偏災審富之區不過一二此次乃全蜀菁華之地如重慶如資　均將自顧弗遑何能勸其分惠川北各屬紛環迫訴更以前災元氣未復意欲全恃官振凡此皆在前兩次所未有訪詢川省蓋又數十年所未見也伏念秦晉大祲朝廷不惜全力以全之多開事例廣撥銀粟災黎遂慶昭蘇奴才若非力務周全使屬民獨不蒙高厚之施愈無以仰慰宫廷子惠黎元至意且財賦從年穀以出商貨因生聚而昌現在官紳多請蠲免津捐而酒稅肉釐亦將停减倘再任殍殣相望閭巿蕭條則歲入要需不惟短絀於目前恐各項稅釐由此减色三五年難復其舊矧此少壯者枵餒切身散之四方則爲亂是以奴才夙夜憂懼日與司道曁籌振總局等亟求安輯之策惟川省歴屆領振丁口小邑一二十萬大邑三四十萬率抵秦晉一屬之數刻已有老稚呼號流亡漸起之勢轉瞬冬春振撫需欵未可預計買糧尤屬倍艱川庫所入非不多而所出過之本年錢糧等項大半因災不能催收邇來支絀萬分更無從前别籌振欵不得不瀝陳實狀仰冀鴻慈矜憫湛恩渥沛俯准奴才截留恊撥欵項暫濟全川危急至于籌振總局所辦振常捐二項因各省墊欵未經塡足展　本年九月十二日限滿卽將停撤近來十一省並辦振捐天津又設統捐局在外頗難勸募但川省實非尋常可比亦惟有懇准接續再辦振常捐一年應以九月十二日以前歸入壬寅振務案内請塡挪墊九月十三日起悉歸本年之振以淸界限而圖補苴仍照各省新舊振捐章程其常捐亦照廣西續奏减定成數俾無歧異惟山東廣西均寄部照來川勸辦川捐則咨報至十七次之多部中以捐案紛繁未　核覆他省交銀卽時有照而川省年餘不能得照誰不舍此適彼並請敕部迅速頒發空白振捐各項執照共一萬張容奴才另文赴部領用不足續行咨取庶與各省相形無絀收捐不類空言除將截留欵項斟酌緩急並體察各屬能否續獲雨澤分别輕重赶將荒政諸端籌辦另行分案奏咨外所有川東北連月大旱猝成巨災各實在情形亟懇恩振恤准予截留欵項展辦振捐緣由疊據藩司曁該管道府等具詳請奏前來理合恭摺由驛馳陳伏乞皇太后皇上聖鑒訓示謹奏奉硃批另有旨欽此 
兩江總督魏奏爲光緒二十九年下半年金陵釐捐局收解數目循案開具淸單摺十五日 
頭品頂戴兩江總督臣魏光燾跪奏爲光緒二十九年下半年金陵釐捐局收解數目循案開具淸單恭摺仰祈聖鑒事竊查金陵釐局抽收釐金歴係遵章按半年奏報一次業經報至光緒二十九年上半年止其局用經部核准卽照向章開支各在案兹據辦理金陵釐捐局司道詳稱金陵釐局所轄地方祗有江甯揚州二府及通州海門二屬本非商賈會萃之區所恃以收捐者僅過往貨物而大宗雜貨每借洋旗運送經過各卡概免抽釐其餘則以米捐爲入欵大宗必須年成豐稔商販流通捐收方有把握近來糧食昂貴販運稀少又兼禁米出口深慮釐金减色自二十五年間奉飭每歲增籌銀二十萬兩以七十萬兩爲比較定額兹幸認眞整頓剔除中飽核計本年下半年共收銀四十七萬七千三百餘兩連同上半年收銀三十七萬七千九百餘兩統計是年共收銀八十五萬五千二百餘兩不特足符增籌定額仍多收銀十五萬五千二百餘兩特以奉撥各要餉逐年加增收數雖旺仍屬不敷周轉惟有嚴督各卡員核實稽徴多收一分卽獲一分之益所有光緒二十九年下半年釐金收解如茶土兩項捐釐數目開單詳請具奏前來臣覆核無異謹循照舊章開具簡明淸單恭呈御覽其局用照章開支仍邀免造報細數以歸簡易除飭嚴督各局員認眞整頓實力稽徴以裕餉項並將本屆所送戶部查核以後仍按半年開報一次以符定限外謹會同署理江蘇巡撫臣端方恭摺具陳伏乞皇太后皇上聖鑒勅部查照施行謹奏奉硃批戶部知道單併發欽此 
[河南巡撫陳]  
　　奏爲先練馬隊一營所需餉項擬卽以裁併局所節省經費全數供支片十六日陳夔龍片再臣前以豫省常備軍亟需添練馬礮工程各隊奏請截留毅軍新餉十二萬兩山東武衛軍恊餉九萬兩欽奉硃批該衙門議奏欽此尙未接奉部復亦曷敢再行瀆陳惟以豫省情形處近今時勢若竟因噎廢食不爲未雨之綢繆設有緩急如大局何臣思維再四砲馬工程各隊旣不能同時並舉惟有次第興辦爲得寸得尺之謀查豫省四通八逹地勢平衍僅恃步隊未足以資　應是必有精銳莫當之利器而後收命中及遠之效尤必有凌厲無前之勁騎乃克盡包抄遊擊之長此砲馬各隊之練較工程隊爲更急也現旣籌餉維艱不能兼練砲隊姑且先練馬隊不能遽練二營姑且先練一營所需餉項擬卽以裁併局所節省經費一欵全數供支惟常備軍章程馬隊一營歲需餉銀三萬餘兩此欵每年僅有一萬二三千兩如蒙恩允所有不敷之數以及開招勇丁採辦馬匹諸費仍由臣設法另籌隨時奏明辦理是否有當除分咨查照外謹附片陳明伏乞聖鑒訓示謹奏奉硃批政務處練兵處知道欽此 
 
