# 1921 - 289 - 4917484

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[失意之國家（冷）]  
　　國家與人同也有得意之人即有失意之人有得意之國家即有失意之國家如今日路透電所傳世界消息德總理之辭職與奥前皇之返匈以及布總理之被剌此皆失意國家應有之現狀也蓋國家愈失意則辦事愈難辦事愈難則所生之糾葛愈多此必然之勢也 
　　德之内閣頗爲内外所信任今旣因國勢之關係而辭職則繼任者益難其人奥匈之窮困更甚於德而今以窮困之故致有復辟之發現則今後之窮困自必益增布爲德奥與國從戰於德奥之故德奥旣敗布亦無幸今之困窮亦不問可知今國多亂亦何以立此三國者所謂失意之國家也今其現狀如此所謂糾葛愈多也 
　　雖然若我中國者其失意由於歷來積弱而成非近日一時所演然而國中糾葛亦若是之多者誠所謂自作之孽矣 
[命令]  
　　十月二十一日大總統令　内務總長齊耀珊呈准兼署山東省長田中玉咨請任命夏炳文試署山東省會警察廳警正應照准此令 
　　又令　内務總長齊耀珊呈准直隷省長曹銳咨請任命林述棟袁金鳳哈德芳爲臨榆警察廳警正均照准此令 
[專電一]  
　　北京電　外部電施顧王伍徵覆日本二次節略意見并訂期招集名流開會討論因此次日本無索覆意味在我不得不對外有一種聲明現先令熟悉此案者先行起草經若干次修正再發（二十三日上午十二鐘） 
　　北京電　太平洋問題討論會二十二日開會討論日本二次節略中有中國當局嘗向日本提示條件及顏總長與小幡談話一節究竟是否事實决派代表二人向外交當局質問（二十三日上午十二鐘） 
　　北京電　京警餉財部發半月警廳送還謂向無此例靳令潘日内趕籌與步軍統領隊伍同發全月 
　　北京電　外團統計此次川湘鄂軍事耗槍彈二千萬野砲彈六千發山砲彈二千五百發機槍彈八百餘萬粒軍費六百萬積欠未清三百餘萬死傷兩萬餘（二十三日上午十二鐘） 
　　北京電　鄂督電烟酒稅王前督全數抵押川漢鐵路公司合同載有在債欵未清前該局收入不得移作别用高師費未能設法請在京漢路撥（二十三日上午十二鐘） 
　　北京電　閣議决定章啓槐爲察區實業廳長劉恩格爲興和道欒駿聲爲熱河財廳王光第爲豫財廳關海清爲奉天關督楊乃康爲皖敎廳孫寳琦爲賑務處會辦惲寳惠爲帮辦又議决内務部設籌賑賑災委員會（二十二日下午九鐘） 
　　北京電　院覆熱河烟酒分局可撤歸稅局徵收惟總局仍保留免破官制（二十三日上午十二鐘） 
　　北京電　院覆馮玉祥對陳部來襲應令吴師擊退餉卽籌撥 
　　北京電　岑春煊保派之甄紹榮黄三德赴美經費靳覆由本人私人助（二十二日下午九鐘） 
　　北京電　留美生監督嚴恩槱請向花旗借十萬美金濟留學費 
　　北京電　潘向津中興公記借欵三十三萬（二十二日下午九鐘） 
　　北京電　某疆吏請援案辦第二次災振借欵工振南六省乞先探外交團意嚮（二十三日下午八鐘） 
　　北京電　靳雲鶚呈職旅戰死千餘傷八百此次發生疫症死亦多請撥招兵費（二十二日下午九鐘） 
　　北京電　外部將照會駐京各使各國商人在我設工廠不得用中華中國字樣（二十二日下午九鐘） 
　　北京電　沈崇勳呈覆被控𡨚抑並具剖辯書請核（二十二日下午九鐘） 
　　北京電　農部今日開會議國際勞工會專門人員交部定雷光宇 
　　北京電　京師總商會復外部不允太議經費（二十二日下午九鐘） 
 
 

Page 9

 
 
   
 
 

Page 10

 
 
[專電二]  
　　北京電　李厚基認太議費二萬 
　　北京電　甘省議會停會一年以拒潘齡皐（二十二日下午九鐘） 
　　北京電　潘齡皐願設省參事會監督省政緩和反對潮陸洪濤正在調停（二十三日下午八鐘） 
　　北京電　義使介紹羅伊克公司購辦東省大豆部電三省商會核覆 
　　北京電　保定决定召開廬山會議之預備會（二十三日下午八鐘） 
　　北京電　廬山會議曹吴商定在保召集各省代表先開預備會曹並電張作霖及各督又電靳謂此亦解决時局途徑聞政府對此執旁觀態度（二十三日下午八鐘） 
　　北京電　前由烏得逃至叨林經前敵俘獲之俄人阿利木宜少尉等二十三名於十九下午七鐘由察哈爾督察長趙德恩押解來京卽送警廳（二十三日上午十二鐘） 
　　北京電　航署擬擴充至蘭州航綫該署已拍電陸洪濤請代覓省城附近平地三百餘畝以便造航站 
　　北京電　財部向上海絲綢商業銀行借十萬元准由滙理銀行在明年一二兩月放回鹽餘内各扣五萬歸還（二十三日上午十二鐘） 
　　北京電　吴佩孚以國庫劵三十萬索現財部覆准陸續籌付 
　　北京電　黄河橋工審查會事竣撤消（二十三日下午八鐘） 
　　北京電　蘇稅關扣留電話材料五十八箱該局電部求放行部飭放行（二十三日下午八鐘） 
　　北京電　湘鄂路局長吴希曾請將粤漢督辦由京移漢（二十三日下午八鐘） 
　　天津電　王占元靳雲鶚今早來津與曹省長密議要政（二十三日下午十一鐘） 
　　漢口電　蕭養（二十二）晚在漢候吴未到漾（二十三）晨始返署聞吴在新牆株林閱軍敬（二十四）有（二十五）方可到省巡署養日又派副官李振江赴岳迎候 
　　漢口電　贛陳派參謀劉奠東到鄂協商防線計畫養又電鄂據探報許崇智及賴世璜兩部約一師一混成旅集中南雄謀襲庾嶺並擬同時進兵湘陰反攻岳州除電政府及吴使外請飭屬注意 
　　漢口電　聞張紹曾擬聯合武漢各界組織非戰軍分六隊一哭兒軍二哭父軍三哭夫軍四失業軍五失學軍六傷殘軍赤手空拳分向贛西湘南出發迎敵粤軍說者謂與廬議同一笑話 
　　漢口電　吴令孫傳芳赴鄂西清匪總司令任並撥軍米千包開辦平糶（以上二十三日下午七鐘） 
　　香港電　孫派鄺志强入湘 
　　香港電　魏邦平養（二十二）晚應陳炯明召返桂 
　　香港電　聞孫赴邕見陳取銷桂林會議（以上二十三日下午十鐘） 
[公電]  
　　蔡璜來電　申報轉江蘇全省各公法團父老昆弟均鑒文電瀝血切陳諒蒙垂察曾一面苦告同人長此刼持每開會一次多演一番痛史即於議會本體增一重汚點傷一分元氣不特曠廢時日至爲可惜恐將激成慘劇尤深慄慄不得已主張廢置議長暫用委員會制或逕休會十天通電六十縣徵取眞正民意苦於環境一切不忍聞問脫離議席返蘇佇望我父老昆弟爲有力表示或幸得終伸正誼一洗垢汙乃邇日報載竟連演慘劇學生亦捲入漩渦青年意志單純血氣所激不卹冒非分不韙爭一綫不死人心莘莘者孰非子弟爲父老者念之感觸何如居恒歎選政不良社會經一次選舉道德墮落一次議會經一次選舉威信斵喪一次今且掃地以盡同人罪誠不逭要之本源不正其由來完全與民意無關安望眞實代表民意自作之孽澈底懺悔父老亦與有責焉今旣到此地步同人不足惜議會併不足惜百端停滯置存亡生死問題不顧貽羞者江蘇受實害者仍人民也然苟三千萬人心不死因而激盪發揚未始非民治前途生機一脈切望各公法團聯合一致爲負責堅决表示寗與同人受嚴厲監督鞭策俾定從違而圖挽救臨風遐企無涕可揮省議員崑山蔡璜叩漾 
　　陳琛來電　申報館鑒請轉南京學生聯合會長沈慶成曰本日報載有執事通電一則内有鄙人與陳劉二君爲張孝若包辦議長賄賂公行等語殊深詫異未知執事何所根據而云然若報章抉拾道路傳聞乃無責任之記載其中是否受人運動利用無從妄度執事旣不能據爲信史且不能隨發讕言更不能擅以包辦議長賄賂公行之不根謠傳加之鄙人之身執事係學生會之領袖發言當有憑藉應請明白答復以昭事實不勝禱盼江蘇省議會議員陳琛禡 
世界路透電 
[前奥皇加爾返匈]  
　　二十二日維也納電　前奥皇加爾氏昨乘飛機行抵白根倫之哇登堡地方聞現由哇資丹堡大佐之兵隊護送至匈京該處已由安特拉細伯爵組織臨時政府 
　　二十二日瑞士京城電　星期三日加爾氏離瑞士寓所不知所往初悉其乃擬於其結婚週年紀念日安然消遣星期二日有多人在杜登道夫航空運輸公司購買赴日尼瓦之來回票二十日午後有飛機一架載客五人出發駕機者爲德人客皆以帽下覆俾人不辯其面目運輸公司迄今未接該飛機之消息 
　　二十二日維也納電　英使林特萊氏昨夜接加爾氏行抵西匈消息即通告奥總理總理卽於夜半召集各政治領袖開會哇登堡之軍隊於加爾氏抵境後即推戴其爲君主匈京來電未徵實此說通西匈之電報電話鐵路現均阻斷 
　　二十二日倫敦電　外交部得信哇登堡之哇資丹堡大佐所率步兵大隊已奉命乘火車護送加爾氏赴匈京同行之希特格斯將軍已請協約國委員團留處哇登堡俾得保安寗現已由邊界召回匈國民軍一大隊以代哇資丹堡大佐之兵割讓白根倫與奥國問題將由匈新政府解决新政府以賴杜維基氏爲領袖助以前外交大臣格拉資氏及安特拉細伯爵諸人路透社得悉衆對於瑞士政府許加爾氏離境頗爲錯愕當知協約國政府曾屢次宣布不許哈浦斯堡皇室復居奥大利亞或匈牙利王位 
　　二十二日羅馬電　前奥后齊太偕加爾氏同行 
　　二十二日瑞士京城電　政府今日宣稱加爾氏曾函致政府謂匈國之同志因極緊急之事故乞其偕后即速回匈政府徵實加爾氏於星期四日偕婦乘飛機離瑞士之說且以加爾氏違背不與聞政治之舊約深爲扼腕 
　　二十二日維也納電　駐匈京協約國代表會同向匈政府抗議許加爾氏回國 
　　二十二日柏林電　據匈京電稱匈政府已從事拒絶加爾氏入京因按照一九二○年法律加爾氏目下不能享匈國之君主權也 
　　二十二日維也納電　據匈京消息匈京與拉白間之鐵路已拆斷阻止加爾氏所乘之火車前進 
　　二十二日維也納電　小三協約代表已向匈政府抗議加爾氏之回國謂匈政府如不遏制加爾氏黨人之陰謀則諸國將出干涉意國之態度未明邊界現嚴行封鎖與匈國之各項交通皆斷 
[德内閣辭職]  
　　二十二日柏林電　韋士内閣業已辭職 
　　二十二日柏林電　韋士博士上書總統辭總理職謂已竭心力履行條約義務原意魯爾境内駐兵可望撤回上西萊西亞之解决可望公允乃事與期望相左不獨上西萊西亞大塊土地且德人之興盛城邑大半鑛產與五分之四之一廠及一大部分之德人皆被剥削不附祖國事旣如是時局一變履行義務之可能性今已大減故不得不辭職云 
[英愛和議之障碍]  
　　二十二日倫敦電　新芬黨領袖伐勒拉氏致敎皇之電其爲英愛和會之障碍也殆無可疑雖談判進行迄今尙稱順利然自此電發表後和會恐將决裂聞此事且將引起全部政潮每日紀聞稱英相喬治氏之意以爲使伐勒拉氏之意見果爲愛爾蘭代表團之意見則會議之賡續將不可能英政府方面視此電爲凌辱英皇與敎皇且對英國直接挑戰之舉動新芬黨代表現甚處於困境惟有趕緊消釋困難否則中止會議而已在昨日以前直正困難問題尙未議及但聞昨日英代表已以某重要事件提交愛代表下次集會時可得答覆愛爾蘭統一黨叛變加甚愈使時局爲難下議院方面現已討論可否辦理總選舉俾决定對愛應行辦法之問題愛爾蘭之公報乃伐勒拉之機關報謂自開議之初以至今日英政府於其議論中文件中及私人宣言中仍有意淆惑愛爾蘭之案情爲英皇草覆敎皇電稿者自知其所用「愛爾蘭之亂」一語乃英國對愛爾蘭自由宣戰之曲解惟原句含有愛爾蘭人民自行召亂之意其實不然英愛戰爭之原因乃在英國執政者謀以暴力奪取愛爾蘭人民之天賦自由也云云 
[華府會議之各國觀]  
　　二十二日倫敦電　泰晤士報紐約電稱美當局現以樂觀推料華府會議前星期則無此樂觀也當局機關報現探試輿情以驗對於日本在華特殊利益可合法讓與之程度近載有許多文字力言日本地小人稠特别困難之情形謂應許日本在亞洲大陸擴張至中國之北惟中國領土之完全必須保持而日本須了解廢除讓與權勢力圈等種種要求有碍中國領土完全者之必要云華盛頓人士對於會議之時期久暫推測不一少則三星期多則三月 
　　二十二日倫敦電　參與華府會議之英代表團除書記外共五十五人除前電傳之主要代表外吉特士爵士將於首相缺席時代理總代表之職務代表團中有政治陸海軍專家多人朱爾典爵士亦居其一 
　　二十二日海牙電　荷蘭政府所派參與華府會議之代表尙有駐美大使愛佛文氏駐雅典公使波福特氏 
　　二十二日倫敦電　路透電社探悉外間所傳英國擬在華府會議提議取銷債務之說實無根據 
　　二十二日紐約電　參與華府會議日代表團所乘之鹿島丸輪船星期四日遭劇烈之旋風據船長云爲三十年中所遇最惡劣之一次總代表德川公爵幾乎受傷 
　　二十二日華盛頓電　現料參與華府會議之列强必豫期美國首先提出議案故美國代表團刻正草擬可爲裁減軍備條約根據之切實建議 
　　二十二日泊里土里亞電　斯末資將軍今日演說之際述及參與華府會議不列顚帝國代表團之組織問題謂彼就報紙閱悉殖民地曾被邀參與會議又稱如太平洋殖民地之與會未由英國外交機關轉致美國之直接請書則將使巴黎和會所成就之殖民地國家地位受重大之頓挫如南婓參與國際會議則將出於其自已之權利而非藉英政府所享國際權利之蔽護 
[各國近事記]  
　　二十一日巴黎電　國際聯盟衛生委員會昨在巴黎集議將特别注重鴉片問題 
　　二十三日華盛頓電　當局否認政府將施用戰時權力以制罷工風潮之說 
　　二十二日芝加哥電　台克才斯州大北鐵路火車工人已宣佈罷工 
　　二十二日紐約電　美國鋼公司已將鋼軌之價每噸减美金七元 
　　二十二日蘇菲亞電　布國陸軍大臣狄米特羅夫氏今日偕客二人同乘汽車爲人暗殺兇手未悉何人現信此暴舉含有政治意味 
太平洋路透電 
[宜昌兵事未已]  
　　二十二日宜昌電　安南輪船頃由重慶駛來據稱其他輪船在重慶皆被威脅扣留不許其與陸地交通且不許船主赴船局所裝貨物亦不許起卸 
[日本近事記]  
　　二十二日東京電　東京政友會集議時首相原敬氏演說謂日本提議魯案出以誠摰之精神與增進彼此友誼雙方福利之意旨以圖永遠和平乃中國對此所抱之態度令人失望但無論何時日本準備與中國開議　　二十二日東京電　日本報紙稱内閣因美國將太平洋電信交通列入議事日程一事現發訓令致參與華府會議之代表團據日報云不承認在華之特殊權利此種原則日本並不反對但現有事業則須尊重雅泊島交通不許有專獨權此層日本可不反對但須託管地皆施用此原則而後可日本贊成美日資本家合辦海線此種計畫已列入日本商家代表團之豫定提案中 
　　二十二日東京電　赴歐商家視察團領袖團琢磨博士今日乘俄后號赴美 
國外要聞 
[南洋通訊（不才）（十月四日）]  
　　註册問題之悲觀 
　　爲註册問題赴英京請願之鍾（樂臣）吴（源和）二代表其在倫敦交涉情形數星期來尙未有一報告遲至昨日檳榔嶼學校聯合辦事處始接得該二代表來電一通電文略云「請願書已提交理藩部但藩部尙未答覆現對於辦事上又就當地約定一有名律師爲助以利進行但默察各方情勢取銷一層或恐不能辦到倘不幸言中則當續向英當局爲修改註册條文之請願而應改各條即將附以詳細說明一併提出并擬創議設立華人敎育局規定主席官委局員則由各校推舉同時呈請英當局認可此項辦法在取銷請願失敗以後倘能如願以償則苛律旣免而司理之權又我與彼共想對於僑學前途當可不生大害而比較根本取銷相去似亦無幾」檳榔嶼僑人聞之頗現失望之色詎知同日同時星加坡華民政務司又在參事會中將鍾吴二代表在赴英途中寄來之秘密件當衆宣佈據云該函得之已封閉之華僑敎育會中英報已譯載該函之原稿是日參事會中由華民政務司宣佈代表密函後有華參事宋旺相起而質問曰現在敎育條例事執行之情况究已何若華人反對態度究竟如何華民政務司答曰」敎育條例之執行狀况現在頗稱順利蓋眞正之華僑敎育當局並不反對統計現在星加坡已經註册之學校有二十六已及三分之二校董之註册者已達一百三十六人敎員之註册者已達五六十人而其中某校者星加坡最大之學校也某校者星加坡福建華僑最大之學校也養正學校者星加坡廣東華僑最大之學校也凡此皆華人多數眞敎育當局不反對條例之鐵證容日當將該項統計表及上述之代表函件譯成華文送交各報登載」云云統觀上文星加坡華僑反對註册條例之實情如是請願前途殆已無望矣至一般之人推論敎育總會何以忽然被封而秘密文件之何以一搜便得皆莫名其妙且在最近第四次敎育會議之中並未有一人聲明學校已經註册舉几出席之人亦無不慷慨激昻表示其到底抵抗之意乃現在華民政務司所發表之統計則華校之已註册者又有如是之多眞已令人墮入五里霧中矣至於現在英屬七州府中尙能維持其抵抗之行爲奔走號呼而不稍息者則惟檳榔嶼一埠耳茲錄其最近通告於后敬啓者南洋英屬頒布學校註册條例　人抵抗不屈險阻備嘗業將一年餘所經困苦情形已經通告在前當蒙中外及留學界諸君洞察矣惟近來此事危急萬分特再飛函略陳其梗槪溯在暑假以前霹靂州所屬各校早因被逼而一律停辦暑假後雪蘭莪芙蓉兩州華校又因避註册故均未開課七月二十九日總代表鍾吴兩君由檳起程赴英八月十八日三州府華民政務司又發註册之通告當經僑衆一再上書請求展期迄未應允但僑人始終堅持靜候總代表請願消息故風聲雖緊而星加坡檳榔嶼蔴六甲及四州府各校尙能照常上課不料九月二日及四日檳榔嶼華民政務司突然親蒞中華台山兩校查問即將所見敎員九人一併控諸法庭其理由則謂敎員不註册而上課即爲違背法律審判結果各罰馬來銀幣五元時九月十五日上午也檳榔嶼人士即日下午開會議决各校一律罷課九月十九日又在星加坡敎育總會開第四次七州府聯合會議仍主張請願未終交涉未了前槪不註册又以勢之迫於無可如何乃有七州府一律停課之决議現已實行此議自此南洋華僑子弟數萬人皆罹敎育飢荒之禍如此重大犧牲誰爲爲之孰令致之更可駭者七州府會議未終而敎育總會於二十一日突被星加坡總督封閉案卷一起没收百星加坡敎育總會爲七州府僑學唯一機關歷届開會絲毫未有逸出軌範舉動今竟遭此浩刼現在熱心奔走之人均爲當道所注目以後恐無開會集議之自由此僑學最近之情形也（中略）華僑寄人籬下力弱勢孤若無國内外同胞爲其後盾恐境遷時過終難制勝螳臂當車早知無幸用是剖心泣血將伯求援務乞速電歐美僑胞請其一致協助爲總代表請願之後援僑學存亡在此一舉惟吾全國父老兄弟姊妹其亟起圖之再總代表於九月二十一日來電學校註册條例事英外部前經拒絶顧使交涉茲因敎員被控請願有人英外部允顧使重提磋商速將被控情形詳報星伍領事轉電顧使此間積極進行請候結果檳榔嶼全體華僑學校啓 
國内要聞 
[政府决定再駁魯案及外論]  
　　密議要旨　　從速進行　　某外人之對日論調 
　　日本提出之第二次魯案節略前日閣議業經决定駁回聞顏外長（五日）在本部召集各司司長及參事秘書等討論駁復之措詞及一切善後辦法詳情因關防嚴密無從探悉聞多數意見以太平洋會議開幕在即旣經確定駁覆即應從速進行俾拒絶交涉之舉在開幕前告一結束使届期提案不致生種種掣肘顏外長亦深以爲然故預計此項駁覆定較上次爲捷速也又聞此項節略其性質帶有宣言之意業於二十日下午由東京外務省與北京日本公使館雙方同時發表（全文已誌本報）我國政府原擬譯印後於二十一日發表者嗣見各通信社各報館已將全文譯登無由外交部再行發表之必要故已决定不正式發表現正由外部研究應付之策聞係先從法理上立論然後及於事實大要將由顏總長於二十二日提出閣議討論俟全體閣員同意後再由外部起草亦照日本方面之體裁取宣言之形式只稱「中國政府」「日本政府」等字樣並亦分送各國藉明我國對於此案之眞正態度不致爲日本片面理由所壓倒至其發送之期至速在下星期二以後因尙須下星期二經過一次閣議也 
　　山東問題日本業經提出第二次節略據外交團消息某外人對此日本第二次魯案節略有所批評略謂青島問題中國國民向不主張直接交涉擬提出各國公判以期得友邦之援助而取美滿之結果無如日人深明此旨故目前一再提案向中政府作非正式之交涉且此番第二次之節略其文中多强詞奪理之點彼料中國政府不能置之不理必再作一次答覆以日計之當已在太平洋會議開幕時矣故目下特與中政府以敷衍延宕手段以爲將來納於直接交涉之途徑蓋將來太平洋會議開會機會錯過則中國方面自不能不從日本之主張也云云 
[顏外長與公團代表之談話]  
　　據外交界方面消息我國派赴太平洋會議之首席代表問題迄未决定顏惠慶氏且有表示不願赴美之意將推施肇基以自代之說聞前日有某公團特推代表赴部向顏責問其問答情形撮誌如下顏首對代表等道其所不能赴美之原因有三問題（一）赴美後部務恐主持無人劉次長向不問部務與外人亦不大接洽（二）因會中若有國際上發生之問題外交當局適當其衝恐應付乏伸縮餘地曷若在部指示轉覺便利（三）經費問題尙未確定外交當局處於中樞易於籌畫（四）中央政局 
 
 

Page 11

 
 
尙在混沌設有閣潮變化外交當局中途易人轉覺有關國體然去亦有利益（一）國内之與論對外可以宣傳（二）遇有疑難問題當時即可解决（三）可解國内羣起之異議不過所最障碍者仍是經費問題耳當時即由代表起謂外交當局避不赴會已爲輿論所失望再以施肇基爲總代表恐更不爲輿論之諒解將由此以招失敗顏答　施之外交資格甚老又爲美使實爲至便至總代表一席各國亦無此等名稱代表謂名目雖無首席亦關重要施顧不睦恐蹈巴黎和會覆轍擬請以王寵惠爲總代表亦一救濟方法顏答語頗覺含糊謂三代表均處於平等地位於王寵惠之可否亦未加以答覆至此代表又稱外交前途禍福難定勿謂輿論僅能澎湃於内恐將宣傳國際影響不淺外交當局此時恐將負重大責任顏頗然其說並謂已身赴美與否尙未决定或竟能月之下句起程亦未可知顏又謂山東問題本日日本小幡或當來部無論如何均本諸輿論以因應之代表諸人均主張山東問題除由日本無條件交還外只有提出太平洋會議一法更由顏外長交閱外交上來往文電多種因事關秘密未便發表 
[靳閣銷假後之消息仍算是暫局]  
　　靳總理銷假視事已於星期四日出席國務會議内閣風潮業已結束此次靳氏辭職重要原因原爲財政問題故視事後亦首以整頓財政開拓財源爲今後施政之着手已屬潘部長再與銀行界磋商同力合作辦法　潘二十一日在財部召集銀行各經理交換意見銀行界方面爲自身計亦感有互相協助之必要財政前途暫有發展至財長問題潘復眞除似可實現惟須俟繼任財次人物覓妥後方可同時發表外傳奉省保王永江一說屈文六亦頗有望但仍未完全解决至靳視事後曾上總統一呈並通電各省軍民官長聲明種種苦衷原文如下 
　　（一）呈文　呈爲國務難懸病體不支力疾暫時維持仍懇恩施擇賢繼任俾得開缺調理事竊雲鵬受大總統特達之知畀以國務總理重任摩費頂踵義所不辭矧當外交内患紛至沓來之日輙欲引身求去非特辜負仁明而且自慚衾影愧對國人無如一年以來事願相違心力俱瘁竭忠盡智無裨艱難而綱紀凌夷財政困敝日甚一日是皆雲鵬奉職無狀夙夜焦思五内俱傷百骸失運始猶强自振拔繼則日益疲敝至上月中旬諸症皆作精神思想皆覺恍惚若再委蛇奉職必至貽誤國家負我大總統二十年來敎誨裁成之德微軀雖不敢惜事實誠難自欺必不得已瀝陳下悃籲懇我大總統擇賢繼任改組内閣俾國務有主持之人雲鵬得以安心調治猥蒙過愛不准乞休温諭諄諄策其後效忽忽一月仍未報可雲鵬身非木石寗不感奮近雖在家延醫調治仍力疾接見僚屬批閱官事然藥石無功於心病孱荏不耐於深思時局如何沉危責任如何重大長此因循萬幾廢於冥漠之中國人責備不惟雲鵬無以自解轉累大總統求治之盛情反復循思惟有一面力疾到院視事暫支危局即以雲鵬致身報國之日爲鈞座枚卜求賢之時然自揣病軀斷難綜理更望内閣改組早日成立雖不敢計日以觀成實不能歷月而久待惟有迫切呈明敢乞大總統鑒其愚誠憐其病困雲鵬力疾暫出所以爲國家計爲大總統計實爲萬不得已之舉一面迅任賢能俾雲鵬得以開缺調治則此後有生之日皆戴德之年矣謹披瀝上陳伏乞鈞鑒訓示施行謹呈 
　　（二）通電　各省巡閱使督軍省長都統護軍使鑒雲鵬再膺政務適際時艱勉竭愚誠冀圖挽濟乃一年以來事願相違心力俱瘁而財政之困敝民生之消耗國紀之凌夷日甚一日是皆雲鵬奉職無狀上無以酬元首之知遇下無以副國人之責望焦思夙夜五内俱傷始猶强自振拔繼則日形疲敝至上月中旬諸症皆作思慮恍惚百骸失運深恐委蛇奉職貽議隕越不得已瀝陳下悃籲懇擇賢繼任俾資調治乃以元首勗勉之切屢呈引疾迄未報可復承諸君子馳電策勉責以大義身非木石寗不感奮近雖就庽延醫調治仍力疾接見僚屬批閱官書第夙恙已深猝難速效神智旣瘁不任煩勞自顧微躬實難再勝艱鉅乃外交艱棘舉國徬徨計政難支金融奇滯人心惶恐難安旦夕而在京各界人士相率來庽懇切呼籲强迫視事因思一日未經解職則責任一日無由解除當此情勢纍卵千鈞一髮之際若坐待傾危視同秦越益將何以自解爲國家大局目前危險已極計勢不獲已不能不暫行力疾到院視事以支危局一面仍切懇元首迅擇賢能早日接替俾雲鵬得以從容調攝藉免愆尤實爲至幸知關厪系用特電聞仍祈匡敎靳雲鵬號印 
[大陸報之京訊]  
　　大陸報二十二日北京電云日使署得悉美國國務院已將無線電問題列入太議日程 
　　大陸報北京十八日通信云九月份鹽餘四百九十八萬已劃交財政部其中半數將爲支付内國公債本利之用其餘半數將以支付蘇閩浙三省之省公債之用 
[保定會議之内幕（天津通信）]  
　　此次保定會議爲對奉系而起聞其要題（甲）對南方針（乙）出兵援贛（丙）兩湖巡閱就職問題（丁）直魯豫副　問題結果（甲）項分主戰主和兩派主戰派以川湘鄂戰事雖將結束由吴使提出議和條件惟南方尙不能覺悟孫中山已經出巡李烈鈞隊伍已向湖南出發絶對無遷就言和理主和派以外患究較内爭爲重太平洋會議將次開幕南北分立殊失體面故以和爲是最後因贊成用兵者多主和派主張失敗（乙）項即爲抵抗奉天方面而起因奉系援贛呼聲甚高爲先發制人起見决計派二十六師南下並决提某項稅欵作開拔費用（丙）項無甚討論因吴佩孚雖未正式就職惟所有公文上批簽已用兩湖巡閱名義故當即决由曹錕電促吴氏趕快正式就職勿再猶豫（丁）項主張分兩派甲派主援奉吉黑成例不設副使乙派主張仍留副使一缺内中又分兩個問題一是人的問題一是駐地問題甲派主張以三省大權旣操諸巡閱使副使不過一個承上令下的閒員不如直截了當取消之乙派則謂實際上陜西亦係直系地盤曹錕一人不暇兼顧應設副使助理一切討論結果乙派佔多數至於人的問題數日前即盛傳以趙玉珂升任此次共提出三人（一）吴佩孚兼任（二）王承斌（三）趙玉珂主以吴兼者爲某議長主張其理由謂魯豫與吴感情好無論易王易趙必難指揮如意主王趙擇一繼任者謂吴已做兩湖巡閱不應再兼副使且直魯豫在兩湖以外若以吴兼則直系包括五省未免招牌太大易招外間嫉忌結果因各說皆有充分理由暫時擱置俟與吴電商妥協再行解决人的問題旣未解决駐地問題因亦未有結果曹錕之意欲駐在直魯交界之德縣其見解有二一爲兩湖巡閱駐在長江上游可以兼扼京漢線一爲德縣有兵工廠且在直魯交界當津浦鐵路之衝關外一有舉動呼應更爲靈便惟以前問題未决故此說亦未詳細討論其他尙有籌措軍餉與擁護靳閣問題均未有結果 
[活佛歸誠之條件]  
　　國聞通信社瀋陽通信云此次章加活佛爲庫倫投誠事件晋謁張使力陳庫倫受俄黨挾制之情形及活佛傾心内向之誠意並言活佛此後絶對與俄人斷絶關係服從中央之治化惟恐時日歷久無所遵循請允許下開之各條件（一）活佛爲保全歷史上之尊嚴歸化中央政府之後不得廢除活佛尊號（二）庫倫爲歷代佛祖繼承之地蒙民目爲神聖之區歸化後無論局勢若何變動不得命活佛遷移他城（三）歸化後中央政府須加以特殊之待遇藉以維持活佛之尊嚴其條件另訂之（四）自軍興以來所用軍費須允作正式開銷由中央政府擔負（五）此次變難純係受俄黨迫脅不得認活佛爲肇亂魁首（六）活佛歸化後須與内蒙各王受同等之待遇（七）所借外債中央政府須一律承認（八）歸化後中央政府須出以相當之兵力解脫赤塔政府在蒙之勢力（九）爲防止外人之侵略須在外蒙添練蒙軍軍費由中央量爲撥給（十）庫倫内政中央政府須以消極之手段扶助俾得逐漸改良此外尙有數條未能探悉張使爲此條件曾在使署召集各要人逐一討論即命經略使署左參贊李垣携至京師呈遞府院核閱並請亟爲批示以便答復想日内中央必有表示也 
[吴佩孚之清理財政計畫]  
　　吴佩孚率師南下平定川湘雖其目的固在擁護自已地盤不能不出死力以爭此一着而鄂省腹地未遭兵燹地方未盡糜爛要不能不歸功於吴氏然其不滿人意處亦多近日組織兩湖清理財政處委任前任江西都督馬毓寳爲處長期其一事也夫湘省尙未取消自主該省財政自非他人所可過問吴豈不知而必設此名目者蓋專爲鄂省而發鄂省財政經王占元百般剥削後固應及早清理但此係省長分内事而擔負此責任清理職責之處長亦應以本省人聲望素孚者充之今吴乃因鄂人有此動議而先發起此事又委一與鄂隔膜之回人馬毓寳爲處長且更以王占元餘孽崇正俱樂部議員陳某等濫充該處諮議顧問鄂人羣起非之據此間某報所載謂吴平川湘之後急欲應付粤桂所需軍費非急籌四千萬元不可此項鉅欵仍須仰給鄂人故設此清理財政機關以爲搜刮軍餉之工具業在漢口查家墩租就房屋設局清理其入手辦法令行各財政機關將收入支出各册彙送到處鈎稽一切其他如公有財產亦在清理之内聞馬氏到差後即夥同無賴擬將武昌武勝門外商埠局甲乙丙丁四段地皮六十餘萬方里押欵五百萬並擬得漢冶萍官本五百餘萬兩悉數提出凑足現欵千萬以供吴氏攻粤之基金云云其言似非無因又聞吴氏鑒於此次海軍艦掩護陸軍作戰之偉力擬與漢口揚子機器廠及漢陽船廠訂造淺水軍艦二十四艘以爲行駛内河港汉之用期限一年需欵約一百餘萬此種偉大之計劃未知果有影響否也 
[留美汴籍學生之呼籲（開封通信）]  
　　汴省留美學生不下一二百人最近因省費中斷拮据殊甚日前數電當道催請設法匯撥并經各界代爲呼籲當軸因費項無着只得置之不聞近據敎育界方面消息謂留美諸生有派代表就地請願公使署之說一面分電京部懇請設法此外并電督長財敎兩廳詳述困難情狀其窘况可想見矣茲錄原電如下河南趙督軍張省長鈞鑒財政廳敎育廳廳長同鑒竊學生遠困海外經費積欠久未濟匯竭蹶萬端雖經留學監督四處奔走心力已窮點金少術一切停發瞬經半年生等覊身異國乏故無親加以全美商業跌落失工者不計其數囊罄矣途窮矣求學無力覓工無路救濟難期絶食可慮長此遷延喪失國家體面决非公等派遣生等求學遠邦之初忱也查留美學生中尤以河南積欠最巨如九年底欠欵迄尙未撥數近巨萬本年由留學監督處續墊學費數目已達四萬餘元美金而川資等項尙在不計金錢影響遽輟絃歌返觀百費盡擲虚牝應祈速籌善策迅加濟滙庶生等可堅向學之心即免招國體無謂之辱河南留美學生會叩 
[紀東南大學歡迎會]  
　　南京東南大學開辦所需經費曾經該校校長郭秉文博士擬就預算呈由敎育部咨行財政部提出國務會議通過惟因時局關係未能依照需要盡量擴充郭校長鑒此情形以爲敎育本社會事業亦世界事業東南大學在現時代開辦除希望中央政府及省政府擔負責任外並希望得社會及世界同志之扶助方能使之充分發展以是開辦之初除由籌備處職員會推請社會重要分子十五人組織校董會外更與美國洛士基金中國醫藥部及哈佛大學麻省理工大學三團體有所浹洽近洛工基金中國醫藥部乘哥倫比亞大學敎授孟祿博士來華調查敎育之便即請孟博士代表該部並添派韋理生爲代表同至該校調查内容哈佛大學麻省理工大學亦派代表沃淡侯麥洛埃兩君同至該校視察一切以上四代表均於本月十七日到校該校全體敎職員學生以四代表爲吾國敎育事業來華不辭長途跋涉極可感佩特在口字房開歡迎會以表示全體一致感謝之誠並請四代表相繼演說賓主極盡歡而散翌日復由郭校長曁各部科主任引導參觀全校並討論一切聞四代表以該校敎職員敎授辦事均有熱誠眞摯勇往進取之精神至爲滿意允於回國報告後再行正式答復果爾則東南大學發展前途又多一希望已 
[南京快信]  
　　省議會原定昨（二十二）日接開第十次選舉大會因學生干涉毆傷議員現改二十四日開選舉會聞甲乙兩派議員自身已有覺悟當不至再有搗亂舉動 
　　南京地方公會前呈省垣米價奇貴請禁止打包轉運以杜漏巵兩長昨批米價奇貴民食恐慌亟宜嚴防私運以資救濟惟查蘇米禁運一案皖米轉口並無限制省内流通亦無定地㚥商藉口外運誠堪痛恨所請禁止打包究竟於内地流通之說有無窒礙抑應另定取締辦法候訓令財政實業兩廳長尅日會同悉心核議具復以憑核奪 
　　學生聯合會昨日下午二時假公用講演廳開游藝會門票四角全數撥充賑濟 
　　一女師定本月二十八九兩日假公用講演廳開游藝會門票一等二元二等一元三等六角全數撥充災賑 
　　金陵道自治協進會定今（二十三）日下午二時在繡花巷道自治講習所開成立會柬邀各界蒞臨觀禮 
　　南京勸業銀行昨已開幕下午六時在金陵春宴客軍政紳商學各界到百餘人八時賓主盡歡而散 
　　嚴財廳長昨令　縣知事稅所長迅將徵存各欵掃數清解以濟急需 
　　靳雲鵬電軍民兩長謂暫行力疾到院視事 
　　李英威專祠昨已動工建築 
　　湘商借運蘆鹽案鹽署允取消前議以全圩民生計 
　　日領深澤暹昨日下午一時在署公宴齊督曁吉田司令北岡少佐至三點三十分散席 
[杭州快信]  
　　浙省定期借欵百五十萬元前昨兩日省公署召集銀行錢莊各領袖會議認借方法决定上海各銀行認借五十萬杭州中國銀行認借五十萬杭州各銀行三十萬各錢莊二十萬惟各錢莊有難色能否確定待酌議 
　　省議會昨休會一天由各股審查員互選正副審查長選出法律股蔣方震李宗燾庶政股盧旌賢曹維翰財政股陳鍾琪陳子亭建議股季亮毛翬 
　　内務部派江浙禁烟調查員周榖生來杭已將兩月所有浙東西查勘均竣并擬定禁種禁販禁吸三種辦法條陳内部施行不日當回京覆命 
　　前届省議長周繼瀠因清算交代虧短甚鉅將前呈准警廳開辦之同文公司人力車一百輛託徐仲康出賣該公司自批准後並已實行將所有車輛訂約租給交泰等各公司須於明年四月期滿各公司以其違約昨午後在湖南會館開全體大會討論對付辦法并提議整頓車業公所事項 
　　浙江體育專校昨在第二師操塲舉行十週紀念（原定二十天雨順延）男女來賓不下千餘人該校表演各技特具精神并聞中校聯合運動會擬定十一月五日實行現恐趕辦不及尙須展期 
地方通信 
[蘇州]  
　　圖書館檢定圖樣　蘇州建築圖書館事自去年由奚萼銘獨捐五萬元託由勸學所及敎育會經手籌備該項房屋經徐郁二姓營造廠擔任合造現已繪就圖樣呈送勸學所經勸學所會同敎育會核定故已於勸學所隙地上動工開始建築聞明春三月間可望竣工四月間可望開幕 
　　二交易所近况　蘇州交易所有雜糧證券烟酒三家雜糧與　劵則已經部准立案而尤以雜糧成立最早故其股票近日已　股漲起七八元證劵亦已籌備就緒每股亦漲四五元烟酒交易所尙出籌備人在部辦理立案等事故其手續尙未完備云 
　　通告印花檢查期　蘇州總商會昨接警察廳公函謂照得印　檢查時期奉令更定於每年五月及十一月兩次舉行業經遵辦在案茲届十一月份應行檢查之期自應遵照辦理以　　　除分行五區署於十一月一日着手檢查布告周知外函請轉知各商董一體知照該會奉文後已分函各業董事轉致各商　知照矣 
　　改委學欵董事　蘇城貧民習藝所長兼學欵處董事劉雅迓故世後對於所遺職務逐鹿者紛紛當時各紳董函縣推薦劉之次公子充任學欵董事郭知事已照准施行嗣以會商之下又恐不孚衆望遂改委正董孔昭晋一人兼任又習藝所所長一席聞已委任劉董之姪劉湘雲繼任矣 
　　盤門外市民公社之發起　蘇州盤門外素無市民公社近有公民俞晉陶等發起組織先期函邀該處各商民於本月二十七日　茶話會籌商進行方法及徵集社員等種種手續 
[嘉興]  
　　禁止米糧出境　嘉興米價自經縣署一再諭令各米行平價出售後價格漸見鬆動惟北門外米商仍有私運出境情事致市上積存無多來源亦不暢旺故近日市價見硬貧民又起恐慌縣署聞悉情形特於日昨諭令各米商不得私運出省致妨民食即省内各縣往來賣買亦須領有護照塡明石數及裝卸地點方許裝運以杜冒混 
[揚州]  
　　安豐市發生巨刦案　興化安豐市於本月九日突來携械大股匪徒駕舟登岸當典商舖焚燒搶掠被刦一空該處警察第二分駐所機關亦被殃及警佐王光忻禦匪中彈殞命事後經人報經縣知事張鑄勘騐屬實一面嚴飭探警分頭跴緝一面具情呈報高檢廳於二十一日通令江都各縣一體協緝矣 
[徐州]  
　　三堡集被搶　𨥽邑南三十里三堡集自津浦路在該處設立車站後商務極爲熱鬧前夜十二句鐘忽來土匪三十餘名至三堡街大加搶刦一時槍聲人號繼之以火及該處護路隊保衛團聞聲趕至匪已搶至五六家遂即發槍擊射匪恐不抵乃挾贓向東北脫逃路隊等遂又調隊追擊匪始棄贓遠颺無踪乃將棄贓抬回候領現該鄕鄕董莊長已報縣緝捕矣 
雜評一 
[清理財政（默）]  
　　外人論中國之財政謂祇須以偉大之手腕從根本上清理中國即不憂窮外債即可不借中國之財政家亦未嘗不日以清理爲言上條陳獻策畫曰清理某項可得若干萬清理某機關可增收若干萬表面上未嘗不與外人之所論同然實則外人之所謂清理在除中飽清積弊中飽積弊去則中國各種之收入自足供中國各種之用中國財政家之所謂清理在重搜括計羅掘搜括羅掘之結果非特中飽積弊不能去且益以增地方之騷擾人民之苦痛故依中國財政家之計畫以清理財政勢必愈清理而愈陷於不可救吴佩孚設兩湖財政清理處名目非不善然究其實際則曰籌劃軍費而已此次川湘之戰據外人調查鄂省犧牲之數已屬可驚休養生息猶恐不足矧欲藉清理之名搜括羅掘爲第二次大戰之犧牲哉 
　　雖然以軍閥而言理財其理財之手腕不過如是而已 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[聯省自治協會之籌備會]  
　　通函各省區徵集發起人 
　　聯合自治協會昨日下午二時在成都路貞吉里該會所内開籌備會到者十餘人由湯斐予君報告略謂聯省自治雖爲時代之新潮流而就湘省成立之省憲草案與各方面私人所擬定之省憲意見觀之多不免囿於一畤之環境恐此類省憲將來於國憲前途不能吻合認爲有廣集同志精密討論之必要遂决組織協會多事討論當推余與徐佛蘇二人著手籌備八月四日續開會議成立簡章草案嗣以會所不易尋覓進行綦遲茲已租定籌備處所當即進行通函各處徵求同志擔任發起云云隨討論致各省區徵集同志函稿議决即日發寄而散茲紀通過之函稿如下並世議政之家有素持聯邦論者其篤信聯省自治之說爲吾國最適宣之政治由來久矣顧自清季維新迄於民國初元之間實爲吾國創設政制之始跡其新舊互爭兩大對抗異同之見初與國家根本組織無關綜括言之不外兩端曰統一集權曰議會政治及其敝也則爲軍閥專制爲南北分裂任何政象無可維持國人乃灼知亂原之所在其端肇於政制未備其流極於人治不臧於是聯省自治之主張日趨顯著漸成國是民意宣洩沛然莫禦同人處此深維慮始之謀難與夫克終之匪易而建國大業又非一二省區或社會少數人所能爲力也乃謀集合全國同志共創協會於滬上對於政制爲精密之討議以期由國民總意之表現促國家之改進素仰執事學識閎深願力堅卓用特略述緣起附呈簡章草案倘蒙同意即希大力提倡就近廣集同志共任發起諸希亮察佇候明敎 
[周自齊等昨晚抵滬]  
　　吾國派赴太平洋會議高等顧問周自齊等三人由寗乘滬寗路特别快車於昨日（二十三日）下午十時二十分鐘到滬滬上軍政界到站歡迎者如交涉員許沅及姚文敷·任筱珊·沈爾昌·趙慶華·傅筱菴·鄭鴻年等及銀行界十餘人周君下車與諸人一一握手即乘汽車而去聞周暫寓法租界霞飛路五百五十號云 
[美國前參議員斐倫氏來華]  
　　素持排日主義　　曾替中國帮忙 
　　國聞通信社云本埠某外人得舊金山來電謂美國前參議員斐倫已於本月十日乘太平郵船公司胡錫邦號動身來華斐倫係美國加州人屬民主黨素持排日主義甚烈對於山東問題前曾力代中國主持正義云 
[川鄂戰事之滬聞]  
　　川軍在秭歸反攻　　但懋辛確已出動 
　　國聞通信社云昨有人自沙市來言川鄂兩軍現仍相持於秭歸興山各方面戰線相距約一百二十里十七八日秭歸川軍曾乘隙反攻北軍死傷約兩千人吴佩孚之所以屢次改變其返漢口之期日者蓋由於此聞川軍軍長但懋辛確已由重慶督師而下恐大戰即在目前惟各方面所傳但軍大勝已抵平善壩之說則尙難徵實至各報前傳孫傳芳軍隊在沙市譁變一節亦非確實云 
[鎭江租界越界之交涉]  
　　遣派代表兩人來滬 
　　國聞通信社云鎭江租界工部局越界案前經鎭江商會代表提交大會議决電致外交部交涉迄未得復茲聞鎭江各公團現已另推代表兩人到滬再請全國商會力爭以重主權該代表等並備具節略向各團體陳述其節略云鎭江租界自前清咸豐十一年訂立批約畝分丈尺繪圖簽明並載沿江一帶寬留公路四丈以便衆人行走不在租界以内今英國工部局擅越租界妄使職權旣於公路遍張佈告任意議罰復於江口阻止交通勒令船隻繳捐領照近理覬覦漲灘水引直視中國地權可以任意侵佔人民受其蹂躪徒嗟公理難勝現因租界内大陰溝須越公路接出漲灘以達大江不與中國官廳先商可否而但函令中國商民補助經費伏思國家領土首重主權若不嚴重交涉恐國土日益糾紛人民愈深仇視將來中國沿江沿海各口岸皆視鎭埠爲成例國土雖廣寗足供其蠶食哉本會前已電呈省部據案力爭應請聯電政府尊重國權嚴重交涉以清界限而杜侵佔云云 
[敎育界之大犧牲省令解散一商]  
　　商校自拒絶高陸兩新校長以來已歷半載風潮未息上月底王省長令新校長陸規亮赴校接收謂如有越軌舉動立予解散而陸則自願辭職不願解散該校乃王省長不准陸辭一面飭上海縣知事查復核辦近聞縣知事呈復後省長已訓令該知事即日將該校解散云 
[中國公學風潮五誌]  
　　王敬芳月底來滬解决 
　　吴淞中國公學此次驅舒風潮所以勃發原因實由於新舊兩派敎員之互爭而以學生爲其工具舊派敎員約五六人新派有七八人即自舒新城主任中學後所聘請者現聞舒自風潮發生後即往北京與王敬芳會談王亦已明瞭内部情形内定辦法並已電致張東蓀决於本月月底來滬解决一切聞舒新城已决不再入公學至現在學校内部頗形停頓新敎員全部離淞已發表宣言靜候王氏來滬解决舊敎員一部分仍在校中籌謀對付方法其一部分學生亦已了解校中内幕不願供人利用故公學風潮月初當可平復矣 
[華人籌議接受嶺南大學校]  
　　嶺南大學設在廣州初由美國熱心敎育諸君子創辦成立已歷十有八年計今買入之地已達千餘畝溝渠道路警察衛生電話電力電船自來水郵政輸運無不自行設備統計全校約値二百餘萬元學制訂定大學四年中學四年小學七年大學分文科理科醫學化學農學等實地試驗尤以農學成績爲最佳其所出產之改良蠶種與其他植物種子分售鄕民試種成效卓著茲者美人鑒於世界自治潮流之趨勢擬將該校完全交回華人自辦惟必須籌足基金方克接受辦理經該校中國董事部議决派該校總幹士李士瀛君及農科敎授傅保光君來滬募捐聞本埠各大商家如簡照南勞敬修歐彬陳炳謙諸公均熱心贊助云 
[爲武高師籲請撥費]  
　　畢業生情殷母校　　吴將軍其許之乎 
　　程發軔嚴善言等爲武昌高師校欵致吴巡閱使電云宜昌吴巡閱使鈞鑒武昌高師學生爲校欵呼籲已逾一載將軍前在洛陽俯念奔馳曾蒙代電中央鼎力翊助諄諄渥愛有若春膏學子至今傳頌未息無如國庫奇絀中央仍無的欵可解武昌多故更難作不時之供給以致學生呼籲無門全體北上其困苦流離不忍失學之志當爲國人所共諒也頃由財敎兩部協議指定該校校欵由湖北烟酒稅項下按月劃撥一萬八千元查煙酒稅前歸中央去春以來爲王前督截留名爲國稅實歸軍署接收今幸將軍筦轂兩湖總攬大計烟酒各稅洞在運籌之中即該校全體悉居帡幪之下其不忍諸生呼號載道廢時失學之心當較在洛陽時更親切也方今國家多難軍書旁午餉餫固屬急圖而敎育未可棄置國家之保障在乎兵國家之元氣在乎學未有元氣頽喪而軀殻尙能保存者此次歐戰開空前未有之浩刼德法幾瀕於危而學校之開辦如故誠以國家工商軍政之精神皆基於敎育也武昌居全國之中四方學生負笈來遊者幾遍行省高師爲敎育之母將來孩穉之養正即本於斯將軍正誼著天下其愛護學生之心固無殊於愛護戰士也且此一萬八千元之欵在軍中不足以供一餐在該校則可以支一月以區區之欵致千百青年流離道路恐非將軍之素心亦足爲盛名累矣用是懇請麾下對於部議乞與贊同俾此聲嘶淚盡之學子早日南旋安心向學他日桃李陰陰殆莫不拜謝將軍之賜也臨電神馳無任惶悚武昌高師畢業生程發軔·嚴善言·楊茂·李耀庚·賈策安·劉維國·詹學海·楊曾矩·謝育吴·徐昌期·黄俊保·吴毓鰲·黄成霖·同叩馬 
[勸學所聯合會會議維持學費]  
　　忙漕减正不减附　　田畝帶征照舊征收 
　　滬海道屬十二縣勸學所聯合會因各市鄕經董會議因本省各縣水災提議减征忙漕附加稅及田畝帶征學費一律照减有礙敎育進行訂期於昨日在上海勸學所邀請各縣勸學所長開議除川沙海門兩縣勸學所長因事未到外其他如太倉錢詩棣·寳山顧鴻儒·青浦蔡鍾秀·松江張樹勳·奉賢朱聲鳳·金山張本載·南匯顧忠宣·嘉定戴思振·崇明陶鑄·上海李宗鄴等十縣勸學所長均列席與議上午十時開會下午三時散會計議决維持敎育經費案二條一議市鄕經董議决案忙漕正稅减征四成附稅照減一案議决減征正稅各减附稅二議田畝帶征學費連帶減免一條議决其未經征收者由各縣遵照省會察酌辦理在已經征收者業經配布實在用途萬難停止請照舊征收以維敎育當塲擬定呈文稿由到會各人署名蓋章留上海勸學所内俟川沙海門兩縣勸學所長到滬閱後蓋章然後分呈省署及財政廳敎育廳請爲維持云 
[奉賢等六縣欵產處又將開會]  
　　仍爲松江慈善敎育欵產問題 
　　舊松府屬慈善敎育欵產經理處聯合會以省公署所訂管理欵產條例未能適用經奉縣等六縣欵產處提出異議於日前開會議决呈請省署變更原案現省署已經批復仍認爲不能滿意故六縣欵產處又訂於本月三十日下午一時借上海城内也是園再行開會集議辦法云 
[商品陳列所辭職近聞]  
　　上海總商會籌設商品陳列所原派籌備員楊自容君五月間設立籌備處議定規章編製簿册發布通告徵集商品均係楊君一手辦理近月以來所有本埠外埠送到出品各情以及該所規畫陳列等事迭誌本報近聞該所所長以及各科科長相繼辭職正當開幕之際初尙未信爲眞而孰知竟成事實昨據當局談及内幕情形甚爲複雜大槪可分爲遠因與近因遠因維何緣陳列所由會董推舉七人組織一委員會現任所長南市震升木行田時霖君即委員會之委員長當時物色所長甚難得人照章取得委員會同意由會長聘任之聶會長擬聘某君爲所長已得委員六人贊成而田委員長主張聘任所長應交常會通過於是會長即請田兼所長而田就之然楊自容籌備陳列所成績頗優就事實論本當任爲總務科長乃田用青年普益社幹事王大章即爲總務科長楊於此時曾有一度之辭職後經聶秦兩會長竭力挽留楊以情面難却復就商品科長楊係曾辦南洋勸業會之人又充巴拿馬賽會湘鄂赴美代表良於辦理陳列所經驗甚宏聶秦兩會長挽留此君亦係爲事擇人後田自七月底接任所長諸事悉委之王已則於八月之初東渡採木木月一號始歸王於此兩月中擔任總務所中諸事仍係楊科長主持王楊漸有意見至問近因則更有可言者總商會創辦商品陳列所自朱前會長募金建築已費一番之苦心近復由聶秦兩會長募足二十萬元爲基本金自係爲商會舉辦之第一要務楊自奉派爲籌備員深恐此事稍有疎略難逃社會責備五六月問適逢直隸實業廳廳長嚴慈約君到滬楊以友誼商請嚴廳長就天津陳列所調用陸文郁趙鴻年兩員爲助手陸趙到滬帮辦陳列倚畀方殷現在該所商品陳列各部整整齊齊均係陸趙之刀惟調用陸趙三個月滿期楊請聶會長簽函展留兩月王不同意以所長東渡待其歸來閱後再發迄所長歸而嚴廳長以期滿調回陸趙之公文亦至田聽王言擬另覓陳列員遂商秦會長復嚴一函允放陸趙回津楊以陸趙辦理陳列尙未造出精册經手未完良於商品科保管商品責任攸關堅持以爲不可於是王科長辭職而田所長亦辭職矣茲錄楊君辭職書及總商會復楊一函以待社會考察焉 
　　商品科長楊自容辭職書云會長均鑒商品陳列所自七月田所長就任以來自容秉承所長之命辦理徵集運輸陳列保管等事幸無遺誤今因廣東雕刻福州漆器以及鑛產水產等品尙未徵齊業於本月四日經會議公决展至十一月一日開幕轉瞬展期又届忽聞田所長辭職消息所中主持無人自容以權責有限恐誤事機爲特函懇會長俯允辭退商品科長職務至商品陳列各部及存在棧房等件均應點交清楚且有出品人接洽事務未便停止進行擬請會長即日派員接管以專責成而清手續專此敬請公安楊自容啓十月九日 
　　上海總商會復楊自容書云逕啓者本會商品陳列所自承執事籌備以來草擬規章編製簿册均經會董核定嗣於六月設立籌備處發布通告辦理免稅案件以及各項文牘約佔全所發文四分之三以上徵集商品及與各出品人接洽一切煞費苦心良深佩慰迭請辭職勢難挽留今將所内商品文件移交清楚業經本會派員點收無誤自後如有接洽未了之件仍望執事隨時蒞會以資贊襄此致楊自容先生上海總商會啓十月二十一日 
[英商會聯合會之開會期]  
　　十一月二日 
　　大陸報云中國各埠英商會定十一月二日在上海英按察使署開聯合會議現正籌備一切有數處商會代表刻已到申雖遠在四川之英商會亦不日有代表來此駐京英使艾思敦將於本月底蒞滬舉行開會禮大約十一月六日返京云 
[濬浦局所邀各技師察視内地水道]  
　　今日出發　　三日後返申 
　　大陸報云上海港工程之各國顧問技師定於二十四日乘游艇赴黄浦上游隨行者有濬浦局人員察視内地水道及由浦江至杭州灣之地勢考察三日然後返申集議約開會半月後再須出外察視四周水道 
[現行中歐商輪之調查]  
　　共一百九十六艘 
　　航業變遷與商務有聯帶關係以上海一埠所到之外洋商輪而言在數月前則太平洋航業盛於歐洲唯時各國競爭中美間航業勢如春潮之勃發迨至夏季以還中德已恢復通商歐洲之航業復振而太平洋航輪以競爭過烈乃有盛極復衰之現象邇來中歐間之進出口營業雖市情欠佳不若上二月之暢旺然行駛商船比較上已漸見增多矣茲就調查所及分錄如下 
　　（甲）中歐班郵船（一）英國郵船公司十五艘開爾盈·開伐·卡摩拉·格式格·開盤·尼雷亞·南慶·那安瑞·沙笛尼亞·雪西蘭·沙吾烈·蘇廷·西利亞·拿佛蘭·孟尼拉·等輪流行駛（二）藍烟囱公司七艘派烈希·銘託·泰律雪斯·斯旦恩探·伊獨門司·恩執西·愛司克尼斯（三）日本郵船會社十三艘熱田丸·伊預丸·克里司得丸·加賀丸·横濱丸·賀茂丸·三島丸·佐渡丸·北野丸·因幡丸·靜岡丸·鎌倉丸·敦賀丸· 
　　（乙）中法班郵船法國郵船公司八艘安得來朋·亞摩森·奥爾忙佩克·智利·高爾提挨·巴勒介·安奇卡·包島斯 
　　（丙）中意郵船奥國脫里西雅能公司七艘攝本·波斯·批盧士那·屈里西得·西蘭雪亞·亞非利加 
　　（丁）中英比德郵船（僅運郵件貨物不搭客）大阪商輪會社八艘喜瑪拉耶丸·亞拉司卡丸·愛爾太丸·安第司丸·愛摩挨丸·亞太爾司丸·亞烈根丸·緬甸丸· 
　　（戊）中英綫貨輪怡泰洋行二十艘内格林公司十三艘英國皇家郵船七艘大英公司五艘内三艘係兼駛孟買者藍烟囱公司四十二艘分海洋公司與互相公司兩家之船中有七輪兼赴美國日本郵船會社三艘係往利物溥綫仁記洋行四艘係新行未久者 
　　（已）中德班貨輪好時洋行十五艘怡和洋行八艘係由美國紐約至申由申赴荷德日郵會社七艘 
　　（庚）中丹瑞瑙貨輪寳隆洋行十二輪係丹麥瑙威爲主埠今亦兼往德國維昌洋行八輪專駛瑞典中國　　（辛）中比法貨輪法國郵船公司九輪係往來盎凡爾至中國天津提督公司五輪係美國巴勃公司所派之世界班輪來自紐約出口赴盎凡爾爲止 
　　就上述各公司所駛中歐各綫之船已達一百九十六艘之多而中國至印度綫内（約十六輪）則未列入也至上列各輪業經到滬及現在輪流行駛者故其數甚確云 
[滬杭甬路之今昔觀]  
　　滬杭甬鐵路近來空氣異常沈寂營業工程一切悉仍舊貫進行殊乏特别情事發生惟就近數月觀之則以九月份所經過者除曾誌本報外尙不乏可紀之事如莫干山避暑旅館營業截至九月業已全行結束外傳該旅館冬季仍然開設一說殊屬不確今年所造新館甫經逾月卽被風雨頃塌所耗已屬不貲而山麓轎夫人等之住屋亦於旬日内倒去當時壓斃夫役一名重傷者七八名事後撫恤屍屬傷役醫費房屋損失等等又復不資本年共計莫干山營業虧損約在三萬餘金是月中旬復有嘉興站員沈仰賢捲逃公欵千元一案發生現經該路局長移文就地官廳協拿而鴻飛冥冥終難弋獲鐵路損失終歸無從取償殊不幸耳他如杭站軋斃西人以及中途軋斃行人皆屬行車所難免惟路歸國有以後將商辦時所定軋斃一命撫恤二十元之定章取消實乖人道主義現聞該路當局有恢復恤金之議現幸行車尙無出險情事該路自歸國有今已七載並嘗添置新龍頭（機車）原有之龍頭一經損失即經重修其餘客車貨車亦皆隨壞隨修故其行車成績較諸商辦時代爲優所有車輛按諸該路年來營業實屬不敷分配幸經機務總管孫加祿竭力整頓於上月起將杭州機廠車輛統歸上海廠調遣分配使車無閒置各得其用更選車輛較優者指作聯運車以之行駛長途一轉移間佈置井然未聞客家有索車不獲之恨現聞該路已向英國機廠訂購新龍頭六輛計價一百萬元約於明春交貨至車運貨物九月份以水菓裝申者爲多數而拱宸閘口等處裝來之鮮杮子更較往年發達他如茶葉銀元鹹魚鮮蟹等則無日無之運客情形均屬照常惟九月間北路水患鐵道被毁通車不能直達聯運票稍形減色耳 
[華界增租之反動]  
　　城内九畝地宴慶里房屋係廣東嘉應州人楊有產之產共計房屋一百餘幢茲楊聞租界各處房屋均被謀挖謀設交易所信托致無處不加楊亦見獵心喜亦將所有房屋逐起增加各房客現聯合衆隣向房主懇商取消前議旋即復函云地價工料在在漲價非加不可等語現各房客定於今日（二十四日）下午二時假高墩路中華國貨維持會開會籌議對付辦法云 
　　南火車站黄家闕路德潤富潤兩里原定每月租金五元近因受租界風潮影響房東發出通告自十月一號起每問增加三元各房客均不滿意因所住房客均係小本經紀經邀集會議組織房客聯合會一致反對並議决每家出資一元聘請蔡倪培大律師辦理此事要求房東取消加租聞該房東得此消息亦已聘請文超律師爲代表出面與房客交涉 
[勞工增資運動九誌]  
　　紅木小件工　　提件頭成衣工 
　　滬城紅木帮做小件之各工人茲因米珠薪桂每日所賺工資爲數甚微因此入不敷出遂邀齊全體舉出代表於昨午後在滬城太平街某茶館集議討論决定向各店主要求加增工資若不允許惟有罷工云 
　　昨日下午三時城廂内外提件頭（即做碼子）各成衣工人集合同樂茶館談話大致因米珠薪桂百物價昻銅元飛漲關係工人生計向來上海各衣莊内作場碼子定得甚苛以致工人難以維持現由成衣代表樊壽林等集合公衆議决要照原碼增加三成工人之意以各衣莊近年以來利市數倍但該業内有一二人把持倘不遵工人議决之辦法即將全體罷工云 
[江蘇義賑會董事會紀]  
　　議决請截留附加賑捐 
　　江蘇義振會於昨日（二十三日）開董事會議决各案如下一江蘇水災幾遍全省非集大宗鉅欵不足救此沉災交通附加現已展限一年應電府院及内交兩部此後蘇省派收附加之稅悉數截留以充蘇省振欵請公議衆贊成二本省稅關常關釐金附加稅應電財部稅務處將本年繼續徵收之稅悉數截留充振請公議衆贊成三北京防災委員會彙集捐欵爲防災基金今蘇省災重應電孫惲兩會長酌量撥欵補助請公議當經衆議應候華洋義賑會成立後再與該會聯合商同辦理暫從緩議四每星期午後四點鐘開常會如有重要事件臨時開特别會請公允當經衆議開會應預先通知各會董免致誤期茲將是日當塲認捐認募者姓氏錄下盛氏愚齋義莊前已認捐助振洋十萬元邱渭卿指振丹徒揚州散放認募助振京五萬元姬覺彌認募振洋五千元許秋颿自捐振洋一千元認募振洋一千元倪遠甫指振鎭揚認募振洋五千元楊韻秋指振鎭揚認募振洋三千元王一亭認募振洋三千元狄楚青認募振洋三千元 
[縣商會常會紀]  
　　昨日爲本月份第四星期上海縣商會開今届第十九次常會午後三時許會董姚伯棠張樂君吴芹甫江湘波孫永年瞿鶴鳴王伯塤顧馨一樓其樑葉惠鈞胡訪鶴王杏塘等先後到會由會長姚紫若姚慕蓮宣告開會宗旨畢即將最近各機關遞來函件當衆表示後將應行各議案詳加討論次請各會董擔任勸銷蘇省臨時籌振義務戲劵須即日將劵資送會以便彙送籌振事務所至四點半鐘始散 
[重組上海各界聯合會之干涉]  
　　定今日開審 
　　聯合通信社云本埠團體中有鑒於國事之多故感集合之不易認爲有重組上海各界聯合會之必要在一星期前有甫從無錫來滬之前届職員張志鵬發出通告邀集各界團體代表假全國各界聯合會開會前日（二十二）下午二時陸續到有十餘人該會職員孫鏡亞以事前未得法捕房許可不肯假與該代表等遂至湖北改造同志會稍憩因人數太少改爲談話是時有法捕房法探華探翻譯等多人入内以各界聯合會於去年四月問曾經法捕房封禁嗣後雖屢向法領要求恢復尙未得正式允許不能自由重組且於事前并未通知捕房私自集會有違定章遂將到會各代表姓名住址抄錄一紙又將張志鵬孫鏡亞及改造湖北同志會職員汪劍農三人帶至捕房一方搜索二會所將所有文件信札旋幟招牌等物一併取至捕房捕頭將三人詢問一過當晚具保而出并定今日上午十時開庭審問被告方面聞已請巴和律師代爲出庭辯護云 
[國際律師協會開會之滬訊]  
　　昨日已開會 
　　據昨日司法界所得北京電訊稱國際律師協會已於昨日在京行開會式汪有齡爲會長司法總長董康致歡迎辭上海中外律師到者甚多日本派來代表三十二人菲律濱代表八人云 
 
 

Page 15

 
 
[近日銀根之緊迫九底將近矣]  
　　滬上近日銀根甚緊銀拆漲至七錢之鉅溯自前年冬季銀拆常在六錢至八錢之間去年冬令頗見平穩其金融緊迫之故實因信託交易所事業之發達用銀繁多之故調查星期六日中外各銀行庫存現銀數爲二千二百九十萬兩大條一千四百四十五條現洋二千一百三十八萬元雖與前數月比較相去不遠而往年平時銀洋總在三千萬以外且此項大條銀恐尙須裝往他埠造幣廠作鼓鑄銀洋之用惟洋釐甚小市上花洋啞板及去水之各項毛洋各銀爐熔烊甚夥因可合算也現南北市各匯劃莊對於商業中之放欵異常謹愼凡往來各户喜做投機買賣者更爲頂眞現届月底又値陽曆陰曆並行且陰曆上月長期欵至九月底半年到期往常此項長期欵到時商量轉期尙易今届恐難辦到即平時往來户亦非有結存者出票亦皆拒却聞此次有甬商有銀五百萬兩前放於滬上各錢莊本月底到期因近日銀拆之大擬即提去之說錢業曾向銀主商議展期免提以濟市面金融尙未妥洽如果此欵所議定奪則銀根或可活動也 
[前昨兩日滬杭車運來之現洋]  
　　滬杭甬鐵路上海南站前昨兩日由杭運來現洋如下二十二日由杭州造幣廠裝來新幣九萬元係上海日夜銀行六萬元中國銀行二萬元鹽業銀行一萬元又塘西臨平站平源運交上海隆泰鈔洋三千元又松江民局運交上海順成現洋一千元二十三日由杭州造幣廠運來新幣十二萬元係上海日夜銀行六萬元中交兩銀行各二萬元鹽業銀行二萬元又楓涇張順泰運交上海九豐現洋一千六百元以上兩日間由杭來滬共計現洋鈔洋二十一萬五千六百元均先後運抵上海南站卸車分别送交矣 
[米價平落]  
　　蕪湖江西秈米自新貨出市以來到源甚旺因該處一帶本年收成尙稱不惡故上星期一週間共計到期有八萬餘包銷路因白米價不甚昻故甚有限約銷四萬餘包本地僅千包之譜其餘多爲天津帮辦去或謂係賑災之用此項秈米有派司轉口故其派司亦有朦頂以白米出口從中漁厚利者現滬地招商太古怡和寗紹等各洋棧存貨甚多總共有三十萬包之多其價無十分上落現開九元三四角云 
[一週中洋布運往各埠之調查]  
　　本星期中運往各埠之洋布其花色計有原色市布白布標布羽綢羽緞羽綾等計運往寧波一萬二千七百五十疋鎭江一萬零七百五十疋南京四千七百七十疋蕪湖五千八百五十三疋九江一萬三千六百零五疋漢口二萬四千一百四十疋宜昌重慶二萬八千五百九十一區高州一萬二千二百十疋烟台一萬二千三百八十四疋天津二萬六千八百九十疋牛莊二萬六千七百十五疋温州一千六百六十六疋大連一萬九千二百九十六疋福州一千八百五十疋香港七千零零一疋高里二萬七千六百十三疋蘇州四千一百五十五疋本地二萬七千一百九十疋其餘别處六千五百十一疋合計總數二十七萬三千九百四十八疋云 
[務本女校廿周紀念會第二日]  
　　務本女校於二十二日起舉行廿周紀念會已誌昨報昨日爲第二日上午十時該校校友會爲創辦人吴懷久先生豎興學紀念碑先行禮後會長張懷之楊達權相繼報告會友孫慶曾侯佩蘭方英等演說次吴懷久夫人王涵青女士答謝旋復唱歌攝影而畢下午一時起校友會演劇慶祝其秩序（一）鋼琴（二）社會之蠹（三）紙球游戲（城西幼稚舍）（四）游戲音樂（五）魔術（六）古裝舞（七）雙淚碑其中社會之蠹之劇本係該校敎員李新甫所編曾載半月刋描寫交易所之不足恃泃堪警世是日適値星期來賓較多會塲内有中國女子體操學校女童子軍維持秩序散會已八時許聞該校於明日上午十時起行廿周紀念禮下午一時舉行運動會各界來賓除由該校函訂外仍須憑劵入塲云 
[江灣留養院之歡迎會]  
　　贊助救濟婦孺者捐欵 
　　昨日（即二十三日）本埠救濟婦孺會江灣留養院開歡迎會員會午刻該會會長朱葆三王一亭曁董事徐乾麟田資民裴雲卿陸文中顧子槃甘日初嚴成德戚純芳胡蒓薌蔡春芳諸君先後到會各級會員紛紛蒞臨約一千五六百人之多時値天雨會員異常踴躍三時搖鈴開會（一）奏樂（二）董事致歡迎詞（三）會員演說（四）來賓演說（五）董事演說（六）男女學生唱歡迎歌（七）男女學生跳舞（八）童子軍體操（九）來賓會員參觀成蹟（十）該會學生演拐案事實新劇（十一）影戲（十二）新奇熖火是日會員來賓無不歡躍並攝影以誌紀念頗極一時之盛並有捐欵列下田資民君五十元陸文中君五十元梁太太一百元陳品珊君五十元嚴成德君五十元陳克甘君五十元許長庚每年捐五元蔣子山左根榮朱輔臣各每年捐五元 
[精武會徵求大會之結束]  
　　原定分數三千分　　結果得八千零五十三分 
　　精武體育會成立十二年分會設於國内外者數十處會員十數萬人日前横浜橋該會之第一分會開徵求大會昨日結束原定分數係三千分今所得竟達八千零五十三分茲將各隊員所得分數最多者分誌於下班超隊九百四十八分陳公哲君得分最多計五百五十二分岳飛隊一千四百零九分王享利君得分數最多計四百三十五分李廣隊一千八百二十五分翁耀衡君得分數最多計一百二十八分趙雲隊一千九百十八分鄭灼辰君得分數最多計七百五十五分馬援隊一千九百五十七分湯節之君得分數最多計六百分至一隊之獲奬者一爲馬援隊次爲趙雲隊隊員個人得奬者一爲鄭灼辰君次爲湯節之君再次爲陳公哲君並聞該會不日將聯合中華音樂會假座南京路議政廳開一歌唱舞蹈大會目下正在籌備中云 
[江陰血案正兇在杭拘獲]  
　　已解江陰訊辦 
　　舊曆八月初江陰南門外慘殺男婦十餘人一案迭誌本報茲悉江陰偵緝隊已於日前在杭州拱宸橋某茶館拘獲正兇王大福子一名即於前日押解來滬轉乘滬寗車至無錫昨晨轉附江錫小輪押解縣署鞫訊聞該兇犯係巢湖帮巨匪年僅二十三歲云 
[麥警務長注意冬防]  
　　招集特别巡捕　　酌量檢查行人 
　　公共租界麥警務長以時將冬令冬防亟應趕辦除業已招集特别巡捕襄理防務外復通飭所屬各捕房捕頭傳諭中西探捕於即日起每至下午六時後各就所轄地段内嚴行梭巡如見形跡可疑准予隨時檢查以免匪人溷跡而保治安 
[造船所添闢新船塢將開工]  
　　定十一月一日 
　　江南造船所擬添闢一新船塢勘定地址在海軍總司令公署前面隙地上開築早經繪圖估價計需六十萬元呈請海軍部批准照辦惟因經費未曾確定致未開工近該所接海部令先滙洋十萬元從速開工劉所長奉令後查得該空地上經兵工廠堆置鐵板機伴甚多故已飭知工務處知會兵工廠工程處轉飭工匠將鐵板機件搬移他處以便興工並聞劉所長定期十一月一日動工已飭知工頭整備一切云 
[上海專師之寫生旅行]  
　　黄家闕路上海專科師範學校於本年年終將有高等師範科圖畫童樂部圖畫手工部及普通師範科三班學生畢業該校爲三班學生練習風景寫生特舉行第二次寫生旅行以杭州西湖爲目的地定於本月二十六號由該校敎務主任劉質平君及女舍監吴世良君率領乘滬杭早車出發聞共有男生五十餘人女生六人寫生完畢將順便參觀杭州各學校云 
[廠絲乾繭交易所創立會]  
　　上海廠絲乾繭交易所於昨日午後在上海總商會議事廳開創立大會到者計股東一千三百四十餘人二時搖鈴開會公推孫詢芻爲臨時主席宣布開會宗旨後即由籌備主任沈聯芳報告籌備大槪情形略謂七月一日在此開全體大會時同業諸公齊心一致要辦絲繭交易所可謂衆志成城嗣組織籌備處籌備諸君無不認眞辦事且均義務可謂協力同心現在市場已在法租界天主堂街租定一年英界仍設辦事處即以籌備處改組英法兩公廨均已呈准立案保護養成所借用錫金公所開辦係宫志昂等五君擔任敎授計分塲務計算會計三科學生一百人大致齊備呈部立案一節自七月六日黄縉臣陶仞千二君進京至十月八日奉部批准是以創立會遲至今日始開依法進行不日即可開幕營業查鄙人宗旨七月一日大會蒙諸公一再力推爲籌備主任當時鄙人早已聲明擔任至創立會爲止今幸各事粗備可告結束惟本交易所與别種交易所不同因絲繭有對外性質非速謀直接貿易不可將來必須至法美等國設莊以便直接交易更宜設立絲繭銀行以通國外匯兌至生絲檢查所現已組織就緒開幕在即嗣後廠絲運往外國可免種種受虧故鄙意直接貿易之策當與交易所相輔而行鄙人才疎識淺此後甚願效力於商界未便拘束於交易所範圍務祈諸君鑒而諒之繼由文牘主任沈田莘君宣讀章程計六章四十四條經衆討論後全體通過次會計主任蔡兼三君報告賬略衆無異議後即投票選舉理事監察人當經推定馬揚聲徐萬里華柏生張潤之等爲開匭檢票唱名核算等員開匭後因票數多而計算需時所有當選人姓名容俟續報 
[商界聯合會開會彙錄]  
　　浙江路商界聯合會昨日下午一時在渭水坊二百五十號新會址開會到者二十餘人章安生主席報告遷移會址經過情形及各處函件畢討論各事（一）近日房租暴漲房客聯合會爲自衛起見不必因有加租問題始行組織當即議决即日籌備并加入房客總聯合會（二）本會義務學校近來極形發達議决請校長許友如酌量添聘敎員（三）本會收支徵信錄由華泰印刷局排印將次竣工應通告各會員來取以昭大信議畢散會 
　　昨日下午二時愛克界三路聯合會選舉揭曉到者三十餘人公推費良衡主席杜椿蓀紀錄當由主席報告本會成立以來已届三週理宜重選以符定章推定開匭者陸家寳監票者承玉書張先友檢票者陸子春徐文甫唱名者梁煥章吴煥明當選出龔錫圭承玉書等四十餘人爲職員訂期再行復選出席議董及分擔各部職責云 
[大陸汽車之營業觀]  
　　北河南路大陸汽車公司新建工廠於天通菴路代容修理油漆製造車身總理周賢德君於汽車方面富有經騐自經理德國奥泊爾汽車長途汽車運貨汽車以來營業日見發達聞日昨又陸續運到各項汽車不少云 
[國語專修校友會籌備會記]  
　　敏體尼蔭路四一五號國語專修學校昨日上午九時開校友會籌備會首由發起人樂嗣炳報告次推杭石君主席公舉樂嗣炳爲籌備主任李廷　金啓生陶嘯秋胡元佐爲起草委員汪靜宜杭石君張更生金叔平爲臨時交際員吴瑛陳心湛爲書記朱有成爲臨時會計遂由主席宣告改籌備會爲職員會討論進行方法并决定十月三十號上午九時開成立會 
[民生女學籌備十週紀念會]  
　　貝勒路民生女學創於民國元年迄届十載聲譽裴然茲聞該校將定期舉行十週年紀念會陳列成績表演學藝現已着手籌備 
[楊端六袁昌英之結婚美談]  
　　楊端六君與袁昌英女士昨日下午四時舉行結婚禮於一品香袁女士文學造詣極深爲我國畢業於英國愛丁堡大學之第一女學士與楊君同籍湖南同學英倫爲朋友者七八年愛好旣篤締爲佳耦證婚者爲楊君之總角交周鯁生博士主婚者楊袁二老太太對此佳婦快壻喜溢宇眉行禮畢證婚人周博士致頌詞述新人之歷史極詳盡并誦愛丁堡報紙在袁女士畢業時之讀美的紀載以證楊爲絶好青年袁爲絶好女子並袁女士之尊人袁家普擇壻之經過次由來賓代表李石岑致頌詞略謂新人山純潔之朋友關係進而爲圓滿之配耦與不經朋友階級而締婚與經朋友階級而非眞正朋友之締婚者不同又楊君爲我國經濟學大家經濟家大都徧重物質方面如馬克斯之唯物史觀袁女士於心理學研究極精注重精神方面故楊先生與袁女士之結婚爲靈肉一致之結婚換言之即十八世紀文明和十九世紀文明之結婚云云次由新郎致答詞次由新婦致答詞略謂有今日之愉快而不能致力社會則無以對今日諸親友之盛意茲承厚祝知所勉矣云云始終掌聲不絶禮畢攝影歡宴來賓極多在滬之學術研究會會員殆全體蒞止蓋新郎及證婚之周博士皆該會會員也 
[卓别麟羅克合演影片劵價分一元五角兩種]  
　　卓别麟與羅克二氏自在中國影戲場顯露形色以後即爲國人推重而尤以上海爲甚蓋其喜怒哭跳俱足使人狂笑也近日上海影戲雜誌社同人每苦上海各影戲塲所映二氏之影片太短且二氏祗見其一茲特集資訂租二氏最著名傑作各二種合計十餘本定期在寗波同鄕會映演惟印劵不多凡欲盡一夕之快樂者可先期致函同鄕會丁福成君預定劵數劵價分一元五角兩種云 
[紗稅事務所啓用鈐記]  
　　辦理上海紗稅總事務所昨致滬商會函云案奉江蘇財政廳令委試辦上海紗稅業於九月二十一日開辦當將開辦日期並南北事務所辦公地點函達台端在案茲於本月十五日奉財政廳訓令内開案照該員辦理上海紗稅事宜有收稅解欵之責公文往來應蓋鈐記茲已刊就飭發除報明省署鑒考並通令各局所知照外合將鈐記令發仰該委員查收即將啓用日期通報查考等因奉此光裕遵經祇領即日啓用除分别呈報函知外用特函達即希察照備考再敝所辦公地點業已遷移總事務所現在十六舖信太碼頭新泰弄内北事務所現在閘北永盛里口併此附陳 
[工巡捐局整頓捐務]  
　　滬南工巡捐局姚石蓀局長現將該局稅收大加整頓除與稅務主任商訂妥章從事規畫外應再召集各認商詢問收稅情形以便裁酌進行茲已訂定星期一（今日）午後一時傳集船隻認稅商人·及東南區中西區清潔認商·並擔任廣告稅認商等一體到局聽候而詢機宜云 
[巡捕更換冬季警服]  
　　時届殘秋氣候將寒公共捕房史正巡官刻已傳諭所有警務人員均須更換冬季制服以資禦寒故中西印各捕已遵照所諭請領冬衣俾便更換 
[包探調差]  
　　公共捕房五十號西探總目安姆斯脫郎諭調老閘捕房華探陳維坤至駐紮虹口捕房之特别機關辦公又諭調總巡捕房包探秋德標至虹口閔行路捕房當差又諭調虹口捕房華探目王四福至匯司捕房當差遺缺由滙司捕房華探目馬阿美調往充當又諭調華探薛正昌至戈登路捕房當差均於前日分别到差辦公矣 
[招領失孩]  
　　淞滬警察廳近收有男孩一口本月二十日發傳單云（姓名）福慶（年歲）七歲（住址）寗波人（面貌）光頭圓面孔（衣服）内穿白布衫外着線絨衛生衣外着對襟黑道灰地夾襖黑裡藍布白點方格夾褲白鞋黑襪（迷失地點）三區署（迷失月日）十月二十日（親屬姓名）父親不在娘在家中（其他供述）語言不清昨日午前有年約四五齡之男孩在南市外郎家橋迤南沿途啼哭形似中途失伴無從歸家之狀爲是處二十四崗守望警察查見上前詰問來歷及姓氏住址均不能對答即帶回第一區警察署因無人認領即函送新普育堂留養以待牌示召其家屬認領茲錄其面貌服式如下面長方眼小身穿格子洋線布小棉袍洋線布夾褲線襪圓頭鞋頭頂黑色絲絨瓜皮帽 
[陳福祥命案判結補緝逃犯孫阿富孫阿貴]  
　　北新涇鎭鄕民陳福祥前因在該鎭孫金考所設之荷蘭水攤上購水冲突致遭孫金考同子孫阿富阿貴等凶毆斃命即經屍父陳月峯報請法庭派員騐明棺殮一面由警將孫金考拘送檢廳訊押其阿富阿貴逃逸無蹤奉諭勒緝到來再行訊辦在案茲悉此案業經地檢廳先將孫金考起訴審判廳開庭辯論終結判處監禁六年而屍父陳月峯昨午又投廳具稟請求補拿在逃之孫阿富孫阿貴等到案按律究懲並願如將在逃二人一併拘獲者酬洋四十元等語奉諭着靜候核示 
[吃湯包鬧成人命]  
　　甬人張善官昨晨在浦東陸家嘴五福路仁興茶館啜茗肚中饑餓向周中興所開點心店囑送湯包由該店主飭夥明良送去後因收錢衝突互相扭毆倒地明良即時斃命該店主周中興得悉報告崗警即將兇手張善官拘獲連同茶館主婦方吴氏併解三區警署曾署長研訊之下以事關人命除諭令該圖地保陸佩生投赴檢廳請騐外判將原被證人併解地方檢察廳訊辦 
[收渡資失足落浦]  
　　浦東洋涇港口擺渡小輪收渡資之某甲前日下午因收渡資時不愼失足溺斃當經該輪老大僱人打撈於昨日上午撈獲通知屍屬棺殮亦云慘矣 
[紗廠小工之慘斃]  
　　昨晨六時許怡和紗廠揀紗頭間機器磨擦發生火星燃着紗頭一時火熖滿屋有三十八號十六歲小工張云卿不及走避全身皆被灼傷當經各工人將火救熄一面將受傷小工車送同仁醫院醫治該小工因傷過重醫治無效於昨晚身死已由家屬前往棺殮矣 
[誘姦捲逃之破獲案中有一王婆]  
　　住居法租界徐順寳妻夏氏今年夏間被汽車夫張章生勾引成姦至九月初九日張即唆使夏氏捲取現洋三百元及金戒衣服等物逃往南京現爲徐順寳得悉報告捕房飭探前往將張及夏氏並牽涉人李王氏一併拘獲抄出贓洋九十餘元帶入捕房昨解法公堂請究先由徐順寳稟明伊妻捲逃情形徐夏氏供實係張章生唆使婦人捲逃後被王氏取去一百二十元章生取去二十五元餘均用盡張章生供夏氏自願與民人姘識此次逃出亦夏氏自願並非民人唆使李王氏供我與夏氏住居對鄰夏氏於未逃之前將洋一百二十元給與婦人代爲放利私逃一節婦人並不知悉中西讞員會商之下判張押西牢六個月夏氏押九月准予贖罪期滿送普育堂留養俟改過自新後再交原告領回李王氏罰洋三十元充公抄案之洋交原告領去 
[拐案彙報]  
　　揚州拐匪朱如明此次不知在何處拐得十九歲蘇州婦人朱張氏一口擬赴營口地方販賣昨日同趁某輪動身當爲救濟會探員余長林嘆占順高金林等登輪查獲押送地檢廳奉訊判押候示清江人王阿二前在邢家木橋柯順興點心店爲夥此次設法誘拐得該處粤人某姓家十六歲使女阿妹十四歲之綉孩十一歲之珍妹等三口藏匿在法界吉祥街地方旋將阿妹珍妹串黨價賣與南翔鎭其綉孩擬售與在吉祥街開設點心店之某甲議定身價洋三十元當付定洋三元嗣因甲向綉孩盤悉前情恐遭波累立投救濟會報告奉派探員陳少廷馳往將王阿二並綉孩一并拘送地檢廳奉飭分别收押候補提同黨並阿妺珍妺等到案再核 
　　尙有本埠新聞等轉入後頁 
雜評二 
[敎育界之大犧牲（旡用）]  
　　政府命令解散學校是處學校以死刑也凡人非窮兇極惡總勿致之死何也死者不可復生絶者不可復續况在學校積多數學生而成吾不敢謂今之學生個個馴良無一眚可爲長官指摘第必謂全體學生無一可存者此亦未免意氣之語竊期期以爲不可敎育行政官廳不應存此心焉 
　　考省一商風潮其發也至微留校長耳留校長之目的不達轉而拒校長耳學生拒校長在被拒者誠哉其寃誣第爲大局計不得不少屈以全一校官廳縱有决絶主張在敎育家似可勸阻其威壓以别謀兩全之計不然行政官廳施嚴烈手段其怨毒將中之本無干係之校長此太不値得也 
　　校長到校學生峻拒當局即束手無策試問省令解散學生仍佔校不去當局其將如何藉曰不得已而采激烈手段焉則此方法何不用之解散學校以前吾以爲不必如此數百學生中寗無明白事理顧念大局者誠能格天吾之未能格之者殆猶吾之未誠歟而乃下令解散衡量輕重未爲允當熱心敎育之君子其有起死回生之術以婉告當道之收回成命乎不然一商此次事可下令解散恐爾後可爲解散之學校正多惡例造成前途岌岌吾無以名之名之曰敎育界之大犧牲 
 
 

Page 16

 
 
本埠新聞二 
[屢次私賣烟膏罰洋五百元]  
　　廣東人張金奎邇在法租界寳裕里私設美最氏挑膏店爲法捕房包探店雲卿楊仁生偵悉前晚稟明西探同至該處抄出盒頭烟膏甚夥帶入捕房諭令交保昨日傳至法公堂請究先由捕頭稟稱查得被告前經公堂罰過數次有案可稽請核張供認私賣洋烟不諱中西官判罰洋五百元充公烟膏没收 
[虹口之烟土案]  
　　帶土　甬人陳其良前晚行經新記浜路經三百九十二號印捕查見以其形色倉皇上前攔住當在其身畔搜出鴉片烟土一包將陳拘入捕房捕頭諭飭押候解廨請究 
　　賣烟　浦東人陶桂臣在虹口嘉興路八號門牌私設燕子窠供人燈吃鴉片烟被該管捕房副捕頭率同中西包探往查屬實當將陶拘獲連同烟客顧雲生張順揚及烟具一併帶入捕房稟明捕頭核辦 
[各被告交保候訊]  
　　日商日中洋行在公共公廨呈訴張覽遠欠繭欵銀二千三百三十兩又大北汽車公司訴張書羣將汽車撞壞追損失銀一千七百五十元又羅天澤訴裕豐船業公司將伊毆辱辭退請追損失銀三千兩又何祖記訴沈善昌棧單不贖又奚仙嵩訴王慶餘欠銀五百兩又趙宜丞訴沈順卿欠洋四百元各案連日由廨飭探將以上各被告先後傳案諭令照章交保候訊 
[妓院違章之傳訊未掛執照私自調頭]  
　　專查妓寮之三十五號副捕頭摩豪協同八百二十五號三道頭華捕連日查得廣西路四百四十四號門牌妓院内未將沉魚·眞花紅兩妓所領執照懸掛於顯明易見之處而該路民和里四百三十四號門牌之妓女梅來春亦未將營業執照懸掛又漢口路有王周氏陳萬氏王徐氏所開之三處妓寮均不懸執照並有廣西路四百八十六號門牌漢口路二百二十七號門牌兩妓院之鴇婦王陳氏韓張氏將妓女更調匿不報告以上妓鴇均屬違犯取締妓寮辦法故已向公廨起訴請出傳單飭傳違章之妓鴇到案聽候訊究 
[白晝攫銀之章雲卿]  
　　商人謝惠華在小東門内源昌祥購買皮貨當將現洋五十元置在柜上爲匪徒章雲卿攫取逃逸嗣經探警將章匪緝獲惟贓已無着遂將章押送警廳發交司法科訊押候辦在案茲悉此案前日下午奉該科提案研訊當據原告謝惠華投案訴稱漢陽人在上海作客現寓鹹爪街嘉廣生藥行内查是日商人向源昌祥購買皮貨所携之現洋五十元置在柜上正在揀選皮貨之際詎忽有匪徒章雲卿遽將現洋悉數搶去現在旣獲案請求究追等語質之章匪供詞含糊問官得供之下以該匪膽敢白晝在熱鬧處所搶刦實屬駭人聽聞爰即備文飭警將章匪押送地檢廳按律訊辦該原告着自投該廳候質 
[半夜叩門悮爲盜刦]  
　　揚州人陳廣才剃頭業前晚偕妻周氏至閘北夏家弄投親戚家借宿悮叩蔡文彪家之門蔡悮爲匪徒行刦以棒擊傷陳之頭部被警拘入四區顏署長判解司法科核辦 
[學徒受騙]  
　　南市愼祥雜貨號學徒王伯春前日出外向北市某錢莊收兌票洋三百元中途被擲包匪徒用計誘軋至新開河地方小弄内攫去洋一百餘元事後王畏懼不敢返號由店夥四去招尋在小東門尋獲方知遭騙回號後由經理詰問被騙情形報告官廳查緝矣 
[打馬受傷罰十元]  
　　法工部局前用王桂仁爲馬夫頭目現因王將馬毆打致馬受傷經洋員查見以王虐待畜類有乖道德故將王扭至法公堂稟明前情並稱現由西醫騐明馬傷屬實請究詰之王供詞圖賴判罰洋十元充公以儆 
[火車茶房相打]  
　　住居閘北鴻興路光裕里之寳山人章秀泉在滬寗火車上當茶房前日扭甬人陳祥如至四區控稱陳亦係火車茶房今日無端將民兇毆致傷腿部並以石灰擲入民之目中請爲究辦顏署長質訊一過判解司法科奉諭押候查明核辦 
[流氓搶攫珠花]  
　　婦人林石氏前日下午行經湖北路有流氓陸阿大突然上前將其髮髻上之珠花一朶攫之而逃氏即狂呼由捕聞警將陸追獲拘入捕房稟明捕頭押候解送公共公堂訊辦 
中華職業敎育社通訊 
　　校址上海西門外方斜路三四八號 
[江蘇川沙縣農童學校槪况]  
　　新式的初等農業敎育 
　　我國乙種農校制度不合中國農業經濟狀况辦法類多空泛該校之設欲打破不適用的乙農制度爲實施的農業敎育故就縣立高等小學附設農塲組織劃場舍之一部爲敎室劃場地之一部爲實習塲九年一月開辦招生標準（一）確係農家子弟（二）志確在乎農業者至其程度如何初不之計蓋我國農業社會生計簡單倘必如乙種農校之招國民學校畢業生招收固屬困難而來學者反多不願勞苦 
　　敎授分室内室外兩種室内敎授分三組以程度而配置之科目爲國語國民淺訓理科農話（包含農業各科）植棉學筆算珠算（包含農家經濟出納及簿記）圖畫體操唱歌等國語理科農話植棉學等均自編敎材以簡明適用爲主少取學理多取實施課外敎授多田間耕作以川沙主產爲棉其技術亦注意棉作 
　　實習辦法分兩種（一）用佃種制撥場地之一部分給學生至多不得逾一畝由學生自取願書經總務室准許乃撥田給之若認爲能力不勝則減其數量此制今年實行各學生皆願多種從無願少種者此足徵其對於實習之興味本田先繳租金一半租金單棉作一熟畝收三元其種子肥料悉由學生自備惟辦理此事時有一種困難即其家庭不能先代繳租本校欲補救此點乃於校内組織一銀行以流通之其無錢繳租或無力購辦種子肥料者即向本銀行借貸俟收穫時歸還此等處可使學生將來出爲農民自行設法補救實即德國農夫共濟銀行之雛形也本田旣經學生承種即不得借手於他人其經濟出納完全歸學生負責（二）共同實習即團體的實習此中可養成互助力可將「懶惰」「推諉」諸惡德消滅本實習又分兩種（甲）永久指定一定地方一定作物歸某組學生共同負責（乙）臨時指定某地其事交伊等操作課其工程給與工値此法旣可增加其興味又可補助其求學費用 
　　該校取自動主義爲一小社會之雛形故有種種集會種種設施如公園保衛團路政團演講會旬報社道德勵進會衛生部實物觀察研究會銀行等皆農村必要之事皆已舉辦以備學生將來立身社會有所借鏡 
　　學生畢業年限隨學生家庭經濟狀况及學生之學力而定該校招生旣不限於程度故程度頗有高低年畏之學生其家庭無力再使之求學故甲組學生本年趕緊敎授使其學力能出而應用擬年底即與畢業爲期僅二年耳 
　　該校主張鄕村各處皆宜設立此等農校或就國民學校改辦以求普及的農業敎育故一切經費力求撙省以便各處倣辦計九年度僅用去三百元耳 
來函 
[中華全國工界協進會致趙叔雍馬息深函]  
　　叔雍息深二君大鑒啓者閱本月十八日報載商敎聯席會討論國是會議案趙君以工人知識毫無欲加入會議至少須敎訓三年云云卒至拒絶工人加入會議聞之殊堪詫異本會特開會討論僉謂不明伊意何在除公推代表面行質問外特行登報即請二君明白答覆登載報端爲盼中華全國工界協進會啓十月二十日 
公布欄 
[江蘇高等審判廳]  
　　民庭判决　許胡氏爲田畝涉訟對於本廳聲明　碍一案（决定主文）本　聲請照准聽候本廳定期審理　謝金垣爲債務涉訟對於本廳聲明　碍一案（决定主文）本件聲請照准聽候本廳定期　理　采正文等與采大成爲　產涉訟抗告一案（判决主文）原判令采正科給予大成田種一擔之部分撤銷采正科給予采大成田種一擔采大成之附帶控訴駁回本審訟費由采大成負擔　張永興與吴李氏因抵欵涉訟上告一案（判决主文）原判撤銷本案發還上海地方審判廳迅予更爲審判　湯槐卿與項連生等爲灘地涉訟控訴一案（判决主文）原判撤銷韓芸根應將十一畝四分六釐漲灘部照一紙繳由項連生項谷堂吴紀生湯槐卿等七十一家具領公同保管湯槐卿之控訴駁回本案訟費應由韓芸根與湯槐卿平鈞分擔　石子餘等與與胡仲甫賬欵涉訟控訴一案（判决主文）原判關於生記白米一百石三斗計洋四百三十一元一角九分又生記洋六百七十元應由石子餘錢一清分擔清還之部分撤銷石子餘錢一清對於上開兩項不負償還貴任石子餘其餘之控訴駁回本審訟費由石子餘負擔 
　　批示　楊李氏呈請飭縣速送判詞由呈悉查該氏來呈僅稱案已辯論終結曾否判决本廳無從應揣仰候飭縣查明迅予依法辦理可也此批　以上十月二十三號 
[江蘇高等檢察廳]  
　　批示　趙筱嵩狀悉查此案前據趙金氏迭次聲請再議業經本廳令行常熟縣知事查明核辦在案狀稱各節殊屬誤會所請應母庸議此批　汪源等狀及附件均悉所訴是否屬實候令常熟縣知事查復核奪此批　蔣阿金狀悉候調卷核辦此批以上十月二十三號 
[上海地方審判廳]  
　　批示　一件劉榮生狀請執由狀悉仰候傳案訊辦此批　一件陳林生狀請執行由狀悉候傳案訊辦此批　一件王錫甫狀請給領由狀悉已票傳矣着即遵期來案候訊此批　一件盧東溪狀請飭縣執行由狀悉本案卷宗業經本廳於七月二十六日發還原縣仰候原縣依判執行可也此批　一件馬鼎狀請給領訟費證據由聲請悉查本案第一審卷宗連同第二審提出之證據已於本月三日一併發還原縣矣訟費亦應向原縣聲請仰即知照此批　一件吴梅生狀請執行由狀悉候傳案執行此批　一件羅梅卿狀請執行由狀悉准如所請辦理此批　一件彭開順等狀領欵洋合同　由准領此批　一件楊勝祥狀領欵洋行單由准頜此批　一件王亮卿狀請准予交欵由狀悉着即自行按月送交丁春濤收受可也此批　以上十月二十一日 
　　判决主文（民一庭）一件判决錢阿棠與王寳生保證債務控訴一案主文原判關於曹炳章不能償還時應由錢阿棠代償及訟費部分應予撤銷王寳生對於錢阿棠之請求駁冋第一審訟費應歸曹炳章負擔本審訟費應歸王寳生負擔　一件判决唐人傑與詹馬氏因房屋糾葛控訴一案主文本件控訴駁回本審訟費歸控訴人負擔　一件决定張季　與張國安因田產涉訟聲請再審一案主文本件聲請再審駁回　一件决定徐兆祥與周兆龍爲贖田控訴一案主文本件窒碍之聲明照准　一件判决崔功喪等與蔡阿三因貨糾葛一案主文蔡阿三應償還原告人等貨欵洋三十七元四角訴訟費用歸被告人負擔（民二庭）一件判决陸方波等與周毛氏因田地控訴一案主文原判决撤銷本案應由嘉定縣知事公署繼續審理　一件判决楊振清與楊鷄吉因借欵糾葛一案主文被告人應償還原告人本洋二百元利洋二十八元及自民國十年十月十九日起訴以後至執行終了日爲止以本洋二百元按月一分計算之利息訟費歸被告人負擔　一件判决許　寳與江彩　貨欵糾葛一案主文被告人應償還原告人洋一百七十五元七角六分訟費歸被告人負擔 
　　批示　一件黄景春狀請銷案由狀悉准予銷案存案摺據并准來案具頜此批　一件王錫甫狀請銷案由狀悉准如所請辦理此批　王錫甫狀頜簿據由准領此批　一件顧質何狀保高榮生由准保此批　一件陳老　狀請分期拔還由狀悉准傳原告到案訊辦此批　一件陳寳琳等狀保陳伯明由准保此批　一件顧竹泉狀請提案押追由狀悉准予提案訊追此批　一件王生林狀請發局工作由狀悉業已當庭諭知矣此批　一件許金寳狀交欵洋由准交此批　一件施賢銀狀請銷案由狀悉候傳案訊辦此批　一件吴梅生狀頜欵洋由准頜此批　以上十月二十二日 
[淞滬警察廳]  
　　批示　李文煥批查江永輪船停泊浦江輙被匪徒夥竊洋銀三千元之鍕實屬駭人聽聞查該處隸於新關水巡捕房管轄旣據呈請派探協查應准發交偵緝隊從嚴查緝飭獲贓犯解辦可也此批　喬雲斗批查尙履福爲本廳開革巡警前因行兇訛詐業經决定遞解回籍所請保釋應母庸議此批　蔡金生批查麻皮老五之妻如果有挾嫌尋曁情事儘可隨時赴區報告仰即知照此批　景林法批呈及分據均閱悉事屬民事糾葛督察無處　之必要所請備案應母庸議惟爾弟景林慶無理滋擾亦殊不合准予隨時報警制止此批　沈庠文批查本案業已移送法庭所請應母庸議此批　龔管氏批案已移送法庭母庸飾詞嘵凟此批　劉玉亭批呈頜本年卹金請先墊發由稟悉查該巡長終身卹金業經由廳請頜不日當可發下旣據來稟因母病重函催回籍懇請先行墊發應予照准一俟該項卹金到廳即行歸墊仰即來廳具頜可也 
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  昭實]  
　　二爲街道方向之無定與路線之參差不齊外客抵巴黎偶過大道衝衢茫然不知所止巴黎街道偏斜錯雜頗覺難以形容惟我中國舊時代飾壁糊窗之「冰梅紙」引以爲喻頗稱巧合冰梅紙上之　裂紋絶似巴黎各街道之無定向冰紋中梅花竹葉大小不等更足形容巴黎全市組織在巴黎市凡有名大建築各能聯合四周景物儼然自成一中心點巴黎一城似有無數之中心點如巴黎最名貴之禮拜寺「聖母堂」NotreDame其四周街道店舖均用聖母堂爲名其地彷彿自成一區巴黎市政廳（法語爲市府）HoteldeVille巴黎大學大市塲大戲園及其他一切著名宫觀莫不各自成區巴黎學術中心點即以樹本演說堂Sorbonnl著名之大學也大學四周有廉價之旅館餐室其氣象極似中國科舉時代之貢院前與美國大學之成爲一花園鎭或一學校村者逈不相同蓋法蘭西大學在歐洲歷史上頗有聲價法蘭西大學環境之情狀頗足表示歐洲學術界之盛衰隆替其見重於世固别有較著之原因也造成此大學之區域範圍者旅館餐室尙不足算惟各類大小書肆實足爲學術界一鉅觀 
筆記 
[離鸞記（上）] [  鴟夷]  
　　傷心哉離鸞也秋風蕭蕭雲天萬里落寞孤懷誰與爲觀此所以清唳子夜使遊子覊人迴腸盪氣也顧有人生處境與此相同者寗非塵海哀濤不忍卒聞者歟余爲長言之所以效啼哭如雨以嗚不平耳吴門尤清越少孤露卒業海軍中學擅英吉利文字交遊遍江南顧不得志於行伍乃抛戈解甲執敎鞭於金陵金陵爲帝王之州六朝金粉猶有遺痕而清越個儻風流襟懷洒脫烏衣巷口桃葉渡頭之閒花野草舉不足以動其一顧然而三月江　鶑花撩亂清越處此何以遣之會奉家書招歸結褵盲然以行不知所耦爲何如人雖無其爲華氏之姝而未曾一相値烏從知其情性學行哉迨夫華燈夜照繡幙初開平視劉楨覺細君亦自可人不意盲婚乃有佳儷是以樂有甚於畫眉者矣顧華姝爲大家家敎以無才爲德而又深居間出舉止服御有不合時宜之失家久中落治奩草草故鶩虚聲者頗謂清越殊未得意不知清越端實豈以炫耀爲貴哉旣婚以後清越復之金陵不當返即返亦暫惟覺有異感亦不細窮豈意慘史之幕緩緩欲張矣蓋華姝日維晨定而昏省寒衣而飢食兩姑則皆新學俊流大姑善烹飪小姑工詞令一則占朶頣之福一則爲解語之花宜其得母歡也况母愛其女又爲天性所賦歟兩姑之問難爲嫂清越初無嫌於華姝而寒暑假歸兩妹媒孽其短於清越之耳或故試以操作而暴其拙於是揶揄隨之華姝不敢置一辭辯惟有隱痛而已華姝亦早孤有母斑白矣懦甚雖聞兩姑之輕　而愛莫能助不得已反躬以責女以爲有兩姑能正可以爲式蓋受敎焉華姝心坦白亦頗以無能自咎乃請於兩姑顧大姑烹飪易學小姑詞令需天才是以副烏從學乃改以縫綴華姝雖拙而兩月以來便斐然可觀一家衣食悉賴以舉日不足乃繼以夕而兩姑挑剔至微細往往一饌之味不合於嗜怒目相向一衣之式有失乎時輒須易製而社會習尙又故爲華姝之敵袵左袵右邊寬邊狹日異而月新華姝胼手胝足惟恐不及而往往竭蹶不能得兩姑歡 
諧著 
[鄕諺索隱] [  悔菴]  
　　看人挑担弗吃力自上肩兒口要歪 
　　當今政客之多可謂多於　矣方其在野之時莫不肆其唇舌譏評執政之人以自眩其能一若眞有回天之本領　　者果使之上肩我恐口不歪者鮮矣 
　　閑人只說閑人話 
　　華府開議在即矣我魯案問題外人之愛我者莫不有所建議有所貢獻誠可感也其實閑人只是閑人之話其要點全視我民之果能羣策羣力以爲外交之後盾否耳 
議員之　分 
若要好老做小 
　　軍人䟦扈索餉索酬威逼萬狀我謂國務總理及財陸諸長果欲自保惟有學此諺耳 
　　啞子吃黄連說不出的苦 
　　曹張相持不下難乎其爲總統總理矣 
　　羊肉不吃惹身騷鞋子不着落個樣 
　　其昏庸老誖之李兆珍之謂乎 
　　八十歲學吹打氣脈短了 
　　湘蜀大勢已去時機已失而方北伐殆此謂乎雖然北軍之精銳亦已頗有傷亡究不知鹿果死於誰手惟是得人心者昌則萬古不易之談耳 
雜錄 
[秋思錄] [  禹鐘]  
　　金輿秋夜詩曰一卷清風無夢榻三更明月有琴樓此眞能領略秋夜靜境者恒人但知酣睡耳鷄鳴猶流連於黑甜鄕裏又安識夜靜之味余客中治事勞憊入夜恒得美睡往往欹枕未久即鼾然入夢獨秋夜常無寐然一枕思潮永夜勿息心魂擾擾初無靜理可知人生欲求靜境亦正非易耳 
　　西廂記曰白雲天黄葉地西風緊北雁南飛又張來風流子詞曰芳草有情斜陽無語雁横南浦人倚西樓均於廖廖十餘字中寫出悲秋情景讀之似有一幅畫　懸於眼際余於獨坐數愁時恒低誦此數語若有深味庚信曰吴質以長愁養病而余乃以愁破寂矣 
　　柳永雨零鈴詞曰今宵酒醒何處楊柳外曉風殘月又玉蝴蝶詞曰黯相望斷腸聲裏立盡斜陽一曉一晚同一難堪境地一則離人之感一爲懷遠之情客館孤鐙讀之黯黯欲絶矣 
　　余讀書小學校時秋日周師國香以星期日之暇赴鄰鄕范涇演講師各重一時於書無所不窺爲文似史漢尤耽佛說賦性恬淡不務聞達故樂任小學校敎員而不　范涇去吾里僅三里之遙師行時命徒相隨余亦與焉翌日星期一適値文課師即以遊范涇記爲題余文最詳師頗嘉賞另出一詩題曰秋江晚棹命余咏之以昨日范涇歸途以舟而於時爲傍晚也余時甫識平仄即草草成二絶句應之師爲余改第二首曰傍岸蓼花爭吐艶盪空秋水倒懸天暮鴉點點歸巢早月落川横生晚烟師以古文自高不好詞章而此詩饒有唐人氣韵余作詩即始於此蓋得師沾漑者多焉今師已歸道山而余亦江湖浪跡碌碌依人回首當時不禁感慨係之矣 
小說 
[劇賊胠篋記（三十一）] [  一圭]  
　　（五）血案 
　　當走過聖解姆司公園的時候恰巧十一點二十一分向威爾登的火車剛正開到我們就上了火車火車走了一會已到了威爾登我們走過好幾道街道就到了曠地上再看不見一所房屋但辣弗里司曉得擺得的住屋是藏在一叢樹林當中所以我們祇管向前走那時正是十二點鐘我道我們到了擺得那裏他必然熟睡在床上辣弗里司道我也是這般想我道難道我們就衝打進去不成辣弗里司道這個自然還有甚麽客氣呢我道我們必得當心些纔好說不定擺得也有手槍辣弗里司道他自然有手槍但是他的槍法可壞極了我們不必放在心上你看那不是座房屋麽我順着他指的方向看過去却看不見甚麽房屋祗有一座高墻孤零零的站在黑暗當中天空的星光照在墻上窗子的玻璃上有許多閃鑠的光彩再看墻上還有一道綠色的高門門外是一道新築的路路旁有一張慘淡的路燈雖射出一些光亮四周的情形很看不清楚但是辣弗里司在白日裏曾到過此地所以他很熟悉他就脫下外衣掛在路旁樹上又走過去察看門上的鎖我就跟隨着他辣弗里司向我道你必須當心些這裏都有電鈴和彈簧鎖你且站着莫動待我來動手他忙了不一會門就開了 
餘瀋[  楊錫疇]  
　　金錢猶花也不可以强求經汗血之灌漑方能耐久若得之易失之亦愈易故花之購自花販者每開後即凋零矣問天下幾許富翁從僥倖而來吾不解今之人何尙勇於投機也 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[三不能] [  覺]  
　　富貴不能淫貧賤不能移威武不能屈此三不能者孟子之所謂大丈夫也而今之人何如 
　　今之人幾幾無事不與聞宜若萬能矣而欲於所謂三不能之中求其一不能則幾如鳳毛麟角蓋幾幾富貴則必淫也貧賤則必移也威武則必屈也以三必易三不能則國家之前途其危險何如 
　　吾以爲孟子之所謂三不能即孔子所謂匹夫不可奪志之一不可今之人志何在乎志之不立安所謂不可奪願青年於此三致意焉 
衛生 
[細菌侵入人體之機會] [  王亦民]  
　　吾人之有疾病必有細菌爲之媒介故細菌侵入人體之機會不可不知也略述數端於左 
　　（一）飲食之媒介　各種危險之傳染病大致由於飲食爲媒介者爲多如霍亂（即虎列拉）赤利腸窒扶斯等乃以飲料水爲媒介的如結核病等以含有結核菌之牛乳爲媒介的諸如此類不勝枚舉故飲食物宜求清潔未熟之果實腐敗之肉類未沸之飲水及夏日挑賣之冰淇淋等皆在禁止之列 
　　（二）用具之媒介　患傳染病之人所用之器具細菌皆附於器具上故媒介最易即非傳染病者用具亦甚危險而况爲傳染病乎如沙眼（係一種極危險之眼病輕則視覺不靈眼内時有雜物終日不快重則失明終身變爲殘廢我國下等社會及中等社會患之者頗多）淋病等皆由公用手巾爲媒介如公用便溺器能爲腸病之媒介（痢疾等）如餓口瘡等病乃由公用茶杯爲媒介如交換書籍能爲喉痧肺炎等之媒介由是觀之游戲場浴堂等處之公用手巾學校内患喉病等之同學及茶樓等地之茶杯皆不可不謹愼而預防之也 
　　（三）空氣之媒介　細菌假空氣爲媒介者爲最劇因人目不能見無法以預防之如患天花（天然痘）者患肺病者之痰流行性之感冒菌肺炎菌等皆能隨人吸入之空氣入人體内而爲疾病然有一法以防之即增加人體之抵抗力也故體育不可不講求每日以時運動不吸烟不飲酒及一切有害身體之事一槪禁止則身體自强空氣中雖有細菌亦能抵抗而不爲害也 
　　以上三端皆所謂細菌侵入人體之機會苟能預防之則可免矣其外尙有一事極宜注意者即創傷出血之時細菌最易引入故宜用石炭酸水洗之然後再以極清潔之布包好否則受害無窮甚有性命之憂尤不可不愼也（乙種酬） 
道德 
[西方格言（二○五）] [  謝介子選譯]  
　　外爭猶差愈於内訌（白魯達克）（Petrarcb） 
　　紙載萬事（法德諺） 
　　與有高尙思想者居無孤行之慮矣（英吉利諺） 
　　侏儒有時而生長影（法蘭西諺） 
　　人當温厚而聰明（英吉利諺） 
　　有生即當思所以爲生（臘丁諺） 
　　婚姻天定（英吉利諺） 
　　經濟能御世（荷蘭諺） 
　　妄信他人者殊難自信（某吉利諺） 
　　樂恒生於苦（布攸）（Bulwer） 
經濟 
[商店與夥友之關係] [  張咸煥]  
　　商店營業之盛衰在乎店夥之得人與否故夥友與商店有密切之關係也夥友得其人則營業盛反之則營業衰證諸旣往觀於現在中國商店之失敗良有以也雖然往者不諫來者可追亡羊補牢未始不能挽救於萬一也鄙人不揣冒昧對於商店與夥友間之惡點敢與海内諸君子一商榷焉一營業宜限制時間　中國商店除銀行公司外對於營業時間罕有規定大都自早至夜無時休息在經理者以爲經濟而實有大謬不然者蓋一人之精力有限若令終日操作則身體易致疲怠而不能成健全之商人矣無健全之商人即無强盛之商店此則不可諱言者也故無論大小商店皆宜限制營業時間使商店與夥友兩得其益也 
　　二宜設夥友娱樂所　商店夥友往往以嫖娼聚賭爲唯一之娱樂而不知耗費損神影響一已幸福關係全店營業爲經理者當急籌有益之娱樂如多購日報設立彈子房等每遇休息時間由經理爲之指導則夥友旣生興趣又增智識自無不樂從也 
　　三禁止掛賬　掛賬一項本爲通融夥友經濟起見蓋不計利息故也然據鄙人所見往往與事實相悖蓋夥友與夥友因此百弊滋生發生糾葛而商店亦間接受其害豈非商店之大患耶今欲免除此患惟有禁止掛賬爲澈底之解决耳以上所說皆鄙人親見親聞姑略舉數端以資討論至於夥 
 
 

Page 22

 
 
友對於僱主間之態度及應守之規則他人固已先我言之矣茲不贅（乙種酬） 
[玻璃碎片之宜儲藏] [  毛魯岑]  
　　現在我們所用的玻璃或類似玻璃所製的物件如燈罩藥水瓶等本來是極容易壞的他一壞之後成了碎片我們就把他抛掉不要豈知這玻璃雖是成了碎片還可有用我雖不懂化學但是聽說這碎片還可以下爐再熬製成物件呢奉勸諸君凡有此等碎片槪行聚在一處儲藏起來這也是利用廢物的道理并且可以免得散在地上剌傷人足（苦力赤足及着草鞋等於赤足者甚多）一面更宜由各玻璃廠廣爲傳佈說明他的用處就委託各城鎭出售此類物品的店舖代爲收買其價値最好以分量計算稍給幾文在廠中得了這等碎片提煉的手續可以稍爲簡省在我們一文不値的廢物也可以挽得了幾個錢兩方面總有好處又何樂不做呢（乙種酬） 
法制 
 
[謹守老例] 傳宗接代祭祀奉養謹守曰圜向來如此應該如此不求有功但求無過十年媳婦熬成婆 
[通達世故] 通脫開巧唾面自乾博取歡心覽貌辨色說話不落邊際做事不擔肩架四面應付圓到　之謂顚撲不倒喫飯法門此種家庭敎育之結果是自私自利吴待作英賓題 
[附帶私訴之說明] [  樓明遠]  
　　附帶私訴者附帶於公訴而得提出於刑庭之私訴也夫刑事案件爲公訴民事案件爲私訴若於公訴之中附帶私訴豈非刑民混合耶非也刑事與民事往往有密切之關係如刑事之强盜罪是侵害民法上之所有權就原則言之强盜罪應歸刑庭審理其所搶之物件應歸民庭審理然而同一案件分爲二庭審理不惟辦事者殊感不便即訴訟人亦受累難堪有附帶私訴辦法槪歸刑庭審理則原告得援公訴之證據爲私訴之證據其利一也被告得以同一辯護方法併辯護公訴及私訴其利二也且公訴判决與私訴判决不至有矛盾衝突之弊其利三也審判廳試辦章程第四十七條之規定曰於公訴時並請求追還贓物賠償損害及恢復名譽者曰附帶私訴縣知事審理訴訟暫行章程第七條之規定曰附帶於刑事事件内爲民事請求者應附帶審理之皆着眼於實際上之便利也（乙種酬） 
雜錄 
[兒女聯姻廢除傳庚之舊習慣] [  潘希文]  
　　吾國習俗凡兒女聯姻須由媒妁傳送女庚至男宅再由男宅檢同男庚交青烏家推算苟男女兩庚並無冲尅方始締結婚約否則雖有美滿姻緣終歸無效此種習俗相沿已久不知始於何時總之近乎迷信竊思兒女聯姻其重要之點有四一門户二年歲三性情四品貌至於八字生尅多出後人穿鑿毫不足據近世科學昌明迷信行爲亟宜改革鄙意此後締結婚約可廢除傳庚之舊習慣而易以交換照片似較切近是否有當願與提倡改良社會者一商確焉（乙種酬） 
[太平洋會議之參考資料序（八）]  
　　太平洋會議人人皆知爲我生死存亡之一問題然而返觀國内軍閥則盡力内爭置外交於腦後政客則不惜犧牲外交以爲内爭之後助更觀國外其懼我在太平洋會議席上佔最後勝利者則出其種種手段以活動於各方面暗中飛躍之進步令人可驚而我外交界之人物復自以其糾紛眞相暴露於列强之前於是人之有意助我者至是亦不能無所懷疑而友邦有識之人士方且爲我歡息扼腕謂彼倡不自助之國終不得人助力之論洵非虚語又謂華人麻木無論若何忠告曾不足以動其毫末之良心嗟夫外交情勢之險惡如此外人揣測我之内情如此我國人聞此驚心動魄之論感想將若何耶 
　　我國人聞此驚心動魄之論而仍漠然也則項君是書吾知徒費心力已耳苟其不然則是書一出必能博多數國民之同情不脛而走可以預料何則外交之勝敗全視多數國民後盾之能力如何而究非少數軍閥政客所能操縱外交問題之解决全視國際間公理人道之主張若何究亦非一二强權之國所能操縱故我國民苟能從根本覺悟鑒於此次太平洋會議爲國命所託安危禍福之樞機繫於是而出全力以爭之則環境之障碍雖大亦未始無一線之望然我國民欲力爭此一問題不可不先研究此問題之眞相太平洋會議中關於我國各問題之歷史事實與各國所以對此之態度皆不可不有詳細精密之研究有此詳細精密之研究而後乃能確定應付之方針今我全國譁然於太平洋問題然實際上能洞明太平洋問題之眞相者吾知其甚少譬之醫生治病必先詳悉病狀又譬之律師辦案必先詳悉案情今我國民欲挽救至危之國病欲爭勝訴於外交壇玷之上則項君是書實我全國醫生與律師不可不備之寳筏矣我國民而果眞有意於太平洋問題者項君是書豈僅不徒費心力且必大有裨於外交上之助力故吾於是書之出將以卜我一般國民之眞意焉張默 
　　上海 
　　棋盤街 
　　文明書局 
　　廿年紀念大廉價 
　　滿實洋三元贈送十一年日歷一組或日記一本 
　　印就大張廉價書目函案卽寄 
 
