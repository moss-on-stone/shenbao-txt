# 1900 - 300 - 4909897

 

Page 1

 
 
[延訪友]  
[申報館主人啓]  
　　本館派赴紹興采訪友人已别有高就如有鵝館文人鑑湖高士塾諳越中時事敦品勵學聞望素昭者乞書寄新閱數則以便致書延訂久殷鶴跂毋吝鴻音一 
[善後芻言]  
　　前日本報登議和條欵執筆人揆情度勢曾著爲論說以爲有可以允之者有不能不允者有萬不能允者旣而思之各國旣肯議和雖所開條欵不無要挾然豈不知中國斷不能一一允從其中豈無可以增减之處如謂非照所議之條不能言和是强中國以所難其心並不欲議和矣吾知各國决不出此也中國縱不能一一允從然時勢至如此之潰敗决裂亦祗能降心相從惟擇其决不能允從者與之辯論此外不妨槪從其請俾早日議和迎還聖駕想當軸諸公亦已見及於此以此論之事雖爲難而可斷其必成且可决其未必過延時日也說者謂如此議和中國受虧太甚將來必至於日益貧弱不知中國貧弱不自今日始而欲轉貧爲富轉弱爲强亦不在今日議和之受虧不受虧而在將來之能振作不能振作耳如謂因議和受虧而不能振作是自棄之言安足以振刷天下之精神哉不觀當時普法之戰乎法人受窘於普較今日中國爲尤甚不數十年而自强刻仍與普頡頏中國地大於法人多於法物產富於法苟能取鑒於法豈不足求伸於後日哉故吾謂不難於議和而難於善後耳善後奈何曰一在理財現在府庫已極支絀債務纍纍而欲再籌賠欵勢必不支非刻意樽節力袪中飽之弊不可蓋中國雖云貧弱而究爲地大物博之區苟能事事淸理滴滴歸公支持尙非難事若再搜羅土產講求製造節財之流開財之源商務當有起色商務一旺則已去之利權可以復未來之利權可以增國不期其富而自富矣一在練兵中國致弱之由皆由兵士之不能用命其不能用命之故非餉糈之過薄也非器械之不精也非人數之不足也皆由訓練之不能認眞大抵華兵操演上下皆視爲具文故旗彩鮮明隊伍齊整非不焜耀奪目然以之示威則有餘以之力敵卽不足嗣後務須認眞操練領兵之將雖處無事時當時存大敵在前之想則操演非視爲爲具文臨敵何至有懼怯前日英法德調兵來滬駐紥日出操演居民不知謠言四起謂某橋已爲洋兵把守某處已爲洋兵設伏將奪取製造局拆毁四明公所一時人心皇皇迨數日毫無動靜地方官出示安民人心始定不知此皆西人行軍操法卽無事時亦如臨大敵不敢一日稍安暇逸也中國步武西法惜祗習其皮毛故爲外人藐視苟不事粉飾不事虚張一兵得一兵之用西人雖强將來或有齟齬必不敢妄開兵釁而各處之盜賊亦不敢竊發尤事之小焉者也一在儲才凡事得人則理失人則廢人才之开繋國家盛衰更非淺鮮西人無一不從學堂出身故學皆有本中國非不仿行然開辦之時無不興高采烈近又不免虎頭蛇尾學生之半途而止者指不勝屈上下因循人才何由得出事定之後朝廷宜興鼓舞之機草野宜勵奮勉之志各就其才以求所學貴專貴精庶一人得一人之用交涉通商自不致仰他人鼻息而他人亦自無從撃肘矣善後之事尙不至此此不過舉其大者而言之耳閱者幸勿以陳腐而嗤之 
[本館接奉電音]  
　　昨日午前西安行在飛電傳來上諭十五道敬謹譯登○九月初五日内閣奉上諭吏部尙書著敬信調補崇禮著調補户部尙書刑部尙書著貴恒補授欽此同日奉　　上諭都察院左都御史著鹿傳霖補授欽此同日奉上諭現在禮部堂官尙未前來行在禮部尙書著鹿傳霖署理徐會澧毋庸兼署欽此○初六日内閣奉上諭裕鋼著授爲駐藏辦事大臣欽此同日奉上諭綽哈佈著調補黑龍江將軍成都將軍著奎俊暫行兼署欽此同日奉上諭浙江處州鎭總兵員缺著班廣盛補授欽此○初七日内閣奉上諭四川候補道安成著賞給副都統銜作爲駐西藏帮辦大臣照例馳驛前往欽此同日奉上諭正紅旗蒙古都統著世續補授欽此○初八日奉上諭袁世凱奏大員殉節籲懇恩施據呈代奏一摺三品銜國子監祭酒王懿榮敦品續學持躬淸正疉承恩眷平日夙矢忠義思濟時艱本年七月間臨難捐軀從容就義洵屬大節凛然加恩著追贈侍郎銜照侍郎例賜卹典其妻謝氏及其長子婦張氏亦同時殉難悲貞孝義萃於一門允宜特子裒嘉以彰貞節王謝氏王張氏均著准其旌表伊長孫王福坤著俟服闋後以主事分部行走該部知道欽此同日奉上諭廖壽恒奏病久未痊懇准開缺一摺禮部尙書廖壽恒著准其開缺欽此同日奉上諭廂藍旗蒙古副都統著葸澧補授欽此同日奉上諭户部左侍郎著祿補授欽此○初十日内閣奉上諭禮部右侍郎著陸潤庠補授仍兼署工部左侍郎欽此同日奉上諭瞿鴻璣現已補授都察院左都卸史著回京供職欽此同日奉上諭本年届放學政之期除奉天山東安徽浙江陜西均毋庸更换外順天著陸寳忠去江蘇著李殿林去山西著劉嘉琛去河南著林開　去甘肅著吳緯炳去福建著檀璣去江西著吳士鑑去湖北著蔣式芬去雲南著載昌去四川著吳郁生去廣東著溥良去廣西著劉家模去雲南著田智枚去貴州著趙惟熙去欽此　 
[補錄淸侍郎奏刊關防片]  
　　當義和團匪勢盛時本館聞京師王大臣有奉命辦理義和圑之事兹閱香港循環日報載奉天侍郎淸銳奏請刊用關防片爰照錄之淸銳等片再現在辦理義和團練一切應行文件若無關防不足以昭信守奴才等公同商酌擬刊木質關防一顆文曰欽命辦理奉天義和圑大臣關防一俟刊就卽將開用日期隨時具奏所有請刊關防緣由理合附片陳明伏乞聖鑒謹奏奉硃批知道了欽此 
[補錄文侍御奏請圍捕匪徒片]  
　　巡視中城掌山東道監察御史文瑮等片再臣城地面深恐搶犯灒擾民情震動曾請遇有匪徒生事隨時咨調營兵合力圍捕於光緖二十六年五月十五日具奏奉旨依議欽此欽遵辦理至五月二十日前門一帶延燒搶劫人心張皇京僚逃徙鋪户罷市急應請旨咨請節制北洋各軍大臣酌派武衛 
中軍駐紥協防俾靖閭閻二十一日營紥前三門外深資得力二十五日北城廣陞客店被搶經統領立時拿獲九名就地正法現該營更番進城攻敵各城地面經臣等加意巡查當無搶掠重大情事此辟以止辟之法也二十八日欽奉諭旨令臣等一體嚴拿滋事匪徒就地正法臣等敢不祗遵伏查搶犯立置重刑爲綏靖地方第一要義自内外嚴辦兩起後匪徒稍知斂跡庶幾上伸國法下固民心乃聞二十九日内城台基廠二條胡同復有匪徒冐充營勇闌入官宅搶刦一空搶斃家丁三名外城商民聞信瞻落市面又爲震動臣等惟有督率弁兵嚴密稽查朝夕巡邏曾同團練大 
 
 

Page 2

 
 
臣李端遇等迅速佈置總期消患於無形可否仰懇一天恩節下統率義和圑王大臣諭令義和圑遇有土匪行劫悉數圍捕並請飭下統兵王大臣責成將領嚴查土匪冐勇任意搶掠案情一經查明隨時拿獲正法地方幸甚謹將臣城彈壓地面情形並管見所及附片具陳伏乞聖鑒訓示謹奏按此片亦見於香港循環日報大約與前一片均在五月杪拳匪勢盛時具奏併鈔錄之想閱報諸君必不哂爲明日黃花也　 
[運砲來華]  
　　路透來電云日前英國兵部大臣諭飭武立次槍砲廠卽日預備能發一磅重彈之麥新聨珠砲六尊運往中國以資英軍之用 
[分掌事權]  
　　西報云英相沙侯刻擬將兼理外務大臣事宜委兵部大臣侯爵蘭斯嘗接管因沙侯現患倩恙事繁任重故以此分任他員亦不得已之舉也 
[兵匪交亂]  
　　西報云留駐山西之董軍及端莊二邸所統之拳匪近在潼關一帶肆行刼掠騒擾異常居民畏之均紛紛逃竄入關以避其害 
[東省安靖]  
　　西報云山東地方近甚安靖蓋因地方官辦事甚力而百姓亦深恨拳匪故無從託足也前日沂州府憲忽聞某處有拳匪竄入急飭差捕拘獲一人笞責四千板立時斃命自此拳匪股憟不敢入境矣 
[西人述亂]  
　　香港循環日報云廣州西人來信言惠州失守後幸官軍馳救亂黨卽四散奔逃聞其羽翼甚衆大約有二萬人以客籍及東莞人爲多當官軍進撃時有四武弁被匪所俘梟首祭旗其旗分書康梁何鄭孫字樣聞亂黨之意無非欲驅滅滿人並保護各國洋人俾得安居爲宗旨中國商民之旅居南洋新加坡及美國各處者均協助銀錢以作兵費故在惠州起事時並不搶掠祗責令居民將所有槍砲交出以應黨人之用而已因是閭閻安堵毫無損傷有某教士曾往謁見亂黨黨人語以爾行爾道吾黨不爲爾害斷無搶劫之虞又聞亂黨現已分隊竄至博羅淡水兩處省中大憲札委劉馬莫鄧鄭諸武員統兵往剿然官軍多會黨中人一遇交綏卽反戈相向故亂黨愈聚愈衆也 
[桂省匪熾]  
　　香港循環日報云頃得西友來信據述廣西省各屬匪人蠭起爲亂與廣東省高廉雷瓊諸府三點會匪聨絡一氣其勢甚爲猖獗廣西巡撫黃中丞咨請廣東巡撫兼署粤督德制軍撥兵助剿制軍以廣東亂黨鴟張自顧不暇詎能分兵西向遂婉辭却之 
[土匪亂耗]  
　　香港循環日報云惠州土匪擾亂頭目係梁楊鄭三人共餘分目係張梁何孫王康六人各集黨羽盤踞稔山爲巢穴搶掠附近村落及往來行人大受其害上月初旬匪黨擁至潭沙平山平潭等處異常滋擾官軍聞之前往圍捕匪等奮勇抗拒大敗官軍被擄者如係湖南口音立卽殺戮否則不甚加害某日馬軍門維麒統帶介字營勇往平潭防堵匪黨知之卽潛伏於蔗林左近俟其過從林中開槍撃之斃勇甚衆驚潰而遁匪又四出追逐逃勇之失足死於坑塹及中槍而死者又數人迨劉軍門邦盛率勇馳救匪始竄去然劉營有嚴姓弁已失去不知死生并有一勇被槍撃斃馬亦被奪平潭地近惠州府城城中人聞警大爲惶恐地方官急將城門緊閉至廿四日始照常復開現匪黨見官軍大集恐力不能敵乃徙往平山兼署督憲德制軍以匪勢正熾恐至蔓延擬調安勇前往剿辦惟安勇不敷分調因特札委鄭惠霖軍門添募兩營以資調遣軍門奉札後已於日前派賴陳兩總戎分赴淸遠連州兩處招募成軍想不日卽可抵省矣又聞當匪徒撲攻府城時幸官兵與鄉圑協力防守分路截撃匪始退去竄往三多祝地方惟近接海豐來電言縣屬大嶂山嘯聚匪徒數千人縣城危在旦夕倘三多祝匪類與之聨合一氣則披猖之勢更有不可言狀者矣 
[學士出獄]  
　　西報云黃愼之學士思永於六月初被莊邸誣劾奉旨交刑部監禁迨七月二十一日聨軍入都禁門大啓學士遂與各欽犯乘勢出獄聞學士近奉慶邸之命辦理京師地方彈壓事宜　 
[兵餉難籌]  
　　蕪湖訪事人云蕪地自今夏籌辦防務以來官紳原議就地籌欵十二萬金方足支持一年比因七月間匪警四起倉卒籌捐僅得四萬餘金再加道憲及富紳解囊樂輸共得六萬餘金訂定分三批承繳除頭批二萬餘金支發衡字振字選鋒保衛等營七八兩月餉銀外所餘已屬無多道憲吳季卿觀察爰於月前禀商撫憲擬請就蕪湖新關洋稅内撥銀五萬兩歸入籌防捐内以供度支旋奉憲批以洋關待撥孔殷斷難挹彼注此如果兵多餉絀不妨發給恩餉一月早爲遣撤觀察接奉憲批隨飭將新募各營每月裁减一成約計至十月間可裁去三成所剩九百餘名月需餉銀不過三千餘金倘得官紳和衷共濟儘足支至明秋惟兩江調來衡字一營月需餉銀三千金亦歸地方供應當此羅掘幾窮又復添此巨欵深恐難乎爲繼也 
[京米改途]  
　　蕪湖訪事人云自聨軍入京皇太后皇上倉卒西幸曾電飭沿江督撫各按出產之豐嗇迅速採購以資接濟湖廣總督張香濤制軍特委兪子儒刺史來蕪設局採辦業經運去一萬餘石由淸江遵陸北上邇者聖駕又由太原移蹕西安飭將淸江轉運總局移至漢皋所有京米悉由漢口轉解上月中旬兪刺史接奉電信當卽飛飭鎭江將已解淸江之米速卽追回逕解漢口並電禀上游請速飭漢局派人兌收刻聞已改裝首途矣 
[提憲赴蘇]  
　　松江訪事友人云江南提督兼自强軍統領李壽亭軍門由江陰防次遄回節署後本月初七日傍晚卽命駕至南門外大漲涇乘舟赴省聞因新任江蘇撫憲松鶴齡大中丞將次蒞任故往修相見之儀歸途須至平望等處查哨大約於望前後回松小駐然後馳赴江陰 
[制軍祈雨]  
　　金陵訪事友人云省垣自夏徂秋雨澤甚稀河水枯涸秋稼告歉米價飛騰兩江督憲劉峴帥民瘼關心特派某員赴句容花山龍池迎神龍至省中途龍忽不見委員回禀峴帥深以爲憂旣而南捕同知姚通守禀稱淮安龍王廟藏有鐵牌禱雨輙應前署淮安軍捕通判時曾目撃靈異峴帥爰於月之某日札飭通守馳赴淮安龍王廟恭請鐵牌初四日峴帥親詣本城龍王廟拈香爲民請命是日午刻陰雲四合微雨東來惜未逾時卽雲收雨歇次日天剛破曉居人又見雨師戾止霢霂沾衣雖未大沛甘霖然亦可見峴帥之一誠感格矣 
[估客被盜]  
　　姑蘇訪事人云蘇人某甲向以販售雜貨爲業上月下旬某日携帶洋銀八十餘元乘舟至鎭江購貨道經丹徒縣屬之某村時已昏黃突來盜船一艘强徒七八人手執兇器一躍過舟將所有洋銀及行李等物悉數攫之而去甲以所失無多並不報案旋於翌日返棹回蘇 
[珠江菊汛]  
　　廣州訪事友人云署西關汛張千戎桐任事以來未及兩月境内劫案多至六七起雖經懸賞購緝迄未破獲一匪現經大憲撤任札委佛山汛何把戎啓安接署已於本月初一日履新矣○自北方不靖以來各處市面大爲减色省垣絲價亦因之日跌業此者幾有莫可支持之勢不意近日大憲籌辦真品例有香雲紗二百疋四出搜索不能足數以致絲價頓增三倍是亦喜出望外者也○金利埠同德大街前曾開設電燈兼機器水龍廠電燈近雖停止其機器則出賃與人上月二十八日傍晚時忽見廠中烟𦦨迷漫光衝霄漢附近各水龍聞警馳救得� 
卽熄滅 
[漢水凉漪]  
　　漢口訪事人云距漢口六十里之遙有沌口鎭焉鋪户林立人烟繁盛上月下旬某日鎭上磚瓦行主某甲與挑夫某乙偶 
 
 

Page 3

 
 
因細故口角竟致揮拳甲力大於牛將乙推墜河内乙不諳水性以致葬身魚腹中後經屍親赴夏口廳署控案廳尊陳少石司馬准之飭差提甲訊辦○有劉某者緑林巨壁也本年某月在沙市附近某處紏衆行劫事發未獲率其羽黨六人濳至武昌府屬咸甯縣境某富户門前窺探富户以邇來風鶴驚心早募壯丁防範是日見劉形跡詭異執而搜之身畔藏有短刀火藥諸物遂解交縣署縣主某大令研訊之下劉直認平日惡跡不諱乃飭釘鐐收禁俟通詳上憲核定罪名○稽查漢口小輪船委員潘爽淸二尹現經轉運局惲莘耘觀察札調差遣所遺稽查一差由漢黃德道兼江漢關監督岑馥莊觀察札飭南關委員夏子舟二尹兼辦 
[白門近事]  
　　金陵訪事人云賭犯卞彬高光裕拒捕行兇在逃未獲兹經營縣加緊嚴緝並悉賭棍中有名陳壽子者當日亦在摥帮兇不意南捕廳差役有與棍同名者卽被拘縣收押役立辯其非無以自白南捕姚紀衡别駕亦知其冤然不能代爲剖辯爰飭廳署差役四出訪拿前日已將實係犯賭之陳壽子緝獲解送江寗縣署縣主移請姚别駕蒞縣會訊陳壽子供認聚賭惟兇毆巡查之事則諉爲不知縣主乃將犯與前獲之崔老窩子監禁一處而將廳役陳壽子斥釋仍比差勒緝首犯卞彬高光裕務獲懲辦○金陵下關怡和太古兩輪船公司買辦莊賈兩君因帳訐訟經江甯縣孫鼎甫大令訊明將莊交捕廳看管勒限交帳聞莊意欲夤緣某西人出爲挾制故刻仍挺押不繳也 
[二分秋月]  
　　揚州訪事友人云前者兩淮運司柯遜𤲅都轉札飭陳分轉康前往海州訪拿要犯四名本月初三日押解來揚委保甲總巡兼本署發審官陸别駕會同研訊歴兩時許始退堂聞四犯皆淮北某局鹽快平日得賄放私無惡不爲近由都轉訪聞故有是舉也○新勝前營管帶徐都戎中營管帶謝都戎在常州緝獲康逆黨羽羅克生解回邗上迭經運轅發審官陸别駕會同鹽經歴龍叅軍研訊迄無確實口供遂禀請運司柯都轉發交江都縣湯邑宰訊鞫羅匪依然狡展不承故一時未能定讞也○運司柯都轉以揚河水勢日漲遴委熟諳河工之員將璧虎金河東灣各壩興工堵築以資瀦蓄各員見各塲秋單已放鹽船絡繹出塲遂督率人夫昕夕從事聞淮南局員戴分轉承辦璧虎壩工已於本月初五日合龍其餘各壩想日内亦可一律工竣矣 
[上海官塲紀事]  
　　前日蘇松太兵備道余晉珊觀察札委前辦十六鋪中局委員文斌臣二尹至本邑西南鄉北新涇辦理保甲事宜二尹奉札後卽將局務交卸昨日午前十一點鐘時帶同親兵數名前往視事○江南機器製造局會辦張直刺慶勛近奉護理江蘇巡撫聶伸芳中承札飭代理太倉州事直刺奉札後已於前日起程履新矣 
[廉分鶴俸]  
　　蘇松太兵備道余晉珊觀察以轉瞬寒冬北方被難商民無衣無食殊堪憫惻因特捐銀一千兩助入救濟善會彚解天津並札飭所屬各員一體量力輸捐以資接濟 
[飭整市面]  
　　前日上海縣汪瑤庭大令接奉護理江蘇巡撫聶仲芳中丞札文一道内開爲通飭查禁事照得本年六月間因銀根緊急貿易中有詐稱虧空昧良倒閉情事卽經刊頒告示通飭嚴禁在案乃數月以來留心訪聞仍有坐擁厚貲揚言開店虧本以講倒帳爲得計者此由於被控押追各牧令以錢債爲細故報病取保毫不經意在外請紳講折受其酬謝曲意彌縫各存户無可如何不得不將就了結隠忍飲恨情實堪憐更有挽人出面開設行棧自至錢莊作保往來盈千累萬擴充塲面盈則坐亨其利虧則藉稱作保不能賠錢又有一種富户明知此店虧空因自已放有存項代至錢莊作保通用一經開户卽將存項提出使錢莊替墊受累無窮經手無從交代每至輕生種種弊竇其居心均與竊盜無異若不從嚴懲辦何人再敢以銀錢放出市面安能有流通之日查定例因存借銀兩聚積益多遂萌奸計藏匿現銀閉門逃走者立卽拘拿監禁一面將寓所貲財及原籍家產分别行文查封仍押追家屬勒限兩個月全數開發完竣若逾限不完無論財主管事鋪夥照誑騙財物例計贓准竊盜論罪一百二十兩以上者發附近充軍一千兩以上者發遣黑龍江邊遠當差一萬兩以上者絞監候等語功令森嚴豈容輕犯札飭一體整頓云云各州縣奉此札諭果能雷厲風行實事求是市面庶有轉機乎 
[相騐法兵釀命案]  
　　前晚十點鐘時有法國兵數人行至虹口西華德路第一百二十四號門牌緑翔雲鞋店肆行滋擾店中人見其身懹利刃不敢攖其凶鋒紛紛避入樓上各兵見店中無人遂擁至對門第二千七百六十四號門牌德昌成鞋店門首不問情由突然拔刀向店夥應春元胸前猛刺一下深入二寸餘血如泉湧殷痛極踣地各兵見已肇禍立卽逃逸店中人將殷舁送同仁醫院求治奈因傷勢甚重旋卽斃命應係鎭江府屬某縣人年二十七歲來店甫經數日突遭此禍昨晨店主飛函報知殷之家屬一面赴縣控請履騐迨亭午時江海關稅務司赫君亦函致上海縣署稱有法兵戳傷鞋店夥殷春元當送同仁醫院求治無效而斃請卽詣騐縣主汪瑤庭大令立飭傳齊刑仵人等於五鐘點時至虹口同仁醫院地保預備屍塲美捕房藍副捕頭亦派探捕到塲彈壓法捕頭令西包探及華探嚴頌眉到塲察看大令升座後地保曹福卿屍姪應年兒店主王秀寳同供當時戳死情由大令遂飭仵作如法相騐旋報稱死者胸前第三肋第四肋之間刀傷一處約深二寸餘大令離座親視無悞旣而法捕房包探嚴頌眉代西包探禀稱須請西醫再行騐明刀痕如被陸兵所傷則刀係三角形以便易於查拿大令准之遂呼殿而回時已日薄崦嵫萬家燈火矣 
[諭拆凉棚]  
　　前日二十三七鋪巡防局委員邱友林二尹以轄境居民夏令所搭凉棚易滋火患兹届秋令急應拆除爰飭地甲掮牌鳴鑼挨户曉諭亦防患未然之討也 
[城隅小火]  
　　昨日天方破曉時本城老北門外沿城根某姓空屋内爲惡丐縱火霎時烈𦦨飛騰冐穿屋頂幸是處適近城垣經守城勇� 
丁運水登城竭力澆灌無異銀泉萬斛飛灑空中須臾得卽熄滅僅焚去平屋二間 
[嚴懲拐匪]  
　　拐匪陳永千前在滬軍安字營當兵迨因事斥革後無可度日遂流爲馬扁之徒日前在高昌廟左近誘拐薙髮匠葛某所生之七齡女童正欲逃遁被汛捕金阿毛覷破當塲拘獲解至巡防局局員馬午橋叅軍提訊之下判責一千板掌頰四十下枷號十日期滿移送改過所覊禁 
[賽馬紀二]  
　　昨爲寓滬西人秋季賽馬之第二日共賽九次第一次五馬共賽祥茂洋行某西人勝馬黑色衣黃色第二次六馬怡和洋行寫字洋人勝馬白色衣黃黑色第三次十三馬共賽怡和洋行某西人勝馬靑白色衣黑色第四次十一馬共賽公平洋行代買匯票西人麥葛利格勝馬黑色衣淡紅色帽黑色第五次六馬祥茂洋行某西人勝馬白靑色衣黃黑色帽黑色第六次五馬共賽立豐洋行代沙遜洋行西人寳巖勝馬靑色衣黑紅色帽黑色第七次八馬共賽裕泰密司大羅司代源和洋行某西人勝馬白色衣靑紅色帽紅藍色第八次九馬天津某西人代招商局北棧洋人美而登勝馬黑色衣緑黃色第九次十二馬天津某西人勝馬及衣帽均黑色 
[來函照登]  
　　昨接廣東源豐潤王晉叔兄來函云筱舫老伯大人閣下救濟善會章程辦法極爲妥善粤中籌募欵項蒙囑姪就近承乏事係絶大善舉敢不竭力遵辦前蒙廣東善後局各憲捐銀三千兩業已匯交慶順里救濟善會陸純伯部郎照收登報在案兹又蒙善後局各憲續捐洋銀二千兩廣東鹽務統綱各商捐助洋銀一千兩今將捐欵由申號匯上共計規三千兩至祈查收登報以昭信實續有捐欵再行匯奉廣東救濟分局愚姪王同燮晉叔頓首接訊之餘感佩無似合亟抄錄原函乞登報章以揚盛德而誌謝悃[  上海源通官銀號嚴信厚謹啓] 　 
 
 

Page 4

 
 
茲者普益公司興商彩票係上海華洋殷富所設爲振興商埠起見早爲中外　諸君所共悉第一會存票無多請公欲奪錦標者請指明何號速來購票遲恐不及○頭彩得蘇州公共租界實地房屋三十幢如不要房屋可折付現洋一萬二千元二彩得現洋三千元三彩得現洋一千五百元其餘四五六七八九彩註明票上零售全張五元分條大洋五角此佈○上海老萬寳源○萬有利○源源來○老恊記○同得利○鴻福來○廣發源○老必得○同發源○馥蘭○廣豐新號○財運來○同發財○萬寳來○廣發○必得成○萬利全○鴻運來○立發○榮大○同得財○鼎泰○亦中○益和○裕豐○萬利○大有財○萬運來○運得彩○愚園○廣榮昌○萬有來○三泰○得月樓○三有得 
 
 

Page 5

 
 
今本公司現銀頗巨如有將租界内頂如産業欲做押欵者望卽至本公司面諭可也華董事李雲書　洋董事常福華田告白 
 
 

Page 6

 
 
啓者本公司西京丸准於本月十二日卽禮拜六早七點鐘准開往長崎神戶横濱由長崎接續本公司轉運釜山元山海參崴等埠小包收到禮拜五午刻客票賣到五點鐘止倘蒙各寳號如欲装貨搭輪者務祈早臨爲幸郵船株式會社 
 
 

Page 7

 
 
本行經理比列地士科倫水險公司專保中西各口洋面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交本行寫字房可也太古火險公司啓 
 
 

Page 8

 
 
   
 
 

Page 9

 
 
[鶯粟歉收]  
　　蕪湖訪事人云皖北鳳潁蒙亳各屬向爲出產鴉片之區每當鶯粟收漿時商人均携貲來購每百斤先由本處榷稅銀二十兩名曰行釐運抵銷售埠頭再繳十兩名曰落地捐豐收之年約可產至二十萬擔卽得稅銀五六萬金今夏省憲接奉大部奏定新章將各省舊定土稅一律加三成徵收是以邇來蕪地批發土藥各大莊所進皖土已遵新章完納所惜今歲出產歉薄幾不及往年之二三恐稅項亦未必能日增月盛也 
[潤州萸佩] 　 
　　鎭江訪事友人云前者粤東大吏遴員某員管解京餉銀二十萬兩取道淸江赴山西行在兹聞　聖駕幸陜因卽折回鎭江月初某日將餉銀悉數交江永輪船運至漢皋然後解赴陜西交納當啓行時常鎭通海道憲長久山觀察面諭稽查長江輪船委員周錦堂都戎督帶勇丁妥爲照料○本月初三日傍晚江蘇糧儲道羅少耕觀察乘江孚輪船過京口鎭城文武各官咸詣江干迎迓旋卽展輪赴金陵 
[上海縣署瑣案]  
　　前者船户姚天裕控船夥曹萬元誘拐伊女小燈子一案經縣主汪瑤庭大令提訊判將小燈子交姚領回曹賁押在案前晚又提覆訊曹供在所患病叩求開恩釋出大令騐得病情屬實著覓保開釋○前者上海縣汪大令訪悉北新涇流氓王阿小與光蛋爲伍飭差拘提到案供認租屋與光蛋開設賭塲等情當經重責收押兹王患病甚重由看役禀請縣主核示前晚大令飭帶案察騐果係重症爰令送堂醫治○楊松田控逆子阿三違忤經大令提訊楊松田供兒子阿三向習南貨不務正業與無賴爲伍訓斥不服反敢回毆求辦楊子卿卽阿三供因失就無事在外閒遊父親疑與流氓爲伍昨日被責不敢還毆大令大怒命重笞五百板當堂向父叩頭服禮畢諭楊松田領回管束如果不改再行送案嚴辦 
[馬路工程局瑣案]  
　　前晚馬路工程局所雇車夫王阿福因事至南市徽寗馬頭突被蔣阿海指爲歹人上前扭住紏同蔣培章沈阿菊許錦昌等多人肆行攢毆王大聲呼救經十五號巡街捕聞聲往拘亦被爲難後由他捕到來始得帮同拘解捕房轉解工程局總辦程雨村大令提訊蔣等同供小的等均係寗波府屬慈谿縣人平日販賣雞鴨沈供小的業縫紉不敢爲非叩求鑒宥大令以蔣阿海不應紏衆行凶判責八十板枷號一月蔣培章沈阿菊均著押候王傷痊再核○日前籌餉貨捐局總辦林太守以烏山船户萬家標與稽查委員金君爲難函送至局請卽究懲程大令提訊之下著枷號半月近以萬之家屬向太守求恩太守因卽函知大令代爲緩頰大令准之著卽疏枷釋之使去○昨日午後剪綹賊陳永慶逗留馬路中剪竊陳福生所携雜物由沈當塲拘獲送入捕頭令解工程局禀請總辦程大令訊究　 
[英美租界公堂瑣案]  
　　昨晨桂仙戯園主應桂聲禀稱桂仙戯園盤與王姓大致議妥下禮拜五可以交接如諸伶一散則嗣後生意難於招徠求恩准子寛演數天讞員翁笠漁直刺商之梅繙譯限於禮拜五帶同王姓來案歸楚一切欠欵違限定子深究○包探陸阿九禀陳云生華小弟寓大亨棧内被棧主汪桃生及寓客陳候生江吉安拆梢金戒指一枚經小的拘獲解案請訊陳云生卽鴻福供小的與華小弟同借宿大亨棧被同住之陳候生串出棧主向小的拆梢取去金戒指一枚是以報捕請究陳候生供與陳云生住處僅隔一板聽有狎褻聲是以通知棧主求鑒汪姚生供小的新開客棧被伊等污穢因囑其祀神解穢不敢拆梢求鑒江吉安供小的因伊等吵閙是以解勸實被誤拘求鑒直刺以陳華無恥已極判華押捕房二十天陳押捕房一月汪姚生不應揚人之醜著罰洋銀十元陳江二人事不千已罰洋銀五元金戒指給還原主○張　昌松鶴樓朱金生萬興館日昇樓各酒館深夜賣酒無照違章春心樓順興館錦興館廣恒發酒館及新鴻泰烟間賣酒逾限違章均經包探傳案禀請訊罰直刺訊得春心樓屢次違章判罰洋銀二十元錦興館已犯二次罰洋銀十元餘各罰洋銀五元充公○衛阿土蔣阿二串竊陳瑞華家水烟筒一枝徐永泉行竊王日昇布被一條直刺判各責一百板贓還失主○張葛生昨在跑馬廳浜搭臺招人觀賽馬與徐安生爭奪基址口角五百九十九號華捕上前阻止反被張拉碎號衣一併拘解請究直刺判責五十板○劉桂海行竊朱阿三綢布衣六件經包探送案請究直刺判責一百板贓給失主○陳阿金在梁子莊烟膏店内强搶烟膏一　直刺判責二百板遞解無鍚原藉○計二江收買竊來之酒六瓶直刺判責五十板贓給失主○王阿大行竊應成芝布衣二件直刺判押捕房一禮拜○林代雲竊取何恒多綢莊綢十六疋持至押鋪求質經包探拘案請辦直刺判責一百板遞解回籍贓給失主○陳有江闖入英兵船圖竊經四百四十二號巡捕拘解公堂禀究直刺判責二百板押捕房一月○耶松廠西人禀稱被錢阿狗竊去銼刀一把交捕解案請究直刺判枷號五天○張阿桂在路行走突被張阿財搶去帽子經五百十九號巡捕拘解請究直刺判責五十板○朱阿生將陳記榮竹籬私行拆毁經五百八十一號華捕拘案直刺判責五十板○洋人鉛門禀稱被金阿元竊去牛奶六瓶因交四百九十七號華捕拘解請究直刺判押十天○王馬氏在路行走突被粤人葉阿金麥阿富攔路調戯經六百三十三號華捕所見拘解請究直刺判各枷示十天○萬阿從葛阿才向麫館主戚阿狗索欠紏人互毆經包探拘案請究直刺訊得索欠屬實惟不應爭毆著葛等交保關釋 
[法租界捕房紀事]  
　　幼孩章金根年甫七齡被匪徒誘拐來滬附杭州輪船駛赴汕頭船中執事人見其形跡可疑盤詰之下知此孩係被賣牛肉之某甲拐出意欲載至廣東轉售於人時拐匪見機關已露卽時逃遁無蹤昨日杭州輪船抵埠當將孩送入捕房捕頭詢知有表兄在城内萬源昌珠寳店爲夥爰命暫留捕房候飭探查明禀覆再核○日前徐家匯南洋公學堂内失竊大皮夾袋一個内儲緊要信件因卽投報捕房昨經包探拘獲竊犯某甲盤詰之下認竊不諱遂禀知捕頭押候解送公堂傳失主來案認領○某姓包車夫陳阿四竊取其主人呂宋烟一箱當塲拘獲搜出原贓送入捕房捕頭命押候解送公堂禀請訊辦 
[美租界捕房紀事]  
　　昨晨有甬人陳阿金駕一杉板船至浦東和豐廠左近代人裝載舊鐵四百磅適爲和豐管門之印度人所見以此鐵係廠中之物被甲乙二人竊取而出當將陳及杉板船扣住轉交水巡捕何瑞福拘入捕房捕頭令押候解送公堂禀請讞員翁笠漁直剌訊究○昨晨偷兒顧阿才混入穿虹浜某姓鄉民家竊取衣服若干件携之而出適爲巡街捕所見因將人贓一併帶入捕房捕頭令押候解送公堂禀請究辦 
此縀中國從未到過 
兼到透光銀槍絲絨閃光柳條絲絨各色平光絲絨新式艶色閃光素緞全金洋菊貢緞閃色梅花點子綢頂市厚法絨條子絲光絨花素線毯洋製花邊衫褲西式絨衫絨褲絨襪藥占金銀首飾女帽藥占拉口繡花漏空紗巾異樣鬚頭珠邊各色閃光水占百花香水電鍍玻鏡坃物景緻料器花插等花色各貨所到甚多不及細載凡蒙　紳商惠顧定價格外克已鋪設英大馬路中市五雲日昇樓東首轉角朝南洋房便是乙 
 
 

Page 10

 
 
   
 
