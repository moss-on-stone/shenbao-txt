# 1907 - 365 - 4912472

 

Page 1

 
 
   
 
 

Page 2

 
 
上諭 
　　九月初十日奉 
　　上諭廂黄旗漢軍都統著豐陞阿署理欽此　同日奉旨正紅旗滿洲副都統著毓秀調補所遺廂黄旗漢軍副都統著段祺瑞補授欽此 
　　九月初十日　召見軍機　澤公　紹英　陳邦瑞 
論說 
[論旗人生計亟宜另籌善法（間）]  
　　今天下飽食煖衣。而不知商不知工并不知農。終其身爲閒暇之民者。問有過於坐食口糧之旗人乎。無有也。今天下侷促轅下。而不能爲商不能爲工。并不能爲農。終其身僅得爲閒散之民者。問有過於世隸兵籍之旗人乎。亦無有也。蓋自國初定旗人不得營工商之例。而旗人之生路隘。亦自旗人仰食。口餉不善治莊田馬廠之業。而旗人之生計愈窮。降至於今。忽借消融滿漢問題。令度支部速籌的欵。令各督撫飭購地畝授旗民以耕種之資。在　朝廷。對於旗民。用意不可謂不厚。乃自計口授田之　詔下。頗聞各省駐防旗民。竟有痛哭流涕。羣謀抵抗。不諒　朝廷之苦心者何哉。貪安好逸。業已習爲固然。一旦迫之使皆耕作之勞。則幾視爲天下至苦之境。重以莊田馬廠典售爲多。今忽勘丈清釐。則其勢不得不設法彌補。而此中之艱窘實難以言宣。故漢人聞之慮其有强買民田之擾。旗人聞之亦不免有絶我命脈之憂。以代籌生計之　殊恩。言甫出而現象已若此　眞大下事但可以蹈常習故而不可以改革耶。蓋亦籌之未熟行之不得其道也。 
　　夫國庫之空虚。至今日而已極。民田之價值。因穀貴而益昻。卽合京内外財力以爲之謀。然每口購給二三畝田。而公家已費數百萬金旗民仍無以自養。及其眷贍不足轉悔。始謀之不臧　朝廷亦安得再有偌大之鉅 
 
 
 

Page 3

 
 
資。從其後以别籌良法。是故購田給種之舉。微論其恐致擾民。微論其。非旗民所。願卽使辦理妥善。人盡樂從亦斷斷非一勞永逸之計。爲是策者。豈泥於天下大利必歸農之說。而故有是誤哉。 
　　且夫小民謀生之道。若爲士若爲商若爲工。苟占其一門。無往不足以自養。又奚必驟驅此數十萬駐防之丁壯。盡入於農之一途。故記者以爲。朝廷果欲爲旗民寛籌生計。則與其羅掘數百萬鉅欵。而僅得給些須之田於民。誠不若提其欵以多辦普通學堂。並興辦實業學堂。使八旗子弟之可造者有志者咸得從事於學問。天下固有不學無術而不能自立者。安有學業精進而仍不能自立者乎。至於力能自立。則其終年所獲。不患不倍蓰一農夫。而治田宅長子孫。且皆在决料中矣。則授田之不如興學堂者一。 
　　且也民田出人。祇可聽民問自相通融。而不容以官威强迫。若必令官吏計日購取。奪小民之産。以予旗人。不特事涉繁擾。而滿漢意見并恐自此益深。夫使旗民治生舍農田外。實無能爲之業。則亦勢不得不爾耳。若其天賦能力。未嘗不可以營業而作工。則公家同一籌欵代謀。又何不撥欵以提倡公司。興辦工藝廠。俾旗籍中之有餘蓄者。得以投貲公司。共圖利已利羣之業。而彼之須食其力者。亦得嫻習一蓺。博仰事俯畜之資。勞苦稍愈於農。而得資日速於農。則旗人必有忻然樂從。而不至如前之疑慮者。乃政府雅知體恤。而偏舍其順而易行之事以從事於逆而難購之田。何所見之不廣。至於此耶。况奉天吉林兩省。森林豐富。礦産饒多畜牧便利。外人視耽欲逐。久有稍縱卽逝之虞。實業待興。方欲實行移民招商之策。苟乘此速裁口糧移欵以。興實業。設有不足。則更籌措公欵以補助之。旣可以位置旗民。又可以振興實業。并可以隱杜覬覦。準此力行。吾知此多數依賴國家之民。不數年而生計充裕。又何事與漢人爭種植之地耶。則授田之不如創公司開工廠者二。 
　　總上二說觀之。則政府欲爲旗人謀生。誠不在彼而在此不此之務。而徒齗齗於漢人之不動産。以爲非此不足以扶植。旗民。是無異。守錢虜購買田地以貽子。孫而不。使入。學堂。治商業。以爲此乃吾之所以愛之也。夫孰知子孫不善守業。轉不免流爲無業游民哉。以政府之識。而不及此。所見之愚抑亦旗民之不幸而已矣。 
專電 
[電一（北京）]  
　　民政部侍郎趙秉鈞奏請開缺戒烟未准着賞給戒烟藥遵限戒除 
[電二（北京）]  
　　東督徐世昌准十一日回奉 
[電三（北京）]  
　　郵傳部奏派唐文治爲上海高等實業學堂監督 
[電四（北京）]  
　　張彪准十一日出京徑赴四川松潘鎭總兵新任 
[電五（北京）]  
　　山西臬司丁寳銓留京磋議晉礦交涉外務部特電晉撫派員署理 
[電六（江西）]  
　　拳匪竄入崇義縣由防軍擊斃八十餘名江臬司李協統赴鳳岡墟會勦 
緊要新聞 
[廷寄各省妥籌購地授旗北京]  
　　前日軍機處廷寄各省督撫都統奉　上諭廣東都統李國杰電奏各省旂丁驟聞裁撤口糧易致驚惶請飭妥籌辦法等語朝廷爲旗丁廣籌生計授田耕種並興辦各項實業教育實屬仁至義盡各該督撫都統果能於駐防附近地方酌購地畝按照旗丁分數授給耕種徐圖裁撤口糧之計並非操切從事何致易生驚惶仍著各該口懍遵前旨妥籌辦理所購地畝官民交易務期平允一面剴切曉諭俾各該旗民深知朝廷德意勿再滋生疑懼有厚望焉欽此（山） 
[農工商部致各省督撫電（爲畫一度量權衡事）]  
　　初三日欽奉　上諭著農工商部會同度支部限六個月内考定度量權衡畫一制度詳擬推行章程請旨裁定頒行等因欽此自應欽遵迅速辦理希將本處現時沿用各種度量權衡之制詳細查明按照前工部營造尺倉場漕斛度支部庫平分别比較所有長短大小輕重不齊之處逐一核明務於一月内電覆本部以憑酌核議覆並希繪圖列表備文送部是 
 
 

Page 4

 
 
爲至要（齊）按此事已畧見初八日本報專電 
[召見雷欽使之訓詞北京]  
　　新簡奥使雷補同初三日請訓當蒙召　見　皇太后訓諭云中奥交涉雖不甚繁但華商旅奥者甚多汝到任後允宜切實保護云云並飭外務部發給國書問奥皇安好雷欽使當叩頭遵命而退（黄） 
[民政部籌措經費彙聞]  
　　借債給薪之窘况　民政部自八月底結算進欵業已告罄大有不能支持之勢前日承政廳統計科面禀各堂言本月經費無着而各項薪餉不能不按時發給惟有暫向銀行籌借一二十萬以救眉急俟籌有的欵再行撥還肅邸深爲焦灼不得已允暫借貸十萬金并諭令傳知部廳各員從速會議無論開源節流務各抒所見呈遞說帖以備採擇云 
　　定期會議分劃用欵　肅邸因部欵支絀諭令統計科將部中已籌常年經費共有若干通盤計算分爲三股部用經費自佔一股内外兩廳各佔一股自分劃之後部中祇核報銷不問出入由兩廳量力撙節無論如何不得率請增加等語已由叅議廳移知部廳各員按照議定分股之法定於初六日早九點鐘到部會議不知能議决實行否也（大） 
[大理院集議開辦經費北京]  
　　大理院連日會集檢察廳及高等初等審判廳廳丞商議開辦事宜聞度支部每年僅撥欵十二萬金而三廳民事刑事人員以及檢察偵查經費常年開支爲數已達二十萬金以上其監獄之費尚不在内故此次初創卽力從簡便人手俟籌有的欵再行擴充云（學） 
[山西礦務近聞]  
　　諭飭會議李御史封奏　御史李春溥奏稱晉省礦務關繫重要如利權果失與變賣晉地無異亟宜從早設法飭與福公司磋商云云當奉旨著外務部竭力磋商並著丁寳銓隨同妥愼會議毋失主權（山） 
　　英使請註消保晉公司　近日駐京英使二次照會外部畧謂仍請轉商農工商部註消批准山西保晉公司免碍英商福公司礦務利權等語聞外部堂官仍擬拒絶不允註銷現尚未照覆英使云（青） 
[日本裁撤關東都督消息]  
　　初九日東京電云朝日新聞謂日政府應裁撤關東都督府以明日本對於滿洲及中國政策之進步且以固結中日之邦交今得確實消息聞外務大臣林董伯爵及關東都督大鳥子已亙商妥當矣譯字林報 
[赴東觀操員定期啓程北京]  
　　陸軍部派往日本觀操之軍諮處副使哈漢章湖北陸軍參謀長藍大蔚北洋督練公處帮辦劉詢等定於本月初八日啓程東渡並聞哈副使日前謁見袁軍機袁則交下條件十三欵均令詳細調查以補華軍之不所逮（青） 
[粤督奏留梁總理電稿札知公司廣東]  
　　粤督張爲飭遵事照得本部堂於光緒三十三年八月二十五日電奏請飭梁京卿先行到粤接辦路事兹於八月二十七日承准軍機處電開奉旨張人駿電奏悉梁誠仍著先來京復命再行赴粤欽此等因到本部堂　准此合就抄錄電奏行知札到該公司卽便欽遵查照毋違此札 
[計抄電奏稿一紙]  
　　粤漢鐵路昨准郵傳部電知奏派前出使美日秘國大臣梁誠爲總理理奉旨依議欽此等因當經轉電梁誠欽遵在案兹　梁誠電稱前在美國差次奉外務部電飭回京供差曾於電奏起程案内懇請賞假就近回籍省親現正假滿奉部電飭北上等語伏查粤漢鐵路關係甚重前因總理久未得人以致各商意見參差路工迄未完築梁誠前在美國贖回全路商民深爲信服亟盻其早日任事查梁誠現值丁憂例應在籍守制合無仰懇大恩俯念粤路重要准令梁誠先行回粤接辦路事俟服闋後再行赴京供差以維路政乞代奏請旨（亥） 
[濮院鎭盜案要電彙錄杭州]  
　　浙撫致嘉興府電　陳統領來電濮鎭案已獲六匪解郡卽督縣速訊禀辦仍勒緝逸匪爲盻署院麻印 
　　嘉興府禀復浙撫電　各電敬悉濮鎭案獲匪六名已提都督同委桐兩縣令發委訊辦俟得確供再禀卑府王爕叩魚 
　　浙撫復嘉防陳統領電　支電悉濮案破獲神速深堪欽佩仍請督飭嚴拿逸匪悉獲解辦盻切信勤陽印（交） 
[西江添設巡船問題廣東]  
　　英商輪船因西江迭次被劫請由海關稅務司添設輪船兼辦捕盜迭經前周督與胡前　督電復各情均見前報現張督准外部電擬將緝捕權限劃清張督以此等辦法仍碍主權已電復外部請堅持仍歸水陸提督管轄一面購船派委認眞緝捕以免藉口兹將外部與督院來往各電文補錄於左 
　　外務部致督院電　廣東制台洪西江添速快巡船四隻英使請歸稅司管轄本部迭與辯駁英提督亦言粤省　船無用應自行赶辦免彼干預現商稅務處可籌開辦經費二十萬兩卽應製備巡船認眞緝捕免致有所藉口惟權限務宜分清擬將捕匪責成官吏緝私屬之海關希與該 
 
 

Page 5

 
 
稅司妥商辦法并酌籌常　經費早日興辦英提督下月到粤若提及此事可將該巡船馬力速率乘便採訪以期接洽卽電復外篠 
　　又電　廣東制台洪英使偕英水提默爾來見據稱西江英輪屢次被劫於商務曁國家體面均有損碍兩月前又出刦案情形甚重中國巡船腐敗辦理不力見賊不捕以致盜氛日熾我有保衛本國商務責任如中國不速籌整頓卽應自爲辦理等語粤省盜風素盛西江劫案屢見疊出地方官緝捕不力本足貽人口實亟應迅籌整頓之法一在責成各師船肅清水面搜捕海盜一在責成沿江牧令稽查陸路嚴靖匪巢并懸賞勒限將歷來搶劫各案匪徒務獲懲辦秦署提向能辦事可否移行切實經理俾中外商人各保無虞以免外人藉詞干預事關大局務希嚴飭地方文武認眞巡緝不得稍涉大决可將籌辦情形隨時電達外洽 
　　督院覆外務部電　外務部鈞鑒洪篠洽電祇悉西江添設巡船一事旣承稅務處籌撥開辦經費二十萬兩自應遵照赶置堅快輪船四艘妥籌辦理粤省盜風素熾已非一日非通盤籌畫妥定章程不足以資整頓俟與秦署提切商辦法再陳鈞鑒至現添各船英使請歸稅司管轄一節窒碍甚多無論稅司無緝捕之權難任越分干涉卽謂分清權限祇以緝私之事隸之惟海關緝私本有輪船足敷巡查毋須添設此次議添巡船專爲緝捕而設實與緝私無涉西江一帶上達潯梧下至珠江均爲盜匪出没之區現添四船辦理緝捕尚虞不敷斷難兼任緝私之事且緝捕係地方官專責卽使各輪兼辦緝私亦應由地方官管轄方免侵越事權此等内政應用何員管理非外人所得干預擬請鈞部照復英使允由粤省購置快輪四艘認眞籌辦緝捕以靖盜風惟各輪仍歸水陸提督管轄萬難准由稅司管理庶免有碍主權乞堅持駁復爲荷人駿號 
淞滬要聞 
[稅司請准洋塩進口]  
　　本月初六日美商吉時洋行赴新關報稱有田英國博西雅輪船運來食鹽十件計重十担五十斤請放進口當經稅司以洋鹽一項除零碎瓶裝准予徵稅放行外似此多數食鹽向來不准進口拒駁不准兹悉美領又照會到關謂此項洋鹽乃係爲本國海軍日用所需請准進口起存關棧隨時陸續報請提運應用等語稅司查去年四月間法商立興洋行曾報進口駐津法營食用洋鹽二百袋　重一百四十三担始雖照約駁拒嗣經駐京法使商請外部尤准奉飭驗明加封放行有案今美商運鹽事同一律似應准予通融爰特函致滬道請卽核示照辦（輕） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
要摺 
[民政部酌擬大清違警律草案（續）]  
[第八章　關於風俗之違警罰則]  
　　第三十二條　凡犯左列各項者處三十日以下二十日以上之拘留或十五元以下十元以上之罰金（一）浮浪不事正業者（二）僧道惡化及江湖流丐强索錢物者（三）於私有地界内發見屍體不報官署或潛移他所者（四）無故携帶兇噐者（五）暗娼賣淫或代媒合及客止者（六）唱演淫詞淫戲者 
　　第三十三條　凡犯左列各項者處二十日以下十日以上之拘留或十元以下五元以上之罰金（一）汚損神祠佛堂及其他公共營造物者（二）毀損墓牌及路上神佛或汚瀆者　　第三十四條　凡犯左列各項者處十日以下一日以上之拘留或五元以下五角以上之罰金（一）於路上爲類似賭博之商業者（二）於道路高聲放歌不受制止者（三）於道路酩酊喧噪或醉臥者（四）於道路口角紛爭不受制止者 
　　第三十五條　凡茶館酒肆及遊戲場主人或管理人於巡警官署所定時限外聽客逗留處五元以下十元以上之罰金於六個月以内犯本項至三次以上者得命停業至十日爲止若常習不改者得勒令歇業 
　　第三十六條　凡犯左列各項者處十元以下五元以上之罰金（一）於巡警官署所定時限外逗遛茶館酒肆及遊戲場者（二）當衆罵詈嘲弄人者但犯本項時非經告訴不論　　第三十七條　凡犯左列各項者處五元以下五角以上之罰金（一）無故環視外國人不受制止者（二）於道路祼　者（三）奇飾異服有碍風化者（四）於公厠外便溺者（五）未得本主允許輙於人家墻壁貼紙或塗抺者（六）深夜無故喧嚷者（七）凡車夫馬夫轎夫船夫及其他苦力豫定傭值而事後强索加給或雖未豫定而事後訛索者　犯本項罰則而常習不改者勒令歇業 
[第九章　關於身體及衛生之違警罰則]  
　　第三十八條　凡犯左列各項者處三十日以下二十日以上之拘留或十五元以下十元以上之罰金（一）加暴行於人未至成傷者（二）未經官許售賣含有毒質之藥劑者（三）於城市及人烟稠密之地開設糞廠者 
　　第三十九條　凡犯左列各項者處二十日以下十日以上之拘留或十元以下五元以上之罰金（一）因過失而汚穢供給公衆飲用之凈水或水源致不能飲用者（二）違背一切官定衛生規則者 
　　第四十條　凡業經懸牌行衛之醫生或穩婆無故不應招請者處十元以下五元以上之罰金 
　　第四十一條　凡犯左列各項者處五元以下五角以上之罰金（一）毀損明暗各溝渠或受官署督促不行浚治者（二）裝置冀土穢物經過街市不施覆蓋者 
　　第四十二條　凡犯第三十八條第二號第三十九條第一號及前條所列各項或營業人犯第三十九條第二號於六個月以内多至三次以上者得命停業至十日爲止若常習不改者得勒令歇業 
[第十章　關於財産之違警罰則]  
　　第四十三條　凡犯左列各項者處二十日以下十日以上之拘留或十元以下五元以上之罰金（一）違背規則損傷森林樹木者（二）解放他人所繫牛馬及其他獸類未至走失者（三）解放他人所繫舟筏未至漂失者 
第四十四條　凡犯左列各項者處五元以下五角以上之罰金（一）毀損第宅題誌店舗招牌或租屋售屋貼紙及其他告白者（二）在官私各地内私掘土塊石塊情節較輕者（三）採食他人田野園囿菜菓或採折花卉者（四）踐踏他人田圃或牽入牛馬者 
[附則]  
　　第一條　本律自奉　旨施行文到之日起限三個月以内所有各直省一律通行 
　　第二條　本律所載之外直省各督撫　因地方便宜設特别違警章程但不得與本律相抵觸（完） 
分類新聞 
 
 

Page 11

 
 
政界 
[照請紳士籌設諮議局鎭江]  
　　常鎭道近奉江督札飭籌設諮議局以立預備立憲之基礎榮星莊觀察當卽照請丁紳立鋆籌議組織如遇阻撓破壞准卽隨時禀辦云（庶） 
[申斥龍泉縣被倒公欵杭州]  
　　　　龍泉縣陳大令海梅日前具禀省台略謂卑職於本年六月間籌備現洋并公文等件托温州裕通官銀號轉解藩庫地丁漕項耗餉契稅等欵洋六千十九元現被倒閉屢次電催延不繳解藉稱由杭州莊主丁和甫兄弟設法籌解實屬有意抗誤應請檄飭仁錢兩縣嚴提追繳以重公欵等語兹奉喻方伯批斥云漕項錢糧契稅房捐例應籌備現洋移撥兵差妥愼管解進省該縣並不遵例辦理又不考詢殷實與否輒貿然托裕通銀號代解致被倒閉係屬自誤乃不另備銀洋批差補解復敢禀請提追豈長官衙門爲屬吏代追欠逋耶仰處州府卽飭照數補解立等兌收撥用至倒閉欵項自應向號商提追或移縣查追不得藉詞延宕致干未便（乃） 
[諭飭通用銅元鈔票安徽]  
　　裕皖官錢局開辦之初刷印銅元鈔票三百萬串當經各大憲剴切曉諭通用在案惟查該局自開辦迄今行銷尚不及三分之一綜核皖省丁漕釐稅等欵每年所入不下三百萬如果皖屬州縣關卡收納粮賦釐稅一律行用何致行銷不暢現皖撫馮中丞因又刋發告示通飭所屬一體遵辦矣（政） 
[太平廳糴穀備荒鎭江]  
　　太平洲李吉塢司馬以本年該邑秋收豐稔特與地方紳董會商籌欵購辦新穀若干儲倉備荒現已議定每課銀一兩帶征錢一百文並由司馬捐廉數百金以爲之倡其餘地方殷實各户亦分别樂捐以期共襄善舉云（射） 
[巡警處調查户口安徽]  
　　安省巡警處日前發出示諭略謂調查户口爲警察行政之要圖省垣人烟稠密良莠雜居非挨户編查無以除莠安良現在地方講求自治極應切實清查以除伏莾等因特札委妥員會同正副巡官清查不准官商土庶稍有違抗揑報之弊云云（孔） 
交涉 
[電請照會俄使撤退庫倫派兵北京]  
　　俄國地理學協會會員巴羅伯基兩博士日前在庫倫郭栢蘇山地方測量與該地蒙人大起衝突俄人竟派貝加爾及伊爾庫兹庫旅團兵五十名赴庫警備現庫倫辦事大臣已電外部請照會俄使飭令迅速撤退（丑） 
[金陵關道上江督禀（爲輪船違禁駛入夾江事）]  
　　竊金陵下關上下夾江與内河無異前因輪船駛入夾江屢有碰船淹斃人命情事奉前總理衙門定章並在夾江設立禁牌禁止中外輪船行駛在案今接日本領事函稱近見由寗到鎭小輪及中號兵輪等常田該地出入是已開禁日本隅田兵輪欲由該河經過等因當經復以並未開禁請伊轉致隅田兵輪切勿駛入夾江惟所稱小輪及中號兵輪等常由該處出入想非無因卽經函准雷稅司以夾江地方近日各小輪及中國兵輪等均任意行走日前有英國兵輪地勒號亦經過該地現旣重申禁令自應由中國兵差各輪先作之則方能令外人照辦所有本口各小輪已經本稅司嚴行禁止其英兵輪違章行走應請函致英領事轉致英提督查照等情函復前來職道伏查金陵上下夾江自二十八九年間申明定章禁止輪船行駛以後各國商輪均各遵辦現在中外兵差等輪仍有違章行走情事值此鹽貨各船往來稠密之際旣恐碰撞肇釁又慮各國視爲輪船應行之道日後禁阻爲難自應由中國兵差各輪先作之則以免各國藉口除函致駐寗英領事外理合禀祈鑒核分飭禁止（下略） 
　　附錄批示　據禀已悉查金陵上下夾江前經設有禁牌禁止中外輪船行駛近來各小輪及中國兵差各輪何得違章駛入致令外人藉口自應嚴飭中國兵差各輪恪遵禁令以期先作之則候咨行薩軍門及長江艦隊余統領曁財政局分别飭遵併札滬鎭兩關道照會各國領事禁止兵商各輪及諭飭各小輪公司切勿駛入金陵夾江以符定章而免滋事仰卽遵照函致駐寗各領事一體查照辦理繳（列） 
[朱中丞電請注意間島交涉吉林]  
　　吉林巡撫朱家寳中丞電致外部稱日政府於西十月二號間派齋藤中佐前任間島六道口地方租賃民房爲辦公之所次日又有該國農商務省之小川等亦往該處會同齋藤調查該處形勢地質以備爭直地步特比電達即請注意云云（丙） 
軍界 
[札飭嚴拿携餉濳逃軍官武昌]  
　　鄂軍第二十一混成協輜重隊第十營前隊三排軍官陳安國於初一日領餉後將所率各兵士之餉銀二百餘兩　數携逃刻由該官隊官禀請協統黎元洪遊戎轉詳兵備處札各州　嚴拿又以該管隊官郭某事前不加考察應罰扣餉銀一月各兵士之餉銀則仍照數補發云（今） 
[札發軍械局關防安慶]  
　　安省軍械所向設正會辦各一員現皖撫馮夢帥以該所存儲軍火事關緊要特委柯觀察　棣爲總辦另設正副提調各一員一切辦事仍須禀商總辦核定施行惟往來公牘仍用軍械所舊鈐殊不足以昭核實業經飭局刋就總辦軍械局關防一顆札發該局查收何觀察已禀報啓用矣（孔） 
[營務處整頓捕務辦法廣東]  
　　粤省營務處以各屬捕務廢弛當經擬定整頓辦法惟各屬地方遼闊兵力素單各路防營分紥四處兵力逾薄營轄逾遠實有鞭長莫及之患一旦遇警援助亦屬遲延現特變通辦法通飭各屬地方官僵同各營弁體察屬内形勢勇營多寡先將屬内最險要地方酌發勇營馳往扼要專駐仍酌留營隊若干分路馳赴屬内各處來往梭巡聞警卽知會附近勇營合剿庶呼應靈通佈置週密於地方捕務不無少補云（青） 
學務 
[學界對於抽提賠欵之集議武昌]  
　　鄂省學欵支絀前由藩學臬三司會詳前督張中堂將改歸各屬之賠欵捐提四成半爲省城各學堂經費曾紀本報兹聞各屬奉札後官紳學界以僅留四成半爲各州縣辦學經費不敷甚巨若勸學生納費亦必不願惟有停辦解散因特聯合各 
 
 

Page 12

 
 
縣學務紳董來省約集在省城肄業之各生連日假座黄鶴樓會議擬具七十廳州縣學董公禀邀求新督趙次帥將賠欵捐免提仍作各縣學堂之用（今） 
[武陽教育會成立常州]  
　　武陽教育會於初七日開會公擧職員會員到者七十人未入會者五六十人屠元博君爲主席莊鑄青等四人爲糾儀員伍博純等四人收發選擧票劉脊生等四人檢查送擧票陳斫因等四人爲書記主席屠君宣布會章畢卽由會衆公擧陸偉士楊芝亭爲正副會長劉荀八等十六人爲治事員過仲蔚等十人爲評議員楊君辭副會長之任咸以公同推擧不允所請陸偉十現寓上海衆擬具公函告知至具禀提學使立案則議仍由發起人列名云（里） 
[中學堂擧定監督湖南]  
　　常德府中學堂監督余紳紹僑因事辭職昨由府尊王太守親蒞該學堂傳集學界中人實行投票選擧之法聞到者數百人先由太守演說該學堂一切事宜及監督應盡職務次由余紳報告此次辭退並非有窒碍爲難情形說畢遂由大衆投票公擧戴紳丹誠爲監督現太守已照請該紳來堂接辦矣（敏） 
[諭禁開會干涉學務湖南]  
　　湘潭縣勸學所經理日前預算各學堂用費每年約須三萬金出入相抵尚不敷數千金前有周某向該所調查帳目總董以周某不應干涉置之不理周遂欲假座師範學堂開談判會事爲勸學所總董所知當卽禀由提學司派員前往禁阻（敏） 
實業 
[興業銀行股東會記事杭州]  
　　初七日浙江興業銀行借仁錢教育會開第一次股東會是日股東親自到會者四十八户共計五千六百七十七股代表到會者六十户計八百五十八股首由鐵路總理湯京卿委託何閬仙君代表報告浙路附設銀行之關係須由該行權總理胡藻青部郎委託袁文藪君報告創辦情形再由會公擧張君右企爲臨時會長續投票擧查帳人二員張淡如鄭冠山二君當選議長請各股東規定大略章程經會衆逐條研究如將來添設分行須開臨時股東會若設代理店須董事會决議查帳人改定二名董事資格定一百股以上查帳人資格定五十股以上午後續議臨時會長張右企君辭另擧張讓三大令代之卽選擧總司理以胡藻青部郎得一千零六十三票當選又擧董事三人孫問卿蔣海籌沈新三三君當選查帳人薪水改爲年送百元並公决以重陽日爲銀行開市云（乃） 
[繳納京師試騐塲農品常州]  
　　農工商部於今春奏設農事試驗場咨飭各省商會購備　品種子送京試驗曾誌前報兹武陽商會已備就多種專差解省所送各物畧記如下　（穀菽類）　秈稻　大麥　小麥　早黄豆　白缸豆　豌豆　扁豆　玉蜀黍　（蔬菜類）　白梗青葉菜　青梗菜　烏塌菜　莧菜　波菜　芥菜　雪裡紅　蓬蒿菜蕪青　紅蘿萄　萵巨　茄子　長豆　胡瓜　絲瓜　北瓜　（桑蔴類　棉　（蠶類）　春繭　夏繭　秋繭（里） 
[後城馬路决計仍歸官辦漢口]  
　　漢口後城馬路各紳商會議改歸商辦等情曾記前報現聞當道已决計改歸湖北官錢局辦理不招商人承辦其塡土築路以及贖回比界之欵均由官錢局設法籌墊其辦法擬將兩旁低地用土塡高再行分段拍賣各商人管業所有各商從前招工塡土之欵照數發還並按月給以一分利息云（今） 
[覆勘路綫委員起程武昌]  
　　鄂省前委覆勘粤漢路綫之張介藩萬選青兩員由咸寗勘至羊樓峒一帶川漢路線之鄧鶴鳴丁其忱兩員由蔡甸測至沙市一帶均於日前會同工程師前往沿途測勘（今） 
[製蔴局裁撤女工武昌]  
　　製蔴局自日本男女技師回國後改聘工藝學生曾紀前報兹悉該局經理韋子豐君以局中之中國女工數十人近來屢起風潮擬將女工一律辭退另行招募男工云（讀） 
雜記 
[趙次帥近事彙記湖北]  
　　新鄂督趙次帥於初三日接篆初五日傳見現當要差道府各員每六人爲一班挨次進見均勉勵有加　初四日辰次帥至文武各廟行香畢至督鹽道署拜會適童觀察已往善後局遂發電話請童觀察談叙二小時復至平湖門外砲隊營該營倉卒間不及排隊迎迓次帥卽在營門外下轎人大講堂見台几塵土甚厚親用袍袖拂去惟向該營標統杜長榮副戎言灰塵太多餘無他語閱看一週卽去　聞次帥在京時張中堂曾授以湖北官册二本上册係道府州縣銜名下册佐式雜職銜名均粘籤加有考語若果次帥據此以考核屬員則官塲必無大更動之事　次帥隨帶各員計四十餘人黄軍門忠浩沈觀察元禮林觀察鍾琪尹觀察良吾晋太守齡鄧大令平仲均在其列（青） 
[强剗湖田案上控訴寃紹興]  
　　餘姚縣梅川郁士民公稟提學司略謂生等居住梅川鄉有燭溪東湖蓄水備旱十餘年來被近湖奸民盜墾湖田數千畝去年湖董力圖整頓培修塘閘屢求縣主出示不准夏秋被旱奸民盜决湖水鄉民懷怨於八月初七日互相發憤至湖剗復奸民聚持鎗械幾成巨禍幸得各董紳耆解散僅剗湖田數十畝詎料鄉民回後奸民竟自將瓦屋搗毀草蓬焚燒謊請縣主驗看妄指搗毁並稱湖董生員胡允斌紏通匪棍縣主被奸民之欺隨詳禀各憲擬請斥革生等近在鄉里查悉允斌無糾通匪棍情節爲公受寃拖累不堪爲此次叩求恩覽免予斥革同深感戴（遠） 
[懲辦勢惡之新法福州]  
　　連江縣巨室游道騰捐納職官魚肉鄉民該縣莊大令廉得其情於提訊時吊出監犯飭將游所穿衣帽褫下蒙於監犯身上笞責示警游某頗不甘服上城控訴謂縣官宜如何莊重似此行爲何堪爲民表率請飭查辦上峰當卽派委金明府秉琮前往查覆事屬有因遂得無事（主） 
[去毒社員之憤激福州]  
　　福安某生設立去毒分社以該縣言大令寳書無意戒除竟袖刃請見引刀自刎爲死諫計幸有門丁劉某在旁敏捷奪刃倉迫之際手爲刃傷鮮血淋漓而該縣令嗜好甚深仍不感動亦可謂無人心者矣（主） 
[皖省同仁醫院落成安慶]  
　　安慶同仁醫院建築竣工用費六萬餘金定於九月十六日擧行開院禮徧請各當道蒞院觀禮聞江督已派某觀察届期就近到院代表致賀（育） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[旡生生所著悲劇第一種血涙痕傳奇]  
[第四齣　締盟]  
　　（旦淡妝上） 
　　（風入松）白玉闌干花影顫。殘紅滿地胭脂卷。夢裡家山。醒來何處。畫簾外雨絲風片。 
　　（生查子）急雨墮空江。殘英落遙陼。欲覔素心人。又恐風波阻。粉面妬青春涙眼啼紅雨。别有杞人憂。不爲相思苦。奴家自由花。自從墮落風塵。久欲擇人而事。只因眼中所見大半庸流。是以至今未能落籍。昨見韓拂疇。一表非常。光明磊落。才兼文武。學富韜鈐。眞個日下無雙。江東第一。如與此人結爲夫婦。也算不虚負一生。前日約他相會。意欲將此事。與他說知。敢待來也。梅香那裡。（丑應上）三世不孝爺娘。打在烟花之行。身上有些狐臭。名字却喚做梅香。柳腰一圍。繫的是七八九尺的褲帶。蓮船兩辮。穿的是一尺二寸的鞋帮。遇著那眼戴金絲鏡。身穿外國裝。維新的子弟年少的兒郎。只要在被窼兒中。枕頭兒上。與他一個甜如蜜。包管把譯書的錢。辦報的費。用他娘個精大光。只可惜無人來過問。若有人來時。我須要託銷他幾十斤生姜。（見旦介）姐姐一人獨坐。悶悶無言。心裡是想那了狐老。（旦）唗。休得胡說。我前約韓官人。今日來此。你替我到門外守候去者。（丑）理會得。（生上） 
　　（花落寒窗）恨蹉跎。負了華年。問故都。換了桑田。珠簾鈎起。一片柔腸同卷。却另有奇愁。難遣。堪憐如此江山。可惜分付啼鵑。 
　　（生）涙已欲枯翻縱樂。死猶多恨暫求生。小生韓拂疇。前蒙自由花。約我相見。現已過午。須索前往。（繞行介）（呀）此間已是。不免逕入。（丑迎介）韓官人。俺姐姐等候多時了。（生旦相見各坐介）（生）今日來遲有勞等候。（旦）豈敢。奴家斗胆。欲問官人一言。不知可否。（生）但請道來。（旦）官人現在。曾否授至。（生）不敢相誑。小生年雖及冠。中饋尚虚。（旦）是甚麽緣故。呢（生）賢姐聽禀。 
　　（不是路）國勢危阽。萬户。凄凉盡倒懸。你看羣龍戰。延秋門外生苔蘚。天容變。蒼穹不肯行方便。斜日西風血涙漣。空嗟怨。我錦。衾怕。覔鴛鴦劵。我不辭勞倦。。我敢求姻眷 
（旦）昔霍去病謂匈奴未滅何以家爲。丈夫爲國忘身。自應如此。但是奴家看來。男女居室。也是人之大倫。萬不可少。奴家自從拜瞻丰采。頓覺傾心。並不像那些怨女痴男。伶才慕色。只因爲官人高才重望。將來必能吐氣揚眉。奴家苟能左右追隨。也可依附末光。垂諸不朽因此上意欲仰託終身。不知官人能不見棄麽。（生）小生四海萍飄一生蓬轉。得蒙青眼何幸如之。敢不敬遵。有辜厚意。（旦）旣蒙不棄。奴家却另有一個意見現今時　艱危生民塗炭。决不是享受家庭幸福的时候。須要待全國獨立之時。方是我二人成婚之日。官人意下何如。（生）賢姐此言。正合鄙意。就算定局是了。（旦）（焚香介）（生跪誓介）韓拂疇已與自由花結爲夫婦訂約之始。雖在今朝。成禮之期。却俟異日。若有二心。神明殛之。（旦跪誓介）（同上）（生旦同拜介）（未完） 
國外新聞 
[德國皇太子學習行政]  
　　初九日倫敦電云得栢林消息謂德國皇太子昨已由德皇允許准其入民務省學習政事一年 
[日本地方議會之衝突]  
　　初九日東京電云羣馬縣地方議會開會之際議員因政見各歧致起衝突有四議員及二十餘人均被捕　枋木縣開地方議會時黨爭亦頗劇烈　美國駐日新欽使奥孛利今日已向日廷呈遞國書 
[英國選擧之黨爭]  
　　初九日倫敦電云英國報上載有羅司孛伯致報館函申稱近今加台而選擧時自由黨全皆失勢惟社會黨及保守黨互有牴牾殊令人深爲抱憾現各報皆預料其必與社會黨抗爭也 
[英國麥價奇昻]  
　　初九日倫敦電云英國麥價近益加昻每擴脫（英度量名等於八蒲塞爾）計值價三十三先令二便士　自八月二十四至今較前已增四先令有奇若以七月二十四後計算每擴脫已增有十四先令矣惟目下尚有增無已照此情形今冬饅頭勢必價昻其故蓋由英國植麥之田過少加以外洋各國亦爲歉收是以有此驟漲也 
[英國艦隊會操]  
　　初九日倫敦電云英倫海峽及内國艦昨日會集巡洋艦隊擬赴北海開始秘密操演計十四日之久統領指揮者爲大將貝來斯福 
[美總統遣派艦隊之深意]  
　　初九日倫敦電云英國國民報聲言美大總統羅斯佛氏遣派艦隊赴太平洋之擧其意蓋欲於選擧總統前藉得一位置云以上譯字林報 
[摩僞皇運動之失敗]  
　　初九日栢林電云摩洛哥僞皇幕連海飛所派赴英廷之使者到英時英外務省並不接待 
[法國黨派之爭執]  
　　初九日栢林電云法國急進黨在囊西開大會時力主反對社會黨抵抗武備之舉動云 
[英報歡迎德相]  
　　初九日栢林電云德國首相浦魯氏隨德王赴英之事太晤士報曾有攻訐之語而英國他各報咸謂蒲氏蒞英最所願 
 
 

Page 19

 
 
望云 
[美國股票之墮落]  
　　初十日倫敦電云美國股票市塲近來下落殊甚是以華爾街各銀行業中人已聯合組立一有勢力之大公司以維持美國股票市面云以上譯文匯報 
本埠新聞 
[農工商部札商務總會文（爲嚴道信厚追贈内閣學士事）]  
　　爲札飭事前據該商務總會申送議卹道員嚴信厚履歷清册當經本部轉咨吏部核辦去後兹接吏部咨稱所有具奏前事等因一摺於光緒三十三年八月十七日具奏奉　旨依議欽此鈔錄原奏前來合行札飭札到該總理等卽便通知該道員之子直隸候補道嚴義彬遵照可也 
[附吏部奏呈清單]  
　　二品頂戴軍機處存記直隸補用道嚴信厚該員因有功商政積勞病故據農工商部援案奏請照軍營立功後積勞病故例從優議卹等因於光緒三十三年三月初八日奉　旨依議欽此欽遵鈔錄原奏咨行到部臣部檢查該員官階係屬相符應請將該員按軍營病故例從優議贈内閣學士銜廕一子照章改由學部派令讀書期滿以知縣註册候銓（外） 
[嘉定縣上滬道禀（爲鄉民毀學事）]  
竊查嘉邑附生周曰庠被王靜齋等毆傷打毀學堂又村人追毆警察勇一案業經知縣勘驗訊辦並將大槪情形禀請鑒核在案嗣經知縣比提王靜齋等未到卽據耆民李吉堂等十八人又金靜山等四人迭以周曰庠開辦學堂借勢欺人此次復開宣講所演說定欲實行田花等捐以致鄉民忿怒尋毆毀學叩求提訊等情到縣知縣仍以議捐興學事關公益卽使無力捐輸儘可禀官核辦何得糾衆毆打批斥去後一面仍比提王靜齋等務獲究辦兹於八月二十一日據新廟廠董杜錫昌等禀稱曹王廟鄉民打毀學堂船隻並毆傷周曰庠警察勇一案實由周曰庠派捐起釁鄉民一時暴動並因警察係外路口音疑爲盜船羣相追毆現經董事等商同教育會和平議妥卽提該廟公欵洋三百七十元零賠償蒲濱學堂及周曰庠住屋什物洋一百八十元調查員戴洪恒等損失衣物洋三十四元零船户毛夀損失衣物洋五十元修船洋七十五元警察養傷費洋二十四元雜費洋七元零開單繳元禀請給發完案恩准免究等情并禀據教育會出具圖領到案據此知縣查聚衆毀學打船又復毆傷多人本月應得之咎未便率以賠償了事致長刁風惟此次起釁之由究因周曰庠苛議捐欵所致其追擊調查員船隻毆傷警察之處亦因鄉民聞外路口音疑爲匪類羣相攻擊核與仇視學界有心逞兇者不同應卽准予完案至田花等捐現旣民力不逮并飭罷議以安民心除禀各憲外理合禀陳鑒核俯賜批示銷案實爲公便（琴） 
[縣令嚴辦隱戤洋商]  
　　滬道札縣飭提隱戤洋商之大同染坊主吳關春避匿無蹤提到經手吳衡堂染司茅五九由李大令訊究俱供吳關春於五月間回紹興原籍因何懸洋商牌號小的等均不知情李大令謂吳旣係經手安有不知喝令掌頰四十下判俱收押著交吳關春到案核辦（車） 
[農工商部照會顧問官周道廷弼文]  
　　爲照會事光緒三十三年 
七月十三日本部具奏遵　旨議覆擬訂爵賞章程開單呈覽一摺同日附奏酌改奬勵華商公司章程開單呈覽片均奉　旨依議欽此欽遵相應恭錄諭旨刋印原奏章程照會貴顧問官一體欽遵廣爲刋布俾各商周悉可也須至照會者（川） 
[公讌楊侍郎]  
　　巡視華僑大臣楊侍郎自初八日由京抵滬後本埠紳商定於十三日借座味　園安塏地設讌欵待以伸東道之誼云（南） 
[副捕頭請假游歷]  
　　新閘捕房十號副捕頭麥報克拉司前日請假出外遊歷遺差由三道頭西捕代辦（衣） 
[盜夥被擒續誌]  
　　南市新馬頭和昌押店被刦案内之匪黨郭錦元前日在法租界東新橋十號房屋内被總工程局線探緝獲已紀昨報兹悉昨日由局派探至法公堂伺候過堂後卽禀明法讞員聶司馬將郭及盜婦劉氏連所獲零星贓物一併帶回孫明府命傳事主及客棧主方錫卿等到案以便於晚堂研訊（夏） 
[道批二則]  
　　李孫氏禀批　查黄仁林等盜賣花鳥等山禁地曾據氏夫供認均係代筆寫契並稱由該氏商懇洋商退地在案時閱年餘該氏一再來轅混凟殊屬可惡惟黄仁林係此案首犯迄今尚未獲案無憑訊究仰崇明縣立卽嚴密行提並關移鄞縣解訊明分别究斷具報至禀叙之廬胃太似卽係該處柱首盧維泰李召南原供旣未牽及未便由該氏任意添砌應卽毋庸置議併卽查照○林瓊禀批　來禀閱悉　羅邦埠是否奥斯馬加國屬境林强庚有逃往該處貿易之事候據情呈請出使奥國大臣查明核辦抄粘附（哲） 
[縣批二則]  
　　李世忠禀批　爾活賣與顧榮全田畝究於何年價買未據聲明無憑察核現售鐵路公司旣因領價糾葛自赴公司具禀應靜候辦理一面赶自邀理明白○梅宗泰等禀批　該職等以學堂費絀設立牧魚公司將餘利撥充學費用意良佳惟該處小池二處旣向有業主完糧是明係有主之産豈能强令助學卽使作爲股東亦應該處業主全體承認力爲妥協究竟該處業主共若干户已未允洽未據切實聲明無憑察核未便率行備案示諭至抽收茶捐濟費旣稱各茶肆已均議允應准示諭照辦（軌） 
[究辦騙賭]  
　　奚蘭生與施雪樓王阿香乘船來滬被施王等騙賭負洋甚巨奚訴知某堂董函致滬道請辦瑞廉訪准詞卽派偵探楊錦山於昨日將施王二人拘獲帶回道轅押發上海縣收押訊究（哲） 
[積賊受創而逃]  
　　道轅洋務局法文繙譯萬翰香司馬公館在大東門外同益里前晚有積賊挖洞圖竊適司馬未睡見賊將手伸進司馬遂將所吸之旱烟管將賊后燙傷賊受創而逃復至該處附近隣居連竊數家云（疏） 
[上海官事]  
　　新任江蘇按察使陸鍾琦昨日起節赴蘇履新考察商務隨員商部員外郎楊夀枬柏銳江南新軍糧餉局查械官戴洪絅昨日先後到道轅拜謁　巡警總局工程科員李承淵昨日到道禀知赴杭公幹請假南匯縣知縣王念祖由寗謁見江督端午帥回到道禀見卽辭回任　貨捐局總辦志元昨日到道禀知奉憲比較有盈留辦一年　新 
 
 

Page 20

 
 
委公共公廨會訊讞員寳頤昨日到道禀謝　城内一路四區副巡官李朝瑞因請假到寗葬親故由總辦汪觀察會同端廉訪將所遺之差會委特熙接辦昨日到差詣轅禀謝（泳） 
訟案 
[公共公廨會訊案]  
　　德商克羅森洋行控雲章泰定購洋布十箱逾期不出一案昨日午後由王襄讞會同德師副領事復訊被告律師穆安泰聲稱該貨祇有草定單一張因當時價錢未定未訂成單顯係該行式老夫從中舞弊應請將案註銷中西官以旣未訂立成單應准註銷如該式老夫果有前項情事原告儘可另行禀控○郝門律師控房東程謹記不修房屋損壞什物一案昨由關讞員會同英巴副領事復訊被告担文律師帮辦聲稱原告並無見證可以證明程謹記不修房屋足見原告均是謊言被告刻有見證多人業已供明程姓房屋修理極整毫無漏水積雨地方求察中西官互商之下判被告賠償原告虧損銀十兩將租契註銷准原告於西十月三十一號遷移出屋完案（衣） 
[上海縣案]  
　　周仁發向陳炳卿贖地被掯互投道轅上控飭縣提審周供有地四分五厘由故父於光緒五年租於陳某造房出租仍由小的家完糧陳某現亦故世其子炳卿將地盜賣向贖圖賴且有中人之子陳行全可証陳炳卿供該地係祖上遺傳粮串已呈道轅大令判候道札到案再行審斷○李李氏盜陳友山行兇吞田一案氏供有田五畝故翁李吉蘭於光緒九年向陳友山抵錢六十千文遷過二十千二十八年向贖勒加巨價無力未成地保王少園即於是年將粮串掯留不給顯欲串吞婦人於四月十三日被陳打罵婆婆亦被推倒受傷陳供田祗三畝六分由祖父於咸豐年間價買同治三年找价杜絶二十九年過户大令判答呈粮串察奪（車） 
[總工程局紀事]  
　　施家弄福泰小錢莊主王長楨在公共公廨控已閉仁德金號夥王守乾串同成純玉紏來之股東沈兆堂認出股銀三百兩即付仁德本票一紙延不付銀奉准傳訊王守乾忽在總工程局呈控奉孫明府傳訊守乾又因事赴紹即由沈投質明府判沈斥退著王長楨速將票銀交案復訊核斷○雷祥安今春控花掮客喬雲州經買洽記花廠花子私將價洋吞用一千八百元一案奉孫明府判交保理處至今分文未繳雷即投催由明府提同復訊判喬仍交保出外限九十月拔償○福美里永盛泰報關行前雇陸林生等四船分裝蘇州鴻順隆之茶葉赴同陞輪船交缷中途被小輪撞翻十七篓致該號虧本數百兩控經孫明府傳荐保蔣大榮唐慶祥到案訊明判陸賠洋二百元先付現洋一百元○木工吳阿春前晚酒醉與喬某之妾吳氏在紫霞殿碰撞被誣攫簪田巡士解案陳叅軍判戒責五十下押候查明核辦（夏） 
[巡警局紀事]  
　　巡警總局　孫金生何李氏控賀永福拐騙幼孩一案要証孫陳氏由總局暫交十一圖地保看管俟備文送縣詎該氏竟於夜間逃逸裁　員汪太守得報大怒立提該保至案重笞二千二百板押限翌日務獲送案○萬清如等六人犯賭由警局拘解在案昨日提訊判各責一百板斥釋賭具銷毀 
　　城内第一路分局　鄭子明羽黨小崇明俞長生凌阿二等於正月間在黑橋搶刦張某洋銀三十元逃往蘇州近又潛回至城内圖搶爲九號偵捕查悉拘住俞長生凌阿二兩名解送訊辦○楊居定行竊如意彩票店報時鐘一隻由巡士拘局訊究判驅逐出境（衣） 
[公共公廨早堂案]  
　　湖南人黄陳氏在南京因拐賣女孩逃避來滬又在湖南誘拐王二保來申押入雉妓院被李甘浦黄運根追蹤來滬向王索洋一百元口角之下經捕拘入昨由濟良所將王二保送訊供原籍湖北今年十七歳家有父親名金尚我係四月來上海住在吳淞後爲黄李兩人所押娼身價未取求察李黄同供因氏欠小的們洋七十元追來討索　　王明府商之英巴副領事判分别押候查明再訊○鞠其光自稱係二品蔭生向僧人松林詐去洋十七元前日又來索取十　不允行兇報捕解究拘押候查明再奪○王阿四方阿二等串攫張三囡金押髮一只判押查再訊○高東生在陸學偉店内爲夥私收洋瓶四百只出售復私收客帳數元經陸查明解究判押候查明候禮拜五再訊○張順林因通和洋行房租洋六百五十六元付去不收控奉傳訊判將欠繳租洋二百五十六元交原告具領張開釋○李陳氏與吳蔣氏代黄和尚爲媒娶某氏爲妻交付禮洋六十元未久逃逸報捕解訊兩氏同供係阿六所做人在高橋求察判押限七天交還身價如違擬罪○　莫氏竊陳金山家金押髮判押三禮押○徐阿保竊周雲照家衣服判押三月出界○查阿二竊陳阿金家金水烟袋判押九月○謝春祥以假鐵路公司股票向王雲伯抵押洋六十元解究判押三月逐出○王阿二與顧星齋違章朦充華捕判各押一月○黄李氏誘逃已嫁與徐桂生爲妻之女兒逃避解究判押三月○過犯姚亭郎竊無主人家布衣判押六月（莊） 
[法租界公堂案]  
　　裕豐米店欠租霸屋一案業已了結惟該屋去年由首善堂歸立興行經管時經租人陶瑞卿曾得該店頂首洋一百五十元昨日提陶訊追供詞各執判交保問明立興行再核○巨竊吳阿狗　晚在西城河浜某西人家行竊由四十四號華捕偵知獲住吳遽出小刀將捕之胸脇喉頸連戳兩刀該捕抵死不釋拘入捕房解訊判枷號兩月發押改過局兩年○菜市街聚興麵館欠租逃走又張阿大亦欠房金三月奔避均由經租人投廨禀控奉諭拍賣生財抵償○童子卿拐騙朱廣記絲帶一案昨童母嚴氏投案先交洋二十元請交保出外料理判准予保出限一月理楚（泉） 
[美租界捕房事]  
　　文小才前晚在百老匯路某里調戲婦人江祝氏以致口角由印捕拘入押候送究○普慶里孫祥生之妻王阿寳逃逸報捕查緝捕頭准之○包車夫朱阿福昨在北四川路被某甲所乘之馬踢傷足踝由捕舁送同仁醫院醫治俟緝甲到案再核○某西人乘脚踏車至百老匯路被夏某包車撞跌受傷由印捕拘獲酌償醫傷費了事○流氓王阿二昨向局泰安拆梢行兇由捕拘押候辦（西） 
來件 
[北京户部銀行代收國民捐欵報告]  
　　八月初一日至十五日　共收庫平銀十八兩九錢五分　龍圓三元小洋六百二十九角　銅圓二千一百三十九枚 
　　八月十六日至二十九日　共收庫平銀伍百八十八兩八錢五分　小洋一百二十一角 
通函 
[北洋高等師範女學堂招攷情形之質疑]  
　　某等見報載該學堂招考女師範生因送女學生前往投考覺有種種不可解之情形條舉如左 
（一）向索章程數次均答以無有堅請借閱始出一册但所載應繳之費數目與他本章程不同（見七月二十二日時報廣告及該堂移送上海勸學所之章程却無師範生繳銀四十兩字樣及考取後於學生往塡志願書時忽云須繳費銀四十兩） 
（一）錄取之後學生之家屬屢往叩以詳情却未得一着實答語請見監督門者以太太未便接見對繼問其有無老爺們同來囁嚅久之始言少爺同來請一見少爺初謂不在棧繼謂不住棧終謂不能見屢往皆如此 
（一）因不能見主人書條囑門者持送女監督詢以是否官立抑係私立以及校長姓名均置不答 
（一）該堂題紙用鉛字刷印者考生各發一紙據先後考生云接連數日考　皆同 
　以上數端某等奔走探訪無從解釋其眞相請登貴報來函一門以祈諸熟悉該堂詳情者 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
