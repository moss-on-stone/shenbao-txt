# 1922 - 68 - 4917621

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[敝屣談（老）]  
　　或曰據高位者戀豆也然爲榮乎辱已甚矣爲富乎富有餘矣又無貽厥之謀烏乎戀則度以君子之心安知非悲閔此一說也或曰據高位者過癮也然舍安樂就患難癮亦奇矣藉曰癮也過之久矣一之爲甚烏乎過則度以君子之心亦安知非悲閔此又一說也二說皆歸於忠厚但悲閔自悲閔人以我爲盆子盆子不可爲也人以我爲鵠鵠亦胡可爲也則不如棄其敝屣之爲智也又悲閔自悲閔世厭兵我獨佳兵是伍參之肉也藉曰法也五十之步也則不如棄其敝屣之爲公也各棄其敝屣國是决其半 
[命令]  
　　三月十五日大總統令財政總長張弧呈本部司長朱延昱懇請辭職朱延昱准免本職此令 
又令任命金兆蕃爲財政部司長此令 
又令調任董錫成署江西財政廳廳長此令 
又令調任劉印昌署江西廬陵道道尹此令 
又令任命陳錫武爲察東鎭守使此令 
又令任命王茲棟爲察哈爾暫編陸軍第一混成旅旅長陳錫武兼任察哈爾陸軍騎兵第二旅旅長此令 
[國内專電]  
　　北京電院通電促統一裁兵并增加關稅收入宛如說夢僉謂各省區覆電亦必以空話報之而北伐聯省招兵截稅如故（十六日下午一鐘） 
北京電府電奉再催鮑速回奉張言内閣閣員本人並非廻護葉張祇須後之來者優於今之去者才是（十六日下午一鐘） 
北京電張景惠删電通州商民懇留奉軍仍駐原防以維地方張使允其所請（十六日下午八鐘） 
北京電今日閣議决設青島巿政籌備委員會又田中玉請預借魯省丁漕一年分十年扣還專供償債用結果交部核議但預借丁漕此例一開則不啻將地丁作借欵識者甚望政府審愼（十六日下午八鐘） 
北京電十四小幡見顔談接管膠濟交涉顔云除任命王田外擬另派施履本唐在章周家彦三員爲參贊施等熟悉日本事情心理且人物篤實並請日本亦派熟悉華情者爲委員小幡頗爲然當卽轉達東京政府（十六日下午一鐘） 
北京電航空顧問何爾德宣言中國航空事業絶望辭去各職擬遄返英倫（十六日下午一鐘） 
北京電馬可尼無線電借欵到期財部指定關稅二五加徵項下還欵昨覆金門（十六日下午一鐘） 
北京電田中玉是否應命來京尙未覆（十六日下午一鐘） 
北京電田中玉電院請增陸軍一混旅就青島界外扼要駐紥調海軍二艦沿海防盜一泊一巡 
北京電王景春函部技術部調用人員請保留其資格將來技技術部解散應以相當職務任用 
北京電郭則澐請派葉心漢籌辦僑業銀行事宜指令照准 
北京電外部訓令安徽交涉員禁止奸商俞世誠與日人合資組織利皖覙輪公司力保長淮航政 
北京電滬總商會仍堅持拒絶參加日本和平博覽會農部轉咨外部答覆日使（十六日下午一鐘） 
北京電比使艾維滋照會派滬領事王歡特爲修正種稅則委員 
北京電陜馮電請以吳新田爲陜西軍務帮辦劉寳善爲陜南鎭使院已交陸部核辦（十六日下午四鐘） 
北京電齊燮元派尹扶一赴鄂馬孟驤赴贛商議對南聯防 
北京電赤塔饑饉華橋除被拘作工餘均驅逐沿途死亡枕藉黑督請速辦賑（十六日下午一鐘） 
北京電哈電俄人與某國人勾串販運軍械護路司令部巳定取締辦法三條（一）俄人入境由護路軍會同關員檢查（一）中外商人販運由道尹交涉員檢查（一）私人販運由地方軍警檢查（十六日下午四鐘） 
北京電唐在章應王正廷召已赴魯爲魯路與日官接洽專員 
北京電吉孫電崴政府將瓦解舊黨敗竄邊境已飭駐軍嚴防 
北京電顧維鈞三月三十一由倫敦回國（十六日下午一鐘） 
北京電顧維鈞五月十號左右可到上海（十六日下午一鐘） 
天津電鮑貴卿暫留奉養疴閣事無具體表示 
天津電張弧赴奉得張使諒解大參案將銷滅董康或辭職 
天津電清室派太監内臣來津迎接溥儀妻榮源女部佳氏入京 
天津電鄂軍官生派代表向王占元追索前欠學費二萬元王拒不見（以上十六日下午十一鐘） 
漢口電聞政府以南軍圖犯鄂赣贛防單薄因令蘇皖鄂贛四省聯防由蘇皖各出一師援贛 
漢口電川訊熊克武聯絡劉成勳攻劉湘二劉軍隊已在資州接觸夔萬間一二兩軍亦備交綏 
漢口電路訊開封戒嚴 
漢口電吳函蕭以後主客軍餉按月頒發正餉一關並令財廳預籌不得遲延署財廳長熊祥生因辦事掣肘籌應無方已正式辭職 
漢口電蕭劉以財廳前訂百貨物價畸重畸輕致商民反對估本抽稅因令鄭焯會同財廳及漢商會重行審訂並須分過境銷塲爲二分别徵收現漢商會擬召審查估本案大會議各帮正在審查中 
漢口電武昌商埠局長鄧振璣辭職省署委第一師校長郭肇明兼漢口電蕭乘楚安巡艦删（十）（五）晨離岳在新堤晤王都慶躭擱二小時午後六時抵京口因大雨未登岸九時五分抵省（以上十六日下午十二鐘） 
漢口電蕭元（十）（三）午偕張福來至黄沙街天晚折回寒（十）（四）晨復往湘陰汨羅等處查防汨羅南岸湘軍旅長李正宗派代表至北岸歡迎蕭派員往謝寒午後返岳張福來等擬假二十四師司令部設壽堂爲蕭祝賀蕭力辭僅就岳陽樓公宴蕭擬删（十）（五）午離岳水警廳長何錫藩寒乘艦赴新堤候迎巡防艦隊司令趙進銳軍署劉副官删日亦往迎約銑（十）（六）可到省 
漢口電外訊蕭到岳後湘趙派葉開鑫來岳表示歡迎元午後在岳會議葉述湘人尊重省憲嚴守中立希望撤退駐岳北軍蕭答湘守中立極表贊成岳防北軍俟統一後卽撤回 
漢口電吳函覆官錢局京漢南段收入抵押借欵甚鉅俟償清後卽分期撥還貴局墊欵 
漢口電沈鴻英軍决改編一混旅已有大部分移駐通城餘分駐岳州東南鄉（以上十五日下午十鐘） 
香港電孫因總統府被火電粤慰問有此次北伐本有破釜沉舟之志除舊佈新更示吾人以决心耳等語 
香港電孫寒（十）（四）任金漢鼎權理滇省長 
香港電某方訊馬君武已起程赴桂林并委許宗武爲桂林警備司令率所部三團同往 
香港電黄强令海康知事禁娼 
香港電商聯會呈省署謂各商店因海員罷工受重大損失請緩行營業稅 
香港電寒日國會通過停止罷工處刑條例 
香港電米商舉定九代表赴商聯會允受調停惟提出二大綱（一）勞家要求資家問題（二）因上雙方對待要求問題生出本行勞家要求本行資家問題所以歷次罷工風潮皆發生本行勞家要求本行資家問題并無發生甲行勞家要求乙行資家問題如承認此大綱卽可直接談判（以上十六日下午六鐘） 
香港電聞唐部胡若愚在凌雲被顧軍擊敗逃西隆田鍾榖亦在黄大壩戰敗陣亡團長三剥隘被顧軍佔（十六日下午十鐘） 
特約路透電 
[南非罷工大戰之收束]  
　　十五日約翰萊斯堡電福特斯堡抵抗九十分鐘之久業已降服當黨人退讓之時間將到時約翰萊斯堡非常活動汽車滿載援兵馳往大街占據陣地隨以砲隊當軍隊入鎭時槍聲猶未止十三日晨約翰萊斯東面之一役脫蘭斯佛爾蘇格蘭兵以槍剌由正面攻擊占據滕斯華特叛黨槍火猛烈傷兵未能移運晚間進抵皮諾尼之軍隊恐砲火傷及婦孺故停戰至十三日晨間叛黨乘機焚掠商店任意開槍甚至轟擊婦孺及欲殺死在醫院療傷之人 
十五日泊里土里亞電昨日公報紀福特斯堡之戰情當哀的美敦書限斯將到之時革命黨專使一人謁見皮維斯將軍要示提出條件將軍主張於十一時無條件降服否則即將攻擊屆時政府軍陸續前進愈逼愈緊在距西南四小時路程處受叛黨之頑拒且因戰車毁壞頗不方便旣而援兵開抵與敵交戰五小時許敵乃不支而退敵中至少有機關槍一架公報又紀東區戰事謂政府軍已克復遠東斯潑林鎭被擒之警察六十八名均已出險 
十五日約翰萊斯堡電斯末資將軍善於應變今已恢復法律與秩序空氣已爲一變福特斯堡爲叛黨最固之根據地鎭中有深戰壕多道及建有來福槍擊射土堆頗多戰事終止後查見婦孺多有已絶食兩日者 
十六日約翰萊斯堡電軍事可謂已告終止今惟餘清鄉事務而已和緩分子急欲上工近今所發總罷工之命令迄未由實業聯合會及各項職工公會承認故現有始終反對革命黨之領袖數人主張恢復工作 
[英議院之陸軍預算]  
　　十五日倫敦電陸軍部大臣藹文斯今日在下院提出陸軍預算案謂除印度級兵士外陸軍擬留兵士十五萬人較諸一九一四年减少二萬人其時有預備兵十四萬六千人國民兵五萬五千人今日僅有預備兵六萬五千人而無國民兵惟久戰之士可爲後備者正復不少瑱擬以一百萬鎊之經費以厚預備兵力並重辦國民軍藹氏論裁兵之危險謂陸軍或有援助殖民地軍隊之需要印度參謀部曾稱如遇某種事變將來所需之援軍或較所備之軍爲多但望政策穩健措施得當危險不致發生並望埃及人之政策能與埃及政府更爲接近庶駐紥埃及之兵士可减否則勢須加派援兵再來因地與君士坦丁亦或有大批援兵之需要 
十五日倫敦電下院討論陸軍預算案時韋爾森上將演說謂目前裁减英國戰士是否爲智頗爲可疑韋氏述印度香港埃及愛爾蘭等處之狀况並謂依照目前提案之辦法其結果將使陸軍力不足以弭戰或獲勝但適足召敗歐陸雖裂爲若干小國　然其武裝人士今猶不减於一九一三年也議員麥克倫氏稱所擬之裁減應及早實施他部經費亦須照此裁減 
 
 

Page 5

 
 
   
 
 

Page 6

 
 
申報第二張 
特約路透電二 
[英議院之孟太格辭職案]  
　　十五日倫敦電今日下院鄂康諾氏動議以爲政府行動彼此不相聯絡致有孟太格辭職之事此議付衆討論但卒撤回鄂康諾稱孟太格之核准公布印度政府公文乃可憾之過失孟氏對於印度回敎徒之輿情未免狂信政府宜昭告印度人民國家之統治無論在何處要以保弱禦暴爲歸云云孟太格發言自辯其詞頗長對於内閣待遇之方法頗爲憤懣並聲明並未誤解克松之函議員湯末斯責孟氏先未將印度現狀報告下院並責克松未將孟氏已准公布電文之事呈報内閣張伯倫起稱孟氏並未將印度所請亟須答復之必要告知其同僚 
[英波油公司與英政府]  
　　十五日倫敦電英波油公司政府未繳股本應撥欵照繳之議案今日在下院成立開一讀會班白立氏稱如確有油礦必須開採以利海軍者則政府應自行收辦之而勿將政府之名義與保護假於商業公司班氏主張政府將此股份賣出希爾敦楊氏不認政府有再投資本於私人營業之意 
[美參院之四國協約]  
　　十五日華盛頓電參議院今日以五十票對二十七票打銷譬特滿氏提出之四國公約修正案該修正案與前巳否决之兩修正案同惟内有一條規定凡因太平洋發生之任何國際爭端外國均當參與討論 
十五日華盛頓電反對黨領袖允於三月二十四日最後表决四國公約並已商定星期二日前不得再表决保留案或修正案演說之時間將加限定星期五日參院開會後將不事辯論卽作最後之表决政府領袖殊歡迎此辦法因此舉定爲反對黨放棄延長爭辯計畫之證故四國協約今已可保批准 
[英造酒業之談判]  
　　十五日倫敦電造船業僱主與工人聯合會幹事間之談判忽然中止因工人代表會議不允接受僱主最近扣給酬金之提議故也僱主聲稱已恢復原有地位自今日起扣給酬金工人聯合會幹事已將此事呈報工部大臣 
十五日倫敦電因工部大臣之干涉造船業爭端之談判現又進行减資一層暫不實施 
[英太子行蹤記]  
　　十三日印度德拉登電英太子今晨抵此盤桓三小時舉行士官學校開幕禮並致訓詞略謂印度兵戰時之功績已爲其後人取得充當士官之權利從此人人皆有擢升印度軍隊中最高地位之希望辦學校者且挾英國公學之觀念保持印度尊重師長之舊有精神學生求學宜堅苦而不可偏廢休養宜養成正直生活維持印度武士之風度云云英太子旋起程赴古勞拉 
[法議院議准特别衞生費]  
　　十五日巴黎電衆院聆諾培爾美爾氏之報告後已通過衞生總長史特諾士氏提出之議案撥特别經費佛郎二百五十萬以供遏除波蘭及東歐窒扶斯症之用 
[英帆船運酒被控]  
　　十五日華盛頓電英帆船格萊斯魯比號前在抱斯盾距岸四哩處以酒品卸入本船之小艇運送登岸爲關吏所拘當局現擬在法庭起訴該案之結果將證明在距岸三哩外犯法之船隻能否拘而没收之 
[英荷屬地之橡皮業]  
　　十五日倫敦電觀政府今日在下院之言論似政府將干涉橡皮業據稱關於橡皮業現狀之討論現已由英屬馬來由與荷屬印度之大員在倫敦進行橡皮業中之意見以爲馬來由與荷屬印度苟不行動一致則無事可爲所謂行動一致者在採行出口執照之形式錫蘭亦植橡皮工價低廉故錫蘭公司之態度亦殊可慮但錫蘭種橡皮之區域視馬來由爲小故即錫蘭不願限制輸出馬來由與荷屬印度仍可互立合同也 
[各國近事記]  
　　十五日巴黎電辯論報載安哥拉消息希土軍陣線戰事復作希軍已在柯尼亞境進攻數次 
十五日巴黎電大使會議今晨在外交　開會由康本氏主席討論關於管理德國海陸軍事務之各問題 
十五日芝加哥電此間今日大火焚燬城心之巨厦估計損失約値英金五百萬鎊 
十五日雅典電戈拉里斯氏現復組織内閣 
十六日開羅電埃及已遵英埃條約宣布獨立福亞特第一已稱埃及王 
[北方政局觀]  
　　十五日北京電奉天消息張作霖巳贊成任鮑貴卿爲總理直奉之衝突可望獲免 
十五日北京電今日内閣有長電致各督極言儘速統一之必要大旨謂華府會議已允中國將關稅增至百分之五之實數他日且可增至百分之七五豫計歲入可增三千萬元但節用一層仍不可緩今最要問題爲遣散冗兵今日誠爲釋除内爭之日俾國民能合力經營國家之幸福統一目的一旦達到其餘各事不難迎刃而解各省應各提出統一之建議云云 
國外要聞 
[游俄通訊（天我）]  
　　智識階級之復活資本制度之復活俄自共産革命以來智識階級完全爲勞動階級所征服雖政府當局者仍多智識階級中人然旣主張勞動專政則已脫離其所從來之智識階級而代表其所同情之勞動階級憶共産黨要人拉跌克對於羅素游俄感想錄駁論中有曰「某人屬某階級者不據其物質之遺傳而據其精神之信仰」故列寗系出貴族節諾越夫曾爲行商而不害其爲國際共産黨之領袖也且除第一流領袖外第二流以下之人才多係普通農人及工人如在莫斯科城則各部之總次長大抵本非勞動家而司長科長則大抵勞動家也各蘇埃特之主席團（三·五·七·九人不等）大抵本非勞動家而委員代表等則大抵勞動家也勞動專政四年間智識階級多冒白黨之嫌疑大受政府之白眼幾不能自儕於白丁於是全社會有絶聖棄智之傾向著作家美術家或溷跡巿廛或吹簫道路官廳各機關雇員用手足者食全俸用腦力者食半俸文學哲學書籍依廢紙價出售各大學中形而上之學科過半停辦可謂極斯文之厄矣内亂漸平主張一變政府頗有意於文治且自新經濟政策實行而舊社會現狀復活公私商工各業管理運用皆不能無待於智識階級中人中央一再明令奬勵保護專門人才隆其禮貌優其祿糈擇尤薦拔破格登庸兩三月以來各部顧問驟加數百人皆來自智識階級者也其中亦多反對共産主義反對社會革命之人於時局頗抱悲觀於政治表示消極惟出其所能盡其所職各機關重要地位旣皆屬之共産黨人故此輩在名義上似無何等之價値然智識之所在卽能力之所在能力之所在即權勢之所在彼以蚩氓而據高位者已不自覺其魁柄之下移矣此亦一自然反動也 
從來能發能收者爲大英雄惟此一發一收之間恐爲其所犧牲者數亦不貲耳多數黨者俄國社會革命之中堅世界共産主義之先導也二十年來其首領列寗特洛斯豈等持極端無調和主義反對專制反對共和反對資本制度反對中産階級反對社會民主黨人反對一切投機射利之事業今革命旣成政府旣立外戰旣息内亂旣平四年理想試騐之結果乃轉而提倡國家資本主義更進而奬勵私人財産制度寗非古往今來一大怪事倘所謂能發能收大英雄之本色固如是耶列寗之言曰凡經一次大革命必有一次大反動自有歷史以來此等不可避免之反動往往發於被征服者舊黨之手於是而革命之成績幾等於零今吾人知反動之必來不便被征服者乘機藉口爲捲土之計而吾人自身因勢而利導之迎合羣衆心理調劑周圍事情一切皆可犧牲惟吾人革命之成績即因革命而取得之政權决不可犧牲留得青山在不患没柴燒今日之農工政府蓋若是其濯濯也茲全俄第九次蘇埃特大會行開幕矣聞列寗已預備一場大演說發表其最近之政見預料其結果必極滿意大衆必極歡喜踴躍贊成蓋一切議案皆早經主席團討論完密并已向各代表疏通周到大會通過特形式而已俄國所有政務會議大都如此辦法謀一致進行免無數之衝突誠簡妙哉 
[東報論承認蘇俄問題]  
　　世界新聞社譯東京日日新聞云協約國目下顯有力圖與俄國恢復友誼之意彼等已知前此對俄政策殊乏利益此觀於協約國邀請蘇俄加入日諾瓦會議及法國近與俄人開始談判而可知者協約國之意倘蘇俄能放棄其布爾什維克主義運動承認俄皇時代對外債欵並保護他國旅俄人民之生命財産則彼等願承認列寗之政府吾國（日本）外相於二月十七日在國會中之宣言可爲關係各國意見之代表惟列寗政府能否承認此等提議乃一疑問如俄人拒絶之協約國將如何舉動亦爲疑問俄羅斯之得救即全世界文明得救之問題列强必須一致與彼重訂邦交助彼恢復國内和平以救彼人民於患難之中也 
[赤塔政府新頒削籍條例]  
　　專對旅外舊黨而發華俄通訊社十四日赤塔電云遠東共和國政府將已削籍條例批准該條例適用於下列之各種旅外僑民（一）凡在一九二一年二月三日頒佈之條例中所認爲國民仇敵者及一九二一年四月二十二日憲法議會所限定之期間内未曾返國者（二）凡自願加入與遠東共和國及蘇維埃俄羅斯對敵之軍隊與反革命黨團體者（三）凡在一九一七年二月七日以後離遠東俄羅斯及一九二○年四月六日以後離遠共和國時第一種未得蘇維埃當局者之允許第二種未得遠東共和國當局之允許事後又未向遠東共和國駐外代表領取護照者當於一九二二年四月十五日以前向遠東共和國駐外代表雙領取護照或證書（四）旅居外國五年以上者當按照第三條辦理又附則三條（甲）削籍之宣布由政治法庭辦理（乙）根據本條例削籍者有呈請遠東共和國駐外代表復籍之權（丙）本條例對於旅居中東路沿岸之遠東共和國人民發生效力 
[義國會中之四國協約（德華電報社）]  
　　德華社華盛頓六日特電云美國於日昨開始討論四國協約各黨對之頗有所爭持預料議員伯拉氏不久將提出最後之抗議聞前次投票贊成耶普島條約之議員六十七人今亦贊成此四國協約故按現在之形勢而言加入缺席會議之票爲七十二票對二十四票云云又贊成耶普條約之六十七人中有五十四爲共和黨十三人爲國民黨員及議員恩德吳德氏·西治嘠哥氏·莫耳氏等亦在其内其反對耶普島條約者爲國民黨十九人共和黨一人内中包括有議員伯拉氏及約翰遜氏等按現在哈定總統所處之境遇誠與前總統威爾遜氏因國會爭持通過凡爾塞和約之地位相同七日華盛頓特電云美國各界因鑒於國會爭持四國條約相持不下故羣起組織委員會討論此問題以便早日解决而使華會收獲全效近來經各敎會之提倡在紐約組織一委員會業已就緒並推定前大理院院長魏克韓氏爲委員長工黨領袖葛伯氏爲副委員長以便進行一切聞全國各省各大城鎭亦皆相繼而起催促國會立即批准華會條約以防華會之前功盡棄七日又電云美國會外交委員會通過限制海軍條約並潛水艇協訂曁四國協約亦以十票對三票按照議員博倫德紀氏之保留案通過之查該保留案乃聲明關於四國條約序言内所述之以武力防護太平洋沿岸各島之規定美國概不負責全美國亦不能承認四國條約有組織同盟之意云云聞國務卿休士氏現仍在百爾慕他羣島休養彼不願容納華府會議各項條約之保留案但哈定總統對於此項保留案並不表示反對故哈定氏與休士氏之意見今尙背道而馳須俟該議决案提交國會後方能有正式之規定就目今事實而言哈定總統即亦表示首肯而國會外交委員會業已通過該保留案則休士氏因本黨負有華會條約之責縱即反對恐亦無味美外部聲明四國協約爲道德上之條約旣有保留亦無甚緊要而元老院則認此約爲代替日英同盟維持太平洋治安之協訂故此項保留案勢將摧殘該約云 
[芝加哥之大火]  
　　損失美金二千五百萬元失業二萬五千人星報十六日芝加哥電云此問商市中央突肇焚如計損失美金二千五百萬元死傷消防隊隊員各一人因以失業者將有二萬五千人晨間三時火勢猛熾全城消防隊仍在用所有之救火機從事撲救現信起火原因乃出於縱火事前曾有人屢以恫嚇信致起火店主此人今已就逮克林頓街運河凡布倫街西傑克森街繚繞之區一方已成焦土跨傑克森街之巨厦五所已燬其二内有二十一層之屋一所全付一炬斷鋼碎石倒落者高積街道中商業信託儲蓄銀行其庫中存有現欵及證劵値六百餘萬元亦遭殃及當火勢延及該銀行時即有警察密布周圍以防搶刦災區各方面之路一哩均遮斷交通全區以繩攔隔由警察及警察後備隊守之聞火之進路已經阻斷無復有延燒之虞按此爲芝加哥歷史上第二次大火前一次及在一八七一年十月八日損失之數達美金一萬九千六百萬元無家可歸者十萬人燬屋一萬七千五百間喪失生命者二百五十人國内要聞 
[北京通信（野雲）]  
　　九六公債與京師軍警餉項問題自去年中交發生擠兌風潮以後都門大小各銀行生意均極蕭索蓋從前各銀行所恃爲惟一利源所在卽放高利之債於政府至此乃咸有戒心不敢再行冒險迨至本年舊曆年關以後不惟新債不借且催索舊債甚急財政當局亦口口聲聲謂一切舊債亟宜清理因此乃有發行九六公債之妙想不意甫欲發行而反對者四起其實反對儘反對而暗中分配某也若干某也若干業已清清楚楚張弧初尙欲力抗此潮流迨董授經之大參案起張始知不了乃怱怱赴津前數日又傳董爲環境壓迫已經軟化袒張者方以爲恐嚇有成效不意董乃因此一激而益奮昨上二次呈文有非澈底嚴查不可之勢而九六債至此乃眞絶望矣尤有一事迫在眉睫者卽京師軍警餉項問題是步軍統領衙門之將校兵士約二萬人京師警察廳之警官警士約二萬人以上關係京師地面之治安均極重要從前政府無論若何窘迫而爲急其所急計業於京師軍警餉銀必提前籌辦無如此時則無門可貸水盡山窮所謂舊債主之銀行現已不能通融分文於是當局乃益無法可設距此十五日以前軍警長官曾有召集會議於公園之舉而距此十日以前更有呈請政府速發九六公債之文至最近數日情勢益急遂由王懷慶等出名邀集各銀行界總裁經理開會於銀行公會其有不在公會者亦在邀請之列會商歷四日其初兩日毫無結果在各銀行以目前金融緊迫不願隨便放債固屬實在情形而九六公債反因反對之聲甚高不敢輕於一試某銀行總理謂敝行去年承同業維持始得免於危險今復有何力量能維持他人而一般論調僉謂銀行借欵於政府人方斥爲違法正在審查之中有罪與否且不敢說此後斷不敢再借分文請政府不必再向銀行商借以自陷於違法云云王氏仍一再向衆懇切聲明以京師治安爲重後來有人從中疏通以爲政府窮困巳達極點京師治安關係非輕若竟關緊大門一分不許挪借則前途亦復異常危險因有分别等級按户分攤借欵之議至第三第四兩日會議始完全將借欵辦法决定總額共四十萬元分甲乙丙丁四等多及數萬少或數千業將各户所認之額逐一開明定於星期一支付於是此等重大問題乃獲完全解决聞在前數日萬分爲難之際王克敏曾有一種條陳上之内高農齊主張實行徵收京師房屋稅專供軍警兩餉依其計算收入之欵足敷開支而有餘惟當此政府威信完全墮落之時高齊寗敢負此重責以招商民之反對耶 
[財政風潮中之北京銀行界]  
　　國聞通信社北京通信云財政界風潮擾攘紛紜所謂澄清積弊救濟財窮均是毫無裨補而財部屋空無人已成無政府狀態各軍索餉各機關索薪旣不得其主而受影響尤大者莫如銀行界九六公債旣因財界風潮受其打擊雖不致就此取消但實行還債勢必因以展緩若干時日京中各銀行以巨欵借入政府無法索還金融早有不能流通之勢三月間原有一難關羣望九六公債實行還債之後得以藉此轉蘇今公債波折層憎勢且無補於銀行界目前之困當此財部無人負責更無從向政府追索欠欵外間有謂張弧下台心不甘服嗾令銀行界與政府爲難者此蓋無當於事理無論銀行界非失勢之張弧所能指揮假令銀行界果有向政府索債之舉政府果何從籌撥欵項於事何濟京中銀行界本甚危急復以財政界發生大波原希望之公債還債又生頓挫其困難概可想見况上海交易所倒閉風潮流染所至京津銀行界均不無受若干影響故一般人於注意時局風雲之外對於與社會經濟有密切關係之銀行界現在眞相亦羣起猜疑通訊員頃晤某銀行家據其所言則大致現在各銀行之空虚已無庸諱飾幸向所認爲三月間之難關銀行界早經籌畫尙可敷衍惟盼望不再發生意外則徐圖補救未始無計設使有人故意搗亂出一問題則影響所被殆不堪設想一言揭穿卽希望社會共同扶持銀行之信用勿使提欵擠兌之事發生否則必無幸理然目前社會衆人心理鑒於前此中交擠兌徒滋驚擾故巿上各行紙幣信用較前爲固銀行顧慮亦深不敢毫無準備此則稍可樂觀者也至於此次上海交易所倒閉風潮據京中銀行界人所談京銀行並未受何等影響其原因則以去年上海交易所如春笋怒發之際國内銀行界約分兩派其一派多屬在南省者即投入交易所旋渦作一種投機事業其在北方之銀行同時亦爲一種投機事業卽貪高利投資於政府京中銀行當時未嘗不想亦加入交易所之投機事業顧巨欵已投入政府重受束縛不能提回是以今日滬交易所倒閉風潮未波及京師銀行界者亦不幸中之一幸事矣 
當張弧辭職未批鍾世銘代部命令未下之際財部旣負責無人凡向政府索欵者均不得不暫停其活動但軍警餉項則關係重要政府中人不能置之不顧在張弧未辭職前其所以欲先挪用公債者軍警餉亦屬一重要部分曾以若干之公債票給軍警機關抵餉囑其自行變價顧因委員會議决不准發行巿上遂亦不易銷售故軍警機關雖持有債票不能變出現欵餉項依然無着而先後軍警餉項之積欠實已達三個月値茲時局不定人心惶亂軍警無餉危險堪虞軍警界人旣連有會議軍警最高當局遂不得不親自出馬急籌現欵籌欵之法舍商諸國内銀行外殊無他途顧銀行界内容旣如前述殊無以應軍警當局之請求然軍警餉所急需者亦祗須得有現欵數十萬即可暫支一時銀行界縱屬爲難此數十萬元豈便眞無法想惟在銀行方面意思此種代墊軍警餉欵與他種不同非可責以尅期如數歸償者果能爲之墊出必須預先自量能力任其拖欠前年銀行界因寒冬軍警無禦寒之皮服曾代墊欵購置此項服裝費共計二十八萬餘元迄未歸償此爲一例所以銀行界對於軍警當局請求代墊餉欵目下實有難色復以此事關係地方治安與銀行關係亦切又不得不從而妥商善法十一日午後步軍統領派共軍需官會同警廳所派之勤務督察長再至銀行公會乃商得最後之辦法卽以張弧所付給軍警之公債票先交一百萬與銀行公會由各銀行設法從速銷售軍警立待四十萬元各銀行除代售公債所得外其不足由各行趕爲凑齊經此議定軍警餉始有着落地面治安暫時始可無慮然北京城中慘淡之氣象已可於此概見矣 
[日政府令日使交涉山東撤兵]  
　　東方通訊社十六日東京電云日本外務省本日公表外務大臣爲開始山東撤兵交涉致小幡公使之訓令之内容如左日本政府之方針欲按照條約之規定從速着手實行撤退在青島及山東鐵路沿線之日本軍隊現在日本政府意欲從四月上旬起自發的著手其實行先撤回青島守備軍之一部然後依據條約第十條之規定立卽撤退鐵路沿線日本軍隊之一部移駐上述青島之軍隊所住之兵營中如此依據條約第九第十兩條之規定次第實行撤退沿路日軍由青島逐漸運送回國至五月四日爲止將所有鐵路沿線日軍全部撤退完畢照追加（此間有數字電文脫漏）條約第二條須由中日會商撤兵之處此項會商决在北京舉行日本方面由　公使當其交涉又决定由青島守備軍派參謀長或參謀至北京爲輔佐貴公使與中國方面會商就於此事仰貴公使卽向中國方面交涉並詢問本案交涉開始之準備如何先說明前述帝國政府撤兵之意然後再行協定以本月二十日左右爲本件交涉開始之日期 
[東報所述湖北防禦計畫]  
　　宛然歐戰之縮圖 
十六日上海日日新聞云直奉問題發生以來吳佩孚一面在洛陽從事編制新軍五箇混成旅以補充各師團之缺額並命漢陽鞏縣德州之三兵工廠趕造軍器彈藥以謀軍備之充實一面使湖北督軍蕭耀南整頓湖北全省之軍備以完成西南之防備蓋前者爲備直奉萬一之戰後者爲防南方之北伐也其軍備是否足應兩方面不得而知其對於南北之計畫適如舊德意志東備俄羅斯西與法蘭西戰其形勢宛然歐洲戰之縮圖也抑直派首領之曹錕力避直奉間之衝突故極事講締和之策最近則似不致决裂其對南方所有蕭耀南之計畫總謀懷柔湖南之趙恒惕以湖南全省爲南北之緩衝地帶以免直接衝突所謂北伐軍以不蹂躪湖南爲限者即不欲見南北之戰事也然對於西南問題非一朝一夕之故所有防備計畫似巳出於萬全即防備之主要計畫南備湖南西備四川之兩面計畫是也並使駐紥岳州之第二十四師長張福來專當湖南方面之防備使在宜昌之長江上游司令孫傳芳專任對於四川之防備故今日湖北之形勢苟非軍隊間發生内訌大致濈可粗安其軍隊之配置如左「湖北軍」第一混成旅潘守蒸駐武昌第二混成旅寇英傑崇陽第三混成旅宋大霈宜昌第四混成旅劉佐龍新牆第五混成旅强允昔宜都獨立騎兵營胡志貞鄂城獨立輜重營盧長庚黄州獨立憲兵營賈起鵡督軍署獨立衞兵營李柱生督軍署「近畿軍」第二師孫傳芳宜昌第八師王汝勤荆州第十八師盧金山宜昌第二混成旅胡念先通城第十七混成旅張聯陞襄陽第十八混成旅趙榮華施南第二十一混成旅王都慶嘉魚（以上前督軍王占元 
 
 

Page 7

 
 
申報第二張 
舊部下）第二十四師張福來岳州第二十五師蕭耀南兼岳州第十二混成旅葛豪漢口第十三混成旅董政國羊樓峒第十四混成旅彭壽華岳州第十師混成團張思華隕陽第三師第十二團巴東第三團騎兵團巴東（以上兩湖巡閱使吳佩孚部下）河南第一混成旅林金岳州山東第一混成旅張克瑤岳州（以上湖北事變之際派遣者）「海軍第二艦隊碇泊地」武昌江岸江元·江貞·楚同·水雷艇列字岳州江岸江利·江鯤·楚謙·水雷艇湖鶚武昌江岸·江犀·永安·建中 
[鄂人請追兵變善後用欵]  
　　魏聯芳不能卸責 
武昌各團清理善後事務所公欵處以魏聯芳日前來函宣布該所欵項用途多不實在因函請兩長及省會急行追還以重公欵原函如下「致軍民兩長函」督軍省長鈞鑒敬稟者前財政廳長魏聯芳主任兵災善後事宜用去欵項一百五十餘萬迭經呈請鈞署將一切善後册簿交由各團審查而該廳長始終延宕不肯照辦本月八日各團人士又假敎育會開會討論該廳長始允派遣代表到會繼又來函拒絶且云善後一切收支各欵已報軍省兩署查核不知所列報銷多屬浮濫卽如客歲商民業主損失祗二百餘萬按照十分之三賠償需欵僅七八十萬串來函竟云發給一百三十餘萬顯係揑造浮報總之善後事所之成立原由各團組織評議部以負監察之責所有善後用疑無論如何情形均應交由各團審查且去歲評議部簽定審查員等呈請鈞署核示曾奉批准繼續審查並奉省署指派專員監視該廳長尤不得任意藐抗仍懇鈞署勒令該廳長迅速邀齊各團核示算清如數追還或由鈞署指定日期地點飭令該廳長遵照辦理事關公益故敢不避煩凟伏乞照准施行不勝待命之至「致省議會函」逕啓者客歲六七兵變後由武漢官紳計議組織善後所並推前財政廳長魏聯芳爲該所主任共用去欵項一百五十餘萬惟查當時正當用欵祗賠償商民業主損失一項總計確數二百餘萬按照十分之三賠償祗須七八十萬之譜其餘六七十萬串不識該廳長如何揑報核銷現由武漢各法團組織清算機關專事清理一切屢函貴會派員到塲會議如何允行查貴會爲全省代表對於此項鉅額餘欵當然不能坐視不問除開會時仍請派員會商外相應函達卽希迅予提議咨請軍民兩署飭令該廳長會集各團體核算明晰如數追還是幸 
[湘省整理財政之嚆矢]  
　　規定撥欵畫一辦法 
湘省年來財政紊亂已極各軍隊每向駐在地方自由截提欵項事前旣不通知財務主管機關核明撥付事後又不通知轉賬各局所人員大抵皆由軍人指派所有收入予取予求視同外府財政廳幾無權過問近該廳廳長鍾才宏頗思著手整理日前曾擬訂財務各機關撥欵劃一辦法呈請趙恒惕兼長核准施行但積重難返恐未必有效也該廳呈文如下竊查吾湘自民國改革以後關於財政上之收支程序悉依頒訂審計法及會計法規逐漸實行除特别會計另有規定外無論何項收入均須解繳金庫支出悉由金庫經理在五六年間手續力求完備財政頗見清明乃自張督踞湘全省分裂經費之支付不必盡由命令賦稅之收入大半就近截留財廳空筦出入之名金庫苦無收支之實荏苒至今積重難返自前年驅張告成迄今將近兩載對於財政設施非不力求整理卒因種種困難未能恢復原狀欵未到庫即已提撥無餘提撥之後復不隨時轉賬以致管轄全省收支之金庫不僅無大宗現欵收入之可言即欲求全省支完全之登記亦不可得似此程序紊亂達於極端非亟謀統一則財政無整理之望非清理撥經則收支無統一之項查湘省九年度預算合國家省地方併計經常歲入列洋一千五百三十餘萬元臨時歲入列洋八百五十餘萬元而金庫九年度全年實收數僅止六百二十三萬餘元比較預算尙不及三分之一雖預算所列其中或有寛浮而人禍天災收入本難及額然如九年度預算案内所列田賦一項連同提徵十年合併計算共列五百六十萬元據各縣報告實收數通盤合計約在九成以上計可收洋五百萬元而金庫實只收到解撥各欵計洋二百二十七萬餘元又造幣廠餘利預算原列三百五十六萬元榷運局淮川粤鹽稅及淮鹽軍費特捐并精鹽軍費預算原列三百八十四萬餘元水利局收入預算原列三十萬元除榷運水利各局坐支經費計洋四十六萬餘元應予抵銷不計外共應解繳金庫計洋七百二十四萬餘元茲查金庫九年度全年實收榷運局解撥各欵計洋二十七萬一千三百餘元造幣廠解繳　欵計洋一萬一千八百餘元水利局解繳各欵計洋二萬七千五百餘元共只收各局廠解撥各欵計洋三十一萬餘元十年度預算全部收入現雖未經確定然以九年度預算爲比列自十年七月至十一年一月計七個月榷運局造幣廠均應解洋二百餘萬元查金庫實只收榷運局解撥各欵洋五十三萬餘元造幣廠解欵計洋四十七萬餘元此特舉其收入之犖犖大者而在外提撥未經赴庫轉賬之欵卽以本廳所管田賦一項及榷運水利造幣各局廠收入約略估計九年度全年已達九百六十餘萬元十年度七個月亦有三百餘萬元或因欵未交齊或因案待結束以故遲之又久尙未赴庫撥賬現在九年度終結已久十年度又閱七月歷時旣久撥欵愈多機關不無變遷人員亦恐星散長此遷延於財政前途大有妨礙茲由本廳酌擬撥欵劃一辦法五條以十年六月底以前爲舊案十年七月以後爲新案由撥欵各機關查明奉撥之欵分期清理陸續赴庫撥賬如蒙核准即乞通令省城各局廠及各縣局一體遵辦以清界限而資結束此外尙有收入已解金庫復由金庫提作軍費未經正式支賬之欵計自九年七月前臨時收支處成立日起截至十一年一月底止共收一千零六十二萬餘元共支六百七十四萬餘元又棰廳已發通知之政費因收數短絀未能全數支付臨時借墊者計九十九萬餘元收支兩抵尙應餘存二百八十八萬餘元内餘姜前廳長任内直接向庫提用軍費計洋五十七萬一千餘元業由本廳彚案檢同各領欵機關印收賚請轉呈總司令部換塡憑單收據發廳以便正式支欵外其餘二百三十餘萬元内有一百八十九萬四千餘元係奉總司令部命令直接向庫提作軍費又洋四十一萬六千餘元係前新幣各分處奉令墊發軍費應請併咨明總司令部轉飭總軍需處查明提取之欵分别新舊兩案彚塡憑單收據發廳以便正式支賬是否有當理合具文檢同酌擬撥欵劃一辦法呈賚察核指令祇遵附辦法（一）榷運局造幣廠水利局關於奉撥軍費應由各局廠將撥欵所取領欵機關印收呈請省長公署轉咨總司令部換取請欵憑單及三聯總收據發交各局廠再由各局廠將奉發清欵憑單送財政廳塡發通告書連同三聯總收據赴金庫撥賬（一）榷運局造幣廠水利局關於奉撥民政費如係各機關經常經費即將所取領欵機關印收送由金庫換取正式收據如係特别支欵應將所取印收呈賫省長公署核准令行財政廳塡發通知書持赴金庫撥賬（一）法院省會警察廳及巿政公所經收各項收入向由各廳所坐支應按月照坐支之數赴總金庫撥抵經費換取正式收據並一面分别年度造册檢同金庫收據送交財政廳備查（一）各縣局奉撥欵項如不能一次交足應即查照實撥之數取具領欵機關印收隨時賫送主管機關核辦續撥之欵亦即照辦以免延擱（一）自九年七月起至十年六月底劃爲舊案十年七月以後作爲新案所有關於新案奉撥之欵應由各撥欵機關查照上列各條從速清理於本年三月度以前赴庫撥賬其關於舊案奉撥之欵於五月底以前清理陸續撥賬以資結束 
[湘省之民選省長忙]  
　　趙恒惕大活動 
國聞通信社長沙通信云湖南省憲法公布後第一椿大事卽爲選舉月檢籌備如火如荼一般蟄伏已久之官僚政客乘機大肆活動而趙恒惕現綰軍民兩政亦當然不肯讓人近特派出有關係者多人往各縣從事活動更給以名義爲催辦員每月領旅費一百元其他交際各費尙不在内如省署科員鄧壽荃亦卽其一巳經欵段回安化原籍去矣此項議員選出將來即爲趙氏帮忙以達第一任省長之目的然趙氏過去之政績如殺李仲麟·毆打學生·誣殺黄龐封勞工會等皆爲人所共見故選舉事務所成立之始各團體如學生會總商會農會工會等即紛紛組織選舉監督團以期産生良好之議會實現民治之精神此種表示固可見人民求治心切而不利於個人運動進行又不待論趙因先發制人藉省憲條文將上項各種團體概予解散並宣言學生罷課殺學生商人罷巿殺商人近更進一步在各縣指定省議員以資來日之役使如衡山則已指定李汝賢等三人就其所進行者觀之或竟不難達其目的也 
[河南之土匪世界]  
　　大刀會勢頗猖獗泰晤土報彰德通信云河南匪患迄未少殺菲首張威雖已爲其部下所斃而其巢穴依然存在往日人民聞張之名輒爲戰慄至於今日則依然如故數週以前軍隊曾猛撲賊巢匪衆星散乃軍隊凱旋之後匪復團結各城鎭所駐防軍爲數無多實不啻爲匪衆之俘虜惟不與匪合或自由行動耳上一星期記者曾入匪手旋仍釋放在匪則聲言係做好事近日大刀敎盛行此爲義和團之别派其邪說多與義和團同始創於山東之皮鎭東其說以爲今年三月將有大亂故將聚衆以自衞聞豫北有該敎首領十七人每人於三月中預備召集黨衆一萬人附近各省並另有頭目在當地招募該敎有三種信條即剿除盜匪推翻民國及驅逐外人新近省當局曾發出告示禁止該敎惟彰德以西一帶大刀會首仍極猖獗該會徒黨均須按其所有田地納稅一宗以爲軍餉不願加入該會者多在其反對之列以前大刀會所用軍器均係槍刀今因與盜匪交綏屢受痛創乃亦私購來福槍矣此種邪敎如不撲滅後患殊可虞也 
[危機四伏之陜西]  
　　字林報西安通訊云西安政局自記者上次通訊後大有進步執政者所爲足證其未曾覺悟耶穌聖誕節時所呈之險象否則彼輩當亦不能容忍至今也一月中旬西安一帶每户忽有人持贈生麫一小塊並囑受麫者須照樣備麫分送十家此事傳佈極速二十四小時内已遍及離城二三日程之鎭邑人民騷然麫外且附有傳單其内容初無所聞繼聞含有排外意味今則衆皆信其目的在直接用以排外間接即圖推翻督軍幸馮督及早注意出以迅雷手段嚴厲處置隱患得以消除當時搜捕甚衆爲首散給之數人即予槍斃事乃平靖聞捕獲者曾明白供認係前督之人所主使欲圖傷害外人以與馮氏爲難現居鳳翔之匪軍聞當局已從事擊之此項軍隊若能剿除誠陜人之洪福蓋小民於此許多之軍隊已不勝其負擔也去年麫粉之昻謂因災荒所致而今年則視去年尤昻至災荒一層京訊謂陜西水災甚重余個人實無所見即所遇西人亦無一見之者余非謂陜省全無災區邊縣容或有之至所謂十六縣被災者則毫無佐證食物如此之昻生活極爲艱窘但此因田畝大半栽植罌粟及養兵太多所致慘象誠多余曾聞貧民在巿中出售其子女但貧苦之家余輩皆設法救濟之照此情形秦省必有一日重覩狼禍而吾輩將爲所噬其患不堪勝言幸藉西人之力籌集之振欵大半用於防患之道而尤以改良灌溉爲主西安以東陳將軍之政績有可稱述者此區本遍地皆匪人民久在塗炭今則不復聞有焚掠毒刑之事證以近在臨潼所見該地盜匪大約已告末日秦省又有一可注意之發展即汽車路之建築是今已自西安築至河南邊境之潼關此程昔在承平時須歷三日近自一二汽車通行後六小時可畢之道路建築雖極草率然較之馮氏未來以前已進步多矣 
[山西通信（歐滄）]  
　　模範省平定州火車中紀聞記者之於山西新政最注意者爲吏治次則敎育再次則爲實業溯自去歲治裝入晋舊地重游實不勝丁令威化鶴歸來域郭猶舊人民巳非之感慨所以甫入娘子關見似鄉人者而喜輙呼與攀談藉以考察晉中最近之狀况固將以迴證十年來政治社會之進化若何詎鄉曲之氓足跡不越里閈商人重利省政又非所過問提綱挈領而詢之往往瞠目莫知所對間有稍明事理者又苦東鱗西爪不能爲具體有系統有條理之答覆吾國人生性之莫談國事平日又不習政治之生活固無怪其然也洎車抵陽泉站始晤一馮姓其人者固山西平定州紳士在本縣辦敎育因事晋省同車並坐而獲爲趣厀之譚因詢以沿正太路各縣知事之賢否曁地方現在之情形渠謂沿鐵路者共計三縣曰榆次曰壽陽曰平定三縣中尤以平定縣之政績爲良壽陽縣李知事湖北人其爲人老成練達不激不隨一取穩健主義然地方上自治事業遂不免緩遲榆次縣張知事山東人遇事敢爲發揚踔厲才具雖開展辦事不免操切又往往重理想而昩事實紳民胥畏其無理之毒辣掾屬只任承審者民間尤嘖有煩言平定縣劉知事四川人政有經驗學識優長有李知事之穩練而無其迂緩有張知事之進取而無其躁急素爲省大吏所器重士民尤愛戴之去秋河南裴希度君赴晋調查新政對平定縣治贊譽不去口至紀載成册刷印郵晋謂爲模範省縣治之模範蓋紀實也馮君談晋政多能得其要領中有業經記者往次通信發表矣其尙可採錄者當另著爲篇惟其叙述平定縣辦賑一節於吾國荒政有關馮君道其故能詳爰採馮君之談話如次以供海内辦理災祲者之考鏡 
馮君之言曰「吾平定縣之旱災爲最近數百年來所僅見夫人而知之矣北五省之災以直隸爲最重山西全省四五十縣之災以平定爲最重平定災祲顧何以獨烈於其他各縣耶溯厥由來其間蓋有數個最大之原因（一）吾平定不幸災祲連年不息民國七年雹災禾稼傷損無餘致望熟之苗頓變焦枯八年蟲災羣飛剌天殺禾遍野雖照例捕掩其勢已成撲滅匪易九年旱災傷旱在雹蟲之後其禍害較雹蟲爲尤烈浸假地方官先事預防吾民之承其害尙决不至此無如長縣治者郭某視敝邑若湯沐在任三年一事不辦彼特恃省中某要人爲其奥援耳吏治固非其所長似普通智識亦尙缺乏弗備因其爲貴族親倖士民雖惡其不職而無敢置喙平定州災荒無備郭知事之厚賜也（二）平定界直晋之交以京漢正太兩路之聯絡以直隷河南兩省之接壤往歲北省奇災直豫之民胥視山西爲福地平定又首當其衝因之菜色鳩形扶老挈幼遂以吾平定爲消納之尾閭（三）直皖之役交綏雖在長辛店琉璃河間而被難之民罔不逃竄山西以故平定東北兩方直隸難民居多數其來歸情已可憫未釀事亦不便盡量驅逐以此主客之民日加多土産食料日加貴旱魃又肆虐而不息而山西之災荒成矣而吾平定之民苦矣具此三種原因所以平定旱災視山西全省各縣爲獨重 
致災之原因旣明請進而述被災之實况查吾平定全縣主村一百八十餘村副村五百餘村統劃作五區被災區域以二五兩區爲尤重稍稍輕者僅嶺上十四村耳因前年收成尙不及十分之一致糧價飛騰貧苦之家竭數日工資不能謀婦子之一飽然上中户猶得以銀易粟迨至數月以後食料來源已絶無貧富同感困難始而糠粃繼而荼堇再而草根終而樹皮僻靜山村至析骸易子有惻聽聞吾晋土地敦厚絶少河流當茲旱災溝渠龜裂一勺之水價擬黄金六七十歲老翁持缽赴四五十里外取水往往倒斃塗中饑者不得食渴者不得飮由是闔家閉門啜泣坐以待斃者日有所聞豈料饑饉洊臻疫癘乘之道殣相望巿棺者竟供不應求積久至巿無購處被災之民約略計之爲數四五十萬斯誠吾平定縣數百年來空前未有之浩刼也 
平定被災如此之重如此之廣振濟方法究爲何如乎事後計功綜計全縣因振得活者約三十萬人此則吾平定之民不能不感激劉知事辦事之能曁閻省長信任之專所謂假人力以挽回天災者也查此次辦振用去之欵總數爲一百二十萬本地籌得四十萬部發省發約六七十萬劉知事以私人名義向京津滬漢捐募者亦十餘萬辦竣後無濫無遺誠爲當時意料所不及自來辦振一事籌欵固屬第一難關而查振尤難澈底妥當照辦振普通手續初查由縣任之覆查由省任之其中有兩點困難（一）初查必較爲詳細覆查則審核而巳初查實赴災區會同村閭長按户點驗審查比較上確實公允覆查因欵項有限關係量米做飯自必嚴格核减災民遂不免向隅覆查强半委任學生辦事毫無經驗往往失事理之平此其困難者一（一）救災如撲焚拯溺稍縱即逝斷不能膠柱鼓瑟有此時認爲義所當振稍緩已别謀生活無須振濟者矣又有最初以謂不必救濟移時遇他種壓迫振之却刻不容緩者矣饑民忍餓延頸以待振嫣詎手續麻煩民不死於災而反死於振此其困難者二吾平定辦振獨能免此兩種困難者一由於劉知事不單純以鰥寡孤獨爲標準而抱定辦振爲「救命非救貧」之宗旨又施振力爭以初查爲基礎不肯多所變更核减一由於閻督軍辦事認眞親到平定州數次其對待僚屬無異家人彼固雅重劉知事劉所關白閻不惜舍己以從人此吾平定之災荒雖較别縣爲獨重而振務視别縣辦理爲獨善活人亦比别縣爲獨多此次平定州災荒除省籌縣籌各欵外慈善團體如上海工振協會·北京佛敎會·北五省災區協濟會·太原天主堂保持會·平定耶穌敎友愛會等協助籌辦始蕆厥事聞各該會如熊希齡汪大燮·曁外人王普樂等均與劉知事有舊故樂爲將伯之援計縣中城關内外設饑兒留養所共二十二組每組五十人以養以敎使無至流離失所更募得北五省旱災協濟會三千元辦理婦孺敎養所一收容五百人由劉知事夫人主持因山西人生性不慣沐浴所中特設浴堂組織數敎室編制上課敎以普通應用之智識敎員即由劉夫人曁其妹又士紳各眷屬分别擔任義務後因成績課最乃甄别聰頴耐勤苦者五十人入蠶桑傳習所此外北京佛敎會在平定辦饑兒敎養所收容三百人太原天主堂在平定辦保持會收容五百人辦理之成績均甚優是皆由災區直接振濟者到於閻錫山氏主持之以工代振法修築平定至遼州汽車路二百餘里名之曰「平遼路」先是太原修晋祠馬路動議即决定工振閻氏飭劉知事遣送災民三千人赴省作工劉力白其不可大概謂資遣災民最易事後勒令還籍甚難聚則爲工散而成匪大爲地方之害且人情安土重遷本地一人作工可以養活全家外出則工資亂用老幼嗷嗷待哺幾何而不爲溝中之瘠是何異直接救彼一人間接殺其全家也苟其以工代振乎曷若平定之爲便閻氏韙之報可而寢其議於是動議興築平遼路具體規畫由閻錫由氏主持之勘测訂章程督工爲省路局長趙友琴君收發欵項爲外人王普樂君購地招工爲劉知事共擎易舉而平遼路二百餘里之汽車道成矣平定災振辦訖内務部北京督辦振務處總稽查唐宗郭君及山西振務稽查主任劉藜君來平定勘災查振譽劉知事以勤能呈請中央給予勳章奬有功也吾平定人尤愛戴之不置 
上述胥馮君之言記者聞之以爲爲政之道誠在乎人平定縣設非郭知事之曠不職災異或不至奇重至此設無劉知事之勤能補苴績效亦未必可觀如此以素不信任外省人之閻錫山氏而獨知人善任從善轉圜亦有足多者馮君人甚爽朗約至省垣後再會彼寓緝虎營記者以游覽匆遽惜未一往晤也塗中忘詢平定縣劉知事之姓氏籍貫抵省後聞名光瀅號亞横四川資陽縣人簡任職（三月十二日） 
 
 

Page 8

 
 
   
 
 

Page 9

 
 
   
 
 

Page 10

 
 
申報第三張 
國内要聞二 
[江西敎潮之現狀]  
　　有星期上課說江西中等以上各校職敎員因聞停發經費十日全體罷工各校長連日與官廳交涉請示維持董財廳長一籌莫展李敎廳長則謂如無辦法惟有偕各校長辭職以謝職敎陳督以事關民政應問省長爲辭省議會開會亦以省長爲主管官廳可以逕向交涉但楊毫無實權總須將個中苦情報告督軍知道昨各校長晉見楊出自購久大精鹽公司股票二萬元交各校長押欵一萬二千補發一師女師女子職業經費其高農一工醫專各校所收學費無幾不能持久亦行酌給惟專門法政及一中二中招生踴躍即以應解學費作抵三月份起經費按月依期照發决不拖欠並寫手諭爲憑各校長感激非凡敎職員於困窮中得此救星亦稱道不置本擬定星期一上課因須經敎職大會一番手續俟十三日開大會後即於星期二上課敎職員罷工本意原欲警告某方使勿過爲巳甚初不以長久罷工躭誤學生爲然省議會學生會均有援助表示敎職員轉恐引起黨見楊旣出任和事老遂急轉圜以弭風潮今日（十二）晤各敎職學生咸以上課定期相告舉欣欣然有喜色矣 
[九江近事]  
　　南潯鐵路總理蔡儒楷假擴充營業爲名訂租福康公司輪船三年每年租金一萬八千元其實該公司業底不過値洋二萬元以致物議沸騰現任坐辦熊迪保雖屬蔡之私人亦颇不以此舉爲然因是發生意見已函蔡總理辭職又聞路公司積欠日債四期息金小幡日使向外部追索甚急聲言如再不歸還即實行管路蔡總理正在設法籌還中近日凃家埠建昌車站附近等處忽發現日人携帶日記簿調查礦山詢問土人甚詳聞此莫不疑爲管路之準備至凃家埠便橋日工程師僅保險六年現逾期已久危險萬狀乘車者恒有戒心前曾向德國訂購正式橋梁刻已裝運到滬惟尙需洋十四萬元未付蔡總理現正設法籌欵以便實行建築未識能否辦到也 
省立第六師範第三中學接省中職敎員聯合會來函以敎育經費三月未發無米爲炊實難爲計自十三號起一律實行罷課該兩校接函後即同時響應以示一致並開職敎員聯席會議推舉代表晉省加入敎職員聯合會 
九江英租界英日兩領事爲保衞公安起見特招募義勇隊四十名前日巳裝運快槍四十枝子彈四箱來潯存放於日清公司内爲該項兵士操練之用一俟訓練成熟即實行派赴沿界梭巡 
前九江電報局長黄廷　挾有交部奥援故到差數年屹然不動去歲黄因事晉京適陳督舊人沈文燮賦閑在省與電政局王監督素有交誼苦無位置恰値某處軍電到贛潯局延宕數日即以黄遺誤軍電罪名撤差委沈文燮來潯接任茲交部忽又以顧廷模爲九江電報局長電告贛督及王電政監督說者謂必將發生反響乃竟覆電歡迎是亦爲人所不料也現顧已來潯定日内接事惟聞黄前局長尙在極力運動復職 
新任江西實業廳長兼銅元廠總辦高蔭昌昨由省來潯赴滬購買銅質及鍋爐等件以便開廠鑄造又新簡江西高等檢察長李抗文於前日過潯晋省接事 
[皖省政治之窳敗]  
　　皖省政權向爲倪氏操縱倪氏一系人物巳布滿要津尤以省署各科辦事人員根深蒂固不易動搖許世英到任以來爲環境所包圍與各公團純潔份子殊少接近許氏亦好大喜功不親細務署内日行文件任各科人員上下朦蔽第一科職掌銓叙事項辦理年終奬勵悉由二三科員擬稿某給嘉禾章某應傳令嘉奬是非顚倒弊竇叢生文件尙未出門外間已傳播殆遍日前有桐城饒某年輕無知以八百元託省署要人馬某謀得賑撫處諮議饒之家屬查知賑撫處職員皆係不支薪水實屬得不償失特來省與馬某交涉省垣新皖鐸報揭載其事許氏閱之大爲震怒當用筆圈出飭交該處查辦旋有馬廷賽要求該報更正饒之家屬方面經桐城在省人士曉以利害大致謂受授同科厥罪惟均勸令不可聲張此事遂無形消滅近日政界中紛傳省署更有一大贓案發現聞係第三科趁新舊交替之際於某某等校預算内溢支千餘元又有一說係省立圖書館某項開支完全被該科人員朦領朋分有某書記竟分得二百元事機不密爲局中人所洩漏人言嘖嘖許世英刻已秘密偵查該科葉科長以責任所在異常恐慌然皖政腐敗雖不自今始而許氏關防不密亦有以致之省署洩漏機務之事頗不一而足昨日牌示宣城知事左海濤調省遺缺調六安知事李鍼接署遞遺六安知事委駱通代理駱係許氏私人現充省署諮議并非安徽候補人員聞其中尙有一種内幕李鍼本爲六安人士所不容控案纍纍自許氏到任接到該縣控李之禀不下鄂十起許氏乃决定將李撤任查辦惟尙未發表即有省署某科員密電告李緣李係馬聯甲最親信之秘書此缺亦馬氏所荐是以一聞此信晨夜往蕪湖求援馬聯甲竟電請許氏調李優缺以補虧累許世英不敢得罪軍閥乃勉强應命又近日許氏擬更換各廳長其夾袋中具有簡任資格者已紛紛活動謀得一席正在角逐之中由此觀之皖政前途實無刷新之希望也 
[皖敎育界之驅楊運動]  
　　公推代表見省長將選本省人代理 
國聞通信社安慶通信云皖省敎育界十二團體聯合會因敎育廳長楊乃康凟職誤公特於第一次正式委員大會議决分呈敎育部許省長請將楊乃康撤任查辦當經全體委員一致贊成隨將呈文擬就大致縷述楊乃康學識卑陋措置乖方廢弛學務濫用職權吞蝕公欵等五大罪狀并逐條臚舉事實以證明之當時又擬一電稿先行電陳府院及敎育部請將楊乃康迅予撤任並付懲戒昨日（十三日）下午三時該聯合會又開主任委員會當將分呈部省之文對衆宣讀經全體贊成後即由各委員一一親自簽名蓋章隨即公推竇谷聲舒鐵香張燿宣等六人爲代表往謁省長面遞呈文許世英接見後該代表等則將呈文遞出許氏當即翻閱一過向代表云此事尙容審查審查代表謂呈文所陳事實皆係確鑿有憑省長儘可審查許氏乃云簡任職人員概由中央任免諸君欲我將楊撤任實非職權所及然諸君旣以楊爲不宜我係本省人自當爲本省敎育謀一良好長官代表等遂又言敎育爲自治行政之一端似以本省人作長官爲宜且本省人對於其廬墓所在之地亦不敢十分作惡許氏亦以爲然并謂敎育廳長一職中央規定不許用本省人但可以委任代理前此董嘉會曾代理年餘即其先例嗣後愼選皖賢委任代理或可辦到諸君係代表敎育界十數團體之公意我自當愼重將事不悖輿情也談話至此各代表認爲滿意遂興辭而出 
[杭州快信]  
　　浙省司法形式上日來已見革新第一監獄及看守所職員公役出入俱著制服法警每星期均上講堂聽講承發吏亦特頒三銀線之帽章制服并於民事候審室特闢留置所暫覊交保當事人卽日實行 
財政廳昨召集實業敎育警備隊及警察各機關在本署開財政會議報告本省財政每年收支相抵短絀三百餘萬元現定治標辦法决先節流自本年度起擬從减政入手衆皆贊成 
浙省新學制實行後敎材與師範有連帶關係前日敎廳預算會議擬將商校與一中彼此移易藉以實習商店即將附近之藏書館改組惟遷移費須四千元左右一中亦以商校原有操場太小尙須推廣現擬各開校友會議再行决定 
籌欵贖路經各法團聯合一致後現擬組設會所　手進行其儲欵機關决推銀行公會不日召集大會報告成立 
省垣日來發現一種猩紅熱症蔓延極速且多不治下城瓦子巷地方甚有一家斃數命者 
宗陽宫軍警衝突案杭地審廳定二十四日續傳范阿華孟俞氏（卽被北兵毆斃電燈公司小工孟文煥之妻）等十餘人公開訊判 
吕渭英承辦樂清米石二萬擔業已辦就由樂清運温由温裝輪運滬卽在滬堆存候撥 
錢江義渡局長壽拜庚擬於東西兩岸連貫渡船繫以鐵索建築浮橋由各岸訂椿派員監視遇潮至隨時開闔已陳請本届省議會核議 
[南京快信]  
　　王省長昨函齊督准外交部抄送駐美施公使電請速籌學費維持一案查蘇省留美學生學費向係半年一滙本年上半年學費現已匯出並無欠欵特復 
旅京十一省區同人推蔡培代表來寗晋謁齊督蔡昨先將公函達軍署定今日上午十一時趨謁 
駐津日本軍司令官鈴木一馬昨由津來謁齊督談一小時齊督贈以花瓶一只卽辭赴滬 
駐寗日本深澤領事函兩長以該國醫學會將開第六次大會請派第一醫院吳議長前往赴會 
第六師二十三團前因駐防徐州未及校閱日前該團由徐換防回省齊督昨派參謀曲巖副官聶金魁在小營補行校閱 
財廳昨委李嶽蘅赴常熟提欵任重赴武進無錫守催忙漕新委大勝關稅所長俞文麟已於今日接事 
兩長會委張繼勳充警察第二團統帶 
青年會昨晚七時假講演廳開衞生講演會敦請上海中國衞生會總幹事胡宣明博士講演衞生新法並放衞生電影以助餘興 
地方通信 
[金山]  
　　畝捐仍未解决本邑去歲忙銀每畝帶徵畝捐七分一案緣四鄉各業户紛紛反對一再開會至今仍未解决反對者以爲此案由三四人發起且又徵至七分之多吾等安能承認矧國民學校招未足額此際亦無開辦義務敎育之必要於是一再電省請予撤消而贊成方面以爲此項畝捐早已徵至七成以上豈可因少數人之反對遽爾中止且案經省定一切規劃已經着手進行萬無中途撤消之理於是電省請予維持而省中對於兩方均不加准駁唯有飭縣詳覆並將忙銀限期一再展緩而巳顧當時各業正在收租之際多有不知其内容照常完納者詎有一班小學敎員乘年假之暇興高采烈推波助瀾發佈一種印刷品攻擊反對之人甚至涉及個人之事東西兩巿粘貼十餘種至是而反對之人愈爭愈烈矣但朱知事之所最爲困難者省中旣以徵起七成稟覆而實數並無七成而且漕米收數尤爲减色較諸往年不過收得十之二三一再展期迄無效果省中電催解欵急如星火所有地方雜欵均已移緩就急而委員之來仍復絡繹不絶本年以來省公署與財廳方面特派專員到縣和解者已有五次雖開過大會三次兩方各執一說均毫無結果而散前日財廳又派委員廖君前來和解三月十日朱知事柬邀四鄉紳士八十餘人在縣署西花廳開會依然不能解决聞此次廖委員因奉命查核忙銀收數究竟是否在七成以上故昨日特赴收銀處細查徵收册子今已查明實數祗五成有零現委員已回省將據情稟覆省財兩長矣 
[蘇州]  
　　水警實行减政江蘇水警廳長趙雲生日前奉王省長電召赴寗會議减政事宜决定全省水警每年應裁二十萬元當經遵諭回蘇召集各區長隊長艦長曁本廳各科科長到廳會議裁减辦法 
議定每年裁减八萬四千餘元由趙廳長親自赴寗面稟省長並陳明太湖一帶爲江浙毘連之處盜匪出没無常水警保護航路萬難再减又經主省長允准照十萬元裁减於陽暦四月一日爲實行之期昨日趙廳長由寗返署重行召集所屬各官長到廳宜布省長諭飭情形並謂各處防務緊要士紳紛紛來電請留駐防巡船故各區不便再減現在相差一萬六七千元祗有將本廳游緝隊縮小範圍酌量改組原有大板船一隻槍船三十三隻裁去十分之六計裁撤隊長一員每月可省薪公一百六十元分隊長三員每月可省一百零八元書記一員每月可省二十四元三等巡官十八員連同巡船巡士等每月可省一千零八十九元統計每月裁减一千三百八十一元全年即可省一萬六千五百七十二元所有改編方法計設一等巡官四員三等巡官十二員歸水警衞隊長王彩山兼帶月貼該隊長公費二十元各區長等奉諭後均唯唯而退趙廳長刻已飭科將裁减情形呈請省長核示矣 
警廳更調巡官蘇州警察廳消防隊分隊長董國楨昨奉李明遠廳長訓令調充閶區第二分駐所巡官遞遺消防隊分隊長缺以南區第七分駐所張巡官調充遞遺南區分駐所缺以　區第二分駐所巡官吳煥調充均已奉到令知即日交替矣 
催訽華孚債欵蘇州華孚銀行倒閉後節經各債權人開會集議組織債權團並通知總行清理茲因該行總管理處雖派周某等來蘇調查仍無切實辦法昨又在元妙觀開會議决致電杭州總管理處詰問其原電如下蘇州貴分行閉後前經貴處派周楊二君來蘇調查接洽允即清理迄未來蘇函詢亦未准復債權人血本攸關究竟如何辦法貴行萬無卸責餘地請速復否則債團惟有到杭面詢以定辦法 
米價飛漲不己邇來蘇地米價逐步增加各行到貨旣少存貨無多故旬日内已飛漲三角昨巿高冬頂十一元二角次至九元三角糙粳頂八元四角零次至七元糙元頂九元次至八元糙秈頂七元二角次至六元二角度其形勞尙有繼漲之象 
[鎭江]  
　　新洲籌辦保衞團鎭埠對江二洲新洲等處近以盜案疊出民難安枕該洲吳董等特於日昨邀集士紳公同討論議决籌集經費設立保衞團以資防衞聞巳呈請縣署備案 
各業紛紛漲價近日巿上銅元較前益形充掠每洋一元可易一百六十五枚凡售錢碼之京雜貨汕布烟茶酒以及南北貨各店均紛紛漲價而黄包車之租價每輛亦𨺗增銅元五枚巿面頓起恐慌聞鎭關賈監督已函請稅務司限制銅元進口以維巿面 
[揚州]  
　　縣賞緝拿盜犯江都王知事近以搶刦下水鄉合興圩農人梁順科·順連·鎭興等四家之傷人盜犯尙未弋獲特訂懸賞五百元咨請鄰縣一體緝拿解案究辦 
鹽匪擄人勒贖濟南大德公司場地司員近被鹽匪架去兩人限以鉅金取贖否則送還屍骨刻已電知揚號請示辦理 
咨請加修海岸泰興縣咨江都縣署據聯都鄉自治委員李德華等呈稱該鄉洲北海岸東西四百餘丈地連江都東五洲向與江邑分别承修茲擬定加修計畫請咨江都縣署諭董督率修築希即查照等情王知事已照辦矣 
五師校長赴寗揚州第五師範校長任孟閑於昨日赴寗列席新學制討論問題事竣即行遄返 
[溧水]  
　　公團代表赴滬請振溧水上年秋雨爲災冲决圩堤計六千餘丈估計工料須二萬餘元現正修築時期奈米珠薪桂民多菜色春工無從着手若不設法維持及時修築秋收無望一人民定有餓莩之虞近各公團接縣署轉奉振務處有電以華洋義振會支配江蘇振欵三十九萬六千元凡被災各縣春振工需須請欵補助者應與該會協商分撥特由各公團推舉代表張培方蔣峻錢桂馨等於日昨赴滬與華洋義振會協商分撥矣 
[南通]  
　　派兵鎭撫飢民通海鎭守使張錦湖前據駐泰第一百五十二團趙團長電呈該處飢民被匪誘搶掠當即派兵彈壓並由鎭署電陳督省二長核奪昨得趙團長來電業經竭力鎭撫已告平靜刻正籌畫善後辦法俾資賑濟 
沙田局之恢復南通劉海沙九案沙田事務前經瞿知事呈准王省長仍由張委員謙培設局續辦嗣經縣署咨商並由保坍會張會長代爲疏通巳得張委同意昨將各項文卷移交清楚特出示布告即日起開始辦公聞繳價事宜因災歉影響須俟秋熟後進行 
請助警費近聞南通商埠警局自改組以來經費異常支絀迭經唐局長一再裁員减薪不敷尙鉅共計虧欠萬數千元業由該局呈請省署請照銅山鎭江前例撥給省費以資維持刻奉批示業提付省議會審議准否尙難逆料也 
[清江]  
　　湖河水巡團有裁撤說江北湖河水巡團自團長張金發物故後即由淮揚鎭守使署參謀丰腺古朋代理已將一月昨忽有人自寗來浦謂督署有裁撤水巡團消息以江北湖河本無水盜且旣有陸軍與游緝水師（註紥裏下河）則該團自無設立之必要故不日即將裁撤 
張家圩軍商衝突五巿張家圩爲淮陰與泗陽兩縣交界地方該處所有官産租稅以及商民捐欵歴年以來均歸兩縣勸學所共管爲學務要欵日昨該圩商民不知何故與駐防軍隊大起衝突商民等一律罷巿現兩縣勸學所所長知悉已出爲調解矣 
屯灘局出示催租淮揚洪湖屯灘徵租總局現以所屬湖灘等處上年夏秋兩季積欠租欵甚巨若不從速催完清楚將難了結日昨特出佈告一通並咨請淮陰縣朱知事派警分投下鄉按户催繳以清積欠 
工塲增加工作時間省立第四工塲開工以來每日工作時間限定於上午八時上工下午五時停工的顐天時漸長早晚可多添一小時日昨該塲庶務處特發揭示令飭各科工人由陰曆本月十五日起一律改爲上午七時半上工至下午五時半停工云 
[徐州]  
　　追索倉榖振災銅邑某紳以時屆春荒餓殍載道前日特電請振務處追索銅山積榖欵萬餘串以資救濟災民振務處已覆准照辦惟查此項榖欵向存倉董董杜少山手中數年以來未經宣佈賬目刻地方人士已羣向杜追索矣 
湖田局長來銅湖田局長段勺菴郪已南下就某縣知事任所遗局長一職由省委蕭邑省議員丁作則接任刻丁君已於日昨來銅預備接收矣 
[嘉興]  
　　勸學所遷移嘉興縣勸學所辦公房屋在城中白學内縣議會地址現因縣會召集在即該所理應遷讓莫所長以清季勸學所辦公地點即係陶甄書院改充惟現在該項房屋已充第二師範附屬高小校舍應即通知該校遷讓撥還勸學所以爲辦公之用特於前日呈縣核奪聞縣署頃已商准該校長將房屋騰出一埭以充該所辦公故勸學所將於日内遷往該處矣 
區敎育會改選嘉興新塍區敎育會正副會長及各部職員均因任期已滿於日前召集會員遵章改選結果談鴻文當選爲正會長馬家俊爲副會長業將各職員履歴由會呈縣備查矣 
雜評一 
[理想試騐（默）]  
　　據遊俄通信列寗政府之方針已變昔之擯棄知識階級者今轉而羅致之昔之排除資本制度者今轉而奬勵之或曰此乃理想試驗之結果也試騐之成績不良當然犧牲其主張正英雄豪傑之所爲也或曰非也彼理想之主義不過借爲爭政權之具政權旣得則主義又何不可犧牲此政治家慣用之手段也 
然吾謂無論爲何種其人必有思想與能力可以斷言若我國人之理想試驗毫無抉擇人之試驗已經失敗而我猶盲然效之又毫無恒力人之試騐已有成績而我乃淺嘗止之甫效新即思復舊甫復舊又思效新常在此不新不舊之間循環試驗而實則新未嘗試舊亦未嘗試質言之所謂新舊未嘗一致其思亦未嘗一用其力他國犧牲多數之物質精神以供理想試驗而我國民之重大犧牲所供何用此則可痛心也 
非特國民之理想試騐然也即在彼欲利用一二全國同情之好名詞以爲競爭政權之武器者亦實無利用之思想利用之能力目光旣宥於區區勢力範圍之問而又束縛於患得患失之多慮難旣不敢發讓則心有所未甘因之常陷於進退維谷之中而時局遂無一日安國民犧牲於無主義之擾亂又犧牲於軍人政客最無理由之試驗不更寃耶 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
申報第四張 
本埠新聞 
[國是會議組織大綱會開會紀]  
　　組織大綱會第二次會議通過第一條會議宗旨通函各省區倁僑埠之八種團體催請代表來滬中華民國八團體國是會議於昨日是午二時在總商會常會至舉行組織大綱會之第二次會議通過組織大綱之第一條會議宗旨並由該會議通函各省區與僑埠之八種團體催請代表速行來滬以便開正式大會茲將昨日開會之情形與通函之原文紀述於左 
開會之情形昨日下午二時各省區與僑埠代表列席者如沈信卿君特公推黄任之君方席（一）主席說明應由組織大綱會議成組織大綱將來再由大會通過逃信卿君提議自本日起共將組織大綱逐條討論以到會人數過半數之贊成爲通過邱心榮君贊成上兩說沈信卿君謂此次討論組織大綱應用三讀法三讀後組織大綱會即作爲閉會俟代表大多數來滬時再開正式大會沈君又謂組織大綱議畢後尙須共議議事細則因開大會中時非此不可也李俊夫君主張現在先開組織大綱會將從前公推之沈信卿·楊春綠·崔遽菴三君所起草之組織大綱草案逐條討論由到會多數代表取决至討論完畢時再通告大衆召集正式會將組織大綱全文討論通過之張仲仁君附議主席遂友李君之主張付表决贊成者多數通過（二）主席謂現請卽先議組織大綱之第一條草案原文如下「本會議以集合純粹之民意議决救國之根本方法公告國民全體以期同意實行爲宗旨命名中華民國國是會議」主席又謂根據第一次本會會議應將「中華民國」四字之下加「八團體」三字衆無異議馬息深君對於「公告國民全體以期同意實行」兩句表示困難蓋用何種方法始能完全徵得同意深恐不能辦到即將一切所議定者盡付逝波也楊春綠君謂非加入不可因無此種手續不足以示大公馬君又謂從前商敎聯席會議之原意亦絶非不欲力求大公但恐徒騖虚廓將無結果不得已先由此數較有實力之團體會議今如此則與原意亦頗不符也王先庚君主張改爲「公告全國」李俊夫君主張不須規定此第一項爲宗旨如鄙人與孫君庚三所提出之修正案即無此一條其第一條爲組織法而另有一條議事之範圍在後也楊春綠君謂爲避嫌計不可無第一條之宗旨崔遽菴君亦和楊君之說至此各代表均紛紛發表意見沈信卿君說明草案中之第十一條即八種團體之實行議决案之計劃其條文如下「本會議於閉會前應推定常務委員如左（一）事務所所在地五人（二）各省區各三人（三）其他出席代表各就其駐在地爲常務委員之輔佐」觀此可知本會議之議决案八團體本身固可實行再用公告方法徵求全體國人之合力進行殊可勿憂議决案之不能實行也主席請衆爲具體之提議以便付表决孫庚三君主張改爲「本會議爲議决中華民國根本救國方法由左列八團體組織之」主席以孫議付表决贊成者少數至是主席請沈信卿君暫代主席自已發表意見謂對於第一條有主張删去「集合純粹之民意」者有主張删去「公告國民全體以期同意實行」者「集合純粹之民意」删去與否是相對的非絶對的尙無十分關係至主張删去「公告國民全體以期同意實行」者其主要之點在恐使本會結果淡薄不主張删去者謂二句意義原非徵求同意而後行不過共同進行能力更大而已鄙意條文之語病在「以期」二字若删去此兩字當無爭點楊春綠君謂「以期」二字亦不可省陳家燦君擬改「以期同意實行」爲「共同實行」徐迴瀾君附議沈君復讓黄君爲主席以陳君之說付表决多數贊成通過何詒愷君主張删「集合純粹之民意」李俊夫君反對主席又宣讀第一條文「本會議以集合純粹之民意·議决救國之根本方法·公告國民全體·共同實行爲宗旨命名中華民國八團體國是會議」付表决多數贊成通過時巳四時半遂散會 
通函之原文中華民國八團體國是會議昨將是日開會式之情形通函各省區與僑埠茲錄其原函云「逕啓者本會議自發起以來巳逾四月總計前後函電贊成者二十一省區十二僑埠七十一團體惟定代表九十一人報到代表四十五人自二月二十八日召集以來先開談話會並經通告於三月十五日在上海總商會舉行開會式是日到會代表二十六人公决定名爲「中華民國八團體國是會議」即就原規定之省議會·總商會·省區敎育會·省區農會·銀行公會·律師公會·報界聯合會·七團體外加入工會一團體並决定先開組織大綱會自即日起每日二時開會四時止俟組織大綱議定後再行公告同人等念時艱之日亟國政之日棼根據主權在民之宗旨願爲純粹民意之表示亟望各團體早日推舉代表或珉推代表者敦促其即日蒞會俾得正式開議除登報通告外相應函達即請查照辦理爲荷中華民國八團體國是會議三月十六日」 
[伍朝樞與國聞社記者之談話]  
　　赴奉之目的對於奉張之觀察國聞通信社云廣州政府外交次長伍朝樞氏近由奉天歸粤過滬西報記者曾往訪之有所發表昨本社（國聞通訊社）記者特往訪問茲紀雙方問答之辭如下（問）此次赴奉係何目的（答）余此次赴奉第一目的原在答聘因張雨亭上月派代表赴粤赴桂故有此行乃各報皆注意且聞日本報紙及美國報纸亦有專電記載或皆視爲極南極北携手解决時局之先聲因而謠言亦起有謂余携有某項條件者謂余受聘爲顧問者種種不一皆屬無稽余此行固含有政治意味接洽結果如何暫時恕未便奉告然而我西南政府所以聯絡北方之有勢力者用意何在則余儘可宣布無所用其秘密我政府之旗幟向來鮮明曰護法曰討賊曰統一南北曰聯省自治夫人皆知者也北方不乏明達凡赞成我之主張者是爲吾友即與之通力合少以求速達共同之目的有爲我障碍者則驅除之俾我國民早日得享承平之幸福如此而已故（一）並非聯甲系倒乙系（二）並非分權利分地盤（問）公等欲實行主張是否必用武力（答）妨碍我之主張者固有腐敗官僚及陰謀政客亦有跋扈武人故去此障碍不能不籌備武力然一用武力必重苦國民雖爲謀人民永久幸福起見不能不忍痛須臾如良醫之去潰毒不得不奏刀圭但非萬不得已當不出此必他術皆窮然後用此最後之手段（問）人多謂張作霖親日以公觀之究何如者（答）此次往奉遇英美官商皆異口同聲否認張氏親日之說張氏亦曾告余自執政後並未喪失權利且有已失之權利爲其恢復者現在三省政府蓋不欠日人一文之債云（問）人又有以復辟爲張氏之主張者公於此作何觀察（答）此事在奉時張氏亦曾對余談及據云人之謂其謀復辟因其曾保張勛不知其保張勛固由於私交實因北京當局之授意前清於彼並無厚恩彼現在地位全由民國得來則何必背民國謀復辟况復辟不獨爲時世所不許且於彼復有何益故此等風說迨亦遠於事實云談至此適有他客至記者與伍君因約再見而别云 
[北洋同學歡宴王寵惠記]  
　　同學間親切之談話華會種種困難之追溯國聞通信社云旅滬北洋大學同學會於前晚六時設宴歡迎王寵惠博士於一品香旅滬同學到者有羅泮輝·潘寳堂·林濚菱·陶一民等二十餘人席間同學會會長羅泮輝君起立致歡迎詞繼由潘寳堂君誦頌詞畢博士起立致詞謂此次華會中經過情形僕連日於總商會等處已迭有報告惟今日在我衆同學中則不妨以個人之資格更作親切之談話會議吕我國代表團所受困難頗有種種（一）華盛頓會議其眞正之名稱係縮減軍備會議吾人顧名思義即可知列强集會之目標係在議減軍備而不在遠東問題惟以美國力持須並議遠東問題之態度列國不便過拂乃單獨附設一遠東問題討論會列强之態度旣如彼故中國欲將其意中所欲討議之問題一一悉提出於會場當然發生困難（二）國際會議向有一種之一致法UnanimityMnle會議中之案件非全場一致通過不能成爲議决案一國否認議案即屬無效我國所要求者各國未必即全然承認是故我國願將往日所喪失之權利一旦盡行收回則非但提案時發生困難即表决時亦未必即能通過惟我國因有此一致法之故亦得許多之便利卽如中東路事件各國頗有欲另議處置方法者卒以我國表示不欲討論之態度議案遂行取銷再如中國裁兵案列强本擬議决一案迫中國裁兵該議案提出時來勢甚猛卒以我國方面以此案有碍主權表示異議乃改爲漚軞中國裁兵（三）向來外交祇有兩方面外交人員祗須視本國之意見及相對國之態度而决定進行之手續惟此次我國在華盛頓會議中須顧全十二方面蓋英美法等八國爲八方面本國政府訓令爲一方面國内各團體及人民之意思爲一方面西南態度爲一方面旅美華僑及留學生又爲一方面共計十二方面無論何方面之態度顧慮不及均足對於進行前途發生阻碍而各方面之意見旣不能一致代表團乃發生種種困難（四）起草約文時亦發生若干之困難往往兩國對條約之内容完全同意但至起草時爲一字之爭執費時至兩三句鐘者譬如收贖魯路路價已議决爲五千三百四十萬六千一百四十一金馬克但此價原凡爾塞和約所訂定日本承認凡爾塞和約欲於約文上說明此係凡爾塞和約上估定之價格我國不承認凡爾塞和約不承認約上應有凡爾塞和約之字樣雙方爲此一字爭持良久更改至十餘次均不妥協卒乃改爲「德國遺下時之定價」爭執之時間計較决定路欵爲五千三百四十萬六千一百四十一馬克所費時間尤爲多也其他諸如此類起草時發生之困難尙有種種除以上四種困難之外代表團爲時間所限接見新聞記者華僑代表學生代表等等亦咸覺煩難每次會議畢後各國新聞記者總有百餘人來訪周旋應付頗感不易此等情形祇能對我同學言之耳博士語畢衆大鼓掌於此乃續進酒肴盡歡而散 
[王正廷招待代表團]  
　　代表團昨晚赴京王正廷博士於昨晚七時設筵歡迎王寵惠博士並爲代表團人員餞行同時並與王寵惠博士及代表團中重要人員會商收回山東後善後辦法代表團中各員於宴畢後即乘十一點鐘夜快車回京矣 
[太會代表團聯翩北上]  
　　回國太會代表於昨（十六日）晚乘滬寗路十一點三十分鐘開行之夜班快車赴寗轉車北上計曹雲祥及其夫人劉震東·王大貞·吳昆吾·尙毓霖·孟繼賢·刁德仁及其夫人葉大澄·陸震·屠慰曾·嚴鶴齡·蔡光勩·顔劼慶等十五人云 
[中美外交官之行程]  
　　駐京美國公使許門由美來華一節昨探聞江蘇特派交涉公署接奉外交電略以許門公使業已行抵香港約本月二十八日抵滬希查照妥爲接待保護云 
太平洋會議代表團秘書長嚴鶴林等計共十八人於本月十六日乘滬寗夜車赴寗許交涉員除派員照料並知照滬寗鐵路發給車票備掛頭等臥車外并電南京温交涉員屆時派員照料知照津浦鐵路局發給車票並掛頭等臥車云 
[留歐學生明日放洋]  
　　三人留英六人留德艙位均由寰球會代訂北京敎育部派官費留英學生余家菊·郭霖·蔡光黄自費留德學生朱公謹·朱景梁·鄭振濤·胡祥麟·謝祖培連瑞琦等定於明日下午四時乘法公司郵船「盎特萊蓬」號放洋所有艙位皆由寰球中國學生會遊學招待部代爲訂購護照除朱景梁一人在天津請領外餘均由該會襄助辦理聞此次放洋諸君爲本年第一批留歐學生尙有數人因定船較遲未能得到故定四月一號之「阿苞愛」號云 
附明日放洋之留歐學生姓名錄（寰球中國學生會遊學招待部調查） 
姓名年歲籍貫學校出身余家菊二十五湖北黄陂武昌中華大學 
郭霖二十六湖北當陽北京工專機械科蔡光黄二十六湖北麻城北大文科 
（以上三人爲敎育部官費留英學生） 
朱公謹二十浙江餘姚北京清華學校 
朱景梁二十九浙江樂清北京高師理化科 
胡祥麟二十一江蘇江陰日本愛知大學醫科鄭振濤二十七福州長汀北京法專法科 
連瑞琦二十五陜西澄城浙江醫專藥科 
謝祖培二十二浙江杭縣浙江醫專醫科 
（以上自費留德學生） 
[太平洋輪白種海員工薪調查]  
　　海員罷工風潮刻經完全解决留泊香港之船舶大抵在本星期中亦可悉數開出南洋航路可稱完全恢復通航矣惟此次水手之要求加工迫於生活程度之增高原支薪資之短微亦出於環境之壓迫所致設與白種人水手較相差仍遠現在往來太平洋航路之船舶以美航部派出之船舶居多茲將美輪中各海員之薪金以現時之實支數目與吾國海員工資一比較之想亦爲留心經濟者所樂覩也（表中美國以美金元計中國以港洋計） 
（職别）（美國）（中國）（職别）（美國）（中國）船長三一五大副一七五 
二副一五五三副一三五 
四副一二○木工七○三○ 
木工助手六○二五老大六五三五 
老大助手六○二五貨艙夫六○ 
水手五五二五尋常手手四○二二 
守庫六○三五機關長二八○ 
大車一七五二車一五五 
三車一三五四車一二○ 
機器助手一○○甲板機器手七○四○ 
抽汽人七○三五扛挑夫六○ 
守庫倉六五二五油夫六五三一 
管水夫六五司火警五七 
加煤夫五○揩拭夫五○ 
事務長一○五廚司頭一○五六五 
頭等廚司九○六○二等廚司七○四○ 
砌肉夫七○四五管食人四五二○ 
甲板管食人三五一五機器間管食三五一五 
庶務食役三五一五 
按行駛太平洋之美輪計分單螺旋機雙螺旋機船兩種船主機關長事務長等又别（甲）（乙）（丙）（丁）（戊）五級甲級單螺機爲二萬噸雙螺爲一萬五千噸船長每月卽三百十五元美金機關長爲二百八十元美金事務長爲一百零五元美金（卽表内所列之數）乙級船單螺爲一萬二千噸至二萬噸雙螺則九千噸至一萬五千噸船長爲二百八十五元機關長爲二百五十元事務長爲九十五元丙級單螺自七千五百噸至一萬二千噸雙螺自五千五百噸至九千噸船長機關長各較乙級輪減短十元一月丁戊兩級自三千五百噸至七千五百噸之船船長每級遞減五元機關長每級遞減十元事務長則統爲乙級薪也 
[航業消息]  
　　本月二十四號中國郵船公司之南京號赴舊金山時有浙江敎育界派往美國考察學務狀况之許秉坤君及祁某即乘該輪動身云 
日本遞信省新派來中國各處之郵便局局長局員多名計於昨日到滬者有杭州郵便局之松村靜子同眷惠子愛子上海郵便局之前島英前島義勇同眷梅子又有上海總領事署外交官野田實之助漢口總領事潼本恩繁亦同搭筑後丸來申者中國留日學生之歸國者計有明治大學之謝光榮彭鍾英李可均王大鈞史怡祖及江聖達戴本忠謝傑李元來並張武等十人統於昨日抵滬者至筑後丸輪甫經進口其三等航票即爲温州人購買一空故未幾即宣布客滿停止售票仍以傘商居多云 
怡和洋行之長江班輪和生號本於（十五號）出口赴漢詎昨日開出吳淞港口時乃誤入濬浦局於港外安設之石線内致船頭損壞不能駛行當即設法修理昨午猶未竣工駛出也 
天祥洋行之罷路顿砲台號此次由紐約來滬船中有輕淡三一千二百箱裝至上海而出口貨除大批中國之打包棉花衣一千五百噸外又有華茶五百噸猪鬃羊毛等一千噸裝出云又大阪商船會社之哈佛丸由南洋還申裝致印度棉花一千七百五十件椰子乾糖菓品等九千三百九十三件又有轉口之橡皮一萬零四百二十一件此外則爲紗籐一千六百三十一件印蔴三百九十九件云 
今日怡和之宜昌班輪昌和號直放至宜昌貨有大批洋紗二千數百件運去又招商局之新昌輪亦裝有花紗兩項計三千餘件運赴港粤此項貨件均係海員罷工期内積存在上海者 
查昨日停泊滬港之各國兵艦計有英艦金龜蟲號係於本月七日來滬又蜜蜂號係在上月二十四日出巡回滬者尙有克拉斯爾號Carlisle係於本月十日抵此又有法巡洋艦倍聯號Balny本月九日至申又克雷亞尼號Craonne於三月四日開來又美艦麥烈典號Marritt自上月二日至滬威爾羅抱號Vellalabas係星期三進口此外則日本意大利艦各一艘共計九艦泊於浦港云 
太平洋郵船公司之帝邦號現定十九日由港來滬赴美上海出口貨中有湖絲二百五十件雜貨三百噸轉口貨三百噸並聞由滬運往紐約之鐵路等水脚刻下又有减跌消息矣 
[俄災賑濟會幹事會議紀]  
　　國聞通信社云俄災賑濟會上海部日昨下午六時在青年會會客室開各股主任幹事及常駐幹事之會議到十六人首由陳維新主席所有議决事項（一）挽留北京俄災會幹事長王卓山駐滬辦事以重會務由該會文書股備切實公函至京會請求同意（二）各股主幹每日到會辦公時間當由各股主任及常駐幹事自行酌定列表張貼辦事室（三）請各股主任於三月内召集本股幹事開會討論進行事宜並規定到會辦公時間又提議各股之未推定常駐幹事者應行繼續推定交際股當塲推舉朱賡石爲常駐幹事新聞股添推陳其賡爲常駐幹事（四）捐欵一元以下者另有簡單收條當由趙南公擬定兩聯小收據圖樣請衆參酌其一元以上之捐欵即用北會交來之收條簿白紀念章及災區圖大會已議决交總務股照辦（五）提議諸董事長幹事長具函要求各學校校長各公團領袖開茶話會公議分隊募捐之組織法並請王卓山朱賡石陳維新至董事長處接洽（六）演講部幹事出外演講時須由該會辦函知照以便前往演講災區之情形並要求新世界大世界天韻樓樂園各游戲場於各游藝時間中留出十分鐘由演講員前往演講以上各項均逐一表决通過議畢散會 
[籌畫江蘇國道省道之部令]  
上海縣公署昨奉省長公署訓令云照得江蘇省道前經按照修治道路條例從事調查通盤規畫除興化揚中兩縣四面環水並無通行大道直達鄰邑應母庸議外餘則因地勢之利便求全省之貫通擬訂路線繪具圖說咨部核辦茲准内務部咨以查來咨及計畫書圖等件關於規定省道並籌畫各辦法經本部詳加復核頗爲完密尙屬可行應即由部備案至蘇省國道前經本部預擬計有三線一由江寗北行至滁州一東行經句容丹陽武進無錫吳縣吳江等縣以達浙近之嘉興一西南行經皖省之太平蕪湖等縣茲於原圖上加色標明以示區别再公私團體集資築路一節業由本部擬有商辦道路規則呈奉大總統批准並由部通行在案相應咨復查照辦理並將進行情形隨時咨部查核等因准此除公行外合行令仰該知事便知事即便知照此令 
[全國道路會褒榮宴預誌]  
　　全國道路建設協會自元月十一日開幕後卽由會長王君正廷敦促主幹趕造萬餘會員册會證與清查二十八隊各隊員個人所得分數並製各種銀盾銀鼎及赤金與銀質各寳星等該會乃創辦時期因無成例參考手續繁多今甫趕辦停妥王會長因公不能久留春申特與徵求隊總隊長傅筱庵君具名訂体星期日（三月十九日）下午六時半假一品香大廳邀集各徵求隊職員舉行慶功褒榮大宴會並請去今兩年迭次到會純盡義務之各校團體中之各音樂家各游藝員等届時赴會與宴並贈各校團銀盾紀念章一枚藉表謝忱連日該會主幹協同各辦事員與演講會務兩部主任籌備開會秩序及會塲一切布置務求莊嚴整齊俾各界人士到會者皆鼓舞歡欣精神活潑不但爲各隊慶功褒榮實爲中華民國道路前途特開一新紀元預　慶賀根本剷除路恥」切建設均基此舉云 
 
 

Page 15

 
 
申報第四張 
[日本平和博覽會文字之改正]  
　　滿洲非日本植民地 
日本東京平和博覽會出品規定中書滿洲於植民地中國方面視爲侵害主權再三抗議現在日本當局以爲此瑣事而害中國之感情殊覺不可故今爲謀中日親善起見將該出品規程中第四十條植民地云云之文句改爲「左記各地」又於各項下將滿鐵附屬地字句全然削除並已通知於我國云 
[米業議决限價之通告]  
　　十二元五角爲度 
南巿上海米行公會日前因接仁榖堂公所業董兩函當與北巿公會參議維平米價辦法該會昨特刋印通告知照同業各行云敬啓者昨接北巿米業公會兩函述及現届仲春米價驟然增高而秋收期遠民食攸關若不杜漸防微轉瞬青黄不接之時何堪設想亟應邀集同業開會籌議米價不准再漲共維大局庶免復蹈前年之故轍危險堪虞本公會特推朱子香錢吉圃兩會長曁潘君前往北巿米行公會參議維持滬上巿價卽爲未雨綢繆之策公决以巿上頂高北帮廠機白粳每石至十二元五角爲度不得超過限價如此辦法誠屬妥善同人等一致表决贊成特此布告仰希鑒核是幸 
[法總巡傳質反對基督同盟者]  
　　世界基督敎學生同盟大會宗旨内容極爲正大乃近有華人數人表示反對其通訊處在法租界蒲柏路張某寓所日來已疊有捕房包探往查昨晨又由陳包探奉法總巡命往將張某傳至盧家灣捕房由法總巡面加嚴重之質問申斥之後張某乃出捕房云 
[蘇水警抽薪贖路]  
　　松滬何護軍使前日接准江蘇水上警察廳長趙會鵬覆函略謂接准來函囑勸諭區隊長官籌備抽薪贖路欵項當邀集各區長隊長到廳會議辦法當議决仿照貴使所定章程凡所屬各官佐無論階級大小各抽提新餉一個月以充贖路股欵仍以十個月分攤擬於本年三月份發餉爲始按月抽提云云 
[警費仰給地方捐之公函]  
　　淞滬警察廳爲添警額事致上海縣曁南北兩工巡局函云逕啓者案查敝廳前以轄境遼闊原有警額已屬不敷分布加以近年來南巿閘北地方街道日闢户口日增新建房屋甚多在在均須設警保護迭據當地紳民紛函請求添置崗位而敝廳苦於警額有限無可抽撥不能不另籌增加警額之法以維地方爰於本年二月間飭據滬南北各區署所將新關各路應添警察崗位處所造列圖表送廳經敝廳詳加查核通盤籌畫將新添崗位應需餉項彚列圖表並開具需欵清摺業經具文呈請督軍省長護軍使分别轉咨追加預算或凡縣局在新路經兩局所收地方公益捐及縣署所收房捐項下籌撥俾便添警設崗以資保護在案現奉督軍省長指令内開呈及附件均悉查國家經費現値萬分支絀原有列入預算聥欵尙須切實核減該廳所請將增加警額經費咨部追加碍難照准至所請由滬南閘北兩工巡捐局及上海縣署在於新闢道路收取地方公益等捐内籌撥前項增加經費如有餘欵尙屬可行應由該廳長會商局縣擬定辦法會呈察奪此令附件暫存等因奉此相應抄錄原呈備函附上卽希查照訂期會商妥議辦法以便會銜呈核並乞見覆云云 
[死事華捕之出殯訊]  
　　三日内被殺之兩華捕（胡維周·石炎森）同日出殯滙山捕房四百三十八號華捕胡維周於十三號晚在楊樹浦路長安里因捕盜致被開槍拒捕喪身經官廳檢驗後即由其妻李氏收殮尸棺暫置驗尸所原定昨日出殯屆期以天雨未果而該捕房之一千零六十三號華捕石炎森前晚亦被盜匪槍傷殞命三天之内連死兩捕聞者色變該兩捕之柩將於今日一同出殯各捕房巡捕届時前往執紼者頗多胡捕尙有一子而石捕聞僅一幼女並有白髮皤皤之老母此後仰事俯畜均靠其妻石氏故其身後實較胡捕尤爲蕭條人皆爲之惋惜 
[塘山路嚇詐槍殺華捕案]  
　　恐嚇王時富函兩封石炎森死的寃極虹口塘山路一百六十八號門牌翻砂作主王時富近來連接恐嚇信函兩封希圖詐欵而王概置不理前晚（十五號）七時許有一匪徒碰王店門詢王在否屋中人答以王出未歸該匪遂在門外開放牛槍一響其時有匯山捕房一千零六十三號華捕清江人石炎森在兆豐路塘山路口站崗被匪轟擊兩槍傷及要害頓時倒地匪卽逃逸該管捕房得報即由西探目奎爾偕同探捕到塲察勘一週將石捕送往同仁醫院由醫五取出槍彈一粒然該捕傷及要害不可救治旋即殞命遂將尸體舁入斐倫路騐尸所昨晨稟請公共颂廨俞襄讞於午刻會同美丁副領事蒞所驗明尸體升座公位捕房將尸妻石錢氏帶案據該氏訴稱丈夫昨午後五時尙在家中六時上差去後就未看見現在尸體已經看過惟無力收殮云云即由西探目奎爾稟稱昨晚六時一千零六十三號華捕派往兆豐路塘山路口站崗七時有一人至塘山路敲一百六十八號門牌之門並詢問王姓歸否屋中人答以未歸該匪即在外開放手槍一千零六十三號華捕其時並未注意有盜故其所負之槍仍在肩上並未卸下防備致被匪從其身後開放兩響言畢將子彈一粒呈案並續稟稱一百六十人號屋内之王姓前曾接到恐嚇信兩封一係從郵局遞寄一係一人親自送去王曾報告捕房但兩信之信封據王說均被小孩焚燬並疑此信係伊親戚所寫云云稟畢卽將兩信呈案請究該兩信之字跡歪斜其具名者及信中措辭以案須偵查不便宣洩中西官騐訊畢援筆諭曰驗得上差華捕確係被匪槍傷身死尸着家屬具領棺殮聽候捕房緝凶解究 
[昨日之金融狀况]  
　　近日洋釐常在七錢二分五釐左右上落甚鮮蓋因造幣局開鑄之後去銀亦少鑄出有限巿面得以平定昨日現洋上午爲七錢二分五釐二毫五午後有某銀行買進數萬洋釐爲七錢二分五釐六二五較上日收盤大一二五三月底期洋上下午皆係七錢二分五釐七五絲茶業之預買者交易寥寥銀拆早午兩盤皆四分用途甚微滙豐勝友華麥加利等各銀行收欵祇五十萬云 
[昨日友華銀行滙巿報告]  
　　昨日友華銀行滙巿報告云十五日倫敦大條銀價近期縮一二五遠期縮二五紐約銀價漲至六角三分八七五倫敦紐約間匯價爲四元三角三分今晨此間各國滙價僅法郎跌至七百七十上午開盤時巿况頗硬英磅成交價三月份及四月份三物令三便士一二五六月份三先令三便士美金成交價三月份及四月份七十元五角遠期七十元二角五分下午開盤時英磅售開價三月份及四月份三先令三便士三七五五月份及六月份三先令三便士二五美金售開價三月份七十一元四月份亦可達此數遠期七十元七角五分其後巿况微軟收盤時似復見硬英磅售開價三月份及四月份三先令三便士二五五月份及六份三先令三便士一二五美金售開價三月份七十一元四月份七十元七角五分昨日倫敦巿場歐洲有銀售出印度購進收盤時巿况不定紐約巿况看軟售出者多 
[昨日金價漲落之情况]  
　　三月十六（星期四）大條電訊近期縮去一二五遠期則縮二五四月份標金價以毛盤最高三百三十四兩七錢較前日收盤每磅漲銀六錢之後者跌多漲少未開先令前到三百三十三兩先令揭曉法滙縮十法郎餘仍咸無更動其時金價爲三百三十三兩四錢先令巿面初與上日相等銀行賣出三月份三先令三辦士四月份三先令二辦士八七五又五月份三先令二辦士八一二五買則三月份三先令三辦士一二五又買進四月份價三先令三辦士五月份價三先令二辦士八七五東滙本月份賣出六錢七分半買進六錢七分四月份賣出六錢八分一二五買進爲六錢七分半五月份賣出六錢七分八七五買則六錢七分二五美滙本月份賣出七十元零一角二分半買進七十元零三角七分半四月份賣出七十元銀行買進七十元零一角二分半五月份賣出六十九元八角七分半買進七十元花旗銀行買進現標金二百十磅約三百三十五兩係恒孚等金號賣出致四月份標金逐漲到三百三十四兩五錢俄而（在十時許）五月份標金又忽開出價較四月份疲一二錢之譜係三百三十三兩七錢最大到三百三十四兩二錢嗣因先令等巿面漸漸轉硬銀行賣出本月份先令價有三先令三辦士一二五至三先令三辦士半買價須三先令三辦士六二五又四月份賣出三先令三辦士一二五至三先令三辦士三七五又五月份賣出三先令三辦士至三先令三辦士一二五美滙更鬆由某某等銀行賣出四月份期一二十萬元價七十元零二角半至七十元零五角四月份七十元零六角二分半東滙四月份賣出六錢七分七五買價六錢七分二五惟一般多頭者恐慌頓起四月份標金最小跌到三百三十一兩收盤爲三百三十一兩六錢掉期高至六錢五月份者更甚到三百三十兩零八錢收盤係三百三十一兩烚赤交易尙旺共售開十平之外係自三百四十兩零五錢至三百四十兩十二時外在三百三十七兩半之間午後四月份標金祗多掉期開盤三百三十一兩八錢五月份三百三十一兩旋稍見平先令揭曉勿動其時四月份金價係三百三十一兩五錢五月份三百三十兩零九錢先令巿價益硬五月份銀行結出三先令三辦士二五買價三先令三辦士三七五東滙本月份銀行賣出六錢七分半買價六錢七分二五美滙四月份賣出七十元零八角七分半買進七十一元一角二分半所以四月份標金最小到三百三十兩零八錢五月份到三百三十兩零二錢較開盤價每磅相差三兩五錢移時因金業中紛以遠期先令扒進由某某等銀行賣出五月份先令數萬磅價三先令三辦士二五至三先令三辦士一二五是以金價（四月份）復漲到三百三十三兩五月份亦漲到三百三十二兩五錢然人心仍形趨下兼大連帮大抛期金故四月份標金回小至三百三十二兩四錢收盤較十五日價跌去一兩七錢五月份爲三百三十一兩八錢比開盤跌銀一兩七錢烚赤無巿大約三百三十八兩左右據銀行中人報告今日大條恐將放長先令亦必跟隨故金價看三百三十兩之内尙不爲奇云 
[維昌洋行大班歸國有日]  
　　滬北瑞典商維昌洋行大班福哪滿君蒞滬已有十餘年素與滬上人士感情甚篤該行專營機器五金紙張及進出口事業生意異常發達近聞該行接有大宗機器交易故福君擬親自返國與廠家接洽一切業向雪勒輪預定艙位於本月二十一號啓椗駛赴瑞典 
[匯興銀行清算之推想]  
　　大陸報垤滙興銀行宣布清算一節此間支行人員尙待總行電告故昨日不能宣布詳情現料上海支行仍將繼續營業俟各務皆已清理後再行收歇該行於二年前開設上海由紐約國民銀行及加拿大合衆銀行合組以經營遠東商業此二行皆在美國最大銀行之列故此次之宣告清算大約僅係總行决定此時無意在遠東經營之故 
[市况彚報]  
　　疋頭昨係星期四爲元芳洋行輪値拍賣尺六元絨泰西絨　斜羽綢原布細巿布洋標漂布等疋頭之期共排列六百十七件計二萬六千九百七十五疋比較上届多五件計三百八十疋因時令已届出銷夏季白貨疋頭故客帮皆於此時添購俾應時出售是以所拍白貨漂布原布等貨較有活動之機會如天津牛莊濟南江西漢口潮汕厦門各帮均有買進本街拍去者亦有百餘件云 
巿價請參觀商情關内 
棉紗昨日交易所標準近遠期皆小去數錢惟五月無上落日本來電紅財神日紗又跌一元之故三品紗電亦小二三元惟現本紗客帮交易殊旺二十支十六支人鐘因現貨缺乏巿價二十支漲起二兩五錢十六支漲一兩餘則平穩川帮買進二十支人鐘五福牧羊十支孔雀雙喜等共有一千包之識並買四十二支雙股線及三十二支細紗一百餘包其餘青島牛莊烟台威海衞天津江西汕頭漢口蕪湖野鷄等帮亦共買本紗日紗二千餘包公會小包紗交易亦有三百餘包東方紗廠聞出十二支反手文明七十五包大中華開出十四支地圖五百包巿面有見堅之勢 
棉花美花印花均跌標準花仍漲各紗廠花號進者仍以陜西及印度兩種爲巿面也 
麵粉連日又見回高因小麥前昨兩日内各粉廠之買進南京小麥八九百包價四兩三錢標準粉最小至二兩二錢六分外現已至二兩三錢之上其跌之故或謂係洋粉香港船進口有大帮可到茲香港罷工事已解决運到並不甚湧人心漸定又謂廠定因麥價遇鉅非抑小粉價難期進貨該交易所現已選舉揭曉故股票亦已回高三四兩昨日收盤本月分本所股十六兩八錢三月分十七兩九錢四月分十八兩七錢矣 
[運通銀行司賬侵占案判結]  
　　警員到堂之優待朱維善先判罪一年 
九江路美商運通銀行買辦廣東人韋伯卓以該行司賬鄭振翼朱維善私用賬洋二萬元於去冬將鄭朱兩人喚往閘北虬江路伊之家内即投該處五區警署告發派警將鄭朱兩人捕去轉解城内檢察廳後嗣銀行又在公共公廨起訴然祗將朱獲案而鄭仍在押檢廳上月十八號公廨開審後以此案應由公廨管轄判函請檢廳將鄭移送過廨並函請警廳轉飭五區訊問被告口供之警員到廨作證迨至昨日下午開審檢廳並未將鄭送到據原告代表許理律師稱檢廳已將該案註銷鄭振翼開釋矣而警廳則由廳長徐國樑飭五區警員米春棠如期到廨俞讞員因米君係現任官吏與普通證人有别當請坐於律師席上未審之前俞讞員宣諭云此案本公堂爲審定告訴人律師抄呈被告朱維善鄭振翼初到五區警署詢問時之口供是否眞確特函請警廳長轉飭原訽口供之警員米春棠君到庭作證查米君係警署之職員具有資格故本廨特别優待於見證處設座位由本會審官訊取證言不由兩造律師詰問以示區别云云旋訊米君曰朱鄭兩人到區時爾是否親自詢問答是又訊之曰告訴人代表律師抄呈之供單是滞與當時所訊相符答是又訊之曰被告是否情願如此供法答是情願供的俞讞員訊畢即請米君回署至於原告抄　之兩被告供單内容係完全承認因做投機事業失敗私用賬銀一萬一千五百兩洋六千五百元並皆簽宇故被告代表林百克律師即將該供單交朱閱看詰以是否爾之親供朱稱供詞内私用行欵一語我未說過其做投機事業一語是我說的但我係說與買辦韋伯卓合做欵由韋墊原告呈案之賬簿係其個人者賬由我記内有付與晋康莊銀一千零二十三贱之賬與本案有關等語原告律師遂命運通銀行大班美國人到堂證明被告用空係行欵由行交與買辦保管者欵雖由買辦賠償然運通若不起訴殊不足以儆將來又由韋伯卓之父韋某上堂證明去年十一月二十五號朱鄭偕保人同至伊家乞勿將此事報告大班並由保人兩次還銀七千兩嗣恐朱鄭逃避即投五區告發各節又由運通行夥韓東輝證明被告舞方法係以小票當大票點存質之朱供鐵箱鎖匙係韋與鄭所管但用空賬洋與鄭無關因欵項均係由韋交我買鏢金蝕本我之與鄭同往韋家亦係韋囑去俾向其父證明此欵係與韋合做投機事業損失等語末由兩造律師辯論之下俞讞員核供商之美丁副領事以朱維善侵佔罪已成立判押滿一年如能將侵佔欵全數交出准予减輕刑期鄭振翼獲日另結警廳口供單附卷至檢察廳不將鄭振翼移轉管轄而遂開釋公堂不滿意云 
[李長玉鬭傷病死案難了]  
　　死者之父之奢望 
邑廟傅源祥學徒金錫銘劉恒順學徒袁春林前與垃圾夫李長玉揪扭冲突越日李即斃命在地檢廳門前當奉張檢察官騐得李受傷後因病身死聽候訊辦在案茲悉李錫桂從泰州原籍聞耗來滬投廳稟請伸雪奉諭候示核辦但邑廟附近各商店見李錫桂年逾古稀子死可憐各願出資撫卹無如錫桂需索過奢事遂中止現在錫桂探悉伊子果係因傷致命官廳檢騐手續草率昨午又投檢察廳具詞聲請要求開棺覆騐以雪沉寃張君諭飭靜候辦理 
[青年會中學之籃球隊]  
　　本埠青年會中學對於籃球一項素負盛名去歲該隊歷與海上各校比賽均獲優勝本屆該隊又參與束吳大學發起之江南九中學籃球比賽大會上星期四（九號）該隊選手赴蘇與賽結果又得第一次日即由東吳大學校長給以大銀杯一座精武體育會王漢禮君亦贈缎旗一面以資鼓勵茲將比賽結果照錄如下青年會與浦東比賽結果爲四十四與十四之比青年會勝澄衷與青年會比賽結果爲三十四與二十四之比青年會勝宴成與青年會比賽結果爲六十三與二十六之比青年會勝該隊隊員爲李大宸·（隊長）李祖祺·童錫甫·吳發來·宋廉卿·施學詔·楊巿慶·陳明翹·王秉信·張則倣·洪錫九 
[廣東旅滬週刋出版先聲]  
　　本埠粤人現組織一廣東旅滬週報以聯絡旅滬粤人鄉誼溝通聲氣爲宗旨聞該刊係公開性質歡迎投稿注重旅滬粤人新聞及廣東特别之事件將於本月十八號（星期六）出版第一期贈閱發行及編輯所在北四川路公益坊内云 
[少年宣講團之新曲本]  
　　本埠少年宣講團曾發行新少年報（每月一册現出三十三期）又將舊有各項小曲改編通俗勸世歌調定名「改良小調」第一二册發行後銷近五萬册颇受社會　許第三册亦於前日出版（内有十杯酒嘆五更無錫景道情等曲）每本取價十文聊補印費近又編「新商人之修養」（印刷中）「宣講研究錄」「社會敎育設施法」（編輯中）凡關係通俗上之書籍須次第發行云 
[創辦婦孺醫院之羅醫生在美逝世]  
　　上海西門外婦孺醫院由上海美國女公會羅醫生於前清光緒八年創設並附設保産院至今將滿四十年醫愈者不止三百餘萬人羅醫生生於美國本薛佛爾尼亞省麗佛普爾城於西　一千八百八十三年九月間來中國於一千九百十四年因病回美今年三月六日在美病故存年六十四歲凡與羅醫生認識及受其治愈者聞之當同聲惋惜云 
[天馬會展覽會今日開幕]  
　　天馬會在法租界霞飛路商科大學内舉行第三屆繪畫展覽會茲於今日上午九時開幕計中西畫件數百點皆係現代畫家出品分作四室陳列第一二室陳列中國畫第三四室陳列西洋畫任人入覽并歡迎海内外法家批評云 
[寗波旅滬同鄉會近聞]  
　　寗波旅滬同鄉會於前日午後開鎭海塘工協會職員會提議塘工進行事項聞巳由上海華洋義振會撥欵八萬六千元充作鎭海修理塘工之用業已電知黄道尹及塘工局接洽不足之欵再行設法籌募云又聞該會於昨日晚間舉行通俗幻燈演講會由第二科主任烏君演講人體搆造及西湖全景聽者五百餘人座爲之滿云又聞該會定於本月十八日致祭已故職董施公嵋青業已函知各職員董事等届時來會致祭云又聞該會定於下星期六（即二十五日）晚開會員同樂大會入塲劵資定四角六角兩種會員一律减半茲探得其秩序如下（一）報告宗旨（二）音樂（三）雙簧（四）三弦拉戲（五）舞蹈（六）影戲（背房女）其餘節目從略屆時當有一番熱閙也 
[上海商大之委員會期]  
　　上海商科大學委員會爲該校最高意思機關其委員爲聶雲台張公權黄奕住簡照南錢新之穆藕初陳光甫史量才黄任之趙厚生郭秉文柯　心朱進之高踐四張子高等十五人悉係商學界有名人士該校自去秋成立後日見發達頃聞擬有擴充計畫急待該委員會通過實行特訂本月二十日午後四時在霞飛路該校開會報告經過情形並商决一切云 
尙有本埠新聞等轉入後 
雜評二 
[血案流行之防止法（旡用）]  
　　以道路如此整飭電燈如此光明交通機關如此靈捷探捕耳目如此周密之上海租界乃迭次發生血案且三日中死兩華捕駭人聽聞之舉吾人不能不對此而深尋味焉 
攷上海租界設備與防範吾無間然所不能無遺憾者數百萬住民各不相聯絡而户口又不清晰執行保安之職者又未必能眞知住民之情僞緣茲一點而神㚥巨憝即潛伏於此中致整飭之道路光明之電燈靈捷之交通機關周密之探捕耳目半失其效用欲謀救濟首須清查户口而户口之不易旦夕查清焉急則治標之道在利用住民之耳目爲耳目於各路關於地區之新組團體（如各路聯合會中之類）保護助長使於其所轄區域内負有一部責任出入相友守望相助住户之遷徙查察其來蹤去跡而旅館客棧稍加以地點之制限庶住此區域内者必明其執何職業係何品類設無職業而不明品類者密加注意則爲助於當局决匪淺鮮抑居民任情遷徙殊有妨於管理焉爲便管理計應使境内居民不輕遷徙蓋居之久則知之審其人之爲良爲莠較易查察如房東濫加租賃迫住民紛紛流動者亦致亂之道也於地面治安不能無感受多少影響此理至微然細審之不難韙吾說今不揣譾陋特揭是以質諸當局 
 
 

Page 16

 
 
申報第四張 
本埠新聞二 
[麵粉交易所開股東會]  
　　上海麵粉交易所十四日開第三屆股東會到會股東達四萬六千餘權會場佈置井然首由理事長王一亭報告營業狀况該所上年營業頗有可觀繼由股東會公推榮宗敬爲臨時議長依照預定議程逐一討論畢即由議長宣告改選職員當塲散會投票結果榮宗敬王禹卿曹廉遜徐文彬王一亭顧馨一祝伊才邱韶美朱晋漁均當選爲理事葉鴻英朱浩生當選爲監察人並聞該所訂定十六日舉行互選理事長云 
[晋省撥運滬廠軍械]  
　　山西閻督軍現因第八混成旅需用槍彈特委軍人工業實習廠庶務員張書田並護兵一名來滬請向上海兵工廠撥運機關槍三架子彈鋼盂五千當經謝廠長飭即照撥該押運員張書田已於昨日（十六）至上海南站呈騐陸軍部護照並索車報裝等因當經核站長飭配鐵蓬車一輛計機關槍三架分裝三大箱子彈鋼盂五千分裝五十箱當於下午六時許由龍華颧間車掛出至新龍華轉上海北站由滬寗鐵　　貨車運至南京轉津浦京奉京漢正太而至山西交納云 
[津浦誤點郵件遲]  
　　昨日（十六日）津浦路由京開浦之特别快車（通車）因沿途誤點到浦口遲數小時之久故通車乘客及郵件將於今晨由滬寗路夜班快車到滬云 
[麵粉船撞沈稻柴船]  
　　松江船何珊山前日裝載稻柴六七十擔駛至南黄浦龍華嘴適有由申開赴嘉湖之俞德霖麵粉船駒風往南不及避讓該稻柴船船身旣窄且攔腰受傷立時中斷柴草漂流何及船夥幸均由俞等救起昨日俞船仍回至南巿王家碼頭船頭畧加修理後再行開往至於損失賠償尙在籌商云 
[汽車撞倒八齡童]  
　　昨日上午十一時許三千三百七十號汽車駛經有恒路撞倒八歲男孩徐立福受傷頗重由虹口捕房四百二十一號華捕到來押令汽車載送受傷男孩往同仁醫院醫治旋即帶該汽車夫入捕房稟候捕頭發落 
[三工人失足墜下]  
　　虹口廣大記作塲泥水匠王成林又新仁記作塲小工徐楊金殷阿根皆於昨下午工作時不愼失足自高墜下各跌傷頭臂胸腹等處當由工頭舁送同仁醫院醫治 
[四歲女孩那裏去了]  
　　大南門電話局後面錢世昌之四歲女孩錢連子前日忽失所在嗣有證人朱金虎證明該女孩爲鄰人杜三元杜霍氏夫婦抱去藏厝錢立投一區三分駐所將杜夫婦拘獲連同見證一併拘送地檢廳訊究 
[裁縫匠剪刀戳傷案]  
　　江北人劉子尙與高郵人楊大四子均爲裁縫因索工資糾葛在虬江橋附近口角詎劉不知如何被楊用剪刀戳傷後腰等處比經扭至警署經蕭署員訊得因索三個月工資起衅經警署將劉子尙送院醫治將楊大四子押候解廳核訊云 
[閘北洋棧房起火再誌]  
　　保有火險五千兩 
閘北漢中路八十四號洋棧房起火延燒義泰興煤炭棧房已紀昨報茲悉該棧係鴻昌木行主張泉水所建向巴勒保有火險五千兩倪署員因查得棧内無人住宿何來火種已據情呈報徐廳長請示核奪張子宗銘暫交妥保候查明再行傳訊 
[預備清明植樹]  
　　江蘇王省長以清明植樹節近亟應飭屬及各實業機關等一體遵辦以溥林利而厚民生除分行外昨特令行各縣查照成案早爲籌備如期親往種植並將植樹情形攝影具報云云沈知事奉令後除訂期前往農傷種植外並已函知各實業機關一體知照矣 
[英人汽車撞殺小孩]  
　　英國人（摩賚）於前日下午二時乘坐汽車自行司機由西而束駛往楊樹浦瑞鎔鐵廠相近將左金泉之十三歲之左桂榮撞倒碾傷該英人即鳴捕停車將左孩送往醫院醫治無效身死捕房將尸舁入騐尸所昨午經公共公廨俞襄讞會同美領丁君蒞所騐明尸體升座公位即由該英人陳述出事情形據云因前面有電車伊之汽車在後小孩跑過馬路初未看見迨見孩而停車已經不及其時車行速率在九買至十二買之間及將孩撞倒即喚捕以另一車載赴醫院伊即赴滙山捕房報告云云又由見證瑞鎔鐵廠司開人何長卿稱其時我目啫有一孩均宕在電車上游玩迨電車開行兩孩分向南北而跑穿過馬路向北跑者遂被汽車撞倒汽車曾經鳴過喇叭云云又據尸父左金泉訴稱兒子被撞時我在廠工作未見但知子之出外係其嫂命伊購物等詞中西官得供判曰左桂榮確被英人自開汽車撞倒受傷身死尸着其父左金泉具結棺殮結附卷 
[爲小孩肇成大禍]  
　　鄉婦李唐氏住閘北寳山路前日因其孩在鄰居周開榮之籬笆外玩嬉被周妻吳氏推跌於地李往理論口角之下周夫婦將李婦拖入籬内拳足交加踼枨李婦下部大小便齊出由五區崗警將行兇之周開榮周吳氏一併拘押李送醫院經醫生診治之下雖受重傷尙無大碍昨晨轉解司法科奉段科員判移地檢廳核辦 
[革警何不歸去耶]  
　　閘北四區二分所署員倪文彪以境内有被革之北洋軍警甚多平日專以交結江淮游民當地土堒魚肉良民無惡不作曾訪　多名均解司法科轉解淞滬警廳遞回原籍前日倪君又逮獲革警張桐軒蔡長松二名解科暫押聽候訊明核辦 
[輪夥顧前不顧後]  
　　周于氏危乎殆哉 
前日下午有某局小火輪駛經新閘河因前面有邵迪生之寗波船鐵錨墜落河内停船打撈並未招呼小輪停輪該輪駕船老大陸子峯恐與邵船碰撞急打倒車詎將後面駁船上之老婦周于氏撞跌落水陸尙未知覺依然退後不止以致將該婦軋傷小肚甚重由他船上人瞥見呼救設法援起經水巡隊將肇禍之邵陸二人拘解司法科昨送地檢廳收押候辦受傷人送濟生醫院據醫生騐得該婦流血過多且年逾五旬恐難保全性命云 
[輪船軋斷脚骨之訟案]  
　　某洋人前偕船夥陸福林投法公堂控立興輪船公司傅琳祥拖船不愼致將船夥撞斷脚骨等情昨又傳訊先由原告洋人稱查得海關章程輪船祗可拖船六只是日被告之船拖船十只况拖至龍華河地方因中間之船卸下後詎被告輪船驟然開駛並不拉放汽笛是以老大陸福林急欲拉纜致將脚骨折斷當時商人呌喊被告輪船停駛詎置之不理求請訊究立興輪船公司傅琳祥由雷聲布律師代辯稱被告輪船開駛實係拉過汽笛惟輪船上時常有喧嘩之聲故此原告在危險之時呌喊停駛實未聞見此案敝律師手續尙未完備求請展期訊核中西官判准予展期核奪 
[成濟押舖被刦]  
　　法新租界羊尾橋成濟押舖於前晚八時許突來身穿黑色長袍之盜匪三人擁入店堂袖出手槍尖刀嚇禁店夥聲張刦去銀洋八十餘元該盜得贓後即呼嘯而逸事後由該店主開單報由嵩山路捕房督同中西包探查勘一週訽明盜匪面貌諭飭通班探捕上緊晒緝務獲究辦 
[汽車不是玩的]  
　　撞傷了學生 
昨日午後喬浜路凝和橋某姓家有喜事門前停有汽車一輛有某甲登車開啓戲弄不料行至附近將住在大南門由學校放學歸家之學生及黄包車一輛撞倒學生受傷甲知事不妙乘間逃逸後由巡警到來將該生送回家中轉送醫院醫治該車夫則拉壞車而去 
[老虎灶不准加水價之嚴查]  
　　滬城水爐同業暴增水價奉上海縣沈知事勒令取消在案茲悉此案昨晨沈知事飭派吏警協同該業行頭杭國治等分向城内外並閘北等處各同業知照取消加價自本日起應仍照原價一文一杓出賣如再私行增價惟有提案訊懲該同業感唯唯遵諭於是該吏警與杭返縣稟復具結呈案而杭又恐陽奉陰違另派水爐業稽查芮厚祺等分投調查云 
[爭生意傷了胎氣]  
　　方板橋地方有爲皮夾生意之黄巧生因與妻兄陶國祥爭論生意起釁各存意見前日下午陶糾合多人與黄爲難一言不合互相兇毆黄妻陶氏上前排解無如懷有八個月身孕偶一不愼以致胎氣受傷由警到來將陶及高金生孫阿林拘獲連同黄夫婦押送二區一分所轉解上海地方檢察廳經郭檢察官提案訊供之下判蔣黄陶氏發送上海醫院醫治書人押候交保不料該氏到院後經醫生察得傷及内部命在旦夕無可診治拒却不收該氏只得歸家昨經陶國祥投廳稟報午後奉郭檢察官率同毛檢騐員寺詣黄家檢騐該氏所傷若何以憑核辦 
[七齡女孩撞汽車而死]  
　　愛文義路居民林如爲有女名秀妹年方七歲前日下午六時許林出外醫治目疾其妻亦出爲人梳頭該女跑至馬路與三五兒童奔逐遊戲致與汽車夫姚德和開駛之汽車相撞碰破頭顱傷及腦部流血倒地由一千三百五十七號華捕查見將該女送往仁濟醫院因傷已重不及施治而死該捕即回靜安寺捕房報告飭將尸體舁入虹口斐倫路騐尸所昨午公共公廨俞襄讞會同美丁副領事蒞所檢騐之下升座公位當由該華捕稟明昨晚六時姚之汽車由東向西駛至愛文義路戈登路口因戈登路土亦有車輛往來我舉手令姚俟戈登路車行畢而後開駛其時死者因被四五小孩追逐故奔過馬路其頭顱撞于姚車後之翼子板姚係在車頭司機不能看見云云質之姚供其時因俟戈登路上之車行畢我車方徐徐開行不防死者從車後奔過及其頭與翼子板相撞有聲我始知悉立即停車故並非我車撞彼亦未將彼撞倒碾傷實係彼自己碰破頭顱云云中西官得供傳尸父林如爲至案訊問數語以此案係死者自取其咎業已證明遂判曰訊據華捕汽車夫供稱死者自行向汽車後面翼子板上撞去受傷身死則該汽車夫自無錯悮之處應毋庸議尸着其父林如爲具領棺殮結附卷 
[塌車夫撞傷行路人]  
　　塌車夫王雨光前日午後拖車不愼在山西路將行人許阿培撞倒碾傷足踝經二百三十九號華捕查見當將受傷人車送醫院醫治並將王拘入捕房昨解公共公廨經中西官略訊一過判王押候原告傷愈再核 
[盜案中之嫌疑人開釋]  
　　張少武戴如澡幸而免張少武戴如澡經靜安寺捕房中西包探查悉係已經判决解送護軍使署搶刦西華德路天華銀樓内財物之盜匪王一鳴丁錦雲等同黨將張戴二人獲解公共公堂訊供收押在案昨晨由廨復訊據天華銀樓夥莊啓泉投訴前年十月三十一號夜突來盜匪多人入店搶刼先有一盜開放手槍當　駭極不敢正視是以盜匪面貌並未看清被告是否在場不能辨認等語訊之張少武延律師到堂辯護並據特别機關西探長壳羅香稟稱被告兩人曾充本案眼綫當時張戴二人之提票由我稟請簽發盜黨均駕船爲生今被告等並非操舟爲業請爲察核經中西官核供以捕房所控並無證據且被告亦無犯罪行爲遂判張戴兩人各具安分結開釋 
[盜刦卡德路裕祥押店]  
　　前晚八時有盜匪七人突至泥城外卡德路五百七十五號裕祥押店内各出利器嚇禁聲張二匪闖入店堂搜刦去大小洋八十餘元呼嘯而去迨該管靜安寺捕房聞警立飭通班中西探捕馳往兜拿該盜等已早遠遞該探捕等即向事主詢明各盜年貌服式口音回訴捕頭業已據情稟請麥警務長通飭各捕房中西探捕一體留心偵緝矣 
[中外交易所之控案]  
　　顧易奎劉植兩人前延達商律師代表投法公堂控中外證劵物品交易所經理汪幼安不理欠欵求追等情旋經中西官核准飭傳去後被告避不到案昨又傳訊先由原告律師稱中外證劵物品交易所前由中外信託公司撥給銀五十餘萬兩與該交易所爲資本現被汪幼安挾資逃逸核計共被捲支銀銀三十餘萬兩有據可證被告旣已逃逸請求准予將被告所有家産發封備抵等語中西官判聽候登報限被告於十天内投案候訊倘仍避匿不到本公堂即當按照原告請求核辦 
[消遣何必賭]  
　　賭頭之托詞 
法捕房探目徐阿東偵悉居民張阿德馮金海張加利等三人聚衆賭博抽頭漁利實屬有違禁令爰於前晚稟明西探同至該處抄出賭具並賭客一併帶入捕房賭客薄罰斥退張等管理昨日解送法公堂請究先由捕頭上堂稟明前情詰之張等供認實係民人等消遣不敢抽頭餘供支吾中西官判着張等三人各罰洋三十元充公賭具銷毁 
[牯嶺路之賭案薄懲]  
　　新閘捕房捕頭偵悉有人在牯嶺路二百三十九號屋内開設賭塲聚賭抽頭於前晚密飭中西包探協往查獲當將頭家陸榮泰徐阿三二房主婦人王張氏賭徒陳龍山李子祥王阿三羅阿品周德昌金景芳等共男女九人連同賭具一併帶入捕房着將頭家拘留餘人准各存洋保出昨奉公共公堂傳案訊明官判陸榮泰罰洋三十元徐阿三罰洋十元王陸氏開釋餘人着各罰洋二元一併充公賭具銷燬 
[英租界之烟案三則]  
　　何根金因在新閘路一千六百四十號屋内開設烟間被捕房查悉昨經中西官判罰洋五十元充公或押西牢一月煙具銷燬（閩人余成發張阿春因在北山西路泰慶里三百三十四號屋内私售烟膏被滙司捕房偵悉獲余張入捕房昨解公共公堂即據捕頭埃鮑鐵上堂譯訴前情並將烟匣等呈案請察訊之被告等延律師到堂辯護經陸襄讞核供商之美約副領事判余張兩人各罰洋三十元充公示儆烟盒等物燬去 
江北人周全生因在嘉興路一千四百十六號屋内開設燕子窠被捕查悉經探將周與烟客王杏奎連同烟具一併帶入捕房昨經中西官判周罰洋二十元王罰洋三元一併充公烟具銷燬 
[公共公廨訊案彚錄]  
　　昨晨公共公廨民四庭由關讞員會同英包副領事讯理（一）趙世福延梁棣佺律師訴汪成德不交黄砂石子案結果改期傳證人洽記到案續訊（二）杭州鼎新紗廠訴大生紡織公司不交定購機器請追損失案結果改期再訊 
又午後民二庭由關讞員會同英包副領事訊理梁誠謙延甘維露梁棣佺兩律師訴潘雨蘋不理擔保夏城樓押欵及夏承造房屋延不完工與夏反訴梁誠謙不付造價案結果改期續訊民四庭由張襄讞會同日田副領事訊理（一）李遐昌訴李泉生不理墊欵案結果被告請求開釋不准（二）白家生訴蔡鴻賓不理借欵案結果被告繳案之欵着原告具領（三）駱駿才訴夏嘉昻不理欠欵案結果着被告償還原告洋三百元完案（四）孫阿畏訴金秀英欠欵案結果着被告償還原告洋三十元（五）老新興樓飯館主李德甫聲請破産案結果業經登報逾期無人反對准其破産被告具結出外候英領同意執行並派本廨理賬員清理報告再核（六）協興號訴陳忠達欠貨洋案結果註銷沈培福訴吳順金不付會洋案結果着自行理楚將案註銷 
 
 

Page 17

 
 
   
 
 

Page 18

 
 
自由談 
遊記 
[遊羅馬敎王宫觀油畫記（廿一）] [  汪笑謝女士]  
　　第五室爲維納司Venice之油畫其略如下 
一聖約各講道情形足下坐納司貴族父子二人 
二聖巴奈脫Bernxrd手中執驅鬼棒方驅一魔鬼魔鬼目現火光頭生兩角全身黑色　 
三繪馬利亞抱耶蘇像耶蘇方聚集諸聖於前一周身受箭傷者爲聖色白司登Sebastian 
四繪聖左治Gecrge騎白馬上手執長槍擬剌一龍時龍方臥於足下上方一女子跪而祈禱以自險逃出也左方多數人出自茅屋中助之使龍死 
五繪耶蘇自十字架取下其母及約翰哭泣甚哀 
六繪馬利亞家庭馬利亞以一花給耶蘇聖約翰坐小羊上右爲馬利亞之夫約瑟 
七繪聖海倫奈Helena立十字架葬處一天使指示之故十字架卽於其中取出 
第六室爲十七世紀之油畫均帶有馬克安琪兒之色彩其運色之逼眞幾與馬克作品無異茲列如下 
一爲馬利亞抱其子顯親愛狀頭上發圓光足蹈五彩錦帶爲敎王巴司第九PiusIX所贈 
筆記 
[檢書記（上）] [  張舍我]  
　　男女社交公開僕之所贊同者也然以爲宜於年逾二十之男女若以十五六歲之人識見未廣閱世未深不自努力於學問爲他日奮鬭之基而徒亟亟於男女之交際鮮有不身敗名裂而悔噬臍之無及者今茲所記殆蒼海之一粟耳麥秀芳吳中産年十五卒業於城中某女子高小女貌旣楚楚性亦敏慧慨然有大志以爲將來之女政治家女國會議員我或即其一人也時高談闊論驚其座人少年王達之見而傾慕得友人居間遂與締交魚雁往返幾無虚日人莫不羡少年之獲艶友而少年亦竊之自喜嘗謂其友曰吾若得彼姝垂青允爲彼終身之倍護者吾一生之願償矣第未審彼芳心中作何思耳女亦以少年人物俊整自慶其所見非謬如是兩人之情誼可知矣一日少年遺書秀芳曰吾至愛之女士鑒之吾二人之交逾稔矣女士殆必知吾之爲人吾之性情若何吾之志趣若何想女士必已熟察而深思之第恨吾讀書不多學識淺膚耳所幸者馬齒尙稚來日方長女士當能容吾以奮進之機以報女士之知遇也至於吾私心欽佩女士之忱實非拙劣如吾文者所能形容於萬一覿面徐語或足以表白一二爰敬與女士約於月之某日某時會於滬南半園之某亭届時僕當引頸以望俟聽履聲也臨頴神馳不勝依依汝忠誠之友達之敬上書旣發少年以爲三日内必有好音矣而三日之光陰旣去久盼之消息尤未至又二日杳然如故 
文苑 
[二月十六日之滬車中感作] [  沈禹鐘]  
　　坐違心法逐勞塵人海駊騀百感新難遣車輪生四角忽驚風物又三春衆嬉一任成妍媚吾道終知在賤貧（車中讀梅伯言梘栢山房詩集頗多貧賤行役之作）繞轍奔雷愁滿聽漸看燈火出城　（抵滬時已昏酉） 
影戲談 
[影戲雜談（四）] [  劍霎]  
　　國人自攝影片最早之團體以吾所知當數民國二年之新民公司彼時美人什依爾因巴拿馬賽會來中國攝取影戲由張石川鄭正秋等邀集新劇家十六人以承其乏依君返國此團體遂改組新劇社未立中國影戲之基乃肇新劇中興之運談者惜之繼其後者爲商務印書館去年有中國影戲研究社之産生閻瑞生而外别無建樹又復禁人批評吾人莫測高深祗可置之不論但杜宇周展青等所辦之上海影戲公司海誓一劇見者甚夥雖缺點滋多無庸諱言然其一鳴驚人 
攝法確有進步且造意導演攝影洗法剪片全由但君一人任之復因對内之關係不能不急於啓演蓋此公司純係精神結合祗圖内部之團結不遑顧及外間之毁譽聞其第二劇已着手編排以但君之聰明必有相當之貢獻以饜觀者之希望也此外復有殷氏兄弟之新亞影片公司導演者爲管海峯其第一劇聞係尙武之長片又有丁伯雄張石川鄭正秋等之明星影片公司此公司資本較厚並有西人參與聞先從辦學校造人才着手而不急急於攝演吾以爲影戲公司祇嫌其少不患其多凡事經一度失敗必增一次進步苟能長使資本流動而不呆滯遵程序以行而不急功近利則後來居上其成績殊未可限量影戲事業發靱矣國人對之作何感想 
小說 
[社會小說人間地獄（五三）] [  娑婆生]  
　　第九回室邇人遐遺書零落鐙昏語黯好夢忪惺 
憶寳寳的老太爺道穩賺錢的是什麽事他那朋友道現在上海一天比一天繁華堂子也一天比一天的多客人請酒的也一天比一天的盛你何妨拿出些本錢來開一個菜館專做堂子裏生意你老板是内行自然不會走漏那有不賺錢之理你也用不着自家動刀執鏟上竈當爐只要天天來查查看看可以袖手拿錢的包你不到三五年你這十一個女兒一定可以打扮的花枝花朶嫁出門决不呌你蔡老板坍台憶寳寳的老太爺一聽這話到也有理自家究竟是做慣了鍋竈生涯當然是駕輕就熟比外行來得於是便將自家歷年的積蓄和他妻子的幾畝養老田換了現錢一齊拼拼凑凑開了一爿酒席菜館誰知天不由人他那酒席館開張以來起初老板伙紀大家起勁生意到還罷了上海的開銷大不過扯了一個直到了三四個月以後生意一天一天的清淡起來可是生意儘管清淡開銷並不能省就是鷄鴨魚暇菜蔬豆腐天天仍要備足了貨色恐怕堂子裏三更半夜不定什麽時候翻檯起來呌菜送不出下次便斷了主顧所以他那菜館殺鷄宰鴨的慘痛聲音依舊熱鬧非常殺了賣不出到了第二天魚餒肉敗不消說得整盤整碗的往垃圾桶裏倒如此不上一年總結下來憶寳寳的老太爺不但本錢蝕光而且還負了好兩萬的債務眞是走頭無路求生不得求死不能於是便又有人來獻主意道老板你開這爿店原是爲這幾位小姐賠嫁而設如今嫁没賠成倒賠貼了許多本錢依我看來羊毛出在羊身上老板何不就在十一個女兒的身上想想法子呢憶寳寳的老太爺這時候還有點倔强的性質他說難道呌我姓蔡的賣女兒不成那勸他的朋友道並不是賣不過你老板兒女這許多一個一個攀起親來狠不容易高不成低不就一年一年一個一個大起來終不是件事不如送到堂子裏去轉一轉那裏邊高官貴人一天出出進進不知幾千萬人在那裏選女婿比聽媒人伯伯穿插的話要靠得住的多好在你的宗旨並不是賣女爲娼不過是借倡擇婿這有什麽要緊况且上海長三堂子的倌人身分也晨矾之高走出來到什麽番菜館呢銀匠店呢那一處不是三小姐四小姐呌得應天價響差不多的眞正公館裏小姐那裏及得他的清貴所以有人說上海長三上的妓女算是妓女的天堂還有什麽苦惱這是一些不錯的如果你老板時來運轉女兒當中嫁著兩三個闊老官你老板怕不是一位老太爺麽那時候你背著這一身沈重的債和這一條齷齪的圍裙一齊可以脫得乾乾凈凈你還不輕鬆得多嗎用不著像今天這樣的急死急活了 
[餘瀋] [  李吁儂]  
　　事修而謗興德高而毁來以韓昌黎之賢尙不免爲人所謗今之稍具幾分氣節而不爲人毁謗者幾希 
舞衫歌袖轉眼皆空紅粉青樓當場即幻每見紈袴者流輒誘引朋儕醰醰道個中樂趣倘果報之說非虚則死後當入地獄無疑 
 
 
 

Page 19

 
 
   
 
 

Page 20

 
 
常識 
常評 
[非選舉（二）] [  老圃]  
　　由此觀之則各國之行選舉者乃無法之法非不易之良法也此不必就其弊而言之即無弊已非良法矣吾之不滿於選舉者非以其弊也亦非專爲中國言之也若就弊而言人但知中國之行選舉爲自欺而不知他國亦有表裏之不同自其表而言與吾國絶殊自其裏而言與吾國亦不過程度之差而實質則無異吾國於選舉無經騐故白晝露醜形雖窮形盡相尙不失爲坦白他國亦有坦白者要皆精於其術不如中國之拙故以選舉制度之本質而言皆含腥穢之氣謂大中華人民之政治道德獨壞於他族亦未盡然也今試觀各國皆有一種階級不商不賈不工不農專以奔走呼號爲事此其中消磨幾許人力耗費幾許金錢蹉跎幾許光陰以經濟學言之皆浪費也使無選舉之制則有用之才與有用之財皆可用之於他途以利國而福民乃知選舉之爭實與内戰無異卽選舉之費亦與兵費無異不過用法有和平與劇烈之不同其爲自擾則一也我中華人自古不用此法豈欲之而不知歟抑知之而不欲也吾以爲中華人蓋自量其力不能行此法亦深知此法本未盡善而不願自擾此亦中華人之智自歐化東漸舍己殉人而中華從此多事矣 
衞生 
[腦貧血與腦充血之急救法] [  黎離塵]  
　　腦爲一身之主故養護不可不周一旦偶失常度則救治又不可不急蓋稍一不愼即有不測之憂矣腦疾之種類甚多而最足以使人驚懼者則爲腦貧血與腦充血二症因此二症發覺時即有最劇烈之變相小腦即失其指揮之本能而大腦亦暫停其動作之功用也於是救急之法不可不知茲將此二症之現象及急救法分述於後願讀者諸君一留意焉 
（甲）腦貧血之現象及急救法 
　　（一）現象發覺時即心神不適恍有極可恐佈之事實將發生並起耳鳴頭暈目眩流汗肢軟諸現象甚者先眠或昏厥 
（二）急救法最宜注意者即使其得飽足之呼吸以盛其血行如已昏厥則當低其頭部高其下肢注冷水於頭部及胸部以調和其血輪而恢復其固有之狀態或以浸入亞摩尼亞水之布片以嗅竤使之蘇醒 
（乙）腦充血之現象及急救法 
（一）現象發覺時面紅耳赤若有火燄熱於中者此實性也面色蒼白或失神者此虚性也 
（二）急救法實性者則整理其生活狀態或節慾即可至若虚性者則非令其靜臥保其四肢之温不爲功 
要之上述二法不過救急而已至若恢復原狀則非延醫療治斷難奏效務希諸君萬勿以有所恃而不恐也可（乙）種酬） 
經濟 
[商業問題之研究（續）] [  吳東初]  
　　（四）陳列的廣告貨品陳列之合宜與否莫不有關於顧客之感想例如一几一橙一架一櫉與乎燈光之明晦牆壁之汚整地板之清潔用器之精良在在皆有廣告之效用也疑者或以此時吾國生活艱難不應踵事增華提倡奢侈然吾獨以爲店肆非家居一舉一動直接間接均有關於買客之視聽使一絶無秩序之店興一各事整齊之店同設於一處不待吾言其成績當有顯然各異者此吾之所以不憚詞費而申言開店者之亟需注意於秩序與整潔也 
（五）服務的廣告做生意要不外乎賺錢善做生意者賺錢能使客人心服其態度寛和舉止從容絶無肆意慢客以及開罪顧客之處此種作爲在英文曰Service細譯其義則爲服務二字商店能本此二字以行者其聲譽不揚而自揚其生意不增而自增此種廣告之價値亦大矣哉 
（六）印刷的廣告此種廣告至爲尋常似無深究之餘地第吾仍有不能巳於言者蓋人徒知其形式而不識其精神之所在譬如報上登載幾天發傳單貼招紙即以爲盡廣告之能事夫然豈其然哉吾爲此言甚非反對形式上之廣告但於敷衍的廣告或以廣告爲人登我亦登對於實際上並不加以適合廣告之精神此種不務本而惟末是求之形式上的廣告收效必微吾却未敢加以贊許也（乙種酬） 
法制 
[兼祧雙娶之科罰] [  吳子雍]  
　　兼祧之法所以濟禮之窮前清律文原以情屬同父周親爲限現行民律則已擴充範圍雖非同父周親亦可兼祧意在使無子者易於立嗣也惟舊日兼祧之子可以雙娶自現行新刑律施行後兼祧之子一概不許雙娶如有不遵法律私行雙娶者則依現行新刑律第二百九十一條之明文科以四等有期徒刑之罰或科以拘役之罰因一夫多妻爲法律所不許兼祧雙娶已搆成重婚罪在法律上自不能不科以相當之罰也世之兼祧者其愼之（乙種酬） 
道德 
[西方格言（二六四）] [  謝介子選譯]  
　　事之成也不以躍（培根）（Bacon） 
得眞友斯爲富（德意志諺） 
智者盡思所言愚者盡言所思（英吉利諺） 
缜密則惡無所隱（希臘諺） 
禍輒相生（英吉利諺） 
能虚心疑問鮮矣過（意大利諺） 
旣斫以斧母半成卽止（英吉利諺） 
善烹調者不論釜之巨細（丹麥諺） 
不爲惡者無讐（英吉利諺） 
能施最爲高貴（奥一得）（Ovid） 
[棒喝語（續）]  
　　卧針尖而甘之數年如一日何倦勤爲光駿（一）處社會欲除却環境之激剌惟和謹者能之 
（二）干衆怒者取侮招尤之捷徑也 
（三）父兄之敎子弟不以身作則徒諄諄於口舌之勞其成效必微 
（四）浮躁之人恒難悟得天下之眞理 
（五）奴隷者非必限於婢僕之人也凡天下之處於被動地位者皆是也 
（六）以貌取人其結果恒出之意外 
（七）凡庸俗之人稍有一得其自用必不小 
（八）學有疑難而不問者是何啻欲進而又自塞其徑途也（九）獲口過者每係多言之失故君子戒多言 
（十）學識淺陋者每好詈議先賢 
（十一）遇事觀望不進或淺嘗輒止者此必無志之徒 
（十二）凡事循理做去徒迫於浮榮而爲之者此即虚僞恒受良心之責罰 
（十三）稍獲榮貴輒傲親戚倨鄉里者此其人之量直若盃盂 
（十四）子弟一言一動之合禮與否卽其家庭敎育優良與否之明證也（乙種酬） 
敎育 
[小學校用白話文袪惑（二）] [  吳研因]  
　　文字做什麽用一則把他當傳達意思的工具一則把他表示感情傳達意思的是實用文表示感情的是美文白話文一樣可以傳達意思表示感情他的功用實在和文言文一般不過單通了白話文不能讀古書明白古人用文言做成的實用文美文 
但是小學校裏的小學生個個需要讀古書嗎四年或六七年的工夫在學校裏能夠通白話文將來寫寫白話信看看白話報也就夠了况且以前小學校畢業的學生究竟至多也不過通了一些淺近的文言文何嘗能夠看古書不要說小學生如此就是反對小學校用白話文的先生們他們除掉科舉時代策論式的時言之外究竟讀過多少古書通過多少古文 
卽使有一種人古書的確看得很多古文的確做得很好的對於小學生也不該及早敎他學文言文因爲小學生不該個個都做考古家個個都做文學家一則事實上做不到二則個個都做考古家文學家世界的現象也太偏於一方面了（獨存了讀書先生也不成什魔麽世界） 
卽使說某人家的子弟應該專學文言因爲他家是世代書香是編輯先生的子弟但是也要看他的子弟的天性怎樣天性近乎文字的就是用白話文也不妨因爲他將來一定能夠從白話文過渡到文言否則不要說文言文萬不能通白話文也不過看看罷了這是無可如何的 
要知道敎育兩字不昌專指讀書更不是專指讀文言文的書頂頂大名的發明家有幾個是專讀死書的林琴南吳摯甫許多通曉古文的先生們除掉自以爲維持世道人心的幾句做作的老調外究竟創造出什麽有關世界文化的事業來世界上如果没有他們世道人心未必愈加壞有了他們世道人心也未必不壞因爲他們的文章是空的人家只當他一個玩意兒而且他們的文章太古了没有幾個人明白他的意思要維持世道人心却用了高深的古文做文章不能使人家普徧的明白他的意思他也自己走錯了路我們難道還該敎小學生走這錯路嗎（不受酬） 
問答 
[答張直言] [  餘姚四門永益農塲謝吾]  
　　烏雞肉和黑牛肉或馬苓薯煑而食之必致於死之說敝處並無所聞且亦未敢深信查雞與牛或馬苓薯同爲滋補之品極富蛋白澱粉兩質即其色爲黑亦無關於肉質之變化食之似亦無妨尊處有此傳說起必有因多食成病致命者卽歸罪於雞與牛或馬苓薯也至於烏雞卵最補一層恐亦係轉輾誤傳之言惟烏雞足治小兒急慢驚風則誠有之此乃鄙人親目所覩者也 
 
