# 1886 - 164 - 4904734

 

Page 1

 
 
[躉售减價] [  申報舘主人啓] 　　　　　 
曾文正公家書本館巳刷印數次早經售罄現以來購者仍趾踵相錯特重印數千部紙張墨色以及校對比前更爲精細尚本定價每部洋六角半兹如有躉買在五十部以上者其價當格外公道盖以此書爲仕商童稚均欲披誦故不敢居奇也零售價仍照舊此布 
[分設鎭江經售書畫申報啓] [  申報舘主人啓]  
本舘現託友人在鎭江西門外大街開設申昌書畫室專售申報舘點石齋兩處所印之書畫碑帖如蒙賜顧可就近購取並出售申報閱者與之訂定當按日分送不誤此布 
[丙戌科會墨出售] [  申報舘主人啓]  
本届丙戌科會試揭曉後本舘除先後將電傳題名錄登報外並託都中友人將官板題名錄并會墨迅連馳客其富　題名錄巳列入十九日報中所有會墨亦卽付工晝夜赶緊排印仍將題名錄列於首　訂作一本刻巳將次工　　　本月二十四日出售白紙每部收回工本洋八分正想諸君當無不爭先快覩矣售處仍照曩例先此布聞 
[七十九號畫報出售] [  點石齋主人啓] 　　　　　　　　　　　[  點石齋主人啓]  
近來拐匪之多層見疊出書不勝書省中官憲遇有此等案件經審實後卽裝入站籠傳示犯事地方以照烱戒本齋照摹入圖但願若輩觸目驚心知所畏懼淞隠漫錄圖說一則仍附畫報之末准於十六日出售此布 
[論中國整頓茶業之要] 　　　　　　　　　　　 
昨報論中國茶業之疲宜亟思整頓之法　國家亦當代爲設法等語夫　國家而欲爲之設法其道安在哉一在嚴僞茶之禁一在减茶斤之稅蓋中國茶葉其所以至於疲敝若此者半由於奸商貪圖小利攙雜僞茶有用泡遇之茶重新炒製加以顔色希圖混充者有以柳葉攙入茶内以期亂眞者一經外洋茶師察出卽不肯收買甚且議加重罰如此者時有所聞夫爲此等獘端者不過一二奸商其在正經商家自顧牌子决不爲此然諺云壞人帶累好人西人一見有此弊端遂疑中國茶商莫不如是以至不肯受買此等獘病竊以爲中國官場宜自行嚴禁凡於茶葉報關之時先與騐過如有僞混立卽嚴懲所以儆作僞而彰信實不但於茶務有禆且其所以挽回人心風俗者爲不少也夫此等僞混之弊一經西人查出亦必不肯姑寛與其授外人以口實何如自行懲警之爲愈乎至於减稅一層尤爲今日之急務何則前者上海初通商時設關抽稅稅則尚無定章卽粤海關之章程以爲準則爾時茶斤售諸西商其價每擔　在四五十兩或五六十兩故定茶稅每擔完納銀三兩此亦如夏后氏五十而貢所謂較數歲之中以爲常者也乃沿至今日稅則仍其舊貫茶價則日見其賤除頂高之茶或尚有四五十兩之價外其餘則甯祁兩湖等茶不遇售至八九兩或十許兩較之前價僅二三折而稅則如故此茶商之所以益見受虧也夫五六十兩之價抽取三兩約計不過值百抽五之常若八九兩之價而亦抽取三兩則是三分之中而取其一相彼商人其何以堪然茶商則連年如此虧耗而曾無人　議及减稅者則以稅則旣定更改爲難彼商民亦深知大義此三兩之稅原所以報効國家寗使折本而不肯有損於國課此其心固有可諒者矣竊以爲此時茶業之疲至於如此苟不早爲設法以舒商困則商家愈形虧耗卽外洋益擅利權然則所以剥削商民者不啻自剥削其國家也此一說也前曾論及之卒未有採而行之者豈以爲稅則不可改乎夫稅則雖曰一定前者未嘗不悉心審量而後定之然苟果有甚不便於民者則亦不妨隨時酌改卽如洋藥之稅前此每箱僅報捐三十兩今巳增至一百十兩此獨非改稅則之一証乎且前者外洋來貨如筆墨紙張以及一及切食物等類皆不之捐蓋以爲西人來華者少卽其所用之件究屬無多故不列於稅則然視近來西人之來華者愈多此等食用之物來華者亦益夥且西人所食用者近來華人亦樂用之食之是獨不可以稍更稅章略徴稅餉乎試以一物而論外洋之墨向係無稅近年以來有販之以供華人之用者而海關稅司遂飭令納稅以爲旣爲華人所用則當照章完納則是稅則之可以隨時更易向之無稅者今則居然有脫豈稅可以自無之有者獨不可以自有之無稅之由輕而重者獨不可以由重而輕乎竊謂茶之科稅必當速爲更張不必以担數論當以成本爲準且不必就商人所辦成本爲準而當以售諸西商之價爲準盖茶稅與絲稅相仿貨物旣經出售然後報關納稅此時業巳成交計西商所售之價幾何卽照其價目照值百抽五之數完纳則兩無所偏於西商旣無窒碍難行之處於華商又見公平正大之規誠所謂一舉而數書備焉夫華商而能自顧牌子不攙僞貨則西人無所藉口銷塲必然通利華官而能嚴查密訪不許奸商混雜則官法所在人自生畏較之商人私禁更爲得力又能於茶斤稅則量爲更改務求通融並於山價之過高者裁而抑之則茶商旣不至受山户之虧又不至愁關稅之累如是而茶業必可漸見生色否則外洋旣深知華人性情知去年茶巿稍有沾潤今年業此者必多因而故抑其價而山户則昻其價以售諸商人關上又重其稅以剥商人而謂業此者有不虧耗以馴至於倒閉逃避又甚而至於自盡者乎吾深憫茶客之受累無巳時故不得不爲此大聲疾呼未知聞吾言者亦一爲動色否也 
[諭旨恭錄]  
　　五月十二日奉　上諭前據御史慶祥奏請將直隸樂亭縣節孝婦嚴劉氏等旌表當諭令禮部議奏兹據該部奏稱該御史係旗籍人員並非嚴劉氏等親族乃以廬墓俱在該縣爲詞輙爲陳請旌表殊與例章不符等語所有節孝婦嚴劉氏等應行旌表之處着直隸總督飭令該地方官查明辦理嗣後各直省應行旌表婦女仍照例由該督撫題請或由同鄉官赴部具呈均着禮部照例核辦其滿漢内外臣工概不准率行擅請以符定制欽此 
[吸烟斃命]  
　　有法國人名堅地者年方及壯與其妻及一英國朋友并一法國役人欲周流四方使天下皆有謝公屐齒日前在新架坡僑居客邸奈堅地素染阿芙蓉癖甫將行李放下卽往沽烟短榻横眠孤燈直對通宵不寐　夜相吹至早六點鐘忽然生病延醫診視均謂吸烟過多　至八點鐘略有起色豈料至九點鐘大限來臨溘然長逝計法國之人吸食鴉片者絶少加以堅地抱雲遊之志而有烟癮更屬罕聞抑無烟失癮或致成病者有之乃多食烟者竟 
 
 

Page 2

 
 
因而致死斯愈奇矣說見中外新報 
[潦漲决圍]  
　　中外新報言本年正月漁户秤水謂比去年西水更大邇者連日佛山省城近海街道水淹浸尚幸西北水淹浸尚幸西北江水未到各基圍幸藉無虞昨聞南海縣屬之蜆壳圍爲潦水衝决然地屬同仁社學諒必赶緊赴救或不至爲災也但水望低流處其下者少作汪洋澤國矣西水巳漲隂雨未息凡賴圍基保護者皆宜愼之 
[皖撫出缺細情]  
　　皖撫憲吳子健中丞因病出缺前巳由電報知兹悉中丞自三月中偶染脚氣依然力疾從公延至四月下旬漸覺力不能支遂拜摺請假一月任内公事由藩憲代拆代行午節後所有緊要事宜尚能據案批判至十二日病忽轉劇樂石無靈十三晚七點二刻時遽爾大去旋於十點鐘時在三堂大殮合省文武各員次第赴轅叩奠隨卽拜發遺摺專弁飛遞進京所遺撫篆照例封固仰中軍官交首府聨太守送呈藩署封存藩憲當卽至者護理日行公事聞藩憲亦因感冒稍有不豫中丞喪事習由介弟料理其棺木向某紳購取費至千金之譜云 
[秦中雹患]  
　　京友函傳陜西西安府屬臨潼藍田等縣近被冰雹禾麥多受損傷房屋亦多頽倒鹿大中丞傳霖聞報立飭司員會同　各縣查勘被災户口分則賑恤並專摺奏陳嘗攷十六國春秋介之推死爲雹神又聞李左車亦爲雹神然彼二人者亦何惡於秦人而必降此災祲耶嘻異巳 
[銅帽傷人]  
　　日前京師石牌胡同格林砲廠工人因收拾電氣銅帽偶然炸裂轟擊　遺工人三名鱗傷遍體肌膚焦灼如受炮烙之刑幸卽醫治不致殞命聞銅帽僅百粒因有電氣是以若此之利害也然則軍火一項可不愼之又愼哉 
[移駐重臣]  
　　新疆改設行省譚制軍奏請將烏魯木齊提督移駐喀什噶爾地方以資鎭攝月前中俄界務巳定制軍遂飭署提督譚軍門上　移駐喀城矣 
[營巿瑣談]  
　　營口自春徂祗到沙船十艘以致巿面清寥逈殊往日所有上海江北兩處人之爲船拉子者全仗沙船埠引至船店報稅得以餘潤分沾刻惟仰屋興嗟雙眉愁鎖而巳○海城縣奭大令召南風裁卓犖凡事不肯阿意曲從到任以來大會中每與之齟齬口並某廟演戲大令之瀛眷往觀大會首事出而阻止且多不遜之言大令怒甚立飭捕勇差役拘提首事意將責懲後由紳董出爲賠禮始得省釋○端陽節後進口沙船絡繹不絶適聞上海豆餅價昻商家紛紛購辦以便裝運巿面爲之一盛此爲今年來第一機會也○雷偉堂軍閂由京至營卽雇郭家小班在西大廟演戯酬神軍閂素好音樂一曲紅氍纒頭爭擲其所心領而神會者不僅在軍中鐃唱也○左統領由天津回未幾卽赴東省謁見軍憲蓋爲地營工程也○穆春巖欽憲不日到營海城縣巳擇寛大房屋以俟憲旌暫駐○火神廟前有永興厚雜貨店兼出錢票及兌錢時往往攙用鵝眼砂殼久爲人所切齒初八日上燈後有一兵勇到店取錢以小錢太多兩相爭論忽有一夥挺身而出指勇怒詈曰勿多言否則綑送營中將汝頭顱砍下勇聞此言不禁勃然大怒奮拳亂擊店中各夥合力　拒爭奈該勇孔武有力東奔西突所向披靡一時閂外觀者半係無賴之徒趁勢擁入將各貨搶劫一空後經鄉約報官派差彈壓衆始散去次日官將該店封閉其經手人早巳遠遁乃將店主拘押候訉小不忍則亂大謀其該店之謂歟 
[售票新法]  
　　杭　吕宋票店愈開愈多而賣法亦愈出愈奇有分買者有合買者有一而十者有十而百者然進出總須洋蚨未必人能盡購也近有下城王某者創一新法專賣小票糾集同志十餘人分布城廂上下四處訐售廣爲招徠其法與大票無二仍以二萬五千號爲率大票每號售洋六元者而彼則須大錢六文但一票共有十號故收大錢六十文共計票二千五百紙故銷售亦不甚窒礙至得彩之數與中彩之號悉照大票章程以外國對號單爲憑但彼以洋計此則易爲錢數如頭彩得洋三萬元者此則得錢三十千文以小例大無人不知其所中號數故人皆深信不疑且無不喜其價之廉而樂於一試也自此風一開而買票者爭趨如巿現所售六月份票係雙月加倍之彩故每票收錢一百廿文聞數日前早己售罄但其託售之處上下城約共十餘家不能指其定在也傳聞此中獲利甚巨日内必有接踵而起者 
[盛會復興]  
　　杭俗於五月十六日向有元帥會傾城出觀甚盛舉也兵燹後久擬重興諸事咸備適楊石泉制軍撫浙時於廟前勒石永禁此調遂成廣陵散矣今年春瘟盛行各社首議請永甯院之元帥神出巡城廂以收瘟疫巳於五月十六日出　杭人無不興高采烈云 
[鴉毒於鴆]  
　　杭垣仁和倉橋有狀元舘者百餘年老麫店也店主樓姓名阿寳年僅二十有餘店中屢經虧折兼以費用浩繁前年略爲結自通欠外疑一千八百餘金然皆其母經手係各尼菴中存放之欵平時從無過問者母於前歲去世本屇端節有某菴中優婆夷欲抽提洋百三十元以應急用而阿寳竟無一元應命且亦不作展期之請菴中待久無信過節三日親自命輿夾店追索此欵并帶臥具而來今巳三宿空桑尚無行意而鄰近耳目難遮互相傳說前日早起阿寳適巿買肉而肉店不肯空付及至磨坊發麵而磨坊亦然甚至魚蝦各販亦有間言阿寳忍氣歸來一物未購而其婦又剌以冷言忿不能答躊踷竟日無計可施晚間央請債主歸菴許於明後日理值不知於何處購得紫霞膏半盒吞服而歸上樓安臥家人未及知覺至五更毒發呌唤妻起視之巳面如灰色欲言不得矣是處與天主堂相鄰急求西人救治奈巳不及迨氣绝後其家人欲舁至尼菴幸衆人調處許爲重罰始得寢事噫招魂何日剛逢竹醉之辰避債無臺甘作藥叉之鬼哀哉 
[錢巿近情]  
　　金陵巿面自遭裕太之變隨而圯者數十家近雖興復而倚巿閂者爭引前車爲鑒往來全用鈔票鈔票一行實銀愈少論者謂金陵數十年巿無盜劫者以此本月之朔有某錢店以午節巳近當開銷三千金往年賴某巨室爲轉移頃因室主人將罷官遠去括外府而納之内府止其挹注流遂竭店夥抱太簿又思效申包胥爲秦廷之哭乃四顧茫茫無應者不得巳闔其户坐待索債者至方問諸水濱諸債户聞是信咸逡巡不願爲禍首因是得從容布置尚不致爲結璘之奔月詎未浹旬而坊口大街之益興錢店亦覆其舟綠是日有持票赴該店取靑蚨者中多榆莢其人操鄉音論輕重店主佯不審時觀　甚衆咸竊竊私語謂店實不支故店主以白眼相向俄頃票忽踵至頓集三四百人店果空空無以應相持至於日中昃内一孔武有力者怒洶洶擲票于店主前卽自取其紫檀大寳座肩而出於是衆齊動手箱籠衣被無一存者後來人無所得乃撤其白板扉碧油簾以去至所得能償所失與否勿問也據人云該店主本一歇後鄭五徒以獻媚於其戚得朱提一笏因僞詡其據金穴招摇於巿巿中人多信之如是者三年服食暴殄過于圑面翁而見者并不悟其爲貧寠子也昨當决裂時己不名一錢篋中剩　餅百十枚早被其親信攫走矣 
[美使來滬]  
　　美國欽差田貝君周歴江漢後又有甬東之行兹聞美欽差巳由甯波乘坐江天輪船來滬於昨日抵埠矣 
[漁翁遇救]  
　　有輪船名拉租者由香港開行赴滬於前日抵埠據船上人言該船行過福建洋面見一漁船爲風吹覆浮沉波浪中捕漁者四人均在船背棲止雖不爲波臣所攫去然衣服盡失不食者巳多時矣該船上人見而憫之卽行救至船上用火酒藥水徧揸其身以袪冷氣然後給以飲食送至海島中該輪船隨卽回滬云 
 
 

Page 3

 
 
[火警述聞]  
　　前夜三點半鐘時英大馬路北首北香粉弄中失火是處有蘇人甲平日承攬戲園燈彩生理在後閂借空房一所堆積　彩是夜不知火從何來延燒左右對面至三點鐘始聞捕房警鐘亂鳴總巡捕頭麥君督同中西捕舁藥水龍先至俄爲絲業會舘及老閘在王廟之藥水龍英法美三界各水龍火龍相繼而至奈該處路甚　狹且對面之火東西齊着殊難灌救幸西人　火踴躍異常水龍火龍安放在石路及中巷街與四美園弄一帶將皮條接長取自来水噴射藥水龍則近火之處保護餘屋旋有一西人手持外洋新到之滅火藥水六瓶向東抛擲三瓶復至西首抛擲三瓶當卽火滅烟消共時己黎明計焚去房屋十八幢旣焚而未倒者三幢該處房屋大半皆高易洋行之産間有德和洋行者夜深起火居民皆從夢中驚起巡捕未到之前搶火者殊不少及捕到而拿押捕房者亦有之說者謂警鐘如果早報半點鐘時當不致焚去如許房屋殆亦有數存其間歟滅火藥水之靈異試演時雖曾見過而不知其臨時效騐竟有如此者倘有力之家預備幾瓶以防不測豈不美哉 
[螟蛉有子]  
　　某氏婦開金箔作於城内金家牌樓左近歴有年矣嗣因藁砧病殁撫某姓子爲螟蛉年甫十三該氏因他故常凌虐之且以洋烟簽烙其肌膚隣人咸不能平事爲保甲總巡馮剌史訪聞將該氏提訊該氏一再苦求情愿改過自新剌史婉曲開導令具改過切結放回詩不云乎螟蛉有子果羸負之剌史之處人骨肉間洵可謂恩義兼盡者矣 
[縣案二則]  
　　昨報列欺凌寡婦一則前日下午經莫邑尊傳集原被升詰訊奚胡氏伸訴前因葉月山翎頂上堂供稱奚胡氏與趙胡氏抵房轇轕疉經涉訟奉斷令奚胡氏繳錢四百千嗣因該氏不繳爲之調處詎被挾怨架詞誣控奚胡氏稱葉月山係著名訟棍况伊所戴翎頂亦屬子虚叩請吊閱執照邑尊怒謂該氏曰此案早巳秉公斷結何得又生枝節尚有未缴房價二百七十千何時可繳答稱乞恩寛限惟葉月山不應仗勢欺凌邑尊謂此係應繳趙胡氏房價安得牽涉他人該氏仍嘵嘵置辨邑尊怒喝掌頰五下分别斥退○本邑人王鳳山係著名訟棍有人在江北因事指控卽由該地方官移請上海縣關提莫邑尊飭差密拿到案經伊友葛姓擔保在外日久未到邑尊大怒因於前日將原差提比又將葛姓提案訊押 
[接印續聞]  
　　委辦英租界會審事務蔡二源太守定於廿二日接印巳列前報兹聞蔡太守因前任羅太守之瀛眷尚未出署故定在廣肇公所接印其　眷則從南門外倉橋公館遷至公所對門之瑞生洋行内云 
[木排過滬]  
　　本年蘇省應行解京之木業由委員押解過滬所有木排暫泊新閘地方由縣派差照料聞抵滬者巳有三批矣 
[英廨停訊]  
　　英廨帮審委員宋二尹昨晨飭差知照捕房停解公事今日又逢禮拜想新任蔡太守接印在邇交代事煩所有捕房各案或俟蔡太守接印後再行發落未可知也 
[法界公堂瑣案]  
　　昨報列釁起烟花一則捕房將在押之小徽州卽羅錦桂解案原告陸生才及其妻陸王氏卽秀寳投案禀稱羅第一日來吸炳適小船帮中人亦在羅自稱法包探夥誣小船帮人偷竊烟袋以致爭論恐伊等閙事故第一次由我會鈔翁太守詰羅吸烟幾次答稱兩次每次有十二三人又詰伊小船帮人吸烟幾次答稱十餘次及詰羅錦桂據供向做茶葉生意現住南巿太守謂爾生意中人不應到此等地方且爾與小船帮中人齟齬亦屬自不諒力不但爾自巳肇出事來卽伊等之事亦被爾鬧破矣羅錦桂稱物件是小船帮人打毁太守謂决非小船帮所打羅稱伊等尚要拔我到城脚毆打太守隨謂陸生才爾開小烟館請人吸烟是要虧本着將羅錦桂陸生才分别管押陸王氏交保出外限兩日將所用之阿招大阿金小阿金三人交出再核○一女三字一案詳紀前報昨法包探將邰朝福陳隆源譚朱氏三人傳案先問邰朝福胡介生夫婦何不將兒子交案邰稱胡於四月初二日因賭博事押在江甯縣中秋後始可到案太守謂伊子做染坊生意賭博之事並不干涉爲何不來本分府深知爾最喜通信但本分府曾經知照不准人進去爾若去時亦屬枉費心力今限半月將胡介生及伊子傳到如半月不來卽將該女由堂擇配又謂陳隆源事總出在爾店衆人手今責成爾所有取洋者亦在半月中交清違則提案究辦又謂譚朱氏養媳婚書安有如此寫法現日到堂問過阿大曾在定安里住過今待半月後再來傳訊譚朱氏叩謝退出邰朝福着交保○捕房昨解沈阿六請訊原告陳寄發王天桂龔裕堂蕭玩雲投案據王天桂稱在公和船當水手因陳寄發被沈阿六剥去衣服質洋二元故將深送案翁太守詰沈阿六據供前在英包探康阿順名下做夥陳寄發曾經犯竊懲辦昨在法馬路一枝春茶肆相遇問訊一聲伊等卽將我打傷并鳴捕將我管押太守騐得傷痕屬實着將陳　發與沈阿六一併管押王龔蕭三人交保飭法包探查明再辦○邱子君情人將伊子昌福背負上堂稱曾欠施三林房租錢一百文施要取長凳我不許被將烟管頭打傷頭顱翁太守詰之施三林爲何行兇施稱不過擊伊一下並不打傷太守着將施責六十板邱昌福並無大礙不必裝腔着自行出外○前日午後陳阿春與王升在西洋涇浜打架互有損傷扭進捕房昨日解案據陳供住香粉弄做薙髮匠行過洋涇浜兒有百人打架我在地上拾錢一文致爲所打王稱有錢三百文散在地上伊欲拾取我不許致被毆打衣服亦己扯破太守謂陳曰伊等百人打架爾豈在人叢中拾錢大約總爲賭錢而起今姑從寛着將陳阿春責六十板王卽釋出 
[法書助賑]  
　　古越劉海平先生書法蒼勁宜古宜今而尤精於蠅頭小楷誠不可多得今甫來滬因山東待賑孔急願書千件助賑今將潤格列下堂幅三尺四角四尺五角五尺八角六尺一元八尺二元對聨屏條横幅照堂幅例遞算圑摺扇每柄四　杭扇女扇小楷一元泥金加半餘件另議件交大馬路戲鴻堂扇店代收五日取件潤資悉數交文報局公所歸賑以七月底截止 
[來函照登]  
　　昨晚滬北棲流公所來函云敝所前經禀請會審憲羅太尊會同草邑侯諭勸常捐業經各業户陸續輸助現蒙羅太守　發西牙　控黄漲潮疑竊案内罰洋二十五元再長素阿珠凌虐妓女方佩卿案内洋五十元遵卽具領又承劉貫翁大善士慨助洋一百員鐵業昇昌號輸認月捐錢一千二百文丁宏泰錢六百文王順泰錢七百文源昌錢六百文謝永昌錢五百文同知錢四百文唐晉記錢四百文利昌錢三百文愼記錢一百文莊永記錢二百文袁叔記錢二百文丁元興錢五日文瑞泰助洋一元葉敬記助洋一元陶秉記助洋半元張元興助洋兩元半裝載業除前巳認定常捐不計外續勸得利泰昌吉益公大順每月各捐洋一元乾泰豐長源泰怡和生每年各捐洋四元楷記每月捐洋半元申園公司每月捐洋二元朱瑞初每月捐洋一元同豐永赤金號每月捐錢七百文任益和藥材號每月捐錢二百文荷蒙各寳號踴躍樂助使諸窮黎得沾雨露當代九頓首以謝 
[來啓照登]  
　　啓者敝堂向辦施賒棺一舉核計終年爲數甚鉅特以巿面清淡木價昻貴恒慮經費不支乃昨接山隂無名氏來函捐錢一百四十千文囑合副號棺十具統號棺二十具叩其姓氏堅不肯吐具見仁人用心至深且渥有心爲着無意揚名詎非隂行其德者耶亟登報章以彰盛德又如今春陸續收到朱平壽堂洋二十元黄勤道副號四具計錢二十四千隠名女士洋五元錢六千文孫楚記統號三具計錢十二千松賢女士錢六千文毛榮氏錢六千文亦屬踴躍從公好施不倦用卽附列倘得好善之士聞風興起慨解　金曲全善舉則敝堂之感戴與日俱長矣 
[補注] [  果育堂同人啓]  
　　陳與昌來函稱四月廿六日第二百八十八次清單上失登蘇州福來康募來丁益屬先生筆資洋二元今特補登如左 
 
 

Page 4

 
 
[謹贈俚句一首錄講小樓主人大吟壇哂政]  
　　識得詩人非等閒偶來相訪便開顔門前柳色迷新跡石上苔痕褪舊斑翰墨爲林成緑野圖書堆案纪靑山到君居處塵無染長願追隨几杖間[  申江後學朱奇齡拜稿]  
[蘇省撫轅抄]  
　　五月初十日吳京培禀知藩司札知恩莊奏請開復頂戴周兆蓉田籍服關來省禀到林端仁服署來省禀到○十二日膝恩沛禀銷催　江靈兩縣漕項並提吳江驛馬各册差○十三日新授松江府恩興謝飭知赴任候選郎中陳熙元浙江人由滬來○十四日新授蘇藩憲易今日巳進署定於十五日巳刻接印署蘇藩憲李亦於十五日巳刻接印仍回蘇臬司本任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[壽筵資移賑]  
　　啓者接誦履泰帳房虞耕山翁賢昆玉惠書本年四月朔爲令堂七秩壽辰蒙諸友惠賜隆儀理合肆筵酬謝兹值山東灾荒謹遵藥訓將筵資洋三十元移助賑欵爲諸友造福囑列報箋以鳴謝悃添來鶴算供色笑於萱闈憫到鳩形藉維持於蓬牖恪循母命繞膝承歡悉洽賓情同心行善祗登報簡用抒佩忱[  上海絲業會館籌賑公所少欽施善昌謹誌]  
[扣銀不收移助賑欵]  
　　啓者接誦隆昌裕寳號周柏年翁來書悉託西省烟行代辦烟斤二百不料運下一百二十擔計六十件到鎭復秤比正月寄下每件少秤十斤託同源和寳棧代扣下寳紋十兩其銀並不收入特託晉源寳莊匯下委收代湊山東賑欵交易無欺稱物有平施之義轉移胥善愛人輸曲盡之忱虔列報章藉攄鄙悃[  上海絲業會館籌賑公所少欽施善昌謹誌]  
[罷印金剛經移金簪助賑]  
　　啓者接讀毗陵李善士兆藩惠書悉貴邑張姓善女子爲寄祖父患病許願擬印金剛經百部送人近聞山左災荒洵堪憫惻願移資作賑以盡其誠而妙手空空自嗟緜薄爰將赤金元寳簪一枝有寳興樓赤金字樣計重三錢八分五釐囑兌寄災區并登捐賑清單以昭信實現兌見洋十一元五角日後彚解該善女竭資酬願至誠格天伊寄祖當獲康彊之慶巳塵洞鑒不必贅陳縱金剛怒目而見此閨閣中人深明救灾大義當易爲菩薩低眉矣[  上海北巿絲業會館籌賑公所少欽施善昌謹誌]  
[助賑彚登]  
　　啓者蕭山陳借巢善士來函悉湘東抱恨奈何人爲本年十一月十七日尊人壽坪公捐館周期將修水陸會洋十元措移助賑代資冥福九原有知當亦歎緩急分明而欣慰　旣焉又蕭然局外閒儒截移印送善善愿洋五元助賑竊思善書記載無非取前言往行以畜其德而際此災祲迭告從權移助深得乎急則治標之旨世之孜孜爲善者其亦遵而行之也可又無名氏將舊銀飾一兩零六分寄來囑變價充賑可謂心存利濟者矣[  上海北巿絲業會館籌賑公所少欽施善昌謹誌]  
[接錄園主人張夢龍觀西洋朝典錄詩]  
　　蘇祿國　石崎山色擁晴巒有客遥臨海鏡看一寸蠙珠爭夕月千杯蔗酒郤春寒禾除鄙俗民風惡但識尊親國步寛難得諸王齊貢物東西聨穀向長安　明永樂十五年事○彭亨國　刻木宫中列百神殺八如草作三牲地温不藉春爲氣國小翻因海得名　國居海中　客　愛尋椰子酒王居權借石崖城　國四圍石崖環而如城　千秋渺爾彭亨主何幸同深紀載情○琉球國　諸山龍抱海横波國裏圖書四壁多代有文人能好古世無酷吏事催科　國無賦歛　賢王每自縹湘出名馬都從史册過　明初常遣使購馬於國中　舊業三分今混一島夷侵奪近如何○暹羅國　水戰當年習甫成樓船四出擾强鄰屍多横海供禽鳥　其俗貧者死則棄諸海濱而鳥食之謂之鳥葬　事大如天决婦人　事無鉅細皆取决於婦人　緑髮貴遊爭嵌勢　男年二十嵌勢錫珠數顆用藥封之主與頭目以金虚珠包吵子嵌之不嵌者爲下品人　赤眉遺種善輕身如何嶽浪雷波　偏産蓮花十丈新　金地藏係國之王子而成佛者○錫蘭山國　佛水千年近别羅　一云别羅里卽湼盤之地　釋迦留向湼盤過空山歲月蓮花老太古衣裳木葉多　距國一百五更有棱篤蠻山王傳釋迦過此沐浴山人藏其衣佛咒訖至今寸布被體卽生爛瘡因紉綴樹葉以爲蔽　髮至免喪方薙草　國人不鬚喪則蓄也　涙因化石轉奔波　寶石産於極高之山巓遇雨衝流於山麓沙中國人於是採拾或云是神人阿聃之涙　翠藍西向經鸚鵡　翠藍西去九十更經鸚鵡嘴山又十五更至國　覺岸難登　我何　用蔣苕生句○阿魯國　環山西去接蘇門北望雄濤萬馬奔水火葬親沿舊習　送死之道有三曰火化曰棄水曰犬食其俗與瓜哇國同　刀牌迎婦似新村　其婚禮會於女家三日後用短刀圑牌火銃等物　婦以歸新村瓜哇地名　刃爲不剌知頭貴　男女咸愛其首觸之則出刃以剌故名其刃曰不剌頭　錦到纒腰識體尊　王用錦綺纒腰　一種金顔　香名　清婉極此香應解六時温[  此稿未完]  
[病中有懷]  
　　不是睡魔卽病魔忍教客裏養微疴銅山易倒何勞鑄鐵硯難穿尚待磨生趣也隨來日减夢魂時戀故鄉多藥鐺檢點餘 
[無事且把詩枕上哦]  
　　奉答蝤溪顧芷卿孝廉見贈元韻　貺我佳篇勝萬金羡君字字嗣唐音訪交擬撥山隂棹聽曲如聞海上琴雲樹蒼茫慳識面風塵　職少知心還期邂逅成良會茗椀氷壺次第斟[  楚亭徐士深草稿]  
[上海三馬路與昌絲棧陳竹坪經募山東賑捐五月十四日第三百五次清單]  
　　蘇州馬培之善士經募洋廿元銅洋廿六元碎銀四兩七錢二分申規四兩八錢一分六厘又蘇仁裕公典洋二元端節酒席洋三元又募古式居善不如人各洋一元懷遠氏不書　各錢五百陳留名錢四百五户各錢二百九户各錢一百以上廿一户共洋十元錢五十一文又蘇陳順興坤記經募程景星錢四百張庭森介眉陳順興莊沈鳴吟各錢三百陳有仁許廣元石炳元劉玉林叙靑浦李蘭溪黄長林同泰和陳錦祥夏光厚張在明劉炳南蔣聲之殷瑞卿項禹卿各錢二百廿户各錢一百以上四十户共洋六元又蘇元章瑞記號省端節酒洋三元又募顧子晉錢五百不知名錢二百五十張培記殷培記各錢二百四户錢二百十五户各錢一百以上廿四户共洋五元錢六百五十又蘇順源號募廿一户共洋兩元錢七十又蘇陶大興洋一元又募徐學貴錢三百金瑞卿錢二百萬大錢二百五十無名氏二户錢四百吳芝山錢一百五十十二户各錢一百十八户各錢五十以上三十七户共洋四元錢一百十五又蘇公益興經募讀畫軒洋一元南萬和江義昌無名氏許各錢二百五户各錢一百七户各錢五十以上十六户共洋二兩錢三百六十五文蘇日記洋二元載德黨洋一元健記洋八角吳大貴洋七角張文富方記雲記各洋五角林桂濤唐萌生各洋三角祥張如忠各洋二角共洋七元○德源泰德大生復興泰卞藴軒湯　生朱源興陸雨卿邱琴樓各洋一元章企峰王子明程少唐木聘珍高心泉陳子雲陸梅溪各洋五角同生泰生大各銅洋一元同泰洋三角十八户共英十一元三角銅洋二元花東洋五角○增祥鎰洋一元又募銘記洋四元張漏氏洋兩元仁厚堂楊張子昏吳少卿各洋一元吳沛氏陸仁記各洋五角楊先生洋二角九户共洋十一元二角○丹徙鹽棧洋兩元又衆友洋兩元晚翠樓無名氏各洋一元又無名氏銅洋一元李氏洋五角張氏根記敬記各錢四百無名氏錢二百五十汪氏錢二百十一户共洋八元銅洋一元○寳應朱稱保了願平安福姚荃甫各洋一元朱仲修錢一千二百芮培弟子問心各錢六百吳明世松森堂姚拱垣朱仲一芮興福堂新記各錢五百求保産平安錢一千一百賴壑辛宜祿堂朱幼涵各錢四百芮郝氏朱敬莊觀於姚二太太求平安人各錢三百無名氏錢二百五十七户各錢一百廿一户各錢一百十六户各錢五十以上六十七户共來票銀十二兩三錢一分五厘○鎭江新義和葛松泉募求病速愈又無名氏求病速愈各洋五元崑山胡聘元募徐保安唐梅容各洋五角知足居錢二百五十五户各錢一百七户各錢五十以上十五户共洋兩元杭州登雲齋錢六百婁循芳錢五百王馥堂錢三百五十余道才錢三百鍾香山錢一百五十三户各錢一百以上八户共洋兩元以上均塔册○祝同心先生三千一百三十九號同字册又三千一百四十號同字册蘇州許妙安洋一百元悟眞洋廿元許寳　洋十元悟源洋七元德瓔福圓各洋五元寳各洋二元陳成蓮洋一元以上兩册計八户共洋一百五十元○寧波泰和洋兩元靖口江士銘求病速愈洋一元○蔡李氏求保平安洋五元無名氏求平安洋五元無名氏銅洋八元宜石主人祈合家平安孫文病愈洋四元○本日共收英洋二百六十七元规銀十七兩一錢三分一厘銅洋三十七元花對洋一枚小洋五角錢一千二百五十一文合併申明 
[上海四馬路高易公舘籌賑公所經收五月初三至十六等日賑欵清單]  
　　初三日祥泰洋行募福字四千零三十六號祥泰洋行劉方氏劉徐氏祈安氏四户各洋一元燦記半元養老氏隴西氏安懷氏金梧軒無名氏五户各二角傍山書屋慶堂銀馬寶樹堂四户各一角隠名氏隠名氏二户各銅洋一元以上十六户助洋五元九角銅洋二元○初五日潘吟芳曁兩小子助洋十六元○初六日善昌榮寶號交來澳門鏡湖醫院洋三百元柯冀堂陳善昌堂二户各一百元以上三户共助洋五百元○洪啓本十元○初七日皖桐何爲兩親病痊一元○代郭氏四十壽禮移賑四元○初八日趙廷深十元○四川黄式堂翁寄來何否緣明府募一千三百三十號册李仙源銀六兩張績成銀四兩王潤之邱俊生二户各一兩孝友堂八錢思明堂一兩倪健菴范靑蒲養心堂無名氏四户各錢五百文以上十户共助十三兩八錢錢二千文伸銀一兩二錢黄瑩軒翁募一千三百廿七號册何豐盛嚴義合楊建珍馬本立四户各銀四兩四川茂州營都閫府連銀三兩高拱辰雷尚騂孟振基熊聚盛四川儘先補用縣正堂黄五户各銀二兩王珩李篤閻少林楊縉王全漠五户各一兩劉光晏錢八百伸銀五錢以上十六户共助銀三十四兩五錢又何吉緣明府募一千三百廿八號册廖星甫銀一兩五錢張小石銀六錢以上二户銀二兩一錢○十一日九章號募福字三千六百九十八號册九章號折席福蔭居二户各十元問心草堂勉省氏二户各一元以上四户共洋廿二元○李山農方伯寄來彭伯衡翁募一千五百三十六號冊吳履平烑彦鴻陳仁甫三户各銀十兩滿弼廷張筱梅李聖庭石凌雲四户各銀五兩以上七户共銀五十兩又曹光棟明府　一千五百三十一號册孫筱乾銀五十兩丁雲翰銀二十兩劉景宸彭履謙杜天恆吳邦鏐倉爾英曹光棟六户各銀四兩毋永清謝錦甲朱靖宣秦長庚吳承恩張毓珍朱懋治王建疇徐映鳳九户各銀二兩傅元晋傅兆榕傅鳴鶴吳保和吳僑吳次純傅鴻績李清瑞德隆棧廣德棧聚盛山汗履泰張廷榮頤壽堂周彦桓張徴之謞鴻儒寳山齋李蓉洲姚萬傑吳純嘏張盡性許祖德褚鶴廿四户各銀一兩以上四十一户共銀一百三十六兩又梅少巖翁募一千五百三十二號册梅少巖銀五十兩楊子美王潤章二户各三十兩程嘯屼魏少程二户各二十兩以上五户銀一百五十兩又李公舘募貴字六十一號册王蘇氏老太太錢五十千黔南沈氏錢二十千夏日昇堂錢十二千陳氏二老太太丁氏三老太太毛公舘三户各錢十千董漢策堂蔣二少奶奶二户各錢六千豫章梁黔南王二户各五千何柳氏五太太錢四千錢氏姨太太李孫氏五太太陳公舘劉太太四户各錢二千無名氏銀五兩孫太太銀五兩汪氏二兩以上十八户共助銀十一兩山東錢一百四十六千伸銀四十九兩以上李山農方伯寄來册四本共助紋銀三百九十六兩伸規元四百十三兩七錢九分二厘○福州廣義昌行寄來太平行募福字三十五百零四號三千五百廿七號兩册劉寳善堂洋二百元劉子剛劉瑞予劉侣松劉瑞餼四户各十元劉揚善堂何羹臣何泮生劉星橋四户各五元吳岳南吳德建劉逹綿劉世暢劉安善堂劉揚善堂再助六户各三元劉尚佐韋勲煦劉尚盛吳遜矩劉銘三劉世嘉周霞川張哲卿劉益善堂劉世邦簡乾波楊德祥危譜餘劉尚興十四户各二元劉瑞坡福茂和恆泰隆美順泰四户各一元以上三十三户共助洋三百一十元匯到規元二百廿一兩六錢五分○十二日由漢口荼業公所寄來福字二百十一號册方富又堂祈保小兒平安五元○德興洋行有心無力子洋一元○十四日方寳善翁洋一元五角○十六日四川張肇庭翁募一千六百七十六號册鼎新行銀三兩興泰源李義興德生義三户各二兩同義源義生厚　怡豐尹子國四户各一兩以上八户銀十三兩伸規元十三兩八錢四分七厘○常城劉鏞翁寄來福字第一號册尚絅堂四元求母永康人不書名同記無名氏伯記無名氏知記違愛堂五户各二元敬承堂一元以上七户洋十五元○以上統共收規元七百一十兩零八錢八分九厘洋五百七十七元九角銅洋二元 
 
 

Page 10

 
 
   
 
 

Page 11

 
 
[光緒十二年五月初十日京報全錄]  
官門抄○諭旨三道錄前○發抄　旨二道○尚書崑　　奏爲遵　旨議處摺子○將軍慶　奏開復巳故革員官銜摺子○又　奏爲騐收砲臺各工起程日期摺子○黔撫潘　奏爲甄别府縣夾片○五月初十日吏部翰林院厢黄旗值日翰林院引　見六十四名○盧士杰謝授漕運總督　恩○内閣奏深騐放之大臣　派出崑岡長得善徐郙汪鳴鑾○召見機○發抄　張之洞等奏請將諱盜殃民之清遠令革職奉　旨羅煒着卽行革職該部知道欽此○又請將疏防委員劉鈺被盜搜劫之署杳山等令都司外委革留摘頂並深員剿除匪巢奉　旨知道了蕭丙堃等均着革職留任吉瑞等均着摘去頂戴仍勒限嚴緝本案逸犯務獲並着責成該員等將該處著名盜匪悉數殄擒毋任漏網倘不認眞緝捕卽着從嚴叅辦餘依議該部知道欽此　○○經筵講官工部尚書臣宗室崑岡等謹　奏爲遵　旨議處事光緒十二年三月二十九日内閣奉　上諭張曜奏查勘山東黄河情形及黄河舊道酌擬辦法開單呈覽各摺片着工部妥議具奏單圖併發欽此又同日由軍機處交出奉　上諭前據張曜奏遵查山東黄河情形一摺本日復據該撫奏查勘黄河故道酌擬减水分入南河及建造閘壩料物宜歸東省承辦各摺片巳明降諭旨令工部議奏矣該撫前摺所稱擬將徒駭北岸巳築之堤加高培厚未築處所按續添築　詳陳建造帶閘石壩辦法卽着張曜會商陳士杰先行詳籌妥辦免致黄河横肆泛濫以保完善之區是爲至要欽此並將摺片抄出到部查　奏内稱自商河歴城以下以至利津河面旣窄河身又高現在南岸何王莊洋下至浦台民埝洋及埝内套堤格堤一切防禦之法均且隨地設施以盡堵築之力鐵門關以下北岸巳有長堤二十五里應將南岸一律增築接至蕭神廟止至蕭神廟以下多係淤漢擬在近溜河灘審度水勢挑挖川字引河藉水力冲刷以期逐漸深通並兼用機器船隻隨時淘濬徒駭北岸臨邑商河惠民築有堤埝惟濱州所管之四十四里村莊過少未及修築惟有將徒駭北岸巳築堤者加高培厚未築堤者接續添築並擬在齊河以下李家岸趙莊之間築壩挑河計地不過十里卽可通入徒駭之路接挖河身以　徒駭計長八十餘里徒駭自臨邑縣田家口起至霑化縣流鍾鎭止計長二百三十里一律挑挖宽二十四文深一丈五尺卽以挑挖之土培築兩旁堤岸建造帶閘石壩一連十二孔近壩兩面各築石堤一段與壩相接每孔寛一丈　尺啓閉有時多寡有數有洩漲之功無掣溜之患經費一項前南河造報單孔石閘每座估銀二萬兩今以十二孔計之爲數雖須加增山東係産石之區購辨較易當可减省將來再由承辦之員詳細估計至於疎濬河身培築堤埝東省工程向有定章所需經費應由撫臣覈計又查河南蘭儀乾河口起至江蘇清河縣北岸楊莊止計長九百八十二里又自楊莊下至安東縣雲梯關止計長二百二十六里又自雲梯關至阜甯縣小沙子海口止計長一百六十里乾河口從前高出水面計有二丈近歲以來伏秋漲時僅有六尺再歴數年誠恐黄流自尋故道冲入南河河身未濬堤岸未修四出奔流猝不及防爲患何堪設想竊以全河挽歸故道勢實難行减水分入南河事尚可辦自蘭儀以至清河縣屬之楊莊此九百八十二里内沙淤墊高計一百二十八叚統長一百三十里零必須分别挑挖期與上下相通其餘七百五十餘里從前正洪緊溜至今尚有河槽略修舊日引河補築新堤决口約計工料所費無多楊莊以下至海口河身中間现有小河無須挑挖總計南河上下游形勢若分黄流十分之三足以容納惟蘭儀乾河口必须横築大堤緊接兩岸中閒建造帶閘石壩分水多寡庶有限制三年之間如有積淤霜清以後酌量挑修以上挑築工程應由沿河該管河務道員各按地叚核實估謹責成承辦呼應旣靈集事較易至兩岸大堤旣因築塞挖斷自應仍由民間補修無須另給工食似此辦法工省費輕有益無害等語臣等查山東黄河連年以　民埝長堤屢堵屢潰實因海口不暢河身淤墊水不能容之故前侍郎游百川山東撫臣練士杰有疏堵分三策之奏當經臣部於分减一條議令測量地勢妥爲籌辦嗣因直隸總督李鴻章等會　奏停開馬頰而徒駭分减一節駸駸作爲罷論復經臣部於議覆次第籌辦情形摺内請　飭下山東巡撫從長籌議勿拘一說總以有益民生爲主今據廣西巡撫張曜　奏稱減水必居上游擬在李家岸趙莊之間連造帶閘石壩接挖河身以逹徒駭至流鍾鎭止一律挑寛並於徒駭北岸巳築堤者加高培厚未築堤者接續添築誠如　聖諭急宜先行詳籌妥辦應請　飭下該撫與山東撫臣督飭承辦之員核寔估計　奏請撥欵趈緊興修又據　奏稱鐵門關以下長提一律增築並擬挑挖川字引河兼用機器船隻隨時淘濬等語亦應次第舉辦至該撫以黄水分入徒駭尚在全河下游仍恐未能减黄流之悍是以又有分入南河之請查自咸豐五年河決銅瓦廂以後黄水灌入大清河者三十餘年南河河身半爲居民墾種舊堤亦多殘缺同治年間文彬丁寳楨等曾有挽復淮徐故道之　奏嗣據前大學士曾國藩等會　奏稱工艱費鉅黄河故道遽難规復在案兹據該撫　奏稱全河挽歸故道本有三難勢實難行减水分入南河事尚可辦擬於蘭儀乾河口横築大堤建造石壩並擇叚挑挖河身分黄流十分之三足以容納等語該撫目覩山東河患情形亟籌分减黄流以殺水勢旣經周歴河于相度詳審自非懸揣空談可比惟河務重大事關創始不厭求詳可否 
飭下該撫與管河各督撫再行熟商並切實估算錢粮妥議具　奏候　旨遵行之處伏候　聖裁所有臣等等遵旨　覆緣由理合恭摺具　奏伏乞　皇太后　皇上聖鑒訓示遵行謹　奏奉　旨巳錄　○○慶裕片　再奴才接准辦理關外防務統率甘軍馬步全軍陜西固原提督雷正綰咨稱前於光緒十年八月奉調出關率師過陜據巳革同知銜在任候補直𨽻州知州前陜西臨潼縣知縣汪鳳橒禀請投効查該革員係於光緒九年經　欽差查辦以奔兢旣工　好尤重奏叅革職正綰因是時需材孔殷該革員年力正强才具可造委令管理軍裝於十一年三月彚册報部在案該革員隨軍赴防沿途押運軍装正值寺雨連綿泥塗淋漓跋涉數日始抵防所於應用軍裝毫撫貽誤到防後又委派餉運製造各事宜出入海道屢涉風濤因受潮濕致患痰喘之症是年十月移防出邊因該革員未能就道留駐營口催運後路軍裝不意病勢日重於十一月初六日在營病故可否　奏請照軍營立功積勞病故人員開復原官原銜等因咨請附　奏前來奴才覆查該革員汪鳳橒隨同雷正綰跋涉數千餘里効力行間一年有餘屢嘗艱險於一切要差均無貽誤實屬深知愧奮力贖前愆兹以積勞在營病故實堪憫惻合無仰懇　天恩准照軍營立功後積勞病故人員開復原官原銜以慰幽魂而昭激勸出自　逾格鴻慈奴才愚昧之見是否有當謹附片具陳伏乞　聖鑒訓示謹　奏軍機大臣奉　旨該部議奏欽此　○○奴才慶裕跪　奏爲騐收營口砲台各工謹將起程日期恭摺具報仰祈　聖鑒事竊查奉省沿海口岸以營口爲柱衝前經升任奉錦山海道續昌請於東岸第二道標桿處所建立砲台曁炮房兵房火藥庫並培修土壩疉道挖壕築圍購備大小洋砲以資扼守禀經北洋大臣直𨽻總督李鴻竟會同前任　盛京將軍岐元於光緒七年六月間　奏奉　諭旨允准欽遵轉行遵照歴年以來疉經奉毅各軍撥隊助修迨光緒十年夏間奴才因該處砲臺各工尚未藏事當飭奉軍統領左寳貴會同前署奉錦山海道博多宏武先行擇要赶修以備緩急嗣於光緒十一年復飭左寳貴會同现任奉錦山海道廣蔭按照原擬做法一律修齊務求完備各在案现在工程告竣據左寳貴等禀請騐收前來奴才應卽親往騐收以重防務兹擬於四月十一日帶印起程所有省城内　宫殿倉庫均關緊要應照向章咨會副都統濟祿暫行進城居住公署用照謹愼其内務府大臣印鑰照例移交協同管理内務府侍郎啓秀暫行佩帶金銀庫火藥局鑰匙照例移交户工兩部侍郎暫行接管總督衙門行營發審處案件咨交奉天府府尹裕長暫行督理總督衙門日行公事札飭驛巡道興陞暂行代拆代行將軍衙門日行公事札飭兵司協領董永春暫行代拆代行至地方緊要事件仍按日封遞行營由奴才自行經理除俟騐收後再將砲台各工繪圖貼說恭呈　御覽外所有奴才騐收營口砲台各工起程日期理合恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○潘　片　再查前准部咨奏定章程道府州縣無論何項勞績保歸候補人員應以到省之日起扣限一年詳加試看出具考語　奏明分别煩簡補用等因歴經遵辦在案兹查有候補知府何湘植補用知府熊寳田在任候補知府普安直隸同知曹昌祺儘先補用同知直𨽻州瑞澎試用通判張驤補用知縣張德星俱巳試看一年期滿應行照章甄别據藩司曾紀鳳臬司李元度造册會詳核　奏前來臣查該員何湘植樸寔無華任事勤愼熊寳田持躬謹飭曹昌祺處事精詳才具開展瑞澎老練有爲張驤年壯才明張德星才具明晰均堪留省補用除册分咨部科外謹會同雲貴總督臣岑毓英合詞附片具陳伏乞　聖鑒謹　奏軍機大臣奉旨吏部知道欽此 
 
 

Page 12

 
 
[光緒十二年五月十一日京報全錄]  
宫門抄○發抄　旨七道○東臬王　奏恭報署篆日期摺○雲督岑　奏請獎道員片○又　奏請卹瘴故各員片○又　奏請開復遊擊片○大臣文　奏遵保頻年出力官兵獎勵摺○蘇撫衞　奏蘇省海運漕粮全數兌竣放洋日期摺子○大臣文　奏請賞花翎夾片○湘撫卞　奏爲臬司到省卽飭赴任夾片○江督曾　奏爲特留武員差遣夾片○五月十一日户部通政司詹事府正黄旗值日無引　見○清安假滿請　安○耀年續假五日○召見軍機○發抄　張之洞等奏請將慣充營混之儘先都司革懲奉　旨劉正興著卽革職發往軍台效力兵部知道欽此○又撥給疆防新挑甲兵槍砲加餉銀數奉　旨知道了欽此○又雇覓巡緝船隻酌减租價奉　旨工部知道欽此○又光緒十年分錢糧奏鑏未完各員職名奉　旨該部議奏單併發钦此○又奏粤省盜案無論新舊一律先行就地正法奉　旨刑部知道欽此○又潯州等府縣應解巡撫司道衙門公費澈查核减奉　旨着照所請户部知道欽此○又旗營洋鎗隊並步軍營鎗隊出力官兵請獎奉　旨兵部議奏單併發欽此○○鹽運使銜署理山東按察使濟東泰武臨道臣王作孚跪　奏爲恭　微臣接署臬篆日期叩謝　天恩仰祈　聖鑒事竊臣於本年四月十一日接奉撫臣陳士杰飭知以署山東按察使黄大鶴因病出缺所遺篆務委臣署理隨於十三日准藩司崇保委員將庫存印信文卷移交前來當卽恭設香案望　闕叩頭祗領任事伏念臣黔南下士知識庸愚由庶吉士散館以部屬用旣濫列於戎曹旋出膺夫郡守方面久叨愧涓埃之未報監司驟晉復　恩寵之倖邀昔以銓補濟東泰武臨道缺晉京　陛見瞻仰　天顔荷　聖訓之周詳撫私衷而銘感嗣於九年六月初權臬事時凛冰淵倖無隕越兹復再權臬篆彌切悚惶查山左係濱海要區臬司爲刑名總匯加以連年黄水爲災宵小時虞竊發舉凡詰奸禁暴察吏安民在在均關緊要如臣檮味懼弗勝任惟有矢愼矢勤遇事禀商撫臣認眞經理斷不敢以暫時攝篆稍涉因循以期仰答　高厚鴻慈於萬一所有微臣接署臬篆日期並感激下忱繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○岑毓英片　再臣接准部咨查　奏定嚴核保舉章　無論異常尋常勞績不准保舉分發省分補用留省補用道員陳席珍前因雲南迤西道告病開缺病痊係應坐補原缺之員前於宣光出力案内保請留於雲南遇有道員缺出儘先　题補當經　奏明應分晣勞績在案兹據岑毓英聲覆係轉運餉械出力並據片　奏請以原缺出時仍行請　旨坐補遇有雲南道員缺出　題補惟查該員轉運餉械出力應按照内地保舉章程核辦相應請　旨應以該員原缺出時仍行請　旨坐補其所請留於雲南遇有道員缺出儘先　題補之處核與　奏定章程不符應令另核　奏明請獎於光緒十一年十二日十七日具　奏奉旨依議欽此等因咨行到臣伏查該道員陳席珍辦理邊防管務轉運各項差使前後三年毫無貽誤前次出關轉運實屬蓍有微勞旣經部議應令另核　奏明請獎可否仰懇　天恩准將該道員陳席珍交部從優議叙以示獎勵之處出自　逾格鴻慈謹附片具陳伏乞　聖鑒　訓示謹　奏軍機大臣奉　旨着照所請吏部知道欽此　○○岑毓英片　再各營瘴故員弁迭經臣附　奏請　卹在案兹續查有補用副將林紹喜儘先遊擊包有靈施擊銜補用都司馬得貴威遠營守備孫祥麟補用守備張紹文補用千總朱明有王義和補用把總張遂忠楊朝貴串秉臣李啓祥武舉陳治邦六品軍功熊友蘭林順元傅金龍吳喬橋楊光前候選從九品張受和文生田儲監生羅堯等二十員名均係在關外染受瘴癘檄回銅邊防營先後瘴故據統帶總兵何秀林何雄覃修綱曁營務處道員陳席珍等呈報前來查該故員等隨征外域不避烟瘴今在防營瘴發捐軀深堪憫惻合無仰懇　天恩　賞准　勅部將該故員林紹喜等二十員名分别從優議卹以慰忠魂除將瘴故兵勇另行咨部外謹　片具陳伏乞　聖鑒　訓示謹　奏軍機大臣奉　旨林紹喜等均着交部分别從優議卹欽此　○○岑毓英片　再前署　貴督標左營遊擊副將銜補用遊擊蔣世恩前署督標右營遊擊補用副將普洱鎭左營遊擊蘇應瑞前因管理雲南省城造藥局被轟經臣　奏請將該員等交部議處經部臣議將該員蔣世恩蘇應瑞革職留任以不懲儆於光緒十年十二月初六日　奏奉　旨依議欽此欽遵在案臣查該員蔣世恩蘇應瑞自被議後遇事加倍謹愼前於交卸署任後隨赴越南舘司關臣籌打仗甚爲出力不無微營足錄合無仰懇　大恩俯准將副將銜補用遊擊將世恩補用副將普洱鎭左營遊擊蘇應瑞開復革職留任處分以昭激勸之處出自　逾格鴻慈謹附片具陳伏乞　聖鑒訓示謹　奏軍機大臣奉　旨着照所請兵部知道欽此　○○奴才文緒祿彭跪　奏爲遵　旨酌保頻年剿捕馬賊尤爲出力官兵謹繕單籲懇　天恩給獎以資鼓勵恭摺仰祈　聖鑒事竊照呼蘭地接吉林東近深山盜匪潛滋此拿彼竄出没無常所有由省撥派練軍馬隊七百多駐札四年之久剿匪不止數股擒斬首要五百餘名正法均經彚　奏在案上年天氣亢旱匪勢　張攻寨擾村胆玩無忌又經續派馬步隊練軍六百名統交協　滿祿管帶會同地方兵練竭力勦辦擒斬盜首平湯及夥匪等一百餘名燒燬賊巢十餘處地方漸臻安謐所有在事出力各員弁不無微勞足錄曾經　奏請獎叙等因於去年十二月初六日奉　旨知道了准其擇尤酌保毋許冒濫欽此仰見　聖慈策勵戎行無不歡騰鼓舞當卽恭錄咨行呼蘭　都統按隊覈實酌保去後兹將歴年實在出力員弁彚案開單咨請獎叙前來奴才等逐加删减委無冒濫謹繕清單恭呈　御覽合無仰懇　天恩俯准給獎以資策勵之處出自　鴻慈其次出力弁兵鄉練除由奴才等獎給五六七品頂戴咨部外所有奴才等遵保頻年剿捕馬賊尤爲出力官兵緣由理合恭摺具　奏伏乞　皇太后　皇上聖鑒謹　奏軍機大臣奉　旨該部議奏單片併發欽此　○○頭品頂戴江蘇巡撫臣衛榮光跪　奏爲恭報蘇省海運漕粮全數兌竣放洋日期專摺　奏祈　聖鑒事竊照蘇松等五府州屬光緒十二年起運十一年分徴收漕曰二糧酌提五萬石試行河運其餘米石仍由海運當將頭批米船於二月十三日兌竣放洋業經臣恭摺由驛會　奏一面飭催上緊撥運接續兌開北上嗣據具報兌竣二批米船五十隻共裝交倉漕糧正耗米一十萬一百五十九石零隨運經剥食耗等三欵米二千六百七十一石零沙船耗米八千十二石零於二月十八日起陸續放洋亦經臣分别咨行騐收防護在案兹據署蘇州藩司李嘉樂署臬司朱之榛署粮道韓慶雲會詳據海運滬局委員詳報末批米石催據各屬接續剥運到滬詳愼選騐米色現巳全數兌竣計配用沙衞等船二十二隻共裝交倉漕粮正耗米六萬五千二百六十三石零隨運經剥食耗等三欵米一千七百四十石零少船耗米五千二百二十一石零一律發給水脚等銀取具領狀互保實裝米數各結查明水手籍貫携帶器械填給聨單於三日初二日起委員押令開出吳松駛至祟明十滧海口守風放洋聨檣北上所有派撥招商局輪船裝運交倉正米二十三萬石白粮全數正米七萬一千餘石現巳據報起運漕白共注六萬一千五百二十六石其餘米石亦卽續接赶運赴津等情詳請具　奏前來臣伏查光緒十一年冬漕除酌提河運漕米五萬石外其餘漕白正耗米六十九萬五千五百餘石交沙衞各船並招商局輪船分裝由海運津仍由粮道運通交兌今沙衞各船承運正漕米石業巳全數兌竣放洋北上辦理尚稱妥速除照案分别咨行騐收防護以期迅抵天津赶旱剥運赴通交兌仍飭催招商局將輪船承運漕曰米石掃數裝兌開行另報外謹將沙衞等處海運正漕全數放洋日期會同兩江總督臣曾國荃漕運總督臣崧駿恭摺由驛具陳伏乞　皇太皇　皇上聖鑒謹　奏軍機大臣奉　旨户部知道欽此　○○文緒等片　再呼蘭副都統倭克津泰老成諳練自到任以後事事躬親該處山深馬賊時出滋料乃竟不憚辛勞督飭各軍實力搜勤遇急亦親身帶隊往緝地方漸臻安謐實屬調度有方合無仰懇　天恩可否賞戴花翎之處　恩典出自　逾格鴻施謹附片具陳伏乞　聖鑒謹　奏軍機大臣奉　旨覽欽此　○○卞寳第片　再新授湖南臬司崧蕃業巳到省應卽飭赴新任以專責成署臬司候補道但湘良仍回釐金總局管理局務除檄飭遵照外理合會同署湖廣督臣裕祿附片具陳伏乞　聖鑒謹　奏軍機大臣奉　旨知道了欽此　○○曾國荃片　再前任山東登州鎭總兵蔡國祥開缺送部引　見奉　旨着以叅將用欽此經部照例發往廣東歸入外海水師叅將揀發班序補給發騐票飭令前往投標等因領票出　都道經江甯臣查該員由水師出身歴在江皖等省隨剿嗣復在閩省揚武練船於江海情形甚爲熟悉現在兩江整頓江海防務正值需人之際合無仰懇　天恩俯准將分發廣東補用叅將蔡國祥留於兩江差遺俾資臂助除飭取履歴及原領騐票送部查銷外謹附片陳請伏乞　聖鑒　訓示謹　奏軍機大臣奉　旨着照所請兵部知道欽此 
 
