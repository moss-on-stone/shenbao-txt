# 1884 - 20 - 4903873

 

Page 1

 
 
[致股印古今圖書集成諸君啓] [  申報舘點石齋主人啓]  
　　本齋仿印圖書集成前將石印之小字樣與　版之大字樣各印一紙隨信分寄有股諸君聰憑選擇現計巳有一半回信寄到皆以大字樣爲醒目　　願用擺版其喜用小字者止有二人然排印大字紙張本數較之石印約加兩倍有餘其中實須折閱惟此書倡議巳久開印未便再遲明正須得動手　早日完工全書送閱庶足以慰諸君之懸盼所有遠近各埠尚未奉到覆　者求知信被浮沈抑係公務怱忙無暇作荅但本齋急欲開印未遑久候兹　截至年底爲止如諸君仍無回玉諒必均以大字爲佳可無疑議矣再此書股分前雖填至一千四百股及向各外埠收回票根知號數尚未填岀者有二百餘股差幸日内來掛號者尚不乏人核計所差無幾本齋現擬於一千四百股外復自多印數百部加價發賣以冀稍寳津貼故此後入股者如尚在一千四百股内其股銀仍照原議一百五十兩設來者稍遲在一千四百股以外每股價銀須一百八十兩仍按三次照付恐未週知特此預布伏希垂　 
[任伯年繪山水總神圖岀售] [  點石齋啓]  
　　歳序將闌凡店户居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青綠秀色可餐山水之閱　雲四布長松插天松下四神並立一城隍一土地一灶君一招財惟井神則盤膝而坐松旁有白石橋一座橋上爲符神位快馬飛騰神采發越又左有杏花臺右有石藏畫欄環繞曲徑通幽山之嶺則有天臺一座奇峰並峙日月合璧則帥位也其畫筆逈不猶人懸諸堂中洵堪奪目現由申昌書畵室發書計墨色者價洋五角着色者一元巳裱者另加裱工洋六角正此佈 
[論法人大言不足懼]  
　　法人自得宣泰以來電信傳至本國幾於舉國若狂新聞紙館亦皆爲大言以爲法廷當乘此奪取中國臺灣舟山瓊州三處地方以爲索償兵費之地初以爲新聞館之空論不足信也繼而又有消息謂法國遣米祿赴東京爲統帥以代孤拔之任而孤拔則調爲中國海面之水師提督統帶鐵甲船五艘兵船五艘遊船五艘共計大小艨艟二十餘艘之多爲各國水師所未有並云孤拔巳至海防欲與現在中國之法水師提督美野相晤議商瓊州之事信斯言也則是法國竟有從事於瓊州之志故談海防者每深以爲憂竊以爲思患預防固屬不得不然之事其實則法兵此時斷難啓釁於瓊盖法人雖夜郎自大欲吞全越而一劉永福已爲咽喉之阻前者屢次敗北不待言矣卽今日之得宣泰或傳爲劉軍自棄其地並非法人攻奪所得特故爲大言以欺人耳兹姑不之深辨卽曰宣泰之地果係法人兵力所得而劉軍之死亡曾屬無幾豈肯隨卽罷手吾恐屯駐老開之兵必且岀與法軍相逼法兵雖有續至而所得各地必須分兵守之今南定已被兵矣設守兵單薄則所得者必將復失故法兵之陸續至越者雖屈計不下八千餘人而合則勢厚分則勢薄恐欲進取北寍　不可得豈得又尋釁於中國夫法外務大臣之言謂法國决不與中國開兵但須奄有東京如中國必欲阻撓則亦無可奈何耳此言也盖欲自掩其無故稱兵之跡而栽埋中國以爲兵端開自華人今若奪取瓊州則兵端爲何人所開不辨而自明矣且瓊州雖曰孤懸海外四面皆可進兵然法國兵船究不能舍東京而盡趨瓊州以爲環攻之計瓊州海口雖曰遼闊亦非無險可守近來中國整頓兵事購辦兵船已二十餘年豈尚不可一試諸軍一聞往禦法人莫不踴躍爭先願得斬樓蘭以爲快人心如此深足倚恃則調撥水師兵船以遏瓊州之衝以據瓊州之險或於中途邀撃或爲犄角相持而瓊州沿海則多置水雷勤其瞭望倘或敵船入境中國兵船能截殺則截殺之否則俟其旣入而燃放水雷以燬其船加以粤省有重臣督師布置早巳嚴密卽瓊州一境早在督師意計之中設有警信立卽發兵以相援亦爲便捷吾恐法人之船不壞於此卽壞於彼其何能爲夫法人自以爲强而遇一劉永福巳有束手無策之勢况中國之地多於法人者幾倍中國之人衆於法人者又幾倍中國之兵餉省于法人者又幾倍中國之將似劉永福者何限目下南洋及粤省沿海之地舉辦鄉團漁團民心由此益固士氣由是益奮又何患法人之大言恫喝也乎夫法人之欲取瓊州大抵爲索償兵費起見耳以中國此時講求武備購辦戰船亦旣有年古人言我能往宼亦能往今若反其道而行宼能至我亦能至與其俟法人攻瓊州而始爲禦侮之師不如調兵數十萬集艦數十艘直走西貢非僅爲圍魏救趙之策直令法人在西貢無可存身然後一舉蕩平驅除醜類轉戰而進埽蕩東京之法人俾全越得以安謐法人雖有添兵其數尚不甚多以中國之全力而掃除西貢東京之法人直不啻發蒙振落法人而必欲復得西貢則亦令其賠償兵費卽以其人之道還治其人之身吾知法國白保之不遑又豈得逞其鯨吞蠶食之計耶法人動曰封海口遇中國之船於海面則截而取之顧法國可奪中國之船中國獨不可奪法國之船乎中國目下兵船亦不爲少若以分布各海洋遇有法船之至或開炮撃沈之或遏之使不得進彼孤船深入究不足恃彼之援兵遠莫能應而中國徴調較易呼應極靈卽使偶有小挫而繼起尚易爲力必使法人不敢過雷池一步而後可以免異日之患竊願當軸諸公早爲决計焉 
[諭旨恭錄]  
　　十二月十八日奉旨江南織造着貴存去欽此 
[東報摘錄]  
　　日本大坂府下兵士之與巡查爭鬥習久成例十二月初五日下午有兵一名在松島仲街向人家乞飲民家亦無拒色繼而續有數名前來乞飲時該處巡查分署岀而勸諭兵士亦一同退散倐忽之間卽見無數兵卒再來襲撃將巡捕房圍住瓦石如飛而下門窻户扇盡行打壞或拔佩刀亂砍巡查阻當不住不得已亦拔刀抵禦格鬥之際各處巡捕聞警陸續馳來助力至數十名之多一時巿井爲之搔動刀傷巡查頭部兩處兵卒受傷重者兩名及翌日下午一點鐘時復來攻打松島巡查房兵士約百有餘名彼此互鬥幾釀大事幸得大坂鎭台派岀營官馳來會警察署長官亦早臨塲彼此竭力彈壓始得鎭息聞得是日在谷街地方亦有巡查與兵卒爭閙情事細查起事緣由實爲彼此挾仇所致也○今年日本西京西歴元旦之辰各親王及地方官行朝賀之禮其正殿原有兩門親王宗室從建禮門而入公卿大臣地方官從公卿門而入分列兩班均服古時衣冠凡官階四品以上穿紅色朝服四品以下穿黑色禮服濟濟蹌蹌極一時之盛爲近來所未見者眼界爲之一新上自久邇山階兩親王並西京府留守大坂鎭將及隣縣地方官曁各裁判官無不敬肅至十點鐘禮畢而散○大山陸軍卿山遊歐州各國察看兵制前已錄報兹聞行期當在本月底帶同隨行將校起節故于十一月念六日添派三浦陸軍提督現任士官學校長官並東京鎭台野津氏又陸軍副 
 
 

Page 2

 
 
將川上管帶第一聨隊營官又參謀陸軍桂副將及陸軍病院長橋本等各官隨同陸軍卿岀洋云○伊藤共同運輸公司總辦前經岀洋購辦船隻於十二月念六日由歐洲電逹該公司稱本公司向英國所定製造大小商輪船十隻業已一律竣工期于本月底槪行發洋駕駛回國矣 
[副憲回京]  
　　張幼樵副憲到津後襜帷暫駐督轅與傅相晤商一切事宜極爲秘密閱操三兩日後卽回京覆命矣 
[趕造軍火]  
　　天津機器局俗謂之東局其在海光寺者謂之制造局從前冬令四點半鐘收工現在則夜以繼日趕造藥彈不遺餘力初四五日封雇大車數輛裝載軍器由津城運往各營者甚多聞火藥一項巳有七千餘桶連日操演鎗炮之聲蟬聨不絶中國之於邊防可謂盡心焉耳矣 
[約束嚴明]  
　　吳清帥到防後不特認眞操練且時時按行各營以察將弁之勤惰一日查到大沽營次適副將他岀清帥留名片而去副將回大恐赶到新城請謁清帥謂其擅離營次再三申斥如此整頓營務其庶有豸乎 
[冰雪愆期]  
　　天津冰窖數家均在三九期内窖冰無如刻下河上無冰坑中亦薄不盈咫不能耐久此十數年所僅見者也雪澤亦未見降官憲已於月初設壇祈禱矣 
[營口氣候]  
　　冬初凈河時天氣極寒不料十一月來轉覺和暖不見片雪亦僅有之事也 
[寍波招勇]  
　　寗波官塲現因中法失和廣招兵勇聞提署前廣福寺已招有五百名皆强而有力者將發往舟山防堵云 
[寗波瑣事]  
　　鎭海李厚德家有厝棺在鄉近被匪徒盜掘和頭燒毁焚及屍骨李某當赴府禀報宗太守查得縣捕王鴻趙順常順因案枷責在府據稱情願協同坊捕前往捕緝具有限狀内叙明獲賊一名賞錢十千文逾限不獲仍行送案枷辦故一面仰鎭海縣速將此案勘騐是否焚及屍骨據實詳報如該捕能依限破獲人贓從重給賞如逾限不獲卽將該坊捕同王鴻等三捕一併解府比辦○月之十八日黄昏時江東包家道頭包姓祠堂弄薙頭店失火急圖撲滅火已燎原幸水龍聞警趕救僅焚去小屋三四間而已○往年每值歳闌民間無不採辦年貨以圖卒歳今聞官塲調募兵勇購辦軍械人心惶惑不敢照常各大户已有將細軟什物裝往鄉間是以百行生意頗覺清淡○前因現洋缺乏各業不能流通以致當舗之當本凡上五元之數者不能取現刻已由紹台兩處匯到現洋五萬元稍可活動云 
[杭省官報]  
　　浙江今年大計通省人員計膺卓異者共十一人司道班兩人一爲現署臬憲正任嘉湖道豐雲鵬觀察一爲温處道温味秋觀察知府班兩人一爲首府吳春泉太守一爲寍波府宗湘文太守其餘則縣令四人縣尉三人云○現署杭嘉湖道余古香觀察於本月十七日因病岀缺其公館在豐樂橋謝麻子巷内按觀察官浙二十餘年總辦綱鹽局務商民靡不感頌去歳本欲解組回里因劉仲帥再四慰留委以總辦書局旋署道篆今春其夫人亦病卒于公舘内寢諸公子現皆扶柩回籍聞得阜康莊倒後綱鹽局官欵及觀察之宦囊計共有十五六萬一齊無著觀察愁急交攻以致舊病復發遂成不起也○現任中防同知邢印中司馬亦於十四日因病岀缺繼是篆者爲黄司馬瀛海云○浙江祁子和學憲金華試竣官船已於十六日抵江干碼頭停泊十七日辰刻憲駕進城回轅 
[武林近事]  
　　上祖廟巷狗兒山月前掘岀枯骸無數皆具棺而瘞之並於此處築磴道以便行人均已列報兹聞復鑿石供土地神以鎭壓而喧傳土地神能治病於是具香燭執楮幣而來者環叩無虚日甚有願塑金身築崇觀以供奉之何彼都人士之好附會也○遷善所内之積賊痞棍現有人滿之患局員乃擇其情節可貸者釋之去豈若輩故態復萌近有水漾橋某巨室被竊甫得負之而岀卽爲叚董項君渭滄拏獲針芥不遺研訉之下知係近所釋放者刻已加等重辦矣猶憶十月間吳祥源珠寳鋪被同業人竊贓至六七千金亦經項君獲住贓物其保衞桑梓洵足嘉也○阜康莊倒閉巿面十分窘迫卽補鈔文瀾閣四庫全書兹亦停止蓋此舉本由善堂紳董督辦其經費聞亦爲阜康欠去無能支用然傭書人有尾找未清皆槖筆枯坐以待寒士失業能無嘅然 
[慨助賑銀]  
　　揚州來信云前日邊中丞官印寳泉道岀邦江見留養難民幾及兩萬親蒞圩内各篷逐一查看知該難民等按日計口領糧死有棺木葬費生有褓衣錢文故能各就範圍毫無滋事中丞極稱地方官辦理之善可謂無微不至隨卽捐廉助銀三百兩可見中丞胞與爲懷愛民如子倘當道鉅公能如中丞之慨惻慈祥解囊恐後豈獨目下之災黎更生有慶且可感召天和消災於未然也 
[武穴火灾]  
　　客有自武穴致書本館者據稱上月初旬星一門内戴正順帽店失火焚斃夥計二人又下旬上巿劉家巷焚去二十餘家燒斃一人又本月初旬下巿新堤街焚去五十餘家焦頭爛額者亦有數人祝融氏之降災奚獨萃一處耶 
[裕泰倒閉續聞]  
　　金陵花巿大街之裕泰錢店實闔城錢業中之巨擘也該店主自同治三年曾文正公招商來寗初設此店後又於評事街分設源豐上新河分設裕泰永兩店交易公正二十年來從未負人各州縣各厘局每有鉅萬匯欵該店一呼吸間便爲交兌清楚素無貽悞該店主尤喜酬應門外多長者車而且指囷贐金動輒兼鎰至於遠近之仰資挹注且服息取盈者又不下千數百家殊不見岀納之吝故蹀躞其門者歳一穿其鐵葉限前兩月以揚州怡源杭州阜康相繼閉歇於是風聲鶴唳草木皆兵有財者每謂積財於人槖不如積財於已槖可以目撃而道存遂相率支取存項該店著名最久各財東爭倚爲泰山磐石存項獨盛加以息上滚息巧爲盤剥聞有某人存銀萬兩至今本息巳積至一萬六千兩如此類推已成倍蓰計本月朔起每日提存者須放岀萬餘金門前車如流水絡繹不絶者十日延至初九下午竟成源流兩竭之勢萬不能支時店中同事數十人悉紛紛散去上燈時候僅存該店主父子三四人相顧失色不得已急詣江寍縣自行報案賈明府以通巿首店被人擠倒急飭差持條將裕泰源豐裕泰永一齊封鎖以便追抵虧空越日江寍梁方伯亦以該店係公欵匯兌之處轉委江防廳倪司馬督同江寍縣提帳核算事閱五日尚未有頭緒幸所欠不過二三十萬之譜爲數不多皆有帳目可抵在該店應爲不幸中之幸惟刻下巿面非常局促入巿者十金以外苦於智等挈瓶遠來者又茫然無從問鼎所以無論識與不識齊至該店於官商殊有唇亡齒寒之隠憂云 
[道憲公旋]  
　　本埠關道憲邵觀察因公前赴金陵晉謁制憲此已列報兹悉道憲於前日卽已回轅矣 
[行旌抵滬]  
　　昨日法公司輪船抵滬招商局總辦唐景星觀察及巴西國之總領事曁副領事均附輪而來云 
[舟中失洋]  
　　胡雪巖觀察由金陵乘坐源源小火輪船於前日午後抵滬船泊鐵路大橋觀察登岸後尚有行李箱籠等件在船囑脩容匠張行祿照料詎六點半鐘時聞有開艙聲船上人慌卽檢查己被賊開箱竊去現洋七百元知照觀察報明捕房由包探康阿順前往察看該輪船艙門有鎖閒人不得入内惟棚頂洞門已開人可入内似賊從此洞而進箱中尚存銅洋二百元揆度情形决非外賊所竊及問在船諸人均稱不知又可有熟識人來過否答有管機器人朱丫頭之友張阿五來邀朱上岸往返二次朱張現俱在船又問得張係駁船户當同張至駁船搜得洋二百餘元張稱洋係自已者該包探將洋交與觀察閱非贓洋給還後卽將張行祿及管機器之朱丫頭等一併帶至捕房昨晨解案該包探申 
 
 

Page 3

 
 
訴前因并稱曾問朱張二人上岸何爲朱言吃酒張言吃茶殊有不合張行祿供箱上鎖匙係我經管前日我因頭痛臥在後艙至六點半鐘時聞在船人喊有賊入内立卽岀看並無外人惟箱鎖已開失去洋七百元朱丫頭張阿五同供上岸吃酒後吃茶船上失竊並不知情老大王阿五舵工張阿林水手林阿金張雲全王慶發等同供聞有響聲卽行呼喊不見賊蹤不知如何失竊觀察亦有函致黄太守畧言决非外賊行竊至朱之友人張阿五諒不干與請分别訊究等語太守商之施繙譯飭將張行祿朱丫頭張雲全王阿順張阿林王慶發林阿金等押候細查再行究追張阿五交保 
[因浴喪身]  
　　虹口德新園浴堂前夜有鄉人沈掌榮入内洗澡良久不岀浴堂諸人正在懷疑後有一客進内見沈已僵臥水中急喚值堂諸人打岀僅存一氣園主卽報捕房捕頭飭送醫院適有與伊相識者報知其家其子聞之喚東洋車載回旋卽斃命是豈命犯水厄耶 
[墜車斃命]  
　　法捕房十號巡捕前日在太古碼頭見有馬車溜韁疾馳跌下一客赶卽上前扶起馬車已如飛而去未曾拖住卽將該客送仁濟醫館受傷甚重當夜斃命法捕房未悉溜韁者係誰家馬車正苦無從查究適有王全忠至捕房問訊當卽拘押始有馬車去楊寳生投案稱不干王全忠之事係我駕車馬忽驚跳溜韁以致坐客跌傷翁太守以事關人命飭將王楊兩人管押着包探赴縣具報據聞死者係閔行近鄉馬橋人年四十四歳係該處董事開天和藥材店辦貨到申適遭此厄豈有命數存歟刻下其子已到申願自行收殮着馬車夫岀滬地報縣等費了結而該馬車夫未肯應允故昨日下午三點鐘屍身尚未收殮云 
[踢翻水手]  
　　寍人王阿四在保大輪船爲水手昨日在船做工有友與之閒話被二副西人瞭見猝起一足將王踢至碼頭腰腹受傷當經其友送至捕房轉送同仁醫院一面飭西捕至該輪船將二副拘入捕房諒當解領事署訊斷也　 
[打架類誌]  
　　前日棋盤街某薙髮店夥與本店煮飯人因閒事爭論竟至用武煮飯人用菜刀將店夥頭額砍傷鮮血迸流當經店主送仁濟醫院又洋涇浜前日潮來時各船甚爲擁擠有蘇州航船兩隻彼此爭路甲船上人用篙戳傷乙船夥之脚跟立時跌倒亦送醫院療治矣 
[法界公堂瑣案]  
　　西洋人麥鴿稱在洋涇浜奥國人所開外國酒店内失去箱子一隻内有金約指等爲此將岀店等兩人送案翁太守詰之徐良耀稱到店纔六日張阿二七日均由大司務阿裕薦進早上七點鐘進行一點鐘吃飯晚上十二點鐘回去進岀之時均要通知東家何能偷其箱子太守詰箱子大小據該洋人稱中號皮箱彷彿太守詰兩人住處及吃飯處徐良耀答稱住虹口鬥鷄塲吃飯向法馬路飯店買來張阿二稱有叔父在法馬路天成昌弄吃飯住宿均在伊處太守着將徐張兩人暫押飭法包探往查兩人吃飯住宿處有無寄頓再爲核辦○小東門外唐永愼米店主唐心泉被敦和米店挾仇同福建人等糾衆拖到泉漳會館吊打勒贖一案太守先飭包探嚴頌眉至該會館查問據管門人云伊等振隆帮係汀州人與泉漳無涉法包探又至振隆詢問又云不知後據永愼店夥周朗卿禀稱當時同十六舗地甲裘保生往查亦無實情昨據唐心泉同夥周朗卿徐麗仁投案唐稱伊等二三十人將我拖到泉漳會舘廚房吊打勒索洋元其時開振隆行之兄陳姓亦在其内要將我藏在會舘内後因有人不肯擔當故藏在會舘南首草棚烟館内勒寫筆據一帋關禁兩日兩夜交與泉漳會館主歐陽三觀始將我轉送到店伊等又寫字條兩帋來稱陳鈞正方阿二兩人管押捕房務卽放岀否則仇不可解太守詰之陳方兩人均推不知太守問敦和米店何人所開答稱本地人徐式君所開太守着將陳方兩人暫押着包探將歐陽三觀傳到研問再核 
[陳家木橋賑局公啓]  
　　啓者敝處仰承各善士捐助賑欵逐日將捐户清單送登申報因篇幅較長稍遲排刊查歴年賑捐皆承報館主人賜與排刊不取分文敝處故難催瀆只好靜俟續刊各處善士幸祈諒及敝處十二月十一至十五日共收規銀七百五十六兩四錢五分五厘寳銀三百零二兩五錢一分二釐洋七百十四元銅洋二十一元錢一千一百四十文起解直賑規銀五千兩十六至二十日共收規元一千零四十七兩八錢九分六厘洋七百六十七元錢八千九百六十五文起解東賑規銀五千三百七十二兩五錢共收過規銀十一萬五百十五兩八錢八分五厘統共解過規銀十一萬二千三百三十八兩零六分又泰來莊欠解規銀七千六百八十四兩五錢實墊規元九千五百零六兩七錢七分一厘特先聲明 
[推廣水災救命捐圖册啓]  
　　敬啓者本年各省水患久沐皇恩頒帑官民輸資籌賑多方全活無算近自河流復溢潦水皆冰耕作期遥飢寒苦迫已生之民又將斃矣同人仰體九重宵旰憫念萬姓流離前於函牘布告外復在京設水災救命捐册以期積少成多藉蘇民困惟限於一隅未能普徧因思天下之大以一人救一人卽可以一人救千萬人其力紓其澤遍諸君子久抱救人之願者薄海内外當無慮億萬各省官民踴躍助賑均能上副朝廷德意况近依首善之區尤有不容辭之責兹特公同籌議推廣救命捐仍與各省地方官善堂善士勸捐之法並行不悖所願諸君子樂善之心愈推愈廣無論何人以親及親以友及友互相勸募共濟艱難但使多活災黎一人性命卽可爲國家培一分元氣同人經理此事務使捐户一錢功德災民卽受一錢實惠如有欺飾天日鑒之鬼神知之至災民苦狀共見共聞昔謂鐵人墮涙今將無涙可墮圖中已略見一斑實不忍縷述也爲此敬啓并附條議於後一此次推廣水災救命捐現議定以京都琉璃廠沙土園廣育堂爲代收彚總之處廣育堂係順天府所設善堂其經理者爲工部余維楨至先經寄致之册尚無推廣字樣者仍寄交經手人交寳興隆金店代收以清眉目一捐欵以銀兩通行無論京外均交彚總之處愈速愈妙收到後均送交順天府尹署中自順天府屬以及各直省所有被災之區分别輕重酌量撥欵至辦理放賑各省本已有善士經理卽迅速妥寄必可核實一外省均由同人分别函託在於何地收捐應請隨地酌定捐款寄京請徑寄廣育堂内取收據爲憑或卽寄交函託之人轉交廣育堂各處收捐應否各岀收據請同人隨地制宜京中廣育堂收到捐欵若干卽按册填掣總據無總據者卽與同人無涉一捐册均有號數騎縫圖記發岀均有日期以昭鄭重將來完竣册須一律收回每發總收據後卽照書清單榜貼通衢事竣刊簡明徴信錄按收捐之處照發其有獨捐鉅款應請奏奬者亦可代收卽轉送順天府籌賑局核辦决不遲誤一捐欵不論多寡自數萬金至數百文數十文均無不可其有以書畫潤資助者有脫簮珥岀物件助者均請本人或經手人隨宜合銀彚寄有捐而不欲書名姓者務各於捐册内註明經手某人爲要其距災區近者或雜捐米糧耔種藥餌勢難彚總由京外同人彼此飛速函商務期妥適一同人應用一切筆墨紙張零費等欵均自措備不動絲毫捐欵想外省同人亦同此志至賑銀匯兑各向殷實匯票號商酌如可無須匯費更妙儻有必須酌付者卽照數開支以期妥速 
　　啓者京師同鄉寄到水災救命捐圖册十本囑爲勸募敝會館已設立山東順直賑局仰蒙各省紳商並在滬善士不分畛域一視同仁捐欵源源而來未能再立名目兹將捐册函托外埠至友代募不拘多寡聚沙成塔如蒙捐到當卽彚解京師總局庶不負諸仁憲一片婆心也請登貴報以昭激勸[  上海絲業會館施善昌謹誌]  
 
 

Page 4

 
 
[李芉仙先生招祝坡公生日因雨未赴賦呈座上諸君]  
　　雅負騷壇盤敦懽濛濛寒雨斷吟魂佳辰聨祝東坡誕韻事豪傾北海尊劍氣珠光萃篇什酒龍詩虎角亁坤鯫生自覺緣慳甚潦倒中年欲閉門[  珠江拙閒廬主杜鳳岐邠農甫求是艸]  
[浙省撫轅抄]  
　　十二月十五日朱敏文由京來省禀到通判徐承爕銷催於昌地丁差禀知藩委湖墅船局差禀見叩謝何應福交缷箬裏厘局回省叩見安培志禀知藩委嚴查夫役勒索節句叩見桐廬縣沈禀見赴任卽用縣王承昫禀知臬委讞局帮審前署塘棲巡檢費德鄰交缷同省禀到府經歴詹大章禀知藩司委署臨海縣丞叩謝鄒增儁禀知藩司委署杭府知事叩謝從九品戴錫裕由京來省禀到叩見十六日通判徐承爕禀知本日接辦湖墅船局唐濟禀知本日交缷湖墅船局兼保甲總巡差吳鼎華禀知藩司委署城南務大使叩謝十七日學轅文巡捕潘禀知接學台回禀安 
[蘇省撫轅抄]  
　　十二月二十日五品銜知縣用候補縣丞俞世球服闋回省禀到未入金煒禀知辭奉臬委赴掦州一帶緝捕差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海陳家木橋金州礦務局内順直山東等處賑捐公所經收十二月十一日第三十四單]  
　　揚州元亨利經募二十七寳合規元七百五十六兩四錢五分五厘○觀海隠士經募英洋四十員○東甌九成莊經募英洋四十元○　春米行金元隆義記經募富貴源頭同字册五千五百七十三號五千六百另五號兩册各善十三十二户共合來英洋六元○高郵下鏡齋經募第廿三次花户竹筒不留名紋銀一兩六錢又錢五百文鱣喜堂愈病二元久存心二員張梅生一員爲母覺消愆一員普安堂僵善堂種子堂三户各西足錢十文　桃仙館不留名各錢一千文孝思純三垜不留名懺悔主人三户各錢五文栢錦章秦國楨各錢二百文李　之錢一百文以上十六户共合來英洋三十七員又紋銀一兩六錢○菊城氏十元强晋昌祈保風焱永息甡口平安今將建　移賑十元寜波招商局來隠名氏十員張百忍爲弟病求速愈六元京都郭竹泉一元○温州汪蓮　經募各善士花户浙字七　册資親　福人一員三角龍嘉甫一員東昌坊林振隆行無名姓源昌四户各坤洋一員　記行池合記各五角童厚田六角陳榮隆嘉堯銀海三户各二百文周亁記一百文又浙字八號册亁泰謙一莊各五角資康庄三角隆順三茂各二角王小峯王大受王佩之王式臣王佐臣朱堯廷朱楊氏楊香緣楊慶錞天小廷徐潤來柳日豐錢　槐阮箕衍祥雲徐氏柳氏位成莊陳仲山陳紫卿胡煥卿陳震中陳禮言陳氏胡氏無名氏有心氏周三興張正茂潘同泰壽鶴堂種德堂仁記行劉繼修劉省之三十五户各一角又浙字三百五十九號册福建黄及第坤洋二員温州倪舜蘭温州嚴隆記温州徐立　無名姓周元昌五户各坤洋一員温平鄭福盛胡鳥洋一元胡順興三角全順堂全仁氏全仁記全義氏　義記全禮氏全禮記全智氏全智記全仁祥裕人氏裕方氏裕巳氏裕衆氏裕號昌裕順和裕友順裕友平裕友安裕友康裕通吉裕謙益裕豐隆裕同人裕阜和裕阜源裕樂善裕學勤裕崇儉裕省身佑巳氏佑人氏葆精氏穌已氏穌人氏愼修堂愼身氏退思氏省過氏葆元氏四十户各二角一正元一方泰一年和一枝春一品榮新春福新春喜新春和新生記新安吉濟安濟和通泰通隆通益望繩仙通太和望月軒補過軒高松氏高如氏酬愿氏蘇酬愿蘇酬愿佑答愿佑謝愿蘇謝惠忠報諾臣夙拯諸洽心永平安諸亨通三十二户各一角以上浙字三册計一百三十四户共合來英洋三十二元 
[接錄上海陳家木橋金州礦務局内順直山東等處賑捐公所經收十二月十二三日第三十四單]  
　　張涇隠名許賑得命英洋十元曾金記五員常昭鹽棧經募賈記王　吾各一員五角鍾仲宣二員同豐號陳耕莘晏振和陳敦厚陳用儀徐迪生合記七户各一員共交來洋十二員以上十二日○莫釐峰我所好廬主人念員芳耕十員勤業主人未合家平安四員東海氏祈耳病卽愈二員○杭州雷報局寄來爲善最樂人西河護椿子各英洋十員○太平府當邑龍發魁五角○富貴源頭加同字四千三百六十三號浙紹其昌莊經募念二户先交來洋念五元 
[接錄上海陳家木橋金州礦務局内順直山東等處賑捐公所經收十二月十四日第三十四單]  
　　雲間敦儉堂主人壽禮念元○烏程氏求子病愈五十元莫如松身患瘡疾惟求速痊十元漢鎭吳十元梁東　求闔家平安五元醋庫生二元渤海須姓難産焚香許愿平安完愿二元勉就志一元常州來力不從心人一元○雪鴻　第五次書畵潤得觀生一元錢五百四十五文壽萱室主人錢八百十七文本社經費餘欵錢二千五百三十八文共合來四元五百九十文○安慶吳仁　來四省水災圖册皖字四十一號方衍澤堂助曹平銀二兩八錢六分又張手經募無名氏九五錢二千文無名氏無名氏各四百文無名氏二百文又皖字五十號册王景先經募和茂廣泰廣和豐太隆盛五户各本洋一元同興廣　廣盛仁昌義和胡同茂許三益吳宏發田義　劉怡發十户各五角以上十五户共本洋十元又　字四十七號宿松縣黎次山陳星彩叚恩榮姚　　羅鑑　高葆眞安宅仁石克俊諸位經募同和念元春和十五元致和八元義和祥六元中和祥石賡安各三元協成協裕張德泰三户各二元仁義和鼎盛和生協茂大順布店泰　大順錢莊正泰　昌德盛怡泰　順老信昌信義裕豐厚廣聚和震發左吉泰榮豐陳濟舟無名氏念一户各一元德盛協和萬和仁興萬順隆　全太榮太壽春元發廣盛和正昌大興長太宏昌信和啓太恆興茂春椿茂福昌正和長生萬全鄭元發義興來發星泰萬發長發益盛震順泰興永豐信誠祥三十五户各五角萬順榮順源泰合順永升祥興永順廣發八户各六角一分椿和祥六角二分以上七十四户共英洋一百另五元以上統共三册共銀三兩九錢一分二厘本洋十元英洋一百另五元外東煦齋先生助五元○桐城裕泰來吃虧氏銅洋十九元○安慶吳仁圃經募各善士花户清單附左皖字四十一號册孫介山三元吳咸卿四元吳雲台一元鄭時章九五錢八伯文汪考如四伯又皖字四十八號吳炘元一元邱玉亭九五錢二千文丁毅生土俊三洪廷甫章冠清四户各一千文吳文瑋吳文璟吳文瑄吳文璣四户各二伯文阮得明四伯文 
[接錄上海陳家木橋金州礦務局内順直山東等處賑公所經收十二月十五日第三十四單]  
　　九江新竊委員未　經募第三批二七寳銀二百九十七兩各善土花户清單容後補登○富貴源頭册同字五千九百十六號興化絲署經募十一户共十元○招商鎭局經募夏茂隆手八十六員永堂記十三圓泰知無名氏劉浩然手曹生茂手四户各十圓源和祥曹生茂各六圓吳楚手五圓源順昌樹德堂各三員恆順源無名氏各二圓永源祥一圓以上十四户共一百六十七圓○魏槃翁十圓鄒黎氏四圓以上十一日起第二十四單共收規元七百五十六兩四錢五分五厘現銀三百零二兩五錢一分二厘申合元三百十七兩三錢五分洋七百十四圓合兀五百十五兩五錢八厘銅洋廿一圓烊見元三兩一錢五分錢一千一百四十文合元七錢六分五共合規元一千五伯九十二兩一錢二分三厘○付解嚴金二君第四批直賑規元五十兩 
[上海陳家木橋金州礦務局内順直山東等處賑捐公所經收十二月十六十七日第三十五單]  
　　沈叔耕先生經募鳳郡同人公勸黎佑林曹平一伯兩阜陽縣例酒十九兩四錢又勸募捐啓十三單留餘堂本洋八元李蔭堂十二元杜實卿三元惇善堂無名氏敦厚堂劉募周四户各一元以上七户共本洋念七元屈默成念元界首集卡念元迎河集卡三河尖卡頴上縣卡三户各十元張祿三六元屈泉振蒔蘭書屋各三元讀我書屋二元黄講之聽雪書屋　窓山房三户各一元以上十二户共本洋八十七元天長釐局本洋十一元林秉森汪蘅湘何紹籛何永春周海秋趙舜卿朱逹甫戴寳　許蘭舫屠少卿十户各一元周步青半元以上十二户共本洋念一元五角徐桂林錢三伯文劉敦甫一千文魏希昌四伯文孫吉甫三伯文王子亮楊殿臣莊鴻文王瑞生同興店王香山尹東貴金如璧八户各二伯文王長庚黄益齋未玉劉王林袁洪鈞五户各一伯文李雲山本洋四元劉箸丞一元以上念户共元四千六伯文王嘉樂十元無名氏無名氏各六元王萬和蘆義聖彭萬聖三户各二元汪永大魏春泰馬恆源馬同豐汪合泰朱泰順趙祥泰汪義源八户各一元江協成吕正興陳松五茂陳恆茂程同昌熊福昌李廣發汪宏昌八户各半元以上念二户共本洋三十八元英洋二元冷永和本洋三元汪慶源二元無名氏共八户各一元世德堂不留名公記泰記任湧源談鉅成三省堂史盛齋冷靜亭涂旭邨不留名沈雲階十二户各一元以上念二户共本洋廿五員寳善堂五員項雅　陳德遠盧　瀛姚小泉姚炳陽艾開甲陳朋王順成　慶雲程慶盛孫萬林干正順廖丙甡劉鴻有張洪喜十六户各一員以上十六户共念元定遠釐局本洋十七員又錢三伯文　勤堂　桂堂崇德堂三户各一元崇義堂錢二千文王槐　崇倫堂各一千文敬愼堂五伯文以上九户共廿元四千八伯文天長縣北鄉桐城鎭劉泰華力不足心有餘三户各本洋一元李鑑二元思補過儉不及無名氏三户各五角王濟臣錢一千文程茂林王遵程各一千文黄德遠八伯文龔天益積善堂程蘭三户各六伯文豐裕鹽棧劉錞胡敬之　立中四户各五伯文洪允通齊楚卿蔣　序倪長庚程芹五户各四伯文秦銘芬樊銓查春波李盛先伊天義趙培生樂善堂朱同源夏寳書葉春泉十户各三伯文劉炳王曉堂姚和煦倪慶蘭王伯符樂豐堂無　氏七户各二伯文程與之否林堂楊紹貢綵之四户各一伯文以上四十四户共六元五角十四千四伯文吳殿臣曹平銀十兩無名氏屠小莊貽經堂三户各十元張崑山單冶亭各八元慨世人六元朱諟民汪黎軒義興鼎盛公記品經堂倪雲閣建本堂思永堂九户各四元無名氏三元潘于鏡公記敬一堂三户各二元恆盛一元五角永順裕通王　尹楊臨記吳弗森董　生潘載亭葛六平高位瞻潘仲棠　少畬三畏堂十二户各一元永壽五角公聚錢四千七伯文源順記中和裕成協成公順四户各一千文忠信八伯文公和五伯文德壽永順春和義昌同和五户各四伯文以上四十六户共本洋一伯十一元銀十兩錢十二千文亨復堂本洋八元敦禮齋葛立齋各本洋二元　裕堂　錢四千文又續助錢八千華久遠百忍堂張錢各一千一伯兄弟六人公助錢一千二伯思石山房錢一千沈宗泗沈宗漢沈宗淦沈宗澤郭吉　郭良臣郭寳臣有心無力槐蔭堂王廣餘堂王三槐堂王存記聚忍堂十三户錢各五伯中山堂徐李小蘭馬綉章繼記四户錢各三伯亦政堂工錢二伯邵姓亭姓寗姓三户錢各一伯以上三十三户共本洋十二元錢念五千四伯穆卿宗幼菴吳靜方三户各四元伍福堂二元徐子明徐曉岑湧源焦褚廣洪四户各一元[  此稿未完]  
 
 
 

Page 10

 
 
[光緒九年十二月初五日京報全錄]  
　　宫門抄○上諭兩道錄前○發抄旨四道○尚書廣等奏遵旨分别議處摺○湘撫潘奏請旌表摺○又奏請旌表片○又奏請查銷案卷片○將軍希奏專差呈進參枝摺○十二月初五日内務府國子監正黄旗值日無引見○富勒渾泰明魁各假滿請安○德福謝署喜起舞恩○奎潤請假五日○内閣奏派騐放之王大臣派岀怡王恩承周德潤許應騤○掌儀司奏十一十二日祭奉先殿載瀛載津行禮○侍衞處奏派口外賜奠派岀景澧○召見軍機○發抄左宗棠等奏震澤令張東瀛調寳山令奉旨吏部議奏欽此○又機器局支欵第六次核銷奉旨該部知道單併發欽此○又前甯夏鎭總兵李季昌病痊留江差委奉旨着照所請兵部知道欽此○又儘先運判項晉蕃補通州運判奉旨吏部議奏欽此○○吏部等衙門吏部尚書臣廣壽等謹奏爲遵旨分别議處具奏事光緒九年十一月初七日内閣奉上諭前據光祿寺卿尚賢御史劉恩溥先後奏叅崇文門委員家丁勒罰妄拿各節當經諭令寳鋆閻敬銘查奏旋據御史張人駿奏瑞聨自請議處派員接充意存嘗試等語兹據寳鋆閻敬銘奏遵旨查明覆陳並審明控案曁酌辦章程各摺片此案海巡任福於已經納稅之吳大等梨駄及楊紙行貨車輒行妄拿並敢帮同委員問案實屬任意滋擾着照所擬杖六十徒一年在崇文門枷號兩月到配折責拘役委員解任内務府郎中煖揚阿任聽海巡妄拿復於並未漏稅之果行楊紙行及漏稅之自鳴鐘等案濫押多人用刑勒罰實属荒謬著卽行革職正監督兵部尚書瑞聨於海巡妄拿防範不嚴並於炦揚阿違例勒罰聲名惡劣未能查明揭叅該尚書前奏所稱炦揚阿無營私情弊意存開脫並派寳鋆之姪兵部員外郎恩壽接充委員殊属不知遠嫌副監督廂黄旗蒙古都統克蒙額雖曾諭令炦揚阿不可任意勒罰惟未經卽時奏明亦難辭咎瑞聨克蒙額着交部分别議處委員印務章京玉祥於炦揚阿勒罰各節雖經回明副監督究未能阻止伊犁委員護軍叅領英聨携帶皮貨進城並未報門玉祥英聨着交部分别察議其雲南會館長班王福通州茶棧商人賈森呈控二案現據查明分别擬結東壩稅局委員輕車都尉英福於業經納稅之食茶單内凝未過硃實屬疎忽着交部察議餘均照所議辦理嗣後崇文門騐貨收稅該監督務當飭令委員躬親其事毋得假手書役人等致滋弊竇倘委員有貪婪劣跡定將該員及監督照現定章程分别懲處至商人漏稅自應照例議罰豈容任意勒索其肩挑貿易及卷屬車輛如查無應稅貨物概不准留難擾累着五城江南道御史隨時查察該員役如有勒索情事卽行叅辦並着該監督常川到署嚴切稽查無稍疏蹤寳鋆等所擬章程十六條係爲裕課恤商起見卽着該監督督飭委員認眞辦理力除弊端毋得仍蹈積習致干咎戾餘依議欽此欽遵抄岀到部除内務府郎中炦揚阿革職之處另行辦理知照外吏部查律載凡不應得爲而爲之事理重者杖八十係私罪降三級調用兵部查定例内開律載事應奏而不奏者杖八十係公罪降二級留任又官員犯不應輕律笞四十公罪罰俸六個月又律載凡客商匿稅不納課程者笞五十又定例私罪笞五十議以罰俸一年又差票傳單漏用印信者罰俸一年公罪又凡議處事件有與例文相似案情迥殊者卽照本條處分加減定議應减者罰俸一年遞减九個月各等語此案崇文門正監督兵部尚書瑞聨於海巡妄拿防範不嚴並于炦揚阿違例勸罰聲名　劣未能查明揭叅該尚書前奏所稱炦揚阿無營私情弊意存開脫並派寳鋆之姪兵部員外郎恩壽接充委員實屬不知遠嫌副監督廂黄旂蒙古都統克蒙額雖曾諭令炦揚阿不可任意勒罰惟未能卽時奏明亦難辭咎經欽派大臣寳鋆閻敬銘查明覆奏欽奉諭旨瑞聨克蒙額着交部分别議處委員印務章京玉祥於炦揚阿勒罰各節雖經回明副監督究未能阻止伊犂委員護車叅領英聨携帶皮貨進城並未報門玉祥英聨著交部分别察議其雲南會館長班王福通州茶棧商賈森呈控二案旣據查查明分别擬結東壩稅局委員輕車都尉英福於業經納稅之食茶單内漏未過硃實屬疎忽着交部察議等因應請將崇文門正監督兵部尚書宗室瑞聨照不應重律降三級調用私罪例議以降三級調用副監督廂黄旂蒙古都統克蒙額照事應奏而不奏者杖八十律公罪降二級留任例議以降二級留任委員印務章京玉祥照官員犯不應輕律笞四十公罪罰俸六個月例議以罰俸六個月伊犁委員護軍叅領英聨照客商匿稅不納課程者笞五十律私罪罰俸一年例議以罰俸一年委員輕車都尉英福比照差票傳單漏用印信罰俸一年公罪例酌减議以罰俸九個月尚書宗室瑞聨應得降調處分護軍叅領英聨應得罰俸處分均係私罪毋庸查級紀議抵都統克蒙額印務章京玉祥輕車都尉英福應得降留罰俸處分均係公罪例准抵銷可否准其抵銷之處恭候欽定所有臣部等部遵旨分别議處緣由理合恭摺具奏伏乞聖鑒訓示遵行再此摺係吏部主稿會同兵部辦理大學士管理吏部事務寳鋆署兵部尚書閻敬銘均係查辦大臣兵部尚書瑞聨本案議處均例應廻避未經列銜合併聲明謹奏奉旨已錄○○頭品頂戴署理湖南巡撫臣潘鼎新跪奏爲割臂療親姑婦濟美據情籲懇旌表恭摺仰祈聖鑒事竊據湖南按察使孫翹澤候補知府周簳范正聲等禀稱同鄉命婦傳郝氏係貴州貴筑縣武生郝承祖之女原住廣西百色同知傅潢之妻前河南按察使傅壽彤之母壽慶辛酉年該氏于歸未及侍姑時惟祖母周氏在堂乙丑年氏翁候選教諭傳光彛幕遊江西氏夫傳潢亦以副貢生肄業國子監祖母周氏病篤隻身侍奉湯藥不敢稍離焚香禱天願以身代旋刲臂和藥以進竟得室愈越三年周氏乃卒又命婦傳劉氏係原任雲南永北同知劉沛霖之女卽郝氏之子婦傳壽彤之妻事姑盡孝咸豐丙辰年傳壽彤從戎皖北家寓衞輝姑郝氏患病瀕危氏持拂抑掻目不交睫日夜祈禱亦刲臂肉以療姑越九年郝氏乃卒斯時貴州軍務未定傳郝氏寄葬湖南傳壽彤自河南解官後遂以省墓僑寓長沙該司等誼屬梓桑於傳壽彤母妻兩代孝行見聞眞切未便聽其湮没造具册結禀請查核奏乞恩施前來臣查傳郝氏傳劉氏至性過人肫誠夙具孑身疾痛醫藥之無靈割臂療親幸神明之能格况復姑婦濟美尤爲懿行堪稱雖定例不取其傷生而愚忱實所難及近年兩江督臣具奏江蘇候補道袁保慶之女割股救母廣西撫臣具奏補用同知魏玠之妻陳氏割臂醫父均蒙特旨准旌在案今傳郝氏等事同一律合無仰懇天恩俯准飭部　表以彰孝行除將事實册結送部外謹會同署湖廣總督臣卞寳湖南學政臣曹鴻勛恭摺具奏伏乞皇太后皇上聖鑒謹奏軍機大臣奉旨均着准其旌表禮部知道欽此○○潘鼎新片再據藩司龎際雲詳稱彬州直隷州知州陳瀾候補直隷州知州葛怡年禀稱福建同鄉湖南候補同知謝尚琦之母謝丁氏係江蘇長洲縣國子監典籍銜丁永棟之女道光九年氏年十九歳于歸福建龍嚴州州同銜謝良清爲室該氏生長儒門夙明大義夫疾愿以身代割臂醫瘳道光己亥年夫殁氏年二十九歳矢志柏舟備嘗艱苦事舅姑以孝聞撫遺孤以成立現年七十二歳計守節四十五年由該同鄉官取具册結禀司詳奏前來臣查謝丁氏青年勵節白首全貞視膳問安事親克孝和丸畫荻教子成名核與向來由子孫　官省分呈報請旌成案相符理合奏懇飭部照例旌表以彰風化除事實册結咨部外謹會同署湖廣督臣卞寳第湖南學政臣曹鴻勛附片具陳伏乞聖鑒謹奏軍機大臣奉旨着准其旌表禮部知道欽此○○潘鼎新片再已故知縣劉如玉江西新昌縣人前署湖南縣任内虧錢糧銀六百二十一兩三錢七分八厘九毫家屬業巳回籍無從著追經前任撫臣涂宗瀛彚案奏叅光緒八年六月二十四日内閣奉上諭湖南巳故知縣劉如玉着江西巡撫飭属嚴追該家屬勒限三個月將欠欵掃數完繳倘逾限不完或完不足數卽查封家産備抵以　庳欵等因欽此欽遵飭催去後　因該家屬逾限未繳復經本任撫臣卞寳第奏請查抄家産備抵各在案兹准江西撫臣潘霨咨行已飭據劉如玉家屬將前項虧短錢糧在籍如數呈繳暫行收入江西藩庫存諸俟有便員搭解赴湘歸欵請查照銷案等因行據布政使龎際雲據詳請奏前來臣覆核無異相應請旨飭部將前勒追劉如玉家屬及查抄原案一併查鎖謹會同署湖廣總督臣卞寳弟兩片具奏伏乞聖鑒謹奏軍機大臣奉旨着照所請該部知道欽此○○奴才希元跪奏爲續採參技專差呈進恭摺具奏仰祈聖鑒事竊於本年九月間欽奉寄諭飭令採辦上等參枝迅速解交内務府應用等因欽此遵卽飭派協領富爾丹文全等赶緊採辦業將所得參枝於九月十九日專差呈進並仍飭該協領等留心採辦續有所得另行呈進在案現據協領富爾丹明陞等又採得大枝山參八苗中枝山參十二苗計重八兩四錢可稱上品共用工價銀一千二百六十兩零二錢五分仍由所收參稅項下以錢易銀照數發給奴才謹將採辦參枝親加查騐分盛二匣嚴密包封飭交花翎防禦安升齎京呈進仍飭該協領等留心妥爲採辦續有所得　當呈進除咨照内務府騐收外所有續辦參枝緣由恭摺具陳伏乞皇太后皇上聖　謹奏軍機大臣奉旨知道了欽此 
 
