# 1913 - 245 - 4914563

 

Page 1

 
 
通信 
論共和憲法三大模範及其行政立法兩權之消長（五）（游歐客） 
　　憲法修改旣如此其易則他種法案更可隨立法者之喜怒人民自由蹂躪殆盡在憲法中非無慮及此點預先爲之設防如馬薩玖塞司州行政長官可以稽察議院舉動紐約克州另有審定法案會議南局林州行政長官有不裁可權惟行政長官皆爲州議會所選舉雖有此權等於虚設固不　用以與議會相抵抗也惟威爾猛州及邦西爾互尼州其法案通過後須經州民同意尚略有所忌憚其餘各州立法　殆無往而不用其極雖另有行政機關與之封峙然行政長官爲議會所選出高等行政顧問爲議會所選也議會有監督之權議會有彈劾之權並有數種官吏之任命須經議會同意計有五州如維惹尼北高林南高林紐惹西紐約克等其關行政各職幾全爲州議會所委任其他各州重要各職亦均州議會委任之如惹柯西州有數要職係由民間公舉其有一種職任不由民間公舉亦不由議會委任者雖可由行致長官直接任命然往往皆爲合議機關率係一團體或一專會且須經州議會之上院同意此團體及專會多以五人組織每年更換一人而各州之行政長官至長期者不過三年是其權力固不能影響及之徒有任命空名而實際上仍各隸屬於黨派之下即謂行政長官無任命權無不可也在普通憲法中必許行政機關以大赦權彼時美十三州僅有紐約克北高林馬里倫德拉瓦四州以此權與行政長官而紐約克猶加限制不能赦賣國及謀殺等重罪其他五州如馬薩玖塞司紐杭西紐惹西邦西爾瓦尼威爾猛等須得高等行政顧問同意其他各州如惹阿西紐惹西等則大赦權爲議會所獨有行政長官不能顧問其限制行政權之嚴厲於此益見總之各州憲法於行政權皆用列舉凡所未列舉者皆屬於立法權故其結果遂使行政權完全隸屬於立法權與今日之瑞士制無異各州議會固無權停止行政機關然行政長官任期極短且可以彈劾之而憲法上復無絲毫保障與行政權以對抗立法權之餘地如行政長官無召集議會及休會之權無解散議會之權僅紐約克州行政長官可以停止議會之集會然每年至多不能過六日則亦與無此權相等凡此皆務求所以弱行政權初不意立法權之專制其弊乃不讓於行政權之專制也美人加馬里耶爾卜哈德佛俄特著書有曰（美之各州憲法於經驗上詔示吾美以議會專製之惡議會干涉行政爲善不足爲惡有餘陷各州於無政府之慘境且令美之政治腐敗道德謙恥掃地以盡賄賂苞苴互相狼狽皆此行政機關完全隸屬於立法機關之下事事仰其鼻息有以階之厲也（嗚呼即此一節則美人之欲增加行政權之勢力以裁抑立法權者其幾兆己先見矣彼之一改其完全隸屬於立法權下之行政權成爲今日之强固獨立有統治之性質不爲議會傀儡夫豈無故也哉夫豈無故也哉（未完） 
要件 
[螟蟲驅除預防法說明書（續）]  
　　五保護益虫螟虫死於寄生蜂者甚多故可名寄生蜂爲益虫此項益虫宜保護而使之蕃殖保護之法宜用保護器此器分内外二層内層以網爲蓋將採天之寄生蜂卵投入其中外層以水和煤油盛之防幼虫之外出則幼虫漸長成蜂 
四滴油法用一竹管底具數孔中貯煤油滴於田面（後畝約三斤）苗移植後當天將明時蛾多伏於稻之莖棄驅之落水浸死之 
五捕蛾法以緑色或藍色之布作袋附柄形如捕虫網凡黄昏或天明時至稻隆捕之蛾一入袋密閉而殺 
六拔去枯穗凡稻隆有枯死之莖卽是螟虫存在之徵宜自其根邊掘去之九月上旬時擇莖之半枯者自其根邊切取可得數十頭幼虫 
 
 
 

Page 2

 
 
　刈株處分螟虫入秋秘於稻之刈株中度年故鏟除刈株實屬要事鏟除之法可作一外棒下端裝以銳利之針七八個以刺稻株可將幼虫與蚰刺死或掘起刈株以火燒殺之（三化螟虫兒有效）伹使用此法亦有分别二毛作田（即一年種二回者）宜掘起刈株打落砂土却燒之一毛作田（即一年種一回者）宜掘取埋没或燒却之渚水田則埋稻株使入土中亦可（未完） 
時評 
[歡迎（獸）]  
　　粤省之蘇張敗　廣州商民開城以歡迎龍軍贛省之李烈鈞走而南昌商民派員以歡迎李軍皖省之柏文蔚逃而安慶商　發電以歡迎段軍今南京若下則江寗商民亦將簟食壺漿以歡迎馮張兩軍矣嗚呼我商民之歡迎其眞發於愉快歡悅之心乎抑亦含痛茹苦以歡迎之乎蓋自南方各省開釁以來商民財產之損失不知凡幾生命之喪亡不知凡幾即不損失喪亡而受無謂之驚皇無端之紛擾者亦不知凡幾痛苦愈深而望治愈殷懼禍愈甚今旣大軍壓境一懼兩軍相持不下而砲火無情也二懼省軍敗潰恣意騷擾而秩序亂也三懼北軍乘勝入城疑商民和附省軍而將肆其殘酷和段也有此三因而商民歡迎歡迎之聲點點皆從血淚中出矣牛羊芻秣集資犒勞求免禍患耳然則受歡迎者之感情何如其所以慰此商民之盛意者又將何如哉 
　　記者曰慰之之道第一克城而後當嚴整軍紀勿許擾民第二當亟籌善後以撫恤商民第三當勿苛求和附之黨人以安其心第四當設法遣散潰軍勿使勾結匪類以絶亂萌如此則歡迎之商民始眞歡悅而愉快矣不然而徒誇大其訶曰人心大悅歡聲雷動以自張其撻伐之威而豈知商民之哭泣隨其後哉 
警信 
[南京專電揚州徐軍今日（二十一）]  
　　攻雨花台天保城己得今晚或明晨將會同張軍攻南京城 
[南京電]  
　　今日（二十日）北軍仍在轟擊獅子山東南門戰事亦仍在進行（譯文匯報） 
[北京電]  
　　據十八日官電限一星期敉平南京亂事（譯字林報） 
[北京專電政府得]  
　　津浦路電前敵大砲在浦口新機車房左近妥放浦鎭山亦列砲位十七夜擊獅子山翌晨暫停寗軍大挫在下關一帶肆搶馮國璋現仍駐滁州稍須即進南京約一星期内営可肅清云云 
[蕪湖快信]  
　　孫品驂在廬潛逃後軍隊反正段軍長派季光恩爲廬州旅長所有駐紮運漕之兵悉爲季部下夏樹堂團長擊退並擊沉小輪一艘 
[蕪湖快信]  
　　柏文蔚龔振鵬十六號在都督行轅請各界開會龔宣言云此次戰事如果我軍失敗退至瀂港鎭時（距蕪十五里）須請商會預備餉銀五萬元以便在該鎭發餉後全隊開往寗國决不糜爛地方 
[蕪湖快信]  
　　柏文蔚於十七日乘隆和輪船往金陵 
[蕪湖快信]  
　　張子剛奉柏文蔚令己在寗國築砲臺設都督府並分隊皖南山裏搜刮茶釐丁漕及富紳捐欵 
[北京專電]  
　　政府得李純電南昌確於十八克復 
[北京專電]  
　　成都十八電現狀頗進步十五克復新津熊軍十三抵保寗佔府城重慶克復在即川兵將抵利川 
[北京專電]  
　　保定軍隊似己譁變 
（譯字林限） 
[兩寗專電]  
　　陸都督電京本省安靜如常龍軍使歌日入廣州陳炯明遁 
專電 
[北京電]  
　　愛國報經理丁寳臣因受賂造謡爲秘黨機關現己槍斃同日槍斃亂徒李殿楹南劍豪高錫齡及鋤奸團之毛鳳書韓俊五特約路透電 
[北京電]  
　　財政部以八月份用費清單交借欵稽核處查核其數如下外交部三十萬元内務部三十三萬元財政部二百十五萬元陸軍部三百十五萬元海軍部二十三萬元司法部十萬元教育部二十二萬元農林部六萬元工商部五萬元交通部十萬元特别用費如國會印鑄局大學校清室優待費等共洋三百萬元總計共洋九百七十餘萬元 
[北京電]  
　　袁總統以徐州府土匪横行令宣慰使調查民間受難情狀並設法肅清盜匪 
[北京電]  
　　袁總統令龍濟光懲辦招募叛兵之人並令設法遣散叛軍 
[北京電]  
　　英文北京日報載稱袁總統請梁敦彥由歐回華梁婉詞却之 
[北京電]  
　　聞陳貽範將爲西姆於藏務會議事赴北 
[大理府電]  
　　此間頃接消息謂有英人首級一顆携至維西廳大約乃由緬甸邊界携来衆欲掩飾此事惟法國教士力主前往調查 
譯電 
[北京電]  
　　愛國報近曾被封其主筆丁某於昨晨正法因於丁處查見黨人領袖之書信請其鼓吹革命許以重酬被告自辯謂接此信後恝然置之並不在意按丁素奉回教馬安良曾致電袁總統請加寛赦政府辦理此舉過於嚴厲輿論頗不爲然惟全案迄今尚未理布 
[北京電]  
　　直隸曹琨所統之第三師陸軍己奉命開往長沙 
[北京電]  
　　國報嚴詞抨擊署理財政總長梁士詒之行政該報與袁總統素有密切關係故料梁氏辭職在即 
[北京電]  
　　中政府議將内蒙古改爲行省己在國會提出動議現擬暫將内蒙古東四旗改爲兩省 
[柏林電]  
　　據俄國洛伏佛萊雅報載稱庫倫政府擬與日本訂立聯絡内外蒙古條約該報要求俄政府抗議此舉 
公電 
[李軍克復南昌通電]  
　　大總統國務院叅謀陸軍海軍都參衆兩院各都督民政長經略使護軍使宣撫使鎭守使各軍長師長各司令官各報館均鑒本月十八號我軍水陸進攻南昌於聶家窰羅口高橋與匪激烈戰鬭其水道一股擊沉匪船七隻斃匪四百餘人俘虜二十餘人陸路一股斃匪六七百人招降四營餘奪獲小火輪七隻步鎗五千餘桿快砲六尊我軍兩路共陣亡官兵數名受傷一百餘名於是日晚完全佔領南昌我軍入城秩序井然各界極表歡迎現正一面安撫商民一面分隊追擊潰匪俾早全體肅清以安大局而慰厪系特聞李純叩號 
要聞一 
[南京血戰記（二）]  
字林報云星期二晚間紅十字會所傳官軍己入寗城一節昨日並無確耗字林報載十九日南京訪函云此間之事務每隔數小時輙有變動迷離恍忽殊難得其眞相余（訪事自稱）意以下所述各節尚屬可信昨日兩軍曾開調和談判北軍開出之條件約略如下一交出何海嗚（二）張勳之兵入城不得抗拒三寗軍一律繳械遣散以上條件未經南軍承認城中商民願籌巨欵發給各軍以爲退讓該城之報酬並請外人居間關停惟無一人敢負責任城中戰事業己停止且曾處决四十三人 
商民曾組織衞戍團共計五百人由吳姓武員爲司令其餉銀由商會籌付專以保衞中治安爲責陳之驥衞隊前曾在城擔任保衞治安盡責多日分文未得以故心不能甘衆機攻擊造幣廠及吳司令之辦公處吳早知有此豫先設備及見第八師兵士行近卽擊以機關槍繼復閉門生俘一百廿人處決四十三人敗兵後復聚集大隊前往尋讎是時何海鳴適赴城東前敵查閱軍隊何離署後外間盛傳己往降敵吳乃出示謂全城己降官軍何海鳴聞之急回署中據華人聲稱何卽拘吳殺之謂其心嚮官軍或謂吳己逃匿未知孰是 
余頃由城中回寓見儀鳳門己有礮火傷痕據城上南軍聲稱中國炮手决不能由浦口發礮如是之準城中每夜搶刦不絶惟並未擾及外人財產兩日之前張勳之兵曾攻克紫金山數小時開礮數響轟擊城中紅十字會辦事極爲認眞病院之中己有傷兵三百有華人多名中署受病下關居民逃避一空留者寥寥無幾且有爲礮彈擊斃者柏文蔚己抵城中外國郵便員現在水面設一郵便所以華式小艇遞送各郵件毫無停頓亦可謂熱心從公矣此間現泊有英德美兵艦各二艘日本兵艦一艘各艦司令常與城中領事署互通消息長江輪船来往如常 
又一訪函云星期二日紫金山及太平門周圍曾見大戰張勳之兵雖抵死進攻而城中南軍亦能鼓勇抵御軍隊軍火運至並敵者絡繹不絶而鐵路則仍爲圍城最重要之物日者拘獲南軍七名開釋五名令其往告同營兵士抵禦無益不如投降其餘兩名則經鎗斃下午七時後忽有一炮彈由幕府山一方面飛過堯化門車站張勳所乘之火車而即炸裂張軍初意該山炮隊乃主中立今見此變車上之兵士千餘人登時大亂各持来福鎗逼令該車站所停汽機三輛之駕駛人卽向鎭江開走若不從命卽須斃之此爲炮彈炸裂後一分鐘内之事維經代理車務總管里持君竭力佈置而火車二輛接有汽機二具貨車廿七輛與一未接汽機之火車因同駛一道均在運轉之點猛撞衆乃大譁旋知各車己擠於一處旣不能退又不能進當時情狀殊爲難堪於時鐵路辦事員决意離去車站並將此意通告張勳晚間八點鐘時各員步行向鎭江進發其路程長三十三英里事前曾請張勳設法保護該車站所有之產業故能卽刻出發且致電鎭江請派專機以迎各員該電電文顯有錯悞各員步行六英里之遥正在異常委頓之祭遇一兵車乃載送各員至龍潭車站車上軍官至是不肯再進各員不得己乃入一四輪車該車乃由鎭江特克斯福特君因風聞堯化門車站辦事員己處困境故派出以探消息而龍潭之官軍司令要求須留一駕車人駕駛兵車前往堯化門則始允特克斯福特君之車回鎭其態度殊爲野蠻且命兵士下車以阻該車離站於是彼此磋商約兩小時之久諸外人當時極形狼狽卒乃得一駕車之人許以重酬如身體受有傷損並當付欵賠償各員旋于上上點十五分鐘時乘車離站月臺之兵士恫嚇欲開鎗轟擊並未實行昨日上午四時官軍復在鎭江恃蠻逼令開車惟經該路代理總管嚴詞拒絶須候前途治安稍定始允開車至鎭江以西 
[上海兵禍之餘音（三）]  
德文報載南翔消息云二十日晨兩點四十分鐘時李厚基司令率北軍一千五百名携帶機關鎗數架並戰地醫院隊出發南翔旣抵該處分水陸兩路進逼嘉定南軍己於前一日棄城而走是晨並有北軍五百名由黄渡進逼該城城門仍閉城内居民恐有戰事紛紛逃避 
又云寳山及吳淞砲臺問圍似將復有戰事二十一日上午四時有北軍六百名由嘉定周圍退至吳淞炮臺日間復有九百名將退至該炮台李厚基司令仍在南翔近来在吳淞炮臺投降北軍之南軍其態度頗不安靜炮臺舊有之粤兵五百名昨日發餉三個月後連至上海遣散聞彼等復投入南軍南軍大隊己由嘉定開至寳山之上揚子江濱之閘洞口預料彼等　由該處進攻寳山吳淞炮台之戍軍現共有三千五百名今日將增至四千四百名南軍聞共有二千五百名 
文匯報云據抵滬之長江輪船聲稱中國運船五艘載運北兵偕中國巡洋艦三艘魚雷艇兩艘　駛抵江隂泊於砲台之下現信該炮臺己聲明忠於政府惟北軍尚末在該砲台登岸足見該炮臺尚未切實宣明宗旨也 
字林艱載二十日江隂消息云江隂砲台己宣言順効忠政府現有炮船一隻泊於砲台之下候得命令即須開遇聞今日下午可以邀准砲台戍軍共六百名由湘人陶某統帶江隂商民頗爲震動己設法籌欵期使戍軍勿抗北軍 
文匯報云駐紥龍華之浙軍一千二百名連日有受陳其美運動之謡致製造局北軍頗爲猜疑今日己有五百名開回抗州現留營者僅七百名當不致有意外之變云 
[贛軍黄家渡戰前之佈置]  
贛軍首領李烈鈞因聞樵舍被北軍進佔確定計畫將原有贛軍及湘省現列之援軍一團先後開赴距省三十里之黄家渡地方與北軍死力一戰再定行止其南昌衞戍總司令自廖伯琅解職離贛後由李委任第三團長伍毓瑞担任保護地方生命財產以及維持秩序之職又因軍事旁午需欵浩　由商會總理會商民國銀行總理傅子清請李宣示通衢禁止兌現以便搜索現洋接濟兵餉聞己允籌三十萬元暫爲應付而商家則仍閉門停市一般居民異常驚恐云 
李烈鈞訪聞討袁支隊長黄訄被下級官挾迫携欵潛逃以致兵隊解散有碍軍事除飭兵官召集解散兵士回隊改編外復於十三號將該隊下級官孔憲仁朱壽生李秀芳江漢臣程萬鵬戴懷智按名槍斃 
第三團長伍毓瑞於十四日出示布告一地方秩序及各界生命財產由本團長極力担任維持保護如有强買勒當姦淫擄掠各等情由商會隨時通告本部分别究辦一各商舖户應卽日一律照常開市不准停市致啓恐慌一紙幣羅常一律通用不准勒兌現洋惟交易仍不准抬價居奇致滋事端一各大街本團密派步哨輪班紏察商業上無疏虞 
中央對付南方獨立各省之態度 
[馬中將奉令南下]  
　　自贛事發生後袁總統卽電調山東護軍使陸軍中將馬龍標来京在軍事處參預軍機乃於日前早車出京或云赴奉或云仍回山東紛傳不一頃據府中人云馬中將係奉大總之命令直赴馮軍統大營緣政府於歌日接到馮軍統電調歷敍馬之戰績以爲現在最精戰術之人前年龜山之役多出其規畫請速令其来營以便派赴前敵立建奇功等語袁特令其馳往親擬手書一件囑其面交馮軍統云 
[續派調查員赴湘]  
　　此次湘省獨立己經大總統派曹錕爲征湘軍總司令節制各軍昨得湘省探報知現己由譚督宣布取銷獨立惟政府仍以該省此次亂事與他省不同内部情形複雜特於昨日加派郭人漳梅羲向瑞琮等三人赴湘實地調查確情以憑核辦 
[組織軍法會議]  
　　南北宣戰　谷處宣撫使鐘守使等所逮捕重要人犯甚多均係關於南方戰事非由中央組織特别機關詳加審訊辨明皂白難昭公允 
 
 
 

Page 3

 
 
現聞將由陸軍部組織軍法會議專審此項人犯并聞己通畫南方各宣撫使鎭守使等速將凡關於此次戰事之重要人犯一律解京交軍法會議審訊以便定讞 
　　推薦贛省司長江西省垣業己收復各司司長皆曾附　獨立應須更換刻聞黎副總統有電来京謂黄祖徽籍隸贛省曾任漢黄德道堪勝財政司長之任云 
[各省會之反對設置國稅廳者]  
　　吉議會吉林省議會以國稅爲人民所擔負各省設廳之先必經國會將國家地方兩稅劃分清楚議决公布後人民方能認爲有效今中央政府對於設立國稅廳事並未經國會通過公然以命令代法律違法侵權莫此爲甚本會前己　請貴院曁各省議會恊爭否認各省己均表同情我吉省地處極邊財政之困難甲於全國舉凡不急之官廳均擬實行裁併以濟時艱而國稅廳爲專收國稅之機關當兩稅未劃分之前本無須專設致糜鉅欵况財政司長亦係中央簡任如今兼收國稅於名實亦兩無滯碍何以多增機關虚耗公帑此本會所以力請裁撤　稅廳者以此故也再者該廳職司徵收國稅本無劃分兩稅之權乃吉林自設以来該處長獨攬特權任意劃分重國家而損地方人民幾至羣起反抗本會　全省人民之代表以爲國稅徵收向歸財政司兼辦當兹財政　難之際揆時度勢國稅廳斷無設立之必要應請貴院極力主持將國稅廳從逮取消仍歸財政司辦理以眞捷便而節浮糜兹經全體公决相應備文陳請參議院查照建議取消云云 
　　蜀議會成都議會以反對設置國稅廳一案昨電參衆兩院文云前准閩議會電稱兩稅劃分未經國會議　無設置國稅廳必要等語本會極表贊同曾於上月個　分别陳明並咨該廳暫緩委員出發各在案近據各縣議參兩會文電交馳僉稱委員勒交誓不承認情勢洶洶禍燃眉睫適值豫决算抗爭休會待决當由多數議員提議開全體審查會議决辦法除達電議兩會轉知徵收課照常徵解並函請該廳將局委暫行撤回外合即　陳希即依法解决咨部　廳暫緩實行盼蜀議會寢 
[鹽課上之種種問題]  
　　（一）鹽斤加價問題財政部提議鹽斤加價問題前經衆議院　决要將改良鹽法辦法詳擬交議再行定奪兹財政部以改良鹽法須通盤籌畫非一時　能提出目下財政支絀專恃外債舍鹽斤加價外别無補救之法日前特將原案請交覆議昨己由火總統咨送衆議院覆議聞衆議員多數意見惟恐政府只知加價而不顧根本計畫故以此難之並非絶對不贊成源案也現交覆議如再行反對　須三分之多數方能方效　此案大約可望通過云（二）鄂省鹽課交涉黎副總統因財政困乏己將鹽課承運公司報効之欵提歸軍用惟該公司所囤積食鹽二百餘萬包停滯多時毫無銷路致報効之欵亦無從措繳現商中財政部轉電鄂岸榷運局從速設法銷售以裕財源 
　　（三）西壩鹽課抵餉財政部前以江北護軍使劉之潔江北軍隊需欵甚急特指撥西壩鹽課五萬元爲劉軍之用兹聞該課徵收無着惟西壩存鹽四十萬引現擬由鹽商出名問三井洋行抵借若干萬以濟急需 
　　（四）浙鹽設局之爭台州公民日前電致財政部鹽政處聲稱運司張栩將寗郡鹽務概行放棄聽商人由自行包辦乃台尉因接洽未妥遂改設榷運局任命劣紳姚桐豫爲局長致灶户販民反抗爭奪演成官民相鬭之慘劇請速予主持云 
[征蒙軍捷報紀聞]  
　　烏攔壩勦匪之捷書托羅蓋盧永祥昨電大總統參陸二部文云拱密司令前派張團長慕韓率隊進剿業將初七八兩日戰况情形於蒸日電禀在案頃接張團長報稱初九日早四點復行進攻奈山勎層疊石路崎嶇悍匪佔據山嶺死力抵抗我官兵異常奮勇冒彈猛擊鏖戰至十一點匪勢不支紛向北竄我官兵追擊二十餘里將往烏攔壩時大雨驟至霧氣迷漫與亂山相接濛糊不辨人馬疲困適該匪增加大股援隊約千餘名繞抄山道襲我後路接濟隊指揮官劉克勤防範周密竭力抵禦我官兵分隊援助酣戰至一點匪始潰散是役擊斃匪人百餘名馬三十餘匹焚燒匪人堆積軍用物品兩處輜重車三輛因山路險阻不便携帶我軍受傷兵一名陣亡兵三名斃馬四匹連日接戰隂雨淋漓我官兵越嶺登山曉夜追擊兵力稍覺疲憊匪人增加援隊據險相抗烏攔壩附近亂山叢複匪情叵測徹夜肆擾不便宿營仍撤駐葛呼得烏蘇稍息兵力再行追剿謹將初九日戰况先行電票以釋厪念永祥叩眞當奉參陸兩部傳大總統令電覆文云眞電番張　長督率所部進剿庫匪至烏攔壩地方戰敗該匪又將抄襲後路之賊擊散共陣斃匪人百餘名馬三十餘匹燒燬所積軍用物品及輜重車多件該軍此次於亂山叢複之中雨霧迷漫之地摧鋒苦戰深堪嘉勞應暫休息兵力再行進剿所有傷亡兵士應即給予優卹出力將弁擇尤請奬以勵軍心至所稱撤駐葛呼得烏蘇是否即係外　墨爾根王旂呼都督克烏蘇地方併即查復可也等因合電連參謀部陸軍部鹽印 
　　克復白藍兩旗之佳音多倫王懷慶此次與蒙匪開仗血戰三日復正白正藍兩旗地方己大獲全勝十四日有　　告政府略稱懷慶將此次帶来淮軍除防守經多外編配步馬礮一支隊派李際春爲該支隊總司令赴正白正藍兩旗剿匪業將出發日期電禀在案兹據該司令報告於九號在正白旗奎素地方遇匪約四五百名當卽開槍接仗目午前十鐘起至午後七鐘止歷九小時之久擊斃匪百餘名得獲牛馬甚多匪勢不敵卽向正藍旗方向退去當將白旗地方完全佔領我軍傷兵二名斃馬十匹此九號在奎素地方與匪接仗獲勝之實在情形也當經一面撥兵駐守正白旗面率隊追擊至十號到正藍旗夥什孟地方遇匪約五六百名向我軍猛攻我軍官失奮勇直前將匪擊退乘勢直搗藍旗匪巢與匪生力軍二千餘名激戰匪軍三面包圍戰綫約二十餘里勢極猖獗我軍營帶甄文齡高青雲率前衞守先佔據山頭互相還擊礮隊管帶鳳武乘勢佔領高地放砲向匪射擊蒙匪勢如潮湧步隊管帶譚慶林由正白向敵猛攻是役大雨傾盆匪又改向我右翼進攻馬隊管帶孫涔山李錦芝在我右翼向敵之左方全加還擊目十號至午前九鐘起至十一號午前八鐘正血戰一晝夜肉薄奮鬭匪勢不支分路逃散我軍追擊四十餘里該匪四散奔逃因大雨天黑未便再追當將正藍正白兩旗全旗地方完全克復此十號及十一號接仗獲勝之實在情形也我軍官兵兩日夜冒雨奮鬥未曾少却送子彈者悉用夥長夫均能於彈雨之下不稍畏怯炮隊長胡有謨右腿受傷折斷猶嫌目兵描綫無準負創連擊七礮皆中敵隊步隊哨官黄德桂左腿受傷折斷尤能負創指揮直終戰局是役也斃匪約六七百名血迹徧山生擒念餘名受傷重者陣前正法無傷者六名帶回得獲匪馬牛羊共三百餘頭帳房一百十五架殘破者焚燬完全者七十一架内有第一師圓帳念餘架蒙古毯包九十二架實無法携帶全數焚燬機關鎗彈千餘粒鋼鉛子彈一萬餘粒鎗及刺刀五十餘件車一百餘輛有牛者帶回無牛者焚燬米麥笨重衣物等件無算帳房毯包内血迹甚多我軍管帶楊振烈受有微傷其餘受傷者官長四員兵士二十七名陣亡者正目一名兵九名馬受傷者十七匹陣斃三十九匹此次仰托福威大獲勝捷足寒匪胆所有克復正藍正白兩旗地方戰况實情謹電馳王懷慶叩禀文印 
雜評一（無名） 
戰鬭之代價中國之選舉有代價己足貽笑法治國矣不謂戰鬭而亦有代價豈不貽笑世界之所謂革命者哉觀於近日各地戰事每一處投降必索費若干然此猶得曰解散軍隊之用也更有每當交戰之地商民願出費若干使勿抗拒北軍者豈商人之欲以代價易生命財產耶抑深知革命者之心理而以此成交易也嗚呼可以羞矣 
　　南北之前途平情而測以今日之形勢言之南敗而北勝也北方之軍隊現無弱點所患者唯財政之困乏然財政之困乏南更勝於北不足以困北也唯有一事使北方而目起亂事則勝敗之果有難言者而中國之糜爛亦更有難言者保定兵變之傳雖未可信亦可慮也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[嘉定鈕軍棄城紀]  
　　特别訪函　　本月十七日傍晚鈕軍司令部將四門伏路之兵陸續派出居民恐當夕卽有戰事乃未及一小時該司令部忽將伏路及守門兵全數收回旋見有兵士改扮商民背負小包者二三十人匆匆出南門去並有一形似上級軍官者有兩兵護送在南門外雇一網船向南翔一路前去居民之喜於料事者僉謂此必北軍將至放讓出空城爲回擊計惟各兵城後一路連發空槍虚　聲勢蓋早己胆怯而遁矣 
　　以上所述但據南門一路而言其出東北兩門者亦甚寥寥所有大隊人馬則皆由西門出走獄中各要犯己被釋出故其時皆知官軍必由東南兩路進或鈕軍各兵向西門遁走也 
　　十八日早居民至駐兵各廟宇窺探見聖廟門上貼有一紙大致謂門内現留兵士保守軍裝但使口蓋相同不妨入内云云記着曰此石内無銀三十兩之故智也無人必矣 
　　　廟清凉庵等處槍枝子彈滿地皆是軍衣器具等物尤多居民多有往取者旋由警察看守乃止　　先是因城中之兵頗有作戰態度徐了青君曾致一函於中國紅十字會懇其調停以免戰禍嗣得會中覆函謂得信後柯師醫生己於十八日午刻赴嘉會晤鈕君冀得和平解决惟時鈕軍雖己逺去而柯師之熱心殊令人感佩無旣也 
　　鈕軍副官楊鏡谷本嘉定之外岡鎭人此次抵嘉後每告人曰吾决不欲以戰禍擾害鄉里可請放心實則嘉定之受害己非淺鮮前歳光復時楊曾吞没購槍欵三千此次於十七晨間又獨移一千五百元赴滬（此沿街居民聞諸各兵口述者）故各兵行時咸欲於經過外岡鎭時（鎭距西門十二華里）搗毁楊之住宅後聞該兵士等到後果有合鎭被搶之說此外則彩仙廟就近之某村亦連搶五家云 
　　十九日晨由羅店開来北兵三營（陸軍）由東門入初到時因四門禁阻出入居民頗增恐慌旋即相安午刻又由南翔開来北軍（海軍）約三千餘人并携帶鋼砲銅砲數尊及十字兵一隊現均駐紥城中似一二日内即須開往他處者其先来之陸軍現正分赴各鄉搜查餘匪聞楊鏡谷於鈕軍去後又　潛行回嘉直至北軍入城始行逃走云 
　　各報載鈕軍開掘城壕之說實無其事城中各店户現均緊閉乍見多兵故驚懼也 
　　新　事余君（德清人）於十八夕携眷到嘉 
[吳淞潰軍竄擾青浦續誌]  
　　與淞潰軍竄擾青浦等情己見昨報兹將近日所得各方面情形續誌如左 
　　十八日晨吳淞潰兵一百八十餘人由嘉定取道四江口從白鶴江至青浦進北門先鋒隊二三十人所經之槽坊南貨號木行等無不被攫所失約數百元之譜由北門直走南門城外李聚順亦被攫去洋五百餘元其源康當被攫銀物尚未查悉嗣經學生隊到場彈壓葆安二營沈營長因公在松由文牘汪某出與潰軍連長等接洽同至知事署會商遣散辦法一面經水巡長楊安星說項由吳知事邀集各界商借銀洋數千元命各兵繳呈鎗械備船送回計收槍約一百三十餘支所收鎗枝聞己由葆安營出立收條盡行取去各兵繳槍領洋後有安然回籍者有逗留游覽者惟先鋒隊攫獲不少未繳槍械先出南關從天馬山一帶而去亦有七名馳赴朱家角者有無驚擾尚未查悉云 
　　此次吳淞潰軍二百餘人由北門而進先在北門外搶刦裕興木行洋三百餘元啓昌漕坊洋二十餘元站崗巡警隱避一空又搶城内源康典舖銀洋一千四百元又李聚順米行之洋五百餘元並夥友衣服等物餘如同源衣莊亦被刼掠所失尚屬無多比户居民異常驚恐卽經吳知事出示安民並商定收買槍械之議預支各殷户應完糧白項下湊集鉅欵收買得鎗一百三十餘枝（每枝洋二十四元）無槍者每名給發六元隨又發電請兵二十日午後松軍陸續到青然潰軍己退去無蹤矣兹將吳知事安民六言韻示照錄於左今晨民軍過境暫留二日即行駐紥指定地點决不騷擾地方商店照常交易居切勿驚惶誠恐謡傳失實影響波及市鄉爲此明白通告不得自相擾攘 
[預防敗軍竄松]  
　　陳惟儉前隨鈕永建退據嘉定後又同赴滬瀆所部弁目隊百餘名見鈕陳等略無歸耗餉項又無着乃集衆攻擾司令部略得洋銀經排長陳某調停暫回松城謂俟到青浦時發餉惟則劉福彪有仇歸途恐爲所截乃從吳淞江中刦得客船數隻駛繞安亭等處到青到後欲向陳排長索餉陳己杳無蹤影先到之兵數十人遂向某某等店借貸不遂肆行刼掠經商會及紳士請吳知事出場與之商定繳鎗給洋辦法俾各冋籍各兵允之聞該隊多浙省温台州人占松籍者寥寥大約得資即當歸去可究擾松矣惟松地己由謝知事沈警長節節防備沈統領更恐駐防之二營兵力單薄飛調衞隊連夜馳赴青浦夜二鐘更有兵一隊出南門城四鐘又有一隊徒步往青蓋據探報若輩不肯檄械擬向松江一路而来故飭模範隊携鎗實彈預備堵擊也松地於是又大起謡言謂有敗兵二千竄来致街市三三兩兩頗露恐慌狀態可笑人也 
　　本日天將破曉時猶聞汽笛嗚嗚由專車自滬載到浙軍以防敗軍竄擾同時南外鎗聲歷歷大約係浙軍放哨之故 
　　今晨吕師長来電謂據探報有敗軍從水道来圖截浙軍華亭謝知事卽電復並無其事 
　　昨夜警察會同葆安水師在北外五里塘九里亭之交攔獲敗兵十四名當勒令繳還鎗械此輩皆土著故令各安分回鄉 
　　昨日傍晚浙軍在西車站截獲敗兵四名聞均何嘉祿部下之人現由王團長訊明解回嘉湖司令部想需懲辦也 
　　昨夜五里塘陳姓被盜刦去銀洋或謂亦係敗兵所爲亦不可知 
[皖省軍事紀]  
　　倪督將次到省昨日倪督嗣冲来電准於本月二十二號来皖聞皖財政司仍係李君國筠亦將次到皖云 
　　龔祁尚不悔悟昨有自蕪湖来者言柏烈武與張永正現己退入宣城所屬之灣沚地方因聞各處將有大兵進攻固不得不作退守一隅之計惟聞龔振鵬祁炚寰等在蕪手段頗爲猛烈凡遇輪船上下之人格外盤詰聞有省垣胡開文之夥計甫下輪卽被祁吙寰疑爲北軍密探立行槍斃又有電報局某學生因前接省城取消獨立之電送交商會聞龔振鵬以該電局不應洩露定欲與電局之人爲難雖經商會再四懇求仍將某學生槍斃未知此說確否 
　　商民放槍受罰皖垣自北軍到後人心略定現在安謐如常市舖亦漸次開市惟四牌各舖因貨物搬運他處故未開張其餘各舖均己照常交易北軍紀律尚嚴日昨西門外忽有槍聲一響鮑貴卿旅長疑係兵士所放即擬捕獲重辦嗣經調查始知商民所爲經商會求情當允罰洋二十元以爲無故放鎗驚擾者戒 
[杭垣防患紀]  
　　提審嫌疑之軍官浙軍戒嚴後一般黨人運動獨立謀孽於嘉湖兩屬者甚多巡防水陸各軍每每受其鼓煽此次水師一五兩營同時譁變適當第六師奉命出防之際得以迅速敉平事後查辦發難原因除嘉善楓涇石桐等處之其黨暴烈派業己先後飭拿而軍隊之嫌疑者當以浙西鹽捕營爲最聞該營統領彭家煌有開城縱釋變兵接濟軍火勾結松軍等事經第六師吕師長訪聞密飭拿辦到案一面電禀都督於昨晚特派專車迎提来省今晨由衞戍司令張載揚副司令葉煥華憲兵司令王桂林軍法處長章祖衡副官長劉鳳威等五君升堂會訊至數小時之久旋飭拘禁於司令部聞須補提証人到案再審 
　　解散社會黨之布告浙省前接國務院電開現查社會黨首領陳翼龍卽陳意農組織社會黨秘密機關蹤跡詭秘潛謀不軌並與俄國虚無黨聯絡以圖乘間舉事當經偵探隊將陳匪弋獲搜出証據多件送交軍政執法處辦理所有上海本部曁各省支部應尅日查拿解散云云都督以浙省各屬地方多設有中國社會黨前因該黨倡導無政府無家庭實行共產主義並有私擅逮捕拘罰無辜曾經飭令宣平松陽淳安平湖嘉善麗水定海各縣知事曁省會警察廳長查明機關所在勒令解散在案（惟本省社會黨支分部除設在縣城不計外尚有鄉鎭分部計約六十餘所均歸省城理事長王蘭智統轄）准電前因則該社會藉黨横行實屬不法應將該黨支分部之在浙境者尅日概予解散並嚴密查明該黨黨員如有謀亂確據即行緝拿嚴辦當卽訓令警察廳及各縣知事遵辦矣 
[魯省嚴禁獨立軍發行之鈔票]  
　　此次南方獨立各省因經費無出每每發行軍用鈔票日昨財政部来電略謂此等鈔票政府概不承認有收用者均作廢紙云云民政長接電後即令各觀察通令所屬嚴行禁止聞岱北道公署己出示通告云案奉行政令署令開財政司案呈本年七月二十八日准財政部有電開武昌黎副總統各省都督民政長都統鎭守使護軍使鑒本日本部通告内開近閱南方叛軍有發行軍用鈔票强迫商民使用等情查發行鈔票無論平時戰時非經政府核准均屬無效該叛軍私自發行鈔票强迫使用顯係不法行爲荒謬己極亟應嚴行禁止爲此通告全國軍民人等此項鈔票旣無基本資金抵押又爲叛徒秘密發行政府概不承認如有自行收用者無異廢紙事後不得藉詞朦混除咨行各省行政長官轉飭所屬各地方出示曉諭外特此通告等語合行電達卽希查照辦理等因准此除登報宣布外爲此通告該觀察使即便知照並出示曉諭人民一體知照爲要此令等因到本公署爲此合行布告人民一體知悉須知此項鈔票未經政府承認斷不能發生效力倘有行使者該人民萬勿收用特告 
[徐秀鈞案牽涉之近狀]  
　　江西衆議院議員徐秀鈞前被逮捕現在警備處拘留日受審訊仍未判决日前谷君鍾秀在衆議院要求議長函致警備司令處由大理院提起公訴不必依段電解潯歸案議長許之惟司令處以該案全屬戒嚴令施行之範圍故一切審訊總以軍法執行之不許大理院受理惟現由該處嚴密訊辦將来若有必要應依照段使電告解至潯營訊辦一切云至是案牽涉之文羣王有蘭等當十五日衆議院開議時由褚輔成提議謂段宣撫使来雷指文羣王有蘭當湖口發難時居中暗助等情查文王二君於湖口起事時尚在本院出席對於叚宣撫使来電認爲大有疑義董增儒君請議長檢查出席簿由議長報告文羣君至七月二十三日以後始行缺席王有蘭君於七月十六日以後卽不出席并檢查以前文羣君在湖口未亂之前並未缺席一次但王有蘭君由七月初二日上數至六月初一日全係缺席衆議由議長將各員出席情形函知警備司令處請其愼重繫事如無他項証據僅此来電不足爲證據未識能邀寛免否也 
 [P參議院取消陳謝張三議員資格之態度 
　　參議院議員陳其美謝持張繼等素爲國黨中首要人物自經議員彭介石等提出議案取消議員資格後副議長王正廷以現在政府對於懲罰黨人一事異常注意萬難懸擱特於十五日開會時列議事日程首由議員彭介石演說謂本院議員陳其美關院以来迄未到會前政府宣布亂黨罪狀該議員名在首亂之列謝持以内亂犯被捕經保出後遂渺焉逺引其爲畏罪而逃己無可諱飾議長張繼離院數月各報紙揭載所謂討袁檄文所謂勸議員南下電文悖謬行動該議長並未一字更正亦無回院消息通匪倡亂殆成事實卽應與陳其美謝持等一併取消報告畢於是國民黨議員韓玉宸發言謂此案提出者不知根據何項法律取消議員資格議院組織法非犯有剥奪公權之事方可取消其議員資格無則不能若僅以大總統命令未經司法判定卽爲違法不能取消議員資格陳銘鑑謂國會組織法第三十一條所載大總統對於各項皆有施行之命令何得謂之違法韓玉宸謂前布命令時非行政職權應俟司法官宣布後乃爲正當蘇毓口謂若謂大總統發布命令爲違法試問叛徒逃匿無蹤何由待司法之宣布鄭江灝謂對於此案有一最公道之主張今所討論純係題外之事非卽可成立可付審查俟審查報告後再爲討論究否成立方爲正當蔣曾燠謂立法機關應依據法律卽陳其美據提出者云開院以来迄未到會是本院并無此議員亦未見有該員證書何得動謂取消議員資格恐於法律不符劉彭壽駁之曰若謂本院無此議員然則前日之掣簽分部辦事己掣得浙江議員陳其美爲第一班如此則己是議長未收授公事竟先掣簽試問議長是否違法王家襄謂論事實當然取消更不必於議題以外討論須付之審查俟報告後再爲討論議長付審查多數贊成又詢於審查用十三人或九人卒以十三人表决遂指定議員林森等十三人爲審查委員而散 
[革除楊田等議員名籍之咨文]  
　　臨時大總統咨衆議院文云據副總統領湖北都督事黎元洪電稱有參議院議員居正胡秉柯衆議院議員楊時傑田桐白逾桓劉英等私通匪徒本年三月六日季雨霖詹大悲等倡亂武漢居正楊時傑田桐白逾桓均涉嫌疑胡秉柯與詹逆同寓漢口租界搜獲紅旗来函索取事後查明該員係来辦交涉維時因逆謀未成姑予免究此次南京叛立該員等私往上海南京等處分任兵職公然叛亂其劉英一犯别號丹書前獲寗犯調元證據内有丹書派人赴荆運動軍隊支洋二百元等語上月天門潛江兵變探有劉英爲都督劉鐵爲師長之秘謀近日沙洋叛變劉鐵通電寧湘自稱鄂西總司令劉鐵乃劉英胞弟勢難姑容請將居正胡秉柯楊時傑田桐白逾　桓劉英按照内亂罪犯咨　革除議員名籍其得有勳位軍職者一律褫奪按律拿辦等語查楊時傑田桐白逾　桓劉英公然從逆稱兵搆亂除依臨時約法第二十條飭令逮捕懲辦外相應咨行貴院查照可也此咨衆議院 
[熊總理政見之一斑]  
　　熊總理来京日期外間喧傳己久日前大總統又去電催促昨己接到熊總理覆電謂不　接替擬於五日内啓程二十日以前准到京云云並云並聞其電友人某君述對於此次組織内閣之政見如下（一）輔助大總統完全負責内閣採人才制度（二）對於國會竭力維持以爲重立法並融和各黨見（三）對于現狀設法維持（四）實行减政以豐財源（五）以開發財源整頓財政務期收支之相符（六）釐革統一鹽制以增加收入（七）事平定後斷行軍民分治（八）蒙藏交涉速行解决一新外交之局面昨衆議院亦接熊總理来電略謂中俄協約關係全蒙安危應以蒙古議員之意志爲斷可否由蒙古聯合會約同兩院議員在院外開會協商定議再由政府提出前約仍交叅議院覆議倘因人數不足或有其他之障碍可否組織兩院協議會公同投票以免一誤再誤並力陳蒙事危急情形忠告議員勿固執成見云 
[擾攘聲中之巴拿馬賽會]  
　　預算巴拿馬賽會局前由工商部提出一百九十餘萬元之預算案嗣經國務會議因日本之比較擴充經費振興生產舉業賽會局各員深以此時借債爲國節用一分即爲人民减輕一分之担負然此事關於外交實業勢又不能緩辦日前工商部函約陳局長酌定經費一百四十萬元左右由部編訂預算昨己提出國務會議矣 
　　經費前次該局所訂預算約分經費爲三項補助出品最多建築次之事務費又次之此次預算減至一百二十萬左右大約出品及補助費祇定八十餘萬建築費四十餘萬局員薪俸最居少數其他如調查費雜費均極儉約陳局長以事關財政悉遵國務院議决辦理該局本處執行事務地位經費多則擴充少則縮辦故陳與向君商議經費所定節减主義極表同情該局各員亦以節減經費爲素抱之主張此次奉到部令所定各種辦法一致贊同惟將徵集出品補助費减少甚費躊躇蓋因財政支絀亦不得不勉爲其難耳 
　　用人該局前由部訂職員章程計分六科先設四科業經劉前總長委任各科職員及英文書記等共十員兹因節減經費所有該局内容全行改組凡前委任各員皆候工商部分别去留大約具有賽會經驗及專門學識者尚可望其留任餘由部員兼辦免支局俸每月祗給四五十元夫馬以資辦公而節經費云 
[十二日之憲法起草會]  
　　十二日十時至五時憲法起草委員開會議題爲總統選舉法何君雯提出一案内有選舉法及資格任期各條衆以其說軼出議題範圍之外勸其從緩提出朱君兆莘主張國會選舉但採法國制度其名爲國民會議選舉人以兩院議員充之其理由有三（一）人民智識幼稚不能行直接選舉制（二）革命後宜與民休息勿以普通選舉騷動全國（三）行政部旣採内閣制總統不負政治責任以後選舉總統無甚競爭伍朝樞陳銘鑑孫鐘王印川王兆鏊王用賓黄璋諸君相繼發言皆贊成朱君兆莘之議黄君雲鵬主張以地方議會爲角選機關以國會爲决選機關向乃祺張耀曾饒應銘趙世鈺諸君贊成此說蔣君曾燠主張由國民先選出選舉人組織選舉會劉恩格夏同龢諸君贊成此說孫君潤宇主張以衆議院初選當選人爲總統選舉人楊君永泰主張先由國會選舉票數足三分二者當選如不足三分二時由各地方議會决選之主席以朱君兆莘之議付表决起立者三十一人通過次討論選舉會出席人數及當選票數汪君熒寳主張總員過半數出席得票滿三分二者當選朱君兆萃主張四分三之出席三分二之票數爲當選但兩次投票不足三分二時以票數最多者二名决選之比較多數者當選起立者三十四人通過 
[憲政維持會催舉總統電]  
　　天津憲政維持會於十二日午後在河北曾公祠事務所開職員會公决電請國務院參衆兩院從速定憲法舉總統兹將電文探誌如下大總統國務院 
 
 
 

Page 7

 
 
參議衆議院公鑒共和國民所享幸福祇是安居樂業現湖口肇亂不一月間亂事粗定人心稍安非張固政府不義有此然猶有不免可慮者正式總統未舉人心終危而不安譬諸操舟必確定持舵之人凡百執事方能隨時奏功議者多謂憲法非倉卒可定爲辭試思研究會委員及兩議院議員悉皆有法律知識外國成書久知顚末不過施諸中華民國不能依樣葫蘆卽可立時模倣然民國成立以来經閱年歳爲日不得謂不長重予祿糈優待不得謂不厚願大總統一力督催各委員議員同時奮發當此人心厭亂之時愛惜光隂堅固根本俾得早頒憲法早舉正式總統全國同胞各得安居樂業享受眞正自由幸福敝會等不勝大願謹急電聞民國憲政維持會王守恂李夢吉楊以儉卞薩昌孫鳳藻王橷銘閏鴻業陸鴻述等同叩 
地方通信 
[鎭江]  
　　鎭江近事紀當兩軍交鬨時地方秩序大亂城鄉各處搶刧之案層見迭出經商團先後拿獲匪徒六人暫交旅部看管現商民欲恢復秩序特公懇代理旅長劉君將該匪等交軍事執法處審訊確實均係搶刧要犯爰於日昨一併綁赴新西門正法鎭郡商團體育會以兩軍交鬨後商民受其影響大遭損失現在軍事己定特刋佈傳單邀約各界於十八號午後在該會事務所開維持治安會磋商維持方法無如商民之遷居他埠者尚未回家故到會人數寥寥會議片時並無結果而散 
　　蘇州第四師第七旅所轄各團營前開往鎭江暫駐高資國四揚鎭兩方面和平解决不至重開戰釁爰於日昨拔隊退守十二圩瓜洲口刻由楊瑞文君移駐該處以資鎭懾 
[杭州]  
　　浙督飭拿煽變首要此次嘉防水師譁變紹防第九營繼之均與黨人有直接關係本月十六日都督府續據該防統領官常榮清呈報謂此次百官匪亂變起倉卒寗紹交通斷絶幸賴紹軍徐司令及姚防王帮統分頭派隊堵截得以立遏亂萌復經楊常兩管帶馳勦餘匪由統領官督同勦撫收繳鎗械地方己一律平靜查該亂黨係陳楚青孫恩　老四及己斃之趙雄爲首陳楚青係王逸舊部前在陳村私招兵隊久蓄逆謀此次利用帮匪革勇煽惑百官等處防兵謀亂明揭討袁軍總司令陳旗幟公然首難希圖大舉實屬大逆不道業經密懸重賞購拿陳楚青孫恩張老四等首要及在逃重要犯官李繼田務獲送究以彰國法等情到府聞朱都督以陳楚青等四名旣據統領澈查確係重要首犯自應通令各屬嚴密協拿免滋後患故己密令省城軍警及各縣知事一體偵捕矣 
[安徽]  
　　安正鐵路抵欵之交涉皖省竇業素未振興前由管鸕發起組織公司興修安正鐵路以維商務業經具呈民政長立案并聲明純粹商辦不招洋股更不能以公共財產抵押乃日前安徽旅滬同鄉會余君壽平等有函到皖謂安正鐵路公司向日商借欵四十萬聞不日卽行交欵云云當由省議會致電佘君請向日商就近交涉暫勿付欵以免皖省利權損失云 
[宜興]  
　　下邾街匪徒成擒宜興洞山鄉下邾街匪首馬洪明迭被痛擊匪徒張洪慶逺颺地方尚稱安謐所因南北開戰謡言四起張洪慶潛回放賭故態復萌本月十四日被湖㳇鄉巡警拿獲送縣聞許知事省詩素以辦匪著名擬歸軍法範圍訊究云 
[雜評二]  
　　說寗禍自九江甘爲戎首而潯徐滬淞喋血相爭然皆未有如寗省之獨立至再至三大兵臨城抵死抗拒前仆後繼桅失復得死咋不肯退尺寸者豈果寗軍之勇敢歟母乃氓之蚩蚩實有不得己之苦衷以消息於其間耶 
　　記者曰辟或可以止辟而痛剿實不足以弭亂殺降不祥古有明訓彼寗人之忍死須臾萬衆一心甘爲斷頭之鬼不築受降之城夫亦所謂先聲奪人者非歟 
　　　說粤禍粤垣之旣定而復亂也與寗省同然至考其致亂之因則又似同而實異矣 
寗省之再三獨立也起於黨人之煽惑至粤省之蘇張二軍統本無抵抗中央之志而有取消獨立之功今次之椒擾不過以與龍軍齟齬而爲德不卒耳律以不學無術而塗炭生靈可也若沾沾焉與陳炯明並列則似非其倫矣 
　　或者曰政府之加諸膝而墜諸淵正自駕馭英雄之術漢高明太之雄心自非可以常情測者然而就事論事竊恐後之推源禍始者或不在此而在彼也（萍） 
　　不合於人道主義張將軍之通電曰是役我軍傷亡二百餘人敵軍竟死傷四千人數逾倍蓰惟以積年百鍊之師與　并烏合之衆兩相比較得失殊不相償然以我人觀之南北一家也非敵國也南軍雖烏合然中多良民固中國之赤子也北軍雖久鍊亦赤子而己以二百餘人換四千人之性命而猶曰得失殊不相償母乃視北人之性命太尊而視南人太賤矣張將軍之失詞豈僅失之誇哉（默） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[淞滬停戰後種種]  
[各方面報告提要]  
　　前夜十句餘鐘租界内又聞鎗聲似在南市捕房卽派捕持械出防昨日詳探並無他變 
　　居正部兵有一小隊竄至彭龍鎭北軍昨派大隊前往剿撫 
　　嘉定潰兵竄至太倉者甚多頗爲以騷擾其竄至青浦者己解散青浦現有水陸軍隊防堵可免再擾 
　　昨日嘉定北軍己派隊往太倉剿撫　　昨来吳淞爲南京事調兵運械甚爲忙碌 
　　外交團派探至經售軍裝各洋行隨時偵察以杜接濟黨人 
　　鄭鎭守使遴派員司數人偵探租界内黨人機關 
　　黎副總統訪悉譚人鳳莊翊武確己来滬匿居租界電請鄭鎭守使設法嚴拿 
[吳淞特派員函]  
　　十九號拂曉前北軍在月浦朱村廟之間自相悞會槍砲交加傷斃多人致地方又起恐慌兹經錢知事淦派員分投向各處商民多方撫慰竭力維持故地方尚稱安堵推淞口各大舖仍未開市 
　　南京軍事非常緊急故日来此聞調兵運械之事無日蔑有均以此聞爲海陸軍中心點電局收發軍事電報夜以繼日刻無寗晷 
　　自海軍部劉總長冠雄限繳軍械之令佈告後附近鄉民遵限呈繳者頗不乏人惟繳械時僅由陸戰隊留一姓名故繳械望賞者頗覺望眼欲穿 
　　梅本忠前經居正派爲炮臺總台官今總司令李旅長厚基以梅己經反正旣往不究故仍委梅爲正台長 
　　居正在淞時恐藴草浜所泊外海水師各砲艇爲北軍所利用特派劉阿四焚燬八艘海軍收復砲臺後鄭鎭守使卽飭嚴拿劉阿四重辦惟雖有偵探在淞到處窮搜迄未弋獲 
　　此間得有消息崑山己閉城門兩日 
　　聞北軍之己抵嘉定者（或由月浦一帶而去或由南翔一帶而去者）合計己有三千左右十九號在清涼寺拘獲一人以其穿有號褲指爲南軍當將各城門嚴加把守行人出入稽查甚嚴並窮搜南軍所棄軍械居民亦大起恐慌 
　　嘉定西門外某姓房屋忽然起火燬去數幢至起火原因或謂北軍以恐礙炮路而焚之亦有謂匪徒欲趁火打刦而縱之二說未知孰是 
　　聞北軍昨（廿一號）由嘉定派隊千餘前往太倉剿撫潰兵 
[特别訪函一]  
　　都督省長訓令上海縣吳知事云查自此次變亂以来江蘇各屬適當其衝所有地方秩序前經通令維持在案現在匪勢己殺誠恐潰逃兵丁四處滋擾自宜妥定辦法預爲防範以靖閭閻而杜擾累除通行外合亟訓令該縣查照仰按後列各條轉行各鄉會同就近軍警切實施行母稍鬆懈切切此令 
　　（一）遇有逃兵入境由地方各團體各機關先將調查人數舉動並有無携帶軍用物品詳細報告地方官辦理 
　　（二）逃兵如有軍用衣物應由地方官或軍警勒令繳出並監視其行動如果行爲不法准由地方宫從　懲辦並將詳情呈報来省分别辦理 
　　（三）逃兵過境該地方官及軍警不可敷衍了事貽害鄰封倘有此項情事分别罰辦 
　　（四）逃兵過境無論有械與否均宜檢查檢查後應由各縣分别押送出境並知照鄰封以便處置 
　　（五）軍械一項極關重要現在吳淞己下江寗亦不日可平匪兵敗竄事所必有應由各縣先行曉諭如有逃兵過境務必會同軍警將軍械一律截留每槍一桿准其給洋四元抗拒者准其格殺事定後報省查核再將槍枝繳处給價准其作正關支 
　　（六）各屬水陸軍警如遇事故發生廳隨時會同地方官紳妥爲辦理不可諉卸 
　　（七）辦理逃兵如能得法事定後當擇其成績較優者分别給奬 
　　吳淞炮臺反正後己經鄭鎭守使撥欵發交李厚基旅長先將粤軍等給資遣散兹由李旅查得降軍内未散兵士約有一百二十餘名尚在淞台駐紥此項兵士滇粤湘浙逺近皆有亟應資遣回籍以免流離失所前日特派曹副官金榮傳集該兵點名每名發給恩餉三個月外加川資洋六元發訖卽督同各兵乘淞滬火軍来滬交由滬車站警察第二隊按照各兵原籍分别遣回不准逗遛 
　　劉福彪部下殘兵二百餘名己由程都督派員給資遣散兹悉各兵士自十八日上午在法華鎭法華寺解散後多未遵回原籍居於法租界者甚多前昨兩日午前在法大馬路福園茶舘内互談往事惟該兵所得川資無多若久留不散一旦用罄必致流爲匪徒有地方之責者不可不注意及之也 
　　淞滬警察廳長穆杼齋昨日訓令各署隊等云照得警政之起色端賴督飭之嚴明警餉之支配尤以預算爲標準當此上海暴亂初平秩序未復維持彈壓適用軍事警察業經本廳長增編警備隊分駐南市閘北吳淞浦東等處用厚警力籍資鎭懾此項警備隊白編練以至成隊經常特别費用甚鉅旣爲預算之所不及又爲現時之所必需　度情形斟酌緩急警備隊旣在所必設所有全部餉項卽當通盤籌畫藉敷支出兹定即日起凡各署各分署各騎巡水巡隊遇有長警缺額一概暫行不捕以資挹注除外飭外爲此訓令該署員卽便遵照辦理 
[特别訪函二]  
　　高昌廟九芝堂藥店主廖長鈺曾充製造局局外稽查委員原籍湖南此次製造局未受攻刦之前廖長鈺曾充南軍代表赴製造局内欲見陳督理要求北軍退讓渠可籌五萬金以作川資局中各執事以渠所言甚屬荒謬面斥而去　於十九號午後一時廖長鈺又赴高廟查閱藥舖焚燬情形順便入製造局參觀旋被海軍禁衞隊兵士盤詰廖稱我乃本局稽查今谷入内找尋周某云云該兵士等先經奉有命令如遇廖長鈺来此卽行拘拿當解入局内發交衞隊暫押嗣於是日傍晚奉到鄭鎭守使命令以廖長鈺係是叛黨代表着即槍斃以昭炯戒云 
　　江南造船所陳所長近以船塢應修軍艦甚多且皆急迫爰定今日廿二號開工所有工匠三百餘人均須由大局門進出惟在戒嚴期内尚未交通是以派委路慶祺爲稽查員呈明或團長飭知大局門防守兵士准予進出 
　　鄭鎭守使查得駐浦步隊第一營營長廖守忠此次督兵在吳淞砲台後路攻擊南軍甚爲奮勇非獨不爲亂黨所惑尤能維持浦東一帶秩序殊堪嘉尚除由程都督頒發賞洋一千元轉給各宫長具領外並咨請程都督將該營全體長官查明出力員名造册送候呈請奬升以示皷勵 
　　鄭鎭守使近接湖北黎都督来電略謂譚人鳳莊翊武確己潛逃来滬匿居租界希卽赶速密拿勿任汛網等語故己函請張交涉使照會租界領袖領事轉飭捕房派探嚴密訪拿務獲解辦 
　　蘇軍政司盧洛萍查有黨人季雨霖潛至蘇垣煽惑軍警迨經分飭嚴拿己被聞風潛逸除訓令蘇省警備隊總司令轉飭各隊統領一體協拿外並己呈由都督省長通令上海縣吳知事淞滬警察穆廳長一體嚴緝解究 
　　程都督應省長以福字軍兵士業己遣散猶恐逗留滬上滋擾爲患特於前日令行穆警長轉飭各區署長傳諭崗巡如遇該軍散兵擾事應即拘拿驅逐出境 
　　海軍陸戰隊混成第一旅李旅長曾飭駐滬第一營楊營長將派出各兵士調回候點兹己於前日由楊黨長轉飭駐紥川沙奉賢張栅錢家廟江橋王泗瞞橋等處防卡之兵士於二十二號一律調回營部以便二十三號候令點驗並由楊營長發給通行護照沿途如遇軍隊盤詰卽可呈騐放行 
[英租界訪函]  
　　鄭鎭守使近悉公共租界内黨人甚夥且仍分設機關密探軍情互通消息雖經政府懸賞緝拿並將賞欵滙　照請駐滬外交團一體協緝伹該黨行蹤詭秘難以着手因特遴選幹練員司數人暫充偵探分往租界密查該黨機關共有幾處並所庽地點禀候照請捕房卜總巡隨時派探協拿以免漏網 
　　駐滬外交團以兩軍現在南京戰鬥正劇滬北五方雜處難免無黨人潛匿設立機關向軍裝各洋行私購軍械接濟租界嚴守中立亟應禁阻雙方軍隊經過並私運軍火餘飭捕房查阻外兹又商請卜總巡每日派探至經售軍裝各洋行隨時調查進出軍火以資查考而杜私運 
　　前晚十句餘鐘又聞槍聲未幾卽息咸謂滬南又有戰事英美總巡卜羅斯君得悉後卽令西印各捕荷槍實彈分往英法交界處各要隘橋樑駐守以資防衞 
　　南軍司令居正所部之兵己棄嘉定分隊四竄前日有一小隊竄至太倉崑山交界處之彭龍鎭該處　米商雲集之所聞尚不十分騷擾昨爲北軍探悉即派大兵前往剿撫 
[法租界訪函]  
　　法總巡藍維藹君前晚偵悉城中又起謡言鄭鎭守使重下戒嚴令晚上十時以後不准行人来往藍君以城内與法界毗連之處甚多恐碍租界治安故又傳諭中西安南各探捕持械實彈分往各要隘嚴行防備 
[城内訪函]  
　　上海縣公署昨發第一百十八號布告云照得本邑猝遭戰衅附近製造局一帶兵災極重人民逃避十室九空財產損失在所不免其次城廂等處流彈飛至無羅躬冒敵鋒居民舖户倉皇奔避手足無措瑣尾流離痛苦要深而各市鄉潰兵騷擾治安盜刼頻仍凡此影響害及閭閻因而全境受災人心不定政務停滯今幸時期尚未延長製造局解圍淞台己下戰事可以終止遵將炮火所及之處查辦撫卹留養一切善後事宜勿使人民失所查征收忙漕地稅亦應分别催征除訓令催征吏并各圖捆保遵辦外合行布告爲此布告業户人等一體知悉須知忙漕爲國稅歳入之要當此軍需萬緊之際曡奉省長電檄交催上緊征解維持大局本知事念切民艱自應兼籌并　所有應征本年下忙届時移詢鄰邑參酌辦法再行啓征以抒民困惟未完上年忙漕本年上忙本係陳欠久逾完限仍應照常催征完解而維軍需查上忙拒收兩月之限己逾　兹再展限至八月三十一號止届滿不完加征二十分之一以示體卹此次布告之後如有舊欠忙漕赶緊赴完竭盡國民當然之義務切勿觀望是爲至要特此布告 
　　昨日上海縣知事吳　疚君面諭催征吏吳茂生王愼卿等卽赴製造局附近傳諭該處地保調查被灾居民限於本月廿二日（即今日）上午来署據實禀復聽候核辦 
　　西門外某廟曾被南軍佔據該廟各道士逃避無蹤現尚無人經管兹經淞滬警察廳穆廳長查悉飭探前往查知廟中儲有炸藥甚夥穆君卽商之某西醫前去察看深恐一經移動難免炸烈擬用藥水消滅惟該西醫以近来天氣炎熱亦難如法消滅尚須另籌善法云 
　　本邑西南鄉閔行鎭同源典當開設至今己四十餘年此次爲敗兵搶刧大受損失事後該敗兵尚不離鎭由該典執事贈洋一千元始去該執事除據情　請李旅長查緝外並於前日至上海縣公署具禀並呈報閉歇吳知事允卽選派地方警察到典保護至呈報閉歇一節現在正值農忙之際自應竭力維持以便貧民昨己明晰批示矣 
[南市訪函]  
　　淞滬警察廳長穆杼齋君昨通令各區警察署及各分署云時值戒嚴本廳曁各署分署隊均係辦公重地閑雜人等自不許混入卽向役本廳及各署分署隊而己經裁撤或因案斥革者不問何人一概不許重来窺探爲此令仰該署長轉飭衞警門崗一體知悉如非辦公人員不得進出自由如有不遵法守許其拘拿究辦母違此令　　昨日穆君又發出手諭云照得一區警察署爲各署之領袖公事間爲辦公之機關現值戒嚴期間該公事間内時有軍務密談斷不准外人窺探爲此諭仰一切人等知悉如有警部人員擅入該署公事間者一經署長拘送或經本廳長查悉定依窺探軍機條例治罪軍政無情弗謂言之不預也特此手諭知之 
　　第一區警察署龔署長因接穆警廳長命令嚴杜造謡恐有匪徒從中煽動諭仰該署長轉飭各長警一體知照如有造言生事淆亂是非着即拘解遵照上海鎭守使頒布之戒嚴法第七條辦理等因昨卽條諭飭知各長警云竊思時局初平人心本易浮動而謡言暗播市而每致驚惶鋤匪杜謡勢所難緩凡我長警務各遵照拘戒鼓簧之輩用盡保護之方美備嚴密風鶴自消爲此特諭切切是令 
[閘北訪函]  
　　浦東張家樓一帶近有逃兵百數十名每晚聚集一處希圖刧搶迭經駐紥欽賜仰殿之騎巡隊隊長馬長連督率長警前往驅散嗣又拿獲匪兵謝斌侯等五名洋槍七支解廳究辦穆廳長以該隊長警辦公出力前日賞洋二十元以示奬　并令馬隊長再於閘北禹隊内挑選兩排調往該處加意防守 
　　前日下午海軍陸戰隊第一旅李旅長由淞口函致閘　警廳科長顏璧城君請轉咨警備第二隊徐隊長略云今日下午六時有遣散廣軍百數十名搭火車舉滬請派長警帮同照料指引該兵等購票乘輪回粤不得逗遛云云徐隊長遵派長警兩排在車站守候以資彈壓 
[潰軍竄擾太倉]  
　　十九日鈕軍在嘉定聞北軍將至　有一千餘人竄至太倉該城居民猝聞兵至有攫衣箱欲遁者該軍截住不准擕　現在輪舟停駛交通阻絶惟尚無刦掠情事聞該軍因在淞退守時曾許發餉銀十五萬兩後聞未付以致該軍一時未能解散進退兩難現由城紳向該軍首領商議給資遣散並由太倉旅滬同鄉會函致鄭鎭守使請其設法解散免致交綏庶太城生靈不遭兵戎之慘刧耳 
　　另一通信云十九號晨八點鐘有由嘉定開来之南軍二千餘名從南門進城卽佔住各署洪知事走避無蹤其領軍者聞是何嘉祿進城後卽聲稱要借兵餉二萬元如不交出卽須勒令地方店舖居民各歸行軍費是以紳商各界驚惶異常紛紛遷避查此次南京獨立之信傳至太倉洪知事卽至蘇州請兵保衞治安故於十號後陸續開来蘇軍二百名左右駐紥城内及見南軍到太衆寡懸殊故亦未敢抵敵當該軍淮城後有數十餘人手持鎗械擁至某某二典將腰間所束之毛巾硬當五元典夥見勢不佳只得收受總共發去洋數百元該軍始呼嘯而去該二典恐其再来滋擾隨卽閉門至十點鐘時有由沙至崑之小輪一艘滿載搭客行經北門忽被南軍之騎兵舉鎗示威喝令停機該輪無奈卽令搭客上岸旋即乘隙開足快機駛回沙溪另有一由浮橋鎭至崑之輪半途聞信亦即回浮至午後余（通信員自稱進城擬探訪信息見該軍）手持快槍皮袋内子彈甚足均散布各街及城門口橋頭弄口等處大半坐在階沿上倚槍打旽似甚疲困至知事署前見高懸南軍旗號中駐南軍甚多至司法署外亦然但多一江蘇討袁軍司令部之牌而居民遷避至鄉者途爲之塞至晚不絶情形極爲危險 
[訊結天然旅館炸彈案]  
　　紹興人汪丹庵與用人人虎因在福建路天然江浙旅舍十七號房間内私製炸　彈忽然爆烈以致斃命一案業經公共公廨中西官驗勘並將形迹可疑之周永林董渭卿及該旅舍經理任錦堂茶房吳六宜徐七金刎訊各情己誌前報前日午後由廨復訊先由八十六號西探及老閘捕房副捕頭上堂禀明情形又據茶房徐七金供稱是晚九時許汪詹二人来棧寄宿帶有蒲包毡包等三五件由夫搬入房内至包内何物西不介意不知底細繼在房門口走過房内似有數人談話西寓客閒談乃係常事故亦不甚留心迨至炸裂之時祇間轟然一聲始知炸彈然亦不如究從何来如何爆裂又據吳六宜供稱汪詹二人来棧之時我適有事出外不知其情訊之該旅舍經理任錦堂供詞如前並延釋師到堂代辯始終不將旅舍股東姓名供出王襄讞商之美領强君以該旅舍雖無容留私製實據然失察之咎難辭姑寛判罰洋二百元充公董渭卿旣據殷實絲商公保始准交保候訊周永林及吳徐二茶房仍還押候早堂冉訊及至昨晨復經中西官訊供之下判周永林雖無私製實據然床下藏有完全炸彈事涉嫌疑未便寛貸判押西牢九月吳徐二茶房及董訊無干涉從寛開釋所有汪之遺物除炸彈及藥料等危險之品並違禁各物照章銷燬外其時表等件發交汪妻許氏領去完案 
[紅十字會電文彚錄]  
　　黎副總統電紅十字會沈仲禮君鑒元覃電悉執事拯濟爲懷廣行善道消弭禍變救護　亡仁言利溥感佩之至漢口人道總會屢經批駁現將武漢私立十字會人飭警禁締堪慰逺念惟贛皖徐鎭淞滬等處戰事業己終止寗垣亦不日肅清至拯濟防疫善後事宜希毅力圖之元洪　印 
　　開封張鎭芳都督電紅十字會吕鏡字沈仲禮先生諸公同鑒寒電敬悉公等設會救濟傷亡義舉仁心無任欽佩兹經捐助洋二千元聊爲蹄岑之助匯到乞收至各界應即通行勸募俟集 
 
 
 

Page 11

 
 
有成數再行匯寄先此電復張鎭芳皓 
　　太原閻都督電紅十字會吕沈二先生鑒寒電敬悉滙經劇戰創鉅痛深貴倉測隱爲懷殁存均感仁風義舉極所贊成己照軍分别進行儘力捐助俟集有成數卽嘗迅爲電匯用副藎懷特復閻錫山巧印 
　　齊齊哈爾畢都督電中國紅十字會鑒寒電敬悉慘遭兵燹各省瘡痍載途飢民徧野思之痛心聞之酸馵幸賴仁慈溥施救濟不勝欽感惟江省財力枯竭深愧願不從心除先由桂芳捐助大洋二百元勉効綿薄外仍通知各屬各界量力捐助俟有成數刻卽匯滬以應亟需畢桂芳號印 
[鄉民抗拒警探]  
　　本埠西北各鄉邇来每有地痞賭棍糾衆醵資演唱花皷淫戲乘間開場聚賭前晚虬港王家宅兩處均在開演四區張署長派偵探倪順全往虬港諭阻三區第二分署亦派長警至王家宅傳諭停演詎該處鄉民恃蠻抗抵毆傷巡警兩名嗣由警備隊到場拿獲鄉民三十餘名押候解廳究辦 
[董事會預備議案]  
上海市政廳市　會定於八月廿五號起開秋季議事會所有各議員建議各案應預先十日送交文牘員編綢彚案呈交議會提議兹悉董事會己通告各董及名譽董事等準於今日午後三時開會决定交議各案云 
[小屋内之燈火]  
　　西門内普育堂舊址現己改爲上海地方檢察廳模範分監該監旁有小屋數間向来無人住宿近日警區巡邏隊於晚間巡查經遇見該小屋内每有燈火在外觀看不能明瞭因此大爲疑惑報由署員函致地方檢察聽於昨日午後飭派法警持封條前往將該小屋先行發封候再查辦 
[初級廳押解兇犯]  
　　諸祥祥控告衞金囝將伊子諸阿弟誘出戳斃由地方判察廳派員騐明候緝拿衞金囝到案究懲等情己紀前報兹悉衞金囝己由浦東第三初級廳拘獲昨日傳到尸父諸祥祥尸母諸丁氏地保諸茂祥連同衞金囝一併押解至地方檢察廳將衞收押諸等着均候訊 
[印人輪姦難婦之罪惡]  
印人茄違生皮克生等前在江西路輪姦難婦某氏前日午後田英臬使班德瑞君開庭研訊茄皮二人均己供認判茄禁錮十八個月皮禁錮十二個月發厦門路西牢充作苦工 
[並非受傷致死]  
　　西華得路寳和里二十八號住户江北小工丁錦記數日前有從二洪至伊家尋釁與丁互扭碰倒二歳女孩前日此女身死丁投報捕房屍送驗屍所昨經中西廨員蒞所相騐田探將從解案訊供各執驗得女係病死飭丁先行具結收殮從存洋保釋候查 
[華洋交界處之煙窟]  
　　無賴卓阿四因在虹口華洋交界處屋内私售燈吃被捕房查悉昨將卓拘解公堂訊實判卓罰洋十元充公無洋改押十天烟具銷燬 
[小販違章倔强]  
　　二百零四號華捕至法公堂禀稱租界内不准將西瓜切碎售賣今有蔣阿毛張童生等違禁向之阻止反被行兇後由他捕到来帮同拘案請究蔣等同供因不知章程所致並不拒捕求宥判各罰洋五元充公如無力交洋改押五天 
[出賣地產之騙局]  
　　鄒鴻發串黨將值價六七百元之地畝賣於李祥生得洋二千二百元兹經李查悉以鄒不應欺騙控奉公廨於昨日將鄒傳案經王襄讞會同美領强君訊供一遇判鄒交一千五百元人洋並保候提齊同黨再訊 
[截獲男女拐匪]  
　　救濟會偵探至法公堂禀稱在輪船上查見吳海臣等帶有男孩張小龍形跡可疑交捕送究吳供小孩由朋友在徐州帶来託爲售賣並非拐来張王氏供與吳同伴有之不敢串拐聶讞員判吳押半年王氏押二月孩送救濟會候父母具領 
[車夫毆傷傭婦]  
　　包車夫周阿福因將梳頭婦人沈周氏毆傷由捕查獲晚解公廨請究判存洋五十元交保候原告傷愈再核 
[出店誘拐女子]  
　　虹口哈爾濱路九百四十五號住户周王氏偕見証女工張小鳳王小俚子蔡王氏等控某絲廠出店葛村峯誘拐其十八歳女兒阿鳳等情昨由捕房將葛拘解公堂訊供抵賴聶襄讞商之美領卓君判葛押限七天交人再核 
[巡捕囚賭行兇]  
　　匯山捕房一千另一號華捕王明　前晚與陶金生任舟山路賭博起釁將陶之頭顱繫傷被控捕房昨解公堂請究中西官以王捕不應行兇判罰洋五元充公無洋改押五天 
[混用銅洋]  
　　王少卿等各店舖同至法公堂控稱有湯吳氏迭持銅洋来店混用吳氏去而復来報捕拘獲解案求究王氏供銅洋係周蔣氏交與婦人往兌蔣氏供洋係陸續積下托吳氏兌用是實聶讞員判蔣氏押一月吳氏押十四天銅洋銷燬 
[雜評三（訥）]  
　慈善大家之千慮一失光復時南京開戰曾有人創辦救濟團救出城内難民多人稱遒之聲弗絶今兹之役兩軍劇戰尤猛其事前遷避者固多而希圖無事未及逺離者亦必不少乃反無人提議及此以拯救此哀哀無告之寧人豈有之而我人未之聞耶 
　　前日德領事商請兩軍之司令停戰數小　以便將外輪駛出戰綫兩軍司令允之倘滬上辦理慈善事業之各大家於開戰時預思及此以與兩軍交涉吾知兩軍亦必停炮以待也而今無及矣 
　　太倉遭刧矣當鈕軍之在體華吳淞也軍紀嚴肅絲毫無犯及退至嘉定雖不如從前之嚴肅然亦未至大騷擾迨竄至青浦己有强當搶刦之事其竄至太倉者則騷擾較青浦更甚而民間之怨聲作矣愈竄愈散愈散愈無紀律必流爲匪盜而後己吾知受其禍者當不僅嘉定青浦太倉而己也 
我聞鈕將軍前因所招之某事隊多半匪徒無類乃遣散之而復招募及成軍點騐則仍前日遣散之兵士也頗自憤憤今旣潰散能不復還爲匪哉 
 
 
 

Page 12

 
 
   
 
 

Page 13

 
 
自由談 
游戲文章 
[我夢園十二金釵愽（續）] [  瘦蝶]  
　　藴藻山房繕編薛浣花紙 
　　二雲及夢花旣次第衆歸復徵浣花爲藴藻山房繕稿於是乎四美具矣浣花姓薛氏小字素娟本蜀人而僑寄於剡溪者丰貌娟秀請骨瑩然望之如玉美人襟懷坦白與人相處久而彌摯時作桃花妝姣滴滴越顯紅白霞光玉彩傾倒一時瘦蝶顧而樂之嘗謂四友各具所長飛烟淵雅寳瑛莊重錦字以柔婉勝而素娟獨能以娟潔勝昔人謂吳絳仙秀色可餐竊嘗疑之今與素娟相對實足療我調飢始信古人之言不我欺也用之則舒舍之則卷知我心者其惟素娟乎其愛重如此素娟深於情精翰墨著有碧雲春樹集金粉詞錄其長相思小令云花一枝柳一枝寫徧雲藍寄所思情多不　痴淚絲絲墨絲絲淚墨裁成憶逺訶那人知未知素娟性好植物山房外篇種芙蓉楮樹問以翠蕉琅玕微風時来洒然可愛又擅小楷瘦蝶偶有著述輒命素娟繕之嘗於百花潭上研蜀葵露　朱絲欄　瘦蝶手抄蝶麟酬唱集蝶梅冋感集及繪芳詩話姿態秀逸飄飄　仙較之衞茂　之簪花格吳紫瑛之楞嚴經直相頡頑海内愽　者衆僉謂素娟爲造五鳳　之師手迨我夢園十二金釵愽　稿亦命之情繕焉 
瀟洒齋典籖李采芸書籍 
　　采芸自　環獨　来　我夢園時適瀟洒齋無人典籖遂以承斯乏有知其家世者　采芸本姓顏氏名曰如玉幼時因避地寓李永和家恐仇跡之乃改從李姓焉采芸眉目如盡脩短合度性情沈靜愽學多識凡經史子集雜家方技等著述靡不涉獵尤熟於歷史掌故詩古文詞有問難者采芸輒能應對了捷我夢園中人戲謂爲紀事珠瘦無亦以閨中畏友視之惟采芸論事好帥心自用誤於盡信故感　誚其爲印板文字者然探奇志異固疋多也其撰述自文苑叢談過眼錄　時樂樂府皆　然可觀篇長不錄采芸性畏蠧搜蝶爲物色芸　製香熏之蠧皆逺去因是偶與采芸一握手即覺奇芬襲迢遥永夜幽情縫　之時寂寞　齋遊興闌珊之候瘦蝶乃下翠帷發碧簡閉朱户理瑶籖僭采芸對坐於晶簾花影中奇文共員疑義互析相與研討歷代文學之源流并縱談前人韵　以資消遣間或燈窗絮語月檻閒憑證盟於深柳堂中曼吟於秋樹根下又嘗細匀鉛黄隨意塗抺以愽采芸之一粲采芸位置頗自俗客晉謁輒拒不納瘦蝶嘗慨然曰男兒處世落落寡合乃得與素心人樂素晨夕左宜右有不我遐棄南面土誠何足羡哉采芰遜謝而己采芸有女弟二一曰緑綺善鼓琴一曰清　精劍兩　瘦蝶皆有識面緣故附述焉（未完） 
海外奇談 
[無餉糈之市護衞兵] [  跫廬]  
　　各國之軍隊冋市街進仃者雖有之亦不過往練兵場或野外演習偶一經過耳此國之都市每日必有拿巴卒與陸軍略同一二小　至二三中隊之譜向市内進行其理由雖有種種而其第一目的卽以其都市及住民爲衞戍無論尊卑無敢或違而於工場鑛山勞動者衆多之都市行之者亦爲最多此國之國民有一種變態之兵役義務其生活餘裕月收三百法郎以上之男子則以都市之衞戍服兵役之義務與普通之徵兵相同無須服二年兵役唯一年數次爲一日之勤勞耳例如星期日及祭日等人多則選日充當衞戍之任此種之兵軍服及其他等一切皆自費且無餉糈琨調二年兵役未改以前舉行徵兵納三百法郎即可免役今己廢之改爲臨時之都市衞戍兵云 
尊聞閣詞選 
[春柳用漁洋秋柳韻] [  須曼]  
　　　橋西去最銷魂羗笛聲中怨玉門斜月上梢春欲語曉風拂岸夢無痕藏鴉慣識街前樹走馬閒尋郭外村嚼蕋吹花編艷體（指義山集柳枝謡唐時姬妓名柳枝者甚多）倡條冶葉漫同論乍經微雨怯輕霜十里樓臺繚畫塘飛絮亂翻雕玉珮舞衫新檢翠羅箱鏡中眉嫵描京兆宮裡腰支媚楚王記取藍袍誇早貴青　閒繫善和坊 
緑綟葱珩拜賜復夢回瑣闥事全非陶潛宅畔春常在蘇小門前客不稀度　鶯梭聽幾囀穿来燕翦學雙飛青青依舊芳菲節攀向章臺願未違 
千絲嫋嫋鎭相憐亭短亭長曳暮烟思曼風流方愛賞小蠻情緒正纒緜阿誰夫壻封侯日往昔勞臣奉使年太液恩波眠復起碧隂掩映盡橋邊 
[本詩和蓮友閣]  
　　玉溪錦瑟怨華年百尺游絲綺恨牽楊柳臨風廻曼舞花枝伴月映芳筵江州不少停樽感漢水曾聯解颯緣十二闌干同倚徧箜𥱌莫唱想夫憐 
慶朔堂東見麗人萬花如錦草如茵眉樓　　偕如願手簡招邀擬僉眞賭酒喚来金谷豔然脂編出玉臺新風塵落拓羅昭諫莫笑雲英掌上身 
清宵珠露浥蓮房洗郤檂華學道妝翡翠簾前迎淺笑芙蓉帳外怯新凉儘多羞澀先防姊無限嬌痴慣泥郎一聽神雞回好夢枕函隱約口脂香 
一奩蟾影麗清秋誰歎㚿媧寡匹儔膩語撩人饒藴藉香肌熨夢總温柔黛描八字微含蹙潮暈雙渦半帶羞卅六鴛鴦同命鳥不教仙袂挹浮邱 
栩園詞選 
[塞下曲] [  李生]  
　　戰罷崑崙血滿山樓蘭歸馬唱刀環秋風一路蕭蕭柳又送征人出玉關 
　　落日孤城起暮笳籌邊樓上望天涯鄉心一片關山月愁絶秋砧幾萬家 
　　高臥沙場酒一杯胡塵萬騎走龍媒琵琶不解閨中恨秋雁南征人未回 
　　八千胡馬度天山七月秋風未入關欲向臨洮衙消息龍城飛將幾時還 
[早秋李生]  
　　萬里家書来故國幾行歸雁起江洲珠簾半捲西樓晚明月一鉤天下秋 
自由談話會 
[論盂蘭盆曾] [  石痴] 　 
　　　　世俗每交秋七月有鄉里好事之徒持簿登門沿街募化欱發粲衆廢聘僧道設齋壇誦經禮懺恤　判解施放焰口紙糊方相長丈餘紙　累數百萬香亨旙　擊兢鳴鑼雜以盂蘭盆冥器之屬於街頭城脚焚化名之曰盂蘭盆會或剪紅紙燈狀蓮花焚於郊原水次名之曰水旱燈謂照幽冥之苦也余按陸放翁老學菴掣記故都殘暑不過七月中旬俗以望日具素饌亨先編竹作盆盎狀貯紙錢承以一竹焚之視盆倒所向以占　候向北則冬寒向南則冬暖向東西則寒暖　中謂之盂蘭盆蓋俚俗老嫗輩之言也又有盂蘭盆倒　寒来之諺是盂蘭盆乃以占氣候者然青泥泊載自蓮救母　五味百果着盆中供養十方大德佛得脫餓鬼之苦釋氏要覽　盂蘭者天竺語猶云解倒懸乃救急之器也遂相沿作佛氏之說顏之推家訓終制篇　盂蘭盆望於汝之語是六朝時己行之矣　唐代且行於禁中六典載中尚署七月十五日進盂蘭盆售唐督代宗七月　　宮内　場亦盂蘭盆飾以金翠珠　所費白禹孫思邈十金月令稱七月十五日營盆供寺　盂蘭會又孟元　東京夢錄載中元買冥器以竹斫三脚如燈窩狀謂之華盂蘭盆掛冥錢衣服於其上焚之　人且廣爲華飾刻木削竹飴蠟剪綵摹花葉之形爲盂蘭盆又吳自牧夢　錄載有力之家每　中元之夜各於宅中設醮薦拔孤魂於僧寺中則建盂蘭盆會又周密武林舊事盂蘭盆會惟反椿寺最盛則知此風非吳獨有盧志七月十五日僧舍悉預營齋供佛人家則競薦亡靈謂之盂蘭盆會至嘉熙登郡守王公以盂蘭盆　之不經作文禁之是歳　不　行噫此盂蘭盆　之所由来也我所怪千百年中止有一王公能洞燭　隱叱爲不經　其禁　效於一時其功實可稱於千載而自是之後年盛一年日盛一日羣趨妄談共逐虚無竟將此會視爲莫大功德無窮好事煽惑愚民枉抛錢帛殊不知鬼何須乎衣食更何用乎錢財即以啓會本意而論亦不過賑濟俄鬼而己亦猶陽世賑濟災民之舉蓋恐若敖氏之鬼以無嗣故不其餒焉故施以食而度其魂焉然則此舉亦哀傷惻怛之事　　　欣彭　之　也何以無識之人其創建此會也即　亂如渴較之享祀其先人尤爲　敬其施會錢帛也則爭先恐後較之救飢民乞丐尤爲慷慨　不可解者成　往觀結隊嬉遊將以察鬼之受食乎將以觀僧之超度乎夫固一無所覘也然則盂蘭盆曾何以歷千年而不革且復變本加厲爲害無窮誰寳爲之哉曰好事爲之也好　　何樂爲之則以藉鬼乃可惑衆惑衆乃可賺錢　聖教不明異端蠭起稅儒不振邪說横行有心人憂之久矣安得再遇王公其人者一發其奸而申其禁此固莫大之功德　企予望之 
小說 
寫情小說 
[黄金祟（五十七）] [  天虛我生]  
　　予至此轉覺舉足無所措蓋不知孰爲筝兒所居之室因倩雙鬟進報俄聞望聲出自軒後吾聞其聲心知其爲蘭兒及自屏背而出即一百袷少年也其人又非予所素識心乃大惑少年己向予問詢　因答之覘其年齡　十六七似曾相識特不能憶我因轉詢百姓氏則蘭兒己目屏背狂笑而出拍手曰我因知汝二人必不相識矣梅姐璇兒亦接踵而出梅姐顧予笑曰蘭兒又作弄汝矣指少年曰此阿弟也十餘年不一見無怪勿相識矣予始恍然蓋其人即　兒之季弟也自襁褓間繼爲外祖孫逺在金陵未嘗一歸故予不識渠之對予頗形侷促予亦無可與言即惟寒暄數　恝然　之梅姐見予衣汗己透因命蘭兒爲予解衣使其季子捧之而進璇兒依予肘間掣予之手曰珊哥乃如外客佇立此間胡勿進梅姐曰珊哥初来　宜爲之導引璇兒乃携予手先行梅姐蘭兒皆從予後轉入屏背後院面北珠璒絡索因風住響窻明几淨絶無點塵指左室日此阿母　室也乂指室曰此阿兄之至也予頷之俱勿進降階折而四指一廂曰此予之室也（未完） 
文字因緣 
[題玉田恨史] [  怡生]  
不信良緣化孽緣狂風吹折並頭蓮人間儘有傷心事恨史惟傳此一篇 
　　上窮碧落下黄泉此恨綿綿瘞玉田倘使精魂不磨滅定知能結再生緣 
[玉田恨史題詞] [  閩江女子]  
　　恨事從頭憶玉田言情說鬼死纒綿人間空　傷心史玉殞香消己六年 
　　難望梧桐相待老鴛鴦雙死也甘心獨憐死後仍餘恨長使多情涙滿襟 
[題玉田恨史] [  許病華女士] 　 
　　烈婦殉夫事尚存沉沉黄土孰招魂詞人替寫傷心史半是啼痕半墨痕 
 
 
 

Page 14

 
 
   
 
