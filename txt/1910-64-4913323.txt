# 1910 - 64 - 4913323

 

Page 1

 
 
   
 
 

Page 2

 
 
上諭 
監國攝政王鈐章　二月初三日内閣奉 
旨鑲藍旗蒙古副都統著兜欽兼署欽此軍機大臣署名奕劻世續鹿傳 
 
 
 

Page 3

 
 
霖那桐吳郁生 
論說 
[論組織責任内閣之不可緩（雨）]  
　　我國組織責任内閣制。自去年即已提議。迄今未有何等之佈置。今者藏事日亟。國是日非。以散無統一之政府。與二三不負責任之大臣。參與其間。内無一定之政策。外無一定之秉承。其何能濟。 
　　說者曰。我國自前年復軍機大臣署名之制。與立憲國之法律勅令。必經國務大臣之副署而始生效力者同。於形式上觀之大臣非不負有責任然由事實驗之。委蛇伴食。方爲稱職模棱兩可。即爲長才。至遇事之爭執不下者。一以請旨。或恭候聖裁了之。此爲我國今日政界中普通之現象由是言之。我國大臣。爲負有責任乎抑不負有責任乎。記者敢直决之曰大好河山。敗壞於散。無統一之政府。與二三不負責任之大臣也。蓋數百年於兹矣。今者萬國競爭之燒點。集於吾國一隅。苟長此優游。不明責任之所屬。又烏見其可耶。吾因此不得不急望責任内閣之成立。 
　　責任内閣制。各國之國務大臣。大率以負有聯帶責任爲通義然。然所謂聯帶責任者。果對乎何人而言。或以爲對於君主。或以爲對於議院。由前之說。大都採德國内閣制。由後之說。大都採英國内閣制。德派曰。德國内閣者。帝國内閣也。故大臣祇對於君主負有責任。英國派曰。立憲國之内閣。政黨内閣也。故大臣不可不以議院之向背爲進退。吾國今者欲完全的取英國内閣制。吾恐一二元老有期期不我應者。無已。姑述二國内閣組織之制。以論定二派之是非焉。 
　　（一）德國内閣制德國總理大臣。由皇帝任命之。以皇帝之意思爲進退。故其責任對乎皇帝。而非對乎議會。但總理大臣之於議會不可不說明自已之政策。而議會即有不信任之投票。無强總理大臣辭職之事。故就德國實際上言。之無所謂内閣。以德國之總理大臣。即爲憲法上唯一之國務大臣。其他各省大臣。不過爲總理大臣之分體。而爲其隷屬而已若夫德國皇帝之外。其足以檢束總理大臣者。爲聯邦參議院。以總理大臣有監督各州政府。及執行行意志帝國法律之權。而總理大臣及各州政府有爭論時。裁决之者。實爲聯邦參議院故。 
　　（二）英國内閣制英國内閣。由國務大臣組織而成其政治上之責任爲對乎議會。此近代之惯例也。其選任之法。必由兩院以内占有議席之政黨員中選任之。其選任之時。由其君主召衆議院中占有多數之政黨之首領。命以組織内閣之任。首領奉命後。卽與其有政黨中之勢力者協議。製成名簿。呈諸君主。君主遂由此而任命之焉。 
　　總理大臣。若於重要之提案。爲衆議院所否决。或衆議院有不信任内閣 
時。則内閣大臣不得不皆辭。即屬一大臣之失政。而他之大臣。亦負其責焉。所謂負有聯帶責任者是也。内閣因衆議院之反對。亦可奏請解散。而行改選。然此際内閣得依然留職。以覘新議員之意向。若新議院仍爲反對黨占有多數。則内閣不得不辭職。此英國内閣組織之大較 
　　由上之二國言之。則各有其國情。與其變革之歷史。然以英國内閣言之。内閣大臣之辭職不得不視衆議院之意向以定進止。而於政界之波瀾不免流於激烈。然必視第二次新議院反對黨之占有多數與否爲斷則於激烈之中。仍有以持其平。而欲求純粹立憲國之内閣制。莫英國若矣至德意志内閣。則由其國體複雜。且欲尊崇普魯士之主權。不得不鞏固國務大臣之地位此亦由其建國之情事而殊。然按之十九世紀中。德相卑士馬爲内閣總理大臣時。因議會之反對而辭職數次。由是觀之。則德國内閣總理大臣。雖對於皇帝負責任。而有時亦不敢拂大多數之意向者。亦足見立憲國風會運所趨矣。 
　　吾國内閣之組織。當參酌英德二國制。可斷言矣。其間孰得孰失。必有能辯之者。至内閣内部之組織。自必以負有聯帶責任爲通義。庶足以振吾國委靡之習。而遇事亦不致互相推諉。此記者不得不爲吾政府忠告者矣。 
專電 
[電一（北京）]  
法部奏派徐謙許世英先赴美國繼分赴東西洋調查法律許並在法部參議上行走 
[電二（北京）]  
翰林院侍讀鄭沅條陳藏事有趁此大加整頓之語奉旨着軍機處寄諭趙爾豐聯豫温宗堯察酌情形妥籌覆奏 
[電三（北京）]  
慶邸入直未幾刻又請假 
[電四（北京）]  
陸軍部鐵尚書屢請請開缺樞議擬准繼任者何人刻未議定惟聞壽勳未必有望 
[電五（北京）]  
經科大學招考東西洋人附學者甚屬寥寥 
[電六（南昌）]  
贛省納稅多額議員今日選舉當選人舒家鯤黄自希候補當選人朱琨 
 
 

Page 4

 
 
[電七（東京）]  
東京各新聞紙謂舍弗君於紐約共和黨茶話會之演說其言實爲可嗤此係個人的惡意而自附於堅白異同之辯至美國新聞所載之日美戰爭更属不確實是痴人囈語毫無價值 
緊要新聞一 
[湖北學界對於川粤漢路之呼籲北京]  
　　湖北旅京學界爲川粤兩漢鐵路請歸商辦事上郵傳部書云鞠人尚書鈞鑒時局阽危列强　伺中流砥柱數若晨星項城袁公以病去位不克竟　設施而天下國民之望咸集於我公之一身而無分其責者蓋自公掌警部而盜賊不作自公去東督而交涉繁興徵之實際功與事歸良非盲從世譽漫然相附和也惟信於公者愈深斯期於公者愈厚乃者故大學士張文襄公拜粤漢川漢兩鐵路督辦大臣之命不審時勢不察事機貿貿焉出借欵修路以路抵押之下策夫我國各路綫非已被列强佔有者乎粤漢川漢兩路綫非以國民之膏血贖自外人之手者乎以占而去以贖而回又伿以抵押而斷送朝三暮四何若是之不憚煩也文襄縱念不及此而上有先帝之諭旨諄諄以借債修路爲禁也下有國民呼號皇皇以籌還國債爲事也文襄敢於背朝旨拂輿情冒天下之大不韙而悍然不顧者此無他惑於回扣之厚利溺於羣小之佞詞以鑄此蠧國病民之大錯耳天奪其魄先路而亡監國賢明寄路權於我公之手兩湖人民歡欣皷舞竊幸刀爼之魚肉可望珠還卾省居天下之中心關係旣較鉅漢口爲商塲之大埠憑藉又較厚於是首先提議組織鐵路協會遺派會長代表來都呈請大部准歸商辦會長代表入都之日祖送者至萬餘人無不涕泗横流各具破釜沈舟之想經會長劉心源含涕勸慰以爲有我公在當保無虞乃復懽聲雷動大呼萬歲者三今會長代表來都已一匝月禀詞再上矣允准之批示未見宣布也謁見多次矣切實之辦法未聞訓示也日來報章所載風說所傳百口百聲無由揣測而卾中延候消息如大旱之望雲霓如窮漢之望粟米函來電往哭詈交并於是極其歡欣鼓舞之變像轉爲激昂忿慨之悲觀僉謂平昔之所仰望於我公者至今乃爲大不可恃以平昔之所仰望者且不可恃袞袞台省尚有念及吾儕小民者乎（未完） 
[卾路自辦之一綫希望北京]  
　　卾路代表密昌墀等曁協會會長劉心源廉訪在京迭與度郵各部堂官抗爭其氣甚壯徐尚書等無可如何惟以卾鐵股欵不實爲詞代表等遂堅請其于招第一期股欵限滿時派員至漢口驗資郵部已允如所請特商之度支部合派大清銀行總辦黎京卿大鈞於二月半前後到卾調查股欵查京卿係湖北黄陂縣人干卾路爭歸商辦極表同情前曾約集在京卾籍官紳公呈都察院代奏請將卾路歸商自辦兹部中派其騐資在部臣之用意不過以卾路股欵現交出者僅十數萬元派黎調查俾便知難而退免再與部中空言相爭而於卾紳一方面則以現届二月半交足第一期股本之限即此號召繳股者必能踴躍五百萬元現欵諒非極難之事故卾紳均欣然有喜色然究不知終能勝利否也漢口協會昨又派人到京質問代表近狀代表云近數日來屢見徐公不得一面大約徐公日來太忙不暇及此請俟我輩一週後自籌辦法劉幼丹君復於上月十九二十一等日藉道賀謁見徐尚書閽人皆以公出謝之旋經尚書自訂二十三日到部晤談届時會長代表前往又不得見故會長代表均甚焦急 
[都察院辦理選舉投票規則北京]  
　　都察院辦理各部院衙門互選資政院議員投票日期初一日内閣外務部吏部民政部初二日度支部禮部學部陸軍部初三日法部農工商部郵傳部理藩部初四日翰林院掌印給事中給事中各道御史兹將規則録左一自初一至初四日每日均已正刻開始投票酉初刻截止逾時概不接收一互選人如有不遵資政院定章並左列各項其所投之票即行作廢一不遵定式填寫者二字迹模糊不克辨認者三不用投票所票紙填寫者四所舉之人未列互選人名册内者一各衙門投票官員均在本院大門外下車一各衙門投票官員所帶跟役人等不得入本院大堂栅欄以内一各部院互選人有因職務或疾病或其他事故不能親赴投票所投票者得就互選人内委託一人代行投票由本人親書密封於封面署名畫押連同委託憑証送致受託人該受託人應將密封及委託憑證臨時向本監督呈驗訖方准代投 
　　委託憑證式某衙門某官職某人爲出具委託憑証事今因某事不克親身投票特委託某衙門某官職某人代投所具委託憑証是實宣統二年二月日某衙門某官職某人押 
[議催各省詳核自治章程北京]  
　　近日憲政編查館提調核議以各省地方情形不同其自治事宜自確有不能劃一之勢前次頒發地方自治章程時曾通致各省如有與地方情形不合之處須隨時詳細咨報本館酌量變通以免阻碍惟現查各省實行咨報者甚屬寥寥足徵各省未能切實籌辦故擬商請憲政館王大臣嚴電咨催各省督撫飭所屬迅卽詳核原章與地方情形是否相符隨時咨報酌核變通以便實行 
[台諫尚未肯罷北京]  
　　自江侍御回原衙門行走後聞慶邸屢懇乞休請假不朝政府致意慰留不准辭職故台諫諸公仍憤憤不 
 
 

Page 5

 
 
平謂江　霖參劾親貴實爲國家前途起見朝廷不派員查辦反責諫官今親貴知愧辭職政府又爲慰留殊非憲政國所宜有仍擬再具參摺表陳意見 
[籌備海陸軍之近狀北京]  
　　上月二十五日籌辦海軍大臣洵貝勒薩軍門約請濤貝勒朗貝勒　將軍陸軍部壽尚書那姚兩侍郎及哈漢章正使等齊集石駙馬大街籌備海軍處會議海軍經費及出洋考察事宜至下午七時始散聞薩鎭冰擬於月内出京赴南洋調查海軍事宜 
　　陸軍部壽尚書以各省軍隊所需用欵漫無限制故特在部設立財政處以資清理現已派定陶正郎葆廉爲該處總辦軍實司李司長盛和軍需司蘇司長錫第爲該處會辦不久即可開辦 
[内務府駁削選舉權之原因北京]  
　　聞此次資政院所定内務府無選舉權當時曾有人詢問起草員據該員云一則因内務府非行政衙門一則因内務府專司供奉不得與他衙門郎中員外主事相提並論故不予以參與政治之權 
[内務府之命運不久北京]  
　　日前政府與世繼增奎四大臣集議改良内務府節省鉅費問題現已議有大概所有該府屬之七司七庫併於農工商部惟慎刑司或併法部或併大理院尚未决定餘暫照常設立俟明年規定皇室經費再行酌量裁併再俟宣統八年確定皇室經費頒佈立憲詔旨後即將内務府一律裁撤 
[梁局長之財運不佳北京]  
　　月初京漢火車遇險撞死比國人一名郵傳部徐尚書以該路局長梁士詒負有該路專責乃屢次遇險小則有妨民命大則釀起交涉實係該局長用人不當所致特傳梁士詒面加申斥罰令賠償比人生命之代價金梁已承認聞費去二千金即可了結 
[鳳都護有督練西北新軍之希望北京]  
　　政府以西北伊犂新疆等處邊防緊要軍備不充舊有各軍難資防禦擬自今年起設法編練新軍以重防務惟邊地與内地情形不同其督練大臣非曉暢軍務大員斷難勝任故樞府現與軍諮處籌商均以鳳禹門都護於敎練新軍事宜素稱嫻熟且以編練近畿各鎭成效昭著故有擬奏保鳳都護爲督練西北新軍大臣之議 
　　又聞鳳都護前曾外放西安將軍經陸軍部鐵尚書奏留現鳳大臣聞因屢被言官彈劾頗不自安故極力運動外放 
[澤公不允官膏專賣北京]  
　　自禁烟公所開辦以來屢次提議官膏專賣會商度支部澤公頗不贊成日昨又咨請該部籌劃澤公仍不認可以此舉需欵甚鉅無從籌措不如按期重徵加稅將來自可漸漸消滅又聞禁烟大臣日昨咨文民政部及步軍統領衙門探其内容聞由今年正月至六月此一期内加重罰欵兵警等抄護烟館無論賣烟與吸食者即派員調查該烟犯之財産照其所有酌提罰欵房主亦一律重罰原辦之兵警從優記功 
[籌設模範監獄之預備北京]  
　　法部廷用賓尚書近議以改良刑律裁判監獄三項於司法獨立關係最要現在新法律已陸續奏頒各級審判廳亦將次第成立惟各省模範監獄前雖限定於本年之終一律成立然詳查各省籌辦情形規模尚多未備恐難依限成立貽誤憲政擬由該部會同憲政編查館預催各省務即趕行籌辦依限告成勿得延緩 
　　上年大理院請得經費十餘萬爲改良監獄之用因乏相當人才特派定金君鞏伯赴美考察監獄一科以便回國後整頓獄政 
[京師近事]  
　　昨日順直團體接廣西臬台王君芝祥（北通州人）繼續請願來函并鄭孝胥君題其騎馬小照若干張函中有云兩次呈稿回環諷誦如聞清夜鐘令人猛省旣往不可諫來者猶可追諸公熱誠毅力貫徹終始民氣充溢則國勢自張承敎要求速開國會組織偉大政黨此誠根本之設施救國之良策衆志成城無任贊頌 
　　阿王爺及福晋乘二十六日八點半鐘快車赴奉天隨帶人員共四十餘名郵傳部特派局員數人護送至奉 
　　戴軍機自逝世後至今尚未開弔聞其原因實因戴中堂之公子雖在帝都奈年齡尚不及歲應照大學士例治喪典禮均不洞悉勢難料理是以待其姪來京始可定期舉行斯禮至靈柩囘籍之期尚難預定 
　　廣西同鄉京官致張撫電云桂林張撫台鑒蔣體頤承修諮議局情弊明確祈澈究嚴辦廣西京官叩張撫覆電云廣西同鄉京官諸公鑒電悉此案已行藩司澈查俟詳覆核辦歧叩 
　　義國欽使又吉伯爵已調任别國不日携眷回國外務部王大臣等篤念友誼特具柬邀請於上月二十三日晚六點半鐘在公所大開公宴在座者除文欽使外尚有義使館參贊博蘭璧拉漢務副參贊威達雷漢文副使賁薩衛隊统帶海軍遊擊斯巴呢雅使館醫生海軍都司儒拉諸人　　粤督袁樹勛因此次廣州兵變疆臣理有應得之咎日前曾電請懲處 
 
 

Page 6

 
 
聞樞府諸公謂係公罪擬小予處分 
　　直督陳制軍昨將新定直隷省財政章程計共二十餘條咨送到度支部請部覈定有無應增應改之處聞部中已詳細核定日内可以發表 
　　某御史以川督趙制軍爾巽辦理藏事不合機宜以至生出種種棘手問題又辦理川鹽改章任意操切以致輿情不洽已列欵糾參矣 
　　度支部各堂會議以各省行政經費須俟各省預算到齊後方能著定現已由丞參會同各司處詳細覈定以備參考 
　　外城東河沿度支部王宅年初有一使女因受虐難忍潛逃出外躑躅街上經守望巡警帶區解廳出示招領王宅知悉旋即領回由此主婦更加凌虐終日痛打死而復活者數次日前竟用火燒鐵通條將使女烙死正欲掩埋被總　聞差傳王宅家人到案訊問據供屬實王某見勢不佳極力運動欲將此事掩飾總廳以事關人命不允其請刻已移送地方檢察廳辦理矣 
　　陸軍部自鐵寳臣尚書因病力請開缺後政府咸屬意蔭午樓欽使屢電勸駕蔭使復電堅執不允政府知難相强遂作罷議外間傳說有鐵欲銷假蔭欲召還之說均屬不確 
　　日昨山東巡撫孫中丞電度支部其内容係條陳整頓鹽政辦法倣照歐美改良熬製曁改設鹽務官制並保薦來京就商鹽政人員之銜名 
時評 
[簡易識字學塾]  
　　籌備憲政之第三年。須推廣簡易識字學塾。今試屈指計之。已設之簡易識字學墊。曾有幾處。簡易識字之如何辦法。或尚未識方針。何論實行。更何論推廣。然而今年者。固所謂籌備之第三年也。今縱未能推廣。獨不當亟亟設施乎。今已二月矣。各種學堂。皆已開學多日矣。何地方紳士之計及此者。尚寥寥無幾也。 
[簡字學堂]  
　　或曰簡易識字學墊。誠哉其未發達也。若夫簡字之成效。則昭著久矣。獨不。見去冬勞乃宣之奏。摺乎。勞之論簡易識字也。欲以簡字一科補助簡易識字之不及。而盛稱江甯之簡字學堂畢業多人。流播於江浙各屬。通曉者甚夥。成效昭著云云。記者江蘇人。而熟識江浙人頗多。在江蘇省中。未見有簡之字成效昭著於耳目間。間與浙人語其情形。亦與江蘇等。豈勞之所謂成效者。人不得而知乎。抑其所著之成效。記者與友人。皆未見聞乎。 
　　雖然。勞之鋪張揚厲。不必深究。至以簡字。補助簡易識字之法則固不無可取。有敎育之責者。盍亦一參考焉。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[自治會會議軍政外交廣東]  
　　上月二十四日粤商自治會爲請招集新軍回營及沙基新涌船牌事開大會議各界到者極爲踴躍一點鐘先由各行商登壇演說痛陳此次軍警衝突以尋常細故爲該協標統所貽誤以至一標砲工輜七營新軍無辜受累並力言新軍皆良家子弟而初時應徵原爲熱心愛國而來自入營以還對於商民從無騷擾此次走避各處亦未取民間一草一木甯餓死不忍累民鄉人到處歡迎足徵清白今竟全行遣散復交地方官管束三年慘蒙大辱致令新軍回籍一生無面目見人竊恐天下軍人聞而灰冷殊非朝廷速練成鎭之本意等語演至新軍逃難慘狀坐中多泣下者至兩點鐘開會公推王邵南主席先宣布維持新軍前途請議傳單土絲行梁少伯起言新軍大半有家子弟且受敎育况軍警原屬一家卽如各學堂學生暑假年假時彼此學生口角如果該校長敎員出而鎭壓自可無事今以鬩牆小故遽架以革命反叛大題摧殘軍政軍心一失各鎭將無可用之兵我等商民尚何所倚亟當合力要求以維大局油行楊輝巖起言三十六鎭成軍在即今旣不能不徵兵與其再徵新兵多糜餉項何如此素練之軍較易收效且多一番挫折即增一番閱歷此七營新軍經此苦心志勞筋骨前途遠入必能保全名譽以報國家招集回營想亦大憲所心許衆議維持新軍前途係爲國家撑持大局國民保衛治安起見自應全體要求禀請督憲曁軍諮處陸軍部俯准辦理以慰軍心而消隱患隨宣布爲沙基新涌船牌事請議傳單米行荳行油行絲行曁沙基上下街各代表次第起述沙基新涌向有新涌委員管理所有船牌向由我國地方官發給不取分文各情並交出光緒年間華官所發印牌照宣布衆議沙面係屬租界原無海權自沙面成立以來我國特設新涌委員管理涌内一切事務歷年疏濬新涌皆由善後局提欵涌内盤艇向由我國地方官印發現在粤海權由我稅司及水巡警一律稽核輪號發牌新涌艇户何能兩歧今各艇又復收取外人牌照受人所愚此等所爲要皆華官放任前沙基大營劣弁辦事糊塗有以致之想非英法政府之所許應即聯請督憲早日與英法領事官和平交涉據理聲明自下年起所有船牌應概由華官辦理以昭公道而免兩歧議畢茶會而散 
　　又聞香港時事畫報致書粤商自治會廣州總商會十大善堂云逕啓者邇聞諸公集議兵變善後事宜熱心宏願粤人共仰僕等頗聞港中多有販賣猪仔之人紛紛往省引誘流落軍人來港賣往南洋經有多人眼見彼輩良心盡喪騙賣同胞性命雖寸磔不足蔽辜我粤素有名譽之軍人竟入其笠可憐孰其諸公自任善後尚望從速設法杜其根源則同胞幸甚 
[電商嚴緝贛粤邊匪廣東]  
　　昨日粤督准江西巡撫馮汝騤電稱據南安陳守光裕禀會同巡防營管帶申玉衡巡歷大庾崇義邊境并約仁化縣張令炳勳南雄州宋牧壽嵩會哨考查扼要徑口以大小兩梅關爲上游門户舉林與南雄横水上洞兩墟毗連右源隘及長井均與南雄洞頭墟相隔六十餘里河洞與南雄白雲凌溪獻台山曾洞犬牙相錯内良隘及五洞與仁化縣屬長江墟閙門坳均僅隔三四十里冷飯坑相距更近聶都又與粤之長江冷飯坑犁壁嶺緊接已分派防營填紥惟兵少不敷分布查粤省仁化之犁壁嶺南雄之横水等墟向爲匪窟此拿彼竄若不合力巡緝粤贛兩省匪患未艾乞仍請即日派兵三兩哨擇要分紥責成贛營互相聯絡巡緝搜捕實爲兩省大有裨益等情查近年粤贛邊境匪徒勾結屢次滋事重煩兵力該守所請洵屬扼要辦法務望我公刻日派兵前往分紥藉固兩省邊防感甚盼甚袁督准此已札行營務處查照矣 
[電復嚴防平和會匪竄擾福建]  
　　去臘平和會匪肇事松督聞警之後即派撥長門常備軍前往一面又致電粤督請飭各鎭道截擊圍拏兹録原電如下汀漳道管轄之平和縣去臘二十七晚忽有會匪數百人持械撲城該縣令及遊擊出兵抵禦致受重傷此地與廣東潮州饒平大埔相近應請速派大兵堵截以免竄擾現接粤督復電已飭嚴行防備矣 
[禁種鶯粟鎗斃鄉民之警聞杭州]  
　　温州瑞安地　方鄉民種植鶯粟者實繁有徒其故由地方官遇事敷衍一任放棄主義以致鄉民貪利嘗試故態復萌正月中朱伯蔭大令桐因省垣爲禁種事檄電交迫懼碍考成又以鄰縣呈報禁絶得蒙記功遂發憤下鄉親帶兵差沿途剷拔鄉民因成本已抛咸敢怒而不敢言嗣於二十一日至高樓地方該處風氣較悍不聽剷拔人多口雜勢頗洶洶兵差怒其抗拒遽轟以鎗當塲即斃四人於是民益譁然朱大令見已釀禍遂命返旆還轅兵差紛紛先逃鄉民亦叫囂狂追直至里許始止大令回署後卽電禀上峯請兵彈壓念二日吳博泉太守委某司馬乘坐兵輪前往彈壓聞撫憲亦已接有府縣警電當卽電飭鎭道相機辦理 
[東三省近事]  
　　阿穆爾松花江一帶中俄航政問題提議數次尚無端倪兹聞俄東清鐵路公司已亟亟籌議廓充近又在南洋造船廠定購鋼板淺水快輪四艘行駛三姓至下游黑河一帶以備開江後應用觀此情形恐航政問題一時未易解决云 
 
 

Page 11

 
 
　　安東日商志岐組前曾包購鴨混兩江雜字（沿江漂散之木名爲雜字號）木植沈故道桐竟敢貿然擅賣與彼及該組至期往收民人乃起而抗拒日人以道台爲誑已遂釀成交涉已於年前經道憲及木商公所分認賠補了結去年經道憲發墊混江揀收費兩千元至鴨緑江則暫由東溝商會先行墊發聞該公所總董丁文峯已於日前親往上江一帶查勘另買補償穿牌下運 
　　俄國駐紥長春之衛隊不日交代聞因現駐二道溝之第八隊本係以步馬兵各四隊編成一混成標由菲約德羅夫標统督率兹擬將阿美利加護鄉軍團運舊制改作同一兵科之標制以便駐紥一處故特派馬隊一標至長春係以六隊組織向駐長春之菲氏將更調至松花江南之某處駐紥 
分類新聞政界 
[袁督電約請開國會廣東]  
　　日前粤督電直督陳夔龍云内外政日困請聯合各省奏請速開國會借民力以挽危局至俯順輿情尚屬末節云 
[卾藩强迫候補人員就學武昌]  
　　湖北法政學堂講習科官班學員已經卒業亟應招考第二班前經該堂監督施鶴笙觀察牌示限期報名迄今期限已滿竟無一人應考實屬有心觀望爰移請署藩高方伯於日昨嚴諭候補文職各員凡在省未有重要差使及新到省者均須自赴藩署吏房報名以二月初三日爲限逾期不到即按照官册註明永停差委以免規避 
[馮汝騤乞休之猶豫江西]  
　　贛撫馮中丞到任以來迭被言官列欵奏參雖未去任近聞江侍御在京必欲運動參到馮汝騤離任而後可以致馮接京電頗形憂慮擬奏乞休聞某司進言須候降級開復再行不遲以故尚未决行云 
[湘省資遣難民之計畫湖南]  
　　去歲湖北被災飢民紛紛來湘覔食日前由籌振總局禀明撫台無論大小丁口每人加給食米一升抵岳州後各再給錢二百文以示矜恤並由選鋒水師撥派舢板五號會同委員余令聯輝護解回籍湘撫岑中丞以卾省被災之區均已設有粥廠分别振濟母令再行出外逃荒乃近據各屬具報仍有卾省難民入湘求食殊屬不遵禁令爰飭各地方水陸營勇遇有災民逃入湘境即行押解回籍無任逗遛近據常德報告去歲臘底後鄉一帶飢民三五成羣率入菜圃摘食菜蔬不服禁阻經該處紳民賈朝斌等禀准武陵縣批令各鄉團保自行保衛至距城較近之食民沿途乞食每日不下數千人迨至除夕郡城河街及西街道門口府門口一帶老幼婦女往來上下約共萬餘人當經蔣萬新布店湯義泰錢店曁隱名氏等各善士散放銅元並發給米糧將及萬金幸沿途有新設巡警及巡防營輪流照料尚未滋生事端新正以來各大街尚有飢民寢處於各舖户廊簷之下兒啼女哭慘不忍聞　大官绅　　　來日方長亟須别籌良策以資善後並聞武陵縣劉大令以前此飢民到常無處棲止故於考棚内設立留養局及今已將半載現在水已涸復壯者可修潰隄各就工振且春令已交均宜及時栽種因令於元宵後即將留養局裁撤所有飢民自當設法遣散務令各回原籍重理舊業又去歲臘底飢民囤聚岳州者以卾省荆襄監沔各屬爲最多麕聚近鄉之黄沙灣及城陵埠等處沿門乞食往來不休比由西路巡防隊袁統領加派弁勇馳赴黄沙灣彈壓出境又率帶直勇親赴該埠傳集飢民頭目剴切示諭略謂省台早已出有告示凡屬飢民自宜各歸原籍靜候地方官設法放振不准出外逗遛滋擾等因在案爾等自應遵示速回原籍免干查究 
軍界 
[隊官排長以次遞升長沙]  
　　湘省撫轅衞隊隊官王福勝委充中路巡防第六隊管帶所遺隊官一缺以該隊二排排長陳全福試充遞遺排長缺以常備新軍砲隊營左隊司務長朱遠榮調充均於十九日到差視事矣 
[嚴飭水陸各營整頓捕務湖南]  
　　湘撫岑中丞以去歲沿江各州縣被災以來匪徒乘風滋擾搶刦頻聞並有殺傷事主情事若不嚴行拿辦何以保商旅而靖閭閻日昨復通行水陸各營趕緊整頓捕務總期有案必獲盜無漏網勿稍疏縱 
[變通新軍官長擔任逃兵處分廣東]  
　　粤省督練公所日前續定緝逃章程凡一隊之中一個月内逃兵十名者隊宮罰薪十分之二再逃撤差各等因詳奉批准遵行在案惟該協統遵飭後逃兵逾額官長雖應撤差但恐立法過嚴不無却雇特條請督練公所嗣後當變通定章如新兵在入伍三個月以内濳逃者雖記逃兵功過不必遽以逃兵過額即行撤差如在三個月以上逃去者則仍照章實行等情所員據此以所議亦屬實情應准予變通辦理轉詳督院察核 
學務 
　　勸業道議復水產學校辦法杭州 
　　勸業道詳奉憲台札開案據諮議局呈稱諮議局章程第二十一條左列第十二項收受本省自治會或人民陳請建議事件兹查本届會期中收受共計十種業經常駐議員審查公决代爲繕摺呈請等情當經本部院先後批復先將請撥杭甬存欵章程商改學制請願書私立學堂規程三種建議案轉咨資政院查核其餘各議案應俟採擇施行查建議各案中所有陳請創設水產業學堂意趣書係屬該道與提學司衙門主管應即會同審查明確是否能行興辦理由詳候核奪除分行外札道即便遵照辦理毌違等因奉此伏查前奉農工商部頒發籌備表格水產學校附於籌設漁業公司之下爲憲政第二年籌備之事旣内屬於農工商部自應外歸署道衙門遵照辦理本月二十日准提學司函開水產礦務專校概由署道組織提前赶辦似可無庸再與提學司會商應逕由署道遵部籌辦現已確實預算此項水產學校經常各費彚齊各科預算各表移行藩司曁財政釐餉各局查核後詳請憲示辦理奉札前因除移知提學司外理合將水產學校應查照部頒憲政籌備事宜按期遵辦並由署道主管緣由備文詳復仰祈憲台俯賜察核 
 
 

Page 12

 
 
[總理招徠女生之苦心江西]  
　　江西官立女子師範學堂業經租定校舍預備開辦惟女生報名不多勢難考驗經總理文法和觀察商准林提學允爲電飭各屬敎育分會傳知各鄉女子父兄迅將姊妹妹學以興母敎 
實業 
[江西物產產總會近事彚誌南昌]  
　　贛省物產總會現定二月十五日開幕所有本省各處出品業經先後解送到會隨時陳列惟敎育出品尚付缺如經該會以敎育總會爲全省敎育總機關搜羅較易函懇該總會協力贊助設法徵集務於開會前送到陳賽現因開幕期迫需財經理除本會原有員司之外尚須添聘紳商襄理招待以便分部辦事定於正月念八日柬請各團體到會决議辦法並由正鹽督勸業道傅觀察移請巡警道派撥警兵駐會分叚站崗藉資彈壓江西商務總會總理鄒安孟主政協理龔士材員外因接物產總會監督勸業道傅觀察函請勸導商業將所有出品搬運商塲以爲陳列藉資比賽當經該會傳知各業於正月念七日到會演說賽會利益以便各業踴躍搬運赴會 
[七府展覽會開幕記事杭州]  
　　二月初一日爲杭嘉湖紹金衢嚴七府出品展覽會開幕之第一日是日會塲下午二時官界勸業道董觀察工藝傳習所王總辦曾俊及監理官葉叔薇太守等十餘員紳商學軍農工各界約到六百餘人首由總理董元亮觀察報告展覽會開幕之緣起略稱鄙人濫竽勸業迭奉農工商部憲曁撫部院之命令辦理斯會現在幸告成功惟發起之始賴王總辦苦心孤詣幾費手續曁全省紳商學各界熱心贊助克底於成鄙人繼續諸君子緒餘欣幸亦兼愧恧凡應宣布意見另具祝辭委託魏君在田代爲宣告次報告開辦經費結至宣統元年十二月底止總數次商會總協理潘顧二君報告用欵清單並結存有限來日方長深望商界同人熱心輸助俾竣盛會次報告各屬曁南務分會分所徵集出品總數計杭屬一千五百五十餘種嘉屬三千三百餘種衢屬九十四種紹屬二百九十八種金屬一百四十餘種嚴屬六十四種湖屬二百三十餘種共五千六百五十餘種次風琴合奏次來賓貴翰香君演說次湖屬長興欽含英君演說語大龐雜復加佶倔聱牙之新名詞來賓中竊竊匿笑幾將閧堂實業人才令人齒冷次奏軍樂閉會官紳各界共攝一影以資記念 
[搜求勸工陳列商品安慶]  
　　皖撫頃接晉撫來咨略謂該省創設勸工陳列所以爲振興商務改良工藝進步所有該所陳列天產製造各項貨品自應力求美備以廣搜羅俾資觀摩而收實效應請轉飭所屬各州縣將天產製造出品揀擇數種運送晋省以備陳列 
[商部飭查商會議員之偏袒杭州]  
　　浙省勸業道董觀察奉到農工商部札開案據甯波職商馮惟純呈稱該職商之父前與陳芑生范礪庵王行之葉汝霖李子權等股開該郡大同南貨店營業已五十餘年近因債務轇葛經同業公議呈請商會秉公裁判詎有該商會議員范翊鉁挾私偏袒任情抑勒並敢朦官出票差追債務籲請咨查伸雪以維商業等情到部除批示外合亟札道仰即確實查明秉公辦理尅期復部核奪 
雜記 
[侍郎衛隊誣良爲娼之駭聞武昌]  
　　駐卾督辦土稅柯巽菴侍郎第内衛隊親兵百數十人平日恃勢無所不愛常有逞兇打降之事侍郎毫不管束上月念七日該隊兵二人白晝撞入查家巷民人周劉氏家見四少婦在室硬指爲娼欲行强暴手叚經四少婦與周劉氏竭力抗拒致受該隊兵毆傷甚重因在深巷内四無鄰舍幸站崗巡警經過始排解而去日暮時該隊兵又約集同類二三十人擁入周家搗毁器具適周劉氏之夫（係城守候補武官）由外回家當塲扭獲一人送交警察中局轉解警務公所訊明扭獲之人係督署敎練隊兵是日爲柯之衛兵約來馮巡道以該兵等糾約擾害良民情節重大當發交首縣地方審判廳懲辦聞該四少婦係周劉氐之女是日因母壽齊歸祝嘏致受此辱現雖在柯侍郎處及江夏縣控告究不知如何了結 
[葉舉人乃毛遂自薦耶武昌]  
　　學部七品小京官葉子蘭留東多年由法醫畢業回國欽賜舉人學位近因見卾省開辦檢驗學習所法醫一科敎員非有經驗者莫可充當特具禀卾督效毛遂之自薦願担任義務藉資實驗楊護督以該員在日學習醫科有年懇委入檢驗學習所藉資驗習之處是否可行特飭藩臬兩司酌議核復飭遵 
[澈查地痞毆警之輕縱杭州]  
　　舊臘湖墅大關地方地痞戴某等調戲婦女結黨行凶毆傷站崗巡士事後由縣訪拿押究詎該痞等神通廣大膽敢串通縣差賄賂朦保開釋現經該處紳商訪悉由盛紳起等領銜具呈警道請予嚴辦以靖地方兹奉楊觀察批查此案前據省城總局札縣訊辦詳報到道當經批示在案兹據禀稱已由縣訊將行凶之戴汝澄朦保釋放究竟縣中如何訊擬盧原甫係帮同毆辱巡警之犯曾否傳縣訊究仰省城巡警總局轉飭仁和縣速將訊擬情形禀復核奪 
清談 
[考察軍政]  
凡所爲考察者。察其法制也。然世之法制。固有此人行之而效。彼人行之而不效者矣况軍事至變。强弱勝敗之幾。不必於成法决之。法善矣而復得善。於行法之人。則兵以强而勝倘謂得其良法。即可以轉弱爲强。轉敗爲勝也。恐未必然。吾故望出洋考察軍政大臣。旣考察其形式。復進而考察其精神也。 
雜著 
[國會借鏡録（醒）日本國會小史]  
　　國會請願未邀允准。海内人士。喪然若失。第此亦無足怪也。歷觀東西諸國。當其由專制而改立憲。開設國會與人民以參政權之時人民與政府。無不幾經激戰備受挫折。而後始。達其目的。嗚呼國會國會。豈易言哉。得之難。斯寳之貴。此次國會請願如泡影。如幻景。 
正足以堅我人民盤錯之志。我人民尚其毋憤毋餒。猛鞭前進也可。爰追録日本開設國會情形。以告主持繼續請願者。 
　　嘗攷明治歷史。知當年新政之順行。如流水然。有源匯之處者。濬其源。而其流無不舉也所謂源者何。即憲法及國會是矣。憲法旣布議會旣立。國民遂有參與政事之權。於是有利於國計民生者罔不興。有害於國計民生者罔不革。百廢俱舉。新猷煥發。莫不本於憲法及國會之靈也。 
　　日本維新之大本。首在憲法及國會。上已詳述。惟憲法發布。國會成立。係出於政府意思之自然乎。抑如英法諸國出於人民之要求乎。是不可不研究當年憲法發布。國會成立之歷史。 
　　自德川幕府奉還政權。朝廷遂欲整頓國是。明治元年三月十四日。明治天皇御紫宸殿。率公卿諸侯禱告天地誓約五事。下勅諭定國是。兹録勅諭及誓約如左。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
譯件 
[日本議會之一面觀（續）（陀）]  
　　十三日議事甚少惟聞各政黨疾政友會官僚派之專横欲另結一民黨以抵制之不問何黨凡有非官僚派者均認爲同志相將入會已由進步黨提議專待又新會之答覆又新會中之河野島田兩氏已傳意各會友聞議决之期約在十四日若進步又新之兩派合則議院中又生一波瀾矣 
　　又新進步兩黨之合同說漸有頭緒十四日午後又新會代議士開會于議院内先由島田三郎佈告大意更使人人各述意見自委員田川氏以下皆極贊同擬十六日再開會公决 
貴族院男爵議員團中有木曜會者三四十名之小政黨也昨日有退會者十餘人祇存三十一人矣昨日午後開臨時大會更作誓文略謂在會諸人無論如何終不枉木曜會之本旨願各努力自千家尊福松岡康毅以下皆署名聞此次退會者皆受政府所嗾使云 
　　由木曜會退會者另成一派名清交俱樂部傳檄各處略謂近日貴族中每有敗類託名運動陰肆其排擠動言時衰因流于放激終傷貢族之崇華致召齊民之彈指爲此退會别張旗鼓以不偏不倚爲主黽勉王事若觀厥效請視異日云云聞加盟者已有池田勝吉等五男爵 
　　貴族院伯爵同志會與又新會頗通聲氣十五日晚開懇親會于華族會館到者三十四人同志會代表德康達孝又新會代表河野廣中各述乾杯辭并約上下兩院委員會互許旁聽蓋自來委員會均不主開放也 
　　十六日晚又新會開代議士會于芝區紅葉館謀與進步黨訂一合同案由河野大竹島田山口四幹事協定五條件（一）責会内閣之樹立（二）財政與行政之革新（三）外交之振作（四）惡稅之改廢（五輕減重稅此條件提出後衆皆贊成惟小原堀谷鈴木三人反對甚力當即退會當塲舉定幹事與進步黨交涉委以全權十點鐘散會 
　　又新會之銜政友會也欲大張旗鼓廣聯各黨訂一大合同以與政府黨抗十七日午後一時又新會代表島田三郎河野廣中兩人會進步黨之犬養毅大石正已于議院休憇室中申明前議犬養毅曰進步黨之所謂合同者專指又新會言非拉撦多人以相尋討也田又新進步兩黨旁及他人未爲不可若開宗明義先以各黨聯合爲言則素分門户互相氷炭諸人亦一冶而鎔則天下人之謂我何矣因立意告絶島田曰各黨旗幟雖異祇須主義相同肯來依附揆之來者不拒之義絶之抑何大峻犬養毅曰不然主義同者其名政見異者其實將來合同成後徒滋紛擾此着斷難從命島田河野兩氏即以會見顚末報告以新會議員無限之雄心頓成水泡然雲烟變紀正由此發生也 
專件 
[北洋保商銀行選舉總董及辦事章程]  
　　一本銀行應舉華總董三　洋總董三人共合六人所有本銀行一切事宜悉歸管轄其華　董三人一爲現任津海關道即爲北洋大　之代表員其餘二人由理事公舉由商務總會訂定其洋總董三人由各銀行公舉一人由天津洋行兩家内各舉一人如各銀行有不　公舉者則應舉之總　六人即改爲　人若總董中有一人告退所遺總董一席應由各總董公舉一人接辦惟華總董名數必須相等如總董祇有五人則必須以華總董三人洋總董二人爲準二所有以上選舉各總董人員應禀請北洋大臣此淮存案三各總董每月會議一次以便籌商本銀行各項營業事件所有銀行應辦事宜亦可施權舉辦並遵照北洋大臣批准華商洋務理事會所議拯救巿面之策内詳各節實力舉行此外如有緊要事件隨時會議凡會議事件至少須有總董三人在座否則所議之件不得决定實行四凡會議時以津海關道爲主席如津海關道不克到塲由總　中公舉一人暫充是次會議　席五每年應由各總董飭將各項賬目總結一次開具四柱清册由各總董簽子並禀請北洋大臣派員查帳俟查帳員核對後即由各總董聯名禀請北洋大臣鑒核存案並將全年巿面　銀行營業各情形詳報查核六各總董均盡義務不領酬勞之費七本銀行内應派華總經理一人華副經理一人由各總董選舉所有銀行内往來貿易并用人等悉歸該經理兩人作王惟須受總董節制八華總經理并副經理分内應辦事宜以及薪水經　等項應由各總董　定訂立合同若他日經　此情允亦可隨時酌量修改以期妥善九本銀行應由各總董選舉洋經理一人以資臂助其辦事權限與華經理相等十本銀行各項帳目均須以華英文字各立帳簿存查以昭慎重十一以上所議各條如有未盡事宜各總董有權可以隨時加添以期完密凡加添之條欵均與原訂之條欵一併作爲實行惟加添之條欵應由續添之日起算不追旣往 
本埠新聞 
[審訊浦東鄉民京控案]  
　　浦東鄉民朱志琴等十人赴京上控錢瑞璸即錢子瀛羅織無辜一案初二日經滬道蔡觀察札委關烱之太守到署升訊十人中除沈春江因病未到外餘均投案據朱志琴朱效環丁耀齋張心田龔硯耕朱仁齋周得勝張順榮張桂松先後供稱民人等分住上邑念四保念七念九兩圖曾於順治年間由兩圖民人出資建築永濟碼頭製備渡船兩隻以濟上　川沙往來之人並捐田二十畝以所收租米分給渡夫故于河工向不預役光緒三十三年錢董子瀛勒派馬家浜挑浚工役兩圖民人請免不允以致拆毁錢董房屋太守曰永濟碼頭已于光緒念八年撥歸輔元堂經管由縣出示爾等豈無見聞並問渡船兩隻今尚存否衆供縣尊告示豈不知之惟三十一年分修理碼頭仍由兩圖出資渡船存否刻未深悉至錢董房屋被毁之日民人等出外貿易者多即有在家者亦未目覩而錢董任意羅織似亦不是况禀中牽累甚多差保需索流氓冒詐稍有身家者更屬可慮紳民等不得不出外躱避後聞趙連城在上海縣押所染病罰銀一千兩釋放回家旋即身死王友帆死在南匯縣押所小的等愈覺恐懼因於去歲至南京督 
 
 

Page 19

 
 
轅上控復於七月中赴京控告請爲核辦張連奎供錢董房屋未被拆毁之前父親張秋揚先往蘇州詎亦被控致父親不敢回里小的曾往南京揚州等處尋覔無踪生死莫卜小的願賠錢董銀五千兩由季正昌交與李平書過付趙陸氏供丈夫趙連城被錢董控奉上海縣收押嗣因病重願罰銀一千兩釋回未久身死實被冤誣黄韓氏供丈夫黄友帆亦被錢董誣控在南匯縣押所身死尸棺往領無著太守查閱南匯縣申送案卷内有黄王氏白結已將尸棺具領詰之黄韓氏供稱族中並無黄王氏其人張紀昌葉老虎供各被控告罰銀二百兩朱三供父親朱蘭汀亦被誣控由祖父朱正龍繳銀七百兩以上三人惟投訴冤苦不求追還銀兩太守准令補結尚有朱妙發龔阿土陳掌英等多人供均無端被控致被地保張紀堂一再帶同流氓冒差詐洋十元至數十元不等訊之錢瑞璸供馬家浜自乾隆年間挑疏後淤塞日甚由趙連城丁耀齋發起與董商議開浚初曾却拒繼與上海閔董議准禀縣開工不料趙丁二人反對唆衆抗阻邀飮齊心酒鼓動鄉民拆毁住房曾奉憲委勘估損失四萬金至所控各人姓名俱得諸傳聞所有張秋揚等罰賠均已收領是實太守得供判將朱志琴等九人及朱妙發等四人解還上海縣署收押其餘各人飭退候示 
[滬道兼充禁烟會辦消息]  
　　傳聞滬道蔡觀察近奉政府派爲會辦禁烟大臣確否探明再録 
[工部局加增車捐之阻力]  
　　英美工部局定章凡租界内行駛之東洋車如有破壞及攔路兜攬生意者均作違章論由捕拘入捕房後該車夫例須存洋一元保釋其車聽候送至虹口捕房騐明破壞不能修理者即行拷毁或將車照扣留數天數年以來相安無異兹工部局擬加車捐各車庽主及東洋車夫羣起反對曾於西歷二月初將可用被毁之車送至工部局請爲騐看當由該局總辦雷君慰諭解散令將困難情形具禀聲訴次晨由車庽主劉世昌陸福生等三十餘人公禀公共公廨求免加捐當奉寳讞員諭候函致工部局總董會商辦理在案兹總董雷君已與寶讞員商定辦法將向來存洋一元作保之例改爲半元至加抽車捐一層亦從緩議業已於西歷本月十二號（即華歷初一日）將此項新章宣佈矣 
[謀殺親夫案五誌]  
　　南巿關碼頭船户陳和尚被未婚妻石氏之姘夫朱阿六用酒灌醉推墜浦江前日撈獲屍身報縣請騐已紀昨報兹悉本縣田大令於昨日午時蒞塲相驗先據十六鋪地甲裘鎭禀訴撈獲屍身情形繼田死者之叔曹金華供小的之姪和尚自幼嗣與陳石氏爲孫今被朱等謀害致斃求請伸冤大令飭仵檢騐良久委係醉後落水身死惟頭面等處有篙戳傷痕大令親視無異飭吏填格旋又據屍叔等求請自行棺殮大令准之又諭曹曰此案須待本縣將朱阿六及石氏等研訊得實照例嚴辦曹唯唯而退 
[眞茹鎭仍有烟館]  
　　金鳳祺在眞茹鎭私開烟館昨經四路一區黄正巡官提訊金一再叩求免予究辦巡官以金二次違禁斷難寛容判將烟具當堂銷燬房屋發封另罰洋十元免予禁錮具結保釋 
城内 
[可望脫累]  
　　協大昌毡毯店主夏正卿曾於去年十二月間因副司帳夏春生用空帳洋六百餘元逃逸無蹤將薦保王竹亭扭至上海縣署控告判令交保出外找尋在案前日　至浦東傷家渡三官堂王子生家見夏春生與妻同住遂將春生扭至該局移送縣署歸案訊辦 
[搶親陋俗]  
　　滕鮑氏昨將錢文明曹祿亭扭至西四區轉解一路巡警分局訊究滕鮑氏供婦人有一女兒年十四歲田曹禄亭作伐許與錢文明之弟子山爲妻曾收洋三十元因女年幼何未成親詎錢子山昨忽紏衆到家將女搶去不知藏匿何處今在城内遇見錢文明因此扭案求究錢文明供川沙人胞弟子山此次搶親並未知照小的刻始　悉求請交保出外找尋判移送縣署訊究 
南巿 
[營兵聚賭]  
　　南區巡員率同巡長巡士在滬軍營後面查獲紏衆聚賭之營兵李寳田丁恆生賭徒彭洪生等移解工程局訊知由營兵劉少春爲首擺賭李供在滬軍營右哨八棚當正勇丁供由湖南來滬託謀火夫未就偶往觀賭彭供小本爲業判丁彭各戒責五十下逐出著偵探將李送請該營管帶照例懲治又諭十二圖地保朱慎赶將爲首紏賭之人緝獲交案嚴懲 
[拐案眞相]  
　　孫阿毛控告對隣陳沈氏同其寄子趙三六將七歲女孩毛狗誘匿串令蟻媒沈阿大即國藩及陳徐氏即大阿姐等轉托王徐氏華陳氏賣於虹口粤婦張王氏得洋三十五元旣由張王氏轉販至自來水橋粤人某甲處得洋四十五元當由西區提獲一千人証解至工程局訊明分别收押在案現張王氏華陳氏王徐氏三人亦由公廨提獲送案訊據供稱由陳沈氏起意領出囑其養媳小子頭伴至法界寄於沈徐氏處後由趙阿三領至張王氏處看明田阿大說成各得媒金洋兩元其餘三十元由陳沈氏收去判陳沈氏戒責三百下押善堂二年陳徐氏戒責二百下押堂一年趙三六責四百下押改過局三年沈阿大責三百下押改過局二年其餘各人仍送公堂請爲懲治 
[何苦怨命]  
　　荳腐店主唐阿美被萬興小貨行主張順甫扭至南區控被欠洋三十二元六角唐不承認解由工程局戒責一百下押候交保分三節拔還在案昨晨唐忽在押用帶自勒由管所巡士救下解至裁判所判交其叔保出理處 
閘北 
[勿再往來]  
　　江北人李阿四之妻徐氏與二房東　阿福有曖昧事被李偵知與妻口角王复左袒該氏與李衝　扭至四路一區經黄正巡官訊得兩造均有不合判　讓去房租洋三十五角令李即日遷移各具安分結交保開釋 
[抑何刁狡]  
　　孫長聚去冬至四路一區控告妻父楊金高將女别許於田嘉模經黄巡官訊明屬實判女暫發棲流所留養令楊出外理處在案前日孫復扭楊至案求請核斷巡官以楊刁　可惡狎候再訊 
[能否管束]  
　　桑子林扭控毛水根與妻桑楊氏私姘一案昨經四路一區黄正巡官訊實判氏掌頰二百下交本夫領回管束毛因患病押候核辦 
英租界 
[巡捕多事]  
　　粤婦談吳氏前晚與夫談焕章夫弟談顯章在南京路三陽南貨店門前駐足閑談老閘捕房一千零三十二號華捕指爲雉妓拉客拘至捕房派探葉長亭查明談係商業中人諭令退去又以該捕不應誣良爲娼候禀張正巡官照章究辦 
[犯人過境]  
　　本縣田大令昨日派差徐文倪耀將盜犯張海　等另女十四人解送常熟昭文兩縣訊辦又有兇犯魏家瀛魏　卿遞解安徽原籍均道經公共租界由該差等照章報知捕房派捕護送出境 
[死不得所]  
　　庽居大馬路小菜塲對面九江里之蘇州人嚴尚生患病日久前日由其家人車送仁濟醫院醫治不及中途斃命當即舁回暫置里口旋被捕房　悉派探將户車入虹口斐倫路驗屍所飭保報請上海縣 
 
 

Page 20

 
 
田大令於昨日午後蒞所驗明因病身死即飭填明尸格由屍叔嚴長發禀准免封自行棺殮 
[殃及隣居]  
　　昨午十二點三刻鐘北山東路四十三號門牌徐德順板箱店起火殃及顧泰記打包店王復順王福林兩成衣店所有後面甯波路之高元泰裕綸豐兩綢莊及錢永泰成衣作均受水漬共焚樓房三幢事後捕房恐有别情即飭包探前往查核 
[馬夫行兇]  
　　馬夫小無錫小塌餅等前日午後在三馬路西洋樓茶館内將同業李阿三戳傷左腮李忍痛窮追無著投報老閘捕房飭探查緝 
[以姪累叔]  
　　廣東路慎和號内之車夫湯龍順竊取現洋一百元逃回海門原籍經該號控奉捕房請廨出票派差協探至海門廳將湯之叔父湯林禄提案訊明將洋如數賠償即經該差探帶回禀明捕頭諭候將洋送廨以便飭傳失主具領 
[因賭起釁]  
　　無賴張福生陳阿二昨因賭博起釁在汕頭路扭毆陳即出刀將張戳傷圖逃當被一百八十八號三道頭華捕追獲一併拘入捕房飭將受傷人送至仁濟醫院醫治陳押候解究 
[車墊何來]  
　　王子啓昨携車墊兩對在南京路行走由捕查見向詰支吾當即拘入捕房飭探葉長亭查得王在法界擺設舊貨攤屢收賊賊諭飭押候解廨訊辦 
[過犯復來]  
　　三次過犯王阿根昨又潛入租界在福建路行走被捕查見拘入捕房押候究辦 
[查獲原贓]  
　　靜安寺路一百九十三號洋人失竊雨衣等物報由捕房派探張闌寳查到原贓存候失主認領 
美租界 
[西人無理]  
　　西人某甲昨雇陶阿福之東洋車至密勒路不名一錢反將陶毆傷而逸由捕將陶帶入捕房送院醫治再行查辦 
[撞壞椿木]  
　　駁船户某甲昨日駕舟至蘇州河撞壞四川路橋之樁木由捕查見歸禀捕頭飭探查核 
[庽客病斃]  
　　蓬路九百九號門牌金萬興客棧主金阿狗昨至捕房報稱有向爲駁船夥名和尚者投宿今晨因病身死捕頭飭傳地保查明棺殮 
[匪徒搶帽]  
　　木匠曹成奎前晚行經　華得路被匪徒張高雲搶去緞帽一只由捕帮同追獲押候解辦 
[失物者鑒]  
　　縫衣婦某氏昨日在途拾得皮篋一隻内有現洋八元被捕瞥見將氏帶入捕记主捕頭飭婦將物存留候失主認領 
[馬夫違章]  
　　馬夫　明昌陳阿金昨在黄浦路停車違章被捕拘送捕房押候查辦 
法租界 
[仍被查獲]  
　　土棍失福生于去年十一月初七晚紏同黨羽數人在新租界天祥花園内行竊並將工人等綑縳不許聲張竊去大洋一百四十元小洋一千四百角及綿皮袍掛等物查緝未獲前日朱忽就擒並吊出綿袄等贓解廨請究朱供祇得洋八十四元並無小洋且同黨祇有一人名喚載興並無多人判朱還押候補提同黨併究綿袄先給事主領回 
[伊誰之咎]  
　　法商某甲率同汽車夫陸阿根投廨控稱前日乘車出外在寳昌路被八號　車碰撞受驚應請究辦質之電車司機人年春泉供稱該汽車自駛快車以致肇禍判各　去候再查辦 
[汽車肇禍]  
　　某號西捕投廨禀稱周雲生駕馳汽車將行人撞倒應請究辦周供該途人自由電車跳下跌仆並非被小的之車所撞該捕實係悮會求察中西官姑念原告未到從寛開釋 
通俗談 
政府之通病。事前則漠然不問。事至則駭然無措。事後則淡然以忘國民之通病事前則好爲大言。事至則羣焉袖手。事後則紛然指摘。 
 
 
 

Page 21

 
 
[一補有十年之功]  
廣東彭壽堂始創參茸芝术海狗精補血生精壯陽種子如意丸功效說○此丸純是精液煉成故丸小力大藥少勝多一補有十年之功 
今天下補劑多矣怪誔離奇不可究詰惟此丸乃本堂獨創奇方純採山海生物腦髓精血及各種强身壯體補料用特别新法泡製以化學提其精液煉成合天下滋補各藥均無如此丸之製精藥妙故力大效速每次只服一粒足抵無數補品與市上冐名仿售每服多至數錢者眞有天淵之别用以補益全體其功不可思議雖極虚極弱之人試服旬日頓覺神完氣足變爲勇健强壯之鐵漢若少年服之則精血愈充陽氣愈壯五臟百脉永無積弱之患豈特健陽廣嗣而已哉五十年來治愈陽痿虚損各症不可勝數如不見信請試確實功效方知謬耳如人色慾過度每患陽痿不舉精稀易洩舉不堅久洩而不射等症一服此丸則精水濃温元陽雄壯所生子女個個强健其效一凡腎氣虧損之人每致遺精淋濁夜溺頻多等症一服此不特腎關煖健保不夜洩且步遠數十里不覺氣緊其效二又先天不之如人面色必黃肌肉必瘦但服此丸七日面色必轉紅潤肌肉必加重數斤其效三又如衰老之人每患耳聾目花行動艱難一服此則耳爲之聰目爲之明毫無龍鍾態狀其效四更有最明之易證血枯精竭老年白髮之人但能運服一月則精血充足鬚髮漸變黑色其效五他如婦女久患白帶經水或淡或黃甚或乾血則癆一服此丸則經水變紅諸患立愈常服則月調匀極最確生育其效六是皆最確最實之功效萬無一失是丸專增人身之精血以滋養臟腑臟腑健旺故能助筋肉發力壯腎經陽氣種種奇妙誠非尋常補齋可及○一是丸專補血夜有返本還原之功凡男婦老少服别項補藥不效者一服此丸血液驟足精神頓旺若能常服不斷可保永無疾病增壽數紀○一治命門火衰色傷陽痿未交先洩精不遠射甚致血不藏肝虚火上炎自汗盜汗骨蒸潮熱心煩頭眩耳鳴目花等症服之七日不但諸病盡除且永無陽痿之患○一治下元虚冷精薄如水腰酸腿軟四肢乏力甚致心腎不交神思恍惚夜不安寐無夢亦遺口乾舌燥虚咳帶紅一切陰虚病象服之丹田温煖精汁濃厚從前消耗悉皆塡實如初○一治腎氣下陷中氣細弱進食發飽脾運不健小便短促大解艱澀遇寒則怯遇熱則喘每交節氣形駭拘束若不能勝甚至脚重作腫面黃色浮肚腹膨脹一切氣虚病象服是丸半月便覺精神抖擻萬恙俱消任勞行遠一無倦容○一治男婦顏容憔悴肌膚燥裂骨節拘攣筋絡牽强癱瘓麻木步履艱難鬚髮焦白齒牙　漏以及婦人經水愆期或淡或閉或稀少或崩漏一切血虚病象服是丸一月則精血充盈自然疾去身强並使婦人乳汁濃厚生兒强壯○一是丸性味極和而功力絕大故凡勞倦過度及節氣交替之候只須晨服一粒即終日爽快不感時邪若能連服一料根深蒂固勝餌膏滋各藥十年每瓶二元每料念瓶三十六元大瓶加倍單料減半○外有參茸芝术海狗精壯陽種子如意酒如丸酒並用尤妙大瓶四元小瓶二元雙料加倍　上海河南路抛球場南首廣東彭壽堂啓○寄售處南京城内坊口入街大英藥房 
[芝洲氏補心丹]  
心乃一身之主他經病易治心經疾難醫衛生者他經可免疾病惟心雖善於衛生者豈有飽食終日無所用心哉無論商學諸界未有不用其心之人是以用心有過度未聞有用他經而過度者用心過度百病咸來漸成癆症可不畏歟所以補心較補他經勝於百倍也市上補品甚夥未見有補心之方此則舍水以求未也苟能平時得補則用之不竭過度何患焉鄙人創製此丹專補心中一切虧損兼培養心神益智慧增氣血治健忘療百病久服令人過目不忘每盒洋三元　寄售上海自來水橋北首天潼路清雲里二衖榮陽寄廬 
[篠崎醫院遷移]  
日本篠崎先生應滬上官紳之招請來滬行醫業經十年所治之病無不手到春回誠海外之華佗也所尤可敬者先生 
之醫學旣如此之精然猶求進不已每年均回國數月往大學研究最新發明之醫理此誠他人所不能及者因此特爲 
紹介該醫院日前遷移在虹口蓬路二十號三元宫後面　　嚴子均　葉葵初　歐陽石芝　　狄楚青同啓 
 
[真人參鹿茸靈芝时野术海狗腎延壽丸大補氣體壯陽種子奇騐無比骨煖腎固精神效莫敵]  
上海大隆藥房秘製參茸芝术海狗腎壯陽種子延壽丸方眞料足神效萬分故遠近証書山積足見其功力之大有口皆碑 
本藥房獨得化學經驗良方不惜工本重用海狗腎大枝人參血片鹿茸黃山野术天生靈芝爲君佐以各種滋補妙品熬膏去渣取其精夜爲丸故藥少勝多丸不力大專治陽痿不舉精衰無子見色即洩未交先流夢遺滑精耳鳴目花四肢無力面黃肌瘦諸虚百損五勞七傷等症無不其效如神最奇者久患陽痿之人一服此丸立能轉弱爲强精神頓加百倍元陽壯健耐久不倦神勇奮發曲盡歡娛眞有出神入化之妙延壽廣嗣之功妙在藥性潤而不滯滋而不膩連服一月百病不生精髓充滿冬天手足不冷夏日身體不熱故常服補命門安五臓壯筋骨益氣血烏鬚黑髮轉老還童屢試屢驗百發百中　水火旣濟之良之卻病延年種子秘寳也雙料二元每打十二瓶念元單料减半如用雙料取效更速另有參茸芝术海狗腎壯陽種子延壽酒大瓶四元小瓶一元功同丸而尤速如丸酒並用最妙貼煖腎壯陽種子膏取效更加神妙每對二元四角可貼三十六天　上海四馬路望平街大隆藥房啓 
[新開九如號真正便宜緞幛呢軸]  
花緞幛每軸八元六角素緞每軸七元八角正號呢幛每軸兩元六角副號呢幛每軸一元八角以上逴金字在内各色綾對每副兩元兼售檯拱京戲精細玩品定價劃一以廣招徠　賜顧者請至三馬路晝錦里祥升線莊隔壁 
[洋棧召租]  
今有黃浦灘通商銀行後面第六號樓下棧房一所又六號十二號高大平棧房二所且碼頭附近貨色上落極便租價從廉欲租者向管門人領看如合意請至跑馬廳斜橋盛行轅外帳房面訂可也　　鳳華公司經租帳房啟 
[衛生注意]  
彭壽堂執事惠鑒僕年逾知命而身强體健反勝從前者皆貴堂如　丸酒之力凡人年半百以往陽氣始衰則宜　温補大劑以助眞陽不定爲讀嗣計也僕研究衛生久矣凡百補品莫不歷歷購試雖亦有一二股效然力薄不能持久且遲緩無以救急均皆不甚可取最後乃服貴堂如意丸陽事旺函終年無傷風咳嗽之恙則神氣之内充可知是以按服勿間歷來所得益處不勝指數筋骨無拘攣之態顏面無枯憔之色耳目無昏瞶之累步履無疲軟之苦凡此第就顯見者道之其心神舒泰俯仰從者此中趣味身受者亦難以言語形容僕始服此猶將他種補藥參考或單服或並服細細試驗自覺功勝他種百倍自是以後非此丸不能得助力茲寄上二十四元八角再購如意丸十瓶煖腎精膏四張以備不時之需幸勿遲緩　江西劉尊三頓啓　上海河南路廣東彭壽堂錄 
[改頭換面美國女醫士吉凌漢廣告之新醫術]  
本醫士以新發明之秘術專治面部不美之病凡面麻可醫之光瘰瘰可醫之平紅痣黑瘢消滅無迹瘡疤疙瘩除去無痕縐紋可醫不縐雀斑能使無斑髮低能醫之高鬚多能使不出白髮黃鬚變爲烏黑烟容酒滯一掃面光面色蒼老黃黑能使之嫩而紅白皮膚租糧能醫之使細膩誠有改頭換面變醜爲美之妙術到滬以來醫愈之華人已百數十人男則變爲翩翩少年女則變爲美貎佳人尤奇者醫治時並無痛苦輕則數小時重亦不過數日試我神奇手叚還君本來面目誠千古未有之奇患面部病者請到英大馬路Ａ字十一號即福利公司東首第五大門向經理嚴之湄君指視醫愈之照片及未醫以前之照片先後判若兩人方信言之不謬也 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
[瓣香廬崔製半夏立愈痰咳願作確証]  
僕聽鼓蘇垣　經五載中秋令節柬約二三同寅夜游虎早以　泛諸登樓　興銀　映酒玉笛侑觴暢飲之餘不覺酩酊反棹歸家非常枯渴凉茶幾盡雙壺夜半喉　作咳黎明更甚膩白寒痰照數初不甚介意孰料日咳日瘦始僅痰咳繼竟寒熱交加急咳氣促商諸有名陸大夫投以發表熱劑驟然咯血咳嗽更覺日夜不停自知病勢加重淚濕青衫輙呼當差扶至案頭翻閱新編驗方瞥見報章縱横亂疊便推一報適有上海根德里瓣香廬崔製半厦告白留心細究所說治病非不極其靈驗予心總覺狐疑言之奇突往往服之平常有同寅錢君嘉榖來叙見予形狀輙駭然曰半月不見何竟若是之甚矣　僕缅述原由且告以適疑報上半夏之意錢君即正色力証謂何太過慮家慈晚年風燭久患冷嗽吐血危症屢經醫藥非但無功幾有奄奄待斃朝不保　之勢家姊由申帶歸崔製半夏兩大盒服之而愈君不速購徒作楚囚何益於病予聞言乃即託郵局匯洋銀五員買歸兩大盒試服果有奇效遂深信不疑每晚按服二錢未滿星期痰血咳三者皆愈更喜素有頭昏盜汗之患亦得痊可始悟申地未嘗無妙藥可惜天下患病之人未得指明徒自枉死耳如有疑信參半僕即是確証愧乏瓊玖謹登報揚名●附近假冒須認明瓣香廬牌號在根德里内切記切記●寓蘇垣專諸巷李玉堂啓●開設上海盆湯弄絲業會館北山西路寗波路口五開間門面瓣香廬藥室附價小盒洋一元二角大匣洋二元四角○製藥所仍在北京路根德里 
[廣嗣聖藥衛生妙品]  
僕年近耳順子嗣猶虚小星三四竟無一腎之喜屢請名醫調養非云體弱陰虚即曰索虧精冷後購市間各種補劑服之亦屬徒勞無功於是不作生育想矣前歲游歷申江見報載上海望平街大隆藥房參茸芝术海狗腎壯陽種子延壽丸酒功力極大奇速奇靈因各購歸雙料十瓶并婦科調經即孕丹五料與姬人分服一月果能精神旺極元陽强健異常二三姬人未幾均懷六甲尤喜連舉二雄碩大且壯皆延壽丸酒之功也惜人不克盡知其妙耳僕因藥石有靈續購該藥房燕窩珍珠牛髓粉數打朝夕並服百病不侵昔之頭暈眼花者今則身健目明矣昔之面黃肌瘦者今則容顏肥白矣最奇者去冬寒冷非常而手足温和丹田奇煖行步輕健食量兼人大有轉老還童之像誠數十年未有之康樂不圖晚年得之敬告衛生者不欲老當益壯則已　欲老當益壯除服此種妙藥外别無他法者也皖垣東門内汪舜年廣告 
[川路公司付息填換新票廣告]  
查公司定章自光緒丁未年五月初一日起按六厘付息於每年二月先期登報俾衆周知茲奉　總公司寄到新股票須將售出股票一律收回塡換新票除租股仍在本籍辦理外至各省紳商購買之股所有至宣統二年二月底止以前未取之息自三月初一日起至三月底止逐日皆可在滬照庫平取息敬告各省股東務於三月間速持股票息摺赴上海永安里正元錢莊支息以憑塡換新票卒勿遲延再招股仍託正元莊代收股銀凡欲購股者請赴正元可也　駐滬川路辦事處謹啓 
[癲狂鎮心丸除痴如神]  
京都天寳齋秘製痴癲第一奇藥○另有治痴第一的眞寳曾經試驗多人每分洋二元 
此丸專治男女文武癲狂及羊癲猪癲或錯心作呆服則立愈方用安神通竅順氣辟氣邪降火補心化痰利濕解悶平肝鎭魂寗魄之品大凡染痴癲一症皆因痰迷心竅憂鬱驚恐痰滯胸膈糊塗不醒或事結於心或功名未成或見色而痴或爲財而癲致患失魂落魄之症則自言自語大呼小呌弄文作武妨笑怒駡染此等症受累無窮本齋覓得海外奇方何忍秘藏心存濟世非圖漁利計也且行世有年俱爲效驗治愈者指不勝數無論遠年新起丸其效立見旦愈後永不復發誠治痴之至寳也初染五丸包愈久染十丸除根雙料每丸洋一元單料减半函購當班回件郵局妥而且便認明鋪分上海二馬路中市西鼎新里口石庫門内交易 
[止咳定喘捷効化痰糖]  
一切肺疾○一切痰病○一切咳嗽○一切哮喘○一切感冒○一粒入口立刻平安當面見功 
此糖新由外洋運到甘美絶倫小兒喜食而且製煉最精功效最捷能於片刻之内將極利害之咳嗽哮喘立時平定如欲試驗可由患者親自來申當咳嗽大作喘促異常之時大人祇服一粒小兒祇服半料入口即化立覺喉中滋潤癢痛全消氣順痰寬哮平喘定妙在不論早咳晚咳寒咳熱咳男婦大小新咳久咳哮喘晨起服之終日不發臨臥服之安寐達旦多年癆咳服後定可根除大盒二元中盒一元小盒六角　　美界仁智里十三衖括打藥房發售 
[德記洋行經理胡禮號衞生衣]  
美國胡禮號廠所製之各色男女衛生衫褲乃寒天必需之物暢消中外久已膾炙人口今加隨時考究精益求精是西一千九百十年起中國消路統歸小行獨家經理　貴客如蒙賜顧定貨照廠價並不另外加佣以副惠顧諸君之雅意上海四川路七二十號德記洋行帳房啓 
[敬謝瓣香廬壯陽廣嗣金丹神驗]  
崔氏瓣香廬藥室在上海盆湯弄絲業會館北首山西路寗波路五開間門面注意注意免購僞藥 
鄙人先天不足後天失調以致年當强壯竟然春行秋令閱書一卷未終神欲離形飛去夜間或入夢遺精或無夢亦洩漸至陽痿不舉琴瑟不調人生恨事莫此爲甚屢服各種壯陽種子藥不意毫無影響去冬檢閱時報知貴藥室所製廣嗣金丹有比衆不同之神妙緣即匯銀四元購到兩瓶服未及半居然四肢和暖黍谷春回從此老後殘兵變作陽台健將尤奇者附送之藥塗之其樂洋洋妙不可言老妻一索而得已經懷姙四月豈不喜出望外耶寄語諸君子欲强身體欲廣嗣續欲諧伉儷欲固精竅速服此丹定能如願以償我生平誓不作欺人語也　右箋請　貴藥室代登各報以鳴心感并請　瓣香廬藥室主人道安　但附近假冒僞藥欺人須認明瓣香廬牌號在根德里方是的眞切記切記　寗波駱駝橋盛其忠啓 
 
 

Page 26

 
 
要摺 
[督辦鹽政處會奏督辦鹽政酌擬章程摺]  
　　奏爲遵旨督辦鹽政酌擬章程繕單恭摺仰祈聖鑒事宣統元年十一月十九日内閣奉上諭度支部奏陳淮浙鹽務大概情形一摺朕詳加披覽深悉各省鹽務糾葛紛紜疲敝日甚非統一事權修明法令無以提挈大綱維持全局著派貝子銜鎭國公載澤爲督辦鹽政大臣凡鹽務一切事宜統歸該大臣管理以專責成其産鹽省分各督撫本有兼管鹽政之責均著授爲會辦鹽政大臣行鹽省分各督撫於地方疏銷緝私等事攷核較近呼應亦靈均著兼會辦鹽政大臣銜該大臣等務當和衷共濟通盤籌畫尤須體恤民艱一切事宜隨時奏明辦理以示朝廷整飭鹺綱興利除弊之至意欽此欽遵由臣載澤奏設督辦鹽政處遴員辦理在案竊維鹽務爲賦入大宗近年成法廢弛積弊滋深關繫國計民生誠非淺鮮臣載澤奉命督辦鹽政自應恪遵聖訓以體恤民艱爲宗旨以統一事權修明法令爲辦法通盤籌畫實力推行以冀興利除弊漸收實效現在改章伊始端緒繁賾必内外有一定之權限而任職者乃各專責成必官司有一定之法規而在事者乃有所遵守臣載澤與臣紹英臣邦瑞一再籌商公同核議謹酌擬督辦鹽政暫行章程三十五條繕具清單恭呈御覽如蒙俞允即由臣處臣部遵奉施行並行知各省督撫一體遵照此次奏定章程之後凡各省鹽務一切用人行政事宜均歸臣處專責其關係欵項者責在臣部關係地方者責在督撫權限旣經明定責成各有專歸臣等自當遵守定章勉盡職守以仰副朝廷整飭鹺綱之至意惟各省産鹽行鹽區域遼闊疏銷緝私在在均關緊要臣處居中遥制時有鞭長莫及之虞全賴各疆臣協力維持得以相助爲理應請旨飭下各省督撫於該省鹽務疏銷緝私各事宜務遵前奉諭旨與臣處和衷共濟庶内外相維而鹽務或可漸臻起色矣至運司鹽道等官專管鹽務責任本無旁貸自應恪遵此次定章遇事禀承臣處切實經理其才具是否稱職辦事是否得力應由臣處隨時考核以重鹺綱所有酌擬督辦鹽政章程緣由謹恭摺會陳伏乞皇上聖鑒再此摺係督辦鹽政處主稿會同度支部辦理合併陳明謹奏宣统二年正月十六日奉旨依議欽此 
[謹將酌擬督辦鹽政暫行章程繕具清單恭呈御覽計開]  
　　第一章總則第一條督辦鹽政大臣管轄全國鹽務官吏總理全國鹽務事宜第二條凡管轄産鹽省分之東三省直隷兩江兩廣閩浙四川雲貴陜甘各總督奉天山東山西浙江各巡撫均遵旨兼會辦鹽政大臣協助督辦鹽政大臣分管該省所屬鹽務事宜第三條凡管轄行鹽省分之湖廣總督吉林黑龍江江蘇安徽江西河南湖南廣西貴州陜西新疆各巡撫均遵旨兼會辦鹽政大臣銜協助督辦鹽政大世分管該省所屬鹽務事宜 
　　第二章劃分權限第四條凡收發引張動撥欵項核覆奏銷考成交代等事均由度支部辦理第五條凡鹽務一切因革損益事宜由督辦鹽政大臣主持會商度支部辦理第六條凡鹽務内用人行政一切事宜均由督辦鹽政大臣主持其向由各省督撫具奏之件即改由督辦鹽政大臣主稿會同該省督撫辦理如遇有重要事件得由督辦鹽政大臣單銜具奏請旨遵行前項會奏事件應如何會銜之處由督辦鹽政大臣臨時酌量辦理第七條凡鹽務與地方關繫事件由督辦鹽政大臣會商督撫辦理其緊急不及會商者即由該省督撫就近相機辦理仍一面電咨督辦鹽政大臣查核第八條各省督撫於該省鹽務産運銷一切改良方法得隨時咨商督辦鹽政大臣核辦第九條凡各省水陸緝私各營統歸該省督撫管轄仍由督辦鹽政大臣節制（未完） 
來稿 
[留比莊君启致各女學校書]  
　　各女學校諸君台鑒。本年西四月朔日比國蒲魯塞爾特開萬。國賽珍會我國業已購地預賽。惟賽會之設。非徒陳列品物。爲飾觀計也。將以鬭智角巧表彰學業。國家賴以得優譽。營業賴以爭進步。商販賴以博餘利。關係至巨启於一九零五年。得觀比國黎愛時萬國賽珍會。到者二十餘國。賽者爲（製造）（美術）（土産）（軍備）（敎育）等品。出奇示異。美不勝收。徒步三匝。不啻周游全球。所恨一入中國船。即始新年之城隍廟然。言製造。則幾對紅緑花瓶。言美術。則幾片舊繡貨。幾堆木人。言土産。則幾匹綢緞。言軍備。則幾付弓箭。言敎育。則幾張敎會學堂師生照片。雖有可觀。佳品殊少。且不適於用。裝飾又失其宜。故西人大抵過而不留。去而不顧。或且譏笑隨之。其故因執事者爲稅務司所遺一二西人。非不知中國有何佳品。即意存蔑辱。今年會務幸得王侃叔君主持。當可不蹈故轍。启意我國縱無他物足以制勝。刺繡一藝。猶是與人頡頏。我蘇省繡品。自昔有名近年漸次改良。像眞各類。尤屬可愛。外人見之。無不歡迎。諸君門下多才。盍請每生各繡一方。其質則綾羅縐绢綢緞紗布。其類則花草鳥獸蟲魚人物。各就所長。擇宜配合。斗方可長一尺二寸寛八寸。空邊二寸。或長八寸寛五寸。空邊一寸五分。上署物名。下誌作者姓名。全校學生至少數十人。每人一方。即得數十方。每方異製。每製異意。以之列於會中。豈僅西人而未遇此奇觀。卽東方恐亦不能多見。於是占美會塲揚名萬國不第貴學校及諸君之榮。實可爲祖國爭一優譽。不第可以制勝於一時。又可得金銀牌之奬贈。歸而爲邦人勸。其關係豈淺鮮哉。至其餘事。可以待價而沽。每方以售華幣五元計。十生之校。即得五十元。百生之校。即得五百元启意即以購會中各國佳物。歸陳校内。亦甚有益。貴校爲國譽計。爲校譽 
 
 

Page 27

 
 
計。必樂於提倡。即不在學校之女士。苟能獨爲。或數人合繡尤爲企盼特此奉告。務望即日從事。旣成。由郵局雙掛號寄比國楊欽差轉交王侃叔。或由上海華商赴比賽會董事會帶來。均甚妥速也。耑此布臆。諸惟垂察。不勝盼禱。之至。 
[斗方尺寸大致如左圖]  
　　由郵寄物封面冩法 
　　賽會品寄比國欽差大臣楊 
　　轉交王侃叔君收○○寄 
小說 
[官塲小說玉樹花（二十八）]  
　　第八回　迷離撲朔一箭雙雕　倒鳳顚鸞左資右挹 
　　且說吕太守說了這幾句話兒。心上得意得狠。不覺哈哈大。笑柳喜聽了吕太守的話。便又笑着說道。大人只顧放心標下斷没有這般意思說着斜瞟了吕太守一眼胡甲生不便開口。默然不語。吕太守看着胡甲生和柳喜兩個。一個是韓嫣嫖格。一個是叔寶丰姿。這個好像那出水芙渠。那個好像那臨風玉樹。左顧右盻。不覺心花大開只是看着他們兩個微微的笑。自此以後。吕太守一連委了三個差使給胡甲生。這位胡大令自從得了幾個差使。又私下裡得了吕太守許多津貼。登時大摇大擺的。得意起來。但是吕太守公館裡頭的那班當差兵弁。見了胡大令的面。就大家言三語四。面前背後的俏皮。胡大令也只得忍在心裡。剛剛這一天。胡大令在吕太守書房裡頭當班直宿。一清早吕太守上衙門去了。胡大令一個人走出來。走走到大門外面。只聽得門房裡頭的一班家人。在那裡大聲說道。你們看看如今是當闊差的胡大老爺了他也不想想他這個差使是怎麽樣來的。如今對着我們倒。閙起大老爺的牌子來我從没有聽見 
過。這樣的大老爺。把自已的身體拚着給人糟塌。換出來的差使有什麽希。罕又一個人笑道。旣然你這般羡慕。這般眼熱。你也去學他就是了。何必在這裡當什麽家人。那起先說話那一個又道。我雖然不過當個家人倒是清清白白的。像他這個樣兒。就是一生富貴。也是不乾不净不清不白的。死了也對不起祖宗。又一個人的聲音。搶着說道像你這付尊容。那裡好比他就是减價招徠再克已些倒貼銀錢。也没有人來請敎你的。你要是生得和姓胡的一般模樣。怕你不幹這個生意。話還没有說完。忽然聽得拍的一聲。好像打一個耳刮子的聲音 
[滬甯火車開行時刻表]  
[滬杭火車開行時刻表]  
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
