# 1910 - 83 - 4913342

 

Page 1

 
 
   
 
 

Page 2

 
 
上諭 
[監國攝政王鈐章二月二十二日内閣奉]  
　　上諭禮部尚書著榮慶調補唐景崇著補授學部尚書欽此 
　　上諭吏部左侍郎著吳郁生補授欽此軍機大臣署名奕劻世續鹿傳霖假那桐吳郁生 
交旨 
[二月十八日軍機大臣欽奉]  
　　諭旨郵傳部奏遵設憲政籌備處情形一摺著憲政編查館知道欽此 
論說 
[歐美列强海政論（福建劉法學生王慶驥來稿）（二續）]  
　　西一千六百二十八年。法首相海處劉設渡郎之廠。立東西兩隊（一興）海殁後。繼其位者不續前志。海軍又敗。（一蹶）魯意十四時。郭爾伯又治之。費資五百萬佛郎。向西班牙購丹隔海岸。（一興）魯意十四後。十八世紀上葉法國殆無海軍歷史。（一蹶）一千七百七十一年。法相梭生始行整理。創立羅海痕船廠。美洲提倡獨立時。法有艦七十艘。乃得志於英。（一興）至革命時代有艦八十艘。（每艘載砲六十至一百十八尊中艦七十艘載砲二十八至四十四尊）但英聯絡荷蘭及西班牙兩軍。故法不能抗。埃及一戰。法失數甚多。拿坡侖思由蒲梁。建平底船。載兵十四萬取英。由兩軍接合不靈。有塔花坎之敗。英國海權愈伸。維也納萬國公會。認英有在地中海收復海盜之權。（一蹶）法人亦思重整。在十九世紀中。法國海軍名位只讓英國。今之腐敗。乃在帷幄中運籌失計與軍人精神不足而巳。藝士技學一無所損。法調查海軍議員梭買。於海變一書。言之最詳。原其首誤。則在於只造防守海軍。（梭買曰迫而至退守乃百敗之道能乘時出擊者乃能堅防防艦不能向前迎敵小魚雷艇攻擊之力當 
 
 
 

Page 3

 
 
俄日戰事殊不應前望）非萬全利器。再誤則在法人曾用渦伯之意。用輕捷船隻作掠海之戰。故法國前海軍。多用於製造次等軍船。如魚雷艇類。（法魚雷艇二百六十四艘英只一百四十五艘）法人今深痛之。蓋掠海能重傷敵人商務。但不能中敵人海軍之要害。至於防守海軍。乃過渡之術。德人用而知變。故能進步。法人守之。故至退後。今試將四强前年年終之海軍兵力。及歷年養軍經費。錄表一覽 
[四國海軍兵力表（此表係由英國水師年志内錄出）]  
　　戰艦　　　　　　　　　　　　舊戰艦 
英　四十八艘　重七四○九○○噸　十三艘　　重一七○一三噸 
美　二十七艘　重四○三六四三噸　四艘　　　重四二二○四噸 
德　三十艘　　重四五○○八四噸　四艘　　　重三九四九六噸 
法　十五艘　　重二三二○七六噸　九艘　　　重九九一六五噸 
　　頭等巡艦　　　　　　　　　　二等巡艦 
英　四十九艘　重六○二七五○噸　三十艘　　重一八○○六噸 
美　十五艘　　重一八六五九五噸　三艘　　　重二○六二噸 
德　十二艘　　重一四九六四五噸　六艘　　　重三四二四五噸 
法　十五艘　　重一六九○二六噸　十二艘　　重七八五四一噸 
　　三等巡艦 
英　三十三艘　　　　　　　　　　一○二七六五噸 
美　十四艘　　　　　　　　　　　四八七九九五噸 
德　三十艘　　　　　　　　　　　九八四九三噸 
法　二十一艘　　　　　　　　　　六六七七二噸 
　　魚雷艇隊 
英　滅魚雷艇　一三六艘　魚雷艇　頭等七十艘　舊式七五艘　共一四五艘　濳行艇　六五艘　名 
美　滅魚雷艇　三二艘　魚雷艇三五艘　濳行艇　二八艘 
德　滅魚雷艇　一○四艘　魚雷艇　七四艘　　行艇　八艘 
法　滅魚雷艇　七五艘　魚雷艇　二六五艘　潜行艇　一○五艘 
　　四國近十年海軍養兵經費表（此表係由英國半月月報西十一月份内錄出） 
　　　英　　　　　　美　　　　　　德　　　　　　法 
年　　　度　　　　磅　　　　　　磅　　　　　　磅　　　　　磅 
一九○○　一九九七二○○○　　九○四一四四七　四二四六八七四一○二三六八二一一九○一　二○六三九五五五　一○七九三○八一　四六○七二七七　八八一一二七九一九○二　二一二二一七六○　一一五○二七九五　五○○四三○六　六七九五三○○一九○三　二三三一一三四四　一一四九六六九一　五四七二○六四　六五六九四六七一九○四　二三六七五二六二　一三六四○三二六　五四五七八七八　六七四五七○一一九○五　二一七八三○九七　一三○七○○七二　五三三二六三二　六九二八六二六一九○六　二○九八五六九○　一二七五七四二五　六六六三四○五　六五四三四七三一九○七　二四四○一五六七　一四四七七○二七　七九四一七八一　七三五四二九九一九○八　二三八○七四七五　一八六三八一三五　八二三○一二三　七四八一五一八一九○九　二四八六六五○六　一八七六三六七六　八七六六七二○　七五九三六四九　　此係連添造船隻費在内 
同上三五一四二七○○　二八七七八七七七一　九五三八一八八　一三三五八一八八四國相競如此。亦是保和主義。但此等太平。朝不謀夕。不足相信。現今歐美時勢。德國最孤。德國所結三盟。（德奥意）今巳將散。獨奥隨德。因其勢弱。若布國於十九世紀初之隨奥者。奥弱時。助德不過爲犄角之勢。奥一强。（奥現勢似無强日且不久當與匈加牙分立）則德國南邊。或當分裂（德國南北民情不同北方向布南方向奥）其餘三鄰。一俄因東方近事（柏林一千八百七十八年條約曾將土耳其屬勃石里及厄石高仁兩省交奥管理奥乘去年土耳其變政將兩省歸作巳有是地民種係斯拉夫族俄人因此幾開戰釁德國袒奥俄不敢動）恨日耳曼民族入骨。一意大利因奥尚有其舊地舊民。（奥有意種民七八十萬）頗圖收復一法因一千八百七十年之役。（即法布戰事）舊恥未雪。環德疆者皆怨德國有戰事起。或暗或明必不袖手旁觀。英他日海權之失。當不在德國。可戰可和。英人操縱自如。爲英敵者其美國乎。英美商務衝突巳久。英國老窳。日失地步。但是英國社會及報紙道及德國海軍。則痛心疾首。羣起攻擊。而於美國海軍驟進。則淡然不爲意。旁觀者往往怪之。此并非英美同種同文。血濃於水。愛而親之信之也。實因英屬地坎拿大與美接壤。英一動美軍必重入坎拿大。而此時美聯邦之利害形勢。又與美接壤。英一動時不同。美軍若來。則坎拿大。而此時美聯邦之利害形勢。又與第二次獨立戰事獨立戰事時美軍入坎拿大不利）故有事。英常退讓亞拉巴馬一案。（亞拉巴馬係船名一千八百六十二年七月二十九日在英利物浦出口買與南國時正南北交戰北交戰北國商務受此船傷損甚多戰後美國責英不守中立規矩案歸仲裁院裁判院開在瑞士英受罰美金五十萬元國際上最有名之案件也）可爲明徵。當一千九百零四年。美只有甲艦十四艘。巡艦十艘。三年之後。其數幾倍緊迫英國之後。法水師學堂副監督亞朋言曰。（美人進步若照此不止十年之後當駕英人之上）其驗與否請君問諸水濱。二十世紀太平洋之巨浪洪濤。一轉瞬間當以世界上海軍大歷史告人也。（完） 
專電 
[電一（北京）]  
　　濤貝勒電告現巳抵日率同隨員逐日攷察并告曰皇優待情形 
[電二（北京）]  
　　川省監理官電告度支部該省財政竭蹶虧達百萬 
[電三（北京）]  
　　澤尚書以幣制關係重要盛宣懷條陳頗多可採議即奏請簡爲帮辦大臣 
[電四（漢口）]  
 
 

Page 4

 
 
　　新鄂督瑞澂今日（二十二）到漢定二十五日接印 
[電五（漢口）]  
　　鄂路拒欵三代表今日（二十二）由京回至漢口 
[電六（東京）]  
　　濤貝勒及各隨員本日（廿二）同至近衛步捕第一第二聯隊及近衛騎兵聯隊參觀一切近衛騎兵聯隊以銅製馬像獻呈貝勒參謀總長奥大將留請午餐午後貝勒等往閱陸軍省及第一衛戍病院夜間由鐵道院總裁後籐男爵邀請晚餐明日貝勒等同赴户山學校砲工學校士官學校參觀士官學校校長南部少將巳預備留請午餐午後閱看陸軍幼年學校晚間由閑院宫親王在邸内設筵欵待 
[電七（東京）]  
　　日本宫内大臣巖倉公爵本日（二十三）午前薨逝 
緊要新聞一 
[西藏急待籌濟餉械北京]  
　　川藏邊防大臣趙爾豐前日電奏藏事雖日見安靖而僧衆欵慮謡言紛起兼之介居兩大易起事端軍備不得不早日籌維但藏地僻遠欵項尤形支絀訂購軍械非惟無此巨欵且恐緩不濟急可否飭下鄰省督撫不分畛域酌量撥濟云云當日奉廷寄鄂督速即酌撥若干以應急需 
　　又聞月初趙聯二大臣有電奏到京略云巳革達賴喇嘛現巳行抵印度該達賴素蓄異志藏僧歸附者亦多恐不免别生事端藏兵素單去年奏請招練祗有萬人至今尚未募及半額擬再增練萬人合去年奏定者共二萬人即日招募足額以備非常惟欵項支絀此項軍餉應飭下度支部酌撥云云奉旨著度支部知道 
[鄰省督撫果可恃耶北京]  
　　禁烟大臣會議禁烟一事關係憲政京外各署實力奉行者固不乏人因循敷衍者亦復不少外省司道以上各員辦理更形粉飾督撫自出之結究竟能否無朦混情弊實難確恃應再飭令由鄰省督撫互相出結云云當時倡此議者係鹿中堂而恭邸亦甚贊成聞昨日巳奏准通行各省遵照辦理 
[胡侍御叅選舉運動摺内容北京]  
　　本月十一日胡侍御思敬呈遞封摺一件探得内容係奏參吳士鑑等運動選舉碩學通儒指陳種種舞弊情形甚中綮要故其摺留中不能發表又聞侍御此摺尚有附片其中精語有云選舉運動尚是沿襲西洋弊政而來至若堂官派定則爲環球各國所無其言殆爲趙椿年輩而發云 
[憲政館第一次會議之怪象北京]  
　　憲政編查館於本月十六日爲各王大臣開第一次會議之期詎臨時僅吳郁生閣學一人到館獨坐良久雖預備議案多種亦無從討論吳遂怏怏而去聞是日爲那琴軒中堂之太夫人週年日期在柏靈寺誦經故各王大臣皆捨此而就彼然則我國憲政尚不及一中堂巳故之太夫人嗚呼巳矣 
[度支部新定幣制大略北京]  
　　度支部考查幣制各事宜巳略有頭緒兹聞澤尚書以日本金幣有五十元二十元十元五元一元之五種銀幣有一元五十分二十分十分之四種銅幣有五仙二仙一仙半仙之四種我國新幣制亦擬仿照辦理大致定金幣爲五十兩二十兩十兩五兩一兩共五種銀幣一兩五錢二錢一錢共四種銅幣五分二分一分五釐二釐一釐共六種所以金銀皆由一兩起點者專便計數起級其銀幣不鑄五分者以有銅幣可代云 
[鹿中堂病勢日危北京]  
　　鹿中堂傳霖偶患痰症其初并不甚重乃綿延多日漸達危候現巳續假兩次延請中西醫數人醫治亦無功效聞中堂時欲勉强入值攝政王亦深爲系念屢派内監前往視疾惟據某中醫言中堂年高事繁元氣夫傷恐難望其痊愈現聞攝政王擬即日親往相邸慰視云 
[直督奏請開缺未准北京]  
　　直督陳筱石制軍自請辭職曾紀前報專電兹聞制軍封摺巳於昨日到京其内容略稱近被人言指摘雖蒙朝廷聖明鑒其誣罔但忝任封彊實形慙愧懇請另簡賢能鎮壓畿輔云云其摺留中未發聞巳由軍機處傳旨慰藉 
[濤邸出洋考察軍政記北京]  
　　聞濤貝勒此次出洋在日本東京駐節僅定十日西四月六號（即華二月二十七日）即由横濱乘坐地洋丸開往美洲直至舊金山登陸其路過檀香山各埠尚擬乘便遊覽以擴聞見以上各節業經駐京美署費使電達本國政府預備一切 
　　濤邸所帶隨員除提調文牘等官八國皆需隨往外其考查官則以熟悉某國情形之人即專任考查某國軍事禁衛軍協統良弼向以日德兩國軍隊編制法爲列强之冠故此行專注重德日兩國俟將一切完全法制調查清晰後即先回華以便實行仿辦並免誤禁衛軍編練之期 
[江侍御歡送會紀盛北京]  
　　十七日黎君宗嶽陳君佐 
 
 

Page 5

 
 
清等在湖廣會館開會歡送前侍御江春霖到者七百餘人下午二鐘江太史至即振鈴開會會員來賓向太史行三揖禮首由陳佐清君宣布開會宗旨略謂明是非維世道故有此次之會惟江侍御萬不可從此居心退歸田里仍有國民應盡之責云云繼請侍御登台演說侍御素不善詞令當時聲細不能盡悉繼由來賓錢維驥程家檉章綬青林浚南張琴五君相繼演說皆力張直道痛快淋漓并有某君以組織政黨之事責望於江侍御者一時台下拍掌聲如雷因時間巳過會員概未演說即振鈴閉會旋在庭中合攝一影以爲紀念七鐘諸會員公讌太史於廣和居主賓皆甚歡忻云 
[中國名畫]  
　　王麓臺山水畫之一 
[國恥紀念會第二次籌備會北京]  
　　國恥紀念會曾於嵩陽别業開第一次籌備會業誌前報十七日爲第二次開會之期先由江亢虎君提議入手辦法擬先從紀念劇下手惟籌欵不易擬先請木鐸諸君排演新戲就中酌提開辦紀念劇之費當由木鐸鐘聲兩君贊成担任次議各會員每星期日會議一次並擬將此會具呈民政部立案衆亦贊成嗣由鐘聲君宣言彼與天樂主人有契約在先現在期約未滿若以新戲爲基本非另覓劇塲不可否則事事受制於人且於經濟問題亦大受損害當由各會員担任在城内外找覓相當地方以便開演惟各戲圓演唱夜戲警廳定章須提若干成助貧兒院費用若紀念劇經費曁貧兒院同時並收萬難辦理應由會員中先與警廳商定暫免提助貧兒院經費當由江朱程三君担任向内外廳陳請是日會員捐欵除前日程自明君創捐二百元外江亢虎君亦捐工藝股票洋二百元王鐘聲君捐五十元其餘各暫捐洋一二元不等共計有五百元之譜六時散會 
[吳祿貞將辦慎省防邊北京]  
　　前吉林邊務大臣吳祿貞辦理邊務措置尚稱得宜昨蒙攝政王召見詳陳各處邊防情形大爲監國所嘉許本有派赴藏疆之意刻以載亂將次肅清而滇省防邊較爲緊要聞擬即派該大臣前赴滇省襄贊李制軍籌畫一切應興懸革事宜 
[京師近事]  
　　前山東請願國會代表周君建龍以駐京請願同志會宜急速成立曾到天津聯絡仕學軍商各界同鄉列名入會以作進行之預備旋又由京寄去血書若干份借以感發衆志惟爲數過少不敷分布復經徐君蓬賓孫君璵臣在石印局代印多份挨人分送又直屬赤峯州公舉繼續請求速開國會代表楊子彬君昨巳至津正籌議一切進行辦法不日卽當來京巳先函致代表團矣 
　　京師各界以鄂路關係全局幸張志士伯烈以死力爭卒能達到目的有造中國良非淺鮮兹以其回鄂在即擬於二十三四等日假地湖廣會館開會歡送 
　　陸軍部擬甄别各省新軍軍官一事兹聞壽尚書以各省新軍將佐員數衆又若統行由部甄查斷難周密不若分别辦理凡管帶以下各員均由本省督撫按照各該員平日任事情形出具切實考語送部稽查其管帶以上人員則由本部會同軍諮處詳細甄查以昭切實而免煩　業將定議入奏 
　　鹽政處派人調查山陜鹽務巳擬定派度支部主事雷多壽學部司務桂芳前往惟用札派不出奏 
　　前湖北臬司梁鼎芬函辭曲阜學堂監督巳紀本報兹經學部電留仍 
 
 

Page 6

 
 
復力辭聞其電中有將賣字糊口以終餘年决不辦學之語 
　　學部李右堂以中國學界現在毫無紀律倡導邪說滋生異端在所不免擬即編訂學律但須先行調查各國現行學律以便參酌損益折衷辦理聞巳咨請各國欽使代爲購取此項書籍咨部備考 
　　某侍御現擬呈遞封奏一件聞係奏陳歷來言官上奏非關軍國機密事件之摺朝廷多留中不發而所奏是否之處亦不查辦言官亦無從仰體聖懷之所在相沿日久必致君臣隔膜故請將留中摺件分别發抄俾定是非等情該摺現將脫稿約在日内即可呈遞 
　　上年度支部中人員薪水（堂司一併在内）共支三十一萬餘兩可謂鉅矣 
時評 
[監獄現形記]  
　　以日言改良監獄之時。而忽現此番愚縣慘刑許女子之活劇其獄卒之兇惡。伴婆之婪索。刑具之慘酷。牢獄之穢惡。縣官之狠辣。該女子之寃抑而無可告訴皆足以代表我國之監獄吾知他日梨園中。必有將該女子所受種種之慘毒。演譜新劇以警當世者。 
[悲葛尚書]  
　　我國漢大員自去年以來。張相死孫相死。戴中堂死。葛尚書死。而鹿相國又病在垂危。可謂老成凋謝盡矣。 
　　張相稍有事業表著於當世。故於其死也。足以動中外人士之悲思。而發哀感之文章於報紙。孫則寥寥焉。戴亦寥寥焉。今葛更寂寂焉。 
　　君子疾没世而名不稱嗚呼名之不可不自立也如是。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[直紳會議津浦路政問題天津]  
　　直隷團體事務所因津浦路政指摘紛起十七日下午二鐘在河北三條石大開會議是日到會者除各團體外尚有津邑各鉅商及西南隅勞動家共七八百人先議設法挽留劉代表孟揚及組織查賬會等問題旋由某鉅商提議現在津浦路欵告罄亟須早日開車以便招股俾免續借外債總事務員閻君甚爲贊成又由齊君提議南開設站究竟利害如何似宜公同剖决以免互起衡突並將諮議局之電報及直隷團體之報告書當衆宣讀逐條詰問當有温君發議此項設站關係商務全局我等並無意見當爲竭力設法衆勞働家聞言鼓掌如雷跪地叩頭求諸君挽救人聲鼎沸温君等亦皆跪地慨允極力轉圜務須消除意見以期合力研究該路大局遂議定另期特開研究車站大會議聞此次會議雖措詞甚劇烈而秩序尚好云 
[法律館派員調查民事習慣蘇州]  
　　修訂法律館咨蘇撫文云所有本館編訂民商各律遵照籌備立憲期限本年須一律告成而民事習慣視商事尤爲複雜非派員分省調查無以悉俗尚而資考証現派本館纂修揀選知縣許同莘前往江蘇按照館中所發問題章程詳細調查隨時報告需費由館發給除俟具奏後再行分咨外相應咨行貴撫查照即請行司調查局協助辦理俾免扦格事關憲政望切施行 
[調查民事習慣章程十條]  
　　一民事習慣視商事尤爲複雜且東西南北類自爲風氣非如商業之偏於東南擬派員分途前往調查以期詳悉周知洪纖畢舉 
　　一省會爲各府廳州縣集中之地且多巳設有調查局所其機關亦較靈調查員應至省會與該局所商同調查固執簡而馭繁亦事半而功倍 
　　一本館於光緒三十四年奏定調查章程聲明調查員於應行調查之件如有力所不及者得隨時商請諮議官協助辦理等語各省提法司按察司業經本館奏派爲諮議官調查員應即與商同妥辦 
　　一調查民事必得該省紳士襄助方得其詳調查員應與面加討論至應如何約集各處紳士會晤臨時與調查局或提法司按察司酌量辦理會晤時將本館問題發交研究詢以有無疑義有疑而質問者應即爲之解釋并示以調查之方法答復之限期至該府廳州縣紳士無人在省又不易約集者應商由調查局或臬司將問題發交該府廳州縣地方官轉飭紳士研究按限答復 
　　一各處答復必需時日調查員勢難坐候應酌定限期商由調查局或提法司按察司隨時催收彚齊咨送本館 
　　一本館民法起草在即各處答復期限至遲不得過本年八月其調查員自行調查所得應隨時陸續報告來京不必俟事竣始行報告 
　　一法律名詞不能遷就若徇各處之俗語必不能謀其統一調查員應爲之剴切聲明免以俗語答復致滋淆亂 
　　一各處鄉族規家規容有意美法良堪資採用者調查員應採訪蒐集彚寄本館以備參考 
　　一各處婚書合同租劵借劵遺囑等項或極詳細或極简單調查員應蒐集各抄一分彚寄本館以備觀覽 
　　一各處如有條陳但不溢出於民法之範圍調查員均可收受報告本館以備採擇 
東三省近事 
　　東省榆樹縣化樹川地方近有黄天道敎者傳流頗廣其敎首爲張維漢范聰在該村僞立官話字母學堂及宣講所二處以愚人耳目夜聚明散形蹤詭秘入其敎者令先納銀錢或柴米爲供献之資名之曰學好其徒夫婦異室營業盡廢該邑潘前令曾飭巡警嚴行查禁其迹稍斂近來死灰復然榆境巳蔓延殆遍聞賓州五常界内受其煽惑者亦隨地俱有但形跡頗難查覺去冬張某託修廟爲詞赴缸窰嶺等處大聚敎徒未出旬日竟歛得銀五十七錠而官塲置若罔聞萌芽不折將尋斧柯有心人竊竊憂之 
　　呼蘭官銀分號去冬預備現欵開付紙幣不意奸民牟利常川掉換遂改爲折半開付自去年冬月至歲底開辦不滿兩月巳付去現銀四十餘萬元該分號賠累甚鉅遂於日昨張貼廣告一律止付於是此項官帖竟實成爲不換之紙幣是日銀票照現元頓時低價一百四五十文并且行使立滯嗣後低落之數尚不知伊于胡底云 
　　營口火車站民人張鴻金因竊取黄豆被日警拘去濫刑酷打威逼自盡經交涉使向日領要求賠償生命洋五千元以爲違犯約章玩視民命者戒乃近接日領覆稱張鴻金素在車站竊豆屢被日警撞見且該犯變賣黄豆証據具在是日日警並未濫刑拷打而該犯實係畏罪自盡斷無賠償生命之理云云國勢不强民命亦賤哀哉 
　　哈爾濱俄領事署接該國駐京廓使來文略謂中政府日前得東督電傳内述哈埠迤北呼綏一帶向非通商處　往往有俄國商人聯合華民蠻佔營業致與就地紳商時起衝突等語如果屬實不惟有碍邦交抑恐意外交涉望派員給發護照分赴各地詳查有否以上情事倘確非通商處所萬一有俄商居住營業者顯係有背約章速即勒令遷移出境勿再逗遛庶免貽人口實 
[粤諮議局維持徵兵大局辦法（續）]  
　　當道如爲防制革命計更當多用本省軍官蓋外省軍官僅憑文憑履歷本省軍官旣有室家之可查復有鄉鄰之可証故向日未聞廣東在籍軍官倡行革命者正以此耳至目兵革命多屬口頭但能善用本省軍官時 
 
 

Page 11

 
 
時演說利害痛陳時勢曉以愛國之大義導以防外之思潮自然濳移默化况當大局危急特練新軍爲國防之保障正宜推誠相與固結軍心豈可以巿虎杯蛇自相疑忌乎乃操軍政者計不出此日以壓抑粤人爲能統計廣東新軍軍官合督練公所講武堂陸軍警察隊陸軍警察學習所及巳練成之十一營除公所一二三等委員無定額并陸軍小學堂陸軍測繪學堂不計外上等官長六員廣東無一人中等官長四十七員廣東僅占十四人下等官長二百四十七員廣東僅占八十六人更舉一二事以証明之如廣東送考遊學畢業生黄承恩藍任大世銘彭琪四人去年十月二十七日報到經軍諮處咨文聲明遇有相當缺出儘先委用二十九日出有考功科提調缺適是日外省投効學生陳釗報到竟舍先到之廣東學生而用後到之外省學生又如督練公所見習官月薪十二兩公膳標營見習官月薪八兩自膳歷年陸軍速成學堂畢業生送入見習外省學生多派公所廣東學生多派標營至軍佐如林粤人幾至絶迹以上所舉謂非歧視其誰信之雖然軍政但求得人原無省界設使廣東軍人程度較遜夫又何言顧嘗於現在軍界詳確調查日本士官學校第六期畢業生中國留學生一百七十餘名最優等五名廣東學生占三名此廣東學生之優勝也去年由廣東各營選送營員十八人赴保定陸軍學堂考試取錄十名較各省爲特多此廣東營員優勝也反至任用怛處於失敗抑又何耶（未完） 
分類新聞 
政界 
[武進鄉董公所另舉總董常州]  
　　武進鄉董公所總董惲北生君今年因尚須出外力辭厥職前月該公所開會時僉欲留其遥領惲君恐誤要公不允所請遂於日前開會重行選舉由衆公議此次選舉係爲無限制的凡得票者均呈請邑尊核定不必以多數爲當選開票後得票者爲朱稚竹惲莘耘傅越儕陳友三四君當由該公所將名次開呈邑尊現由王蓉樵大令照會惲君爲總董朱傅兩君爲副總董 
[粤藩電詢部核財政辦法廣東]  
　　度支部日前奏准各省藩司照提學使歸部直接凡財政事件除詳該管督撫外並一面逕行報部等因粤藩陳方伯接奉新章後不免略有疑慮昨特電詢江寗蘇州湖北四川各藩台云各省藩司由部管轄財政稍爲重大令飭直接造報等因查藩庫收支各項頭緒甚繁財政稍爲重大未識是否專指新籌活支各項而言貴省現解洋欵京餉動支銀欵是否悉數逕行報部抑將奉文後辦理新政一切活支稍大之數咨請部示再爲支發乞將現辦情形詳賜電覆並盻 
交涉 
[英領事認定理船廳章程蕪湖]  
　　駐蕪英領事傅夏禮氏前接蕪關道函送理船廳章程請簽押送還等因當經該領事禀請本國駐京大臣批復在案嗣因英使抱病二月有餘以致躭延現傅領事奉署大臣麻來文以蕪湖關監督與各國領事商定理船廳章程署大臣自可認可除飭本口各英商遵照外日内即須將前送漢文章程簽押送還關道備案查照 
[札飭瓊崖道示禁鄉民仇敎廣東]  
　　粤督前接沙面美領事來文以海南島設有美國敎會數所現據敎士禀訴該處地方官紳仇視敎務僻遠區域之小官虐待入敎華人恐釀成閙敎舉動請札瓊崖道出示申明傳敎宗旨原爲勸人行善如安分習敎傳敎者不得欺凌騷擾發往設有敎會處所即徧貼曉諭等由袁督據此札行瓊崖道遵照出示曉諭各鄉紳耆務須約束子弟毋得輒與敎民爲難致干咎戾 
軍界 
[通飭各總鎮預備赴引南京]  
　　江督張制軍近准籌備海軍大臣咨所有水師將領應行赴引人員前經本爵大臣因出洋巡歷奏准暫停咨送在案現本爵大臣巳事畢回京所有前項應行赴引之員希即刻日給咨送處以憑帶領引見除先行電達外相應行知查照等因到院制軍准咨後旋卽照會蘇狼福瓜州等各總鎮一體查照 
[查復鹽捕營開鎗誤斃平民杭州]  
　　浙西鹽捕左營哨弁吳世蕃等督率兵隊在松屬南匯縣東門外緝獲私鹽兩船詎船内梟匪紛逃上岸詐稱商人遇盜致該處居民鳴鑼聚衆羣與兵船爲難抛擲磚石鹽捕營以民匪混集無可分辨開槍誤傷挑水夫胡順堂事後該處商團將巡兵吳家樂等扭送縣署南令見商民人衆深慮閙事權將兵丁收禁吳哨官發押捕署吳順堂當即於十六日因傷身死昨日松江府戚太守通禀浙撫查明是案起釁當時實係誤會所致該處商民並非有心庇梟死者亦由該處居民出資撫卹管押弁兵現巳送回原營短少軍裝查追另繳梟匪顧金榮飭緝獲辦案歸外結各等情請示前來本日奉增中丞批飭運司謂此案應否酌歸外結准予完案之處仰該司會同臬司查核辦理一面飭令該府轉飭南匯縣將驗訊情形填格通詳並嚴緝逸犯務獲究報 
學務 
[平均敎育費之先聲鎮江]  
　　鎮郡學界以郡城學堂寥寥全郡學務雖經提倡至今尚不發達推其原因一由於視學之未得其人一由於敎育費未能平均之故擬於下届開會時極力研究以圖進步 
[温屬師範生又爭萍捐杭州]  
　　温屬師範生林熊等日前具禀提學司以創辦蒙學經費無着請撥回舊有萍捐並指斥原辦紳士黄某種種苛擾各節本日奉袁樹五文宗批飭查辦謂此項捐欵黄崇憲早巳禀抽且認繳警學等費在先斷無以就地辦學問題復行挖回之理該生旣習師範辦學是其職務惟創始何時曾否立案學科若何學生幾人均未明白聲叙僅渾稱辦一蒙學迹與覬觎捐欵架名抵制相近至所稱黄崇憲有雇差勒捐幾釀大禍情事何以該處地方官毫無覺察浦東等處捐數共有千元是否屬實仰永嘉縣督同勸學所查明該地萍捐實數若干應儘數提充學費勿任稍留肥巳若或藉端騷擾尤宜懲禁至該生所辦 
 
 

Page 12

 
 
蒙學如巳組織成立并非架揑亦應酌量維持一面將學額簡章呈送立案 
實業 
[電告欽廉來鹽加價廣西]  
　　桂撫日前以上年五月度支部奏定加抽鹽價抵補土藥稅無論何省每斤通行暫加四文以一半解部以一半劃歸産鹽銷鹽省分匀撥濟用等因所有東省臨大懷寗封富等埠來鹽業經西省遵照部章加抽銷價一文在案惟欽廉等處來鹽因准張前督來電以其時欽亂甫定商請從緩抽收暫未開辦現巳事隔兩年亟應開抽且大部原奏聲明此項加價各省應同一律照數加收不得彼此參差致有畸輕畸重之弊是當時從緩徵收本係暫爲通融若日锥不抽恐干部詰現巳電飭鬱博北流平塘江龍州上思等卡自宣統二年正月初一日起凡欽廉等處來鹽一律每斤加抽銷價一文以符部章當即電達粤督即乞轉飭運司查照並一面電致各卡飭照光緒三十二年定章一律以錢合銀徵收鬱博北流上思三卡均每斤折收巿銀平七毫五絲龍州平塘兩局均每斤折收巿平銀八毫即在現用鹽照上分行填註徵銀數目此項定名爲新案鹽斤加價按月收數應另造專册具報不與原收各項牽混亦不得提扣三釐公費仍將加抽情形電禀察核 
[籌備出品赴賽之佈置無錫]  
　　南洋勸業會開幕期迫所有錫金出品在常州物産會陳列後均未運回現正赶造說明書及願書等一時頗爲繁忙准定三月初一日起運赴寗垣以便陳賽并聞因將來開會時恐觀客不便特派人前往會塲組織錫金旅館一所以惠行旅 
雜記 
[毘陸苦雨可慮常州]  
　　常州日來大雨連朝至二十日忽雨冰雹自晨至暮積二寸有奇米榖日益昻貴囤户旣巳居奇奸商復運出境兩縣雖出示平價而伊等置若罔聞十九日聞有無數鄉民至兩縣環求設法平價兩大令亦無可如何惟日向城隍廟祈晴而巳並聞日來北門外東西兩吾莊村之間時有無賴輩乘間奪刦財物日昨有龔某者於黄昏時行經該處忽遇三人塗面攔路肆强剥衣龔大聲呼救適又有人經過三人始逸龔得幸免有保安地方之責者不知亦有所聞否 
[潤州大雪病民鎮江]  
　　鎮郡自二月初旬以來春寒特甚大雨連綿迨至二十二十一兩日朔風怒號大雪紛飛平地積至六寸有餘四郊二麥均爲雪壓壞秋成失望農民等莫不愁眉雙鎖矣 
[姦拐掠賣之淫凶杭州]  
　　杭垣板兒巷毛姓母女以家貧傭工度日女年甫及笄頗具姿首前月底忽有城頭巷吳紳家種花匠阿五突至女家稱奉主人命喚女郎和針線月給若干金女聞值頗優欣然偕往一去兼旬沓無影信其母傭於某公館疑慮甚急往尋阿五仍漫般在吳家做工其母必欲一見且疑阿五言語齟　立逼同往始云巳隨東家赴蘇州毛嫗怒甚當即扭交地保並擬送縣阿五懼吐實謂係黄阿橋許七少爺囑彼往喚僞稱做工當晚同至石牌樓永裕客棧姦宿住棧十餘日復誘赴上海游玩現巳賣與蘇州某娼寮得洋五百元並有某公館某二爺在内比至許家質問居然直認不諱並允給還二百金毛嫗不允勢將控告現由某某轉圜允於五日内送回女郎云 
[望亭之盜案蘇州]  
　　二月十二夜長洲縣望亭鎮下塘北巿梢張經元家三更時被盜三十餘人劈門而入張僅母女四人所有衣物首飾被悉盜搜刮一空約值千元聞此種强盜均係外來光棍在望亭鎮聚賭巳四月有餘是夜出案後巳逃避四散矣 
清談 
[嗚呼樞臣]  
　　數月以來。漢軍機中之死亡相繼者。不一其人。主少國疑樞臣屢易可慨也。 
　　慨有張文襄薨逝後。而戴文誠奉命參政。繼張相之後。不半年。騎箕西去。識者巳深惜樞廷之多故矣。而今則定興鹿中堂。續假五日病勢益危。宜乎攝政王視朝之暇。眷念老成。戚戚焉爲之憂慮不置。 
　　嗟嗟樞相者。晨夕密勿。夙夜靖共。而國家之安危。人民之榮悴。實利賴之。矧當預備立憲之秋。内閣之成立。國會之進行。俱于此數樞臣是賴其責任顧不重且大歟。而况之數公者。皆漢室之英。先皇帝所留遺以輔冲人者也。顧乃數月以來。死者死。病者病。樞廷多故。 
偏獨集矢于漢臣者。抑又何也。 
　　雖然以南海。繼南皮有。心人較量身世。巳若一蟹不如一蟹者矣。矧在今此之更每况愈下也。語曰雖無老成人。尚有典型。噫嘻若鹿相者。非其所謂典型者歟。獨奈何今日又病在垂危也。此則北望燕京。所不禁憂心如擣者矣。 
嗚呼學生 
　　學生者。締造新國之種子也。種子良斯果實亦良。種子窳斯果實亦窳。善覘國者察國家之進步。不必察其改良之何若也。但觀其學生而巳足矣。 
　　乃以觀于中國之學生界。則何如陸軍小學。聚衆閙事矣。師範兩級肆意囂張矣。 
　　嗟嗟。小學者陸軍之種子也。師範者。敎育之種子也。種子如此。則其他日之結果。抑又可知。 
　　或者曰此其事僅僅浙江然耳。奚足以概大局。 
　　雖然今天下之敎育。無管理。無訓純者。豈第浙江爲然。 
雜著 
[國會借鏡錄醒（續）]  
　　十八年十二月。政府大行改革。组織新内閣任參議伊藤博文爲内閣總理大臣。特聘德國工程師蒲哥孟建築國會議事堂。一切規模。悉仿歐洲。嗚呼何其盛歟。 
　　記者曰。日本開設國會情形。略如上述。論者輒謂日本開設國會。係出於政府之意。不若歐洲各國之由於人民要求。幾經激戰而來。吾不信也。使當時人民不爲轟轟烈烈之舉動吾恐開設國會之期。必更遲至十年或二十年不等。蓋日本當改革之際。内憂外患。均不見其迫切。政府從容布置。國會儘可從緩。倘人民安然無譁。何至早開國會。故日本之開設國會。雖明全出於人民之主動力。亦無不可。論者云云。蓋未識當時之實情也。雖然開設國。會致國家於富强。日人巳獲其效而被其澤矣。回顧我。國果何如乎。數年以來。國勢日趨於危迫。當國者泄沓成性。罔知振作。舉行新政而無效。籌備立憲而不力先之以無期預備。繼之以九年籌。辦慎之又慎。一若開設國會。愈遲而愈善者。吾不知其用意果何在也。或者曰。子所述之日本國會小史。亦僅至天皇勅諭開設國會之期而止。今我國定於宣統八年開設國會。正與日本當時之辦法相同子乃嘵嘵多瀆。不亦傎乎。余曰辦事貴審時勢之所宜。我國今日之時局。逈非常時之日本可比。使日本當時有我國今日之危象。吾决其必無空懸九年之事。即使政府有此舉。人民亦不承認也。我行我是。奚必步趨前塵。致誤大計方今國會繼續請願之舉。着着進行將來必有達我目的之日轉危爲安。在此一舉。所望熱心志士。效日本立志社愛國社之舉動。分道鼓吹。宣布宗旨。廣設國會期成會。國會同志會等。以期厚集勢力。底於成功而後巳。見義勇爲。當仁不讓。海内渴望國會諸公。其速奮袂而起。記者深願執鞭以相從也。（巳完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[俄國東方自由口岸閉鎖之原因及影響（續）]  
　　二閉鎖後之影響當各商豫先進貨之時閉鎖之影響尚未顯然覺其可懼也及此種豫進之貨入於需要者之手而爲納稅貨物與歐洲俄商輸入之内國貨物在遠東巿塲互相衝突而後閉鎖之影響現矣今誠以閉鎖前與閉鎖後之物價相較卽可知也 
　貨名　　　　　　閉鎖　物價較前騰貴之成分 
　米　　　　　　　　　　　　　　三　　　成 
　麵粉　　　　　　　　　　　　　三　　　成 
　鹽　　　　　　　　　　　　　　無　變　動 
　塞門德　　　　　　　　　　　　一　　　成 
　璃璃器　　　　　　　　　　　　二成五分 
　煤　　　　　　　　　　　　　　無　變　動 
　植物油　　　　　　　　　　　　三成至四成 
　棉布類　　　　　　　　　　　　五成至六成 
　果　品　　　　　　　　　　　　無　變　動 
　罐　頭　　　　　　　　　　　　三成至四成 
　紅　茶　　　　　　　　　　　　八成至九成 
　磁　器　　　　　　　　　　　　四成至五成 
　　此等貨物以豫進之數特大及從前尚有停屯之故尚未十分騰貴將來全然納稅必比現今物價更貴自五成至十成凡係日用之物必比他貨再貴無疑 
　　世人或謂自由口岸閉鎖以後向來經海參崴之貨物必改由大連經中國境土由中商按照中俄陸路通商章程輸入俄境顧此現象將來卽或有之然今日之日用物品則非其例也日用之物欲杜絶其輸入實非易事且亦非閉鎖者之目的也故此種物品稅率較他貨爲略低即以此耳至於商况不振誠閉鎖後之實况矣當戰事方畢需要競起商人目眩以爲振興之兆不知此乃暫時之需要略更時日巳復其初需要旣復其初則商人閉鎖前據進之貨到底不能脫手進貨時挪移之息欵全然無着衰沉之歎異口同聲亦何及矣此因閉鎖而引起之投機行爲之結果也 
[二俄韓國境貿易通路之變遷]  
　　海參崴閉鎖以後向來朝鮮貨之由海參　運至琿春者乃更由清津經間島而趨琿春蓋與琿春爲輸出入之貿易者以日本爲主要今之間島巳當朝鮮及日本通商之要種此貿易線之所由變遷也 
[自由口岸閉鎖之將來]  
[一閉鎖之程度]  
　　口岸可以閉鎖而需要不能杜絶不能杜絶故必斟酌於其閉鎖之程度焉此新稅率之中所以不能不揭載無稅貨物者也但其程度果如何始可以滿歐俄商工業家之意而暢行東方之保護政策頗不易言也欲窺其大概惟有就新舊稅率而核其課稅之增减耳蓋雖云閉鎖而其閉鎖之程度非至高也無稅貨物之多出於意外固無論矣即有稅貨物之中其以件數論者稅率雖高而可使各人分擔其於同一貨物無論精粗而課相等之稅者粗者雖未免受虧而價亦累增取償有自要其所稅皆非　不可少之需要貨物則閉鎖之影響可推而知也 
[二閉鎖之將來]  
　　俄國後此是否繼續而行其閉鎖之政策當以東方俄境之經濟爲準西比利亞及黑龍沿海兩州今旣極力移殖人民以圖東方之經濟及武備並臻獨立之一境他時果有成效則閉鎖之障礙必歸廢棄而後巳此則可據斷者也然今其移殖之民果能力謀經濟之發達與否殊難言也 
[民政部頒發國籍執照簡章]  
　　一赴部呈請入籍復籍者執照由本部發給取具同鄉京官印結領取 
　　一呈由京外各衙門咨部入籍復籍者執照由本部咨行各該衙門轉飭具結領取 
　　一呈由出使各國大臣咨部入籍復籍者執照由本部咨該大臣轉飭具結領取 
　　一旣領執照如有遺失等情准其取具保結並呈明情由補領 
　　一旣領執照倘復呈請出籍須將所領執照呈繳其執照未經核銷者不許作爲出籍 
　　一旣領執照有在京外各衙門及出使各國大臣呈請出籍者其執照由各該衙門咨部核銷 
　　一旣領有執照如願改隷他省者照本國寄籍例辦理不必另行領照及換照 
　　一凡入籍復籍除由本部註册並咨行該省外入籍復籍人須將所領執照呈驗於該管地方官立案 
　　一領照騐照無論京外各衙門均不准向入籍復籍人留難需索 
本埠新聞 
[美國贊助推廣租界]  
　　聞本埠駐華美僑公會近接美國國務部大臣來函謂巳電飭駐京美使及上海美總領事贊助工部局提議推廣租界事宜 
[查禁私運米石之阻力]  
　　滬道蔡觀察以近來米價騰貴恐有奸商囤積居奇私運出口除分行上海縣工程局巡警局一體查拿外特於前日札飭公共公廨寳讞員飭承繕單持赴值年領事署簽字查禁詎該領不允即由寳讞員轉禀滬道請爲核示 
[松江府札上海縣文（召集諮議局議員）]  
　　奉督撫憲漾電内開據江蘇諮議局議長張紳等二十八人呈稱遵章用召集臨時會之第三條件擇定本年三月初九日爲臨時會開會之期請督撫即日通電各屬於三月初八日以前令議員到局齊集以重議會要政又查局章第三十四條内開凡召集開會應於二十日以前由議長將本局開會應議事件預行通知各議員本局遵章應於二月初九日以前 
 
 

Page 19

 
 
由議長通知本届臨時會應議事件等由希即日知會各該廳州縣迅即轉致各議員依期到寗爲要等因到府奉此合亟飛飭札到該縣立即轉致各議員依期到寗爲要 
[上海縣之落塲勢]  
　　本縣田大令批頭舖叚董范熙瑞汪永思商民黄長興掃葉山房等禀云查龔三郎爲會審公廨送縣訊辦先行枷示之犯地甲施福疏縱脫逃實屬膽玩斷難輕恕姑念該董等及商民代求暫准免予站立改爲枷號俟龔三郎緝獲再准開釋 
[復訊殺親夫案]  
　　陳和尚被伊妻石氏之姘夫朱阿六擠入浦中謀斃一案前晚由本縣田大令飭提凶手復訊朱阿六順供不諱大令飭於供單上加蓋指摹釘鐐收禁内監候通詳上憲核示定罪 
[沙船撞沉渡船續誌]  
　　青口帮沙船撞沉蘇阿弟之渡船巳紀昨報兹悉除當時救起十一人外尚有四人至今均未撈獲昨本縣田大令巳函致救生局請爲帮同打撈矣 
[河豚魚子之膨脹力]  
　　住居楊樹浦梅興街之江北小工王喜林前日午後在外拾取河豚魚子歸家煮食未幾腹痛如絞奔赴醫院中途倒斃當由捕房車入驗屍所報請上海縣田大令蒞所驗明委係腹脹身死旋由死者之戚陳侯木具結棺殮免予發封 
[巡官掩捕賭徒三誌]  
　　閘北華興坊顧同祿家紏衆賭博被四路一區黄正巡官訪拿到案訊明收押巳兩紀本報前日解送總局覆訊判窩賭之候補知縣顧同祿罰洋二百元丁阿毛等十八名各罰洋五元各具改過結開釋王和之因另有别案仍飭還押候再查提抽頭漁利之人到案併究 
[巡士祇得服禮]  
　　賃居西門外典當弄之董某前日與十一號巡士王吉盛齟　適有三十七號落差巡士朱銀壽經過該處上前解勸又起衝突王將董帶至西區稱被毁壞號衣董稱被朱毆擊當由區長向董勸慰卽行釋出後由董訴知親戚盛宫保函致滬道蔡觀察轉知工程局董事查明核辦兹由局董禀復謂昨巳由西區長將朱送局命至董處服禮寢事矣 
[改良監獄之預備]  
　　蘇臬左廉訪札委候補同知王秉璋調查松江府屬監獄改良辦法司馬先至上海與田大令勘得本縣監獄基址太小擬將毗連之常平倉基地劃出數畝以圖擴充並將現在收押犯人及看守禁卒兵丁等名册先行造報司馬察勘畢昨即起程赴松接勘他縣 
[開濬北新涇河道]  
　　北新涇開濬河道將次興工本縣田大令特於前日移請四路五區鄒副巡官督催工程不日開局 
[妻不以爲夫]  
　　匯山捕房八百五十一號華捕張茂餘之妹阿三嫁於江北人花則敬爲妻兹張與原媒崔學章劉馬氏串令伊妹不認本夫濳行逃逸由花控奉公共公廨飭知捕房將張與兩媒一併解案判令分别交保候查在案昨日復訊花供小的因事逐出租界後張即串同兩媒唆使伊之胞妹逃逸不認本夫求請澈究張捕供花妻並非小的之胞妹係後母之女聞與花不睦移居楊樹浦地方實未唆使離居求鑒訊之崔與馬氏均供並不知情寳讞員商之英繙譯官廓君判張捕等暫行開釋候提花妻到案訊奪並以花係過犯若令出境則傳訊不便爰將逐出字樣暫行註銷候定案後仍照原斷驅逐 
城内 
[得保首領]  
　　巡警總局探夥朱老窩子前被盜犯高福壽拒捕戳斃將高獲案訊供收押在案近高在押患病奉本縣田大令發堂醫治前晚身死即由堂董禀知田大令備棺收殮 
[道批照錄]  
　　張仲高禀批此案現據黄宗琦以陸上何保釋後與伊仇毒更深被丁生發邀同尋釁肆毆徧體受傷禀請飭丁出具不再仇害切結黄張元等釋出不再肇釁等情當據縣詳批斥在案今該商旣願爲在押之黄張元等具保聲明釋出後如再與黄宗琦尋仇惟該商是問應著出具切結逕赴寳山縣呈候核辦可也 
[官事]  
　　候補知縣金銓高陸兩行工巡局委員縣丞嚴善增昨均到道禀見吳淞江厘捐局委員知縣王禮峘請假三天赴蘇總工程局正裁判官孫調鼎禀知服闋 
南巿 
[幸未燎原]  
　　前晚三點餘鐘大南門外二十三號門版某成衣店夥王松亭因烘濕鞋遺火布屑内幾肇焚如幸即撲滅旋由七十四號巡十將王拘至南區罰洋一元以儆 
[賭徒罰洋]  
　　南區第一號巡長前晚在蘆蓆街惠錫堂剃頭店内查獲賭徒胡子香羅鳳寳胡世明榮小弟等五人解區請究判惠罰洋一元胡子香羅鳳寳合罰洋一元榮小弟胡世明合罰洋十角一併斥釋賭具銷毁 
[不肖之子]  
　　常州婦人孫趙氏之子根生去秋在親戚張其所駕之船上竊洋四十元逃逸巳久昨日又至張處由其母扭送南區解由工程局訊究諭　其母當堂將子戒責然後管押待其父到案領回管束 
[懲辦竊賊]  
　　　王東生　至西門外體育公學竊取水烟袋一支由西區拘解工程局請究判戒責一百下逐出賊給失主領回又甬人王蘭亭昨晨竊取隣居周裕慶家之銅錫器報時鐘衣服等贓出外被十五號巡士撞見拘至工程局訊實判戒責二百下押十四天贓給周具領 
閘北 
[姦拐女子]  
　　唐立莊昨至四路一區控稱丁長富姦拐小的之妹藏匿張友羣處由小的親戚殷文華眼見謂爲究追旋經資正巡官提訊判張交保限五天交丁到案核辦 
[逾期不理]  
　　盛蓮卿控楊妙根談阿毛申吞股本紅利一案曾由四路一區黄正巡官訊明判限五天交保理帳昨巳逾期諭飭提案覆訊巡官以楊談二人刁狡可惡判楊拘押談交保限十天將帳理清繳洋　核 
英租界 
[限期料理]  
　　英商哈得利控何粱州金阿慶秦介峰抵軍不贖一案昨晨由廨復訊明晣判何還押保人金　慶交三百二十元秦交八十元人洋並保限一月清理 
[無可推諉]  
　　祥利印字館主湯寅生控經理楊俊泉吞没帳洋一千八百五十元一案昨日由廨復訊原告仍延律師到堂請究中西官以楊舞弊屬實未便推卸判押限一月還洋二千元再核 
[吞没存欵]  
　　龔三居控彭老大吞没存欵昨由差探往傳不到禀奉公堂諭令再傳 
[賣地紏葛]  
　　英商馬立司控郁貽生賣地不交單契一案昨日午後由廨會訊原告延愛理司帮辦律師請追單契並聲明如無單契著將原價洋二千餘元繳還訊之郁亦延穆律師代爲辯護寳　員商之英廓　譯官判郁還押候再復訊核奪 
[儘可放心]  
　　　吳氏控被姘夫徐仁榮持鎗恐嚇昨由楊　浦捕房解廨請究徐供與氏姘識巳久兹氏又與門差阿四交好視小的爲眼中釘遂與阿四商通抛鎗陷害訊之氏與　四供係鄰店並無奸情旋據包探陳銀松禀稱徐係過犯並非良民德襄　商之英副領事森君判徐押西牢半年期滿驅逐 
 
 

Page 20

 
 
出境手鎗充公 
[重入落籠]  
　　卞公義家之婢女小牛與人私識潜逃由探查獲解廨訊明判押女所一月在案昨巳届期由官媒解案請奪判交卞領回不准虐待 
[女孩迷路]  
　　女孩小桂枝在途啼哭由捕帶入捕房昨送公廨請訊據供年七歲江北人父母均住船上向泊小木橋浜内因登岸游玩不識歸途致被送案判送棲流所留候懸牌召領 
[乳傭被疑]  
　　陳耀南陳徐氏控乳傭莊劉氏竊取鈔票綢衣昨由捕房將氏解廨訊供不認判押候查明再訊 
美租界 
[自尋死路]  
　　英國商輪考克司停泊公和祥碼頭前晚有一身穿藍布　褲脚着草鞋之某甲濳上該　不知是否圖竊時因夜深月黑跌入船艙即行斃命嗣由船主報知捕房將　舁送驗屍所昨經本縣田大令驗明委係跌斃因查無屍屬即飭地保報堂收殮 
[何堪順受]  
　　有恆路三十八號某洋人家傭婦阮張氏　至捕房報稱主人前失扇子一柄今被在工洋内扣除抵賠情難甘服捕頭命赴該管領事署控訴 
[車夫悔氣]  
　　某日人昨雇張雲奎之東洋車至吳淞路計歷一小時祇給銅元四枚張向爭加反被毆傷頭面張遂投報捕房請爲緝辦捕頭准之 
[撞壞馬車]  
　　梁阿光昨拉東洋車至百老匯路撞碎孔阿慶馬車上之葉子板被孔扭控捕房飭償修費洋三元了事 
法租界 
[婦女串逃]  
　　徐有福投廨控稱小的之妻於十三日下午四句鐘時走出一去不回後知同居李阿四之妻亦未歸來始知被李妻所拐故將李拘捕送案請爲追究李供小的之妻亦巳逃逸不知被何人拐去判李收押候查明再訊 
[水手獲賊]  
　　葉銀耀掩入太古公司福建輪船主房圖竊被水手郁紀生撞見扭交巡捕送廨請究葉供認不諱求恩寛宥判枷示一月再押捕房一月 
[竊賊拒捕]  
　　李阿靖竊得蔬菜一担行經新租界地方被六十五號安南捕撞見上前拘拿李即拒捕致破該　用鎗頭戳傷腿際將李拘送公廨請究判枷一月押捕房六月 
[孀妇可憐]  
　　小東門昌記烟紙店失慎一案昨由捕房將店主董阿昌及隣人如意樓茶館主婦柴桂氏某烟紙店主朱松濤及董之妻弟馮安新等一併傳至公廨研訊董供起火時在深夜迨至覺察樓梯地板俱巳着火小的匆匆逃出跌傷足骨且未保險應請明察至店夥趙福祥現巳回籍訊之柴桂氏供稱夫故後窮困萬分今被殃及更難活命務求撫卹聶司馬以董旣未保險自亦被損所請未便准行遂判董罰洋二十元充公以爲不知謹領者　 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏增訂各學堂管理通則摺（四）（續）]  
　　第十三節凡各室中之通行巷以六尺寛爲度第十四節凡樓梯之寛以四尺爲度每步之高宜五六寸深宜八九寸宜設手欄凡建築樓房十開間者至少必備四梯餘以類推第十五節自習室寢室之窗廊門巷梯均與講堂同病室宜建於别所以便療養免囂紛爲主第十六節凡厠室與本室相距宜遠宜擇空氣流通之處並留意夏季恆風之方向其周圍宜設屏牆多植松杉等不彫之木以吸收其穢氣厠室之户以上下透氣爲主若在有井之處宜相距二丈四尺以外凡厠室在講堂自習室附近每百人必備大便所五小便所五在寢室附近每百人必備大便所十小便所五人數多者以此爲比例第十七節凡講臺之高以二尺爲度寛以八尺或一丈爲度深以六尺爲度凡講堂學生之條桌條凳一人用者長二尺二人並坐者長四尺條桌之高以二尺或二尺四寸爲度條凳之高以一尺或一尺二寸爲度（小學所用之桌凳宜按其年齡分别製備）第十八節自習室之桌以長二尺四寸寛一尺四寸爲度下設二抽箱以便儲藏書籍圖器及日用文具自習室之坐凳以上方八寸下方一尺爲度第十九節凡寢牀高一尺四寸寛二尺五寸長六尺周圍以板爲欄高三寸下設二抽箱以便儲藏履寫等物第二十節凡共同寢室每室以能容四人爲度深宜一丈五尺寛宜一丈以便四牀兩兩相對兩牀之端設衣櫃一座高宜六尺寛宜三尺分上下兩隔以便兩學生儲藏衣物之用每室必備方桌一小凳四第二十一節凡室内必設睡壺字紙箱第二十二節凡高等專門以上各學堂所有應備之各科專用講堂以及各種實驗室試驗塲得由各該堂自行擬具圖說呈請該管學務衙門核定建造附條以上管理各則止具大要所有未盡事宜仍應由各學堂體察情形增訂詳細規條又如建築學堂法式以及他章所載各則其有止宜用於中等以上各學堂施之小學或不盡適合之處亦准由各該堂就本處情形呈明該管衙門察核辦理 
專件 
[萬國衛生博覽會章程（續）]  
　　第五章職業與工作分五門一關係生理學之工作如作工時久人必疲倦當以補養之物食之或使之休息作工又有用力用心之不同二在工作時人之精力有易受傷之處偶時身體有被機器碰傷三人因職業之不同亦因之有易損傷身體之處如農家樵家種植家礦學家機器製造家商家及司理舟車之人四保護工黨之法如婦女傭工幼年男女工作及工作時限休息時候五體卹工黨之法如工人受傷或因傷身故平時患病不能工作理合調養廠主應預籌欵以備不時之用工人住房以及其飲食各事均須料理合宜爲是第六章傳染病症分五門傳染之症係分五門多係疫病之類肺病及花柳毒之症另設專章附於十二章之末第七章醫治法及救護法分二門一培植醫師及看護病人之人内中如醫生牙醫開藥店之人産婆等類設官私醫院病後休息之所殘廢院生産院等類二凡遇水火災必先設法救護山間水上大城鄉間情形各有不同均應預籌保護人命之法如應用之材料及運送受傷或病人之法第八章保護小孩及幼年之人分三門一保護嬰孩於未生之前臨産之時及生産之後各法喂養嬰孩之法嬰孩易受病之處如調養嬰孩及産婦各法均附焉二學堂之辦法小孩及歲須入學堂讀書此時極爲緊要身體宜好飲食起居最當留意學舍總宜潔淨通風寒暖合度功課尤應多寡適宜三小孩於未入學堂之時宜爲之設立收聚小孩處小孩頑耍之花園小孩頑耍之空塲小孩及歲入學之時除學堂外應預籌於衛生有益各種處所幼輩將來離學堂之後當爲之籌畫就何職業或應補習功課俾使成人總　國無廢人爲止第九章交通法分三門一平治道路佈置街車鐵路以便行人車輛車站各事俱附焉二開通水道使航船氣艇四通八達並築造口岸碼頭以便上下三交通旣便尤宜籌畫旅店以便往來第十章陸軍海軍分二門一保護軍人體狀無病兵房合宜飲食合度軍裝合體在營工作受傷或遇營中得有疫疾如何防範二海軍士卒之住所宜潔淨通風飲食軍裝在岸在船俱宜合度衛生醫藥二事尤須留意第十一章熱地衛生須分五門一熱地之天氣是否與外來人合式及服水土與否二住房旣有不同起居亦應有别三飲食起居之情形四衣服宜使能避日光及熱氣五熱地之病症種數第十二章統計法分四門一人民增多之數二人民受傷患病之數内分何等年數係患何病三人民病死之數分老少男女貧富何處何職業何時何地及病死之由四於保護衛生一道費用欵目之數别病症分五門如肺病酒精病花柳病牙病廢病並詳其致病之原診治之法及傳染之烈均詳載焉又歷史類分六門詳列於後一人生所必需如飲食衣服淨身壯體工作五事凡與以上各事相關之物皆可赴會陳列二空氣光亮地土及水土水房屋凡與以上五事相關之物皆可送會陳列三城鄉之住處交通用之物特别保護人身衛生法保護軍人衛生法人與獸病症傳染之事四凡各國風土人情各有不同之處而與衛生有相關之事者五統計國人有病無病之數六地球人種關衛生之進步該會會長於開會之日極言中國乃亞洲大國於醫學一道早有講求衛生之術自多先人發明今此公會深盼中國特别專員前來赴會並望多携歷史股内所用之物年前來陳列以廣見聞其會章一切詳細情形均有英法德三文印本 
小說 
[官塲小說玉樹花（四十七）]  
　　第十二回標俊語寵冠三軍結全書珠穿妙謔 
　　柳喜受了這般羞辱。慚怒非常。想要和他們認真理論。却又明知道衆寡不敵。管帶的勢力。也無從用起。没奈何只得跑到省城裡頭來。要求吕觀 
 
 

Page 27

 
 
察和他出氣。吕觀察明知這件事情。閙不出什麽道理來的。就是查出這個人來。不過是逢塲游戲。也没有什麽罪名。但是又礙着柳喜再三求告。不好不答應他。只得將將就就的查了一下。把那個文案的筆迹。和那紙上的字兒。對了一對。只說是他戲謔誤公。把他的差使撤掉。便也罷了。但是這樣的一來。這位吕觀察愛走旱道的聲名。閙得更加大了。後來漸漸的京城裡頭的御史。都知道了這些事情。只說吕觀察把職官當作孌童。要上摺子參他。吕觀察方才慌了。和胡甲生商議。呌他趕緊留了鬍子。免得外面大家議論。這個時候的胡甲生花祖雲。臉皮也歷練得老了。人家提起吕觀察的事情來。不過臉上略略的紅一紅就是了。事隔數年。有一位最愛詼諧的江南名士。在人家席上恰恰遇見了這兩位寳貝。那位名士故意問胡甲生道。甲翁先生的尊鬚是幾時留的。胡甲生道。前年就留的。巳經留了兩年了。那位名士微微冷笑道。甲翁先生這船丰彩。似乎尊鬚留得過早了些。請過吕觀察的示没有。合座的人聽了。大家要笑。却又不好意思。胡甲生雖然臉上紅了一陣却並没有什麽局促慚愧的樣兒那位名士又回過頭來。對着花祖雲說道。令婿和令愛如夫人。近來想是常常相見的。花祖雲聽了。也不以爲怪。只隨隨便便的答應了一聲。面上也不紅一紅。那位名士哈哈笑道。我們中國有了你們兩位先生。還怕什麽外國人的鎗炮利害。只要請你們兩位出去打仗就是了。身上有了這樣的萬重皮甲。外國人的鎗砲。那裡還打得進來衆人聽了。忍不住哈哈一笑在下的這部小說。便也就此收塲。（完） 
國外新聞 
[英議院討論議案]  
　　二十一日倫敦電云英國反對黨在下議院譏評政府必谋上議院之陳議並謂其實在之目的蓋欲實行獨院立法之制耳愛爾蘭事務大臣畢賴爾君力辯政府並無此意工黨議員曼克杜萊爾特君起言深望愛斯奎士君能鼓勇辦妥上議院問題不必再與國民商酌云該案巳展期續行討論 
[芬蘭國亡在卽]  
　　二十一日倫敦電云據海爾新福斯電稱俄國擬將芬蘭制定法律事宜歸俄國立法部兼理之議案雖大衆都以侵奪芬蘭自由最後之舉視之但無驚訝之意 
[美坎稅約内容紀要]  
　　二十一日倫敦電云美國與坎拿大所訂稅則條約之内容巳在華盛頓及奥太樺兩處宣布坎拿大允將美國貨品四十種徵以中等之稅以答美國准以最低稅率徵抽坎貨之惠 
[德國更改海軍根據地]  
　　二十一日倫敦電云德國海軍艦隊總根據地巳由波爾的海移往北海維爾海姆希夫德國海軍軍略今將又爲一變 
[斐洲小邦國君謝世]  
　　二十一日倫敦電云羅馬電稱兹接阿皮西利亞京城愛狄司阿皮排電音國王米里列克業巳逝世 
[希臘陸軍公會解散]  
　　二十一日倫敦電云據雅典電稱希臘有全權之陸軍公會業巳解散因希皇巳下詔召集國會故也 
[普魯士火車失事]  
　　二十一日倫敦電云普魯士暮海芒爾里地方有運兵之火車一輛與客車互撞死傷者共四十人以兵士居多 
[俄蒙邊界發見金苗]  
　　據日本某報錄載俄報新聞云俄蒙邊界處近發見金苗甚旺現巳組織金礦公司俄政府巳派專員前往該地調查一切（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
