# 1921 - 101 - 4917296

 

Page 1

 
 
   
 
 

Page 2

 
 
   
 
 

Page 3

 
 
時評 
[副因（冷）]  
　　中國今日政局之大患正因而外常有副因然而援救政局之人往往置正因於不顧而惟副因之自謀以爲正因之患無足輕重此所以愈事援救而其患愈甚也今之天津會議依然惟重人之問題而於事之問題絶不措意此非惟謀副因之證乎内閣之擁護與改組與裁兵之能否進行孰争此即正因副因之别也蓋今之政局所難者財耳財苟無有無論何人爲政均不能過去不先謀解决財政之法而惟内閣之自計其入手之方實已大誤也何也彼預其事者大都尚以爲財可由人而生又可因人而異而不知財有必盡之日也 
[命令]  
　　四月十七日大總統令　署司法總長董康呈署湖北高等審判廳長范之杰懇請辭職范之杰准免署職此令 
　　又令　任命何同椿暫署湖北高等審判廳長此令 
　　又令　兼署陸軍總長靳雲鵬呈請任命趙英武爲暫編浙江陸軍第一師步兵第四團第二營長應照准此令 
　　又令　兼署陸軍總長靳雲鵬呈請任命李鴻院爲陸軍第二十九師騎兵第一百十五團第三營營長應照准此令 
　　又令　兼署陸軍總長靳雲鵬呈准察哈爾都統張景惠咨請以巴雅爾圖陞補公中佐領應照准此令 
[專電]  
　　北京電　靳改午後四點半赴津（十八日下午七鐘） 
　　香港電　各軍官仍反對孫就總統任有孫如就任以後不奉令説 
　　香港電　陳炳焜圖粤甚確魏邦平因駐肇 
　　香港電　今日政務會議孫提出組聯省政府已通過（以上十八日下午九鐘） 
　　漢口電　駐衛輝豫軍暫編一師叛變玥與趙倜軍接戰於璐王墳一帶京漢車仍阻（十八日下午四鐘） 
　　九江電　趙從蕃巧（十）（八）日赴滬就醫（十八日下午十一鐘） 
[公電]  
　　湖南省議會通電　各報館均鑒　近日報載廣州國會以議員二百餘人開非常會議選舉總統等語竊聯省自治風動四方敝會前此主張先本自治以聯合各省再由聯省以組成政府曾於上月三十日通電並承川粤各省覆電贊成茲事進行自有一定程序况總統選舉成憲宜循若以草率從事恐啓紛擾之端而滋政治之累本會代表民意未敢貿然贊同如以愚慮爲然即祈一致勸阻庶足以奠國是而順輿情無任盼禱湖南省議會叩元 
[世界路透電英礦工罷工消息]  
　　十七日倫敦電　礦區傳來消息礦工因罷工經費漸罄窘困日甚又礦區傳來消息礦工因罷工經費漸工中之較穩健者有依區域基歴商决工資問題之意聞有多人願即上工但極端派則主於全國懇請工人加入罷工甚至欲圖阻止礦穴之抽水政府則仍施行應急之軍備每日須耗費英金二十五萬磅商部宣而需用燃料燈火及電氣力之嚴密取締條例並照會幹路於星期一日起停開火車多輛倫敦市民因煤斤缺乏輙排列往領購煤執照 
　　十七日倫敦電　政府限制用煤更嚴重要實業迄今准照平時减半領煤者今新例規定須有特别事故始能照此辦理熱氣電無等之廠所均按减少供給之嚴諭鐵路車務明日將續行縮小範圍 
　　十八日倫敦電　倫敦公園日前關閉以便於全體罷 
工時用爲分散食物與牛乳之集中點但今又開放 
[英屬地之海軍擔負]  
　　十八日奥克倫電　紐絲綸首相梅謝氏言及英帝國將開帝國大會事謂最重要之一事亟須討論者爲海軍防務而太平洋之海防尤爲緊要渠確知帝國將再經過一次戰争故須豫爲準備鉅大經費如能免避誠不欲國民負擔之但今已至紐絲綸必襄助維持帝國海軍之時故政府應以盡力擔任海軍維持費爲政策云 
[英國航業公會防制竊物]  
　　十八日倫敦電　航業公會委員會發表關於途中偷竊運品之第一節報告謂經營轉運業之汽船公司七家賠 
償失竊損失每噸貨自二十一便士至六十二便士不等輕重各異乃檢查勤忽不同所致貨物上下時宜由航業公司派員認眞監視並對於出入碼頭區域之人嚴加稽查而由碼頭運出之物尤宜格外檢查 
[法國遠東航業案]  
　　十八日巴黎電　國會中提出之遠東等處航業案已由審查會報告略謂馬賽上海與横濱間及馬賽與海防間之航線暫時至少須予維持惟船隻往來於第一航線者無須再入阿曲口岸除原有口岸外以後須定期赴檳榔能赴福州可而往來於第二航線之船隻可隨意往新加坡將來此兩航線須合爲一而以上海爲終點另設支線由上海往横濱 
[英國之航業]  
　　十七日倫敦電　運貨減少致使航業凋敝其影響可於勞合公司之表册證之據其報告三月底商船之在英國建造中者不足三百萬噸此外因航業不佳暫停工作或因木工罷工致未竣工者尙有八十四萬七百噸較諸去年同季今日下水噸位減少十四萬六千噸開工噸位減少十一萬三千噸而正在籌備尙未開工之噸位亦較一年前減少百分之七十五國外造船之數現共爲三百二十八萬八千噸較諸去年年底減少十八萬三千噸其故因美國造船仍少也 
[美俄通商事]  
　　十七日華盛頓電　美國勞工聯合會會長戈泊士氏致書國務卿休士氏詢問美俄通商事休士氏覆稱美政府當然願以大規模定美俄間之商務關係美政府希望俄國能整理其内務俾復得在世界經濟生活中處適當之地位云 
[德前后之葬儀]  
　　十八日杜恩電　昨夜德前皇維廉住邸外停汽車多輛前后遺骸置於一車維廉另坐一車黑夜舉殯直赴麻恩車站前皇太子着軍服在站相迓遺骸安置專車開往波資丹其幼子數人與舊臣若干皆隨行惟維廉等則仍杜同恩 
[美國大風雪]  
　　十六日美國丹佛電　此間現遭冬季最大之風雪交通爲之梗阻 
　　十六日美國孟菲斯電　星斯五夜及今日台克才斯亞康薩斯亞拉巴瑪米雪西宓諸州均遭颶風共死七十五人傷數百人損失約值數百萬无 
[法國與俄舊黨]  
　　十七日巴黎電　藍格爾將軍拒絶接受法國所定處置藍氏舊部之辦法於是法政府即以嚴厲之牒文底責藍氏忘恩謂法政府因藍氏所犠牲之欵共已有佛郎二萬萬之多藍氏不加諒解而仍肆求無厭法政府未便繼續飬其部下游手好閒之兵士又稱藍在君士坦丁建設一種俄政府志在維持其軍隊此舉實背國際公法云 
[美國禁運軍火案]  
　　十七日華盛頓電　國務院請修正一九一二年所訂禁運軍火赴美洲各國律參院外交股員會已考慮此請其本志乃在阻止軍火運往中國且議早日實行修正律某某數國曾請美國協同設法阻止裝運軍火赴刻在革命中之各國 
[希臘扣留日艦]  
　　十八日倫敦電　每日電聞巴黎訪員稱日本汽船載運土浮由西比利亞前往君士坦丁中途爲希臘魚雷艇所阻扣留於米狄倫日政府提出嚴重抗議謂希臘並未與土國正式政府開戰不應扣留駛往君士坦丁之船 
[中國特使抵法]  
　　十八日巴黎電　中國總統特使朱啓鈐不久將抵巴黎宗旨在使中法間學術與商務之關係愈臻鞏固將謁見米特蘭總統並與各要人及團體注重中國學術商務之進步者會商朱使携帶之禮物擬贈與法國者需鐵路貨車三輛裝運之内有許多繡貨聞有一件係三千年之古物 
[各國近事記]  
　　十八日倫敦電泰晤士報華盛頓訪員電稱參議員洛志氏在參院演説主張通過美國以二千五百萬元收買哥倫比亞巴拿馬運河區域之條约並引前參議員福爾氏之言謂此種條約可使美國商人獲得開拓哥倫比亞之主要權利哥倫比亞將爲世界最大出油國之一　　十六日紐約電　羅馬電稱意大利北部之極端國民黨與社會黨於選舉運動之際在多城發生衝突聞死數人 
　　十八日倫敦電　愛爾蘭總司令美克里第將軍出示禁止愛爾蘭戒嚴區域内民事裁判所受理控告國軍並要求賠償損失之案件惟經軍事當道特許者不在此例　　十八日倫敦電　棉業有復振之可恃氣象大哈胡特之紗廠全賴印度銷塲者今已準備開全工矣 
　　十五日巴黎電　下月初巴黎或將舉行協约國國際大 
會討論賠償事務今望英相喬治氏亦能與會 
　　十五日巴黎電　白里安氏致書美大使聲明收到美政府關於雅泊島事之牒文謂俟法英日意四國交換意見後即擬作覆 
　　十七日樸特賽電　日太子於今日抵此地方官及旅埃及日僑均登船歡迎日太子擬於星期一日乘專車赴開羅 
　　十七日華盛頓電　商部總長霍佛氏宣稱商部將調查世界之鋅市以使决定關於出口之可能而消除此間锌業惡劣之狀况 
　　十八日倫敦電　基督教總主教已任命史考德教士爲山東省主教大约六月二十九日舉行授職禮 
　　十七日紐約電　此間銀行家宣稱福德氏（汽車業巨孹）頃清理債務共二千四百五十萬元可見前傳福德氏謀在華爾街告貸巨欵説之不確 
　　十八日倫敦電　泰晤士報得華盛頓消息衆院已通過應急税則議案 
 
 

Page 4

 
 
   
 
 

Page 5

 
 
   
 
 

Page 6

 
 
太平洋路透電 
[曹張會議與南兵變]  
　　十八日北京電曹　張作霖間之會議現已開始今日午後靳總理或將赴津鄂督王占元在京漢鐵路交通暫阻一時不能到京開封路透訪員電稱豫督趙倜已派兵赴彰德以遏制成愼舊部之活動又據河南私電河南改編第一師之兵士忽復集於彰德要求成愼復職成刻在北京趙督聞警即派兵出發但據鄂人推測成愼之變係有人主使蓋欲阻王占元北上也彰德事當與吴佩孚無關但趙督之兵已在衛輝西二哩拆去福公司之鐵路此舉有何理由尙無所聞今内閣命運有繫於天津會議之説而中部督軍聯盟復有勢力推廣之象故豫事發展愈覺重要豫事必碍及吴偑孚吴爲勢所迫或將握支配鐵路權未可知也 
[粤漢路近聞]  
　　十八日香港電據廣州時報載稱粤漢鐵路之管理部議籌募借欵二十兆元俾用以造成該路 
[日本近事記]  
　　十八日東京電　據頃所發表修正之規則載明凡人日境之外人所執護照須在　日以前十二個月内由駐外日員簽字認可者始能有效 
　　十八日東京電　政府管理關東鴉片之新規則已提交樞密院股員會該會有會員六人以曾我子爵爲會長　　十八日東京電　臨時財政經濟調查委員會某子爵等已於今晨赴青島調查日本發展該處鹽業之鹽廠 
　　十八日東京電　今日發表海陸軍戰事授勳令參謀大臣上原男爵晋封子爵前西比利亞日軍總司令大井將軍授男爵 
國外要聞倫敦通信（續）（紀鴻）（三月五日） 
[倫敦商品展覽會]  
　　英人最好用磁器無論貴賤人家其客堂寢室皆藏有磁器磁器物之精粗亦可占其生活之歉欠鐵磁類器物只用於廚房是絶無陳諸臥室及客堂者國人喜用鐵磁面盆在英倫則尙未一見故吾國號稱磁器國而實則大不講究磁器磁器旣爲英人嗜好即爲其發達之重要原因反而觀之國人好用鐵磁而鐵磁絶少見造 
於吾國良可慨也 
　　英人所製貴磁多傚吾國緣以吾國爲磁器祖國一般人的心理固仍推重中國爲磁業之冠故製造者不能不仿傚之以博社會之歡迎也其運輸於吾國者多爲社會所不重視之物英人恒以喜新厭故之必理度中國人且以所製中國式的磁器恐不及中國之好故多純粹之西洋式運往東方實則中國人好古守舊之風世界無更有出其右者彼若以其仿製的西洋中國磁運輸吾國則恐景德鎭磁業不能敵之矣 
　　總之英國磁業進步最速彼恒收買吾國之製品用科學方法分晰考究其易超勝吾國固不容有疑義目前據勸業場中之觀察其式樣之脱俗繪畫之精細著色之鮮妍奇古實爲罕見茲就陳列於該勸業場之磁窰業工塲者約有數百而在白明翰格拉斯哥尙不知多少據詢問處執事人云英國磁業年來實大進步各種磁品旣日益精良而價值又日漸低廉蓋其生産額增加也　余恐此生産加增或將闢銷塲於磁業久著之中國矣此外還有一種進步大可供吾人之研究戰前英國少皮革之製作大至軍用品細至婦女手包以及一切家用或旅行之箱篋咸仰給於德奥兩國及至一千九百一十四年後製革廠先後興立才一二年問革品價值已從極高度而忽然墜落歐戰來百物昻貴之世界而彼皮革一宗反較前低廉進步之速查想見矣目前英國市塲中所見之革物大致悉爲本國製造此五六年間之猛進説者多歸功於勸業塲之提倡云 
　　英國向來偏重大工業如鋼鐵紡織之類至奢侈品則多自歐洲大陸運至例如音樂器之屬多來自德國小玩意（孩子用）多來自法國近則皆用自製之物余觀其樂器部玩意部陳列公司之多想不必再需舶來品矣又戰前藥品及諸化學物亦咸用外國所製近則多用自造物只坊間化妝品仍多見巴黎紐約之商標此外進步之業尙多詳不能盡上所述者皆就極顯著者耳至於大機械品因占地太廣且非顧客於倉猝間所能購辦故勸業塲中無此種陳列也 
　　不列顚勸業場其目的一方在提倡或改良製造一方在招徠海外顧主以其組織之完善自然容易發達就陳列者與雇客逐年增加而觀其進步之形跡異常明顯但就一千九百二十所營業之統計言每日該塲營業數值在一百萬鎊以上兩週間之營業在二千萬鎊左右按現時金價合華幣計算每日在一千萬元以上則兩週間當在二萬萬元以上再統合白明翰格拉斯哥則爲數更鉅又以其提倡之影響於全英實業界言則更不可以數目計矣 
　　該勸業塲歷年如此其少而成功若是其速此其中有大故存焉從事陳列者與顧主必雙方有利始能發達否 
則不惟不能進步而且必至喪敗如吾北京之勸業塲終非寄賣洋貨不可雙方利益果安在乎入場之顧客旣爲陳貨者所邀入則至少必有幾分購貨之希望不僅徒悦目賞心列貨人得竭其全副精神對付顧主顧主亦得平心静氣以選擇不致有無聯之擁擠普通勸業展覽場不過集一方中特種物品或分設各處旣不能如該場收羅豐富而又不能集中一場該勸業塲旣大且備使顧客對於英國物品一覽可盡適如一部英國字典不識之英文字皆可於此中尋出平常欲購大批貨物者因從事商品之選擇輒遍歷無數商店而選擇結果不能滿足所需者仍多在該勸業塲旣以類分而各陳列者所占之區域又極狹隘集狹隘之區段而皆爲樣子問顧主自不難一一評判審辨故該勸業塲者又不啻如一精良之望遠鏡會聚遼闊之城市而納於眼廉之下有新奇優美之貨物在平時廣告未必引人注意而該場則爲極有力之紹介凡此種種便利不可勝言又該場設有職員或答客人之疑問或啓製者改良爲時雖短然積一年之報告聚精會神其影響亦頗不小（英商部對於海外各國及殖民地皆派有專員時常報告海外商情） 
　　聞本年開會顧客自海外來者較往昔爲尤衆派商會代表來參預者凡十七國遣商部總長來者則有八國不列顚勸業塲必將影響於世界商塲可知矣 
國内要聞曹張聯袂到津 
[靳雲鵬亦有赴津説]  
　　張作霖於前日（十五）上午八時由奉天乘專車起程來津直省長曹鋭接准來電後當即飭軍政各界預備赴站迎迓昨日（十六）晨三句半鐘張氏到津在河北總站下車即乘汽車赴地緯路恒記德軍衣莊行轅是日前往迎接者除曹省長楊廳長外並有軍政名界省署衛隊營軍樂隊警廳保安隊軍樂隊各警區署員等沿途軍警加崗護衛張氏携帶隨員有第二十七師師長張作相二十八師師長汲金純及隨員護衛等共二列車約二百餘人又有察哈爾都統張景惠憲兵司令秦華及憲兵等至山海關迎接隨同來津隨員等分住大安旅館及中西旅館直督曹錕因得奉天電知張氏即日至津遂由保定起程於昨日（十六）下午五點半到津住曹家花園即在本宅宴請張氏以盡地主之誼聞曹張會　面後將在天津開一次會議解决各重要問題靳翼青及諸閣員亦有來津參與會議之説 
　　至張氏此次來津原因外間傳説不一據北京晨報云張氏此行係由政府招致並非突如其來故前日（十五）晚間總統即派袁乃寛前往歡迎於是晚九時與張景惠同乘專車赴津同時靳總理亦派劉金標前往昨早四時張氏已由奉抵津其啓行之前曾分電靳總理及直魯豫巡閲使曹錕鄂督王占元到津晤會曹氏已於昨日由保定起程下午三點三十分到豐臺換車六點鐘即抵天津是日由京赴津迎迓者首爲農商總長王乃斌靳總理則有今日到津之説交通總長葉恭綽聞前日已飭預備專車然至今日尙未成行而昨日又未出席閣議不知何故（一説葉於昨晚六時赴津）至王占元之行止則中央疊電催促截至昨晚六時止尙未接有首途電告其來不來尙難確定外間謂王氏亦决定北來且有各省　代表相隨而至者殆非事實此次諸大人物在天津作此盛會旣係由政府發動則其不至有意外之舉殆亦可以相信然而此會之自的究竟安在耶據某方面傳説則（一）爲統一問題討論川湘滇黔之聯絡進行及對於廣州非常總統之聲討方法（二）爲選舉問題應如何催促各省一致趕辦（三）爲授蒙問題自牛福厚入京後或戰或和尙未定局戰則如何分擔兵力和則如何接洽（四）爲裁兵問題各省認定應裁若干由三使發起實行（五）爲財政問題國家税與地方税之畫分期能恢復民年五年解欵之狀况否則亦請各省就應解中央之國家税酌量協濟若干以裕財源云云據深知内情者言以上諸問題此次固不能不在討論之列然如單爲此等問題則或以電報商榷或以信使往還俱無不可殊無勞駕之必要外間或謂此會與内閣問題無干而不知事正相反實以内閣問題爲主而其餘皆附屬之問題也蓋某系取代内閣之計畫日進日急其唯一妙策即以把持財源爲毁閣造閣之手段最近如某總長之對教育經費旋翻旋覆一方面先擠兑教育部使不能自容一方面邀約周自齊袖手旁觀實行自已拆臺把現内閣弄到七零八落靳氏亦自不能不知難而退然後由該系重整旗鼓組織一系内閣此實徵諸事實之表現業已無可諱飾者靳氏初引該系爲同調所希望者原在得其援助今不但不能得助而且將反被其擠倒於心不甘自不待言以生尅之道言計惟奉張足以維持自已之命運乃借種種題目連電邀請今竟獲如其而至據情理觀察某系組　前途或不免生一頓挫試看自張氏北上之消息傳來該系某首領即先避片湯山厠身現内閣之某兩總長聞已備辭呈準備提出其不安之情蓋已確不可掩故張氏此來於靳内閣與某系之進退有重大影響殆無疑義耳 
北京學生之讀書運動（二） 
八校學生請願隊在女高師出發時之狀况　 
[北京教育界已全體辭職]  
　　北京教職員要求指撥教育經費政府迫於清議始勉强應允一般人以爲教潮可以從茲解决不料指撥經費問題解决而經費之多寡問題又隨之而生據政府方面意見謂依據民國八年度預算各校每月經費北京大學五萬二千六百元北京法專九千元北京醫專九千三百元北京工專一萬零三百元北京農專七千五百四十元北京高師三萬五千六百元北京女子高師一萬四千六百元北京美術四千三百元共計一十四萬三千二百四十元惟校長團教職員方面則謂教育經費應逐年增加乃各國通例旣事隔兩年各校學生及他種種設備已有增加其所需經費自不能悉仍舊貫今次所要求月撥二十萬元之數乃爲最少之限度不能再爲裁减校長團方面因此問題向政府再四要求政府始終不允特於十五日全體辭職茲將其辭職呈文錄後爲呈請辭職請迅予派員接替事竊校長等自上月十四日教職員停職以來一再呈請大部設法維持一面盡力疏解始終未得要領然猶苦心孤詣勉爲支持不遽辭職者良以教育爲國家命脈所關苟有解决之法必當竭盡棉薄以維國本校長等區區愚忱諒邀洞察惟昨奉次長交到經費及償還積欠辦法兩條恭讀之餘以爲與教職員年主張相差甚遠貿然轉達必無效果校長等一再思維委係無法解决不得已公呈大部懇請辭職應請迅予批准派員接替俾釋重負母任迫切待命之至謹呈教育部總長北京大學代理校長蔣夢麟北京高等師範學校校長鄧萃英北京女子高等師範學校校長熊崇煦北京法政專門學校校長王家駒北京醫學專門學校代理校長張黼卿北京工業專門學校校長俞同奎北京農業專門學校校長吴宗栻北京美術學校校長鄭錦文又各校長致教職員聯席會議函云日前接奉大教敬承各節同人等以爲解决此事之法積欠與經常費並重是以一再懇切挽留並向教育部切商妥善之法詎近日以來仍無要領同人等母任抱歉迫不獲已業於昨日公呈教育部懇請辭職相　函達即希察照是荷　 
　　教職員方面於十五日派代表往來教育部追索欠薪時教育次長王章祜一方面安慰教職員在部等候一方面逕赴國務院與靳接洽王氏去後約有四十分鐘之久教育部忽得國務院電話謂王次長因交涉無結果已經辭職旋又來一電話係郭親自談話謂（教職員方面　之要求若照星期四之閣議辦法自然可以做到否則没有辦法隨你們如何做去）云云教職員方面一聞此言咸爲憤懣聞昨日（十六日）下午二時辭職教職員代表聯席會議仍在美術學校開會除討論内部問題及將來之方針外一致决定除星期日每日到教育部追索欠薪校長辭職未准以前向校長追索又聲明追索欠薪倘本月内不能清還則以後加一日算一日加一月算一月藉以維持此後生計若教育部始終置之不理即向國務院要求當於散會後全體赴教育部不料部中無人不得已悵悵而返 
八校學生方面雖已於日前在辭職教職員招待席上略知教職員總辭職之理由惟仍不明詳細情形乃要求教職員代表予以詳細報告並指示以後進行方法昨日（十六日）下午二時經教職員代表在美術學校開會决定今日（十七日）上午及明日（十八日）上午由各校代表各在本校召集全體學生説明全體不能不去之理由並藉以與學生話别昨日八校學生代表高師王麟昌女高薛静貞二人到國務院領取批示當由國務院許秘書接見叙述政府對於教育經費之辦法並手簽一紙如下京師教育經費在一星期以内將積欠八校經費發兩個月　餘尙欠兩個月經費分六個月攤還由銀行擔保自四月分起每月就交通協濟財政部欵項内提出二十萬元按月交由教育部支配並由財交兩部訂明此欵不能挪作他用該二代表隨即赴八校學生臨時聯席會報告（昨日下午二時學生代表即在女高師開會）各校代表均以政府此種空空洞洞的方法仍舊是敷衍手段皆不滿意嗣由主席提出討論對付方法議决於星期一各校代表再進謁總理再遞呈文陳明每月由交通部所撥之二十萬元應全歸八校費用不應與中小學分攤如不得允許則爲二次之讀書運動並擬有保存的欵方法如下八校經費每月二十萬元由政府明令指定交通部所擔任之行政經費項下按月撥存銀行至政府籌足教育基金得八校同意時爲止其支付手續由各校校長會同教育部决定 
　　又高師附中教職員近因八校校長全體辭職該校係附屬學校礙難繼續維持已於昨日下午開全體教職員會議决自十八日起一律停止職務 
[蒙亂範圍日擴滂江又失陷]  
　　外蒙匪勢在距今兩星期前被陷之區尙只土謝圖及車臣汗兩部旬日以來蔓延益廣截至昨日（十六）止外蒙除科布多未得失守惡耗外餘均變成匪區東蒙古方面且已侵入黑龍江省滿洲里站極危王景春昨日有電向交通部告急謂巴龍謝米諾夫餘黨勾結蒙匪日内發難恐該處旦晚將不保西蒙古方面唐努烏梁海失守已證實科布多受蒙匪勸誘其勢危急萬分新督楊增新日前已有電抵京告急並請示對於日人接濟俄蒙匪應如何對付是西部匪勢亦不能忽視若科布 
多再陷則匪勢又將展至新省矣 
　　滂江失守之説日前早有所傳據昨所聞此事似已證實援庫總司令部毛參謀長且有已到張垣之耗滂地餉 
絀兵雜又無險可扼防守本甚困難聞俄黨自日前被國軍轚退後由叨烏一帶調集重兵整頓戎裝由小庫倫一帶暗向滂江潛行攻擊遂將該處四面圍繞猛力攻擊又分派匪紛向内蒙接連各地搶掠牛馬各援軍曾迭向張垣總司令呼救請飭各路援軍速往接應鄒芬一面添派第五支隊赴滂江援救又派游隊向滂江北附近搜勦遊緝又以滂南一帶空虚恐敵人包抄又調各軍陸續塡防以固後路一面迭電告急中央得此無能援救只電詢曹使出兵意旨電促張使趕急出兵一面由參陸處致電鄒芬稱滂江爲察哈爾咽喉重地爲京師之屏藩一經疏忽畿即爲震動急宜固守不得退却如再後退即以軍法從事此爲七八日前之事迨後後路援軍不至敵攻甚猛國軍無能再守遂該地退却至究於保日失守尚未明晰 
[釜底游魂之俄舊黨]  
　　此次庫倫之變半由俄舊黨恩琴主持赤塔政府因恐舊黨得勢於彼不利屢議與我國協攻茲聞恩琴以赤塔有攻伐之舉乃向赤塔及後貝加爾方面進擊赤塔政府則在伊爾庫次克調來多數軍隊派往後貝加爾又在布埠上烏金斯克方面調來軍隊將以援應後貝加爾南部現上烏金斯克與哈克圖中間之塞林更司克南方共有赤塔軍隊達四千人其中馬隊一千五百人與蒙古恩琴部下已開戰聞恩軍不利業由恰克圖向蒙古退却又赤塔軍隊因恩琴軍中確有日人混入將向日本提出抗議大致日本若不抑止輩行動則將採取最後手段 
　　又恩琴與庫佛近來因争軍權發生意見蓋活佛因見恩琴事事把持誠恐將來自已仍被拒出境外故以保護舊宫爲名擴充自已實力爲務特任蒙人爲陸軍總長並在庫倫募精壯三千餘人名爲獨立軍在庫倫盡心訓練該三千餘人全係蒙人且極精壯慓悍統率之軍官亦用蒙人恩琴因懐猜忌恐此獨立軍練成之後於已不利乃極力破壞活佛見恩琴此等行動愈覺俄黨之不足恃争持愈力故日來兩者之意見愈見乖離將來必在絶大内訌云 
[德人述中國待遇俘虜情形德陸軍中尉麥牙氏述]  
　　　見多數德人將其當日被俘　國　種不能滿意之情形登於報端獨中國則不然待遇俘虜較他國爲優余姑就（來牙氏自稱以下同）吾人被俘中國時所受優待情形書出以代國人表示謝忱而使我國周在其事蓋余被俘於西比利亞前後約兩載有奇釋放無期故憂悶殊甚迨一九一七年春始得一線之生路適有俄國軍醫委員會曾至吾人所居之收容所檢查病傷之俘虜欲遣送於中立國藉資調治云云此時余幸而獲選當由蕯鮑吴夫斯克（譯音）起程而向倪苦爾斯克出發（在海參崴附近）甫至中途令吾人下車步行至一地其地不識何名四圍用帶刺之鐵絲及木板等纏繞搆造旣密防範亦嚴詢問他人有無交換病虜之事皆曰未之或聞少頃仍將余等送回薩鮑吴夫斯克聞倪苦爾斯克距中國邊境祗有步行數日之路程余等深望早到中國（時中國爲中立國）得以行動自由欲問當時吾人何以有此計劃迄今亦未之能解計劃旣定遂偕同伴二人設法逸出該地踉蹌道上備受艱辛或徒步或乘馬 
或有時隨駱駝隊而行沿途所遇華人均能相待優渥此心方覺自安計此行約七星期之久迺至中國之吉林旣至即向該地警察署探詢有自奉天達天津之官道否並欲逸出日本勢力範圍以外吾人始得有安樂士蓋奉天長春間之鐵道屬於日本吾人不能自由乘坐故也所惜警界人員不通西語故言語諸多隔閡嗣經警兵將吾人導至一處該處早有多數德人在其間者見吾輩至極爲歡樂隨領吾輩往謁中國高級長官同行之譯員能通英語或俄語當由該譯員等陳述吾輩之來意同見者皆吉林之官員並無軍官在内該官員等因聞吾輩爲德國軍官吾輩雖係逃犯（戰事犯）盡爲年留並承格外厚待誠幸事也吾輩初意原擬由天津歸國因聞華人云中國業與德國宣戰此意當然打銷所幸待遇情形仍與未宣戰時無異吾輩何樂如之該所旣備有美滿之食物且給有完全之衣履面貎頓然改觀不復如前此之檻樓不堪矣憶在俄國時衣衫汚穢百人一室其苦楚情形不堪重述自抵吉林後居室旣　器用亦備且能各佔臥室以圖安睡而所員如此厚待且對於吾輩每抱歉意較之在俄國時實不啻有天壞之别也此時吉林尙有許多德商吾輩到吉之夕曾往訪德商羅特美氏同行有華官一員吾輩所需之人力車皆此華官付給出所時見駐所之警衛兵士舉槍致敬旣至幾欲流淚蓋吾人離國以來久未臨本國人家室至遠東則第一次因生無限感慨羅君以留聲機器悦吾輩所唱皆德國戲片吾輩飲酒聽曲樂而忘返至夜深始回所其時有德兵數人亦自外而歸聞其言談係由戲院歸來也該兵等逕至食堂命廚役預備宵夜並且隨意吃菜一經吩咐食品立至吾輩初至該所時見該兵如此舉動自愧不敢效然至日久亦爾爾也余等三軍官中有一人性情較爲奇特於次日早晨獨往所内各處巡視茲述其所見如左據云見食堂内有匈牙利之兵士侵晨即向廚役索食烤牛肉不覺爲之捧腹然該所本可隨意點喚食物而廚役所報食單亦極詳備而對於匈兵之禮貎尤爲周到及至吾輩早餐時廚役送來之魚肉鷄蛋麵包咖啡等物亦極潔净而完備牛乳與糖則常置於儿上隨意暢飲午餐所備則較豐之除肉菜多樣及咖啡水菓外尙有日本仿造之德國啤酒各一大瓶下午又給咖啡點心一次迨至晚餐時所有肉菜水菓咖啡啤酒等物亦見周備惟酒錢須吾輩自給然已喜慰無盡也（未完） 
[弭兵會與統一之品鄂訊]  
　　鄂王督鑒於川戰雲之復起統一和平之無望曾於上月二十九日分電南北在野各要人發起國内弭兵會並推黎黄陂爲會長期以喚起各省當局之覺悟立促和平之實現此項消息曾根據某方傳説揭載前報茲聞 
 
 

Page 7

 
 
黎黄陂於日和覆電來鄂對於發起國内弭失會表示贊成惟會長一席則絶對拒絶王督以此事非得資深望重如黄陂者出而主持不足以資號召故除覆電黄陂請以國家爲念勉任會長外並派軍署諮議喻洪啓携帶禮物於昨十三日早搭車赴津面陳一切 
　　王督於發起國内弭兵會外又極力斡旋西南各省之北附函電絡繹信使往還在表面上觀察似有幾分把握最近三日内除湘代表田應詔（湘南鎭守使）滇代表張子貞（將軍府將軍）先後來鄂外其續到者又有川代表熊昌明（第九師參謀長）黔代表薛尙珞（挺進軍司令）昨日上午齊見王督密商甚久據聞川湘滇黔四省總司令皆以該四省正盛倡門羅主義若非中央予以切實之援助北附决難實現現該代表等之所待商者即爲援助問題湘黔希望以武力援助業由中央商准王督由鄂就近派軍前往援黔軍已派定毛鴻恩暫編第一混成旅援湘軍則尙在計畫中督署十二日軍事大會議對於出兵計畫頗有討論惟未悉其詳情耳 
[劉承恩請假之原因]  
　　鄂省長劉承恩最近態度忽現消極業請病假十日以觀風色如空氣依然緊張將具呈求退外傳劉將轉任漢口商塲督辦省長暫由王兼之説據政界人言劉之來鄂本與中央約有趕辦選舉之條件故劉蒞任後他事未遑即着手選舉詎王督則主暫緩藉觀奉直之形勢劉受此打擊心中頗爲不快然鑒於夏这覆轍不得不勉徇王意遂以選以調查未竣施鶴籌備不及等詞電請再展期二十于且將夏所派十區之覆選監督一律調省政府得電一面電催速辦一面私函責劉背異前約劉因是進退維谷意興索然鄂省政務廳長劉意本欲於屈德澤張漢二人中擇一任用乃王督力薦金世和劉不得已始暫以金代理而倒夏派最力之胡鄂公又欲於省署中佔一重要位置且亦注意於政務廳長百計營謀王督則堅主以金世和眞除或韓光祚復職對於胡之運動表面在半迎半拒之間劉因不耐倒夏派之絮聒已電保胡鄂公王聞其事頗爲不悦兼以世和與劉之秘書長黄永熙時有職權上之衝突劉無法調停去志益急此外省署用人雖不受王之干涉然上自政廳長下至四科科長强半爲五之腹心作事每受牽掣劉自顧來鄂受了幾許惡名反爲他人作塊壘殊覺不值上月底即私函在京某要人表示退意田文烈三日之來鄂外傳有奉中央囑托調停政潮之任務詎田周旋日久亦未得若何之把握加以保胡爲政務廳長消息傳出後鄂人以胡聲名狼藉羣起責難益知勢不可爲遂先請假十日或假期届滿即提出辭職亦未可定也（四月十四日） 
[湘省反對廣州選舉]  
　　自廣州有選舉總統之説湘議會及各公團即經先後起而反對乃近接林森陽電竟已選出孫中山爲總統於是省議會特爲提出大會討論辦法僉謂此等舉動過於滑稽不惟無益且適足以阻碍自治之進行因决定通電全國表示反對此電方在擬稿不日即可發出至長沙報界均冷譏熱誚稱之爲廣州總統軍界則由趙炎午領銜全體高級軍官皆列名用十萬火急電分致孫中山及舊國會謂此爲違法選舉非法總統政界亦擬於日内通電表示否認軍界兩電如左（一）致孫中山電頃接林議長陽電稱由國會非常會議選舉我公爲中華民國大總統等語查大總統之選舉原有法定明文軍政府之組織實行已非一日成規具在似未可率予變遷我公盡瘁民國功高望重將來合法政府成立元首一席定爲輿論推崇此項違法選舉爲我公前途計爲民國前途計萬懇嚴詞謝絶母允輕就以維法紀而定人心冒昩陳詞伏候亮察（二）致舊國會電頃接林公陽電稱由國會非常會議舉出孫文爲中華民國大總統等語查國會自再集廣州以來法定人數不足無可諱飾大總統之選舉原有成憲可循今以非法手續率予變更旣啓粉擾大損尊嚴况此種惡例一開尤而效之禍伊胡底孫公爲全國物望所歸將來合法政府成立元首一席當非此公莫屬似不宜以非法總統之名辱孫公以辱民國也掬誠奉告幸加察焉 
[湘工界大鬧第一紗廠記]  
　　湘省工界與華實紡紗公司衝突情形曾誌前報昨十四日上午工界以此事迄無結果即於七時許集合一千餘人陸續渡河逕赴紗廠與之直接交涉九時半適華實董事彭祖植副經理向森等四人乘小火輪到廠工界諸人乃羣集該廠辦公室樓下首由工會及各工校各工廠代表等將華實聘任之鄂籍經理趙子安請出趙謂我之來湘係由華實公司聘請該公司與貴省工界交涉我實不知現貴省工界旣一致主張收歸公辦我即當辭職離湘云云衆請宣誓趙謂我如留戀即爲諸君子孫衆請毀約趙又將華實聘書撕毀衆又謂口説無憑要求簽字趙乃書手據一紙交付大衆又允將帶來工人一併撤去並擔負機器損壞責任各代表又將向森彭祖植請出勒令與湘政府毀除承租紗廠契約並質問違約開工及毀壞湘省工人名譽各理由向彭於第一項承認亦出手據兩紙交付大衆惟向森語言不免負氣工界遂全體呼打立將伊拖下飽以老拳彭祖植一面勸阻一面召集武裝警察數人到場彈壓工界愈怒遂將彭一併痛毆並波及警察幸經該廠職員及工界代表謁力勸止故除向森傷痕較重立時抬入醫院診治外其餘皆僅微傷此時趙總司令已得警耗遂派副官曾固帶衛戍兵一連前往彈壓至則工界全體已挾同趙子安彭祖植渡河直至財政廳欲立時由雙方解除契約適姜廳長以病未到廳僅派秘書陳子琳接見代表未有結果工界又挾彭祖植至華實事務所接取租約正在纷擾之際趙總司令因恐更生變端又派失一排趕來彈壓工界乃分途散去惟代表數人帶入部内現紗廠已經停工再圖解决茲將趙向等所出字據錄下（一）趙子安字據云誓死不辦湖南第一紗廠並證明湖南工界四月十三日並未入廠此證某月日趙子安親筆（二）向彭等所出字據其一云四月十三日憑湖南工界全體宣誓决計不承租湖南三千萬人的第一紗廠如敢再違任憑湖南工界打死勿論此證其二云四月十三日湖南工界全體來第一紗廠並未入工廠損壞各機械及一切材料將來倘有損失本華實公司應負賠償之責此證 
[川戰調停之情勢]  
　　此次鄧田驟然肇釁反攻新都廣漢各軍原未戒備小受挫折旋卽將失地奪回并連克新繁彭縣什邡德陽羅江綿陽等縣鄧田勢旣不支急退梓潼第三混成旅長李樹勳二軍第三旅長胡濟舟各率所部前進將梓潼占領鄧田劉各部乃由梓潼退駐保寗現在李胡兩旅駐軍梓潼賴心輝駐軍綿陽一軍一師喻培棣五師何光烈兩師長所部集中鹽亭向保寗方面前進鄧田劉各部在保寗仍戰勢但彼等於冬日有急電致各軍聯合辦事處云竊侯等此次之事前經電陳梓潼甫駐又見各軍横來相逼一經接觸立起戰端侯等實逼處此計無復之惟勒所部移屯保寗此中委曲求全輒在顧全川局而見逼者日事窮追莫解用意應懇鈞處指定駐所俾侯等有所託命一面將北道部隊調移較遠俾免别滋事端迫切陳詞立候示遵云云鄧田劉等又於冬日夜十二鐘由電機與劉但兩軍長談話要求四條（一）雙方軍隊首先距離遠隔免起戰禍（二）請指定暫時駐兵地點以待公平處理（三）三部軍隊均照快槍編制直接受軍政長官節制（四）速開軍事會議推定軍政長官主持一切聞此項要求將由各軍聯合辦事處於日内開開决議後即行答復至鄧田劉各部退駐保寗已與巴中第四師潘文華部隊接觸各軍聯合辦事處第四師代表向成傑恐啓猜嫌於江日急電保寗鄧田劉巴中潘師長勿再開　楊森唐廷牧陳洪範陳國棟師長劉文輝旅長等亦於東日電請停戰静候解决據此則目前戰事或有調停之望矣 
[閩省抽收米鹽捐影響]  
　　閩省財政會議日昨業已閉幕其中議决案與民生最有關係者莫如賣鹽捐一項凡賣鹽之店均須擔負此捐唯閩省鹽荒屢告鹽税亦甚重再加種負擔民力益不能支此案目下雖未公佈實行日期然財政告匱徵收恐亦不免將來或因此釀成風潮亦未可知 
　　閩省省垣民食全賴上游各縣之接濟去年因各該縣歉收間有禁運情事致使米價日昻近則米商商船又有罷河之醞釀其原因實出於抽收米鹽捐欵所致米每包三角鹽每包一元八角米船綜計有三千餘艘大抵上水運鹽下水運米以通有無米船捐開徵後該商無利可圖遂决改業現已下水即在省者計二千餘艘均停航行其尙在邵武洋口各屬之米船約五六百艘亦有祇辦一批溪米之消息此後溪米來源倘誠斷絶省垣民食必大受影響未知當局何经善其後也 
[蕪湖快信]  
　　皖省教育經費本年度預算案教育廳張繼煦提出增加四十餘萬元以備推廣教育之用財政廳陶鎔不予通過反將原有之九十一萬内減去十餘萬移作新安武軍費現省立各校校長皆晉省力争尙未得有要領 
　　張文生擬恢復八分米捐充新安武軍餉刻派某武官在省垣逼迫最省長會銜交議省議會一致反對 
　　合肥省立二中校長王仁峰前日忽被駐防新安武軍非法逮捕蕪湖各中校長得此消息於諫日電達蚌埠張督大致謂究因何罪納入軍事範圍請速宣布以平衆憤 
　　北京航空署擬在津浦路線安徽界任橋　光兩處設 
陳汪等已於前日由省過蕪赴皖北籌備 
　　蕪湖城鄕房捐雜糧捐列入省地方預算牙帖税捐列人國税財政廳陶鎔刻在蕪特設房牙雜糧税捐局每年比較定五萬五千七百元委崔秉賢爲該局局長 
　　大通皖岸榷運局洋員祝開福因該處交通不便本有條陳鹽署將局所遷蕪之説大通商民恐該局一經遷移商業受有影響刻公推陳嘉言代表赴京請願 
[江蘇制定省憲法之動機]  
　　江蘇省議員張援等提議組織省憲起草委員會俾制定省憲法以圖省自治案文云年來國事糾紛政治趨勢多注重在省自治一途是以湘省早將自治大綱通電全國川省繼之鄂與湘省亦均提出草案若干條此無他人民在法治上欲求自保舍自謀治理外實無他法故也加之以理蘇之地位之文化之實業及其他利害論制定省憲尤不容稍緩本會爲法定民意機關依據中華民國主權在民之旨則省憲之制定省議會實責無旁貸但茲事體大討論不厭求全非合本省之目的團體如教育農商等總會推舉委員公同起草不足以昭愼重而謀盡善爰擬組織法九條附後希速付大會敬候公决第一條江蘇省憲法由江蘇省憲起草委員會起草之第二條江蘇省憲起草委員由下列各員組織之（一）省議會推舉四員（二）省教育會推舉四員（三）省商會推舉四員（四）省農會推舉四員第三條各會所推舉不以各該本會會員爲限其各該本會會員被推舉者不得逾全 
數之半第四條除各會會員外所推舉者應具左列之　資格（一）具有公法之學識者（二）非現執務於南北政府者第五條置顧問無定額由起草員第一次集會時推定之第六條顧問不限本省籍第七條顧閭與起草員同席會議但無表决權第八條起草以三十日爲期若遇必要將延長十日第九條本法自議决日有效 
[南京快信]  
　　財廳因十年度預算不敷一百四十餘萬元日昨特邀請省署政務諮議兩廳長協商結果擬加二分五畝捐由嚴廳長出席省議會説明困難情形以求諒解 
　　軍署各處課長連日在會議廳會議齊督親自主席聞爲討論裁兵問題 
　　齊督派參議楊立言赴津與曹張接洽　 
　　錢崇固孫蔭來電報告地方行政會議定哿日開會 
　　津浦路因疫未消昨日起停售楊柳青至滄州客票 
　　蘇高等廳令江寗地方廳科刑條例仍未奉行致輕重失平以後勿沿舊習 
　　科學專家饒柏森碩士連日在青年會演講無線電話無線電報往聽者座爲之滿現饒君經南昌青年會電邀 
定二十日動身赴贛演講 
　　浙江省立甲種森林學校學生五十四名昨由職教率同來寗旅行上海工業專門學校教員張廷金帶學生三十九名由津旅行過寗轉車返滬 
　　航空署廳長陳虹昨由寗赴京 
[杭州快信]  
　　浙高等教育策進會准五月一日開成立大會 
　　浙江吏治研究所四月份月課經省長於前日派員考試三月份由教育廳主試者昨亦分别等次榜示計縣知事甲等汪廷沐等二十名乙等涂景瑜等二十七名丙等王敬培等二十二名縣佐甲等程乃猷等三名乙等俞載康等十名 
　　田文烈前日來杭庽城站旅館聞此行係回籍掃墓兼游覽西湖並無政治關係 
　　杭州造幣分廠收歸國辦現將用剩五金材料及煤炭等項如數在滬拍賣得價分償官商股欵已次第結朿至新幣廠何時開鑄尙無確信廠長沈葆瑩至今留京未返 
　　幣制局准印刷局呈請重申前令厲行國幣條例凡國内各銀行有發行紙幣之特權者均須呈由本局核准發交印刷局印製沈省長現准該局通咨已令各道尹及財政廳轉行所屬曁商會銀行遵照一面出示禁止各印刷商店不得承印現洋或銅元等紙幣切實限締以重幣政 
　　台屬黄岩賓知事本月初赴路橋會同楊紳散放春賑遠近災民麕集六七千人之多争先恐後致踏斃婦女陳李氏金阿玉張李氏等十七口經該縣捐廉備棺成殮昨已呈報到省 
　　海鹽經征主任陶汝梅僞串舞弊吞贓至十三萬金經省長派員拿獲交杭地檢廳訊辦牽涉官紳無數尙在偵查某某等省議員擬於開會時提赴嚴重質問 
[地方通信松江]  
　　農會集議改選　縣　會因七　選舉大會表决無效於十七日下千召集全體職員會議重行改選事宜議决先將前日大會時所收會費提出發還當時所給繳費收據一律作廢此後重行開會時槪須重行繳費給據以憑換取選票凡會員入會應照八年分議决舊案每人繳入會費及常年費共六角舊會員繳常年費二角不納費者無選舉權及被選舉權至限制新會員入會及重定選舉日期兩問題因競争當選之某某兩方勢不相下擬先向疏解後再行開會議定 
[蘇州]  
　　運動會已有定期　吴縣全縣學校聯合運動會　現由各學校校長於昨日在勸學所開會議决以温知事爲會長定期五月六七兩日在王廢基公共體育塲舉行所有各校運動節目由各校擬定後再行開會取决 
　　新税長來蘇接事　新任蘇城税務所所長陳廷英已於日前來蘇假寓　門馬路三新旅社即於十六日接差視事所屬職員均紛紛前往道賀頗形熱閙 
[無锡]  
　　麵館夥加薪解决　無錫全縣麵館夥友要求加給薪金相持已數月現各夥友以店主一再推諉非用相當手段恐難逹目的遂相約於三月十四日香節一律罷工以爲對付各店主聞此消息非常驚惶由北門外拱北樓店主唐某及鳳園店主王某等發起邀集各大店主在公所會議成謂若再不允加給恐演罷工風潮營業必大受影響不如允加爲愈當場議决於四月初一日起照加大司務每日加錢二十文小司務加十文隨即將情通知各夥友以便安心營生 
　　令飭市公所造報　南尖德源碾廠主華秉麾於上月間將廠門首駁岸雇工塡出丈外經無錫市公所董事　南溟查悉通知第二分駐所派警將工人拘案並以該廠塡塞官河函請縣署查究由縣派委帶同官糧書勘明判令德源廠將所塡駁岸即日回復原狀旋華秉麾以薛市董婪索建築照費及該市歷年收支從未報銷等詞赴省呈控經王省長訓令蘇當道尹委虞廣縉來錫調查旋經查覆謂華秉　所控各節查無實據惟市公所歷年收支確未報銷在該市董身家殷實雖自信無他然未免貽人以口實云云由道呈復省署令飭無錫縣知事轉知薛市董迅將歷年經手欵項造報公告俾免藉口昨日縣署已抄同虞委員原呈轉函該市董遵照辦理矣 
[鎭江]  
　　春温流行　天時不正忽寒忽暖春温流行日甚一日如南鄕石村王姓城外王家巷張姓小閘口成姓均染症斃命惟醫生藥肆莫不利市三倍 
　茶商出發　鎭郡各花葉棧每年二三月間新茶上市時必遺派夥友向皖贛兩省産地設莊收買運鎭銷銷售刻已届期一般茶客莫不整理行裝預備入山採辦近日出發者聞已有數起 
　　防軍更調　城外寳蓋山前由十九師三營派出石連長駐紮巡防歷有年所茲聞師部擬以二營四連調往寳蓋山將石連長調回南門駐紮以均勞逸昨日業已實行對調 
[揚州]  
 
月二十一日開辦湘岸庚戍春綱鹽引二十三日接開鄂岸已酉春綱俾濟岸銷 
　　軍界赴寗祝壽　本月十九爲蘇齊督壽辰海州鎭守使白寳山及江北各防地軍官均往慶祝緝私楊統領亦派執事官戴友士赴寗祝嘏 
[徐州]  
　　省立第三女師開校紀　省立第三女子師範學校暫賃西門内前省立第十中學校舍於四月九日舉行開校典禮是日校門外以松柏紮成牌坊一座額以（開校典禮）四字禮塲用彩布組織一巨蓬中懸國旗再以萬國旗及紙彩點綴其間下午三時省長代表程道尹教育廳長代表曹知事及鎭守使代表王書記官并地方士紳及西賓等先後戾止開幕行禮後首由行政長官致訓詞 
繼由校長楊季威女士陳述該校成立之經過并勉勱學生在校以 
修飬人格整飭風紀增進學識爲他日盡力社會之準備次教務主任楊芷廷宣布對於教育上應取之方針思想上當猛力革新以適合現代之趣勢制度上勿急求更張以遠反社會之心理次來賓趙仲龢韓夏英女士等相繼演説至五時半攝影而散 
雜評一 
[三角式之政局（默）]  
　　從前之政局由曹張操可謂爲兩頭今後將參加一鄂王變兩頭而爲三角是已 
　　前所傳八省同盟六省聯盟等之組合王占元擴張中部勢力之組合也茲之以弭兵統一等説相號召亦非 
眞爲中央策弭兵爲政府謀統一不過借以擴張中部勢力之資料而已王占元努力於新勢力之創造一旦 
逹其目的則奉直把持之局面可以打破今者曹張會於天津而必欲王蒞會者此即王羽翼已成之表徵也吾因是知此次之天津議會無所謂維持政局也不過爲三巡閲平分政權而已會議之結果政局亦無所謂變化也不過曹張之外多一操縱之人而已由兩頭而變爲三角是爲今後中央之新局面雖然政局操縱於曹張政府當局之應付已覺左支而右絀若再多一操縱之人則應付之困難不知又將如何哉 
 
　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日各輪裝運來往之金銀]  
　　昨日寗紹公司之老寗紹輪船由長江各埠來申裝來中孚銀行現洋十萬元太古公司之四川號輪船開往港粤有匯豐銀行裝赴香港之現洋四十萬元又上海永德昆興銀號裝赴香港之現洋二十五萬元銀條一百三十五箱又有怡和洋行之同升輪船亦有裝赴香港之大條銀七十八條計足紋七萬八千兩另有現銀八萬兩尚有開往烟津之裕生輪船裝去金條二箱 
[油豆餅商所得大連電訊]  
　　油豆餅價均跌反對金票交易 
　　昨日上午南市油豆業某號商接大連電報謂該處市面現豆油價七元六角比較上月小一角五分現黄豆價四元一角二分小五分現豆餅一元六角四分小四分五五月份豆油七元八角小五角六月份油八元一角五分小五角五分五月份黄豆四元零八分五小八分五六月份豆四元一角二分小七分五月份餅一元六角四小四分五六月份餅一元六角二小二分五七月份豆油八元五角五分七月份黄豆四元一角二分七月份豆餅一元六角二分上日未開又電云因日署命令迫改金票交易油豆餅商反對全體即日罷市云云此間油豆餅業接到消息後以大連油豆餅等市價旣跌且有罷市風潮説故采菽堂豆油等均未開出 
[棉紗市面不致疲跌]  
　　棉紗市面近因現貨甚缺各紗廠存底不豐而川帮欲買二十支本紗供不應求天津牛莊等帮購買花色各紗雖日有二三百包或三四百包然尙未饜足該客帮之胃口緣欲合辦之各牌紗現貨極少之故昨日交易所之雲鶴標準紗又好起一兩之外據市面之觀測陽曆月底爲期不遠所有抛賣空頭届時必須軋現無跌小之餘地其大小包紗預料三星期内紗價必可站住須至陰曆四月間鄕人蠶桑農忙之時銷場退落於此時期或者降跌云 
[關布市面之活動]  
　　通州得記號等之關莊布向銷行於營口牛莊等埠本年仲春開河以來此項關布銷塲大爲活動所存三萬餘疋日内全爲該客帮搜買分批裝沙船而去市價每千尺漲至三十三兩六錢即將至三十四兩聞該業去年全　年共銷十五萬七千四百包（每包四十疋每疋五丈六）此次開盤爲本年開河後第一次開辦布市旣如此活動該埠紗市亦因之而好起大生紗廠所出十二支魁星小包紗現市每包二百二十四元上月望間開盤最小曾至一百七十五元一及一月每包已漲四十九元之多故此項關布市價尙有續高之勢云 
[近一週中之米麥雜糧市况]  
　　米市仍難放鬆麥價日就疲軟 
　　雜糧市面平定 
　　米近一週中本埠米市當星期三四時雖曾經一度回軟但以後仍難鬆動至本週末到貨益少致北粳最高價竟漲至九元二角南粳八元九角白元九元四角較上週市價又漲一二角之譜考米價日高之原因大半由於天時關係本週中天氣陰雨放晴之時絶少故河下到貨亦少即有到貨亦往往不能開斛也其二因常錫等處仍有囤户以期抬高市價蓋目前祇届二三月未到大署囤米不致發熱綜本週中河下到貨最多不過二十餘艘如天氣仍陰恐米價將繼長增高也 
　麥　麥市本星期來大形軟疲連日來交易稀少粉廠購進不多考麥市忽疲之原因由於近日粉銷見呆且粉廠當前二三星期中購進小麥不少現在存貨甚厚故需要較少故也本週中星期五六兩日竟一無開出本週初粉廠購進者約一萬零數百包而已價計徐州小麥三兩七錢江西小麥三兩六錢八黄橋麥三兩七錢七明光三兩七錢五宿州三兩七錢四懐遠三兩七錢五價較上週疲去數錢麥市前途如何須視粉銷旺否爲定也 
　　雜糧　本週中荳價又見軟本埠黄平格大連荳洋莊客帮本街雖均有辦去然俱係零星交易以致趨勢軟疲價跌數分雜糧油荳餅交易所開出者亦寥寥最近價計平格大連荳三元二角五六分懐遠荳三元零八分之譜生仁市面仍好廣帮去胃見大惟洋莊銷路仍未見旺價趨定勢最近價計山東生仁四兩三錢六七分碭山貨四兩四錢河南貨四兩五錢成交者以山東及碭山貨居多苟廣帮銷路不疲生仁當能立定餘如寗波蠶豆漢口棓豆均有開出價平定芝蔴則本週初洋莊辦貨甚旺如九江黑芝蔴徐州白芝蔴張八嵐芝蔴等均有開出本週初價甚高昻嗣趨平定最近價計徐州白芝藏四兩五錢九江黑芝蔴七兩 
[税所投標認税之所聞]  
　　認税改爲投標後各認商羣起反對并以停辦春振爲反對之表示因有嚴財廳長親自來滬設法疏通之傳説并聞嚴已今知俞税所長預備棉紗等六業投標手續一面與滬商會接洽俾便互換意見務使商情税收雙方兼顧云 
[何護軍使覆糧食維持會函]  
　　淞滬糧食維持會日前致函松滬護軍使請求咨行江浙兩省長官查禁囤積私運茲得何護軍使復函云逕復者頃接來函以米價復漲又現恐慌時代請咨行查禁囤積私運等情除分别咨行外特此函復即希查照 
[省議員當選衆議員問題覆電]  
　　省議員當選國會議員後未到院之前省議員資格是否存在曾由蘇省長電致内務部籌備國會事務局請示原電曾紀前日本報茲悉籌備國會事務局覆電云南京王省長鑒眞電悉覆選當選人如依法於接到通知二十日以内答復應選即已取得衆議員之資格其省議員資格即自此消滅本局曾於本年二月冬日電復奉天省長并刋登公報在案希查照此覆籌備國會事務局寒印 
[華僑聯合會致北京電]  
　　華僑聯合會昨致北京電云北京大總統國務院外交部鈞鑒菲律賓簿記條例事前經電懇交涉在案現菲島華僑代表薛敏老已來京請接洽華僑聯合會叩 
[南洋大學消息]  
　　交通大學董事會議决將南洋大學之土木科遷移至唐山經學生致電反對昨日得代理校長兼交通大學董事覆電云上海工業專門學校土木科二年級同學公鑒此次交通商將上海土木科唐山棧械科互調係爲機械電機二科歸併一處得教授上之便利而設改組以後必將兩校規模擴充程度加高故諸君等之遷唐雖感一時之不便而爲將來學業計祇有益而無損至於因地理上之關係而生出經濟之影響此事最易於解决所有假期來往免票交部自易於設法通融總使諸君不受損失可母過慮云云又該校文案處曾發佈告謂土木科一二年級如願轉入電機科或機械科者可於十六日以前報名過期則不得變更云 
　　南洋同學會因會員日增會務益形發達現定建造會所建築費則由各會員捐募一俟集有成數即行動工聞捐欵暫定爲五萬元云 
　　　　該校運動素稱著名東方六大學田徑賽錦標已連得三次本届東方八大學運動會轉瞬將至運動部議定於四月二十三日舉行各級奪標運動會三十日開全校大運動會已由田徑賽會長關方二君通告矣 
　　該校附屬小學開辦已二十載將於五月一日舉行二十週紀念會 
　　該校青年會於十五日下午七時開成立大會技擊部亦於是晚茶話會 
　　土木三四年級曁電機科四年級學生四十餘人由專科教員富鸞及張貢九率同至京津參觀各工廠業經竣事於前日（十六）夜車返滬今日起照常上課矣 
　　該校寗波同鄕會組織之寗波留滬同學會已致函各校聯絡日來陸續接各校來信贊同該會擬於上海寗波同鄕會新會所落成開幕時開成立大會所有借會塲事已有代表方君子衛致函上海同鄕會要求矣 
[滬江大學消息]  
　　滬江大學校長懐德氏與教員韋白斯特博士夫婦行將 
返美該校學生於上星期内特開會爲之餞行懐德氏之赴美因該校董事會將在紐約開重要會議須躬自與會在美盤桓不久即須返滬韋白斯特博士則因去秋曾染虎列拉症此後體氣迄未復原故回美休飬校長話别詞中有美人之注意者奠中國若人有以中國前途爲詢者余將答稱中國希望即在中國學生等語韋白斯特博士亦致词向學生道謝並言及中國教育之需要勸學生盡力於教育職役又謂返國後將以中國學生與人民之優點美人言之希望到美後體質復强不久再回中國云 
[澄衷中學念週紀念會續紀]  
　　前日爲澄衷學校二十週紀念銅像開幕之第二日天晴參觀者不下萬人預定秩序是日午后舉行紀念運動惟曰徑賽以操場甚濕不克舉行午后一時至三時各種團體運動一一完畢後臨時增加絲竹崑曲雙簧頗餞興趣又加演滑稽新戲劇名年關表示貪利爲禍水之原而害人者適以自害亦足以警世最後技擊童子軍表演俱博來賓之歡迎晚間校友公贈商務印書館之影戲其影片多足以增進知識會塲毫無隙地至十一時餘演畢散會 
[陜西旅滬學生關心桑梓]  
　　陜西旅滬學生會致各地同鄕函云各地陜西同鄕會學生會諸公均鑒吾陜僻處西北數年來兵燹之後繼以饑饉生民流離十室九空遍地哀鴻言之痛心中外慈善人士呼號救濟惟恐不瞻乃陳樹藩圖謀個人之私利數年來殘民以逞猶以爲未足此次竟不惜民命横挑戰禍戰線已延至數百里勝負姑置勿論時值春苗正茂兵匪蹂躪之餘寗有一莖半穗幸存者吾民食新恐將絶望不有以協力同心急起援救恐前日之嗷嗷待哺者今後必無噍類矣吾儕身居異鄕不爲個人計寗不爲父母妻子朋友計乎敝會同人　念桑梓情難自已擬即派代表赴京加入請願團並即電達北京當局及洛陽吴巡閲副使呼援聯盡天職諸公愛家愛鄕孰不如我敢請一致援救不勝盼禱待命之至陜西旅滬學生會叩（致北京洛陽電文從略） 
[速定裁兵減政計畫之院電]  
　　松滬護軍使保豐林近奉國務院通電略謂中央因財政困難已達極點若不裁兵减政萬難處置曾經通電各省將應裁之兵額迅行開報在案特再通電關於此兩問題速定計劃並即派代表來京參預委員會議是爲至要 
[海軍部司長由粤返滬]  
　　日前海軍部派委本部軍學司司長李景曦到滬轉道往粤與粤海軍要人接洽海軍歸北一事李司長到粤與南方海軍要人會面後因所提條件太苛未能允洽致難解决現李司長已於前日由粤返滬暫寓滬北某旅館稍作勾留即須回京禀覆云 
[趙從蕃在潯抱病之滬聞]  
　　公共租界厦門路趙從蕃寓内昨得趙氏由九江拍來急　電謂趙氏行赴九江途次忽染時症頸間患一巨瘡病勢甚劇現留寓九江友人處囑令速延康科醫士（德國醫生）兼程來治等語現康醫士已於昨日由該家屬陪同乘輪前往九江診治矣 
[戚審廳長昨晨晋京]  
　　北京司法部以上海判决選舉無效詳情未明故特電召地審廳廳長戚運機赴京面詢已誌昨報茲悉戚廳長已於昨晨七時乘滬寗路頭班車赴寗須道進謁王省長一談後即於當日轉搭津浦路火車北上 
[周學熙由京抵滬]  
　　前財政總長周學熙日前由京南下於昨日乘滬寗路夜車到滬 
[官塲祖餞意總領事]  
　　昨日（十八號）本埠護軍使交涉員道尹警廳長海軍總司令等假海軍聯歡社公餞駐滬意總領事德樂時回國七時許入席陪座者爲本埠官商各領袖筵間演辭均由交署第二科長陳世光洋務秘書楊小堂通譯聞意總領事定於本月二十號乘郵船放洋云 
[滬杭路定購車輛陸續來華]  
　　滬杭鐵路前以車輛不敷調遣曾由局長趙燧山呈奉交通部核准轉向英商訂購車輛若干曾誌本報茲悉上月曾有車輪七十餘對運交閘口機廠以備裝修各車之需日昨又由外洋運抵吴淞車輪一百二十對經由工程師驗收轉請車務處電閘飭放空車接運昨由閘口掛　來平邊車十四輛赴淞將該車輪悉數裝車陸續掛由上海北車站轉至閘口機廠想今年茶繭上市後該路當不虞缺乏車輛裝運矣 
[浙路股東電催債欵]  
　　浙路股東陳少齋等現以債票無着昨電致交通部總次長催促其文云前浙路公司債票或係現銀購買或係搭付股息以七 
折京鈔搭付虧空已鉅今併京鈔停給延債期幾逾三年之久捐項遲納定有罰則國債不償詎無處分現向清算處責詰謂該處祗付股欵不付其他債項又向交通銀行責詰謂未奉部令該行未便代付互相推諉欵無着浇爲此電懇鈞部迅予撥欵劃付以資結束不勝迫切待命之至 
[外洋輪船進出口行程紀]  
　　本月十五日法輪船公司直隸號由滬裝載生絲開往法國各口岸計黄白生絲六百六十五包野蠶絲一百包共七百六十五包内以裝往里昻者爲最多計四百二十五包内有野蠶絲十包又英國輪船公司喀什格爾號前於三月一日由滬開出已於本月十二日行抵倫敦又法輪公司安德來彭號於三月二十五日開赴東方約五月三日可到上海 
　　怡泰洋行之卡納逢曉號定今日還英此次由滬裝出之貨有鷄蛋六千四百件茶葉七百九十八件猪油一千五百桶餘悉雜貨又太古公司之德藍門朱斯號自上月六號由利物漙開出後昨 
日已抵上海裝來進口貨有疋頭洋貨四百六十餘件香烟六百箱　鐵條一千四百十件鋼板二百八十件雙角鋼軌齒六百六十件電料九十五件汽鋼二百十件有袋五百七十件硼砂一百二十件屋瓦二十件皮球一百七十九人件餘爲雜貨又有該公司之千巴尼亞爵士號此次由美國紐約開出經巴拿馬運河至日本神户後開來中國先至塘沽再來上海大約明日可抵此間又怡和洋行之鄧扣克城號定二十一日開往紐約在申運往之出口貨中以茶葉爲多又太平洋郵船公司新輪金邦號今日已從香港開出定二十八日在申開還舊金山云 
[國内輪船運貨進出口之調查]  
　　進口貨（寗波）太古公司之新北京輪船昨由寗波運來藥材九十二件餘爲雜貨又寗紹公司之新寗紹輪船運來毛笋一千八百四十五件蠶豆八十包餘爲下紙草蓆帚竹木雜貨（長江）太古公司之大通輪船昨由長江運來米麥豆一千零二十七包紙頭七百九十四件皮油五百三十桶烟葉二百十件桐油四百三十桶蛋一百擔油八十簍紅茶五十一件紅棗二十包磁器五十五件土酒四十　綠茶五十件運子二十八包生漆十一桶雜貨四百二十七件又三北公司之華利輪船運來棉花三百六十包小麥一百三十包綢子一百八十件烟葉一百件桐油五十桶馬口鐵六十九件轉甬米七百五十六包生骨七百件藥材五十九件（温州）招商局之海晏輪船昨由温州運來柑子一千一百桶豆一百二十件鷄蛋一百零五擔茶油一百簍毛茶八十七件銀洋三箱板木七十件烟葉二百九十四件雜貨四百九十一件 
　　出口貨（寗波）太古公司之新北京輪船昨日裝赴寗波之貨有白米一千八百六十七包糖一千六百六十九包麵粉二百包洋蠟一百件藥材一百五十六件水泥七十桶皮油五十桶鐵五十六噸雜貨九十八件又寗紹公司之新寗紹輪船裝去白米三千四百七十包麵粉九百八十包棉花一百三十包甘庶一百三十件水泥一百桶烟葉六十件玻璃五十八箱糖六十四包洋布二十二箱雜貨一百四十件（福州）招商局之飛鯨輪船昨日裝赴福州麵七千包豆餅三千塊白米七百四十包黄豆四百包洋槍三百零三件茶葉三百三十三件玻璃二百箱　一百六十件洋布一百九十七箱鐵三百五十五擔雜貨九百五十一件　（港粤）太古公司之四川輪船昨日裝赴香港之貨有麵粉一千包黄豆六百五十六包茶油二百五十一簍藥材五百四十九件皮蛋三百缸鮮蛋一百五十擔羊三百三十隻麩皮一百五十包生仁二百包時辰鐘二十三件軍火七百七十二件雜貨一百五十六件裝赴廣東之貨有麵粉五百包黄豆一千三百二十四包生仁二百包洋紗三百九十九件茶葉五十六件花衣三十包蜜糖三十件藥材一百八十二件蠟二十件雜貨七百件 
[友華銀行銀市報告]  
　　中美新聞社譯友華銀行十八日報告云上星期六日倫敦銀價近遠期各漲四分之三便士紐約銀價漲至五九又八分之七倫敦紐約滙價漲至三九五又四分之一此間今日定價與上星期同僅金圓漲至六三市况終日堅定上午交易價金鎊三先令五便士又八分之三金圓六八午後鬆動金鎊三先令四便士又八分之七金圓六七倫敦紐約銀市均穩銀價暫時似不至再大漲 
[馬寅初在紗布交易所演講詞]  
　　題爲吾國商界與銀行界須注意於商業票據 
　　國内貿易與夫國際通商其目的皆在乎有無相通能織布者或不能種稻能種稻者未必能織布於是以布換米交易起矣旣有交易必有票據故國無中西時無古今莫不有票據以爲流通受授之物查票據共有兩大類即期票與滙票是也期票爲出票人所發出交與受票人（領欵人）許以某某日付欵者也故期票之關係人只有出票人（付欵人）與受票有（領欵人）兩方例如錢莊之莊票銀行之本票與鈔票財政部發出之期票與夫繭行發出之期票皆屬於此類前四種之性質諸君已知之後一種之作用恐有未知之者當繭行收買繭子之時洋元尙未解到或已解到者不敷應用故對於賣出之人發給一種票據許以某某日照付如鄕民對於兩行頗有信用極願收受此期票之在槪也若夫匯票則其關係人有三方譬如乙欠甲洋一萬元甲欠丙洋一萬元 
甲即可作成匯票一紙囑乙將欠欵一萬元悉數交付於丙甲爲票人乙爲受票人丙爲領欵人但此種票據發出之後必須呈示於乙請其承認（俗名照票）其所以請其承認者蓋欲防甲之濫發票據也　如乙並未欠甲或乙甲之數不及一萬元則甲不得向乙發一萬元之票倘不請乙承認則甲可以濫發危險甚矣匯票一經乙承認之後則變爲乙之期票因乙允許按期付欵也（例如銀行之支票匯票内地商人對於内地錢莊所發之三聯票即一票）皆屬於匯票一類支票爲存欵人所發出令銀行（受票人）支付票上所開之數於第三者（領欵人）如銀行不承認（或因存數不足）則將支票退回但一經承認則必照付若夫滙票（銀行所發）則爲甲地之銀行所發令乙地之銀行（受票人）付欵於第三者（領欵人）倘乙地之銀行不承認亦不照付若夫三聯票則其作用與支票匯票等譬如内地甲商與錢莊（乙）素有往來甲商向别人收買貨物不克即刻出售變爲現洋以還貨價故對於别人（賣貨者）發給一種三聯單一紙交與别人一紙送錢莊作爲通知書一紙留存店内備查此種票據即係甲商命令錢莊（受票人）將票面所開之數於到期之日交付於第三者（賣貨者）此種票據多係期票於未到期之前甲商已將貨物全部或一部買脱以所收現洋交與錢莊以備到期之日照數支付 
　　以上所述兩類票據性質稍有不同期票係屬允許性質錢莊之莊票係錢莊自已允許於某日付欵之票也匯票係屬命令性質存欵人發出之支票係存户命令銀行於其存欵内提取票上所開之數交付於第三人之票也支票面上所開者爲（見票祈付洋若干元等）字　夫支票旣係命令券則囑銀行見票即付足矣何必書一祈字外國支票上無此祈字吾國人用此祈字者則以表示謙遜之意也 
　　吾今日在此演講票據因一般普通人對於票據多不知其爲何物且票據法迄未頒布可知政府中人亦不知票據之種種作用至票據法之所以不可緩者尙有多少理由容後詳細説明之 
　　綜觀以上所述可知期票與匯票非泰西各國所獨有者吾國亦有之共不同之處不在期票滙票之有無乃在期票匯票之種類吾國期票其在市面流通者大半由錢莊與銀行發出如莊票本票鈔票等類其由商人發出而在市面流通者則絶無僅有錢莊 
之莊樂（如上海之五日七日兩種）可以在銀行貼現而商人所發出之期票未見有在銀行貼現者是出票人爲錢莊銀行願許以貼現如出票人爲商人則不願換言之商人之信用遠不及錢莊也錢莊之信用所以優者因莊票爲錢莊之第一債務萬一錢莊倒閉必須首先清理莊票况錢莊之東家對於營業負無限之責任故其信用較厚若夫商人則良莠不齊往往有一二出空票 
請求通融之時惟有出於抵押放欵之一途但抵押放欵手續　繁期限較長其運用遠不如貼現之活潑故欲使商人與錢莊享同等之權利必須注重於信用尤須注意於道德（未完） 
[狄雷博士演講預誌]  
　　寰球中國學生會鑒於吾國社會任何方面均呈不可收拾之狀態有識者莫不以改良社會爲今日當務之急然非有高尙之學説以爲引導殊不易言改良爰訂於本月二十三日（禮拜六）午後本時敦請美國社會學家狄雷博士演講（改良社會）並請鄭章成君譯華凡留心社會改良者均可准時往聽不須入塲劵云 
[關於法庭審判刑事案之部令]  
　　上海地方審判廳曁上海縣知事均接江蘇高等審判廳調令三則照錄如下（其一）案於本年三月二十六日奉司法部第二八六號訓令内開查各審判衙門判决刑事各案遇有被告人與被害人係屬同宗者其中有無親屬關係往往不予詳細訊明殊嫌疏漏合行通令嗣後審理案件對於此種關係務須注意並於判决書内聲叙以憑查核仰該廳併轉令所屬一體遵照此令等因奉此除分行外合行通令該廳縣一體遵照此令（其二）案准司法部刑事司第七四五號公函開逕啓者奉總長諭近據各廳處呈報刑事案件原判理由内多有引用科刑標準條例各條欵者查此項條例係專供審判官折衷注意之用僅可作爲擬律之心得不必將原有條欵引入判詞等因相應函請查照並轉行所屬知照等因准此合行轉仰知照此令（其三）案奉司法部第三一五號訓令内開審理刑事案件須依科刑標準條例辦理不得視爲具文迭經經九年第八二三號第八一八號訓令飭遵在案現查各省所報刑事案件其判决在條例頒行以後者對於科刑標準仍未切實奉行以致輕重之間多失其平似此漫不注匪　於他日之考成攸關抑亦於法庭之威信有損合亟重申誥誡嗣後審判刑案各宜衡情定讞不得再沿舊習任意出入再律條内如有三種之法定主刑而量刑應特重或特輕時務須於判决書理由内將所依據之情節詳晣聲叙用資查核除分行外仰　　並轉令所屬一體懐遵母忽此令等因奉此合行轉令該廳縣一體遵照此令 
[公廨各項請求繳費之新章]  
　　公共會審公廨對於徵收訴訟費向祗有進禀時繳納掛號費開審時繳納堂費以請求簽發傳單及拘票曁抄錄中西文堂諭槪須照章分别納費他如民刑各案之請求改期開審請求提前排審請求减輕交保請求清理賬目請求發封産業請求執行堂諭請求易科罰金請求緩刑請求搜查等事均免繳費近經檢察處核定凡關於上項各請求亦須繳費至繳費之多寡當以案情之重輕爲禁準其數自一元至二元五角業於本月十六號始實行並因各項請求事件每有臨訊時始發生者則繳納費用擊付收據雙方均多不便是以檢察處爲利使計復印就一種形類印花分（一元）（二元五角）之小收條出售設訴訟人民有所請求則預購此據粘於請求狀上較臨時繳費頗爲稱便而各律師且准　購存儲以資陸續取用如有欲購者可逕向公廨檢察處詢購云 
[汽車撞傷老婦斃命]  
　　公共租界西藏路一品香門前昨日傍晚有某號汽車駛過撞倒行路年約五十餘歲之老婦該老婦旋由家人車回高昌廟本寓嗣見所傷增劇乃投報老閘捕房經捕頭派捕用病車送往仁　醫院及抵院已氣絶斃命復經捕房將屍車送騐屍所候今日請公堂中西官相騐核辦 
[汽車撞斃婦人之訊判]  
　　年約五十餘歲身穿破舊衣服手提飯藍洋鐵罐形似丐婦之老嫗前日下午二旬餘鐘行經虹口東鴨綠路突被界路美豐汽車公司所偏汽車夫阮阿言駕駛之五百九十四號汽車撞倒碾傷當經六百四十六號巡街捕查見立即抄錄該汽車號碼車夫名姓將嫗車送同仁醫院療治惟已受重傷不能開口延至當晚七句餘鐘因傷身死捕房得報飭探尤雲卿將屍舁入婓倫路騐屍所昨晨傳同肇禍之汽車夫阮阿言報請公廨李襄讞與英領赫君於午刻同乘馬車　所飭吏檢騐明白塡寫屍格升座公位命將阮言帶案研訊一過並據六百四十六號華捕與探尤雲卿禀明當時目貎情形並無屍屬到塲等情經中西官核會商之下即判諭曰騐得無名婦人被汽車撞傷身死訊係該婦向馬路中來回汽車不 
 
 

Page 11

 
 
及避讓所致查無家屬由堂給棺殮埋此判 
[華洋義振會消息]  
　　上海華洋義振會前以西貢商會及僑商運來捐助振米一千噸電 
請北京税務處免繳濬浦碼頭等捐昨接税務處來函云西貢運來振米請免濬浦碼頭等捐一節當令總税務司議復茲據復稱案經令行江海關税務司與上海濬浦碼頭各當局往返磋商已承應 
允所有由外洋運來之振糶米糧均予豁免濬浦碼頭各捐等語相應函請查照云又本埠民國路李君鴻翥近添第二曾孫特將答謝親友筵資洋三十元送至該曾移助春振 
[學校消息彙紀]  
　　上海美術學校　上海美術學校西洋書科二三年甲乙級及師範科甲級學生赴杭野外實習各節已誌前報茲聞該校學生到杭後連日在野外實習所得成績頗多預定於此星期日（二十四日）在杭開展覽會其在校各級學生仍照常上課又近日各省縣學校教員個人及學生團體來滬至該校參觀者日有數起昨日有安徽省立第一女師範學生數十人入該校參觀良久始出而教育部特派專門學校以上視察員朱炎之亦於日前視察該校云　　培德公學　虹口清雲里培德公學自本年起將童子軍教育列入正課初小三年級以上每週至少皆有童子軍課一小時目的在使全校兒童毕獲童子軍教育之益也昨爲該校童子軍懇親會及幼童軍行成立禮之期各家長到者甚衆午後二時開會一報告（二）唱歌（三）行禮（四）訓辭（五）校董盧煒昌及家長梁詩南等演説（六）團長給童子軍奬章（七）全體贈團長感谢章（八）新劇（九）茶會（十）散會晚童子軍幼童軍全體叙餐聞該校童子軍團長一爲張訓芳一爲黎潮舒張君供職銀行利用餘時擔任義務教練黎君爲該校教員兼任童子軍團長近更捐薪俸一百元爲團中設備費用云 
　　飬性女學　派克路飬性女學校因經費困難於上星期六（十六號）假座丹桂第一臺演劇籌欵當下午一時雖大雨淋漓而一般紳商男女仍聯袂偕來聞該校先期售券如海關監督姚文敷交涉使許秋颿交通部駐滬電科處處長高恩洪中國電報滬局局長周翼雲南洋兄弟烟草公司主簡照南等均樂爲贊助至該校校董杜子輝要浩泉等尤爲竭力輸將該校校長袁學孟女士一併感謝不置云 
[江灣鄕教育會開常年會之通告]  
　　江灣鄕教育會定於本星期日開常年大會是日上午並請名人蒞會演講茲將其通告錄後敬啓者本會於上月十九日開會改選職員到會投票者二十人下午三時開匭吴孟覃刁浩春當選爲正副會長汪味腴葿馥如嚴誦棠蔣劍侯陸潤蓀王筱峰陳瑞岐俞雲程當選爲評議員茲定於本月二十四日（即舊曆三月十七日）上午九時開常年大會届時務請台從撥冗賁臨如有議案請於二日前送交本本俾便交議是所至盼 
[閔行教育界組織參觀團]  
　　閔行區教育會會長張滌生爲謀桑梓教育發達起見特組織參觀團訂定章程於三月二十六日召集評議員開會一致通過並在當塲推定楊本甚等十人爲團員該團業於昨日（十七）出發前往蘇州無錫參觀各學校兼調查社會教育狀况云 
[福建路聯合會開會紀]  
　　福建路商界聯合會昨晚七時開職員員到者二十餘人公推鄔志豪主席隨由主席報告略謂鄙人與前會長王宗藩創辦有恒義務夜校已届三載學生共有七十餘人成績亦佳云云當由義務教員董學聖起立謂我國教育之不普及實由言語不統一之故現各學校都已添授國語本校亦應增設又筆算一科於商界中亦屬緊要尤當增授大衆赞成通過董惠卿提議限制輕質銅元請總會函致省長通過再由主席報告最近時局事頗緊急（一）山東問題（二）外蒙危急（三）租界發生取締印制（四）增加碼頭捐貨税逐一説明利害關係次由陳韻生張　塘等互相討論結果致函總聯合會提出董事會公决議畢而散 
[河南路聯合會覆選職員紀]  
　　昨日（十七）下午四時河南路商界聯合會開複選正副會長及評議部幹事部長到會者新舊職員二十餘人推邵仲輝主席李衡石記錄計共得幹事複選票二十九張旋即當衆開票結果金馥生當選爲正會長陸費伯鴻郭梅生當選爲副長邵仲輝當選爲評議長祝志純當選爲幹事長並將前次舉出職員三十五人除已任正副會長及評幹二部部長名分定席雲生金友生唐乃字孫　堂邵爾康姚蔭蓀鄭詠虞平吉甫劉咸璋陳守本裴麗生駱蘭生盧煒昌魏景泉唐琴山等十五人爲評議員張蘭東黄警頑胡祥鈞邦宗孟顧子安毛鳳之張延慶葛士英史久成方樹棠吴民壯江星欽劉達鈞蔣蘭庭李衡石等十五人爲幹事員議畢會散已六時矣 
[少年宣講團宣講紀]  
　　少年年講團於昨日（十七日）派第三四游行宣講隊胡硯香李士林等往引翔港宣講（社會教育之重要）（迷信燒香之無益）（外患日急國民應一致對外）聽者百數十人莫不感悟講畢復行通俗游藝（幻術）（小調）以娱聽者宣講畢舉辦農村露天學校學生十四人照章授課並教以淺易之農業知識晚方回團下星期（二十四日）出發第一二隊 
[勵志團宣講紀]  
　　公共租界牯嶺路餘慶里勵志愛國宣講團前日（四月十七號）下午二時各團員由總事務所出發往曹家渡聖公會門前宣講是日講員爲徐惠施朱稼甫談永奎吴兆麟朱文華等講題爲（國民今後之責任）（對於曹家渡之感觸）（儉德之要素）（尊重人格）彩票（之害人）聽者圍聚若堵並有徐遠塵在旁糾察秩序至講畢已夕陽西墜始振隊而歸 
[雜糧油豆餅交易所經紀會紀]  
　　上海雜糧油荳餅業交易所前日開經紀會議决各條如下（一）决定檢查員案公决查照正月二十七日第二次職員會議案於陸正卿陳祝三及包榮生函荐之宓炳坤三人中選定一人當經投票選定陳祝三爲油荳餅檢查員又選定周志祺爲小麥兼雜糧檢果員再以上選定之檢查員應即函請理事會决定聘請任用之　（一）昌記豆油加入標準案托閲五廠油樣鑒别高下再定標準（一）朱德明張燕甫二審查員辭職案公决以次多數之包榮生華其昌二有推補（一）小麥加入標準案本交易所交來小麥標準公决依照本所所定規則表於陰曆四月初一日起開始買賣（一）各貨買賣轉賬案公决買賣轉賬公定價格由塲務科隨市指定之（一）穗豐豆餅加入標準案公决穗豐豆餅准其加入標準併角解 
[紗布貿易公司創立會紀]  
　　中國紗布貿易公司昨日假上海總商會開創立會選舉董事及監察人投票結果舉出董事九人計邊文錦得一萬五千六百七十五權朱葆三得一萬四千五百九十權聞蘭亭得一萬四千一百零五礶薛文泰得一萬三千二百五十五權吴麟書得一萬三千零四十五權李錦章得一萬零零六十權李志方得八千六百九十五權陸竹坪得八千四百八十權毛鑑清得七千七百三十五權以上九人當選爲董事又舉王蘭夫顧文耀吴培之爲公司監察人 
[煤炭公會致同業函]  
　　煤炭公會昨致各同業函云謹啓者前奉謝會長先生來函以本公會例須改選職員等因遵即辦齊選舉手續備函附呈尊鑒並希在選票上一一塡寫限至舊曆三月十四日爲度封固投入城内煤炭公所内煤炭公會選舉筒准定於舊曆三月十五日上午十時在本公會開全體大會當塲開匭届時務請先生蒞會當塲監視以昭鄭重事關公益幸勿放葉是爲至要又函云謹啓者本公會宗旨係爲雜持同業被人吞賴貨欵賬項起見故在上海道上海縣立案請示保護本公會收賬權現在本公會已經遷移在城内煤炭公所之内延請能幹收賬員兩位刻因賬務甚多又擬添請收賬員一名以資帮理并請中外律師爲常年代表切實整頓研究收討各賬方法總使達到保護同業賬項之目的所有實號被各玩户吞賴及延欠圖賴各賬或外國賬務希迅速報告本公會以便設法趕收盡力追討以保同業損失云 
[時間守約會消息]  
　　時間守約會於去年九月間成立現已有會員將近千人昨晚八時該會總務主任馮梓才君因其第六女公五出世彌月特宴集會員等於北四川路之粤商酒樓皆按時入席無後至者席次由崔通約盧煒昌周錫三君等演説該執會執事分贈與宴者以時間］週刊［第一第二兩期至九時許散會時馮君復分贈食品以爲紀念云 
[大埔同鄕開開誌]  
　　大埔同鄕選出三十職員經誌七日本報昨日該當選職員在大新街事務所舉行複選當選定正會長楊虎臣副會長劉經九李韙人議長藍雲台藍璧如會計楊紹臣文牘楊伸義交際李玉書楊惠盧調查藍月如幹事羅鳴白劉秀南餘十八人則爲評議鄒海濱蕭劍廬係該會發起人現以政務留粤不能在會供職當經一致推舉爲名譽會長次討論籌欵建置會所事議决由職員先行捐助以示提倡當即赠楊虎臣劉經九李韙人各助洋一千五百元楊采庭助洋一千元藍　台藍璧如楊紹臣各助洋五百元其他職員靡不踴躍輸將一時捐欵幾達萬金現更派定勸捐員日間即擬分向同鄉捐募該同鄉對於公益素稱慷慨此次建置會所想樂助者必不乏人也 
[華商電氣公司豎立桿木之計盡]  
　　華商電氣公司之電燈線間有借掛於電話桿上者茲因燈缐銜接話線以致傳遠電話時有不明情事爰由中國電話局函致電氣公司請速自行豎立電燈桿木以便分清界限免再混淆等情現聞電氣公司將應豎桿木已在設法預備其沿浦一帶擬暫假電車線之鐵桿上先行試辦並擬製造水門汀電桿以便經久現正積極進行云 
[關讞員銷假視事]  
公共公廨關下會審官前請假兩星期赴鄂省公幹茲已事畢於前日返滬昨日禀到銷假已照常視事矣 
[地審廳推事請假]  
　　上海地方審判廳一庭推事陶嘉春前晚向戚廳長廳長聲請給假現一庭事務委由二庭庭推事施霖暂代 
[憲兵保護龍華香客]  
　　龍華寺香汛期内遊客擁擠匪徒尤易混雜駐滬京師憲兵三營九連那連長昨特派憲兵八名日往龍華寺内彈壓又派憲兵四名隨車往來照料藉資保護 
[省令催解税欵]  
　　上海縣公署奉省公署快郵代電略謂查有本省各縣署經徵雜税各欵钦解省署者爲數甚巨前經通令催解在案而遵解者寥寥迄今爲日已久省署曁財政廳立待撥用自應迅速籌解除通電外催令速將欠解各雜税查明細數一併尅日解省備撥等因沈知事奉電後已飭經徵税捐主任趕速查明籌解矣 
[飭查出口漁船之鹽觔]  
　　舊磨本月十三日穀雨節爲黄花魚初汛之期捕魚船只均於日日放洋蘇屬緝私二營余營長恐該船户有偷運私鹽出口情弊特於昨日分飭駐泊瀏河許浦及浦江遊巡隊等各隊長應於漁船出口之際派弁注意檢查所裝鹽斤是否照章逾額即須扣留充公云 
[滬杭火車碾傷鄕人]  
　　昨日（十八日）下午六時許麥根路車站有一鄕人在軌道中行走被由杭開滬之特别快車頭撞倒碾斷一足當由該站站長拍電 
至上海派車前往將傷人送至本足醫院内醫治 
[汽車撞傷女陔二則]  
　　小西門外大興街八百十一號居民馬林啓之女小字大丫頭今年五歲昨日午刻在門前嬉戲忽有宋阿江所駕三百零六號汽車疾駛而來竟將該女碰撞頭面手足均受重傷宋知肇禍擬開快車逃逸當爲巡警追上拘獲知照女父連同該女送由二區警局轉解地檢廳奉檢察官提訊之下判宋收押候究大丫頭交給乃父馬林啓領去醫治 
　　北新涇鄕人姚硯香有七歲女名金囡前日下午在周家橋地方被天潼路新大汽車公司第五百三十四號汽車撞傷頭部腿足等處當由四區四分所崗警將司機人　大貴拘獲解經李署員訊明屬實昨將原被轉解司法科核辦 
[汽車碾傷小車夫脚骨之懲罰]  
　　汽車夫苗三於前月間駕車至法租界小東門地方司機不愼將小車夫陳洪生撞倒輾傷脚骨血流如注不省人事後由巡捕到來詎苗司機逃逸當將受傷人車送醫院醫治由捕房飭採將苗拘獲解送法公堂諭令管押聽候原告傷痊再核在案今原各業已醫愈惟已成殘廢昨日傳解法公堂請究原告陳洪生供民人是日推柴爿行經該處苗並不揑喇叭從後面將民人撞倒致被輾傷請求訊究詰之苗三供民人前雖犯案辦過是日汽車實係吴桂子所開並非民人司機餘供支吾車主湯阿二供汽車向來實係吴桂子所開是日係令苗三爲替工等語中西官會商之下判苗押滿三個月車主湯阿三罰洋五十元充公外再賠償原告飬傷費洋一百元 
[鄂人投浦遇救]  
　　湖北人吴香侯前日下午行至法租界黄浦灘碼頭投浦圖盡當爲巡街捕查見設法救起帶入捕房昨解法公堂請訊先由捕頭禀明前情詰之吴供民人向在原籍因貧來申找尋朋友未遇故此寃恨投浦圖盡請求超豁中西讞員會商之下判吴送湖北同鄕會安揷 
[漢璧禮路之兇案]  
　　昨晚八時半虹口漢璧禮路有形似工人之齊阿大與某甲不知因何起釁遭某甲用刀砍傷頭部閔行路巡捕房一百五十六號華捕上前解勸京遭砍傷手臂當經該捕嗚笛召集附近華捕到來將兩造一併帶入捕房由捕頭略詰一過飭捕送受傷人往同仁醫院醫治再核 
[南貨店失愼]  
　　法新租界愷自邇路第一百七十六一百七十四號門牌怡昌新南貨店於前晚十二點三刻時後被内不戒於火一時烟火四射當由救火會各會員　皮帶車到塲救熄並未延及鄰居後由捕房飭探將該店主帶入捕房聽候查明起火情形再行核奪 
[陸家浜附近小火警]  
　　滬南陸家浜附近某姓居户昨日傍晚五時許忽然失火幾肇焚如經人用電話報告救火會迨由各區救火車到場施救時早已烟消火滅當即分别折回後由崗警查知回報該管警所候傳該居户訊究 
[外商禀請啟封之警廳批示]  
　　閘北北四川路一帶前有意大利國商人毛蘭多並俄國商人馬瑞卡本拉等所設店肆前因違禁奉軍警各機關查封在案茲據該商等投淞滬警察廳具禀請求恩准啓封等因昨午奉徐廳長批示云意商毛蘭多批據呈已悉查該橋民請求揭封自可照准惟揭封後改營何業未據該商聲明無從核辦仰即知照此批又俄商馬瑞卡本拉批據呈已悉所陳是否屬實其中有無窒碍姑候令行警區查復核奪此批 
[妻妾争鬧之涉訟]  
　　浦東南碼頭附近順興米店主胡章富同妾胡張氏因家務起釁與伊妻胡趙氏行兇衝突由三區三分署將雙方拘送地檢廳訊辦胡趙氏則以乃夫龐妾虐妻等詞具訴奉諭候訊發落 
[昨日公共公廨訊案紀]  
　　昨晨公共公廨民四庭由俞襄讞會同美約副領事訊理各案併誌如次（一）中華商立保險公司聲請破産案前判函致總商會調查該公司之股本實數等情復到再核茲該會已有函復而聲請破産者之代表律師則以總商會未將賬目查明請着再查當據一部份債權人之律師聲稱該公司股本總額自稱爲一百萬元今總商會查復云祗有六千元是該公司　有欺騙情事堂上如令再查須將公司之董事會議事錄一併送查蓋因董事均須負責云云一［結果］准將三月二十九日總商會來函清賬清單再送總商會復查見復再核（二）丁毓泉訴胡美裕不還借洋二千四百九十五元案被告不到原告律師因病亦不到（結果）改期再核（三）張緩卿訴趙松壽不還古玩案判决後被告不理諭傳被告及保人到案訊追茲保人汪雲卿程炳泉奉傳到案聲稱趙再京患病請求改期而原告律師以判决已有九月不能延期要求着保賠償（結果）限保人於三天内將判决之六千五百元繳存公堂候核（四）無領事管束西人安丁格訴格西亞不還羅卜票價洋二千四百元案（結果）不准復訊着被告往美國銀行將二萬五千元之羅票簽字交與原告收執（五）王增榮訴王松濤産業糾葛案一（結果）准限被告於四禮拜内遵判履行（六）徐樹融朱繡堂同訴戚明𪪗不理賬案被告交二百兩保出後前往四川茲原告律師到堂請求缺席判决而被告律師則請延期（結果）限被告於一個月内到案候訊否則缺席審理（七）積善堂訴資源洋貨號之夏資生不理押欵銀一千兩案茲係原告律師請求執行堂諭（結查）本案拍賣繳存公堂欵内先將夏資生欠積善堂代莆李佑民判决之本利數目償還餘欵再核（八）瑞記訴夏資生不贖方單抵押案（結果）着原告登報兩禮拜傳達如逾期被告不到應即缺席審理（九）源升仁記五金號聲請破産案（結果）准予破産即照吴麟坤查賬報告分配辦法並由吴查賬遵判分配完畢其查賬員名義應予撤銷（十）兆昌絲號訴孫衡甫汪味青陸寅卿等不理借墊各欵銀十萬零四千二百十一兩六錢三分案因時已届午（結果）改期七天第一件排訊 
　　又午後民四庭由張襄讞會同美奥副領理訊理（一）泰昌煤號訴吴仲梅欠欵案（結果）准原告登報十四天着被告到案候質（二）朱德記訴往居天津路富康里四百十二號門牌商會員曾澹如欠欵案因律師請求改期（結果）改期再核（三）孫楚卿訴萬豐永金號之夏秉潮欠欵案被告無保拘留押所茲由雙方律師同意請求改期一禮拜再訊一（結果）照准（四）華子玉訴其叔華啓賜冒牌營業請追損失案據原告供伊於民國四年來滬開店並設分店於寗波詎被告亦於去年十月來滬開設一店其牌號與我店相同致受營業損失云云而被告代表律師聲稱因原告設分店於寗波其牌號與寗波之老店相同是以老店各股東令被告來滬亦開一店取與原告同一牌號惟被告之店加有永記二字云云（結果）改期再訊 
[蕪湖債案被告之引渡]  
　　皖人王鶴亭於前年五月間在蕪湖地方將僞方單央朱少齋擔保向該處教會西人抵洋五百元逾期不贖潛來滬上匿居虹口崑山花園二十三號屋内被該西人偵悉控由蕪湖審判廳將擔保人朱少齋提案交保後經朱來滬報請北四川路捕房派探將王拘解公共公堂諭交五百元舖保在案昨晨提訊即據蕪湖來警向志新上堂禀明前情遞呈公文聲請引渡中西官核供判王鶴亭准交來警帶回歸案訊辦 
[飭查内河小輪之煙土]  
　　自滬寗車站嚴查烟土以來烟販亦遂變計故近日内河行駛常熟無錫蘇崑山等處之班頭小輪時有人將烟膏烟土嗎啡等違禁物品裝入瓶罐混充罐頭食物乘輪携往内地各鄕私行銷售情事蓋小輪停泊租界搭輪藏　尤爲便利故也茲爲水警偵探查悉禀請查禁駐滬水警第三隊王除長昨特令飭駐泊蘇州河莊家涇紀王廟各汛之師船巡官對於内河小輪經過時務須詳加檢查以杜私運而除毒害 
[私運烟土案之宣判]  
　　洪柯喜又名洪連甫所帶皮箱二只内藏烟土二十八只由滬寗車站查獲函送地方審檢廳訊供狡展奉諭傳到當時破獲此案之游巡四隊巡長韓芝清巡警王文銘蒞庭對質之後聽候宣判在案昨午後奉堵孫推檢兩官開庭飭提洪柯喜至案略詰一過當庭宣判洪柯喜私運烟土罪已成立判處監禁二年零四個月並科罰金洋五百元以儆 
[過犯攫土押三年]  
　　常熟人陳福生前日午後與在逃某某等三人在河南路串槍談永祥所携烟土一包逃逸經談鳴由一千二百十號華捕將陳追獲烟土地已被同黨取去當將陳帶至總巡捕房經捕頭詢據陳稱該烟土係與四馬路胡家宅二百七十三號門牌某烟紙店主朱寳生串搶捕頭得供派令包探周志仁協同西探往將朱拘至寫字間朱言上星期六陳來店强欲借洋不與懐恨誣攀捕頭復又派探查明令朱退去着陳收押昨解公共公廨即據中西包探上堂禀明前情並以原告談永詳臨訊不到請爲訊核又據朱寳生供稱與陳福生前同居九畝地時相識時來借欵今次因不允借給致被誣指求察訊之陳供詞支吾中西官核供以此事已經捕房查明且陳係過犯判押西牢三年期滿逐出租界 
[過犯謊盜刦之押儆]  
　　現爲成衣匠之蘇州人趙阿根前晚至老閘捕房報稱西藏路十八號門牌有大帮盜匪搶刦捕頭立飭華探居阿巧汪竹生協同西探馳往兜拿迨到該處乃一非正式之妓院因狎客數人失去皮夾一隻眇閙不已有婦人名阿金者囑趙至捕房謊報盜刦意圖嚇退狎客經該探等詢明即將趙帶回拘押並經捕頭查得趙係過犯於昨晨押解公共公廨經關讞員會同英包副領事訊悉前情判趙押西牢一年其滿仍逐出租界 
[搶取金簪之追獲]  
　　王阿三昨在靶子路搶取婦人楊陳氏金簪一支飛奔逃逸經氏大呼捉賊適包探劉永茂迎面而來遂帮同攔獲帶入捕房禀明捕頭押候解廨請究 
[攫取西人金表之查獲]  
　　胡長元於本月十二號串黨在虹口蓬路某弄内攫取西人某甲之金表一只逃逸被控捕房昨由包探周小弟與西探目康仇將胡查獲帶入捕房押候解遂公堂訊懲 
[攫竊日人物件之拘究]  
　　匪人蕭葉田李三因與在逃五人在新狄思威路串攫甲乙兩日本人大衣呢帽皮鞋金表等特由探將二人拘解公共公堂訊供收押在案昨晨復訊據包探管宗餘投訴查得被告等尙有在密勒路搶取三日人鈔票皮夾並竊肇勤路二百九十二號門日本人家衣物請爲訊究中西官得禀向被告二人訊供之下以第二原告未到遂判蕭李二人押候第二原告到堂下禮拜二訊核 
[恊緝紹興積匪]  
　　松滬護軍使署前日令行上海防守司令商文云頃據浙江　縣知事周鐵英浙江警備第二區兼帶第三營長王國治呈稱竊查積匪張森木應生標吴貴法張南根陶福舢板耀支章元樓昌若等迭在嵊縣諸暨兩屬糾黨肆刦擾亂治安屢緝未獲現探悉該積匪匿居上海特派職署巡查張桂芳職營什長畢長春前往偵緝惟該警長等遠道緝匪情形不熟必須就地軍警協助始有效果理合具文會呈仰祈軍使察核俯賜轉飭滬地軍警隨同協緝以期弋獲而便解辦等情到署據此除指令外合行令仰該司令即便遵照隨協助緝拿俾期弋獲此令等因奉此合行令仰各該營長即便遵照轉飭所屬隨時協助緝拿云云 
[串同挑夫行竊飾洋之押儆]  
　　甬人董海日前山原籍乘輪來申抵滬時即雇挑夫小温州將行李四件挑至家中詎該挑夫將行李如數挑至夏小寳家打開箱籠將大洋金戒取出分肥當由原告報告捕房後由包探韓邦達程子卿偵悉往拘詎小温州已聞風逃逸祗將串同之夏小寳蕭渭千林高發三人拘獲吊出原贓帶入捕房昨解法公堂請究先由原告上堂禀明行竊情形詰之夏小寳供此項行李實係小温州挑來暫寄並不知是竊來民人祗分用洋若干元餘供支吾蕭渭千供民人分得金戒一只求宥林高發供由夏小寳分給民人十元是實中西官判夏押西牢二月蕭林兩人各押一個月以儆　給原告領去 
[輪船上木匠私取外國緞之押儆]  
　　粤人周高在藍烟囱哇來司提司輪船上爲木匠前日因私取外國緞三丈五尺藏於褲内登岸時被更夫查悉搜出原　告知大副西人腦生飭送至水巡捕房昨解公共公廨原告延律師上堂譯訴前情訊之周供認不諱中西官核供判周押西牢三月　儆贓交原告領回 
[誌謝]  
　　星加坡等三州華僑代表莊希泉君余佩　女士近著（南洋英屬華僑教育之危機）書其意在研究海峽殖民地學校註册條例冀得正當之解决昨承惠贈一册又商務書館惠贈第十二卷第四號（小説月報）一册誌此併谢 
來函 
[廣倉學會來函]  
　　逕啓者本日報載廣倉學會近聞一則稱主會人於昨午行加冠加笄禮日期有誤本會舉行冠笄各禮係陰歷三月十七日并非陽歷四月十七號敬顉希更正以免傳訛廣倉學會書記部啓 
雜評二 
[徵集裁兵減政之意見（訥）]  
　　裁兵减政爲現内閣决定之政策徵集各省意見所以表示必行之意也然而裁兵减政實爲各省軍政長官所反對與狐謀皮狐自能剝其皮以獻耶則徵集意見亦徒勞而已矣 
　　非特空方徵集之徒勞也即此次曹張之　津中央各省代表之與會其主要問題京爲裁兵減政政府且視爲解决此問題之好機會深致其殷殷希望之意其實曹張果有解决此問題之誠意不必會晤而始解决之也各省果能仰承政府意旨有實生之誠意亦不必待曹張之代爲解决也是故今日之會視爲爲裁兵减政而會者不知曹張者也曹張旣非爲裁兵減政而會而欲希望裁兵减政之成功迂矣曹張與中央各省代表之會且不能解决此問題而謂一電之徵集即能解决之不便迂哉 
　　政府不能以自力主張裁兵减政而欲依賴於人恐終無實行之日矣 
公布欄 
[上海地方審判廳]  
　　判决主文　（民一庭）一件判决王振卿譁訴鄭有富欠租糾葛一案主文鄭有富廳　王振卿房租洋十四元小洋四十九角所租王振卿長安路三十六號房屋應即遷讓（民二庭）一件判决李　生與錢阿金因方單賠償糾葛一案主文本件控訴駁回本審訟費歸控訴人負擔一件判决徐遵海與施紹棣因債務糾葛控訴一案主文本件窒礙駁回聲明窒礙後訟費歸控訴人負擔一件决定即佐清與馮述卿因貨欵糾葛一案主文本件控訴狀准予註銷本審訟費歸控訴人負擔以上四月十八日 
[上海地方檢察廳]  
　　批示　陶王氏狀悉核與易科條件不符所請應母庸議此批姚蕭氏狀悉本案尙待偵查所請應母庸議此批丁世成狀悉業經票傳仰即知照此批黄德亮狀悉候送控訴審核辦此批劉開祥等狀悉仰即覓具　　舖保來應候核此批韓周氏狀悉陳萬氏抓傷爾之頭部業已訊明起訴在巷至王毛頭現已逃庶候緝獲另案訊辦呈件暫存此批梁貴長狀悉候偵查明確再行核辦此批劉漢堂狀悉已向海門縣函提去矣此批盛陸氏等狀悉查此案旣由同級審判廳民事判决在案如果陸秀貞抗違不遵　由原審請求强制執行母庸來廳陳訴此批以上四月十八日 
[上海縣公署]  
　　批示　朱森泰營造廠主朱孔陽呈爲遵批具送切結請鑒核備來由呈悉切結備查此批朱森泰營造廠主朱孔陽呈爲承辦設廠　泥工程請鑒　備案由呈悉該商承辦二十三保分十九　内日商絹絲公司廠　　泥工程　　 
於左近自置之地掘取土方工竣後即將該地修作第二魚塘　據報告　鄕經　查明照章給發執照　准備案仍仰該商出具工　後修作第二魚塘　築堅固留出餘地加築笆園以後如有妨礙鄰地情事願甘負責切　呈　　查仰即遵照此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[潯遊小誌（四）] [  紅蕉]  
　　震澤之東有小鎭曰桑陽人口不滿五千亦無大宗商業並無豪富巨閥鎭上有三椽之土地廟一然每十年此處必出一盛會名桑陽會每次耗費逹十萬之外以此而論斯亦奇矣每届各處咸雇舟來觀萬人空巷盛極一時預由土地廟中值事者布置向各省各處租賃會班凡燈彩檯閣高翹雜要及百般武技均雇傭一空用大船載之而行由桑陽出發經震澤梅堰平望盛澤等諸大鎭週流凡一月餘所經河道鷁首如隊舟旌若蘆尤有垂簾倚窗之畫船中妙女傾首以觀花香粉氣流盡吴江飛兩豔跡傳遍近村其他賭博打架滋事藏匪更係常見然近處商業藉此恒得平日三倍之赢餘不過勞民傷財營此無謂之戲殊非經濟者所允許苟以此十萬之資豈不能經營成一有益之業哉今年本又届期南潯亦允津貼二成使其迂道經此間東栅外之分水墩衆方興高彩烈將經營其事矣不意爲蘇浙兩省省長會銜出示禁止因作罷論其實迎神賽會之舉官廳即禁止地方紳士每可出而運動爲表面上之擔保不生禍事即可弛禁况以江浙最聞名之桑陽會豈一受干涉即甘退息乎是不然也實因年來商業淍敝金融困難之故耳 
　　余自南潯乘輪返滬黎明達震澤輪停埠後方開行不及三丈忽爲江北竹船所擠輪竟不能前行相持至一時有餘因河道太窄水警不知維持其責任致阻交通論理以震澤之巨鎭輪舟往來不絶如江北竹船之呆笨者當令其迂道或俟船清時駛入庶有水上秩序然江浙之水警寗知此哉因此躭延到嘉興意不及接杭州來之二班車矣 
筆記 
[種桃記（下）] [  長銘]  
　　時惟六月余弟歸自學校余介見泰越日秦忽謂清平樂詞桃花輕薄有意相嘲意撕扇作片片時余情愛方沸一月後且行昏禮故隱忍而不言昏禮前一夕余獨行水濱方默擬新昏之歡緒不覺至村之南林初聞林際細語聲繼知爲秦及余弟依約見二人擁抱而吻黛君言至此聲漸小不可聞久之更爲莊嚴之容曰情之至極别有宇宙宇宙不同雖千萬言不能相喻當時余哀耶樂耶茫然無端蒼然無主不能言不必言也明日良辰親䣊畢至余立於中庭左手弟而右手秦宣告二人婚禮是時二人且羞且感至於淚下不敢仰視余弟哽咽呼曰哥余亟曰今日之事無可言余安能背亡父母又安能見余愛之失其所歡婚禮旣成余心釋然遂肆志浪遊後五年來歸家中惟老蒼頭在老蒼頭言自余去後余弟常詬厲秦秦與弟相繼逝遺一女名子黛今四歲矣神似其母余聞之亦不悲涕遂拜於先人之墓又於秦墓種二桃樹即携小黛與老蒼頭來居於此嗟乎父母之情男女之情一也若耶溪畔不能洗墮落之花牛渚江中或可捉空明之月紅蠶到死柳絮化泥惟秋菊春蘭長無絶於終古爾黛君言止此後三月余抱疾家居夢見黛君向余微笑道别寤而黛君之蒼頭以書至其辭甚略云 
　　小黛以暴疾殤余於塵埃更何愛戀獨是老蒼頭不忍見其老無所歸惟君役使之 
　　著者曰余讀清平樂甚重黛君以是數相往還黛君鬱鬱不永其年宜也小女兒之天眞憨態亦保致暴殤乎作種桃記 
劇談 
[紅氍雜話] [  申公]  
　　程長庚以技藝德望爲伶人所重咸呼爲大老板而不名張二奎余三勝則人皆得呼其名姓矣更無論楊月樓譚金福以下近青衣陳石頭數以其素業教授諸伶一時名旦如王瑤卿梅蘭芳王琴儂王蕙芳姜妙香并其他門人於是共呼陳石頭爲老夫子然自此數子以外皆無是稱謂也説者乃以與程長庚之大老板并論可謂擬於不倫正如孔子稱夫子楊伯起亦號關西夫子其遠近久暫安可同日而語哉 
　　大興舒鐵雲先生位撰有張騫乘槎雜劇詞旨淵雅而湮没不彰論者惜之近吴瞿庵君已將原曲工尺譜出授之伶人楊韻圃瞿庵可謂舒氏功臣矣某名士有銀漢槎傳奇亦説張騫事其點綴較舒氏爲優用之劇塲更爲合宜特文藻不及耳 
　　紅鸞喜於莫生赴考之後一塲始當上奎星一日王蕙芳演此劇金女方與莫生結婚奎星即上蕙芳不悦曰奎星何來哉我夫妻床第之私神亦欲干涉之耶時傳爲笑柄 
　　自劉鴻昇以斬黄袍著名世遂無不知有孤王酒醉桃花宫者不知跛劉所歌非其完璧也今覓得漢調名伶陳丁已全詞錄之以公同好其詞云孤王酒醉桃花宫韓素梅生來好貎容走關西來闖關東偶遇着鄭恩柴世宗我三有結拜恩義重好一似桃園一樣同兄王宴駕孤承統在河北來了小韓榮他兄妹生來有福分跪之在金殿討皇封寡人一見孤的龍心寵兄封國舅妹封在桃花宫内侍臣擺駕上九龍高御親發怒爲那宗 
新聞拾遺 
[情祟] [  滌生]  
　　東邑富翁王某年逾不惑膝下猶虚所生僅一女年及笄待字閨中亭亭玉立盈盈可愛王翁夫婦視若掌上珠前歲姑丈凌某由寗歸來卜居其隣淩有一兒甫弱冠尙未有婦亦翩翩佳公子也以中表關係故王女凌兒時相過從彼此惺惺相惜欲爲父母言又恐難邀允諾忽於日昨雙雙偕出作黄鶴游兩家父母焦急異常兒幼謀生無計恐將來仍不出於偕歸云 
[惡劇] [  立德]  
　　昨日午後三時許福州路有王姓家出殯時沿途兩旁觀者甚衆某茶樓上忽有茶水傾下正中一華服之某甲滿頭淋漓甲大怒奔上茶樓見傾茶處坐有一大辫之鄕曲及一妓正在拍手歡笑甲上前詢問是否爾二人傾下妓諉之鄕曲鄕曲則諉之妓雙方推諉不休後一娘姨出面道歉甲乃悻悻下樓而去 
小説 
[社會小説衆醉獨醒（三二四）] [  瞻廬]  
　　第四十八回振木鐸若口警痴人抱花瓶疑心生暗鬼我也是這般想邦平娘子不省得華國道出些甚麽他見女學生都在那裏鼓掌料想説的定是很吉祥的頌詞便也提起手腕準備拍幾下人情掌（三字新）才拍得一下早吃胖校長安子虚女士扯住了説道他在那裏駡人嫂嫂顚倒拍起掌來邦平娘子才紅漲着面皮（可是猪血一樣紅）放下手腕不再鼓掌：：那時結婚禮節都已告畢沿着俗例便把全部細樂伴送新郎新婦同入洞房裏面的女賓都一窩蜂的去瞧熱鬧外面的男賓早已安排坐席大衆都想拉那演説的少年和他大開談判但是華國早已不别而行自回新村去了（脱卸華國）衆人東找西覓那裏尋得出他的影形再説新郎新婦欵步進進那個喬扮新郎的春桃害着瘧似的一路走一路發拦抖二尺長的霽紅花瓶一顚一簸也隨着他的身體活動顫巍巍的兩朶金花枝葉摩擦瑟瑟摵摵的作響恰似秋風裏的樹葉一般（作怪）那些迷信未破的女賓見這情形怎不老大奇怪又見春桃的面色如土多分中了邪魔便暗暗的替他揑一把汗好容易捱到新房門口更抖得不成模樣在這當兒只要把這穩瓶兒好好的抱上牙牀那便不會鬧出甚麽亂子偏偏事有湊巧春桃才跨入洞房驀地裏喚聲阿呀向後便倒連人帶瓶一齊撲翻在地崩的一聲瓶隨聲破早把穩瓶兒跌做兩塊（阿呀穩瓶破了）説時遲那時快早見一件黑魆魆的東西托地跳將起來才一霎眼便向女賓的裙幅下亂竄不見時萬事全休一見時異口同聲都嚷着有鬼有鬼立時躱的躱逃的逃亂七八糟只是奪路奔跑這時的新娘柳翠娥可也不受新娘的朿縳颼的扯去幕面巾自由活動拼命奔逃一輩細吹細打的樂工却也不禁恐嚇抛去喇叭撇去笛子手捧着腦袋混在女賓隊裏狂奔亂闖别人恐慌不打緊叵料這位豹頭環眼的中將夫人那位虎背狼腰的旅長太太外表看來郤是威風凛凛一貎堂堂其實他們的膽比着鼠子還小女賓隊裡惟有他們俩跑得最快張夫人被這妃色羅巾絆跌一交龐太太吃那丢下的喇叭滑倒在地他們俩跌得快扒得更快不到片時早已跑在衆女賓的前面想見中將和旅長都曾研究過（跑跌扒）三字秘訣所以夫倡婦隨亦趨亦步不曾辱没了武人的門風（調侃得妙） 
[餘瀋] [  呆漢]  
　　今世齷齪富貴正如醉人弄酒風觀者正可耐渠一餉間耳 
　　民國居官者盡有人物不過出非其時如冬月桃李花不適於用 
　　甘食後酸若食後甘食之若者其味必甘食之甘者其味必酸世味人情亦皆類此 
 
 

Page 15

 
 
   
 
 

Page 16

 
 
常識 
　　本增刋三次修正投稿簡則 
　　（一）投稿本增刊者其材料除衛生道德法制經濟四項外特增雜錄一項仍以有關常識者爲爲限其有語涉攻　個人者恕不登載 
　　（一）投稿者篇未須開明姓名曁詳細地址最好黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元即註明來稿之未其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　成功百訣六版 
　沈有乾君成功百訣茲經本五分合銅元七枚外埠函購加費一分售書處本館營業部寄售處中華職業教育社 
常評 
[成年芻議（續）] [  老圃]  
　　據以上論斷則吾國編制民法定成年年齡一須根據古冠禮以二十歲爲成年二須根據喪服傳長殤期以十六歲至 
十九歲爲一期在此期内者於某條件之下可由法廷宣告爲成年三須根據喪服傳中殤期以十二歲至十五歲爲一期在此期内者果能證明其識别力亦應承認其若干能力四須根據喪服傳下殤及無服之殤以下一歲以下爲一期在此期内者絶對無行爲能力抑更有言者所謂二十歲成年乃自出生日起經過十九周年而以第二十年之始爲成年之始吾國舊俗凡除夕出生至元旦日即爲二歲日本亦然歐人比笑之其實我國計算年月亦不盡然儀禮八歲以下爲無服之殤其計算之法昔人已討論及之通典戴徐整問射慈曰八歲以上爲殤者服未滿八歲爲無服假令子以元年正月生七歲十二月死此爲七歲則無服也或以元年十二月生以八年正月死但踐八年計其日月適六歲耳然號爲八歲日月甚少全七歲者日月爲多若人有二子各死如此其七歲者獨無服則父母之恩有偏頗射慈答曰凡制數自以生月計之不以歲也觀此則古人論殤期亦以扣足年月計算與歐人計算法無異也（完） 
衛生 
[説蛋] [  丁錫康]  
　　世界各國人民無有不喜食蛋者以蛋含充分之滋飬料故也大都吾等所食者均爲雞蛋鴨蛋鵝蛋則屬少數魚卵有時亦爲人所嗜惟多以鹽醃之野蠻人民則有以蛇卵壁虎卵爲食者似覺太奇特矣雞卵大小不同以其所含之滋飬料言之則蛋白含水百分之八十六蛋白質百分之十二脂肪千分之二蛋黄含水百分之四十九蛋白質百分之十五脂肪百分之三十三灰質百分之一蛋大都不含糖質此則吾人所宜知者也蛋最初生時内已含有細菌而蛋黄所含之細菌較蛋白爲多因蛋白微有殺菌性質故也此等細菌均穿蛋壳自外而入如蛋壳陰濕而汚穢則細菌易於穿入故夏天所生之蛋較諸秋冬之蛋含菌爲多而易腐敗也蛋爲最佳之食品因蛋不常傳染疾病吾人未聞有食蛋而得病也吾人如持蛋向明光照看蛋質爲半透明體凡蛋之壞者其内含有暗點一照即知也（乙種酬） 
教育常識 
[廢除女子學校的名稱] [  范傳宗]  
　　男女平權男女平等這兩句話我中國已經有了好幾年了凡是能都大邑這些開通地方的人差不都個個知道就是像我這樣窮鄕僻地的鄙人也不知道聽過好幾回了在理男女的界限和階級應該早已打破爲什麽直到如今依舊男子自男子女子自女子界限分得如此清楚階級分得這般嚴呢據我私人的眼光看來還是教育上没有根本改革教育界的人如果能彀一視同仁竭力打破男女的界限和階級不分男學校女學校凡是學校不論男生女生一律兼收男師女師統統聘用把舊有一切女子學校底女子兩字完全取消我可决定不上三年兩載社會上就可漸漸的没有男妇的界限男女的階級因爲社會是從學校裡産出來的今日男尊女卑的舊社會就是從以前男尊女卑的舊學校裏産出來的今日男女平等的新學校自然産出將來男女平等的新社會來總之學校是社會的母社會的趨向必隨着學校的趨向學校如果不先提倡改良社會决不能自　已改良的所以學校的趨向决不可反順社會的心理定要隨世界的潮流况且我中國的社會是陳腐不堪不比他國的社會竟可以置之不問願教育諸公勿再顧忌那舊社會的心理和一般腐儒的反對快順世界的潮流把學校着着實實改良起來學校一改良不僅僅男女的界限和階級可以打破就是社會上還有許許我流毒無窮萬惡的習慣自然也受天然的淘汰哩（乙種酬） 
道德 
[孝與慈之原則] [  楊晴康]  
　　慈爲動物共有之天性凡動物之不慈及慈力薄弱者按天演之公例必已滅種人爲動物中之最强者其慈力亦較他種動物爲强試觀貓犬之屬對於哺乳之幼者雖曲盡維護之責而一旦長成則雖母子亦有因争食而鬭者蓋長成之動物有自存與自衛之能力不復須父母之維護故按照動物界之原則慈之義務至子女成年之時已告終止而人類孝之義務方以是爲起點故凡人成年以後不能獨立謀生 
者非但爲不孝且違反天然界之原則也 
　　慈爲人類之動物性Ａｎｉｍａｌｉｎｓｔｎｃｔ故就大槪而論天下無不慈之父母天下旣無不慈之父母則爲子女者就大槪而論皆有孝之義務此孝之原則也慈爲先施有慈而後有孝慈爲因而孝爲果故孝可勸而慈無所用其勸今人味於事理而謂子女有孝之義務則父母應有慈之義務一若慈與孝可互爲因果者是未明孝與慈之原則也 
慈爲人類之動物性故不假思索而人人皆知慈其所生孝爲人類道德性之所産生人類有道德性故知有以德報德之義務知有以德報德之義務故知有孝之義務是孝有待於思想力之發明思想力滯鈍者有待於教育之啓迪也（美國社會學巨子華德博士以道德爲人欲之一而名之曰道德欲洛師博士以爲人類有愛好公平之性故上説皆有根據） 
　　人自呱呱墮地以至於長成日受父母慈育之惠而不知有孝之義務父母推肥讓甘視爲當然慈愈甚則孝益未故忤逆常爲溺愛之結果蓋慈之先施有害於孝古人重孝之義有出於情埋之外者蓋非若此不足以矯正幼時所受教育之弊害西哲有言棒之曲者欲使之直必屈之使過於直故令人所當修正者孝之條件尤亟於孝之原則也 
　　女子成人以後即須出嫁是受慈育之恩而無報答之由故吾國父母重男輕女亦無足深怪（西洋父母所以不岐視子女者共一部分之原困實由男子與女子同一不負飬老之責是男女並輕非重女也）而古禮子婦有孝舅姑之義務在舊式家庭制度未廢之時代亦未可厚非蓋如天下子婦皆能孝其舅姑即不啻交換父母以盡其孝苟欲他人之女孝我父母則我當先孝他人之父母恕之道也 
　　余幼時讀論語至父母唯其疾之憂句朱注以爲指父母憂　　 
子之疾爲人子者當體此心而孝其父母余嘗疑其附會其後有子而子病憂慮之頃忽復憶前句因念昔日父母憂余之疾當亦如是又自問平日憂父母之疾能如今日憂子之切否則自愧未能於是乃恍然悟朱注之不可及而因以自勉然則孝雖出於天性而有待於思想與教育之啓發揆諸余個人之經驗爲洵然也（乙種酬） 
日用常識 
[用玉蜀黍梗煎糖的妙法] [  陳言]  
　　我的家鄕裏種玉蜀黍狠多一到早稻割去以後田野裏就都碧綠綠的一望無際了不過其實雖可供　料其梗却幾等於無用除新鮮的時候被小兒咀嚼幾枝外其餘的都將上半截有葉片的先斬來喂牛下半截仍留在田中等他自已乾燥再拔來做燃料我去年夏天在家裏發了一回呆想以爲這玉蜀黍梗雖没甘庶的甜然其中究含有糖質何不將其汁拿來利用一下呢想了定當就向家人提議將我從前化學上所見煎蔗糖的法子告訴他們呌他們到秋季裏拿來試驗試驗看我去年年底回去家人將煎好的糖拿給我看不過顔色有些青黄味道較淡質地較靸好像燥蜂蜜一般我們今年新年所泡的甜茶一半是用這種胃充的只要分量擺多一點吃的人就分辦不清我想家人弄得不完善還有這麽效果倘好好兒的煎起來必定大有可觀所以偶然想着就高與將去年的煎法和大家談談 
　　法將那梗截去根梢了外皮切成二三寸破的小段然後擺在榨裏（我們去年用酒榨代替）將汁榨出放大鑊内用武火煎等到濃厚以膠就拿起來置日光中曬燥即可用照我們去年試驗所得大槪一畝田的玉蜀黍梗可煎四片模樣的糖我們只煎了四畝共得糖十五斤有餘燒去柴不過九十幾斤以每斤四文計算（我家柴價甚廉實還不到四文）也不到四百錢而所得之糖總值五六元榨出的渣滓仍可作薪料而且乾得愈快截去的梢葉又仍可以喂牛通盤計算只削皮較費時些餘則絲毫没有吃虧我想這個妙法眞值得呢 
　　現在糖價日貴而且外貨甚多各地種這種植物的人何不照我的法子大家利用利用看研究研究看於實業前途也未始毫無貢獻啊（乙種酬） 
工業常識 
[桑皮製絲棉實騐] [  餘姚徐祖同]  
　　棉花爲植物纎微質所搆成本此理故可以稻稿棉花樹皮等屬用人工製造亦可成爲棉花故人稱爲人造棉但質粗而性强不合紡織之用若用桑此製造不特質地柔軟潔白而且天然含有絲光性質與絲棉無異以之紡成細纱織爲物品其精良當不亞於眞絲織品鄙人於桑皮製絲棉一法經多方試驗雖未能十分精良然可云已告成功故將其製法披露以介紹與有志實業諸君想江浙爲産絲最旺之區桑皮較多平時以之作薪炭者今可製爲有用之物一轉移間利益什百釁下焦桐識者珍之諸君或亦表同情也茲將製法説明於後並附樣品一包 
　　製法　先將桑幹（新煎下者更好）皮掣下爲條用小刀刮去表面之黄前與節疤切斷爲三寸許長短置入鐵鍋中加水以浸没桑皮爲度商入苛性鈵（即氫氱化鈵價每磅兩元如嫌大費麵碱亦適用）溶液充分（約百分之一爲最適用）沸煮半小時取出置入清水内洗濯除去其腐下之肉質用竹篩濾過置入石臼中搗十五分鐘再用清水冲洗一二次此時略呈淺青色可再入鐵鍋用肥皂水（因其性質和緩不傷絲光）沸煮十分鐘取出用清水漂置六小時如嫌色不潔白可加入漂白粉少許如此經過後可用重物壓榨令燥撕成小塊置竹筐内用日光曬燥燥後形同繭衣若用新式彈花機彈鬆之便可紡線矣 
　　附識　如欲函索樣品者可寄餘姚南城徐家埠頭進士第内（不受酬） 
識字捷法 
[應用字] [  濟滄]  
　　碞磛喦也積石高峻貎从石品品象積石形又險也通喦嚴 
 
