# 1907 - 338 - 4912445

 

Page 1

 
 
   
 
 

Page 2

 
 
上諭 
[八月十二日奉]  
　　上諭大理院刑科推丞著許受衡補授民科推丞著周紹昌補　授欽此同日奉 
　　上諭大理院總檢察廳廳丞著張成勳補授欽此 
 
 
 

Page 3

 
 
[宮門抄]  
　　八月十二日召見軍機楊士驤沈潛 
論說 
[論爵賞實業公司（間）]  
　　誠哉吾國至今日。乃亦知實業之大可貴也。幸哉吾國實業家至於今日。乃亦有崇爵之望也。夫我國名器之濫。誠爲環球各國所無。獨至爵賞一途。則非惟不失諸濫。抑且持之過嚴。王公之貴。旣靳不予諸漢人。卽侯。伯子男。亦必建有非常之功。然後得以與於其選。是朝廷重視爵賞。尤過於一二品大員。今乃以其素所珍惜不輕予人之名。加諸其素不愛護之商買。設非因經濟戰爭之激刺痛商事業之就衰。而實心實力。以鼓舞其氣。固結其。心亦曷克有此。破格優崇之舉。是則觀近日農工商部奏定爵賞章程。而朝廷隆重實業。翼以塞漏巵挽利權之心。固已昭然若揭在商人旣可藉此以爭大利。又。可因此。以享大名。如是而各省商家之雄於財者。猶不知出其資本。以從事於實業之競爭。是不特負政府期望之誠。抑亦不知以實業救亡之理而甘自居於他人下者矣。 
且夫今日之世界。一實業劇戰之世界也。列强侵略政策。不過以軍事爲標而其所恃以吸我精髓括我膏血。使我奄奄如病夫。而末由自拔者。實惟工戰商戰爲最烈。今試問廣輪。巨舶。縱横於吾江海中者。果何自來乎珍奇瑤異。雜陳於我耳目前者。又何自。出乎。公司行。棧密布於我。通商埠者。又何自成乎。機器槍。砲暢銷於我軍商界者。又何自致乎。彼以振。興實業。故著著占我之先。處處變換我金錢以去。而廻視我國商情渙散。工業不興。徒昨舌於外人魄力之。沈雄。製造之精絶。一無可以抵制之術。并無力圖抵制之。心窮其所終。有不。馴至於財盡膏竭者乎。夫至財盡膏竭。則國固不保其國。家亦必不保其家。則何。若出我資財。以一博勝負於工商界之爲愈也。向猶得曰政府賤視工商。官吏罔知保護以至可寶貴之財産。投入於不甚穩固之途。似不如牢守吾財猶足爲長子孫之計。今則政府對於實業界。旣已倍極。尊榮大非昔比。官吏。雖黠亦何敢再以冷落之面目。抑勒之手段施之於爵位尊貴班齊。卿貳之人。然則自有。此爵賞章程。而實業界之前途。固已漸漸有生氣欲。以實業自豪於世者。夫亦何憚而不爲耶。 
　　是故由振興實業之一方面言。微論政府特懸重賞。或出自提倡勸勉之熱誠。卽非出自。𤍽。誠而處此列國交爭稍縱卽逝。之勢亦不得不。圑結財力。以爭存固有之利源。勉爲公益之事業。倘必以殊榮優奬。徒博勸業之美名。斷不足恃以無恐。而仍不爲所動。坐失時宜甚且舉其有用之母財寄託於他人之行棧。以加厚其力。而適資以攘奪我富源。恐森林礦産航業畜牧一切興利之端。我以有。所疑慮而不爲者。外人方欣然爲之。惟恐其後。强賓奪主。此後雖欲共圖挽救。而轉慮其無著手處。無立足地矣。豈計之得。哉君子觀我國舉一實業。外人必齗齗力爭。得寸進寸。益歎事機已迫。雖無異常之爵賞。亦斷不容不知所以保存也 
　　雖然。此特就工商界言之耳。至於政府。敬眞知實業爲富强之本。而有志於招徠華僑。激勸國民。則亦不得以此勸業條例。旣已寵異殊常。足以盡我獎勸之責。今後實業界之興廢得失。均可聽諸人民。是宜明定官吏保護之責仟。使商人盡釋其戒心。創辦各種實業之學堂。使操業者確得其把握。夫而後對於上則有恃以無恐。對於下則隨地可取材。實業之興。可　翹足待。又豈徒係於爵賞問哉。 
專電 
[電一長沙（十二日午後一點）]  
　　十一日晨長沙城内南正街罷市嗣經善化縣挨户勸諭至是日午後三點鐘始行開市仰） 
[電二北京（十二日午前五點）]  
　　學部禮部會議。學堂冠服程式已入奏將發表（從） 
[電三北京（同日午後六點十分）]  
　　駐京俄使照會外務部。稱明秋。丹國欲開萬國語言稽考會請派員入會。（曉） 
緊要新聞 
[考察憲政與新内閣之關繫北京]  
　　聞政府之意 
以新内閣。爲立憲基礎特先編訂草案交考察憲政大臣携带出洋互相考證周諮博。訪隨時修改。務求美善以利施行是以内閣成立之期又須 
 
 

Page 4

 
 
缓展。俟考查審定後方可實行云（慕） 
[硃批獎勵勦辦萍匪人員南昌]  
　　江督贛撫會保勦辦萍匪各員弁奏摺及保在藉紳士附片曾載前報兹奉硃批奏炳直。著賞給頭品頂戴。交部從優議叙前江寗布政使李有棻。保衛郷閭有裨大局交部從優議叙。隨同寗軍援勦出力之已革江蘇陽湖縣知縣翁延年。著照所請開復原官。餘交部議奏欽此（及） 
[比使函送萬國鐵路公會章程北京]  
　　駐京比國柯使。昨日函送萬國鐵路公會章程。四本至外務部當由外部堂官咨送郵傳部查明陳尙書。以現在整頓路政之際此項章程必於路政有裨。亟應。迻譯。以備瀏覽。當將原本送交京漢監督高子益叅議繙譯。緣高精通文法故也（序） 
[升任川督陳夔龍預備入都蘇州]  
　　新簡川督陳筱帥昨日接到京電奉硃批着來京陛見並准賞假三個月。筱帥擬即奏請派藩司陳啓泰護理大約月内即須交卸。啓程人都。惟筱帥之公子近甫文定江蘇候補典史姚君之女筱帥以去蘇在卽因擇於本月十八日完姻。並聞灜眷年内並不入川俟筱帥交卸後卽須赴杭居住云（機） 
[中堂借債酬勞紀聞武昌]  
　　鄂督張中堂啓節時由某洋行買辦景某代向正金銀行借。欵二百萬。爲料理丁廠及各處欠項并聞中堂以景經手此事例應酬勞遂批給二萬金爲謝。云（湯） 
[詳紀萬頃湖郷民暴動情形蕪湖]  
　　蕪湖萬頃湖本爲江寗駐防旗兵牧馬之所前經江督皖撫江寗將軍會奏設立屯墾總局辦理開墾迄今數年計有熟田四十餘萬畝。均爲官塲紳界商界承領各業主互相集合創設公司於清水河以期壟斷定章三年不繳錢糧屯户亦不繳租近因該公司各令佃户繳租。各佃户乃羣起抗拒。該湖佃民悉非土著有江北帮有桐城帮有河南帮各帮均有帮首團體頗堅日前議租之始有江北帮首劉某出爲抵抗。各公司遂將劉綑送縣署。經邑尊謝令訊得其情下劉於獄。一時湖民聞之。大動公憤糾衆萬餘人。擬與各公司爲難該處屯墾同員率勇出爲排解湖民乘勢奪其鎗械十餘枝並勇丁號衣十餘件。旋閧至葉紳宅。强搶。稻糓。各公司奔赴縣署報警邑尊謝令隨移請蕪米營李葆林參戎巡防三旗孫得勝千戎。四旗張芳馨都戎。連夜帶防兵兩哨馳往並電禀督轅江督據電已札派候補道程邵吾觀察至蕪查辦卽命接充屯墾總辦程觀察乃於初七日。乘江永輪船赶到一面中蕪關道文觀察札飭駐蕪巡防第四鎭管帶張都司得全。率隊前往彈壓該都司已於初七夜。拔隊前往該處初八日。下午復由蕪道添派李叅將振標率隊護送程觀察前往蕪湖縣謝令亦親往勸慰查勘情形云 
[撥充准南北緝私營餉揚州]  
　　淮運司趙都轉以淮南北整頓緝私添設水陸各營餉項不敷現擬設法提欵彌補並將餉章錄摺禀請江督示遵奉批謂淮南北緝私增添營餉月支需銀二萬六千餘兩較之從前每年實增出銀十七萬九百餘兩所收營餉項下以人抵出不敷甚鉅自應設法騰挪以資挹注該司庫歴届册存數目與庫存實銀數目每多銀一萬二千九百七十銀兩既經查明係從前未經列册之欵現請提出撥充營餉。以公濟公應准照辦其學堂經費。籌措銀一萬兩節省項下裁撤仕學館經費。八千餘串及六州縣官棧功鹽變價零鹽餘利兩欵。本係備充公用並准儘數動支以維緝務。應須咨部立案之處並卽由司查明具詳請咨至淮北餘鹽泰屬淤蕩缴租兩項將來能否集有大宗欵項應俟辦有成效再行酌量支撥仰卽遵照仍將巡警局經費不敷之欵督府縣另籌禀辦以充公用（釋） 
[同郷京官電請援案减捐南京]  
　　松太京官陸總憲唐侍郎等電致江蘇督撫云太倉濟泰紗廠花紗請照大生廠减成報捐局員未加查該廠就地收花與大生無異成紗後又須納捐核與釐務有贏無絀。乞飭准照大生報捐同感餘詳函（象） 
淞滬要聞 
[江輪大福丸失愼續誌]  
　　日清公司。長江輪船大福丸於初十晚二點鐘在鎭江焦山。口失火慘斃搭客一百三十餘人已據鎭江專電並西報所載譯登昨報。茲悉此船原係大阪商船會社之大弘丸。曾於二十九年十二月十一日在蕪湖附近失火焚斃多命後賣於耶松船廠修整更名大福丸現又賣於日清公司初十日該船失事後未幾有招商局江裕輪船由申駛至。停輪施救。共救起船主搭客人等三百餘名。其餘悉罹慘。禍又經鎭江關及日清大東内河輪局各派小輪往救該船所載各貨。已焚燬殆。盡船身亦燒去其半。祗剩前。艙船底十一日黎明鎭江道府縣各官及稅務司勒君等均往察勘上海日清公司連接警電當　電致鎭江分公司。撈屍照相備棺安殮。以便親人認領其餘遭險之 
 
 

Page 5

 
 
人一併。妥籌安置。一面並派多人赶卽赴鎭辦理一切善後事宜（渠） 
文匯報云今晨本埠日清公司得大福船主來電云昨日午刻中國砲艦寶寗（譯音）駛來帮同施救至夜分火始全熄所有搭客均由大濟丸轉運。買辦張副買辦陳及中國水手十四人均溺斃現撈獲之屍身。已有七十餘口。内有一日本人其餘皆中國人惟水中尙有未盡撈起者現大福船停於焦同下一英哩之地此次起火。或謂係後艄搭客烟燈所致。或謂係搭客懷帶炸。藥紛紛不一惟火確起於後艄所有前艙半船之貨。均未失落。惟受潮耳。據今日自漢口來之德和輪船（譯音）上人所述謂大福丸現在焦山附近其船後半已盡燬壞江邊。屍身排列。不計其數。船火雖滅尙在出烟正副買辦已不知下落招商江裕船在旁施救並將該船推送近岸又據太古鄱陽船上人稱大福丸失事時距鎭江僅一句鐘路程。現船身已傍江邊中國砲艦寶寗（譯音）停於其側 
[度支部籌定濬浦經費]  
　　開濬黄浦經費原定指撥各省土稅外餘藉各省鑄造銅幣餘利項下撥付旋因各處銅元奉文停鑄難以應付由滬道與度支部往返電商均誌前報茲度支部尙書澤公　黄浦要工關係大局不得不預籌彌補之策爰擬從本年起。改由鳳陽關茶糖等稅撥銀三萬兩蕪湖洋藥稅撥銀五萬兩津海關洋稅撥銀三萬兩。長蘆鹽課撥銀四萬兩。又在吉林俸餉贛豫兩省地丁内各撥銀一萬兩。按期解交滬關備撥以期無悞要需已奏奉。硃批依議分别電飭照數按期籌解矣（列） 
說林 
[日本發見太平洋新島。]  
　　臺灣基隆港日本商人西澤吉次。氏近在北緯一十四度四十二分二秒。東經一百十六度四十二分十四秒附近發見一無人島。一在太平洋非律賓羣島之間）乃紏合同志一百二十人。於六月三十日午後四時。同乘汽船四國丸。駛向该島。途中在澎湖島一泊後。於七月初二日上午十時。逕至該島。是日午後二時。結隊上陸卽建築宿舍。測勘該島周圍。約三十七八里。四邉有大小暗礁起伏。聯缀海中。亘約六十里島之陸上有燐礦石甚多。並有無數之阿沙鳥棲息其間。海岸則有魚族羣集。暗碼均有具殼類依。附採集極易。西澤氏等卽於島上卜地竪立七十尺之長竿高懸日章並樹高十五尺寛四尺之木標。詳記發見該島歴史即名該島日西澤島名暗　日西澤暗碼隨採燐礦石　噸各種具殼類三千餘斤載歸台灣。查該島之　度。晝九十一二度夜六十二三度。與台灣島無大差異。陸上樹木茂盛。其高自十餘尺至四十尺不等。惟無人跡。毒蛇猛獸棲息者。多今擬續行探險。將該島確實佔領。第二探險隊。定於七月二十一日運載輕便鐵道材料棧橋材料。裝足汽船二艘。孚舟一艘。並携醫療機械等前往云。 
　　記者曰世界强國。有殖民有殖民地。惟英爲最。有殖民地無殖民。惟法爲甚。有殖民無殖民地。在歐惟德國。在亞惟日本。然有殖民無殖民。地昔日之日本爲然。今則據臺灣。占朝鮮。前此所無之殖民地。亦旣有之。而况民族膨脹。學科精進。航海探險家。復能開闢天然之殖民地。一恢其拓殖政策耶。觀於西澤之發現新島。若哥崙布。若麥折崙。殆不能專美於歐西矣。 
 
 
 

Page 6

 
 
[上海更新戒烟紙菸有限公司出貨廣告]  
朝旨豫備立憲斷以禁革鴉片烟爲實行之起點一再申誠明定限期煌煌乎有世界更新之象志士仁人創會配藥僉欲振援同胞　療沈痼其用意製方無不良善但鴉片固有質之毒物也至成爲烟而吸受之則有質之毒物已化作無質之氣烟行速率頃刻而周十二經積久成癮勢難以尋常丹丸所能醫治本公司雖具熱心苦無良劑幸有友人素精醫學游歷各國遍交中西醫士研考戒烟尅化之原有質無質之理共集藥草十三種配合爲紙掷烟盖無質之氣而治無質之毒較積滯腸胃之品　驗尤捷然疑者必將曰紙烟中有嗎啡土皮等毒質害人之　殊不知嗎啡毒性劇烈苟置於二寸餘之帋烟而吸之有不辱焦舌燥而咽痛者乎且稍諳理化即知嗎啡經火本性全銷土皮亦燃之無味有志戒烟者幸勿爲所惑請嘗試之今出紅日牌明月牌二種取撥雲霧而見日月之意又和合牌一種辟疫順氣頗宜衛生業呈工部局衛生醫院化驗並呈商部注册若謂本公司戒烟帋烟之能力效果如何自有吸之者揄揚也　總發行所美界錫金公所碼頭開封路敦裕里分銷處杭省金釵袋巷劉公館無錫城内榮祿第鄒寗波廿條橋恆泰洋貨號江陰北門外恆和烟莊常熟城内中華藥房　紅日明月二牌批價每聽五十包批價實洋五元和合牌每聽五十包批價實洋一元三角如蒙各寳號代爲分銷請至本公司面議外埠函訂可也 
[告白]  
啓者敝行理經太陽火險事務歷有年矣所有賠款均能照例從速賠償從無遲誤現因福州路永昌及厦門路貽德里兩處火災有疑爲敝行之事但此兩戶並非敝處所經保恐有關敝行名譽合亟聲明於報　　上海禪臣經理火險處告白 
[京都天寶齋扶陽種子衍慶酒此酒有陰陽相生之妙水火旣濟之功]  
此酒馳名中外壯陽種子咸稱第一○鋪設上海二馬路中市西鼎新里石庫門内交易○近有假冒改換名目購者細察眞僞 
此酒有奪天造化之功本齋獨得之秘方内用親自採辦眞正大山人參關東鹿茸海狗腎並各種滋腎補品上藥製成藥性和平不燥不熱老幼咸宜四時可服專治男子陽痿不舉精流不固或精薄無子未交精泄或泄而不射諸虚百損五勞七傷夢遺滑精腰酸骨軟四肢疼痛無力一切等症雖白髮老翁以及壯年體弱之人將酒日飮一杯弱者當可轉强老者賽如幼年身强體健之人服後陽物立刻雄壯堅如鐵石房事任意歡樂百戰百勝屢試屢效此酒常服補命門煖丹田開胃健脾舒筋活絡培元固本養精烏鬚黑髮返老還童却病延年多子多壽壯陽種子固十分靈驗敢稱第一絶非是誇口矣○每瓶大洋四元中瓶二元如購十瓶照市九扣遠埠購者另用洋鐵套瓶千里可寄免致打碎之虞○另有第一靈驗參茸海狗腎扶陽種子衍慶丸雙料每瓶洋三十六元每兩二元單料减半○另有壯陽煖腎種子膏每瓶一元功效同上不折不扣○另有調經必孕丸每料十六兩洋八元○遠埠購者託郵政局最妥信局則不可靠 
[中國合衆水火保險公司兼保人壽廣告]  
本公司禀准　商部注册立案備集資本規元一百萬兩承保水火兩險自乙已年四月開辦至今迄已三載章程妥善賠欵迅速早昭大信近有多以人壽保險至本公司問訊投保者本公司以此爲利人利已之營業應宜兼辦且可藉以挽回利權爰擬定章兼保人壽本大公至正之規無猥瑣拘牽之弊以副　諸公期許之雅意特準於八月廿四日即西歷十月一號開辦聘請楊君子衡爲總經理凡蒙　仕商賜顧請至四川路四十五號本公司辦事處接洽可也此佈　　　　　　總董兼總理　劉學詢　總司理　陳若霖　徐景明　協理陳桂植同啓 
[大淸光緖二十五年准許創設日本博愛醫院廣告]  
本院院長綿貫與三郎先生專治内外科婦科産科兒科痘科楊梅結毒疑難雜症精理眼科中西官商過訪請認明本院是荷上海四馬路二十五號(電話一四九八號)本院謹白 
[包愈内外痔瘡立見竒功]  
廣東陳恒德堂始創熊胆珍珠人參蘆飛龍化痔丸此丸重用熊胆珍珠人參蘆專治一切惡痔服之立刻消患無形不靈還洋 
凡患痔瘡之症雖風濕燥熱四氣受傷所致實肝脾腎三經虛損而成日久則生管成漏破孔穿腸膿血淋漓痛癢難堪一切志在濟人不惜重資修合家藏秘方以眞正熊膽珍珠人參蘆爲主佐以舒肝健脾補腎行氣固本培元等妙品專治本堂内外惡痔服之立刻定痛消管生肌硬塊化軟根除蒂落再服一匣永不復發最奇者愈後非但永不再發且喜身强體健飯量加增屢試屢騐凡醫藥不能見效但服此丸藥到包能病除眞化痔除根之仙丹也如重者宜服正號其功更捷正號每匣二元副號一元○假冐甚多購者認明○外埠函購信力自給○分設上海英大馬路萬康醫園對門德仁里内石庫門廣東陳恆德堂謹識 
[中英大藥房改良戒烟精水以及桂花參片]  
本藥房前製戒烟精水參片暢銷煙界久爲海内所深信詎知利之所在弊即叢生其靈效特著者無非攙入嗎啡故使與今日市上最有盛名之戒烟藥品同出一轍喪良漁利負疚殊深茲本藥房精心研究化學工夫特製一種液品性善克烟功能補虧名曰改良戒烟精水以及桂花參片經西醫博士唐乃安君鑑察認可亷價出售一以補曩日之愆尤二以救同胞之沉淪三以挽嗎啡之奇刦從前所製之精水等一槪付諸東流不再禍人區區此心海内同胞幸垂察焉 
此藥功用掃盪烟毒滋補元氣健腦養血舉凡由鴉片所受之損傷均能療治并能解嗎啡癮其質淸潔其味和平最易下咽並附贈化驗嗎啡藥凡含有嗎啡之藥水藥丸如將此化驗藥滴入立現綠色倘無嗎啡並不改變服法價値另詳仿單　　外埠本分舖各大藥房均有發售 
[安徽鐵路勸股票頭彩三萬元第十四會八月十九開彩]  
二會大票照湖北向章一年作用於八月廿七日期滿換股兌紅速來勿誤過期截止作廢第十四會票仍設六萬張不中原價換取路股兼辦附號副票悉准於八月十九日照舊章在蕪湖開彩第廿八會點號副票准八月廿六日開彩此佈 
[治愈耳聾百試百驗之奇藥]  
大隆大藥房包愈耳聾奇藥又到患此者速購爲盼 
耳聾由於氣虛最爲難治市上方藥雖多見效實少惟本藥房所製即愈耳聾丸乃用中西奇藥百餘種以化學異法煉其精液而成故力大效速專治男女耳聾耳脹耳痛耳鳴等症靈效異常雖數十年老症服之立刻見功轉聾爲聰補眞隂生津液攝納浮陽退除虛隂重者三大匣全愈輕者一大匣復聰好在精神煥發身體强壯永無復聾之患眞天下奇藥也大匣四元中匣二元小一元如　耳扒挖損傷常流膿水另搽珠黃吹耳散即愈每瓶五角　上海望平街大隆藥房啓 
[上海華安人壽保險公司開辦廣告]  
人壽保險其宗旨與儲蓄銀行相同而又兼具卹寡會慈善事業實佔最高等之營業故泰西各國其法律上之保護比例于銀行卽保險人之資本亦列上等蓋所以示鄭重也華人不察視爲西人牟利之圖其保否若無足輕重富紳巨賈殆亦因保險家　之不已聊以一保爲酬應計下此者類皆裹足不　無人問鼎何其計之　耶要知人壽保險爲個人積財計並爲家人公益計實享無窮之利益而于今日華人其關係尤爲重大吾華人執業惝非資本家往往歳入有限而出欵浩繁倍增於昔荀其家無恆産而欲博區區蠅頭所入以冀積銖累寸集腋成裘爲他日娱老之資並一切仰事俯蓄之所需是誠戞戞乎難之顧卽勉爲之偶一不愼更至移東補西積蓄一空爲山之功多虧一簣固人情之常也于此而思保金之計惟有保人壽險一策保險定章歳一納費又有納費之期以限制之是故揮霍者必因而撙節撙節者且因而日裕荀非萬不得已必無先期止付以及抵借等情其無形之利益已不期然而然迨至所保滿期衰然成一鉅欵藉此起家浸至鉅富又意中事也即不幸期内作故則其家人坐收賠欵生計無憂適足以保全其節操當今且崇尙西文後學就傅需費頗鉅亦可藉此一欵栽培其子弟以成通才他如婚嫁之費終老之資均得有恃無恐其爲利益不亦大哉本公司攷查歷史研究再三招集全體華股創爲中國人壽保險公司業於七月初二日開辦辦事總公司設在通商銀行樓上現聘蔡寄梅洪文廷兩先生爲總司理柏樂文先生爲總醫生徐笙棠先生爲西醫專保吾華人壽險倘遇不測賠欵異常迅速至所保期滿息金亦特别優厚以表聯絡團體維持公益之微意如蒙賜顧請至本公司面議可也 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
　　倒行逆施之建築法。 
要件 
[常州武陽縣自治期成會簡章禀稿]  
呈爲仿辦自治期成會暫擬簡章懇請察核轉詳事竊維預備立憲屢奉明詔而預備之事實首在自治日本明治維新之第次先布市制町村制逾一年而後公布憲法知地方自治實爲立憲之基礎今我中國在預備立憲期内地方官紳應如何竭盡心力以副朝廷責望臣民孜孜求治之至意某等仄居郷里繫念及此遂自忘學識之譾陋能力之薄弱謹抒愚見爲我大公祖大人陳之夫地方之利害官長耳目之所知决不若人民耳目所知之至深且切故官長爲地方興一利除一害幸則爲有效而效不甚顯着不幸則爲無效甚或以利民之善計而流爲害民之結果此豈官長之咎皆政體爲之也爲一郡一邑之官長雖有過人之才智不必皆有過人之精神以有限之精神而謀無窮之事業忽爲司法忽爲行政欲其精神貫注於各種瑣事斷斷乎其不能是以發逹人民之事業不得不歸重於自治然地方自治就内地程度言之猶有難於猝辦者自治會之組織須視地方程度之高低以爲衡地方之程度高則組織自治會會員叅預政事自能禀公理集公德以謀地方公益若地方之程度低而遽行選舉會員爲會員者初無地方自治之智識又何能謀公益且恐借公益之名以濟其私心而地方益不治在會之中即有一二智高學博之員發表其公正之意見而多數人之思想不及此亦將見屈於庸俗會員多數之議决是取决於公論未必遂有益於地方也某等再三熟計以爲自治會之組織非先促文明之進步斷不可言地方自治欲圖自治當分爲二階級第一年期内設研究所選研究學員邀集法政畢業生及有同等學力者爲研究講員以講習自治學理法則再設宣講所於各處分派宣講員定期講演自治利益以期自治思想之普及此爲　一年期内預備階級至於第二年期視地方多數之程度再據議定自治章程選舉會員此爲第二年期内實行階級夫第二年期内之實行問題可仿他省自治章程臨時辦理而第一年期内之預備問題則當準以本地風俗習慣冋爲硏究爲今日計急宜設自治期成會爲地方總機關并仿天津自治局章程請地方官長督理會中事宜以期切實開辦恭繹立憲明詔勿以私見害公益勿以小忿敗大謀責望於臣民者至深至切故敢不揣冒昧暫擬武陽自治期成會第一年期内預備簡章十一條另摺繕陳一并呈請大公祖大人察核俯赐轉詳撫憲批示祇遵實爲公便至第二年期内實行選舉章程臨時再行呈核合并申明謹呈章程附 
第一條命名本會自預備期内暫定名日自治期成會 
　　第二條宗旨本會在預代備期内叅酌各國地方自治之制度準以本地風俗習慣權其缓急輕重論討改良方法總期禀公　集公德以謀地方公益此爲本會一定之宗旨必當徹始徹終無叅私兒第三條會所 
　　第四條分課本曾分課治事如左（甲）法制課掌講習制度並核擬文牘等事（乙）調查課掌調查地方户口風俗教育生計等事（丙）文書課掌收文書及報告等事（丁）庶務課掌會中會計並集合會議及預備選舉等事 
　　等五條設員本會員數如左（甲）正督理二員（乙副督理三員丙叅議五員（丁）法制課四員（戊）調查課二員（已）文書課二員（庚庶務課二員 
第六條資格有左開資格者均得爲會員（甲）現任郡尊邑尊（乙）曾辦學務或地方公益事務者（丙）自有二千元以上之營業或不動産或代人營業至五千元以上者（丁）高等小學堂或與之同等及以上學堂之教習與畢業者 
　　第七條研究本會附設研究所邀集法政畢業生及有同等學力者爲硏究講員如確有心得卽派往各處實地練習 
　　第八條集議本會研究自治事宜當函請紳商學界之著名者會同集議其因有事不能到會才可具書投送本會各抒意見以期集思廣益第九條宣講本會又設宜講所於各處分派宣講員講演自治利益以　冀自治思想之普及宣講之後叅用俱樂部藉盡餘興 
 
 

Page 11

 
 
　　第十條經費本會與商界尤有密切關係擬由商界捐欵内提出二千元借墊開支俟辦有端緒再仿各國地方稅之意籌集的欵分年攤還第十一條附則本會章程限於第一年預備期内暫爲施行故章程槪從簡略俟第二年實行選舉再仿他省自治章程叅酌辦理 
[分類新聞]  
政界 
[浙撫交替記聞。杭州]  
　　浙撫張筱帥調任江蘇交卸在卽故自本日起停止收發文件督同幕友清理案牘以便移交署任聞定於十六日交缺又新放浙江巡撫溤中丞業已交卸山西篆務於初十日由山西動身本擬取道漢口重陽邊可以到浙蒞任現因從前兩次奏請陛見未蒙批准故此次必須進京陛見然後赴任約計十月初方可抵杭云（黄） 
[蘇省司庫奇絀。蘇州]  
　　蘇藩司以迭奉上台飭提欵項如添練新軍彌補濬浦籌備餉需俸餉賠欵等項爲數甚巨奈司庫應解各欵均有常額近復舉辦新政以及邊防振務製造軍械種種撥付之欵日見增加卽一應活支經費亦收絀用宏拮据窘迫情形日甚一日業已將爲難實情縷禀各上峰請爲鑒察矣（列） 
[地方自治會暫缓開辦。蘇州]  
　　蘇郷角澤鎭職商王毓英等投府縣禀請仿照天津開辦地方自治會當經吳縣金苕青大令批示云地方自治天津一縣先行試辦其餘有恐駁斥名日增易佐治會卽非地方自治也蘇省應俟學紳彭福蓀赴東調查回國再行議辦（出） 
[督批海門上控案江寗]  
　　常鎭通海道日前將海門廳楊三樂等上控一案詳奉江督端午帥批示云海門廳學堂警察兩項旣經該道督同委員查明實無腐敗情事原禀所稱靈甸鎭警局被郷民打毁一節亦係子虚應如該道所禀毋庸置議惟學堂警察均爲當今自强要政應即切實整頓至小沙地方所收花布三釐旣係向作開河公用前次所借積榖息欵係暫時變通辦理不能援以爲洌所有下沙捐釐准仍留作挑河經費不准挪移他用尤須隨時清釐毋任侵蝕除咨明撫部院並行蘇州學臬兩司外仰卽轉飭遵照（王） 
[元和縣革除惡習之禁令蘇州]  
　　蘇州元和縣魏令純塢近出禁止惡習告示四條一賭博二開臺基三搶孀逼醮四師巫邪術略謂以上四條最爲蘇城惡習更有賽會醮會等種種歛錢名目除按條嚴密訪拿務獲懲治外遇有流氓地痞勒索訛詐情事隨准卽時拿案嚴懲（是）交涉 
[西報紀中國對於英法日之戒備。]  
　　十一日東京電云據華盛頓得來消息謂中國政府爲英法日三國侵迫之故已向美國訴告譯字林報 
[飭議刈草征稅章程。黑龍江]  
　　黑撫程中丞以鐵路兩旁荒地所生之草可供　羊芻牧者甚多俄人於該處所割之草以養牲畜每年以蒲特計不下數千百萬按照公法自應輸稅爰飭鐵路交涉局宋友梅總　從速　訂征稅章程禀覆核辦以挽回應有之利權云（子） 
[照約保護醫士]  
　　英國醫士蘭勃前往江南江西湖北湖南四省游歴業經駐寗英領繕就護照一帋函准金陵關道蓋印送還給執一面由朱觀察申請江督轉咨外部查核並報明各省督撫札行各關道飭屬　體照約保護（列） 
軍界 
[督練公所更調差委。安慶]  
　　安省督練公所兵備参謀敎練三處總會辦以下分科差委人員甚夥現聞因上月杪經皖撫馮中丞至該所查看後該處各員亟圖整頓茲將更調差委彙錄如下一兵備處經理科提調張佩紳調充敎育科提調兼講武堂漢文敎習蒐討科提調薛哲調充常備軍二標二營管帶差一叅謀處帮辦正參領椒委候補道顧忠深運籌科提調胡維棟調充蒐討科差仍兼運籌科提調敎育科提調桂丹墀調充經理科提調差一敎練處帮辦前已改委武備學堂畢業生鄭祖年接充其各科委員不日亦有更動（化） 
[裁撤雕勦隊之布置。松江]  
　　前鹽捕統領徐賡陛曾在長江募勇三百名編爲雕勦隊亦名剿巢隊分段駐泊該隊横行不法屢肇　端現該軍由松江提台劉軍門接統深知情弊擬亟遣散惟恐滋嘩噪爰調集全隊令注泊大漲涇口内就近察看以次裁汰其馴良者則撥入鹽捕各營當兵大約數月間卽可裁撤盡凈也（此） 
[武昌府電陳派船運鎗事杭州]  
　　武昌府趙守爲派船運鎗事致撫台電云來電敬悉運鎗中堂擬派由湘運機件海圻船運往此船卽日過鄂船到卽派委員探聞劉協統事已告左縣丞卑府毓楠叩（黄） 
[押解管帶到鄂。武昌]  
　　鄂軍第八鎭炮隊管帶官單啓　本年三月在鄂因交代營事不清與某協統衝突單遂逃往江寗由鄂督移請江督派員緝獲昨端午帥特派南京敎練處提調游捷押解來鄂聞李護督已飭發交督中恊看守大約須坐半年營倉也（今） 
[委查鹽捕營餉項松江]  
　　已故鹽捕統領徐賡陛在差時曾向商家借銀二萬兩至今尙未歸還現劉軍門於初六日在省接受该軍關防回松後卽派護軍頭隊管帶彭參戎中營帮帶劉都戎左營趙遊戎等分查江浙各鹽捕營究竟欠餉若干禀覆核奪並定初十日傳見鹽捕各員詳詢一切云（此） 
學務 
[江督批駁估勘師範學堂。南京]  
　　江蘇補用知府饒太守士端與 
工料所總理夏觀察敬觀前奉江督札委估勘兩江師範學堂添造洋樓講堂圍牆等工程曾誌本報茲經該兩員將會同估勘情形禀奉端午帥批示云兩江師範學堂添造洋樓講堂圍牆等工程據該守騐明原册多與新做圖式不符核計工匠减做者共應除銀三千數百兩其由該堂監督改做及由工匠加寛添做者兩項共銀四千餘兩是减做之數且少於 
 
 

Page 12

 
 
　　改做加做之數何以該守稱减做應除之欵尙多於添做應加之欵殊不可解若果减做少而添做多何以當時張道並未禀明亦屬冒昧從事至夏道查出張道工照儿扣料照九四扣一欵合銀三千兩已否由張道移交夏道抑或應在工匠名下扣除未據聲叙又該守查出圍牆短少丈尺及浮冒價値兩項共洋一千一百餘元何以未列入工匠減做之内另行分叙亦難懸揣惟查此項工程圍牆一項係顯而易見之工已舞弊若此其餘洋樓及化學講堂不實不盡亦可槪見該守謂其房屋堅實無可再減未免瞻徇仰即重加估查併同現查情　逐一明白具復以憑核辦商 
[批飭調查郷學經費。常州]  
　　陽湖縣境安尙郷牖靈初等小學堂開辦時曾禀准前任陽湖縣何大令將各圖茶米猪繭等捐欵悉數撥充該堂經費在案現聞該學董黄鶴立君又禀請陳大令將各圖　註荒田撥入該堂經理作爲常年經費當奉陳大令批示云查該堂係初級小學堂學生不過二三十人從前已籌各捐名目繁多爲數甚鉅何以仍形竭蹶究竟每年須費若干不敷若干並不聲明所請將各圖未註荒田撥充完糧收租以公濟公固無不可仰照會勸學所紳董調查該堂辦理是否認眞經費有無短絀請撥荒田輿情能否允洽禀復核奪（天） 
[支郡師範學堂監督更委。武昌] 　　 
　　鄂省各支郡師範學堂現均略有更動聞師範癸堂監督一差已委候補道易順鼎充當辛堂監督已委黄道嗣東庚壬兩堂監督則委知府廖正華現已分别任事（今） 
[浙江敎育總會先期集議杭州]  
　　發起浙江全省敎育總會諸紳因本月十五日將開大會一切會章均須預備特於初九日假座高等學堂先期集議聞會所尙未擇定暫借高等學堂爲臨時事務所云（白）實業 
[禀請開礦未准。武昌]  
　　湖北礦務局近據職商程文龍禀請試辦江夏縣屬之湘東一帶煤鐵等礦卽批略示該商等應先赴縣禀請勘查遵照鑛章各條該商現開何項煤鐵是否殷實有無洋股及敎民在内干涉並有無藉股招搖等情山主是否允租地方水利道路墳墓有無窒碍一一由縣具詳核示方能照准未便以一面之詞輕率從事云云（今） 
[批准洸成公司先行試辦。武昌]  
　　武昌水電洸成公司經理吳作賢近將公司開辦章程具禀鄂督呈請核奪茲奉批示云據禀及所擬章程大致尙屬周妥應准試辦俟以後體察情形如有窒碍滋弊之處再當飭令該公司妥爲修改禀内瀝陳各節已悉本督部堂曲體商情現已另派大員接充該公司總辦劃清權限悉秉至公據稱該公司業經認股百萬務卽赶緊開工勿得徒託空言至借用外欵招集外股皆該職商曾經切實聲明自願重罰之條自不可稍有含糊致滋流弊一切辦理情形應隨時禀由總辦呈候查核仰善後局迅速轉飭該職商遵照此繳（今） 
[會議懲處公司經理。常州]  
　　茅麓明農樹藝公司事務所設於商務分會初八日業經辭退之協理曹福榮唆使工人湯福林將穢糞塗抺公司書記生過雨閏而逸商會坐辦于瑾懷君聞之遂鳴保將曹扭獲訴諸縣署邑尊派差來提經董某等排解允十日内交該工人到案商會因遍發傳單事務所亦發傳單於初九日午後大開會議千謹懐君宣布曹某種種劣跡略謂曹某於去臘今正兩月竟濫支二萬餘金復自行挪宕數千金公司大受影　幾難收拾等語聞到會諸君擬禀請地方官嚴行懲處云（新） 
[皖撫奏留墾務督辦安慶]  
　　江蘇試用道郭重光觀察前經皖撫馮中丞在藩司任内詳由前故撫恩中丞檄委督辦皖南八都湖墾務並總辦沙洲會辦墾牧樹藝局等差振興實業不遺餘力現馮中丞具奏改留安徽補用業已奉批照准矣（化） 
[請給探礦執照杭州]  
　　浙省仙居縣鋸板坑地方出有鉛礦前經職商張光輔等禀請集資探採當經張撫批由商礦總局飭縣查勘現仙居縣已經到山履勘查得該礦苗質暢旺四周並無四園廬墓關碍職商張光輔等亦係身家殷實諭令該職等遵照部章擬定探礦章程並取具甘保各結呈由縣主轉詳上台請爲咨部立案（赤） 
雜記[禀請咨拿要匪。江西]  
　　江西永寗縣詹大令爲提辦要匪事禀陳省憲略謂匪犯朱世進慣習拳棒開堂放票結黨甚衆搶刦李錦山家經圑勇當塲捉獲又在伊寄存箱内搜獲匪票僞圖多帋其爲首要匪自已無疑義革生尹宗衡實爲此案罪魁李官龍等造謠惑衆欲圖攻城劫獄起事並在郷肆搶係該革生勾結而來已據李癸發等供指瀝瀝如繪而提訊該革生供亦甚狡陳臣　卽老陳供亦忽認忽翻勒緝匪僧李官龍無獲自應先就現犯審擬禀辦以昭炯戒仰懇批准提郡審辦抑或委員來縣會審之處伏候示遵匪僧李官龍現逃湖南茶陵一帶避匿伏乞撫憲咨明湖南撫院飭屬一體會營嚴拿務獲解江審辦云云（因） 
[監守自盜案平反。揚州]  
　　泰州港口裕生典鋪被盜搶劫後胡伯宣刺史悞聽該處董事之言以監守自盜詳辦經商會周君樹年等出爲干涉由揚州府親提未能定案昨又由鹽城阜寗兩縣拘獲是案眞盜供出官情據實通報因是胡刺史隨卽撤任聽候參辦遺缺聞已委准補江都縣之龍大令署理矣（司） 
[商會集議莊夥私造印票事。鎭江]  
　　永康錢莊夥友朱某揑造五千數百兩之印票一案前日往商會開會討論謂據公理則朱係經手放銀之人今造假票是爲監守自盜律在不赦惟朱尙知懼罪先向執事劉李兩君自首其情亦有可原應　令變産抵償至於賬房知情通同作弊應卽辭歇生意執事人亦有失察之咎所有朱某變産不足之欵由執事人彌補示罰庶股東不致受虧（小） 
[紳民禀留廳官未准安慶]  
　　無爲州土礄地方紳民劉繩祖等聯名公禀藩署請挽留該處巡檢某接任視事當奉署藩沈學憲批示云查紳民保留地方官大千例禁且該巡檢賢否本司早有所聞任之久暫自有權衡爾等何能妄爲干請本應察究姑恕郷愚著卽毋庸多瀆（若） 
[擬控紳董侵呑賑捐湖南]  
　　湘潭縣去歲水災所有各處賑捐均經該縣紳董設局散放辦理以來頗滋物議現被居民查得匡紳省吾富商歐陽价人團總丁武卿胡鼎才等侵呑確證擬卽聯名禀控省憲請予提究云（敏） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格原林著）（十六]  
　　尼卡忒急返身。退方逾閾利富賴已相繼而至。雖稍有失望之意。而貎則和藹如恒。出手與尼卡忒握之曰。不出三小時。而我與君復將天各一方。然我心之惓惓初不减於昔也。尼卡忒注視　久。察其意果無他。因謂日。前言戲之耳。今可重語駛者仍向南美洲而行。利富賴欣然日。信乎尼卡忒日是吾意也。惟至紐剖忒境。其暫停輪焉。吾將繕函以逹於戚友利富頼恐遲或有變。亦未目望臺上。逕趨室隅。振電話鈐。怱怱作數語。重與尼卡忒相向坐。和藹之容。較前益甚。殷然謂。日願上帝福。汝此後不再悔於心。蓋目茲而往。奥渺之事鱗次櫛比。爲君生平所未見也。即如所遞之。函。未嘗亡自展閱詳細固不得而知。然其投函之梗概。不難懸揣而知之。是何故。欲發明之。其語甚長。當有以語君今請少待言畢。卽跟蹌出。少頃復入則敦企固隨於後也。利富頼謂尼卡忒日。乞爲介紹於敦企君。前者不無開罪之處幸勿略存芥蒂當敦企之人也。忿忿之容猶。盡露於面。較之利富頼。倍覺春温秋肅之逈。殊自見尼卡忒。而容顔爲之少霽。尼卞忒四以已之遭際。一一告之。敦企乃始轉怒爲喜。重與利富賴行握手禮日。雖有小隙。自今而後當盡祛之。利富頼亦出右手握之曰。深願此後當親如弟昆旋又轉身謂尼卡忒曰。貴友初至是間我方迎而進之。彼乃奮力與我戰。君知之乎尼卞忒曰未知也利富頼又曰。幸我力亦足以敵之故未爲所倒。顧今非昔比凡此纎芥之怨。不得稍有一毫存諸。心行將趨奇秘之域。不惟財物充盈。俯拾卽是。且其間奥渺之事。不一而足。以見君所未見聞君所未聞。而吾得二君之助力。畢生所謀當亦不難遂矣。目的維何。我將條分縷晣。。以述諸君 
[國外新聞]  
[美洲排斥黄人六誌]  
　　十二日倫敦電云坎拿大焚哥武埠之拒絶亞人同盟會揚言设政府對於亞人入口事不加援助於本國人民則將用劇烈之手段處待云萬國拒絶論家將於西十月在焚哥武埠舉行大會此次日本人民於暴動時所遭損失計共有英金一千五百磅業已開單送至𪴥太樺官員處要求賠償 
[摩洛哥於是不國]  
　　十一日倫敦電云據聞法國大將屈魯對於摩人所開條件大致須賠償法人攻擊克　孛朗卡城之兵費各族士人一律降服再須以一人爲質藉証其無貳心 
[荷皇后之宣言]  
　　十一日倫敦電云荷蘭國會開會之際荷皇后當衆宣說大意謂將竭办以使荷蘭印度諸屬之官員得以結合一致俾有益於各土著人民云 
[萬國汽球競賽]  
　　十一日倫敦電云比國京城孛留克賽地方近舉秆萬國汔球賽遠傎賽之汽球共二十九乘德國之汽球得勝第一共行六百零三英哩　法國西南邊始下落其次爲瑞士汽球共行五百六十三英哩之遠其第三四爲兩英人所勝一名弘丁登行五百五十六英哩一名魯而斯行五百三十七英哩 
[中央集權之抗議]  
　　十一日紐約電云美國判審官栢寇君在及姆斯湯地方演說謂中央集權之舉實有礙於美國之憲法且將覆敗聯邦之權勢云 
[俄國佔地訛言]  
　　十一日東京電云外間傳言高麗東北邊界之弘鎭（譯音）地方爲俄人所佔據倲京人民咸不信不此事 
[日本擬設副統監]  
十一日東京電日本樞密院將於明日討議修改駐韓統監大臣事宜擬添設副統監大臣一員云 
[日本大可虞]  
道近復溢漲汜濫於附近各區若天氣不再轉晴則勢殊可虞因是衆咸有恐慌之心就近日而論水火之災已時有所聞矣以上譯字林報 
[荷蘭明年之豫算案]  
　　十一日栢林電云一千九百零入年荷蘭之預算案所載進欵有一百八十三兆佛羅林出欵則須一百九十四兆羅羅林出入相抵尙虧少十一兆之巨惟政府以今日歲計簿所列必可有餘是以目下仍無須增加稅則以爲彌補云 
[摩國可望重見承平]  
　　十一日棑林電云駐摩法使語克薩勃朗卡之各國領事略謂摩國不久可以恢復和平卽貿易之途亦可復開云 
[德皇游跡]  
　　十一日栢林電云德王現在曉海海臺行獵緩數日將赴巴縣地方指揮陸軍大操事宜於是將由勘尼虚堡而至美滿爾舉行該處普魯士魯斯皇后銅像開幕禮並擬淹留魯明登地方遊獵云以上譯文匯報 
本埠新聞 
[留學生犯竊被拘。]  
　　日本留學生李鎔近因犯竊灒偕同學禹灜乘山口丸輪船回華該堂監督函請駐日楊星使轉咨江督電　滬道查拿瑞觀察即派偵探楊金山會山匯四捕捕中西探於前日在三菱公司碼頭將李及禹一併拘解捕房捕頭詰得禹灜並無犯事當卽釋出令自投道轅申訴昨日捕房將李解送公廨襄讞王肇之大令會同美白副領事提訊杝供四州人年十九歲由日本遊學來滬意圖回藉並不犯事請察大令與美白副領事互商判送上海縣詳請道憲核示（泉） 
[木捐委員兼辦彈壓鐵路。]  
　　候補知府　懋善現奉上憲委辦上海樹木捐局兼督同蘇省鐵路各　委員隨時彈壓已於十一日謝委到差（必） 
 
 

Page 19

 
 
[甘督爲禁止僞造鈔幣事札滬道文]  
　　（前略）甘省錢荒銀絀官民俱困當經本部堂札委司道開辦官銀錢局委秦令錫圭在上海中興書局造印二兩一兩銀票二種一千五百錢票二種每種各印套彩票十萬張以資流通業據禀報印齊卽日起運惟查上海此項印書局所甚多難保無奸民仿造混用自應示諭各局所嚴禁僞造俾昭信行而免流弊爲此札仰該道遵照卽便出示嚴禁仍將照辦情形具報備查事關鈔幣重要幸勿稽延膜視爲要（列） 
[部飭恊撥東省軍餉]  
　　東三省混成一恊餉糈等項爲數甚鉅刻由陸軍部鐵尙書分别指撥計江海關常洋稅内應派銀三十萬兩業已電飭滬道如數解部以資凑放（企） 
[巡警分局改易名稱]  
　　北市工巡局總辦汪觀察會商滬道議將巡警分局改易名稱添派副巡官以東北區改爲三路一區札委易委員懋恭爲副巡官西南區改爲四路一區札委李委員震東爲副巡官均於昨日到局分理局務（莊） 
[叅戎赴松]  
　　提右營叅將萬棣華叅戎前晚赴松謁見江南提台劉華軒軍門面禀要公（尾） 
[守備將次赴寗]  
　　提右營守備杜步階現須赴寗謁見江督端午帥定於卽日起程（尾） 
[批飭酌定漁船備帶食米]  
　　滬道瑞觀察批漁業董事劉崇濤等禀云查上海奉文設有江蘇官米平價局以便各州縣減價領米平售接濟窮黎惟運往海島一層照例仍應查禁若漁户購帶若干以備船中食用自屬可行然亦應酌分船之大小以定數之多寡着卽逕禀崇明縣查明辦理可也（哲 
[救火聯合會定期選舉職員]  
　　城厢内外救火聯合會定期於十三日午後七時假蓬萊路公益研究會開臨時選舉職員會昨已備函通告矣（泳） 
[虐斃童養媳案解縣訊辦]  
　　陳湘周之妻陳翠娥虐斃養媳王金鳳一案昨由總工程局將原告王朱氏見證李陳氏及扛棺之朱根林函解到縣看管候訊（哲） 
[巡士勒索被控]  
　　巡警總局已革巡士朱某前日糾同巡士蔣長青孫富貴至又袋角某姓家捉賭當場拿獲賭具並不禀官卽向勒索洋五元某卽控經局官飭令該圖地保查復候提到朱某再行澈究（莊） 
[冒探勒索發縣究辦]  
　　陸天發卽陸阿二近誣工匠誘拐婦女勒詐銀洋金戒並冒充總工程局包探經南區訪聞飭探拘獲傳同工匠質訊屬實並經正裁判孫賡梅明府查得陸阿二昔曾糾黨在日喗港搶劫信船洋土等物有案禀奉道憲於昨將陸阿二解縣李大令以該犯患病飭送普育堂醫治俟病愈訊究（軌（ 
[盜犯發縣收禁]  
　　奉賢縣提解盜犯陳德勝一名至道轅瑞觀察命發縣收禁候卽解往金陵禀請督憲發委訊辦（尾） 
[違禁售烟遞解回籍]  
　　安徽人高金福違禁售烟曾由上海縣訊判枷號一月期滿遞解桐城原籍在案昨已期滿由地保送請發落大令諭照原斷備文遞解午後卽由差役押解起程（疏） 
[電燈公司不日開燃]  
　　南市電燈公司業已造成機器亦已裝全連日由工匠試用不日開燃（杞） 
[英界火警]  
　　昨晚九點鐘四馬路大興里某姓家失愼旋經皮帶車前往救熄詳情容再探錄（　） 
[上海官事]  
　　江蘇候補道爽良浙江縣丞劉濬琪昨日先後到道拜會禀見南匯縣知縣王念祖專丁到道禀知要公新委四路分局正巡官江蘇候補知縣黄國華試用典史新委保安課員徐志新委大東門盤查委員試用縣丞彭忠璞新委萬航渡巡局委員主簿黄永璣新委代理浦東保甲總巡二路一區分局正巡官知縣孫濤清均詣道轅禀知到差新調丹徒縣知縣王得庚禀辭定十七日接印前捕盜局總辦朱寶瑩招待所委員謝上松均到道禀見（根） 
[訟案]  
[上海縣案]  
　　本縣李大令據巡警科長汪少尉面禀符文楨不認紏搶浦東龎姓茲據巡士李根寶禀監犯邱少卿周春山亦知符係是案首盗等情前晚提訊邱供現當内監大灶周供當籠頭前有搶永康烟紙店并鎗斃西捕之王阿四王夢利劉阿三未正法時亦禁内監有符先生送給彼等鷄蛋糕一包轉令趙大包子遞進小的等檢看除蛋糕外内有大小洋六元惟不知符先生在外曾否犯刦趙大包子供同並稱現已出監之王阿四等曾託小的到香粉弄張子桃家寄信借洋未見符面符供汪公　延小的醫病誣爲盜犯送案大令喝掌頰一百下鞭背五十下仍不承認判仍分别禁押再訊○砍斃蔡福生之兇犯張毛毛茲奉襄讞李明府復訊一味刁賴尸妻蔡陳氏供在母家驚聞夫被張毛毛砍死婦人卽到尸所看守公公命歸家撫養小孩婦人並未囑公公一言明府喝將張重笞三百板仍不承認判仍還押陳氏交保帶回再審○積竊王介堂與蔴皮小四子串竊西門外吳公館巨贓交出者不及十分之一明府判王責三百五十板小四子一百五十板還押速將原贓交齊（車） 
[總工程局紀事]  
　　汪恊源信局划船裝帶各客銀洋貨件開往朱家角不料甫至大阪碼頭船遭風阻貨物俱濕該局查知尙少信貨三十餘件扭周控追奉判押交夫暊唐錫祥在案昨由孫明府復訊判唐帶出冋搬貨各船理追○寡婦張周氏控告夫姪張小狗將地騙賣鉄路公司呑价孫明府訊知案經高昌廟巡局斷結何得藉翻著自控縣署○猪客王金才被王文明約往源記猪行騙賭輸洋七十元前日文明向討尾欠口角由巡士解案明府訊判分别戒責旋由陳叅軍傳行夥石兆勤到案訊判罰洋十元其王文明處搜出洋三十一元充公并判押五天○裕源米行夥孫桂生控萬源米店主陸應先欠洋七十二元叅軍判交保限八九兩月歸還○陸天發卽阿二向夥范和尙追索其妻彭氏又向高阿毛處搜尋不獲在悅來軒講茶由探拘案訊判責押交保限尋在案昨由縣差至局請將陸帶縣因他案訊質○法包探帶同竊降某女學堂學生金表之劉金福至總工程局請派探至王德興客棧查問有無藏贓當將鋪蓋取　候訊（夜） 
[公共公廨早堂案]  
　　陳志台以假莊票三百五十元向東洋店購買貨物經日人察出報捕將陳解究明府以陳堅供票係車夫所拾判押候查明再究○侍者陳元生與陳中法串竊洋東鈔票五十六元報捕解究奉判押候繳洋等情已詳本報昨陳之母舅代繳贓洋五十六元求恩免辦復訊陳供求恩典明府乃判再押一禮拜開釋贓洋交洋人領去○濟良所查悉美仁里妓院均係幼女昨飭探將幼女李小紅陳阿囡高如意及馬連福解究旋有高王氏供不知規矩將幼女帶入妓院因婦人在院縫級之故求恩給領完聚馬供紹興人年十四歲被賣在老板娘家爲婢被打逃出求恩高如意李小紅陳阿囡同供求恩明府判高覓保領女不應違章仍罰洋十元示儆李小紅陳阿囡發幼女所留養不准具領馬連福發濟良所留養候示○丁袁氏卽丁順林因被夫姑凌虐逃出奔入濟良所昨解請究其姑丁吳氏供因兒媳袁氏違忤誣指婦人將奸夫匿家姦宿兩相吵閙並不凶打求察丁榮桂供袁氏是髪妻因他不受約束明府判袁氏發濟良所候其父到案再奪丁吳氏等開釋○仱人郭蝶仙與趙小廉串姦馮翰之妆謝寶　拐逃經馮遣丁徐升投控各情已詳本報昨晨由差將郭趙兩仱解至公堂明府以淫仱姦拐人妾判郭蝶仙枷十四天遊行租界再押捕房兩個月逐出租界趙咎實難辭從寛判發押捕房两禮拜○過犯傅朝生前經犯案逐出在案茲又潛入租爲界 
 
 

Page 20

 
 
　　　捕拿究明府判押半年○昨報紀日本包探至界外捉賭被毆一則茲悉昨晨由八十三號西探與控究判過堂訊○沈炳千私將張才生女子王氏姦匿不交報捕解究各情已詳本報昨已逾期不交判押半年○昨報紀日本包探至界外捉賭被毆一則茲悉昨晨由八十三號西探與邵華探將所獲形似望風之周阿寶周阿四至廨請辦两周供不干涉中西官判押候查明再訊（莊） 
[法租界公堂案]  
　　地販楊伯寅前向陳雍叔購地一方旋託唐生榮經售與英商計銀四千两後楊悔議以致涉訟詎楊抗不到案并有洋商麥士尼干涉已誌前報昨楊始投案稱租契須由原失主陳雍叔出立而地保前已邀過亦不到案司馬以楊狡猾判管押陳交保候傳地保再訊○木作頭　順昌控林春泉前囑包造房屋五間後因原樣不合曾改易式樣加高一尺加闊加深各四尺照算工价銀五百五十两合計原價共銀二千八百餘两迨工程將竣祇收銀一千五百两加造工價分文不認餘銀亦不肯付後小的無力墊銀遂即停工旋據林稱照工程合同載明祇有銀二千二百八十两因此不允加價而　既停工作工价銀亦未便即付求察司馬判著邀同魯班殿董事估價應給若干禀復訊核○周金生在途藉設水菒攤爲　輒軋人賭博由探拘入捕房訊供後不再犯另覔生機司馬判枷號一月○過犯張阿茂經公堂驅逐出境詎又行竊境内某姓衣物赴質爲探拘案奉判枷三月押改過局大月期滿再核○王阿二陸和尙因迭次犯竊捕房攝有影相存案詎胡王依舊不改又串竊據帶各物拘辦奉判各枷一月各押改遇所四月（絲 
[美租界捕房事]  
　　四考脫路某西妓於前晚身故由同居西妓報知捕房　中西包探往查見屍身項間帶有血跡當將西妓及侍者等一併帶回將屍送往斐倫路驗屍所　明核辦○前晚　記路某屋内有王阿二等三人作葉子戲由捕拘入捕房姑念初犯從　開釋○昨早西華得路東桂芳坑　倒斃乞丐一名由捕咨照地保報堂　殮（西） 
來件 
[蘇省鐵路工程處七月份報告。（續）]  
　　第一千零二十號橋洋灰已打完河將挖好但無片石故不能動工砌雁翅第一千零五十一號橋洋灰均打完河將挖好惟片石無多第一千零八十七號橋洋灰打完河已挖好急須片石第一千一百一十二號橋洋灰打完河將挖好惟片石無多不足砌雁翅 
[第三段]  
　　大漲涇西橋埧地脚已打下二十五尺至二十七尺椿共六十棵已經打完板椿亦打完立等石料砂子 
　　打洋灰模範已做就 
[第四段]  
　　圓洩涇橋已開工打椿立等各工材料 
　　蓋鐵匠草栅材料房均已告竣 
　　六店灣橋東碼頭地脚已挖下六尺等候材料 
　　　洋草栅鐵匠草栅周圍竹籬均已完竣 
　　德　風已安設由桂　里工程總局起至松江西門第三段爲止共設五處 
　　　路工程醫院已設西門斜橋並請定中西醫士駐院診視　　（已完） 
通信 
[梅占先上九江電局總辦書]  
　　　局送報向係按章非五里以外不取分文已成定例去年十月二十接辦後沈熙三盛采之巧立名目私立摺子盖用鈐記飭令　差送報每封勒收錢一百五十文等　向無此規恐滋物議力諫不聽以致臘月間九江錢業有公禀總局控告勒索情事殊沈盛　不畏法勒收尤甚僅以信差所爲斥革送縣懲辦揑詞禀復冬臘正二四個月共得錢可一百數十餘串商民以需索不堪又赴總房控告指請除劣友沈煕三等有案可稽迨總局二次行查某苦諫勿收乃止并代刋不取分文圖章加蓋封面又代擬六言告示遍貼通　俾衆週知一面函復總局始克寢事某立誓不分一錢天其鑒察更可惡者沈煕三每將官商往來密電擅授外人或　漁利或論私只交求益已不　大局此沈盛朋比爲奸舞法弄弊之一端也南昌十五年始竐局其時潯局事繁德中丞飭善後局每月津貼潯局筆墨　銀二十两在九江道庫具鈐領發給案確任查自公祖接辦以來歷七個月被沈盛乾没此項庫平銀一百四十两又月呑譯費洋四十餘元私入嚢嚢其餘侵蝕零星不可勝數此沈盛呑公肥已之又一端也沈熙三進局僅三年適張前總辦香谷殁于江陰吳前總辦少　　于南昌因與沈不合負氣未來局以致沈熙三大權獨攬遇事朦混公務廢弛前　憲玉汪两觀察屢欲函逹總局請飭驅逐未行卽如薪水一項沈本八元公祖接辦竟自改移十八元面又將某名不列移交希　擠出其朦混可想其欺刻可知此沈熙三陰險罔上之又一端也至收發電報　一二角零頭亦概勒收大洋而找補小洋文不與貼水十分　剝商民痛恨儘可查察其餘種種不法難堪髪指用特不揣冒昧謹將沈盛不法大槪情形瀝陳鑒察　乞明辦眞僞切實整頓想公祖精明素著辦公認　定能澈底澄清也 
振務 
[六七两月份經收月捐清單]  
　　道署洋四十元　裕洋廿元怡情軒祝蘭航两户各户洋十二元陳善亭洋十元泰昌洋八元貿　李　嚴綸華廠三户各户洋六元朱葆三徐貫雲　幹臣韓山　老順記南順記戴生昌祝源昌招商局萃　大慶樓局兆詠十二户各户洋四元源豐潤洋三元六角莊　大洋三元二角戴運來汪萃利滬江第一樓徐俊艮蘇寶森老悅生新順記大觀　錦章　餘堂信昌隆順　天餘道信中茂　昌順變昌江南烟雨樓陳志雲元昌怡泰興樹德公司怡壽昌華興葉天德胡绥之燕慶園永豐尹子卿三并趙馥嚋天順祥可熾順可熾義昌成三十六户各户洋二元中和帳房洋十三角九成九章北天成申園保安丹會永裕成六户各户洋十二角金松泉董天頤芳園三户各户洋十角益昌李珊記龐竹卿思補齊梁煥南章佩華隆昇宏源易安居九户各户洋十角恆昇怡園新新園大昌德震昌永五户各小洋八角其萃樓施德豐徵昌怡昌晉昌恆茂　章升和謙記九户各户小洋六角大綸青蓮閣義盛一壺春曹德大同順萬茂豐記信昌泰鴻昌益昌迪泰天祥曹雨岑十四户各户洋四角源通錢三千六百文存濟生豐裕两户各户錢二千文和康壽康晉和　餘鈞大元甡元祥衍大恆益永豐存德恊昇宏大宏元源吉寶和寶順承裕正大升大彙康崇餘永康瑞大晉大敦和義善源福康兆豐恆德仁大源利森康厚大源餘瑞源鈞康壽豐鎭昌會大志大鼎康鼎裕同餘久源明德同福鉅亨瑞昌冷餘瑞豐信大順康豫源會餘愼豐元豐正元　餘寶大裕源長德森恊豐怡祥鴻昌謙餘賡餩敦源久豐　康七十户各户錢一千二百文元大亨元源安康厚泰立餘同吉鴻餘立生晉元和祥承泰鼎興嘉惠元益安裕元春宏德叙生乾元愼和元興立豐五豐元成永餘慶裕大章九和宏章泰義昌張嘉鶴安春泰昌恆泰鼎昌德大源成正泰和豐敦泰順元四十一户各户錢六百文怡大莊怡大二户各户鉽四百文恊成祥户愼萬興三户各户錢二百文英法美三界一文願角洋一百七十八角五分又錢念四千五百三十六文以上共收大小洋二百九十四元一角五分錢一百四十二千一百三十六鴻　滬北天后宮前廣益善堂司董事曾鑄龔　銘施則敬朱佩珍祝大椿葉貽釗嚴義彬周文蓀等謹誌八月十一日 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
