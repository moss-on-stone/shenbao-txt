# 1890 - 265 - 4906265

 

Page 1

 
 
[二十四史第一次出書告白] [  ]  
　　本局所印二十四史墨必選擇上品可保年久决不變色紙則一律用雪白連史略不參差本可早日告成　以　　　　　　　　特日　已排成二十餘史第一次先出　書宋書南齊書梁書陳書魏書北齊書周書隋書南史北史舊唐書元史等十三　　　一百六十　本　股者如找足洋銀三十元卽可持票前來提取并付第二三次書票各一紙其第二次至本年九月終可出史記前漢書後漢　三　志　唐　　五代史舊五代史遼史金史計九史第三次至本年十一月終可出宋史明史計兩史現在尙有股票出售每股洋五十元至第二次出書時　上　　速來購取否則　書告　後當另定價洋也其書分盛木箱三口大小一式製極工雅惟取書時每口須另加洋六角此　 
[賑物求售] [  申報館協賑所啓]  
　　本舘開辦賑捐以來　海内諸同仁捐助答　貴物隨時變價彚解災區兹又永助下文刻圓章一方歴代服制　原三十　每部二角五分銅壳表兩隻花翎藍翎各一支隷有五十部每部六角石印小耕大齋畫譜廿部疫痧草六十本每本洋八分倭刻　　三才增圖一部　悉　要廿本每本一角豹皮一張白象牙笏一方玳瑁邊墨晶眼鏡一付碧玉三聯扣帶一付眞磠砂二粒宫式白玉鐲一付白玉墜　個法帖兩册前朝近時名人字畫中堂對聯扇面另物繁多不及細載現當順直山左水災汪洋數千里飢民朝不保暮待哺嗷嗷諸君子有　　匡救　速臨本舘選購庶幾委成集腋實惠早沾乎 
[格物窮理說]  
　　古之致力於格致者有表裏有次序最要者仁義禮智四端次君臣父子類次與人接物類次禮樂詩書及古今人物事變天地高厚鬼神幽顯類尤次者雖一蟲一魚一草一木亦當因其已知之理而益窮之以求至乎其極大而關乎世運變遷小而係乎吾身存養所以聖人之撫臨萬物各因其性而導之取之有時用之有　當春生時不殀夭不覆巢不殺胎草木岺落然後斧斤入山林獺祭魚然後虞人入澤梁豺獸然後田獵以使萬物各得其所推諸倫常之間莫不有本然之性當行之理若因其本然之性而行之弗替則格致之功成由誠正修齊以底於治國平天下莫　此格致之功彪炳所致秦火以來典籍散失斷簡殘編中間雜以後儒羼入之言嘗取堯典四仲中星之次以厤法證之尙屬四千年前之星度則此篇之不謬可知吾人生天地間一切見見聞聞竭我耳目心思之力猶不能洞徹其底藴故必繼之以規矩潗繩法則律呂以補耳目心思之不逮則至晦者亦明極微者亦顯但世人習焉不察以爲萬物枯榮消長悉本自然知其當然而不知其所以然造物者爲世人創設萬物寓至理其間默以示人人安可不求其故而負造物者一片苦心乎兹就人之所見所知者而言之譬如天之高地之厚日月星辰之運行不息風霜雨露之施行有時其中亦必有故寒之來暑之往晝之明夜之暗江河之流行百物之滋生其中亦必有故假使日月星辰不運行則無四時風霜雨露不時降則萬物被其殃夏長暑則動植枯槁冬長寒則物類布生晝長明則人物過動而勞夜長暗則過靜而不適他如熱地多茂林遠行烈日之中可歇息其下寒地多苔駝載絶食可以爲粮魚有氣胞得以游泳鳥有羽翅藉以飛颺可見造物者因地制宜爲衆生創制得宜並非偶然也舉頭仰望最明者爲日其次爲月其次爲行星行星之外有恒星大文家别星之大小明暗分爲十三等恒星之外復有星雲星氣星林星叢實皆無數星光遠莫能測視莫能明天河亦衆星也望之如雲氣者以其遠也以極精遠鏡窺之便見無數小星亦能一一測之且其星體甚大一如太陽之類於此可見天道之大大而無外也自其極微者言之則取穢水一滴以極精顯微鏡察之見有無數動物跳躍其間霉壞之牛乳餅中生微虫非目力所能覩用鏡察之見有活物體前小後大猪頭鼠唇二目八足足具二爪能屈伸股六節而有毛尾如馬長與身等虫有卵故知　牝牡此虫非至小也地面之上浩浩蕩蕩上下二百里間無非氣也中有微虫隨一切動物之呼吸而出入而一切動物不覺焉盈天地間皆氣實盈天地間皆虫必有是理然後有是物於此不又可　天道之小小而無内哉至如炎夏氣暖虫飛薨薨蜂蝶入花趁逐游玩蟬鳴樹杪時餐風露推之鳶飛魚躍皆極其娛犬之稚馬之駒牛之犢羊之羔貓之子兎之嬔皆生而喜於踴躍馬牛服役時而奔走時而休息意甚適然非爲苦之亦以樂之有格致師考察萬物從未見物内有一物爲其物之害亦未見動物之内有何胞膜與何津液傷其餘體全體内外無大無小概無一毛一髮之微彼此互相爲難者卽此可見造物之仁意洋溢於萬物而人莫之知也他如鹿之呼而後食羊之跪而後乳鴻鴈之兄先弟後鴛鴦之天唱婦隨極而至於犬之義馬之忠蟻之公象之仁皆莫非造物之所以示人使人見而生愧人生不學不如物類人於所見所聞可忽乎哉然猶不止此也草木之生有花焉花有雌雄相兼者亦有雌雄相公者其分雌雄之花雌花得雄花之粉方能結子雄花有鬚無心雌花有心無鬚鬚内有粉卽所以令心結果者花開時風吹雄花之粉飄入雌花之心以成生生不息歐洲之南有草生河底亦分雌雄雄浮水面雌沈水底雄者受日光花既開足粉囊將裂雌花乃生長絲游揚水面其端復生小花以順受雄花之粉既孕復縮入水底尤有奇者嘗有格致士靜心考察有數種花常藉蜂蝶之力以成其生息花中有蜜半以養其心及鬚半以資蜂蝶之採取蜂蝶吮蜜之時常見其足帶有雄花之粉傳入雌花之心又有花瓣相連如管管中有毛俱倒生蜂蝶入則順出則逆其足上所帶之粉觸毛而落滲入花心假令造物不生此蜂蝶則此花幾因之而不生冥冥之中固有昭昭者在使非有默宰乎其間者曷克臻此故理所在卽天所在遠而日月星辰浩蕩冥漠近而一室一心幽暗細微亦無乎不在所以知命君子雖於不見不　之地亦自嚴恭寅畏而内以治其身心外以修其孝弟忠信兢兢焉一若十目十手之指視於左右也者格致之力也味道居士以此篇質之弢園先生先生以爲遂錄之 
[本館接奉電音]  
　　昨由京友電傳諭旨三道敬謹譯登○八月十三日奉上諭江蘇布政使着鄧華熙調補黃彭年着調補湖北布政使均卽赴新任毋庸來京請訓欽此同日奉上諭甘肅新疆喀什噶　道員缺着嚴崇傳補授欽此同日奉上諭甘肅平慶涇固化道員缺着何維楷補授欽此 
[御苑秋光]  
　　京師前門外打木廠西首寳源首飾局於上月二十六日午前有某甲來買道飾揀選數件議准 
 
 

Page 2

 
 
價値交付銀票一紙寳源局掌櫃某接閱係義興和錢鋪所出因遣學徒持往義興和照對學徒返報云銀票果係眞者甲忽云道飾不甚佳我不買矣掌櫃某卽將銀票交還某甲握於手内俄又云已費周章只可將就買去復將銀票交出掌櫃某接閱卽適纔照對之眞銀票也遂不致疑將首飾交付甲怱怱而夫晚間命學徒持票到義興和錢鋪兌取銀兩錢鋪夥計閱視之下謂假銀票亦來兌銀耶學徒謂日間照對爾說是眞今又稱爲假是何理也再三纒擾錢鋪夥計將學徒推出學徒回訴情由掌櫃某帶領學徒夥多人向義興和錢鋪喧閙不已錢鋪夥計時鐵火具一柄上前禦敵將寳源局夥計某頭上打一窟窿登時血如泉湧兩家因此成訟同往南城坊署控告未知如何訊辦也○户部事務廳爲曉諭事查各省解到京餉銀兩向係該解官解到時進鞘後應卽赴部投遞文批乃近來竟有遲延五六日始行投遞文批者殊屬遲延今奉堂諭嗣後各省解到京餉各項銀兩着自進鞘之日起限三日内赶緊赴部投遞文批該解宫仍前遲延多日始行投遞文批經本部堂查出定將該解官指名嚴絫如有書吏需索情事准該解官據實禀明以憑究辦各宣凛遵毋違特示○吏部爲批示事據分發縣丞李燦章呈稱安徽附生因新疆南北兩路蕩平出力保奏光緒六年正月二十日奉上諭着以縣丞分省遇缺　補欽此遵鄭工例捐指省直隸州原班補用取具同鄉京官印結呈請騐看分發及呈騐執照並據吉林　軍咨稱該員投効吉林派充南岡招墾分局委員告假回籍省親已將局務交代淸楚並無經手未完事件等因到部查該員係安徽人在陝甘出力據吉林將軍給咨在局並無經手未完事件並非原籍亦非原保大臣咨文應俟取其本籍或原保大臣離營並無經手未完事件咨文到部再行列入騐看相應批示可也○優人沈六者演唱正旦日在蔡家胡同妓院内評量風朋久囊貲盡喪鶯花别有新主不似從前沈六屢次含酸院中妓女羣以白眼待之上月二十六日初更時沈六帶領多人赶到妓院將大門燈籠屋内器具打毁一空翌午沈六獨自前往龜奴單寳慶日紏集多人以待有手持槍刀在旁威嚇者有僅用木棍按倒沈六毁打者時正値中西坊捕役多人路過蔡家胡同口外聞知此事赶速分撥多人將蔡家胡同東西兩口堵住不容一人漏網除沈六受傷甚重不能行走外所有單寳慶暨　毆者七名均被拿獲並將刀槍木棍等一併解交中西　署聽候　辦 
[皖垣火警]  
　　初四日鼉鼓四下安慶西門外四眼并地方毛泰順鍋鐵店第三進房屋起火一時赤焰狂飛延燒前面房屋兩進　去貨物約値四千金左右隣幸未殃及云 
[皖省官塲紀事]  
　　江蘇分寗候補道趙觀察繼元於初四日行抵皖省當卽乘輿赴各大憲衙門禀安嗣回天台里住宅按觀察籍隷安徽太湖縣由詞林服官江蘇疉辦優差素爲上遊器重此次莅皖一則因公一則别離日久故欲言旋桑梓展視松楸也○月之初五日爲撫標中軍邱雨亭叅戎之夫人設帨良辰文武各員詣署祝嘏車馬絡繹是日飭傳奎元班在署中演劇樂奏筵前歡騰座上珤池仙宴未必有此喧闐海屋添　乃益享其福祉已○史珮芝太守悠福現奉阿嘯山方伯調辦和州釐務太守奉札後初五日晋省謝委小住數日辭回荻港交卸經手事宜卽赴和局供職○新任首縣吳松午明府蒞省日期已紀報章兹悉明府於初八日辰時接印前署懷甯縣范映泉明府已於是日交卸篆務其公館聞擇於十三日移居近聖街明府將請咨赴都引見尙未預定行期也 
[創興書院]  
　　張香濤制軍移節兩湖時以振興文教爲已任見經心　漢勺庭高觀諸書院鄂人士固已春戈秋版篤志潛修湘中不乏聞達之儒不得其門而入因擬創建兩湖書院萃楚南北碩學高才之士咸得肄業其業已諄勸輸捐并度地鄂省文昌門内城守營署對面老天符廟基委員興造復檄令江夏縣諸邑尊爲會辦雲斤月斧經之營之棫樸菁莪又當普施教澤矣 
[鄮山秋色]  
　　甯波地棍遇事生風前經府縣訪拿若輩遂稍稍斂迹近來游手好閒之類仍日在茶坊酒肆三五成羣欺侮鄉愚肆行魚肉若不早爲懲創則良民受累無涯矣○僧尼給牒斂錢婦女燒香佞佛前經宗太守出示嚴禁有　可稽乃郡城各寺於八月朔日爲始　初十日爲止故違禁令招引婦女入寺燒香賣牒斂錢名爲八佛　溥之輩故意捱身而入品足評頭褻語穢言不堪入耳地方官何竟置之不間並不厲禁重申也○本月初旬西北風大作四鄉禾稻正在吐花驀被撼摇恐難圓綻農人大失所望無不仰屋吁嗟矣○邇來天氣驟寒重棉不暖二豎子退避三舍時疫由此漸稀○南門外某甲之女自幼在某乙家爲童養媳上月某日乙子患疫而殤女遂大歸甲不忍其孤苦伶仃另許某丙女心堅如石不願重抱衾裯遂於夜間仰藥而死良可敬也 
[邗溝雜誌]  
　　管理淮北順淸河卡委員陸子漁鹺　爕精明幹練素重上游而於堤河各工尤爲熟習已故福建按察使徐仁山廉訪昔年辦理河務遇有棘手工程令鹺尹爲之擘畫無不措置裕如廉訪特垂靑眼兹聞上月杪鹺尹偶攖微疾遽於本月初二日未時溘然逝世年甫逾不惑識鹺尹者多爲之扼腕嘆息云○揚州務本堂施棺善舉無論路倒及無力收殮者由坊保報名往領堂中無不照給分文不取歴辦多年兹聞間有路倒貧民地保見之往往藉屍硬向本坊各鄰斂錢名爲買棺收殮實則錢入私囊棺仍由堂施舍四鄰受害多不敢言近爲善堂總辦委員湯春舫大令訪聞立卽出示查禁略謂本善堂施棺無論何人分文不取　後倘再有藉屍斂錢情事一經訪聞或被告發定將該保嚴懲云云見者多加手於額頌不絶口○佛門弟子原當五藴皆空一塵不染晨鐘暮鼓趺坐叅禪夫如是始可謂之和尙乃揚城竟有某寺某僧雖入空門難忘色相七情不斷遂致面壁無心六欲未除不禁尋春有興某日傍晚棄了木魚丢了鐃鈸貿貿然步入某花烟間陶情取樂入門一笑似有夙因花烟間中人見其佛相圓融願結一重緣法藉花献佛一榻横陳於是　口兩口左邊右邊探勝尋幽無所不至當是時也旁觀者已嘖有煩言而該僧落落大方若罔聞見既而情難抑遏竟欲於餐霞吐霧之塲作覆雨翻雲之舉衆人覩此實不能堪遂羣起攻之該僧自恃法力尙效金剛之努目衆遂將僧扭送至巡防分局由局送至邑署邑宰大怒升堂研訊薄懲後立命荷校遊街並飭坊保帶至犯事地方示衆有嘲之者曰該僧頭皮靑而發亮安置枷上彷彿盤托徐州三白西瓜或改隨園詩句應之云休將兩片板夾破大西瓜聞者無不絶倒 
[九江近事]  
　　同德堂因事紏訟經德化縣張玉珊明府憑公訊斷案既結紳者公製萬名傘一柄德政牌八面德政匾一方於本月初八日恭送至署明府設筵欸之盡歡而散○本月初八九日東北風大作大江上下雪浪翻騰航船及各渡船均有戒心不敢逕駛有一巴斗船載得十餘客旁挂竹木甚多行至鎖江樓前風急浪高立時沈沒船中人如鳬浮小四散漂流義渡船見之揚帆而往無可援手怏怏而回說者謂義渡以便民也乃一至風狂浪急之時亦竟束手無策坐視載胥及溺不能奮勇救援亦安用此義渡爲哉 
[氣毬奇觀]  
　　西人范達山夙以氣毬著名海外知華人多有未經目擊者因航海至滬上擇於昨日下午在楊樹浦大花園演放原擬四點鐘時鼓氣入毬内卽可上升嗣以觀者多姗姗來遲遂緩至五點鐘時始料理一切毬大可五六丈高約八丈餘以布爲之上圓下鋭氣既足卽直上扶摇毬下繫以繩索垂一巨圈西女華利拽之而上在半空中作種種戲劇或屈一足或伸一臂或横臥或倒掛或作商羊舞或如蝴蝶飛約升至四里之遥將繩一抽隨持巨繖而下據云東風過大是以不能回至原處然仍談笑自若略不損傷亦一異也當將升時先遍告諸人深防悞觸不料一小工不及避讓以致掃仆塵埃中至觀者多至千餘人除西人外不少東瀛妙選華人則惟輕衫團扇顧影自憐者時或雜坐其間一恢眼界深閨艷質鮮有扶婢而來者竊謂氣毬似險而實平安然苟非精於格致之家製之終難得法所望他日風和日麗再試一番庶幾遠近諸君 
 
 

Page 3

 
 
皆得飽其眼福乎 
[令節停公]  
　　今日爲中秋佳節法公廨循例停訊一天所有各案統歸禮拜二解訊 
[舟子荷校]  
　　划船户胡掌生駕舟不愼中流翻覆由二十四保十五圖地保偕各屍親及胡妻計氏投縣報騐陸邑尊詣騐時當將渡船夫頭吳寳順帶回候訊均登前報前晚邑尊升堂命提吳至案問爾等定章每日何時起渡何時停載義渡船共有幾處答稱每日黎明時起渡傍晚時停載義渡船計有張家渡嚴家橋南碼頭董家渡老白渡陸家渡楊家渡爛泥渡等共八處又問每處有船若干容載若于人胡掌生之船是否爾管答稱每處渡船十五號大船載二十人小船載十五人胡船有划船管帮經管不干小的事問划船管帮是何名姓答稱係葉友梅現在此間候訊邑尊命將葉至案據供小的經管划船共有百餘號惟胡之划船向在浦左生意亦不是我經管邑尊謂爾等既爲管帮頭目理應隨時查察胡掌生之船業已滲漏遭此不測爾等咎亦難辭判令枷號一月發南碼頭示衆 
[借欸轇轕]  
　　匯豐銀行西人投英領事署控稱華歴上年十二月初六日元源長號主　國楨號幹亭言有棉花運往日本神户地方需用銀洋向我行借洋一萬五千元出有匯票至神户元源長號執事人鮑子卿處收洋一萬五千元息銀照付又　源開鼎和兩錢庄具保如神户不付銀洋惟保人是問旋將匯票寄至神户匯豐行向元源長執事人鮑子卿照票延不付銀發電來滬向元源長理論又經源開鼎和兩錢莊商懇暫緩如無銀洋匯到兩錢庄情願合賠立有保賠銀洋之票嗣因神户匯豐行發來暗號電碼悞譯爲已經收到銀洋遂將兩錢庄所立保賠銀洋之票交還旋卽問明實未收到仍向兩錢庄理償置諸不理請爲傳追等因梁副領事據情照會蔡太守飭差傳集人証訂於昨日午後二點鐘時會訊適太守因病請假由權理讞員朱森庭明府會同梁副領事升堂訊供匯豐銀行西人請梅博閣爲狀師同買辦席正甫到堂申訴前因並將原匯票呈閱悔博閣繙譯曹吉褔傳話聲稱匯豐行借銀與元源長皆由源開鼎和兩錢庄担保所以允借及匯票既到神户向元源長執事人鮑子卿收銀則稱上海元源長並無貨到神户無銀可付因此卽在神户中國領事署控告領事開堂訊供之下諭以上海元源長既無貨到神户無怪神户元源長之鮑子卿無銀可付此欵理應向上海元源長及源開鼎和兩錢庄理追且有信致英領事及神户匯豐行原信呈閱然此事總因錯譯電碼之故其實匯豐銀行之本利洋一萬五千餘元全無着落究應向借銀之元源長號主徐幹亭理說並須源開鼎和兩錢庄照償况原匯票現已寄回請令認明如果銀洋匯到則匯票應歸神户元源長註銷矣席正甫禀明前因並　我行钱憑源開鼎和兩錢庄具保深信不疑現在惟向兩錢庄是問源開庄馮忠全鼎和庄趙顯同稱元源長徐幹亭向匯豐銀行借洋備用我等二家錢庄具保原保十日付洋限内不付理應我等認賠逾限原可不涉且本年正月間席正甫有字條來言洋已收到將保據交還原已過割如何再問我等交來字條呈閱元源長之夥曾樹山稱係粤人東人徐幹亭現回粤省至匯票之事據匯豐行買辦言已收到今有轇轕容函追主人來滬梁副領事謂元源長之徐幹亭向匯豐銀行借洋一萬五千元既未收到匯銀應向具保之源開鼎和兩錢莊理追不能藉口悞譯電碼任意置身事外朱明府察閱信件匯票之下諭馮忠全趙顯等曰匯豐行之本利洋一萬五千餘圓落空皆因憑信爾等錢庄具保起見爾等不能置之不理又謂曾樹山曰爾之號主徐幹亭幾時可到答稱約月底可到馮趙二人又稱曾樹山既已信追徐幹亭到滬我等可以不涉明府謂爾等既爲保人總須俟付銀後方可不涉現在不能推卸商之梁副領事諭令曾樹山及兩錢庄夥具限交徐再行覆訊兩錢莊夥稱既有曾樹山可以具限我等不必具限曾稱須限至月底明府初限十四天繼由曾一再求寛准限二十一天務令曾及馮趙均具限狀西律師又請着錢庄先將銀洋交存憲案俟徐到案定斷明府商之梁副領事謂此事未便允准總須俟徐幹亭到堂便可定斷 
[控追出貨]  
　　順全隆洋行西人投德國領事署控大春洋貨號之周榮豐定買法蘭絨三百箱延不付銀出貨請爲傳追等因德國領事據情照會蔡太守訂期於昨日傳周會訊因太守在告假期内由代理讞員朱森庭明府會同福繙譯庭訊順全隆西人申訴前情周榮豐稱定買法蘭絨三百箱因貨様不符故未出齊西人稱初定二百箱業已付銀出過三十餘箱並無貨様不符之說又定之一百箱伊云貨様不符其實照様配貨並無不符周又稱先定之貨原要陸續会銀出貨　行不允以致躭延迄今明府商之福繙譯諭令將先定之貨赶緊付銀出貨續定之一百箱既稱貨様不符着兩造各邀同業公正人秉公看様核議○信義洋行西人控王仁伯定買火石七百墩因價略跌延不出貨請傳王到案着令赶緊付銀出貨等因由德領事照會蔡太守傳王訊供着令付銀出貨在案兹因躭延不出復由信義行西人投催經朱明府飭差傳王於昨日午刻覆訊信義行西人申訴前情並稱如再延遲祗得定期拍賣尙有虧耗應向王仁伯理償王仁伯仍求寛限明府着王付銀出貨如再延宕准由信義行拍賣倘有虧耗應向王理追 
[縣案彚錄]  
　　裕增祥號主孫松岩虧欠招商局銀四萬餘兩前日晚堂由陸邑尊提訊據供我叔孫兆吉在津郡料理此事現有電音書信各一封呈閱邑尊得供卽着仍發東所看管候天津來文再核○陸子賢控肉莊主劉　泉王啓仁圖賴貨洋四百餘元奉訊將劉王二人交保在案前晚邑尊升堂集訊陸投案供稱被劉欠去貨洋二百三十九元王欠一百六十餘元叩求追給劉松泉王啓仁同供今日措得現洋六十元其餘實在無力措繳求請明察邑尊得供卽將洋六十元着陸先行具領劉王二人仍交原保限十天内自向理淸如仍抗延不理卽當帶候比追 
[英界公堂瑣案]  
　　沈桂山稱開西國皮鞋店被夥倪阿桂竊取皮鞋二雙有沈桂生眼見今將倪交捕送案沈桂生稱見倪阿桂竊鞋二雙倪阿桂供不敢行竊朱明府謂爾等既是東主毋庸計較將倪阿桂開釋皮鞋交沈桂山領去○錢王氏稱七歲兒子在門口玩耍突被賊捋去銀鐲一枚當卽大聲呼喊由捕阻獲人贓送案王阿大供認竊鐲朱明府判笞寳一百板枷號一月發頭門示衆贓交該氏領去○金紫雲稱甯波人向做小工因往茶館向鄔錦奎索取借錢二百文伊等正在諸博以我不應滋閙肆意毆打爲此報捕拘案鄔錦奎供甯波人在茶館啜茶金紫雲纒借不遂兩相口角並未借伊錢文陳紀福供開茶館爲業金紫雲向鄔錦奎纒借起釁並未賭博朱明府謂金紫雲索欠無憑指控賭博亦無實據今姑不予深究將兩造一併開釋○洋人名惠者稱經過克來克所住洋房見華人顧金金抛擲磚石登樓吵閙爲此交捕送案顧供浦東人曾與奶媽私識見而呼喚伊竟不理口角起釁朱明府謂顧胆敢在堂上自認因姦擾釁不法已極判枷號七　發頭門示衆期滿笞責一百板開釋○貝金芳稱河南人在餅店　工因往浦濵淘米有染坊司務甲已等來挑水要我讓過我不允兩相爭執被伊毆打拉碎衣服爲此交捕送案甲乙同供在染坊挑水不敢滋擾情願受罰朱明府謂細故行兇原屬非是姑念生意中人格外從寛罰洋二元撥充醫院經費 
[法界公堂瑣案]  
　　馬車夫朱阿毛因拉韁不愼在法界天主堂街撞傷幼孩經巡捕拘案堂訊笞責四十板管押候查明幼孩傷勢如何再行核辦已詳前報昨因孩傷稍愈經捕房將該馬夫送案請核同轉諭曰查得幼孩非但耳目有傷卽腦前亦有傷痕幸由巡捕從馬車下拖出不致有性命之憂但爾爲馬夫如此疎忽咎實難辭　押候再　一百板枷號一個月發犯事地方示衆○東洋車主婦鄧吳氏投案控稱車夫馬福子等四人借居我處於初九日串竊我處號衣油衣等物一大包共約十四件該四人當卽逃避遍查無蹤昨晨在鐵馬路相近遇屍馬福子見 
 
 

Page 4

 
 
伊身穿號　確係我家失贓爲此拘案請究馬福子供衣物由同居同業之三人拿去現已往江北矣同轉察得馬福子貧苦異常諒難追物着押候笞責一百扳以儆○包探王榮培禀小工周福全用竹管　太古碼頭米包内竊米遭管碼頭人看見當卽拘送來案同轉問周行竊斷非一次同黨究有幾人周供貪小行竊食米並無同黨同　判　號七天示衆○王李郁三包探禀王山春前在輪船上竊取搭客囊中英洋兩元送押日久因無失主於昨農開釋豈知該竊怙惡不悛昨午卽在域河浜冷攤上偷竊茶壺一把押錢三百至晚復至北京長江輪船上行竊福建孩子衣包一個當被拘獲送　請究據福建人方阿仁陳管卿偕孩子方阿狗投案聲稱方由福建來申附搭北京船往鎭江學業在船忽被王山春偷竊衣包因此不得動身來案具領贓物並請究辦同轉謂王山春曰昨日從寛開釋爾竟胆大如此着押候笞責一百板解回海門原籍獲到之衣十件信七封一併給失主領去○葉瑞山日前至公廨遞禀控稱公司輪船侍者陳信源前由詹阿水作保借去英洋一百三十元立有筆據限於去年底還淸至今一味游約求請提究同轉准詞飭包探持信票將陳拘案旋據葉瑞山偕詹阿水投案申訴前情陳信源供實欠洋七十元筆據係葉自繕小的　　字由伊繕冩數目同轉謂爾借葉洋有詹居間經付何得强辯此欵幾時可還供稱祗能陸續拔付同轉着押候限五天還錢如違寫信與爾船主在辛工上扣除○汪長源控太古碼頭小工頭方阿康卽調和虧欠洋七百元並銀三百兩立有筆據向索圖賴爲此扭案請究同轉問方曰爾欠汪父維喬銀兩有韋殿臣康阿喜等作中當立筆據何不赶緊理楚方供去年九月間有洋付汪並未立據同轉謂憑據難道僞造着押候待中人韋康　來案再核旋有太古洋行大寫　人至案將方保去限下期邀同中人來案再核　葛友樵虧欠泰昌靛靑　吳乃瀛銀一千八百七十二兩去臘間經吳扭控法捕房押交在案嗣因葛友樵陸續繳洋三百二十元交保出外限期續繳今因逾限不繳由原告投案禀追同轉當飭包探將葛提訊葛早知風避匿經　探將保人甘大慶提案甘稱與葛素不相識因我友轉挽担保目下友人病故爲此來案禀明同轉謂本要將爾押交葛友樵到案姑念時屇中秋着爾下期將葛交案甘唯唯而去當飭原告將葛交案之洋收領葛如此刁猾待下期送縣請究 
[敬謝嘉貺]  
　　仁和鄭韻莊先生文藻善書與湯壎伯吳菊潭兩先生齊名得其尺幅者珍同拱璧近遊滬瀆擬以墨寳助賑昨先以手書聨語見惠拜而登之愛不釋手謹綴　語以鳴謝 
[救災恤鄰]  
　　山東直隷慘被沈災業已疉見報章幾令石人隕涕荷蒙各大善士源源助賑萬姓銘恩兹承協成乾號程小川翁父來廣東興甯縣沈大令春輝經募謙記銀三十兩饒友恭堂二十兩良記陳君俊良起鵬各十兩公記廿一兩年記十六兩曾君炳章四十兩陳君偉謀三十五兩畢君乃僚十三兩八錢九分無名氏十四兩其餘多寡不一合共四百六十二兩一錢四分又廣和糖　笪君欽堯交來江北興化代募某氏洋十五元洪繼善堂十元餘零户七十元共洋九十五元梅渚鎭岑君寳臣無名氏共洋二十元求女愈氏均昌和號各洋二十元諸大君子救濟情殷不分畛　功德具高余另列淸單外先請登報以揚仁風 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[揚州官報]  
　　初六賴鹺尹豐烈委揚河催儧差初七日署理泰壩鄭抉雲分轉到揚初八日葉鹺尹廷颺委泰壩監籌初九日黃别駕澤埌委解京餉差 
[書畫助賑]  
　　　君子禪素擅人物擬助賑紈摺扇四十件每件三角譚君星五工人物徐君訥甫工山水擬堂軸四尺一元半五尺二元半屏條减半琴條二角半扇件册頁角徐君坦侯工楷篆扇件二角琴條二角　琴對四角朱君黼欽工行書扇件二角半四五六尺對洋三五七角余君聽濤工行草堂軸四五六尺洋四五六角琴幅對聨减半欲求書畫者請將潤格并紙交敝所代求卽將潤格全數助賑既得書畫又救災黎誠一舉而兩得也[  上海四馬路高易籌振所謹啓]  
 
 

Page 10

 
 
   
 
