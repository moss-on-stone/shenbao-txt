# 1907 - 174 - 4912281

 

Page 1

 
 
   
 
 

Page 2

 
 
[宫門抄]  
　　五月十九日　召見軍機　趙爾巽　汪大爕　蔡曾源 
論說 
[論俄日經營滿蒙（尹）]  
　　天蒼蒼。野茫茫。風吹草低見牛羊。今日之滿蒙。爲日俄所窺伺而競爭者。固昔之人所視爲荒落不治之土也。嗟乎。水草之菹。舟楫所不至。則龍蛇宅焉。叢莽之谷。樵斧所不至。則虎豹窟焉。俄自西部西伯里亞之鐵路成。 
 
 
 

Page 3

 
 
固已包有蒙古邊外。其視庫倫一帶之礦産。恰克圖之路綫。不啻如囊槖中物。由西部以逹東部。滿洲全境。已在掌握之中。故於甲辰以前。俄人之思力範圍。駸駸乎有東渡之勢。自俄日之戰。露西亞兵力稍頓。乃變其經營滿州之政策。全力注意於蒙古。伊羅阿之金礦。恰克圖之鐵路。不待中國政府之允許。而自擴其採掘之權。目便其延長之策者。職此之由。日人自恃其戰勝之餘。其所以對付俄人者。實有騎虎之勢。故於經營滿州之政策。事事取法於俄。遂以生我國政界之阻力。即如鴨綠江之森林也。撫順之煤礦也。愛新鐵路之阻借美欵也。本溪湖等地方之移民居住也。然窮日人之勢力。斷不能西踰興安嶺而進窺蒙古。而俄則已成之東清鐵路。方將與南滿相崎角。而日俄之屯兵長春城。卒又兩國相持而不肯遷讓。究之兩盜相妒。均之於主人不利焉。今以滿蒙之全局籌之。蒙古自隂山以北。喀拉和林以南。漢時西域古國。淪爲今日之戈壁者。不知凡幾自戈壁以東。惟内蒙古爲關外近地。若東四盟西二盟之屬。幸不爲俄人所窺伺。自是以。北踰三音諾顔之杭愛山。東逹庫倫。山脈邐迤礦産之饒。甲於他屬故俄人之注意尤力若夫滿州全境。正當黑龍江下游之衝。其間水泉疏衍。足以溉田而種植者。大率與中土爲近。黑龍江支流西注。繞三姓北境者爲松花江。自松花江以西。脈絡散布。上自墨爾根齊齊哈爾諸地方。東南過伯都納者。則爲嫩江之經流乂東過吉林入混同江。其自三姓以東。南入寗古塔者爲特丹江。故滿州東北兩界據有自然之水利。使於此振興農業。物産之饒。當與東南行省相伯仲。惟盛京去松花江稍遠。專以遼河爲命脈。故興西北水利者。莫先於遼河。而乃計之不早。使日俄爲戰爭之地。爲可惜也。雖然。失之東隅者。收之桑榆。是亦亡羊補牢之策也。今者政府之對付日俄。力能破媚外之錮疾。故於庫倫之金礦。以及張家口至庫倫之鐵路所以拒俄者甚力。於鴨綠江之森林。愛新之鐵路。所以拒日者亦甚力。其所以保全滿蒙地權者豈區區爲路礦森林計乎。抑聞之。污邪聚水空穴來風。俄所以注力滿蒙者。正以其爲荒落不治之土耳。故今日所以抵制日俄者。惟遷民實邊爲第一耍義。向者端午帥於江北災民。已發其端。而近日澳洲華僑。復願政府開滿蒙爲殖民地。但使駐邊大臣。實力維持日本移民之政策俄人路礦之要求。或者庶幾少息。嗣是以往。軍島間。或更有懷我祖國。興東歸之感者乎。否則膠守中立。一以聽日俄之相持。則日之注意於滿。俄之注意於蒙。已隱示我以瓜分之局。烏蘇里河以西。唐努山以南。有不被臺灣越南之慘禍者。又幾何哉。甦醒耶。醉夢耶。外人不敢與知。還以質之當事者。 
專電 
[電一北京（十九日午後九點）]  
吳士鑑奏請八旗駐防學堂添設滿文專科其他學堂任聽兼習又請改江西鹽道爲巡道移駐文德均奉議准（大） 
[日下近聞]  
　　醇親王在軍機大臣上學習行走已見初九日明諭初十日召見時皇上諭云前次派汝會議厘訂宫制幾與各大臣齟齬未免外滋物議幸聖母未予過問此次簡汝爲軍機係屬找之股肱汝須留心學習會同各樞臣和衷共濟勿使驕傲性情貽人譏誚庶爲有用之材醇邸唯唯而退夫醇邸今上之手足也以厘訂官制之齟齬獨爲醇邸咎是亦可見今上之不私親貴矣 
　　日前澤公面奏民政部禁烟奉行不力請旨飭知辦理當奉片交該部知追惟北京内城本無烟館外城則自去年奉政務處傳知内外巡警廳先將飯莊妓院所設烟具一律嚴禁違者每犯必罰五十元本年四月初六日外城大小烟室卽一律封閉可謂認眞嚴密矣澤公今言奉行不力或者猶有陽奉隂違者乎願奉行者嚴絶根株以爲各省倡則中國前途之幸也 
　　陸軍部監督吳祿貞前在新疆被升制軍參劾指爲冒充欽差幸鐵尚書明察派員查明實無其事將爲洗刷矣不料忌之者衆吳又恃才傲物睥睨一切因此得罪壽付郎及朱彭許秉琦輩不肯輕爲開脫遂獲軍罪聞吳雖經徐督奏調但事關奏案恐亦不能庇護須往軍臺一行如徐督果能愛才或俟到臺後爲代繳臺費則賜環之期尚非無望耳 
緊要新聞 
[湘撫岑堯帥爲邊境匪亂事覆江督電長沙]  
南京督憲鈞鑒蒸電謹悉春蓂因湘贛邊境伏莾素多此次匪首姜守旦 
 
 

Page 4

 
 
等在逃未獲是以加派委員會同瀏陽文武查緝審辦未稍鬆懈四月間迭據該印委禀探得匪目陳紹莊濳匿江西萬安縣白鷺子林姓屋内已派弁勇會拿又聞義寗汜山口地方有匪麕聚派勇查覆該處業山賐嶺逃匪多聚其間雖匪形未著傳說人已不少開塲聚賭並據團紳稱逸匪李敬輿等已濳冋揚言復仇並稱備鎗二千桿仿巡防隊軍服使人不疑且義寗集有大股可以直趨瀏陽又禀據團紳稱萬載縣境有匪屯聚該縣文家巿一帶謡風更甚紛紛戒備陳紹莊五月初八起事又禀探聞姜守旦在山口濳謀不軌派勇協拿該州已先二日往捕被逸商人自萬載歸述該處匪初擬四月二十八起事因有備而止陳紹莊在距文巿團三十里宜春縣界藉賭聚黨該團附近孫常淑家二十八夜被劫奪去其二子勒贖匪向萬載黃茅逃走南鄕民多遷避人心驚惶各等情均經電請鼎帥飛飭該州縣會營嚴拿並請派員會同各地方文武切實查拿懲辦瀏陽旣有逸匪濳回謡惑生事因由省派勇二哨馳往文家巿等處防緝以定民心而消隱患先後接鼎帥復電云據袁統領禀萬安會緝查無陳匪蹤跡又據義寗州金牧禀覆會營赴山口緝獲賭棍四名並查係天和祥菸莊藍水東與王方福挾嫌造謡誣陷已拿案訊辦昨復接來電已委王令渭賓倪令望隆分赴該州縣曾同查拿各等語頃據瀏陽印委禀現在謡風已息人心近亦靜謐堪紓憲厪春萤叩（峻） 
[江督札飭開辦專賣官膏總局南京]  
　　江督端午帥札行密藩司曁孫道廷林略謂前據江南財政總局詳復籌辦官膏專賣章程暫請官督商辦由省城逐漸推行當經批飭隨時體察妥議禀辦並於金陵省城設立禁烟並稽征官膏總局在案兹查財政避原詳係招商承辦惟此項禁烟欽奉明詔限年戒禁聖諭煌煌何等嚴切若竟招商承辦誠恐展轉推延難期速效自應仍由官籌資本設局收買藥土煮膏發賣以期漸有限制應卽將稽徙官膏局改爲江南戒烟籌辦專賣官膏總局派委藩司督辦並委該道總辦局務由裕寗官錢局籌備官本銀五十萬兩從金陵省城先行開辦此外揚州鎭江等處繁盛地方並卽酌設分局漸次推廣凡已經設有官膏局處所無論居民舖户烟館一概不准自行煮膏違者均以私論其官膏局應如何收買藥土如何煮膏發賣並緝私戒烟各辦法局用員司各數目卽由該司道等會同商酌妥定章程禀候核辦應用關防並由司撰擬滿漢合篆刋刻呈送轉發領用云云（釋） 
[常府訊結油棧交涉案詳情常州]  
　　寗波人何福成樓彭年影射洋商在常郡開設美孚煤油公司一案已疊誌前報兹悉該公司所租之西瀛里汪瑞霖房屋常府陸太守本斷令十一日遷出乃逾至十七日仍未遵行當晚太守遂飭差傳提審訊而何福成乂避不到案僅將樓彭年拘案研訊樓供詞激移太守大怒判令押在署内再行勒遷樓見勢不佳情願具卽日出屋切結求請釋放出外料理遷移之事太守不允當堂飭傳河南廂地保將美孚煤油公司雜物速行遷出審至此已鐘鳴十二下矣太守隨立刻乘輿至該房屋檢驗發封（封條判發封租賃洋商開設行棧房屋一所）至諸事部署已天將破曉聞該公司所有雜物現均搬在小南門外尉司橋棧房内并在汪姓房屋門首貼有招帖云如有信件卽寄尉司橋棧房不料十八午後太守往西門平糶局行經該處忽見招帖遂命揭去并聞汪姓房屋何樓尚有押租洋四百元亦經太守判令充公云（言） 
[匪黨拒捕戕官駭聞紹興]  
　　嵊縣鄕民聚衆閙事已略誌前報兹得該處確實消息嵊縣西鄕著名痞棍文高平日無惡不作黨羽頗衆十二日提標練軍哨弁李逢春探悉該棍在西鄕八都地方濳匿帶兵往捕文高竟率領同黨在張氏宗祠内開鎗拒捕李弁中彈墜馬匪等立梟其首並刴爲肉泥各勇丁見勢不佳隨即折回聞受傷者亦頗不少云（比） 
[鏢師兇毆學生之交涉蘇州]  
　　蘇城干將坊巷已故統領孫四喜之孫性喜武藝平素雇用鏢師十餘人以資習練十七日傍晚又在門前無弄刀棍有東吳大學堂張姓學生經過棍尖誤碰於身張生向之理論鏢師不服卽將張生圍毆時有日本人某甲經過上前勸解鏢師非但不聽反將甲一併毆打甲急告知中路巡警分局經副巡官率同巡長巡弁等馳往鏢師亦不問情由一味亂打迨正巡官陳大令飛輿而至肩輿幾被擊毁張　之父少白聞信馳至亦被掌頰三下旋經副巡官用電話告知元和縣張大令及該學堂經理栢樂文君先後到塲始得勸散是役也除張生受傷外巡警受傷三人解勸之途人受傷四人該日人亦受微傷現已禀知日本領事白須直君請爲核辦學堂總理栢君亦已禀知各大憲一面並擬延學界中人特開大會商議對付之策云（兆） 
本埠要聞 
[上海禁烟事宜二十四誌]  
　　慶祝禁烟會仍不敢期日前勸學所會長邀齊官紳學界同人議定二十日開慶祝禁烟大會函請道憲蒞會經瑞觀察函復緩辦等情已誌昨報兹悉各紳續又函請略謂慶祝之事業已播揚於外且已預發入場 
 
 

Page 5

 
 
劵及知單想届時蒞會者當不乏人似難收回成約况禁烟爲强種之始基亦爲除毒之起點詢吾中國前途可慶可賀之事故各店商均懸旂誌賀官紳學界已步後塵似難再事從緩爰定於二十日仍在明倫堂開慶祝禁烟大會合再函請蒞會同伸慶賀以誌盛典幸勿過爲謙遜致失衆望云云（泳） 
　　引翔港違禁復開之交涉引翔港烟館違禁復開一事兹滬道已照會領袖比總領事略謂禁止烟館開燈爲痛除毒燄之起點凡熱心志士識時俊傑無不喜出望外共樂贊成卽各國領事亦曾允相助爲理乃引翔港忽有探捕勒令復開之事聞之殊可浩歎務請貴領袖總領事協助禁阻轉飭捕房勿稍阻撓以成美舉而全邦誼云云（棲） 
　　總工程局示諭照得東西南三區大小烟館業遵禁烟期限於本月十二日以前一律先後閉歇由本局彚報道憲核奬在案惟各烟館旣已停止燈吃所有烟榻自應一律拆除以免混淆兹查各烟館烟榻固有業已拆去者其或拆而未盡或未全拆者顯係爲容留烟客開燈私售地步實屬不知自愛合行出示曉諭爲此示仰東西南三區内大小烟館知悉自示之後務將烟榻悉數拆去不得存留如敢故違仍有容留烟客情事本局當派人密查一經察出定當嚴懲不貸切切（夏） 
　　巡官記過後之舉動城内中區正巡官程賢訪明府因有巡士至烟館開燈吃烟被道憲查悉親提該巡士館主婦訊辦明府亦以失察記過在案故日來明府將各巡長巡士大加約束不許在外逗遛致蹈私自燈吃之覆轍并擬將各巡士考察一過似有烟癖者概行斥退另行遴充並諭各區副巡官一體照辦云（涵） 
　　膏店執照將次頒發上海華界各烟館閉歇後遵章報縣請給膏照者實繁有徒縣署洋務書吏火守約張春帆等皆以此次實行禁烟尤宜愼重故將承辦膏照晝夜赶辦業已一律塡就送入内署一俟加蓋印信卽當交由堂董驗明保結逐一給領矣（尾） 
　　飭查改售挑膏之烟館城廂内外各烟館閉歇後所有小烟間大率改售挑膏現總工程局特諭飭各該地甲查明售膏者其有若干家造册報局以便彚報道憲核發牌照（夜） 
　　縣令函請遣散烟夥本縣李大令昨日照會同仁輔元堂曁廣浙蘇滬各會館公所紳董略云查五月十二日業已實行禁止烟館即希貴紳董籌議妥法將各帮烟夥如何遣散復縣核奪是爲至要（軌） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件大理院正卿沈家本奏陳調查日本裁判情形清單（四續） 
[第四章之續]  
　　但爲法與調查會委員及學校敎授不在此限退職之後仍依恩給法受恩給三分之一亦名考配淘汰蓋當裁判初立判事乏人不得不以舊者充數迄今學職漸進青年有爲之法官日以養成故設此法以疏通登進之路而判事之責爲全國人民之身命自由財産　倚賴無畏葸瞻徇裁判斯能公允平日地位必須藉法律爲之保障按構成法均爲終身官非受刑法之宣告或懲戒之處分不得轉官轉所停職免職減俸轉官轉所猶左遷也高等文官之地位雖同判事然高等文官之規則以敕令而定可以敕令隨時變更判事以法律而定法律之變更必須經議會之贊成名合而實異也一檢事檢事之登用試驗與官階俸級經免俱同於判事統計大審院檢事總長一人檢事七人控訴院檢事長一人檢事廿二人地方裁判所檢事正一人檢事九十五人區裁判所檢事二百九十二人復有補助檢事而執檢倧事務者二種一代理官非檢事而執行檢事之事務如警視　監東京府知事外之地方長官一補佐官承檢事之指揮執行司法警察命令如警視警部長警部補憲兵將校下士島司郡長林務官巿町村　船長俱　檢事同一職權但以搜查罪犯爲限若提起公訴之後則屬檢事專責矣一書記分奏任判仕大審院控訴院置書記長爲監督書記長目爲奏任地方裁判所置監督書記區裁判所及檢事局置書記課俱爲判任如有二人以上之書記以一人爲監督專司往復文牘訴訟記錄及欵項收支各事務服從上官之命令與行政官同若　於司法事務則服從裁判長之命令任用之法依檢令　定其資格亦由試騐及第者充豫備書記分派各所局實地修習一執逹吏略無階級介與官與吏之間任補屬司法大臣　委任則屬於控訴院院長關於試騐及規則依司法大臣所定不受俸給視所報之事由人民酌給報酬不足則從官補償凡任此職先納保證金於名義雖爲吏員其　一種之職業所執之職務依裁判所及檢事局之命令者爲送付文書徵收罰金科科没收物品及執行令狀依本人之委託者爲告知催告動産不動産之任意競賣及拒他人作證之書面其客依地之廣狹事之繁　而定性質與屬吏同凡上官命令先行於書記由書　而轉行於執逹史也（未完） 
内治部 
[江督批飭巡警局協查匪黨商克]  
　　長江一帶伏莾素多近因逆黨勾結私運軍火希圖煽亂業奉江督端午帥派委余觀察大鴻統帶魚雷艇兵輪各艦於沿江港往來船隻認眞巡邏檢查盤詰並先經午帥電檄飭令蘇福狼三鎭曁淮運司海分司李鎮定明徐游擊寶山密飭緝私各營卡嚴緝私梟於通海崇明各海港釣船漁艇實力偵查日前又據江南巡警路丅總局禀請飭派兵輪在淞滬海贛等口駐紥防範仍加派小輪沿江遊弋遇有可疑船隻卽便跟蹤盤查一面飭下淮揚道曁鹽捕營隨時遣散亂民　緊緝私務清内患云云當奉午帥批示除再行飭令余道督率兵艦加意巡防并飭淮揚海道於未歸復之流民勿任句結隨時妥遣散歸曁令鹽捕營上緊查拿梟匪首要務獲懲辦外該巡警局應卽會同余道等聯給一氣内外稽查務使匪黨車火無從闌入門户謹嚴當粤安固以消隱患仰卽遵照切實辦理勿稍疏懈（克） 
[蘇撫通飭暫定收稅程鎭江]  
　　蘇撫陳中丞日前通飭各釐卡略謂准度支部咨開近來各省關卡抽收釐稅名目繁多難保無舞弊情事因議行暫定辦法四則嗣後將收稅物品分　貴種品尋常品日用必需品日用　需品四等其日用不需及貴重之品則照值白抽五例收稅日用必需及尋常之品則按值百抽二例收稅以恤商艱而疏民困現鎭江及瓜州泗州各釐局均已奉札遵照矣（射） 
[浙撫參劾貪劣人員杭州]  
　　浙　吏治自張筱帥一再紏參後稍知廉潔近又有或被告發或因訪聞之貪劣府廳州縣二十餘員　别叅處如湖州府屬之歸安縣朱鑑章等於革職外尚須追繳浮征灾歉蠲賦聞不日當降諭旨切實查辦（適） 
[江督勒令賠修河隄南京]  
　　辦理揚屬運河隄工局何觀察亮標查明車邏一壩係范觀察德培於光緒二十　年冬間禀准照修用欵至一萬六千兩之多乃啓放禾及三次即已損壞日前據實禀明江督聞端午帥已批飭責令范道照章賠修又聞此次補修實估需工料錢四千四百餘千云（商） 
[鐵路釐局總辦易委蘇州]  
　　日前牙厘局督辦朱竹石廉訪邀請藩憲及各處釐局總　會議整頓稅務推廣陸路釐金曾志前報兹悉廉訪禀准撫憲札委候補知府周翔生太守總辦蘇省鐵路釐捐至前辦是差之陳荇香大令聞已另有差委（出） 
外交錄 
[美領因油池案與江督交涉蕪湖]  
　　江督端午帥因美商劉懋恩在弋磯山租地建築油池一案函復美領詳細辯論已誌前報兹得美領致江督原函特再補錄如下蕪湖美孚一事七禮拜前曾接來函　已飭員赴蕪查看并　俟勘後再爲逹知迄今未見復音用再函逹查在通商口岸購地行商爲　約所許至租契相符外别無紏葛地方官自應蓋印母廣過問其將來此地建造何等房屋等情設工部局章程標何項工程不得營造亦須俟地皮購成後視有礙章程之處始可禁阻安撫蕪道豈能僅以該行將來所造之厔不合其意遂致延岩不肯蓋印况該行本在租界内購地後從華官之請乃遷至界外離租界尚遠另購一地以滅火燭之險查此地距離租界甚遠且不近城垣諒　部局章程斷不能於 
 
 

Page 11

 
 
該地禁阻該行火油生意所極需之營造各國皆不油池以及中國他口亦有油池較油棧儲油更便且較油棧引火更難再者油池較油棧省費是以用油者亦無不均其利益安撫曁無道所阻盖印一節不論如何辦法實係無理可推務祈貴大臣迅速飭該道等照條約所許蓋印該行之契并希諭飭該行營造各項工程不得有攔阻抵制等情蓋所　者乃該行生意所必需貴大臣於此事似無定見甚爲惆悵尚望熟商妥議不視爲無關緊要幸甚幸甚（少） 
[咨飭保護美商遊歷安慶]  
　　皖撫日昨接准外務部咨開有美國商人古乃擬赴安徽等省遊歷應請檄飭各屬於該商過境時妥爲保護以睦邦交現恩中丞已轉札名屬一體遵照矣（敗） 
[洋人不允註銷購契約鎭江]  
　　横山凹某紳祖塋山地被鄕董盜賣與鐵路洋工程師經某紳懇請江督電飭道府縣查辦當由宗大令責成鄕董何洋人取回契約呈縣以憑註銷乃洋人因鐵路購地但有繞避礦山之卓程不應顧恤坆山之風水是以堅執不肯將約作廢云（小） 
軍事界 
[督練公所附設研究會撫批蘇州]  
　　蘇省督練公所兵備處總辦杜觀察禀請附設兵學研　會挑選在標　補肄習等情奉蘇撫陳中丞批示據禀　補武職不乏可造之材　於公所中附設兵學研究會由各科官分門講授淺近課程薪水所不另支雜用亦屬無多應准照行以宏造就仰卽督飭各科官將課程雜費妥擬章程禀候核奪至另禀所請槍枝改領後膛服式概用大帽行裝亦已分札善後局兩叅將一體照辦矣並即知照繳（具） 
[武備學堂人考畢業杭州]  
　　浙省武備學堂前經遵照部章改爲陸軍小學堂在案兹悉該堂武備正則及速成科各生現届暑假由督練公所總督冋敎員分科校試併塡列分數造册呈出撫憲張筱帥復行面試給憑錄用（士） 
[商請改良修築砲台安慶]  
　　兩江督練公所叅謀敎練兩處總辦現奉　督端午帥札委騐看沿江砲台特於日昨到皖謁見皖撫恩中丞面商各砲臺修築情形并聞有某處舊砲臺雖係改修不合於用尚須另籌改良辦法云（孔） 
[會勘禁營地勢安慶]  
　　安省東門外新軍第一標營房日前被水决坍當由該營管帶禀請皖撫派員勘驗已紀前報兹聞恩中丞以該營房係督練公所建造因特札飭該所叅謀處陸觀察敎練處宋觀察會同汪道前往該營察閱地勢應如何姚培及開濠築垣之處務卽切實禀覆以憑核辦（適） 
[敎育誌]  
[鄂提學注重經學武昌]  
　　鄂省黃仲弢學使蒞任以來於學務悉心整頓凡遇學堂考試畢業必親試經文一篇以示注重日前至北路高等小學堂除考試經學外並當堂演說經學所以道政事經性情較之各項科學尤爲重耍切勿視爲舊學無用而任意荒廢云（今） 
[留學生請給官費未准安慶]  
　　留學日本工業豫科學學生龔才朗近因自費不繼禀亂提學使請給官費當奉沈提學批云該生自費出洋未經禀由本司詳請給咨及至資斧不繼始禀懇給官費例難率准并稱考入大阪官立高等工業豫科該生程度是否合格木准出使大臣咨會亦木便懸揣應候明年暑假畢業回國來司投呈憑照聽候攷騐再行酌奪（孔） 
[批斥不准學習帥安慶]  
　　無爲州監生馬誑如日前具禀提學使略謂有志學習帥範懇水收錄當奉批云察閱禀詞别字旣多文理更謬與前次試卷顯係兩人筆墨且帥範傳習所之設原爲造就學問已成之士似此荒窒冒頂目欺欺人所請應母庸議（若） 
[禀設算學研究科蘇州]  
　　蘇坦紳士王某日前禀准提學使設立算學研究科額設六十人以三個月畢業每人月繳學費洋兩元俟報名足額卽當開　（出） 
[小學堂補招學生蘇州]  
　　蘇省二十區小學堂　暑假大考後將程度較優者升送高等小學堂肄業此項遺額經總埋章式之土此定期六月二十日在堂　考騐以憑錄取補足（出） 
[師範學堂行暑假禮安慶]  
　　安首師範學堂現届暑假之期口昨由姚監督禀請撫院於十一日起至十六日　分班考試以定優劣然後於十八日行暑假禮（若） 
實業類 
[不允延聘外人爲路電顧問官北京]  
　　郵傳部尚書陳雨蒼現議整頓全國鐵路電政事　日前商之此府擬聘精通路電洋員爲顧問官以備隨時諮詢一切惟慶邸則謂將來可選東西洋留學畢業生充任不必延聘外人云（仁） 
[那王提倡女丁之熱心北京]  
　　慧仙女工廠自開辦以來婦女皆視爲賤業報名學工者殊屬寥寥那王得悉其事即飭其二格格（滿人次女之稱）入廠學習以爲提倡由此婦女入廠者賡續不絶邇來該廠頗見起色云（武） 
[鴨綠江森林業之發逹奉天]  
　　近來東省有木植公司二處已見開設一爲江浙鐵路採木公司所採木料專備浙路墊木一爲木植商會於安東縣設一總公司由東邊道署立案以拾集遺材交還採伐者及保護流筱預防盜竊爲宗旨兹聞鴨綠江沿岸分區六處各處設立分會各置水手十名小船十餘艘以供使用云（易） 
[江墅鐵路將次開事杭州]  
　　浙路第一段江墅綫内鋼軌舗築將竣日昨湯京卿卽以路務畢業生量材派司執事一俟新建車站裝修完善卽可開車（几） 
 
 

Page 12

 
 
[川漢鐵路購地局成立武昌]  
　　川漢鐵路之鄂境路綫現已勘定經費亦集有成數將次開工業於鄂省新南門外設立購地局專買鐵路應用地畝以便建築（新） 
瑣事欄 
[土商禀換轉運單之批詞武昌]  
　　漢口土商祥豐厚等具禀督辦十藥統稅大臣柯侍郎請將轉運土藥繳照後換給轉運單等語當奉批云據禀輪運　業漢呈繳紅專照只能在漢銷售不無窒滯擬請改給轉運單以利運銷等情果能有益無弊本總局毫無成見未始不可曲予變通　示體恤惟本總局所用單照動關撥欵改用運單名目有無窒碍抑或卽與籃執照一律辦理更較直捷事關改章應候咨請度支部核准咨明外務部稅務司通飭各關稅司查照飭遵該商此時轉運仍黨照常辦理勿得觀望自誤（音） 
[監犯越獄不成服烟自盡蘇州]  
　　元和縣監内命盜各犯相約於端陽日乘吃酒勢閙之時冲出逃逸商議甫定管監人等微有風聲卽禀明張春泉人令於初四日進監點名因查無實據遂未理會詎監中各犯以爲縣京進監點名者事已敗露恐日内即須正法遂各私購洋烟於前日一齊服毒經管監家丁及禁卒人等得悉禀報張春泉大令親詣查驗計有九人服烟當卽延請西醫柏樂又君灌救已斃二犯現聞撫憲陳中丞擬將張大令照例奏叅云（欲） 
[南昌日報移漢確聞漢口]  
　　南昌日報前被贛撫封禁在案兹由該報經理姜頊氏日前派繙譯秦百里君來漢租屋擇期出版聞仍掛法國旗號改名爲夏口日報云（新） 
[賽電車被阻]  
　　十九日倫敦電云北京至巴黎之賽電車中有波琪斯親王之一車於十六日在貝加爾湖之南爲礙物所阻不能越過隨卽回至米沙扶克地方云譯文匯報 
廉州通函 
[亂事報告十三]  
　　欽州之亂其遠因爲馮某而起其近因宋分統逼成之二人者皆戎首也馮某於去歲向善後局承批欽州全屬糖捐始擬每糖榨抽錢若干後因鄕民將糖榨併合所獲無幾於是旣抽糖榨又抽糖斤又使人承批猪捐其辦法尤繁重者每猪百斤抽銀一元二毫故去歲屠户聯行罷巿官紳無奈只得自行購猪宰賣價視省港尤昻一時小民有不知肉味之歎廉欽道王秉恩爲人有擔當喜行新致其幕友亦開通下車伊始卽整頓各屬學堂惟是籌欵無策馮某遂以加抽報効之說進土道飭顧牧遵行苛索繁碎抗拒者乃得肆其煽惑之術府有三那民變之事 
　　三那者那思那彭那黎也三墟鼎峙廣袤數百里山嶺崎嶇民風頑健土産蔗糖本年二用那彭各村民苦糖捐繁重聚衆抗捐名曰萬人會推劉思裕爲首劉思裕者那彭膏富素得人心村民推之初頗峻拒迫乃爲之自二月聚衆至三月悉以抗捐爲名不刦掠不焚毁似與匪異王道慮其釀禍遣宋分統安樞率勇彈壓解散村民圍之宋開槍迎擊斃民數十遂縱掠那彭各村焚毁劉思裕屋 
　　宋平日統兵素不滿意於欽謙人是役旣决裂於是恨宋者益深附劉者益衆劉乃招廣西賊數百來助而阮朝宗之子某亦率人自靈山歸之阮朝宗者嘗勦匪有功爲宋誣禀處斬其子今欲藉此報讎日廣西賊皆日戰餘生矯捷善鬭是以聲勢頗壯三月十九日北海鎭何長清率兵自廉往何擬招撫不欲戰然懸紅五千元購劉思裕劉益擁衆築栅目固 
是時官場欲勦則兵力不足且慮斃民過多欲撫則劉思裕等畏罪不應及聞免捐赦罪之命劉欲就撫又爲廣西賊衆掣肘於是時出與官兵開仗互有勝敗然抗捐之說深入人心隨處鄕民皆與劉匪表同情以故每當開仗之際鄕民益戰愈衆官兵只有退避不能進攻四月十七日宋分統退出那黎劉思裕竟遺黨羽四面邀截宋易服始免有募友乘輿返廉匪黨疑爲宋追擊之幾斃 
文牘 
[江蘇敎育總會致江寗事務所函（爲桃源縣學務事）]  
　　敬啓者據桃源縣敎育會陶懋立王聿望等報告並抄寄寗提學使派員調查桃源學務情形及批示各節心有不甘函請總會秉公評議等情查函中所指田建瓴葛龍田之爲人去年總曾曾據桃源縣紳士前充江北高等學堂監　張訓導相文報告田建瓴沉溺鴉片葛龍田惟利是圖曾刋入文牘可查上次接寗提使照會請總會派員會同至桃源調查當時公議以提學使旣已派張令鶴第會縣調查似不必再行會同以專責成乃此次調查於田葛二人之有無嗜好素行如何能否勝任未加評判但日均屬不合夫當此過渡時代而謂辦事者之必合亦誠知其難然必有彼善於此尚可以蘄乎合者矣但責以化除私見和衷共濟則益便於鄕里營私挾許者之所爲如田建瓴葛龍田者以張訓導去年所報告證以近來總會所訪聞似沈溺鴉片惟利是圖皆不爲無因提學使批中有仰桃源縣會同敎育總會調查勸諭該舉人及田建瓴等併兩黨爲一會之語王舉人與田葛等如果學識相等氣咪相投君子與君子原不應再事分黨消除意見亦固其宜倘田葛等素行不堪則害馬必去祗可謂之淘汰而不當謂之傾軋更安得謂之競爭王舉人等果有不合亦須指示改良俾就繩墨比而同之則賢者聞而短氣不肖者益嗚得意恐地方必有承其敝者矣提學使禀批中謂該舉人等自稱愛國愛鄕廼專與鄕之同胞爭然則孔之誅少正卯孟之不與王驩言皆非歟自非柳下斷無袒裼裸裎而不爲所浼之理此非爲王舉人等辯護但恐界說不明則將來各處辦理學務皆將避同胞相爭之嫌雖沾染嗜好罔利營私者亦將由由然與之偕積一邑而爲一省積一省而爲一國此所以釀成無是非之天下而相忍爲國之不可以久也總會對於王舉人及田葛兩方面毫無成見現學使批示旣須會縣調查勸諭姑從調查入手但因是非不明而調查倘調查而是非愈不明無以塞學界之日相應抄桃源敎育會陶懋立等報告送請貴所迅卽公推調查前往桃源秉公確查務須將兩方面是非確鑿指出見復後再行酌辦諸希亮察不備 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（一）]  
　　語云燕雀安知鴻鵠志。晈龍詎與犬羊爭。大凡英雄豪傑之設謀建業。沈毅韜晦。别有深心。非功成事就。斷不使庸輩窺其雄圖遠志。而亦斷不爲庸輩所見諒。迨匣劍化龍。破璧飛去。而后神驚鬼泣。歎其雲鱗霧爪。肉眼難覯。如日本叅謀總長謙吉。與其部將田俊。及貞雄。屏棄身家。毁裂名譽。特淆全國觀聽。以濳往滿洲。偵探俄羅斯極東經營。巿馬賊之歡心。以擴張勢力。調查佈置。纎屑靡遺。歸而供獻其内情於叅謀本部。於是海陸軍人羣倡征俄之義。風吹草偃。婦孺傾向。雖。然總長之發此雄圖遠志也。在日俄戰爭之前六年時。則全國視俄如神聖不敢侵犯。而總長謙吉氏獨謀主戰。而爆烈之機鼓吹漸熟。夫乃知君子之。謀人國是也。或十年或五六年或三四年履霜堅氷。非伊朝夕。雖飲醇溺婦以示廢。文身斷髮以徉狂。毅然斷然無惑無悔嗟嗟。藏須彌於芥子。巿駿骨擲千金。此意茫茫。不可與肉食者道也。謂予不信。請讀消露。 
　　當日俄戰爭未發現之前六年。四月日夕。夜色沉沉。萬籟寥寂。日本叅謀本部總長謙吉氏。驀然離座。迫切發電話。召其部將陸軍騎兵中尉貞雄。傳宣畢。色得甚。歸座瞑思無片語。已而革靴跌躂。佩刀丁當司閽引客至。總長怒張其自。發嚴厲之。詞色。日貞。雄爾是否。軍人。爾究竟是否服從命令之軍人。貞雄足恭以對曰誠是。總長忽温霽其容止。　然拈髭曰。爾無。更其誓辭乎。苟是某將信其無論何事。皆能奉命。今願以爾終身至重至要之一物巿我。母逆耍求。詞竟。盻顧左右。體支安樂椅。或摇或拽。其用意若甚不令人思議。貞雄蹙其額。疑駭不知所决。默默無應。總長似頗褊急。疾聲以叱曰爾實不及軍人格。某預測其必悔。貞雄不勝迫脅。脫然以對日。上官。若出於公式軍命。某何敢逆。且當竭身命上所有之能力以遵行務請明揭示諭。 
國外新聞 
[日人抗論舊金山苛待日人事]  
　　十八日東京電云東京商務會明日將函致美總領羅斯佛君及美國商務會抗論舊金山日僑屢遭苛待將與美日兩國交誼商務有礙並謂如美國屏除偏見即不難將此問題解决深望美政府現在所施辦理之法必能使日人滿意云 
[德皇遊歷英國之傳聞]  
　　十八日倫敦電云現據官塲傳說德皇及皇后將於西十一月間前赴英國與英皇及皇后相見於温和沙皇宫 
[俄日開礦之密約]  
　　十八日東京電云寛城子來電稱駐京俄使樸柯第君已將開採恰克圖一帶各礦之密約辦妥聞已由俄皇核準目下正在預備一切云 
[南非遺回華工之影響]  
　　十八日倫敦電云杜蘭斯哇之喬漢司堡地方因聞華工將行遣回之消息大受影響礦業公司及商業店舖漸見冷落房地産業之價值亦大減 
[歡迎救世軍]  
　　十八日倫敦電云前日愛爾貝宫中開會歡迎救世軍大將波施君到會者約有萬二千人名公臣卿亦在其列日本使館人員亦到會焉波施君宣言救世軍事業行將在高麗施行而日後中國亦可照辦云以上譯字林西報 
[法政府未失人民之信任]  
　　十九日倫敦電云法國議院開會討論目下政府之策略當仍信任與否經衆議决計賛成信任者三百二十三人反對者二百三十三人云法首相克又聲言南方亂徒之舉動實有勤土黨員從中指導但如人民能信守法律則平亂之各兵隊即可刻日召冋云 
[德日交好]  
　　十八日柏林電云日本巡洋艦近在德國遊歷時備承德王之優待故日皇特致電伸謝昨日德土又親臨千歲艦中送别 
[法國亂事漸平]  
　　十八日栢林電云法首相克利蒙蘇君宣言赴南平亂之軍隊不日可望撤回云目下南方人民更形安靖 
[意國亦罷丄]  
　　香港日報倫敦電云意大利國那撥爾埠自該處暴動滋事後復有罷工之舉又電稱日前該埠電車遇險有貝塞拉親王及貴族三人均受傷身死以上譯文匯西報 
本埠新聞 
[道批上海縣購米接濟詳文]  
　　上海縣李大令日前具詳滬道略謂平糶米石不敷甚鉅請賜照會購米接濟等情昨奉瑞觀察批示云來禀閱悉查今春奉文籌辦平糶案内由道禀准留銀十萬兩函送江蘇駐滬官米平價局曾道台採辦洋米專濟滬上貧民嗣又飭備印照分由平價局給商赴各州縣産米地方購備紳民食用各在案刻下米價陡漲每石需洋八元之多小民其何以堪是否米源缺乏抑係囤積居奇所致必應查明究禁至日來洋米巿價如何其報運進口能否絡繹不絶又各商赴内地採辦有無運到若干前奉督憲飭發商務總會平糶之川米一萬包因價貴不甚合用隨卽電請止運現在能否設法自行購運或仍請撫憲加派留漕之處業經函商平價局曾道台查酌辦理仰候復到飭知此繳（釐） 
[請究彩票店虧倒巨欵]  
　　湖北籤捐彩票分局總辦李平書明府安徽鐵路彩票局總辦及某某各錢莊均在工程局呈報楊家渡大發源彩票店主曾蘭生虧倒鉅欵請卽提究乂有票業奸商黃良卿亦因勾串倒欠相率逃匿現均由局董飭　杳緝併究（律） 
 
 

Page 19

 
 
[英領請禁冒造商標]  
　　英領事前以華商冒造英商貨物函請華官禁阻而商務總會須索開被冒貨物花名方可照辦照復在案兹英領事查得華商冒造之貨均係仿照形似之字樣商標希圖影射實於英商貿易大有損碍爰乂照會滬道請爲示禁以儆奸儈而保利權云（的） 
[滬道提勘鎗斃西捕人犯]  
　　道憲瑞觀察昨晨發出牌示定於申刻親提戕斃七十二號西捕毛爾之盜犯劉阿三王夢利王阿四等三犯審訊午後遂由縣宰李大令將劉等三犯解送道轅惟王夢利因患病不能行走雇人抬至道轅觀察立卽升堂審訊劉阿三等均順供無訛判各加蓋指模仍發還縣署收禁候禀詳上憲核示（轍） 
[飭籌設立浮標經費]  
　　南匯縣境一團匯角海灘地方素爲行船最險之處往來船只在該處遭風擱淺被沿海灘民乘間搶奪者已不知凡幾兹南匯縣王大令擬在該處設立浮標日間懸旗夜則點燈俾行船有所避譔業已禀經江督允准照辦惟建造工費能否就地籌捐抑或請撥昨已札行滬道核議具復矣（括） 
[札飭保護新設敎堂]  
　　美敎士潘愼文在崑山嘉定兩縣交界之安亭鎭地方新設敎堂一所深恐無知鄕民滋擾禀由美領事鮑君函請滬道札飭該地方官妥爲保護昨瑞觀察已准如所請札行該兩縣出示曉諭矣（速） 
[飭查濳逃巡士]  
　　北巾西南區巡士尤漙梓王昌倫由總巡官李太守禀陳滬道查辦等情　紀本報兹悉尤係長洲縣人現年三十一歲王係浙江秀水縣人現年二二六歲均因竊取畢業文憑濳逃昨瑞觀察已札行長洲秀水兩縣分投查緝解滬究報（盧） 
[道批照錄]  
　　巡防十三隊曾把戎慶連禀批此案現據高橋鎭店商公泰昌典萬潤醬園福隆衣莊等來禀李排長率兵梭巡無分日夜形跡可疑之人立時盤查驅逐客棧稽查甚嚴賭博火速密掌約束勇丁絲毫無犯暇則修橋補路兵民相安禀請免　遷調等情當以李排長已於保護塘上案内申報調換所請止調之處應母庸議仍由該隊官轉飭鄒排長率同兵丁實力巡護妥爲約束無稍滋擾除牌票外仰卽查照飭遵並行分防别處排長一律照辦母違此札（速） 
[嚴禁盜掘古墓]  
　　李大令昨日出示曉諭略謂據十二圖董事顧繼錘禀稱匪徒盜掘古墓檢取骨殖請爲示禁等情到縣據此查毁掘古墓盜賣無祀絶産不特攸關風化亦且大干例禁除批示外合行出示嚴禁爲此示仰該處居民保甲人等一體知悉凡有無主荒墳絶産不得私掘盜賣朋串漁利云云（軌） 
[調查巡捕]  
　法捕房麥總巡前日調齊通班華捕逐一衡量身體長短並令將姓名住址一律抄錄登簿以備查考（泉） 
[浴堂發封]  
　　美租界西華得路龍泉園浴堂房屋本係沙遜洋行産業近因該園積欠房租一百五十元由沙遜洋行東控由公廨發出封條飭役協探持往將浴客人等一併逐出釘門發封（西） 
[英界火警]  
　　前晚十點念五分鐘英界南京路永義碗店失火卽經救火會馳往救熄故未殃及鄰居捕房昨飭包探王梅庭查明起火情形核奪（根） 
[上海官事]  
　　巡警總局督辦汪瑞闓昨偕城内中區正巡官程明理到道分别拜會禀見縣丞葛兆蘭禀請期服假二十一天綢捐南卡委員知縣李光乾吳淞釣船局委員知縣楊元勲委解貢木委員孫寶瑞昨均到縣拜謁（車） 
訟案 
[上海縣案]  
　　本城西區巡十程繩祖費志愿在曹陸氏福昌烟間犯禁吃烟一案奉道憲發縣奉襄審洪明府提訊程費兩巡士供俱安懲人並未入過學堂係他人革後接補均無文憑小的繩祖因肚痛病發到曹陸氏處吃烟一筒當被併拘曹陸氏之子福生供十五日程巡士前來借槍吃烟小的不允十六復來自行拔槍登樓吸食陸氏供同八鋪地甲潘福供早夜兩次到各烟館查察不敢庇縱明府詰程費巡　姓名供係劉鏡清明府判程費遵照憲札押改過局年福生責三百板曹陸氏省釋烟店發封潘具不再容隱結斥退候提巡長訊究○西區函解違禁開燈之順興烟間主夥陸友山周蘭亭訊究陸供初九將店歇閉拆下鋪塲小的自行搬遷出外央歇夥周蘭亭看門因在夜間點一洋燈並不吃烟乞鑒周與七鋪地甲吳春供各相同判陸具卽日遷盡結交保斥釋○張金氏控夏茂林覇價行兇一案並由該鎭各店商公禀夏之勒詐吞欵種種不法等情訊之金氏供有地售於計桂山應收錢三千文被副保夏茂林覇吞行兇求追夏供並無其事判夏收押傳到公禀諸人訊明嚴辦○閘北巡局解張阿東誘拐陳屠氏一案訊究屠氏供去年被夫陳祥生帶至蘇州賣於某姓爲妻計洋二百二十元後由某姓帶回上海在順興里居住近欲賣與雉妓院索洋三百元已有鴇婦蟻媒到來看過婦人不願逃至表姊丈張阿東家現被局拘解案婦人原籍尚有父親張阿東供同明府核供難信判氏發堂張收押候傳屠炳昌到案訊斷（車） 
[總工程局紀事]  
　　小車夫張富慶裝運德昌蔣洋紗八包行至南巿翻壓石工王某脚踝受傷經巡士拘局奉陳參軍訊判由張給洋三元交王自行調治○沈德發在電燈公司作工竊取鐵絲七十六斤一案昨又提訊收贓人金泰爐坊主葉榮判罰洋二十元○裘信甫遣丁控陳倚嵩前將房屋抵銀四千五百兩近以小允借貸搬去門窗一案由孫明府訊據陳供六月底卽可備贖判令具結届期贖取○同泰烟紙店主周仰山扭控魚販王連才混兌銅洋判弔取銅洋充公了案○倪倍郎紏同顧春喜行竊合興船廠鋸木匠汪晉福衣物並洋十五元汪卽控由局員提收贓人祝梅亭並弔齊原贓到案判倪顧各戒責一百下押候傳到廠王顧春生再訊祝斥退贓給汪領去（永） 
[公共公廨早堂案]  
　　美界西華得路裕豐衣莊主楊景高朱良卿嚴福生陳阿連等被捕房查有縱火圖賠保險銀情事解奉中西官訊判押候再訊在案昨解復訊讞員關太守商之德師副領事判將楊等一併押送上海縣分别研訊如非縱火仍送回廨核辦○棋盤街恊聚豐洋貨號失愼捕房亦疑有縱火圖賠情事將店東邵笠峯及夥李祥記拘解請訊五十四號西　譯供西歷六月二十一號夜邵所開之恊聚豐號内失愼查看之下祗有存貨一千五百兩及查如何起火據稱係野貓打架潑翻火油燈而起據邵自稱彼時在清河坊妓院迨歸來則巿房已成焦土請察質之邵供保火險一千兩嗣因家眷來滬及進貨等共添保銀六千兩現在火燼之物尚存實因野貓打架撞翻火油燈所致求察質之李祥記代偿知情太守以邵究屬疎忽判交捕帶回追罰洋一千元充公○騙子王小梅與朱友如等假設字號騙取永新成等號貨銀逃避報捕將王解訊判押限交朱等在案昨解復訊王堅供不知朱等下落太守以人銀均未交案判王押西牢一年○　阿狗前者誣控妻子陸沈氏與勤昌絲廠管車人顧少雲串竊金飾嗣由包探將正賊顧其太胡再興華張氏等拘獲解案奉中西官判押候補提華德勝並吊原贓在案昨解請究顧供鐵箱上鑰匙乃華張氏與其夫華德勝指引小的去取竊得各項金飾交由華德勝携回江北氾水地方求察訊之華張氏供前者揑做見証乃傭婦錢胡氏所敎求恩成全包探竇如海禀華德勝已在鎭江爲探差拘獲現已偕至氾水鎭吊贓太守以華張氏揑稱見証致陸沈氏訊押九月實屬玩法已極判將華張氏押官媒四年陸沈氏開釋胡再興顧其太還押候移提到人贓再辦錢胡氏不應附和押官媒一月○車夫姚阿三向某甲購買車燈一對詎係莊連生之失贓昨在四馬路瞥見報捕解究判交保限七天交出賣燈人再核○柴子孝藉端駸取陳阿江等貨洋報捕解訊押交在案昨解請究 
 
 

Page 20

 
 
太守以柴屢次延約判押西牢一年○去冬搶刦法界義昌珠寶號之盜犯徐壽根等七人奉中西官訊判解由法公堂轉送上海縣訊辦在案昨由包探李星福將容留盜匪之徐龍海解究太守以責無旁諉判押西牢三年（根） 
[法租界公堂案]  
　　徐富全假寓丁金福小客棧失竊洋四五元綢袍一件後在同寓之胡先忠處搜出棉袍惟洋無著棧主遂將胡交捕解訊供稱棉袍在空鋪下看見後即交與該棧棧主反疑小的所竊要我賠還失洋求鑒聶司馬判交保查明再核綢袍給徐先領○王阿生徐桂生在新開河搶李松松牙扇並刀傷李之面部報捕拘獲後在汪全生家抄出所搶子扇及贓物質券不少一併解究判王枷二月押改過局一年徐押兩禮拜汪罰洋五元○林阿二夏阿發串竊北四川路某西婦衣帽鐘傘等物由探緝獲吊出原贓一併解訊判各押捕房一月贓給西婦領去○陸廷夫行竊小車由探獲訊判押三天贓充公○張阿三專竊車墊向繆桂三陳兆光袁青山等舊貨店銷贓由探拘案判張押七天陳繆各押三天袁罰洋五角○張長林竊木作塲板木判押三天○王德順胡阿寶行竊鐘衣各物判押七天○陳應福偷烟筒判枷一月（絲） 
[美租界捕房事]  
　　邱桂松徐如生周阿林王楚生昨在鞰子路細故互毆由捕拘入併押候辦○茶棧工人韋正卿被同夥混名小松江者吞没工洋衣服投報捕房請究捕頭飭探揚連生前往查核○朱坤寶馬車昨日駛經北蘇州路將婦人胡桂氏撞跌受傷由捕併送捕房朱自願給資養傷了可○葉啞子昨在西華得路與孫阿華互毆由捕併送捕房捕頭以各有不合分别斥番（西） 
[來件]  
　　滬上紳商以關太守治廨期年德澤加民製就德政碑及匾額楹聯於二十日上午十二點鐘恭送入署 
[關司馬德政碑]  
　　漢陽關公司會審者期年矣商旅闐讙巿里良奥外人懷俯都邑人士芋以閎其氣不彫益皈庇幪下者化居雝雝銜公之德謀所以伐石序惠之詞而以命某某觕雜而不文其何敢辭公楚之漢陽人少慧博覽書史善愛文詞肄業於匯文書院假蹏迒以爲文字遂得盡通鞮趍之學慨然有慕於經世之志以溝通歡亞爲已任旣來滬歷任關道如湘鄕袁京兆長白瑞觀察辦理外交賴公如左右手公旣有外交才而知經權之理兩次權理會審事宜功施於人行旅日通俊民日蕃已卓卓有成蹟繼其事者類皆畏葸類於大髦太阿倒持浸失國體而公爲衆望所屬力任其難丁甲辰之冬公奉檄重蒞會審任滬上爲萬國交通巨埠五洲雜處民　㹁而政繁官法苦不治歷任其職者又緣飾吏事憙以委蛇對外官事民志日以啙媮故解垢益甚公旣下車倫脊必析綱紀必秩官事民志日以孟晉裁撤蠧役以消奸萌廨中積弊久詐謡飾儉互相把持公獨謂聯外交當先修内政内政修外交自易措手泰逖之人欵其皋門而觀政令心折公之廉惠和平不復以譸欺之伎相嘗試公亦推赤心待之中外相讙并合一家所謂化爭侵於捐讓之地者非歟閧鬧公堂一役强項之聲震於海内外及罷巿事起其間變故間不容髮公從容坐鎭相機而進調和而解决之勿使事猝而變生偉業特深隱彼奄然媚於世者能勿愧哉然而公之心苦矣悲中夏之沉淪與事勢之俶擾未嘗不有餘哀也嗚呼時事亟國勢慼人無實也久矣辦外交者類皆伈伈俔俔却持兩可以聽命於人布旅進旅退媮爲一切天下事日以隳廢正誤此輩安得千百如公者以張我黃帝神明之國公之才略亦旣小用而小效則大用可知蒼天未醉黃種將强必不使公緩帶於庳官也公旣以長於交涉姚聲於時將 
二十史紀大外交家銅像巍巍高矗於雲表者舍公安歸公英逹和粹萬節應解政未期年威動一國嘗謂天下多故挽無變而正國體當在實行然後有所設施則吾之天職庶乎近也若乎世治不足爲黼黻太平之具患至不可爲折衝禦侮之資妸媮於世沾沾自憙我竊恧焉鳴呼如公者其明於政治之大齊者歟士和農交商通賈惠中外多喁喁以嚮風某某等受公之賜亟欲出一言闡公之德拳拳之心在此矣銘曰 
　　守一抱蜀昔賢所嗤折衝尊俎經權逹時外交政策剛柔互資洞於此理公實以之受庇化宇養育涵滋敬最斯迹衍之撓詞以水泐石猶可泐思以文刓石不可泐思 
　　鍾文耀　周萬鵬　　王　勲　　唐元湛　　何　材　　盛春頤劉度來　　虞和德　　祝大椿　　唐晋齋　　席裕福　　汪龍標金清鑣　　沈元愷　　席裕康　　吳煥榮　　邵廷松　　胡蒓薌鄭朗清　　陳　河　　楊文瀚　　葉永安　　王仲槐　　方國樑馮國勲　　馮國棟　　馮煥熙　　陳文麐　　戴顯運　　陸廷幹蔡錦章　　杜世芬　　吕聖魁　　王仁濬　　王　灝　　劉德風王廷樾　　鄒希曾　　顧　鈞　　浦　璜　　傅志勝　　楊世樸經翰雲　　葉永春　　王詠佳　　鄭宜榖　　程崧慶　　葉壽春武書箴　　許　堃　　郁懷珠　　蘇德鑣　　毛祝三　　陳智椿夏瑞方　　姚錫康　　周元卿　　張坤德　　楊　韜 
公頌立石　金匱吳榮書并鐫 
　　匾　文 
　　中外交孚 
　　對　聯 
尊主權逹時變惠澤普及羣黎爲全滬億萬生民造無量福爭發落建女牢忠信遠周異域是寰球二十世紀大外交家 
[通信]  
　　謹啓者刻閱貴報通信欄内登有仙潭高等小學堂前途之危險一函投書之人正不知何所據而云然鍾君菊如少年志士素熱心於學務仙潭小學堂半恃絲捐成立鍾君之力居多今春該學堂堂長擅將絲業集議所改爲學生臥室絲業中人以其事前並不關照起而理論並謂學堂旣由絲捐成立應有調查之責羣向該堂長索取每年决算表以照徵信該堂長因而爲難嗣經德清縣陳令會同商會會童施君蓉齋城紳許君聿甫和平理處以該鎭太均殿改作絲業集議所由仙潭學堂支出修理費三百金以免滋議商學兩界同時認可此本年三有間事也現今事已理結乃投書之人無端造言聳聽毁壞名譽推其用意之所在寶欲誘起商學兩界之意見以激成種突此豈地方和平之福耶用特致書辨誣祇請大主筆即行更正以昭核實則學界幸甚商界寺甚稽炳元 
　　上海西門外徐家匯東首潘家木橋南堍該處是滬城果育堂義塜地邇來抛柩每至數十具然後瘞埋殊不知業經夏令熱心氣勲蒸柩中屍身腐化自水沿流滿路氣聞數里甚有聞之而當塲嘔噁者現該處行人均皆畏避似此情形恐西鄕疫癘不日盛行矣西鄕民人同啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
