# 1906 - 12 - 4911762

 

Page 1

 
 
[電傳宫門抄]  
　　十二月十七日召見軍機慶祺 
[岑督粤漢鐵路籌欵議]  
　　此路現經與美贖回頗費鄂督張宫保曁駐美公使梁苦心毅力蓋以此路所關於國家權利及吾粤鄂湘三省國民利害甚大一付外人之手則路權所及卽其勢力範圍所及此爲我三省商民切膚之害故不得不竭三省之全力以與之爭現在合同旣廢路權業已收回将來此路成就不僅通蘆漢直可由蘆漢關内外以通西伯利亞而逹於歐洲獲利之豐豈待巧算若因無欵停築匪惟無利此次贖路粤省所應攤之三百餘萬（按贖路借欵英金一百十萬磅粤省應攤七分之三計四十七萬一千四百二十八磅約合銀三百餘萬兩）固已投諸不可復知之地且未經購回之金元小票若干萬每年尚須付息若干路若不成旣 
 
 
 

Page 2

 
 
無餘利可以購回双難别籌鉅欵購回則逐年付息何所底止是廢去合同轉爲三省增一無窮之累然則欲去害就利舍合力籌欵外更有何説大約籌欵應分三項一曰撥官欵二日籌公觺三日集股粤省庫觺每年入不敷出者三百餘萬兩年年借債度日共見共聞官欵勢難籌撥只有鹽斤加價及開辦船捐二事尚可挹注若夫集股則諸君皆明逹之人洞悉時勢熱心桑梓無待鄙人敦勸今所提議者特公欵一事公欵者何卽以派捐爲集股是也大凡籌欵之事除商股係由出資之人自願承認輸納其餘一切種種方法無非由官强取於民以此性質言之原應名爲官欵所以不名官欵而名公欵者以官欵論則係外國所謂之國家税應歸户部指撥若曰公欵則係外國所謂之地方税可專歸地方應用鄙人深念粤人歲輸無限金錢而留以辦地方之事者甚鮮故此次議籌路欵不忍更作爲官款而欲作爲公欵也籌公欵之策不一或派畝捐或加貨税視其地情形如何而定籌得之後卽核其數目塡給股票此欵係零星奏集不能確定出資者主名故股票不能屬諸一人祇能屬於該州該縣如南海縣所籌得之欵卽塡作南海縣闔屬之股票由該州縣闔屬士民公舉紳商一二人輪管歸地方官稽核将來獲利卽專辦該州縣闔屬地方公益之舉如學堂工廠警察等類斷不准挪作别用亦不許混人本省司局各庫度支目下粤省民力雖窮果能官紳合力勸諭歲籌一二百萬當不難集且滇蜀現辦鐵路均抽糧捐吾粤商民素稱急公豈後滇蜀此路不辦非特吾粤之大累且貽外人以大恥若能如鄙人所議歲籌公款百萬則十年可得千萬益以官欵商股此路不難成矣但十年爲日過外而有此抵欵卽可先貸洋債趕辦鄙人數月病中籌思以爲路欵舍此無策且卽不爲路欵計目下地方公益應辦之事奚止一端何一不待籌款與其零星攤派何如酌量並捐旣可以充路欵復可儲作将來辦事母財諸君若有多數之贊成鄙人卽當决計議行其應如何派捐之處各就地方情形妥籌辦法由鐵路局决議後各相勸諭使衆商民皆知公義所在踴躍輸将路工指日可成斯粤省之幸福亦鄙人所厚望也督粤使者岑春煊謹告 
　　按中國鐵路招股之事民間鑒於開礦之無利久不見信故各省自辦鐵路之已經奏准者於招集股欵一事咸無把握惟四川之畝捐最辦有成效卽此可證招股造路之時代今尚未至欲吸集外資旣　權利外溢爲嫌而内地資本家又不肯踊躍從事自非籌派公欵别無良策以地方之財興地方之利較之他項派捐抽税一去而不復反者自有分别不必以苛税擾民爲欵也岑督此議辦法最適於目前我國之情勢蘇省滬寗鐵路贖回之策心不可緩徒以籌欵無出擱置不議若以派捐爲集股之法行之歲籌一二百萬當亦非甚難之事商民出欵之時雖不免稍感不便然路權一旦贖回其爲我蘇民之利益詎有涯哉 
[滿約已由日皇批准]  
　　十六日東京電云中日滿洲條約已於昨日由日皇批准今午刋行現在中國政府正籌議與俄國訂立滿洲條約譯字林報 
[英藏議約之現状]  
　　十六日北京電云西藏班襌喇嘛刻在印度日與威爾斯皇子及印度總督相交接中政府因事關緊要特諭令英茂議約大臣速将藏約妥議俄使𤪟科第君亦與外務部提及此事譯字林報 
[東三省将軍請催俄國撤兵京師]  
　　外部據東三省趙逹程三留守電稱在滿俄兵現均聚集哈爾賓一帶時時滋事甚至自相殘殺華民受害尤多俄兵官尚不能約束華官更無法遏制恐再有海参威之變請速詰俄使在滿全隊兵究竟何日始可撤盡務望速定日期以免肇亂等因外部已於初三日照詰俄使矣（盈） 
[東三省日俄两軍近狀奉天]  
　　俄國駐屯各卡防兵之在海龍東境者現皆退至船廠（吉林省城）暫駐以便陸續回國聞長春府公主嶺一帶保護鐵路之俄兵已退往哈爾濱其在淘鹿等處者則退至長春府公主嶺一帶又鐵嶺界内自日軍陸續撤退後馬賊卽乘間而起日軍特畱駐一隊恊同華兵防禦（吕） 
[濟南府租界開市情形]  
　　十六日濟南府電云此處西國租界已於今日行開市禮適值天氣清和一切布置異常熱閙自烟台青島來此之貴客有二十人中有烟台美總領事福和勒君俄領事格力司脱君及由青島來此之司克拉米易博士午間大宴會時赴席者有二百人之多晚間由撫轅請宴計西人士到者五十人撫轅及大街中皆燃電燈光明如晝譯字林報 
[通飭緝拿犯事洋人辦法廣東]  
　　岑督因日前陸軍中學堂日本敎習加籐忠一被該國人速水鎗斃隨由楊洪標在江通輪船拿獲一案辦理尚屬迅速故特札行各屬地方官一體遵照嗣後遇有各國洋人如有内地犯事行兇無論所傷爲洋人抑係華人均須登時将兇手照約拘禁嚴密看守不得凌虐一面禀報并知照附近通商口岸該犯本國領事查辦惟緝拿時務須詳查的確母得悞拿如洋犯係在洋輪船上應先通知船主飭令該犯登岸拘拿不得逕派差勇登輪拘犯如匿在租界之内并廳照會領事辦理等語岑督此札蓋因去年美國水手溺斃甘肅輪船買辦何采言一案使當日能将兇手拿獲不致沉寃莫雪也（冬） 
[浙省息借洋款杭州]  
　　浙省近來財政如銅元餘利新章捐欵等所籌欵項頗有赢餘惟被前任撫藩開支殆盡於交卸時尚多虧耗迨至本月初西歷年終應解英德等國債欵及攤償賠欵無從應付力難籌措故奉張筱帥專員赴申向某國銀行商安息借洋欵十萬兩以資接濟訂期一年歸償於此亦可見浙省財政之竭蹶也（必） 
[新金山華商禀准嚴禁鴉片人口廣東]  
　　初十日粤垣接新金山雪梨埠華人維新會專電云現新金山議院 
 
 

Page 3

 
 
已准華商所禀嚴禁鴉片煙入口并特立禁例不許吸食（冬） 
[擬電請政府奏派宜昌土膏統捐總辦武昌]  
　　宜昌土膏統捐總辦孫詞臣觀察廷林於初八日病故隨卽電禀督辦八省膏捐柯大臣曁督憲張宫保聞觀察兼充户部財政處提調此差又係奏派必電商政府方能委員接辦云（文） 
[法在廣州灣開投烟餉廣東]  
　　法人在廣州灣開投烟餉照會粤督憲示知商人兹岑督特札行商局云案接廣州口法領事照稱本領事現接廣州灣公使館來文内開廣州灣屬内洋烟公司明年開投無論何國商人均可按章投票承辦并付法文章程一摺請佈逹廣州口華商知照等因准此本領事竊以商務總局爲華商注意兹請将該章程交商務總局查照繙譯通知各華商如欲投承者届時前往等因前來合就札飭爲此札仰該局卽便照會廣東總商會通知各華商知照母違此札（暑） 
[湘省鐵路開辦有芿長沙]  
　　粤漢鐵路湘省早已設局由總辦張席二觀察兩次赴鄂禀商鄂督張宫保擬定辦法現已派委員紳分赴常德一帶招集股本大約明年開正卽可興築長潭一線云（初） 
[懷慶礦務之糾葛京師]  
　　聞日前英使照曾外部謂英商利得前經訂約開採河南懷慶屬之煤礦現因擴充礦地居民抗阻請飭辦理切勿釀成交涉（吕） 
[舉人令赴京學習法政京師]  
　　政府以科舉旣停所有各省舉人應爲寛籌出路以示體卹擬卽咨行各省凡丁酉科以前舉人悉令赴京學習法政一年俟畢業後分發各省以知縣補用（吕） 
[吏部議派選人入學京師]  
　　日前吏部會議以候選人員極形擁擠除到部投供外無所事事擬卽議訂章程将此項選人分送各學堂肄業俟畢業後咨發各省差委（吕） 
[年内擬宣布財政出入表京師]  
　　聞政府王大臣飭户部財政處限於十二月望前将年終解京款項及一切常例新政賠欵支出之各數目一律清算造具四柱表單宣布各省張貼並登載各報紙明白曉示俾民間一覽卽可了然於國家盈虚出入之故云（冬） 
[諭飭備辦送公使年禮北京]  
　　日前皇太后面諭慶親王現在節届新年所有應送各國駐京公使參隨及武員等年禮速卽按照單開預備如有絶好牡丹亦可各送二盆爾等隨時斟酌辦理以睦邦交（師） 
[營弁袒護爲盜之礮兵營勇武昌]  
　　鄂垣東門外小龜山某村中前夜被盜匪十數人明火執杖搶掠一空該村民衆跟蹤追赶擒獲一盜送交警察下局研訊供係草湖門外第二鎭砲兵營勇其窩户卽在某河南人所開饅頭店中警察下局卽派巡勇八名馳往掩捕詎巡勇寡不敵衆被該盜等扭住三名送入營中旋經哨戏劉姓将巡勇吊打受傷頗重該局委員得信後卽以電話告知總局並轉逹統領張彪黎元洪等該營始将巡勇交出送往仁濟醫院調治而該營爲盜之勇迄未允交刻下警察總辦馮司馬正與該營交涉也（文） 
[電禀長寗土匪就地正法江西]  
　　贛南道江訒吾觀察電禀撫憲胡鼎帥略云長寗縣屬士匪糾衆搶刦財物並傷斃人命情節殊爲兇暴亟應嚴加懲創以警将來當經親督贛防營勇馳往捕拿弋獲匪犯十餘名并獲匪首陳天罡等訊據供認糾衆搶刦傷人不諱請将爲首及傷人匪犯八名照章予以就地正法鼎帥業經覆電批准矣（信） 
[蠧役站斃寗波]  
　　鎭海縣蠧役荘宏前因得規包庇賭博經該邑紳士禀由甯府喻庶三太守飭差立提到案訊確口供發押鄞縣刑房申詳上憲日前浙撫張小帆中丞札飭寕府将該蠧役站斃喻太守當飭鄞縣高子勛大令将荘置入木籠站斃示衆聞邑尊韓子衡大令亦因是事經中丞撤任云（恭） 
[浙藩出都電章杭州]  
　　新簡浙藩寳方伯棻於月前交卸直藩篆務到都已於日前召見聆訓本擬留京度歲刻因新撫張筱帥電催故卽於十三日由都起程先行專電來杭知照大約年内當可蒞浙（必） 
[東撫奏請展限工捐濟南]  
　　東撫楊蓮帥前上河防工捐展限勸辦一摺已由户部議駁在案兹經東撫又復奏請展捐略謂黄河工程向藉地糧赢餘屯田繳價及七項常捐三項内撥欵爲用惟各屬屯價所繳無多近來銀價日昻赢餘亦未能照數籌解所恃以濟用者僅有工捐一項懇因俯念河工緊要准将七項常捐再予展限一年俾得資捐項盡力河防等語現奉硃批户部議奏（露） 
[不准學堂兼辦圑練江西]  
　　江省某生以近日科舉停止專重學堂擬請學堂兼辦圑練禀奉撫憲胡中丞批示云現在朝廷興學練兵原係文武並重大小學堂均設有各項體操卽寓文人知武之義該生等所請學堂兼辦圑練應母庸議（信） 
[東京留學生聨合會致政府電（爲請設法維持學界事）]  
　　日本發佈取締規則學生屢求公使取消述詞拒絶昨各報謂此規則係經公使認可未便取消學生負笈異國旣受其校規又遵其國法忽加特别取締不勝疑惑停課歸國出於公使處置失當學生等並非誤解尤非暴動十四日號外載北京電致公使借日本警察捕縛兇徒學生自問凡關於中國大局頻年竭忠電告當路愛國心跡皎若日月此次事件出於萬不得已尚乞設法維持挽向學界餘詳禀留學生總會叩（望） 
 
 

Page 4

 
 
[四續梁啓超記東京學界公學界公事並述意見]  
　　三規則第一條第四條所言添附之介紹書承認書誠使我稍感不便吾所謂宜要求增加附則但書以變更解釋者此其一也雖然謂此卽爲侵害我求學自由則亦不可讑者亦知日本無論何種學校其入學必須保證人乎其退學轉學必須保證人之承認乎（明治三十四年所頒中學校令施行規則第三十四條參照）我學界新來諸君經會館幹事直接保送入校者或不知此若乃數年前則私費生欲入彼校卽覔保證人一項已不知經幾許周折（其保證人之資格必須日本人有住屋於東京市者）今來者日多安能人人乞日本人爲之保證勢固不得不取諸我國人而我國人必取諸公館又自然之勢也此之紹介人卽與彼之承認人同一位置若必曰此卽爲制限我之自由也則日本學生之必覔保證人可曰限制彼之自由乎又查日本明治三十三年七月文部省令第十一號關於文部省直轄學校外國委託生之規程第二條云外國人欲入學者須添附本邦駐在之公使或領事之委託書而願出於帝國大學總長或學校長此規程乃爲一般之外國人而設非限於我也而此次規則第一條正與之同類如以此而認爲特别待遇也則所謂别者亦日本人與外國人之别耳而我寗能憾焉且論者所持最大之目的豈不曰爭國權也苟爭國權則公使之介紹承認於我國權無傷也我若爲此目的而爭則亦宜以學生全體之意見要求公使訂定契約令此後關於介紹與承認不得加限制耳而何必借他人法律之力以削我公使之權也雖然以事實論若必需公使之介紹承認其不便者甚多此亦不可諱也而文部省續布之説明書則旣言所謂公館者非必公使領事之直接卽留學生會舘幹事等亦可其爲飾詞强解與否不可知（原文公館二字之意味實指公使領事觀彼第三條有官廳字樣可知説明書之所言實强飾也）就令果爲飾詞强解但使此説明書所言變爲正式之條文則原文第一第四两條制限之効力已消失矣則此點之爭其亦可以已也 
　　四謂規則中有侵害我書信秘密自由者爲此言者必其未嘗見規則原文或見之而不　東文不能了解其意義者也彼文部省　明書辨之甚明（未完） 
[江督周玉帥仍准演説告示]  
　　照得開會演説所以討論政治研究敎育考求實業聨合羣對於國家則代表輿論對於則社會發明公理東西各國大槪皆然黨派不無同異意識各有淺深雖言論體裁聽其自便而苟有擾亂公共之利益妨碍行政之機關則官府有權鈐制而解散之意甚善也滬上爲華洋綰轂之地文明輸入風氣漸開商學兩界中人時有開會演説之事本大臣察其議論均尚和平足覘吾民之進步顧有無賴之輩托名公義而陰便私圖愚民無知受其簧惑大之足以煽亂釀禍小之足以傷風敗俗實爲社會之蟊賊國家之罪人如此次罷市傳單聞係出於公忠演説會戈忠嚴承業之手以一二人之私見擾亂全體之治安似此情形良堪痛恨經飭滬道出示将該會停閉並訪拿懲辦在案本大臣體察民志旣不忍爲因噎廢食之舉亦不能不爲懲前毖後之謀特再出示剴切勸導自示之後凡爾紳商士庶於學務商務以及地方應興應革之事仍准有品望之人各抒意見演説義理以期開通民智殫洽見聞如有詖詞邪説妨損治安淆惑民聽干犯法紀者本大臣惟有執法嚴懲决不寛貸以遏亂萌而防流弊除飭滬道轉行縣廨隨時查察外合亟出示曉諭其各凛遵毋違（顚） 
[考察政治大臣定期起程]  
　　考察政治三大臣定於今晚乘日本船起程（顚） 
[江西鐵路銀行成立]  
　　江西寓滬紳商於十六日集會於勞合路該省商會會議籌辦鐵路銀行事宜業已定議由李木齋欽使諸公公舉蔡和甫閣學爲總理蕭芸浦部郎周扶九觀察爲恊理擬共集鉅欵准於明春在滬漢曁九江南昌四處舉辦其章程大略與信成聚蓄銀行相仿是日到者李木齋欽使陳潤夫歐陽潤生文法和胡捷三徐竹亭觀察趙仲宣部郎熊季廉胡枚先主政諸人均認爲贊成員（調） 
[日募外債]  
　　十六日倫敦路透電云日本北海道煤礦鐵路公司業已宣布向英倫抵借英金一百萬磅年息五釐 
[法國商會開會]  
　　十六日倫敦路透電云法國商會已重行集議舉定陶墨君爲總經理 
[德外部大臣不豫]  
　　十六日倫敦電云德外務部大臣力克蜀芬伯爵因編纂白皮書事過於勞心忽患痿痺脱力之症 
[意大利對於摩洛哥事之困難]  
　　十六日倫敦電云意國各報章因摩洛哥會議将開立論異常淆亂意國若擔護德國必爲其同盟國英法所對質若舍德助法則德奥兩國必起反對惟維康鐵佛拿斯得候爵旣奉爲會議摩事之代表則深堪信任蓋該侯爵必能施其大力以阻止德法兩國之齟齬也譯字林報 
[德國白皮書之内容]  
　　十六日倫敦路透電云德國載述摩洛哥事之白皮書刻已刋行此書不僅爲法國黄皮書之答覆而爲發表德國對於摩事之意見書故編纂時異常謹愼此書載摩皇曾語德國代表人謂法國曾要求爲歐洲之主盟國而援引無數事實以顯明其有筦轄摩國之全權至德相普魯之意則謂德國之要求干預摩事實爲保全各國利益紀見云據英報之論白皮書則謂德國惟對於大西洋海濱略有欵義至摩事當不難了結譯字林報　 
[高加索又亂]  
　　十七日倫敦路透電云俄國高加索省之革命黨勢又加熾叛黨已将鐵路破壤並提議全體罷市 
[奥京地震]  
　　十七日倫敦路透電云奥國京城維也納曾有地震惟不甚暴烈譯文匯報 
[火山崩裂]  
　　十七日倫敦路透電云佛蘇伏斯及愛德那兩火山刻正崩裂其噴出之渣汁皆傾倒於佛蘇伏斯山上之斐狄哥拉鐵路該鐵路因之大受毁傷譯文匯報 
[德國會議摩事之代表起程]  
　　十六日柏林電云逹登拔克伯爵及樞密院使館議員克勒墨脱君已簡爲摩洛哥會議之德國代表起程前往阿勒支利亞城 
[英法評論白皮書]  
　　十六日柏林電云英法兩國現正研究德國之白皮書意見頗覺和平譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
柯里仁火險公司家定火險公司叺喇定火險公司司雙司勞洽具火險公司啓者本行經理以上五保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨丁面議可也特此佈告 
[密采里西館告白]  
啓者本舘設在上海法租界精製法國大菜刻下大菜間重加裝飾另設一房名日京廳凡官紳巨商請客極其相宜每日正午至二點鐘午餐每客每餐洋一元每晚七點鐘至九點鐘晚餐每餐每客洋一元五角酒帳另加倘諸客欲另定餐房或點菜由客自便甲　密采里經理人啓 
[召租]  
啓者泥城橋大馬路德裕里之房屋業已修理完工尙有三間兩廂數宅晒臺自來水俱全每月租金洋五拾元如合意欲租者請至泗涇路一號本行面訂可也　德和洋行告白 
[祖傅秘製]  
始創廣東鹿芝館自甑萬應如意油本館貨真價實遠近馳名如假包換本館祖傅始創自甑萬應如意油扶正抑邪性和功峻内科外科俱治或搽或食隨宜無病則分益諸經有病則各呈其效馳名旣久經騐良多眞爲濟世之慈航護身之至寳也氣味清香與别家不同請嘗試之每瓶洋一元○五角○一角○五分○三分○自甑薄荷油○萬應玉樹神油價同上○鋪在上海老巡捕房對門分設杭州清河坊又蘇州閶門中市 
[新到各貨]  
本行新到花旂頭號紅美人麵粉花旂頭號泗門汀又德國頭號泗門汀價廉物美如蒙　仕商賜顧者請駕至小行看樣議價格外克已特此佈　協隆洋行啓 
[廣東彭壽堂治痰咳神藥痰化咳止]  
本堂家傅秘方精製化痰止咳順氣四寳半夏露么經馳名活人無算○此露補肺不膩降火不寒滋陰生金開胃健脾補虚療損固本培元有起死回生之功專治男婦老幼諸般咳嗽吐血咯血受寒哮喘痰火咳嗽夜半咳嗽五更痰喘肺痿乾咳久咳失音痰中帶血鹹痰白痰產婦虚咳痰迷肝厥等症隨意冲服三四錢立刻化痰止咳平哮定喘吐血卽止胸膈寛舒喉嚨爽潤妙在藥味極其甘和使人樂於服食功效極速品性又極和平屢試屢驗眞仙丹也每料十兩四元每瓶二兩一元大瓶每打十二瓶四十元小瓶每打十元上海二馬路石路西首興隆里内廣東彭壽堂啓 
[寗波路二百七十二號門牌]  
京都同德堂藥目上中下五百種逢一二三印中外日報乙 
[廣東陳恒德堂家傅立愈肝胃痛散]  
此散神速無出其右無論遠年初起男婦各種肝胃痛症縱痛極難忍滴水不進者此散包可立服立愈再服一瓶永不復發患此者一試便知眞正肝胃神散也業已馳名母庸細述每瓶兩元先試一元亦可○鋪分上浦英大馬路萬康醬園對門德仁里内石庫門便是乙 
[冒刊圖章]  
近有無耻之徒假刻本號圖章冒余名向播喴行取去怡嗱錶一只刻在查究以後各寳號諸親友族如見條取銀洋貨物者祈送到盖印爲憑仁裕祥席步青衆友同白 
[船主告白]  
啓者今有德國船主一名將自已之船已經售出如有欲延爲船主者請卽致信船主由申報館轉交可也此佈由號 
[父李和卿告]  
十三日所登李謙三寗波人向係讀書於商務一道未經閲歷因余年老不欲另立事業勸懇諸公不可與其合股如不然以後銀洋上落生意虧蝕惟謙三是問不得向余饒舌特此聲明 
[失摺賞格]  
今遺去森康與馬德泰木作往來摺一個在四馬路東薈芳失去如有人拾得請送山茅閣橋沿浜東首森康木器號謝洋五元决不食言 
[遺失支票作廢]  
刻遺失行支元興莊第廿三號廿六期票一紙計元八十两已向該莊止付望各寳莊號切勿收用特此聲明此佈東興洋行啓 
[遺精奇驗]  
僕身體單弱久患夢遺小便時常帶濁求遍醫藥終鮮見效月前幸購三馬路中市廣東益三堂神童二仙丸三匣固精延壽膏二張内服外貼不及十日斯病霍然眞靈丹也　滬上不忘子陳姓具 
[疥癩瘡藥水]  
不論何種疥瘡濕毒頑癬爛肉小孩胎毒黄水瘡一搽止癢三日除根每瓶五角寄售上洋四馬路望平街口二章號 
[喇司勞士]  
大馬路五百六十六號瑞祥茶號隔壁明晶洋行 
ＳＨＡＮＧＨＡＩ　天下頭等眼鏡無論年老年輕或各種眼光均可合用其玻璃白藍黑等色及眼鏡架金銀鋼銅各色俱有其價由洋二元起碼至洋一百元爲止且本行售出之各種眼鏡均包貴客合用如練眼光不取分文特此佈告甲 
[安寗公司止頭痛藥]  
安寗公司告白　此藥能治各種頭疼服之立能效穩當無害賜購請認明本公司藥爲眞上海華英大藥房及各藥鋪發售 
[告白]  
敬啓者小號榮記本店蒙各寳號往來相信均有摺子取貨爲憑小號圖章專爲發單之用倘有代人擔保揭生賒借等情一概歸經手是問與小店無涉特此聲明以免後論四馬路李榮記告白乙 
[遺失派司]  
英八月廿一號皮林四船進口　唛１６５５２，０１８花羽布派司一紙英十二月十三號嘉興船出口報一箱餘多十箱在途遺失向海關聲明作廢乙益順盛啓 
[不愧毒門聖藥謝]  
今夏余道晉上海蒙至友不棄終日酒地花天初走長三么二繼戀土娼野妓不意野妓之毒染則甚易回里後小便稍有淋濁日久滿身紅班陽物腫爛且淫毒過染妻子蔓延不休幸購二馬路京都天寳齋毒門聖藥八寳化毒一料珠黄下疳散二瓶内服外敷不半月夫婦全好刻余飲水思源有意普傅奉勸爲客者土娼野妓切莫久戀并謝杭寳齋製藥果秘揚名萬里　貴州服藥愈姚氏子敬錄十二月十七日進口輪船禮拜四 
海定　　輪船　　由寗波　　招商總局 
德和　　又　　　由長江　　怡和洋行 
瑞安　　又　　　由長江　　瑞記洋行 
十二月十八日出口輪船禮拜五 
財生　　輪船晚往汕頭香港廣東怡和洋行 
德和　　又　　晚住長江　　怡和洋行 
提督　　又開往膠州烟台秦皇島美最時行 
盛京　　又　　　下午往寗波　太古公司 
鹿島丸　又開往神户　　賚賜洋行 
益生　　又開往威海烟台　怡和洋行 
樂生　　又開往膠州　　　怡和洋行 
奉天　　又晚往威海烟台秦皇島太古公司 
閩江　　又　晚往烟台　　太古公司 
十二月十九日出口輪船禮拜六 
永江輪船開往鎭海舟山石浦海門越東公司 
安徽　　又下午一點鐘開往長崎神户横濱等埠郵船株式會社 
華利　　又　晚開往長江等處麥邊洋行 
拿而　　又直放神户　賚賜洋行 
岳州　又　晚往廈門香港廣東太古公司 
安慶　　又　晚往長江　太古公司 
甘露　　又　晚往福州　怡和洋行 
海定　　又　開往寗波　招商總局 
十二月二十日出口輪船禮拜 
安平丸　開往福州汕頭廈門香港大阪公司 
西倫　　又開往大阪神户等埠大阪公司 
美大　　又開往長江　　美最時行 
十二月廿二日出口輪船禮拜二 
美利　　輪船　開往長江　　美最時行 
塘沽　　又　　開往膠州　　美最時行 
十二月廿三日出口輪船禮拜三 
福而克　輪船　直放海參威　全維公司 
可貴　　又　　開往鎭海舟山石浦海門老公茂行 
 
 

Page 9

 
 
[議擬裁併緞庫京師]  
　　上月二十七日政府王大臣與户部堂憲在内廷會商整頓財政嚴查税課事宜提及户部顔料庫事較清簡頗可裁撤其應行收放物料併緞疋庫辦理工部綵綢庫平日一無所事亦可歸併内府緞庫管理所有常年撙節各欵另儲爲舉辦新政之需此事一俟商之慶邸卽可入奏矣（龍） 
[會議購備兵艦京師]  
　　政府屢有興復海軍之議迄未舉行日昨慶親王會同練兵處大臣議商擬先籌欵添購兵艦六艘分撥南北洋練習俟著成效再加擴充並飭各省督撫先将所屬湖海形勢測繪全圖以憑考察辦理（龍） 
[奉省設立財政總局並派史念祖督辦奉天]  
　　前奉天将軍趙次帥奏請奉省設立財政總局請派史念祖爲督辦所有旗民地丁糧租官兵俸餉以及善後賑捐各項事宜分派辦理大旨分爲五所一收支所一糧租所一税務所一俸餉所一庶務所（官） 
[政府商議永停捐輸京師]  
　　聞政府王大臣近日會議已擬奏請通飭各省督撫永遠停捐嗣後再有巧立名目奏請開捐者卽行嚴議處分以重政務（官） 
[奏請行用鈔票京師]  
　　日前劉侍御遞呈條陳請飭嚴禁私錢以維圜法速行通用鈔票補救銅元之不足並陳鼓鑄制錢辦法原摺已交財政處户部議奏矣（官） 
[批示條陳學務江西]  
　　萍鄉縣留學日本湖北候補知縣黎大令景淑會同在籍紳董生監等日前禀陳整頓本籍學堂條陳辦法懇請撫憲胡中丞俯准從速札飭舉辦當奉中丞逐條批示辦法分别飭令舉行（信） 
[甬江學務寗波]  
　　甬郡中學堂肄業學生現經计尊喻庶三太守擬於明年增加學額日前業已出示招考投考各生定期本月初八日在府署扃試錄取後送堂肄業所有舊班學生現因年假亦由府尊逐一甄别以别優劣○甬江北耶穌敎斐迪書院係由漢和德君創設曾捐集巨資就泗洲塘附近地方建造巨屋一所業已落成擬俟明年将各學生一律移住彼處並推廣學額六十名延聘中西敎習敎授刻已遍黏招紙先行招考矣豈 
[議提淮北各局經費揚州]  
　　淮北五局三卡由程前升憲任内将辛水减爲六折餘欵歸公兹聞上憲又欲将該局卡截角等費全行提作公用酌匀若干給予委員辦公刻已諭令各局員據實開單送核（化） 
[成務洋行倒騙餘聞長沙]  
　　湘省西城外成務洋行倒騙巨欵乘夜澘逃一事已誌前報其時各債户咸抱怨於該處總巡捕剴利君以爲該行主眷屬同居巡捕樓房方其挈眷私逃何以絶無覺察其實該眷屬並未與之偕往但遷避他處近且改易姓名忽稱爲某洋商内眷或謂現已攺嫁某洋商或謂向來本非該行主眷屬各債户亦無可如何未便向其理取祗得遵關道批示将該洋行及新造房屋封存什物攤派了結而已（篤） 
[謄繕各省營制軍册京師]  
　　練兵處前曾彙核各省練軍營制按照各省次序分門編輯表册現将樣本繕齊日昨王大臣諭飭挑選書手謄繕正本以備恭進（師） 
[紀民立幼童學校年假]  
　　十六日本邑西門外浙江路民立幼童學校行年假禮先由總理曾澤新女士報告次由學生曾宏杰蘇祖斐陸慕貞等（均侂歲）演講修身國文講解頗明晰並有算學游戲畫圖體操各種亦皆可觀其中幼童最小者只有四歲可謂雖矣聞該校來學日衆校舍不敷明年擬遷移四門外梅林小路云（外） 
[會商濬事宜]  
　　上海道袁觀察昨因開濬黄浦宜命駕至新關拜會税司裴式楷君商議一切（近） 
[曉諭糧船]  
　　江蘇糧道陸申甫觀察以各屬漕米往年每彼船户中途攙水偷漏舞弊故已詳請各大憲統飭各屬當地装兑　丁押運來滬投局報騐昨經滬局總辦吳太守出示曉諭各船户知悉著将船數装數係装何縣漕糧報明局中聽候分派東南兩棧委員眼同該縣司丁啟封騐印再行扞騐収兑其有未經報明之船槪不扞騐云（欣） 
[大南門至西門外城根决議改築石路]  
　　滬南大南門外至西門一帶刻由總工程局總董决議将城脚改築石路沿浜均築石駁現已出示招工承辦矣（欣） 
[移提僞造單契]  
　　公共公廨讞員關司馬昨准上海縣移文稱據會丈局禀有顧掌生僞造單契因顧住居租界請卽移提歸案辦理等因司馬准卽簽差協探将顧提案押候過堂移縣見 
[女尼上控]  
　　昨報紀南市海潮庵由邑紳禀縣改設學堂汪大令判交單契一案兹聞該庵住持女尼永泉以庵係自産變價所造心有不甘故於昨日投欽差澤公行轅禀控核奪（近） 
[劣僧鬻産肇釁]  
　　西門外財神廟住持僧向與鄰近某婦有染該僧近将廟屋基地并售與某富商得價洋數千元某氏欲向分肥不遂前日糾同女棍十餘人将僧軋至某茶肆恣意婪索流氓隨聲附和後由巡防局勇經過驅散（近） 
[禀請給發工食]  
　　公共公廨關司馬現派斡差二名在四馬路捕房查察一切因工食尚未酌定司馬故於昨日禀請道憲袁觀察示奪（見） 
[火警續志]  
　　四馬路西首胡家宅三山會館間璧火警已志昨報兹悉火起於三百五十三號門牌祥元押店祇焚樓房一幢捕房派探詳查起火情由禀覆核奪（見） 
[雉妓鳴寃]  
　　寳和里雉妓倪阿根昨投公廨喊稱被鴇凌虐求恩超拔等情值日差據情禀知關司馬飭将該妓交官媒看管候過堂訊奪（見） 
[分别研訊捕供]  
　　二百十一號等華捕土四名控馬夫胡和尚卽三和尚手持大斧於前月二十二日蟀衆擁入新巡捕房開牢放犯擲壞電燈經關司馬會同美安副領事兩次訊供已詳本報前日午後安君蒞廨與司馬在公堂樓上覆訊新捕房捕頭惠爾生君譯稱此案各華捕所控各情不甚可靠請堂上詳細研訊以期無枉無縱司馬因與安君會商将各華捕屏諸堂外隔别詳訊先傳二百十一號吳紀榮訊问供稱鬧事之時眼見胡穿黑色外國大衣脚穿布鞋頭無帽子辫盤額際手持大斧率衆一百餘人首先打開牢間時在九點三刻司馬命立一旁又傳五百四十三號捕到案供與前捕畧同司馬堂上繪有長短柄之斧樣二紙諭令指認供係短柄問十月初八日七百四十九七百五十九號兩捕被控斥革彼曾到堂作証爾知之否答稱不知中西官亦令暫立一旁又傳五百四十五號細究供鬧事時約二十餘人斧柄白式長約二尺其人頸有黑疤約洋錢大又詰五百六十四號捕供胡進捕房斧夾左手腋下親見頸中有疤與尋常皮膚同色髮盤頸下並不戴帽又詰五百九十一號等號捕供當日胡左手執斧直至牢間捕頭開槍毫無懼怯後隨之人始俱擁入又訊五百六十等號各捕則供詞各别或稱髮盤頸下疤有一寸或二寸多長命指所繪斧式或長或短或言小斧或言 
 
 

Page 10

 
 
大斧各各不符訊至深晚鐘嗚十點司馬與安君會商良久以各捕所供不符甚多顯係妄控判胡和尚暫交妥保因尚有四捕未訊訂下禮拜三午後復訊核奪（見） 
[縣訊搶女未成案]  
　　鄧余氏投江督行轅控曾剛四等强搶伊女由英公廨送縣請訊前晚奉汪大令提究梁劉氏供曾剛四央婦人作媒曾交鄧女照片六月十九定婚十一月初一行聘送至鄧處聘洋一百元全猪兩只及金飾點菓海味等物鄧宅回答鞋襪扇帶擇吉十二月初三迎娶不料鄧家受聘之後遷往桃源坊居住起意賴婚求察鄧余氏供十一月初一梁劉氏稱伊家婢女受聘邀婦人前往幇忙果見有聘禮到家初三日劉氏復來向婦人詭稱此婢臨嫁逃逸求将我女代嫁婦人斥逐始去午後卽有曾剛四曾阿華等數十人擁入婦家将女兒拖搶幸同居之敎讀先生邀同衆鄰阻截未遭毒手求請嚴辦鄧瑞榮供廣東人在河南貿易接母電報知妹幾被强搶赶卽返滬餘與其母供同曾阿華供係剛四堂叔與鄧姓議婚之事並不知悉亦未干預曾剛四供聘禮飾物共花洋五百餘元交梁劉氏送往鄧余氏家回有禮書婚帖伊女年庚主婚鄧貴平帖式已呈公堂解案求鑒大令閲帖似非僞揑當係媒人弊混惟曾不應强搶因判曾剛四責五百板阿華責二百板收押劉氏掌頰一百下交媒作氏母子退候復訊察斷（近） 
[上海縣案]  
　　金單氏扭郭阿榮至南局控追幼子由局解請邑尊汪大令訊究氏供在滬業醫郭阿榮聳開剪刀店婦人出資本洋三百二十五元由夫保險銀五百兩後因鄰居失火延燒領得保銀子償郭衣物鋪蓋洋八十元心猶不足被将幼子領去藏在本城張桂泉家求追郭供店與單氏合開領到保險銀兩被氏獨吞因此不平幼子乃由氏交小的代養現在寳興里家内大令斥郭與單氏保險浮濫候再訊究郭准交保先将氏子交案○楊國英控告弟姪覇産亦奉訊究被告楊邦英供係國英胞弟國英無後嗣立小的長子和尚爲子近忽聽信姘婦之子挑唆妄控國英供父有遺田店業俱由邦英執管小的近欠外人洋五百元伊不過問求請恩斷和尚供旣嗣伯父爲子仍願侍奉大令判和尚照顧嗣父衣食外每月給零用洋兩元各具遵結國英姘婦之子如再滋擾准予送辦○又訊俞順福控余福生等欺毆姪女一案先詰俞阿妹供父母俱亡在余守惠家爲養媳時遭毆打後由婆婆送入尼庵蒙叔父投案控告阿妹之夫余福生供阿妹尋釁吞烟救免刻因成親将届忽然逃逸求恩斷離余守惠供與子同俞順福供姪女旣許余姓不能無故休棄大令以男女尚未成婚旣不合意判阿妹交順福領回另配余守惠償給助妆洋六十元各具遵結了案（近） 
[總工程局記案]  
　　巡土在碼查見曹以仁沙錫三行李之内藏有銅圓數十千恐其販運出口拘局請訊曹供在盆湯弄洋肉麫店爲夥沙供販賣鷄鴨在鼎茂小錢荘兑洋六十元帶往江北販買貨物鼎茂荘夥李善甫投案供明兑洋是實二尹判罰洋五圓以爲販運者戒○董壽發吳逸亭扛鹹菜至董家渡被捐局巡丁查獲指稱漏捐拘局不服口角行兇由巡士拘解總工程局陳二尹判各責手心十下○石灰行主萬瑞卿控沙船夥李三寳欠洋四十元當經訊明押繳在案前日由陳二尹覆訊李供實因患病無力因判加押捕房一月○竊賊徐阿六窩頓洽興街生記客棧被包探查獲解局二尹訊悉尚有同黨多人限三天指拿到案復訊○張阿高在殺猪作内竊被一條被巡士拘獲陳二尹訊得前有籮間夫周福失米一担亦張所竊判青手心四百下押兩禮拜○王雨卿前因竊絨獲案甫經釋出前日又竊夾褲被探查獲二尹判責手心一百下押两禮拜（欣） 
[會訊抵單轕案]  
　　日斯巴亞商人王步蟾延博文律師投公共公廨禀稱華婦馮寳林卽寳妹於上年七月央中盂永福以田單作抵借洋五百圓由茂泰木器號主奚阿金作保届期不贖保人避匿爲此控追等情昨由該國領事官闓敵羅君蒞廨會同關司馬提訊博律師禀訴前情王步蟾供稱田單曾由商人向會丈局查對云係僞單不能轉換道契求追本利洋六百七十圓質之馮寳林供借洋是實此單有人押下不知眞僞上年九月先曾備欵向王贖取因王不交單契故将原款收回保人現在蘇州鐵路包工並非避匿刻下祇須交還原單小婦人卽可将洋還楚司馬商之闓君判限十天馮寳林呈繳洋六百七十圓一百函致會丈局查明方單眞僞再行核奪（見） 
[英美公廨早堂案]  
　　德商厚德洋行控夥陳杏林竊表由包探查獲贜表二只又小金表一只昨由該行洋人投案請究併稱行中失表已非一次務請重懲質之陳供偶然取玩不敢行竊情願變産賠償旋有該行買辦投稱陳係其兄同和海味行作保行中歷次失贜約洋三百七十四元請追關司馬商之美副領事安君判限下禮拜二繳洋三百七十四元核奪○費顯洋行控買辦戴子家欠洋五百圓一案昨日復訊戴稱本日可由眷屬先繳洋二百圓司馬因仍飭還押限下禮拜二繳洋如違重究○六百十六號西探偕華探朱桂生禀美界張源大號囑學徒李阿根送匯豐支票念圓六角又花旗票九十八圓行至浦灘爲人攫去該號投報捕房查得匯豐支票在程大昌處票上蓋有立康荘圖章向收因卽拘住惟花旗票無着求究質之程供在廣東路茂泰客棧爲夥此票在鋪下拾得轉托立康蓋印往收司馬以程供詞狡猾斷難憑信判将支票給還原告程押捕房三月○積賊嚴寳生竊城内王祥春周蘭卿家綢皮衣服前日爲包探徐榮珊拘獲供與如金及阿四二人夥竊昨早解案請訊詎嚴盡翻前供司馬大怒諭欲重懲始復供認中西官判将嚴送至工程局吊贓核辦○捕獲竊鋪蓋之陳阿五解案請究司馬訊得陳已四次犯竊判押西牢一年鋪蓋給失主領去（見） 
[法租界捕房發落]  
　　本年二月間某法商控啓源號主傅某定購羽綢斜紋等貨一百餘箱值價銀一萬數告兩過期不出人卽避匿當将伊子德裕提人捕房無人取保在案昨日陳大令命提復訊供稱實因無力求恩寛免大令姑念禁押日久從寛開釋○流氓徐三子吳三子沙老虎蒋張榮王亦清等本年正月糾黨盜刧徐金生家金飾衣服經探拘提解訊奉判枷號半年各責一千板期滿再押捕房半年在案徐吳二犯已在押所病斃沙等三人現亦患病甚重故由管獄西人解案請示大令騐得該犯病重屬實因命一并開釋○電報總局已歇家丁許升八月間竊帳房内洋八拾元奉訊押交在案昨日其母張氏投稱無力措繳求恩寛免大令姑念禁押日久從寛開釋（居） 
[美租界捕房事]  
　　王七友報稱在百老匯路開設烟間歇夥許阿二强错不遂搶土一包而逸今幸尋獲請究捕頭念許初犯寛釋○木作主徐順興乘包車至西華德路撞破某西人馬車玻璃窻由捕拘究徐願賠洋開釋○某甲報稱住閔行路十二號房屋前晚外出被竊衣箱二口請緝捕頭允之○徐長松手牽白羊一頭至揚子路羊忽不行徐因擊打由西捕撞見拘人捕房候究○劉阿金闖入西華德路顧阿三家圖竊由劉交捕押辦（古） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
擬請俟選布經歷缺在任以知州不論雙單月選用候選布經歷韓祖慈擬請選缺後以知州不論雙單月歸部選用江蘇分缺先補用州同程火安徽分缺先州同趙守謙分缺先布經歷陳毓岷分省試用按經歷汪與準均擬請俟補缺後以知州用五品銜江寗布庫大使鄒恒勵擬請在任以應升之缺升用五品銜江蘇候補庫大使沈葆源擬請補缺後以應升之缺升用湖北施南府利川縣縣丞王惟貞擬請在任以知縣補用安徽分缺間補用府經歷吳鶴年試用州判高愷尊試用縣丞王夢林劉文藻江蘇試用縣丞舒楨孫乃泌鍾文奇方臻格東河試用縣丞沈祖麟湖北試用縣丞李士選試用府經歷梁菼江西遇缺先縣丞盧榕分缺先府經歷陶其鎔直隷試用縣丞鄭慶萱分省試用縣丞吳祥懋汪秉桐候選縣丞陳寳書均擬請補缺選缺後以知縣用江蘇試用府照磨許秉鈞選用主簿阮餘蔭擬請俟補缺選缺後以縣丞用鹽大使銜趙翰馨擬請以鹽大使不論雙單月歸部選用縣丞銜黄元徵陸壽堃均擬請以縣丞不論雙單月歸部選用江蘇試用巡檢陶庴光擬請俟補缺後以主簿用不論雙單月選用從九未入流魏守常擬請俟選缺後以應升之缺升用附生仉貺生文章吳昶均擬請以巡檢不論雙單月歸部選用奉硃批覽欽此謹将江寗籌餉勸捐案内異常出力各員銜名繕具清單恭呈御覽計開江蘇試用道席啓驊擬請仍以道員歸候補班前先補用湖北試用直隸州郭寳銘擬請免補本班以知府仍歸原省補用江蘇候補班補用知縣黄樹臣擬請仍以知縣歸候補班前先補用雙月候選州同璧瑜擬請免選本班以知州選用指分江蘇試用縣丞鄧藻擬請免補本班以知縣仍留原省歸候補班補用分發両淮議叙鹽大使李有桇擬請免補本班以知縣仍留江蘇歸候補班補用湖北試用府經歷趙秉鈞擬請免補本班以知縣仍留原省歸候補班補　奉硃批覽欽此 
　　宫門抄九月二十六日外務部欽天監侍衛處值日無引見朱侯致祭明陵回京請安增崇左孝同各假滿請安恩通預備召見召見軍機本日已刻皇太后皇上升勤政殿德國使臣弚默覲見 
 [P江督周奏懇恩俯念事關全省財政創　需才准将李經楚暫留江寗辦理銀行事務請免開去興泉永道原缺片> 
　　周馥片再各國凡辦農工商礦諸事皆以銀行爲之樞紐有官立者有民立者其民立銀行亦受成於户部上下一氣然後財資可以流通中國官商懸隔通商以來各埠銀行皆洋商爭設甚至華商除股生息良由華商心志不一官立復有經商之禁是以公司難立近年財政困絀各庫偶遇急需竟至無法周轉本末顚置莫此爲甚現擬於江寗省城設立銀行一所並分設本省外省各市無論何處官紳商民均准附股但不收洋股其本省善舉發商生息各欵亦准附股此謂底本至司道關商各庫來往存欵謂之活本參照日本銀行章程公舉董事愼選管理之人訂章開辦惟本省在任官員只准附股派作董事不准舉充管理之任至帳目庫欵由銀行月報一次並由臣督同藩司隨時稽考所有代官收　匯兑借款生息行川紙幣各事均由董事公同議定交行内管理人遵辦如應變通非經衆董議定不准擅行大綱如此其詳細章程容俟議定咨陳商部備查惟商情閉塞已久官雖提倡終難取信招股查有調補福建興泉永道李經楚精明練逹熟悉銀行情形官紳商民皆願舉爲總董籌畫一切該員由徐州道調任回省尚未赴閩合無仰懇天恩俯念事關全省財政創辦需才准将李經楚暫留江寗辦理開設銀行事務並請免開去興泉永道原缺俟銀行開設經理就緒接替有人再行赴任出自逾格鴻慈謹附片陳奏伏乞聖鑒訓示謹奏奉硃批另有旨欽此 
　　　江督周奏爲所有辦捐出力各員紳應請援照光緒世年七月吏部議奏山東等省勸捐請奬核其捐數多寡分别奬叙片周馥片再江南因工賑緊要需欵浩繁經臣援照直隸山東成案奏蒙恩准開辦賑捐以資接濟當在江寗省城設局飭委江寗布政使黄建笎奏調兩江降補道員前福建按察使楊文鼎總理局務督飭各地方官實力籌捐並分委江蘇候補道温灝許炳榛駐粤河南候補道胡翔林駐豫浙江候補道萬福康駐浙安徽候補知府楊綜清駐皖福建候補知府正任福防同知吕渭英駐閩湖北候補知府正任武黄同知陳世卿駐鄂會督員紳分投勸辦南洋各島亦派員馳往設法廣募俾資集腋惟近來捐務久成努末籌勸實屬爲難所有辦捐出力各員紳應請援照光緒三十年七月吏部議奏山東等省勸捐請奬通行之案核其捐數多寡分别異常尋常勞績酌予奬叙藉示鼓勵理合附片陳明伏乞聖鑒敕部查照謹奏奉硃批知道了欽此 
　　宫門抄九月二十七日商部鑾儀衛廂黄旗值日宗人府引見四名商部六名兵部四十二名太常寺五名正黄蒙四名正白蒙二名正藍滿十六名穆特恩謝授安徽遺缺知府恩崇勳續假五日恩通預備召見掌儀司奏初一日祭奉先殿振貝子行禮召見軍機穆特恩恩通 
[奉天将軍趙奏爲密保賢員才勝艱鉅籲懇天恩送部引見破格擢用摺]  
　　奴才趙爾巽跪奏爲密保賢員才勝鞙鉅籲懇天恩送部引見破格擢用恭摺仰祈聖鑒事恭錄本月初六日電傳上諭奉天府府尹兼巡撫事一缺著卽裁撤等因欽此現署府尹增韞應遵旨飭回驛巡道本任惟查該員器識冠時心存君國體用兼備措置咸宜當其任州縣時疉經奉天查辦事件大臣李秉衡前河南巡撫于蔭霖專摺特保又經前任将軍增祺臚陳政績先後蒙恩擢用上年在新民府知府任内因地居衝要布置因應洞燭幾先復經直隸督臣袁世凱以膽識兼優機才四應爲奉省人才之冠密片奏保奉旨存記旋蒙特簡驛巡道並署府尹是以才具政績久在聖明洞鑒之中奴才到任以來商確時政和衷共濟裨益良多當此籲俊求賢之際難得投艱遺大之才如該員之抱負閎深志氣奮發尤屬罕覯奴才維以人事君之義不敢壅於上聞可否仰懇天恩俯准送部引見破格擢用之處出自高厚鴻慈謹恭摺密陳伏乞皇太后皇上聖鑒訓示謹奏奉硃批增韞著送部引見欽此 
[奉天将軍趙奏爲特參收税舞弊職官請旨革職勒限嚴追摺]  
　　奴才趙爾巽跪奏爲特參收税舞弊職官請旨革職勒限嚴追以儆官邪而重税欵恭摺仰祈聖鑒事竊奴才到任訪聞 
 
 

Page 16

 
 
奉省税務積弊甚深迭經派員分途密查兹有蓋州斗秤局委員候補通判楊清於三十年及三十一年春夏兩季所收各税匿報東錢十二萬千又銀四千餘兩取有各商主繳税簿據比較核對厥弊顯然似此任意侵漁實屬胆玩然中飽之弊所在多有非擇尤懲儆不足以挽頽風相應請旨将候補通判楊清先行革職勒限嚴追如逾限不交卽予按律懲辦此外續查有舞弊員司自應隨時叅撤倘能改過自新力圖上進亦卽寛其旣往以策後效而勵中材奴才爲整頓税務起見是否有當恭摺具奏伏乞皇太后皇上聖鑒訓示謹奏奉硃批着照所诅該部知道欽此 
　　宫門抄九月二十八日吏部翰林院正黄旗值日無引見醇王肅王卓公各假滿請安安徽臬司陳啟泰請訓柯劭忞前往天津請訓傅蘭泰預備召見蔭垣請假十日鍾靈續假五日紹英續假十五日召見軍機傅蘭泰陳啟泰皇上明日卯正二刻進内升中和殿看版畢還海 
[奉天将軍趙秦爲札薩克鎭國公旗荒地将次放竣急宜添設地方官以資治理摺]  
　　奴才趙爾選跪奏爲扎薩克鎭國公旗荒地将交放竣亟宜添設地方官以資治理恭摺仰祈聖鑒事竊哲里木盟科爾沁扎薩克鎭國公旗荒務經前任将軍增祺派員設局收價招墾業将辦理情形曁章程各條先後奏明在案兹據該局總辦花翎分省遇缺卽補道張心田禀稱目下該旗熟地生荒将次派丈完竣民蒙墾户聚成村落近來雖屬相安恐墾務告蕆荒局裁撤其地各官鎭攝難保不滋生事端等情禀請核辦前來奴才查該旗荒叚南北約長百三十里東西寛約百里南通吉林之長春府東連黑龍江新設之大賚廳西接南府北逹公營子地連三省四逹通衢自兩鄰宣戰以來各處避難之民麕聚其間而盜賊亦因之竊發亟宜添設正佐地方官遇有詞訟命盜及應辦案件均責成該員經理庶可裕生聚而興敎育弭隱患而資附循兹據於該荒叚適中之解家窩堡地方建爲縣治考其地舊爲遼之安廣軍卽名曰安廣縣設一縣一員巡檢兼管典史事一員隷洮南府知府管轄該縣民蒙雜處政務殷繁且地當孔道責成尤重應請定爲衝疲難邊要調缺由外揀補並請加理事同知銜巡儉兼典史一員請加六品銜該正佐等官均係邊地要缺三年俸滿應准保升其養廉津帖俸工役食以及修建衙署監獄等項均仿照開通靖安兩縣數目一律發給實銀以資辦公未升科以前暫由荒價項下動支統俟起科後再由應得地租欵内支給惟該處草萊乍闢各墾户良莠不齊加以邊地匪徒往來出没保護彈壓須資兵力卽以該局放荒時奏明招募之馬隊八十名撥給該縣作爲捕盜巡警之用歸該處節制調遣其薪水兵餉均照奉省馬隊章程開支如蒙俞允卽由奴才先行派員前往試辦並懇飭部頒鑄印信以昭信守除分咨查照外所有　荒丈竣應設正佐各官緣由理事恭摺具奏伏乞皇太后皇上聖鑒訓示謹奏奉硃批著照所請該部　道欽此 
　　宫門抄九月三十九日户部宗人府正白旗值日無引見李盛鐸黄誥謝賞二品頂戴恩熙貝勒請假五日植公請假十日裕中堂續假二十日溥侗續假五日劉嶽雲預備召見召見軍機皇上明日卯正二刻至太廟行禮畢還宫至坤寗宫入座吃肉畢還海 
[練兵處奏准軍機處鈔交御史王振聲奏請申明軍禮力除輕侮弁兵積習片]  
　　練兵處片再准軍機處鈔交御史王振聲奏诅申明軍禮力除輕侮弁兵積習一摺奉旨練兵處知道欽此據原奏内稱京外官員一與軍事率多役使弁兵私宅門外每派守兵站街甚至官紳慶弔市肆開張亦借兵丁列隊前驅分班立守以壮觀瞻外省則督撫司道堂参将弁跪謁見長官學使過境弁兵跪而送迎至於親軍戈什鞭鐙追隨奔走趨承相沿成習應請旨飭下練兵處申明軍禮整飭營規等語臣等竊維國家之設兵也将以保民衛國禦侮折衝必使之愛惜聲名激揚志氣乃能忠義奮發蔚爲節制之師自世俗重文輕武往往視若弁髦役如奴隸頤指氣使驅策從心不特妨礙操防亦且玷捐軍政是以臣處上年奏定編練新軍章程於服役制略内載所有營員均另設護勇專供營中雜務槪不准以事役使下兵本年奏定軍禮及奏定兵隊不准違例迎送各節先後奉旨通飭遵行皆係爲革除積習鼓舞軍心起見今該御史所陳各節有爲臣處前奏所已及者亦有前奏所未及者自宜一體整頓以作士氣而飭戎行擬請嗣後除衙署公所外凡官紳私宅市肆開張槪不准借用軍人守門其紅白等事或經地方官派巡警兵勇在塲彈壓者不在斯例營中員弁非本營大員不准隨帶差遣並不得令與僕役爲伍一切功牌奬札翎頂槪不准濫賞家丁以重名器似此明定限制俾人知重武兵氣日揚庶於整軍圖强之舉較有裨益如蒙俞允卽由臣處通咨京外各衙門一體遵照謹附片具陳伏乞聖鑒謹奏光緒三十一年七月二十九日奉旨依議欽此 
 
