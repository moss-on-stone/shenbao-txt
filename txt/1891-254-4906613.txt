# 1891 - 254 - 4906613

 

Page 1

 
 
[新印左文襄奏議繡像三國演義出售] [  圖書集成局啓]  
　　二書俱用本局新式鉛字印成校對裝潢並皆佳妙夫文襄公中興碩輔奇才偉略並世無雙其條陳赭寇之披猖敷奏官軍之犀利老謀勝算實堪嫓美武侯披閱之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更倩名手繪圖書中行列生然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[二百七十四號畫報告白] [  點石齋啓]  
　　南洋白蠟地方有人掘地得巨鐘一口形制甚古聲震數里洵神物也惜其年代已不可考不知何以流人外洋　地若假官之撞騙活佛之精修仙境也可以登臨甘霖也可以醖釀求名者預卜鹿鳴之兆觀水者羣　黿戲之奇賢媛得賢　而全貞名姝賴名士而永籌及所附山水人物各　頁並輿地圖等准於十六日出售此佈 
[論私運軍裝事]  
　　今年中國鬧義之事層見疉出而其　禍者大都哥老會中人而無知愚民隨聲附和之不知　以爲會匪之興教堂爲難與西人爲仇而不知非也有識之士早已窺見其隱謂會匪初非事欲害教堂福西人　則　激怒於西人俾西人致恨於中國中國無解於西人而彼乃可以從中煽亂中國既欲防西人之侵卽不　顧及匪　西人既恨中國之深卽不復如前此之爲中國代　髮匪正所謂　蚌相持　翁得利者也今西人以中國辦理教案未匪速了已派兵船前來駸駸乎有致恨中國之意中西之釁由此而啓未可知也而若輩深恐中西之怨未深易於和好故前案尚未議定又肆擾於宜昌幸而會匪之計雖毒而尚無軍火等械器官兵尚易於訪　乃近由致速輪船查出私運之軍火其數甚多快槍多至百桿厥彈盈萬洋槍手槍亦各五十稈厥彈盈萬有五千而且又有　欒約其數亦得二十五磅是　不可以異乎夫軍火本非可以私運之物卽西人販運軍火亦必執有憑據領有明文而後可以裝運何獨鎭江海關寫字西人美生乃敢違此定章當其由香港裝船出口時詭稱所裝三十五箱均係鋼條此項軍　苟非私濟匪人何必掩葢若此至香港電逹滬上海關搜出箱内實係軍　而美生猶敢赴海關承認謂此項軍裝乃我所運倘海關上詰以爾領何憑執何照奉何人之命爲何處所用美生將何辭以對當美生在鎭海關請假一月言赴高麗繼而不赴高麗而赴東洋折而至香港其行踪之詭秘使人可疑之甚然則西字報　其與哥老會匪通同一氣爲之私販軍裝以　接濟此言固非無因矣哥老會匪各處遍布刻下正在蠢然欲動之時若再有人資以軍火則是如虎生翼　將飛而食人竊恐有此憑藉倘此後再出閙教之案傷人必將更多若美生者果何爲而爲匪人所用也聞美生尚有黨羽六人將欲分帶炸藥至中國緊栗地方乘間竊發此則吏爲可駭然此等意恩美生既未出諸口又從何而知之大抵因此項炸藥在美生行李中搜出故西字報爲此臆度之辭今美生已在鎭江被獲拘入兵船又送至上海禁於小輪船中將來自當按律辦理而獨不解美生身爲西人何以甘心効力於哥老會匪且聞前此已曾運過三千桿往長江一帶意者會匪欲得漁翁之利美生又欲以漁翁自居乎無論會匪官兵敬有兵事必辦軍裝此中利市豈止三倍美生之意或者如此然會匪既常有鬧教之事而美生乃爲之運軍械俾會匪之志益肆是不但助惡黨而且自戕其類也吾因此而知會匪之所以閙教實非有憾於教堂有怨於西人不過藉此以爲肇事之端而搆中西之怨此其意明白　亮可以毋庸致疑不獨中國人灼見之卽西人亦眞知之竊以爲中西之官於此時當盡除前隙渙然冰釋而專以防察匪徒密杜接濟　蚌之相爭者一旦而各無所事則彼欲坐收共利之漁翁亦將無所施其伎倆　啄其睛蚌箝其指漁翁又何難制服也乎按此事由香港德臣西字報發其覆而後香港西官電逹上海乃將眞贓現獲美生亦就此成禽該報可謂留心時事者矣惟所有各情皆由西報譯出其中是否盡屬實情抑或不無裝點之處本館皆不能詳知緣此事機密之甚故也第西報之所述者既照有聞必錄之例譯而登之則就事論事實有不能已於言者吵國有哥老會匪業已防不勝防若再得西人之助則其害更有不堪設想者西人之詰問中國者見此情形當亦知中國之爲難而弗復助桀爲虐矣此論甫脫稿又聞海晏輪船亦有搜出軍火多件此其是否接濟匪人尚未可知倘亦係　濟匪人則匪黨中亦大有人在其所以使海關上西人運濟者以沿途可免稽查其所以使招商局輪船裝運者正以招商局爲中國所設使西人益恨中國且海關西人亦係中國所用將使中國更難措手也書至此不禁爲之擲筆三歎 
[太液秋波]  
　　管理太常寺事務禮部尚書臣宗室崑岡等謹奏爲題秦請旨事恭照八月二十三日世宗憲皇帝忌辰應行遣官恭詣泰陵讀文致祭謹查臣寺祀典曁歴届成案應由守護公等中請遣一人就近致祭臣寺遵將守護西陵公等銜名繕入題本進逞恭候欽遣一人俟命下之日再由臣寺知照届期恭詣泰陵敬謹將事謹此題奏於八月初三日奉旨遣奉恩輔國公載車行禮欽此○鎭守山西綏遠城等處地方將軍克爲咨送引見事綏遠城駐防廂藍旗滿洲懸有防禦一缺經本將軍等公同揀得綏遠城廂藍旗驍騎校巴圖隆阿擬正驍騎校祥光擬陪相應造具履歴清册照例咨給該正陪齎投兵部轉咨廂藍旗滿洲都統查照帶領引見○内閣侍讀奎華謹禀中堂爲禀聞事今日准侍衛處送到清字諭旨一道皇上明日辦事用膳後由乾清宫前檐下乘轎出乾清門走後左門升中和殿看視祝版禮成後仍走後左門乾清門換轎至聖人前拈香行禮畢至養心殿召見大臣卯初伺候欽此○新授烏里雅蘇台定邊將軍永軍帥德現已將察哈爾副都統交卸遵旨入都請訓於中秋二日抵京暫假北沙灘關帝廟暫駐行旌備具安摺差弁於初五日子刻進内呈遞永軍帥遂於寅刻進内於景運門茶房候旨預將膳牌呈由樞垣遞入旋由内傳合第一起入見永軍帥趨入乾清門由克邸帶至養心殿覲駕召詢以口外要務數語永軍帥一一面奏天庭召見後退出内廷與僚友少叙契闊遂回東華門廟寓○新簡湖南按察使孫廉訪楫係孫萊山大司宼之猶子遵旨請訓已於昨日抵京遄歸宣武門外繩匠胡同大司宼宅内繕具安摺膳牌於夜子刻進正陽門以抵禁廷先行分遞呈覽旋傳旨於第二起入見上　養心殿經漪貝勒帶入詢以 
 
 

Page 2

 
 
粤西數事廉訪覆奏如儀自内退出乾清門至九卿茶房少憇折回東華門宅第○吏部爲咨行事文選司案呈本部議覆安徽巡撫沈奏以安徽候補同知沈德潤請補安慶府江防捕盜同知等因核與例案銓章相符自應准其補授一本於光緒十七年七月廿五日具題奉旨沈德潤着依議用餘依議欽此欽遵到部合將原奏黏抄分咨兩江總督安徽巡撫查照辦理○正黄旗護軍統領崇受之少司農訂於八月初八日夘刻在東安門内南箭亭正白旗侍衞教塲揀選正黄護副護軍叅領一缺空花翎二缺護軍校一缺並挑補七個甲喇護軍二十一缺除傳知應揀應挑官兵人等是日前往預備外並咨請右翼四旗統領稽察御史届時赴該教塲會同揀挑官各缺云○江寍將軍豐紳等奏以江寗駐防廂黄旂協領兼正白旂三甲佐領積忠已蒙簡放京口副都統所遺廂黄旂協領兼三甲佐領應卽揀補查例開駐防協領缺出應揀擬正陪二員送部咨旂由本旂帶領引見候旨放一人其餘一人可否記名恭候欽定如奉旨記名者再有本處協領缺出奏請升補毋庸送京引見等語今積忠所遺之缺查有江寍駐防正白旂頭甲佐領兼世襲雲騎尉文衡曾經揀定協領擬陪引見於本年六月初十日奉旨記名欽此應將該員文衡照例奏請升補江寗廂黄旂協領仍兼正白旗頭甲佐領如蒙俞允照例毋庸送京等情於八月初二日奉硃批着照所請兵部知道欽此○吏部爲示傳事所有在部投供之坐補國史館漢謄錄葉崇峰一員限五日内取具六品以上同鄕束官印結塡寫履歴親供親身赴部騐到以便咨送國史館 
[私販餘聞]  
　　前報載　生私運軍裝等情兹聞美生已不在凌風船上暫住匯總客寓内依舊逍遥自在有人往見晤談之下自言不是哥老會黨所作之事非我一人爲之卽寓居中土之西人亦多有爲之者我在海關辦事非欲爲中國奸細亦不欲壞外國人民産業按此語甚堪駭異軍裝既係匪黨所購既不欲與中國爲難亦不欲壞西國民人産業然則所辦軍裝於何用之豈匪黨自相轟擊耶此事現尚秘密一時不能明白俟訊取供詞卽不難水落石出也至前報所載其黨尚有六西人兹聞此六人搭禪臣洋行之厦門輪船於上禮日抵滬住居虹口分作兩起每三人住一起六人所爲何事尚未知悉惟聞致遠輪船帶來軍裝本欲由民船運往長江此六人中亦有爲首者所有一月房飯資預經其首給付又聞其首在香港時欲將軍裝由民船運入長江而美生必欲由輪船載運遂致破獲其首因此憤憤此案業經破獲眞可謂僥天之幸否則爲禍何堪設想又聞刻下此六人在虹口巡捕知其行徑已留心偵察矣 
[辛卯科江南鄕試二塲題]  
　　兌正秋也三句懋遷有無化居三句既伯既禱二句夏公會晉侯衛侯于瑣澤成公十有二年犧象周尊也 
[辛卯科廣東鄕試二塲題]  
　　雷電合而章杜乃穫敜乃穽吉蠲爲饎四句春正月實來種公六年東方曰寄四句 
[辛卯科陝西鄕試二塲題]  
　　是故聖人以通天下之志以定天下之業以斷天下之疑八月西巡狩至於西岳豐年多黍多稌亦有高廪萬億及秭會於蕭魚襄公十有一年故天降膏露地出醴泉 
[辛卯科甘肅鄕試二塲題]  
　　乾爲天爲圜宅西昔我往矣楊柳依依晉侯使韓起來聘昭公十年　升中於天而鳳凰降龜龍假　帝於郊而風雨節寒暑時 
[江南二塲雜誌]  
　　頭塲共斃十人病者四十人已詳前報二塲於十三日放牌時扶出病者十四人病死者一人係茶夫也較之頭塲頗爲平安頭塲登藍榜者三百餘名大半因病交白卷祗有一人卷上畫蘭花三朶餘無奇異 
[學憲起節]  
　　江蘇學政楊蓉圃大宗師錄遺畢卽答拜各同寅在省司道公宴於文正書院十一日劉峴帥特請午膳宗師宴畢由督轅起節出旱西瘦登舟各官在碼頭恭送用測海兵船拖帶官舫聞宗師擬在金焦二山少作勾留然後回江隂節署云 
[江西調簾各官名單]  
　　内簾官安遠縣麥錫良安仁縣鄭成章上猶縣李和卿卽用縣黄嘉爾陳本棠陳熙敬王愼猷李用曾孫新用林履端吳慶揚李墨林陳乃績黄傳羲汪鴻潘尚志○内收掌彭瑞麐○謄錄官許文泳許繹杜熾勳餘干縣鄭季春○掌卷官安義縣朱昌年補用縣唐乃勤○對讀官鄧祥霖徐垚麟○彌封官章乃正黄廷輔周紱麟劉榮拔○受卷官毛文源傅晋泰王葆鋆 
[南昌火警]  
　　洗馬池大街口於月之初六日戍刻失愼焚燬店房百餘家當火烈時破一磚門以致延入横街東至鄢家巷口西至翠花街口北至街中天香館幸皆有磚門攔截加以各水龍喝力灌澆使祝融氏不得越雷池一步故各店房均僅焚去前埭其中後土庫未經焚及惟某洋貨鋪之土庫焚坍一角其中埭亦付之一炬所失較多正大錢鋪總鋪面被焚而貼近之棧房無恙次日卽大張招帖謂銀錢票據照常兌付人皆信其可靠亦不往取至起火之由聞係李日興帽店捉獲一鼠用鐵釘釘其四足於木板并用紙捲其尾以線緊紥外淋洋油而燒之鼠痛極力挣四足皮裂帶火亂奔初延及帳帳卽燃着由帳而樓頃刻間火光萬道一齊舉發遂至不可收拾刻下秋氣清爽風高物燥易肇火患寄語鋪戸居民尚其懲前毖後謓之又愼哉 
[宜昌閙教餘聞]  
　　宜昌閙教情形前報已詳哉言之兹又接訪事人信合再縷晰登報以供衆覽　爲首滋事者不過十餘人有見其執短木棍盤辫紥腰在前吆喝後有鄕愚隨聲附和而已其人直入教堂見珍貴之物取入懷中見皮衣箱卽用刀劃破檢拾銀錢衣服則隨手抛在一處順手將洋油一灑將火點着卽往别處再肆搜括有人素識其面而不知其姓氏現在東湖縣已拿獲多人研訊不知如何定讞又聞此等人散匿各處當游姓小孩去後事漸平息此輩乘官府不備突然起事其留心伺隙非伊朝夕矣○領事新造衙署方在動工預儲木料板片鐵條洋釘等件愚民搬運一空現在官府出示諭限于三日内將拆去木料物件悉數　　如不歸還一經查出當加倍議罰○當七月二十九日首匪放火時火巳延及怡和洋行匪人欲縱其延燒被行内人哀求謂行内貨物皆係客商寄頓情愿拆打只求不燒匪人准其搬遷貨物數日再來焚燒當火延及時該行管棧姚姓將近火之貨搬運故無損傷只被搶去小呢一包洋布一包○當日縱火時匪人先燒蘇教士洋房次及聖母堂又次及聖母堂前之民房後又焚某洋人住房醫生洋房船主花園洋房方縱火焚燒下首天主堂天主堂旁民房殃及不少除洋房焚毁六處外民房約四五十戸都付刦灰燒聖母堂時民房之火延及招商局後院棧房經管棧之劉壽卿預將寳華船上小工及打包店中多人請入局中局中本有水龍一架設法灌救幸卽撲滅客貨得以無恙立德所開洋行與商局後門毗建此兩處得免貽害　人以爲打包店人之力居多郭教士洋房雖得不燒然門窓已拆毁什物已搶空矣○是晚鎭軍撥派兵弁在各洋行及招商局稅務司領事府郭教士洋房等處前後紥營守護次日忽聞謡言限日焚燒怡和鎭軍又添派兵弁在各處防守計招商局前面營蓬二座後面營蓬二座稅務司前營蓬二座領事府前營篷三座後面營篷四五座新關碼頭營篷三座其餘已燬未燬之教士洋房亦紥營多座日夜巡查入夜尤形嚴密匪人當不敢逞志矣○近日有人在火塲内扒取物件經官拘獲數人分别笞責并枷在領事稅司商局前示衆又在茶坊内將播散謡言之人拘獲數人鞭笞示儆由是謡言漸患○前日招商局派劉壽卿查明被害之戸每戸發蘆蓆三十條大錢二吊尚有善士捐錢施濟東湖縣亦諭各當商捐欵賙恤尚未開發○近日縣示府示鎭示懸貼各處禁止謡言訪拿匪首並出賞格如得眞匪首者賞錢五十吊惟不准挾嫌誣扳又派差役在外明查暗訪以絶匪蹤○當火將熄時有無 
 
 

Page 3

 
 
數愚人在火塲内扒拾物件不顧餘燼頽墻顧利忘身誠可惡也自被火以來城鄕居人携男挈女前來看視轂擊肩摩沿路不絶○初四日領事官稅務司等乘輿人城鎭軍派兵丁二十餘人東湖縣及砲船上各派數人護送昭鄭重也 
[松陵碎語]  
　　茸城近多梁上君子失竊之事時有所聞上月杪府南戴姓門丁失去首飾衣服約值二百餘金本月初旬西門外桑姓由滬遷來者家資富有大厦連雲有大瞻偷兒買得一葉扁舟由水踏渡而進入此室處搜括一空半係金珠首飾貴重之品約值二三千金報失後由官履勘立將地保更夫笞責諭令快班赶爲緝捕未知能弋獲否也○西門外嶽廟街及府署東首近有天方教中人瞻敢宰殺耕牛列肆攤賣有究其所自來者則以向教門批拆爲辭若輩顧忌毫無詎復知有禁令乎 
[厦門雜識]  
　　七月十八日鼓浪嶼升旗報有大風將至港内輪舟夾板船均已留意港外漁船亦陸續駛進二十日入夜風雨並至廿一日早起海中白浪掀天風勢猛烈有海昌渡船載鄕間男婦二十餘人駛至鹿耳礁邊被浪擊翻幸有雙槳小船多艘齊來援救各人得慶更生惟一老嫗食水過多救起後已目瞑氣絶矣○厦門有五月喫水七月喫鬼之俗語所謂五月喫水者醵資賽龍舟藉以肥己是也七月喫鬼者文武各衙門之書差藉普度爲名向兩貢十途商賈曁客館娼寮勒派捐帖一若奉憲抽捐也者本年因錢莊倒虧鉅欵市面掣動不能如向日之興高采烈而差役派助之費仍不少减此亦一敝俗也安得賢有司廓而清之○七月初旬起漳州石碼浦南以及安溪南安惠安各縣屬凉燠不時釀成時疫每日斃命者不知凡幾棺材鋪售賣一空日夜赶製不及以致人心惶惶幾如談虎色變云○虎頭山命案經地方官據屍親張某呈報兇手係德國夾板船上之華水手五福來許水二人毆斃等語黄清和分府查明屬實卽照會德國樊領事官請電致牛莊德國領事會同牛莊地方官預爲設法一俟該夾板船抵營口港時卽將凶犯拘獲勿使逃免七月二十日該船駛抵牛莊經德國駐牛莊副領事官准照電報所指凶犯按名掌獲寄押英領事署監内八月初四日由德國商船載之到厦樊領事卽知照鼓浪嶼委員派差隨同德署清書西人漢生到船將凶犯拘提登岸送交廳署訊供詳辦此案破獲之易固由電報快捷要亦中外官和衷所致也 
[析津秋月]  
　　上西河盜賊充斥久爲行旅之患該管馬快喬扮商船藉以餌盜曾已獲犯六名解案訊辦有委員某亦奉憲命帶領保陽練勇二十名沿河巡緝月初由省至津節近中秋官塲例有水禮饋送臬憲周玉山廉訪亦遣家丁馮某來津送禮船泊新浮橋下該船係大舿子向曾載盜來往江湖兹由首縣差役封僱而來其行逕馮固不得而知馮之爲臬憲家人委員又未遑詳審初四日聽從眼線一面之詞居然指鹿爲馬練勇等遂持械上船馮以來歴聲明勇謂汝欲以豸繡之威嚇我希圖漏網耶我固老於捕盜不同胆小如鼷者卽綰馮以黑索在艙搜查忽見有中堂謝帖曁臬憲名片始相率大驚然已發難收當飭船家起椗擬赴省城然後處置詎臬憲前在津海關道任上馮已厠於紀綱之列有售洋鐵匣者識馮面目是日適邂逅遇之赶向關道署内報信其同伴某飛告于縣天津縣司關一面禀官一面飭役截留爰將兩造解案重責線人以及練勇將馮某開釋正擬發落間已奉臬憲來電謂誣良爲盜此風斷不可長飭將全案人等解省研究邑尊李摶霄大令遵將線人練勇於初五日起解赴省馮亦回保定銷差並備質對此案委員之顢頇練勇之荒唐線人之誣罔固不待言然幸所獲者係臬憲之家丁設是商民不將冤戴覆盆難於昭雪哉於以見行路難矣○大和尚者不知其姓氏向爲竊賊去歲被南路馬快識破廬山眞面備受五刑且悉索不已大和尚苦之今夏南路易人彼卽投爲夥役亦凌虐小竊並波及似竊非竊非竊亦竊之賣小貨者若人恨入骨髓初五日誘之至海大道旁頓施毒手除毆令重傷外眯其兩目使之失明然後投縣自首聞報案者兩人雖被責押而辦罪與否尚未可知至大和尚已盲於視不復重見天日矣怨毒之於人甚矣哉○重慶輪船此次來津聞將近烟臺陡遇颺風不特全船顚播且於成山頭幾至觸礁幸船主係老斵輪手當飭倒輪始免於險然船艙亦已入水貨物間有水漬於初三日駛到大沽西人當卽查騐將濕水之貨駁運來津以便擇期拍賣○津郡電報商局有電生某縊死等情已列前報兹查該生姓趙爲江蘇人未死之前數日曾有同人周某自以羅巾繫頸目瞪口呆被趙喝破未瀕於死逾日趙適值班轉瞬不知去向初以爲如厠嗣以爲時過久謂係元龍高臥當飭臧獲覓之比返以闃其無人對同人疑信參半投其臥室搜尋則一脚着地一脚跪於椅上項掛銅鈴繩索撫之體僵而氣絶現在該繩經已割過而銅鈴尚無故自鳴夜靜時樓板上每槖槖有聲胆怯者已遷避不遑該樓幾無人住矣 
[散勇哄鬧]  
　　文匯報云大通輪船由滬開行駛進長江船中載有散勇三十名忽然哄動爲船上人阻止船上有兩人爲其所傷散勇中有一人言曰此次我等寡不敵衆下次當糾一百三十人來汝等盍留意乎後不知所終 
[滬北火警]  
　　昨晚十點餘鐘捕房警鐘亂鳴俄而分明四下探悉英租界寳　街萬寳來茶館間壁之某廣貨店失愼當時火勢甚然 
光燭天恍若赤城霞起聞亦係火油缸起火各水龍聞警紛馳吸取自來水竭力灌救至焚燬若干及一切細情容俟續錄 
[醋海騰波]  
　　甲乙兩女年已及笄體態嬌嬈性格淫蕩牆花路柳攀折隨人固不僅南陌嬉春西　待月已也申女與某伶人狎暱儹屋於英租界生小鴛鴦雙樓夜夜乙女亦與某粤人結露水緣在法租界卜築香巢各樹一幟所謂君居北海寡人處南海如風馬牛之不相及也俄而某伶人北返津門甲女不慣獨處徙倚門前任人調戲爲某粤人所見不覺魂消泛泛漁舟引入桃花源裏楚山雲雨一任彼暮暮朝朝乙女以負心郎之棄我如遺也乘春夢迷離時排闥直入携情人衵服而遁甲女以爲同是野合本無名分何得向老娘面前撒潑昨晚至乙女處指爲竊衣申申怒詈忿忿交鋒幾若有不共戴天之仇適巡街捕至帶入捕房備捕頭以事關曖昧着暫交保俟下次堂期　案請訊 
[英界走水續述]  
　　英租界抛球塲永棄廣貨训失愼其大略情形已載昨報至起火之由謡啄紛紛莫衷一是就道聽途說中擇其較確者錄供衆鑒據聞該店以開洋油箱匀取火油匀出之後復以烙鐵燒紅將箱烙好稍一不愼烙鐵落於火油内以致轟然火起執烙鐵之某甲當被火燒着衣服跳入街心不及脫卸致滿身皮肉均被焦灼經人移至濟陽里内在某錢庄取得褲子與之更換旋經捕房送入仁濟醫院無奈火毒攻心延至午後殞命火發處過　樓梯下樓梯當卽焚斷致樓上人不能逃走故焚斃至有六人之多跳出之女年已及笄當見其母親弟妹同時被焚誓不獨生亦欲躍人火中幸爲傭婦極力拖出是女已許字寗波某姓擇於九月間出閣昨報登店主携春回寗云云盖卽預備送親事先同長子搬取粧奩至輪而後回店接取眷屬也然店中已起火矣是日自來水澆灌至晚死灰始不復燃當卽將各屍首檢出但見燒作一團面貎不能辨認手足均已脫落各爲配置妥貼而後棺殮并聞被焚之家除久孕各家外尚有朝西門面之大昌烟間亦被焚燬惟弟頭店則幸免於難 
[蘆中人]  
　　本邑人某甲現在滬城縣署左近開設客棧年領某姓女爲童養媳年已及笄昨日黎明時忽失女所在派人四處尋訪杳無影響亭午時隣人某乙欲煮午膳至柴房取薪忽見女匿在積薪之中當卽拖出問以適從何來遽集於此女無以對遂將女送交甲家收管合浦之珠復返樂昌之鏡重圓誠萬分之幸也 
[縣案彚錄]  
　　　春江明府綰上海縣篆時有石杜氏控婿高金寳及妻高石氏覇吞房屋明府訊供之下判令高金寳夫婦將房屋二間給石杜氏收管在案嗣因高延不交屋石杜氏復投縣控訴袁大令飭差將高逮案前晚开堂提訊着高赶緊將屋出讓轉給石杜氏收領並令原被具結完案○袁大令前日升堂飭提前爲地保之謝小山至案諭曰本縣查知爾在外面聲名甚劣汝究竟作何事謝供小的前充地保退卯多 
 
 

Page 4

 
 
年現有房屋數間收租度日大令曰英界二圖地保之事爾等如何在外冐董事瞿姓朦朧混保供稱此事小的並不與聞求請明察大令着退去候示○地保應文章訴稱姚財林拖欠漕糧除陸續收到外尚欠錢四千三百文屢次向索一味圖賴求請提究袁大令准詞飭提到案於前日升堂提訊應投案伸訴前情大令問姚曰爾欠糧串爲何不交姚供稱小的明年輪當地保錢糧係國家正課小的不敢拖欠已於本年夏間付應錢四千五百文作爲清乾况應尚借小的錢數千文有方單抵押現將方單呈閱大令謂姚曰本縣不能任爾飾詞推諉以私抵公着將錢赶緊交案至應文章如果欠爾借項爾當另行具詞控告姚堅稱漕糧早已付清並未拖欠大令怒甚喝令枷號此交姚始供願交大令着卽日將錢交案又謂應曰爾身充地保各花戸名下糧帳須挨戸清結不可含糊應遵諭而退 
[英界控案類誌]  
　　慶泰洋布號之王亨立扭控姚松生沈松筠至新署據稱姚逃二人冐做本號洋布牌子請究蔡太守飭將姚沈押候訊究○一百零六號巡捕扭解陳史氏至署據稱該氏慣以拐販人口爲事太守飭交官媒收管候訊○妓女李月娥至新署呌喊供稱虧累不堪求請超豁太守着交官媒候訊○王阿寳至隣人家尋妻不遇致與陳阿虎口角旋至用武陳將王打傷互投新署太守着將王阿寳送仁濟醫館醫治陳阿虎管押候訊 
[法廨停訊]  
　　昨係中秋佳節法公廨循例停訊一日 
[法捕房瑣事]  
　　偷兒某甲前日在輪船碼頭旁竊取某小工衣服兩件昨經捕房包探查知將甲拿獲搜出原贓押票送入捕房管押○某甲由甬江趁江天輪船來滬在碼頭旁被剪給賊竊去友人囑帶之玳瑁邊眼鏡一副四處追尋杳無影響遂赴捕房通報前日包探查知眼鏡係鎭江來滬之李九所竊將李九拘獲搜出押票吊到眼鏡管押捕房候解公堂請究 
[孝思不匱]  
　　韋大善士以太夫人謝氏棄養蒙諸親友光賜吊唁謹以唁分洋五十元撥充賑濟又以答謝諸親友禮物折洋二十元一併交本館協振所彚解災區計香港鈔票洋廿一元花注　元英洋四十二元音人謂培植功德當從濟困扶危下手自世風不古遂以黄冠緇流諷經禮懴謂可追薦冥福而不知輪廻因果說本虚無斷不若賑濟災民以眼前布施作現成功德也韋大善士既以此仰體親心并爲諸親友造福其胸襟識見不誠超出尋常萬萬哉是不可以不誌 
[董烈婦姚氏傳略]  
　　烈婦母族姚氏吾湖之望族也其祖竹村公博習經史兼好以醫術濟人因避髮難遂遷居潯溪父號文山克繼父志一家之中雍和整肅久爲我里所推重烈婦幼習閨儀不苟言笑既工針黹亦善烹調以故父母甚愛重之年十九適郡中董氏爲鼎元元配鼎元父故母存有兄二人亦各分爨結褵之後其伉儷之篤曲盡婦道固無待言而尤能孝事其姑睦其妯娌宗族鄕黨人無痱言迨至上冬鼎元竟患弱症烈婦乃躬奉湯藥衣不解帶病延半載而奉侍之勤恒如一日見夫病劇且常默禱神祗願以身代不料五月初七日鼎元竟於申刻逝世烈婦哀號氣絶死而復蘇者屢矣自念姑雖在堂有夫婦二人在固無待子之代夫而養也倘謂門戸當支奈又下乏兒女撫養無孤故與其偷活於人間孰若從夫於地下乎時方亥刻烈婦遂吞毒而亡嗚呼烈婦一弱女子耳年僅廿二而獨能舍生取義視死如歸苟非激烈性成夙明大義者亦烏得若是之從容而殉節哉噫是眞可以不朽矣[  潯溪涂清軒拜草]  
[江督轅門抄]  
　　八月十一日知縣陸釗禀知今日到督轅發審差 
[浙省撫轅抄]  
　　八月初四日運同王瑞年禀銷仁錢仁縣醬缸差○初五日典史羅堃禀知防軍局委料理臬署圍墻工程差○初六日府經歴童煌禀銷文闈巡綽禀知藩司委調襄辦供給水菜差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東報彚譯]  
　　英國有買倫者工於詩作髑髏杯歌自著東人末松青萍譯其　曰勿驚起勿　趄勿謂吾精神既　薰然吐出凛冽氣掃蕩百憂獨有吾不似人　　頭鸕吾嘗生在世上亦嘗憂彼羹亦嘗能痛飲一一與汝似今吾既殆矣不願長與土相倚飲兮汝何不飲兮汝於吾無善矣汝口却勝毒虫嘴與其朽土養蛆兒不若葡萄澆淋漓與其爛坭盛蚓食不若酣飲養清泌生前百年遊俠塲猶願與汝俱顚狂人生一旦腦漿去代之何物若杜康日月能幾何只宜痛醉拚一死汝若與吾同亦應有人效汝於九原與汝吟歌痛飲無不至吁嗟乎吾人生前片刻在人間儘使旁人飽悲酸何妨死後且離土與虫留贈後生罄厥歡○月初暴風大雨各　街市村落都罹其害而崎港口外　有中島端高島三煤坑皆因四壁崩壞被水灌入而高島受禍最烈上月曾被海水湧破堤防汪洋一片挖煤夫奔避不及有十餘名漂　無　坑　令工人用機器戽水以便水退後重行開挖此次又被水淹流失坑柱三千枝蒸氣管亦已傷損此外尚有房屋數椽運煤船三艘均受陽侯之虐公司折金甚鉅而煤亦不免增價矣○前熊本縣知事當岡在任十有六年築造三角灣之役當時　　紛　迄今始有公論兵燹之後招撫流民敎養兼施竭盡心力又將街路改寛便攘在熙來者咸有履道坦坦樂士民感之於去任時建碑頌　以垂不朽名之曰紀念○朝鮮今羅道濟州島有日本漁人往捕鮑魚與韓人爭鬥韓人蜂擁而來日人被殺者四十四人○朝鮮今年雨水頗久一農甚慮秋成减色迄今隂州利州竹山　州等處早稻豐稔晚禾亦有大穫之　　男子女不覺欣欣然喜動顏色○朝鮮當○錢價值日跌每洋一元可換錢三千一百文物價因之騰貴貧民受累不淺推原其故蓋因近來　製當五錢不甚佳妙遂致人皆賤視之大臣金炳始惄然慮之具奏高王　下令禁止以後不得再造脆尋錢圜法庶有轉機也○西歴本月八號午　高島煤坑朋壞六十文之譜幸工人聞聲奔避不致被壓　内無　下民屋五間均被壓壞計傷　女四人○各學校開課伊邇各郡縣書生携萠挈侣而來　住客寓以候試騐入學 
[邗江官報]  
　　初七日葉鹺尉涇委解南京餉起程初八日唐鹺尹祁委寳帶橋緝私閔鹺尹祖清銷各塲繪圖差初九日蔡分世佑委解京餉徐分轉衡委　甘餉初十日翁鹺尹惪霈委解蘇州餉均禀知起程 
[上海六馬路仁善堂籌賑公所施少欽經收山東賑捐八月初一日至初十日止清單]  
　　山東求善　善士洋一百元武陵　齋九八元五十三兩二分七厘又洋廿元徐恭甫九八元三十雨徐仲笙求病不發洋五十元常川鹽　潘漢泉洋四十元沈嵩翁交來鍾鶴彺求平安北洋兵駁吳求吐血速愈經訓堂林求子　病全愈汪忠祐求合家平安四戸各洋廿元任　道求身健洋十二元同順昌藥資移賑　山補過氏完愿求　家平安毁豪哉求已病速愈玉本奎求父益壽康健楊少健身　完愿朱劉氏求病速愈無力人求産速愈沈世懋爲妻産平安完愿繼志堂徐完愿無名氏十戸各洋十元各善士洋十一元九角銅洋一元錢一千五百四十文俞茂　無名氏司順昌三戸各洋五元王陶菴酒筵移賑樂頤　主人服符完愿無名氏完愿唐家衖　有志未逮氏五戸各洋四元王汪氏松江董翁留名三戸各洋二元黄錫年求符除　劉氏二戸各洋一元朱氏外症完愿洋一角裕祥莊銅洋八元無名氏銅洋一元以上共收九八元八十三兩二分七　英　四百五十七元銅洋十元錢一千五百四十文 
 
 
 

Page 10

 
 
   
 
