# 1906 - 130 - 4911880

 

Page 1

 
 
   
 
 

Page 2

 
 
[電傳上諭]  
　　四月廿二日奉 
上諭貴州右州鎭總兵員缺著陳萬清補授欽此同日奉 
上諭江南提督著劉光才調補徐印川著補授貴州提督欽此同　日奉 
上諭湖南岳常澧道員缺著石廷棟補授欽此 
[宫門抄]  
　　四月卄二日召見軍機連璧富基德蔭 
[論校外修學之可貴]  
　　今日處百變之世界。應百變之事業。無論何項人才。皆有一專門之學科。藉以練習其技能。增長其智識。信乎。將來之斡旋新天地者。不能不屬望於學校中人矣。然而一國之人。未必人人皆能入校。或爲時期所限。或爲境遇所困。往往雖有爲學之願。而其志常苦於鬱而不逹而返觀政府之所張皇。學官之所厲厲者。亦僅注意於校内之少數。不及校外之多數。由是不能入校者。多心灰意懶。藉口於境勢之隔閡。甘處於自暴自棄之地位。一若當世偉人。必皆由學校來者嗚呼。此誠言學者至深極普之大惑也。世變愈亟。需材益繁。旣不能以學校中區區之課業。肆應無窮。而在不能入校者。或孳孳焉自修自學。蔚成有用之才。世界各國。實繁有徒。然則所恃以斡旋新天地者。校外自修之價格。非可於學校生徒而外。自樹一幟乎。故吾今欲研究校外自修之理。以爲世之不能入校者告。　　其一從理論上言之。而知。校外修學。其獲益優於校内。也學校課業。規律劃一。若敎科。若編制。若每週敎授時間。其大要在斟酌全級學生之中材。定其程度。務使愚者可以仰而企。智者可以俯而就。故究其效騐。無異常之精進。亦無異常之失敗。此校中之所長也。若夫校外自修者。造端致力。全視乎已。其精粗深淺。一視其自持之謹嚴程度以爲差。故自修得其法。則審夫勢之所急。擇夫性之所近。確定其目的。爲一科之專門。用全神以注之。持恒心以赴之。雖在入手之初。自問也。自答也。自疑也。自解也。或不免有萬種困難之情狀。然其得之也愈難。則其昧之也必深。味之也旣深。則其得之也愈益眞確。夫至事理之確由心得。則其應用之時。必能左右逢源。一袪其食焉不化之弊。孟子曰。君子深造之以道。欲其自得之。此今日校外修學者之絶好格言。正所謂神明於法不爲法用神明于理。不爲理障者也。蓋入校者之所得。多而不邃。其權半屬於人。而不入校者之所得。雖不及其多。要皆求諸已而獨能深入。其思想之自由。精神之靈動。舉不爲敎育上之權制所限。故其一理之明。獨能貫徹始終。而無微之不逹。世人謂自修得法。其獲益優於入校者數十等。殆非過言。今日需才孔殷。一二志薄行弱者。時以不能入校爲憾。嗚呼。彼自有其聰明智力。曾不肯用其自修之方。法以應世用。而反諉曰不能不能謂之不誣。可乎。否也。（未完） 
[本館接到徐傳隆署江南提督專電廿二日申刻到]  
松江來電云江南提督楊軍門出缺由徐傳隆署理 
[皖撫致法總領事電（爲敎堂並未被毁事）]  
　　法總領事巨鑒頃接建德李令十八日來禀並未提及木塔冂洪家亭兩處焚燬敎堂之事恐係誤傳惟稱江西鄱陽縣匪徒百餘人竄入縣境楊嶺珥林保等處焚燬敎民房屋經該縣於十五日拿獲汪榮周等匪徒六名當飭該縣按名訊取確供重加懲辦以昭炯戒而遏亂萌所有該處敎堂均皆嚴密保護安堵如常特此專電知照撫院恩箇（語） 
[湘臬函辯警務授權外人之謠傳長沙]  
　　近日湘省紛紛謠傳有日本要求中國警務權限歸其辦理之說以致省城各學堂連日會議以謀抵制未幾醴陵縣各學堂亦有公電來省謂警務已授權外人等語又未幾常德西路學界亦有公函來省並有某學堂巨紳致書學務處僉謂該處亦因此會議擬與省城學界合謀挽救之策書中極陳利害議論透闢昨由學務處總辦臬憲張廉訪覆書云來示敬悉弟處近亦接有醴陵學堂公電謂警務已授權外人等語查近日中外權利之交涉歷經志士仁人大聲疾呼痛哭流涕不獨士庶腦力日形發逹卽政府於交涉界上亦略明公法大有轉機如商部之力保華人公司權利禁遏路礦洋股外部之禁止西人藉遊歷勘礦不許外人在内地購買山地種種設施皆從前所未夢見警部爲徐尚書主辦其人之明瞭機警爲各部堂官之冠以警政授之外人斷無此理且租界之内西人設立巡警爲約章所認可二十九年上海所訂商約尚且將此條更正以後續開口岸卽不得由西人自辦巡警約章所載可爲鐵證豈有内地轉令外人主辦之理此次之謠傳大都與去年割閩換遼同一虚妄割閩換遼之說湘學界電告各處至滬漢等處反馳電與弟謂彼處並無消息是否尊處得有秘密京函等語弟不知造謠者是何居心必欲使純然求學之學生叫號狂走招惹風聲使四方議者謂湘學界爲遇事生風之地受盡指摘辦事者吃盡苦惱爲讒慝之藉口增學務之阻力迨至查明並無其事且各處别無影響則又來一電云遼事力爭有效一若本有其事經若輩力爭而止不獨不居造謠失實之過又欲居挽回大局之功人心如此巧詐可爲浩歎顧吾純然求學之學生乃甘受其愚弄騙遣若小兒然此又可爲浩歎者也公所攄陳各節苦口婆心立論透闢可佩可誦僕在湘平日辦理交涉從未失一權利不妨爲貴學堂諸生播告之如以爲然請勿叫號狂走函電紛馳又蹈去年割閩換遼之故轍被明眼者所笑而爲不喜學生者所醜詆至幸至幸（車） 
 
 

Page 3

 
 
[駐京英國新公使來華之期]  
　　二十二日倫敦電云英國新簡駐華公使嘉滕君于西七月七號由坎拿大温哥華埠乘英國皇后船起程譯文匯報 
[直督力籌交通之便易]  
　　京津泰晤士報云直督袁慰亭宫保擬由天津火軍站起築一支路直逹總督衙門譯字林報 
[路線穿城仍未解决杭州]  
　　浙江鐵路江野第一段曾由士紳組織研究會主張穿城及塡西河築軌而各紳商在商會集議時謂如穿城應由東城羊巿街一帶爲宜若原擬城外之東路殊乏贊成之人曾由湯劉二京卿與都中同鄉官一再函電商酌尚未定妥聞須俟總工程師盧君由鄂回杭方能解决也（的） 
[官錢局承辦鐵路漢口]  
　　粤湘鄂鐵路共分三叚湖北則爲北叚經張香濤宫保札飭官錢局籌欵興修設有不足再行招股（亦） 
[汪欽使電覆九廣路事北京]  
　　九龍廣州鐵路經粤督岑宫保訂定中英合同辦法惟恐英政府仍有異議因將此電逹駐英欽差汪大臣伯唐請其就近婉商英外部轉勸該公司就此定議聞汪大臣已電覆雲帥想此路當可妥辦也（吕） 
[封禁私礦安徽]  
　　東流縣泉水塘煤礦苗質甚旺職商吳蘭照等假某君採辦大楓山之名私在該處開採經藩憲馮方伯察知委員查辦封禁其現存之炭約六千餘石擬照章充公（士） 
[法商爭攬航利杭州]  
　　杭州往來蘇滬嘉湖小輪船現如招商大東戴生昌三家曾仿上海長江三公司之例訂立合同不得傾軋以故各皆獲利兹聞有法商某甲來杭察閱情形并往各埠考察一切擬集資創設内河汽船公司以爭航利聞不日即可成立云（巿） 
[常德商埠酌改地叚湖南]  
　　常德府自開商埠前經岳關道韓古農觀察詣勘擬在南岸闢作商塲旋以諸多窒碍皇經閣以下又太低窪一經築隄恐春水泛溢郡城不免受逼曾經郡城士紳及八省三堂董事在道署曁洋務局禀請改易地叚現由觀察來常會同府縣覆勘查得仁智橋以下沙灣以上甚爲合宜已禀請撫憲委員勘驗再行定局並聞撫憲有親往履勘之說（事） 
[奉省銅元改章奉天]  
　奉省所鑄當十銅元向作東錢一百文（卽制錢十六文）現經財政局呈請改章作爲小銀元之補助品並出示曉諭略云照得奉省銅元經前軍督部堂增奏定每枚當東錢一百文業經遵照通行在案原因奉省媒炭人工貴於他省非當百不敷鑄本嗣查現在物價尤昻於前由於制錢缺少若通用銅元仍照當百行使於民間又多未便是以本局覆議改爲當十又恐民間貿易儲積前項銅元一旦改爲當十不免吃虧遂預飭官銀號先照當百收冋每十枚發給東錢票一吊文現已時閱數旬收冋甚多其存民間者不過零星儲積爲數有限本局悉心酌核當十當百皆屬不便於民惟將奉省銅元改爲小銀元之補助品每銅元十枚兌換小銀元一角其銅元價値之漲落卽以銀元之漲落爲準不另作價自出示之日起無論省内省外出入一律並准完納錢糧釐稅一切官欵此係公家專爲便民而設故不惜厚賠鑄本云（丙） 
[户部大加整頓北京]  
　　日前户部四川司主事萬君秉鑑力陳公事積壓情形請大加整頓已蒙鐵大司農派員查辦業已禀覆昨將該司印稿各員全行更調另委賢員辦理矣（吕） 
[大臣奏對應行要政京師]  
　　十二日鐵大司農召見時奏陳要政紀其大略如下一實行改革官制裁汰冗員應定畫一規模以期行政得無紊亂一遇有緊要交涉事件請傳熟悉外交老成持重大臣入見討論一切並請密諭廷臣會議以免坐失要機一整頓各省關稅以清弊端而重課欵一請在京設立顧問府飭選京外官員博學通才者咸集顧問府會議内政外交理財興學等項事宜以資治理（貴） 
[諭飭愼重條陳摺件北京]  
　　十一日兩宫召見軍機大臣時諭以近來京外官員條陳時政摺件紛紛入奏已擇其切中竅要有裨時局者次第舉行惟其中亦多空言無補之奏飭令以後凡有條陳摺件交下之後另立册簿　錄事由留心叅酌每於十日進呈一次以便詳核辦理免致疎略而昭愼重（受） 
[李京鄉奏對奉省大吏被劾情形北京]  
　　探聞李柳溪京卿前次召對時皇太后詢奉省近事極詳並云趙爾巽之辦善後史念祖之辦財政奏劾者頗不少均置不問現已人言漸息爾在奉省目覩該員等辦事究竟何如京卿對以趙某清勤自矢不避勞怨史某辦理財政綜覈極精現在捐稅一項已較從前多收二百餘萬中飽旣絶不無招謗此皆實在情形臣不敢曲爲徇隠太后首頷者再（再） 
[外務部擬考察司員北京]  
　　日昨慶邸與外務部堂憲議商本部辦理交涉每有乏才之慮宜考察司員以收得人之效嗣後遇有外交事宜除關係密秘不能宣布外其餘概令司員各抒己見繕帖呈堂藉以考察才具以備設立外交館時分别擢用藉資臂助（諸） 
[入藏大臣電調隨員北京]  
　　欽差西藏查辦事件張大臣蔭棠以此次赴藏查辦事件任大責重需才孔亟擬調外部主事何藻翔卽赴印度隨同入藏以資襄贊并聞有電致外部言該主事學貫中西沈毅有爲懇飭該員卽行赴印云（吕） 
[吳撫蒞贛定期接印江西]  
　　新撫吳仲帥由京乘火車於初八日蒞漢口初九日過江入武昌城拜會張香帥面商要公斟酌數日卽電知於十四日由漢起節十五日抵潯查勘各砲臺是日南昌新建兩首縣均往吳城鎭伺候恭迎聞擬於十八日蒞省 
 
 

Page 4

 
 
接印（百） 
[電商派兵駐紥口外北京]  
　　據練兵處人云近日口外喇嘛廟地方屢有大股馬賊出擾商民多受其害昨由王大臣電商直隷總督袁宫保迅速派兵前往駐紥以資鎭攝（貴） 
[拿獲飄匪七誌湖南]  
　　湘省武陵縣廖子材大令因拿獲會匪訊有確供遂於初三日四鼓出城率帶幹役營勇赴該縣石竹坪掩緝要匪行抵彼處天尚未明卽密傳地保詢知有匪首周某是夜未宿祠内又詢知係在近處賭博大令跟蹤追捕周某果在附近某家睡猶未起因卽就擒比經研訊據供尚有同黨某某二人亦就近拿獲回縣初七日又由强字旗哨勇拿獲二名解縣經大令詳訊飭分别收禁候懲（輕） 
[湖南水災三誌長沙]  
　　湘省水灾情形迭誌前報兹聞此次大水各處圩田坍決至數百處十一日善化縣屬觀音港圩隄衝决時毁民房數百户居民溺斃者以四五千計已經禀報到縣省城房屋倒塌亦多十二日有北城外警務總查某大令隨帶護勇兩名督同施粥該處鋪屋忽然傾塌大令適罹其害護勇両名亦同時壓斃此外壓溺至斃者亦時有所聞學堂地墊稍低者如西園之明德經正兩校通泰街之周氏女塾朝宗街之游學預備科均已被水停課明德之中學一部其寢室講堂先後坍塌並有某學堂學生淹斃之事省河下游之迥水灣一處自十一日止經救生船撈出浮屍己多至九百六十一具中有女屍尚抱一小孩不釋情尤可慘湘潭縣屬之易家灣一處亦經救生船撈出浮屍二千餘具此外各處撈起者尚不計其數惟前報所紀湘潭縣出蛟並火灾一節係屬訛傳然水勢則有不可言狀者現在雖已漸就銷退而勢猶遲緩三日内僅止退去二尺上下云（時） 
[續蘇州省城巡警試辦章程]  
第五節　經費　（一）（額支項下）　總辦月支薪本公費湘平銀一百五十兩　會　辦月支薪水公費洋一百五十元　提調月支薪水湘平銀四十兩　科員每員　月支薪水湘平銀三十兩　稽查每員月支薪水湘平銀二十兩　司書生每人月　支湘平銀十五两　巡官每員月支薪水公費暫照警察舊章支錢六十六千文　　巡記每員月支薪水錢二十千文　巡弁每員月支薪水錢四十千文　巡長每名　月支餉銀洋七元巡警每名月支餉銀洋六元　清道夫每名月支工食錢四千文　夫頭加一千文　（活支項下）　（一）購置號衣皮帶布靴草帽包巾油靴雨衣皮　棉夾單各衣及一切雜項均隨時禀請支給（二）總局經費凡額支活支各欵先後　禀奉撫憲批飭善後牙厘商務各局按時籌撥分别造報（三）省城巡警學堂經費　另由該學堂籌備不在總局經費項下支給（四）省城警務經費由總局籌備各局　警務經費由各府州縣籌備各自造報不得牽混 
第六節　辦法（一）全省警務發端於省垣如必俟省垣辦有成效而後推行各屬未　免有需時日應由巡警總局通飭各府州縣一律舉辦在府城則曰某府巡警局州　縣城則曰某州縣巡警局均准刊發關防暫歸各該守牧令兼辦一切章程各就地　方情形議呈總局核明彚存以備詳咨至於各鎭各鄉之警務祇宜俟各該管府州　縣警務辦有緒逐漸推廣無可凌躐（二）巡警職務首從巡邏站崗蘇垣街茂窄　狹行人雜踏巡邏之線路站崗之岡位殊難拘定成式祇宜酌量佈置因地制宜（　三）清查户口爲巡警要政攷日歐警章有定時之清查有隨時之清查今蘇省以　春秋季各一次爲定時清查由總局加派稽查員恊同各路巡官巡弁挨户清查發　給門牌編存户册備攷其隨時清查凡遇應行稽察之事分别重輕鉅細或責成該　路官弁或另派稽查員容臨時酌量辦理（四）敎堂最易滋事近年來蘇省民敎相　安尚少交涉惟巡警防患未然保護之責刻不容寛應于按期清查户口時除編存　户册外另立一册註明某處有某敎堂主敎爲某國某人隨時飭巡警留心保護（　五）蘇垣街道污穢致多疫癘河港淺隘飮水不潔亦易染病今由總局專派巡官　二員率巡弁多員隨時督飭各路清道夫掃除街道穢汚再當設法勸集自來水公　司或用日本法隨處開并均於衛生之道大有關繫（六）電話路燈爲巡警之耳目　蘇垣早經創設尚須陸續添置（七）盜賊火灾巡警責成最重應如何辦法向有警　察條規仍當遵辦陸路外另派水巡弁兵一二處水陸各令責任亦照向章辦理（　八）警務爲保衛地方起見如有本地紳商條陳得當一律照辦以廣集隘而洽輿　情如櫃檯侵街糞具不時堆積等類均應由紳商公同酌議 
第七節　權限（一）各路巡警分局及各府州縣巡警局均爲巡警總局所統率一切　公事自應聨絡一氣凡奉巡警部两院憲通飭之件均由總局轉行而省墄内外各　分局申詳禀牘亦不得踰越總局以昭劃一而符體制（二）凡地面尋常告示事關　全省警務者則由總局頒發若僅一路一局之事則用該路該屬局示仍將告示底　稿抄送總局核辦（三）省城各路巡官辦事須與蘇州府長元吳三縣各地方官接　洽遇有命盜重案立即送交地方官訊辦並不得侵占地方官權限（四）各城門督　查及水旱關委員向由藩臬兩司會同札委仍照常會咨巡警總局以便公事接洽　（永）（已完） 
[南斐洲華工之前途]  
　神户西報載倫敦電云英國殖民部次官温斯敦翹其爾君宣言凡在南斐洲之華工如願回華可呈禀詞于管理特蘭斯哇華工之官員惟約亨尼斯保地方以英國政府干預南斐洲之工業深爲扼腕譯文匯報 
[美國選舉下屇總統之政見]  
　　瑪尼喇海線電信報載華盛頓訪事電云美國下届選舉總統之政策已具端倪總統羅斯福君願助兵部大臣塔虎脫君被選其事若成則羅斯福君將爲國務大臣羅斯福君亟欲開濬巴拿河並整頓非利濱羣島使之興盛路脫君當充　議院議員或解職退休 
[俄國革命黨之命運]  
　　二十二日倫敦電云俄國某别墅内查有一屍身懸于屋頂板其而貌頗與俄之革命黨甲彭神甫相似 
[英外部外交之政策]  
　　二十二日倫敦電云土耳其己接受英國之要求英外部大臣愛華德格雷伯爵於下議院宣言當由两國派員勘界規復舊時形勢其界線應從拉夫之東南起至離亞克拔三英里之處爲止和平結局頗有可望云 
[俄工人行刺報怨]  
　　二十二日倫敦電云俄國京聖彼得堡砲台官海軍提督密司聶溪君素不理於衆日現爲工人殺害以彼曾禁止工人於西五月節期舉行祝典也譯文匯報 
[英國外交勝算]  
　　二十一日倫敦路透電云路透報訪事人于禮拜六由康斯坦丁京城電稱土耳其政府己覆允撤退邊界之兵隊惟英公使哇康諾君不允接受並催令土耳其于禮拜日前能設法使英國滿意又電云勘界之議遲遲未决恐將再起爭端英國外部大臣愛華德格雷伯爵將于今日下議院宣布此事云 
[香港疫症流行]  
　　香港西報云香港疫症盛行地方官竭力設法消防 
[駐日美使起程]  
　　二十一日東京電云新任駐日美公使萊脫君於昨日趁大北輪船公司氓尼接逹號行抵横濱各報章皆著論歡迎之謂日本戰後情形雖與前不同而以美公使之才當能勝任愉快云 
[英土交涉之現狀]  
　　二十一日倫敦電云康斯坦丁京城路透訪事人報稱土耳其戌兵已於禮拜日由搭拔退出殷尼斯氣令騎兵隊巳由昆斯吞拔　向埃及進發並將挑選在蘇當波敦之（　）字砲隊兵斯丹逹報及各報章皆主張應令土耳其按照哀的美敦書所載各節一一照允譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇學政札催租息蘇州]  
　　江蘇學院唐文宗札川沙廳文畧云南菁學堂本以横沙租息爲經費之大宗去秋海潮爲灾收成無望在小民嗷嗷待賑原不忍再事征求惟是各業户食利多年此時正當激發天良以素昔之豐收補目前之不足况板租之定額爲數極輕原因不論荒熟故所取止此必如各業户一再告蠲之意勢必以板租改爲活租偶值荒年旣藉口於全數之免倘逢樂歲又未必努力爲倍數之增揆諸情理似乎各業户祗知私利之盈虧不顧公家之緩急方今朝廷興學籌欵爲先本部院洞悉民艱何肯分外苛求累及瘠苦所以自圍田畝一概緩收而各業户多係紳富好義急公自不至觀望推諉是在該廳以懇切之忱爲各業户勸導勿憚煩𤨏勿顧辛勞總期酌量變通於事有濟本堂開學妙手空空專賴此欵該廳早當明曉况辦理横沙爲該廳專責租息之有無係本堂之興廢卽關該廳之考成札飭限半月内追起報解云云（永） 
[禀請抽稅興學安徽]  
　　東流縣張溪鎭地方爲該邑巨巿有吳紳等擬設一初等小學堂以興敎育經費議就所出之土產木棉諸類按價酌抽學捐己禀准該縣轉詳大吏候示遵辦矣（士） 
[倡設靑年會揚州]  
　　有内地會中之某洋人由入基督敎之松江人郭君介紹與華瀛公社主人蔣少籛約同設立青年會自四月十六日起在磚街新賃大宅内演說聞入會者敎民居多（引） 
[飭弁梭巡太湖蘇州]  
　　節制太湖水師全軍歐陽副將成祥因聞太湖一帶地方不靖特飭正前營哨弁二員各帶舢板開往太湖西山會同太湖右營各舢板齊集東西山等處嚴密緝捕實力梭巡聞歐陽副戎因有事覊身不刻親往云（永） 
[訊詳報銷浮冒案蘇州]  
　　蘇垣警察學堂工程委員歐陽蕚報銷浮冒由藩臬司指駁詳奉撫憲批飭訊追由蘇州府訊明詳復經藩臬兩司以學堂欵項曾經前總辦陳道瑜兩次來電均稱己交歐陽令代付言之鑿鑿察核該令所供謂無分文付給甚至應得薪火亦被陳道扣去陳道所置裝飾類皆家存舊物作價開支經費九百餘兩入已多至六百並支搬費務飽私囊迹其指摘之狀鄉黨自好者不爲陳道監司大員豈肯出此供情顯有未實該令受陳道汲引情非泛常竟反唇相譏不留餘地究竟陳道有無交代之欵應俟陳道來蘇詰明核辦至該歐陽令旣係未引見之員宫册無名若薄予懲處又無册可記亦應屇時核辦等情詳復撫憲察核（永） 
[訊詳寺僧控官案蘇州]  
　　蘇垣靈鷲寺僧深諦上控警察學堂委員歐陽蕚拆屋佔物等情迭紀前報經署臬朱廉訪批飭蘇州府訊追現己訊明該僧所控各節皆無其事實因該寺僧深諦不常在寺所失各物皆係遺失該僧並夫查明懷疑誤控惟察看該僧深諦實非安分之徒應卽驅逐出境不准逗遛所有靈鷲寺應另行選派妥僧前往接管以昭詳愼等情詳復臬憲核奪（永） 
[徵兵揭曉松江]  
　　松郡徵兵案巳於十九日發出華亭取九十一名婁縣取八十二名均限念一日遷居普照寺（手） 
[南翔開徵兵會嘉定]  
　　嘉定縣屬之南翔鎭爲滬寗鐵路要站經商會總理王君柳生學會總董李君功孚主持一切百廢俱舉現由縣令熊邑尊照會王李二君定於本月二十六日在鎭中大寺空地高搭彩棚開徵兵會聞届時各官紳衣冠齊集先演說朝廷尚武意旨次照章考驗末延就徵兵士上坐待以殊禮藉資鼓勵云（客） 
[禀究水兵毁店吳淞]  
　　吳淞砲台小輪水兵于卄一日至淞鎭王牲泰鹾貨店購魚口角該水兵突將該店搗毁事後店主訴告小輪管帶汪弁反欲庇護水兵究辦店夥現由店主訴告鎭董盛朱二君轉告本鎭巡防隊官周都戎據情會禀統領周价臣秉公查究以昭公允而安商業（不） 
[滬城官事]  
　　甲午科翰林熊秉三太史希齡湖北人由外洋來申住　門外又總工程局議董候選通判張亦槎别駕煥斗前南洋隨員金陵洋務總局委員彭中盫明府意黨松滬釐捐總局督辦陳亦漁觀察兆璜等昨均因公先後詣道拜會禀見○本埠貨捐局會辦袁明府世輔昨日在蘇公冋到道禀知銷假○畱防十一隊隊官袁廷華副戎昨由松江公回亦卽到道銷假○糖捐局委員蔡明府薰昨日因病飭丁到道請假三天○洋務局幫辦鍾明府鼎昨至道署禀知起服並請假前赴江寗禀見周玉帥面陳要公（合） 
[滬道赴淞騐收工程]  
　　上海道瑞觀察昨日上午十點鐘乘坐火車蒞淞騐收淞鎭馬路工程事宜當經寳山縣會同淞鎭紳董袁王朱盛諸君由藴草浜車站迎接至救生局沿路步行逐細觀覽午刻由砲台統領周价人邀至南石塘勘視砲台至下午三點鐘後始行返申（川） 
[德副領事升任辭行]  
　　本埠德國副領事麥令豪君近奉本國政府升授山東濟南府正領事之職昨日命駕至公共公廨辭行聞所遺副領事一缺卽由繙譯官師謀君接辦（方） 
[法公使來滬]  
　　文滙報云法國新簡駐京公使白潑斯脫君由福州乘法國巡洋艦葛登號於今日抵滬聞該公使卽日前往漢日取道京漢鐵路入京 
[西班牙領事懲辦賭徒]  
　　字林報云入籍西班牙華人陸阿祥等四名前在虹口北四川路租界外聚賭經道台照會西班牙領事究辦經該領事闓君于上禮拜六禮拜一兩日提訊該賭徒等皆供稱並未開塲聚賭僅邀友人偶爾消遣似不得謂爲犯法且賽馬前後方例得公然賭博矣領事得供謂其有罪惟以内有數端按照西班牙律法固在禁例而在上海賽馬時則例得允准當從寛判令罰鍰二百元繳案贖罪半撥公濟醫院半撥同仁醫院爲經費並諭令該賭徒等如再犯事到案當從嚴懲辦不貸 
[派員請領快砲]  
　　江督周玉帥前向滬北禮和等行定買陸路快砲六尊到申在製造局試騐兹經督練公所委魚雷艇管帶杜北蔚千戎來申投製造局請將砲領回（尺） 
[禀請給照運械]  
　　常備新軍統領孫軍門近因缺乏刀械等件委前赴日本考察畢業之縣丞俞二尹思誠赴日購有背包六百 
 
 

Page 10

 
 
付馬鞍二付單刀十把計銀二千兩前日由日返申定於卽日運閩故昨日禀請滬道瑞觀察發給咨關免稅護照一紙以便運往（事） 
[鋪左設防志畧]  
　　滬道瑞觀察近據新關稅司及浦東各紳董禀稱浦左流氓衆多且有匪徒乘機肆劫請爲撥勇駐防等因除咨飭緝私飛划營設法調勇駐防外一面先飭縣局曁偵探等先行設法拿辦矣（嚴） 
[滬北華商創辦團練]  
　　本埠北巿各華商近效泰西創設團練昨日午後四句鐘咸衣灰色操衣褲頭戴草帽足登皮靴至美界蓬路西首所設之華商體操會社聚集到者約二百人議於禮拜日卽二十七下午二點鐘開操發起人係虞洽卿觀察蓋與西城内之商餘學會同一尚武精神殊可嘉也（力） 
[製局清查舊鐵之由]  
　　本月二十一日報紀製造局查出廢鐵可售銀二十萬一則兹悉此項舊鐵因製局承造粤省自來水管故特逐一清查以便搭用至所查確數刻尚未知然斷無值銀二十萬之多前報所云殆訛傳也（顚） 
[重騐無烟火藥]  
　　江督周玉帥前聘日本人石籐豐太郎來申製就無烟火藥呈請考騐以其性甚危險尚須切實改良特委金陵華嚴崗火藥局委員張明府鈺將各種藥樣帶申呈由製造局總辦魏觀察請將藥樣交石籐君再加考騐擇其美者照式仿製聞須六禮拜方能騐妥（尺） 
[酌撥馬路經費]  
　　滬南興修馬路經滬道禀明督憲借撥官欵五萬兩在大逹輪步公司等年租項下撥還在案兹悉總工程局各董因開工己及一月需欵甚亟禀請觀察先行發給二萬两以資撥用等情觀察當飭在關欵項下先酌撥銀一萬兩應用（宜） 
[集議搶女案件]  
　　二十二日下午兩點鐘鄧氏爲曾芳四强搶閨女事大集同鄉紳商并各行代表諸公會議函覆道憲及函復商會一案當卽擬定函稿叙明曾芳四惡跡請提訊嚴辦再叙當日致道憲公函各董并非不知情許苓西觀察主持公論力主嚴辦以維風化以伸公憤當卽公同簽名矣（也） 
[滬道查覆廨員掌責妓女事述聞]  
　　刑部前咨江督札飭滬道查覆英廨委員將妓女掌頰一事兹悉瑞觀察查得實因該妓在堂利口挺撞故畧予薄責其時新例初頒致有小悞故已禀覆江督免予深究云（宜） 
[定期重放氣球]  
　　西士拍來司前在張園演放氣球因有損壞現己另製一球定期二十七日在張園重行演放先期演說氣球之功用并升降之理由俾觀者皆知其製造之精奥并聞拍來司須留庽滬上設一學堂敎以氣球之學焉（容） 
[二次發封倫章造紙局未果]  
　　應桂馨控倫章造紙局股東朱培初糾葛一案前日英捕房代總巡麥君函請司馬派差至局發封司馬飭幹捕楊金帶同副役並會同五十五號西探至局詎仍將門堅閉更有朱所雇之印人在内手執　槍向外恫喝差探等見無可理喻當卽冋署禀明司馬核示辦理昨日午後二句鐘麥代總巡與五十號西探頭目矮姆司脫朗君同乘馬車至公廨與關司馬商議辦法越半句鐘始告辭而去（力） 
[美租界火警二則]  
　　昨晨一點鐘美租界吳淞路公興米店後披屋失愼經救火會驅車救息共燬該店及比隣有興小烟館房屋三間又四點餘時蜜勒路壽椿里二百二十號某洋房後披屋被歹人將火油紙抛入縱火幸經後鄰瞥見呼喊由西人赶速撲滅並未成災（似） 
[盜犯移縣]  
　　川沙廳南鄉某姓家被盜由廳尊左司馬飭差拿獲某甲供出盜首龔和尚等匿跡上海現由包探陳山林拿獲昨投公廨求請移縣歸案關司馬接准來文據情照會總巡轉飭美捕房將龔和尚馮阿九張鳳山徐益生周阿培等解案商之美白副領事除將供不承認之徐益生周阿培還押捕房候訊外龔和尚等三名押候移送上海縣轉解川沙訊辦（力） 
[互控冒牌案纒訟未已]  
　　宏茂昌襪店主陳履昌韓茂春二人迭投道轅互控冒牌節奉道憲明晰批示無如紛紛纒訟迄尚未已兹陳又於昨日具禀道轅畧謂韓茂春揑造堂諭聳動憲聽應求查辦並粘呈堂諭三紙乞賜恩准札飭縣廨弔查原卷懲韓以揑造之罪况老宏茂昌牌號實係商父創開於前韓姓繼起於後緣商父前時未領專利文憑故未與韓深較今韓竟敢喧賓奪主揑造堂諭以肆偷大換日手段不求懲究商業難安云云經瑞觀察諭候批示辦理（宜） 
[上海縣案]  
　　毛王氏同子金發控劉明陞吞租蠻霸等情前晚奉汪大令訊問氏供前買湯姓平房五間由戚劉明陞與吳長生作中劉卽住此屋内婦人託將尚未租去之屋代爲出租迄今所有租金没被劉均吞没向索蠻霸求請嚴究氏子金發地保張惠忠及吳長生等供各相同質之劉供王氏價買湯姓房屋僅出洋一百十元尚有一百元係小的搭股乞鑒大令問有何憑據劉不能答因判飭差押劉卽日遷讓房交王氏執管違千嚴辦○曹阿毛挈妻張氏喊被調姦攫飾等情亦奉訊究氏供住西鄉虹橋地方十七日獨回母家途遇土棍陶某攔路調戲不遂拔飾而逃務求提究曹供與妻相同汪大令判候飭差查明再核○朱鶴甫將螟蛉女夏行弟嫁於王順興朱之胞兄玉甫投縣控稱行弟幼配伊孫火金不應另嫁等情昨日復訊行弟之母夏玉氏供丈夫夏桂卿去世十四載有两子一女貧難撫養三歲時過繼朱鶴甫爲女收過禮洋六元氏子阿泉供亦畧同夏行弟供母親幼將小女繼於鶴甫撫養向呼玉甫爲伯父伊孫與小女子蜚分不符斷無配給爲妻之事鶴甫今正將小女嫁於王順興次子伯父來案誣控求察朱玉甫供行弟三歲時聘爲養媳由朱永春爲媒胞弟因念小的家貧領去代養朱媒刻已病故胞弟將行弟改嫁是實朱鶴甫供朱永春向住八圖地方至今尚在玉甫妄供病故即此顯見揑控大令核供各執判候查明朱永春究否病故再行夏訊祭斷○沈載山家被劫之後路扭徐德興等五人至北新涇巡局指爲刦犯由局解縣昨亦復訊孫培生戚于生顔瑞華朱寶正均供俱寓徐某家内爲野鷄扛夫戚于生接友信函轉邀小的等往崑山鐵路推石子車行至八仙橋遇徐順發同行後在曹家渡被沈誣盜扭局解案請察徐德興供初至巡局之時沈姓未指小的所穿衣服爲　前隨台差往問購衣之攤緣早收歇無從質對大令判徐還押餘交徐某具保候訊○姚阿　控　保沈春山勾串戴守芝冒名姚守芝將祖遺地升科盜　一案昨日提戴申斥不合受沈愚弄判姑交保開釋（宜） 
[總工程局紀案]  
　　日前青日號客李福慶投局控伊福興河船耆民曹　和竊賣豆油一案訊判賠銀一百六十两押繳在案兹李復投縣署朦控被船夥　　在大令騐　傷痕飭不准理李復求海　商會函請大令吊卷集訊昨已派縣差司局 
 
 

Page 11

 
 
將曹提縣訊斷矣○划船户沈瞎子前在浦東楊家渡駁運竊贓鐵條等物爲美界包探黄鶴齡拘送至局請將船看管沈則暫押昨日黄探禀由英公堂出單呈請局員將人贓一併提去歸案訊辦○小孩韓根全在南巿迷路啼哭被駐防所巡士轉送至局詢知係閘港人年十五歲暫留局中候領○駐防所一百十三號巡士余炳才於上月間乘車到所被車夫誤碰一百五十三號巡士王致春之子跌仆王與妻張氏得悉將車夫責打余勸止王遂與余爲難當被程敎習各記大過一次前日該孩病斃其母到所請爲伸冤故將一千人送局副裁判官陳叅軍提訊之下以孩實病亡斥退不准○小竊周似生在潮惠會館後弄某姓家竊得銅盆一只被十四號巡士查見拘獲解局身畔抄出當票十餘張陳叅軍判責二百下押候吊贓○北巿虹口頭壩潮州人章同和烟間主章俊沁投英公堂控同鄉人翁寳香誘拐其妻孫氏一案前日章在南巿十二圖内遇見其妻當卽扭入局中請爲暫押一面禀由英公堂昨日派差到局移提矣（尺） 
[英美公廨晚堂案]  
　　田蔡氏控王阿曾等誘女押娼前晚奉關司馬親訊氏供生女秀寳於正　間忽然不見近由杭州地保通信知被王阿增誘逃至杭押在花烟間爲娼涉訟工程局内判王將女交氏領回惟氏心不甘服爲此求請懲辦質之王供該女實由阿蘭帶至杭州司馬得供之下判王押候限十四天將阿蘭交案再訊否則將王究辦○荆長發控僧人明安凶賴借洋亦奉提訊荆供北省人母親張氏在上海被明安借去洋二百四十六元立有憑摺除收還過一百元外餘欠向索圖賴叩求察追明安供借洋是實惟張氏在申時商允三年拔還司馬得供判押限七天先還五十元始准交保分還餘欠延干未便○孀婦王章氏控羽十胡崇崙兇賴借洋一千五百元請追且供並無投禀至廨求請將何交保理楚之事胡供禀由何立韓代遞司馬以胡一再玩延判押候備文送縣監追氏叩謝而退○楊昌其控陳德仁奸拐妻女讀究楊供携妻與生女二口在天津塘沽生意不斜被陳誘逃已越两年兹接胞姊來信始知扭請究辦楊顧氏供因夫不顧家用是以携女至滬謀食餘語支吾訊之陳一味求恩司馬以兩女未到判押候補提復訊（當） 
[英美公廨早堂案]  
　　甬人方瑞榮袁九林串同阿蘭私鑄銅元爲包探張全林拿獲解究方供實受阿蘭之愚阿蘭現居徐家匯地方讞員關司馬商之美白副領事判押候函請上海縣移提人証訊辦○同和公控揚林生姜錦堂串竊白布銷贓於楊榮生奉判楊押候賠洋二百十元再罰一百元充公在案兹已日久抗不遵繳昨日覆訊司馬判押捕房兩月完案○謝龍生竊新昌太氷糖十五包由水捕房拿獲解究新昌太請追贓洋一百零五完司馬判謝押本廨兩月繳贓開釋如違改押半年○楊春甫藉端將顧仁生兇毆報捕解究判押两月○龍飛馬房細崽顧金英出店王阿明在新閘馬路調笑婦女行兇報捕解究判顧押两禮拜王押一禮拜○吳孫潮在日向在長江輪船服役其妻莊氏住鼎昌里莊氏將買女法仁凌虐經鄰人陳勝全等報探解究司馬以吳縱妻行兇本應究辦姑寛判罰洋三十元充公女送幼女會留養長大擇配○流氓張順林藉端向王金才硬借洋廿元不允將表攫去復敢持刀戮傷五處由捕解究司馬判押一月仍候補提人証再訊○顔咸子與劉苑子不知因何口角劉被顔戮傷左手由捕解辦判顔押十四天劉押七天○過犯張嘉瑞竊王長根綢衣由捕解辦判押六月工作○劣孩章三保張掌生串竊王阿四家衣物由捕解辦判章押六月掌生押改良所半年工作○馬阿二調戲女子王彩紅由捕解究判罰洋廿元充公再犯重辦○探解車夫蔡文仙竊日本人車上油衣請究判押两月作工○又解徐章秀竊李永記家洋元判押兩禮拜○又解王順卿竊宣華興家衣服判押十四天（當） 
[法租界捕房發落]  
　　小東門外張元盛小烟間姘婦陸氏因店主張金榮死後私將什物搬寄城内姊處經其姑廖氏偕叔金福向理不服扭控法廨奉判店歸廖氏經管陸氏任從去留在案昨日廖氏偕金福投稱陸氏抗不遵諭求請斷離陳大令飭發堂擇配○倪寳榮控荀梅坡拐賣其妻章氏經章氏前夫之翁文宗投廨禀稱寡媳已賣南翔鎭吳姓爲妻與倪並不相識求請究誣等情昨由南翔吳姓投廨請領章氏回鄉大令判下期訊核○張王氏控顧雲秋將姪女鳳寳拐賣於西門某姓爲婢尋獲向贖不睬一案昨經提集復究顧呈筆據稱有女之伯父徐長發住菜巿街可請提案質訊大令判交保候查○粤人徐翁氏求領迷路婢翠英大令判具領狀領去○徐老榮在途肩挑臭肉經宰牲西人緝擭解究徐供由英界買來大令判罰洋三元充公○吳尚卿費小四在途搶物經探解究大令判交保候查○唐竹鳳劉桂榮竊衣由探解訊大令判各押六月○青鹽作葉耀山控棧夥吳壽泉續竊貨物值洋二百餘元奉判交保候查在案昨葉投案禀追大令諭堂期提訊○改過局送回半年期滿之押犯方老和請示大令判即開釋不得再犯（臨） 
[美租界捕房事]  
　　工部局管理馬路西人見伯頓路仍有小販違章設攤當飭印華各捕將攤户陳才富胡阿狗王阿三等九人一併拘獲押候核辦○金生春王子香馬阿濤在西華德路互毆由捕一并拘究奉飭各押一天寛釋○陸阿廷在武昌路某簾店購物起釁將店夥阮阿弟毆傷頭面由捕拘入捕房陸願給資養傷了事○沈瞎子竊黄浦路鉛鐵等物由探劉阿炳拘獲押究○錢義生竊某作塲木板多塊由捕拘究旋因失主不願多事將錢斥釋（似） 
[正字]  
　　昨報紀洋貨業集認公所經費一節中有訛舛之字滬上洋雜各貨爲貿易大宗爲字誤排在洋雜各貨上得銀一萬七千餘兩得字誤作約咸康餘咸誤盛餘字脫馮學記學誤作宗周昭桂昭誤照校正於此（容） 
來函 
[叩募急振]  
　　敬啓者昨接湘南來電此次水灾蔓延四府水勢之大被災之酷實非楮墨所能盡喻迫求拯救等語當經上海商會諸公决議除前墊舊金山振欵三萬兩應由所收各省官欵内撥歸湘省濟用外以後各省振務歸敝堂經理以歸劃一敝同人擔此義務不得不勉竭駑駘爲此叩求遠近諸大善長俯念此届湘南水災巨浸滔天爲本朝三百年來所僅見共攄熱誠力圖補救以冀裘成集腋拯彼孑遺無甚望切施行之至所有被災細情各日報言之綦詳不復贅云敬此佈聞伏乞公鑒上海六馬路仁濟善堂敬啓 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
