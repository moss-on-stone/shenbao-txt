# 1922 - 235 - 4917788

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[共管論（冷）]  
　　共管論不祥之說也然亦非能成事實者也以我測之中國自後將成爲無管之國耳何謂無管其第一步即各管各事而亦各使各事不能管例如内閣祗管内閣本身問題而其他之事一切不能管即此内閣問題又復互相角逐永無成立而卒至内閣亦無從自管又如國會祗管國會本身問題而其他之事亦一切不能管而此國會問題又復互相爭執永無解决而卒至國會亦不能自管其外軍閥政客督軍省長無不如此故始則僅能自管終則一無所管而無管之局成矣 
　　至無管之時所謂强食弱肉而國中無一人之安寗矣苟至其時而國民始自覺悟晚矣 
[命令]  
　　八月二十九日大總命令據河南督軍馮玉祥電陳前奉電飭查辦趙傑稱兵一案當即派員澈查據報此次捕獲豫東匪犯供稱係奉前督軍趙倜曁其弟趙傑派人勾結供給槍彈並迭據查報情詞相同請即將趙倜趙傑褫奪官勳明令通緝等語前月鄭州肇事業有明令將趙傑禠奪官勳趙倜身膺疆寄總領師干不能消弭患萌已屬有虧職守乃竟勾匪圖亂共蓄逆謀旣據確切查明實屬罪有應得著卽褫奪原官勳位勳章並趙傑一體通緝歸案訊辦以肅軍紀此令 
　　又令晋授章炳麟以勳一位此令 
　　又令任命萬德尊爲將軍府將軍此令 
[國内專電]  
　　北京電今日法統議員梅寳璣等四十餘圍衆院旋入院質問吳景濓議員圍格問題吳不敢見由何雯等三人招待梅等大閙適見褚輔成質問護法議長資格如何消滅褚不能答限三天由吳景濓答議員紛散至五點未成會梅等宣言如不解决開一次會來質問一次（三十日下午七鐘） 
　　北京電今日衆院未成會因有廣東非常議員來院向吳景濓要求出席院遂閉門拒之（三十日下午三鐘） 
　　北京電中央命令各省已不行惟打死虎式之懲辦趙倜兄弟及榮典性質命令當無反響 
　　北京電吳感（二十七）電反對聯省會議黎益不自在曹儉（二十八）電催速發表蔡成勳督辦江西軍務同時贛議員堅請罷蔡黎更爲難今晨將夫人先送赴津（三十日上午十一鐘） 
　　北京電擁戴王閣電王寵惠閱而擲之床下謂中央命吏則擋駕專欵則截留縱如何甘言我决不信爲誠意請總統准我辭去本兼各職别無他法亦不必答覆疆吏唐同意案今雖未列日程有人臨時動議（三十日上午十一鐘） 
　　北京電浙某要人意稍轉與保曹漸接洽（一）祇認聯曹不聯吳（二）認曹爲正統可辦到惟奉張南孫須有和解方法個人頗以私人資格折衝（三）段地位問題並解釋寃抑證明段爲皖派軍人首領非安福政治黨魁（四）曹被選後須赦歷年來政治各犯（三十日上午十二鐘） 
　　北京電漢陽兵工廠罷工毁機值七百萬又麻布廠機被毁值三百萬蕭來電謂奸人鼓動外人看法謂與總統選舉有關或係關外所使但人民對漢陽廠損失並不可惜因鑄殺人器原無好處惟麻布局被毁乃眞損失（三十日上午十一鐘） 
　　北京電洛陽東門外中學爲匪刼去學生數十人大半經軍隊追回校長亦爲肉票（三十日上午十一鐘） 
　　北京電華銀行希望存放關餘免爲外銀行獨佔其利外銀團以恐政府挪用理由爲搪塞 
　　北京電直系各疆吏爲吳應聲反對聯省會議（三十日上午十一鐘） 
　　北京電查悉東光兵變在發餉後 
　　北京電外人之共管中國論者不限於青木某美博士亦謂中國須過若干年亡國生活方能激刺麻木腦筯而趨於向上今所患者癆病越患越深（三十日上午十一鐘） 
　　北京電韓國鈞派黃伯雨等四人來京今昨兩日分途向蘇同鄕疏通公債七百萬元謂發行公債歲減軍政費一百六十三萬舉新償舊以減爲還請力予維持 
 
 

Page 5

 
 
   
 
 

Page 6

 
 
[國内專電二]  
　　北京電顔閣說復盛昨黎派使至北戴河（三十日下午三鐘） 
　　北京電蔡成勳督理江西軍務命令因王寵惠不肯副署擱置 
　　北京電禁止彩票案昨閣議着内務農商兩部籌辦法（三十日下午一鐘） 
　　北京電張紹曾派穆超爲機要處長規定辦公時間不簽到卽予撤差（三十日下午一鐘） 
　　北京電楊增新表示與曹吳取一致行動電其駐京代表王學曾等赴保洛接洽（三十日下午一鐘） 
　　漢口電吳以湘局險惡趙無力維持電蕭迅派重兵進駐鄂湘邊境以備調遣蕭擬令寇英傑旅前往吳又電蕭令向川劉質問如川鄂仍繼續聯防應先開放交通並派參謀金伯羣儉日到鄂與蕭晤商艶夜搭輪赴宜 
　　漢口電蕭派蔣秉忠儉夜赴湘警告趙一取消聯治主張免礙統一二加派湘南防軍驅逐粤贛軍出境並謂若再圓滑洛方將助譚回湘另據湘訊宋魯吳謝各軍皆與陳嘉祐聯合倒趙唐生智出任調人無效湘西武岡又兵變湘局混亂已極 
　　漢口電院宥電蕭令速與湯接洽交代俾湯早日視事但洛陽無電來定辦不到 
　　漢口電梁任公由潯乘寗紹輪艶晚九時到漢現住武昌青年會 
　　漢口電聞鄭焯受某方命擬以京漢路漢字號地畝向美商某行抵借四百萬元現開始進行 
　　漢口電張聯陞艶日由襄陽到鄂擬世日赴洛 
　　漢口電蕭派朱兆熊赴滬勞孫並探民黨近况已撥旅費二千元 
（以上三十日下午八鐘） 
　　香港電胡漢卿電告敬（二十四）夜攻破化縣城敵向廉江安鋪潰逃現追擊中並請黄强陳小山派生力軍助剿請鄧本殷馮銘楷派隊襲敵後路 
　　香港電陳炯明定東日（一日）復職决以白雲山爲行署（以上三十日下午六鐘） 
　　香港電陳炯明因母壽下月初擬返惠一行 
　　香港電前行刺辦館東主之梁和今日執行死刑 
　　香港電總商會商聯會决開會歡迎陳席儒蒞省 
　　香港電聞韓彩鳳皓（十九）攻克柳州盧燾出走滇黔殘軍千餘向黔邊退（以上三十日下午九鐘） 
國外專電 
[北方政局記]  
　　三十日北京電内閣從稅務處之建議呈請總統開濟寗州爲商埠靳雲鵬潘復組織一公司謀經營此舉 
　　三十日北京電衆院今日開會時有廣州議員四十八人即近被聘爲顧問月給俸四百元者抵院警察阻止入内而彼等堅欲入於是院門遂閉在院之議員不足五十人乃展期開會今日之會乃預定選舉副議長 
　　三十日北京電中國政界之意以爲直系政策已於張錫元蕭耀南通電中發表張電反對任唐紹儀爲總理主張任王寵惠蕭亦如是且謂唐氏主張聯省制不合今日時勢任之與國家無益内閣則稱王寵惠今仍力辭受任張英華會曹錕後電稱曹主任王寵惠否則任一中國外交家代之其意似在顔顧也財政事曹勸張往與吳佩孚協商張已照行 
　　三十日北京電内閣今日稱顧維鈞謝絕組閣黎總統已派代表赴北戴河徵求顔惠慶意見願否組閣聞張紹曾因吳佩孚之反對已不能上台 
　　三十日北京電魯省長王瑚辭職 
　　三十日北京電中政府决議在荷蘭亞姆斯特丹設領事署 
　　二十九日北京電北京導報記者費家禄（譯音）及福克斯氏已於八月二十八日告退今山克拉克氏任總編輯 
[賠償委員會與德代表]  
　　二十九日巴黎電賠償委員會現仍作非正式之談話以期在德代表行抵巴黎以前議定和解各方面之辦法但迄今未有可恃消息傳出今日法報議論顯有變遷皆謂無論意見如何歧異究須避免决裂云賠償委員會英代表白拉堡氏之計畫現頗爲衆所傾向雖其内情尙未披露　外然據巴黎晨報云可爲法國供給穏健之擔保 
　　三十日巴黎電德代表甫到巴黎半官消息即同時發表謂德國如拒絶法國所要求之擔保則依照和約之解决方法惟有謝絕停付之請並宣布德國不履行債務耳又謂設停付請求竟被通過而無擔保則法國有行動之自由不能抛棄在倫敦會議所抱之地位也 
[奥國之可憐情形與隣國]  
　　二十九日倫敦電奥國可憐情形已起引許多同情但亦使意國與小協約國間之國際妒忌爲之復熾所謂小協約國者即南北斯拉夫國羅馬尼亞與波蘭是雙方互以他方將利用奥國逆境植立經濟與政治勢力致不利於此方爲慮意國見小協約國國力漸强尤多猜忌南北兩斯拉夫國與羅馬尼亞之代表現方集議以討論對奥應採之計畫傳聞有意大利與巨哥斯拉夫藉口奥人窮極生變將碍及各國境内安寗之理由雙方出兵各佔一部份奥地之說果爾則亂　將　　　 
[希土戰事記]  
　　二十九日倫敦電北亞拉士里　有劇烈之戰事據君士坦丁路透訪員由安哥拉來電謂伊斯米特境之希軍爲土軍所攻委棄俘虜軍火而退損失極重大又稱土軍如向白魯薩前進則海濱希軍有被截斷之虞 
　　二十九日倫敦電據雅典路透訪員電稱公報謂希軍已委棄安拉土里亞鐡路之亞芬與加拉希薩重要交議點顯因土軍開始取攻勢之故土軍攻勢極猛烈希軍後占據鎭西之陣線星期一日土軍騎隊助以枹隊猛攻希軍爲希軍所敗 
[日巡艦沉没]  
　　三十日東京電聞巡洋艦新高號（譯音）於八月二十六日在勘察加外颶風中沉没恐死數必衆續電云新高號之沉没已由官場徵實現信艦中三百人無一生存刻有驅逐艦一艘開往失事處 
[智利商船失事] 　 
　　二十九日智利京城電智利汽船伊太太號在柯圭姆波附近失事死搭客一百五十人船員七十人 
[馬克漲落形勢]  
　　二十九日倫敦電今日馬克價高至五千五百枚合英金一鎊旋落至七千二百枚收盤爲六千七百五十枚 
　　二十九日巴黎電德意志銀行於八月第三星期内發行紙幣一○、○○○、○○○、○○○馬克 
[法國罷工失敗]  
　　二十九日巴黎電極端派宣布之巴黎總罷工已遭失敗應者僅數千人各晚報載稱工人圖在四鄕集衆示威亦未成事 
[航空界之新式引擎]  
　　二十九日倫敦電航空部已定造六千馬力「克白」式之引擎六副此種引擎爲世界中用於長距離炸彈飛機之最有力引擎蓋炸彈飛機裝置「克白」式引擎者有可達三十哩之能力故可由蘇格蘭飛至羅馬後復折回無須停頓以八年試騐始造成此種引擎有滾筒十六其推動機每分鐘轉二千二百次 
[海電之新發展]  
　　三十日紐約電郵電公司（即設有商務海電局者）與全國海電公司（即享有南美海岸各海電專利權者）現有聯合之布告查此舉關係五萬哩海電此爲海電業中之最近發展 
[各國近事記]  
　　三十日倫敦電現泊於紐波之坎拿大號伊佛希資號僱用華人充當員役一事已引起嚴重抗議海員聯合會之書記韋爾遜氏已由會員要求請國會注意此事 
　　三十日倫敦電定恩氏將於星期六日在倫敦劇場偕中國伶人演唱「蘇彞士河以東」一劇據定恩意見華人乃天生之藝員 
　　三十日東京電俄日會議日代表松村氏與松島氏已於今晨前赴長春 
　　二十九日巴黎電倫敦每日捷報探悉日諾瓦會議中建議之經濟會議將於十月杪在倫敦開會 
　　二十九日巴黎電意國法斯西斯　黨已占據伐里西迫令市長引退軍隊抵抗無效 
　　二十九日巴黎電奥國鐡路部宣布自九月一日起奥鐡路運費增加百分之一百五十 
　　二十九日比京電波萊氏已被任爲駐北京比使署衛隊司令 
　　二十九日紐約電據可恃消息政府收辦白煤礦之說未必實施白煤工潮一星期内或可和解 
交通大學無線電 
[國際聯盟開會]  
　　日内瓦電國際聯盟會定八月三十日起開會丹齊國參議院議長已抵此將參與聯盟會之會議 
　　巴黎電美國財政專家洛甘氏奉命以旁觀者資格繼續出席於賠償委員會之會議 
　　倫敦電英政府已派定柯木女士爲國際聯盟會之英國代表團員其他團員爲薛西爾爵士敎育大臣費歇爾氏及華德大佐 
[美商赴法調查]  
　　巴黎電華盛頓南方商務議會之代表團代表美國十二家銀行及數百家商業公司者現已行抵法國之夏爾堡調查商務情形此團游歷法德意瑞士喬治亞諸國以期在歐洲組織同樣商務機關 
[國際法學大會之决議案]  
　　倫敦電在阿眞廷國布諾斯艾萊斯舉行之國際法學大會已通過英代表所提之議案禁止毒煤氣之製造與施行德代表投票贊成此案 
[國際警政大會]  
　　柏林電柏林警長應紐約警長之請已起程赴美國以參與國際警政大會 
[馬克滙市]  
　　柏林電馬克匯市對英六三四二·五對美一四二三·二一對荷五五四三○·六 
[德國烟價大貴]  
　　柏林電德國烟價奇貴至低價格紙烟每枝七馬克雪茄烟每枝二十馬克 
[奥國報紙價大增]  
　　維也納電奥京報價漲起晨刋售六百五十克郎夕刋售一百二十克郎 
[菲島火車死人]  
　　馬尼刺電努非錫卓省大雷雨時有菲人十一沿鐡路軌道行被火車撞死七人據其餘四人云機車前面之燈未點故未見火車之駛來時值雷聲隆隆故亦未　 
聞火車駛行之聲 
[各國近事記]  
　　巴黎電德國被佔領境内之法員要求城議會籌欵建築軍營醫院線靶場等共需經費一四五、○○○、○○○馬克 
　　巴黎電英人白萊克少佐世界飛行之舉現已中止 
　　華盛頓電參議院以四十三票對二十六票通過兵士酬金案中墾地辦法之修正文 
[公電]  
　　劉成勳通電各報館均鑒吾國改政十年羣雄莫肯念亂釀成今日不定之局民生憔悴識者慮之自華會閉幕直奉休兵邦人諸友無不同趨一的謀兵隊之裁減消弭内爭推聯治之精神促成統一所待協商者不過中央與地方分權之限度與夫時間步調之早遲等之諸細目而已乃川軍第二軍軍長楊森味於大勢於月前忽向接境之第一軍猛力攻擊一軍怯於私鬥退讓再三而楊森則併道窮追不舍晝夜置父老弟兄呼號排解　不顧暴軍所過閭里騷然籌餉徵兵哭聲滿道成勳凛拯溺救焚之訓載民意以與周旋師出經旬北路已將大竹渠縣綏定梁山先後克復直趨忠萬東南各路亦迭克江津合川等縣迫其根本正發電問接前敵電稱我軍已於佳日完全佔領重慶誰知該楊森窮蹙潰走尙猶不知悔禍反紛馳函使乞援遠近欲動天下之兵似此悍然稱亂喋血原野實屬蹂躪梓桑破壞統一除電令前敵拿辦外用再陳其暴行宣告當世羣公老成謀國恤鄰懲叛夙所仰佩幸勿爲彼所惑致傷鄰誼並望增防衛境以杜竄擾豈惟吾川拜惠是亦國家之幸也　電馳陳統祈英照川軍總司令劉成勳灰印 
國外要聞 
[美國裁減將校之辦法]  
　　世界新聞社云美國國會於六月杪通過陸軍將校裁减案計須裁減二千五百人之譜其裁减之法不外兩途（一）依尋常手續之出缺或免職（二）由陸軍部組織一將官委員會甄别將校之不職者呈請免職近據陸軍部公布所訂裁减詳章内稱其裁减主旨以國家利益爲重個人利益爲輕所有應退職或職之將校將以將官委員會認爲在現狀下最不合於留職之各員爲凖其實行裁减之具體辦法大致如下凡現役軍官之須淘汰者其人數以法律規定之但將官委員會可以斟酌情形對於各級將校之黜陟有所主張使定額略有變更委員會對於黜陟之條陳必須於明年一月一號之前造竣委員會方面恐屆時政府行政上或嫌時日過促有擬提早於十二月十五日造竣之意除裁减將校條例之外本有之各項退出現役章程照舊有效如服役三十年後自由退職身體不健全而退職因過黜退及辭職等皆是足以補助裁新章之實行免職及黜退將校之選擇以現存陸軍部之將校功過紀録爲根據參以各種報告及條陳將官委員會之甄别一將校必將其已往現在及將來可能的對於政府之用處及價值其人之年齡服務之時期經騐生理上情形以及其他種種原素一一秉公考慮俾無遺憾除軍醫及軍中傳道兩部以外凡不職將校不問其屬於軍中何科同一選出免黜不異其待遇淘汰之後所有必要之補充於裁减全部竣事後再行通盤籌畫酌量選拔移調或任命以調整之依裁减條例將官General　Offcer之數不必减少且許將官多所升任以减大佐之數唯將官亦在委員會考查之列須另造報告凡不職者一律除名凡被除名之將校皆由當局私下通告不公布姓名又公布中云陸軍部願望凡退職將校仍隨時與國防軍聯絡或請願於將校後備團俾予任用如是則繼續爲合衆國訓練的後備軍之一員得於緊急時爲國家服務云 
國内要聞 
[北京通信（遏密）]  
　　保定方面與政黨 
　　日來北京時局之空氣與前原無大殊惟孫正曹副之說喧傳更盛故保定方面一切籌備之程序亦僅及一「副」字之範圍而止政團之隸屬於保定者則應運産生日多一日幾於不能徧舉其名三五人自爲一團十餘人亦稱一黨其宗旨無非向保定方面討好就中進行最力而又稍稱整齊者爲「宣武門大街二百號」與「後孫公團十一號」與保定最有關係惟其宗旨有與保定異其旨趣者卽保定之志僅限於「副」而「二百號」與「十一號」則以爲風雲際會正攀附之時非做到三爺正位不可也 
　　宣武門大街二百號近得其同人肇錫嘉名曰壬戍俱樂部運籌帷幄之中者爲湖北議員張某其背影實爲蔣某蔣初無野心不過欲借此討好於保曹其最大之希望亦不過扶正參謀部而已惟張某則抱有省長之痴夢壬戌發起之初財源未濬人數尙少議員而兼官硝總辦之錢某至欲賣自坐汽車以爲該部開支其困蓋可想見張見此情勢於是揚言張英華之上台保定授有　 
密令儘先資助本黨經費一方面又謂凡屬本黨主要人物某方面當有顧問諮議等名義相酬此說傳出不久果稍稍有人來歸其　適當副議長選舉競爭之時褚輔成資助裴廷藩爲小規模之組織以分張伯烈之勢結果得四十二票裴亦壬戌俱樂部分子然運動所得之票則非盡爲壬戌俱樂部而張以爲千載難得之盛會遂拍電報告保定謂本黨之勢力實在研究系上（因蒲伯英之票數僅四十）欲以動仲帥之視聽乃保定覆電語極空泛無一言道及援助張不得已亟請蔣赴保一行亦無結果 
　　壬戌俱樂部旣已定名乃於前日在二百號宣告正式成立開會選舉八股正副主任蓋名不正則言不順各股就署乃可以主任名義向外界接洽也及選舉結果則當選者計總務股主任張漢副主任向乃祺周克昌文書股主任田永正副主任盧元弼韓藩曾計股主任黄明新副主任黄雲鵬馮振驥庶務股主任孟昭漢副主任朱家訓劉映奎交際股主任訥謨圖副主任謝翊元陳光勳政務股主任廖希賢副主任錢崇塏董毓林法制股主任任煥藜副主任陳世禄范振緒編輯股主任余紹琴副主任邵瑞彭李膺思等共二十四人而裴廷藩反名落孫山正副主任皆不及選（於總務股主任爲次多數得九票）吾人於此乃得反證張某之言（一）裴廷藩非該俱樂部之重要人物即列名於該黨黨籍亦不過爲政學會之跨黨議員（二）選舉裴廷藩者决非該俱樂部分子因舉裴爲副議長者有四十二票何竟選舉總務主任僅九票因此次圖窮匕見之後保定方面遂并初之微弱信用而亦打消同時錢崇塏以不得總務股正主任不快而多數分子亦以錢爲保定方面之紅人較張漢親疏不可以道里計陳光勳等遂定計擬推翻張漢以錢崇塏代之該部風潮倐將大起矣 
　　後孫公園十一號之主將爲鄭江灝鄭本安系二路角色一躍而當此重任必有厚援厚援爲誰即曹錕之駐京代表劉大京兆是該黨之經費胥自劉手過付則來自保定較「壬戌」爲有淵源而其俱樂部房屋亦由劉夢庚撥來係張敬堯之私産而被發封者其中分子鄂人爲多如張伯烈及胡鄂公等皆與其列然内部意見亦未一統蓋鄭之主張爲扶曹倒黎而張伯烈等則以環請泣求而來者揮之使去人情悖謬莫此爲甚故不主張之即此一點或亦將來該部分裂之惡因矣 
[張紹曾組閣之聲浪漸高]  
　　邇來張紹曾組閣之聲浪高唱入雲大有已經成熟即待發表之概蓋府方對張之慫恿與張意思之活動確係事實然謂已至水到渠成之境界則尙未必據聞對於張之組閣保洛方面實在尙未一致承認在保定之意無非用人一節須與張商榷一番而洛陽則恐張紹曾因勇於任事之故不惜降志辱身以與一般政客來往故此次疏通閣事保定之話尙不難說而在洛陽方面措詞反較吃力張英華定此行多至五日必須回京且看其回來如何至張紹曾本人則以唐閣咨文尙未由國會退回對人只作無可無不可之詞云 
　　但又據一報告謂張紹曾組閣之内定爲確切事實已無疑義洛陽對於此舉雖不盡如意然使公然發表關於親家而子亦必不至立異鳴高太與人以難堪惟醖釀雖如此然離實現之期大約尙有一禮拜此中關係 
 
 

Page 7

 
 
第一府方旣以唐紹儀内閣同意案提出國會不論國會空氣對唐閣如何不好然當唐閣尙未解决之前黄陂只可暗中預備後繼人物决不能先行發表以免與政府威信有關故近日黄陂催國會速决唐閣即此意也第二洛陽前曾對於張紹曾組閣事有須愼重之表示此時雖已諒解然電文之往還究不如面談故前日張英華赴保疏通閣事責陂並囑其往洛陽一行以便與吳使面談一切自可免再有誤會張氏大概須至禮拜五以後方能回京故所謂張内閣者亦不能不俟至彼時發表也云云是張内閣現正待時耳非根本有何摇動也 
　　此外更有一報告且直談及内閣之人物矣據云張紹曾之組閣聲浪已日高一日雖一般人之觀察均謂張閣成否將待張英華之好音然王寵惠旣勢在必辭而閣員中有總理資格者又以張紹曾爲獨厚近水樓台順手可以取之故張英華之赴保洛乃爲閣事成立後之磋商非張閣可否成立之磋商也據張接近之人云張閣對於用人一層絶無更動陸軍一席由張自兼至博士若决不幹敎育則另覓相當之人物但張之意不願取材於政黨故研究系之希望亦將落空不過現在之保薦人才者終以代研究系說話爲多耳財長一席張只能催高凌霨到任若或易人則將聽保定作主此事已有張英華赴保洛疏通不難根本解决無待張敬輿之煩心内長問題張英華亦當附帶解决俟其由保洛歸來必有辦法總之張閣之閣員决不發生若何問題也 
[王寵惠亦將出洋]  
　　王寵惠臥居醫院非極熟之人已不接見其拒絶來賓之辦法殊妙蓋由醫生發言病人見客與病症有碍也聞王之目疾實不甚重無非借醫院以避紛擾聞王對人言必須親自看見任命某某爲國務總理某某爲敎育總長之命令方出醫院否則寗自加桎梏處於醫院中王之左右亦勸王從此下台免受烏氣其態度冷靜可想更聞王擬内閣一决定後即行出洋王本爲國際聯盟會之修改盟約會委員現該會已電我國催我國會員列席故王將借此題目翩然遠逝云 
[各團體代表訪問外交當局]  
　　國民外交聯合會代表鄭晟禮劉冕執等七人受代表會議之委託於昨日（二十八日）上午十時先訪問顧維鈞於外交部各代表先部魯案經過情形顧謂魯案問題余亦主張根據華府會議條約辦理但其經過情形可訪王督辦卽可得其眞相各代表又問葡兵慘殺華工案顧謂此事由廣東政府交涉尙未移到北京辦理各代表又問荷蘭排斥華工事顧謂此事眞相係因中國人自相殘殺引起荷人干涉牽涉大衆現我國已向荷政府提出抗議並將設領事館於安姆司城至日本排斥華工眞相尙未得有確實報告英美兩國因本國工人失業甚多以致華工無形中受其影響次又詢問接收威海衛事顧謂俟梁如浩督辦今日到京接洽後三兩日卽行赴魯其所以未行者因英國委員未到之故雙方交換意見至此各代表遂退 
　　嗣於同日下午三時又訪王正廷於魯案善後公署各代表先舉社會之懷疑點逐項質問首先問鹽田問題王謂此事催提六次日本委員前日甫提出次又質問第一部各欵之估價贖回問題及鐡路贖回問題王遂舉交涉進行現狀及日本提出之確實數目以告並說明在交涉中不能登報詳細宣布之苦衷始知外間所謠傳之鉅大數目皆無根據代表又問日本欲取得農業旣得權事王謂此事正據約交涉並未允其要求代表又問督辦職務何時終了王謂按約章六個月即行終了俟交涉完結之後鐡路交與交通部及鐡路公司礦山交與農商部及礦山公司青島市交與青島市民云云當時各代表認王之答覆尙爲誠懇明晰惟希望其堅持到底雙方交換意見達一小時之久各代表遂退出 
[特别區議員談話會]  
　　參議院議長王家襄等因憲法審議會已通過各省自制省憲案對於藏蒙青海等各特别區應如何辦理須先徵求意見特於昨日（二十八日）下午四時約集各特别區兩院議員在衆議院開談話會由王家襄主席報告憲法審議會已通過「省於不抵觸國憲範圍内得自制省憲」案對於未設省地方應先徵求意見之情形後議員林長民李春榮恩華張其密吕泮林靳永昌樂均等相繼發言對於未設省地方之省憲問題爲極詳盡之討論討論結果各議員意見共同之點約有二端（第一）國憲對於未設省之蒙藏青海各特别區應有平等待遇目下各地方雖不能制定省憲亦須先行制定條文規定爲將來制憲之凖備（第二）熱察綏等各特别區域約法上並無根據應行取消但此不過各議員之談話結果祗可視爲一種意見並不能認爲議决之件至大會如何規定仍應由大會討論王家襄宣言以此次談話之速記録公布以供憲法起草委員會之參考至下午七時許散會 
[八校敎職員聯席會議]  
　　呈請罷免高恩洪 
　　昨日（二十八日）下午二時國立八校聯席會議代表在美術學校開會首由主席尹炎武報告八校敎職員會（北大新代表未選出女高師未有代表列席）對於改選代表問題之來函後即由各校代表分别報告該校於上星期五開敎職員全體大會情形次由北大舊代表報告該校敎職員談話經過並提議對於經費主張注重由關稅項下撥付問題而於目前則仍維持交通部協欵之原案並主張查交部帳目旋又建議（一）改組聯席會議本身（一）請各校長繼續舉行新生考試主席以第一建議付討論均以本日女高師代表未出席北大又爲舊代表特别出席不宜即行改組須俟該二校新代表出席後再行改選北大代表又主張推舉臨時主席亦未通過結果决定於本星期四（三十一日）下午二時再開會議改選職員並由聯席會議公函北大女高師二校敎職員請於本星期四下午二時派新代表出席聯席會議舉行改選本會議職員並商議重要問題又决定公函校務討論會請其對於新生入學試騐與經費問題分别辦理時已四時半主席宣告其他議案延至下届會議討論本日先行散會又該會呈請大總統罷免交通總長高恩洪呈文昨已繕就遞府其原呈如左「呈爲請即罷免交通總長高恩洪並付懲戒以挽救首都敎育事竊查交通部負積欠國立八校經費實有五月之多前由炎武等將該部總長高恩洪蓄意推翻閣議並嗾使部員謾駡種種荒謬之狀面陳並懇速即罷免當蒙垂察一週以來未聞明命羣相駭怪靡知所從乃者八校校長繕吾三上或遯跡西山或引居私室學校狀况完全陷於停止之地位四方生徒來京投考者何止數千人現均困於逆旅之中進退兩無所可開學之期甚近即舊生回校者亦遑遑然無所投止此種責任應由高恩洪完全獨負伏查鈞座復位號稱法統中興今乃躬見首都敎育破産全國青年失學灰父老望治之心買國民無窮之怨徒以左袒一人之故而不稍吝惜未知鈞座何以必厚於彼而薄於此也前者非法總統執政百事陵夷對於敎育雖未積極維持尙未公然破壞鈞座仁慈布於中外夙爲父老所信賴今竟坐視高恩洪一手摧殘而不稍垂意春秋之責其謂之何夫敎育爲立國之要政夫人知之夫人能言之維持敎育確定基金之電曹吳兩使口沫未乾各省長宫言猶在耳而高恩洪竟悍然不顧謂非中有所恃其誰信之聞之古者小人不行其令而行其意毋亦高恩洪有以窺見其隠邪鈞座倘不以高恩洪藐視閣議爲非則敎育界同人當無有是處請卽解散八校改弦更張俾同人歸種桑麻沐浴盛治若依違兩端黑白不判是亂天下之道也鈞座有何取焉爲此陳請大總統迅將交通總長高恩洪明令罷免並付懲戒以重敎育而維持國本不勝迫切徬徨待命之至 
[京聞零拾]  
　　財部窘狀近仍無法救濟部中所存之九六公債票從前三折售出尙可點綴小欵今九六債已跌到二折幾更覺窘迫所有度日費均從北京中外銀行臨時挪用極費手續聞張英華日前曾向國内銀行團商借三百萬短期欵項國内銀行已有願與接洽之意俟張回來或可進行 
　　九月一日到期兌現之財政部平市宫錢局銀元券聞已由該局自行籌借二十萬元由道勝銀行擔保在八月份鹽餘放欵中扣除鹽署已函致該行照允 
　　中央敎育經費原定爲每月二十九萬敎育部内經費爲七萬元此外卽爲八校經費日前敎育部全體職員迫不得已籲懇王寵惠總長對於部内經費務須儘先籌措以解倒懸王氏當亦動憐憫之念慨然允諾由私人在他方面挪借洋七萬元並簽字以堅信用迨後該部各員司屢請參事鄧萃英向王催欵王瞠目不知所對僅云國家如此困難予個人（王自稱）不得已而辭職前之簽字實不能作爲有效云等語各員司驟聞之下大爲詫異决定於政府未准王辭職以前仍向王氏請其設法履行前言云又聞内國銀行團代政府所墊之欵上月應收回息金四十萬元昨已推舉代表四人向財部坐索西南護法議員之待遇問題前經兩院議員與政府當局商妥全數聘爲公府顧問月俸四百元現在王吳兩議長以護法議員已陸續北來此事應即實行特於昨日（二十八日）由兩議長列名發出照會於公府請即查照辦理故護法議員今後均得爲公府顧問 
[直奉兩方調兵忙]  
　　直奉撤兵議和之後雙方意見迄未冰釋聞某方面昨接榆關報告謂綏中錦州一帶自二十二日起時有大批軍隊由奉天開來增防統計約六團之衆係從新改編各旅中抽調最精銳者同時錦州司令部對於前此二十七師招募之補充兵兩團於二十五日一律發給槍械飭令開赴二郎山扼駐連日並由省城運來機關砲交尊及其他槍械子彈甚多奉軍總參謀楊宇霆亦奉張作霖密令親至錦州有所布置云云 
　　又聞直軍方面對榆關防務亦頗注意吳佩孚擬定期在鄭州召集軍事會議將令張福來率領所部第二十四師移駐灤州昌黎一帶以防萬一其現在冀南剿匪之孫岳所部亦擬一并調往日前并派專員來津與駐津意國領事商購前此扣留之軍械一批據聞彼此業經訂妥條件全部成交矣 
[魯案中日委員會會議紀（二十五）]  
　　昨日（二十八）午前九時魯案中日聯合委員會在外交部開第一部第十八次會議出席者中國爲王委員長·唐委員·嵇代理委員日本爲小幡委員長·秋山委員·出淵委員所議事項如左（一）中國委員關於礦山問題對日本提案提出意見書述反對礦山賠償之意見日本委員對之述反駁意見之大概更約以書面回答（二）日本委員關於鹽業問題說明膠州灣沿岸鹽業概况提出鹽田目録及工作物目録嗣說明鹽業利益賠償金總表並交與中國委員 
　　又日本最後提案爲鹽田之提案我方代表堅忍久待直至今日始行提出聞其總數共爲七百八十餘萬日本代表之說明直至今日散會爲止尙未說完並稱最初日本商家方面之要求原定四千多萬經日本政府特派專員再三尅减始成此數鹽田一項原屬國民財産國民意志至不齊一欲其瞭解本國外交方針出於讓步至屬困難深望中國政府之諒解云我代表聲稱對於鹽田意見中國代表根據條約另有根本主張今日限於時間暫緩提出請日本代表先行說明詳細云至於礦山問題我代表提出答案述根本反對礦山賠償之意見其理由如下（一）根據華會條約鹽田鐡路及一切公産之移交等凡應備價贖回者皆有明文規定獨於礦山則無規定但曰「應移歸中國政府特許狀所組織之公司接辦」等語是只有移交之規定並無備價之規定本委員會之責任只在協定其公司如何辦法之形式及詳細條件而已（二）不特中國政府不能備價即移歸之公司亦不能備價因該公司之性質在華會條約已明白規定「日本人民在該公司之股本不得超過中國股本之數」等語是明明日本有利益在内之公司豈能由中國政府爲之備價者乎日本代表對此答案答謂貴代表爲此精密詳細之答復深堪欽佩在未曾精密研究以前不能逐條答覆惟根本上一般原則凡屬日本加以永久增修之事中國政府皆須備價贖回則礦山亦不能以爲無規定而即認可爲無價取得故不論礦歸公司亦須由公司備價贖回云於是礦山問題遂不得圓滿解决按關於礦山之規定華會協約第二十二條云「淄川·坊子·金嶺鎭各礦山前由中國以開採權許與德國者應移歸按照中國政府特許狀所組織之公司接辦日本人民在該公司之股本不得超過中國股本之數此項辦法之形式及詳細條件應由按照本約第二條所稱之聯合委員會協定之」等語是明無備價償贖之理由蓋將來礦業旣歸特許之公司承受此公司又有日本股本在内則其結果當然只能凡關於德國原有之部分作價歸入中國方面股份項下凡關日本永久增修之部分作價歸入將來日本股份項下如此一刀兩斷日本斷無力爭索價之理由在内也 
[萬國拒土總會報告烟土情形]  
　　根據稅關報告 
　　北京萬國拒土總會近接到各處稅關之報告關於各處鴉片之情形甚詳兹轉録如左（一）膠州·波斯土台灣土由日本運入者計三十七擔二十斤租界内管理吸烟人户之章程上年論略業經聲叙本年底調查按章領有執照之烟户計三千一百十四人（二）重慶·藥土土藥萬縣知事於販賣此物反對綦嚴屢頒佈告禁止舖户經營凡吸烟窩所迫令關閉吸烟之徒緝獲者處以重罰雖取締如是而厚利可貪此項仍爲買賣之品其私買私賣之風滋甚爲從來未有之發達本年本關緝獲土藥共計三十四擔（三）天津·此項違法販賣及他種違禁藥品仍係輸入甚多可無疑義因此項貿易獲利甚豐而防範私運極端困難本年嗎啡爲海關所查獲者計有二百五十磅之多拒毒會因與政府齟齬經董事部全體一致之同意已於十二月三十一日宣告解散（四）沙市·本省時局不靖販土之案層出殊爲可憾地方官對於禁烟往往漠視各村鎭烟館幾於隨處皆有（五）哈爾濱·本年抄獲烟土除烟灰外有三十餘擔之多近聞黑龍江北岸一帶及烏蘇里各處以及松花江流域與中東路某站之各處將産出多量之烟土洋産藥土每日由邊境用車輛或由人身偷運來華以逃免海關之檢騐至於大部分之土産藥土大約係由中東某路中間各站無海關管理之處以裝卸之而黑龍江北岸俄官吏且正式獎勵人民種植罌粟矣（六）南京·本年八月八日本關焚燬充公之土藥二百八十斤有地方官紳代表來場監視（七）宜昌·船隻遵照本關總章行使者本年來往宜渝之輪中有一時進出口隻數之多爲歷年所無故本關本年拿獲烟土之多爲向所未有其中有一最大宗者計上等烟土五噸又百分之七十五共計本年拿獲之數爲二百五十三擔有奇（八）漢口·種植罌粟雖經中央政府力禁而仍見其盛鄰省及揚子江一帶私運愈多即以本關而論其拿獲當官燬滅者約有十七噸之鉅皆由眼線報告查獲蓋眼線所得賞金除各項費用外尙有大利可獲且可免海關之查拿也治本之計當從禁種着手徒恃查拿收效甚微目前長江各關查拿不可謂不嚴而私運之風曾不少减海關縱不少懈而好商固可由别路運來也 
[外人論東三省之匪禍]  
　　所謂豐功偉烈者如此 
　　字林報二十五日北京通信云張作霖部下之宣傳家恒以其主之如何豐功偉烈誇耀於世謂其統轄三省敷政優悠即視巡閱更大之重任亦極勝任並舉旅奉西人之如何信任及滿境地方之如何發達以爲鐡證有時且誇奉省備有戰費三千萬元以及當局之如何愛民不事聚歛凡此云云於奉天及南滿鐡路一帶容或有幾分事實可徵而戰費三千萬元之說奉張且自道之此外則接觸於吾人目前者不外報紙上鬍匪大肆騷亂之紀載傳達於吾人耳鼓者不外人民困於重征苛歛之呼聲吾人在北滿東滿西滿諸地苟遇華人鮮有不談鬍匪刦案者至其案情之奇離飄忽恍如重聞天方夜談苟遇西人莫不深歎鬍匪之遍地皆是官吏之苛歛無度中國境内農民商人之痛苦殆無有甚於該處者且鬍匪之爲害閭閻不徒刧物焚舍任意殺戮姦淫婦女洗蕩村坊已也恒派其黨羽經營各種事業混跡縉紳結交官府探刺一切即纎細如某農出售糧食若干得欵幾何某商有大宗貨物運過何處等亦莫不一一偵知隨時報告黨魁以便相機打刧對於豪富即送恐嚇信函或擄作肉票非滿其慾壑不止各地村莊縱有互相連絡置槍自衛者亦往往不敵匪衆其結果非被洗蕩即納欵保險夫華民納稅公家其所責報於官府者並無其他奢望不過求地方平靖維持秩序而已今張氏擁兵十萬人取民財三千萬元以備戰費而於境内盜匪曾不能稍事緝捕一副華人觀念中所稱能員之第一項條件此誠不能自解者也吾人嘗至邊境者固莫不知地方駐兵不以剿匪爲念其實就東省情形論倘得能力充足訓練有素之警察數千名而善用之三年後必能肅清鬍匪俾滿民常享平安之福即不然苟招甘肅回民馬隊二千名於三年之内亦能將鬍匪剿絕也以滿洲今日不尠兵士獵户以供編練警察不乏金錢以購置軍裝而乃坐視鬍匪縱横若此不爲之計張氏誠無所諉過也 
[湘局將有急遽變化（漢口通信）]  
　　北伐軍侵入衡陽說趙恒惕實行附北 
　　趙恒惕本爲湘省民黨重要分子自代譚延闓繼任湘省總司令後與民黨主義上不免多有背馳而尤以依違於南北之間爲各方所攻擊然屢被排擠而卒屹然不動者則以借重外力之故岳州直軍撤防極爲趙所不願之事但以羣情一致不得不勉爲附和及直軍旣去趙之勢力益孤倒趙黨人更復無所顧忌加以此次選舉省長趙又欲以固有地位以與各黨相爭逐益遭反對派之嫉視故最近倒趙空氣幾瀰漫於三湘七澤間趙之嫡系軍隊僅葉開鑫一混成旅而又遠在永興亦難資以鎭壓而最足爲趙氏之患者莫如湘南之各軍此次李烈鈞陳嘉祐朱培德等部北伐軍侵入湘南不旬日而佔領十三縣湘南各軍皆袖手坐視如入無人之境北伐軍旗幟之在今日毫不足資以號召而湘軍將領相率與之携手者可知其中必有一共同之途徑此途徑爲何即倒趙是也據最近湘訊陳嘉祐部由道縣進攻零陵趙氏所派往迎擊之羅先闓部四營皆倒戈附陳與陳一致行動其前鋒已抵白沙距衡陽僅百餘里至李烈鈞與朱培德兩部由耒河進攻衡陽葉開鑫唐智生兩旅死力抵禦卒因實力不敵葉部有一團被圍繳械餘多困於永興李朱兩軍有二十五日已入衡陽之說其他謝國光吳劍學兩旅態度均不甚明瞭湘南半壁已非趙氏所有刻下長沙緊急戒嚴禁人妄談軍事以故知者絕少趙氏處此窘境己實無力維持若欲保全位置仍只有乞援於北方之一法一面將眷屬及貴重物品於二十五日護送出湘赴滬一面派鍾才宏持函赴洛接洽决定取消自治實行北附若湘局不能維持時應由吳氏派軍鎭壓以爲交換之條件鍾氏已於二十六晚過漢北上聞吳因北伐軍竄入湘境曾電趙派隊以實力逼令解散故趙氏遂藉此無力應付之好題目以求助於吳但湘人之自治熱近已達於極點若趙欲以取消自治爲取得固位之交換品恐適予倒趙者之機會耳（八月二十八日） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[九江近事]  
　　支配急振問題前經被燒災民代表鄭儒彬等提出甲乙丙丁戊五等辦法嗣經兵禍善後處評議股核議僉不謂然遂議决從調查着手按人支配並主張加入兵變當晚被搶擊斃者按人一名加五倍撫卹乃振欵一萬四千餘元旣已彚齊而被燒災民不待經過調查手續要求急於動放昨日評議股會議放欵問題鄭儒彬竟擁棧業多人到會自謂甲等仍主按五等支配辦法推翻評議股議案並將評議股主任羅綱紀痛駡羅以此欵無論如何支配總係災民所得遂不願與之爭執結果甲得二百七十元共二十家乙得一百八十元共十九家丙得一百元共二十三家丁得七十元共四十二家戊得二十元共八家 
　　一團二營八連楊學誠排長於兵變之日盡力阻止致被亂兵槍斃地方人士以其尙能盡職特於二十六號特假塔公祠開會追悼各界到會演說極爲沈痛並有致贈賻儀者會塲輓聯如織不及備載惟吳鎭守使一聯頗占身分其聯云聊以解嘲九派千秋獲有爾更無可說萬方一概杳愁予 
　　九江鎭道前擬加收米捐及開辦獎券爲地方善後辦法省當道業將米捐批駁獎券着由鎭道擬具章程轉呈内務部核准開辦吳鎭守使特於前日晋省面陳一切並乞指定龍開河二套口西統稅局收入爲駐潯防軍餉項以資挹注 
　　九江近日江水暴漲城内如金宫營孝子坊城外如龍開河口龍池寺左近及正街一段均被淹行者多感不便江北某子堤亦潰秋收湮没無存設再漲數尺江北老堤勢在必破全境將成澤國現水勢之大爲近十餘年所未有 
　　梁任公於前日由南通携二公子一僕來潯由警察二區文署長招待赴廬山遊覽聞梁准今日下山赴漢口講演 
[皖議員請撤駐休軍隊]  
　　皖三屆省議員胡培蔚嘯日通電云徽屬旅外各埠同鄕諸公均鑒此次粤軍挫敗於贛竄入徽境由婺而休皖南鎭轅聞警派隊赴徽防勦計先後來此有喬營宋營高營并張團機關槍一連分駐於休城屯溪斗大山城彈丸市鎭何能容此况欠餉纍纍供給則賦稅已竭放任前禍患堪虞所幸粤軍已全數退浙山陬靜僻何須駐軍蓋吾徽自洪楊亂後久不見兵驟睹大軍羣情惶恐富家徙避滬洋窮氓匿居山谷環顧四境狀極蕭條商滯於市農輟於野工罷於肆長此以往徽人生機必將斷絕現屯商會與休城紳耆已議籌備撤兵善後諸問題但恐力限一隅難以功收全局蔚自慚望淺乏術弭兵因竭聲嘶廣呼將伯諸公對於鄕國諒所關懷商旅僑居雖可抵桃源之遠避祖宗廬墓豈能越梓里而偕行務乞就地連合同鄕公電蕪湖鎭署乞迅令撤駐休各營退駐原防地點俾吾徽秩序早復安寧則六邑之幸皆諸公之賜也謹伸呼籲俱乞垂援 
[魯長問題將解决王瑚决可到任]  
　　國聞通信社濟南通信云調任山東省長王瑚自交卸蘇任後即行赴津爲日已久所以遲遲未來東接任者蓋督軍田中玉暗事反對加以地方中之一部分人欲達其捧角目的假魯人治魯之招牌多方製造反對空氣故王氏一時未能安然履任特留滯津門以觀動靜一時有省長熱者如直魯豫巡閱使署參謀長熊炳琦極力運動曹錕保薦並派聶某來濟數次從事聯絡省署第一科長王鴻爲曹錕舊屬因迭經田督派赴保定又與熊有同鄕關係（均爲濟寗人）故亦爲之奔走甚力又如柴維桐者係膠縣人曾署東三省道尹缺亦極力在京活動並由其同鄕新新國會議員高翔龍山東旅京同鄕會長柯劭忞爲之在京洛方面秘密運動並許兩湖巡閱使署秘書長郭良丞任山東財政廳長作爲條件（郭亦膠縣人）該兩縣人假借魯人治魯名義大事活動實則欲以地方團體作一番投機事業不意熊柴二人以難得吳佩孚氏之同意竟被打銷甚且打電派員力催王瑚到任於是一般依附吳氏者經此打擊均大駡吳氏不止並謂魯人治魯本爲吳之主張反對王瑚亦係吳之授意不意今以拒絕湯薌銘蒞鄂竟輕輕許王瑚來東爲之交換是誠何居心云云據聞湯薌銘被拒之内幕確係吳氏爲之主動蓋以湖北爲直軍經濟策源地如畀湯長鄂則該省財政收入恐非直軍所有故始終表示拒絕至王瑚雖亦在反對之列但山東關係較輕又因黎黄陂對鄂魯兩省長問題曾電詰吳氏故不得不催王到任藉以敷衍中央面子果也久未到任之謝學霖已於十八日接敎育廳長新任謝爲安徽人前曾任縣知事與王關係極密王長蘇時謝爲省署諮議長被任魯敎長者即預爲王與韓國鈞對調地步及王調魯命下謝秘密來東兩次偵探各方形勢以决王之行止今忽先王來任者特爲王氏先驅藉以消弭各方之反對空氣一方王瑚有於二十七日銷假二十九日來東就職之說喧傳極盛數月未决之魯長問題忽然發生如許變化蓋吳佩孚一電之力也現時地方中人之反對王氏者態度已漸冷靜並無何等舉動惟田督方面對於王之來東仍未肯恝然置之省署政務廳長一席虚懸已久暫由秘書張從仁代理王瑚旣將來東似不必從事更易乃田督忽於日前招前任敎育廳長覃壽堃來東接充現覃已於二十日來濟二十三日接任但覃前在敎廳任内因女子師範校長易人事牽涉地方黨派與田督發生意見被逼去職乃近忽應召即來殊出人意外在覃陞官念切或不足奇惟在田督方面則聞頗有内幕蓋覃爲黎黄陂同鄕關係密切田之必欲借重覃氏者蓋一方可以結歡黄陂一方以王瑚行將到東爲先發制人計政廳長由己位置使王不易更動並可遇事牽制以爲把持省政地步信如此說則將來之政局恐無寗日矣 
[直軍攻川之前因後果]  
　　漢口通信云據昨日宜昌來人云川軍長楊森自萬縣失敗後即率袁彬王陵基傅常潘文華各殘部離重慶省軍鄧錫侯賴心輝陳國棟各部乘勢追擊楊森腹背受敵所部潰散殆盡即潛逃夔府與唐式遵李樹勛王鑽緒會集一面電催直軍西上一面令唐李兩部反攻駐安坪之一軍殊直軍一團甫到夔府二軍留夔部隊反戈攻擊直軍沉殁數百失械甚多楊森落水得救於十七日已逃到宜昌先是直軍首領某公知四川一二兩軍有意見遂百計挑撥以致兩軍相見以兵某初欲助一攻二一軍將領知其用意婉言拒之某遂變計助劉湘楊森以攻一軍由漢口運濟械彈甚多以爲亂川之基礎二軍藉以開釁不料因此激動全川公憤廣安渠縣一敗竟至不可收拾劉楊迭電催援某以劉楊所許重賄未全到手故遲不進二軍部衆覺悟其别有用意遂變計奪取直軍軍實以爲補充之要需對於省軍方面又可藉拒直軍之名與之重修前好推倒楊森意甚深也及某接收劉楊由鹽商續兌來欵二十萬元又以川軍各部奮鬥日久精力均已疲敝出一旅之師不難傳檄而定始决以兩混成旅入川於十六日令宋大霈旅先運一團到夔二軍遂將前線部隊暗調回夔四出圍擊直軍除傷亡及撲河沉没外逃回巴東者不上二百人失大砲三尊機關槍八挺步槍千餘支子彈三十萬又聞二軍殘餘各部已與川中各軍和好如初某深爲懊悔逢人便痛駡川人之心不可測云 
[重慶讓出後之川局]  
　　劉成勳等又倡制憲議 
　　蜀中戰局初爲川北吃緊而川東稍鬆後因聯軍分道包圍重慶而楊子惠（森）特由前方歸渝調其所部第九師與第四師第六混成旅分道防禦因此川北漸鬆而川東反緊是時重慶方面調人四出如總商會與東川道尹徐孝剛等以川軍實力不可自殘相率請求雙方减除戰禍而第一混成旅長劉文輝第七師十三旅長朱宗慤等首先贊成惟此種主張在戰亂劇烈之際曾與省聯軍總部行營往返電商初議於八月五號讓出重慶後因條件未能商妥遲至九號方克履行成都各報在十號晨間特以號外宣傳其事聞此時川東局勢雖鬆而川北又緊楊森軍隊全退川北渠梁山間激戰未停故現在尙非平定時期也成都方面因軍事尙未大定凡百設施均未着手實行造幣兵工兩廠爲川中財政軍實所關兩廠廠長均爲劉湘所委現當更動但軍事會議未開無從决定任免暫由劉成勳氏自兼其他行政機關如政務財政兩廳長均照舊任向楚曾寳森惟高檢廳長劉灼先爲劉湘之叔現經劉成勳改委其軍法長宋珂充任西川道尹聶鳳嘉由劉成勳調任總部秘書長改調兵工廠長胡濟舟充任其他無有更動又經年未能就職之省憲會議籌備員現由劉成勳領銜宣布就職制憲劉等仍繼續其聯省政治之主張兹録就職原電如下查吾川自往歲客軍出境川中將領本川人治川之旨曾於九年十一月元日宣布川省獨立自治藉以促成聯治之實現及合法之統一同月魚日四川省議會汕頭風災之慘象（一） 
亦曾先各將領聲明川省爲自治區域不入南北政潮均經先後通電全國在案軍民一致輿論翕然當時西南各省多以聯省自治相號召而北政府勢力範圍内之蘇浙等省亦紛紛從事於省憲之籌備潮流所趨無間南北乃吾川宣布自治與湘省同時遠在浙省之先今湘浙省憲早已告成而吾省不惟憲法未成即此省憲會議組織法荏苒年餘始由省議會議决亦並未依法實行相形之下殊多愧色成勳等謬膺省憲籌備員之選本應即時就職從事籌備無如當時總司令部與議會方面因制憲手續各有爭執成勳等以制憲目的彼此旣同惟於手續上之主張微有出入本不難力謀妥協共策進行故未便遽行就職以助長各方之糾紛含默以待頗不欲有所論列轉滋誤會在不知者或謂成勳等放棄責任置根本大法於不顧在成勳等始終委曲求全之苦衷固可爲七千萬人所共諒不圖歲月因循未得解决兼以劉前總司令通電去職不特議會與前總部之妥協毫無結果而制憲聲浪反漸歸於沉寂川局之紛擾則更十倍於當日是豈我川軍民上下宣言自治之初所及料者言念及此能不痛心邇者南北法統之爭復相持不下統一徒託空談影響所及反令吾川自治基礎根本搖動成勳等反復籌思竊以方今中國非聯省自治不足以圖存而欲達聯省自治之目的非先由各省制定省憲不爲功蓋集權之說旣不適於中邦而廢省之談復有背於歷史故必各省先能自治然後國家可以圖治各省先有完善之省憲然後全國可以産生完善之國憲本末後先勢難顚倒遠之化除南北之意見近之解决一省之紛爭捨此别無他法成勳等同爲川人愛川之心未嘗一日或忘况旣隨各將領及省議會宣言於先誓必努力進行以期貫澈於後謹於十一年八月九日就四川省憲會議籌備員職尅期進行務於相當期間促成省憲以副我全川父老之希望尙祈海内覽達不吝敎言俾有遵循是所切禱劉成勳但懋辛鄧錫侯向楚蕭德明曾寳森石青陽青印 
[全浙縣議會對於自治之慨憤]  
　　官廳侵削自治權之反動 
　　致各報館函各報館均鑒吾浙縣自治之施行已半載矣束縛之苦等於官治浙江省長沈金鑑對於現行縣自治法每以命令變更之限制之例如縣稅應歸縣議會支配者也而浙江省長公署命令凡動用縣稅之一成凖備三成警察費四成敎育費概不准縣議會過問例如縣議會對於地方行政隨時具陳意見者也而浙江省長公署命令凡逕向省署具陳或由道尹轉呈者概不受理謂必須具陳縣知事由縣再行層累轉呈例如從前所頒與現法相抵觸之命令至現法施行當然歸於無效也而浙江省長公署命令凡從前歸入自治之欵經縣知事呈准省公署有案者縣議會概不能變更綜此三端其限制議會職權何如其變更縣自治法何如夫十成縣稅分其四供敎育之用分其三供警察費之用分其一供凖備金之用則所餘者僅二成公益費矣一縣議會議决預算决算之權僅二成公益費矣一縣議會議决預算决算之權僅僅及於公益費部分是非縣議會實等公益社此爲浙江省長公署剥奪縣議會職權議會與縣知事往來公文用咨是爲平行的程式今限定具陳意見必須在縣公署是縣公署與縣議會非平行矣至謂具陳非具呈比顧何以省議會於省公署參衆院於國務院並無所謂具陳之文式乎平民尙可具呈總統今縣議會反不能具呈省長堂廉之高何其較君主時代之專制政府尤甚此爲浙江省長公署强解縣自治法按諸通例後法尙優前法矧爲命令今於省公署頒布之命令則以違法命令追認之於大總統頒布之法律則以違法命令限制之一若省公署命令之效力强於國家之法律者此爲浙江省長公署之以命令變更法律敝會處積勢之下勸之不理訴之不受名爲浙人治浙而實則一意孤行不知人民爲何物敝會等直接代表人民用是聯合會開會共籌救濟現聯合達六十五縣之多開會至一十五天之久凡所商榷無非發展自治而尤確守縣自治範圍無敢侵省鄕權限乃浙江省長公署非惟對所呈請不加受理即於代表進謁亦復拒見敝會現已决計不再呈請官廳專事力行自治惟浙江省公署之回復縣自治其名侵削縣自治其實敝會等心所謂危不敢不告用特訴諸輿論藉伸民意臨穎無任主臣浙江全省縣議會聯合會謹啓 
　　請願衆議院文各縣議會聯合會爲浙江省長沈金鑑擅以省令變更法律請國會依法提出查辦請願書云請願爲浙江省長沈金鑑擅以省令變更法律懇請貴會依法處分事按人民請願權約法明文規定並無限制至於各種議會雖權限各有不同而爲民意之機關也則一身列議席者或具陳意見或建議謀猷自非違背法律當然立言自由不受何種制限此法治國之彞規而於當今民治潮流急進之時所最當注重者也查縣自治法第二十三條縣議會對於地方行政與縣自治事務有關係事件得隨時具陳意見等語細繹法文縣議會對於地方行政之意見但求與縣自治事務有關本可隨時具陳並無其他制限法理甚明何待解釋乃省長第一三一六號訓令内開縣議會對於地方行政與縣自治事務如有意見應向縣知事具陳經縣知事認爲應請本署核示者自可由縣知事轉呈毋得逕向本署越陳致紊程序云云據此令則縣議會爲最下級行政機關倘有意見須向縣知事具陳非此無效也再須經縣知事認可非此無效也三須經縣知事轉呈非此又無效也在昔專制時代一小民猶足以叩閽而抗詔令以民意之機關欲陳意見尙須受縣知事之裁奪是共和國議會之權限尙不如帝政時小民之自由是則縣議會法定之權爲省長違法命令所限制此應受處分者一查浙省各縣地方之警察費爲各縣縣稅十成之三及地方各項自治雜捐合成爲警察經常費蓋均屬於地方人民之直接負擔依縣自治法第四十七條第三項之規定即爲縣自治團體之經費并依本法第二十一條第三項之規定編列縣預算由縣議會議决乃省長第一一四五號訓令内開警察費已列入省預算毋庸編入縣預算云云是縣議會法定之權爲省長違法命令所剥奪此應受處分者二查浙省各縣稅分爲十成支配其四成爲小學補助費二成爲公益費三成爲警察費一成爲凖備金其小學費公益費兩項均由縣議會議决警察費之議决案爲省令所剥奪旣如上述而一成凖備金亦係縣稅依縣自治法第四十七條第三項之規定爲縣自治團體之經費動用之時依法須經縣議會之議决乃省長第一一四五號訓令謂凖備金係備行政上預算外非常支出之需遇動用時應仍循舊呈由省公署財政廳核准毋須提交縣議會議决云云據此令則縣自治經費地方官吏將以一紙請書得爲違法失當之支取省署財政廳於地方財政有任予取求之便則縣欵無所保障而預算等於虚設是縣議會法定之權又爲省長違法命令所剥奪此應受處分者三查省自治與行政性質不同權限遂判自治之不能干涉行政猶行政之不能侵越自治縣議會依法得處理自治事務當然有變更之權法理顯著本無疑義乃省長復新登縣箇電之支電謂從前歸入自治之欵呈准有案者縣議會不能變更云云據此令則縣議會對於從前行政官廳所核准之自治事項將不必問事實之當否與自治法抵觸否縣議會均不能有所顧問而呈准有案四字地方行政官吏將萬古據爲鐡證毫無變通之餘地是縣議會法定之權又爲省長違法命令所剥奪此應受處分者四查縣自治法第九條規定縣自治團體爲法人是其地位産於法律也縣議會之組織以人口分配議員之名額是其組織根於民選也縣議會之職權依法爲處理縣自治事務是地方興革事宜與縣議會有緊接之關係也爲上級監督者宜依法律之規定督促而進行之方爲合法乃省長沈金鑑旣不顧法律之神聖復藐視人民付托對於縣議會法賦之職權横加非令壓力摧殘以結一部分僚屬之歡而於各縣縣議會之陳請不惟負議會之望並不論事之是非一概置之不理代表等爲保護法律計爲自治事權計不得不連名籲懇請貴會依法將省長沈金鑑以命令變更法律之行爲加以處分并請將違法之省令轉飭取銷實爲公便敬提願書請國會公鑒 
[蘇當局復財政會書]  
　　齊韓兩長昨復財政會議諸公書云溽暑鬱蒸煩勞旌駕於燮元國鈞所欲謀之事窮三日之力一一具答感荷曷極兹經會商决定遵從針錫另紙答復財政之計畫定於是蘇省之福亦基於是其爲忭幸不第燮元國鈞等個人已也云云附致兩件（一）對於財政公開舉行財政會議組織財政委員會之意見財政公開在今日實屬要圖此次會議厥爲嚆矢所擬每年度開始以前舉行財政會議事屬可行財政委員會當於國鈞監督財政職權之範圍内組設之以盡監督收支監視公債基金及計畫整頓一切稅收之責任此應照行者一（二）對於公債問題主張發行七百萬元分七年還清之意蘇省國庫約虧一千萬元除增比債券之一百四十餘萬元毋庸借換息借商欵以大生紗廠股票作抵之一百三十餘萬元確有抵欵另議歸償預借各縣冬漕之六十萬元照例於開徵時扣抵毋庸以現金歸還外約計急應償還之債爲六百四十餘萬元兹以七百萬元之公債實收九折計之勉可敷用應即定額爲七百萬元再查財廳原編十一年度預算册收支不敷甚巨兹就收入方面加列撥留中央專欵一百萬元支出方面删除善後公債本息一百十一萬元各銀行借欵利息四十三萬元再由燮元核減軍政費一百萬元由國鈞核减民政費六十三萬元共計增删及減政之結果十一年度收支兩抵盈餘一百八十萬元以之抵撥還債基金按期分配祇須五年可以還清在會議時本有以縮短不能延長之議定爲五年與會議宗旨尙屬相同而收支仍能適合辦法極爲允當此應照行者二附公債還本付息表 
 
 

Page 11

 
 
月日　　分期還本　　付息數目　　合計 
十二年四月　　　　三十五萬元　　三十五萬元 
十二年十月　第一期　　七十萬　　三十五萬元　　一百五萬元 
十三年四月　第二期　　七十萬　　三十一萬五千元　　一百一萬五千元 
十三年十月　第三期　　七十萬　　二十八萬元　　九十八萬元 
十四年四月　第四期　　七十萬　　二十四萬五千元　九十四萬五千元 
十四年十月　第五期　　七十萬　　二十一萬元　　九十一萬元 
十五年四月　第六期　　七十萬　　十七萬五千元　八十七萬五千元 
十五年十月　第七期　　七十萬　　十四萬元　　　八十四萬元 
十六年四月　第八期　　七十萬　　十萬五千元　　八十萬五千元 
十六年十月　第九期　　七十萬　　七萬元　　　　七十七萬元 
十七年四月　第十期　　七十萬　　三萬五千元　　七十三萬五千元 
總計　　　　十期　　　七百萬元　二百廿七萬五千元　九百廿七萬五千元　 
[杭州快信]  
　　湖南省議會代表陳國鈞李况松到浙聯合各法團領袖商榷聯省自治進行方法明日（三十一）假省敎育會開茶話會討論一切 
　　駐嚴七團團長胡大猷自屯溪潰軍繳械遣散後馬日晋省面陳一切於沁日回建德昨電告防地安謐商旅無驚 
　　諸曁西醫趙慈華逆倫案經各法團及該縣周知事呈省開棺檢視省委屠振鵠下縣二十六日在東門牛市塲實行開檢腹已剖解左肺下少半截惟胸前龜子背現黄白色並無血癊斷爲死後剖解昨呈復高檢廳擬照毁傷尸體律辦理 
　　全國司法會議九月十七日開會杭縣律師公會已推定阮性存石鳴盛裘英胡逸朱鴻達等七人起草提議各案俟十日大會通過交議 
　　杭總商會昨通函各縣商會以本屆全國商會聯合會在漢舉行大會請即推舉代表參與會議如有交議之件應請先時預備 
　　旅杭台州同鄕會九月十日下午假省敎育會開會籌商水災振濟事並擬推舉陳純爲基金監 
[南京快信]  
　　海州鎭守使白寳山以海州開闢商埠僻於一隅交通不便現擬由海州至山東臨沂修築長途汽車旣便商務之運輸復利剿匪之調遣實行兵工主義築路約計一年可成聞兩長已准予立案並咨魯督查照核復 
　　蘇皖鄂贛聯防係一種口頭接洽不舉行會議形式 
　　治江會定九月三日在寧開會會員已紛紛來省 
　　旅寗贛同鄕會對本省事極注意昨電北京府院籲請緩發蔡成勳督理江西軍務命令 
　　齊督以邳縣紳董王傳萼對於剿匪事宜輔助得力特委充本署諮議昨來省謝委又以諮議連雲翔聲名惡劣特令撤差 
　　日本陸軍步兵大尉奈良晃昨偕日領深澤暹晋謁齊督談一小時辭出 
地方通信 
[松江]  
　　請速召集慈善欵産董事會舊松府屬慈善欵産董事會上海縣董事陸文麓賈豐臻青浦縣董事金詠榴俞祖望奉賢縣董事胡德望莊仁鎭金山縣董事莫寳勛畢治安南匯縣董事朱祥紱傅恭弼川沙縣董事張志鶴黄洪培等呈省長文云呈爲抗令把持阻撓公益應請嚴令遵行藉資解决而維善舉事竊照舊松江府屬敎育慈善欵産本爲七縣所共有乃松人攘爲獨有專擅處分内幕重重不可究詰六縣人士怵夫公益之日弛欵産之易耗共圖善後要求公開情順理安本無可議詎松江管理欵産人深閉固拒無理阻撓用心何在不難推想無謂糾纒計亘七年之久迨上年七月間奉前省長王令飭關於舊松江府有之敎育欵産由七縣共組縣校聯合會各推代表會議解决慈善欵産則於上年七月間奉頒辦法四條本年二月間奉頒舊松府屬慈善欵産董事會簡章十條代表等卽由各本縣地方法團根據此項簡章而被推任者也故各本縣所責望於代表等者爲解决松屬共有慈善欵産管理之完善慈善事業之進步兹就慈善欵産部份謹爲我省長縷陳之按前奉頒董事會簡章其第七條所定董事名額松江一縣計佔八名之多其餘奉賢金山上海南匯青浦川沙等六縣每縣各祗二名多寡懸殊已覺不平祇以亟求慈善欵産之公開不暇深較方謂降心相從或可鑒諒詎料得隴望蜀進逼無已六縣董事久經推定徒以松江一縣之阻撓未能照章開會豈松江之慈善欵産管理人果欲秘而終古不使共有之六縣洞知其究竟歟然按之公益公開之大義服從政令之原則理旣不通事亦未順代表等不勝爲之扼腕或慮董事會成立於慈善欵産有所變更歟第以原有欵産辦原有事業决不變更目的與地點之宗旨久經六縣宣告於前復奉鈞署訂入辦法及簡章於後固無所用其杞憂反覆推求六縣之意要不能謂非正當松人抗拒究何說以自解代表等旣承各本縣之推任惟求事實獲益斷不稍存意氣從善如流敢以共勉現處扞格之局實無進行之路爲此具呈籲懇鈞座俯賜查案令行操有直接監督權之松江縣知事遵照原奉簡章尅速訂期召集慈善欵産董事會協議善後以維公益並經會議由豐臻詠榴德望治安恭弼志鶴等六人各以代表各本縣對於此案公意之資格趨轅剖陳伏祈垂鑒施行實爲公便謹呈江蘇省長韓 
　　郭前知事交代結束松江郭前知事經手附稅支出項下有衛隊費等四項由地方經理處列欵否認呈請撥還並經呈省轉令在案本月二十六日郭前知事派員結算交代由縣函請監盤當函邀經理處董並適值在松之市鄕各員赴署列席竭力磋議始得略收效果兹將議决案通知各市鄕自治委員如無異議提出即由處呈縣定奪議案如左郭知事前在松江任内附稅交代一案所有關於欵産經理處提出異議各欵兹召集勸學所欵産經理處照章公開審查復核分别議决除地方費其餘各欵並無異議外兹將提剔各欵議録於後俟經理處函知各市鄕再行備文具復（一）衛隊費二千二百五十元姑依歷來各前任開支照支（二）前欵補助費一千二百五元二角郭任在松政績尙優通融辦法由郭任認賠洋六百元（三）垃圾桶等一欵除救火會賞金四十元應由郭任捐廉外其餘由現任通知松江市歸市經費支給（四）修理警所房屋費用係分十年在警察費内流攤歸還由現任呈省存案 
　　水警緝獲盜犯八月二十七號夜二時許郭裕廷米船在泗涇鄕被刦鉅贓一案已由水警一區督察員徐公庶率同盧宋兩巡官於二十八九兩日先後在青浦鳳凰山等處拿獲是案盜犯李廷英黄小二子周梅登劉阿二李老大李德慶陳項圈張啓高周雨祥等九人並起出快槍兩枝旋即訊明不諱且悉已全數弋獲故定即日併解閔行沈區長轉送松江縣歸案訊辦矣 
　　各法團請修海塘松江縣敎育會市敎育會縣農會勸學所等又於勘日電請省長搶修海塘文云南京韓省長勳鑒金山嘴塘工歷經估勘未予興修此次兩受颶風海水越塘衝毁樁木幾釀巨禍現屆秋汛若不從速修繕一朝潰决萬衆其魚用特電懇勳座迅予派員會同地方士紳切實估勘撥欵興工以弭巨患而福生靈（銜略）按此案已由省署函知江南水利局委由盧君實地勘估矣 
[蘇州]  
　　豐大清算處臨時會議豐大銀行清算處自實行照成灘派發還欵項以來現已漸次告終惟北倉橋原址如何收束以及常熟豐大分行蘇城華孚銀行欠欵如何進行與魯省豐大總行杭州華孚總行股票等事頭緒紛繁亟須邀集債權公開會議討論施行聞已定期九月一日下午一時召集各債權人仍在北倉橋原址開臨時會議屆時並擬將現存各件公同點檢以便結束云 
　　水利局測量婁江上游蘇浙太湖水利工程局以婁江上游（如蘇州城河崑山城河等處）及白茆河支塘鎭一帶淤塞殊甚擬先辦撈淺以資宣洩業經先後派員實測並由總工程師華毓鵬請委測量隊長劉永年兼任疏浚事務以專責成蘇州方面工程刻已招工投標聞日内即可開始進行云 
　　糧食行被竊大批小麥齊門外黄埭鎭永昌糧食行前晚黄昏時被賊由後河岸焚燬栅門入内竊去小麥六十餘石迨至次晨發覺被竊後該行主即日已開明失單報告該鄕吳縣第五警察分所葉所長請予派警嚴緝矣 
　　抛棄女屍之查究前日下午五時許閶門外鐡路附近有形似江北人者馱一女屍兩手用繩縛住面部用布遮没下體及足以破短衫裹東經半塘大洋橋至普濟堂後將尸投於空地適被該地主馬某瞥見以事關命案上前將江北人扭住投報閶區第一分駐所經汪巡官詳細　訊據供姓吳名廷愷年二十九歲向做小工現在蘇捕魚爲生江北鹽城人死者係髮妻王氏年二十一歲因無力殯葬故投屍曠野巡官駁以旣係髮妻蘇地不乏慈善機關何不乞求施棺事實顯有不符復一再嚴詰又供該女屍係齊門内某小寺中人有地保呌我將該女屍抛棄於曠野許酬小洋十角云云巡官得供後以事關移屍即將該江北人解送警廳一面由地保報廳檢驗 
　　水警保護七子山香汛水警第三區宋區長以時屆七月爲七子山香汛之期本區各縣前往進香者絡繹於道值此時局多艱深恐匪類乘機搶刦昨特派槍划多艘駛往保護并飭就近各汛師船嚴密梭巡以寒匪膽 
[常州]  
　　史獄官虧欵交代難武邑地方監舊任管獄史鴻藻在任用虧監獄工塲基本金六百餘元此次交卸除籌出現洋一百元又將監獄工塲大批肚帶作價洋一百元共湊成二百元外尚欠四百元無欵交代特與新任管獄員於光再三籌商謂此項基金因今歲米價昻貴墊付監犯口糧當時曾經呈明高等檢察廳與縣署新管獄員於君因此項基金爲監獄工塲之命脈關係重要特調查舊管獄員呈批案卷並未見有核准字樣未能承認史管獄員遂將監犯口糧墊用基金四百元情形備文呈請縣署並會同新管獄員於二十九日親赴縣署請見姚知事面述用虧基金原因以圖核准姚知事當時面諭史獄官謂所請礙難照准候轉呈高等檢察廳再行核奪　　令查太平鄕旱象武邑太平鄕旱象已由該鄕董佐　 
呈報在案惟所呈報者頗屬含混無從查核縣署昨日特令該鄕董佐切實調查究竟鄕中旱荒現象達於何種程度何處爲最甚目下田禾之受害者確數若干一一詳細查復以便再行派員調查藉免浮擴而便轉呈 
[無錫]  
　　衛生支會選出會長中國衛生會無錫支會徵求隊自二十三日結束後即開徵求隊隊長會議議决九月　 
三日開成立大會該會即根據隊長會議組織選舉委員會用通函選舉正副會長現各正副隊長及參謀等已將選舉票投到該會遂定二十九日下午五時假縣敎育會樓上開票先期請定唐水成范衡伯周寄湄等三君爲監視開票結果秦效魯君得八十一票當選爲正會長楊蔚章君得七十一票楊四箴君得六十八票均當選爲副會長隨即由會具函通知敦請三會長就職云 
　　無錫協會演講第一聲無錫協會通俗演講團自執行部議决出發演講後二十九日下午五時半該團演講員魏光釗馬季良等在公園内碧雲深處演講組織無錫協會之本旨及設義務敎育之不容緩聽者百餘人云 
[鎭江]  
　　粤商籌振汕災此次汕頭風災慘狀前所未有旅鎭粤人特於二十八日大集同鄕會議籌商振濟之法到者甚衆當場認募捐欵數千元並决定組織汕頭風災籌振事務所以期廣募鉅欵拯救災黎 
　　李知事赴鄕秋勘揚中縣李知事以秋成已届全邑田畝高低不一必有豐歉之殊特於二十八日邀同農會人員親赴各鄕察看情形以便呈報上官云 
　　時疫變痢之危險入秋以來疫癘盛行惟近日霍亂雖减而晝暖夜凉一般患赤白痢者甚衆醫治罔效死亡頗不尠云 
　　新洲發生盜案對江新洲地方王姓家二十七夜十一時突來匪徒六七人從後門越牆而進大肆搶刦經鄰人聞聲立即鳴鑼召集多人前往捕捉因在昏夜均被逃逸事後檢點損失尙屬有限云 
[揚州]  
　　灶民催理灘案淮北商灶互控灘地案丁運使曾派員前往調查核辦昨據灶民潘文蔚等電稱哿日接奉鄭委通告定於巧日赴灘昨忽藉詞中止乞飭該委會場檢齊灶荒各卷公示於灶民實地履查以昭折服云云 
　　電省挽留任校長省立第五師範校長任誠業已辭職事爲該校職敎員探悉特電省挽留云南京韓省長蔣敎育廳長鈞鑒五師校長任誠以經費虚懸校務棘手通告展期開學决心辭職霄等服務斯校多至十稔關係較切見聞較眞設備絕非鋪張用欵俱經核准徒以財政當局感情用事任意留難致使主其事者日坐愁城非去不可任君個人進退何足惜坐視此十載金甌薄負時譽之學校從此飄搖凡有血氣寗能結舌况鈞座初蒞是邦羣以蘇蘇相慶任君因是去職或將來引起無窮之糾紛何以對學子更何以示來兹霄等素惡黨派尤憚論列惟以爲解職者終非索欠不能交代接替者更非領欵無解倒懸官廳應屏去堂皇浮泛之言謀根本補救之法何去何從孰利孰害惟賢有司實利圖之賈觀霄吳棠陳邦賢徐國權王立經夏藝珩同叩勘 
　　儲金贖路會結束揚州旅外學生會贖路儲金游藝會業經閉幕除去開支計得二百餘元已送交銀行存儲生息備爲贖路之用云 
[清江]  
　　要犯乘隙脫逃淮陰四市楊莊鎭團總張錦堂日前在北鄕漁溝境内拿獲匪犯徐秃子一名業經略加訊詰據認有不法情事並糾夥搶抬某家被控飭緝有案張團總當於八月二十五日解送警備隊長王振鵬行將轉解詎該犯徐秃子突於二十七日夜三更時分乘看守警隊疏倦之際掙斷繩索越岸翻出拼命逃脫迨警隊察覺跟蹤追趕四處搜尋已杳如黄鶴翌日王隊長卽將該看守警隊重加責罰釘鐐收押以示懲戒云 
　　縣署催收錢糧淮陰縣公署以本年上忙錢糧早經設櫃開征乃查核完數尙不到十分之一若長此拖延殊屬不成事體因特令飭闔邑各市鄕鄕約地保鳴鑼肩示上緊嚴催務各投櫃完清若再延欠即予提究不貸倘鄕保不認眞辦理亦即拘案嚴懲俾昭愼重 
　　順河集設駐警隊二市順河集地方向爲匪徒出没之區前有馬鎭守使設防駐隊得稍安寗現在防營他調致該集失所保衛商民人等莫不戰膽寒心時深恐懼特共同凑捐商請朱玉峯知事將新招警隊撥去兩棚計共二十餘人在該處駐防朱知事刻已准如所請矣 
　　開辦初級中學私立繩武高等小學校校長張繼高君於本年下學期改爲初級中學刻已招考新生又有補習英文社之朱眞民者創辦眞民初級中學現甫着手籌備校址在縣署西省聞姓宅内初招一二年級兩班每班學額五十名業已揭帖招考 
[嘉興]  
　　改建兩處橋樑東門外春波橋年久失修橋面多已坍損現由當地人民發起將該橋改砌平面石橋以便車行而期永久刻正估計工料下月即可籌欵興築又車站附近之熙春橋前被霉雨冲毁橋石多塊行人甚爲危險現由自治委員蔣撫卿勘明該橋在鐡路範圍以内已呈請縣署函知鐡路工程處飭工修築以便行人 
[安慶]  
　　四女師校開學有期安徽省立第四女子師範學校曾經敎育廳指定休寗縣地方開辦委任上海神州女學主任程君宗泗前往籌備程君接令後即邀同方君槐三到休視察以屯溪隆阜一帶交通便利爲六邑適中地點旋得程君管侯介紹租定隆阜先儒戴東原先生讀書處民房爲代用校舍現已籌備告竣正在廣招師範預科生及附屬高小國民等學生入學聞所聘敎職員均係蘇浙京津各方才德兼備之女師已擇定九月二十一二兩日行入學試驗二十五日開學現在學生報名者甚多 
　　程宗泗辭法專校長安徽第四女子師範校長程宗泗奉令暫代法政專門學校校長當已具呈辭却其原呈如下宗泗自奉教育廳廳長委爲第四女子師範校長當即着手進行幸賴官長維持父老贊助經營累月粗具規模近日晉省領欵預備開學忽奉委任暫代法政校長該校迭起風潮屢更校長方針不定來日大難必有專員加之久任庶幾從容振刷積漸呈功若隨時派員暫行代理恐將視如傳舍治絲益棼且女子師範關係於家庭學校敎育者甚大影響於地方風俗文化者尤鉅現在初其成立百端待理開學以後不可一日無人主持宗泗縱欲承乏法校暫離本職竊恐顧此失彼或至兩敗俱傷個人名譽既被犧牲敎育前途更多荆棘所有此中委曲業已面陳宗泗熟權輕重决定從違用是披瀝上陳伏乞鈞座矜閔愚誠准歸本職另簡法政校長以規久遠而專責成宗泗幸甚全省敎育前途幸甚謹呈安徽省長許安徽省立第四女子師範學校校長程宗泗 
雜評一 
[浙省自治之新問題（默）]  
　　地方自治之取消久矣承認安福國會産生之新法而舉辦者爲浙江不承認安福國會産生之新法而至今尙虚懸無着者爲江蘇一則有自治一則無自治表面不同而實際浙江之有亦等於江蘇之無何也有自治而主權被削於官廳事事受省署之指揮如今日全浙縣議會聯合會之所言者則已失其自治之精神雖謂之無自治可也　　 
　　雖然自治不能終無也浙爲制定省憲之省本不能以此種半官式之自治敷衍之當更進而謀根本上之奮鬭蘇未制定省憲而急欲謀自治之實現恢復元二年之舊制亦當奮起以謀根本上之建設總之無論其爲已有者而改進之未有者而取得之皆非倚賴他人之力所能成功質言之即非人民具有奮鬭之精神不能倖獲也 
 
 

Page 12

 
 
   
 
 

Page 13

 
 
本埠新聞 
[又有颶風抵滬之警報]  
　　大陸報云昨夜（二十九日）九時徐家滙天文臺發出颶風將抵之警報謂今日海濱一帶及本埠或將有大風當警報發出時颶風甫抵東海Naha附近向西北進行預料將吹及温州與揚子江口間之海濱 
　　星報云今日（三十日）午後據天文臺警報稱大風之中心點稍向北偏午後二時直向寗波進發云云今風威已及於本埠如颶風續向北偏則今夜或明日侵晨或將吹至上海寗波至今日午後三時三十分止無消息傳來 
[各團體第四次籌議歡迎中山]  
　　加入團體已達百數 
　　本埠各團體歡迎孫中山籌備委員會昨日四時在貴州路籌備處開第四次籌備會到會者十餘人文牘股將新加入團體報告一中韓國民互助社總社二廣東旅滬金銀器工業會三南洋甲種商業學校四上海互助社五公益女子學校六民國日報印刷同志會七競雄女校八志　學校九北海路商界聯合會並以前新加入者已有一百個團體當由衆議决定本星期日下午二時再關聯席會議當由文牘股擬就通告分寄加入各團體云 
[旅滬議員談話會紀]  
　　留滬赴京聽各人自决 
　　旅滬國會議員於昨日午後二時在通訊處開談話會到者六十一人公推亓因培主席先由張秋白報告謂前日開會結果今日尙有繼續討論明白决定之必要故有此會之召集次謝持謂北上爲重要辦法時期急促宜速决定凌鉞謂北上問題當聽各人自决無表决之必要又對經費問題稍有報告劉雲昭謂經費問題可不必置議祇須决北上與否杭辛齋謂護法是法律問題北上是政治問題兩者並不抵觸後張知本李燮陽均有發言結果仍主自由决定至留滬如何計劃北上如何計劃悉由各該部份議員自行負責决定至主張北上奮鬭當塲簽名者有李燮陽黄策成梁登瀛董耕雲等四人大約明後日即可搭車赴京云 
[閘北各團體籌商水電廠問題]  
　　閘北地方自治籌備處爲討論籌備水電收歸商辦事昨午四時函邀各團體在該處開聯席會出席者水電公司主任沈聯芳中華公會尹邨夫閘北自治會徐春榮閘北興市植産會錢貴三長老會俞宗周滬北五區商聯會史觀濤張文忠姜桓文閘北絲廠業會商處沈田莘閘北第一第二第三等段救火聯合會徐少棠徐幼棠金式如滅除蚊蠅會沈揆百商務印刷所代表等三十餘團體開會後由主席徐春榮報告開會宗旨略謂閘北水電向由官辦其成績之惡劣有口皆碑名曰水電水固不可或少而吾市民幾如已入枯井查該電購自租界取價之貴莫可倫比種種弊端已見各報頻年呼籲卒未改良吾人不得已乃有改組之議幾經交涉始得三項辦法一請官廳提撥省欵加以擴充顧省欵支絀今在官廳方面已失望矣次爲官商合辦查歷來官商合辦之事甚多鮮有圓滿結果在商人何敢再加信任此又事實上所難行者也最後呈請完全商辦省長以事關地方市政須由省議會取决幸省議會審查會業已通過尙須於大會報告惟水電二項刻不容緩斷不能因此停頓故一面水電公司籌備處仍積極進行登報招股乃省長誤會來電責難甫經去電說明有趙志游者因未明眞相又藉口收歸商有不如收歸市有遞呈松滬護軍使並向本會反對其措詞中分二層（一）不應以自治會而承認商辦（二）本會能否保全水電廠多數股分不落於少數人之手第一項以市與商爲别其實水電廠爲招股分曾按户分發傳單完全公開有何市商之别第二項理由更不能成立本會因趙君有所膈膜函請其於今日出席彼又不到會如此情形實於閘北市政前途大有關係應請到會諸君討論辦法至此水電公司籌備主任沈聯芳蒞會衆遂請其報告沈略謂閘北水電之困難不自今始近來閘北建築品日益增加需用水電尤爲孔殷乃閘北水電本無成績至此在供給方面益望困難要知水電不良市面必至衰落吾商人請官廳之改良者已四年於兹而其現狀尙至極點絶望之後不得不積極進行總之地方事業須地方人通力合作若因隔膜而羣相猜疑或破壞適足以貽地方之害故今後有人蓄意破壞者吾人當認爲閘北之公敵次經主席提議由各公團向省署請願迅予批准再由省議會追認付表决全體起立一致通過次請陸伯鴻錢貴三等演說而散 
[修改稅則會消息]  
　　昨日之最後審查會明日大會討論之要題 
　　修改稅則委員會昨日下午二時假總商會開第二十六次審查會由賴發洛主席略謂本會主任蔡廷幹君已於今晨六時五十分由京抵滬奈因道途風塵未得熟睡致甚倦疲不克到會後日（九月一日）大會定當列席云云昨日到會代表所審查者爲生熟皮·皮貨·骨·毛·羽·介殻·五金·線·箔·雜貨等品尚有木類一種本訂期今日審查第今日爲日本國慶日日代表已請假不克列席故木類一類亦合併討論完畢經各代表討論良久除皮貨留待下次研討外餘均一律表决通過定明日開大會當即電京報告昨日開會情形電云「北京財政部農商部稅務處鈞鑒本日開會審查生熟皮·皮貨·骨·毛·羽·介殻·五金·線·箔·雜貨·木類等品除皮貨留待下次討論外·餘均一律通過特此奉聞」云 
　　又該會明日大會所應研究討論者爲數價之要題值百抽五之稅率訂定後當以「兩」數爲本位譬若洋布一疋徵稅一兩四錢五分先將審定其價值與歐戰前歐戰中及歐戰後各國價值是否有高下如有高下須得其平均而後行之總之是口大會討論者即稅率一兩零一分至一兩四錢五分者以後作一兩徵收或一兩五錢以上者則作二兩徵收如此則以後徵收稅費時核算自易多多矣云云 
[工部局公報摘録]  
　　蘇州河之乍浦路橋因須修理自九月二日起停止通行三星期 
　　近有某工廠失愼並未通報救火處或捕房致火勢甚熾撲救困難工部局故特通告各廠經理人等遇有火警無論大小應即通報救火處或捕房俾得遏阻延燒 
　　裝用電燈者每季至少納費銀三兩五錢雖用電不足此數亦須照此數繳納 
　　電車公司與工部局曾爲百老滙路北蘇州路黄浦路與外大橋之交又點處交通擁擠防杜乘車者遇禍事互相通函八月二十一日工部局覆函略謂工部局之意電車及無軌電車若不備自動之太平門使乘客於車行之時不能上下則難有切實之進步來函所稱增加監視洋員一節實無濟於事請速照行云云 
[官塲預備招待外賓]  
　　松滬護軍使署昨接外交部來電得悉美國商部次長柯史頓將於日内來華考查京津滬寗各大埠商務抵滬時應飭交涉員等妥爲招待並須派員導引以敦睦誼等因當飭駐滬交涉使署查照矣 
[美政治學者加納博士將來滬（續）]  
　　吳君之通訊吳君通信甚長兹以限於篇幅節録其大略如下今年九月中旬美國以利若依州立大學政治學敎授加納先生將到中國爲短期的游歷（九月中旬至十月）加納先生爲美國著名學者美國的學界政界新聞界無不知道加納先生的名的這一次到中國游歷必有一番議論惠益我國國民這一篇關於先生的生平與著作是表明我很歡迎學者的熱忱 
　　加納先生今年五十一歲於一八七一年十一月二十二日生於美國南方米西西必州排克縣早年在本州與芝加哥大學就學後來於一九○○年到紐約哥侖比亞大學在這裏三年專治史學·政治學·法學於一九○三年以史學的著作受哲學博士這就是米西西必州重建史爲這一州釋奴戰事後重建的歷史美國歷史中有價值的事後來在哥侖比敎史學一年一九○三年至一九○四年在本處文尼亞大學敎政治學一年於一九○四年到以利若依大學爲政治學敎授直到現在加納先生是以利若依大學政治科的主任他在以利若依大學最久這個大學的發達都是由於加納先生的籌畫經營加納先生所敎的課目是美國政治·歐洲各國政治國際法學·政治思想史·大戰中國際法之實施等課中國學生從加納先生受過學的與認識加納先生的也不少 
　　加納先生政治的思想是主張極端民治的是主張國際道德的大戰進行的時候加納先生將大戰中各交戰國違犯國際法的行爲搜集證據考核其與國際法先例違犯的地方並引證世界國際法學者關於此類違犯行爲之意見學說著爲一書以定大戰中交戰國違犯國際法的責任加納先生自己在序言裏說學者是國際法的保障人他從事這一部書是要以良心上之主張定交戰國違犯國際法的責任這一部書共兩厚册五十餘萬言爲國際法上極有價值的著作 
　　此外加納先生的著作甚多一九二一年加納先生受法國學界之請在法國各大學講美國政治今年加納先生是到印度去受加爾克大大學（Calcutta　Universityw）之請擔任太谷兒法學講座（Togore　Piofes　or　of　la）這個講座向爲歐洲有名學者所擔任加納先生之擔任斯座二不但是美國學界之榮一也是加爾克大大學之幸可惜加納先生在中國遊歷爲期甚短因爲他道過中國只能爲短期的勾留 
　　這幾年來外國著名學者很有幾位到中國遊歷講舉我國思想界很受他們的益處加納先生這一次到中國遊歷必能將美國及歐洲政治的經驗告訴我國國民爲我國政治社會的發展進良言所以我們對於加納先生之來有極誠摯極熱心的歡迎吳之椿寄自美國紐約哥倫比亞大學民國十一年七月三十日（完） 
[新任美艦隊總司令就職]  
　　星報云新任美國駐亞艦隊總司令海軍少將安德森已於星期一日就職樹其司令旗於胡隆號該艦將於日内由烟臺抵滬前任總司令史特諾斯海軍大將奉命回國以待任命聞擬附乘該艦來滬後再行回國 
[海軍總司令部昨已遷寗]  
　　海軍總司令部奉令遷設寗垣曾由周代總司令飭各科主任員司將文案卷宗預備整理在案兹悉杜總司令業已由京起程抵寗是以各科職員携帶各件均於昨日由滬赴寗聽候指揮所有第六連之陸戰隊士昨先由滬出發二十名以便伺候差遣云 
[孫岳宣言]  
　　余之來滬以就醫之目的兼受北方將帥之囑託欲以解决國是之正軌就敎於先知先覺之中山先生至對於舊日民黨諸同仁之聯歡握手則純係個人拳拳念舊之私忱也日前以友人趙鐡樵君之邀往訪章炳麟氏甫一覿面章即加以蔣幹宣撫使之稱謂在章炳麟近來受北京某當局之豢養恐余此來於某當局之地位或有所不利爲此破壞之舉以博豢養者之歡心藉可少獲蒭秣亦固其所惟必出此瘋狂態度殊令人不可索解有人謂章氏向來狀態無錢則瘋有錢則不瘋余甚不願加此刻語於章氏惟此種狀態是否爲上流人士所應　 
有願多識君子加以評判焉孫岳頓首 
[豫省旅滬商聯會關心桑梓]  
　　河南旅滬商界聯合會以豫匪猖獗竄至豫西潼關昨日特致電洛陽吳巡閱使開封馮督軍文云報載豫省土匪猖獗由豫南竄至豫西潼關梗塞駭人聽聞按潼關爲豫西重鎭加以鈞座迭平大難統率雄師震鑠聲威薄海共仰今則臥榻之旁任人鼾睡肘腋之間小醜跳梁毋乃爲盛德累·爲部曲羞耶雖割鷄焉用牛刀然燎原基於星火養兵原以衛民安良必先除暴伏祈鈞座奮雷霆之威除草莽之寇一鼓盪平殲兹醜類俾豫民憂患餘生猶得苟延喘息惟吾公憐而拯之再敝會在滬成立三載此外亦無豫人同鄕會等名目深恐外間誤會合并陳明河南旅滬商界聯合會會長傅斌副會長許玉璧等叩陷 
[潯同鄕會之救濟桑梓主張]  
　　本埠九江旅滬同鄕會因九江遭受兵變以後地方大受損失當地人士屢求政府救濟迄無辦法故昨特電北京參衆兩院及江西各團體云（銜略）九江兵變以後此間同人開會討論救濟方法業經電詰政府懲辦釀禍軍閥賠償人民損失撤退駐防軍隊劃出市區自治内外人士主張一致乃事已兼旬中央政府放棄職權毫無具體辦法漠視災民一至於此言之可爲痛心九江請願代表旣經北上應向政府嚴重質問是否能將災民要求條件概予承認抑或以此事視爲無足輕重不暇顧及如果以我九江爲化外之地我潯人爲化外之民吾人痛定思痛惟有本自决精神力求振作組織市區議會選舉市長辦理一切善後事宜此種純粹自治事業並無若何政治彩色無論軍閥如何利誘如何威脅勿爲所動盡力奮鬭必有最後勝利之一日目前苛政類如猛虎人民生命視同土芥不於此時亟圖補救之法自固藩籬勢必至人爲刀俎我爲魚肉悉聽其宰割而後已此吾人所痛心疾首不得不呼助於將伯也臨電嗚咽願聞明敎至報載九江軍民當局所擬加抽米捐開辦獎券各節純係剜肉補瘡之計同人極端反對并以奉聞九江旅滬同鄕會同人·曁逃難災民全體同叩艶 
[紗廠聯合會緊急會紀]  
　　公决廠紗以一三五兩爲最小價 
　　本埠華商紗廠聯合會昨以近旬以來紗價暴跌特召集臨時緊急大會本外埠各廠代表到者計二十餘家僉以棉紗每包成本均在百四十兩以外本埠所有存貨雖有五六萬包然比較往年印日存紗至十餘萬包之多者仍屬微少况印日兩方來源均絶紗價之落實出意外當經一致公决自本日起各廠開價以百三十五兩爲最小價值逾限不得違約出售以維成本並經到會代表簽字負責云 
[紀中國銀行之新行址]  
　　上海中國銀行於協約國戰勝德國後出價將黄浦灘二十二號之德國總會購入預備改裝作爲行址此屋地點殊佳且建築極爲堅固該行購入後曾借與華洋義振會爲辦事處及中西女塾等開會籌欵於今春開始改建由顧盛泰營業廠承包計改建費九萬餘兩原在北首門口之石梯已改在中央石欄則分裝左右下層除甬道外南半面爲各部份營業處形色莊嚴北半面則爲分間辦公室爲行長副行長等所用第二層則擬出租與各大商家爲辦公室佈置亦佳第三層則爲該行自用如行員寄宿舍等屋内原有之小噴水池·花磚壁等仍爲保留惟門首石欄上有石質持斧之武士一座則已拆除各部裝修大約年底完工宋行長擬明年夏曆正月遷入所有庫房則因現屋不甚合宜故將仁記路六號七號與該行相連之業廣公司洋房二座購入計價五十萬兩六號因租期未滿一時不能拆造七號則已動工拆造堅固庫房由張福記承造建築費約八萬四千餘兩惟有舊料可抵故祇需六萬二千餘兩現在漢口路之房屋本係該行置産業已招人租用明年夏曆二月即可出屋惟收稅處則仍在漢口路該行後面樓上云 
[友華銀行滙市報告]  
　　昨日友華銀行滙市報告云二十九日倫敦大條銀價近遠期俱未動紐約銀價縮至六角九分半倫敦紐約間滙價長至四元四角六分二五今日此間各國掛牌匯價英鎊縮至三先令五便士二五美金縮至七十六元七角五分日金漲至六十二兩七錢五分其餘亦隨之各有升降上午市况岑寂成交絕尟市價亦無甚變更英鎊售開價九十月份三先令五便士五六二五、十一十二月份三先令五便六二五購進價則照此俱長○六二五美金售開價九十月份七十七元五角十一十二月份七十七元六角二分半購進價則照此俱長一二五日金稍有成交其價九月份六十一兩七錢五分十月份六十一兩六錢二分半佛郎以滙價見長需要甚好銀行購進電匯一千零十枚期匯一千零三十五枚英鎊匯票銀行定價三先令六便士三七五美金匯票銀行定價七十九元昨日倫敦銀市未有交易紐約市况微平照掛牌價格售出視購進爲多 
[無錫豆麥市之報告]  
　　昨接無錫快信報稱今庚黄荳年令較往年更勝惟收割時雨水太多因之身骨潮軟不能久儲現各鄕來源異常擁擠昨日統市到貨六七百擔各行存底頗稱豐足各油坊及醬作等帮進胃沈寂因質地薄弱之故惟腐作略有購進售開高號貨每擔七元次者不一 
　　新大麥出新以來銷路尙稱不惡芽坯去胃不少現市價高號貨每擔三元五角次貨猪食坯售價每擔二元四五角之譜市形平穏 
[上海商業市况彚録]  
　　金融 
　　昨日上午銀幣市價爲七錢二分四釐二毫半比較前日收盤大一毫二忽半午市則又略軟爲七錢二分四釐一二五與上日相同各錢莊裝出現洋五萬元市面有堅定之象 
　　銀拆早午兩市價相仿均爲八分比較上日收盤漲起二分滙豐銀行收欵五十萬兩道勝麥加利友華正金等銀行收欵四十萬兩 
　　昨日現洋進出祗有各錢莊裝至通州洋五萬元餘無進出滙豐銀行前日烊去大條六十條昨見熔出寳紋一千三百二十只計重銀六萬兩中國銀行向大通銀行買進大條三百條各銀行進出倉頗爲清淡麥加利銀行進倉銀十六萬兩中國銀行出倉銀一萬兩出倉洋三萬元各錢莊出倉銀五萬兩出倉洋五萬元華義銀行出倉銀五萬兩 
　　昨晚止中外各銀行共存現銀三千九百七十五萬兩現洋三千五百四十六萬元大條四千三百二十條 
　　國内匯兌 
　　昨（三十日）各匯來電價格大都漲少跌多計京津銀匯均高五錢洋匯各無變化北京公砝爲一千零四十六兩五錢銀元爲一千零一元天津行化爲一千零五十四兩五錢銀元與申洋相同成都洋匯亦無漲跌銀匯即遞加五兩銀洋兩匯均與申元申洋相同疲落者計漢口洋例縮二錢五分爲一千零三十三兩二錢五分銀元跌二元半爲一千零六元九江南昌銀元各低二元爲一千零六元蕪湖蚌埠銀元縮一元爲一千零五元安慶銀元同降一元爲一千零五元五角其餘各匯各無升降烟台銀兩仍爲一千零四十三兩七錢五分銀元爲一千零五元宜昌宜平爲一千零三十七兩銀元爲一千零二十元南京蘇州鎭江揚州無錫常州常熟等銀元仍爲一千零一元半徐州温州銀元各爲一千零五元南通宜興銀元各爲一千零二元清江海門銀元各爲一千零四元杭州寗波嘉興湖州紹興餘姚等銀元均爲一千零三元蘭谿銀元爲一千零四元半福州銀元爲一千零十元厦門銀元爲一千零八元哈爾濱銀元爲一千零十一元重慶萬縣九七平銀各爲九百八十五兩銀元則均與申洋相同云 
　　外幣 
　　昨（三十日）外幣市面因匯市和平標金穏固是以價格亦無重要變化中外各商及錢業所進出者均屬零星各票中以老頭票及花旗英金票三種去胃爲最暢價格因之略趨漲高計老頭票漲三釐買價爲八角五分四釐花旗票遞加半分買一元七角七分半英金票增一分買七元九角八分疲弱者僅法郎遜去四釐買價爲一角四分三釐香港票低一釐買一元零二分半馬克買價不動仍爲二元五角而掛牌竟低至一千個其餘如羅卜一千元新票仍買二兩九錢二百五十元票買一兩五百元老票買八兩五元至二十五元票買七兩五錢新嘉坡買九角荷蘭票價爲六角七分亦無漲跌云 
 
 

Page 14

 
 
　　金市 
　　昨日星期三大條近遠期均各弗動標金開盤三百零二兩五錢最小至三百零二兩一錢最高至三百零二兩八錢後爲三百零二兩五錢收盤先令縮二五美匯小二五東匯大二五先令等市况平穏銀行賣出十月份先令價三先令五辦士六二五買進價三先令五辦士六八七五又賣出十月份美匯價七十七元半買價七十七元六二五又售出十月份東匯價六一七五買價六一半交易稀少故市價並無上落午後先令例無市面暗盤交易亦無標金開盤三百零二兩四錢最高至三百零二兩五錢最小至三百零二兩一錢收盤價爲三百零二兩二錢較上日收市跌小六錢人心甚定標金之勢可望平定 
　　絲市 
　　邇來廠絲鮮有成交紐約銷路亦甚冷落法國市面雖較他埠活動然滙票又縮且價已高本埠各廠家所抛之貨正在續交惟遠期貨恐屆期匯價之伸縮尙難逆料故該業都抱穏健主義非達滿意目的則不願抛出云白經成交亦稀法國里昻欲購公馬大經出價九百兩英國倫敦亦擬購羊旗牌若干擔出價一千兩然本埠各絲商方面因價相差頗鉅故電復各該國請其加價俟回電到津再行交易云 
　　黃經絲因四川發生戰事故各貨不能運申所有以前抛出之貨亦已逾期未交昨日祇有開利洋行欲辦中等錦州經現貨出價一千零七十五兩但賣主非一千一百兩不願脫售 
　　灰經絲在上月間頭盤開價七百兩之後迄今久未成交迨至昨日始有信孚洋行買進一百擔價六百五十兩較前跌去五十兩至下午二時又有愼餘洋行買進五十擔價驟漲起十五兩未幾由惇信洋行買進八十擔價又漲五兩所以市况大有起色但各絲客因此均相繼退步不售而惇信洋行則尙欲辦進因無賣主故未成交成交者計信孚洋行買進頭二號雀梅牌灰經二十擔三獅牌二十擔雙龍牌二十擔鶯旗牌十擔杏花牌十擔蝙蝠牌十擔蜻蜓牌十擔以上均係頭二號月期亦均十二月至一月價均爲六百五十兩又愼餘洋行買進金銀鐘牌灰經二十擔畫眉牌十擔寳船牌十擔山繭牌十擔以上亦均頭二號期頭亦係十二月至一月價係六百六十五兩又惇信洋行買進牡丹牌灰經十擔蝙蝠牌十擔耕地牌十擔荷蜂牌十擔雀梅牌二十擔三獅牌十擔山繭牌十擔以上亦係頭二號月期爲一月至二月價均六百七十兩綜計成交二百三十擔故大條先令均無大縮之象云 
　　茶市 
　　昨日洋莊茶市路莊緑茶去路尙稱堅俏湖州平水大帮消去計一千六百三十八箱係由惠利洋行購進售盤二十四兩二錢五分較前仍不相上下路莊大帮亦由惠利洋行購進四百七十七箱售盤自二十一兩七錢五分至三十一兩市價雖未見提高然據一般茶商論調謂今後市面似有活動之標珍眉成交一千零七十六箱售盤已提漲至七十兩市面最爲穏固但日來市上存貨行將售清來源雖有尙恐不敷需求大帮拆賣之貨針眉秀眉蛾眉去路均稱活動針眉售盤三十六兩較前似已提漲二三兩秀眉娥眉尙仍平定珠茶銷路雖有動機然因存底太多市面殊形軟弱即日成交之貨不過二十餘箱售盤已跌十餘兩一般土莊茶棧多擬改製他貨脫手云 
　　棉紗 
　　昨日棉紗市面物品紗布兩交易所曁取引所均爲月底交割皆無標凖市價惟現本紗牛莊帮略有動辦價漲二錢五分至五錢十支粗紗跌去兩許十六支日光好起一兩其餘各牌好起五錢川帮買十四支蘇天官大包本紗一百五十包價一百三十三兩天津牛莊威海衛烟台漢口廣東江西蕪湖野鷄等帮所買比前日略多成交有四百餘包日紗四五百包公會小包略軟因内地常熟支塘等處有貨裝申之故成交甚微祇有一二十包三品紗印度花均無電美棉現期漲三十個磅音遠期漲三十五個磅音交割期過之後市面仍有看鬆之象 
　　棉花 
　　昨美棉來電又漲三十磅音期貨交易因交易所八月份交割故無市面現棉交易亦稀市價穏定計成交共五百零五件三新紗廠進陳家鄕花四百零五件價二十九兩七錢五廣帮辦去新姚花一百件價三十二兩均係現貨送廠云 
　　呌莊 
　　昨日爲怡和洋行輪值拍賣各項疋頭之期共排列一百二十五件計五千五百六十二疋計拍妥七十七件三千二百五十六疋比較上次多拍三件計七疋所拍各貨市價仍然疲平未見起色 
　　合併商界總聯合會之動議 
　　北山西路唐家弄兩路聯合會昨函致全埠各路聯合會請將兩總會合而爲一其函云（上略）上海之有商界聯合會迄已六稔始聯一路爲一會繼合分會爲總會團結之力不爲不厚曾幾何時漸因對人問題發生異見卒使對外團體分裂爲二彼此互稱總會考其實在均名不副實徒顯揚吾商之分裂而已夫名不正者則言不順今商界而有二總會試問我商人之言行又將孰從耶敝會目擊現狀深抱杞憂曩昔雖一再疏解無如水火已成不易融洽今則當局所指爲把持會務者已一一去位對人已無問題其他所謂章程經濟苟能開誠布公不難迎刃而解敝會認兩會合併爲吾商界團結精神唯一之急圖各會同志如不以爲鄙謬敢請一致主張務冀早達目的則又豈敝會之私幸已也敢布區區諸惟亮察云云 
[商界總聯合會職員會紀共議七案]  
　　上海各路商界總聯合會昨晚（二十九）舉行職員會到會者計南京路等出席代表二十三人副理事長錢龍章主席（一）議魯案善後案討論頗久多以魯案關係重要近時謠諑頗盛上海商人應有正當民意表示議决拍電魯案王督辦一方請其將歷來交涉情形擇要詳細報告并將外界所指摘各點明白解釋一方仍請其勉任其難力圖整頓全力對付外交（二）議歡迎孫中山案衆意孫君爲國奔走數十年艱苦不屈殊堪欽佩此次來滬自應表表歡迎惟關於歡迎手續頗有討論張鱣堂邵仲輝蔣夢芸成燮春等各有主張議决用總會名義派余華龍錢龍章成燮春三人備正式公函赴孫宅歡迎（三）議開浚蘇州河案此事關係國家利權頗鉅一致主張先拍電省署速行集欵自浚并函總商會及納稅會一致進行（四）議建修新閘橋案議决俟調查明白後再行進行（五）議援助絲廠女工减少工作時間案議决通函各行政機關請其協力取締（六）議楊樹浦米店請設法取締巡捕勒索陋規案議决請該路分會據實查明再行進行辦理（七）議哀悼英國北巖公爵案議决致函英公使轉致哀辭尙有關於會務進行上之案三件一併議决付交常務理事部分别執行云 
[絲廠女工求助之通函]  
　　聯合通信社云絲廠女工所組織之進德會前因罷工風潮奉官解散昨該代表等又通告本埠各團體及各工團請求援助信函一件照録於下各工團均鑒敬啓者竊因上海繅絲女工向無團體形如散沙其經受各廠主之虐待行爲種種酷烈罄竹難書近因夏季天熱一般消閒無事者登於水閣樓台浮瓜避暑尙嫌炎日薰蒸汗流浹背不堪其熱也何况吾等繅絲女工終日圍於電火之中熱鍋之上其熱氣之薰蒸等於籠中之饅首釜内之魚蝦於衛生之道固爲戕賊而兩手懸空工作無一息之停設不經心絲有粗細而男女管車前來督責唾駡毒打至冬寒時更屬難堪堅冰在地風雨交加正當酣睡之際姣兒在抱互相隈暖人之恒情忽聞汽筒高吹棄兒弗顧耐寒奔走繒纊無温刮而裂膚鷙息休巢人反就道世界之苦工孰有過於此者如遇絲價增昂正月難息一日似此日夜辛勤種族亦難盛旺而我等女工受酷虐淫威由來已久甚則押工價减工資每早四點起身進廠時即行關出路遠者三點鐘即由家起身每晚六點半鐘放工可算日夜辛勤僅得工資三四角不等通常計算除去扣押罰减外每月實得工資難超十元以外刻當薪米騰貴日漲一日欲博一飽而不可得除此酷例以外尙有存工價設有女工家中遇大變故或發生疾病不能工作息工一二日者雖至普通發給工資之日竟將息工者之工價勒扣不給雖經再三向商還要减半或扣折而賬房口中仍表特别待遇之情種種行爲均屬實事决非吾等女工揑造而誣栽者也至前日罷工風潮實因太來絲廠女工受熱過度發生痧疾即向管廠人請假出外醫治管廠人未准所請致發痧之女工牽延無救同廠衆女工目之不忍因此激動公憤相邀罷工公議組女子進德會推出代表穆志英劉鴻道二人向各廠主嚴重交涉規定工作時間懇除存工價之酷例會址設於鴻安坊内召集臨時會議一致主張函懇各廠主俯順與情未蒙答復而各廠主純用强迫手段呈請警廳誣女工等會址爲非法機關訓令顔署長派警到會將一應用物抄没場内會員命警士用槍柄搗擊立時迫散復又逮捕穆志英王康侯等到警廳訊辯幸經各會推出代表到省署稟明伊等强迫情形荷蒙省長來電訓令徐廳長將穆志英王康侯等釋放恢復自由而諭該代表按法組會官廳不能强行干涉代表回滬將在省之情形報告各會員知悉本宜繼續辦理會務奈會址屬於某署長勢力範圍之内某旣怵於絲蘭董事之勢力純爲本會之障碍無疑使工等不得正式召集會議某復用誘騙手段勸渝各女工一律上工要求各件無不俯允各女工聽得某之言以爲目的已達即日一律上工於第一日各廠果係减去兩個鐘點至今又復舊例其虐待之行爲較前尤甚實難隠受惟念吾等女工實在能力有限亦不得當局諒解會難成立呼籲無門反對無力不得已要求各工團實力援助但事有公論曲直自辨且仁人君子皆係滬上慈善名家法團首領女工等仰慕已久然此次罷工風潮由於各廠主逼而出此諒在諸公洞鑒之中女工等雖上工多日未得各廠主誠意諒解吾等仍然按法進行懇乞各公團各致公函於警廳代爲要求准工等組織女子工業進德會規定工作時間除去各項苛例則吾等數十萬女工馨香而崇拜焉倘各廠主仍以强迫爲利器吾等數廠女工固結團體以毅力爲後盾一切犧牲在所不顧至於規定時間之要求吾等决不敢開此創例前次顧公使維鈞在華盛頓會議席上爭論男女工人工作時間當得各國所贊許諸公必早見報章也是以吾等公推正式代表向各公團誠懇要求予以實力援助務乞仁人君子救吾等女工出水深火熱之苦海焉上海女子工業進德會九萬女工同哀懇代表穆志英劉鴻道 
[海員工會發起海員銀行]  
　　中華海員工業聯合會上海支部近以要求加薪等事旣已解决此後當從事於實際上之設施爲同人謀幸福故特聯絡港滬各同志楊西巖羅貴生蔡文修鄭達生陳一擎翟漢奇林偉民馮永垣麥穗秋蘇兆徵等發起組織中華海員工業聯合銀行並擬就通告云敬啓者際此新潮共濟之秋勞資競進之日勢所必然蓋我勞工方面日益覺悟合作營業逐漸提倡正樂觀之時代也惟銀行乃營業之關鍵本互助之精神利權甚大效力最速敝會同人等不揣棉薄爲社會之發軔籌集資本五百萬元分一百萬股每股銀五元徑向香港政府批准註册并擬購地段建築積極進行務冀各界君子海員同志眼光遠大互助熱誠踴躍投資共襄斯舉將來我工界之發達豈特此一銀行而已猶有無限利權爲我勞工兄弟前途之預祝也如有熱心君子志願投股者需向敝會或籌辦處取閱章程無任歡迎 
[瑞安輪失事後船公司之剖辯]  
　　通崇海輪船公司之瑞安輪船此次遭風失事詳情及善後辦法迭誌本報該公司昨日致寳山各公團代表函云謹啓者日前敝公司瑞安輪船由海門來滬行至半途颶風大作駛入貴邑東門外淺灘鳴號乞救奈潮水急漲風力頓加搭客船員均與波臣爲伍幸貴邑官紳協力營救得慶生還者達二百餘人之衆而卒歸滅頂者四十餘人敝公司深感貴邑官紳之熱心善舉尤憫被難者之横遭慘禍擬一方面分别鳴謝一方面酌量撫恤而公司之損失巨萬不遑計及矣正謀集議辦法適見十五日報載公等以公團名義致督軍省長文電對於此次失事若甚不慊於敝公司者在公等激於測隠之忱不暇辯告者之過以致失實傳聞誤爲實録且專以救災恤難爲主旨非有意與敝公司爲難同人等寗不知之但是非應有公評虚實不容久晦若以誤傳誤眞相不明則好作虚詞以動人聽聞者得售其計而公等亦難免失察之咎矣兹就瑞安船經過之歷史爲公等一詳述之按瑞安輪船係民國紀元之歲爲某偉人所造民國五年敝公司購之於香港計其壽數甫及十年十年之船而諡之曰舊則泊於歇浦渡頭而産生已二三十年者不計其數其將謂之何是船行駛以來每歲進廠修理並須受海關考騐今夏又進廠歲修用費一萬餘元有廠約爲證出廠未及一月行駛纔有數班天災不可抗敝公司奚能爲力坐以失修二字殆所謂欲加之罪者乎大達碼頭往來通崇海間之各小輪均無保險例好事者告公等以保險更足證其言之不確要之個人有個人之好惡一事有一事之實情公等苟察之以理由訪之以事實當恍然悟片面之辭不足信矣云云 
[道路會審查三種議案紀]  
　　審查該會及月刊社組織大綱與幹事部辦事細則 
　　中華全國道路建設協會於昨日下午一時在青年會開審查會核議執行董事會交付審查之該會組織大綱及道路月刋社組織大綱幹事部辦事細則三種重要法案由審查長謝君介子主席審查員鈕君惕生陳君維新許君秋颿之代表劉君雲舫與吳君山等均列席由主席先提「中華全國道路建設協會組織大綱」草案請出席諸君逐條詳加研究考核關於各條項字句略有修正即由審查長協同審查員等署名負責下週提交執行董事會議公决施行次提「中華全國道路建設協會幹事部辦事細則」與「道路月刋社組織大綱」草案内容經審查修正其精神尤重在財政公開辦事崇實俟下週會議通過即將審查各項法案條文披露並呈内務部通咨各省訓令全國各縣知事提倡設立分會積極酌辦至三時散會 
[密勒報將發行山東特刊]  
　　鼓吹籌欵贖 
　　國聞通信社云本埠密勒報不久將發行山東特刋刻正在編印中昨日該報鮑惠爾君特致函總商會會長宋漢章說明該刋内容詢問該會所需份數其函云逕啓者敝報現正從事籌備擬於此後二三星期内發行一密勒報山東特刋竊念貴總商會對於此書當所注意或須訂購多份以便分發各會員曁中國各處商會兹先將此書樣本檢送數份凡刋中所有材料均略示端倪至希察閱當悉此刋爲應時之傑作最具價值且於贖回山東問題尤足以鼓舞民氣促令注意功效之宏可操左劵至於敝報發行此刋之宗旨要有二端一協力助各華人團體俾籌集欵項贖回山東鐡路之事業利於進行二激發美國及其他外國商號之注意在山東省内開設分行使將來該省之商業非復今日之現象此書定價每册墨洋一元想貴會所需者爲數必鉅究應若干方敷分布擬懇預先計定從早見示以便與印刷之人接洽册數無任感盼重凟大神先此申謝倘能稍效棉薄尤所深願云云 
[木箱内女屍案展期開審]  
　　婦人張根生即張根泉）又名張老五被人謀斃將屍置於香烟木箱内棄諸岳州路荒地上被捕查見報請公共公廨中西官騐明棺殮業經英法兩捕房特别包探先後緝獲兇手王惠根關係人陳梅亭一併提解公廨奉飭押候訊核在案昨晨復由捕房將王陳兩犯押解至公廨第一刑庭即據西探長壳羅番與華探目張芝卿相繼上堂禀訴死者被誘至虹口肇勤路一百二十八號屋内謀斃被告兩人均有關係惟本案手續尙未完備請爲展期開審等語經俞襄讞得禀商之英包副領事判王陳兩犯仍帶回捕房候特别訂期研訊 
[漢口路商界聯合會開會紀]  
　　漢口路商界聯合會昨日開會張秉鑫主席賈尊一紀録主席報告會長吕靜齋聲請辭職胡琴風謂本席反對應將辭職書退還衆皆起立一致贊成杜秉垣謂本席主張聘請中西律師爲本會法律顧問本路商號凡有交涉即請律師代表衆皆贊成表决通過遂散會 
[上海縣定期啟征下忙錢糧]  
　　上海縣知事公署昨日訓令各圖催征吏文云仰各催征吏趨赴各圖立傳現年正身地保於九月一日即陰曆七月初十日二時齊集本署聽候諭話啓征本年下忙錢糧屆期毋得缺誤頂替遲延致干未便 
[清丈籌備處常駐員開會紀]  
　　上海縣清丈籌備處於昨日下午二日開第六次常駐員會各市鄕常駐員之到會者十六人缺席四人當由籌備處會長莫子經主席開會後主席即將上次討論未完清丈章程草案公同繼續討論計自三十六條起至五十八條止將文字逐條修正時已五時遂即散會其餘未修各條俟下次常會再行討論云云 
[郵務局招考郵務生]  
　　客郵收回後關於郵務範圍勢將擴充現有辦事人員殊不敷用昨由上海管理局副局長西密史君出示招考郵務生數人其規則列下（一）資格年在二十歲以上二十七歲以下英文精通有志郵務者均可報名應試（二）手續凡願應試者自繕英文志願書一封親至副局長辦公處應試（三）薪水録取後派在各局辦事入局時每月薪水二十四元隨後酌加（四）本埠總局在北京路 
[閔行鎭青年社近聞]  
　　閔行鎭青年社近爲兒童增進學問起見創設兒童惜陰課餘學社乘星期日餘暇授以淺近常識以及有益身心之游戲業於上星期日開學是日除由社長顧鼎祥主任蔣誠章吳景青報告外並由來賓李開第演說散給獎品各用茶點而散 
[規劃張家浜公路碼頭之呈文]  
　　浦東塘工善後局董朱日宣爲規劃浦東張家浜口公路碼頭昨呈上海縣知事公署請爲核轉等情兹將原呈照録如左呈爲規劃路政取直出浦擬調公路碼頭請賜核轉函致飭商訂期會勘事竊查英册一千五百八十九號契地出浦碼頭在隆茂怡和兩地之間該契地爲大英烟公司所購迭次會丈溢地議定將該碼頭劃出歸公董局管理現經規畫路綫應將此段公路碼頭移在毘連英册一百六十一二分及六百八十一分契地靠北劃川寬二丈取直出浦方爲完全利便以南調北地契地化無窒礙而腹内張家浜改作公路寬一丈即可銜接原路寬一丈一尺調換需用二丈畝分參差即在該契地添升灘地内抵劃其接出升科之地必須劃留　丈寬出浦建築碼頭停泊津渡水陸交通均有裨益理合繪圖具文呈請仰祈察核轉請特派交涉員函致英領轉知該契主照辦並行浚浦局訂期會勘實爲公便謹呈 
[攤户須領新照]  
　　滬南工巡捐局長姚石蓀查得露天秤菜各攤户向章由局給照營業並於每屆陽曆九月爲換領新照之期隨繳照費在案今届又值換照之期一切手續現正預備進行業山稅處派員分赴南碼頭十六舖及西門外徐家滙日暉港大南門外斜橋等處調查各該攤户營業狀况及有無分設隠戤或一照兩用等情弊一而傳知該業事務所代表着即轉知同業務各凖期來局換領新照並隨繳照費不得延誤觀望云云 
[魯省難民滋擾鄕間之拘究]  
　　近有難民二百數十名由黄永清爲代表據稱爲山東靳縣籍逃荒出外連日在本邑西鄕一帶滋擾前日下午該難民等從法華而至龍華至農民劉姓家求乞内有多數難民擁入内室竊去銀洋一百餘元向漕河涇而逸迨劉查知大駭急往追趕將到漕河廟相近反被各難民拘獲相繩紥縛該處鄕民羣抱不平出而干涉該難民始將劉釋放劉立詣縣警察第四分所控告立派長警前往將黄永清等四名拘獲到所諭令政押該難民全體遂入漕河涇鎭城隍廟内盤踞該廟本有第一學校附設其中各難民竟將學校中檯橙　具槽榻不堪校中見此情形乃由學務委員楊心正諭令停課此案起原地點爲淞滬警察二區三分所徐家滙警署所管轄是以該署備文派警至四分所聲明一切即將在押之黄永清等四名帶回三分所略詰之下於昨將黄等四人申送淞滬警察廳請爲發落 
[馬玉山公司購得店廠基]  
　　本埠馬玉山糖果公司原在抛球塲開設今夏出價二十五萬兩在南京路石路東購得方九霞潤記銀樓原址大號西式三層巨屋一所開工修理改裝以來迄已數月内部裝修頗爲風雅下層爲馬玉山公司自用二旁分裝紅木櫃檯扶梯則移置後進中央上樓則分左右二層爲國貨商塲計分二十餘部另設一室則專爲國貨陳列目下正在佈置三層則爲國民製糖公司租用大約下層准在中秋節前即可完工開幕全部完工或須略遲數日該公司近復在軍工路向裕成布廠購得全部房屋及發電機等計價八萬兩擬設糖果·餅干·玻璃·機器等四廠目下已在佈置大約先將機器廠開始工作云 
　　尙有本埠新聞等轉入後頁 
雜評二 
[魯案與儲金（豫）]  
　　關係重大之魯案問題不知費却幾許精力始獲談判而讓步之說時有所聞儲金贖路爲魯案之要著不知費却幾許提倡而成績如何至今無聞外人向以五分鐘之熱度譏我由此觀之殆不幸而中矣夫膠濟路實山東之命脈而山東又爲南北之咽喉不於此時一鼓作氣成此美舉將待何時然而寂然無聞寗非可怪之事耶以中國之大而三千萬元之路欵難集如此以魯案之重大而國人之不注意又如此則其他又遑論耶誠令人難以思索者矣吾聞密勒報將發行山東特判促吾國人之注意吾不禁興無窮之感 
 
 

Page 15

 
 
本埠新聞二 
[華僑助賑之熱心]  
　　聯合通信社云馬尼刺（菲列濱）中國商會電滙大洋一萬五千元與香港東海醫院作救濟汕頭之用云 
[南匯閘港鎭發生縱火搶刦案]  
　　浦東南滙縣境閘港鎭錢思義軋油坊開設迄今已二十餘年生意尚稱發達陰曆六月二十八夜一點半鐘時被客帮匪類縱火搶刦該鎭駐警派出所及水警巡船一艘聞警馳往兜拿詎匪已遠颶是夜適值風勢猛烈消防各種器具均不適用霎時坊所房屋儘數焚毁幸該油坊離開鎭市未曾波及鄰居刻經事主呈報水陸警察所及南滙縣公署嚴查澈究聞該商人損失甚鉅云 
[兆芳新攝汕頭災情照片]  
　　此次汕頭颶風爲數十年來未有之大災民居所遭之慘情非筆墨所能形容本埠紅十字會爲籌賑事宜特派兆芳照相館員二人至災地攝取災情照片二十餘種現已印出想滬上諸大善士見此巨災照片室能大發慈悲同起解囊慨助也 
[任伯金被同業糾衆毆傷]  
　　新北門新街王正奏牌作主王長根與同業住在小西門新馬路之任百金結成仇隙前日下午王糾同韓連岩劉龍岩等十餘人至任處藉端拆梢被詐去洋七元王等臨行時又將任扭住痛毆受傷倒地若輩始散任心有不甘立投二區二分所稟控飭警往拘昨晨將劉龍岩拘所收押王長根等已避匿無踪任因傷勢大發　 
又投地檢廳喊寃午後由檢察官騐訊一過以任百金所傷頗重判發醫院醫治一而移提劉龍岩及王長根等到案訊究 
[電車撞傷女孩]  
　　華商電車公司之三十八號電車行駛中華路於昨日下午二時許由五十七號司機人馬振林駕駛由東往西行經小西門東首茶食公所門前有住在該處森福樓茶館對門阜寗人張自立之六歲女鳳冠在軌道中行走當因該車開駛過速不及停車致將該女孩撞倒幸由該處崗警上前竭力救護不致輾斃然該孩之頭顱等處已經受傷流血滿身人則不省人事該孩之父母張自立張徐氏聞耗趕來即經該警將該司機人馬振林連同傷孩並張自立夫婦併送二區二分所立解地檢廳旋奉檢察官提案騐訊之下以該孩傷勢非輕判交由乃父張自立領回自醫馬振林著收押候核 
[塌車傷人兩起]  
　　塌車夫某甲等昨日下午拉車行經浙江路撞倒江北人沈梁孔腿足均被碾傷由老閘捕房五百三十號印捕前來拘塌車夫入捕房請究一面雇車送受傷人往醫院醫治又有蘇州人張仁金昨日下午五時許於福建路被場車碾傷足部經老閘捕房六百二十二號華捕到來雇車送入仁濟醫院醫治一面拘塌車夫入捕房請究 
[崇善副券開獎紀]  
　　昨日慈善副券在南市久大碼頭開獎場内開獎兹將大獎號碼及經銷票號録下頭獎第二五六一二號本埠善利全二獎第四六八零六號湖州天來福三獎第三二二三五號揚州天成四獎第二零三九六號本埠阜康又四獎第三九四二九號揚州五洲五獎第三零零七三號本埠大有利又五獎第四六九六八號本埠萬利發額外頭獎第八一七零號本埠大利元額外二獎第二二九陸零號寗波滙利源又額外二獎第三三二五二號本埠大善元額外三獎第一七二五八號本埠大利元又額外三獎第二七八八八號本埠有利源又額外三獎第四七七二七號本埠廣蕙源 
[寓客張玉松服毒殞命原因未明]  
　　徽州人張玉松年二十三歲向爲茶葉生意前晚八點時至法租界愛多亞路萬華小客棧内借住三號房間詎張不知因何在棧背人服毒自盡至昨晨斃命經棧主祝連生得悉施救不及報告捕房飭探將尸車送同仁軸元堂騐尸所並在該棧賬房内檯上檢得烟土紙一方狀似吞服生烟身死旋於下午三點時由聶讞員蒞所騐得張玉松委係服毒身死查無家屬由堂棺殮一面拍照候家屬認領 
[鴇婦逼良爲娼之科罰]  
　　法租界小東門外陳王氏所開之花烟間邇因强逼烟妓龔玉珍及有病之妓女沈桂秀陳阿英等爲娼爲法捕房包探徐新發苗永興知悉以其違章稟明捕頭前往將鴇婦王氏烟妓龔玉珍等一併帶入捕房管押昨解法公堂請究先由捕頭稟稱查得第一妓女龔玉珍因被逼不願爲娼故將髮髻剪去沈桂秀陳阿英兩妓女身患梅毒遍體該鴇婦非但不肯延醫診治仍勒逼迎客故此拘案請爲訊核繼由龔玉珍等三妓女稟明被逼爲娼情形詰之陳王氏供詞支吾中西讞員判龔玉珍送湖南會館遣回原籍沈桂秀陳阿英送醫院醫治再核陳王氏不應逼良爲娼着罰洋二百元充公以儆 
[拐賣良婦爲娼之懲罰]  
　　無錫人沈阿二之妻徐氏日前被無賴張朝夫串通陳三福等誘拐來申通同議媒應蔣氏狄蔣氏價買與吳江氏所開之花烟間内爲娼計得身價洋一百八十元分肥化用現爲氏夫知悉來滬報告捕房飭探將一干人拘獲帶入捕房昨解法公堂請究先由原告投訴被拐情形請求訊究准予將妻子領回詰之張朝夫供認串拐不諱應蔣氏狄蔣氏同稱徐氏由三福領來托婦人轉售與江氏事後祗各分用洋三元是實吳江氏供不知拐來故敢收買中西讞員判張押西牢四個月應蔣氏狄蔣氏各押一個月江氏罰洋一百元充公徐氏交伊夫領去 
[再誌失孩家羣控徐桃桃]  
　　住居寶通路之張姜氏前因失去七歲女翠英又王梁氏失去四歲女玉麟查得係徐桃桃與馬小揚所串拐當在五區告發後祗將堂亦赴警署將徐告發已詳昨報兹悉此案業經徐廳長訪明昨飭段科員將徐解廳發偵緝隊查究被害人張姜氏等查得桃桃在檢察廳時曾由其同黨陳兆康揑書十家隣居聯名具保所有列名之人有係並無室家之光棍者有未經本人知情應許者甚有附近并無其人完全揑造者不知檢廳何能准其具保昨已呈請警廳長澈究矣 
[姚宰子投浦自盡多妻者之下場]  
　　天津路增元里寶康綢莊坐莊客姚宰子年將四十家住江寗有一妻一妾生有一子年已成丁近忽夭亡兼之家中妻妾時起齟齬故抱厭世主義前日獨自出外潛至虹口揚子碼頭登某輪船先將所穿長褂懸掛該輪船上遂投入浦江中心自盡當經船員瞥見急放舢板打撈一時許始將姚撈起不及施救已經氣絕斃命遂通知虹口捕房派探沈崇禮往將屍體舁送斐倫路騐屍所當在死者遺下之長褂袋内檢得信壳一個上書寶康綢莊姚宰子名遂往該號調查屬實當傳同屍屬人等至騐屍所認明屍體該屍屬投捕房要求免騐捕頭准如所請着該屍屬領屍棺殮聞姚宰子生前函致家中大意謂伊死後由家産内提給妾氏撫恤洋五百元嗣後爾等存一點良心主持家務云 
[冒騙銀洋案已判决]  
　　四川路普統影片公司西人指控西崽盛翰章串同武昌路六百二十三號門牌理髮店主徐紹林私取空白支單至友華銀行冒騙洋七百三十四元與婦人王顧氏分用等情由探將盛徐兩人與顧氏包探王金壽與西探相繼投訴被告男女三人冒騙洋元後一同逃往蘇州寓居三興旅館内經我等偵悉前往移提來滬請爲訊究云云訊之盛翰章供認不諱而徐與顧氏均供詞支吾經中西官核供判盛押西牢一年期滿逐出租界徐押兩月王顧氏押女所一月分别示儆 
[公廨開訊黄包車公司控唆使罷工案]  
　　昨日下午二時半公共公廨張襄讞會同西班牙魏副領事升座第一刑庭開審飛星黄包車公司控告唆使車夫罷工案兩起（一）被訴人黄包車夫施利連控其唆衆罷工施被拘管押捕房已近兩旬提審之下並無充分證據原告代表律師亦聲明原告念其在押已久不欲深究遂由堂上判着施具結開釋（二）被訴人係經放該公司車輛之孫仁和瞿金章王萬興朱新發四名控其在閘北唆使黄包車夫罷工前經滙司捕房包探王桂亭拘案判各交五十元保首由原告代表律師起述被告唆衆罷工情形略謂被告係以原告公司索取修車費過鉅因而醖釀罷工自七月二十二號起接連在各處茶館集議罷工方法至二十五號已有二千五百部黄包車之車夫每名捐洋三角計得七百餘元備作罷工後之費用但原告所索修車費並未增加仍與十五年之前同一價格若與外間修費相較幾低廉一半乃被告心猶不滿出此主動實犯新刑律第二百二十四條應請處以四等有期徒刑言畢命原告公司大班西人國恩上堂詰問據供稱會議罷工之事我於七月二十四號得悉當命各大包頭目齊來問其致於罷工理由若因對於公司所收修費不滿則公司所收之數仍與十五年前相同縱使嫌昂儘有磋商餘地且公司本擬於八月起將修費减收百分之十以後尙能續减何必定欲罷工因責各大包頭目報告以期設法消弭其時各大包頭目允俟與各小包頭目磋商後再定翌日彼等前來答復謂小包頭目祗在閘北方面之四人尙有異議餘皆贊成因命其將該四人開革以憑起訴嗣該四人亦已就範遂於八月五號向捕房換捐執照豈知七號晨被告仍復唆衆罷工云云時張襄讞向該西人謂爾之黄包車既係先收車租而後出車且不論承租之人有無此意爾之租價則不能少而被告又非爾出資雇用殊不能控其罷工該西人謂若車夫不租渠車渠將受損云云被告代表律師亦向該西人駁詰之下已屆退庭時間堂上宣諭改期續訊 
[公共公廨訊案彚記]  
　　昨日公共公廨訊理華人民事訟案如次（一）謝藴瑜訴林鴻儒不理擔保林仰周借洋三千元案被告不到原告請求登報傳達結果着登申新二報十四天傳被告到案逾期缺席判决（二）姚福根訴江成利欠房租三十九元案結果改期兩禮拜再訊（三）黄介甫訴陳寳祥欠貨洋五百二十元案被告抗傳不到結果再傳 
[誌謝]  
　　昨承大東書局贈第十五期「游戲世界」一册又愛儷園贈游券十四張誌此併謝 
世界商業電報（特約路透商業電） 
[倫敦銀價（八月二十九日倫敦電）]  
上日價　　　　本日價 
現期　　　　　三五便士一二五　不動 
遠期　　　　　三五便士一二五　不動 
　　市况沉寂 
[倫敦金價（八月二十九日倫敦電）]  
　　　　　　上日價　　　　　　本日價 
金每盎斯　　四鎊十二先令三　　四鎊十二先令七 
[倫敦對外電滙（八月二十九日倫敦電）]  
上日價　　　　本日價 
向柏林　　　　六、四○○　　　六、三五○ 
向比京　　　　六○·八二　　　六○·五七 
向亞姆斯特丹（荷）一一·四六　一一·四七 
向米蘭（意）　一○一·○○　不動 
向瑞士京　　　二三·四六　　二三·四五 
向西班牙京　　二八·七○　　　二八·七五 
向紐約　　　　　四·四六三七五　四·四五六二五 
向巴黎　　　　五七·八五　　　　　不動 
向上海　　　　三先令六便士一二五　　　　三先令六便士 
向孟買　　　　一先令三便士六二五　不動 
向横濱　　　　二先令一便士六八七五　二先令一便士七五 
[紐約滙兌市（八月二十九日紐約電）]  
　　　　　　　　　上日價　　　　　本日價 
　　　　　　　　　元角仙　　　　　元角仙 
銀　　　　　　　　○·六九六二五　　○·六九五 
向倫敦電匯　　　　四·四五七五　　四·四六二五 
向日本電滙　　　四七·八七五　　　　不動 
向上海電匯　　　七九·七五　　　　七八·六二五 
向柏林電匯　　　　　·○六八七五　　　 
向巴黎電滙　　　　七·七○　　　　 
金利　　　　　　百抽○三·七五　百抽○三·七五　　　 
[孟買滙兌市（八月二十九日孟買電）]  
　　　　　　上日價　　　　　　　　　　本日價 
向倫敦電滙　一先令三便士五三一二五　　不動 
向日本電滙　一六五　　　　　　　　　　不動 
向紐約電滙　三四七　　　　　　　　　　三五○ 
[倫敦生絲市（八月二十五日倫敦電）]  
上日價每磅　　本日價每磅 
　　　　　　　　　先令　便士　　先令　便士 
七里復摇經神駒牌　二八·六　　二八·九 
同上新式羊旗牌　　二九·六　　不動 
同上駝鳥牌　　　　二八·六　　二八·九 
同上Soleil牌　　　　二六·三　　二六·六 
日本特别　　　　　三三·九　　　 
日本特别一│一·五　三二·九　　　 
[里昻生絲市（八月二十五日里昻電）]  
上日價每基羅　　　　本日價每基羅 
日本九│一一　　　二三五　　　二三八 
中國小特别九│一一　二四○　　不動 
廣東頂頭號一一│一三　二二五　不動 
 
 

Page 16

 
 
[紐約生絲市（八月二十五日紐約電）]  
　　　　　　　　　上日價每磅　　本日價每磅 
信州上一番　　　七·○五　　　七·○七 
[紐約棉市（八月二十九日紐約電）]  
　　　　　　　　　上日價　　　　本日價 
十月期　　　　　　二二·二八　　二二·六○ 
十二月期　　　　　二二·三八　　二二·七○ 
一月期　　　　　　二二·二二　　二二·五七 
三月期　　　　　　二二·二七　　二二·六二 
五月期　　　　　　二二·一九　　二二·五五 
米特林現貨　　　　二二·五五　　二二·八五 
最高價（十月份）　二二·三二　　二二·七六 
最低價（十月份）　二一·八四　　二二·三六 
　　棉價因利物浦電訊佳收成報告欠佳及空頭紛紛補進故見漲高 
[利物浦棉市（八月二十九日利物浦電）]  
　　　　　　　　　上日價　　　　本日價 
十月期　　　　　一二·六二　　　一二·八六 
一月期　　　　　一二·三七　　　一二·六二 
現貨（米特林）　一三·四八　　　一三·六○ 
[埃及棉市（八月二十九日亞力山特里亞電）]  
　　　　　　　　　上日價　　　　本日價 
八月期　　　　　三四·八○　　　三五·六五 
[孟買棉市（八月二十九日孟買電）]  
　　　　　　　　　　上日價　　　　本日價　　　　 
十二月一月期平加而　三五八　　　　不動 
九月期奥姆辣　　　　四八○　　　　四七三 
四五月期白落去　　　四八七　　　　不動 
[倫敦五金市價（八月二十九日倫敦電）]  
上日價　　　　本日價 
標準銅　現貨　六二鎊　　　六二鎊二分之一 
遠期　六二鎊四分之一　　　六二鎊四分之三 
電氣銅　現貨　六八鎊二分之一　六八鎊四分之三 
遠期　六九鎊二分之一　　　六九鎊四分之三 
點錫　現貨　一五八鎊二分之一　一五九鎊二分之一　 
遠期　一五八鎊八分之五　一五九鎊四分之三 
青鉛　現貨　二三鎊四分之三　二四鎊 
遠期　二三鎊　二三鎊八分之三 
亞鉛　現貨　三○鎊八分之五　三○鎊八分之七 
遠期　三○鎊八分之一　　三○鎊八分之三 
[紐約五金市（八月二十三日紐約電）]  
前價　本日價 
元　　　元　 
生鐡二號　　每噸三○·　　　三二· 
鐡條等　　　每噸三五·　　　不動 
鋼條（通盤）　每百磅一·九○　不動 
鋼型（同上）　每百磅一·九○　不動 
鋼版（同上）　每百磅一·九○　不動 
黑鐡皮（每箱十三張）　每百磅三·二七　三·四二 
白鐡皮（每箱六十張）　每百磅四·二七　四·三七 
馬口鐡　　每箱四·七五　不動 
鋅　每百磅六·一二　六·二二 
青鉛　每百磅五·七七　五·九五 
銻　　每百磅五·二二　五·二五 
點錫　每百磅三二·七五　三二·五 
鉛　　每百磅二○·　　二○·一二五 
[紐約五金市週報]  
　　八月二十三日紐約電云鋼市堅而活動出貨遲緩美國鋼公司及其他公司多家已增加工資百分之二十以鼓勵工人生鐡市堅需要甚急銅市穏定内國及出口業需要不旺惟價仍未動匯價之漲落靡定及工潮之振盪均足限制大衆之需要惟因工人及燃料之缺乏及運輸之不便出産額已漸减小統計地位仍佳點錫之價初隨倫敦市面漲高繼因用户需要不旺市價遂有反動青鉛市堅需要旺鋅價堅出售之貨不多黄銅廠現紛紛覔購 
[倫敦鋼鐡市週報]  
　　八月二十二日倫敦電云鋼鐡交易已有顯著之進步美國現詢購大批生鐡英國煉鋼廠現紛購半淨之原料預料秋間商業將有重要之膨脹 
[倫敦證券市（八月二十九日倫敦電）]  
　　　　　　　　　　上日價　　　　　　本日價 
五釐息中國善後借欵　　七六鎊二分之一　不動 
滙豐銀行股　　　　　一一八鎊　　　　　不動 
麥加利銀行股　　　　　一八鎊四分之一　不動 
怡和航業公司（優先股）　四鎊四分之三　不動 
怡和航業公司（普通股）二九鎊二分之一　三○鎊 
有利銀行股　　　　　　一二鎊　　　　　不動 
一九○七年日本五釐息借欵八六鎊　　　　不動 
五釐息中國鐡路金借欵　　　　鎊　　　 
一九一二年中國五釐息金借欵　鎊　　 
大英銀行股　　　　　　　一四鎊八分之三　不動 
大英輪船公司股　　　　三○五鎊　　　　　不動 
[紐約股票市（八月二十九日紐約電）]  
　　　　　　　　上日價　　　　　　本日價 
美國鋼鐡公司股　　一○四元　一○三元七五　 
　　股票市塲人氣堅成交數共七○○·○○○股 
[大阪股票現貨市價]  
（八月三十日大阪電） 
　　　　　　　　　　上日價　　　　本日價 
日華股　　　　　　　四一·二○　　四一·一○ 
同興股　　　　　　　一八·二○　　不動　　 
東華股　　　　　　　　五·二○　　　五·一○ 
鐘紡（新股）　　　二八六·○○　　二九三·八○ 
日本信託銀行　　　　一三·六○　　一三·五○ 
上海取引所（新股）　一八·九○　　一九·六○ 
大日本製糖公司股　　八三·五○　　八三·○○ 
漢口取引所　　　　　一六·三○　　不動 
　　今晨大阪股票市場開盤前人氣呆滯 
[東京株式取引所股價]  
（八月有三十日東京電） 
　　　　　　　　　前市開盤　　　後市收盤 
老股　　本月期　　 
　　　　下月期　　一一一·九○　不動 
　　　　遠期　　　一一二·二○　一一二·四○　　 
新股　　本月期　　　　 
　　　　下月期　　　八六·八○　　不動 
　　　　遠期　　　　八七·○○　　八七·一○ 
[大阪股票行情（八月三十日大阪電）]  
　　　　　　　　　　　　　　前市開盤　　後市收盤 
大阪株式取引所　本月期　　 
　　　　　　　　下月期　　一○七·九○　一○八·○○ 
　　　　　　　　遠期　　　一○八·八○　一○八·四○ 
同上新股　　　　本月期　　 
　　　　　　　　下月期　　　九○·八○　　八九·四○ 
　　　　　　　　遠期　　　　九○·○○　　八九·六○ 
鐘紡股　　　　　本月期　　 
　　　　　　　　下月期　　三○九·○○　三○八·五○ 
　　　　　　　　遠期　　　三一○·一○　三○九·○○ 
同上新股　　　　本月期　　 
　　　　　　　　下月期　　二九三·五○　二九二·一○ 
　　　　　　　　遠期　　　二九三·六○　二九三·六○ 
日本郵船會社老股本月期　　　 
　　　　　　　　下月期　　　八九·七○　八八·五○ 
　　　　　　　　遠期　　　　八九·○○　八八·五○ 
[大阪棉紗現貨市價]  
（八月三十日大阪電） 
　　　　　　　　上日價　　　　本日價 
鐘紡　　二十支　二六九·○○　二六六·○○ 
赤戎　　二十支　二四五·○○　二四七·○○ 
船美人　十六支　二五二·○○　二五一·○○ 
三馬　　十六支　二五○·○○　二四九·○○ 
[德法紙幣流行總額]  
　　八月二十六日倫敦電云德意志銀行報告上週流行之紙幣總額共一二五、一六八、○○○、○○○馬克較前一週增多九、八九三、○○○、○○○馬克法蘭西銀行報告上週流行之紙幣總額共三六、○五一、○○○、○○○佛郎較前一週減少一七○、○○○、○○○佛郎 
[日本市場停市豫報]  
　　八月三十日大阪電云明日爲公共休業日（日皇誕辰）各市場均將停市 
來函 
[上海留美同學會來函]  
　　前日貴報記某旅社禮拜六會一節内載「是晚到者多報界記者及留美學生」云查敝會會中雖經由該社柬邀而到會者甚少至於參加跳舞則更寥若晨星因敝會自有會所會中跳舞限制極嚴事關留美學生全體名譽用特事函貴報務乞更正爲幸上海留美同學會 
[市立東明學校來函]  
　　敬啓者閱今日（二十九日）貴報新聞欄學校消息内載民國路商業聯合會附設中西商業義務學校定陽曆九月十六日舉行秋季始業式校址即丹鳳街東明學校原址云云查敝校開辦已十有七年歸市立亦已十載至該義校係屬夜課性質於前年秋季開設每學期始例由該路商聯會向上海市經董辦事處商借由辦事處許可方得訂立合同准予夜間開課貴報所載略有含混恐滋誤會特此聲明市立東明學校謹啓八月二十九日 
中華職業敎育社通訊 
　　社址上海西門外方斜路三四八號 
[特捐誌謝]  
　　上海九江路新通貿易公司係施伯安先生所經理兹以本社徵求同志由童季通先生介紹承特捐銀二百元熱心贊助欽佩莫名謹此披露藉銘高誼 
公布欄 
[江蘇高等審判廳]  
　　民庭判决劉啓雲與劉友祥因田單涉訟上訴一案（判决主文）本件上訴駁斥第三審訟費歸上訴人負擔常德汝與蔣廷銈因田産涉訟不服江寗地審廳撤銷中止裁决抗告一案（裁决主文）本件抗告駁斥抗告訟費由抗告人負擔孫萬氏與洪家貴因田租及衣服涉訟上訴一案（判决主文）本件上訴駁斥第三審訟費歸上訴人負擔金善忠與周采臣因租地涉訟不服第一審判决上訴一案（判决主文）本案上訴及參加人之參加均予駁斥第二審訟費由上訴人負擔 
　　批示惠美瑄呈一件爲指控盜犯周法綱柳玉成一案候辦無期再請催縣辦結由呈悉准予催縣限期辦結此批（以上八月二十九號） 
[上海地方審判廳]  
　　判决主文（簡易庭）一件判决劉長桂等訴李桂榮欠欵糾葛一案（主文）本廳民國十一年八月三日之支付命令廢棄之原告人之訴駁斥聲明異議前之訴訟費用歸原告人等負擔一件判决曹子鴻等與朱林生因損害賠償涉訟一案（主文）原告人等之請求駁斥本案訴訟費用由原告人等負擔一件判决胡錦堂與王永盛因債欵涉訟一案（主文）本廳民國十一年七月三十一日之支付命令維持之聲明異議後訴訟費用由王永盛負擔（民一庭）一件判决王隆熙與張四福等因脗産涉訟上訴一案（主文）本案上訴駁斥本審訟費由上訴人負擔一件判决顧明德與石公記因田租糾葛上訴一案（主文）本件上訴駁斥本審訟費歸上訴人負擔一件判决丁杏生與高大弟因交人糾葛涉訟一案（主文）原告人之請求駁斥訟費歸原告人負擔一件裁决陸部臣與瞿榮桂因佃田糾葛聲請一案（主文）本件聲請駁斥聲請費用由聲請人負擔（民二庭）一件判决徐關林等與王叔堂票欵糾葛上訴一案（主文）本件上訴駁斥本審訟費由上訴人負擔一件判决董炳南與顧頌剛因抵欵涉訟上訴一案（主文）原判除令陶錦元償還顧頌剛本洋一百元利息照約核算不得逾本額部分外廢棄顧頌剛在第一審對於董炳南之請求駁斥第一審訟費由陶錦元負擔本審訟費由顧頌剛負擔一件判决徐名揚訴王立賢等債務糾葛一案（主文）王立賢應償還徐名揚銀七百零一兩零四分五厘徐名揚對王曜坤之請求駁斥訟費由王立賢負擔 
　　批示一件凌琴甫狀請銷案由准予銷案此批一件陸蘭蓀狀請執行由准予派吏執行單契等件仰先行來廳具領可也此批一件陳劉氏狀請飭吏嚴追由候傳案執行此批一件沈吉狀狀請查封房屋由着將查封費墊交到案再予核辦此批一件瞿海林狀請着保勒交由已票傳來案限交矣此批一件戴信純狀請强制執行由狀悉候傳案訊辦此批一件張永發狀請分期措繳由候傳葉順芳到案訊明核辦此批一件郭爕興狀請提案復訊由狀悉查本案業已判决該被告人如有不服儘可於法定期間内聲明上訴所請復訊無此辦法此批（以上八月二十八日） 
[上海地方檢察廳]  
　　批示錢大寳狀悉仰候核辦毋庸多凟此批劉金山狀悉所請領金戒指等物仰候高等廳卷宗發還核領可也此批王全庚靜候訴辦毋庸多凟此批米婁氏靜候判决毋庸多凟此批常瑞庭着即來廳候訊此批火二南等狀悉此批李順才等着張三女之父母自行來廳訊明給領此批謝福昌等狀悉仰即來廳候訊此批唐益培狀悉所訴是否屬實姑予傳訊此批張貴珍狀悉應候偵查所請毋庸置議此批殷長發狀悉仰仍遵照前批毋庸多凟此批丁萬順狀悉所訴各節皆係事前臆度之詞應毋庸照此批馮森狀悉該民傷痕業經查明出於自劃毋庸飾詞混凟此批陳四洽狀悉馮某傷痕業經查明出於自劃仰即知照此批殷劉氏候拘獲劉三秃子到案再行核辦此批（以上八月二十八日） 
[上海縣公署]  
　　批示李友根等呈爲頑延不遷請求飭遵由批呈悉已諭移知縣警察所飭傳陸阿毛到案諭令拆除佔越網埠並取具遵晰切綃加具保綃覆查確已拆除准予完案矣仰即知照此批陳阿美呈爲請領存案田單由批呈悉着來案查訊核辦此批領狀一紙存趙順榮呈爲備價贖田求恩解决由批據呈陸貴生捎不放贖典田是否屬實姑候傳案質訊此批孫順忠呈爲營生困難請求救濟由批查天后宫廟現正大加修葺兹據請租天后宫廟旁餘地地儲貨物保無建築及出入道路有碍姑候令行監工員衛紳查明具復聽候核辦此批三益公司代表于湘春等呈爲遵諭具復請賜察核由批如呈給諭此批抄件存諭笈 
 
 

Page 17

 
 
   
 
 

Page 18

 
 
自由談 
[座右銘] [  邵康節]  
　　處父兄骨肉之變宜從容不宜激烈遇朋友交游之失宜愷切不宜優游 
雜說 
[爲閘北自來水問題進一言] [  蔣介民]  
　　閘北之自來水吾閘北市民感受痛苦匪一日矣事至今日始有商辦之說其理由不可謂不充分也 
　　然自商辦而後果能達改良之目的以滿我閘北市民之希望否在今日尙屬疑問蓋鑒於南市之自來水何嘗非商辦今日之成績爲何如 
　　夫自來水爲市民日用所不可一日無者市政當局自應謀澈底的改良以示市政之進步何以輕公重私致造成今日之局勢乎 
　　要之爲今後計無論爲官辦爲商辦終不免令人顧慮其最善之策莫如市民共起而改良之其責任亦由市民共同負擔之勿令假公濟私者主持此我所欲忠告閘北市民者也 
閒話 
[京塵逭暑録（六）] [  君豪]  
　　香山記游 
　　余來京近半月未曾爲西山游深以爲憾天熱而事又栗六是以不果前日因黄任之先生之介紹以事謁蔡孑民先生於香山香山爲西部諸山之一距余寓可四十餘里以汽車往一小時許可達出西直門沿途多垂楊夾道近水人家過萬壽山頤和園園中緑柳拂墻仍是當年景色山河依舊人物已非不禁爲之泫然過此則羣山在望玉泉山之雙塔聳峙山麓之泉水瀠瀠頓入清凉世界余因喜習勞騎驢往其處至玉泉山下稍憩京師之玉泉爲天下第一泉近玉泉山汽水已通行各處最可喜者即山下售冰者以玉泉之汽水浸之玉泉汨汨之石罅中取而飲之凉透腑肺較埋於人造冰裏之汽水其氣味又不同此殆心理作用歟此處有玉泉由旅館西人游山者多寓其處過此七八里即直達香山 
雜録 
[鐙宵恨語] [  陳家慶]  
　　風雨秋宵驀驚傳玉人銷歇痛何物檀奴薄倖忍抛清烈天上徒留遣恨石人間空有團圞月想懨懨一瞑入重泉心悲切千古恨應同雪三生誤憑誰滅嘆茫茫巾幗幾人無缺鏡裏朱顔看化土襟前紅淚還如血料幽靈午夜不歸來排雲闕此余滿江紅一闋用岳鄂王韻弔吾友立頴女士而作也嗟乎自新思潮之說東漸以來未能爲社會破黑暗謀幸福一般青年男女徒惑皮毛不解眞理妄講自由侈言戀愛一時爲片面的感情衝動遂不恤他人之痛苦而以女子所遭爲尤酷犧牲生命者不知其幾何毋怪篤舊者之横加詆呵極口鄙嗤目爲蟊賊也吾友瀏陽歐陽立穎女士亦罹斯刼於月前飲恨而終女士爲歐陽　疆先生之女孫幼出名門長嫻禮敎德容兼備持重寡言尤工詩文博雅好古舉凡湘人莫不知女士也八年秋由雙方同意與劉香渠先生之公子孟彪舉行新舊參並式之婚禮於海上時孟彪爲日本工科大學生誠謹嗜學伉儷情篤人以珠聯璧合頌蜜月返都孟彪以繼續就學仍赴東瀛受人慫恿流蕩異域遽改初衷消息俱杳九年女士以祖母喪歸寗通州而孟彪突來書請求離婚親友駭異簽以其年少無知馳書交勸孰意彼竟悍然不顧時女士以久不得孟彪書慮其病困扶桑或手中拮据遂私鬻釵珥將以金郵濟之事爲太夫人偵悉深憫其痴因以孟彪捐棄事告女士驚愕失聲淚盈襟血從此形銷骨立一病懨懨只餘一絲喘息矣予情兄弟述其狀以達孟彪而孟彪之肝腸均已化爲鐡石不應如故也今春女士病益劇隨太夫人返梓或有以孟彪自能轉意爲言者女士含笑曰孟郎果能悔悟予决不咎其前也嗟乎嗟乎孟彪何嘗有絲毫之人心哉女士已矣後之來者其何以堪余書至此不特爲吾友悲且爲吾女界前途悲更爲中國一般青年危也女士生平無疾言厲色事父母姑嫜能孝待兄弟姊妹能友處鄕黨戚友能和事夫婿尤能賢敬綜其一生稱爲淑女也可稱爲賢婦亦無不可特不識悠悠蒼天何以忍使受此荼毒也暗雨驚秋殘蟬咽恨清宵無寐剔盡銀燈不禁悲極憤生覺簟紋燈影中都繫絲絲幽怨不知吾友此時靈魂兒曾飛渡重洋生擒彼薄倖人也未 
 
[險象環生速醒政府]  
小說 
[社會小說人間地獄（一八九）] [  娑婆生]  
　　第二十六回獅吼河東風塵悲再堕花開陌上湖邸喜相逢 
　　程藕舲道這車上的章程過了嘉善交車以後又有一個查票的上來查一䠀車板要查兩次呢雪紅仙館道談談說說不覺得已下來一半路程了程藕舲道我的肚皮也說餓了不是提起嘉善我倒忘了便撳鈴喚茶房進來做幾客大菜來充饑翠雪兩人也點了之三樣三人便在車廂裏飽喫一頓等到吃完車子已過長安漸漸的可以望見臨安山色不消一個鐘頭早已到了杭州城站程藕舲少不得替翠雪兩人招呼一切又命茶房到三等車裏將帶來的兩個小大姐喚來於是五個人一齊出站程藕舲問他們住在那裏翠冰老九道我是阿木林一概不曉得聽雪老三作主雪紅仙館道我每次來全住在清臺旅館取其離西湖上近燒香逛湖都便當程藕舲道自然是清台好你們主意打定了可以找一個清台接客的來替你們招呼罷我是失陪了說罷便提着皮包乘了自家的包車叮叮噹噹䠀著響鈴的去了這裏翠雪兩人帶著小大姐也僱了車子往清台旅館而來開了一間樓上面湖的房間住下晚飯以後翠冰老九嚷著氣悶雪紅仙館道杭州這地方比不得上海一到晚上馬路上連鬼也少見這幾年還好點從前天一黑大家全關門睡覺了翠冰老九道謝謝罷這種地方叫我住一禮拜眞要悶出痧來了正說之間門外一掀門帘走進方面大耳雪白滾胖的一位年輕男客雪紅仙館帶來的小大姐最眼快忙對那人呌了一聲四少雪紅仙館一看原來是黎宛亭也忙問道你怎麽知道我住在這裏黎宛亭道自然有人報告我說到這裏瞥眼瞧見翠冰老九宛亭不覺一怔翠冰老九見宛亭生得肥肥胖胖白白凈凈衣服又穿得漂漂亮亮談吐又說得和和氣氣不覺也看呆了不期與宛亭四目相射宛亭忙問雪紅仙館這位是誰雪紅仙館忙替他介紹道這是我要好的翠冰九阿姐你不認識麽我來替你介紹罷宛亭遂向翠冰老九點頭翠冰老九趁勢從椅上抬了一抬身子嫣然一笑的也點了一點頭宛亭忙親親熱熱的說道這就是九小姐翠冰老九也還他一聲親親熱熱道四少爺弗敢當雪紅仙館在旁瞧了笑道你們客氣得來黎宛亭道頭一轉見面應該客氣點一回生二回熟了翠冰老九道我是老實人要我客氣我是不會的黎宛亭道大家全是一家人不客氣頂好客氣了便没趣了翠冰老九見他說話十分知趣心裏愈加許可暗想瞧不出雪老三到有這麽一户漂亮恩相好比他做的那幾户錢莊小夥計要高明得多了不免暗暗的起了豔羨的意思宛亭一方面看見翠冰老九眼波流婿口角生春從比較上觀察覺得其才其貌實在駕雪紅仙館之上自己愈想愈恨怎麽在上海頑笑多年没碰着這樣知趣的人心中也兀自在那裏胡想不覺出神猛然聽見門外幾聲敲門聲音小大姐開門一看只見門外走進三四個刀劍森然軍裝炫赫的警士來了翠冰老九早嚇作一團躱到帳子裏去正是　 
　　何來劍氣刀光客驚散珠香玉笑人 
　　不知那軍隊走進來爲着何事是否來捕拿翠冰老九且聽下回分解 
[隨便說說] [  瘦鵑]  
　　日人發見無人島中國通訊社說日本恒藤農學博士費了六年之力同着五十個同志在台灣和馬來島之間尋覓無人領轄的島嶼現今果在雙子島長島和另外三島之間發見了一個無人島定名新西羣島我們得了這種消息覺得是很可羡慕的一則國家不用槍砲和無人道的戰略去開彊拓地却仗着學者得了個新領土島中所有的天産一概據爲己有於國家很爲有益二則這種無人島上旣經没有人到過一定有許多很有趣的天然新事物足資研究的我很希望我國的學者也能如此在甚麽太平洋大西洋中發見一二個無人島掛上中華民國的五色旗去可不是很榮譽的事麽我寫到這裏不覺神往於魯濱遜飄流記中的荒島 
 
 
 

Page 19

 
 
   
 
 

Page 20

 
 
   
 
 

Page 21

 
 
常識 
　　（一）投稿本增刊者其材料除衛生法制道德經濟四項外增敎育科學宗敎市政雜録問答六項其語涉攻訏個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕不給酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[山人] [  老圃]  
　　明朝末年重山人如陳眉公之徒皆以標榜爲專業有黃白仲者喜乘轎着鞾游於公卿之門一日囊空轎夫索錢乃大詬曰汝日舁黃山人肩背且千古矣尙索錢耶轎夫曰山人貴人也但舁山人兩鞾價已不廉况舁山人全體乎陳眉公嘗在王荆石家遇一官僚問荆石曰此何人曰山人官僚曰旣是山人何不到山裏去陳大窘然此語實有來歷唐時甘露之變北司收王涯適盧仝在坐乃并收之仝訴曰山人也北司折之曰山人何用見宰相仝語塞疑其與謀自涯以下皆以髮反繫柱上釘其手足方行刑仝無髮北司令添一釘於腦後唐小說又言有人路逢奔馬急於星火問何急如此其人答曰將赴都應不求聞達科宋天聖中置高蹈邱園科許其人於所在投狀求試時以爲笑如此類者近世亦有之前清有借債捐官作部曹者旋與妻南歸自稱棄官高蹈偕隠於某水某山人或嗤之然苟不買官則亦無官可棄知棄官高蹈之資格亦須由代價得之頃有獻詩於軍閥者多作禪語熱中之徒類喜談宗敎作出世語也 
　　更正二十六日常評「鬼辯」十七行「蛙羹蚪臛」句「蚪」字係「蚌」字之誤合亟更正 
道德 
[模範童子] [  倪鼐侯]  
　　曩時余同楊君希時自川沙回校定兒亦隨之時已黄昏月光爲浮雲所蔽黯然無色余前引以燈出川城里許聞背後有人足聲回頭略顧見一童子在後手中亦提一燈余問童子曰自何處來曰自上海走來又問將何處去曰蔡家路余奇之夫自上海至蔡家路東西相距有四十里之遥長途跋涉豈該童子所能堪孰知童子略無困難狀觀其意若自得也余以燈燭無多回校行程尙遠中道燭滅恐余三人困於道左不能行乃暫滅己燈而隨童子之燈焉乃令童子前行余三人在後由是童子之燈常顧余三人幾不知有已矣旣而行至小營房余以回校已近燈燭尙可敷衍乃謂童子曰汝常顧及余三人而行毋乃不自由乎余燈可續點矣汝可速回毋令汝之父母倚閭而望童子曰唯唯然童子亦未嘗離余輩而走也我何恩於童子而童子何親愛若是行至蔡家路童子乃曰路南某宅我生長地也我將與先生别矣童子年約十二三姓名莫詳在滬學活於姊丈某氏云 
　　論曰童子不過一工人耳未嘗受敎育何其審於處世之道如此也余觀今之小學生所學僅屬皮毛而一種傲慢之氣已不能免觀於該童子能無赧然（乙種酬） 
經濟 
[商業問題之研究（續）] [  吳東初]  
　　零購學（七十七）貨物盤存（十）盤存新法（四） 
　　盤存簿册吾人已知用活頁式較爲便利不論增减頁數都能如願辦到非若舊式死頁者多加一頁勢所難能减少一頁中斷立現故活頁式之簿册其優點頗多實商店所當亟爲試用也 
　　此項活頁簿册之活頁固當於編號後分給店友分别塡寫但店友於此時有一事不可不特别注意者即每張貨數與貨值須自爲一結次張另計張末又爲一結總之每張算每張之總結切不可仿傚尋常簿記之每張結算方法即將首張結數帶入次張内如此挨次連去直至最末一張成一總結此法在圖謀簡便之簿記上用之則可若用於手續繁瑣之盤存則大可不必蓋使最後總結數而完全無錯則尙有可言但倘有不對處豈非須從最起頭一張復算方能察知錯在何處其耗費時間不問可知若每張僅結算每張之結數並不牽及其他各張設有錯點則一察即易知悉至於最後之總結數可由合併各張之結數聚加而獲得之 
　　盤存本極麻煩之事吾不辭瑣屑逐篇分論至此大致可謂都經說到有心研究者不妨各就本店之情形斟酌舉行之在盤存新法未了之先吾尙曾對盤存之次數略爲申述以明到底以次數多者爲佳抑次數少者爲佳吾不云乎盤存之次數須各視營業之性質如何而分别規定之例如做雜貨生意者零星雜件多不勝筆盤存次數自不應多亦不必多蓋於事實與理論上都有辦不到者非然者如生意爲專門或類似專門之營業以及貨件簡便易於查點者不妨時爲盤存便執事者愈能詳細知悉存貨之狀况也 
　　按存貨實情知之實於店中生意之盈虧有莫大之關係某洋商業帽莊某年生意增加百分之五十至年終而反虧本百思不得其故最後方思及存貨盤存次數太少以致每季存貨之實况不明於是雖屆年終而仍設法追察春季存貨情形而知生意之驟增在彼季惜該季所進各式女帽賣價極廉幾不及本原意在吸引買客購買他種利益較大之貨色結果女帽因價格公道盡數脫售價格較巨之其他貨色未動幾何店中生意額雖增加而實際反虧本者即由於此於是該商知其誤而於次年即改變其方針設該商思慮未及盤存則如何能知其盈虧之主要原因哉故就普通言之盤存之次數寗可多而不宜少也 
衞生 
[霍亂續談] [  鳳賓]  
　　鹽水與沙濾筒 
　　生理食鹽水本宜以蒸溜水製成但有時多量之蒸溜水不易置備則沙濾水亦可應用也 
　　鹽水製就宜施行蒸汽消菌法而後注射第病者之就醫每來自倉猝間而蒸溜與消菌諸手續動輒數小時病者迫不及待其所需鹽水注射恒須立刻施行不宜復有半小時之逗留或一小時之耽擱也故宜預先製備否則可用敏捷之法以應急需 
　　製備鹽水之捷敏法莫妙於沙濾筒之裝置在吾華首先引用此法者乃余之亡友周光松醫師也周醫師在十四年前構造儀器一具利用玻璃缸中之沙濾筒而成其形式之大略如下 
甲圖温度表鹽水管吸虹鹽水火酒燈 
用時先將器皿皮管用沸水洗滌惟温度表祇可用火酒浸之至於食鹽水則用沸水和鹽製成即可置入玻璃缸因佳質之沙筒每可阻隔細菌無論其已枯死或未枯死者得滯留於沙外不致潛入靜脈也火酒燈所以加温度虹吸管吸攝熱鹽水温度表以測視温度此項器具使用之時宜裝置「留氣管」倘沙濾筒之孔隙過密鹽水不易流下則宜放長皮管提高器具使液質多受地心吸力與積水壓力之影響也 
　　此器之妙處在於沙筒完固之沙筒一經裝置即可得時間經濟與手續經濟矣閱者須知鹽水之消菌法本不可忽惟在短促時間内欲得多量之鹽水注射則可引用此器也近年治痧機關中亦有利用沙筒者其器皿之形式如下 
乙圖 
凡用沙濾筒者其鹽水之消菌並非即可免却惟藉此可多得一重保障耳 
　　更正八月二十三日霍亂叢譚第五節「鉀氱錳或鈣氱錳」應作「鉀錳氱或鈣錳氱」八月二十六日霍亂續譚應加小題目「保温器之構造」 
法制 
[强行法與任意法之區别] [  金熙]  
　　法律之效力原具有一般强制力然有時推測各人之意思亦問設便宜之規定此法律之所以有强行法與任意法之不同也其區别之點卽以各人之意思得違反與否爲斷蓋强行法之爲强行法當事人必須服從之而不能爲反對法律之意思表示如違之國家必加以相當之制裁也任意法則不然當事人之服從與否悉由當事人之意思所謂從之固可違之亦未嘗不可也如刑律規定凡民國境内犯罪者不論何人均適用本法則違之必有相當之處分此即所謂强行法之性質若夫民律商律其契約之締結與否咸任人民之自由不加以若何之强制力此即所謂任意法之性質故强行法與任意法之區别當依法律之效力爲其樞紐也（乙種酬） 
雜録 
[肥皂] [  孫薇卿]  
　　肥皂者油類與苛性鈉溶液化合之物也（苛性鈉俗名燒碱）製時用硬性油如牛油羊油則成硬肥皂用軟性油如椰子油（椰子盛産於印度非洲南美諸地彷彿如我國之植茶果肉可採油汁）木油則成軟肥皂全在臨時斟酌配合硬軟二油庶不致有偏硬偏軟之弊予在校課餘喜研究製皂術現家用均已自製第所製之品每不敢自以爲是今蒙友人介紹參觀皂廠荷廠中技師指示一切歸而依法爲之出品與我國皂廠無異其製法不敢自秘於下說明 
　　上等洗衣肥皂之製法牛油七十五斤椰子油二十五斤（用椰子油製皂所成之皂色亮有光且洗滌時泡沫甚多）燒碱二十五斤（用清水百斤溶解於缸中）大英黄六錢（以上各料上海二馬路石路陶朱里恒茂號有售）小試驗可用牛油七兩五錢椰子油二兩五錢燒碱二兩五錢（用清水十兩溶解）大英黄四釐先以牛油椰子油同入於鍋用火溶解後以燒碱溶液分作三次徐徐注入隨注隨攪（所攪之木棒上圓下扁狀如漿下以白鐡包之）使各種油全失其本性而肥皂已成時然後將一百五十斤清水分數十次徐徐注入隨注隨攪使皂與水充分調和待水下完後鍋而有泡沫泡沫之下如清水狀下泡花碱二十斤（不用亦可但含泡花碱之皂分量重而質如玉色故各皂廠多用之）亦徐徐注入隨注隨攪下完後又下大英黃用力攪拌使其黄色均匀乃開由鍋底通出之鐡罐上之活塞則流動狀之皂即由罐外出以鉛桶盛之注入長方形之木槽内凝結（槽内層封有白鐡其底用螺絲與槽身扣緊相合處又墊以布免皂從隙處流出）待冷將螺絲取下用力抬去木槽之身則皂全體可見於槽之底上矣以木套放在肥皂外套住套至高低與肥皂一樣取去木套一層用兩手持鉛絲之兩端切去肥皂一層如是切至最下層爲止切成片形之皂放在推盤以力推之則成長條之皂將此條皂又放在寬推盤推之則成塊形之皂置晒架上以日光乾至八分取香草油以軟刷醮之揩木印之兩面用打印鐡機印之即可裝箱發售矣（乙種酬） 
 
 

Page 22

 
 
   
 
