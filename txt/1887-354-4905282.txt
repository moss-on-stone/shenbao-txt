# 1887 - 354 - 4905282

 

Page 1

 
 
[新印明季稗史彚編出售] [  圖書集成印書局主人啓]  
　　是書皆紀明季遺聞軼事書凡十六種憂愁應思流離播遷作者殆不滕故宫禾黍之悲乎取而讀之可以俏睡魔可以醒醉眼因重付剞　氏　　六本校對精詳紙張潔白定於十三日出書每都礪洋七角本埠南北申昌外埠申昌及經售申報處均可向購欲躉售者請至申報舘帳房　　 
[新印明季北略南略出售] [  圖書集成印書局主人啓]  
　　是書係錫山計用實先生所著北略紀明季北都事自梃擊紅丸以至思陵殉國太子播遷流宼　張　奸蜂起無不歴歴卽繒南略紀南都事　　　南渡閣部北行滇粤流離孫李搆釁異聞瑣事一一筆之於書修正史者盖嘗有取焉本局因重印以公同好校對則精細異常紙色亦潔白　比共訂十本每部碼洋一元二角定十三日出書賜　者請向本埠南北申昌外埠申昌及經售申報處購取如欲躉售可至申報舘帳房面議此　 
[俗異萹]  
　　有丹楓先生介種榆山人造廬而見余余適與黃郎聽秋按拍板譜宫商見客至輟而起揖之坐而問焉曰先生適從何來枉顧臯廡其亦有以教之乎種榆山人曰先生雖年未踰不惑而足跡幾遍天下南至閩廣北走燕趙凡猺鐘之所居黎苗之所穴無不探其風俗採訪性情以備他　廷獻之用昨與談各處風土殊見原原本本不啻觀掌上螺紋今者又欲恢域外之觀將馳騁乎泰西各國聞吾子熟諳洋務故就而請教焉子其勿吝指示乎余啞然而笑曰所謂熟諳洋務者必身歴乎驚濤駭浪周遊乎五洲方域口能言異國之言手能披殊方之文由是而讀其書識其事乃足以知其風土人情始足以當熟諳洋務之目若僕足不涉風濤口不辨象寄不過就中國譯成之書鑽研涉略是眞所謂僅得其皮毛而猶得以欺已者欺人乎雖然僕之所以有此一知半解則全賴乎廣詢博訪今先生旣遍歴中國各直省則曷弗先以所見者證吾之所聞僕請轉受教焉可乎丹楓先生避席而對曰蒙之所見者無非尋常耳目之所及在當時躬親閱歴亦未嘗不以爲有所獲快然自足於已若以陳於長者之前則譬之遼東白頭豕有不笑之以鼻者乎無已請以所見之最奇者言之臺灣一隅自屬本朝版圖而後番人歸化者日見其多而深山密箐之中所謂生番者則仍未盡歸王化也生番之俗獉獉狉狉頗有上古之風有時以巢穴之所産出而與漢人交易以布易食或由熟番爲之介紹亦頗知有禮讓近年劉省帥力主撫番而番人之歸降者已不下數百社聲威所及悉戴王靈十羽所揮盡除陋俗然有時雖薙髮　 
易服者仍突出殺人一日省帥飭人捕得歸化牛番之殺人者數名提案親鞫訊以旣經歸化何故殺人則叩首而訴曰感招撫之恩賞賚之惠一家戴德何敢再萌異志第以歸化而後安坐家中而眷口忽有不寧妻子時多疾病不得已爲解禳之計出山濳伺見有單身過往之客殺死數人以消戾氣蓋自是而家中人口漸底平安豈有他意哉省帥知其俗然也化導而遣之歸蓋不欲以過於執法者激其變也夫殺人之事何等凶惡而彼俗中乃以爲禳解疾病之法　是　俗之視殺人直與僧道之諷經拜斗無以異不亦奇乎余笑謂種榆山人曰吳越之俗往往信鬼神而事巫覡家有病人不先請醫而先延巫所謂看香頭與夫師姑等類設法禳解禳解不效然後求之於醫則躭延時日病入膏肓雖有盧扁無能爲治此其事實與殺人相等第吳越之俗所殺者爲已之人番俗則所殺者爲外人此稍異耳巫覡之與生番其殺人一也丹楓先生曰殺人以禳病已爲奇矣番俗更有殺人以得妻者蓋番人之俗男子卽無不能殺人設有不能殺人者人皆鄙夷不屑與之訂婚姻竟至終身爲鰥魚而不得享妻子之奉故其俗凡至成丁以後未有不先學殺人者一經殺人卽聲名大振猶之内地之進學中舉以是爲雲程發靭之初基然内地之不能進學中舉者究尚不至以鰥終而番俗殺人則得妻不殺人則不得妻是其殺人尤有要於進學中舉者矣聽秋聞之笑不可仰先生又曰曾在廣西猺獞中見桂樹一章其長不知幾許自下望之不能見其頂圍則半畝許其樹之皮卽所謂猺桂也厚約寸餘油色紫潤佳品也而腹中已空一日大雷雨隆隆之聲不離此樹之左右久之霹一聲震撼山谷樹旁劈去半邊有一蛇死其中約數日之力剖而視之則其上半身已成蛇形其下半身與樹身合爲一見者無不驚詫此不更奇乎種榆山人曰藥中有所謂冬蟲夏草者是藥冬則爲蟲夏則爲草故半身似蟲半身似草是固不足爲怪但此蛇與此樹則大小懸殊耳余曰天下之大何所不有奇奇怪怪之事僕雖不能事事目擊而得諸耳聞者殊亦不少如阿非利加之牛可以鬥獅紅海之魚　可以並日非盡爲齊諧志怪語出無稽山海遺經舊案已破也於是歴舉所知以告之丹楓先生默默如有所會種榆山人欣欣如有所獲聽秋則舌撟而不能下目瞪而不能瞬直至燭盡見跋而後興辭因命聽秋拂紙研墨而記其語署其名曰俗異篇 
[本館接奉電音]  
　　昨接京友發來電音有本月十三日上諭二道敬謹譯登○十一月十三日奉上諭慶裕奏已故將軍戰功卓著請付史館並建立專祠一摺已故福州將軍穆圖善於咸豐年間出兵河南直隸山東山西湖北安徽等省所向克捷嗣經辦理陜西甘肅福建等處軍務及地方事宜均能盡心區畫歴著勛勞近年籌辦東三省練兵事宜訓練精詳不辭况瘁加恩着將該故將軍生平戰績宣付國史館立傳並准於立功省分及黑龍江地方建立專祠以彰忠藎該衙門知道欽此同日奉上諭曾國荃崧駿奏藩司患病懇請開缺一摺江蘇布政使易佩紳着准其開缺欽此 
[香港大火]  
　　昨日香港來電云香港大火災各保險行應賠銀數不少電音止此其詳俟接續信再述 
[火警類誌]  
　　十一晚初更時秀水縣朱邑尊帶同差役護勇等出北城門巡查回城時已三鼓矣忽聞警　亂鳴知係西門内韮溪橋堍徐姓茶館失火朱邑尊立時傳聚全班差役督同本署水龍馳往噴救城内各水龍亦紛紛馳到宗太守賀協戎等到塲彈壓祇燬去茶館前後兩幢左右隣未遭殃及徐姓之妻及兩幼子於火起時未及奔逃後經人拖出則已焦頭爛額朱邑尊見之殊深憫惻卽飭地保好爲照料旋取棉被兩條送去令在教塲旁土地祠内權住次日復賞洋兩元囑卽設法醫治釐局楊總辦之夫人聞信亦賞洋兩元未悉母子能保性命否又聞嘉興縣屬土店鎭北塘街信聚盛油車亦於是晚三鼓失火雖經水龍施救然已付之一炬矣其詳容續錄 
[秀州瑣記]  
　　嘉興縣屬曹庄鎭鄕民曹姓家於月初被盜撞門而入搶刦一空盜皆以粉墨塗面約二十餘人 
 
 

Page 2

 
 
被刼之物約值洋六百元所幸人口未傷王邑尊卽於初十晚乘舟赴鄕踏勘秀水縣捕役及嘉協分防新塍汛兵會同赴鄕在草棚内拿獲兩盜並搜得贓洋三百元一併解送縣署收禁待訊聞失主亦係新塍鎭東栅外墾荒之客民前報謂被刦洋藥傳聞之誤也 
[河工叢述]  
　　漢江一帶邇來水勢日涸致武漢兩岸之河愈形枯竭各大憲見塘角停船處業已淤淺特籌欵飭該處防營　勇疏濬務使上下民船可以暫避風暴是亦仁政也再上年漢陽城外江岸自朝宗門下至晴川樓機頭約有數里許一律興修駁岸惟　工後乘至今春江水暴漲暫飭停工現交冬令江水日退仍令接修每日工人約有五六百名行將可以竣事矣更有新開河道以瀉裏水之湧激導之出江奉憲撥調漢口守城防營魏統領名下勇丁千餘人於月之初二日興工聞河面闊四丈有奇底闊二丈七八尺深亦二丈八尺長約十餘里云 
[皖中零拾]  
　　皖中各處灾民近來羣集東北兩門以待賑撫陳六舟中丞痌瘝在抱因念若不賑撫則飢寒之輩必致流離失所若徒事賑撫又恐災民愈聚愈多前者未去後者又來地方終不能安靜遂飭委員會同太平局紳董等詣東北兩門諭令災民各歸鄕里願歸者每棚給票一紙上面註明姓名大幾口小幾口俟歸時照票一一賑撫不願歸者不給票聽其自便仰見中丞於賙恤之中極費斟酌也○茅屋最易引火首縣范映泉明府有鑒於此出示曉諭各菴寺依牆搭蓋茅厠及住家搭蓋草屋者一律責成各處地保赶緊押令拆遷免致臨渴掘井○皖垣苦旱日久疉經首府縣設壇祈雨陳六舟中丞復於月之初一日設壇城隍廟龍王廟朝夕拈香初七日清晨果見彤雲密布至定更時大雨滂沱約兩點鐘之久雨始止次日仍復晴霽○前鳳頴六泗道任畹香觀察蘭生開復後經陳六舟中丞檄赴河南辦賑觀察定於初九日起程携帶棉衣數車紋銀數萬兩災民望恩如望歲得此巨欵有不感激涕零哉○離城十數里宵小堪多失竊之案層見疉出各户派人守夜不敢安枕有緝捕之責者尚其留意也○候補道楊鑑堂觀察於前月十八日溘逝按觀察籍隸雲南由軍營遞保今職到皖候補歴有年所客歲帮辦營務所得月俸無多身後蕭條聞者憐之○新授雲南臨安開廣道湯小秋觀察壽銘於十月二十九日行抵皖省舟泊西門外官碼頭○前壽春鎭郭善臣軍門寶昌於初一日由金陵來因有要公與陳六舟中丞面商也○皖北各州縣毗連河南近因黃水爲災廷議開　以拯民命陳中丞札委張堯臣太守雲漢前往湖南開辦皖捐局以便捐生投納 
[蕪湖近事]  
　　月初有某客附輪至蕪帶有白鏹數百兩及輪船抵埠時各客紛紛僱划船上岸某客亦雇划船泊岸時船户將其箱籠放在灘上客正在雇人挑送忽有少年數人蜂擁而來竟將其箱中之銀席捲而去客赴保甲局控訴以事無左証置諸不理客無奈痛哭流涕躍入江中以圖畢命幸遇諸划舟施救始免滅頂之凶保甲局聞其事非子虚飭差爲之訪緝未知合浦之珠能再返否○江口一帶爲痞棍聚集之所前經雙錫五觀察訪拿王某等業交縣局監守本月初六日又出示訪拿著名青皮蕭楊等十六名如有受伊等擾害者准卽捆送來轅交縣局從重懲辦觀察之除暴安良眞能以實力行之者○從前英領事租民屋爲衙署今春始於新關後之雨耕山大興土木建造衙門洞門高閣面面玲瓏頗有畫棟飛雲珠簾捲雨之勝現在工程告竣鶯遷之期當不遠矣○初三日縣中禁止屠宰以祈雨雪初七日果見隂雲四布凍日韜光午後細雨洒塵渾如香霧至晚雨勿驟降自宵逹旦聞擔溜聲淙淙不絶於耳農民莫不額手相慶○江口二街自通商至今人烟稠密房屋毗連卽平原高坂亦無不結廬其上往來行人遂取道坆塜間又有一種人日在塚前後竊取泥土以致抛屍露骨目不忍覩昔人謂卜葬有三忌忌近城忌近路忌近村有一於此未有不貽後患者由今觀之其信然歟 
[杭垣瑣事]  
　　有自稱王姓者衣服麗都舉止局蹐至信昌南貨店言有柏油百餘担在江干方姓棧房現欲出售因來兠銷信昌知是賣油客遂以賓禮相待留其午膳被飾詞借去大錢四百文并取貨約值錢一千五六百文而去又連到南貨店四家均以騙信昌者騙之各店亦被騙貨物及錢爲數共在十千以上詎信昌於是晚查知失去水烟筒一支皮馬褂一件因憶王在店中吸烟卽用此水烟筒馬褂亦在伊常坐定處遂相猜疑不敢必也次日在南貨會館信昌夥友言及昨事該四店夥遂並言之始知爲王所騙迨歸時行經柴木巷瞥見王立一大牆門前信昌夥直前呼之四店夥亦直前詰問旁有閽者大喝曰知縣王老爺在爾等何敢無狀各夥友以賣油客忽爲縣官因放贍扯王入茶肆王見事敗叩頭如搗蒜入其室搜之水烟筒馬褂在焉遂剥其身上所穿湖縐羔皮袍及寗綢皮馬褂痛毆而釋之○仁和王牛僦居横河橋某姓家已歴年所近以房東孀居所爲不善生因另覓住屋索還押租錢八十千文房東久延不還前日生又往索竟誘生至茶店邀集地方無賴女棍或訕笑或怒詈俄又羣擁上前七手八脚思毆辱生幸生友適過見之遂大呼曰保甲局總辦來矣女棍咸竄避生乃乘間突圍而出○某泥作在武林門外湖墅地方拾得吕宋票一條係十二月分大票第未知是何號數耳○東街某尼菴牆界佔人基地經該處里書遣夥往量地址女尼不問皂白將夥肆行詈駡夥本懦弱遂如牕前之月被尼推出門外里書周姓親往理說始聽丈量量得佔地至一尺餘周以辱夥事不允尼之情商勒令拆牆讓地始得了結尼眞咎由自取也 
[修築大壩]  
　　揚河内璧虎攔江等壩每年至霜降後卽行堵閉今年因上游來源滔滔不絶大憲欲分洩水勢故迄今未堵連日水勢依然漲加壩頂幾有漫溢之虞且湍激非常口門亦逐漸刷寛日前經守壩兵役禀報淮南總局委員隨卽星夜往勘一面檄委某鹺尹迅雇夫役修做裹頭並將壩基加寛加高刻已興工惟現值冬令陽侯尚興高采烈如此轉瞬春汛不知若何汜漲也關心時務者殊抱杞憂云 
[舟行甚險]  
　　邇來揚河水勢甚急長至前一日有進口船正在溯流上駛不料一湖廣划船順風下水如飛而至進口船赶急躱閃詎已不及船首及窓等俱被撞傷船主之子甫數齡趺坐船蓬上頑耍倉猝間亦被碰落水中幸岸上人瞥見赶急喊救得以卽時撈起然已體似蠶僵腹如瓠大矣幸心頭尚覺温暖聞有人調處令划船延醫療治不識能無碍否 
[破鏡重圓]  
　　邗上皮巾街小貨店内某氏婦遇人不淑居常仰屋興嗟鬱鬱不自得長至日世俗多祀祖先婦向夫索錢購備祭物夫非但不與反相口角至晚婦　房後愈思愈忿遂潜吞生烟以圖畢命幸隣人知覺趕急覓方灌救星夜至缺口街某公館乞藥公館隨卽派人携藥同來如法醫治應手而愈蓋某公館救吞生烟藥甚效騐聞已救活多人是眞好行其德者矣 
[江西官報]  
　　候補道張興留會辦書局事務從九熊燡准補永寗升鄕司候補道程俟由金陵來江鄱陽縣賀宏勲卸事清理交代謝大計卓異保舉海防典史杜文炳禀見繳照浙江人通判馮俟才解第四批漕折銀進京馮琛解第五批漕折銀進京王源翰解協餉往甘肅史誠解餉往河南河工局新班知府澶球繳照江蘇人南昌縣丞左秉鈞飭赴新任 
[吉期將屆]  
　　關道憲龔觀察之長公子聘定合肥李宦之女公子涓吉於本月十九日完姻卽在道署行合卺禮李宦已於日前送女公子來滬假求志書院爲館舍部署一切昨日道署中自頭門至大堂飭匠粉飾一新堂之西南隅堦下置自來火氣缸一隻其式如自來行内之氣缸惟大小不同耳堂前搭綵棚一座想屆期彩輿歡迓畫戟祥凝當不勝其熱閙矣 
[派員勘工]  
　　昨晨上海縣裴邑尊飭清道局委員任二尹詣浦東高家行查騐盧九溝河工如有推諉取巧不遵約束者務須令其踴躍從事俾疏溝澮而暢水利 
 
 

Page 3

 
 
[失主領贓]  
　　前報紀嘉定鄭仁裕土行失竊金釧珠花衣物等件由包探戴金寶緝獲人贓候失主投案一節昨　該行夥張明卿投案并呈失單又稱行主鄭世澤囑我代爲領贓該包探禀此案竊犯沈阿大曾在嘉興行竊二處單夾皮棉衣物又至嘉定行竊鄭仁裕土行之金珠等件今均起案惟已質在恭泰德昌等鋪所質之洋尚未用罄有圖記可認沈阿大陳如雲張阿四各執如前張明卿又稱失竊時先報嘉定縣請緝太守飭將起案之贓及銀洋先交張明卿具領沈阿大陳如雲張阿四等押候移送嘉定歸案訊辦質本原洋給還尚有兩箱衣服及嘉興秀水縣之通緝牌等件均在捕房俟嘉興失主前來認贓再行核奪 
[縣署瑣誌]  
　　引翔港人羅五寶控被唐裕寶誣姦毁屋經裴邑尊勘明毁屋六間將唐并張春和等懲責枷號已列前報前日復經邑尊覆訊以唐誣姦毁屋情殊兇横着唐張并帮同拆屋之陳富生蔡紀華等湊資雇匠速將毁屋賠脩如違嚴辦唐張陳蔡四人遵諭而退○前報無錫人李裕青向榮元昌花行借錢滋擾一節前日經裴邑尊覆訊沈稱李父母年老求恩從寛開釋邑尊俯准所求着李具改過結存案及代書寫就結單囑李書押李因結中有强索硬借四字不肯書押邑尊飭令還押候核 
[英界公堂瑣案]  
　　前報金匱縣人錢阿大控妻王氏與陳阿德犯姦捉獲交捕一節昨由蔡太守飭差將陳阿德錢王氏帶案喝笞陳百板准其保釋喝掌該氏百下錢阿大請將妻發堂太守飭送普育堂擇配○包探顧阿六稱緝獲竊表之謝阿連知照失主尚未到案今將人贓送案蔡太守飭將人贓帶回再催失主投案候核○包探秦少卿稱昨見周兆文携衣包一個形狀慌張盤詰間有兩兵與周相識卽指爲兵勇之衣查包内皆廣式衣裳問兵勇亦不能指出衣服名目一併拘交捕房卽有失主汪秀山來報失認贓汪秀山供泊舟天后宫前失竊衣包周兆文認竊求恩趙金堂李桃金同供在水帥左哨二號礮船當勇與周相識不知其犯竊蔡太守判周笞一百板管押兩月贓交汪領趙李二人送歸該統領發落○陳占帆稱在乾生酒店爲夥有吳阿照等昨來飲酒惠帳時付洋一元要找小洋論價口角壞去碗盞共值洋一元零我被打傷報捕拘案毁物呈騐吳阿照供因找小洋太覺受虧故與爭執我亦受傷陳芳山供與吳同去飲酒吳有醉意我爲解勸反被帶傷蔡太守謂釁起細微且兩造均受微傷毋庸置議惟吳阿照酗酒滋事咎有難辭判罰洋一元撥充醫院經費○某西人稱因房中失竊時辰表查無外人入内惟侍者王阿三到過向問支吾察度形狀似伊行竊爲此送捕請究王阿三供爲侍者前日洋東出外我扃門到家吃飯及返不知被何人扭鎖行竊我亦失衣三件如何反指我行竊且洋東處躭擱之友人甚多皆知此事蔡太守飭將王阿三暫押着該西人邀同同處各人投案再訊 
[法捕房瑣事]  
　　安南人某甲在德國人處爲西崽昨日送信出外行至法馬路與東洋車相撞安南人受創怒不可遏將車掀翻車中某氏女當卽跌出車夫亦例地兩人均受微傷當將安南人拘入捕房旋在身畔搜出西字信兩封乃送與領事官者捕頭卽禀明領事官核奪○前日小東門鳳樓春烟館夥扭送甲乙二人到捕房據稱彼等多人來吸烟計錢四千數百文不給一錢先後逸去因卽拘住兩人法捕頭着暫押候訊聞甲乙等均在輪船上做巴得買四者也○東洋車夫見有西人至卽上前爭奪生意碰撞之事由此而多巡捕見之以其違章往往拘入捕房在英界尚須將照會扣留三天五天不等法界則僅拘車夫戒飭而已前日法捕左馬路見有三車爭奪西人生意因將車夫及車一併拘去管押一宵昨晨經備捕頭申斥釋放○無錫人某甲以撑航船爲業向某乙索錢乙無以應願將醃魚數條抵錢及索魚又不能付因被甲扭進捕房昨晨備捕頭詰得事甚細微原告又不到隨將乙釋放○小車夫某甲住於虹口其妻某氏逐日上街爲人縫紉衣服前日行至法租界暮色迷茫不辨歸路忽遇好事之某乙指引至某客寓暫宿一宵甲以妻不歸卽於翌晨同母四處找尋而已亦已通信於甲甲卽同母至客寓將妻尋到乙欲得酬勞資甲以旣肯通信昨宵何不卽來因之兩下爭扭巡掛捕至將男婦四人一併拘入捕房經備捕頭研詰乙願不索謝儀甲亦肯作罷論慨行釋放 
[書同仁醫院清單後]  
　　昨閱同仁醫院丁亥年清帳一册知此一年内中外男女之住院者統計五百四十一人逐日來診者中外男女統計二萬二千零零三人其在江灣三汀溝大塲南翔嘉定外江陸大橋等處由吳顔二君醫治并爲種牛痘者又有二千餘人是其數不爲少矣然所付出之銀通共僅二千餘兩自非該醫院内諸君實用實銷曷克臻此惜該院並無恒産所需經費全赖零星捐助而來故本館深願樂善君子源源接濟也 
[上海陳家木橋電報總局内豫皖賑捐處十一十二十三事略]  
　　安慶局來電云任畹翁今早赴頴壽前接尊電有賑欵解皖北已與支應局商明請尊處寄安慶此間隨到隨轉○瀘州局來電云初五初十兩次托存義公匯上賑銀其一百七十兩另先此奉聞○高郵賑友函述張秋岩孝廉募振甚力敬佩無涯○嘉與電報局宋樹翁經募第一二三四次賑款清單悮登杭州今已列入嘉册矣合併聲明○文報局來第八批規銀一千四百八十三兩另三分三厘蘇電局來第七批金陵恊賑公所來第三批常昭凝善堂來第廿二批高郵丁鏡翁來第八批無錫知仁莊來第十九批武陽保嬰局來第十批太湖救中局來第九批湖州仁濟善堂來第五批以及漢口吳朗翁張寅翁募欵沈九夫交易田畝中人欵移賑林君鋆瞻壽筵移賑各欵均到先此報謝 
[賑務紀要]  
　　初十日廣東潮州府朱少愚太守寄來饒平縣惠大令集捐東賑銀七十兩零一錢二分五釐揭陽縣王大令集捐東賑銀一百零三兩八錢八分普寧縣盧大令集捐豫賑銀四十八兩八錢正合來規元二百二十二兩八錢零五厘又宜都縣伍春堦大令寄來集捐豫賑都平紋四十兩正十一日杭省春暉莫報子爲先兹貧冥福助豫賑洋一百元横濵萬隆行蘇傑生司馬再寄到豫賑洋七十六元十三日澳門鏡湖醫院惠賜第一批豫賑洋一千元伸規元七百二十兩正以上各欵均照拜領除分别塡掣收條繕函繳復并另錄清單登報外合先彚紀叩謝雲情[  四馬路高易籌賑公所啓]  
[勸募義莊抽捐助賑啓]  
　　蓋聞捐膏腴之産根庇葛藟敦雍睦之情風高桑梓此義莊之設所以贍同宗而不及他族者篤親誼也然而指囷者助吾良友振廪者惠彼竊閭是論誼則疎不間親而施恩可近以及遠今者鄭州决口天降奇災六百丈堤岸忽傾魚罷混跡數十萬生靈待哺鴻雁哀鳴言之傷心聞之酸鼻用祈各貴義莊體天地之好生同仁一視推慈祥之厚意惠愛羣黎或十元或二十三十元不等多多益善滴滴歸源敢代千求伏希慨允捐欵請交常熟烏橋弄凝善呇代收山東河南恊賑分所彚寄上海電報總局掣取收照隨登申滬報以昭徵信或逕寄上海電報局亦可倘報上未登向經募人歸欵如有侵吞火焚雷殛[  光緒十三年十月中旬常昭凝善堂協賑分所拜啓]  
[惟善爲寶]  
　　聖經有云惟善爲寶是善之感動於人者大矣年來直東水災各省籌捐助賑濟濟樂從幾至數千萬金得救數千萬人而功果之報昭然不爽也今河南鄭州决口大災更甚於直東在滬諸君子無可籌措之中急思補救之方仍仿直東之式立册勸募是爲盡善祗以受災地廣欵不敷解而待濟甚殷更形急迫今特再刊惟善爲寶一册四散求募聊爲助臂仍乞諸大善士廣爲好施隨緣樂助俾得受灾之區沾澤無旣而救生之德天報卽彰如蒙慨助祈寄上海三馬路東晝錦里籌募河南賑捐處續登申滬兩報轉解災區或寄各公所經收掣取收條均可盼切禱切○再前代揚州皮巿街山東賑捐局散出募册此册收來賑欵仍歸揚州局内以免瓜葛力不從心子謹啓 
 
 

Page 4

 
 
[讀大著醫論洞見本原不參術霸誠壽世金針也敬呈一律以誌欽佩卽請種榆山人法冢指正]  
　　韓康巿近不須尋一卷青囊術共欽調劑本饒醫國手補攻具有活人心千金時後方都妙三折肱時道已深免俗未能常自病請君爲我下砭針古滬懴綺庵主談壽葵呈草 
[奉題種榆山人醫論]  
　　壺中小隱似神仙壽世新書著一編辨晰寒温心獨細術施攻補見無偏本來妙手經三折儘有奇方務十全素問靈樞多粤旨如君早已得眞詮[  苕溪粮甫弟周炳城拜呈]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
