# 1914 - 493 - 4914976

 

Page 1

 
 
遊記 
[羗海雜誌（五十一）] [  生入]  
　　物産鑛産煤鐵最豐近有開採者山中多橡樹大黃牧業推極盛兼有羚羊河流多魚蜂蜜味甘而色不佳山民咸知採割工業品以黑氈乳酥爲多 
　　天氣地高寒凍雪四時不化觸處皆瘴平原尙覺温和 
　　人民本旗民二百餘户西番及涼州番投之者千餘人亦耕亦牧漢民五六百人耕田採鑛 
　　逹巴札薩克山之西爲乙開胡拉河西岸係和碩特北右翼旗旗主貝子逹克里布氏名春林敖爾布即右翼正盟長 
　　青海蒙古二盟盟長設於前清每盟設正副盟長各一簡軍實閱邊防理訟獄審丁册又增置蒙古巡防官軍其始每三載會盟由青海辦事大臣奏選盟長遇事遺賫勅往不論崇卑王公 
 
 
 

Page 2

 
 
以下跪迎嗣後改定歲歲會盟盟長無任事年限非有事故則終其任 
時評 
[中國人之對於時局（六）（冷）]  
　　勤能生力個人有力則國家有力此我人對於國家第一步之解說也雖然其勤之所向不可不知第二步之解說 
　　第二步之解說奈何日所勤之事必爲有益於人類者非有害於人類者有益於人類即有益於社會與國家若勤於爲盜爲賊勤於偷竊欺騙我個人有益而他人有害是我個人之力增而他個人之力減於國家之力適相消也况我以盜賊竊騙之故所得之益終必受害是我但減他個人之力而並未增我個人之力也是國家之力不但相消而且被減也夫無益有害之事豈特盜賊竊騙而已哉我中國人大抵不勤者多其勤者又大抵無益而有害者多此國家之力之所以薄弱也 
　　故中國人而欲强其國家也第一發願當勤第二發願當勤於有益之事 
[命令]  
　　十月十五日大總統策令馮國璋給予一等嘉禾章此令 
　　又令周良才給予三等文虎章此令 
　　又令龍運乾給予四等文虎章此令 
　　又令馬凱給予四等文虎章此令 
　　又令審計院院長丁振鐸特躬清正德望久孚自簡任院長以來孹理周詳勤勞尤著方資碩畫相濟時艱遽聞溘逝曷勝悼惜應由政事堂飭銓叙局核議給卹以示篤念老成之意此令 
　　又令本月五日明保覲見之莫棠潘復許星璧陳之麟俞人蔚均着交政事堂存記此令 
　　又令本日交政事堂存記之潘復着交農商部許星璧着交内務部陳之麟着交財政部由各該部酌量任用此令 
　　又令任命張敬堯爲陸軍第七師師長此令 
　　又令陸軍部呈請任命寇英杰爲陸軍第九師步兵第三十三團團長陳廣琛爲陸軍第九師步兵第三十四團團長張殿興爲陸軍第九師步兵第三十五團團長袁克瀛爲陸軍第九師步兵第三十六團團長謝允卿爲陸軍第九師騎兵第九團團長岳憲玉爲陸軍第九師砲兵第九團團長應照准此令 
　　又令參謀本部呈請任命李如璋爲湘南鎭守使署參謀長應照准此令 
　　又令據山東巡按使蔡儒楷呈請將審查曁試騐及格分發山東之知事陳相忠等分别任命補署歴城等縣各缺應准以吳　爲無棣縣知事徐德潤爲商河縣知事金榮桂爲德縣知事曹光楷爲范縣知事吳保和爲臨沂縣知事俞慶瀾爲禹城縣知事張寅燓爲平陰縣知事陳相忠署歴城縣知事彭一　署長清縣知事嚴正烺署陽信縣知事周仁壽署莒縣知事王逹署高密縣知事潘晋署桓臺縣知事方　署齊東縣知事嚴瀚署菏澤縣知事王寵生署曹縣知事張芝輔署鄆城縣知事沈𢡟　署館陶縣知事張玉麟署夏津縣知事周大封署萊陽縣知事鄒允中署牟平縣知事吳德烺署廣饒縣知事此令 
　　又令陸軍部呈核准鑲藍旗滿洲都統巴右布咨以岳元接襲本旗世襲管佐領請予准襲等語應照准此令 
　　又令陸軍部呈核准鑲藍旗蒙古都統張德　咨擬以德寛承襲互管佐領請予接襲等語應照准此令 
　　又令陸軍部呈核准署吉林巡按使孟憲　咨擬以關成玉補吉林滿州驍騎校請予准補等語應照准此令 
　　十月十五日大總統申令陸軍部第三混成旅及該旅備補各營着爲陸軍第七師令 
　　十月十六日大總統策令沈鴻英給予三等文虎章此令 
　　又令據廣東巡按使李國荺電呈財政廳長嚴家熾詳稱粤商陳廉伯首先倡購公債十萬元實屬𤍠誠愛國擬請照章獎給動章等語陳廉伯應給予四等嘉禾章以昭激勸此令 
　　又令温囗詒郁邦彦鄭碩簡陳永　均給予四等文虎章此令　　又令楊立仭給予四等文虎章此令 
　　又令奉天巡按使張元奇陜西巡按使呂調元湖北巡按使段書雲均特别委任監督各該省司法行政事務此令 
　　又令吳炳湘授爲陸軍中將此令 
　　又令内務部呈准文官高等懲戒委員會議决迭次奉令交議前護甘肅民政長張炳華於護任内縱容幕僚索賄賣缺一案核與文官懲戒法草案第二條第一欵違背職守義務相符應受該草案第二條第一欵褫職處分等語張炳華著先行褫職並交法院仍將其聽受運動誣陷屬官各節按律訊辦以儆官邪此令 
　　又令内務部呈准文官高等懲戒委員會議决廣東已撤興寗縣知事郭占鰲行賄謀缺案内之已撤實業司長羅普交付懲戒一案依文官懲戒法草案第二條第一欵第二欵應受第五條第一欵褫職處分等語羅普著照所議即行褫職以肅官方此令 
戰事要電 
[其一（本館特電）]  
　　北京電傳稱外部與日使已擬定膠濟路辦法（一）日軍除警備及檢查外不得干涉車務（二）該路現有員役不得更迭（三）客貨車照常開行（四）不得運送軍隊及軍需品（五）該路所屬問題俟日德戰後由三國公議 
　　北京電北京日報電掖縣平里店日某武官奉令進攻青島忽自戕 
　　北京電濰站昨晚進增日軍張知事與交涉日軍謂係仿南滿換防之例 
　　北京電十二掖縣浙鎭有鬍匪二百圖攻富室砦同聚 
　　天津電政府來電中日交涉政府自有相當辦法各將軍務須耐心靜守不得干涉對日問題以全邦交云云 
[其二（德人德文報專電）]  
　　紐約電德國海底潛行艇某號擊沉英國護甲巡洋艦化克號（載重七千八百二十噸一八九一年下水）失將士五百人（十六日） 
　　紐約電俄軍圖攻東普魯省之計已完全失敗在維斯土拉河附近進行之俄兵八軍團已敗於華沙及伊凡哥洛附近（十六日） 
　　紐約電法軍在亞爾培附近進攻德軍右翼已爲德軍擊退（十六日） 
　　紐約電德軍在盎凡爾擄獲敵兵五千名砲五百尊糓五千噸及其他軍需甚夥（十六日） 
　　紐約電德軍現由盎凡爾運河運新式攻城大砲（十六日） 
　　紐約電埃及革命之恐慌日見其大（十六日） 
　　紐約電意大利外相傑里亞洛侯爵病卒（十六日） 
　　濟南電據青島本月十四日消息日本戰艦須磨號以十五生的邁當卅生的邁當大砲轟擊灰色角岬未得效果日本戰艦金剛號及英國戰艦特拉愛芬號合轟海濱陸地亦無效果特拉芬號上艙曾中一重炮彈（十七日） 
　　北京電順天時報載稱袁總統應外交總長孫寶琦之請特召陸海軍交通財政四總長及參謀總長在總統府與外交總長討論時局參政院日内將以關於陸軍及財政之質問書提呈袁總統（十七日） 
　　北京電駐京日使日置易已正戒照會外交部謂已派公使署三等書記官船津爲全權委員赴濟南辦理交涉（十七日） 
　　北京電現駐四川之英國砲船二艘仍懸英國戰旗未卸武裝船中將士聞將派往山東參與戰事（十六日） 
　　北京電日本外交家曾謂日德之開釁因德國不允擔保命亞東德國艦隊勿作戰備其實日本從未提出此項要求日本提出最後通牒之前德政府曾通駐德日本代理公使謂日本如守中立則亞東德國艦隊亦無作戰之舉動德政府迄未接有覆文（十六日） 
[其三（英人特約路透電）]  
　　倫敦電英國巡艦化克號在北海爲一潛行艇轟沉聞水兵四百人中約救起五十人（化克號載重七千三百五十噸）（十六日） 
　　倫敦電海軍部宣布布英巡艦推塞斯（七千三百五十噸）昨日在北海爲潛行艇轟擊但未被擊中同時化克號被轟而沉漁船一艘救起化克號下級將弁三人水兵四十九人已送至亞培汀登岸（十六日） 
　　倫敦電英艦化克號昨被魚雷轟擊五分鐘内卽沉没水兵未淹斃者擁入一小船内得免於難其着軟木衣服及憑浮木而浮於水面者無從施救魚雷轟炸之後潛行艇之眺望鏡即行隠没軍官一人又水兵二十人從浮木上救起（十六日） 
　　巴黎電午後公報謂昨日之進步刻已證實聯軍之動作現由伊泊爾延展至海俄軍已在華沙及伊文戈洛擊敗德軍（十六日） 
　　巴黎電今晚十一時官中宣稱左翼戰事仍接續進行勢甚劇烈我軍刻在各處保守原有之地位並在多處得有進步我軍已佔愛斯台爾之東列里方面之拉凡蒂爾德進攻凡爾登西北之瑪蘭柯爾並無效果此外無可紀述（十六日） 
　　亞姆斯特丹電據柏林電稱德軍已於星期四日佔據哇斯丹 
（十六日） 
　　彼得格勒電據官中宣稱東普魯斯省陣地稱有戰事奥德兩軍星期四日曾在維斯土拉河與加里西亞之間取攻勢（十六日） 
　　羅馬電芒恩特洛伏漢之英法艦隊復開砲猛轟奥國開太洛口岸（十六日） 
　　里虚電據官中宣稱星期三日塞軍與孟軍在格拉斯萊士高原（該地可以控制薩拉桀伏砲台）大敗奥軍（十六日） 
　　蘇非亞電暗殺人與白克斯登同處一旅館並追隨後乃土國人聞與土京某報館有關係此種暴行引起衆人之感憤因白克司登兄弟皆爲人所極尊敬者也（十六日） 
　　不加勒斯多電白克斯登君弟兄二人傷勢無礙（十六日） 
　　羅馬電意國外相侯爵傑里亞洛業已逝世（十六日） 
[其四（英人字林報專電）]  
　　倫敦電彼得格勒晚報載稱進攻華沙境之德軍交戰兩日之後似已爲俄軍截成兩段逐至洛特彼得柯夫基愛斯陣線現信德軍就擒者共有萬名（十五日） 
　　倫敦電據西汀其電稱孟軍會同塞軍在薩拉桀伏附近與奥軍大戰二日奥軍受挫而退聯軍俘敵多名孟軍損失稍大（十五日） 
[其五（日本總領事館電）]  
　　上海消息青島日本海軍公報云十月十五日據第二艦隊加藤司令長官報告稱本月十四日午前本艦隊之一部與英國兵艦駛抵大公島北方猛擊伊爾的斯及灰泉角砲台轟毁其一部分並有日飛機在灰泉角砲台之空中飛行抛擲炸彈並以觀測我軍砲彈所著之效力當此戰鬥之際在英艦死者一人傷者兩人日艦並無損傷（十六日） 
[譯電]  
　　北京電西比利亞怯那洛爾發見蒲卜里克疫症一節已經當道徵實患者十六人不治者十三人滿洲現無疫患惟已豫防傳入（十七日） 
[專電]  
　　北京電昨日陸徵祥新出席參政院今日約法會議議立法院組織法及選舉法案 
　　北京電政府派王瑚查辦南京釐金轇葛頗涉及蔣懋熙 
　　北京電創設新華儲蓄銀行發 
 
 
 

Page 3

 
 
行儲蓄票即預電之有獎公債每張十元每條一元每次發行之票均抽籤三次每年開籤一次一等每張十萬以次四萬三萬二萬一萬五千略如籤捐票但不中籤者可領本該行由交通中國兩行各撥五十萬元爲股本已以方仁元爲總理鮑星槎爲協理　　北京電調查律師品行經驗造送報告規則已公布凡登綠已滿半年者六箇月内須照式報告 
[兵匪專電]  
　　紹興電頃台匪首周文癀連結東陽土匪數千人在東起事竪興南掃北旗號縣城失陷警備隊逃走知事無下落 
　　徐州電黨人首領韓恢在桃源縣聚衆起事立有旅團營長等各名目勢甚猖獗兵來則散兵去復合已成習慣現雖有皖軍高統領督兵進剿未見收效 
　　甘州電臨潭縣疊布番匪聚衆百餘人圖刧魯巴寺敎會經敎士集衆擊斃匪多人面電請張將軍廣建速派兵保護 
　　打箭爐電川邊軍自陳營長率部潰變後頃已與土匪陳玉順勾結會合現匪衆有五千餘人之譜其中二千餘人均係熊克武舊部器械精利戰法亦熟十月初刧掠塘寗一带該匪頗得優勢佔據地面約有四五百里之方茲聞該匪復派人分赴各處張帖僞示云某日取瀘州某日取古藺合江某日取遵義某日攻貴陽因之人心皇皇朝不保幕張鎭守使雖屢派軍隊前往剿辦但川軍是否可靠不敢自信已將爲難情形電逹中央聽候核辦 
　　　關電現豫西嵩縣永寗宜陽一带有被裁秦軍六百餘人到處搶掠其横暴與白匪無異 
[東方通信社電（日本人組織）]  
　　烟台電日軍飛行機之偵察報告云敵軍以台東鎭（莫爾杜結砲臺西方）爲中心於附近數百米突一带徧設障礙物就中見有如新墳者恐係埋没地雷等之地云（十七日） 
　　烟台電據由戰線歸客談德軍於芋田茄子田等處埋没地雷巧附蔓延一觸即發日軍早已察知嘗放牛豚之類先行試其有無故日軍尙無觸者（十七日） 
　　東京電美國駐横濱領事之妹西篤莫河女士美國駐長崎領事塔古安氏於十五日偕至久留米慰問德國捕虜見負傷兵等之受待遇與日本兵無異且甚懇切衛生設備亦極適當放甚感歎云（十七日） 
　　東京電東京市會昨日附議東京市電燈費減輕案自午後六時討論至十二時終難議决只得延期再議東京市長坂谷男爵前有辭職之意旋得市政派幹部之援助内務省亦不准所請市長遂以此爲後盾反駁市會議員調查案有如終力爭之意此事恐尙有波折也（十七日） 
　　東京電日本政府因欲彌補減收租稅及他干係之缺議决大正三年度實行之豫算於普通會計節約二百五十萬元特别會計節約八百萬元（十七日） 
　　東京電天皇陛下親臨校閱特别大演習豫定十一月十二日由京啓蹕十三日臨幸大坂城之大本營自十四日至十七日校閱演習十八日舉行觀兵式（十七日） 
[戰地快信]  
　　龍口函龍鎭電局日軍前已撤退商電可自由拍發近日軍忽又前往把守檢閱來往電甚嚴掖縣沙河鎭及近海一带有大股鬍匪乘船上岸搶掠幸巡警民團極力抵禦尙無大損失 
　　濰縣函日軍一支隊已赴博山是處有礦廠及玻璃公司日軍或以膠濟支路前往佔據 
　　安邱函日兵到黃旗埠後一切食物均由營長王義山代爲購辦地方尙無騷擾日軍出示令該處居民報告姓名職業並禁止人民車馬在鐵路沿線行走現華官正在交涉中 
要聞 
[法境英軍司令戰報（續）]  
　　維時我軍右面之法軍仍在退走我軍左翼處地頗險西面敵兵第二軍團志在圍余此皆不足爲慮更有甚者我軍力乏不堪激戰統籌全局余乃决計續行退走直至能以實在之阻力如松姆河瓦斯等介於我軍與敵軍之間使我軍有休息整理之機故命各軍團司令儘速向凡爾滿聖康丹里白芒總線退走且命亞蘭排愛將軍所統之騎兵掩護於後二十五日終日第一軍團接續向蘭特勒西進發沿摩　瑪爾森林東邊界大路約於晚間十點鐘時行抵蘭特勒西余原擬該軍團當再西進以實勒加　與蘭特勒西間之空𨻶但兵士跋涉長途疲憊過甚非事休息不能續進詎意敵軍接踵而至不容我軍少息晚間九點三十分鐘時傳來軍報謂蘭特勒西之第四防旅爲德國第九軍團之兵猛攻敵兵乃穿越鎭北之森林而至第四防诱抵禦絶勇敵兵由森林中進至該鎭獗狹道死亡甚衆其數約在七百人至一千人之間同時海格爵士亦來戰報謂其部下之第一軍團在瑪洛瓦爾之東南兩面與敵激戰余以急電請我軍右面之法國預備兵兩軍團之司令撥兵援助第一軍團彼等後曾照行第一軍團於黑夜中得脫離異常困難之地位指曉時復能整軍向華西尼牙基司南退雖半由法兵援助之力然非海格爵士之韜略不克臻此也晚六點鐘時第二軍團行抵一處右翼在勒加圖左翼在柯特里（坎白萊與勒加圖之間）附近自該處至塞爾凡維愛爾之陣缐則由第四師守之二十四五兩日戰事騎隊曾散布陣地二十六日晨間亞蘭排愛將軍竟能聚集騎兵兩旅駐于坎白萊之南第四師曾歸第二軍團司令調遣法將沙爾台所統之騎兵軍團（以三師合成）二十四日曾駐亞凡（在摩堡巨之南勒加圖之東稍向北偏）二十三四兩日戰事余以巴凡爲總司令處迨退走往訪沙爾台將軍懇請援助彼允請准兵官駐我軍左翼以爲聲援惟謂馬力已乏次日不能移軍其後我軍退走之際雖得該將可貴之翼助然於最危急之一日即二十六日該將以戰馬力乏未能稍抒我困也是日指曉敵軍以全力進撲我第二軍團及第四師陣地之左其數共有四軍團之衆斯密司杜林爵士來報謂刻有敵兵進攻指曉退走之令恐難實行余令設法勿與敵兵接戰儘速退走第一軍團目下不能移動故無從撥兵援之會法將沙爾台所統之騎兵軍團清晨開抵我軍左翼之後余發急報請其竭力翼助我軍左翼退走然竟以馬倦之故却余所請我軍陣地因時促未及將防禦工程布置完善而諸將士身當劇烈之砲火接戰極勇我軍炮隊雖備及敵軍四分之一然仍能奮力從戰加重創於敵然衆寡懸殊斷難久抗非急退走難免全軍覆没因於下午約三點三十分鐘時傳令退走是役我軍危急困難已臻極點而卒能逹退走之目的者實賴砲隊死戰掩護騎隊奮勇策應之力也砲隊受創頗重幸敵軍亦以受創過重不能緊追余作此英軍勇戰短紀若不表示欽佩斯密司杜林將軍之意則難結束之余敢謂八月二十六日一般苟無非常鎭靜果敢堅毅之司令親自督戰則左翼决難保全也我軍退走至二十六日深夜始止二十七八兩日接續退走二十八日未見敵軍追逼遂止於洛瓦容蓄里拉番爾陣線二十七八兩日沙爾台將軍率其騎師翼助我軍退走且在坎白萊擊敗敵軍余深感之會逹瑪特將軍亦率其法國預備兵六十一六十二兩師由亞拉附近敵軍右側開下我軍遂無爲敵軍後逼之虞以上所報乃自八月二十二日下午在芒斯遇敵接續大戰四日之情形也（下略） 
　　譯者按英軍八月二十二日次於康台芒斯班虚陣線二十四日退至巴凡摩堡巨二十五日退至坎白萊勒加圖蘭特勒西二十六日大戰後接續退過凡爾滿聖康丹里白芒至二十八日始次於洛瓦容蓄里拉番爾新陣綫英軍之急退雖因衆寡不敵之故然亦由左右法軍不能策應所致德軍圍攻那慕爾砲臺（該砲臺於八月二十五日失陷）後即沿末斯河流域南下法兵兩軍團與之戰於沙爾勒洛瓦受挫而退德軍乘勝攻入法境二十三日法軍復棄末齊愛爾退過末斯河費蘭巨元帥戰報中所稱英軍右面法軍之退走即指此也同時德軍且向比國西鄙進發法軍先不之覺故列里雖爲法國西部之金湯竟未設防致爲德軍唾手而得法軍倉皇禦之後乃退至松姆河之亞米安此英軍左面之戰情也迨至八月三十日聯軍陣綫由西面之亞白維爾起過亞米安洛瓦容迤邐而至東邊界成一新月形以上二事皆與德軍入法有關故摭拾記之於此 
[黑海俄土艦隊之比較觀]  
（譯華德日報） 
　　俄人自恃其兵力以壓邦即如此次强迫土耳其開放搏施波露斯與逹逹納爾海峽以讓其艦隊自由航行一端苟非自恃其武力决不出此不意此次土耳其寗欲以干戈相見而不甘退讓於是俄土之戰機日急一日據十四日紐約電稱舊日德國裝甲巡洋艦戈班號與護甲巡洋艦白萊斯洛號已經土政府收買今特將戈班號改名米堤利號用作黑海土耳其艦隊之旗艦白萊斯洛號改名塞林姆皇號均已開往黑海預料俄土在黑海之艦隊不日將遇諸中途而大開戰端云云按黑海俄國艦隊雖較多於土而大半爲舊式今試將俄土在黑海之艦隊各列一表於下以供衆鑒 
[俄國黑海艦隊之船隻人員表]  
幼安斯拉土斯特號　一千九百○六年　一萬三千噸　八百七十九人斯維亞役野夫斯大飛號　一千九百○六年　一萬三千噸　八百七十九人潘得萊孟號　一千九百年　一萬二千八百噸　七百四十一人路斯悌斯拉夫號　一千八百九十六年　九千噸　六百四十一人特里斯維亞悌得爾亞號　一千八百九十三年　一萬三千五百噸　七百四十四人喬吉坡浦野狄諾斯次號　一千八百八十七年　一萬一千四百噸　六百六十五人茜諾浦號　一千八百八十七年　一萬一千四百噸　六百六十五人　　護甲巡洋艦 
　　卡古爾號　一千九百○二年　六千八百噸　五百七十人巴姆亞悌梅苦雅號　一千九百○二年　六千八百噸　五百七十人以上各艦共合九萬七千　六千三百四十五人 
　　俄國黑海艦隊除此以外尙有滅魚雷艇二十二隻計各有排水量一千一百噸者五隻各有六百十五噸者四隻各有三百五十六噸者九隻各有二百四十五噸者四隻及舊式小魚雷艇十七隻潛水艇九隻 
[黑海土耳其艦隊之船隻人員表]  
　　戰　艦　落水時代　噸　數　船員之人數巴爾巴路斯海爾狄號　一千八百九十一年　一萬零六十噸　五百八十人頭骨特萊斯　一千八百九十一年　一萬零六十噸　五百八十人梅叔狄野號　一千九百○三年　九千二百五十噸　六百人穆茵義又飛號　一千九百○三年　二千四百噸　二百二十人　　裝甲巡洋艦 
　　米堤利號　一千九百十一年　二萬三千噸　一千零二十人　　護甲巡洋艦 
　　塞林姆皇號　一千九百十一年　四千五百五十噸　三百七十五人　　得拉瑪號　一千九百十二年　三千八百噸　三百人　　哈密的野號　一千九百○三年　三千八百噸　三百人　　梅的歐野號　一千九百○三年　三千二百噸　三百人以上各艦共合七萬零二百二十噸　四千二百七十五人 
　　土耳其黑海艦隊除此以外尙有砲船三十隻滅魚雷艇十二隻計各有排水量六百二十噸者四隻各三百五十噸者四隻七百七十五噸者二隻九百噸者一隻二百噸者一隻新式魚雷艇十隻舊式魚雷艇十一隻 
　　就眩表所列之噸數與人數論是俄在黑海之勢較優於土而以船之新舊論則土之新船多於俄國於是謂兩國兵力無大縣殊亦無不可然則爾後俄土兩國如果開戰則勝負之分不能不謂惟統帥之戰術與將校之指揮是視矣 
[英報之膠濟路談]  
　　字林報十三日北京訪函略云中國班府業已正式向駐京英使署提出抗議反對日軍佔據山東鐵路中政府聲言英國軍隊並不破壞中國中立惟英國旣與日本聯軍共攻青島中班府不得不將此項抗議連带咨照等語照此辦法中國除用武力外可謂已盡力自衛華人嘗謂其政府優游無爲放棄國權今有此舉洵足使此輩稍爲滿意也 
　　日來激烈與論業已稍殺未始非中國之福即素愛中國者原欲以山東之事激動公憤至是亦莫不以爲中國始終不至暴動究竟總有好處云 
　　參政院近日開會討論質問政府極形忙碌亦足以示人民責有攸歸之意山東之事政府尙未答復而該院又作種種關於財政軍事之質問矣來日方長該院之忙正未有已也 
　　惟德人利用山東鐵路以及破壞路線之問題該院似已忽略未問鐵路問題大家費盡許多心力證明該路並非純粹德人業産惟德人利用該路以作種種戰事之凖備并拆毁橋樑以阻敵軍若非中政府再三勸解則所有橋樑及車站恐已化爲烏有且鐵路德人離職之時將車頭中機要之器全行拆去致使日人接辦難以爲用 
　　參政院似應質問政府德人旣無作此舉動之權何以肆其所爲並已否特向德使署提出抗議再該鐵路公司并無開會通過破壞路産之事該院若將此節詳細聲明則至公不偏之名譽極爲易得雖沙士比有言名譽空物往往爲無實功者所得究亦不無價值也 
　　參政院現所注意者乃在政界上流人物之沉靜態度要以持平抗議不事暴動爲惟一之政策靜俟戰事結束之時當有一番公道可恃也若在往時之官場誇張自大遇此問題未有不激成事變者到底現時政界洞番世界大勢而於中日軍力之短長尤能深諳故不至妄爲不顧也 
　　日本答復中政府之抗議僅言佔據鐵路係攻擊青島軍事上計畫之一種所有理由已群初次答復之中末又重新聲言中日邦交之親睦日本以爲無異於昔日云 
雜評一 
[戰事盲談（四十一）（無名）]  
　　今日歐戰中最新發現之事唯又一英艦被德擊沉於北海而已失一戰艦於英雖不利而於德亦無大益也蓋海上之力量晣非一二戰艦所能損益也其外陸戰消息之兩歧者仍在俄德之間而已各日虜散萬人亦可異矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於日軍之行動譚]  
　　調查膠濟路報告交通部前派權量　查山東膠濟鐵路狀况昨間權君業已有報告兩次到京茲將其内容分述於后（一）由濟南至膠縣全歸日軍佔領惟膠縣以東南由德軍管轄（一）保護膠濟路中國軍隊已奉令撤退以免有衝突情事（一）自白狼河等處鐵橋修竣已照常售票載運商旅日人檢查甚嚴（一）沿路各站德人皆已更換日人（一）日軍在龍口等處敷設軍用鐵道已與膠濟路接軌 
　　日政府自行辯護十三號英文京報載日本陸軍部致日本駐京使館電其内容係代山東日軍辯護一切並不承認日軍有種種不法行爲譯之如下（一）姦淫婦女事道路傳聞謂山東日軍有極不規則之行爲甚至姦淫婦女此等謠傳實屬全無根據朋係敵人揑造使世人誤以日軍爲毫無紀律當中國前年革命時其軍隊確有此種不法行爲此次中國人之恐慌或由於以已度人亦未可知且山東婦女猶驚弓之島紛紛自擾亦在情理之中中日日俄兩役可作證不可諱也（一）攫奪鷄鴨事大凡軍隊進行其時間之實貫殊難言喻故購辦軍需品物自然較平時爲急切然而得物償價則與平時同日軍從未有絲毫不情事即間有土著索價過昻日軍縱不能悉聽其所欲亦與以相當之值擺奪之謠實足駭人聽聞也（一）佔據海關事此說亦屬子虚日軍並未强據龍口海關且前後從未有此等事實海關人員亦辦公如常何　有絲毫擾亂情况不過前次曾有日本橋民與海關執事因細故爭執或則外間即以此事以誤傳誤亦未可知也（一）慘殺人民事山東日軍現實非常爲難敵人恒利用亡命之徒以探訪日軍行動日軍對於此等事情自當以嚴厲手段從事不容寛貸然亦俟之當地中國官吏而方執行外間捕風捉影之談實屬無稽 
[濟南瑣聞]  
　　公署之宴賓日前隨中央特派員蔣仲材君赴濰縣之軍事顧問日本人班康侯君已於前日來濟經巡按使於昨午十二鐘在本署設席邀請班君赴宴聞陪座者爲高等審檢兩廳長政務廳長外交特派員曁部派辦理中立委員　君諸人 
　　膠路之停駛膠濟鐵路自濟南至青州一段已於日前開行茲聞開車後中途發見有不完備之工程司機者恐生危險遂命停止載客現擬俟完全修復方能開行並閉全部工程修理完竣之期當在一月以後　　昌邑之近况昌邑縣　爲日本軍隊經過之區交涉極繁該縣在籍紳士傅君文通等爲防患起見曾在城内設立籌備處由公家籌欵數千元作爲定購糧草兌換軍用手票之費該縣膠河西岸之流河與濰河東岸之金台日軍均設有糧台常駐兵數十名在飲馬石埠薛莊堌頭一带採買糧草故該紳等又於金台村設立紳民招待分處照料一切地方現尙安　 
　　黃縣之虚驚黃縣於五號晚間宋家町于某家被盜搶刧其時（蒙家町距城四里）槍聲隆隆逹於城内駐城軍隊不　槍聲由來俱各束裝以伺間有登臨城垣如大致　城省城廂居民亦皆非常驚惶及　　案之消　始各安　如常 
　　卽墨之銅元即　　知事日前來電請撥給銅元兩萬串以資週轉當經巡按使訪知財政廳核發惟膠濟鐵路不能通行乃飭交濟南警察廳遴派官警改由水路　船由小清河運至羊角溝再由壽光縣登陸經由濰縣昌邑平度高密等縣運至即墨並由巡按使飭知沿途各縣妥爲照料 
立法院組織法與選舉法 
[案之審查報告]  
　　立法院組織議員選舉法早由約法會議起草此草案亦經上月提出大會報告後交付審查審查半月之久未見開會報告至昨日（十三日）始開大會其時爲下午二時三十分鐘議長孫毓筠主席出席議員四十三人主席云今日開第廿四次會議議事日程係立法院組織法立法院議員選舉法案審查報告現在由秘書報告文件俟報告畢再行開議秘書登臺報告文件畢主席宣告已足法定人數開議請委員長登臺說明理由委員長登臺略　立法院組織法同立法院議員選舉法關係重大故本着查會開會數次始審查完舉茲特報告審查之結果立法院組織法原文六十三條改爲四十七條其議員選舉法原文一百一十三條現改爲一百一十一條對於各省選舉人數分三級規定以　稅爲標準凡地丁等稅逾千萬元之省分者選舉十人五百萬元以上者選舉九人五百萬元以下者選舉八人至於選舉法規定資格問題皆採取普能選舉法之先例其除問尙多不能一一報告諸君如有疑義可以質問本員再行答覆主席謂諸君對於審查報告有討論否其時對於組織法無甚討論表决成立選舉法頗費研究當由邵章主張以爲此案關係立法精神不應限制太嚴宜再審查以昭鄭重審查員及起草員以爲根據總統來咨及前次審查報告大網不能不如此規定爭論頗久又議員某君謂審查所修正之條文尙須再付審查因所規定之被選舉之資格太嚴恐將來選舉時有不能足額之虞議員某君謂現在所規定之資格皆爲選舉法必須有者不能謂之嚴云云某某數議員又討論許久某議員謂現在不必如此詳細討論請議長將審查報告是否成立付表决然後再討論其他主席遂付表决經三分二以上之贊成可决某議員適向某議員提議將本案再付審查係欲修文完密不遇按本會規則無此規定而已雖然不能再付審查但付審查員審理文字亦未　不可云云主席謂本案旣關係重要而諸君對規定之條文又有許多主張可以開一談話會疏通意見現在議事已畢散會時已四點鐘 
[校外敎育之倡議]  
　　昨聞敎育部劉參事上書總統大致以民問求學維艱宜行校外敎育茲得其原文如下昔者家庭敎育父誠其兄勉其弟人人有敎授之法家家有從學之貲閉門造車出門合　本大同也今則舍學校别無進身之階不得小學一紙文憑不能立　中學此限於學級之一難也學間之道原不以貧富分優劣今則貧者裹足富者掦　即就本國而論并歲糜數十百金不能逹願學之目的而逹涉重洋獲稱搏士更無論矣此限於學貲之二難也跬步之内必有芳草十室之邑必有忠信天之生才不以地限今則通都大邑學校林立而窮　僻壞礙於山川道路未能嘉糧負芨欲求一入小學而不得此限於學地之三難也自古數學之彦都在貧乏之中或耕讀兼營或採薪作苦蓋其自謀者切也今則　集學校舉凡授課聽講悉依鐘點之外别無作爲寒畯之家欲挾其睱晷以爲他項謀生計者其勢不能此限於學時之四難也今則學校招生必曰若于歲始入中學若干歲始入高等而各校卒業又有三四五年之分不問其人之天資若何造詣如何但及歲而留校焉及年而畢業焉於是生而知之者未許其捷獲敏而好學者轉阻其進行此限於學齡之五難也凡此五難俱係實在情形且敎育定章本有單級敎授二部敎授諸法未始非爲普及之方惟設想仍囿於校中籌思未及於校外不知日本近年極力講求校外敎育之法共專門及中學皆頒行校外講義此法本創於英國厥後美國效之迄今德意諸國皆效之豈中國獨不可仿而行之哉竊謂中國今日之學校旣有限而民間之學者又無多若得校外敎育法以補救之直不管濟川之遇舟楫療疾之獲針砭其裨益誠非淺鮮也擬請飭下敎育部速議章程通行校外敎育習熟之後准民自行呈明而官爲之考驗懸格以待及格而取中而　伹　學位不給實官授官之時另行考試而一切學級學地時之說皆可不拘矣似此有輕而易舉之能有樂於從事之槪行見敎育普及人才奮興國收效之速可操左劵尙煩爲之謀建築籌經費斤斤於講堂宿舍間哉（下略） 
[去就聲中之農商總長談]  
　　張季直處置部務農商總長張謇氏請假南下大總統特任周學熙代理已見明文昨張謇又有呈以代理人員未到任前部務擬暫由次長周家彦代拆代行茲將其原呈錄下爲代理人員未到任前部務擬暫由本部次長代拆代行以便早日赴淮覆勘呈請鑒核事竊謇前以淮北水灾漫衍宜及時前往覆勘呈奉大總統批令給假兩月俾資查勘並奉策令特任周學熙代理農商總長此令等因奉此現周代理總長尙未到京就職一再電促亦無復訊而勘淮之舉又不能遲擬請在周代理總長未到任以前所有部中事務暫由本部次長周家彦代拆代行以便即日赴淮覆勘仍請大總統迅令周代理總長從速就職以重職務是否有當理合呈乞鈞鑒批示施行謹呈本月九日已奉批呈悉矣　　周學熙電允來京新簡代理農商總長周學熙氏自受命後即有電逹總統力辭不就惟總統羅致周氏之心甚般於農商總長任命未發表前即一再催促其來京而周氏迄未允許此次周氏固辭後總統曾再電勸駕并聲明無論願否擔任務必來京一行並先後派員赴津面催剩得政界確息周氏昨已電復總統稱現在偶患小疾俟病愈卽行入京惟對於農商總長一席則仍未有意云 
[都門政界之聞聞見見]  
　　外債付息之查詢財政部前以英德借欵已届付息之期而英德邦交决裂析靈匯豐及倫敦德華均無人經理算付英德借欵息金事項財政部認爲關係中國國家信用曾由部分電駐德公使曁駐英公使及駐歐財政員陳錦濤君向柏靈德華倫敦匯豐兩銀行商辦委託代行代付此項借欵債票利息以全我國家之信用嗣議得結果英德借欵之債票在柏靈經匯豐售出者由倫敦滙豐委託柏靈荷蘭銀行代付本届息金在倫敦經德華銀行售出之債票本届付息委託匯理銀行代辦並約定同時在柏靈倫敦兩處各登廣告俾衆週知此事議定後即由該公使等來電報告財政部已准照立案日前財政部以此事自經立案迄無後文究竟曾否照議辦理未據有駐德英兩國公使及駐歐財政員之續報周總長對於此事深爲擊念因於昨日（十三）又去電詢問該公使等請即電復以憑核辦 
　　關於報律之部批報界同志會前以院法庭舍報紙條例不用而以刑律科民岩報編輯人罪名及粤長官封閉報館等事誼屬同業難安坐視特先後開會討論具禀内務部請其主持以重報律而維與論茲奉到批示如左内務部批一據報界同志會禀稱報紙不受刑律制裁等情已悉業經鈔錄原件咨行大理院查核見覆矣内務部批二據報界同志會禀請電詢廣州商權報封閉一案等情已悉現已電致廣東巡按使查明辦理矣 
　　王治馨案之續審王治馨受賄枉法一案經大理院連次審訊於前日開始辯論於昨日又繼續辯論檢察長確認岳魁借欵爲行賄並以張湘波爲證人潘毓桂與史延有勒捐牙行稅及保護費等枉法罪審判長先令律師鄧鎔爲王辯護次由律師傅紹儒爲岳魁辯護云岳魁借錢自是借錢不能認爲行賄况張湘波係岳魁之賬房惟因某事與岳魁生有嫌𨻶不能以有嫌𨻶人而作證人律師陶潤波又云張湘波之證人謂過付賄欵時伊未在場然當有在場人作證方能成爲事實辯論畢審判長遂問王治馨對於辯論有未盡之處否王答此案審判長當出以折服人心之判决否則即請隨便處理審判長又問岳魁有無未盡意思岳答律師已皆辯明審判長又問周潘毓桂有無話說潘答此案檢察官之起訴對於王治馨秘書郭則泌等則謂爲執行職權認爲免訴而各文件中皆有郭則泌之署名伊於此案旣可免訴而我同伊係一職權當然亦屬無罪法庭於同一行爲不能稍有歧異云云審判長周畢遂宣告辯論終結至於判結日期尙未宣佈云 
　　張動對客之談話日昨有人往訪此次來京之定武將軍張少軒於東安門内南河沿之寓所張氏垂髪辫戴便帽鬍眉滾厚一見令人知其爲軍人對客曰予（張氏自稱下同）此次來京並非爲大總統所召蓋予自去歲即想來京唯因土匪一時未能平定故未信所願近日遇得機會因欲謁見袁大總統及宣統幼帝併訪舊知故有此一行實無政事上及軍事上之開係予興袁大總統已會晤二次袁大總統精神頗旺身體亦甚壯健予暍見大總統原無他故祗叙久别渴想之情又予所以謁見清皇帝者因已爲清朝之舊臣曾奉皇帝之命履任故今次來京必應晉謁一次以報告履任後之情形予因久不來京故近日來往酬酢頗極忙碌幾至日無暇晷曾經一時頻危之民國現已基礎漸定今後自可享昇平之福矣現時予之部下共有二萬餘外間或傳予部下之一部前往魯省或謂予此來京即與總統商議一切即赴魯等語均屬誤傳予現擬於一星期後即由津浦鐵路歸任關於予之髪辫外間有種種評論予所以現尙未剪髪者心中尙稍有考慮此次歸任致祭於祖宗之墳墓或剪或不剪現時不能定規云 
[鄂省政聞紀要]  
　　巡按使更調續誌鄂省巡按使呂調元之調陜因與段將軍不甚相治之故聞大總統原擬任段書雲爲陜使經段芝泉總長言於徐相國徐以叚呂旣不相得故思將呂調陜且秦中被白匪蹂躪治理急須長材呂氏承鄂州兵燹之餘措置適宜將其調陜收效自易故請總統以呂調陜以段巡鄂聞段君字滌笙蘇蕭縣人以大挑知縣分發直隸於袁總統任直督時徵入幕府　任繁劇差　以勞　保升道員指分安徽始充鑄錢局籌款所會辦繼充督練公所總辦旋擢皖南道篆補授皖巡警道起義後佐理京畿軍務授爲津浦鐵路南段總辦今春復任江北清鄕會辦近已卸差居京本擬畀以内務次長段意不願故簡外任茲已電鄂定於十四號出京來鄂十五接印呂巡按交卸畢即須赴京覲見因彼由　南道擢鄂並未覲見總統也現鄂巡署人員衋係呂所薦委今呂調陜斷不能不槪同行留鄂又恐難長保差使故頗爲踌躇云 
　　徵收局行將廣增鄂省財政廳長胡文藻來鄂以後整理征收不遺餘力現以各稅捐徵收局區分爲二十四局然各局所管境界甚屬寛廣實有鞭長莫及之患非仿前清稅章將籌餉局另派委員專辦並恢復各處小釐金分别辦理不足以專徵收而免遺漏但整理之着手以調查爲先故咋特委派多員分赴各征收局調查附收籌餉捐（即烟酒糖稅）現收之實情爲劃分之標凖所委調查名氏列下　任桐　莊　溥　宗　　段遠榮　吳　炬　王世凖查泰　柳明棠　並聞將來規復各局大槪即以各調查員爲局長胡廳長業已預行宣告以便各員認眞調查 
　　黎尙雯被捕得釋前參議院議員黎尙雯去冬出京近湘閉門謝客今年一月赴漢經商四月間其從弟尙瑩在湘被捕有人疑瑩爲雯胞弟在雯宅搜查並無違禁物及興各黨人往來信件旋有人在某處電京轉鄂請捕雯段上將軍電京請檢寄證據久不得覆遂擱置之已數月矣乃十月二號忽有湖北行政公署偵探爾名　警士數十人逼黎過江軟禁於行政公署當由呂巡按函請段上將軍電詢北京巡警總監接覆電云京無案卷通緝無名又電詢湖南湯將軍接覆亦　亂黨案中無據亦無輯拿之案湖北軍巡兩署復徧查通緝名册均無黎尙雯名即於八號傍晚釋出 
[浙垣嚴備中之魯難與黨人]  
　　旅杭魯人呼　連日旅杭山東會館據同鄕報告略謂日軍假道龍口進竊青島所遇之地侵越中立範圍佔據民房勒充苦役牲畜以及糧食物産任意搜求民不聊生加以水潦成災盜匪　起種種痛苦不忍聞見雖經公禀膠東道尹請向日本領事嚴重交涉無奈强鄰玩法空言搪塞欲逕電逹大總統曁外交總長請向日公使詰責並要求約束軍隊在戰線内尊重人道戰線外毌相侵越祗以人微言輕不敢冒昧素仰諸公熱心公益痌　在抱務祈鑒憐我輩遭此荼毒如坐針毡俯予設法聯合各界仁人代爲呼　俾出水火而登袵席無任屏營待命之至云云是以該會館即日擬開大會共謀補救　　三次搜查黨人機關大獅子巷第二十二號門牌有李某者係學界中人其弟現充第六師司令部差遣宫因被某黨人供稱該姓係機關部軍署特派軍探王某等二員會同該管第二分署員馬振中率同長警二十餘人於昨日（十五）下午七點鐘時前往搜查約有二小時之久並無證據因案關黨人嫌疑隨將李某带送軍署未幾復由六師司令部派員二次搜查嗣再由軍督特派某副官三次搜查將地板等處一一開視均無所獲不知如何發落也 
　　又一訪函云軍署前獲黨人一名據供省垣設有機關三處黨徒大半籍隸東陽軍督當即密訪軍警查拿在案昨日（十五號）下午七時許有軍　數人會同一區二分署馬署員在白芽巷二十四號李某家破獲機關一處搜查約三小時起出證據多件拿獲李某一名同時又在該管瑞石亭東陽人某姓家破獲機關一處與白芽巷李姓案係屬連带現已解送軍署由軍法課秘密研訊 
地方通信 
[松江]  
　　齊使注意著匪潘八者境著匪也前清末季曾被葆安管带沈子祥捕獲送禁華亭縣獄光復時遁出仍在浦南北一带横行不法現經水警分署長緝獲解送奉賢縣由雲知事訊押自潘到案後即有人刋發傳單極力攻擊題爲（警告行政軍警各長官）此項傳單大約各當道處均有於是齊巡按飭下水警第二趙廳長行查趙即　氓偵探長薛君星馳來松稱訪聞逃匪潘八潘少聊二人經第一專署部下捕獲起出快鎗二十七桿賽白浪小洋砲四支子彈一千顆該匪平時恃南橋劣董徐元音陸仲臣爲護符是否實有其事現旣捕獲何不解送來廳云云薛探長已尅日　　駛赴南橋等處翻查松江鎭守使榻君亦已行文第一專署長沈君　素解　匪矣 
　　回任有期西外　　　秋帆前因所部巡士夜巡困　　　 
 
 
 

Page 7

 
 
禾　奉李警存訪　　署　看現　商會　理　瑞芝君以冬防緊要非　　　　足收　　就熟之效商准李警長准于回任惟周縣長意須滿一月然後批委現匆匆將到期矣 
　　烟案獲解近來烟禁進行極速城内外各處屢有破獲白龍潭福庵地方陳姓右族也甲乙兩昆季素有烟癖以家况中落不免有讓人吸食情事爲警局李警存訪知乃於十五號夜分親带警士馳往起獲烟膏烟具等類速夜解送知事署矣 
[揚州]  
　　師範改設地點江都小學敎員講習所本租貨東圈門堂子巷布業公所房屋爲校舍刻因江都警察事務所併入縣署特商同學欵經理處一併移至該所前兩進顧屋爲校舍後樓則爲經理學欵處辦公之所云 
　　公推警按批駁江都警務長張立瀛已由謝知事委任爲一等警佐將警務機關於九月杪取銷昨有郡紳晏振怡等赴巡按使署禀保蕭金標爲警長酌留事務所改爲警察局業奉批駁未准至可否設局之處仍飭縣知事核議具復 
[鎭江]  
　　信報敎育成績齊巡按使准敎育部電咨以各省敎育經費大半無從籌撥各處學務相繼停辦者不一而足值此羅掘計窮之秋財政竭厥已逹極點若不力予維持曷堪設想用特電飭此後地方興辦學務宜由各省自行籌欵無須仰給公家以紓財政而仰　　所有各縣設立各　　　悉由地方官紳籌欵興辦凡私校補　官　一律　行減免俾收統歸劃一之效當局接電後以事關敎育各縣財政廳如何支配能否劃歸地方自籌殊難懸揣擬即令行各屬迅將該縣學務成績辦理情形詳細造册呈報公署以便通盤規　敎促進行 
[南京]  
　　韓巡按來竊　期昨報誌韓巡按於十八日出京二十五日赴皖云云茲得確實消息韓君准於十六日至竊色留一二日即行北上然後由京赴皖使新任 
　　災民折售公債票去歲兵災寗民之望賠償者至今始見實行惟搭配債票散放凡損失至三百元以上者大半因受巨災生計頓絶轉瞬將届冬令難免饑寒故紛紛將所領之公債票以五六折售賣於人以爲多得債票不如少售現洋方可以濟燃眉於此可覘寗民之生機急迫矣 
　　租賃碼頭之周折寗紹商輪在南京一埠向無碼頭嗣租得下關官設躉船甫經布置安帖七月間突被木牌猛撞至將躉船飄蕩於數里之外交涉月除勒令木牌賠償損失數百金結局後又將布置完全忽又奉内部電飭齊使轉令該公司遷讓催移甚急該公司堅照租賃期限爲辭拒絶齊使遂擬另擇地點建築免費周章 
[溧陽]  
　　知事盡職源陽毗連皖浙士客雜處务民最多自八月間張知事宗儒抵任後常徵服密訪有犯必懲故　秋收荒　而兩月以來尙無盜案發生並聞有江皖通緝之匪犯兩名亦被緝　且對於民刑案件均即依法訊　毫無積壓云 
雜評二 
[速赴戰場] [  默]  
此次歐洲之大戰非偶然也聚全國人之心思才力以趨於學而後國日以强聚全國人之學　經濟以趨於商而後國日以富富强之力相敵而後敢出於一戰是故以兵力戰者必先之以學戰與商戰 
　　我國之兵力姑弗論試以商學言其能力何如耶敎育無發展之精神商業無團結之氣象長此以往將來中國之學永永不能與各國之學界戰中國之商永永不能與各國之商界戰更遑言以兵力戰耶今敎育總長慨然有志於校外敎育以助學校敎育之不逮北京商界之有志者且刋發振興商業通告以乘歐戰之機吾國人識之今合全力以赴商學猶之合全力以赴敵也合全國人以爭商學猶之爭生死關頭也我國民感於外勢之逼迫常憤憤然者曷不　起以赴此商學之戰場也耶 
 
　　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法公堂研訊盜案旁聽錄]  
　　　徒劉小二陳爲榮等於七月間至陳阿乾炒麵店以吃點心爲由强捋陳妻手上金戒兩只後又搶刧法新租界格洛克路同豐押店洋銀　已由探拿　並獲到倪少正鍾見生等兩人於昨日解送法公堂由　員聶君會同法副領事德君詰訊間豐押店主葉西　投稱該匪徒等各持手鎗　入店堂一匪先開手鎗嚇禁聲張並將電燈擊熄然後將抽展内所藏大洋九十二元小洋二百二十角一併搶去逃逸今已獲案求恩重辦劉小二供由戴玉斜子即戴二喬子起意糾同小民等五人前往行刧手鎗亦係戴二喬子所給事後將洋分用戴即　往現匿何處實不知悉陳爲榮供亦由戴前來各言貧苦難以度日戴前約小民同往該押店行刧小民聽從偕往到門首時戴等入内强搶小民在門外望風未曾同搶戴等搶得後小民亦分用洋銀是實鍾見生供戴給小民手鎗一支同往搶洋事後分用洋五元倪少正供向爲成衣匠素不爲非實非戴等同　求恩省釋問官令與劉等三人對質後倪姑供認同搶分用洋五元中西官會商之下判劉小二等四人一併解送鎭守使署照律懲辦 
　　繼又飭提搶刧法新租界喇格納路鉅豐押店之匪徒李根行沈黃等詰訊先據捕房報告稱在李根行二房東鍾曹氏家抄出手鎗一支又在沈黃身上抄出利刃兩柄沈妻傅氏身畔亦抄出手鎗兩支及鎗珠數排故一併解案請訊手鎗利刃各器呈案請察鉅豐店主朱杏生投稱八月初二晚九時有匪徒多人聚集店門之外一匪持手鎗至櫃檯畔嚇禁聲張另有一匪入内强搶大洋五十四元小洋三百三十四角商人見若　人衆均带兇器故不敢追捕任其從容而去求恩重辦以免後患李根行供是晚小民偕同甲乙等前往該押店搶洋實係某甲起意並非小民爲首亦未携带手鎗祗於事後分用洋七元五角是實聶君詰其鍾曹氏家所藏之手鎗究係何人之物李堅稱不知即提鍾曹氏當面對質供李根行係是房客不知伊有爲非情事日前持來一包暫寄婦人處婦人並未開看故未知包内是何物件直至包探到來搜查始知包内藏有手鎗實係李根行之物李至此始供認带鎗行刧不諱沈黃供小民身上抄出之刀於數年前在途購來爲切菜之用小民向來經放黃包車爲生不敢串搶求恩明鑒中西官將刀察看有一尺餘長闊袛一寸鉻利無比刀上隠有血痕實非切菜刀題見串搶無疑又訊沈妻傅氏供手鎗鎗珠係夏克仁抛在婦人家中爲時未久適包探來查婦人以手鎗係犯禁之物心中驚慌故藏在身畔意欲送還夏克仁實非婦人自已之物求恩寛宥周榮生蕭來英同供均在龍華某營當兵陳子卿瞿金標同供均推黃包車爲生從不爲非是晚行經被搶之處探捕誤爲該匪徒之同黨致被拘案求恩查察並據捕房報告周蕭兩人亦仕途拘獲現有該營官到捕房證明實係該營兵士陳瞿兩人因其在途慌張情節可疑故此拘案請堂上核示聶德兩君會商之下判李根行沈黃沈傅氏等三人申解鎭守使署照律嚴辦鍾曹氏逐出租界周榮生蕭來英陳子卿瞿金標四人訊無干涉一併開釋 
[又一金琴蓀案之嫌疑人]  
　　榮記報關行主金琴蓀曾於前清宣統二年秋間在四馬路南平安里被人暗殺迄已四年正兇尙未弋獲茲由捕房緝獲去冬在新閘山海關路暗殺前浙江鎭海關　台營先鋒隊隊長陳子文之兇徒裘美根因據供稱暗殺金琴蓀係永禁西牢之陳錫奎（即陳阿四）所爲是以將陳一併解送公共廨訊判併送鎭守使署訊明按例懲治在案前日復經老閘捕房捕頭查得住居北海路（即六馬路）三百六十四號屋内之蘇州人安寳生與暗殺金琴蓀安亦有關係即請公廨出單昨派中西包探將安傳至公廨請究關讞員商之德領師君以安是否與金案有關應候查明再行核奪遂判安交保定期下禮拜二研訊 
[澈究誣害黃樹中之主動]  
　　江寗宣武上將軍行署駐滬偵探前在滬上拘獲黃樹中一名指爲暗殺團首領交由淞滬警察　解往鎭守使署轉送江寗訊辦經紀前報茲悉此案已由馮上將軍發交執法處訊據黃樹中供稱實名黃四維光復時曾在劉福彪部下充當第一營營長後即退職去年滬上戰事並未附和此次被逮定必有人挾嫌誣指請求澈究云云旋經執法處派員調查亦無附亂憑證當由長江巡閱使張少軒來電保釋迨黃樹中出外後以偵探誣指心不甘服禀請澈究主唆之人經執法處詰據原捕偵探指稱係由上海警廳偵緝隊副隊長傅某報告遂飭原探函招傳某到寗備質又據供出係由前福字營排長陳某報告是否挾嫌誣指未經深悉執法處當令傅將陳某交出傳某奉飭之下現已將陳設法送案押候質訊傳則交保回滬供差矣 
[楊師長防範黨人]  
　　陸軍第四師楊師長因近來又有黨人在滬起事事之謡且擬謀害軍隊長官亟應嚴加防禦除密飭第七旅　旅長通飭各營晝夜愼防外並於昨日飭傳第七旅參軍及各營督隊官赴松會議防範辦法 
[嚴防漁船違背中立]  
　　蘇省馮上將軍以中立條規曾經載明凡中立國一切食用品物禁阻商民不得貪利售與交戰國軍用違干究辦通飭佈告在案近查江浙洋面之捕漁船户因悉魯省鹽斤缺乏價值昻貴　將江浙所産食鹽以醃魚爲名朦混出口恐其販售與青島各交戰國以濟軍用特咨由浙督轉飭兩浙鹽捕統領通行緝私各營管带遵照查禁漁船不准携带鹽斤出洋以防販售而守中立並於前日飭行滬關監督一併查禁矣 
[救災所以利國]  
　　上海總商會昨接滬海道尹榻小川君公函云敬啓者頃接旅滬山東會館函開膠東慘罹水災汎濫十餘縣非常浩刧自以捐募急賑爲前提同人等奉本省公電開會議决除由同帮竭力認捐外另備捐册四十本送請轉分各界隨綠樂助以拯災黎等情查膠東一隅戰禍日亟益以水災無告飢民飢寒交迫動易滋事其開係於内地治安外交秩序誠非淺鮮宜以救災鄰之義維持國步之艱素稔大君子飢溺懷商救時念切仁榮義粟嘉惠管民謹將該會館　送捐册轉送察收敬懇慨捐更勞勸募庶幾裘成集腋　此鉅灾利國救民兩有裨益俠義高風行見口碑益傾矣（下略） 
[撤換鹽捕營管带之意見]  
　　蘇浙鹽捕統領一職前清舊制原歸浙省營带自光復以後蘇浙分辦蘇省則曰蘇五屬緝私統領係由蘇軍督委任兩浙緝私統領則歸浙軍督派員專辦沂因鹽政流弊滋多曾由財政内務兩部議决改革仍歸浙省主政所有兩浙鹽捕統領業奉中央任命劉忠良辦理在案茲悉劉統領任事後查得蘇浙鹽政旣經奉命合而爲一則蘇五屬之鹽捕各營管带均應由浙遴委故於本月下二日派委前辦調查台營官地局長朱大斌爲駐滬鹽捕左營管带詎左營管带徐承檀以未奉本管長官明文不允移交以致新任鹽捕左營管带朱大斌不能接辦即行回浙據情呈復劉統領得悉之下大爲震怒以徐管带不應抗違定欲查辦並於昨日復飭朱管带速赴鹽捕左營新任云 
[關於築路工程之批詞]  
　　工巡捐總局據漕河涇經董梅宗泰等禀陳規畫路線情形昨日批示云禀圖均悉所請加築龍華西北幹路擬將路線略偏正南繞道漕河涇鎭轉行東折逹龍華西口事屬可行候另飭知工程處查照俟規畫路線時邀同該經董等接洽辦理以臻局妥希即知照圖存此批 
　　又據民人陸殿深禀請保完墳墓昨亦發出批示云禀悉此次開築馬路規畫路線之時曾經再三審度所有應遷盧墓實爲無可繞避萬不得已之舉業已出示繞諭在案該民人祖墓在路線衝要之處更難設法保全事關開關道路利便交通該民人務須顧念公益趕緊擇地遷葬以便工作是爲至要 
[保衞行旅之請求]  
　　滬南十六舖沿浦等處自經大逹公司等建築馬頭停泊商輪以來往返客商在馬頭上落時每有流氓在馬路旁搶奪行李什物諸多騷擾刻經大逹寗紹祥茂等公司查悉以似此情形殊於營業前途大前關碍爰特公函淞滬警察廳長請即諭知該馬頭偵緝隊士協同巡丁長一體查拿並懇飭令第一區警察署轉飭守望崗警隨時照料以安行旅徐廳長已准飭該管區署遵照辦理矣 
[搶刦放火案近聞]  
　　西門外壽祥里徐聯芳家前被匪徒搶刧縱火已拘獲浦榮生即根寳一名由警廳司法科訊明候解鎭守使署審究在案茲悉此案尙有要犯劉川郎顔壽生陳寳生王吉生等四名得賊後逃往蘇州後在名利棧内一併拘獲搜出各賊即解警廳究懲後經淞滬警察廳長徐君訪悉派令偵緝隊士持文赴蘇州警廳請爲關提未准刻失主徐聯芳已投鎭守使署及上海地方檢察廳請爲核示聞將次備文前往移提歸案訊究云 
[爭奪圖董之助手]  
　　本邑西鄕二十七保四圖捆業王旦心等昨日至縣公署聯名具禀略謂圖中向章公立議單互相遵守不能擅自更易前清宣統三年四月間議明六捆輪派公推趙秉圭爲圖董四載以來遇事公正鄕評素洽奈前届地保徐雅山雇用侯根全爲夥任情揮霍虧空錢糧本年陰曆正月十四日飭將侯住星發封有案六捆張坤福之子進卿被控有卷均係圖中敗類此次論充圖董之先侯預與趙董接洽欲仍充保夥趙董惡其爲人不正藉端拒却侯遂挾嫌張亦隨聲附和擬以馬良進爲圖董頻赴市經董辦事處設法允將馬名開單具報等因民等得信羣赴經董處剖白以免破壞圖規詎已有侯根全張進卿先入之言未便另易伏查馬年力就衰焉能勝任况立議單之後曾經禀縣立案當仍禀請飭退等語洪知事諭侯批示核辦 
[轉發商事公斷處辦事細則]  
　　上海總商會昨接上海縣知事公函内開案奉滬海道尹公署飭開奉巡按使飭准司法農商兩部咨送商事公斷處辦事細則等因隨文飭發五十本仰該道尹轉發遵照等因合亟飭發四本仰即遵照辦理等因奉此相應函送貴會即希查照 
[楚謙艦將次調回]  
　　海軍李總司令查得楚謙砲艦自去年夏季飭赴蕪湖防守以來迄未返滬刻因青島戰事日迫海軍各艦均應騐配砲械子彈以便派調出防故於昨日命調江元炮艦配足軍火准於星期一由滬開往蕪湖駐防俾調楚謙軍艦回滬 
[匪徒欺侮異鄉人]  
　　本埠城订内外邇來發現一種僞質銀　商民受害者頗衆雖經警廳飭探查緝尙鮮有破獲昨有江北人徐招登由原籍携带鴨蛋來申販資爲匪徒徐連生所見以異鄉人可欺遂將僞洋三元向之購蛋徐招登即央人估看察出僞　向之掉換詎徐連生反稱被徐招登掉包於是互相爭閙當爲旁人不　代鳴巡警到來將兩徐連間僞洋三元一併带區又在徐連生身畔抄出僞洋一元眞洋五元小洋三角僞金戒一只當票二張皮夾一只由區員略訊一遇移送警廳司法科轉送地方檢察廳預審之下飭將徐連生收押聽候究懲徐招登斥退僞洋等存案 
[勒索挑費案證據不足]  
　　糞夫金阿木控顧福褀勒扣挑費一案昨日上午由公共公廨王襄讞會同英領卓君研訊原告由婦人金氏上堂請追訊之顧延博易帮辦律師到堂代爲辯護中西官以此案曾經法公堂訊明並經法捕房捕頭簽安因不實在將案註銷且原告係由婦人上堂亦無證據呈出未便訊理遂判將案註銷被告開釋 
[兜售澳門彩票]  
　　王志卿前日在四馬路各茶館内兜售澳門彩票被捕查見以其故違禁令將王带入捕房昨解公共公堂訊實判罰洋十元充公無洋改押十天彩票銷燬 
[證明汽車肇禍情形]  
　　馬連生未向工部局捐取開駛汽車執照擅行開車在新閘路撞傷行人張金榮由捕拘解公共公堂論令存洋三百元保出候原告傷愈再核在案茲因馬係德商用人昨由捕房將馬解清開讞員與德師副領事訊究原告因傷勢未愈未到僅由見證王阿海上堂證明目擊肇语情形中西官會商之下判馬仍存洋交保候訊 
[婦人氣憤投河]  
　　婦人陸蔣氏前日在虹口投河圖盡由捕查見救送捕房轉送公共公廨暫留昨由官媒將氏解案請示據供住居東嘉興路華界夫名陸梅卿因向人索取借洋三十元無着反被推出門外氣憤圖盡判留候傳到其夫再核 
[拐匿婦女小孩]  
　　庽居老閘唐家弄一百四十六號門牌紹興人戚成基之妻陳氏於本月四號被同鄉人潘寳生姦拐無踨並被带去二歲小孩經戚報請捕房昨派包探將潘與陳氏一併拘解公共公堂訊供屬實判潘押西牢三月陳氏交本夫領回管束 
[復訊追索股欵案]  
　　王庸　控莫訪梅丁葵生不還股本洋三千元一案前日上午由公共公廨復訊原告延安德臣律師上堂聲稱被告莫訪梅前以股開煤公司爲由勸令原告出洋三千元爲股本並允許爲公司總理詎原告將洋交莫後草議單上列名原告爲恊理且該公司滬地祗有事務所據稱公司設在内地原告從未到過公司嗣因延不開辦向之索還股本不理是以控請公堂飭追後因被告　次傳訊不到曾奉缺席判决斷令如數還洋豈知被告仍不遵繳並延律師請求改判交一千五百元人洋並保其時亦不知照原告逕赴審判廳以原告係王襄讞之親屬　昨等詞具控殊爲不合應請嚴追被告本延費信惇律師爲辯　士因費律師現不在滬轉托侯魯公律師上堂代表聲稱原告王庸　係前清蕪湖縣知事因貪　革職旋據原告投案禀明前情請追關讞員商之美領博君判莫仍前原保候傳保着交丁葵生到案於下禮拜一再訊 
[西人放棄保洋]  
　　無領事管束之西人新桃生前日在虹口將印度人麥根心毆傷由捕查見將該西人拘入捕房飭令存洋二十元保出昨由公共公堂傳訊因該西人不到判將保洋充公 
[匪徒攫取衣包]  
　　平湖人胡少成昨擬乘輪回里行經十六舖碼頭爲三十六個黨匪徒陳阿道將胡手中所携之衣包一個攫去胡即追獲詎衣包已經無着係帅同黨接去當由巡警將原被一併带區解由司法科多解地方檢察廳研詰胡伸訴前情質之陳阿道供詞支吾判將陳收押候辦原告飭退 
[竊賊監禁三月]  
　　竊賊孫子雲在火車站竊取婦人徐錢氏舖蓋一個　爲該氏所覺鳴警將孫拘送警廳轉送地方審檢廳預審明確起訴審判廳昨由端木棻推事官會同李檢察官公開辯論之下以孫子雲竊盜罪當然成立判科五等有期徒刑監禁三個月以儆 
[船户盜賣小麥]  
　　十六舖附近祥茂轉運公司經理桂少琴昨扭船户彭老虎至警察廳控被彭盜賣小麥二十包值價洋一百二十元經司法科提訊之下以此案不在警廳範團遂備文移送地方廳經汪檢察長派員預審判將彭老虎收押候究 
[事主拘住竊賊]  
　　新北門内沈德成家昨被竊賊陳福生潛入樓竊上取衣服十二件打成一包正擬携　走出爲沈所見當將該竊拘住鳴到巡警連　解送警廳轉解地方廳經檢察官提訊陳供認行竊不諱判合收押候辦　給失主具領 
[烟紙店失竊]  
　　滬城太平街永康烟紙店前晚被賊挖門進内竊去銀元角洋以及衣服多件並香烟器具等物昨農該店主開明失單報請該管警區查緝 
[扁擔擊破小兒頭]  
　　江北人井文章家住閘北有子名小毛頭前日被菜販錢杭生以扁擔擊破頭額由四區巡警拘送檢察分庭訊還押聽候判决 
[違犯煙禁類誌]  
　　閘北檢察分庭前日將各警署所獲之烟土犯分别起訴審判分庭經孫推事判决盧文奎带烟灰土十四兩八錢罰洋二百元葉仁章带土二兩四錢罰洋七十元楊昌元带土六兩罰洋一百二十元張根堂带土二兩罰洋二十元楊少卿带烟泡五個罰洋五十元王阿三带烟膏六十八兩判解地方廳核辦 
　　五區崗巡前日又查獲烟土犯益孚鴻王松泉丁阿華周立永沈蔣氏曹蔭生周阿根等七人抄獲膏土丸藥共計三十餘兩又四區四分署查獲私開烟燈之王春林及私吸洋烟之裘如明二名抄出烟具全副先後移送檢察分庭預訊屬實押候起訴核辦 
[星期六各銀行查倉單]  
　　十月十七日禮拜六上海各銀行查倉單如下中國銀一百零五萬洋三百十二萬　交通銀五十一萬洋九十八萬　麥加利銀二百二十三萬洋一百八十二萬　滙豐銀二千三百三十七萬洋三百七十八萬　德華銀十四萬洋十萬　正金銀五百十七萬洋二百十萬　道勝銀二百二十三萬洋六十三萬　通商銀三十萬洋五十萬　東方銀二百八十四萬　洋二十一萬　花旗銀七百零四萬洋二百四十八萬　華比銀一百二十九萬洋八十萬　和闌銀一百二十九萬洋一百二十九萬　臺灣銀七十萬洋六十萬　本街銀一百零四萬洋八十九萬　共銀四千九百二十萬洋一千九百三十萬 
[求新廠淺水輪船聯翩入蜀]  
　　本埠求新廠代四川瑞慶公司所造之慶餘淺水船自九月十九號由滬上駛昨接重慶來電知該船已於本月十六號安抵該埠又代四川川路公司所造利川淺水船自九月三十號由滬解維已於本月十四號到宜昌不日開往重慶並聞該廠所造裕亨淺水輪向駛於長沙漢口間者亦將改行宜渝是該廠所造淺水輪川江中將有四艘矣 
[馬相伯演說信敎自由]  
　　馬相伯君定於十月十八號（即今日）下午四時在董家渡公敎進行會演說信敎自由紳商學界之有志研究者咸可往聆宏論也 
[昌世學校將開歡迎會]  
　　虹口昌世學校校長朱葆元君由美返國重執敎鞭故該校同人發起特開歡迎大會並演新劇以表歡忱閒已定於十月十九號晚七時舉行云 
[公共公堂瑣案]  
　　招商局中棧控顔二竊取銅錫托徐阿敖消　於法租界城河浜許順大銅錫店内由捕將顔徐拘解公堂訊押在案昨經中西官復訊之下判仍還押候補傳人證再訊 
　　虹口梧州路居民許沈氏等控吳榮昌行竊衣物昨由捕房將吳拘解公堂訊供屬實判吳押西牢九月 
　　郭愛郎竊取長洪路陳阿廷黃包車照會及車輪橡皮等物托朱江郎消　咋由包探將郭朱二人拘解公堂訊明判郭押六禮拜朱押一月 
　　福建咱七百五十二號門牌桂圖店主王月庭九江路二百七十四號公順馬房主魏阿生二百八十二號馬房主公才直等均因屋内收拾不潔被衛生處查悉以其有違定章請廨出單昨將王魏公三人傳案訊明判各罰洋五元充公並着趕連整理清潔　　沈錫榮前日在虹口出售牛奶未向工部局領照被衛生處查悉鳴捕拘押昨解公堂訊明判罰洋二十元充公無洋改押二十天 
[美租界捕房瑣事]  
　　昨有江北人某甲被人在吳淞路某號屋内見毆受傷甲即投報捕房捕頭派探王金茂前往查提一干行兇人到案核辦　　沈阿定昨持衣服多件在西華得路向某押店質錢被探湯榮生查見以沈形跡可欵拘禀捕頭暫押候查 
　　陸阿寳胡順山曹阿全等昨在漢璧禮路互毆由捕一併拘入捕房押候核辦 
[介紹新小說]  
　　棋盤街中華圖書館編印小說週刋禮拜六按期出版風行甚遠今已出至第二十期咋承惠贈二册書此誌謝並爲介紹於閱者 
雜評三 
[膠東乞振感言] [  訥]  
　　國有難嫝慨以赴之所謂愛國也同胞有難慷慨以拯救之所謂愛同胞也國以民而立國中多一被難之民即少一捍衛國家之人故愛同胞即所以愛國也然而今日之國人聞魯省中立之破壞未嘗不奮然義形於色聞魯民被災之慘狀則皆漠然視如秦越絶少慷慨解嚢以拯救之者豈中國人之愛同胞不敵其愛國耶抑其愛錢甚於愛同胞耶我國人識之能盡力捐輪以救膠東之災民斯　愛國心發現之徵也不然空言愛國亦欺人語耳 
來稿 
[歐戰時代爲中國商業發展之好機會]  
　　歐戰發生後影響於中國各口岸商務昨有商界鉅子晤北京稅務處某君談及近來商務停滞工人失業不勝慨嘆某君從事稅務多年熟於國際條約又有日俄戰爭時襄辦中立之經嚴故其言極有意味今記其大略如下某君謂人但知戰事發生商業損失甚大不知亦有因戰事而其商業反致活動者但因人情怵於戰爭之危險又對於中立條規未經細心研究以故不敢挾貨航海其實中立有中立之義務即有中立之權利不獨中立國得與中立國互相貿易即與交戰國亦得貿易並得與交戰國兩方之人民爲平時同等之貿易此次吾國公布之中立條規第二十三條云云中國船隻所載戰時禁制品往來於中國各口岸及輸送於其他中立國或由其他中立國輸入者各交戰國均不得截留又云中國船隻所載交戰國之尋常通商貨物及交戰國船隻所載中國一切貨物亦可以往來無阻此兩憎意義即以貨物及國份分别言之以貨物言之則在中國自已各口岸及往來其他中立國雖係戰時禁制品亦在所不禁以國份言之則苟非戰時禁制品雖運往交戰國及在交戰國運來亦在所不禁吾人不守中立則已如果係守中立則此等條規不可不明白免徒有中立之義務而無中立之權利世人不察每輕心相掉以爲一守中立即無商業之可言坐是自隘其貿易之途不敢奮勇前進因大家縮手而商業停滞因商業停滞而滙兌不通因匯兌不通而商業又愈加停滞此大誤解中立條規者也夫人之生活於世日用所需之品不能一時或缺不過至交戰之時則所需之品或有改變並非能不用物品也試觀近日市面留意商務之某數國貨物進口驟多消場大旺蓋某國乘歐戰之𨻶大輪進其貨物於我以代交戰國向日舶來之品無不利市三倍而各埠所屯積往時次等之貨亦乘此時機銷售淨盡即吾國土製之貨亦因外貨欠缺之故 
 
 
 

Page 11

 
 
比往日銷場較廣蓋制貨製造之稍遜於外貨者往日　爲外貨所壓抑不能暢銷放市上以致失敗今則格外活動爲十年來未有之好機會此中外人士所共見者也且凡戰時戰後必有種種暢銷之物可獲大利者吾人不可不趁此機會以　厚利君不見日俄之役津滬某某等行號因販　牛皮棉貨等物卒致巨富乎要在有膽有　之商人運用其思想　力耳云云 
來函 
[徐花農君自北京來函]  
　　敬啓者連日接南中親友來電爭詢起居初不解其故昨由杭垣寄閱之江報始知以守眞照相館事誤述鄙人竊思平日與守眞素不相識因即函逹之江報館主律乞爲更正聲明昨又接香港寄到華國報亦述鄙人被捕并有現　保釋等字上二字固屬子虚下四字亦爲誤聽猶恐遠方未能盡悉特將致之江報館稿寄睛貴報代登報端庶釋　欵而免　亂另附小時二首寄謝親知同博一笑特曰野　何堪比惡鴞豈　同室共漂搖徵風過樹須詳聽松柏由來是後彫諸公垂問豈　因固　曾參未殺人久作京華儒　客月明古井不生産 
[附錄致之江報館函]  
　　之江報館大主律先生台鑒敬啓者頃由杭信寄到九月二十八日貴報所登據北京電守眞照像館至處云云不勝該異鄙人平日與該照像館素無往來所稱名單中有鄙人之名全屬子虚茲特專函奉逹請爲更正此等事有關名譽并望知照京都訪事人凡事總得探聽眞切始可報告以重貴報價值而昭信用是爲至要更正後請將報紙寄至京都宣武門外爛縵胡同南頭路西敝寓爲禱此頌台褀徐琪花農氏謹啓 
　　穆子湘致四明公所董事沈虞二君函仲禮洽卿二位先生大鑒敬啓者昨見八月二十五日申報堆裝業裕後社同人公鑒一則二分力爲吾四明公所經手人沈鴻賚君被毁各節表白洗清且由先生等開會詢　公衆贊成並無相護之私讀之深佩先生秉公辦事欽仰無已其好爲蜚言者誠如尊語世風日下往往爲私害公足以解　體之志灰辦事之心也沈鴻賚君之爲人公正樸實數十年來凡我甬人婦孺皆知其素性爽直即有時出口傷人亦無非爲公出頭直人直事正以見沈君之直心若使他人辦理公所恐未必有此良善耳然空谷之風來自無形求全之毁何妨坦白公所爲公衆之業公欵乃公益所關銀　旣有積蓄收支又有帳目現在欵存何處年例需用若干敢請詳列條欵每年歳首登刋報章如此辦法俾衆咸知旣足示大信亽同鄕亦以明經手之心跡免使含沙之毒暗裹射人不白之寃無從表示湘鄞東末子年稚才淺公所内容固未深悉本不敢隢隢於鄕長父老之前因思四明公所自與法蘭西爭地以來表表名譽著於全球是我同鄕均叨榮幸今若同室操戈自解團體非但爲沈君深抱不平且未免使人齒冷爲特略陳愚見上逹台端想沈老正直無私定亦贊成此舉以止悠悠之衆口也穆子湘鞠躬 
 
 
 

Page 12

 
 
   
 
 

Page 13

 
 
自由談 
游戲文章 
[擬孟子被許行揑控後呈滕文公之辯訴狀] [  老范]  
（許行揑控孟子原案見十月十三日申報自由談） 
　　呈爲無端被人揑控據實辯訴並求飭查事竊惟　旅之臣投効貴國荷蒙貴君主異常優待館於上宮頒給廪餼正在感激勉圖報効擬將連日面陳之政務條程及與畢戰商議之意見書大加修繕重行呈進適值楚國游民許行亦來貴邦投入國籍貴君主旣准其居住臣民自無異言惟察看其行爲似將開門授徒設一私塾又带到無數貧民似將開設一游民習藝所人民營葉自由臣本不便干預後來有宋國農民陳相带同兄弟陳辛到國即被許行灌以迷湯頓變初心有類病狂前來與臣接洽開口便毁謗朝廷一眼看相貴國之倉廪府庫經臣再四辨駁始猶盡力抵抗後乃說得他俯首無言而　不料陳相暗通消息許行因此懷恨在心致有揑控之案當由永發吏鈔繕原狀送逹閱之不免詫異陳相一去不來幾曾執　受兼曹交雖係富豪僅知食粟臣早　諸門外齊王願授萬鍾徒托空言臣却無從收受儘可派員調查俾得眞相乃許行處處留心津津樂道有一種妒忌之象忆不　自晝供招至於臣之門徒本不止萬章公孫　等數人或係世交或有鄕誼在臣熱心敎育何嘗計較束修樂正克是一最好的學生臣嘗引鋪啜爲大戒臣向不貪吃就此可見且臣同許行分道揚鑣兩不妨礙臣之學徒名是走從他的主見乃在坐館臣所敎者爲一班品學兼優之書生他所收者是一批小本營生之苦力何所觸念乃敢揑控在臣大度包容豈屑與此等人計論惟旣經控訴則臣有一事請求飭查當陳相來見之日臣因他投奔許行學過鞋匠遂與談論鞋工估算鞋價適見門旁有鞋一雙隨即當面指點誰知話言甫畢陳相早已跑掉鞋子立即弗見館東向臣大起交涉說臣的朋友偷竊此鞋定要賠償損失臣大受窘辱冒此不白之寃至今耿耿後想許行旣開鞋舖難保陳相不要貴國之新式鞋樣計好新師招攬生意正未可知懇迅賜追查以冀水落石出又臣前到宋國出境經過石邱地方見該處市面尙稱熱閙店舖多掛有畫一不二及眞不二價之招牌臣曾買些零星物件見紙包上多印有童叟無欺的字樣臣　覺得物壞價昻件件吃虧詳訽土著方知實價並不畫一此種欺詐行爲是彼國所習慣乃前日陳相對臣稱贊許行竟公然將此種意思說出直欲取彼國政策擾害貴邦倘此計一行商家便失信用商業立受影響商務衰息國家如何富强伏願貴君主洞察商情及早維持勿使堕入　計又臣見許行带來數十人個個賊頭狗腦全是下流社會豫料將來失業必爲專吃白食之拆白黨陳相兄弟亦非善類隨带種田傢伙將來必爲霸種客田之栅民現在國家多事列强竸爭齊楚各國交戰正在劇烈貴邦雖嚴守中立無日不在恐慌之中外交旣已棘手内變不可再開許行等存心叵測難保不有亂黨混迹其間貴國新政甫在萌芽警章尙未頒布訪查偵緝節節爲難應請貴君主從長計畫是否當迅派兵隊將許行等　逐出境抑或仿照他國罪犯習藝　例將其徒黨盡數拘留在貴君主自有權衡非臣所敢擅擬臣合將許行揑控綠由據實繕狀辯訴並求飭查一切不勝戴德之至謹呈 
　　批來牘閱悉悉貴客卿學粹品端久爲國人矜式該客民浮言何足玷沔高賢不必介懷至附陳商情及戰事兩節大有卓見合將原呈鈔繕發交政事堂並咨參政院集議此覆　 
詩選 
[秋海棠二律] [  褉湖寄厂]  
　　春風去遠莫知愁尙認棠陰庇此州怨若可塡休喚海花如無　不開秋熱腸幾度憐卿斷艷福三生望汝修弱質何堪供俗賞晚霞相對意悠悠 
　　秋來庭院發幽姿粧扮嬬容怕入時千古艷情留點血一輪明月鑑相思矜　骨格防人妬冷淡風懷付蝶知欲表卿心頻　筆少陵當日且無詩 
小說 
[花木蘭傳奇] [  天盧我生]  
　　第十五齣壯别（三續）（外携小旦小生上） 
　　（引）門前土氣濃逾墨門外歡聲　若雷（外問小生小旦介）呀我兒可知道外面爲了何事歡聲震動（小生小旦）兒等前去看來（外俺們一同往觀便得（旦起迎介）拜見爺爺（未）參見老將軍（外）不消呵我兒在此發何將令（旦）孩兒爲念諸父老從軍之苦發令免了多人（外）哈哈好事好事如此林老文也可不用前去（末）也蒙小將軍推恩豁免（外正當如此阿我兒時已向午外面將校敢曾齊集（末）已早在門前候令（外）如此便該啓行了（小旦爹爹且慢孩兒具得萄葡一盞收爲我哥哥錢行者（小生）孩兒也該與我哥哥作别（外笑介）　個果然少不得可便斟上酒來與你哥哥送别（末暗下）（雜送酒）小旦把盞送旦介）姐姐（止介）阿哥哥哪（上小樓）願此去功成馬到唱刀環歸來須早我斟來一盞葡萄今宵酒醒兩處魂銷須記取聽長天西風雁叫莫忘了舊家鄉寄書能到（旦接杯介唱） 
　　（走山畫眉）我接杯兒心似絞接杯兒心似絞咽淒酸涙似潮怕爹爹瞧見回首地整宮袍忍眉梢眼梢忍眉梢眼梢顫着聲兒漫相呼吾家小喬你莫要心焦奉年高好承歡晨昏暮朝我身見雖去遙魂夢還縈繞把狼烟掃盡歸也應早 
　　（飲介）（小生送酒介）（外近旦介）咬兒你算替爲父的與你哥哥把盞者（小生哥哥更盡一杯（旦）多謝爹爹有勞兄弟（飲介（外）呵兒吓 
　　（十二月）你爲我走風塵眠沙宿草你幾曾經過那水遠山遙你此去好扶持身軀自寳你莫須念我年高 
　　（旦背涙介）（轉介）孩兒理會得（唱） 
　　（紅繡鞋）爹爹莫念兒嬌兒嬌兒今也不心焦心焦兒此去一抽刀把胡虜千軍掃博爹爹口對兒曹 
　　（外）哈哈但願如此只是老天可能假我數年眼看我兒旌旗報捷回來者兒呵就此作别前途珍重（旦）拜過爹爹（小旦旦對揖介）阿妹子（小生對揖介）阿兄弟爲兄的此去　必掃平胡虜疾忙歸來一堂聚首你等不用念你哥哥好索奉　我爹爹爲是（小旦小生）哥哥吩咐不聽從則是哥哥此去怎不敎你兄弟妹子難爲作别者（哭介）（外吁介）（旦涙介）（未完） 
[偵探小說疑案] [  日本北村箋人著作中國馬二先生譯意]  
　　（一）溝畔之浮屍 
　　話說日本京都有一年秋間天色黎明的時候金風乍起殘星横空滿街的居户店家兀自閉門高臥没有起來祗有一個站崗的警察在那街頭躑躅斯守看他的光景也很無聊巴不得趕快換班纔好那知道越是清閑的時候越會出意外之事猛可裹見一倏大漢從轉灣處跑了過來神色倉皇對他說道喂喂那邊出了人命了警察吃了一驚忙問道在那裹大漢向後指道那邊樹林裹我方纔經過看見一個屍首警察忙隨大漢轉灣走去祗見樹林深密荒僻無人穿過樹林便有一條泥溝溝中水都泛着血色可不是一條屍首横在溝中麽這時候警察可不敢怠慢立刻呌人來看守屍身自已　带　大漢來　署中報案一霎時警吏檢查官醫士偵探都來了各自拿出他的什麽法律家的眼光　學家的眼光偵探家的眼光審察了一遍　　醫士便先說道屍身上眉胸腹腿四部都有傷痕胸部的傷痕尤爲　酷是個致命所在更　創痕察看兇器必非刃杖　椎等物却是短劍至於被害的時間推算起來當在夜間一兩點鐘的時候因爲他屍身已是僵冷没有絲毫温氣的原故　　檢查官便說道（據我看來這樹林至溝一带的草地都被蹂躪不堪可知行兇本在樹林前後來却把屍首抛在溝畔　是要想滅跡的却不知爲什麽没有來得及遮掩兇手便倉　跑了）偵探接口道（不錯不錯這分明是鬥殺你們看死者雖然髪已半秃年紀不過三十五六歲他必不能束手待死毫無抵抗但是他身軀　重所以終不能敵竟被殺死由此可見兇手必爲中年以下之壯夫再看屍身上的服色是斑紋單衣带黑色眼鏡裝束旣不　究而大腿至脛又有長毛密生必非上等社會之人必不能有貴重之物或金錢等然則被害之原因必非因錢財可知大凡命案非因錢財必爲女色所以據我看來此案中必關係有婦女在内 
　　警察長聽了便一一的記起來 
偵探又說道（還有一件須特别注意之點就是屍身所穿的鞋式樣與尋常不同非京中所有由此推之死者必非本地人但能考察此種鞋爲何地人所着此案即不難有眉目了）大家聽了都點首稱是說（偵探眼光果然利害與衆不同）那位偵探也自覺得意便拿了屍首所穿的一隻鞋到各處去訪問問來問去居然有一個鞋店夥計說（這是常陸縣或下總縣的土夫所穿的樣子）偵探大喜心中自思道（又得了一個着手之處了） 
　　（二）日本撟邊之少婦 
　　大凡天下事越研究越深奥初看了去很容易一着手纔覺着困難即如這位偵探他起先覺得很有把握差不多拿着一隻鞋便可把兇手捉住了但是又一尋思這鞋雖是常陸下總兩縣地方的土樣究竟這穿鞋的人本是鄕下土老　進京來的呢還是京中土着偶然穿了鄕下人的鞋呢想到這裹不免把一團希望全然打消祗得把死者的衣飾送到常陸下總兩處向一般鞋店裹打聽有如此這般一個人没有問來問去却如石沉大海一般毫無影響警廳無法祗得懸賞緝兇這是官府對待兇犯最後的手段到了此時事情可也就漸漸的鬆懈下來了一轉眼間已到了重陽佳節這日天氣照例不好細雨微風入夜不止在那日本橋邉夜色深沉風雨趁着江聲尤覺凄苦特甚忽然有一個少婦年約二十四五穿着常服木屐携着一個小女孩在雨中行走却奇怪他並不張雨傘這時候早又惹了警察先生的注意便走上來盤問 
　　少婦遲疑半响說道（我姓寺田住在某街） 
　　警察問道（道時候到那裹去呢） 
　　少婦說道（回娘家去） 
　　警察道（不對不對那有半夜三更下着雨還回娘家的道理）少婦着急道（實因與丈夫口角相爭氣憤不過所以纔冒雨回家的） 
　　警察覺得也還近情理便放了過去少婦　去了幾步警察又想起那偵探所說溝畔浮屍案中必有婦女的話來心中又轉了一個不可被人暪過的念頭來便又呌道（來來）少婦祗得停住脚步問道（做什）警察道（近來地方不太平靜現在夜深又下雨你一個女人如何能獨行保護婦女也是我們的責任况且你又没有傘不如暫且跟我到警察廳坐一坐）少婦尋思一响說道（也好祗不知我們星兒肯不肯）說到此處便對小女孩說道（星兒我們跟這位伯伯家裹去坐一坐好不好）小女孩搖頭道（不）少婦道（好孩子走罷你不去我就不喜歡你了）小女孩視警察道（怕怕）少婦道（不怕不怕怕什麽）小女孩道（毛腿）少婦道（没有毛腿毛腿不會來的了不怕不怕）說着便隨警察走來那知警察聽了毛腿的話又正中了下懷暗想道（幸虧没有放了他去）（未完） 
 
 
 

Page 14

 
 
   
 
