# 1910 - 28 - 4913287

 

Page 1

 
 
   
 
 

Page 2

 
 
[今日本報目錄]  
第一張上諭宮門抄論説專電緊要新聞一時評 
後幅緊要新聞二分類新聞清談雜著 
第二張專件本埠新聞新聞畫 
後幅要摺小説國外新聞 
第三張小説畫 
[上諭]  
　　監國攝政王鈐章十二月十八日内閣奉上諭馮汝騤奏特叅文武不職各員請分别懲處一摺江西廣信府河口鎭同知鮑祖祥偏聽妄控擾累無辜泰和縣知縣陳善垣聲名甚劣難膺民社候補知縣張炳華辦理玉蹲端卡縱容巡丁 
 
 
 

Page 3

 
 
　　苛擾商賈試用知縣夏顯斌居心險詐專務鑽營試用知縣邱錫淵前代理德化縣辦事輕浮不諳政體試用知縣胡會昌前辦義寗州官銀分號司事舞弊故爲徇縱武寗縣訓導熊舒長交結劣紳唆訟多事廣豐縣縣丞成富春習爲巧詐玉山縣典史祝襄擅受民詞洋口司巡檢黄兆棠被控有案湖坊司巡檢曹國英縱庇地保署小池司巡檢劉炳南丁役用事吉水縣典史柏長青行爲謬妄補用直州知州朱上清前帶巡防營紀律廢弛缺曠亦多升用都司葛屏藩前帶巡防營不守正規營務敗壞南康營都司劉鴻章任性放蕩小守營規羊角營都司米生富縱兵擾民不知約束横岡營都司林祖武收受賭規紀律懈弛豐城汛把總李仕煐民怨甚深新城汛把總涂英蘭任性妄爲著一併革職試用知府楊德福前辦贛州官銀分號迂懦無能耗損公欵尚無營私肥已情事着以同知降補龍泉縣知縣陳瑞鼎書吏招摇不能約束着開缺另補試用知縣徐孝泰辦理東平税卡短收甚鉅着摘去頂戴勒限賠繳署瀘溪縣試用知縣朱兆麟署峽江縣試用知縣錢之燧財政報册逾限均著交部議處餘著照所議辦理該部知道欽此軍機大臣署名奕劻世續鹿傳霖那桐戴鴻慈 
[宮門抄]  
　　十二月十八日召見軍機鐵寳袁世勳論説 
[一年内政府與國民之大舉動（毅）續]  
　　由於國民自動者二 
一籌還國債於我國清理財政之時。而海牙平和會。忽有提議監督我國財政之説。國民聞之。懼蹈印埃之覆轍。奔走喘告。計無復之。乃援毁家紓難之古義。法償普債之已事。發起籌還國債會。義聲所播。全國響應。通都大邑之間。開會者趾踵相接。政府與疆吏。亦聞而愧之。亟表同意。此足以覘我民愛國心之强弱矣。我國國債不過九萬萬。果我四萬萬國民起而任之。每人僅得二金有奇。若分五年還竣。則每人每日不過數錢耳。我國國民生活程度雖低。然日斥其數錢之微巽以救危局。雖貧苦之小民。猶優爲之。而况於富厚者乎。我國民苟能衆志成城。始終不懈。則聚磚成塔。集腋爲裘。外債廓清。國權鞏固。彼列强之耽耽虎視者。有不動色相告。斂手而退者乎。雖然我徴諸已事。如爭路也。爭礦也。爭美約也。其始也皆轟轟烈烈而考其究竟。鮮有得良好結果者。語曰。靡不有初。鮮克有終。我民其一雪此言乎。　　一請願國會籌還國債之𤍽度方高而請願國會之舉。亦隨之而起。義務與權利相對待。一方面擔任義務。一方面卽請求權利以爲保證。其方法不同。而所以救國家於艱危則同。如治病然。旣爲之。塡補虧損拔除病毒。而不於起居飲食。爲親密之指示。嚴重之監督。則攝生一乖。而病機將復萌發而不可救。我江蘇諮議局議員。鑒於内力之濳耗。外禍。之日迫。國勢岌岌不可以久待也。爰於閉會之後。聨合各省議員合力請願。爲根本上之解决。更組織請願國會同志會。以爲永久持續之計一請不許。則再請三請務求達最終之目的而後已。自各代表晋足以後。政府諸公。有深表同情者。有疑沮不前者。有任意延宕者。其最後之。解决。果能滿我民之希望與否。尚難預料。鼓破釜沈舟之氣。堅渡江擊檝之心。國之興亡。民之生死。胥於此舉决之。代表諸公之擔負亦重矣由政府與國民共動者亦有二　　一開辦諮議局諮議局爲吾國辦理憲政開始之政策。而亦爲吾國伊古以來未有之舉動也。自頒布章程從事籌備以來。官吏與人民。苦於未習。疑難蠭起。函電星馳。有識者竊慮其開辦之愆期。措施之失當。而卒以政府督促之力。士紳扶助之勤。初選複選。如期凌事。至九月初一諮議局開幕之期。各行省中竟無一後時者。政府與人民之拮据經營苦心擘畫亦足多矣。開會以後。每省提出議案。多則百餘件。少亦數十件。討論精細。計慮詳明。樹立憲之始基掃專制之餘燄。使數十年後編輯中國立憲史者。愼重而書之曰。中國人民之有參政權。自宣統元年已酉始。則此一舉也。足公我民紀念於無窮。焉　　一籌辦地方自治自治之制。權輿於中古。下逮兩漢三老嗇夫。歷代保甲鄉約相沿未絶。卽今京外各處。水會善堂積穀保甲諸事。以及新設之敎育會商會等。皆含有地方自治性質。因勢而利導之。就事而擴充之。其措施之便利。較之諮議局何啻倍蓰。乃地方自治章程頒布以來已閲一年而官吏與人民類多濡滯不進。遠不如諮議局之一鼓作氣尅日程功也。攷其濡滯之原因。則以籌辦清單中。已明定期限。自頒布章程後須籌辦一年續辦三年。至第五年乃粗　規模。至第六年始一律成立。今歲正當籌辦之第一年。其所辦不過開設自冶研究所而已查造選民册而已。無所用其急進也。由是言之諮議局。籌辦難而奏效。速。地方自治籌辦易而奏效遲者。非官吏與人民勤怠有異也。法令。限之。使不得不遲耳。我當軸諸公。誠好整以暇哉　　嗚呼。此三百八十餘日中。人事之推遷。風潮之激盪。不知幾許。而政府與人民。立此生存競爭最劇最烈之大舞台。其一舉一動。足令吾人注意者 
 
 

Page 4

 
 
　　不過數事。此數事中。亦非純出於政府與國民之自動。實外界之激剌。有以促進而玉成之。更以數事參互比較。則清理財政。興復海軍。預備地方自治。其進行之時期。皆須經六七年之久。今方當籌辦之第一年。初無成績可言。至於籌還國債。請願國會。不過爲人民意思所表示。有效與否。尚在不可知之數。其稍有成績可方者。不過開辦諮議局一事耳。以辦事之精神論。朝廷之所最注意者。在興復海軍。國民之所最注意者。在開辦諮議局。亦不過二事耳。守成耶。開創耶。昇平耶。擾亂耶。開明耶。未開耶。何舉。動若是其寥寥也。嗚呼。悠悠千載。念來日之大難。莾莽神州。見夕陽之無。限。歲云暮矣。逝者如斯。我政府與國民。其長此優游以卒歲乎。抑以待來年也。　　傳曰如知其非義。斯速已矣。何待來年。我敢爲政府與國民誦之。專電 
[電一（北京）]  
　　國會請願書攝政王意交憲政編查館覈議樞垣途擬旨交憲政館知道 
[電二（北京）]  
　　農工商部富鑯票停辦係出於戴軍機之請 
[電三（北京）]  
　　海軍大臣洵貝勒奏德國接待最優目指示最詳 
[電四（北京）]  
　　皇太后擬於明春駐蹕三海攝政王奏請從緩 
[電五（北京）]  
　　直督陳粤督袁魯撫孫吉撫陳公電樞府代奏請順輿情速開國會　　按四督撫電請贊成國會早見前報惟督撫姓名有異爰照錄之 
[電六（東京）]  
　　日本特命全權公使赤羽四郎於西二十八日作古緊要新聞一 
[都察院尚難裁併北京]  
　　政府前因都察院所負職務强半在彈劾行政大臣與資政院權限大致相同久擬另籌辦法茲聞現已將此議擱起緣都察院之彈劾究係發表一人意見與資政院合議制性質不同且當資政院創辦之初一切規模未備驟有更易殊於言路有礙應暫行兩院併立以收兼聽之效俟將來憲政完全上下議院成立後再行核定辦法並聞日前責勉言官之諭旨卽係因此而發 
[視學官之難得北京]  
　　學部擬派范郎中源廉馬主政鄰翼等爲視學官已誌前報茲悉該部堂官近復會議以范源廉接日游美學務處會辦現正籌設游美學生肄業館未便遽易生手陳問咸現充優級師範學堂監督明正須開新班事務正繁未便離堂奎秀久病初愈恐難堪此跋涉故嚴侍郎有另派陳主政寳泉高主政步瀛之意惟榮尚書不甚謂然因此尚未發表 
[監理官之忙碌]  
　　河南監理官聞河南正監理官唐京卿瑞銅昨已來京到度支部面謁澤紹陳三堂帶有舊册多本呈閲甚爲秘密談約二三刻之久所有該監理呈閲之册卷已交丞參廳封收不准發表　　新疆監理官度支部澤尚書日前密電新疆省監理財政官聞係飭查伊犁將軍自富勒銘阿後歷任交代有無虧短挪借情事據實禀復未知何故　　湖北監理官度支部近收到湖北省報告册内有善後局鹽道司庫等處表册開支不清之欵共有五十餘萬兩財政處頗難核銷故該處總辦已令電知湖北正監理官程利川京堂將此等重欵速爲查辦 
[軍需監理官又經提議北京]  
　　度支部前議以各省編練新軍弊竇滋多部中據報核銷鈎稽匪易曾擬專設罼需監理官以資清釐旋經罷議現澤尚書因各省軍需設有不敷仍非由部補撥不可目下財政頭緒繁擾清理頗慮難週軍需一項尤爲繁擾非仍援前議另派專員專司清理軍政需欵不足以清此積弊故復定議實行 
[京官對於川鹽風潮之意見北京]  
　　川督趙制軍前奏請將該省票鹽收回改歸官運川民全體反對已誌前報近聞川督曾函請川省京官設法挽回由川人民政部主事王荃善發起聨合同鄉京官公呈都察院請爲代奏已於上月二十日奉旨交度支部議奏現川京官對於此事甚爲堅持此次呈禀除都察院及度支部兩部分之同鄉官例應廻避未便列名外餘皆列名約有四十餘人 
[鹽務處開辦近狀北京]  
　　鹽務處新立初擬另擇地方 
 
 

Page 5

 
 
　　暫借石橋别業開辦昨奉澤尚書諭該處晏總辦略謂現届天寒且近歲暮所借石橋别業地址勿庸驟移暫在本部統計處辦事一俟明春購定房舍再行遷移　　前直按察使陸廉訪嘉榖年前因病開缺現聞澤尚書擬調充帮辦鹽政差務陸廉訪有姪曰陸保靖現充度支部廉俸司科長陸廉訪因令伊姪代爲面禀澤尚書略稱病體尚未痊愈現蒙調用本不敢辭奈行走維艱實難應命諸承寵任滿擬作速延醫調治一俟病稍痊可當卽趨謁爵前請賞差使 
[桐鄉閙漕風潮益劇杭州]  
　　初七日鄉民擁至南日暉　　橋殷富陳姓家由季領哨發給八十一千文鄉民始四散而去十五日十時鄉民數百人又至勞京卿家十二時尚未散去余令率統班差役前往彈壓當獲住海界老驅一人斯時各防營兵隊及陳二尹李把戎黄巡官均率兵士圍拿該鄉民始四散遁去一時有南鄉士紳陳廷鏘管掄元陳煥章管朱燿等到縣面陳昨日有鄉民二千數百人來鄉給錢而去今日聚集四五千人又來勒米索錢不堪累擾請派兵隊前往彈壓余令因城中駐兵無多萬難派往後經該紳等力求始派城汛及師船二艘馳往驅逐該紳等恐兵力單薄並又電請省憲派兵防護十五晨開倉無風聲十時塘北鄉民聚衆四五千人抵北城關城閉不得入城外師船立被焚燬槍斃鄉民一人槍傷二人十一時城破便民倉搗毁殆盡十二時縣署搗毁殆盡一時待質　所拘留人犯盡被鄉民放走一時半復將槍斃之屍抬至縣署二堂公案上署中文牘衣件搶毁無存現有四五千人仍未散全城罷巿時已四時矣　　桐鄉縣上省憲電撫藩臬糧杭道憲鈞鑒桐邑鄉民先則縱令老婦幼穉坐食大户知縣隨時開導解散昨十四夜北鄉一帶鳴鑼爲號於十五早晨聚集千餘人直入北門均係年壯鄉民聲稱求食爲詞知縣當卽會同飛划營各領哨迅往彈壓詎各鄉民不由分説吆喝擊石城内兵力過單幾難抵禦敎堂監獄在在堪虞知縣分投保護相機因應急切未能解散乞迅撥防營刻速抵桐俾資捍衛盼切禱切知縣文鉞謹禀删　　桐鄉縣曁紳商學界禀省憲電撫藩臬糧巡兵備道憲鈞鑒删電敬悉派袁道台來桐甚盼昨日亂民拆毁榖倉縣署盡搶一空監獄無恙夜間四鄉鳴鑼呼嘯聚衆紛謡今日復攻現將圍城一旦城破勢力縻爛民心惶恐異常應否格殺勿論立乞電復桐鄉知縣余文鉞會同闔城紳商學公叩　　桐鄉南鄉士紳上撫憲電杭州撫憲鈞鑒四處鄉民分起索食給錢仍難解散兵隊彈壓顧此失彼恐爲匪乘請酌派兵隊防護桐鄉南鄉士民陳廷鏘管掄元陳煥章管朱燿等公叩 
[東三省近事]  
　　長春金融艱絀之原因本郡所設之官錢局專爲疎通錢法提倡商權起見向來商號往貸應覔保或指不動産作抵計往年本城之商號息借官帖者不下數十家街巿錢法頗見疎通乃今年該局此項貸欵分文未放原因去年各商貸欵清繳者十僅一二餘皆届限以物抵償殊多棘手督撫憲又曾累次來文飭令止貸餘欵并限年終一律解省以重官欵本年銀根緊於往歲此亦一因也　　大連凍港再紀近日大連港内結冰沿海島岸環凍情形已詳前報刻聞外洋進口之大汽船離岸著岸均多阻碍日本滿鐵會社曾特派鐵島帽島田島小汽船三艘從事碎冰藉通航路乃港内冰塊凝厚鐵島丸機械竟致碰觸傷損不堪使用是種現象蓋實近年僅見云　　邊庭開闢詳誌璦琿道姚申五觀察遵照奏定設治章程於沿邊添設卡倫二十處日昨呈報公署准於本月開辦擬由庫馬爾河至漠河爲上游設立七卡在漠河設總卡一處由庫馬爾至遜河爲下游設立五卡在庫馬爾河設總卡一處其餘八卡黑河府與璦琿廳各撥歸四卡擬委西述之協領爲總卡官統轄各地查此項沿江設卡章程所以注重上下游者係爲實邊招民計劃因近省一帶已設府廳各治不患空虚而卽責成漠河庫馬爾河兩總卡官以招墾籌邊之任並令其推廣礦務變通招徠庶不致空谷荒山長此無人問徑至下游遜河以北卽擬設車陸直廳治所（按廳治土名卽稱車陸屬興東道）將來亦擬續添總卡官預備設治事宜所有新設各卡官查已裁副都統衙門舊有之印務處左右司現已一律裁撤其各司人員向由額設協佐領驍騎校筆帖式各員中委派每年由徴存税欵提撥辦公今值改設卡官則協佐等員均已閒散並請卽於新設各卡倫位置若輩　　洵貝勒抵哈日期考察海軍大臣洵貝勒同薩鎭冰大臣約於本月十九日由西比利亞鐵路乘車抵哈鐵路公司霍總辦日内擬卽北上迎迓吉省度支司勸業道吉林府來哈迎接洵貝勒並聞度支司昨已抵長春日内卽可來哈吉撫陳中丞昨特由省垣專電至哈委派吉林府張太 
 
 

Page 6

 
 
　　守及何廳丞備辦要差並命多備大號國旗預備洵貝勒過哈時懸掛哈埠道裡道外各紳商連日開會商議歡迎禮節新立之三江閩粤會館以哈爾濱爲海軍大臣入國第一商埠非歡迎不可又以薩軍門有鄉里之誼特預備開一歡迎會 
[西報譯要]  
　　中政府反對築橋字林報載十九日東京電云中政府因日本建築跨過鴨綠江之橋現已行文向日政府抗議　　雲南鐵路定期開車又云雲南鐵路將於西四月一號開車現已築成四百二十二洛基米突西二日間可以築至雲南省盡端　　直省鬍匪復熾文滙報載十九日北京電云直省東北部紅鬍子亂事日漸蔓延山海關至灤州一帶各鎭均被勒索供獻現擬攻擊灤州直督已派軍馳往鎭勦 
[京師近事]  
　　初五日美國公使到郵部拜會是日又有英國公使偕同某工程師亦到郵部拜會德國使館參贊亦于是日拜會該部某侍郎聞係因鐵路借欵之事　　外務部梁尚　因各省所辦交涉案件前曾奏准通飭除緊要各案隨時咨部核辦外其餘每届年終彚報一次現在年關在邇未經咨報省分尚多日前特電催飭務於十二月初十日以前一律報部以便彚核入奏　　宗人府咨禮部文云本府查明貴部主事宗室麟昌於九月十四日赴往某學堂庶務員陳秉慈處看望乘間竊去該堂存欵照簿一册及衣服等件十五日赴騾馬巿銀行持照取去洋一千餘元現經陳秉慈查覺控諸警廳查拿在案旋經陳秉慈途中正遇主政麟昌偕赴廳署而麟昌堅持不認移交審判廳會同本府審訊前來本府因現值預備憲政之際卽宜移肅官方庶重名器何容此等喪廉忘恥敗類渾於仕途且該員係屬宗室尤負朝廷整飭官方注重名器之至意相應咨照貴部先將該員奏參革職以便嚴訊而警將來　　郵部各堂前因各省待修之鐵路甚多籌欵維艱擬請開辦鐵路彩票現悉徐尚書近與侍郎丞參各堂會議以農工商部所辦富籤票雖奉旨允准試辦然其情形殊與路政不同必須悉心籌畫有利無弊始能請旨開辦當卽令路政司妥訂章程俟核定後再行入奏至官塲紛傳刻卽入奏之説係屬不確　　明年爲與各國改訂商約之期惟此事極爲重要不惟關係於將來商務且於税課主權亦極有關係現擬奏保呂鏡宇尚書盛杏蓀侍郎充改訂商約大臣與外部税務大臣會同核辦一切　　近日樞臣提議外人窺找邊疆日甚一日擬派巡邊大臣前往吉黑粤桂滇新等省及蒙藏冋各部落與外人交界處所詳勘形勢籌定置戍移民殖業各政事聞諸王大臣連日會議已有端倪惟此項人材必須内政外交兼擅其長者始能請簡刻已密電各大吏愼選保薦以便擇擾請簡　　憲政編查館提議甘肅省新政腐敗該省人民又異常頑梗勢難收効决議由本館簡派熟悉該省情形人員前往會同長督舉辦新政　　海軍　日昨分致蘇浙閩粤等省督撫要電各一道聞以煤鐵兩礦爲軍港主要之需用物前次各該省奏報勘測適宜軍港圖説時多未將此兩項礦産之出廠運道距離遠近載明若貿然修建殊不完全故特電催迅勘詳覆以憑規畫定奪時評 
[學乖]  
　　諺云。喫一次虧。學一次乖。自憲政館有議案於閉會後諮議局不得申辯之令。吾知諮議。局下届開會。審查會必趕緊審查。不致將届閉會而始申報。申報後必。催促督撫。不致將届閉會而僅有一案之批答 
[鹽政問題]  
興利必生弊。除弊必爭利。互爲因果者也。鹽爲中國莫大之利。故一言整頓。而競爭蠭起。廣東因包鹽抵賭而生風潮。四川因官收鹽票而起衝突。蘇贛則因運商違章朦收而力爭。福建則。因部。飭清除積弊而棘手。夫以二千餘年沉錮之積習。數十百鹽商窟穴之利藪。而欲一旦廓清之。雖陶文毅復生。豈易爲力。也哉 
[法律問題]  
　　法律館之籌備事宜。修訂法律而已。乃自開館以來經數十館員之研究。而其成績則僅。編譯數種條文。而尙未竣事。古人所謂一字之下斟酌十日。法學之難。果如此耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[松督整頓閩鹽積弊政策（續）]  
　　原奏又稱閩鹽得融銷於江西今又融銷於廣東近年粤鹽産不足額專恃福建之诏安浦南塲運供濟銷誠能明定章程配銷粤省必能有裨課項至閩鹽疲壞向由浮費過多塲官並不到塲經理應如何興利除弊迅卽詳定章程一節查閩鹽融銷贛省之建昌等府已二百餘年西路所恃以輸課者也今則淮官改運白鹽規復舊岸前經援引部議請由閩省認繳淮引課額或津貼淮岸銀兩卽可明定章程引銷贛岸否則由閩淮兩省官運局直接交割彼此各禁閩私亦兩利之舉免致淮運稽遲鞭長莫及若閩鹽之受粤　有類剝膚粤艇以粤埕冲毁爲由大運閩鹽由海多至數百萬石塲庭空虚塲價飛漲而閩省官商之成本愈重至不能抵敵私包以繳額課乃以征爲禁兼爲籌辦新政之用惟向無專設巡輪局卡又未盡扼要加以奸商偷漏防不勝防今所亟宜籌措者馬江之白犬洋及前江下里等塲均應遴選幹員擇地添卡分設兵輪小輪嚴拿奸販並化私釐爲官釐卽可力籌鈐制現經派委專員前往七塲一帶駐輪查緝業經拿獲私船多起惟捕之烟波浩渺之鄉究不如城巿塲卡之易於爲力復據各商帮禀請創設海運公所或可以堵塞漏巵尤可慮者粤艇卽以所購閩鹽經過汀郡以入贛之寗都州倒灌閩岸此等粤艇無課之鹽爲患更烈該粤艇採買閩鹽不僅取之於诏浦兩塲金門七塲皆有之是非於塲務加意不可茲據詔安浦南兩塲員禀稱各塲産鹽數目塲官久無稽查之權請示諭該曬户等各將所産鹽斤到塲掛號方許出售其出口大小船隻應一律呈驗護照始准放行此部署塲務之始基卽整頓釐局之歸宿現經札飭本任惠安塲大使等體察各塲情形酌修埕坎清查晒户先行就塲稽數並不抽收釐税仍分别幫銷與出口兩項釐定販單護照各式樣並擬在入粤要隘一體認眞查驗惟各塲民氣愚悍動輒恃衆滋事已請酌撥營隊先擇一塲下手試辦次第推行至將來結束總以另籌經費買回私坎改作官埕爲最要官商通力合作或可日起有功其定章配粤一節現在海禁開通今昔情形不同閩淮浙粤劃疆而治誠不免各自爲謀度支部總握利源似不難因時制宜改劃引岸以期變通盡利惟茲事體大自應詳加考察另案詳請咨商度支部酌核奏明辦理蓋非改劃引岸認繳課額鄰省决不承認卽不能明定配銷之章程該粤艇來閩盤運與閩盤銷贛確有處所者不同一經盤運出口卽當恣其所之痋局不復過問部議所謂運供濟銷者乃適合閩贛今日之情事而於閩粤之轇轕無與此外閩鹽銷浙爲數雖少亦略與贛省情形相似大抵閩鹽之壞壞於商販之疲恭亦壞於鄰省之相乘尤苦於財政困竭不克放手改辦其塲官之向不到塲者如惠安江陰前江下里福清福興等六塲誠如原奏所云查各塲官實非自躭安逸因官埕盡圯無力修復又無衙署可住各該塲兵力單溥鹽户把持塲官偶一到塲亦覺無事可辦現均試之以事分飭赴塲調查以期規復舊制設法興辦除改畫引岸應由度支部籌議外就閩省近日情形其下手整頓不外溪運海運兩大端而辦理溪運必先查辦溢引整飭牙銷添置船倉清釐關卡業經妥訂溪運公所章程十二條並釐正三聨單先後詳明飭辦復令各該委員將倉存運數銷數解課四項按旬塡報並將出入帳目分門别類列表鵠册隨時稽查比較嚴定各該員功過以爲派差委缺之準繩一面督飭各商販等切籌海運公所辦法以濟溪運之窮實於購鹽收課關係頗重各省官督商辦修理井井閩中官運商帮勢成水火不能强爲歸併又未可令其各爲風氣惟有創設公所以抉壅蔽而資維繫該海運公所之所應辦者在旺産時期購運足數其次厚集財力顧恤疲商終在綜執利權發售鄰省三者果能辦到全閩鹺務當可漸次發達此寛諸證本買賤賣貴所以爲治標之要著也（未完） 
[兩浙鹽務顧問員北上杭州]  
　　總理鹽政大臣澤尚書前電浙撫飭遴派熟悉鹽務幹員來京預備顧問已紀前報增中丞奉電後特札派委前署紹興府知府蕭督衡太守文昭方臻朗參軍二員給咨赴都每員酌給川資六百兩定於本月初十日首途嗣因檢查歷年調查條陳各案卷擇要抄繕多費時日故已改期十七日由京漢火車北上 
[書吏發起國民捐之熱忱杭州]  
　　杭州國民捐由衆商集議會發起後官界幕界勞働界亦皆奔走呼號分擔責任現聞撫院鹽房房蔣環生馮丹山諸君倡議輸捐藉伸一分子義務並會商運司吏陳仲漁等調查全浙鹽務書辦每年薪工筆墨伙食約有六千餘兩每年酌抽五釐悉數彚交國債經收處聞已議有成約卽日刊發公啟商議實行 
[皖撫飭遷木簰自開商埠蕪湖]  
　　蕪湖關道李梅坡觀察前日奉撫憲朱中丞札飭准外務部咨開准英朱使函稱略謂蕪湖口岸沿江之中時有木簰停泊于口岸中外往來船隻頗有損碍乃近據 
 
 

Page 11

 
 
　　本國領事詳稱關道與木解會館所商迄今並無成效于此八個月内除將木簰減小他無進益然本國領事又稱近有木簰五座碩大無朋竟將海關至租界間之江面阻塞等情本大臣查遷移木簰其要有三一該木簰停泊此間係在口岸繁盛之處不但與行船大有關礙而且時常有碰船之虞二該簰停泊此間阻住江水以致水内之泥壅塞租界駁岸之下三因該木簰佔用海關擬修新關之地是以未能設關合請貴部院飭行關道設法將木簰遷于蕪湖口界外擇地妥置等因轉行到道關道李觀於奏飭後特札飭洋務局牛允政租界工程局熊雨生蕪湖縣彭星菴三大令洋務差遣李仲良參軍與該木商董事妥議遷移自開商埠辦法并飭從速禀復以憑核辦分類新聞政界 
[華商暫照洋商一律納税鎭江]  
　　鎭江關道劉觀察頃奉江督張制軍札開准税務大臣咨准湖廣總督咨稱據江漢關詳稱長江通商章程擬請暫行變通嗣後凡華商由漢運往下游木植煤炭各船准報由税務司發給專牌赴關納税與洋商一律辦理咨行核復當經本處以華洋商人在長江雇用民船裝運木植煤炭似應一律以免向隅咨行度支部核准作爲暫行試辦之章日後如有窒碍應另籌辦法咨請轉飭各關卡一體遵照辦理等情觀察當卽轉飭各關卡遵照矣 
[宣佈自治選民名册蘇州]  
　　長元吳城廂自治籌備公所日來已將甲乙兩級選民編次就緒當經詳細審查計甲級選民八十名乙級選民四千八百餘名業經申送三縣宣示明年正月初六日爲選舉之期茲將甲級選民姓名錄下范端信吳章煥尤先甲姚杲張履謙潘承謀汪沐懋尤志達陸曜彦吳本善徐芬陸萼輝曹元恒吳郁生張𢡟祖程昌頤宋光鎔潘志柟彭麟保馬德驥程增瑞洪煒吳本齊杭祖良陸鼎奎杭元勳吳濟翰吳勤樹顧果昌孫鳳瑞潘志俊江家楨李文彬蔣德驊陳慰高董振麟張光照潘志恂俞兆溎龐元濟汪原恂李紹基王立鰲曹和煦彭觀保彭瑞保周金釗陳宗濤袁生同蔣忠錚陳祖述俞天業陳宗浩潘盛年顧啟泗謝庭芝黄子仙王立勛黄庚潘起鳳龐元澤陸志遠吳乃健潘祖謙周宗華顧麟士李學章楊浩王題雁費樹蔚李宗鄴蔣炳華吳韶生汪兆柏汪兆模尤傳鉞潘致和袁鳳波陳昌壬尤祖藩查此項甲級選民自納税五千餘元起以次編至五百餘元爲止至乙級選民因人數衆多不及備錄軍界 
　　敎練處計畫新軍敎育事宜杭州 
　　督練公所敎練處具呈增撫文云陸軍混成協卽將成立所有敎育計畫自應預爲規定俾新舊兵按期敎育各收循序漸進之效茲謹遵照部章擬定步馬砲工軍官佐目兵敎育科目次序表各一紙又敎育官佐目兵預定及實施月報表式各一紙呈候帥閲如蒙核定卽請將各表札發混成協並飭按照科目次序表計畫全年敎育詳細科目按月塡入敎育官佐目兵預定月報表於未實施前五日呈報至實施月報表應於實施後五日照實施科目塡報備查 
[示諭模範隊徴兵方法黑龍江]  
　　江省編練陸軍模範隊已派前將弁學堂總敎員可寳生充當該隊營官並將巡防前路所缺之步隊一營以中路第一營步隊改補所遺之中路第一營餉額統歸新練之模範薪餉之用惟該軍隊官弁兵夫月支薪餉均較巡防薪餉加多不敷之欵飭由營務處酌量核發查陸軍章程此項軍人旣屬爲將來造就陸軍之模範亦必須仿照陸軍徴兵之法爲合宜日昨特經龍江府開列徴兵條規標明府屬徴兵數目出示曉諭學務 
[清華女校畢業詳情松江]  
　　松郡清華女學校成績卓著來學甚盛疊邀省視學奬勵本届年假高等初等兩班又届卒業之期卽由校主夏君昕渠授憑行畢業式計高等畢業七人優等王慰麟奉賢王振清婁縣葉文明華亭張璱人金山中等顧蕉書華亭曹振權華亭莊醒黄奉賢初等畢業十二人最優等汪品祥優等周振權華亭戴素貞華亭戴蘭寳華亭朱學慧上海方秀英中等范若氷奉賢顧瑞仙上海程織仙奉賢沈育德婁縣馮冰苑金山顧葵欽華亭 
[叔姪互爭學欵之被斥武昌]  
　　黄岡縣職紳陳守器因興辦學堂與其胞侄陳以勳互爭族欵以充經費族人多不直之陳守器遂一再至學轅呈控語多不遜署學司齊文宗以該紳如果𤍽心興學自當酌量撥捐何須一再呈控致傷同氣之誼殊爲不取特批示云昔薛包與弟之子中分財産奴婢必引其年老者田廬器物必取其荒朽者弟子數破昔産輒復分給乃該職之於第子一則曰逆再則曰逆若忘其爲手足之親而視同不共之仇詞氣乖戾殊少學養本司不欲目覩此等人握敎育權也 
[公中學堂辦事權限蘇州]  
　　蘇垣草橋公立中學堂前經敎育會會長等議决明年開辦實科另招一年級生各情已紀本報茲悉該校監督原議敦請彭彦頤主任現彭因在吉林担任學務一時未能交卸另舉彭樹滋辦理該校學務兼任敎科所有改訂敎科重定章程槪由彭彦頤主任其延聘敎員則由彭榭滋酌定業經敎育會會長學欵總協董勸學所總董等公同認可議决照辦 
[宣講所暫停宣講蘇州]  
　　蘇垣地方自治會附設之宣講所近來每期宣講以明年正月初六日始爲舉行選舉之期曾將一切選舉情形 
 
 

Page 12

 
 
　　逐條演説聽者尚能領會現因時届歲暮故於本月十七日爲始暫行停期宣講定於明正十二日再行開講實業 
[出品協會談話會詳情杭州]  
　　十七日駐杭出品協會因南洋勸業會特派調查科長陶賓南主政調查員丁善之大令來杭調查邀集商界諸君於下午二時開談話會先由總理潘赤文君報告開會原因次陶主政演説南洋創辦勸業會之宗旨及對於全國實業之希望剴切詳明語語切實並詳述賽會之利益及此後應注意之事分爲三種（一）出品人之姓名必須調查明確據實報告以便將來審查奬勸（二）請各業預先組織研究會俟明年至南洋時可與各處研究會聨合互相討論以補農工商各業之發達（三）請出品人明年須往南京一行以觀賽會之成績藉以增廣見識陶君演説畢田會中職員魏君在田代表登台演説以三種辦法均爲本會之責任惟須商界諸公交爲輔助相與有成方足以資盛舉云云次由丁君善之演説南洋辦事情形及杭會經費問題潘赤文君答以杭州商界無不竭力籌措惟力是視等語演畢已五句半鐘當卽嗚鈴散會並由會中備具筵席請陶丁二君及勸業公所職員由本會監理總協理作陪歡宴而散 
[詳報商辦墾荒公司杭州]  
　　湖屬長興縣文令通詳省台以該邑紳商組織商辦厚生墾荒有限公司由職商鍾學詩等領銜呈請通詳據稱已認定長邑吳尚區十四至十八庄土名道冠山方山等鄉有荒山九百餘畝經知縣親蒞履勘確係年久官荒當擬集股本洋一萬元其整股每股百元零股每股五十元以先入之五千元作爲優先其餘爲並通股一俟集有成數卽行開墾試植柞橡樟栗等木並菓本藥材等物經年成林首先飼育柞蠶以興實業而裕利源應否准予立案試辦仰乞憲示祇遵等情茲奉勸業道批准立案給價承墾至清摺所載殊多壟斷之處爰卽逐條指駁飭令更正另詳復奪 
[考核舉辦實業成績武昌]  
　　勸業道高佑諸觀察以各屬舉辦農工商礦要政曾經部頒表格飭道督率按年塡報一次茲届宣統元年告終特查照定章札飭各牧令迅將已辦擬辦情形據實如式塡列申送彚案詳請咨部以覘成績而定考成雜記 
[請設籌還國債彩票之離奇浙江]  
　　日前有自稱候選訓導洪葆榮者居然異想天開擬辦一種國債彩票貿然禀請立案保護當奉勸業道董季友觀察批駁不准茲又奉撫憲增中丞批云籌還國債出於國民之觀感興起樂爲輸將斷難强迫從事轉致羣起誤會且與各項捐欵判若兩途不得相提並論查閲禀及章程該職雖爲提倡起見𤍽心愛國固堪嘉尚惟所陳各節未見妥洽又議及有辦事經費是誠何心更爲不解况紳學商各團體均已開會集議如果情殷報効儘可逕交各會所報告或存銀行彚解較爲妥貼何必多此一舉也所請應毋庸議 
[貨船停止報捐之風潮浙江]  
　　浙江釐局定章全省兩起兩驗自贛閩安徽來貨在常山威坪等首卡先報浙東起驗至大關再報浙西起驗以符定章省城所銷各貨向無浙西捐税自光緒十年間前撫劉秉璋衛榮光與各商界一再磋商江干釐局始有浙西起捐名目以與向章不符除煙箱茶箱蓮桶數項長路貨外其餘百貨無論城銷出關酌予通融現江干釐局任委員到差以來聽信司事潘啟臣所爲不識如何致江千各過塘行大受影響於本月十五日起暫停掛號釐局門前貨船約百餘號大起風潮不知當局者將如何辦理云 
[蘇城改良路燈紀聞蘇州]  
　　蘇垣警務公所以城廂内外各巷路燈及所收捐欵向係由縣會同各路警區辦理惟每届晚時燈光如豆日形闇淡屢經諭飭明亮無如積久玩生現擬改良辦法一律裝設電燈昨已與振興電燈公司訂立合同所有捐欵悉數撥歸公司作爲燃費現正清查捐數以備明年實行之計劃清談 
　　嗚呼憲政籌備第二年之成冉冉光陰。忽又一年矣。此一年中之内政。政府之程度。進步奚若。人民之程度。退步奚若冉冉光陰。忽又一年矣。此一年中之外　。外力之侵佔。優勝奚若。内力之抵抗。退敗奚若冉冉光陰。忽又一年矣。此一年中之吏治。部院之核議。效果奚若。疆吏之籌維。成績奚若冉冉光陰。忽又一年矣。此一年中之學務。京内之部臣主持奚若。京外之學司。奉行奚若冉冉光陰。忽又一年矣。此一年中之軍備。陸軍之訓練。效果奚若海軍之考察。心得奚若冉冉光陰。忽又一年矣。此一年中之財政。國庫之度支。增進奚若。省庫之紛繁。清理奚若而第見夫内政猶是也。外交猶是也。東奔西馳者。大吏之升遷。旅進旅退者。學務之成蹟雖然抑又未也。當今之世。更有航海遵陸之親貴。與夫騰章互訐之監理。吾無以名之。名之曰憲政籌備第二年之成績雜著 
[解頤語]  
有人見某印刷肄。方印刷黄紙報條。上書恭報貴府大老爺某某。大美國大學堂畢業等字樣。或謂此文何以要用大字曰。老爺而不曰大。則其　不尊。美國而不曰大。則不足表示其留學之榮。學堂而不曰大。則恐見之者疑爲小學校畢業生。不以張貼門首爲貴也或有曰。然則呼之爲大爺。或呼之爲三大爺不尤簡而尊乎。亟應之曰可可。時有號稱爲三大爺者。聞之甚爲忸怩。　　某高等學堂甲乙二生。好爲劉季奴一擲百萬之舉。一日全堂皆已安寢。二生乃就厠室中。踞厠板昨擲骰戲。方興高采烈間。監督躡至莫知所措投博具於厠中。監督問在此何爲。俱對曰。出恭。又問出恭何以不解褲。倉皇。而答曰。一時忘却耳。監督笑曰。忘却乎。速返。易褲。中必積污不堪矣。二生乃忸怩而遁。某君游歷至馬賽。某西人問之曰。貴國古時有女媧氏。能煉石補天。此石不知如何煉之。某君曰。所謂天地爲爐。陰陽爲炭。殆即女媧氏煉石所用。此學識非貴國所有也。某西人曰。然則貴國古時誠有補天之衛乎。今日者東北之地幾陷於日。西北之地又將陷於俄英。不知貴國尚有補地之術否。某君曰吁。吾國固有縮地之人。未聞有補地之法也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
專件 
[郵傳部咨吉長鐵路購地章程]  
　　爲咨行事據鐵路總局呈稱據吉長鐵路局申稱吉林長春一帶地方與京張路局購地情形大致相同茲參照該路購地辦法擬訂吉長鐵路購地章程二十二條地畝分上中下三上地等每晌合十畝給價吉林官帖四百吊中地每晌給價官帖二百吊下地每晌給價官帖一百吊此項價值已較民間時價增高查民間時價上地每晌只給價至三百吊爲止至長春商埠購地之價一因其地係在府城附近人烟稠密之處一係與日車站購買之地毗連日人又廣爲購置不嫌價貴是以商埠地價不得不因之加高若鐵路購地旣與商埠情形不同又與日車站遠不相連則地畆價值自應酌量另定以期有利於民無損於公但房屋墳墓各項遷移價值民間向無定價擬照商埠定價辦理此項章程已經函請長春府許守詳細代爲查核據覆所擬各條均屬簡明易行與地方亦無不相宜之處謹將擬訂購了章程二十二條曁比較購地購房表二紙一併呈請鹽核如蒙核准卽乞轉咨東三省總督吉林巡撫查照轉飭各該地方官遵照以便會銜出示曉諭免生事端等因前來查吉長鐵路購地章程業經本部核准批飭照辦相應抄錄購地章程咨行貴撫查照轉飭各該地方官遵照可也須至咨者　　吉長鐵路購地章程　　（一）地畝各項價值應分别詳定如左上地（高原平衍土地膏腴者是也）一晌給官帖四百吊中地（地勢斜坡參差不齊者是也）一晌給官帖二百吊下地（沙石溝濕者是也荒地亦然）一晌給官帖百吊遷墓每塚十五吊特别瓦房每間七百吊海青草房每間五百吊四面磚平房每間三百七十吊四柱磚草房每間二百五十吊前面磚柱土房每間三百七十吊前面磚平房每間二百五十吊四柱磚草房每間七十吊土牆草房每間一百七十吊土墻平房每間一百十二吊土小草房每間一百二十吊小土平房每間七十吊　　（一）價值旣分别詳定倘有爭論分别未當估價未平等情卽着該地户呈騐該地印契查明該印契確實無他情弊卽按該印契之原價從優加二成給價假如原價每畝錢十吊卽加二成給價錢十二吊或係銀兩亦照此核給惟以宣統元年正月以前契價爲準若宣統元年正月以後之契價不作爲憑用杜聞風預購僞塡虚價以至射利之弊業經詳請出示曉諭在案　　（一）查向來買地係由委員帶同該州縣户工兩房書辦飭知地保傳集各該地户眼同分清地畝丈量地畝秉公酌定爲上中下何等之地並爲何等房屋等項詳登草册第未授以憑據當時雖無異議而各地户事後記憶未清或竟茫然往往至領價時爭論不休今添小票與草册相聨騎縫編列第號丈量時卽將該地係定何等號口若干有無房墳井樹等類詳註數目於小票中給該地户收執爲憑倘有異議當時便於理論發價時亦有所覈對用免貽悞以息爭端（未完）本埠新聞 
[新蘇撫出京消息]  
　　滬道蔡觀察昨接京電得悉新任蘇撫寳湘石中丞棻定二十二日出京至漢口度歲大約明歲正月初卽須赴蘇接篆云 
[粤路共濟會歡迎王督辦]  
　　粤路分避督辦王雪澄觀察由漢蒞申昨晚粤路共濟會代表假一家春歡迎股東到者三十餘人由觀察歷述此路收回自辦之艱難今日未能澈查之現狀並念及此後改良公司之規畫意氣甚爲和平座有股東起言聞公司經粤督奏參後已密遣心腹挾重資入都此回再爲彌縫過去恐此路永無告成之日復由觀察剖説云聞粤路辦無成效外郵兩部引爲深恥龍參事在申晤沈雨宸侍郎曾勉以破除鄉情以大局爲念諸君可靜候郵部澈查不必過慮衆唯唯 
[中等商業學堂預科畢業生姓名錄]  
　　西門外打鐵浜中等商業學堂於十八日下午二時舉行預科生畢業式該堂預科甲乙班已於丁未下學期畢業升入本科此次畢業者爲戊申上學期續開之預科第一班先期由楊監督函請勸學所敎育會各員蒞堂會考計得畢業生三十一人姓名籍貫列下楊公亮嘉興徐調均青浦孫文榮元和張鎭藩青浦劉達合肥錢家楨無錫朱泳定海錢亞振無錫王羣贛縣張穉奉化張肇一無錫李嘉會錢塘徐延庚海州葛壽琨長洲金艮泰上海蔣俊長沙陸德庠仁和楊濟恒無錫陸錫璋長洲陳文彬鎭海楊緣生石埭楊智生石埭哈國璋江寗趙宗普武進張鴻宗華陽余其鈺嘉善呂格青浦陸樹敏會稽王羲範陽湖湯錫祺崇明潘祖清青浦又插班生俟補查原學堂分數再定等第者一人趙德基青浦 
[租界内仍有違犯烟禁者]  
　　福州路總巡捕房捕頭麥突生君以英美租界内禁閉烟館雖已實行仍恐有陽奉陰違私售燈吃情事昨特諭飭包探鍾星南與二十七號西探協同詳查旋查至漢口路三百七十七號門牌已閉亦陶然公司煙間内見有私設燈吃當由該探等將烟具各物一併帶至捕房禀奉捕頭諭飭存候請廨出單傳訊又老閘捕房包探沈阿岳亦在廣東路五百零一號已閉正記烟間内查獲私售燈吃當將烟具等帶入捕房禀奉捕頭請廨飭傳該店主張正芳到廨訊究 
[再誌偷竊由官發封之衣箱]  
　　總工程局裁判所飭探至浦東二路一區巡警局將行竊滬南商務分會棧房内由官發封之已倒元源錢莊股東沈上之家之衣箱三只衣包一個之竊犯張阿三卽紅面孔阿三馮金生卽小江北劉德金卽白眼等三名一併提回經孫裁判員研訊馮劉二人供在浦東碼頭爲小工聽從在逃之顧金生等糾往扛箱小的等守取力錢致被同拘解案張供由顧金生陳金生來合小的往竊皮箱三只負至浦東分贓路遇捕夥大眼毛毛分去皮外套一件後有巡警至嚴三慶家同被獲住求宥判張戒責三百下押改過局三年馮劉二人各責四十下逐出起案之贓存候認領 
 
 

Page 19

 
 
[繭業公所控案近聞]  
　　滬道蔡觀察札行公共公廨略云案據繭業公所控吳啟賓等行竊絲繭等情據詳甚悉旣此項獲案之繭均係零星雜湊並無捐照又無印花是否各原告所失之貨迄無實據應將該繭變價撥充地方善舉之需而吳啟賓雖無偷竊實據係屬來歷不明究在應行查辦之例未便率予輕縱仰候商務總會曁德法兩總領事查照俟復飭遵 
[利便行人之佈置]  
　　本縣田大令昨給城内各舖地甲諭單云爲諭飭事准公益會董蔡函開城内各街道自翻砌加高後所有各店舖招牌有碍行人茲敝會於九月二十八日集議擬以招牌掛高離地木尺八尺爲率如房屋低矮者設法掛進以便行人爲具公函仰懇俯准出示曉諭飭甲勸諭城内各店舖一律遵照等因到縣准此除先出示曉諭外合行諭飭諭到該地甲卽便遵照速卽勸諭各店舖一律將牌掛高收進以便行人毋延 
[工程局整頓路政]  
　　總工程局路政處以時届歲暮車輛行人頗形擁擠所有境内各水菓行及水菓食物等攤與小押店等每將街路任意侵佔阻碍行旅深爲可恨爰特會同警務處於昨日起傳諭一律收進以寛界址而便行人又恐搶匪潜迹擾害巿肆復由警務處多派巡邏隊巡士從嚴巡緝至各叚電燈之積塵污垢光不明亮者責令該公司雇工洗刷以重路政 
[法文書館放假]  
　　昨爲法文書館各學生放假之期先期由法領事喇君飭備西樂一班並函請道營廳縣各官及中西紳商届時至大自鳴鐘工董商大廳參觀一切 
[謝贈]  
　　昨承商務書館惠贈修身敎科書英文法敎科書敎育雜誌第十三册各一本特此誌謝城内 
[和署封印]  
　　昨日午刻爲文武各署封印之期因在國制内並無舉動 
[小孩迷路]  
　　一路站岡巡士陳夢蘭昨將迷路小孩湯梅園送至局中訊問據供年十五歲周浦人今晨同叔父趁船來申以致失散游巡　准即派人送至周浦航船交船主帶回交遠家屬 
[取友不端]  
　　踏布坊主吳阿金昨將店夥陳阿揚保人柯阿磨扭至一路巡局訴稱商人向開踏布坊由柯阿磨薦陳阿揚來坊爲夥昨日陳偕伊友丁永發到商人坊内商人知丁曾犯竊囑陳勿與往來詎當夜坊内即被人挖洞入内偷去藍竹布五疋及零段十六件正在查緝適丁與陳至浦東銷贓被該處茶館主看破扭案請究丁永發供與陳阿揚爲友此欠陳約小的到店將竹布偷出交與小的攜至浦東得洋十三元有零現用剩四元七角今被抄出呈案求宥陳阿揚供詞支吾柯阿磨供開灰色布坊陳係小的保薦今與丁串竊實不知情求鑒判丁陳各責三百板押至年終開釋所當之贓看柯阿磨贖還 
[一路巡局批詞]  
　　陶萬氏禀批前判暫行發堂候提獲該氏本夫陶愛學到案訊明再行核奪並無判予發堂另配字樣該氏何得要請改嫁即使本夫不義亦應候其來案訊明果甘斷離出具情願離異切結方可准其另行擇配此時該氏本夫願領與否尚未可知著再苦守一年該夫果無影響再行酌核辦理以全生路可也名分所關礙難曲徇仰即遵照勿再率凟萬德生禀批蔡忠釵與全昌交易往來必待爾從中説合此語殊難憑信又稱事成之後計以每刀紙提洋二分作酬果有其事是該蔡忠釵已非正道生意汝之勾串索酬亦非正經人色旣據稱前曾收過此項用洋儘可仍向該店面結毋庸動輒興訟藉端滋累 
[官事]  
　　商董試用道虞和德昨日到道拜會籌辦商船公會事宜解昉禀知於十五日開辦上海商船公會鈞和兵輪管帶馬廷樹禀烽由外洋拖救沙船回滬上海縣田寳榮到道禀見南巿 
[勒書筆據]  
　　王桂芳之外甥席素功於上月間被南洋學堂内學生顧桂堂誘至滬北新署後面南林里李某家賭博致席輸去洋二百餘元當時僅付三十九元欠找一百九十餘元未付近被顧等在南巿尋見將席軋至泰康客棧勒書筆據旋被王桂芳得悉報知工　局派探將顧拘案訊明事在租界免予深究判顧戒責二百下逐出席著王桂堂當堂戒責領回管束 
[騙取衣箱]  
　　漢口人徐伯雄與妻新寳約同李命氏乘輪來滬將命氏所帶衣箱一只（内有小洋二千四百角大洋十二元票錢十二千布兩疋）先行騙取登岸逃逸該氏詢之茶房李永海囑其守候良久不見蹤影該輪帳房疑李與徐串騙因即送至工程局訊得李實無干諭令出外代募川資洋十元飭氏回籍再行查緝 
[趕理借欵]  
　　衡豐錢莊主包榮堂昨將木作頭凌俟奎扭至工程局控稱凌於今年四月間代蔣純之單抵去洋一千元約於七月内交還詎到期僅還二百元尚欠本利洋八百八十餘元求追經孫裁判訊明屬實判凌交保出外限三天赶理 
[造屋違章]  
　　城内九畝地迤東小巷内徐姓家造屋佔路且未領執照昨被總工程局路政處查知即飭十二舖地甲赶傳作頭到局詰問閘北 
[捕夥獲賊]  
　　積竊王林生蔣阿二周小洲等夥竊陸正大京貨店之衣服等物前日被汎捕夥王生將王等三人緝獲解至四路一區經黄正巡官訊明判仍還押候弔贓再核 
[阻撓工程]  
　　姚妙生昨至四路一區控稱小的在三區境内十併十一圖地方築墓被薛少亭紏集數十人阻撓圖詐請爲提究黄巡官諭候查明再核 
[藉端圖詐]  
　　瞽者翁春旺娶孔扣子之妻袁氏爲室該氏之戚王寳山薛寳卿等以翁不應娶有夫之婦向之訛詐昨經四路一區黄正巡官訊明判王薛分别交保開釋 
[幸免發封]  
　　善利源彩票店主陸善卿在四路一區控告隣居昌茂烟紙店主陸壽安每晚紏人聚賭並挖掘墻洞竊去皮袍等物一案茲經壽安之戚唐子香向原告再三懇情賠洋　元昨由原告到局　請銷案巡官准免發封仍勒令將同賭人交案再行訊辦英租界 
[尚須算帳]  
　　職商王鼎三等上控永盛銅錫店主顧成章不理代辦塘柴墊欵洋二萬餘元前晚由滬道札　復　原告投稱年關在邇環求嚴追訊之顧供帳未算明求恩寛限判顧還押限三天内令原差帶至收發處將帳算明可核 
[保人受累]  
　　張秉鑑控朱文順借洋一千元不還前晚山廨提訊據保人楊蘭如供稱朱已在外央人料理判楊押　交朱到案再行開釋 
[减折料理]  
　　王長生欠何覲林貨洋一千餘元山廨判王交保在案茲王延不料理復於前晚提訊判王交原保限年内統作七成理楚 
[勒具遵結]  
　　望平　老錦椿　店主管禮緝與謝榮記劉東書均因虧欠房主吳榮甫租金被控前晚由廨提訊判均交保限明年正月十五日以前理楚令各具結存案備核詎謝劉均已遵斷而管則一味刁　判押候具結再行開釋 
[吞没租洋]  
　　公洋生控湖北路福州路轉角匯芳園茶館主翁　基吞没租洋二萬餘元前晚由廨提訊諭飭中証鄭栢春出外調 
 
 

Page 20

 
 
處禀候核奪 
[經理舞弊]  
　　長源洋貨號股東方漢臣控經理鄧顯臣騙吞帳洋前日午後由廨會訊方與同股之鄧少梅陳蘭明司帳李雲明偕律師到案請追被吞洋一千餘元鄧亦延律師到堂代辯寳讞員商之英布副領事判鄧仍交原保候卜禮拜二午後再行會訊 
[電車肇禍]  
　　昨有某西人自駕兩輪馬車行至南京路山東路左近　三十七號電車撞倒該西人從事内跌出幸未受傷旋即投　捕房請爲查究 
[旋失旄得]  
　　住居新閘之徐兆祥昨在山東路被賊摸去現洋鈔票七十七元旋由捕房飭探周志仁查到原洋交徐領去 
[押店收贓]  
　　虹口武昌路三百六十八號西婦失竊金針等物昨由包探鍾星南與二十七號西探在山西路晉成押店内查獲原贓帶回捕房存候失主認領 
[因何起火]  
　　福建路六百四十二號空房起火已紀昨報茲經老閘捕房派探查明該屋前開永祥順零剪店現有木匠二人守看此屋不知如何遺火其比鄰保有火險之錦成衣莊梢受水漬該探等當即回訴捕頭請爲察核 
[老嫗倒斃]  
　　前晚九句餘鐘有一老嫗行至甯波路中旺弄口忽然倒斃當由華播回禀捕房派探將屍車入虹口斐倫路驗尸所著保報縣請驗一面由探查得死者有戚在中旺弄附近擺設裁衣擲令赴屍塲候示 
[摸竊鈔票]  
　　積竊徐根榮昨在天津路摸竊洪二銜鈔票洋一百零五元當被包探徐阿華查獲拘入捕房押候究辦 
[人贓並獲]  
　　張根泉昨竊陳品之家棉被携至浙江路押店求質被包探朱兩巧查獲人贓一併帶入捕房押候究辦美租界 
[擊傷西妓]  
　　前晚有甲乙二俄人乘醉至鴨綠路五十四號西妓院尋歡不知因何起釁擊傷妓之頭而旋由該妓院報捕一併拘送捕房押候解交俄署究辦 
[醉漢兇横]  
　　某西人前晚因醉在外大橋擊壞陳阿三之東洋車由陳報捕飭候查辦 
[西人圖竊]  
　　西人生多司昨日闖入北四川路一千五百四十九號某姓家圖竊被事主拘送捕房押候解廨訊辦 
[兜售淫畫]  
　　日本人某甲昨持春宮照片沿途兜售被西捕拘送捕房候解日署訊辦 
[流氓搶物]  
　　昨有某粤婦行經武昌路被流氓陳阿和搶取金簪一枚而逸旋由巡捕追獲解至捕房押候究辦 
[吵閙酒店]  
　　昨有祝阿松戴林紅二人至吳淞路一各五百六十九號某酒店沽飲旋因堂倌報帳不符被祝等擊碎盞碟等物旋喚巡捕拘入捕房押候查核法租界 
[無心失火]  
　　前晚老北門外護城河浜仁大衣庄失愼幸即救息昨由捕房飭傳該莊主趙仁甫到廨候訊趙遣夥友王東萬與徐昌寳投案王供趙因患病不能到案是夜之火係因徐昌寳登樓大便遺火稻草内以致失愼當時店内各人即取水澆息且該莊並未保險求察詰之徐供小的自不小心叩求鑒原聶司馬以該莊旣未保險諒無情獘判一并開釋 
[控追房租]  
　　某洋行收租人昨至公廨訴稱　店主潘順德虧欠房租五十元又徐巧生虧欠房租七十五元押店王翁阿押積欠租洋三十元均屢催不付請爲追究潘供除付過外祇欠三十五元聶司馬以各人認欠租洋屬實除准欠一月外餘限一禮拜付清 
[鴇婦作証]  
　　丹陽人丁洪寳前因妅女被姪壻周福珍押娼將女扭入八仙橋捕房斷交丁領回周即斥釋嗣周赴丹陽縣誣控丁即覓保來滬投廨禀來飭提朱鴇到案訊供核辦昨朱顧氏投稱去年七月間周押妻爲娼取去洋一百二十元嗣丁來爭論同至捕房斷令交丁領去憑據撕毁却有其事判丁朱退去候據情移復丹陽縣核辦 
[拔還借欵]  
　　陳愛榮將胡紀才扭至公廨控稱胡紀才前因爲弟娶妻借去洋一百五十元回論不　求退胡供此項借欵僅有七十元後因利上加利積至此數前經友人勸過每月拔還五元求鑒判胡交保先還洋十元其餘按月拔還五元兩造遵諭而退 
[父女重叙]  
　　朱瑞鳳而前控鴇母蔣楊氏收還身價仍將伊女林絳四即朱蔣氏藏匿等情已紀前報嗣朱復控告蔣楊氏吞没存洋提訊不認判將林妓發堂留養在案昨解請訊朱投案請追詰之蔣鴇供不承認判一併退去准朱赴堂將該妓領回完案 
[來函更正]  
　　報載余賢渭將田軍抵於德商可栢洋行延不取贖控奉公　派探傳案交保候訊一節尚有纒誤緣前有胡祥蓀欠可柏行押欵銀六百五十兩送捕押追由胡央余等四家擔保至期不付鄙人已將所保一百兩於四月底照保數清還交由鄭建乾収領出立收條爲憑且保單上書明保伊押一欵兩並非保伊抵單應請更正余渭賢啓新聞畫 
　　湘省暫編陸軍第二十五混成協協統楊某有母在堂惟不知其是否生母日前突來一老嫗逕赴楊之宅第聲稱爲其生母門者不納該嫗遂赴撫署鳴寃經岑撫傳詢一切彼言楊之家政歷歷不爽蓋實生母也聞現已由岑撫札飭地方官調停其事矣 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[尚書梁敦彦等會學部奏會同覈定游學專門人才摺]  
　　奏爲遵章覈定游學專門各員恭摺仰祈聖鑒事十月二十九日學部具奏各省採訪游學專門各員請派大臣會同覈定一摺奉旨派出中梁敦彦臣于式枚臣紹昌欽此臣等遵卽會齊在學部公同考核查此次保到之詹天佑等二十員業經由學部開列姓名奏明在案又張人駿等續保區金鐸等三員履歷甫經送到應一併核議以上共二十三員均據聲稱游學回國在十年以外學力素優復有經驗等語是各該員等所學皆曾經歷試本與尋常考校不同臣等就所開履歷詳細考求察其出洋年限畢業文憑均須符合至考其學業成就自應以著述及成績爲衡現據送到各該員等著述尚未及半然就學以致用而論則空言之著述尤不如實騐之成績爲可憑至名譽所歸尤應博徴公議臣等公同商酌逐日參稽各就平日之所知證以衆論之所與如詹天佑之辦鐵路李維格之辦鐵廠魏瀚鄖清濂楊廉臣之長於製造嚴復辜湯生伍光建之優於文學吳仰曾之精於理化鄺榮光之熟於礦務張康仁之深於法律王劭廉之久於敎授皆卓著成效或久負時望均爲中外所共知以上十一員均擬列爲一等其鄺佑昌李大受温秉仁陳聨祥盧守孟劉冠雄江起鵬等七員亦皆學有專長歷充各差並無貽誤比於詹天佑等十二員論學業則本難軒輊較資勞則路有等差均擬列爲二等其鄺孫謀一員現充粤漢鐵路總工程司經兩廣總督袁樹勛奏參正在查辦該員夙有學譽歷充要差粤路債敝之餘浮言繁興本難盡據惟旣有參案自應靜候查明其張金生一員曾聞故大學士張之洞言其在鄂所辦各事效少而費多惟該員歷在山東江蘇及晋豫浙閩湘桂等省迭供礦路各差資勞最深亦應詳查以昭愼重除廣西巡撫係原保大臣無庸行查外其該員曾經供差各省應由學部咨查各督撫臣詳實咨覆再行核辦以上二員均擬暫緩列入等第至區金鐸黄鳴球兩員查其履歷並未聲叙專門學業與奏案不符黄鳴球係威海失事案内革職未經開復之員區金鐸則僅稱光緒二十七年派充保定鎗砲廠一差其成績更不足論以上兩員均應無庸置議再此項出洋人員回華後分在各省供差各督撫臣領江海要區辦地方新政平日自應博爲採訪以備任吏見聞較廣考察較眞現在保到各員除袁世凱所保在先此外惟楊十驤　方張人駿林紹年吳廷斌沈瑜慶張鳴岐等各保數員或一二員時逾兩年僅得此數其餘各省未經保到者尚多固由懸格本高應求不易然人才輩出豈容獨無仍應由學部分别咨催俟陸續舉到隨時奏明辦理謹將擬列一等之詹天佑等十二員擬列二等之鄺佑昌等七員繕列清單並將原送履歷擇要分注恭呈御覽此次奏定章程一等給予進士出身二等給予舉人出身查各該員等多分在各省充當要差若俟調集到京帶領引見則少分遠近叅差不齊時日旣有濡延職守尤多曠誤况多係職官曾經引見且有迭經召見之員合無仰懇天恩賜予出身免其引見俾得及時光膺盛典以示體恤而昭激揚出自恩施特霈是否有當理合會同恭摺具陳伏乞皇上聖鑒訓示謹奏宣統元年十二月初七日奉上諭已錄謹將考覈游學專門人員擬列等第繕具清單恭呈御覽擬列一等十二員郵傳部候補丞參詹天佑廣東人派赴美國先後在威士哈吩小學堂弩哈吩中學堂肄業考入椰路大學堂肄習鐵路並各工程學畢業領有文憑回國派往福州船政局後學堂學習駕駛學滿考取第一派在前揚武兵輪船操練歷充福建船政局後學堂敎習廣東博學館敎習兼辦廣東測量海圖廣東水陸師學堂英文敎習天津鐵路工程司津蘆鐵路工程司山海關外錦州鐵路工程司萍醴鐵路工程司派辦接收山海關外鐵路事宜充新易鐵路工程司充鐵路總公司工程參議商部派充路務議員學部派充考試游學畢業生襄校官現充京張鐵路總辦兼總工程司以上一員擬請賞給工科進士候選道嚴復福建人船政學堂出身官派往英國國家海軍學校學海軍專門又兼習文家博綜經史譯著政學書最多風行海内學部奏派充兩次考試游學畢業襄校官編訂名詞館總辦學部承參上行走以上一員擬請賞給文科進士記名道魏瀚福建人船政學堂出身派赴法國學製船畢業領有文憑回國歷經監造鐵艦大小五艘製造兵艦大小二十艘歷充福建船政提調蘆漢鐵路總稽核兼駐漢口辦理湖南交涉事務江漢關洋務幫辦總辦黄浦水師學堂船局水魚雷局製造局現充廣九鐵路總辦保荐經濟特科學部奏派充考試游學畢業生襄校官郵傳部丞參上行走以上一員擬請賞給工科進士（未完） 
[署粤督袁奏改良鹽務充抵諸餉實行一律禁賭摺（附章程）]  
　　奏爲遵旨續陳改良鹽務充抵賭餉興固有之利除無窮之害恭摺具陳仰祈聖鑒事竊臣於宣統元年十一月初一日承准軍機處電開奉旨袁樹勛電奏擬改良鹽務籌抵賭餉等語該部知道欽此欽遵轉行運司並飭商條擬承辦章程由臣督率運司商榷指正並迭准度支部臣往返電商期於確有把握又於十一月二十日奉電傳上諭各省鹽務葛糾紛紜疲敝日甚非統一事權修明法令無以提挈大綱維持全局産鹽省分各督撫本有兼管鹽政之責均著授爲會辦鹽政大臣等因欽此仰見聖主重視鹽政力除積弊之至意臣維自來之論鹽者曰鹽之産於塲猶五榖之生於地數千年來鹽利之不可興實鹽吏之不可罷也旨哉言乎粤省瀕海延袤千餘里汊港紛歧日日防緝而日日走私迄於今私鹽之輸灌日見其多官鹽之分配尚虞不足加以各項規費歲糜不貲暗耗明銷埒於正課是卽不爲禁賭籌欵計而鹽務之糾葛紛紜誠如諭旨所言而粤省尤有不可以終日者顧惟因禁賭籌欵而窟穴於鹽規賭費之徒益勾結把持設爲種種不根之論互相煽動而明正通達之士紳就事籌商則無不相説以解咸以爲粤省積虧至一千三百餘萬欲除賭禍非得大宗欵項斷難有濟今飭商承辦鹽務以充抵賭餉要而言之曰化私爲公耳曰以公濟公耳於正課無毫末之損於地方有泰山之益且不於籌備憲政之始及時設法禁賭恐賭餉愈加愈多以前十年爲比例再閲數年或遞加至千萬以上飲酖愈久而受毒愈深殆將永無禁賭之一日臣誠竊 
 
 

Page 27

 
 
　　竊然痛之茲將迭與部臣討論並飭商承辦大槪及已繳按餉一俟奏准再行開辦情形分晰臚陳惟皇上採擇一曰商辦愈於官辦也查粤鹽私銷之充斥其故由於瀕海地面太廣而防緝之不易在官辦之時鹽户運商諸多弊混官亦利其弊混也亦從而弊混之名目繁多規費重疊今歸商辦則在官之獘混除取之私槖還之公家商辦則欵集而官辦則朋分今日承餉之數逾於原額幾及兩倍此卽化私爲公之明騐也而一切運配巡緝稽查之費亦商自承之不在正餉之内尤官力所不及此飭商承辦之規畫一也（未完） 
小説 
[短篇小説妓俠（來稿）]  
　　楊某浙江人。以諸生捐納知縣。需次某省。奉撫軍委。解餉入都。過臨清道。投店夜宿甫下車士妓五六輩抱器踏歌北俗妓寮多逐尖站客至歌俚曲侑酒。給以津錢數百。欲留與宿者。但令抱衾被來。辦色而行。給津錢數吊凡津錢一百者。實五枚。當南錢十枚。津錢一吊者。實五十枚。當南錢一百枚。其價廉如此然若輩多與馬賊通。偵探客囊而報告之。蓋妓而盜者。也。楊老于行心識之又知臨清爲馬賊淵藪。益戒嚴。當時見五六輩。各塗。抺指粉。手胡索。或月琴。泥身畔喁喁絮語。中一妓。黑衣周身。躡鋭履。年約。二。十許。雜諸妓中見客。已而屏立門簾下。諸妓嬈盤旋。起立進止。無常。熊輙回顧黑衣妓。黑衣妓若以目指揮之。楊固機警。知黑衣妓必妓魁也而舉止之整暇。眉目之神彩。皆不類妓。其爲馬賊之倀無疑。顧荒村野店良無術自脱於險。心房震動。若觸電氣。猛然省曰。此妓非常人。以情哀之或可免。乃舍諸妓而獨留黑衣者。妓亦欣然留。楊乃沽巿飲。與妓各道顚末。妓言家貧親老。忍耻自鬻。誠非得已。楊具述古名妓歷史。如紅拂梁紅玉事。爲之勸慰。以激發其豪氣。妓亦悲歌泣下。楊歷舉生平遭遇重累。欷歔述之。妓問此行奚適囊資若何。楊又具告之。談次聞窗外淅瀝聲。推簾。微睨。則積雪。之光。與殘月相映。漫白無際。顧妓僅御絮衣。苦寒欲僵。楊發。扃出羊皮短帔衣之。時夜已艾。油燈無熖爐炭不熾。楊出燭續膏。仍坐對。縱談終不及亂。俄聞鷄唱妓循例告去。脱襖置坑上。楊贈銀四兩又持襖授之曰天寒早行良苦薄物爲卿禦寒。勿介意也。妓曰。蒙君齒愛。虚度良宵。受銀已無狀。敢言他。楊曰。所以重卿者。氣節耳區區之贈何歉焉。妓乃。道謝去。行里許。忽回楊聞叩關聲。觳觫啟視。則前宵黑衣妓也楊未及問妓遽。大言曰。實告君。吾盜倀也。吾父爲賊酋。以吾爲餌。然吾律身甚嚴。有犯吾者。吾力刃之。今猶處女也。君以柳下坐懷之義。廣范叔綈袍之仁。羊帔前途所需。吾去卽賫返君。更有一寳物。君第收之。雪霽。泥未泞。犯寒亟行早。脱此虎品楊。跪謝之妓。哂而去逾。一小時果使。來返帔并出一黄色小囊曰。此主人所貽。囑君賫之以行。此物值價無量至楊柳青標局。有索。者。君卽畀之。前途千萬珍重。楊受囊出銀犒來使。使曰。適奉主人命。不得。受一錢。遂去。楊發囊視之。則三角形小幡也。遲明趣僕夫亟行。僕夫以危險辭。彊而後可。就裝已。楊出小幡貫車篷。僕夫審視愕然曰。客何由得此此去無憂矣。旣行二十里。有策騎荷鎗者。聨隊摩車而過。囘馬盤旋一周。熟視小幡。卽逡巡去。更行二十里。又如前狀。凡五六日。所遭大率類此。距楊柳青十餘里。有迓於途者。詢之。則標局所遣某也。引之登陸入局。供給異常饌。更闌主人入室詢幡所自來。楊具述其故而歸之。主人曰。此貴重物。非有大感情者。不苟贈。今君已出危險。無須此。僕將持歸復命。不落他。人手也。國外新聞 
[日將發行債劵]  
　　十八日東京電云日本不日將發行公債劵日洋一百兆元用以更換四釐卢息債劵每百實收日洋九十五元 
[法國水災績誌]  
　　十八日倫敦電云據巴黎電稱散恩河河水終夜高漲直至德國大使署始已今日正午水已漸退又電云散恩河上流水勢雖落而巴黎一帶仍在高漲各街道多有坍塌美國大使館因爲水淹已徙往他處國會四周亦爲水所阻各議員均由從者肩荷而入法文報電云法國已開國捐振濟災黎 
[奂臘政界之風潮]  
　　十八日倫敦電云據雅典電稱陸軍公會已允賴利君及狄哇托其斯君之請將公會解散賴狄二君現擬召集國會修改憲則但目下大局頗爲阽危 
[德民慶賀萬壽]  
　　七十日柏靈電云德國各處今日均於大風之中慶賀德皇萬壽 
[日員將抵柏靈]  
　　十七日柏靈電云日本伏見宮親王約親王約西二月一號可抵柏靈 
[英皇定期出游]  
　　十七日柏靈電云西三月三號英皇蹕駕將抵皮亞里慈 
[歐洲大風雪續聞]  
　　十七日柏林電云西班牙意大利及荷蘭諸國均有極大之風雪 
[英國國會展期開會]  
　　十八日倫敦電云英國國會尚有種種之預備大約西二月十五號尚難舉行開會典禮以西二月二十一號爲近 
[英國煤礦工人暴動]  
　　十八日倫敦電云特海姆有鎭名化丹者忽起暴動半由選舉之故半由地方罷工所致聨合黨之機關部及煤礦主人之住宅均經搗毁有少年一人爲礦主槍擊身中小彈數枚已送至醫院診治暴動者旋將經理礦務員所乘之汽車抛過懸崖警察以剌刀與鬭旣而亂民縱火以焚煤礦俱樂部之屋卽將雜具掠奪一空 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
[商標夏士蓮雪花]  
夏士運雪花乃極妙粧品其有珍護嬌嫩肌膚之特色久已名馳全球佳人每日粧施手面常覺温美男子整容敷搽舒爽毫無痛癢雪艷花香洵是粧臺至寳用精緻玻瓶裝置由各埠大藥房發售如諸君欲本行靈藥仿書可函至上海四川路四十四號寳威大藥行念號總經理處索取可也郵資不取 
[青州水門汀]  
青州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠貴客賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告　　新旗昌洋行謹啓 
[江西路二十二號老公茂廣告]  
本行經售張士公司所製各種花玻璃樣新花奇各色均備貴客如要知其價目可向本行函問可也　　本行並經售英國夸克公司所製各種測量鏡水平器畫圖儀器測量杆以及鐵鏈鋼帶測高低器風雨表量雨表等件無不齊全本行備有目錄兩册以供貴客取閲　　本行並經售曼而經廠各種瓦片各種舖地所用之磁光瓦火爐前所用耐火磁光瓦以及火爐邊所用之白磁光瓦欄杆等件各色俱全貴客欲知各貨價目請向本行函問可也 
[舒途士旅客要藥ＳＯＴＯＺ]  
航海旅客每苦風浪今英國格物家發明新藥一種名舒途士服此藥者可止暈浪各疾使居舟者不啻如居家之安此藥亦能治暈車各病此藥歷試皆騐早已馳名歐西且在倫敦創設公司即名曰舒途士現並運銷中國托各大藥房代售每匣價洋二元内附仿單詳載用法航海者萬不能不購此要藥也江西路廿二號老公茂保險帳房經售處啓 
[老太古告白]  
倫敦崙格西火險公司柯里仁火險公司叭喇定火險公司雙司勞洽其火險公司家定火險公司啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨丁面議可也特此佈開 
[永昌洋行]  
本行開設四十餘年專售各色金銀首飾鐘表千里鏡眼鏡並修理打樣量天尺機器一切俱全向係久遠馳名蒙士商賜顧須駕大馬路口黄浦灘第一號便是特此佈告全代理有喴金銀各表 
○極品彩鳥牌黑香皂仿單○ 
[上海怡昌洋行經理]  
此香皂身骨堅硬香味耐久不退較市上所售者不同今有新到現貨其價格外克已凡蒙賜顧須認明每箱每盒内有憑單贈物仿單可向本行掉取頂上香烟盒聊酬諸君惠顧之雅意焉本行謹啟 
 
 

Page 32

 
 
   
 
