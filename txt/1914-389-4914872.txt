# 1914 - 389 - 4914872

 

Page 1

 
 
   
 
 

Page 2

 
 
時評 
[產銷併征問題平議（三（抱）]  
　　所謂上海商業對此有特别之困難何也凡内地貨物流通往往由船户逐節承裝包完捐税併徵則向由甲乙丙各地船户分包者今須歸甲户併納於是甲之財力或有所不能堪一也捐税本包在水脚内今捐税因併徵而加重而水脚則以商情疲滯不能隨之增加而承包者苦矣二也而在認捐者其負擔之增加尤非他比此皆實際上之困難而在上海爲特甚者也 
　　又有一層商家所不便明言我請代言之蓋今之經徵機關員司扦手眞能潔己奉公者有幾譬如照章應税十圓者報作五圓而私獻二圓此弊己成習慣一般包裝包税者全恃此爲生活焉今併徵第一機關是否破除積習尙不可知而對於第二以上各機關無所獻則欲加之罪何患無辭有所獻則涓滴皆爲血本非若前此二圓之尙有取償商力幾何其能堪此故不去第二機關以上之覆騐直使商民受痛於無窮况益以種種條文予若輩以無數留難需索之機會耶 
　　夫產銷併征非惡法也然上列種種皆爲實際上必須研究之點吾謂主財政者正宜召集商家悉心討論如果法無流弊而商家猶復意存抵抗然後以官力强迫行之必有能諒之者而在此時萬不宜拒人千里也 
[命令]  
　　七月三日大總統策令 
　　朱瑞給予二等嘉禾章此令 
　　又令 
　　内務總長朱啓鈐呈稱僉事許家恒方策安張玉麟前經本部准免知事試騐審查合格呈准分發請予免去僉事本官等語許家恒方策安張玉麟應卽免去本官此令 
　　又令 
　　内務總長朱啓鈐呈據京師警察廳總監吳炳湘詳稱署長盛慶琳回籍省親懇予辭職請免去本官等語盛慶琳准免本官此令 
　　又令 
　　内務總長朱啓鈐呈准吉林巡按使齊耀琳咨據省城警察廳廳長趙憲章詳稱司法科長魁錦曾因親老禀請辭職魁錦曾准免去科長本官此令 
　　又令 
　　内務總長朱啓鈐呈准吉林巡按使齊耀琳咨據省城警察廳廳長趙憲章詳請任命王鴻翱爲秘書沈崇琪爲科長應照准此令 
　　又令 
　　内務總長朱啓鈐呈准文官高等懲戒委員會議决四川署昭化縣知事陳希廉劍閣縣知事張政署通江縣知事汪世楢廢弛烟禁一案依照知事懲戒條例張政應受第三條第一種第一欵褫職處分陳希廉汪世楢應受第一種第二欵免官處分等語張政陳希廉汪世楢着准照所擬分别褫職免官此 
 
 
 

Page 3

 
 
令 
　　又令 
　　國務卿呈據機要局局長張一　詳稱擬將參事趙廷珍叙列三等參事王杜歐陽熙雷延壽唐在章楊寶森僉事呂式斌向瑞彝均叙列四等僉事章華曹秉章王立承曾文玉劉式程濮彥珪陳閶鴻盧文明勞勤餘毛祖模阮永墀江保傳森樹忠均叙列五等等語應照准此令 
　　大總統申令 
　　内務總長朱啓鈐呈准文官高等懲戒委員會議决順天府府尹沈金鑑糾劾巳撤固安縣知事劉其勳昌平縣知事岳魁武淸縣知事田載厚三河縣知事李作等一案依照知事懲戒條例均應受第三條第一種第一欵褫職處分劉其勳岳魁田載厚另有勒贓情事涉及刑事範圍應提交法院審訊等語劉其勳岳魁田載厚李作着准照所擬褫職劉其勳田載厚現在潛逃巳另有令嚴緝務獲即與岳魁一併發交法庭並連同案内扶串作好各犯分别審訊　法究治以懲貪　而儆刁頑此令 
　　又令 
　　據順天府府尹沈金鑑呈稱被劾順屬知事劉其勳田載厚避案潛逃請明令嚴緝等語劉其勳田載厚前　申令以案情較重者該府尹將案内扶串作好人犯拿交法庭懲治並將該知事等交由文官高等懲戒委員會嚴處在案茲據　該兩犯現均在逃查劉其勳原籍山東沛陽縣田載厚原籍山東黃縣難保不潛回原籍或匿迹他省着步軍統領京師警察廳　省巡按使轉飭所屬一體嚴緝務獲歸案訊辦以肅法紀此令 
　　又令 
　　茲制定警察官吏卹金給與條例公布之此令 
　　又令 
　　據蒙藏院總裁貢桑諾爾布呈稱蒙藏院職司邊務請申明舊制釐正蒙古王公喇嘛呈文辦法以明權限而肅政綱等語民邦初肇邊局未寧本大總統體念蒙艱優加眷遇凡王公喇嘛等至本府及各院部呈請事件無不立予辦理蓋惟慮邊情之隔　故未執成法以相繩乃權限無所區分秩序遂多凌躐若不重加釐定深恐日久滋獘殊無以明權責而飭紀綱查内外蒙古閒散王公本無行政之權從前　旗事務均扎蕯克或盟長呈明理藩部代奏雖以親郡王爵秩之尊若不兼扎蕯克於本旗事務亦不能逕行呈遞必須呈明本管扎蕯克代轉其事務之重大者并須由蕯扎克呈明盟長轉爲呈請蓋内外蒙古世職繁多若有爵之人均可干預政權紊亂將無底止事權不容稍越責任亦有專歸嗣後各蒙古盟長扎蕯克遇有關涉政務呈請事項均須備具印文呈蒙藏院核辦各旗閒散王公關於本旗事務有所陳請者仍非經由盟長扎蕯克蓋印文不得率行呈遞其各蒙旗事務照例應由該管長官代咨蒙藏院核辦或應由盟長扎蕯克逕呈蒙藏院者亦均照舊辦理至各呼圖克圖本以淸淨爲主更無干涉行政事務之理此次明令之後自章嘉以次遇有具呈事件駐京有商卓特巴扎蕯克喇嘛者均由該喇嘛代爲呈遞蒙藏院核辦在外各呼圖克圖無論有無商卓特巴扎蕯克喇嘛均自行呈明本官各旗扎蕯克或盟長轉蒙藏院查核辦理其所呈請事件並應以敎務及所屬寺廟事件爲限毌得妄干政務惟前頒優待條件仍應一律照辦不得少形歧視以昭優異並由蒙藏院通飭各旗扎蕯克盟長遇有各蒙古王公喇嘛等懇請轉呈事件亦不得任意留難以示體恤各蒙古王公喇嘛等務各恪遵成例嚴守範圍用副本大總統維護蒙人修明法紀之意此令 
　　大總統策令 
　　陸軍總長段褀瑞呈請將剿撫哈密防守得力之楊發春授爲陸軍騎兵上校張彩庭授爲陸軍騎兵中校馮　授爲陸軍騎兵少校並加中校銜劉榮升授爲陸軍步兵少校吳金斗授爲陸軍騎兵少校應照准此令 
　　又令 
　　陸軍總長段祺瑞呈核覆多防鎭守使請將多防肅淸出力之張鳳池授爲陸軍涉兵少校馬燦斌授爲陸軍騎兵少校胡有模龐在洛關成德加給陸軍騎兵少校銜王華春加給陸軍砲兵少校銜劉鳳洲王兆錫加給陸軍步兵少校銜應照准此令 
　　又令 
　　陸軍總長段祺瑞呈請將克復經棚等處出力之劉玉王鳳臣郭松山劉振玉均授爲陸軍騎兵少校周德俊馬金印李靑山吳泰楷董書勛王子全常有德榮英王海全劉宗綱耿沁均加陸軍步兵少校銜　聯芳張殿九馬占山徐春林李淸仁王凌雲劉永陞均加陸軍騎兵少校銜李恩榮李振成均加陸軍砲兵少校銜應照准此令 
　　又令 
　　陸軍總長段祺瑞呈請將魁聯芳韓惠卿阮福保李得一楊可傳翟鐸祿萬振寰張德單張奎寗授爲陸軍三等軍需正應照准此令 
專電 
[武昌電]  
　　白匪巳竄荆紫關因有田作霖兵在該處扼守繞出西坪巳進豫界間有一部份巳竄鄖陽 
[北京電]  
　　約法會議昨議立法院組織法大致如原案名額由二百至三百華僑特定額二人 
[北京電]  
　　將軍府如何組織詢之現任將軍等均云未定惟聞設在北海 
[北京電]  
　　姚囗勳被執法處看管巳近月餘緣其任順天府營務處時私發營兵赴陜爲陜商解銀來京途中鎗斃人民被告發又頗濫發護照被匪黨利用 
[北京電]  
　　法部通飭巳設審檢廳各縣知事不得違法收受詞訟 
[北京電]  
　　商内財交四部呈訂招商投標運米來京辦法以漕米停運恐遏糴居奇故以五十萬石爲限招商承運以補其缺每標至少不得在五萬石以下給護照減釐金運費並借倉屯積而責該商等報効平糴及各種慈善不得短於百分之二分五之米石 
[北京電]  
　　昨奥使館爲奥太子及妃追悼政府中人前往參禮甚盛 
[北京電]  
　　張鳳翽今日到京陸軍部照例預備歡迎 
[蘭州電]  
　　聞岷州一帶匪去後番民乘間亦肆行搶刧現己由川兵彭統領剿辦 
[廣州電]  
　　據探稱黃興陳炯明柏文蔚等携帶現欵一百萬元到香港設立機關專以運動廣東軍隊起應龍將軍得報後嚴飭各軍極力防範 
[安慶電]  
　　倪將軍聞白匪有東竄廬壽消息特調一團編爲支隊預備出發並電請中央不可因匪四散遂爲無事云云 
[南京電]  
　　蘇省捕蝗情形業經韓巡按使電呈中央核鑒 
[南京電]  
　　韓巡按使准皖督電稱頃電内部請派員赴三省交界有蝗地方查勘報告特電飭各屬凡有蝗之處赶速搜捕勿稍疎懈 
特約路透電 
[漢口電]  
　　前星期二日海關用人兩名未穿號衣因游行英租界江邊爲巡捕拘去海關税務司乃命各輪船至英租界躉船者須先停江中候關員登船各輪船公司大不滿意巳向英總領事威金生君抗議總領事己嚴詞致書税務司漢口中國公會亦爲此事致電駐京英使朱邇典君祥和輪船之搭客郵件曾因此延遲登岸兩小時隆和則遲一小時 
[北京電]  
　　美國獨立紀念此間慶祝頗爲𤍠鬧� 
天氣雖𤍠仍開運動會� 
要聞一 
[討議中之行政立法各要題]  
　　參政院之新提議案 
　　參政院爲政府諮詢機關立法院爲民國立法機關其性質逈然不同然於立法院未成立之前參政院得代行立法職權巳明定於約法中日前總統又特頒命令以便有所遵守茲該院發布議事日程分爲兩種辦法（一）關於諮詢議案以參政院名義行之（一）關於立法議案以參政院代行立法院名義行之除參政院議事規則業經於前日開會議决外其關於立法事項政府提出之議案如下（一）違令罰法案（大總統提出）初讀（二）行政訴訟法案（大總統提出）初讀（三）糾彈法案（大總統提出）初讀（四）訴願法案（大總統提出）初讀 
　　參政院之未來議題 
　　中央官制修改之説早喧播於政界至今多日尚未發表其所以未能發表之原因固由於草案中頭緒紛繁當局者審愼周詳不肯輕於决定然此次官制必須經過立法機關之會議然後頒行手續上方始完備且官制官規由總統制定議院議决曾明定於民國約法故此案必須經過法院之一次會議乃爲當然之事也茲據政界消息謂此項官制巳經數次易稿現均斟酌妥恊無甚更改惟稍遲時日卽提交參政院經該院議决後方始正式公布云 
　　約法會議之審查意見 
　　立法院組織法及議員選舉法大綱案巳經政府提交約法會議該會議日前開會指定馬良李盛鐸嚴復等爲審查員刻正在審查中惟原提案列舉各項選舉區及選舉會之分配京師各省以及蒙藏靑海均規定爲選舉區獨於華僑如何選舉未能明晰指出茲聞審查諸君對於此點頗爲注意蓋以華僑寄居海外每多熱心祖國不可不予以選舉權以示撫綏之意原案中旣未指明另設華僑選舉會則華僑被選名額應如何規定及分配於何項區域内亟應詳爲討論明定辦法刻下諸審查員正研究此事大約審查結果必有一定之辦法云 
[二次大借欵之進行近狀]  
　　最近交涉之兩方熊度 
　　財政部周總長得五國銀團報告後即與徐國務卿恊商應如何辦理當時尙無一定主張後得駐外財政員陳錦濤氏來電謂按現時歐洲財界情形言之非以幣制借欵爲名義斷難期得良好結果云云於是政府始有承認五國銀行團之主張情形并聞日昨下午五點徐相國假席外交部迎賓館欵待銀行團代表據云此事確與借欵事宜大有關係又聞銀行團所以不允八百萬銬之短期内外債償還借欵者蓋以爲一允此項偕欵則將來值有行政經費不足之際均得隨時與外商訂立短期借欵以濟燃眉再者嗣後一及期滿應償之時且仍照舊例不免向五國銀行團又須交涉償債借欵矣如此則後患將無窮極因而銀行團乃决計不承諾此項借款與幣制借款分爲兩項云 
　　銀團代表之個人意見 
　　銀團代表某對於續借欵問題之個人意見據其對人云本國資本團不願幣制借款根本之改變而周財政總長所説改革幣制之調查未到完全以故先償還短期内外債後辦改革幣制之事亦屬不得巳之事實現駐京代表與中國政府意思疏通無有隔膜而中國政府與本國資本團不免有猜心抱疑之處若兩者堅執主張無所讓步雖不至全然交涉之破壤然難測其契約何日可以成立云云 
[無線電問題]  
　　擴充之傳聞 
　　自美國在北京正陽門迤東建立無線電以來北京巳有三基無線電機而一係伊太利所設一係中國自設新近中國政府要在各處重要地添設數基以便有事通信之完備近來外間盛傳之英德相持之無線電事業蓋卽謂此現在無線電信之作用日增月長各國皆自圖其本國與殖民地之聯絡通信皆用此無綫電德國巳由本國通到南非洲兩岸德領殖民地由該殖民地通到非洲東岸德領殖民地由該殖民地通到南洋德領殖民地再到靑島法國在上海設立無綫電用爲通電越南河内之用其目的亦自相同今中國政府所欲擴充者誠能見之事實蓋未始非所以便利通信之一機關也 
　　英德之相持 
　　關於英國馬格尼無線電公司事茲聞外交方面人云此次中國方面嚴守秘密之原因甚爲複雜當今年正二月間中國某當局曾與德商德律風根公司交換意見巳允該公司承辦某某港口及某某行政區域内之無線電工程及其敷設各種材料然當時猶未結締正式契約其磋議情形甚屬秘密故並應管之部署亦未令其與聞至四月間又有中國政界最有勢力之人於當月八號巳簽訂臨時契約允英人馬格尼公司在中國壽辦無線電站八處聞當時訂定之契約曾聲明如逾三個月不實行該契約卽歸無效今英國方面深恐其契約逾期作廢致失此巳熟之機會故於催問正式契約之前先將事實之原委及其理由詳告於通信社及新聞紙以作鼓吹遂惹起德人之抗議在德人以爲此項利權巳得本國掌握絶不肯再拱手人在英人則以爲馬格尼公司之臨時契約旣係由有代表中國政府之資格者所結締即萬無再歸無效之理然據皮相上觀之英人雖似持穏健的熊度然其實在磋議上亦不肯少留伸縮之餘地因而中國當局處此兩難關鍵迎拒維艱幾窮於應付且以上所列之兩項事件均非由交通部當其衝故該部日前曾出而爲否認之聲明云 
　　北邊之擬設 
　　前值中蒙接戰之際北邊交通梗塞聲氣不靈於軍務上大有阻碍軍界當軸有鑒於此因擬從速設備適宜交通機關以防不虞故陸軍部與交通部妥爲恊商將不久運無線電於多倫諾爾即於該處創設總局然後再設分局於各要地以期各項事務報告敏捷云 
[整頓熱河鹽務之電呈]  
　　政府對於整頓全國鹽務除巳由中央妥爲籌議外并分電各省鹽運使及榷運局妥擬適當之整理方法以供採擇茲聞𤍠河榷運局長陸鍾岱對於整頓𤍠河鹽運事務� 
巳擬定辦法電呈政府鑒核其大要以𤍠河向無官運� 
局而食用之鹽爲永鹽奉鹽蒙鹽三種茲擬定由官設立販賣局販運以上三項鹽斤其資本金約需百萬兩而每年可赢餘四十六萬餘兩除所撥用之資本金以十年分别攤還外每年尙餘款一十六萬兩以上其計畫之大要如下（一）永鹽每年購販二百萬斤需用資本金四萬兩鹽價定爲一千二十三兩年可餘金四千四百兩（二）奉鹽每年購販三千六百萬斤需用資本金五十八萬四千兩鹽價定爲一千觔二十二兩年可餘金二十萬零八千零二十四兩（三）蒙鹽每年購販三千六百萬觔需用資本金十九萬五千兩鹽價定爲一千斤二十三兩年可餘金二十五萬零二十一兩聞政府對於此計畫巳表贊成　籌定資金後即予開辦云 
[雜評一（抱（]  
　　白狠竟竄汴鄂矣從此長驅東下不知又須蹧蹋多少良民身家性命 
　　夫使白狼果然用兵如神而官兵果巳智盡力竭雖敗衂人猶諒之今白狼之跳盪倐忽不過一草寇行徑而官軍則畏葸張皇醜熊畢露甚至秦軍毅軍自相殘殺輜重車中滿栽烟土（見昨報）爾詛我咒彼推此諉即不待白狼之來亦將自行戕殺以盡矣嗟乎對得起國民與否不必言但念外人昔嘗稱今政府能治兵者而如此獨不懼爲天下笑耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江西之斯巴達（曳泥）]  
　　江西械　之　以贛南之贛州南安寗都及贛北之　州南康各屬爲最盛值此鼎新之時　重人　　　　　　不可不　　之凡械　之原因初不　　牙　　　　　　官多漠視民隠壅蔽訴訟一起往往　　無期而人民恒性以爲與其屈抑難堪不若尋　爲快　　旣開則死者流血被野掳者慘毒備極　　次之　死傷恒數十百人而仇　相尋尙未有　　結仇最深戰局最烈者尤以贛北樂平之　東鄉王葉兩姓爲著故其尙勇之風亦頗不　　當日之斯巴達予之此篇卽專述樂平械　之狀况 
　　（一）世仇王業兩姓之械門由來巳久其仇巳不止九世幾如不共戴天禍機永伏一觸即發往往不數年　有一次大血戰鬥局旣成雖僑居他邑之人亦皆　　馳歸赴戰余嘗問之樂人旣不在家何必强與危險則咸謂祖若父爲某次陣亡或謂兄若弟爲某次死難今日鬥局巳成是吾報仇機會安　失之耶其敵愾之壯可想見矣 
　　（二）風俗王葉兩姓仇警旣深巳無聯姻之事其習尚亦頗注　勇武　其學習拳術鍜鍊靑年從不稍忽遇有誕子之家族人皆以該户得添一刀之語爲最賀詞蓋男子滿十五歲即有荷戈之義務該户即當添置一刀甚至有　鐵以爲賀　者苟欲調查該　人口入門而數其刀即可得最確之數以衅端之開從　一定即無一日不在戒嚴之中不得不時時戒備之 
　　（三）刧砲軍器除刀矛外亦有舊式大砲以備抵禦　　每次臨陣必有一二舍身刧砲之人於兩軍　近之時衝入敵陣以移動其射擊之方向該陣陡失抵禦之力而衝鋒掩至安得不敗耶故其戰時往往藉一二之生命以制全勝 
　　（四）虐敵得勝之後對於敗北者不徒待之如俘虜尤必襲入該村殺其婦孺燬其廬舍塡塞其井剷盡　苗故偶一敗北則全村爲墟故械門之先非將婦孺子女及勤產預遷鄰村不可其慘無人理可謂極矣 
　　（五）替抵戰鬥終局縣官例應下鄉檢驗勒交眞兇村人則待判定論抵幾人乃至祠中招人替罪替罪人之撫恤例定三百元村中無業之人無不爭先投報往往有限於定額不克遂願而扼腕不置者蓋該鄉勇武旣相習成風自然輕視生命謂慷慨替死榮名也三百元之撫恤厚利也泰山歟鴻　　　　自有軒輊矣 
　　（六）　勝歷來戰鬥往往王勝葉敗而鄉音讀王　羊　葉爲植物之葉羊當以葉爲食故葉恒不能勝　不知王姓實處最險之地王村周圍除葉姓　　各姓亦多與王不睦王姓適居各村之中央一　失敗勢必楚歌四面適成衆矢之的不如葉姓地處邊輙事後尚可行動自由不假他村爲門户又可　　　復故王姓實以必敗之勢作沉舟之計勝敗　　安得謂非天　耶 
　　（七）紀念對於陣亡之人除享有家祠之祀外尤必謀取各人戰時血衣書記名號及死亡之時日藏之祠中俟其遺族或子若孫稍長於伏臘之際指示之並説明其致死之慘狀以鼓勵其報仇之心故其殺敵之思想巳養之有素自然一發不能遏抑也 
　　（八）最近戰局自光緒三十年　一戰之後葉村被燬至今猶結茅爲居元氣大傷巳失反動之能力故王姓至今亦未能一　其兇鋒前月忽遇風災葉姓茅屋多被吹坍觸景傷情痛定思痛恨不能背城一雪之王姓又因大雨屋漏軍器戰衣均巳潮濕取曝於曬場斯時適有徐姓因竊斫王柴被獲二人徐乃間碟於葉謂王姓戰器均巳排出以從來戰爭從未休歇如此其久故急欲一試之葉正以倒屋之痛恨未能雪戰志遂决幸爲縣知事所知即行邀集各鄉正紳馳赴兩姓再四開導一面電請軍隊來鄉彈壓始克和平了結否則一場惡戰又不知死亡幾許矣 
[嶄新發軔之將軍制度]  
　　將軍制之原委 
　　將軍制度之議本發之於黎副總統由來巳久幾經審議至今日始克揭曉此制之作用重在中央之將軍府各將軍出則開府建牙入則隷於府内無獨立之事權且各將軍從此脱離司長名義與各師不發生關係此後之全國各師中央更易於調動軍事上之運用當更敏活又聞將軍制發表後軍　問題當不久卽行繼續揭曉將來軍區大槪以三四省爲一區區設上將軍一以左右將軍副之此次東三省之上將軍及左右將軍之制卽是將來設立軍區之張本又此次外省將軍各省皆備惟獨福建貴州無將軍者以該兩省目下尙無相當之人故缺之然其發表亦必不久也 
　　令文中之異點 
　　一日之總統策令其中稱上將軍者爲段芝泉張紹軒張錫鑾馮華甫段香岩龍濟光姜桂題共七人其他則無都督而有巡按使省分其巡按使皆加將軍銜是一異點東三省除上將軍外又有左右將軍亦一　點張鳳翽蔡鍔蔣尊簋三人以去任都督各得一將軍之職然又不曰武而曰威又一異點此次新制將軍之在内者冠以某威字眼在外者除東三省外均以某武字眼冠之是亦可以研究之點也 
　　將軍府之組織 
　　京師設立將軍府一事業經總統以命令公布實行其該府内容組織尙須由法制局編定刻聞總統昨日（一日）特飭法制局速行擬訂將軍府編制令以便頒布施行大約此項編制令不日即可擬就呈請公布聞其組織大要如左表職掌姓名軍號府長段祺瑞建咸上將軍帮辦蔡鍔昭威將軍帮辦蔣尊　宣威將軍帮辦張鳳　揚威將軍 
[禮制館開館記]  
　　編訂禮制内務部巳設會進行茲改隷政事堂而擴充其員額名爲禮制館於昨日（一日）開館特分誌之如下 
　　成立之呈報 
　　徐國務卿呈報禮制館成立之原呈云爲遵諭設置禮制館召集各員及開館日期恭呈仰祈鈞鑒事案奉大總統諭設置禮制館附隷於政　堂延聘通儒分類編輯其内務部原設之編訂禮制會即行歸併等因奉此遵　片交内務部查照在案查内務部原設編訂禮制會各員係由部分别聘委并呈准由各部一體派員與議所有聘委各員多係究心禮制學有本源討論巳得大凡編訂頗多成績擬仍繼續聘委以收駕輕就熟之效至是項禮制與政事堂各局及各部職掌手有關係并擬將本堂局長參議所長一律派令兼充館員仍查照前次内務部呈准成案通函各部各派通曉禮制者一員常川到館用資商榷至該館開辦之後　務綦繁如文牘庶務等事均尙需員佐理除内務部原派之事務員仍酌量留用外擬添派本堂機要局人員分别兼辦以資撙節至該館旣隷屬本堂擬即附設於政事堂公所應由内務部將編訂禮制會文件移交到堂即由本堂將應行籌備事宜尅期籌辦現擇定於本年七月一號爲禮制館成立之期由堂刋刻木質關防一顆文曰政事堂禮制館關防以資信守伏思治定制禮往代所崇况民國肇興事同關創欲將釐定通禮尤必貫通新舊符合國情因革當審夫時宜權衡宜衷於至當世昌膺茲重任益切冰兢旣不敢率從簡陋以貽綿蕞之譏尤冀能及早觀成以爲率循之本惟有謹與左右丞督飭各員詳愼擬訂期臻完善以副我大總統修明禮敎之盛意所有禮制館開辦日期曁籌擬大略辦法理合呈請大總統鑒核訓示施行謹呈批令呈悉准如所擬辦理此批 
　　經費之核定 
　　又呈請酌撥經費之呈文云再禮制館成立伊始亟需經費值茲財政支絀自當力圖撙節經世昌等詳加查核所有該館聘委各員津貼夫馬費並館内所需筆墨紙張印刷品及其他雜項用欵逐項預算計約需每月三千元巳屬核實開支無可再減擬請准予加列預算飭下財政部按月如數支發俾資辦公至開館以　進行手續至爲繁重尙須購置書籍延聘通儒用欵增益再當隨時體察情形如較原請之欵實有不敷再行呈請酌撥總期事歸實際欵不虚糜决不至稍涉浮濫合併呈候鑒核批示遵行謹呈批令禮制館經費應准加列預算交財政部按月如數撥發此批 
　　開幕之情形 
　　禮制館於昨日開幕館員共三十餘人國務卿自爲該館館長張吳袁各局長及林金各參議皆爲館員此外不在機關之館員則爲汪叔海羅棪東諸公多一時學問之士茲錄館長徐國務卿所演開館詞於左今日爲禮制館開幕之第一日世昌等得與諸君子商榷一堂曷勝忻慰第禮制設館緣起有不得不爲諸君子惓惓告者惟我中土觥觥舊邦閎鉅規文粲然惟備遠至澆季禮敎寖衰風積俗漓悖道而駛神明之　幾陷於滅亡文物之遣乃淪於夷狄周衰禮　從昔巳然遷流迄今不絶如縷新邦初肇創制未皇潰藩决籬忍此終古此大總統前於公府徵集英賢與議禮制復允内務部設立禮制會之請職斯故也惟茲事造端宏大内務部職務繁重卒卒不能併籌漢樂志謂六經之道同歸而禮樂之用爲急世風陵替撥亂反正彌復儳焉世昌等深念詖辭異説之來益興考獻徵文之想茲奉大總統諭於政事堂内附設禮制　將内務部禮制會歸併辦理合力規畫及時進行所有公府議禮各員内務部前聘會員及部員中洞達禮意者一仍其舊並於政事堂内遴選人員會同詳議蓋欲納齊民於軌物必先徵衆説於耆儒諸君子遠考軼書近稽先澣或祭遵之篤古或齊澣之知今知必有以宏我漢京楷茲度矩惟是禮時爲大反本修古雖埀記於曲臺體情制文亦見詳於諸子矧茲時會環球逮通將企大同貴謀更化尋前王之舊制固應稱其殺豐采列國之成規尤須明其同異若夫　乎古義憯乎時宜内違民情外戾俗尙斷斷新舊　訟盈庭是墨非楊各持私意揆之制作心焉非之禮制會前議謂禮之紀綱四端酌古斟今良符初恉在昔成周稱治埀制於姬公貞觀聿興著儀於房相國多遺獻鄰有導師孔子曰天之未喪斯文世昌不慧竊熙熙然拭目以觀厥成焉是不得不重望於諸君子 
[道尹受委任者之辦事權限]  
　　省官制公布後所有巡按使委任道尹監督司法行政辦事權限尙未明白規定茲經總統制定暫行條例七條於本月一號公布錄如下第一條本條例於受巡按使委任監督司法行政之道尹適用之第二條巡按使應將受委任之道尹咨陳司法部第三條道尹依左列權限行使其監督權（一）對於該管區域内兼理訴訟縣知事司法經費事宜有調查考核之權（二）關於該管區域内兼訴訟縣知事之懲奬及承審管獄等員之用撤懲奬有隨時核考咨明高等審判廳長並詳報巡按使核辦之權（三）對於該管區以内高等分庭審檢人員如有廢弛職務及確有貪劣欵跡者得咨明高等審判廳長並詳報巡按使核辦（四）對於該管區域内兼理訴訟之縣知事因監督司法行政上之便宜得隨時或定期飭令提出報告（五）對於該管區域内兼理訴訟之縣知事及承審管獄等員因監督司法行政上之必要得派員蒞查第四條道尹行使前條權限高等審判廳長認爲必要時得左列之處置（一）徵取報告（二）咨請查復（三）派員蒞查第五條本條例之規定凡監督司法行政輔助高等審判廳長不妨及高等審判廳長固有權限之執行第六條受委任之道尹如於執行委任事務有不勝監督之任時巡按使得隨時查核辦理司法部查有前項不勝監督之任情形時隨時咨明巡按使查辦第七條本條例自公布日施行 
[參政院議事規則（續昨）]  
　　第七章紀律第三十四條議場秩序由議長維持之第三十五條會議時參政非經議長許可不得退席第三十六條參政有事故不得出席時應先期向議長請假第八章附則第三十七條關於代行立法院職權之會議其出席及表决人數依約法之規定第三十八條代行立法院職權提出法律案時須有參政十人以上之連署第三十九條代行立法院職權關於政治上之疑義要求大總統答覆時須有參政十人以上之連署第四十條代行立法院職權提出建議時須有參政十人以上之連署第四十一條代行立法院職權收受人民請願事件時具請願書須有參政二人以上之介紹前項之請願書應否列於議事日程由議長定之第四十二條本規則於代行立法院職權時適用之第四十三條參政院之旁聽席除代行立法院職權之會議應依毁約法第三十三條之規定外均禁止旁聽第四十四條本規則關於代行立　院職　之規定第四十五條本規則有疑義時由議長諮詢院議决定之至其法院成立時廢止之第四十六條本規則有參政五人以上之連署得提議修正之第四十七條本規則自議决之日實行 
[粤省賣官案續詳]  
　　廣東賣官案之發覺詳情巳由特約員報告刋錄昨報茲見廣東各報亦皆津津言之有足補本報所未盡者爰節錄如下郭占鰲運動縣缺巳閲月餘初由某某介紹與實業司會計課員吳慶芳相識吳自認羅少寳爲實業司長之姪郭信力極力應酬托其運動縣知事吳亦一力　承自是往來於長堤酒樓妓館秘密磋商者幾及一月日前吳探悉興甯縣知事有更動消息遂與郭商議謂巳託准羅司長斡旋事成須以七千元爲謝郭頷之吳索先立二千元銀單一紙由大新街某店擔保此單之内容實開歷來買缺未有之創格表面設爲看相報酬之語大致謂相得某人於若干日内必有某某縣知事之兆届期其言若騐願　二千元爲謝該欵由某店擔保某人見證等語其餘五千元則訂立口頭契許以奉到委任狀後即行酬謝吳返署遂懇羅司長竭力荐郭不數日果見牌示又數日吳乃袖委任狀往長堤鹿角酒店見郭索取五千元郭以此欵須俟到任後方能奉繳正爭論間適爲某調查員探悉入告李使其事遂洩李使立傳羅司長及吳郭二人入署而詰郭供出前情歷歷如繪司長則親筆供稱此事係由吳科員屢託司長保荐司長志在荐賢絶不知其中有納賄情節惟吳慶芳則一口抹煞且稱與郭占鰲素不相識再三究詰不肯招供李使勃然震怒令將一干人等發交南番兩縣管押旋由嚴司長代爲緩頰始准將羅司長交嚴看管聞阮嚴兩司長意見僉以羅司長人素長厚或因受吳朦蔽致有此與對於羅君納賄一節未敢深信　須澈查明確轉請從輕辦理 
　　另報則云聞當道以羅身爲司長膽敢受賄至數千元非尋常犯法可比特將此案情形電報中央并自陳失察之咎聞中央以粤吏買缺一事外間久有繁言正　電飭當道秘密查察適　案敗露特電令槪從重辦以儆貪汚巡按使亦以被委各知事難保無蹈此獘端者昨特飭内務司將各知事履歷歷詳細察勘并派員調查以淸積穢恐將軒然起一大獄也 
　　又某報云粤省各屬縣知事缺分爲繁簡拍賣俱以西紙爲本位賄賂公　下下其手此事粤人知之稔矣新委興甯縣知事郭占鰲因賄買事發牽及實業司羅普科員吳慶芳昨二十六日下午巳由李巡按逐一審訊　郭吳兩人留押南海縣署羅普則交公報編輯處看守查其發覺之故係因各人分贓不匀互相爭執該缺原訂價西紙七千五白圓所謂公禮者則另計各人因之染指祗以東紙七千元進之某官不允各司員欺其無能爲力某官因以本省人挑剔之詎各人仍不悟遂勢成騎虎實業司羅普自覺難以下場遂將某官連日所賣之缺如羅定淸遠新會新甯十餘縣缺報效某黨經费若干官廳官禮若干一一供出以至兩敗俱傷云又聞此事羅普得賄五千元言定郭得缺後在其本　拜　　括以獻社會哄傳　爲　巡按使所知派員詳查得其確情昨日即在公署請羅司長問話詢以卹某現稱籍隷福建是否屬實羅游移以對巡按使要其具保結羅不肯巡按使乃言外間風傳郭某有納賄之説羅大懼將此顚末供認不諱并言在任虧累數千金欲藉此彌補巡按使怒甚即邀嚴李二司長到坐　以辦法二司長頗欲爲之緩頰巡按便不允卽欲將羅在本署看管旋叚秘書亦出爲緩頰乃暫交二司長帶領回寓卽具電中央政府呈劾想不日當見命令懲警貪風此舉誠快事也 
[奉垣炸彈發現後之戒嚴]  
　　奉天自二十六日晚大西門裹法政學校門前發現炸彈後連日大加搜索終未得放彈之人現在軍警兩界均派遣官長帶領兵警明察暗訪務必破案都督又派五十三旅百五團第一營晚間分駐城關内外嚴加梭巡預防再有意外之舉并傳令戲園妓館均於十一鐘停止營業城關行人十鐘後靜街當炸彈聲震之後日本領事亦帶憲兵前往查驗並警告張督愼防匪　之暴發以保省城之治安惟此項炸彈儲藏何處何人所擲卒未得朕兆俟有消息再爲續報 
[鄂巡按規定捕蝗法]  
　　鄂省呂巡按使近迭接各屬知事禀報蝗蝻發生等情以非赶速設法撲滅難免蔓延日廣茶毒生靈業經通令各知事迅即設法捕撲惟尙無一定方法昨特在署開政務會議議决通令各知事辦法如下（一）滅蝗經費各縣如有蝗蝻發現務須立急從事撲滅所需經費准在正欵内核實動支專案報銷如任其其損害田禾蔓延鄰境即惟該知事是問（二）捕燒方法凡蝗未生翅之處應督飭鄉農掘挖土根或架起茅柴在山邊晚間燃着茅柴蝗性見火必至應派令夫役守其旁用筏簍捕裝或下坑土埋或用火焚化其巳生翅之蟲應用稻草雄黃桐油合而燃薰晚間亦用茅草燒火使其落火燒斃以期滅盡而免蔓延（三）嚴禁迷信各屬每遇蝗災鄉民往往迷信爲天降神蟲不敢侵犯或念經恭送或演劇敬送聽其蔓延殊屬可晒應飭各知事　示禁止凡遇蝗災應呈報知事查勘依法捕滅以免貽悞 
[湖北海軍造械廠之發軔]  
　　漢陽兵工廠近巳經中　陸軍部撥欵大加擴充而海軍部亦欲在該廠附設海軍器械廠以免擴充海軍時購於他邦利權外溢惟因經費維艱遷延迄未實行茲兵工廠總理劉慶思己奉部電飭速將廠内應添設廠基建築費并廠屋圖式詳細估勘繪圖呈部核辦劉導將勘定廠屋圖式並估計建築費表一並帶赴都督府謁見海軍李次長呈閲（因李次長前日過鄂與段督商議漢口增設海軍司令部故留住於鄂都督府）以便具文呈請海軍部撥欵派員建修從速觀成 
關於浙巡按晉勳電 
[中央來電]  
　　杭州屈巡按使奉大總統令有電悉該巡按使辦理財政　能歲餘欵項至五百萬元之數本年並認解濟中央三百萬元實屬公忠體國力顧大局綜　之才卓越一時殊 
 
 
 

Page 7

 
 
　　　　　省皆能如此何患財政不充　基不固巳發明策　晉授勳四位用昭　　所有該省整理財政人員併　　明　奬仍先將七八兩月聽撥之欵卽行　解其務始終　勉使財政日裕解欵日增以副懋賞而　大局等因合電違大總統府政事堂儉印 
[覆電]  
　　大總統府政事堂鈞鑒率儉密　奉大總　　　　光綜覈浙省財政歲餘鉅欵特晋授勳四位等因聞命之下悚仄　地伏查浙省光復之初税賦全免有支出兩　收入歷湯蔣兩都督雖不得巳以紙幣借欵暫濟其窮要皆絶無浮濫植基頗愼故補苴較易　朱都督兼任民政長益復苦心擘畫整理得宜映光　　乃得循序守成上秉大總統之成謨下賴各僚屬之　力次第經營略就端緒此皆由前任各都督謀始有方浙省人　　明大義所致映光忝膺重寄爲國服務有一分力盡一分心本職分所當然寗涓埃之足錄乃荷大總統甄叙微勞渥加殊奬　　　之權本操自上而逾分之寵實未敢居再四思　　有　懇轉呈大總統俯鑒下忱准予收回成命俾得　　循分稍免徬徨實係出於至誠非敢故爲虚讓其整理財政　　如前國税廳籌備處長胡文藻前財政司長現署財政　長張壽鏞均不無勞　應如何奬敍並候鈞裁諸乞　　轉達無任主臣謹此電呈署浙江巡按使屈印 
[中央再電]  
　　杭州屈巡按使院密奉大總統令電悉該巡按使綜覈財政歲餘鉅欵籌濟中央卓著成勞宜膺懋賞仰仍　圖盡職毌再固辭朱將軍於兼任時苦心　　巳另有令給予勳章至於胡　藻張壽鏞二員　　得宜不無勞勩並飭財政部查核給奬矣等因特達大總統府政事堂冬印 
[浙省維持留學生之咨復]  
　　日前中央曾咨查各省撤回留東官費游學生茲探得浙江屈使　復敎育部文摘錄如下（上略）查浙省對於留學各國學生均無撤回情事至浙省留日官費生向係按照本省補費規　指定日本東京高師高工第一至第八高等千葉　學　東京女子高師等校由學生自行考入後挨次補費上年雖疊准部咨停止補派但本省原指各校如東京高師高工第一至第八高等及千葉醫學等校均在前淸學部特約五校之内本年曾准部咨仍照特約辦理未經停補此浙省對於留日官費生除東京女高師校以外均未停補之實在情形也又歐美　費生浙省係照前淸原額二十名遇缺酌補上年因鈞部告巳派之生亦須一律停止補派計　補者二名惟查浙省歐美原額本尙無多且缺出始補亦無逐年增加之慮在鈞部以目前財政因難巳　極點外省所派學生往往程度參差不能　行考入專門學校故有此一律停補之舉但浙省財政雖屬同　　是　留學經費均係按時籌解尙可勉力應付　年所補　生亦經詳加甄别均巳就學各該國專　學校核與他省情形尙屬有别現在停補二名于經費之　省固屬有限而海内外靑年可造之才每以裁缺　　　請費被斥遂致中途輟學悵然失望因而誤入政途在所不免浙省如照舊額辦理則學生可無遺才　　　經費亦無溢額之嫌似應仍照原額遇缺酌補以　敎育云云 
[浙將軍府改組之籌備]  
　　府署更名興武將軍朱瑞開府建牙體制較前隆重聞朱將軍以移易脩葺徒費公帑僅將頭門浙江都督府豎額更換府内員役人等暫照舊章辦公惟自屈巡按使以下同城官并詣府致賀者絡繹不絶云 
　　軍事會議朱督奉大總統特任爲興武將軍督理浙江軍務遂於昨日（四日）召集呂師長張葉二旅長憲兵王司令游擊徐司令等特開軍事會議聞將改組一切辦法傳知各課處籌備矣 
　　軍隊合併浙江陸師巡防隊除編練警備隊外一律改編爲游擊隊係軍部特别之規定現在實行廢都督設將軍之制所有巡防警備等隊悉歸巡按使管轄將軍專轄陸軍各兵營故游擊警備名稱聞有合併爲一之説 
地方通信 
[鎭江]  
　　警務所長之新猷新鎭江警務所安所長國祥到差伊始逐日分赴各區查岡兼至各區查察區員長警之勤惰回所後據實呈報縣知事以定功過 
　　知事禁屠祈雨鎭郡入夏以來雨澤愆期田疇龜坼各鄉尙未插秧丹徒縣知事劉鳴復惄焉憂之遂於四號起示禁屠宰設壇祈雨以慰民望 
　　解釋調查户口美意鎭屬丹陽縣李知事前因匪徒充　特派員向四鄉調查户口在案一般鄉民不明事理頗生疑懼雖經各調查員明白解説仍難令其釋然故由各調查員報告前來昨由李知事出示解釋一面飭地方保董明白開導以免阻碍 
[揚州]  
　　逃匪逮捕送縣江都警務長張立瀛准第五分區送交帽兒墩盜匪楊殿玉張得標二名於昨二號晚間由警衛隊押同烟犯多人一併解縣行經大東門内該匪忽然逃竄一南一北警長等當將烟犯送交第三分區立即分頭追趕頭部跌傷直至小東門旌忠寺一呆巷内始行捕獲解往縣署 
　　商標爭執未巳揚城敎場街謝馥春香粉店開設歷有年所茲有林姓集貲用該舗招牌赴縣禀請給示保護謝知事當即照會商會查復現巳由該會　復到縣以謝永淸所開之店巳三十餘年前因牌號與人爭訟至今未了未便再行准予保護致啓爭端謝知事昨巳傳令林某知照矣 
　　禀控揑名揭帖揚城年巷省立第八中學校敎員蔣貞金因其戚串高姓被洪某藉查烟敲詐經蔣在軍政執法分處報告提案送縣罰辦洪頗銜之近忽有人大張揭帖謂蔣用手鎗威脅高姓詐洋一千數百元並在巡按使署學務課控告刻聞蔣擬在縣署提起訴訟云 
[杭州]  
　　浙江體育學校畢業誌聞浙江體育學校選科第二期學生巳於初二日上午十時舉行畢業式經校長呂　之君簡請都督巡按使政務廳長及各校校長蒞校訓勉茲將畢業　生姓名錄　吳騰趙璧傅志貴程維城　　顏定雲　紫順徐順興　　　羅文淸蔣時保鄭華魯耀時胡瑛金則楊史　彪郭慕韓　甫　胡德耀劉復權徐嘉言葉廉周　　吳繡章蔡天喘　溶張鏡　張希仲李邦許祖賢周　斯深陳也漁俞鴻蔣蔚顏义王鵬年傅鼎陳世雄王溥張希賢陳豪王壽朋周慶瑜仇在　王施仁王英王　沈勤楊企　費如鏢吳漢傑何子鈺何仲良姜鴻徐國幹徐潤　佘文吉周文明王孟一孫武丁旭吳乃耀 
[安慶]  
　　巡按署政務廳職員披露安徽政務廳業於七月一號成立茲將該廳各職員名單列後政務廳長兼　務科長裴景福未到任以前暫由前總務處處長黃家傑代理秘書成本璞李諴畢泰帮辦秘書李培壐李德星畢樹森總務科機要股主任李松頣股員連珠歐陽守和程霖鍾應同收發股主任趙其昌股員田璧五王開華黃瑞琛庶務股主任吳良錦股員徐榮奎倪克昌内務科長朱之英民治股主任朱紹文股員黃應中濮賢泌額外楊承澤兵警股主任劉大經股員崔翔靑胡玉麟工程股主任方汝濟股員徐仁麟敎育科長鮑元照普通股主任葉堯階股員朱型陳之采實業科長高炳麟農工商股主任徐渭賢股員沈鴻祥核對趙其暹收掌饒奎光胡頤 
[四川]  
　　檢察使定期檢察中央派到川省之胡檢察使赴成都各廠業巳分定期日發有通啓探錄如下敬啓者忠亮來川檢察所有關於軍事各機關自應分别前往參觀藉得轉報乃承各機關主任尊重簡命推誠歡迎聞告之餘亦以先覩爲快特恐召書下遞時日或有偶同舊雨重逢彼此難傾積愫雖時問頤分先後赴約未必如期縱主人不加責言私衷能無歉仄躊躇累日未敢奉聞幸諸執事曲加恕原明示方略囑由忠亮按日指定分别函告屆時前往云云擬自月之十七日起間日輪往參觀附單如后如於貴廠辦公時期有窒碍之處仍希示知以便導改尙希見復順頌公綏胡忠亮謹啓附預定參觀各廠校局處日期單本月十七日兵工廠及分廠十九日軍官學校二十一日陸軍測量局二十三日軍醫學校二十五日陸軍製革廠二十七日陸軍被服廠 
[吉林]  
　　長春地震説據長春日本附屬地觀測所報告二十六日午前三時十五分三十五秒有地震經過一時二十六分五十一秒間連續不絶此次較上次（即數月前日本櫻島震災之震波）震動爲大測動機之針巳脱出軌外其震源距長在一千五百八十二里處按此里係日里每里比中里（關尺）六里强是當在萬里外矣 
[雜評二（默）]  
　　西人之遊我内地者輒謂中國之民俗隨地　異城巿鄉村各有一種特異之點斯言信然觀前此逸岐君所報告之烏衣鎭小小一巿集可想見其辛苦愁隘急於爭利之狀况也觀抱一君所紀之烏托邦可想見婺源之民俗純樸也觀曳尼君所紀之斯巴逹可想見樂平之民情强悍也此豈盡地理歷史習俗特性之關係耶有治理敎育之資者宜隨其所異之點而進以妙用善良者保存之惡劣者淘汰之固陋者開通之囂張者範圍之斯則所謂善於改革者也 
　　廣東賣官案昨得樹上開花之新名詞今又得看相報酬之特别契約該約内容謂相得某人於若干日内當得縣知事之光届期若騐願謝若干云云其表面一若星相家之欺騙術又若闈姓之賭博者然官場怪狀至於斯極當道尙高談吏治耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[新任英使與賽會監督抵滬預誌]  
　　新任駐英公使施植之君擬於蒞任前來滬一行小住數日然後北上由西比利亞鐵道前往倫敦大約今日可以到申到申後聞將庽客利西旅館云北京巴拿瑪賽會事務局監督陳蘭熏君聞亦將於今晨抵滬到後設事務所於靜安寺路交涉使署其目的則在準備賽品之出發此事務所須至陳君赴美始行取消 
[取消地方税名目之手續]  
　　上海縣知事奉江蘇巡按使公署第六百四十九號通飭云爲飭知事前准財政部咨奉大總統批准取消國税地方税名目通行遵照一案當經刊登第二百七十一期省公報通飭各該知事遵照在案此項地方税名目現經取消所有收入各款統應按數報解財政廳核收但各地方平日辦理敎育慈善公益各事業如確係實利在民爲支出不可減免之項應由各該知事先期詳明情形聽候查核酌留濟用以符部文有益地方不令停輟之意除敎育費一項另文飭遵外合飭該知事卽便遵照 
　　又奉江蘇財政廳第一號通飭云爲飭知事本年六月十六日奉財政部飭開本部呈請取消國税地方税名目（中略）奉此查部議取消兩税名目收入統解省垣由主管財政官署支配業奉大總統批准照辦蘇省財政廳巳經成立亟應先由本廳通飭遵照限日取消以歸一律所有各縣經征三年度上下忙銀每兩折收二元一角漕米每石五元契税五分以及牙典等各項雜税曁前年度尾欠租税自本年七月一日起遵照部飭固應悉數解省毌庸再有國家地方之分惟丁漕契税等欵各縣向有附税係作地方自治事業之用若悉數提省所有敎育實業警務等各機關無欵應付殊非大部有益地方之舉不令停輟之本意此外尙有特税雜捐等名目大抵因地籌欵各有用途茲有本廳擬定附税收入表附税收入項下各種支欵表特税雜捐收入表特税雜捐項下各種支欵表四種合亟刷印表式並黏原呈飭發該知事即便遵照限文到半個月内按照現頒四種表式分别開送聽候審度緩急酌量支配其由釐税警察各機關經征者亦由該知事轉致各該局一體開報再各縣附税收入往往按縣三巿鄉七成數由縣知事照數給發其中若何支配實用若干均歸巿鄉董事經理甚至縣知事署内但有發欵之總數不知支欵之細目殊非愼重公欵之道此次按表塡列務必調查明細核實開報庶本廳審度之時得以權衡緩急支配進行切勿任意浮開致干駁詰是爲至要 
[彌補監獄經費之計畫]  
　　上海縣知事奉巡按使通飭云案查本省司法經費奉部核减幾及三分之二不敷支配而監獄經費其間實占多數現在各屬監獄强半囚糧溢額超過預算一二十名或四五十名不等長此以往不惟費無所出且恐囚繫日多亦非古昔祥刑之道今擬籌一疏通辦法凡徒罪各犯皆令工作從前奉吉兩省常令獄犯在外作工其餘各省亦曾有習藝所敎養局之設誠所以淸囹圄化强暴也惟工作之中宜分爲兩種其一則年限較輕而身體粗暴者可以飭由警隊帶遣出獄督作苦工如捶石子修路工之類其一則資性較優而身體孱弱者似宜令在監内學習簡易工作在犯罪者期滿出獄旣得集成一藝免爲盜賊即公家於此項工作所得物價除償還資本外亦可彌補正欵之不足一舉兩善極應實行目前另關工作場所一層經費增多亦殊匪易是全在該知事悉心籌畫鋭意進行以敎作工藝爲矜恤囚徒之方卽以淸理監獄爲减少囚糧之計事關監獄經費要政合飭該知事仰即按照指飭各節妥定辦法詳復核奪（下略） 
[防衛鐵路之布置]  
　　上海鄭鎭守使前日接江蘇韓巡按使函開查滬寗鐵路路線綿長軌道所經除三五繁盛城鎭外餘皆曠野村落稀少邇來迭據路線附近各縣呈報拿獲匪徒訊據供稱擬搶滬寧夜車者巳有多起如前次上海閘北軍警破獲小沙渡附近黨人機關一案竟搜出毁壤鐵路器具訊據所獲各犯供稱擬先從毁壤鐵路入手似此詭譎之謀雖未見諸事實亦不得不亟籌防衛惟弭盗之策應以澈查鐵路附近之匪徒機關爲第一要着其次則應詳擇要隘及荒僻地點屯駐軍警不時梭巡以淸盜源除咨請蘇都督核辦外希飭駐紥鐵路附近之各軍隊嚴加梭巡云云 
[保護測淮工程師]  
　　測勘淮河美國工程師雪勃特賽伯爾詹美生諸君道經滬上備受各界歡迎茲悉賽伯爾君定期今日帶同練習生四人由滬　火車轉道前往目的地履勘昨日滬海道尹公署特函送護照一紙以便沿途妥爲保護並函達江蘇巡按使請飭經過各縣一體查照以利遄行聞總工程師雪君小作勾留亦即前往云 
[皖人公讌美國測淮團]  
　　昨日旅滬皖紳李伯行李仲仙余壽平陳劭吾謝筠亭徐積餘余魯卿夏輔宜張虎臣諸君邀集同鄉假座徐園公讌美國測淮團正副團長西勃特康納歇及工程師密特戴維斯顧問詹美生諸君并請美總領事蕯門司君副領事金式君前華洋義振會坐辦羅炳生君江海關監督施理卿君上海縣知事洪伯言君全國水利局工程師荷蘭人方維君曁局員嚴飴庭楊豹林談覺儂及陳震東陳潤夫齊亦羣諸君作陪宴次主席李伯行君演説導淮與水利之關係今承美國測淮團當茲酷暑遠道來華分道出發履測實紉高誼美正團長西君答詞賓主盡歡讌畢撮影藉誌紀念并游圍一週而散 
[女學堂畢業名單]  
　　上海縣立第一女子高等小學校係前務本女塾於去秋改歸縣立所有務本前設之高等文科高等理科仍繼續辦理昨日行畢業式計高等文科十六人高等理科十二人而高等小學科自改歸縣立後第一次畢業計二十二人今將畢業名次列後 
　　高等文科十六人俞慶棠江蘇太倉周增圭江蘇上海孫瓊英浙江諸曁周德娟江蘇寳山楊競學安徽六安徐文炳江西吉水李瑤琴浙江鎭海歐陽二梅福建龍溪朱文輝江蘇寶山朱以箴浙江上虞陸藴英江蘇上海鍾慧齡廣東南海譚其覺浙江嘉禾丁志儁浙江　縣張稚蘋江蘇常州楊尚才江蘇上海 
　　高等理科十二人周淑娟江蘇寳山曾式羣江蘇上海吳成章浙江嘉興楊晚成江蘇上海徐振坤江西贛州蔣秀楠江蘇上海許崇華廣東番禺蔣碧森江蘇上海毛體乾浙江餘姚李靜芳浙江鎭海許崇潔廣東番禺王淑慧安徽貴池 
　　高等小學三年級二十二人姚孟璆浙江臨海包繡菊江蘇南匯朱梅江蘇崑山周芳貞浙江杭縣王蓮君江蘇上海包繡琴江蘇南匯沈有儀江蘇吳縣朱蘭君浙江海鹽唐文秀江蘇崑山李秋君浙江鎭海劉禮承江蘇上海馮漱淸福建閩縣周志英浙江杭縣楊藴蘭江蘇江都馮慧江蘇嘉定李燦霞浙江鎭海黃齊江西淸江孫多　安徽壽縣許瑞珠福建　江陳吟仙浙江嘉禾張稚涵江蘇上海黃漢英浙江杭縣 
[私立城東女學畢業式]  
　　南巿花衣街竹行弄城東女學於陽曆七月五號下午一時舉行簡易師範科及初等小學畢業式洪知事因事未到請范源　君授証書并由黃　之君及該校校長訓話計師範科畢業者六人初等科六人聞即日招考云 
　　師範科金願蘭沈維禎朱賢英張仁新席上珍曹淮蓉 
　　初等科凌秀娟楊雪玖胡偉平王國熙陳靜雯錢覺倫 
[調查奥商損失]  
　　上年甯滬戰事平定後各國要求損失賠償爲數甚鉅茲又有奥商瑞嘉洋行亦因當時稍受損失開單報由駐滬奥總領事照會六涉署要求賠償茲悉該署昨巳照復奥領略謂本署現派委員陳世光會同上海縣知事准六號前赴貴總領事署即希派員會同前往實地調查以憑報部核辦云云 
[甘肅巡按使乞賑電文]  
　　上海總商　接甘肅張巡按使通電云此次白匪竄擾隴南共陷十餘縣所過之處蹂𨈆不堪富者頓無立錐貧者便爲餓殍廣建� 
忝爲司牧不能捍患禦災致小民罹此浩刧撫躬自省五内難安今干戈雖息而流亡載道無以爲生亟應設法撫綏以消隠患奈甘省財源久涸無術點金且災區太廣需欵甚多除巳電懇大總統飭發賑欵外不得巳集商本省公正紳士劉爾炘王樹中囗焱等籌辦義賑并委策山道尹孔憲廷董理其事但邊瘠之區即人人樂輸亦不無杯水車薪之憾且甘肅向係受恊省分值此兵燹之後嗷呼庚癸望海内縉紳先生仁人義士大發慈悲拯茲焚溺或飭下僚屬慨傾囊金或廣勸紳商藉資集腋倘蒙登高一呼大決西江以蘇涸　不獨甘民戴生死肉骨之恩即廣建亦永銜救災卹鄰之誼惟是甘省僻在西陲交通不便函札往返甚需時日遠水近渴救濟爲難茲將募啓由郵局賞奉特先電達所望台端慨念災黎早爲設法或墊欵先賜電匯俟募啓到時集有成數再爲彌補　幾甘霖囗囗枯苗再生甘省百萬生靈喁喁特命專電代懇伏候惠音署甘肅都督甘肅巡按使張廣建叩冬 
[詳報塡浜遷屋之批詞]  
　　工巡捐總局以前巿政廳準備塡浜遷屋俾小東門大街放寛改築馬路及現在繼續辦理情形詳請滬海道尹察核茲奉批示云詳悉塡浜遷屋放寛小東門大街改築馬路係爲利便交通起見自應繼續進行少數業户藉口損失意存觀望殊屬非是該局長應再邀集勸導設法彌補迅速議定妥辦餘亦如詳辦理仰即遵照此批圖存 
[油荳餅業仍須集議]  
　　上海税務總公所所長韓雲俊君曾於前日函請油豆餅業商董將上月一日以前該業棧貨船貨或巳賣出或未賣出責令該業開明細數呈報察核茲經該業商董分知各行號略謂所有現下新定暫行存貨變通税務章程係納半税牛荳油每簍作三百斤計納半税洋三角六分籽油每簍作四百斤計納半税洋五角靑黃荳每石計納半税洋二分荳餅每片計納半税洋一分二釐惟嗣後新章須徵全税仍須由各行號會議再行定奪昨又知照各行號執事等於今日午後一時齊集城内萃秀堂公同研究云 
[開辦時疫醫院之布告]  
　　上海縣知事公署昨出布告云案奉江蘇滬海道尹公署飭開接中國紅十字會總會總辦事處函開滬上五方雜處居民衆多每當炎夏疫癘叢生其甚者朝發　斃惻然憫之爰有時疫醫院之設開辦數年成效尙著去年併入敝會接辦醫治頗稱得手本届涼燠不時時疫之發當更劇烈因遵曩例擇定法界西新橋南堍敎堂隔壁爲院址准於陽曆七月七號開幕（按該院現改於十一日開幕）惟該院之建設必賴賢長官力與維持用敢耑函奉懇務祈飭令英美公共租界及法租界會審官給示保護並飭上海縣知事出示曉諭俾城廂内外患有急痧者即經療治不致延誤生命感軔公誼實無旣極等由前來應如所請辦理除分行外合就令仰該知事卽便遵照出示曉諭俾衆咸知此飭等因奉此查時疫流行於人之生命大有關係現在該會爲救療急症便利起見仍設時疫醫院於本月七日開辦爲此出示布告仰城廂内外居民各色人等一體知悉　有猝患急痧等症可至該醫院療治切勿自　特示 
[徐廳長諄諄誥誡]  
　　淞滬警察廳廳長徐輔洲君自　任以後卽飭所屬各區署分署嚴禁岡巡持棒擊人巳詳前報前日徐廳長又傳知各署每署派巡長兩名到廳諭話届時由徐君當衆演説警察對於人民應負之職務及待遇之方法並責成各巡長隨時轉告各巡警遵守範圍保全警界名譽自經此次告誡之後倘再有不守規則之舉動除將該巡警從嚴革辦外該管巡長亦有約束不嚴之咎各巡長均唯唯而退 
[淞滬警察之减政]  
　　淞滬警察廳長徐君因該廳警餉巳奉部文每月減支六千五百元亟應竭力撙節以期收支適合除將内部辦事各員酌量裁減外對於各區署巡警採用減餉不減人主義擬自七月一日起巡警每名按月核減辛餉一元閘北各區署昨巳實行滬南各區署聞不日亦須發表云 
[偵緝隊之改革]  
　　滬南閘北兩處偵緝隊共有隊士七十名自七月一號警廳改組後卽經徐廳長裁撤二十名現存五十名此項隊士前有派駐各區署分署辦公者現亦一律調集歸隊此後槪在廳署聽候差遣不復派往各區駐紥各區如有要公發生由該隊正副隊長隨時酌派公畢仍卽歸隊 
[頒布取締車夫之規條]  
　　淞滬警廳徐廳長前日通飭閘北各區署云照得本廳前因管轄境内每有幼童老叟拖拉車輛旣足妨碍身體而坐客乘之亦時虞傾跌更有以破壤車輛載客及隨地停車等事當經飭行各屬認眞取締在案茲查車夫人等仍有不遵前項規條情事殊屬藐玩茲由本廳製就大小木牌兩種大牌之上黏貼取締規條仰該署長員派人來廳領回擇定停車地點分别竪立凡馬路空濶之處則竪立大牌其狹隘之處或轉角地方則於牆壁上釘挂小牌俾車夫人等一律遵守仍仰督飭長警隨時認眞查禁如車夫等再有違反取締規條者應即拘案酌罰並仰將竪立木牌地點造册具報除滬南各屬另候飭知遵辦外爲此仰該署長員卽便遵照辦理 
[潭子灣僅駐馬巡]  
　　四區警察署遷入閘北分廳舊址巳詳前報茲聞潭子灣之四區派出所現奉薛署長諭飭移駐烏鎭路另派馬隊長警一排常駐潭子灣以資防緝 
[純泰莊主破產之實行]  
　　上海地方審判廳昨出示諭云爲召賣房產事案據純泰莊主鍾浩志等呈報破產凌伯華等訴純泰莊串同乾元福康怡大三莊寄頓物件一案前經本廳判决後原告凌伯華等不服提起控訴復經江蘇高等審判廳判决乾元等三莊對於所受純泰莊擺存信物認爲有先他人受淸償之權利判決確定後卽行召賣淸償有餘更以充他項債權之淸償等因茲查此案業經確定曾經本廳將乾元等三莊受抵財產邀請水木公所鑑定人沈桂林等七人並函請上海縣知事派員會同鑑定茲巳將各產鑑定價額准上海縣知事函復並據水木公所報告到廳合　出示召賣如有願買此項房屋者須查照後開辦法屆時來廳投標並須於標内註明愿買某所房產以一所投一標切勿混同以便查核此示 
　　計開（一）不動產地址畝分間數及價格長慶里房屋五十三幢後有披屋晒台過街樓二間門樓十座基地約三畝五分計最低價額銀三萬七千兩正舊校場房屋大小二十四間基地約五分五釐七毫又樓房一幢平房一間基地約五釐計最低價額銀六千二百兩正王家圈房屋二十五幢後有披樓基地共一畝二分三釐計最低價額銀一萬四千兩正鴨綠路實地二畝七分三釐九毫計平房十六間計最低價額銀一萬零八百兩正北香粉弄實地八分八釐五毫均有房屋計最低價額報二萬一千兩正泰安里樓房二十三幢門樓一座基地約一畝一釐三毫計最低價額艱一萬兩正陳家浜實地一畝二分六釐樓房十幢計最低價額銀四千兩正坐落上邑一區南十二圖實地九分五釐四毫計最低價額銀一千六百兩正坐落上邑五圖得字圩房屋八間基地約二分二釐二毫計最低價額銀一千八百兩正（二）投漂場所本廳大堂（三）開標場所本廳大堂（四）投標期日七月三十一日（五）開標期日八月五日 
[賴借欵之辯訴]  
　　徐聽生在地方審判廳控王子祥　賴借核前日下半經推事官開庭辯論原告訴稱王子祥前有急用央中向商人處立據借去洋二百元迄今日久向索支吾爲此呈據請追被告供稱商人與徐素稱莫逆昔年滬上光復之後徐不知因何虧負各債户逼索頗急徐乃向商人熟商僞立二百元之借票一紙俾徐在各債户處暫時搪塞謂俟收到我之借欵後即可料理商人因情分難却當即首肯嗣向追索此項僞票彼竟一味支吾此次竟持此據來案誣控况徐聽生尙欠商人會欵洋九十元請追被告所延之金律師亦出庭爲之辯護問官以被告所供一切殊難憑信查閲原告所呈借票有張文濤爲中吳少卿代筆等字樣遂諭令兩造暫退候補傳張吳二人到案再訊至王子祥所稱原告欠伊伊洋一節著該被告另行具詞起訴 
[盤問德婦被害之嫌疑犯]  
　　虹口禮查路十四號門牌德商南門牛肉莊主婦密雪司南門被人謀斃並被盜去值洋三萬五千元之金珠飾物現洋一案業經總巡捕房五十號西探總目安姆斯脱郎偵悉是案兇犯朱小八仔匿迹揚州禀請楊交涉員備文選派戈登路捕房包探陳永康前往將朱移提來滬因朱患病送請工部局醫院醫治並經中西包探向之詰問朱不承認巳誌前報茲悉朱病勢漸輕故由張代總巡諭傳陳探常駐總巡捕房以便隨時面詢俾資研究云 
[研訊九畝地刦案之嫌疑犯]  
　　九畝地倪質君家被匪託名租屋劫去伊妻飾物並勒傷傭婦致死一案前經淞滬警廳偵緝隊查獲張和尙一名詢據供出此案正兇李阿三渾名三少爺）小丹陽現均因案聶押提籃橋西牛禀由廳長商准捕房引渡歸案訊辦等情巳誌前報茲悉警廳自將該兩犯關提到廳後當卽發交司法課押候質訊前日午間經司法課李課長提案研訊李阿三等供極狡展對於倪質君家一案堅不承認李課長以此案係由法庭承辦旣經引渡自應歸案訊辦當禀奉徐廳長核准傳同事主倪質君及証人張和尙備文簽派保安隊將李阿三小丹陽一併解送地方檢察廳收管訊核 
[再誌妓女遇盜之蛛絲馬跡]  
　　老閘捕房捕頭近接得匿名郵信内詳在羣仙戲園後面平望街開放空鎗搶刧妓女林筱香等金飾之匪徒住址姓名業巳飭探拿獲浦東阿三等數人秘密詢供補拿同黨候解公共公堂澈究等情巳誌昨報茲悉該匿名信内指稱搶刦林妓等金飾係現居廣西路寳和里四百六十一號屋内之老鎗阿榮阿福阿山等所爲業由探目張寳榮包探錢壽生等將三人拿獲帶至捕房經捕頭詢供均不承認惟以其爲非善類諭着一併押候解送公廨訊明核辦 
[保釋印書局主人]  
　　來安里公大印書局因私印彩票被閘北偵探查獲移送檢察分庭在案茲悉該局主金建前日巳繳保證金洋百元由住居崇福里七十三號之馬佐臣邀同黃永昌雜貨店主投案具保庭長准之卽交馬等保出 
[强領小孩之疑團]  
　　滬南公義碼頭划船婦沈朱氏年二十六歲夫故多年遺有一子名忠林年八歲昨日忽被南京人紀廣才至船上乘人不備將忠林挾之而逸旋由船夥沈福掌追上阻止該氏卽扭交十一岡警察解送第一分署詰問紀供與該氏姘識多年此子實係己生是以領回迨詰其此子何名及該氏何姓均不能答飭送淞滬警廳司法科訊究 
[崑山知事接任日期]  
　　滬海道尹公署秘書何壽朋奉　令委署崑山縣知事赴省晋　巳誌前報茲悉何君定期本星期三（即八號）履新昨日特派李海翹何緘三並某君先往崑山接洽一切何君由寗省往崑接任云 
[私裝電燈之起訴]  
　　上海内地電燈公司查得境内居户之裝設電燈者往往私自接線添裝燈盞或改用大燈泡且於夏令加裝風扇致損電力曾派稽查員認眞調查茲查知該公司巳歇機匠鄭綬之亦有竊電裝燈情事爰即依據新　律三百七十八條及三百六十七條特遣稽查員周錦齋赴地方檢竊廳起訴並附呈樸六一件五十支燈泡一件一百支燈泡一件以爲贓證云 
[投浦遇救]  
　　客民楊狗郎來申謀事無着怨忿交加神經錯亂　日突至浦江投浦自盡經水巡船查見將楊救起帶回捕房移送地方檢察廳由檢察官提案驗明實患瘋病遂諭送往新普育堂醫治再核 
[婦人不受敲詐]  
　　匪徒王福前日在西門外糾同羽黨向婦人葉朱氏藉端拆梢該氏不遂所欲遂致爭閙由守望巡警到來將王並該氏一併拘解第二警察署轉送地方廳經檢察官飭提王福及葉朱氏至案預審之下判王收押該氏退去候示 
[揚州婦人之來歷]  
　　粤婦王周氏住居五區二分署境内前日因有來歷不明之提州婦人李王氏即桂卿匿居其家被該分署巡警查獲將二氏及張民蘭解送檢察分庭經李庭長預訊據李王氏供被何某由原籍誘拐來滬押入粤妓院賣娼當因不願在院四天盡夜啼哭昨由何將婦人領至王周氏家欲圖變賣幸由巡警查悉解案云云判二氏及張民蘭一併收押候解地方檢察廳訊辦 
[不認誘拐小孩]  
　　徐阿毛至法公堂控稱有男孩一口被趙金生陳阿元囑金生之小孩阿桃誘往伊家旋被藏匿報捕拘案求究又有陸德標投稱亦被趙陳串拐小孩一口求恩附追趙供並無囑兒子前往誘拐之事今將兒子帶至案下可以質証阿桃供並未到過徐家豈能誘拐判阿桃退去趙陳管押候查明再訊 
[取消合同之和平辦法]  
　　馬福祺前延蒲石律師至法公堂控稱馬向王榮寳轉包河南路淸潔夫頭立有合同以十八個月爲滿現被王强將合同取消以致馬大受損失請爲追究等情後王自願和平了結故未定斷現經人理勸淸潔夫頭聽王收回自管由王榮寳將所收押櫃洋五千元歸還所有馬福祺放出之帳歸王收取由王償還馬洋四千元並償還生財洋五百元每月又貼還損失洋六百元以合同期滿爲止業巳雙方允洽禀請銷案矣 
[仍回漢口理算]  
　　郭雲叔至法公堂控稱前在漢口時被王季和借去烟土三十箱除收還外尙少十五箱向索不還又控趙小衡抵土糾葛被欠銀八千五百三十兩均求訊追王趙兩人均延蒲石律師代爲辯稱原被均在漢口開設字號此項糾葛亦在漢口發生况經漢口商會理勸巳明此次原被另因别事來申詎郭即投案歧控請察聶讞員以事出漢口着兩造仍回漢口理算 
[取締汽車誌聞]  
　　滬上自汽車盛行以來一般富紳巨賈以及時髦少年莫不乘坐汽車遊行街巿以爲顯耀惟車行甚疾且係橡皮空氣車輪絶無聲響故均裝置手揑回聲（俗稱喇叭）俾行人及他項車輛聞聲走避以免碰撞之虞茲有人别出心裁於汽車上另裝嚮鈴叮噹之聲與救火皮帶車無異茲爲工部局查悉以其所裝之鈴其聲甚響與救火車之鈴相混殊與治安有礙故巳諭飭各捕房捕頭轉知各汽車公司及自備汽車各户除裝設揑手回聲外不准再設脚踏手　各響鈴以免誤會又聞工部局民各汽車前面所裝之電燈每有用迴光鏡者一經燃點燈光遙射每使行人於迎面二十步之内視線撩亂不能逼視倐而車巳近身無可避讓易於肇事故擬除西人自置之汽車自行開駛者仍准燃點外凡公司出租之汽車及華人自置者槪行改裝他項燈火以免行人眩目而免危險云 
[究竟是否盜黨]  
　　劇盜余三龍之同黨王六朱大喜子經匯四捕房探目楊掌生緝獲解送公共公堂訊供不認押候澈查在案茲悉此案業由張代總巡禀准公廨將判送鎭守使署之余三龍暫緩起解並將王朱兩人帶至總巡捕房迭與余匪質對王朱仍不承認奉飭分别收押定期本星期六解請公廨訊核 
[地販欠債之抵償]  
　　王章氏控巳故地販奚朗如不理抵欵洋二千飭元業經公共公廨將奚妻傅氏及子奚少如併傅到案訊諭交保限一月淸理在案茲因逾限不理復經原告禀請公堂於前日將奚少如傅案經王襄讞會同英領暫君研訊原告延日本律師上堂譯訴前情請爲嚴追中西官會商之下判將所押方單給諭發交拍賣行拍賣得價繳呈公堂轉交原告具領並因被告無人擔保着令收押候示 
 
 
 

Page 11

 
 
[見證無起訴]  
　　巳　　南新武　戲園茶房孫彩榮控該戲園股東薛阿炳周金泉呑沒押櫃洋二百餘元前日由廨傳訊原告投訴前情請追訊之被行延律師到堂代辯中西官察核收據係王湘記諸文彬之欵原告僅居見證地位無權控告遂判將案註銷證據發還 
[聲明被告不到之原因]  
　　董傳生控金乾生欠欵紏葛由廨將金傳案判令交保候訊在案嗣因屢傳不到前日由捕房將保人沈金全傅案訊據供稱金因私帶烟土至南京販賣被該處警局查獲拘留不知何日來滬判令退去候被告到案再訊 
[包探偵獲匪徒]  
　　匪徒王阿三綽號兩面白阿三迭在公共租界内糾黨持械截刧行人財物屢次飭緝未獲茲經老閘捕房包探錢壽生王寳生等偵悉該匪匿迹浦東當於前日禀奉捕頭前往浦東報　是處警區派警恊往將該匪緝獲帶回捕房一再研詰該匪祗認於本年正月間在雲南路會樂里口搶刧羅俞氏值洋八百餘元之金珠飾物並供出同黨數名奉飭嚴行收押候解公共公廨澈究 
[主母兇毆女傭]  
　　女子張招弟在馬霍路新馬德里五百九十一號門牌朱姓家爲傭巳有四年之久所有工資迄今分文未取前日忽向主婦索取工資無着反遭　兇即投老閘捕房控究捕頭以事關錢債着自赴公堂起訴 
[火警傷人]  
　　吳淞路一百十八號門牌仁昌水木作樓上前晚起火延燒日本雜貨店馬源順洋　店等樓房三間又殃及南首新利洋廣　店德大鮮肉莊竹内日本商店等樓面五間並焚傷該木作學徒施生鶴之頭足等處昨由捕房將施車送同仁醫院救治　傷勢頗重未　能免性命之虞否 
[流氓索詐]  
　　流氓俞阿安周根林專向客棧及新開店舖索詐被探拘獲昨解法公堂請究客棧主林金安及王福卿均投訴被詐情形求辦俞周同供實係某某等所爲小民等兩人祗各分洋一角判各押一月 
[鬥毆類誌]  
　　昨有甲乙丙三人在蓬路菜場互相鬥毆擊傷甲之眼目由捕併送捕房經捕頭詢問一遇命將受傷人送同仁醫院療治乙等收押候再核辦又王阿三昨與小六子在漢璧禮路口角互毆扭赴捕房當由捕頭詢明情由一併斥釋以後不准沿途毆打如違重辦 
[巡官調差]  
　　前閘北二區警察署巡官孟廣明現由淞滬警察廳長徐輔洲君調充南巿第一區警察署巡官昨巳到差視事 
[公共公堂瑣案]  
　　皖人陳新發前日在四馬路與黃包車夫謝交章爭論車資起釁遽用洋傘將謝之右目繫傷被捕查見拘入經捕房捕頭察得謝受傷甚輕令陳貼給醫費洋一元了案 
　　王阿福昨在南京路某號電車上摸竊粤人謝浩泉袋内鈔票洋三十元被謝察悉報捕將王拘入捕房押候解廨究辦 
　　湖北路淸和坊三弄五十號妓院妓女金湘樓因　婦人倪氏借洋一百元不還故倪氏於前日具禀公廨呈請傳究 
雜評三 
[告各知事（訥）]  
　　前此韓巡按雖有縣巿鄉敎育費仍照二年度支放之通飭然僅就支配未確定前言之至支配如何未可預測故人心終皇皇未定今韓巡按又飭各知事先期詳查敎育等不可减免之項以備酌留濟用財政廳亦以附税悉數提省敎育等機關必致無欵應付特飭調查開報是則當道巳爲地方預留地步或者可望不致遇於減縮乎敢勸各知事出其𤍠� 
心速將地方必需留用之欵一一據實臚列勿瞻顧勿誤會蓋上官必不疑爾爲見好地方也 
來函 
[楊聲甫來函]  
　　本月二日報載沈雨春串通西門外圖董則不無失實之處單永春與沈雨春地產紏葛本與鄙人無涉日前單永春巳將詳細情形節次登報亮邀衆鑒今報載此節又涉及鄙人且不知當時之臨勘不到事無關係緣有單永春之律師金鴻翔與鄙人所延之律師研究明白無俟到場並無他故用特聲明請卽更正爲荷 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小説 
[俠女花彈詞（十九）] [  東堃]  
　　第七回閨情（續） 
　　列位聽説兒女子婚姻大事爲父母的最是關心只也要得着兒女的同意方稱佳耦所以父母之命媒妁之言與自由結婚四字原是相輔而行的只如秦老夫人以桑檢暮景之年頻遭不測心裹别無他　罣念所耿耿不忘的只要替女兒擇一快婿自從和　俠客見面之後覺得他丰姿朗曜談吐豪雋沒有件不可取的况且老人家的性情總帶着點迷信他見中國舊小説上講的什麽金玉緣啊雙珠鳳啊良緣天假都爲一二件微物上的關係成了配𦂕所以他一想起女兒那方手帕失而復得的故事更加上一層意思以爲東牀坦腹舍上君莫屬的了所以遲疑不説的緣故惟恐不合他女兒心理功虧一簀就當作爲罷論如今看見女兒這一篇詩稿彷彿他自叙的畫押料想此事斷無决撤之理就躊躇滿志起來待得更深人靜緩緩的向他女兒説道兒啊我想 
　　鍾建姻緣古艶稱負將季芉出危城感恩　把終身許不惜王姬下玉京也只爲脱略形骸共憂患更難屈節事忳人有情眷屬原如此問舉世誰能步後塵我與你長途歷盡風波惡更遭遇强梁野水濱今日啊虎口餘生差自慰天涯幸有護花鈴他豪情不數黃衫客道義何慚柳展禽患難相親如手足此心原不愧神明閲説他歷年奔走天涯慣玉鏡台前未有人女貌郎才相配匹與你啊好　　難結朱陳閨房從此聯酬唱慰我高堂遲暮心花好月　彌缺憾山靑水碧數歸程故園田宅猶完好待結靑　館我甥 
　　兒啊我想這件事情再好也沒有的了自來女子相攸應獨具慧眼賞識於風塵之外不可膠執門第之見差誤了姻緣而况生死肉骨受恩不報於情理上也説不過去但你究竟合意不合意這是你的自主　爲娘的不過勸勸决不施强制手段的説着便倚牀默坐靜待他女兒答覆豈知言者諄諄聽者藐藐素珠翻身向裹床睡着一百個不開口後來被他母親催促不過只得半呑半吐的説道萬事全憑母親作主母親以爲好想總沒有差的這幾句話的聲浪本來説得很低到末後幾字竟音然細如絲好比蒼蠅蚊子躱　　裹頭只剩些嗆嗆的響聲虧着秦老夫人年邁耳聾如何聽得出來他一聽得女兒巳經答應纔把胸脯上壓的一堍石頭慢慢地放了下來心裹萬分暢快這一夜在睡夢中連連笑醒了幾次但只素珠小姐爲了這件事倒是思前想後翻翻覆　一夜的睡不着幾回聽他母親在睡夢中發笑自己也不免好笑起來正是 
　　如此年華如此貌爲誰修飾爲誰容 
　　未知後事如何且聽下回分解 
[小情俠説北美婦（三十一）（美人始列希著）] [  是吾譯]  
　　隊長曰然則吾之來此非汝所及料乎曰吾固知汝在此附近如汝得悉此信定來拯救隊長曰吾萬不料匪徒不將此屋焚燬也曰彼等志在攫取財物非欲傷人性命如復來報仇　危險更甚矣幸汝在此堪壯吾膽至此忽又　懃曰平日吾與密納姑娘談話常以汝爲題目見統領至則默爾而息恐干怒也隊長曰彼仍銜恨刺骨頃欲與吾决鬥幸克登從中排解中心感動纔止勃來納夫人曰君子不念舊惡巳往之事豈可銜之然則汝在此與吾談詁統領未知乎曰然勃來納夫人曰吾意統領囑汝來視吾等匿於暗室也隊長曰吾在此　汝談話設被統領知之吾將何辭以對且吾係軍人不應至此密室與女子談話然吾之到此專爲探視汝耳勃來納夫人撫其背曰余甚感恩但統領量狹隘性多疑吾恐汝二人再起衝突敢請暫别汝之忠誠銘諸肺腑終弗敢忘報恩會有期耳言時握隊長手淚涔　下隊長慰之曰勿傷心後會正長今雖暫離非永别也言巳即出行至原處防守之兵士仍肅然立隊長亦不與之語默想勃來納夫人臨别之熊愛情　啻膠漆矣斯時東方微白朝噋初紅林中小鳥嚌嘈格磔從窗隙窺視外間毫無匪迹惟巳燬之馬廐尙烟霧濃厚隊長謂隣近之兵士曰望從窗角玻璃窺視有巡邏隊仍在梭巡否兵士如其言少頃報曰在葡萄樹旁有十餘人穿軍服者團聚於彼隊長曰不出所料吾等可高枕無憂矣隊長即率同兵士出至客廳呼曰安孛在何處安孛信步而前曰隊長吾在此有何見敎隊長曰汝恐否曰無恐淮飢甚隊長曰刻下可保無事矣預備早餐可也安孛退後克登從旁屋奔出隊長急問何事曰匪至矣語未畢門外鎗聲陡起蓋巡邏隊與盜匪接戰也隊長謂克登曰婦人均匿在客廳後汝須妥爲防護任統領把持正門克登曰密納姑娘在内　有不竭力抵禦者乎隊長言畢即走至廳後從窗隙窺視見盜匪有穿藍色軍衣者有穿灰色者有穿常服者人數如蜂屯如蟻聚人聲如鼎沸如獅吼隊長命軍士皆伏地未幾前門攻破盜匪入室隊長即督軍士開鎗迎敵鎗彈亂射血薄肉飛隊長奮勇上前與頭目勞來相遇遂激戰而勃來納統領亦至前後夾擊勞來中彈倒地衆匪見頭目巳死頓失秩序各謀生路向外逃避有一　蹺勇者尙屹立不動隊長退至客廳後聞婦人啼哭忙卽護至藏書室己則在附近防護因知匪勢巳挫勿恨進内挑戰也　幾鎗聲止始知盜匪竄散　隊長入室見密納姑娘與勃來納夫人面色灰敗見隊長至勃來納夫人問曰汝重傷乎對曰傷甚微密納姑娘尙在𣆳咽隊長曰吾欲出視克登生死如何即來報知勃來納夫人執隊長之臂曰汝萬勿離此須俟傷愈隊長曰吾無傷勃來納夫人曰汝　上血跡顯露尙謂無傷乎隊長亦不睱多言即行至客廳遇一年少職員謂隊長曰副隊長克登受驚過甚不省人事吾等初疑其巳死幸刻巳蘇醒彼與密納姑娘愛情甚篤吾等可扶之至藏書室任密納姑娘看舊則復原較易也 
筆記 
[夢史] [  李生]  
　　予嘗謂人生不過百年百年之間倐如飛電安期何處難尋不死之方　島無人誰食長生之藥而堂前明月猶是當年　裹朱顏巳成霜　矣人生自呱呱墮地時即有萬千煩惱隨身而至而愛惡七情之欲因之而生讀數千年興亡之史幾人稱帝幾人稱王一　　兎跡狐蹤荒烟蔓草後之人憑欄垂涕徒思前代之衣冠及乎己民身臨之亟不覺而後之人復有悲我者誦逸少蘭亭之序每欲爲之流涕而不能巳也天白詩曰　古興亡一刹那百年朝露奈愁何鳴呼可以悲矣予曾夢至一城城中積雪數尺行人沒脛予方徜徉巿中忽有一羽衣人搖首而呼曰不死藥服者五百齡予追而詢之曰行子之言服子之藥五百年之後可以不死乎曰否否再服一粒再延五百年服至十粒而藥始無效然爲子計巳得五千年矣子如不信曷試之予啞然而笑曰夫不死之藥人服之而不死也今子之藥服不過十粒十粒之藥不過五千年然而五千年之後終有一死則以視之五百年五十年五年而死者直不過五十步笑百步者耳謂爲長生之藥則可謂爲不死則猶未也且公有不死藥曷不自服之而乃以餉人其殆江湖糊口之流亞乎羽衣人大怒气促而言曰子眞不可與言者矣攘臂而去予乃作歌歌曰乾坤混沌兮萬物無止忽然爲人兮乃有終始彼流光之去兮不可返也又安能投於世俗兮而蹈其危機歌畢推枕而起悵然而悟 
劇本 
[滑稽新劇錯姻緣（共十六幕）（上半本一名專制婚姻）（下半本一名自由婚姻）] [  天虚我生編]  
　　第八幕人財兩失寡母傷心（續） 
　　（外）這個須得勞動親家太太自己呢（夫人）咳我如何起得來床也罷春蘭你把筆來（就床沿畫押介）（擲筆悲歡介）（外向副淨云）好了好了我們把女兒帶回去罷柏太太保重我們再見了（夫人云）本家老爺代我送送（外副凈本家等同下）（夫人顧春蘭云）咳春蘭我不該錯信了王媽媽的鬼話替你公子結下這一頭親事如今弄得人財兩失莫説媳婦不曾討得倒連自己兒子也便抛了我老的走了今兒這番舉動眼睜睜把我家私去了大半你想我心裹疼也不疼（春蘭）太太如何件件依他可不吃了大虧（夫人）咳你那裹知道我兒子一日不回我的病便沒有好日一旦我死之後你公子不曾回家我的家私少不得被那族中人奪去倒不如分給些媳婦兒守着的穏當呢（家丁衝上）啊呀報太太知道咱家的公子被警察捉了解到都督府去説是亂黨呢我想前去探探被他們打了出來如今聽説定了死罪要鎗斃呢（夫人失色云）啊呀有這等事我的兒這是爲娘的害了你也（哭暈介）（家丁春蘭同哭喊介）（本家衝上）怎麽樣怎麽樣（奔視介啊呀不好了快請醫生去（奔下）（春蘭哭喊夫人介）（夫人作氣厥死狀）（醫生上）（趨視介）（診斷介罷了罷了痰迷心竅六脈俱沉沒藥救了（本家）好歹請救他一救（醫生笑云）死人救得活來除非去請神仙兄弟敬謝不敏（笑下）（春蘭等大哭介）（幕閉）（本家至幕外向臺口云）你　他們好好的一家人家弄到如此收場那禍孽根芽可不是爲了這場婚事你們有兒女的看看這個專制婚姻可是一個家破人亡的榜樣麽如今倒作成了我呢快把他田房契券和些金銀首飾趁早收刮了不要讓大家得便宜去呢（入幕取細軟金珠田契等物捧至臺上包成大包裹背上笑云）我且趁他們忙亂時候先把這個運了回去再講（作醜熊下）（家丁亦自幕内鑽出笑介）哈哈一個人也沒得癡丫頭哭得死了過去我不免撈摸些現成做做豕私去呢（復入幕負皮箱挾衣包向幕外奔下） 
詩選 
[落梅四首] [  東園]  
　　南枝開後北枝開轉眼飛花點緣苔淺水依然疎影嚲晚風猶送暗香來能　盤錯眞奇節未必沈淪盡棄材待到和羹金鼎日酸寒始免俗人猜 
　　環零珮碎不勝愁玉泣珠啼可自由帝女粧殘羞點額藐姑歸去怕回頭魂銷夜月三千島夢墮春風十二樓似此收場堪證果仙胎費盡幾生修 
　　寄他庶不歲將殘第一逢人索笑難身到飄零難自主氣因淸極不知寒江南消息休重問嶺北風光詎耐看斑竹如知應墮淚憑誰别後報平安 
　　酒醒羅浮月滿天幾重紙帳冷於烟美人嫁去從今夕驛使歸來待隔年鐵笛誰家翻舊譜玉簫再世續新緣多情猶有枝頭鶴戀著殘香雲裹眼 
[翁洲即事（定海寓廬作）] [  何許人]  
　　海外猶留島客欣怒濤拍岸浪花紛霧中遠樹凝靑籟天際長江合碧雲頂上文章秋雁字眼前圖畫野鶴羣年來身世渾如燕游跡梭穿翁水紋 
　　海上層巒列眼靑奇峰排闥擁圍屏置身蓬島神仙府託足桃源隠士庭僻地王孫殉國難（魯王妃殉甲申之變）他鄉忠旅黯山靈（葛雲飛總兵越人敵英死焉）悲歌燕趙原非計潔壤廉泉駐客星 
[采石歌錄癸丑舊作] [  李生]  
　　滾滾江流横采石采石自古稱絶壁長風高浪不可攀危崖𨺗絶三千尺江流澎湃山突兀古木巃嵸盤石角林巒森鬱雜兵气山光縹渺藏鋒鏑嵯峨直望建康城登岸莫瞰黿　窟吁嗟乎温嶠昔時曾燃犀李白斗酒何足奇完顏談笑指吳磯氈帳　里飛旌旗允書生攘寇夷要令宿將相驅馳明祖偉烈逞雄姿開平一躍登雲梯元軍百萬勢不支棄甲紛紛逃向西人事盛衰埋古迹疊嶂之間雞犬寂江草　萋江水綠浮波時見江豚浴君不見洛波神女來晴空金支翠旗光無窮靑　渺渺不可接萬𡋹泉聲飛� 
向東 
[題楊妃簪花圖] [  寄塵]  
　　春光先到玉皇家一樣風流感物華仙子化身誰得似美人顏色勝於花 
　　名花畢竟是傾城添罷新妝百媚生頭插一支斜更好須知攀折總多情 
[題楊妃醉洒圖]  
　　風流添到酒杯間佳話分明記一環醉熊惺忪嬌不語桃花紅暈美人顏 
　　春風滿面醉糢糊畫裹丰神有似無一種温柔可人意腰支須仗侍兒扶 
自由談話會 
　　儉德會規則一不狎邪二不賭博三不必華服四不必以酒肉宴客五不輕寒素 
　　入會者蛟川唐建興梁溪張壽鏞紹興張嗟麟 
[哭了靑先生] [  鼎昌]  
　　賦就長門值萬金早年聲價動鷄林傷心遽赴脩文召徒使靑衫淚滿襟 
　　賈生才調世無儔痛哭文章一旦休幸有王郎仟纂襲空山名著足千秋 
　　輓了靑君詩文聯語極多不及備戰祗將作者名氏彙錄於左以誌感謝 
　　倪競庵陳其春皖南養民楓溪郁振埏 
 
 
 

Page 15

 
 
   
 
 

Page 16

 
 
   
 
