# 1907 - 39 - 4912146

 

Page 1

 
 
   
 
 

Page 2

 
 
　　本館循例於二十七日停報明年正月初四日出報以告閱者 
　　本館同人於各省及本埠各衙署並不收受節規如有人冐託本館名字在外招搖者請勿爲其所愚 
[電傳上諭]  
　　十二月二十五日奉 
　　上諭農工商部左侍郎著熙彥補授欽此同日奉 
　　上諭山東登萊靑膠道員缺著何彥昇調補薩蔭圖著補授湖南岳常灃道欽此同日奉 
　　上諭民政部奏通籌禁烟事宜一摺鴉片烟爲生民之害前已有旨諭令定限嚴禁茲據該部奏稱推行戒烟分會將各省烟館按照新章一偉封禁等語着各該將軍督撫督飭所屬認眞辦理惟嚴禁吃食尤必以禁種鶯粟爲淸源辦法著責成各該將軍督撫務照奏章遞年减種統限十年以内將洋土藥盡絶根株不得因循欺飾用副朝廷保惠民生力除沉痼之至意欽此 
[電傳宫門抄]  
　　十二月二十五日召見軍機溥　紹英寶熙 
[論上海各業情形（來）（論）]  
　　上海者。濱陽子江之口。爲中國海岸線之繁華區。交通便利。爲全國商業之總機關也。雖其地位遜於倫敦紐約。然開闢商埠。埀六十年。商賈輻輳。白貨鱗萃。近年每歲進出之貨。値銀不下數百萬兆。其能。操縱商權。實獲鉅利者。洋商爲多。而華商不少槪見。豈資本之不逮。耶。抑有學與無學之别也。今者歲將告終。本埠市場。雖未至十分消敗。然虧者衆而盈者寡。吾商家不可不略知梗槪。以爲來歲營業之豫備也。今將丙午年華商各業之盈虧。略述如下。 
　　絲業春間未能得利秋冬尚不虧 
　　灰絲東三省平平惟山東黄絲稍佳而川漢絲亦下常 
　　廠經槪屬平平惟春間進繭多而遲賣者得利進繭少而旱賣者虧 
　　白絲秋冬花旗經獲利 
　　綢莊較去歲爲遜盛綢稍虧杭莊春季尙佳秋冬虧 
　　紅茶寗州虧耗兩湖尙佳 
　　綠茶徽州及平水皆虧 
　　花米布花尙好米獲利布平常惟運往東三省者春利秋虧 
　　洋布花旗白貨因東三省滯銷故虧本惟花色貨得利者多 
　　印度紗價値賤至三十兩業此者皆虧 
　　日本紗價尙未大跌緣日幣低落故多獲利 
　　油豆油逐漸漲價故可獲利豆亦佳 
　　餅春夏雨水多故虧本冬緣淮徐海饑民充作糧食銷路暢旺故可獲利 
　　銀行花旗最佳正金尙好餘均較去歲爲遜 
　　三公司招商局水脚減折七成獲利難惟棧房頗可得利 
　　錢莊名雖獲利然倒欠約三百餘萬盈不補虧 
　　金業空盤交易獲利者多虧亦有之 
　　銀樓獲利尙多 
　　煤業價賤虧本 
　　五金銅業互有虧盈餘平平 
　　大土禁烟議起銷路大減故俱不利小土尙佳川土因出貨漲而銷貨賤故虧碭土價値高故得利 
　　參業與藥材均平平 
　　北號均平平 
　　日本號業此者虧本尙小匯水受虧如作股分賣空者不得利然此等生意本不作正道論也 
　　洋廣貨盈虧均有惟業顔料者多得利 
　　烟台幇均屬平常 
　　高麗帮尙佳 
　　東三省各業去貨者滯銷受虧匯水尙佳 
　　海參威各業貨滯虧本 
　　天津幇無盈而不虧 
　　樂亭帮貿易甚微尚不虧本 
　　天津雜貨綢業頗可獲利餘尙佳 
　　牛莊緣兵燹後市塲破壞虧折者多惟冬季尙佳 
　　以上觀之。本埠商業。雖不敢謂論列無遺。要其各業盈虧之數。略具於是矣。嗚呼。處此商戰酷烈之時局。外人爭以機敏之商才。絶大之資本。起而與我貿易。而吾國商人。多未從事於專門之商學。其上焉者。操奇計贏以佹渺不可知之得失次焉者乃或攙雜僞貨以售欺或倒騙踐財以害人或傾軋同業以利已。無惑乎上海開埠六十年。商務則日盛一日。而華商。之生機乃日蹙一。日也。商界諸君子。有能以商力與世界競爭者乎。舍學問其何以哉。 
[福公司欲攬山西全省礦務之利權]  
　　西正月二十一號山西訪函云山西省煤鐵各礦產之富饒爲人所共知官民皆仍願用西法開採並知借用洋欵之有益如是可知山西省需用外國機器甚多凡欲發達該省實業者當知並無禁阻開礦之事而辦理礦務機器等事者又當查考福公司之合同及其按照合同之要求今欲詳細考察該公司所得之權利以及其設法禁阻該省用外國機器等情試引該公司總經理近日所致該省大員之信以證之查信内聲明該公司有全權辦理該省礦務後復稱該公司仍願華人用中國土法華人資本開礦祇須不侵入公司之礦利不妨礙公司之礦工不與公司爭利卽可照行也信末復聲明華官應承認公司有辦理全省礦務之權除現在開辦之礦外新礦不得再開並不得用外國資本及外國機器就以上所述觀之可見公 
 
 

Page 3

 
 
司所索取者有數端（一）所有該公司鑛地内華人之鑛產均須停工（二）除該公司礦地外之礦僅得用土法開採（三）新礦不得再開（四）華人鑛地不得用外國機器開採（五）公司礦地之外華人不得與公司爭奪生意此則該公司欲令該省全省煤鑛統由公司定價之權也按福公司辦礦以六十年爲限洵如所言則公司礦地外之礦產不得興辦未免不公於辦理中西之礦商皆不免有害矣譯文匯報 
[湘撫咨商日英商人設立行棧之辦法]  
　　英日兩國商人欲在湖南長沙城内開設行棧一事已略記前報茲悉英日兩國領事當時照會湘撫請設行棧即經岑堯帥飭湖南洋務局迭次拒駁爭執多時迄未定議現岑撫咨請外務部略謂光緖二十九年議商約時日本曾向中國提議内地口岸城鎭准其任便居住營業經商約大臣駁拒未允又於議英約時英使亦案内地雜居一層亦未照准即長沙開埠時勘定北門外爲各國通商租界議訂章程雖經日使禀復日政府核定第當時長沙關道照會駐漢各國領事而英法德美比五國領事均照復謂不能議立限制於所訂租界章程亦未認可現在日英各領迭次要索於長沙城内設立行棧並以前所劃定租界地址及租界章程各國未經承認爲詞迭與辯論略無端緖擬請大部調查原訂章程及長沙關歷次案郑應各照會英日兩使飭令各領事承認抑或將章程酌量商改以期易於就範之處統希藎籌示復以便遵照辦理云云（鳴） 
[雲南敎民逼弁殺人之交涉雲南]  
　　滇南通信人云雲南天主敎民魏雅豐不知如何與老民裴某爲仇縱令敎民多人搶擄牛馬什物嗣又逼令營弁趙樹芳將裴某殺死其行刑之時係由魏雅豐親手遞結趙弁蠻刀一柄將裴某處死並寫信令趙弁回省銷差信中聲明殺人之事係該敎士所爲不與弁兵護勇相干簽用洋文圖章爲憑趙樹芳見勢不佳旋亦逃避現滇省官吏已將趙弁拿獲訊得前情飭差拘提魏雅豐到案訊辦乃魏已聞風遠颺逃至香港地方滇督丁制軍以事關人命電咨外部照會法使電飭香港法領事將魏交出送至雲南與營弁趙樹芳對質想法使必能不袒敎民秉公辦理也（及） 
[日領事核准免收江北賑糧車費奉天]  
　　上海吕盛兩大臣爲江北賑荒事特派彭道台前赴奉天購買粮食由日本鐵道裝運至大連灣再用招商局輪船轉運至申現已商准駐奉日本領事電告日本外務省借用鐵道免收車價並電告潢洲鐵道總理處允由奉天至大連灣運高梁一萬担所有車費全行免收以濟災黎云（戎） 
[度支部對於贛皖振捐之准駁北京]  
　　江西巡撫瑞良奏請復開賑捐以濟軍需度支部已允其辦理俟奉旨交議後卽行核准云○皖撫恩銘奏請開辦賑捐濟賑災區昨已奉旨交度支部議奏現聞部議皖省賑捐准其展限一年惟請開三項捐一層著母庸議云（愛） 
[度支部重視西征報銷案北京]  
　　度支部現在辦理廣西軍務報銷恐有人在外招掏需索規費薄尙書現已電致岑雲帥畧謂西征報銷案已督飭司員秉公核辦本部自革除書吏改用書手以來皆司員親手辦稿如有人在外招搖索費務望扣留電告本部從重究辦雲帥得電後卽電復謂承電示預防各弊實深感佩現查尚無在外招搖之人倘後有所聞定當密告云云（四） 
[黄侍御對於工藝局廠之謬論北京]  
　　御史黄昌年片奏謂京城歷年辦理粥廠恩賞料石以恤窮黎怨咨之聲道途尙少今冬詢之老弱廢疾之乞食僉云粥廠已停無以餬口盖自舉辦新政以來其精神專注於工藝局廠謂無告之民可以不恤豈知深宫軫念民艱不令一夫失所何容比例泰西應請勅民政部轉飭所屬將如何辦理情形及每廠窮民若干每日放散若干按期彙報派員查視以廣皇仁云云查外城總廳今冬開辦敎養工廠十餘處四十歲以上者爲上級十八歲以上至四十歲者爲中級八歲以上至十八歲者爲下級又另設婦女工廠移上賞米石以補助廠費又募集紳商捐欵以垂久遠寓敎於養法良意美實爲有旘者所公認該御史一孔之見所謂惠而不知爲政者也（白） 
　　按粥廠改爲敎養局實有生學之精理。寓乎其中。（記者去秋亦曾著一論以發揮此理）彼目論之儒。烏足以知之。 
[詳紀徐州官軍擊退東匪情形淸江]  
　　東省大股匪徒竄至江蘇邊境經官軍攻破獲勝情形已畧見昨報專電茲續接該處訪函云當曹匪起事時經東省迭派重兵馳往嚴行剿捕尙稱得手故日前屢有零匪竄越沛境滋擾江北提督廕午帥派標統石佳華督率新軍二營赴徐曹交界防匪徐州鎭道亦會營嚴密防範隨時截拿本月十四東匪徒卡莊敗逃後於十五晨七點鐘有匪三四百人復竄沛縣西約三十里之張樓官軍聞信督隊馳抵鸚哥堆五六里地方與匪接仗匪佔樓三座竟敢開鎗拒敵勢極披猖官軍奮勇向前直攻至酉刻始奪獲一樓匪則仍踞二樓死戰至十六日午初幸官軍苦戰衝鋒又破一樓並捉獲鎗傷匪目程鎭山一名解交地方官審訊因傷重隨卽正法申初由方標統率隊猛樸該匪情急自亂放火圖逃計被官軍乘機鎗斃匪首王九一名餘黨三十名生擒五十餘名並奪得鎗械數十件馬數匹餘匪或焚斃樓内或向北逃竄是役計官軍陣亡七人受傷者二十一人徐州道袁觀察聞此捷報當即厚備犒勞送至軍前以勵軍心並將獲勝情形禀報各大憲云（甲） 
[商船公會禀請收費鎭江]  
　　鎭江商船總公會開辦之始曾經禀准試辦三月卽行收取照費歸還墊欵現已期滿總理朱馮壽酌定章程擬分三等抽收大船每月繳洋六元其次四元 
 
 

Page 4

 
 
又次二元禀由鎭道榮觀察詳報農工商部立案並請頒發關防以資信守（拜） 
[閔行鎭罷市紀聞松江]  
　　郡境東鄉閔行鎭爲上海首鎭鹽捕左營槍艇咸駐泊於此有鹽勇某甲曾向某屠肆賒取鮮肉近届年底肆主向甲索欠因而口角甲竟糾同伴將肆打毁鎭人齊抱不平二下二三等日一律罷市現經該營管帶張遊戎謁見紳董會同商會竭力排解不知能否調停了事也（酒） 
[外部電飭滬道撥匯賽會公費北京]  
　　義大利密拉諾賽會時期將届現外部電飭滬道撥欵銀九千五百兩匯交駐義黄欽使兌收俾作賽會公費云（此） 
[江督札飭認購滬甯鐵路小票江甯]  
　　江督端午帥近接郵傳部咨文内開接准督辦滬寗鐵路大臣唐咨稱准度支部咨開本部會奏滬寗鐵路情形並工欵不敷奉旨辦理一摺已奉旨依議欽此咨行欽遵辦理等因准此本大臣迭與銀公司磋商續借金六十五萬磅已訂明九五折扣卽每百磅實收九十五磅一先令編號分售小票每張原價英金一百磅查合同第五欵第六節内載倘督辦大臣預先告知銀公司中國人民顧購買小票若干銀公司應照數留與華人小票若干張照在倫敦發售者一律利息均照是日磅價折合等語是華人如願購買此項小票銀公司應按合同辦理照數留與華人除分别咨行外相應咨呈大部謹請查照分别咨行各省轉飭地方官及各商會先期出示登報勸諭京外官紳本省商富迅速踴躍認購藉以收回利益等因前來相應抄錄原文咨行貴部堂查照分别轉飭各地方官各商會遵照辦理云云刻江督已通札所屬州縣及商會認眞勸諭矣（顚） 
上海大鬧公堂案往來電文 
[外部致江督電]  
　　南京端午帥上海公堂案英使屢次催詢並擬具辦法節略一英民身命財產核實賠償並查煽亂及肇釁之首犯判以應得之罪一肇釁之責歸於滬道及中國官員經本部迭與辯論將歸咎華官一層切實駁拒並告以應賠與否必由地方官查明證據且無辜華民傷斃多名人命至重亦應一律查辦英使謂如有無辜被損亦可澈查以上係迭次晤商情形彼此爭執相持未决鈞處將全案調查總期水落石出辦理乃有把握英委員謝立山在滬開議或由部轉商英使飭謝委員赴寗商辦統希藎籌妥爲設法議結並電復外部銑印 
[江督復外部電]  
　　銑電敬悉上海公堂案英使催詢並擬具辦法三端經鈞部送與辯論將歸咎華官一層切實駁拒並告以應賠與否必由地方官查明証據且無辜華民傷斃多命亦應一律查辦英使謂如有無辜被損亦可澈查仰見鼎力主持無微不至承示應將全案調查總期水落石出辦理方有把握如籌有辦法倘不便在滬開議或由部轉商英使飭謝委員赴寗商辦藎籌周密欽佩莫名查此事中外皆有損失而以華民無辜被損多命爲最重今英使旣允一體澈查當可籌商公道持平辦法此案全卷均在滬道非令滬道來寗面商不能澈底查明確擬辦法封篆在卽年内不及辦理容飭滬道一經開篆即行來寗面爲商度俟商有辦法再行奉聞至英委員謝立山來滬是否專爲此案而來抑另有别事到滬兼辦此案方前面晤駐寗英領事柯韙良柯謂謝委員本有别事來滬並非專爲此案而來是則謝委員在滬久暫及應否飭回應由英使自行酌奪方未敢參預也方嘯印（顚） 
[札飭砲船嚴緝匪徒]  
　　江南提憲劉軍門前日札行外海蘇松狼山福山各總兵飭令所轄内外洋水師砲艇嚴緝匪徒陳總戎等奉諭後在湘會議卽飭各該管帶哨弁乘砲艇速往江南北各港口駐札防堵凡沙鈞帆輪等船出入隨時查察遇有形跡可疑之人及艙貨不符者當卽扣留就近解交地方官核辦現内 
外洋砲艇六十餘艘已遵照分駛出隊駐防查察矣（宜） 
[禀詳釐金收數短絀]  
　　閩浙釣船往長江運貨 
者例至吳淞口報捐向多有南北兩岸之别江北之貨應投驗補捐局完捐每年繳欵約六萬餘金江南之貨舊釣船局納捐每年約繳銀九萬餘金　因江北一帶被災甚廣長江又有匪亂船商到者寥寥以致厘局收數奇絀較之往年約少三四成局員吳孫二總辦前日據情造册分詳江寗江蘇两厘金總局督辦核奪（宜） 
[英公爵游歷香港續誌]  
　　廿四日香港電云英國康諾脫公爵夫婦　倍德理希亞親王夫人於今早十句鐘抵港天氣甚佳當抵駕登岸時往觀者極一時之盛英大員嘉德面呈祝詞提及一千八百九十牢公爵曾到港游歷當由公爵答覆述及香港疫症暴風屢經若難賴英人之熱心毅力得以保全云公爵復謂遠東商務之希望實無窮極英人當賑興素敦睦誼之中國香港地居衝要於商　上當能占優勝之勢也 
[日本礦工滋事三誌]  
　　二十四日東京電云日本下野省足尾銅礦暴動雖已添派警察彈壓勢益洶洶滋事之礦工　起將各處辦公　屋毁壞焚燒礦務公司總辦匿避於棧房内礦工數千人圍其傍將棧房拆毁總辦頭受重傷尙有公司所用辦事人皆不知下落又電云明早有兵三隊行抵下尾 
[蘇格蘭島患疫]  
　　廿四日倫敦電云蘇格蘭島葛拉斯哥地方患腦炎疫症者又有九人昨日死者有在人其現經醫生診治者尙有六十八人 
[英國君后游覽法京]  
　　廿四日倫敦電云英國君后昨日到浮塞爾宫遊覽在宫樓步行一週旋在開福安葛雷斯地方用膳後到戲園觀劇 
[德議院第二次選舉]  
　　廿四日倫敦電云德國議院選舉第二次投票總數於昨日揭曉社會黨又失去勢位十一處 
[英國戰艦之速率]  
　　二十四日倫敦電云英國大戰艦無畏號已駛抵說列尼德地方計由基伯拉爾島開往該處有三千四百三十英里之遙在途僅十日耳譯字林報 
[日本啓衅之信不確]  
　　廿五日倫敦電云路透電駐東京訪事謂美國報章所述日美將有戰事之說此間皆不之信至日本將發哀的美敦　一語人皆以爲可笑 
[英美合資建立工廠於日本]  
　　廿四日柏林電云美國傳　相德地方之織絲廠將與英國資本家合設一織絲廠於日本 
[法國敎務近聞]  
　　法報云法國敎務部大臣允准敎會租　之地已由　院大臣議政會訂定辦法譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇州官事]  
　　廿四日蘇藩牌示云太湖廳角頭司巡檢仲呈材病故遺缺查有候補巡檢張大誥又元和縣周莊司巡檢孫逢瑞升補長洲縣主簿遺缺查有從九品彭源岱均堪請補○候補知縣姚守彝禀知遵例捐復來省禀到（且） 
[金壇縣禀陳籌賑情形蘇州]  
　　金壇縣孫花樓大令日前禀陳省憲略謂奉憲籌辦冬賑本議按名給票給發銀米極貧大口每名給洋五角次貧給洋四角極貧小口每名給錢二百六十次貧給錢二百四十茲因鎭江缺乏小洋復與籌賑局紳董議改極貧大口給錢四百六十小口二百四十次貧大口三百六十小口二百已由各紳携欵分赴各鎭傳諭災民持票請領茲由縣分投各處彈壓惟春撫在近難以持久擬以本年應運漕米八千餘石全數截留以資振撫云云（且） 
[關道籌款遣散飢民鎭江]  
　　鎭關道榮觀察因奉江督電飭速將境内飢民設法遣散特與商會中人妥商一切擬在賑欵項下截留若干以備資遣（巧） 
[兪太史作古蘇州]  
　　前河南學政兪曲園大史年已八十有四近因各處災荒賑欵孔亟特以書法助賑四五日間共得洋銀七百數十元廿二日兩手忽覺麻木頓患中風遂於廿三日未刻作古（且） 
[寗省考取舉貢名單江寗]  
　　十三日江寗陳提學在下江考棚考試舉貢日昨發出榜示　取舉人四十二名五貢十名茲特照錄如左 
[舉人四十二名]  
　姜崇恩六合　侯必昌上元　王光爕上元　李炳南泰州　桂帮傑甘泉　夏仁瑞江寗　成啓運興化　汪壽康海州　王乃屏六合　音振藻山湯　錢沐華通州　陳官彥淸河　黄宗幹上元　沈葆蔭上元　王光福淸河　孫啓椿上元　劉豫瑤甘泉　陳霞章儀徵　季光鏡通州　袁　烺泰州　趙葆元甘泉　竇恩榮溧水　陸維李甘泉　朱逢咸六合薛　蘅通州　王登雲淸河　夏獻紱江寗　陳玉章泰州　沈　葆海州　陳　澤江寗　夏惟默泰州　王學淵銅山　趙柏齡甘泉　葛瀛瀾興化　章廣祺江寗　秦寶瑤江寗　張承鋆甘泉 
[五貢十名]  
　　楊兆蓉江都副　席案琨海州歲　夏仁沂上元歳　郭　濂甘泉副　武可綸海州副　唐逎釗山陽副　李　璘上元副　汪開甲淸河副　王友恭江寗副　丁鍚福海州擾（顚） 
[閩督咨鄂督文] [  爲調取工兵將校事]  
　　案據福建暫編陸軍第十鎭統制官孫道仁禀稱竊照工程營義務繁頣必須專門學員方克勝任閩省熟習工兵專科只有留學日本士官學校畢業生王麒一人前送武備學堂第二期畢業赴京投考旋因閩省工程隊改編在卽經職鎭電催王麒回閩以便委令專辦工程營事務茲准陸軍部軍學司副使良弼電復王愷士已由弼禀留因敝司工科監督缺員代理貴省工隊編制誠爲重要然以敝司責任相較輕重何啻倍徙卽請轉禀軍帥免致公文往返徒勞無益祈婉轉相諒爲幸等由觀此情形王生一時斷雖分身來閩查湖北開辦陸軍武備學堂最早人材輩出成效昭然商請湖　督憲酌派工程隊官一員排長二員來閩供差藉資整頓實於閩軍在有裨益禀請查核辦理批示祇遵等情到本兼署部堂據此除批示外相應咨商想貴部堂整飭戎行爲天下先以三楚尙武之精神爲八閩士卒之先導借材之請當不見拒爲此咨請查照酌派熟悉工程隊官一員排長二員來閩委用藉資訓練不勝感睜望速見復施行（户） 
[陸軍講習所定期考試武昌]  
　　陸軍講習所總敎員日本陸軍大佐鑄方以各標營將校士卒在所聽講經年現値年終給假之期應加考試以覘學術之進步日前商請張虎臣統制遂訂於十五起逐日考試本所肄業各將士各科學程内容極爲認眞並定於二十四日一律放假云（户） 
[鄉團試驗槍法鎭江]  
　　丹徒縣宗大令近以鄉間時有盜案特赴南京籌防局具領洋槍火藥分給圖董舉辦鄉團現已飭令鄉民來縣試騐矣（巧） 
[優給購地價値武昌]  
　　鄂督以省垣地廣實業考工傳習試驗所尙付闕如刻擬購買民地分别修建昨已訂定章程委員圈購此次給價下等地址每方可得錢十餘串較之民間買價計逾一倍拆卸房屋材料均歸業户另貼遷移費數千故民間頗感宫保之能體恤下情云（八） 
[罪犯罰修馬路武昌]  
　　省垣各要道雖已改築馬路因經費無著未修之區尙多即已築者亦失於培補一遇天雨濘泥不堪行者多苦之近今警察局與江夏縣楊大令熟商仿照滬漢租界辦法凡有犯罪判押罰作苦工之犯改令常川修築馬路俾習勤勞藉啓改悔云（八） 
[蘇省决囚]  
　　廿三日傍晚撫轅奉到法部釘封公文飭將盜犯十三名照擬處决當經陳中丞札飭臬司轉札吳縣張蓬仙大令由司府縣各監内提出斬犯楊老九等四名絞犯曹老么等二名綁赴北寺大校塲處决尙有七犯查在崑新等縣監内因卽飭差持文分别下縣飭令施刑（且） 
[蘇路購地局標示地價]  
　　蘇省鐵路購地局現將十二月分中旬購定上邑境内業田共計十八畆零二釐三毫付去價洋三千七百九十八元九角當卽榜示局前俾衆周知（寸） 
[節省賀年費以賑災民]  
　　總工程局董以各處災區甚廣待賑甚殷爰集同志創一新年團拜會於明年正月初二日上年　句鐘至十二句鐘在總工程局行團拜禮凡願入會者自計每歲賀年約需輿馬費並押歲喜封等應用若干卽將是數捐入會中先於年内由報名處開列姓氏屇時便衣赴會行團拜禮將所收節省縻費移濟徐海等處災區茲將報名收捐處列下 
　　總工程局南區分辦處西區分辦處四馬路中國圖書公司洋行街德發洋行鹽碼頭徐海實業公司南市如意里業成地產公司小東門内純泰錢莊大東門内義泰洋貨號 
 
 

Page 10

 
 
董家渡泰順源米行王家碼頭濟宏典當（外） 
[尙賢堂大考華文課案]  
　　尙賢堂年終大考敦請前任山東學政姚菊坡太史蒞堂考試華文策論分爲三班茲將各班前十名列後甲班張元炳王振民任鳳實吳志猷程皋文池景濤定振聲潘樹任鳳儀姜拱宸乙班胡承鈞張伯琴張華亭趙佩之陳保年黄仲祥張介之鄒國賢陳廷鎬湯殿麔丙班張紹程（外） 
[安置遭風難民]  
　　山東遭風難民七名昨日擁至上海縣署求爲安插王大令諭飭二十二鋪地甲將各難民暫在關帝廟居住以便資遣回籍（宜） 
[道批照錄]  
　　昨日滬道瑞觀察批徐明德禀詞云藍玉麟所控殺害伊叔抛屍無着種種重情旣經由縣移查係屬誣妄飭催提藍玉麟訊明照例究誣以爲挾嫌陷害者戒至開堂放票聚黨横行尤須查有的實確憑方能准埋斷非藍玉麟一人空言所能栽陷現據稱該民被誣收押時及三月藍玉麟始終避不到案顯見情虚如果屬實仰上海縣立即勒限提案質訊明確分别究辦具報母稍枉縱（宜） 
[預報火車停駛日期]  
　　淞滬火車及滬錫火車公司議定開車至除夕爲止明年元旦停車一天餘仍照常開車（似） 
[絲廠停工]  
　　美租界瑞綸綸章等各絲廠定於今明等日一律停車明正再行開工（似） 
[總工程局停訊訟案]  
　　總工程局董現因年終照例停辦公 
事前經諭飭吏役等迅卽料理舊案以便審結即釋如有　債暫行交保出外料理定於二十七日即禮拜六日起停訊訟案（尺） 
[美界火警類誌]  
　　美租界武昌路三百八十七號門牌房屋前晚失火當即撲滅僅燬衣被蚊帳等件未幾漢壁禮路附近朱家木橋鄉人張阿三家亦兆焚如由近鄰新龍飛馬房西人傳德律風報知救火會西人救熄○昨報記西華得路瑞記洋雜貨店失愼延燒樓房七幢等情兹悉此火並非起自瑞記實被鄰居延及且瑞記被燬貨物甚多雖經保險聞尙受虧甚鉅云（似） 
[新租界盜案]  
　　前夜十二點鐘時梵王渡路金四度廟被盜明火執仗刦去神袍莊嚴及洋銀等約値千餘金卽投靜安寺捕房報緝昨由包探陳雲忠往勘後偕八十一號西探在附近之善中路某墳山樹中抄得繡金道袍棹圍等物計値數百元將贓解存捕房候傳失主往認（力） 
[燃放爆竹者宜鑒]  
　　法捕房麥總巡昨日傳諭　民鋪户凡送竈祀神燃放爆竹定章不能過十二點鐘嗣因無知小民仍有違犯情事故特重申禁令自後放爆竹者須在十二點鐘之前違者究罰（深） 
[又獲賭徒]  
　　西探濮羅斯德協同二百六十七號印捕於前晚又至裏虹口當塲拘獲賭徒蔡湘亭吳瑞卿許招發陳招金唐友松等五名昨早解赴公共公廨請究並將賭具等物呈案據西探禀稱蔡係爲首搖寶其餘在檯帮同作事旋據警役楊金稱唐友松卽道憲訪拿之唐海松更名實係著名賭棍太守商之白君判將蔡湘亭發押西牢六月胡許陳各押一個月並各罰洋十元唐友松即唐海松押候係禀請道憲核示再奪（力） 
[上海縣案]  
　　轟斃英界探夥陳雙喜之盜犯胡二林卽楊老么及王金興胡四喜由會審公堂先後解縣訊飭禁押茲經帮審洪明府復訊胡二林供在花烟間吃烟探夥索詐不遂因而拘拿小的開鎗圖遁不料中彈倒斃王胡二人供並不與沈同黨實遭悞拘明府判胡二林還禁王胡回押候再訊奪○積匪龍積芝卽龍星堂前于庚子年獲案訊無放票實據遞回湘省長沙縣记復潛行來滬被拿到案訊押茲因稱病求釋奉明府提案訊驗據供在龍華開小南貨店不再犯事明府判發改過所半年察核○押犯張雲亭抗交方單昨又提比張求再寛限明府判還押再限五天無　嚴比（宜） 
[總工程局記事]  
　　法界捕房麥總巡派四號包探至總工程局請即派探至乾茂押店吊取牙摺扇一柄卽行帶回歸案○　永義卽小山東及王朋根等收贓案發由　道飭拿未獲前日由總工程局其包探獲解到案孫明府判押候票明滬道再補提王到案訊究○閊人郭瑞祺與船夥王榮初等運火油至松江地方於十四夜被盜刦去銀洋衣服及船隻等即經報捕前日在浦江中尋獲原船及船上匪徒王阿二金阿橋李先德　穿有贓衣即經扭控到局派探搜出單刀鐵錘等明府訊得均台州人旋因松江府有案命押候解歸原案訊辦○久記樹行森昌木行扭控翁金海欠銀六百两並自顧友記附追往來銀四百餘两將僞據搪塞等情官判覓保理處○　人盛張氏在小閘橋被陳二摸去洋七元扭交南區巡士解訊官判押傳趙炳炎復訊（尺） 
[公共公廨早堂案]  
　　馬夫張林子駕車不愼致馬奔至美界天堂路轉角將推小車之陳阿新撞傷並撞壞施春江東洋車經巡街捕張拿獲陳卽送醫院於將昨晨斃命由捕房派探陳恊庭將陳之嬸母陳吳氏傳案氏供死者家有妻子共六名口婦人亦倚以度日卽求酌給撫卹併求免辦質之張供结　埸車所撞馬卽奔逸讞員關太守商之美白副領事判車行主杜阿大罰給撫卹洋二百元張押捕房二個月再追賠修車費洋十元並取屍屬領洋銷案切結送查○常州女子毛小媋今秋由籍逃來上海經其　戴毛氏追蹤來滬報探徐阿華獲拿嗣因懷孕奉讞員關太守判送西門婦孺醫院分　再奞嗣毛小妹被顧姚氏與媒人朱勝華及戴毛氏之夫周榮大串令逃出得洋一百十元嫁於董再興之弟爲妻由包探李星禍拘案訊供押候分嫓再訊昨又解案毛供訴前情訊之顧姚氏供實受周榮大指使朱勝華供董出洋一百十元交由周取去小的不用分文太守判毛發押棲流所三有期滿釋配朱顔分别還押追繳身價洋一百十元再各押三月○陳子霞與金阿二互毆由包探王阿巧拿護抄出私鑄銅元五百餘枚奉判押交供出之人到案再核昨解復訊以供出之人仍未提到判再展限十天交人如違究辦○聞蘭　因抗繳紗捐由釐捐總局函請拿案究追昨解到案太守以接准商會來函愿爲具保判交保候訊○姚守臣積欠光裕洋行炒燭價銀一千六百两除還過銀五百两外餘銀不還昨日傳案究追姚供求寛限措還太守判交保限一月先繳銀五百两○根泉林串放白鴿一案奉中西官訊判追繳身價洋一百零二元上次堂期由伊妻張氏繳洋五十元給原告陸厚卿具領昨　　訊張氏又繳洋五十二元求恩開釋太守判將洋給陸具領楊從寛押捕房一月示儆○恆興瑞祥記正和同和聚等號控北京路鉅昌永羊毛瑞主張子林收買串竊皮　經各失主在平和打包行查出原贓四十件計皮二千餘張報由包探何承春拘解公廨關讞員會同美白副領事會訊判提到朱明生王阿金再訊昨由何探將朱王解案各失主投案請追訊之朱明生供售舉鉅昌永之皮係零星收下轉賣該號據祥記號主蔣長安禀稱此項皮張均從四川河南等處運來皮上有印記斷非零星可以收買其中定有串竊之人質之王阿金供並不行竊太守商諸白君判張子林及朱王等管押捕房限七天將串竊之人並餘贓父案鉅昌永發封所存平和之皮十餘件著交祥記愼興瑞正和同和聚等四家具領公派（力） 
[公共公廨晚堂案]  
　　陳柏記控顧炳如圖賴借洋前晚襄讞孫明府提訊陳供上年顧挽朱錦昌向小的借去洋一百五十元到期不還請爲提究訊之顧供還 
 
 

Page 11

 
 
過八十元求恩寛限明府判交保今年還一半餘一半開春還淸○張燮控費竹林劉阿保圖賴墊銀亦奉明府提訊張供費劉做塡泥工頭無力墊本由小的代墊銀二千七百两向索圖賴求究訊之費劉供所欠均係往來莊欵明府判費劉交銀二千七百两到案再核○李福林控金安亭串中鄭福元賴欠等情亦奉明府提訊李供金欠小的洋二百元前次奉飭交保理楚詎仍不理訊之金供洋已還淸有收案可憑明府判金押候查明收案再行復訊盧受春控曹家峰朱明德等呑沒賬欵亦奉明府提訊廬供曹等將賬簿呑匿致所欠賬銀七百餘两之多無從收取訊之曹供簿已吊案質之朱供賬未算明不便認欠明府判押候函詢捕房復到再訊○胡次章何均福等前控丁日新等虧欠王銀倒逃等情奉判押候補傳供出之股東戚蘭谷等人到案再訊前晚孫明府復提訊究胡何投案求追銀一萬八千餘两訊之戚錫峰供不知戚蘭谷下落質之阮阿仁供阮性成在店並非小的作保旋有何林珊遞禀附追欠銀一各七百两明府以供詞各執判阮管押戚交保限五天將蘭谷交到再訊○朱慶恩前控袁有才欠洋二百元迄來尙未了結前晚亦奉明府提訊判押限五天繳還洋二百元開釋 
[法租界公堂案]  
　　胡慶如控徐新記欠銀四百餘两昨又傳訊徐供稱奉諭後業已將賬核算除胡自認錯寫外祇欠三十九两且胡有回和銀八十餘兩未付除欠因找還商人銀四十餘两陳讞員判徐折還銀五十两徐不允願赴商會理算讞員准之○唐貫三與陸安慶弟兄租地糾葛一案原斷陸償還造屋費四百元陸因唐前已收過四百元不肯再償致案未結昨又集訊讞員令减償二百元完案○張錦文控曹阿狗奚嘉生陸榮記各欠房金三月判限三天理淸○錢阿毛騙米店主李阿生洋四百元久押未了昨日提訊諭人銀两保出外料理○匪徒王阿福謝阿福持刀搶刦戚瑞臣鞋物拘案請究判各押一月○王阿友行竊棉被衣服判押廿天○同仁昌魚行控姚盛南圖賴貨欵奉判交保限將洋銀繳案昨日交到五十元判年内再交一百元餘俟明年拔還○吳慶生陸否生在途搶帽拘案究辦判各押捕房一月○倪阿弟身帶鐵具意圖行竊由探拘案判押捕房一月（臨） 
[美租界捕房事]  
　　伶人陳彩林前被廚司徐培廷拐去十四歲婢女一口匿跦永祥里徐阿林家由探朱子藩將二徐一併拘入押候吊到該女再行送辦○張阿三竊得衣服多件由探宋掌桂人贓並獲帶入捕房押候查辦○朱子仙昨竊三泰路陸春祥家綢衣錫器由探石錦榮查獲押辦○姚明竹昨經天潼路被某西婦馬車撞倒碾斷足骨由捕將姚車送捕房奉飭送醫求給再核（似） 
來函 
[容縣敎習遇匪略述]  
　　趙玉森偕陸文蔚吳誠顧培基等四人於本月初七日在廣西梧州府容縣師範學堂年假回籍由容抵潭邊（地在容與平南之交）初八日由潭邊動身隨帶湘勇八名又有同行者吕姓帶　勇六名曁商人等共六十餘人行不二里至大馬峽（地在平南界内然去容縣絶近故此案須两邊合辦）突遇匪徒縱鎗亂擊當時湘勇死三名傷二名陸文蔚中彈卽斃顧培基身受重傷救治無效旋亦畢命同行者有他校敎員一名丁　两名亦斃玉森等從鎗林彈雨中突出可謂天幸惟容縣學務所于玉森等回籍時旣未派有護送專員僅有梧州公益商店賬夥鄺堯階便道伴送（查公益商店股分以學務所會計員黄紹侃（卽學堂監督）文案員黄愛存（即學堂監學）所佔者居其多數（此次鄺夥到容收帳銀共收千元有奇名爲派渠護送實則以敎員六人性命代渠賬夥作保險單此則學務所諸人之最堪痛恨者也）迨至遇險該帳夥乘賊退後隨雇團勇壧人竄至梧州置陸顧两君及玉森等不問玉森等人地生疏驚魂不定是以辦事尤爲棘手隨疉報警信至學務所並容縣包令坤中（）號厚生入頗明白學務所平日與之反對）適包令外出初九日早始有學務所庶務員李容甫來玉森等問其如何料理則云僅由會計員付英洋十元來此辦事玉森等聞言髮指然身陷萬險（匪以擄人勒贖爲長策陸顧之死卽死於此玉森等所受關書已被搶去據土人云匪徒必四面偵探玉森等當時窘廹情形不可言喩）不得不隱忍姑待直至當晚文案員黄愛存始來玉森等當將屍身先行成殮并刦餘物件點交該員一面商議出險之法乃該員仍不派妥員護送卽僕役亦不派一名其漠視玉森等如此不知其若何居心幸由團紳李君根堃）號宜甫爲人極有義氣當遇險後闔家子弟前來護救又洋理欵接一切出險時由其子弟親率團丁妥爲護送甚可感激）率團護送始得出險所有代陸顧二君料理之事畧述於左 
　　（一）遇險後將陸顧二君屍身先行成　交容縣學務公所是爲第一件（一）十二日至梧州時擬就禀稿分上梧潯两府及梧州道幸遇蒼梧縣莊大令秉翰篤念鄉誼允繕禀是爲第二件（一）陸顧两君先時寄存梧州銀两卽請莊君代匯至　須明正可到）其先寄在梧之箱籠卽交莊君封存縣署令隨柩送回上海是爲第三件（一）隨電到滬請江蘇敎育總會作主是爲第四件（一）靈柩護送及撫恤賠贓莊君秉斡面允向容平两縣商辦是爲第五件以上五件件係玉森　驚魂不定時籌畫伏念陸顧两君死旣可慘而廣西盜匪案件實係司空見慣養　成疽必爲大局之患非由諸同志大伸義憤　請當道主持斷無效果且陸顧两君所失銀物每人不下百　十元玉森及吳誠二人亦每人稱是今聞當道擬撫卹陸顧二君各二百两應再請照學堂敎員病故送脩半年通例今遭慘斃理當加倍致送至玉森吳誠二人失贓　賠之欵願助陸顧二君身後之用今玉森吳誠得以生還故鄉亦屬天推其禍始不得不歸咎於學務所黄紹侃黄愛存二人之夥帶銀誨盜所致應如何懲罰以慰幽魂是在公論憲權出險人趙玉森驚怕謹述 
續尙賢堂第十六次講義 
[尙德篇]  
　　礎爲論語之崇德崇之云者積小以高大也告樊須曰先事後得告子張曰主忠信徙義何謂先事後得令建一屋焉欲睹輪奐必從基　不知先事則畏難苟安者爲反對今築一路焉非安軌道曷通車轍不知後得則欲速見小者爲反對書曰若升高必自下若陟遐必自邇自下及邇先事之說也升高陟遐後得之說也而德於是乎日進何謂主忠信未能開誠布公不可爲忠未泯爾虞我詐不可爲信無忠信不能生愛國精神謂其易竭也若有主而不動平時則白務可擔臨時則萬死弗奪故忠信可爲甲胄無忠信不能作合羣思想謂其易窒也若得主而有常内政則放推皆準外政則交際不忒故忠信可行蠻貊而德於是乎日廣何謂徙義行而宜之之爲義變而通之之爲徙徙草昧於文是上追千年前之心法徙閉塞爲開闢地近嫓二十世紀之列强辟之然四陋之域可徙於廣莫之都辟之僻室然卑暗之居可徙於高明之宅而德於是乎日新此崇德之可貴也 
　　嗟乎哉莾莾神州陸沈可悲我炎黄以來之嫡裔也我洙泗以後之涓流也今且陸夷衰微矣過此以往若棄德不講後不知其可所旣極鄙人聞道日淺未能闡發精蘊撫時感事雖復無當經訓然亦情見乎辭諸君潜心篤志將蔚然成中西一貫之通儒以承敎李先生者曲諒鄙人度不忍過訾其謬戾敢敬誦之曰尙賢哉斯堂尙德哉若人姚丙然撰 
[源通官銀號經收江寗七邑賑捐第五次淸單]  
　　邱淸卿十元王學泉五元凌雲志五元硝磺局一百元愼思堂銅洋廿三元銅小洋五十二角義成藥行交來苕溪逸客一百元逸名氏廿元裕豐祥三十元易潣翁經募萬豐五元信大五元厚福公司十元紙捐公局五元出口公司五元朱少康廿元德桂卿三元全昌成二元愼昌三元朱吉甫二元黄伯餘二元區炳南二元李德堦三元福源號二元義豐號二元天餘號五元公所交來朱梓山求合宅平安五元陳子斌先生交來南　分府孫勸輸金　齋五十元梦錦書屋世元抱經山房三十元絲棄總會三元可讀廬十元三影軒十元企陳氏十元奉思居三元黄月翁交來蘇州楊豫隆三元王佐堯三六元瑞興廿元○時報館代收洋一百零九元不洋一百零六角銅洋七元以上三八户共洋七百四十六元小洋一百零六角銅洋三元銅小洋五十二角容即彙解灾區先行登報奉揚 
 
 

Page 12

 
 
仁風 
[保嬰育淸單]  
　　楊慶貴翁經募謙德堂位育堂二户各洋念元怡和行　泰行同昌順豐裕行四户各洋十元廣源洋五元仁善堂洋四元洽成洋三元厚盛郭誠大勤補堂春記四户各洋二元楊慶貴翁自助孩棉衣二十套徐貫　翁洋廿六元孩棉衣十套以上共捐洋一百廿六元孩棉衣三十套 
滬北天后宫前廣益善堂司董等謹志 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
