# 1911 - 302 - 4913917

 

Page 1

 
 
   
 
 

Page 2

 
 
　　北京内閣奉上諭監國攝政王面奉隆裕皇太后懿旨四川用兵將及兩月各地方慘遭禍難蕩析流離深宮實殷軫念亟宜加恩賑撫現將孝欽顯皇后所遺宮中内帑撥銀十萬兩由内務府發交岑春煊派委妥員馳往核實拯濟欽此又奉上諭資政院奏採用君主立憲主義並先擬具重大信條十九條繕單呈覽懇請宣誓太廟布告臣民以固邦本而維皇室一摺朕詳加披覽均屬扼要着即照准一面擇期宣誓太廟將重要信條立即頒布刋刻謄黃宣示天下將來該院草擬憲法卽以此爲標準欽此又奉上諭高而譧著調署四川布政使周儒臣着調署雲南布政使欽此 
　　十三日宮門抄召見慶親王那中堂徐中堂李家駒蔭昌 
評論 
[滬南製造局之戰] [  無名]  
　　十三日午後四點半時。革命軍進攻滬南製造局。初以之太易。不能得手。到傷數人。死數人。被獲數人。入夜三時半又復進攻。至四點半。攻入頭門。五點半攻入二門。六點鐘時始入三門。門墻堅固。守禦又力。經數次肉薄。至十點鐘時。始能全部得手。兩軍死傷甚多。革命軍約用炸彈六十餘具。發砲數出始得。如願嗚呼。革命之事。豈易易哉。西諺有云。自由者。血肉交换而來者也。此語非虚。我國民之未費血肉者。其各捫心以思。 
　　夫滬南製造局者。東南各省之總樞也。滬南製造局而入革命軍之手。則東南各省之盡入革命軍也可知。何則。方今戰鬥盡。恃鎗砲。東南各省之以前不能動者以革命軍無槍砲。官軍有製造局鎗炮以接濟。今革軍已得。製造局。則官軍與革命之地位。勢適相反。而官軍之無力抵禦也必矣。且不特東南數省之官軍爲然也。德州之製造局。已爲革命軍所毁。漢陽之兵工廠。已爲革命軍所取。今滬南之製造局。又爲革命軍所得。中國能出鎗砲之所。只有五處。今乃已失其三。所留只四川與廣東耳。四川已在革命軍包圍之中。則區區廣東一局。有何能力哉。是不特滬南之製造局失而東南各省之官軍無軍械。即中國全國之官軍。盡有軍械吿乏之虞也。勝負之數。豈難逆料哉 
本埠特别紀事 
[佔領製造局詳情]  
　　昨晨黎明四時民軍復至製造局計有敢死隊二百餘人滬軍營兵數百人分作兩隊向前後門夾攻其攻前門者追至二門守局兵士踞一樓上放槍彈落如雨民軍勇往直前亦向上放鎗拒之約兩小時民軍立意不欲傷人故未多帶子彈斯時子彈將罄而局兵猶放槍不絕敢死隊趨往滬軍營拖來格林砲兩尊開十餘出有一彈將屋面轟去局兵尙不肯退民軍聲言往取火油焚樓於是局兵始懼紛紛逃潰其時攻擊後門之民軍因無路可入由滬軍營兵開一排鎗將後壁轟開一洞於是一擁而進敢死隊先擲放炸彈滬軍營兵開鎗繼之異常奮勇局兵見兩面攻入知難抵禦始向軍前投降民軍卽逕奔槍庫取鎗其時商團亦隨衆擁進取去槍子不少繼復至子藥庫取得鎗子無數聞局中軍火異常充足民軍大爲喜悦惟當時秩序甚亂有取得之鎗與槍刺不合者現軍政府擬於明日令各繳出再行按名分給并聞有下等社會二人乘機竊取手槍等物被民軍截獲初擬殺之後得他人勸解送往自治公所訉供再行辦理是役也自五點半鐘奮力攻入至八點半鐘而民國軍旗飛揚局門矣惟張楚寳總辦已被易服 
 
 
 

Page 3

 
 
逃去今軍政府懸賞一萬元緝之 
　　製造局船塢泊中國水雷艇三艘係官場調來保護者昨晚民軍起事即派五十人至該艇勸降因民軍並未携帶軍械故艦兵毫不抵抗迨民軍與兵官會面艦兵即袖纏白巾自願投降 
　　民軍佔領製造局後各工人安静如常由西工程師密强督同辦事惟先有工人三千出外未回大約明日可以照常工作機器等亦毫無撌傷 
　　八點半鐘張總辦由親信家丁三四人扶同逃出卽投奔中國某兵艦該艦立時開至黃浦江心行近租界始行登岸船塢旁有死屍一具大約係官兵之中槍斃命者 
　　吳統領所駐海軍事務所今晨尙有官兵數百人保護另有名黃光衞者亦住所内民軍進局黃即遁去 
　　民軍得製造局後本埠西人大爲贊賞謂從此又得一製造軍械之大工廠因每日可出鎗子五萬粒也 
　　官塲所雇裝運煤米接濟薩鎭氷艦隊之會得豐拖船及小船二隻已被民軍扣留聞船内裝煤六百嚬米數百石 
　　江南船塢與製造局毘連民軍因係仿照商廠辦法且多有洋員駐廠辦事非特不爲驚擾且派兵爲之保護該塢工程司往謁李民政長極爲和睦並勸其轉致鄭總辦早日開工以安商業 
[佔領龍華子藥廠詳情]  
　　昨日午後四點餘鐘民軍率領馬步二隊約六十餘人各執槍械由滬南製造局排隊赴龍華子藥廠將至廠前即由民軍向空放槍一排該廠所駐砲隊弁兵亦開排槍應之以示歡迎之意旋即聯隊而入由民軍演説略謂我等漢族同胞束缚滿人專制之下已有二百餘年今幸義兵到處皆荷投誠刻主貴廠又承歡迎頗爲欣幸倘蒙公等盡力我等亦不薄待云云説畢該廠各弁兵俱各拍手贊成嗣由民軍率隊在本鎭及龍華寺内遊歷一周並在廟門施放排鎗始回廠中查點所存子藥等件現該廠亦懸民國軍旗矣 
[占領道縣署詳情]  
　　前晚十點鐘民國軍約有一百二十餘人荷槍列隊擁至道署滬軍營兵並不攔阻旋均袖繼白布一律聯合衝至二堂民國軍尙未動手忽見後面火光冲天各水龍隊遂嚴裝以待防備延焼民房約二時許計焚去大堂二堂花廳兩廊等處旋即由救火會灌爆並未殃及民房頭門亦未曾焚燬民國軍乃起行遶水仙宮向南至守府衙門因亦縱火全衙焚燬十一點鐘整隊到上海縣署會哨先於十點鐘時縣令田實榮接警董莫子經電話問大令何在答在署内莫又云縣署監獄押所關係重要當派商團一百名到署保護云云俄而有民國軍敢死隊一人持刀闖入二堂大聲問田寳榮何在我等特來保衞衙署請出一見語未畢一百餘人相繼擁進拍掌呼歡之聲如雷田令從後踰墻而逃當時署内練勇親兵直至上房乘機搶去被褥什物不少灶間庖人亦搬搶皮箱十餘隻而逃縣署本擬焚燒因田已走兼有監獄押所是以中止惟簽押房上房物件打毀無存而女押所内之各女犯均已放令逃走其監獄押所中因有要犯在内不便開釋經民國軍荷鎗駐守惟徐仲魯鐐拷已自扭去欲圖逃走經軍士擎鎗嚇禁今已與犯案重叠之張毛毛和尙等一併槍斃以快人心現道縣署均有民軍駐紥防守一應差役人等盡行驅逐不許閒人出入 
[滬寗鐵路允守中立]  
　　前日民軍代表函致滬寗鐵路洋總管請其保守中立茲得樸總管覆函業已承認函云本日承函請滬寗鐵路嚴守中立一節當即照辦所有兩方面之軍械兵隊往來上海者槪不裝運以符中立之例至阁下云保護一層保自何時及人數若干伏乞迅賜示覆本路旣守中立則應請貴處勿預鐵路辦理各事所有本路進款并不動用專此奉聞順頌日祉西歷一千九百十一年十一月西號樸愛德簽字 
[領事團允阻止官兵]  
　　上海總商會爲保護人民生命財產起見函請領事團止住南京蘇州開來之兵隊以免戰禍已經各領事允許現由領袖領事派出德國兵輪一艘開赴吳淞口以阻南京水師之來路又派水師兵一隊至蘇州河巡緝以止蘇州飛剗營來路如果官兵必要進口宣戰須由清政府議定戰時章程始可辦理 
[滬道與李平書君書]  
　　昨布寸椾諒邀察及上海一埠中外商民生命財產關繫甚鉅鄙見卽以保全止極大之人民生命財產爲惟一不二之要旨乃頃　 
 
 

Page 4

 
 
悉民軍與製造局相持甚劇恐於人民生命財產俱有損失弟已切實函懇張總辦即日停止工作停運軍火並希執事勸導民軍和平解决不必再爭以冀維持地方治安秩序如尊見爲然即祈迅賜示復倘另有别事或須和平商辦之處乞閣下或派友至洋務局從長計議蓋弟之宗旨總不外人民生命財產爲最要故不憚一再切實聲明伏候速示敬請台安愚弟劉燕冀頓首 
[江督致上海紳商電]  
　　岑制台伍侍郎曁劉道台田令商務總會紅十字會南市分會商團敎育總會李平書虞洽卿周金箴朱葆三諸君均鑒頃接田令來電上海縣城内焚署豎旗鬧事驚憂萬分縣城密邇租界華洋震驚可知本督院未能防患於先彌滋内疚此次鄂中起事以政治革命爲言及大軍南來武漢叛軍各切性命之憂益生固結之舉以致處處不安人人自危朝廷軫念下民亟從資政院之請下詔罪已哀痛異常實行君主立憲屏親貴赦黨人另行組織内閣凡吾民所願得者無不從之誠以尋禍無已萬民何辜亂由激成叛軍亦可諒是以電諭袁大臣如果武昌叛兵自拔來歸咸予原赦方謂天心悔禍大亂將平何期上海於歡迎詔旨之餘忽然有此暴動此必少數匪人誘惑無知之輩作此無意識之舉不惟震撼紳民商旅且恐各國受驚具文明思想者斷不出此寗省新舊各軍數十營皆精説可靠特此時已非用武之時上海租界毗連尤非用兵之地此間戰士各欲立功本督院揆度事情力圖顧全大局必不以兵赴滬希諸公剴切勸諭苦口開陳粤東近事夕報竪旗朝即無事皆由紳商曉諭解散之力我江南豈能遜美廣東乎人各有心以至情至理　之必能轉禍爲福本督院惟諸公是賴華洋億萬人之生命財產亦惟諸公是賴惟力圖之并望随時電吿人駿寒 
[軍政分府紀事]  
　　軍政分府設於救火聯合會居民安堵如常昨晨各店家依然一律開市各衙署由民國軍派人看守商圑巡警消防隊終夜荷槍保護居民略無倦容九畝地下硝磺局所存之火藥手鎗亦爲民國軍所得 
　　吳淞砲台十三晚被民軍攻撃昨日亦已扯起白旗投降　　昨日下午二句鐘有中國紅十字會隊乘坐馬車由南京路啟行前赴南市計會員二十餘人　 
　　民軍糧台已立食物一切亦均備齊其防守各兵士均照行營式用　 
亁糧充饑 
　　軍政府公推伍廷芳君爲交涉總長并推虞洽卿君爲交涉官 
　　民軍起事之前曾以公文照會英總領事宣明宗旨并請加派巡警保守租界共維治安 
　　聞軍政府已派出幹勇六百人駐守吳淞砲台其軍卽前龍濟光手下之人惟統帶何人未詳 
　　昨有一淺水兵輪由南而北聞係投降民軍來者 
　　自軍政府成立後公共公廨寳讞員與德襄讞因係旗籍昨日均未蒞廨惟會審公堂仍由王襄讞會同德師副領事照常開審　　軍政府以閘北爲滬寗交通關鍵軍械子彈必須備足昨日已由閘北水巡隊派小輪兩艘往製造局運到槍砲珠彈甚多以濟軍需 
　　軍政府傳單云本軍政府於十四日光復上海縣邑城廂内外義聲所至兵不血刃商廛居户白旗招展共表同情尤所愉慰本軍政府現認定三日以内凡商家舖户上懸白旗者即爲吾民歡迎光 
復之証據所有各該店生命財產本軍政府力任保護不使擾及分毫吾民其各安居樂業各守秩序有深望焉　　軍政府宣言書云（前略）本軍政分府又念我蘇浙等省民困已久暴征苛税是皆滿清之虐而江南水荒收穫寡少謀生不易用特將江浙皖閩境内一切惡税盡行豁免以抒我父老之難而免奔亡之苦其條例謹列左（一）除鹽酒糖各税捐外所有統税關卡一律永遠裁撤（二）除海關外所有税關一律永遠裁撤(三)本年下忙丁漕概行蠲免（四）本年以前積欠丁漕概行蠲免（五）各屬雜捐除爲地方所用者外概行蠲免凡我江浙皖閩人民商賈均宜竭力助餉以裕軍實蓋本軍政府之成敗利鈍係我四省人民之生死存亡漢口滿兵屠殺商民之事可以前知（中略）上海一埠華洋雜處關係尤屬重要人民俱宜極力保衛治安敬禮外人以輔本軍政府之不逮幸母自相擾亂以取罪戾風雲正急愛國男兒當速興起舉北伐之師討將亡之虜母懹觀望致失事機 
　　製造局之小輪船昨日下午拖帶民船一隻載民軍多名並携機器砲兩尊由蘇州河而上大約開往蘇州昨日江海 
 
 

Page 5

 
 
關並未懸旗聞江灣之兵二百名亦投降民軍矣 
　　江海關監督及蘇松太道關防已由滬道先行携出現在城内已設軍政府只得在洋務局暫行辦公昨已電禀督撫咨部一面照會各國領事知照 
　　浦東爛泥渡二路一區巡警局前晚夜半由革軍渡浦前進舉火焚燒然後佔領駐防局中之滬軍營兵士一概降服然後升懸白旗派人把守 
[紀華界租界所見]  
　　十三日晚有民軍執事員三人至滬寗車站借發電信車站中人以此路現由怡和洋行經理照英領事示諭自應嚴守中立未允所請時有某洋人誤爲匪徒即將一人拘送捕房並用電話招租界團練兵至站防守今晨站東西南三處門口均有團練兵守住惟人數止二十名其送捕一人該洋人知係誤會已由總辦等保出現車站之西（北浙江路界路之轉角處　）亦有民軍駐守至崗亭中除仍派一人站守外另有二名荷槍巡邏以維秩序 
　　四路三區區長郝逹仁不表同情並擬發電報吿上官爲民軍發覺當被拘留 
　　浦江中招商局江寬廣濟等輪船昨日午前仍一律懸掛龍旗今日不知何狀 
　　英租界大馬路及抛球塲等處各商店均已懸掛白旗或衹書光復二字亦有書光明中華及扶義雪恥興漢滅滿興漢萬歲等字樣者惟虹口廣東街一帶有供漢族萬歲小位雇清音打唱以表歡祝者此尤熱心人矣 
　　英界浦灘（在道勝銀行門前草地上）駐有各國團練兵約二百名 
 [P專電 
　　江陰砲台昨日已歸民國軍占領守台軍隊一律歸降 
　　南京亦有警耗危在旦夕（以上鎭江） 
　　蘇城戒嚴均言民軍即日至省（蘇州）　 
　　松江極危戚守已逃（松江） 
　　今日（十四）浙省官紳會議要求獨立增撫已允保守疆土在浙旗營均改漢姓糧仍照發 
　　浙路公司宣布中立已懸白旗　 
　　浙撫眷屬日領事允爲保護 
　　土匪乘機在近城一帶焚刧貧民搶米更甚秩序大亂（以上杭州） 
　　薩鎭冰艦隊駛過九江砲台被民軍開砲擊沈砲艦二艘魚雷艇一艘并被捕獲一艘其逃出者袛有四艘現泊南京聞薩即在被捕艦内 
　　南昌派一兵二千人擒大砲四尊往攻九江現已一律投降民軍飭令列砲江岸協助砲台防守 
　　武漢民軍軍力甚厚兵官兵士來歸者頗多漢陽武昌均架九寸口徑克虜伯大砲多尊帮北軍仍難取勝 
　　漢口華界已被官軍縱火焚盡（以上漢口） 
　　聞姜軍與禁衛軍衝突昨已譁變北京有不穏之耗清帝清太后駕幸天津 
　　度支部請撥内帑購買愛國公債以資提倡王公大臣有不購者一律紏參 
　　袁世凱電陳議和條件多款朝廷大半應允　 
　　袁世凱除速組織内閣外尙有與清政府面商之事刻定十五日來京 
　　蔭昌電奏黨軍勢𦦨日盛北軍餉械不足請速撥� 
欵接濟有旨交度支部速議具奏 
　　蔭昌奉諭即日回京係爲策禦秦晋民軍阻其北上 
　　陸軍第二十鎭已有數營由濼拔隊赴晋 
　　資政院十三日奏准君主立憲信條十九欵一大清萬世一系二皇帝神聖不可侵犯三帝權以憲法規定爲限四　 
皇位繼承由憲法規定之五憲法由資政院起草議决由上諭頒布六修改憲法櫗屬於國會七上議院議員由國民於法定資格公選八内閣總理大臣由國會公舉各國務大臣由總理選舉均由皇帝簡任惟皇族不得任内閣總理國務大臣各省行政長官九内閣總理大臣受國會之彈劾非國會解散即内閣辭職十海陸兩軍由皇帝統率惟對内使用非由國會議决特别條款不得調遣十一皇上不　 
 
 

Page 6

 
 
　　得以命令代法律惟危急時不在此例十二國際交涉非由國會議决不得缔結和戰條約如不在開會期内須由國會追認十三官制官規應以國會之决議爲定十四本年度豫算非經國會贊成不得照上年度施行並不得定豫算案額外之費用且不准採用非常之經濟辦法十五皇室經費及其增减由國會酌定十六關於皇族之規條不得與憲法抵觸十七上下兩議院須立一行政裁判所機關十八國會議决各條由上諭須布十九國會未開以前資政院應照第八九十十二十三十四十八各欵辦理（以上北京） 
　　今日上諭資政院奏陳君主憲政十九條並請在太廟宣誓曉諭臣民以固皇位而延國祚一摺着照所請俟資政院擬定後當宣誓謄黃佈吿全國 
　　資政院股員得陸軍代表之助力將擬訂憲法大網十九條以爲日後憲政之根據並徵集各省意見共定憲綱聞須數月之久始能吿成 
　　山東巡撫臚舉各省人才能任宣慰之職以鎭定人民痛論朝廷屈伏之利害 
　　據長沙領事電稱長沙現有戰事西人避入洲中自爲防衛 
　　袁世凱電辭内閣總理大臣之任此舉是否出自本心抑係故作謙抑殊難預料蓋推却再三乃中國官場之習慣耳 
　　十一晨官軍砲擊漢口烈熖四發華界焚毁過半西人欲救敎會醫院之傷兵然爲武昌軍砲火所阻不能前往紅十字會出外時官軍暫停發砲少頃砲復大作昔日繁華無比之漢阜今爲悽慘可憐之焦土聞砲彈間有墜入租界者有一彈擊中醫院幸無損傷（十一日漢口電由蕪湖轉） 
　　宜昌近日國民軍赴漢口者紛紛不絶初十日有九百餘人十二日又有一千二百餘人其中有决死隊八十人咸挾最猛烈之炸彈（十三日鄭州電） 
　　廣州目下商民懸白旗者已十有八九 
　　此間接電謂雲南府及廣西之寗州皆爲革軍占據（十三日香港電） 
　　漢口電稱革軍於星期日猛戰良久奪回漢口 
　　初九日革軍砲台向俄船波爾塔佛開砲阻其折回漢口（十三日倫敦電） 
　　北京電稱石家莊官報謂山西兵一標奉調回晉助勦今忽謀變殺死標統並砲轟滿城晉撫及其家屬悉爲擊斃滿人死者約千人撫署被焚 
　　上海日總領事接蕪湖電謂革軍佔有九江砲台常於夜間開砲以故日本商船須在蕪湖等候多時直至天明始可行駛以免冒險 
　　漢口來電謂官軍砲擊漢口轟斃良民甚多官軍之行爲極壤 
　　雲南電稱雲南危迫領事已諭外人齊一處（以上譯西報） 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[茸城望風披靡之態度]  
　　松府戚太守十三夜半得上海警信立傳兩縣及飛划沈管帶澈夜商量並連夜將府署内外粗細器物遷移一空嗣得今夜（十四）來襲府署之信戚太守遂於下午聲言查街前後衞以小隊徒步北走旋乘二人肩輿出北門而去民間大生恐慌謂太守先去以爲民倡而各富户有因以速遷者華捕廳及留松委員亦紛紛將眷屬遷避霎時署前人民圍觀者甚衆由謝紳宰平苦口勸散本日釋放華婁二獄重犯四名以其好鎗手即充府署衞隊中學堂仍照常上課清華懹新等均暫停恐夜間或有警信城内外消防隊各紛紛預備施救云 
[杭垣大局日急]  
　　貧民搗毁米店之風潮十三日傍晚七點鐘時東大街貧民持錢向某米店購米半升該店因近日亂耗緊急提早收市貧民力请通融拒而不納致激路人公憤一唱百和聚集數百人將該店搗毀痞匪煽縱倡言往打各店勢成暴動蜂擁由東街普安街菜市橋聯橋孩兒 
　　巷同春坊官巷口平津橋等街米店一例搗毀存米搬搶凈盡中上城商店得巡警急電報吿惶駭罷市全城鼎沸增撫聞警立傅大令飭各營巡防隊分路出隊馳往彈壓放空槍數排民衆漸退故荐橋各米店幸得保全堂紛擾之際合城居民誤　民軍起事紛紛藏匿婦女有聚而號哭者直至夜半兩點鐘以後始稍安定而風聲鶴唳成謂明日商店已將罷市云 
　　紙幣不納釐税之公憤杭垣銀根窘迫匯兑不通市面危急衆商迭向撫院交涉允撥現銀三十萬向南洋掉换新幣一面刋發臨時官錢票五十萬准納釐金關税錢漕地丁等欵藉資通流以維大局近日官廳以亂勎日迫各省響應一切防務在在均需現款勢不能不借支地丁錢糧特於日前召集司道决議此項紙幣專爲商界流通週轉繳納官項糧税等需仍須收纳現銀以顧大局十三日下午特召商會總協理到院面商此事錢業衆商聞之羣聚譁噪適因某同行不付本店支票互相鬨閙全體擁入商會詰問僉謂專制官塲之生命危機一髮不轉瞬已將瓦 
解尙敢欺騙鬼魆愚弄　　　　　 
商人聲勢洶洶衆情一致要求總協理上院明白請示果有斯議即將紙幣前議一律取銷 
　　商界組織商圑之原因近日 
城廂居民搬逃一空半以老弱留守致宵小生心竊盗重叠四出種火居者一夕數驚官廳擁兵自衛任令起滅如前日洋壩頭大街之火竟無一官一卒到塲計共焚去商店三十七家而損失却逾十萬金以上故衆商協力要求星夜將商團組織成立以資自衞現聞該會已商請團長王都戎於十四日給發口糧十五日一例出隊上城設六分所以童乘寺爲總部中城三所下城三所各舉各業董担任稽查由會擬定簡章二十四條於本日呈請撫院飭由督練公所給發槍械子彈矣　　紳界畏惡民圑之一斑紳學 
界創辦民團被陳漢第献婮官廳妄請官督致激人民公憤事幾瓦解近爲各報譏評不得已另行選舉前樂清營都司孫梅村爲團長汪嶔副之改六百名爲三百人即以陸故紳公益捐額八千元爲開辦費昨擬呈請官廳給照以孫和叔梁有立王渡等紳領銜不料孫某等羣起反對謂民團責任重大官廳神聖不可侵犯將來設有反側必担從逆之咎惶駭奔馳連夜哀懇吳雷川太史將原呈抽囘發起人無之如何祗得改請某紳禀由杭府轉詳矣 
[皖城兵變風雲]  
　　皖城重陽日各營兵士突然相率携帶棉被至城内鼎和鼎興恒豐等典强當毎床四五元不等毎典一二百人典夥大有應接不暇之勎該兵等復逕至櫃内自行取洋惟炮營爲最各典皆禀明督練公所轉禀朱撫後經各營長官諭令回營朱撫以兵士無故典質必有變故遂調江防營（係自浦口調皖者）一營入城保衛當晚閉城大索迄無所獲戒備異常嚴重撫署東西轅門不准通行初十日晨仍照常開城七句鐘有砲營管帶王某單騎入城命卽閉城於是五城齊閉商家亦不敢開市詢知其故乃砲營無故站隊六十一標二營亦有附和之勎經胡標統勸令繳纳子彈願請假者准其領取存餉向籍跪求一時之久始允繳納子彈至晚七句鐘警道署後雙井巷有人放火燒去空房兩座　　　　　 
 
 

Page 11

 
 
　允　 
　　幸施救迅速尙未蔓延九句半鐘在城外拿獲千三人以昏夜故未辨服裝十句鐘又聞槍聲隆隆發自東北兩城城外火光四起槍聲斷續周夜不絕十一日晨遙見北城外協司令部營後火光燭天想亦爲人所放協司部内爲輜重工程兩營所駐紥者但城閉三日隔斷交通新兵變否尙在未决惟是十二句鐘開放大南門一次放行柴水其餘一切人等出城則可進城非有撫署令箭不得放放行云 
[贛垣未失前之曲突徙薪]  
　　保安圑成立赣省公團因初五夜風聲陡緊官塲大爲恐慌調兵戒嚴崗警盡散日前各公圑集議大責官府措置失當經劉禾林太史通信官塲官亦頗知愧悔共議保守地方之策復經公團决定發布傳單辦理江西保安團於初八日在商務總會開全省紳商學各界大會宣布中立共籌進行之方以保土地人民安靜各街巷廣設保安私團多起籌款募勇開辦長夜梭巡尙屬周密　　諮議局情形赣省諮議局正議長謝侍御遠涵因亂停議已回興國縣籍各議員亦多回籍避禍以致議局要事無人主持人民頗多訾議現接江蘇諮議局通吿閣電磋議國事竟至無人答復尤爲可笑茲將蘇局原電錄下南昌諮議局鍳川鄂事變於全國大局世界公諭均有極重之關係擬各逕 
電内閣表示人民意見敝局電文曰鄂變踵川事而起災荒之後復見兵革誠危急存亡之秋維持全局責任鈞閣竊念武漢居全國中心戰禍爲列强注目苟慎外交文明各國自無橫來干涉之理深懼或進邪説借助外兵陷全國於必亡之地鑒於韓亡心膽俱裂人民與國家休戚相關心所謂危不敢不吿如不蒙鑒納是政府置國家於度外人民愛國之忱何以自効鈞閣又何以自處臨電惶急云 
　　交通之阻滯南昌電報局自鄂警以來電報較平時縣加百倍機手晝夜忙迫不堪九江失守電線截斷之後全恃直逹粤線轉遞報務尤形忙碌現因粤線忽然不通初七深夜交通陡絕殊稱不便所幸贛境除九江萍鄕外設電之處尙在通報至郵局因輪船不能進出湖口所封班信日遞吳城旱道專潯分别傳遞頗不靈便　　金融之恐慌贛省官銀錢號銅元缺乏擁閉之後即經勸業道赶鑄銅元由馮撫示期十三開兑官票惟商業逞刁並不實行收用官票又不遵守一定行情高抬商票價値其於現銀換出則高抬銀價換進又復高抬錢價輾轉剝利不服人心實屬不顧公益有碍治安復經官府以相當之物抵押商會由商會担保通吿商業一律實用官票以維大局始漸流通此亦官業空虚哀求商團之悲觀也 
　　滿籍之候補官贛省撫司道府縣在任官員均屬漢人雖屬驚惶亦不大碍惟候補府縣班中一般滿人現當排滿風潮紛紛扯去銜籍公館名名 
條改易漢裝以謀避眉前之禍者而貢院旁邊八旗會館及百花洲八旗奉直公所名牌均已卸下搬避一空以免亂火焚燬此時旗人景狀大不如昔日之威風闊綽也　　土匪之防範贛省地面寛闊人烟極密良莠不齊造謠起事者時有所聞大有一夕數驚之慨且一般逃犯及地方土匪近氏暗藏進賢門外塔前一帶預備聞風搶刧甚爲可慮官府會同軍　參議官張道季煜及協統吳道介璋連日在院會議力圖鎭靜地方辦法撰發韻示禁謠安民遍貼各處手續尙屬周密云 
[革命馨中之嶺海潮]  
　　粤人謀保公安九月初八日　　 
九善堂七十二行總商會議文云粤省當此危急存亡之秋萬無模稜兩可之理現共和政府勢力已成與舊日專制政府立於極端反對地位就粤省人心趨應承認尃制政府抑承認共和政府以圖永久之保存請衆表决衆議舊日專制政府政治勢力已失共和政府友邦公認爲保存永久治安起見應即承認共和政府（一）議承認共和已經衆表决對於現在粤省行政官應用何種手續對付衆議先由九善堂七十二行商人舉代表領銜將本日表决公意用正式公文呈知督院随舉熊長卿先生主稿（一）議進行方法應如何辦理請衆公决衆議合九善堂七十二行合力舉辦商團一面公舉代表赴港與共和政府機關部直接宣逹意見（一）本日文瀾書院爲融和滿漢事集議對 
 
 

Page 12

 
 
於本日議案恐有誤會應即公舉代表三位赴文瀾書與旗滿人接洽院將此意見宣佈以免誤會 
　　張督示禁造謠兩廣張督院出示曉諭文云鄂亂影響粤省謠言四起各屬土匪時思乘機蠢動經本督院嚴密佈置增募兵隊扼要防守漸臻完密并經紳商士庶於文瀾書院開會集議公推鄧宮保梁廉訪爲主席宣佈議案截留兵餉融和一滿漢共保公安均經全體表决一律贊成乃日來謠言迭出有謂粤省行將獨立有謂滿漢意氣未除捕風捉影支離已極無知愚民誤會傅聞紛紛遷徙無故自擾顯有不法匪徒藉端搖惑希圖擾亂治安現値防務吃緊人心驚惶之際豈能再任此等造言生事之人任意搖惑妨害治安破壤大局合行出示曉諭諸色人等一體遵照須知粤省防務業經佈置嚴密並經本省紳商士庶議决公認以保公安爲宗旨謠言全不足信務宜各安生業不得妄有驚擾如有敢造謠生事者即屬全省治安之公敵本督院爲對於本省紳商士庶維持公安大局起見即不得不從嚴懲辦以昭炯戒　　　豎旗獨立問題初八日文瀾書　集議時忽有百數十人手持白布獨立旗橫直約五尺長大書廣東民團獨立字様蠢湧而至豎在該院門口并帶串砲數萬響施放各人見旗呼聲雷動是日該院集議赴會數萬人擠擁不堪自此旗一豎始各散去至晚城廂内外各舖户因見有獨立旗出現紛紛燃砲慶賀自初更起至三鼓止炮聲不絕其自行在瓦面懸掛旗燈者亦不計其數云張督聞之出示云本晚西關河南紛豎獨立旗燈顯有匪徒主謀希圖擾亂人心良民誤被煽惑無知愚蠢可矜本應立予勦辦誠恐玉石俱焚用特先行示諭准其悔過自新所有民居商店立卽擲去旗燈倘仍不知悔悟有意抗拒不遵甚或聚衆滋擾則是𠖇頑不靈惟有嚴加� 
勦辦彼時良莠難分各有身家性命務即一律凛遵 
　　消融滿漢畛域初八日自治研究社集議時旗滿代表沈銘祥康吉春門安朝黃謙世栠商廷康等到社交來意見書一紙贊成初四日各團體共保公安之議並演說旗滿全體均願消融畛域共保和平决無反對等語大衆皆鼓掌贊成是日十善堂院會社致滿漢公約函云本日愛育善堂開會僉以本省滿漢八旗官紳既與團體迭次會員共維公安彼此並無意見現經同人公决極力保護滿漢八旗生命財產卽將來新政府軍隊來粤亦必代爲要求與漢人一律看待查湖北軍政府已宣示宗旨所持係政治革命非種族革命所有滿人均一視同仁是敝堂會等以上所言必能爲新政府承認萬望迅將此意即刋傅單通吿八旂紳民傳息疑慮而保公安無任盼禱張督亦於昨日示云照得現因湘鄂亂事省中謠言四起進經本省公正大紳各界圑體會議合力維持共保安寗凡在省垣居住之人無論滿籍漢籍以及官商士庶自必一律保護所有本省滿洲漢軍駐防官兵業經本軍督院傳集八旗協領詳晰面諭該協領等咸知維持公極表同情並由八旗官紳聯合本省紳商開會集議表明滿漢人民并無意見乃聞近日謠言竟稱旗人將有殺害漢人之語以致居民惶惑紛紛遷徙旗街附近一帶店舖均多歇業顯係匪徒造謠希圖煽亂人心從中滋事殊堪痛恨除飭各區巡警及旗滿各界地方官嚴拿此等造謠匪徒盡法懲辦外合行出示曉諭諸色人等知悉爾等須知保護公安滿漢官紳均已共認維持意見極爲融洽萬無自相擾害之理爾等務仍安居樂樂切勿輕聽謠言妄自驚擾致碍治安是爲至要 
各埠通信 
[東三省]  
　　韓商私販硝磺 
長白府與朝鮮僅隔鴫綠一施江韓來民潛行不法總事時有所聞頃聞該府繦長生堡警務分區區長劉景堂於前月抄在金華鎭韓僑吳士鉉家見有新來韓商金重炫一名行跡可疑當塲盤結搜　硝磺二十餘包旣無官戛又無護照因思事關交涉即將金重炫吳士鉉等並搜獲硝磺一併送府訉辦嗣經田守　榖提案研訉據該商供稱素在該國平壤地方販賣硝磺爲業現來中國並不知是爲違禁吳士鉉開設貨店向不相議亦無知情容留等情云云田守以該韓商販賣硝磺兹無禀照其爲私運無疑吳士鉉訉非知情容留業已從寬保释其金重炫一犯仍拘留該暑聞口前已分呈列憲畧謂該犯應否就近解交府屬對岸朝鮮惠山鎭日本憲兵暑憲辦抑或按照我國法律懲辦請示遵行刻尙未奉批答也 
廣東 
[粤督整頓吏治]  
　　粤督張制軍日昨通飭各屬云照得吏治爲政事根本吏治不清政事安由而理粤省吏治不修種種窳敗由來已久本督院　任後迭經嚴飭頓整不啻三令五申乃訪開各　牧令仍多不能勤求民隱力挽頺風實堪太息國家爲地方設牧令本以治民非以擾民近日州縣辦事乃輒與此相反往往舉一事事未辦而民先受其害甚或藉名辦事剝民以自肥否則敷衍具交有名而無實斯民之窮困久矣朘削脂膏以供行政者塗飾耳目之具問心已覺難安何况更因而牟利是有無天良之可言無怪民怨日深盗賊日衆誰爲厲階各該牧令實尸其咎他如收受詞訟非任意積壓即草率聽　監押獄囚非肆意凌虐即任聽淹滯下響勘驗非縱容勒索即横加擾亂緝捕盗贼非通賄释放卽藉端掳掠積弊相洽殆難枚舉本督院用再　各牧令約嗣後對於地方一切行政事宜務皆矢以實心實力毌得因循玩愒仍前粉　以及妄取民財藉端　蝕凡以上所舉種種櫝弊有一於此輕則分别撒參重則按律治罪决不稍事姑容勿謂言之不預時艱日亟來日大難各牧令身膺民社即有父母斯民之責爲地方多留一分元氣即爲地方减少一分亂源務各振刷精神　爲良吏　毋甘饀罪戾自貽伊戚可也餘通飭　照外合就札飭爲此札即該官即便遵照切切特札九刀初二發 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[民軍焚燒衙署情形]  
　　民國軍焚燒道署頗爲奇特於前晚（即十三夜）九點三刻軍隊先至道署囑令内外公人等盡行出外惟不准攜帶物件署中各人走出之後即由該軍直入三堂以炸藥一小包抛擲引火其時火已先起勎甚猛烈自大堂爲始直至内署被燬無存當火劇時軍士俱各拍手助威一面分派隊在城内大小街巷勸慰商民不必驚惶即速閉門安睡因此各商舖安謐如恆民軍旋又至參府署舉事時適楊參戎率帶弁兵數人在署前梭巡見該軍隊到即聲言情愿避讓請勿縱火免致居民驚惶該軍隊以楊參戎旣愿避讓故祗將署内街牌公案略爲搗毁而去聞楊參戎迨民軍散後即將衙署被毁情形先行電禀督撫提督等查核如果得能脫身擬即親赴松郡禀陳一切 
[軍政府維持治安之手續]  
　　軍政府示照得我中華同胞建國於斯四千餘年均屬黃帝子孫後因明未流寇之亂乘危佔據我同胞受其殘虐者二百六十年矣本軍政府爲拯救同胞恢復祖業起見東南各省已經次第克復上海爲通商巨埠自應卽日收回由軍政府管理本製造局雖係滿清設立而其實皆吸取我同胞民脂民膏所辦且所製軍火本係防外今滿奴欲以此殘殺漢人其用心之險惡吾同胞稍有智識者無不切齒痛恨今本軍政府已舉民政總長李平書君經理局務凡局内司事工作人等務須一概照常辦事聽李經理命令母得違誤致碍大局 
　　軍政府司令部示今日佔領製造總局皆同胞協力一心權已組織大要通諭軍民人等知悉凡我軍隊伍仍宜整齊不得亂雜斯地一應辛勤是應重獎以示鼓勵而重同胞伙食暫備砲隊營受傷人等已送醫院醫治軍界諸君整肅軍隊以便戰守第一要機關製造局工匠仍照常工作母得觀望商民人等照當貿易不得驚慌 
　　軍政府司令部布告我漢族同胞公鍳今日起事爲同胞請命非仇公等也公等本滿政府之命下自當不曠其表但滿政府者乃馬賊之遺孼凡我漢族同胞必當仇視者也不當墮其彀中以助付爲虐又不當抗我義師以塗炭生靈公等如誅奸投順以共義師協力同心共討滿賊報我漢族之仇建立共和民國此亦公等之義務當不容辭也大局幸甚同胞幸甚如即投順給薪水重賞已投李南生君每月給薪水一百兩其他二十人每月給薪水八兩 
[閘北種種]  
　　昨日傍晚（十三日）閘北巡警總局管帶陳君漢欽率同各區隊全體巡警宣佈獨立後卽派人勸諭各商舖今日一律開市貿易各絲廠亦照常開車工作晚間各區隊出勤異常踴躍梭巡徹夜毫無怠容以故閭閻安堵鷄犬無驚 
軍政分府示諭各區隊一律出勤以衞商閭如有宵小與居户强買强賣藉起爭端卽行拘局分别輕重從嚴懲處 
　　又咨各局云今日總局紛亂實由汪景龍妄開手鎗撃漢所致現大局已定無庸疑懼務望同胞諸公同心協力以保治安而滅口奴同胞幸甚國民幸甚 
　　又咨預防騎巡消防各隊云諸同胞均鍳今日之舉逼於事勢業由總機關處發佈臨時命令上海軍警商圑同於今晚六時一齊獨立挂旗務望諸公同心協力謹守秩序以保治安國民幸甚大局幸甚昨日閘北居民見軍政府命令之文明及民軍軍容之整肅莫不歡欣起舞樂表同情各店舖均已懸挂白旗住居租界之人亦扶老携幼前來瞻仰以故路上行人異常擁擠居留滬上之各國西人亦隨來觀看咸歡民軍之文明已逹極點云 
[城自治文吿一束]  
　　爲佈吿事昨夜城中火起地方官他出居民不免驚慌本公所爲維持秩序起見從今日起總董常駐城中救火聯合會辦事所有巡警照常站崗其有不足由城外酌派並請各商團分段梭巡以防土匪滋擾凡地方官所辦之事概由本公所暫爲主持以維秩序而保治安合行佈吿城内居家店舖照常安居愼母驚慌遷徙致滋紛擾此吿 
　　又示云照得徐仲魯眞修和尙張毛毛均係謀財害命罪惡昭著今當革新之始决不容再留此有害社會之徒於人世准於十四日午時在九畝地處决以快人心 
又示云父老苦滿清苛法久矣百貨落地捐尤爲吾商獨受之虐政今吾上海即日宣吿獨立所有前項落地捐及籌防捐自本日起立即革除母再累吾市民特此通吿黃帝紀元四千六百零九年九月十四日上海民政部長李 
　　又公布云現在各衙署被燬製造局被奪以致人心惶惶謠言四起本警務長有保衞地方治安之責現已加派巡警添練民圑分叚持鎗梭巡竭力彈壓總以維持地方之秩序爲宗旨諸君子幸勿驚擾是爲至禱 
[民國軍長官之硃諭]  
　　駐縣民國軍長官昨晚出有硃諭一道略謂諭書差悉各房科書吏照舊當差惟有押所内各犯案卷如錢債在千元以内及管押一年以内者務即檢呈聽候帶案訊明發落並向各書差人等發給白布一條以便進署照常辦事云 
[體恤押犯]  
　　上海縣署内待質所内各押犯除徐仲魯昨先收監外餘者已由民國軍長官傳書吏入署給洋二十 
 
 

Page 19

 
 
　　元以備伙食之用惟因時不及煮飯飭令先給饅首一餐各犯人頗有争奪喧吵者嗣經民國軍用手槍嚇禁各犯始無聲息 
[給發各商團軍械]  
　　軍政府佔領滬南製造後即傳諭南北市各商團知需槍械軍器准予前赴製造局具領昨日城廂外各圑會友均穿制服號帽於午後咸往製造局請領惟身無制服未由圑長信函者概不給發以防匪徒冒領具見該軍思慮周到無微不至矣 
[紅十字會醫隊戰地來書]  
　　本埠紅十字會擴充範圍編立七隊分駐武漢寗鎭滬各處刻意進行昨午理事總長沈仲禮君接駐漢醫隊隊長柯師醫生由漢口來函照錄於下襄陽丸於初八日入後抵漢候至初九進口高懸紅十字會旗緩緩而行至十一點始抵漢口租界因日清躉船先泊有他、 
輪是以船在江中下椗即有人上船歡迎隨即與來人乘坐渡船登岸至大智門相近俄國租界先經有人代備俄商新建三層樓大洋房一所作爲戰地本會事務所並養病院布置尙未粗定即有兩軍傷兵紛紛畀來求治現在一面添購牀舖桌椅等具一面醫治幸予與峨利生王培元諸醫生均心手敏捷東西女看護均係熟手治法母虞不速惟此間無日不戰受傷兵民日必數百人此次携來之藥品綳帶藥棉花法蘭絨僅敷旬日之用務請亨司德醫生迅速購辦一大批仍交日清公司輪船寄下以應急需因漢口租界内僅止日清公司一家有躉船也餘再詳布 
[紅十字會醫隊救傷]  
　　昨晨革命軍猛攻製造局由後門矮門而入敢死隊施放炸彈傷亡人數頗多本埠紅十字會沈仲禮觀察幸籌備在先急用汽車兩輛延洋醫亨司德華醫侯光迪周光松王吉民陳家恩等並女看護李安登女士馳赴製造局國民軍極表歡迎頗爲優待嗣由李平書君引道特開製造局大廳作爲紅十字會臨時醫院惟受傷之人重者巳不及施救輕者袛有數人現經該會醫治並由侯光迪醫生住宿該院相機救援以徐家匯路亨白花園對門中國紅十字會醫院爲總飬病所英界天津路醫院爲分飬病所並分派調查員袁君仲蔚等數人四出調查雇苦力二十餘人橡皮臥室馬車二輛橡皮病車數輛抬床等隨時抬送云 
[學界救傷社之成立]  
　　日前由俞鳳賓王立才錢崇潤三醫士發起一救傷社爰於昨日出發有男女學生二十人携帶各種藥品同赴戰地頗爲踴躍該社現舉定陸規亮君爲社長聞暫借官契局事務所社中人均熱心從事云 
[寳公館忽改李公館]  
　　公共公廨讞員寳子觀公館向在静安寺路滄州别墅附近昨日忽於門首標貼李公館字様其家人僕從人等復逢人力辨謂係漢軍並非世籍滿洲或謂寳　空公欵甚鉅表面雖甚驚慌其實深望事成可免交卸亦猜測之詞也 
[法界之防範]  
　　法捕房麥總巡以前晚民軍起義焚毁道縣衙署城中居民紛紛搬遷出城者踵趾相接途爲之塞因由捕房加派中西捕在各城門橋堍防守更調停泊浦江中兵艦水兵一百餘人排隊荷鎗游行界内以壯聲威大自鳴鐘捕房内亦令全隊安南捕預捕槍彈子藥駐守其間以防意外一面派令各探往城中及製造局等處偵察情形隨時密報迨昨晨九句鐘民軍佔領製造局全部後又令往龍華子藥局偵探動靜所有界内各店舖高懸白旗者已十有八九云 
瑣聞 [ 
[南市]  
　　偷竊軍裝○民政部長李平書函送在城内一路一區警局竊取軍裝復攫皮袍一件之製造局巡警兵蕭金林王順昌王元三盛希起等四人至裁判所訉實判各戒責三百下餘人各責一百五十下游行城内外示衆後蕭押六月其餘各押一月皮袍存案 
[英租界]  
　　不理票欵案○德商魯亨洋行控晉和莊陳子藩承大莊葛明齊不理票欵一案前日午後由廨會訊原告西人偕用人鮑荗記上堂投稱該莊等均未倒閉各被欠票銀五千兩應請究追訊之被告均認欠屬實惟求寛限料理德襄讞核供會商德師副領事判陳葛各人鋃並保限一禮拜清理違干未便　　毆斃髪妻案○虹口嘉興路某柴炭店主魯怡標因用門閂將髪妻吳氏毆斃已由廨訊判魯與見証魯阿大魯王氏分别押候上海縣將驗屍情形復廨再核在案昨日捕房將魯等解奉王襄讞會同德師領事復訊一過判仍分别押候再訊核奪 
　　判押西牢○鳴盛土棧經理朱品控學徒鄭葆元冐該號名義向轉運公司騙取値洋一千四百元之六土十隻一案由廨判鄭押候移傳　保人到案再核在案昨由捕房將鄭與其父鄭錦卿解廨復訊均供無力措繳奉判鄭父交保鄭押西牢一年如能於限内繳洋准予隨時酌核 
　　發所擇配○雲南路三百十三號門牌雉妓院摀婦楊陸氏洪沈氏因逼令妓女周才香爲娼該妓不愿前日自投濟良所昨晨由所解廨訊明奉判兩摀交保周妓發濟良所擇配 
　　人銀並保○德商洋人西門控陳金寳不還馬車價銀等情昨由捕房將陳傅案訊明判交三百念五兩人銀並保往將馬車取回　　串竊現銀○黃鶴春黃季良因串竊道勝銀行内現銀被控捕房於昨由探將兩人獲解公堂訊供一過判季良交保鶴春押候下禮拜六訊辦 
　　探捕日夜梭巡○英美工部局各西董茲困上海城已失守道營縣各官均逃深恐租界内居民徒生恐慌除咨睛萬國圑練兵整隊戒嚴外並飭麥代總巡諭知各捕房捕頭轉飭通班中西探捕日夜輪流嚴密梭巡以資保衛 
　　車站中之少年○滬寗鐵路車站前晚十時突來一截髮西裝之少年潘露濤闖至電報房内逗留不去察其意似欲扭電報機者站長見而疑之即用電話報知匯四捕房立飭一百三十六號西探往將潘帶入捕房並在身畔抄出手鎗一支捕頭以潘語極文明知非下流人物詢飭留候禀請麥代總巡特商英美工部局西董核示遵行 
[美租界]  
　　嚴防　徒○前晚美捕房捕頭因聞閘北華界已經獨立防有匪徒乘間竄入租界破壤公安特飭中西通班探捕分站各邊界嚴加防守並派馬隊英印各捕協同英美團練往來梭巡以資保衛 
　　賣妻硬借○山東人吳春發前將其妻張氏賣與唐山路王阿三昨吳因乏回籍川資向王硬借被扭捕房捕頭諭王酌給洋數元了事 
[法租界]  
　　刀斃叔祖○在平濟利路開鞋底作之小主戴招尙年方十六正在某學校肆業不意前日捉得一鳥爲其族叔祖某私自給還與人致啓衝突旋出小刀將某腰肋刺傷頓時倒斃捕房聞悉後立飭探將戴拘入捕房正欲報縣相驗適爲民軍起義縣令不知去向因此即命屍屬收殮候將戴解公堂訊核　　賭之爲害○徐海生近因失業無依有開布莊之金杏生給予本布十疋令其賣出還本藉資糊口不意徐將布賣去後竟往虹口賭博輸去當被送捕解廨請究聶司馬以徐不知好夕判押捕房一月將布交還 
　　童孩摸竊○童孩張榮泉年未成冠已習成清揷手伎倆近由滬寗火車來滬當在火車上摸竊搭客洋念餘元當爲包探在某衣莊店門口撞見其購買新衣知係來路不明拘捕解訊聶司馬詰訊供詞支吾判洋充公飭送火車勒令回蘇州原籍 
 
 

Page 20

 
 
[來函]  
　　貴報初八日海上閒談内之名刺（中國三江共和都督大元帥薛森）此人會至寗波數次專在學堂及各圑體以告貸旅費爲詞騙取銀錢今年七月間會向敝校假去一元嗣三數日又來一次未能如願而去（前數年會向各學堂告貸三五元不等）似此行逕實爲社會之賊應請民國軍訪拿以杜招搖 
[海上閒談] [  鈍根]  
　　余昨。日方言上海失守之易。而不。圖有今晨（十四日）製造局之血戰 
製造。局中人員。大半與革命軍表同情。惟蘇。統領不服率其。部下心腹登樓。堅拒。快槍。毒彈。取之。左右。無慮。窮竭。當斯之時。革軍仰。攻甚艱。子彈。垂竭。死者相枕。而衆。無退志。卒以。最後五分鐘之堅忍成功。鳴呼偉哉。 
有某。學生者。已被。鎗彈中其腦。血流被面猶能。撕衣自裹其彈孔。荷鎗。猛呼而進鳴呼。有人。如此。我中。國前途。不難。一躍而爲世界强國 
某革。軍得勝而回。爲余言戰事。且脫臂裏相示。彈痕洞然。血膠其中。然未。嘗言痛。狂笑健談勝平昔。余隨聞隨錄。以爲海上閒談之資料 
某君。躍起曰。妄哉君也。鳥有此等事而可以閒談目之耶。余笑曰君亦。知滿政府此時方若何惶遽耶。以此。較彼。安閒多矣。目吳俗無論何種要言。皆稱閒話。則吾以戰事爲閒談。何爲不宜　　其二 
上海。之失守也。革軍。未至而道縣先避是革。軍未到而先失守也。聞者已以爲奇。乃頃據友人自松江來。言松江府戚太尊。已不知去向。郡。城紳士。决議歡迎。店肆中方在趕製白旗。無獨有偶。不僅。上海然已 
　　或曰。諸。巨公胞與爲懷。爲恤民計。自宜。如此。况舊。政府殘民已逹極點。又何。必橫縻血肉以助虐我之仇哉。 
 
 
 

Page 21

 
 
   
 
 

Page 22

 
 
   
 
 

Page 23

 
 
[包醫毒門永不再發]  
廣東彭壽堂第一家始創獨秘良方珠珀犀牛黄八寳化毒丹專治外症限日全愈較巿上所售毒門丹丸不啻功勝百倍一試立分僞真 
本堂始創真正犀黄八寳化毒丹巳歷世代專治男女楊梅結毒下疳破皮隂户腫痛横痃魚口石淋白濁　瘡毒核久年爛脚癰疽發背小兒胎毒疔瘡乳巖一切無名腫毒服之立將週身積毒上則由毛孔拔出下則從大小　洩盡輕者四日全愈重者七日包好無論新久外症均可立服立效永不再發歷年得此回生者不可勝計均有　函証書姓氏里居可訪可查倘從前誤服庸醫丹丸收毒入骨以致愈而又發潰爛不堪者速將此丹服下能使骨　餘毒搜除淨盡最奇者愈後非但不發且身强骨堅照常生育保照後患　無恥奸徒　此丸功效異常還近信服竟將土伏苓等藥製丸冒名混售每兩售價數角或一元不等欺世　利毫無實效試思旣有珠黄貴品豈能减價賤售是其假冒混充尚何待言本堂爲濟人起見直破其奸凡服别家丹丸不靈者請來一試包可沈疴立起丹内如驗無珍珠琥珀牛黄等貴品配合及服無功效者加倍還銀以示勿欺大瓶四元小瓶二元雙料加倍取效更速○　黄解毒横痃膏專治魚口便毒小腹兩旁生核堅硬作痛及瘰瀝等症用之未破即消巳破即合每張一元○生　止痛下疳散專治下疳腫痛陽爛成筋上下一切瘡毒搽之立愈惟内張八寳化毒丹可包永遺不發每瓶雙料二元單料一元以上各藥功力之大除病之速絶非有名無實以假混真可比識者鑒之賜顧認明上海抛球塲南首河南路三憎樓七號洋房廣東彭壽堂交易室内懸上海縣告示爲記遠方託郵政局匯洋函購外加寄費一成切勿悮寄如託滬友代買最妙 
[京都天寳齋花柳無憂經騐良方毒門聖藥除病妥速]  
京都天寳齋藥房○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用真正犀黄珠粉血珀極品上藥泡製煉成專治男女楊梅結毒横痃下疳小便皮破腫爛一切毒門無論初起久染包可限日痊愈如請醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内攻逢春復發四脚酸痛甚則鼻塌髮秃紅班起點皆緣毒藴經絡且必染妻絶子其害非淺餘毒未凈其害不休此買藥者未得其法患者豈能安全今本齋不惜重資修合濟世染者即將此丸服下立刻止痛消腫袪毒絶盡凡　重極危之症服藥一料立可全愈價雖略貴而效足值當可掃盡骨内一切毒氣且能生育無害屢試屢驗必發必中輕者五天重者旬日除根如用倒提丸輕　升藥雷殛火焚凡有染此毒者雖諸醫束手危險萬分請嘗試之方知本藥房方真藥靈之功每料價洋十元每瓶洋二元○另有珠黄下疳散每瓶洋七角如男女下疳腫痛或陽物臭爛或筋爛去半節卽搽此散立可拔毒去膿生肌止痛保復原形仍可生育種子此乃第一奇方也○立愈珠珀五淋白濁丸價洋一元如不效驗包退還洋以昭信實鋪在上海二馬路中巿西鼎新里石庫門内便是遠埠託郵局購寄信局作弊難靠信力自備 
[洽鎔公司]  
公在浦東南碼頭設立新廠一所將次告竣專製圓筒中壓緊之養氣及阿西台里尼（卽炭二輕二）及自能鍜接之完全器具並鍜接而成之各式大小鐵桶幸望造船家工程廠船塢公司及一切與鋼鐵工業有關之工商注意爲荷如有醫院及醫學會欲用筒中之純凈養氣者無論多少該廠亦能照備 
上海亞細亞火油公司上海怡德有限公司同啓 
[自强軒○○○種子藥氤氲至寳丹]  
此丹不用内服立能固精壯陽兼拒外邪誠種子至寳也又（女界宜男寳）外治愛情厭薄子宫呆冷保能受孕又能遇瘡不染皆每合一元雙二元（新製人中寳種子丸男女陽痿雞精生育絶望夫婦同服十産九男每瓶二元半（乾坤種玉膏）能存精不漏兼治淋帶血崩夢遺癱瘓等症每對二元雙加倍（千嬌百媚粉）男女酒剌雀斑烟容皮黑三日消痕减跡單五角雙一元上海二馬路西鼎新里口對街八十六號自强軒只此一家認明靜莊氏小照四馬路並無寄售 
[受盤再聲明]  
啓者本號前憑各仝行及前東唐少村議妥情愿將店基貨物生財招牌等一併盤歸與源豐順裕記開張一切均遇割前巳登報聲明刻因前東忽而翻悔不愿本號用源豐順字樣故又憑各仝行諸君在公所四面議定現准改爲裕和號開張以後生意盈虧不涉唐姓之事前言盤欵之外津貼唐姓店號等費今亦作罷恐未週知再登申新兩報聲明以清界限　裕和號廣告 
[老太古告白]  
倫敦崙格西火險公司柯里仁火險公司 
叭喇定火險公司雙司勞洽具火險公司 
家定火險公司 
啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈聞 
[（接盤聲明）]  
兹有四馬路九華樓酒館因股東　意開張願將生財等物憑中盤歸九華旅館開張執業自本旅館接盤之後所有盤價銀洋當即如數付清所有九華樓以前往來銀錢糾葛概與九華旅館無涉特此佈告　九華旅館股東啓 
[廣東彭壽堂始創最靈騐]  
真三日全愈珠珀白濁丸 
此丸乃本堂獨秘奇方合天下白濁各藥斷無如此功效神速無論新久五淋紅白二濁痛而且腫及醫藥罔效之症一服此丸立刻小便暢通消腫通淋止濁定痛極至三日包可全愈真有萬試萬靈又速又妥之妙真仙丹也每瓶雙料二元單料一元小瓶减半如下疳陽頭潰爛上下一切瘡毒痛不可忍另搽珠黄下疳散卽愈每瓶一元雙料二元舖在上海抛球場南首河南路七號三層樓洋房廣東彭壽堂内懸上海縣告示爲記切勿悮購 
[漢口順興昌鐵舖俞東鑒]  
刻有要事奉商請即到江西路五福里二弄本公司一叙勿却切盻此請台安　致和茶磚有限公司黄上 
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[微文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[祭功狗文（仿祭鱷魚文愛）]  
　　維年。月日。湖北。共和總統。使民。軍先鋒志城。以。槍一炮一。投黑闇之政界。以。與功狗食而告之曰。昔黃帝旣有天下。列。山澤。罔繩擉刃以除蟲蛇惡物。爲。民害者。驅而。出之四海之外。及後王德薄。不能遠有則江漢之間尙皆棄之以與蠻夷楚越。况燕澥渤之間。去武昌萬里哉。功狗之涵淹盤踞於此。亦固其所。今共和建大業。神聖慈武。四海之外。六合之内。皆撫而有之。况禹跡所揜。幽燕之重地。刺史縣令之所治。出貢賦以供天地宗廟百神之祀之壤者哉。功狗其不可與總統雜處此土也。總統受共和命。守此土。治此民。而功狗睅然不安巢穴據處。食民脂血肉筋皮以肥其身。以養其予孫。與總統亢拒。爭爲長雄總統雖駑弱。亦安肯爲功狗低首下心。伈伈睍睍。爲民吏羞。以偷活於此邪。且建共和政以來。爲首固其勎。不得不與功狗辨。功狗有知。其聽總統言。燕之地滿洲。在其東馬賊之大土匪之細無不容歸。以生以養。功狗朝發而夕至也今與。功狗約。盡三日。其牽醜類。東徙於滿。以避共和之總統。三日不能。至五日。五日不能。至七日。七日不能。是終不肯徙也。是不有總統聽從其言也。不然則是。功狗冥頑不靈。總統雖有言。不聞不知也。夫遠共和之首領。不聽其言。不徙以避之。冥頑不靈。而爲民物害者。皆可殺。總統則選材技吏民。挾快鎗巨砲。以與功狗從事。必盡殺乃止其無悔。 
[革命五更] [  緊追]  
　　一更。一點月東升。革命軍成。咦呀呀得而亨。就得省城。漢陽鐵廠漢口鎭。一黃昏到天明呀。才是民國人。咦呀呀得而亨。把守四城門。二更二點月正清。各省響應咦呀呀得而亨。才是新軍。新軍革軍一家人。先約定。張人 
駿呀。總算最當心。咦呀呀得而亨。勿會到南京 
　　三更三點月正中。拉篤做夢咦呀呀得而亨。勿怕元洪旗兵防營實在勇。包成功打一仗呀終是革軍兇咦呀呀得而亨。竟要弗成功 
　　四更四點月斜西。只好嘆氣咦呀呀得而亨。下詔罪已。王公貴胃落眼涙。眞煤氣借外債呀。快點逃出去。咦呀呀得而亨。逃到外國去 
　　五更。五點月西沈革脫盛杏蓀咦呀呀得而亨。内閣用漢人 
袁世凱格老奸臣。眞睏昏 
要想做呀。中興大功臣咦呀呀得而亨。就要進京城。 
海外奇談 
[軍旅即位式] [  子堅]  
　　普王威廉。當德意志未統一時。親自率兵伐墺侵法墺王法。王以軍略失當。均遭大敗。請和干普干。普王許之。于是威廉屢奏大捷。聲名藉甚。德意志各小邦。均承認其爲盟主。而宣告於軍旅中。行莊嚴之即位式。亦一奇事也。 
心直口快 
[立憲之假面具又戴上矣（愛）]  
　　以素。爲滿政府作功狗之人。忽爲内閣之總理大臣。此總理大臣。能有益於立憲否乎。不過滿人爲内閣乃直接。袁爲内閣乃間接而已此立。憲之非眞實。一也 
　　如眞。欲立憲。應先召回赴鄂之軍隊。以示不欲從事兵戎之意。今一面用兵力猛攻。一面用甘言誘惑意似。懈南軍之心。如一鼓而下楚湘。即易立憲面目而爲加甚之專制矣。此立憲之非眞實。二也 
　　如眞。欲立憲。何不卽舉黎元洪爲内閣總理大臣使袁。世凱還山。而今乃許以不知何處安置之高位意欲。其解散革軍。與走狗同烹。想黎亦必不罹此綱羅也。此立憲之非眞實。三也 
　　旣云。盡擯貴族。則何以軍諮府仍屬蔭昌。弼德院仍屬慶王那桐。内閣副總理仍屬滿人。立憲之面目未開專制之種子已下。轉瞬長成何殊。今日之專橫。此立憲之非眞實。四也 
　　袁世。凱初遣將調軍。大有餓虎呑羊之勎。及見蔭蔭無功。秦晋皆應。知已若出。必爲蔭薩之續。徒取撓敗之羞。乃易方針。創爲速開國會。藉以欺飾鄉愚。此立憲之非眞實。 
 
 

Page 27

 
 
　　五也 
　　日。日言南軍爲匪徒。黎元洪爲匪首。今忽欲官以高爵。想血心救同胞之人。其志必不以官爵爲榮辱朝廷。意漢人皆小兒。故欲以糖果爲止啼之計也。此立憲之非眞實　　六也 
　　總以。上各方面言之。朝廷俱屬急來抱佛脚之謀非由。衷之言也。袁世凱尤狡詐。勝則往漢冒克復之功。敗則往京就内閣之職。始終不露挫敗痕跡。而藉立憲爲下塲退步。此立憲之非眞七也。 
[說極一] [  坤寳]  
　　盛宣懹神姦巨惡。肇禍後僅得革職永不叙用之處分同胞聞之憤極。黎元洪謂瑞澂曰。汝欲死即死。不欲死卽逃。此時瑞澂之性命險極。某貴人之妻。與楊小樓如此如此。貴人之名聲臭極。鳳山被炸。屍抛墻下苦極。兩軍交戰。死者山積慘極。革黨對於旗人恨極。北軍與革軍開戰。北軍聞革軍之砲聲一響。逃得快極。北軍投入革軍者多極。革軍獨殺滿人。不殺漢人。吾是漢人幸極。 
[說極二] [  鈍根續]  
　　革軍。得上海快極拱手奉讓。道縣二公。謙極。敢死隊徒手撲人製造局。勇極昨晨。大戰五小時死傷。多人羲極。閘北姚局長之膽。小極新舞。臺看戲之人。凉極舖户。均受保護。感極。南京路白旗招展。可見民心順極外人。見之。敬極滿政。府聞之嚇極。 
[戲攷] [  吳下健兒]  
　　二進宮。徐楊嘆皇靈後。復至宮中竭誠開遵。后亦悔悟。深嘉徐楊等。忠心謀國。慮其父憑權藉勢。侮弄幼主。擾亂王室。命徐謀一萬全之策。徐謂楊波智。勇兼備。公忠體國以幼。主託之。必能懾服國丈。振起朝綱。后從之。楊尙猶豫不敢。徐願粉身碎骨。保助楊波。而楊始允。卒之李良氣奪。不敢謀纂。而明室大安。此劇曲本。黑頭髮生青衫。晿俱冗長。知音者百聽不厭。至三人跪地時。聲聲促接。步步緊凑。非常動聽。劉永春在大舞臺演此劇。配角爲韋久峯沈飄香。韋爲孫菊仙之高足。初開口尙有孫調氣息。入後則糢糊影響。步步鬆懈。沈更等諸自檜。配角配置不當。名角因之减色。大舞臺屢蹈是弊。深望排戲者。　 
從速改良也。 
小說 
[ < 
[短篇小說浦江潮] [  鈍根]  
　　黃帝。紀元四千六百零九年九月十三日之晨。黃浦江濱。突起巨潮雪球。翻滾。白練飛空。奔騰漰湃之聲。幾幾排山撼岳。八月十八之錢塘潮。無此猛激也。於是觀者麕集延頸。佇足。相與駭詫。得未會有。鈍根人過之。肅然告衆人曰。此革命潮也。泰西文明國常有之。吾國已不覩此二百餘年矣。今始見之。其必本地有革命軍起乎。衆聆其言疑信。參半 
　　無何。日晷漸西。時鐘報一下。閘北巡警總局。火光燭天。槍聲砰然。衆喧傅革命軍起事。則見局門之上白旗飄然。大書光復二字。如龍蛇飛舞。門前聚革命軍數百人。袖各以白布爲緣。排列如牆。靜待統領命令出發 
　　所謂。革命軍者。即巡士也。所謂統領者。即管帶陳漢欽氏也。動令一傳。萬鎗齊舉。步伐整齊。出巡街市。見者起敬。 
　　又無何。鐘鳴五下矣。衆又傳城中革命軍起事。人民乃不懼而喜。爭入城觀之。則見城門左右。武裝露刃而立者數人。審之皆民圑而革命軍者也。城内各街市。軍士密布。市民。安堵。道昌某。縣令某。皆聞風避去。革命軍人署。檢查畢。分軍守之 
　　道員。縣令者。亦漢族而贊成革命者也。倩人授意革命軍曰。盍毁我署。俾我稍輕責任於舊政府也。夜半。道署火起。救火隊列器而待。焚過半。始行灌救。左右民居。不遭殃及 
　　翌晨。革軍撲攻南市製造局。血戰七小時。傷亡數十人。皆敢死隊。視死爲榮　也。製造局旣破。革軍鎗械有所取資。而大局遂定。 
　　南京路河南路一帶。白旗招展。如萬千蝴蝶。迎風賽舞。外國領事署。亦升旗相賀。士女成行。咸來瞻仰。相與拍手歡笑 
　　革命。軍公舉某紳爲民政部長。某紳爲交涉使。部署旣定。乃實行除暴安良之舉。 
　　姦胥蠹役。平日狐假虎威。殘虐小民。無所不至。革命軍盡捕之。閉於一室。 
　　劇盗。兇徒。久禁牢獄。聞革軍起。竊喜衙燬必得出。革軍燭其奸。牽出立斬之。民大悅。 
　　偷兒小竊。乘機試其扒竊手段。恒於熱閙叢中。攫人財物。革軍見之大怒。即拘囚之。 
　　劣紳。惡棍。欺騙小民。革軍中人。切齒已久。至是乃搜捕無遺。 
　　以上。各犯。審訉屬實。乃以極大垃圾車數十輛。載劣紳惡棍。奸胥蠹役。偷兒小竊。並劇盗兇徒之身首。舁至。黃浦江濱。巨潮猶未退也。大喊一聲。百骸錯落。車中濁物已。紛紛投入浦江。巨潮竟挾之以去。頃刻波平如鏡。而上海一隅。遂永永爲亁凈土焉。　 
 
 
] 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
