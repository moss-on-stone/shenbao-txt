# 1892 - 133 - 4906850

 

Page 1

 
 
[新科會墨出售] [  圖書集成周啓]  
　　壬辰科會墨本周用新鉛字排印圈點悉照原刻頁數毫不抽减首冠主試爵里題名全錄後附試帖定債　　六分准於廿二日出書欲覩絶時花樣者請向申昌書室曁賣申報人購取可也此佈 
[彭剛直公奏稿出書] [  圖書集成局代啓]  
　　彭剛直公以諸生從戎敭歴中外無論紳商婦孺莫不震懾威名其生平奏疏皆能實實劈劈洞澈源流洵爲談經濟者不可不談並可與曾文正胡文忠左文襄諸集參觀兹由懷南居士覔得浙江俞蔭甫太吏代編原書八卷託本局排印校對精詳刻已出書白抵每　實洋一元二角存蘇州察院塲上海棋盤街文瑞樓二處出售 
[貧宜勵志論]  
　　古人有言詩窮而後工又曰窮愁著書豈工詩與著書必窮且愁哉夫曰窮愁則不能安貧矣雖或著書又何足觀乎不知非工詩著書者之必至於窮愁蓋非窮愁則未必肯工詩著書也司馬子長以遭禍抑鬱發而爲史記以自寫其窮愁而其自序内援引多人如屈子以放逐而爲離騷虞卿以窮蹙而著書韓子被囚爰作孤憤左氏廢疾厥有國語并以爲孔子厄於陳察而作春秋此則近乎摭拾附會此其所以爲史遷之文也然而人貧則思奮思奮則習勤習勤則能操勞耐苦而立身勵志之道得焉矣余在上海近二十年初至時固强盛之年也上海洋塲街路寛平余每喜徒步或與二三知已並肩共語或當風清月白之時雖以張園愚園之遠尚能自去自來徐園之地近更無論矣初來時止有小車可以代步繼而有東洋車近則馬車日盛一日至於四馬路最閙熱之區懸有厲禁東洋車馬車止准自東而西不得自西而東則其輪　之繁盛可想而知矣而余獨不喜乘車馬車固嫌其招摇卽東洋車亦以平時步行常恨其窒碍道路碰撞行人因亦不欲以已之所惡者使復爲人所惡故出門多以步行除速路天雨或體有不　之外從來不乘車新正酬應較多則以肩輿行耳前數年爲馬車所碰跳踉得免程丈鴻徴與鴻印軒主人皆勸余乘車謂目力旣不濟蝗爲車馬所撞不如乘車庶可避之余雖是其說而未之從也今年清和望後二日晨餐旣畢由寓所赴尊聞閣甫至時和里口忽覺頭目眩暈身不自主望前傾跌幸而其時里門僅開一扇左扉尚　乃撞於扉上看門人見而大驚趕卽扶住　憇凝神息慮者片刻乃爲余雇車乘之以去及午而回門人唐子耘茂才適過我令之診視則云此痰症適纔險哉如身跌倒而痰上湧則成痰中矣以後宜稍節飲食屏肥膩勿使再生痰飲乃可保無虞也服其藥兩劑遂不復眩暈仍日至館兒輩請曰自今而後出必車勿再徒行且命奚童隨行毋離跬步余曰兒輩之意則善矣然而非我之志也上海之地爲中國通商碼頭之冠無論中國外國之貿易者皆於此爲總匯之所地方之繁華也若此人烟之稠密也若此而實究其本根則早覺其外有餘而内不足至於近年外亦不見其有餘矣凡居上海者往往習於倫惰眈於逸樂雖以一里半里之路必坐車車貲固爲極賤多不過數十文少則竟不過數文而滿街皆車呼之卽應以故雖店鋪學徒出店之流本係習勞之人正當習勞之時而亦出必乘車不屑徒步此卽惰之機也我家家法小孩十六歲以下不着皮衣示以儉也元旦賀年凡在本村周圍五六里之地必衣冠步行以往入門叩祖先像然後見尊長叩賀行禮平輩始可以一揖了事所以示之勤也猶憶余當髮逆擾亂時移家在離村八里之花徑而老人戀家不肯往余乃僕僕日數次晨起回家視母至午卽至花徑午後又回家至晚則又至花徑一日之中或往來四次或往來六次計日行三四十里皆徒行何嘗覺其勞此載在余所著刼火紀焚内兒輩應亦見之矣彼時年方少壯自不覺其勞苦而久之且視爲固然今雖不及少壯時而余之心則猶是前時之心也上海之車至於滿街塞巷其多可知有如許之車卽有如許御車之人彼御車者全賴有人乘坐始得以果其腹若皆如余言則若輩將喝西風矣然而若輩之所以多者正以其平日貪嬉懶做日卽偷惰文不能文武不能武所以至此若專顧若輩之生意而勸人乘車則車子必至充街御車之人亦必至日增月盛而不能止兒輩須知余之不輕坐車無非習勤之意無非安貧之道不能安貧卽不知習勤不知習勤卽不能勵志然則古人所謂詩窮而後工窮愁著書諸說皆卽安貧之念習勤之意所顯豁而呈露者也然而知之者鮮矣 
[上苑風光]  
　　壬辰科新中式宗室貢士三人奉旨本月二十八日在保和殿覆試是晨三貢生在中左門外俟景少宗伯升座給卷依次入殿由欽派監試王大臣將欽命題目由寳座捧出交貢士漙岳中紙恭縉原題仍捧至寳座卯初入殿作文午刻御餑餑房各給點心十枚旣而漙岳卷頁謄　禀請監試另換計試以四事文試帖詩各一至酉刻竣事欽命題樂其可知也始作翕如也賦得山水含清暉得含字次晨欽派崑筱峯大宗伯岡許星叔大司馬庚身在南書房評閱擬簽進呈奉旨寳熙列爲一等第一名長紹列爲二等第一名漙岳列爲二等第二名均著准其一體殿試欽此○内閣典籍廳爲交片事前准禮部移會撰擬已故工部尚書賀壽慈祭文一道兹本間業將祭文撰就爲此片交禮部卽行派員赴廳領取勿延○惜理右翼世職幼官　爲咨行事查管理右翼世職幼官學事務廂藍蒙都統榮祿補授西安將軍所有管理右翼世職幼官學事務咨取各固山都統副都統銜名繕單於三月二十九日具奏請派本日奉硃筆圈出正紅漢軍都統熙敬欽此欽遵到學相應咨行兵部值年旗轉行查照○已故四川將軍岐軍帥靈柩抵京後家屬雇匠仿王邸銀安殿式支搭木殿一座吻獸脊簷罔不偪肖三月二十七日奉軍帥靈柩於殿中擬停三十有五日延僧道喇嘛各誦經數棚施放瑜珈燄口數夜至五月初二日方安葬於西直門外大鐘守旁○安徽藩司將光緒十八年皖省應解兵部馬站飯食銀一千兩裝以木鞘委候補縣熊大令鈺押解至京三月二十八日午刻赴兵部當月司投納文批聽候兌收○新任通政使司副使桂少銀臺勛詹吉三月二十九日辰刻上任先期由經歴司發出紅諭示仰闔署官吏弓皂人等及各省駐京提塘至期赴司謁見○吏部爲曉諭事所有光緒十八年三月分官運同查光泰通判陳國樑知縣談廷瑞强鵬飛阮引傳陳　銘李智儔江昌燕劉孚京紹舒等十員於三月二十八日黎明赴上諭館考試畢同佐雜夏克承等赴午門前聽候上班騐看再江昌燕一員應取同鄉京官印結識認毋違○兵部爲示傳事所有應行引見之花翎總兵銜借補陜西叅將王廷賢等十九員於三月二十八日已刻在東長 
 
 

Page 2

 
 
安門外預備本部右堂徐考試馬步射以憑塡考帶領引見該員等務於是日各備弓馬跨刀伺候○侍衛處爲知會事三月二十七日奉旨朕於明日辦事用膳召見大臣後由勤政殿乘轎出德昌門西苑門進西華門隆宗門内右門養心殿少坐入齋宫欽此○本年舉行官員罼政之期例由兵部奏請　欽派八堂在德勝安定兩門外兩黄旗教塲分别長宿列張四圍考騐兹經兵部開單請派考騐八旗官員軍政大臣奉硃筆圈出廂黄滿都統慶郡王弈劻廂黄蒙都統容貴廂監滿都統大學士恩承正白蒙都統烏拉喜崇阿廂紅漢都統貝勒載濓廂藍滿副都統德隆正白漢副都統慶福正藍漢副都統容山欽此旋由兵部禀請開考日期慶邸等訂於四月初六日卯刻先行考騐各旗營卓異人員其餘應留人員依次考騐事畢然後考騐年老各官○吏部爲咨行事考功司案呈本部具題請將管解京餉五萬兩以上依限解清無悮之承解官河南候補通判徐思勤准照例給叙三月二十三日奉旨依議欽此欽遵到部相應抄黏原奏咨行河南巡撫查照辦理 
[閩中警電]  
　　昨日上海西字報館接得福州電信云四月初某日駿河地方英國所設教堂被人毁去所有牧師及傳教之婦女幸有華官保護得免於殃報謂駿河在省城西北距省非遥惟譯者祗遵字音書之未知是此二字否電信又云本月十五日建寍府屬英國施醫院又被土人所毁院中醫士幾瀕於危若然則南望閩疆又不免風波迭起矣噫 
[五葺蒐車紀餘]  
　　兩江督憲劉峴帥於本月十八日按臨松江旋於十九日大蒐軍實本館早泚豪紀事以饜薄海内外先覩爲快之心當峴帥未赴校塲時先令郭軍門周觀察阮太守赴演武廳校閱弁兵步射計千把班由軍門校閱外委候補班由觀察校閱馬隊戰兵由太守校閱張弓挾矢各奏爾能鼍鼓聲中星鏑飛駛旣而峴帥校閱提標九營兵士各將領咸頂盔擐中疾趨而進跪請發令俄而帥字臺上連珠砲起中軍楊守戎執紅旗指麾驀見布陣門開營官率馬隊魚貫而出繞越一周次則擡槍鳥槍分隊前進又次則手執長矛再接再厲殿以身穿虎衣手持籘　刀棍者惟覺鎗聲震地　燄蔽天旌旗繽紛風雲變色其列陣也有一字長蛇八門金鎖九進十連諸式要皆倐忽變幻奇正相生節制之師迴異棘門灞上少焉支搭營帳炊烟縷縷起自貔貅萬隊中蓋軍士方埋鍋造飯也槍砲旣完籐牌斯進操縱跳躍鋒銳莫當演畢緩緩退入布門鼓聲角聲笳聲互相應答凱歌高唱緩緩而歸峴帥乃退入後廳略進茶點少選復出接閱正副營新兵所演各陣具詳前報無俟贅言午膳後親閱各營都守步射亦皆穿楊貫蝨猿臂稱良尚有緑營兵洋槍打靶則委松江府恩太守代校是日也風和日麗天朗氣清柳浪微蹙鞠塵不驚烏衣王謝青娥井邢姚花扇薄杏子衫輕袖遮半面車馳六萌咸薈萃於射塲之畔一覩夫爲鵝爲鸛如潮如海之軍聲先一日有一不覊之馬奔入東門衆鄉人自後逐之馬益不可收勒適何家橋縫工婦王某氏彳亍過此頭顱頓被跴破死於血泊之中其餘衝仆踢傷者尚有六七人之數南門内水麗橋年久失修石甃漸壞蒐軍之日行人過於擁擠橋遂中斷壓死葉謝鎭婦女兩人某鄉不知姓之女孩則壓斷脛骨亦恐難免性命之虞洎憲駕出西門觀者益如堵有某姓婦濃妝艶抺秀麗天然所坐肩輿其底脫落墮於缸甏攤上乒乓一響毁壞甚多婦急躱入某店中珠珥金簪多被無賴攫去他如墮帽遺履尋男覓女者更時有所聞諺云三塲莫入謂獻塲戰塲决囚塲也今觀以上情形則操塲亦豈可輕近哉是以君子貴防之于豫 
[冀雪覆盆]  
　　兩江總督劉峴帥奉命閱兵於本月十三日秉節蒞蘇州小駐胥門外官碼頭舟次翌日忽有鳬水鳴寃者二起一爲常州府金匱縣人楊其姓不知其名事緣其弟於前年病殁弟婦某氏矢志不事二夫伫苦停辛已逾二載去年某月楊有事他往卽有蟻媒乘隙而入百般慫恿令其别抱琵琶氏匪石可移遂再醮於本城某姓且盡携家中所有而去楊歸知悉急開單赴縣具控氏亦訴稱楊所繕失單皆屬子虚烏有縣宰不予准理兹故向制府鳴寃也　帥飭發元和縣訊究李大令提訊之下楊稱所有首飾等零星物件姑置不問惟祖遺田産務乞追還大令著備文飭差將楊解回金匱縣訊結又一案係一老嫗前報曾謂卽嚴衙前劉公館所斃婢女之外祖母欲爲外孫女伸寃實則某鄉巨姓控族人覇吞田産峴帥飭發長洲縣署訊辦至劉公館一案訪事人尚未續陳云 
[得賄殷鑒]  
　　嘉興航船户陳世發因被王秦氏悮指飽受巨刑用　神之時屢受差役訛詐上控後剛大中丞飭上海及婁縣將案中人一併解赴省垣其詳已登前報兹悉蘇州府發審局委員莫司馬葆　研訊數堂上海縣差役夥曹錫榮及顧某皆供認勒索洋銀計曹得四十元顧所得較少婁縣管監家丁某甲及禁卒某乙某丙亦皆供出實情某日蘇州府魁太守親自升堂提訊曹等諸犯咸俯官乞恩太守悉心研　知案無　飾卽著將五犯加上脚鐐手銬下曹顧於元和縣獄甲收禁長洲縣獄乙内二禁卒則發吳縣監禁現已定擬科曹以軍罪顧亦如之惟路程較近甲乙内則科以徒罪想詳司批准後不日卽當起解矣 
[騙局翻新]  
　　天下一騙局也有錢癖者騙之以財有淫行者騙之以色有名心者騙之以勢利甜言蜜語投其所好而餂焉務使人入其彀中而後已騙　之淺者如賣熊瞻人參私造一函註明某省某號寄至某處計某件若干兩字畫端好印章鮮明謂係信局夥所遺儻來之物可以賤售人利其價廉爭先購買未有不受其欺堵然此猶尋常伎倆可以惑愚人不可以欺識者近聞一事題目愈翻而愈新機心愈出而愈巧可錄之以當　助且使聞此事者咸知儆惕焉數日　有金少亭者不知爲何許人忽致函於金陵某翁處函中書帳房先生台電謹啓者前月有友人帶來英四月分吕宋發財大票一條現查對號單得彩廿五元本可向敝處禀店匯兌彩洋因近日杭城官府查禁　嚴各家不敢交易只好將此票交局寄上奉　閣下在貴省票店匯兌現洋如尋到原店更好否則别家亦可弟之票上圖印分明决無錯誤惟與閣下素不識荆何能冐昧煩瀆擬酬謝英洋一元聊伸敬意此洋並寄費祈在彩洋内扣下其餘之欵望封固仍由原局寄至杭城大羅師巷上坡朝西石庫門余宅查收轉交金少亭手不誤至紅票兌洋稍有扣頭約在九五折之間卽請閣下酌定可也此票現干例禁故信封上未便寫明如尊處不願經手擲逜原票時亦不可寫明切切此託觀其措詞圓轉毫無破綻貪小利者未有不代爲匯兌也某翁頗有見地未敢深信將此票郵寄中江託人往公司行對號始知其依樣畫葫蘆追步誑人之紀信推求其故係俟吕宋大票開彩後照得彩之號碼另摩一紙遠寄外埠托人代匯旣有酬謝之貧復有扣頭之利貪心一起便無暇計及眞僞而欲染指於其間及所墊之欵一去不回所持之票僅存廢紙始根查所謂金少亭者則等諸亡是公烏有先生一流人追悔已不及矣若輩僅騙小財不騙鉅欵蓋事小則易信事大則易疑且令人喪此區區亦未便具翻江攪海之才求水落石出之日也此其騙人之技不誠新而巧譎而奇哉 
[六朝山色]  
　　金陵釐局總辦歐陽潤生觀察因近日厘捐不旺禀明督憲赴長江内河一帶情形已於本月十一日啓行聞此次赴各處查察大有雷厲風行之勢製造木枷數十面鐵練數十條安放坐船上通有舞弊司巡卽令荷校局門以示懲警先聲奪人想司巡人等當不敢以身試法矣○有孫姓者橋寓金陵中正街自稱係某觀察某軍門之至戚衣服麗都僕從煊赫見者不知其爲　鼎也前數日有人控諸縣署謂孫　行不端私造錢票誑騙人財盈千累萬代理江寍縣王秀山刺史於十四日飥差持票前往　拿孫見公差至誘入密室中縛冯巨綆鞭箠交下良久始釋公差受此折磨回署泣訴邑尊大怒立傳幹役四五十人馳至孫之寓處前後圍繞然後一擁而入將孫拘獲頸繫鐵練如狼似虎之公人簇擁而出孫年約三十餘身著綺羅不减昔時炫權惟氣燄稍衰耳至如何訊供俟訪明再錄○某匠人卜居新　家道小康娶妻某氏將 
 
 

Page 3

 
 
及十　　卜玉燕　　之喜匠人患之見妻妹年歲及笄綽約多姿且有宜男相遂有得隴望蜀之意　託　人欲效英皇故事商諸泰水泰水不　屢言之　屢方其命匠人無可如何忽生一計邀約多人於前日二鼓後前往搶視蓋　一顆掌中珠苟能入手生　煮成熟飯未有不將計就計成此哀緣为謂岳家早有所　　女於他室招强有力者伏於暗陬匠人甫入門狙伏之勇士羣起而攻之頭顱擊破負痛逃歸有嘲之曰君未得所甘先嘗所苦可謂爲小而失大矣匠人不答抱頭鼠竄而遁 
[江西官報]  
　　管帶湖口砲隊營周步雲候補道惲祖祁俱委往湖口勘　砲臺情形湖南候道劉鎭由武寗籍來省候補府李嘉賓奉直督委　催北洋海防經費指分知縣王渭　繳照係湖北人分發未入陰嗣禧禀到係山東人新捦縣江聯蓉丁本生父降服憂　補廣昌曰水司邵光　飭赴新任未入向應　拔委一　余肇同輪委署理新淦縣印務周景祁拔委一次從九王復成委辦軍裝所指分廣東同知方政進京引見東鄉縣丞王元傑據報病故以主簿萬中傑署理准補德化城子司陳紹湘飭赴新任南昌恊副將興　由山東賑捐奬給花翎 
[邗江官報]  
　　四月十四日徐鹺尹恩霖禀知奉正陽關總辦委辦壽州鹽厘十五日陳大令元鑄由通屬回揚禀銷河工差金分轉耀忠起復回維高鹺尹雨委赴拼角稽收十六日分發運判王分轉繩祖禀到歐陽觀察霖來揚公幹 
[厚其館垣]  
　　揚州各屬縣試約計月杪可蕆陳太守擬於天中節後舉行府試特於某日親閱署内牆垣及東西廊房見大堂下西首圍牆略有殘缺遂飭雇匠修葺以重關防 
[珠江泛棹]  
　　粤垣某甲操舟爲業年近三十中饋尚虚日惟打槳衝波載客往來藉資餬口初九日午後陰雲密布皎日無光甲移舟岸側以避風雨無何雨師風伯相繼而來忽聞霹靂一聲幾使大耳兒失箸及後時霽居人往岸邊脁望則見中僵臥舟中已爲雷火殛斃矣是豈偶觸電氣耶抑果有隱慝致爲蒼昊不容耶○多寳橋　某店夥某甲年方弱冠作事勤謹某日晚膳後託故出門良久不回次日忽聞人說泮塘荔枝樹下有人自縊店主見甲一去不回早懐疑慮及聞人言亟往視之果甲也撫其體寒冷如冰早已魂游地府急報知其親屬備棺成殮聞此樹下每年必有一人縊死人皆目爲縊鬼索替其然乎其不然乎○城北三元里有黄李兩姓聚族而居與宋時朱陳村相仿彿近因爭水灌田遂起釁端糾衆械門聲勢洵洵兵鋒所及互有損傷有牧民之責者未知何以處之也○西南兩關地面近日盜賊横行異常猖獗搶刼之案層見迭出幾於罄竹難書最慘者莫如西門外王姓婦被刼一案婦早喪所天煢煢獨守素工刺繡頗有針神之目日積月累稍有囊金被緑林豪客偵知遂於前夜紏黨數人破門而入刦掠一空婦見半生積蓄一旦付諸無何有之鄉此後衣食無出憂憤塡胸頓尋短見竟以一縷青絲懸樑自盡聞者莫不恨盜之兇狠而悲婦之慘死也○有某甲年近而立衣服麗都儼然濁世之佳公子也日前在南關同樂戲園觀劇及戲罷出門行近河干臨流眺望忽縱身一躍已赴清流岸上人見之咸奮力拯救無如波濤浩瀚人力難施甲遂葬身魚腹矣嗚呼人生實難甲豈有萬不得已之事而出此下策歟○某大令之夫人日前赴河南戲園觀劇明璫翠羽儼若天人至戲園門口降輿而入突有匪徒迎面衝來手執洋鎗恐嚇將頭上所有釵環珠寳盡行拔去夫人乘興而來未免敗興而返某大令聞之不禁髮衝冠立飭兵勇從嚴查緝未知卽能破案否也 
[行轅紀事]  
　　兩江總督劉峴帥秉節蒞上海校閱雄師以製造局爲行轅外有督轅忠信二字營統領楊王二軍門江蘇撫標護軍營統領蕭幂門派出親兵數十名在旁扞衛每至參横月落猶聞刁斗聲傳昨晨又派出親兵十餘名在徽州會館及斜橋二處伺候俾峴帥往租界中拜客道經是處得以跪迎三軍門復親赴行轅禀陳一切俄而鐘鳴八下蘇松太道聶觀察製造局總辦劉觀察松滬厘捐局總辦錢觀察提右營傳叅戎松海防同知劉司馬上海縣袁大令英讞員蔡太守法讞員葛同轉及印委各員紛紛赴轅禀見至十點鐘時德意志英吉利日本三領事各乘馬車至行轅前少焉泰來洋行主人亦乘車而至依次呈手版求見峴帥命巡捕官引之入行握手禮畢延之上座茗炎片刻各領事卽興辭峴帥送至正門各領事一再謙辭遂命蔡太守代送至大門外亭午時傳言峴帥擬入小南門出小東門然後往租界中拜謁各領事城守營李千戎立飭提標右營親兵二十餘名分赴各城門列隊以候並在各城門口懸燈結彩略事鋪陳至午後二點二刻時峴帥命駕出轅迤邐往北過徽州會館斜橋各營弁勇俱跪伏道旁峴帥一一頷之旋過四明公所入法租界答拜法國總領事華格臬先期葛同轉飭會捕局探役嚴頌眉線勇孫寳生等八名偕法捕頭所派探役王榮培郁庭湘孫錦榮三道頭華捕張湘寳及華捕二十名往四明公所附近分投巡綽大自鳴鐘内大廳上遍鋪五彩絨毯四圍懸各國旗徽兩旁分列鮮花紫姹紅嫣天然香艶中排西式椅十二其内在餐檯安置西式茗點鐘鳴一下同轉先往伺候旣而法總領事戎　佩刀乘馬車而至副捕頭謝德　身穿捕頭公服督率西捕二十餘名各荷洋鎗鵠列廳前石梯上捕頭備德祿則時至花園中親自稽察爲　工部　董事及繙譯官祁理恒喇伯弟道轅繙譯徐蘭齋司馬絡繹到來斯時花園内設有西樂一班伐鼓摐金鏗鏘可聽至兩下鐘時峴帥呵殿遥臨蘇松太道聶觀察隨焉前導有大鑼清道旗軍健劊子戈什哈頂馬三　對子馬十騎兵士之執洋槍刀又者約四十名銜牌爲欽差南洋通商大臣奉旨大閱碩勇巴圖魯兩江總督部堂進大門時樂工奏迎賓之曲約近石梯峴帥降輿步行謝副捕頭高喝一聲各西捕擎鎗志敬法總領事偕工部局首董步入廳事脫帽握手爲禮分賓主坐叙談片刻請徐繙譯傳語延入内廳峴帥與觀察分左右坐法總領事則坐中間主位簉　爲傅煥庭叅戎及　同轉福繙譯各西董先進茶點繼斟香餅肴芬酒冽幾疑出自仙子行廚越一刻峴帥起身道謝而出法總領事等送下石梯握手作别樂工又奏送賓之曲峴帥遂升輿戈什哈旂牌人等先馳向東頁由密采里前轉北抵英租界英捕房副捕頭鉛門督同三道頭一名英捕十二名印度三道頭一名印捕十二名印度馬巡捕二名在憲輿兩旁擁護復派華捕按叚照料峴帥先至荷蘭國領事署投刺領事　玻德遣丁擋駕旋至二馬路美領事署美正領事兼納德副領事易孟士借英工部局大廳欵之晤談數語辭至新關拜會正稅務司裴式楷　稅務司勞倪洋　稅務司甘博造册處葛顯禮繙譯穆麟德隨至英領事署刺甫投入正領事正刑司兼總領事韓能副刑司兼正領事美生副領事梁格思握手　入旣辭出復拜俄國總領事晶丁比國領事古貝爾均辭不見復至虹口見德國總領事施妥慱副領事勒爾大西洋總領事華德師繙譯　禮納奥國總領事夏士日本代理正領事内田定槌其時已將向晚折回至意大利領事署拜正領事計細繙譯鄧文道俱命從者辭之　由抛球塲向南過三茅閣橋回法界向西南回轅是日也風和日煖花柳爭妍飛廉潛蹤六街塵冷所過之處人皆翹首跂足爭觀大帥丰裁咸謂矍鑠英奇無異古之褎鄂云 
[預候臨]  
　　狼山　山兩總鎭相約來申恭迎制憲隨於前晚乘原舟往吳淞口候峴帥閱視水操 
[觀馬戲記四]  
　　哈驀司敦馬戲開演以來中西裙屐絡繹往觀幾致座無隙地近日又天展所長花樣一變前夕乘壓綫餘閒驅車而往甫入門但聞鼓樂悠揚四座拍掌聲如百面春　喧然並作蓋戲已開演矣黑馬一毛色純净不施轡韉一童躡其上效金雞獨立勢回翔縱躍如履平地旣而馬馳若飛人則如天半飛鳶跕跕欲墜是何意態雄且傑恐北方健兒未必有此身手也俄有三女郎玉貌錦衣幾疑姑射仙人御風下降策騎飛行繞場數匝其來也電掣風馳其去也烟霏霧渺由是東國名優登臺奏技以雙足承圓補顛倒從心屈伸如意一幼伶緣之而上盤坐補中如菩薩狀又屹立其中如羅漢狀一刹那間由桶中升至桶顛撫掌作勢壁立千仞旣而横其腹卽扁擔之横挑俯其自如蜻蜓之倒竪令 
 
 

Page 4

 
 
觀者目眩神駭心驚瞻慄不能已已幼伶從容不迫自上而下忽將木桶擲去或承以足或承以手盤旋播弄具此神通眞可玩孺子於股掌之上矣俄牽一驢出善解人意命之臥則臥命之起則起似甚馴狎也者伶乃號於衆曰客如能乘此驢繞塲行三匝當以銀餅十枚爲贈少頃有西客欣然而出驢見客來忽又倔强不似前此之馴狎客百計不能上旣上矣行未數武卽顚墮又易數客來亦如之觀者皆大笑伶乃謝客自乘之　躍而上如張果老倒騎驢狀驢則馴狎如故疾馳而去諸葛子瑜何狡獪乃爾旣而鈴聲又響一白馬出玉勒迎風錦鞍映月一女郎丰姿綽約卓立馬背效藍采和之踏踏歌或弄彈丸或舞木桿或飛錫球或轉磁盆眼力手力足力一一俱臻絶頂一伶以紅紙糊圈圓如滿月女郎在馬上轉盆在圈中穿過依舊旋轉不已靈妙至此雖承蜩貫蝨何以過之哉旣而有雛伶二緣繩而上如華伶所演三上吊式而奇險過之始則俯仰上下圓轉自如繼則相偎相抱宛然玉　交枝瑶禽接翼最險者兩人以足互鈎下面一人憑空倒挂摇摇欲墮忽奮身直起忽一落千丈變幻閃爍不啻天仙化人眞堪俯視一切旋一女郎穿緊身繡祅跨兩馬而馳躍布儧圈飛行絶跡横木作栅兩馬超躍而過馬上一幼伶控縱自如神色不變技亦神矣將畢而歸記其崖略如此尚有新奇吝劇請以俟諸異日 
[道批照錄]  
　　江海關道聶觀察發出批示云武舉周希　等禀今屆壬辰科會試武舉本道照案每名捐給川資大錢二十千文俟請咨起程時由縣彚領轉發仰上海縣遵辦並飭知照可也 
[札傳學生]  
　　上海縣袁大令接奉兩江總督劉峴帥札文略謂水師學堂學生鄧仕鈞卽鄧時南及莊文奎等報病私出久不到堂現在查知鄧莊俱在上海著卽傳訊大令查得二人現住英租界中遂備文移請英讞員蔡二源太守派差協傳到案鄧卽經人保出候示　　　　　 
[無賴行兇]  
　　姜和尚者上海小船帮中著名流氓也惡如山積屢經官吏訪拿依然枯惡不悛引類呼朋羣集法界小東門外花烟館左近與龜鴇通同一氣動輙藉衆行兇敲詐平民視同兒戲前者曾與黄皮阿四烟館中女堂館阿金私識男貪女愛似漆如膠而阿金水性楊花東漂西泊旋又與阿榮有染和尚偵知其事邀同無賴數十輩短衣窄袖身藏利刃守候黄皮阿四門前欲得阿榮而甘心阿榮亦喜作浪掀波聞信之餘卽商諸阿金邀集男女流氓數十人預備與之對壘先於新園洞庭春茶寮中理論一連三日唇槍舌劍各逞雄鋒事爲包探夥及巡街三道頭奉捕所知分投守捕和尚知情形敗露央人調處兩下俱願罷休而　金素來取多用宏未慣一宵空度事旣了矣卽與某西人家庖丁某甲姘和尚聞之登時忿火中燒定欲與甲格門立約流氓十餘輩分帶器械守在暗陬適同春樓茶寮司帳人某乙彳亍而來悮認爲甲七手八脚拽至城下猛擲於地拳如雨點乙有口難於分辯竟被毆至一息奄奄幸其内兄某内聞知呼捕將和尚拿在送往小東門外捕房捕頭以事在租界之外卽行開釋丙　舁乙回家據云乙受傷甚重恐不免性命之憂矣 
[醋案求銷]  
　　吃醋忿爭已登昨報兹聞此婦購有划船雲水生涯亦頗自得然渡頭迎妾花底送郎未免有情不無綺思遂與某甲私識菰蒲深處野　雙棲當不復興小姑無郎之　矣旣又嫌甲粗鄙與某乙有私乙稿工也一對鴛鴦可謂相當相對甲恨之刺骨前晚不期而遇以致忿爭蜂喧蝶蘭之餘竟以老肇互敬乙敗衂遂扭甲至巡防局轉送到縣甲自知理屈　人出爲婉勸願藉番怫四尊之力求免屈膝訟庭乙亦低首下心遂於昨　禀求銷案 
[姑准銷案]  
　　沈周氏沈蔡氏相約結隣英租界中緑楊分作兩家春固應情投意合矣昨日不知因何忽然口角漸至爭毆互扭入英捕房移送公廨旋經人出爲調處投案銷蔡太守准之飭卽一併開釋 
[東賑彚誌]  
　　謹啓者山東小清河工賑需欵浩繁籌捐孔亟敝堂接奉補拙子大善士樂助洋五十元又奉豫豐號大善士樂助洋西十元先後祗收莫名仰佩值政此强弩之末樂爲解槖之施體好生於上蒼推誠求於保赤詒謀燕翼功德立不朽之基軫鴻嗷馨香頌無疆之福吉人天相厥類惟　請登報端以資激勸[  上海六馬路仁濟善堂籌賑公所施善昌等謹誌]  
[酬欵移助]  
　　謹啓者兹有寳源洋貨行因買賣紊規理宜稍罰同業諸君今將罰欵規元十兩合洋十三元四角移敝堂施　經費當此春夏之交敝堂就醫者已有千號之多經費之鉅衆目共鑒同業善與人同移貲樂助眼前功德獲福無量將來生理定卜蒸蒸日上也謹述緣起附登報章以誌樂善上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[浙省官報]  
　　四月初七日候選道陶森甲由湖南藉來浙進見運副阮恩培禀知運司委會辦廣信鹽局差仁和縣高禀知藩司飭知題補定海同知缺禀見叩謝初八日卽選道陶禀辭赴都杭州府陳禀見候補府彭念宇禀知厘捐局委温郡厘局差禀見　謝郭之預禀奉藩司飭知接准都咨准以知府留省補用禀見叩謝馮兆松禀知交案銀兩遵限掃數解清禀見黑式溓禀奉藩司飭知題補奉化縣缺禀見叩謝新選　廬縣教諭黄維瀚禀到候考騐候補府經歴張啓後禀奉藩司飭委署石門縣主簿禀見叩謝初九日仁和縣高禀知交卸調署仁和縣伍禀見禀知受事卽用縣何士循禀知委催台州衛玉守備父代禀見卽辭從九品康有漙由籍捐免騐看來省禀到初十日仁和縣伍錢塘縣采候補縣程贊清　承鈉俱　安十一日杭嘉湖道宗進見禀辭赴塘並謝步卽用縣李蟠根禀奉藩司飭知請補泰順縣缺禀見叩謝同知銜改指浙江　海防本班先補用縣　渭瑛　皇樓湖北人由安徽領咨省禀到候補府照　黄晉年由關嶺厘卡來省禀到 
　　申報館恊賑所經收山東順直賑捐四月十一日至二十日止經收第一百五十一次清單○十一日浙慈邑廟人銅洋七元○十三日益承元大亨銅洋一元○十四日勉力子求神佑四位小兒讀中西書用功洋　十元勉力子求神佑扇店生意茂盛洋五十元羅唐氏洋一元○十五日賈秉緣銀五兩來洋六元　角○十七日湖北淮山堂洋十元京口周鴻星洋一元○二十日朱常武洋八元總共收洋一百廿六元九角銅洋八元 
 
 
 

Page 11

 
 
   
 
 

Page 12

 
 
   
 
