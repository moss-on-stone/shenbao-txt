# 1908 - 323 - 4912870

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　十一月初五日奉 
　　上諭本日禮部奏朕登極事宜一摺覽奏益增感慟惟念大行皇帝以祖宗丕緒傳付朕躬勉從所請以明年爲宣統元年依欽天監所擇吉日於十一月初九日辛卯午初初刻舉行登極頒詔鉅典所有一切應辦事宜各該衙門敬謹豫備欽此　　上諭大行太皇太后梓宫暫不奉移即以皇極殿爲暫安殿所有應行奉移後典禮著於宫中大事廿七日後敬謹舉行欽此 
[交旨]  
　　十月二十八日交宗人府禮部内務府軍機大臣欽奉 
　　諭旨大行皇帝初祭禮派貝勒載潤恭代致祭大祭禮派貝勒毓朗恭代致祭欽此 
　　十月二十九日交禮部本日貴部奏改擬大行太皇太后喪禮繕單呈覽一摺奉旨依議欽此 
論說 
[公司選舉資格問題（進）]  
　　股份公司之結構。共分三大部。一爲股東總會。一爲董事局。一爲監查員。股東總會。以時召集。非常設之機關。監查員亦不參預於業務之執行。其最要而爲公司全部之綱領者。實惟董事局。 
　　董事局於公司。爲一種執行機關。猶國家之行政官府。有管理内部及對外代表之職守。其權限極廣。責任亦極重。主其事者。非切實專心。殆難望業務之起色。固非若善堂公所之各種董事。僅僅定期曾集爲評議員名譽員而已。 
　　董事員額之多寡。及其資格制限之寛嚴。一視各種公司之情形若何而定。要惟使能得合宜之人材。專心任事而止。東西各國於公司董事之員額。有限定三人以上者。有並不限定人數。雖一二人亦可者。蓋規模有大小。事務有繁簡。但使得人而理。固不必以多爲貴。非特節省開支。蓋亦以人多而生推諉之弊。不如人少而得專精之益。惟大規模之公司。則其董事之人數。自須在三人以上。未便比之更少耳。 
　　可爲公司董事之資格。徵之各國法制。有限定股東爲之者。有不限定股 
 
 
 

Page 4

 
 
東。雖他人亦可爲之者。如德國商法及英國公司法。均不限定本公司之股東。可爲董事。惟英國距今八年以前。改正公司法。始定爲選任董事者。必須於就職以後。兩個月内取得本公司之股份若干。方合資格。否則當然失職。是仍可於選任董事後。始爲本公司之股東。其餘如法國及日本等國之商法。則槪須於股東中選派董事。我國公司律亦然。在西洋各國。商民之財力富。程度高。或可不限定股東爲公司之董事。我中國情形不然。當限於股東中選任。亦固其所。 
　　旣必須股東中選任。則確定若干股份以上。始爲及格。此第二層制限。自不可少。惟其股數制限之多少高下。則大有出入。我國公司律限定十股以上。今某公司當改章之際。聞將增加公司董事之制限。爲五百股以上。且須全數籌足方爲及格。此蓋各股東鑒於前失。而欲令大股東爲董事。庶幾格外注意。用意良是。惟就論者個人之見言之。則似尙有可參酌者。公司爲一種商營業。任其事者。自以富於商業上之智識與經驗爲合。且必勤於厥職引爲已任。庶能百務整理。倘現在公司中五百股以上之股東。爲數較少。徒使公舉時不能精選。况股份過多之人。或以道里較遠。業務繁冗。轉未必樂就。若使遙。領兼顧。又恐難慰衆股東鄭重委托之意。此層似不無窒礙。 
　　財產與學識兩者未必相兼。徒以財產限制。恐於營務管理上。亦無甚益。此任職者。當問其人之才幹道德若何。資產之厚薄爲其次。非若從前之捐例。但以入欵之多寡。爲唯一之資格。且僅比較股本之多寡。爲及格與否之標準。是不難於選舉。競爭。時勉爲設法。轉易企及。且或别滋借名過户等弊。 
　　如前所述各國商法。於公司董事之資格。且有不限股東始可爲之者。又有可於就職後。始入股爲股東者。即如日本必須從股東中選任。亦仍有可於選任後。令轉讓若干股以合資格上例定之股數者。是蓋以選舉得人爲重。而非專以爲大股東之優待與特例也。 
　　其所以增加制限之故。有謂惡其以少數股本而。博多數之薪脩者。果如所說。則增高限額而後。其情形仍與前無異。不過五十步與百之差。須知薪脩與股本。自是各别。入股本所以博官餘利。取薪脩所以酬勞務。果其專任盡力。且得實益。雖無半股之入。亦應重酬。前定各董之俸給。尙嫌過菲矣。否則雖增高限額亦有何益。豈以是區區之俸給爲大股東附屬之餘潤耶。若謂於添招股本有關係。恐亦未必。人情决不因望選任爲董事。而始投入巨股。且轉足却絶多數之小股東。改良進步。則入股自然踴躍。所謂在彼不在此也。總之此次改章。於董事局所最要者。在精其選任。優其俸給。專其職務。定其責任。若僅以嚴立財產上之制限爲得計。抑末也。 
專電 
[電一（北京）]  
　　監國攝政王禮制定初七日入奏計二十八條大略如左 
　　攝政王係代新皇經國應有一切特權 
　　攝政王孝滿後升武英殿居中虚設御座攝政王位在左首南面坐臣工進見行一跪三叩禮起立言事 
　　攝政王傳見樞臣王則中坐樞臣兩邊分坐 
　　樞遇緊要公文須詳商攝政王由王核定後簽押蓋章留内備核另繕副件發檔稍關緊要之奏摺由攝政王飭令樞垣擬批再行照批辦理 
　　嗣皇帝親行祀典均歸攝政王恭代 
[電二（北京）]  
　　各樞臣以匪黨造謠煽惑商准攝政王頒布新皇登極日期以安人心 
[電三（北京）]  
　　外部照會各國欽使初九日新皇登極受賀 
[電四（北京）]  
　　駐日胡使電告政府日外部允飭全國及各海關嚴查中國革黨並設法阻止私運軍火回華 
[電五（安慶）]  
　　初三日叛兵二百餘人過廬州索路費本洋八百元城閉兩日 
[公電（杭州）]  
　　各報館鑒紹府劉守貪妄暴戾現又將前撫馮飭辦之自治講習所勒停 
 
 

Page 5

 
 
乞持公論 
緊要新聞 
[内廷近事]  
　　近來禁門異常嚴禁即穿白袍者進出時亦須盤查前日有僕從數人身穿白袍腰結藍絲扣帶銀表一搭連一適爲恭親王所見親自查問當飭景運門閽人責打二十手掌將表擲破自是各禁門益加嚴緊非通身穿素者不得入 
　　大行太皇太后梓宫前已派定恭邸嫡福晋洵貝勒夫人濤貝勒夫人潤貝勒夫人澤公夫人振貝子夫人輪流奠酒聞皇太后近日悲痛極切慈顏異常憂戚云 
　　内務府檔案房爲傳知事案由内務府會計司抄傳欽奉皇太后懿旨飭傳各佐管領下人備選媽媽均須年在二十歲以外三十歲以内生有子女有乳食者挑選入宫欽此欽遵傳知内務府包衣三旗各户族長人等知悉如有年歲相當之人務於本月二十六日各赴本檔案房報名造册定於二十八日卯刻在内務府會計司挑選合格恭送入宫毋得遲延自誤特示 
[内閣近事]  
　　會議監國典禮内閣典籍廳片行各部院文照得十月二十二日恭奉上諭朕欽奉慈禧端佑康頣昭豫莊誠壽恭欽獻崇熙太皇太后慈旨現命攝政王載灃監國所有應行禮節著内閣各部院會議具奏欽此相應知會各部院衙門各具說帖務於文到三日内開具說帖封固送閣以憑辦理可也 
　　遺詔鈐用御寳内閣大學士軍機王大臣各部院堂官撰擬遺詔立嗣皇帝頒行天下聞内閣於二十三日將遺詔恭繕完畢定於二十六日黎明在𢡟勤殿恭鈐御寳先期知照交泰殿𢡟勤殿照例預備 
　　三節恭賀表文内閣昨咨農工商部内務府咨取金星鮮紅紙六十張雙裱白鹿紙三十張四尺見方黃雲緞夾包袱三個六尺見方黃布包袱三個黃雲緞夾袋三條長四尺寛一尺紡綢油單三塊見方五尺黃龍綾匣三個黃龍綾硬封套三個裱龍綾十五尺鍍金天下太平金錢三個預備長至令節元旦受賀皇太后正月初九日萬壽聖節三項賀表 
　　誤字自請議處内閣恭辦遺詔已於二十六日用寳呈覽茲聞詔内滿文訛錯數字經監國攝政王批回交閣諸大學士有自請議處之說聞原繕官爲滿中書慶某云 
　　懇遵舊制除服内閣等衙門會奏略云本月二十一日内閣奉上諭大行皇帝遺詔令依舊制二十七日而除朕心實有不忍仍當恪遵古制承行三年之喪等因欽此伏讀之下仰見我皇上仁孝至誠出於至性恪遵古制用盡哀忱臣等何敢瀆請伏思持服三年哀懋必期盡制而照臨九有禮文尤貴酌中且恭遇郊廟大禮典禮攸關若行三年之喪一切禮節難以備舉臣等伏思大行皇帝龍馭上賓皇上呼搶悲號實已盡哀盡禮惟有籲懇請皇上仰體付託之意勉遵遺詔喪服仍依舊制二十七日而除俯頒明旨下慰羣情奉旨已錄 
[恭紀大行皇帝殷奠禮北京]  
　　二十七日卯時舉行大行皇帝殷奠禮所用祭品爲金銀錁三萬錠五色紙三萬張紙錢三萬張羊九隻燒黃酒十一瓶祭文由翰林院等敬謹撰擬是日大行皇帝鹵簿大駕車轎由鑾儀衛自中和殿兩旁起逐次陳列直引長至乾清門外鼓樂則陳設在太和殿兩旁並於景運門外安設了池以爲燎化紙錢之用嗣皇帝率羣僚舉哀行尙茶尙饌禮讀祝官跪讀祭文讀畢嗣皇帝祭酒三爵乃徹饌然後讀祝官捧祭文禮部堂官前引至燎所避立東旁並由内監恭請冠服篚宫殿監視二人前引由中門出於時嗣皇帝先出跪候冠服於乾清宫左門王公大臣官員皆按翼排跪冠服過隨至紙堆處及冠服恭安燎牀畢祭酒三爵每一爵一叩禮畢各退 
[國恤彚紀十三]  
　　南斐洲領事致外部電聖上賓天太皇太后升遐華僑悲慟哭臨外商罷市工停工毅禀 
　　直督致外部電此次我大行太皇太后大行皇帝大喪迭經飭員與駐津各領事商辦現定一律懸掛半旗二十七日在津外國文武官商訂於明日午時同至督署致弔其軍士均行西禮於左臂加繫黑紗二十七日之内不赴宴不作樂租界各國巡警服章一律撤去紅色界内戲館亦停演二十七日以申哀敬情頗敦篤除以禮答謝外謹此電聞士驤宥　　駐法劉大臣又致外部電嗣皇帝入承大統遵養電照會法外部頃接覆文云恭祝嗣皇帝福祚隆長並切盻兩國鄰誼日益敦篤乞代奏式訓宥 
　　駐比李大臣又致外部電有電祗悉昨已在署恭設香案縞素哭臨比主派御前大臣曁比官紳各駐使均來致唁謹聞鐸宥 
　　駐和陸大臣又致外部電漾有電均悉祥二十二成服設位行禮升半旗加黑旒領袖使即來唁詢開弔日期俾告各使同升半旗誌哀頃接 
 
 

Page 6

 
 
來電已轉告一切謹遵會典並叅妥禮祥宥 
　　駐奥雷大臣又致外部電有電敬悉連日各部大臣及各使均已來弔詢據領袖公使言此間向例不再另期受弔謹復補宥 
　　駐日本胡大臣又致外部電宥電悉連日奉電詔誥諭旨國電等均謹遵除國電即送外部外餘均恭即宣布藎籌碩畫外人均極敬佩間有謠傳即隨時登報辨正此間商學界人心均定明日受弔通告德廿七日　　古巴叅贊榮耀致外部電迭奉伍憲電哀慟殊深遵照會外務傳諭紳商均請唁慰國電謹遵辦俟覆轉伍憲古巴參贊榮耀謹叩宥 
　　新加坡領事致外部電電諭祗遵昨已受弔華僑慟甚停市一日隆感 
　　日本國國電大日本國大皇帝敬告大清國大皇帝陛下朕及皇后聞大清國大行皇帝升遐實深哀悼茲特致電以申弔唁之誠意 
　　附復電大清國大皇帝致謝大日本國大皇帝陛下接到來電以朕之皇考大行皇帝龍馭上賓承大皇帝大皇后錫以親切慰唁之詞接閱之餘備徵情誼懇摯哀感莫名特此專電復謝惟鑒察焉（唁太皇太后電略同）　　古巴國國電貴國大行太皇太后大行皇帝升遐本代理總統茲代古巴人民曁政府向貴國政府表逹哀慟慰唁之忱 
　　附復電大清國大皇帝致謝大古巴國大總統接到來電以朕之皇祖母大行太皇太后仙馭升遐皇考大行皇帝龍馭上賓承大總統錫以親切慰唁之詞接閱之餘備徵情誼懇摯哀感莫名特此專電復謝惟鑒察焉 
　　駐日本胡大臣三致外部電頃據日宫内大臣文稱兩宫升遐日本宫廷素服二十一天自本日起至下月十八日止等因除復謝外應請代奏發國電致謝德儉 
　　駐英李大臣三致外部電英外務文稱英皇已傳旨飭駐京使臣弔唁該部復請使臣赴大部致唁英政府接來文知醇親王之子入承大統醇親王復奉懿旨派充攝政王監國深盻以上設施均有裨於中國將來之利益興盛而兩國現享之篤好邦交從此益臻鞏固云謹先擇要電呈方感 
　　滇督致外部電承准宥電感慰迭奉電傳詔誥諭旨變駭非常除一切遵制舉行外滇邊一律安謐堪慰鈞厪英法各領均已躬來致唁與從人等一體掛孝並據法領面稱代其政府致唁英領面告已准公使電囑懸半旗二十七日法亦照辦具徵哀敬晤英法公使時謹乞致意錫良謹叩感 
　　署黑撫致外部電奉宥電敬悉宫府均安京師靜謐深慰懸厪此間軍民哀感地方安帖日俄領事來唁極爲誠敬謹此奉聞樹模叩沁 
　　湘撫致外部電宥兩電均奉悉兩聖升遐攀號曷極使館懸半旗二十七日已飭知各關湘省現亦安靜謹復聞春黃叩感 
　　逹賴喇嘛進呈喪禮貢品係大藏香兩大盤大白米一大盤江米山兩盤素白葫蘆蠟一大盤約有二百餘支銅蠟阡一百零八個已由理藩部代爲進呈 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[皖省兵變三誌安慶]  
　　亂兵逃散後二十九日下午又獲輜重隊副目一名己訊明正法昨所捕獲之砲營排長蔣某聞省城某筆店之子業經大紳取保開釋首要熊成基經撫台出有賞格銀二千兩通飭緝拿并咨行各省及犯籍江蘇甘泉縣一體協緝此時省城民心稍定興辦圑練其高等師範兩學堂亦經洪思亮姚永槪等遵照撫諭招鄉勇二百名分别防護至城内天主耶穌聖公會等處均經安慶左右三營派撥得力弁兵實力保護尙無他患廿八日廕端兩欽使到皖廕即乘輪北上端制軍於廿九日未刻登岸進城電致太湖縣陸大令略云皖省馬砲叛兵業已攻散現獲三十餘人經撫台分别訊明正法收禁餘黨竄往桐城濳山等處太湖現有兵約二千人亦可飭令追緝以免鄉人受患等語此電發後始與朱撫佈置防守事宜至三十夜間出城仍乘坐兵艦回寗又聞餘黨現多竄往廬州境界沿途刦奪頃由兵弁在大通緝獲叛兵十五名并槍械等件拘解至省垣訊究又混成協兩標因亂逃散之兵業經余大鴻協統會同巡防劉統領持旗招集現計兩標未歸伍者只百數十人并聞繳鎗歸伍各兵丁皖撫均有賞賜其過山快砲及子彈等件亦已由余協統拖運入城交軍械所存儲又聞朱中丞以巡防中路三旗弁兵敵擊防護所在有功各予賞銀二百兩其綠營各兵弁守城巡緝亦著勤勞因飭藩司每營先賞百元餘俟肅清後擇優奬叙 
　　又蕪湖函云南路巡防統領李葆林于二十七夜接奉皖撫密電飭帶營迅速赴皖商會聞信驚慌卽電禀朱撫略云頃聞蕪營有奉調離防之信市面恐怖求免調以資鎭懾地方感戴次晨朱撫覆電謂亂勢已平蕪營免調人心始定連日安慶至蕪湖下水輪船搭客擁擠異常小輪亦然均係避難來蕪者江口各客棧幾無下榻處縣尊沈大令三十日接皖撫電飭雇小輪兩艘裝載姜軍赴廬州追剿逃兵聞姜軍五百人本日下午到蕪由巢湖蕪湖兩小輪拖帶前往約初一夜可以抵廬本埠官商接廬州急電云逃兵至廬沿途搶剏并有傷人情事城内有三錢莊兩典舖均遭搶刦蕪湖得此警耗市面大爲震動 
[附皖撫飛飭各屬嚴拿首領文]  
　　爲飛飭事照得本月廿七日夜駐紮城外馬隊砲隊兩營兵丁突謀變亂戕殺營官縱火起事本部院倉卒聞警立即督率在城文武嚴備巡防當時拿獲匪黨多名訊明正法是夜亂兵撲城數次均已經開砲轟退連日派兵出城勦辦該匪紛向西北一帶逃竄被脅各標兵丁亦皆陸續繳械歸伍計收馬匹槍支爲數不少本部院出城巡視後仍飭各營分途搜捕現在城鄉居民安堵如故惟匪首及其死黨在逃未獲勢必潜竄各屬亟應一體查拿以凈根株而除隱患查此次該營謀亂係砲營左隊隊官熊成基爲首犯該犯原籍江蘇甘泉縣由南洋砲兵學生出身除電飭甘泉縣查明該犯家屬拘究外合亟札飭爲此札仰該縣立即遵照出示購拿如有拿獲首犯熊成基正身綑送到案者賞銀二千五百兩知其蹤跡所在赴官密告作爲眼線因而拿獲者賞五百兩敢有窩留容隱查出與匪同罪該縣務將此示繕貼多張分别曉諭一面會督營弁巡警及各鄉圑練諸紳於境内認眞稽查嚴密防範偵拿務將首從各匪悉數破獲以應重賞勿稍玩忽疎縱致干查究應將奉文遵辦情形具報此札 
[鄂督派輪防江要電武昌]  
　　鄂督陳筱帥致江督長江提督曁蘇皖湘贛各撫電云安慶兵變沿江伏莽滋多人心浮動而孫逆又有來華之說迭奉嚴旨電飭認眞防範查拿亟應懍遵彼此協助切實籌辦昨經飛飭兵輪一艘赴皖協助藉壯聲威茲再分飭兵輪二艘一駐岳州湘鄂要衝一駐武穴潯漢接壤認眞防範梭巡以聯聲勢而資鎭懾現在下游一帶防務午帥曁從周軍門各帥當已布置周密一俟就緒仍請從周軍門節麾再莅上游一巡俾將士咸知鼓勵並祈午帥曁各帥將籌備情形隨時電示至切盼禱 
分類新聞 
政界 
[示禁完漕弊竇浙江]  
　　浙江藩粮二憲出示略云近來整頓漕粮一切浮費悉行裁革並奉大憲奏明不准再有大小户名目無論紳民一律完交仍留餘耗以資辦公惟訪察各屬間有刁劣矜監或倚恃護符包攬短交或創立提袋名色不拘十袋百袋只准量斛一袋餘袋不肯過斛糠粃泥沙任意夾雜且有公户訟户各名目恃强出頭把持號召攙和使水諸弊不一而足稍不遂欲非用米袋疊塞倉前訟明折减始允開斛卽以漕記斗級浮勒𢵡單捺串等情揑詞上控藉圖挾制種種惡習大爲漕政之害及至兌運期迫辦理頗形掣肘節經曉諭嚴禁恐此風仍不能無現當開漕伊始除密訪查拿並札該管府州縣隨時實力究辦倘有刁劣矜監仍圖包攬染指並立提袋名目及有著名公户等愍不畏法號召短抗阻撓滋事一經查出衿則詳請革辦民則從重治罪决不稍寛如有藉詞上控者先行押發該府追清粮米後理控案實究虚坐 
[張督對於拓港增澳之政見廣東]  
　　吳蔭培太守具禀粤督請拓港增澳爲泊舟避風之計等情當奉批云粤省地處海濱颶風間作河面船艇每有覆溺之虞如本年七月朔日之災至爲可憫該守親歷河岸考察地形博訪士紳求拓港增澳之說爲泊舟避風之計具見熱心惟造端宏大圖始爲難必須詢謀僉同尤復規畫詳審方能定議辦理仰廣東善後局會同布政司照會自治研究社曁救災公所各紳董按照所陳各節確切查勘究竟疏濬舊涌增開新澳可得容舟處所若干約需工費若干如何籌措妥商具覆並飭廣州府一體會議詳晰禀聞再行核辦至設立警球俾資報告業經舉行又請責成水巡酌訂停船章程以免臨時擁擠一節應由司局移會巡警道轉飭水巡委員體察情形妥議禀候核明飭 
 
 

Page 11

 
 
遵又附陳省河隄工告成將來河南再築誠恐河窄水急難免輪船鼓浪傾覆小艇之慮尙非無見應如何丈量河道明定界限之處亦由司局會同隄工局督同首府一併籌議詳覆 
[蘇藩照撥自治會經費蘇州]  
　　自治會議長蔣炳章等以該會因開辦宣講所以來聽講之人日益加多惟會内需用較繁亟宜接濟請將秋冬兩季銀兩照撥以資周轉等情禀奉瑞方伯飭吏照撥漕平銀一百兩交會需用 
[報告減種烟畝事寗波]  
　　鄞邑禁烟局董日前申稱鄞屬各鄉祗有咸祥大嵩尖峙等處地臨海濱向種鶯粟近已减少約百餘畝自奉示禁以後並由局董剴切開導鄉民慮及充公自本年十月起一律改種五穀誠恐陽奉陰違飭由各圖地保先具保結俾得隨時查禁以期凈絶等情經肅令申詳丄憲矣 
交涉 
[外人要求南陽礦權河南]  
　　河南南陽府屬礦產豐富前有德國商人到汴運動謀開各礦經林中丞婉言拒絶頃聞該德商已入京運動日前外部已有電咨吳撫查詢其事吳中丞復電仍請拒絶一面擬與紳商設法目辦以免覬覦 
[中日路約調印吉林]  
　　中日合辦吉林長春間之鐵路議定合約等情已紀前報茲聞該約已於前月十九日調印 
[敎士爲敎民翻案奉天]  
　　康平縣敎民劉某之妻被人毆斃一案前經該縣范大令訊結禀明在案嗣該縣敎堂主敎以范令顚倒人命訊斷不公迭次呈請法領事照請督撫憲派員查辦嗣乂照稱查辦之員梁令赴該縣提審諸多袒護范令亦屬辦理不公務請札飭該縣將全案人証解省秉公訊辦當經東督飭提法司轉飭范令將此案一干人證解省候訊以昭大公茲聞范令已將原告敎民與被告等一併解到禀請提法司使核辦矣 
軍界 
[閱軍大臣由省赴潯江西]  
　　陸軍部檢閱軍隊大臣張鎭軍懷芝在贛檢閱業已告竣上月二十七日午後派委隨員四人赴督練公所檢查辦事人員及混成恊之預備欵項聞贛省財政支絀陸軍缺額甚多營房尙未建築徵兵軍裝亦未齊備張鎭軍頗不滿意當夜即偕隨員人等乘輪赴潯攷查一標軍隊 
[鄂督整頓武漢防務武昌]  
　　鄂督陳小帥以武漢一帶爲水陸通衢文武各官自應嚴加防範但將領各有專責無人統屬號令不齊爰札委杜雲秋觀察爲總理武漢水陸防務委員文自道員武自參將以下悉聽調度佈置遇有緊要事件即會同江漢關道巡警道荆襄水師統領第八鎭統制等妥愼商酌禀呈核辦 
[贛撫密防範匪黨江西]  
　　贛撫馮中丞得安慶兵變警電後當即飭傳文武各大員到署密議二時之久兵備處總辦張觀察陸軍協統商副戎巡警總辦崔游戎等出院回差立即諭令所屬官長約束兵丁不准請假出外並飭嚴密稽查藩司陳方伯亦于是日起會同委員稽查往來輪船以防匪黨混跡勾結滋事 
[全省綠營改辦警察浙江]  
　　浙省創辦巡警年需經費約二十萬七千餘兩由裁减全省綠營五成兵餉項下動支現擬推行各屬惟需欵浩繁前經王省三觀察禀商中丞昨奉憲飭擬將全省綠營一律裁撤汰弱留强改編地方巡警其裁節餉項一槪撥歸警務處舊撥警察局經費改撥新軍步隊第二標第二三兩營常年經費現已分飭藩司釐餉局及兵備處知照 
[會議建築一標營舍浙江]  
　　浙江楊協統以一標全軍營舍尙未建築惟建築之地業已勘得兩處一筧橋大營一城内大校塲昨特傳令全軍將校齊集會議全體均贊成城内僉謂筧橋營有三大缺點一水道缺乏緣此地與仁海聯界接近海濱地質沙土兼旬不雨河蕩龜圻舊日武備練軍分駐時飲料不繼特飭水脈潤澤處鑿井四穴深各數十丈力竭無功二軍人時患足病每發必數人至數十人不等軍醫官奔走不遑大槪以是地沙質過鬆水氣上蒸之故三是地廣漠無垠居民零星散處機户約十之三客民約十之七植物以烏元參花生麻荳類間有結茅隴畔者所部偶有不法行爲約束不易議約二小時仍未决定擬於下星續行議决 
[欽州寓兵於農之策廣東]  
　　欽州荒田閒地彌望皆是又乘匪亂之後民生困頓龔心湛觀察現擬略仿屯墾之法將無業游民一律編成屯兵揀派委員劃分地叚認眞督率管束現已擬定辦法札委欽州牧遴員分投勘辦並據情詳禀大吏察核 
[改撥新軍營舍建築費浙江]  
　　浙江新軍步隊第一二標前因建築二標營舍由前撫憲奏准在綠營裁兵節餉項下酌提五萬兩爲建築經費現困增中丞整頓巡警擬將全省已裁綠營餉項槪撥歸警務處前次借撥五萬兩自應設法籌還爰會商藩司酌定變通辦法查舊有之警察局經費常年開支尙有盈餘應將此項餘欵彌補五萬兩再有不敷仍請藩司另籌補助 
[估修衞兵營房武昌]  
　　鄂督署衞兵營房因年久失修損壞甚多刻由陳小帥飭善後局委程令估工修葺計需銀一千二百元已經核准批飭收支所照撥開工矣 
學務 
[詳送選派歐美留學生履歷浙江]  
　　浙省支提學詳請撫憲以選派分赴歐美留學各生造具履歷册請咨送學部查照等情現奉增中批云呈到履歷册仰候檢同該司前送各該生試卷一併咨送學部查核並咨外務部查照仍由司照造履歷册一本送院備案至王烈試卷一份應即扣除存院又孫顯惠試卷一份存俟詳報該生出洋時再行咨送並即知照 
[法政組織同學會不果浙江]  
　　法政肄業各學員擬組織同學會以便聯合圑體研究學問曾誌本報茲經學使批云該堂學員等擬組織同學研究會以期聯絡感情研究學問用意未嘗不善惟法政科目繁多時間短促學員於聽講後稍有餘暇正宜温習舊課終日伏案不遑更何 
 
 

Page 12

 
 
有從容開會之時若再編輯調查分其心力則正課必多荒廢且前奉上諭未畢業學生不准開會演說各學堂自應一律欽遵該堂學員等如專心向學隨時隨地均可研究不必特設專會轉滋紛擾 
實業 
[粤省市面之牽動廣東]  
　　粤省官銀錢局所出銀紙信用素著自宫廷遭變後各洋行忽生一種異說謂此項銀紙將見滯銷故該局由上月二十五日起竟每日收回銀紙四五萬元有入無出與平日暢銷情形截然迥異云 
[提倡全省實業浙江]  
　　農工商礦局通飭十一府各廳州縣略云民間實業農務亟宜振興大部籌辦農會曾頒簡明章程直隸首先設立浙省應共奉遵撫憲注重農政日籌惠養民生本局開會研究會員百數十名分飭各府廳縣何啻三令五申農會厥有三利合再諭爾編氓一曰開通智識新理自易發明一曰改良種植舊法急須變更一曰聯合社會圑體可免競爭各屬業農殷富以及公正鄉紳迅速組織農會禀官立案施行研究土物性質講求農業情形蠶桑畜牧等事兼及水產森林自然野無曠土物產日進豐盈本局職司提倡自當樂觀厥成 
[濟雒將建狹軌鐵路山東]  
　　山東濟南府紳商前議於雒口建造一狹軌鐵路以通濟南而便商民業已禀奉大吏批准嗣經袁中丞海觀以津浦鐵路公司路線適經該地未便建設致生分歧故飭停止茲發起者以津浦鐵路告成尙需時日現因交通不便商務日漸衰敗非速設置狹軌鐵路無術補救復於日前禀陳撫轅請仍准照前議開辦將來津浦鐵道告成再行拆卸如此變通辦理旣能挽回商務又與路政無碍誠一舉而兩得袁中丞閱禀以旣與路政無碍已准如所請 
[開設樟腦公司浙江]  
　　嚴州商人王敦化等前日具禀商務總局請設勤茂樟腦公司當經商務局札飭衢州府查復在案現據衢府申復以該商所請各節均無窒碍准予開辦矣 
雜記 
[移請保護醫學研究會浙江]  
　　杭州駐防正藍旗三佐領貴君聯合同志籌集經費在后市街創設醫學研究會其辦法分三大都分（甲）講習會（乙）醫學報（丙）送診局業已禀奉撫憲批准立案 
[派兵彈壓錢荒南昌]  
　　贛省錢典商舖絡繹倒閉市面財政緊迫而官銀分店久未獲利奉飭停歇所有該分店與各商往來正在清釐歸欵市面尤緊致錢典各號大爲搖動日來以票兌銅元者各處擁擠惟洗馬池官銀錢總號兌換所更有多數鄉人以錢票兌銅元者以鈔票兌洋者絡繹擁擠不堪該分所頗有應接不暇之勢該總號總辦文芝塢觀察誠恐鄉人滋事知照巡警西局派兵會同縣役彈壓 
[輪船擱淺長沙]  
　　太古公司之湘潭輪船前次在洞庭淺擱比即禱求神祇演戲文一部旋因天雨水漲始得開行昨已停泊省埠由該公司張搭戲臺於二十二日演劇酬神矣 
[蘇垣火警蘇州]  
　　蘇垣吳縣前乘馬坡巷狄姓家初三日新娶媳婦回門是日午後忽於柴堆内起火當經各水龍施救幸未殃及鄰居共計焚去狄姓房屋數間其家一應什物衣服首飾等項盡付一炬 
[薙髮匠會議蘇州]  
　　蘇垣城廂内外各薙髮店業已遵諭停止百日惟所用夥計工資伙食等項甚鉅頗難開銷現聞各店主紛紛至江鎭公所商議遍發傳單邀齊各店主及各夥友等會議具禀請發工食 
[漢口大火漢口]  
　　漢口後湖自築長隄後隄内建造鋪屋已成繁盛之市突於二十九日夜三更時有某雜貨鋪因抹牌將洋燈打翻致肇焚如江漢關道夏口廳警察局前往彈壓各善堂水龍均到塲竭力施救至五句鐘始行撲滅約計焚去二百家並燒死男婦四名損失資財以數十萬計 
[盜刦染鋪寗波]  
　　奉邑四都四莊民人吕堃紹在該村内開設小染坊稍有積蓄忽於前夜三更時被匪用石撞門進内刦去染布洋銀衣物多件當即赴縣報案由王大令率同勇役馳往勘驗未悉能破獲否 
國恤紀 
[紙錢]  
　　禮部奏定兩宫殷奠禮節。内有焚燒金銀錁三萬錠。紙錢三萬張云云。按紙錢之稱。起於殷長史。洪慶善辯証云。南齊東昏侯好事鬼神。剪紙爲錢。以代束帛。李淳風盛行其事。唐王璵傳。漢以來葬者皆有瘞錢。後世以紙當錢爲鬼事。至是璵乃用爲禳袚。宋徽宗時。高蜂　用中奏請禁焚紙錢。而卒不能革。夫明器之用。明知其無益。特以藉慰孝子順孫之心耳。然後之人各據其荒唐不經之說。誇多鬥靡。將以歆神明而徼福祐。則已失其明器之本義。徒見其慢神欺鬼而已矣。 
[漂孝]  
　　日前内廷王大臣官員等。至皇極殿乾清宫舉哀。有某王爵身服洋布漂孝。又有官員三人。蘇拉二名。亦皆身穿漂孝。當被查出。將某王爵罰俸。官員降革。蘇拉則發遣示懲。或曰。非某王爵也。某王爵於上月二十五日。在隆宗門内恭辦白差時。曾查獲一身穿漂白孝衣之内府當差人。某王爵以其不敬。命交法部治罪。觀此則知某王爵未必身犯之也。然無論某王爵與非某王爵。總之服制綦嚴。不容或犯。乃我滬上之縉紳先生。向以深明大義自命者。每每絢袍綢掛。絲帶緞靴。將謂之何哉。 
游戲文 
[示禁薙髮匠封刀文]  
　　爲定期封刀事。照得爾等提刀臨敵以還。血戰頻年。殺人無算。深入不毛之地。遠征儋耳之鄉。老夫猶有雄心。得此正堪藉手。鼠輩固無足算。成事不免因人。鬍匪蕩平。毛賊授首。賜白旄而專征伐。耳王則獻寳歸誠。向銀海而洗甲兵。瞳子則投降感泣。赤眉之孽永除。黔首之安如故。肅清髮逆。建立頭功。家家以豚尾迎師。處處以蘭湯沐澤。旗竿膺賞。露布奏功。其蹟偉矣。賞亦如之。乃若礪鋒養銳。韜甲藏兵。好消息自耳聽來。九年頒立憲之諭。眞功夫從頭做起。一年辦諮議之期。詎知龍馭上賓。未免攀髯而莫及。鸞車繼駕。惟有招首而踟蹰。正宜善刀而藏。不可及鋒而試。茲擬自本日起。一律封刀百日。此百日内。不得禽獮草薙。不得賊梳兵篦。不得暗中奏技。不得夜候整容。不得爲志士割辮。不得爲和尙落髮。不得如墨子之摩頂。不得如曹瞞之割鬚。不得以聲息向人。不得以湯沐予衆。庶幾過此百日後。萌芽漸發。蔓草叢生。蔚成大樹之森森。毋慮牛山之濯濯。則他日也。可以取之不禁。用之不竭矣。特示爾等知之。 
 
 

Page 13

 
 
   
 
 

Page 14

 
 
   
 
 

Page 15

 
 
G> 
[透魯士人體滋養料發明之緣起]  
此透魯士人體滋養料始於西一千八百八十年西士透魯士以畢生經騐衛生之心法發明此藥親嘗有年體壯力健到老無恙且壽長至一百二十四歲於是此方遂流行西士屢經皇家醫生化驗無不嘖嘖讚美並證之曰性味和平效力極大迄今歐美兩洲人民莫不常服此藥目爲壯身肥體雖一無二之妙品譬諸農家培植花木蔬果必得相當之滋養料以灌溉之則花木長大較速蔬果色味必佳乃一定不易之理人爲萬物之靈苟無相當之滋養料安得如花木蔬果之發榮暢茂可立而待雖諺言藥補不如食補飲食爲滋養之最佳料猶花木蔬果之必吸受雨露然人生自幼至壯自壯至老孰能無病既病必致飲食减少氣體漸虧如花木蔬果之根本己傷縱有雨露不能爲力是則飲食而外固宜别有輔其所不足補其所有餘者在舍此透魯士人體滋養料其誰與歸今本藥房訂立專約特運來華我知衛生家必争先購服俾使一身壯健百病消除保長壽命僉謂非尋常補身藥餌所可同日語也人體滋養料之先發見於亞東 
透魯士人體滋養滋今運行來華矣而仰知滋養料自米洲發見後風行南北兩大陸漸推行於歐州全境近則日本東京亦有醫學博士發明此滋養料顔其名曰人間百二十五歲健康法 
長命滋養糖燐酸其發見時正在日俄争戰時代每逢軍隊出發一般人民之饋行者俱以此長命滋養糖燐酸爲贐囑其奮身報國日本軍人之健强恃此藥力者甚多今則不特軍界服之官紳商學界女界兒童界人人皆服之矣是則滋養料爲用不其偉哉人體滋養料之効力及服法 
此透魯士人體滋養料之效力專主　滋補　壯肌　肥體　養胃　健脾　固腸　平肝清火　安神　去滯　消痞　胃皖氣痛　作酸　嘔惡　反胃噎痛　酒膈　口臭　脾濕　腹脹　腹鳴　婦女肝胃經水各疾　小兒驚風夜啼疳積等症三日見效七日後諸病漸去飲食知味食量加添精神自爽一二月後非但諸病不作且能身體增肥盖緣脾胃二經既得滋養之力日漸强健則養生路之機關因此日見活潑而新鮮滋養料逐日培補各部可决其百體强健也服法一二三歲之小兒每日三次每次半分四五歲至十歲小兒每日三次每次一分　壯年人飯前服每日三次每次二分　婦女每日服三每次分病重者三分老年人每日三次每次二三分俱開水服定價金原碼大盒四先令小盒二先令今售大洋二元每打二十元小匣洋一元每打十元 
人體滋養料初次來華之特别贈送 
人體滋養料之定價金己詳言矣兹因初次運華又值本藥房遷移伊始因定十月十八日起至十一月拾八日止購滋養料一瓶贈送一瓶購一打者贈送一打外埠函購如發信之日在一月期内一律照送惟希不寄郵票概用郵局匯票爲禱中國總發行所上海棋盤街萬國大藥房廣告 
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江蘇蘇屬 
　　蘇屬諮議局籌辦處王蔣二君致寗籌辦處張仇二君書云逕啟者昨見報載憲政編查館復尊處電文各條俱可遵行惟丙項寄居人資格非本府本縣人與非本省人均係一律按諸實際理論似均有窒礙難行之處查諮議局章程第四五條寄居人與本籍人互爲對待非本籍人始爲寄居人是祗有本省與非本省之界限本省以内並無本府縣與他府縣之區别也如憲政館復電云云核與原章之意甚有出入且一省中各府縣人之互爲寄居者其數甚衆每有局章第三條之各項資格而能合局章第四條之資格則鮮强以行之寄居年限或能滿十年以上而財產滿一萬元者往往百不逮一語其利害關係初無異於本府縣人必令各返原籍府縣而行使選舉權則或苦於往返之不便或因原籍無相稔可舉之人乃羣放棄其應行使之遴舉權當非立法者之本意又顯分畛域至同省之他府縣人亦斤斤焉擯而外之示民以不廣影響之及於他事者頗鉅某等蓋不能無鰓鰓之慮尊處是否照辦抑或另行請示祈迅速示復企望無已 
　　吉林 
　　吉林諮議局籌辦處近開第五次會議由謝督理率同議員會議事件如下（一）司選員共用二十二人月薪各五十兩川資按道路遠近險易分一百兩八十兩六十兩四十兩四等（二）調查須知四十條限兩日内各具意見書到籌辦處以便斟酌又司選員現僅十五人在研究所講演章程尙慮不敷分布曾向奉省調取法政學員四十名迄未來省因擬變通辦法從吉林法政學堂中挑取其資格如左（甲）須本人志願不分客籍本籍（乙）須本堂監督認可（丙）由本局面詢奏定諮議局章程能熟悉者現聞已向該堂錢監督商酌不日即當發表 
[官長調查]  
　　江蘇寗屬（江寗上元） 
　　上元縣田大令於諮議局事辦理甚爲認眞現定於十一月初三日起實行選舉調查昨已出示曉諭矣 
[士民動議調查]  
　　浙江（紹興諸曁） 
　　諸曁籌辦調查一事由勸學所蔣介眉君擬定簡章分該縣爲七區每區開會選舉十六人赴縣再由勸學所開會互舉八人 
[士民實行調查]  
　　江蘇蘇屬（蘇州長元吳） 
　　長元吳選舉調查事務所因城廂内外調查已畢業將草簿所載合格之人陸續謄入原簿至三邑鄉鎭各區元吳兩縣連日已紛紛呈繳草簿惟長洲各鄉村鎭區董於調查一事不甚認眞該所因期限將届萬難玩延特移縣由所加派陸君元超章君繼英前往恊同鎭區各董分往各處赶緊調查彚齊呈報並令順道覆查二都區八都區兩處以期核實惟聞鄉鎭合格之人爲數不多實難其選云 
專件 
[直隷司選員辦事規則]  
　　第一條司選員辦事地方及員額銜名另單定之第二條司選員分赴所派地方講演諮議局章程及議員選舉章程並一切選舉辦法第三條司選員帮同各府廳州縣籌辦曁稽查關於選舉一切事宜第四條司選員按照所定籌辦諮議局詳細期限清單隨時視察各廳州縣曾否先其預備如期舉辦並可商請各該本府直隷廳州督促各屬依限辦理第五條司選員隨時函報各府廳州縣辦理選舉情形於諮議局籌辦處第六條司選員於各廳州縣所辦選舉事宜認爲不合定章者得隨時商請更正第七條司選員薪水公費槪由諮議局籌辦處支給不得收受一切供應餽遺第八條司選員不得干預無關選舉之事並不得無故擅離職守 
[附名單]  
　　許榮棣順天府東路廳范琛順天府南路廳吳德鎭順天府西路廳朱培之順天府北路廳金銓永平府趙震東遵化州王雙岐保定府張銘勳易州康思恒河間府齊燾深州王法勤正定府仇翰垣定州武繩緒順德府徐樸廣平府胡源濬大名府賀培桐天津府周春熙冀州張禹昌趙州高俊浵承德府孟緝熙赤峯州吕榮甲朝陽府陳雲昭宣化府蔣廉正宣化府劉彭齡宣化府 
本埠新聞 
[蘇路股東開大會紀事]  
　　昨日午後一時蘇省鐵路股東開特别大會於上海車站到者約七八百人先由王總理報告開會緣由並請股東更舉總理次報告（一）滬杭甬路局章程（二）滬杭甬路局辦事規則有一股東發問權限一條内載監造工程及調派在工員司槪歸總辦主持則總辦之權似嫌太重沈信卿君起而解釋謂有第六行車一條足以限制無庸過慮（三）南線工程（四）北線調查情形（發有詳細印刷件）（五）股份及收支大略股份實數共七十八萬六千九百九十股合洋三百九十三萬四千九百五十元因有僅交一二三期者共實收銀二百八十七萬九千一百六十八元自本年正月至八月底止股份利息及股洋貼水三萬一千六百餘兩總公司一切開支二萬四千九百餘兩購地購材料及工程處一切開支一百零九萬五千一百餘兩駐蘇寗各事務所開支及北線勘路用費蘇嘉已購地價等共一萬零七百五十餘兩渾江採木公司蘇省 
 
 

Page 19

 
 
鐵路學堂江浙聯合董事會三萬四千零七十餘兩（六）營業所試車情形（另具報告册）（七）鐵路學堂業務班畢業任事及建築班成蹟（八）渾江伐木公司停辦緣由次公决修改章程草案由孟庸生君報告起草之理由大致謂公司有三大機關一股東會先有股東然後有公司則股東爲一大機關一董事機關一辦事機關（即監查員）舊章程雖有董事機關然辦事議事界限不清雖有監查機關然不過查帳中國本無公司章程旣承股東公舉不得不取法於外國公司正當之章程各起草員先時會議妥洽遂卽改正時有一股東起問此次章程是否修改抑係重行組織孟君言如說修改仍用舊章十有八九如說重行組織旣是股東公舉起草員亦可擔任時孟君欲通草案條文有多數股東起言有謂應本部章妥爲斟酌者有謂應修改子目不應全改總綱者有謂應變通舊章總冀有益公司者有謂旣變性質須詳細研究者有謂今日暫緩公决將章程帶回研究明日通告者議論紛如不能解决時張協理起言爭辨無益應逐條細通何條有益於公司何條使股東存放資本可以安心請衆公决遂通讀至第二條有謂蘇嘉已購地畝應列入章程儘先築造遂由張協理改正（本公司承造路線南由上海至嘉興曰滬嘉線由蘇州至嘉興曰蘇嘉線北由清江至徐州曰清徐線清江至瓜洲曰清瓜線清江至海州曰清海線以次籌築）至第十一條草案本公司股份銀每圓須合銀七錢三分句改正（合規銀七錢三分）第十四條草案附條有常年計息閏月不論八字公决除去第十五條（丁）改（以十三成化作二十成内以三成作爲優先股報酬餘十七成不論優先非優先按股分配）通至此有謂舊章保息一條自應載入辨論甚多後由孟君反覆討論仍不列入第十六條照舊章改（公積銀無止期專備擴充本省路線及與路務相關之營業）第二十條改（紅股須俟全路告成開車得有餘利後起息并照非優先股按派紅利）議至此時已五下鐘遂搖鈴散會定今日午後一時續開 
[江督札滬道文（查詢稽查車站辦法）]  
　　據金陵關道詳稱自寗鎭鐵路開車後關稅日形短絀擬仿照滬關辦法專派扞手在下關車站查驗等因該道所禀原爲整頓稅課嚴防走漏起見惟事屬創始所派扞手約束防範稍一不愼恐於稅課所增無幾而商民貨物行李轉多擾累仰將此項車站稽查辦法詳細具報再行核辦 
[滬道照會總工程局文（爲民政部調查馬路事）]  
　　奉南洋大臣札准民政部咨本部具奏各省興修馬路造册送部以資考覈一摺（原摺曾見本報）當日奉旨依議欽此欽遵相應抄錄原奏恭錄諭旨咨行查照辦理等因並抄原奏到本部堂准此札關遵照辦理等因奉此除分移外合就抄黏照會爲此照會貴局請煩查照施行 
[西商注意中國鈔票]  
　　文滙報云本埠西商商務總會於本月初一日開會集議謂中國銀行發行鈔票旣無限制又無實欵存儲以備應付且未經政府承認貿然發行若不設法抵制恐將來貽患商界不堪設想應請中政府對於此事宜採嚴峻之法俾不致漫無限制惟此事討議已久迄未就緒今會員馬希爾君（大英輪船公司之總經理）適將北上應請其將會中議案代呈駐京公使察核云 
[滬關收稅紀數]  
　　本年西七月至九月上海海關共入稅銀二百四十萬零七千九百六十四兩較之上前兩年入稅已見稍增華洋各船入口之貨共入口稅一百二十八萬三千零六十三兩出口稅共入三十四萬四千一百十六兩船噸稅共入十八萬七千九百三十四兩子口半稅共入十二萬八千九百六十三兩鴉片稅共入十萬零九千八百九十兩鴉片釐金共入二十九萬三千零四十二兩外加運費六萬零九百五十二兩華船運來各貨之入口稅共少收一萬兩惟出口稅則多收一萬兩華洋各船之噸位稅稍有減少因來船較少也譯文滙報 
[律師函請免停薙髮]  
　　英美租界薙髮同業昨倩逹商律師函致公廨略謂該業全恃逐日工作以資餬口今值國喪諭令停止百日何以爲生深恐人衆滋事請爲酌奪等情讞員寳明府當即函復以兩宫相繼升遐環球哀悼官民百日内例不薙髮凡在子民均應遵守國制候函請商務總會與該業行頭磋商辦法云云 
[薙髮同業請减捐欵之批詞]  
　　本埠城廂内外薙髮業江鎭公所董事巫肇璽等公禀本縣請减房租房捐清道捐等項奉李大令批示云據禀自屬實情亦皆明於義理之言頗堪嘉許所請停收房捐清道捐兩欵均非由縣主持應候分别移商核辦再行示遵際此米珠薪桂該業艱窘情形自在意中能否於梳辮價内暫照常價酌增少許以資苦度該業自可會商辦理仍俟百日期滿照常收價或亦於人無損於該業不無小補該業董等應卽切實勸導同業店夥各守本分無得滋生事端 
[飭議保釋在押商人]  
　　公共公廨在押衆商因現值國喪停訊要案禀請滬道通融保釋茲奉批示云近來公廨錢債各案大都定貨不出居多苟能早日設法清釐何致收押更何致被押經年累月之久今該職商請援照南市總工程局已訊未結各案交保出外料理查總工程局此等辦法尙未據禀報有案且該職商虧欠洋商之欵事關交涉能否交保必須會商西員核辦據禀前情仰會審官查明各案情形妥酌辦理具報 
[飭印修改西藏約章]  
　　西藏約章十九條前於光緒十九年份訂定茲外務部以今昔情形不同諸多扞格爰特重加修改除第一條悉照前定並無更改外其餘均有增損業已抄單咨行江督轉札滬道送製造局飭匠排印數百份以便分行各處查照施行 
[飭籌協濟西藏兵餉]  
　　西藏添練新軍餉需原議由各省籌解協濟現在新軍雖未實行募練而番衆滋事勦撫兼施調兵籌餉需欵尤急茲由駐藏大臣聯魁等電部轉飭各省設法籌濟江督端午帥奉電後以此事關係西陲因特分飭各司道酌量認解仍將數目禀候轉咨昨滬道蔡觀察亦已奉札籌解矣 
[日人願離泰興]  
　　日人鈴木靖父子前在泰興地方行醫售藥干預詞訟曾由泰興縣禀請滬鎭兩道照會日本領事轉飭速回通商口岸在案茲聞駐滬日領永瀧君查得鈴木靖父子同至泰興地方游歷並未開設行棧亦無干預詞訟情事且現在該日人等正擬游歷别處願於兩 
 
 

Page 20

 
 
星期内離去泰興地方爰即將情照覆滬道轉飭該縣知照 
[天福庵改作軍醫所]  
　　滬南天福庵前由上海縣封閉召變充公茲滬軍營管帶王雲華以該庵與營近在咫尺向來營兵患病商借該菴遷入住宿因擬將該菴充作軍醫所内住醫生一人以便病兵居住就診惟房價一時難籌擬先借用俟有的欵再行繳納現已禀奉滬道核准矣 
[城内]  
　　深夜失火○舊敎場西首五十一號樓上蕭兆卿成衣店前夜失火蕭妻徐氏及子鈞培被火灼傷頭面幸即救出旋延燒樓下周阿虎所開之銅泡釘店老文樂花紙店王姓木桿作共毁房屋二幢 
[冬防告示]  
　　一路巡警分局出示云現值時交冬令宵小最易潜生上海城廂内外更多無業流氓本局所轄區域通飭嚴密梭巡凡遇可疑形蹟盤詰尤宜詳明客庽循環送簿標明寄宿姓名查出窩藏奸宄執法决不從輕茶館演戲叙賭良莠溷雜不分一體認眞嚴禁庶免容留匪人並諭居民舖户限以十鐘閉門維持安寗秩序爲此曉諭凜遵 
　　召領屍棺○本縣李大令出示云十月十五日據十六鋪地甲裘鎭稟稱奉總工程局傳喚老白渡陳維熊所開之正昌小客棧内寓客吕長紀吞烟自盡報請相驗業已驗明吞烟屬實棺殮發封候尸屬覓保到案認領 
　　官事○義渡局委員候補知縣陳繼蕃昨日遣丁到遣禀請病假五天盛杏蓀宫保由日本回滬昨日進城至各署謝步 
[南市]  
　　仍須議罰○蕩婦大阿姐與伊夫陶瑞之在太平弄裏街私開烟間前由工程局將屋發封在案茲陶等夫婦亦經巡士拘獲解局押候裁判所照章議罰 
　　又獲一賊○浦東總巡沈明府昨日查獲張永清竊賊同黨張老五即張少泉一名飭捕移送工程局押候併究 
　　催收房捐○本邑房捐自十月分起由總局派令陳委員來申設局經收所有九月分房捐仍由縣飭甲收繳昨李大令特飭南市十六廿三七舖各地甲將九月分欵項赶緊收繳以便移交 
[閘北]  
　　巡警總局批詞○附貢生孫寳清等稟批據禀已悉該職商等於虬江浜地方開設恒泰公典係爲便民起見旣經詳請寳山縣遵領部帖應行照准候即出示曉諭届期并飭三路分局派巡士前往照料彈壓可也孀婦郝楊氏禀批爾子前充馬隊巡警不服命令首先滋事幾至全隊譁散實屬大犯警章僅予監禁一年已屬從寛何得妄求開釋所請著不准行并斥 
[英租界]  
　　欠欵被拘○楊慶和銀樓主楊子京即楊寳寳虧空莊欵逃匿已久前晚由公廨差探在西門外提獲昨晨解案判押候晚堂訊奪　　洋商追欠○德商克魯森洋行控張秋勤欠銀不理昨晨由探解廨判張交原保候訂期會訊 
　　拍賣欺人○甬人應子鈞在福州路開設拍賣店將僞皮衣硬賣於劉桂山控奉捕房飭探將應解至公堂判押候禮拜一訊究 
　　養媳轉嫁○顧韓氏偕見證王根祥控未婚壻宋金生與母宋張氏價賣伊女桂金由探將宋母子查獲昨解公堂請究韓氏偕見證投稱女兒於三年前許於宋金生爲妻曾受聘禮洋三十元早已過門今被賣與曹家渡嚴乃生求請訊辦訊之宋金生供稱氏女桂金本許與胞兄爲妻現兄已故世由母主持轉嫁並非價賣判宋母子開釋韓桂金暫留濟良所候補傳嚴乃生到案再核 
　　圖賣髮妻○濟良所昨解高胡氏到廨據供伊夫高春生欲將該氏價賣是以逃至濟良所中西官判氏留廨候傳其父到案再奪 
　　跡近捲逃○姚鳳崗控伊妻周氏串同沈陳氏私運衣飾出外昨由公廨復訊周氏不認判還押候查明再訊 
　　姦夫無良○戴陳氏控王文卿姦佔行兇由探查獲解廨請究判押候下禮拜二再訊 
　　移解拐匪○陸汝舟控王阿毛陳菊初拐匿伊妻王氏由探查獲解廨請訊判一併移送江寗巡警局歸案訊辦 
　　雉妓罰洋○雉妓金桂香等十人在途拉客昨由包探傳至公廨判分别罰洋開釋 
　　收贜獲咎○英商利泰洋行控黃星才黃張氏夫婦竊取巷門由探查獲解廨訊究據供係出價買來判罰洋二十元如無力繳洋改押三禮拜 
　　串竊花生○許金寳王阿二李德恆林阿生聞高元等串竊會德豐駁船公同花生由探查獲解廨請究判一併收押候傳收贜人何康太到案訊核 
　　火警○前晚八點餘鐘海寗路高滿里孫姓家起火延及槐蔭學堂等四家共燬房屋五間 
[美租界]  
　　騙取呢絨○某騙子至興豐洋貨店購定呢絨等貨囑夥李水初同往取洋行至華比銀行被騙子又托言入内囑李稍候李守候良久入内詢問則云並無其人李始知被騙報請捕房飭緝 
　　圖吞欵項○吳竹林等以西嘉興路宰牲公司西人孚德茂圖吞欵項投報捕房請究捕頭著赴該管領事署禀控 
　　償還傷費○曹阿毛昨與魏阿狗在塘山路河畔互毆將行人楊春和擠入河内經人援起已傷面部由捕將曹等并送捕房捕頭飭曹魏償還養傷費二元了事 
　　日人行兇○某日人雇張洪金人力車至天潼路不給車資向索被毆由捕將該日人帶入捕房捕頭飭給車資了事 
　　髮妻逃逸○塘山路三百四十六號門牌阮洪生之妻劉氏前晚逃逸阮即投報捕房派探查緝 
[法租界]  
　　敎堂落成○太古洋行間璧之天主敎三德堂房宇狹窄不敷辦公茲就金神甫路建造大廈業已落成定日内即須遷入 
　　拐匪宜懲○鄉婦蔡張氏朱溤氏許盛氏張陳氏四人前被張國興以代薦帮傭爲由誘往烟台被輪船帳房中途察破帶回上海拘送捕房收押在案昨蔡張氏之子根福投稱父親出外營生朱馮氏亦係親戚求一併給領麥總巡准將張馮二氏暫予領出一面取具保結聽候公堂傳訊 
　　竊取洋綢○周福庚前日至某洋布號買物乘間竊取洋綢一疋旋被號夥察破當場拿獲扭入捕房押候解廨訊究 
　　拘獲小竊○張金保竊取車軸朱阿四竊取木料俱被包探拿解捕房一併收押候究 
 
 
 

Page 21

 
 
G> 
[瓣香廬藥室萬病回春虎骨熊油膏]  
此膏通三十六處血脈鎖二十四道骨節專治風寒濕熱手足拘攣骨節酸痛久年痞塊女子血瘕以及腰疼心痛痰核瘰癧胸痞脹滿小腸疝氣夢遺滑精陽痿不舉心胃氣痛脾胃虚寒負重傷力遍體作痛楊梅毒瘋赤白帶下五勞七傷月經不調一切跌打損傷等症此膏一得人身暖氣藥力即從毛孔中透入功能通經活血止痛驅風凡百疾病應手奏效雙料每張洋一元用舊後送到本廬作洋三角單料七角不靈包退包還附近假冒格外小心切切　　上海盆湯衖新橋南堍朝西見洋貨號轉灣約十餘家根德里内瓣香廬藥室白 
[股單作廢]  
余與朱姓前在英界廣東路湖北路轉角處股開之華洋樓茶舘滄浪池浴堂後因各有良圖故於日前一併盤與他人更號改記開張所有余等前立之合同設單及一切帳目業俱憑中當塲理楚該股單如日後檢出作廢　用恐未週知特登報佈聞　薛穆記白 
[請看痔瘡連根脱落]  
敬告天下患痔瘡者不可不試○注 
僕性愛杯物奏樓楚舘常在醉鄉日久濕熱下注釀成痔瘡不時發作肛脫紅腫步履甚艱一交夏令更覺重發四圍高腫狀如及芝菌每逢大便艱苦萬分痛徹心肺狼狽不堪羅紗下衣淋漓膿血且有腥臭氣味令人掩鼻幸敝友陳君見僕身拖惡累　言上海棋盤街廣東彭壽堂有著名三十六種珍珠熊胆人參蘆化痔丸兼消痔散極其靈驗即託全盛信局函洋十六元各購四匣内服外搽頓時毒水外流菌漸縮軟痛癢立止連治三日果然四圍連根脫落消患無形十餘年苦惱地獄不料數日間竟能脫然無累寸衷欣喜欲狂安可秘而不宣埋沒靈丹妙藥奉告同病諸君所費無幾早服早愈其樂何如刻我鄉得此治愈者已有二十餘人矣蘇城大太平巷黃履中識 
[馮聯棠太史録書譜]  
妍潤遒勁胥極其妙書家見之莫不愛若至寳本局初印數千册早己不脛而走年來學校盛興有志臨池者時來詢購爰重付石印以慰購者之望而紙張之潔白印工之精良較初印有過之無不及每册售價洋三角精印蘇批孟子是書讀本向用木板刷印字跡模糊紙張粗劣兹覔得蘇批原本以端楷大字鈔付石印外加布套價四角蘇黃尺牘其書行世久矣而舊本字跡漫漶不堪卒讀近時坊間雖有翻印之本而帝虎魯魚譌舛莫辨讀者病焉每部洋四角○上海棋盤街湖北察院坡○廣東護門底上街○著易堂書局仝啓 
[新出六也曲譜]  
崑曲亦騷人韻事而曲譜向無完善之印本近出之本或則工尺板眼時有有舛悮與時曲不甚合者或則差字殊多且只有板與中眼無頭末眼者均不便於初學是編搜羅絶調旁注工尺塡寫精審校對絶無訛絶無以上諸弊較梨園子弟相傅之脚本往往以訛傅訛者相去霄壞誠海内佳本也江浙多風流才子崑曲時時雅集咸苦無譜本爰集是編以餉海内之知音者每函四本價洋一元總發行所蘇州觀西振新書社　寄售處上海集成公司掃集葉山房鴻文書局文瑞樓 
[泰西靈藥化學補腎生精燕窩珍珠牛髓粉有奪天地造化之功]  
泰西安利醫生神藥來滬○欲享上壽欲廣嗣續欲强身體欲除痼疾請嘗此藥定可如願以償誠絶世補品功超市上一等 
中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化藥及泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若言過其實儘可立刻試驗只須略服少許飛奔數十里毫不覺喘此補氣力之明證也又行房後或服三錢腰腿毫不酸軟精神照常倍增此補腎生精之明證也故無論虚不受補之人誠服數日立見髓充精滿面目光昌威重如山連服三旬身體包可加重廿磅西人統年常服故體質倍形强壯每歲幾銷數四萬盒之多則功效之神尚何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾塡骨髓和血脉平三焦安五臟化痰止咳平肝清心凡先天不足後天失調以致陽痿乏嗣咳血遺精步履無力形神委困一切陰虚陽虚氣虚血虚體弱之症無不靈效如神歷經中西士子試騐鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二盒十元遠近託郵政局函購最妥信力自給　經售處上海四馬路北首望平街大隆大藥房内假冒甚多認明地址牌號爲記本藥房並經理韋廉士大醫生紅色補丸批發 
[聲明]  
啓者四馬路恆順祥洋廣貨店底貨生財一應雜物憑中全盤與祥開張所有前東一切該項私債等情由前東自行理直與天不涉恐未週知特此告白　天順祥謹啓 
[蘇經蘇綸發第二期老股息廣告]  
本廠第二期老股息定於十一月初五日起發給祈隨帶收據掉換新息摺特此啓知 
[陳鏡如喚醒同胞]  
陳君鏡如庚伯先生之介弟也學貫古今名馳南北　命秉春秋直筆四百兆立辨榮枯占課有管輅遺風頃刻間能　禍福月前浙撫張筱帥以喚醒同胞四字相贈籍銘欽佩僕等屢往請教亦　驗如神今因移硯之初代登相端願海内同人共登覺路也○六壬命課○合婚選吉●硯設英大馬路巡捕房隔壁德裕里内　朱葆三　沈仲禮　施子英仝啓 
[招租字號]  
啓者小棧在四馬路南晝錦新造高大洋樓天井寛大並裝玻璃天滿今 
有二間若做字號申莊再爲合宜東通晝錦後達三馬路如欲租者格外克己請移玉至本棧可也　景福里蘇彚旅館白 
[招兒吴翔林回申]  
翔兒知悉自爾兄弟虧倒不告而走全家驚慌不知所措不得己一再求懇　李薇莊林蓮孫二位先生慨允出爲排解向南北市被累各莊商允和平料理並由李林二公担允一俟得有吾兒回滬消息即將賞格控案註銷昨日日新聞報己有祝屠二君刋登告白亦如是説足見各莊體恤備至决不爲難且　近日有病盼兒尤切爲此登報務望速速回滬勿再滯疑致多貽累切屬切屬　　母諭 
[奏辦湖北籤捐大副票頭彩五一萬元十一月十六廿七日開彩]  
本局奉　湖廣總督部堂張奏明開辦第八十三會額設六萬張每張售洋六元現因銷塲暢旺不敷分售奉准加設第一會副票六萬張每張售洋一元中彩號數之多發派出彩銀之高比各公司爲　大票准定期十一月十六日開彩副票定期十一月二十七日均在漢口開彩得彩紅票憑本局對號單兌銀元本總局在漢口鎭江上海分局設在南市萬聚碼頭借成銀行樓上惟本分局均係躉批向不零售○外埠往來信力票力一概不付統請自給再紅票如無本分局騎縫圖章因無票根可查概不發兌特白 
[聲明竊名誣告]  
昨閲各報登皖省各大憲鈞鑒一節查此事在去冬有敗類竊取職名爲首列欵誣告鮑绅振炳經訪徽州府查當以事屬揑名且所控案情不實緘請劉郡尊詳明在案今諸公既聯名登報自係爲地方公益起見理合附驥聲明將來如有揑名上控者務求　大憲先訊原告取具實究虚坐切結然後行查庶幾刁風稍戢面地方得以安坐大局幸甚　二品頂戴留陜遇缺題奏道汪廷棟附報 
[皖省各大憲鈞鑒]  
竊惟歙俗樸謐無猾奸無寃訟訟易成信讞乃近有三五刁衿以類聚匣以夜專以揑名誣告破壞公益排擊善類爲能鮑紳振炳者任事男敢不避嫌怨尤爲若輩所忌適前撫馮喜告密速遣心腹踞省垣朝上一請暮投一禀所列名有與鮑最親密者有物故數年者有從無此人者鮑落落置弗較於春間己謝郡學職任　近時郡學風潮尤惡中校監督供紳闓監學王紳家佐皆以不安其位辭去）兹復力辭商會總理（商會現無接辦者勢必解散）嗚呼往者己矣然當此立憲年限己定地方自治端緒紛紛如亂絲待人而理而負時望如鮑紳者且相與引去鼠狐高鳴鸞鳳閟音眷念前途憂心如擣伏望○當軸諸公造福地方嚴飭有司盡治其黨庶陰翳消而刁風戢端人正士不至以盡本地義務爲畏途闔邑幸甚不勝 
激切待命之至　縣紳商學界鄭廣鎭許廣鴻熙鮑鴻方德黃家駒程肇莘汪達本宋昌熾程源銓吴中僎羅會同吴文傑鄭沛鮑誠周程焯許良仕黃懋熊等同謹啓 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[西七月至九月海關各口入稅表]  
口岸　　　　　　西七月至九月入稅　　　　　　　　去年同時入稅　　 
安東　　　　　二九七七一兩三一三　　　　　一九三六○兩四三六 
大東溝　　　　　　八五九兩二六五　　 
大連　　　　　七二八八七兩三○九　　　　　三四六六五兩二三四 
牛莊　　　　二二九五九八兩五九四　　　　一六○○一八兩二九八 
秦皇島　　　　二五○六七兩九七九　　　　　二七一四八兩一八八 
天津　　　　五九一九六五兩六六三　　　　七五二○六二兩八○九 
烟台　　　　一六九七七六兩四四二　　　　一五二二八一兩七二九 
膠州　　　　二二九五三一兩八八八　　　　二○八二七一兩六二七 
重慶　　　　一三二八八三兩二四六　　　　一○九四三八兩○九一 
宜昌　　　　　　六四八三兩六九三　　　　　　四五八九兩三二一 
沙市　　　　　　六二一四兩○三四　　　　　　六一八○兩四七一 
長沙　　　　　六一三六二兩三八九　　　　　二五三八八兩六九八 
岳州　　　　　一一九四八兩二二九　　　　　　八五五七兩四六四 
漢口　　　　八六八五一三兩八一九　　　　八一四七九四兩九九四 
九江　　　　二二一六七三兩三九七　　　　二三五九三三兩五三六 
蕪湖　　　　一八四四六七兩八五一　　　　一八三七七二兩七一七 
南京　　　　　三二二七一兩四三五　　　　　六八四五○兩三七四 
鎭江　　　　三四三九○一兩九一一　　　　三○七○一五兩一六一 
上海　　　二四○七九六四兩○○七　　　二三九四○二三兩九三九 
蘇州　　　　　三六九一九兩三二一　　　　　四二四八○兩五四二 
杭州　　　　二四二一八四兩九五三　　　　二六二七一八兩一四○ 
寗波　　　　二三一九九二兩八三七　　　　二一七六四三兩九○二 
温州　　　　　二四○五七兩五三六　　　　　一四一四二兩九三八 
三都澳　　　　四九七○九兩五六七　　　　　四一二○六兩四四四 
福州　　　　二五二四八九兩六一九　　　　二六九八六五兩九三五 
廈門　　　　二○八六○三兩六四三　　　　二四四○四一兩七二○ 
汕頭　　　　三九一三九一兩八一七　　　　三七八三一一兩七三七 
廣東　　　　八八○四二三兩○五○　　　　八五九一一六兩三九五 
九龍　　　　　三九○五三兩七五一　　　　　二九七八九兩四四七 
三水　　　　　六三六九九兩四四六　　　　　五一七九四兩○三七 
梧州　　　　一五六○五九兩二九一　　　　一四九六三九兩九八二 
南寗　　　　　一六七八六兩二六五　　　　　　八七二五兩九二一 
瓊州　　　　　七六四○○兩四七三　　　　　八二四五四兩五四七 
北海　　　　　三九七四六兩八○三　　　　　三三二四六兩六五○ 
　　總數　八三三六○五○兩七三四　總數八一九七一二七兩四一四 
　　綜覽上表該季入稅較上年同時稍見增加且較本年前季入稅亦高足徵商務之起色惟入口稅仍行減落出口稅及子口半稅及鴉片稅等均見有加上表列三十四口岸其入稅較去年同時有增者凡十四减少者凡九北省口岸如大連牛莊等皆見增加足見滿洲商務日漸發逹而天津則大爲减落長江各口岸較去年同時均見增多而尤以杭州鎭江爲最巨上海亦有所增譯文匯報 
小說 
[短篇小說鐵血姊妹（七）]  
　　主人携跛足老人杖。同赴警署。自呈前事。警察長上其事。俄皇聞之。親鞫囚。女子所犯。乃在赦前事。老人失敗。咎由自取。兩女子辭氣激厲。稜稜有鋒鋩。俄皇心知女子無罪。而惡其骯髒不屈。乃命放之於烏拉地。俄斯德地方。其地東濱烏蘇利灣。西有大彼得海峽。轄西比利亞之門户。夏苦熱多雨。冬嚴寒。每至冰點下二三十度。咳唾着地成冰球。馬溺下注。隨風斜捲。成琉璃管。行人躑躅於道。足趾忽脫落。僵死者纍纍。積雪埋之。到處皆成木乃伊。 
　　綠野阪井旣至烏拉地俄斯德地方。構木屋於冰窖上。蔽以黃茅。覆土其頂而平之。弦木爲弓。礫石爲彈。獵取鳥獸。以代麥食。司拉夫民族由莫斯科政府。以罪名發配至此地者。前後約四五。萬人。皆入礦山挖煤供生活瘦黑如鐵。尙勇憤鬪。恒殺人撮其心肝食之。 
　　兩女士則崇奉其所信仰之希臘敎。託爲神言以息殺機。見人則煦煦然藹容相勸。誘司拉夫人之流寓者。皆視女士爲保姆。 
　　烏拉地俄鄰啊有蠻族曰圖爾薩者。剽悍善用飛鏢。所擊無不用命中。時出侵掠司拉夫族。女士即命人各一騎。挾一鎗。陳列山谷間。勢若長蛇。親策馬繞視三匝。選其精壯者六十人以從。與圖爾薩戰。斬其魁。犂其庭。司拉夫人。乃以鳳尾冠獻於兩女士之前。尊阪井紅兒曰女王。綠野副之。貝加爾湖南部。有一大部落。其酋長名岳託孤靈。身瘦長。馳馬若流電。能以恩威統馭諸部。而吸收西歐文明。以爲之尊師。當是時。湖南岳託孤靈之威名震於各部。 
　　岳託孤靈旣雄長於貝加湖間。慕阪井綠野兩女王之賢。約爲婚姻。其後岳託孤靈之裔。世世雄長於亞細亞之北部。 
國外新聞 
[近東大變局四十六誌]  
　　初四日倫敦電云奥京維也納各商會因巴爾幹問題風聲不靖羣情惶急雖經官塲明白曉諭保無他虞然仍不能恢復信任奥俄交涉東方大會之舉據奥京傳稱兩政府意見殊爲歧異文滙報初五日倫敦電云法國議院近討論外交各務外務部大臣批匈宣稱奥國必能與土政府和衷協商故賠償塞爾維亞與芒替尼格洛之損失一舉將不能免初四日柏靈電云法議院近討論外交事務外務部大臣批匃宣言法國對於巴爾幹半島問題並不急切當以承認慕連海飛爲王之和平手叚辦理此事外間所傳奥國己與土爾基斷絶邦交從事徵兵之說全屬子虚惟布勒嘎利亞因見土奥交涉日惡向土要求益甚故東方大會之前途較前惡劣初五日倫敦電云駐奥土爾其大使通告奥國外務部大臣謂土政府當力遏抵制奥貨之舉 
 
 

Page 27

 
 
[日本擬設鐵路專部]  
　　初四日東京電云日本樞密院業已允准設立鐵路專部以爲日本鐵路歸爲國有之結束南滿洲鐵路總理後籐男爵有授爲該部總理大臣之望 
[意國學生排奥]  
　　初四日倫敦電云維也納大學意奥兩國學生於初一日决鬥後意國各處學生皆有排奥舉動 
[郵船失火續聞]  
　　初四日倫敦電云巴巴揚里公司郵船沙提里號失火當時全船搭客均經救出惟失小孩一名 
[英國宣讀學務議案]  
　　初四日倫敦電云英國學部新議案業經第二次宣讀贊成者三百二十三人反對者一百五十七人以上字林報 
[美日互通無線電音]  
　　初四日鈕約電云舊金山近接由日本直接發來電音一次擬即答覆嗣因電力不足尙須設法 
[海地島亂事近聞]  
　　初四日鈕約電云美政府近接西印度海地島來電謂該處復有暴動請派戰艦兩艘保護該埠美人利益以上譯泰晤士報 
[美國政界近聞]  
　　初五日倫敦電云美國新選總統塔孚脫君將簡前任民政部大臣希區考克君爲總郵政司譯文滙報 
來稿 
[貽蘇路股東書]  
　　總協理諸公曁董事局同人鐵路協會會員及諸凡股東鈞鑒謹啟者鄙人頻年奔走漂泊天南於故鄉公益事宜久不聞矣顧莊子云逃空谷者聞人足音蛩然而喜故鄙人身雖在南而代馬依風固無時不夢想我江蘇好也比者於吾省自辦鐵路之事亦頗思有所補助業已在粤自任招股登報廣告並於籌築北線之事舉凡我股東諸公所陳瓜清清徐清海先後緩急諸說莫不細爲討論伸其管見以登於報略謂瓜清固當籌築而清徐尤不可緩且非惟清徐萬不容緩更當拓清徐而清碭庶幾急早與河南開讀之路接軌而西北以通秦晉諸省所以然者亦正謂公司雖以營業主義爲重而亦不可不有國家思想隱然默寓其中以冀稍盡國民之義務與其責任拓徐爲碭要與芻議淮北置省之旨大略相同我協理如張四先生固亦有徐州建省之箸卓職所及當自以清碭必築爲然今日公司行將開會凡我股東何妨一討論之乃頃閱申報又見有蘇路股東一份子者登一廣告察其詞氣覺大似儗議今董事中必有不足五百股之人冐濫其間故預爲通告若將待開會之時有所爭執其見亦未始不是然鄙人對於今春董事改章之舉心竊以爲不然徒因離滬日久究未悉其深情又念成事不說故聊復緘默今者股東旣欲注意及此則鄙人耿耿久藴之衷亦可憑不律而陳其說何則吾蘇路公司者固社會主義之蘇路公司而非兼并主義之蘇路公司也故當發起之初定每股銀爲五元且分析繳股時期俾無論何等人民皆得因其利便而爭來認股用意至爲宏遠去年拒欵事起續招新股至延長其繳銀時期爲五年此其對於貧民一方面事業顧慮何等周至然則即是以觀吾蘇路公司者固明明執持社會主義的圑體而非執持兼并主義的圑體也豈驕誣哉夫惟實行社會主義故其定股東得有被舉董事之權亦即以百股爲限良以百股之數在兼并家視之爲欵雖微而就貧民以論則此五百金者亦必須錙銖積累而成固未可謂非辛苦事也其應得被舉爲董事於理亦未甚背謬乃何以初不訾議至事隔三載到今春而方有認股五百始得被舉爲董之說而一時總恊理董事以下諸公亦竟因此說而遽改舊章嗟嗟帆隨湘轉吾素所執持社會主義的圑體至此而不遂轉變爲兼并主義的圑體耶貧民何辜乃必令受富豪節制而以辛苦不易得之財俾爲富人之附屬供其揮霍富豪何功乃獨以多金之故而總握公家之樞鑰嗟嗟其不平孰甚於是耶愚竊以爲彼多金者認股即鉅而未必皆幹才寒唆之士認股雖少而亦未始不有特識俾足以擔負公家之責任乃吾素所執持社會主義之各股東何以怱有所感慨竟自願抛棄其應得之權利而必改變舊章俾多數合於被舉董事之股東一旦盡喪其權且相隨拱手而降服于有五百股股東之前以釀成此兼并主義之圑體嗚呼吾股東諸君豈非皆别具肺腸耶不然何爲而顚倒反覆乃至是哉此誠令鄙人所懷疑莫釋而必欲求得其解者也或曰吾前此所舉董事諸君實大有不滿於人之處故特增加其認股數以困難之然耶否耶牛刀割雞之喻吹韲廢食之情吾恐因此舉而盡湊集矣不亦異哉夫董事不稱儘可指斥其非迫令告退非眞謂有其舉之莫敢廢也乃吾股東何以明知其不稱而顧必轉輾設法俾受困難不加顯斥豈以爲有傷情面耶則何必困難之旣困難矣不信彼竟無策遂並此區區二千五百元之股本而亦難張羅以相抵制噫信若此而彼董事者除非愚人可也不然則此有所難彼必有所拒尙何待此次開會而煩各股東之苦心調查欲扣留其薪水金夫馬費也然而各股東敗矣敗矣破釜沈舟背城一戰可謂勇哉而結果仍不能除去一腐敗之董事利權失而勢力衰性質變而局面更其咎蓋皆吾股東自尸之復何言哉復何言哉故謹陳其愚以逹諸公大局已變可毋擾擾爲也臨頴倉卒不盡一一蘇路股東吳江陳慶林頓首 
[蘇路公司許恊理來函]  
　　蘇路公司惠鑒鼎霖謬承衆股東公舉北線協理濫竽一年毫無建白惶歉萬分幸北線並未動工尙可藉藏其拙現值議辦北線鼎霖經營三公司己心力俱瘁實難兼任路事前經一再辭職敬祈衆股東鑒允免再遺誤謹查北綫清徐瓜清海清三路力能並舉最妙否則清徐瓜清何路宜先此次必當公决惟海清一路曾與官訂合同官因訂有路成准贖之條是無利則官受其累有利則公司坐享其成以此遲疑中止倘竟始終不决則海州永無築路之期即永無交通之日鼎霖不忍坐視鄉里永永閉塞敢乞諸公察核列入議案請衆股東公决如以海清爲有利則請議決仍由商辦官已測有絀圖即可料理集股購地苟以海清爲無利即應讓歸官辦將前訂合同取銷俾免官再疑慮海屬幸甚 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
