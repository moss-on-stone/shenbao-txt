# 1898 - 30 - 4908907

 

Page 1

 
 
[附送捐册] [  申報館主人啓]  
廣益善堂在上海美租界北河南路天后宫之南首常年經辦善事爲養老育嬰施擊給藥義塾卹嫠施衣施棺之類孜孜不倦滴滴歸　每屆新年則例得以捐册分送人叩募捐欵其經理堂務之明周雨亭善士勇於爲善仁聞素昭是以遠近信從腰繼慨辦兹又循例印成　　一萬數千扣囑本館附於今日申報遍貽諸君所冀樂善好施述共擲青蚨向囊善舉則堂中諸董之幸而亦本館所敬爇心喬者也　　此布陳伏維垂鑒 
[出售廣學會新譯中國度支考○仍寄售中東戰紀本末初續編文學興國策每套兩圓圖書集成局代啓]  
中國每歲度支出納之數向無刊布清册上海英正領事哲特就户部曁各省奏報中關係錢榖之數者　三載之句　抉摘成中國度　有一　呈英政府轉發議院核准刊行於中國財賦之所出與大一歲支發之欵遂項羅列旣簡且明廣學會譯作華文交本局代印精本卽託甲　館帳房申昌書畫室　售每册洋銀一角五分所　前印之中東戰紀初續編連文學興國策并售拆售均有定碼以及泰西新史攬要仍并寄售上辦英大馬路泥城橋東堍廣學會總局及美華書館格致書室古香閣文瑞樓飛鴻閣大吉樓外埠教士售書處曁各書坊皆有出售諸君請分别賜顧可也 
[恭讀正月初六日上諭再謹註]  
自來人才之渭長擊乎國運而國勢之强弱視乎人才人才者禀乎天地清淑之氣無代無之無時無之所謂十室之邑必有忠信世之嘆無人才者非真無人才也在上者委之棄之屈之抑之斯人才皆遺於草野而國遂無人才矣在上者培之養之選之拔之斯人才皆真於朝廟而舉國皆人才矣自古時設爲庠序以教教成而行鄉選里舉之法言揚行舉之規而人才稱極盛焉降及後世行制科之法而人才皆出於文字之中有明以八股取士所謂人才者更須於八股中求之我朝沿明舊制自小試以迄鄉會皆不外乎時文試帖雖有别作而終不若時文爲重惟殿試專試策問而又以字爲重對策雖有千言而限於程式體制有才之土既不敢暢所欲言而枵腹者亦祗須按腔合拍不嫌敷衍了事於是文風日降人才日衰通商以來西學日行於中國華人無不以西學爲精中國人才之不如西人幾不可以同日而語同年而語夫中國人才豈真西人之不若哉大抵中國文旣以時文試帖楷書取士武旣以弓刀箭石進身則人才自皆趨於時文試帖楷書之中專於弓刀箭石之技若以時文試帖楷書而論則時文試帖楷書之中不可謂無人才也以弓刀箭石而論則弓刀箭石之中亦不可謂無人才也若使至今閉關自守文可經邦武可定國亦誰得謂時文試帖楷書之無用弓刀箭石之無用哉乃自交涉以來西人著著爭先中國步步落後人皆以爲中國人才之無濟吾以爲時文試帖楷書之無益弓刀箭石之不敵非真人才之不若也使以時文試帖楷書之揣摩而用之於聲光化電等學以弓刀箭石之精力而用之於測量管駕之學安見不駕西人而上從可知時文試帖楷書之誤人才非人才之誤國也惟時文試帖行之數百年已有積重難返之勢然其於方輿險要郡國利病民情風俗所謂内政者雖士人以試帖時文爲專長其中非無博覽羣書之輩膺選者不患無才而考求各國政事條約公法律例章程士人雖非素習而現在譯書漸多致力者亦不乏人惟理財中之礦産農功經武中之管駕測量格物中之聲光化電考工中之象數製造工程西人分門别類皆出於學校之中故無事不精無事不備中國人才雖秀而欲專精一事亦非十年不可特科以十年一舉或二十年一舉爲時尙寛士人尙無須臨渴而掘井然授受旣必須西人而課功又必須學校現在官設者雖有圖文館方言館電報水師陸師儲材師範武備等學堂而學生旣不能過多所謂礦産農功聲光化電名物象數製造工程尙無專門學校士人恐無從課功無從取法若僅恃一知半解而自以爲專門名家國家何以得真才乎竊意聖諭皇皇旣布昭天下京外各大員宜籌辦各等學堂奏請設立招考學生專課一事惟官學堂在省會之區勢難遍及所賴風氣一開各處私設者接踵而起則風氣可以漸推而人才可以漸廣官學堂經費籌之於官自易辦理而各處私設者每苦於經費之不支或半途而止或因艱於經費不能延請各教習諸事因之苟且人才何以奮興上諭各該督撫學政務將新增算學藝學各書院學堂切實經理隨時督飭院長教習認真訓迪精益求精足見宸慮周詳各疆臣自當竭力整頓以副朝廷旁求俊乂之至意惟各處私設之塾恐非疆吏學政耳目所及竊意亦宜一律整頓具有經費不足者助之學規廢弛者變之革之私塾之設所以補官學堂之不及若僅恃官設之塾亦安能家喻而户曉耶芻蕘之意不禁於當軸者三致意焉 
[本館接奉電音]  
　　昨日清晨京師飛電傳來上諭一道敬謹譯登○正月十一日奉上諭吏部奏遵議處分一摺山東巡撫李秉衡于鉅野一案事前未能防範迨　理各國事務衙門電查始行奏陳實屬咎有應得李秉衡著降二級調用不准抵銷調任兗沂曹濟道錫良撤任兗州鎮總兵萬本華曹州府知府邵承烈均著革職留任泰西各國傳教載在約章該教十萬里遠來中國官民自應加意體恤乃山東鉅野縣竟有盜殺教士二人之案殊堪惋惜除兇犯按律懲辦外准令設立教堂三處住房七處以示朝廷憫惜遠人至意嗣後著張汝梅飭屬實力保護倘再有不带之徒滋事肇釁惟該地方官是問凛之欽此 
[英電譯登]  
　　本月十一日倫敦來電云英兵在印度交界處與土民交戰時遭挫衂兵弁多有死傷者因此倫敦各大日報議論甚爲激昻謂須查明啓釁之由從速止戰 
[設策治臺]  
　　日本鎮西日報云臺灣政治從前屢有變更現計治臺大旨總以安民爲第一要務其勦治土匪亦不能盡倚憲兵之力須以巡捕相輔而行至與外人通商則道路必須開通平善以便往來商務始有起色立法宜從簡便其土人風尙如與政治無關碍者亦可准其相沿不必過爲移易又宜教土人通曉日語去年所改臺灣官制曾設立三守備隊三旅團今於三旅團隊中宜减一分旅團之力加一分警察之力向來憲兵巡查定額六千人今擬加增至一萬人至軍隊中人咸謂總督府非以武員補授不可但伊藤侯之意以總督府係代日皇宣布政令權位最重或用文或用武自應量材補授其守備隊兵與警察署之巡捕彼此辦事或應用隊兵或應用巡捕之處宜斟酌盡善通融辦理以上各説聞伊藤侯擬將訂准照此施行云 
[城府甚深]  
　　長崎新報云大藏大臣井上馨自接任以來其治理財政大旨如何措施絶未談及卽有詢問者亦不肯稍露片語一似絶無定見者究竟有何妙法實在無從捉摸但井上大臣未任大藏時實與伊藤侯早已默契倘 
 
 

Page 2

 
 
有關涉財政之事内閣定能允從斷不肯稍有掣肘由此思之則井上入臣理財大婁必已胸有成竹不爲旁説所撓當此時局每行一事無不衆論紛如謀夫孔多徒滋聚訟而於事實無所補故於未施行之事特默然不語耳觀現在井上大臣一意相機而動其省中出納等事已陸續稽食近日主稅局監督局亦已查楚目下接查主計理財各要件大約不日卽可見諸施行當如迅雷不及掩耳使人有驚駭之勢也大臣舉動略觀具外有識者已可懸想而知矣 
[地稅計數]  
　　長崎新報云去年東歴十一月三十一日總查長崎地稅計一年之中納稅不及一元者二千五百零七人一元以上五元以下者八百四十九人五元以上十元以下者一百四十三人十元以上十五元以下者五十七人十五元以上五十元以下者四十人五十元以上一百元以下者五人一百元以上三百元以下者三人此三人一爲小曾根辰太郎一爲高木與作一爲栗岡利吉也 
[商埠難興]  
　　杭州訪事人來書云此間自開埠通商後每有紳富在城外拱宸橋西置買地基營造房屋租價雖貫而各商爭賃開張幾無人隙之處無如生意異常清淡去年折息又鉅以致開銷不敷年終虧負者甚多紛紛歇業所空之屋不知凡幾新正以後雖租價遞减而仍無人顧問惟茶坊酒肆麫館烟寮較爲熱閙然亦難於獲利現在第一春番菜館已移至城内開張聞去年折本約有五百千金恐亦難期恢復也 
[擬舉民團]  
　　松江采訪友人云時事多艱土匪每乘機竊發省垣諸大憲綢繆未雨檄飭沿海各州縣舉辦民團亦古者守望相助之遺意也去臘之杪派委卽用縣史大令開霖蒞郡城徧謁地方官籌商一是華亭縣主趙大令婁縣主夏大令皆設盛筵欵之越日卽解纜而去迨獻歲後兩縣主卽咨會紳董於冬防巡勇之外添募團丁號褂旌旗均由縣中給發 
[循例開操]  
　　杭州訪事人來函云浙省防營及緑旗滿州軍士按照三六九期操演陣法封印後照例給假暫停至新正初六日天氣晴和各統帶恐技藝生疏特命帳下健兒循例開操鎗砲之聲黎明時卽已不絶直至已牌始畢亦整頓營務之意也 
[盜賊繁多]  
　　廣東訪事人云潘孝廉澤燦出居西關因厭城巿之繁華羡鄉間之儉約遷居於南海縣境曰沙鄉是處離城廿里之遥村臨河岸一葦可航所居甚爲妥適不謂近日盜風甚熾於鄉間更去甚臘冬月廿七日有匪徒數十人持械蜂擁至孝廉家撞門而入傾箱倒篋搜掠無遺近處鄉人聞知傳鑼報警鄉勇齊出兠拿匪始携贓而遁并拉孝廉同行至村外始釋手鄉人恐傷及孝廉不敢動手事後集議團練至晚卽在村外瞭望以備不虞果於數日後有匪徒數十人復來搶掠鄉人瞭見卽傳警報鄉勇齊集匪知有備相率奔逃後聞是夜鄰近之奉　鄉數家被刦想卽是此匪也○河南調和醫園於去臘某日飭夥往陳村某雜貨店收帳店主已准備銀兩找結各號欠帳不料收帳者到時未及收銀是夜卽有賊匪十餘人賺門而入用槍指嚇將櫃上銀兩搜刦一空各人身上所穿之衣亦皆剥去翌晨收帳者見此情形只得徒手而返 
[驅逐鹽梟]  
　　松江采訪友人云去臘華亭縣南鄉亭林葉謝諸鎮上每有客民遊勇及販鹽梟匪糾黨開賭漁利分有肥董事及地保畏其兇頑不敢過問華亭縣主趙大令聞信親往拘拿賭徒旣散復聚爰柬請緝私營管帶吴君撥勇巡緝竊以爲若輩富從此戢羽潛鱗矣不意新正元旦又有皖省梟匪支棚聚賭鄉民惡之初五日糾約數十百人持械而出見有非土著者卽扭而抶之梟匪以衆寡懸殊不敢抗拒只得移棹他往 
[嚴拿賭博]  
　　杭州訪事人來書云自久新年賭風極盛前經藩憲訪聞札飭仁錢二縣出示查禁而若輩視爲具文依然如故初六日保甲局提調郭太守懷珠特諭各叚分巡委員統限於本日爲止如再有干犯者立卽訪拿從車治罪并出簡明示諭徧貼通衢其文云新年已過嚴禁賭博如有不遵重懲不貸故近日各處賭塲俱已偃旗息鼓不敢公然設局聚賭抽頭卽有稍試其技者亦绵深自閉藏非箇中人不能引入也 
[嚴拿匪棍]  
　　安慶訪事人云府尊方太守懷寗縣袁明府因民間失慎之時每有匪徒搶刼且有縱火之事故先後出示嚴拿究辦兹將縣尊緝拿賞格照録於後爲曉示嚴拿事照得匪徒放火罪名極重前聞東門外有縱火未成情事當卽曉示在案兹聞仍有匪徒膽敢夤夜放火實堪痛恨查圖財放火燬屋傷人者斬决梟示未經燒屋者絞挾仇放火已成者斬尚未燒燬者枷號充軍放火燒燬場園柴草等物者杖一百流三千里枷號兩月定例綦嚴亟應嚴拿懲辦以靖地方除飭差密拿外合亟明白曉諭爲此示仰士商軍民人等一體知悉爾等務各嚴加防範如遇放火匪徒能於放火處登時拿獲確有証據番實捐廉三十兩重賞將該犯盡法懲辦决不稍貸爾等切勿疑慮結仇稍事狥縱亦不得挾嫌誣控致干反坐切切特示示後硃筆批示現奉臬憲面諭如獲有種火匪徒訊明就地正法 
[大令接印]  
　　漢陽縣薛誠伯大令升授沔陽州知州嗣以政體違和請假三月俟就痊然後履新至所遺漢陽縣缺經上憲委令漢口官錢局總辦李廣侯大令觀濤接任已於元旦接印視事矣 
[約束飢民]  
　　揚州采訪友人云城外飢民之來自北方者歴經地方官資送回里無如人數愈聚愈衆彼查此竄終不免漏等多魚去臘當道恐滋事端議將五臺山舊日土圩鳩工修整令鄉保傳諭飢民頭目凡欲在邗度歲者均須入此棲遲有不遵者一律嚴加押逐隨查點人口日給米一升柴十文小口半之按日由頭目赴天寗寺後公局彚領散放是以由臘杪以迄新正路上頗爲安靜 
[皖省官塲紀事]  
　　安慶訪事人云城守恊邱恊戎時成病故後日行公事歸城守營玉都戎護理現由兩江總督劉峴帥委傳恊戎暫署○安慶長江水師恊鎮譚恊戎軍政革職由長江水師提督黄宫保奏請以蕪湖營楊叅戎升授○前安徽練軍統領升任九江總鎮宋鎮軍朝儒去臘到皖謁見鄧中丞○新選安徽庫大使汪叅軍保誠去冬由京領憑到皖經藩憲飭赴新任叅軍奉札後隨卽詣轅禀謝諏吉於臘月初三日接鈐視事卸署藩庫廳吴叅軍毓庭仍回瀋經廳本任○本任懷寗縣升補無爲州吴雲濤刺史去冬由京引見回省經藩憲于方伯委署六安直隷州刺史奉札後卽整頓行裝禀辭就道六安距省三百六十里履新之期想在今正初旬矣○候補典史龔少尉坦委署池州府青陽縣典史試用巡檢胡少尹森蔚委署蕪湖縣河口司○藩轅牌示教職叚昭融委署鳳臺縣訓導新選定遠縣典史劉懷深新選壽州吏目周鴻年新選銅陵縣訓導齊芸均飭赴新任潛山縣訓導病故遺缺委試用訓導榮基署理新選南陵縣教諭程祚昌飭赴新任 
[白下官塲紀事]  
　　金陵采訪友人云本月初八日蘇松太兵備道蔡和甫觀察乘某輪船至省垣趨詣督轅拜買劉峴帥新禧旋赴各當道處投刺大約小作勾留卽須還滬○候補縣王欣甫大令豫熙自癸已年署理上元縣篆後星霜五易未聞再握銅章兹者六合縣嚴大令因丁艱開缺江寗藩司松方伯適赴蘇未返遂由江寗府劉嘉樹太守禀明劉峴帥暫委大令代理大令奉檄後於初八日親詣憲轅叩謝筮吉履新○新正初七日山東機器局購料委員浙江候補道番芸孫觀察學祖由上海赴白門翌晨禀見劉峴帥拜賀年禧○新正初八日督辦正陽關鹽厘兼淮北督銷局沈愛滄觀察瑜慶行抵省垣拜賀劉峴帥及各憲年禧次晨各憲齊赴觀察寓所報謁馬龍車水絡繹於途 
[邗上官塲紀事]  
　　揚州采訪及友人云去臘實任通州分司金子羲分轉偶抱采薪之疾乞假就醫遺缺經兩淮運司江蓉舫都轉核委鄭菊雲分轉琦暫時庖代某日分轉適逢太夫人八秩帨辰遂遄返杭州稱觴鞠　日内金分轉仇欲交卸運署因連發電信至杭催足大約元宵佳節行旌可照耀於二分明月間矣○客臘之杪兩淮運司江都轉及揚州營叅將袁叅戎皆政體違和是以元旦未克行朝賀之禮邇日都轉業已就痊叅戎亦漸覺精神矍鑠矣 
 
 

Page 3

 
 
[八閩新語]  
　　福州采訪友人云去臘南臺正大木行忽然倒閉虧欠至九萬餘金經人法斡全以六折料理未幾上杭街范鴻朗布莊繼之約得八萬金之譜迨臘盡日聚興木行順昌樂行接踵而倒均欠二萬金左右巿景如斯真覺江河日下矣○地痞棍徒最足爲地方之害臬司周子迪兼訪以此風斷不可長特於去臘之尾飭城内外冬防保甲局加意稽查二十七日之夕後親自巡行大街小巷至黎明始回署○提管福建學政戴少懷文宗風骨嚴毅閩人士望之如泰山北斗去臘某日候補道何碧鎏觀察邀集同鄉各官觴之於兩廣會館梨園子弟妙舞清歌車馬盈門頗極文酒衣冠之盛○文儒坊人羅某年四十餘去臘某日未知何故私購阿芙蓉膏服之及家中人得知急延西法醫生施治得以轉危爲安然亦險矣 
[花埭嬉春]  
　　廣州訪事人云粤垣賭徒之强以新城内小新街爲最前經大憲嚴禁各處均已停歇惟此處仍前開設顧忌毫無各賭徒聯合一氣羽黨甚多故各武弁亦無法以阻止之也去臘始由督憲派湖南勇丁百餘人整隊前往拆毁一空○粤垣十六鋪人區某早失怙恃惟祖父在星架坡貿易已數十年未回去臘忽寄回一書云予在外營謀諒難返粤兹有老友在埠並無所靠憐其窮老囑令回粤在予家中安置到時以父事之可也日者區某扶持老人至第十鋪連香茶樓品茗道及一切莫不歎乃祖之善爲處置使無父而有父無子而有子也○去臘某日有客往佛山收帳得洋百餘元藏之身畔喚孖舩艇載之回省駕舟者係姑嫂二人客以其女流諒無意外登舟後高枕而臥婦見客身藏阿堵物頓起殺機以絮塞客之口捆縳謀斃適有某渡船駛過見艇横亘江心知必有異喝問之下艇婦心慌鳬水而逸渡船主將客解救帶回佛山將艇交官請爲緝捕 
[古渚沙痕]  
　　沙巿采訪友人云棉花爲楚北土産之大宗而以黄州及監利沔陽所産爲獨盛江陵諸縣次之然江陵一帶鄉民實倚花爲業前歲馮夷肆虐花巿蕭條迨去年雖有收成然合而計之亦只三成之譜臘月川中銷路較滯以致積存沙巿者多至萬餘包巿價日廉每擔僅售銀十五兩八錢左右洎乎歲杪始略有起色漸增至每擔十六兩數錢○去年十二月初七日沙巿輪船由漢口抵埠下椗時誤觸載川鹽之大柏木船壞及船尾經沙巿船主騐估酌償是日有一載貨之柏木船泝江而上行至康家橋畔將艤岸之渡船撞損渡船户向之索賠栢木船水乎非但不依反持竿亂戳於是兩相擊刺各奮雄威少選某水手顛人水中以善泅得不死水保聞之出爲評隲以曲在栢木船著給渡船户錢五千文其事始寢 
[彛陵郵語]  
　　宜昌訪事人云每年臘底鄉農多以田出售各殷户因貪便宜無不爭先購取去冬殷户停買以致鄉農銀錢不能流動各鋪前往四鄉收帳者無不空手而回亦可見　錢之日緊矣○去臘略下雪花旋卽向晴農民至今盼雪孔殷若滕六君終不下降秋成恐不免减色也○今歲聞有輪船來宜名曰新堤較快利輪船更覺平稳載貨亦多駛行亦快據云是太古洋行新造者然尙未知其確否也○西鄉河西鋪於去臘廿二日夜某甲家失慎連燒數家茅屋因近處並無水龍兼之黑夜中封姨助虐竟將某乙之瓦房殃及霎時亦成焦土年關伊邇遭此雙事露宿風餐甚可哀也 
[麋臺春蘚]  
　　蘇州訪事人來函云閶門内雜貨鋪主某甲於新正某日由戚串家賀年而歸行至黄鸝坊橋時已昏黑忽覺飢賜轆轆因卽入某飯店果腹付資時包内有洋銀五枚被無賴所見跟蹤而出糾合同黨五六人至穿珠巷關帝廟左近僻靜之所扭住髮辮按倒街心用棉絮塞口攫取其洋而逸比及有人聞聲趨視則無賴輩已如黄鶴之高翔杳無蹤影矣噫省垣之内而流氓横行不法至於此極行路者不幾有荆天棘地之苦哉○蔡阿梅者無錫人也素無恒業而衣履翩翩常糾人聚賭入其彀中者莫不傾囊倒篋以去某日之夜在洙泗巷某烟館吸芙蓉膏迨出時已更魚三躍手中並無燈燭以煤紙一把燃點而行至元妙觀左近怱遇南路二叚委員舒二尹查夜至此喝差拘拿蔡倔强不服二尹怒帶回局中訊知非安分者遂飭笞臀三百下著具結覓保開釋 
[榷使將回]  
　　蘇松太兵備道蔡和甫觀察赴江寗拜賀督憲年禧已詳前報昨日道轅得金陵來電知月圓之夕觀察當可回申因將北洋務局糞掃一清以便襜帷暫駐 
[讞員宴客]  
　　英界公廨讞員張賡三直刺前晚設筵宴客所到者係鎮江教士福開森君夫婦美總領事古納君繙譯官衛理君並女教士五人 
[運局示諭]  
　　江蘇海運滬局爲出示曉諭事照得上年十二月二十九日奉糧道憲陸批本局禀沙船商實在困苦情形環求據情轉懇施恩批准緣由奉批所禀本屆沙船騐定七十五隻爲限請以八折派裝計米十七萬三十石較之上屆裝數不及七折仍與詳案相符等情如果船米各數已經劃有限制不逾七折定章而沙船脚值得敷開銷姑准如禀辦理仍候據情曾司詳憲示遵惟近年過壩交兌艱難今屆委曲周旋定章　裝實爲保全正供兼恤商情起見承運各船自應格外講求米色井帶足耗米此次卽爲商船旋轉之機本道亦當札飭津局各員分别存記以何船米色之純雜定下次裝蓮之去留仰卽轉飭遵照此繳清摺存局等因到局奉此除照會商船會館總董傳諭外合行出示曉諭爲此示仰領運各船商及耆舵人等知悉爾等領運本屆漕糧務須恪遵憲飭格外講求米色并帶足耗米運津交卸毋得違悮自取咎戾其各凛遵切切特示 
[擬收船捐]  
　　本埠南巿開築馬路以來巿面漸漸振興浦中各項船隻薈集其間者因此日形其盛工程局中擬欲開辦船捐上海縣黄大令札委縣丞劉二尹隨司松海防劉可馬前往浦中恊同差役人等以次查騐分别等差註册詳請關道憲蔡觀察照章抽捐 
[斥革捕勇]  
　　南巿馬路工程局去年招選捕勇在新馬路晝夜梭巡彈壓以免無賴滋擾計共二十五名内有李怛林一名當差不力玩愒公務爲會辦孫星垣直刺查知立卽開除不准改名復充昨日已榜示頭門大略謂該捕勇斥革後應卽選充兹查有前會報充之陳得勝一名堪以補缺著於本日覓令妥實鋪保具結呈局以憑傳騐准充 
[續獲流氓]  
　　日來上海縣署皂快各役經黄愛棠大令面諭緝捕流氓前日訪悉滬城虹橋左近虹園烟館中有陳阿順等五流氓藉端訛詐意欲拘回縣署若輩竟敢結黨逞强搏鬥移時始得拿獲至十一日報登拿獲流氓大金林小金林桂春園阿二一事所有大小金林二犯大約須器法以懲推阿二實係訛傳並未拘獲云 
[賭徒拒捕]  
　　前晚楊樹浦某紡紗廠甲乙丙丁諸司事團坐博采意興甚豪巡防局勇聞之約集巡差入捕甲等呼朋引類與差勇抗差勇知寡不敵衆回局禀陳李葆初二尹大怒諭令拘案嚴懲 
[空票轇轕彚志]  
　　寗渡人張瑞生因負債纍纍無以歸償擬潛附某輪船回甬債主得知拘送法界捕房請究此已紀諸昨報者也兹悉四馬路胡家宅益康小錢莊主陳燕芳以張借出期票洋一千三百餘元掯匿不還希圖拖累故繕就禀詞投法界公廨呈請附追○本地人瞿松記向在英界胡家宅開設漆作去年租界盛行空票遂向各小錢莊借出空票爲數甚鉅四處貼現終日高車駟馬酒地花天一若從此可以取之不竭用之不窮矣迨後轉掉不靈首先逃避而各小錢莊遂亦紛紛倒閉昨日瞿被倒閉逃逸之王萬泰主王和尙所見軋入匯源公所向索所墊 
 
 

Page 4

 
 
之洋四千餘元並問其尙有萬餘元如何料理瞿惟閉口無言旣而收票之人陸續到所意欲取洋所董孔革探等一味緩約大約公所雖設亦惟徒托空言耳 
[正悮]  
　　本報後幅登英美租界公部局第一千二百四十四號告白自英二月十六日起至九月十六日所有野雞一概不准出買手民悮排九月爲十月用特更正如左 
[解款聲明]  
　　啓者嚴佑之善長函稱徐海一帶災重萬分卽徐屬之邳宿二邑而論已不下三十萬衆銅睢蕭在外海屬之述安桃災亦相將該處地方素瘠况三季不收十室九空鬻子賣妻露宿日斃不計其數該處民俗强悍若不妥爲撫卹竊恐挺而走險弟初九啓行先辦邳宿再擬推廣海屬惟需欵較鉅務乞設法籌濟盼切禱切等因今由敝賑所籌墊規銀四千兩作爲第一批送交絲業會館施子英太守彚交嚴佑之善長帶往散放惟災廣欵少不敷向鉅内求大君子迅賜解囊俾得及時解濟災民幸甚敝所禱甚上海陳家木橋電報總局内籌賑公所謹啓 
[飢黎飽德]  
　　謹啓　敝堂新年於十一日開廠施粥食粥飢黎每日竟有三千餘人加以米價每在五元有奇逐日需米七石支持爲難幸蒙藏虚齋添　平安樂助洋一百元周詠春善士洋五十元十六鋪中局　憲撥來罰欵洋十元潤裕堂胡廿元二角慎德堂陳三十元三角武林太原子保妻畢氏　災延壽洋三十元王門洪氏洋五十元正是當厄之施俾鳩形鵠面得免枵腹眼前功德毋待贅言謹請登報叩謝並賀新禧[  上海六馬路仁濟善堂董事嚴信厚葉成忠楊廷杲黄宗憲施則敬等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[英商熙盛洋行]  
ＨＥＡＲＳＯＮ　＆　ＣＯ． 
余曩在敝邦司機有年熟諳機器理法曾充江南水師學堂管輸總敎習蒙　大淸欽賜發龍三等賣星今設行於英大馬路三十五號專代各國名廠經售各種機器　艦諸凡汽電各機新式鍋爐開礦抽水紡織繅絲鑄錢磨粉造磚　油等機以及火油煤汽　擎大小電燈淺水輪船阻火銅鐵墻笆鐵路火車雷　捕雷快船鐵管鐵板機匠傢伙五金材料無不全備並有小號　機錫爐的抽水邦浦電燈鐵管鐵板阻火墻笆等現貨出售先物務精定價從亷如蒙賜顧請至本行帳房面議可也兼辦水陸測騐代理汽電各機費極克巳行主希邇遜啓 
[補益藥石]  
麥精魚肝油　上　魚肝油　乳白魚肝油　補身牛肉汁　陰陽種子酒　病後調元粉　延年肉桂酒　發司夫對晤酒　扶陽種子酒　十全大補丸　坤順毓麟丸　補腎固精水　八鞭壯陽酒　百補鐵質酒　淸補橘皮酒　桂哪益壽酒　秘製百補丸　延齡廣嗣酒　調經種子酒　參茸衛生藥　　中英大藥房 
[塞門德坭出售]  
ＹＢＷＨＩＴＥ＆ＢＲＯＴＨＥＲＳ　ＬＯＮＤＯＮ 
塞門德坭爲要工所必需考其性入水易堅者敗亦易遲久而堅者歷久如石不可不知也本行常運此堡得蘭牌水泥著名中外久邀　仕商鑒賞務認此牌爲記免致貽誤又本行專運舉凡五金顏料一切雜貨以及玻璃火石煤紙等貨皆可代爲經辦物料必求其佳價値務取其亷倘蒙　賜顧請移玉英四馬路義記洋行面商可也 
[代保火險聲明]  
啓者招商局中棧及虹口浦東各棧現在諸客所存貨物可代保火險其費照市價一式此布經理人米爾登啓 
[天仙茶園]  
請看新軿連檯　二本燈彩戲　碎鏡重圓 
本園特請常郡浙閩巧手名師畫紮燈戲大彩准擇本月十五十六夜登檯起演是戲關節貫串排塲合宜再加燈彩陪襯大有可觀所有手執身負細燈摺疊翻倒玲瓏巧彩俱用綾綢堆絹紮就又加時式電光焰火奇樣水法兼之鰲山燈塔諸色變幻寫之不盡見之則明届期務請海内諸君移玉惠臨祈望早降是荷園主告白 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水瀆均照英國章程接辦設有不測立卽賠償無論禮拜夜深均可改印賜顧者請送交三井帳房 
[公聚奎記]  
本號瀏陽京莊夏布自開首以來不惜貲本俱係選辦足尺足扣厚結細嫩之貨所以中外馳名近因房分人衆有不思先人開他維艱將牌名勾合他人購買歹布各處售賣更有無恥之徒只圖漁利盜竊牌名將短尺麤疎之布遍地哄騙以致眞僞難分本號亦無從辯白故特設此內票一紙併簍外有乾德奎印記以免魚目混珠俟後凡　貴客商光顧者須要認明有此內票方是眞牌庶不致悮公聚奎原主分號乾德奎謹白 
[老德記藥房遷移]  
本藥房向在英大馬路黃浦　口開張五十餘年所售各種藥水藥丸藥片藥粉以及香水香皂香油香粉等　久巳馳名海外今　房屋期滿遷至江西路四十號英後馬路廣　公所對門照舊開張倘　○仕商賜顧祈○移玉爲　還請認明牌庶不致悮　上海老德記藥房謹啓 
[靈騐小兒回春丹　廣東普仁堂小兒囬春丹]  
小兒之病最甚驚風身熱痰升兩手抽搐雙目直視甚爲危險本堂此丸心誠保赤加功泡製選眞珠揀犀牛黃麝香梅片琥珀金箔一切通竅降痰安神安魄之品故能藥到回春扶危救急料眞價亷○每丸洋一角　　廣東普仁堂分設上洋棋盤街開張 
[考試時務塲中必備書]  
泰西時政之沿革國勢之興衰惟此近百年中實爲緊要關鍵英士麥懇西集千百部西書之大成作爲泰西新史攬要考訂簡明場中若有此書定可出人頭地廣學會奉張香帥之屬譯成華文念肆卷計價兩圓託北京路美華書館三馬路格致書室寄售○萬國公報月出一冊取價一角二分半泰西新政囊括無遠售處同上○廣學會譯著新書日增月盛公報後幅印有書目茲不備列 
[聲明]  
光緒三年余所立興隆單韋玉溪名下於光緒廿三年十二月廿三日巳還銀淸楚因他將興隆單遺失日後檢出作爲廢紙特此登報　　吳仲翔告白 
[義記洋行保險]  
ＭＡＮＣＨＥＳＴＥＲ　ＡＤ１８２４ 
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇害有賠欵極其迅速如欲何者請至本行面議可也　　主人謹白 
[老太古告白]  
倫敦格崙西火險公司叭喇定火險公司阿德來火險公司勞治愛司具火險公司啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處　貴客欲保者請臨面議可也特此佈告 
[輪船往神户]  
啓者本行今有勢德丸輪船准於正月初十日開往神戶該輪走水極快買辦司事等都係華人茶飯應酬一切無不週到倘蒙各寳號貴客欲搭輪裝買者早請本本行面議可也　　實源洋行啓 
[五馬路公信洋行　經理火險公司]  
大英士干的士祐能拿臣那而火險公司 
此公司創自倫敦始於一千八百廿四年資本四千二百萬兩今在申江招徠倘荷　貴紳商買保險房屋棧房住宅保費從亷倘遇不測賠償迅速用特佈知 
[種德園馳名丸藥　奇騐立止白濁丸]  
夫白濁一患皆由濕熱或因花柳傳染　子治法別有奇功倘若服君臣之劑不如局步單方之妙本園得異人傳授廳騐奇方輕者一服重者兩服卽愈無論初起遠年赤白濁五淋滴灑水管　痛立能止濁效騐用藥並非霸道凡服此丸解熱毒去濕利小水痊愈後節酒色忌食濕熱之物四十天永無復發每瓶價洋二角　上海老巡捕房對面廣東種德園各項膏丹丸散藥酒藥油發售 
[廣東普太和　温腎湧泉膏]  
廣東昔有一富翁年齡半百妻妾數十人此翁常用此膏貼兩足心　房勞不倦下元無損氣貫泥宮子嗣爲艱者男婦可貼眞養生之上　種子之靈膏也每大張洋二角五中一角小五分○上海　雙街開張 
[新正月初十二日錢銀洋並匯票行情列左]  
新匯劃收市七錢三分五七銀拆五分洋找頭七錢三分六錢找頭八百五十文市錢一百十七千文卡錢一百十六千文衣牌九百文足赤三百九十兩遠期標金無市現貨標金三百八十二兩五銀行電匯銀票二先令六辨士八之六銀行現銀票二先令六辨士八之六銀行三十天期票二先令六辨士八之七銀行四個月期票二先令六辨士八之七 
[新正月初十二日進口輪船禮拜三]  
飛鯨輪船由東洋寳源行開封又由東洋太古公司北京又由寗波太古公司 
[新正月十三日出口船禮拜四]  
圖南又晚往烟台招商局勢德丸又晚往神戶寳源行鯉門又晚往香港粵省禪臣行海口又晚往廈門香港太古公司江裕又晚往長江招商局江天又下午往寗波招商局牛莊又晚往烟台太古公司杭州又晚往汕頭香港省城太古公司永生又晚往汕頭香港省城怡和行 
[新正月十四日出口船禮拜五]  
華利輪船晚往長江麥邊行播浪飛馬又開往長崎神戶老太古行瑞和又晚往長江怡和行北京又下午往寗波太古公司海晏又晚往烟台招商局飛鯨又開往長崎寳源行 
[新正月十五日出口船禮拜六]  
神戶丸輪船上午十點鐘開往長崎神戶橫濱釜山元山等埠郵船株式會社長安又晚往長江鴻安公司鄱陽又晚往長江太古公司江孚又晚往長江招商局新濟又晚往香港省城招商局 
[新正月十七日出口船禮拜一]  
寳華輪船晚往長江鴻安公司龍門又晚往香港粵省禪臣行 
 
 

Page 9

 
 
[]  
　　安徽巡撫鄧大中丞牌示云照得練軍各營經本部院按月調至署内箭導親加較閲其技藝超羣者當場給奬在案兹查有練軍右營前哨戰兵張藍田兩次操演均練槍有准奮勇超羣應賞給八品功牌以示奬勵而資觀感除將功牌札交該軍統領轉給祗領外合行示諭爲此示仰該兵遵照自後務須勤加操練以圖上進○又安左右三管候補員弁等禀陳困苦情形請發給賑米以示體恤等情太平局所存賑米係散放老弱乏食貧民之用該弁等未便從中分潤惟稱窮困情形殊堪憐憫自應查照去歲年終考試貧員所發之錢案内照數均匀攤給以資度歲除札支應局籌欵仰營務處遵照俟該局將錢移解到日卽知會安左右三營卽立確查各該無差窮弁若干是何官銜造册送院由該局示期於本於箭導點名給領 
[嚴拿賭博]  
　　寗波訪事人云寗郡城廂内外每逢新正賭風大熾照無論大街小巷呼么喝六之聲比比皆是小教場營門口毛泉興竹筷店内開塲聚賭中有賭棍孫阿昭與某　因賭鬥毆適色尊呵殿而來並不畏　邑尊見之大怒立飭停與命差役促拿回署並提地保到案分别笞責枷號發犯事地方示衆現在各處牌骰之聲寂然無聞想　輩因此而稍知畏懼也 
[賭徒被獲]  
　　杭州訪事人來函云每屆新年博街肆意縱賭最爲惡俗去年宫憲特申厲禁由仁錢兩縣出示曉諭而若輩置若罔聞初五日花燈巷答某在家大設賭塲劉盤龍一流人咸于于而至嗣爲總巡沈明府所聞立飭差役乘夜往拿各賭徒不及隄防紛紛亂竄被獲者計有四人餘皆得漏網逸去 
[鴛水柔波]  
　　嘉興府宗郡守於新正初六日辰刻命輿出大西門乘大號官舫帶以小火輪船駛赴之江叩賀各大憲新禧想指日卽可遄返也○客臘二十八日有新長鎮鄉民某某等來城納賦事畢而回行至南門外水關轉灣處突被緝捕船勇丁以竹篙挽住以爲船被撞壞務須索賠也然碰者實係前船已經去遠勇復恃强將夥毒毆以致受傷倒臥經船主禀控秀水縣金邑尊詣騐屬實正擬提案究辦而肇事之勇已由管帶重責軍棍四十送縣管押以待受傷人痊愈再行懲辦 
[薄責賭徒]  
　　前晚三鼓時南巿二十三七鋪巡局委員邵子怡二尹親率勇丁在十二圖某姓小茶肆中拘獲賭徒施萬郎倪惠郎施阿崔三名解局研訊均供推車爲業喚間無事偶爾遺興求恩鑒宥二尹姑念貧苦之流從寛發落飭各責手心四十下 
[印搭不法]  
　　前晚十一點鐘逾二刻有落差印捕三名不知在何處沽飲酩酊大醉各　鷹銀一餅至法界蘭芳里某花烟館尋歡烟妓怖其狀峻辭拒之捕心滋不悦相率而出至弄口見某甲設有水果攤遂各取福橘一枚恣意大嚼甲向索資突被掌頰一下旁人不服羣起而攻一捕見勢不佳乘間逸去迨巡街捕聞聲而至將兩捕及甲一併帶入捕房請捕頭發落 
[奪婦受傷]  
　　丹陽人張毛毛偕姘婦某氏在法界菜巿街開設粥店生意不佳負債　　去年某日張回里措資有同鄉人張洪孝者知此婦懦弱可欺遂闖入店中鵲巢鳩佔至歲暮毛毛梜資至滬料理各債知姘婦已歸洪孝屢向理論置若罔聞前日下午四點鐘毛毛復向洪孝申説不應强佔姘婦唇槍舌劍大肆詞鋒繼復扭作一團相持不下婦回護洪孝潑横異常竟以抄煤之鐵扒作當頭棒喝致毛毛首上擊成一孔鮮血淋漓洪孝見勢不佳亦將自已頭顱擊破左右鄰居恐釀巨禍立喚巡街捕至將一干人拘入捕房捕頭見二張頭面均有血痕因一并送仁濟醫館醫治待傷勢就痊然後解送公堂請讞員鄭大令訊究 
[上海巡局瑣案]  
　　前日水師營某號砲船哨弁杜長發卽杜壽山持金耳環一對赴大東門内寳成銀棲換取洋銀櫃夥費如明　見重三錢九分有奇杜以爲不符向之索返及費交出又稱已被調換費力辯其誣杜不信以致互相爭執同事吴正甫向之解勸杜將耳環及搭連袋擲入店堂中揚長而去費查點袋中有奇聞報館正月二十九日期票洋銀二十圓及錢數十文小洋銀二　爰告知執事人謝士夫携赴總巡局控告水幾杜投局訴稱被寳成諸夥所毆失去洋銀五圓及鈔票十圓　呢風帽瑪瑙鼻烟壺各一鍾受白明府飭局差收管候訊○前晚小東門外烟倡蔣陳氏私逃出外行至小南門内經巡勇拘入南局昨日局員藍茂如二尹升堂提訊將陳氏供稱小婦人籍隷揚州府屬某邑年二十有四年來厭倦風塵擬欲擇人而事因恐龜鴇掯勒是以乘間私逃二尹飭十九鋪地甲送往普育堂留養○南巿高昌廟巡防局員魯介朋二尹前晚命將因賭行兇之潘繼囝張小狗提案覆訊潘張不肯承認研詰至再矢口不移二尹判令將潘責二百板張責三百板押候限交兇犯如違訊究 
[英界公堂瑣案]  
　　水巡捕唐寳榮拘解李照生至案禀稱公和通號雇划船一艘裝運棉紗由曹阿弟爲之看守前日之晚忽然失去一包迨後又有人駕船來竊曹瞥見意欲拘拿竊賊卽棄船而逃爰卽將船扣住至次晨李照生徑來領船據稱係伊所失公和通疑李爲行竊之人指交小的是以送案請究公和通執事投案訴稱李係江北小船帮之首行竊之事定能知曉求爲訊究李照生供此船　小的所失故欲領回如係小的犯竊豈有再往領船之理讞員張賡三直刺謂之曰爾爲小船帮之首必能深知其事若不查明須將爾從重究辦李答稱小的亦係失主何能查明尙求明察直刺商之蕯副領事判罰洋五十元曹阿弟有失察之咎判罰洋二十四元除賠贓洋四十八元外餘洋充公○包探趙銀河禀稱前日深夜流氓陳金善王子山陳阿狗等三人闖入安康里張　生家悮以爲野鷄妓院强欲上樓尋歡張正言斥之陳等不服大肆咆哮後爲二百四十四號巡街華捕所知立將三人拘押捕房捕頭令解案請究張寳生投案供稱在某洋行爲買辦陳等闖入家中胡閙經捕拘解請爲究辦陳等同供實因酒醉糊塗以致誤入叩求恩典直刺　各罰洋五元○包探趙銀河拘解誑騙洋銀之莊上山范長江至案被騙之姚少六投案供稱莊范二人僞稱工薦至海宴輪船爲買辦惟須墊洋銀五百元小的信以爲真付洋五十元迨後查知其詐故報捕送案請爲究辦莊范俯首無河直刺著押候過堂復訊○流氓張百勞前曾犯案送入改過所後又逃出依舊無惡不爲日前約同周阿蓋尤阿　在　口聚　　號華補向之驅逐張等突出利刃將捕戳傷後由包探洪阿寳韋阿友拘獲昨日解案請辦張等同供不敢拒捕永恩寛宥直刺判各　三百板管押三個月○包探顧阿六拘解天津人陳連生至案禀稱日前仁壽里失慎此人乘災攫取　衣數件惟失主向未查明特先送案請究陳連生供詞含混直刺判責一百板枷號七天○包探竇如海解搶火匪人王大寳至案請爲懲辦失主何小　心案領贓王大賣供一時貪小求開恩典直刺判責二百板枷號七天 
[美界捕房紀事]  
　　廣東某邑人李阿君在裏虹口篷路第一千一百號門牌沈春全家當車夫前晚乘沈出游潛入室中新去縐紗皮　褂及新製綢衣各一昨晨沈在途尋獲扭交四百三十五號華捕帶入捕房捕頭令押候解送英界公堂禀請讞員張賡　　　　　○浙江寗及府屬某邑人張人福前曾犯窮由捕役拘入捕房捕頭令解送公堂禀請讞員懲辦然後遞解回籍不意近　　　　　　　　　　之技昨日包探王阿虎偵知在北蘇州路某號門牌屋内竊得舊銅　磅遂連贓帶人捕房捕頭令押候解　　　　　　　　　　　　某邑人李金寳銅工也昨被麴秀才所悮闖入篷路第二十號門牌某膝器店醉語換樹恣情喧擾　　　　　　　　　　　　　　　　　　印度捕拘入捕房○前日賊犯王榮生濳入北河南　吴姓家行竊　　　之下　　家 
 
 

Page 10

 
 
　　　　　　　　　　　　　　　　　　　　　　　　　　　　　　　　號巡街捕拘獲帶入捕房捕頭見已受傷令送至同仁醫院求醫侯傷痊然後解送公堂　　　　　　　　　　　　　　 
　　　　　　　　　　　　　　巡道胡禀知赴幕府山勘煤路鑄造銀圓制錢局候補道任禀知今日開工總理兩江營務盧案棧所侯補遠楊禀知今日開庫武穴掣騐候補　　　　　　　　　正　　捕有旗鄒理　均到首府劉謝步並奉司委代拆代行○初七日湖北宜昌加抽川鹽釐候補　武襄　候補遺趙燮到由滬就　回又許夔　兵滤　　　　　　　　輪船馬廷樹到由滬修船回補初五日江防同知恩彦知縣葉意深均辭赴蘇○初八日蘇松道蔡鈞總辦蘇　　路兼駐滬官　局止東機器局採辦轉運　　　　　　　　學祖　　引見廻避改省由京赴浙來寗會辦上海機局直隸候補道林志道候補道王灃由揚來大勝　釐捐知府唐光照提中恊管逹大通　參將張　　　　　　　王鴻年統領南字營張國林襄辦合字五營章俊斌知署淮右營遊繫余宗德交卸回下關釐捐通判姚　春如臯縣輩儒紳均到見新授廣西鹽　　黄宗炎武穴　　　　　　　補道趙　知府龔盛際直隸州謝陶知州湯華袞叩謝題補宫郵州通判朱廷佐知縣楊覲圭提督　國本朱淮森帮辦新兵五　宋榮輩揚屬運河提工局候補　　　　統傾黄本富鎮江參將鄭　祥新兵前營吴繼培均到湖北宜昌加抽川鹽釐候補道　襄候補道羅嘉杰赴蘇均辭知縣　豫熙叩謝代理六縣事 
[報]  
　　藩轅牌示順　縣江村司巡檢缺以永安縣史方第升補昌化縣典史以傾補未入流施炳文詳補長寗　知縣觔委　用縣知縣程基署理准補翁源縣知縣劉永　飭　辦任調補文昌縣典史俞恩詔飭先赴任海陽縣典史缺詳請以分缺先用典史朱炎補臨高縣典史請以本班補用典史宋彦昌補歸啻縣縣丞詳請以分缺先用布經歴俞　澤署 
 
 
