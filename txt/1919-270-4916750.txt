# 1919 - 270 - 4916750

 

Page 1

 
 
   
 
 

Page 2

 
 
   
 
 

Page 3

 
 
[時評]  
段馮黎之携手（冷） 
　　近年來之爭端約言之除法律之爭 
外大抵爲段馮黎在位時意見不洽之故故段馮黎而果能携手者國内之爭端可以減削若干矣 
雖然我獨有所不解者段馮黎皆已去位例不在不謀之則今日携手於國是亦無益不嫌太遲耶况乎昔在共事之時尚復離心今竟果能携手耶 
[命令]  
　　十月三日大總統令審理敵國人民民刑訴訟暫行章程應即廢止圖後關於德奥兩國人民訴訟均照審理無約國人民民刑事訴訟章程辦理此令 
又令　國務院存記劉潛著發往江蘇交該省長酌量任用此令 
又令　國務院存記唐榮第着發往吉林交該省長酌量任用此令 
又令　兼署内務總長朱深呈准綏遠都統蔡成勳咨請任命郭希賢試署清水河縣知事應照准此令 
[專電]  
　　北京電 
　　馮黎段親近者竭力爲三人謀携手舉從前政見不同之點彼此解釋藉歸一致 
　　（四日下午三鐘） 
　　北京電 
　　徐昨讌馮以和局停頓懇作調人允卽轉電蘇李督再任疏通（四日下午三鐘） 
　　北京電 
　　黎承徐囑特派哈漢章南下斡旋和局（四日下午三鐘） 
　　北京電 
　　蘇何恩溥見靳靳囑轉逹李督（一）軍事恊定卽不要求亦謀取消（二）中日密約非片面所能解决容再議（三）高徐等路决不訂正約（四日下午五鐘） 
　　北京電 
　　國院星期三之政治討論會裁撤中多安系議員（四日下午五鐘） 
　　北京電 
　　國院擬設軍事委員會羅致各派軍事人物策定裁兵辦法（四日下午三鐘） 
　　北京電 
　　津訊昨各界代表八人至教育廰商請願事已允代遞尙不滿意至七時未去有將來京訊（四日下午三鐘） 
　　北京電 
　　政府據報天津大批請願團準備來京飛飭曹銳切實勸阻（四日下午三鐘） 
　　北京電 
　　靳爲取消軍事恊定昨派丁錦再向日使疏通聞態度仍强硬（三日下午五鐘） 
　　北京電 
　　西藏交涉暫付停頓俟中英委員勘明界線再開談判 
（四日下午三鐘） 
　　北京電 
　　鄂王督建議德奥租界各機關不得仍舊例委外人管理應改派本國人由中央直轄批交外部核復（四日下午三鐘） 
　　北京電 
　　陸徵祥電對奥恢復國交應派使領請仍以沈氏駐奥或另派人候裁奪（四日下午五鐘） 
　　北京電 
　　駐美代辦容揆電美總統回抵華盛頓又上院對和約修正案預在院外試行投票贊成四十三票反對四十六票恐難成立（四日下午五鐘） 
　　北京電 
　　七總裁東電張敬堯又有抵押湘省官礦訊乞禁又冬電程彭萬圖贛絶無其事（四日下午五鐘） 
　　北京電 
　　陸錦因被控查辦自星期二起卽未到部聞此案不能以調停了事（四日下午三鐘） 
　　北京電 
　　陳遐齡電承撥兩萬甚感現擬派陳天俠杜倍褆李寳楚爲駐京川邊代表該代表等熟悉邊情如籌議川邊軍務交涉請准列席備諮詢（三日下午五鐘） 
　　北京電 
　　陳遐齡電稱熊通電種種欺人毫無誠意對川邊餉項械彈絶不發給查照預算每月川邊軍餉十三萬請勒令川省鹽稅稽核處按月劃撥（三日下午五鐘） 
　　北京電 
　　陜電據報熊因王安瀾率衆踞川陜交界擾亂地方擬派兵一團驅令出境或勒令回鄂（三日下午五鐘） 
　　北京電 
　　參謀次長將屬梁寳森（四日下午三鐘） 
　　北京電 
　　電令甘督查復蒯壽樞下落（四日下午三鐘） 
[各通信社電]  
　　北京電靳雲鵬復軍府電仍爲王揖唐疏通 
　　北京電徐樹錚曾毓雋張弧劉恩格昨赴津有秘密會議（以上四日） 
　　廣州電劉顯世宥電贊同唐繼堯熊克武各電對於日人以借欵誘簽德約主張嚴厲拒絶 
　　廣州電唐繼堯電請將和局無從進行情形由外交團通告中外 
　　廣州電李根源艶電稱張敬堯抵押官産擅借　債請嚴重質問北京政府並乞通告外交領事團立即制 
　　廣州電靳雲鵬卅日電擴充上海租界一節現無此項提議（以上二日） 
　　以上平和通信社電 
　　北京電拘留警廳之請願代表决押解回籍徐諭靳如嗣後再有此項情事從嚴拿辦 
　　北京電曹鋭電告津學生附和請願聚衆圍署院覆從嚴解散并防阻入京 
　　北京電内閣改組説現已沉寂大約將以靳長期代理聞正式組閣時内務决屬吴炳湘已預定 
　　北京電徐昨與靳商和議事徐以唐紹儀旣辭職宜靜待南方能否變更態度再商進行方法 
　　北京電聞某要人以私人名義電西林勸勿准唐辭職俾速開議 
　　北京電靳代閣主張完固邊防决定對俄方針爲取消軍事恊定之預備 
　　北京電黄陂語總統府員非不欲爲國効力但旋轉時局之機括實不在已宜另覓賢能 
　　北京電山東交涉員施履本今日上午出京赴任　　北京電陳毅迭電告急徐樹錚有赴庫消息 
　　北京電政府電甘新兩省諭禁屬内回民預聞士耳其事以免惹起交涉 
　　福州電廣東海軍有預備來閩之警耗厦門一帶防務又形吃賢 
　　香港電唐紹儀辭職軍府决慰留頗聞某派主張准唐辭職更換西林之説末未知確否（以上四日） 
　　以上中孚通訊社電 
[法國無線電]  
　　十月三日里昻電 
　　法國衆院開議時雖有種種之批評已於星期四日批准恊約國在凡爾塞簽定之對德和約該院應上星期四日法總理之請乃以三百七十二票對五十三票之絶對多數通過和約開會之初議員依次登臺演説説開其投票之意旨亞爾薩斯議員維亞爾氏毛格氏以某社會黨議員團體之名義宣佈贊成和約末斯議員瑪尼拿氏以一部分被敵人蹂躪區域議員之名義朗讀宣言書拒絶簽定和約議員演説畢議長台斯溪納爾氏以批准和約之議案付表决結果以三百七十二票對五十三票通過其後復以一九一九年六月二十八日英法美在凡爾塞所訂關於法　被德人襲擊時英美加以援助之條約付表决全場一致通過絶無辯論此案表决後掌聲大作殊足顯明法國信任戰時携手作戰之友邦在承平時亦互相提携云 
 
 
 

Page 4

 
 
   
 
 

Page 5

 
 
   
 
 

Page 6

 
 
[路透電]  
英國大罷工六誌 
　　二日倫敦電除蘇格蘭西部與威爾斯南部外各省現狀尙不甚惡内河運輸以燃料與原科供給工業界極爲有用雖礦山工作多已全停或半停但煤業尚未完全中輟諾定漢姆現有二十五萬人由礦穴以車運煤不仰賴於鐵路水兵復在加等夫地方經營水力廠昨日汽船多艘得以駛出大半開往國内各口岸水兵又充當船港之司閘人罷工者立於遠處觀其工作除譏笑外别無舉動孟哲斯特利物浦與伯明罕三處現狀亦不嚴重惟蘇格蘭西部罷工影響較劇該處鋼工三萬二千人中已有二百五千賦閒無事此外尙有礦工二萬五千人船港工人二千五百人亦無工作又克萊特之絞盤工與起重機工已接停工之通告水兵刻在格林諾克駛行煤車格拉斯哥之罷工者舉動尙佳蘇格蘭東部情勢現不吃緊惟航業暫時受困於里資各省民食情形仍佳 
　　二日倫敦電威斯特明斯特州議廳現爲糧食部所估用者昨夜半起火屋之南部頗受損毁 
　　二日倫敦電公報稱鐵路車務續有進步昨飛機四十五架分遞全國郵件又運郵件至法比二京倫敦　件之堆積乃大減少 
　　二日倫敦電據可恃消息首相喬治今日與運輸工聯合會代表晤談時仍未稍變其先上工然後開議之主張運輸工代表後赴路工總事務所與路工領袖會商一小時路工聯合會會長聲稱磋商尚未切實中斷但目前無進步可言運輸與路工之幹事部將再集議研究全局除地下火車外今日原定開行客車二千四百次貨車一百九十次據今晚報告察之今日開行之車數尙不止此 
　　二日倫敦電罷工事件磋商之進行狀態各方報告互相抵觸據漢德森氏云磋商仍在進行中 
　　二日倫敦電聞路工與政府間之磋商業已决裂因政府不改其主張先上工而後開議之態度也其他工業聯合會現仍居間調處 
　　二日倫敦電湯末斯氏發表宣　關於罷工問題解决未成事謂他處聯合會其所抱對於政府主張之觀念與路工相合者現擬於採行何種舉動以前再作一次之調處今政府發表訓令停付路工所應得之一星期工資此舉實爲大錯徒堅路工之决心而已賴琴特公園已禁絶游人將改爲分散凍肉與蔬菜之辦事處糧食部報告民間必要品存積尚多間有較上月爲尤多者凡麵粉魚肉之類倫敦並不缺乏 
　　二日倫敦電運輸與聯合會書記維廉士稱運輸會之代表團將於明日集議然後再請見首相運輸會將再召集會議報告一切此次會議其代表之性質當可較前更爲充足現已請凡與此問題有關係之各業聯合會幹事部彼此恊定以準備認爲可行之任何舉動云 
[各國近事記]  
　　二日倫敦電路透電社得悉波羅的各圖在杜爾巴所開之大會議决波羅的各國並無併吞主義之計畫故無拒絶勞兵主義俄國和議之理由 
　　二日巴黎電高等議會議决許予德奥代表參與華盛頓保工大會之利便 
　　二日紐約電比皇比后乗喬治華盛頓號輪船抵此由驅逐艦十二艘游艇一隊護送至埠頭港内砲臺鳴砲二十一響示敬比皇致書美國人民表示對於美國參戰之感忱 
　　二日紐約電據亞干薩斯州希里拉電稱該處白人黑人因搜捕殺害鐵路委員兇犯啓釁死白人三黑人七傷者頗多當道已派兵預防續起衝突 
　　二日紐約電有值美金洋八十三萬元之現金運至舊金山擬運往遠東 
　　二日巴黎電法國飛行家波萊氏定期今日啓程飛往澳大利亞已展緩出發以候英國當道許其在澳登陸 
　　二日巴黎電時報得悉前德國國務總理施特滿氏近寓瑞士之時乘機與德國瑞士人員接商擬設一大圖際通信社事宜擬以有利於德國之消息傳遠外圖各報 
　　一日柏林電民治黨允入内閣長司法内務二部及履行和約經濟條欵掌理商船事務 
　　二日巴黎電衆院以三百七十二票對五十三票核准和約並一致贊成法英美三國之軍事恊約 
　　二日倫敦電本星期南俄所可注意之事務爲台尼金將軍進至庫斯克境外並仍在其陣線之大部分前進距莫斯科僅約二百四十哩謡傳該處因畏襲擊已宣布戒嚴令柯爾恰克將軍亦續獲進步過激軍已委棄土波爾斯克鎮 
[公電]  
　　北京各界聯合會電 
　　上海各報館各團體均鑒東日直魯晋豫滬寗鄂湘閩浙各界男女代表五十餘人復至新華門請願取消中日密約罷免軍閣解散安福部懲辦張馬及外交公開言論自由等五項全體被捕聞政府將嚴厲處置望各地速籌對付方法北京各界聯合會冬 
[國内要聞]  
最近南北和訊 
　　日來聞東海及靳代閣以和局難以久待特擬日内即在公府開府院聯合會議一次將謀和最後辦法解决並悉所擬最要研究之點尤在南方對王總代並不接待是否使王離滬及應付南方不願謀和之方針又聞前夜靳氏携帶軍政府艶電赴某公處討論辦法相對太息某公言西南一意反對王揖唐實屬不解但更換王揖唐必須先問南方對於提案是否能撤回云云意謂南方若　撤回提案則王揖唐更換問題亦可相商也昨日拍電覆軍政府略謂王揖唐此次抵滬誓守和平矢志靡他務必蠲除成見不分畛域速開和議諸公關懷大局務望察諒云云軍政府艶電原文如下靳翼卿先生鑒有電誦悉執事出膺艱鉅振導祥和甚佩甚慰和議旣再輟矣解决愈遲顛危愈速果承推誠商榷敢不殫其心力求底於成顧今日和平障礙全在王揖唐一人國家爲重個人爲輕似不宜以王氏之故致和平之難實現務乞查照先後各電撤回王氏另簡賢能王氏如有愛國家愛法律之真誠則奉身而退拯國之危雖不必自彼議和而能立就和平當亦良心之所甚願執事志在寗息力足轉旋望以决心奠茲大局燕台引領佇候教言岑春煊伍廷芳陸榮廷唐繼堯林葆懌艶此乃南方第四次拒王電也 
政府又接香港李鴻祥密電云南方各首領以王揖唐滯滬不去似使南方居於不願謀和之意特開政務會議决定日内即向各國宣布王爲軍閥派首領南方勸其勿任總代表無效曲在北方以覘列國對華之趨向云云靳代閣個人昨亦覆廣東軍政府一電對於賀任之意先致答謝之詞末謂中央此次謀和旣有誠意王總代表尤有决心務望捐除成見迅速開議早觀成平云云又據李純來電稱迭電奉悉我公酷愛和平出自肺腑苟能斡旋决盡棉力何恩溥已晋謁崇階務希示以周行迅速回寗接洽爲要昨日院即復李一電云我公振導和平毅力肫誠溢於言表深慰下懷承派參謀長何因溥已晋覲主座諸事業已妥定擬即日南旋面陳一切先此奉復 
[北京代表團被捕後消息]  
　　北京請願代表全體被捕後當局對於代表旣嚴密防閑如臨大敵對於各代表之住室亦復大加搜檢昨晚北京第一賓館天津代表包文俊住屋忽來巡警多人搜索所有物件都被檢查一過包於臨行時因遺一小包該警等即認爲要緊之件内中零碎書本爲三韓亡國史演義國民猛醒録各一本亦被拿去别處代表住屋是否被搜現尙不知其詳又聞此次請願之舉因時局促迫未待各省代表齊集京師然後舉行故昨日上海學生會代表李峻華及濟南代表劉君均於一日抵京及聞各代表被捕之耗兩君立卽赴廳要求與各代表一同覊押經警廳中人婉勸再三兩君亦無可如何已於昨日搭車到津與各團體接洽一切 
各代表於前夕被收入警廳之後昨日政府各要人（段總司令王步軍統領吴警察總監均列席）在國務院會議辦法均主和平處置擬由公家將各該代表派員送回本省交給該省軍民長官分别監送回籍一面並將始末情形通電各處俾悉真相此議業經多數贊成日内即由警廳辦理又據公府人言前日因總統黎明須赴國子監丁祭恐代表等有他種舉動故强迫解散現衛戍總司令已擬出辦法如再有繼續舉動之人當立嚴辦又據某通信社消息日來請願團又復到京活動京中軍警高級長官爲維持秩序起見特於昨日下午六時在京師警察廳召集臨時會議磋商維持秩序方法討論許久始散會自各代表被警察送往警廳看管後政界方面頗抱樂觀且謂從此各代表不致再有來府請願之事矣而據某府人云東海對於各代表來京請願視同兒戲以决不接見爲第一宗旨承宣司在職人員深悉東海厭煩亦建議嗣後代表團來不代傳逹之職惟靳代閣對此問題尙欲設法維持嘗自謂心與力違恐不能發生效果其言未知果由衷否也 
自此事發生後京師警察廳發出一布告甚爲可怪其文如下本月一日上午十時餘據内右一區報告有自稱各界代表孫憲也女子郭龍真等三十餘人齊集新華門請願請謁當經派員前往照料詢間請願事項據稱有請願書須面見大總統呈遞等語旋由國務院派員接見飭將請願書交出代遞該孫憲也等仍堅執請謁並有大總統不予接見不能散去及交出請願書之言查人民請願陳訴約法規定具有明文不當請願於大總統前已迭次布告言之綦詳該孫憲也等此種行爲以法治國人民而約法不知遵守誠不知其自處何等藉曰民意須知各地方代表須經法定團體法定手續推選而出非任何一人可以自居其名人民請願須以法律事實爲依據非捕風捉影可以竊附其義該孫憲也等代表之名何自而來請願之事是否屬實即使法定程序相符亦尙有考量之餘地今政府原心略跡派員接見受理請願書其虚衷採納不爲不至而必須面見大總統然後乃可將請願書呈出其理由何在尤令人索解無從至謂民國總統接見人民本爲常事請謁亦非過當不知總統接見人民必有接見之必要乃可予以接見若徒執是説而肆要求則我國四萬萬人誰非人民將無人無時不可請見大總統亦無人無時不應接見信如其言恐接見一事大總統已日不暇給遑及其他横覽五洲當亦無此先例此次大總統不予接見乃爲事理所當然惟近來積非成是其間鼓煽風潮别有作用者在所不免本廳負有地方治安責任故不得不剖晰言之冀免一般人民之誤會報紙爲輿論先導報界不乏明逹之士所望對於此次請願之記載持以公正之論調而糾正之俾風潮寗息上下相安不獨克盡報紙天職而地方秩序拜賜良多若偏激挑撥趨於極端則是有心紛擾萬一釀成事故本廳雖夙以維持輿論爲職志亦不能爲之曲原也風雨同舟惟期共濟其善體此意焉特此布告中華民國八年十月一日總監吴炳湘 
[天津亦起請願新潮]  
　　二日天津各校學生結隊向省公署請願共有學生四千人童子軍三百餘人維持秩序先期各校學生約午後四鐘在東馬路青年會取齊所到各團體爲女子師範附屬小學天津女界同志會新學書院南開中學官立府中學成美中學大營門中學第一師範等校是日女師範未加入因分赴家庭演説之故各校到齊後候至五鐘南開學生甫到（因校長初未允許致起有多少糾葛也）當即結隊向省長公署前進抵東轅門後由學生代表韓致祥前往接洽令各學生在轅門内靜候因省公署劉稽查長不允不得已分爲兩組駐在東西轅門外各學生已將東轅門堵住僅有數名守衛而已當時王叔鈞廳長聞信趕到令各校舉出代表爲邊緝新韓致祥干蘭渚姜國輯孫學謙劉式英沙主培王琪（女界）等八人與王廳長接洽王遂率領八代表進内至五鐘半即由學生聯合會報某記者出外當衆報告謂衆代表隨王廳長進至政務廳西跨院即有人招待分享烟茶王叔鈞當詢衆代表來意衆謂學生等必而見省長未便向廳長陳述嗣有省公署參謀長劉啓垣出見劉謂我係軍人毫無知識計自五四運動以來對於諸君舉動極表同情惟諸君此來萬不可令省長爲難并詢此來意見衆謂非面見省長陳述不可足下如能代表負責即不妨向足下陳述劉王謂要求之件如可以辦到無不盡力否則我輩亦無法想於是韓君致祥將北京請願代表被拘情形及所要求之五條一一説明並請顧省長轉電中央分别要求條欵概予圓滿答覆以順民意而免危亡云云王廳長云要求條件報紙業已詳載純爲救國要圖個人極表贊同但須與劉參謀長一磋商之於是劉王二人進内少頃出謂諸君所要求者恐省長以身分關係不敢轉逹沙主培云省長爲一省長官是否應當保護人民目下人民處於水深火熱之中省長置之不理已自失其省長身分參謀長云省長自五月以來身體瘦損眼涙暗彈鄙人目睹愛國熱忱亦不減於君等祗以官吏身分作事不得過背中央趨向省長對於學生愛國舉動極其欽佩人所共知此次題目太大恐省長不能爲力韓云題目固大但求省長轉請中央非請省長執行且楊以德暗中壓迫印刷局不許爲學生報印刷不得已停刋言論已失自由應請省長加意維持且青島問題本爲我國領土寗可迫於强力被人奪去不能令少數人任意送人云云王叔鈞劉啓垣云諸君要求雖有理由惟問題重大省長旣經公出吾輩未便擅自主張最好請諸君暫爲回校俟省長回署我等定然代逹明日午後三鐘請赴教育廳候信八代表等因省長旣不能面再等亦無益當即辭出向各學生報告接洽情形並謂此來雖未面見省長但與王劉兩氏談話亦算稍有眉目且所有進行事宜亦非一二言所能解决此地離高等工業相去不遠可至彼處再商當即全體站隊分爲四人小排前往高等工業沿途高呼民國萬歲旣抵該校大操場即由韓致祥復行報告經過情形繼由易守康報告對於演講團希望謂諸君必具一種堅忍意志萬不可隨聲附和人云亦云嗣又有某君提議各校長對於學生請願之壓制當籌一對待方法因時間太促討論無結果出校時已七鐘矣又聞昨日直隸第一女師範爲全體講演之大出發共約一百餘人分爲兩組前有大旗兩面前導大書全國各界請願被捕八字隨有女界愛國同志會旗幟在圍城馬路大胡同一帶游行演説一班女同胞所至之處人民皆圍繞四周駐足靜聽講至極誠懇之處聽署都爲泣下 
[墊欵與新銀團變動之形勢]  
　　據某使館傳述我國提議之二千四百萬元墊欵現已完全停頓其原因則以駐京公使團審查我國財政現狀尙未至十分困難之境核計每月支出項下陸軍部五百萬元財政部一百五十萬元海軍部五十萬元内務部四十萬元外交部三十萬元其他各部六十萬元臨時費七十萬元合計九百萬元而收入項下以最近之一個月比較之則有鹽餘四百五十萬元關餘二百萬元各省解欵二百五十萬元烟酒公賣稅及其他稅捐一百萬元合計已逹一千萬元收支相抵尙有贏餘故無再事墊欵之必要更就各國自身言之大戰之餘均非富裕且新舊銀團孰存孰廢尙無一定對於中國提議未能即予容納抑亦事理之當然關於此點公使團意見殆已一致日内將有一種之具體表示云云 
更據日人所宣佈之東京電云二千四百萬元之對華借欵由日本單獨承受已於三十日之閣議决定俟得英法正式回答後即行確實答覆中國又云據日本當局言曰二千四百萬元借欵雖已得英法之同意由日本交欵但恐不能如中國政府方面希望之期日交付 
[德奥約簽拒之所聞]  
　　吾國對於拒絶德約一事全國主張一致故外間所擬補簽之説卒不能成爲事實昨據政界消息云前次中央曾電各省及一般在野政客徵求對於德約問題之意見現已陸續來電答復其中贊成堅持到底者佔十之八九主張變通辦理者僅十之一二當局復加籌商决定依從多數意見對於拒簽德約一事堅持到底並擬日内將此意見通知各省並電巴黎各專使遵照 
奥約中除正約外另有附約專爲限制各國軍械無論入口出口一律均須各國政府出具證明書加以檢查每年終報告國際聯盟會用以減免戰禍振導和平政府方面已有電通知專使照簽最近陸使電告已於上月底在巴黎簽字矣 
[我國對付俄激派之方針]  
　　俄國過激派近日頗爲活躍沃木斯克政府因此屢瀕危境各國對俄方針初本主張扶掖沃政府近因沃政府不能自振亦遂漸變舊有政策西比利亞所駐各國軍隊先後撤退雖新方針未定而已純取旁觀態度吾國與俄接境利害關係較密政府已電劉鏡人范其光楊增新陳毅等詳細調查俄國實况一面電知巴黎專使團與各國隨時接洽以便確定方針務適實用 
日昨新疆督軍楊增新電政府云與中國接壤之秦時羅耳非羅耳毘太河石美等俄國省城向日中國人民與之貿易頗爲繁盛凡在以上各處之華僑已逹一百餘萬人其中尤以作工商業者占多數在平靜時即頗受俄人苛待雖華人極力周旋而俄人仍時用壓制近年以來俄國内亂叢生華人所受痛苦更甚曩昔僑民之損失不可勝計查清咸豐十年中俄條約訂有凡俄國地方僑居之華人及其財産中國政府當然派遣領事管理一切現時俄國内部瓦解秦時羅耳非羅耳昆及太河三處已在過激派範圍之下雖若何損失勢難向其正式交涉祗可暫爲忍受然石美一省乃爲沃木斯克政府所管轄沃政府當有相當之保護不致使吾國華僑再受痛苦詎料在該省之華僑不但沃政府不加保護且仍受莫大損害而在逹請之俄領事亦竟若聾唖地方長官亦迭次向俄領事交涉而俄領事亦置諸不理現已遣派代表前赴石美地方調查所有華僑死傷情形以便設法維持將來華僑在該處之生命財産並請中央速示辦法以免意外枝節而傷中俄兩國之邦交云云 
[佑尼干論中國問題]  
　　中美新聞社譯密勒評論報佑尼干君之論文云紐約商務報頗有勢力近著一社論討論中國問題大旨謂今日中國之大問題爲破産設法救其免於破産實較修正日本佔領山東權利之條件爲尤急要該報以爲中國目下實向破産之境直趨而進祇須觀其所負債務與所以還債之方法便可了然其後附載朱啓鈐氏所編之中國財政情形表謂每年國家收入爲三萬七千萬元而行政費與付債即需二萬四千萬元再加陸軍費占全部收入三分之二該報以爲此項經濟負擔實無可辨護又謂中國今日軍隊共一百三十萬人而專事刧掠徒作國内戰爭之用此言也實爲在華一般外人之公言又曰世界徒聞顧王兩專使爲中國爭權利之偉舉而不知中國南北武人同一專制貪黷山東與他奢人民所受之真痛苦其源實在此中國民治在督軍監督之下遂至每年預算不足至一萬三千萬元之鉅可歎也揣該報之意似已知中國財政之内幕實不可究詰據朱啓鈐氏所算中國外債爲十一億五千八百二十一萬零五百四十三元其中日本債欵占六千二百五十萬元而北京某日本報紙則謂一九一五年後日本借與中國之債已逹一億八千零零五十萬元該商務報又云中國天産甚富而不加開發礦源極豐而礦律朿縛之使不能發展商務儘可振興而交通不便種種阻碍目下中國窘急已極非有現錢不可然仍聽其北京軍閥反對新銀團改良其財政之計畫真不可救藥矣云云按西方各國所繼續承認之中國政府非即此貪黷卑汚之軍閥乎使非各國承認則彼能存在乎當中國宣布共和政體時各國亦正式承認之然自袁世凱爲總統以後共和二字早已名存實亡臨時約法全被袁氏與軍閥推翻而僭居中華民國統治者之地位此固人所共知時至今日謂宜由西方各國一考察北京之政治究與彼等所承認之政體相符否今美英法三國方圖一致結合贊助中國改良財政而日本則與某派華人勾結反對此西方三强之貢獻日本此舉之理由係彼欲得中國之一半土地供其專用華人之理由則係得日人借欵之供給不欲從此斷绝財源也而此等華人即爲商務報所指之（齷齪軍閥）即爲目下世人咸知能爲任何國家的或國際的無恥行爲者也中國土地旣廣斷不容任何一他國獨占其利益開放門户政策斷不至因日本反對而即抛棄中國在戰時因聽從日本之勸告竟至失却在和會之地位其爲利爲害今日當已自悟新銀團之目的在包舉一切政府借欵統一外人在華之利益以免由勢力範圍政策而致瓜分之實現此等主義天然爲軍閥派所不喜然中國人民豈亦因此面對於西方諸國反有所怨望乎 
美國出口實業雜誌八月號載一論文題曰美國爲一大國際銀行家其言曰歐洲每年欠美國利息一項有五萬萬元（美金）預算本會計年度之終美國與歐洲間商業價值兩抵之外可贏三十萬萬元又歐洲欠美國債欵總數在一百萬萬元以上至美國各國立銀行財産共有二百萬萬元再加全國存金甚多合各國立銀行之財産已足付清戰時全部公債而有餘至於去年各農場工廠之産品值價在四百萬萬元以上足清償公債全部之兩倍雖然此項金錢大局若不藉其他救濟方法爲之扶助則不克長存此乃美國實業界人所深知救濟方法之一爲鬆動他國之借債義務據該報主張有三要綱一爲展長外國借欵期限一爲收買外國保品一爲投美國資本於外國實業同時又使外人在美投資及放債而要以促進國際商業爲關鍵云云誠扼要之論也 
有自署爲美國公布局俄文部代理部長之諾登氏投書紐約時報謂美人在西比利亞已失衆望並指陳其理由據云美人在西比利亞之行動違反其所發表之諾言大失信用因此以前美人所享之地位今爲日人所佔云云此説殊不足信按以前有一風傳謂在西比利亞之美軍官不允助日軍官作戰其實則美軍官若從事此項戰事即係直接違背美政府之政策與命令故所傳不允云云殊不足怪今諾登之説其情形殆亦相同美政府若聞其説决不重視如上海某報之將其登於重要地位也况乎美國人評本國人之行動亦未必中綮此在英國歷史上之論斷固不乏比例若謂西比利亞有許多人民未得食物寗能即指爲美人之過須知美國在戰時供給食糧於世界各處厥心甚熱厥功甚偉縱有缺點亦可原諒也孟楷斯德指導報近有一文警告英政府謂日本似與哥爾郤克政府極密切有貸予一大債欵之勢查日本不肯加入新銀團可據近日種種消息知上説殆亦子虚指導報要求英政府與巴黎和會宣布此種秘密事實及恊約按巴黎和約甫經締結日本簽字之墨未乾而謂其即與人訂與和約精神文字相反之約殆不可信而信用素高之指導報乃發布警告致疑於日本之態度隐然謂日本大失信然則以輿論代表自居者何不注意及之乎 
[京華短簡]  
　　前日（一日）下午四時十分英國公使朱爾典藏務主任台克滿參贊哈定赴外交部訪問陳次長與西藏問題爲長時間之談話微聞英使以台氏來京守候已近三月而西藏交涉尙無頭緒故請中政府爲適當之接洽俾令逐次進行某君答復謂中央對於近來藏事詳情尙不明瞭必須召集川藏新甘等關係省分代表到京爲具體之討論後方能對於貴使表示意見現在惟有仍請展緩之一法而已英使嗣言現在不妨將不需代表同意諸點先行訂期討論至此時不能决定之案則俟諸代表會議後再行决定亦可云云某君答謂容再考慮乃散 
參謀部大控案發生後詳情已誌本報茲據參謀部中人云陸錦之控案關係重要之點爲調查費一項調查費每月二萬元二年以來不下三十萬元上下而陸錦在部之報銷只六七千元此控案中最要之點也此外尚有關於員司薪俸各節聞此控案發表後參謀總長張懷芝曾召集部中員司開會研詢所有控案中署名之人均承認簽押不諱此外尙有加入者多名某某兩科長且願爲案中之證人此種風潮越閙越大政府以此案關係刑事陸次長在部多年一旦控案發生苦無辦法而各省督軍中聞有來電請予保全者然出頭控告之部員則態度異常强硬昨又有第二次呈催矣 
東三省巡閲使官制案東海前已交國務院核議據聞此項官制大旨如下（一）外交仿照前清改行省時東三省總督制度奉天吉林黑龍江之外交統由巡閲使行之以謀統一（二）軍事軍隊之編練及奉吉黑之國防由巡閲使總攬實行分駐三省之計畫軍裝之統一及籌辦被服兵工廠等事統由巡閲使計畫行之（三）民政財政司法受政府特别委任由巡閲使力謀統一此項官制目前正在核議之中雙十節前後可以發表 
倪嗣冲日前因養疴抵津茲聞倪氏現仍在津小住尙未返皖日昨尙有電報一道到京内容略謂赴湘安武 
 
 
 

Page 7

 
 
軍現因省防入冬亟須　回擬　政府照准即可電飭開拔回省云云 
昨得外交界消息云爪哇政府已將禁止外茶輪入和蘭所屬各口之命令完全取消昨由和國駐京公使照會外交部轉飭各省茶業商會知照嗣後可照常將華茶運輸荷屬准可暢銷 
中美通信社消息云公府顧問范源濂本爲贊助和議一分子近因政府引用安系人物頗不滿意而政府仍委令任疏通之責范極力謝辭并已於二日上午八點半車赴津矣 
[奉省各縣蠶業之發逹]  
　　中美新聞社奉天通信云奉省自昔無所謂蠶利前清嘉道間有魯人某流落於奉窺見林木中有柞遂倣照齊魯間土人放蠶養柞辦法購辦蠶子多種按法試放而生息之繁不減齊魯由是轉相則效漸次推廣竟開一互古未有之絶大利源浸淫至今日益發逹日人方面艶羨尤甚嘗思乘間有所假手際茲全國一致發展實業提倡國貨之時則蠶柞之振興更不容緩茲將調查所得略志於下以備考查蠶業者之借鏡焉（一）奉天蠶場奉天在昔亦無蠶場嗣教育界見蠶業爲奉天出品大宗知識不進難期改良因在實業學校農業試騐場女工傳習所教養工場及習藝所等處均設蠶桑一科教授蠶業上一般之常識又各另置養蠶處所以備實地練習每年之産出雖不甚鉅然養成有蠶學之智識者不少云（二）遼陽蠶場東路望寳台等處蠶場共九十六處南路千山等處蠶場七十五處（三）海城蠶場東路三道溝等處蠶場二百四十處南路八岔溝等處蠶場一百九十五處北路石牌樓等處蠶場八十六處（四）蓋平蠶場東路接官廳等處蠶場三千七百六十一處南路三岔店等處蠶場一千五百九十六處（五）復縣蠶場東路莊口等處蠶場一百五十處南路狼溝山等處蠶場二十一處北路大石槽等處蠶場九百六十三處（六）岫巖蠶場南路高嶺等處蠶場二百七十二處西路楊木溝等處蠶場三百十五處北路羊拉塔等處蠶場一百八十三處（七）鳳城蠶場東路石頭城等處蠶場一百二十七處西路鷄冠山等處蠶場八十二處南路邊門口等處蠶場三百二十九處北路黄旗保等處蠶場一百二十五處以上四路共有六百六十三處（八）安東蠶場東路九連等處蠶場六百七十二處西路佛爺溝等處蠶場四百十二處北路劈柴溝等處蠶場四百九十一處以上三路共有蠶場一千五百七十五處惟南路無之（九）寛甸蠶場東路二龍渡等處蠶場七百七十四處南路長甸等處蠶場八十八處西路望寳石等處蠶場四百三十五處北路長嶺子等處蠶場四百三十八處以上四路共有蠶場二千四百六十五處（十）恒紅蠶場東路乾草營子等處蠶場十五處南路大雅河等處蠶場六處西路三道河子等處蠶場三十處以上三路共有蠶場五十一處惟北路無之 
統計以上十縣共有蠶場一萬二千七百六十餘處若以蠶場之多寡爲比例差則蓋平爲最寛甸次之安東復興又次之岫巖海城又次之遼陽海城尤次而奉天殿焉倘各地方官與各團體對於此項絶大利源稍加注意對於舊有蠶場者設法維護而奬勵之又新闢蠶場竭力提倡而勸辦之則今後奉省蠶場當可由一萬幾千餘處增至數萬數千餘處或竟至數十萬餘處而未有已如斯大利之事覬觎者正有人在望吾官場與一般商民急起直追積極進行庶幾奉省蠶利可以大闢也 
[粤學界聯合各界之大巡行]  
　　二十七日廣州學界聯合報界作救國的大運動各校學生先期分作十字形排列一由永漢馬路直至碼頭一由南園横陸軍混成旅司令部後於上午十一時半先由聯合會長張啓榮馳至巡視一遍各校學生均行舉手禮旋即由各學校舉出代表一人領隊一人糾察六人集合國貨陳列所會議有頃由張會長商定培正學生孔耀波爲總領隊並當衆宣布謂我等今日大舉巡行志在喚醒國人一致對外第一當謹守文明切勿暴動以免惹起交涉貽人口實第二宜鞏固團體無論如何切勿中途爲他人解敵以保學生尊嚴隨山一校代表分　衿章及各種傳單計是日與會者有培正中學甲種工業公立法政廣州　學第一中學光　醫學教忠師範廣州法政婦需醫學光華女學公立醫藥潮州中學番禺中學番禺師範高師負販團公立監獄職業女學慕藜中學聖心中學嶺海中學宏英中學南海中學珠江中學育才中學中法醫學圖强中學神聖女學漱文女學淑正女學公益女學潔芳女學道根女學明逹學校培坤女學道光小學等三十餘校計共三千餘人正午十二時由天字碼頭列隊出發新聞記者團各報均有記者列入約五十餘人疋頭行有數十人隨行國會議員亦有來會者聲勢之壯一時無兩於是循西而下沿途燃串炮歡迎者烟焰彌天聲聞數里尤以榮生防務館西濠酒店國貨徵銷場爲多中法韜美醫院除以數十人燃放串炮外并高標中法兩國國旗形式甚爲莊重更有丈餘長之白色大旗臨風招展大書感謝國會議員報界贊助學生數字學生團沿途大呼抵制亡國公司聲勢悲壯及至先施大新門前新聞記者團亦大呼抵制呼聲甫起路旁之掌聲亦摇山動海而來沿途觀者對於新聞記者團之參加均爲滿意的評論至十三行鼓掌歡迎者更多大信銀行且以串炮力擲新聞記者團之旁表示狂熱的善意此巡行西關之情形也至巡行老城有二事足紀者當行至舊將軍署滇軍總司令部門前時守衞兵士立正致禮至巡行團完全過後始已又頭隊行至惠愛六約有西婦數人突前攘臂揚巾笑語點首表示敬意巡行團亦摇蕩旗幟以答之此外南關影畫戲院招待學生休息天天茶樓招待學生茶水查是日行程由西而東再斜東而南穿過全城至四時許始復回至天字馬頭而散計步行四小時路線三十餘華里自始至終都無倦容 
自三大公司聳動官廳拘捕學生後大動公憤不數日間而亡國公司之名詞遂傳遍廣州巿是日各界大巡行後至夕七時許有多數人在長堤先施公司門首見有出入該公司者羣起鼓掌擠之涼血動物之聲大起公司中人指揮游擊隊將槍柄向人亂擊并拿去三人一穿長衣戴眼鏡者一穿礱　衫者一穿白衣褲者人聲愈加洶湧時公司中許多婦女見勢不佳恐蹈前次大新之覆轍慌忙逃出門首之人兜截圍困上下其手圍觀之人鼓掌大笑各婦女狼狽而逃至有失履遺巾者同時十八甫真光公司亦有此情景游擊隊荷槍彈壓勢欲拿人卒以人數過多不敢動手而同時風潮最烈者則爲西堤大新公司該公司海旁有人演説圍而聽者人如山海對於出入公司之人或以石擊或以手指或以口駡嘈雜不堪大有拆毁之勢該公司下令各伴持械以待穿商團服裝者亦甚戒備並有指揮游擊隊洶洶而來路人多有狂奔者幸有憲兵一隊上前制止旋各伴在樓上將坐椅二張向人叢擲下頭顱被破者數人並在樓上將穢物抛擲人叢中之被汚者不知凡幾聞有失足跌海者二人直閙至十時該公司閉門已三時之久指而駡之者尙源源不絶自閙此風潮後至昨日過公司之門則已寂然無人出入矣又聞是晚大新公司因人衆喧譁酒菜部食客異常恐懼即紛紛飛跑下樓致有訛傳火警之謡自此事發生後三公司即開會議討論對付之法冀有以挽回於後但粤人對於三公司感情已大惡國會議員旣發起不入亡國公司而軍政府在職各人員昨亦决議照行全體簽名贊成故欲恢復名譽恐非易易矣 
[廣東外交後援會之大會]  
　　議决援助學生方法 
　　二十八日下午一時廣東外交後援會因學生調查風潮通函各界團體特假座東園開會討論各界代表赴會者百餘人由宋以梅主席宣布開會理由畢學生聯合會代表張啓榮報告經過情形張殿邦報告入獄種種狀况褚輔成林森吴景濂朱念祖謝英伯李芝畦等均有意見發表林森謂有幾百調查隊即捕拿十一人仍有可數千人任其捕盡凡有血性者自必繼續進行若一二公司不能抵制遑論抵制日本吾儕慎毌稍懈昔英國有女子三百六十餘人因要求參政權被捕殆盡彼此入獄後均相誠不食卒由政府以軍樂送出可知公理戰勝强權云云褚輔成謂官廳此等舉動係屬非法舉動旣屬非法舉動我輩人民當　否認之如再拘捕學生我本未嘗獄中滋味今　　　諸君入獄吴景濂謂現在由國會議員組織演講　　人堅持抵制公司並要挾商會派出調查員共同調查務逹目的如拘捕學生吾輩必誓死力爭討論數時遂表决辦法三條（一）對於官廳方面採不理主義（二）對於三公司方面則勸導各界不與交易以示懲戒（三）對於調查方面仍繼續進行並由外交後援會通知總商會轉請各行愛國商人擔任調查恊助學生以免勢力薄弱後張啓榮起而答謝并主張各界組織演説團即决定由外交後援會舉定朱念祖謝英伯鄧鈞梁懍丹等定星期二晚七時在天字馬頭露天演講始宣告散會 
[粤女學生被擄案已破]  
　　廣東圖强醫院女學生自被擄後警察廳偵緝隊見案情重大即派員分赴東北郊各村落明查暗訪前後花去購線費千餘金遂漸發見被擄痕跡於是决定於前晚派大隊前往圍捕拒跴緝三晚均未得匪巢所在至昨晚（二十七）偵緝長吴國英復親率偵緝隊全部及游擊隊二十餘人配足軍械隨同線人前往圍捕計是夜六時出發至深夜二時始抵賊巢其地在龍眼洞之後萬山深處時各女生正由别處被匪遷到山脚破屋之内驚魂未定而警隊恰至先用七人攻入破屋之内各匪在山上見有人至即開槍射擊吴國英知生死關頭在此一舉遂親率所部冒險進攻彼此劇戰約一小時匪勢不支卽撲進賊巢將女生五人及僕婦一人完全救出當兵匪劇戰時槍聲密如雨下各生均睡在地上以避槍彈臨出門時經過山下因衣係白色匪徒在山上望見復亂鎗射下冀圖報復此役偵緝長吴國英因黑夜進戰用力過鉅致被山石撞傷腰部足部已入醫院醫治其餘游擊隊輕傷一人偵緝隊輕傷數人是夜各軍隊苦行五六十里復劇戰數時直至翌早九鐘始偕同各女生回廳由司法科長陳華士訊問明確即交該醫院領回安息此事實省城從來未有之鉅案也又一報告稱城内舊倉巷圖强醫院女生張德生劉錚陳智培伍如意司徒優五人及傭婦阿三於本月三日晚被匪誘擄迄今將有一月昨始破獲先是警廳奉令嚴緝乃廣購眼線至本月二十七日早始得可靠線人報告迺以三人在前途接信以二人引道一面派員督帶游擊隊約六十人全副武裝於下午四點五分鐘分途進發至入夜始在燕塘集合初據線人報告謂該女生藏匿於白雲山附近之華店遂按址前往旣抵是地前途之線人又稱該女生適已移往龍眼洞遂又跟踪前往及至又據别一線人報稱該女生移至此間不久即已移往與此相距約四里之茅廬中游擊隊隊復前往惟此去必須經一羊腸小道迺克逹目的地此道兩旁皆山兀突嶙峋天然險要遂各加意戒備蛇行而進甫至半途山上已有守衞賊匪喝問口號因不能答遂被發槍轟擊游擊隊當卽與之接戰實行猛烈反攻多時匪始不支乃得直搗匪巢當將女生五人傭婦一人起回維時各該女生正盤膝坐於茅廬中地上僅以稻草爲墊凄楚非常及見官軍至各皆歡喜欲狂惟賊匪則已逃走凈盡未獲一人該游擊隊隊護送各女生出險行至燕塘天已黎明遂於此間略爲休息并購物充饑然後晉城二十八早九時許始回警廳分别傳領各該女生及傭婦自經此回意外備嘗痛苦均顔容憔悴瘦骨支離中有二生且已無鞋穿着尤形狼狽聞游擊隊中有六人當與匪大戰時因在夜深未悉途徑以致跌傷手足云 
[皖省近事]  
　　倪督已返蚌埠馬少甫鎮守使准五日回蕪 
皖財政廳新廳長陶鎔聞於十一日出京過蚌勾留一二日與倪督磋商財政計劃即來省准十五日接印 
刻值秋節省垣金融更屬困難聞上月份行政經費尙未發給現陳代廳長特向中交兩銀行商借數萬元准於五日照發果爾則秋節可敷衍過去矣 
安武軍雖照陸軍新章改編五混成旅其實内部軍官職稱餉章均如舊僅就表而名義上略加改革耳又軍署軍需處長陳美齋自奉令代理財廳長遺職尙未委人聞某副官頗有希望 
董教廳長現令省視學赴本城各校考察近狀 
懷潛太内河河道久已淤塞前擬開挖曾派員測繪現已完竣繪具圖説呈報省長以便請欵興工 
[寗垣各團體缺米之呼籲]  
　　寗垣米糧缺乏皆因商人乘此新榖登場之後偷運出境所致現在已呈米荒現象南京總商　江寗縣教育會江寗縣農會南京地方會汪寗自治辦事處五團體昨特呈請李督齊省長嚴行查禁其文如下爲米源將竭輸出愈繁懇請防患救民嚴杜漏巵事竊查本年春間因日人運動蘇米開禁我督軍會同省長召集省議會臨時會議取决可否迨一致否决各方面仍屢變名目請予放行而多督軍與省長幸抱定省議會議决之案一一謝絶緣是米價不見騰漲數月來吾蘇民含和食德身受厚賜銘感無旣矣乃現值新榖登場往在年此時期外江内河之米麕集省垣價值極廉取求甚便今年則不然近月以來外江之米不見一船入口内河之米來船亦屬寥寥因之價格日昻陳米八元左右新米已漲至六元有寄至於滬上則已價過九元其原因乃由朦混輸出約有數端自蘇米申禁後其時皖米米尙然弛禁於是巧黠商販思以蘇米冒充皖米但皖須持有大勝關捐票始准騐放乃串通皖米船以少報多加至數倍或一船重報數次或於豆船之上蓋米一層作米報捐最後則祇須每石報捐六角無須騐貨即可填票此朦混輸出之一端也自津浦火車發現違禁私運之米於是特派稽查專員捐票及護照上必須稽查蓋章始准放行但自有蓋章放行之例而稽查之法愈疏據聞兩月以來上車放行之米　約二三十車計兩月運出之數不下五六十萬石查皖米與蘇米成色顆粒顯然不同軍米准運與否及限運若干均應遵照省令辦理今一例蓋章放行來者不拒所謂稽查者何在此其朦混輸出之又一端也自商米有扣運充公之案於是商米皆冒充軍米有預先取得護照者有臨時取得護照者有米已被扣電請陸軍部來電商請保存補給護照者且聞護照價值每石三确至一元不等此朦混輸出之又一端也聞日本缺米每石漲至五十五元有奇於是來華之船絡繹不絶江蘇各海口如吴淞通海及鎮江等處時有日船停泊來收食米近則懸每石二十八元之值相招故違禁偷運之船雖三次之中破露兩次猶有餘利此於朦混輸出外又有冒險輸出之一途也總之外人購米之情日迫一日而我國徇利忘害之輩欺朦勾串其術亦層出不窮伏念吾蘇食米來源本不甚旺而省垣尤恃鄰縣接濟始可支持今以秋收之時米價漲至九元以上由此而冬而春米愈少而價愈貴試思省垣勞動小工及游手就食之徒所在皆是加以時局飄摇人心浮動元氣未復户鮮蓋藏假使米價一再增漲或竟至半倍或一倍之上有不挺而走險以求免死須臾者乎查目前皖米業已禁運無可影射其聲明報捐後中途延滯者顯係託詞蘇米已漲至九元以外無論軍米漕米照章不能弛禁放行務請鈞座爲秩序計爲民命計謝絶强有力者之要求並查明欺朦賣放之員司盡法懲治一面嚴防偷漏繞越藉以留餘瀝而惠窮黎不勝迫切待命之至 
[南京快信]  
聞滬寗將有第二批請願代表北上王警廳長楊憲兵司令令滬寗兩車站軍警注意 
魯各界代表昨又到張獻廷王洛平石紹光等三人擬與寗垣各界接洽畢即赴滬 
對德奥戰爭現已解除軍民兩長昨通令所屬所有以前一切警備應一律取消 
上海美國總領事今晨乘江新輪船抵寧李督派本署外交顧問温世珍赴下關江干迎接下午李督齊省長在署設宴歡迎 
黎黄陂代表黎澍昨午晋謁李督談話時局甚久准今日午車赴滬 
王芝祥因和議事昨由滬來寗謁李督有　接洽旋乘晚車返滬 
院電李督阻止施愚入京面施業於昨日北上 
顧鼇昨由滬來寗今日轉車返津 
米價連日已稍跌落白米每擔現售洋六元數角 
孫寳琦昨午已轉津浦車北上 
何恩溥前日因公赴京聞昨日晚車返寗 
財廳委楊蔚光充閔行稅所長龍錢稅所長馬殿鋆與瓜泗稅所長方松年對調 
李督誕辰各處來賓仍派員招待惟不演劇 
鄂王占元浙據永祥贛陳光遠湘張敬堯均派代表來寗祝李督籌壽辰住華洋旅館 
丹陽縣知事郭會基奉省長給咨送謁不日入京並經齊省長委任承審員沈廷琦暫行代理篆務 
造幣廠長武濬源病已稍念昨已出第一醫院擬日内赴滬調治 
[杭州快信]  
　　閩訊駐前方浙軍第二團第七連有全連附粤消息惟此間尙未得官電證實 
二師第五團自上年甬變後僅存駐海門之吴國楝二營迄今尙未恢復原狀現擬即日派員徵補並調取各閑散軍官預備補充官佐 
省署准十一日起實行遷移至梅花碑 
本届雙十節各軍警犒賞仍循舊例每名給洋二角 
齊省長昨訓令財政廳曁各道尹嗣後各縣知事交代務須恪遵例限不得故意拖延仰即嚴切告誠一面將未給交代員名先行開單報查 
[地方通信]  
松江 
　　關岳祀典改期關岳秋祀舊定古曆八月初十日本届松地軍政各長官已於初九日晚間在勸學所宴集各執事生準備初十黎明舉行祀典詎夜半縣公署忽接防守司令部電話稱奉督省兩長電令轉奉府電關岳祀典改於陽曆十三號舉行縣公署遂知照各執事生遵令延期 
　　草訂教員研究會新章縣教育會舊本於每月常會時附開小學教員研究會本年倪汗忱繼任會長後新訂研究章程頗具刷新氣象該章程於研究種類大致分爲國民教育高小教育女子教育職業教育社會教育童子軍體育等七種另定開會次序按月照規定次序輸開一次半年輪完聞倪會長擬將此項研究章程交由本月五號評議會議改後即遵章實行　　習藝所遣散藝徒辦法游民習藝所自主辦雷繼興逝世後業由縣署委令平民習藝所所長翁問渠縣署四科主任莊頌清偕往騐收器物辭退技師督促結東所有藝徒十餘人老弱無室家者議歸普濟堂收養壯年能工作者併入平民習藝所其餘悉令暫歸至所餘該所空屋如果鎖閉不用易致圮毁故擬將平民習藝所之木工科遷人以便照料 
[蘇州]  
　　集議保護過境代表蘇州崔警廳長以現值南北和議之際連日總分代表及政客要人往來蘇滬絡繹不絶特於昨日召集各區警正警佐隊長稽查及科長等員蒞廳會議即撥派保安騎巡各隊士共二十名常駐車站嚴密防範一面令由債探潘隊長遴選偵探二十名在沿路軌道一帶注意巡察妥爲保護並於各區緊要崗位加派警士巡邏以期周密 
　　警官將回蘇供職崔警廳長曾於上年夏曆九月間遴送警官赴南京警察傳習所肄業所遺之職委員代理現在各該警官修業期限將届一俟考試畢業即行回蘇供職惟代理各員不識崔廳長如何位置 
　　公賣分局催繳票根江蘇第三區烟酒公賣林分局長近奉省局訓令現因公欵支絀屢奉部令催將征集之公賣費及各稅欵彚解來京以供餉需等因飭令該區分局長將應解公賣稅欵從速彚繳省庫毌延等因奉經林分局長遵照趕辦繳解外惟查各分支棧所領之四聯單票根雖屢經催繳迄未於解欵時併呈來局以致無從稽核殊與稅欵進行大有障碍亦與部章違背已令各該主任將前項四聯單票根一併檢齊呈繳來局以便核對稅欵是否相符俾重公帑 
[無錫]  
　　盜匪截刦米船江陰縣月城橋人陳寳生素以販售糧食爲業前日又與船夥李素寳裝儎糙粳米六十餘石來錫傍晚駛至堰橋停泊過夜昨晨天尙未明即行起椗駛過白蕩圩將至龍潭岸底突有盜船一艘截住該船有口操江北口音之盜匪十餘人蜂擁過船將陳寳生及船夥一併捆縛摔於岸灘所有米石衣限器具搜刦一空即駛入白蕩圩掦長而去陳寳生李素寳見盜船去後始行呼救經路過者將二人鬆縛詢問根由始悉被盜即帮同尋得舊船命陳李二人來城報　楊知事據報後已飭水巡隊及各偵緝隊員與全體緝捕　嚴行跴緝務獲解案 
　　盜犯俟滿刑期後再解錫源聚　行刦犯高季梅自被兎脫後蟄居上海更名廖一凱又化名陳仲良此次因在上海又犯恐嚇案被獲至捕房後即爲楊知事所悉立派倪谷生戴壽荃等到申迎提來錫歸案訊辦現倪戴等已經回縣報告上海會審公堂判處廖一凱徒刑三年須俟執行期滿始能解錫歸案云 
[揚州]  
　　佟知事騐屍揚屬東鄉萬福橋畔發現男屍一具由該坊保呈報佟知事於三日帶同檢吏前往相騐 
　　糧差欠解漕銀之追繳佟知事刻奉財政廳令以前江都謝任内各糧差欠繳漕銀五百餘元已歷數年未據繳解殊屬疲玩着即追繳報解云云佟知事業飭法警十二名按户追繳以便彚合呈解 
　　派定揚局郵員揚州郵局乏人經該局長吴璋呈准南京總局派華文　　生桂汝楨楊豫立（省立八中墨業學生）郵務生鄭筱波三人來揚局服務 
[鎮江]  
　　孔廟秋季丁祭夏曆八月初九日上午二時舉行秋丁祭祀丹徒縣張玉藻知事主祭勸學所長道受章縣立二高校長鮑長叙陪祭藝徒校長盛佩之分祭通行跪拜禮至通贊引贊司樂各執其事四時半禮畢秩序極爲嚴肅 
　　秋勘委員蒞鎮江蘇財政廳現派張景渠爲丹徒丹陽金壇揚中四縣秋勘委員昨已由省先行蒞鎮暫駐行旌擬偕同張縣長前往各鄉詳細履勘 
[嘉興]  
　　義塚未便開墾東門外南堰有明代義塚一方約一畝餘茲有縣屬萬一莊鉗北圩鄉民李炳仁李雲龍等擬將該地開墾照章升科繳價日前呈縣核示王知事閲呈後已令飭區自治委員金福田查覆核奪現由金委員前往查明該處所埋骨　纍纍皆是實未便開墾種植已具覆到縣由縣批示知照矣　　禾城疫氛已滅嘉邑城内外前兩月疫癘甚熾死亡相繼自交秋後疫氛已漸消滅據僧道土作等傳説自初五至今城内外死者僅五六人各醫院診視亦漸減少故廳時施醫局將於日内撤銷 
[杭州]  
　　浙軍民長官請賑電上月二十七日浙江處督軍齊省長會銜電呈政府云北京大總統鈞鑒浙省入夏以來霉雨連旬河流并漲田禾淹没室廬衝毁並有溺斃人口牲畜情事當經派員分往會縣勸督農氏儘力車戽購苗補種一面擬借地方公欵集工搶險以代急賑甫得晴霽風災蟲災相繼而起又經飭縣設法救濟嗣據各縣呈報高處水退較早陸續均已補種交秋以後經派員分勘據報補種之區收成不一其低窪之地停潦未消已成災象甚或顆粒無收綜核此次災情以浙四之吴興長興德清桐鄉嘉興嘉善崇德安吉等八縣爲最重其餘如平湖等縣及浙東之定海等縣次之至浙西災重之原因皆由堤岸失修河身淤墊而根本計畫造端宏大又非一時所能集事現在災重縣分農民失業衣食無資冬春之交尤難爲繼爲日方長待賑孔亟惟有急籌救撫方法以顧目前並就各縣籌辦工賑期收實效情迫費鉅彌切悚皇擬請大總統特沛仁施撥給大宗欵項一而設法勸募集腋成裘督同地方官紳妥速辦理俾窮黎早沾實惠無任待命之至盧永祥齊耀珊叩感 
[廣東]  
　　粤漢車壓斃滇軍上月二十七號早七點餘鐘粤漢鐵路由英德開往運石專車行抵江村站橋中適有滇軍數十人操罷行經橋内與車相遇走避不及當被壓斃四人有三人生死不明落水傷者十七人已由河南紅十字會醫隊救傷云 
　　拿獲行騙之大棍徒西關寳華正中約第四十六號春多福相命館開設以來營業頗爲暢旺昨二十六日下午有婦女一人帶同十區警察三名入館將該相士及館内夥伴一併扭解返區訊問原告供稱陳吴氏現住荷溪首約興隆頭苍第五號於數月前被該相命者哄騙自稱可以請玉皇大帝賜得財帛又能設法入水晶宫尋獲珠寳斯時爲其所騙曾交付一千二百元事爲丈夫查悉屢受讉責自此爲夫所棄費盡艱辛尋覓至此始將其扭獲請予訊辦云云繼詢被拘諸人一爲春多福即譚建業其餘譚德財彭仲源均稱傭工黄新陳逹自稱來探親者區長問譚何以行騙婦女譚初尙不認經陳吴氏當堂指證譚始無言後由區將一千人解廳辦理又聞該騙匪日以三數人持西紙或金仔到館游戲僞稱得該相士照拂至有今日無知婦女信以爲真故受騙者不知凡幾矣 
[來函]  
揚州旅外學生會來函 
　　貴報揚州通信　内載有邑人洪承蒸創辦通俗學校事查倉聖祠通俗學校係敝會同人集資籌辦洪君係敝會會員特請其生理一切恐貴報訪事未悉内情乞登入來函欄更正是荷敬請公安揚州旅外學生會啓十月三日 
[雜評一]  
推諉（默） 
　　推諉云者必於事實禾判明而又持有一種掩飾之理由始可强詞以惑人也若事實具在何能再有所推諉然而今日之人則但知推諉而已如此次之南北孰無誠意孰破壞和局事實昭然也然而必互相詰問互相推諉又如湘灨閩三省孰調動軍隊孰增兵備戰事實昭然也然而必互相詰問互相推諉其他類此之事實甚多嗚呼國人豈真無是非無耳目者哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
調查戰後歐美教育之報告 
　　郭秉文博士自歐美歸後昨在江蘇省教育會報告調查戰後歐美教育狀况茲記述如下 
今日報告戰後歐美教育狀况不過言其大概若詳細報告容俟異日此次歐美各國戰後教育之新趨向可得而言者凡九端 
一對於教育特别注重歐美各國在戰後重視教育之精神實不可幾及凡雜誌報章所載委員會所發表者無不注意於教育一端即在戰爭最劇烈之時教育之進行未嘗一日停頓此次戰後各國於教育上無論關於全國的地方的都有一種改革計畫舉其改革之要點（一）普及教育在承平時代吾人咸認歐美各國教育久已普及豈知戰爭之後發見從前調查及設學之猶未精密今則謀畫普及益力（二）延長義務教育各國都主張延長義務教育及補習教育之年限至十八歲法國且主張延長至二十歲（三）優待教員凡教員俸給較前增加益厚一以戰後生活程度愈高一以社會對於教員愈較前看重（四）擴充教育經費如美國馬塞朱塞州戰後教育費增另五百萬圓本雪文尼州增多三倍其他各省無一不增歐洲如英國亦較前加增若法若意戰後經濟枯竭獨對於教育費則有增無減可見歐美各國於教育事業斷不肯因戰爭之影響稍懈其設施蓋事之可緩者則緩之事之不可一日無者必勉力爲之彼固視教育之重要無異於人之第二生命也二教育事業漸含有共和之精神各國自經此次大戰向來堦級思想爲之破除凡上流社會所入之學校今則均改變其習慣大學之學制課程亦注意於必良在教育行政方面向來由少數人主持者今則出於多數人之公意在學校行政方面亦取决於校中多數職員留倫敦時嘗詢教育總長以此次教育上大改革之要點何在總長謂最重要之改革不在當局者之主動而在大多數人民之同意主張此實最可注意之一點三學校事業之範圍漸見擴充戰後各國學校無論教師學生於服務事項之擴大不期然而然蓋緣戰爭之際療治傷兵之應用器物以及普通兵士之所用什物多由學校内製作供給他如公債之提倡輿論之鼓吹多得力於學校中人因此社會之對於學校基本的觀念爲之改變在學校雖因服務關係一時學業上不無受其影響然爲戰爭盡職爲國家社會服務所得足以償所失而有餘焉吾國中等以上各學校自經學潮發生對此問題似亦極有研究之價值 
四訓育知育上特重自動大戰之結果始知以英美人與德人戰以一抵一德人每至失敗何也英美人之教育向主自動故其個人之能力與其敏活實勝於德人之機械的行動也又據此次與戰之軍人言平日學校内認爲優良之學生一入戰場往往不甚得力而平日活動較甚者在戰爭上能力極富教育者對此亦可思得其故矣 
五體育與衛生之注意向來對於歐美人之體育以爲非常發逹豈意經此戰爭檢查入伍者之結果發見體格不合者極多因此各國咸覺悟體育上之猶未注意又調查此次大戰軍官及兵士之失敗者不在軍事知識之缺乏實在普通知識及體育上基本的練習不足之故因此教育上對於體育與衛生益加注意 
六職業教育之發逹職業教育在歐戰上極有關繫戰後之職業教育愈形發逹原因有二（一）當戰爭開始時搜羅軍事上之工程家及技師極感缺乏爲一時救急計不得不多設職業科養成應用之人才（二）因戰後傷兵纍纍謀所以安揷之法咸使受職業教育俾資謀生有此二因今日歐美各國之職業教育益見發逹矣至於職業教育與中學校之關繫就美國一國言之有兩種主張（一）職業教育與中學校分離唯商業科中學可以增設主張此説者以爲職業學校之性質及其辦法與中學校自有不同之點故宜分設（二）中央教育委員會之主張中學校可設戰業科而在國内一般人之主張則以爲普通教育愈延長愈佳又有司奈騰氏之主張職業教育當用分業制不宜辦普通職業教育譬如商業學校不宜授普通的商業教育僅就商業一門更當分類各别研究如工業加農業乃至其他各職業皆然蓋以爲分功愈細則事業愈精此種主張大可以供吾人之研究也 
七科學之研究愈進此次歐戰吾人可覺悟者有二（一）係科學的戰爭（二）科學非世界的戰爭時發明種種殺人利器此皆科學發逹有以致之然此種科學的發明品如毒氣顔料等至今仍嚴守秘密他人無由窺其秘奥因此各國無論商界工界以及大學校都注意於科學之研究如意大利本年以三百萬佛郎爲設備理化之用美國康乃耳大學以一百五十萬元設理化研究科工科則添設路政學研究築路之經濟及不傷車輪橡質之方法咸注重於應用科學方面 
八教育團體愈結合能力愈增各國教育之新趨向卽組織教育團體極多是也美國教育界近組織全國教育總機關對内定教育上改革之計畫對外爲外交之建議最近各國組織國際教育團日本亦派員加入而吾國乃無一人即教育上亦缺乏一種外交手段殊可慨也 
九國家思想之發逹今日盛唱世界主義時代吾人以爲在歐美各國之國家思想必漸以消失詎知戰爭之後各國人民之國家思想愈形發逹此其故（一）由於戰爭期内國民專恃本國之生産力維持其生活與對外之戰爭（二）由於國民對國家無不盡其實際上之義務（三）由於教育家之鼓吹有此三端國家思想遂自然發逹於無形或疑今日國家思想發逹如此恐不免引起將來第二次之大戰所慮誠是但就教育上言之提倡國家思想但須不損本國之主權而無害他國之利益不相衝突斷不致於發生爭端耳此又戰後各國教育上發見之一種新趨向足供教育者之注意者也 
[各界大會紀事]  
　　本埠各界人士因北上請願代表在京被捕特於昨日午後三時在西門公共體育場開會討論辦法與會者學界爲上海學生聯合會全國學生聯合會愛國女學神州女學城東女學民生女學聖瑪利亞女學博文女學勤業女子師範青年會中學復旦大學南洋公學聖約翰大學同德醫學等各學校之學生商界爲南京路新閘路愛而近路界路克能海路七浦路北山西路文監師路河南路北四川路嘉興路梧州路吴淞路漢壁禮路閘北三馬路四馬路五馬路法大馬路民國路北城城中豫園東南城滬西各商業商界工商等聯合會工界爲電氣工業聯合會中華工會工界聨合會工界志成會此外尙有救國十人團聯合會勸用國貨宣講團中國少年宣講團女子愛國會等八千餘人當會衆抵體育場大門時有淞滬警察廳游巡隊多人站立門内外將鐵欄門關閉當時公舉狄侃劉振羣岑德新范肇基四君乘汽車往警廳陳述開會原因禾幾與會者愈集愈多警士始不抗拒衆乃入内公推何荷仁爲臨時主席報告開會宗旨及上海代表在京被捕情形即請天津代表馬駿君報告前次請願之經過馬君極讚上海各界對於國事之熱心並自謙抑深以前次請願未死爲恨謂此身今日已非已有誓當爲國盡力刀鋸鼎鑊皆無所辭至北京對於請願者如此蹂躪足徵并非國民有負於政府實爲政府自棄於國民請願旣然無效我國民急宜自决速組一民意機關而抒國難其機關以各界聯合會爲最切當全體鼓掌次天津女代表劉清楊痛言國是日非國民再不覺悟實無死所極望上海各界人士爲全國倡速有自决之表示云云此後有法界商人華家本七浦路代表宋誠彰捷進社陳志渭十人團董天爵均有演説至此主席公擬援救在京代表被捕辦法四則均經全體通過（甲）電詰北京政府并通電全國一致應援（乙）發對内宣言書（丙） 
由各團體或單獨團體聯名通電駐京各國公使聲明北京政府之横暴并請停交關稅鹽欵並函各領事（丁）赴護軍使署要求電北京政府容納人民公意如不接見即派代表赴寗要求李督轉電末復請每團體推舉二人同往護軍使署計簽名願往者商業聯合會爲七浦路杜春蓀曹梅勛三馬路顧硯卿吕靜齋北城顧惠民米仲齎閘北蔡朗軒民國路傳在高周新孫中城鄭殿英許植松滬北五區蔣介民烏智海邑廟徐子航李文洪北福建路章雲峰李如卿法大馬路汪醒齋華家本卜文元愛而近路克能海路界路成明泳沈頌南陳嘉賓陳仲子姚鳳珊山東路童理璋東北城蔡明正嘉興路梧州路金錦元五馬路張炳江許康海寗路虞兆芳宋誠彰北河南路鄭聖昌全國學生聯合會劉振羣丁國鑑上海學生聯合會何葆仁岑德彰救國志成團沈警已張痴鹤電氣工業聯合會徐雲岳黄生成救國十人團聯合會邱稼禾董天爵工會徐亞東陳國樑勸用國貨宣講團莫紫珊當由會場出發至龍華護軍使署結果未詳 
附該會致北京政府電北京總統府國務院鑒請願代表均受各界委託抱犧牲主義而往拘之辱之非所計也惟共和國家首重民意長此倒行逆施公等縱不目愧世界豈無公論倘不速翻然改圖履行請願五條件則全國國民誓與公等爲敵上海各界聯合會叩 
[雙十節國慶籌備會紀事]  
　　江蘇省教育會等發起雙十節慶祝大會已誌昨報昨日午前九時開籌備員會公推黄任之爲主席會議結果如下會揚上海公共體育場時間午前准九時入場午後准一時至七時（風雨無阻）分配職務見另單秩序見另單演劇省立第二師範學校浦東中學校省立第一商業學校民治學會（由高硯耘接洽）由籌備會函護軍使署警察廳酌派軍警加入慶祝並帶軍樂隊武術武術會（高硯耘接洽）精武體育會（曹慕管接洽）崑曲羣樂會演説見另單游行路由見另單游行各隊順序見另單 
燄火華僑聯合會（胡道南接洽）影戲英瑞公司（高硯耘接洽）製造國旗（朱少屏接洽）製造徽章（俞希稷接洽）通告起草（賈粟香賈季英） 
關於體育場之設備（胡少元王壯飛）體育場健身房設敬國旗處學生聯合會（俞希稷接洽）並請推整隊十人整隊用旗請整隊員設法鞭炮游行時由各店家隨時施放續開籌備會限七號晚七時各路聯合會及商業各團體（沈卓吾接洽）演説員集會九號上午婦女青年會（朱少屏接洽） 
　　分配職務單主任黄任之副主任沈卓吾領隊高硯耘整隊沈同一姚玉蓀沈卓吾陸錦麟曹慕管上海學生聯合會十人通信隊童子軍四十人司禮童子軍總司令（以喇叭爲號）幹事俞希稷賈季英朱少屏朱叔源黄揆伯賈叔香李頌唐胡少元王壯飛胡道南丁賡堯程學愉書記楊聘漁 
　　秩序單升國旗（全體脫帽行三鞠躬禮歡呼萬歲）整隊游行（路由附後）以上午前舉行（隨發提倡國貨印刷品）演説演劇崑曲武術幻術烟火提燈影戲以上午後舉行 
　　演説員名單曹慕管俞希稷沈卓吾賈季英朱少屏黄任之穆杼齋朱叔源程學愉何葆仁賈叔香余日章沈叔逵姚玉蓀黄揆伯曹雪賡蔣夢麟蘇筠尙劉仁航 
　　游行路由單由公共體育場出發往北方斜路轉東往北民國路一直朝南朝西進方浜路（即小東門）一直往西朝南民國路朝東進肇浜路（即老西門）一直往東朝南中華路往西一直萬生橋方斜路往西一直回公共體育場 
　　游行各隊順序單軍樂隊救火聯合會童子軍全隊各學校學生各會會員各路商界聯合會各工團 
　　發起團體江蘇省教育會上海童子軍聯合會上海縣教育會上海縣商會中華職業教育社寰球中國學生會上海歐美同學會上海基督教聯合會上海青年會上海基督教婦女青年會上海華僑聯合會上海武術會羣學會上海學生聯合會上海勸學所民治學會上海各路商界聯合會 
　　七號再開籌備會敬啓者雙十國慶籌備事宜本日集議情形另單奉覽會場公推分任職務之諸君子祈查照紀事單從速進行現定七號（星期二）下午七時仍在江蘇省教育會續開籌備會屆時敬請準時駕臨爲荷此頌公安八年雙十節國慶籌備會啓十月四日 
[籌備慶祝之又一消息]  
　　本月八日即舊曆中秋爲政府規定之秋節舊曆八月十七日即陽曆十月十日爲雙十節國慶紀念以上兩日本埠行政司法軍警各機關皆停止辦公其大小男女公私各學校於該二日亦各放假各官廳公署屆時各就廳署内外懸燈結彩及彩牌樓等中嵌五色電燈以誌慶賀昨日救火聯合會亦發通告定於今日（星期日）下午邀齊各領袖到會商議慶祝雙十節典禮 
[唐總代表辭職之原因]  
聯合通信社云自唐總代表辭職消息傳播後其辭職原因各方揣測不一茲唐君已接軍府東日來電切實　留雖唐君是否收回辭職之意尙難遽定而唐君所以辭職之原因則已大白記者（聯合社）就此事件曾向與唐君密接曁西南負責方面切實調查知其原因不外三種（一）唐君及唐君同志對於和議皆認條件爲非常重要蓋和議之有無結果全視議定之條件如何也故欲逹救國護法之目的非俟所提條件得有相當承認後殊無開議之必要即今次所以拒絶王揖唐即確知王與和議條件不能相容之故然西南方面尙有主張對人拒絶條件讓步者此派人意見但求撤去王氏另換代表無論爲張爲李條件皆可通融以冀和平早成逹其從容發展之希望唐君對此主張認爲絶與和局不利設換與王氏名異實同之代表以相與開議則和局必無結果故不得不辭職以表示反對犧牲條件之意（二）一部國會議員因和局在不生不死中對於制憲事業不免心懷觀望進行不猛唐君辭職不啻爲議員等警告曰（和局前途危險正多公等不必有所徘徊也）議員等得此警告後必能迅速進行组成制憲大業（三）西南與第三者接近之某係曾向北方表示曰唐爲總代表與否其權在我曩許某在滬時即有唐氏終須去位之言認唐爲非和局中心人物唐君得此消息慨然曰予爲總代表而本身去留之權尙操諸少數人者則此代表有何價值且身爲議和總代表而關於和議事件恒有分道揚鑣不相關白者此則代表更何所用不如去休本此三種原因唐君即决然掛印今軍政府仍派員賫印上道矣西南各方面其有以慰唐君而維和局乎姑括目以俟之 
[華僑平和期成會注重條件]  
　　前日（三號）華僑平和期成會開職員會討論對於時局之主張公决致電南北政府茲録其電文如下北京大總統國務院廣州軍政府國會議員鈞鑒南北和議因八條件决裂南方不遽將代表撤回足徵謀和之誠今北方任王揖唐爲總代表聞軍府有堅持換人不論條件之説若然是中日密約軍事恊約等亡國政策均可不廢止乎執此求和適以召亡敝會主張重在條件使條件不能得滿民意之解决無論何人出任代表均應反對懇南北政府俯順民意迅將重要條件切實宣布履行則和局立可解决華僑素無黨派本良心之主張盡促和之責任伏乞鑒納是幸上海華僑平和期成會叩 
[舊國會電催議員赴粤]  
　　舊國會議員通訊處接廣州參衆兩院議長來電云上海法租界愷自邇路國會議員通訊處董堯封張魯泉張瑞萱周文山諸兄鑒參院本星期内必開常會衆院已開會一次明日開會補選常任委員據先後報告同人逗留津滬者尚不乏人望催促早日南來以便定期議憲解職問題展限之期又過决定下次開會提出報告若一誤再誤屆時實無法維持也望轉逹森濂轉東 
[上海學生聯合會消息]  
　　評議部常會昨日（四日）上海學生聯合會評議部開常會列席者二十六人何世價楨主席金素琴記事議决案件如下（一）國慶提燈案（會長提交覆議）經評議員討論議决是日日間不游行通知各團體於晚間聯合提燈以昭鄭重典禮（二）改期選舉正式職員案（章益提出）因今日到會人數過少定八日上午十時開會選舉即宣告散會 
　　教育科開會昨日（四號）下午四時半開會主任約翰大學代表馬崇淦主席南洋公學代表侯紹裘爲臨時紀録議决各項如下（一）由主席提出本科細則草案略加修正通過（二）由主席提出選舉主任以下之各職員問題因人數未全表决下次開常會時選舉（三）由主席提出科員值日到事務所問題表决先由出席員各自認定下星期值日日期六時半散會 
　　文牘科綱則討論會昨日（四日）下午三時上海學生聯合會文牘科開綱則討論會到會者有約翰民立中國公學同濟南洋路礦第二師範滬江等校文牘員七人主任鄒恩泳主席值日文牘鄭學海記録首由主任報告開會困難情形故本科細則暫由主任草就交到會科員審查再咨評議部通過衆贊成主任鄒君遂將草則對衆宣讀除第四條改照會章辦理第九條加各科正式或口頭報告第十條過半數同意改照簽名辦法外餘均照原文通過最後主任宣告科員告假償須直寄南洋公學免費周折衆無異議遂由主任宣告散會 
[女界聯合會消息]  
　　昨日女界聯合會在事務所開緊急會議會長鈕以病請假副會長出席以喉疾推黄宗漢主席首由程孝福報告昨日出席各界聯合會情形即行選舉赴各界聯合會代表黄宗漢當選爲評議員施開智爲幹事員繼討論事務所不宜久附屬於博文亟宜覓相當房屋黄宗漢提議經費由會員認捐衆贊成通過旬報亦積極維持會員擔任代消衆贊成通過國慶日全體會員齊集事務所向國旗行禮即游行發傳單以警國人云 
[葡萄牙共和紀念預誌]  
　　十月五日（今日爲葡萄牙國共和成立之紀念節駐） 
滬萄總領事定於午後四時至六時在署招待來賓 
[圖畫美術學校演講紀]  
　　圖畫美術學校昨日下午四時請王一之君演講美術首由校長劉君報告繼由王君登壇演述謂兄弟於美術夙無研究但素於美術極有感情前在美國時極爲留意略有所得用特貢戲於諸君世界美術以法國爲最著昔内人留學美術學校時嘗言在法一年可抵留美二年美之美術學校教法極平常即如菲城美校有三所設備極佳但教師教授亦不過爾爾美術於國家至有關係旣可表彰一國之文化又可陶養國民之性情各國著名都會之地均有美術之布置若華盛頓若紐約諸名地均有美術之布置環顧我國雖有一二熱閙地方但其爲熱閙也適也爲熱閙而已毫無一些意味若外國則不然無論何地一切建築布置均含有美術思想游覽其間令人生愉快之感即如美之婦女無論貧富均有美術思想他姑不論對於家庭布置亦均有美術的作用若吾國富家婦女無所事事飽煖裝飾之外惟知以打牌等爲娱樂消遣之計美之婦女多能繪畫餘暇之時恒游郊野繪寫風景以自樂其美術思想之發逹可見於此美國品學高尙之士多無家眷勞力所得多置書籍圖畫入其室琳瑯滿壁大抵美國人有一藝之長無論美術非美術均非常尊重如文學旣非常尊重而圖畫亦非常尊重美之名畫最高者值美金二十五萬元吾國報紙徵文每千字至多值十元美報則最高之文字一字值十元揷畫之高者竟值五千金美之婦女喜嫁軍人公使美術家可見美人之愛好美術有如此文章力量固非常之大而美術之力量更大蚶紐約值大選舉時運動當選者有十三人報紙之攻繫不遺餘力迄無效果後有某報刋一揷畫將十三人面貌及卑劣之形狀盡情繪出其結果十三人竟無一當選畫之效力有如是之大美國公園之布置亦均有美術作用吾人於非常憤懣時一經涉足公園非常得意故美術足以補助教育美有一種學生家况貧寒者學了美術或爲畫或爲彫刻及謀種種生活家况富裕者則以之發揚國光吾國僻靜地方非常齷齪外國僻靜地方則布置愈美卽如吾國北方之北戴河地方今人多以爲幽靜地方實則毫無趣味遊覽於斯者不過飲酒打牌作無益之消遣天下事物凡文字言語所不能逹者惟圖畫能發表之德人之畫非常美妙且在軍事中用以探察敵人之舉動甚爲簡捷而靈密若砲壘若陣線等均可以畫傳遞之如畫一蝶一樹均可表明敵人之所爲美之美術家有二派一爲營業的一爲在鄉野的美國中關於此項研安之會非常發逹而遊人所至亦輒得美術的興趣再有一種美術廣告亦有長進智識之作用畫的材料多取四時的景物以爲標準如四月雨三月風如衣服店之廣告畫繪一太平洋到大西洋之航軌吾國商店之廣告則隨意描寫毫無意義之可尋即如賽會場中的廣告則愈加注意巴拿馬賽會中國館無美術興趣見之令人生厭遠不若日本暹邏印度等館均有優美之布置緣中國無此賽會人才所派一二人員亦以敷衍塞責可爲一嘆即就商標而言亦爲商業上重要之端吾國商標隨便取材（如三星等）均無新穎之意味卽如外國的統計表均取美術的形式雖至極無興味者令人閲之自得興味如牛也羊也亦繪得狠有趣味是以外人稱東方的商務以日本爲最當巴拿馬賽會時欲購圖畫手工者均向日館中購之而中國館則無人過問焉日本的貨品並不見高但一經照相畫片就見得非常精美中國雖未嘗無美而美不能傳傳播於國外是以美人對於東的文明只知有日本之美不知有中國之美此無他因日本盡力發揚國光而中國人不能也非特不能且有一種惡劣之人在彼國之舉動爲人所厭惡所賤視美國之糖果色匣極爲精美吾國近日似亦有注意於商標者而如先施公司商標爲一地球尙嫌普通蓋商標須有特别的表示吾國詩詞中可以取材者不少故美術家尤宜研究文學以爲思想之補助他如各國之國旗均有一種取義而中國所取之紅黄藍白黑等意義則知者絶少至所見學校之校旗更無意義之可言又德國在未戰以前畫家頗有東方意味的畫旣戰以後則竟趨重於意筆可見東方精彩有流入西歐之徵兆中國若能傳播於外則中國國光可從此發揚即如美人見西畫有參入中國氣息者亦均非常重視吾國人宜如何以發揮東方之文明云云 
[北四川路商界聯合會成立]  
　　昨日下午三時四川路崇明路商界聯合會假北四川路翠樂居開成立大會並選舉職員計到者六十一人公推陸挺生爲主席由山張繵堂宣佈開會宗旨首由山朱賡石演説述三種希望（一）固結團體始終如一（二）犧牲精神堅持到底（三）提倡商業道德次俞國珍演説大致勸勉在會諸君須有責任心堅决心不可有始無終次王震芝演説首述朂勉之詞注重化除意見和衷共濟次述日貨暢銷之原因及商人之貪利再次請各路聯合會之組合由於商會不負責任所致并以聯絡感情共謀公益爲囑未對於提倡國貨一事反復陳説次救國志成團代表陳濟珊述祝詞末由張鱣堂演説中外商人程度所以不同之故及此次選舉之關係演説旣畢開票檢點互選各職員因爲時已晚明日宣佈 
[售賣紗廠之質問]  
　　閘北义袋角某紡織廠本係朱幼鴻所創因辦理欠善致遭虧耗自前年將該廠賃與常州商人劉柏森繼續開設後訂期五年尙未期滿邇聞朱將該廠基地及全廠紗錠機器擬售與日商管業正在商議中事爲該業商人所聞以該廠地屬華界如售與外人日後交涉必多且損失主權遂提起質問公函商會請轉詢朱某將意見迅行答復並聲明如果有出讓之必要者應當由華商接替萬不能以外人入我内地設廠營業以期保全利源云云 
[小木業加薪問題已解决]  
　　小木作工匠因要求加增工資不遂一律罷工前日小行邀齊金體與大行同業在梓業公所開會集議未能立時解决已紀昨報茲悉此事業由大行代表郭順卿等與小行代表王晋生等一再會議大行允照原價加添一成半小行全體亦已允諾照此解決知照全體即日開工 
[漆業亦求加給工資]  
　　漆業工人近因米球薪桂所入不敷所出曾於本月初八日邀集各店東齊至福園面議維持辦法詎届時均未蒞止故於日昨又發傳單茲照録於下啓者吾業同人因目下米珠薪桂日得工資何以養家要求店東加給工資曾於本月初八日函邀各店東曁蔡業董屈駕至法大馬路福園面議届時均未蒞止故再通告各店東擇定日期務於節前會集何處雙方開議以待解决特此通告漆業全體工人啓 
[桂圓價格大漲]  
　　福建桂圓一項近年來每届冬令銷場頗廣是以民國路洋行街一帶均有專門行家往閩地採辦發行鹹瓜街及公共租界石路門莊零售店家亦逐年增設現已 
 
 
 

Page 11

 
 
有四十餘家本年新貨業已登場歲收大滅昨據該業中人云目下真正興化正三高貨每擔開盤須銀一百零八兩門莊店家無多數可購進向來高貨常扯在五六十兩今年竟漲至一倍來貨大缺門售各店每斤往年只售九角者今需一元七角次貨亦須九角云 
[電請維持民食]  
　　江蘇旅滬公民潘祖臣陳滄王昌詔等昨公電齊省長略云米價飛漲險象環生滬米自新榖登場反增至十元以上價值之巨爲從來所未有升斗小民情何以堪應請設法維持嚴杜弊混一面截留蘇省准放之軍米已購者截留未購者暫行停購以維民食而定人心云 
[一週間之金融調查]  
　　自上月二十九日至十月四日止此七天中外洋進口者計美金洋一百萬元金鎊五萬枚俄國羅卜銀幣二百八十萬元（計二千六百袋）約值銀一百七十三萬兩出口裝赴團外者計大條銀九十三條廣東雙毫五十六萬角其餘均係國内天津厦門漢口南迪州南京海門崇明等埠來往銀兩銀圓絡繹不絶茲將逐日進出口數目録下（星期一）東洋公司輪船進口儎來匯豐銀行金鎊五萬枚正金美金洋一百萬元中國與金城兩銀行由南京造幣廠各來新幣七萬元金城裝南通州去洋四萬元又裝南京去銀五萬兩交通銀行亦裝去銀五萬兩（三十日）中國銀行從南京來洋七萬元中交兩銀行各裝　京去銀五萬兩匯豐銀行裝赴漢口去銀二十五萬兩道勝銀行裝往天津去洋二十萬元（十月一日）中國銀行由南京來新幣七萬元各莊亦由南京來洋八萬元交通中國兩銀行各裝去銀五萬兩中國又裝赴厦門去洋十萬元本街各帮裝往閩省洋十五萬元（二日）中國銀行由南京來洋七萬元又裝往南　州去洋四萬元又裝南京去銀五萬兩交通銀行亦裝去銀五萬兩俄　輪船進口儎來俄總領事署羅卜銀幣二百八十萬元合華銀一百七十三萬兩當卽寄存道勝銀行銀庫中（三日）中國銀行從南京來洋七萬元中交兩銀行各裝南京去寳銀五萬兩交通銀行裝天津去銀十五萬兩道勝銀行亦裝往天津銀十五萬兩匯豐銀行裝香港去大條銀九十三條廣帮大德昌銀行裝粤省去雙毫廣東小洋五十六萬角合大洋五萬元花衣帮裝南翔太倉去洋七萬五千元（四日）中國銀行由南京來新幣七萬元又裝去寳銀十萬兩交通銀行亦裝去銀五萬兩又裝天津去銀十萬兩花衣帮裝赴通崇海去洋七萬元又裝太倉南翔去洋三萬元 
銀圓巿價上屆（二十七日）調查時爲七錢四分一釐至二十八日下午因稍有來源巿上用度並不緊促故已回至七錢三分九五最小二十九下午跌至七錢三分七釐半嗣至三十日又漲至七三九五十月一日又有道勝與中國曁各帮籌措現洋五十萬元裝往天津厦門致洋釐復至七錢四分零五至二日午後收盤跌至七錢三分九釐二五迄今有增無減昨日收盤爲七錢四分一釐二五但現洋出口（除南京新幣）祇有去而無來間有爛斑唖板雜洋每週熔化銀兩者約二三萬元幸而滬上中外各銀行之鈔票信用素著輔助現洋週流巿面故巿價不致有驟漲驟跌之勢 
銀拆自本年六月三日迄今外洋大宗盎斯金與金洋陸續到滬以來常在六七錢間蓋錢業同行早已規定以七錢爲限故遇恒孚等各大金號與各大銀樓提取金洋之日拆息必在六七錢本星期内三十號之後因各銀行之現貨金洋金條完全由華商提去是以一日迄今銀拆步步回小昨日午後收盤爲一錢三分據聞外洋金條金洋續到之期在本月二十號之外設無特殊用途滬上銀根不致再緊也 
鎊價自一日由六先令二辦士改爲六先令三辦士後至今未變而大條銀價忽長忽縮竟無一定蓋上月二十七日來電近期爲六十三辦士三七五遼期六十三辦士二五二十八日忽縮至六十二辦士六二五遠期六十二辦士一二五至三十號下午五時又改爲六十二辦士一二五遠期六十一辦士五不料一日竟長至六十四辦士遠期六十三辦士三七五三日近期又長二五遠期六二五昨日近期略縮二五遠期勿動於是做期貨驃金者漫無把握星期一十一月份收盤爲一百八十三兩五錢後逐步跌落最小（三日）跌至一百七十七兩六錢昨因大條銀價縮去二五故十一月份金價又漲至一百七十九兩八錢五分 
烚赤條金自方九霞新記未開幕之時常在一百八十九至一百九十五兩左右迨該銀樓開巿後各銀樓銷數有限况中秋節在卽致烚金價回小至一百八十五六兩昨因外洋來源尙須遲日節前雖無大宗交易節後勢必暢旺所以有存貨者皆不急急脫手致價稳固計一百八十六兩之外惟美國金洋掛牌仍須一百三十二元 
昨爲星期六調查中外各銀行所存銀洋與太條銀之確數如下麥加利存銀一百零六萬洋六十五萬滙豐存銀三百十三萬洋一百八十一萬大條二千零十一條道勝存銀二百七十六萬洋四十三萬通商存銀三十萬洋五十萬東方存銀一百零八萬洋二十七萬花旗存銀六十萬洋一百十萬華比存銀六十四萬洋十七萬嗬囒存銀十七萬洋六十六萬中法存銀九十六萬洋四十四萬大條銀七十三條中國存銀一百十三萬洋二百六十五萬各錢莊存銀二百三十萬洋一百六十五萬交通存銀五十二萬洋九十二萬有利存銀三十五萬洋二十萬菲律濱存銀二十萬洋四萬友華存銀四十萬洋十五萬匯興存銀十萬洋五萬滙業存銀二十萬洋十萬總計存銀一千五百九十萬兩洋一千一百七十九萬元大條銀二千零八十四條 
[紙業亦請展長分運單期限]  
　　本埠紙業從閩浙等省各内地採辦紙貨來滬中途運貨由稅所發給分運單於該業景綸堂公所轉發應用向例以一年爲期前經江蘇財政廳長爲預杜流弊起見令飭稅所將分運單縮短期間爲五個月上海稅務所陳所長轉飭各業遵照去後油豆餅業羣起詳禀財廳批准通融以十個月爲期在案今該業亦以運單新章多所不便貨色到滬一時不能消脫轉瞬運單期滿不啻一貨兩征商家不能擔負是以由業董函請縣商會轉呈陳所長查照油豆餅業仁榖公所所請成案辦理一體寛限以十個月期限以恤商艱云 
[推廣租界聲中之警廳通令]  
　　淞滬警察廳長徐國樑昨日通令閘北四五兩區各警正警佐文云案奉松滬護軍使令開准交涉公署函開本月十六日大函祗悉一是閘北一帶經紳商經營締造商場之繁將與租界相頡頏具見我國人熱心愛國急起迅追實抱無限之樂觀前者外人曾有推廣之議經晟婉言推拒是以數年來並未發生問題主權國土誠如尊示在所必爭民國三年法租界推廣晟久堅持旋移歸北京訂定交換條件奉外交部電飭開議得有美滿結果始行定議案牘具在可以復按今推廣雖有動議尙未正式提出而謂晟先倡言尙洽與情實出情理之外究竟此語在京時曾對何人所述報紙喧傳係屬何報有何根據原呈署名共若干人應請飭查示明以便根究值此時局不靖人心浮動此等捕風捉影之談竟爾具呈於大局不無影響於中外尤傷感情並祈尊處嚴行查禁特此奉復等因查前據閘北公民俞國楨等呈稱各節其關於馬路清潔經於本月十五日令行該廳長切實整頓在案茲旣准楊交涉員復稱推廣閘北租界一層并未贊同合再訓令該廳長曉諭各居民切勿誤聽謡言可也切切此令等因奉此除分行外合亟訓令該署所仰即轉知境内各紳商一體知照以免誤會切切此令 
[拍發外國電報之新例]  
　　大陸報云太平洋商務電報公司與大北電報公司發出通告自十月一日起減收由滬發往外國之電費按照新章拍往紐約及其他大西洋沿岸諸處之電報每字收費銀洋一元十月以前則每字收費一元三角五分舊金山電每字前收一元二角今收九角馬尼刺電每字前收三角今收二角五分 
字林報云大東與大北電報公司佈告電報之發往法國或法國殖民地及芬蘭暹邏與拉特維亞者如用密碼及註册住址或不署名電局今可收發又發往瑞士之電今可用註册住址凡寄交瑞士註册商行之電文亦可用密碼否則須用明白文字且須署名轉寄各國之電信送逹或有遲誤電局概不負責云 
[改廢處置敵僑條例預聞]  
遣送敵僑事務局撤銷以來敵僑條例尙未廢止以故日來敵僑旅行仍須向松滬檢查所請求給發執照始能通行近聞交涉公署接南京軍民兩長令略謂接奉中央軍令關於處置敵僑條例擬即分派妥員前往各省調查敵僑近情以便再將斯種條例修改或廢止云 
[厦門請撥軍艦恊防]  
　　駐防厦門之海軍第一艦隊司令官兼練習艦隊司令蔣拯昨咨呈海軍總司令公署文略謂厦門一帶海面遼闊海盜充斥久爲商旅之害前經派艦弋巡以來盜氛稍戢航旅始安茲因通濟軍艦在馬江船塢修理尙未竣工現在新貨上巿正值客商往來裝貨之際原有各艦不敷分布非有巨艦弋巡不足以保航旅而靖匪氛查得海容軍艦業已修竣出塢爲特咨請總司令鑒核請即撥海容或其他巨號軍艦數艘至厦恊防以重防務等情代理總司令何參謀長以海容軍艦現已修理工竣已經派令開任海參威調防應派何艦赴厦恊防之處已軍呈海軍部核示遵行矣 
[滬杭路近事兩則]  
　　觀潮專車優待職員滬杭鐵路本年十月十日起開駛海寗觀潮專車一連三天所有籌備情形已誌本報茲悉近日向該路付欵定購車票者頗多此項觀潮票除普通每張售洋六元外該路尙有一種優待職員票每張售洋三元凡在路職員每人得代同路職員購買三張不能多買是於優待之中仍寓限制之意每日專車中均經該路局長派定招待員襟懸特製綢徽章隨車照料每次專車乘客以及辦公員役人等以三百餘人爲限盡以海寗小船有限不能多載也此項小船已經該路向各船户訂定大小三十餘艘臨時十人一船或二十人一船該船篷頂均有揭旗標明以免擁擠並聞每船訂價須十元左右云 
　　調派夜班車務稽查滬杭鐵路開駛夜車以來車務益繁原有職員勢難夜以繼日故於各站添派夜班站長等情已誌前報茲悉該路局長任小山因現在夜班車務稽查尙缺人材查有交通部指派杭路練習員鄭乃文本係京奉鐵路職員於車務一切頗有經驗故特移咨京奉鐵路將鄭君調至杭路派爲夜班車務稽查並於江寗鐵路洋員中調派英人汀門士（譯音）君 
充杭路夜班車務稽查現在鄭君已於昨日到差汀門士君到差約在下星期云 
[青年會今晚請徐季龍演説]  
　　青年會定於五號（星期日即今晚）七時半敦請徐季龍君演説道與學之辨徐君道德學問爲衆所欽右題又爲素所研究與個人身心智力頗有關係屆時各界人士均可往聽 
[女青年會今日開道德會]  
　　女青年會昨致各會員通啓云敬者本會訂於陽曆十月五日星期日午後三時半開道德會敦請余日章先生演講游美所感先生道德高超學問淵博久爲中西人士欽仰本屆來會演講必能發揮宏論益吾同人届時務希光降勿失良機是幸 
[婦女義務夜校開學紀]  
　　新閘梅白路頤康里坤範女子中學附設之婦女義務夜校已於十月一號晚正式開課並於是晚舉行始業禮首由俞校長致訓詞大致以世界最不幸者唯我國貧苦失學婦女幼旣失學長而處世則恍惚迷離舉凡應事接物類多隨聲附和詰以由來瞠目無以對事之悮於若輩者不知凡幾以此種人而支待門庭則其狀態不言可喻家庭旣不良社會國家因而受其影響鄙人有鑒於斯乃有組織是校之舉宗旨務求使學者能明瞭吾人與家庭社會國家之關係及人生應有之常識庶不致貽悮無窮也云云繼由梅頌先李聿勤女士等相繼演説類多勉勵之詞聞報名入學者已逹六十餘人故俞校長又添聘沈甫霖擔任教授云 
[平安社新屋落成會紀事]  
　　南巿荷花池城東平安社救火會儲械所新建房屋竣工定於昨日開落成會已誌昨報昨日下午二時來賓雲集會長石春楊會董沈建侯曁會員等皆制服佩章招待來賓遂振鈴開會由石會長報告開會宗旨並報告成立以來十五年經過一切次由沈會董演説略謂滬上中外同處租界馬路寛關施救較易出發較速吾華界處處掣肘未免相形見絀今逐漸改革稍見進步故　會現添備各種消防引擎磅布等械望吾諸同志隨時研究俾不致臨時生疎云云旣答謝來賓參觀盛意欵以茶點至五時而散 
[施總巡任滿回國之留别紀念]  
　　法捕房總巡施美德君蒞任以來整頓捕務不遺餘力邇因任期將滿不日回國特於前日召集各捕房正副捕頭及中西越各探捕各譯員等至盧家灣總巡捕房合擺一　以資紀念 
[劉參謀調升浙督署副官]  
　　松滬護軍使署二等參謀劉同前日接盧浙督軍電令調浙升補督軍公署二等副官之職劉參謀即於昨日乘坐火車赴杭接差所遺使署二等參謀一缺以三等參謀胡福山升補邇遺之缺即以駐滬之陸軍第十師司令部三等參謀王文山調補已於昨日分别令知各該員到差矣 
[官場預備祝督軍壽]  
　　舊曆中秋爲江蘇李督軍籌辰因念時艱曾先期通知各屬概不受禮茲聞本埠官場現仍預備赴寗祝壽想此敷日中寗滬車中必多官場來往也 
[財廳急電催解忙漕欵]  
　　上海縣沈知事昨接財政廳加急通電云各縣知事均覽縣署經徵忙漕稅欵如在百元以上照章應按旬解廳不得存留茲查各縣旬報表列實存税欵計敷頗巨留縣未解現在國省兩庫竭蹶萬分而軍餉政費待支孔亟應付爲難日處窘鄉各該知事爲國服務職責所在收起稅欵理宜儘徵儘解共濟艱難乃竟玩視定章任意存留實負本廳長屬望之初心殊爲不合本應委提姑先飛電嚴催仰該知事遵照立即查明現在止實存稅欵若干限電到五日内掃數分别報解如有前任欠欵亦應責成該知事轉催速繳以濟要需一面分報查核倘再逾延定即派員守提所需川資旅費照章責由該縣支給不再寛貸凛速仍先電復財政廳長胡冬印 
[加認稅額請辦白酒分棧]  
　　江蘇第二區烟酒公賣分局所屬上海白酒分棧本係王某承辦常年認定稅額二萬一千元本年春間文省局長令該分局轉知該認商照案加增認額去後該商迄未遵辦旋有滬商程某自願照額加認七成計常年認繳洋三萬六千元呈請該分局並北京烟酒事務署曁省局長請爲認辦前經事務署署長指令仰江蘇二區分局秉公呈復核奪昨日劉分局長已據情轉咨商會調查明確以待批令云 
[請修南巿外灘馬路]  
　　滬南十六舗迤南外灘馬路係電車及各項車輛交通之所除由華商電氣分司在軌道中心承認隨時修葺外其兩旁馬路應歸滬南工巡捐局修理現因久未興修路面不平往來車馬不便曾經該境各商家迭次致函第一區警察署请爲轉致工巡捐局興修昨經趙墨林署長轉函該局長姚石蓀請速知照工程科路政員勘明撥派工匠修　並以道路綿亘必須隨時注意以重路政云 
[皖省工賑有奬義劵在滬發行]  
　　上海縣公署昨接護軍使署令咯云准安徽吕省長咨開案照皖省本年水災奇重茲援照浙江塘工有奬義劵例發行皖省工賑有奬義劵業經咨部核准並修正簡章通行保護在案所有總發行所及開奬地點均設於上海合抄該簡章咨請查照飭屬保護至紉公誼等因並粘簡章一紙到署准此除分令外合亟令仰該縣知事查照妥爲保護附簡章第一條本義劵定名爲皖省工賑有奬劵第二條本義劵定額四萬張每張售洋六元每條六角第三條本義本編號及出奬等次給奬數目均照浙江有奬義劵辦理第四條本義劵每月開獎一次以發行五次爲限第五條本義劵所得餘利悉數撥充皖省工賑經費並將收支數目咨部備案第六條本義劵發行曁開奬地點均設於上海由本署委託富有信用之正紳經辦開奬之期邀請各界派員監視以昭大信第七條本簡章自咨部立案日施行第八條本簡章如有未盡事宜得隨時咨部增改之 
[救濟婦孺會召認小孩]  
　　昨日（四號）救濟婦孺會據義振恊會出店仇錦章報告今日在英大馬路抛球塲電車上遇一婦人年約三四十歲左右帶一小孩年約五六歲行至盆湯衖口該婦人大約因失落物件跳下電車遂將此孩遺於電車内車行迅速喊之不應誠恐落於匪手故特送會等語當經該會詢問該孩姓名住址均不能説明即派人帶領該孩手擎白布方旗上書召認小孩四字沿街尋訪以期骨肉完聚如有失孩家屬望即趕緊向老北門東首該會事務所認領可也 
[新世界北部發現炸彈]  
　　公共租界靜安寺路西藏路轉角新世界游戲場北部小京班戲場内於前晚九時許發現炸彈砰然一響聲震遠近男女游客聞警紛紛奔逃　時秩序大亂該炸彈不甚猛烈幸未傷人惟被擊碎玻璃窗及牆壁堂經特别巡捕在出事處拿獲形色倉皇之西裝少年一人拘送新閘捕房經捕頭詰據聲稱名顧運來家居虹口漢碧禮路十一號門牌在江西路新康路三號日商森恪事務所辦事不認抛鄭炸彈捕頭問供畢諭令拘留即派令九號西探目與華探陳雲忠恊往顧家内調查並無違禁物品於昨將顧押解公共公廨謂究先由九號西採目上堂稟明前情繼由新世界用人張翔鳴投訴昨晚八點餘鐘伊在南部辦事聞悉北部發現炸彈馳往察看見特别巡捕已將被告拘獲餘不知情並據特别巡捕到堂證明將被告拘獲情形經俞襄　核供商之英卓副領事以案關在熱閙處抛擲炸彈傷害公衆自應詳查澈究判顧仍帶回捕房候切實查明下禮拜一開審 
[混售冒牌藥水之研訊]  
　　郁金槐傳秉剛等在閘北一帶製造藥水假冒某藥房補血藥水在巿混售有單某者先託孫祥元轉託郁金槐定購補血水大瓶十五打小瓶四十打郁將貨配齊經孫知照囑送到民國路大旅社交貨及貨到該社某藥房執事俞茲昌趕來查騐察出係冒牌僞貨喚警拘送二區一分所申送警察廳訊供判郁孫收押一面飭派探警將與郁同黨之傳秉剛拿獲解案訊押又在閘北起獲冒牌之洋瓶等虹口起獲仿單等送案請閲據稱此項僞瓶僞單均向日本定製嗣經該科劉科長提訊之下將全案人證移送地方廳經賀檢察官預審終結起訴審判廳昨日午後周推事官會同賀君開庭審理原告俞茲昌供年四十七歲紹興人爲藥房生理傳郁二人以僞藥冒牌前經破獲送官懲辦有案此次又復假冒實與我號營業名譽大有關礙且購者不察誤服與衞生上有礙請追損失並加究懲云云孫祥元供年三十七歲住西門外前爲藥店生理今有友人單某託民介紹向郁定購藥品實不知其有僞造假冒之事郁供年三十一歲傳供年三十五歲均寗波人同爲藥店生理並無串通僞造藥品之事求察問官得供謂曰警察廳送來公文爾等均已供認且證據鑿鑿此時不必抵賴即諭辯論中止判郁傳分别收押孫交保聽候查傳要證到案再訊 
[指控冒用商標]  
　　英商福利公司指控寗波人施生記冒用福利牌號印於饅頭上兜售等情昨由虹口捕房中西包探將被告拘解公共公堂請究原告延律師上堂譯明施冒用商標情形請歸英領堂期審訊被告亦延律師到堂請求交保張襄讞與日副領事林出賢次郎諭施交一百元人洋並保於下禮拜三英領堂期解訊 
[命案兇犯判决引渡]  
　　揚州人李樹棠之子文祖向在法新租界貝勒路黄源記木作塲内爲鋸匠日前因與同伴之顧掌圖沈福生等燒菜起釁被顧等以木棍將李之太陽穴擊傷身死已誌前報昨日捕房傳同原告將顧沈兩人解送法公堂經代理讞員陳君會同法副領事德君升座研訊先據捕頭上堂稟明前情並將木棍呈鑒繼據屍父李樹棠投稱兒子李文祖無故被顧等毆斃請求伸雪詰之顧掌圖供是日民人與沈福生正在燒菜時李文祖前來强欲先燒民等不允李即持不棍向沈毆打當時民人代抱不平上前將木棍奪下向李回擊以致誤傷要害身死是實沈福生供詞與顧相同中西讞員會判以事關命案着將顧沈兩人連同木棍併送内地檢察廳訊辦 
[奉賢挖目案之近訊]  
　　浦東奉賢縣境南四團鄉民宋阿關被流氓挖目一案控訴縣公署等情曾誌本報茲悉縣署適因他案獲到顧耕樓一名研訊之下供出與此案有關並供出同黨十八人孟知事飭將顧嚴行收押一面勒限跴緝在逃各犯務獲解究 
[控告律師恐嚇案註銷]  
　　婦人陳老三（即俞陳氏）前延朱斯芾律師欲投公共公廨控告伊夫俞小癩不顧赡養等情當經朱律師函致俞小癩囑其於三日内至寫字間面商解决詎俞得函後投法公堂控朱律師致函恐嚇經中西官准詞於昨傳訊原告俞小癩供民人素住治下妻子不應延請律師誣控並由朱律師致函恐嚇請究朱斯芾延逹商律師投訴上情並將原函聲明其中並無恐嚇之語中西官核供會商之下以朱律師並無不合判將案註銷惟俞陳氏在公共公廨控伊夫俞小癩一案應歸法公堂訊理俞着交保聽候訊斷 
[搗毁器具之研訊]  
　　江北人陳家奎李瑞福李貴生前被凌麗堂在法公堂指控糾衆至家行兇搗毁器具一案昨又傳訊先據原告逖百克律師稱被告等糾衆至原告家搗毁器具種種强迫手段應請堂上重究並請着陳具結以儆將來被告由巴和律師稱原告所控被告吵閙之事並無正式證據呈案應請將案註銷見證王春樓俞桂生錢士元等三人同稱民人均在凌家工作於本月初二日十一點時陳率同李等十餘人前來向凌尋仇適凌外出故伊等即將家中器具搗毁嗣又於下午以糞一桶抛擲凌之家中並被種種辱駡是實凌稱前因與許姓擔保租車費向索不付反被行兇求究詰之陳家奎供民人無欠擔保車資實未行兇求察李貴生等同供民人並未前往帮兇求察中西官判各退去聽候下堂諭飭遵 
　 
[水手砍傷妻子案續紀]  
　　向爲外洋輪船水手之甬人王金岳因憤其妻張氏乘伊久出不歸與人私通産生一女今春回家又復遮飾上月二十六號在虹口東西華德路二千一百號門牌家中察出破綻用斧將氏砍傷經捕到來將氏送院醫治王拘解公共公堂諭着押候原告傷愈再訊等情已詳前報昨經中日兩讞員提訊因據中西包探稟稱原告之傷未愈不能投質故諭王仍着帶回捕房展期十四天原告傷愈再訊 
[行人忽然倒斃]  
　　法租界興聖街口昨日下午五時許有行路男子年約四十左右忽然倒地知覺全失當經大自鳴鐘捕房巡捕查見　車送投醫院抵院旋即斃命經捕報知捕頭諭將屍送往同仁輔元堂聽候報請官廳相騐 
[鄉人猝斃]  
　　實邑鄉人某甲年約三十除歲　日行經金三圖談家橋猝患急病倒斃當由該圖地保報知屍屬到來備棺成殮 
[僞公債票抵欵之察破]  
　　自稱在南京路立新總會爲賬房之丁望卿前日因將僞公債票持至中國銀行希圖抵押當經該行吕人察係僞票報捕將丁與牽涉之陳炳蘭一併拘入捕房押至　晨解送公共公堂請究即據西探　勃脫上堂稟明前情將僞公債票呈案請察訊之丁延律師林百加到堂代辯以被告不知是項債票是僞因之持往抵欵要求准被告交保等語經中西官核供判丁　一百元人洋並保陳仍帶回捕房候展期一禮拜再訊 
[歇夥尋仇]  
　　向在浦東爛泥渡某公司碼頭充當輪船保險之丁大喜子前晚在家吃食洋烟被已歇夥計唐阿林孫寳珠前往尋衅互相殷打致將唐阿林頭部打傷血流如注旋經三區崗警到來將丁唐孫三人併拘至署並在丁家内抄出烟膏一盒經曾署長訊據唐孫二人同供向在丁處爲夥今被辭歇並不將工資算結向索反被兇毆求鑒質之丁大喜子供稱因唐孫二人辦事不力辭歇並未積欠工資伊等屬實有意尋衅希圖索詐各等語曾署長以若輩均非善類判兩造併解地方檢察廳訊辦 
[搜獲破棉袄内之紅土]  
　　崇明人王伯元昨將紅土兩包藏匿破棉襖内復將破棉襖裏以蔴袋藏入竹箱携至虹口愛而拷克路因形狀慌張被一千一百五十四號華捕與包探張林泰察出破綻搜獲烟土帶入捕房盤詰口供一過押候解送公堂訊懲 
[誌謝]  
　　昨承商務印書館贈第十卷第九號小説月報一册又中華書局贈第二十七期英文週報一册書此併謝 
[來函]  
組辦上海基督教救國會通啟 
　　邇者基督徒救國會之發起雲湧風馳如響斯應京寗陜浙各立會團尤以廣州之組織爲最先規略遠大旗色鮮明推求主愛人之旨即以愛四億同胞程基督救世之功即以救國爲始基足知自由博愛教義非託空言愈徵國家權榮真宰在乎上帝吾儕夙尙信仰端期實行聞道恨晚忍視民生之没淪見義勇爲當悟天國之臨降茲值廣州基督徒救國會會長徐季龍先生救國會會報部主任幹事國會議員王葆真先生暫游滬江幸有把晤之期堪作切磋之助因訂於月之五號晚七時半假座北四川路横浜橋北中華基督教會開會請其演講基督教救國主義及廣州救國會之進行講畢籌商辦法以爲發起組織之準備試思望京痛哭基督豫洒猶太滅亡之涙尙冀同舟共濟摩西必出伊及奴隸之民凡我同道盍興乎來倘荷賁臨無任歡迎祗啓（注意）十月五號晚七時半開會會畢茶會假座北四川路横浜橋北中華基督教會廣東旅滬信徒馬文衡禢良才李耀邦等謹上 
[雜評二]  
米貴與出口（邠） 
　　米貴又見告矣手藝營生者且因此而罷工矣近日米價已稱稍平然仍需九元以外我初不知米之何爲而貴今正新米上巿之時也出新時如此青黄不接時又將如何將謂出數之少耶今早米已收未聞歉收至何度晚米未穫亦未見若何災象也將謂需要之增耶滬上一隅非增萬數人口不足以影響於特價而此時一如平日初無驟增多人之徵象也謂有囤積居奇者耶米價已至八九元誰敢决其必復漲者而冐此奇險歟然則出口之説近似矣我蘇大吏非猶是堅持不出境者歟曷爲而致此也據商務訪員所報告恒以打包私運爲言我謂不必問私運否也據本月海關日報之所載九月二十三至二十七日出口之各船南而汕頭廣州北而天津芝罘牛莊大連無不由滬運米前往大連兩次有九千九百三十四擔天津五次則有五萬零二百三十三擔之多即此三五日間由海運出口而見諸關報者已若是其多米價安得不貴特夙不恃米爲生之北省曷爲而需米至此此則願我蘇大吏更加衡量者也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
周謹淇 
　　自由談三字皆用當代名人字跡每星期謂換一次今日係周鍾琪先生手書 
新談 
[世界最大飛機之奇績（下）] [  南潯李允臣]  
節譯（ SCIENTICAMERICNN） 
R。34與R-33俱英國政府所造以供海軍部所需長計六百七十二呎直徑七十九呎爲今日世界最大之飛機德之齊柏林飛機對之亦有愧色矣其形似雪茄烟狀之尖端共有引擎五中置無線電報等每具引擎能發二百五十至二百七十五匹馬力每分鐘可轉二千五百次若遇天氣靜和每句鐘可行七十英里平日無要事飛行時常不開連率每分鐘約行五十英里 
R。34與齊柏林飛機形式略同其内容亦間採取齊柏林之優點其飛行時藉十九袋煤氣之力每袋煤氣俱隔以鐵絲細網以防摩擦而免肇禍艇中人員俱穿象皮鞋凡易着火衣服俱禁穿着煮物必須用電睡時俱川吊牀牀底共裝戤士林八十一桶每桶重各七十加倫餘如伙食等爲量甚巨茲將裝物重量列表如左 
加倫鎊噸 
戤士林4，90035，30015，8 
油2，0709 
水3。0 
人員及行李4。0 
什物550　　2 
飲料8004，2 
總計21，32 
艇中闢有窗户煮物睡眠頗覺暢適除黎明風外餘均適人當空中戰爭時該艇曾載四財口徑砲二尊機關槍數架及大號炸彈四枚每枚計重五百八十鎊又小號八枚各重二百五十鎊迨戰爭息後該艇復將内容修改載重益較前爲鉅 
創是艇者爲消脫而君英國名機械師也該艇飛抵羅斯福塲後絶無損壞美國海陸軍人員早得無線電報消息齊赴該塲參觀且爲之供給數百綱瓶輕氣運送戤士林及食物等然自英至美雖僅四日餘所費不知幾何矣 
今日飛行事業日漸進境吾人觀今日之R-34飛機嘆觀止矣然十數年後精益求精恐將有千尺長及載重二百頓之飛機航行於大西洋太平洋等處也 
劇談 
[東籬軒雜綴] [  柳遺]  
　　張黑（津人譽之爲滿臺飛）亦武丑中之健者年大於王栓子而武事不稍衰前年在都門尙購三等妓充妾滕其精神可知張本緑林豪俠遷善爲伶初隨王月山繼帮李吉瑞以本來面目獻技京津間自當勝任愉快而毫無遺恨尤能以丑表功盜銀臺九龍盃偷雞等劇自立於舞台故近且舍李而獨行藝衞自有真固不必附驥尾而名益彰然業武丑而能不寄人籬下以爲生活者厥維張黑一人而已故論者每以張黑冠於栓子之上余不謂然栓子之藝博而醇張黑則雜而野者也衡以規矩正以繩墨張黑無餘地矣惟其演劇認真雖老不稍偷油而緑林豪俠之態度較勝於傳小山多多要亦不可謂非武丑中之健者也 
傳小山一再隨楊小樓到滬故滬人士皆知武丑中有傳小山其人者陯其技能確不惡劣口自亦得栓子之六七其病近於浮　而不能沈著此爲自負甚高而不肯力學所致如與麝伶配演時則倫懶無其匹較之王長林之隨在不苟者實有天淵之别學未登峯遺極而習氣已染此余之所深惡者也王張老矣小山而苟能　恭砥礦以勉於學將來當可據拴子之席而實必副其名若以尾附小樓自滿而自靳其進步則非余之所欲言也 
天蟾自聘請　小樓譚小培尙小雲輩多人以來聞其營業極爲發遠他舞臺不免受些影響而思所以抵禦之也固爲物競之原則不觀夫新舞臺乎歐戰劇之露佈非其顯著者乎烈烈臺臺驚天動地之大戰爭編爲戲劇自是可觀該舞臺藝員復多俱有普通學識之人而佈景製備更能完備且新艶排演此等戲乃其特長開演時必得大多數人之歡迎可與已經過運之就是我濟顛僧等戲爲正比例而其情節正當實勝於就是我濟顛僧十倍閲者幸弗以看就是我濟顛僧之眼光看歐戰尤希於我國外交失敗之原因之一點加之意焉 
雜録 
[海外艶史（一）] [  碧梧]  
　　愛娜英之名女伶也秀骨珊珊神采奕奕眉梢眼角似藴無限深情迴眸微睇每足使人心蕩魂消藝亦嫻熟工稳翩翩舞袖恍如彩蝶穿花嚦嚦歌喉宛似春　度柳繡幕乍啓彩聲已震白宫後園羣兒嬉春圖 
新大陸美景之六 
　　向例每年西曆清明後一日美京大總统府後園開放任羣兒携彩蛋人園場席地嬉戲名曰溜蛋EGGROLLING之戲盛蛋提筐大抵草製柄長略似花藍如前立兩兒手携者是行此游戲之法係令各兒取蛋同時向草地中溜去以巧捷與否分勝負自一九一七年四月美國加入歐戰後大總統府禁絶游人此等游戲忽焉中止此圖蓋攝於一九一六年四月二十四日也（一之） 
屋字芳譽雀噪傾動一時有文豪茀蕾得者尤心折之茀蕾得供職某大書坊充緼輯日處筆陣墨海間苦無餘晷然偶得暇必往觀愛娜之劇每至舞酣歌鬯時失聲呌絶甚至忘形同座者咸目之笑而茀蕾得不之顧且不自覺　蓋斯時茀蕾得之一寸心房已爲愛娜所據舍愛娜外無復有措意者故編輯事時致訛誤書坊主遂辭之茀蕾得愈無束縛日至劇塲雖風雨不之能阻久之積資已罄乃典衣以繼又久之膏火幾不能自給而足跡固猶往來於劇場門首未嘗一日絶蓋茀蕾得乏資購劵不克入塲顧心猶未死日惟竚立於場門左右以待愛娜一若旣瞻其丰采雖　寒交迫亦不足介意其情可謂痴矣如是者可三閲月愛娜每出入必見一人目灼灼作凝視始頗異之繼徵聞其情而心猶難深信某次演劇旣已囑侍婢喚茀蕾得進詢之果如所聞乃太榮動歎　旣洽遽定　好愛　并　以　助茀蕾得茀蕾得亦不顧再　　於人乃肆方菁述　　文名漸起處境較裕而二人之情好亦與日俱增　如水乳矣茀蕾得有族叔某本經商於美久無音耗茀蕾得意已物故詎意適於是時歸挾資絶户歸未已即病逝遺囑以其産業之全部遺授茀蕾得茀蕾得遂暴富非復摇筆伸紙之苦文人矣又年餘與愛娜結稿於聖喬治大禮拜堂知者罔不艶羨之現方卜居於倫敦城外某村落中緣陰深處微露紅樓一角者是即其居處也 
小説 
[緹騎外史（二十二）] [  春醪譯]  
　　吾必裝一銀燭奴列之神案藉酬德意吾尤必日日焚香燃炬供之神前一時勿輟郡主如是禱之久久眼中藴涙已下墜委諸雙頰泣時尤翹首望畫中之神人似欲以身世之苦訴諸天帝畫像神彩奕然爲俄國戰勝之英雄紀念英克們之役並勝英法者此爲俄例人人得奉一先哲頂禮之如宗教而此宗教之禮節綦嚴一人所奉不能遽聽他人至而干凟故人家往往循希拉先例闢一靜室供養此哲士之遺徽茲戰勝之神表其戰跡歟以甲戈之利剷盡天下之苦則苦人一禱即卜其庥得以天兵之力震遠獲勝郡主旣罷禱則起立小息出此小室深健其門並持鍵門之鑰入諸衣　似懼更有人至我讀哲人者此時郡主神色已略鎮微露笑靨入其臥室而室中阿逹已先在一見郡主至立起匍伏就郡主之靴尖親吻爲禮並緊持雙腕數數吻之曰仁愛之郡主爾乃出我死關吾縱嗜百苦初亦較死爲樂郡主聞女郎語至不敢仰而直視一視似將遽暴其僞容則慰藉之曰女郎吾至樂用爾吾尤愛英人以吾心愛之男人即屬英着即使館之參贊哈利戈登叟爵阿逹一聞此語暗至不能啓口僅曰交誼篤矣郡主曰後此爾必能於此相值戈登前夕偶中微傷傷愈復出必至此間消磨鎮日之時光熨貼及我至爲彼得堡人所指目或更小詬及我我亦無恤郡主言此觀女郎震懾則復曰女郎爾不必寅畏必無人覺察及此間更謝天帝與爾同事之格斗夫人竟永永不能得入城之照會阿逹聆郡主語心至忐忑頋又不得直指則曰吾爲英人事事乃與俄習背道俄人中如郡主之行仁真罕見也吾願視天錫爾殊福永脫人世顛沛之災郡主曰吾事吾足以自了縱不順當亦不足畏特爾逗此間必加矯飾始得掩入耳目吾必改爾金絲之髮作深黑色並眉睫亦同改之外此潔白之牙齒亦宜以藥水洗濯之功小小換易皮色亦可以藥力更觀目光炬炬必御眼鏡脣色亦得小染以人一見爾先愛爾之櫻脣則後此心目即不能改絃易轍更自後爾我必爲閩中之良伴吾十九歲爾則何如阿逹聞郡主欲易其顔色之美則大悵失曰吾十八耳郡主計獲售則應曰佳吾將易爾如三十許歲之人第一宜留意及衣着衣着可以淆時人之耳目全不覺察今想厮養之衣爾亦不以爲凟阿逹似不耐曰郡主所事事盡詳耶或此外尙有何語郡主曰爾必留意以警士時至吾家或乘隙跡得即識爾而罪爾遣爾西伯利亞重入緹騎虎狼之口則吾亦更無力能爲阿逹曰吾何幸卜郡主恩意郡主真行仁之人推愛及於弱女顧弱女懼死尤懼桎梏如郡主所言吾安得受其苦楚吾有死耳郡主曰否吾决不貽累及爾爾漸適其道必足自便女郎亦曰否否顧遵命吾何得以自了郡主曰爾寗不知顔色之美於婦流爲奇危吾以助爾脫險故劃奇計毁容以全爾吾厮養殊無信任之人故吾尤必親語告爾爾且坐爐火熊熊能抵寒威耶 
[自由談之自由談] [  不冷]  
　　罷今日世界流行之事厥惟罷工而中國日前亦有罷學罷巿罷工之事蓋以罷爲四民之武器亦即四民之本能故其字從四從能云 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[紀載]  
一週間世界大問題之經過 
　　勞工問題本問題今殆以英美爲中心矣蓋其實業愈發逹其資産之階級愈懸隔與其要人之程度愈高則相持愈急也英國自約克希亞煤鑛罷工以來迄今而愈演愈進上月中旬乃有勞工聯合會建設勞工政府之主張未幾而鋼鐵工人之罷工起（迭見本報歷期增刋）已罷者迄未復業而層波之後疊浪隨之矣上月二十三日鐵路工人之罷工運動又起其觸發之機何在乎曰反對戰時工資之取消耳英之路工在戰時固已特增工資至此戰事告終當局乃欲取消其所增而路工則要求定爲恒例（詳九月三十日本報） 
當局不允二十四日全國鐵路人員聯合會致哀的美敦書於政府謂倘二十六日正午不得政府之允諾則即一律罷工二十五日上午運輸部長吉特士内閣總理勞合喬治與路工聯合會代表晤商二十六日上午再晤商終無效遂罷工於是密如蛛綱之路線無復隻輪之往還而全國貨俄悉遭擱置今其趨勢漸延及街車電車各製造廠所需給均不應手不得不相將俱罷矣英政府對此將奈何曰第一先謀必需品之供給發緊急之嚴令厲行分派煤斤煤氣與食物之辦法並禁煤出口第二搜求　通器具之代用品定徵發汽車及馬匹車輛之法使之分送必需之物品第三召募臨時代用之工人使代運轉之役蓋欲以不可敗之準備與工人爲持久之抵抗也據上月杪傳來電音知退伍兵之臨時廡募者人數頗多已有數路得以開車而汽車之分送食物與飛機之遞送郵件亦得良好之成績即在罷工工人亦只爲有秩序之抵抗暫時似無危險徵象然罷工者之致怨於代用工人而圖妨碍其行車者亦已屢見能否不激成事端未可知也且路工聯合會儲有的欵一百二十五萬鎊足敷罷工者一月之用度其未肯遽行屈服自在意中而儲欵用罄之時能否不激生他變尤爲可慮也美國鋼鐵工之罷工垂二星期矣察其趨勢蓋以闢資堡紐喀蘇爾巴法羅楊斯頓契喀谷克利佛蘭等處爲中心而本薛爾凡尼亞與哇哈哇二省之各地幾陷於同一之狀態特其蔓延之勢西向爲多耳爲資本家之統帥以與勞工抗戰者爲鋼鐵業組合會長高萊氏持堅定之態度决計不與勞工聯合會有所磋商其言曰勞工欲有所要求當各與其廠主謀蓋絶對不承認其團體也然勞工之目的不逹則對於資本家之仇視益深鋼鐵國有之主張已見諸口吻而鑛工之援應亦已略見動機蓋英美之勞工顯有息息相通之關係英工現顯然同情於過激主義美工亦寗有異哉解决之希望尙未可期諸目前也法國馬賽之航業人員與洛倫之路工雖已復業而巴黎服役者之團體又於二十八日罷工比國鑛工大會亦挾罷工以提出要求澳洲船員之罷工久不得復業之消息而上月下旬又有麵包業之罷工此項問題之所以成爲世界問題者蓋凡在實業發逹之國固無一獲免也日本久保田工場行見復蓋矣其解决之條件則增加工資耳而長崎三菱造船所突於二十四日有一部分之戰工罷工蓋顯係川崎造船所之影響也川嶠之罷工逾半月矣工人代表與廠主晤蔣者三欵迄未得具體之解决蓋廠主非不讓步工作八時之制旣允行矣卽增加工價亦未嘗不已爲條件之承認特必工人先復業而後施行以維持資本産　戚　催工人方面則必得實施之保證而後復業蓋　　廠主之所許猶不無懷疑且於所許條件亦未必悉如其意也故謂漸見接近則可謂爲業已解决則似猶未也三菱之解决勢必視必爲轉移苟川崎得早日解决三菱自無擴大之虞總之日本之罷工固純粹的所得問題不可與英美并爲一談耳 
　　阜姆問題自逹倫齊哇氏率共襲入阜姆而本問題益爲世人注目觀本週内所接電訊非徒無解决之方情勢且日見嚴重意之佔領軍竟越過界線闖入巨谷斯拉夫國境之特羅吉爾TROGIL鎮大有與斯拉夫人閧戰之勢至其國内輿論非唯不反對逹倫齊哇之專擅行動且從而贊助之聲言非承認意國無條件佔領阜姆港口及附近區域則無解决之術意政府苟容納輿論則失信於恊約欲顧全恊約之友誼則必促成内閣之更迭處此進退兩難之地位雖開御前會議密勿計議而仍無濟於事至於和會高等議會本取冷靜態度以免恊約大國之分裂嗣以意人輿論激昻對於前此和會所擬定之辦法（即以阜姆爲自由港處意 
國宗主權下而其港口及後方鐵路則歸國際同盟管理并不許意國在其周圍若干哩内建設防護堡壘）大施蔟擊且其政府並無堅决辦法處置其襲擊阜姆之軍隊長此遷延必將促成範圍廣大之新巴爾幹戰爭是以更變態度一俟意國無法辦理妥善則將共同行動對付危局云 
　　過激黨問題過激黨戰况東南方面以台尼金將運之進逼而失去南俄膏腴之地佔歐俄四分之一西比利亞方面激軍佔領土波爾斯克後固守地位謀與土耳其斯坦之激黨聯爲一氣以擴大其勢力柯爾恰克將軍雖列陣西比利亞路線之旁力謀抵抗而無進步可言至於英國北俄戍軍則已陸續撤退巴黎和會於是研究不宜戰而封鎖俄國之方法福煦上將則催促法國退出駐在立陶宛之軍隊是恊約方面之採用消極政策已見諸事實矣 
[譯聞]  
德約簽字補記 
　　巴黎和會最初之事業除草成國際聯盟約文而外自以對德和約爲重開會而後五大會議即分設委員會研究德約事宜至五月七日而以德約全案授與德代表吾人讀藍超總代表之演詞（載本報九月七日增刋）已知德人之不能聽命恊約輕易接受和約矣和會原定兩星期内令德人對於和約决定最後之態度嗣以德人提出抗議要求寛限至六月二十八日而始簽字吾國以山東問題處置失當拒絶簽約此吾人所已知者也至德國决定簽約以前之波折若何各國代表簽約之情形若何亦國人之注意世界大事者所願聞也因掇拾法報所紀述爲補記一篇 
德内閣之改組六月十六日德代表團接恊約國對於德抗議書之最後覆文當晚乘專車遄返韋瑪以恊約國堅决之條件就商於内閣閣員及聯邦所派遣之專員閣員及聯邦專員意見紛歧有如各政黨之首領有贊成接受和約者有堅持拒絶之態度者亦有欲要求修改條件者專門之人員則謂和約中之嚴酷不能遵行者當以關於經濟財政之條欵爲最十八日召集側觀之攝影平面簽約時之會場 
嚴重之内閣會議然無結果可言翌日各政黨首領討論各黨應取之態度旋閣員重復集議閣員十四人中反對簽約者藍超蘭子堡等七人贊成簽約者愛士比奇ERZBERGER大唯IAVID爾BELL希米脫SCHMIDT諾斯克NOSKE巴安BAUER等七人贊否同數仍無結果於是總理施特曼於二十日向總統愛倍脫提出内閣總辭職書其後經二晝夜之磋商而新内閣成立主揆席者社會民主黨巴安氏也藍超同派之社會黨人物全體反對簽約者也至是皆不得列入閣席此德國内部情勢突變之大概也 
　　德最後請求之被駁至在巴黎則六月二十二日午後六時德代表團留駐代表海尼愛爾
HANIEL以新總理巴安氏自韋瑪所發之照會遞交和會會長克勒滿沙照會全文冗長大旨謂德國雖接受恊約國所授與之强制和約而仍須聲明其將呼援於人道之前德國卽使允諾簽約亦以强權脅迫不得已而爲之并要求對於六月十六日之條欵略予減輕又謂和約第二百三十一條强制德國自認爲大戰之禍首第二百二十七條至二百三十條四條載明德國應交出威廉廢帝及其他違反戰事法律習慣之人員德人均拒絶承認克勒滿沙接巴安氏照會後當晚十時以極箪短之復文致海尼愛爾措詞悉由四人會議商决大致謂磋商之時期已過現距德國决定可否之限期不及二十四小時（原定六月二十三日午後爲最後决定之限期）可則應爲無保留無限制的接受否則恊約國準備之軍事計畫即將實行云云 
　　德决定簽約及最後之波折當巴黎和會與德國留駐代表交換上述文書時在德國則國民議會開全體大會於韋瑪以爲最後之决定時六月二十二日也新總理巴安出席議會演述自已態度及投票表决則以二百三十七票對一百三十八票及五廢票通過贊成簽字和約又以二百三十六票對八十九票及六十八廢票通過信任新内閣案吾人以爲國民議會可决則德人簽約之役當不致再生波折矣然而未也二十二日深夜即二十三日上午三時德國留駐代表海尼爾又致書和會會長謂奉德政府命要求和會對於德國應遞最後答覆之限期再予以四十八小時之展緩（即二十五日午後七時）所據理由惟藉口於政府尙須就商於國民議會及電訊之遲緩二則克勒滿沙接書立開四人會議商决拒絶德人所請海尼爾無術推諉卽由特置之電線詳告韋瑪國會是日午後三時（二十三日即德國應予答覆之最後限期）德國國會接此最後决絶之電倍立開會議總理巴安含涙演説謂政府已决定　　　　　　　　員大多數舉手贊成予政府以自　　　　　　　時凡爾賽德國留駐代表海尼爾接　　電線所傳韋瑪之電訊謂政府决定接受和約時二十三日午　五時三十五分距最　限期不及一時半矣旋即繕就公文以受約之電訊遞交禮官亨利少路亨利卽乘汽車入巴黎交和會秘書長杜泰斯本秘書　立將文書譯出謄正面呈克勒　沙威爾遜勞合喬洽松尼諾於是教堂鐘聲兵營砲聲　時並作若曰德人降伏矣世界人民可享和平幸　矣 
　　德派遣簽約天使及和會决定簽約日期德旣决定接受和約矣然簽約者何人乎和會决於何日奉行簽約典禮乎巴黎和約在德人視之非徒喪權辱國而已直死刑之宣告書也柏林迭開閣議總統提出簽約大使名單然孰願簽名辱國條約之上以負莫大之重責故二十四二十五兩日巴黎未曾接有德國任定大使消息和會秘書長杜泰斯太迭赴凡爾賽請德國留駐代表海尼愛爾電促政府海尼愛爾以柏林韋瑪來電示杜謂德政府何曾樂於延宕惟無人受命斯爲難耳杜泰斯太不得要領而返德大使旣未派定簽約日斯亦遂未能確定於是和會向海尼愛爾聲明不許再行延宕并稱德政府所派遣之簽約大使應有相當之資望斯不負此世界渴望之和約蓋巴黎風傳德政府將任命海尼愛爾就近簽約以圖塞責也二十六日午後德國任定簽約大使之消息傳至巴黎簽約大使爲現内閣外交總長慕勒MUHER（社會民主黨）及前内閣殖民總長現内閣交通總長貝爾BEH（中央黨）二 
人高級隨員三人均於二十六日午夜乘專車自柏林四人會議之光景 
出發二十七日上午九時四十五分過來因河岸之可倫城二十八日上午七時可抵已　和會得此消息當决定二十八日（星期六上午十時在法國外交部考核德大使　書下午三時在凡爾賽鏡宫行簽約禮其後德大使專車在可倫站解除附揖可倫快車加增速力故能在二十七日午夜十一時二十分抵巴黎之聖西爾站 
　　簽約會場之佈置簽約典禮在凡爾塞鏡宫舉行宫中之佈置來賓之延請皆已先期籌備代表席形如馬蹄其中央另置一桌爲簽約之席簽約席前數小桌爲大國秘書席小國秘書席則在代表席之兩側來賓席在鏡宫右端和平廳之左新聞記者席在左端戰爭廳之右二時以後各國代表秘書來賓陸續蒞宫各就其席 
　　簽約之秩序午後三時一刻各國代表齊至會長克勒滿沙起立致極簡之開會詞即令德代表離席趨中央簽約席前簽名約上其次即由恊約及其聯合各國代表依次簽約五大國中先爲美代表五人次英代表五人及其所屬殖民地代表坎拿大二人澳洲二人南非洲二人新西蘭一人印度二人次法代表五人次意代表五人次日本代表五人五大國以外則以英文拚法首字爲序即比利時玻利維亞巴西古巴厄瓜多希臘瓜地馬拉海地漢志洪都拉斯黎皮利亞尼加拉加巴拿馬秘魯波蘭葡萄牙羅馬利亞塞爾維亞暹羅捷克斯拉夫烏拉圭等二十一國至三時三刻而簽畢　　會場中之情形是會禮節簡單僅歷一小時而告終除克勒滿沙略致開會詞外各國代表無起立演説者會場中除照相人影戲照相師啓閉機件聲及各代表往返本席簽約席問衣履振動聲外竟不聞他聲矣當各代表陸續簽字時英相勞合喬治執筆俛首如有所書英之飛機翺翔窗外蓋喬治方修短簡以簽約之消息報告英王飛機則遞呈此簡者也來賓中不少名將偉人獨英國每日郵報記者鄧拉芬爵士最若人注目蓋千八百七十一年普法之約亦在鏡宫簽字普之勃興組成德意志帝國卽基於鏡宫之約爵士當日亦列座觀禮今德簽喪權辱國之約爵士適躬逢其盛回想四十八年以前鏡宫之情形誠不勝其感慨矣 
[美國銀行家之歐洲視察談]  
前紐約都巿國民銀行總裁凡逹立普於本年之初赴歐視察由英而法而瑞士而意而比而和所至輒訪其財政當局與其著名之財政家銀行家大資本家及工黨首領晤談彚其所聞見記述如下然凡所聞見固在德約簽字以前也其言曰 
余將述歐洲之黑闇情形矣歐洲種種社會運動之頻發有威脅全世界之勢今美國欲挺身而出以挽救歐洲之危　以余觀之欲救大陸（即除英國外之歐洲） 
不難苛在决心如何耳今欲説明歐洲現狀則一言以蔽之曰生産事業之麻木不仁而已統全大陸而言事業界幾皆停止生産物盡付缺如即英國亦不免如此欲望全歐洲回復平和時之狀况一切照當營業决非今日所能也所以荒廢歐洲之亘古大事（指戰事）固 
 
 
 

Page 19

 
 
已遏去而荒廢之形跡依然在也余嘗視察法德境上之哲勃勒渠等處愧無妙筆以寫此廢墟之情形要之曰完全的破壞狂暴的破壞超過於軍事上必要的破壞覆敵於永不回復的破壞耳其慘狀爲何如然法之北境與比境其被戰禍之酷烈固無待言余所慮者歐陸之他處雖爲戰禍所未及者戰後有不測之危機在焉今試替歐洲企業家設想今將措手於何種事業乎勞工離散之後社會上游手坐食者不勝其衆而勞工乃有苦於無人之奇觀蓋戰爭之中人民之精神爲之一變即如比人於前此四年半中必有半數游手以仰食於政府此種影響不可輕視也加以原料缺乏而又無換取原料之物品意之於煤棉法之於棉毛金類皆必不可少物也而其國内生産機關毁滅之餘無復可以輸出之物將何所持以與人交換耶惟有付以現金而已矣然此等國民又安有付以現金之餘力惟有恃其信用而已矣（謂欠賬）况大陸諸國今正以工資問題爲難工資之增加已較戰前至二三倍之多金融制度亦極混沌試舉波蘭爲例波蘭之瓦騷工業地之中心也前合德俄奥境之波蘭舊壤而復活時有俄國帝制時代之盧卜票有克倫斯基之盧卜票有過激派之盧卜票又有克倫斯基時代之假盧卜票有德國之馬克票迨德運侵入瓦騷時該處又發行特别鈔票而以奥國之克隆金幣爲準備又只有八百分之三其幣制之紛亂如此然豈獨波蘭爲然哉戰前之法國有六十萬萬法郎之流通紙幣今且有三百六十萬萬如此濫發安得不令物價飛漲英國亦爲莫大之限外發行而其現金準備不過二千八百萬鎊比國各銀行當時受德人之命令濫發許多之紙幣戰後之比國於此當大費周章也法國收復阿爾薩碁洛林時并獲得四十萬萬馬克之紙幣然法政府因此須負兌換之義務亦大困難事也 
以上所述歐洲之窘狀可知矣然尤是以窘製造家者則鐵路轉運機關之麻木是也其麻木之實際迥廻出於想像以上美國管糧局長呼浮告余曰德國以東諸國之轉運機關完全停止糧食無從輸送數十萬數百萬之人類饑餓至於瀕死即使歐洲各港食料山積亦不能入内地一步也奥地利捷克斯洛伐及巴爾幹諸邦之以苦饑告者記不勝記今者欲善其後成效難期此後一年間諸國民恐不得不受更深之痛苦心待俄民盡力於農得有輸出鄰國之餘力而後已羅馬尼亞亦向爲輸出糧食之國也然余聞羅馬尼亞國務總理之語則謂今年斷不能有一石之榖輸出國外至若比國則農具馬匹悉被掠奮貧乏農夫因之無力耕種波蘭國務總理派的羅斯基告余曰波蘭無可耕之馬匹無可蒔之榖種今年下種之地不及三分之一云 
因交通機關之破壞而工廠必要之原料無從入手其製品又無從運入巿場即或設法運入巿塲而此種巿場俱不安靖如何能有交易此真歐洲大有關係之事也歐洲人口在拿破崙時代有一萬七千五百萬今有四萬四千萬以上歐洲河以養此人口乎不言可知其全賴商業矣英國某國務員語余曰倘戰後歐洲産業再興而對於英産品之需要不加增則英國惟有移送其六七百萬之國民於殖民地而已故欲使歐洲繼續其戰前之生活除從速興復産業外無他策也試更就英國言之英國人口之密度每平方一英里得七百人如許稠密之人口惟有輸出其工廠製品以賣得之價金購原料並以給國民之衣食耳今英國之近况何如乎本年二月一日之英國革命之勃發危機一髮矣此固多數英人所承認也余先已抵倫敦但見街頭滿是軍用貨車蓋巿街鐵路地下鐵路人員罷工而以軍人代公衆運輸之事務也於時物議沸騰一方煤鑛罷工之險象刻刻加甚蓋欲使用煤乏絶以傾覆一般生活之根本也工業中心點之格拉斯哥將起暴動政府不得已擬以兵力防患未然又鐵路人員欲同時歇手於運輸機關電氣人員欲一舉而陷倫敦於黑暗幸防止較早得有轉機畢竟英人具有常識得有優秀者之調停也 
余姑捨表面弗言更進一步而論英國之内容英國在世界商場固常居首位而美德兩國則角立以逼之者也苟兩國有長足之進步英國之地位得不稍摇動歟英國果靠此區區之煤鐵礦乎哉究其實賴勞働者工值之賤耳（按此殆就戰前英美之比較而言）因工值賤而工人乃無可住之家英政府正爲百萬勞工建造住宅且以犧牲其産業於戰事之故致有許多體力不足營養不足教育不足之第二級國民欲教養此國民除維持其商業外無他道也今其主要銷路之歐洲大陸全陷於解體之狀態故當務之急自必先恢復歐陸之巿場蓋游手横行民有菜色决非永久和平之徵兆而歐陸之現狀則正如是耳 
就英國財政言其根本上之金弊本位殆不復存在矣英國當開戰之初即宣布增發鈔票蓋前此之金幣至此忽不見其蹤影（按此指人民收貯現幣而言）而流通貨幣苦不敷用故也迨政府旣開造鈔票其發行之數乃日增月累以迄於今茲然其兌換準備之現幣不過二千八百五十萬鎊此外則以政府發行之各種債票充數是實以債保債安有確實可言質言之曰英國之鈔票即不兌現鈔票耳英之會計年度自四月始由上年四月迄停戰時每日需用戰費七百五十萬鎊自停戰以來日需六百五十萬鎊試一算其爲數幾何安得不令人瞿然以驚乎 
更就法國現狀觀之可謂全國無復生氣鐵路及電車人員大多數皆婦女也蓋平時男子之事業今皆以婦女代之而五十歲以上之人尙着軍服而躑躅於道其人手之缺乏爲何如乎法之北境旣爲廢墟孑遺殘黎無事可爲豈惟是通法國全境與英比竟境之人皆消磨於無事可爲之時日耳法國鈔票爲法蘭西銀行所發行平時經營盡善故戰時財政絶不稍見恐慌爲財政界所共稱譽然其所發行之鈔票則殊足駭人矣戰前所發行不過五六十萬萬佛郎戰時陸續增發當余在法時已增至三百六十萬萬佛郎以上法政府猶要求衆議院再增發四百萬萬佛郎焉余抵法之初所首欲考察者即法政府之財政究能不致有破綻否蓋當時法政府非成立二百二十萬萬佛郎之預算不可也法國之國債戰前本較他國爲多即每人須負擔三百二十元以此次戰事所增加益以戰死者遺族傷兵戰時個人損害之種種給與賠償法政府非增加三千萬萬佛郎之負擔不可矣 
意大利之解散軍隊殊爲棘手苟全國實行解散則游手之民必大增也余留住意國三星期熟聞　間對意之議論若曰意之參戰與恊約國訂有契約而戰事中頻聞意軍之敗退今戰爭告終意之所要求乃旁若無人如此乎云云以余觀之意國處於不利之地形要未嘗不爲恊約國助况又驟增鉅額之債而每月需要一百萬噸之煤又需棉花與種種物資却絶無出口貨以兌換之其商業上之關係誠有大可寒心者焉 
余更就中立諸國觀之若西班牙者始終守嚴正中立之態度而大獲利益者也其中乃有重大之危機危機者何勞工問題耳過激派肆其陰謀於勃爾塞洛那其組織至奇怪而可怖全巿皆屬勞工之勢力而勞工亦莫知其首領爲誰總以全體罷工與暗殺手段快其意當余在彼時已有僱主七十二人於二三星期間相繼被刺未獲一兇羣情洶懼無計可施而各報紙畏其脅迫於此等案不敢登載一字有某報者因登載政府命令故被罰貝色他（西班牙幣）五千圓並警告其經理人云若不付此罰欵必悉數破壞其印機各報乃有不得已而停版者要之此種過激派之所以跳梁蓋挾俄國勞農政府之宣傳費與德國斯巴逹克斯團之援助隐然有建立過激政府之勢也彼過激派所主張固所謂不用貨幣者然彼等亦想到非金不行之事實於是有製造無限貨幣之計畫設世界第一造幣廠於彼得格拉趕製鈔票更進一步𧸛造外國鈔票無論英之鎊法之佛郎德之馬克意之利拉西班牙之貝色他一一爲無限量之仿造以供傳布過激主義之用此種贋票已陸續入英國且流行於近東矣 
余對於俄國只覺其膏血爲德人所絞盡而已俄國可勝指導之任者已悉被放逐於國外於是混沌之俄國不復有適當之政治家將來誠不知其所屆也况歐洲各國未嘗無少數之人懷疑於現今資本制度上之權利者（按此指社會主義者而言）欲防其波靡須絶社會上不平之根俾無缺乏饑餓而後可是必設法興復歐洲之産業與失業者以職給需要者所求而後歐洲之和平可得而期望也然如法國夙以放出外債收取利息爲生計者今其二百萬萬佛郎之俄國國債五十萬萬佛郎之俄國工業資本五十萬萬佛郎之土耳其國債以及巴爾幹諸國之公私放債幾已付諸一擲矣欲不悲觀得乎但謂歐洲之將來業已絶無希望則决不然美國固能救濟之而供給以必要之原料者也美國供給之之法如何將憑其信用歟各國政府財政上之缺陷業已顯露矣將如尋常放債之例不問其抵限品之有無而賒與原料乎當此歐洲有同化於過激主義之趨勢時爲此無抵押之買賣其危險亦人人所知也然爲救濟歐洲計不得不冒此危險也 
余所欲重言申明者即歐洲各國活潑進行之少數人（過激黨）正謀推翻現在社會之秩序也此種人在英國國民中佔一成至一成半其宗旨則破棄私有財産制而建立共産主義之社會是也乃今之歐洲在此危險思想之烈燄之前堆積種種可以燃燒之材料凡物産之停止與　俄瀕死之狀况無往而不爲過激黨傳染蔓延之道線也余所謂救濟歐洲而以原料食品機器及鐵路材料供給之者非慈善的放賑也歐洲各國具有獨立自營之資格何可以此相輕惟其喞筒之下需水以供呼吸耳故所謂援助歐洲者對於各國放出公債而以原料食品機器代票面之金錢也美國固處於克勝此任之地位要視我决心如何能否使歐洲立復舊觀耳（下略）（大每） 
[各國財政之大變動]  
　　大戰四年以來世間發生無數之變動而財政爲尤大歐洲諸國參戰者無論已即中立諸國亦大受其累而美國則爲亘古未有之大發財於是有世界金融中心由英移美之説今猶爲經濟家之討論問題焉然行將不復爲問題而成爲確定蓋事實與議論所趨皆如是耳試一覽歐洲之現狀英國於此四年中耗費九十四萬三千五百萬鎊其來源之大多數皆公債也於是還本付息爲數甚鉅本年歲出需十五萬萬鎊而租稅所入得十一萬萬鎊據其財政當局張伯倫所聲明無論如何不得不再借二萬萬鎊之新債矣法國之困難更甚於英本年歲出二百二十萬萬佛郎其不敷之欵尙待籌措而濫發之鈔票已逹三百六十萬佛郎之多更將增至四百萬萬而不已其他諸國亦可例推矣 
美國何如乎戰事中支出三百萬萬金元而其中之九十萬萬乃係放諸恊約各國之債又因接濟各國之軍需日用品故截止停戰時出口多於進口得又一百十五萬萬金圓停戰以來不惟貿易不減且更增多焉上年下半年與今年上半年出入共數噕九十九萬七千五百萬金元比諸前此一年之八十九萬四千九百萬金圓又增加九萬二千六百萬金元矣其中製造品之出口殆增二倍蓋不惟供給恊約國更須供給德奥諸國故也要之美國之於戰爭不但不受損失且销貨而賺錢於是還舊欠放新債收買他國之債票而軋現之際各國之現金不得不大批入美自然之理也觀其開金元金條出口之禁可見其綽有餘裕矣 
紐約都巿國民銀行總理凡逹立普近自歐洲考察而返據其所報告（見上）歐洲諸國頽廢已極原料固仰給於美資財之通融亦不得不求諸美矣而美國財政總長所宣佈謂美國貨物資財之運往歐洲者有加無已現歐洲欠美國之數已踰百萬萬金圓日本堀越善重郎考察歐美而還據云英美勞工之能率非常懸殊以其每人每年之産生物相比較英人不及美人之半此非關機器之良窳蓋英人不及美人之勤勉爲其主因也英國有百萬之退伍兵坐食於政府之補助而游蕩以度日雖云將就業然四年來慣於游蕩欲再入規則嚴整之工場殊非所樂矣美國參戰爲日較短其退伍兵已悉復故業可知就工業上觀之英固遠不如美也苟照此情形一二年間不回復前此之狀况則美國得維持其世界最大債權國之地位而世界金融之中心事實上必由倫敦移至紐約現紐約他團銀行之分行已增至百家左右之多云 
[英法意之物價騰貴]  
　　歐洲諸國今方百物俱昻而尤苦食糧之騰貴戰時之物價意貴於法法貴於英故糧食暴動亦自意始茲就英國物價之比例觀之 
　　戰前戰時最高價本年五月 
内類五八一二九一三一 
其他食料三五七八七八 
衣被料六二一九三一六四 
鑛物四六八九九三 
雜物五五一四○一三三 
合計二五六六二九五九九 
除肉類外其他各物雖比戰前加至二倍以上然比諸上年八月物價最貴時究亦　見低減獨肉類一項非獨加至戰前之二倍二成六而已且比諸戰時之最貴價又漲二分則貨缺價昻更甚於英之法意兩國其食物自必益貴歐洲各國物價昻貴而尤苦糧價之貴如此 
食物之所以更貴於他物者蓋由戰時入平和時過渡期間之民生現狀如此也戰時各國皆限制民食管理綦嚴價由公定國家司其分配國民亦甘於粗糲以紓國難一入平和時期民心解嚴不肯再自菲薄矣戰時之食物限制業已取消無由再加干涉而久困於澹泊之民悉欲償其口腹之欲然就食物論則四年半戰爭之後愈見其少各種物之生産能力尙未恢復而需要者則欲悉如其初此食物所以飛漲而供求所以不相應也 
因食物缺少而價奇昻致有生活不安之結果此各國同盟罷工與暴動之事所由來也今列各國對於此事之設施如左 
　　法國（一）本年二月發布取締暴利令凡以居奇或詐取手段高擡物價者或以不正當之投機手段摇動物價者處一個月至五年之禁錮或五百佛郎至十萬佛郎之罰金（二）七月新任糧食委員洛阿發出布告凡以上不正當手段取暴利者悉數充作罰金（三）六月除奢侈品織物及特别恊定之物外一律解除進口禁令（四）七月開放國境許食料品自由輸入（五）七月國會提出（對於國貨居奇及謀取暴利有證跡者處以死刑）之法律案（六）七月對於印度支那（安南等處）　行管理糧食（七）設公立巿場九十八處内設簡易食堂每一餐之價公定爲二佛郎至二佛郎半（八）限止房租以照戰前加三成爲止 
　　意國（一）七月初旬鑑於食糧暴動之蜂起敕設公定物價委員會（二）七月下旬布告公定之糧食價格倘有貪定價以上之暴利者處嚴刑（三）過渡期間之政策擬廢極端之保護稅主義對於糧食採用自由政策（四）意大利勞動同盟會主張强制徵發糧食圖食配之公平與失業者之救濟 
　　英國（一）七月糧食大臣布告對於輸入肉類每磅減價一辨士（二）設會調查物價昻騰與暴利之關係（三）議減水脚以平日用品之價 
可知各國所用辦法（一）取締暴利（二）糧食進口免稅（三）減小水脚充足其噸位（四）公定糧價（五）實行糧食限數配給（六）扶助公團及自由團體依原價給與等是也然皆救急之法臨時之計非能爲物價或糧價之永久調節策也蓋在各國欲救一時之急尙未逹到目的未遑顧及將來共没頭於救急問題實非得已而彼等之爲糧食所窘從可知矣 
[日本之勞資恊調會]  
　　勞資恊調云者設立恊會以調和勞工與資本家之衝突者也該會爲貴族院議長德川家逹衆議院議長大岡育造樞密院副議長清浦奎吾與其大資本家澀澤榮一所發起得政治家實業家新聞記者之贊同者也其旨趣書略云資本家與勞工之調和乃發逹産業之急務且所以保持事業界之和平者也然言之維易行之維難徵諸歐美先例莫不皆然日本之雇主與工人其關係本未若歐美之互相嫉視動輒爭鬭也乃近時亦以事業發展之故漸見紛擾矣如同盟罷工已時有所聞擾亂事業界之和平其害亦非淺鮮工人組織工會團結益固其傾向皆緣於時勢之變化思想之動摇耳故决不可拘泥舊時習慣以求其調和也在國家方面須靜觀時代之推移與人心之趨向妥立法規善爲施設在雇主對於工人則須尊重其人格增進其能力而在工人亦須善自修養力求向上於是乎二者得以互相反省免於衝突矣歐美各國之社會政策固不乏良好之成績而亦不無遺憾苟施諸日本則須參酌日本之民情風俗而妥爲安排是又不待贅言者也本會之設非欲自任一切社會政策之事業所期望者調查其利弊研究其得失總以適用於時勢之要求而圖設施之實現也今日最緊要者莫勞動問題若矣解决之先必須於資本輿勞動之關係如何審慎之而詳思之其急須實行者實行之可也其須待政府或公共團體之設施者要求之可也其須待事業家之企畫者奬勸之可也其須待勞動者之奮發者督促之可也以中正不偏之態度觀現代時勢之要求庶幾乎健全之社會政策得以樹立雇主工人得以恊力社會之福利胥在是矣本會於社會之各方面廣徵會員不問其職業之如何意見之同異凡能披瀝其胸襟以謀資本家與勞工調和者均可入會聊以順應時代之大勢貢獻於國家之發展幸大方君子諒吾微衷共襄斯舉吾人有厚望焉其恊調會綱領云（目的）本會以督促事業家與勞動者之調和並調查社會政策的設施是否適用而促其實行爲目的（事業）本會　本部外於全國樞要之地設立支部而實行左列各項事業（一）聯絡公私機關以調查研究關於社會政策之事項而頒布其結果（二）開設通俗講演及圖書館等以資啓發勞動者之智識助長勞動者之修養（三）設施適當於職業介紹事業之中央機關（四）盡力於勞工爭端之居間和解其他則與時勢爲推移而實行相當之施設（組織）本會以會員之捐欵及有志者之捐助爲基礎立爲財團法人本會另設評議員會網羅各界人士爲本會實行事業之議决機關 
　　記者曰米貴之結果我國於此問題亦見端倪矣爲曲突徒薪計此項組織自不可緩我甚願此項機關之設而不用若迫於必需而倉猝爲之無復效力可言矣並世實業家涬注意焉 
 
 
 

Page 20

 
 
   
 
 

Page 21

 
 
   
 
 

Page 22

 
 
[商業]  
糖之需要供給 
　　糖産減少之狀况今日世界糖産之不足已間然成爲事實矣一二年之内供不應求可以預涮者也歐洲則影響於戰爭第一破壞甜菜之耕作第二限制一般之消費但和平告成各國之消費額雖恢復有日而栽培甜菜决未能立時收穫也需要增加至速而供給不足於糖業前途固有莫大之關係也歐洲糖産之減少固無俟贅言茲示其數字如左（以千噸爲單位） 
　　民國二至三年民國七至八年比較減數 
德國二.七一八．○　一四○○　一．三一八．○ 
奥國　一．六八八．三　七○○　九八八．三 
法國　　七八一．○　一五○　六三一．○ 
俄國　一．六八八．○　　七○○　九八八．○ 
荷蘭　二三一．四　二○○　三一．四 
比國　二二九．○　一○○　一二九．○ 
瑞典　一三七．二　一○○　三七．二 
丹麥　一四五．七　一一五　三○．七 
其他　五四二．　二四○　三○二．八 
合計　八．一六一○　三．七○五　四．四五六．四 
（美國六十七萬四千噸） 
　　就以上之數字而觀一九一八丨一九年間之産額與一九一三丨一四相較約減少至五成半戰禍之烈寗不可驚其中以法國所受損失最大戰前計有製糖工廠二百零六今年僅餘一百六十一矣欲其恢復原狀要非五年不可也然德奥所産甜菜糖有一定之限制且因勞動黨謀獨立運動故恢復原狀殊難期待在茲數年之内不過能供給其國内之消費而已俄國原産二千萬噸今减至七十萬噸烏克蘭波蘭所出之糖今已較戰前减少一半矣歐俄尚在紛擾恢復原狀尙不知其在何時也 
歐洲産糖减少原因歐洲産糖因大戰直接影響而减少者固不待贅而産額减少原因綜合之可得左列之六項 
一歐洲所需食糧自港灣封鎖　進口數量漸減供給遂因之不足於是國内奬勵種植馬鈴鈐薯小麥等農産物不遺餘力甜菜之耕種乃不免受其影響矣 
二菜類耕種地逐漸增加甜菜於是乎受影響矣 
三播種甜菜本由耕種者自由之意思以爲增減而戰車發生以來政府時有法令限制耕地焉 
四以物價騰貴之故甜菜耕作亦因之而減少矣 
五甜菜之耕種必須用彚約的勞力及施肥而耘草一事亦頗重要當此人馬勞力肥料器具等缺乏之時則收穫減少又可不言而喻矣 
六甜菜收穫時期須異常迅速成熟後即須搬運以避霜害故也際　勞力缺乏時期輸送機關又多阻礙收穫率之减少乃當然之事實也 
以外原因尚多如甜菜可爲咖啡代用品並可爲製酒精原料是以供製糖原料之用乃因之減少矣 
甘蔗糖之生産額歐戰開始時世界甘蔗糖産額九百六十六萬三百八十一噸嗣因甜菜糖産額漸減奬勵種植甘蔗自一九一七年至一九一八年已送一千二百三十四萬六千八百二十噸矣今年以印度收穫不良尙有一千一百六十四萬八千八百六十八噸也茲將全世界糖産之供給需要列表如左　位千　　　供給 
歐洲（甜菜糖）三七○五 
坎拿大二二三 
古巴三六○○ 
西班牙六 
美洲及卜德利各PORTERIOO一九六八 
爪哇一二○○ 
瑪利沙斯MAURITIUS二五二 
英領西印度羣島二一五 
法領西印度羣島五○ 
散陀敏古SANDOMINGO海蒂HAITI二六三 
秘魯阿根廷.伯拉西爾八七八 
英領印度二三三七 
澳洲二二六 
日本三六五 
其他二四四 
合計五三八七 
需要 
美洲四五○○ 
坎拿大三○○ 
英國一六○○ 
法國五○○ 
瑞典一五○○ 
腦威五○ 
土耳其及希　二○○ 
比利時一○○ 
葡萄牙三○ 
西班牙一○○ 
荷蘭一五○ 
意大利一五○ 
瑞士丹麥二五○ 
德奥俄二八○○ 
古巴一五○ 
　哇一○○ 
印度三五○○ 
澳洲三五○ 
中國三八○ 
南美四八○ 
日本四○○ 
其他五五○ 
合計一六四九○ 
就上述之數目而觀全世界之供給需要兩相比較則供給不足在百萬噸以上糖價之飛漲埋也亦勢也 
歐洲人糖之消費狀態歐戰講和時期旣至一般糖之消費大增此和平克復後自然之趨勢也但戰時之海陸軍人及其他從事於職業者消費極大今復員後能受限制與否尙屬疑問如此以觀歐人消費之糖反見增加各國政府宜有良策以調度之也 
歐洲近以缺乏乾酪脂肪之故多以糖爲代用品且食物之粗惡者使之味美惟多用糖以代他種加味之物是　用糖者遂日見增加矣 
戰前各國糖之消費額如左（單位千噸） 
德國一四六四 
奥國六八○ 
法國七九四 
美國二一一二 
荷蘭一三五 
俄國一五五○ 
合計六七三五 
自戰爭起後各國對於糖之消費竭力節省例如英國忍莫大之痛苦至一九一八年而消費額減半已在一百十萬噸以下其他交戰國中立國亦節省其消費爲數若干雖不易查考然照各國情狀而觀察之其减少率决不讓夫英國也 
消費有漸增之　歐戰　糖之消費有特别關係故見减少然平時則固有漸增之勢也茲調查其過去五十年中糖之消費每年計增加百分之五歐洲各國每人消費之數可於下列之表觀之 
國别一八八八年一九一四年 
比利時　二一.二一磅　四二.七九磅 
奥國　一三.○一磅　三七.三八磅 
丹麥　三八.三二磅　九三.四八磅 
法國　二五.三三磅　三九.○一磅 
德國　一七.七○　七四.九五 
意大利　八.九九　一○.四五 
荷蘭　一七.九二　五三.四四 
俄國　一○.一八　二九.二六 
斯干的那維亞　二一.一二　六○.四八 
西班牙　一五.九一 
英國　七三.二四　八九.六九 
美國　五○.四四　八六.○四 
據此一九一四年消費之數講和後必將逐漸追及蓋戰時雖有輸送之困難消費之限制而停戰後原狀漸復則交通上旣便限制上必寛戰時所受之痛苦勢將弭除淨盡而消費之漸增或將超過於戰前也 
供給不足一百五十萬噸戰前歐洲各國消費之糖合計七百八十萬噸講和後雖未能驟逹此數而至少亦須六百五十萬噸也今年甜菜糖之産額僅三百七十萬噸尙有二百八十萬噸之不足此不足之糖非仰給於美洲古巴爪哇不可但現在美洲等輪出力如何有足研究者也夫美洲古巴所供給之數約五百二十萬噸而消費之數在美國一處被禁酒令之影響稍有增加勢將逹五百萬噸以上今姑以四百五十萬噸計算則其輸出餘力僅七十萬噸而已更觀夫爪哇之糖今年所産約一百二十萬噸而輸出至各國者如左 
日本　二○萬噸 
中國香港海峽殖民地　一二萬噸 
英領印度　三六萬噸 
爪哇島内及荷　羣島　一五萬噸 
澳洲　一○萬噸 
合計　九三萬噸 
由此觀之則爪哇對歐之輸出餘力不過二十七萬噸而已 
此供給之數合美洲古巴爪哇輸出餘力而計之僅九十七萬噸而歐洲之需要不足尚有二百八十萬噸僅能補充其十分之三五而已至瑪利沙斯MAURIIUS島所産之糖固可供給歐洲之用而印度需要之糖預計三百五十萬噸其産額不過二百三十萬噸則尙須仰給於人者百二十萬噸勢將爲印度所吸收矣假令該島所産尙餘額則輸出至英國不能超過十五萬噸也 
此外如英法領西印度羣島供給十五萬噸南美等二十萬噸合計三十五萬噸再與前記之美洲古巴爪哇之九十七萬噸瑪利沙斯島之十五萬噸合併計之則雖已有一百四十七萬噸而歐洲所需要者二百八十萬噸僅及其半數而已世界糖産之不足今已昭著若此糖價之奔騰亦勢所必然者也 
印度産糖去歲計三百二十二萬九千噸而今年收穫大減最初豫想額爲二百九十五萬噸乃　結果不能超過二百三十萬噸故爪哇糖之輸至印度者當有三十六萬噸也爪哇爲東方産糖最富之地　需要增加之故糖價飛漲凡東方國家之仰其供綸者必將愛其影響矣 
日本糖之需要供給先從日本糖之供給而觀今年産糖計三十四萬噸列表如左 
台灣産　二五萬噸 
冲繩分蜜大東島越持　三萬噸 
内地産　六萬噸 
合計　三四萬噸 
顧其需要之糖除出口外國者十五萬噸之外内地消費額在隔昨年爲三十四萬噸而年年增加今年之預想消費額則爲四十二萬噸常年尙須用糖製傷耗費八萬噸現以米價太貴減至六萬噸則消費額合計四十八萬噸也其全部需要則與出口外國之十五萬噸併計之須六十三萬噸也供給與需要相差遂生二十九萬噸之供給不足矣欲補充此不足舍進爪哇糖無他方法耳今年一月各公司所進之糖計二十三萬噸六月以後所定之貨計二十萬噸合計四十三萬噸今年不足之二十九萬噸已得彌補而所餘之十四萬噸行將補明年之不足矣 
爪哇糖價之飛漲爪哇之糖産爲東方之冠故往時供給東方諸國綽然有餘裕而近時世界供給需要失其均衡其價之漲勢所必然七月間爪哇糖價白糖四十三盾次白糖三十七盾苟與去歲五月白糖僅值五盾之價相較已不止增至八倍有奇矣今年五六月間新糖旣出原期其低落而東方諸國定貨日增歐洲急於需要故飛漲不已而無低落之望矣（大每） 
[英日進口貨比較]  
　　英國與日本在揚子江流域之商業競爭日烈爲近年來顯著之事實其互相消長頗有研究之價值焉茲據上海日報所載英日兩國貨物在上海進口數量之比較譯述如左 
自歐戰開始以來即自一千九百十四年至今每年五月英日兩國進口之棉布棉毛織物五金（機器不在内）等比較研究之則可知日貨之發展矣而更以今年六月以降因受抵制日貨之故所受打繫之程度與英國利用此機會貿易進展之程度互相比較合併記之如左 
年次（五月）棉布（疋） 
一九一四英一○六五三七五　四三四九五八六四七五四日五一○八五　六九五一二　二八二七 
一九一五英　五六七○九五　一九五一○○四八三四二日　五九四三三　六○三○四　五○四九 
一九一六英　六二○○六七　九四七一五六四九二八二日　一七一九八四　二三六三九○　二八三五 
一九一七英　二二八四七八　六三一六一五一○八○九日　二九六四三九　七六三六六九　六六九五 
一九一八英　七三一八三○二二六七一三九二一七二○日　三三三○三一　二六八四四三　四七一○ 
一九一九英　二四○二五五　三○四八○三七八八九六日　八一五九四五　九五八二○七三一三二九 
今年抵制日貨後之比較 
六月英　四九六三七○　三八九三六二三四八九三日　三五五五八五　二六五六一六二九八一三 
七月英　五五二九二五　三九○○○九三四八九三日　二三六七九四　一二五五六○　四一三三八月英　六七二二八八　三四○一六○二九九一四日　一四三七九八　九七六六八　四一八二 
[星期海關報告摘要]  
出口 
菜餅豆　一千一百四十七擔往神户 
棉菜子餅一千八百廿九擔植物油一千○二十八擔麻皮五百五十擔大豆五百九十四擔 
牛皮三百七十擔往大阪以上九月二十日出口 
緑茶二千七百七十八擔紅茶七百○二擔 
蛋粉九百二十七擔純俤二千五百十七擔 
草帽緶二千七百十二擔羊毛二千○七十五擔 
各種皮十五萬四千三百四十六張麻八百四十六擔 
植物油二萬七千七百四十五擔於葉一千九百五十一擔 
鎬鑛砂六千五百○二擔同日哈羅爾大來往美國 
蘭綢二十二擔六十六斤絲七擔九十六斤 
緑茶六百四十九擔於葉一千五百六十八擔 
書籍六擔同日唐津丸往波賽 
緑茶一千三百八十六擔植物汕二千○四十擔 
芝麻一萬六千五百○七擔蛋粉五百九十一擔 
草帽緶九百二十七擔同日同船往馬賽（法） 
麵粉四千八百七十五擔麩皮三千四百三十擔 
花菜餅六千二百十三擔菜子三千四百三十四擔 
棉花二百八十九擔同日仙臺丸往日本 
米一千八百六十八擔廿二日榊丸往大連 
花生油二千二百八十擔廿三日愛德茂往神户 
糠麩二千一百三十擔同日同船往横濱 
棉油樹油八千二百八十八擔鵭礦砂三百六十六擔 
花生雜糧四千二百八十六擔烟葉一千三百六十九擔 
草帽緶五百十一擔同日同船往西德爾 
緑茶四百九十擔同日同船往志喀哥 
細磁器二十三擔同日同船往紐約 
麫粉一萬零三百十二擔麩皮四千八百擔 
豆五百零五擔同日櫻島丸往臺灣 
鮮蛋二十三萬四千個豆九百八十一擔 
麫粉一千一百二十五擔菜餅一千一百六十九擔 
麩皮九百八十擔同日松山丸往長崎 
絲頭雙繭六百四十六擔六十五斤豆一千三百七十九擔麩糠七千三百十四擔麻七千八百十九擔 
芝麻一千二百零一擔花菜餅三千三百十六擔 
鮮蛋二十七萬個同日同船往横濱 
芝麻一萬八千三百卅五擔補八月十五往法國 
麵粉六千一百八十四擔補八月十三往日本 
蛋粉一千三百零四擔補七月十四往英國 
花生一千二百三十擔補八月一日往日本 
麵粉三千擔補八月一日往日本 
緑茶三千三百七十一擔紅茶八十二擔 
鵭礦砂一千五百九十六擔菸葉二千六百四十八擔 
生油棉油七千八百四十擔生皮六千六百張 
草帽辮二百九十二擔廿六日仇斯丁往美國 
麩皮五千五百六十擔麻六千零五十四擔 
棉菜餅八千三百八十五擔油花一千四百十六擔 
雙宫繭二百五十七擔廿五斤同日柏林丸往日本 
米四千四百五十五擔麵粉二千六百念五擔 
廠布一千七百疋廿四日神户丸往大連 
麩皮一千七百○八擔補八月九日往臺灣 
樹油一萬一千六百十五擔補七月廿四日往坎那大 
大豆一千九百三十二擔補八月十六日往英國 
米五千四百七十九擔麵粉一千四百擔 
二十五日桂林往大連 
鮮蛋五十九萬七千個麵粉三百七十五擔 
棉子餅二百四十擔大豆三百四十擔 
　　二十六日八幡丸往門司 
　繭八十九擔八十七斤蛾口繭六十七擔二十斤 
麩皮二千九百四十擔大豆六百二十八擔 
豌豆二千八百八十五擔牛皮九百五十九擔 
菜餅一千二百八十六擔花餅四千四百三十九擔 
鮮蛋五十二萬二千個同日同船往神户 
麻皮二百五十擔火麻五百二十六擔 
苧蔴一千二百五十擔菜子二百八十三擔 
菜餅二千四百六十擔花餅一千七百四十擔 
牛皮一百十七擔同日同船往大阪 
蛋粉一百二十九擔紅茶一百四十擔 
樹汕一百二十五擔同日同船往西德爾 
白絲六十九擔○一斤蛋粉一千一百九十九斤 
繭綢五擔七十五斤同日同船往紐約 
絲四百五十三擔卅五斤茶一千四百六十九擔 
繭總綢緞二百八十四擔十二斤同日台爾互拉往孟買 
絲二百五十八擔九十斤繭總五十五擔六十五斤 
絲吐等二千一百九十擔九十斤同日同船往歐洲 
芝麻六千七百二十擔二十七日津山丸往馬賽 
樂進口 
疋頭二萬○九百○五疋細絨一百九十六碼 
白糖一千四百八十五擔細紗三百六十七擔 
洋線四百九十羅鈕扣一千七百三十羅 
火柴五萬二千六百羅針四百五十萬枚 
　　以上九月八日竹島丸由日本來 
疋頭十八萬九千四百廿四疋又八萬二千七百廿碼 
鋼鐵貨四千二百六十七擔肥皂二千三百五十五擔 
淨碱一萬九千六百九十六擔洋傘二千一百六十把 
手巾三萬千二百九十五打同日的丹由英國來 
檀香二千四百十五擔白糖二千四百十五擔 
燕窩四千七百九十五斤蝦米三百○一擔 
白海參一百五十一擔胡椒三百四十八擔 
魚翅魚皮三十擔同日同船由新嘉坡來 
疋頭一萬○九十三疋鋼鐵貨二千四百五十擔 
紙烟六十萬枝同日由英國來 
罐頭魚二百打同日由法國來 
荷蘭布二千六百○九疋同日由比國來 
疋頭一萬二千三百三十疋紙七百八十一擔 
鋼鐵貨一萬九千一百七十七擔同日愛爾本諾由美國來煤娇　九十八噸同日山日本來 
洋綢七百八十疋又一千六百六十五斤 
火柴二萬六千○六十六羅窗玻璃五百箱 
麻袋七萬四千七百五十隻九日筑後丸由日本來 
原色布九千三百十疋鋼鐵貨七千三百十四擔 
製牛奶一千七百○九擔鏡九千三百三十三打 
　錠估六十八萬五千五百○七兩 
銀大條估七萬九千二百念九兩同日富士見丸山美國來 
鋼鐵貨一萬零六百七十五擔紙五百零四擔 
罐頭食物一千九百零二打牛奶二千四百八十八打 
裝箱火汕五萬加倫汽油二萬加倫 
機器油二萬零四百十一加倫酒精二口十加倫 
機器估三萬四千五百六十二兩同日由美國來 
雪茄煙三十二萬九千枝同日小吕宋來威斯考諾勃進口機器油一萬四千二百三十六加倫六日竇必林由美國來 
疋頭一萬六千九百零四疋窗玻璃四百二十五箱 
白糖七千一百零一擔針三百萬枝 
火柴二萬七千三百五十羅麻袋一萬隻 
細紗一百七十四擔十一日八幡丸由日本來 
麻栗樹二萬二千七百八十方尺同日巴逹維亞由西貢來煤一千五百九十九噸十日由日本來 
煤八百七十五噸十一日由日本來 
煤五百三十四噸十五日由日本來 
漂白布七百五十疋細斜四百疋 
原棉絨九百十疋色棉絨五百十疋 
溧白棉絨四百八十疋花紗二百十疋 
色斜洋緞五百疋紅洋布一千五百疋 
舊麻袋一萬八千隻時鐘七十二隻 
色棉紗三千六百碼防水布二百碼 
細紗二百八十四擔鐵貨一百七十四擔 
海參五十擔乾鮑十一擔 
黄銅片四十四擔紫銅絲五擔 
鮮魚二十三擔糖果四十二擔 
紙烟紙三十七擔有光紙七十一擔 
各種紙二百七十一擔海菜三百九十五擔 
碱七十九擔蝦米六十二擔 
白糖三千三百七十五擔糖四百二十擔 
火柴盒一百十九擔火柴梗六百二十八擔 
毛線五擔毛絲緞三百五十四斤 
絲巾一千五百七十一打窗玻璃一千箱 
針七十五萬枚火柴一萬五千六百羅 
木材二千八百九十八尺顔料估四千六百九十六兩 
十一日山城丸山日本來 
烟葉六十一擔雪茄烟二十五萬八千枝 
十二日美爾維爾大來由小吕宋來 
原色布四千七百二十疋原粗布二百八十疋 
漂白布三萬四千二百二十二疋粗細斜四千六百五十疋 
洋緞七千○十三疋斜洋緞一千三百七十八疋 
泰西緞三千一百四十九疋各色布六千五百疋 
印花布一萬一千三百八十二疋呢絨二千八百四十五碼 
棉毛布三千八百十六碼鋼鐵貨六千五百五十擔 
白鉛皮一千三百九十六擔碱一千七百零六擔 
手巾五千三百五十五打針四十萬枚 
機器估四千二百零六兩由英國 
紙烟八十六萬八千枝由波賽 
檀香一千七百三十八擔秤杆五千九百二十枝 
硬木十萬一千一百九十七方尺 
胡椒七百一十七擔由新嘉坡 
　　十二日基滿進口 
針二百七十五萬枚補七月十日由日本來 
 
 
 

Page 23

 
 
   
 
