# 1914 - 293 - 4914776

 

Page 1

 
 
   
 
 

Page 2

 
 
時評 
[盤桓中途（冷）]  
　　中國今日之政局所謂盤桓中途一可憐之政局也財政困乏解救之法乃有兩途欲增收入必求稅源欲减支出必裁兵餉然而欲稅源旺盛必俟地方平靖欲地方平靖必掃除匪徒然而掃除匪徒又不能不藉兵力於是略裁兵餉而匪徒蠭起匪徒蠭起地方不平靖稅源旣不能增而兵餉復不能减於是遂盤桓於兵稅之間而財政益困矣 
　　政治紛擾紛擾之由亦有二端舊者不諳新法新者又無經驗於是舊者對於新法而失敗新者亦對於新法而失敗失敗之後乃生反動於是仇新法而復舊法新者之於舊法又絶不相容也於是去新人而用舊人然而新法雖失敗行之已二三年來根基不能盡去之也以舊人而當由新返舊之局其不諳也如故於是又盤桓於新舊之間而政治益紛擾矣 
　　盤桓而無所適終至進退維谷而已矣 
[專電]  
　　北京電　傳稱國會組織將定爲一院制縮小職權範圍議員總數二百選舉法嚴重取締 
　　北京電　徐世昌歷經勸駕尙未允出昨午與袁共餐袁勸良久結果未悉 
　　北京電　朱家寳丁父憂辭職袁總統昨派張一　往唁並力留 
　　北京電　許世英查辦熱河回稱熊挪二十餘萬兩修理行宫熊將案卷呈袁實支一萬餘又熊曾咨内務府以宫物字畫兩件贈姜桂題姜公電呈認袁已令許明白答復 
　　北京電　報紙條例定保證金七百元所處多徒刑已將公布 
　　北京電　昨英文京報論華報與華官對待報紙皆有時軼出範圍惟政府若欲借報律以防口則目的難逹而禍不旋踵聞將取日本報律爲藍本而日律實絶少箇人保障而與官吏以逞權之具 
　　北京電　今年鹽稅除付各債本利外可餘二千萬元 
　　北京電　德使哈豪森於前月南行考察各領署日昨回京 
　　北京電　張勳將到京 
　　北京電　白狼已由商州退擾江陽張鳳翽得狼入境報卽躬臨前敵故狼未敢窺省城先此英使以狼肆竄頗有責言日前乃函外部稱西安敎士等無恙頗滿足 
　　西安電　宋省長以省城空虚電請中央飭隴東護軍使張行志統大隊入駐咸陽以壯聲勢 
　　開封電　陳文運在許州城内捕獲白匪餘黨宋老大并獲匪多名 
　　開封電　曹州九龍會匪劉梅勾連大刀會匪盤踞黃河兩岸靳使已嚴爲派兵防範 
　　鄭州電　陜州之靈寳南陽之南召汝州之寶豐魯山近日均有土匪發現且皆託名白匪 
　　徐州電　海屬巨匪盧本立雖經擊斃而餘黨李廣績等又勾結土匪二千餘人勢將叛亂 
　　重慶電　駐川秦軍張昭已奉政府命令回防秦南並因該師槍械不敷就近由鄂督段芝貴撥快槍二千枝子彈萬五千顆以資戰守 
　　張家口電　近日土匪到處横行搶刧庫兵又有南下之謠人心大爲恐慌 
　　杭州電　賽會監督陳琪因公幹已畢於今日搭早車回滬赴京 
　　杭州電　充政治會議員之内務司長孫俶仁昨日由京回杭 
　　杭州電　朱督派軍醫課長蔣可宗赴日本大正博覽會攷察軍用藥品材料 
　　杭州電　内務部密電屈省長謂前與財政部會銜之電知事委任須得國稅廳同意一節本部實未知悉係財部單獨所發應卽取消又接財政部電謂前電（卽委任知事須得國稅廳同意電）實係司長誤會暫從緩議 
[特約路透電]  
　　北京電　北京表面現頗安靜惟喧傳各黨爭權頗力一爲梁士詒領袖之粤黨交通部交通銀行總統府秘書廳均受指揮一爲叚祺瑞領袖之陸軍黨一爲徐世昌領袖之前清舊官僚黨徐之來京或爲調和梁叚兩黨之蝸爭 
　　北京電　約法會議今日下午一點三十分鐘開會議員出席者四十七人先由審查會報告袁總統提議應修各條第三十三條（制定官制官規）三十四（任免國務員及外交大使公使）三十五（宣戰媾和締結條約）及四十條（宣告大赦）均無須經國會之同意第四十一條（大總統受國會彈劾後由最高法院全院審判官互選九人組織特别法庭審判之）註銷另增一條大總統遇有要需得向國庫支欵以上各條均經通過旋由議長指定議員七人草擬修正約法全文副議長顧鼇亦在其内 
　　北京電　新報律已由内務總長呈袁總統核奪凡主筆不得以曾經監禁者任之星期報須先具欵洋三百元存交内務部始准有出版權日報每夜須將報樣送地方警察廳檢閱後始能宣布如有揭載秘密審訊之案件或禁止宣布之外交海陸軍事務者或妄詆政府抨擊政體者均須判繳二百元以下之罰金 
　　北京電　交通部與中英公司簽定寧萍鐵路合同該路由南京取道南昌而逹萍鄉與萍鄉至長沙之路線相接約長六百英里英國旣得浦信與甯萍兩路之敷設權其在揚子江流域之利益乃得大爲鞏固 
　　北京電　財政部收到魯閩浙湘蘇國稅廳解來洋三百五十萬元 
　　北京電　財政部撥洋五萬元交前開封府某知事解交豫民政長賑卹亂地難民 
　　北京電　聞白匪已由藍田敗退官軍死傷八人 
　　貴陽電　遵義縣之軍隊現正嚴加剿匪日者與匪在城垣附近開戰陣亡數人匪均逃散數日前遵義曾斬决三十餘人黔川一道旅行者已不若前之危險 
　　雲南府電　滇省北部及西南部盜風甚熾遣散之兵皆在四鄉騷擾 
　　成都電　此間之財政會議前議將積穀倉之米售去四成以便收回紙幣茲復决議在本省籌募借欵洋一千萬元另由政府發行每張五十元按年六釐起息之公債券若干以作收回紙幣經費滿一年後政府應付還洋三百萬元然後分批償還借欵至十三年後償清其利息則由各縣稅局憑票照給 
　　雲南電　春苗爲霜所損物價日漲 
　　武昌電　第三圑兵士因追擊白匪陣亡者其子女眷屬將由官家撫恤 
　　武昌電　湖南鐵路公債劵由政府收回地稅嗣後須繳現銀不收紙幣 
　　武昌電　此間宣布一冗長之總統命令詞近道歉内謂一國之治安首重法律民國之法律乃順民意制定故當嚴加遵守又謂彼爲時勢所迫故不得不以威力維持其位以求全國之幸福末勸國民崇德尙儉 
　　廣州電　粤省内地匪徒均揚言贊助白狼佛山到有隣境避難人民甚多聞雖因畏匪暫避然亦由勦匪官軍焚燬房屋侮辱人民有以致之 
　　廣州電　現因海盜爲患阻止貨物來源物價日漲 
　　東京電　清浦子爵已允就首相之任 
　　東京電　清浦子爵已奉命組織内閣彼請准其稍緩數日以便物色閣員人才 
　　東京電　前吳軍港司令松本海軍中將經法官研訊後業已收監三菱公司管理部長岩原君海軍工程總檢查員松尾君及藤井海軍中將均與對質 
[譯電]  
　　北京電　鄒嘉來汪大爕張蔭棠現協助政府與美英德三國商訂引渡亂黨條約國務總理曾於本月二十七日在總統府與外國公使數人討論此事 
　　北京電　華文報界聞報律行將宣布對於言論自由取締頗嚴以故皆爲忿忿不平内有數家聲言擬掛日旗藉保獨立 
　　北京電　張謇向袁總統提議召盛宣懷來京報告漢冶萍借欵事宜然後以命令宣布詳情 
　　平陽府電　據西安府私電白匪已佔據山陽縣商州廳 
　　北京電　此間接荆紫關巴克博士之消息謂白匪宣布讎洋擬以殺敎士毁敎堂爲務現望巴克博士發此消息乃因親歷悲慘之境目覩敎士受虐之狀一時神經激刺之故惟白狼之塗毒生靈已成習慣敎士旣入其手則遭際亦未必能勝不幸之華人也 
　　北京電　據秦省敎會消息西安府有陸軍一師共八千人多係與匪同鄉之豫人性情習慣皆有嚮匪之勢故能否用命自屬可慮惟目下尙無不能維持法紀之徵象 
　　北京電　粤人胡漢甫（譯音）願自籌經費募練義勇隊十營赴北協助官軍剿匪政府託詞事過支離批駁不允 
　　北京電　交通部連日解到魯蘇兩省協濟之欵爲數甚巨中央政府之經濟恐慌乃得暫免 
　　北京電　駐京意國公使斯福柴伯爵定於四月初旬出京游歷上海及揚子江各口岸 
　　成都電　德國司徒納科學探險隊已由滬行抵此間定於四月三日向西北進發 
　　倫敦電　政局風潮已靜首相閣員及國會議員皆下鄉從事球戲 
　　倫敦電　戈旅長告假一星期已離克拉不知何往並命各軍官不得見客聞陸軍會議予該員之保證書尙未取銷據各報載稱陸軍參謀總長費蘭巨上將及愛華特中將均不肯收回辭職書 
　　倫敦電　陸軍大臣西萊君辭職業已邀准首相愛斯奎士君已兼任陸軍大臣財政總長喬治君因病告假亦由首相兼任惟僅受一職之俸金 
要聞一 
[財務叢話（續）（三月二十七日）（本報駐京記者遠生）]  
　　余前此已具言自熊内閣瓦解後財政之事已移至總統府其計畫因多自總統府財政會議而出卽收支一切亦多由總統批定二月份支出槪數由總統批定者約二百萬有餘至三月份（卽本月份）而所入甚絀乃酌定二百萬尙有一百一十萬爲皇室經費軍警餉需等項之必不可移動者只剩九十萬爲各部經費故有裁减各部公費一半之議然有可裁者有萬不可裁即如司法部所管監獄項下獄犯約共三千餘人其 
 
 
 

Page 3

 
 
經費中含有多數之囚糧在内减無可减故司法部對此頗提抗議因此又有官俸於現制减成外更加裁減之說窘象至此可爲寒心又卽大總統手定之欵亦有時因無欵而未付者如上月分議院費（連停止職務之兩院議員給費在内）共計四十餘萬亦並未付出政治議員正月份公費未付而二月分則已付其原因則周財政總長謂正月分係熊希齡氏任内事也 
　　至其收入之確定者爲交通部之每月五十萬一日袁總統謂梁士詒氏財政窘迫如此交通部總要帮忙才好梁氏云只須大總統吩咐吩咐多少就是多少大總統謂每月須有四五十萬才好梁答就是五十萬可也故此後交通部每月須支出五十萬其他則似恃各省之陸續無定之解欵現聞山東認解百餘萬卽契稅之所入也江蘇認解若干十萬據一財政官告我謂今年財政現象已勝去年若切實整頓各省之解欵尙不爲無望大總統似對於財政上事甚有把握卽前云切實整頓令各省解欵得規復舊制也故意似不專恃借欵即如總統府現在已極力裁人减價出缺不補府中人員所需每月約三萬有餘云今請述大借欵之現狀讀者有一事不可不知卽自去臘至今雖曾有幾度政府與銀行圑之談話及外交上之暗潮但至今並未正式開議所謂條件如何談判如何者皆讆言也歐洲五國銀行圑代表本定本月三月）二十六日在柏林會議决定借欵之方針而法圑謂有障碍不到遂卽不能開會今又改定昨日（三月二十六）在巴黎開會其後消息吾書此信時尙不得而知之 
然據外人告我則謂此次大借款似一時難望有具體之成議其原因卽由英法意見甚爲猶豫也法之意思所以不肯令借款速成者據聞有二○法意要求革命間接損失甚切而政府之决心尤甚於受害之當事者（月來北京英文京報專以此事攻擊法國謂十七世紀之海盗所羞爲者卽謂此也故在京法文報痛詆之謂京報專以挑撥爲事）故外報有法政府以中國允准賠償此項損失爲條件而後乃允改正關稅抽足百分之五今法意更欲以此爲第二次借欵開議之條件若中國不允賠償則法卽不踴躍於第二次大借欵蓋第一次大借欵已提出二百萬磅爲革命損失之賠償實已開其先例也其第二種意思則以法今年預算　不　九萬萬法郎勢須仰之公債而巴耳幹和議方定亦紛紛借欵此兩種債票紛集於巴黎市場之時則巴黎金融雖裕亦更不願中國債票出現於其市場故其意殆欲此兩種債票賣完後再應售中國債票也至英國之不願意處則其原因發生於中國蓋第二次大借欵照第一次係爲數凡二千五百萬磅而實收以八十三計共得二千一百萬磅内定以七百萬磅整理幣制七百萬磅收回紙幣七百萬磅償還内外短期公債對於前兩項彼此皆無異議惟第三項之内外國短期公債則德國日本最占多數而英最少故英國不願以五國共同之借欵爲兩國還債而兩國之意則謂旣欲整理中國財政則此等小欵安可不還其他不論卽因此小欵之故債主紛集於財政部之門令財政總長對待小債主惟日不給如何更有能力可以辦事又其半爲中國内國公債英尤不願以大借欵爲償意謂中國旣有今日則中國人應爲本國受其苦痛而他國意又不必然謂必令中國金融稍稍活動而後商業乃可爲也以此内幕原因借欵中心旣在巴黎倫敦而此兩國踟蹰不進故論者謂其前途殆可預見至於條件之磋商顧問管理之爭執抵押品與勢力範圍衝突之爭論至今尙不成爲問題袁哉吾人所託命之國家也 
　　財政總長將以張鎭芳氏爲之確有此一說蓋有一部分人以張氏亦北洋之一財政家也然大總統本無此意梁士詒氏尤大反對謂張氏之於河南物議　息以財政論張氏任内僅解中央二十萬尙係以借之名義云云故此　已可作爲一場閒話大總統頗屬意於周學熈氏而周氏則堅决不來故大總統頗語人謂周玉山（周馥氏即周學熙之父）而乃郎不願俟玉山到後再以其父之命召其子看看如何有此上說種種現象故財政部今日之混亂殆爲一般人所顰蹙而道者也（完） 
[未來國會之懸揣者]  
　　制定選舉法之時期　約法會議之職權爲修正約法及附屬於約法各種重要法案刻下正在修正約法之時無暇議及國會選舉法但據該會議消息於陽曆四月以内修正約法一定可以竣事臨時參議院原根據約法發生則新國會之選舉法當然爲附屬約法之一種法案本年五月選舉法可以議出政界並有擬議新國會之名稱爲立法院但聞政府方面及約法會議方面頗有一院制之趨向名稱則尙未决定 
　　制度及選舉之推測　政治約法兩會議閉會之後其議員有酌量消納入顧問院之說惟此願問院是否爲上議院之雛形亦包括在國會之内刻下雖未决定惟據推測願問院在憲法上必爲一種諮詢機關决不行使上議院之職權如此則新國會似有大半爲一院制但舉行選舉恐在秋冬之交開會必在民國四年 
　　組織法之擬議　日前總統召集各國務員及高等顧問等開一臨時茶話會討論將來應如何組織新國會之辦法其研究之點有四（一）名稱是否變更（一）職限應另行規定及其規定之分際如何（一）是否取一院制抑取兩院制（一）召集之時限當於何時舉行 
[關於路政之新紀事]  
　　浙路國有之英報論調京津太晤士報論浙江鐵路云本月浙江鐵路在杭州開股東會其總經理報告公司虧折約六百萬元又下月底應償還匯豐銀行存欵利息一百萬元故股東會議定如歸政府收回此層必須注意以免增加損失與政府商議國有問題不久卽將開始改歸國有以後由南京至長沙之英國鐵路聞須假道於此至浙江鐵路公司虧折之原因係股欵未能交足之故其財政困難有由來矣當數年前前敎育總長與英人商議借欵之際反對借欵最激烈者爲湯壽濳今湯亦知難而退是以國有問題有水到渠成之勢至與浙江相連之福建鐵路因海軍總長建議故亦有國有之說其原因則鑒於漢冶萍借欵之結果也 
　　川漢路改線之傳聞　武漢位於本部十八省之中樞爲交通之中心點較大鐵路京漢一線外查川漢鐵路原定自京漢鐵路廣水車站起道經襄陽荆州宜昌等處至於四川嗣變更路線卽自漢口起經過荆州宜昌等處至四川但漢水上游一帶有繁盛之商埠出產之運輸於漢口者爲額亦甚鉅前旣久困於交通之不便則路線更變勢不能不慮及此因而别劃一線自漢口起至襄陽老河口等處以便往來轉運茲聞粤漢鐵路工師哥林遜氏不久將從事勘查湖北人民聞之頗表示同情云 
　　甯湘路借欵之簽字　甯湘鐵路英人要求獨辦一節已誌報端茲聞此事業經雙方議定日昨已將合同簽字其内容異常秘密無從探悉但聞仍係借欵修築云 
[雜評一（無名）]  
　　報律　報律者擾擾於前清之末季隨前清而退位者也不謂今日又有所謂報律者起焉且視前清之報律而又加嚴焉是蓋所謂返舊史中一種應有之事也夫報律報律政府所以念念不忘者雖亦由於報紙過甚之攻擊有以激成之今我且不論其報律之當否特問此報律旣定果能實行之否耶且更不論其如外電所傳京中報紙將償激以掛日牌以授權外人之故而不能實行卽政府之懲罰報館者其亦能悉依報律而處置之耶嗚呼報律雖嚴湖北之大漢報當無被封之罪也我恐首犯報律者不在報館而在政府之官吏耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交圑不滿意於鑛業條例]  
　　農商部頒布鑛業條例以來外人初亦頗表示滿意蓋以現行條例與前清鑛律相較外人所享優先權利固已增加不少然仍有不足者以該條例訂明採鑛合資外資不得過十分之五此一條外人只能與我國商人享同等之權利此爲外人之根本反對觀日來各外報所載足覘其用意之所在矣 
　　日前北京京報論云在外人觀之該條例（指鑛業條例）之最　反對者卽所謂外國人民所占中國鑛業之股分有不得逾越總數一半之限制是也又云總數一半之限制卽使不欲嚴行杜絶外人獲得管理之權亦無非欲蒙蔽其國人使知中外股本相等不致起而反抗又云鑛業條例欲使之爲眞正之法律且以其信用吸收外人之投資必其中毫無疑　而後可並對於己國人民亦　可暫施欺瞞之手段若外國資本家所要求之權利苟不切實聲明終無遷就之望也云云上述外報不啻爲修改鑛業條例之意見書 
　　茲又據報告駐京外交圑將於日内開會議討論鑛業條例指明須行修正各點以便申請我國政府酌加修正合資股分之分配當然在指明修正之列惟尙有一點爲人之所未料及者即裁判問題是 
　　鑛業條例訂明中外合資外國商人關於鑛業事件槪須與中國商人受同項法律之制裁有爭執時須呈請農商部辦理外人以此爲大損該國國權意在必爭一若視爲領事裁判權以及治外法權之不可毫釐退讓者將來外交圑會議關於此節或不免於詞費云 
[内務部瀝陳直魯河工之近狀]  
　　内務朱總長呈大總統文一件内容係瀝陳直東兩省河工危險災黎呼籲所需欵項請迅予如數補助一次發交該省具領以符原議當經總統批交財政部迅予專撥以重工程而救民命茲錄原文如下爲呈請事竊查中國河患夙稱難治近來黃河趨勢日就北岸直隸濮陽縣卽開縣民埝適當束明黃河北岸之衝因時勢之變遷在今日必須注重民國成立該省疊次籲請中央改撥費公欵修理當以事體重大於極有關係往復籌商一時未能遽議更張益以上年八月雙河嶺等處决口數起工艱費鉅民力彫敝無力修復又據該省民政長及冀南觀察使山東民政長曁該處人民呈電交馳多方呼籲斷難置爲緩圖當經本部電飭該省揀派諳練河務人員切實復勘旋據該民政長呈稱揀派諳練河工人員親往工次詳切勘估計共需料折合銀元四十一萬二千三百元有奇等因再四籌維始於通權逹變之中爲兼籌並顧之策擬將此次該處民堤决口工程經費全數暫由國家擔認補助一切迅速指撥專欵責令該省飭屬趕緊堵築尅限興工俾舒民力至修竣以後仍由民間每年自行修築以符舊制於本年一月十四日提請國務會議旋經議决准辦令行該省遵照辦理去後嗣擬該省民政長兩次電稱酌度事實萬難刻　環顧財政竭蹶萬分工急時迫無從籌墊務請迅撥巨欵及早　修　語本部當即　文將此案緣由縷晰詳陳於三月七日呈奉大總統批據呈已悉該處河工緊要交財政部迅卽核辦呈覆此批仰見大總統體恤民艱愼重河防之至意遵即鈔錄鈞批轉令該省靜候核辦俾竟全功茲准財政部函開前項工程經費係屬地方行政經費應由本省自籌業經電令該省臨時酌加畝捐差徭等費以充治河之用並鈔原電知照到部伏思此案民埝决口工程經費根據國務會議暫由國家補助一次係屬臨時特别發生之欵並不牽動預算又因河工緊要關係兩省人民性命財產似無甫經議决旋又變更之理如財政部電文所指酌加畝捐差徭等費以充治河之用姑無論畝捐若何酌加差徭已否規復又是另一問題即使將來收數有着而堵禦要工曠日失時必致緩不濟急若再事遷延轉瞬時當盛汛汜濫北趨全隄不保貽禍於直東兩省田賦及人民生命財產者何窮不　此後議賑議蠲動需國帑其影響及於國家歲入歲出兩大宗損失甚鉅况河流湍决愈廣修治愈難更不知糜費幾許財力較現在所估用欵何止倍蓰前鄭工一役徒以司農惜費致公私均受痛切之害是其先例方今此項工欵旣不能重累民間卽該省有欵可籌亦非旦夕所能集事卽令財政部及時撥欵興修而桃汛已届水勢漸增能否按照原勘辦法逐漸合龍及以後不再冲决已無把握若竟聽中央地方輾轉推諉倘有貽誤咎將誰歸本部職掌宣防爲國家大局計爲民生疾苦計爲河防要政計不忍緘默不言使畿輔一帶釀成未來淪胥之大患除電令該省民政長將原估合龍工程能再撙節若干並差徭能否規復從速核議呈覆外爲此披瀝愚忱再行呈請大總統軫念河工危險災黎呼籲各情形迅予允准所需欵項飭由國庫如數補助一次發交該省具領以符原議庶於國計民生兩有裨益是否有當伏乞大總統鑒核批示遵行謹呈 
[又將有報紙條例出現]  
　　内務部近將前清報律改爲報紙條例計共三十六條其内容與日本報律無相出入已提交國務院請轉呈公布茲奉孫總理諭將該條例分送各部總長簽注並交法制局審定後再行呈請總統公布說者謂實行之期不遠矣 
[北京報界歡迎美國新聞家紀事]  
　　美國米沙利新聞大學敎習威廉氏環遊各國考察新聞事業情况茲已抵京卽於日昨（二十七號）午後三時偕美國紐約希魯報社駐京特派員端納氏赴報界同志會與北京報界同人接洽同人以二氏均外國報界鉅子深願一接聲欬特開會歡迎各報社記者到會者數十人蹌蹌濟濟握手一堂洵極一時之盛首由端納氏起而爲詳盡之演說並先致發端詞略謂中國今日實際危急存亡之秋較之海禁初開時尤不可同日而語若從此奮厲精神努力前途不難大有進步轉危爲安然圖之宜速斷無時間以供因循觀望倘不於此三月或六月以内奮發進行則逾趨危境恐以後永無振興之機會矣報界諸君以啓牖斯民爲天職其責至重苟中國而亡者諸君實尸其咎望諸君各勉其職挽回國運云云然後入演說正文略云執新聞業者爲墨路上之行人墨路者一崎嶇艱險之路鄙人亦此崎嶇艱險之墨路上行人之一也中國之新聞家與外國新聞家同有一高尙之天職然此天職究爲何事則世人每多誤會其表現端在新聞家自身之行爲是故新聞記者必人人能一秉大公表現純潔之行爲於是新聞界高尙之天職乃能大白於衆人心目中蓋新聞記者對於同業亦有責任設持躬不正曲筆以媚人非特毁個人之名譽且毁新聞界之名譽焉如是則因一記者之行爲而新聞界之天職於以表現矣今欲爲新聞家之天職定其意義無善於威廉孟氏之言其言曰爲公衆服役之新聞事業經最後之分晰可謂爲一不受外界制限之公共用品也在未曾完全發育之處偶有受黑暗時代所定之毁損名譽律之拘束者若欲臻完善之境則並此亦不應有也蓋報紙者社會之記室也鏡也繙譯員者所以說明公衆之心理者也偶有一種無賴厠身新聞界宜遂之勿令滯留於吾新聞界之宫殿中玷辱吾乾淨地也云云觀威廉氏所云可知新聞家之目的在造成公衆之利益也然以鄙人觀察所及中國之新聞事業與各國逈異中國之新聞事業似忘情於公衆而偏爲私己服役者也抑又聞之中國人者新聞事業之鼻祖也中國之有報紙在千餘載以前（指京報）然勿以此自炫自炫則其缺乏繼續演進之能力益以顯著矣云云次由威廉氏起而演說謂今日有此機會與貴國新聞界代表諸君會晤並聽端納先生極有興味之演說實爲一大幸福鄙人有爲諸君賀者諸君當此千載難逢之機會而爲新聞記者極爲難得鄙人從美國起身環游地球考察各國報界情况深信各國報界中以中國報界之機會爲最佳蓋已經富强之國所須於報界者比較的爲少而中國現尙貧弱正在欲由貧弱而進於富强之時代所須於報界者至大且重鄙人在美國開辦新聞大學校有二中國人入學已經畢業鄙人即勸之回國盡其天職中國此刻報界欲盡其天職須認定以公衆之利益爲目的端納先生所演說剴切詳盡凡報界中人應加注意報界貴有高尙之人格並須知新聞事業爲事實的而非理想的故宜求實際勿偏於理想也今日中國所最要者爲恢復經濟其道在興辦實業苟報界諸君於此特别注意則今日報紙上之主張明日卽可印入四萬萬人之腦海矣中國報紙新聞論說恒偏重於政治一方面而對於實業一方面則淡焉若忘此種現象足以養成全國人之官僚思想豈國家之福乎以後宜减政論而趨重於計畫實業以除此獘否則實業一端將來無人過問各種利權必致悉入外人掌握矣鄙人深望諸君於報紙上日日著一有價值之論說專爲實業問題之研究風聲所樹於實業前途裨益甚大數年而後可見富强之效中國報界值此難得之機會負此重大之責任鄙人且美且妒而今日能來此與諸君共研究此偉大之事業其榮幸爲何如乎並望諸君以後披覽報紙上之端納先生演說之時莫忘當時尙有一遠道而來之報界弟兄同聽此演說也云云繼由本會同人公推幹事汪君怡安致答詞畢合拍一影散會 
[紀中英商學會之臨時討論會]  
　　中央商學會最近因全國商會聯合會在上海舉行大會該會與聯合會素稱接近特於前日（二十八）在翰林院舊址該會本部開臨時大會討論預備提出各項關於經濟財政議案到會會員多財政交通農商敎育諸部及中國銀行賽會局各學堂等處要員由會長向瑞琨氏報告全國商會聯合會成立原委及商學會二年來與該會之關係並及金融法制及海内外各業情形又言及兩會前途之希望及其結合之關鍵隨經公同討論舉定陸夢熊爲預備議案一切之臨時討論會會長並推定吳乃琛楊汝梅賈士毅沈祚延謝霖羅鴻年第十君爲審議員到會者數十人皆爲討論員當時會員中互相討論頗久提出議題大約注重在整理金融改良制度修訂法律啟發實業及救濟目前財政經濟上之困難問題爲多最後又由會長向氏談及中美銀行山西票帮銀行物產貿易公司上海股票取引所南方及海外輪船公司等目前籌劃進行現狀及明德大學神州大學等之與本會關係蓋該會中如在政界者若王　芳章宗元董鴻褘曲卓新權量等在實業界之特别會員如張振勛李維格等皆於事業上極爲盡力者也中國實業學者與實業家之聯絡該會本具有基礎此後再與全國商會聯合會融合一致進行亦前途之好景象也 
[漢商債務問題之難解决]  
　　漢口各商帮因債務問題不能解决而商會又偏於錢票帮一面特組商帮理債處以爲清理債務之所迭經在處會議其初對於商會所擬理債草章極表反對近因爲錢帮挾官項所窘不能不亟求轉圜爰就商會草章稍加修改於日前函請商會開大會表决詎商會因錢帮現挾官力壓押各帮不欲減成分年如前擬草章辦法今日已辦不到何况理債處又將修改之章程置之不理經各帮公舉代表質問謂商會前次通告曾有由各帮研究不妨修改之語今何遽忘前言該會總理李紫雲答云現在以解决錢帮償還官欵爲第一要着須候官錢局督辦高松如到漢始可集議今卽開會亦屬無益各帮以官欵乃錢帮所負債務非各帮所負債務此别爲一問題今應先將各帮與錢帮債務議决爭之再三商會始於陰曆二十八日開會各帮皆到獨錢帮不來磋議再三衆說紛紜爭論四起最後由帮董崔藹如提議云錢幫今旣不到貴會亦不能依前擬草章解决可否將貴會前擬草章與今各帮修改條件轉呈軍民二府核辦示遵李總理意似可照轉乃衣帮董暗與錢業有關之英幹庭獨阻李勿承認且謂若如此尙須通知錢帮請其亦議條件附呈方昭公允於是俞清臣樊步青陳宣三諸人與李總理大起辯論謂去年底商會所擬草章係出自錢帮意見且當開會時總理曾言决定次日實行呈商部省長核定施行錢帮時已認可惟各幫因未細研究未允通過今日各幫修改者與原議無甚出入何須錢幫另訂條件多費手續李默然次由張煦初諸君陳明錢幫追債急迫及銀票不兌情形謂此事關係市面大局總宜和平解决議先函請錢幫派代表與各幫代表定期會議以臻妥恊萬一不能解决再轉呈軍民二府核示衆皆贊成散會聞越日錢帮及各幫代表曾經會議一次錢幫云現在省長已委鄂東觀察使催提官欵甚急故敝幫不能不緊催各幫如各幫能求當道緩追官項錢幫自鬆故會議又無結果現悉商會以此事呈之鄂軍民二府因官欵故亦必難解决現在全國商會聯合會在滬開大會擬將漢口商欠商債商欠官債各問題提作議案陳請解决免請官示聞各幫皆贊成但恐聯合會亦未必能解此難題又聞錢幫所主張者係擬先請各幫賑項後償錢局公欵而鄂當道則以兩年以來錢幫零星收集各幫債務已有數成官錢局欠欵則分文未償今故緊逼錢幫不知錢幫雖收有巨欵不以轉貸於各幫卽自有所營業一旦受逼惟有轉逼各幫其牽動市面也必矣近商會擬錢幫呈轉懇財政農商二部請頒部令飭鄂省長緩追錢帮欠項先行清理各幫債務及撥欵維持市面等情業奉財政部批駁大致以中央地方財政同一支絀鄂省催償地方官項本部不能干預未便命令緩追現在中央庫空如洗尤無力救濟市面云云農商部現尙未批總之兵燹後漢商元氣未復開貿者多屬空架勉强支撑今爲債務影響其恐慌不可勝言也 
[湖北狼禍餘談]  
　　荆紫關外人之報告　白匪近擾淅川鄧州陷荆紫關燒殺甚慘幸未傷害四人聞係叚芝泉都督先日電令各軍隊將各敎士護送出境之故昨有鄧州聖公會美敎士葉小姐由馬統領派兵送至樊城特致函漢口云鄧州英美法挪威傳敎西人共男婦六名經馬統領派精兵一百二十人護送出境於二十日安抵樊城鄧州城牆高而且厚城下圍有護城河一道水深丈許地勢甚善白匪攻已數次未能攻破此次又圍攻兩晝夜馬統領恐吾輩受害於匪未到之前卽護出城沿途曾見零星匪徒數股經護軍鎗擊倐卽不見因若輩缺乏子藥不欲作無益浪戰也又有荆紫關内地會西人巴爾克氏逃至老河口致漢口電云荆紫關之失係被匪預埋炸藥轟斃官軍一千餘人致關隘爲其佔據兩日之久商民金銀飾物烟土悉被刧去房屋焚燬者約十之七八西人等幸已預避未受傷害然已損失不貲矣 
　　德黃搜查之嚴緊　湖北德安府城濱臨襄河黃州府城毗連羅麻該二城均夙稱富庶現在俱有白匪濳匿黨羽於城内謀於日内起事之謠已經嚴爲戒備搜查極緊聞德安尙未獲有實證黃州則拘有匪探奸細三十餘名之多皆由光固六霍竄入擬作内應者已電奉段督命令就地正法十餘人聞有一名身藏有宋老年致鄂軍某營密信一封被搜出刻正窮究 
　　省城軍警之聯絡　鄂省軍警近日戒嚴如故聞吕省長以軍警雖屬兩途保衛地方則歸一致現在匪黨交相謀亂若軍警不連絡一氣遇變恐呼應不靈特飭警廳長轉飭各署將省垣内外各軍隊駐紥之地點師旅之名目軍官之姓名一一詳細調查互相連絡俾通聲氣以爲遇變彼此援助地步云 
　　漢口西人之戒備　漢口各國戍軍除俄國已撤退三分之一外各國均仍其舊近因白匪黨人屢圖擾鄂駐漢各國戍軍均時常操練昨日本守備隊又赴野外大操於二十七日午前七時由漢出發至琴斷口附近河山演習渡河及攻擊戰鬥在仙女山附近演習前哨勤務夜間露營仙女山二十八日於漢口演習追擊戰鬥午後回營時鎗砲之聲隆隆人民咸相驚疑嗣見官署佈告始免驚惶 
[陜西之匪禍譚]  
　　内匪靖而外匪至矣 
　　前在岐寶一帶焚掠之匪首蕭百川等經彭營長泗海協同周知事分路入山痛剿共生擒二十餘人押解到省民政長已飭賞該軍隊銀一千元以旌其勞並由都督協同民政長將解到各匪提出研訊匪首蕭百川情罪重大當綁赴西華門處决其餘各匪恐不免有被脅情事仍發覊長安獄中俟覆訊明確再分别懲辦又聞民政長以該匪倚南山爲巢穴蔓延三閱月擾害四五縣雖迭經派隊往剿而山勢險峻烏道紛歧此拿彼竅終未廓清此次經二圑二營嚴副官佐漢率領軍士由鶯哥嘴入山窮追六十餘里擒厥渠魁餘黨獸散乃商同都督犒奬該營兵士洋一千餘元已派專員前往鳳翔由征收局提交該營彭營長分别散給各兵士聞之莫不懽忻鼓舞云 
　　洛川所屬黃龍山一帶界連三邑土匪出没無常日前馬營長派兵直搗巢穴匪衆哨聚山後與官軍抗拒官軍鎗械便利匪勢不支除擊斃外又生擒數人已將情節最重之爲首一人正法餘皆帶縣監禁現正在捕拿餘黨 
　　乾縣東門外陌陸村近有持鎗騎賊三人行刧客商銀數十兩隨即逸去該客商向村人呼救當由村衆一面追趕一面　土人四出跟蹤緝捕旋往縣署報案顧知事卽帶役警出城時已薄暮迨至阡道鎭北聞鄉民見有三騎倉皇過此向西北去知事飭警窮追及至距縣四十里之臨平南黑李村賊馬憊甚入店息鞍而官警已驀至三馬賊全被捕獲無一脫者比回署已四鼓矣 
[江北土匪現狀]  
　　江北頻年荒歉流民極多且到處均有青洪帮匪開堂放票以故無賴及流民從之者衆雖經官軍剿捕而兵至則散兵去則又復聚致殺人放火姦淫刧掠等遂爲近來屢見之事衆匪中以仲八爲最悍張瑞成（混名惡毒蚊）次之固人所共知者也仲八窩居海州張瑞成嘯阜寗各有徒衆數千人日以刦掠爲生仲八且與白狼相通仲八與張瑞成最有勢力之徒衆亦皆擁有數百人如張逹泗朱仰喬朱開基（大王爺）朱開業（二王爺）張二長腿張錦榮張二扁子張四疤減子等皆曾率衆搶掠海州阜甯山陽鹽城等縣即前次在申所獲搶刦阜寗之巨匪沙錫仁張景生兩人亦仲八張瑞成之黨徒現該匪等已聚至萬人散布江北一帶俟隙大舉并每夜刧奪邨市以故江北淮海每至夜間不安枕仲八張瑞成并遣其徒親往白狼巢中通欵說以江蘇富庶招其入境幸狼變計入 
 
 
 

Page 7

 
 
鄂未遂其願頃聞仲八張瑞成仍横行海州阜寗兩處有不日將奪縣城擄掠南下之謠蓋江北一帶已爲其吸　脂膏無可留戀也願當道於事前注意之 
地方通信 
[蘇州]  
　　律師狀詞誤會　吳縣律師潘承　受　雲祥委任在地方審判廳控訴張雲泉等吞產一案狀中所叙情形與當事人意思互異旋經潘律師查明此狀係書記所爲致有誤會續行赴廳具呈聲明旋經地方審判廳批示云狀悉前狀措詞殊欠斟酌出自該律師親筆本廳固未敢信茲閱來狀信然惟本廳係國家機關非游戲筆墨之地自後呈遞訴狀應由該律師親加檢視免多誤會至本案昨經原告狀請撤消全案准予和解前來本廳以業已飭傳批合庭訊核奪茲被告旣未到庭民事採用不干涉主義本廳自應就當事人之本意准予和解仰雙方正式具狀呈案可也此批 
　　太湖統領辭職述聞　蘇省水警第二廳第二專署長（卽太湖統領）劉英彩君近有辭差之說茲探聞此事原因由劉專署長日前曾以鉅欵製辦籐轎數十乘禀准警廳在蘇設立騰雲籐轎公司（公司即在闊家頭巷水警辦公處内）近日籐轎生涯頗稱發逹然以水警長官而兼營轎業終覺有所不便故擬脫離政界關係專事營業外間傳說如是確否尙難必也 
　　變通支欵之部電　吳縣知事署接奉省公署令開財政司案呈奉財政部篠電内開據會計條例第四章第十七條内開各官署所管切歲入不得於未交國庫以前先行使用但法令别有規定者不在此限等語查現在各省分支金庫尙未普通設立本部酌量變通辦法凡距省較遠匯兌不通地方各關捐局各項收入向有專支之欵於必要之範圍内准其虚解虚領以省匯累除另案呈明外仰即遵照辦理等因奉此合行訓令該縣知事遵照辦理母違此令 
[武昌]  
　　京山匪徒燬刧圑局　京山西鄉圑練局辦理捕緝向稱嚴緊故由匪首崔春山等勾結土匪於前夜圍攻圑局圑勇力薄不支致將圑局爲匪搶刧燒燬並將圑總王秉鈞房屋亦一并刧燬嗣又據去圑勇良民各一人殺斃祭旗更大號召遠近人民大起恐慌二十五日民政長據圑總王秉鈞及受害人民聯名禀呈特飭電令該縣知事查明除設法救濟該局外並迅即商同駐紮該境軍隊就近剿辦 
　　隨縣匪徒燒殺居民　隨縣東鄉狗頭山地方江長慶家忽於前日突有匪首盛振軒率同黨羽數十人冐充調查蜂擁入家佯稱查烟所有衣物銀錢首飾一捲而空隨縱火將房屋燒燬並殺傷其妻茲行政公署據該民呈稱已經第三師及縣署勘明惟知事得賄受託致令匪徒遠颺法外云云吕省長以事關知事得賄縱匪無論虚實均應澈究特於二十五日令飭鄂東觀察使委員查辦矣 
[長沙]  
　　破獲機關之懸賞　日前湯都督諭令各界人民謂如有能破獲匪徒秘密機關人犯并違禁物品者賞洋五千元以上偵報匪徒秘密機關因而破獲者賞洋千元至三千元以上云云警廳張君以都督懸茲重賞亟當奮勉圖功已令行各該署隊長等各振作精神嚴密偵察矣 
　　查烟并及黨證　日昨小西門外商埠警署因探悉河街劉芹生家有吸烟情事當派多警前往搜查因於該家臥室内搜出煙膏小半盒烟灰大半碗烟其多件又於寄居之李小雙箱内搜出同盟會布符號討虜軍布符號各一个自由黨銀質徽章一枚同盟會收條一紙正檢察間忽據該宅之戚楊茂生報稱烟係由内進黃宅所取出隨又入黃宅搜出烟膏烟丸烟灰等物比將黃志洲劉芹生由署解送禁烟科懲處惟李小雙則供稱去歲由北京回湘寄居劉宅所有証據應當繳銷等因遂即將李交保而符號等件則解送警廳察核矣 
[雜評二（默）]  
　　現政局　前此徐世昌到京異說紛起說者謂野心家欲利用以推翻熊内閣也今熊内閣倒矣而徐之來京風說較前益盛者何歟倒一熊内閣尙不足以盡政局之變態歟或曰某派推戴之或曰某派陰附之徐之出豈專以供政局中人之利用歟然而徐偏不遽出今日尙曰出否未定其殆以舉足分重輕大有左右爲人難之勢歟不上不下之際正或推或挽之時也可異哉中國之政局可鄙哉中國之政客 
　　新聞業　美報記者端納氏之演說謂執新聞業者乃一墨路上之行人中外各國之新聞家同處此境吾謂中國新聞家所行之墨路尤爲崎嶇而艱險也民智閉塞敎育上之墨路也政爭劇烈政局上之墨路也交涉困難外交上之墨路也内亂紛起社會上之墨路也而政府猶嚴訂報律以取　此墨路上之行人則其崎嶇艱險不百倍於美國之新聞家耶雖然路愈崎嶇行愈艱險而執新聞業者愈宜有以自勉矣不然安有平坦光明之一日耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海觀察使管轄區域之規定]  
　　代理國務總理孫寳琦内務總長朱啓鈐呈遞大總統規定上海觀察使區域列表會呈請鑒核示遵茲錄其原呈並大總統批如下爲呈請事查江蘇上海道管轄區域曾於前次呈請設道案内聲明上海松江南匯崑山寶山各屬在案惟觀察使管轄區域爲一道行政之根本支配固宜平均轄縣尤須列舉俾確定行政範圍藉資治理上海道之設置所有職務權限旣係參照前清蘇松太道舊制其應行管轄地方按諸地理習慣詳加考核仍以規復舊蘇松太道轄之十五縣爲適當緣該十五縣居蘇省之東隅爲江海之門户形勢旣屬圑結沿習亦非一日以之爲上海道管轄範圍行政實多便利事關規定觀察使區域理合詳細列表會同呈請大總統鑒核示遵謹呈奉大總統批呈表均悉准如所擬辦理表式列後（道名）上海道治上海縣（管轄）上海縣吳縣吳江縣常熟縣崑山縣松江縣青浦縣金山縣奉賢縣南匯縣川沙縣太倉縣嘉定縣寳山縣崇明縣 
[民國路界石之備案]  
　　縣知事與法領事雙方蓋印 
　　上海北半城與法租界僅隔城濠自拆城塡濠開築馬路遂與法租界壤地相接前經吳懷疚知事與法總領事甘世東君商定聯合辦法在於民國路地下埋設界石以分界址而垂永久卽經吳知事按照聯合辦法第三條並續訂附件第一條會同德副領事勘定地點二十四處分别埋設在案茲因城濠路工事宜改歸工巡捐局辦理洪知事特將前埋界石地點抄單兩分加蓋印章派委公署譯員黃輯虞君賚往法領事署請甘總領事蓋印簽字一份卽留存領署備案一份帶回存候備查 
[全國商會聯合會紀事（十六）]  
　　昨爲全國商會聯合會大會停議之日下午二時仍開審查會審查員到會者計三十六人至樓上各審查室將審查案内緊要之商權案商學案審查完全茲將審查報告書分别錄下 
　　商權案審查員陸愼齋安厚齋周伯蔭鍾繼唐王錫臣江湘浦文輝堂蔡友鶴李光庭審查結果擬定報告書云爲報告事案查發交審查商權案四件一爲請求選舉專額一爲請照章參議憲法一爲請協爭商人公權一爲請備充政府顧問其大致不外乎發逹商權而商權之宜力爭與商學之當講求等無論何人不能反對者也然原案除第三件併案辦理外查第一第二兩件其原文意旨似皆指約法會議而言約法會議開議已經多日未便再爭至於正式國會將來用一院制兩院制尙不可知各省議員額數未定商界之額亦難預計本會向副會長經商界舉爲約法會議議員此後國會議員額數卽從約法會議中出應請函致向副會長彼此協商辦理設目的不能逹時各省或遙爲呼應自無不可至第四件全國商會對於政府本有備顧問諮詢之賢格商會法内已經規定似可無庸再行陳請此本審查會對於以上議案主張之理由也是否有當仍候公决 
　　商學案審查員（與前同）其報告書云爲報告事案查發交審查商學案九件其大要不外乎發逹商業必先注重商學我國之不講商學久矣如謂各種學校不當設立天下必無此妄人然亦須視其材力何如耳提議各案均屬我商家應辦之事縱或審時度勢在事實上有未能卽時舉行者從緩辦理則可竟爾打消則不可也查第一件原案主張多派商家子弟出洋留學工商或入本國學堂精求實業自屬切要之圖此案應請通函各省聯合會設法籌欵分别照辦而尤爲重要者則在於提議書内學成歸國崇其學位不入仕途數語應卽加入通函以端趨向第二件講求商學分列三條其第一第三兩條均屬正當辦法應請通函各省聯合會轉行各商會籌欵興辦惟第二條於事實上恐有窒碍不如改爲商號以後收納學徒先從學堂畢業生錄用較爲近情與原旨亦不背謬第三件興辦商學之手續分列兩種其一設立各級商業學校則應呈請敎育部指令各省敎育司辦理其一設立商業補習學校以及商務傳習所則應通函各省聯合會轉知各商會辦理均可按照原案分别施行第四件原案兩條第一條分列兩項其第一項組織商業專科學校應與第二件併案辦理至第二項限制商會各職員謂數年後非由學堂畢業者不得充選此議恐於事實上不無窒碍惟原提議人已聲言在數年之後似尙可行第二條可供商品陳列所之參攷應請通函各省聯合會以備採擇第五件設立商務研訪所應與商業研究所一併歸入講求商學案内辦理第六件原案第一條亦請併案辦理第二條俟有人組織公司後得供參攷以資採擇第七件原案立意甚是但事實上恐辦不到因現在學堂畢業之人太少故也所議限制一層應俟各省商業學校發逹後再行酌量辦理第八件原案主張就上海甲種商業學校整理擴充由各省分任經費選送學生查各省商業學校多已設立而欲其分任經費選送學生恐難一致擬請通函各省聯合會如某省願送學生若干名酌認經費若干數照此辦理較易着手至第九件勸設商業學堂與第二件相同毋庸另議此本審查會對於以上各案主張之理由也是否有當仍候大會公决 
　　組織赴美考察實業圑案於昨日午後五時始行審查脫稿付印茲將審查報告採錄於下查本案上年由美總領事維爾逹君函送美國葛羅拉多省騰佛埠商會致聯合會函勸華商組織赴美考察實業圑以便接待並索各商會實業報告當經聯合會總事務所函復俟明年三月十五日全國商會聯合會召集大會提議組織再行報告及各商會辦事報告錄向未刋單行本一時無可郵寄等語查美國歡迎中華實業圑之簡帖並考察各地商業日程於辛亥夏間寄至上海總商會嗣以民國初建百凡未定事不果行茲又經美國商會重申前請並託賽會勸導員愛旦穆君等航海來華竭誠勸駕此一役也雖曰人民外交而實足以增進國際上之睦誼是誠千載一時之機會萬不能交臂失之聞美國各商會已籌備華　旅行費美金六十萬元又由前次來　之實業圑員公籌招待費美金數十萬元非常鄭重今我組織各省圑員至少亦需三十人以上應由圑員中推舉圑長一人主持其事至旅行費及酬應增品雜用計亦非三十萬元不可猶憶辛亥年間張季直先生曾請於前清商部准撥銀二十萬兩以爲經費現雖國帑空匱籌欵維艱而事關重大亦須援以爲請由中央政府酌撥銀二十萬元以助此行餘則由各商會擔任籌備庶易集事至各商會辦事之報告實錄惟上海總商會已有第一次報告刋行業經函送駐滬美總領事轉寄其餘各省商會已由上海總商會將報告錄分送此次來滬各省代表將來各省如果續刋再行續寄本案可以毋庸議及惟巴拿瑪會期匪遙亟應籌備組織萬難延緩即祈與會諸君公同討論决議執行 
　　各省提議關係稅則案由大會議决交審查者計三十三件由審查員沈聯芳黃搢臣狄子怡修辛齋李恒春馬息深姚子崙羅郎山龔梅生等昨日亦到審查室將對於稅則案計三十三件逐件討論内有非關稅則者計十三件當時同意將該議案提出仍請大會公决餘二十件詳加討論不日脫稿矣 
　　商律案内最關緊要者惟公司條例及商人通例兩案昨日下午各審查員將該兩案詳細審查至五時始行審查完畢擬就報告書付印俾明日（四月一日）大會公决惟公司條例案曾經上海總商會具呈農商部請咨商司法部詳細妥訂則農商部之批詞於此案最有關係茲特探錄於下來呈閱悉本部擬訂公司條例二百五十一條業於本年一月十三日呈奉大總統以敎令頒布此卽吾國新商律之一部並奉令大清舊商律卽於新條例施行之日廢止而本條例之中二百五十一條規定本條例施行期以施行細則定之現在本部已將施行細則訂妥即日呈請大總統公布此項細則公布之日卽公司條例施行之日自是之後吾國有新商律矣卽有新商律則凡關於商人商事均應受商律之支配法庭審判自不能援用民律何况民律之草案所請咨商司法部一層應無庸議惟公司條例施行後對於合資營業自有一定之手續首在各依合資之性質明定公司之種類按無限公司兩合公司股份有限公司股份兩合公司等名目分别註册以後即各依其種類查照條文辦理如該商會所擬各就該地商會註册登載省公報等辦法亦有不合仍查照公司條例及隨後頒布之施行細則如法進行是爲至要來呈謂吾國向無商律蓋以大清商律疎漏滋多故不認爲完全之商律至公司條例施行後則新商律中公司之一部分旣有詳細之規定該商會等正宜注意凡關於合股營業事項均應遵守事事依據法律而行自不至生困難之感若舍法律以求事實上之便利均無當也此批（尙有張總長致商聯合會函明日續錄） 
　　全國商會聯合會北京會報編輯員王子範君前因銷數不暢虧墊甚鉅故特來滬詣會請予維持並設筵恭請各省代表讌叙已經公决承認協力提倡今又擬定廣銷辦法四條（一擬請勸令各議董幫董每人購閱一份）（一勸令各處商幫公所公會酌量購閱）（一銷報報費擬請按年照收隨時匯交）（一每報一份擬請附加郵費四角）於昨（三十一日）函請聯合會提出議案呈候公决又聞王子範君因會報開辦以來今已出版六期銷數祗遠五千餘份現届全國商會在滬開聯合大會各省均派代表與會深恐會報未能遍及全國商界未知會報之内容故於日前電致北京該報發行所請將第一期至第六期會報檢寄一百六十餘份已於前日寄滬昨日王君詣會擬將該報全份遍發各省代表查閱是日適值停會故僅將該報遍發審查各員除俟今日關會後分送以資瀏覽 
　　續到直隷商會代表宋魁文星五周正會長因一百二十五號會員葛吉卿開會至今尙未列席應將宋君補入一百二十五號 
　　所有前日即（三十日）大會議决交付審查之議案四件（一）請取銷浙省房捐新章案（二）維持商場舖底習慣案（三）商人買賣期羌不應認爲賭博案（四）請呈部飭廳對於錢債案件注重習慣例以保護人民債權意見書當經審查會長盛竹書公推顧竹溪吕超伯余民進左覺民胡慶階蔣來仙顏守愚應惠堂傅仿卿等爲審查員 
[領事圑又請刑訊匪犯]  
　　上海領事圑前曾照會駐滬楊交涉員於租界會審公堂對於搶刧匪犯復用刑訊曾經楊交涉員遵奉部令據理駁復在案茲聞日昨楊君又得領事圑照會提議此事略謂租界搶案層見疊出曾經敝領圑開會籌議保護公安之策咸謂公堂刑罰太輕不足以寒匪膽現擬對於搶刧匪犯以及情罪相等之匪徒用一種機器皮鞭使受皮肉上痛苦以寒匪膽除呈請駐京公使圑就商貴國政府外相應函逹請煩查照轉呈要求照辦并祈見復云云聞楊君接函後以體刑最背人道已經司法部駁復今又擬用皮鞭若再據情上逹必遭駁斥聞已婉詞照復矣 
[研訊拘捕王憲章案續誌]  
　　吳淞炮台營副官高華廷因與南京偵探張慶和等拘捕王憲章被指爲越界誘捕違章由捕獲押訊供詳情已紀本報前日午後由公廨正會審官關君會同西官美領强君升座正式刑庭繼續復訊捕房代表牛門曁代表王憲章家屬之德雷司以及被告代表福履理楊觀察使代表沃沛等律師均各到堂候示 
　　先由捕房牛門律師向見證張秀全詰據供稱我與高華廷同坐馬車往華興坊因弄口之門已閉由高持我西式名片先行下車繞道華界至華興坊弄内耿華堂家中時我坐於馬車之内該馬車停在華興坊弄時並未見有汽車稍停始見有汽車一輛由北浙江路駛來由華興坊隔壁之華興路轉灣至一巡士站崗處略停即行開駛亦未見有人下車云云德雷司律師卽將所繪之該處圖形與張囑令將馬車所停地點以及見汽車至站崗巡士處稍停之地點逐一指明並據德律師向堂上譯稱該處華興坊弄口之門入晚即閉可請堂上前往履勘應請注意旋卽命張退去 
　　繼據于龍章上堂由牛門律師詰據供稱在張秀全處當差本月十九晚主人因不見王憲章回來囑我至華興坊耿華堂公館内探問據耿之當差人云耿與王憲章一同出去尙未回來云云牛門律師即將高華廷與于及同事周永清二人之信與于閱看（信中大略已見昨報）並問此信是否高華廷與爾答稱是（當即將信呈案）由關讞員向于詰稱爾與高華廷認識幾年信中云王憲章之事　爾乞休見怪則高　爾似甚抱歉之意爾究與王有何關係答稱與高同鄉自幼相熟我與王並無關係高信中所云不知是　用意大約因我在張秀全處張與王係知交而我亦係彼此相熟故云休見怪云云復經沃沛律師詰稱是日午後爾曾隨爾主人往劉伯泉公館及旅泰否答稱未往是日下午我在張秀全家中並未出外惟於晚間十點半鐘時主人回來候至十一句鐘後不見王憲章回音故囑我至耿華堂公館探詢云云 
　　復據劉伯泉上堂由牛門律師詰據供稱與王憲章相識是日張秀全王憲章潘康如胡仲榮先在我家張秀全先去後我與胡仲榮亦一同出外其時王憲章與潘康如尙在我家迨後我至旅泰二十四號房間見張慶和潘子和耿華堂高華廷張秀全王憲章胡仲榮均在房内胡仲榮旋即先去祗我等七人同餐（即將旅泰房間繪一草圖將各人座次指明）餐畢潘子和先行旋見高與張秀全一同出外聞說往華興坊迎接南京來申張勳部下之嚴姓統領稍停我亦即行出外我臨行時耿華堂張慶和王憲章三人同在房内王且對我云轉致潘康如等在我家伊稍停即來張慶和則睡在床上吸烟耿則尙有一菜未吃其時王之神志及形色與尋常無異與人言談亦頗清楚並未現有意外景象亦未聽見有人說要與王同至華興坊之言語迨後我回家取錢復至旅泰祗見張秀全一人在房内據云王與耿等同往華興坊又云伊同高華廷至華興坊見形迹頗爲可該云云供畢復據沃沛律師逐層盤詰並向詰稱爾是否前在民立報爲主筆劉未答卽據德雷司律師聲稱此係案外之事沃沛律師不應牽入此案故敝律師應須反對沃沛律師亦向堂上聲稱此層頗有用意必須如是盤詰研究始能知革命之機關及此案並未違章等情形旋復詰問數語劉即退下 
　　又據張秀全之傭人周永清上堂証明是日跟隨主人至旅泰及同往華興坊情形（所供與張秀全略同） 
　　生門律師復命汽車夫夏阿大上堂詰據供稱十九號下午五點鐘後旅泰有人來喚汽車並囑須用轎式因即開駛前往守候約有兩點鐘時候始據囑令開回俟晚間九點鐘後再往我即將汽車開回公司至晚間大約九點半光景復往有四人上車内有一人西裝餘三人均係華裝上車後一西裝之人與二華裝之人坐在轎式車内一華裝之人與我並坐先云開往火車站迨開至火車站相近復命打倒車駛至華興路弄口四人一同下車進弄並囑我至九點三刻再往接候迨至九點三刻時候我復開車駛往至前停車之弄口先有數人出外命我開入弄内我先因弄内狹窄恐行駛不進不允開入弄内伊等定要駛入弄内故我即打倒車進弄至一家門首其時引擎之聲甚響囑我將此擎關閉俾無聲響繼見共有八人一同出外上車内有一人西裝外罩大衣形似酒醉昏迷之狀兩手反縛兩目已呆定跨上車時幾欲傾跌由同往之人扶掖上車令我開往火車站其時我停車在外從玻璃窗内望見裏面形似酒醉昏迷之人坐在裏面同去之人有的與西裝之人同坐有的立在傍邊後見西裝之人忽然起立似有欲逃之狀被衆人拖住供至此關讞員卽詰稱爾所見形似酒醉之人是否在旅泰同去之人答稱不能認清因從旅泰出外上車時我正俯身搖引擎迨後坐在轎式車内亦未看清故不能辨復據福履理律師將所供各　盤詰一番即命退去 
　　復由旅泰管事西　陳子文上堂證明是日見伊等同在二十四號房間大餐並由高華廷囑雇轎式汽車情形並稱二十四號房間係由張福順所包云云德律師卽稱張福順即是張慶和之化名堂上復令汽車夫夏阿大上堂詰稱伊等從旅泰前往華興坊上車時爾所見西裝之人神志如何答稱西裝之人上車時步履歪斜形似酒醉且於上車時身子稍側欲跌由與我並坐之人扶掖上車堂上復問華裝之三人是否有慌急之狀答稱似有慌急形象卽與我並坐之人上車甫坐定卽曰開往火車碼頭言語似甚匆促 
　　訊至此因時已晏中西官宣布退庭卽據被告代表福履理律師向堂上聲請准予被告交保中西官以案未訊明不允故復經福律師要求諭令捕房格外優待中西官准之卽判仍押候禮拜三下午再訊判畢即行退座高仍由中西探挾乘馬車帶回捕房還押 
[偵探追蹤捕黨人續誌]  
　　昨報紀閘北偵探追往鎭江緝獲吳國華王英伯武臣等三名茲聞業經司法科訊明已於前日下午用小輪解送鎭守使署歸軍法處訊辦矣 
[毁碎舊式鎗筒之通令]  
　　上海鄭鎭守使接江蘇馮都督訓令云准參謀陸軍部電開奉大總統令據蔣護軍使蒸電稱江北搜獲匪犯所造槍枝均係毛瑟鎗筒改造能用馬里夏子彈其鎗筒由各處當廢鐵買來經過關卡均當廢鐵報稅匪人買去改造爲患匪淺請通令轉飭各軍械局所變賣廢鐵時務將老式槍筒毁碎免爲匪徒購用等語該督等應卽分飭各該局所關卡留意可也等因合電遵照等因除分行外令卽轉飭所屬一體遵照等因鄭鎭守使奉令後當卽轉致江海關施監督以及軍警各機關一體遵照矣 
[進口輪船之密查]  
　　上海鎭守使鄭汝成君得廣東龍都督密電謂有黨人朱執信洪兆麟陸常等在惠州陽江香山等處遣派黨徒分途謀亂除獲犯劉海山鄧憲明陳理華伍銀霍冠南王有亮羅良臣等訊明正法外查朱執信等在逃未獲誠恐轉輪潛逃來滬請飭探截拿等語適前日（三十號）某公司輪船由香進口當經鄭君分别函逹派探密查據聞並無所獲云 
[查禁外人測量軍港]  
　　駐滬海軍李總司令查得浙省之象山軍港近因時有外人往彼測量港口水道情事亟應查禁特於前日令派甘泉艦駛赴象山港駐泊遇有外人前來測量水道等情務須善爲勸阻 
[城濠餘地之重復測量]  
　　上海工巡捐局楊局長以北半城城濠餘地約有數十餘畆擬欲召變刻下北半城各項工程均將完竣惟應行召 
 
 
 

Page 11

 
 
變之城濠除地究有若干畆與移交到局之地圖是否相符亟應重復測量故於昨日午後帶同工程師鄭大禾君等前往北半城丈量餘地聞須一星期竣事 
[謀斃探夥案辯論終結]  
　　陸阿根（卽生瘡阿根）前遭王阿壽等糾黨用手鎗暗殺身死嗣爲公共總巡捕房將王並屈阿龍等拘獲解送公廨訊實移送地方廳預審起訴在案昨日午後奉刑庭庭長楊樹猷偕同端木棻陸超兩推事並起訴之李檢察官特開法庭辯論選任義務王煥功律師亦出庭爲之辯護據王阿壽供蘇州人今年廿六歲前在丹桂第一台爲茶房去年舊曆二月初由漢口來申安分貿易與陸阿根並不認識亦無暗殺之事求察楊君得供謂曰爾在公共公堂早經供明今日何以忽然抵賴當據李君將王阿壽在公堂供認之供詞當庭宣布（供詞大略已誌前報）畢楊君詰問王阿壽聽明否王供稱以上所述實遭包探私刑威逼所致其實小民並不知悉李君復將起訴理由陳述略謂王阿壽殺人罪當然成立應照刑律三百十一條辦理惟屈阿龍列於證人地位俟此案判决後應送還公廨發落並據屈供亦蘇州人在第一台爲案目我妹確曾與陸阿根姘識去年舊曆六月初一夜民人在戲園接客忽據我妹奔來哭訴聲稱陸阿根頃刻被人用手鎗擊斃民人得悉大駭馳往觀看阿根已經氣絶而死云云王律師起而言曰此案堂上所擬辦法尙多不合查預審時王阿壽亦不供認而檢察廳起訴時全憑公堂之供詞以敝律師意思應以五十四條並三百十三條第一項擬辦李君曰此係共同犯王阿壽應作正犯論楊君曰今日辯論終結判王屈還押聽候宣布判决 
[無欵修築斜橋迤南之馬路]  
　　本埠西門外斜橋至南市圖書公司之沿陸家浜馬路韓省長因今届巴拿馬上海出品各縣物產會在圖書公司開設該馬路乃爲賽會品物運送經過之要道令飭上海縣知事須將該馬路加濶修平歸由上海工巡局撥欵經辦等情已誌本報茲悉工巡局楊局長查得斜橋至圖書公司之沿浜馬路現擇其路之較狹必須加濶路面者計有一百丈之長浜邊旣須加設鐵欄則浜口再應加築木駁俾馬路不致傾陷核實估計工料約需銀一萬兩本局創辦伊始預算所收地方捐稅尙慮不敷所出如再由局經辦此項工程實無餘欵可籌故將爲難情形復請洪知事代爲轉復省長請示辦理 
[籌辦工藝傳習所之進行]  
　　上海南北商會總協理前曾與各業領袖提議籌辦普益工藝傳習所俾失業貧民及年輕流落者隨時得學工藝已擬定章程先招股銀二十萬元覓就鄉僻地點購置地產開辦各情經紀前報茲聞定期四月五日（卽陰曆三月初十日）假滬北總商會全國商會聯合會内開會討論進行手續并推舉正副幹事長三員並文牘庶務經濟等員昨已函請各業領袖届時赴會共相討論矣 
[緝拿製造僞票之逸犯]  
　　製造交通等銀行僞票之田仲春由海門江家鎭陳虎臣家獲破當經起出製票物料及未製成之僞票二百四十餘紙解回上海奉薩督辦飭發水巡隊隊員看管在案後經薩君電禀江蘇馮都督等請示核辦茲奉回電飭令緝拿逸犯嚴加究懲等因昨已令知該隊員將一干人犯連同証物移送滬南警察分廳司法科長預審詰問發起製造僞票人追拿併究一面飭原探趕緝在逃人証務獲解究 
[國貨維持會改良稅則意見之批回]  
　　中華國貨維持曾前爲改良稅則各事曾具意見書寄北京國務院請願茲聞昨已奉到批文如下據呈并修改稅則意見一摺均悉所陳各節頗有見地仰候函交財政農商各部採擇可也 
[旅滬客帮商務聯合會改名旅滬商帮協會]  
　　旅滬商幫章鴻卿等組織旅滬客幫商務聯合會呈請農商部立案茲經農商部允准並令改名稱爲旅滬商幫協會昨各商幫奉到部令後已决定於四月一號開全體預備會提議各項緊要問題茲將農商部批牘錄下原具呈人旅滬商幫代表章鴻卿等呈曁章程職員名册文牘報告改訂水脚表並圖章式樣均悉據稱該商幫等以聯絡感情維持利益組織旅滬客幫商務聯合會選舉職員請察核備案批示祇遵等情並准内務部交通部函詢是否准予立案前來查該商幫等以上海爲商務總匯之區擬設會聯絡圑體共維利益並發起集資試辦航業爲自貨自運之預備用意甚善所呈章程尙無不合應卽准予備案惟上海已有商會聯合會聯合二字易混應改爲旅滬商幫協會並將圖章式樣另行篆刻印模呈核除函復内務部交通部外合行批示遵照 
[英文商業夜校開課]  
　　美租界北山西路德安里十一弄求實英文商業夜校開辦迄今已届兩載前因敎習俞君亞豪因事旋里暫時停課現俞君已到社特定陽曆四月一號（卽今日）晚照常開課聞該校科目爲（讀本）（文法）（商法）（會話）（信札）（簿記）（繙譯）等按科敎授有志研究英文者盍速前往報名 
[閘北路政員辭職]  
　　閘北前管馬路工程之王彬彥君昨呈楊局長文云竊自月初奉令將市政廳改組工巡捐分局以來所有清道路政未經派員接辦棟因事未交卸即責無旁貸故於七號十六號一再函請錢市董轉請局長尅日派員接辦俾棟釋責茲以清道路燈兩事旣奉改歸警廳經辦所有馬路工程理應併歸工程處管轄則路政一項應在取消之例以節經費爲特呈請局長准予解職云云 
雜評三（訥） 
[上海道]  
　　政府規定上海觀察使之管轄區域仍以前清蘇松太道所轄之區域爲區域蓋因職務權限旣已參照前清成法而地理習慣亦應一仍其舊也記者所竊竊焉疑者國務院呈文旣曰規定觀察使區域而下即列道名稱曰上海道豈道制案已議决實行歟不然何已批准而照辦也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[醉公子傳戲用詞曲牌名] [  東園]  
　　晝錦堂有醉公子與安公子友善並稱風流子綽號二郎神又與十二郎等會金明池賦騼山石石州慢由是大有才名十四人稱六八子曰嘉慶子西溪子南柯子南鄉子江城子酒泉子四門子三奠子水仙子河滿子行香子采桑子統稱六八子在昔謁金門宴清都慶　朝天子屢預大酺出爲關河令曰品令尹令太平令涼州令伊川令甘州令婆羅門令梁州令六么令鼓笛令折桂令得勝令新水令探春令惟醉公子位至三臺往往歸朝歡閒中好向湖邊赴山亭宴醉扶歸草醉粧詞以博調笑令人探芳信有徵招角招香徧滿於中好能解醉翁操一夕招女冠子有所謂賽天香戚氏名香柳娘世稱爲百宜嬌者某太常引進送入我門來醉公子睨之美曰少年遊至今未見此多麗粧則八寳粧衣紅衲袄著紅繡鞋佩玉連環眉嫵端正好眼兒媚雙蛾染柳梢青猩兒色點絳唇認做小桃紅髮埀埀鬢雲鬆好一似菩薩鬘醉公子乃贊之曰五般宜百般宜叙相見歡於是花心動以爲春從天上來霓裳中序第一也乃令香柳娘侑觴自斟滿尉遲杯香柳娘又遞以荷葉杯温柔鄉裏綺羅香一萼紅不止一寸金香柳娘行幾步步步嬌唱幾聲聲聲慢醉鄉春煖不覺醉紅妝玉山頽倒坐醉公子側有如玉交枝醉公子笑曰好姐姐春風媴娜沈醉東風矣時則珍珠簾外月照梨花疑是虞美人影醉公子喜甚曰人月圓不啻換巢鸞鳳復又沽美酒傾盃令香柳娘排歌歌子夜歌聲聲令人心醉果然五韻美旣而散天花如散餘霞夜半樂滾繡球抛球樂醉公子拍掌大笑乃贈香柳娘一斛珠以定情解連環以五綵結同心雙雙從此惜雙雙上小樓解珮環玉漏遲遲乃赴高陽臺尋陽臺夢喜圑圓戀繡衾不言六醜但賀新郎五更轉香篝煖不問瑣窓零在紅牕聽黃鶯兒遠遠的翠樓吟庭院深深恍若是金縷曲香柳娘乃惜餘春早起見楊柳枝綠眏着西子粧臺一半兒青玉案一半兒黃金縷是杏花天是鷓鴣天聽鈎輈格磔的瑞鷓鴣始知花發沁園春矣醉公子亦起與香柳娘羅帳裏坐看雙雙燕歸梁于飛樂自應天長地久香柳娘愛春霽好景貪折紅梅乃懶畫眉亦恃醉公子寵私謂念奴嬌當做了耍孩兒值此園林好海棠春媚上林春慢醉公子與香柳娘不是置酒賞花在錦堂春夜卽是置酒賞花在畫堂春畫最好是碧桃春雨新漲武陵春水及至碧牡丹開時香柳娘剪牡丹調醉公子醉公子亦摘得新葩戲香柳娘閨中之樂有甚於畫眉序者三春令節不復怨三三矣一日醉公子無愁可解訪安公子安公子正憶舊遊見醉公子來喜甚曰我正憶餘杭朝望海潮暮望江湖正好與醉公子夜行船船至南浦見春草碧色黯然魂銷由揚州慢慢前行惜瓊花安公子聞生查子之喪有西河之慟忽南雙聲子來堅留客住惜餘歡鬭鵪鶉江月晃重山或埽花遊或踏莎行或駐馬聽賣花聲醉公子滴滴金買瑤花贈揚州之名妓瑞鶴仙戀羅敷艶歌不去鮑老催河傳第一至第九雖九轉不肯八歸安公子遍之行於是川撥棹時雨霖鈴向夕渡江雲開見月明如玲瓏玉乘着明月掉孤舟聞月下笛驚起鶴冲天迨遇龍門喚混江龍船船行水龍吟的一般望江南好事近適逢蘭陵王歸國遙正在思佳客接賢賓與安公子醉公子相見歡快活三復望江東順大江東去水紅花照得滿江紅汲江兒水入茶瓶兒東甌令同飲有法駕導引遂至西湖謁河濱神看市橋柳俗說是昔日蘇東坡引湖上人栽的醉公子與安公子又望遠行尋芳草芳草以芳草渡最多及見西湖月出夜飛鵲乃樂平湖樂有摸魚兒摸得水底魚兒眞个漁家傲乃擫釣船笛歌漁歌子漁父曲忽洞仙歌起醉公子不禁桃源憶故人安公子亦盼望湘人適南湘子至述及湘江靜乃唱歸櫂歌未幾日瀟湘逢故人乃贈以皂羅袍醉公子此時念及香柳娘謀歸作傾杯樂矣香柳娘亦盼阮郎歸朝朝惜分飛夜夜思越人十二時中酷相思拈雙紅豆說不出傷情怨别疑醉公子薄倖春雲怨無已時曰我一個凭欄人愁倚欄令人無愁可解這欄杆萬里心誰云無悶琴調相思引出幾多綠意幾許紅情還說甚高山流水一曲古陽關是迷神引病魔也長相思抛不去凄凉犯命宫傷春怨怨王孫綺寮怨怨箇儂這九張機織不出字字雙醉公子在何處玉樓春醉花陰壺中天永遇樂你只管蝶戀花不知惜分釵你臨江仙不解憶秦娥臺城路龍山會醉垂鞭竹馬子曾否憶漢月問你在客窗中月上海棠曾否憶眞妃木蘭花謝荔枝香近遮莫玉女迎仙慢慢的留住就是金鳳鈎鈎不出一絡索遮莫嫌我醜奴兒慢慢的抛棄下來雨中花禁不得瀟瀟雨你孤負了滿庭芳沁園春這小樓連苑後庭花破子垂垂又是梅子黃時雨我邁陂塘採蓮子綠蓋舞風輕意難忘只雙瑞蓮乾荷葉抵不得玉芙蓉秋思耗白苧單玉京秋秋蘂香秋夜月一痕沙我不能擊梧桐譜梧桐謠我只見金梧桐梧桐影那小重山桂枝香燕山亭豆葉黃這壁廂有露華飄暗香那壁廂有疎影裊垂楊纔幾日霜花腴霜葉飛一片霜天曉角嗚嗚的替我訴衷情未幾時飛雪滿羣山雪獅兒大有望梅的意思江城梅花引江城子寄一枝春一翦梅消息杳又到陽春那解語花又含着早春怨相思兒令人丢不去這四時花拜星月剔銀缸卜算子幾時歸去來今夜巫山一段雲夢玉人引我與祝英臺近那風蝶兒隨着看乳燕飛恍惚間夜遊宫滿宫花朝中措月中行喜遷鶯鶯啼序序多少紅情綠意陌上花開緩緩的醉公子奪錦標歸自遙依舊貂裘換酒賀聖朝聖無憂澡蘭香透碧霄千秋歲壽星明永圑　鴛鴦拍節節高醒凝佇依然是鳳凰臺上憶吹簫 
海外奇談 
[九歲詩人] [  警衆]  
　　美國著作家俱樂部會員司那女史今年僅九歲生於維尼亞洲之奴司克地方其母之敎育方法與尋常相同所異者惟於家内特設育兒室一所四壁懸掛有名之圖畫室内各處但陳列各種嶄新之彫刻物故生後易能接觸美的空氣且於其就寢時即誦古文以及有用之歌曲暮亦如之故幼時卽能諳誦古典及古詩三歲時即知拚法及印字機之用法機械之使用早已深入腦中矣女史五歲時作亞吳脫劇之脚本自爲領袖與年長之兒童試演此時女史之家已遷於印第那州之哀維司維而地方屢屢寄稿於報館七歲時作秦克而詩一篇公於世爲著作家俱樂部所賞贊推舉爲會員今年僅九歲蓋已通五國語言也 
[辟穀詩人]  
　　美國賴多卡的士生有奇癖酷善作詩現年三十九歲鬚髮已漸白一日三餐皆以果爲糧每餐以五枚爲度葷腥及湯汁從不入口數年以來携杖一枝飄然遨游於歐山美水間且徧遊東京宫島日光奈良山田等處曾有人往訪之賴多卡的士云余數年以來無所事事終日恣意漫游此次到日本亦不過欲領略山水耳得詩可三百首每得詩輒以嵐山之紅葉或奈良之羊齒爲媵寄與余從弟薛多尉爾卡笛司讀之以余無意名利故余詩從未刋行問世余向有勒烏馬的士病現已全愈近來菜食主義雖盛行然如余之不飲湯汁者恐不多見余體頗健登山至九里之高尙不覺疲倦也 
尊聞閣詞選 
[題曹玉圃君藝圃圖集定公句] [  贅虜]  
　　此身已作在山泉不要公卿寄俸錢世事滄桑心事定倘容我老半鋤邊 
　　江湖俠骨已無多寥落吾徒可奈何只是場師消遣法不論鹽鐵不籌河 
　　紅日柴門一丈開料無富貴逼人來矮茶密緻高松獨料理空山頗費才 
　　不看人間頃刻花斷無隻夢墮天涯新蒲新柳三年大月費牛溲定幾車 
劇談 
[誌新民社之兒女英雄] [  瘦鵑]  
　　新民社之兒女英雄一劇即瘦鵑曩年所編之愛之花（余於紅鵑啼瘦樓拉雜話中曾道其詳見游戲雜誌第三期）頗極哀感頑艶之致客臘演此蜚聲一時余以爾時未曾寓目輒引爲憾今茲藥風徇余請特於星期夜重演是劇華燈甫上裙屐滿座亦可以覘其價值矣 
　　无恐之羅發中將做得不抗不卑恰到好處葢做得太高抗卽不合劇情脫做得太卑下又失羅發身分故飾此角者只須牢記此不抗不卑四字依著做去便是妙諦花園中遇見柯秉義時絶妙神情先出之以冷笑繼乃拔刀欲研終則墜刀而哭勗以仗劍殺敵爲國扞衛復軍人之名譽以償吾之名譽一席話悲壯淋漓四座爲之叫絶臥室一場與夫人訣别若卽若離若剛若儒做得自是入彀若彼送茶送烟曲盡媚態者品斯下矣末一幕亦演來神采奕奕其出語時而慷慨激烈怒氣勃發時而婉約而諷冷峭逼人閉幕時數語如夜半霜鐘令人聞之興起 
　　優遊之中將夫人蘇蔓英可謂絶作一味以冷勝海上旦角中恐無他人能飾此角其舉止談吐俱無懈可擊不過於莊重亦不過於輕佻良以蘇蔓英雖柳梢待月花裏送郎並非好女子然而亦當稍稍莊重方合中將夫人身分若專事輕佻者是則枇杷門巷中人矣花園中與柯秉義訣别臥室中與羅發决裂並皆佳妙末一幕尤有精采四座頓時寂靜如入無人之境全場數百人竟無一作聲者讀柯秉義絶命書時神情極妙玉容失色玉手亂顫讀畢後默不作聲乃鬱至無可再鬱然後放聲一哭妙妙自刎時亦語語悲慘悽人心魂以匹无恐堪稱雙絶 
　　藥風之柯秉義亦尙不弱其扮相雖無倜儻風流之致而談吐不猶人做工亦多到家花園中與蔓英訣别及見羅發中將時俱極佳妙病院一場轉側牀上頗能描摹出受重創後之狀態與張賓伯對答時壯語痛言可歌可泣若（把吾胸中愛國熱血澆開祖國之花）等句的是愛國軍人風流種子吐屬 
　　悲世之月痕責備蘇蔓英語語逼人却又大方不落小見眞是一個好了頭 
　　冶兒之畢阿二佳絶佳絶妙語解頣至情流溢頗博座客歡迎此君之丑角他日直可獨步海上 
　　石痴之施維鸞秋聲之梅士倫突梯滑稽並皆佳妙 
小說 
[滑稽客說薔薇架] [  劍秋]  
　　閱覺迷求籖小說堪發大噱因憶數年前南通某君曾爲僕談一事頗與此相類亦今日女界之怪象也 
　　某公者已革道台也挾貲居滬上無子僅一女如夫人某氏性淫蕩以道台老而無用不足饜其欲乃日與馬夫戲子游醜聲四播而道台固猶在夢中也時女年十七已字而未嫁某氏恐暴其惡思污之以執其口而未有間會天氣漸熱夜花園開幕游蜂浪蝶逐隊而來某氏遂以避暑爲名夕陽旣下輒拉其女公子駕馬車向亨白花園而去如是者數夕而此混沌未闢之女郎遂與某少年訂秘密交薔薇架下春風一度彼此卽匆匆而别初未嘗問姓氏里居也無何道台死夫家以男長女大擇吉行婚禮却扇之夕新郎失聲曰噫...噫...卿非薔薇架下之人耶新娘紅暈兩頰羞不可仰淚珠盈盈而下親友覩斯狀咸莫名其妙以問新娘新娘不答以問新郎亦期期不能言唯頓足長歎而已（二） 
[短篇滑稽老壽星] [  心根]  
　　老夫今年九十八矣從未見如此時局 
　　一老人扶杖獨行鶴髮結小辮盤於頂見路上電線詫曰此何物殆古所謂天網乎我國人入其網中不悟猶日以電往還爲唯一政策且自詡曰文明豈不可憐可笑 
　　未幾入某茶室茗焉見有賣報者來頂秃鬚眉皓白似曾相識者問其年則曰我爲老壽星人以我老額上有壽文髮秃有光若壽星然故有此稱並非天上老壽星也君得非胡姓者耶若然則我尙癡長二歲 
　　胡老瞿然曰噫老兄年一百尙賣報耶讓之上坐 
　　老壽星乃坐而言曰我非徒賣報且評報因慨然陳報紙之利弊及某報某報之價值並請胡老閱某報一份 
　　胡老曰時事不願聞老夫今年九十八矣從未見如此時局 
　　老壽星曰噫君何見之淺也弱肉强食世界公例成則爲王敗則爲寇事克則卿不克則烹無古今中外一也君祗知古有皇帝不知今日之總統非皇帝乎祗知古有焚詩書者不知今日之封報館非焚詩書乎祗知古有坑儒生者不知今日之殺黨人非坑儒生乎祗知古有銷兵器者不知今日之禁軍火非銷兵器乎古有所謂刺客今日之暗殺圑一荆軻聶政也古有所謂並耕今日之社會黨一許行墨翟也... 
　　胡老曰止！止！此豈足以服我他且勿論卽如借債以行政亦千古未有之奇局也 
　　老壽星搖其首曰不然彼高築避債臺者豈非古之帝王耶所慮者周王尙有臺可避他日我國民眞不知避於何處耳 
　　胡老點首曰誠如高論今日之時局尙非千古之創局然我聞古有養老之令今何以飽學如君高壽如君而猶以賣報聞 
　　壽星默默微笑而出 
　　胡老亦扶杖出曰老夫年九十八矣從未見如此時局 
　　心史氏曰二老行將就木而猶如是云云所謂老當益壯者非耶如二老言則中國必復爲老大帝國而後可然今日之中國固濶少之官國也欲更爲老大帝國鳥可得哉（二） 
 
 
 

Page 15

 
 
   
 
 

Page 16

 
 
   
 
 

Page 17

 
 
　　申報弟五張 
　　中華民國三年西曆一千九百十四年四月一號星期三 
　　舊曆甲寅三月初六日共五張 
來稿 
[就生物學顯明家庭之模範（英國高葆眞）]  
　　　近日科學家言人類在世雖高出動物之羣而自其官駭肢體目之仍不離動物之界中其心之感觸亦有類似乎動物心之感觸即於人類特别之情（謂之人情）乃是大凡動物之情發逹至極精之處故欲知人情常理以求心理學之正義不可以生物學爲無益之談所必當考究者也惟人類有人情亦有人道故能成宜然之家庭而亦當虚心研考生物學所預表之家庭然後知其歸屬若何也 
　　宇宙之中最劣卑之生物無論已凡有生氣者皆感一陰一陽之　而生則所預表者即父也母也子也實爲一家庭之起點（中國家字古寫法一宀三人乃表父母子三人爲家之起點）試以蟲魚之類證之其雄者配偶之後棄其所偶亦不顧其所生其雌者旣生之後曾無顧復鞠育之情聽其自生自長蟲魚之類大凡　孳生之情而無撫育之德故難預表家庭之美備也人類高出於蟲魚之上則不可以蟲魚所爲視爲人情之理蓋知生而不育者蟲魚也非人類也 
　　更以胎生動物證之胎生動物非僅知配偶而孳生也亦知撫育之理焉於其子之旣生也孳乳之護衞之敎導之三者缺其一則其子難以存活矣以養以育以敎在胎生動物之卑劣者則獨其牝者任之其等級愈高者則牡者恆護衞其牝者故當生育之時牡者恆在其牝之側未嘗遠離將以免母子於危難也由是觀之人類夫婦之間胎產之時男子不知愛護其女子直是卑劣之動物尙得謂之人類乎野獸之護育子也親愛之情至切至摰竭心勞力棄安就危以護其子仁愛之情此其權輿且牝牡相助而又共助其所生因之夫婦父母子女之愛情生焉旣能相愛則愈能相助是亦家庭美德之見端也 
　　生物之學有常例焉動物之程度愈高則所產生者愈弱而愈寡也試觀蟲魚類其所生者有生以後均無仰賴於生之者乃能自育而所生者甚衆一時之生或數千百（如大凡之飛蟲）或至萬　（如大凡魚類）藉其衆多以存其類蓋魚卵旣生乃爲他魚類所食而蟲之生蛹雖預爲其蛹作巢未成蛹而死者亦有之蟲魚之小者以無顧復之故恒不免於死亡（被異類動物所食故）賴茲生殖之繁以存其類惟動物之程主工愈高如鳥獸之類則所產生者較寡而仰賴其父母護育之力亦較切存活長成至不易也其動物愈高等者則其父母所施護育之力愈勤而愈久（觀猪每產七八狗產三四人所產者惟一而所生者甚弱必受三四年之育養始能自擇食物亦必受人十數年之育養始能自供其食物）且其子之仰賴父母顧復之恩愈久者則其眷念之心亦愈　而罔極之念亦愈深此家庭慈孝所由昉歟 
　　鹹哉生物學所表明者創造之公理而最古時所謂以動物之前途爲標凖者非他乃一宗族一家庭之社會也羣居之鳥獸無不合成一圑以相助爲常規其守規則也至忠别居之鳥獸其等級愈高則其雄者牡者之責任愈重必扶助其雌者牝者以喪其育養之勞由是觀之今日淺學之士貪戀自由而昧於自由之眞理於家庭之禮輕之蔑之非徒廢古聖賢之道亦逆生物學亘古以來之恒理而大悖乎歷代之大戒或推助其說或躬自蹈之莫非害國之賊也圖者積家而成者也立國若無家處爲本必散漫無所結束尙得謂之國哉 
　　十九世紀天演書學者之說其中有二三册述進化之理不外弱肉而强食之故强其種以存於世是則赫胥黎與斯賓塞兩英士之創論也然而兩氏所撰論者與逹爾文所研究者似是而非今格致學者所不信也德國哲士尼次切氏推論此意及於人類謂人類之進步乃由相爭相鬥而成而不思人類進步之領袖者如聖賢也哲學家也敎育家也發明新理與創設新法學也贊美術家也醫學術生家也農業家也製造家也商務家也曷嘗有好戰喜　之心哉而其所苦心經營者往往以戰　之故敗壞於擾　之中戰爭之事焉足以助人類之進化也哉嗚呼尼氏所論者遠於事實書生一孔之見又焉足以語於天下之大道也哉尼氏之說與逹爾文所論者逈不相俟故其所謂競爭之意非逹爾文所言之競爭也其眞僞虚實之處又鳥可以不辨哉 
　　動物萬類人類爲之長阨運危機環伺於其旁叢萃於其躬夏之炎熇冬之祁寒皆動物危難之境遇也長夏不雨渴不得飲隆冬乏糧饑不得食以飲食之故則必求戰勝其危難是謂之競爭孱弱鳥獸而虞强鷙者之角牙思所以防備之謂之競爭人類之生病種之微生物足以危其身者亦至夥矣有熱疾之微生物焉有瘟症之微生物焉有各種瘟疫之微生物焉今日衛生之術百法以備之者是亦謂之競爭逹爾文所謂競爭者卽其意也夫動物未嘗與寒暑相爭　也小鳥未嘗與大鳥角力也人類未嘗執劍以殺諸病種也雖淺學者亦不得謂是數類之防禦直同互相爭鬭也然則競爭又焉得謂之實事也哉故逹氏競爭之說乃指動物之盡其智略以防危難而已 
　　逹爾文競爭之說英文爲Ｓtruggle　for　existence　以華文譯之乃奮力生存之義而與競爭之解不甚符合惟譯義之偶乖於是競爭之說遂傳播於中華是不得不考其事實而證其異同也蓋謬解逹爾文者以鳥獸與其同類時相競爭宛如强虎戰勝較弱之虎强鹿戰勝較弱之鹿强鷹戰勝較弱之鷹憑空結撰語本無稽幾何不爲近今動物學家之笑柄也哉 
　　試更以弱内强食之事實證之則有强鷙之鳥獸類以孱弱爲食物然而食肉之鳥獸未可與爭戰同科也當其饑餓之時急不能擇則捕孱弱之鳥獸食之一飽之後則强鷙之氣消而友助之情生則見其與同類異類時相周旋也况當饑迫之時一擊而盡未嘗有凌虐之心不令其知餘痛也此乃山林之士所詳考　證者也 
　　今世所謂競爭者其對於人類與動物之意乃在凌弱以自强則與家庭之理相反也按動物學家之論鳥獸也其常行之規乃扶弱以致强則與家庭之理正相符合也或有恆居城市之人恆見犬之游牝則數牡之爭　至　是乃離羣後之變態而非野居合羣之原性也蓋野居之獸其牝牡之數適均而鬭爭不常有以相好爲常性以相助爲常規一羣所遇之危難乃合一羣而防備之同類所遇之危難近者恊力防之遠者同聲應之弱者病者相扶持之是則所謂家庭之見端也以家庭之理推及於治國則亦可見立國天然之端倪也考其事實乃知其究竟母爲訛文風語所牽引以自壞其齊家治國之天性也有志之士幸勿河　斯言 
[論用兵影響於敎育之害（英國季理斐撰）]  
　　敎育者立國之根本也此其義夫人而知之然以夫人而知之事宜竭盡其心力而爲之則世界之敎育當已至於最優美最高尙之域面何以世界敎育之程度或高或下未能一致則以障碍之環列其間倐至而忽來敎育之進步因之旣前而復郤而敎育之障碍影響最大而貽害最深者莫用兵若也西國有恒言曰敎育猶時計也用兵則如時針之退指然時針之退指或一時或二時則其進行亦必一時二時乃能逹所指之　用兵之摧殘敎育或五十年或百年則其恢復之功亦必五十年百年乃能返其舊日之程度觀於中國近日用兵之事可以知其故矣清之末造爲中國敎育萌芽之時猶之時計之指針方始進行也革命事起而前進者後郤矣革命以後二年之間文有蠕蠕欲動之勢二次革命之亂起後郤者日益甚誠不知進行之期又將　幾何時而恢復之功期之於何年月日也此記者所以有用兵影響於敎育之害之作也試將其害之犖犖大者列舉左方以諗當世 
　　一國之敎育賴以維持於不敝者必其一國魁桀之才賢盡心力以提倡之然後有濟也國家承平之時所謂魁桀之才賢得以優游娱暇以從事於培植後進敎育之進步庶幾一日千里也兵事旣起則魁桀之才賢多從事於兵間而甲乙兩方面皆有之鋒鏑所至必有死亡敗者之損失固多勝者亦豈能獨全於疆場之内戰事旣終而此魁桀之才賢已十去其七矣以敎育界所馨香禱企之人乃以兵事之故摧殘將盡敎育前途尙堪設想乎此其害於敎育者一也 
　　倉廪實而知禮節衣食足而知榮辱隆盛之世有養而後有敎國家當兵連禍結之時小民救死之不遑謀生之日亟其壯者則餬口於四方而敎習缺乏矣其幼者以無力而廢學則生徒寥落矣舉國注意於戰事卽舉國無心於敎育其一落千丈之勢不待智者而後决也此其害於敎育者二也 
　　今日作戰之費其消耗之鉅有非常理所能推測者雖在財力雄厚之國竭其國帑猶虞不繼而財政竭蹶者必將全國之度支挹注於軍備則敎育之經費無從出矣况先戰有軍備將戰有軍需旣戰有軍隊善後之欵解散也需費留養也亦需費無惑乎敎育部欲推廣學校而政府以無欵辭之也此其害於敎育者三也是三害者不特中國有之英日兩國亦有之也日本甲午之役所得賠欵之數甚鉅原擬以大宗之欵爲振興敎育之用日俄之戰起乃盡以之爲兵費於是日本之敎育受其影響發逹極難英國每年增加軍艦雷欵甚巨蓋恐歐洲各國之軍艦有突過於英國之艦數者則如有失和之事英國將歸於失敗也故英國之政黨咸以爲預備軍艦之欵爲必要之需而惜乎國中敎育之費轉以是而不得增加亦備戰之故有以使之　也總之兵凶戰危其害於國家者甚大敎育乃其一端謀國者愼勿輕言用兵則世界之幸福也豈徒敎育也哉 
 
 
 

Page 18

 
 
   
 
