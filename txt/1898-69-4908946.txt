# 1898 - 69 - 4908946

 

Page 1

 
 
[諭旨告成] [  申報館主人啓]  
　　本館每日電傳諭旨除譯登申報外每季必然敬謹彚印以廣流傳所有去年冬季欽奉彚綸音兹已排印蕆事每本仍收工料碼洋六分大報王言光昭薄海敬告官紳士庶請來購取可也此啓 
[出售廣學會新譯中國度支考○仍寄售中東戰紀本末初續編文學興國策每套兩圓] [  圖書集成局代啓]  
　　中國每歲度支出納之數向無刊布清册上海英正領事哲特就户部曁各省奏報中關係錢縠之數者積三載之句稽抉摘成中國度支考一書呈英政府轉發議院核准刊行於中國財賦之所出與夫一歲支發之欵逐項羅列旣簡且明廣學會譯作華文交本局代印精本卽托申報館帳房申昌書畫室出售每册洋銀一角五分所有前印之中東戰紀初續編連文學興國策并售拆售均有定碼專及泰西新史攬要仍并寄售上海英大馬路泥城橋東堍廣學會總局及美華書館格致書室古香閣文瑞樓飛鴻閣大吉樓外埠敎士售書處曁各書坊皆有出售諸君請分别賜顧可也 
[振興格致論]  
　　大學言治國平天下而先之以格物致知誠以人必知萬物之原而後擴而充之可以由末而返諸本正不第讀山經蘭雅多識鳥獸草木卽可自矜爲宏通淹博之才也近百餘年來泰西格致之學且以精往往剖析毫芒研窮其理小而蚊蚋蟣蝨大而日月山川無一物不有理寓乎其間卽無一物不窮其理之究竟愈推愈廣愈闡愈微由是而究天文攷輿地興製作講樹藝以及槍砲舟車之利佃漁織牧之經一經格致家推本窮原卽能竭其才力聰明以漸收富國强兵之效然則由格致而幾平始古人言豈我欺哉中國近五十餘年海禁大開西儒之不遠數萬里而來者類皆挾其所長以誘掖我華士庶暇更將一切天學地學光學化學熱學汽學重學電學聲學醫學以次譯出俾學人之未習泰西文理者亦可簡練揣摩而尤以英儒傳蘭雅先生之格致彚編爲能集其大成餉遺靡盡所惜先生應廣方言館之聘筆墨紛繁以致彚編譯至第七年卽戞然而止竊嘗私心冀幸曰安得有具大願力者踵而行之庶幾格致一門得以日新而月盛乎至今日而始有格致新報以繼其後是報創於青浦朱君子堯榮組昆季而向賈二西士更出其所學相與有成報例一遵格致彚編其第一卷推論動物之理及泰西學問源流反覆詳明有條不紊其中詳述鐡路利益尤爲當務之急今者蘆漢鐡路先已鳩工庀材而閩中容純甫觀察更創議由鎭江另修一路至天津俾南北二千數百里中得以氣脉流通往來利使所有條陳奏牘備登前日報章得此報以互証參觀庶恍然於鐡路之成效昭彰而入股者得以愈堅其志歟至於互相問答諸條尤有斆學相長之義彼窮鄉僻壤之有志學問者皆可於此獲師資焉抑又聞之凡物皆推原於點目前粗淺之理精之卽其妙無窮此其理湘鄉曾劼剛侍郎嘗言之矣其略曰白者諸色皆備黑者諸色皆無諸色備則不復受色故以色著白紙常惟而拒之顯露於紙上諸色皆無則能受衆色故以色著黑紙常納而入之隠晦於紙中夫繪白紙而顯露繪黑紙而隠晦此孩提之童所能知匹夫愚婦所不屑道者也然泰西學士由此以証日質之所有辨虹霓之七色窺玻璃之三角定藻繪之彰施攷影相之宜忌其學無窮極焉五金傳熱毛羽不傳熱投鐡杖一端於火火外之鐡遽不可執焚獸皮將盡而未盡者仍可執此傳熱不傳熱之証也狐貉足以禦寒非狐貉能生熱也惟其不傳熱故能護藏人身体有之熱夫投鐡杖與獸皮於火可執不可執之别此亦孩提之童所能知匹夫愚婦所不屑道者也然泰西學士由此理以考求地心太陽之熱力與一切機器鍵轄火輪舟車蒸汽生力之大凡稽化學生尅之源察冷煖漲縮之理儲水銀鑄鋼鼓以及製寒暑之表風雨之鍼五緯彗孛地毬月輪藉攝力以環日地火震山空陽牛颶循定軌以行災推測之眇通乎神明其學亦無窮極焉然則積小以高大由淺近而至精深者非格致家所謂萬物起於點之明証乎僕年未五十已視茫茫而髮蒼蒼又以嫁綫勞人於西人攷求格致之書雖嘗涉獵及之終未一窺其間奥其中惟醫藥一道稍得一知半解然亦未敢謂有得於心今幸朱君昆季之力果心精創爲是報他日者傳箋研問擴我見聞由醫學而漸及夫化電光聲天文輿地諸學正不第鯫生之願於此可慰卽由是而推曁夫製作樹藝槍砲舟車不將使兵日以强國日以富用以立大學治國平天下之基乎於是喜而作振興格致論 
[諭旨恭録]  
　　二月十四日奉上諭密雲副都統著信恪調補蘇嚕岱著調補廂白旗漢軍副都統欽此同日軍機大臣面奉諭旨本月十七日進内奏事當差執事之王公文武大小官員均著穿蟒袍補褂欽此○十五日奉上諭中允黃思永奏職銜抵捐實官請將賑捐明定章程遞减二成等語者户部議奏欽此 
[俄兵抵日]  
　　日本東京日日新聞大東座三日初四日卽華座本月十二日有俄國沿海屯紥之陸軍一千五百四十七名由海參崴乘殺辣託夫軍艦駛抵長崎就港中寄碇 
[售煤有禁]  
　　廣州博聞報館接西貢來信云西貢法官業經出令所有貢煤除供法國海軍之用外一概不准售與他人蓋以時局堪虞故不得不預爲之備也 
[籌借集事]  
　　牛莊訪事人云月前營海關道王觀察奉到部定昭信票章程令籌借三百股每股一百兩觀察遂自認五十股再邀集紳商富户分認二百五十股刻已認定集銀三萬兩聽候部撥 
[會議派票]  
　　廣東訪事人云粤垣大憲接奉廷寄准設昭信股票頒發中外每張百兩周年五釐起息二十年本息清訖平時准相售賣并准抵地丁鹽課等欵初八日督撫將軍會同可道各員并在城各大紳在廣雅書局會議是日到者廣雅山長廖太史廷相粤秀山長潘太史寳琳羊城山長易部郎學清陳太史伯阿劉太史廷鏡潘京卿贊清蘇觀察元緒梁主政志文梁孝廉起計孝廉應鎔等聞派粤東一千萬兩現擬鹽務派一百萬兩其餘各富紳商分派惟刻下各行生意已成錐刀之末則此事恐非易辦耳 
[劇盜成擒]  
　　蘇州訪事人云本月十六夜黄昏時飛划營哨弁宋君拿獲本年正月某日搶刼王姓木行之盜犯何得勝一名解至吳縣署賴大令卽飭釘鐐收禁候訊至供詞若何及一切詳細情形容俟訪明續錄 
[世職須知]  
　　京師訪事友云兵部會同吏部議奏新章凡世職人員如有加捐各項文職兼襲者其世職改折捐免保舉銀兩五成補繳五成至承襲世職歸標効力人員加捐武職者仍照舊例准抵捐免保舉銀兩十成此議覆彭侍御述之奏也刻已奉旨依議矣 
[勸諭認捐]  
　　嘉興訪事人云日前有委員至郡係奉惲方伯札委會同厘局劉總辦勸諭各業於向章認捐外 
 
 

Page 2

 
 
增捐若干以免逢卡補足刻經往返勸諭各業間有疑難故尙未議定也 
[蹔緩轟灘]  
　　重慶訪事人云雲陽縣新灘前經總署派海關工師戴君等隨帶機器炸藥至川轟去當以春水尙深灘石多淹不便轟擊須俟二月底江水漸涸方能大興工作也 
[販米平糶]  
　　廣東訪事人來函云粤垣米價日昻廣仁善堂已集巨欵六七千金赴廣西販運回粤平糶并禀請咨行西省减免抽厘擬定章程此項米石祗分售貧户督憲又撥資派輪船往湖北販米回粤平糶邑尊出有告示嚴禁販運出洋從此粤東米價卽不能建减想亦不至過增矣 
[禾中試事]  
　　嘉興采訪友人云本月某日府轅接奉提督浙江學政陳大宗師來文卽札縣出示曉諭定于十七日舉行縣考十六夜四鼓時嘉秀兩邑尊在儀門口升座點名諸童領卷而入迨破曉封門命題晚間更鼓初敲卽啓放頭牌洎淨塲已十八日黎明時節矣是日嘉興已冠首題則無敵于天下無敵于天下者次題及是時明其政刑未冠首題少者懷之次題申之以孝悌之義通塲詩題賦得春寒花較遲得寒字秀水已冠首題遠者來至無欲速次題彼將曰在位故也未冠首題則不達見小利次題子亦曰在位故也詩題賦得小樓一夜聽春雨得樓字 
[松試十四志]  
　　松江采訪友人云本月十九日夜將半松江府恩詩農太守飭將所取七邑各文童正案發貼由辦差人役備齊鼓吹儀仗用綵興齎所録各姓氏迎入學宫懸諸廊廡計華亭共取二百五十七名奉賢一百四十九名婁縣二百二十六名金山一百十二名上海二百十六名南匯二百二十八名青浦二百八十七名所有各縣前茅二十名録左上海則將全案照録一通　華亭　顧永澂　姜世豪　胡毓臺　耿善勛　吳在棟　廖元僖　張　騏　沈　澧　瞿秉常　沈　傑　顧鍾岱　沈志同　顧際唐　邱曾垚　於履祥　施開文　張端瀛　姜保華　龔廷陛　廖宇燮　奉　賢　吳玉良　翁貽孫　阮尙敬　陳海龍　裴汝昌　張昌泰　張祖煐　李乃福　朱文田　唐　昶　莊禮槃　沈希約　梁邦達　徐鴻鼎　衛朝棟　陳時俊　何芳翰　阮尙喈　夏鳴雷　張時芳　婁　縣　丁繼庠　張樹勳　沈平康　陸祥雯　張錫鬯　程雲鵬　沈家振　王國瑜　陳世鳳　許錫藩　張作邦　章　平　章本衡　唐長華　張忠清　查曾匯　姚錦德　宋　文　朱　俊　唐傳定　金　山　丁式賓　金荷剛　孫念霄　何錫圭　陳顧言　陳葆琪　徐其生　倪廣心　張作棟　吳元楨　曹駿猷　黄時龢　朱光明　徐兆慶　徐　炯　陸宗贄　上　海　黃炎培　謝永炘　潘如樑　劉欽勵　王詮運　沈寳善　陳時夏　張秀峯　陳德清　陳昌鳳　夏廷棟　劉　瀛　倪道原　王樹功　葛尙迪　黄公錫　胡宗瑗　唐祖鏗　陳端清　張汝鑫　顧視清　陳師咸　唐寳晉　李景星　吳光宇　朱樹棫　徐文達　趙澄瀾　徐元炳　黃　虯　丁熙咸　周文熾　曾澤民　汪慶燾　陸其鑫　曹永達　劉至學　蔡恭保　徐善祥　何　鈺　毛經鑄　梅祖蔭　金潤章　陳乃斌　沈日章　金保樂　李維清　郁鍾鸞　曹永恭　曹永敏　吳寳地　尤彭熙　周漢章　程宗鵬　朱文煥　顧光煥　嚴　恭　尤彭泰　李景崧　許繼光　范熙祥　林祖浩　王藻鑑　唐書紳　施人傑　沈崧駿　喬世德　秦錫祺　胡祥翰　樊葆深　嚴智及　王承旦　錢端履　馬才輝　秦錫芝　張履和　楊兆魁　康裔孫　王豐鍾　黃　堃　諸崇瀾　張之綱　范　選　金　瑞　曹九思　秦嘉賡　王式炎　朱壽愷　郁鍾鼎　張　鏜　胡信昭　王增壽　周士清　蔣家鳳　瞿慶銘　金　章　徐文鏞　王式森　蔡雲鵬　陳宗器　徐寳璜　劉　瀚　朱錦標　顧　源　陶鴻藻　顧景星　孫承燾　黄紹昌　田葆貽　顧鬯囙　王　遹　陳其藻　郁　萃　范本鎏　任晉康　徐　琳　韓鴻藻　王纘善　陸增禧　楊兆鵬　宋人傑　高　耀　周鴻銘　葉爾松　沈毓才　孫　晉　朱　黻　包仁浩　錢書城　曹榮鑑　談耀堃　胡光奎　金其相　潘　紳　張鳴岐　張　韜　楊汝銘　沈祖綿　尤桂芬　黄錫福　陸元龍　張之紀　李鍾瑛　曹　堅　徐偉楨　林本立　吳繩伯　馮　浩　薛紹銘　倪錫圭　孫　鑄　孔祥百　朱綬章　蔣　偉　郁繩武　張國安　丁承弼　姚寳枏　高壽基　徐宗蕃　袁　容　瞿慶常　周　鎬　潘宗彞　楊洪遇　陳士驥　汪寳亨　唐祖庚　衛聲勛　楊書瑞　王廣淵　王承綸　楊德圻　楊士煌　張仁龍　張元熙　丁文龍　陳觀光　瞿衡佐　何　鏞　胡兆賢　劉元庠　金　澍　劉　通　潘　浩　張楚枬　鍾如璜　凌紀勛　朱光照　王釗功　凌希曾　季鴻勳　金璧輝　朱耕莘　孫文秀　張本謙　翁師楷　丁光弼　徐顯曾　沈兆松　丁豐源　王承梁　孟廼釗　朱雲倬　錢樹奎　王鎭功　龔祖遂　瞿誌旭　周宗麟　毛恒受　吳澍禎　孫詩志　侯文德　沈兆槐　周文焜　張士瑾　南　匯　閔垂鑒　潘守勤　楊光照　姚駿烈　倪贊清　黄之德　朱煥章　吳耀奎　王保清　周祖文　周　鼎　顧　瀛　朱增濬　張文瀚　瞿　鑫　王宗導　顧占魁　周紹頤　顧世昌　姚文田　青　浦　吳有聲　姚文江　諸侯光　徐徵榮　唐寳淦　葉世綸　沈鴻熙　唐寳鐘　戴克寛　茅承基　唐寳琛　王懋功　陸綺韶　陳懋慈　沈　鵬　錢乃續　胡善繼　汪魯芹　徐士亮　朱孝徵 
[皇州春色]  
　　京師訪事友云李某向充部吏有烟霞癖孑然一身恒寄居琉璃廠火神廟東夾道烟館中所得資財除兩餐外盡償烟債而尚不足久之積欠烟館當十京錢三百餘緡客臘烟館執事某甲向李偪索李無以應避居他處新正十九日甲忽遇李於途扭之而歸偪索益急勢將毆辱抵暮時李覓利刃向頸自刎甲見之懼而欲逃他夥恐被波累阻止之報官請騐次日北城司官蒞騐幸李未死將甲重責封閉其館令延繫調治李傷并給養贍資刻下李傷尙未平復故甲猶寄諸囹圄也○某甲居前門外迤東興隆街上元日蒸棗糕祀神以其餘分饋鄰右食之皆嘔内一吳姓男子竟登鬼籙於是譁傳有毒甲聞之棄糕不敢食翌日官來相騐委係誤食毒物傳甲究詰供糕麫購自某磨坊復傳磨坊主訊問供稱日售糕麫若干斤皆無所異不肯任咎反覆究詰迄未知毒所由來也○有高娃者寓宣武門外四川營客歲與人合買京西煤礦而中有瓜葛未清正月廿五日舊業主某夫婦二人突至高處索欠高不出見抵暮某出携來强水一瓶自飲大半餘使婦接飲之某頃刻毒發倒地　滾斃於門前婦飲水較少故得未死而喉舌均焦已不能語閽人大驚入報高遂遁旋經北城司官蒞騐笞家丁四十板而收禁之連日訪高匿處備未得其蹤跡也 
[遼陽春色]  
　　牛莊訪事人云營口河北岸一片荒灘所産蘆葦其夥本月初七日之晚不知如何失火被祝融氏掃蕩一空○劉某富有資財故後妻妾各嗣一子妾于氏日前忽鼻中流血而死人皆異之 
[雲津談屑]  
　　天津訪事友云去冬天氣較暖澤腹不堅正月廿八日礦務局永平輪船由津開行赴滬廿九日英國兵船由白唐口開往唐沽别喬輪船亦於二月初一日由滬駛到唐沽候載客貨節氣甫交雨水而輪聲帆影已破浪而來惟去歲祥霙未沛麥田待澤殊殷直至正月之晦始四野天低雲容似墨黄昏時候天公玉戲徹夜不停翌日料峭春寒甚於冬令然九河斷難氷凍輪船來往仍可自如也○海人道自開戲園之後荒烟蔓草已成熱閙之塲惟良莠不齊是處樂生錢鋪遂有盜刦一案聞樂生未刼之先曾有鄉人負錢六千來津市物至此左顧右盼忽被匪人將錢掠去至正月二十九日之晚樂生錢鋪又被匪徒洞穿墻壁搬取現錢及帖片等約共百十千下游梁家店及上面先農壇均有弁勇駐紥以備巡邏何竊刼之案竟層累而至耶虎兕出於柙龜玉毁於櫝中是誰之過歟 
 
 

Page 3

 
 
[吳山立馬]  
　　杭州訪事人云興忠巷錢姓家主人素有烟霞癖本月十三日之晚一燈熒然臥游有夢移時深入黑甜事忘却吹滅燈火不料燈花忽爆落於錦衾燃及絮問濃烁四塞而錢尙春婆未醒也幸其妻上樓急大聲呼救并拽起其夫僕婦人等亦聞聲麕集取水澆灌得卽熄滅雖未成災然已受驚不淺矣○天后宫前有某姓婦者積年老虔婆也去臘誘得青雲街某甲之婦售異諸曁縣屬之楓橋鎭某姓甲在蘇州貿易末之知也今正返里入其宫不見其妻訪間之下始悉爲婦誘賣乃卽具禀控告蕭大令立提至案一訊而服處以重刑發班房管押並飭差封閉其屋一面移文諸曁縣提甲之妻交其夫領回管束一 
[甌江春暖]  
　　温州訪事友人云温處道王心齋觀察於二月初二日甄别中東書院生員題夫如是至旣來之童生題舉賢才詰題賦得春入山村處處花得花字限戊牌交卷逾限雖有佳文概不録取生童共計一千五百餘卷甌海文風亦可謂蒸蒸日上矣○永嘉縣周竹卿大令於二月初四日甄别東嘉書院生題永言配命兩句愛人章東甌王論謝靈運登江中孤嶼賦以題爲韻賦得生靈豈獨化東甌得甌字大觀亭遠眺七古不拘韻章題嘉善而矜不能我之人賢與餘與生員同限三日交卷○新委温州牙厘局總辦戴子開太守接辦以來極力整頓厘課擬令洋廣捐照則完報不准减成但甌郡爲通商口岸闤闠艱難如洋布紗鐡等項銷塲暢旺或可稍爲彌捕至煤油火柴等件價廉息少礙難照加刻聞順和公司曁南順記各鋪均經禀請循舊辦理想太守俯順商情當可准其所請也○玉環叅將王雨亭叅戎因公赴甬二月十一日附招商局豐順輪船至郡小作勾留卽須言旋視事○周竹卿明府之瀛眷筮吉三月初一日遷移入署緣前任葉大令成於前月杪赴省也○前温州牙釐局總辦楊晉笙太守交卸同務已於二月十四日附招商局豐順輪船至滬然後赴省銷差○永嘉縣周竹卿大令於二月初八日放告具呈人紛至沓來多至六十餘起大令升坐大堂宣示息訟論一篇諄諄勸導并令書吏逐句解說然後按名收詞仰見大令慈愛爲所不欲民間之紛爭雀鼠也 
[黄鶴樓題壁記]  
　　湖北訪事友人云江夏縣王大令奉學憲札文舉行縣試擇於本月十五日開考已詳前報兹聞本邑高觀書院尙未甄别因將試期稍爲展緩定於二十一日考試高觀書院二十五日在大貢院舉行縣試業已出示曉諭矣○鄂省前遭髮逆之亂紳民殉難者甚多事後經大府奏請於省城建昭忠祠春秋致祭本年春祭之期擇於本月初八日舉行并飭傳梨園子弟演劇侑神一時甲舞丁歌絲清竹脆洋洋盈耳渢渢移人紅男緑女空巷往觀人海人山異常擁擠輕薄兒郎更欲於脂粉叢中一飽眼福有某姓女郎風神秀逸態度嫣然裙下雙鈎尤復俏如菱角適偕中年之婦聯袂而來某少年見之卽品足評頭恣情媟褻婦斥其無禮怒詈申申少年見其荏弱可欺竟挨近女郎身畔恣意輕狂女郎駭極狂呼旁觀者咸抱不平爭欲以老拳從事少年知衆怒難犯始於人叢中乘隙而逃然女郎已雙淚汍瀾花容蕉萃矣 
[鳩兹近事]  
　　蕪湖訪事友函云去年夏間江口吳萬順木行東夥偕逃倒騙鉅欵計虧欠同茂元豐恒和等莊約二萬金合之此外欠欵不下三萬有奇經各莊主控縣請追縣主諭令江西會館首事邀同債主將行内所有木料一併封存復行文江西請將行主吳祗齋原籍貲産概行查封備抵並再緝拿其人事閱一年殊無蹤影日前忽聞江西臬憲張廉訪已將偕逃之管事夥某甲及吳之戚串某乙拿獲訊明吳實有心虧騙備文移送至蕪不日卽可抵埠或謂吳祗齋本人亦已拘獲矣○通商以後泰西教堂林立内地皖南北各州縣現皆接奉省憲檄飭凡有教堂處所及西教士出入往來必經之區悉令派兵保護並聞和州符直刺函致彼處教堂德司鐸請嗣後遇事出門或于役城鄉必先知照派兵護術如不知照倘設或禍生意外卽不免兩有妨碍德教士告以和州教堂係蕪湖總堂所轄須候禀商總司鐸以定從違 
[隋隄春柳]  
　　揚州訪事人云邗上於本月初一日得雪後春寒料峭未轉温和迨至初十日下午陡起北風走石飛砂窓櫺俱震俄而風止滕六君又惠然有來其始也雪珠夾雨鴛鴦瓦上浙瀝有聲繼則扯絮搓綿如掌如拳盤空而下入夜氣候非常嚴冷布衾如鐡徹夜不温雖去臘四九時凛冽寒威無以過此翌晨推窓四望但見堦除一白屋瓦　銀高下樓臺無處不粉妝玉琢約積四寸有奇簷前冰箸垂垂長幾尺許而滕六君興猶末闌時復效散花天女遍灑瓊琚歴兩晝夜之久尙未稍止說者謂客臘雖曾沛祥霙而所得甚少今花朝已屆反如此大雪非徒有碍來牟且受作春寒時疫必多保身者可不預爲珍攝哉○客從下河來者云日前舟經泰州相近之顧家圩陡起狂風瞥見前有一舟轉舵不及致遭傾覆各舟竭力向前援救得將搭客七人及十二歲男孩一口援登彼岸至駕舟之夫婦兩人則均兇占滅頂屍身隨經人撈起置成河漘　舟則猶釜覆河濵尙未挽之使轉也聞舟子劉姓係葛家莊人須俟其親戚到來始得收殮吁可慘已○揚城南河下某會館每屆春秋佳日必招梨園子弟演戲酬神向例先於會館對面外臺演唱數日以示與衆同樂之意本屆已於某日開臺聯袂住觀者無異蜂屯蟻聚某日正演拾玉鐲一齡西廊看臺忽震震有聲觀者恐其傾倒一時人聲鼎沸爭欲遁逃某女郎隨衆而下一擡身裙下鳳鞋已不知何時化鳬飛去女郎頰暈紅潮進退維谷不得已倩人扶掖而去 
[鶴市春聲]  
　　蘇州訪事人云蘇垣舉行歲試之時貢院附近一帶攘往熙來殊形熱閙無賴之徒遂得混跡其間藉考寓爲名誘人賭博某姓考寓自開考以來無日不喝雉呼盧大張旗鼓某日有甲乙丙三人頭戴紅緯大帽大踏步闖入大聲恐嚇曰我等係學院差役爾家閙賭已爲學憲訪悉特飭前來拿捉某姓聞之慌張殊甚急倩人向之緩頰以佛頭若干奉敬甲等故意推辭至再至三始取之而去不料十四日午後寓中正在采烈興高之際甲等三人復貿然至仍如前言旋爲考客覷發情由立將三人扭交提調處請辦孫太守葆珪升堂提訊考客皆擁至案前請辦太守飭差將三人管押候再訊鞫○校書季小紅爲彈詞瞽姬季王氏之養女年華二九體態妖嬈艶幟高張聲名大噪與臬署書吏某甲有嚙臂盟今正某日甲另築香巢於富郎中巷娶小紅爲簉室有綽號茄瓢金生者付署前之無賴也前年夏月因向府西某水果店尋釁經府尊桐太守訪拿懲辦押入改過局業已再易寒暑矣去年之杪始央求某署書吏具保釋出方冀改過自新棄邪歸正不料仍怙惡不悛於本月十三日糾合同類數人至小紅處百般敲詐勢甚洶洶甲勃然大怒立卽投赴吳縣署禀請賴葆臣大令拘辦大令准詞飭差將金生等按名拘拿務獲究辦 
[上海官塲紀事]  
　　昨日英界公廨讞員張賡三直刺乘輿至天后宫謁見長江水師提督黄芍巖宫保旋又至後馬路廣肇公所謁委署江南提督李壽亭軍門禮也○昨日午後江海關道蔡和甫觀察松海防劉乙笙司馬上海縣黄愛棠大令提右營廖楚材叅戎等假斜橋外洋務北局設筵公讌李壽亭軍門冠裳雲集水陸紛陳亦一時盛會也○昨日午前署理江南提督李壽亭軍門由廣肇所行轅乘輿至虹口北河南路天后宫拜會長江水師提督黄芍巖宫保宫保迎入花廳茗談片刻而别○江蘇候補道許觀察元革因事來申假寓新椿記客棧昨晨命駕入城遍拜各當道至縣署時黄大令飭家丁擋駕 
[會丈馬路]  
　　本邑南市十六鋪橋迤南一帶舊馬路江海關道蔡和甫觀察擬仿新馬路之式雇工重築無如地勢狹窄須放闊至一丈五尺或三丈上海縣黄愛棠大令照會紳董曹寄耘於昨日上午偕工程局委員朱森庭明府率同亭耆人等丈量竪立樣樁如有佔碍處傳令各業户一律拆讓　 
[局批照録]  
　　昨日淞滬厘捐總局憲福和笙觀察發出批示二道照録左方二浦包行泰成等禀批所禀是否屬實仰貨捐局確切查明 
 
 

Page 4

 
 
復候核奪毋任爭執此批崇明商董張犢孫等禀批棉花改辦産地統捐花衣每擔捐錢六百文前經頒示曉諭各該行商自應遵章報繳何得藉口成例洋價一項年來固屬較短然滬市從無短至八百三十文者所禀顯見飾詞聳聽况洋價時有漲落崇邑孤懸辦外據請頒價勢仍不同木便照准仰崇明縣示諭各行户遵照嗣後一律遵章報捐卽使搭繳洋元務各照時合價不得任意低昻以昭公允　批 
[獄囚倒斃]  
　　前有李銀堂者毆斃江北小工龔大郎上海縣主黄愛棠大令訊實口供解省勘招擬定斬監候罪名發回本縣收禁邇日患病沈滬大令撥宫醫診治無效延至前月倒斃獄中大令遂禀請江海關道蔡和甫觀察札委鄰封相騐觀察准之飛檄南匯縣汪明府騐視大約今日可到申矣 
[研究理財]  
　　日本銀行理事員河上氏近日由東京航海來滬僑寓埃凡客館定於今日附某公司輪船赴外洋蓋將游歴各邦講求理財之策也 
[匪徒操刃]  
　　前日鄉人某甲在滬收得洋銀十餘圓怱怱而回行經新閘時將薄暮忽有無賴十餘輩奮力扭住奪取洋銀甲雖孤掌難鳴然亦孔武有力與之格鬥内有一人竟出利刃猛刺甲遂踣間不起噫光天化日之下若輩如此横行想實長官必有以重治之也 
[火厄未成]  
　　前晚十一下三刻時虹口伯頓路第七百五十三號某姓釘書作學徒某甲偶不小心潑翻火油燈延及紙堆致應焚如之兆幸作中人竭力灌救得免成災然書籍已損壞不少矣 
[哀雁懷仁]  
　　本館協振所承埭溪繆山氏惠函云節省日用洋銀二十圓交本鎭全盛信局寄上海希檢收彚解極苦災區散放聊作杯水之助又劉許氏求生産平安助洋銀十圓又潘大善士豫榖恳函云久仰芝儀彌葭葭溯辰維硯祺茀鹿鼎祉延鴻遥企矞輝曷勝下頌啓者弟近問貴報悉川鄂被災黎民待哺日急每欲解囊捐助祗以力不從心久深抱憾惟於家用各欵中隨時節省以之助賑今先積得洋銀十圓特行　局寄上務祈加封轉寄加捐諸大善士處俾得分濟災民有費清神不勝感禱更望於到後卽賜一回函以免懸系是爲至要又烟臺雙福堂因本月初二夜隔隣發火幸天眷佑無恙奉洋銀十五圓江北奇災慘人心目得此仁漿義粟自然頓暢生機矣敬獻無詞莊明竹篆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[尋仇釀命]  
　　京師訪事人云都中糧行卸中扛夫向有頭目由糧廳領帖世傳爲業有黄某者居前門外鎭南眼鏡胡同扛夫之頭目世其夥傅姓與糧行串通每將所卸之車以多報少久之被黄查出斥逐使去傅銜之正月初九日之聞傳糾合數十人符械至黄處奪門而入黃未及防備被衆砍倒登時殞命并斃其夥及居鄰三人受傷四人黄之親戚某前來賀年亦遭不測屍屬衣正可署控案後兇手皆已鳥獸散旋獲六犯禀詳城憲惟尙未送部云 
[寗郡天氣]  
　　寗波訪事人云寍郡自上月廿四夜聞雷之後無日不雨至本月初八日甫見晴霽初九日里伯雨師又並聞而至歴三晝夜不絶迨十二日上午微露日光而下午又寒雲疊疊細雨濛濛初更時鴛鴦瓦上雪珠亂眺十三日雪花飄雪翌日長起見墻頭屋角無異積玉堆銀旋卽融化十五日嫩日烘窓然仍尖風刺面寒氣逼人云 
[潤州天氣]  
　　鎭江訪事人云雨雪連綿稀逢晴霽十三日曜靈匿景飛廉怒號富厚之家安排小火爐撥車轆頭泥低唱淺斟以消寒景至鐘鳴二下滕六君又惠然肯來隨風柳絮到處飛颺遥望江天浩渺中數點烟嵐悉披縞素至傍晚始止墻險屋角測之約厚四寸許至十五日雖一輪紅日捧出雲端然春寒猶是砭人肌骨也 
[板輿旋里]  
　　姑蘇采訪友人云　和江建霞太史自湘學使任滿卽侍其太夫人請假回籍暫居營門十梓街汪侍郎之第日來其長公子名聰者適賦采芹一時賀客盈門頗形熱閙太夫人清年守志辛苦備嘗晚覩子孫貴盛白髮食飴人莫不以爲苦節之報云 
[報捐轇轕]  
　　前日浦東人某甲在滬南董家渡南新昌軋花機器作内購得機器兩架因貨捐局中向有善地捐每架須捐七百文作内卽將捐款扣下由甲將機器雇車裝去被貨捐局巡丁所見向甲阻止甲稱已在作中付捐因此口角巡街捕勇間壑而至一併拘解馬路善後局禀知捕頭轉禀會辦孫星恒直刺命押入捕房一面派差往貨捐局中查間是否巡丁旋禀稱確係局中巡丁總辦戴太守隨函致善後局請卽開釋直刺領之 
[上海縣署瑣案]  
　　前者南匯縣汪大令遣家丁來滬購取綢料由南市大碼頭雇坐彭金林之小車往北及下車忘將綢糾携去遂投縣禀請飭捕緝查未幾捕役查獲彭及秦小毛詰知綢料已質於宏齊當鋪家丁爰備本贖出覆回南匯一面禀請及大令訊追當本前日大令倩帮審委員李葆初二尹升坐花廳提訊彭供稱小的係南通州吕泗埸人當客人下車時將各物點過車去後見有綢包放車籃中因交秦携去質錢分用秦供稱小的携綢包質錢時被金老和子所見卽扭住髮辮聲稱欲押入捕房以秦質得之錢被伊取去金供稱小的係山東某邑人見秦在當鋪中吵閙因向詢問旋見街上遺有當票一紙並無錢文罪秦質得錢若干答稱洋銀二十四圓二尹判令將秦笞責一百五十板金從重笞責二百板押入自新所著繳當本彭從寛開釋○金家和送逆子阿珍請辦黄大令倩李二尹提訊家和訴稱小的年六十有八素習清音曾撫育嬰堂内棄孩阿珍爲子以教以養爲之娶妻邇金阿珍不安本分時攫取家中之物變錢揮霍求發改過所俾得悔悟前非阿珍供稱小的四歲時經父親撫養至十二歲忽被逐山遂至瀛州元妙觀出家爲羽士不敢忤逆尙乞施恩二尹飭送改過所覊收一年期滿再行察奪○金悅臣虧欠厚昌等户銀若干兩致被收縣控追黄大令前曾提到金之外甥唐錦蘭訊押追繳前日倩李二尹嚴比唐供稱小的原籍山東日照縣母舅回籍後被原告控諸日照縣署刻已收押比追矣二尹謂爾之所供不知是否確實飭差役薛貴查明禀覆○昨日髹工孫榮生李定才買得泰等四十人執香投縣署訴稱小的等承攬各業户髹師房屋雇用工人甚多向章每日工錢一百六十文後議加四十文刻酒食初日昻以致吳　船陸松山等七人起意於上月二十三日邀同毛關秀鳴鑼號召頃刻間集衆四百餘人勒令每工加錢四十文然業户皆不允加而吳等疑小的等故意留難逞兇尋釁小的等無可奈何每工酌加二十文突有王阿狗者手持穢物身懷利刃欲向小的等人拼命叩求大老爺提訊以儆兒頑黄大令飭聽候核示 
[上海巡局瑣案]  
　　天津人王錦全年僅十四而探囊胠篋已能熟極而流昨日不知在何處竊得布衣携至楊樹街大寶鋪典質甫入門卽被巡防局勇所見連贓帶入局中局員姚殿卿二尹飭看管候訊○南市祥記馬頭烏山船户范恒泰張永發被偷兒顧扣仔等於深夜竊去鐡錨二具因卽據情報知十六鋪地甲裘鎭轉禀巡防中局局員捕伸泉二尹飭裘中查明中覆旋查得實由盪槳開户顧扣子與同業張色仔張奎金張惠仔等竊去質在二十三鋪義興押鋪二尹命將顧等拘局候訊並飭差持名片長二十三七鋪巡防局請爲吊贓邵子怡二尹命地甲往質鋪將贓物如數吊出前晚潘二尹升堂研訊顧扣仔供江北人張奎金供泰州人張惠子供台州人張色仔供安徽人均在毛家弄馬頭撑划船爲業素來安分並木犯竊此次由汪某來小的等船上稱欲往范張二人船上竊物一時貪小同往竊錨質錢分用自知不合叩求超豁二尹判各責二百扳押候取保起案之贓卽傳范張兩船主保具領○南市江蘇撫標滬軍營日前失去綢旗數面昨日帮帶劉遊戎飭勇持名片至二十三七鋪巡防局禀請派地甲往各質鋪查緝經局員邵子怡二尹飭地甲捕役協同來勇往各押鋪稽查帳簿旋據禀稱查明各典及質押諸鋪中並未收受賊贓一尹卽令勇甲往營中禀覆 
[英界公堂紀事]  
　　姑蘇人胡升生有一女破瓜年紀艶絶塵寰去年見誘於匪人轉徙至本埠公陽里龜子吳子才所開過院被取去帶擋洋銀一百餘圓改姓林字曰飛英粉陣初開芳名頗著邇日胡偵尋到此據情控訴公堂讞員張賡三直刺准之　晚胡途遇吳龜遂連飛英送入捕房捕頭令一併轉送公廨直刺著公别押候訊奪○陸仁卿生有一女小字素金日前忽然失去後偵知在西門外蔣金三家遂偕其妻金氏往尋及至素金已不知去向不得已訴之近處巡防局一面具詞投控公堂昨日巡防局員某君飭勇將素金尋獲連蔣解送公堂直刺著押候訊辦○朱文淵扭濮瑞卿至公廨以圖賴票據洋銀聲卽旋有人爲之解和令濮於一禮拜内折償朱首肯遂卽具結求銷直刺准如所請將濮開釋○義商亞的亞司投該管領事署控稱商人收有但康等各小錢莊期票十六紙後各莊相繼倒閉間業此者設有清理公所曾向追問置之不理是以訴請照會英界公廨傳追領事據情函達公廨直刺飭差傳案訂期會訊 
[法界捕房紀事]  
　　前日江天輪船抵埠搭客紛紛搬運行李偷兒某甲乘間竊取洋傘一柄當勘查獲人贓使巡局捕送人捕房捕頭命押候堂期解訊○某乙持小洋三角購買食物洋甫脫手被流氓某内攫取而逃乙卽追赶繼巡山捕　　拘獲送人捕房告知捕頭押候堂期解訊○新延齡烟館值堂人陳阿毛去年因空票貼現借得洋五十元日前被債主扭送捕房經　大令求　著交人保出　　迄今無人具保案懸莫結昨日大令命提到案著赶緊覓保清理 
[美界捕房紀事]  
　　甬人王正德素在别喬輪船當庖丁近以賭負纍纍　改習探囊之技王日乘問　　綿　　　　　　 
 
 

Page 10

 
 
楊樹　左近爲七十七號印鋪所見拘入捕房捕頭令押候解送英界公堂禀請讞員張賡三直刺究辦○偷兒楊阿昌昨日至虹口百老匯路第二號門牌某姓家竊取布被携至外虹橋左近包探吳至剛見之連贓帶入捕房捕頭令押候解送公堂禀請究辦○甬人楊阿照穿窬老手也昨日至蘇州河所泊旱船上竊取布篷携之而逸未幾失主投報捕房捕頭令包探吳至剛前往查緝旋卽拘入捕房押候解送公堂前請究辦 
[蘇省官報]  
　　二月初十日知縣陳叔謙禀辭赴上海公幹縣丞陳先烈禀赴趙屯港釐卡差○十一日藩轅牌示照得武進縣知縣吳炳病故遺缺查有卽用知縣施沛釁堪以請補縣丞顧學成禀辭赴上海貨捐局司員差管帶撫標飛划水師營補用副將歐陽成松由金陵回○十二日浙江候補道潘學祖由上海來卽辭赴浙内閣中稱文焯辭行赴都正任蘇海防同知王用龢禀謝奉委常昭内河釐局旋卽辭同知袁保基由松滬局解餉來准補崇明縣田寳榮由嚴家橋釐局來禀謝飭赴縣任知縣程南金禀謝奉委江陰釐局差又鍾進賢禀知奉委解金陵餉差卽辭從九徐銘勳禀銷海運滬局差並謝飭知前冬防出力蒙併給勞績本班輪委一次記功二次○十三日委辦吳淞沙釣船捐局候補通判林步瀛專丁來省禀謝奉飭參比收數最旺年分仍盈餘五成以上蒙給酌委署事一次知縣郭寅階禀謝飭知廿二年分夏防案内蒙記功十二次又費鴻年請假赴松江就醫巡檢陳壽眉禀謝奉委松滬貨捐局查騐差卽辭癸巳舉人汪鍾霖己丑舉人章鈺均辭行會試○十四日直隸州謝謙由吳淞江釐局專丁來省禀謝奉飭拿獲大宗偷漏蒙給記功一次同知梁孝熊知縣施沛霖潘宜經高積政全善均禀辭赴海運津通局差又杜仁榦禀辭赴海運津通局會辦差通判鑪壽康禀辭赴海運津通局差並銷發審局差管帶蘇防後營正任常州右軍守備徐誠檀由常熟查哨回卽辭赴木瀆○十五日通判許之珏禀知前署震澤縣任内於初限内交代算結解清又程南金禀辭赴江陰釐局差又馬枚禀辭赴海運津局差震澤縣縣丞程柱交卸任事回省卽辭赴調署嘉定縣縣丞任府經歴謝瑞麟禀辭赴海軍通局差有南總局文案兩淮運庫大使願豐烈由揚州解餉來失修吳德輝交卸署奉賢縣縣丞任事回省又董守謨禀謝奉飭廿二年分夏防案内蒙記功二次又徐炳章禀辭劉河河工差主簿雷星樵謝飭知廿年分夏防蒙給勞績班前縣署一次記功一次巡檢王紹燕禀謝飭知廿二年分水關案内記功一次又郭梅村由鎭江來○十六日候補道趙詒書由寗來知府陳遹聲禀辭赴海運津通局總辦差翰林院編丞曹福元辭行赴都新任崇明縣田寳榮禀辭赴任知縣蔣金生禀銷上海縣帮審差回省知縣李樂善請假六天赴滬修理機器 
[上海六馬路仁濟善堂經收箴有一德施醫給藥一文愿册捐正月初一至三十日清單]  
　　神户無名大善士爲妻病求愈洋念一元莊志青保産平安周元銓求長女病愈陶元初子病求愈周榴王求病愈徐長順朱關氏隠名氏七户各洋拾元仙女鎭兩位月捐人正月至四月洋八元隠名氏妻病求愈謝天佑在洋六元戚勝蘭求次子病愈張筠柯汪國桂太古輝不留名無名氏六户各洋五元容膝書齋洋四元四角王佑梁保平安洋四元三角無名氏求慈親老病速愈嘉善縣署來萬壽堂江津沽王心容榮泰行榮陽氏甬夢氏六户各四元虞陽學耄叟洋三元三角吳善士來大户洋三元寄園氏珊記募各洋三元復興康十八户元七角李隠名洋二元四角銅洋一元如皋無名洋二元銅洋二元楊子彭求父病愈將押歲錢兌洋二元錢六百文屠允明爲親戚痴症求愈隠名氏幼孩保平安慶號一林豐李學周馬肇江馬肇懷歐廬氏蘇陳氏九户各二元泰記十一户一元六角銅洋一元無名氏一元五角董泉港馬瑞祥黄增權黄香南陳榖如章少庵劉仲祈鄭偉棠楊頌侣陳少鄉李文江陳羣生李有海林壯全張渭泉鄭伯昭童爲善普太和號葉覲廷德慶元吳仁記永泰棧鏡水子鎭海縣署畢清浦孝亷第徐漢口寳昌參號强恕堂周鄭存仁堂有心無力人心餘子姚邑無名氏陳梁氏勉力氏無心氏無名氏無名氏無名氏無名氏世九户各洋一元免災子八角鄭詠虞七角還愿人六角銅洋一元盧十植五角銅洋一元王晏清湯述卿鍾崇榮湯祥禎賀景春鍾漢記德記厚德堂硤石德懋號仁厚氏隠名氏無名氏十二户各五角周雲卿四角銅洋一元錢杏貞錢芙媖郭善慶顧捷居士無懷氏淡利氏和勝氏無名氏瑞記手吉竹隠有蔴佑勝恨人十六户各四角鄭慶廷王宗海各三角馬洪國林葆初羅倫滄海一粟幸居樂土人松江太原氏永修子樹德堂無名氏九户各二角鄭炳旗黄增翰劉紹游劉韓無名氏五户各五角無名氏銅洋世三元韓大豐裕洋行各銅洋十元朱仲杯銅洋四元錢三百八十四文江陰鹽棧銅洋三元錢石卿蘇閶衆姓無名氏無名氏各銅洋一元無名氏錢五百文和記二百文以上共收洋二百七十三元五角銅洋七十元錢一千二百文 
 
 
 

Page 11

 
 
[諺曰常將有日思無日莫待無時想有時旨哉斯言吾人不欲爲已身謀巳也若實欲爲將來預免人有我無患之計誠永有如購買保人命險]  
一據爲最愈者但保險一事務必親投一極大極好且極穏妥之公司夫極大而好而穏者卽大美國之永衆保人險公司是欲　　　　　　開數目便可知　一千八百九十七年年底大美國總公司淸單 
　一計公司中所有財產共値金洋四十九兆三十四萬九千二百三十一鎊　合上海規銀三百二十八兆九二九十九萬四千人百七十三兩　一計公司中所有餘欵共金洋十兆五十二萬九千八百二十八鎊　合上海規銀七十兆十九萬八千八百五十三兩 
案以上數目誠爲他公司中所未有者惟必須認有東方領首上海黃浦灘之第六號漢密登先生處乃近來有謂漢密登先生現亦在他公司承辦此事僵李代桃識者定知此語之非實盖漢密登先生仍自總理永安公司保人命險一事他公司不與也諸公　勿爲人所欺是幸 
大美永安保人險公司監理人朱葆三張麟魁葉明齋顧敬齋與總經理人漢密登同啓 
[上洋新開同春字號洋貨抄莊]  
本號開設上洋大東門内大街中市冒運饒面貴企哈喇大呢羽毛嗶嘰花素羽綢時樣花標各色咈布東西洋貨一應俱全是月廿一日先行交易擇吉開張其貨親自剔選精長價亦格外從亷以廣招徠　士商賜顧者請移玉趾庶不致悞 
[新選小題鴻寳]  
近來小題之富幾於汗牛充棟曰三萬曰四萬五萬選之類不一而足然攷近今時務之文實所罕見兼之石印近出之本愈縮愈小每頁竟有八篇之多書本旣小字形極細頗費目力閱者憾之茲本齋有鑒於此不獨卑酒年來竭盡心力廣爲採選各省課藝時下窓稿諄請名宿一再詳校現已成帙得文三萬餘篇顏之曰小題鴻寳每頁改爲六篇兼將書本放大取其字形聞開所省目力之處購閱者自能鑒之付諸石印以公同好裝訂三十二本每部價洋四元八角業已出書欲先覩爲快者速向上海　寳齋　局及湖南湖北漢口蕪湖各　莊發兌 
[彩章綢縀莊遷囘原處]  
開設小東門外洋行街北金利源棧隔壁臺灣路零羹綢緞各貨一應俱全比衆格外公道　 
[公平洋行保險]  
啓者本行保險向例多年信實而行今吿者現下加保號棧生財貨物保價格外公道望欲保者祈請至本行面議可也特此佈吿 
[新出皇朝經世文新編]  
此書順德麥君所輯梁君卓如爲之序分二十一類曰通論君德官制法緯學校國用農政礦驗工藝藝鍳幣制稅則郵運兵政交涉外史會黨民政敎宗學術雜纂皆從繙譯中輯出餘爲華人偉論新理新法　　搜括與正續各編週然不同誠講求維新之票書也有志者一觀此書則中外張賬之原　如指掌每招一十四册洋三元五角又新印南海先生五上書記指陳時事與前上四書更爲痛　俄十戰紀曲盡俄人騐　准術春秋中國夷狄辨破千古中國夷狄之或孔子改制考則詳攷孔子改制之故與後世中外制度皆無出其範圍南海先生日本書日志分門類目日本譯泰西各國書數十　　具皆見之每類之下南海先生繫之以辭可攷日本强盛之由文通辨明中國文法極便蒙學梁卓如先生讀書門徑七種分别學者所應讀所不應　之書凡此數者皆極要文　也中有一二中旬可以印出　大馬路泥城橋西第四家大同課書局啓 
[中庸洋行告白]  
本行新到香餅巴德混白蘭地爲司格鷹牌皮酒價亷物美名馳中外倘荷　惠顧務祈移玉至本帳房面議兼辦五金羊布大呢雜貨并紗廠應用雜件章程價値一切統容面訂在白筆棧堍此佈 
[瑞生洋行經售各種機器]  
英國第一著名朶白生倍老廠所造紡紗機器早已風行寰宇中國各紗廠購用共有十八萬錠子之多他如華特廠之鍋爐引擎修理機器利物賽廠之織布機器格利内而之灑水滅火機器復推克斯之溥潤機器無不推陳出新靈巧適用又名廠所造引擎發電機器電汽燈以及可資運動各項機器用之電汽箱尤爲心裁獨出精巧絶倫現該廠派一洋匠駐滬專司包裝電燈機器以上各廠皆歸小　一家在華經售貨可包用價亦克已倘蒙貴官商賜顧請移玉至小行看圖面議價値可也此白 
[雙十一元八每條五角九萬福源]  
英三月愼安堂呂宋大票單四照算函購立奉上海鐵馬路寳順里對門 
[敬告游人]  
仕商過滬如有意到耀華照像者遇此春雨連綿或爲所阻殊不知我耀華聚光廣大且鏡快片快陰雨更佳四日取件 
[拍賣便宜産業]  
今有地皮四十畝坐落北新涇地方價値便宜今欲拍賣出售如要者請至格物院路大義國領事公館面議可也此佈二月十八日吿白 
[醫寓遷移]  
汪啓綬仍富彩章綢莊内在小東門外洋行街北金利源棧幅焦臺灣路東昌裕内門診早十點鐘起三點鐘止出診三點鐘特此佈吿 
[上海華英大藥房品超常流]  
目下補身之生肉汁路行中土盖因於體有益功倍參餌物雖來由西域貨比市上更勝一籌卽所售鰵魚肝油亦顧人不同服非僅取潤肺一切功效難以縷指此外海卜福司補陽　汁較别種别種牌子猶美不特療症如　又能助陽種子百不失一也 
[京都天寳齋中外第一耳聾丸]  
耳聾丸一藥市上售者雖多祇有稍瘥之功實無復聰之方惟本齋選藥以騐而知靈覔方以試而知效秘製是丸廣濟世人無論男女老幼遠年重聽服丸一料當能轉聾爲明患者請速試之始信中外第一也每料一觔洋四元每盒洋一元鋪在上洋二馬路西鼎新里庫門内 
[吿白]  
裕昌洋行經理火險公司 
本公司開創英京已有五十餘年現存英金四百零五萬七千磅合上海規銀二千一百六十三萬兩零如蒙　賜至本行帳房面議可也 
[皮箱再增價]  
茲因吾行皮箱一業前曾議加漲不意日來川皮飛漲兼箱柸　件各色騰貴實則血本難湊况吾業進物錢串出售銀洋板近年係驟减此現暗中受堪非淺惟念工作之貨非思謀利屬屬開銷無着今傳集公議於二月望日爲始每洋重加一角以願血本公仝劃一恐貴客光顧未及知特　登報聲明 
[大屋召租]  
新式樓房兩進計六幢外有下房坐落川虹浜在錢業會館西首第三庫門北首合意到英大馬路親仁里時和號面議 
[兼批老發記股票亦中]  
英三月票全張十二元分裁照算條頭六角半批發公道兼兌紅票上海法馬路　 
[萃泰銀爐]  
本號專收金銀售飾底潮條令各路沙金鎌兌赤金標金凡莹貴客賜顧請至上洋北市觀音閣碼頭　興里内便是 
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年二月初八日京報全録]  
　　宫門抄○兼川督恭奏爲川省京協各餉需用甚鉅請援案再辦按糧津貼摺○閩督邊奏爲閩省辦理海防善後經費收支各欵摺○又奏爲厦門胡星山建造砲臺工竣日期並安砲演試情形摺○兼川督恭奏甄别道員照例補用片○二月初八日禮部宗人府欽天監廂藍旗值無引見○山西副考官姚舒密到京請安○前奏天府尹松林病痊請安○端王續假十日○懷塔布請假五日○潤貝勒會章各請假十日宗人府奏派正進補進王六班派出偉貝勒麟公○内閣奏派稽察本章派出壽耆○禮部奏派磚門搜檢之王大臣派出莊王準良溥頲鳳鳴徐用儀瀾公徐承煜善耆敬昌福森布希朗阿果勒敏定昌玉璋恩普○侍衛處奏派磚門搜檢之侍衛派出訥欽泰全福都凌陵阿榮斌○召見軍機溥頲姚舒密○○成都將軍兼署四川總督臣恭壽跪奏爲川省京恊各餉需用甚鉅請援照成榮再辦光緒二十四年按糧津貼以資接濟恭摺仰祈职鑒事竊查川省咸豐年間需用浩繁不敷接濟經前督臣奏准接辦津貼每糧一兩津貼銀一兩隨糧上納歴經户部指撥京餉兵餉奏奉諭旨准行在案兹據布政使裕長詳稱光緒二十三年自開徵起至十月底止各屬徵解津貼銀兩均已撥解京恊各餉及防剿經費之用統歸另案報銷至另收捐輸釐金歴係供撥各省營協餉及本省勇糧均係隨到隨撥毫無積存綜計收支各數目仍屬入不敷出本年奉撥京外各餉爲數甚鉅若不預爲籌備深恐貽誤要需該司通盤籌畫擬請援照歴屆成案於光緒二十四年再行勸辦按糧津貼每糧一兩仍收津貼庫平銀一兩於開徵時隨糧交納由司刊刻告示遍貼曉諭除川北川南兩路酌留夫馬一二成仍准照章隨糧攤收外其餘各屬夫馬早已裁撤一切雜派經費一概禁革不准私立名目派收絲毫如有不遵一經訪聞或被告發卽行撤叅究辦所有地處邊瘠之汶川梓潼廣元昭化劍州蘆山青神松潘茂州峨邊屏山馬邊雷波越巂鹽源石泉綦江理番石柱天全筠連興文高縣琪縣敘永永寗榮經大寍清溪會理等三十廳州縣仍照章免徵津貼此外如有應行減免者自當隨時查明分别减免以示體恤至徵收事宜局中薪水餉鞘運費分别程途遠近查照向章辦理不准格外加派累民仍俟收解齊全綜計銀數請加中額以昭激勸等情請奏前來臣查川省年收津貼歴經户部指撥京餉兵餉等需此後源源接濟舍辦津貼而外無欵可撥不得不援案辦理以免貽誤仍恪遵上年諭旨隨時嚴飭各廳州縣實徵實解不准浮加分毫及另有津貼名目如有前項情弊立卽據實嚴叅懲辦以期仰副聖主軫念民依之至意所有光緒二十四年分援案請辦按糧津貼緣由理合恭摺具奏伏乞皇上聖鑒訓示謹奏奉硃批户部知道欽此○○頭品頂戴閩浙總督臣邊寳泉跪奏爲光緒二十二年分閩省辦理海防善後經費收支各欵恭摺仰祈聖鑒事竊查閩省海防善後用欵按年造報至光緒二十一年底止計不敷銀一十二萬七千一百二十五兩零業經奏明在案二十二年遵照部議復將留存防勇認眞挑選分别裁汰改營爲旗並將平海營師船弁勇全行裁撤曁酌减靖遠練船水手人等又將所留船上各執事及琛航飛捷兩輪船弁勇月支薪糧公費再行核减一成俾舒餉力惟福寗一帶洋面需船經將前攔廠塢之藝新輪船募配舵水人等前往巡緝並於裁汰各勇内挑選一旗各爲安靖左旗塡紥福州省口厦門朝里山新建砲台工竣大砲安妥事照省口電光山成案添募弁勇人等以資操練一切籌辦情形曁動用各欵官弁勇名數月支餉數均經先後奏咨立案計光緒二十二年分收到稅厘局藩庫移解各欵新海防捐輸及籌餉新捐截留一半辦防船政墊支養船經費前案報銷奉删飭據追完曁提扣平餘號商借用等項共銀一百六萬五千四百二十三兩零除撥還光緒二十年提用鹽庫銀二萬三百四十四兩零歸補前案不敷墊欵銀一十二萬七千一百二十五兩零外實收銀九十一萬七千九百五十三兩零除開支滿營練兵口糧水陸防軍輪船砲台員弁兵勇等薪糧公費長夫工食營務處差遣曁各局員弁鹽糧馱折各勇未成軍以前小口糧撤勇回籍行糧匠工船租載缺武職員弁俸廉餉乾撥還上海德華銀行借欵建造厦門胡里山砲台修遠師船購製砲彈軍裝軍火器械輪船煤炭並一切雜支及附銷養船經費等項共銀一百七萬一千九百一十五兩零實在不敷銀一十五萬三千九百六十一兩零内欠解船政衙門墊支各欵銀八萬四千五百六十九兩零裁節一成勇餉四成夫糧銀六萬九千三百九十二兩零因近年稅厘徵數短絀收不敷支以致善後無欵支應容俟光緒二十三年起再行陸續撥還不扣收六分新平船政衙門代修輪船代委物午匠工曁電報學生書差薪工等項核扣四分平餘楚湘各軍弁勇支領薪費夫食提扣餘平共銀二萬四千九百八十六兩零均經本案列收動用應請邀免提解又本案扣收一分平餘銀一千三百六十四兩零例將開支書識油臘紙工食等費另同報銷據善後局司道詳請具奏前采臣覆核無異除另繕清單並將各欵細數清册咨部外理合恭摺具陳伏乞皇上聖鑒謹奏奉硃批户部知道欽此○○頭品頂戴閩浙總督臣邉寳泉跪奏爲恭報閩省厦門胡里山建造砲台工竣日期並安砲演放平安情形仰祈聖鑒事竊照閩省厦門爲下游保障舊有磐石魚仔尾砲台安放二十一年十七生等砲未能周密經前督臣卞寳第飭令與洋商訂購二十八生後膛砲二尊因購砲築台經費無出奏請截留新海防捐輸應用奉旨允准在案旋由前督臣譚鍾麟會商水師提臣楊岐珍審度地勢於厦門胡里山嘴建立砲台以資扼要估需工料銀八萬六千九百五十餘兩業已彚入閩省辦防續添水陸勇丁並修建砲台等案内開單奏咨立案當經遴委幹員前往監造於光緒二十年三月初八日興工鑿平山石開闢路徑堅築台一座安設大砲兩尊小砲兩尊台面周圍三十五丈八尺五寸台後闢二十二丈四尺並開砌暗道築造護牆城垛戰坪藥庫兵房軍裝官廳以及圍牆城門石溝曁山頂望廳電井海岸等工據報於二十二年十一月初八日工竣經臣檄委候補同知陳模前往勘驗收工並將購配德國克鹿卜二十八生後膛鋼砲兩尊運赴該台安置以固海防惟該兩砲先由洋輪運至關口起頓船廠此次運厦係造方舟裝運派令琛航靖遠兩船並委候補知縣李麟瑞押運一面飭令監工張啓正預帶器具工料匠丁赴厦起駁上臺安置完妥復委候補知縣徐愼思於二十三年三月二十八日禀商水師提臣楊岐珍邀同德國洋人北洋教習阿爾及該洋行主德國洋人羅先苞等前往胡里山砲台遂層勘明均係如式建造當將新安二十八生後膛鋼砲兩尊每砲演放三響砲十擊落大担口洋約計海面致遠二十五六里砲台毫無損傷洵屬工堅料實據福建善後局司道取結繪圖詳請奏咨前來臣覆核無異除將圖結分咨户兵工部察照並飭造成規報銷細册詳咨外理合恭摺具陳伏乞皇上聖鑒謹奏奉硃批該部知道欽此○○恭壽片再查例載捐納道府簽掣分發者試用一年期滿後該督撫　看才具分别堪勝繁簡專摺奏聞等因歴經遵辦在案兹查有發川試用道賀綸夔試看一年期滿例應甄别由藩臬兩司造具該員履歴清册塡註考語會詳請奏前來臣到任未及三月例不加考旣據該司道等查看得該道才優年富勤幹有爲應請留省照例補用除咨部外理合附片具陳伏乞聖鑒謹奏奉硃批吏部知道欽此 
 
 

Page 15

 
 
[光緒二十四年二月初九日京報全録]  
　　宫門抄○諭旨一道録前○蜀學政吳奏爲到任接印日期謝恩摺○户部奏爲遵旨核議具奏摺○楚督張奏爲俸滿道員懇恩暫緩引見片○兼川督恭奏爲藩司暫緩到任片○二月初九日兵部太常寺太僕寺八旗兩翼值日無引見○旨土謝封福首恩○溥興前往南苑請安○八額駙緜文各續假十日○太常寺奏派致祭文昌廟後殿派出肅王○又奏派致祭關帝殿後殿派出莊王○召見軍機楊頤○○四川學政臣吳歴坻跪爲恭報微臣到任接印日期叩謝天恩仰祈聖鑒事竊臣蒙恩簡放四川學政於九月初六日請訓仰蒙召見訓誨周詳跪聆之餘莫名欽感遵卽束裝就道於十一月二十二日馳抵四川省城二十五日准前任學政臣吳樹棻委成都府學教授謝金元將學政關防並書籍文卷齎送前來臣卽於是日恭設香案望闕叩頭祗領任事伏念蜀省山川秀傑代産英奇自歴任學臣加意整頓以來頗多講求樸學之士顧學有本末以致用爲歸時際艱難則育才尤亟如臣愚瞀懼弗能勝昔先臣秉節是邦遺愛尙傳夫茇舍今微臣持衡兹土撫衷彌惕乎冰淵惟有勉竭愚誠倍加勤愼廉隅厲節時懍懷清履潔之思獎勸多方冀獲經明行修之士庶幾稍策駑鈍仰副我皇上殷殷訓導之至意所有微臣到任日期除恭疏題報外謹繕摺叩謝天恩再臣現將公事稍爲料理擬於明春先考成都劣棚以次按成川東各府州合併聲明臣此次沿途經過各地方年榖順成民情均極安謐堪以上慰宸厪伏乞皇上聖鑒謹奏奉硃批知道了欽此○○大舉士管理户部事務臣宗室麟書等謹奏爲遵旨核議具奏事前任右翼監督宗室載瀛奏光緒二十三年分短收盈餘銀兩一摺光緒二十三年十一月二十一日内閣奉上諭載瀛奏右翼關稅一年期滿正額無虧盈餘未能足額一摺着户部核議具奏欽此欽遵由内閣抄出到部據原奏内稱自光緒二十二年十一月十三日接任管理起至二十三年十一月十二日止一年期滿遵照户部奏定章程銀錢並微共收牲畜稅銀一萬八千二百九十四兩七錢一分五釐西山牲稅增銀四十兩房地稅銀四百八十三兩三錢三分共收銀一萬八千八百十八兩一錢五厘例交户部正額銀一萬五兩一錢二分内除免過直隸等省戰馬稅銀一百四十六兩五錢二分外應交户部正額銀九千八百五十八兩六錢西山牲稅增銀四十兩房地稅銀四百八十三兩三錢本年准各部院來文採買祭祀猪羊牛隻價值除照例由正額　西山牲稅增銀並房地稅銀全行動用不敷外動用過盈餘銀七百八十四兩二錢五厘下存羡餘銀七千六百五十一兩九錢一分循例發過犧牲所草豆等項共用羡餘銀六千二百十六兩九錢一分均係核减搭錢給發除交部庫及動用經費外下存盈餘銀一千四百三十五兩查右翼定額盈餘銀七千三百二十一兩四錢除動用辦差及現存盈餘銀外計短徵盈餘銀五千一百二兩一錢九分五厘奴才體察情形實因順直一帶連年水患頻仍小民生計異常困苦甡畜滯銷更倍於前且京城銀價與京外大相懸殊商販恐虧資本率多裹足不前以致稅課减色盈餘未能足額所存盈餘銀一千四百三十五兩可否照例交廣儲司抑或呈交何處等語臣等伏查右翼原定正額銀一萬五兩一錢二分盈餘銀七千三百二十一兩四錢又隨徵經費銀六千三百十六兩九錢一分西山牲畜稅銀四十兩共應徵銀二萬三千五百八十三兩四錢三分今該翼自光緒二十二年十一年十三日起至二十三年十一月十二日止一年期滿共收銀一萬八千二百九十四兩七錢一分五釐西山牲畜稅銀四十兩房地稅銀四百八十三兩三錢三共收銀一萬八千八百十八兩一分五厘又免過直隸等省戰馬稅銀一百四十六兩五錢二分應准作正開銷又房地稅銀係儘徵儘解不入比較外計正額及西山牲稅均係徵足無虧准各部院來文採買祭祀豬羊牛隻價值除正額及西山牲稅並房地稅銀全行動用並動用過盈餘銀七百八十四兩二錢五厘外所存羡餘銀兩内應除去循例發過犧牲所草豆等項銀一千二百十六兩九錢一分下存盈餘銀一千四百三十五兩惟所徵之數核與額定盈餘銀數計短收銀五千一百二兩一錢九分五厘據稱實因順直一帶水患頻仍小民生計異常困苦牲畜滯銷更倍於前且京城銀價與京外大相懸殊商販恐虧資本裹足不前以致盈餘未能足額等情查右翼光緒二十年分短收銀五千九十一兩零奏請减免三成八厘三毫賠繳六成一厘七毫二十一年分短收銀一千四百四十七兩零因較二十年分收數多徵銀三千六百四十四兩零卽衡以二十年分著賠之數仍多收銀五百餘兩是以奏請免其著賠二十二年分短收銀五千一百九兩零奏請减免三成八厘二毫賠繳六成一厘八毫均經臣部奏准行知遵照在案今該翼本屆徵收盈餘銀兩較之上屆多收銀七兩零自應仍照上屆减免成數辦理臣等公同商酌所有右翼本屆短收盈餘銀五千一百二兩一錢九分五厘擬請減免三成八厘二毫銀一千九百四十九兩三分八厘四毫九絲其餘减剩六成一厘八毫銀三千一百五十三兩一錢五分六厘五毫一絲内有短收額内銀二百二十四兩零該計不及一分例無處分應著落前任監督宗室載瀛照數賠繳遵照定例一千兩以上至五千兩者予限二年應令自奉旨之日起按限照數完繳以符定例並請飭下右翼監督嗣後務宜實力稽徵以期規復原額不得恃有减免成案稍形疏懈再所稱本年採買祭祀牲畜等項照例將止額内四山牲稅增銀並房地稅銀全行動用不敷外動用過盈餘銀七百八十四兩二錢五厘應令該翼另行造具細數清册送部覈銷其現存盈餘銀一千四百三十五兩查歴任監督徵存盈餘銀兩經臣部奏奉諭旨著交廣儲司欽此此次該監督奏交剩存盈餘銀兩是否仍交廣儲司之處恭候命下由臣部知照該翼遵照辦理所有臣等覈議緣由理合恭摺具陳伏乞皇上聖鑒訓示遵行謹奏奉旨一道○○張之洞片再據湖北漢黄德道瞿廷韶禀稱該道於光緒二十一年大計保薦卓異經部議覆准又該道先於光緒十六年十一月補授鹽法武昌道旋卽調補漢黄德道迄今七年業已俸滿請併案給咨赴部引見等情臣等查漢黄德道監督江漢關稅務政事殷繁自上年奉文開辦租界且奉旨開辦鐡路漢口爲南端發軔之始凡湖北鐡路所經皆該道所轄購地采料集夫興工一切旣與地方商民關涉而漢口地基尤監司大員協助兼籌相機調護方足以昭愼重該道瞿廷韶器識閎達守潔才長於地方情形極爲熟習籌畫糧詳辦理交涉案件尤得窾要士民愛戴資望允孚當開辦鐡路事屬創始漢口民情浮動該道駕馭拊循方資鎭撫似未便遽易生手合無仰懇天恩俯准瞿廷韶暫緩送部引見一俟鐡路發端辦有規模卽行給咨北上不任稽延除咨部外謹合詞附片具陳伏乞聖鑒謹奏奉硃批著照所請吏部知道欽此○○恭壽片再竊准吏部咨開光緒二十三年十一月十八日奉上諭直隸布政使著裕長補授欽此查該藩司到川以來正值川東北災祲之後刻刻關懷民瘼辦理賑撫極稱允妥周詳四川賑務收集各省捐輸籌還鹽土兩局撥欵買補未災州縣倉榖以及清查捐欵較鉅辦賑出力應行請獎各員銜名頭緒紛繁非旦夕所能蕆事前督臣鹿傳霖交卸時曾經奏交該藩司接續經理在　該藩司現奉恩命調授畿藩應卽飭令北上惟該藩司清理賑務欵目甫有端倪未便更易生手致滋周折查新授督臣裕禄到川尙需時日合無仰懇天恩俯准俟調補四川藩司王之春到川後再令裕長交卸俟得將四川賑務一手經理完結以免紛更而全始終是否有當理合附片具陳伏乞聖鑒訓示謹奏奉硃批著照所請欽此 
 
 

Page 16

 
 
[光緒二十四年二月初十日京報全録]  
　　宫門抄○諭旨三道録前○蘇撫奎奏爲查明江寍蘇州兩屬上忙地丁已未完銀數摺○楚督張奏爲湖北振捐擬謂再展以濟工　　　直督王奏爲揀員調補副將摺○委散秩大臣裕奏爲自請議處據實糾叅摺○桂撫史奏爲交卸回籍日期摺○二月初十日刑部都察院大理寺侍衛處值日無引見○前四川總督鹿傳霖到京請安○椿壽假滿請安○啓秀前往東陵請訓○恩佑請假十日○都察院奏派專司稽察派出徐樹銘○召見軍機啓秀崇禮○○頭品頂戴江蘇巡撫臣奎俊跪奏爲查明江寗蘇州兩屬光緒二十三年上忙地丁等欵已末完銀數恭摺仰祈聖鑒事竊照江寗蘇州兩藩司所屬地丁耗羡等項錢糧額徵已未完多寡各數業經遵照部咨各歸各欵逐一分晰造册依限奏咨至光緒二十二年下忙止嗣准户部咨整頓各省錢糧並更定分數考成自光緒二十三年爲始上忙匀爲四分下忙匀爲五分始准免其議處如合計上下兩忙徵完分數在九分以上仍給予議叙等因卽經轉行遵辦各在案兹據江寍布政使松壽蘇州布政使聶緝槼詳稱今屆接辦光緒二十三年上忙之期所有江寍淮安揚州徐州海州通州六府州屬並海門廳額徵地丁驛站俸工摃脚等欵正銀八十八萬六千二百三十七兩零内除抛荒缺徵因兵停易蠲免坍江蘇豁銀九萬五百六十兩零該徵銀七十九萬五千六百七十六兩零又除上年災田緩徵銀九萬六千六百八十一兩零外實徵銀六十九萬八千九百九十四兩零上忙應徵四分銀二十七萬九千五百九十七兩零内經支驛站俸工役食等銀六萬八千七十三兩零解司銀九萬五千三百四十六兩零未完銀十一萬六千一百七十八兩零又應徵四分耗羡銀二萬七千九百五十九兩零内經支正佐各營養廉銀五千七百三十五兩零解司銀七千八百四十五兩零未完銀一萬四千三百七十八兩零又蘇州松江常州鎭江太倉五府州屬額徵地丁驛站俸工祗應扛脚等欵除坍該徵銀一百四十四萬五千五百二十三兩零内除公佔坍荒准豁註緩銀二百二十二兩零經支俸工祇應等項銀八萬七千二十五兩零外實微銀一百三十五萬八千二百七十五兩零上忙應徵四分銀五十四萬三千三百一十兩零已完銀三千九百六十一兩零未完銀一十五萬二千三百四十九兩零又應徵四分耗羡銀三萬一千五百四十二兩零已完銀二萬三千五十四兩零未完銀八千四百八十七兩零查本年江寗蘇州等屬自春徂夏陰雨連綿二麥收成先已歉薄糧價昻貴迨交秋後復遭霪雨田禾受傷秋收减歉民力拮据以致完數短絀未能徵足四分所有經督催徵不及分數職名應請邀免覈議等情分造款册詳請奏咨前來奴才覆覈無異除將送到各清册咨移户部科查覈外謹會同兩江總督臣劉坤一恭摺具陳伏乞皇上聖鑒敕部覈覆施行謹奏奉硃批户部議奏欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲湖北賑捐擬請再展以濟工賑恭摺仰祈聖鑒事竊湖北地方節年疊遭水患工賑需欵浩繁蒙恩准開辦賑捐先以一年爲限繼復展限一年並於定章之外推廣優獎鉅欵報捐翎枝以期踴躍而資濟用計自光緒二十一年二月二十六接准部文之日起除去封印日期瞬屆兩年限滿體察情形勢難依限停止不得不再請展辦俾濟要需緣湖北地方濵臨江漢河伯之患在往昔受害僅屬霪區高阜尚無傷損以盈補絀故歲多中稔詎自光緒二十一年起迄今三載江漢汛漲現較盛於曩歲而霪雨連綿山水蛟水不時暴發泛濫横流高阜同罹淪胥卽有未被浸淹之處或亢旱或遭雨積收成亦多失望荒祲疊見水旱頻仍災情之重災區之廣實爲數十年來所未有臣等隨時具陳仰蒙懿旨特頒内帑並疊蒙聖恩撥欵截漕工賑並施小民莫不感頌鴻慈是災深地廣工鉅費繁雖賴賑捐接濟究屬緩難應急現計江賑兩項已撥之欵借墊尙多亟須彌補而京山縣唐心口潰隄工程浩大刻已興辦待費尤殷此外如各災區本年冬賑來春接濟以及應辦善後事宜在在所需甚巨現雖設法騰挪以應眉急而庫藏支絀再四籌維非藉賑捐難乎爲繼惟有籲懇天恩俯念湖北疊被巨祲民情困苦准將賑捐再展一年接續勸辦臣等卽當咨會各省並督飭所屬印委各員廣爲敦勸以期集腋成裘而濟工賑要需所有章程仍照原定及推廣各條辦理據湖北籌賑局司道具詳請奏前來除咨部查照外謹合詞恭摺具陳伏乞皇上聖鑒敕部速議施行謹奏奉硃批户部議奏欽此○○直隸總督臣王文韶跪奏爲省會副將要缺照例揀員調補恭摺仰祈聖鑒事竊照直隸督標中軍副將陳飛熊補授宣化鎭總兵所遺員缺接准部咨應揀現任合例人員題請調補等因查該副將職司中軍駐紥省會有領袖各鎭標營之責整飭營伍訓練兵丁彈壓地方稽核糧餉一切均關緊要近年督臣常駐天津省標事宜尤賴該副幾認眞經理必須精明穏練之員方足以資表率臣遵照部咨在於通省實任副將内逐加遴選查有大名鎭標開州恊副將張士翰年五十五歲山東濟寗州人由行伍出師著績歴升東河督標左營叅將因廻避山東本省調補涿州管叅將升補今職光緒二十二年五月到任該員隠練勤能實心任事以之請調中軍副將洵堪勝任與例亦屬相符應懇天恩俯念員缺緊要准以張士翰調補督標中軍副將員缺以裨營伍所遺開州協副將員缺直隸現有應補人員應俟接到張士翰准調部文再行揀員請補除飭取履歴咨部外理合恭摺具奏伏乞皇上聖鑒勅部核覆施行謹奏奉硃批兵部議奏欽此○○委散秩大臣世襲一等誠謀英勇公奴才裕興跪奏爲自請議處併據實糾叅恭摺仰祈聖鑒事竊奴才於十七日奉派致祭宣仁廟差竣回家行至東華門外金魚胡同東口大街地方突有大鞍車數輛騶從甚多疾馳超乘奴才車行頗緩未及遠避幾至擠下甬道車夫稍與爭辯始以呵斥繼以羣毆當因勢太汹湧車夫重傷囑令該地面官廳彈壓併將伊跟役扣留一人奴才亦在廳稍坐以便易人御車詎頃刻間竟有四五十人各持刀械蠭擁入廳將扣留者搶去聲稱係帽兒胡同文煜之子志姓派來計奴才額上鐡尺傷一處辮髮揪落二兩許右腋踢傷數處左手抓傷二處車上失去翎筒帽盒衣包各一件伏思奴才國恩世受位襲上公無故遭此凌辱奴才身名不足惜如國體何如王法何且輦轂之下糾衆搶刼官所尤屬恃强玩法志姓蹤容丁役毫無約束且車中係伊家人豈得諉爲不知應如何辦理之處伏候聖裁不盡悚惶之至再十八日奴才有賜宴要差未及繕摺先行請假兹復專摺具陳理合自請議處合併聲明謹奏奉旨一道○○革職頭品頂戴廣西巡撫臣史念祖跪奏爲恭報微臣交卸撫篆日期仰祈聖鑒事竊臣接准部咨光緒二十三年九月二十七日欽奉上諭吏部奏遵議處分一摺廣西巡撫史念祖著照部議革職欽此臣自維奉職無狀負咎滋多仰蒙天恩高厚　予罷斥跪誦之下感悚難名兹調補廣西撫臣黄槐森業已到粤臣謹將廣西巡撫關防及王命旗牌一切文卷於光緒二十三年十二月初三日派委臣標中軍叅將關作棟桂林府知府孫欽晃齎迅黄槐森接收臣卽於是日交卸起程回籍除將交卸撫篆日期另行恭疏題報外理外缮摺具奏伏乞皇上聖鑒謹奏奉硃批知道了欽此 
 
