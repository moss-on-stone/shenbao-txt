# 1896 - 401 - 4908515

 

Page 1

 
 
[新印素靈類纂汪注出售] [  圖書集成局代啓]  
　　素問靈樞爲醫學家之鼻祖後世方伎之書雖汗牛充揀總不能　是範圍休寗汪訒菴先生嘗手輯素靈類纂一編以意駢合條分九類而参酌諸注尤爲詳略得宜誠黄岐之功臣靑囊之寶　也惟原板漫漶閱者憾之茲有人倩本局代印出售𥿄墨精良校讎愼密裝訂兩本定價碼洋二角四分欲閱者請向各書坊購取可也 
[重印明季稗史告成] [  圖書集成局啓]  
　　明季稗史一書分子目一十有六曰烈皇小識曰聖安本紀曰行在陽秋曰嘉定屠城紀略曰幸存錄曰幸存續錄曰求野錄曰也是錄曰江　聞見錄曰粤游紀聞曰賜姓始末曰兩廣紀略曰東明聞見錄曰靑燐屑曰吳耿尚孔四王合傳曰揚州十日紀大抵雜紀前明末造佚事體例雖　　　史要皆得諸目擊非同耳食之談披閱再三實足與正史相印證本局前曾覔得舊本用活字板印行寰海流傳爭先購置兹復印以雪白連史　　讐裝釘精益求精每部六册碼洋七角請臨三馬路申報館帳房申昌書室及各書坊隨意選購各外埠申昌亦皆有寄存 
[論習西學當以工藝爲急務]  
　　今之談時務者莫不以行西法爲善而欲行西法則不能不從西學始而欲學西學則非自幼入塾請精於西學者專心指授不爲功自五口通商以來中西交涉之事愈多而愈難苟不通西國語言文字幾同面墻而立國家思培植人才爲折衝樽俎之計於是設立遇文廣方言等館招聰頴子弟肄習定以課程限以額數學業有成則出洋爲繙譯近數年來人才非不輩出無如館中額有定數而四方之願學者皆苦於欲入無門西人先開華人之風氣各處教堂設立書塾有不收修膳者如中國之義塾人塾者類多貧家子弟後復廣設學堂中西並教如上海虹口之中西書院梵士渡之約翰書院等大啓講堂入學者亦頗多成就人皆心艷之於是有力者延請西人以教其子弟無力者創設學堂招攬生徒爲集腋成裘之計報中迭見告白如此風氣一開則西學不亦可以廣行而人才不亦可以日出耶然蒙以爲西學之興固爲當務之急而欲談時務則非西學亦不足以爲才然西學而僅語言文字則西學猶中學耳西學之人才猶中學之人才耳况華人之欲學西學大半爲謀食計爲身家計耳且僅爲目前之謀食計身家計耳未必皆有大志也人若皆爲謀食計身家計而欲從事於西學則其所學亦淺陋可知則西學亦何補於國何補於國之富强哉在不知時務者尚斤斤以頭巾自守擯西學爲不屑習而稍知時務者則惟以子弟之謀生爲急有見夫當世之鮮衣華服第輿策馬者無不從洋務中來其在官塲則繙譯焉隨員焉卽同一教習授西學者每月至少數十金而授中學者每月至多一二十金卽現在各處設立之中西書塾其力斷不能延請西人祗就别塾中之學業成就者延之年不過二十餘學不過四五年六七年亦安能西學之盡知而每月修金至少三四十元若中學則須老成宿儒品學兼優之輩而每月修金不過十餘元下此電報學生少則十餘元多則數十元卽商賈之中所謂語言文字則尤無根柢然能者始能爲洋行買辦始能赴洋行寫貨與西人交易每歲所入或數萬或數千數百以視中國爲商則奚啻天壤此人之所以皆欲習西國之語言文字也蒙不敢謂習西國語言文字之人之皆無大志然無大志者多現在能西國語言文字者雖精粗不同深淺各别然究十不得一百不得一故物希爲貴人皆以爲謀生者非此不可嗣後習者愈多能者愈衆充類至於十得八九十得六七則猶中國之語言文字耳又何足爲異何足爲人才夫欲學西法自當以語言文字爲入手惟不能僅習語言文字耳西人以商務爲富强之策然不知商本於工苟無工藝商亦無所憑藉無論軍械以及日用之物無不精益求精華人每藉口無所傳授豈西人皆有傳授哉類皆自出心裁爭奇鬥勝英國設有工匠學堂以爲工藝之成弟子每不能及師不免每况愈下故令學藝者先讀工程專書研究機器之理然後各就所業日新月異不獨與師能異曲同工且可神而明之進而益上此泰西工技所以日出不窮也前國子監司業藩衍桐曾奏請特開藝學一科可謂獨具卓識夫欲開科須先有應考之人蒙意各省先宜設立工藝學堂延請西人之精於工藝者爲教習數年之後學成者皆可爲師逐漸推廣不特機器一切皆可不仰西人之鼻息卽尋常日用之物亦皆可自爲每年數千百萬之金錢何至流入外洋哉富强之道雖不盡在於是而未始不在於是學西法者以爲然也否耶 
[輦轂祥光]  
　　京師采訪友人云本月初旬某日日方卓午愼刑司移交刑部山西司謂立卽將行竊寧壽宫官物之拜唐阿崇林有其黨常順綁赴菜市口斬决梟示掌印某正郎准此卽票仰巡捕營兵丁迅速前來擁獲一面飭役立傳掌刑劊子伺候須臾將二季捆綁至法塲崇沿途信口胡言常則低頭不語說者謂崇年甫二十常尚幼穉乃敢以身試法作此無法無大之事其眞戾氣所鍾者歟○某日前門迄西靑樓叢集之處高懸張侍御所頒賞格略謂無論軍民人等有能拿獲陳小秃兒捆送到案者賞銀一百兩知其下落送信者賞銀五十兩决不食言有知其始末者謂陳前曾詐訛庫丁且在户部衙署前施放洋槍以致獲罪拿辦秋曹議以絞監候迭逢恩赦减等發落不料甫經釋出故智復萌仍手執洋槍向各倡寮索詐今者事經侍御察釆是以懸賞緝拿云○本月初六日爲刑部决犯之期俗謂之曰大差先是初五日傳歌伶趙　髻至獄中彈唱大鼓書詞一晝夜以娱諸犯其中犯官更設筵欵之一時燈火輝煌笙歌盈耳洎漏報五點五花劊子一擁而入將諸犯一一背縛押入囚車馳至菜布口押赴囚棚聽候諭旨至葉志超黄仕林龔照嶼蔣希夷胡漋簡五犯官則自知得免身首異處殊覺意態坦然身穿元靑布褂頭戴無頂大帽端坐囚棚啜茗以待天將破曉旨下後劊子將斬絞諸犯次第行刑旋有向葉黄龔蔣胡五犯官道賀者隨卽押回刑部獄中 
[訊案四志]  
　　上海縣舉人童迥卽童心田又卽童汝福妄控學師宣琴山廣文一案節經松江府陳蓉曙太守曁發審委員姚大令逐層研訊前已迭志報端昨得松江采訪友人書云本月十九日太守復飭上海縣黄大令提到張樂園一名研訊之下供稱小人經售田六十餘畝中有學田八畝有奇確與曹枚卿兩人介紹售與巨商葉澄忠計價銀四十二兩此項學田本已撥入縣署抵解司餉故案發之後其價已呈繳至縣曹與上日所供相同并稱盜賣學田之事實與宣老爺毫無干涉至二十一日之晚堂上海又解到清節堂司事顧子香向之研究顧供嫠婦錢張氏由其姑懇求宣老爺保出當時宣老爺取名片略寫情由交其姑到堂具保小人將名片夾入簿内及童來索看小人誤認童爲堂董因卽檢交初不料童竟袖之而去藉端妄控太守詰以童控姦佔嫠婦之禀詞爾亦具名究竟爾自願列名牘尾乎抑被童等揑名乎顧供稱伊等擅列小人之名小人實不知悉卽事後童亦並未言及小人當日但知宣老爺保嫠婦出堂實不敢言　姦佔太守問有相識之人來此作保否顧稱有乃倩西門外某甲代遞保結而退及詰唐介福供稱骨甕兩口 
 
 

Page 2

 
 
由童教小人携去至童若何發掘小人並不知情太守諭令交人具保曹張亦皆准保釋惟姜承烈趙光第汪裕清三名同認由童咨照聯名妄控遂仍還押所 
[名將仙遊]  
　　中外新報云王品三叅戎孝銀爲前任北海鎭王鎭軍孝祺之介弟久事戎行勳勞卓著前數月補授新會營叅將秋間始赴新任近接岡州來信得悉叅戎因病在署仙遊其遺缺已由督憲檄委現署南韶連中軍遊擊正任欽州營叅將黄叅戎培從署理按品三叅戎與乃兄均嫻韜略前者法越諒山一役轉敗爲勝其功績尤在人耳目一旦騎箕西逝殊令人悼惜同深也 
[淛江官塲紀事]  
　　杭州訪事人云前浙江湻安縣陶晉甫明府在任病故遺缺現奉藩憲牌示以候補縣王大令廷樑請補日前陶明府靈柩到杭由下馬頭登舟回常州原籍省中官塲凡屬蘇省同鄉及有寅世戚誼者均往祭奠○浙省辦理厘捐委員如收數盈餘由局憲核定分别給奬以示鼓勵本年委辦絲繭之候補同知汪司馬桐莊司馬淦候補縣汪大令龍珠韋大令其謙候補從九陳少尹承言均奉札拔委厘差一次○仁錢二縣均擇於十二日開征冬漕庫房糧書人等先行赴倉預備牲牢酒醴以待邑尊駕臨致祭倉神然後開厫納米屆時邑尊行禮畢卽升坐大堂點卯鄉民之完納漕米者咸在堂下伺候邑尊較騐斗斛按户收納發給印串是晚各書吏例得賞給酒筵暢飲至初更而散 
[章贑寒流]  
　　江西采訪友人云南昌府考試情形前已錄登於報本月十二日江太守舉行三覆堂號四書題不揣其本至豈謂一鈎金小學論題仁以懷之義以厲之論詩題鐵路水雷不拘體不限韻外號四書文題皆古聖人也至若是班乎詩題賦得烟雨話桑麻得麻字餘題與堂號同○某日松柏巷前有一衣衫藍縷之人伏地哀號涙下如雨以頭撞壁血染衣裾好事者因詰之始囁嚅而言曰小人日賣米團博蠅頭以濟生命近忽被扒手竊去靑銅二百片無以回家願就一死耳詰者探懷取錢二百文贈之勸慰再三其人始收涙碰頭而去旁有觀之者曰先生從鄉里來亦知其人之作僞乎曰滬雨血流一不僞也狀急聲慘二不僞也旣遇諸目聊盡吾心區區二百文何必刻覈太甚哉乃一笑而别○有某道姑者專喜弔詭矜奇誣民惑世近日自稱仙佛護身出門募化實則與惠民門某僧有染募得金帛惟供此僧烟酒之資而已邇者道姑一病纒綿僧爲之延醫診治醫以三指　其脈色然曰命在旦夕不可爲矣僧情急出靑蚨千翼雇轎送往進賢門外丁家荒阡以俟其斃附近居民見而異之舁轎者執獲解送保甲分局請懲局員訊出其情援筆判曰出家人慈悲方使豈有臨死委棄之理飭卽舁回菴以終其命輿夫不敢倔强祗得唯唯遵行嘻若此僧者其眞佛教之罪人乎然而道姑亦殊自壞其道已 
[沙渚凍鱗]  
　　沙市訪事云濱江二里米市向分上下二廠上廠地極寛綽道咸之間適當其盛除玉粒靑精盡日喧闐外每逢春秋佳節百戲雜陳小本營生者於此設肆貿易無不利市數倍自行户倚盛而驕米船遂麕集於下廠始則懲上廠之弊諸事均極整頓近以生意日盛不免有挾制之處九十月間米董因具禀府縣瀝陳諸弊懇請示禁詎出示之後行户仍置若罔聞米董因於上月停賣與行户秉公妥議不意數日後又復停斛米董因於上廠請帖自開公盛天米行惟因只此一家帮米市不旺每日僅售二三百擔日前縣尊以粥廠旣開需米甚急命保鳴鑼促下廠如常買賣又命沙市巡檢李和齋少尉親往督之近巳照前開斛矣○江陵素稱澤國每值陽候肆虐無不一片汪洋去歲小受水潦窪下之區雖屬汗漫高原尚有四五成收割署府余太尊因禀上憲請米平糶官吏有以募賑策進者太尊愀然曰難民固屬米珠薪桂實爲痛心然紳富之家旣顆粒無收而國庫則不能不納卽資本營生者亦以年歲荒無生意日耗諸公縱極力募化恐數少則有名無實於事無濟若固勸之恐重累吾民也官吏皆無言而退後陸續請米八千石地方皆受其惠今歲襄河隄潰大浸稽天秋水重來晚稻亦壞張雲生邑侯因湖北悉受水患請糶爲難特面禀俞觀察舒在尊於沙市設籌濟局募賑以開粥廠但災區旣廣需欵尤多故除上户樂輸外漸至中户下户凡紳商行店無不廣勸集資目下雖捐欵甚多而廠費尚不敷用邑侯因邀籌濟官紳連日在局籌畫擬向在册各户力勸加捐未知好善君子能體邑侯不得已之苦心踴躍捐納否○沙市之所謂疲駕卽上海之流氓也近復有兒童結黨横行如上海小流氓之類每值晚市嘈雜小孩卽三五成羣肆行無忌見鄉販菜傭之可欺可詐者輒檢其食物衣履而莫敢與爭稍與申論卽愈聚愈衆肆口嫚駡理喻情遣皆不能行街鄰或代爲喝散則轉受其纏擾之累是以隱忍不言或欲送往衙署究辦則恐官長以悼髦之例宥之置之不理未免畫蛇添是轉益其燄所望爲民父母者訪悉其鴟張跋扈有以小懲而大戒之則不特爲　闠去害亦藉以見養止之心愼勿養癰成患致使可扶可植之材恣爲擁腫拳曲而不適於用也 
[清佃示諭]  
　　太子少保頭品頂戴兵部尚書兼都察院右都御史總督兩廣等處地方軍務兼理糧餉譚頭品頂戴兵部侍郎兼都察院右副都御史巡撫廣東地方提督兼理糧餉許爲清丈沙田通行曉諭事照得粤東地濱大海海田實占膏腴民間世業所資卽國家正供所出按畝征糧古今通義本部堂本部院自履任以來亟思藏富於民爲民休息乃近來控告隱瞞溢出及妒利爭奪之案層見疉出一經查實自應照章罷充公産此由不明大義只知舞弊遂至失利不思官不能額外以加征民亦何能有田而無賦推尋其弊厥有數端一由沙棍把持恃有紳衿氣勢地方官不能認眞得以誣揑庸懦自占便宜一由地方官不肯詳勘委員僅得大略因而吏役朦蔽於中取利以多報少或設法嚇詐勒索鄉愚間有不肖委員串同劣紳分潤中飽小民旣畏不敢言局紳亦默不敢問勢豪則坐擁膏腴平民則苦難赴愬作奸犯科莫此爲甚夫匿田　稅紳衿罪應加等試問爾等召佃承和肯將隱瞞之田溢出之地不爲計畞收租乎旣計畝收租則自當按畝充賦而可隱匿以欺朝廷乎前次給照時未能核實清丈領田者以二三畝爲一畝無可稽查而頻年海潮涸出之地遂謂是子母相生據爲已有此控爭所由來也本部堂本部院思爲爾等立一平允至公之法可以垂久可以息爭特派廉　勤愼委員會同各縣逐處丈量於撫署東偏設一清佃總局委員四出事在必行凡查明一户勘對號畞溢坦則酌減花息老沙新沙則酌議繳費如有坍塌亦准報豁以照平允但須先期赴局報明聽候查核限定一月爲期若逾限匿不首報被人指控經委員查出悉數充公此係遵照成例奏明清丈無論紳富平民一律施丈但查田不瞞欺並非額外加賦紳民自問當亦無詞查明之後再給清佃總局騐照蓋用撫院之印以爲各户世業不准旁人指控倘有土豪勢惡從中抗拒卽由局詳請斥革按律科罪田賦事關國課不得視爲具文紳民各有天良豈得謂爲多事凡印委各員及吏役人等稍有隱飾瞻徇不實不盡例應叅處亦不寛貸各宜凛遵毋違特示 
[蒜嶺寒鐘]  
　　騙子周三子專以誑騙爲事人之受其害者不知凡幾月之十三日復携樣包隨小車夫一人至西門橋南　某米店言有秈米十餘石在小街某棧内如寶號欲買價值自當公道店主信之與之講定價值周言可否先借洋八元公出店在此守候俟我購買零物再來同至棧中出貨店主不以爲疑卽將洋八元付之周命小車夫在此少待已則揚長而去竟如鷹隼脫鞲查不復返小車夫見周不來卽欲回去店主告以周取去洋銀八元尚未曾來爾何得先去小車夫聞言不勝驚駭謂周取爾洋與我何干店主曰周卽爾之主人也爾安能推卸小車夫始言與周中途相遇彼言薦我爲出店故相隨至此兩下始知被周所騙後經旁人勸小車夫賠洋四元尚有四元則勸店主認虧以了其事○瓜洲營遊擊戴遊戎華貴於本月十五日午刻排導至大碼頭乘坐官航溯江上駛逕赴金陵謁見南洋大臣劉峴帥面禀要公瀕行麾下各營哨官均在碼頭恭送 
[薇旌過滬]  
　　升任浙江藩司惲菘耘方伯祖翼乘測海兵輪船東下前日午後三點鐘許駛抵滬江下碇小東門外招商局金利源碼頭 
 
 

Page 3

 
 
旋渡上官舫移泊蘇州河聞將用小火輪船帶赴杭州 
[上海官塲紀事]  
　　出使美國大臣伍秩庸星使廷芳擇於本月二十六日秉節出洋赴美駐紥昨日命駕入城赴署關道行轅辭行○登瀛州兵輪船由某處巡洋抵滬停泊黄浦中日昨接到兩江督憲電調該兵輪駛赴金陵故管駕何心川軍門於昨日命駕入城赴署關道行轅禀辭○清查灘地隨辦委員試用縣丞蔣梧侯二尹福超清查漲隱地畝隨辦委員候補縣丞李錫年二尹均於昨日先後赴敬業書院署關道行轅拜見呂鏡宇觀察面禀要公○本埠南市馬路工程局委員朱林庭明府璜昨日因公入城至署關道行轅禀見○管帶普陀兵輪易錫蕃都戎由某處巡洋抵滬昨日命駕入城赴署關道行轅晉謁○捕盜局委員候補直隸州文直刺林昨日至敬業書院署關道行轅拜見○候選同知李壽山明府慶雲由金陸來滬假寓滬南製造局水雷廠昨日命駕進城赴署關道行轅拜見呂鏡宇觀察面禀一切 
[回任風傅]  
　　關道憲呂鏡宇觀察本由常鎭道移署斯篆刻聞兩江督憲劉制軍札飭卽回本任故觀察於臘月内卽須交卸署篆回常鎭道本任 
[領事將來]  
　　駐滬奥國總領事自夏士君出缺後一切政令均由德領事代爲辦理兹悉奥廷已簡放正領事史謨格君副領事博士德君駐札滬上總理交涉事宜聞日内已附輪來滬將次抵埠矣 
[法員游歴]  
　　駐滬法總領事白藻泰君抵滬後慕浙西山水清華急欲一擴眼界特於昨晚帶同僕從駕一葉扁舟向烟波浩淼間鼓棹而去大約須旬日後方盡興而返也 
[巨棍確供]  
　　楊樹浦著名巨棍張桂卿爲署關道憲呂鏡宇觀察訪拿到案疉次研訊嗣又將張之羽黨李虎林等先後拿獲前日呂鏡宇觀察飭鍾明府會同上海縣覆訊黄大令適有要公故倩帮審委員蔣刺史會同鍾明府升坐花廳將一干人証提案集訊先據李虎林卽小虎林供係沈家行人向當小工李雨春是小的之父務農爲業桂卿一事實出不知問官喝令責籐條一百五十下始供稱於本年三月二十五日張桂卿糾衆結拜弟兄小的係由盧全全等前來糾合命出分子錢若干小的無錢故未曾去尚有兵船上當兵之李海林亦曾備酒結拜弟兄至其現在何處小的不知其細求察張仁堂供開設小茶肆度日前曾在三四鋪訊捕處爲夥桂卿是小的之姪曾聞其於三月二十五日糾合多人拜盟惟知請酒時有陳景山時達三錢發生陸龍眼等諸人均在其内酒席設在六圖沈家行地方共有八桌當時每人派出分子錢三百文各執帖子一箇在會之人各用藍色辫線等物爲號吃酒時小的並不在塲二月十二日糾人强搶顧莊氏被小的知悉當將桂卿責駡奈伊兇横異常終不肯聽以致有此不法情事所有起案之鐵尺等物小的實不知情至本年五月間有無名男屍一口一案小的亦不知其實陸子卿卽陸龍眼供稱江北人乳名榮發又名少卿今年二十四歲家有父母妻女在虹口地方開設老虎灶度日本年六月間因犯賭博被獲懲辦張桂卿等都不認識結拜弟兄並不知道亦不在塲吃酒求察刺史訊得陸刁狡異常著責籐條八百下又上挺棍再責頰二百下仍不供認錢發生供小的住居沈家行與張桂卿爲鄰居餘不知情求察明府喝將錢責籐條一百五十下堅不吐實命上天平有一點半鐘之久始供張桂卿結拜弟兄小的亦在其内陳景山等調戲奚慶祥之妹當時大家將伊毆打求請明察奚張氏供今年五十二歲家居沈家行地方丈夫奚松松向做麫筋生理本年三月廿四日有祝富全頓張桂卿到小婦人家說要借座請酒婦人並不應允不料於廿五日張硬將酒席挑來當晚共擺八桌每桌作人共有一百六十餘人聞每人出分子錢三百文各執帖子一個爲記求恩明察陸錢氏供今年十九歲前年十一月間憑媒嫁與陸子卿卽陸龍眼爲妻生有一子今年二歲張桂卿時常到婦人家茶館内吃茶從未給過茶資呼婦人爲妹妹桂卿有的親妹子亦時常到婦人家玩耍餘事小婦人女流實出不知求察顧蔣氏供在洋布局當女工桂卿也在局中做工去年十二月中婦人放工出來路過桂卿家門首遂被桂卿將婦人拖進關在房内當被姦污婦人掘强不允伊卽硬將衣服剝下撳住成姦一次是此之後時常續姦旋將小婦人釋回本年二月中小婦人嫁與顧松泉爲妻成親時桂卿亦在座吃酒至十二日突被桂卿糾合二三十人將婦人在揀花塲上不由分說强搶而去後於初六日卽被獲案求請明鑒質之張桂卿供去年七月間有不知姓名之傭婦被趙金廷辱駡事爲小的所知遂糾合二三十人至彼處與趙打架行經某茶肆門首有羅進甫者出爲排解願出香燭向小的等服禮小的始行應允遂命傭婦走開並無别情問官命將張責藤條二百五十下始稱本年三月十五日在楊樹浦沈家行奚松松家請酒結拜弟兄共有八桌每桌八人每人派分子錢三百文陸龍眼錢發才均在其内結拜後每人各執紅帖子一個以後各掛藍色緶線爲暗號所有起案之帖子等均王如元所寫至起意結拜弟兄在去年十二月間結拜之名字簿均在陸少卿家姦刦之顧蔣氏前在洋布局放工出來被小的將伊拉入關在房中成姦一次然後放回今年二月十二日小的糾合陳景山等將蔣氏搶來訊至此時已八下餘鐘問官暫時退入用晚膳畢再行接問訊至時交四鼓各犯始一一供認畢旋問官將張桂卿還禁内監顧蔣氏卽銀大仍交眼媒看管陸龍官錢發生李虎林收所奚張氏發十五鋪看管始行退堂 
[移弔盜贓]  
　　本年八月初六日松江王二寳航船開赴滬江行至華亭上海交界之處突來槍船一艘船首立有穿號衣之勇丁高聲喝阻船懚悮認其爲巡船立卽停駛勇丁遂登舟查閱突　四五人挾一皮箱至船旁將鎖扭去刦取衣服洋銀將箱擲還揚長而去船户回松投華亭縣開單呈報葛江邨明府准之行文各縣協緝旋經安徽桐城縣拿獲盜匪姚明德詰之供認先在緝捕營當勇斥革後號衣匿不交還遂糾同黨羽在浦江行刦爰解赴松江歸案嚴辦明府再三研訊供認此案分得洋銀八圓及墨晶眼鏡一副馬褂一件質在十六鋪小東門外第五家押店明府因移文法界公堂請鄭大令吊贓大令飭會捕局線勇會同法界包探查吊各贓徧查無獲不得已據情函覆旋經明府覆訊姚匪仍執定前供前日明府復來函請仍請查吊大令飭弔該押店八月分帳簿以便詳細檢查 
[大令騐屍]  
　　前晚八點鐘時有小流氓孫阿榮卽長脚阿榮與其黨金進生同至寳善街王大吉弄内一興隆小茶肆啜茗未幾卽互相爭毆扭出後門拔刀將進生連戳二十餘刀而逸嗣爲巡街華捕查見將金舁入捕房轉送仁濟醫院醫治一面飭捕緝拿兇手繼包探孔阿才在大南門地方將兇手孫阿榮獲住金則因受傷過重以致刀圭無效延至昨晨八點半鐘斃命捕頭立傳地保曹福卿投縣報請蒞院相騐上海縣黄大令遂於下午五點鐘出城詣騐先由曹保預備公座大令駕至仁濟醫院卽升座將曹保訊問曹跪禀情由並稱小的初不知悉及捕房傳喚始查明死者金進生係乞丐出身並無尸親求察旋提一興隆茶館主周金大供常熟人在王大吉弄内開設小茶肆餬口未及一年昨晚金進生與不識姓名之一人來肆啜茗小的返身倒水及出均巳不見故不知其細叩求鑒察孫阿榮供無錫人年二十四歲向在新北門内胞姊所開之硯瓦店爲學徒旋被逐出卽流爲乞丐與金進生爲伍一同求乞現在各爲流氓亦時時在一處事因前日在泥城橋典當弄内賭錢爭閙進生出外揚言欲將小的斫死小的思與其被伊砍死不若先下手之爲愈昨晚見伊與友人在一興隆吃茶小的入内與之理論伊卽出刀猛刺頭上現有傷痕小的當卽將刀奪下還刺腦角一下伊遂倒地一連數刀大約有二十餘下是實大令問兇刀在何處答當時向南奔逃至洋涇浜卽抛入河中又問有無帮兇答只小的一人並無他人訊至此趙銀河黄四福兩包探同禀當進生在醫院未死時曾言兇手係阿榮阿時二人阿榮稱實與阿時無干况阿時向在法界昨晚並不在塲大令又命帶周金大至案問曰當伊等來店究有幾人答先來兩人一卽進生一卽不識姓名之人 
 
 

Page 4

 
 
阿榮後至卽行出外大令聞供畢命仵作如法檢騐喝報死者金進生週身共受刀傷二十二處内有頭角二刀海底一刀委係致命實是因傷身死大令離座親視無訛遂命曹保備棺將進生收殮包探又禀兇手孫阿榮捕房尚須帶回俟送公堂後再行歸案大令准之遂可殿而回時已鐘鳴六下矣 
[故態復萌]  
　　虹口著名流氓張伯樂今春被上海縣黄大令飭差拿獲收入改過所中後張越垣逃出匿蹟虹口鄉間晝伏夜動未敢稍萌故智今以日久漸覺膽大裏虹口本有賭檯以廣潮帮人爲多前晚張忽糾集忘命之徒二十餘人各持器械蜂擁至裏虹口聲勢洶洶大言恐嚇諸賭徒見此情形不敢與較卽央人從中調處願以英餅了事特未知魯仲連其人能調停妥洽否 
[機傷斃命]  
　　浦左陸家嘴地方新建洋房創設茂生紡紗廠一切均已告竣專待擇日開工前日午後廠中人雇集小工試碾機器有小工金小弟偶不經意猝被機器帶住髮辫將身子登時捲上迨傍人爲之設法援救早已因傷斃命工頭馬金發卽倩人報知家屬苦無棺殮之費馬遂贈以英餅十枚仍屬不敷所用廠中司事人鑒其貧苦可憐死於非命又給以二十元始得備棺收殮 
[請追定貨]  
　　卞景坤投上海縣控陳仰子延不繳貨前晚蔣刺史升堂集訊卞景坤訴稱監生向在正昌行爲夥七月間托陳購買花子四千担先付定洋九百元立有票據陳仰子轉向陶雲峯處買貨逾期不交故此扭案請追陳仰子供本邑人年廿八歲向做棉花掮客前由卞景坤托轉向陶雲峯購買花子四千担立有票據先付定洋詎陶延不交貨忽來還洋五十五元至十三日仍未將貨交出小的向之索還定洋陶一味游移至十九日被卞景坤扭案請爲公斷刺史着將陳仰子交保候核 
[南市街談]  
　　昨日馬路工程局委員朱森庭明府面諭各工頭所有馬路旁邊開掘陰溝之處自後不准將垃圾塡下以免開掘時多費挑工○小南門外有開設茶肆之某甲向與著名流氓張桂卿認識現張被呂觀察拘拿在案致被牽連昨日黄愛棠大令特飭縣差會同二十三鋪小甲往拿甲早知消息已逃匿無蹤故刻尚未經拘獲也○昨日有浦東渡船一艘停泊在信泰碼頭舟子甲乙二人因天氣嚴寒苦無被褥因在艙中煨紅榾柮藉以解寒詎料艙中門閉熱氣無從騰出致將二人悶死天明他船上人見二人日高未起深以爲怪大聲呼喚亦絶無應者乃開艙視之則二人已魂歸地府矣遂報知甲乙家屬親出爲棺殮 
[來書照錄]  
　　昨讀貴報登有黄邑尊批貢生黄綱等禀詞一則附列賤名不勝詫異僕於地方公事素不干預年來江海奔馳與同學諸君更疏交接至童孝廉一案竊嘗聞之其公是公非自有賢長官明斷僕固無庸贅一辭黄君旣别有見解何必牽涉鄙人且詢諸同列者亦云未曉若不聲明倘别有重大案情亦似此任意羅列殊屬可慮爲特辨白數行伏乞貴館登報以供衆覽幸甚感甚[  蘇紹柄王維泰謹啓]  
 [ 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[英界公堂紀事]  
　　日商東興洋行主控陳源泰花行主陳芝濤圖賴漏登手摺之銀五十兩曾由日本領事署秘書官山崎君桂會同讞員屠别駕研訊兹者别駕以該日商所控旣無証據碍難斷還已函致領事官請卽註銷是案矣○前日將晚有一女孩沿途啼哭三百二十六號華捕向之詢問自言姓楊小字鴉頭年方十歲是日隨父親出外在人叢中失散以致忘却歸途問以家住何處則茫然不能答因卽送至公堂别駕著留侯家人認領○有喬翠堂者不知其爲何等人曾向徐張氏借去金約指一枚久而不歸索之則一味延約昨又途遇以致互相爭閙經包探顧阿六拘入捕房轉送公廨别駕著分别押候訊奪○昨日四百四十三號華捕解施阿金至公廨禀稱此人因誘拐女孩與人在途間爭閙其人尚押在捕房捕頭令先送此人到案别駕著交差役看管○落魄生計二病魔纒擾僵臥中途二百八十八號華捕見之設法　送捕房捕頭令轉送公解别駕著送至棲流公所請司事妥爲醫養 
[界捕房瑣記]  
　　朱雲江者未知操何生業卜居虹口西華德路昨午有鄰近朱新寳之子入内間玩見有洋棉緣卽　而懷之雲江指其　　朱子雖屬年幼而口齒頗爲伶俐反唇相稽不肯稍讓雲江怒取茶盃遙鄭之適中其首血流不止孩回告知其父朱新寳遂喚四百六十五號華捕將雲江拘送捕房捕頭令押候解送公堂訊判孩送同仁醫院求治據醫生言須三禮拜方可全愈○昨日下午有某西人因被酒所誤仰臥於東洋車中馳至北四川路突有流氓王文桂從後攫取其帽適包探石金榮梭巡至此遂將王拘獲解入捕房押候解送公堂訊究○寗　瘋人某甲於昨日上午奔至某處碼頭王聚興鞋店内將店中主婦扭住兇毆時夥友均不在店氏無可如何疾呼救命行人見之遂爲代喚三百號一百六十六號二華捕至拘送捕房捕頭詰其姓名住址何故行兇瘋人操西語將捕頭辱駡捕頭因卽飭捕解送公堂請辦○前晚有馬車一輛疾馳至北蘇州路擺渡橋相近誤將某包車撞壞當被巡捕扭送捕房捕頭詰問之下御者自願出外調停捕頭准之○西華德路恒生米店前晚收市後執事人將洋銀二百六十元包封完密鎖於櫃内詎習晨啓視洋已不翼而飛執事人卽投告捕房捕頭詰以店中尚有何人答稱當晚有學徒臥於櫃上捕頭謂似此斷非外人行竊爾自行查訪後張堅不代查捕頭飭包探竇如海前往稽諿○江北偷兒陳阿錫竊取内地會耶穌教堂紡綢洋傘一頂昨經包探石金榮查獲拘入捕房捕頭著押送公堂訊究○陸長壽持銅洋一枚至楊家灣胡義昌雜貨店兌换店中人察知　質向其調換陸反稱爲店中人調包正在互相爭論適包探洪阿寳巡街至此拘送捕房陸稱實出無意並非混用捕頭始從寛令將銅洋充公　放 
[江西官報]  
　　十月二十二日署長寗縣陳燕昌　滿調省該印務以卽用縣倪廷慶署理廣昌營額外熊兆瑩斥革遺缺查有閱兵存記之該營馬兵魏勝魁堪以拔補○二十三日前任撫州府顔鍾驥由廣東籍進京起服路過來江分部律帖式慶斌禀謝孝扶柩回旗候補縣楊煥解籌備銀京回府經裘紹箕解五批漕折進京署鄱陽石門司嵇縉　滿更替以陳繼昌署理○一十五日候補縣史悠頤同知徐嗣能俱禀謝考林向滋解京餉回從九孫壽齡查廣潤門鍾華嵩鄱陽催漕折回　鼎盛金谿催漕折回○二十六日知縣王藴煇往豐城勘估提工章燮　解京餉回府　吳文煥帮辦牙釐局務章全緒豐城等縣催道欵回崔紹曾泰和等縣催地丁回曹任制署贑中　守備回 
[邗江官報]  
　　十一月十四日閔繼尹祖清委鹽城北閘差○十五日中正場彭鹺尹到揚金沙場　鹺尹謝飭知回任○十六日姚鹺尹揚煦委寳帶橋緝私○十七日黎明運司江都轉率屬至萬壽宫拜牌江　尹　年銷姜埝卡 
[申報舘恊振所經收順直山東廣西湖南賑捐十一月十一日至十一月二十日止第三十一次清單]  
　　十一月十四日松江不留名吳爲還愿助洋十元不留名汪爲生産求保母子平安洋二元○十五日寅氏洋二元杭州申昌來春暉草堂洋一元○十七日傅賑賢洋一元○十八日朱涇全盛來不留名程洋八元無名氏洋四元○十九日無名氏銅洋十六元○二十日無名氏洋一角以上總共收洋二十八元一角銅洋十六元 
[上海虹口元善堂經收九十月份月捐一文愿常捐清單]  
　　唐茂枝九十月份洋十元陳可良章文圃各四元義成號錦章號陳鴈初各二元永增祥廣泰祥　順豐各一元元昌號燧泰號李珊記長和號各六角順興源靈泰來成昶利恆裕昌同春源泰號聚昌號寶昌號寶興號生昌號恆昌號長茂號升和號利亨號各四角翁醉樓九月份二元黄薰南十　一元唐藴輝七八九月三元吳春池又三元吳敬堂又一元五角　　齋又一元五角陳大生愛香室又各五角共計收洋四十八元四角○陳鴈記每月五十愿　竣記謝鑑記凌雲閣各三十愿梁日三二十五愿　和帳房九章號各二十愿永義源華榮和怡珍號巢子餘巢潘氏戲益齋潤德堂張敬和宏仁堂陸門張氏各十愿致寳長　　光各七愿至義居六愿讓　堂殷茂庭殷守源殷守泰殷恆懷殷許氏華榮昌各五愿愼安堂滋源靜怡軒傅禮發押樂善居裕祥　鄔達齋鄔棠林恊大莊史致泰沈耘　張榮　鄔銘德金阿方各三愿筆喇帳房沈公館鄔　深各四愿守拙子湧幢氏衆友康健孫　振張季園靜慮居王榮生高林生寄生洪元鄔宅李庭財各二愿江蓉生胡玉如李　香　華成王筱舲各一愿統計四百四十愿九月十月份計收鎭二十六千四百文○黄富饒黄觀樞各二愿九月至十二月錢四百八十文湯雲亭五愿五月至九月收洋七角另錢五十文何日葵鄭梅庭王禮堂各五愿七八月錢一千三百五十文梁輝堂王尊勳何麗初洗烴珊各三愿又錢一千另八十文譚始端二愿又錢百八十文恭壽堂徐宗潢昭　氏翁公泰各一愿又錢三百六十文揚鴻賓不計愿九十月洋六榮順號洽盛恆又各二角恆吉莊楊仁記各一愿七月至十二月　三百六十文黄毓齋恤嫠七八九月洋一元五角佘明三恤婺九十月錢一千二百文梁日三惜字九十月洋四元共收錢五千另六角洋七元二角 
[京都新設老德記分舖]  
本藥房自華洋通商伊始在申開張迄今五十餘年中外馳名已久今在京都正陽門外大栅欄路北分設一枝因京都首善之區華洋紳商雲集以便○賜顧者就近購取一切規模均安定章决無苟且從事製配藥料皆西國名醫深體中華風土所宜秉赋之異斟酌盡善質性純良工精料實工價不免昂貴但病者貴在靈效何必貪亷以致自悞○賜顧者揀擇佳品無美不備定價劃一遠近不二至各種香水香皂香蜜以及閨閣珍品暨牙粉香油牙刷等物本行最爲考究素稱絕妙花樣最多日新月異與衆不同如餽送禮物尤爲相宜并兼售照相器具藥料化與電鍍器具及醫士應用各項刀鍼等件一應具全○賜顧者詳認本藥房招牌方單庶不致悞　　　本藥房主人謹啓 
[拍賣地基房屋]  
啓者今承代理惟利恆氷身後事務之人所托于西歴明年二月内卽華明年正月内在本行冩字房内拍賣坐落鎭江英租界内第二第八第九號地三方并地上所造房屋又附近租界之第一百四十四號地一方因日期未定故預先登報聲明將來一切詳細情形及定於何日拍賣再行登報奉聞可也此佈　錦名洋行啓 
[紡紗織布機器出售]  
啓者伯拉脫兄弟公司開設在英國洼而亨地方專製紡紗織布機器其貨係頂上之絲故價較他家昂貴現在上海經理者係怡和洋行特此佈聞 
[佛照樓棧]  
本棧遷移四馬路靑蓮閣後新造房屋洋檯房間每間大牀飲食精美茶使慇懃房價便宜貴客到埠著夥專接仰荷惠顧特此佈聞　棧主謹啓 
[聲明]  
聞長發棧生意頂出倘承頂人須查淸楚因前手合同轇轕未淸告白 
[倍發洋行遷移]  
啓者本行於初十日卽禮拜一遷移至二洋涇橋北首新洋房内照舊交易恐未週知特此佈聞　本行主人啓 
[墨西哥國家大票頭彩淂英洋拾貳萬元]  
英正月份墨西哥國大票定於華十二月廿六日開彩全張八元對開四元分條五角小洋照貼諸財翁請速奪標紅票兌付現洋函購原班回件信力自理各外埠貴商寳號如欲批拆代售價錢格外克已此佈三洋涇橋北五馬路口南順泰總經理處賬房啓　 
[浙江尋親嘉興王店鎭褚惠康]  
惠康父名淇舟母胡氏咸豐十年髮匪之亂父親被擄已歴三十餘年杳無音信今母已六旬惠康年將不惑日望父歸倘其遠隔他方未能遽來先通音問寄信王店馮家埭頣善堂本宅便是 
[上海增裕機器磨麵有限公司]  
本公司於十一月十一卽英十二月十五號起至十一月廿七英十二月卅一號止應收第三期每股元十五两解法照前一例所有分送之信倘未經收到向本公司補給可也此期股欵均已收足待換正股單再行登報此佈總經理璯裕洋行啓 
[菜市遷移]  
啓者返造菜塲奉工部局諭暫移勞合路余等風雨不便今懇高易房東允准暫行擺灘在梅芳里口交易等工竣仍回原處諸公光顧請至新署前梅芳里沿街一帶菜巿交易恐未週知特此告白返買人等公啓 
[頭彩六萬吕宋大票批發]  
自運吕宋大票常獲大彩遠近咸知收兌紅票現售英正月份票零躉批拆雙單張四開分條公道倘蒙惠顧原班回件此佈上海萬利昌　萬福來仝啓 
[源裕輪船公司]  
自造快輪洋式拖船逐日往來申蘇官艙篷艙格外克已申杭價亦便宜申鐵大橋北蘇南濠杭湖墅珠寳巷禾北麗橋 
[遺失匯票]  
遺失南通州得記支申得記朱筱亷兄第七百廿八號十三期遲二天春記台頭雁票洋三百元已咨　途作廢永昌啓 
 
 

Page 11

 
 
[光緒二十二年十一月初五日京報]  
　　宫門抄○諭旨六道錄前○皖撫福奏查明合肥　考　　　　　抵　　　　　　　　　奏叅南城指揮　　　　　○　統　等奏援案提餉購辦駝屈毛繩緣由片○東撫李奏　　州縣各員片○　　　　奏請　副將員缺　○十一月　五日兵部　常寺太僕寺鑲白旗值日　引見○阿克東阿明安各假滿　安○陳學　　　五日○兵部奏派點　　　　　出空王　公　額駙麟中堂懷塔布啓秀松　恩　○召見軍機楊頤榮惠○○尚書　安徽巡撫奴才福潤跪奏爲　　　查明合肥縣　童滋事情形據實覆陳恭摺仰祈聖鑒事竊奴才承准軍機大臣字寄光緒二十二年八月十六日奉上諭李　　奏考童滋事　飭查辦一摺據稱按試慮州六學文生放陽時搶獲合肥縣　名　帖内　賄　秀才迨考錄合肥童生出題　突有考童六七十人　擁出號口稱題目塲外已經傳聞肆意滋　繼教官禀請改題另出該童等仍復　　此　外間亦知並有　　　　　打家人情事　已拿獲馬肇霖等二名交合肥縣收押等語此　情節　　若何著福測確　查明　員審辦原摺着抄給閱看將此諭令知之欽此　旨寄信前來查此案先據署廬州府知府方連軫督同署合肥縣知縣黄鵬文以　情具　並准學臣咨同前由卽經奴才批行該　縣嚴拿審辦在案欽奉前　遵卽派委候補道張佩緒馳往確查並訊取現獲之馬　霖等切實供詞嚴行懲辦去笔兹據該委員張　緒禀稱奉委後束裝起程沿途詳加察訪行抵廬君接晤該府縣面該一切並據呈　案卷均與沿路所訪無異其中匿名揭帖　　　　原卷内有舉人萬英華親供一紙係經廪保傳諭該舉人備具親供呈送　卷親供内聲稱該舉人自安義命並無爲子姪諸人賄賣秀才之事究係何人挾嫌揑造不敢妄　等語隨傳見監塲教官孫傳楝等詳詢當日塲内滋事各情據稱七月二十六日考試合肥文童正塲封門後貼出其可謂至德也已矣子曰禹題目卽有童生數人口稱題目塲外早知可見秀才已經賣完何止萬張二　大聲吵　並將號口鋼罐打毁該教官等奉學院傳諭彈壓喝令不准滋閙該童等喧　未休學院以題目乃臨時親手書寫外間何得早知　教官等答以合肥風氣最信扶鸞談未來事有時偶中假爲品壇寫出四書多章　有一二句彷徘相似亦卽以訛傳訛聞者因而生　該童等之吵　未必不由於此請另出一題俾若輩無所藉口學院聞言初猶未允繼因意在弭亂遂從所請又出不亦君子乎一題　童等復稱此題外間亦知輒將號口牌　打倒致燒著遮號蘆蓆一時火光燭照號内文童相率驚慌出號趨至堂下天井避火約有人七十人勢甚張皇學院諭飭家丁將火撲滅並喝令拿人時天尚未明家丁趙順等四人不知被何人抛擲石塊砸　頭面其各童趨　堂下旋被擁擠在前者經家丁趙順等捉獲二人各童始行歸號寂靜無譁該教官等查看號外鐙仵多被打毁號内諸童靜坐作文是日照常完卷魚貫出塲此合肥塲内考童借端喧鬧之實在情形也該委員復又督同該府縣飭提現獲之馬肇霖黄盛鐸二名到案切實研訊堅供並未隨同滋閙實因號外蘆蓆被火燃燒一時驚慌各携卷袋考具出號走至天井避火其時人多擁擠將伊等擠在前面旋聞堂上喝拿卽有學院家丁三四人將伊等扭至堂上不由分說交縣訊辦委未抛擲　石亦無隨聲附和情事伊等事日與萬英華子姪輩均少往來並無嫌隙等詞再三究詰矢口不移考其年歲俱未及冠蔡其面貌似皆瘦弱書生質之原拿家丁趙順等亦稱當日係在暗中捉獲該二童携帶考具卷袋實不敢指爲在塲滋事之人此現獲之馬肇霖等訊因出號避火並未在塲滋閙之情形也奴才伏查此次學臣李端遇按臨廬郡考試各屬生童關防均稱嚴肅乃有合肥縣童　胆敢不守塲規造言生事始揑匿名揭帖任意污　於前迨考錄該縣正塲復敢藉端滋閙於後實出情理之外惟現獲之馬肇霖黄盛鐸旣與萬英華素無嫌隙何致平空出具匿名揭帖况被獲係在黑暗之中卽家丁趙　等亦不敢指爲滋事正犯所稱出號避火似尚可信旣據該委員督同府縣提訊明確並據該縣公正紳董聯名結保自應准子保釋以杜拖累一面飭縣嚴緝滋事正犯務獲另行確訊究辦教官　傳棟等當時失於約束本有應得之咎惟事起倉猝實非意料所及且　該教官等嚴行喝阻該童等卽時歸號考試完塲應請與塲内滋事無由查察之提調等官一併免其置議仍飭該教官等各回本任供職該縣扶驚之風係屬妄誕不經最易搖惑人心應由該地方官隨時查禁以端風俗是否有當謹恭摺覆　伏乞皇上聖鑒訓示謹奏奉硃批知道了欽此○○御史胡孚宸片再五城可坊各官固有奉公守法之人而　污卑鄙之徒亦復不免然未有如南城指揮劉景韶之甚者該員籍本天津以浙江籍充書吏以山西籍捐指揮初任東城被叅開缺復補今職光緒二十年正月間因鄭姓之女服　該員索銀五百兩經該城牌撤不知何由回任自是以後無惡不作無案不貪如燈作孚孝勤案索庫掌王厲二姓銀一千兩周姓土娼羣毆案索　疋庫書吏陳樊二姓銀二千餘兩係其最著者又靑雲店房屋案勒張姓送飯銀一千兩經其弟在城控告有案甚至人被槍傷得銀八百令待屍腐然後報騐有服毒身死者　詐未遂揑造陰狀置於屍旁棲流所房屋年久失修得銀六百將空地讓與李姓恭家　住户自縊之案得銀三百竟不報城種種貪婪　僕難數官紳士庶衆口僉同該城御史訪知劣跡將其撤任察看該員尚冀彌縫似此劣員豈可苟容旦夕相應請旨飭交該城查　以懲貪鄙而儆效尤謹附片具陳伏乞聖鑒謹奏○○志銳等片再查烏里雅蘇臺兵日需米麪每年派員馳赴古城採買所需糧食按季派員由科布多領運應用駝屜毛繩不待用竣五年提銀二千兩發交喀爾喀回部落製辦一次歴經遵辦在案兹查此項駝　毛繩自光緒十八年奏　一次今計已屆五年所有屜繩旣已破爛不堪應援案赶辦奴才等飭由破爛　繩内揀擇可以修補者將就補修以濟急需免誤軍食兹謹照案奏請擬由雜欵項下仍提銀二千兩發交駐班副將軍轉飭回部落製辦駝屜八百副毛繩三千條務於年内全數交　以資應用至此項屜繩近來加以運糧需用絡繹不絶一次製辦將敷五年以後擬請分作五年造報核銷除咨部查照外所有援案　餉購辦駝屜毛繩緣由理合附片具陳伏乞聖鑒謹奏奉硃批知道了欽此○○李秉衡片再定章道府州縣無論何項勞績保舉人員應於到省後子限一年察看甄别補用歴經遵辦在案兹查　同銜候補直隸州知州奏浩然同知銜候補知縣　文葆水政清同知用候補知縣房學禮候補知縣陳　王其濬翟襄楊應祥秦守中　省均滿一年例應騐看甄别據藩臬兩司先笔會詳前來臣逐加騐看秦浩然老成隱練程文葆穩妥明曰公事留心水政清從公勤穩房學一勤　從公陳瑗勤愼有爲王其濬從公無悮翟　强幹耐勞楊應祥辦事穩練秦守中勤幹安詳均堪以各本班補用除履歴清册咨部查照外謹附片陳明伏乞聖鑒謹奏奉　　吏部知道欽此○○頭品頂戴貴州巡撫奴才嵩崑跪奏爲請補副將員缺以　職守恭摺仰祈聖鑒事竊查貴州都匀　　將任仕斌病故業經恭疏題報並將員缺聲明留歸外補在案所遺都匀恊副將係第二輪第四缺輪用儘先人員奴才於武職合例人員内逐加遴選查有貴州差委升用總兵李景昌現年五十六歲雲南嵩明州人由行伍出師迭次出力歴保副將儘先補用同治十一年借補雲南提標中軍叅將員缺於收後驚越等城及剿辦永昌等處匪徒出力　奏光緒三年十二月十九日奉上諭著俟補副將　以總兵升用欽此旋因廻避本省調補貴州提標中軍叅將四年到黔赴任九年正月由部擬補平遠恊副將員缺十年赴部引見領劄回黔赴任供職十三年四月丁母憂開缺回籍十五年七月起復十六年六月赴部引見奉硃筆圈出著發往貴州原省差委欽此是年九月到黔奏署古州鎭總兵二十一年閏五月奏署威寗鎭總兵各缺現統北路遵義各營練軍該員老成練達果敢有爲堪以借補都匀協副將員缺與例相符合無仰懇天恩俯准將李景昌借補都匀協副將實於營伍有裨如蒙俞允該員曾經引見毋庸送部並懇敕部給予劄付令其赴任以重職守除咨部科查照外謹會同雲貴總督臣崧蕃貴州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏欽此 
 
 

Page 12

 
 
[光緒二十二年十一月初六日京報全錄]  
　　宫門抄○諭旨三道錄前○皖撫福奏審明盜犯按例分别定擬摺○粤督譚奏揀員請補副將摺○又奏叅革守備把總片○又奏揀補守備片○川督鹿奏請將武弁留標差委片○直督王奏解清本年京餉片○東撫李奏彚解夏季分各屬正法盜犯名數摺○十一月初六日刑部都察院大理寺廂紅旗值日無引見○徐中堂謝授體仁閣大學士恩○崑中堂謝授東閣大學士恩○徐　立侯各假滿請安○陳邦瑞謝署太常寺少卿恩○果勒敏溥良各請假五日○大額駙請假十日○内閣呈　勾到本○召見軍機　薛允升○○尚書銜安徽巡撫奴才福潤跪奏爲審明執持洋槍强刦城内店鋪得贓拒捕傷人首夥盜　按例分别定擬並先　章就地正法以昭炯戒恭摺仰祈聖鑒事竊照歙縣城内事主汪德茂錢店被盜行刦得贓拒傷事主之父　隆瓚店夥程承澤等平復一案先經該署縣何因煌訪聞查報會營勘緝勒據兵役協同太平旌德績溪等縣兵役先後獲犯呂樹生　二百斤邵長米許和尚卽許老三吳和尚四名移解到縣訊據供認係該犯呂樹生起意糾刦事主汪德茂錢店得贓拒捕傷人該犯吳和尚臨時畏欋不行事後並未分贓等情不諱錄供通詳批飭緝審嗣據該縣以呂樹生等均係　革游勇情罪重大禀經奴才批飭徽州府知府春岫提犯督審明確將呂樹生邵長米許和尚三犯先行照章就地正法　示以昭炯戒在案兹據該縣以逸犯老程等屢　無獲遵提現犯吳和尚覆訊議擬由府詳經臬司趙爾巽核議轉詳前來奴才詳加覆核缘呂樹生卽二百斤邵長米許和尚卽許老三　和尚分隸江西樂平弋陽等縣呂樹生邵長米許和尚先各在營當勇因　革退與吳和尚均在外游蕩度日先未爲匪犯案光緒二十一年九月二十四日該犯呂樹生邵長米許和尚吳和尚在該縣　方會遇素識在逃之老程徐旺去　皮各道貧難呂樹生稔知城内汪德茂錢店殷實起意糾刦得贓分　　犯允從老程又添邀在逃之不識姓名　　　　卽於是夜定史時分　續混入城内在　處會齊吳和尚心生畏　未曾同　　樹　帶　槍邵長　　短　許和尚執木棍餘各分携洋槍刀棍不等一共七人偕抵事主店門首見門尚未關呂樹生等一擁進内行刦事主之父汪隆瓚與店夥程承澤等瞥見　捕呂樹生喝令拒捕與老程等各用槍棍將汪隆　等拒傷分投搜刼銀洋珠　等物逸出同至北門水關板斷溝内水栅爬出城外逃回　野正　　贓俵分旋聞後面追捕緊急各同隨手携取洋元餘贓均交老程等携去約俟日後變錢再分各　事主投　報縣並先經該縣訪聞飭查會營勘緝勒據兵役協同太平旌德績溪等縣兵役先後獲犯呂樹生等四名解縣訊供詳批緝審嗣據該縣以呂樹生等均係已革游勇禀經奴才批飭徽州府督審明確將呂樹生邵長米許和尚三犯先行照章就地正法梟示兹據該縣以逸犯老程等屢緝無獲遵提現犯吳和尚覆訊議擬由府司轉詳前來奴才覆核此案旣經該府縣提犯研訊據各供悉前情不諱贓雖無獲惟犯係先後拿獲所供上盜情形悉與事主報案相符正盜無疑查例載强盜干係城池不分曾否得財俱照得財律擬斬奏請審决梟示又共謀爲强盜夥犯臨時畏懼不行事後不分贓者杖一百各等語此案呂樹生起意糾邀邵長米等夥刼城内事主汪德　錢店得贓拒傷事主汪隆　等平復并由城門水關板斷木棚爬越逃逸實屬十係城池自應按例問擬呂樹生卽二百斤邵長米許和尚卽許老三均應如該司等所擬合依强盜干係城池不分曾否得財俱照得財律斬决梟示例各擬斬立决梟示業於訊明後就地正法梟示應毋庸議吳和尚聽糾夥刦臨時畏懼不行事後亦未分贓亦應按例問擬吳和尚亦如所擬合依共謀爲强盜夥犯臨時畏懼不行事後不分贓者杖一百例擬杖一百折責發落餘訊無另犯窩夥竊刼别案及同居親屬分贓牌保得規包庇情事逃後亦無知情容留人家應與該犯等在外爲匪無從覺察之各原籍牌保並傷已平復之汪隆　等均毋庸議失贓照估追賠盜械供棄免追逸犯老程等飭緝獲日另結此案首夥八人已於疏防限内拿獲首夥盜犯四名獲犯及半兼獲盜首疎防職名請免開叅所有夁獲鄰境斬梟盜犯呂樹生一名應叙職名係太平縣知縣黄家傑恊獲鄰境斬梟盜犯邵長米一名係施德縣知縣劉傳梁恊獲鄰境斬梟盜犯許和尚一名係績溪汛把總楊春福相應隨案開報除供招咨部外　恭摺具陳伏乞一皇上聖鑒敕部核覆施行謹奏奉硃批刑部知道欽此○○太子少保頭品頂戴兩廣總督臣譚鍾麟跪　爲揀員請補副將恭摺仰祈聖鑒事竊准兵部咨廣東赤溪恊副將缺應用儘先人員經臣以副將馮英華奏補兹准部駁馮英華　憂服滿照章應赴部引見今請補赤溪恊副將核與定章不符應另揀員請補等因兹復於外海水師儘先副將班内揀選查有水　提標中營儘先副將劉盛濯年四十八歲安徽合肥縣人由軍功遞保叅將保准免補叅將以副將仍留兩廣儘先題補回粤改用外　水師試騐期滿保題送部引見發回原省補用該員熟悉情形並無在外省軍營叅革朦保情弊惟保題在見缺之後　例稍有未　謹隨摺聲　合無仰懇天恩俯准以劉盛濯補授赤溪協副將敕部給劄令其赴任謹會同署廣東氷師提臣藩瀛恭摺具陳伏　皇上聖鑒敕部核覆施行謹奏奉硃批兵部議奏欽此○○譚鍾麟片再武職交代結報例有定限兹查有前署龍門恊　營都司盧　邦虧欠公欵銀一千四百二十餘兩卸篆三年疉催罔應又前署平海營中軍守備方如意交代册内欵多無著離營一年 
并不結算清楚顯有侵挪隱匿　弊據應該管官禀揭前來相應請一旨將前署龍門恊右營都司水師提標中營儘先守備盧輝邦前署平海營中軍守備　來營把總方如意一併革職勒限追繳清結分别辦理除咨部查照外謹附片具陳伏乞聖鑒訓示謹奏奉硃批著照所請該部知道欽此○○譚　麟片再廣東潮州鎭右營守備缺應用武進士請補前經臣以武進士劉澤榕奏補准部覆劉澤榕到標期滿在後應另揀到標在前之員請補等因兹復於期滿營用武進士内揀選其名次在前之葉國　據報丁憂查有督標中營効力期滿營用武進士馬定邦年四十歲廣東順德縣人由武生中式武舉光緒丁丑科會試中式進士奉旨以營守　　欽此發回原營効力光緒四年七月十二日到標効力五年期滿咨准部覆注册該員年强技嫻合無仰懇天恩俯准以馬定邦補　潮州鎭右營守備勅部發給劄付令其赴任謹會同廣東陸路提督臣張春發合詞附片具陳伏乞聖鑒勅部核覆施行謹奏奉硃批兵部議奏欽此○○鹿傳霖片再留川遇缺卽補副將李錦貴湖北麻城縣人由行伍轉戰安徽江西廣　湖北著　　保今職久歴戎行營務得力又雲南儘先補用都司雲騎尉世職士明德雲南河西縣人由世職轉戰本省著績遞保今職又雲貴督標中營騎都尉世職李國治雲南南寗縣人雲騎尉世職張慶華雲南昆明縣人均隨同補用副將韓國秀來川辦理松　軍務奮勇出力由署提督夏毓秀造具履歴咨請留川差遣　用等情前來臣查三省現值武備需才之際合無仰懇天恩准其一併留川收標差遣補用以期得力除飭另造履歴清册送部查核並咨湖北雲南督撫臣查照外理合附片陳明伏乞聖鑒訓示謹奏奉硃批著照所請兵部知道欽此○○王文韶片再據署理長蘆鹽運使余昌宇詳　本年長蘆應解京餉户部原撥鹽課銀二十五萬兩續撥豫岸滎工加價銀五萬兩添撥内務府常年經費銀一萬兩共銀硒十一萬兩遵在鹽課項下於二月間委解内務府經費改解部庫　一萬兩又於六月間委解滎工加價銀五萬兩又查本年應解鹽課銀二十五萬兩除　抵息借商欵第二期本利共銀十四萬兩外除八月間委解銀十一萬兩均赴户部交收計本年奉撥京餉銀三十一萬兩均已如數解清詳請具奏前來臣覆核無異理合附片陳明伏乞聖鑒勅部查照謹奏奉硃批户部知道欽此○○降二級留任又降二級留任山東巡撫臣李秉衡跪奏爲彚報光緒二十二年夏李分各屬正法盜犯名數案由敬繕清單恭摺仰祈聖鑒事竊山東省拿獲情重盜犯俱係隨時就地正法按季彚奏光緒二十二年夏季分各屬審辦罪應斬梟盜犯八十三名罪應斬决盜犯一名共八十四名經臣隨時確核照章批飭就地正法兹據按察使松壽詳請彚奏前來除飭取供招咨部外理合敬繕清單恭摺具陳伏乞皇上聖鑒謹奏奉硃批刑部知道單併發欽此　 
 
 

Page 13

 
 
[光緒二十二年十一月初七日京報全錄]  
　　宫門抄○諭旨一道錄前○都統壽奏查明知縣被叅各欵據實覆陳摺○浙撫廖奏彚報已未結京控交審各案件起數摺○湖督張等奏委員署理道篆摺○署將軍延奏變通辦理墾　各局事務片○又奏查明各屬被災分數片○十一月初七日工部鴻臚寺正藍旗值日無　　　○雙齡謝授寗古塔副都統恩○召見軍機雙齡○○奴才宗室壽　　　奏爲查明知縣被叅各欵據實覆陳恭摺仰祈聖鑒事竊奴才承准軍機大臣字寄光緒二十二年九月十四日奉上諭有人奏知縣貪酷異常民不堪命請旨查辦一摺據　直隸豐寗縣知縣徐體善創造非刑因案苛罰尋常詞訟押人至百餘名並有勒捐商民縱差滋擾等情著壽　按照所叅各節確切查明　實具奏母稍徇隱原摺著鈔給閱看將此諭令知之欽此遵旨寄信前來等因當經奴才遴委刑司司員候補主事張志嘉　密詳細確查兹據按欵查開清摺如原叅知縣創造非刑有好漢床老虎凳閻王捧等名目又置站籠數個恐嚇索賄一節查縣署刑具皆　舊設並無好漢床老虎凳閻王棒等名目　有　舊站籠兩個係同治年問知縣陳本植因馬賊肆擾製以示威後來並未用過詞之老　供亦相符又如原又有大名鎭小車鋪之家者節　之家該　知其殷當使賊誣扳均罰錢二十餘串有門丁謝子良陳子元縣役　　奎叚有成關說劉占元張星橋過付一節查本年六月間該　捕獲匠盜滾　雷卽　洛耗子供出搶得　飾賣給縣屬大閣兒尚永　首　鋪當經該縣拘傳尚永順到案供稱係其　夥誤買屬　後經本　商民聯名其保卽將尚永順開釋其變賣餘贜錢二十千八官充賞取有原拿牌頭郭永昌狀存卷　訊張星橋供稱曾爲代繳變贓錢二十千又有謝給門丁謝子良錢一百八十千劉占元供有　手謝給頭役張殿奎叚有成錢四十一千張星　劉古元已交縣看管惟謝子良早經告假回籍張殿奎叚有成因事外出聞風遠颺陳子元到署當差未久訊不知情小車　被　誣　查無其事又如原叅該縣修小籠房數間尋常詞訟日當押人百餘名一節查該縣舊有看管人犯屋六同並無新修之小籠房今　縣監　漏曾飭巡檢翟星聚略爲修葺所云新修小籠房或卽指此詞訟押犯點騐祗四十五名並無百餘名之多又如原叅縣者傾圯木　變　一空縣民張書維買料勒令增價不允誣以偷盜收獄一節查豐寗縣衙署傾圯所存木料該縣照舊封存並無變價情事張書維卽張樹林向充縣役本年五月間經民人孫廷彦呈控該役藐法横行經該縣　出前經盜取官存木料建蓋私房將該役收禁究辦並非增價誣盜收獄又如原叅該縣令商民攤欵修署一節查豐寗縣署祗存二堂三堂兩進餘房傾圯無存該縣借寓公所　之該處紳商去夏該縣曾與議籌經費修整衙署估修工料銀三四千兩原議歸紳商督修不經官吏之手後以鉅欵一時難集中止事未舉辦亦無捐簿又如原叅每的向糾商打網祝壽均出帖千餘張一節查豐寧每逢本縣生辰有本街及大閣兒黄姑屯郭家屯鹽當各商送禮共錢四百四十千相沿已久此外並無出帖打網情事又如原叅縣署頭役向祗十二名該縣增至七十二名每名收制錢四千散役千餘名每出一票收票費四千各節查舊存頭役印簿或六七十名五六十名不等現在卯者五十八名較之前數有减無增散役冋不入卯無從查考提訊頭役范如等供稱祗有一百餘名凡新上卯頭役皆係該役等保充向無花費奉票出差亦無票費又如原叅差役下鄉動輙成羣積案千餘起行賄方爲斷結上提之案多至二十餘起各節明查暗訪差役成羣下鄉並無實據該縣承審命盜各案未結者五十三欵自經詞訟亦祗五十餘欵尚係隨到隨訊並無行賄方爲斷結情事上提之案亦無二十餘起之多又如原叅廚夫包飯賠累愁急自戕一節檢查舊卷上年七月廚夫徐奎元因欠私債太多愁急自盡經該縣報經熱河道委員前往騐訊明確取有屍母屍子供結詳准批銷在案又如原叅該縣獲盜滾地雷遲日正法一節查該縣拿獲巨盜滾地雷卽白洛耗子訊明後禀請就地正法本年七月十四日奉批十五日行刑並未遲延日期等情禀覆前來奴才詳加覆核豐寧縣知縣徐體善平日緝捕尚屬認眞此次拿獲著名巨盜滾地雷卽曰洛耗子　出尚永順首飾鋪誤買盜贓門丁差役從中得受錢文究屬失於覺祭現經奴才將該縣先行撤任豐寧縣知縣徐體善應請旨交部議處門丁謝子良雖已回籍差役張殿奎叚有成雖各在逃仍應飭緝到案另行擬結張星橋劉占元事不應爲應先酌量懸責取保候傳質訊陳子元甫入縣署當差未久訊不知情應請免議所有奴才查明知縣被叅緣由理合據實恭　具陳伏乞皇上聖鑒訓示謹奏奉硃批徐體善著交部議處餘依議欽此○○頭品頂戴浙江巡撫臣廖壽豐跪奏爲遵照部議蔣已未結京控交審案件開單其奏恭摺仰祈聖鑒事竊查前准刑部咨嗣後京控交審案件無論奏咨每年將已未完結數目彚開清單具奏咨部以憑稽核等因業經開單奏報至光緒二十二年五月底止在案兹據按察使聶緝槼詳稱自光緒二十年六月分起至二十二年六月底止計京控咨交舊管一起新收二起已結魏慶雲一起尚有未結孫吳氏王汝梅二起等情造册詳請奏咨前來臣復核無異除將孫吳氏王汝梅二起分　催集訊明詳辦外所有光緒二十年六月分起至二十二年六月底止京控各案已未結起數理合彚開清單恭摺具陳伏乞皇上聖鑒謹奏奉硃批刑部知道單併發欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲委員署理道篆恭摺具陳仰祈聖鑒事竊照署湖北安襄鄖荆道事本任鹽法武昌道郭承舉現丁母憂業經另行恭疏題報開缺所遺安襄鄖荆道篆務卽應委員　署以重職守查有候補道梁嘉蘭品行端方才識練達堪以署理除檄飭遵照外謹合詞恭摺具陳伏乞皇上聖鑒再所遺鹽法武昌道員缺係第三咨選之缺應請歸部銓選合併陳明謹奏奉硃批吏部知道欽此○○延茂片再查吉林招墾各局自光緒七年創辦其設局處所向在沿邊一帶均末臨近省　卽所立　局亦遠在琿春及三岔口途長地僻耳目實有難周是以各該局雖　年開有薪永駐有委員而於操辦諸務能否合宜開墾各荒有無成效竟等漫無統屬幾乎聽其自然無惑乎部臣指謂該局開墾十六年而所徵之租尚不敷其所開之費也奴才性情愚拙　此廢　已甚憂憤交并現已派委妥員分往各該局嚴密確如無有不實不盡先將承辦各員據實叅辦然後體察情形或酌量歸併或分　去　再行奏明辦理惟毆梨廠方正泡等處荒塲旣經奴才專指奏請　丈寗古塔琿春等處礦務亦由奴才另片具陳自應於省城先行設立　　總局以　吉林墾　事宜均歸該局經理如臂之使指自不至漫無稽核兹已揀　吉林分巡道聯　世襲三等子爵文　恊　慶雲鳳翔慶祿佐領永貴内閣中書容賢禮部小京官毓衡等八員均堪派委該局總辦差使並擬領給木質關防一顆其文曰總辦吉林墾礦局事務之關防俾昭信守而專責成其該員等應領薪水均令暫免開支統俟將來丈地時再行查墾照成案支給至應用心紅　　等費擬卽由大租項下借支撙節動用俟　來開放新荒收有荒價辦公經費　行撥還如此稍事變通事歸實際欵不虚糜似於墾礦各局均有裨益奴才爲整頓局務節省　　起見是否有當謹附片具陳伏乞聖鑒訓示謹奏奉硃批該部知道欽此○○延茂片再據署三姓副都統富順咨稱姓　富克錦地方於本年七月間松奼江水暴漲自蒙古漲自蒙古力至依爾岡沿一帶田廬均被水淹所有各旗屯兵丁嗁飢號寒殊堪　惻又據署阿勒楚略副都統全福咨稱所屬拉林地方八旗二十四屯官莊旗屯等處本年夏秋霪雨連綿且　禾嫁釀花之際狂風　雨窪瘠之田被水淹澇顆粒無存高阜之地漕風吹　秀而無實官莊承種官地三百六十餘　淹澇二百餘　其餘僅存稭颗並無　粒秋收實屬無望又據官蔣總理廣成　稱本年六月間霪雨連綿河水漲發三道　薩哩丁佃承租官地禾稼受傷籽粒無存且有被水冲毁泥淤沙壓不堪耕種地六百餘响該伵等均已覓貪他方逃散無迹又據伯都　　同知李鶴亭　稱廳屬隆　成藝業社地畝多沙鹻素形瘠　本年秋雨爲災地内積水尺餘田禾正在吐穗之時遭此霖傷以致　粒盡成空　又據署五常廳同知余愼禀稱廳屬境内自入　以來雨水過多往往累日兼句滂沱不止　河低窪地畝被水紳刷其稍　　阜者亦因水入地中無溝洫　資宣　禾稼受災極　通　各社收成祗在一分有餘各等情先後　報前來除派員分往各該處　明被災分數再行覈　具奏懇恩賑　　懲外謹先行　片具陳伏乞皇上聖鑒謹奏率硃批知道了欽此 
 
 

Page 14

 
 
[光緒二十二年十一月初八日報全錄]  
　　宫門抄○諭旨一道錄前○將軍恩等秦革員聞拿投首訊明擬結摺○署新撫饒奏　　　　　　　　城　營佐　防　　　校各饒摺○總兵萬奏報接印任事日期摺○十一月初八日内務府國子監廂監旗值日宗人府引見十七名翰林院十四名上虞備用處三名正黄蒙四名正藍滿十四名兩翼十九名○永隆假滿請安○橚貝子信侯各請假十　○内務府奏派更　　年派出啓秀○召見軍機　馮文蔚○○奴才恩澤增祺跪奏爲革員聞拿投首訊明擬結恭摺仰祈聖鑒事竊查　　这兵在　蘭廳索兵致釀人命一案因該撤署同知刑司委署主事文曜並不交兇且禀稱抑勒直揭部科等情隨經奴才等奏叅革職欽奉　旨交延茂審辦而文曜赴京復經奴才等奏奉上諭著步軍統領衙門順天府五城直隸總督盛京吉林各將軍一體嚴拿務獲解回黑龍江歸案審辦欽此隨經延茂業將兩省全案人證調集訊明旗一文和於光緒二十年十二月初間奉旗族兄已革前署呼蘭同知刑司委署主事文曜派赴西鄉查稅遇三姓練兵恩榮夤夜追賊至店文和疑係賊盜將恩榮拿獲送到廳署文曜卽加刑訊　令認盜訊供收押迨三姓練軍隊官連喜等帶兵到廳言明前情懇求開釋文曜不允至十三日傍晚傳聞廳署辦文到省連喜等情　率領　來兵丁携帶槍械同往廳署環求冀可速放恩榮衆兵到廳站立大堂東邊文曜聞三姓官兵帶鎗入署疑係挾制隨帶跟役人等各持刀槍急出大堂西南角門彈壓招呼侯應隆張永貴等綁拿姓兵時近二更天陰微雪閒人擁擠衆多忽聞鎗響兩聲忙亂中均未　清何人少頃又放一鎗張永貴看見陳玉進前所放赶卽用骽將槍踢落維時姓兵關海城被陳玉所放槍子透入胸膛近左右殞命餘兵均　綁獲方知姓兵關相順右　　近上並該廳廚工于永盛右太陽均被槍傷于永盛移時身死關相順骨損潰爛未愈因正兇並文曜等均未到案首先放槍之人無從追訊先就衆供將文和酌照不應重律杖八十加枷號二十日係屬旗人枷滿鞭責餘無不合免　遣回至于永盛之死關相順之傷究竟何人行兇當日先放兩槍究出何人之手再三研詰實難指實俟獲陳玉並文曜歸案審辦等固於光緒二十二年四月初九日專摺具奏五月初四日承准軍機大臣字寄光緒二十二年四月二十一日奉上諭延茂奏查明三姓官兵爭鬧槍斃人命一案正兇在逃廳兵遠避先就到案人證審擬一摺此案衆供確鑿自未便因案犯未獲拖累人證文和等罪名均著照所擬辦理正兇陳玉已革前署呼蘭廳同知文曜著步軍統領衙門順天府五城直隸總督盛京吉林各將軍仍遵前旨迅速嚴拿並著黑龍江將軍奉天府府尹一體嚴拿歸案審辦將此各諭令知之欽此欽遵分行一體嚴拿並將文和枷號滿日鞭貢交管鈐　在案兹於六月初七日據正黄旗恊領穆精額呈據佐領伯壽呈稱該旗已革刑司委署主事前署呼蘭廳同知文曜聞拿自行投案　訊當　分行停緝交司訊擬去後兹據刑司訊擬呈請覆勘奏結前來奴才等親加研訊覆核文曜供稱竊革員前因三姓官兵在廳　人釀命一案刑司追要正兇迫不容緩革員情出無奈一時愚味具禀赴京意在訪拿逃兇陳一防獲交案以圖塞責不想革員到奉夫　　一帶先則患病躭延多日嗣後訪悉陳玉逃後隱名投入湘軍正值各軍攻戰之際　一就無下落或稱亡稱陣或稱殁於瘟症彼時湘軍撤回查考實屬無憑革職旋卽聞拿力疾回歸　案的伏查該逃兇陳玉原係募勇放充哨官並非革員之僕從該廳有案可稽迨陳玉患病調養曾委侯廳隆帶管其於三姓官兵　夜在廳索人釀命時陳玉病雖未愈仍與俟應隆一同膺差並未在革員左右其陳玉如何槍斃人命革員遠在宅外角門之内彈壓監獄事出意外當時據實不知嗣陳玉病愈於光緒二十一年正月初間在張永貴未經供出之先未歸署經革員查出屢飭護勇並班總李成等各處尋找並無下落等情曾於委員到廳查詢時革員已具文聲明並經行詳請分咨隣省通緝在案委無知情故縱情事但人命重大　員之罪咎有難辭惟有仰懇詳請俯賜結案等情迭詰不移查此案前經延茂提集全案審訊根究衆供確鑿已將兩省之兵　回原營當差無干人證省釋歸業現更不必傳質兹據文曜所供陳玉實非其僕從亦未在身旁親往查緝渺無下落揆厥情形似尚可信自未便因案犯未獲以致久懸此案文曜承審恩榮草錄盗供係出文和禀送尚非無因惟見事不明一味執抝因致釀成人命辦理殊屬不合前經延茂奏擬以文曜雖已革職有無餘罪尚不可知未便懸揣等語奴才等復查陳玉旣文曜僕從於亂槍傷命之際據供事出意外當時不知亦尚近情嗣因飭公交兇一時糊塗今旣聞拿赶急投案尚非終於怙過現已革職似足蔽辜可否仰懇天恩免治餘罪之處出自鴻慈至在逃張永貴所供正兇陳玉雖據文曜供稱渺無下落生死莫定仍應咨照各城一併嚴拿務獲再行究辦所有革員聞拿投首訊明擬結緣由是否有當理合恭摺馳陳伏乞皇上聖鑒訓示謹奏奉硃批刑部議奏欽此○○署理甘肅新疆巡撫布政使臣饒應祺跪爲揀員請旨簡放古城滿營佐領防禦驍騎校各缺恭摺仰祈聖鑒事竊古城滿營廂紅廂　旂佐領都成額防禦懷塔奔被叅開缺又廂黄正白旗防禦琦徹圖告休遺缺又右翼蒙古四旗驍騎校雙喜鑲藍旂驍騎校富隆二員先後病故遺缺歴經升任撫臣陶模奏明另行揀員請補奉旨允准欽遵轉行在案兹據古城城守尉克蒙額在於應升曁儘先人員　逐加考騐擬具正陪查造清册呈請奏奏前來臣覆加揀選所有該滿營廂紅廂藍旗佐領都成額所遺員缺應以花翎補用佐領現署該旗佐領正黄正紅旗防禦金文布擬正右翼蒙古四旗防禦恒麟擬　金文布遞遺正黄正紅旗防禦員缺應以補用防禦現署該旗防禦右翼蒙古四旗驍騎校多印擬正補用防禦正黄正紅旗驍騎校景文擬陪多印遞遺左翼蒙古四旗前鋒校額勒春擬陪其懷塔奔所遺廂紅廂藍旗防禦員缺應以現署該旂防禦正黄正紅旂藍翎儘先坐補佐領鳳琳借補擬正鑲　正藍旗雲騎尉忠祿擬陪其奇徹圖所遺鑲黄正白旗防禦員缺應以署該旗防禦正黄正紅旗藍翎儘先坐補佐領全福借補擬正廂黄正白旂雲騎尉忠祿擬陪其雙喜所遺右翼蒙古四旂驍騎校員缺應以藍翎五品頂戴卽補主事年滿筆帖式署該旂驍騎校成壽擬正防禦銜儘先卽補驍騎校正黄正紅旂年滿筆帖式松緒擬陪其富隆阿所遺廂紅廂藍旗驍騎校員缺應以六品頂戴署該旗驍騎校正黄正紅旗催總鍾錦擬正五品頂戴正黄正紅旗前鋒校邑克圖肯擬陪理合繕具清單恭呈御覽仰懇天恩簡放佐領一員防禦三員驍騎校三員以實營伍其新補佐領遇便送部帶領引見以符定制除咨部外謹會同伊犁將軍臣長庚署陜甘總督臣陶模恭摺具奏伏乞皇上聖鑒訓示謹奏奉硃批均著以擬正之員補授該部知道單併發欽此○○記名提督新授曹州鎭總兵奇　阿巴圖魯奴才萬本華跪奏爲恭報奴才接印任事日期叩謝天恩仰祈聖鑒事竊奴才前在湖北差次奉湖廣督臣張之洞行知准山東撫臣李秉衡咨准兵部咨開光緒二十二年五月十九日奉上諭山東曹州鎭總兵著萬本華補授欽此七月初四日復奉上諭李秉衡奏曹州地方緊要請飭總兵迅速赴任等語新授曹州鎭總兵萬本華前經張之洞調往湖北差委著卽飭令迅速赴任欽此遵卽由鄂束裝啓程於九月初一日行抵山東省城承准撫臣李秉衡咨照赴任十六日馳赴曹州准前署總兵曹福勝將曹州鎭關防曁王命旗牌文卷等項委員齎送前來奴才當卽恭設香案望闕叩頭謝恩祗領任事伏念奴才一介武夫毫無知識同治三年投効軍營在陜甘等處防　捻回各匪光緒二年復隨隊四征轉戰秦隴新疆及臺灣等省荐保總兵記名堪勝提督涓埃未報兢惕方深兹復仰荷恩綸簡授曹州鎭總兵聞命自天悚漸無地查曹州界連直隸總兵職重巡防屬境盜賊繁多緝捕尤關緊要舉凡整頓營伍綏輯兵民以及戢匪籌邊責任綦重奴才自維擣昧懼弗克勝惟有勉策駑庸遇事咨呈撫臣安商辦理以期仰答高厚鴻慈於萬一除將到任日期恭疏題報外所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此 
 
