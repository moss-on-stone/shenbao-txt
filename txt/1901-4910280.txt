# 1901 - 258 - 4910280

 

Page 1

 
 
[勸助棉衣] [  申報館協振所謹啓]  
去歳北省居民猝遭兵燹流離轉徙家室蕩然今雖時局已平仍安樂土而孑遺黎庶大半飢寒交困衣食難周轉瞬節序交冬北地風高氣候尤爲寒冷苟無禦冬之具則餘生之倖出虎口者必盡僵斃於冰天雪地之中一爲遥揣情形當亦海内仁人所聞而酸鼻者也本館協振所馳系窮黎自摲棉力思作解衣之舉乃深集腋之謀伏冀四方好善君子各發慈悲同宏胞與或逕製棉衣棉褲助解彼都或慨然解賜囊金俾爲代辦各隨嘘寒之意咸銘挾纊之恩封河卽在目前尤冀勿延片刻大裘徧覆小善誰云翹盼仁施曷勝迫切之至此啓 
[開售九通股票] [  上海圖書集成局啟]  
自本年四月奉皇太后懿旨照博學鴻詞科例開經濟特旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及　童歳科兩試壛以中國政治史事及各國政治藝學命題考試試差庶吉士散館進士朝考殿試亦如之朝廷作盲人才孜孜求治士生斯世誠不可不究心經濟以期收實效而宏遠謨惟由古以証今因中以達外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸旋行因恩九通一書經累朝碩彥通需增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書菜成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定襩三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校　完密本局另有樣本可以隨時取閉售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[論董事]  
　　董事之名何昉乎爾雅釋詁曰董督正也書曰董之用威是則董者有督率之義今夫一郡一邑之中有若義倉若積榖若書院若養老若育嬰若濟貧若恤孤以及凡百公私善舉其事旣紛繁而無紀將使官爲措置乎則簿書錢榖鞅掌風塵其勢固不暇顧也將使民自經理乎則築室道旁議論多而成功少其情尤不能顧也於是有董其事者爲之稽出納司考核經營締構井然秩然蓋上足以輔官之不及而不爲斯民倡率者誠莫董事若矣所難者其名甚尊其責甚重而能副其名盡其責者甚難蓋世之膺此任者大抵由地方紳士公舉有司旣給予照會遇事則咨詢之斟酌之烜赫聲威通邑欽仰然終歳旣無俸薪之可取而車馬之費酬應之繁則加甚焉欲侵公欵則勢所難欲解私囊則義無取以故貧窘者固不能爲殷實者亦不願爲匪直此也大凡權之所寄必謗之所叢名之所歸卽怨之所萃自來束修自好之士恒視此爲畏途而斷不肯輕於嘗試非薄此不爲蓋誠見夫爲之者之易招謗而歛怨也或曰子之說誠然矣然僕見夫今之所謂董事者當其未爲之先到處囑托人情百方營剌幸而事權在握又慮人之或爲所奪把持傾軋無所不爲吾不識此中果有何佳境而爲此患得患失乎則謹應之曰是亦有故蓋一則藉此以納交官塲也一則因此以轉運銀錢也納交官塲之利奈何旣爲紳董卽可藉公事與地方官聨絡地方官於歲時伏臘亦每以一剌相投當夫車騎在門鳴騶夾道居民莫不皇然曰此官之謁董事也而所謂董事者亦詡詡然誇於人曰某府尊如何厚我某縣尊如何敬我茶寮烟室肆口而譚於是鄉愚無知以爲果官所重視也或以詞訟求解紛或以錢債爲請托事之巨者旣可向官懇情事之小者卽可藉吏胥以相恐嚇鷸蚌之爭未已漁翁之利偏優此營謀董事之故一也轉運銀錢之利奈何凡地方公事必有經費經費之所從出非因田以取租卽存典而生息量入爲出本未必果多盈餘惟租旣有厚薄之殊息亦有輕重之别苟使董其事者稍有增飾誰爲之一一稽查且或欵已領而未必即頒或用尚緩而先爲核定市廛之一出一入雖暫時存放亦皆有餘潤可沾故利權在握者但使略事轉移而所獲已不菲薄此營謀董事之故又一也故世之論者每謂一爲董事卽可侵呑舞弊爲所欲爲愚則謂侵呑之事固不能除即恐干衆怒而不至顧忌毫無然藉官勢以炫耀鄉閭借官欵以自謀生息獲益之處已難盡言不然何世之爲董事者昔則蓬户蓽門而今則巨宅巍峨也昔則貧無立錐而今則田連阡陌也此殆鑽謀營刺之所由來而世之自好者因之鄙而不爲乎夫以董事之尊之重而鄙瑣猥屑至此宜乎中國人民之相習於鄙陋而日以不振也豈不深可慨哉 
[英簡專員]  
　　徐家匯匯報云英國間派商訂中外通商條約之麥君已於日前挈帶隨員行抵香港勾留數日卽赴粤省稽查一切商情旋復詣廣西梧州探察西江貿易大約事畢後須航海往申江游歴京師折赴長江一帶然後與華官開議貿易事宜 
[英艦東來]  
　　徐家匯匯報登新嘉坡來電云英國水師巡艦名科烈士者由英奉檄啓行本月初六行抵坡中隨向東方進發此艦護甲甚堅載重一萬二千墩配置大小砲共三十一尊自統帶以下在船執事者都六百十五員名 
[葡使來華]  
　　葡萄牙國派兵艦來華商議澳門界址本館前已紀諸報章兹閱香港循環日報云葡廷特簡前内務大臣布蘭高君充專使擬前赴京師與中朝商議澳門之事大約卽乘此艦而來也 
[派駐俄兵]  
　　徐家匯匯報登東京來電云日前俄國由旅順派出兵丁六百餘名以四百名屯鳳凰城二百名屯安東縣蓋欲在以上兩處徵取民捐深恐百姓不從故以兵彈壓也 
[日使赴俄]  
　　日本訪事人云日本駐俄公使栗野君於東歴十一月十八號由神户至福岡珂里小作勾留翌日卽乘因幡丸赴俄履任亦足見王事靡監不遑啓居矣 
[制軍受篆]  
　　署山東巡撫袁慰庭中丞自承恩命調署直隸總督卽於要日由山左起節趨赴畿疆昨晚接保陽友人來電云制軍已於本月十七日行抵保定府卽於是日接篆視事矣 
[星使過崎]  
　　日本訪事友人云新任駐日大臣蔡和甫星使於本月初八日乘西京丸抵長崎長崎縣知事以下各官均往舟中晉謁駐崎理事張太守桐華率同譯員唐司馬寳鍔及三江閩廣各董事踵船恭迓星使惟赴長崎縣署謝步此外並不勾留 
 
 

Page 2

 
 
[理事及瓜]  
　　日本訪事人云我中國派駐長崎理事官張太守桐華前後已歴一十二年今聞欲禀請解組回華至繼其後者何人尚須俟蔡和甫星使蒞東京方能下札委定也 
[寒夜聞雷]  
　　日本訪事人云本月初八日薄暮時狂風陡起黄昏之後繼以聚雨迨至夜半雷電交施霹靂一聲震撼屋宇時交冬令雷未收聲亦異事也 
[制軍見客]  
　　兩廣總督陶芷芳制軍前因政體違和乞假兩月中西各報羣起謡言兹閱香港循環日報云本月初九日制軍已接見藩臬兩司及周觀察籌商公事若是則喜占勿藥可想而知矣按制軍以名世之才任兼圻之寄時艱蒿目國事勞心兩粤新猷待公布置此天所以默爲眷佑而亦五羊士庶禱祀以求者乎 
[擬闢租界]  
　　廣州訪事人云本月初七日午後德國全權大臣麥君挈同參贊官柏君乘德國某兵艦至省垣白鵝潭停泊翌辰赴沙面領事署偕領事入城拜會廣東巡撫德靜山中丞中丞延入花廳傾談許久初九日排隊至兵艦報謁所談何事外人不得而知惟邇聞德領事以沙面係英美法三國租界德人未免向隅因照會督憲陶芷芳制軍欲就河南别開租界制軍咨行外務部部中以各國皆有擴充租界之意未便獨允一國之求擬在河南劃出荒僻之地若干爲各國公共租界或曰西人擬在油攔門河干建一大鐵橋橋之兩旁可設店鋪然歟否歟請還質之深知底蒞者 
[擬設學堂]  
　　廣州訪事人云瓊州一府孤懸海外文教未興自省中設立學堂瓊人士亦聞風而起日前有廣雅書院肄業之文昌縣廪生韓毓英等遞禀善後總局請給假若干與新會縣教諭韓教廣芍春花縣訓導吳廣文泰衡遄回原籍會同辦理小學堂局憲以事屬可行諭候移藩憲核明分飭遵照 
[閩學回省]  
　　福州訪事友人云福建提督學政檀斗生宗師已將下游四府二州歳試事宜次第告竣九月二十六日回抵省垣請假二十日然後開考福州府屬生童 
[仍解本色]  
　　松江采訪友人云自奉南漕改折之旨江蘇大憲卽擬通札所屬每石酌提運費錢五百文邇聞北省待食者多 
朝廷仍飭運解本色一時郡中傳述有謂運費亦可免提者果爾則綰墨綬握銅符者當無不眉飛色舞矣 
[仕途擁擠]  
　　蘇州訪事人云邇來佐雜班之領咨到省者多至五百餘員當謁見撫憲聶仲芳中丞時中丞必撫慰一番勸令回籍略謂省中聽鼓各員前已人浮於事每有候至一二十年尚不能得一差委者君等新到不知何時始可得差與其徒費旅資不若回籍之爲妙是以各員欣欣而來者類皆快快而返云 
[委解貢茶]  
　　杭州訪事人云浙江應辦貢茶前由撫憲任筱沅大中丞札委理事同知桂仁山司馬備齊現在聖駕將次回京因札委乍浦理事同知錫司馬押運北上司馬奉札後已於上月二十六日禀辭矣 
[飭改營制]  
　　杭州訪事人云浙江撫憲任筱沅中丞前奉部文將方營緑旗各兵裁汰老弱酌留精壯改習洋操兵制分常備續備巡警三項從前所用刀矛弓箭概命繳銷至歸標學習人員向習馬步軃者一體改習槍砲列由營中給發不准私自購求每屇操期向營官領取操畢仍交營官收存蓋恐肇事也 
[營兵鬨署]  
　　松江采訪友人云城中無賴子弟每喜設攤檐下誘人猜詩謎以博蠅頭近更恃營兵爲護身符坊保竟無從禁阻事爲華亭縣林霨生大令偵悉特於本月十六夜密飭差保前往拘獲副營頭二栅兵士甲乙兩名及已汰中哨兵士盧九一名解回縣署未幾副營各兵及小隊瞻敢呼朋引類擁入署中或稱失去洋銀或稱被掠錢物指差役爲宼盜恣情詬罵衆喙雷鳴由頭門以迄大堂二堂幾無容足地丁差婉言勸散置若罔聞大令聞之勃然震怒立卽柬請中營張華園參戎飛騎而至叱令各兵退回隨查得所獲甲乙兩兵係副營鳳山垣遊戎所部盧則册上並無卯名遂向大令緬述情由復察看所獲賭具將兩兵帶回參署各責軍棍三百下發交遊戎懲處盧旣係遊勇應由大令訊懲大令叱令重笞六百板釘上雙鐐收押化莠所聞尚須面禀提憲并通詳各上憲請示施行也 
[掦城火警]  
　　揚州采訪友人云郡城探花巷迤東沙鍋井畔李姓家突於本月十四夜二鼓時失火霎時濃烟匝地烈燄衝霄勢若燎原不可嚮邇坊保急鳴鉦馳報水龍陸續到來分赴左近各井中吸水噴薄吳回氏始退避三舍不復敢恣意猖狂然第三進平房數楹已化爲灰燼遺簪墮珥所失不貲矣猶幸其家四面均有高墻不致火延鄰舍事後道途傳述咸謂是時主人方宴客廚中遺火以致一發難收然燈燭輝煌重門深鎖究竟如何肇禍外人烏得而知之 
[浙省官塲紀事]  
　　杭州訪事人云浙江寗波一府爲沿海要區防營需用軍火較多卽由彼處設局製造應用硝磺由省給發本月初九日防軍局憲札委候補主簿沙少尹炳鋆管解赴甬交納○中城三叚冬防委員現奉保甲局憲札調艮山門外分巡候補巡檢張少尹鴻寳辦理已於本月初十日到差矣○吳吉人遊戎於上月十五日禀見撫憲任大中丞面商防務聞因奉札籌商裁兵節餉之事也○省垣釐捐局總辦錢甘卿太守現届期滿由牙釐督辦榮仲黼觀察委潘菊巖太守祖貽接辦霅水橋釐局差委候補通判徐别駕鼎勛辦理○浙省貢品中有於术一物現由藩憲誠方伯札委朱司馬錫傳赴紹興府屬於濳縣山中採購○鎭海縣畢畏三大令前經捐升道員過班後仍歸浙江補用現已奉部核准赴省呈繳文憑矣 
[潯郡官塲紀事]  
　　九江訪事人云本月十一日關道憲明華亭觀察因公赴省各官恭送如儀○江安軍統領王良臣軍門前率所部駐紥饒州兹因地方已安靜如恒遂于本月初十日仍返潯陽駐守○德化縣典史熊雲峯少尉奉檄調署新建縣典史遺缺經上憲委孫左垣少尉代理○儒學前一帶前遭水患道路崎嶇德化縣吕恪符明府恐其不便行人捐廉修砌刻已鳩工庀材矣 
[皖省官塲紀事]  
　　安慶訪事人云省垣營務處提調督辦鹽河釐卡候補知府許太守鼎霖奉撫憲王芍棠中丞委充蕪湖商務局提調遂於上月某日前赴差次旋經上憲札委候補知府黄太守家傑接辦鹽河釐務候補知府楊太守綜清接辦營務處提調皆諏吉本月十二日到差○夏秋之交各屬圩堤次第决口目下江湖已退亟須運土興修上憲委何少尹慶雲董歴經仰舒廖經歴紀彭監視工程業已馳赴差次矣○新任鳳潁六泗道張觀察成勳於月之十三日抵皖假某處暫駐襜帷連日乘輿拜謁當道各官各官均往答拜○布政使經歴吳叅軍毓庭捐升知府月之十二日交卸篆務遺缺經藩憲湯方伯札委藍叅軍蔚署理○正任鳳陽府升署皖北道馮觀察煦因公赴省月之初十日趨詣撫轅謁見王芍棠中丞面陳公務 
[松郡官塲紀事]  
　　松江訪事人云署理青浦縣錢大令國選捧檄蒞青於本月十一日接篆視事代理是缺之沈聯棣大令交卸後卽日買舟回郡詣府署廪見銷差○府尊余石蓀太守於本月十六日帶同胥吏乘舟赴金山南匯婁縣各轄境察勘荒田蓋亦古者秋省斂而助不給之遺意也 
[洪都近事]  
　　南昌訪事人云江西省垣痞棍甚多優害地方無所不至上月城外河街某茶酒店被痞棍毁物滋閙店主急赴縣署喊控 
 
 

Page 3

 
 
縣主戚升淮明府立卽飭差拿獲數名盡法懲辦本月某日城内府學前某茶酒店又被痞棍撃毁物件適爲明府訪悉飭差拿獲兩名訊明懲辦○武生潘瑞霖卽潘福流爲地棍窩娼聚賭訛詐行凶前經南昌府查蔭階太守訪拿嚴辦日前復出示招告其文曰案奉臬憲行奉撫憲批本府通詳南昌縣武生潘瑞霖請斥革衣頂由奉批仰按察司會同布政司卽將武生潘瑞霖卽潘福衣頂先行斥革轉飭出示招告一面提犯嚴審確情究明如何擾害地方錄供通詳審辦毋稍輕縱切切仍候督部堂督學院批示繳等因轉行到府奉此查前經本府訪聞省城高橋一帶地方有不法棍徒龔元喻方狗鄒老七遇事尋釁逞凶訛詐鄉愚欺壓平民即經本府飭差密拿將該痞棍等按名拘獲行至中途被該棍同黨武生潘瑞霖卽潘福將龔元攔阻與差講論以致龔元乘間脫逃當將該武生潘瑞霖並龔龔拘拿到案訊據潘瑞霖供與龔元交好往來娼家已非一日提同痞棍喻方狗等質訊亦謂武生潘瑞霖爲痞棍中著名强横之人並續獲陳草包一名亦據供認係其同黨是潘福卽瑞霖不安本分尋釁逞兇擾害地方業業已供證明確若不訊懲辦將何以肅法紀而安閭閻且此等棍徒平日在外欺害良懦在所不免被害之人懾於强横往往忍氣呑聲不敢較量今旣訪拿到案褫革衣頂奉批招告合亟示諭爲此示仰諸色人等知悉邇等如果被潘福擾害准卽來府列欵指明控告隨時傳案當堂質訊一經審實定卽盡法究辦决不輕饒貽患將來遞呈之人隨到隨審亦不致因案遷延稍受拖累本府言出法隨爾等愼勿緘默不言自甘抱屈其各遵照毋違特示 
[上海官塲紀事]  
　　昨日上海縣往簿孫立幹少尹趨詣縣署禀報下鄉收取烟膏捐○前西門外巡防局委員曾少尹寳謙於昨日詣縣署禀謁汪大令面陳要公良久而别 
[勸工有所]  
　　蘇松太兵備道兼江海關監督袁海觀觀察以本邑無業流氓專事遊手好閒實爲地方之害禀請上憲批准在本城求志書院設立觀工所内分化學工藝及人力工藝兩種擇吉昨日開辦准各流氓入所報名照章習學 
[匪犯病斃]  
　　前者上海縣署捕役陳文在高昌廟左近緝獲自立會匪許三元綑解到縣縣主汪瑶庭大令訊供不承飭收押自新所旋因在所患病發普育善堂醫治昨日堂董函稱許犯已因醫治無效而死大令查得該犯原籍湖南滬上並無親屬遂派陳捕到堂帮同收殮厝諸義塚 
[美界火警]  
　　昨晨九點半鐘時寄居美界武昌路第四百零七號門牌協興米店樓上之某姓粤人家因煮早膳遺火積薪以致火勢蔓延燃及樓板救火會西人一聞警鐘急驅英美兩界皮帶車馳至開放自來水竭力噴射約歴一點鐘之久始㓕計共焚去恊興米店及指日高陞樓茶館乾泰元酒店某姓小烟館等房屋址餘幢惟高陞樓保有火險可以取賞餘均受虧不少 
[上海縣署瑣案]  
　　鄉民奚土土控族人奚鶴鳴掯勒田單前晚縣主汪瑶庭大令升堂研訊土土供稱祖父錫芳遺有房屋一所地基二畝零後小的之父秀南及母親某氏先後去世惟祖母尚在族叔毛毛强欲承繼遂與小的同居迨祖母臨終以小的年糼將田單交付毛毛令與之對分迄今二十餘年小的每年完錢糧一半今被毛毛及其子鶴鳴擅自變賣向索田單鶴鳴突起所毆叩求訊究鶴鳴供父親毛毛嗣與錫芳爲子所得在宅地基與土土對分各得田一畝零糧亦各半完納田單現方抵押他處容緩數日取回大令惡其屢次抗不到案命責二百板收押待質所限三天内將田單呈案○本邑三十保頭圖地保朱兆生禀稱小的圖内業户高琴香短繳錢糧叩求追繳大令研訊之下朱保禀稱本圖各花户已將下忙錢糧埽數繳清惟向應繳三十七千分文不付高供不敢抗欠錢糧實因被人欺侮倩朱保排解朱保袖手旁觀是以將糧暫掯大令觀高於三日同將所欠交朱保轉繳以後如再有人欺侮准卽來案控究○法租界公廨讞員杜枝園大令移送韓紹賢李阿四至縣大令提案訊詰韓供小的在本城城隍廟西開設六露軒麫館法租界某包探向小的訛許不遂誣指收贓拘至公堂禀請杜大老爺罰洋銀三十元後又誣買某姓所失金約指將妻子拘押捕房送官訊罰今更嗾使李阿四誣攀小的買伊所竊縐紗二丈小的不認致被移送案下求恩鑒察李供小的向業製皮並未行竊實被某包探勒令承認並攀韓收贓大令飭將韓交人保出李收押候查 
[馬路工程局瑣案]  
　　前日英商老公茂紡紗廠洋人洛神飛查獲各販户所販棉花中有攙水者一一解送工程局總辦翁子文太守倩襄讞委員余叅軍研訊斷令夏鑑元沈鑑松罰去花價五成計洋銀八元張月堂售花六包提二包充公朱慶生罰洋銀三元曹海罰洋銀四元馬友禹罰洋銀三元○王樹生在德昌小烟館吸烟遺失皮夾一枚疑係蘇祥雲所竊扭訴捕房轉解工程局翁太守倩余參軍研訊王供小的操整容業家住毛家弄雇蘇爲夥未幾卽行歇出被欠小銀錢四枚屢索不還是日遇諸德昌烟館向論不理無奈將皮夾取出算給烟資内儲金銀戒指各一枚計值洋銀十三元有奇怱促間遺忘烟榻上轉瞬不見向蘇查問諉爲不知幸杜交保目撃情形願爲見證叩乞究追蘇供小的在王處執業言明每月工錢一千一百文閱二十五日卽被辭歇已向借過洋銀二元除應付外尚欠錢四百文是日小的在烟館中與王算明約期歸楚王並未將烟資付給不知有何金銀戒指尚求明察杜供小的係淮安府屬阜寗縣人隨督父在彼處吸烟見蘇藏匿皮夾參軍謂本委察爾形狀窮职極無聊顯見受王之愚來此作著一併押候飭地甲查明禀覆核辦○前日某處車寓主周阿四以車夫許安堂藏匿所租東洋車屢索不還扭控工程局余叅軍研訊之下知許積欠祁連子飯資洋鋃八角將車抵押遂飭傳祁到案斷令將車交周領去許所欠飯資著措償小銀錢五枚事遂得了 
[英美租界公堂瑣案]  
　　酆洪福李信惠投捕房訴稱頃被錢金江王海熊誣竊訛詐捕頭派包探徐榮珊拘獲錢王昨晨解案請究酆洪福投案訴稱錢與小的素有嫌隙日前誣指小的竊物串同已革地保王海熊王毛毛曳至鄉間私刑吊打逼令誣扳曹家仁顧景文等串竊旣復一倂送至天通菴巡局朦禀局員張老爺致小的寃遭鞭背並强令釘書作主李信惠賠贓小的心實不甘求恩昭雪李信惠所供相同錢王同供小的等並無誣竊之事讞員張柄樞司馬商之白繙譯一倂移送上海縣訊明嚴辦○李阿六向以焙茶爲業日前與同業張阿玉朱阿寳口角拔刃戳傷適爲包探劉光震所見舁張朱至某醫院求治並將李拘解公堂禀稱張朱二人傷勢甚重醫生言須歴朋餘方可就痊司馬飭將李帶回捕房押候二人傷痊復訊○袁阿增在大馬路菜市附近開設小錢莊私售大德膠州彩票並倩陳金修持往各烟館兠售經包探李四春拘解請究司馬判罰袁洋銀二十五元陳五元○楊源興控李高言李阿開胡阿安訛詐洋銀五元司馬令李高言將洋銀付還并責二百板餘人各責一百板○王金裕行竊東和公洋燭一箱經包探沈阿岳拘解請究司馬判責三百板押捕房半年○倫華繅絲廠管機人陳惠章控女工王阿毛無端騷擾司馬向之誌究陳供稱阿毛將沸朱潑小孩身上小的見而喝止阿毛不服因之斥歇伊瞻敢屢來滋擾叩求嚴究阿毛供稱陳欠小婦人工資洋銀七元四角反囑管門之印捕兇毆求恩核司馬令陳將工資照數付給所指兇毆全無憑証不予准理 
[美租界捕房紀事]  
　　前晚跑灘賊宋小毛掩入耶松船廠行竊舊銅數十磅適爲包探石金榮所見連贓帶入捕房捕頭令押候轉解公堂禀請讞員張柄樞司馬訊辦○昨晨江北小工曹振桂在公和祥碼頭與胡阿三爭奪找貨互相兇毆胡力不能敵被曹撃斷手指痛極狂呼適爲四百三十七號巡街捕所聞一并拘送捕房捕頭詢得情由令胡自投公堂具控○昨午西國成衣匠某甲某乙爭奪生意互相扭毆事後乙投訴捕房捕頭令包探錢榮棠將甲拘到乙稱不欲多事因從寛釋出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[山東巡撫袁慰庭中丞試辦濟南大學堂章程]  
　　學堂設總辦一人督辦一人總教習一人中西教習六人中華教　三人西洋教習三人中教習由總辦派充中華及西洋教習由總教習派充肄業生三百人二百二十人由各州縣調取考入八十人由寄籍及省中土著考入 
學生自備火食每月三兩極寒耆免由總辦酌訂大學堂原爲專門學兹在首創無可先入先設備齋正齋以備升入專　學生自十三歳以上至二十四歳以下身體壯健不染暏好精通經史嫻於經義策論爲合格取入後須本家尊長及親族鄰右具結實係身家清白願學等情如半途而廢須每年罰入百金不入火食者罰百三十金具保人承管如違罰墊入如實係有疾及不堪領悟者不在此例學者犯規不遵約束及不堪造就者逐逐有差課程史學經義策論古文地輿算學天學西文言語體操等事由初級普通漸及聲光化磁專門春夏早五點鐘起晚九點鐘止冬秋早六點起晚十點止七日沐浴端午節中秋節停課一日每年小署後至立秋日清暑十二月十五後散學正月十五後開學學生不準出入買物賣物者不進入二門許家人入看功課暇時可見此次學生可入師範堂習成後卽分遣各府州縣充教習其正齋學成　人專門及出外者聽專門學成奏請奬勵此次學生先行招募向後各縣學堂立後卽由彼咨升不再招募學生業成考上等給憑或赴外　部或出洋游學經費平常約在五萬兩置堂修造不在内項須立博物院一所浴堂一所藥房一所體操塲一所經手銀項及教習以下俱歸　辦轄管總教習管教習諸生總辦至分教習三年一保○附中小學堂中西書目御　七經十三經注疏五禮通攷春秋大事表日知錄集釋御批通鑑輯覽資治通鑑朱子通鑑綱目史記前後漢三國志皇朝三通大清會典方輿紀要天下郡國利病　皇朝一統輿圖乾隆府廳州縣圖志御製數理精藴通商約章類纂通商交涉總嚴類要表新譯幾何原本算式集要代微積拾級談天地學淺釋西國近事彚錄列國歳計政要西國學校西學攷略萬國公法各國交涉公法論工程致富格致類編西學自强叢書西學啓蒙○養蒙學堂中書目五經元人註本四書朱子集註許氏說文朱子小學三才略綱鑑易知錄歴代帝王年表歴代紀元編廿一史四譜歴代地理志韻編今釋列國大事記五釋各國年表圖四裔編年表數學啓蒙筆算數學天文地理歌略公法總論幼學操身前廿二種係中學經史政治之書次十六種西政西學之書然聲光化電等學皆有儀器不可空談均宜購存大學堂中此故不錄 
[英美租界晚堂案]  
　　張維翰控徐幹卿圖賴押欵洋銀一千餘元等情讞員張柄樞司馬准之前晚飭提兩造集訊張維翰供稱前在華大繅絲廠執事徐幹卿以絲棧單抵去洋銀一千一百餘元嗣又换立借據將單取回迄今僅收得洋銀五十元其餘延約不付叩迄究追徐幹卿供稱此項欠欵已陸續歸還祇少數十元之譜張存心不善屢向索回原據掯不肯交反來誣控兹檢出付欵時調換銅質洋銀之字條呈求電鑒司馬核張所呈簿據書本年六月某日收洋銀五十元字條則係去年十二月二十四日所書遂謂爾旣稱銀尚未收何以十二月中有掉換銅洋銀之事如此項銅洋銀即在五十元内何以遲至半年始向掉換顯係洋銀已收並不入帳以爲重索地步遂判令徐還洋銀一百元將案汪銷如不遵斷准赴上海縣署呈控 
[法租界公堂瑣案]  
　　王茂川訴稱外甥仇寳初與同伴朱有信口角爭毆以致受傷報捕舁送某醫院醫治現在傷勢已痊請將朱有信釋出大令著罰朱洋銀五元○陳子卿稱小的在公館馬路開設烟館崔阿月竊去烟槍二枝是以扭案請究崔供小的向在苛輪船當水手現方失業不敢犯案旋有某甲者持應文森名片投案求保大令叱之使退著另覔妥實可靠之人保出○孫阿五訴稱小的被流氓張阿四搶去洋銀五元六角帽一頂並逞强毆傷叩求訊辦張供小的收買火油箱與孫素識不敢犯事大令飭交人保出○茅如蘭控英界丁才寳欠洋銀二百五十元去界徐雲卿欠洋銀一百三十七元大令准詞飭提丁已聞風逃逸昨日包探將徐解案茅呈遞借票求追徐供稱曾將東洋車及首師作抵只欠洋銀五十四元大令飭交妥人保出限一禮拜内理楚○趙才有前控蔡忠明圖賴柴價洋銀九十六元大令判還五十元准予交保出外限一禮拜理楚兹已逾限原告投案求催大令著保人將蔡交案押追馬伯良前控張心齋欠洋銀五百三十餘元大令飭即交人保出理處昨日命提復訊張供馬尚欠小的銀二百兩大令以兩造各執一詞著交原保人保出限一禮拜内理明禀復○前者過陳氏具控宏茂昌襪店主韓梅春呑没洋銀五百元大令著韓將洋銀繳案聽候復訊昨日韓照數繳呈請追過所欠洋銀一千二百餘元過陳氏使子拱辰投案訴稱父親在日並無欠欵韓稱曾經伊戚金斐卿葉萬榮理勸請傅案質訊大令飭將拱辰交人保出俟下期邀同金葉來案候訊○瞿松記前控已革劣探嚴仲梅卽嚴頌眉圖賴造屋價洋銀六百餘元大令提案研訊嚴呈遞各票稱瞿欠小的洋銀二千餘元尚未了結大令准予交人保出限一禮拜内理明禀復昨日瞿投案遞禀聲稱業經中人理處令嚴還洋銀一百元將各票檢還求准銷案惟所還票據均無松記圖章恐貽後累特此禀明大令准卽將案註銷○本月十五晚九點鐘時新闢租界墳山路王順興竹器店不戒於火延燒鄰居草草二十餘間焚斃牛羊牲畜等物事後捕頭查悉王順與主因事出外遂將王承生拘案請訊大令准予交保出外著王順興主自行來案候訊○姜錫華訴稱小的在新昌路開設柴店被顧邦瑞竊去樹柴八捆因連共黨顧顧春甫扭案請訊大令判償洋銀一元另罰一元 
[金官報]  
　　十月初六日琥穴掣騐候補道李維翰到從九余文　禀知奉委解北洋餉械赴山東知縣供恩培知奉派辦處札調辦正治　滨瑞仍暫兼求覧科掌稿初七日九江　宋朝餓調譽鳳　道馮煦卽辭咨送南洋學習翰林院陳光宇禀見知縣舒　叩謝奉委浦口粥廠差並銷會查上元縣户口灵民鎭江洋務局彈壓兼發　知縣邵文炳到奏辦雲臺山　　事務直隸州宋治基叩謝飭知調署漢陽鎭巴河營遊撃曾紀策禀知交缷瓜中營遊撃卽辭初八日德圖期華利兵輪船主雅各先駐甯領事具持蘭署官昆慈兵官泰　均會洋務局候補道汪繙譯黄琮均見知縣季逢辛叩謝奉委會辦觀音門保甲差縣丞趙祉開禀知過知縣班從九張松祥禀知查上不兩縣　淹圩民户口人丁回並叩謝隄工局給予提前酌委署缺一次縣丞劉永清典史丁守中均奉示藩憲傳見騐看縣丞劉殿揚禀知奉江甯轉運北洋餉械局委解山東濟南餉械差初九日　榬牌示如單縣右莊司張伯　期滿遺缺查有請補斯缺之黄晸隆先行署理安徽知縣李廳珏禀知奉派辦處委利用科掌稿試用知縣董　清禀知先行到省府經遊廷琛陳恩授縣丞明連炯從九以葉耕陳鳳崗巡檢邵樹榖主浦張振遠均禀知到省巡檢周斌叩謝行司註册差委山西武備學堂監督楊樸無錫來初十日壽春鎭宋朝儒辭巡道徐蕪湖米厘候補道志皖岸督銷候補道朱均到商務局候補道劉永師學堂候補道方銀元局候補道劉會辦保甲局候補道那候補道黄　均見瑶問吳海霖縣丞袁　顯劉永清巡檢劉賡虞壬　吳懋經華爾康胡駿聲劉丙昌典史竇堃饒廣華玉駿樑朱梓丁守中從九吳宗培郭樹椿均奉示藩憲代見騐看通判態濟洙禀知先行到省六合縣捐知縣　周　　丁禀知在江寗籌餉捐局報捐同知升銜鹽經歴張尚覧叩謝給咨赴淮統領武衛右軍雲南提督張春發會 
[上海陳案木橋覽報總局籌賑公所經收江皖水災包賑第七次清單]  
　　嚴潤田翁經募天水甲外餘生洋五十元又天水平原女史洋五十元又無名氏洋五元又不留名洋五元又隱名氏洋二十元又公利記洋三元又再不留名洋二元又敬畏堂洋十五元又無名氏洋五元又天水靜觀生洋三十元女天水渭記洋五十元又源益記洋二十元又　　室洋五元又可社軒洋二十五元又有心無力人洋二元又隨意人洋二元又臥雲生洋二元义青雲齋洋二元又求是主人洋二元又無名氏洋一元又不存名洋一元又存仁堂洋一元又寳善堂洋一元又安貧齋洋一元松江順信局來扶風修竹居士爲先慧七秩冥艇懺資移助洋十六元以上共收洋三百十六元正 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
