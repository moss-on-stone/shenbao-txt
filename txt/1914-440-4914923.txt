# 1914 - 440 - 4914923

 

Page 1

 
 
   
 
 

Page 2

 
 
時評 
[忍受之中立（冷）]  
　　有抵抗强力而至於國害者今之比利時是也有迎合强力而至於國破者前之朝鮮是也 
　　今日中國之情勢其爲比利時乎其爲朝鮮乎爲比利時則且無比利時之兵力爲朝鮮朝鮮惡可學也 
　　然則中國今日當奈何苟有强力來臨者不抵抗不迎合可也守我之中立力不足聽之可也苟屬美意我感謝之苟非美意我亦忍受之忍受之而至於極地仍忍受之也國破破於忍受可也破於協約不可也 
[命令]  
　　八月二十三日大總統策令日本國駐大連關東都督府警務課長警視總長佐籐友熊給予二等嘉禾章此令 
　　又令　綏芬交界站俄國警察長車爾諾葛泣作夫給予四等嘉禾章此令 
　　又令　麥信堅給予二等嘉禾章此令 
　　又令　　春芳給予三等文虎章此令 
　　又令　口雲亭給予三等文虎章胡云鼎給予四等文虎章曹倉給予五等文虎章此令 
　　又令　敖盛周給予三等文虎章鄭廣鎔孟廣先給予五等文虎章此令 
　　又令　任命徐鴻賓爲陸軍第五師步兵第九旅旅長此令 
　　又令　陸軍部呈稱陸軍軍醫學校長李學瀛現經調部請免校本　等語李學瀛准免本職此令 
　　又令　陸軍部呈請任命全紹清爲陸軍軍醫學校校長應照准此令 
　　又令　陸軍部呈請任命趙子才爲陸軍第五師步兵第十七團團長應照准此令 
　　又令　陸軍部呈請將敖盛周授爲陸軍步兵上校陸軍步兵中校鄭廣鎔加陸軍步兵上校銜傳良藻授爲陸軍步兵中校張煥文授爲陸軍步兵少校陸軍步兵上尉翟學文孟廣先李進貴張啓鋭均加陸軍步兵少校銜應照准此令 
　　又令　審計院呈稱擬將兼署廳長榻汝梅張　霖萬雲路均叙列二等等語應照准此令 
　　又令　國務卿呈據主計局詳稱　將參事徐　叙列三等等語應照准此令 
　　又令　審計院呈稱擬將署審計官孫荷晋汪振聲陳宗蕃單鎭嚴　宜陸世芬柳旭楊家全陳世第葛成脩錢懋勛李景　均叙列四等署恊審官胡璧城程世　陳廷銘徐　高胡大崇張汝翹馮閲模吳學莊沈承烈歐陽葆眞　方　劉侃楊文　朱昌懋葉青張思叡沈廷鑑陳繹夏辛銘孫壽恒陸保靖楊國楝馬耀宗譚啓緒張志徵陳斌　周承裕均叙列五等等語應　准此令 
　　又令　審計院呈稱擬將書記官長張宗彦叙列四等等語應照准此令 
　　八月二十三日大總統申令　整理財政爲立國根本改革之初暴徒接踵攘竊公帑剥奪民財以致庫藏空虚金融閉塞國家絶少正供之入大局幾有瓦解之虞追溯情形言之悚惕夫舊欠洋欵賠欵届期旣亟應歸償新增内債外債到時尤必須撥付兼以政費軍費爲經常出欵大宗官吏用以治民軍隊用以戢暴旣責爲民保障斷難枵腹從公俸餉所需均宜籌給此皆預算有制審計有章絶非從前任意濫支者可比明知大亂初定物力凋殘甚願及時與民休息但使别有生財之道或並無至急之需决不忍責吾民以擔負乃籌欵旣無他策而債賠各欵如果一再爽期更慮他人干涉彼時民生困苦必百倍於今兹且或政費軍費一日無着將官吏不能治事軍隊無以設防國且不國人民誰爲保護亂事一肇生命財産將盡陸沉危險情狀何堪設想政府權度時勢害取其輕寗忍一時之痛楚以計百年之安全凡此苦衷當爲人民所共諒現幸各省財政日有起色自應逐加整理循序圖功惟念地方財賦所出無非取之於民旣宜力戒侵欺尤須嚴杜苛擾所有一切應徵賦税務須恪遵部章辦理勿巧立名目額外取盈勿縱容丁役從中舞弊否則國家之徵納本屬細微而官吏之誅求或相倍蓰嗟我小民其何以堪着各省巡按使督同財政廳長認眞考察如有不肖官吏藉端擾累違章徵收罔利營私剥民肥已立即從嚴參辦勿稍姑寛并切實曉諭人民使知輸將爲國正以自保身家庶變上下一心各盡職任本大總統有厚望焉此令 
戰事要電 
[其一（本館北京專電）北京電]  
　　膠督告示謂戰事已到來敵人必以最欽佩之眼光觀我等之將來 
[北京電]  
　德皇十九號致膠督電云爾等須盡心竭力於膠州之防備有膠德軍心甚堅聞本國捷報益踴躍婦人有不出境而自願入紅十字會者美領事亦獨不出境 
[北京電]  
　　二十三夜英艦在青島海面擊德台一砲不中而退昨電誤爲德台擊英艦 
[北京電]  
　　濰縣至萊陽交通已斷 
[北京電]  
　　津浦鐵路布告刻照中立規則凡危險物及戰時禁制品一律不准携帶旅客於開車前半點鐘受檢查 
[北京電]  
　　所傳美向日提議尊重中國領土云云似不確 
[北京電]  
　　日置昨往謁孫總長通告到任 
[其二（英人特約路透電）東京電]  
　　日軍刻正轟擊青島（二十四日） 
[東京電（被擱運到]  
　　今日正午之後全城各報散發傳單謂德皇命青島戍軍竭力抵禦日本攫奪青島此信僅引起穏靜之感覺明日正午東京將開炮一響報告日本已向德國宣戰内閣樞密院陸海軍各員連日均開會議内閣已規定用兵規則將於八月二十四日宣載官報海軍總司令尙未簡定日本各報對於美國曾疑日本致愛的美敦書之主意一節殊深詫異此間現信寓美德人運動排日以期鼓動輿情至開釁而後已惟官報及各大報記者皆深信美日人民感情頗好首相大隈伯爵面告路透訪員謂有公文證據可以表明英國曾贊成日本之完全計畫東京接北京電報謂駐華德使正將與中國外交總長簽定關於青島之條約時而日本政府宣布决議中國外交總長乃不允續商一切（二十二日） 
[倫敦電]  
　　泰晤士報歡迎日本竭誠履行條約義務與德宣戰謂此舉將爲兩島國提携進行東亞目的之新結束（二十四日） 
[倫敦電]  
　　每日電聞謂日本之參與戰事將令德國對於遠東所蓄之野心全行毁滅此爲自然之理（二十四日） 
[羅馬電]  
　　意大利首相向議員多人宣稱意政府不欲卽行召集陸軍如果召集亦非脱離中立之謂（二十五日） 
[倫敦電]  
　　官報局宣稱英軍於星期日在芒斯附近終日鏖戰天黑後猶未停止英軍已佔住地位兹接消息納暮爾第一道防線已失故聯軍之一部分不得不由薩堡河一帶陣綫退至原定在法邊防守之地位英兵死傷之數尙無消息一俟得報卽將宣布（二十四日） 
[倫敦電]  
　　據今日上午法國官電聲稱德軍現以死力猛攻納暮爾自芒斯（比國海洛爾特省之鎭）起至盧森堡公爵領土止各處法軍現均會合英軍從事進攻德國陸軍及預備軍幾全臨陣戰地右面皆灌木叢林頗難迴旋此役大約將延數日之久前敵地方廓遠臨陣人數衆多故不能逐步紀其進行事實今當靜候大决戰之結果否則恐有以消息８ 
濟敵之危（二十四日） 
[巴黎官電P ] 
　　英法軍在比進攻一役乃於二十三二十四兩日對仗德軍損失甚重尤以禁衞軍爲最法軍兩師團亦受損失惟聯軍大隊曾佔住陣地大元帥爲續戰起見已由法軍佔守之地位撤退其軍一部分至開戰之初所定之防守綫（二十五日） 
[倫敦電]  
　　官報局宣稱納暮爾已陷（二十四日） 
[倫敦電]  
　　據官報局宣稱陸軍中尉里凡伯爵於八月二十二日受傷甚重（二十四日） 
[倫敦電]  
　　比國陸軍大臣宣稱比軍迄今死傷者共一萬人據不魯塞爾消息德軍三十萬名已向查爾納洛瓦南發（二十四日） 
[倫敦電]  
　　據法國公文宣稱兹已决議撤退杜龍及薩爾斯之法軍因法軍今佔據自南錫起堅固之陣綫上述二地已無關重要之故（二十四日） 
[哈爾濱電]  
　　德軍已在達克曼渡安巨拉浦河退走俄軍現佔據達克曼　韋斯托夫　瑪塞斯基　拉唐堡　茄漢萊斯堡　哇台爾斯堡　維倫堡　沙爾唐德軍離萊丹堡附近時焚燬該鎭以上各處之德軍均已向北退走俄兵十聯隊二十二日在泊納洛夫車站附近攻擊奥軍奥軍數雖倍之然仍敗退俄軍獲砲兩組兵一百六十人奥軍攻擊佛拉狄來爾伏林斯基爲俄軍擊退俄軍佔有塞萊特河渡口若干處俄軍由基愛甫入奥國東加里西亞省連獲勝利（二十四日） 
[倫敦電]  
　　查爾納洛瓦（比國海洛爾特省薩堡河濱之鎭）曾爲德軍所得繼爲聯軍克復（二十四日） 
[倫敦電]  
　　俄軍已佔據東普魯士省利克以西二十五英里之亞里斯鎭（二十四日） 
[倫敦電]  
　　洛里柴萊虚里柴薩巴士周圍一帶之敵兵已爲塞軍肅清塞國馬軍曾擊敗與軍一隊獲榴彈炮四尊野戰炮十尊法國官電謂奥軍向薩巴士迎擊塞軍爲塞軍擊退塞軍擬渡騷河攻入匈加利此顯指上述之一役（二十四日） 
[倫敦電]  
　　殖民大臣哈考特君已組織委員會匡助各殖民地急備軍之委員會以伊斯林登貴族爲會長其餘會員爲白萊士貴族丹曼貴族華特爵士費列浦士爵士巴克爵士墨爾萊爵士白比巨君（二十四日） 
[倫敦電]  
　　今日英倫銀行入金二百零六萬五千鎊（二十四日） 
 
 
 
] 

Page 3

 
 
[其三（日本人上海日報專電）北京電]  
　　駐京日使日置易君　正與中政府協定攻擊青島戰地範圍青島炮聲旦夕將作 
（二十四日） 
[東京電]  
　　新任中國駐屯軍司令官陸軍少將奈良武次氏定二十四日出發赴任（二十四日） 
[其四（德人德文報專電）紐約電]  
　　據華盛頓政界消息德國第一軍團已遏止攻擊格姆平南俄國大軍之進行俘俄兵八千名獲野戰炮八尊德國馬兵一師團與俄國馬兵兩師團交戰之後俘俄兵五百名 
（二十三日） 
[紐約電]  
　　法軍進攻美特之北爲德軍擊退（二十三日） 
[紐約電]  
　　德國皇太子所統之大軍現向龍韋兩方面進發已擊退法軍（二十三日） 
[紐約電]  
　　德國巴伐里亞王太子所統之大軍在旁蘭戰勝後追擊敵軍已至羅萊維爾與白拉芒特界線德國炮隊現正轟擊納暮爾（二十三日） 
[紐約電]  
　　外間謡傳巴伐里亞王太子所統之大軍昨傳已抵羅萊維爾與白拉芒特界綫今已佔據南錫（二十三日） 
[紐約電]  
　　攻入亞爾薩斯之法軍現已敗退此爲德國境内逐出之最後法兵東部戰地已無敵兵蹤跡攻入奥國各地之俄兵亦爲奥軍逐出境外（二十三日） 
[紐約電]  
　　據巴黎政界消息自比國海洛爾特省之芒斯鎭起（距查爾納洛瓦西三十五基洛密達）至比國盧森堡省之邊界止目下正在大戰英軍一大部分及法國精兵現竭力遏止德軍前進 
（二十三日） 
[紐約電]  
　　齊泊林之飛船現在比國海濱海峽偵察一切 
（二十三日） 
[紐約電]  
　　聞奥皇約瑟病勢垂危行將晏駕（二十四日） 
[北京電]  
　　俄國願速解决蒙古事務中政府已應俄國之請派畢桂芳爲委員赴恰克圖與俄國委員於九月九日會議俄員大約爲前駐華公使廓索維慈君（二十四日） 
[奉天電]  
　　奉天德國領事海恩巨斯博士已爲日人逐走（二十五日） 
特約路透電 
[雲南府電]  
　　蒙自税務司華特森君中風暴卒雲南省安靜如常（二十四日） 
專電 
[清江電]  
　　江北巨盜樊炎已濳回泗沭約期大舉人民非常驚慌蔣使已派隊嚴防 
[奉天電]  
　　本溪縣黄四懶有人接濟軍火佔據直岔子希圖反亂已由馬鎭守使派兵勦平黄匪逃逸 
[哈爾濱電]  
　　俄人在乞塔省已徵兵三次至五十二歲又乞塔將軍因前敵戰馬不足由外蒙牧廠購求牛馬每日運送絡繹於途 
[開封電]  
　　中央以豫南土匪本係小醜乃事經一載勞師糜餉至今尙未一律肅清保時可了責成田將軍切實禀復 
[北京電]  
　　清室追諡翁同龢曰文忠 
要聞一 
[日本報之中日協議説]  
　　大阪每日新聞云日本政府致德國愛的美敦書後以爲德國如不答覆至於開戰則不可不與中國政府協定重大之要件加藤大隈陸岡代諸相熟議後决定閣議與駐日中國公使陸宗與會見數回通告日政府之意陸公使卽電北京政府又一面大隈加藤等上奏日皇使駐華日置公使携帶新議定之書案以赴北京所任二十日置公使到北京後與中國官吏協定之 
　　大阪朝日新聞云中日新協議之説已經簽字其眞僞尙屬疑問唯此問題曾付一次閣議其議定書如左 
　　大日本帝國與中華民國南圖閩爲保持恒久不易之親交確立在東洋之平和協定左之條欵 
　　一大日本帝國政府確實保障中華民國之獨立及領土保全 
　　一第三國侵害中華民國之安寧或危險領土時大日本帝國速執臨機必要之安置　　一大日本帝國政府爲達前項之目的故於軍略上必要之地點得臨時收用 
　　一兩國政府經互相承認之後不得與第三國締結與本恊約旨趣違犯之恊約 
　　一關於本協約未悉之細目兩　代表者之間臨機協定之 
　　按日俄爭戰時日本與朝鮮議定之恊約名爲日韓議定書者其條目如下（一）爲日韓恒久不易之親交維持東亞之平和韓國當確信日本施政改善之忠言（二）保全韓皇室之安寗（三）保障韓國之獨立與領土保全（四）若有第三國侵害或因内亂而危及韓皇室之安寗或領圭時大日本政府速取臨時應變之處置大韓國政府當與大日本政府以十分之便宜大日本政府爲達前項之目的故於軍略上必要之地點得臨機收用（五）本恊約互相承認後不得與第三國訂立與本協約違反之恊約（六）關於本恊約未悉之細目大日本帝國代表臨時協定之 
[日本攻擊青島記]  
　　文滙報云兹從可恃之處探得消息謂青島海戰英法遠東艦隊未必另入蓋按現行之英日盟約日本海軍擔任保護中國海面以及航業固包括中國沿海一帶而言法國海軍當已向南方進發游弋於法國印度支那及東印度羣島德國屬地之間英國遠東艦隊作何舉動外人不能知之預料在青島海面進攻者當爲日本第一艦隊而第二或第三艦隊當駐於南海岸之旁庶海一航行賴以平安但此説尙未爲官報證實 
　　字林報十四日横濱通信云外間盛傳日本將與德國開戰之説致令人心惶惶金融市面大爲震動各銀行均停止售金匯兑難通金價大漲兑換國幣之店存有現金若士者無不獲利上海及各銀行之紙幣均難通用獲現者抑價甚巨墨洋百元換日洋七十五元已爲最高之市價矣收購此項紙幣之人以遊歷者及避署者居多産絲各地因絲價大落大起恐慌每包已由日洋千圓减爲七百圓出口之絲幾全停止銅茶之價亦大落外國航商受損極重某英國大公司無欵已一星期之久故不能應付煤賬現惟美日兩國郵船仍照定期開駛西比利亞號郵船前夜滿載貨物取道火魯奴奴開往舊金山聞其中有白絲一千包茶葉若干箱現金若干噸搭客之中則有奥匈預備兵若干人天洋丸郵船定期今日啓程赴美貨客均滿各項貿易今均中止除上述之出口貨外餘貨均無銷路日本海軍之一部分仍泊此間港外預備候令出發 
　　字林報云外間皆信日本最新式之戰鬥巡洋艦金剛號將參與轟擊青島惟目下尙無官場消息據某某數界之意日本今將倚賴第二海軍分隊作戰金剛號如果加入則青島守軍殊不易對付之也按該艦爲英廠所造上年　　間駛至日本加入艦隊該艦有排水量二萬七千　長七百零四英尺闊九十二英尺吃水二十七英尺半馬力六萬四千　每小時行二十五海里裝十四寸口徑之砲八尊六寸口徑之砲十六尊機關砲六尊小砲十六尊魚雷管八個共值英金二千五百萬鎊艦中將士兵一千一百人日本共有此種軍艦四艘一比叡號於一九一二年在横濱下水一霧島號一榛名號均於去年十二月間在神户下水 
[美人之日本攻擊青島談]  
　　大陸報云此次日本之攻青島也由一方面觀之固爲憍青數千德人之大不幸惟再從政治上一方面觀之日本尙有其他不明不白之目的在胸也歐戰以來德之據有膠州確爲遠東大局肇亂之根源今日本擬以全力攻取青島青島之平定　可計日而待進而言之即遠東大局不過紛亂一時而不紛亂安享太平之福者爲日正長也然此僅爲吾人之理想如是而日本之行爲究竟是否保持遠東和局抑或反以紛擾中國不可不察也就今日情勢而論列强之中英法俄德奥比日本均投入戰事漩渦矣所餘者僅美利堅一國耳以與戰故各戰國對於中國之中立自難保護而有保護之能力者莫如美國美國政府其亦思及此耶以意度之美國視此事爲應盡之義務固矣如其知而不爲則其原因不外有二非中國或列强極力反對即遠東之情形華盛頓尙未深悉或以爲尙可暫緩須臾也美國若果添派軍艦保護遠東中立之局中國當必歡迎可無疑義惟列强之中尙有某國對於此舉大非所欲且已百般設法阻撓觀其旬日間一切行爲可以知矣據奉天日報（日人機關登載日政府電告英國云美國正在遣派艦隊來華藉言保護美人利益其實助德等語并得英國答復謂日本之意英極贊同雖終不免於戰亦不反對此項消息似無根據然日人之意向可以概見矣現時日本之設施要可彚述於下（一）日本機關報設在中國各地者務使謡傳美艦來華之消息（二）以此項謡言故日本可向中國宣言不能與美國同謀膠州改爲中立地（三）務使美國遠東之外交官吏咸知日本之態度若果派艦東來必啓日人疑慮之懷（四）再將此種意旨徧登於東洋各報（五）一面由海電傳播美國及其他各國（六）一面務使駐日美公使轉達華盛頓政府如是則日本阻撓美艦東行之目的達矣雖然日本力阻美艦是否恐其助德而來吾人不可不細加研究也查美艦之能遠來者統其軍力而計之或尙不及德國之遠東艦隊其不足以戰不待智者而後知也然則日本之欲其不果來也其意蓋别有所屬矣今日之問題恐非膠州問題乃成爲中國之問題矣現時中國政府當事者對於日本攻擊青島之舉尙不爲膠州慮百所慮者乃在國内將來所受之影響耳去年秋間寗垣肇事外人助亂究隷何國政府早已深悉及亂平之後黨魁奔竄何地亦已印在腦中此次歐州大戰發生以來彼輩正在預備乘機而發或已返國亦未可知且日本已下全體動員令若爲攻擊青島而發得勿嫌其小題大做乎以日兵全體十分之一取青島足矣必動全體查何爲哉由此以觀若美艦果來或在預備啓行之中華人聞此當可稍慰然到底來否尙在不可知之數據路透電言日本已允美國將膠州索回交還中國且戰事範圍如未經商美國斷不越出膠州半步就外交上而言自是甘美可聽惟美國若無實在之舉動爲之後盾此種外交之詞調要無實利於中國也 
[德俄銀貨交涉記]  
　　大陸報云前載俄人販鐵爲德人拘留一節兹查捷成洋行據稱利克墨大克郵船所載并無販鐵惟有海參威楚林公司雜貨若干到滬之時以戰事業已發生自難繼續進行故特堆存該洋行棧房後經道勝銀行請求出貨該洋行以該銀行并無提單（提貨單）碍難照辦惟據言此項雜貨中雖有禁品一二其主有權仍屬楚林公司戰事了結之後即行如數交還又言現時之第一問題乃提單問題交出提單然後再論及禁品與非禁品也再拘留五萬元一節據德郵局當事言此事并不之知惟確已如數滙寄青島按道勝銀行青島之代理處在戰事之前即該地捷成洋行之支店也 
[德意之關係]  
　　字林報云駐法意國大使特土尼君布告寓法意民謂留居法國可以安寗無虞意國南部鐵路現因輸運意兵前往北部邊界意人離法回國者恐有所不便云云外交界中對於意使此項宣言殊深注意因特土尼君於意國政務佔有重要之地位故也 
　　據俄國電社宣稱丹麥德國公使通告丹麥政府德政府决議戰爭之際除奥國人民外不准外人入境果爾則意人亦在被擯之列此舉顯違條約者也 
雜評一 
[意大利（無名）]  
　　昨日電傳意大利將攻同盟之奥國此甚可異之消息也今日德路透電所傳意之首相宣稱意不下陸軍動員令即下動員令亦非改變中立之故然則世固無若是反覆之國交也昨電其不實也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[戰事影響之北京觀特别會議之連番召集]  
　　總統昨於純一齋召開特别密會議舉復於午後特召集本府全體顧問洋員開特别會議一次特將關於中立期内所有軍事財政上之種種計畫一律提出徵集各該員之意向以便採擇云云議次聞總統復傳見本府顧問洋員之籍隷於日闰兩國者密譚顧久大致會商關於東亞和平之一切辦法云 
　　總統因有緊要問題立待解决特於臨時召開特别密會議於純一齋國務卿左右兩丞各部總長均與議所議之件　爲秘要關係均關於青島方面之警備及英法兵艦北駛之關係我政府究應具如何之辦法必須從速討論惟與軍事外交均有關係應守秘密未便詳爲探誌也 
[整理税務之進行手續]  
　　政事堂昨奉總統特交手諭一道探其内容係關於整理税務之辦法大略謂税務一項爲國家歲人之大宗現在國用困乏外債絶望若非速籌整理之法不足以資收效應由國務卿會同財政部税務處妥議辦法其着手之方仍須將整理舊税及籌辦新税兩種間題同籌進行不得汲汲於新税一方面而致舊税前途復生種種之流弊云國務卿奉諭後當即知照税務處梁督辦等定期任政事堂籌議整理之辦法云 
　　財政部整理賦税所因歐洲戰事金融閉塞爲維持財政上恐慌起見擬舉行五項税務（一）煤油税（二）地價税（三）游獵税（四）奢侈品税（五）烟酒出場税均已擬有條例事屬可行大約日内即提交參政院通過後即公布施行 
[國際交涉之今後辦法]  
　　外交部京外各行政官廳遇有國際交涉事件每每逕向外人直接辦理一生糾葛則枝節叢生應付異常棘手於外交政策上殊　不合昨特通咨各部及各省巡按使嗣後遇有國際交涉事件發生無論特别尋常對於各國政商界或駐京各公使駐省各領事有所商議應行咨明本部呈總統辦理並分别知照駐京各使以期貫澈而資應付云云 
[中立處人員之分班辦事]  
　　政事堂消息徐國務卿以中立事宜雖有專處籌辦堂中亦應特派一股人員以司其事現已特别指定數員專辦此項要公此項人員係分兩班第一班辦事時間自早十鐘至午後一鐘第二班辦事時間則自一鐘　六鐘此兩班人員在辦事時間内均不得片刻擅離以免有悮事機云云 
[國幣匯兑劵之發行傳説]  
　　中央財政近數月來方漸蘇復乃比者歐禍蔓延影響波及關税減收勢所難免而商務處停滯之時磅價驟騰借欵斷絶内防匪亂外保中立軍費政費在在需欵必得一臨時在宗之收入乃可以維持現狀聞日内財政部及幣制局擬發行國幣匯兑劵召集部局職員酌定國幣匯兑劵條例及其施行細則國幣匯兑劵資金運用規則徵收公欵折合貨幣規則所聞如是詳情續聞 
[愛國公債之備款償還]  
　　本月二十八號爲愛國公債第一次償還之期政府以一切財政預備俱臻妥善雖有歐戰於我决不生他項影響刻下已將此項應發之欵備齊日内即發通告蓋此事於政府信用極有關係而政府亦深不肯對於人民少失信用如期償還必能辦到云 
[國民銀行之條例細則]  
　　國民銀行條例前經公布頃財政部及幣紙局日内又擬定該條例施行細則四條將呈請總統核准兹略摘要旨如左（甲）在中國銀行設立之都會市邑同時不得再設國民銀行但由舊有官銀錢行號錢舖商店等改組者不在此例（乙）在國民銀行設立之地方不得更設其他國民銀行唯因户口及資本之特别情形經財政部及幣制局核准者不在此限（丙）國民銀行破産時其兑換劵由中國銀行代爲處理如該銀行資本及財産不能對抵由政府負其責任（丁）國民銀行領取兑換劵所存入之現幣應將原幣如數儲存國庫不得挪用 
[貢桑總裁之節省經費]  
　　蒙藏院貢桑總裁以歐洲戰事發生中國財政難免不受影響兹爲節省經費起見特於日前將菊兒胡同所設蒙古王公招待所裁撤並將該院所辦蒙回藏白話報停止發行 
[歐戰聲中之武漢新紀事漢商會介紹押欵]  
　　漢口總商會昨爲押欵事致各帮董函云敬啓者案奉巡按使吕飭知現奉大總統令已分飭中國交通兩銀行准各商以貨押款并飭由本會議訂押欵手續等因奉此因特通告各商帮欲以出口土貨抵押欵項者務各開明貨數價值帶同棧單保險單送由帮董介紹來會登記以便由會介紹向兩銀行接洽幸勿自誤 
[俄領事召集會議]  
　　駐漢俄國領事於二十號召集僑漢俄商在公政廳大開會議（一）議俄國駐漢新兵第十六隊軍費（二）議將俄界第二十五號及四十二號地皮出售 
[漢口英人之防衞]  
　　漢口英商自該國防軍回國後自設商團義軍集護租界日來該國商民幾無一人不入義軍者現在已有機關槍二隊步兵一百五十人英人之勇于從軍于此可見一班 
[王帮辦查察防務]  
　　黄孝所屬之灄口一帶毗連京漢鐵路遥接武勝關防務至爲重要自北軍二師駐紥以來王子春帮辦不時前往巡閲兹爲預備換防起見特於二十三日親往黄孝一帶防地查察一切約一星期返省 
[湯將軍商調北軍]  
　　湖南湯將軍因前月郴州等處防營作亂故將各路防營一律裁汰退伍嗣以各地防務兵少不敷分布電由央統率辦事處核准轉電來鄂令于留鄂北軍中酌量撥調昨段上將軍已飭第二師長王占元調撥北軍一團前往聽候差遣 
[劉巡按赴湘履新]  
　　新簡湖南巡按使劉幼丹前月秒由京來鄂因途中感受署熱故請假二星期返　魚珂里養病旋又續假一星期届滿經中央政府及湘省湯將軍一再文電催促乃于前日附輪來　考查鄂巡按使　編制　程畢即携眷於二十三號　鄂省楚義警艦（隷水警廳管轄）赴湘履新湘省所派歡迎員俞君亦隨之同行並有海軍司令部所派楚同兵艦沿途護送聞劉君並未多帶隨員僅偕素所親信者一三人同行云 
[戰事影響之浙江維持收用外幣]  
　　杭州商務總會昨特通告各業文云准浙江交涉公署咨開案奉浙江巡按使飭開案准外交部電開（中略）查金融機關爲商務命脈各國銀行證劵流通市面信用素著斷不至因戰事少有停滯設使輕信流言紛紛擠兑致市面不能流通亦豈我華商之利惟恐内地商民未諳外情致滋疑慮除由巡按使出示剴切曉諭外應即咨請貴商會行知各分會及中國分銀行諄勸各商店對於外國銀行所出紙幣照常收用以維市面尤不可任意抑勒兑價至有貼水情事請煩貴商會查照分行是爲至要等因准此查外國銀行發行紙幣基本雄厚流通我華夙稱信用現在歐洲各國雖有交戰問題惟各該銀行對於所出紙幣並未稍有停滯兹准前因除商妥中國分銀行允將各國銀行所出紙幣儘數代收兑現外相應通告貴業知照所有外國銀行各種紙幣一律照常收用幸弗有抑價貼水情事是爲至要特此通告 
[籌還鉅欵]  
　　前財政司積欠浙江銀行欵項爲數甚鉅此次歐戰發生浙省金融大受影響張財政廳長爲維持市面起見昨特先行籌還該行洋十萬元以資流通云 
[籌議公債]  
　　張財政廳長自接中央舉辦國内公債電後即發公函百餘件遍召杭垣紳商耆老曁各銀行行長略謂舉辦公債不僅國庫可以充裕且可維持商務一舉兩得實爲善着應請極力提倡云云並聞定於翌日（二十五日下午四時假座浙江中國分銀行邀集紳商開會籌議一切辦法云 
[路站防務]  
　　歐陸戰事發現海外黨人紛紛内渡散布長江一帶頗思乘機一逞浙省大吏迭據中央統率辦事處先後電檄及各路探報業已分區嚴防水陸交通所在布置尤極完備日前聞海寗各處時有帮匪土棍散布謡言希圖蠢動致鐵路沿綫周王廟一帶商民大起惶惑經縣知事密禀巡按使請求撥兵駐防以資鎭壓當即飭由警察廳轉檄警備隊設法分防去後現聞該隊長以所部各營分紮海寗長安許村臨平喬司餘杭黄湖雙溪各要區一哨兩紮兵力已單萬難再顧他處惟周王廟等鎭關係較重昨特商由海寗知事抽調縣城一哨派本隊副官周夢熊統率於廿一號開赴該鎭駐防以靖商民恐慌一面馳禀警廳轉詳備案云 
[南通亂事本末紀詳]  
　　南通亂事起滅概情本報已於二十五日備載官府一方面之報告兹得詳函爲錄如下 
奥泰戰爭發生以後軍警各界屢得警信有黨人來通潛謀内亂之説鎭守使當即加派偵探訪察巡警局亦命幹警日夜梭巡每晚十一時後城即關閉非有暗號不得出入 
　　前經偵探訪　西門外有黨人機關一處報告鎭守　當派隊先後獲得李功勳等十餘人因是市上謡言復熾甚至有某日來通起事之説杯蛇市虎人心惶惶大有草木皆兵之勢 
　　十七號謡傳尤甚軍警等因此均嚴密防衞翌日（十八號）有黨人四十人由滬乘怡和輪至蘆涇港登岸警備隊上前盤詰詎抗不遵查并出手槍擊斃警兵一名傷二名刧去快鎗二支乃揚白旗呼嘯赴城駐港警局當用電話報告鎭守使署設法防範 
黨人赴城時道經某營大呼孫文已至趕速投降軍隊正在午膳事出倉猝且子彈缺乏四陽諸之正擬暗籌對付適城中已得警信運來子彈二箱乃即奮力向前追擊 
　　鎭守署聞警信後當發緊急命令關閉城門并飭警局嚴加防守一面令水警署派艦扼守各港又令沙連長季隊官率軍赴西門外拒敵行至端平橋與黨人遇適陸師在後追擊黨人腹背受敵力不能支乃四散逃竄 
　　警備隊復往鄉間先後查獲十二名均携藏手鎗炸彈確係與聞亂事者且衣服亦甚華　并有十餘歲之童子一人及子彈一箱 
　　捕獲之黨經鎭守使訊實業將爲道之吳俊馬士舉陳範疇張鳳元四名先行正法 
　　是役也軍警受傷有季隊官某排長及兵士等十餘人人民之誤　流　者亦有數人已送醫院療治能否無性命之虞刻下未能預卜 
　　閉城時在午前十一點鐘鄉間之赴城購物及賣水菜者均未能出城又不知事之詳情無不驚惶失措而城中居民亦有出城購立糧秣而未及歸者無不憂形於色商店見此情形相率閉市時至下午縣警鎭守各署出有安民告示人心稍定五時後始准鄉民由南門外出入約一小時後仍復關閉晚間城廂内外通衢大道兩旁店鋪均由警局諭令店簷徹夜懸燈軍警步哨線加長至街頭爲止交通斷絶 
　　十九號晨警局發出通告路謂今日午前八時至十時午後一時至四時准許人民由南門出入但須檢查身際方可通行惟通城糧食柴草各行均在城外居民飲水亦半藉　濠河放今晨由南門出入者甚形擁擠而米草之價因以騰貴菜蔬之價尤數倍於前 
　　黨人雖經軍警捕獲殆盡然猶恐死灰復燃故午後警局又發出通告略謂本日下午八時後無論城廂内外居民一律不得通行以免危險城外吊橋皆架有機關砲數尊警士加派雙崗防　周至今宵無事定即解嚴想不日當能安居樂業如故也 
　　頃間被捕黨人供稱程壯係通如人曾充韓恢部下營長僞參謀哈在田係淮陰人曾在冷　部下充當機關鎗營附此次撲城之舉實程哈兩人主謀吾等被其蠱惑致胃不　刻已由鎭守使懸賞緝拿 
　　其逃竄之　黨人易服裝希圖　　經警察捕獲六名水警捕獲三名格斃二名餘則悉爲警備隊緝獲共約三十餘名 
　　二十號上午某輪抵港欲卸客經駐港軍警勸阻未允嗣由鎭守署派王營長赴港阻止始駛去 
　　本城自得此信後并聞城上吹奏歸隊號音時適電氣發動雷聲轟轟居民多悮爲開砲以致各店舖多上門　城門亦上閂如初延至下午始得有實信知無他故各商店照常交易城門皆啓至晚七時方閉惟宵間商店門首仍徹夜燃燈 
　　二十一號水警專署出有六言韻示一道大致謂廳長已統帶建威安濤兩輪來通扼守各港商民務各安居樂業切勿聽信謡言自相驚擾 
　　警察事務所亦頒有通告謂地方業已安堵從今日起各城門於黎明一律開放至暮卽閉 
　　如皐海門均有電至通地方秩序如常惟同時如皐曾捕獲黨人十二人十八號起亦閉城三日 
　　二十二號下午續將供證齊備之黨人李公序葛相九邱文藻陳永義王俊臣袁雨侯張紹軒王海鰲八名一律槍斃於城内王家壩地方以昭炯戒 
[蘇垣戒嚴續記]  
　　蘇垣戒嚴已記前報兹聞軍警日夜梭巡頗爲嚴密　火車輪船航路各埠以及各項船隻各城門　有軍警搜查甚至行人手中一小包裏亦須　看稍有疑點即須扣留以故搜獲烟土这事日有十餘起　 
　　二十二號下　　上海來蘇之某某等三人逕至胥門内東善長巷三星客棧當有吳某至警廳偵探隊報告經潘隊長派探至三星棧搜查果查出三人帶有手鎗一枝逐併拘至廳署訊得尙有四人同來現在盤門外三元客棧遂又派探至三元棧僅獲二人其餘二人在龍泉茶館内當即至該茶館將　人拘獲一併解廳訊究 
　　水警第二廳偵探探悉與黨人有關係之毛漢扶住居朱家莊地方當即派隊前往拘獲解廳訊得毛係湘人年止二十四歲前曾隨柏文蔚辦事迨柏失敗後伊即回家此次來蘇欲謀差使以資糊口並無不軌之事等情聞毛寫作俱佳當堂書供詞一筆歐字見者無不贊歎現已由廳將毛漢扶解送蘇常道尹兼軍政執法處訊核矣 
　　二十二號下午水巡隊在閶門外錢萬里橋相近河内查見有江北船一隻船上有洋鎗等物當即將船拘住詢得船内之人名白雲祥係上海某營兵士竊取洋鎗逃來蘇垣遂將摇船之男女小孩一併獲解至廳訊據白雲祥供認係上海某營兵士偷得製造局洋鎗七桿軍服兩件喚船逃蘇等情聞已由廳電致上海鎭守使派員來蘇提滬訊辦 
[贛省取消市銀大會紀事事前之覆函]  
　　江西戚巡按使王財政廳長於八月十九日覆商會函云逕啓者頃准大函以交　維持金融立法十四條經貴會公同討論反復磋商大致均無異議足徵關懷大局欽佩無湮承示各條如取消九三八平改一兩爲一元受虧太巨查前數日每九三八平銀一兩僅值銀元五六角至　角五六分不等改兩爲元乃係適中價值所稱以八錢九錢作洋之處似欠平均仍擬照原議辦理又如民國銀行訂期還欠實爲維持保全信用計所議提前一月碍難照辦至於訂期之外認補折息事屬可行惟息金祗可在六釐以内至於官票財政部正在籌議整理當未經收回之前自應照常通用九月以後各屬征收　税　照核定征價無論銀元銅元官票一律照收不准抑勒所收銅元官票各按本處市價隨時易洋解庫不由省城官廳按月定價已電奉部復照辦牌價一節自可毋庸置議總之市面如無暗盤價格悉歸一律即軍人兑換亦與平民交易無異維持信用願與諸君共守之再取消九三八平改用洋碼議决後應由貴會訂期邀集各商家携帶賬簿與對手人眼同改正以杜高下其手之弊届時並由貴會通知當再派員監視以昭愼重 
[會期之通啟]  
　　戚巡按使王財政長又函商會云逕啓者明日大會官紳銀行已由廳備柬訂約至各帮董事及典業錢業應由尊處代約因多不知名號住址也約啓附上即希分發爲荷 
　　戚巡按使王財政廳長通啓云本省九三八平銀以虚位牽動市面亟宜變通昨據商會函稱連日公同討論反復磋商已有端倪兹特於本月二十日（即陰曆二十） 
九日）下午三時邀請台端齊集商會議决辦法届時務希惠臨是荷 
[開會之情形]  
　　江西戚巡按使王財政廳長柬請官商於八月二十號齊集商務總會會議廳議决取消九三八平銀改用本國銀元及英洋每元作銀一兩爲本位辦法是日到者爲戚巡按使　武將軍代表商德正財政廳長王純政務廳長陳嘉善警察廳長閻恩榮榷運局長吳用威審判廳長朱獻又南新　縣知事王臣袁延　曁商會會長曾秉鈺龔士材章福宗及中國銀行總理胡慶培民國銀行總協理傳國俊張昭文並商業分子約近千餘人於午後四時摇鈴開會公推戚巡按使爲主席宣布開會宗旨略謂鄙人今日與諸君聚會於此其宗旨在調劑金融以維市面故鄙人對於此會實有無窮之觀念兹特撮其大要爲諸君言之蓋贛省從前物力甚充銀賤錢貴每銀一兩僅易錢一千二三百文每洋一元僅易錢九百餘文八平市銀百兩兑換庫銀貼色不過三五兩每届年終則並無貼色可言雖云虚位啻實質故曆久相沿安於無事乃自光復以後元氣已虧上年李烈鈞倡亂取盡錙銖用若泥沙兵潰之餘復將現金囊括以去知微見遠之士早謂元氣之傷非二十年休養生息决不能復鄙人去歲任内務司長之始即深以爲憂銅長民政知非暫行輸入 
 
 
 

Page 7

 
 
　　外資不足以謀救濟乃會　王　長將得失利病訴於中央六危五善之電載諸報章知諸君中必有能記億者嗣議交通信欵而電交馳唇焦　秃局外或未盡知鄙人身處局中實備善此中艱苦祗以事多曲折業投機者逾樂慮而起九三八平市銀一項竟爲買空賣空者絶好之資料近則銀洋價值愈翔愈高每洋一元兑錢二千數百文每申票千兩合八平市銀二千餘兩溯委窮源實八平市銀爲階之厲是以議卽取消商界諸君镼能以大局爲前提竭力贊助不惜犧牲少數之權利以爲救濟之方鄙人與諸君相處最久相接以誠　於諸君之毅力熱忱實深嘉佩惟時勢變幻無常九三八平取消後亦必預籌善法以防其弊是在諸君審其重輕權其利害母使後八歎恨作俑者所可矣至鞏固銀行整理紙幣尤爲根本救濟鄙人查有屯田一項贛省約計五千餘畝現擬免去餘租辦理給照分别等差酌收照費據邱君璧核算以少數計之當可得洋一百數十萬元官有財産量予變價約可得洋二百餘萬元現已電准中央准予截留爲贛省整理紙幣之用不足之數並經電准財政部每年准予正欵項下截留二十萬現擬再行電部力爭約計每年可增洋一二十萬元依此推行三四年間不獨公家所欠銀行之欵要清即紙幣兑換之預備亦可充足此則鄙人與王廳長妥熟計畫用敢傾瀉於諸君之前總之鄙人身任地方與吾紳商民聯爲一體自此以往如有贊助官廳維持市面者鄙人當馨香祝之其有但便私圖擾亂市面者則莠草不除嘉禾莫植鄙人定當執法以繩語云苟利國家生死以之鄙人不敏請事斯語諸君其許我乎嗣財政廳長王純中國分銀行總理胡慶培榷運局長吳用威將軍代表商德正顧問黄金城商會會長曾秉鈺相繼演説之後卽有洋紗業之劉鎬君質問多端復經王純胡慶培吳用威諸君詳細駁釋始經戚巡按使宣布議决辦法三條（一）取消九三八平大衆一致應定於陰曆七月初一日起儘十天内一律取消（二）以一兩改爲一元經大衆一致贊成應即一體遵守（三）其餘一切手續應儘此十天内各行公同妥商接洽 
[會場之狀况]  
　　此會狀况除官廳人員外登台演説者人數甚少惟列席者將近千人其間有鼓掌喧笑者有雙眉緊鎖者有凝神靜聽者有竊竊私語者有　涂廷弼反對取消八平市銀被官拘禁者情形色色不一而足然盼望取消市銀之心則萬口同聲此亦錢商兩業獲利虧本之轉運時機也 
[財部之覆電]  
　　南昌商務總會鑒删電悉贛票低落影響市面本部正在籌議辦理以期整理至請撥欵一節現在歐戰旣開金融阻塞庫欵支絀該會紳富齊集不乏高見應商承巡按使財政廳合力維持以顧目前財政部皓印 
地方通信 
[天津禁充國兵役]  
　　直隷朱巡按使發出曉諭云案准統率辦事處電開查局外中立條規第十五條載在中國領土領海内中國人民均不得往各交戰國充當兵役或充當軍艦或附屬各艦之水手並不得干預戰事等語現在奥察俄德法英等國業已開戰凡我軍民均應恪遵本條不得應募充當各交戰國兵丁水手償有違犯即按照法令懲治希貴將軍巡按使迅即出示明白曉諭切實禁止至要等因准此查中立條規前經示諭在案准電前因合再重申禁令爲此示仰軍民人等務各運守中立條規第十五條不得應募充各交戰國兵丁水手倘敢故違即由本管官警隨時拿辦按照法令懲治决不姑寛母謂言之不預也 
[江西徐國鼎被探誣陷]  
　　樂平徐國鼎人素　直去冬畢業於曉州中學校今年其父以五百元與人合資販茶乃令其子隨夥運茶赴滬甫至灣徐患病茶須趁市不能稽遲即以徐一人留灣　治病稍痊一日至烟水亭散步忽見一衣服屬都之人來與攀談互道名姓知爲董崑山談及時事董極口詆毁大總統告以二次革命失敗之原因及三次革命進行之方法徐頗信其言及晚董復至客棧與徐閉户深談告以三次革命之計畫董以彼此鄉音各異令徐筆錄於紙看有錯誤否徐依口直書旣成董乃面譽者再乃將所書　諸懷中而去旋經馬鎭守使拿去徐方疑董亦被拿至府開訊乃知即董偵探所報告者遂將如何遇董攀談及如何筆錄三次革命之計畫直供之鎭守使因徐現　筆　可據而董但憑口舌不足證實　將二人解省交都督訊辦刻聞地方士紳及商會知其寛抑於　前分别公呈至省請　不知可望昭雪否 
[饒州業之發達]  
　　贛北産煤之區饒州爲最惟以辦不得法旋開旋歇而樂平之明山水運甚便炭質極佳十年前烏江炭未發達時所用之炭僅有此耳然出炭無多迄今不能發達前由上海中興公司代表嚴君在餘干烏江訂定包買後復往樂平之明山及餘干之陳山兩處踏勘蓋陳山之炭亦因資本不足不能發達嚴君至該兩處踏勘後見鑛脈甚旺炭質亦佳即與該地方山主訂定租約計地兩處各租十方里每畝洋五元兩處均於八月一號開工採掘矣 
[景鎭銀根吃緊]  
　　景鎭錢商多藉匯票周轉現因上海匯票不通磁商又陡减貨額紛紛提出存欵資本稍薄之家不能支持現已倒閉數家人民覩此現象紛紛持票至民國銀行兑銀日來兑現過多經理頗爲焦慮祁浮茶商帶回申票均無現欵可兑故日來市面頗爲恐慌云 
[安徽當塗拿獲鄰縣盜匪]  
　　定遠縣盜匪郭任傳迭犯刦案曾經該縣飭拿在逃未獲日前該匪逃至當塗縣境爲當塗縣宋蓉塘知事偵悉飭探拿獲研訊後郭供認迭次犯刦不諱宋知事當以該犯係定遠要犯因即電詢倪巡按應否解往該縣旋奉復電令飭就地正法母庸解赴定遠以免疎虞故聞該縣知事已將該犯明正典刑矣 
[皖北哀鴻南渡]  
　　皖北各屬今年迭遭兵禍旱災餓殍載途慘難言狀近聞各處飢民結隊向皖再來者甚衆連日由民船滿載進口每天四五艘每艘約百餘人皆面有飢色詢其來南之意皆言梓桑遭旱無處謀生聞江南宣城寗國一帶秋收在即擬欲來此傭工刈稻藉以糊口云云聞水陸警察及各關卡恐有匪徒溷跡其間故檢查甚爲嚴密云 
[撥欵維持學校]  
　　安徽省立第二師範學校近來頗有進步惟校量甚狹前曾議及購　　經該校長呈請　欵頃間　　挾以事　敎育已電飭皖南茶税局就近撥欵五千元交由該校長胡晋具領并令行財政　准於茶税項下作正開支劃　收紙 
[新廳長將次接任]  
　　安徽政務廳長裴景福已於十九號旣皖代理　長黄　傑即擬交卸赴京覲見以使赴　泗道尹任惟　倪巡按擬挽留十日藉　接洽至裴廳長接事之期聞定九月一號 
[浙江裝運現洋之限制]  
　　財政廳長張詠霓君以歐氛甚廳金融恐慌深慮商人不顧大局任商裝運現洋出境妨害市面特規定每日裝現以二萬五千元爲率惟採辦民食運用現欵不在此限昨已行文商會請　認眞稽查以維市面 
[白日行刧之駭聞]  
　　杭縣陳某向在京師某部服務頗有積蓄其妻寓水溝巷第五號門牌室無他人僅一嫗司炊釁前日下午突來匪徒二人乘嫗出外購物之際詭稱送信聞入内室遽將陳妻咽喉又住暈厥倒地遂翻箱倒篋席捲所有而去迨嫗歸來争將主婦救甦一面報告警察分署飭警追緝已杳無蹤跡矣 
[揚州張旅長近日之戒備]  
　　駐紥揚州混　旅張旅長迭得省垣消息請有黨人至揚煽惑散兵希圖肇亂當經開會集議以一百五十一二兩團各營兵士分紥各城門各要隘四路防守盤查好宄以期有備無患又聞有人謡言謂海州巨匪仲八派有多數黨羽來揚煽惑遣散兵十先搶邵伯仙鎭俟揚軍救護即襲取郡城等語謡諑紛紛人心惶惑故張旅長抽調兵隊分往邵伯仙鎭駐紥以防意外 
[難民麕集瓜洲]  
　　江北頻年荒旱今年秋咸又復無望天長儀徵六合等處難民扶老携幼覓食四方近來紛紛聚集瓜洲一帶Ｈ至六七十人水警陳署長以軀之可憫留恐滋事故已詳請省吏請示辦法矣 
[補提冒充查烟員]  
　　江都警察事務所據第三分區移送冒充查烟委員廖某到案預審該僞員供認不諱並供出有朱炳南通謀情事張警務長當即出票補傳到案訊明確供按律罰辦 
[鎭江丹陽荒象已成]  
　　去年丹陽旱荒今年二麥歉收即係去年秋冬無雨麥未遍種之故兹自入夏以來三月不雨秧未能揷亦减收陰曆六月中雖得雨寸餘農民補種雜糧又遭蟲食旱旣太甚蝗復爲災荒象已成秋收絶望亦陽邑數十萬生雲之浩刧也雜評二（默） 
[青島戰事之時間問題]  
　　此次日本攻青島説者謂僅時間問題也某報謂殺雞焉用牛刀預料一星期可陷此言最短之時間也昨報路透電謂都人士現信青島之下必在兩月以後而本館專電述在京日本軍事家言爲不願過於殺傷約三箇月可破軍事家必有軍事之經騐其言似可信然德人防備堅固且誓言苟有一人一彈在尙當嚴守則攻取青島又似非若割難之易縱不如前次旅順一役時間之遠然或竟逾三月之預期亦未可知也吾謂無論時問遠近德旣决志力盡筋疲而止而欲不過於殺傷豈易言哉惟此不欲過於殺傷之心則固文明　不可不存也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（二十四）]  
　　駐滬英領事署傳出消息本月二十三號英軍在比國日夜開戰即在地名芒斯之處紥駐又在比國那摩納暮爾地方設立之第一防禦陣線被德軍佔據是以聯軍退至原有之防禦陣地其地乃法比二國之交界地點雙方陣傷者不知確數又俄人於德國之東音寺德波克地方與德軍二三軍隊開戰俄人獲勝已將該地佔據俄又侵入奥境已過兹布師河 
　　上海鄭鎭守使海軍李總司令曁楊交涉員昨日同奉中央中立辦事處通電内開我國宣佈局外中立按照條例各交戰國均有遵守之義務現在口國業已宣佈加入戰團如遇關於中立事項自應遵照大總統前頒條例辦理毋稍疏忽 
　　僑居上海凡隷兵籍之法國商人均須回國從戎前已有六十餘名乘輪啓行現除捕房辦公人員及探捕等須保衞地方免予調遣外又有在各洋行執業及他處來滬曰法商九十餘名於昨晚乘輪先往天津再候命令 
[滬海道尹]  
　　兼外交部特派交涉員公署各職員平日以上午九鐘至十二鐘下午一鐘至五鐘爲辦公時間近自中立條例宣佈後事務殷繁昨由楊君諭飭各職員提早一時須於上午八時同蒞辦公室下午則改爲六時半休息 
[紅十字會國際救護問題]  
　　上海紅十字會致北京紅十字總會電云馮伯翁鑒膠事戰機已迫瘡痍待救敝處醫隊不日出發如遇交戰國傷兵醫愈後應如何處置請商外交部預示辦法並乞外部照會各使轉知前敵各軍保護　　北京紅十字會復上海紅十字會電云沈副會長鑒梗電悉承詢二條已請部示頃晤據云須與中立籌備處妥商方可答復尊處如出發救護隊士請先期報告咨部轉知各國公使俾兩戰國承認後方能發生效力謹聞吕會長現居濰縣甚安青島分會正在進行崐敬 
　　又聞紅十字會中人云此次中國係中立國所有救護手續應照萬國紅十字會之日來弗條約辦理查該約海戰條約第三條云凡由中立國之個人或公認之善會出資置備或全部或一部分之病院船先將該本國政府允准並奉一交戰國命令歸其節制即由該交戰國於開戰之始或戰事之中總在未經使用之前將船名知照敵國者應受尊重並免被捕又陸戰條約第十一條云凡中立國允設之救恤協會非先經其本國政府承認及交戰國允許者不得將人員醫務機關協助交戰國之用其交戰國若允許此項協會協助拯救應在未用以前通告敵國 
[加收青島難民之船資]  
　　太古洋行東至法公堂控稱行駛青島之寗波輪船買辦王照生日前由該處裝載難民來申向章每客收水脚三元今加收洋八元此次共裝客人七百餘名每人多收洋五元核算共多收洋四千元私自吞用非但舞弊且違定章况所裝均係避難貧民理應體卹今反乘危勒加實屬忍心害理除追繳外請照刑事案嚴辦以儆效尤捕房亦禀報已向來申之乘客問明實收洋八元訊之王供内有數人因欲食好飯菜故收洋八元餘者照章收取聶讞員判王交四千元人銀兩保出外候再訊辦 
[嚴查偷運米石出口]  
　　江蘇韓巡按使訪聞上海近有奸商將米石偷運出口係由浦東川沙一帶沿海潛行駁送並不由吳淞口經過特電上海鎭守使嚴爲查禁聞鄭鎭守使奉電後除飭駐紥浦東一帶第三營廖營長派兵嚴查外昨特飭令淞滬警察廳一體派警查緝母任偷運 
[南通亂事之嫌疑]  
　　南通縣土匪擾亂迭紀本報兹聞蘇省警察廳長前晚曾派騎巡隊隊員王全勝來滬至第一分署報告云現經蘇省警察廳在彼查獲向在上海高昌廟某營當兵之白雲祥串同沈小順子在營私边步槍七支手槍一支子彈三百顆帶同沈之妻女數人乘一小船希圖運至江北接濟土匪當即扣留供出係由住居滬南陳家橋之黄包車夫霍萬羅主謀等情請爲協提解省訊辦旋經署員巡官帶同該處第十五崗警察至陳家橋第四弄第三家將崔拘獲解署據供與白姓兵士素不相識惟沈小順子因彼此賭博曾向索取賭欠遂被挾仇誣指等語差署員因事關重要飭即押解淞滬警察廳司法科預審然後交由該隊員解回蘇省 
[黄浦江之風潮]  
　　時届秋令正浦江潮水盛漲之際近日連朝大風日潮已大晚潮更甚沿黄浦一帶各馬路水深至一二尺不等滬南十六舖内妙舞臺起至大碼頭一帶地勢抵窪故裏馬路亦被潮水灌入深至半尺每晚自三時起直至天明水始歸槽二十三日拂曉時南市浦中曾有載菱小舟七只被風吹沈人貨均葬魚腹亦云慘已 
[浦江船目之絶望]  
　　上海縣公署前派徐良佐在浦江稽查船隻因其私行索費被控經上海鎭守使鄭汝成君查悉立飭洪知事將徐所設之事務所取銷在案兹徐以被人誣控致將船目撤銷特赴鎭守使署禀請飭縣仍准設立船目昨奉鄭鎭守使批示云禀悉爾自充船目以來種種惡劣本使早已訪聞曾經飭令上海縣將爾提案嚴辦今復來禀嘵嘵不知自歛姑念旣已被革從寛免究如敢再瀆定行嚴提特斥此批 
[出爾反爾之疑竇]  
　　承辦中西區清潔事宜之莊泉生現已禀准工巡捐局長續辦一年並每月加繳捐洋一百元兹有十三圖圖董李庠發投局禀請從緩給諭昨奉批示云禀悉查此案現經詳奉鎭守使批准在案該圖董本係首先列名現禀何以忽稱事未接洽殊不可解究竟其中是何實情仰即來局聽候面詢核辦可也 
[爭奪小工頭目之惡鬥]  
　　浦東開平碼頭小工頭向由浙江帮承充爲時已久近有山東帮欲向爭奪浙帮不允於是兩方糾集各小工决一勝負彼此毆傷多人由第三區警局飭派巡警將兩造一併拘送上海地方檢察廳由檢察官預審之下以兩造供詞各執且各受傷輕重不一判令分别交保出外自行醫治候查明爲首行凶各人到案再訊昨午汪廳長飭派法警往傳浙帮工頭代表金阿華方鶴年朱新責等並山東帮工頭代表戴禮文田春喜等並陳才炳等一干人證到廳候訊 
[縣知事申斥副經董]  
　　上海縣知事洪君批潘紫綬禀云據函並繳公文殊屬荒謬本知事對於關廟基公産之處理方法迭經明白批示該副經董稍明事理應即遵照此次飭知會同沈經董妥爲立理乃不知事務　　以該廟基上營造物所有權完全無缺爲言　　以個人名義將公文繳　顯見　次妄禀均係該副經董一人所爲似此昏聵營私違法頑抗實已失其副經董之資格本知事有監督地方之責但知按據法理務爲確當之裁制斷不容以地方所有之公欵公産爲私人朦混壤奪至收管問題該副經董旣係不願與聞自未便重違其意候即專飭沈經董辦理惟派員到日如將關廟基所有欵産匿不移交定惟該副經董是問着即知照特斥 
[查拿黨人之電令]  
　　上海軍政各界轉奉中央電令内開自亂黨逃逋海外以來散佈流言屢謀内亂久爲國人所共憤近據查獲亂黨供認散佈黨章逆謀邪説尤爲狂悖此等流傳斷不能淆惑聽聞特恐各處無賴匪徒資以利用難保無暗設機關圖謀不軌情事應即飭屬一體查拿從嚴懲治云云 
[第六批受撫人乘輪回籍]  
　　陸軍遣撫調查所迭次遣送受撫人員均載前報昨爲第六批受撫人起程之日所長杜中將特派調查員陳虹煃少校華振聲上尉監送各受撫人至怡和碼頭附搭聯各商輪遣回原籍 
[協緝直隷逃犯]  
　　范正棟趙錫義傳朝坤劉福順王四堂李友順李麻子等前因犯事經直隷省官廳先後拘獲覊禁押所近忽賄通看守軍警偕逃無蹤現由直隷朱將軍開列各犯姓名案由通電各省一體查緝上海鄭鎭守使轉奉宣武上將軍通飭後已分飭軍警兩界一律派探協緝矣 
[水警私販烟土]  
　　南滙縣人朱連生現充水上巡警昨晨在北市購者烟土三大包約計百元擬至浦東販賣行至塘橋鎭左近爲三區三分署巡警查悉當將烟土悉數抄出解署請究署員以其知法犯法判將人贓解送上海地方檢察廳收押候訊烟土暫存 
[洋涇鎭少一烟窟]  
　　浦東洋涇鎭相近邇有無賴潘阿生同子潘金升在家私設燈吃事爲該鎭警局訪悉於前日飭警前往搜查當將烟具並單刀一把抄出遂將潘父子及潘之姘婦龐氏一併拘送地方廳訊究昨經檢察官預審之下判分别收押證物與單刀存案候示 
[嗎啡害人]  
　　劉阿大在本邑西鄉華涇地方爲人施打嗎啡針漁利昨爲地方巡警第三區警局查獲抄出嗎啡針並藥水等物解送事務所轉解地方檢察廳訊辦 
[警署迭獲烟犯]  
　　四區三分署前日查獲吸烟犯徐春富一名抄出烟膏烟具等物四區四分署亦獲私售燈吸之馬榮卿並烟客陳興南陳勝泉王麻皮等四名起獲烟具多副一併移送檢察分庭押候預訊核辦又聞五區巡警前日在火車站查獲大帮販土犯趙仁保梁金堂王阿發朱三金庚田朱阿土楊亦仙邵殿春吳金生魏貴生張福生徐德順廖寅榮瞿季生徐海福朱子明等十六人搜獲土百餘兩嗎啡一包均送檢察分庭押候預訊起訴核辦 
[誘騙首飾銀洋續紀]  
　　浦東高橋鎭南貨店主徐佩明之次女徐毛毛將家中金銀首飾洋元等物私運出外寄藏附近黄銘銘家兹爲徐佩明偵悉報局飭警至黄家抄出贓物核與失單尙少金飾三件遂將黄等並贓物由區併解地方檢察廳訊辦等情已紀昨報前日由田檢察官提案研審徐佩明伸訴前情黄銘銘並妻黄黄氏及女黄翠英等供多推賴問官駁詰至再始供認將女子徐毛毛誘騙囑令將金飾等物運出但尙有某某等數人同爲至所少之金飾三件尙在家中請求恩宥質之徐毛毛供稱受黄銘銘等之愚問官得供判令徐佩明將女毛毛並各贓物一併具狀領回黄等三人分别收押遂據情禀復汪廳長核示汪君昨飭司法巡長梅南枝下鄉詣黄家搜查尙少贓物並提某某等到案究懲 
[串竊布疋股票之結果]  
　　林大成布號北洪太紙店同控林一梅張章盛串竊布疋及粤漢鐵路自來水公司等股票消贓於鄭某吳某等情由廨將林張兩人及鄭逮案判鄭罰洋十五元充公林　押候補傳人證再核在案昨由捕房將吳某傳案與林張一併解廨請究吳延律師上堂辯護中西官以林張串竊屬實判各押西牢一年半示儆吳暫行開釋着原告另行具禀起訴 
[騙案訂期研訊]  
　　販珠實婦人王大寳前與妓女梁溪李庽向汕頭路觀盛里三小姐處串騙值洋二千四百元之鑽戒一只抵與新閘路張月階家得洋分用兹因李妓病故大寳將戒贖出吞没詎該鑽戒係滙亨珠寳號托三小姐代消之物故由匯亨號主延博易律師控奉公廨將王大寳提案判交二千四百元人洋並保候訊在案昨晨由廨提訊原告代表博易帮辦律師投稱此案情節複雜應請飭傳受押之張月階到案另行訂期會訊被告亦延安德臣律師上堂辯護聶襄讞商之美領畢君判被告仍交原保候訂期研訊 
[註銷冒騙莊欵案]  
　　公益花行控蔡伯公楊子敦私刻圖章向寗波路三十四號福康錢莊内冒騙洋二百元由捕將蔡楊二人拘解公堂訊供押查在案昨晨由廨復訊原告延律師上堂聲稱此事現已查明請爲將案註銷中西官准將被告開釋 
[溺斃小孩之口守]  
　　江北婦人李胡氏控船户楊大郎用竹稿碰撞伊十四歲男孩李大圈子落河溺斃昨由捕房將楊與船夥陳六甫一併拘解公堂請究原告投訴前情求請伸雪訊之楊陳同供時值潮流甚急並未用稿碰撞彼在橋欄墮河急欲用稿撈救適因水急無能爲力乞鑒並據中西包探禀稱原告在捕房聲稱被告用竹稿撑於橋欄致伊孩墮河至稱伊孩落河後拖住被告竹稿旋被撥開一節並未言及王襄讞商之美領博君判陳開釋楊交保候原告邀證到堂再訊 
[夥計砍傷理浓]  
　　某店主吳阿才投法公堂控稱店夥徐新發昨日向商人算取工帳强欲增加商人不允即被辱駡繼取劈柴刀亂砍致被砍傷頭額求請驗究徐供因算帳口角吳先動手故此還手誤傷是實判押三月並着貼償醫費 
[勒斃人命案尚無證據]  
　　楊方氏在地方檢察廳控告趙立生在浦東洋涇鎭西栅口勒斃伊夫楊成祺等情因趙匿居租界經該廳移請捕房將趙與經勸之醫生姚文標一併拘解公堂訊供不認判均押候查明並令原告偕證到堂預審再核在案昨晨由廨復訊被告仍不承認原告亦不能指出實在證據判姚開釋趙交保如兩禮拜内原告無切實證據提出即行將案註銷 
[寓客猝然殞命]  
　　杭州人華國樑來滬游玩寓居福州路四百九十七號門牌東和旅館内前日忽然猝斃當由該旅館主報請老閘捕房派探顧阿根將尸車送虹口斐倫路騐尸所昨報中西廨員蒞所相騐 
[行人急痧斃命]  
　　昨有年約四十左右之某甲行經虹口楊子路忽發急痧倒地由一千一百三十九號巡邏巡捕查見車送同仁醫院不及救治而斃旋由該捕歸報捕頭飭將屍體車送斐倫路騐尸所候騐 
[伯姪不應涉訟]  
　　楊明生控訴楊祿卿不付房租田租等情昨日午後由地方審判廳賀推事官特開民庭審理先據原告投供本地人住浦東楊家宅伯父楊祿卿拖欠房租田租有六年之久其房租每月洋六角田一畝八分租金尙未言定請堂上公斷質之楊祿卿供認欠租是實惟房屋已破舊不堪不值六角之數况被用去稻柴約計洋十六元請察問官曰爾等乃是嫡親伯姪有事儘可在家理算不應涉訟顯見均不安分遂斷令被告償還原告房租錢十八千田租二十一元六角除去柴洋八元再找十三元六角並將被告交保出外從速清理 
[國貨維持會又將開會]  
　　國貨維持會定於陽曆八月二十八日下午七句鐘至十句鐘在錢江會館開評議常會請典業董事到會提議維持大局並由議長王文典君報告此次赴京請願裁釐加税事及赴各省曁赴俄考察中國貨之情形又主講維持上海一帶工人之辦法昨已通告工商界以便届時往聽 
[工部局發給公秤]  
　　英美工部局取締菜場攤户按月加認捐欵並改用十六兩天平秤定於本月一號起實行等情曾記前報兹悉虹口蓬路三角菜場改建房屋業已完工各攤户已紛紛遷回前日由工部局每尸發給公秤一支現各攤户已遵諭一律實行矣 
[調戲婦女之科罰]  
　　屬壽生住居四區境内其妻周張氏前晚行經烏鎭路被王保順攔路　戲由該氏鳴　拘解閘北警廳司法科訊明屬實判王從寛罰洋五元取具改過結交保開釋 
[淫婦袒護姦夫]  
　　郁顧氏於上月二十四日被馬榮卿引誘私逃出外匿跡法新租界某里内昨爲本夫郁福根尋見報捕將氏及馬一併拘獲解送法公堂請究顧氏供婦人自願隨馬私逃並非馬來引誘訊之馬供詞相同判男女各押一月期滿交伊夫領回管束 
[小孩忽然出現]  
　　蘇候春家七歲男孩日前忽爾走失經蘇報請捕房查緝未獲前日有甘德茂者帶領蘇孩經過北京路被捕查見以其形跡可疑詢係蘇姓之孩當將蘇孩與甘一併帶入捕房昨傳孩父解送公堂訊供一過判蘇孩先交其父領回甘押候禮拜四再行訊辦 
[商議判斷管鵬案辦法]  
　　皖人管鵬因被中央政府指爲違法擅辦安正鐵路並將鐵路及安徽全省米捐私向日商抵借洋二十萬元挪用公欵洋九萬七千百元業經公共公廨迭次預審終結判管還押候商核辦在案兹悉此案辦法尙未商明故昨日午後三時英副領事卓君蒞廨與承審之聶襄讞會商辦法以便定期宣佈堂諭云 
[盜匪還押候訊]  
　　盜匪王振華曾於陰曆上月二十六夜糾黨持械夥刦滬西小沙陀附近蔡家宅前充十三圖地保之蔡育忠家衣飾未成當時該盜等拒捕開鎗擊傷蔡子蔡富富頭額及族人蔡林泉左腿鄰人傳木生腹部王盜即經捕房拿獲嗣傳木生因傷　命業經中西廨員騐明收殮並傳蔡林泉到堂訊明當時目覩情形判王押候訊究在案昨日復由捕房將王盜解廨請究聶襄讞商之美領畢君判蔡仍還押候再訂期研訊核辦 
[所託非人]  
　　紹興人羅海龍因將同鄉婦人馮范氏托帶來滬代售值洋一百餘元之珠飾等物擅價賣與滬南某藥材行小主得洋三十元化用經氏偵悉來滬尋獲控由捕房昨派包探將羅拘解公堂訊實判押兩月如能將贓交出准予改判 
[再誌代解票欵之舞獘]  
　　新記洋行司賬黄育申控河南路久和錢莊夥貝輔廷吞没代解票洋一千四百元票銀三百五十兩由廨判貝押候訊追在案昨晨由廨復訊兩造均延律師上堂代辯並據被告供稱此事現已央人向原告清理大約數日可以理明中西官會商之下判貝還押准予展期一禮拜再行訊核 
[公共公堂瑣案]  
　　電車公司控粤人周文華乘車不給車資等情昨由捕房將周拘解公堂訊知前亦乘車不給車資被控有案判押十天以儆 
　　嚴連登因收買招商局北棧所失舊鐵經原告查悉向追不認允爲代查並令原告出洋二元四角代爲贖回故經原告控請捕房昨將嚴拘解公堂訊供不認判押候查明核辦 
　　無賴沈三裕在嘉興路騙取朱沈氏家女孩金耳環由探查獲昨解公堂訊實判押六禮拜 
　　向震控李愛甫又陸文中控陳葆康又陳鄭氏控趙渭江均欠洋不理昨由捕房將被告各人傳案分别交保候訊 
雜評三（訥） 
[嗚呼買辦]  
　　吾觀此次大戰各國之民皆慷慨激昻赴敵輸錢惟恐或後此愛國之證也傷亡者救流離者撫視如家人兄弟此愛同胞之證也非特愛同胞即如比國之傷兵難民而法人爭先救護是并能愛其友國之人也青島一役雖與我國無關然我寓居青島之民棄其室家産業流亡奔避其苦不减於交戰國之民乃我所謂同胞之買辦竟乘同胞之危以加收四千餘元之水脚而爲洋東告發焉嗚呼中國人之愛同胞如是欲不爲外人輕視其可得耶 
[補錄命令]  
　　八月二十二日策令　劉瑞　授爲陸軍少將此令 
　　又令　張秀奎授爲陸軍少將此令 
　　又令　參謀本部呈請任命張瑜爲同武將軍行署參謀長應照准此令 
　　又令　參謀本部呈請任命董吉慶爲洮遼鎭守使署參謀長蔣攫署東邊鎭守使署參謀長李煒章爲嘉湖鎭守使署參謀長　鍾鎔爲台州鎭守使署參謀長應照准此令 
　　又令　内務部呈據京師警察廳總監吳炳湘詳請任命白承頤爲處長劉文煜爲秘書應照准此令 
　　又令　陸軍部呈請授曹文龍爲陸軍步兵上校應照准此令 
　　又令　陸軍部呈請授李馨爲陸軍砲兵上校梁　章爲陸軍騎兵中校並加陸軍騎兵上校銜吳春康爲陸軍步兵中校應照准此令 
　　又令　陸軍部呈請授陳國良爲陸軍步兵中校沈得勝爲陸軍步兵上尉並加陸軍步兵少校銜應照准此令 
　　又令　陸軍部呈准參謀本部轉據四川陸軍測量局局長鍾體乾詳稱三等測量正前班長王潤兹於斑員曠職通同舞弊擬請褫革等語王潤應即褫革三等測量正用示懲儆此令 
　　又令　陸軍部呈核准青州副都統延年咨擬以阿納春紳祥益善補驍騎校請予准補等語應照准此令 
　　又令　蒙　院呈據喇嘛印務處詳擬以巴　爾補雍和宫敎習蘇拉喇嘛土布丹巴保補額外敎習蘇拉喇嘛請予准補等語應照准此令 
來件 
[江蘇省立第一商業學校招考簡章]  
　　第一條　本校程度係按照實業學校令中甲種商程度辦理以養成普通商業知識足資實用爲宗旨 
　　第二條　本校依實業學校規程第三十二條之規定於第一届招收别科一級 
　　第三條　修業期間依部令之規定爲預料一年本科三年别科之修業期間爲二年 
　　第四條　入學資格依部令之規定爲高等小學畢業或與有同等學力者惟於部令應試之科目外各加英文一科其不能者聽 
　　第五條　預科别科之學費每年六元本科之學費每年十二元均分三學期預繳 
　　第六條　投考時（本月二十九日）應納保證金二元不取者退還取而入學者得作爲預繳之學費 
　　第七條預科别科之課程另表定之按該校係在上海南市圖書公司舊址 
[江蘇省立第一商業學校課程表]  
　　預科 
學科　　　第一學期　　　第二學期　　　第三學期修身　　　實踐修身大要　同上　　　同上國文　　　講讀作文　　　同上　　　同上商業通論　概要　　　　　同上　　　同上數學　　　算術代數幾何　同上　　　同上英文　　　講讀文法　　　同上　　　同上地理　　　本國地理　　　外國地理　同上歷史　　　本國歷史　　　同上　　　西洋近世史理科　　　物理化學大意　同上　　　博物概要圖畫　　　自在畫　　　　同上　　　用器畫體操 
　　别科第一學年課程表 
學科　　　第一學期　　　第二學期　第三學期修身　　　商業道德　　　同上　　　同上國文　　　講讀作文　　　同上　　　同上　業通論　通論　　　　　同上　　　同上 
 
 
 

Page 11

 
 
商業算術　　商業算術　　　　　同上　同上簿記　　　　商業簿記　　　　　同上　銀行簿記英語　　　　講讀作文文法會話　同上　同上○○　　　　○○　　　　　　　同上　同上税關倉庫　　税關倉庫　　　　　同上　同上商品　　　　商品　　　　　　　同上　同上商業史　　　商業史　　　　　　同上　同上商業地理　　商業地理　　　　　同上　同上體操　　　　體操　　　　　　　同上　同上註ＣＣ即ＣＯＭＭＥＲＣＩＡＬ　ＣＯＲＲＥＳＰＯＮＤＥＮＣＬ之略字 
　　别科第二學年課程表 
學科　　　　第一學期　　　　　第二學期　第三學期 
修身　　　　實踐修身　　　　　同上　同上國文　　　　講讀作文　　　　　中商業　同上簿記　　　　銀行簿記　　　　　英文簿記　英文簿記　　　　　　　　　　　　　　　官廳簿記　鐵道簿記英文　　　　講讀作文會話　　　同上　同上Ｃ．Ｃ．　Ｃ．Ｃ．　　　　　　同上　同上商業實踐　　商業實踐　　　　　同上　同上貨幣信用　　貨幣信用　　　　　同上　同上銀行論　　　銀行學大意　　　　同上　同上商品　　　　商品　　　　　　　同上　同上鐵道學　　　鐵道學　　　　　　同上　同上法制經濟　　法制經濟　　　　　同上　同上商事要項　　商事要項　　　　　同上　同上珠算　　　　珠算　　　　　　　同上　同上體操　　　　體操　　　　　　　同上　同上 
[建造啓明女校舍募捐啓]  
　　敬啓者本校自開辦以後已十有餘載矣宗旨則注意普通及高等之學課兼各項美術課程則兼授國文科學算術及音樂圖畫刺繡體操曁英法兩國文字而校規之整齊嚴肅頗蒙人所稱道如無故不得請假星期不得出外之類是也故歷來女生學成而去者均能卓然自立而來學者因遂踵趾相接　滿户外迨入二十世紀後負笈來游者紛紛不絶無如校舍所限拒之則心有不忍受之則地小不能容因護翻造課堂宿舍以事擴充凝仗衆　成斯宏願敬祈紳界　界學　女界熱心興學之君子女士贊成斯舉慷慨解囊他日黌含旣濟誦聲鏘鏘均出自嘉貺也已上海徐家滙啓明女學校長謹啓 
 
 
 

Page 12

 
 
   
 
 

Page 13

 
 
自由談 
 [L游戲文章 
[壽頭麻子壽序] [  天虚我生]  
　　壽頭麻子者不詳其家世其友人滑頭麻子欲與結納思有所以諂諛之者乃乘壽頭麻子壽誕之期賜予爲序固辭不獲爰就滑頭麻子所述行實仿諛墓之例爲之序曰先生姓壽在家庭間爲元首故加徽號曰頭以其面部微有凹斑人途稱之爲麻子其實乃先生之福相故天公加以密密之圈也隠居鄉問足跡不履城市布衣菜飯淡泊自甘有古隠士之風焉光復之際民軍需餉孔殷鄉間富户動被强迫輸捐怨聲載道獨先生慨然曰吾家幸有擔石儲者民軍之所賜也且吾旣爲國民分子詎能免於捐納乃　所有以獻民軍得一磁而五彩之勳章或告之曰此勳章乃上海商務書館所發行之紀念品耳五銅圓即可購得一枚子乃以倉米百石易此區區不亦　乎先生曰否吾之所以輸助軍餉者乃爲國民應盡之義務豈爲勳章計哉聞者偉之此足以見先生之愛國心矣先生嘗倩成衣匠製大呢禮服匠知先生生平未嘗置一長衣度其可欺則索材料四倍於人而工資亦昻十之七焉或告先生請與計算先生莞爾曰同胞四萬萬人貧富不均一旦冠服革新安望通國之人禮貌適度故吾甚願集合一萬萬同志各令此匠置禮服一套則其所賺之料勢必以廉價出售於人庶我四萬萬同胞皆不致有無衣之嘆此又足見先生對於社會上公益之熱心矣先生居恒出而乘車車資亦倍於人先生曰勞働界以苦力卜升斗損於我者小而益於彼者大吾何爭此錙銖哉此又足見先生之以慈善爲懷也先生夙抱獨身主義好色不淫　腰纒十萬走馬於章　間卒到床頭命盡未嘗一　故在花叢中莫不　　壽頭麻子之名謂爲馬融第二此又足見先生守身之潔也先生老而無子人家小兒女輙願請爲螟蛉採用日本民法而爲養子緣組或謂先生百年而後財産悉將他屬先生曰然爲兒孫作牛馬者其愚不可及也諸螟蛉果能爲予相續之人則吾壽氏子姓且將滋蕃天下至便宜事殆無過於養子别人爲我撫養而我以之爲嗣較之躬身鞠育者勞逸爲何如乎間者咸服其識是又足見先生之經濟亦足以見先生之曠違矣凡此諸端凡人莫不笑其爲愚而在君子觀之則覺其道德之心實有大過人者是無怪乎壽頭麻子之名盛稱於世而壽頭麻子之壽又比衆特長古語所謂必得其名必得其壽者殆爲壽頭麻子先生而特設者歟先生之壽幾何則已二五云 
小説 
[社會小説窮民涙] [  劍秋]  
　　夕陽欲下野曠天低有客焉手挈革囊匆匆向前途猛進且行且出時計視之若唯恐不及達到目的地者然將至一小村沿溪流而行微風吹來隠隠似有女子哭聲送入耳鼓客悚然驚異駐足以聽其聲乃起於前面溪流曲處棲棲切切酸人心鼻於是奮足疾行必欲一覘實在距不村數百武則見一中年婦人蓬其首跣其足席坐於地嗚嗚然向清流而哭旁有一老嫗百端勸解而婦人之哭愈厲涙下如决堤客乃前致詞曰媼乎彼婦何人何哭之哀耶嫗曰此吾家事先生不必問客曰媼疑我耶我菲惡人言之何妨媼注視客良久乃曰先生兹事非一言可盡敝廬不遠盍往小憇容老婦徐言之客曰可嫗乃顧謂婦人曰日暮矣盍去休兒醒且索乳也於是婦人收涙而起客亦從老嫗　嫗所居即在溪流盡處三間老屋破而且矮入門處高度僅與身等室中空洞無物僅有破桌一折足之櫈二客坐其一老嫗坐其一婦人則自内抱一小孩出倚璧而立嘿然不作一語時當舊曆旣望月明如盡室中雖無燈火亦了了可辨客乃取燐寸出燃烟卷吸之老嫗歎息者再手指婦人曰先生亦知吾媳因何而哭乎蓋爲吾兒死也吾兒之死雖曰自盡直接死於重租間接實死於虐致也吾家自高曾以還世以農爲業犂雲鋤雨視爲應盡天職吾夫在日佃汪氏田二十畝額租廉甚歲僅納米十五六石中稔之歲衣食可無慮過豐年且稍稍得有贏餘　爲疾病婚嫁不時之需吾夫死後二年汪氏衰落以其田售於周某周固富而不仁著名刻覈者也吾兒聞之即慄慄危懼私念今後必無幸果也未滿一月即呼吾兒去而詔之曰汝田上上則今歲須納米二十石否則治汝抗租罪吾兒不敢違唯唯而已明年秋收歉甚吾兒以爲萬無增租理而周某又曰憐汝窮苦今歲暫增二石不得减少顆粒吾兒抗辯周厲聲曰汝知糧從租出乎吾輩於正税以外且有附加税汝輩安得不出附加租乎吾兒以力有不逮固執不允周大怒執而送之於官先生吾輩雖係窮民從未嘗此牢獄風味吾兒旣被拘押閲三日提出訊問官詢姓名畢即命拖下笞之至一千下始已血流皮破痛不可言再閲三日又如之每訊輒不容吾兒有所陳述多或二千至少亦須笞七八百下視官之喜怒以定舊創未愈加以新創兩腿之皮肉由青而紫由紫而黑而腐爛吾兒不勝其苦欲自盡者屢客曰方今大總統有命不許擅用刑訊汝盡豈不知乎嫗歎曰我儕農人安知大總統命令即知亦何敢與官府抗欲笞則笞之矣其如彼何客曰然則爾子即死於是時乎嫗曰否吾兒自拘押後未十日被笞者三次痛楚達於極點益以食不得飽日僅一粥一飯又粗爄不能下咽未幾遂病老婦以膝下僅此一子脱有不測全家何賴因典衣質物百計摒擋得十餘金央求鄉董李先生保保始釋出然附加租二石仍未繳納約以來歲早稻登場時嗟乎孰知此事之即爲禍根乎吾兒素勤儉平日不賭錢不喝一杯酒自經此苦益奮勉力作一息弗敢稍懈無如老天不佑今年五六月之間蘊隆蟲蟲天久不雨禾苗纔五六寸田龜坼吾兒大憂之日夜　水牛力弗繼則繼之以人力如是者二十餘日卒以用力太過牛死而人亦病夫牛農家所視爲至寳者也而田禾之荒熟又一家生死問題所關係也吾兒旣痛牛之亡又目覩禾苗之　　欲死人工肥料將擲於不可知之數盡夜焦急積憂成疾嗟乎先生吾兒之疾亦尋常事耳何至於死則以一道催命符忽自天半飛來也先是吾兒未病時鑒於去年之禍曾以肥魚大肉觴里正請其以旱象告田主里正允之而去閲十餘日吾兒方病里正忽來傳業主語謂今歲租額應較原數再加十分之一吾兒大駭詰其故則以附加税又加三角也吾兒哀懇里正請其設法里正怫然曰此非吾能爲力爾自向大總統説去先生思之大總統皇帝也（鄉人心理皆如此）吾輩小民如何得見不意一波未平一波又起里正去未久忽率領差役數人來聲勢洶洶如捕大盜其猙獰之面目有如閻王殿下之牛頭馬面旣至出拘票示吾兒曰速將周姓舊租繳出否則捉將官裏去時家中已空無所有　媳拔頭　犒差役始許展期三日吾兒覩此狀迴思去年之種種苦况遂伏枕大哭哭三日夜不絶一夕老婦與媳皆熟睡吾兒乃乘人不備葡蔔啓户出投人小溪自盡即頃者吾媳所痛哭處也嗟乎老婦今已六十有七矣吾媳亦四十有一且有一懷中兒呱呱待乳吾兒一死不啻全家俱死棺殮旣畢無以爲生吾媳乃變賣農具得四五金一手抱孤兒一手携籃作小買賣販售香烟瓜子及零星日用之物奔走於小茶肆中日赢一二百文藉以免死不謂彼萬惡警察指爲違禁向吾媳索販賣香烟牌照無以應則奪其手中之籃而去吾媳憤極遂欲從其夫於地下 
故哭之哀也客聞之嗟噧不已乃摸索得大銀幣二小銀幣十謂老嫗曰此戔戔者爾將去略作負販資吾亦此間人明日當爲爾告巡警囑其後勿復爾老嫗感謝再三而受於時已七下二刻客乃踏月而去 
　　此事爲劍秋所親覩肈之以告一般爲富不仁之富室及不顧人民生死惟知聚歛之官吏（二） 
[蘆中人原名Slilas　Marner] [  英國女小説家George　Elliot原著中華（林竹賢譯）]  
　　第十一章（三續）（圈點悉仍原稿） 
　　梅叟曰高與哉老人也一舉一動無不有興吾見老年人行止大半蹇滯而此老尙有健脛牧師雖輕捷已甚而下脛太肥舉動之間無此老之莊重時温絲蘿抱其兒置膝上謂梅叟曰如言輕捷可視伍夫人伍夫人行時細步珊珊人幾不能辨其步法或且疑其足底有輪無庸舉足者亦妄矣夫人今歲不加老去歲不加嫩斯亦天下之美婦人矣梅叟曰鄙人生平未嘗留心婦女使婦女無衣無履子將不能思議其作何狀矣愛郎在膝上以兩足相擊作勢謂其父曰阿父告我郭夫人頭上何以有鷄毛豈頭有小孔如兒所玩之鍵子乎其父曰母多言夫人　粧飾均如是也復聲　梅　曰以　　之得無似煩頸之　　以長　乎復曰試看小主人引　　姑娘間舞矣四　其子曰尙有小姑娘　以待子號如花東紅白雜陳天下無與匹他日一對雙人成此好姻緣無疑矣試思今尙有何人足以成此　耦者　　一身無可訾處此可决言也 
　　梅叟斜前一方拇指互相旋轉目光直注舞場搆思久之曰美哉下　惜其肩太圓衣飾之不稱匠人之罪也奈何復索倍值眞失察矣温絲　曰君與我意見懸殊我一杯在手時每思一口吞下使臟腑皆香終不願視之察之聞之嗅之作吹毛之求也梅叟嗤之以鼻曰此何謂者彼豈如斯乎彼如凡上肉優柔不剛非然者胡肯任弟之殺其名駿而不問且時而見釀雪姑娘刻刻不離時而趨避若恐不及使吾易地而處安肯作是舉哉温絲蘿曰吾恐棄釀雪亦如其馬令愛當非其人梅叟曰吾當謂小女不然温絲蘿曰釀雪又將入舞矣吾見茀蕾今晚興趣倍高頃之曰歌舞將畢矣又頃之曰茀蕾將引釀雪入休息室矣 
　　釀雪之服前面　短幾可見膝而其背面甚長男女雜沓之際葛翁誤履其裙上衣與裙相聯致其胸部微裂麗雪甚焦急即釀雪亦自覺不雅蓋愛情盤旋於胸中雖視而不見聽而不聞然衣履之間不能不關心也釀雪舞畢兩腮緋紅謂茀蕾曰必須少待俟我妹來方能再舞蓋姊妹二人早已乘機耳語以目示意矣釀雪言此不過藉端以暫離茀蕾耳然茀蕾心中歡樂已極未暇詳詢即引之至鬥牌室釀雪見狀凛然曰阿妹非在彼室吾將坐此室中待妹之至惟不克同舞爲甚歉耳茀蕾亦淡然曰姑娘樂於獨候此室容我暫離至令妹至時專相見也茀蕾之答言實釀雪所求之而不得者然胡爲中心又覺不樂則非他人所能知頃之姊妹同人側軒釀雪遠坐於桌之對面徐徐謂茀蕾曰吾欲去不克與君同舞矣負歉良深茀蕾立於釀雪之傍依依不忍遽别謂釀雪曰姑娘悔約過矣釀雪曰並無此意何有悔心男子行樂多方一跳舞耳何足掛齒茀蕾曰姑娘當知我得姑娘一舞雖極天下之樂不吾易也 
　　茀蕾作此簡直之語釀雪聞之不勝驚駭然莊重之志與惡淨之念使釀雪不得不强持其態惟言時聲氣間已示决絶之意曰葛先生此説不敢聞命其不敢聞命者亦自有理在旣先生之説而眞確吾亦不恨聞茀蕾曰然則終不我宥乎終不許我以今日之功折已往之罪乎今後刻志自新凡姑娘所惡者均必改之棄之以成一好男子姑娘亦不我宥乎茀蕾自知乘機密語之時早已置身不顧而釀雪聞言似略有動意然一念身世毅力復高則便答曰男子遷善我所敬愛使無過可改者豈不更佳茀蕾曰忍哉姑娘也姑娘旣樂我改過奈何視我煩惱竟若無覩釀雪曰吾意爲惡之人豈有立意爲惡者言時兩頰復緋不能自已茀蕾見狀欲乘機激之使怒顧釀雪天然穏重雖怒而仍不肯爲口角忽麗雪入曰阿姊試視此服於是茀蕾更無餘望因謂麗雪曰姑娘旣入然則我必須離此矣麗雪方索物於囊急曰先生行止任從尊便茀蕾因視釀雪曰姑娘亦欲我離此乎釀雪垂首弄帶極力自抑曰任從尊便茀蕾曰然則我不願離此言時漫不注意但求目前之樂不顧來朝矣（鈍根按此章叙事極瑣屑支離讀之但覺頭涔涔然不能了解其意味吾於是歎譯者之難也） 
 
 
 

Page 14

 
 
   
 
