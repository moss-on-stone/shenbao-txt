# 1908 - 118 - 4912665

 

Page 1

 
 
   
 
 

Page 2

 
 
   
 
 

Page 3

 
 
論說 
[論考試候補人卝之新章（嫉）（俗）]  
　　國家因財政之困難也。而有賣官鬻爵之令。各省因招徠之不易也。而减一二一三之成。於是熱心仕宦者。不惜毁家質産。以倖博此一官。迨至仕途日益擁擠。則百計以思疏通之法。而捐班者首蒙其損害。迨至流品日益龐雜。則更百計以思淘汰之法。而捐班者又蒙其損害。夫賣官鬻爵。原不可爲政體。但有事之時。則招之使來。以常饋貧之糧。而無事之時。忽麾之使去。無殊喪家之狗。是豈得謂情理之平。此次憲政館通飭各省考試候補人員之事其不能令人滿意者。不得謂非政府措置之乖方也。不過國家當此存亡危急之秋。需材孔亟百廢待興。不去害羣之馬。奚索按圖之驥。則出爾反爾之政策。今日固不暇爲政府咎。而我竊有所不解者。考試之舉。將爲求才計也。政府舉以責之督撫。督撫舉以責之司道。宜何如實事求是。爲政界放一線之光。乃自發見此事以來。二十三省。皆漠然若無其事者何也。我因竊觀憲政館考試之新。章而知官塲行。事固無一不以敷衍出之也。 
查憲政館考試新章。凡分四等。優等酌予差委。中等入法政學堂。補習半年。下等入法政學堂學習年半。不列等咨回原籍。窺其用意。似欲使候補人員。皆有普通法律之知識。其立法不得爲不嚴。用意不得爲不善。果能。循是實行。才者固不患無登進之階。不才者亦難免於光汰之列。此誠整飭官方之要計也。乃細觀其應否考試之判别。與其所謂考試之辦法則仍一敷衍之局面而已請舉其顯見者條辯如左。 
一正途出身與優等卒業學生曁現當重要差使者史予考試。夫學生旣有證書。乂有文憑。有平日之學問可查。固可置諸不論。而正途出身。則學非所用。久爲當世所詬病。若因其有八股小楷之微長即謂其有政治法律之學識。此不通之論也。至於身當要差。則自近二十年。奔競之風日盛。非以奥援而得。即以鑽營而來。大抵奥援愈强。鑽營愈工者。其所當之差亦愈要。今顧與於免試之。列是適以啓鑽營援引之。漸而短寒士純樸之氣也。或者政府中人猶未盡脫科舉之思想。而賄賣差缺之風。尤以京師爲盛。外省聲勢赫奕之人員。半與權貴樞要通聲氣。竊恐嚴切相繩。督撫將有左右爲難之事。故不得不爲此通融之辦法也。則在政府心目中。固早有一敷衍之成見也。 
　　一差委人員學務歸提學司考試。揣政府用意。以爲考試專門之法。固應爾也。然就各省提學之中。求其能通敎育之學。殆不一見。故其委用之人。亦不過就平日所親信。與親友所推引者。與之差事而已。今以其所引用之人。而即委以考騐之責。其不能無偏無倚者勢。使然也今。江蘇所訂章程。且因是一條。如巡警。如海運。如工藝。如審判。以及差遣委員。各署文案。皆歸各衙門局所。就近考騐。分等加考。充其流弊。不但不能得才不才之眞相且將因是夤緣。而多濫列優等者。未可知也。此則各省督撫三司之心目中。亦未必無一敷衍之成見也。 
　　嗟夫。一新政之初起。非曰興利。即曰除弊。顧以敷衍行之。則不但無弊。而弊且益滋。究此事之結果將來不患無列優等得優差之紅員。而其退黜者。則無非一二不解鑽營又無奥援。平日本無差委之人。舉以充數而已。所最可惜者。此後之法政學堂。恐無稍具根柢之學生。而將成一棲流所矣。哀哉 
專電 
[電一（北京）]  
　　禁烟期限政府曾議改限二年减種鸚粟擬以今年截止現經禁烟大臣覆議照行 
[電二（北京）]  
　　度支部提議推行大清銀行鈔幣辦法擬將各省官俸養廉及軍餉等一律改發鈔幣 
[電三（北京）]  
　　政府議派楊度辦理憲政研究會并飭將各國憲法擇要錄呈 
[電四（北京）]  
　　陸總憲早有乞休意惟不欲於烟禁嚴厲時引退故僅請假養病 
[電五（漢口）]  
　　英山土匪閙敎案鄂省亦已派兵助勦 
緊要新聞 
 
 

Page 4

 
 
[都中禁烟彚聞]  
日昨景星本振鐸面謁恭親王議在内城設立試驗所辦法分四處各派提調官四員稽查官司事官各數員惟提調職任較重必須聞望素著方可勝任業已由恭王擬定數人矣 
　　内廷消息李總管昨又面奉慈諭通飭内廷當差人等切實戒烟倘有暗吸者查出重懲不貸故近日内廷戒烟較之外間尤厲云 
　　恭親王溥偉等將開辦禁烟事宜具奏後即咨行度支部請將開辦經費全行撥給並撥給常年經費若干以資開辦按開辦原奏錄要摺欄 
[粤路公司集議開收第二期股欵詳情廣東]  
　　昨粤路公司邀請九善堂七十二行集議開收第二期股銀到會者侯熙朝吳介銘岑鑑泉譚恒甫衛華村宋俊堂鄧春畦潘棣甫明子遠黄載堂曾堯廷陳日初袁清泉梁浩生羅彪生等十餘人此外尙有不記姓名三十餘人到議公司門前及街口陳列警兵數十名到會諸人先到董事局掛號梁總理及金高諸董事招待甚殷周坐辦則招待政界諸君公司中人惟羅協理及李坐辦未到三點鐘先開茶會欵接來賓無何府縣及警視官巡警王副監蔣臬憲先後蒞至護從約百餘人西關汛勇及警兵排班列公司門前招待員延各官至廳事茶話片時三點半鐘開議入座議事者約四十餘人中有股東小孩二人金董事菼爲主席政界及諸董事梁總理周坐辦以次列坐金主席命宣佈議案第一條仍請善堂擔任收股宣畢主席問衆允否座上默然久之侯熙朝言曰粤路招股本當始終肩仕惟衆情所不愜者因從前出任義務竟被善棍惡名應請公司昭雪於是梁總理起言此事當電請郵部解洗及請督憲出示可也是時有竊竊私議者謂善堂若非善棍何必解洗若果善棍雖解洗亦洗不脫云云兹將是日議案及决議詞錄下（甲）議仍由廣濟廣仁愛育崇正明善述善等善堂旣總商會查照經收第一期原根開收第二期股欵其方便潤身兩善堂曁七十二行均照章公同担任各善堂行商决議前收第一期股銀時外間流言太雜各堂幾蒙不美之名雖水落石出名譽無虧惟此次續收二期股銀先將實情達部并由公司請政界出示俾善堂行商不至再蒙誣謗則各堂各行自當照舊担任（乙）議按各善堂第一期收股之多寡酌定此次收銀看銀對票塡票人員毎若干各善堂行商決議此事不能限定因收銀有旺淡之分似應由各堂自行料理（丙）議收銀看銀對票塡票人員酌定毎人毎月薪費若干衆議照第一期舊章仍由各善堂斟酌辦理（丁）議堂中雜費及外埠代收銀處之經費若干應否由各善堂卽在股銀項下支出列單交由本公司入數佈告衆議由各善堂自定由股銀照支列單送公司存記（戊）議所用收銀看銀封票塡票人員應否即出各善堂自行聘請并應否取保證書衆議應由各善堂自行聘定（已）議開收二期股銀應定開收截收各日期登報宣佈衆議決三月初一開收十月三十截收 
[自治會大集議紀事廣東]  
　　二十五日自治會開大會議蒞會者數千人公推朱伯乾左達波主席議案照錄如下（一）我國人口已將增至五萬萬大有人滿之憂現經七十二行商舉辦輪船工藝爲同胞興大利而目前急務尤以採煤爲切要之圖昨接劉鳴伯觀察函稱奉西撫電囑邀本會倡辦賀縣西灣煤礦查該礦煤質甚佳距河亦近運費甚廉現准粤商承辦西撫力任保護並予優給利權應否擔任舉辦請公議衆决議由自治圑體擔任即責成主席朱左兩君從速調查試辦（二）我國自日俄戰爭後朝野上下皆曉然於專制政體斷不足自立於地球乃亟亟預備立憲講求地方自治然國會不開則自治斷難發達稍識時者皆知之而政府諸大老固夢夢也昨已函電上海鄭湯諹先生聨合各省要求速開國會惟政府聾瞶終恐徒灑血涙無補時艱現在朝廷擬興海軍連旬同胞函認海軍捐者甚鉅似應由國民普通担任持此以要求開設國會較爲操縱自如衆决議外埠華僑苦無軍艦保護慘受外人苛虐應即布告中外由國民擔任海軍開辦費此欵先生認定候國會成立即行交銀彚繳至海軍常年費届時應由國會議決仿照小吕宋華僑獻議妥酌舉行 
[趙爾豐奏卹張星樞四川]  
　　護川督奏請優卹張星樞片略云四川試用巡檢張星樞係湖南長沙縣監生於光緒三十二年十二月由勸工局書畫科委員經該局曁商礦兩局總辦詳派偕同試用巡檢李爲弼前往日本購置機器延聘工師並調查商礦應辦事宜李爲弼旋即回國所有一切欵項均歸張星樞經理該巡檢先赴日本時途遇一素不相識之胡學尹籍隸湖南湘隂縣曾留學日本東斌警察學校適因假歸重往遂與同渡時相過從自李爲弼回國後巡檢移住青雲館胡學尹亦遷至同居光緒二十三年五月十九日該巡檢忽至川派留日工藝學往監督黄敦懌處告貢風聞胡學尹有合黨謀財之意將用餘公欵日幣一萬五千六百餘圓寄存正金銀行之摺據交與執收至六月初一日該巡檢與胡學尹同遊上野博覽會是晚二人均未歸寓自此遂不知所往據黄敦懌報告到川奴才當即電致駐日使臣楊樞交涉查辦日本警署亦早曾偵探四出嚴密訪查迄今半年並無蹤跡但據警署查得事 
 
 

Page 5

 
 
前數日胡學尹與其同籍柳大任在早稻田學校地夥租小屋兩間六月初一夜同到三人左近鄰居聞屋内有閧閙格擊呼痛之聲次晨柳大任即備價退房留一中式大衣箱而去嗣後查明有人將此箱載至横濱旋即無著細繹以上情形是該巡檢業遭胡學尹等殺斃已自顯然第不知屍滅何地兇逸何方端委未窮尙難揣測奴才伏查該巡檢張星樞以一介微員奉公差遣遠涉重洋祇以手掌鉅資致被匪類合謀横戕生命論其臨機布置不可謂見理之未明無如狙詐環乘卒難免及身之慘禍合無仰懇天恩俯飭部從優議卹並分咨各省通緝逃兇三月十四日奉硃批著照所請 
新舊浙撫致軍機處電 
[柯中丞電]  
　　奉傳電諭感激涕零自顧袞唐萬難任得聖恩高厚未敢再申前請當即延醫診治冀得迅速啓程無如求效太急受病愈深施以剽悍之方遂成怔忡之症寢食皆廢攻補兩難右足拘攣行動不便五中焦灼惶悚難名伏思浙江本重要之區土稅亦紏紛之局若將總局移浙則諸多不便留鄂又無人維持欵係軍儲事關各省撥解千餘萬局卡千餘所勢難兼顧矧屬病軀惟有籲懇天恩俯准派員接辦土稅事務抑或飭下度支部妥籌經理如必資熟手可否即派現辦山西分局江蘇存記道方碩輔接辦加恩賞給京秩飭令速來武昌俾逢時交替後得以專心醫調並清厘經手事件倘邀福庇稍可支持即當免効馳驅趁侀東下不敢絲毫欺飾自外生成冒昧瀆陳謹請代奏 
[馮中丞電]  
　　浙省連年荒歉去夏先遭亢旱後多隂雨田禾鬱熱生蟲亦有因雨水過多發芽霉變秋収因之減色本年入春以來雨多晴少菜麥均已受傷荒歉之區民情尤形岌岌環請設法採運以免饑饉生事鄰省糧價乞未見鬆庫窘異常亦無鉅欵可騰辦糴雖經勸諭紳富集資自運而價貴途遠虧耗不支相　觀望官紳咸請非截漕二十萬石不足以備緩急屢以京倉待放孔殷天庾正供上届借辦平糶之米正在設法補運何敢再行瀆請惟近日體察情形暘雨生調春收旣難望補救民食亦奚容玩視上年台州被災最重饑民藉有滋擾　境之事人心恐慌杭嘉湖梟匪剿捕雖已得手然黨羽四竄伏莽猶多青黄不接之時若不預爲之備可盧甚深輾轉籌思惟有仰懇天恩俯准於本年應運新舊漕五十萬石内少運十萬石留辦平糶以定人心又查現辦補運漕糧糶虧不資市因採購米價驟踴來春若仍補運民食恐仍無裨而公項轉因多耗應請援二十八年浙省成案照原定折價可否免其補運以裕民食而免周折謹爲民請命據實上陳乞代奏請旨遵行馮汝騤叩養三月二十四日奉旨馮汝騤電奏本年應運漕米准其少運十萬石留辦平糶著該撫督飭印委各員核實經理務期實惠及民俟明年仍照數補運所請現辦補運漕糧照案折價一節著不准行度支部知道欽此 
[浙江旅滬學便致浙撫電（爲誣告軍火案）]  
　　杭州撫藩學臬憲鑒上虞敎育會來電誣告軍火案省委提訊遽釋吳鵬冲等學界性迫乞持公論云云查此案撫憲批示嚴明今未究遽釋顯違憲指尤拂士心請電飭縣委遵批從嚴究懲以免枉縱候覆學務議長濮子潼旅滬學會會長周晉鑣等叩 
[關於繆鼎之要電]  
　　江蘇敎育總會致台州府電台州府太守轉各學堂電悉金埰今正由繆鼎保送到會聽講法政今繆又告發出爾反爾可駭金旣有案自難收留餘另牘蘇敎育會 
　　浙台旅滬學界致府敎育會公電台州敎育會長周繼瀠等鑒同人早將貪鄙之繆鼎斥逐矣乞勿妄電有玷全台名譽李韶陳鍾英等三十人 
[江督調回蘇浙防營南京]  
　　江督端制軍昨致寗軍統帶蕭光勝提調束曰璐管帶姜國樑孟平等電云近准陸軍部電秋間奏派委員來寗檢校新軍業與浙蘇撫院瑞藩司往返電商先將駐防松江之三十五標第三營三十四標第一營駐防太倉之三十五標第一營駐防南潯之三十五標第二營即行調回預備檢校除電覆陸軍部並分行外應即飭令三十五標第一第二第三等營即日開赴鎭江原定防次三十四標第一營拔隊回寗電到即遵照辦理勿延並將拔隊日期電告 
京師近信 
[外部擬派員考察領事]  
　　外務部以海外各埠領事必須幹練有爲方能保護僑民推廣商務刻擬揀派本部幹員數人分往各埠考查該處領事是否稱職能否得力詳細報部以憑核辦 
[電飭各省按詳報實業]  
　　政府近爲振興　業起見前日電致各省督撫云凡已設調查局之省分均須自光緒三十四年起將農田森林漁業工藝各科調查明晰按年報部一次以籌振興之策 
[築路購地之和平辦法]  
　　郵傳部陳尙書訪聞各省修築鐵路毎因購買地畝物議沸騰前日特電各省督撫嗣後遇有築路購地即飭鐵路公司會同地方官婉言開導不准各鄉民高抬價值亦不可過事貶抑務使兩得其平庶昭公允 
[海參威華商請免身票]  
　　海參威橋届華商向按俄律購領例票邇來俄人又訂新律華人入口均須納身票費方許登岸日前該處華商公議禀請外務部向俄使磋商按照日僑辦法入口半年再行起票以便春往秋來之苦工亦能謀食云 
[部議撙節海軍經費辦法]  
　　陸軍部各堂憲近日屢議振興海軍事宜以庫儲奇絀諸事務從撙節擬電致各省督撫迅速查明需配船頭快砲及邊砲望台砲等項如各省機器製造各局力能自造者毋庸向外洋各廠訂購以免虚糜鉅欵並飭各工師預先選擇新式自行倣造核實辦理妥愼存儲以備臨時要需 
[電諸速派專員會議藏事]  
　　藏約議結迭見前報日前駐藏大臣張蔭棠電致政府略謂藏約已定請由稅務處農工商部速派專員到藏以便籌畫設立稅關開放商埠一切辦法 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[青州副都統文瑞署魯撫吳廷斌奏遵旨會籌旗民生計摺]  
　　奏爲遵旨會籌旗民生計謹先試辦實業敎育以廣皇仁恭摺仰祈聖鑒事竊臣等欽奉上年八月二十日上諭著會同查明旗丁數目先儘原有馬廠莊田劃分區域計口授田責令耕種仍將各項實業敎育事宜認眞分别籌辦以廣旗丁謀生之計等因欽此臣吳廷斌因赴青島行過青州與臣文瑞會商辦法當將大概情形附陳在案伏念駐防旗丁世服兵役爲國干城二百餘年孳生繁息原有額餉久已不敷養瞻又復拘於舊制聚守一隅不習農工商賈之業生計艱窘過於齊民今奉明詔遣散歸農將來次第授田旗丁旣免匱乏之虞國家亦减餉糈之費經國遠謨無過於此臣等受恩深重自應勉爲其難設法籌辦惟是計口授田造端宏大入手辦法應先儘莊田馬廠爲安插之計查東省駐防馬廠屬青州者坐落臨朐沂水兩縣境内之沂山彌望砂礫難資樹藝屬德州者坐落武定之霑化縣境海潮爲患難奠家室前經奏請擬墾納租爲改練新操之用未便遽議收回致令個人失所此外稽查旗營檔案德州尙有原圈漢子地數百叚年代久遠或陸續典當或絶嗣失迷現正從事調查其勢已難規復是授田之舉東省原有馬廠莊田已屬無可籌撥現雖籌議另墾官荒爲將來旗民授地之計然甫經開辦緩不濟急况東省負山帶海地狹人稠田畝奇昻購買不易且附近青德一帶田畝尤少居民無地可耕流赴東三省以苦力餬口者不下數十萬青德兩營男女丁口總計一萬一千六百餘人若令遣散歸農所需購地建廬儲種置器各費爲數不貲應俟寛籌的欵假以歲月仍可從容布置斷非一時所能猝辦方今世界大通民生營業農桑而外趨重工藝臣廷斌與臣文瑞一再會商謹擬欽遵諭旨先辦實業敎育俾旗民讀書明理挾藝謀生庶將來計口授田亦可樂事趨功不甘坐食查青州旗營原有小學堂一處内附武備學堂三十一年經臣文瑞會同正任撫臣楊士驤奏裁馬乾添設初等小學堂四區備齋一區年來生徒日漸發達升學階級尙欠完備現擬將新設初等小學四區改爲高等小學備齋四處改爲初等小學其舊設之小學堂及武備學堂擴充爲中學堂並附設陸軍小學豫備科以宏造就常年經費歲約增銀一千兩有奇更就本城空間佐領防禦兩署改建工藝一所招選青德兩營年二十五以下十五以上身體結實者百二十名入所學習淺近工藝由臣文瑞選派協領以下各員分任廠務臣廷斌選派諳練工藝人員在廠坐辦常年經費第一年約需銀七八千兩第二年以成貨作抵約減十之二三第三年約减十之四五擬即派員分别興辦以上二欵均由臣廷斌飭司設法籌墊欵項將來即於裁停餉項内陸續扣銷如此辦理旗民之秀者旣挾學術爲進取之資愿者亦挾藝術爲衣食之具實爲目前最切要之辦法一面再由臣等通籌畫一俟度支部籌有的欵即可分年設法購田區劃地段計口授耕以爲寓兵於農一勞永逸之計所有會籌旗丁生計事宜謹先試辦實業敎育各緣由除分咨外理合恭摺其陳伏乞皇太后皇上聖鑒訓示再此摺係臣廷斌主稿合併聲明謹奏光緒三十四年三月二十四日奉硃批知道了欽此 
[禁烟大臣奏開辦禁烟事務摺]  
　　總理禁烟大臣等謹奏爲遵旨開辦禁煙事務擬暫租借房屋爲公所以便迅速開辦並請刋用關防恭摺仰祈聖鑒事光緒三十四年三月初七日奉上諭鴉片流毒爲害甚深前已降旨剴切申禁内外大小臣工宜如何淬勵奮發仰體力行乃近聞臣工平日沾染嗜好者仍不乏人或陳明斷戒其實未盡袪除或癮已沉痼表面巧爲掩飾甚或明目張膽吸食如故若不專派大員認眞查禁恐禁煙之令難望依限實行著派恭親王溥偉協辦大學士鹿傳霖協理資政院事務景星丁振鐸充辦理禁烟大臣由該大臣精選中外良醫即設立禁烟所專司查驗限於三個月内妥定章程建修局所奏明開辦等因欽此竊維中國貧弱鴉片之貽害爲多前經嚴諭屢頒兹復特派臣等專司查禁曷敢不破除情面實力奉行惟是修建局所非日夕所能竣工久事稽延亦無以仰副聖懷亟圖禁絶之至意臣等公司酌議似須行租屋宇設立公所以憑開辦兹查得亮果廠住屋一區計百餘間以之設立公所並戒烟查驗等局所均堪適用惟修理尙須時日暫借炒豆胡同北洋公所開辦俟工竣後再行搬入其一切詳細章程應俟會核妥定再行具奏至開辦禁烟事務發行文牘須鈐用關防謹擬刋刻木質關防一顆文曰總理禁烟大臣關防以資信用再凡有關於巡警或涉地方事件自應會同民政部步軍統領衙門妥愼商辦所有臣等遵旨開辦禁烟事務設立公所刋用關防各緣由謹繕摺具陳伏乞皇太后皇上聖鑒協辦大學士鹿傳霖前已出差是以未經列銜合併聲明謹奏奉旨依議欽此 
分類新聞政界 
[興東道請欵辦理新政黑省]  
　　試署興東道兼畢拉爾鄂倫春協領慶觀察山禀請黑撫程雪帥云自奉派分守興東之時原請先撥的欵三十萬兩如不敷用隨時續請等情業經呈蒙俯准奏明在案自赴東迄今共領得九萬兩以之布置一切運粮購料修蓋托蘿山辦事公所並發給員司額支薪水等項已用去八萬餘兩現在待辦之事甚多請將奏准之欵再撥十萬以便及時往辦庶免貽誤事機聞已奉雪帥批准矣（無 
[薪津發給大銀元票奉天]  
　　度支司因奉省大銀元不甚銷行會商當道議定自四月起凡各官署局所人員所有薪俸概發大銀元票以七錢三分爲准已經實行（有） 
[委查監獄預備改良杭州]  
　　浙省監獄前由崔廉訪特委專員馳赴他省調查情形現又札飭杭州府先將杭屬各縣監獄情形查明禀復再行參酌改良俟辦有端倪即行通飭照辦現聞杭州府卓太守已札委典史楊廷傑赴仁和錢塘海寗富陽餘杭五州縣縣丞程祖詔赴臨安於潜新昌三縣分别查明禀辦（有） 
 
 

Page 11

 
 
[札委警察總局各科員漢口] 　 
　　漢口警察總局現已遵章改爲警務公所加派人員分科治事由總辦馮觀察札委知府瞿世玖爲總務科長陳冠第爲行政科長沈際虞爲司法科長其餘會計文牘衛生各科即以舊有委員接充至各股長則以各區區委兼任（生） 
[查復内外銷欵鎭江]  
　　鎭關道劉觀察近奉江督札准度支部咨飭將各省毎歲内外銷欵調查明晰列欵報部以便統計編列預算表限文到三日辦竣等因觀察當即遵照辦理（射） 
[部擬派員覆核各省形勢廣東]  
　　各州縣地方形勢前經民政部咨飭查明詳報在案現該部以此事關係重要誠恐地方官查報不實虚應故事擬俟各省報齊到部後再由部派委委員分赴各省嚴加查考細察各屬所報之認眞與否以爲勸懲現已先將情由咨粤飭遵（有） 
交涉 
[港督要求先禁華烟入港廣東]  
　　粤港互禁鴉片運入一事經司局妥議以港烟係公司承餉專賣搜查甚嚴華烟尙少運入惟私運入境等事恐亦不免當經詳復督憲一體嚴行查禁在案現聞督憲復准外部敬電開禁烟事前經與英政府商允各防本境私運之弊在案現復據英使照稱港督以此事必須華政府將所許辦法實行然後嚴禁港烟入華應請迅速設法嚴禁切實施行等情當即分行司局劄飭各關一體查禁並將司局籌議各情電復大部察核矣惟 
[皖撫批伏寗縣敎案禀安慶] 　　 
　　徽州府劉守禀休寗天主堂敎士一案奉皖撫批示云馮觀長前控搶刦之案查屬子虚致被敎堂革出更無容庇護汪社寶無阻敎實據旣經該府當堂訊斷此案卽爲完結何以該敎士另生枝節肆言要求乃至携帶行李往署守候以飾詞妄控革出敎堂之馮觀長經齡令薄示懲儆亦不爲過乃勒飭齡令服禮轎送馮觀長至堂實屬無此政體旣飭迅提汪社寶等到郡質訊再與磋商應即將辦理情形據實禀復該守於婉言勸導之中仍當力持正論不得過於遷就（友） 
[議定查騐華輪冒旗辦法廣東]  
　　華船冒掛洋旗一事前經粤督與英領議定嚴禁現恐日久或有僞混必須隨時切實查驗方足以辨别眞僞現已與英總領事議定認眞盤查辦法嗣後各洋輪如遇查驗須將領事所發之物業執照海關之内河執照驗船官之報單注册之船主船東姓名等逐一呈騐以憑切實考察而杜冒混（矣） 
軍界 
[張督巡視西江情形廣東]  
　　粤督張安帥此次出巡各江考察水陸防務聞於未出巡之先卽經札飭西江之江南利益泰安利豐四快輪著將段内防務情形及毎日實能行若于海里來往梭巡幾次若何督率各小輪巡緝及若何保護商船查緝盜匪與河面一切情形備列清摺俟帥節到時呈閱各輪仍照舊巡緝以便考察實情餘外各江輪扒并一律照辦并由吳虞各委將防務及地方形勢逐一記載以便返省實地研究以資整頓（有） 
[紳商學界電留督帶杭州]  
　　新市紳商學界上浙撫電云湖防張督帶自領湖軍合屬賴以安靜頃聞改委民心失望伏懇憲恩仍准留帶以安民生不勝盼禱又合屬紳商再上各憲電云湖防張督帶自帶湖軍十餘年來爲民除害日夜辛勞各屬刦案無案不破梟匪入境毎戰必先去夏梟擾各處蹧踏不堪惟湖屬得以安靜者皆該督帶防勦得力民等實賴以安今聞撤委民心失望合無仰懇憲恩俯念梟氛未靜未便遽易生手恩准留帶以安民生不勝盻禱湖郡合屬紳商學界公叩（元） 
[新購魚雷艇抵鄂湖北]  
　　鄂省前在日本川畸船廠訂造之兵艦及魚雷水雷各艇現已陸續竣工分駛來鄂編練成軍昨又有魚雷艇湖燕湖隼二艘由東駛鄂經鄂督趙次帥委員驗收（生） 
[寗道親審冒功案寧波]  
　　武員汪祖光世襲雲騎尉出身在台標候補前有太平縣人林照在某洋面救得難民數百人出貲給發回籍通禀各憲在案當時汪祖光與林照頗稱莫逆將該功原歸汪衣光由上憲保奏得授官職現林與汪大相反對林遂赴各憲衙門控告謂汪冒功得奬纒訟多時迄未了案現經寗道張子遇觀察親提兩造當堂審訊林呈出證據汪無言可飾惟尙有某甲爲憑證之人未經到案觀察旋將汪發交提塘看守俟提某到案再行質訊（爲） 
[將軍查考八旗學堂鎭江]  
　　駐寗將軍清留守蒞鎭校閱後復至八旗中小學堂查考各種功課深爲嘉奬（金） 
學務 
[附屬師範突起風潮南京]  
　　金陵附屬師範學堂中班學生共有五六十人某日休息時在游戲塲互逞詞鋒以相角逐有六合王生桂馨窮於詞即戲擊同學徐生徐生亦與互相撲擊以爲戲笑事爲堂長崇樸所聞即革去一人記大過一人惟王桂馨則掌責四十於是全堂大譁以爲休息之時例准學生遊戲即有過甚之處不致遽加責罰且堂長無撲責學生之例突用夏楚受辱殊深全體學生即聨名報告學會請學會移請提學司黜退崇樸而崇君亦自知過甚不敢到堂此事未知如何了結也（小） 
[聚衆焚燬學校房屋常州]  
　　西南鄉湖塘橋向有安西學堂校董蔣魯藩以經費支絀會同趙秦二鄉董將俗名孤墳壇廢基籌欵建築房屋出租以充學費詎有該鄉無賴多人於前晚聚衆數百人將房屋拆毁並將所有木材焚燬靜盡該無賴等復大肆謡言謂如果禀官拿辦便將鄉董學董産業盡行焚燬云（巾） 
[批結定海閙學情形浙江]  
　　寗波定海同知高莊凱以岑椗莊鄉民滋事會集闔屬紳庶籌定善後各事宜禀由支學使批云該廳鄉民滋事因由風氣之頑梗抑由於興學籌欵未得其宜以至激而生變據椗莊堂規費業經會商地方士紳革除積弊改訂章程契據加稅改交殷戸代賣串票之費本年全行停止似此準情辦理民心自無不洽惟該廳現未 
 
 

Page 12

 
 
有一正當小學而僅先設中學堂未免躐等敎員學生且恐均難合格應即遵照前批再行更正（日） 
實業 
[粤省交通銀行開辦之先聲廣東]  
　　粤督近准郵傳部咨開郵政司案呈本部於光緒三十三年十一月初四日具奏擬設交通銀行挽回利權等各摺片當經恭錄諭旨刷印原奏通行欽遵在案原奏清單第十條内稱總行設在北京鐵路通之天津上海漢口厦門鎭江廣州六處先立分行等語所有北京總行業經擇有地址即日開張其廣州係屬繁盛之區自應先設分行以期商業流通除由本部札委交通銀行協理山西候補道周克昌赴粤經營創始聨絡官商妥籌開辦并飭該道等遵照奏定章程并續訂詳細章程及仿照外國銀行性質講求簿記管理法不得沿用銀號票莊舊習俾壞始基外相應咨行貴督查照即希轉諭所屬官商等隨時接洽等因已由督皖批行司局遵照矣（有） 
[覆議修築石德鐵路山東]  
　　郵傳部各堂憲議因交通津鎭路線起見决定擬由直隸石家莊至山東德州安設鐵軌修築枝路業經測勘并詳議籌款之策事在必行（有） 
　　按此路於正月間已議修築 
[集股處催繳路股寗波]  
　　浙省鐵路去年十二月初二日由商會集股處在縣學開集股大會經紳學商界認定股數爲數頗巨迄未繳存現經集股處特發知單請各認股者從速將股洋寄繳以應路需（爲） 
雜記 
[蘇藩夫人出殯志盛蘇州]  
　　蘇藩瑞方伯之原配博爾濟吉特寶愛新覺羅夫人在署仙逝筮期初三日出殯曾紀前報兹悉是日午刻由藩轅排導啓行時撫學臬織造糧道五憲均步行送至昇平橋經方伯再三辭謝始乘輿回署蘇州府長元吳三首縣總捕同知候補道府州廳縣以及各營統領營官等文武印委一百餘人均步行護送併有西人三名亦執拂於途道中除尋常執事及鸞駕半副等外有鮮花紮成之四人肩輿一乘仙鶴頂之綵亭四座綵紙紮成之雙馬四輪車一輛頂馬八匹童男童女各四名萬民傘三十四頂銜牌得政牌一百數十對僧道各三十二名伊有督練公所及上海聘來之音樂隊各一隊又粗細本國音樂各二班靈輀用大紅五綵材罩以三十二人舁抬沿途觀者甚衆是日設筵途祭者亦有多起當排導出轅時忽得京師電報知夫人奉旨特贈正一品封典因將黄紙添糊銜牌一對以硃筆大書奉旨特贈正一品封典字樣飭人肩荷赶上附入導中（禾） 
[緝獲奸夫慘殺本夫帮兇蘇州]  
　　吳江東門外開設酒飯舖之上海浦東人宋竹山被妻綽號九花娘之奸夫董老二刃斃等情曾志前報兹悉大令據該婦供稱伊夫宋竹山是夜由董二與安徽人李子庭及某甲三人糾賭而出現三人均已不知去向意必三人同謀致死大令即懸賞格洋三百元移請各營縣一體協緝初二日下午吳縣包探龔某在閶門外馬路將李子庭緝獲解由王竹坡大令訊供李直認與某甲二人帮助董老二刃斃大令得供即飭釘鐐於初三日備文派差將李解赴震澤縣署歸案訊辦（禾） 
[嚴查衛載偷運米糧鎭江]  
　　威海衛船隻謂衛載現在紛紛裝運豆油來鎭常鎭道劉襄孫觀察防其於荒僻江面偷載米榖影射出洋特飭周總巡人等加意查禁（金） 
[路斃情節可疑蘇州]  
　　蘇垣閶門外馬路姚家弄内圑防局對門突有一人死在地上年約二十有餘身穿元色馬褂竹布長衫脚穿白襪無鞋經偵探隊勇丁龔姓查見搜索身伴有字條一紙署明係安徽人切不可報官待其叔親來收殮等語當即貝報請驗前日經吳縣王令竹浦帶同仵作親詣相驗（魚） 
雜著 
[安危] [  費璞稿]  
天山之壁。渤海之濱。有怪物焉。龎然　然。奄然帖然。鞭之不應。策之無息。螻蟻且得而食之。疇昔怒號奮。翼越崑崙。摇華嶽。東海騰沸。其尾翔也。南溟掀撼。其翼鼓也。鵊鶻鴟鳥。方歛翼而伏。元蘊子曰。睡眠有節。飤啄有時。其生焉息其息焉生。 
　　元蘊子游其廣漠之野。無何有。之鄉。閱三日不見一物。六日而蠕然動。九日而萌芽茁。十二日而燦然畢備。萬象并陳。繼此以往。成敗相演。目不暇接。於是澄心息慮。慧眼精。察實有相。實無相。實無有相。實無無相。往來循環。化生機妙。 
　　復次。有天道也。有地道也。有人道也。天道動故高明。地道靜故博厚。人道賅故悠久。悠久則　。　則生。生則危。危則成局。局則周。元蘊子。曰我其安危。我其成。局我其立人道。 
北里善繳者。偶挾彈之郊野。出於無意。而獲十禽。南谷有善繳者。終日馳驅。走石飛沙。披岩越嶔。殫力疲。神而不獲一。有趨告者。元蘊子曰。是殆安危之機乎。燭機不危。昧機則危。機顯可備。機隠則忘。國其類是。 
呈機者天。應機者人。人不得扼之握之。放之縱之。推測之妙運之。其道危。管弦絲竹之靡靡者危其耳。麗色嬌艶之炫炫者危其目。機械變詐危其心。錦繡文彩危其身。吳娃越女積産蓄金危其粗與國。元蘊子曰。人道者危道也。我安得而扼之握之放之縱之推測之妙運之。 
　　天主道。人主心。　道者亂。放心者。危曰德曰仁曰忠曰孝曰誠曰信。因心也。曰禮曰樂曰法曰律。宰心也。人得乎道。應乎天。主乎心。雖危不危。元蘊子曰。是貴主權。行爲者主權之表示也。取捨者主權之能力也經綸者。主權之展布也。心安家成國立而世界平者。惟憑主權。主權憑人。人憑心。心憑道。道憑天。故心安家成國立世界平者。不能逃此慘酷激烈新陳代謝之天演。 
　　北山之麓有叢林也。林凌霄漢。佳氣鬱葱。爲松爲析爲檜爲杉。皆巨材也。匠人顧而樂之。斧之斫之。規矩之。繩墨之。爲棟爲榱爲櫺爲閱。而成輪奐之宫室。然而郷營惨淡。幾歷星霜風雨侵蝕。又現破瓦頽垣之慘象。元蘊子曰。松柏是摧。宫室是美。刦兮毁兮安。其危兮元蘊子復端坐正色而言曰。人道者。危道也達人任危。君子守危。聖人安危。吾其聖乎。吾其安危。 
　　著者欲草是　。蓋有日矣如。鯁在喉。不敢盡吐。若中國之危。在在皆是。敎育方針未確定。政治革新未决行。調查經濟。提倡實業未統籌而振興。苟作安危計。當於上數行痛下鍼砭。重加棒喝。然今以具象的譜論言之者。恐犯時諱也。 
 
 

Page 13

 
 
　　欽加三品銜署江南盬巡道監督金陵闗通商事務調補常鎮通海兵備道朱爲 
　　出示嚴禁事奉南洋大臣兩江督部堂端札光緒三十三年四月二十六日准駐滬英總領事霍照會據英商祥茂洋行禀稱近因上海租界華界及長江一帶等處地方時有奸僞造低皂假冒本行各牌影戤售賣漁利欺人實於本行聲名銷路均有妨碍故特將本行所造洋皂名目開單附呈懇爲知照南洋大臣　飭上海曁長江各口關道一體出示查禁等情前來查前以英美捲焑公司禀請出示禁止僞烟經本總領事照會承准貴大臣札飭各關道出示禁止在案今祥茂行禀請禁止僞皂情事相同相應照會貴大會臣照　請轉飭上海曁長江各關道一體出示查禁以維商務殊感公誼矣等因並抄單本大臣准此查祥茂所製各種洋皂旣有奸儈僞製假牌核與查禁假冒英美捲烟公司牌號之案情事相同自應飭會各關道出示嚴禁以杜欺僞除照復并分行外札關遵照出示嚴禁等因並札單到關奉此合行抄單示諭爲此示仰諸色人等一體知悉自示以後凡造作洋皂不得假冒英商祥茂行所製各種肥皂牌號影戤售賣漁利欺人倘敢故違一經查出或被告定即飭嚴拿究罰辦决不寛貸各宜凜遵毋違切切特示光緒三十三年五月初八日 
　　一百二塊祥茂皂　一百四塊必地皂　一百双塊戲法皂　一百六塊緒昌皂　廿四條藍花皂　廿條公安皂　廿條祥順皂　廿條茂昌皂 
　　一百六塊公安皂　一百四塊北忌皂　一百六塊祥順皂　一百五塊渣釐皂　廿四條緒昌皂　廿條祥茂皂　廿條公昌皂　廿條緒昌皂 
　　一百五塊公昌皂　一百六塊祥昌皂　一百六塊茂昌皂　十八條祥茂黄皂　廿四條渣釐皂　廿條祥昌皂　錫包藍花皂　 
　　禪臣洋行新到各種機器廣告器廣告 
　　啓者本行德國運到各種大小機器　　引擎救火洋龍農工器具新式榖　糙米做白米捲切香烟印字機器汽燈開礦抽水　火車頭鐵路鋼軌大小車床刨床鑽床線床鋸木起漕機織布織絨衫等一切俱備另有五金物件几蒙士商賜顧請移玉至本行機器賬房面議是禱該價格外克巳定貨限　無悮在黄浦灘北京路口第二家禪臣機器樣房經理楊永錦白 
　　新開同順吕宋烟號先行交易擇於四月初七開張 
　　本號開設英大馬路抛球塲北首自運吕　名廠雪茄兼售　色紙烟正虎珀蜜蠟烟嘴批發承蒙貴客賜顧　目格外克巳倘不適口包退回換預白 
　　各國大小機噐軍械理化測量俱全總局清國 
　　日本東京支局日本各埠英國倫敦美國紐育清國上海○上海英界租博物院路第八號高田商會　　 
　　紹酒公議漲價 
　　竊維吾業因去冬米價昻貴故來價驟漲仰且洋價逐長暗虧甚鉅實屬難保血本今巳集議四月朔日爲始每斤漲價八文稍補成本特此登報佈告南北同業謹啓 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（四）] [  西泠悟癡生譯]  
福怡聲慰之曰。汝無恐。汝童子何知。但將誘刦華生事。悉告母隠。不但不禍汝。且將爲汝福。語至此。手探衣底。出短槍示之曰。速告余。否則試嘗此。童子睨視良久。忽失聲曰。勿爾勿爾。君其福爾摩斯乎。果赦我。我當相告。但馬倫夫人。聞余洩其謀。必將斃我奈何。 
福曰此則母慮。但華生於此時。果爲彼黨誘匿何所。抑已斃於伊等之手。汝速告余。童子曰告君等不難。華生性命。暫亦無礙。惟余之腦筋中。總疑怖不寗。君果能力任保護。而使余跳出伊等之勢力圈乎。福曰可。汝如不信。請對上帝設誓。以明余之不欺。童子曰。誠如此。余當盡情相。告自莫掌敎馬參戎死後。彼黨已無魁領。其零星羽翼。幾有瓦解冰銷之勢。惟馬倫夫人素機警。聞其夫被捕。日以復仇爲念。派其黨四出。偵伺君之蹤跡。凡各火車站電報局旅館等處。皆有其黨散佈。昨忽探得君將出游。華生送君登車時。其黨遠遠瞭望。見華未與君偕。遂僞電召之。伊等巢穴。遠在海口一隧道内。其隧道甚綿長。與鐵軌相似。直通至英吉利海峽。如欲入内擒捕伊等甚屬危險。 
　　福曰謝汝所告。果皆實言。惟余所欲急逹之目的。則在謀救華生。此外且緩圖。童子曰由此往凹斯福忒街。過埋而步弄。有一綠色矮方屋。屋内有樓。樓梯旁置一鐵箱。聞此鐵箱底有一鐵屋。華生即被困於此。但用何法入内。余不知也。 
　　福曰然則汝在彼黨中。亦僅供奔走之役耳。童子曰然。福曰密司忒雷斯屈來君。適聆勞勃所述。救華生之策。甚屬困難。且恐此數刻鐘内。彼黨見勞勃不返。必將大生疑怪。又别有布置也。雖然余宜急往。雷君請至培克街。令余弟麥闊勞博忒。嚴察門戸。而於空屋内。尤宜加愼。並煩君約同警署數人。往來余住宅左右密爲梭巡余將與勞勃。往探華生消息。 
本埠新聞要事 
[移借部欵修造馬路]  
　　巡警總辦汪觀察擬將滬北楊樹浦與引翔港接造馬路以便推廣警察曾誌前報兹又以寶山路即老鐵馬路亦須赶緊修築爰於前日會商滬道擬在農工商部前撥滬關之代存生息欵内挪借本銀拾萬兩移作兩處修造馬路之用一俟警局籌有捐欵即當歸還現汪蔡兩觀察已會銜禀請督撫咨部請示矣 
[海關查造總册之預備]  
　　江海關稅務司好君兹以一届期滿應須查造總册所有滬道函請海關免驗出口之各處灾賑米石以及官用軍裝槍件等物亦應一併列入惟前後共有若干數目是否相符亟應查明核對故於昨日函請滬道開單送核 
[濬浦局小工閙事]  
　　濬浦工程局寗波小工多人初三夜在淞鎭恒升祥茶館啜茗忽與水菓店主譚守松口角將譚毆打巡士往拘亦被扭毆旋有多數巡士到塲拘獲小工四名其餘回至砲台灣工程處又號召數十人各持樹棍至警局爲難幸由全班巡士持械守護未被攔入後巡防營劉哨官亦率領巡兵到局彈壓各巡士又拿獲小工十餘名拘留候究翌日適寶山縣胡大令詣勘盜案路經淞鎭遂商請河鹽廳將爲首滋事之任金林等四小工輕責了事 
[派員代理海防廳]  
　　松海防同知秦錫鎭因病出缺已誌昨報兹悉滬道蔡觀察已札委道轅發審李善徵暫時代理昨已到差 
[批准建設菜塲]  
　　商人錢浩擬在閘北建設菜塲已誌昨報兹奉巡警總局汪總辦批示云建設菜塲旣能振興市面又可清潔地方原係本局應辦之事因一時經費支絀尙未分勘舉行上年二月間據華盛公司職商陶慶治等禀請籌資擬在閘北藥水廠基東創設洋式菜塲一所先行搭蓋蓆蓬試辦當經查明該處情形並無妨碍批示准行惟菜塲成立之後應如何按照租界工部局章程就菜攤租資項下酌量抽捐爲補助公家設巡築路之用飭令該公司議章呈候核奪在案兹據該商禀稱擬於公益公司新造房屋左近租定地畝起造菜塲以期利便興商事關地方公益自應援案照准第應如何按攤酌量抽捐之處仍仰該商擬具妥章呈請核辦飭遵并將菜塲圖樣送局驗明聽候給照興工開辦 
[催設捕盗公所]  
　　源記等各商號前請滬道將捕盜捐局裁撤改歸商辦自立公所並請留用鈞和兵輪以資保護業已由道禀奉督撫批准在案兹各商號所認兵輪捐銀尙未解道公所亦未設立滬道蔡觀察爰乂移請商會轉諭各商速將捐欵解清一面速飭設立公所俾可將局裁撤以節糜費 
[嚴禁朦請印諭]  
　　松府戚太守查得上海等處毎有罔法之徒將田單向人抵押後復至縣中朦請印諭轉向他人兜售亟應查禁爰特札飭本縣李大令從嚴查辦遇有此等情事到案涉訟尤應究出作僞之人按照私造田戰例詳請究辦 
[法界電車通行]  
　　法界電車軌道業已一律工竣昨由新租界車站開至浦灘外洋涇橋十六舖等處往來數次搭客甚爲擁擠 
[西人開鎗傷人]  
　　住居厦門路之婦人陳氏前日被某西人開鎗擊傷脚踝後由氏子負氏至捕房禀訴捕頭飭探探拿究辦 
[浦左盜案]  
　　浦左高橋鎭東北鄉沈姓家於初一夜突來盜匪十餘人刦去衣飾等物值銀約一千餘金並被砍傷事主三人越日即由事主恊同地甲投報寶山縣會營詣勘 
 
 

Page 19

 
 
瑣事城内 
[廟宇污穢]  
　　高昌廟巡防局函送老君廟僧人元達祥壽及婦女韓彩銀韓阿七並抄獲之賭具烟槍等到縣前晚由孫主簿審訊韓彩銀供與胞妹阿七到老君廟燒香被局探誣指聚賭元達祥壽同供無叙賭情事惟韓小姐來廟燒香向住持商借烟具吃烟事實有之判將兩僧收所鞟彩銀等交保俟縣令回申親鞫 
[保全水利]  
　　滬城各浜時被附近居民傾棄垃圾日漸淤塞昨水利廳特出示諭嚴行查禁一面由縣函致巡警各區諭飭巡士隨時禁阻 
[醫界例會]  
　　醫學研究所新定開曾日期照錄如下毎月朔日下午七時董議會集寶安里本會望日下午七時談話會集城内本所初十二十兩日下午七時研究會集寶安里本會常年正月十五四月二十八日恭祭先醫集城内本所行禮常年八月二十二日下午二時紀念大會集城内本所 
[官事]  
　　前商部左侍郎唐文治郵傳部左參議張元濟候選通判陳嵩屏湖北候補知縣王銘候選縣丞羅壽泉松江留防隊官都司姚世清洋務委員沈翔雲龍華浦東子藥廠庫稽查員梁廣寛高昌廟巡局委員李錫年昨均到道拜會禀見江蘇織造棫興昨至道縣各暑辭行赴蘇調署海門同知章維鈞禀辭履任總工程局副裁判官陳仁琅浚浦局委員郭增益昨均到道銷假 
南市 
[協傳欠戸]  
　　入籍日斯巴尼亞之華人王弼臣控十六舖愼泰祥洋貨莊主陸少山欠銀不償昨由公共公廨派差至工程局請爲協傳歸案訊理 
[查獲漏捐]  
　　藥業認捐公所巡丁周仰之查見豐大藥行學徒俞子帆陳炳泉漏繳捐欵喚同巡士拘至總工程局請究判自至公所理處 
[覓保領妻]  
　　馮雷氏被徐惠亭拐賣一案昨由本夫馮慶榮偕氏父雷阿二同至總工程局求恩給領判覔保領回 
[押究巡士]  
　　已革巡士王春波前在浙寗會館觀劇將汪星之無端毆辱一案昨由工程局復訊判王加押半月 
[船夥行竊]  
　　船夥顧春泉竊取船主楊阿大之鉄錨等物至押店求質由探查獲拘至總工程局判戒責一百下押十天贓給船主具領 
英租界 
[妓女風頭]  
　　妓女張小香前晚乘轎經過福州路轉角將修路紅燈撞碎當由小工將龜奴王阿大拘八捕房飭令賠償開釋 
[鴇婦辣手]  
　　山東路萃秀里雉妓王桂蘭時被鴇母凌虐昨由濟良所禀知捕房飭探查究 
[妓院命案]  
　　岳雙喜前晚至寶和里雉妓孫三寶處住宿忽於昨晨發痧斃命爲探查悉當將鴇婦陸阿金雉妓孫三寶一併拘解捕房飭送公廨収押一面將尸車送虹口斐倫路飭保報縣請驗 
[活猴身價]  
　　福州路萬家春番菜館夥陳子文所畜一猴前日逃至山東路得和館飯店被堂倌李阿二捉獲向陳索酬洋四元不允扭入捕房捕頭令顧給李小洋五角了事 
[電車傷人]  
　　沈儉臣昨乘東洋車至黄浦路被十號電車撞倒跌傷左足由捕送入捕房沈以傷勢尙輕愿自回家醫澡 
[輪船肇禍]  
　　某輪船昨日午後駛至公司碼頭將某駁船撞沉舟子三人僅救起二人其一想已溺斃 
[查究佛店]  
　　雲南路五十三號佛店窩賭誘姦無所不爲兹由姚尙賢等禀知滬道札飭公廨查辦昨寶獻員已派差協同中西探前往查究 
[失竊寶銀]  
　　北京路泰亨銀爐前日由青島運來寶銀七百六十八隻往某公估局平估忽被竊賊竊去一只持向松江路成泰錢莊兌洋七十一元五角該莊令學徒姜寶昌亦赴該公估局平估被泰亨銀爐夥查知扭至捕房控究捕頭以銀係混贓未便准理將銀交姜領回釋放 
[男孩迷路]  
　　男孩李月梅前日在河南路迷路由捕查見帶入捕房留候解廨訊核 
美租界 
[尋獲逃妻]  
　　江阿章之妻祝氏逃匿已久昨日由江尋見囑氏回家不允江將十一歳之女孩領去氏情急喊追由捕一併帶入捕房飭氏隨夫回去 
[私搬木器]  
　　某粤婦租賃天潼路某賃器店木器私自搬出希圖逃逸爲管房人查見扭交巡捕帶回捕房核辦 
[西妓兇悍]  
　　成衣匠姚錫山昨至四考脫路外國妓院索取工洋無着反被兇毆事後投報捕房飭赴該管領事署控告 
[日人滋擾]  
　　蔣德星前晚在北四川路被酒醉日人無端兇毆由印捕將該日人拘入捕房押送該管領事署訊辦 
法租界 
[老江湖受愚]  
　　粤人某甲日前至邑廟某相士處看相聲言現在英界開一字號欲用妥友二人該相士不知其詐貿然將親戚陳道利薦於該店進店後甲即以僞造之誠大莊期票計銀一百兩遣陳往利興洋貨號購取洋燭一箱該號亦不加詳察致墮其計迨届期往收始知受愚昨至該店理論則甲已逸去遂將陳拘入捕房押候解究 
[小流氓拆梢]  
　　小流氓胡阿木前日向某甲拆梢互相爭毆旋爲巡捕撗見拘入捕房押候解辦 
[拐匿小孩]  
　　李趙氏昨被某氏婦扭入捕房以其拐匿小孩等詞控訴捕頭押候解廨訊究 
[勒交車夫]  
　　某西人前被車夫車失紙頭二件經捕房查悉該車捐照係由前新街剪刀店主陳瀛洲報捐故將陳拘入捕房諭令交保尋交車夫到案訊究 
來函 
[蘇路股東致總協理函]  
　　總協理曁董事諸先生鈞鑒謹啓者公司開第二次股東會時僕亦以股東一分子忝居末座目擊當日議事情形至提議規畫北線間題張協理報告海清路線擬由鹽運司代辦訂有草合同至將來如何收回及其辦法請衆公决以便訂立正合同時與運司交涉時常府股東羣起反對爭辨良久議論紛如後經決議由書記員當衆宣讀議案大致謂海清一線常州股東極端反對經衆決定暫不覆絶運司將草合同擱起俟九月開股東會時再行提議現在先築鎭徐幹路云云是海清一線如何辦法當日議而不决之實在情形也翼日各報登載開曾情形亦大致相同未有以海清一線謂已經决定者何以三月下旬報載公司發出之議案則謂已决議海清一線暫由運司代辦而無九月開會再議之詞與當日會議情形大相刺謬豈抄寫刋印之人有所脫落錯誤耶抑股東中别有秘密會議重行决定耶抑總協理爲股東所推舉有執行之權不必待九月股東會議而已定辦法耶此則僕所不解者也顧此事關係甚大不得不質問於長者之前敢請明敎蔡叔明上 
[上虞紳學界來函]  
　　謹啓者敝縣誣告軍火一案業將著劣王廷耀提解到府去月二十八二十九二日紹守督同省委胡克之大令會縣傳提王廷耀吳鵬翀周宗岐 
 
 

Page 20

 
 
到案訊問從容雅語俾三人得以任意狡飾從此似將結案吳鵬翀已發回甬營王周亦可相安無事敝邑學界同人對於此案非常希望幸得官長明察爲地方除惡有所懲儆庶幾善類不受摧折似此敷衍了事明張賊人之膽隠啓告密之風此後凡稍涉事界者臥不安席又意中事現在辦公辦學諸同人惟有各行辭職勉爲潔身然終不免有履虎尾咥人凶之懼矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[雲季威與粤省自治曾論救亡書]  
　　自治會諸公鑒辰丸事起。義憤如雲四海嚮風。爭思拔劍。然於大計未聞有摺議及者。竊以爲欲求人不亡我必先求我。有以自存。吾人依賴性質。深印腦海。覆之載之。咸惟政府是賴。今始憬然有所悟矣夫焭焭孤立。外無所賴。内無所恃。飄飄於譎雲詭波中復戟螳臂以怒。人噫吾不知其所終矣。僕亦粤人一份子。不能不爲我父老兄弟泣涕道之。四壁皆楚聲。危巢一傾。誰爲完卵雖合四百兆人以謀救亡猶恐不及况上下相疑乎。長此終古。勢必同歸於盡。竊謂今日二十二行省。皆應捐其依賴思想。急自。 
 
 
 

Page 27

 
 
爲計。矧在吾粤。當西江警權發生時。即應羣策圖存矧在今日。今日若仍紛擾喧呶。遲回泄沓。不籌盾後之實力。是直自速危亡。可勝痛哭。辰丸之事。宜視爲多難興邦之助。亟應利用此機。慘淡經營。組我貞固。不摇之基礎。其要領有四。 
（一）宜要求民選議院。即以助海軍鉅資爲報。但要求在粤設校育才。必不復命。即廣張自治會。以爲吾粤總機關之部。主任籌欵行政。合羣力以殖大綱。 
　　（二）組織義勇艦隊。羅致粤籍向習海軍人材。甄選爲用。巡防領海各隘。及有華僑各埠。一面相地組織港塢。一面設校廣育人材。 
（三）編查全省丁壯。悉令入伍敎練。編爲義勇圑隊。妥定在伍退伍年限。務使通國皆兵。一面廣設陸軍各級學校。造成無數能入各國大學程度。所有國恥各歷史編成文詞於初級各校授使熟讀長則深印腦筋同仇敵愾矣。 
　　（四）僑民懾於里閈魚肉。多有徘徊歧路。不早爲籌再世以後。恐神明之胄。不死無遺類。必淪爲異族。千萬同胞。億兆外府。悉以資敵。最爲痛心。亟宜由自治會切籌耡暴安良之策。務使已歸者有安樂之窩。未歸者動鄉閭之慕。再相地以營礦殖工藝輪路銀行森木各業。聨合經營。衆擎易舉。因勢利導。相與有成。可以資其餘力搆實業之基。裕庶政之本。妙其運用。更可拓殖民遠略。通絶域機關。 
以上四大綱。如能切實組成。則海陸之雄。工商之富。達於極點。不但爲朝廷固此南服。且爲吾粤永策富强。永立不敗。此後國際交涉。或有政府不能力爭之事。有此雄力盾其後。何施不可。各省之力或有未足。吾粤材傑多。衆志固。財力雄。殖民遠。交通便。獨負優點。可以相助爲理。非天之以大有造於吾粤者造各省乎。今日政府人力財力。具不足爲救亡緩死之方。誠能努力爲天下先。風聲所樹。各省風起雲從。正未可量。政府能得統合之道。不獨端拱享成。又何難雄飛東亞。突過尋常耶。僕固陋久病。烏足侈談大計。然千慮一得。或爲賢者所不棄。伏願父老兄弟提議而公决之。務使粤人不失爲天下健者。若徒以忍辱圖强四字。虚與委蛇。則人易我輕我而覆滅隨之矣。東睇鄉園。百憂以罹。零泗横臆。不知所云。伏惟公鑒 
寓金陵瓊州雲季威意見書 
小說 
[旡生生著悲劇血涙痕傳奇下卷（三）]  
[第二齣之續]  
　　（四塊玉）他他他。也不管社稷危。也不顧黔黎困。也不把是非公理細評論。眼睜睜恃着强權很。我只爲要將那權利爭。要把那山河整。萬不料今日啊皇天太不仁。　　（旦長歎介）你的心事。我深知道。你也不必說了。（生）不是這樣說。我現在旣不尤人。也不怨已。我祗恨我當日。爲甚麽要比旁的人多念幾句勞什子納書。爲甚麽要生我做個人大凡人。生在世都有個應盡的義。務我惟不肯自已放棄責任。所以出這種風潮但是風潮雖有風潮。價值郤不能算没價值呢。照此說來。然則我竟没有錯處麽。我有錯處。我心太直。口太快。生在這種時候。却不度德不量力。想做一個出類拔萃的人。熱心太過閱歷未深。也差不多是咎由自取罷了。在前有一個朋友。送我一首詩。說道。文章光采照南東。環顧才人獨讓公。一語勸君君莫怒。干將雖好要藏鋒。良友多情。令人可感。毎一念及。我至今還覺得難過呢。 
路股報告 
[浙路保定經理王竹生杜志遠陳醉庭章秋伯收股記數]  
　　孫春榮孫蘭記五百股章仲根一千股孫耀堂三百股以上全繳 
王檀川一千股沈鳳翔一百股朱柏同六十股孫耀堂四百股以上分繳 
[浙路旅桂協助會經理收股報告]  
　　柴積善堂一百股樓福綿五十股樓兆達十股樓兆荔十股樓兆鼎十股樓張女士十股沈演公五十股太原五十股吳興一郎廿股吳興二郎廿股吳興三郎十股吳興四郎十股吳興五郎十股吳興六郎十股吳興七郎十股吳興十郎十股吳興十一郎十股柴宗誠十股愼昌祥二股杜雲㠶卅股趙鼎焵三股羅錦棠二股孫雲伯二股徐靜川一股朱焜二股以上全繳 
　　周平珍一千股王芝祥四百股張堅伯二百五十股張祖寅一百五十股陳智偉五十股樓守愚一百股樓柴女士端正一百股姚桐豫五十股鈕永建五十股丁立羣卅股吕克勉廿股沈秉惠五十股謝清泰五十股徐作楫五十股朱綬卅股李翰芬五十股柴照一百股柴黄女士一百股謝光綺五十股沈秉炎五十股閔世榮一百股蔡鍔五十股趙宗海五十股洪昌炎五十股倪鴻彦二十股陳慶耜十股譚兆楩十股周岸登十股周王女士儀劭五股洪昌熾十股萬武十股周安舒十股祝世儀十股劉金照五股高壽慈十股周翰五股何炘三股陶嵩壽三股何鵷廊五股周爲榮五股陳思二股張友蘭五股黄錦江四股徐鼎章二股婁蘭一股馮烓一百股馮蔡女士銀鳳三十股高健鶴廿股劉式榖十股何以焜十股劉祖寛五股劉女士孟芳五股劉女士仲芳五股高鼎虑一百股陶新甫十股鮑志鶴五股諸嶽靈四股魏玠一百股蕭孟起一百股孔昭焱一百股陳鴻謨四十股金伯樞三十股桂延齡十五股王道澂十股孔劉女士景嫺十股徐承炘四股以上分繳 
 
 

Page 28

 
 
   
 
 

Page 29

 
 
   
 
 

Page 30

 
 
   
 
