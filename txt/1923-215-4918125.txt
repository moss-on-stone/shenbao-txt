# 1923 - 215 - 4918125

 

Page 1

 
 
第一萬八千一百二十五號;中華民國十二年 西曆一千九百二十三年八月十二號
星期日 * *   
 
 

Page 2

 
 
第一萬八千一百二十五號;中華民國十二年 西曆一千九百二十三年八月十二號
星期日 * *   
 
 

Page 3

 
 
第一萬八千一百二十五號;中華民國十二年 西曆一千九百二十三年八月十二號
星期日 * *   
 
 

Page 4

 
 
第一萬八千一百二十五號;中華民國十二年 西曆一千九百二十三年八月十二號
星期日 * *時評 
[財長問題] [  冷]  
　　北京内閣之財長問題今已有先令後勸專注於張弧之說矣張弧是否肯就與乎反對張弧之人是否肯聽張弧之就姑且勿論張弧果就財長矣其能有愈於顧維鈞之就外長而多少裨補於北京之政局耶 
　　財長問題更非比於外長外長京任之後不過遇一日本之國書問題以及最近收受之臨城案牒文此外尙無所事也若財長之就任據張弧自計至少須有四百萬微論此欵一時不易籌即籌得亦恐不足分布而日後源源而索者更無限止耶 
　　是故今日北京之局面有慨然就任之外長而無慨然就任之財長 
國内專電 
　　北京電攝閣對臨城案無欵可允免田何係干涉内政外人管護路隊應改爲中政府自由任命之外人督練（十一日下午二鐘） 
　　北京電政府决議先發表張弧再勸又高主張將陸軍農商同時發表張懷芝長陸袁乃寬長農惟陸軍總長免職問題張紹曾必不甘故先發表財長但有議員黃元操王樞等署名二百五十人以上反對張弧又據洛信京中曾以張弧長財詢吳吳答北京應否有財長與何人爲財長疆吏無與聞之必要（十一日下午二鐘） 
　　北京電津息十日夕王承斌勸張弧張仍請緩發命令（十一日下午二鐘） 
　　北京電財部調查新財長上台至少四百萬方能應付六月鹽餘放還有數十萬但指定撥付之欵爲二百萬七月鹽餘有三百餘萬指撥欵超過之鹽餘放否不成問題（十一日下午二鐘） 
　　北京電議員傳出津奉和議條欵曹正張副張之巡閲經略盡復車輛勿必交還鹽稅與欠餉兩銷吳專任兩湖王承斌巡閲直魯豫直奉協定鏟除安福派閩事王永泉督理馮調督豫張福來督鄂蕭耀南專任省長蘇浙問題尊重齊督意見解决已由閻某加寗請示以上條件待證因津派未必有此具體辦法（十一日下午二鐘） 
　　北京電邊守靖參擬聯奉條件後九日卽大病鮑貴卿八日赴奉十日已晤張作霖未深談鮑將先與孫烈臣接洽再與張談孫在哈如不赴奉鮑卽到哈津派對聯奉極誠懇條件比上次格外遷就 
（十一日下午二鐘） 
　　北京電津派令嚴璩赴外銀團交涉鹽餘如提到卽以嚴長鹽署如提不到則另外有人（十一日下午二鐘） 
　　北京電施肇基電駐美英使函美外部中國内亂延長外僑損失不貲請一致嚴重勸告徴意見（十一日下午二鐘） 
　　北京電中國京行財部積欠四千餘萬所有該行官股五百萬爲財部拍賣凈盡中行要求該行自取股息財部准由金庫每月扣留四萬（十一日下午二鐘） 
　　北京電津王桂壽請發法院統紀念印花現票二百萬抵押因預約劵押不出（十一日下午二鐘） 
　　北京電曹吳電院部沈鴻英部早抵大庾日内卽向南韶前進餉彈請速補充（十一日下午二鐘） 
　　北京電蔡成勳電院部贛南鎭使方本仁道尹陳俊電陳贛南人民不堪客軍餉糈之供應鎭遠各屬民不堪命請中央發欵於各該軍地方實無顆粒（十一日下午二鐘） 
　　北京電張元節電日外部已允禁止西比利亞公司行輪松黑江（十一日下午二鐘） 
　　北京電十一日閣議外缺席高主席原來代揆制上兩個星期用五閣員共署制今日又改高代主席制議王正廷以去就爭中俄督辦公署經費交財部又參謀部請派員赴日看操由該部派員又四洮借欵展期一年照辦又决頒張弧長財令先頒後勸令送北戴河副署（十一日下午九鐘） 
　　北京電杜錫珪電院部聞六七兩月鹽餘同時發放海軍餉僅攤一個月不能承認鹽署覆稱鹽餘能否發放尙待交涉（十一日下午九鐘） 
　　北京電洛吳派中將李炳榮赴香港林虎洪兆麟與洛陽有電報往還（十一日下午九鐘） 
 
 

Page 5

 
 
第一萬八千一百二十五號;中華民國十二年 西曆一千九百二十三年八月十二號
星期日 * *   
 
 

Page 6

 
 
第一萬八千一百二十五號;中華民國十二年 西曆一千九百二十三年八月十二號
星期日 * *國内專電二 
　　北京電京漢路調查軍人無票乘車最多之十天有三萬餘人請政府修正軍人乘車規則（十一日下午九鐘） 
　　北京電十一日憲法會議到四百十三人流會（十一日下午九鐘） 
　　北京電吳景濓向保要人表示維持兩院過半數卽有辦法（十一日下午二鐘） 
　　北京電京漢順德南大水衝壞鐵路十一日客貨車售至順德（十一日下午九鐘） 
　　天津電張弧預定計畫㈠抽出九六公債七百萬改由日本發行㈡吉會鐵路墊欵㈢葫蘆島借欵均與日本有關離京議員頃公函芳澤請嚴詞拒絶（十一日下午六鐘） 
　　天津電張弧擬將財部抵存某銀行七百萬九六公債抽出改歸日本發行一轉移間可得欵三四百萬（十一日下午六鐘） 
　　天津電張弧向圓滑姚震李思浩等對張此次登臺有微詞十一日下午三點張意又活動（十一日下午六鐘） 
　　天津電胡鄂公王欽宇等二十餘人先後南下十一日黃玫素等十餘人又南下（十一日下午六鐘） 
　　天津電九六公債以鹽餘擔保向日本發行價格至九折以上四月已抽籤還本尙餘五十萬日幣撥還財部（十一日下午六鐘） 
　　天津電據各國通商條約外人於租界外不能取得土地所有權現天津外人在租界外購地者不少外財兩部對此主不得開此惡例惟高凌霨主通融辦理（十一日下午六鐘） 
　　天津電離京議員忠告張弧奈何貪目前最短之利棄此後遠大之業願勿熱中仕祿爲吾輩公仇（十一日下午六鐘） 
　　天津電王用賓楊永泰等因葫蘆島築港借欵函債權代表陶普士請勿與私人機關締結合同 
（十一日下午六鐘） 
　　天津電鄭江灝等與吳景濓不合作胡祖舜又來津吳已失操縱能力擬聲言回籍葬母直接卸除包辦責任間接拆攝閣台（十一日下午六鐘） 
　　天津電張弧擬預將法國方面每月扣留鹽餘由張與國有關係銀行借欵供用以扣留鹽餘爲擔保兩月爲期（十一日下午六鐘） 
　　天津電議員王樞等質問攝閣何以必欲用全國唾棄之人且張弧在天津租界就職遙執財部實權成何體統（十一日下午六鐘） 
　　天津電湯漪烏澤聲等函大陸銀行稱常耀奎與貴行商借三十萬元以京漢局運鹽脚費作抵祈速拒絶交欵否則對付之術惟力是視（十一日下午六鐘） 
　　天津電滄石借欵經議員抨擊已拒絶談判（十一日下午六鐘） 
　　長沙電趙蒸（十日）宴議員席散後卽咨議會略云蔡假竊名義稱兵抗命曾經下令討伐今未取激烈行動因希望和平甚切苟可解决不恤遷就乃據郵電檢查員報稱檢得譚就省長兼總司令職電二通查此種事實直將省憲推翻無餘不忘權利之爭乘蔡抗命之際視爲有機可乘另組政府竊自稱尊並積極凖備軍事行動非徒不顧省憲並漠視湘民公意貴會有擁護省憲决心敝省長受人民重託尤當謹守憲法對於此種變故不敢輕弛職責除於軍事動作採必要防衛手段外相應咨請開緊急會議（十日下午十鐘） 
　　長沙電議會分函各議員定眞（十一）下午一時召集緊急會議（十日下午十鐘） 
　　長沙電趙十日大宴省議員謂譚本首創自治我等愛戴今接譚電就總司令職我不能以一人私情廢全湘大法誓與省憲相終始不知其他林支宇言今後恐難談和平陳强言趙省長已承認依法辭職譚要登臺可以依法當選乃不出此願同人以護憲爲職志趙又言南北决不干涉湘事我派代表與滇軍接洽滇軍態度甚好滇黔各省亦有電表示（十日下午四鐘） 
　　長沙電譚通電湘民陷於綁票奇禍雖經無數次贖票然旣全碎生命仍無救出之望大元帥痛民生之顚危思締造之不易特命延闓歸來刷新内部凡我父老當知裁擇凡我袍澤自有同情國家多難不外二因一日假竊民意二曰偷竊地方延闓此行所奉行周旋者一日服從元帥二日服從主義敢以七尺之軀供三千萬人民之立足點（十日下午十鐘） 
　　長沙電長沙衡陽均加緊戒嚴檢查報紙及郵電（十日下午十鐘） 
　　長沙電譚以省長兼總司令名義任命姜濟寰秘書長石陶鈞爲參謀長（十日上午十一鐘） 
　　長沙電譚抵衡係七日上午面目爲日色蒸黑謝國光着軍服親至河干迎迓鳴砲致敬以道署爲省長公署衡州現設新舊省議員招待所新議會副議長雷鑄寰及議員彭國鈞彭耕姜濟寰方維夏潘蔭棠等均在衡聞舊議員到二十餘人新議員三十餘人（十日上午十一鐘） 
　　長沙電九日省長署緊急會議以譚就職决採必要之應付方法（十日上午十一鐘） 
　　長沙電譚發出在衡就湘省長兼總司令職通電委任宋魯謝吳蔡及陳渠珍爲軍長王得慶爲師長以舊道署爲省行署（十日下午二鐘） 
　　長沙電衡陽謝使所部已分向衡山等處開㧞並向淮商鹽局商會借鹽票洋四萬八千元充軍費一混旅準備向湘南開㧞實行護憲已函長沙知事囑代借軍費三萬元（十日下午二鐘） 
　　長沙電省議員請議長開協議會籌護憲方法林允緩一二日看趨勢如何再開常駐會小部份議員赴衡設招待所與舊議會招待所對峙（十日下午二鐘） 
　　長沙電趙十日午召開軍政聯會商對譚辦法（十日下午二鐘） 
　　香港電惠城粤軍乘潦漲衝出直趨博羅來勢來極猛范石生率部往禦大本營亦調留省滇軍數千助戰正激戰中（十一日下午七鐘） 
　　香港電聞北軍已進駐始興邊界傳李易標由贛南入粤往河源謁陳炯明願將所部三千改編粤軍陳允李軍已加入前敵（十一日下午七鐘） 
　　香港電滇軍廖行超部攻陷香山縣長朱卓文負傷逃（十一日下午七鐘） 
　　香港電黃紹雄通電宣佈馮葆初罪謂其勾結沈軍使之反攻潛爲内應一面嗾沈黨通電舉彼爲梧留守使（十一日下午七鐘） 
　　香港電昨有大隊福軍由增城退石灘被滇軍以武力驅返前方謂尙有别軍防守前方福軍不得獨退（十一日下午七鐘） 
　　香港電楚豫永翔兩艦已離梧回粤（十一日下午七鐘） 
　　香港電馮葆初移押黃紹雄營内 
（十一日下午七鐘） 
　　香港電劉玉山留桂部隊連日與陸雲高部在桂平劇戰（十一日下午七鐘） 
　　香港電聞魏邦平凖明日乘艦赴梧 
（十一日下午七鐘） 
　　香港電李烈鈞將任援贛總司令 
（十一日下午七鐘） 
　　香港電滇軍董幹臣佔香山縣城後卽委蔡鼎成爲縣長朱卓文現駐廣口圖反攻（十一日下午七鐘） 
　　香港電胡漢民昨奉孫命來港與各方代表接洽解决大局辦法 
（十一日下午七鐘） 
特約路透電 
[北方政聞]  
　　十一日北京電據半官消息今晚將有命令任張弧爲財政總長聞尙將任張懷芝長陸軍袁乃寬長農商 
　　十一日北京電聞海軍部擬將沒收之德奥艦售欵以濟要需 
　　十一日北京電中國政界視臨案牒文除免田中玉職外均可接受惟衆意關於外人統帶鐵路衛隊事將發生因難惟中政府在外交團提出保護鐵路計畫之前不致作覆 
　　十一日北京電交通部宣稱已命曼德中將及王賡（ 
譯音）立即籌備京漢京奉津浦京綏膠濟隴諸路警備事宜繕就說帖呈部並派部中鐵路顧問斐克氏及陳某會商籌欵實行此案辦法呈部核奪 
　　十一日北京電雲南消息英工程師韋塞白氏現處匪巢頗安適有名考爾斯之外人現赴匪巢談判釋韋事大理防兵司令已奉命設法營救韋氏脫險 
[故哈定總統之葬儀]  
　　十日馬里昂電故總統哈定氏今日午後安葬於故鄉塋地當靈柩下窆時全國各城鎭均停止活動電車停駛電報電話均不傳遞消息數百萬人靜立數分鐘以致敬意全國各商店均休業一日殯儀極簡單並無軍隊或樂隊隨送除靈車外僅哈定夫人家族人柯立芝總統閣員等之汽車而已道旁觀者盈千累萬最後墓旁之禮節參與者僅戚屬與至交若干人當靈車至塋時鳴禮砲二十一響本處敎堂中歌聖詩並行祈禱禮畢柯立芝總統前總統塔孚特氏閣員參院臨時議長衆院議長均扶柩下窆各處人民來此觀舉殯者終日絡繹不絶有數百人因中署入臨時醫院就醫舉殯之前一夜靈柩所停之宅終夜有衆聚集哈定夫人乃命啓門至日出俾各友得與其故夫作别宅内花圏堆置無餘隙宅外草塲及附近花園亦滿置花圈 
　　十日倫敦電今日英國全國下半旗以致敬美故總統哈定氏威斯明斯特敎堂及聖瑪加萊敎堂均舉行追悼禮顯貴到者甚衆後至者因堂内無隙地閉門拒納乃集於門外美人有由遠道來與會者因無容足地大爲失望波羅的證劵交易所曾休業一小時 
[英國覆法牒文]  
　　十日倫敦電聞英國覆協約國之牒文言及英國須由賠欵中或向歐陸負債者得欵抵付英國負美債務之用　　十日巴黎電報紙所載英國之覆牒尙未傳到巴黎 
[德國内局之悲觀]  
　　十一日倫敦電柏林現傳來德國内局之悲觀消息聞柏林因糧食價大昂甚爲不穏路透電社伯林訪員稱各項工人現或罷工或延緩工作以要求增加工資德總統已下令禁止散播要來以武力推倒立憲政府或煽動行暴之傳單違者須受懲罰内有徒刑三月及罰欵五○○○○○○○○○○○馬克各條 
　　十日柏林電印刷局罷工數小時業已解决現照常印刷紙幣各銀行决議發行一百萬與五百萬馬克之急用支票以應付紙幣之缺少 
　　十日柏林電柏林地下鐵路因開除工人三名引起罷工風潮現停止開車 
　　十日倫敦電亨堡消息白倫與伏斯兩處之大船廠皆停業聞因工潮所致但此或係魯爾封鎖影響之一 
[克虜伯廠上訴案]  
　　九日巴黎電克虜伯廠董事不服五月八日維登軍事法庭判决之上訴刻由上級法庭駁斥不准（查三月間廠工與法兵衝突軍事法庭判决總董波倫監禁十五年罰欵一萬萬馬克其餘缺席董事四人加以監禁十年至二十年及罰欵一萬萬至一萬二千萬馬克之處分） 
[德政府之加稅案]  
　　九日巴黎電德政府提交國會之財政案規定明年所得稅照一九二二年率另加三倍公司稅加四倍半在國會全體集議後財政部長與各政黨領袖商榷新財政案一事社會黨代表稱制止馬克漲落乃採行任何財政計畫前所應先行注意之問題 
　　十一日柏林電國會一致採納七月三十一日内閣所通過之稅務議案蓋因馬克落價意在從速籌欵議案内列有魯爾消極抵抗經費 
[滙市]  
　　十日倫敦電匯市稍見轉機後復起反動比佛郎價一○三·八五收盤一○五·二五法佛郎價收盤八○·七五德馬克虚盤曾到過一千萬枚收盤價一千六七百萬枚 
　　十日柏林電政府下令禁令德人在國外售賣馬克因足大碍滙兌之故 
　　十一日比京電比皇因比佛郎落價旦夕將下諭除付在國外所購貨價外不得買賣　幣違者重懲並命各商行買賣　幣者須存保證及呈出每日往來紀錄　　十一日比京電法國擬以佛郎四五萬萬枚貸與比國以充鞏固比幣兌價之用刻正在談判中　　十一日杜塞爾道夫電昨日此間交易所馬克價忽漲高後復低落其原因尙未查明魯爾鑛工已增工資百分之二百四十五 
[英工人之合作]  
　　九月倫敦電運輸工團及全國鐵路工團之幹事員已約定彼此合作以保障其利益藉此以抵制實業總聯合會内僱主之一切行動兩工團之倫敦幹事已發表宣言謂此約定之目的在不使運輸業受非工團主義之危害 
[西班牙銀行罷工之潰散]  
　　九日西班牙京城電銀行罷工者團體現漸潰散罷工者多脫離公會而照從前條件恢復工作罷工人之被辭歇者頗衆多數銀行藉此機會裁減職員 
[聯太平洋大會]  
　　十日墨爾邦電聯太平洋大會定星期一日在此開幕與會代表多數已到内有森林畜牧病症之著名專家大會所討論之題包括那魯及紐墓尼人民之健康等事太平洋沿岸各國最有知識之人行將互換學識以謀公益 
[中法實業案之餘聞]  
　　九日巴黎電中法實業銀行案承審員現仍調查由該銀行而發生之各公司管理情形並等候查帳專家查究裴台洛弟兄有何條件授受三百萬佛郎之報告遠東方面債權人現仍有不滿之陳訴刻已就陳訴人所居之國特派委員逐條查究 
[各國近事紀]  
　　十一日東京電連日外間謠傳首相加藤將因病辭職今其醫生特發表首相病狀報告衆見之頗慰 
　　九日君士坦丁電安戈拉消息統帶第一第二兩軍之司令現皆退休土國偵探機關職員十一人現起程返安戈拉 
　　九日巴黎電立陶宛政府已收到大使會議所擬定關於以米麥爾交與立陶宛及米麥爾行政辦法之公約大使會議請立陶宛於一個月内表示願否簽約 
公電 
　　蘆台董政國電各報館均鑒讀曹巡閲使養電以憲法之制定敦勸兩院賢豪以法律之遵循作爲萬流表率醫國良劑莫要於斯嗣讀各通電均以制憲爲要圖足徴心理一致旅長駐防蘆鎭密邇海隅鹽鹼不毛民智樸塞然談及現狀皆以大法未定軌物難循元首久懸政務停滯倘不急爲補救國家淪胥可立而待以不開通之民智且欲共仰嘉謨速成法典兩院議員諸公愛國熱心迥非流俗所及請發宏願以饜國民俾天下後世 
知中華憲法爲諸公所手訂不亦麻歟旅長忝列戎行未敢越俎謹將民意貢以區區瞻望前途伏候明敎陸軍第十三混成旅旅長董政國叩蒸印 
　　安徽民治討論會代電上海申報鑒吾皖財困民窮已達極點故人民提議裁兵以輕擔負許前省長尙能順從民意次第實行詎意馬聨甲之不仁侌反改旅爲師籍增兵而索餉恃軍符以殃民在吕調元以皖人治皖自應剴切勸止方爲正辦今竟聽馬氏橫行互相利用查上年規定吾皖軍餉年支二百五十萬元吾人尙難承認若再增兵加餉重苦吾民皖人雖愚何能忍受馬氏爲吾皖之督理仰蘇齊之鼻息姜案未結復致炸斃工人抽收於釐增設米捐困商病民罪惡昭彰務望皖籍諸父老兄弟姊妹一致主張否認馬氏改旅爲師之野心通電聲討以蘇民困而救皖危安徽民治討論會佳 
　　巴逹維亞中華總商會代電申報鑒頃致競存隱青湘亞偉軍曁各軍司令一電文曰疊接鄉訊詳述梅屬迭遭戰禍甚於洪楊驕兵悍卒恣意淫掠人民流離轉徙委塡溝壑梅僑切念桑梓憤痛呼籲務懇嚴令制止妥籌善後吧城中華總商會曁全體梅僑叩 
國外要聞 
[德國特約通信（王光祈四月三日柏林）]  
　　柏林　來比錫　德蘭斯登　柏林（十） 
　　自由戰爭之歷史紀念 
　　記者此次所游之來比錫及德蘭斯登兩城皆屬於撤克遜一邦者也其間有兩大歷史紀念一爲來比錫之民族戰爭紀念塔Ｖolkerbchlachtdenkmal一爲德蘭斯登之苦爾來Korner住宅皆德國自由戰爭Froihoitkriega之　史陳跡也自由戰爭者一八一三年普魯士聯合俄奥等國與歐洲蓋世英雄法帝拿破崙第一相戰以謀脫離法國之戰爭也普俄等國聯軍於一八一三年十月十九日大戰法軍於來比錫勝負之局於茲以定德國從自由戰爭以至於今次世界大戰凡百年間共有大戰五次㈠自由戰爭（一八一三年）㈡普丹戰爭（一八六四年）㈢普奥戰爭（一八六六年）㈣普法戰爭（一八七○年）㈤世界戰爭（一九一四年）其中可以令人悲歌感泣者只一自由戰爭以其戰爭之目的純在要求自由要求自由之戰皆義戰也至於其他四次戰爭雖亦各執一理然其重要原因則爲領土耳商業耳於自由無與也來比錫紀念塔建築於來比錫之郊外戰法兵自一九○○年（即義和團事變各國聯軍占領北京之時）十月十八日動工至一九一二年五月十三日竣工 
 
 

Page 7

 
 
第一萬八千一百二十五號;中華民國十二年 西曆一千九百二十三年八月十二號
星期日 * *高九十一米達Ｍotor（按每米違約合中國工部尺三尺一寸二分五釐故其高度約在中國二十八丈以上）共用花崗石一萬五千立方米達塞門德土十萬立方米達建築費六百萬金馬克（約合華幣三百萬元）爲德國最大之紀念塔主其事者爲Ｔhierne君據其原來計畫務使該塔規模宏大可與世界最大之建築比肩（如埃及金字塔之類）方足以紀此各種有志民族之豐功偉業德國建築本以規模宏壯著名而此塔又爲其刻意求大之作則其觀瞻之雄偉固不必再待智者而知矣此次來比錫賽會之機器陳列部即設於其旁三月六日余等游覽陳列旣畢記者乃私邀外交部委員二人共往登臨入門票費每人三百馬克内有導者指講一切塔内四壁有石像數尊類皆愁容滿面憂思如焚所以紀當時戰爭之慘狀也導者爲余等引喉高歌一曲聲如洪鐘餘音繞梁經時不絶蓋因建築高大四不通風故其聲浪特爲悠永據導者云午後尙有音樂於此奏演惟塔内隙地無多每次只能容聽者二百人云云導者更爲余等指示塔之前面有一俄教堂係當時俄國所建以紀念陣亡將士者塔之後面有葬地一所其中埋有此次大戰德國陣亡兵士以及外國俘虜死者之骨記者閲此不禁愴然爲誦工部新鬼煩寃舊鬼哭天陰雨濕聲啾啾之句矣吾國寳塔建築亦有令名於世柏林曾有德人某君專研究中國古代建築著有專書數册月前曾在此間講演中國寳塔據云欲研究中國文化之升降可於中國寳塔建築中見之中國寳塔之築代有佳品而以康乾時代爲最盛過此以往則民族日益堕落寳塔之作亦日形退化矣惟中國民族歷史旣久文化亦深此後或再有復生之一日亦未可知云云嗚呼復生嗚呼中華民族之復生究在何年定於何日吾將請四萬萬國人有以語我吾更將與吾同洲各種被壓民族於長城以南瓊州之北高築民族戰爭紀念塔以爲爭自由者之垂訓焉 
國内要聞 
[北京通信] [  頑石]  
　　一事無成之直系計畫 
　　北京政局因許多之牽掣近益陷入不可收拾之境而津保雙方貌合神離亦有互相猜忌之表示所謂選總問題補充閣員問題先戰後選之軍事問題問題皆受此影響而無一事可以順利辦到其間不可思議之罅漏且日出未已人心變幻成則爭功敗則互諉可謂極恢譎之奇觀矣 
　　津保之暗鬭其來已久至近數日益復顯著蓋津方之中心曹銳邊守靖等日日責難於高吳而事事掣其肘故高吳備受苦痛而懾於大帥之威嚴不敢公然反對高又以把持政權爲一般人所不滿其向津方之曹邊加以媒蘖者亦日以多以故津保兩方雖同辦一事而同床異夢各有說不出之苦各思立身於不敗之地而以不甚愛惜之人出爲犧牲以供人之掊擊雙方均挾此意見以暗相爭鬭而所謂各種問題乃受種種之牽制而不能進行日昨光園會議保方要人之與於此會者即欲藉補充閣員問題將曹邊擠出登台免其躱在背後說現成話不負責任曹邊亦知此意故雖有長財長農之希望而終不願犧牲色相一登舞台只拉出張弧袁乃寬二人以爲個人之替死鬼連日各報爲張大吹特吹一若旦夕可以實現且携有若干萬以供各方之取求者至今日則形勢又變張氏長財之說恐亦等於王克敏有空花而無實果其所以然之故則以財政一席須有絶大之供給實非可以空手說話者而連日各方對張之形勢已有不利之朕兆馮軍之連電索餉洛吳不表示態度各機關之大舉索薪皆令張氏感受將來之苦痛而張氏所接洽之外國銀行團原期其先墊欵後借欵以爲過渡之急需者近亦談判中止微聞此種銀行團本係各小資本家臨時之結合與張氏接洽稍有頭緖之後即電告英政府欲取得將來之保障不料英政府復電不加允可且不以時投資於中國爲然此臨時結合之銀行團亦遂宣告解散張所恃以爲活動者至此已失所恃乃電告國務院將彼之命令從緩發表而此一最難問題乃又落到曹銳身上保曹近因各事無甚發展連向高吳詰問高吳亦不自安仍不得不設法拉攏曹邊以爲自救之計昨日吳毓麟之赴津今聞高凌蔚亦將赴保皆與此問題有重大之關係結果若何恐又因互相疑忌而互相推諉矣 
　　軍事問題本洛吳之主張津保鑒於各方之無辦法亦表同情其所主張則壟斷京漢津浦兩鐵路以爲調遣軍事之用對奉則取敷衍主義以不入榆關爲期望對南則利用蘇齊皖馬以攻浙浙旣下則聯合閩贛以固南南下議員亦將失所依倚不得不折而北歸近日以江浙形勢之緊風聲鶴唳若朝夕即當爆發者傳聞原定計畫蘇之某旅進駐宜興皖之某軍集中廣德且由皖首先發難日來馬聯甲向北京要索槍械攝閣已以多數由津浦運往不過蘇省内部能否一致不無問題而馬聯甲所屬各旅長能否一一聽其驅策馬氏自身又肯否孤注一擲均尙難言傳聞浙江方面亦有充分之預備且與海軍生多少之關係兩方變化若何非俟實現後不易斷定他如京漢道上駐在順德一帶之某軍能否不生變動聞洛吳亦已設法調查則其不盡可恃自可想見而虎踞津浦道上之某督軍亦已對其親信之人有可左可右之表示而關外之張近且派遣便衣軍士多人潛往京津一帶有所預備近日京津均已施行秘密戒嚴以防意外而某地且發見某軍之機關部在在皆足予直方以掣肘保方原擬以王承斌移魯率師進駐江蘇爲齊作後盾者爲某所反對而止而更易魯督一事又爲洛方所不贊同紛紛擾擾互相勾引互相防範而軍事之行動乃不能一致而反直派之破壞計畫在在皆有聯絡尤適足以滋直派之疑而無所適從也 
　　選總問題在今日已視爲無足重輕而吳景濓現又向高吳有所表示謂此事若不辦我亦將另定行止决不南下或將回籍掃墓一行高吳聞之大恐故日來國務院又行文催速選總以爲維繫之計而實則吳景濓之包辦主義近已爲人所齒冷留京之各議員近亦有表示不願擁吳爲主席而高吳懾於吳氏之餘威尙不得不勉强敷衍熊炳琦以不能回魯之故亦不得不降心與若輩相周旋實則形神已離適足以表現其劣敗之點而已（八月九日） 
[北京通信] [  隨波]  
　　八日常宅會議之經過 
　　保定會議以後中央一切政權均移轉於津派曹邊王之手保派王毓芝熊炳琦等之勢力行將根本推翻王熊爲自救計不能不急謀對付之策故攝閣之高吳與王克敏會議於西山之後昨又會議於兵馬司常宅對顏王之補充内閣猶戀戀而不舍此席之東道主本爲熊炳琦高吳事後聞之方始加入熊以魯局變化本人地位如何尙不可知不得不另謀活動於北京爲狡兎三窟之計王毓芝則以北京國會之保系爲其一手造成今津系將奪而去之安能默爾故熊王之合作較高吳尤爲密切日來財長問題之將决未决實由高吳熊王對張弧之來未能遽予同意之故而津派又以財長非爲其親信之賬房不可迄亦未有肯絲毫放鬆保派無可如何乃商之於實力派以爲王也張也潘也吾人不必齗齗爭論但懸一可以籌欵之目標即得而近畿實力派力意旨以爲王之上台與張弧比較的有辦法仍側重於王於是津保兩系鬭法之間而又復加以實力派之干涉財長問題遂糾結不可疏解矣 
　　實力派之歡迎王氏無他只以其對軍費上有些計畫不如他人之一籌莫展耳王則以爲伺候保洛不難對於津派之求全責重實不敢問津故一經保定會議王不但對財長一席堅决不幹而中行總裁亦一併辭而去之以避籌欵之衝王顏顧之携手登台本有一種預約王旣中途抽梯顏亦徘徊莫進顧隻身週旋於攝政内閣之間常覺高調獨彈落落難合其所感之痛苦尤甚於顏王而攝政内閣中對此新增之漂亮外交派不但覺其無所補益且有許多地方受客氣之牽制亦不免說不出苦痛也 
　　有以上種種情形故昨日兵馬司常宅之會凡北京政潮中活動之人軍人政客官僚黨魁四大派無不參與說者謂旃檀寺會議以後當以此會爲最盛是日各機關開索薪大會以汽車二十輛遍訪交通博物館及紅籮廠直閙至六時始散高吳之蒞會因之稍遲又因治安問題亦約軍警當局王懷慶薛之珩聶憲藩等入席馮玉祥則以在南苑未至席間所議之大概攝政閣員談補閣王毓芝熊炳琦談時局軍警當局談治安吳景濓王家襄談國會九九八十一歸根結蒂所欠缺者爲錢於是大家感到有催促財長就任之必要但顏惠慶王克敏並無表示（另一消息則謂被邀而未到會）此外津派之邊守靖張志潭彭壽等尙未唱若何異調惟謂最好取决於四爺於是吳秋舫不避溽署願往天津一行酒闌燈炧羣賓旣散吳即乘專車赴天津矣 
　　此一會集各派於一堂題目雖無保定會議之大人物則較齊全吳至津如成績較好高澤畬當繼之赴保一行此沉悶不展之時局或可得一線曙光總之今日政局如是之壞不能不歸咎於津派蓋保派雖忠心擁曹常顧到洛陽方面即對任何方面亦不爲已甚津派則反是以保派親洛認爲擁曹不澈底曹銳且欲一切摒之使不與聞曹家事而大選派中之津保其旗幟乃漸漸分明稍識利害者恒棄津而就保致直系之内部發生許多隔膜使此會仍無絲毫結果則以後種種棘手之事尙屬層出不窮財長問題之解决與否猶其小焉者矣（八月九日） 
[津保人物又開一度會議]  
　　財長問題仍無進步 
　　民國肇造十有二載而政局之支離奇怪以今日爲最國會在北不能開議在南亦不能成會内閣則總理虚懸閣員不備今之自命爲時局中心人物者流或藉杯酒以交換意見或借游山以磋商方案曰光園會議曰曹家花園會議曰袁家花園會議曰旃檀寺會議曰碧雲寺會議曰紅羅廠會議曰兵馬司會議幾於無日不塡滿報上一若會議之後便有相當結果可以促進兩局之解决乃每一會議皆不外使吾人更證實今日台上人物毫無解决時局之方案與能力國會之分裂内閣之七零八落依然如故毫未改善總之今日問題决不在補充一二閣員便能了結若非傾其全力於［法］字着想則一日之中縱有千百會議其無捭於時局可斷言也今之自命爲中心人物者以財長問題爲解决時局之焦點初費九牛二虎之力拉一王克敏不幸王因中行及自身關係中途變卦不肯就戰津派推舉張弧而保派則尙戀戀於王致彼等所認爲必須迅速解决者至今尙未解决熊炳琦來京以奔走閣事爲已任覩此情形自極焦灼昨日（八日）又約同高凌願吳毓麟王毓芝爲主人具柬邀請馮玉祥王懷慶吳景濓王家襄顧維鈞顏惠慶王正廷王克敏張志潭李鼎新程克袁乃寬劉彭壽邊守靖等二十餘人讌會席間自談及時局問題（王克敏辭未至劉彭壽在津未回）而財長一事尤爲大家所關心者微聞衆仍以先准王克敏給假三個月俾離開中行再促其上臺爲第一步辦法至延長攝政期間恐爲事實上所不可免大家亦認爲可行蓋國會旣不能成會則攝政期間不得不略爲延長以維此局面吳景濓報告近日到院支領歲費議員有五百八十一人之多果能盡數出席不但憲會可開即選會亦可成隠約之中表示國會勢力仍不可忽視維持國會即所以維持彼自身之道但衆以議員在京縱有五百八十一人之多而憲會常會累次不成亦實無辦法非有切實補救方策則拖延愈久解决愈難惟大家皆皆無具體辦法故談話又無結果而散 
　　財長問題日來喧傳張弧不日上臺者益盛且謂次長已定朱有濟張竸仁將自行辭職云云以愚所聞張弧長財之說自極有力但各方是否一致同意則大有疑問暗中排張者確有其人况張自身對於籌欵一層仍無把握其不敢貿然承諾亦在意中自身之地位旣未確定則次長更說不到張縱官興極熱而袍笏登塲恐尙須經過相當之期間也 
[參議院開談話會]  
　　常會流會 
　　昨日（八日）參議院開會仍由谷嘉蔭爲臨時主席延長至三句鐘主席報告簽到議員七十二人相差法定人數太遠大會宣告延會但有報告事件可否改開談話會衆贊成遂宣告改開談話會由主席報告上次談話决定每星期三開一常會並决定將郭步瀛提出延長國會會期案列爲第一案將修改本院議長互選規則案列入第二案但查國會組織法同一議案不能同時提出於兩院現在本院常會屢次因不足法定人數不能開會延長會期一案旣經列入本院議程衆議院勢必不能提議兩下均有躭誤此事應請大衆討論宋楨謂谷主席所言旣係實在情形延長本會會期一案本院自可暫不列入議程讓衆議院先行提出討論侯汝信贊成宋說范鴻圖謂第二案修改議長互選規則一案亦可暫撤對於不出席之議員同人可各負責勸誡告以必須脫離了議員職責方得爲其他之政治活動否則請速列席藉盡議員天職主席謂下星期三開會否辛漢謂下星期三可以不開常會俟衆議院將延長會期案通過移付後再行開會侯汝信謂星期三一次常會是上次談話會所决定議程可以改訂常會不能停止致使參議院機關無形消滅辛漢謂旣無議題又何爲開會苗雨潤亦主張停議免得開會不成致報紙上多所議論主席報告尙有宋議員楨提出維持兩院法定人數一案可否於下次開會列入議程提出討論衆請秘書長朗讀一遍陳定遠朗讀宋楨等提出維持兩院法定人數辦法云憲法會議流會至二十餘次兩院常會亦以人數不足不能開會法統中斷中樞解紐民國形式等於破產凡我同人寗忍坐視謹擬維持法定人數辦法規則如蒙贊成請列台銜爲荷㈠由議長召集兩院議員組織各省兩院議員同鄉會㈡由兩院議員同鄉會公推參院一人衆院一人或二人爲本省調查員㈢調查對於離京議員及不出席議員負設法招致疏解之責任遇有特别情勢力有未逮時應報告同鄉會設法辦理陳定遠報告畢主席諮詢大衆意見宋楨謂本議員所提出之案並非一種法律案可開談話會討論衆贊成主席以下星期三開談話會討論宋議員維持法定人數辦法諮詢大衆衆無異議遂宣告散會 
[謠傳鬧餉中之北京]  
　　軍警無形戒嚴 
　　前日（七日）午間京師警察廳忽頒緊急命令派保安隊防守各車站下午又派保安隊消防隊偵緝隊嚴防安定德勝東直西直朝陽平則各門步軍統領亦派游緝隊協助防護除前三門（即正陽崇文宣武三門）狀况仍照常外其餘各門至晚七時即一律關閉風聲鶴唳商民莫不惴惴此次謠傳不穏之軍隊聞係駐北苑之陸軍第九師一部份與駐西苑之陸軍第十三師一部份原擬六日進城索餉嗣經上中級長官勸阻未能實現故改於七日進城此項謠言傳出後一轉瞬間已閙得滿城風雨草木皆兵直至昨日（八日）並未發生何項變故人心略定惟步軍統領衙門警察廳所派出之軍警仍未撤去聞高凌　昨早已與王懷慶聶憲藩薛之珩等秘密籌畫籌欵發餉維持亦中治安辦法一面電請曹錕速定財長繼任人物不知此驚濤　浪之北京城中能否長保秩序也又據某外報云近畿某軍隊因憤政府積欠餉銀久不設法籌撥以致愈欠愈多遂使彼等陷於窮極不堪之境故有結隊進城向攝政院積極索餉之消息此等謠言傳入京城後軍警當局頗爲惶恐除急令軍警嚴行防守各城門俾阻某軍進城以資保護治安外復將此情報告於攝政當局請速籌欵以安軍心故昨日（八日）攝政院有緊急會議商籌對付辦法軍警當局又以京城首都爲各國公使駐節地稍有暴動於國際地位影響甚鉅亟應嚴密佈防以資鎭懾而各路火車進城缺口處防守尤應嚴重故昨日已派得力兵警嚴爲防查並在京漢京奉兩路前門車站上各添派兵警四十名俟火車到站時從事檢查且將該軍警等分作八班以便日夜輪流稽查此外復經提署警蔡廳各派幹探十名共二十名组織一隊派赴郊外某軍隊駐屯地附近偵查某軍行動隨時由電話向本機關報告一切若果有變動時城内即可早得信息不至措手不及昨晚九時軍警當局忽又下令各隊嚴加戒備勿稍鬆懈俾免貽誤事機一說此次京中無形戒嚴係因本月五日王承斌通告王懷慶謂數日來有多數奉軍弁兵改服便裝潛由海路來津或經由鐵路入京擬在京津間圖謀不軌務乞嚴爲警備等語惟此項消息出於直方所傳布恐非眞相也 
[英使抗議銅圓低落]  
　　　要求勒令各省停鑄輕質銅圓 
　　　天津英商公會代表羅司氏Ｂopse上書駐京英麥公使謂中國銅元日見低落有碍兩國商務請英公使速提抗議麥公使昨特備具節略送達外部請勒令各省限時停鑄其措詞頗爲嚴重内容如下查中國歷來幣制以及行使銅幣與銀幣竸爭貨幣之地位實於兩國商務大受影鄉且經濟家與工商界尤不滿意凡此情形實由各省造幣廠濫鑄銅元漫無限制而起投機家乘機操縱以致市面時常搖動不定價格逐漸低落遂成今日之現象據本國商人羅司（Ｂose）之調查報告書所載羅司氏近來曾搜集得通行銅元二百餘縣之報告及其流行之銅元形式共有五十餘種託天津化學化騐所代爲化騐查民國三年華政府所公布國幣條例所定一分銅元重量一錢八分銅質當含百分之九十五而化騐此五十餘種銅元之結果重量固有差異而所含銅質大相懸殊大抵重量相差約弱百分之一十六而含鈿僅及百分之七十三四左右即成色最高者亦不過百分之九十（中略）論銅厎跌價之由雖因市面銅元充斥之故實則［濫發紙幣］亦爲一重要原因蓋銅元票之發行不必定由官廳舉凡錢莊典當以及有信用之店舗皆可爲之如直隷一省之銅元票種類其總數竟有一百六十九種之多且此等票面普通者每票僅有銅元十枚故極易發行再除上述原因外猶有一種［私販］專將銅元由甲省私運至乙省或仍由乙省運至甲省其程序與目的無非將兩省價格懸殊之點販運銅圓增損而調劑之藉以侔利亦爲銅元低落之一原因今欲挽救上述種種頗非易事根本辦法惟有請中國政府勒令各省停造輕質銅元 
[旅京魯人赴院請願]  
　　山東旅京同鄉會爲罷免田中玉及反對周村開闢商埠問題前日在化石橋山東中學開會議决赴國務院請願聞昨日午後五鐘山東旅京同鄉代表管象頤朱家楨等八人同到國務院請願適逢國務會議正在開會之際高凌霨因派張廷諤在秘書廳會客室接見當由管朱等面遞公呈一件節略一扣其請願事項共分二類㈠反對中央允許日人在周村濰縣坊子等處開闢商埠㈡請即罷免山東督軍田中玉關於日人開闢商埠事宜管象頤發言云日人在魯省要求開闢商埠魯人以關係本國利害亟宜斟酌愼重考慮風聞日人要求先開闢張店濰縣高密三處現在内務部調查高密並無開闢價値有允准先開張店濰縣之說如果確實關係地方治安甚重現在山東盜匪遍地倘准如所請難免日人不勾結土匪擾亂治安及供給軍械情事並請在此時期停發以上各處外人游歷護照以免意外又有李范等發言云山東自臨案發生後諸城肥城郯城等處土匪蠭起田督旣不能防患未然事後又不竭力剿辦外人對於田氏漸多責言魯人亦頗時懷驚恐可知田氏毫無保衛治安之實力請中央即刻罷免以慰民望張廷諤答云日人請求開闢周村等處商埠中央並未接到此項公文想係謠傳倘如眞有此種請求中央必不輕允余敢擔保决不能成爲事實請轉告貴省同鄉諸公至罷免田督一節中央正在維持現狀之時實無此能力更動疆吏並須徴求各省同意且田督任内軍政及臨案交涉一切手續辦理尙未完竣似未便驟易他人貴代表等之意見余必爲代達云云各代表等以未得完滿結果聞日内擬進行第二次大請願不達目的不止 
[旅京皖公團電請勿加入戰團]  
　　皖省旅京各團體代電云上海申報鑒頃致馬聯甲一電文曰蚌埠馬督理鑒比歲以來皖省迭受災　　　匪禍創夷未復百業凋零爲今之計亟待撫畜流離保養元氣詎遭政變舉國惶然皖居長江腹心尤爲各方注視一旦干戈四起必受池魚之殃皖人溝壑餘生豈能再膏鋒鏑同人等懼鄉國淪入旋渦孑遺之民將無噍類用本主權在民之旨集會討論共策安全僉以鄉鄰有鬥自宜披髮纓冠鬩牆之爭何忍燃萁助燄吾皖應以保境安民爲宗旨倘不幸發生變故皖南北之軍隊不得加入任何方面戰爭以延長鄰省禍亂尤不許客車侵入擾害治安如有違反此意者即爲吾人之公敵吾人雖赤手空拳亦不難籌對付之策耳事機迫切特電陳情即希察照旅京安徽同鄉會等同叩等語特此奉聞旅京安徽同鄉會江朝宗張廣建李國筠等旅京皖事改進會高一涵李辛白等旅京皖事革新會廬中岩孫龍文等皖人同志會李德膏孫慶福等旅京安徽裁兵協會張武董嘉會淮潁學會秦燭桑高伯厚等皖籍學生同志會劉季達陳元復等新皖社余之風胡維棟等旅京安徽裁兵促進會吳健吾宋鑄廷等同叩 
[濟南通信]  
　　學界將促省長回濟　敎廳集議庚子賠欵 
　　上下游河工之險狀　上游河務局長辭職 
　　山東省長熊炳琦入京辦選已經匝月經省會各團體一再電促迄仍未回昨學生聯合會開臨時會由某股長提議謂目前山東諸多要政亟待整理而政界首領熊炳琦僕僕京保有矌職守於山東全省政務大有妨害擬請以本會名義電促返濟衆贊成遂推某君起草大約明後日即可拍發 
　　退還庚子賠欵英日兩國已有正式表示其餘各國正在籌商所有退還之賠欵敎育界擬留作敎育經費昨敎育廳特發出公函招集各敎育機關人員在廳署開會以資商榷函云逕啓者各國退還庚子賠欵問題解决在即所有留作敎育經費一層亟應事前詳細加討論茲定於本月十號早十點鐘在廳署開會共同商榷務希即時駕臨爲荷此致某先生山東敎育廳啓 
　　河工消息前數日略爲平穏近因不時暴雨河水陡漲據河務局消息黃河中游南岸東阿縣屬之王坡范坡大埝石壩被凌塊刷塌十餘丈經北營馬營長督率兵夫搶護未出巨險因石料缺尙未修復昨日河水陡漲又將壩尾淘坍多丈已刷至埝根岌岌可危方知事馬營長雖親飭民夫捆枕搪塞猶未化險爲夷又下游分局長王露洪亦來電報告略謂南四營閻家楷埽二十七段入水者有十一段其餘出水者有尺餘及數寸不等佛頭寺楷埽九段入水者三段彩莊下路家新做楷埽六段溜勢頗急無石護根誠爲可慮北四營三不趕楷埽四十三段冲塌者五段入水者十八段其餘有平水有出水數寸或尺餘者所存楷葦料不敷廂埽之用黃家嘴劉來河李莊各埽多與水平不大吃緊王莊各埽内入水五段第五十二六十一壩坍塌四日搶護可保無虞惟石料無多恐不敷用如能再添二百垜方能敷衍至大馬家一首二段楷埽入水又續百垜應需各料望速派員購買迅運來工以濟急用 
　　另一訪函云山東上中下三游河務局長夙稱肥缺上游局長王謝陳任職多年在河工上實有一部分潛勢力去年熊炳琦蒞任王曾運動河務總局長並在報紙上披露其治河方策後雖未成事實然其覷觎總局長仍未稍息乃十餘日前王氏忽遞辭呈且不俟繼任人至即棄職赴滬外間皆疑莫能明茲悉王係無棣縣人與前魯督張樹元同鄉且同隷安福系徒以供職河工故安福敗時得免於難近來張樹元垂涎魯督命王赴津帮忙事機不密爲王承斌偵知密告熊炳琦使逮捕王氏熊之左右有與王交好者飛函告王王遂即立遞辭呈匆匆赴滬所有上游職務已由河務局委石料處長王蘭芳暫行代理矣（八月九日） 
[杭州快信]  
　　一師慘案地審廳昨午後宣佈主文俞爾衡錢阿利畢和尙各處死刑俞章法處徒刑五年各犯不服已决提起上訴 
　　閩南戰事消息言人人殊難得眞相督辦處日有閩電内容亦秘微聞臧部作戰尙稱順利浙之衢防極爲安謐 
　　此間連日有颶風今晨更甚午刻城站滬杭旅館吹坍前面樓房三間係會計室及元號各房間幸未傷及人命其貼鄰迎軿茶樓亦遭波及此外牆塌壁倒者不計其數　　浙沙灶地墾放總局紹台兩屬分局長（即籌備主任）因地處重要尙未得有相當人員聞爲節省經費計各分局除局長外僅設文牘會計庶務調查科酌減員額餘均附屬 
　　壬戍水災會已告結束各道尹紛紛開呈辦振人員保案會稽道尹已送達第三批名單即日彙案咨獎 
 
 

Page 8

 
 
第一萬八千一百二十五號;中華民國十二年 西曆一千九百二十三年八月十二號
星期日 * *自由談消夏特刋第四號 
[西瓜燈] [  徐絜]  
　　西瓜爲炎夏之珍果原產於西域故名色綠瓤紅多液而甘味王廙所謂消署療饑蕩愪解渴者也今人食瓜食瓤而棄外皮不知瓜形渾圓而色暗綠雅宜製燈爲夏令雋美之玩具也昔劉植瓜賦有云斫以金刀四剖三離承以雕槃罩以纖絺此雖與魏文帝所謂浮甘瓜於清泉同一雅人深致而西瓜燈之製其即濫觴於斯乎燈之製法選擇渾圓之瓜剜去其瓤於瓜上以小刀雕鐫花草蟲魚翖毛字畫等物上綴以紙紮之花綵夜間中燃以燭則所鐫之字畫豁然呈露燈光作慘綠色見之殊覺凉爽蓋綠光熒然之故也若取較大之瓜於四方鐫方圓六角等形中樹一軸上綴紙輪剪紙爲人馬等形黏貼紙輪之下燈底燃以燭上激紙輪空氣因熱流動而生風風動紙輪人馬亦隨之而轉旋轉不已自燈外觀之活動如生此名西瓜走馬燈係絜廬所創造者也星月旣上院中懸西瓜燈一二仰首視之宛如觀電影也 
[消暑韻語] [  奚軾]  
　　窗明儿淨焚百和香一鑪看嫋嫋紫烟幻成舞帶式萬轉千𢌞况如身入瑤臺覩天妃飛舞極翩躚之致心地爲之一清取玻璃之杯滿盛清水滴濃墨於其中幻成雲烟或垂或浮宛如身御飛艇巡視天空清風徐徐凉澈肌骨 
　　小齋畫寢午夢初回聽蟬聲唱澈忽恝然飛去背誦蟬曳殘聲過别枝句覺詩景畢眞益增讀詩興味 
[古今人之避暑] [  楓隠]  
　　㈠古人避暑柳塘垂釣竹院敲棋今人避暑總會打麻雀舞臺看新戲　　 
　　㈡古人避暑荷露烹茶冰絲調藕今人避暑吃牛奶冰淇淋喝薑汁荷蘭水 
　　㈢古人避暑豆棚瓜架閒話桑麻今人避暑屋頂花園喁喁情話 
　　㈣古人避暑掉一葉扁舟於綠陰深處聽蟬今人避暑乘一部分汽車在大馬路上兜風 
　　㈤古人避暑瑤琴一曲來薫風今人避暑短笛無腔信口吹 
　　以上五則皆古今人避暑之異點也試問孰雅孰俗孰高尙孰齷齪孰爲有益孰爲無益請個中人有以語我來 
[冰雪因緣] [  徐碧波]  
　　炎夏怕道熱字苟一思及冰雪凉意當澈心脾消暑綠蔭中偶有所憶誌之用祛奇炎 
　　冰山　雪窖　冰片　雪花　冰肌　雪膚　冰人　雪客冰柱　雪宮　冰簟　雪欄　冰室　雪室　冰鼠　雪蛆冰囊　雪線　冰梅　雪藕　冰糖　雪棗　跑冰　踏雪著冰　臘雪　抱冰　嚼雪 
[暑天冰語] [  鄧仲恩]  
　　北極人之窗以明澈之冰爲之 
　　北極人之居室以堅硬之雪塊構造之 
　　溶冰一格蘭姆須用八十格羅利熱力 
　　凡物熱則漲冷則縮此公理也顯此亦不盡然當水成冰時其體積不减反增凡一方尺之水能成一另九方尺之冰 
　　置之太（Ｅther）少許于手掌上則覺凉爽無比蓋以太之蒸散力甚速能去手掌上之熱度故（不受酬） 
[還是遊戲場好（上）] [  伯奮]  
　　熱天又到了那太陽在半空中照下來好像各人頭上頂着一把火傘他的熱度把馬路上的柏油都晒得能夠流動有錢的到那時候多在家裏開的是電風吃的是冰淇淋嗬囒水偶然出來坐的是汽車馬車用脚走的差不多是沒有的惟有那拉黃包車的爲了幾個銅板角子跑得上氣接不着下氣半空中的太陽不見得行因爲他可憐便把晒在他的身上的熱度減一些兒他頭上的汗像黃豆一般大小的直流他兩脚踏在　　　柏油上好像踏着燒紅的鑊子那坐在他車子上的一手拿手巾揩頭上的汗嘴還不住的說他拖得不快一到了下午七點鐘那酷虐的太陽好像因爲他熱度低下便去有些難爲情也似的避過了到了這個時候不論有錢的沒錢的都搖搖頭吐了一口氣說道今天怎麽這般熱夜裏終要尋一個地方去乘乘風凉纔好說着心裏就轉了一個念頭好像說［還是遊戲場好］ 
　　一個滾圓的月亮掛在空中照得大地通明白天裏受過太陽酷虐的人都覺得這月亮分外的清凉可愛這時候月亮下一個狠大很熱閙的所在男的女的都像穿陣也似的往來不絶裏面已擠得不得了那大門口進來的還是像潮水一般那裏面什麽影戲咧文明戲咧京戲咧各種百式玩耍的地方看的人都坐得連空位子也沒有一只邊頭還有許多立的將這地方圍困得水洩不通那一陣陣的汗酸氣倘然給平常人的鼻子裏吸進去到了肚子五臓神一定就要起來反對不過這時候在塲的人嗅着他們倒也不覺得什麽另外又有一個露天的空場擺了許多桌子檯布雪白這時候也都坐滿了裏面冰淇淋嗬囒水什麽都有坐的人無論老少男女好看的難看的九成九都打扮得很漂亮倘然遠遠地一望就可看見他們頭上手上的金剛鑽不論眞的假的都一閃一閃在那裏同空中的月亮鬥光那三五一羣的男子見了女人不管是什麽人便評頭品足的談論這時候一隻靠邊的桌子坐着兩個婦人年紀都有四十開外一個坐在右邊的是一個胖子穿一件白米通紗衫把粉紅的月牙式緊身馬甲在電燈同月亮下映了出來十分奪目下邊一條黑紗裙一雙裝天足的小脚穿一雙白絲襪登着湖色尖口的平底鞋帶一副比黄豆還要大的珠圈左手臂圍一隻時式金手錶右手中指套一個金剛鑽戒子年紀雖然四十多歲臉上濃濃的也敷了一些粉薄薄的還施了一些胭脂一個坐在左邊的身條廋了許多穿一件白夏布衫下邊也是黑紗裙帶了兩只金戒子耳上也是一副珠圈不過比那胖婦要少一些兒桌子上擺着玻璃杯嗬囒水只見那瘦的對胖的說道阿姨舊年夏天裏我不在此地碰着你如何能有今日的適意那胖的鼻子裏笑一笑道這也要你們金媛情願的我有什麽功勞那金媛的娘道差是不差但是不碰看你我如何曉得這條路我想我那死鬼臨死的時候還囑咐我給金媛讀書我那死鬼眞是書顚子讀了書有什麽好處呢虧得去年就碰着你不然一年的機會老早就差過了我那金媛聰是聰明的不過讀了三年書字也識了許多倘然我到現在還不碰着你金媛豈不是還在學堂裏讀書麽那一季一季的學費像流水一般的付出那裏有現在的好不過給人家曉得倒有些不大好聽 
[死灰復燃] [  餞釋雲]  
　　冰人是一個性情很冷僻的青年平日也沒有什麽朋友往來應酬的忙碌自己租了小樓一楹終日將門嚴閉着不放一人進去他是在一家公司中當書記的除了和同事們在公事上說幾句話外便一天到晚老不開口了他回到家裏只孤零零地一個人閉着眼睛默默坐着好似古寺老僧入定一般他天天總是這樣從來也沒有改變過 
　　公司中辦事的人大抵年輕人多每當公事完畢了便大家聚在一起談論談論到後來就不免要說到一個情字了有的見冰人爲人孤僻便和他打趣道你雖然這樣靜默放出一付道學面孔倘是有一個妙曼女郎走近你面前不知你心裡動也不動冰人道我的心已化了死灰再也沒有復燃的日子了我的心已化了石塊再也沒有知覺的日子了怎麽叫做情怎麽叫做愛又怎麽叫做父母妻子兄弟姊妹親戚朋友無論你親熱得怎樣交好得怎樣試問過了幾十年還不是大家分散各歸各麽所以照我看來這些都是空的就是天下萬般事也莫不是空由此而論便是人生一世也不過一塲春夢罷了人家聽了他這番議論雖然不甚懂得但知道他有一付怪脾氣所以也不去和他理諭 
　　好熱的天氣那烈火般的太陽高高掛在空中施看炎威寒署表的熱度差不多有九十度以上一輩人們嘴裏吃着冰淇淋嗬囒水外加還有風扇不住的送着凉風但是還一刻不定嚷着熱·熱·最可憐的街上的勞工們爲了幾個錢來來往往跑得上氣不接下氣身上臭汗也只是流着但是天氣無論怎樣熱得利害終不能使冰人那顆已冷的心再熱起來 
　　［未曾開言我的心難過提起家鄉淚如梭］這是浣紗溪中一段二六的開首　句公司的隔壁一家人家正新買了一座留聲機器正開着唱呢唱這段戲的人是一個老伶工名喚雙處聽他唱得好不悲凉這老伶工家裏本有難言之痛所以唱這幾句時愈加覺得動人此時公司中公事差不多已完畢了因此大家聚在一起側耳聽着手指敲着桌子拍板眼嘴裏也學他哼着氷人的那顆心本來冷得同氷一般了不知怎麽今天聽了這幾句戲心弦頓時突突的振動起來了他一向嚴閉的心幕竟慢慢的拉開來咧便湧出三年前的一齣大悲劇今天伊去了伊到什麽地方去伊不是到上海去嫁人麽唉忍心的伊竟棄我而去了哦這並不是伊的罪惡實是我沒有金錢的罪惡我倘是有了金錢伊怕不嫁我麽伊再會給人奪去麽但是不能算伊的忍心因爲伊是一個性質很懦弱的女子伊本來並不嫌我貧本來很情願嫁給我的可是因爲我的家境不如伊伊的父母便將伊另嫁了我的家庭裏也不許我和伊再通一封信我因爲這一氣便離開了融融洩洩的快樂家庭跑到上海來想和那萬惡金錢奮鬭可是於今已幾個年頭奮鬭的成績如何他想到這裡不禁哈哈大笑也學着留聲機片高唱那［未曾開言我的心難過提起家鄉淚如梭］·公司中的同事們大家都奇怪得怎麽似的以爲他竟發痴咧唉留聲機片的力景眞比烈火似的太陽還利害竟把他已死的心弄得死灰復燃了 
 
 

Page 9

 
 
第一萬八千一百二十五號;中華民國十二年 西曆一千九百二十三年八月十二號
星期日 * *   
 
 

Page 10

 
 
第一萬八千一百二十五號;中華民國十二年 西曆一千九百二十三年八月十二號
星期日 * *國内要聞二 
[漢口破獲販運嗎啡案續誌]  
　　禁烟大員主張嚴辦　案犯運動各界之眞相 
　　漢口寗紹公司私販大宗烟土嗎啡案情節重大且因案中要犯日以重金運動銷滅更益引起各界人士之注意預料此事决非輕易含糊所能了結茲據確切調查此案主要人犯即爲蔣老三忻敬甫（即向錦甫）至外傳某銀行行長史某亦爲内幕主要人物之一但據個中消息史氏對於寗紹公司事鮮所過問謂其參加此毒害羣衆之營業殊非事實惟其公司人員乃有此不正當營業而史不之覺察則爲史氏百喙莫辭之咎蔣老三等憑藉寗紹公司勢力糾合武漢各西藥房經營嗎啡海綠英等生意其基金總額達一百二十萬元此項組織創始自何時則無人能悉此次突被破獲亦事出意外蓋寗紹公司轉運此項毒藥布置極爲嚴密故自滬運漢均能避開關吏之耳目近忽被禁烟大員行署密查潘雲舟梅占魁等所悉以寗紹賬房大門向英界一碼頭乃密商巡捕先由潘雲舟假以問事爲名闖入賬房首先拿獲烟具即出召其同夥入内扃門搜查當時搜獲違禁物品實爲紅土兩件海綠英二十四磅（每磅約値六百五十元）製就白皮丸八箱嗎啡一箱總共値價二十六餘萬元與前報所載者略有出入潘雲舟等當將所獲海綠英等帶回並抓獲蔣老三忻敬甫二人到署斯時禁烟大員李開侁方在　山由坐辦趙南山略訊一次旋被業主會會長及漢口水電公司總理萬撝伯保出聽候行署罰辦蔣老三等釋出後遂以重金勾出趙子安向行署人員接洽願以一萬三千元贖回贓證希圖避重就輕以尋常烟案輕罰了結又恐武漢各報館爲之宣傳復勾出報界中敗類張某代向各報疏通勿問此事但行署中人以此案重大不願以區區萬金輕予發放而報界以張之從中呑蝕分潤不匀又起内鬨包辦運動之計畫大爲失敗又有公民陳某周某等恐官廳爲金錢魔力所誘動特延聘律師范鎬提出此案意見書呈請各當道依照販賣嗎啡條例從嚴處辦並在文藻齋印刷傳單十萬張羅列此案眞相及蔣某等運動情形分發省内外以促各界之注意是此案形勢已日趨於擴大李開侁接到行署電告後當即復電謂案情重大不可含糊了結令將贓證保存俟彼回省嚴辦因是行署人員復將蔣老三忻新甫傳到送押武昌縣聽候李大員發落李已於前晚返省當在行署傳齊往搜各調查面詢一切情形並與坐辦趙南山等磋商此案辦法决定澈底根究依法嚴辦蕭督亦大爲震怒昨曾以電話請李入署囑勿輕縱外傳李大員已定判罰一萬五千元殊非事實大約不日交送法庭也又禁烟大員行署密查員王文疇昨日函禀李大員關於此案經過報告頗爲詳盡茲覓得原文爲錄於下爲報告事竊此次寗紹公司販賣大批烟土嗎啡被漢口監察處破獲後迄今已逾數日謠言紛起眞相莫明文疇因知此案不惟與漢口烟禁有碍且與鈞署名譽有關遂向各方面秘密探聽約得有數種事實㈠是日經監察處破獲贓證爲紅土兩件海錄英二十四磅（每磅値價六百五十元）製就白丸八皮箱烟具一全套㈡販賣此項違禁物主要犯爲寗紹公司股東某銀行行長中洲大藥房經理史晋生史因恃有寗紹公司輸運之便利故常營此不正當事業以圖厚利㈢漢口各西藥房販賣嗎啡者十居八九大約史晋生即爲若輩之領袖此次不僅爲中洲藥房販賣嗎啡之鐵證且與漢口全鎭西藥房有關㈣案破之後史晉生因欲救濟名譽派人四出運動以謀彌縫聞官廳方面係派趙子安接洽報館方面係派張雲淵接洽報館方面運動費爲五千元因張經手中飽致分配不均頻起内鬨其有未經分潤者現正收羅事實竭力攻擊將來必因此惹起極大風波鈞署方面亦謠傳史晋生願以一萬三千元運動費贖回原物而鈞署標價爲兩萬元因價格懸殊雙方尙在磋商中云云竊思鈞座膺命至今廉潔自持遐邇皆知無日無時不以肅清烟禁爲念凡此捕風捉影之談當然不足損鈞座於毫末惟漢口爲外人觀瞻所系較他埠尤爲重要今竟有此無恥奸商弁髦法紀破壞烟禁貪圖個人之私利陷同胞於水火存心狠毒曷可言喻且其嗎啡白丸額量之鉅爲從來所未有一家如是全鎭可知宜有以嚴重懲治以儆刁頑而肅烟禁至鈞署任事職員本皆潔身自愛之士然空谷來風不可不防是又在鈞座處置何如耳文疇職在密查對此重大案情聞茲奇異謠風　默難安不敢不報專肅奉呈伏乞鑒核漢口密查員王文疇具 
[重慶通信] [  歐滄]  
　　川北軍將大舉會攻墊江 
　　顏德基敗退之經過情形 
　　墊江者重慶夔萬間之一縣也此地爲萬縣由陸路赴重慶之一要站自水路觀之墊江似不甚重要惟從陸路論墊江之重要不亞於梁山兵事家之所謂扼塞之地形勢在所必爭者也墊江右鄰鄰水左倚梁山背靠大竹俯瞰涪州　都長壽四通八達實爲不易守之地現在第一二兩軍雲集合川潼南一帶磨礪以須欲一决最後雌雄墊江爲二軍後方之重要區域設前方戰事方殷後方被人俶擾爲軍事家所大忌故第二軍近日决定擬會同北軍黔軍大舉攻下墊江再向潼川遂寗合川潼南之第一軍作大規模之包圍查墊江原係二軍防地駐有第二師清鄉軍司令文光烈（煥章）及第二軍二混成旅右翼指揮張焱熙又第二軍右翼游擊總司令蔡時敏等之隊伍以兵力論尙不薄弱以軍實論却未見充裕所謂能守而不能戰之兵也然不能戰亦未必能守上月駐紮忠州之顏德基本從前第七師師長因黨派關係被熊克武派隊擊潰其時顏固駐紮綏定一蹶不振乃逃命陜邊去年楊森屯兵鄂邊顏間道走謁願爲效死楊以三千金佽助之回川募集舊部並指定忠州涪州鄂都爲顏部之防地直轄共五團之衆楊森戰勝一軍直趨簡州顏乃派人赴前敵要求請立即下令任已爲第幾師長楊以川戰結束方將大舉裁兵未宜擴充却之顏用是怏怏熊克武在成都聞訊乃派遣心腹赴忠涪向顏游說且以重利誘之熊克武腦力堅强熟於操縱川人土語謂之揉水漩顏果爲所動遂在忠涪獨立牽製二軍後方爲脫離二軍歸附一軍之初步適北軍用安康輪運械入川甫抵忠州顏乃勒令北軍繳械盡奪其軍實而後擊沈其船隻督隊直攻萬縣被駐萬第十八師旅長劉鐵珊奮力抵禦顏始敗退梁山顏抵梁山後値陜軍第七師旅長劉寳善軍隊趕到將顏德基逐走墊江顏猛撲縣城守軍蔡時敏張焱熙文光烈等當即出城迎戰衆寡不敵一戰而敗各軍被顏部擊斃數十人傷近百人遂於本月十二號午後四鐘退出墊江文光烈副官楊文淵並被獲去文部乃退駐涪州屬之鶴遊坪蔡時敏則退到與酆都交界地方文光烈乃將其軍隊重新編制委程季青爲第一縱隊長方均爲第二縱隊長彭方如爲第一團長胡正鈞爲第二團長連日派人來渝在第二軍部請領子彈預備反攻楊森在隆昌聞墊江失守當即飛電駐守鄰水旅長包曉南督隊進攻墊江新近攻克江津之第十七旅三十四團團長白駒驍勇善戰與楊天驊齊名數日前電陳意見以後方未肅清前方决難得手擬請率所部溥掃後方先攻墊江軍長楊子惠旅長郭汝棟均覆電嘉獎准照計盡進行刻白駒已率隊逕過重慶向下游墊江開拔矣駐大竹之黔軍駐梁山之陜軍駐萬縣之北軍均奉令預備分撥隊伍會攻墊江現在佔踞墊江之顏德基軍隊部衆約五團人有水機關槍四挺雙方正凖備鏖戰勝負似無難逆覩第二軍如果將墊江攻克此路打通則後方始能聯成一片也（七月二十九日） 
[福州通信]  
　　省垣財政之現狀　閩省政界之波瀾 
　　財政廳長林炳章因羅掘俱窮於前月底復向孫督理王帮辦薩省長辭職因接公函挽留未能卸肩近將茶稅借欵第二次付欵五萬元分潤各機關然杯水車薪何濟於事至軍費一項孫督理原向財政部領到印花稅票三十萬元然商界當此凋零之秋何能籌此鉅欵現經商會勉籌二萬元以濟急需須由印花處付票十萬元抵押以十三年一月爲還欵之期惟海軍及王軍能於下游設法軍餉則財政前途或不至於破産也 
　　省公署於前月底發表水利局長林祖密撤任以市政局長鄭貞瀋調充遞　市政局長以前警務處長胡桂商接充緣鄭局肯藉口墊欵不允交卸現已疎通清楚俟鄭氏接任水利如無阻礙即　市政局與胡氏不日即可分别交接又省署前委印花處長鍾訥爲建安道尹遺缺以閩海道尹柯洛文調充遞遺閩海道尹則以建安道尹傳卓霖接充現柯道尹已於五日接任印花事務俟傳道尹到閩即卸閩海道兼職惟周蔭人師長聞建安道缺出即委其秘書孫毅成接理電省查照經薩省長情商無效現擬任鍾訥爲省署秘書又閩南收復後已由省署飭令陳培　回厦門道尹任尙有運副及各縣知事逐鹿者多未經正式發表已由當地軍界委代者不少至電政監督亦呈奉王帮辦准委邵君衡等六員爲各地電報局局長之戰 
[徐州纓槍會聚衆抗捐記] [  雲]  
　　徐州一帶有所謂纓槍會者會中人皆持舊开兵刃之標槍其纓子有紅白色二種紅者名紅纓槍會白者名白纓槍會考其實乃大刀會義和團邪敎之餘孽也其首領以拒匪患衛身家爲說故鄉愚多趨之若騖此會發生已數年今已蔓延各縣成爲一種有力之大會黨凡入會者焚香設誓叩首敬神禮拜老師老師遂傳以法術畫符呑下身旁復帶符籙數張此外復每日練運氣之工謂如此可避槍砲彈丸着身不傷以標槍刺人無不中者云其服裝至爲奇異人皆赤臂腹間帶一紅布大兜肚符籙即藏其内手中所持槍常不離身雖到田内耕耘亦挿置身旁令人望而生畏彼會中亦有戒律一不搶奪二不姦淫三不怕死然不能人人遵守往日會中人常禦匪得勝因而更神其說謂槍彈如何不能傷身狀以爲舍彼不能致太平鄉民以其能禦匪也信仰入會者愈夥該會勢乃大盛其實彼等以心齊氣盛勝匪豈眞有神力耶 
　　抗捐原因銅山東鄉房村市保衛團董賀占元爲人不甚孚衆望十日前派團丁至附近之趙家圩向各農户索保衛團捐（按地畝攤捐加二百餘文）趙圩圩董趙某代表答復謂我等前次遭搶飛報求救乃保衛團不來一人是直等虚設今我等已有纓槍會自衛用不着保衛團前認之捐不能照納賀占元乃帶兵丁交涉趙圩亦聚集纓槍會數百人示威賀遂以趙圩聚衆抗捐禀縣趙圩於是聯合隣莊及會黨千餘人揭起紅色黑字之替天行道大旗以謀抵抗形勢擴大矣 
　　察看情形縣長據禀派警備營李明德帶馬隊六名步隊二十名前往察看情形該圩聚衆數百聲勢洶洶不許人寨李隊長勢不佳只說閲邊從此經過敷衍數語而回越數日傳說該會復聯合單集市各莊聚人更多崔知事遂改派警備營帮帶韓介石前往解散該會不服則捕其首領韓奉公文將至該圩該圩已得消息鳴鑼聚衆焚香呑符一齊至寨門外雁翅擺開約有千餘人之多挑着替天行道大紅旗各持紅纓標槍每人帶一紅色兜肚赤着膀臂好似一羣生番着實怕人韓帮帶只帶馬兵四名焉敢動手只得用好話騙進寨中在包圍中對衆作一長篇演說大意謂結合團體自衛原是好事惟聚衆抗捐便是不法行爲倘若繳捐何難撤換不盡職之賀團總替天行道旗及邪物須先燒燬說得衆人頗有悔意當塲將大旗燒燬於是韓帮帶安然出寨又至房村市調查賀占元之行爲回城復命結果經人調停該會具悔過書燒燬邪物自己解散照例繳捐然其心猶恐未平也 
　　老師彼拘同時邵某等投縣禀控謂單集市前董事張傳孝爲紅纓會老師常設壇傳布邪法此次抗捐案實其煽動縣長據禀即將張傅孝拘押縣署於是單集市纓槍會復又聚合昨日警備營管帶唐玉林至單集調查張傅孝劣跡亦經衆人包圍欲將其擒住仿小說走馬換將故事與其老師張傅孝交換唐本機警見事不妙設計出險現張傅孝仍在押恐該會黨徒未心甘心也 
　　說者謂纓槍會之發生蔓延實爲社會隠患考其遠因在鄉民失敎育易受煽惑近因則匪患多而官兵不足保護之反感宜順其勢而導歸於正將其邪物燒燬裝束改革編爲正式鄉兵派員敎以兵式操及武術受地方官直轄旣可消患又可保家若徒爲掩耳盜鈴之計敷衍過去將來恐再蹈義和團之覆轍也 
[徐屬搶架多人之匪禍]  
　　黃里被匪架去百四十人蕭縣南邊黃里（產石榴爲全國第一）於三日早晨開放寨門之際土匪以盒子槍數支擁進把住寨門放入匪夥二百餘人架去老幼男女共有百四十人之多情形極慘鄰莊趙圩出人狙擊打死土匪一人牲畜數頭匪遂記仇前昨兩日連攻趙圩兩次幸未攻破亦岌岌可危矣 
　　王莊截留被架四十人徐城西北敬安集附近之王莊前日被匪架去四十餘人行至迤西戴莊莊内出人截住狙擊將所架之人全數救下現該處左近恐匪復仇已各出人加入保衛該莊矣 
[浙一師校毒案已宣判]  
　　錢阿利畢和尙俞爾衡三人處死形 
　　浙江省立第一師校學生校役中毒大慘安業於前日（十日）下午二時審判仍由李廳長趙推事片請屠檢官共同升座於合議庭當簽提俞爾衡俞章法錢阿利畢各尙四人上庭當庭宣判茲錄其主文如下錢阿利二十四個共同殺人之爲各處死刑二百零四個共同殺人未遂之所爲各處期徒刑應執行一個死刑畢各尙二十四個共同殺人之所爲各處死刑二百零四個共同殺人未遂之所爲各處無期徒刑應執行一個死刑俞爾衡二十四個敎唆殺人之所爲各處死刑二百零四個敎唆殺人未遂之所各處無期徒刑應執行一個死刑俞章法二百二十八個陰謀殺人之所爲各處五等有期徒刑六月應執行有期徒刑五年羈押日數准予折抵本案訟費錢阿利畢和尙俞爾衡連帶負擔十分之八俞章法十分之二宣示畢仍飭還押 
[中國科學社第八次年會記（二）]  
　　中國科學社第八次常年會在杭舉行已誌昨報茲將該社開會情形彙錄如下㈠［社務會］十一日上午十時假敎育會開社務會社長任鴻雋主席報告美洲分社選出顧穀我錢昌祚丁緖寳曾昭掄程耀春唐啓宇丁嗣賢等九人爲理事次由會推舉唐钺竺可楨翁文灝爲明年司選委員周仁王璡爲明年查帳員盧督辦張省長嚴廳長爲贊助社員馬君武吳偉士張軼歐爲特社員㈡［講演會］該社十日晚間八時開講演會各學校職敎員及署期學校學員到會聽講者七百餘人首由馬君武講演題爲科學與未儒次由胡君復講演題爲最近敎育趨勢之科學觀十一日下午三時續開講演會聽者人數更衆首由翁文灝講演題爲何謂地質學曹梁厦講演題爲人類之恩仇是晚八時起汪精衛講演題爲個人對於科學之槪念柳翼謀講演題爲人類與科學之爭㈢［討論會］該社定十四日上午九時舉行實業討論會已函請實業廳長雲韶省署第四科長諸以履及緯成紡織公司經理朱光燾虎林織綢公司經理蔡經賢大有利電汽公司經理俞煒武林鐵工廠經理陸郁齋等二十餘人届時蒞臨俾對於實業諸問堤題共同討論以圖根本發展㈣［讌會］盧督辦張省長張敎育廳長曁中等以上各校長各實業公司經理定十二日下行六時假舊藩署内陸軍同袍社公讌中國科學社全體社員業已分發請柬矣 
[蘇省捲烟營業稅停頓原因]  
　　議員包辦與反對包辦之爭執 
　　江蘇捲烟營業稅經省議會議决省長公布後敎育實業機關仰此欵以救涸轍者如大旱望時雨乃省長令財政廳議訂征收方法處罰規則施行細則後迄已兩月杳無消息昨雖委派大批調查員分赴各縣調查銷數然辦法尙未確定茲將調查所得摘錄如左 
　　先是財廳接到省令後即赴滬與熟悉捲烟營業情形及浙省捲烟稅現狀者討論數日歸而商諸廳中主辦人員以爲浙江四個月來止收到二十餘萬元除去開開支僅存十數萬元蘇省照此辦法則歲入二百萬元之預算必成畫餅正躊躇間正社省議員王景常等數十人聯翩到省以請求包辦某某等處與官廳交涉官廳以待商爲詞王等請求益力日日奔走於省廳兩署必達承包目的而後已仁社方面反對議員直接間接包辦中間有人調停令兩方各包若干反對派不允因此相持至今現聞官廳擬照印花稅辦法印發營業稅票於省廳設總發行所各縣設分發行所嚴定烟箱烟盒漏貼稅票告發處罰充公充賞方法以便推行並提稅欵一成或二成爲分發行所及縣知事辦公之費惟仁社議員又以此項收入全年二百萬元以上各縣平均三萬餘元倘分發行所落於包辦者之手亦可以延抗不繳籍資搗亂因此主張限於各縣商會銀行郵政局捲烟經理店四者任擇其一因此等機關旣超然於政治之外又皆尊重信用當無流弊也現在兩方爭持甚烈官廳大有左右爲難之勢故姑以派員調查和緩之此最近進行之狀况也 
　　財廳所委調查員三十二人其姓氏及縣分如次江寗句容藍世勛溧水高淳沈維光江浦六合胡朝熙丹徒掦中李世邁丹陽金壇葉韻萊宜興溧陽王世汾上海寳山張清澄松江青浦鄭升培南匯川沙劉于禮奉賢金山劉鴻慶大倉嘉定徐慶元崇明海門徐世杰吳縣施藻翔常熟劉鴻復崑山吳江陳濤武進曹慕時無錫趙傅祺江陰靖江趙冠南南通如臯單昌鐸泰興泰縣張達材淮陰淮安伊嵩紳泗陽漣水首書田阜寗鹽城丁守銘江都儀徴莫經農東台興化張煥彩高郵寳應萬鵬年銅山碭山黃次山豐縣趙錫棻蕭縣邳縣李繼曾宿遷睢寗馬文熙東海灌雲張之坤沐陽贛榆方明遠 
[南京快信]  
　　海軍總司令署接厦門水線電云厦門戰事據商會調查商民損失已及一千餘萬僑商尙未在内附近海島連日開到外艦十餘艘内日本艦三艘皆藉口保護僑民 
　　寗垣各界聞滬上發起蘇浙和平協會關心時局者已紛請各要紳介紹入會共謀進行 
　　各縣敎育會有各公團紛電國會議員請離滬開會聞有人分赴各地勸發故有此種現象 
　　省警廳以近時謠諑紛起加派便衣稽查多名在茶社酒館中秘密窺察 
　　昨（十）日上午駐寗美領率同僑民在金陵大學禮堂開哈定祈禱會齊督韓省長各機關長官各國駐寗領事均親往弔唁 
　　馬聯甲昨又派徐振基來寗謁齊接洽防務問題　　贛督委募兵委員王憲文帶同憲兵四人在津招募新兵二百五十名於昨日由浦口改乘江輪赴贛 
　　通海鎭守使張鏡湖昨連長陳廷楨由通運來機關槍一架送軍械局修理 
　　颶風今日稍息據查此次吹倒電桿草房最多爲數年來所僅見 
　　黎紹基携同妻妹昨乘滬寗車來寗游覧 
　　敎育廳長蔣維喬以省立第三師範學校設立小學敎育博物館通令各縣轉行敎育局農商會依照開列各項物品要目代行徴集 
　　張仲仁贈孟芳圖書館二十四史全部昨午分十數抬送往督署 
　　吳縣吳江兩縣紳民會呈省署請令飭會估縣屬運河塘岸工程趕速修築以免塘基再陷 
　　睢寗縣旅寗學界及該縣敎育界因蔣知事移解該縣高小校長高統勛赴泗陽審理釘用鐐銬擬赴省呈控蔣違法 
　　李石岑昨晚來寗轉車赴滬 
地方通信 
[松江]  
　　松市會卷宗責令經董檢交松江市議董兩會函催縣署發還圖記文卷原函已見前報茲錄縣署覆文云來牘閲悉卷查松江市議董兩會文卷當自治取消時由縣署委員騐收後隨時點交該市自治經董朱慶咸接收保管並據該經董呈報在案現在議董兩會奉令恢復前項卷宗自必需用候訓令該經董分别檢交具報至民國三年由縣收回議董兩會圖記遍尋不獲諒已遺失即使存在因縣治名稱前後不同亦不適用近奉省署頒布圖記新式到縣現已繪式令行該市經董轉交矣併希查照此復聞松市前因現任議員非查卷不易 
 
 

Page 11

 
 
第一萬八千一百二十五號;中華民國十二年 西曆一千九百二十三年八月十二號
星期日 * *確知致感因難茲縣署旣責成朱經董檢交全卷不日即可開談話會籌商進行矣 
　　學術演講會閉會十一日爲　期學術演講會之第六日上行九點三刻開會因颶風猛烈到會聽講者祗數十人先由馬昌期講［國文仁國語敎授上之異點］次由主席錢魯詹報告講師沈定一來電風阻錢塘不能與會即由郭後覺登台講演［國語的生命］主張用注音字母代替漢字歷述種種考騐成績和實施方法至十二時因傅彥長亦以風阻未到乃由主席錢魯詹宣告閉會按此次署期演講係景賢女中校與國語研究會圖書館縣敎育會四團體共同組織歷期六日所費頗鉅講師中如汪精衛于右任等皆國内名人凡所演述於科學上政治上咸有獨到之見解而於吾松社會增益匪淺聞此項演詞將由該四團體集資彙刋單行本以垂永久 
　　小敎聯合會之建議松市小敎聯合會爲市校經濟公開敎員加薪等問題致函本區敎育委員吳致祥文云「八月七日敝會開緊急會議時提議市校經濟公開及敎職員加薪間題僉謂應懇請執事召集校長會議督促公開並會同敎育當局籌欵加薪務於秋凉開學後第一期發疑時酌加若干以維小學敎員之現狀云云用亟繕具議决案附呈察核」一面又另函温知事及縣敎育局挽留敎育委員吳致祥文云「此次敎育局新組以來對於原有勸學員均改名爲敎育委員前閲報載悉本市吳委員指派第一區今服務在第三區名不符實將來之枝節正多服務他區日後之仔肩可卸且吳委任事八年和平正直敝會同人羣相推許用亟函請免予更動以資熟手云云」 
　　五庫鄉公所成立記五庫鄉公所於本月十日上午九時借第七校開成立大會是日到會者除議長董佐及議員外來賓有縣議員諸文藻縣農會會長戴平章自洽畢業員褚欣立等十餘人開會程序内有鄉董王尊達致開會辭議長陳子仁報告經過情形啓用圖記曁議員來賓演說等散會後董佐等開談話會㈠議决進行補選縣議員㈡請令前自治委員迅辦移交案㈢報告八月二十一日開秋季常會㈣函請敎育局抄示敎育預算㈤函請欵產處抄示歷年四柱清册十二時開叙餐會一時觥籌交錯賓主盡歡而散 
　　颶風肆虐之可慮此間於十日晚起忽發颶風一時飛沙走石不可嚮邇鄉間草屋車棚盡行吹毁延至十一日下午刻風勢尤猛河中潮水亦繼長增高設再不息恐低田又將淹沒惟現値禾棉發育之際經此重創恐於秋收上不無影響也 
　　慈善欵產董事會開會紀舊松府屬慈善欵產董事會於十一日下午三時開第三次董事會到會者松江張葆培朱世瑾盛元音張樹勳張芝楊文鳴周鑄奉賢胡德望莊仁鎭青浦俞祖望金詠榴（熊葆文代）南滙傅恭弼（丁正藩代）朱祥紱（胡若榮代）川沙張志鶴（沈錡代）十四人由張葆培主席議案如下（一）接收方法及日期案議决本會推舉代表六人接收日期定九月三日由主席函請監督官廳轉知三堂舊董（二）處理方法大網案議决採取司月制推舉起草員二人（三）添董問題議决照原案八與十二之比例再添董事十人俟下次開會取决（四）函報本會成立案議决本會成立日期及通過之會議規則應由主席代表函請監督官廳轉報備案（五）下次開會日期定九月一日地點仍在松江縣敎育局（六）推舉大網起草員張敬垣得十票張彬士得七票當選 
　　七縣女師範甄别揭曉松奉金青上南川七縣共立女子師範於十日舉行甄别試騐現已將試卷評定茲先探錄如下（松江正取十四名）張如華戴麗賢華森安廖凝莊楊秋深章文操朱志仙曹淑貞張家敏張仁慶顧瑞貞夏衡芳葉學章趙明新（備取）何銀花顧瑞華劉志清丁菊貞陸杏蘭蔣文照楊效禮張志清（奉賢正取七名）徐仁懿曹祖愙韓文花姚月英王友方范正夏湯鳳珠（備取）刁瑞清陳雅鳳曹聲鎤莊惠心（金山正取七名）袁慕超曹宏漣程承言張涵芬周芳蓮陸藴秀陸華英（備取）戚瑞英曹宏濬吳錦楓袁蕙芳（上海正取七名）楊德貞范崇惠趙富華吳志勤劉綺霞王雪英王希孟（備取）周敬恕馬雲清王谷聲孫德其（青浦正取七名）茅慕蘭朱文珍石廉貞石亞貞茅宗蘭熊天春陸冠英（備取）陸光弟席與平方仁詠徐樹英（南匯正取七名）因署天炎熱路途窵遠未與甄别聞由該縣敎育局確定正取七名於開學日送到（川沙正取七名）高世英朱庭蔚張亞梅陳品珍張寳坤楊月蟾唐文錦 
[蘇州]  
　　無錫劉案廳委晋省請示江蘇高等檢察廳檢察官嚴彭齡奉委於日前赴無錫會審劉廉彬案茲因尙有商酌進行之處特於昨日（十日）上午十時反蘇面復廳長 
聞須晋省面謁省長請示辦法 
　　城基清理處歸併敎育局吳縣城根基地清理處裁撤一節已誌前報茲悉該處主任龔賡禹蔣青嶔查得城根尙有待租待領之地不少未便入棄不顧故現已將該處一切未了各事一併移交於縣敎育局繼續辦理且悉一面已呈請縣署該准施行矣 
　　敎育局改組後之第一聲縣敎育局業於八月一日改組成立原任勸學所之學務委員現已一律改委爲敎育委員全邑原祇八學區現已改爲十三學區委員名額原共十五人現定第一學區（即蘇州市）委員十二人其餘十二學區（各市鄉）每區委員一人聞潘振霄局長近已據情呈報縣署轉呈省道廳各官署鑒核矣 
[崑山]  
　　縣議會開會崑山縣議會自奉省令恢復後即由議長杜仰韓召集舊議員於七月十六日開談話會一致主張於八月十日開成立大會同時並推舉籌備員籌備一切進行事宜昨爲該會開成立會之期到會者計有十八人先由議長報告成立經過後由縣長致詞曁來賓議員依次演說並定十一日接開大會云 
[無錫]  
　　錫地颶風秋雨此間十一日拂曉時忽起颶風較上次爲巨至晨間更烈飛沙走石目不能視間降大雨忽下忽止鄉間航船大半不能來城在城者亦不能開鄉高鄉禾苗經此颶風摧殘損失甚巨低鄉禾苗透出水面經此風雨受損尤重農民咸憂凶歲不置 
[常州]  
　　定東鄉發生盜案定東鄉距白家橋五里許之小吳家村有農民繆榮生家於九日晚十時許忽有盜匪十餘人明火執仗上村行刦先用竹桿靠屋翻入在繆妻臥室勒索銀洋當被刦去金飾現銀爲數甚鉅繆榮生出而鳴警拒敵盜匪即出手槍開擊繆榮生繆順海繆和尙均中彈受傷繆富生及繆榮生之妻均被木棍擊傷並將家藏土槍一把一併刦去後經鄰村鳴警兜捕始負贓向西逸去繆榮生於十日下午投縣報案騐傷縣委徐承審員帶同檢騐吏書記法警前往踏勘待回署已傍晚矣 
[鎭江]  
　　頒發偵緝員憑照警局劉局長據偵探隊長兼稽查事宜張建勳呈略稱稽查處與偵探隊業經次第成立所有督察稽查及偵探各員亦已分别出勤執行職務惟該員等職權僅限於警務範圍以内用以助長官耳目所不及除臨時委辦要公外其他一概不得過問規定權限本極明瞭但恐地方人民未及週知或有不法之徒假名招搖建勳爲預防流弊故特呈請凡係督察稽查各員以及偵探偵緝人等應各發給執照隨身收執遇執行職務至必要時儘可出示以作憑證而杜冒充等語並檢呈兩種執照樣式劉局長以張隊長所呈尙無不合聞已准如所請頒給此項執照並通令各警區一體知照矣 
　　敎育局函聘董事徒邑敎育局早經成立惟董事尙未聘定徐局長師竹昨（九日）特具函聘請於小川楊振聲張詠韶道晋之鮑敦典諸君爲該局董事保管敎育經費 
　　呈復勘騐田灘情形丹徒翁知事前令各鄉董以濱江坍沒田灘久未清釐易致混淆令督同洲保勘查造册呈報在案茲聞永固鄉董錢源茂日昨（十日）呈復至縣略稱永固鄉沿江田地雖經潮流冲刷逐潮洗坍然灘影尙存足可布種蘆薪故各業户幸可免於望水賠糧云云 
　　秦豐倒閉案已結鎭埠泰豐洋廣貨號倒閉上海各債權人來鎭各節已誌本報茲聞該號藍瑞芝沈長祿請寗帮朱中孚李臯宇出面概以現欵五折清償得各債權人同意後日昨取出現洋八千元攤還各債完結 
　　緝獲粼縣要犯前日（九日）有江都縣偵緝隊會同警區在鎭埠江邊一品香旅館前緝獲李犯一名當用電話報告江都縣派員來鎭迎提聞李係前邵伯孟家莊連刦七家案中要犯云 
　　審廳考試承發吏丹徒地審廳此次招考承發吏計報名者三十一人昨日（十日）爲考試之期上午八時到有應試人二十六名内有兩人因有免考資格未入場外共計二十四人於八時半入塲應試計分兩號每號十二名由審判廳長曁庭長推事互換監試十二時中膳後自一時起陸續交卷出塲筆試准今（十二日）揭曉口試定十三日云 
[揚州]  
　　參縣兩會開會式江都縣參兩會已奉省令回復參會原額十三人此次傳補二人縣會六十人傳補十七人參事會於十日上午九時假舊江捕衙署行開會式簽到九人來賓與會者爲商會朱竹軒省議員任罄山士紳鍾味腴勸學所長胡祁元敎育會顾伯樵等知事兼會長曁參事員向國旗行一鞠躬禮會長致開會詞各團體致頌詞會長致答詞旋即撮影散會縣議會則於是日下午假舊城旌忠寺行開會式議員出席者三十二人參事員及縣知事亦蒞止各界來賓到者衆多議長議員依次入禮堂排班立向國旗行敬禮蕭議長致開會詞各界致頌詞該會答詞搖鈴撮影而散 
[高郵]  
　　看守員畏罪潛逃高郵典獄員高毅因尅扣囚　省令解送丹徒地方廳法辦之後自知有罪旋即　假返蘇至今杏如黃鶴現聞監獄主任看守員嚴　以高請假未來深恐連累及已突於八日早潛逃無踪遂由代理典獄員徐實菴報明縣署并以看守戰務重要未可虚懸呈請胡知事先派監所書記宣來安暫行代理 
　　定應章知事晋省寳應章知事於本月二日來郵會審匪首趙五各情迭誌本報茲聞章知事於七日由郵晋省後復往蘇州有所接洽并聞回賓時仍擬來垂結束案件云 
[嘉興]  
　　商聯會選舉職員城東商界聯合會由鉅商陸某等發起組織業早籌備就緖已於十日開選舉會公選職員結果徐景儀爲正會長陸仲華宋景濓爲副會長朱愷君爲評議部長何步臯爲幹事部長姚昌燕爲法律顧問潘謀先吳劍安等八人爲名譽顧問其餘文牘調查交際敎育庶務等各職員亦於當日推定現定於十九日開成立會 
　　田稻迭遭風蟲之災嘉興入夏苦雨致晚稻不能發長雖經農民竭力戽救然亦無效故苗葉多現黃色近日西鄉一帶又有螟蟲發現稻多抽心枯萎該鄉農民正在協力捕捉以除螟患乃連日又遭颶風稻多吹折預料今秋收成又將減色減此間地方團體已分電官廳報告颶風螟蟲災狀矣 
　　登記已着手調查嘉興户口登記劃全縣爲二十五區已由縣委定各區登記主任辦理其事現省令以户口登記須於八月末日辦理竣事故各主任刻已着手調查以便造册呈報惟此種調查因須實地從事不容敷衍塞責故恐不能如期竣事也 
[寗波]  
　　鎭海籌修西石塘鎭海方面前有鑒於民國十年江浙皖水災之巨爲防災起見舉行修理塘工所有後海塘及萬弓塘（即泥塘）先後經營二載費達十三萬元本月五日行告成禮官紳及滬上各團體到者甚盛參觀工程洵稱完善現尙有西石塘尙未築修共辰十千一百五十餘丈估計欵需數萬元此項工程關於該處水利亦極緊要修理刻不容緩當行告成典禮開會時經該塘工局幹事部代表洪雁賓君提出要求内有希望未修竣之塘仍繼續修理希望到會諸公仍勇往捐募云云均一致贊成諒此次繼續前勞者頗不乏人而踴躍輸將者定當仁不讓聞上海華洋義振會亦樂盡義務凡有旨定捐助此項塘工各欵願代收彙解以期鎭海塘工早告圓滿云 
　　甬埠颶風之所聞甬埠七日颶風大作浙海關立懸風球警告各輪船俱未出口夜間電燈熄滅電話亦一部分阻梗是夜狂風急雨通宵達旦玻窗水板等擊碎吹落之聲不絶於耳居人莫不飽受驚恐未得安眠次晨雨勢稍殺而虎虎之聲仍時發時止傍午時風雨又驟直至傍晚始風停雨霽天朗氣清矣寗紹公司之新寗紹輪本定下午開申乃下午三時許接申電謂甬興輪亦未開駛來甬故仍停班又新北京及其他各小輪曁濠河頭新河頭各處航船亦均停駛如次日（九日風勢）能减大小各輪當可照常開駛云聞此次颶風由廣東汕頭而來經福建温洲而至寗波再至上海風勢先向東北後轉正東再後正南末向西南據浙海鹽關傳出消息八日午後一時半接天文臺報告謂颶風仍將折回過甬交點在寗波温洲之間按此次颶風雖較去年爲遜然田加農產及海中船舶之損失當亦不少而屋倒墻坍等事更屬到處皆是茲據調查所得略誌如下甬埠江東後塘街乾坤和糖食店門首於七日夜十一時許有一轎夫行經電桿下雙足忽爲電線所絆立時觸電昏倒知覺全失幸電尙微約一小時後又行復活惟知覺一時尙未能悏復狀似呆人當由該地崗警囑令回家休養又該處寳興剃頭店於七日夜半風雨猖狂之際後披平間忽然坍塌壓傷男子四人幸均係皮傷又後殿洋弄王姓大墻亦被吹倒一面惟未及傷人云又江北岸保山弄口某轎行平屋兩間七日晚十一時許猛風大作致屋坍塌壓傷轎夫三名餘幸逃避又寗紹碼頭郵政臨時售票頂板亦被大風吹去又後市皆春坊門首大墻被風吹倒一半幸無傷人又道尹公署大門房之墻垣亦被颶風吹搖墻與屋相離五六寸勢將傾倒所有瓦片均已吹飛殆盡 
[蕪湖]  
　　定埠籌設米捐局之反響郎溪定埠各界代電云申報轉段芝老李仲老江字老余壽老柏烈武徐季龍諸公鑒和尙港設局抽收米捐該地士民反對並叩諸公聲援詎陳克懋突來定埠籌設下卡米捐局查該捐早經省會否决實無成立理由乃財廳胡思義巧改名目重歛苛徴民情憤激誓死否認除請願省座取銷外迫叩諸公迅電省長除害恤商不勝感戴一郎溪定埠紳界代表周頌麟商界代表呂紹姜學界代表呂頌平等叩八月七日 
 
 

Page 12

 
 
第一萬八千一百二十五號;中華民國十二年 西曆一千九百二十三年八月十二號
星期日 * *   
 
 

Page 13

 
 
第一萬八千一百二十五號;中華民國十二年 西曆一千九百二十三年八月十二號
星期日 * *本埠新闻二 
[昨日颶風之影響]  
　　航業所受較多 
　　日前第一次大風過滬即西向吹去並無若何影響詎昨晨又有大風至滬其勢較前猛烈沮有大潮風勢至今晨二時未息茲將本埠受大風之種種影響彙錄於下 
　　全埠概况昨晨二時許又有大風從温州沿海吹抵滬上浦江中風浪甚大至七時許兼有微雨水勢亦稍漲風水相激水色盡黃昨午海關因放午砲一響以警告出口船隻至下午二時許風勢益烈兼下陣雨旋即止外白渡橋口及蘇州河一帶船隻數十相連泊一處以避風咸不敢駛出浦江中除原有渡客小輪外舢板渡船等均停開往來船隻甚少南北市各店舗門首招牌玻璃天幔及屋頂廣告鉛皮等被風吹倒者不知凡幾河南路之某皮貨店樓上所釘之鉛皮一大張被風吹倒幸其時行人尙稀示遭傷及閘北草棚城廂破舊房屋亦有被風吹倒者但未傷人五時後浦江中風浪尤見暴烈潮水上岸一二尺湖北路天蟾舞臺前及寳善街等處陰溝潮水均泛起路旁淹沒足踝云 
　　吳淞情形一星期來大風未息淞鎭適當海口風勢更爲猛烈樹木房屋頗受損失昨日潮勢益張河水已有溢至岸上者而最危險處無過於外灘之馬路該處受去秋風潮打擊已極殘缺迄未修理其馬路以内地形尤低如果風潮不息則外灘馬路勢將不保淞鎭殊可危也 
　　新江天改班招商局之寗波班輪新江天號昨日應行赴甬故上午進口後擬於六時許出口旋因風勢下午較上午尤烈故不敢冒險開出臨宣告延期謂星期日（即今天）如果風靜即於本日補開如風仍不息則將延期一班 
　　進口輪減少昨日上午之風勢尙不甚過大故較大之輪尙可勉力進吳淞口及至下午一時太古公司之八千噸新輪達旦河司號第一次東航到申進港後風勢漸劇未經進淞之船一律不能入口矣故昨日到滬輪不足十艘多半在途中爲風阻也 
　　俄后輪未到昌興公司之俄后輪本定昨日出口旅客悉皆預備登輪豈知發生颶風該輪先發無線電到滬謂風大有能開行須守候風息後方克開滬是以昨日該輪竟未從香港到滬該公司旋即知照各旅客謂俄后因風阻難行改期出口各客在本日上午至公司内再詢船期刻下因風勢未止無從預定也 
　　招商船被阻招商局之新銘輪本定今晨北上詎昨日船未見到僅接得來電云烟臺大風而兼大雨新銘輪須明日方克裝鹽到滬又温州班内之飛鯨輪昨日亦爲出口班期亦爲風阻甌局昨已發電到滬報告延期開滬又新康輪亦然故昨日該局將新銘新康飛鯨泰順等各輪之出口期一律改遲兩天至明日出口矣 
　　美船撞日船提督公司之約菲遜總統號昨由美國西雅圖來滬十二時三十分進吳淞口至一時許開入招高局中棧停泊轉輪之際風勢甚大船身後端向碼頭急流冲進欲制不能適日本郵社之小火輪金陵丸在日郵碼頭停泊與約菲遜之船尾接觸金陵丸遂遭撞傷中棧碼頭亦因約菲遜輪之冲擊力甚巨亦受碰傷 
　　貨船傾覆南市仁記字號所雇福昌泰船裝載桐油三百件拷料一百桶又何姓客現洋二千元託帶至嘉善交卸午後二時餘由新碼頭開行至四時十五分駛抵龍華灣浦江忽遇狂風巨浪舟子無力支持全船傾覆船夥等隨波而去雖經水警巡船等前往救援無如浦江遼闊無從施救未識能否有人救起聞該船貨物現洋等約計損失七八千金云昨日午後三時許正在大風之際有往來上海南匯之羅家航船裝載値洋五六百元𩽲魚及搭客人等由南匯開至上海駛經白蓮涇港口被颶風將船吹倒登時搭客人等紛紛落水經水上警察人等帮同先後救護出險但已稍有受傷者均送南市紅十字會醫治所有𩽲魚等貨盡行入水其船幸未沉沒經人撈獲計此次該船損失約達洋二千餘元云又奉賢縣鄉民董某雇舟裝載冬瓜一船來滬向南市某地貨行交卸限定昨日月杪到埠因此董逼令船夥冒險進行昨晨駛至白蓮涇港口南被風失事船貨覆沒董與船主均得慶更生惟船夥一人已遭滅頂屍無下落現正設法打撈又船户張金生昨日上午十時許承裝久記木行水門汀一百袋駛經外白大橋浦心忽然風浪大作舟人支撑不住被浪激沉舟子等經鄰船救起得免滅頂之災又張姓之駁船承裝水門汀在虹口浦面失事所裝水門汀大半傾入浦中云 
　　電綫下墜法租界褚家橋地方於昨日下午七時許路上電綫忽被大風吹斷線頭落地適中一某姓七歲小孩脚上當即觸電倒地暈絶由路人救護車送醫院醫治一面電知電話公司飭匠即將電線修竣聞　孩尚無性命之憂云 
　　農田受害鄉間草房樹枝吹倒折斷者甚多西鄉所種之早稻刻正結穗之際自遭颶風後盡皆吹倒收成恐將減折浦中風猛水急米船皆在中途停滯並無到滬來源頓少昨日市面頂高白米每石已漲至十四元半尙且無貨交易昨據米業客商云　邏米一項銷路素甚充斥市面賴以挹注乃今歲暹米新貨已爲日本盡行訂購將來無論收成多寡均歸日商承辦因此本埠對於暹米一種秋後必無新貨運埠預料米價將至二十元以上况安徽江西等省之禾稻據云亦因受有水災秋收勢必歉薄則米價恐難看低云 
　　西報紀載大晚報云昨夜及本日吹過上海之狂風乃海中新颶風之符表滬地較小之船舶已避入内港大船及海船均展緩起椗昨日（十日）徐家匯天文臺報告謂颶風之中心點迫及温州與揚子江口之海濱今晨（十一日）十一時發出警告謂颶風向西北前進漸近上海同時氣壓大降足證上海垂暮左右將有大風吹至今晨十一時飃風作旋風之勢當時乃在揚子江口與温州間台州灣附近海濱左右晨間九時Ｇutzlsh地方之風力每小時進行速率在百哩以上云 
　　天文臺報告昨日下午四時三十分徐家匯天文臺報告云颶風中心已在台州附近上陸西北行將過上海之西天氣仍有風雨東海黃海及揚子江口間有大旋風揚子下游及杭州灣内天氣惡劣風勢甚狂 
[昨晚租界電燈電車同時停息]  
　　因楊樹浦電機燒燬故 
　　昨晚七時公共租界電燈忽熄南京路福州路一帶之商店裝煤氣燈者急燃用之未裝者忙購洋燭以代市面頓形蕭條電車亦同時不能駛行街燈亦且盡滅爾時颶風大作呼呼之聲聞而心寒通衢小街黑暗若漆市民初疑總電線爲暴風折斷片刻即能復明不意延至一點三十分鐘之久黑暗如故乃相率以電話詢電氣處後知楊樹浦電氣處電機被燒至使全界電力停止當出事後電氣處即飭中西監察員及工人等百餘人立即往修故全界電燈至八點五十分始得復明電氣處如此狀况爲近數年中所未有云 
　　又據訪員報告云昨晚六時三十五分鐘公共租界工部局電汽處之發電總機關忽然損壞致各馬路之電燈完全熄滅十分鐘後英美電車公司之發電機亦忽損壞行駛各路之有軌無軌電車概於中途停止車内燈火亦熄頓成黑暗世界交通大感不便黃包車夫仍大發利市各處捕房捕頭恐有匪徒乘機施行攫奪情事爰特諭令通班中西探捕四出梭巡以維安寗迨至八時二十分鐘電車公司將損壞之機件修好各車遂照常開行而電燈有至八點四十分鐘始復放光明此次歷時頗久故各店舖凡未裝自來火者多購用洋燭或租用汽油燈不無稍受損失然兩事同時發生據聞尙係初次云　　 
　　又訪函云昨日傍晚六時五十分鐘英租界電燈總綫忽然折斷致全部電燈熄滅電車亦停滯中途同時法租界亦於七時熄滅至七時半始復明英法兩界各捕房以界内電燈暗熄恐有匪徒乘機擾亂分派探捕四出彈壓至八時二十分電車線已修復照常通行南京路迤北於八時二十五分燈光復亮南京路以南復明之後旋又晦暗如九江路山西路福州路等處店舖號家正値月底結賬之時莫不籌備洋燭以應需要有各小烟紙店竟有索每支洋燭自一百文至二角不等湖北路廣東路等汽油燈店亦一時供不應求而黃包車夫於此際索價之奢動輙數角至八時三十五分南京路之南始完全復明各戲園游戲塲吃食館等幸皆備有煤汽火尙能維持一時也 
　　又據訪函云昨日傍晚六時四十分英美租界各馬路電綫忽被颶風吹壞頃刻各處電燈均熄同時法租界公館馬路以及西新橋街八仙橋一帶亦已熄滅工部局電氣處曁法商電燈公司得此報告分段派出工匠趕速修理各該管捕房捕頭誠恐匪徒乘間攫取財物傳諭通班包探四出梭巡以保地方安寗至八時三十分始行光明恢復原狀　大馬路法公館馬路之殷實商號均提早收市云 
[蘇浙耆老呼籲和平之通電]  
　　民視民聽天實隨之 
　　蘇浙兩省紳耆將有呼籲和平之通電發出迭誌本報茲悉該電已於昨日發出其文如下 
各省巡閲使·檢閲使·總司令·督軍督理·省長·都统均鑒頃致南京齊督軍·韓省長·杭州盧督辦·張省長·龍華何護軍使電文曰溯自辛亥以來各省大半紛擾惟吾江浙幸獲安全此皆兩省軍政長官受護地方以保境安民爲己責閭閻蒙福有口皆碑比以北方政變道路流傳駸駸以江浙兩省將牽入漩渦爲慮商民惶惑幾恐禍至無日幸賴諸公坐鎭雍容鄭重宣言不渝保境安民之初志商民額慶倚若長城惟時局一日不定人心一日不安險象環生有觸即發江浙爲東南繁盛之區通商輻輳之地祇宜爲國家培元氣詎可供政變之犧牲諸公宏識濟時迭承宣示於前必能維持於後聞除謠諑澤被蒼生名垂青史此則江浙兩省人士所馨香禱祝者也煦等伏處里　素不與聞政治惟以事關桑梓安危用敢瀝誠奉達伏祈賜敎待語查江浙東南一隅之地實國家命脈所關中外人心胥所注重保持國家全局即不得不維護江浙治安諸公遠囑高瞻必能推愛國之熱忱爲兩省之屏障民視民聽天實隨之敢再瀝情呼籲尙祈一致維持兩省人民同蒙覆懤不勝待命之至馮煦·張謇唐文治·段書雲·黃以霖·仇繼恒·魏家　·鄧邦述·高雲麟·吳慶坻·朱祖謀·盛炳緯·徐宗溥·沈銘昌·張美翊·吳品珩叩眞 
　　又致北京江蘇浙江同鄉會文（列入前電全文）特此奉達諸公愛護桑梓必荷贊同尙祈一致維持俾兩省永保治安無任企禱 
[進行中之蘇浙和平協會]  
　　雙方均在邀約會員 
　　蘇浙和平協會將於下星期宣告成立昨日蘇浙兩方俱在邀約會員之中茲悉浙人方面現由褚輔成·沈鈞儒·袁榮叟·余各銓·杭辛齋俞鳳韶·金兆棪等七人出面邀請當地浙江工商界重要分子宴叙以便討論促進和平方法及徴請入會云 
[省敎育會臨時大會紀]  
　　議决審查會員手續　决定大會在滬舉行 
　　昨日上午十時至十二時江蘇省敎育會舉行臨時大會男女會員至者一百十一人由會長袁觀澜主席報告開會詞略謂本年度常會定於本月十六日在徐州開會後因會員童季能君根據會章二十六條在幹事會提議因時局關係及新會員資格二問題請召集臨時會本席認爲有召集之必要故今日召集臨時會云云報告畢即繼續提議事件照秩序單甲·乙·丙·丁·四案即變更大會地點案合併討論由主席及原提案人潘鳳鳴等加以說明次由到會諸君相繼發表意見張伯初謂今日祇須單純解决大會地點問題其餘可留待年會中討論童季通謂旣提議案有常年大會永遠開會地點之問題不妨與本届地點問題一併討論鄙意變更常年大會地點殊不相宜應將本届及以後開會地點規定在上海會所張叔良將童說補充并因第四案牽涉頗多理由欠充分主張撤消張繼高附議屠心矩·張世毅等均謂今日問題甚爲簡單可即付表决遂由主席認爲討論終止即以「本届常年大會仍在上海舉行」案付表决全體起立通過次提出童季通提議之志願入會者承認手續案並由童君加以說明次由各會員相繼發表意見張繼高謂此案要討論詳密辦法俾本會得免政治上之影響任孟閑謂定一審查會員資格細則沈信卿謂審查細則可由審查會起草童·任二君提議均可成立張叔良謂審查細則自屬必要惟此後應定一限制介紹會員入會辦示如每一人在每年中得介紹若干人入會童季通謂照原定介紹入會辦示須經各種手續已極詳論惟承認手續尙未詳定本席原提議之意見祇生重在入會之「本會承認」一種手續次陸規亮·賈季英·陸叔昂·賈叔香·仇亮卿等均有意見發表茲不贅錄復次由主席宣布討論終止將童君提案付表决全體除二人外均起立此案遂成立最後將童君提案中所提出之承認手續四條稍加討論在字面上有所修正主席復以全案已成立付表决全體起立通過畢即宣布散會茲將昨日修正之志願入會者承認手續案錄下 
　　查本會章程第五條第一項第二目規定志願入會者應具之資格第二項規定志願入會者應經本會之承認除資格審查業經敎育規程第十三條規定外其承認手續尙未有詳晰之規定茲擬手續如左㈠志願入會者經敎育會規程所規定之資格審查會審查終了報告本會㈡由本會全體職員會將審查會所報告合格者提出表决㈢裴决方法或投票或其他方法由全體職員會自定之㈣表决通過宣布之 
　　昨日下午一時起該會審查委員會舉行第四會議審查員到者有章慰高郟鼎元劉海粟章欽亮陸殿揚張倚陸規亮王汝圻賈豐臻張開軒汪家玉伍崇直趙正平蔣拱辰張鏐馮策袁希洛王朝陽錢用和等十九人對於本年介紹入會之新會員二百六十八人中有九人之資格係屬當然入會者經到會審查員加以討論均經通過茲錄其名額如下鄭榮琯靖江敎育局長羅禎宿遷敎育局長王景虞崑山敎育局長顧聲振銅山敎育局長梁中樞　山敎育局長蘇維章崇明縣視學蘇簡省視學嚴大奎句容敎育局長王誠一句容縣視學 
　　該會昨日并發出通電云南京督軍省長徐州鎭守使道尹第七師範學校轉徐海招待處諸公鑒本日本會開臨時大會到會會員一百十一人議决本年大會改宥日在滬開會合電奉聞江蘇省敎育會眞 
　　又昨日省立學校長會議議决建議省敎育會召集會員資格審查會迅行訂定審查細則已由省敎育會通告各審查員定本日上午九時續開審查會討論云 
[反對省敎育會臨時大會通電]  
　　蘇蘇通訊社云昨日省敎育會臨時大會時凡新會員憑証入塲俱被塲中童子軍拒絶當有新會員臧霖等四十五人以其把持立發通電云全國各省縣敎育會各法團各公團均鑒蘇省敎育會爲一二人把持會務非法擅開臨時會妄更大會地點霖等執正式入塲証被拒入塲會長袁觀瀾等强詞奪理非法對待似此神聖敎育機關作此違法妄動之舉霖等一息尙存誓不承認此臨時會所議之事件除函該會質問限日答覆外特此通電全國以明眞相祈一致主張公道自即日起否認江蘇省敎育會爲法團一切行爲均無代表蘇省敎育界之資格特此公啓江蘇省敎育會會員臧霖胡子長鄭師均買榮善等四十五人公啓 
[將赴美國之學生參觀本館紀]  
　　北京清華職員學生與其他自費生於十七日乘提督公司約克遜總統號赴美留學情形屢誌本報昨日下午五時有該校在滬職員吳林一莊俊顧人傑余上沅等及官自費學生李書田吳慶衍李迪俊與胡永馥朱其廉王志宜女士等六十餘人臨本館參觀在五層樓茶後由本館職員趙君豪馬崇淦等導觀藏書室製版部總編輯部週刋部總理室總主筆室排字房紙版室機器房及營業部等赴美諸君於觀察各部時詳詢種種俾赴美後可傳佈祖國之文化事業後賓主握手而别　　 
　　又託清華代辦赴美之金士宣係一九二二年在交大京校畢業曾在交通部路政司辦事一年因在校時成績最優畢業後著鐵路運輸學一書故今被派赴美留學擬在美留學三年再赴歐洲游歷一年然後回國到部辦事又清華考取赴美留學男生許應期於一九二一年南洋畢業後任南通電廠務一年後至大中華紗廠電機科任職現赴美繼續研究電機工程又畫家楊左匋現在英美烟公司影片美術部任職本擬與清華學生同往求學船票亦已購就茲聞因事將中止上年歲底亦曾有赴美研究美術之說云 
 
[清華學校本届考送赴美留學之女生] 自右至左㈠王志宜㈡胡永馥 
[又一批赴美留學生]  
　　此次昌興公司俄后輪往温古華本埠赴美旅客中有留美學生放洋計梵王渡約翰學生倪光亨天津南開學生錢建初均往美國紐約塞瑞大學留習四年又天津成美中學生蔣秀峰福州哲理中學生劉章英華學生林毓青等統乘此輪赴美 
[地方公團聯席會議紀]  
　　組織上海南北公團辦事處 
　　本埠南北各地方團體於昨日午後四時假小南門羣學會開聯席會議到滬北市敎育會上海縣敎育會上海慈善團閘北地方自治籌備會閘北商業公會農業協會上海縣議會中華公義會羣學會閘北市農會浦濱公益會中華公義會等團體代表三十餘人公推賈豐芸主席主席報告略謂前次地方團體曾爲一度集議於江浙弭兵及維持地方秩序諸問題有所討論嗣以事關公衆故結果函邀各公團今日再在此開會明白討論次吳叔田謂祈望和平目的均同不必　立團體現在蘇浙和平協會已在發起微求會員我等即可以個人資格加入李右之謂地方團體應以地方治安爲前提管際安謂依前次討論以地方治安爲重今日究竟宗旨如何應先决定江政卿謂旣以保境安民爲重當籌切實辦法最好恢復商團以衛地方朱變臣謂地方公團聯合做事不必另立名目以後一切發言均可用各團體名義出之徐春榮謂此事須分别請如何保持地方安寗乃戰爭已生後之問題此時第一步要勸告雙方息爭效查如何可先勿論却不可不說賈豐芸謂商團辦法固好但事實上恐　辦到去歲本地盜案極多曾發起納捐人會由納捐人會發起保衛團章程一切均已籌備好結果仍未成功此時要辦恐當局總有誤會且自團體本身言亦無實力今日有數重要團體未到深爲遺憾現在請先决團體聯合會有必要否到會者是否均加入當由徐春榮沈桐叔管際安沈田莘江政卿等相繼發言結果提出先組上海南北公團辦事處（限於地方團體）通函各公團選舉全權代表俟代表產出後再行商議一切辦法至通信處則暫借羣學會議畢散會 
[國會消息]  
　　籌備正式開會　北京直無辦法 
　　國會方面仍在籌備開正式會議會場佈置刻由辦事處規劃圖樣參議院議員於前晚在某處叙餐到者四十餘人對於參院内部問題稍有討論又北京方面最近情形據新由粤來滬之粤籍議員馬小進云北京國會直已绝無辦法經費方面更爲枯竭現在吳景濓藉以拉攏議員者厥爲衆議員任期延長問題巧語掩飾但議員名詞已不爲國民所喜倘徘徊北京日日作惡而猶欲延長任期則决非國民所願聞之事故一般議員仍以爲此時宜出京南來在此兩月中做些較有成績之事此時再由國民說話現在實談不到云云 
　　昨日報到議員共計九人名錄如下羅永紹（湖南）張嶧陳友清（江西）陳邦爕（湖北）夏寅官高旭張相文陶保晋（江蘇）以上均衆議員又參議員到一人張我華（安徽） 
　　凱自邇路國會議員通訊處定於今日（十二）下午二時在本處開重要談話會昨日（十一）發出通啓云逕啓者茲定本月十二日下午二時在國會議員通訊處開談話會事關重要務希賁臨是所企切并頌議祺 
[李希蓮電促兩院議員南下]  
　　參議院議員李希蓮頃致留京兩院議員一電促其南下其文曰滯京國會同人鑒曹迫黎逃事實局面亦非解職份子尙知離京避迫以贖前愆君等合法議員必至賄選不成受武力解散而始去爲個人計亦左矣况大局乎蓮與諸君患難有年不忍坐視其悮試進一步言諸君即選出曹錕爲總統以甘禍直隷者禍全國雜凑國會有何效力徐黎前鑒徒增歷史遺臭耳望速就道以保人格不勝歡迎之至參議院議員李希蓮叩眞 
[國會議員唁美故總統電]  
　　國會議員唁美故總統哈定電文曰華盛頓國務院公鑒聞貴大總統哈定閣下凶耗中華國民愴悼弗勝謹代表全體國民表示哀忱中華民國國會議員湯漪褚輔成等五百四十八人同叩蒸 
[中國境内美領署之哀悼哈定]  
　　下半旗一月 
　　大晚報云據美使館訓令中國境各美領事署將懸掛半旗一月至九月四日爲止以誌哀忱 
[華界軍警添崗]  
　　日來時局緊張謠諑紛傳人心惶惑滬當局爲綏靖地方起見解釋並不實行戒嚴但近日夜間華界方面各馬路通衢要道已增添軍警站崗以防不虞云 
 
 

Page 14

 
 
第一萬八千一百二十五號;中華民國十二年 西曆一千九百二十三年八月十二號
星期日 * *[姜登選前晚由杭到滬]  
　　不久便當返奉 
　　奉天陸軍整理虞副監姜登選日前奉奉張委派赴杭與浙盧接洽時局問題姜到杭計留三日業於前晚來滬聞姜雖已由奉張委派爲各省聯席會議奉天代表第以其在奉職務繁劇未便久離不久仍當返奉至關於聯省會議事務將由其他一代表楊毓　來滬與各方接洽云 
[吳光新前夜由杭返滬]  
　　吳光新日前赴津至奉近已返滬八日下午復由滬乘坐滬杭甬鐵路之八號午快車赴杭已誌本報茲悉吳氏到杭晋謁盧督辦面晤後即於前夜（十號）下午六時零八分偕同浙江陸軍第四師師長陳樂山由杭乘坐滬杭甬鐵路之十一號夜快車來滬於夜間十時三十六分在梵王渡下車云 
[浙盧調兵訊]  
　　海門軍移駐嘉興 
　　浙江陸軍第三十七團第三營駐紮寗波之海門現聞此項軍隊已奉盧督辦命令調駐嘉興由鐵路路備車裝運准於今日（十二）乘南星橋夜快車赴嘉昨由鐵路局車務處備車八輛掛往南星橋專候裝運云 
[全國整理財政會議之昨訊]  
　　各處商會紛報派代表列席 
　　上海總商會民治委員會發起全國整理財政會議定於九月十日舉行業已通電各省區總分商會請推代表蒞滬與議在案茲悉各總分商會復電贊同者已過半數且有數商會業已推定代表計鎭江南會爲仇炳森常州商會爲孟心史均已函報來滬依期至會出席而漢口總商會除已推定代表外並派王義甫携帶鄂商界整理財政意見書先行來滬與民治委員會接洽一切王君已於昨午由漢乘輪抵滬擬於明日（星期一）赴會洽商云 
[律師公會今日開評議員會]  
　　討論緊急事宜 
　　上海律師公會因有緊要議案訂於本月十二日（星期日即今日）下午五時開臨時評議員會業已由會分發通告請正副會長曁各評議員届時蒞會與議云 
[航業雜訊]  
　　提督公司之約菲遜總統號昨日進口裝到美郵件二千零七十袋木材二十萬五千二百七十尺新紫銅一萬零八百十四方麥粉四萬四千二百包白蠟七百七十件西人自用手槍一箱餘爲香烟牛奶等等明日往港出口貨爲水菓蕃薯等五百零五噸云 
　　去年墨西哥輪船公司航遠東至南美班輪當派定新中國號商輪但僅開一班即未繼續聯航現悉此新中國輪業經墨西哥公司售出已改造船身俾適合於行駛中國口岸故預料此輪不久將航行吾國之近海各埠矣　　 
　　美孚洋行本年添造上江輪一艘名曰美川號落成以後便往行駛刻因該輪機器欠佳昨已開還上海又藍星公司之麥乾克星號前日在九江擱淺昨日該輪已經由拖駁輪援出故亦開來上海修理 
　　昌興公司之本埠客票間向在外灘十九號匯中旅館内刻下因不敷辦公决定從九月一日日遷入外灘十二號匯豐銀行之新屋内即在下層敷設寫字間其布置之規模甚爲宏大云 
[日軍艦預備撤回長江警備隊]  
　　尙在觀望形勢 
　　自長沙事件發生後日海軍第一遣外艦隊藉口保護僑商各軍艦人數駛赴長江各要岸駐泊警備現聞長江各埠形勢略佳故擬將第二十驅逐艦隊各艦如樫桃柳檜各號即日撤回又新造砲艦堅田勢多比艮保津四艘亦擬於下月撤回佐世保原防惟確期尙未定如形勢不佳或有意外發生則當延期或須加防故仍在觀望中云 
[日軍艦又駛赴厦門]  
　　因戰雲緊急之故 
　　日海軍駐華武官昨因厦門戰端又起形勢險惡僑民生命危險特電調駐泊之澳門柏松杉榊等四驅逐艦駛赴該處警備業已抵港云 
[海關查獲子彈]  
　　日本某郵船昨日上午進口在匯山碼頭停泊有日人某私運槍子千餘顆裝在一木箱内爲每關稽查員抄出即帶入海關禀告俟拘獲該日人後再行訊究云 
[凱雷氏私販軍火案之近訊]  
　　美檢事對東方時報記者之談話 
　　東方時報云美按察使署檢事胡蕯氏以赴哈爾濱開庭之便道出北京昨日記者往訪談及凱雷氏私販軍火案胡氏深憤外間有當事人以鉅欵行賄之謠謂渠立意澈究此案無所畏亦無所愛務使其水落石出底藴　露渠深信此案關係甚鉅不管造一法律可供日後援引外間暄傳有人以鉅欵向渠行賄求該案就此陰消或赦免某人皆係無稽之談私運軍火入華實爲中國統一和平上之大障礙務心嚴行杜絶胡氏於外交部人員之協助緝獲案中要犯深示感謝並謂日内當續有逮捕嗣及案中軍火運自俄國照美律不能搆成罪名胡稱自渠抵京後對於起訴上又得一新理論目下該案根據一八四四年萬縣條約三十三欵及一八五八年天津條約十四欵起訴兩欵皆規定如有美國人民在中國境内爲牟利目的輸入運輸儲藏或出售各種軍火須交華官審問褫奪公權不受美律保護不用美律審間今照中國法律私犯軍火禁品最重罰則爲監禁三年但若以案中諸犯引渡華官審問勢將牽涉治外法權問題目下此問題已處困難地位列强實不願再有以增其糾紛故渠回滬後將根據新理論重行起訴其理論以爲國際間條約即搆成現行法律而美國陰謀律中規定如有三人或二人以上陰謀破壞現行法律即未實行亦足以搆成陰謀罪其最重罰則如監禁改過局二年或罰美金一萬元或兩萬項並科渠深知此種起訴並無前例可援但渠之理論確有理由必能得堂上之維持總之比案情節離奇複雜未能預料將來作何結局但不論中外人民無一能邀寬免渠之檢查此案已得上等華人及外國人當道之贊許云 
[納稅華人會理事會記]  
　　討論解决攤户案　審查前届賬目 
　　公共租界納稅華人理事部昨晚在聯華總會舉行聚餐到理事錢新之謝伯殳等十餘人餐畢討論各要案如下㈠虹口菜塲食物攤户請求援助案許建屏吳藴齋袁近初等相繼報告調查及接洽情形畢方椒伯袁履登等均有討論衆以攤户均係小本經紀停業日久生計危險非急行設法解决不可當經議决各項調解方法分交當務理事及華顧問積極進行㈢會務進行案交由常務理事部議决施行㈢第二届收支賬略報告已由會計處編造完竣由到會各理事審閲後另行印送各理事并推查賬員工人先行會查第一届賬略十時散會 
[虹口菜塲食物攤户風潮昨訊]  
　　已有解决希望 
　　虹口蓬路小菜塲食物攤户改遷風潮雖經各方調解昨日仍未營業現由華顧問全力出任援助已向工部局會商數次略有端倪可有即日解决之望昨日上午全體華顧問在納稅華人會辦公處召集攤户代表及商界聯合會職員等詳細研究案情并會商解决辦法會畢華顧問即至工部局與該局書記長面晤一切該局允將正當解决辦法即日用正式復函發表云又衛生處西員披脫魏尼被攤户控告受賄一案現各攤户已加聘包仁律師出庭代辯被告亦已聘定律師下星期即將在特别公堂審訊云 
[京津晚報被封後之近訊]  
　　京津晚報駐滬紀者李士林君昨接該報主任王冷齋君來函云士林吾兄大鑒前函計達頃接少游轉來尊電至佩熱忱京津晚報被封事前半段已見弟之通電現曾吳二君雖已保外然警廳對弟個人之密緝通令尙未撤消舍間仍時有警察提傳票前往拘入報館更無恢復之望聞此事完全出於高凌霨吳毓麟之意蓋彼等曾托人挾金向弟疏通經嚴詞拒絶且函覆斥其無恥彼等遂惱羞成怒且見金錢不行惟有用壓廹之一法故對弟個人大有欲得而甘心之勢民治社與高吳無直接仇讐其關係較輕故鳶如得以保外設弟彼逮恐將久困囹圄除非還我北京决難保釋出獄也弟曾托在京友入聘請律師起討據著名律師之研究警廳搆罪兩點均不能成立但在此黑暗時代法律久失其效恐結果未必制勝即令法律解决爲無罪而當局威權在握欲加之罪何患無辭行政處分亦恐難免似此非政局大放光明之日弟與京津晚報决難再現於北京城所賴與惡魔奮鬥者惟仗同業同志諸君子之大力聲援耳至弟决計貫澈初志再接再厲現已籌備在津重新組織天津晚報已將就緒一俟官廳批准即可出版上海方面之一切聯絡及刺探消息均以全權托兄帮忙如何進行並乞一一賜敎（下略） 
[總商會覆秋浦商會函]  
　　安徽秋浦縣商會致涵上海總商會詢修正商會法草案對於會長會董連任問題如何解决等情已誌九日本報茲悉總商會昨發復函云逕啓者接誦大函承以會長會董連任一事法規有無更改爲詢查修正商會法草案内雖已將會長會董連任之限制删除惟此項草案提交國會後尙未議决施行似尙不便依據至現行商會法連任雖以一次爲限惟依部中歷來解釋會長會董任期係屬各别計算照此辦理則會長連任一次後尙能繼任爲會董會董連任一次後尚可繼任爲會長即祈察照爲荷 
[總商會籌畫陳列所經費函]  
　　總商會昨致陳列所委員會諸委員函云逕啓者前日開第十六期常會對於陳列所常年不敷經費如何撥補一案公議以另向商家募欵事屬困難如能將陳列所現有之售品部大加擴充使其佣金收入年達萬元則現時虧短之額即屬不難彌補應請陳列所委員會將售品部擴充辦法先行悉心計畫至此外有無籌欵撥補方法并請財政委員會妥籌等語用特錄案備函奉聞至祈諸公各就上述範圍内分别籌議其有兼任兩職者如能就擴充撥補兩層各籌良策詳晣見敎更所歡迎云云 
[引翔鄕自治廷緩恢復之質問]  
　　議員函詰正副議長 
　　自治恢復各縣市鄕次第舉行成立議會而引翔鄕由董事會之聲叙謂議員多數出缺須從調查選民着手非四五月不能成立以致羣相懷疑茲悉議員吳萃五函致正副議長質問其原函云敬啓者自民三取消自治以來吾鄕行政不啻專制時代竊位攫權毫無顧忌今幸國人奔走呼號始得蘇省恢復之起點公令一布人心大慰各縣市鄕咸相籌備成立何本鄕一無表示僅見報端披露以議員多數出缺不能成立爲辭而况出諸董事會之聲叙更屬詫異查自治章程鄕董出自議會今反其道而行之希圖遷廷時日恐其中不免有鬼蜮之技倆蓋此次恢復原狀悉照民國二年爲根據議員缺額祇須補選若不過三分之一以上者本無庸變更先生等爲一鄕砥柱應當召集開會按章辦理以期早日成立藉謀地方幸福請勿舍近圖遠而爲人所愚弄也（下略）云云 
[省署派員調查閘北商會問題]  
　　與隣區商會有無妨碍　 
　　閘北商董錢允利沈鏞等以閘北一带近來市面發逹工廠日多一日故擬添組閘北商會業已規定區域詳請蘇省長滬道尹核示施行茲聞韓省長查得道區域以内組設商會是否合法應候將地勢調查明確以覆核辦故特派委專員張某來滬實地調查與隣境區域之商會有無窒碍該專員張業已屋滬昨日傍晚特赴上海縣商會會晤姚紫若會長商榷良久始行辭别聞該商董等訂立今日午刻假滬北倚虹樓備筵柬邀南北市兩商會會長及各業領袖等讌飲俾與該員等籌商畫定區域問題云 
[閘北公團今日開會]  
　　討論對付水電廠辦法 
　　閘北地方自治會各公團近來力爭商辦水電迭誌本報茲悉該公團等定於今日在大統路慈善團開聯席會議討論切實辦法向劉鍾璘蔣汝正二委員要求轉達省長賜予照行以慰衆望云 
[拒土會董事電漢請懲土犯]  
　　本埠萬國拒土會董事沈卓吾昨因漢口破獲偉大販土公司特電請予嚴辦原電云漢口禁烟督辦李隠塵先生大鑒貴局拿獲寗紹公司私販毒藥一案報紙騰載國人極盼我公盡法處治毌任奸商得操殺人罔利之權但聞所逮人犯臨時即有頂替之弊今且四出運動有納賄鉅萬贖身之說我公清修梵行名德素昌若不澈底嚴懲不獨累及盛名亦且流毒殺人將無底止小慈是大慈之賊願吾公三復期言有如三寳沈卓吾叩佳 
[縣商會今日開常會]  
　　上海縣商會今日開十五次常會已預將提議各案分别編定並於昨日分函各董事查照務於午後四時蒞會列席與議云 
[友華銀行滙市報告]  
　　昨日友華銀行滙市報告云十日倫敦大條銀價近期長零六二五遠期一二五纽約輟業無市今日此間滙價掛牌英鎊長爲三先令半便士美金長爲六十九元五角日金跌至七十兩五錢餘均隨以升降早晨巿况有堅定之象投機家紛紛售出後乃稍稍轉平某時中英鎊售價八月份三先令零六八七五九月份三先令零六二五十月份三先令零五六二五美金售價近遠期均六十九元八角七分半日金售價六十九兩八錢七分半但至收盤時僅購價能照此售價均已縮去零六二五銀行滙票定價英鎊三先令一便士二五美金七十一元二角五分佛郎一二六五枚昨日倫敦銀市印度購入市况穏定 
[上海商業市况彙錄]  
　　公債票　　 
　　昨日各項公債市况前市依然呆木後市受主較形熱閙故人心穏定票價因以多呈漲風各票　胃尤以金融爲最夥是以價格漲高尢大金融公債現貨千元票前市毫無買賣後市交易尙多價由六十七元六角逐漸高至六十八元一角比前日漲高一元另五分八月期開盤六十七元四角嗣後步步向上收盤價六十八元三角計大一元另五分九月期開盤六十七元七角收盤高至六十八元七角比前日提高一元三角整六現貨結果比前日大四角五分收盤價爲五十元另五角八月期前市成交價常在五十元另三四角左右後市由五十元另七角高至五十元另八角比前日大八角九月期結果比前日大七角五分收盤價爲五十元另五分以外各票仍無做開云 
　　國内滙兌 
　　上海商業　　銀行國内滙兌十一日行市報告云今日津電報　洋滙未動銀　又跌落一兩兩計行化每千兩合規元一千○五十五兩洋爲一千○○二元京匯略同計公法爲一千○四十七兩洋爲一千○○三元漢口電市仍無漲落計洋例每千兩合規元一千○三十三兩七錢五分洋爲一千○○四元宜昌銀匯漲二兩爲一千○三十六兩洋滙仍爲一千○十元川滙渝萬各跌去二兩五錢計重慶銀爲一千○三十二兩五錢洋爲一千○三十二元五角萬縣　爲一千○五十二兩五錢洋爲一千○五十二元五角贛之景吉等處一律跌二元計景德鎭爲一千○十元吉安爲一千○○八元樟樹鎭爲一千○○六元大連一埠係通用小洋碼頭如廣州行使雙毫然設以大洋滙往者亦可通行滙水每千元須貼十五元廣州毫洋市况稍堅計規元六十四兩五錢可兌毫子一百元較之昨市漲起三錢其餘江浙陜晋等處均無變動云 
　　外幣 
　　昨（十一日）係星期六洋商例祗半日交易且買賣均屬寥寥華商進出之數亦係另星兼以標金和平是以票價一無變化英票成立價九元一角八分美票計一元九角六分半日票買九角六分七厘荷票爲七角四分港票買一元另二分四厘坡票計一元另四分馬克一元四角五分法票爲一角一分羅卜一千元票買二兩一錢二百五十元票計一兩三錢五元至二十五元票計七兩五百元老票買三兩五錢棕觀全市羅卜各票雖無變動但無正式交易云 
　　茶市 
　　昨日洋莊茶市各路紅綠箱茶均無大宗交易市面清淡綠茶總計成交一千四百九十一箱其中大帮一項約佔十分之五售開之價自三十一兩五錢至三十三兩較前日仍無漲縮珍眉市面依然不振蓋洋行方面僅天祥獨家收買其余仍在徘徊觀望中昨市共計成交二百七十八箱來路莊貨售盤六十一兩土莊茶廠所製之貨售盤三十六兩市價均較前日見低秀眉成交二百十一箱係由保昌禮昌等行買進售盤自十六兩五錢至二十一兩較前雖未見高然市勢尙能堅定至蝦目珠茶法莊去路依然呆滯貢熙帍市面亦無日前之佳湖洲平水大帮昨市自始至終均無交易温州紅茶由克昌美大兩行購去一百四十五箱售盤自十九兩五錢至二十八兩市價頗爲不惡云 
[一週間之金融調查]  
　　銀幣本星期來洋幣無甚大上落漲跌不過一二五至半釐之間進口有一百七十一萬元裝出五十萬元洋釐一時難小計（星期一）午市收盤價七錢二分一釐七毫半（星期二）大半釐價爲七錢二分二釐二五（星期三）勿動（星期四）小一二五價七錢二分二釐一二五（星期五）大一二五價七錢二分二釐二五（星期六即昨日）早市價七錢二分二釐午市爲七錢二分一釐八七五比上日小去三毫七五總計本週内中交等銀行由杭州運來洋八十一萬元由南京運來洋三十五萬元由蘇州運來洋五萬元中國银行由無錫運來洋十萬元滙豐銀行由天津運來洋三十五萬元中國銀行由蕪湖運來洋五萬元各莊裝往東三省洋三十萬元又裝去厦門洋二十萬元昨晚止中外各銀行及本街存底查倉共存現洋三千六百十四萬元 
　　銀拆本星期内息價仍形寬鬆常在四五分之間計（星期一）午市息價五分（星期二）小一分價四分（星期三）大一分價五分（星期四）（五）（六）均無升降現銀亦少進口惟安達有進口大條一百六十二條中交等銀行裝往南京大條二百三十七條昨晚止中外各銀行曁木街滙劃莊查倉實存現銀二千四百五十一萬兩大條七百五十二條 
　　絲交易本週以内洋莊絲交易尙有零星做成市面不過平疲廠經灰經歐美去路停頓成交皆黃白廠經干經等市價趨弱（星期三）成交四十五包扯價六百二十六兩（星期四）成交一百包扯價八百十兩（星期五）成交六十包扯價一千一百十四兩（星期六）成交三百六十包扯價一千零八十兩總計成交五百六十五包値元五十六萬四千八百十兩 
　　各國匯兌本週間星期一係各銀行夏季假期故均休業一天星期二大條仍無報告其餘照常營業自星期二起大條先令及各滙市價頗爲平定大條銀在星期三六兩天放長共計近遠期均係一八七五星期四縮零六二五先令祗有星期六掛長二五餘日均弗動俄德兩匯上落頗鉅自星期二及星期六兩價比較共計大條近期弗動掛三十一辦士遠期祗漲零六二五掛三十辦士零七五先令長二五掛三先令零半辦士印滙大一羅比二五掛二百二十六羅比半法滙大三十法郎掛一千二百二十五法郎美滙大半元掛六十九元半香滙弗動仍掛七十四兩七五東滙小半分掛七錢零半嗬囒大一盾半掛一百八十二盾半新匯小二五掛七十七兩俄滙大十六萬五千羅卜掛五十萬羅卜德滙大六十萬馬克掛一百萬馬克其銀行滙市賣買價格亦極呆滯「星期二」銀行開盤九月份先令賣出價三先令零四三七五買進三先令零半辦士又賣出十月份價三先令零三七五買進三先零四三七五又賣出九月份美滙價六十九元半買進六十九元六二五又賣出十月份價六七九元三七五買進六十九元半又賣出九月份束滙價七錢零一二五買進七錢又賣出十月份價七錢零二五買進七錢零一二五（以上先令及美滙均係一週間之最軟價）又是日賣出九月份先令價三先令零五六二五買進三先令零六二五又賣出十月份價三先令零半買進三先令零五六二五又賣出九月份美滙價六十九元七五買進六十九元八七五又賣出十月份價六十九元六二五買進六十九元七五又賣出九月份東滙價六錢九分八七五買進六錢九分七五又賣出十月份價七錢買進六錢九分八七五（以上均係一週間之最硬價）「星期四」賣出九月份東滙價七錢零一五買進七錢零一二五又賣出十月份價七錢零三七五買進七錢零二五（以上係一週間之最緊價）「星期六」收盤賣出九月份先令價三先令零五六二五買進三先令零六二五又賣出十月份價三先令零半買進三先令零五六二五又賣出九月份美滙六十九元六八七五買進六十九元八一二五又賣出十月份價六十九元五六二五買進六十九元六八七五又賣出九月份東滙價七錢買進六錢九分八七五又賣出十月份價七錢零一二五買進七錢計星期二開盤及星期六收盤比較計先令硬起一二五最高低相差亦然美滙較鬆一八七五最高低相差爲二五東滙較鬆一二五最高低相差亦爲二五九月份及十月份相等云 
　　標金本星期九月份標金因滙市平　故上落亦稱平定祗星期二因花旗銀行二次做　現標金所以標金由低趨高計全市上落有二兩七錢（爲一週間之上落最鉅者後則逐漸趨隠星期三爲一兩四錢之升降星期四爲九錢之漲跌星期五尤形呆滯祗有五錢之上下星期六亦爲九錢之高低「星期一」開盤價爲三百四十一兩四錢（一週間之最高價）又是日跌至三百三十八兩七錢（一週間之最低價）是日後市收盤爲三百四十兩○二錢至「星六」收盤價三百三十九兩七錢綜計星期二開盤及星期六收盤比較計跌小一兩七錢其最高低相差則爲二兩七錢云 
　　尙有本埠新聞等轉入後頁 
 
 

Page 15

 
 
第一萬八千一百二十五號;中華民國十二年 西曆一千九百二十三年八月十二號
星期日 * *本埠新聞 
[道路會昨開執行董事會議]  
　　中華全國道路建設協會昨午假功德林開執行董事會到者許副會長秋　史副會長量才（代表）徐謙（代表王正廷）朱愷儔吳志青陳勇三吳山趙惺吾候可久（代表戈公振）劉雲舫（代表陳維新）謝介子等十餘人許副會長主席會况如下 
　　㈠主席報告暣會所月租三十七元每月加增十三元爲五十六元由房東月捐六元會費在租金内扣出由會月付四十四元捐至本會不住該房屋時爲止並有馬伍兩君具函作証衆無異議允加入預算㈡主席請吳山報告組織各省區分會情形以浙江分會之徴求成績爲最著北京分會注重建設西北國道京分會王懷慶名譽會長允撥軍隊建築由京至熱河馬路協會馮　會長玉　允撥兵工建築西山馬路並允積極創辦西北交通奉天山東綏遠等處亦派代表至京與川磋商各該地創設分會之辦法現江浙閩皖湘鄂魯奉陜西桂林各分會業已完全成立餘各省區均積極籌備對於退還庚子賠欵各分會與各籌備處一致贊成山俟改選董事後仍須親往各省區創設分會促進會務等云云㈢協會本年度决算與明年度預算案由主席指定徐謙謝介子朱增元陳勇三爲審查員詳細查明再行開會報告㈣選舉董事辦法按照上年議决標準分兩種（甲）　定會員錄由會員自由記名選舉至少每會員書名選舉十名爲限（乙）由董事會於本届會員中依據選舉標準紹介二百名於會員錄之前聽其自由圈選每人至少以圈選五十名爲限會員册仍交審查員依法推選再開董事會核議㈤第二届年會由幹事部籌備與會長商訂日時地址通知在滬會員除照章報告一切外並報告本届徴求之總數㈥浙江分會成績最著敬請徐顧問季龍繕題匾額以贈之㈦陳君琴軒於第一届徴求時經手交洋八千元存放元一行立有存摺今届兩年路旣未修迭催不理應由本會備具公函邀請劉雲舫陳勇三兩君前往切實催收並問陳君琴軒能否有暇　辦紀念路以便另籌解决方法至三時許散會 
[吳淞商界反對强制加裝電燈]  
　　吳淞寳明電燈公司開辦已三載餘營業發達現在燈火已通至砲台灣與寳山約計已達三四千盞該公司日昨發出通啓於夏曆七月初一日起添開全夜燈火並云與商會會同議决酌量增加價額及加裝燈盞倘有不欲添裝者即停止通電云云各商等閲悉後以强制加裝電燈不近情理已函致商會轉致寳明公司請其通融辦理勿事堅執云 
[滬商界營救張阿金]  
　　南滙蔡頒堯家被刦後蔡誣良爲盜拘押之張阿金經商號聯名具保未擇昨午蕭啓明君由南滙返申報告後羣情憤慨隨開緊急會議通知太倉同鄉會滬西商會聯名電控省道上級官廳營救以安善良 
　　又訪函云滬城西門關帝廟前張德與成衣店主張阿金被偵探衛志高指爲搶刦北蔡鎭蔡頌堯家盜犯將張拘獲先用私刑後送南滙縣公署訊供不認奉判收押滬西商界聯合會代抱不平聯名四十五家具呈公禀投護軍使署及該公署爲張剖白張母張朱氏等亦投軍署爲子伸雪等情曾紀本報茲悉南滙縣李知事又出傳票派警來滬往傳張阿金附近商家如李蘭亭王竹春等來署訊問李王同稱我等與張阿金雖非知交然確知其爲人誠實所以願甘具保其並無作奸犯科之事當堂奉諭看回去候查明於一星期内將張阿金開釋可也李等返申以來一星期已過仍未見動靜是以滬西商界聯合會於前晚假關帝廟邀齊各會員討論辦法張阿金原籍太倉故太倉同鄉會會員項惠　代表該會長唐文治亦到會參加各會員僉謂張阿金果有不法行爲此時亦應宣佈罪狀旣不判决足見張阿金並無覓盜之事况近來外間傳言謂張身受刑傷所以一時不能聞釋照此情形顯見黑幕重重若不揭破小民寃沉海底現在我等惟有公舉代表以刑事向蘇州高等檢察廳具詞起訴衆皆贊成議决簽字而散 
[滬杭路貨棧外白紡綢被竊]  
　　路警不得辭其責 
　　滬杭甬鐵路上海南站於前晚（十號）由杭開滬之十五號零貨車由杭州觀成堂裝來白紡綢二十六疋約價一千元左右於下午十時許卸在車站貨棧房外面不料當夜被人竊去業經該貨主報請路　即經楊巡官派探警多人四處密查務獲追究云 
[警廳通令防維絲廠女工罷工]  
　　淞滬警察廳昨發通令云案查絲廠工作時間前奉省長公署訓令到廳經本廳會同上寳兩縣籌商辦法不日即可公平規定布告遵守乃有不安分女工不候官廳解决以减少工廠工作時間爲藉口突於舊曆六月初一日分發傳單攔阻工人上工幸各女工得訊較早提前入廠工作得免阻撓若　計不得逞又敢在途阻止行人露天演講信口胡言當將爲首之人拘廳法辦在案乃若輩怙惡不悛復於舊曆六月十六日又脅迫罷工衆女工不允膽敢飛磚抛石擁入廠中强迫停工受其損害者不知凡幾似此膽大妄爲横行不法若不預爲防範殊於實業前途工人生計地方秩序均有妨碍除分行外合亟訓令該署所隊遵照仰即抽撥幹練長警每早於絲廠上工時分頭保衛凡遇舊曆初一十六兩日尤宜加意防護如有不法之徒强迫他人工作者應隨時禁止解散倘敢抗違立將爲首之人拘送來廳以憑究辦仰妥愼辦理以重法紀而維治安是爲至要此令 
[英密副領事昨返滬銷假]  
　　駐滬英副領事兼公共公廨陪審官密爾德氏前請假往外埠避署茲趁海晏輪船由福建返滬昨已銷假視事該輪本應於禮拜四清晨進口聞因中途遇風稍有阻碍始於前日抵埠云 
[控將買女鬻淫案改期續訊]  
　　住居武昌路十四號門牌之湖北婦空水秀貞又名麥金蘭得十二歲買女周茶雲私令鬻淫被控於捕房拘解公共公廨諭令交保候訊已誌昨報該婦因無人爲具一千元之保故仍拘押昨晨經俞讞員會同英威副領事集訊據告發之西人羅炳生上堂供稱我現任太古公司廣西號輪船大副西曆一九二零年六月間與被告婦人在船上認識被邀往其家游玩並招兩妓相陪歌曲侑酒是夜有一妓與我同宿嗣後凡船至滬即往渠家曾詢該婦何不將女孩周茶雲送校讀書惟彼殊不願並欲將女出賣與我我乃以二百四十三元購之携同還船寄宿於水手頭目方阿俞家内月貼膳宿費嗣因方妻與女孩不和我與被告言及意欲送入齊良所被告恐將女送所遂向我討還然我曾命被告立據不許將女作不正當營業嗣聞被告挈女赴他船接客故我喚其挈女來船盤問初則否認嗣經究出女於四月間已與人同宿一宵被告得夜度資三十元我本不願仍將此女寄與被告處但因無處可寄祗得由彼帶回日前我復至其家不見被告及女至夜未歸我聲言欲投捕房爲人通知被告反投捕房控我姦其幼女經捕房偵查終結並由醫生斷定女早非完璧該案乃不成立至其家内所留之十歲女孩亦係買來云云並邀西崽傅桂林到堂作証而被告則延侓師代表向原告等盤詰之下官判改期續訊 
[法租界商聯會遷移會所]  
　　法租界商業聯合會因原有會所房屋翻造急於遷讓特於日昨下午召集職員開評幹聯席會議討論覔屋遷移辦法决派員與八仙橋南首歸安里房東接洽租借該里房屋一俟就緖即將會所遷往辦公云 
[天馬會展覽會今日閉幕]  
　　昨晚歡讌新會員 
　　昨日爲天馬會繪畫展覽會之第八日上午省敎育會亦假美專二院爲臨時收費處故來賓甚形擁擠此次國畫部連日定去者頗多昨晚七時在會塲歡讌來賓並有新會員以國畫對客揮毫贈於此次之招待員該會准於今晚六時閉幕今日爲最後參觀之日聞國畫部尙有上海名家之新作品互換陳列云 
[輪船搭客軋傷斃命]  
　　行駛上海揚州鎭江等處之大吉輪船前日下午抵申在寗紹碼頭攏岸時有年約三十餘歲之搭客上着白布短衫下穿藍布褲足穿元布鞋急欲上岸　登停泊該碼頭新寳華輪船後梢時適大呈打舵掉頭兩輪相並將該搭客軋傷頭部立時斃命經人將屍置放碼頭由警報告一區警署令飭十六舖地甲盧永德投報地檢廳委派郫檢察官沈檢騐員等於前日將晚時蒞塲騐明軋傷腦部至斃旣無家屬塡格拍照由堂棺殮 
[請驗彭城里後面之男屍]  
　　二十三舖地甲姚鴻於昨午投上海地檢廳報稱今奉一區一分署傳喚謂東鈎玉弄彭城里後面今晨發現一無名男屍身穿藍布衫褲秃頭赤足屍旁遺有麻繩一條挽就套結頸項亦有繩痕查無家屬形跡可疑禀求騐究車檢察長諭着靜候派員往驗 
[救火車撞斷電杆]  
　　前晚南市董家渡外灘某處小火警由中華路救火車馳赴往救開至梅家弄口因馬路狹小致撞斷電杆並殃及房屋昨日已由工巡局更换新柱云 
[烏師調戲婦女押十四天]  
　　婦人江童氏於前晚至法租界大世界影戲塲看影戲詎有鳥師曹金仁者向其調戲以致爭鬥童氏失去金手表一隻當由値塲包探錢裕民聞悉到來將曹拘入捕房昨解法公堂請究先由原告江童氏投訴被曹調戲情形並稱被竊去金手表請求訊求詰之曹金仁供不敢調戲餘供支吾中西官判曹押十四天以儆 
[旅客急病身死之騐殮]  
　　杭州人張文林現年二十六歲因事來滬寄寓九江路源源旅館八號房間前日上午十一時張忽猝斃室内該旅館即用電話報由老閘捕房派華探周桂生西探皮也協往將尸車入虹口斐倫路騐尸所旋由工部局醫院西醫騐得張確係患急病身死並無别故而捕房以查無尸屬遂命該圖地保報堂領棺收殮發壇　厝聽候認領 
[拐案函請武進派人迎提]  
　　常州人薛玉炳之女錫根去年十一月間在籍被泰州人陳以山略誘無踪日前薛來滬上途遇拐匪及女當即拘交包探周桂生帶入老閘捕房昨解公共公廨請究經陸襄讞會同義斐副領事質訊之下以本案發生係在内地判被告押候函致武進縣派人來廨迎提 
[馬夫被人戳傷]  
　　昨晚九時許馬夫吳阿成在重慶路被同類用刀戳傷大腿背脊等處經新閘捕房四百零三號華捕前來將兩人一併帶入捕房捕頭　着送受傷人往仁濟醫院醫治再核 
[請嚴辦朱劉氏]  
　　江北女流氓朱劉氏（即九姑娘）被劉廣清扭控拆梢一案前日由閘北司法科轉解　廳經叚司法員質訊之下諭令原告退去九姑娘及同黨楊張氏蕭蔡氏因另有人告發拐賣人口等案判令分别還押聽候究辦又本埠各絲廠因屢遭九姑娘蹂躪滋擾損失頗鉅昨特邀集同業公　具呈警廳請求嚴辦以維　　云 
[庖人急病斃命續聞]  
　　美領事館庖丁皖人陳揚連年三十歲昨晨手携菜篮至蓬路小菜塲購買菜蔬忽患急痧倒地斃命當經包探車學曾查見遂將陳之尸體車送斐倫路騐尸所嗣由尸妻投捕房請求免騐捕頭准飭該尸屬領尸棺殮 
[信差竊取包裹判押九月]  
　　北亦路郵務總局信差揚州人崔學四竊取郵寄包裹内之絨線襪四雙被郵務司覺察報告捕房派探費克倫往將崔拘獲抄出原贓昨解公共公廨中西官訊實判决崔押西牢九個月贓交原告領回 
[川沙熱心救火會者逝世]  
　　丁沂石 
　　沞東川沙丁永泰號主丁沂石平日對於地方公益甚爲熱心去年救火會改組丁君爲發起人之一迨救火會成立後被舉爲議董本年因病來滬就醫病勢日重延至本月七日逝世年祗三十一歲臨終時遺囑節省喪費捐助救火會洋五百元勗在會諸君努力云 
[烟案主客併罰]  
　　廣東人何偉在崇明路四十四號屋内私售燈吃洋烟爲該管　房中西兩副捕頭訪悉密往將何及烟民洪龍胡興吳四一併拿獲抄出烟具昨解公共公堂中西官訊實判何罰洋二十六元餘各罰三元充公示儆烟具銷燬 
[眞盜歟誣良歟]  
　　浦東人王海林住寳山縣境陳家宅養鴨爲業本月九日投彭王廟四區三分所派駐所報稱七日晚間二時有匪三人搶刦民家及比鄰朱朝虎家衣服等物今查得該匪係絲頭廠中之工人請求跴緝當由該所長警偕王同至五豐絲頭廠拘去王錦在一名又至鴻昌絲頭廠拘去陸中興一名並搜獲洋傘一把元色斜紋布長衫一件經王認爲失　解經監署員訊問之下轉解司法科昨送淞滬警廳訊辦而五豐廠主金振聲鴻昌廠主陸慶蓮具呈警廳云事主王海林前來廠中購買蠶蛾（鴨之食料）抑勒市價故各廠均不願與彼交易挾嫌甚深此次乘機報復誣良爲盜冒認工頭李隆慶之長衫洋傘指爲贓證列舉種種不符之點請求澈查反坐云云徐廳長閲呈後諭令退去候飭司法科研訊核辦 
[搶草帽押六週]  
　　崇明人朱春泉在北浙江路攫取胡申蓀之草帽一頂飛奔圖逃爲包探陳連奎追獲昨解公共公堂中西官訊實判押西牢六禮拜贓交原主領去 
[花會案主客併懲]  
　　寗波人魏金和於本年六月十四號冐充捕房包探糾黨至海寗路二百八十號門牌燕子窠内拆梢洋五元並搶刦鴉片烟槍一支案發逃逸迄未拏獲詎魏　不畏法近又在虹口百頓路五十八號屋内私設花會　關前日爲包探劉幹泉侯福林偵悉密往將魏及往賭花會之張子才吕有生一併拘獲抄出證據昨解公共公廨經張襄讞會同日副领事清水君質訊之下以魏誘賭花會違禁屬實判押西牢三禮拜其拆梢案候下禮拜五訊辦張等各罰洋五元充公花會字據銷燬 
[公共公廨訊案彙錄]  
　　昨晨公共公廨訊　之民事　案併紀如下㈠滬海實業銀行破　案羅傑律師爲存單糾葛　到　請求結果浙江實業銀行存單應送還日夜銀行㈡大中銀行訴許幼卿欠借欵案結果第二被告担保之　新書局准予發封備抵㈢陳雲根訴陳談氏離婚案結果准登申新兩報各十四天　達㈣張咸榮訴李榮生等欠借洋案結果旣經登報並由原告證明應准缺席判决 
[誌謝]  
　　昨承商務印書館惠贈第二十卷第九號「東方雜誌」及第七卷第一號「兒童世界」各一册又中華書届惠贈第二二○期「英文週報」及第七一期「小朋友」各一册誌此　謝 
來函 
[馬鍾琇來函]  
　　八月四日報載反返京議員題名錄云東南通信社云此次來滬議員固多優秀分子而專抱拿　主義輪　在京津滬三方　費者頗不乏人來滬議員連日返京者已有三十餘人除由張鳳九在車站調　回京者（名略）十六人外據其他議員所知又有馬鍾秀（餘名略）等語　鍾琇到滬月餘因感暑濕身體不適是以　於八月三日離滬回鄉靜養並非回京又　鍾琇係民　議員向不隷經濟調查局亦　就政治討論委員會　其他兼差固純粹護法議員也優秀分子固不敢當專抱金錢主義墲膺自問尙不至如此頑劣所云在京津滬三方輪流領費實無此種闊綽資格且身軀贏弱不耐奔波之勞此後北京已無民八托足之地除在滬得領公費外試問北京方面貴儲欵項發給此在北京不能出席之議員乎所望在滬同人嗣後愼重發言萬勿虚搆事實誣人自快則幸甚矣深慮以訛傳訛閲者不察致礙個人名譽讙謹此聲明（下略）衆議院直隷員馬鍾琇謹啓八月七日自安次得勝口發 
 
 

Page 16

 
 
第一萬八千一百二十五號;中華民國十二年 西曆一千九百二十三年八月十二號
星期日 * *   
 
 

Page 17

 
 
第一萬八千一百二十五號;中華民國十二年 西曆一千九百二十三年八月十二號
星期日 * *[學務彙誌]  
　　敎育界之各項消息合載如次 
　　上海大學設國文系及講學閘北青島路上海大學新設中國文學系以應時代　要本學期共辦一二年級兩級已聘定陳望道爲主任兼授修詞學美學語法文法學等沈仲九敎授中國文學史及選文（語體）沈雁冰敎授西洋女學史葉楚傖邵力子敎授歷代著名文選（包含羣經諸子及史傳）俞平伯敎授詩歌小說戲劇田漢敎授文學概論及西洋戲劇高冠吾敎授文字學李仲乾敎授金石學其英語及社會科學等則由别系敎授兼任此外尙有章太炎褚理堂擾任特别講座精神異常煥發新學生除已投考錄取者外連日報名尤極踴躍又上海大學校長于右任敎授邵力子陳望道現被上虞白馬湖暑期講習會請去講學敎務長瞿秋白總務長鄧安石被如臯暑期講習會請去講學于邵陳已於昨晚動身瞿鄧後日即須動身云 
　　神州女學繪畫專科之猛進北四川路神州女學校繪晝專科歷届畢業生在各省立男女師範及中學授課者實　有徒下學年各項課程及設備又更力謀改進該科主任仍聘畫家陳抱一續任水彩主幹仍爲王濟遠炭畫爲關良日内往報名者甚形擁擠考試新生分爲八月十五六七號及九月一二三號午後舉行定於九月七號開學云 
　　華華中學聘牛惠生爲校醫老西門内靜修街華華中學各級報名者甚踴躍英文專修科爲最外埠來者尤多招攷期已定陽暦八月中旬夜校設有英文專修商業選科多種以便學生擇習校醫業經聘定牛惠生醫學博士云 
　　閘北震南女子中學之創設閘北寳山路天吉里新創之震南女子中學一切籌備完竣除初級中學科高級中學文科高級中學商科外尙附設音樂專修科圖畫專修科曁附屬初高兩級小學校長爲龔兆熊代理校長爲李瑤珠女士所聘敎員多係留美碩學士及國内大學及師範卒業之士女云 
　　三江女子義務學校將開學西門外法租界唐家　瑞昌里三江女子義務學校主任爲諸德全該校不取分文完全慈善性質故學生頗爲發達暑假後擴充校舍兼收男生定於陰暦七月初二日開學云 
[佛敎凈業社之演講]  
　　今日起 
　　愛文義路六十四號佛敎淨業社現請靜修大法師宣講敎觀網宗全部自今日（舊曆七月初一）起每晚八句鐘開講至九句鐘止十方善信如欲前往聞法者該社極表歡迎云 
[友聲旅行團娛樂會紀]  
　　昨日下午三句鐘友聲旅行團假北四川路郇光女學開第一次娛樂會到會者約百餘人㈠主席致開會辭（二）北京大學音學敎授劉天華君因要事赴寗不克蒞會另請陳曉江君演講藥術淋漓盡致（三）團員朱誠逸小組朱世傑君　琴梵啞鈴合奏（四）葉更生君奏古琴「鷗驚忘機」與「陽關三疊」兩曲古韻悠然令人忘俗㈤崑曲黃　浦夢古沈嘉奎㈥朱誠逸小姐　琴獨奏「赫聖河月夜」指法嫻熟音調鑑鏘㈦浦夢古太極拳㈧朱　丞君舞劍㈨祝湘石君銅絲琴奏「秋夜之月」游子久客他鄉滿腔怨恨由琴中彈出悽愴已極㈩該團音樂組絲竹㈩㈠團員攝影㈩㈡茶點散會是日天氣雖炎熱上午風雨交作下午忽放晴先以致坐位幾無隙地頗極一時之盛云 
[集會表]  
　　陽歷本月時期　地點　召集者　事　 
　　十二日　金隆街　工商友誼會　常會 
　　十二日　西門美專第二院　天馬會　展覽會 
　　十二日　　安寺路派克路漢　芽元地毯公司　遷移禮 
　　十二日至十九日　南市南軍站路　普　　　所　　　會 
　　十二日下午午二時　華　證劵交易所　華　證劵交易　股東會 
　　十二日下三時　閩同鄉會　閩同鄉會　緊急會議　　 
　　十二時日下午四時　陸家浜職工敎育舘　戲劇協社　表演新劇 
　　十二日下午五時　四川路　青年會　歡送留美學生之會 
[今日大風且有雨]  
　　徐家滙天文臺昨日下午四時三十分氣象預報云颶風中心已在台州附近上陸西北行將過上海之西天氣仍有風雨東海黃海及揚子江口間有大旋風揚子下游及杭州灣内天氣惡劣風勢甚狂本埠温度在下午三時前之二十四小時内最高八五五最低七八一去年今日最高九四一最低七六五 
 
 

Page 18

 
 
第一萬八千一百二十五號;中華民國十二年 西曆一千九百二十三年八月十二號
星期日 * *本埠新聞三 
[永雅公司將開幕]  
　　八月十八日 
　　新有德商某君將於南京路民益里口四七五號内開設一永雅公司洋貨發行所大班爲李君梅欽並延聘邵君明耀爲總經理准八月十八日（即陰曆七月初七日）正式開幕其營業範圍爲洋貨雪茄烟以及各色化妝品等關於日用物品尤多該公司爲酬答主顧起見將最廉貨物出售外尙有物品贈送連日佈置一切頗形忙碌想届時必有一番熱鬧云 
[源泰木器號裝修水管]  
　　江西路Ｂ十四號源泰木器號由包君香發經理專製各種西式木器兼辦歐美銅鐵床浴盆面盆磁器等物件並可代客包裝修自來水及一切應用用冷熱水龍頭等定價均甚廉云 
[益中公司添設樣子間]  
　　香港路六號益中機器公司因出品繁多爲利便顧客起見特在江西路Ｂ字四十三號設立樣子間陳列各項出品備各界參觀諮詢已於昨日開幕云 
[新到鬆骨摩挲具]  
　　先施公司西藥部新到德國鬆骨摩挲具此具有益於體育如摩一次身體覺舒服非常每只特售七角半又美國皮膚水一種此水善治無名腫毒皮膚惡瘡及一切瘡癬癩等症其新二樓昨日由英京先施公司運到老牌天燈牌繡花線十餘種顏色二百餘種如各種繡花均宜合用廉價出售又繡花檯布多種白地藍花紅花經洗不退色價每條有二十二元五角十七元五角又該公司新由法國運到電光嗶嘰一批色澤光艶且輕軟異常可製秋季女衣又由英國先施公司代辦到深色印花蔴紗多種爲製備秋初夾衣之用價格亦極相宜云 
[永和公司之新出品]  
　　嫦娥霜 
　　永和實業公司所製牙粉迄今已將六載暢銷及於全國初夏新出花露水銷路尤佳現又已定出嫦婚霜正在趕製云 
[長源號暢售嗶嘰]  
　　三洋涇橋長源呢絨洋貨號經理爲王君貞貴運售歐美各種嗶嘰洋貨等物質頗精並延聘技師製售西裝衣着新凉入序近日嗶嘰已暢銷云 
[天𢊍味精製造廠新成立]  
　　今春吳君藴初專研求調味品「味精」一種積半年之夕始告成功其鍊提此項晶粉係從麥類取材爲完全素品質白味鮮勝於舶來品已經呈送樣品至農商部經工商司化騐合格給予褒狀在案現已由吳君之友張君逸雲等四人合投鉅資在本埠新橋地方創設天𢊍味精製造廠刻已籌備就緖不日即有此項出品銷售市上總發行所擬擇定福建路張崇新醬園隔壁云 
[德律風公司修訂行名簿]  
　　華洋德律風公司現擬將用户行名簿每年修訂兩次所有用户遷徙裝卸等情每年在九月二十五日及三月二十四日以前俱能列入本届新簿並爲便利用户起見簿内用户行名住址可用較大之字刋印祇須每年預繳刋費銀行五兩又用户營業性質亦可用小字附註其旁其刋費每年每行預繳五兩不滿一行者作一行算此外復添設廣告如欲刋登者可向公司接洽云 
[昨晚電燈熄時應用之電石燈]  
　　昨晚公共租界電燈熄滅時南京路中德商店即以出售之電石燈代之光耀四週明亮無比故全租界電燈雖延至一點五十分鐘之久而該店仍得通耀如畫此種電石燈携帶極便旅行用之尤爲佳妙且每次過電後可用四十小時所費僅値三角半此燈每盞前售九元現以遷移廉價減以九折計算聞該店廉價期僅餘三天云 
[郵信截止時間表]  
寄往地點　　　　　　火車或輪船　平信　　　　　　　掛號信 
烟臺牛莊　　　　　　　　常州　今晨（十二）十時半　十時烟台天津　　　　　　　　舟山　晨十時半　　　　　　十時安東　　　　　　　　　　廣西　晨十時半　　　　　　十時青島　　　　　　　　　　新疆　晨十時半　　　　　　十時厦門　　　　　　　　　　山東　晨十時半　　　　　　十時香港廣州（包裹）　　　　山東　晨十時半　　　　　　十時愛琿（取道浦口哈爾濱）　火車　上午十一時　　　　十一時俄國歐洲（註明由浦口　　火車　上午十一時　　　　十一時　　 
西伯利亞墨斯科往者） 
長江各埠　　　　　火車與輪船　晚九時　　　　　　　九時 
[觀「古井重波記」之評論]  
　　今天日夜在中國大戲院放映 
　　「古井重波記」一片久已著聲滬上前晚爲虹口中國大戲院開映此片之第一夜余驅車往觀入塲頗早而樓上下均已滿座兩傍站立者亦有百餘人之多該片設想高尙寓意深遠佈景優美无線明亮演員亦認眞確爲我國現代愛情片中之傑出作品頗有研究價値宜其到處受歡迎也統觀全劇優點固多而欠缺疏忽處亦不少願與該公司一商榷之 
　　數幕殘花爲嬌娜一身寫照宜將小影挿入花叢較爲完美 
　　嬌娜手抱繡品並無他物夾持貿然將包落下似乎不妥即發現遺失並不返身靜待面不相識之少年似太倨傲 
　　縵珠爲雙方介紹終久未說出姓名住址似覺不甚完全妥當也 
　　後李遽自訪嬌娜講故事時中間挿吃蘋果一段頗不明瞭觀者或竟不能知其用意 
　　胡特出門時口中啣捲烟至嬌娜處則用烟斗前後不符亦覺不合 
　　胡特對小兒索房租奪繡品抛棄恐無是理 
　　福培痛哭回家嬌娜宜先詢出賣繡品情形再使就餐 
　　嬌娜旣聞繡品被搶應即有悲戚之容 
　　頸圍狐皮足穿白鞋時令似乎不合 
　　福培由李克希抱臥至床時並未爲之脫鞋旣即同女出回時則鞋已置於地細味之又覺不合 
　　嬌娜由飯店回家時即宜將李克希所贈服裝悉數除下以示决絶 
　　李克希救嬌娜出險後即亦懸繩而下並不返身助友未免忍心　　 
　　胡特追出時牆上已不見有繩亦未表明何時何人解去當胡特行刺時嬌娜旁立而觀任其下手並不攔阻呼救及恐懼逃遁等舉動靜待彼剌死李後再受强暴殊少精彩與劇情亦不合（勵） 
 
[著名導演家葛雷菲士最近小影]  
[各影戲院消息]  
　　虬江路上海大戲院自明晚起將逐晚輪映在滬演過之佳片每晚換一片連續一星期共換七片明晚先映「賽馬艶影」計有六本爲環球影片公司之出品星期二晚映「繁華夢」計長六本爲米曲羅影片公司之出品星期三晚映「情天孽果」共有七本爲美國第一影片公司之出品星期四晚映「愛犬作良媒」計有六本亦係第一公司所攝製星期五晚映「換腦奇案」計有七本亦屬第一公司之影片星期六晚映「薄情郎」計有七本亦屬第一公司之影片（以上數片皆在該院映過）星期日晚映「烈女報夫仇」計長八本爲環球公司之出品曾在愛普廬影戲院映過一次云 
　　靜安寺路派克路口之卡爾登影戲院自請聶哥拉班獻演各種驚奇魔術以來買座極盛一連六晚仍未減色昨日星期六下午之日戲未及二時樓上下已滿座而後來者再續演數天且將本星期所演之各種魔術完全改變其中有穆哈默德人之妖夢及聶哥拉單身脫縛二術聞頗奇特聶向不輕自獻演此次實以該院要求及各界馳函懇其換演始肯俯從云 
　　靜安寺路夏令配克戲院明晚放映一社會佳片名［佳城孽］情節非常曲折大致演一女郎因墜落後恐影響渠妹乃改過自新使其弱妹有以模倣不意後仍爲環境所逼仍不得留芳於後世至十六號即下星期四該院又將換映一佳片名「飄泊之兒」ＧhildrenNotWanted計長七本爲該院近來唯一之佳片云 
　　海寗路維多利亞影戲院明晚之影片爲SportingClance主演者係愛撒爾EthelClayton女伶演者爲賴斯蓋JcsseLLasky情節以描寫社會黑暗爲主旨至星期四晚又將換映著名導演家查克AkolphZukor導演之影片名「價値」TheCost主演者爲海敏蘭VioletHeming女伶云 
　　六馬路申江大戲院因鑒近來各影戲院動輒竸映佳片故亦託人由外洋租到一著名影片爲著名導演家葛雷非士DWGriffith所導演名TheGirlWhoStayedAtHome該院譯爲「歐戰風流史」計長七本内中情節大致描演歐戰中二伉儷之事蹟纏綿悱惻情到萬分後二兄弟皆出征於法沙場命危幾瀕於死幸後敵兵潰退將前線奪回卒得團圓惟内中哀壯滑稽無不盡有細味此片實可與前在卡爾登所映之「重見光明」一片頏頡且内中演員尤屬名貴如飾法國女郎都玲者爲著名女伶克蘭雪茂ClarmeSeymour嬌容欲滴美艶非常而做工亦極入微又有名伶白率爾姆斯RichardBathelmess亦在此片中飾一美國少年演來極能動人記者當該院試此片時曾亦往觀故能知其崖略聞此片定下星期三晚起演聞該院欲酬答觀衆盛意起見座價仍照舊云 
 
 

Page 19

 
 
第一萬八千一百二十五號;中華民國十二年 西曆一千九百二十三年八月十二號
星期日 * *   
 
 

Page 20

 
 
第一萬八千一百二十五號;中華民國十二年 西曆一千九百二十三年八月十二號
星期日 * *   
 
 

Page 21

 
 
第一萬八千一百二十五號;中華民國十二年 西曆一千九百二十三年八月十二號
星期日 * *星期增刊 
中華民國十二年八月十二日星期日第二百期 
[一週間國内大事紀略] [  尊]  
　　中央政局 
　　本週中央可謂岑寂異常國會以少發歲費而每次流會補閣財長迄無解决大選幾歸消滅雖有一部分主以非常手叚出之者亦難見諸事實攝閣中袁乃寬圖農商終無成效顏惠慶雖發表財政整理會長尙未接任光園會議爲重要分子所結合其結果亦僅擬高顧代揆江浙互制不提大選國會聽其沈浮等問題而轉瞬三月攝政其滿國會又未行大選因之有延會之說吳景濓正與攝閣接洽其間楊永泰等則主張國會聽其中斷又有提議用墨西哥制於不出席之議員可謂人代表者仍照兩院會合會等辦法者要皆違法而不能成立者也至於保方则一面通電息事一面又預備南征參陸士官已赴長江一帶觀察且有内定集中魯皖之說洛吳則反對其事同時奉軍亦購械備餉且遣便衣兵士入關因之保有鮑貴卿張景惠等之信使奉張则力主保安申明不接代表即張景惠亦但用以聯靳雲鵬而已大選旣難實現王毓芝曹銳邊守靖轉爲集矢之的咸圖擺脫天津方面則段祺瑞尙與各方接洽傅良佐李思浩等附和之政客林長民又提議中央行政委員會等名目與許世英之中央聯省行政會似是而非徒滋擾亂外交方面使館已有人提議組織客軍備調年責中國百萬鎊爲軍需其意在戢平内亂至於總統總理等問題轉知其無足重輕不加顧慮葡使已將臨城案正式提出賠欵懲處一如前聞田中玉且運動外交系爲之緩頰財政爲最難問題張弧潘復均有出長之說而以無可挹注又存觀望張競仁亦將不肯代部王克敏懼保方之誅求且并辭中行總裁餉薪久懸已成憤例而監獄亦至斷炊外國借欵疊有磋商迄無成效英國尤以國民之反對先行退出農部至押勸業塲以應急需而歷來債息若四鄭吉會四洮等欵均無著落正金以九六本息已請扣鹽餘當局擬與四國磋商特别鹽餘借欵三百萬亦無成議也 
　　匪禍 
　　豫匪之圍至今未解梅神甫雖困匪窟亦請改撫爲剿因之將定日包圍而觀音堂附近之股匪尚形猖獗姚家店之逃兵又架票二人棗陽之匪且割電缐以圍城並知事失其下落黑龍江之撫匪亦謀蠢動幸早發覺未成巨變而京綏路之豐鎭津浦路之吳村均有架人焚刦之舉云 
　　西南戰禍 
　　粤省不江之役正盛而北軍又至南雄楊希閔即往戒備省城又日夜增兵赴惠而粤軍陳修覺且自龍華反攻增城烈風暴雨之間迄復相持不下博羅許崇智部下且有歸陳者反攻之役幾致失守南路劉軍亦已退出飛鵝嶺林虎且率部至河源矣香山袁帶竟乘間肆擄江尾白藤等處陳策亦無如之何若進與陳章甫會攻江門省垣且極危險雖有滇軍馳往尙可知西江方面则梧州雖下惟桂軍以粤軍違背初訂之退兵條件均懷憤怒現桂將蒙仁潛已將所部由梧退藤縣馮保初部亦有一部分退至昭平與沈鴻英部聯合蒙仁潛臨去時經將粤軍人梧時種種違約事實宣佈則其决裂之事在所難免而粤軍首領魏邦平梁鴻楷二人自下梧後即已回粤梧地現僅靠西江善後督辦李濟琛支持日來已連電催魏梁二人回梧坐鎭梁之行止未可知魏氏自經去年之險頗持消極態度今回之出任總指揮原欲以報前此被沈鴻英覊囚之怨梧州旣下目的已達聞已决不再出現此間大本營聞報已令永翔由肇回駐梧州以資鎭懾故此方未能遽作平靖藏云 
　　閩省自泉州下後頗欲以海軍之力進攻厦門而劇戰之後海軍大敗或沈或損臧致平遂得重至厦門省軍聞信前往而厦門已爲臧封港英領事又不准於鼓浪嶼作戰且遣水兵上岸保護鐵路陸路方面劉春臺得泉州後討賊軍楊潢烈等退據安溪尙負固以自守王永泉因又抽調軍隊前往而楊化昭旅初以省命協助海軍者旣見海軍失敗亦退回福州惟林虎所部聞已攻陷漳州將由石碼窺厦則勝負之說尙未可論定也 
　　湘中情形邇來日見其迫劇陳嘉祐且在桂陽招匪爲譚組庵衛隊省垣議會則通電拒譚責其破壞自治且提條件請蔡離湘以資緩和省長仍擁趙恒惕勸告譚氏但能以勞軍名義駐衡譚則逕在衡州自稱省長軍政會議則定請譚善意來省或率蔡返粤發展宋魯兩師長始終主和湘潭會議則將以法律解决湘局以除兵禍趙尙主討蔡且於省城破獲擾亂機關窺雙方之狀况醖釀正烈將來恐終不免於一戰也 
　　川戰擾攘之中乃有宜昌軍人兇毆美艦事引起交涉至戰事據趙盧通電則江北忠州似可保守重慶亦自安穏保洛邇雖接濟彈械而以江浙問題之牽掣已電鄂改攻爲守策王汝勤又已内定爲援湘司令顏德慶雖在忠州反攻亦爲盧所敗袁祖銘亦連電告捷而熊克武就職後又將在瀘州一帶活動謀通滇省劉湘同時有出山之說將與楊森協定一二軍善後辦法則川戰之禍恐不易即息也 
[一週間國外大事紀略] [  通一]  
　　德國賠償問題 
　　英法比意諸國對於德國賠償問題信使絡繹牒文頻繁求妥洽解决之道已歷月日而至今毫無進步魯爾紛擾迄未有减佔領區域日益擴大德雖爲强弩之末猶極倔强消極抵抗擬堅持到底法則非使德就範不願放棄佔地英以商業關係隠袒德國比從法後意從英後各爲聲援旗鼓相當妥洽解决遂渺不可期矣觀其近今牒文往還表面上雖均頗和婉然各執已不見願退讓之意皆可於言外得之法比對英之覆文其崖略已見上期本刋意國覆文亦已到英傳聞頗贊同英之意志雖聲明反對消極抵抗然亦不願法比續以軍隊佔據魯爾主張現有佔領軍俟各方面得了解及擔保後當逐漸減少英内閣日來爲擬覆法比意牒文屢開會議惟意見分歧尙無成議覆法牒文須再開一二次會議方能决定云魯爾方面兵士與人民上週間又稍有衝突馬克價格一英鎊已可二千七百萬枚矣 
　　洛桑會議之尾聲 
　　洛桑旣已簽字各國刻在籌備實行矣協約代表與土國軍界重要人物現正籌議撤回協約軍之辦法以便土代表伊斯美道經君士但丁時可與英軍司令哈林登討論之土國國會定於八月十一日集議和約由國會批准後六個月内即須撤兵土國國會大約將於八月二十日開始討論和約美土條約已於六日由伊斯萊及美使格魯氏簽字其條欵未詳 
[申論人材人格說] [  壺公]  
　　中國人往往因一語之誤之誤解而誤盡千古人材論亦其一也上月二十九日本刋見有某君曾論及此適合鄙見請申論之國家所以重敎育者重在製造國民而非製造人材也務使全國人民各具有其應有之知識以完成其爲國民者之資格如斯而已耳故務在普及而不在特造務令得其職業範園以内之相當知識而不惟高遠是求間或有天才出衆者亦不過學力上比較聰慧任事上比較敏捷而已一切法度制作本無生知之理即發明創造之家無非皆由學問中來果使專門家有專門知識普通人普通知識則已無廢事無廢人矣歐美富强文明其敎育人民者以此其立法行政用人造物亦無不以此是故立一法無論其善否也執法者守法不阿受法治者無貴賤貧富罔不遵率行一政無論其大小也綱舉目張上以是令下以是行無參差出入之弊即至政黨更替代興而於國家法制無敢任意變遷他若造一物專門者擬定圖稿餘則若任某事若執某役不崇朝而成功是固不言人材而全國無不材之人蓋人貴知識應有之常識且不具備已有忝爲人而不能及格人格不存材於何有人且有愧遑論其材不材况今之所謂材不過油取巧刻薄刁鑽之類敎育不興實學不講法軌不立求一人格完備不愧爲共和主體之國民者且戞戞乎難之人材更何自出耶國所以立惟恃諸事胥有軌則能自樹立之室 
國民即在能循此軌則而共相維持之是即所謂道揆所謂法守者也淺譬而喻請觀鐵道整齊劃一旣安且速無論神行之足跛弱之夫不遠千里可同時並至焉雖好奇者豈能舍茲而飛越其於行車則開至以時毫釐無弊無論勤惰罔敢失時不待勸告而行路者不　其不守此信約古人謂君子行不由徑抑知苟無徑安見小人不爲君子徑而捷安見君子不爲小人使國家不以徑導人而復謀設旣安且速之正大軌道吾知天下皆趨君子之趨而無甘自居小人者矣使凡事皆守信約如行車之時刻風雨無改雖至懶極不守信之人亦皆應時而集是人不必材而事無不舉矣明乎此乃知法治國之足貴固非徒託空言而共和立憲之國家正無復人存政舉人亡政熄之事也吾國人徒狃於數千年專制之習慣自忘其主人翁之資格而日惟他人是賴甚至以人材期公僕抑知家道之興要在主人賢明同氣協睦家法整齊而僕役聽命而已安用材爲即言救國亦但視其人之心術品行是否純正以下其是否篤信守法勤勞職務果如是是已足矣若夫人格已不可問而猶謂其材有足稱則無怪今之官僚軍閥政客皆自命高出國民萬萬也尙何言哉 
[解决今日政局之之辦法] [  琴]  
　　政局至今日可謂極古今未有之變矣吾國自改造以來忽忽已十二年政治從未一上共和軌道而人民則無日不在擾亂之中其故由於政權爲官僚攘據力遏民治不令實現藉以得便私圖復利用軍人以助長其勢力因而釀成軍閥之尾大不掉在一般腦筋單簡之武夫本不知政治爲何物徒以驕縱成習而又豔羨官僚故技遂亦不復自量妄思効法彼心目中乃時懸一最高位置視爲尊榮所至應有之升階此其一因也至於國民雖曰國家主體而未改舊時專制頭腦對於政治毫不研究無論政府若何惡劣認爲無關已事但求害不切已即不過問害即切身亦且視若運數使然莫可如何蓋其知識程度不過爾爾無可諱言故即令參政亦將手足無措此又一因也由是二因遂結今日之果幸而軍閥自取失敗至於破裂不可收拾或亦中國否極泰來之一好機會乎是在國人好是處之耳處之而失其宜則此混亂時局萬不能久惟有靜待外力干涉庶幾再見秩序然而難言矣處之而得其宜則國家或且因是而入改良進步之途徑正未可知也其道惟何則曰暫以委員制代總統制而以聯省政府代中央政府而已聯省之議起於多數民意在前年甚囂塵上余曾論列之以爲比較上最爲救濟時局之良方上年在滬商會所組國是會議中余曾提議及此徒以商民狃於積習無敢抗言取消北政府者故亦無收昌言聯省制耳余論之極詳今摘錄其大要如左 
　　夫聯省云者非欲由合百分實爲由分而合之一途逕聯省自治本屬共和人民地方應盡之天職而聯省政府又適爲調和各派竟見消除各種勢力絶好之關鍵一則順應潮流之趨勢結合覺悟之人心本無可反對之理由此時尤可得多數省分之加入二則一切平等即可利用各省之均勢消滅畸重之强權三則同時取消南北雙方使障碍之根本旣除而統一之原狀可復四則由各省自舉代表合組一委員會以代行中央政權雖未達眞正民治而合議制度有同力合作互相監督之益無東風壓倒西風之嫌凡事公開不爲一方勢力之傀儡故可與爲善而不能爲惡五則委員由聯省所舉有各省爲之後盾對内可負一省之責任對外亦可博國際之信用與平空由任何公團舉出之委員不同六此項組織原爲緩衝過渡之需仍可定一期限於此限内促成國憲重選國會以產生正式政府七依各省之現狀確定中央與地方之經濟與事權轉可由此厲行裁兵以紓財困蓋合各省之公意定財政之制限俾軍費不致浪耗即裁兵可以實行八各方旣成平等均勢之局則武力可以停止無從藉口濫耗軍費亦無人應負供給軍費之責軍閥雖横復向誰施其恫嚇（向來中央倚賴軍閥擁護故不敢不予取予求軍閥雖明知財政之窮亦樂得向中央要挾需索惟聯省政府可免此弊）九即或有一二强橫不道之軍閥而外有多數省之勢力内有轄境内之民意足以制止其暴行而無或敢抗衆心十脫去舊習慣别開新局面俾昔日之一切官僚軍人政客技無所施或可漸入於政治正軌以上種種皆比較上視爲彼善於此者也 
　　况今日時勢已至無可收拾更無維持舊狀之必要正可利用機緣另闢途徑且所有亂原無非爲爭總統一席果舍此而别易新制亦有消滅爭端之一道而委員制之說已爲目前民意所趨與其任何機關選舉二三名流委以行政似覺太無根據何若即用聯省名義合組委員會較爲正當旣免反對者之間言亦可得列强之承認而發生效力所歉歉者尙未能實達平民執政之目的此則時勢使然耳然而各省當道非盡愚頑果能翩然爲善服從民意共濟時艱吾人亦何必疾之已甚况尤視監督其後者之何如也中國存亡治亂之轉機胥在乎是尙望國人詳審而自决焉國家幸甚 
[立於民意基礎上之高選手續] [  沈念劬]  
　　最高問題高選問題日前甚囂塵上幾乎旦夕即可成事近以反對者衆表面進行雖似稍緩而内部醖釀仍烈蓋曹家高夢入迷已深故覺醒亦不易 
　　在捧塲者急欲爲開國元勳自急欲曹氏之正位甚至利慾重心犧牲國家一切權利博此一席而不惜喪心病狂至於如此猶欲求我國民寬假能乎否乎 
　　我知國民固不贊成曹氏最高問題者但曹氏竟爲總統有利於民有益於國則亦未必反對其入以我國民希望於總統者福國利民而已凡有福國利民之心而能見之於福國利民之事者只須屬我中華民國具有完全公權之公民無不可以爲中華民國之總統不限於曹氏亦非曹氏私人所能壟斷也然則曹氏倘爲總統究能利民益國否也則曹氏旣未有以昭告我民我民自未便爲切實之論斷但以已往之歷史而觀則功不掩過利不蔽害苟爲總統以後其成蹟亦可想而知宜乎我國民之不能贊從也然則誰爲總統我國民方能贊成之乎此問題固非倉猝所能答復至少必須先宣布其政見使我國民曉然於謀上臺者抱何志願秉何手段但能使我國民滿意自無不樂於推選而乃巧取豪奪餌金錢以求一逞則我國民所受總統之經騐已足今固非夢夢也 
　　往者民國成立之初即一總理總長登臺尙自宣佈其政見有所謂大政方針等等雖我國民不免致憾其未必實行然旣有此一番推敲尙可見秉國者非無爲國之心其終於不行也或爲勢所阻或爲利所蔽國民雖憾其人未嘗不諒其心即不諒其心亦尙有皇皇大文可讀我國民固非輕意以名位假人也不意每况愈下今則登臺者但知自謀私利即堂哉皇哉點綴門面之語亦從不一覩亦無怪國事之糟至於此極也我國民而心死也則已我國民而非心死也即應斷然奮起以謀自救今届選舉運動亦即一服最好之良藥而下之於最好之時機也我國民應知中華民國之國權即屬我中華民國之國民則我國民决不容有軍閥政客以擁護諂媚一人而假以總統之名器者軍閥以强力所擁之總統則請以統軍閾無涉我中華國民之中華民國政客以陰謀所捧之總統則請以統政客無涉我中華國民之中華民國凡我中華民國之總統應爲中華國民所願意推舉之人當之不容人擁亦不容人捧也然則我國民所願意推舉之人從何而推舉之則請再言其手續 
　　總統選舉按照我國約法由參衆兩院會合舉之然今日參衆議員行動旣不循正軌已大半失却我國民同情之心即其自身流離顚沛法律上事實上是否已届期滿尙在爭論之中至新國會議員僅由腐敗官僚操縱舉辦旣無立足點且莠民雜進卑劣更甚於舊尤爲我國民所吐棄咸不足以當選舉總統之任亦不容其任意選舉若以選舉總統之故再行舉辦選舉不但時曰不及主持無人亦無根據可覓根本方法非由我國民直接選舉無他道但以我國地大人多敎育尙未普及之秋則直接選舉亦有窒碍難辦之處故不如由各省公團選舉如各省商會農會工會敎育會同鄉會省議會亦爲其一份子而會合推選之先自推舉初選人再由初選人覆選得票最多者即行當選其謀總統者但有完全公權而有正確政見宣布無背於我國民意而能保證其實行者我國民無不樂於推舉於斯時也一切門户界限一切黨見我國民咸可以不計但比較各人所宣佈之政現於國於民取其利最大害最小而又最易實行者一致推舉之夫然後可稱得人可不負國民所托矣我國民應知總統之得人與否其利害俱我國民負之愼母貪小利而忘大害愼母計近功而不計遠禍更愼母接受賄賂而使不逞者將以厠身於政局也 
　　中華民國成立已十二稔禍亂相尋無一時覩太平景象者原因雖多當推選舉不得其人爲最大原由國民選舉議員不得其人從是議員選舉總統亦從無得人議員以賄賂人民而來總統遂亦以賄賂議員而得初不問其有無政見政見是否合我國民意則欲求其不爲國禍不爲民害云何可得蓋總統議員不得其人則總統所任用者自無一得人而議員監督云云亦徒成虚話矣 
　　我國民曾一計此十二年禍亂相尋之時局中之損失乎我國民爲兵匪所蹂躪者幾何人爲官吏所蹂躪者幾何人爲政客爲一切害民之爪牙所蹂躪者幾何人並一切其他有形無形之損害苟有統計以表示之我恐非世人所能想像也至於所傳袁世凱選舉所費一千餘萬馮國璋所費五六百萬徐世昌所費七八百萬等等俱由中國國庫負擔則此選舉一項寃賬我國民直接有形所負又數千萬元而此數千萬元者又大率向外國抵押而來向國民搜刮而來則此中利權之損失元氣之損失又豈祗此數千萬而已哉即使以此巨欵而謀得之總統果能實心爲國則每選一次總統國庫中必須額外負擔數百萬元至千餘萬元國庫雖裕且力有不勝而况舉已往成績而觀如袁如徐如馮凡一度爲總統者其家資莫不立時呈突飛猛進之象數千萬數萬萬固常事也雖多用身未享者然其子孫固咸不勞而獲也此詎非我國民之汗血哉我國民可更爲其所賣乎 
[中國南部之糖業] [  亨仲]  
　　吾國著名之產糖地除四川省外其他爲廣東廣西福建雲南貴州等省南方温暖之地無不產之然製法租雜不事改良宜其無進步也甘蔗爲製糖之原料生長於燠熱之地廣東福建兩省地質氣候尤爲適宜惟當地出產僅足供中部北部各省及東印度之需要且斯業又爲爪哇之白糖所壓迫日益萎微產額年年减縮　　港名　一九一二年　一九一三年　一九二○年　一九二一年 
　　三都澳　五二八　六九二　一七○　二八七 
　　厦門　九九五七二　九八五八三　七○九九九　一八五八一○ 
　　汕頭　一○八九二七四　一○一一八五三　八五六三九二　一一五八六二四 
　　廣東　一二六五一二　四七四六四　五三○六一　一一五七八七 
　　九龍　二○八二○　四一二一一　五七四九八 
　　拱北　一八二六○四　八八一三五　一七四七　一四六六 
　　三水　三六七　五四六　七一二　四一九 
　　瓊州　二七○三七八　一○九九二一　一二九四二五　四五二一五 
　　北海　一二七四一五　六二二○五　一八七六七　三三七一○ 
　　共計　一八九六六五○　一四五○二一八　一一七二四八四　一五九八八一六 
　　砂糖之輸出如右表其年成之豐歉雖不得確知然未見滿二百萬　擔之產額按十餘年前曾有二百七十萬擔之輸出昔台灣總督府嘗調查中國砂糖產額總量有五百餘萬擔若果如其言則廣東福建兩省產額僅占中國全產額之半耳 
　　中國南方各地砂糖產額最多者爲韓江流域其次爲鷺江及金溪流域廣東東莞地方往昔爲製糖極盛之處今則蔗園漸次變爲桑園及果實園或其他栽植塲矣以今視昔大有滄桑之感以下試分述之 
　　甲韓江流域 
　　潮州府内甘蔗之栽培尤盛有二千餘所之製糖小工塲製糖期百日内外挿苗行於早春在圃十年可以收穫每一栽植可穫三回肥料以大豆粕爲主當地所出砂糖爲紅白二種產額約一百餘萬擔均由汕頭輸出 
　　乙鷺江及金溪流域 
　　泉州漳州二府之製造最盛爲赤砂糖白砂糖及冰砂糖產額約三十萬擔以厦門港爲集散地 
　　丙廣州附近地方 
　　東莞及惠州產糖最著名者爲赤白冰三種赤之一種或稱板糖以其呈板形也時有輸往日本當地糖業向稱有名產地今則一落千丈不復如往年繁盛矣年產額名爲四十萬擔其實不足此數輸出港爲廣東九龍等處 
　　丁海南島附近 
　　廣東之西南邊陲氣候燠熱迫近熱帶爲中國極南之點甘蔗栽培最爲適宜然近年產額亦漸消減所出赤白兩種全吁可危矣 
　　中國糖業旣無獎勵又不統計故詳細之報告不易得也南部之砂糖需要大都由外國及爪哇輸入本地出產殆悉運往上海漢口天津芝罘等中部北部各港茲將福建廣東兩省去今十年前及最近一九二○年一九二一年度之砂糖輸出額示之於左 
　　自瓊州港輸出 
　　戊西江流域 
　　有柳江及鬱江流域之名皆宜植蔗 
　　己其他各地 
　　南方各省均有糖產惟多少不同耳 
　　甘蔗之種類有竹蔗紅蔗及蚋蔗之别製糖多用竹蔗紅蔗蚋蔗可生食各地多栽植之竹蔗味雖較遜然耐風力甚大而雨旱昆蟲皆不足爲害南地所產品質尤佳 
　　經營製糖事業者製法皆用石臼與台灣舊式糖廍同一車廍平均日可製六擔每擔製造費自二元至三元皆舊式小規模之工塲從事　　焉用新式機械規模較大者殊未之見太古洋行嘗在香港設立一大製糖之工塲製造能力年可百萬擔同時又設分場於汕頭原料多仰給於韓江流域各其他各地雄圖獨佔駸駸然握中國糖業界之牛耳焉汕頭工塲事業日宏進行至速汕頭市民痛商權之旁落利利益之外溢同盟禁止與太古交易太古洋行雖蒙影響而往年之遺烈至今猶存焉比至一九○九年南洋移民某以爪哇之竹蔗苗移植漳州並於其處提倡糖業翌年遂見華祥製糖廠及廣福種植公司之新式二糖塲開幕廣西柳州之柳州砂糖精製所亦聞風而興焉 
　　一華祥製糖廠 
　　創立年　一九一○　廠址　漳州府下龍溪二十九都　西社 
　　資本金　五十萬　製造一日約一日約百能力三十擔 
　　機械　　日本製　支廠三所 
　　二　　　　公司 
 
 

Page 22

 
 
第一萬八千一百二十五號;中華民國十二年 西曆一千九百二十三年八月十二號
星期日 * *　　創立年一九一一地址漳州府下龍溪大籠廟資本金四萬元支廠一所事業甘蔗之栽培及精製機械日本製　　三柳州砂糖精製所 
　　創立年未詳職工數三十名製品片糖資本金開辦時八千兩現已達三萬兩產額三十萬斤至四十萬斤　 
　　夫中國南部天時地理旣合植蔗人力交通又便製運何以頻年以來萎靡不振有退縮而無上進推其原因則製法粗雜栽培無方墨守舊章故步自封有以使之然也故除華祥等製糖廠外别無較大之工塲焉 
[英國最古之一城]  
　　人之游覽英國者其游蹤之所至往往但以城市指南之所記載者爲範圍直至近年始有人知愛撒克司Essex風景之娱人古芬之可挹而實則英國最古之城即愛撒克司人壳及斯他Colchester其地距倫敦止十二英里無論火車汽車均可直達景物清幽且爲歷史上最有關係之地點以是邇來游客遂至羣集據其發現之古跡六千年前已有居人之跡兆而游人但稱其爲老克王之行在OldKingCole至就歷史觀之丁羅馬占有英國之時此間爲有名之雄邑曰克馬洛杜姆Camulodunum其說似屬可徴而邇來以歸入堡地遂至開放展覽凡有過者尤無不興其憑弔之情焉 
[阿拉斯加之乏人墾殖] [  MrHuberbt着都仲訥譯]  
　　美政府之視阿拉斯加Alaska已成爲重要問題因該地富於礦產且沿海饒漁利數月前故哈定總統親臨該地詳察一切有無墾殖之必要抑仍置而不聞其結果未詳按該地本爲俄人所有後於一八六七年售之於美得價爲七二○○○○○美金迨一九二二年由美人之經營出產意達一一○○○○○○○○金然而美國之從事於此者已耗二○○○○○○○金矣 
　　阿拉斯之面積占五九○八八四方里當美國全土五分之一與路易希安那Lousiana相較其面積可相等財源藴藏土中皆未之發焉該地户口至稀當美國購歸後之四年漸盛但於一九一○至一九二二年間人民之離阿拉斯加而去者達萬有餘人統計在該地者現僅六萬人其中白人居半餘則屬之印地安那人哀斯基馬人Eskimos曁各國之僑居該地者人民連年减少以致商業前途影響至鉅計一九二○年商務收入爲數一○六○○○○○○金而一九二一年僅六三○○○○○○金相差達四三○○○○○○金迨一九二二年商業稍振收入約二○七八○○○○金然與一九二○年相較尙差八五二二○○○○之數終無術以挽回之如遣大部移民往殖並使交通之發展則商業前途當可有望矣 
　　阿拉斯加之出產當以礦物爲大宗其中尤以金銀銅鋅　爲大最著煤石油木煤次之其他各油白金水銀鉛等亦盛產該地一九二二年礦產出口達一八○○○○○○金超出一九二一年約一○○○○○○金但二年以前出產額爲二三○○○○○○金此亦足見阿拉斯加出產额之日減也其礦務不振原因泰半由於人民之減少運行之不便以及乏大資本家之投資故耳石油出產爲數至鉅惜哉亦因交通之困難不克盡量輸出也 
　　阿拉斯加因沿海故魚業亦稱大宗鮭魚鰽白魚蛤蝦等產額尤多故製罐頭食物一業亦極盛一九二二年魚業出產達三四七二○○○○金超出前一年約一二○○○○○○金然追溯一九一九年之出產爲四四三七五○○○金一九二○年則爲三九六三九○○○金以此觀之魚業產額亦年非一年也 
　　以氣候言阿拉斯加地居北冰洋寒冷自不待言但空氣爽潔宜人有足稱者該島計有十萬方里宜於耕種育空河流域土地肥沃尤宜於植穀麥豆諸類沿海各地多森林斧斤亦未嘗深入占地約二○五七九三三六畝週圍約七五○○○○○○○○○尺其中樹木泰半爲松柏檜諸類所產樹槳至豐以之作紙爲質至堅出口之數可抵美國所用樹槳三分之一說者謂此項森林當謹愼保守亦國家商務上之政策也 
　　美人現已築成一鐵道橫貫全境費資五六○○○○○○金該路起自西華德Seward達弗亞盤恨克斯Fairbanks深入内地約四百六十七里美國在阿拉斯加建鐵道當以此路爲先聲聞他日當從事於築路以利交通而廣拓殖云 
[美國最老之日報改組]  
　　紐約發行最久之報地球商業廣告報已於上月宣言與紐約太陽報合併組識太陽報與宣傳報固皆屬於們綏氏今得此遂兼有三者此次將定名改爲太陽與地球發行晚報氏意此時續刋必兼二者之名容或别易一單簡之名字氏且即有宣言申明兼併此報將力圖擴充使爲一最完備之報云 
[棉作推廣問題] [  華介農]  
　　十一今後推廣棉種之商榷 
　　自紡織業興需棉孔亟鑒於本國棉質之不良乃實行輸種各種美棉充斥國内邇時也美棉足跡遍於南北蓬蓬勃勃風行一時自顧克氏蒞華謂脫字棉愛字棉隆字棉最宜於中國全國人士復又移全力於脫字棉脫字棉龍門一登身價十倍南方旣竭力推廣北方亦然報紙雜誌衆口稱讚大有視爲無上品種之概惟著者竊有疑焉夫美棉之優美誠然固然但中棉之優點亦復不少如成熟特早便於兩熟病害虫患較爲稀少擇地較寬南北皆宜至品質之比較亦有達一英寸以上者而美棉尙有短不及一寸者是中棉之品質未見劣於美也苟加以改良之功夫未始不可得成良好之品種且良種育成後於本國之風土有適應之優點無馴化之繁煩是中棉改良後有輕車熟道之利吾之言此并非爲中棉强作辯護平心論之美棉旣有移種之必需而中棉亦有改良之必要也若只持片面之理由抱美棉之狂熱著者以爲甚非解决棉業完美之辦法尤有進者即視脫字棉爲神聖無上之良種著者亦不敢贊同也嘗考脫字棉之纖維長不及八分之七英寸在紗廠紡織上價値不高且其退化迅速抗濕力弱感受疽病尤甚可知非唯一之良種明矣或曰某外人謂脫字棉之良好另有深意存焉說者確有根據謂某國農部曾致函於中國之該國人謂該國已有良棉及長絨棉中國推廣棉產短絨即可如需長絨棉該國可以供給云觀其意旨可見一斑矣故我國棉業改進家對於脫字棉不可遇於信仰仍宜擇更佳者庶中國良好棉衣不致仰給外人至中國推廣棉作今後採若何棉種及品種大有研究之價値要在舉行品種比較試騐不可著者旣未舉行試騐本不敢臆斷若何棉種及品種適宜某地然以觀察之結果事實之推測在長江流域當以中棉爲主而以美棉之米特棉Meade柯蘭大苞棉Clevelandbigball荷耳登棉Holden愛克皮利司棉Express試騐之爲預備品種長江以北黃河以南可暂用脫字棉而以愛字棉隆字棉大學第一棉College杜蘭果棉Durango爲預備品種極北棉帶可用脫字棉中棉海岸多風之地可用隆字棉愛字棉等總之凡一事業宜日有進步幸勿得一品種即行自足仍需用科學方法再接再勵求最後之勝利 
[美洲歐戰後礦物進化之調查] [  唐慶熙錢寳琦合譯]  
　　大戰之時各國對於礦物皆非常重視然當和平之時各國礦物質之價値尙可度料但料於爭戰之際其供給需要愈行加增其發達之程度亦愈高故難定其價値吾人嘗用石紫銅黃銅鐵及煤之名以指明各時期之逐漸進步今日即煤一項從美洲合衆國論之每城中不僅用煤較昔日爲多且能表明鐵銅及石之用途亦與之俱增夫合衆國實業之進步舍農業外皆推礦物爲主其農業之出口雖增加甚鉅然仍不能與其礦物之出口物及其製造品相比較自西曆一千八百八十年以來總數出口之食料已自百分之五十五降至百分之二十一而各種製造品之出口數目已從百分之二十四升至百分之五十八不特此也礦物產及其製造品出口之增加一千八百八十年之時尙不能達百分之四至一千九百十三年其總數之出口遂一躍而達百分之四十二矣故其價値能超過五百兆元設吾人比較該國近三十年來各地重要礦物之出路此事足使吾等驚訝不已因其人民之增加不過一倍而各地煤之產出及其消耗已從一噸餘而至於六噸一千八百九十九年該國產煤之量爲世界第一但自此以後則大不烈顚產煤量遂代而有之然從此合衆國鐵苗之產出已增至百分之三百三十七煤油已增至百分之三百九十一紫銅已增至百分之一千二百三合土土已增至百分之二千零八十七金已增至百分之二十三銀爲百分之二十二鉛爲百分之二十五而鋅則爲百分之六百三十八矣當彼之時農物之產出除棉與糖外不過稍較人口之增加爲多而礦物尤以南方之出產爲最一千八百八十二年南方諸邦之產出僅爲合衆國礦物出口百分之八一千八百九十年爲合衆國礦物之出口百分之十四一千九百年至百分之十六一千九百十年至百分之十九而於一千九百十四年乃增至百分之二十二矣故礦物實業之將來確爲可望以有多種物質之增加及許多著名之藏所也一千八百八十年合衆國礦物產出之統計表已滿五十項而其他地質學查察報告尙約有九十種之特别出產物並未列入此時以前下等金屬及非金屬僅爲小部附屬之用時至今日下等金屬及非金屬之價値已超過一切金屬之總價猶有進者尚有一部分之金銀產出皆從紫銅及鉛鑛中之副產物鍊來即貴重之硫酸亦爲副產物之一種昔日礦工多以其爲繁瑣之物而今已爲貴重之商品矣尙有合衆國多量之白金皆從鍊金及紫銅方法得出當夫礦物產出最著之時其開採之趨向大有變更即從開採耗費礦物層而移至開採經濟之礦物層是也此法能永久利用故爲安全進步之基更進而言之開採對於其他實業之關係頗有影響近數十年美洲西部及西北部之礦工已爲文明事業之有功者亦以其能於瘦瘠礦苗中採出大多數之出產物故也開採固甚重要然估算礦苗之增加亦爲引進開墾之先鋒數年前紫銅礦苗之總數於三邦四郡中僅估算爲一萬萬六千萬噸而現今四郡中雖有六千萬噸已經開採然尙有六萬萬噸之礦苗（磷石與煤礦）大有增加之希望依合衆國地質統計表而論磷石開採量從數百萬噸過逾五千萬噸白煤及黑煤之分量又過於一千九百零九年四十四萬一千兆噸百分之三十故該國礦物開採之機會是正興而未艾也即如此估算尙有少數之差數存於其間因已定之價値常用代替總數且其價値亦不能常常不變也古時礦物出產頗難得眞確之總數而現以各種標凖價値相比較即可得其總數也多數出產其增加速率遠超於人口之增加第於一種情形中亦有物别物產不作依次增加而於他情形中遂忽然出現者是蓋因其地商業及製作品之另外增加猶之大戰中有多數之需求是也設吾人從一千九百十四年以來研究合衆國之出產物則大戰之結果可以立見煤與木炭出口之價値一千九百十四年僅六千二百七十萬元而一千九百十七年已升至八千九百四十萬元紫銅與其製造品從一億零四千九百四十萬元升至三億零二千三百九十萬元鐵與鋼其及其製造品除機器外從一億零三千五百八十萬而升至八億零六千七百十萬元铅及其製造品從三百十萬元升至一千六百五十萬元鋅及其製造品從一百萬元升至六千七百十萬元黃銅及其製造品從七百四十萬元升至三億零作千三百二十萬元各種火藥從三百五十萬元升至六千五百十萬元而石油從一億零五千二百十萬元亦升至二億零三千九十萬矣尙有因特别情形於大戰時發見及進步者甚多如數種礦物之原料昔日僅佔實業上甚小地位而今遂用以代必需之物矣由此可 
 
 

Page 23

 
 
第一萬八千一百二十五號;中華民國十二年 西曆一千九百二十三年八月十二號
星期日 * *知無論何國之實業設其境内具有其實業根本之原料則其實業必能穏固而無虞但近代亦有特别之製品非一地一洲所能產因轉運之便利亦可使國與國洲與洲之間礦之需要能足用而不缺觀於近日之稅則則此事允顯而明矣 
[臺灣養蜂記] [  臧秀甫]  
　　臺灣割讓日本已三十年矣此三十年中吾人提起臺灣二字殆莫不髮指頓足痛恨清廷之輕棄領土而銜怨日本之横肆掠奪者蓋臺灣隷我版圖已歷宋元明清四朝垂千有餘載中間雖經荷蘭佔據未幾即由鄭成功奪回清廷置總督統治之視如行省約歷三百年之久雖孤懸海外與内地婚嫁相親商業相通車同軌書同文故一旦割棄全國震動鼎沸如失昆弟伯叔并及其產業顧清政不綱無可如何含忍至今心中猶隠隠有餘痛也推原禍始則外交大臣李氏對日本副島種臣稱臺灣東部夙爲化外之民中國一向不管數語階之厲耳不然日本何得藉口保民義舉竟攻臺灣而有之至於永刼不復哉余記臺灣養蜂事業綜其終始因連類而及其地理與歷史固與余撰高麗養蜂時同灑一掬傷心涙也 
　　（一）台灣之地理　　 
　　台灣爲北回歸線直下之海島起北緯二十一度四十分迄二十五度二十八分東經百十九度十八分至百二十二度六分跨温熱兩帶面積約一萬三千九百餘方里南北最長約六百餘里東西最廣約二百四十餘里有出海平線萬尺之高山數座最高者爲中央新高山之峻嶺峻嶺山脈蜿蜒南北分島爲東西兩部東部地勢傾斜直入於海惟交通不便土性亦不如兩部之肥沃故於養蜂事業上遜於西部西部地勢坦平雨量較多交通亦稍便利通河運者二三處所製之橋亦可通行人近更有鐵道數段惟尙未能遍及全部且通山地者絶尠故台灣養蜂家轉地養蜂猶藉人力肩運頗感不便也 
　　（二）台灣之氣候　　 
　　台灣地跨温熱兩帶近海處爲暖流所經故其氣候具熱帶性暑期長而嚴寒少暑氣之盛彷彿南洋羣島惟季節變化異耳温度每年平均攝氏表二十八度與福建相埒蓋台灣由淡水港起距福州僅一百三十一海哩也冬季氣候温和平地不見霜雪惟高山頂上偶見白色略點綴耳故我國内地蜜蜂越冬期適爲台灣蜜蜂活動期正月間即可採蜜二三月間百花盛開已爲大流蜜期矣台灣中部正月即着手蜂王養成蓋台灣十二月中即見雄蜂不必如我國待三四月方着手蜂王養成也去年日本養蜂報載台灣千頭重嘉氏嘗於十二月中舉行原來種第二分封事則第一分封當更早也 
　　（三）台灣之雨量 
　　台灣之雨量颇豐故空氣亦潤濕惟南北互異北部冬季多雨如我國霉雨時節日降不止南部則夏季多雨每日午後恒雷雨兩三時雨後仍晴天一碧清凉快人台灣暑氣本盛幸有雨爲之調劑於養蜂上頗稱相宜蓋熱度高能增進蜜蜂之活動能力雨量豐蜜源植物方發達也 
　　（四）台灣之風力 
　　台灣爲海島其風力自比内地爲强近海之處冬季風起恒飛沙走石路難行人往往折木發屋滄桑互易距海愈遠則風力愈殺故台灣養蜂家恒避海岸而就山麓以免風刼之害俾蜜蜂得飛行自如營其生活焉 
　　（五）台灣養蜂略史 
　　台灣養蜂事業徴諸往昔記載語焉不詳願台灣人所養天然種蜂由來甚古累世繼續不絶番民養蜂情形另詳篇末茲姑勿論先就一般台民之養蜂言之舊時全島養蜂者計共二千餘人每年產蜜二萬餘斤程度殊爲幼穉技術亦甚拙劣進步之遲緩實去今日世界新式養蜂不止千里民國二年台灣總督府農事試騐塲始養洋種蜜蜂其種陸續由日本輸入並改用新式養蜂器具至民國三年阿緱廳農會亦開始養洋種蜂至民國五年分封得五六十羣農會乃實行提倡台民養蜂事業凡願領種養蜂者概不取費立時呈請領蜂種者百八十人於是台民養蜂事業勃然有起色矣台灣著名之養蜂家鳳山李梅氏阿里港林世傅氏蕃薯寮吳靜氏嘉義許大沂氏等相與並起共圖養蜂業之發達顧是數子者皆屬於台灣南部地方至北部則著名者少是蓋氣候蜜源關係北部因不適於養蜂也今新法養蜂輸入台灣亦先南而後北勢使然也然台灣最北部有臺北養蜂場者舊與南部阿緱廳田中節夫氏相比肩若謂北部養蜂者少即謂絶對不適於養蜂似又不然矣近頃台灣改用新法養蜂者日益加多大般由於公家提倡其推廣普及之方法就台灣社會原有之三種系統進行分述如下 
　　（甲）宗敎之系統 
　　基督敎牧師團體最爲堅固且能得一般敎徒之信仰因其連絡起而提倡遂使洋種蜂易於散布全島 
　　（乙）醫業之系統 
　　醫師本爲社會所信服互相約定凡遇病家洋言蜂蜜於醫藥上之價値及養蜂之利益俾種蜂易於傳播 
　　（丙）代書之系統 
　　代書與官廳有密切之關係人民訴訟莫能逃其手台灣業代書者團體本是鞏固使負勸告人民養蜂之責以期普及 
　　右三系統爲台灣勸導人民養蜂之最有力者蓋藉其固有之勢力而推行之其勢順而收效速也台灣官廳提倡養蜂旣如是其激烈影響所及遂有最近勃興之動機 
　　（六）台灣養蜂業最近勃興之動機 
　　新法養蜂傳入台灣雖尙未久然以官廳提倡之力傳布之速殊堪驚異曾幾何時洋種蜂已與天然種蜂並駕齊驅而台灣人對於蜜蜂及蜂蜜習慣上亦已親稔智識亦已充足即蜜之使用已由藥品進而爲調味料消納之途至廣台民見社會之需求蜂蜜急養蜂之利益厚舊法養蜂往往有得不償失之虞且獲利微薄因羣起改用新法新法養蜂產蜜後獲利究如何現在台民之用新法養蜂者初未計及蓋台灣經官廳提倡養蜂後人民養蜂熱潮如火如荼一般企業家但知圖間接的發賣蜂種眼前之利而勿計直接的產蜜遠大之利此蓋過渡時代自然之趨勢無可逃避者也 
　　養蜂產蜜利遠而難預斷發賣種蜂利近且可操劵故一般企業家羣趨此途不稍遲疑退却蓋大則可以博巨利小亦有相當之報酬决無虧折之虞也今台民之試養一二羣或十羣百羣者多乃至不可勝數財力雄者竟養數百羣乃至千羣專營發賣種蜂之利勿顧產蜜之益滔滔全島其勢勃不可遏將來台灣或爲養蜂最發達之地實自今日基之也 
　　孔子曰其進鋭者其退速台灣養蜂表面發達驟形至是一旦卒遭危險恐名實兩亡是不可不預爲之防否則弱種流傳或蜜源缺乏不足以供其採食返致覆滅試檢閲各國養蜂史成例具在可覆按也願台灣之養蜂家留意焉 
　　（七）台灣養蜂家之心理 
　　台灣養蜂家一般心理惟利是圖無可諱飾故其購蜂種於日本也皆含有販賣性質無有所謂顧客之情感價廉物美則販運之以逐什一之利否則寗甘斷絶誰肯出生貲購劣貨以求折閲哉日本好商見台民購運蜂種之急也往往欺　射利不顧商業道德信用因而爆裂者亦已見不一見是固由於台民養蜂智識之不足程度幼穉故易受其欺若老於養台者到眼立辨何所售其欺哉 
　　蜂民之養蜂普通實在最初時期一面爲厚利所歆動一面爲官廳所鼓煽純乎爲企業之野心非有何經騐與學識而後言養蜂故其膽之大氣之豪如初生之犢猛於暴虎大凡一種事業之振興必有一番驚人之大舉欺固可爲臺灣養蜂業前途賀然可大舉之前當有切實之凖備否則猶建大厦於沙泥之上基礎全無是以大舉爲試騐一旦失敗其代價恐將過鉅臺灣今旣大舉矣其凖備若何頗有疑問之餘地然甚幸余言之不中也凖備之道维何曰廣設試騐場從事實地研究曰多備確有經騐之專門書籍藉資考鏡而已吾國養蜂事業方在萌芽鄙人汲汲從事於斯二者亦爲大舉之準備也識者其許我乎 
　　（八）臺灣養蜂業之現狀 
　　臺灣養蜂熱潮旣如彼其高企業計畫復如彼其盛發達之機即肇於是其熱度最高時爲民國八年由日本輸入在基隆登陸者實萬餘羣前後併計除去死亡最少全島當得二萬餘羣加之天然蜂種一萬五千六百餘羣合約四萬羣左右二三年來洋種蜂數倍於前而天然種蜂自然淘汰矣 
　　台灣以氣候蜜源之關係南部養蜂遂便形發達洋種之輸入亦集中於南部阿緱嘉義臺南及臺中四廳已分布過量就中阿里港一處洋種蜂多乃至二千五百羣蜜源有不足供給之虞收蜜之成績有不良之歎此爲過渡時期之通弊亦無足怪者今蜂種旣已充斥販賣蜂種之營業將成爲過去之投機事業養蜂家惟有趨於採蜜之一途養蜂採蜜固爲利之正當者然其利遠而大且有學識與經騐之講究不若販賣蜂種之利近而便偶不經意或學識稍有不足即失敗隨之此台灣雖蜂種蜜佈而一時尙不能收大效之原因也 
　　臺灣養蜂事業近亦有展及北部之動機如雛鳴卵中尙未成熟然必有遍布全島之一日而收美滿之效果是則吾中國所當警惕恐懼者也何則日本之奪我臺灣也豈僅愛其人民之衆特艶其土地之利耳臺灣地在温熱兩帶之間草木四時不凋出產品之豐饒有堪驚異者他不具論即以臺糖一項言每年輸入我國當値數百萬今更利用其蜜源之富提倡養蜂所產之蜜倘不以我國爲尾閭之洩將何以消納之臺灣距福州僅一百三十一海哩前已言之距廣東厦門僅二百二十六海哩運輸之便實無有逾於此者盡力推廣攘我利權我國養蜂者其注意之　　 
　　（九）台灣之重要蜜源植物 
　　養蜂家游台灣由基隆登陸見其林木之茂密蜜源之豐富莫不豔羡歎爲天然之大好養蜂塲者蓋自基隆而南直至台南廳林木綿亘不絶或一二里或三四里爲一區其中以龍眼（即桂圓）林爲主此外則爲月桃台灣土人深信龍眼爲養蜂之無上珍貴蜜源除澎湖島外均特爲栽培以供養蜂之用臺南嘉義南投臺中各廳栽種尤甚有一地種數十畝之多者望之鬱鬱蒼蒼儼然如大森林其中心點爲嘉義廳之竹頭崎地方在山滿山在谷滿谷秋收之時採龍眼者道中魚貫成行男婦老幼手提肩挑亦可見其栽種之甚出產之饒矣 
　　龍眼開花之時爲春二三月間此時蜂羣甚爲活動盡量採蜜一季中每羣約產蜜百斤至百五十斤惟南北氣候不齊花期有一星期之遲早而中部及北部每遭雨患產蜜之量恒不如南部之豐龍眼蜜之價値似枇杷蜜可作藥品 
　　此外蜜源則爲柑橘台北新竹員林台南均栽之其味不如龍眼故亦不如龍眼之盛台南尙有菠蘿蜜香蕉檬果等皆蜜源之大者也 
　　台灣之士質不宜種吾國南省之紫雲英（即荷花草）故恒用大菜蘿菔爲綠肥方橋苗栗彰化等處栽種極盛連阡累陌數畝或數十畝不絶蓋蘿菔所含之蜜量分泌之甚爲充足惟作褐色外觀殊惡如我國之蕎麥蜜然洋種蜂甚喜採之天然種蜂舌短僅能採得其花粉故嗜之不如洋種蜂之甚 
　　台北尙有茶桃兩種蜜源頗爲豐富新竹南投廳次之景尾多李士林苗栗林圯浦多柿皆蜜源之特著者也 
　　台灣之甘藷花作喇叭形與我國異亦分泌量之蜜液蜜蜂甚喜採之花期在秋冬之交台人種之充食料或飼猪有餘則製爲澱粉或甘藷乾運售我國南方各省爲台灣出產之一大宗故亦爲蜜源之一大部也 
　　台灣近山之地多種月桃棕櫚及絹花（甬名映山紅）河岸兩旁多種櫻哥芭（土名）均爲重要之蜜源 
　　茲更將臺灣之重要蜜源列表如左 
　　種類　產地　開花期 
　　柑橘　台北　新竹　員林　二月│三月　 
　　葡萄　台北　新竹　　　　二月 
　　龍眼　南投　嘉義　台南　二月│三月　 
　　桃　　台北　新埔　　　　十二月│二月 
　　李　　景尾　　　　　　　十二月│二月 
　　批把　苗栗　　　　　　　十二月│十一月 
　　柿　　土林苗栗林圯埔　　三月│四月 
　　月桃　各處山地　　　　　五月│七月 
　　蘿菔　苗栗　彰化　　　　十一月│正月 
　　台灣之新養蜂者墮於發賣種蜂之狂熱中於蜂之採蜜與蜜源之關係類皆茫然田中節夫氏台灣最著名之養蜂家也報告其蜂蜜之期與採蜜之量如下 
　　十月至三月（一月至二月上旬最少） 
　　强羣採蜜量三十七斤至四十五斤 
　　中等羣採蜜量十九斤至三十斤 
　　四月至六月（蜜源最盛） 
　　强羣採蜜量七十五斤左右 
　　中等羣採蜜量五十斤左中 
　　一年平均採蜜量 
　　强羣一百三十斤左右 
　　中等羣一百三十斤左右 
　　民國八年阿緱廳農會調查成績如下 
　　第一回採蜜三月中旬 
　　强羣採蜜量四十三斤餘 
　　中等羣採蜜量二十五斤餘 
　　第二回採蜜七月上旬 
　　强羣採蜜量六十斤餘 
　　中等羣採蜜量四十斤餘 
　　一年平均採蜜量人强羣一百餘斤中等羣六十餘斤 
　　產蜜量之多寡視蜜源之充足與否爲斷此外則視養蜂者之經騐如何管理如何而生差異以台灣蜜源之豐富當無缺乏之虞惟管理與經騐二者在新養蜂家當特加注意耳 
　　台灣產甘蔗至夥與美領爪哇彷佛然不爲重要之蜜源蓋蔗液不待釀造即已如蜜僅天然種蜂採之致於洋種蜂則望望然去之若將浼焉豈天然種蜂富於惰性故採食之歟 
　　日本極力提倡台灣養蜂均以其蜜源之富也數年之間已移入蜂種數萬羣養蜂用具稱是而均獲厚利以去將來台灣產蜜發達又可輸入我國剥奪我天然權利我國人曷勿猛省急起直追以挽回之以我地大物博之中國蜜源無虞缺乏氣候又宜於養蜂當不難抵制之也 
（未完） 
 
 
 

Page 24

 
 
第一萬八千一百二十五號;中華民國十二年 西曆一千九百二十三年八月十二號
星期日 * *   
 
