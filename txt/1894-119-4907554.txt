# 1894 - 119 - 4907554

 

Page 1

 
 
[代印萬壽盛典點景工程圖說告成] [  圖書集成局代啓]  
　　書於萬壽盛典點景工程地叚做法分門别類井然秩然閱之無異掌上螺紋本局爲人代印今已告成每本價洋一角半由　葉山房及各　　是坊發售　　者請卽移玉爲盼 
[新印重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖摹繪精詳如張茂先畫建章宫有千門萬户之觀又如馬伏波聚米爲山形勢宛然　　　表成每幅碼洋五角　成摺式碼洋四角未裱碼洋三角賜顧者請至本埠三馬路申昌書畫室曁外埠申昌售申報人購取爲盼此佈 
[論作令之難]  
　　古時太守之權重生殺予奪寄之一人苟所任得人則民享其福國受其利故漢宣帝嘗曰與我共治天下者其惟良一千石乎近世太守但視爲承上率下之官大率委蛇養望鎭靜無爲其與庶民親而責任專者轉在縣令故縣令　　　精明强幹而又才識兼優者斷不能勝任而愉快夫統刑名錢榖與夫一切治兵禁盜興養立教之規環而符理於一人顧名思義苟有一事之未協一舉之示當卽不可謂之稱職昔人謂龐士元非百里才以此爲士元解嘲則可若欲高　堂皇犀燭鏡照使一邑之中有利無不興有弊無不革老幼男女齊聲稱神君則正有未易言者方今縣令一官　重而位卑責重則人易觖望位卑則事事受制於上游如錢糧則匯總於薇垣刑名則定讞於柏府此外一切施行皆須具牘通詳由府而司而院層層核轉節節箝制身處其中者苟欲上不拂乎憲意下不悖乎民情大計則保薦卓異戴德則人頌甘棠千百人中未易一二覯此其故何也豈一行作吏便忘却本來面目不復以致君澤民爲念乎抑亦牽制於他務而未遑兼顧也推原其故蓋有數端一則困於迎送也上司以供張之辦否覘縣令之才能縣令卽以迎送之殷勤博上司之喜悅其在偏僻小縣可以效汲長嬬之臥治或終歲不見上游旌旆至衝繁之縣當水陸之通衢達官顯宦車輪馬跡時出於其途行館之陳設酒饌之饋送差役之伺應無一不當悉心預備以免臨事張皇一聞探報某憲將由某處登岸則疾趨而往投遞手版傴僂進謁有頃辭出命駕將歸行至中途又聞某憲以某事過境則且命彼僕夫改道而駛一日之中如是者數次飢腸轆轆不得一飽雖氣體充實之人至此亦將疲於奔命而謂孱弱者當之有不神昏氣餒汗下目眩者乎顧此失彼有斷然者一則拘於文法也一縣之中如出有盜案未能破獲或情罪較重之犯越獄逃遁以及逆倫重案縣令皆有處分故每遇盜案之無甚關繫可以掩飾者必令事主諱盜爲竊重犯越獄禀報大憲必當風雨之之墻垣坍倒乘禁卒熟睡乘間逃逸而縣令又必因事公出地方出有逆倫重案必曰其人素患瘋顚千篇一律幾成刻板文章所以然者縣令自顧考成其計不得不出於此文法太拘偶一牴牾卽褫鞶帶雖有幹濟之才亦終於無所表見吏治之頽未始不由於此一則迫於期限也樹木則期以十年樹人則其以百歲自來成事者每不求速效縣令之治一邑也亦然自下車以後詢問父老疾苦教以農桑勸以孝弟水利若何而興田疇若何而闢善者奬之不善者化之其中次第設施正非旦夕所能奏效然而一任不過三年轉瞬瓜期已届銅符紫綬且拱手而讓諸他人而後來者又不肯蕭規曹隨蒞任之始必有一番更動甚至盡反前人之所爲藉以顯已之長形人之短民之生其間者覩法令之紛紜亦苦於無所適從至若暫時攝篆少或數月多至半年其人本以五日京兆自居誰復肯實心辦事官旣自視如傳舍民亦視官如弈棋欲期官民之浹洽其可得乎一則誤於牽制也邑無論大小必有不肖紳士倚托勢力與蠧胥猾吏狼狽爲奸遇事請託出入衙署夜郎自大甚至地方有大工程則干預其間把持圖利民間有大獄訟則扛帮唆使强爲左右袒縣　苟事事曲從其請必至黑白混淆是非顚倒授人以太阿之柄而已則以傀儡自居玷官箴而騰衆謗大率由此若欲爲强項令不爲威屈不爲勢下扶弱抑强以風骨自表彼桀黠之徒又必藉口一事以爲挾制地步或更煽播危詞以聳上游之聽幸而事得昭雪已不免大費周章不幸而勢力不敵必至身名敗裂遂使明哲之士徘徊瞻顧自處於模稜而不復有所作爲吏治之壞蓋有由矣自捐納開而仁途雜以輸粟得官者其志本不在遠大不足深論卽正途出身人員亦復因種種顧忌束縛其才能不克一騁驥足坐使人心日壞風俗日倫玩愒因循莫知所返有識之士能無發憤而興歎也哉 
[諭旨恭錄]  
　　三月二十一日太常寺題四月初四日常　大祀祭天於圖丘視牲看牲奉旨遣載勛視牲錢應溥看牲欽此○二十二日奉上諭步軍統領衙門奏特叅地面官疏防盜案限滿逸犯未能全獲請旨懲儆一摺京師内城地面疉出盜案經福錕等勒限嚴緝迄今日久僅獲盜犯李漢臣王淇等二名本日已據該衙門另摺具奏降旨交刑部審辦其案内逸犯多名尙未弋獲捕務實屬廢弛正藍旗漢軍署委協尉榮光署捕盜步軍校榮連步軍校文瑞廂白旗漢軍副尉崇敏捕盜步軍校樂勝步軍校多魁廂白旗滿洲署協尉奇克愼捕盜步軍校德斌奎緒委步軍校恒庫均著交部議處正陽門門領德壽門千總常福門吏札拉罕於盜犯運贓出入未能覺察亦屬疎懈著一併交部議處以示懲儆該部知道欽此同日奉上諭步軍統領衙門奏拿獲疉次結夥持械拒傷事主搶刦盜犯請交刑部審辦一摺所有拿獲之李二卽李漢臣又名李馬兒王七卽王淇及知情窩留同往接贓之任秃子應訊之豐秀山白六等五名均著交刑部嚴行審訊分别懲辦未獲之周二等五名仍著步軍統領衙門順天府五城御史一體嚴拿務獲究辦欽此 
[本館接奉電音]  
　　昨由京友電傳上諭四道敬謹譯登○三月廿七日奉上諭張煦奏解犯中途脫逃請將地方印委各員分别叅辦等語據稱署山西托克托廳通判試用知縣許涵鴻門丁康桐山等被控弄弊詐賴一案當委試用巡檢聨恩前後提解行抵忻州宿店乘機逃脫此案山米秉義均係案内要証該印委各員宜如何小心防範乃竟任令逃逸非尋常疏忽可比且難保無情囑賄縱情弊試用知縣許涵鴻著暫行革職歸案質訊試用巡檢聨恩著先行摘去頂戴勒限嚴拿此案山米秉義等務獲究辦該部知道欽此同日奉上諭本日據順天府五城御史奏分别停止裁撤粥廠各一摺京師入春以來連得透雨正當播種大田値此農忙之時自宜遣散歸耕轉瞬天氣炎熱麕集薰蒸尤恐易滋疾疫所有順天府五城分設各粥廠均着一律裁撤停止其就食貧民並著分别酌給口糧妥爲遣散毋任失所欽此同日奉上諭前因駐藏大臣奎煥奏叅四川雅州府知府稽志文於派辦事件任意延悞當諭奎煥派員押　 
 
 

Page 2

 
 
迅速回川聽候諭旨該員輒敢在藏逗留分遞禀詞嘵嘵辨訴實屬膽大藐玩稽志文著卽行革職仍令回川聽候訊辦欽此○廿八日奉上諭四川雅州府知府員缺著裕綱補授欽此 
[金闕鐘聲]  
　　吏部爲批示事據湖北候補知縣周以翰呈稱職現回湖南措資於光緒十九年九月十四日曾經到湖北省繳照應否以從前到省繳照之日作爲到省日期乞爲批示知照湖北巡撫取具同鄉京官印結呈請批示等因到部查湖北候補知縣周以翰自應以從前繳照之日作爲到省日期其間告假日期應行扣除除知照湖北巡撫外相應批示○禮部筆帖式定昌悞由後左門行走經監試官入奏奉旨交吏部察議已綴報章兹聞吏部察議覆奏略謂該員雖係奉公執差惟悞由後左門行走殊屬非是應照不應爲而爲例擬罰俸半年係屬公罪應照例准其查紀抵銷三月十一日奉旨依議欽此○本科會試迭奉諭旨塲規頗形整肅棘墻外營汛司坊往來梭巡無間晝夜頭塲出塲之日時交三鼓某士子卷猶未完以致掣去試卷立時扶出二塲某士子於題紙下後神志昏迷號軍看守不遑乘間用小刀自剖其腹登時殞命又一士子於二塲交卷日陡患痰症報明舁出又一士子於卷中繪成花草人物十四日三塲點名時至公堂發出紫榜列名者共十四人實到人數祗六千四百五十六名○吏部爲咨行事文選司案呈所有俸滿陜西乾州學正謝裕棠一員本部於三月初三日帶領引見奉旨俸滿陜西乾州學正謝裕棠著以知縣用欽此欽遵到部相應咨行陜西巡撫查照辦理○神機營馬步各隊練兵擬將年届六十及精力衰弱者裁汰回旗所遺練兵額缺令該兵子孫弟姪接充等情已錄前報兹悉馬步各隊已分期於本隊兵廠内點名逐一詳騐其應汰各兵中間有年已逾歲而身體尙健者仍暫行留隊其年力旣衰及氣體憊弱者槪令於子孫弟姪中自行呈出一人接充至實無子孫弟姪接充者亦准將甥婿接充各隊額缺咨取挑補者寥寥無幾凡接充練兵之人+現已全行到隊入伍加練以此辦法洵乎誼美恩明矣○郡王銜多羅貝勒載濓門上爲呈報事本郡王銜貝勒載濓奉派致祭普祥峪定東陵於三月初七日由京起程業經呈報在案兹於三月十二日由普祥峪定東陵致祭回京之處相應呈報宗人府查照 
[豸旌過鎭]  
　　江蘇臬司陳舫仙廉訪於本月二十二日交卸藩篆後赴金陵謁見劉峴帥二十四日丹徒縣王大令接滬江來電知廉訪定於是日傍晚乘鈞和兵輪船溯江而上各官遂於次日上午齊集六吉園碼頭鵠候水陸各營勇丁亦出郊站隊直至金烏西墜不見帆影飛來紛紛回各營各署二十六日黎明時節又趨詣江干迨至八點鐘時憲舟就焦出之麓下碇各官咸登舟呈遞手版廉訪一一接見移時卽鳴騶登岸至新湘營暫駐襜帷午刻各官議在焦山設筵公讌陪坐者爲副都統保頣菴統制鎭江關道蔡和甫觀察統領新湘各營陳宇山軍門鎭江府彥詠之太守樽前山色筆底江聲盃酒談心歡樂無極至鐘鳴四下廉訪命駕回舟啓輪上駛 
[潤州火警]  
　　本月二十六日黎明時鎭江西門外獅子街世美茶葉鋪遺火廚下積薪中致兆焚如之禍警鑼報處各善堂水龍電掣星馳而至竭力取水以澆祝副氏遂不敢猖狂歛威而去僅焚去瓦屋一椽 
[續錄朝鮮叛臣金玉均倡亂始末]  
　　我軍乘勝四面找尋韓王至北關廟始得之我軍官卽入廟叅見王泣語於衆曰賊臣亂國一至此乎衆趨前慰答數語而太王太妃世子俱不知下落吳軍門曰此地離宫不遠非停鑾之所不如暫駐營中再圖復辟王曰善方王之潛出後宫也正當砲火相攻之際金玉均等分頭料理幾於不暇自顧其手下之責令監王者亦以死生介於俄頃意緒紛如奔走探聽故王得乘間逸出比洪英植朴泳孝聞風追至已爲慶軍所迎英植昧於利害猶自直前牽挽王袪不令前進被朝鮮軍士曳出斫爲肉片并斬朴泳孝生徒七人以狗衆此二十日事也金玉均等至是心懷疑沮向進一郎而商之曰兵力不敵王已出奔事不諧矣守此不去直待斃耳於是進一郎率其兵帶領金玉均等自焚其使署出西門走仁川之濟物浦而去風聲鶴唳草木皆兵沿途放連環鎗自衛二十一二十二兩日查檢屍骸慶軍兵丁陣亡者十人朝鮮大臣被害者七人陣亡兵士十有一人百姓罹禍而斃者九十一人大將軍閔泳翊重傷可治日兵死者三十三人逆黨伏誅者九人惟金玉均朴泳孝徐光範徐載弼及士官生徒等於事敗時易服逃去其時朝鮮土人仇視日人見輙械鬥我軍官卽將日兵妻孥并貿易於漢城者　兵護送而歸不許上人遷怒無辜二十三日朝鮮通商衙門請各國領事官先往濟物浦與日使竹添進一郎商議經變事宜一面授禮曹叅判徐相雨爲全權大臣以穆麟德副之穆麟德德國人也向爲朝鮮辦理通商事務時膺兵曹叅判之職同赴日京齎遞國書行抵濟物浦適日本新公使井上馨至遂止一面申奏中朝求爲保護遣使航海先至天津謁見李傅相請代奏聞皇上俯念藩屬三晨年來曾無失德蕞爾國何堪屢遭不造卽派吳淸卿續燕甫兩欽憲星夜馳赴漢城查辦一切當日使井上馨之赴高也帶有兵艦六艘駐泊濟物浦之三里𪧲我慶軍仍駐漢城十一月初朝鮮督辦交涉通商事務大臣趙秉鎬至濟物浦邀各國公使仍入居漢城并請從中調處迨吳續兩星使至漢城卽駐節營中彼此照會約期議事高王復派金宏集爲全權大臣公同議欵與日本行成第一欵朝鮮修國書於日本表明謝意第二欵恤給日本遭害商人遺族并負傷者及賠補貨物之掠奪者由朝鮮撥支十一萬元第三欵殺害磯林太尉之兇手察獲從重正刑第四欵日公使館擇新基建築由朝鮮撥二萬元以充公費第五欵護衛日本公使館兵弁營舍附近擇定設置兵員若干修蓋兵營朝鮮國任之云云是役也日使竹添進一郎實預焉而事後復令朝鮮議約行成此彈丸蕞爾攝乎大國之間者所以爲難也惟金玉均等逃竄日本久稽刑誅方以爲可逍遙事外矣乃至今日竟爲洪英植之子洪鍾宇所刺則堂日洪英植之黨禍或爲金玉均所誘亦未可知不然則鍾宇何爲而刺之耶於以知亂臣賊子一地不容洪之爲父復仇卽爲國除害此犁牛之子所以有騂角才也 
此則選錄中西報其中所紀孰是孰非非本館之所敢知要惟箇中人能知詳細外人無事贅言也閱者諒之[  本館附誌]  
[船户籲恩]  
　　太古洋行拖帶躉船至厦門擬就新關前海畔停泊各駁船以爲奪彼生計聨名赴稅務司署呈訴而闔厦大小船隻亦公禀地方官請其查案諭禁以免有害衆民衣食未知當軸者如何處置耳 
[榷署重修]  
　　閩海關槯署年久未修署前頭二門以及内進大樓均有坍倒之勢前經委員禀請勘估修造業奉將軍批准估價數千兩迄今海關前頭門已拆卸開工土木各匠日夜從事而鼓浪嶼海關分署及排頭門圖記海關署兩處亦一律蓋造與大關同日興工 
[閱操砲台海面打靶章程]  
　　東西兩岸各砲台統領會同營務處於前一日晚間請師示面諭到台閱操時刻次早各官齊集臨閱之砲台各營沿途站隊待帥節到台門時將帥台上之帥字旗陞至旗桿頂上旗桿高須六丈上設鐵箍鐵鼻三層配轆轤三副旗繩三副上挂帥字旗中挂令字旗皆挂定不動下繩換挂放礮號旗大帥入台門奏軍樂各官站班中軍帳前降輿入中軍帳進茶入座至期奏樂登台陞座進茶營務處各統領呈上打靶名册此時卽添挂令字旗於帥旗之下各台預備裝礮　靶自令旗上陞一刻之後添挂紅色白月旗於令字旗之下自東而西各台向南大砲次第開放打靶海中設浮靶六座自東而西分爲六號東三台公打第一靶西三台公打第四靶前出之子落靶後出相繼開放爲時在一分鐘之内不得遲速叅差第一排放完後令旗不動其下再換白色紅月旗又自東而西按照時刻東三台打第二靶西三台打第五靶打畢又換全紅色旗東三台打第三靶西三台打第六靶打靶已畢由營務處曁各台統領回明落下紅色號旂魚雷艇卽駛出海赴帥台前海面操陣待雷艇操陣此時可設便座茶几於台邊請帥移座閱看營務處進陣圖名册挂小花旗於令字旗下魚雷艇操陣已畢該艇鼓號向台 
 
 

Page 3

 
 
排隊由營務處回明收操此時水雷已置海邊電機已置於帥座前設電門三處請帥發電第一一具第二三具第三五具各雷放後請示收令字旂請帥入中軍帳午飯後歇息候帥諭或看東岸砲台或回船各官排班各營站隊奏軍樂均依前禮候帥陞輿轎出台門帥台上帥字旗收落是晚請帥示如次日赴西岸看砲台看魚雷營由虎尾碼頭登岸先至威遠砲台次至蠻子營礮台再至饅頭山礮台城頭山礮台一路西三營站隊凡到各台鼓號升砲如前禮自饅頭山砲台回至魚雷營雷兵在門外鼓號站隊入廳後休息午飯如届時雷橋潮滿休息之後請帥示乘轎赴雷橋看魚雷打靶或五尾或三尾看午飯時早晚如潮未滿應俟午飯畢休息後再請帥示順道看庫廠學堂至雷橋看魚雷打靶畢請帥乘小輪船回如不赴西岸次日帥節啓程赴大連灣開船之時各營照前站隊照數放槍俟座船出海各臺升砲自西而東均如前禮○考試學堂帥節到旅之日晚間請示派洋文委員三人分考水雷學堂魚雷艇駕駛學堂魚雷營管輪學堂須趁次日閱看陸師操隊之日考試因第三日各艇操陣迨帥節啓行各艇應隨赴大連灣操演魚雷打靶均有操事 
[北通州近聞]  
　　顧大京兆行文通州吳直刺内開今屇恭逢　皇太后萬壽慶典所有通屬老民老婦凡在七十歲以上者限日查明造册申送預備隨班祝嘏○署理石壩督糧廳賴丕臣别駕丁憂道憲札委頴筆山别駕暫行代理曾列前報刻奉藩憲檄委候補縣陳别駕來通署理於本月十三日卯刻接印任事○新簡户部滿坐糧廳宗人府理事官宗室英廳憲慈於本月十三日由京抵通卽於已刻接印屬下員弁書役次第叩賀鞭爆齊鳴頗極一時之盛○通協左右營火藥庫房與民居逼近殊非愼重之道前經倉憲藩憲行文飭令選擇崇高僻靜之所建房收存現已擇定西水關城墻上建造火藥庫房三間兵房一間兩邊高砌垣墻禁人出入工竣後岳都戎劉守戎會銜出示略云火藥重地附近居民如有燃放起花雙響爆竹者定卽拘拿從重治罪○山東人某甲娶妻某氏年約二十左右不假修飾自詡風流前日甲買舟回籍氏不願偕行乘夜濳逃甲遣人偵尋於北門外人叢中扭獲拖曳上船嚴密看守身非彩鳳其能插翅高飛耶○淸明以後天氣燥熱易夾而單猶覺汗流浹背至本月十二日淡雲微雨檐溜丁冬十三日時雨時止十四日仍復濃陰潑墨諺云麥收三月雨今果得此好雨不但二麥可望有秋卽禾稼亦預卜豐稔也○北鄉某姓殷實户也其父年逾八旬考終正寢孝子於迎三之日演戲一晝夜名曰慶賀老喪終天抱恨正人子撫膺擗踊之時凡在親友將吊之之不暇而猥曰慶賀也耶世風不古乃至於是嗚呼誰之責歟○東門内通利橋下水淺見底附近居民多有雇夫挑挖河泥培墊坡頭者一日挑夫張姓站立橋面突有一人飛馬而至張姓不及避讓撞墮橋下立時氣絶騎馬者恐遭訟累棄馬逸去旋由地保報官屍親不欲多事呈請免騐自備棺木盛殮○山東德正頭帮粟米已抵天津聞不日到通○裏河五閘河水全賴京西昆明湖灌注滔滔不絶近因修理昆明湖來源已遏閘河之水頓涸外河工程定於四月初二日報竣大約倉憲騐收漕米當在四月初旬矣○聞倉憲定於三月廿五日出巡四月初八日祭壩騐米 
[龍井採茶記]  
　　杭州訪事人云蠶娘未起鳩婦頻呼數芳信之將闌飛楊花而亂逐錢塘門之西有龍井焉淸流見底高峯插雲港隔觀魚路經石鶴雲棧紆廻而上下烟村疏落於東西向產名茶甲於天下氣淸而潤味香而腴譜宜陸羽之經遺比卞和之譬每當春光漸老春雨初晴矮樹團團尖牙簇簇聽歌聲之互答採苦荈而及時夜露方酣品重龍牙之潔曉風驚破細含雀舌之芳則見繡闥嬌娃香閨少婦呼姨約妹笑出茅檐長袖輕裾行來花徑三三兩兩去去來來居然萬榦柔條抽新插故差去重莖疉葉挹秀凝香情異采藍香盈一掬人同拾翠粉握雙拳旗展靑痕手試纎纎之玉歌餘紅板喉穿串串之珠次第攀餘後先採羆晨星未落辭鏡檻而先來夕鳥歸林佩竹籠而未歇玲瓏板凳終日隨身細密筠籃無時離手誠恐過時不採老葉婆娑正宜趁此良辰新條柔脆映眉梢而愈緑潤手澤以尤香焙到薰籠撥活火而松烟裊裊品從市價裹餘芬而竹紙層層異時滿座風生助淸談於晨夕此日平原春滿勞女手之殷勤矣 
[彝陵述事]  
　　宜昌鎭傅鎭戎於本月初十日午後巡閱宜都營瀕行部下弁兵均赴江干恭送○三春苦旱鄉農望澤孔殷至本月十二日午刻大雨時行平地得水尺許十三日雨師重復稅駕農民交相慶幸雀抃臚歡當十二日大雨時迅雷怒發震耳欲聾北門上城垣倒去數垜○荆宜施道周觀察於本月十一日乘某輪船至宜昌以城外立德洋房爲公館城内行轅亦布置一新○日前有雲南運銅委員押解銅十船至宜昌就江干灣泊至十四日運上招商局快利輪船駛抵漢口 
[丁簾月色]  
　　金陵訪事人云某甲家住善人坊素有烟霞癖本月二十三日凌晨一榻橫陳盡情呼吸忽睡魔纒繞重入甜鄉迷迷糊糊昏昏鄧鄧不料所懸布帳被風吹起有半角覆於烟燈之上倐忽間赤燄騰起梅花紙帳易而爲火樹銀花甲好夢驚回一躍而起竭力將半幅撕脫而火已然及頂板復用手推之以致膚被灼傷昏然倒地隣人聞聲而至潑以盆水方免成災回視甲兩臂已糜爛不堪深抱剝谓之痛亟延醫敷治未識毒氣攻入能保無性命之虞否○李和尙無賴之尤也橫行街市人莫敢攖三月二十一日路過王府園見一童跨驢得得而至手提　布包似甚重墜遂直前攫之飛奔而去童駭極長號旁人詢之則云此主人衣帽也中有靑蚨五百翼著購參耆膏今失去可若何有識之者曰此李和尙也府縣均積案如山爾歸訴主人送官追究可耳童無奈垂頭喪氣而回越一日有人見和尙荷重校立道旁兩足淋漓猶有血跡想係敲扑所致惜冥頑不畏法無幾時仍復縱橫耳 
[江寍府試]  
　　江寍府屬縣試刻已告竣大約月内可以發總案矣江寍府李太守示期四月初六日舉行府試養到坊深者尙其及鋒而試歟 
[設帨良辰]  
　　今日爲升任浙江按察使江海關道聶仲芳觀察之德配曾夫人帨旦想滬上官紳自必同深慶祝門前冠蓋盛可知已 
[神誔懸燈]  
　　昨日相傳爲城隍神夫人誔辰邑廟大殿建設道塲廟前街一帶店鋪懸點花燈五光十色城鄉男女老幼結隊往遊萬人如蟻邑廟茶肆及小本營生之輩莫不利市三倍○道轅之北有火神廟其中供奉東獄大帝紫皇上帝相傳昨日爲神誔辰　　九松堂名班演唱孔雀元音絲絃競奏響徹雲霄紅男緑女逐隊而來聨襼掎裳異常熱閙瓣香一片虔爇蓮臺司香火者獲利不少 
[滬南瑣誌]  
　　沈阿小者衣衫監縷面目枯槁昨日在滬南某處拖一死狗剝皮適被該處居人所見以其有干例禁扭交三十三鋪地甲送往巡防局請辦○蔡達卿者江灣人也向在滬南某米店爲夥昨日押解米石往某處行經小橋頭悞與某營勇碰撞口角之餘繼以爭扭蔡力不能敵致被擊倒偃臥塵埃中旁觀者咸以該勇欺人太甚羣起而攻之該勇見勢不佳倉黃逃遁察亦不復追赶○李氏婦卜居滬城南門外以糊布栢度日生一子一女子甫七歲前日被鄰人領往英租界觀看賽馬一轉瞬間在人叢中軋散四處找尋杳無蹤跡只得回家告知李氏婦雇人尋覓未知能珠還合浦否也 
[浮屍待殮]  
　　昨晨八點鐘時有一屍骸浮至美租界公平路馬頭至十二下鐘時水巡捕見之用船帶之往南不知有人收殮否 
[事非無因]  
　　前夜八點一刻鐘時捕房鳴鐘告警救火會中人急駕洋龍而出查無起火情事隨卽折回此已列諸昨報矣兹悉是晚英 
租界四川路某洋行後空地所堆油簍忽然火起行中西人由德律風告知捕房捕頭命西捕登臺瞭望果有火光因卽傳集龍夫飛馳而往泊至而行中人已取水灌息云 
 
 

Page 4

 
 
[覆舟續述]  
　　昨報記覆舟遇救一節兹悉有渡客錢小洪者向作鞋業當墮水時身畔帶有重物故沈於水底及救起已呆若木雞經人　回其家延醫療治未知能保無虞否 
[無賴行兇]  
　　前晚十點半鐘時本邑人瞿靑祥瞿靑順瞿隆隆協同流氓張炳咸張炳松張炳全等四十餘人各持軍械馳至楊樹浦毛家宅毛賢賢家將毛周氏毛嚴氏砍傷毛嚴氏大聲呼救鄰居紛紛奔至瞿張等已遠遁無蹤俄而毛奔赴小巡捕房聲訴捕頭立飭一百九十五號華捕至虹口大巡捕房告知捕頭令包探江阿三至此處緝訪未知以後如何 
[被誣服毒]  
　　有僧人僑居法大馬路某客棧於日前因欲起程囑茶房阿招收拾行李僧人旋因事出外阿招見有皮帪夾放在桌上爲之庋藏俄僧人回忽稱皮夾内有洋銀五元如何失去阿招聞言卽將原物交還僧人臨行向棧中司帪人曰阿招殊不可靠頃有皮夾被藏幸卽查問否則被其呑沒矣司帳人將情告知棧主邀薦保人到來欲將阿招辭歇薦保人向阿招詢問阿招已不知去向次日淸晨棧司灑掃空房阿招躺臥榻上問之不答察之已氣絶身亡慌卽告知司帪棧主等人查得呑烟致斃因請薦保人知照其母到來由棧主從豐棺殮 
[細故鳴寃]  
　　包宣氏家在本邑二十五保三圖穿紅浜其夫包桂松向在安慶某局當木工去年因病回家無所事事日來包宣氏與鄰居時相吵閙房主恐滋事故勸令遷移包宣氏心不能廿以致口角被推跌仆卽奔赴上海縣鳴寃黃大令以事屬細微諭令好好回家毋許爭吵 
[犯人起解]  
　　盜犯蔣老五郭金奎伍桂林擬定罪名擇地發配黃大令飭書吏疉成案牘簽派差役六名並移請城守營李干戎撥兵六名定於今日解赴嘉定過站 
[賞格照錄]  
　　靑浦縣錢錫英家於上月三十夜被刼尙未破獲當經靑浦縣錢大令行文到滬移請黃大令協緝所有賞　　錄於後欽加知府銜特用同知直隷州江蘇松江府靑浦縣正堂早異加一級錢爲懸賞勒緝事案於光緒二十年三月初二日據事主錢錫英禀報二月三十夜三更時被盜用石撞開西屋小墻門手持器械約有十餘人走至前進西首房内刼去金珠首飾英洋又至後進西房内刼去橱中洋銀衣飾及廂房馬櫃内錢洋等物經伊上屋鳴鑼喊集村衆匪卽携贓從北逃逸追捕不及開單報求勘　等情並該圖地保許鴻聲聞報各到縣據經會營查勘勒緝遵章遞禀在案迄今贓匪未獲誠恐遠颺鄰境合行懸賞勒緝爲此格仰諸色人等知悉爾等如能拿獲此案眞贓正盜並獲首犯者賞洋三百元拿獲夥犯並有原贓者賞洋一百元知風報信因而拿獲正盜者賞洋五十元此係本縣捐廉給賞儲庫以待决不食言須至賞格者光緒二十年三月十四日 
[消災集福]  
　　謹啓者敝堂接奉蔡同德寳號以前晚隣右失愼險隔一墻幸邀天佑蒙戚友枉顧慰藉特折席資洋五十元移助賑捐爲諸君造福又奉百川通號交來潮州淸貽堂方善士樂助賑洋一百元惠潮嘉道曾善士洋五十元廣東鎭　潮州百川通等九户洋五十元劉懷古堂腿恙告痊合家平安洋五十元無名洋五十元順直春賑沿未蕆事總仗仁人義士解囊救徹圓塔尖之功德福再造之蒼黎上迓天和必有餘慶同日接奉南市王子春善士爲添孫筵資移助賑洋二十元抱關吏隱助南市火災洋六十元祗領登報頂祝慈雲上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
蒲留仙先生文名着越著作等身不　　異一書惜皆　失不傳今耀川　　　主搜輯遣　　日　付之石印吉光片羽光談萬丈洵可寳　每都收工料洋大角先　爲快者向上　各書坊購取可也　海山房啓 
 
 

Page 7

 
 
   
 
 

Page 8

 
 
   
 
 

Page 9

 
 
[遇災而懼]  
　　廣州城廂内外瘟疫流行死亡之多眞有目不忍見者某日南番兩邑宰竭誠往波羅南海神廟恭請銅鼓回省　以儀　　樂各處巡游意欲仗此神威以除斯夭癘嘻斯眞藉神道以愚黔首也然亦足見賢父母之一片苦心矣督撫司　各員更痌瘝在抱札飭南番兩邑宰將獄中各犯擇情有可恕者槪行開釋以弭怨氣而迓天和連日得釋歸家者已有百餘人之譜或者從此可隱消戾氣壽域同登乎 
[催辦貢棕]  
　　皖省向有貢棕一差專備大内之用本届皇太后萬壽慶典宏開需棕尤夥向年多委聽鼓之佐雜閒曹承辦每批五十五萬斤由藩庫給發連解費計銀六千兩頗爲優差是以此次蟣蝨微員無不殷勤屬望及藩憲德方伯札下特將十批專委懷寍縣章大令一手承辦自去冬至今春已陸續採辦不少邇者奉部嚴催急候應用且前數尙不能敷遂加札大令添辦四批並飭火速起解大令歴次親赴鄂王城畔估價定貨將　此事辦竣旣獲調劑又邀憲眷浮沈宦海者無不艷羡不遑云 
[黑心符]  
　　鎭江城内鼓樓崗側有顧姓焉向充縣署册書其妻早經亡故遺有二女一子去年春復娶某氏爲繼室氏河東獅也據地一吼辟易萬人人咸以顧大嫂呼之長女年方二九次女十有四齡子年十三歲氏平日居移氣養移體役使子女如婢僕然衣不令周食不使飽稍不如意非駡卽笞某日不知因何又將次女痛毆女不敢觸怒高堂獨坐深閨涔涔涙下姊弟入房安慰女泣而言曰我等若此度日恐終身難望出頭不如斷送殘生省却許多煩惱姊弟亦泣而從之遂於二十一日傍晚潛購阿芙蓉膏各自呑服至次日紅日已上氏見房門未啓剝啄多時迄無應者氏脫扃而入揭帪視之則次女已體冷如冰長女與子亦奄奄一息急呼顧至覓方灌救所幸毒未深入得以起死回生事爲鎭江府彥太守所知立傳地保訊問地保禀稱人家閨門之事小的實不能知太守怒甚飭差協保確查差保唯唯遵命急往查明將顧姓夫婦帶至府轅太守飭發丹徒縣訊究王大令研訊之下氏供稱不婦人確待女過嚴惟覓死之事出於伊等自願與小婦人無尤大令飭掌頰一百下令具善撫子女切結此重公案遂得瓦解冰消 
[英界公堂瑣案]  
　　包探竇如海禀稱虹口顧勝全所開勝記鐵店失去洋銀五十元疑藝徒陳金泉所竊金泉之父子山不甘被誣報捕房聲訴小的因將各人送案請訊子山訴稱去年七月憑中人薦兒子金泉至勝記習藝現擬另圖他業由中人同去領回不料顧忽稱失去洋銀疑及金泉所竊然藝徒黃海榮言往領金泉時洋銀尙未收到豈容憑空妄指顧訴前日下午小的至織布局工作回時黃言有洋銀五十元放在抽屜内查看已歸烏有明是金泉去後所失因此見疑黃供稱家中有人送來洋銀五十元由客司雲卿收受轉交毛毛放在抽屜内小的先未得知後由毛毛轉告小的至金泉去時洋銀確未送到宋通刺諭候傳雲卿毛毛覆訊核辦○李阿三訴稱小的在某洋人處當細崽洋人失去對時表查明已歇出店人陳交生所竊是以交捕送案宋通刺判令將陳笞責五十板遞解回籍贓給還失主○某號華捕禀稱昨日小的至賽馬塲前見徐金秀設攤賭博是以拘拿送案徐供稱小的以後不敢矣宋通刺判令枷號三日賭具毁去○包探顧阿六禀稱小的緝獲積竊金阿榮吊出衣物等贓詰知竊自姚三大等家姚及周生階均投案領贓金認竊求恩宋通刺判令笞責一百板管押三月贓給失主分别認領○某號三道頭印捕禀稱馬車之過四馬路者定章　准向西昨日沈阿狗違章向東喝阻不依是以拘拿送案沈供稱坐客堅欲向東小的出於無奈宋通刺判罰洋銀五元如數充某西醫院經費 
[法界捕房紀事]  
　　昨日禮拜四爲耶穌　天之期卽天主教中四天瞻禮之一祁繙譯官因飭丁持名片咨照讞員葛同轉并飭知捕房停訊一日○馬夫某甲與小工某乙沿途嬉戲甲將乙所戴毡笠抛擲於地突被匪人搶去乙乃向甲責償互扭入捕房聲訴捕頭著賠洋銀二角并罰一倍以繳○瘋子某丙染病多年屢次肇禍前晚八點鐘時又獨行馬路中指手劃脚經巡街捕拘入捕房捕頭飭探查得伊姊某氏僑居同春樓後街遂將丙送往收領 
[湖北官報]  
　　三月初一日文武官員　兩院禀賀候補　余肇康赴兩院禀見候補同知吳國傑缷辦鸚　洲竹木　赴兩院禀知署嘉魚縣　州巡檢周樸赴兩院　淸沙洲查鋪差巴東縣典史惲鶴齡俸滿騐看禀到候補從九吳維崧奉調查望山門並銷帮查新有鋪差候補巡檢劉承誥進織布局俱禀知卽用縣王雲淸馮永圖大挑縣陳衍用俱對本候補縣黃建藩奉委勷採運漕候補府經歴潘遵枋奉委繅絲局收買蠶繭俱禀知藩轅牌示蘄州州判事務詳委本任鶴峰州州判方又　蘄州大同巡檢事務詳委補飭典史祖文煥麻城縣鵝籠巡檢事務詳委本任蘄州大同巡檢李德悅署理江　縣金口巡檢員缺飭本任之兪壽　川縣小　潬巡檢員缺飭本任李淦蘄水縣　河巡檢員缺　本任姜枬回任○初二日候補道黎禀銷督憲委兩湖書院朔課點名差湖南候補同知諸福應候補州密彝訓俱奉南藩憲委　解第一批京餉來省禀到管　問津輪船儘先憲司張彪解淮餉赴揚州禀辭管帶楚功輪船儘先都司胡文達赴湘公幹禀辭候補州趙毓楠奉督憲委織布局提調差赴撫署禀謝辦理鸚　洲竹木　務大挑縣王廷珍　督　委鐵廠　　差赴撫署禀知淮局候補縣丞馮嘉錫奉督憲委織布局坐辦俱禀見武昌縣兪成慶因公來省禀到卽辭管帶楚富輪船候補千總羅鳳鳴自　灰窰回省禀到　禀荆州府理事同知鍾福赴兩院禀謝赴任飭知候補縣李汝釗自上海等處訪查紗布銷路回試用府經歴姚銘閣分發來省赴兩院禀到候補縣丞吳寳楠奉督憲委收　蠶　文知○初三日新授湖南鹽法長寳道李卽辭候補道李奉委武昌縣公幹見襄陽府同知唐華國禀辭候補通判劉宗植奉委辦江口厘金分局禀謝辦理金口厘局候補通判黃巡桂赴兩院禀辭大挑縣吳世璜奉臬司委赴蒲圻縣提京控　人正赴兩院禀辭○初四日黃岡縣楊壽昌來省辦理漢川縣河口厘局候補縣呂勳由局來省缷署沔陽州沙鎭候檢事貝錫恩回省俱赴兩院禀到候補按經歴呂炳南奉咨補按　歴牌示赴兩院禀謝候補道曹自湖南來省銷　赴兩院禀到指分湖北議叙班補用典史高守謙自京騐看　補巡檢張　起服來省赴兩院禀到初十日季春亥日致祭先農壇行耕耤禮○初五日漢陽鎭高赴田鎭巴河簰洲漢陽等營閱操禀辭新授荆州府理事同知鍾福辭赴任候奉縣侯昌錦奉委赴安陸府屬勸辦賑捐局並查僞　禀見知大挑縣孔繼鎡蒙給予保甲案内記功酌委禀謝候補縣王祜楊齡俱奉委管解頭批京餉禀辭○初六日候補道　南無憲委經心書院課試點名差禀知缷辦仙桃鎭厘局候補縣王奎照回省銷差赴兩院謝委署進安縣事缷辦武穴上厘局候補縣寳　回省候補府呂縉雲奉善後局委赴同辭採訪布價赴兩院禀辭候補通判梁承潤候補縣中友齡俱委解二批京餉禀知大挑縣皮紳奉武昌府委稽查秋審人犯差赴兩院禀知候補縣王祜楊齡俱管解頭批京餉禀　候補從九余永淸奉委查武昌德安宜昌三府各屬育嬰事宜禀知○初七日候補通判梁承潤候補縣史久齡俱委解二批京餉禀知候補縣李汝釗禀謝奉委坐辦織布局候禀府經歴楊悅赴當陽河溶一帶候選縣丞劉啓綸赴黃州一帶候選從九張玠赴沔陽一帶俱奉委收買蠶繭見謝帮辦蠶桑總局事務在任候補縣漢陽縣縣丞黃新　赴兩院江知自漢陽沌口蔡甸捕汛各鄉里　散　桑秧並回銷會同夏紳建寅散發江夏各鄉里　桑秧差候補道凌奉憲臺委經心書院課試點名差禀知候補同知丁憂章嘉謀自　丁一帶催順直賑捐回省赴兩院禀到　轅牌示蒲圻縣縣丞事務詳委　用縣丞孫家瑊署理○初八日統領升字營記名總兵准補竹山恊副蔣常候補府吉爾哈春奉委文　　祭監視器物差候補縣劉筆墀由順直賑捐局報捐同知升銜成槐奉　憲委赴荆州府守催前借錢欵俱禀知管帶問津輪船儘先都司張彪解淮餉赴揚州缷代理房縣事候　縣余受祺回省新海防補用府經歴劉熉自京騐看新海防補用巡檢胡毓祺自宜昌解士稅厘俱來省禀到○十一日黃州府岐亭同知兼理牙釐事務李　辦理北路土稅　　經費局候補縣張國蘭解土藥稅俱來省赴兩院禀到候補道彭裕俱見大挑縣錢錦渠給予提前拔委一次赴兩院禀謝候補縣渴炳　奉江　　委閱晴川書院課卷禀知　奉臬憲委巡查江　赴兩院禀辭候補縣侯昌錦赴安陸府屬勸辦賑捐並查僞照赴兩院禀辭 
[金陵官報]  
　　三月十四日辦理機器　織局三品銜分省補用道唐亷辭回滬滬遊擊楊保定到通判徐士英辭赴徐屬查積榖差知縣呂憲秋禀知赴六合查　蝻子　　壩回又張克　蘇州來又翁傳照由　解餉來均禀到又孫友蕚徐樹鍔金士準黃金鉞王世楨州同胡灜禀知在藩署閱卷畢縣丞趙啓封到缷署無錫縣丞回通州營都司于　　狼山右營守備李公智均辭正任安東縣柏壽交缷署宿　縣事回知縣韓汝綱起服回省均禀到○十五日直隸候補道徐建寅蘇州回潁州府王汝礪寗國府楊綜清均　知州汪紹賢銷會丈通州沙灘並謝　榖米局卽到差候補道李經楚禀知江蘇賑捐粤局尾數解淸卽銷差知縣王壽華到服闋回省○十六日福建陸路提督黃少春到委署壽中營遊擊總丘唐炳升委署漕右鶯遊擊總兵石紹全委署淮右營遊擊總兵余宗德均謝委興化縣劉德澍到從　黎　麟由京來到省藩轅示署海州直隷州謝陶調省另有　　遺缺查有請補斯缺之徐懿立堪以先行署理又江寗府南捕通判員缺前以儘先補用通判屠作倫請補現已奉部覆准自應飭赴新任　　　　　　　　　　　　　　　　 
[江西官報]  
　　三月初二日補用府聯震　查　門城外保甲羅光廷銷查七門城外保甲府經張正基往荏港彈壓秋審人犯從九徐家勳禀謝過本班先行知未入　　源起服來江署　化小池司正任高安灰埠司汪昌賓據報病故以現署高安灰埠司正任小池司陳古春回任該灰埠司以王熾昌署理又委署德化典史祝彬無力赴任以　九壓澐署理○初三日署南昌府倪恩齡禀謝謝補行知江蘇補用道許元章由奉新籍來省魏碩輔委辦高郵卡孫長毒估修省倉工程洪子煃委辦南康卡兼塘口卡府經裘　　秋審日彈壓人犯吳永年禀謝咨補臨川湢家司○初五日翰林院　方燧親拜辭行候補府羅光廷委辦吉安分局葉佩蒼辦瑞淇卡署餘干縣汪善培缷事回 
[邗江官報]  
　　三月十三日李鹺尹德增由皖岸來揚公幹程鹺尹樞生等同銷北　○十四日李鹺尹彬委南掣聽差○十五日洪鹺尹溶　十二圩差次趙鹺尹　　　同銷北鹽差 
[上海虹元濟善堂經收正二月份常捐淸單]  
　　唐君茂枝正二月份　　元陳　良韋文圃唐郁君翁醉樓陳　洋元五户各洋四元全　　三元陳　記唐　鄉　　寗錦章號義成號　程先六户各二元黃敏田王毓川黃家詩廣泰祥永增祥萬順豐慶昌仁怡喴號吳　三九户各一元長和號元昌號李珊記正大　　泰號怡昌號六户各大角順興源寳昌號寳興號聚昌號源泰號生昌號恆昌號長茂號成昶利永成號利享號恆裕昌震泰來庸春祥乾昌號日成號回春祥寳成號升和號　奏昌順德號二十一户各四角○有名氏全年洋一十八元梁誠謙正月至六月洋三元邱寳麟正月份洋一元黃肇東二月份洋一元黃子如正二三月份洋三元○以上共收英洋九十二元正 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年三月二十一日京報全錄]  
　　宫門抄○諭旨二道錄前○缺單○江撫德奏新海防捐數摺○御史鍾奏請飭妥議疏通翰林人員章程片○江督劉等奏查明丹徒等縣辦賑出力官紳懇恩給奬摺○又奏揀員調補知府摺○東撫福奏德正首帮漕船開行日期片○三月二十一日禮部宗人府欽天監廂藍旗値日無引見○毓崑謝承襲貝子恩○載信謝承襲公爵恩○松森因伊子以文職用謝恩○闊普通武謝充講官恩○曹鴻勛謝授右賛善恩○補用道府崔鍾善等謝恩○截取知府張聞錦李擢英楊宜治預備召見○周文令尹序長預備召見○禮部奏派稽察中左門派出謙光○召見軍機　嚴福保張聞錦李擢英楊宜治周文令尹序長○光緒二十年三月分缺單小京官翰林院孔目安瀾改教如府安徽寗國林載享丁知州廣東連平田明曜升　知縣湖北　江王炳章近四川遂甯黃允欽革閬中費秉寅革江蘇溧陽楊家騵丁　州同陝西寗羌楊維祺故府經雲南臨安孫士喆休致巡檢廣東龍川通衢張景亮修墓廳照磨四川叙永蒙錫璜革通判湖北黃州劉忠誠故○○頭品頂戴江西巡撫臣德馨跪奏爲江西勸辦新海防捐輸第四十一次開單懇恩奬叙以昭激勸恭摺仰祈　聖鑒事竊照案准户部咨具奏停止鄭工捐輸接辦新海防事例仍由部庫及各省藩庫收捐一摺光緒十五年十月十八日奏奉旨依議欽此計原奏内開此次之捐攺爲新海防事例所收捐數仍由各省按次報部請奬銀兩另欵存儲按次知照海軍衙門聽候提解又十九年十二月二十二日接准户部咨海防新例捐　於三次展限期滿再行接展一年各等因行司遵照業將光緒十五年十二月十二開局收捐之日起至十九年十一月十一日止先　四十次開單奏請奬叙各在案今據藩司方汝翼詳稱自光緒十九年十一月十二日起至二十年二月十一日止計收報捐實官　監共八名按照定章分别减成共折收實銀二千三百五十四兩四錢除將前項捐銀悉數積存藩庫聽候撥用外合將各捐生年貎　貫履歴三代造具淸册列爲第四十一次詳請奏咨奬叙並請將副實收咨送户部並咨吏部國子監塡發執照來江轉給等情前來臣覆加查核所捐銀數及請叙實官與例章均屬相符合無仰懇天恩俯准分别奬叙以照激勸除將淸册副實收送　曁咨海軍　門查照外理合恭摺具陳並繕淸單敬呈御覽伏乞皇上聖鑒敕部核覆施行謹奏奉硃硃户部議奏單併發欽此○○　史鍾德祥片再翰林人員壅積停滯過甚其中編檢淸濁不齊不患其無文而患其無行聚而置之閒散則詭激寅　奔競　昧不　保其無有甄　之似亦多可錄之才然則欲及時疏通不可不預其議矣伏查康熙三十七年左都御史吳涵疏疎翰　　　壅滯請　通以收實用欽奉聖祖諭旨以爲極是雍正元年世宗特諭翰林編檢幾至二百人著内閣大學士會同翰林　掌院學士秉公　擇其才可當科道道府者一一具奏於是編檢之内外轉補者歲不乏人矣現在翰林編檢將多至三百餘員壅擠已極按資開坊恐一十年外沿難希望是以光緒十八年吏部遵旨議覆殷李堯奏翰林人員沈滯請覈　變通疏内以修撰編檢例無知府升階若以知府截取名實不符擬就京察一等人員内歴俸已逾十年者准其以知府呈請分發等因當蒙諭旨依議欽遵在案原冀從此可漸疏通乃數年以來翰林壅擠如故何也以當時吏部所議仍未得體要也夫國家立法之初不爲翰林人員例定截取者原所　　待詞臣不拘之以職司而故示限制查康熙二十八年編修李濤檢討汪楫等皆奉聖祖特旨破格外用知府乾隆八年以後復　奉高宗諭旨編修檢討有能勝知府之任　大學士會同掌院學士揀選數員交吏部帶領引見則不獨感戴上恩之曠蕩實卽以明　用之無偏待之者優卽所以用之　重本不同别京員之必砃計俸截取爲也然則吏部前議必京察一等必歴俸十年當日持是　以進諸部臣者此之謂刀筆吏不知大體名爲變通　實陰爲　勤仍與廢格無異臣見近來有註銷分部主事而願大　知縣　則進士爲不足顧有初留館之編修不待考　而報捐知府以　　則翰林亦不足顧以今古淸華選與國家鼓勵高科竟坐視　　　底滯而不爲之所此必有所大不忍於闢門籲俊之聖心况今日仕途攙雜異說蠭起功利夸詐苟得無恥之徒可以胃濫紳笏獨此科名一途　異等取之以冗散者棄之至共疑爲可有可無之數何以開功名之路而發　用之才合無仰懇諭飭吏部再爲妥議實在可以疏通翰林人員章程奏明請旨施行無得拘牽舊例自護前說夫例也亦自朝廷因時裁定之耳何不可變通之有是否有當　附片具陳伏乞聖鑒訓示謹奏○○兩江總督臣劉坤一江蘇巡撫臣奎俊跪奏爲查明丹徒等縣辦理賑撫在事出力官　懇恩分别給奬恭摺開單仰祈聖鑒事竊照鎭江府屬之丹徒丹陽二縣光緒十八年間被旱成災查辦冬春兩賑並　　河道桃築閘壩樹藝桑竹各事宜先經次第辦竣查明放給廫口各數會摺具奏並經臣等聲請將辦賑出力官紳可否擇尤保奬奉硃批著准其酌保數員毋許冐濫欽此卽經恭錄轉行欽遵去後兹據督辦籌賑局司道查明辦理賑務各官紳擇其尤爲出力者擬請保奬以示鼓勵等情詳請具奏前來臣等伏查此次丹徒丹陽等縣値光緒十四五年常鎭等屬連被災歉之後民間積困未甦災祲漸至籌辦賑撫倍形棘手或下鄉查户或竭力籌捐或運米給錢或督工代賑歴時一年之久濟賑至數十萬口該員紳等仰體朝廷德意莫不黽勉襄事倍著辛勤不無微勞足錄除將出力稍次各員董由外酌奬外兹據該司道擇其尤爲出力者人員名分别擬請奬叙尙無　濫惟光緒十九年十一月初四日接准部咨秦准嗣後辦理賑捐出力之案祗准保請以升缺升用及虚銜頂戴等項不准　定　升官階等因此案辦賑出力人員奏奉諭旨允准酌保係在未准部行新章以前相應開繕淸單恭呈御覽合無仰懇天恩　准敕部分别給奬以昭激勸除將該員紳履歴　送吏部核辦外謹合詞恭摺具陳伏乞皇上聖鑒訓示謹奏奉硃批吏部　奏單併發欽此○○兩江總督臣劉坤一江蘇巡撫臣奎俊跪奏爲揀員調補省會要缺知府恭摺仰祈聖鑒事竊臣等接准部　光緒十九年十一月二十七日奉上諭江蘇蘇州府知府員缺緊要著該撫於通省知府内揀員調補所遺員缺著詹鴻　補授欽此欽遵在案查蘇州府係省會首郡管轄一廳九縣政務繁劇兵燹之後墾荒裕賦興利除弊治理尤難且時有發審案件必須精明練　　守兼優之員方足以資表率臣等於通省現任知府内逐加遴選非現居要缺卽人地未宜查有徐州府知府桂中行年六十歲江西　川縣人寄籍貴州鎭遠縣由廪貢生報捐縣丞在安徽軍營辦理營務保以知縣留於安徽補用並加同知銜同治三年丁父憂回籍守制服滿起復委署蒙城縣事查辦民　出力保舉免補本班以直隷州知州卽補並加知府銜委皖軍前敵轉運於東南一律肅　案内保以知府用奏調兩江差遣九年復經奏留江蘇以原班補用十三年請咨引見奉旨著以知府儘先補用欽此呈請　　江西臨川縣祖籍光緒元年委署徐州府知府丁祖母承重憂交卸回籍接丁母憂於洋務出力案内奏保補缺後以道員用五年　　起復回省七年請補徐州府知府籌解恊餉請奬案内保加鹽運使銜九年十一月二十四日到任十年奉委兼護徐州道篆十二年大計保薦卓異十七年因俸滿卓異併案請咨引見奉旨著回任准其卓異加一級仍註册候升欽此又因兩次保薦呈請引見　旨著在任以道員用欽此十七年調署淮安府知府十八年四月二十一日回徐州府任查該員有守有爲循聲久著以之調補蘇州府知府洵載勝任與例亦符據江寗蘇州兩藩司會同臬司具詳前來合無仰懇天恩俯念員缺緊要准以徐州府知府桂中行　　蘇州府知府實於省會要缺有裨至該員係現任知府調補知府銜缺相當毋庸送部引見係初調人員一切因公處分例免核計所遺徐州府知府員缺應請遵旨卽以詹鴻謨補授謹合詞恭摺具陳伏乞皇上聖鑒訓示謹奏奉硃批史部議奏欽此○○福润片再山東省本年起運光緒十九年分漕糧除因災蠲緩曁截留賑濟外下餘應運米數業經奴才奏報在案兹據督糧道　燾禀稱督飭縣帮愼選乾圓潔凈米石上緊徴兌外河德正首帮現已兌齊於二月二十二日開行北上其餘各帮船隻亦　依次前進等情除分咨查照外所有山東德正首幫漕船開行日期謹附片具奏伏乞聖鑒謹奏奉硃批户部知道欽此 
 
 

Page 14

 
 
[光緒二十年三月二十二日京報全錄]  
　　宫門抄○諭旨三道錄前○東撫福奏特叅疏防搶案之知縣汛弁請旨摘頂勒緝摺○將軍裕等奏記名人員遵例補缺摺○東撫　奏請將鹽課大使照例議處片○湘撫吳奏調署州縣各缺片○陝督楊奏盤查司庫存銀數目摺○束撫福奏全省輿圖測繪完竣摺○三月二十二日兵部太常寺太僕寺八旗兩翼値日無引見○李鴻藻等呈進宗室試卷○長萃等塲内專摺　安○陳維存善預備召見○大額駙瀾公各請假五日○兵部奏派察齋派出德隆崇年善耆柱公恩燾春齡恩普海緒○澤公請假十日○提督衙門奏拿獲盜犯李二卽李漢臣等五名請交刑部○召見軍機崑岡長　陳維存善皇上明日卯初二刻　奉先殿壽星殿行禮○○尙書銜山東巡撫奴才福潤跪奏爲特叅疎防搶案之知縣汛弁請旨摘頂勒緝恭摺仰祈聖鑒事竊奴才接據署禹城縣知縣丁兆德禀據平原縣典吏張樹藩申稱光緒二十年二月初十日據過客銘軍差弁　復曾河南信陽縣舉人李國光等呈報伊等在途結伴同行本月初九日行抵平原縣境腰站街迤北六七里地方被騎馬賊八九人搶去車上銀錢衣物　値印官王之幹因公進省該典史先會營詣勘循例申請過境勘訊該縣星馳親詣勘訊屬實估贓各値銀二百餘兩旋又據代理平　縣知縣王之幹禀該縣於二月二十二日由省公回在途接抿典史張樹藩申稱本月二十一日據過客濟寍州舉人李爲蘭等山　　人張明遠民人王大榮呈報伊等在途結伴同行本日行抵該縣大魏莊迤西被騎馬賊八九人搶去車上銀錢衣物該縣赶程馳　會營親詣勘訊屬實估贓各値銀二十餘兩至二百餘兩不等差拿賊已逃逸無獲先後請通飭截拿等情奴才查東省盜風素熾　　　閻之患迭經嚴飭各屬振刷精神整頓捕務實力巡防又因今歲係會試之年公車繹絡北上並飭隨時派撥兵役逐程護　不准　有疏虞該地方文武仍復漫不經心以致過境公車屢有失事該縣王之幹雖均在公出期内究未能先事預防且其平時捕務廢弛　　慨見當經批司轉飭勒緝迄今犯未報獲木便稍事姑容兹據該管道府揭由藩臬兩司詳請奏咨前來相應請旨將代理平　　知縣王之幹平原汛把總周餘德腰站汛外委王淸林均摘去頂戴勒限兩月　拿賊盜務獲究報倘限滿無獲再行嚴叅理合恭　具陳伏乞皇上聖鑒訓示謹奏奉硃批另有旨欽此○○奴才裕祿綿宜跪奏爲記名人員遵例補缺　摺具奏仰祈聖鑒事恭查乾隆四十七年五月初九日欽奉諭旨嗣後盛京内務府六品以下文職官員擬陪者著記名遇有應升缺出卽行奏　母庸引見欽引欽遵在案光緒十八年六月初十日准總管内務府咨開盛京内務府文稱該處現懸食俸催長揀選得筆帖式保　　正祥恩擬陪保送前來於光緒十八年五月初九日帶領引見奉旨食俸催長著擬正之保永補授擬陪之祥恩著記名欽此　　等因知照前來奴才等現查盛京内務府食俸催長站格因病出缺請將奉旨記名食俸催長擬陪之筆帖式祥恩照例坐補　合恭摺具奏伏乞皇上聖鑒謹奏奉硃批著照所請該衙門知道欽此○○福潤片再奴才接據著利濟縣知縣焦　昌　永阜塲鹽課大使向駐該縣東鄉距城七十里之辛莊地處海濵村落荒凉衙署久被芾水衝塌租賃民房居住本年二月初二日夜　大使蔣濬啓公所被賊越墻進院行竊家人驚覺喊捕賊卽臨時行强砸窻入室刦去銀　並永阜塲鹽課大使鈐記一顆開門逃　　縣聞信立時會督營典並河防營叅將楊振興等各帶兵丁勇役繞道掩捕次日傍　行抵明家集該匪正在莊外漫地休息上前捕　賊卽開放洋槍且拒且走勇丁宣得功並　轟傷奪路逃逸僅獲賊劉蘭仔一名並驢一頭時已昏黑莫辨去向叅將楊振興等仍　　追緝該縣折至辛莊勘明該大使公所被刦屬實提訊劉蘭仔僅認聽糾牽驢在途接贓並未同行上盜請通飭截拿旋據署永阜塲　課大使將濬啓禀報相同並稱派出丁役隨同叅將楊振興等於是月初五日黎明跟蹤追至河套地邊見賊在彼分贓兵役人等一　喴捕賊人紛紛棄贓沈散拾獲衣包内有印盒一個内盛永阜塲鹽課大使鈐記一顆細閱印盒鎖仍完整並未開動印用各等情奴才查塲官衙者重地不能先事預防以致被盜肆刦捕務殊屬廢耴該大使雖無管轄兵民之責　刦鈐記亦於五日限内自行追獲查騐印盒鎖仍完整並未開動印用究　咎有應得　　批司轉飭勒限嚴緝並先查明詳辦去後　據運司李希運委員查明悉與該縣等所禀相同會同藩司湯聘珍臬司松林詳請奏叅前來除該署縣焦翼昌現因署事期滿交卸應令協轴接任之員眞嚴緝如疏防限滿犯無續獲循例另行題叅外相應請　　署永阜塲鹽　太使事候補鹽課大使蔣濬啓勅部照例議處以示懲儆至鈐　係跟蹤追獲查騐印盒鎖仍完整並未開動印用應　庸更鑄合併　明理合附片具奏伏乞聖鑒訓示謹奏奉硃批將濬　著交部議處餘依議欽此○○吳大澂片再武岡縣知縣缺查　長沙縣知懸李宗　才識兼優動恤民隱堪以調署所遺長沙　知縣缺查有　縣知縣張祖良盡心民事穩練勤明堪以謂署又茶陵州知州缺　有道州知州全興奮勉從公留心吏治堪以調署所遺道州知州缺查有東安縣知縣吳鼎榮樸實勤敏有守有爲堪以調　迭遺東安縣知縣缺查　准補武岡州知州沈金　謹飭安　存心慈愛堪以調署據潘司何樞臬司王廉會詳前來除批飭遵照外謹會　湖廣總督臣張之洞附片具陳伏乞聖鑒謹奏奉硃批吏部知道欽此○○太子太保頭品頂戴陝　總督臣楊昌濬跪奏爲循例盤查司庫光緒十九年正雜各欵並無短少恭摺仰祈聖鑒事竊甘肅司庫十八年所存銀錢金砂數目業經盤查　結奏咨在案兹據藩司沈晉祥詳稱司庫截至十九年年底止正雜各欵現存銀二百九萬八千五百五十二兩一錢五分三厘五毫八絲錢九萬五千二百五十七串六百六十文課金二百九十六兩八錢四分九厘二毫金砂五兩四錢二分又新海防捐輸銀九千四百九十九兩一錢一分五厘又存儲伊犁馬價喀什噶爾生息並陳草變價裁撤關内防軍步隊各旗子藥長夫口糧裁减關内防軍一成及各年新餉减半節省欵内餘存關内十四十五十六十七十八五年應分新餉並四滿營餘剩及收回原借豫皖淮揚等欵賑濟　項共銀一百八十一萬二千八百六十二兩六錢七分一厘三毫造具細數淸册出具印結詳請核奏前來臣親赴藩庫逐項盤查核與該司册造無異除加結並淸册送部外理合恭摺具陳伏乞　皇上聖鑒飭部查核施行謹奏奉硃批户部知道欽此○○尙書銜山東巡撫臣福潤跪奏　山東全省輿圖現已測　完　恭摺仰祈聖鑒事竊照前准會典館咨頒發欽定輿圖格式行令測繪省圖並府廳州縣圖各一分附以圖說送館核辦等因當　前撫臣張曜曁奴才先後行司遵照辦理派前候補知府現官遇缺題奏道恩銘爲提調候補知州蔣楷劉其偉候選知縣洪爾振大　知縣王揚芳卽用知縣王天培揀選知縣王翰霄等分司纂修校對講求儀器妥議章程並遴選精通測算熟習天文兼工繪事之員　分投各路測星度以辨高下正日影以定東西叅以地球疆域之分合以天度盈縮之數考核勾稽務歸至當其犬牙之相錯　緯之　橫必使井然有條秩然不紊蓋輿圖爲國家考證所資亦於行政治民大　關繫必須精確無差方　有裨實用也山東爲文獻之邦山鎭藪澤備載周禮爾雅諸經唐之淄靑平廬天平泰寍宋之京東東路京西西路皆爲中原重鎭幅員所曁西接宋衛南通江淮渤　迥環河濟灌注且密邇畿輔拱衛神京形勢攸關載筆宜謹該員等尙能核定考究不憚煩勞自光緒十八年八月起至本年正月止將輿圖表說一律告竣計全省圖一府直隷州圖十二州縣圖一百有五其各州縣沿革疆哉天度山鎭水道　鎭職官皆依七格式立表省府直隷州總圖之後各附說一篇圖之計里開方表之條屬件繫均謹遵欽定輿圖格式分别仿辦黃河運河海疆本擬另爲一圖因查黃河業經河南撫臣倪文蔚前河東河道總督臣吳大澂繪　三省全圖至爲精審運河則各府州縣散圖中均經詳載毋庸另繪海疆現築砲台尙未竟功控扼規模應俟造成補繪據藩司湯聘珍詳請具奏並飭據濟南等十府二直隷州曁歴城等九十九州縣呈送志書各一部復聲明鄆城濮州高唐益都嘉祥邱縣六處志書俟催取到日再行呈送等情奴才逐加查核測繪尙爲合法　說亦屬詳明除委員齎送會典館外所有山東全省輿圖測繪完竣緣由謹恭摺具陳伏乞皇上聖鑒謹奏奉硃批該衙門知道欽此 
 
