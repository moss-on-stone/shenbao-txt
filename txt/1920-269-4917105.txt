# 1920 - 269 - 4917105

 

Page 1

 
 
   
 
 

Page 2

 
 
   
 
 

Page 3

 
 
時評 
[廣東與四川（冷）]  
　　廣東與四川今日可謂兵爭最急之秋矣廣州將近肉迫而成都屢易得失在爭廣東四川者視爲世間最大最要之事故不惜如是犧牲生命財貨以必得之然而試探其究竟果何所爲而如是耶 
昔之南北之爭猶得曰爲法與非法之故也今之廣東四川之爭斷非法之問題也粤人欲治粤桂人何不還之蜀人欲治蜀滇人何必奪之均在護法團體之中先各讓欃以爲民治之表率使北方之人從而效之豈不甚善而必爲此自相殘殺之不已且復視爲不世出之大功大業者抑又何耶 
命令 
九月三十日大總統令張景惠加陸軍上將銜此令 
又令孫涵授爲陸軍步兵上校此令 
又令國務院存記李壯飛李蔭穠周祖瀾均著交財政部酌量任用單鎭瀾著發往直隸葛夢樸著發往浙江交各該省長酌量任用此令 
又令署司法總長董康呈請派鄭天錫郭雲觀充修訂法律飽纂修均照准此令 
又令署内務總長張志潭呈准山東省長咨請任命趙文琴爲省會警察廳警正應照准此令 
又令兼署陸軍總長靳雲鵬呈請授朱憲文王政和李邦君爲陸軍步兵中校戴世瑛吕得勝張贊魁楊得錫馬有德均加陸軍步兵中校銜王大勛陳良賀中强爲陸軍步兵少校並加陸軍步兵中校銜朱光彩爲陸軍砲兵少校並加陸軍砲兵中校銜陳天俠楊芳林林立向理綰鍾鼎勳陸柔諶煜馬成龍張光典張利琛曾鼎羊清全賀方祺蔡登雲古錫鈞爲陸軍步兵少校劉鼎銘爲陸軍二等軍醫正孫興仁爲陸軍三等軍需正均照准此令 
又令曹吉徴晉給三等文虎章此令 
又令康明良晉給三等文虎章陳啓嘉董用賓均給予四等文虎章此令 
又令一惟忠給予四等寳光嘉禾章此令 
又令兹　定庫烏科唐鎭撫使公署編制章程公布之此令 
專電 
北京電北五省災區協濟會議决收養童兒散放冬衣麥種推擧胡侯王高梁五人赴滬接洽募振是會完全舊研究系所設故被擧者亦該系中幹（三十日下午六鐘） 
北京電閣議决就鐵路電報郵政附加振捐辦法修築滄石烟濰曹兗三線國道以工代振未鋪軌以前試辦汽車載運客貨 
（三十日下午六鐘） 
北京電内部提議修建國道四路以工代振（一）由京至濟南（一）由京至開封（一）由濟南至長安（一由滄州至） 
石家莊現已派員分往勘測 
（三十日下午六鐘） 
北京電滇唐復靳眞（十一）電我公於大難甫靖之後再膺鉅艱仍以統一和平爲職志虚懷卓論欽佩莫名惟望將前次繼堯建議之尊重國會廢止密約兩事卽日宣示全國以昭大信至廢督裁兵兩問題并爲今日救時急務尤望斷然行之勿稍顧慮又上海和會久爲中外所公認似未便恝然廢止希爲注意公果披誠相見則撥亂反正今正其時謹布腹心願聞明教（三十日下午十鐘） 
北京電滇唐養（二十二）電近聞有人自充滇代表假托名義妨碍事機本省派代均有正式公文請查照（一日下午三鐘） 
北京電新銀團正式通告成立惟進行借欵須俟中國統一 
（三十日下午六鐘） 
北京電英美使訪顔外長詢俄租界共同管理事美使主張中國加入共同顔不允（三十日下午五鐘） 
北京電取消俄國在華設立之郵局並不准發行郵票（三十日下午十鐘） 
北京電魯案日又催直接交涉將發第三次通牒（三十日下午六鐘） 
北京電英京確訊日派代表至美商新銀團對華借欵問題秘密進行擬以人種平等及對華借欵兩案爲國際聯盟否認魯案之交換條件（三十日下午六鐘） 
北京電直曹請撥改編費二十萬飭財部籌付（三十日下午十鐘） 
北京電裁撤長江巡閱使改設蘇皖贛巡閱使仍以李純兼任並以齊燮元兼副使（三十日下午六鐘） 
北京電英使館消息李福林魏邦平在省獨立形勢急變現各方調停擬以陳炯明代莫督粤軍府不動爲條件尚未解决當局對粤桂問題持冷靜態度和議暫緩俟粤桂内訌定後再進行（三十日下午六鐘） 
北京電外訊粤岑已出奔 
（三十日下午六鐘） 
北京電香港廣東自治社勘（二十八）電請逕任陳炯明爲督軍龍建章爲省長與旅京粤紳主張同 
（三十日下午五鐘） 
北京電粤七十二行商逕電徐請任陳炯明督粤不特平粤事並爲統一發端盼剛斷立施行徐今早召靳入府面商（一日下午三鐘） 
北京電外蒙向日人借欵六百萬以圖拉河金礦作抵（三十日下午六鐘） 
北京電戊通輪船公司以商輪迭受俄兵襲擊扣留損失甚鉅電請政府補助以維航權（三十日下午三鐘） 
北京電吉鮑電艶（二十九）日派王交涉員趙警長率隊赴俄領館將房屋文卷器具點收交警務處長保管並派李參謀長將俄正副領等押送出境（三十日下午三鐘） 
北京電鎭撫使官制公布設總務軍務兩廳總置内務交涉財政三科軍置軍務軍需軍法軍醫四科（一日下午三鐘） 
北京電張宗昌加帮辦江西軍務孫振家擬調魯齊調吉（一日下午三鐘）北京電中外救災機關决組聯合會（一日下午三鐘） 
北京電魯齊來京述赌政困狀求助中央土匪蜂起飭曹痛剿災民徧地速謀振濟（一日下午三鐘） 
北京電滿站電上烏金斯克政府勘（二十八）日佔領赤塔卡别力軍與上烏金取一致行動（三十日下午三鐘） 
北京電庫褚電恰東俄境有白黨 
二千餘與紅黨激戰（三十日下午三鐘） 
北京電吉鮑電駐沿海州日軍現已撤竣中有一連移駐横道河子餘駐一而坡一帶據日聯絡員聲稱此種分配爲便於敎練起見並無别故（三十日下午十鐘） 
北京電哈電續到德奥俘一列車已押送出境（三十日下午五鐘） 
北京電俄阿穆爾省派耶谷里夫代表來京（三十日下午五鐘） 
北京電吉鮑電中東路俄僑均受警局約束關於審判巳由審檢廳籌備俄郵局勒令移交（一日下午三鐘）北京電郭委自法電告法德仲裁機關定删（十五）前成立我國向奥索償數巨應否付仲裁速交閣議取决（一日下午三鐘） 
北京電政府電吉黑督長准和使照稱匈國紅會擬將西比利亞俘虜約三萬人假中東路運崴回國途中遇必要時可在哈暫留數日並請借欵照還鮑督復電祗准經過不准下車至墊欵無此財力應請中央撥發（三十日下午六鐘） 
北京電褚電俄舊黨二千餘已至俄邊恰城附近新舊黨將起衝突舊黨派人與蒙接洽現正查防 
（一日下午三鐘） 
北京電王使電告義對俄波和約深盼早成但仍守中立决不偏袒（三十日下午六鐘） 
北京電俄遠東共和國阿省代表耶谷里夫來京接洽商務船政 
（一日下午鐘三） 
北京電魯田電駐贛魯軍勘（二十八）日撤回（三十日下午十鐘） 
北京電藍建樞勘（二十八）電反對海軍設四防禦使（三十日下午五鐘） 
北京電本届及格文官京内各機關留八十人餘發往外省學習各給津貼三十五元（三十日下午十鐘） 
北京電楚材軍艦撞沉江寛一案决給八年公債百萬元作卹償費（三十日下午十鐘） 
北京電敎部將籌欵刊印四庫全書（三十日下午十鐘） 
北京電本日令交通銀行助賑十萬特給匾額（一日下午三鐘） 
天津電今日有奉軍砲隊一連曁大砲十二尊過津赴京各外報對張近來行動極端反對（三十日下午十鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[俄波和戰記]  
　　二十九日華沙電今日波蘭公報稱昨日波蘭軍在平斯克方面俘獲敵兵兩師之參謀人員波蘭軍及烏克蘭軍在白魯資東面俘敵二千八百人獲戰品甚夥 
　　二十九日巴黎電哈伐通信社接華沙電稱里加勞農代表主任約菲氏巳接政府訓令命接受波蘭之媾和條件不必計較其苛刻與否除迫令俄國全數或一部分解散紅軍之條件外其餘皆可接受 
[波立之爭端與國際聯盟]  
　　二十九日倫敦電國際聯盟會所派之委員團現赴蘇瓦爾基解决波蘭立陶宛爭端法國夏爾狄業大佐被任爲團長英日兩國已任定代表意大利西班牙之代表尚未任定委員團第一責任爲設法阻止兩國續行開戰俟立陶宛得過激黨撤退駐立陶宛境紅軍之保證後委員團即將在兩國所爭之區域厲行中立此爲國際聯盟第一次干涉兩國間之爭端故衆頗注意此舉之結果 
[俄國内戰記]  
　　二十九日紐約電共同新聞君士坦丁訪員昨日電稱藍格爾將軍沿東尼泊河追敵至亞力山特羅夫斯境外且在該地之北獲機車三十三架火車千輛機關槍十架俘敵千人 
　　二十九日倫敦電勞農政府機關報載稱七月份俄國共殺九百九十八人犯殺人及搶刦罪者二百五十一人犯飮酒罪者十五人犯竊盜等罪者五十人又逃兵五百十七人 
[英國之礦工談判]  
　　二十九日倫敦電礦主與礦工大會今晨會議兩小時午後復會議三小時卒無結果而散據雙方共同發表之文告載稱鑛主提出將來工資根據出産之規則礦工愼加考慮後决議不便承認礦工旋提出目下及將來工資與出産關係之條件礦主代表愼加考慮後亦謂不便承認雙方現正分别報告政府礦工代表先見首相喬治氏會談一小時三十五分之久旣而賀治士氏發表文告謂首相諄勸鑛工與礦主續開會議商定出産額鑛工答稱續開會議亦屬無益彼等將於明日以此事報告礦工大會云 
　　三十日倫敦電今日煤礦爭端之情勢爲如果無法阻止或展緩罷工則工人將於星期六日停止工作一切將由今日礦工代表大會决之昨日大會之頓挫乃因工人仍主張其最初要求必欲卽增工資兩先令而不問出産之增多幾何礦主則主出産超過定額始能按噸照加 
[英俄之接近]  
　　三十日倫敦電每日郵報載稱英國與勞農俄羅斯所議定之商約尚未簽定惟料英國不久將與俄國開正式議和談判據每日郵報稱商約中規定（一）釋放在俄之英俘（二）彼此各不施敵對之行爲（三）勞農政府停止排英之鼓吹（四）承認戰前數項之債欵該約之簽字以俄國停止攻擊波蘭爲條件聞内閣現正考慮該約意日政府亦將考慮同類之條約惟法國則仍取旁觀態度 
[法德之復交]  
　　三十日巴黎電德法兩國間戰前交際巳於今日駐法德國大使美葉博士呈遞國書時恢復總統米勒蘭氏與總理萊矩氏均在場彼此各發友好之演說 
[愛爾蘭問題之現狀]  
　　二十八日倫敦電愛爾蘭近來時局之可令人注意者爲軍警施行報復舉動新芬黨每次攻擊軍警軍警輒搗毁全鎭以施報復自由黨各報現以嚴厲之論調抨擊此種行動美人某氏曾謁美克里第將軍將軍言法律機關業巳破壞警察見無法可以懲治黨人乃自行懲治之此亦人之常性云云將軍之言頗受一般人士訾議　　 
　　二十八日倫敦電每日郵報載稱内務部得確實消息謂新芬黨在倫敦者現有陰謀當道巳偵知領袖數人之名並設法遏止騷亂 
　　二十九日紐約電倫敦電稱柯克巿長艾克斯維萊氏神志似稍安靜巳能微睡 
[俄國之鑽石價值]  
　　二十九日倫敦電過激黨復圖以貴重之鑽石運入美國不果巳爲紐約稅關查獲其包裹乃寄與駐美未經美員承認之勞農委員馬丹士者其中鑽石多有每粒英金二萬鎊俄國鑽石現在世界巿場兜售者估計當值英金六十兆鎊 
[英國之新郵船]  
　　二十八日倫敦電大英輪船公司現定造之大郵船四艘以代戰時爲德潛艇擊沉者將仍用原名駛行於印度中國澳大利亞航線内有兩艘明年秋間可以開航 
太平洋路透電 
[海參崴近狀]  
　　三十日海參崴電哥薩克人等近來叢集於格羅臺柯伏搜羅軍械不服海參崴命令日人現與俄人議妥准俄人派兵赴該處解除其軍裝設遇反抗日人允爲扶助 
　　三十日海參崴電日軍司令發宣言書通告鐵路工人略謂日軍司令鑒於日軍撤退之際鐵路工作增多故以日幣三十萬元交與烏蘇里政局俾補發積欠工資並購辦糧食或廉售或施散悉聽路工之願 
[東京之颶風]  
　　一日東京電日本現有大風過境電線大受影響東京大雨如注低地巳成澤國預料風暴將於夜半到東京損失當必不少 
　　一日東京電颶風之邊際昨夜果如預料吹及東京横濱所釀損失甚巨房屋吹倒頗多低地皆成澤國聞東京死一人横濱死三人恐淹水之處死者尚多受傷者實繁有徒東京某部分淹水最深居民多棲於屋面以便警察消防隊於黑暗中救之水中飄流木料及家具等物電氣供給斷絕人民因恐地震潮漲益爲驚懼今日天氣巳晴好 
[北方政局近記]  
　　一日北京電英美烟公司助振欵十萬元中國銀行助一萬元葉恭綽令募難民建築隴海鐵路自洛陽至潼關之一段烟臺商會電致葉恭綽謂交部决議興建烟濰鐵路商民不勝忻慰葉覆電請商會協助路局購買土地總工程師周君巳抵烟臺十月間將從事測量 
一日北京電聞在華俄郵局不久將閉因中政府决計不收遞貼俄郵票之信件也據益世報云司法部長巳諭令接收哈爾濱俄法庭以俄員爲陪審官俄國訴訟手續皆無更變 
一日北京電廣州商界數團體電致政府請以陳炯明督粤以爲調和之舉 
[西南戰事記]  
　　二十日成都電此間劇戰巳兩星期滇軍十七日進逼成都距城不遠今晨略被驅退時局仍危 
三十日廣州電政局與戰局均無變動莫榮新現調集各路軍隊因休戰條件尚未議妥故仍可調兵且利用粤人方面尚無能幹領袖之機會也陸榮廷贊成莫榮新告退但不承認陳炯明陸謂彼擬以桂軍壓服陳炯明岑春煊偕楊永泰現與莫榮新寓於督軍署溫宗堯與陳錦濤則寓沙面 
一日香港電廣州公民議會及省議會昨晚六時選舉蔡廷幹爲署理督軍消息旣布全城大放爆竹及懸旗誌慶議會遂促請林葆懌卽往勸莫交出印信莫尚未交出此次選舉乃應陸榮廷之請 
國内要聞 
[北京通信（靜觀）]  
　　最近數日間之蘇長問題 
　　王瑚長蘇令發表多日而王氏亦巳有願就任意之表示自蘇四代表到京决定與王接洽後連日提出條件多種由莊思緘張仲仁兩人雙方傳逹中間曾以設置參事廳問題致使王氏發生疑問此在舊曆中秋節前一日有此傳說但經莊思緘從中疏解並主張改參事爲諮議就省公署中設置一種機關名曰諮議廳其人物則由省長就本省各屬有聲望之人延聘若千用備顧問並以宣逹民情蘇代表不復堅持王氏之疑團亦釋於是於二十七日下午四時由莊張兩人陪同四代表齊赴北新橋京兆尹公署與王氏作一度懇切之晤談計歷兩小時之久雙方感情極稱融洽除參事廳一項已改稱諮議廳外其餘如財政廳問題地方自治問題整頓吏治問題王氏均巳完全容納别無何種爲難之表示惟財政廳長之繼任人在蘇人前本有擬定某氏之說而在王氏則不甚爲然蓋恐其能力不能抵禦某方面也王氏屬意嚴家熾嚴亦蘇人前任湖南財長即王所保薦也王氏並向蘇人言余於財政向主公開個人旣不思染指當然樂用本省人且我是定縣人定縣素有模範自治之稱在任知事皆不管地方財政所有微收事宜一切由本縣人經理此是我極端贊成難道我在家鄕如此主張到了江蘇就變了主張嗎此外關於地方自治問題究應如何辦理議定到省後再說因此項問題其中頗有應行研究之處旣不能完全恢復元二年間之自治制度是否可由本省制定單行法自由推行抑或可以照内務部行將擬定之自治法提前趕辦必詳加考慮方能决定惟地方自治亟待推行則爲一定不易之宗旨王氏曾言地方自治如何能不辦不令辦自治難道令他自亂嗎關於整頓吏治問題王氏謂整理吏治不難實難在財政必將財政先行整理清楚使地方官有一定養廉費然後嚴加考核彼自無由再行貪墨王氏並主張各道道尹應終年巡行各屬縣考察吏治之良否實行觀察職務惟關於直省災務王氏猶覺不忍遽行舍之而去蘇省四代表與王晤談時曾由穆抒齋代表發表意見謂省長如能早日到蘇所有在蘇之紗廠麵粉廠等巳經捐定之欵一百萬可完全移振直隸並非蘇人獨厚於直之難民也實因省長謝却直隸振務在直人不免有所犧牲蘇人理應爲相當之酬報並言麫粉廠之副産物有麥麩一種約計價值二十萬亦可全數售於直隸云云王氏聞之極爲感動答稱承謝貴省人士之厚意自當感激不忘但我如到江蘇亦不能由我勸捐或者到任之後與地方感情融洽可以特别爲我直人帮忙云云昨日晚（二十八）有趙椿年賈士毅單鎭三人公宴王氏及蘇代表並莊張意在借杯酒以繼續討論蘇省大政問題今日上午（二十九日）又有海屬旅京鄕邵長鎔謝翊元吳鎭麟江恒源杜廷纊等赴京兆尹公署與王氏晤談彼此交換意見計歷一時有半就目下情形以觀王氏赴蘇巳算决定現正在署趕辦交代據聞繼長京兆之人業巳决定丁乃揚不日即發表如此則王氏到蘇之期大約亦不出一月或二十日矣（九月廿九日下午四時） 
[北京通信（拙）]  
　　記康士鐸之被捕及其歷史 
第二批禍首較第一批容易拘捕記者前此通信已言之現除光雲錦臧蔭松之外又獲一康士鐸合計巳三人矣聞康氏初入東交民巷望門投止窮無所歸其鄕人有在俄使館充侍役馬夫者因往依之嗣後不加如何運動竟得俄使之允許遂長居館中矣時與家人通消息久爲軍警界所悉以使館有治外法權無如之何也自政府明令停止俄國使領國際上之待遇所謂使館者直不啻一無約　倁民之居宅康乃頓失庇蔭二十七日夜間三時由警備隊保安隊二十餘人直叩館門聲言捕康時康巳就寢矣北人習慣夜間多裸體而臥者遂連同衾褥縛之擲入汽車載回警署交司法處管押聞不日卽移交法庭與光臧兩禍首併案起訴矣 
康氏直隸涿縣人出身莫能詳或曰流氓也而自云少隨父游宦江蘇曾入上海震旦書院肄業光宣之際北京報紙漸具規模陸詠霓葉範輿恒詩峯等實主之康乃追隨其後日奔走資政院法部大理院等處向其同鄕錄事訪求新聞北京報館之有公開的訪事自康氏始也以字甲丞葉等每戲呼爲老甲而老甲之名大著長身削面見人輒作鷺　笑更假訪事資格多識逹官政客駸駸露頭角矣入民國諂事趙秉鈞獨立開一民視報并運動爲衆議員旋又投入舊交通系月得鐵路協會津貼四百元充北京報界同志會副會長與會長某朋比附設一俱樂部招人賭博而收其囊家錢或曰每星期六日康氏即來分賬然數年以來伊始終未嘗一次入局也洪憲時代勸進頗力臣記者之奏摺康名列三前年赴日本觀光嘗參觀某株式會社向人丐索金時計日人譁笑返國後投入安福俱樂部京兆選舉又當選衆議員與王揖唐素接近在院中頗有勢力王印川長汴康運動秘書長甚力然卒爲臧蔭松攘去論康平日行逕無賴則有之然亦殊不足稱禍首至此次獲罪原因以前年直隸選舉康代安福競爭與直隸省會議長某感情極惡又以選舉副總統之說起康奔走保定以同鄕關係頗有詐欺取財之行爲爲曹氏所深恨故終不能免也唯罪狀似較光雲錦臧蔭松曹氏所深恨 
[停止待遇俄使問題之經過]  
　　日前政府曾以處分俄産問題徴求二十六處交涉員意見良以俄産與德奥財産關係不同且各處情形尤多複雜故不得不集思廣益以便統籌全局前日各處覆電均已到齊其並無俄産之省分當然不生問題有産者如中東路一帶則與内地又有特别情形又如天津俄界收回手續尚爲順手而上海俄産及漢口俄界紛糾仍難立解外交團中分爲兩派一派則最爲贊成者一派則主張以俄國在華産業交付國際共管者但顔總長日前曾言此次接管俄産係一種權宜辦法將來俄國有統一責成之政府出現自當另與之商定辦法譬之房客賃房房客有事他出歸期未定房主以土地財産的關係自然代爲照顧此係順手之事若不由房主照管而由衆鄰舍代管則事實上說不過去至原賃房移轉於他人之手尤無此理故二十国上日俄使要求將全俄財産之在華者託法國公使柏卜代管柏卜氏對華感情極好謝絕其請故政府甚佩法使之顧全邦交也又一方面消息俄使待遇停止後我國對於收回俄租界及中東路二事有執行之必要英美各國對此均無異議惟聞某某兩使則堅執中東路權應歸該國派管前日某使曾一度表示意見故此中交涉恐尚大費周折又關於哈爾濱道勝銀行懸掛法旗問題亦未交涉得手前日中東路督辦宋小濂有電到京報告此事略謂哈爾濱道勝銀行懸掛法旗據云係奉滬行總經理電凡駐華道勝銀行一律由法保護等語此事與路政等項關係密切應如何處理即請明示 
[各方面救災之活動]  
　　北五省災區協會於二十八日下午三時在金魚胡同中國紅十字會會所開會到會者約四十餘人由汪大燮主席報告經過事項所提出討論其最重要者有五條（一）議决收養兒童現在津保以南各地災情較重故本會巳與西什庫文主敎接洽查文主敎所轄地域共十二區内五大區七小區所有收容兒童事務即委託該敎堂辦理（二）散放冬衣麥種近來各災區獲透雨急應下種期明春有收現擬備欵一萬五千元專辦此事亦委託文主敎辦理（三）派員赴滬接洽由梁善濟先生說明北方民食向恃雜糧而麩子最合北方民食滬上現有大宗存貨急應設法北運（四）定期招待外賓由蔡廷幹先生報告外人方面集欵巳有成數專候吾政府有具體的辦法卽可交欵主席答原約二十九日招待外賓商量此事（五）兒童冬衣有着大致以冬令將届故本會急宜籌備冬衣發放查熊希齡先生曾言山元警機關將巳廢軍衣加翻新棉施放近畿戰役中王步軍統領所遺留軍衣極多亦可援例商請王統領放給 
華北救災協會於前日復承靳總理擔任收養孩童二百名計捐洋四千八百元財政周總長擔任收養一百名捐洋二千四百元陳煥之擔任收養一百名計捐洋二千四百元均經該會託由各災區教會等代爲收容又聞該會前日復派調查員八人以兩人爲一組分赴直隸山西山東河南各災區調查災况以便籌賑 
二十六日華北救災協會遊園助賑之盛况 
　　（一）場正門前遊客擁擠之情形（二）貧兒學校學生在場售物助賑之情形（三）園内公理戰勝坊前國旗之點綴外交部亦設臨時籌賑委員會以次長劉式訓爲會長周傳經爲副會長以林桐寠宗鶴年李殿璋蔣履福劉迺藩張端瑾張澤嘉周愷爲會員 
民生協濟會於前日午後二時在江西會館開成立大會由臨時主席報告開會宗旨畢即由公衆推李慶芳君爲會長陳向元等十餘人爲該會評議李君當登臺演說對於民生問題發揮頗爲透澈嗣由定一報記者邱醒旦君演說對於該會有三種希望（一）須引起社會人人均有慈善觀念（二）注意以後入會會員須含有公益思想並能屏除個人利害之觀念（三）須絕對勿含黨派性質以全力注意民生 
内務部消息張總長前有電至江西運米陳督軍巳允爲籌辦頃張氏巳照會衛戍總司令步軍統領京兆尹直隸省公署等處請即籌備由贛運米之方法云又聞張總長志潭對於賑濟災民多方籌劃日昨有電致東三省督軍省長及熱河綏遠察哈爾三都統欲將北五省災民移往該四處開墾望救災恤民即籌容納之方云云 
當局於前日接豫省軍民兩長來電請簡派吳籛孫史緒任二人辦理河南賑務事宜原文如下豫省本年亢旱奇災曾奉大總統頒發帑項令飭内務各部趕籌賑濟並經倜等約集官紳設立災區救濟會力籌賑濟平糶在案兹查國務會議議决各省災區籌賑辦法第一條凡被災省分由中央簡派人員便商行政長官設立籌賑機關總理全省賑務事宜等語當經本省官紳公推前清京師警察廳總監吳籛孫前清廣東高等審判廳丞史緒任合同辦理兹特據情電陳擬懇簡派來豫籌商全省賑務以專責成而重賑務謹具電陳伏候鈞裁河南督軍趙倜省長張鳳臺叩感印 
北五省災區協濟會商同學生聯合會組織災區調查團分組出發各情業紀前報兹各組調查員有巳到逹災區來電報告災情者特錄原電如下（一）第四組調查員張毓桂來電云大學第二院轉學生聯合會邢臺饑民十餘萬在籍株守勢同監斃請商同協濟會轉交通部於順德等處增加災民火車以便出境不然此處災民勢必饑死（二）第五組調查員王鑑武等來電云北五省災區協會鑒安陽東紜鄕面積約六千九百方里居民現以野菜樹葉作主食品我等於二十六日在固安崇宜各村目覩採葉饑民逹五百人（下略）又電云安陽虎疫發現死亡數人但蔓延尚不劇烈如何辦法乞電復 
外交團因鑒我國北五省之災區浩大哀鴻遍野美法英日意大利西班牙各國公使在某使館召集會議籌商賑濟辦法並聞所議結果除日前各國巳實行捐助之欵外积以使再向本國政府要求協助以惠災黎而敦邦交並各派調查員一人會同中英調查實行視察以便賑濟云云 
[北京巿民之自治熱]  
　　北京巿民包庸等對於恢復地方自治一節甚爲熱心兹又發出一快郵代電云各省省議會敎育會商會農會工會律師公會各報館各法團鈞鑒巿民等於九月二十五日爲組織京都巿自治籌備會上書内務部文曰呈爲組織京都巿自治籌備會請求核准立案以利進行事竊巿民等前以新閣成立百政待興挽救時局有恢復全國自治之必要曾經呈請大部在案當奉六三一號批開查縣自治法業經公布一俟縣議會議員選舉法及縣自治法施行細則公布後當即依法施行合 
 
 
 

Page 7

 
 
第二張（七） 
亟批示知照此批等因奉此仰見政府尊重民意提倡自治欽佩莫名惟京師爲首善之區中外觀瞻之所繫且旣爲特别城市則一切自治之規畫自與其他區域逈不相同必如何而規模始能完備必如何而民治之精神始能發展且京師爲行政機關薈萃之地更如何而權限始清使官民不相衝突自應早爲籌畫妥爲預備方臻完善以免後來之障碍市民等詳加討論意見相同咸以市自治籌備爲萬不可緩之圖擬請就京師適中地點成立會所約集紳耆碩望籌商方法以期都市自治早日觀成謹具理由呈請批准實爲公便謹呈内務總長北京市民包庸等同叩云云如蒙贊同即請一致進行倘有高見請賜函北京敎育會代收北京市民包庸梁錫光任慶泰黄恩隆陸振華景文伊齊賢杜含章德明金聲劉敦本薛英白鋆高文彬薛文龍黄榮生德啓于毅郎豫增趙學普王祿安銘柴春霖毓善郭引源孫繩武汪可培郭葆衷展錦棠謝源商詩濬商林趙樸王賡甲胡文華朱永志劉豫泰吕進階吕緜長李慶長張耀光蘇聯元王桂照子寳善林天木等同叩宥 
[京聞紀要]  
　　蒙人歡迎新官制二十八日庫倫褚其祥電致政府云蒙古王公聞外蒙新官制採漢蒙並任主意非常忭躍原擬種種獨立計畫巳完全打消至野心之王公喇嘛等仍肆其簧鼓活佛左右之老成者竭力諫止巳見效力等語二十九日政府復褚一電原文謂蒙古王公對於新官制益顯其擁護中央之誠巳令陳鎭撫摒擋行裝一俟部欵領到即行起程赴庫所有陳使未到以前庫事仍仗維持特復 
　　運動反對所得稅征收所得稅命令頒布後各處商會紛起反對寗夏總商會主張最烈巳將不能承納之旨通電全國商會徴求同意現時附和之者計有直隸河南山西山東江蘇五商會其他各省日内亦當有堅决表示聞京師總商會前日召集各行領袖討論辦法結果擬聯合各省推舉代表向政府請願取消 
　　蘇魯豫聯防消息山東河南江蘇三督皆鑒於魯豫方面連年受兵匪之害而魯蘇方面又有土匪及青紅兩帮日形猖獗蔓延甚廣互相電商實行聯防辦法每省各出兵兩旅分駐於邊境扼要地方聞警卽互相策應四面兜剿以免此剿彼竄之虞田趙李三督於（二十九）日電陳中央着手辦理云云 
　　物色平政院長平政長夏壽康改任爲湖北省長政府曾擬調審計院長莊藴寛爲平政院長而以院秘書長郭則澐爲審計院長旋以靳總理深得郭秘書長之臂助不肯放手故審計院長亦不更動現東海極欲以周樹模長平政院周氏亦頗有允意再派員赴津與周氏接洽一度即可以明令發表 
奉軍電索飛機頃據軍界確訊東三省巡閱使張作霖兹又電請中央將直皖戰事後所封飛機解往奉天編練飛機隊作爲防邊之用聞中央對於此項飛機因有他項用途一時尚難照准 
張鎭芳僕僕何爲洪憲復辟失敗後久無聲息之張鎭芳近忽出現於津保京奉之問頗形忙碌前者由汴北上抵京後征塵甫缷旋卽赴奉旋又轉赴保定前日又由保言旋據交通界消息路局所備專車一列已由西道轉向東道專備張氏不時之需 
胡維德預備赴日安福禍首引渡問題日使爲拒絕之表示後顔外長與新任駐日公使胡維德迭經協議原擬俟胡使抵日後卽與該國直接交涉以期逹到引渡之目的惟胡使以此種引渡之要求純以法院所檢舉之罪證爲依據故請顔外長咨請法院迅速檢舉該禍首等犯罪之證據以便赴任後爲向日政府要求引渡之張本胡使日昨移寓北京飯店正在摒擋一切預定於十月六日由京赴滬即在該處携帶眷屬搭輪東渡 
[漢口接收俄界之波折]  
　　停止俄使領待遇一節喧傳巳久業經我外部呈准二十三日明令實行並由外部先時密電各省交涉員調查俄界狀况及俄僑若干以爲接收之預備在漢口一埠俄國僑民因歐戰發生紛紛返國編入軍籍迄今多未來華故現時居留者較英法日爲少自接收議起一般外人鑒於特别區（即從前德界）之不逮往日羣相非議其初僅在外報上加以批評後漸視爲重大迭在俄領事署會議决定提出抗議據聞列名抗議書者有英法美各商會及中國協會等其抗議書由各領事轉逹駐京各使向我外部交涉對於漢口交涉署則無若何表示但我政府巳具决心早經令飭吳交涉員實行接收吳於上禮拜六親訪俄領貝勒成闊請其將公文檔案彚齊移交貝氏態度甚爲和緩僅謂敝領事巳接京電知貴國有接收敝國租界之消息甚爲悲感日來正在收束各手續惟實行接收則須俟奉到敝公使命令請稍緩三數日云云聞駐京俄使對於我國措置雖不甚滿意然已電知駐漢俄領移交我國俄領奉電後即召集本國居留民於昨星期一日下午六時在俄領署會議到者甚衆由貝氏主席首述俄國内亂不巳及東北俄領近事數端爲中國停止俄使領待遇接收俄租界之藉口繼述各友邦雖允爲抗議而中政府已抱定堅决態度實無法可以挽回但正式移交後我居留民嗣後之生命財産須協商一妥善方法庶可保持現狀俄領言畢衆皆悽惋繼俄領而演說者亦深咎己國内亂不巳討論一小時决定要求中國政府於領事職權停止後凡俄人與華人訴訟時須有一相當的辨護權又以租界不日交還議於二十八日一律下半旗以誌哀悼吳交涉員亦曾至俄領署協商接收手續俟俄領將公文案卷彚齊後即行接收聞日來運動接管俄界市政廳者以楊某爲最力或可捷足先得也 
[川滇最近之戰訊]  
　　九月五日晚吕超等出東門向簡陽方面退去後楊森喻培棣張冲何光烈等軍次晨入城會同第三師鄧錫侯及第三軍劉成勳第六七八混成旅張成孝陳國棟藍士鈺第八師陳洪範等軍分三路追擊楊森擔任中路由龍泉驛山進攻何光烈輔之由龍潭寺方面進攻鄧錫侯殿後喻培棣張冲擔任左路由淮州方面進攻劉成勳所部擔任右路由籍田舖白鶴寺方面進攻陳洪範輔之由仁壽方面進攻九日楊軍占領龍泉驛山十日各軍齊圍簡陽午後攻下至第二軍劉湘所部三四混成旅一二獨立旅唐式遵等江防軍余際唐所部一二兩旅招討軍蕭德明所部三團等軍分二路進攻一由順慶方面攻下合川一由遂寗方面攻下安岳樂至現劉軍正圖攻重慶余軍正截堵資内一帶滇軍此川軍對敵之情形也另一通信云十號龍泉驛山頂山泉舖之戰事九師甚爲勇敢伍參謀（逸民）是日陣亡并聞楊子惠師長是日負傷督戰該師之梁雲濟營長陣亡馮子昭營長受傷其他陣亡連排長約數十員士兵傷亡共約三百餘人王子驥旅長在戰地指揮瞭望受傷楊師長督戰時凡見有違令退却者立處槍斃是日進攻茶店子時因滇軍驟然大增兵力楊師同各軍佐不得巳暫退詎料是日龍驛街市謡言四起因之該場人民驚惶失措甚有掩門閉戸者楊軍登時將造謡之人捕獲立處死刑該場市面始回復原狀十一號楊師同各軍由山泉舖前方進攻至山泉舖之右前方與敵激戰頗久卒獲勝利此次戰事以楊森（號子惠廣安人）所率之第九師爲最出力楊君所拍通電略云森等朿髮讀書頗知自愛待罪戎行早已以身許國苟利於公無不爲之此次爲保固吾川自治而作戰爲保存獨立人格而作戰絕不敢有一毫計較之私雜於其間戰事若定森等自當廢兵歸田以樹吾川民治之基礎以應世界潮流之趨勢夫同舟相濟胡越尚爲一家矧當此危急存亡之秋諸公必有以相勗相助而匡森等之不逮也 
[廣東敎育之悲觀]  
　　粤省敎育不能發逹與江浙比美其主要原因由於敎育經費之短絀爲一般人所公認近年以來地方多故支出愈繁以致入不敷出敎育經費更視爲等閑遂至雖已早定應支之敎育經費亦積欠不清而敎育中原多清貧之士一家數口全恃於斯惟仍是文雅中人不能如武人餉項之硬索亦祗有暗中呌苦設法籌謀以資週轉而巳查本城學務自東江戰事發生大受影響以致各公立學校經費久未發給連日各校校長聯同往謁財政廳長請設法維持仍不得要領敎育會睹此情形意良不忍特爲致函財廳代爲請命兹錄原函如下雨亭廳長鈞鑒敬啓者省立各校經費邇因時局影響久未發給莘莘士子靡不拮据異常枵腹從公詎能持久且夏曆中秋節近需用之急等於燃眉廳長夙曾主持敎育此種情况早已洞悉用敢陳述苦衷仰仗大力敬懇體念學界寒苦迅予設法籌欵不於節前發給各校以甦涸鮒而維現狀公私均感廣東敎育會會長李伯賢啓 
[皖政局與北方災賑（蚌埠通信）]  
　　張文生督皖令未下時老安武軍各將領曾由馬聯　領銜電京反對後以鑒於各方形勢愈變愈不利始迫而承認今張氏旣巳接任於督署人員毫無更動在表面上與老安武軍方面固稱融洽然暗中豈眞能毫無芥蒂所有老安武軍改編之五混成旅除馬聯甲之第一旅史俊玉之第五旅向駐安慶蕪湖不計外所有久駐蚌埠李傳業之第二旅王普之第三旅邱鳳鳴之第四旅均將藉口於毛思忠潰兵騷擾由蚌埠開往六安盧州一帶駐紥冀圖集中蕪湖安慶所有向存蚌埠之精利器械亦已於數日前陸續運赴蕪湖蓋意欲與長江各督聯合一氣爲對抗奉係與張勳之謀也最近李督壽辰鳳陽關監督倪炳文與皖督署參謀長李玉珂二十六日即巳赴甯至今未回或謂亦係商酌此事未知確否 
此次北方災情重大各方對之均極注意連日由津浦路運往災區糧食爲數極巨統爲天津某慈善會所辦車價關捐均巳減免惟據北方糧業中人云若照現在災區出售價目計比較的實尚有利益且津浦車輛向極有限兹已多數已被指定爲裝運某會糧食之用客貨被積擱在津浦路南段者甚多據該路南段蘇段長親赴蚌埠臨懷關明光滁縣確實調查爲數當在一萬九千噸以上苟能將减車價免關捐之利益給予一般運往災區之糧食則災區糧價當較現在爲廉蓋亦營業自由競爭之自然趨勢云 
[蚌埠快信]  
　　張文生自接皖督篆務後軍署一切布置尚未就緒聞移交舊安武軍（卽新編之五混成旅）軍隊將又大更調據某要人云第一混成旅將令移駐蕪湖第二混成旅移駐大通第三混成旅移駐皖北頴上第四混成旅移駐寗國第五混成旅則駐省防馬帮辦仍駐蕪湖至蚌埠及浦口至徐州路線則令新編安武軍移駐（即定武軍駐徐州者）此種計畫不日卽見實行又聞安武軍新舊兩字界限甚深將來兩軍相處有無意見發生人民頗以爲慮 
　　長江巡閱使署移交僅公文數件職員數十人而巳聞蘇李督頗不願接收此項移交故倪炳文監督昨巳由寗返蚌與馬少甫及倪幼丹磋商此事 
　　欠發安武軍軍餉甚鉅（約百萬以内）倪嗣冲巳向政府索取中央因無欵應付未覆現在本月餉仍無着張督昨電召財政陶文泉來蚌會議籌欵方法 
　　隨倪嗣冲至北戴河衛隊刻已開拔返蚌 
[蕪湖快信]  
　　皖敎育界反對新敎育廳趙憲曾甚力前日在安慶開省敎育大會一致主張如電報不生效力全體敎職員即總辭職敎育總會致北京電如下北京大總統國務院敎育部鈞鑒安徽敎育經地方人士苦心維護基礎漸固現值良好時機計畫改良百端待理廳長一席負責至重非久辦敎育著有成績並熟悉皖省情形者不易收效伏查新任敎育廳長趙憲曾資望素淺於皖省情形尤多隔閡用人行政雖屬中央特權然敎育爲地方事業尤不可不洽輿論敝會經全體職員會議决務懇收回成命另簡賢能以重地方而維敎育安徽敎育會叩勘 
皖人對於廢督問題仍積極進行並組織民治社發展地方自治安慶爲本部蕪湖爲交通部各縣設支分部外省大埠設交通機關 
皖紳余誠格因皖省發起民治社將開籌備會於二十九日乘江新輪來蕪小住兩日即赴安慶 
省議員代表劉振卿董玉田張瑞伯等前以劉道章藉公益維持會把持皖政事赴京控訴現劉巳免警務處職三代表以目的已逹均於前日由津浦回皖 
安徽陸軍五混成旅及安豐平境兩兵艦悉歸帮辦安徽軍務馬聯甲節制調遣 
蕪湖各團體二十九日假育嬰堂開籌振會定名蕪湖籌募北五省災振協會 
蕪湖入秋以來天時不正地方發現時疫此間紅十字分會在馬路假西園内設時疫醫院美以美會美醫士包讓及鍾發廷醫士擔任施救自開幕以來治愈出院者巳逹二百五十餘人警察亦贊助一切 
[杭州快信]  
　　全國敎育會聯合會浙代表何紹韓·李傑·徐晋騏今日（一號）乘特别快車起程赴粤昨晚全部職員公餞於滙豐園 
財政廳昨遵省令電滙温處兩屬水災賑欵五千元解由甌海道尹分配散放 
此次風災紹屬各鄕棉花收穫僅十成之三紛紛電呈到省要求酌減花捐變通辦理巳令財廳核議覆奪 
杭縣下忙地丁今日（一號）派員分赴各鄕設櫃啓征贛議會議員觀光團本日（一號）早車離杭 
錢能訓准明日（二號）早車由籍起程來杭官廳方面巳預備迎迓 
新選杭總商會會長王錫榮今日（一號）上午十時偕副會長王祖耀到會正式任事並宣言擔任至庚申年終止决不再事蟬聯 
[南京快信]  
　　李督假期已滿病猶未痊已再電中央續假十日本公署職務仍由齊帮辦代拆代行 
李督對於長江巡閱使巳四次電辭報傳在署組織巡閱機關曁委任人員不確 
洪門外鍾寗鄕湯泉地方去年呈請省署建築馬路現巳工竣交通極便利近因齊省長離甯在即該處鄕董特恭送鍾湯路紀念碑以誌去思 
軍署昨接中央電財廳長已定嚴家熾 
省公署昨接内務部咨准援浙西成例減蘇田賦齊省長已轉飭吳縣等知照 
陳調元昨來寗謁李督請示防匪機宜旋即赴徐 
警務處長王桂林提倡鬻字助賑社現已成立 
熊開先調任金壇縣知事所遺鎭江警務局長缺王處長委本廳司法科長張冕甲接充 
省署昨委荐任職朱宗衡署理金山縣知事 
財政廳長委候補知事胡樹桐等往各屬守提畝捐尅日報解現巳分途出發 
灌雲縣商會會長某呈控該縣知事陶士英虧欠公欵齊省長昨飭接任知事嚴行清查 
地方通信 
[松江]  
　　學界熱心賑災本地勸學所長張彬士因憫北地災荒擬將今歲規定之雙十節慶祝費移充賑災之用並擬通告全縣各校量力捐助共襄義舉聞巳先向縣立一二兩高小接洽兩校校長極端贊成决於變十節在勸學所開一義賑曾勸令各校員生將是日消耗各費輸充賑欵云 
奬給節婦匾額住居包家橋附近之節婦張丁氏前以針黹所得之三百金捐充義務敎育經費經縣呈報省長奬給二等銀質奬章嗣邑紳耿道冲等復呈縣署謂氏母儀女範足爲地方表率請予奬給匾額以資策斷聞縣署己擬定澤被童蒙四字擇期送往懸掛 
控告强姦女傭東外富室屠某誘姦所傭之十三齡女孩致傭下體受傷鼻孔流體經傭母盤詰得實於三十號傍晚偕赴縣署控屠强姦伊女經縣依例騐視矣 
[蘇州]  
　　工巡捐局董事辭職蘇州工巡捐局董事蔣炳章等自經縣署函聘任事以來迭受三公社開會攻詰是以遽萌退志於昨日具函縣署略稱炳章等猥荷函聘承乏蘇州工巡捐局本定於十月一號開始征收乃忽聞閶胥門外各市民徧發傳單集衆開會始以縣署會議不公等情具呈省署繼以减除痛苦爲詞脅衆緩納各捐值此戒嚴期内於旅館劇場明目張胆開會不止一次聚衆幾及千人似此舉動實屬駭人聽聞查此項雜捐征收之權向本操諸官廳今炳章等以地方之人辦理地方之事苦甘共喻嫌怨不辭是以一月之間警廳雖無分文移交而設立局所修理馬路皆先行籌墊勉力進行不謂功過未見横逆先來瞻念前途能無失望推原所自良由炳章等才識闇弱衆望不孚爲此合詞奉陳務乞准予解除炳章等董事長董事各職務迅即另行遴聘高賢來局接辦云云 
承審員及錄事辭職吳縣承審員曾國霖君前在孫知事任内會以清理積案出力保舉免試知事温知事蒞任當經作函延訂重來斯土任事兩載聲名尚稱完好近因司法部分大遭物議不欲陷入旋渦之中乃於前日具呈縣長懇請辭職又有素著老成之錄事張少卿亦相繼告辭業奉照准聽候遴員接充云 
[鎭江]  
　　布業不振之原因鎭郡各機廠所出之本廠各種機布向銷京津魯豫等處每屆入秋爲各布盛銷之際近因北方各省均告災荒各布銷路呆滯存貨旣多價亦跌落各布商中近日莫不愁形於色 
警察改組之爭論丹徒警察總局現奉省令改爲商埠警察鄕區警察歸縣兼辦業經雙方奉令飭行在案現聞縣署擬將城内各警區一併歸入鄕區而城外商埠警局熊局長以職權攸關照章應歸警局管轄意謂警局遇有現行要犯其犯案地點在西門橋該犯設逃逸入城則局警應否進城追拿抑置之不顧一方以南通爲援例一方以蘇寗滬爲定例聞此項爭論准於十月一日由省議員及鄕董在縣署開會公議一俟議决即行呈請辦理 
欵産處行將成立省議員朱建六黄海秋等曁各鄕董於日昨在縣署會議擬設丹徒縣屬一切公欵公産清理處聞張知事業已贊成現公推朱建六劉芷仁等爲起草員准於十月一日仍在縣署開會通過章程即行成立 
雜評一 
[滇唐力主廢督裁兵電（默）]  
　　滇唐以廢督裁兵責望政府毅然實行藉示議和誠意以吾觀之政府縱有毅然實行之誠意寗有毅然實行之能力耶東三省之兵不可謂不多乃張作霖非但不裁并極力擴張軍隊添編四旅設處訓練大有爭雄國内之心試問能裁兵耶以督軍而兼三省巡閱使督軍之勢力不可謂不大乃張作霖非特不稍自抑止且欲推廣勢力於三省之外大兵大砲長驅入關更有卵翼京畿之意試問能廢督耶此東三省之兵之督而不裁廢政府能使之裁廢耶更能使他省裁廢耶是故今日張作霖之舉動實爲廢督裁兵之障碍亦卽不能統一和平之見端滇唐以此責望政府政府旣無力贊其成之力又不能自白其無力之苦衷而徒以贊同爲言有何裨益哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[許交涉員因俄事擬赴京請示]  
　　江蘇特派交涉員許秋颿自奉外交部電令停止俄領待遇所有保護及管轄俄國人民等事宜由特派交涉員接續行使其職權關於處置俄國船舶事宜曾經許交涉員邀請本埠行政長官在署會議辦法巳誌昨報兹悉關管轄俄國人民及處置俄國在滬各事多有窒碍非文電可能盡逹故許交涉員擬即日北上赴外交部請示機宜云 
[大陸報紀廟街事件之談片]  
　　大陸報云輪流俱樂部昨在禮查飯店星期聚餐時新聞進取會遠東經理梅生氏對於日人所謂廟街屠殺案者從不偏袒之方面發重要之消息聞者咸爲動容梅生氏六月間由滬赴日本其時日本各處舉行公民大會反對廟街屠殺日人事受僱得資之演說家四出游說向民間縷述廟街日人被戮之慘狀及中國砲艦轟擊日人之情形梅生氏欲確知廟街事之眞相乃於六月十九日抵海參崴由崴往廟街計有兩路長約千哩（一）沿鐵路到伯力約五百哩餘爲黑龍江航路（二）全由水路而行梅生氏以旅行事商諸日司令大井之副官據聞無船可得幸海參崴臨時政府遣紅十字隊員携帶值洋萬元之衣食藥品等物前往廟街此物多係美國紅會所助故梅生氏得隨之俱行七月二日紅會之船經日員許可出發但遲至八日始克起行迨行抵柯斯特里灣距廟街約一百四十哩時船爲日人所阻日人登舟詳細搜檢焉七月十三日隊員行抵廟街該城在黑龍江之上約二十八哩西比利亞之富城在伯力以北者首推廟街城内原有居民幾何無從查知因所有公共册籍皆已毁滅矣梅生就房屋之多寡實地調查居民不過萬二千人其中華人四千俄人七千日人六百五十六人此係就住屋而算得者共計房屋約二千所亂後完全無恙者僅十七所餘則盡如焚毁之森林矣調查時尚有難民若干留住廟街但無一華人因華人已移居在黑龍江上游三十俄里之馬戈也梅生氏繼乃調查所謂屠殺案之原因查得協約軍佔領西比利亞時日本出兵號稱六千其實早有一萬二千日兵分駐於西比利亞各處協約軍保衛之地方絕無亂事但日軍駐紥處則亂事極多日軍佔據愈久亂事愈增而日軍兵力亦愈加多卒添至四萬五千人梅生氏不知協約國與日本間曾因佔領事互換公文但知廟街亂事將作以前日軍驟少減至三萬五千人駐防軍之主要職務乃在路線區域内防守故亂事亦輒在路線區域内發生日人派兵赴有亂地方輒爲俄人所抵拒去年上半載黑龍江之俄砲艦被日人沒收日人用此軍艦在黑龍江沿岸遇有房屋船隻輒開砲轟擊之蓋以其可容留過激黨也受此塗毒者共有十五城現有切實證據可證明日人實行此破壞行爲姑僅就伊樊諾加一城而言以槪其餘日人砲擊此城歷兩小時之久俄人幼孩之死於是役不下三百五十一人日兵此舉無理已極雖日人亦以此責備其當道其餘十四城如何爲日人蹂躪之情形梅生氏亦獲有證據可備查焉至於廟街一案初過激軍約三千人以兇漢特拉譬津氏爲領袖於一月十日蹈冰踏雪而來日軍與反過激軍乃將廟街城外之房屋付諸一炬使過激軍無屋容身但過激軍不攻廟街而往奪舊砲台據險而守二月二十六日自砲臺發砲擊城日軍等乃降自二月二十九日至三月十二日此十餘日内事態殊不明悉想必雙方開會討論議和條件並未見此後過激黨竟至屠戮日人之顯著理由也但不知何故日兵倐於三月十二日午前二時圍繞過激軍領袖等所居之屋以油澆屋縱火焚之並從窗内擲入炸彈黨人領袖雖受傷然卒逃出喪參謀一人憤極率兵返攻惡戰乃作日兵陣亡不少餘存一百三十四人悉被拘捕置諸獄中廟街中國砲艦從未助亂但救出華人四千俄人七百而赴馬戈中國領事陳某且向黨人領袖爲一百三十四日人乞命據梅生言上海現有一美人曾在中國領署中於黨人領袖來時親聞中國領事爲日人請命之言不意今日日人竟反指華人助亂屠戮日人矣中國砲艦裝載中國難民等出境後二日黨人領袖放火焚城殺死一百三十四日人此舉可謂爲報復未可謂爲屠殺蓋黨人此舉實日人圍屋澆油放火擲彈擬害黨人領袖一事有以激成之也六月二日日本艦隊馳至廟街一見中國砲艦即開砲相擊時中國砲艦上有外人二十一名係從黨人中救出者中國砲艦司令毛某即懸旗告以此乃中立船隻日艦始停砲計放三砲雖距離不遠皆未命中梅生民欲往馬戈廟街日員之管理外交事者拒發護照且謂梅生氏所僱之俄人水夫如隨往馬戈定置之於獄梅生氏後僱印度人五名不取護照逕赴馬戈其地即中國砲艦現被日人扣留之處也梅生氏陳述至此因發言之限時已滿遂即就座然聞者聽之不厭猶呼曰盍繼續再談一小時乎 
[滇軍奪回成都之電音]  
　　李協和駐滬代表徐鶴仙君昨得李協和氏（號日）由重慶發來電報云接顧趙兩軍長報告於九月十六日奪回成都占領岳嚴敵軍窮促現正追剿又云唐聯帥電告准八月二十四日啓節赴渝軍府組織不久即可成立云 
[旅滬皖人之兩電]  
　　（其一）北京大總統國務總理鈞鑒皖人苦督軍之專横久矣近值倪病乞休羣謀廢督以蘇夙困未蒙矜察反任命張文生督皖凡屬皖人罔不痛恨伏乞俯從民意收回成命明令撤廢皖督一職庶皖人不致迫而出於自救之一途則幸甚矣楊月波闞南溪鄭西平叩 
（其二）北京敎育部趙憲曾視學鑒安徽敎育急待整頓 
非得一稍有學問者擔任敎育行政不可且此席决難攫取多金足下似不必輕於嘗試致釀皖學風潮有傷靜生先生知人之明特此忠告請速醒悟上海皖事改進會陷 
[海寧觀潮三誌]  
　　前日（三十日）爲滬杭鐵路開駛觀潮專車之第三日上午六點三十五分自上海北站出發六點五十分過梵王渡站六點五十六分過徐家滙站略停即駛九點三十分至斜橋站舟行十二點後至海寗東門蒞圍場一切情形悉如前二日潮來係下午一點正其高度與前二日相同觀畢回車由斜橋出發時爲下午六點三十五分到北站時九點五十四分綜此三日之專車行程甚屬妥速未逾規定時刻頗爲觀客所稱許綜計本年潮勢實較往年大逾數倍往年潮離塘邊相去丈許今年潮頭過處被激上泛塘石盡濕觀客且有濺及鞋襪者該處之盤頭竟被冲去一角致西人之在盤路攝影者皆不敢立足而退其潮勢之猛可想而知然該處鄕人尚稱潮小爲不足觀也此三日中鐵路方面第一日售劵三百餘張第二日四百張左右第三日二百餘張園塲臨時補票入觀者約二十張一切布置觀客無不滿意惟圍場所供之冷餐第一日所備太多餘者恐隔宿致壞故多棄去第二日因之少備而觀客忽又增多以致不敷供給柺腹者嘖有煩言第三日供給如數尚可敷衍倘明年該路仍駛觀潮專車時望於圍場供餐一節加諸意焉 
[各方面之籌賑聲]  
　　華洋義振會華洋義振會昨接來電如下杭州盧督軍沈省長來電來電奉悉公等主持會務欽仰莫名浙省重遭巨祲區廣災深振欵籌撥己窮善後待舉孔急倘募有成數尚祈酌量分撥以慰窮黎無任感盼盧永祥沈金鑑陷陜西劉省長來電徑電敬悉籌振辦法勸募鼓吹兼營並進碩畫藎籌無任欽佩巳遵囑令飭各縣有電局地方迅將詳細實情逕報貴會無電局地方即用快郵遞寄一面轉致振撫總局先將巳報各縣實情報署轉逹一面分送各報館用文字鼓吹陜省災情奇重待振孔殷務祈鼎力勸募多集鉅欵俾解倒懸臨電迫切不勝叩禱劉鎭華陷交通部來電來電敬悉貴會成立造福災黎諸君痌癏在抱見義勇爲尤堪欽佩除發交本部振災委員會查照接洽外特電奉復交通部卅山西閻督軍來電徑日兩電敬悉貴會憫念災黎矢願宏濟仁心義舉薄海同欽矧在災區尤深感激敝省亢旱成災業巳由中外人士成立山西旱災救濟會分途勸募正在進行涸轍待蘇所望仁者除將敝省實情分别輕重列表函叩並由救濟會派員前赴貴會奉告外先此電復即請察照閻錫山逹卅温州段道尹來電奉省長電敬悉貴會發起募振義聲遐被海内同欽敝屬永嘉瑞安樂清平陽縉雲青田雲和景寗玉環各縣咸被水災淹沒田廬不可勝計除飭各縣知事迅將災情徑逹貴會冀邀事察外謹先率温處災黎馳電致謝段毌怠叩卅 
華洋義振會昨去電如下致天津省長直隸義振會電云請速寄災民慘狀相片若干分以作勸振之需華洋義振會叩陷致揚州劉鶴莊先生電云北省災情慘重先生義振泰斗諸待敎益千乞撥冗蒞滬一行何日榮行盼先電復上海華洋義振會振務股長盛恩頤陷至昨日所收到者上海名畫家俞逹夫君以自畫四尺人物中堂五幅助振半價每幅八元及其文孫蓉江君所繪四尺人物中堂五幅半價每幅二元又源安莊捐同康債劵八紙計元五千零九十五兩八錢一分八厘劉長記債劵一紙計元九百兩又李李氏懺費移助洋十元又恭行氏求病速愈願助直魯豫災區振濟三百元皖南謝谷香老太太今夏壽終時遺囑身後節儉一切喪費移助振洋二百元外埠寄來中秋月餅筵資助振者有六合大昌號交郵局寄來洋二十元源隆昌洋五元正豐順泰當同人洋七元三井煤棧洋十六元 
米業仁榖公所米業仁榖公所因接華洋義賑會勸募急賑公函爰召集各米業雜糧油荳餅麵粉廠碾米廠各米客凡入公所較斛之家均邀請與會當時認定捐欵者計有四千七百餘元昨日又開第二次會議經公衆磋議之下决定由各業領袖分别擔任勸募以期事分易舉米業碾米廠由張樂君錢貴三兩董事分任南北兩段難糧業由葉惠鈞擔任米麥方面由嚴少泉擔任油荳餅由司月行家擔任麫粉廠由顧馨一榮宗敬等擔任業己分别籌勸約於認定後一星期内繳欵云 
台屬水災急賑會台屬水災急賑會續得函電如下（一）黄岩縣農會等電内務部財政部鈞鑒台本瘠苦兩遭巨災民財旣盡國帑亦艱不得已電當道展辦塘工劵幸蒙省長轉咨内部聞許祖謙獨持異議庸物奬劵各省均許發行萬刼災民更當格外矜恤務懇查照省長原咨核准俾無數哀民免歎其魚則億萬生靈百世利賴黄岩農商會教育會同叩（二）温嶺縣學商各界快函温嶺縣此次水災較七月間爲重蓋七月間之大水除沿海四十餘里被潮冲沒顆粒無收外尚有鄕間之早稻浸水太久亦被發芽尚可補種以資收料奈二次大水竟遲至半月之久始退原有之稻旣己無收補種之稻又歸烏有饑民數萬一粒無存若不速予振濟以安人心轉瞬北風一起饑寒交迫挺而走險意中事耳一務望飛電省署並求上海大慈善家慨解仁囊　救災困（下略） 
保嬰隊募捐啟上海華洋義賑會與北省急賑協會合辦保嬰隊其募捐啓如下北省災區極廣災民極衆海内仁人友邦善士先後發起籌賑仁著義溥萬衆咸欽惟自災地來者所見慘痛情形莫如抛棄嬰孩一事災民逃徙自顧不暇懷抱嬰孩輒中道棄擲枕籍路中者有之縛置樹上者有之又有一人擲其嬰孩之後聞呱呱哭聲旋身視之即出刀剌兒手顫不可下則閉目切齒猛力亂剌兒身抖動流血其父母在旁痛哭乃父忽引刃自刎母亦仆地而死又有一人棄其兒於河中兒起伏號啼其父母即相率踴身入水溺斃如此慘狀極人世之哀痛雖鐵石人聞之亦當爲之墮淚同人不揣棉薄發起保嬰隊即日隨發放急賑諸君之後親往災地專收棄嬰爲之撫養並擬辦法敬請垂察倘荷錫助九頓以謝（一）本隊專辦保嬰不涉賑務（二）本隊經費除直接勸募外商請急賑團體酌量撥濟（三）本隊先從河南入手設事務所於鄭州或開封（四）本隊分往各縣收集之嬰孩隨時送往事務所留養（五）本隊所收嬰孩不分男女自初生至十二歲爲度（六）事務所不敷收容時即分别大小轉送北京上海等處育嬰堂或貧兒院撫養教育（七）本隊備置編號竹籌半支給家屬半支緊繫嬰孩身上將來家屬如欲領回即憑竹籌爲證（八）木隊隊員各備記事簿凡沿途收集嬰孩其有家屬者須將其家屬之姓名住址及嬰孩之生年月日詳細記明不知其家屬者即將收集地點月日記明以備查考（九）各災區見有身健乳婦即酌量雇傭令其在事務所哺乳嬰孩（十）事務所中另設管理人若干由北京上海育嬰堂酌派（十一）本隊預備小兒棉衣棉褲及牛乳糕餅爲沿途撫養之用如荷賜捐請交上海永亨銀行新華銀行華洋義賑會均可惟請聲明指捐保嬰隊爲荷 
天台山農之演說昨晚大舞臺爲台州水災演劇助賑有天台山農君演說略謂今日演張松獻地圖鄙人亦來獻一幅災民圖這災民有幾萬死屍許多一口棺材裝有八個人者有六個人者甚至將骨頭拆開爲甚麽呢因爲死人多沒有棺材有一個老頭子又有一個老婆子各抱一個小孩老頭子老婆子死兩個小孩子亦都死又有一個女人亦死他的兒子還向其啜乳你看傷心不傷心種種一言難盡其所食的飯不必說祗有糠皮還是上等人家有得吃言時山農君將糠皮取出向自己口裡一口一口吃進去吃時且哭且吃痛苦淋漓即此已憐不忍聞一時看戲諸君洋銀紛投好善君子固可欽山農君亦眞可謂熱心者焉 
[縣知事關心民食]  
　　本埠米巿因來源暢旺價盤日跌調查現巿常帮新粳定價每石八元八角蘇同米八元左右秈米七元以内兹上海縣沈知事查得滬上各米舖於米價大跌後依然私抬價目新粳售至十一元數角破礱十三元五角至十四元不等核於米業商董按日呈報之米價大相懸殊當派親信司員赴巿查得果由各米舖故意抬價實屬妨碍民食不得不嚴加整頓業巳函致該業董迅行傳諭米業趕緊按照巿價售賣如有故違巿價取巧牟利者應卽開明牌號及店主姓氏呈報來署以憑傳案詰問從嚴酌罰以昭懲戒 
[米巿之近况]  
　　本年米價連日巳逐步跌落較之最高時每石跌去五元有奇東新粳開價八元八角西新亦上巿四五日惟尚未湧旺昨日南巿到貨略少手貨者卽壟斷巿面有意喊大致新粳漲至九元有零蘆秈客秈亦隨而升漲每石亦提高二三角午後閘北方面又有到船故至薄暮時又見回鬆云 
[紗價花價均大跌]  
　　滬上自中秋以來紗價花價均逐步跌小大包本紗每包跌去十餘兩日紗每包跌二十兩花衣每擔跌去二兩以外受此影響者頗不乏人聞昨日有漢口駐滬某莊客因辦疋頭棉紗損失計虧空六七十萬之鉅以是各錢莊對於往來主顧頗極注意大勢銀拆一時難小也 
[各輪船進出口消息]  
　　國内輪船 
　　寗波寗紹公司昨日開往寗波之新寗紹輪船所裝出口貨有白米一千餘包石粉四百餘包麫粉三百餘包及棉花·白苧蔴　·肥皂·洋紙·洋松板·鋼鐵條·紙烟·水泥·等各種雜貨同日太古公司開往寧波之新北京輪船裝去之貨有白米三千餘包驢皮十餘件白蔴一百餘件白籐三十餘件及生油洋紙藥材等類 
長江昨日從長江開來之輪船有太古公司之聯益所裝進口貨有白米八千八百八十一包黄荳九百二十七包小麥一千三百三十二包芝蔴三百包苧蔴八百七十五件紙頭六十件川菜三件黑棗五十六件皮油一百四十二件大頭菜一百零一件白絲五件絨一件綢緞二十八件金菜四十九件皮蛋五十件烟葉六十三件生漆十二件雜貨一百三十一件又招商局之華大所裝進口貨有麩皮·小麥·青蔴·紙頭·木耳等各種雜貨又日清公司之鳳陽丸裝來白蔴千餘件糖油三百餘桶餘爲靛青·水泥·牛皮等項怡和洋行之長江班輪瑞和號昨日所裝出口貨爲香烟一百數十箱酒一千餘箱及鋼板·鋼管鐵絲·共有數千件餘爲馬玉山裝往蕪湖徴太源之餅干十餘箱及蔴袋汽水等雜貨 
港粤太古公司之德安輪船開往香港·廣東昨日所裝出口貨有鷄毛五十餘包棉花三百餘包洋燭六百餘箱棉紗八十餘件生油四百餘簍花生仁三千餘包機器麵粉二千餘包餘爲白苧蔴等類 
烟津太古公司開駛烟臺·天津之順天輪船昨日所裝出口貨有大批電車材料及鋼鐵管子等類並紙烟三百餘箱鉛皮一百五十餘件木器一百餘件機油書籍·汽水等三百餘件至該輪裝來之貨係水梨栗子等七千四百八十八件餘爲猪鬃·頭髮·核桃等各種雜貨 
[國外輪船]  
　　中美提督公司之蘇勒加號ＳＲＵＡＧＡ於九月四號從美國之紐約來華途中航行日期須歷兩月故該輪到滬之期當在十一月初旬又那河斯號ＮＡＮＧＨＳ上月十六日離開紐約亦須至出月十三四日始可抵此又昌興輪船公司之蒙梯格爾號從温哥武來申原定本月六號進口刻因途中運貨遲延故須展期六天大約十一或十二號方可到申然後再開往香港再福來洋行之西瓊乃號此次進口貨中除雜貨外尚有大宗鐵絲及小塊鋼板至今猶在起缷中至於上月十六號在申開出之白樂浮卡號ＢＲＡＶＥＣＯＥＵＲ巳於九月底駛抵小吕宋大約今明日離開南洋直往新金山矣又有ＣＯＬＯＲＡＤＯＳＰＲＩＮＧＳ自九月十五號離開新金山約在本月八號可到日本之横濱十三號抵神戸二十號可至上海該輪在申停留四天便即開往小吕宋香港 
歐亞提督公司之東方行星號ＥＡＳＴＥＲＮＰＬＡＮＥＴ此次自英國倫敦來申初定今日進口現在該公司接得來電謂不能如期抵申須十五號可到該輪進口後現已變更航路不卽裝貨赴英荷比三國先派往浦口運裝前次丹麥等國託厚昌洋行經辦之中國煤十萬噸提督公司曾經派過兩輪代裝出口嗣以不能繼續出貨故而停止裝運今以此項煤又有存積必須賡續運出因之該公司已派定該輪先開至浦口待卸煤回滬後再行裝貨還英再好時洋行之芝門克號ＴＩＩＭＯＮＯＥＫ從德國荷蘭裝貨來申在本月十五號可以進口卽定十八號就上海運貨赴漢堡及落得登兩處至英火輪公司之開伐號ＫＨＩＶＡ自上月二十二日在申開行後巳於二十五日抵香港昨日至星加坡本月十號可到哥倫布月杪可至馬賽預定十一月十一日便可以抵倫敦再現往東洋之南慶號ＮＡＮＫＩＮ本定九月二十七日從神戸到門司十月一號開行來申三號抵此四日裝貨赴英頃因在日本方面須多留兩日故進口當在四號而離滬赴港刻已改定六號矣尚有納佛來亞號ＮＯＶＡＲＡ兹接來電謂本日已抵庇能五號可到星加坡 
日印日本郵船會社之筑後丸定本日開還東洋在申裝去之出口貨以菜子菜餅爲大宗其餘則爲鷄子再行駛日本與海參威之俄國義勇艦隊近自吾國撤銷俄國使館後該公司向懸俄國國旗今改掛藍白紅三色之法國旗矣又英火輪公司經理鴨家輪船之托立拉號ＬＯＲＩＬＬＡ於九月二十四離開印度之喀爾喀特二十九日到庇能三十日開向星加坡八日可至香港大約十一號抵申定十四日開往日本而上月二十二號來滬二十四號開赴門司之芝鴨家號ＧＲＥＧＯＲＹＡＰＣＡＲ現巳抵神戸明日離東洋而往香港 
[滬寗路轉運來滬貨物]  
　　昨日（一日）滬寗路運來之貨物如下　華盛義由南京裝來新米四百三十五包又裝來小麥三百六十五包由鎭江裝來小麥七百六十五包由奔牛裝來小麥三百四十五包由常州裝來小麥二百三十五包由無錫裝　小麥三百四十五包協茂由南京裝來小麥四百五十包又裝來新米五百六十包由鎭江裝來小麥八百二十五包由常州裝來小麥三百四十五包由無錫裝來小麥二百二十五包悅來由南京裝來新米三百二十五包又裝來瓜子二百七十四包由鎭江裝來小麥四百六十五包翔茂由南京裝來生梨一百八十五件又裝來新米四百三十五包又裝來小麥三百二十五包由鎭江裝來小麥三百四十五包恒大由南京裝來新米六百二十五包由鎭江裝來小麥三百三十五包由無錫裝來小麥三百四十五包茂新由無錫裝來兵船牌麵粉七千五百包永泰隆由南京裝來新米二百二十五包由無錫裝來新米三百二十五包又裝來小麥四百八十五包又裝來山鹿牌麵粉三千八百包清記由南京裝來新米三百七十五包由鎭江裝來小麥五百三十五包滙通由南京裝來小麥二百六十五包由鎭江裝來小麥三百二十五包協豐由南京裝來新米四百二十五包又裝來鷄蛋一百二十五件同興由南京裝來新米六百二十五包又裝來小麥二百八十五包恒泰由南京裝來小麥三百四十五包由鎭江裝來小麥三百二十五包由丹陽裝來小麥三百五十包運繭處由南京裝來新米三百二十五包由常州裝來小麥四百六十包由無錫裝來小麥三百五十包瑞泰恒由南京裝來小麥三百二十五包又裝來新米四百八十五包 
[九月下半月運滬浙茶數]  
　　浙省所屬産出箱茶業由滬杭甬鐵路之茂順泰轉運公司陸續由閘口車站承運報裝來滬巳逹六萬餘箱均誌本報兹將本月十五日起（十五日以前來數巳誌前報）逐日由閘口運到之數分列如下九月十六日八十二箱十八日二百四十五箱十九日七箱二十日一千三百十六箱二十三日八百三十六箱二十四日二百二十三箱二十六日四箱二十八日一百零六箱二十九日四百三十五箱三十日六百五十一箱以上半月共運到三千九百零五箱均由閘口車站運抵上海南車站缷落貨棧由江海關洋員查驗後由該路飭交運送處分裝榻車送往滬北信記洋棧然後報關放洋 
[美盛公司棉巿報告]  
　　中美新聞社譯美盛公司報告云上星期間棉巿甚形沈寂幾無交易天氣頗佳故採棉可以進行無阻倍形迅速棉紗巿面初尚平靜稳固後稍軟弱惟因内地缺貨之故將有反動價格當升漲云利物浦巿價一月份貨一六·四三便士巿况甚稳紐約現貨二十五元五角巿况弱印度孟買棉巿停閉無報告上海巿况亦弱寗波新棉爲二十六兩四錢華棉出口額自一九一九年九月起至本年八月止共四十五萬九千九百四十七擔本年九月份共八千五百五十三擔 
[友華銀行銀巿報告]  
　　中美新聞社譯友華銀行十月一日報告云昨日倫敦近遠期銀價均漲一先令四便士紐約銀價跌至九角二分倫敦紐約間滙價亦跌至三四六又四分之三今日此間開盤不動惟金圓跌至一零二又四分之三午前巿面稳固購金鎊者價在五先令十一便士半金洋一零四午後巿面鬆動金鎊五先令十一便士又四分之一金洋一零三半據紐約與倫敦報告彼間銀巿均極鬆動印度方面亦並不升漲過高云 
[全國工商協會歡宴華僑代表]  
　　昨日正午中華全國工商協會假座馬玉山公司邀請華僑回國代表及各官長宴會全體會員陪座到會者爲日本神戸埠華僑代表尤列横濱中華商會會長孔雲生·爪哇中華總商會會董李心鏡·暹邏華僑代表蔡俊卿·許又銘·華僑邱心蓉·李玉衡·前交涉使楊小川·總商會會董湯節之·華僑學生會會長謝碧田·華僑聯合會代表胡道南·各報記者·該會副會長謝復初·沈九成·會員簡照南·馬玉山·方液仙·徐春榮·鄭藻森·何仲樂·陳蝶仙·王漢强等一百數十人暹邏代表并携有該地合銷各種物品數十種陳列會場請祖國工商界研究仿造振華油漆公司·中華火柴公司·恒昌火柴公司均帶出品到會陳列供人參觀交涉使·海關監督·沈知事均因另有要公專函道謝一點鐘入座謝復初主席宣佈宴會宗旨繼請華僑代表及來賓演說許文銘致詞略謂暹邏華僑甚多其起居俗尚均與國内彷彿足見亦富於愛國熱誠現因該地向不見國貨特托代表携帶該地合銷各物品送請祖國工商界仿造運銷國貨於海外并將在上海組織採辦國貨機關至各工廠參觀一切邱心蓉略謂推銷國貨首重信用現在國貨出洋稅雖已免除成本確然稍輕然其他方面亦須提起精神格外整頓尤列略謂希望國貨暢銷海外鄙人有一分能力 
 
 
 

Page 11

 
 
即應輔助一分謝碧田略謂希望各工廠多派人到南洋各埠聯絡調查俾消息靈通有益銷貨楊小川演說甚長其最緊要處謂國貨運銷海外向來極多不過生貨多熟貨少又多爲洋商間接採辦將來華僑與祖國工商均宜注意組織直接採辦及販運機關以免假手他人利權旁落并提及北省旱災慘不忍聞吾人宜設法賑救代表諸君亦宜將北地災情報告華僑云云孔雲生·湯節之等均有演說待來賓散席後各會員又紛紛認購該會提倡之勸業銀行股份云 
[女青年會暑假休憇所之由來]  
　　基督敎女青年會在牯嶺之暑假休憇所業已閉歇因之曹芳芸女士與其弟婦曹復賡夫人昨來滬上現暫寓於崑山路十一號半女青年會之寄宿舍前此曹芳芸女士與諸同志正苦中國有職業之女子與女學生等每值盛夏無一相當之地點可致靜養適聞男青年會在牯嶺之蓮谷置地建築消夏寄宿舍女青年會亦可享此權利於是女士立即籌欵而響應者接踵而至其中華人猶居多數不數月間租地賃屋相繼而成事實矣故此休憇所之由來不得不謂曹女士之力也休憇所地點在一山崗臨此可俯瞰江流仰瞻天色遠可眺牯嶺與蓮谷近能觀茂草與叢林誠勝景也本年暑假時往該地避暑者有女子三十人代表雲南與粤漢間十一城諸女士居此勝地日間頗有消遣如拍球也泅水也散步也登高也種種娱樂難以枚舉加以天然之優勝如各種植物花草美麗禽鳥無一不激發人美感力故聞諸女士擬於明夏重回斯地更欲邀親戚朋友等同享此清福云休憇所中諸事辦理周到故每月十元至十二元之膳宿費均爲低廉女青年會欲爲永久計擬於明夏後建一適宜之房屋於此焉兹將暑假休憇所委辦諸姓名誌下華夫人ＭＲＳＷＩＬＬＩＡＭＳＷＡＬＤ王淑懿女士吳彩芝女士費女士ＭＩＳＳＲＯＳＡＬＬＥＥＮＥＮＡＢＬＥ桑女士ＭＩＳＳＨＥＬＥＮＳＡＮＧＥＲ梅女士ＭＪＳＳＡＢＢＹＳＢＡＷＭＡＹＥＡＷ石醫生ＤＲＧＬＡＲＡＡＳＡＲＧＥＮＴ費夫人ＭＲＳＷＡＤＥＨＮＥＮＡＢＬＩ張履鰲夫人 
[秋賽今日起賽]  
　　跑馬廳之新佈置 
　　年來賽馬之舉日益發達而華人之與場參觀者爲數亦日衆上海跑馬總會董事部於春間賽馬後議决關於各項佈置大加擴充俾華人之前往參觀者得享種種安適之利益今日起舉行秋季賽馬准下午一時三十分起賽公共出入口本在靜安寺路現遷至馬霍路十四號入門由新路往東折北卽爲公共飮食所及婦女休息室（參觀廣告欄附圖）公共飮食所計長百十尺内有酒吧及大餐室等來賓可隨意入内飮食取價相宜後爲婦女休息室室内置備安樂椅·盥洗具等等專爲優待中國婦女而設更北進爲公共獨贏處馬位處及摇彩處疇昔之會員看臺今巳改爲公共看臺矣馬位獨贏摇彩等處皆頗寛敞公共看臺之南尚有草地一方以供來賓休憇散步來賓槪由馬霍路十四號大門出入門劵每人一元 
[美總領事移交代理之知照]  
　　駐滬美國總領事克銀漢請假回國等情巳誌前報兹悉克總領事巳於上月二十五日正式移交與正領事博金式代理昨巳照請特派許交涉員查照 
[胡維德行將來滬]  
　　新授駐日公使胡維德將於本月五日到滬 
[錢能訓赴杭之滬聞]  
　　錢能訓定於昨日（一日）由嘉善乘車赴杭故滬寗杭二路趙局長特派花車一輛掛在由滬九點開行之慢車上至嘉善車站以備錢君乘車赴杭 
[杭州學生游覽團來滬]  
　　杭州第八中學校學生游覽團二十人於昨日（一日）乘滬杭路快車來滬 
[中華隊考取第二批新兵]  
　　萬國義勇軍中華隊第十五週年新兵照章合格者巳於上月間補充正備兹悉第二批新兵於射擊操練各科完全合格者又有六員昨（一日）清晨六時由該隊副隊長徐通浩召集該新隊員等在總司令部簽約以備實行効力兹將補充者姓名錄后吳潤身·朱壽林·楊左陶·顧潤生·沙兆昌·王竹卿·聞業已趕製軍服俾可雙十節同參國慶盛典云 
[委員會勘秋收之廳令]  
　　上海縣公署昨接財政廳訓令云案查各縣田畝收成業經通令按照前頒則例分别呈報九年分秋勘前奉省令提前核辦又經通行各在案兹屆秋禾刈獲之期所有本年秋收分數自應趕速勘辦分别定案凡應徴成熟田畝務當照額全徴以重正賦設有歉收縣分亦須核實釐剔酌量請減不得揑熟爲災含混開列歷屆委員會勘往往視爲具文以多報少爲將來駁減餘地殊非實事求是之義甚且藉收成歉薄之名詞爲中飽侵吞之慣技此等秕政尤應革除本廳遵奉部令對於收成分數考核綦嚴本届秋勘亟宜愼重將事以袪積習而濟時艱除委任劉寳壽前往該縣會同按畝履勘呈報外合亟訓令該知事即便遵照此令 
[蓮英案尚難定斷]  
　　松滬護軍使署軍法課長鄧振淦訊理謀斃小花園妓女蓮英一案雖迭次將吳春芳秘密審訊業巳供認蓮英係由閻瑞生方麗山二人拖下汽車蔴繩係閻囑　盤轉蓮英頸項渠（吳自稱）不敢動手而閻瑞生迄仍未供認起意謀命堅稱自將蓮英拖下汽車後因有二鄕人經過恐事敗露故挾二鄕人上汽車開駛向東並未囑方吳兩人將蓮英致死云云鄧課長將供詞兩相考核尚有未符一時遽難定斷聞須再行續訊始能處罪云 
[商通賄縱案准予上訴]  
　　朱雲記賬簿店主朱景雲地檢廳法警王振元地方分監公役周福等前因與已革在逃該廳書記官程冠吾商通賄縱送監執行要犯趙阿寗一案被獲到案奉地方審檢廳訊明判决朱王周三犯判各處監禁四年在案兹悉朱等奉判不服聲請上訴奉諭核准備齊公文於昨午加派法警將朱王周三犯提出押乘火車申解高等廳訊辦矣 
[兇犯聲請上訴之核准]  
　　用斧砍斃賣牛肉李長金之兇犯高阿二錢鴻康前奉法庭訊明判决高處無期徒刑錢處監禁十二年兹高錢奉判不服提出理由聲請上訴巳奉核准昨晨亦奉地檢廳備文派警將高錢二犯押赴蘇州高等廳訊核 
[軍署籌備慶賀雙十節]  
　　松滬何代護軍使以本年雙十節國慶紀念因值各省多事且在戒嚴期内除着行政司法軍警各機關男女各學校一體懸掛旗燈慶賀並停止辦公外其餘大小公私各團體如有集衆開會等事均卽一律禁止業巳諭飭淞滬警察廳遵照辦理矣 
[崇明縣查辦毆斃監犯之呈報]  
　　滬海道屬崇明縣典獄官毆斃監犯倪才華嗣典獄官報告謂因越獄拒捕致死報告互異案經江蘇齊省長江蘇高等廳派員秉公查辦兹將縣知事呈報高等廳文探錄如下爲呈報事竊知事前以聞得監犯倪才華有被毆受傷情事當派一等警佐陳受爵查復據稱奉諭飭赴監獄察看監犯究屬有無被毆受傷情事等因見該犯頭部兩腿均有皮破血痕欲視其體令其起立則謂頭足悉被鎖住且遍體疼痛不能起立當由典獄官同謂頭足確係鎖住不必令其起視故該犯身部有無傷痕無從得悉等情具復到署即由承審員汪濊帶同書記檢騐吏詣監騐得該犯頭額腫破血結撞傷左膝右脚浮腫青紫色均鐵器傷左膁肕腫破血結左下腆瞅左腿浮腫右腿浮腫均青紫色鐵器傷塡單附卷訊據供稱係被管獄員毆傷等語即飭該管獄員明白具復兹據復稱奉令查詢逃犯倪才華受傷緣由明白具復等因查該犯扭斷拷鎖　鎖三把其實係越獄拒捕理合呈明等情前來伏查該犯倪才華前因損壞手拷鐵鎖意圖逃脫業經訊明判處照章請覆判一面令飭該管獄員注意戒護自當遵照規則妥愼辦理乃不此之務對於該犯倪才華任意凌虐竟致因傷斃命實屬違背定章迨經屬署騐明始據該員呈出毁鎖三把復飭明白具復據稱該犯倪才華越獄拒捕果使實有其事亦應隨時報明照章懲罰方爲正當乃事前無隻字具報事後謂越獄拒捕除將該員移轉外究應如何辦理之處伏候鉝廳指令祗遵謹呈高等審檢兩廳 
[青年會今日之會務]  
　　青年會交際科定於今日（星期六）午後二時參觀江南造船廠下午六時召集通濟隊會員在會食堂叙餐晚八時開會員交誼大會演「劍俠鴛鴦」電影五大本聞此片會在美國得一百萬金圓之優奬其名貴可想見凡爲該會會員一律據證入座并不取費非會員每位亦祗取小洋一角想届時定有一番熱閙也 
[山東外交協會江蘇分會徴求會員]  
　　山東外交協會江蘇分會於上月二十六日召集各界同志開談話會時巳將章程增删通過業已印竣准定即日起分發各界開始徴求會員凡志願協助山東外交反對直接交涉之愛國同胞欲入該會者可索取章程簽名入會（章程面索函索均可）聞該會籌備處現設上海北山西路泰安里第三五三號業己聘定顧旭侯常駐會内各界如有接洽事宜可於每日下午二時至五時至該會接洽 
[武術會徴求會消息]  
　　滬南中華路武術會前由評議部議决徴求第二届新會員當經推定王叔賢君爲總司令朱少沂滕克勤蒲聿新馮杏生王鳴秋爲隊長張麗雲王建忠馬驥良金炳生洪玉書朱雲僧等爲隊員以干將莫邪紫電青霜湛盧五劍爲隊名其進行手續屢誌本報兹悉該徴求隊定於雙十節前爲截止期前晚八時各隊長隊員等曾集該會開一會議先將徴得之分數報告總司令作一小結束探得湛盧隊居首爲」千一百十四分其次則莫邪隊九百十二分青霜隊二百五十八分紫電隊二百分干將隊一百六十六分當由總司令贈與分數最多之一隊二百分次多者一百分又次者五十分合共三千分報告畢復由職員部商議慶祝雙十節之一切典禮及慶賀徴求隊圓滿之種種舉動屆時并柬請各界及全體新會員蒞臨參觀同襄盛舉定有一番熱閙云 
[十人團徴求延期]  
　　中華救國十人團聯合會徴求大會自開幕以來忽己一月前晚（二十九）由徴求會幹事召集隊長會議到者十餘人推任矜蘋主席孫道勝紀錄首由任君報告徴求會近狀及今日召集隊長會議之宗旨其大槪可分爲二項（一）徴求延期問題（二）閉幕方法結果議决延期十天至雙十節閉幕閉幕辦法不用宴會僅用茶點業己通告各隊員知照矣 
[浦東公所董事會紀]  
　　滬南浦東公所昨開董事會各董事到者爲秦介侯張伯初龔曉江黄星階沈景周傳佐衡倪菊裳李國卿孫一善王芹伯朱南泉等十餘人午後二時開會公推秦介侯爲主席首由傳佐衡君報告畢即推舉秦介侯傳佐衡張伯初黄星階孫一善爲常川駐所辦事董事由主席推舉名譽董事評議員幹事文牘調查各職員衆皆贊同嗣討論義塚公葬貧民借錢諸事而散兹將各職員姓名錄左（名譽）董事）劉式訓王吉甫李平書劉頡雲張星吾朱福田王少琛陳慶平倪燮臣程蓉孫蔡桂松顧冰一（評議員）南匯八人朱子灝朱叔源楊而墨張曉卿衛芝山王濟川陳新之張裕田顧翕周雷汲韓川沙五人艾仲劬趙增濤朱潤生凌雲洲黄福堂上海三人秦研畦袁頌豐潘振聲寳山二人馬伯森陸鴻卿奉賢四人徐兢雄阮介凡曹貴孚朱友清（總幹事）傳佐衡（幹事（顧旭侯袁頌殷王湘洲張藝新顧梅君唐賓娱張春生馬錦昌賈伯才（庶務）黄福堂周鴻聲（會計）朱善昌（查賬）黄濟北馬祥生（調查）陳少藩徐關榮顧霖周朱允長周茂盛蔡裕焜姚維煃胡紀鏞（文牘）張伯初王濟川 
[商帮協會選舉會預紀]  
　　旅滬商帮協會爲各省客帮薈萃之機關成立以來己經九載該會會章規定正副會長及總幹事各會董以一年爲一任前届正會長鄒靜齋出缺副會長與總幹事等均爲第七屆期滿自應照章改選昨日常會經各帮討論本届選舉每帮每業先舉會董二人再由會董複選正副會長及總幹事以昭愼重定於舊曆八月二十二日午後二句鐘開第八届選舉大會己將選舉票及會員名册分送各帮各號查照先時將票投匭以免臨時遲誤云 
[萬國函授學校中國經理處之擴充]  
　　大陸報云萬國函授學校之中國經理處刻在本埠四川路八十三號三層洋房内設立總辦公處全部房屋佈置一新内有藏書室一所專置藝術與工業書籍搜集完備尤爲新屋中之特色藏書室設於最下一層所以便研究工藝者之利用也藏書内有萬國工藝書庫全部此爲出版界中最完全之工藝參考書其内容係從萬國函授學校二百九十三種函授專門敎科書之材料選擇編纂而成文字顯淺易解便於實用凡種種極深奥學術皆易領會此外尚有關於工藝等之他種書籍按萬國函授學校之中國經理處成立逾十五載現有學生一萬五千人所授藝術與工業之學科共二百九十三種今因中國内中外人士求工藝學識者日見增多故擴張其辦公處以適合需求上海辦事職員共有三十五人香港另有支部云 
[滬南工巡捐局本月常會期]  
　　滬南工巡捐局向例每月第一星期二日爲董事會常會之期本月五日即陰曆八月二十四日爲本月第一星期二應開常會所有交議各案由均己預備列入議案以便届時接洽提議昨己分函該局名譽各董事查照請於是日午後二時蒞臨會議云 
[天中洋行開幕紀]  
　　英商天中洋行在四川路九十七號昨日開幕各界人士往賀者甚衆由該行花經理與職員金藹然君殷殷招待該行係有火險損失調查公證估價地産掮客以及各種們金營業可望日臻發逹云 
[稅所長派員守候皮貨到滬]  
　　上海稅務俞所長接京津密電謂於月初將有大批羔羊皮由滬寗火車轉運到滬上麥根路貨物車站故俞所長派員到站守候查察以防漏稅 
[羅馬尼亞難民來滬]  
　　有羅馬尼亞難民計男婦二十四名口自海參崴南來由滬回國沿途經奉天天津到江寗由寗交涉員温世珍委派徐科員士權於昨日護送到滬暫由許特派交涉員妥爲安置候船出發 
[印花稅執行大檢查之先聲]  
　　上海縣知事沈寳昌昨奉江蘇印花稅分處第十八號訓令内開爲令行事案奉財政部令本部訂定督查印花稅規則即以各該分處會辦或坐辦作爲部派印花稅督查員隨帶處員前赴各屬認眞考查並會同地方官廳執行檢查事務等因奉此自應遵照辦理兹經擬定由本處郭會辦以部督查員名義於十月一日起遵令出發蘇省計分五道每道由本處派委員一人所有繁盛重要縣分由會辦督同委員前往考查偏僻縣分由委員自行前往攷查以三個月爲限案關整頓稅務各該知事務須先期出示布告以便週知一俟郭會辦或委員到縣後應即認眞協助進行除分令外合行令仰遵照此令 
[逸馬踏斃黄包車夫]  
　　西人某於昨日清晨七時許從法租界方面騎馬馳至公共租界滬西勞勃生路時馬忽狂奔該西人從馬背跌仆於地其馬仍狂奔不止致將黄包車夫陳姓踏傷要害立時痛斃於途該管靜安寺捕房得報飭探目夏廣林前往查勘屬實設法將逸馬勒住帶回稟明捕頭時墮馬西人亦至捕房請領其馬捕頭准予將馬領去仍飭該探目將踏斃之尸體車往虹口斐倫路騐尸所聽候報請會審公堂相騐 
[小工壓斃之撫恤]  
　　江北高郵八字橋人小張子前日午後在公和祥碼頭花旗公司彚司脫其那輪船上缷貨時偶一不愼起貨機鈎物未牢起至中間忽然墮下頓時壓傷身死當經同伴通知死者家屬按照向例由工頭偕至花旗公司領到撫恤洋八十元昨日購辦衣棺收殮奏 
[偵獲謀斃妻子犯]  
　　新閘捕房昨解徐虎全至公共公廨由包探李明泉上堂稟稱徐前在西門馬路橋開設徐萬茂烟紙店本年二月十七號晚將其妻王氏謀斃後逃逸近由尸兄王沛霖偵知匿在天津路某號屋内到捕房報告是以將其獲案但報告人今往城内檢察廳請發移提公文不能到案質證請求改期再訊中西官得稟會商之下判徐虎全押候地檢廳來文預審再核 
[新碼頭裏街之火警]  
　　前晚十一時滬南新碼頭囊街某號房屋内居有江北婦人張馬氏因母故後將柩暫厝室内以待翌日舉殯不料該氏女在靈前焚化冥錠不愼致火延及孝韓頃刻成災冒穿屋頂經各處救火會聞警各驅救火器具竭力施救得即熄滅計焚去貼隣蔣聚順成衣店張公興繩索店等家共燬樓房三幢富火熾時靈柩不及舁出以致半受焦灼後由崗警到來將氏拘至一區警署由趙署長問明姑念無心失火從寛飭着繳呈罰金洋五元充公 
[迷路女孩待領]  
　　女孩王根蘭身穿條子布夾襖破藍布褲子赤脚無鞋頭梳辮子紅繩紥根日前在法租界地方迷路啼哭爲捕查見帶入捕房昨送法公堂請示詰據王孩供年十五歲家住華界餘言含糊中西官判送堂留養候家屬認領 
[警廳招領女孩]  
　　淞滬警察廳昨發傳單云本廳今收有女孩一口仰該親屬速來認領計開（姓名）未悉（年歲）約十一二歲（面貌）長方（言語）不語（衣服）上藍米色布衫下深藍夏布褲赤足（特徴）耳有銀圈（迷失地點）高墩路騰鳳里内（迷失月日）九月二十九夜（到廳月日）十月一日（留置處所）新普育堂 
[幼女發濟良所留養]  
　　十四歲女子顧蘭寳去年被其父母價賣與北京路八百六十二號半門牌雉妓院内鴇婦浦吳氏食宿皆在院中有違捕房取締妓院不准容留幼女之章程前日爲三十五號三道頭西捕與八百二十五號華捕查見將女及氏分别拘留昨解公共公廨稟明前情請究中西官當向該兩人質訊一過判浦吳氏斥釋顧蘭寳發濟良所留養 
[昨日公共公廨訊案紀]  
　　昨晨公共公廨民四庭由張襄讞會同美丁副領事傳訊各案紀錄如次（一）福致里妓女金寳玉原名施阿媛請求給諭其假父王合初不准士涉行動自由案前已准予所請現王合初知難挽回故將賣身契交還金妓是巳了結故金妓之律師到堂請求將案註銷結果照准（二）民慶里妓女潘啟雲訴鴇婦蘇阿秀監視行動虐待案前判傳被告到案訊核兹届續訊之期蘇鴇竟推病不到原告之律師遂聲請諭令被告以後不准虐待結果改期再核並諭被告本案未訊結之前不得再虐待原告（三）顧仁生訴黄順寳不還借洋三百元案結果以原被均臨訊不到應將本案註銷（四）凌福興訴婦人張王氏不理押欵洋二百三十元案被告臨訊不到由原告將押據呈案證明案情結果着被告備洋取贖（五）陳夏氏訴楊楊氏不還借洋四十元案因原告未遵章將訟費呈繳結果改期再訊（六）張蓮生訴沈惠卿不還米洋五百四十九元六角案（七）張海舟訴杜複卿不還借洋三百九十三元六角案均因各造律師未到故未開審 
　　又午後民四庭由俞襄讞會同美約副領事訊理各案如次（一）黄志清訴陸葆潣不理欠欵案結果候傳陸葆潣於下禮拜五午後二時半到案並隨帶李春亭致陸葆潣原函呈案訊奪（二）楊飛雄訴胡能招不將賣與生財交出請追己付價洋六百五十元案被告在押己久兹稟請開釋結果被告着交四百元舖保提前排審（三）張永昌訴丁文若不理應償損失銀九千六百八十七兩案原告律師請求改期一禮拜再訊結果照准（四）金融日報辦理人杜炳釗訴夏興甫等違背所訂租借公益日報合同案前經判决着兩造另訂長期租借合同兹因租金一項原告每月祗肯出小洋三百二十角被告則索一千角否則公益報不租各人自辦故雙方律師爲此問題又到堂辯論良久結果候派本廨清理員王梓康將兩造賬簿吊取查明每月該報營業收入聞支盈餘數目報告公堂再核（五）巳故杜悅昌之妾陸氏訴庶子杜根才杜志生不分賣屋價洋二千元案據氏供自夫故後由大婦顧氏等立據每月貼我洋十元以白克路之房屋爲保證近被告己將該屋賣去得價三萬元致我之保證頓失且被告己承認我爲悅昌之妾故控追該屋應分價洋二千元云云訊至此時已暮結果改期傳人證杜阿龍杜逹三順坤泉等到案作證再行續訊此外尚有排定訊理之案四家因時己晚遂不及再審矣 
[違犯煙禁案兩起]  
　　法租界小東門捕房捕頭偵悉居民曾泰記私設烟具容人在内燈吸又某號門牌烟紙店主徐阿三私賣銅盒烟膏爰於前晚帶同包探暗差捕前往該兩處抄出烟槍烟膏等物甚夥將曾徐兩人帶入捕房諭各交保出外昨日傳至法公堂請究先由捕頭上堂稟明前情詰之徐等供認私賣不諱中西官判曾罰三十元徐罰二十元充公以僃烟具烟膏沒收 
[帶土人斥釋]  
　　蘇州人王文棟前日身藏鴉片烟土十一兩在滬寗車站對面之界路行走被四百七十七號華捕搜出拘入滙司捕房昨解公共公廨經中西官訊悉王係帶土回籍供其母吸食判着開釋土送海關焚燬 
雜評二 
[奪成都（訥）]  
　　據近兩日消息成都又爲滇軍所得矣成都之得失一次即川人受苦痛一次自清末迄今川亂未嘗一日停川人苦痛未嘗一日稍紓而今猶爭奪不巳是以剗毁四川菁華爲未足而欲併其糟粕而掃蕩之也慘巳 
近數年來川滇之戰滇以靖國護法之故而有事於川川以靖川自治爲名而與滇爲敵靖國護法美名　靖川自治亦美名也乃靖國而國愈不靖靖川而川更不靖護法而法愈亡自治而自益亂一般自私自利之徒假種種美名以爭奪地盤而川人乃永陷於美名之地獄而無以自拔矣 
　　我以是知美名之不可以假也護法之名早已揭破而不能再假自治之名則今正高倡以博人信仰但惟眞自治者乃能得人眞信仰得最後之勝利若亦僅假其名結果不將與假護法者等乎川人果眞有自治之决心其勿爲野心家利用致永永沈淪於黑暗中也 
公布欄 
[江蘇高等審判廳]  
　　（民庭判决）一件倪文明與季大郎等爲贖地糾葛控訴一案（决定主文）本件控訴撤銷控訴訟費由控訴人負擔一件周問樵與楊菊生爲存欵涉訟上告一案（判决主文）本件上告駁回本審訟費由上告人負擔一件陳鳴高與龔維榮爲贖産糾葛上告一案（决定主文）本件上告駁回上告訟費由上告人負擔一件朱福田與朱俞氏爲田産涉訟控訴一案（决定主文）本件控訴駁回控訴訟費歸控訴人負擔 
[上海地方審判廳]  
　　判决主文（民一庭）一件决定邢蔡氏與周桂香等侵權盜賢一案主文本件控訴不予受理一件决定婁桂芳與姚志淵因貨欵糾葛聲明窒礙一案主文本件窒礙之聲明照准一件判决王國生等與寰鳳棲因票欵糾葛一案主文寰鳳棲應償還潘源盛票欵洋二百四十五元唐恒泰票欵洋一百四十元順茂票欵洋三十五元交案給王國生王杏生陳煥成分别欵洋一百歸袁鳳棲負擔一件决定凌志謙等與凌海卿等爲王資糾葛聲明窒礙一案主文本件窒礙之聲明照准一件决定王如玉與馬阿二因賠欵涉訴聲請註銷一案主文本件訴狀准予註銷訴訟費用歸原告人負擔一件决定曹沈氏與曹阿金因會欵涉訟一案主文本件訴狀准予註銷訴訟費用歸原告人負擔（民二庭）一件判决戴子南訴邵頌卿因租屋糾葛一案主文邵頌卿應償還聚昌公司房租洋二十七元二角繳由戴子南具領並於判决確定日出屋遷讓訟費歸邵頌卿負擔一件判决范雲卿等與楊文文等因路地糾葛控訴一案主文原判撤銷爭地准范雲卿等照舊通行范雲卿等對於沈春生之控訴駁回本案訟費歸楊文文負擔一件判决孫龍級與朱柏祥因債務糾葛控訴一案主文本件控訴駁回本審訟費歸控訴人負擔一件判决田寳興與孫秉康等債務涉訟控訴一案主文原判除駁回控訴人對於孫秉康請求部分外撤銷孫新桂應還控訴人本洋四百元並上開本洋之利息自去年隂曆十月十一日起照每月二分算至執行終了日止但不得超過原本控訴人共餘控訴駁回本案訟費歸孫新桂負擔一件判决陸老妹與葉大奎地基涉訟控訴一案主文原判關於令陸老妹歸還葉大奎地價洋二十三元六角五分工資錢二十千文部分撤銷陸老妹其餘控訴駁回本審訟費歸兩造平均負擔一件判决王學勤與歐六璋因賠欵損失准予回復一案主文本廳民國九年八月二十八日關於王學勤訴歐六璋歐六璋部分之即時判决變更之應償還王學勤銀一百四十兩王學勤共餘之請求駁回訟費歸王學勤負擔十分之三歐六璋負擔十分之七一件判决高陶雲與蕭萬和因欠欵糾葛一案主文肅萬和應償還陶高雲大洋六元小洋三百四十一角又錢五文訟費歸蕭萬和負擔一件判决沈海山與倪妙耕靛青糾葛控訴一案主文原判關於控訴人還被告訴人返靛青兩桶又靛粉四十斤之部分撤銷被控訴人在第一審關於上開部分之請求駁回本審訟費歸被控訴人負擔一件决定彭壽卿聲明抗告一案主文本件抗告不合法駁回公示爲公示送逹事案據李湘舟訴倪在田等票欵涉訟一案業經本廳受理定期傳訊在案旋據去吏報稱信秦碼頭沿馬路地方並無倪在田共人倪在田之傳票及訴狀繕本各一件無從送逹繳銷前來爲此本廳續定於十月十二日下午二時開庭審理依法將該被告倪在田之傳票及訴狀繕本各一件公示送逹仰該受送逹人倪在田遵照毋違特此公示爲公示送逹事案據羅浩卿與郭瑞良因抵欵糾葛一案對經本廳派　票傳在案據去吏報告郭瑞良即郭毛毛早巳全家逃匿不知下落傳票無從送逹等情前來兹本廳復定於十月十二日上午十時爲言詞辯論日期爲此將郭瑞良應收受傳票一件依法公示送逹仰受送逹人郭瑞良知悉特此公示爲公示送逹事案據邵潤華訴楊錦龍車欵糾葛一案業經本廳飭吏票傳去後據承發吏趙廉夫報稱被告人楊錦龍遷避不知何往傳票繕本無從送逹等情前來兹定於十月九日上午十時開庭審理合將該被告人楊錦龍傳票繕本各一件依法公示送逹仰即嚴守上開日時投應候審毋得違誤特此公示 
　　批示蔡阿二委任吳文濬由查本案業於九月三日判九月八日送逹判詞九月十八日蔡阿二呈遞辯訴狀一紙並未提起控訴所委吳文濬律師代理訴訟應毋庸議此批一件汪幼安狀悉准予銷案存案房票十一紙着即來廳此批一件汪際雲狀請銷案由狀悉准予銷案存案房票十一紙着即來廳具領可也此批一件馬一山狀請銷案由狀悉准予銷案此批一件劉堃狀交欵洋由准交此批一件陸蔡氏狀請執行由狀悉仰候依法執行此批批示潘金生查爾自宣告判决後巳經過上訴期問應候送監執行所請調查摘釋之處無此辦法此批徐得祥候查毋凟此批顧順生狀悉仰即來廳訊問此批以上十月一日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[宋春舫遊記（一）]  
"VENEZIA"維乃聚雅有人說是意國的蘇州吾說蘇州那裏比得上維乃聚雅除了花生糖西瓜子以外蘇州是絲毫價值也沒有 
　　吾說了這句話人家一定要說我是一個初出茅廬的留學生外國人放一個屁也是香的不曉得我是反對蘇州並不是崇拜維乃聚亞你看小小的一個無錫不到十幾年幼夫發逹到這樣一個地步偌大的一個蘇州到反烟消火滅起來 
　　吾們這一次到歐洲來是在維乃聚亞上岸的維乃聚亞是意國亞得利亞海中第二個大埠到維乃聚亞以前吾們的船會在BRINOISI停過幾個鐘頭 
　　在BRINDISI也沒有什麽可記的事情不過我有一個朋友他坐了一輛馬車到電報局去打一個電報坐不到五分鐘的時候馬夫問到要十個里勅（LIRE意國錢名大戰以前價是同法郎一樣的現在祗有法郎三分之二）究竟還是馬夫「敲竹槓」呢還是生活程度增高的緣故呢？ 
有一個人要到船上來巡捕不准他他就同巡捕打起來打了一個落花流水旁邊看的人祗顧看勸也不來勸帮也不來帮這個還算是「目無法紀」呢　算是實行「過激派的學說」呢？ 
　　我想全地球平民政治最發逹的城巿就是維乃聚亞爲什麽緣故呢因爲無論貧富貴賤祇能步行不准坐車就是飛雅脫FIAT汽車廠的主人翁到了維乃聚亞他還得一步一步的走他的路不准他「波波」的放他的汽管出他的風頭無論汽車馬車人力車「塌」車維乃聚雅是一槪禁止通行的不禁止的祗有狗車一種 
狗車在歐洲北方是狠通行的吾忽然想起來我們中國内地的狗雖比不上康斯坦的拿不耳那麽樣多却也不少他們一天到晚祗曉得在厠坑内偷糞吃何勿請他們來拖車呢這也是一種廢物利用絕好的一個法子 
遊戲 
[數學戲問] [  夢廬]  
　　（一）上海又名上洋故上海二上洋 
兩邊消去上字則海二洋 
試問海之面積烏得與洋等 
（二）妓女等級有長三么二之分今 
長三=3+3=6么二=1+2=3 
故長三=2 *么二 
試問長三之價值豈僅么二之二倍 
（三）段祺瑞前爲馬廠誓師之功首今爲皖係失敗之罪魁故段祺瑞=功首又段祺瑞=罪魁 
兩式各邊相減則段祺瑞一段祺瑞=功首-罪魁= 
試問段祺瑞之功罪畢竟可抵消否 
以上三題閱者諸君如能解答卽以其應得投稿自由談之酬資爲酬 
雜錄 
[縹囊碎錦] [  雲舫]  
　　牛頓非蘋果不足以悟道之眞哥倫布非鷄卵不足以解人之惑可見天下事無所謂難易亦視處之者爲何如人耳最可恨燈火之光掩凉秋月色而不可洗除最可恨人爲之跡污寒冬雪色而不可湔拔 
女郎兩頰輸紅暈其豔如晚霞偶然傾其淚珠宛如玫瑰之花略沾新露益增嬌憨之態 
文人求名則可求利則不可爲社會盡筆墨義務則可爲一己經營資財則不可試觀文人終日握槧懷鉛博得囊金有幾無怪英國詩豪華咨華斯ＷＨＯＲＤＷＵＴ終身紆鬱所得區區賣文資尚不能充作鞋帶ＳＨＯＥＳＴＲＩＮＥＰ費也 
新聞拾遺 
[買彩票] [  隠厂]  
財迷充科員南京省公署日前接浙江塘工局來函略謂貴署科員朱某購塘工劵百張將號碼抄下託敝局代爲注意其意非得頭二彩不可不料開彩大彩未中後又來函詈駡敝局按開彩中與不中敝局毫無權力來函囑託巳屬可怪後竟任意辱詈尤爲不當故此上函請貴省長勸令該科長下次毌得行此非分之舉云云省長閱畢大怒查屬下科員中並無朱姓者實係冐充無疑乃飭警察廳長王君調查嗣在鉅源錢舖查得係三坊巷某磁器店所購隨將朱某扭去朱直認不諱謂冐充科員實想發財並無他種作用等語王君遂將實情呈報省長核奪云 
[請醫生庖人代擒竊賊] [  頑石]  
周浦鎭之小兒科醫生沈某家昨日夜午突有宵小四人前往行竊當即撬門而入適有某姓家小兒陡患急驚因連夜飭其庖人某甲往延沈醫甲方馳至忽見沈醫之門戸沿啓乃即昻然直入彼宵小聞有人至知事巳敗立卽潛匿室隅待甲行近突起將甲燈籠撲滅復連批其頰飽以老拳然後從容逸去甲猝不及防乃狂呼救命朱醫從睡夢中驚起亟趨視之方悉遭竊幸甲前來延醫適被撞破亦云幸矣但甲無端受此横禍未免呼寃不置云 
[方外排外] [  吳秉恬]  
滬西某寺住持僧前日圓寂徒衆於晚間施食超度奇者則其牒文上書有數語爲（今日道場專爲超度當齋某某及禪林界内比丘等衆早登蓮邦逍遥自在界外孤野魂鬼並不附薦）云云文義淺陋姑不具論惟佛法無邊是以無人我相無衆生相今言若此不知於意云何也 
[活鬼搗鬼] [  諤]  
本埠徐家滙楊村一帶地境偏僻人烟稀少近有不法之徒假扮無常於夜間潛立黑暗處遇有行人携帶衣包物件經過該處彼即跳躍而出裝作鬼呌乘問搶奪財物日前有馬立師馬安里胡某之女因省親至該處歸稍晚即遇活無常胡女大駭盡棄所携狂奔而返至家後寒熱大作聞係受驚過甚云 
小說 
[社會小說醉獨醒（一五六）] [  瞻廬]  
　　第二十七回戞玉敲金唐人詩意焚膏繼晷午夜機聲依着厚卿的意思要照着從前考試違例把這卷登諸藍榜校長不答應說這卷雖不合格但是聲調琅琅怪好聽的彷彿唐詩唱句一般厚卿點了一點頭重把這卷吟哦了幾徧便說校長的法眼眞高妙我起初讀了這四句覺得無甚深意現在細辨其味玩索而有得焉這四句詞意雖淺郤是唐詩正軌又把頭兒打了幾個圈舔嘴咂舌般說道唐詩唐詩委實是唐詩唐詩的滋味來了不是盛唐也不是晚唐戞玉敲金大有中唐詩人的筆意校長撲嗤笑道方先生老大誤會了我說的唐詩唱句就是彈詞唱本裏面的開篇我又省不得甚麽是盛唐中唐晚唐你只管唐唐唐的唐個不休遮莫滿口子都塡塞了糖（方先生口裏也開着糖食蜜餞店）厚卿聽了暗自好笑便把柳翠娥一卷揷入高等小學班裏過了幾天翠娥便進校肄業校長招他入室詢　家世翠娥一古腦兒和盤託出劉邦平是我的親姑丈又是我的表伯伯又是我的公公劉玉如是我兩重表親的表哥哥又是我的未婚夫我的祖姑母便是我的太婆我的姑母便是我的婆婆我們柳姓三代的女兒都和劉姓三代聯姻將來偌大的財産權都要入我掌握這許多牽親帶眷的話把安女士的腦筋都要絞亂但是聽到末兩句知道這位學生不是等閑之輩自然另眼看待肅然起敬所以翠娥誣陷人做賊照例應當懲戒校長不敢得罪了女財神菩薩只是含容過去 
自由談之自由談[  鵑]  
　　吾人處世治事不能不與社會相接觸而亦未必能盡如人意於是有一二忌之者起攻訐詆諆不遺餘力當其事者遂心灰氣沮邑邑不可自聊顧吾以爲不必也何則吾人有良心在盡職與否第質之良心可也 
[大昌煙公司徴文揭曉（甲等）]  
　　滑稽短篇新婚中之嬰孩天侔 
　　密司忒薛嘉來和密司緗嫣兩個人都是交際場中的明星經火先生介紹訂爲夫婦結婚的前一天嘉來偶然在奩具中翻著新娘一本詩稿見裏面有一首新體詩以「嬰孩」兩字爲題道是 
嬰孩嬰孩温香抱滿懷 
前年嬰孩小今年嬰孩大小的大的一般玉雪可愛紅襁褓親手解儂便是酒闌飯罷繡倦夢廻都離不開這倆嬰孩 
嘉來看了這首詩便起了疑團悶悶不樂結婚的第二天從外面回來剛要進房乂聽見新娘在那裏對伴娘說道「今天回去把我那嬰孩帶來沒有」伴娘道「帶來了」嘉來便闖進去嚷道「好好新娘從娘家帶嬰孩來眞是奇事」說罷向桌上一瞧不覺目瞪口呆原來擺着許多嬰孩牌香烟在那裏這纔恍然大悟便搭訕著對新娘說道這香烟是大昌公司行銷的你喜歡吸倒是個吉兆將來定卜門閭光大子嗣繁昌哩 
 
 
 

Page 15

 
 
   
 
 

Page 16

 
 
常識 
常評 
[近時之所謂會社心理] [  不冷]  
　　近時之人每以一己極粗陋卑鄙之心思爲欺世售人之技而曰此乃社會心理也嗚呼此特其人自抉其心理以示人耳烏得謂社會之心理果若是哉 
夫今日社會之心理固不得謂不粗陋不卑鄙者人以此種粗陋卑鄙之心思測之亦多有騐者然余謂此非社會固有之心理其所以至此者皆彼推測社會心理之人致之耳蓋心理之有感而有應業催眠術者類能試騐之也今多數推測社會心理之人無一不以自己粗陋卑鄙之心思以爲感則社會安得而不以此粗陋卑鄙之心思以應哉而乃不自引咎反以能測社會之心理爲得計豈不大可恨耶嗚呼安得多數賢良之士常以清白高尚之心思以感社會使社會之心理得以有所轉移乎 
經濟 
[人類之責任] [  英國博士季理斐]  
　　意在勸富人助賑 
　　人類之人責任如出門者之必負行李然是誠必不可少者兒童四五歲旣能步行便喜負物以自嬉戲而英美童子於街中見兵士曳槍而走輒至前代爲荷負以爲樂可知人類天禀之中有「負擔性」存焉此理已爲科學家所發明他日必有更進一層之研究 
　　至於物理亦然空氣所受壓力每方寸重十五磅每人所受壓力之重逹十四噸是人所負擔者固不輕也月球空氣無多故壓力亦少假使有人身臨月球向空縱身一跳勢必如氣球永浮天空不能復返當此之時未嘗不頗肩上之有重壓焉 
空舟渡河遇巨風輒有傾覆之懼甚矣重載之不可少也人生斯世正如舟泛大洋茫無涯際所賴以冀登彼岸者視此重責耳余研究神學最有心得　常不忘新約之言其文云「汝宜互　任勞以盡基督之律」基督之律云者愛人如己四字訣是也今中國北境荒旱數千里老幼男女轉徙於溝瀆者不知凡幾中西善士慨將解囊相助亦所以盡　人類相愛之道而已若富擁金貲吝不施舍忍見此嗷嗷者坐以待斃恐非人道之所容也 
昔見一十六七歲童子負其弟入校余問渠本能行何不走答云弟患足故負之行此實我心之所願樂也 
噫捨己爲人必出於心之所願樂而後人乃大受實惠耳古之賢人義士有捨身救國而願樂者矣而况下者乎然此願樂之一念實造就賢人義士之本是豈盡人力之所敎養者耶抑别有上界之靈感者耶願靈學家一研究之（不受酬） 
[提倡學校助賑法] [  仁伯]  
　　嗚呼天禍中國人亂未已天災又興引領華北赤地千里災民二千餘萬餓殍載道哀鴻徧野景况悽慘聞之酸鼻嗚呼誰非人類能不痛心凡有血性孰無惻隠之念或解囊施助或集欵助賑此固良心之發現道義之行爲人人有救濟之責我學生獨忍後於人乎今書簡易之法一二於左我學界同胞垂憐災民盍起而圖之 
（一）減膳法是法行之者已屢見其人若於學校中行之其效尤大蓋學校中人數衆多每日可節之費亦較大譬如每校每日可節十元積之一月可得三百元若滬上以五百校計則每月可得十五萬元每人給以五十元即可活災民三千人若全國學校均能照行其效豈不大哉且是法簡便易行無論大小學校均可行之學生不受經濟之困逼吾望我學界同胞速起提倡之可也 
（三）儲蓄法學校中設一儲蓄箱學生節其每日閒化之費（若閒食看戲等）投之箱中閱若干時一啓舉代表或學校敎職員司管之所積之資暫存銀行或錢莊以博微利及旣成數然後取出賑災是法效騐之大小視學生之熱心與否爲斷倘能熱心其效必大我學界同胞盍起而試行之（乙種酬） 
公民常識 
[今日之南通觀（譯密勒評論報）] [  夢廬]  
　　南通之得有今日而爲各地方之模範者蓋具下列之諸要點 
（一）有長五十英里之馬路汽車（此處共有六輛）行於其上一小時中可以逹到 
（二）有棉花與育蠶之試騐塲及學校 
（三）有學校一百三十四所及學生二萬一千三百八十二人 
（四）有戲館祗演高尚之戲劇而大半爲輓近之新劇 
（五）無乞丐與貧民 
（六）農業專門學校有學生一百二十六人專就本地研究農業之改良 
（七）有紗廠二内有筵子六萬隻織布機五千架及工人四千人 
（八）有棉花子油廠一除供給本地應用外尚有盈餘運銷外國 
（九）有銀行五所錢莊八十九家 
（十）有火柴廠麵粉廠繅絲廠鑄鐵廠電力廠各一水路交通輪船可以直逹上海及其他各埠 
（十一）每年直接出産棉花一百萬包質料之優美爲中國各地最 
（十二）其對於將來之建議所包甚廣舖築一百英里之坦道創立新紗廠若干所開辦新發電所一處開採煤礦以供地方工業之需要擴張濬河工程可自長江中之瀉灘處得一千英畝之地面 
　　此外人觀察我國地方自治發逹區域之評論也夫以南通人士之慘淡經營不遺餘力乃有今日之南通而猶不以爲已足汲汲焉規畫將來發展之方法熱心毅力有足多者乃曠觀國内氣候之温和物産之豐饒交通之便利不讓南通者不知凡幾而皆民貧地瘠上下交困者不亦地方人士之羞乎吾願地方人士之有責任者以南通爲模範急起圖之固不難與張四先生媲美也不然以我國幅𢄙之廣僅僅以南通一隅爲地方之模範數十百年而不變則又豈南通人士之所願哉（乙種酬） 
舊格言殺人（溺女）男尊女卑富家的愛憎問題女子無才便是德貧家的經濟問題溺女的方法穏婆在浴盆上置一板扶小孩上去謂之過橋順手推在盆中溺死說是小孩自己從橋上跌下溺死不是大人溺死他的景籣 
衛生 
[中國古代之運動術（四）] [  鳳賓]  
　　紙鳶之戲亦略含運動性質風筝紙　乃其别名乘而放必在郊外攷其最初乃韓信所作有兵略上之作用捭雅云乘風放紙鳶鳶輙引絲而上令小兒張口望視以洩内熱雖開口呼吸爲近世衛生家所不許然藉風筝以得戸外之運動未始非遊戲中之有益者 
擊壤古戲也或謂野老之戲後來童少亦爲之此制甚古起於堯時周處風土記云壤以木爲之前廣後銳形似履長尺三寸將戲先側一壞於地遥於三四步外以手中壤擊之中者爲勝 
　　宋世寒食有抛堶之戲兒童飛瓦石之戲也昔人詩云窈窕踏歌相把袂輕浮賭勝各飛堶或云起於堯民之擊壤 
古之拔河即今之拉繩運動景龍文館記云中宗幸梨園命侍臣爲拔河之戲以大麻絙兩頭繫十餘小索每索數人執之以挽力弱爲輸 
[霍亂吐瀉之預防病] [  僧]  
　　現在時届秋令乍冷乍熱疫癘又横行了雖則各處紛紛設立防疫病院和時疫救濟團照我眼光看來者不是根本的辦法如同現在杭州地方不是盛行霍亂吐瀉麽他的來勢是很兇險的大槪至多一周時即行斃命雖則有幾處已經設立上項所說的病院但是都因爲來勢迅速不及救治所以這幾天來同病而死的人隨處都有但是死者已矣未死者亟宜設法預防以免傳染所謂亡羊補牢未爲晚也爰進忠告於未患者使知所適　此豈一人之益哉 
關於起居方面的 
一不可赤膊以免毒蚊吮血 
一衣服宜適當以保持其體温 
一夜間無論凉暖均宜略蓋被單以禦風寒 
一衣服替換宜勤 
一被褥宜常曬 
一窗戸宜時啓使日光透入 
一夜眠朝起均不宜過晏 
關於飮食方面的 
一不可食滑腸及艱於消化之物（如毛豆蘋果老菱等）一不可多食膩厚之品 
一不可多食生冷及未熟之餚饌對於肉食尤宜絕對禁止一多食易於消化之物 
關於設施方面的 
一居室及廚房厠所宜時灑稀薄之石炭酸水 
一注射虎列剌豫防液（西藥房中有售）入皮膚 
一對於患此症者非萬不得巳時均宜與之隔絕 
一對於患者之溺器及食具被褥衣服等均宜隔别洗滌並加少許之消毒藥水於水中（乙種酬） 
家庭常識 
[柴之類别及使用法] [  劍俠]  
　　柴爲日用必要之一其類别及使用法分述如下 
甲柴之類别 
一凡以木類製成之塊柴總名之曰柴爿 
（子）白柴柴爿之去皮者現風行於杭甬各地 
（丑）篐柴柴爿之用篾篐者滬上及長江兩岸各地多用之 
（寅）黄蠟柴柴爿之桫桕各樹製成者之别名以其色較黄故 
二凡以細小之木本及樹類之細枝用繩朿之成把者曰硬柴 
三凡以草類及植物之殘幹備燃料者曰毛柴 
乙柴之使用法 
一柴爿之使用法 
（子）使用柴爿於通常之爐灶須較量其柴塊大小長短大則用斧劈細長則用鋸截短總以用時火力不至外溢並無損灶門爲度 
（丑）柴爿點燃頗難須用油類或其他引燃料引燃之 
（寅）柴爿燃餘之火塊可用鐵火箝移貯他土缸内用悶氣法悶息其火星或用水潑息其燼餘之物曰炭亦可爲燃料並可代煤用以鎔化五金銅鐵等礦質惟其火力較遜於煤 
二硬柴之使用法須用力分成細把度量灶門拆成短截用火叉叉入點燃較柴爿易可不借助他燃料價值亦賤最合日用燒飯炊羹惟稍有烟塵 
三毛柴之使用法與硬柴同用時烟灰最多價甚賤鄕村多用之利其剩餘之灰可合肥料之用 
柴之類别及其使用法火致巳如右述惟使用者須念物力惟艱勿致浪費爲要（乙種酬） 
識字捷法 
[應用字] [  濟滄]  
　　中内也從口以象四方丨以貫其中央又正也又心也又半也又中等曰中又矢著其所欲至之的也作去聲讀又應也合也得也滿也又不可曰不中又與仲通 
卜龜甲上之縱横文也古者欲逆知事之吉凶乃取龜之甲灼之就其甲上所見之縱横裂文以推斷其孰吉孰凶蓋解决疑事之一法也又凡預兆皆曰卜 
爻交也象錯綜交互之形按古人問卜其卦辭率由交互變化而來故稱卦爻 
 
 
