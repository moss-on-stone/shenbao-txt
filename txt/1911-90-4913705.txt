# 1911 - 90 - 4913705

 

Page 1

 
 
   
 
 

Page 2

 
 
[宫門抄]  
三月初八日召見軍機澤公盛宣懹果仁阿 
論說 
[論吾國蠶桑爲天然之美利（嘉）（言）]  
今稱爲四大蠶絲國者。吾國之外日本伊大利。法蘭西。三國而已。而三國皆得我之傳者也。吾國當上古時。太昊伏羲氏。化蠶桑爲繐絙桑爲三十六瑟又神農氏謹修地理敎民蠶桑以爲布帛。淮南子蠶經曰。黄帝元妃西陵氐始蠶。而衣裳之制。亦自此始。於是古之帝王嘗曰。不農何食。不蠶何衣。王道之首。農桑爲重。上自皇后。下至士庶人之妻。靡不以蠶織爲天職。然則蠶桑之由來。四千餘載。蛾眉鼻祖。豈非吾國獨有也耶。秦漢時。鋒鏑之餘。人民苦兵。逃入朝鮮日本。而兩國蠶業。其時始興。此爲吾國蠶業東漸之始。厥後波斯僧人。復盜我蠶種以去。（當在西歷五百五十年時）此爲吾國蠶業西播之時。數千年保護督勸。嚴禁輸出。一旦破壞。而鷪粟遂乘之以輸入。斯業乃爲所纂奪。日益式微。而不復振興。識者謂吾國蠶業界。自古迄今。可分爲五大時期。由黄帝至三代之隆盛。爲極發達之世。秦漢爲中止之世隋唐爲再興之世宋元明爲極退步之世而今則爲酣臥之世矣。嗚呼。使非舉此業。研求而鼓吹之。則經世之大典。王政之始基所謂五畝之宅。樹之以桑。而爲邦家之先者。其亦不免爲後起之纖絲一縷所凌轢矣乎。 
夫吾國位於温帶。氣候和煖。土地肥美。今欲塞漏巵而挽利權。捨提剏蠶桑業。以復我始祖生産之美利。其道無由。查伊法二國。近歲工食昻貴。出絲漸絀。唯日本除其内銷外。而輸出額比達於極度。（約一億六千四百萬以上）以吾國之版圖比例之當十數倍於日本而不止。若能蠶桑發。達。則每年亦當有二千六百四千萬萬元之鉅額。闢此新富源。豈猶有患貧之日耶。苟歷年遞增。向之。。收括我無量數金錢以去者。而於是責其償。是不俟砲火相見。所謂戰捷於世界之和平武器者。非此其誰屬歟。今之言實業者夥矣。而自去歲浙諮議局。獨提出推廣全省蠶桑議案一條。而他省尚不聞有所計畫。是亦吾國民企業心薄弱之一徵矣。儻明哲者。登高而呼。使一般之農家。咸認爲副業。則廢地荒塲。畦畔屋角。在在皆樹之桑。古人稱千畝桑。與萬戶侯等。夫豈虚語哉。且以畝田之桑。育春夏秋三季之蠶。而操之於田舍老幼。綠窗婦女之手。辛勤祗數十天。而獲利可百數元之多極其至也足以衣被天下非特富我一國而已也觀日本農學士吉池慶正所着支那蠶業之沿革。及現今狀况論。謂吾政府若於中央設蠶絲業傳習所。敎以新理學之種桑養蠶製絲法。分配於各廳州縣。改良舊法。以盡發達之能事。當可。駕日本而上之。然則值此外界競爭之時期。苟在上者起而鼓舞之。吾國當不難一躍而爲世界蠶桑之一等國。則利源之富。亦豈有逾斯者哉。嗚呼異日黼黻文章。河山錦繡。吾不禁以是卜之矣。若夫栽桑育蠶之法。吾當賡續論之。以資從事斯業者。有所借鏡焉。 
來稿 
[鄭蘇戡京卿覘國談二]  
今中國舉國上下。皇皇然互相詬病。日不暇給所以圖存救亡者。豈不以行政養兵二大端。爲立國之根本乎。守舊者喜持迂闊無涯涘之論。輕詆一切。而無實行之策。趨新者稍窺他國政治。而不能貫串。襲其現行之稿本。輒欲仿行於國中。二者雖有一虚一實之殊。然於下手施行之眞際。實皆茫然無睹。則一也自秦漢以後人民土地。久爲王家之産業。國家行政 
 
 
 

Page 3

 
 
之宗旨特取其足以壓制國民。令出租税。以供官家之用而己。孟子論政以民事爲不可緩。秦漢以來之政府。彼固不知何者爲民事。但使國家租税無缺。民間之盛衰消長。彼固聽其自生自滅。而一毫無預於已者也。今列國之政治。則以民事爲最重。其要必使全國之内。生命財産尺地。一民皆受法律之保護。皆得完備之經營。然則行政之宗旨。視專取租税而聽其自生自滅者其。下手用意。實有天壤之殊矣。前此所取於民者。只供官家之用。而不辦民事。此猶貉道二十取一而足者。今旣欲辦民事。則斷非前次之制度。所可通用於今日。一曰設官。二曰分區。皆非大加變革不可前此所設之行省督撫司道州縣之屬。只有壓制人民收取租税之責任。故設官甚少。分區甚廣。若辦民事。則行政官吏。固虞不足。行政區域。有宜廣者。有宜狹者。亦必分别改定。然後人民之保護土地之經營。方能遍及。此其行政之經費。恐非加至數十倍以上。必不敷用。且列國行政制度。所以能完密如彼者。恃有交通之便也。故設官可少。而分區可廣。今若取列國交通利便之制度。以行之於交通阻塞之中國。則其勢必增官設區而後可行。此其行政之經費。較之列國。亦非加至數十倍以上。必不敷用。一加再加。費將何出。豈數千年聽其自生自滅之人民。所能任此驟增百倍之國用乎。由此思之。則守舊者特欲仍其壓制人民責收租税之制度。所患不足以圖存。卽趨新者欲襲列國之制度。而經費無出其於下手施行之實際。毫無研究。又果足以爲救亡之策乎。行政之務。其不能實行者如此。至於養兵之事。數千年以來。戰術屢變。其攻守之法隨時消滅無可相襲。今日猶爲汽機火器之時代。自此以後。或將變爲飛機電力之時代。未可知也。其扼要之語。亦惟有備而已。然有備二字。蟠天際地。千頭萬緒。故今日中國。欲求參謀本部之人物。誠恐尚未出世。殊不足以言海陸軍之國防也。然國内陸軍之數。必視其國土之廣狹爲斷。沿邊海軍之數。必視。其海岸之修短爲斷。中國國土之廣。海岸之修。比於列國。已爲倍蓰。而益以交通阻塞。養百人不抵十人之用。行千里不啻萬里之艱。試與之論有備。則信息多梗。道路難行。器械不充。芻糧無蓄。勢非處處皆有儲藏。必不足以應倉卒之用。其兵事非可以空理取勝。必以實力爲衡者也。設有敵人來犯。彼於若干日之内。能集衆至若干人。其後接濟之遲速若何。我必先知之。而後視我集兵之多寡。接濟之遲速。以爲之備。有意外之勝負。又必有意外之補救以爲之備。以中國之全局籌之。則練兵之多。分守之廣。雖合歐美數國之兵力猶不足以守中國必全國鐵路告成有交通之便則一國可縮而爲一省。一省可縮而爲一縣。兵少而力有。餘庶幾養兵之事。可得而詳言耳。昔黄公度嘗調爲北洋海軍營務處。諮余以海軍之策。余曰。今中國雖有兵艦數十艘。蓋不足謂之海軍也。使其有海圖。有軍港。有船塢。有學堂。有礮廠。有屯煤處。而後可以成軍矣。今陸軍部欲速練兵使满三十六鎭。縱使悉成。亦前此兵艦數十艘之比。何足以言陸軍哉。嗚呼。養兵而無其備。烏可以言養兵。有備二字。乃細鍼密縷之事。豈鹵莾滅裂之麤才。所可語耶。由此觀之。新舊二黨於養兵實行之事。其未嘗研究也。又如此。而皇皇然互相詬病。日不暇給。於圖存救亡之計。不亦左乎。則姑試取借欵造路之說而研究之何如。 
專電 
[電一（北京）]  
慶邸昨在政務處語某尚云中俄交涉非不知退讓過甚實以兵力未充未便輕啟釁端人民毋乃不諒本部苦心某尚駁曰旣不使人民干預又不宣布爲難之内容何怪責備慶邸無詞以答 
[電二（北京）]  
駐某國欽使昨電樞府對俄交涉失敗西報譏中國爲不武國請速趕練海陸軍以杜後患 
[電三（北京）]  
廕大臣面奏監國時迫勢危臣請拚命以練新軍監國嘉納并飭轉諭各鎭速汰老弱及有嗜好之將弁 
[電四（北京）]  
海陸軍大元帥戰時命令史新纂講義已進呈監國披覽 
[電五（北京）]  
外尚鄒嘉來因外交繁重諸多掣肘昨日面商某樞臣擬即乞退 
[電六（北京）]  
黑撫又電樞府勘界勘棘手財政困難且預算期促懇開缺另簡 
[電七（北京）]  
豫撫奏時有革黨私運軍火之事請飭申約嚴禁 
[公電（廣東）]  
俱進會轉各報陳慶琛馮冕臣藉公言佗城濟惡流毒社會包庇匪徒破壞賭禁擾害公安經報會函揭張督立飭警道執行報律即夕勒令該兩報停牌餘函詳粤東報界公會陽 
 
 

Page 4

 
 
緊要新聞一 
[中俄交涉結後之狀態]  
　　未吃和事酒陪客先要看襟了 
自外部末次答覆俄國全部承認六欵後卽由駐京俄使接到俄外部回電照會外務部略謂彼此解釋明晰足爲中俄兩國和好之據按此次中俄交涉係因解釋約文彼此看法不同是以多所爭論現經中俄兩國政府照會表明均以確守條約爲範圍得以和平了結此後兩國邊境官員若能仰體政府睦鄰之意履行條約應盡之義務實爲生民之幸福云云外部接文後鄒尚書紫東胡侍郎馨吾特謁慶邸覆陳一切謂俄使面稱此次答覆俄政府甚爲满足可以證明兩國政府情願永修素好敦睦邦交之意當經慶邸面諭該尚侍另行照會俄使訂於日内公行筵宴并邀各國公使爲陪以表揚中俄交涉完竣之意 
又聞二十七日我政府承認俄人要求後各國駐京公使均紛紛電告本國政府向中國要求利益均沾並聞某國公使電請該國政府在東三省實行急進政策毋令俄人獨美於前云 
[議員要求預宣條約]  
　　與李家駒一個意思 
近聞直奉等省資政院議員十餘人因臨時會之召集刻已無望而俄人迫我立約横暴已極我外部果一一允納則西北萬餘里之土地權行政權商業徵税權拱手斷送邊疆旣失腹省隨之朝鮮猶太之禍轉瞬卽至挽回之舉刻難再緩聞已飛電各省諮議局聨合署名要求樞部凡重要條約之締結准予預付院議并撮要電示各省諮議局否則國民不負遵守義務云云未知此議能辦到否 
[日本對於中俄交涉之態度]  
　　一柄破蒲扇 
某東報載前月二十六日倫敦電云俄國以愛的美敦書致中政府外交家咸不以爲駭異各報皆謂大局頗危惟中國必將承認俄國要求毫無疑義中國遲遲不即解决此問題者蓋望他國出而助之耳日本對於此事默然無言歐洲各報皆大施評論甚至謂日本以完全之自由畀諸俄國以下此愛的美敦書云又二十八日倫敦電云俄國洛伏佛萊雅報儆戒中國謂俄國如果興兵則日本必占據满洲雖日本不願協助俄國然曾經自請爲仲裁人云 
[五花八門之新内閣]  
　　老大多恐怕打翻這渡船 
新内閣官制之外有所謂暫行章程者此項章程係樞府授意而訂外間輿論已大不謂然而尚不知其内容尤有可令人發噱者此項暫行章程謂内閣爲過渡内閣以示與各國内閣制度不同於總理大臣一人副大臣二人之外又有副大臣上行走一人并聞刻已擬定仍以慶邸爲總理以那徐兩相爲副大臣以朗貝勒爲副大臣　行走舊軍機章京則改爲秘書官軍機章京領班則改爲秘書長摺内又聲稱此時暫不另設内閣卽就軍機處改爲内閣該摺開口卽係爲設立過渡内閣云 
此項官制原擬三月初三日發表後以總理無人及摺稿尚須删改故又改緩數日現聞日前議政王大臣奉監國面諭謂閣制關係重要仍應妥速議奏當由諸王大臣於初三日在政務處再行籌議擬於本月望前奏請設立並聞初三日議案對於使疆吏承閣臣之命負連帶責任以歸一致一節亦經定議惟各省督撫於召設新内閣後應否改稱國務大臣或暫仍其舊則尚未决定擬於日内再行熟商以便實行又聞會議内閣官制各部說帖尚有未經交到者說帖交齊之後尚須先呈監國察核一過再交政務處會議一次然後將草案條文逐條改正恐至早亦須三月初十方能上奏云 
[纂擬憲法者之通天本領]  
　　君上大權曷爲假手公等 
纂擬憲法暫借文華殿側殿爲辦公之處各節已誌前報茲聞各協纂連日到該處辦事并已置辦各種參考書籍以便着手纂擬聞倫澤兩大臣已將編纂之事責成於李汪二人編纂後由陳瑶圃總司核定現已着手編纂并擬定于四個月内將全部憲法一律告竣 
倫貝子昨與澤公及陳李汪各協纂提議以纂擬憲法旣爲百世不易之典籌議稍有不愼必激變現雖添派協纂然均有繁要兼差不免貽悮擬再於京外各衙門遴選精嫻憲法人員奏請派充顧問員以便諮詢而昭愼重 
某恊纂員云釐憲法爲君主無上尊權將來修訂草案就緒卽由本所大臣等奏請欽核頒布無庸再由政務處憲政館資政院及各省督撫覆核上崇君主憲法大權并免意見紛歧等弊 
[郵度兩部借債近事紀]  
　　一萬萬元一千萬元 
四國借欵一節紛載各報近聞確實消息美人資本團代表脱列氏屢與盛宫保商酌折扣一層迄未成議今已商妥按九五折扣共借美金一萬萬元由度支郵傳兩部合借合還即於初五日簽字均由盛尚一手經理脱列氏不日卽出京返國以備募集欵項 
 
 

Page 5

 
 
此項借欵本擬借五百萬磅現改爲美金元一萬萬元以二千萬辦東三省新政三千萬爲改革幣制之用五千萬辦鐵路等事將次議定惟澤公擬九五扣而代表欲得九四扣磋磨多時現代表已允許九五扣矣聞此項借欵合同准於初五日加班入奏前日澤公召見時已面陳此事監國業已首肯並諭會同外務部籌商妥善辦法請旨定奪 
郵傳部向日本正金銀行借銀一千萬元曾誌本報係又是一事其借欵合同僅云鐵道敷設費而未指定路綫故並不以鐵路作抵而以電報電話作抵究竟敷設何項鐵道則尚無明文或謂將築開海路其說近是 
字林報據東京消息云中日借欵告成之原因可於駐華日使伊集院君回國探索也日本銀行家對於該借欵議决之意見爲五釐起息每百實收九十五於五年之後按年償還限十五年償清據某新聞代理聲稱日政府已將對華新政策議决駐華公使伊集院君不日將回中國又據日本某報載稱日本銀行公司發行中國鐵路債劵之詳則俟第三銀行之小山君山口銀行之坂野君並公司中之大坂各銀行代表抵東京後即須正式開議其所議之問題如下（一）中政府與購債劵者之關係此節將載明於債劵之中（二）登載發行債劵之廣告事三發行債劵之手續據東京消息云此爲日本銀行第一次發行外國債劵其章程與發行内國債劵不同各銀行已允擔任廣告費印刷債劵費及各種雜費並允以九五之數付與中政府各銀行所得之回扣爲最重要之問題現信發行之價最低將定每百實收九十八圓按内國外國之前例抵押物極大之數等於每年所付債劵利息之數此次之借欵抵押物爲江蘇省之漕糧每年可收庫平銀一百萬兩每銀一兩合日洋一圓四十錢則共合日洋一百四十萬圓較每年所付債劵利息總數約三倍之多今公允該債劵於十年之後按年拈　償還日洋六十六萬六千元分十五年償清最後一年則償還日洋六十七萬六千圓如中政府於償還期内前十年償還債劵之數逾於每年定額則應照所增之數付酬金二釐半並聞郵傳部前曾借用振興海軍經費銀五十萬兩以應京漢鐵路要需今將該借欵内提還此項餘欵仍用諸該路云 
[禮學館破壞新刑律]  
　　襲劉廷琛之唾餘耳可羞 
新律趨重之問題新舊界各有所主張幾有相持不下之勢昨據禮學館某樞要向人云新刑律總則旣經資政院通過卽無酌核之權然對於新刑律規則及民律等本館仍有酌核之權限因奉有諭旨不得不然也但本館對於酌核之意旨不外以本國習慣禮敎爲根本有不足者則採取他國至若治外法權能否收回本館不能過問本館祗知所酌核之法律是中國法律法律所朿之人民是中國人民總以整頓中國風化爲務不必急急求合於外人也 
[和國不認趙從蕃]  
　　不認撫慰歟不認攷察歟 
農工商部派郎中趙從蕃前往南洋一帶撫慰華僑早經首途昨日忽由外部轉來駐京和使照會一通内稱撫慰名目和政府不能承認如不即撤回當於該員抵岸時扣留不准上陸商部各堂現已决定辦法已由外部照覆駐京和國公使矣茲將照會錄左 
爲照覆事農工商部派郎中趙從蕃往南洋各埠考查商務前經本部函送護照請貴大臣簽字發還在案茲准照稱正月二十七日諭旨與前函護照不符等因本部查此次農工商部派趙從蕃往南洋各埠游歷係照歷届成案辦理專爲考查商務並無他意合特聲明請轉達貴國政府查照並轉知南洋荷屬各官吏仍照歷届辦法優予接待實紉睦誼相應照覆貴大臣查照可也 
[良弼揶揄徐中堂之失當]  
　　印刷機何獨徐中堂 
徐菊人自居軍機大臣末席將近一年遇事均由領袖軍機及親貴满軍機主持徐僅隨班入值而已惟徐起家詞院復久充文幕自張文襄戴文誠吳郁生出缺罷免後承旨潤色徐多任之故外間久譏徐爲軍機處之印刷機日昨良弼揶揄徐曰公何日始言事徐默然按國朝體制召見軍機奏對均由領袖出頭各軍機不得攙越言事故漢軍機每當退值後必以當日奏對何事皇上何言轉詢領袖軍機良弼之揶揄亦殊未明親貴政治之眞相矣 
[倫尚到任後之評論]  
　　寗負部員歡迎不可使人民失望 
農工商部自倫四爺到任後部員均喜色相告曰堂官由議長接充今年資政院開院時部中公費各議員必不提議裁减且可設法嗾彼等贊成增多且去年紛紛質問之事亦不至再見是窮極無量之農工商部必一變而爲富而可求之農工商部大受攻擊之農工商部一變而爲大受恭維之農工商部也又有一般輿論謂倫四爺對於 
 
 

Page 6

 
 
該部將有種種施行大政策出現及詢之個中人則大不然惟前此收發文書簿僅備一本日前曾諭飭今後改用五本實履新後第一次披露之政見云 
[辦理片馬專使未定]  
　　慶邸固自知之明者 
片馬交涉彼此相持不下經某樞相面保振貝子兼充辦理片馬交涉專使已誌前報監國前於樞臣侍議時埀詢此事之可否允行當由慶邸奏稱滇緬交涉英人要求甚厲旣另簡專員卽須授以全權稍一不愼害及君國載振閱歷尚淺恐難勝任權力所在英人亦未必感於萬里致賀之禮遂變易初意不若仍按前議嚴飭劉使與英廷交涉爲是云云然則振貝子兼充辦理交涉專使之說恐一時尚難决定也 
[京師近事]  
黑龍江坎磯亞淋地方與俄境相接俄人阻止華人交通近有華人欲自此地通行俄兵開砲轟擊登時即斃華人五名不知政府亦欲聞問否黑龍江補用道李某因公赴奉同車有俄國最高級軍官告以日本秘密增兵進行甚速二三月後满洲地方必有一極大極惡之戰爭出現貴國極應早爲預備僕爲尊重邦交起見特行忠告當經李道電致黑撫已由周中丞轉電外部及軍諮處矣 
隆裕皇太后與瑾貴妃擬駐蹕西苑内務府總管奉皇太后懿旨准於本月十三日啟節駐蹕西苑同時瑾貴妃亦偕同前往聞慈宫此次專爲西苑草木甚多現届春令故前往遊觀云 
財政學堂去歲因瘟疫放假甚早未及考試今年開學時卽補行斯攷現已將成績評定列等榜示其中别科甲班之最優等爲李賡揚陳保貞等十人别科丙班之最優等爲劉焌俞慶濤等三人 
駐京日使前曾照會外部請將中日兩國出産製造各品互相送致博物陳列各館陳列以資觀感外部當即據文轉咨農工商部辦理倫貝子以年來日貨輸入吾國日見繁多互相陳列亦足以交換智識似應照准惟須先將華商仿製外貨成績及本國商貨物品之種類詳晰調查始可核奪現已飭司妥愼辦理矣 
時評 
[其一]  
　　又一請開臨時會之機會 
資政院以外交急迫。請開臨時會矣。今又以各國借欵過鉅。提 
議要求臨時會。 
外交問題之請開臨時會。樞府以非資政院應議範圍之内。而已嚴詞拒絶矣。今借欵問題之要求。樞府猶得以踰越權限駁斥乎。 
外交問題之請開臨時會。一經樞府嚴拒。而議員已束手無策矣。今借欵問題之要求。而亦被樞府駁斥。則議員將何法應付乎。 
夫使此次要求。而果被駁斥也。則資政院何必有臨時會名目。何必設此寥寥數條無效之院章。樞府必不爾。 
然而記者逆料樞臣之意。非特以借欵爲權利切已之關係。斷不容議員置喙。尤懼議員借借欵問題。而牽議外交。議員而果請求者吾知必爲難世議長矣。 
或曰。世固受樞府命令而爲議長者。其必鑒於倫貝子之前車。而惟以壓抑議員爲事矣。何爲難之有。 
[其二]  
　　李家駒之用心苦矣 
樞府嚴飭肅邸禁止報紙登載交涉事。而李副總裁則欲徵集民選議員說帖。奏請宣布各項交涉。何廷臣意見之相反乃爾。記者曰。禁止報紙登載外交。與遏止請開臨時會。同一用意也。李旣不敢從議員意。奏請召集。又不敢强違議員意。使作罷論。於是欲以宣布外交。爲調停之法。使議員釋然。而息其請開之風潮。又使議員不至全無面子。李之用心亦良苦矣。余故謂李之擬請宣布外交。與樞府之用意。不同而實同。 
[其三]  
　　中國之路礦談 
中國之礦産。有奸商串同私售者。有劣紳串同私售者。有不肖官吏串同私售者。已可異矣不料今更有外人串同强售我礦産者。 
中國之路政。我商界辦之而有弊。官界辦之而有弊。官商合辦之。而亦有弊。已可歎矣。不料今日外人爲我代辦之鐵路而亦有弊。 
嗚呼。此所謂中國之路礦。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[三誌越苗擾邊之警報]  
　　其患不在苗匪也 
越南苗亂猖獗已兩誌前報茲聞廣西龍提督近又電禀粤督據稱頃據密派赴滇桂邊界員弁探報距田蓬之越境苗王山龍南嘯聚約二三千人極其猖獗越民異常驚恐紛紛逃入内地法兵雖節節防禦然均屬袖手坐觀爲首之楊匪原名老花改名正明各苗首於上年八月爲越南同文士司阮廷高拿獲解交河内乃法人即於臘月釋放旋又勾結滋事并查係俱樂五社已脅從四社惟阮廷高一土未往從匪竊思匪在越地聚衆數千擾我邊鄙今復照會詰問迄今示復并據偵探報稱滇邊開廣與越地相近之處均受影響深切厪慮現聞有要開七府礦産是苗匪此番舉動不能不加意防範已嚴飭沿邊各營認眞堵截不准踰越境一步免使有所藉口 
[湘省實業學堂之風潮]  
　　提學乞休敎員罷課監督辭職學堂解散 
湖南高等實業學堂自光緒二十八年成立以來頗著成效今歲因借用湘銅元局機器實翌鍊礦鄂督湘撫俱允惟湘藩趙濱彦欲將此項機器交與其鄉親某開設一造蛋廠堅不允借與學堂吳提學再四請求趙甚堅愎致閙成絶大風潮特將湘中致京各電錄下以告有維持之責者初一日湘學界電湘銅元局停鑄後工廠廢棄器械生銹提學詳請撫台批准撥爲高等實業學堂實習之用藩台趙濱彦無端阻撓全省學界憤甚初二日該學堂全體學生電湖南同鄉京官學界學部郵部農工商部堂憲鈞鑒工塲實習無期敎員罷課監督辭職全體解散是日午後湘學界電湘藩趙濱彦阻撓學務諸事掣肘提學憤極已詳請開缺 
[湘路公司請宣布不借外債電]  
　　郵部能說報章謡言否 
近日報紙喧傳四國代表又向鈞部催立借約查湘路長洙百餘里工程車已開數月一二月内卽可買票長岳亦已於上年臘月初四日開工洙淥購地將完亦卽開工自岑前撫黄御史在籍魏制軍先後奏請取銷外債情詞均極沈痛均奉郵傳部知道硃批公司文電交馳積牘盈尺遠近湘紳及各界代表莫不詳陳利害迫切上請楊撫院並有若必迫借外債權利兩失全省震動甚非所以保元氣而固民心之電且公司上年四月復以湘路工程旣有成績籌欵非託空言委實可以完全自辦母庸向人稱貸各情呈奉鈞部批答有云查湘省鐵路工程近來漸次進行並擬限期完工具見熱心公益從此奮勉圖功當不難日形起色本部良深嘉許應即轉咨外務部度支部酌核辦理等因奉到後湘人知鈞部於湘路旣奬其進行又轉咨外務度支兩部是己許其不借外債矣以故年來股收踴躍租股房股口捐悉已辦成毫無扦格全省六十餘州縣人民無一不視爲當務之急深恐稍一鬆勁外人有所藉口轉謂公司實無能力可以自修故通力合作引爲身家性命之圖溯自此路從合興收回以來湘人無貴賤貧富罔不竭其脂膏輸之於路合計已達五百萬兩之多以　沙貧國非甚急迫豈能及此現在人人均以爲朝野上下均認此路爲湘人自行擔任之營業一見報紙又及四國催簽借約之事爭向公司詰問而公司數月以來並未奉鈞部涉及此事電牘深知此舉久寢惟有屬其勿聽浮言而已然杯蛇市虎聞而心悸責任所在不敢不披瀝肝膽重申呼籲於鈞部之前伏乞迅賜電諭明示以湖南粤漢鐵路逈非三年前情狀可比旣籌有欵且均源源照收五年期限實能不逾自無强令借欵之理報章傳述並無其事公司敬當徧行宣布恪遵前批奮勉圖功以稱鈞部苦心維持之盛意不勝懇切待命之至湘路公司總理余肇康等公叩宥 
[再誌粤省禁賭紀念日之盛况]  
　　可嘉哉粤省之民氣 
初一日爲粤省禁賭之紀念日舉行巡游盛舉政界除張督陳藩在署前獎賞銀牌外李軍門以堤路擁擠特將銀牌轉交自治會分贈王巡警道陳勸業道均以巡游限於時刻未能經過衙署均將銀牌函交自治會隨時分送以表示官民共除惡習之意巡警道以是日巡游各處行人擁擠除通飭各區按照巡游人經過之先後隨時加班彈壓外並添派臨時檢查員偵緝隊曁敎練所學兵等分别首要次要地方更番巡查當日准兵備處函奉制憲面諭飭撥陸軍警察暫由警道節制調遣會同巡緝提學司亦通飭省城官民學堂於是日在學堂門首懸掛旗燈俾資觀感水師公所則已於日昨懸掛燈籠旗幟無數并購串砲十餘萬俟巡游人衆到該所時施放聞自西關銀行提議朔日休業後各行東西家均紛紛集議休業以誌紀念並聞日前各酒館接辦各行休業慶叙酒席幾於應接不暇云 
分類新聞政界 
[松郡自治前途之隱憂松江]  
　　松府戚太守以金山士紳因浚河 
 
 

Page 11

 
 
經費爭持不下特於初五日乘輪親往該邑嚴大令禀見後肅入花廳隨邀紳士二十餘人來署會議太守當衆宣稱捐欵半已徵收河道必需開浚此係便民要政豈容遲遲立飭嚴大令從速發欵開工諭畢卽乘輪返松惟是日會議時吕港代表沈紳等見招未至或謂已進省上控矣至川沙閙事人犯己先後解郡二十六名之多初七日太守命在華獄提出陳野囡徐大阿弟宋俊才張阿木四名立傳柘林廳張壽椿别駕華亭縣沈聨棣大令至署會訊自上午訊至下午略無口供分别各鞭荆條亦推諉不認乃判還獄約定明後日再提各犯研訊確供聞太守並以川沙閙事莠民王勝才近日匿居南境尚未弋獲其羽黨徐阿土徐文全徐保生莊大等均住龔家路口東九團地方現皆避匿崇明等處昨特飛札南邑令會同崇明縣派差前往偵緝務獲解究而是日川沙紳士黄韌之孝廉因事來松謁見戚太守暢談川沙閙事原因兼及南匯六灶等事太守言次頗不满於某紳云 
[裁改同城知縣辦法之異議杭州]  
　　浙省裁改同城知縣早有此說惟如何辦法尚未議定茲悉日前撫署會議廳復經提議此事會塲當時約分二說一說擬將杭州之仁錢兩縣改爲杭縣嘉興之嘉秀兩縣改爲嘉縣湖州之程安兩縣改爲湖縣紹興之山會兩縣改爲紹縣一說則擬將仁錢改爲武林嘉秀改爲嘉禾程安改爲吳興山會改爲蘭亭二說之勢力似以前說爲優因將來府無轄境之缺勢必裁去故不如預留杭嘉湖紹等名稱於縣缺之中庶覺易於識别耳 
[鄂督電請湘撫嚴查私土長沙]  
　　湘撫近接鄂督瑞制軍來電略謂湘省爲川粤雲貴等省土藥入境要道其往來船艘不免有私行夾帶情事非嚴密查究於禁烟前途實大有妨碍應請通飭沿途各局卡嚴行搜查如有此項私土一經查出除照例全數充公外並須從嚴究辦以儆偷漏云云 
[鎭道抽捐濬河之計劃鎭江]  
　　鎭關道林觀察以淮河運河每届冬令水涸節節淺阻非疏濬不可惟經費甚鉅不易籌措特與税司戴諾爾君商酌擬抽收小輪船捐凡華洋各小輪進出瓜洲口每輪每次捐洋五角以作疏通航路之用刻已妥擬章程不日即詳請督憲核示遵辦外交 
[英商輪船碼頭不允加租廣州]  
　　省港澳輪船公司前於同治四年與中國地方官在廣州永租地基一段建造碼頭爲停泊輪船之用每年租銀五百兩係按年上期交納歷由英領事照送南海縣查收至本年租銀昨由省港澳輪船公司將該租項繳由英領事轉送南海縣現聞該縣將此項租銀備文送回英領並以現奉省河堤工局札飭謂租銀五百兩與局章懸殊未便再收應飭令該輪船公司將印照繳呈換照加租等語英領事據此以該公司所執者係永租之據並經地方官蓋印發給准承茲亦無違背執照内所載各節特照知督院請飭南海縣將該租銀收受無論堤工局或何人有所硬阻勿爲聽從以維約章 
[雲霄商會總理之飛來横禍福建]  
　　閩省日前喧傳雲霄方望廬殺斃日人吉見次三郎一事情節離奇頗動聞聽查方豐於財爲雲霄商務分會總理此次因台灣某報突載吉見次三郎於去年六月游歷雲霄購一古瓶爲方某借看不還因而衝突爲方某刀斃遣僕三人扛屍掩埋方某併將三僕推入礦中一僕脱往南洋云云台督見報立遣警察官赴厦囑駐厦日領事照會雲霄廳請爲究辦雲霄廳當查云年六月并無吉見次三郎過境事實旣無呈騐護照且無租住房屋等事據實詳省嗣由交涉公所調查給予護照日戎則吉見次三郎受領護照係在光緒三十三年與去年六月相隔兩年有餘照例護照作廢已久不應更有游歷之事未及據覆本月初一日日領爰又照會汀漳龍道改爲方某殺斃該日人後將屍沈於海中汀漳龍道何成浩不加駁詰卽飭雲霄廳查拿廳主以方係體面人乃立時傳案詳請提省訊辦奉交涉司咨請何道訊審並一面委派知縣劉裔經交涉公所書記官張嘉珩赴漳會審當於十八日首塗矣 
軍界 
[江督札派專員查勘砲台鎭江]  
　　江督張制軍以時事多艱沿江一帶伏莾滋多深恐乘間竊發防務不可不嚴爰特派吳子調大令馳往鎭江江陰吳淞等處查勘砲臺兼閱各營防務一切情形茲大令已於日昨乘商輪先抵鎭江矣 
[徐道請加兵餉之手續南京]  
　　江督昨據徐州道禀稱徐屬素號强悍民俗不馴加以連年水災遍地伏莾盜賊之案日有數起刻值飢民出外逃荒紛紛回籍之時防務亟宜嚴密已派營隊分駐要隘以資捍衞惟巡防各軍係照舊制每年只給十個月餉項殊不足以示策勵應請增添兵餉數十兩分别事務簡繁酌量加給以期得力而靖萑苻張制軍據禀以江南財政雖屬萬分支絀然此種要政不得不格外設法以裨巡防日前已札飭藩司妥籌具復矣 
[贛省警軍衝突結果南昌]  
　　贛垣陸軍警察營憲兵梁持堅巡街向五十四標二營兵士周某强加干預拔刀逞兇一案馮中丞以兩造所禀情節懸殊無從核辦諭飭警道陸觀察查明禀復以昭公允現經陸道查得實情復院經馮撫和平斷結完案略謂查陸軍警察原有稽查軍隊維持風紀之責兵士相見理宜遵章服從不容稍有違抗此次該警兵梁持堅等見步隊二營兵士周玉清服裝不整前向盤問本無不合惟因其不服輙行扭帶並拔佩刀相向且撞碎木匠店玻璃辦理究屬非是至該兵周玉清雖因假期回家服裝仍宜整肅當時路遇警兵查問儘可婉辭答復方爲正理乃竟出言頂撞挺身衝突亦殊不合細按兩造情節均與定章宗旨相背本擬澈究懲處姑念事已寢息應如所禀由該恊統及吳管帶從寛分别訓斥以儆將來並責成各該官長嗣後務各督率巡士兵士恪守定章勿任妄爲滋事致千嚴究 
[常德綠營繳銷田産軍裝湖南]  
　　常德中營參將德參戎以綠營旣須裁撤所有堆卡箭導馬廠湖田等項産業均應清查造册申報爰會同武陵縣廖大令一一清查完竣造具清册於日前申賫省憲聽候批示祗遵至所有軍裝亦經參戎飭令一律繳齊暫存軍局聞不日卽當派員解省矣 
學務 
[湘學對于私立法政學堂之政見長沙]  
　　湘紳謝觀察鍾枬近日邀集同志擬就省城昭忠祠開辦公立沅湘法政學堂並附屬銀行研究 
 
 

Page 12

 
 
所於日前具禀學司請予立案當奉批云開辦法政學堂前經浙撫奏准現在法政人員缺乏各省士紳開辦法政學堂如辦理均係遵照部章即可准予立案等情是原可援案開辦惟清摺内開開辦經費預算約需一千七百餘元由該紳分别擔任常年經費共需七千八百餘元卽將每年所徵學費開支别無的欵可恃恐將來籌措維艱旣據稱公舉曾紳廣鈞充當監督盍卽併入曾紳所辦之湖南公立法政學堂旣可添籌經費擴大規模而該紳熱心興學亦可遂其初志如此辦理庶兩面皆有裨益至銀行研究科一節前因湘省缺乏此項人才故詳請撫院援照度支部奏定財政學堂附屬銀行講習所章程就官立法政紳校附屬銀行研究科原係特别辦法他校自未便援照辦理且該校開學在即所擬附屬之處自應毋庸置議仰即將一切辦法與曾紳詳議妥恊具覆核辦 
[札飭維持小學辦法鎭江]  
　　鎭江府承瑞卿太守頃奉蘇提學司札開奉學部札稱現在城鎭鄉初等小學林立其經費無着者居多本部亦深知其弊對於此項地方之學堂擬分兩起辦法一己設學堂不能常久維持者一擬設學堂不能全力擔負者俱分别調查實在情形以備將來量爲補助之地等因太守當即轉飭四縣一廳將各等小學分别查明具報以便申詳 
實業 
[郵部承認浙路廢章之鐵證杭州]  
　　浙路自朱桂卿等六代表進京後廢章保律目的已達惟郵部照會及盛尚復函迄未宣布一般士民尚多疑議初一日全體股東因電致郵部繳還部欵當奉復電文云浙江鐵路公司鑒東電悉繳還部欵一節旣經豫備候繳足徵貴公司辦事誠實尤深嘉佩應俟擬定辦法再將提撥期限奉達郵傳部歌並聞初三日浙路公司又得代表朱桂卿學士電云浙路公司詵衰病將南歸京事回辭湯豔日乘新銘歸部電己轉咨呈請緩商冬 
[磁業公司之大推廣湖南]  
　　湖南醴陵磁業公司原係湘紳熊秉三都轉所創辦設立以來成效卓著其釉下五彩一種尤爲他處所無客歲南洋賽會得邀奏奬由是聲名益著銷路益寛各處紳商預先訂購者絡繹不絶該公司新總理龍研仙觀察以工廠未能擴充所出品物大有不敷供應之勢去冬接事後即加雇坯工百餘名將廠屋添建四十餘間並加建兩面燒火之新式大窰一座本年二月復會商都轉擬添招股本八十餘萬元以資推廣並聞都轉以各國工業非得國家補助難期十分發達爰商請湘撫楊中丞每年籌給補助金萬兩作爲公司保息至公司工廠現已加購地皮四千方丈擬另建一絶大之工廠務期出貨增多供求相應聞不日卽當興工矣 
雜記 
[天時與民食鎭江]  
　　鎭郡連日大雨連綿食米缺乏外來米船無多米價遂因之大漲現高白米已漲至八元以外中等食米約七元四五角卽糙米每升亦須九十文左右以致機匠因食用不敷有同盟罷工之議而肩挑負販小本營生者流幾有朝不保暮之勢 
[監司與烟禁湖北]  
　　鄂省實缺道某觀察素有烟疾經上憲札調來省入所查騐迄今數月屢次轉假並未遵札赴驗上憲聞之以該道身爲監司大員乃屬僚表率今竟故違定制意在取巧規避未免不知自愛特於前限以外再予限若干日倘仍藉辭延宕即行奏參該道聞此消息殊爲惶急比届假满已知照禁烟總公所於初二日遵調入所不再轉假但該道痼疾官塲共知此次赴騐若過事搜檢則尊卑統屬之分具在諸多不便且該道究係大員又不得不爲之稍留體面若含糊查騐又恐大帥訪悉轉受申斥故一時所中稽查管理諸員對於此事異常爲難云 
[官長與花會杭州]  
　　寗屬鄞慈奉象各縣花會蔓延民不堪命迭經該郡士紳先後電禀即經增中丞兩次電飭桑道會同防營嚴密搜捕當經寗台兩府拿獲賭匪王阿三等五名發縣嚴行訊究在案現聞桑鐵珊觀察復於前日通禀到院以此案迭奉憲電嚴飭卽經分行府縣會同防軍嚴密兠捕並電復在案惟各該縣賭匪大半巢居台紹邊界此拿彼竄冼踪詭秘並有刁衿劣監蠹差匪棍護持其間消息靈通勢力廣大（近據象邑商人傳述各該縣大帮掛筒尚有三十餘處）除再嚴飭各該府縣會同防營密派偵探勒拿究報外合先禀陳等因當奉增帥批據禀已悉浙省花會蔓延日久此拿彼竄視爲故常非隨時切實訪查不足以除惡習仰卽嚴飭該管府縣會營勒拿究報毋得稍涉寛縱 
時乘 
[外部變遷史]  
京師新部增置。以外務部爲首。考外務部之先曰。總理各國事務衙門。總理各國事務衙門之先曰撫夷局自圓明。園灾。而撫夷局遂改爲總理。各國事務衙門矣。自八國聨軍入。京面總理各國事務衙門。遂再改爲。外務部矣。繹其。制名之義。則撫夷局之。名也慢。總理各國事務。衙門之名也夸。今稱。外務部。始進於國際平。等一袪從前自大之習。惟撫夷局。時代。爲西洋各邦初至吾華。推爲東方。大强國之時代。也即總理各國事務衙門時代。猶爲同治中。興武功丕烈之時代也。降至外務部時代。則公法泯强權逞。彼進我退。撙俎間步步皆荆棘矣。夫論名詞之文野。撫夷局與總理各國事務衙門。誠不若外務部之當。然國勢之隆替。則今昔之間。大可念矣。莊子曰名者實之賓也。吾將爲賓乎。外務部何爲。 
文苑 
[春雨誌感（太昭）]  
竟春作淫霖颯颯飛不已。蝴蝶化爲泥。百花俱。爛死。東風布陽和。勾芒咸驚起。吹煦悅羣芳。茲說良難恃。寒威殄老物。云是代謝理。方春萌殺機。誰能釋疑此。長嘑叩九閽。發風度馬耳。問天烏足憑。不如遂已矣。 
說苑 
[世界之第一談]  
世界第一人口多之國爲中國中國之人口。蓋四億五千萬有餘也。 
世界第一之鐵道國爲北美合衆國其鐵道延長實達二十一萬二千哩也 
世界第一之電信國亦爲北美合衆國其電。綫之延長。計得七十七萬六千五百哩。 
世界第一之大銀行爲英國之英倫銀行於世界各國首要之區。皆有其支店其交易之大誠爲世界第一也 
世界第一之大富豪爲英國之羅斯查路家其財産約有十二億磅 
世界第一之金剛石店在於荷蘭。其製造金剛石種種玩飾物之工人。每日約需四百餘人。 
世界第一之大劇塲爲法蘭西巴黎之紐柯畢拉侯士其總面積四百二十八萬八十尺平方。其建築費約一億法蘭 
世界第一之大吊橋爲北美合衆國中架設於紐約與寳爾格林間者其長計約五千九百八十呎。 
世界第一之大火山爲墨西哥之寳播加打拔道山其高達於海拔一萬七千七百四十八呎。噴火口廣三哩。而深則殆及一千呎也。 
世界第一之長隧道爲伊大利之聖哥殺隧道其穴口廣二十六呎半。高十八呎十寸。長則九哩半也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[英上議院議决軍政案]  
　　初七日倫敦電云勞勃脱君在上議院提出之議案深以政府布置軍政失當爲憾已由上議院投票採納贊成者九十九人反對者四十四人 
[吉青納將授要任]  
　　初七日倫敦電云據斯丹達報載稱吉青納元帥不日將授以關於組織及預備臨陣軍隊事務之要任 
[俄國舉定國會議長]  
　　初七日倫敦電云據聖彼德堡電稱保皇黨洛特西安柯君已舉爲國會議長 
[俄國官吏誤拘日人]  
　　初七日倫敦電云俄國斯屈里拉捕獲之日人一名並未拘禁 
[美總統擬與列强結公斷約]  
　　東京消息云據東京各報載稱美政府提議除與英國締結公斷條約外並與法俄日諸國締結此項條約以便國際爭端悉以公斷了之日政府已將此事愼加斟酌又據東京官塲聲稱美政府於上年十二月間曾向列强提議締結公斷條約以便調停國際爭端並聲明諸國應各派代表討論此事該政府近復向列强提出前議法俄日三國亦在其列其提出之意見書與近致英國者大略相同（以上譯字林報） 
[美日商約調印續誌]  
　　初七日倫敦電云據華盛頓電稱美總統塔孚脱君於美日商約簽押之日曾接日皇誠摯之賀電謂渴望該約之效果能使兩國之交誼益爲親密云云塔君旋覆電與表同情同日東京電云美日商約於星期二日在國務部大臣衙門調印該約全文及駐美日本大使内田君關於日本移民政策之宣言書並該使與美國國務部大臣關於修改約文來往之函牘均於當晩宣布條約内容與日本外相前在國會演說時宣布者相同日皇曾與美總統塔孚脱君交換賀電悉由駐日美國大使哇白蘭君轉達 
[土政府定造戰艦]  
　　初六日倫敦電云據君士坦丁電稱土耳其内閣决議向英國某公司定造奪雷諾脱式戰艦兩艘該公司已允從廉開價 
[德國國會近事]  
　　初七日栢林電云德國國會已將討議預算案事决定將於西五月三號休息假期 
[德國皇太子抵意]  
　　初七日柏林電云德國皇太子已抵羅馬意圖各報均竭誠歡迎 
[瘋漢謀刺敎皇]  
　　初七日栢林電云有瘋漢在羅馬聖彼得區内開鎗擊傷牧師一人警吏一員據謂該兇手係圖行刺敎皇云 
[德國公司倒閉]  
　　初七日柏林電云德國其白羅特泊萊脱公司業已倒閉合股人阿爾白脱及泊萊脱因被控詐騙業已逮獄 
[墨政府將與革黨議和]  
　　前月二十七日鈕約電云美總統塔孚脱君對付墨西哥之政策已得上議院外務股員之賛助目下墨西哥大局仍形危急今非講和卽須干涉一月之内必見實行云二十九日鈕約電云墨西哥政府將與革命黨開議調和事宜該黨提出意見數欵内有總統狄愛士須卽退任及限制此後總統之權力兩事云（以上譯文匯報） 
本埠新聞 
[義善源票號擱淺六誌]  
　　孰是孰非必有能辨之者 
義善源票號擱淺後滬道劉觀察以豐裕官銀號係該票號兼充所有領存本海關生息庫欵及維持案内借欵六十餘萬理應責成該票號一併清償而該票號則以豐裕開設時案牘印結俱註明係李九臬承充與本號無涉一再向滬道爭執茲將該票號及豐裕銀號近上滬道禀詞彙錄如左 
義善源滬號上滬道禀爲呈明事竊據江海關豐裕官銀號經理葉掄元通知現奉憲台飭委候補縣丞陸沛來號監收税餉飭内有豐裕銀號係號商義善源承充等因查商號前由李東席東組織成立後旋據豐裕官銀號號商李九臯招約李東與股錄示報明部院各衙門案牘印結係江蘇揚州籍李九臯承充卽由李九臯派友經理旋又改派葉掄元經理至今李東係與股少數實無義善源承充之事案牘印結具在理合據實聲明伏乞大人俯賜察核備案 
豐裕銀號經理監收上滬道禀警禀者竊奉憲飭豐裕銀號係由號商義善源承充現義善源已經例閉所有南北豐裕銀號事務允宜派員經管該員督收源通税餉熟悉情形堪以委令兼辦札委馳赴南北豐裕銀號會同管理員妥爲經理至該號前此領存本關生息庫欵及維持案内借欵共銀六十餘萬兩核與轉存各戶之數是否相符係以何項産業作抵迅速詳查禀復等因奉此縣丞沛遵卽馳往該號會同經理掄元將號務妥爲經理業已禀知在案至查該號前此領存本關生息庫欵及維持案内借欵共銀六十餘萬兩核與轉存各戶之數是否相符一節現由縣丞沛會同經理掄元於查帳簿所刋存欠各數截至本年二月二十一日止均屬相符理合開具清摺呈請大人察核經理葉掄元監收陸沛謹禀附光緒二十九年江海關給發豐裕官銀號執照爲給發執照事查上海口岸與東西各國通商奉准議定章程各國商人完納税鈔應由海關召募殷實熟悉關税情形舖戶設立銀號發給執照註明代納税銀字樣作爲憑據以便各商人赴號完納税錁等因遵經召募職商嚴祖慶投充開設源通銀號收繳税錁近來近關税餉較前加增公事益繁責成更重亟應添設分任其事茲據職商李九臯禀稱向在江寗揚州上海鎭江等處開設號莊熟悉商情税務禀　承充海關分號以豐裕牌名經收報解税錁等情到關當經飭據松海防廳 
 
 

Page 19

 
 
取具認保各結加具印結詳送前來除詳請督撫憲咨明戶部立案准其承充開張代納各商税餉外合行發給執照爲此照仰該銀號豐裕收執凡有商人赴該分號完納税銀務須秉公估計兌收按期上兌儲庫至發傾銀兩尤須傾鎔足色寳紋依限呈繳倘有掗搭低潮以及缺平虧短情事定將該銀號照例虧懲究辦决不寛貸懍之愼之須至執照者 
[滬上官紳歡送振糧美艦之酬酢]  
　　愧歟謝歟抑亦口頭禪歟 
歡餞美運艦艦長及乘組員美艦蒲福號運送振糧已於前午回滬旁晩七點半由華洋義振會會長福開森君及其夫人設筵讌請管帶葛利雅君醫生克利謀船主好而君等於斜橋路福公館陪座者滬道劉觀察美總領事維禮德君皖撫代表鄭紀常廉訪叚少滄君朱葆三觀察會長沈仲禮觀察洋書記季理斐君華書記李少穆君坐辦江趨丹君及華洋各員席間由劉觀察致辭代政府及江皖災民道謝並謂艦長等萬里辛勞美政府及丕吉商會等惠贈巨欵活我災黎旣愧且謝本擬設筵恭請特貴艦旣奉貴政府訓條即須駛回不克稍盡東道殊深歉仄云云旋由福開森繙述彼此盡歡而散時已十一下鐘矣 
歡送振糧美艦起程昨日下午三點由該會會長福開森君沈仲禮君滬道劉觀察偕繙譯陳震東何樂舫兩明府美總領事維禮德君皖撫代表鄭季常廉訪華書記李少穆君坐辦江趨丹君美員史密氏君及其夫人曁華洋各員二十餘人仍乘會德豐拖船駛赴楊樹浦浦心登艦致送旋由該會坐辦江君陳設置辦禮物多種計絹製鷹球燈一盞上等茶葉二十箱酒金繡花大菜桌毯二幅災民畫數百本分送艦長兵官以誌記念滬道劉歡察握手致辭曰今日適有要公深恐不能躬送惟艦長乃運賑糧來華活我數十萬飢民往返數萬里風塵跋涉鴻施博濟厚惠攸加本道敬代敝國政府督憲曁江皖災民道謝致送稍盡微忱旋艦長答辭謙遜謂今日雨大浪急得大駕辱臨並蒙諸公惠顧實深欣幸回國後應將諸君厚意呈禀陸軍部轉達敝政府以副諸公雅嘱惟此次以皖災情殊形沉重當將目擊情形回告本國官商盡力捐助以盡友誼等語末後欵以茶點美盡東南時已三下惟該艦長急須起碇旋卽握手興辭乘原船而返 
[倒莊經理安樂窩將不穩矣]  
　　滬道劉觀察批源潤昌等禀云查三莊倒欠甚鉅經理人挺押不理實堪痛恨現俟本道檄飭廨員選派要差逐日同各經理人出外催收外欠妥速理償後晩仍回押所所請將兆康經理魏寶炎交保之處應毋庸議 
[全國商團聨合進行之一斑]  
　　上海全國商團聨合會事務所自接福州商務總會公電後昨日覆電云福州商務總會諸公鑒電悉尊處商團成立商人等額手並祝進行敝處聨合章程俟開會通過函奉又滬南商團公會現擬與滬北商團聨絡曾在毛家弄商團公會設立事務所並添招新生數十名刻已如數招足由議長訂定十一日午後一時假新舞臺演說宣布新章昨已由司令員分告各新會友届期準時蒞　 
[拐匪之暗無天日如此]  
　　本埠五方雜處販賣人口之案層見疊出往往向被災之區誘拐飢民男孩運至海外賣作猪仔婦女販至天津漢口各妓院爲娼或價賣爲婢妾歷經督撫札行上海道查禁在案近日又有拐匪曹祥生糾黨三十餘人雇舟往皖省穎州太和等處勾串該地痞棍賤價購得及笄飢女一百二十餘人由淮河陸續乘津浦滬寗鐵路到申運送奉天事爲江督蘇撫得悉業已先後電飭劉汪兩觀察嚴查懲辦矣 
[前襄讞公然壓倒狀元夫人]  
　　英公廨前襄讞孫耳山明府控婦人曹趙氏即前爲妓女之賽金花一名狀元夫人借去值洋二千餘元之珠花一案　經由廨訊判交一千五百元人洋並保赶向原告料理因無人具保奉諭押追在案茲悉氏於前日將前項珠花交案禀求省釋奉飭存候原告認明再核 
[滬南木帮刧犯破獲之通告]  
　　滬道劉襄孫觀察接浙江温處道惲觀察移開案准浙省營務處總稽查劉移准本道移准滬南商務分會王紳電開案據上海木商會館曁全體同行十七家略稱商等木發由閩運滬上月二十三日下午巽森木行之長裕恒昌木行之裕開兩船行經台屬横支山洋面遇盜被刦並擄兩船夥楊有財沈寳楚過船出海勒贖至二十九日有林魁覊到滬稱係海門米商向兩木商投送出海親筆信每名須千洋回贖遲到立致死地該行無奈備洋派人同往約至本月初七日交洋還人海盜猖獗至此若不禀請飛行水陸防營尅期勦捕患何底止爲此電乞查照施行等因准此合亟移請分飭巡防各隊認眞嚴拿解辦以靖海氛等因准此即經分别移行去後茲准浙洋南路水師分統邱咨稱本月二十一日督同第三營管帶張兆龍二營管帶傅嵩齡會同在大黄門洋面緝獲盜匪該匪竟敢拒捕當即格斃匪首車頭三等八名生擒匪犯林思慶章桃紅二名奪獲匪船鎗械等件並據玉環廳成丞禀報無異會營解送前來由敝道督同該丞並永嘉縣陶令會訊林章二匪據林思慶供上月二十三日搶刧木商船擄人勒贖洋二千元加福三妹分九百元車頭三分七百元小的分洋五十元章桃紅及被兵格死之鄭興亮徐仁增張宏田陳齊回戴茂舜陳天祖等各分洋二十元云云當經電禀撫憲奉准以軍法就地懲法除禀報及分行外合應移道查照等因准此移道查照轉知等因昨由觀察備文照會滬南商務分會總理查照轉知各木商矣 
[錢莊夥揑函謊騙銀兩紀聞]  
　　漢口順泰錢莊夥宋某近忽來滬與父宋春軒冋庽法大馬路名利棧揑造莊信兩封先後向裕寗官錢局及寗波路永豐錢莊各支銀三千八百兩洋四百元裕寗當卽照付惟永豐祇付銀八百兩洋四百元餘銀囑至浙江銀行劃收詎宋父子將前項銀洋暫寄河南路同源福烟紙店夥伊戚胡阿寳處胡即携銀逃匿虹口 
 
 

Page 20

 
 
嘉興路業廣公司附近茲經該莊經理人查悉分電來滬由永豐莊向浙江銀行將判付銀三千兩止付外並由裕寗官錢局偵知宋父子庽　前往將宋春軒扭入法捕房收押報請總巡捕房派探周志仁協同八十二號西探往　胡阿寳及贓銀一併拘入捕房押候解廨訊究 
[女學生並非逼死]  
　　初四日本報載南市某燭店主張姓女學生逼死疑團一則茲經詳細調查實係傳聞之誤聞張姓之女係因發爛喉痧斃命先是其父患病女日夜服侍雖自已喉痧已發尚隱匿不使父知迨父疾稍愈始知女病而已潰爛不堪收拾矣人以是稱其孝云 
[城内]  
申斥詎足數辜○江北人陸奎郎黄福郎潘毛頭等前因圖竊製造局船塢木料被該塢小工人等當場拘獲羣聚攅毆致將陸奎郎毆傷斃命報縣後業經驗訊明確田大令以貧民犯竊罪不致死該小工等旣經拘獲理應送縣請辦方爲正當辦法乃徒逞私忿喝衆毆斃殊屬大有不合因於前日函致該塢總辦鄔觀　傅諭各小工大加申斥并囑以後不許鹵莽云 
身死便算了案○綸華絲廠失竊案内收贓之楊士義銷贓之邰仁卿及董道如等獲案訊押後均因染疫保釋聽候提集覆訊在案茲悉楊邰二人保出後均因醫治無效身死矣 
掘坟犯赴府過勘○盜掘明季張尚書古　之蘇菊泉即蘇阿菊蘇洪勝二犯由縣案訊實詳奉上台扯飭解勘等因刻經本縣田大令飭承備齊文牘於昨日派差押同二犯坐火車赴松解請過勘奉諭暫發華亭縣收禁聽候訊勘 
巡防局大失威風○梵王渡巡防局申送地保宋益甫到縣函稱高建之近日私售燈吃由局派勇往查不服胆敢拒捕毆傷該勇宋益甫當時在塲並不解散反行喝衆毆打特行送　請究當由田大令傳訊高建之並無私賣燈吃實據判令開釋惟宋益甫實有喝衆毆打情事判令收押候究 
道　○家丁黄安禀批萬厚愚爲萬福卿盛壽康等質鋪經理侵挪巨欵至十七萬兩殊屬昧良喪心旣已扭交自治公所送縣仰上海縣即予究明此項侵挪之欵隱匿何處從嚴押追具報勿任狡延切切家人黄升禀批俟分行縣廨立案仍即分登各報自行聲明爲要 
官事○前掌甘肅道監察御史劉顯曾昨日到道拜會源通官銀號前奉部飭歸併大清銀行經理道憲劉觀察當飭候補縣丞陸沛前往監收昨已事畢到道禀復銷差洋務局英文繙譯陳世光都司曾毓麟奉道憲諭飭彈壓奉天難民乘鈞和兵輪遣送鄂省差公畢後到道禀知 
[南市]  
流民資遣歸里○浦東六里橋一帶難民曾經自治公所派撥水巡丁代雇船四艘載運于新閘潭子灣曾紀昨報茲聞該難民男女老幼爲數甚多所雇四船不敷容納故禀明滬警　道請自治公所添雇大船兩艘以便續次運送遣歸故里 
養媳捲飾私逃○鈎玉弄川沙婦人朱林氏之媳翠寳日前被佛閣附近麗水園浴堂内剃頭匠徐遠生誘捲金飾私逃後在徐家抄出鞋籃一只扭控裁判所研訊徐供與翠　相識並未誘拐惟由前南區某號巡士顧鴻生起意誘往無錫挽小的伴送預將鞋籃寄在大利船局迨回行該氏門口即被扭控求鑒裁判員以勾串捲逃罪寳難辭判戒責一百下留候移提翠寳顧鴻生來案訊究刻字匠賴債不還○張吳氏昨扭城内道前街刻字匠童錦銘至裁判所控被借洋三十五元又借去銀表衣服質錢應用共計四十六元屢　不還求追童供一時無力歸還求斷判交保予限二十天繳楚如違押繳天燈夫爲小失大○南區天燈夫葛世泉因倫减燈油被路政處查知送由裁判所訊實判戒責一百下逐出境外不許承當 
[閘北]  
崗巡不明職務○前晩總局路新閘橋路轉角處之汽油燈罩忽然炸裂由管理人某甲查見向崗巡范桂湘詰問致起衝突甲遂歸禀姚科長特飭四路分局易副巡官查覆等情昨由巡弁查得該崗警不能先事預防禀奉正副巡官着記常過一次以示懲戒捕役不諳禁令○鎭洋縣捕役葛某前日在閘北川虹路查獲江北人張阿四王阿良陸少良三名云係盜案要犯解入四路分局禀請准予帶回訊究等情肅正巡官因該捕未帶正式公文飭將張王陸三人暫行收押聽候訊核並飭該捕備文來滬移提 
　婦跡涉嫌疑○閘北姚公館前日失竊鈔票洋十元因將　婦李王氏送交四路分局押候訊究 
木作失去洋灰○川虹路某木作管作許炳南扭江北婦人戴徐氏至四路分局控稱前日作内失竊洋灰一桶今在該氏門前查有洋灰痕迹並在其家搜獲空桶一只請究氏供不知情判斥釋免究 
[英租界]  
息銀宕○英商麥邊洋行女主投該管領事署控告住居法租界之過犯甬人應文生不理抵地息銀經英領照會公共公廨寳讞員函請法　讞員聶司馬傳應到案訊核賠銀遲○英商開平礦務公司控李徵五不理担保陳海村賠欵銀二千伍百餘兩一案前日午後由廨會訊原告代表沃沛律師投稱被告担保陳姓賠銀延不清理請追李延聖文律師辯稱被告担保陳姓之欵現巳壽銀三百兩先行交付餘請堂上准予每月拔銀一百兩分期交清寳讞員得供會商英康副領事判李交原保候會商堂諭飭遵案証病○英商匯豐銀行　某日商在日領事署涉訟所有案証魏寳賢係已倒兆康莊經理因事發押公共公廨業經英副領事康斯定君照請公廨將魏帶赴日領事署作証寳讞員以魏近患疝氣病不能到堂當即照復嗣經英領派西醫藍　到廨禀請寳讞員派役導至押所驗明病况據情回復矣帳據存○英商太古公司控用人吳渭川與恆泰報關行主張炳生串吞水脚銀二萬餘兩業經判張交保吳押候將二人往來細帳呈堂核明訊　在案昨由廨差將二人往來賬據吊案禀奉寳讞員着存候查明訊奪餘地佔○信成銀行控奚鶴鳴私拔界石前晩奉德襄讞提訊原告由顧　棻上堂代表請究據奚陳氏奚慶發母子投訴被鶴鳴私拔界石佔去餘地約二分有零反投捕房誣控行兇打失圖樣銀表請究訊之奚鶴鳴供語狡滑奉判押候派差帶同兩造丈明佔地若干再核並着將奚鶴鳴住房餘地先行發封以　抵償 
定貨賴○李儒純控天祥洋行用人譚某收鋃不交定貨由廨將譚妻馮　傳案提訊原告投案求追訊之馮氏供稱伊夫因事他往李所定絲襪詎貨到後忽要取回定銀以致紏葛請察奉判氏押限十天交其　到案再核 
縊屍驗○福建路惠記小客棧寓客蘇人潘惠卿自縊身死由　將屍舁入斐倫路驗屍飭探報驗在　前日午後奉上海縣田大令蒞所驗明自縊身死即飭塡明　格棺殮總會究○葉來仙近在廣西路四百四十八號門牌開設總會專以紏人聚賭抽頭事爲老閘捕房捕頭偵悉前日派探王梅生協同廿一號西探前往查明屬實即回禀捕頭業已請廨出單傳訊矣 
房租償○浙江路宏大昌小洋貨店因向泰隆等公司保有火險銀二千縱火圖賠未成該启東夥即相率逃逸由捕房禀廨給諭拍賣抵償房租等費在案前日由廨諭飭捕房將該店生財各物拍賣得銀七十餘兩存候分給房租各費 
[美租界]  
浴堂聚賭○漢璧禮路同慶園浴堂樓上陸義茶樓前因聚賭經公堂判罰有案近又故態復作聚集賭徒流氓抽頭漁利前晩由哈爾賓捕房七號西捕查見將賭具帶入捕房飭傳店主陳開春到案核辦 
婢女苦命○粤人馮某家婢女王貞金昨 
 
 

Page 21

 
 
在北河南路哭泣由捕帶入捕房詢知因遭毒打所致捕頭飭傳馮某到案具領嗣後不准虐待 
馬車肇禂○馬夫蘇洪生昨駕馬車過漢璧禮路撞壞蔡阿根之包車並傷小車夫甘江甫之左足由印捕拘押候辦 
過犯扒竊○過犯吳桂廷昨乘六號電車乘間扒竊搭客王發升李祥裕之銀洋銀表當塲被王拿獲送捕房究辦 
[法租界]  
　　貪小○英界栢得利洋行細惠湯耀忠茲因掩入行内三層樓寫字間行竊銀幣洋元由窻口躍下致傷頭顱經由英捕房飭送醫院醫治全愈後復飭中西探照章移解該管法公堂訊明判湯枷號一月發犯事處示衆枷满再押半年斷畢由英探帶回照辦棧主徼倖○顧芝山被子雲生私竊洋元匿居東新橋街興隆客棧經芝山往尋被棧主婦范陸氏覇阻行兇控由公堂判候查明再訊在案茲據捕房報告查明該氏並無兇霸等情聶司馬以該氏旣無行兇實証且騙洋之事係在界外未便訊判一併斥退不理司機失愼○前日十七號電車由法馬路向西行近八仙橋捕房門前適張子香駕馳汽車由周涇浜轉灣向大馬路朝東行駛以致互撞受傷涉訟公庭以汽車司機人違章姑寛判罰洋十元充公另償電車修費洋五元了事 
抺牌受罰○趙阿三邵阿根兩老虎灶内時有人聚集抹牌違章傳廨請究判趙罰洋十元邵罰一元以儆 
海上閒談 
○異哉以開設數年之煌煌大銀號。而總理何人。至今尚紛爭不已也。 
滬道則曰。豐裕銀號總理。係義善源總理兼充。案牘具在。詎容諱飾。 
豐裕銀號則曰。本號係李九臯招股開設。卽由李派友經理。並非義善源總理兼充。各衙門案牘。印結具在。不敢欺朦。 
夫該號近在咫尺。各持一說。爭執不已。已足異矣。而其所爭持者。又各以案牘印結爲。憑豈所謂案牘印結者。又各有不同歟。則至足令人疑異者也。記者將以觀其結果。 
○自治議員。身分固甚尊重者也。而乃屢有沾染嗜好。被人控訴調騐者。其義務尤宜力圖地方公益者也。而乃屢有營謀私利。被人攻訐發現者。 
夫控訴與攻訐者。雖或不免有挾私誣揑之弊。然亦未必盡出於無因。議員於此。宜益自勉焉。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[外務部第一次答復俄使文]  
　　按此件大略已譯錄本報茲得原文照錄於左 
正月二十二日外部由慶親王照覆俄使原文云本月十八日（俄歷二月三號）由貴公使送到照會一通披讀之下合行按照原文各要欵答覆如後 
第一欵　指稱在華俄兩國交界五十俄里内兩國彼此通商免税按照該條約已遵守多年至於照稱限制俄政府在中俄交界地方於五十俄里外自行定立章程收税一節本爵頗不能解釋此指何事而言想卽關於一千九百九年正月二十二號本外部照會之事内稱按照華商陳請一節特請俄政府注意商務利權暫限收税以便顧全邦交此請已經俄政府照准想不致悮以爲限制權限性質也 
第二欵　中俄兩國人爭訟會審規則已載之於一千八百八十一年條約第十一條且歷多年未嘗違背本外部向未反對此事 
第三欵　指稱按照該約第十二條俄人暫時有權在蒙古各處喀什喀爾塔爾巴哈台烏魯木齊及長城以外在天山左右各處無税通商務至商務興盛有必須設立税關收税時由兩政府議定此問題方可廢去此權據該約指稱俄人在以上中國各地有權運出輸入通商而中國向來遵守此約且照原文毫無違背之處 
第四欵　按第十條指明俟科布多哈密古城等處商務興盛時可與中政府商定在各該處設立俄領事今觀各該處現在情形誠可謂之商務興盛中政府頗願承認在以上三處設立俄領事然據第十二條所定關於商務各節亦須照辦即設立税關收税者也 
第五欵　按一千八百八十一年條約第十一條凡中國地方官與俄領事接見或辦交涉須彼此和衷共濟顧全兩國邦交至所稱用公文承認俄領事一節本爵以爲最好彼此議定地方官與領事交際規模華俄官吏公司解决訟事一節須照一千八百八十一年條約第十一條所定各節辦理並再飭各地方官必須留意此欵 
第六欵　俄政府有權按照該約第十三條在應設領事以及張家口等處實行此條中政府向來無違背已許俄人條約利權及 
以上六欵所指之特權　於中國地方官遇有與俄員勢難交涉事時本外部向來秉公辦理並無不注意條約所定之事其地方官有意見不合之處及彼此爭持不下之事則此節亦爲萬國交際常有之事不能謂之有意破壞條約此等問題可由彼此會商解决並可隨時從公議妥本爵所不解者貴公使指稱各事似乎中政府不願按照條約維持兩鄰國友誼據稱俄國將設法自由進行與兩國交誼大不相合本爵不意俄政府竟出乎此實非意料所及爲此照復貴公使以上各節並請轉達俄政府深信中政府向來維持條約宗旨並願解决各問題萬不能有違條約及兩國友誼以便有益於兩國并向來以兩國邦交日篤爲念 
專件 
[上海日報公會質問上海商務總會函]  
逕啓者前接會審公堂寶大令來函内開二月初三日奉道憲函云昨接上海商務總會密函以連接雲南商會來電英兵進據片馬意在進窺藏蜀擬用文明抵制不買英貨各省埠已復電贊成請組合團體實行上海各報登載滇事亦屢有正月二十五日實行抵制曁已分電各商會等語本日某報更有留日學生已集資二萬爲抵制機關之風說滬商會以鎭靜爲主擬將滇中各電束置不復惟應如何防範消釋請卽察酌辦理等因查中英睦誼素敦通商最久此等無意識之舉動殊於通商條約及兩國邦交大有損礙除電外務部商部曁兩院憲密電滇省切諭滇省紳商萬勿再爲此種抵制以免於事無益而於大局有損並請郵傳部密諭各處電局隨時查察勿再傳遞此種電報以期鎭靜一面飭縣妥籌防範免滋事端外用特密布卽祈密諭各報館不得將此種電報再行登載等因敝公會接此函後當經開會籌議徵集公意再三研究議决以所疑者函達質問適值貴會正在改選總協理董事之時故暫從緩今貴會之總協理董事旣經選定政府之縛束人民如貴會獻議所謂以鎭靜爲主者亦旣屢有所聞然今所得之成效固亦大畧可覩而較若黑白以是敝公會在咽之梗勢不得不及今一吐以質證於高明凡所蓄疑條列於後務希從速明白示復以祛鬱轖幸甚盼甚 
一貴會所謂以鎭靜爲主者便用此鎭靜之說而可以禦敵國外患保我國家之疆土王權聲靈於不壞也則滇人之紛紛與各省之駭汗奔湊用以救救國家之危亡者固爲多事固爲至愚推而論之即朝廷之改革民 
人之請願與一切資政院諮議局徵兵學堂商會之種種創設種種立憲籌備亦皆爲多事爲至愚顧無如大勢所驅有迫我以不得不然者今外人對我用其迅疾手段刳肢剔髓朘膏吮血猶目以爲未足而復出其强兵悍馬堅船大砲欲以侵佔我要害拊搤我吭背我於斯時可以不用抵拒之力而但恃鎭靜之說以當方張之敵能以保國家於不墜乎如其能也則此鎭靜之說亦且無俟於貴會今日之新發明矣何則緬甸越南淪亡頗久而滇省人士前此固未嘗少有禦備固未始非鎭靜也多年酣睡之政府當甲午庚子以前固未始少蘇其夢而思及於今日之阽危以早爲之所則亦未始非鎭靜也卽今政府猶且瞢於大計遇有外交惟知一味退縮轉以箝人民之口爲得計而終不肯翻然悔悟集合通國之智勇以謀汔濟則又未始非鎭靜也夫世界大勢實無斯須能容我以鎭靜而在前此政府人民往往背逆大勢以晏安酖毒爲鎭靜者試爲稽其成效又已盡人能言顧於此時貴會猶以鎭靜爲主之說進得無以水濟水敎猱升木而適足以斬促大命乎此敝公會所爲不能無疑而今特以質問於貴會者一也 
一雲南商會固爲我中國商會之一雲南組織商會之人民與夫一切人民固亦是我炎黄之髒舄帶之倫在貴會視之原不應有智愚貴賤之見竟鄙夷之而不屑與謀也傳曰有知之屬莫不自愛其類先聖遺訓朗若日星蓋未有愛國之人而轉疏其族類者也今貴會之對於滇中各電乃竟束置不復此尤未審是何居心如貴會自視鎭靜爲甚智而以滇中各電爲愚乎則固宜有以敎而正之引而進之庶使滇中人士不終於愚而 
 
 

Page 27

 
 
後有以成就貴會之智即使貴會而有甚高之經綸無量之智術亦宜爲滇人一言以抉去其迷罔又焉用此束置不復夷然不屑以對滇人於瀴求之日耶且今論者每以朝廷留中之舊制爲不善矣誠以是非必相較而後明事理必推摩而始見卽使朝廷具聖亦不宜以訑訑之聲音顔色拒人於千里之外也乃今貴會之對滇中各電旣心非其舉動而若别有高明之見矣顧竟絶不加以敎正引進而又不將貴會之經綸智術少爲滇人一言之儼若外滇人如異類視滇事如秦越而竟濫用留中之稗制矜矜焉自以爲得此又敝公會所爲不能無疑而今特以質問於貴會者二也 
一海通以還吾國之受外禍侵陵欺侮者六十餘年矣此六十餘年吾國人之對外心理亦嘗屢變其始固望國家赫然反弱爲强一戰而勝有以攄通國之積憤也遲之又久以至近年空具願望藐難期必所受侵侮益臻極地於是窮無復之思逞吾民能力所至有可加痛楚於人而或少殺其侵侮者適有蘇格蘭人（掊葛）之前事遂屢倣用而有抵制之舉處此長兵大砲之世在吾國人之所得施者僅僅有是其情固大可哀凡在血氣之倫對此應爲之肝腸摧斷一慟幾絶矣以故敝公會每聞各地有此舉動出現莫不爲之悲摧無極前事未遠具成敗利鈍姑不具論要之國勢不振國民僅賴有是以爲對於外人加報酬實爲極無聊極可哀之慘事凡吾國人聞有此事皆宜引爲迫切之哀痛而不當視爲鄙夷者也况今日海上諸報平日所持之志慮固莫不日夕以求國家强盛遇有對外可以加勝於此者爲原則初未嘗有爲此無聊可哀之提倡者此則報紙具在可以覆按者也卽使貴會自視甚爲高明而慮上海各報之程度難與相侔將至無知妄作以遺累於鎭靜然固同在一埠初何妨紆尊就卑而向敝公會一詢之謀之以求灼知各報宗趣之眞又何必自棄商會固有之地位徒爲官廳拾遺補闕之機關以博政府不可必得之歡乎乃意計不出此而偏輸密於官塲欲假官威箝制報紙揭載以防範消釋爲藉口是殆未嘗一審上海報界向來特立獨行不受非法束縛之平素本無所用其防範消釋抑且忘却貴會之爲何種機關矣矧夫人以長兵大砲佔據我疆土此與加刃於我身者何異若有人受刃而不知痛自中麻木不仁之病則亦己耳顧必欲假威權禁制他人之受刃呼痛而轉美其名曰防範消釋是何爲者耶此又敝公會所爲不能無疑而今特以質問於貴會者三也 
凡此三端皆爲敝公會近頃對於貴會蓄疑應質之大端然而含意未伸者固尚不僅於是誠以就貢會之質性與其歷年發表之舉動嘗有不能訴合之疑今但就近事之觸發者先爲此一二範圍以内之質問聊伸司邦直者廳盡之職務而已語云狂夫之言聖人擇焉想貴會當不至視等如滇中各電而亦束置不復也矧公理以辨而愈出是非以較而益明乎如荷貴會捐除一切成心成勢而以粹白清明之言詳盡見敎乎則敝公會固樂得此切磋推勘也紙短情長聊攄一二希速惠復並候均安不盡[  上海日報公會拜上]  
小說 
[言情小說投海孤兒（三十八）]  
　　數人者密議良久。而迭克司覓弗倫富士不得。即馬利亞亦不知何往。侍者告迭克司。言密司富士必在甲板之次。迭克司復登甲板。覓此二人。大索不得。迭克司大懼。以爲馬利亞殆墜海死矣。旣又念决無是理。搜索至於船首舢板之旁。已見馬利亞背面而立。蓋馬利亞等語言之聲浪至低而體幹復爲舢板及大桅所隱。非力轉至舢板之旁。弗能見也。當迭克司大索之頃。愛力森與沙遜立遁。迭克司覓得馬利亞。則大悅。脱冠鞠躬。伸手冋馬利亞。待其出手。馬利亞不得已。則微伸其腕向迭克司。一觸迭克司之手。馬利亞已力縮而去。迭克司色然而愕。意至悒悒。謂馬利亞曰。今請密司趣歸船室。以决昨日之言可乎。馬利亞昻然曰可。卽偕弗倫富士先行。迭克司繼之。旣至迭克司卒然問曰。密司富士。今日之事何如。馬利亞曰。得毋即謂結婚之事。迭克司曰然。馬利亞曰。事必不就。吾决不嫁君。迭克司聞言。乃大失望然而力遏其獷悍之態。面馬利亞曰。密司之拒我確乎。馬利亞曰確也。迭克司怒曰。密司此言。似非計之善者。詎密司未聆尊甫之言乎。馬利亞曰。無論如何。吾决不嫁足下。迭克司大怒嚼齒言曰然則女郎此語。卽爲報我之言矣。女郎幸自審愼。勿貽後悔。馬利亞曰。吾初無欲嫁足下之思。安得後悔。迭克司聞馬利亞報言决絶怒甚。周身之血管皆沸。二目盡赤。面馬利亞作獰狀。醜乃如魅。馬利亞見之大驚。立隱於弗倫富士之後。迭克司獰視有頃。始作詭笑曰。吾固知女郎不願嫁找。然吾意不欲論娶女郎。縱有絶大之險阻。吾亦無畏。吾乃德迭克司之爲人。尊甫夙已知之。吾心所欲爲者則直截爲之。初不以阻力之失。而遽易其初志。且亦無人能與我抗撓者。吾心决欲論娶女郎爲婦。女郎以爲可者。如是行之。卽女郎以爲不可者亦如是行之矣。馬利亞聽至此。亦大怒曰。汝乃敢以此等謬語。出諸口中。吾生固有自由。汝惡能强我以所弗欲。恣汝狂吠於此。終不能强吾嬪汝。迭克司冷然曰。吾乃不能强令女郎嫁我耶。吾今誠告女郎。吾擁産至碩。且爲歐利輪船公司之主人。吾心至愛女郎。愛情之熱度。殆已達於沸點。吾誓死必得女郎爲婦而後快。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
