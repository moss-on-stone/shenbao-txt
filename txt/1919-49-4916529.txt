# 1919 - 49 - 4916529

 

Page 1

 
 
   
 
 

Page 2

 
 
   
 
 

Page 3

 
 
時評 
[重心（冷）]  
　　北京報紙有謂方今中國政事之重心不在北京而在上海又謂外交之重心不在北京而在巴黎余則且謂北京權力之重心不在北京而在蚌埠何也安福之重要分子及段等均在蚌埠開會故也據外電言北京之政府手無寸鐵故也　　更進而言之方今中國生命之重心不在中國而在借債於中國者何也中國之政府不但手無寸鐵而且不名一鐵四方催逼之欵又復紛至沓來得之則生不得則死祗求目前之能過勿問曰後之何如則其權豈操自我哉專電 
　　北京電王揖唐偕安福幹部議員多人秘密出京敬日（二十四）在蚌埠會議一說段亦偕往時局將生變化（二十五日下午三鐘） 
　　北京電各省區奉到滬議開幕之通電後紛紛來電致賀並聲明對議决事當一體奉行不生異議（二十四日下午三鐘） 
　　北京電滬朱電嗣後會内發出通告各省有誤會時應由國院與公府擔任解釋（二十四日下午三鐘）　　北京電外部擬將中日交涉經過電朱付滬和會披露俾明眞相（二十五日下午三鐘） 
　　北京電院電蘇李督滬議之成公一人力仍祈匡助進行　　　（二十四日下午四鐘） 
　　北京電南京電張瑞璣敬（二十四）日由寗北上（二十四日下午五鐘） 
　　北京電國務院電促張瑞璣來京張覆電漾日到蘇與李督晤商一切定敬（二十四）日北上面聆指示由京入陜（二十五日下午三鐘） 
　　北京電四川電自川亂起後藏番乘機竊發攻昌都統領彭日昇被孚所部六七營全覆没藏番遂由北路直犯甘孜瞻化等地卽南路城邑亦相繼失陷近數月來凡雅江以西各縣均淪於匪一月五日裏塘失守焚刦尤慘現在叛軍純係土匪其首領亦曾留學英國頗曉軍事槍械則購自印度熊克武擬派第四師長劉成勛率隊前往　　（二十四日下午五鐘） 
　　北京電滬唐質問借欵購械各條徐已擬定答復函電未便直逹囑熊赴滬面致（二十五日下午三鐘） 
　　北京電江庸電告留日學生組外交後援會電歐詞極激烈已勒令解散（二十五日下午三鐘） 
　　北京電陸使電告提出之山東問題及各種文件因美總統英首相回國法總理受傷未能卽時解决（二十五日下午三鐘） 
　　北京電李厚基電臧師並無進攻沙樞小波嶺情事　　（二十四日下午五鐘） 
　　北京電薩鎮冰電府院海軍列席之員階級似不宜在與國之上倘蒙派陳恩燾必能稱職現閩事稍定可否准暫回京面陳一切（二十五日下午三鐘） 
　　北京電陳光遠電安武軍於箇（二十一）日由樟樹鎮撤盡回皖　　（二十四日下午五鐘） 
　　北京電黑督請國防費飭財部先撥三十五萬財部以庫虚擬從緩參陸部以事屬兩難函院設法（二十四日下午四鐘） 
　　北京電新國會自通告召集後已歷一週至昨日止參院無一報到（二十四日下午四鐘） 
　　北京電龔財長上整頓財政呈文長二千言辦法（一）裁併駢拇機關（一）收縮軍隊（一）實行所得稅（一）拾放公債（二十五日下午三鐘） 
　　北京電府批財部減薪呈准如所擬辦理如京外機關有窒碍難行准其聲明理由免予核減頃部已通行遵照（二十五日下午三鐘） 
　　北京電張懷芝提出測量全國水陸險要計畫案已交閣議取决（二十四日下午四鐘） 
　　北京電陳貽範因病辭職准先給假調治（二十四日下午四鐘） 
　　北京電盧永祥電陳貽範病管理敵産分局長責任重要擬以王賡廷接充（二十四日下午五鐘） 
　　北京電敵僑第一批一百三十六名今日派軍警專車送滬　　（二十五日下午三鐘） 
　　北京電第一批敵僑遣發定派廖世功羅昌護送（二十四日下午四鐘） 
　　北京電伊犁楊吏電俄新黨派遊某爲商務員與俄黨吕巴爲難要求引渡俄領否則訴以武力已飭各軍嚴防（二十四日下午三鐘） 
　　北京電俄新黨首木麻在阿省與舊黨戰謝米諾夫在满站設糧臺派總帮辦各一員　　（二十四日下午三鐘） 
　　北京電美使館昨開慰勞會全體閣員及中外名流到甚衆席間芮使演說大旨中國協濟歐戰鉅欵全出諸君提倡之力非常感谢錢答詞敝國政府人民對國際義務之心維持人道之誼舉國一致（二十四日下午四鐘） 
　　北京電郭宗熙昨午到京卽訪交曹報告中東路事約定開一交通會議取决今晨謁徐後出席外交委會說明中東路將來之管理問題由會再付討論　　（二十四日下午三鐘） 
　　北京電梁士詒對鐵路統一改持反對態度通電全國及駐外各使聲明路爲國脈斷不可使外人管理並呈由府院批交外交委員會從長計議　　（二十五日下午三鐘） 
　　北京電鄂省長徐意屬馮啓鈞　　（二十五日下午三鐘） 
　　南京電熊希齡來電准感日（二十） 
（七）由津起程來寗會議治運問題（二十五日下午四鐘） 
　　香港電國會昨開聨合會議首由軍政府代表宣布岑春煊對於陜西問題之意見謂北兵如不撤退軍政府將令上海和會於三日内停止會議次乃討論議員之建議議决如下（一）咨請軍政府如北兵不退出陜省則應電止議和談判撤回議和代表（二）咨請軍政府於星期一日開緊急會議籌備軍事行動（三）宣布北京破壞和局之罪狀末由議長報告電賀威爾遜總統國際同盟之宏圖（二十四日下午二鐘） 
　　香港電二十二日岑春煊爲陜西問題發電告誡徐世昌謂不幸戰禍重見南方不任其咎　　（二十四日下午二鐘） 
各通信社電 
　　北京電政府任馮將軍爲中國航空事務督辦大約此爲一批大借欵之先聲（二十三日） 
　　北京電政府將定購飛機百架借日欵一千萬元　　北京電中國主張民治之總統處目前困難之地位而無一兵爲之後援聞徐樹錚則擁兵二萬五千人隨時可用如欲使軍閥失敗則上海和會之南北應知扶助此總統之必要（二十四日） 
　　北京電外間所傳關於蒙古之日人談判一說仍屬疑圑俄使署切實否認哈爾濱與庫倫現有談判日人擬接收俄國外蒙利益之消息而日使署亦稱不知此事但有可疑者佔取蒙古俄人勢力之舉卽中日軍事協約因以發生之一部份行動近有日本委員圑前赴庫倫此乃京人所深知者且聞此事興謝米諾夫將軍有關（二十三日）以上字林報　　北京電中國某要津熟知目前政局眞相者頃向記者發表意見謂目下時局嚴重異常爲近來中國歷史中所罕有徐總統孤立北京絶無兵力以衛之而軍閥則佔據各要道目前軍閥有兵二萬五千人足以威嚇北京而挾制總統今方逼令總統承認一千七百萬元之借欵聲稱如不照辦則兵士之舉動不能擔保此直爲恫嚇之詞意謂如總統置諸不理軍閥定有非法行動也某要津又謂上海和會亟宜爲總統之後援南北不可再呈决裂之象軍閥中人預料南方决裂如果有之則軍閥將張大其事而逞其私圖矣總統必须有全國一致公然明白之扶助否則將無所措其手足云云（二十四日）大陸報　　香港電關於梧州英領事受辱一事該處知事已拘獲肇禍兵士十四人而槍斃之（二十三日） 
　　東京電衆議院選舉法修正案現已送交衆議院其最顯著一層乃在减低財産資格前交直接國家稅十元者始有選舉權今减爲三元日人争求普及選舉權與勞働與聞政治之示威運動爲日本國内政治可注意之現象（二十三日）以上路透電　　北京電余詒電謂郭堅樊毓琇在興武葉荃在鳳翔並未滋擾地方（二十四日） 
　　北京電上海平和會議宣布密約聞决以在巴黎宣布者爲限（二十四日）以上平和通信社電　　北京電聞政府允朱啓鈐之請求有將中國與各國所結契約條約等在上海和平會議發表之說　　北京電聞財政部長龔心湛欲將各省敎育實業兩廳劃歸各省所屬以省經費因此爲農商敎育兩部所反對田傳兩總長已因此微露辭職之意現因徐總統决計不贊成龔氏之計劃故龔氏頗懐去心　　北京電據總統府招待新聞記者席上之所聲明則謂中國關於撤廢人種差别問題亦將在巴黎媾和會議有所提議至中國鐵路國際管理問題雖尚未根本消滅但國務會議已决議中止故當然不成問題云　　北京電薩鎮冰最近向中央電辭赴巴黎媾和會議事中央覆電勸駕薩氏之辭退恐有他種原因存在亦未可知（二十四日） 
　　北京電在北京被遣送之敵僑全部一百七十三人於今日下午啓程赴滬（二十四日） 
　　東京電據勃拉哥安臣期克新聞所報告美國大商店之代表者向從事於詳查西伯利亞及極東經濟狀况以沿海州方面之彛孟黑龍州方面之柴維塔耶及泡的加列奥爲商工業上之重要地點擬就其附近購置地産豫備建築大棧房現正竭力經營　　東京電鐵道院參事田中孝三於本日奉前往中國之命令（二十四日）以上東方通訊社電　　北京電院將軍事協定全文抄寄朱啓鈐頃已封發　　北京電交通部以各國在華設立郵務局妨礙主權擬有撤銷辦法寄陸使在和會上提出議案　　北京電財政部員擬具礦稅辦法呈請與農部會議施行增進國家收入（以上二十四日） 
　　北京電閣議電朱啓鈐詳述八年公債於國内財政社會經濟及兩方軍事善後均有關係且案已公布萬難中止囑轉向唐紹儀解釋　　北京電吳光新辭上遊警備總司令閣議俟上海和會解决收束軍事辦法後與京畿警備總司令一併令准撤銷　　北京電滬交涉員陳貽範再電呈辭有仍簡曾宗鑒接替說　　北京電院復鮑黑督電准派參戰軍一旅赴黑　　北京電裁兵委員會决合南北共同組織裁撤辦法擬先從無械及槍械不全之各軍着手　　北京電綏遠蔡都統山西閻督軍皆有電報告該省區軍隊撤回本境　　北京電外部有電致閩浙兩省因閩浙海面有外人企圖漁業之消息　　北京電第一批遣送敵僑計有男女老幼共二百五十名定二十七號到滬遣送主任爲景林氏　　武昌電督署昨接張鎮守使聨陞呈報鄖襄兩路防務情形及與王安瀾王天縱兩部議定畫守界限文件當據電報中央（以上二十五日） 
　　以上中孚通訊社電 
[公電]  
　　岑西林通電和平期成會聨合會商會各報館鑒頃致徐菊人先生電文曰歐戰旣停吾國爲維持國際地位不得不勉息内争斯時何時苟非别有肺腸當不忍再梗和議乃南北之代表已集閩陜停戰監視劃界之員旣行而事出意外據秦中報告乃有在陜北軍乘我不戒大舉來攻之事孰主宰是其意何居豈惟難索解人恐左右且無以自解吾國今日之所以有和凡屬國人應認定此爲國際得失之關係非復内力消長之問題和也而幸存則楚人失弓楚人得之攻陜胡爲者戰也而召亡則皮之不存毛將焉附攻陜又胡爲者而况烽火連年瘡痍满地關中父老水深火熱無南無北具有人心乘天心悔禍之機念人民厭亂之極激發天良可已則已若夫軍隊之收束盜匪之清理及一切善後部署則和會旣開從長計議儘有辦法正不必背約棄信多殺士卒重累人民而後快來日方長苟能政理清明則遐邇率服又豈特一陜西而已勢至今日若猶是不揣其本執地盤之謬見肆軍閥之暴行以强取豪奪挾詐逞威風示天下寖假如響斯應蒸爲風氣則横流潰决南方爲自衛計抑安能伈伈俔俔坐待宰割傳云未聞以千里畏人南方士氣激昻横戈馴馬亦非不躍躍欲試若必激之太甚恐非春煊等所能制止而戰端再啓亦非南方所能任咎矣唯力是視誰知雌雄死争鷄蟲之得失終釀猿鶴之浩刦吾爲此懼輒陳胸臆敬候明察盼即裁答岑春煊禡等語特聞敬祈一致主張以挽危亡國家幸甚春煊漾印　　葉荃于右任等通電各報館均鑒此間自接奉唐聨軍總司令上月三十一電後當即分飭前線各部一律劃地駐防一面開具統兵將領及所部人數呈請團逹静候解决詎敵軍以京奉晋甘援軍四集竟於停戰期内京奉敵軍乘間佔我武功環攻盩屋并復糾約管金聚龔取我　縣寶鷄甘軍則整隊東前宼我隴縣標榜和議節節相逼蔑視公理毫無誠信此間各部萬不得已勉爲正當防衛萬懇嚴予詰責用申大信並祈妥爲籌畫免受敵欺弗勝盼禱中華民國靖國第八軍軍長葉荃陜西靖國軍總司令子右任副司令張鈁陜西靖國軍第一路司令郭堅第二路司令樊鍾秀第三路司令曹世英第四路司令岳維峰第五路司令高峻第六路司令盧占魁陜西靖國軍前敵指揮弓富魁滇軍混成旅長楊錫昌李永和張季良向巖幪各部全體官佐同叩感印 
 
 
 

Page 4

 
 
   
 
 

Page 5

 
 
   
 
 

Page 6

 
 
法國無線電 
　　二十四日里昻電法國外交總長畢勛氏在外交部接見英美報界代表畢氏首論德國之内情尤以巴伐里亞爲甚殊爲嚴重繼乃討論和平草約問題福煦上將由其專門顧問爲之助已將協約國將來欲令德國承受之條件完全施行且自其確定之性質言之將爲和平草約之重要基礎所有此項專門委員會所决定令各敵國承受之事項一俟克勒满沙氏能出席於高等軍事會議而爲主席時將一一提交該會議關於協約各國分配德國各種賠欵畢氏宣稱絶未發見何等困難之點至於德國賠欵問題畢氏稱須先確知德國所能支付之數目一旦得悉詳數於是協約國乃得决定要求赔欵若干其後僅須確定用何種比例將此欵分配於協約各國耳　　二十四日里昻電法國國務總理克勒满沙氏之出險目前似已確定星期日爲或恐發生他種症候最後之一日自今日始已信克氏可於數日内告痊克氏或可在本星期内前往外交部同時將復爲和平大會之主席侍醫輩已决定每日僅宣布克氏康健報告書一次　　二十四日里昻電瑞士京城消息自巴伐里亞國務總理愛斯南氏被剌後慕尼克發生之革命運動已躉延至德國南境全部慕尼克方面已宣布兵工委員會之共和國尚未有何等内閣組織成立且不知社會黨閣員遁至何所瓦登堡聨邦之會社職員已宣告同盟罷工巴登聨邦之事變似發展尤速其中如芒赫姆鄕民已控制全城巴登臨時政府已宣布全境戒嚴韋瑪及柏林方面德政府似甚憂慮事變之轉向云　　二十四日里昻電比京消息沙爾伐社會學學院致通告書於和平大會請承認法文爲國際補助語文初等小學校一律敎授法文　　二十四日里昻電二月二十四日巴黎倫敦間匯兌率英金一鎊合二十六佛郎法國公債劵市價如下三釐公債六十四佛郎八五一九一七年四釐公債七十四佛郎七五一九一八年四釐自由公债七十四佛郎四五一九一八年五釐自由公債九十一佛郎二○路透電 
[歐洲和議近聞]  
　　二十三日巴黎電自明日起之兩星期内將爲和會最有結果之時日迨兩星期後世人將知何者爲協約國與德國媾和之基礎德國西疆問題在未來第一星期中定可决定希臘要求殆已解决杜台加尼斯與羅台斯兩處或將給與希臘但斯麥那則未必讓予之也和會中人之意見以爲六月一日和約當可簽定或較早亦未可知英相喬治於二月二十八日可至巴黎是時陸軍海軍與天空條件則由審查會儘速於威爾遜總統回法以前編定按威爾遜總統回法之期原定三月十七日審查賠償問題委員會已决定賠償辦法賠欵在内英相喬治與法總理克勒满沙皆主張必向德國索取全部戰費英法兩國决不願於此稍有讓步 
[德國内亂與國情]  
　　二十二日丹京電今日柏林消息伏錫志報載稱昨晚末尼克革命勞兵會宣布巴伐里亞爲勞兵共和國革命勞兵會輦力甚大　　二十二日丹京電柏林消息末尼克已宣布戒嚴令組織實行委員會共産黨及勞兵會均有代表加入星期五日哇斯堡發生重大騷亂騎兵與水兵屢次清除街道且向人叢發排槍轟轚　　二十二日丹京電昨日末尼克消息各商店均閉門電車停駛日中各處皆以紅旗羅於半杆工人已宣布同盟罷工續來消息謂内戰業已發作由敎堂鳴鐘爲號四鄕工人盈萬列隊入城槍聲四起商店多被刦掠平民千百人紛紛逃避但斯巴逹克斯圑佔據鐵路盡端阻止平民續行出發斯巴逹克斯圑内有著名之無政府黨現携武器乘摩托車來往市上陸軍總長羅斯化浦特氏曾於國會紛擾時受傷今已被拘　　二十二日柏林電行剌巴伐里亞國務總理愛斯勒氏之兇手凡萊氏乃巴伐里亞古望族中人現信此舉含有反對改革之意志社會事務總長恩特萊特勒氏於偕愛斯勒氏同行時受傷在國會槍繫内務總長歐易氏之兇徒繼復由議員席中躍起向國務員席發槍亂繫維時旁聽席中亦有人開槍司法總長蒂姆氏因以中彈歐曷氏蒂姆斯無一有生望末尼克秩序大亂陸軍當道承認無力控制大局現料將有流血事端　　二十一日倫敦電高等救濟議會發表報告蓋就視察德國現狀之英軍官若干人之陳述而編成者彼等曾巡視柏林末尼克亨堡哈諾佛萊浦齊特萊斯登瑪格特堡加塞爾諸鎮報告内謂德國工界之不靖因國防總長諾斯克氏熊度强硬故有逐漸衰落之象諾斯克氏之地位近已大固力足對付斯巴逹克斯圑柏林之失業者每日約增五百人目下共有二十萬人亨堡失業者共有七萬二千人末尼克有三萬二千人萊浦齊有二萬二千人蓋以陸軍解除動員軍火廠停止工作而國内原料缺乏各項和平實業又不能卽興之故工人失業爲目下時局最可危之一端設無失業飢餓等情則過激黨主義無在德國得勢之機會德國全境之實業除在煤礦區域者外餘因缺煤之故皆停滯而漸趨於荒廢韋斯特錢里則存煤百餘萬噸因無火車不能運出德國全境之火車運輸因於一九一八年十一月以後失去貨車甚多故多停頓至於載客車務則已滅剩平時百分之二十一德國因缺乏主要之糧食人民不得不藉口糧度命而所食殊不足滋養其身爲母者及孩童尤受影響故死率增多生率减少新疾滋生現信所存各種糧食將於以下諸日期告罄麵包材料四月芋薯五月脂肪六月三十一日肉食口糧如供乳之牛及供繁殖之牲畜全行宰食則尚可支持日久以上豫計之日月某區或將較早本年田中收成縱雨暘時若而所得亦不過如戰前平均收成之半諸軍官之意今急應以糧食供給德國若不予以救濟則下届收成以前必發生饑患或流行過激黨主義或二者俱至亦未可知至於德國武力一時决無恢復之望殊不足慮云云英政府迄今已以醃肉三萬噸凝牛乳五千噸售與德國 
[各國近事雜誌]  
　　二十二日巴黎電今晨醫士報告克勒满沙氏夜睡頗不安静昨日接晤來賓四十人今日體微覺倦醫士禁其談話今體温九八七脈息如常　　二十一日倫敦電北俄英軍戰報云協約軍進攻獲勝已抵距末满鐵路索羅加南六十英里之塞哥加是役協約軍兵士死傷甚少過激黨則大受損失協約軍槍獲敵屍五十具另俘八十人及得戰品頗夥内有機關槍火車等物　　二十二日巴黎電美法英意日五國紅十字會會長大會議决指派委員會草擬擴張行動範圍之程序内有關於公共衛生結核病孩童幸福與衛生諸問題及組織救急隊之辦法俾世界任何部分饑患或疫癘發生時即可携醫士藥品糧食出發其辦事機關大約將設於開恩斯　　二十二日丹京電愛森消息政府代表與愛森勞兵會已商得同意十八日所傳同盟罷工業已取銷　　二十三日倫敦電鑛工聨合會會員六十萬人仍在投票主張罷工昨日夜半止所投之票數贊成罷工者三十萬八千零五十三人反對者五萬三千一百三十五人　　二十二日君士坦丁電英軍官拘獲與虐待庫特俘虜案有關之土員數人　　二十二日倫敦電巨特倫海戰一役兹據英國官場紀錄德艦之被擊中者有戰圖艦十二艘巡洋戰艦五艘巡洋輕艦十艘戰艦哇特西佛里斯倫號（二二四三五噸）觸及水雷此外聞尚沉驅逐艦五艘巡洋戰艦魯資查夫號至少曾中四十彈且中魚雷兩次卒由德人自發魚雷二具沉之全艦有將士約一千一百二十五人死傷者約在四百人至六百人之問與戰之德戰　艦其二十二艦安然逃脫者僅十艘與戰之巡洋艦五艘亦大受殞傷是役雙方之軍勢如下英軍方面無畏式戰艦二四附屬巡洋艦一○巡洋戰艦八巡洋輕艦一二第一第二巡洋艦分隊之艦八巡洋輕艦分隊之艦六驅逐艦七八德軍方面戰關艦二二巡洋艦一六驅逐艦七七此可見以與戰之艦而論敵軍實佔優勢也要聞 
[歐和中之我國專使]  
　　此次陸專使奉命使歐對於和會事宜頗能盡力乃本月十五日政府忽接陸使稱病來電請另簡大員赴歐會議嗣經政府去電切實慰留陸使即將去志打消並未繼續固辭外間所傳當局將以顧維鈞或梁啓超代陸之說實非眞相昨有某通訊社記者訪問國務院及外交部皆絶對否認謂並無春事兹錄陸氏辭職電如下迭奉鈞電祇悉祥抵法以來周旋奔走甚形竭蹶兼以孱弱之軀舊疾遽膺兩脮疲跛趨步艱難值此歐會開始關係綦重迫不得已擬懇中央另簡聲望素孚大員赴歐參預會議以重要政祥得以從旁贊助克副知遇臨電迫切無任悚惶（下略） 
　　中日新交涉中之各項條约已經在歐洲宣布陸徵祥最近電致政府報告和會情形照舊進行無甚變動中日條約已提交大會經協約國代表共同研究均稱得當一俟正式開會即當付議公决又關於我國代表出席會議手續次序照例須開單先行送會惟事實上與前此政府所頒特任各專使命令上微有不能符合之處陸使特電政府呈明並請轉電顧王伍施魏各專使擔任出席政府業於二十一日分電顧王各使略謂此次和會關繫綦重我公主持壇坫中外瞻矚主座倚任尤殷此次先行開單送會全權專使次序與明令稍有不同臨時或爲更變旣經送會當照開單依序列席免致歧異諸公才猷幹濟折衝壇坫務望一德一心周旋玉帛用副奇𢌿至深翹跂云云又聞政府昨接陸使來電前帶之六十萬元公費業已用竣請即撥欵接濟聞當局已命財部籌撥二十萬匯法 
[參戰軍問題之現在]  
　　關於參戰軍問題上海和平會議正有協議處置方法兹據北京某要人所譚將來協議結果預測如左（一）參戰軍改稱國防軍（二）國防軍專戌於邊省（三）移歸陸軍部節制（四）國防軍用人權屬諸政府云云此北京一方面之意見也　　參戰借欵爲中日密約之一種各方面均以要求宣布於歐洲和平會議但聞北京當局以此種密約如即宣布或轉發生窒碍刻正在研究之中恐一時未能宣布至此項借欵之餘額聞有業已交付之說　　據新聞編譯社消息前日外交部據國務院公函關於參戰軍問題致一節略於各使館内稱參戰軍原爲歐戰而編制現在歐洲戰事雖已停止而俄國纷擾尚未盡平且如過激派之活動與我國邊防有密切之關係故參戰軍之在今日仍有存在之理由亦並未改爲國防軍惟有應正式聲明者此項軍隊决不用之於對内云云蓋公使圑關於此問題曾有一度之協議也 
[使圑對京漢路抗議之嚴重]  
　　京漢鐵路因列車缺乏運貨積滯致招外交圑之抗議昨外交部業將公使圑抗議之正式公文送交國務院察核其公文大意以鄭州以南該路車輛被軍隊把持輸運大宗私鹽烟土益以某總長經營私家某公司煤鑛以致全路車輛不歸公用南北貨物無車運行一任其霉爛商民損失旣多各國之感受痛苦更甚迭經各該國僑商報告復經派員調查不但所方非虚而且日演日甚本使爲本國來華商民利益起見不得不照會貴政府有所覺悟並盼望貴政府嚴速飭部於一二星期内將前項弊端尅日革除如逾期貴部無此自治能力各國爲自利起見則不得不以他種方法共同暫代貴國管理此路以杜私圖而利公衆云云政府接文後當即一面向各公使道歉一面飭部速爲查辦以免各國再起責言現聞交通當局擬於日内召集部員開一路政會議討論疏通京漢車輛問題此外並有順濟高徐鐵路合同改訂進行問題及中東路委員會組織派員及調查等案 
[统一鐵路問題之新潮流（六）]  
　　統一鐵路問題現安福派攻擊甚烈舊交通系近雖亦不謂然惟措詞較爲和緩如該系首領梁士詒氏前日對某政客發表反對之意見云余對於外交委員會補上大總統之呈文專論東清南满滇越膠濟四路者余爲相對之贊成也至云凡以外債外資建造已成未成或已訂合同而尚未開工之各路概統一之歸公共投資圑管理者則余所絶對反對要知中國目前各路除京綏外無一非以外債建造者果此策實行是將全國鐵路斷送於外人之手也余亦嘗聞贊成派之一二論據其一云打消勢力範圍此論據在彼方乃認爲强者然余即不能無疑蓋所謂勢力之說固有由於以鐵路助長之而究其勢力之積成乃由種種方面集合非一旦取消其鐵路而勢力遂可掃盪一空也國際間之勢力不必論余可以國内各埠商帮之情形爲罕譬如漢口之茶帮至今仍係各省人居多幾曾有漢口之本地人於茶業上占勢力者就如上海亦惟廣帮寗波帮占勢力上海人無與焉故勢力之說原因複雜不足爲此問題之論據也易一方面如隴海一路地跨四省同成一路地跨二省皆由某某二國外債築造試問目前該兩國之勢力幾曾及於該六省耶其二云增加收入余甚願以鹽稅爲比論吾國鹽稅前清末年已有庫平四千七百餘萬兩現在不過七千餘萬元試問所增收者幾何不過前清之鹽稅散布於各省而今則集中於中央專就中央政府方面觀察僅見其多耳此策實行異日之路欵恐亦猶是焉已夫鹽爲物質即歸外國管理尚無戾於政治卽如烟酒之屬苟有主張共同投資管理之者余不反對之也鐵路乃國家行政之要樞有關係軍事者吾國一時自必無對外軍事而内地辦匪總不能免現在隴海滬寗等路於運送軍隊須先給價日後情形不難推定此軍事之受制者一有關係財政者近日鹽稅金庫已全歸外人掌握世所共知論此事之由來尚係分期推廣始不過於産地設稽核所繼而銷地亦設焉銷地初猶限於四岸再進則極小之銷地無不有稽核分所於是乎網羅盡矣試問鐵路亦猶是將何以堪故余即贊成四路公管之說（說見前）仍當附一條件金庫萬不能落外人手也此財政之受制者一有關係交通者全國鐵路即歸共同投資圑經營亦必先營有利之路其無利之路而或關國防或關實業總之爲交通所必需者當概置不顧此交通計畫之受制又一以上三端尚多就國家方面而論至國民經濟方面尤有一絶大恐慌者目前吾國商業之以困於協定稅率而不能發展者世人已引爲極痛苦之事豈知鐵路統一政策實行外人之計畫非至協定運費不止此議在民國二三年間德人對於膠濟津浦兩路已有提及余時力争事未果行試問果到協定運費之一步吾國商業豈不已成枯腊國亡而人民猶須謀生計設併生計之路而亦絶之眞乃滅種矣余近來最注意於國民生計言念及此更屬寒心故期期以爲不可也至外間有謂余與葉譽虎對於此事意見兩歧者又非事實譽虎西行之後近日尚有一長函論及此事之非不過譽虎未嘗與局外人細談此中利害不如余此番之暢論耳云云　　又新舊交通系合組之鐵路協會前日電致巴黎吾國專使請其反對此案原電云巴黎中國使館胡公使轉陸顧王施魏各專使鑒聞英美等國藉新銀行圑之名欲收中國各鐵路爲共同管理藉口破除列强在中國之勢力範圍云云此項問題關係我國存亡現在我國鐵路雖因借欵關係仰人鼻息然管理之權仍操之自我若一經國際共同管理則必由外人監督財政進而干涉内務就以鐵路論人才被其遏抑材料被其壟斷工程設計莫由參預欵項調撥不由自主國防軍隊不能秘密征調内地土貨不得廉價運輸在在皆關係國脈已足制我之死命而有餘况鞏固邊防必須修通鐵路若以利害衝突之故藉賠償爲名阻我進行他資本家又不得接洽是與斷我手足何異危險殊甚英美之爲此計畫名雖憤某國年來借經濟以攘路權提倡公羲實則陰圖利已蓋路權在一國之下猶可休養生息徐圖補救若共同管理遇事無所比較無所競争其吃虧仍在我國於我又何擇且所謂破除勢力範圍者在列强均欲嘗鼎一臠故慮有勢力範圍而不得均沾然我國以無力禦侮之故向賴均勢以求存其利害適相反近我國人士有一部分擬利用此項計畫以收回主權已失之南满東清滇越等路故佯作贊成者彼英美人亦嘗爲此甘言以誘我彼不過慷他人之慨久有其利者果能拱手授人耶旣不能辦到而苟同之徒增國際上惡感非外交所宜也利害所在國命隨之心所謂危難安緘默和議席上如有提議務乞痛駁拒絶以保主權幸甚感甚鐵路協會梁士詒關賡麟等同叩馬　　現聞此案研究系仍主持甚力而新交通系則絶對反對據研究系某報述其内幕云近日反對此案最力者爲曹潤田陸潤生兩人陸係外交委員會委員當該會通過此案時陸本在贊成之列即曹對於此事亦已久有所聞并不表示何等意見近因膠濟改爲中日合辦之换文及高徐顺濟草合同不復能秘密彼二人乃將舊案重提大加反對一方强要錢總理致電顧王兩使囑其緩行提出一方命吉會路督辦權量亟與日政府訂立高徐濟順及满蒙五路正式合同此中消息頗足耐人尋味也 
[實業界政聞一束（静觀）]  
　　鑛業條例共一百十一條又施行細則八十六條均於民國三年三月由農商部呈准公布復於同年五月公布鑛業註册條例四十九條及施行細則三十條此外復有徵收鑛稅簡章審查鑛商資格規則小鑛業暫行條例特准探採鐵鑛暫行辦法等均經先後頒布施行惟近來鑛務日形發逹農商部鑛政司大有應接不暇之勢因此對於鑛法上時時發見不便之點現在該部特設研究鑛法機關名曰鑛法研究會以期集思廣益提出不便各條酌量修正俾臻完善已由田總長令委邢端林大閭翁文灝等爲該會會員　　山西省長前派委員到農商部權度製造所訂購度量衡三種器具總價約二萬元該所現已加工製造第一批不日即將起運聞晋省推廣權度新器頗著成效從前北京一方面以首善之區號爲各省規模者論推行新權度之成績亦不過僅二城内外各布店改用新尺而已問其何以能改用則以新尺較短於舊尺於彼有所利也近來則因晋省勵行新器之故所有由晋運京之煤在售貨之地均已改用新秤於是北京各煤行以便於計算之故亦隨而改用新秤煤行如此各小煤舖隨之乃不知不覺間新秤遂推用於北京煤業社會矣井陘煤鑛已解職之德人除總工程師漢納根外尚有十三人日前忽致函該鑛總辦要求將上年所欠薪水及應發獎金如數發給現由邢總辦呈明農商部請示辦法　　山西省公署在日本購澳羊數千頭由津運晉咨由農商部向交通部接洽特備貨車多輛並沿途預備水料聞閻省長擬在本省晉北一帶大興牧業規畫設置牧畜試騐多所以期改良種畜爲民興利　　新疆一省僻在西隅實業無從振作近由實業廳閻毓善規畫設立模範紡織廠一所業經呈准省長由省長咨明農商部備案其理由以爲新疆交通不便服用之資一切取自外省現在省内旣有多縣産棉甚豐自應利用此項原料由公家設廠紡紗織布以爲人民之倡熊秉三近發起全國鑛業公司一所預定資本一千萬元已結合諸實業家從事組織籌備處業經成立　　農商部五年度農商部统計原擬上年秋間出版奈以國内戰争未息獨立各省旣無册報到京即被兵之區亦不遑及此譔部以所缺省分太多萬難發表近來文電交催各省已逐漸報齊即廣東廣西各省亦有報告寄來業經編齊總數付工排印不日即可出版而六年度統計並已開始續辦　　專門工商之業在北京一方面聨合圑體爲新式之組織者當以鑛業聨合會爲最早該會有技師多人專備各鑛商約任測繪之役近來茶業聨合會亦有在京開會之說惟總機關是否設於都門此時尚未决定至最近所發生之窰業公會則係北京老天利等户所發起一切組織亦純用新制日前在農商部立案已批准矣 
[北京之遣送敵僑消息]  
　　昨日政府派員與協約國公使館書記官開會討論遣送敵僑回國事决議德婦無依靠者仍遣送回國若有夫在日本爲俘虜者乃免遣送現有美船一艘將駛往秦皇島兼運德僑政府將派人到船監視敵僑出發每船當有委員二人　　又聞籌備遣送敵僑事宜業已大致完竣所有敵僑於二十五日啓程赴滬此時由新加坡北來之英輪路易號羅薩爾號爾提爾斯號亦在途中預定三月一號敵僑即將由滬出發聞敵僑回國須分兩批第一批二千五百人第二批一千七百八人惟各處敵僑多請求援照紅十字辦法放洋之後直抵德境不知當局對此如何辦理　　政府昨接滬商虞和德來電爲敵僑乞情電文略謂驅逐敵僑所派船隻向裝工人查滬上敵僑前者對德宣戰時甚感我政府之優待此次遣回予以難堪之待遇該敵僑無家可歸者婦孺哀號痛不欲生懇乞鈞座於驅逐之中寓寛厚之意其有向來安分經商未了及無家可歸者准予暫留以示懷柔遠人之意不勝盼切云云聞政府以兹事關係重大决不照准 
[敎育部保持學校基金]  
　　敎育部昨咨各省區云查地方辦學首重經費無確定之經費則敎育之基礎弗能鞏固故東西各國對於地方敎育事業咸以籌集基本財産及設法增加積聚金爲惟一之計畫本部年來考察各省區辦理地方敎育事業秉此方針竭力進行者固屬不尠而未能注意及此者亦復所在皆有或設學之始純仰給於附稅及公欵之補助一受時局之影響來源告竭學校因之中途廢輟或辦學人員經費充裕之時不知撙節開支一旦收入支絀遂致無以支持亦有辦學不名一錢僅憑徵收學費或東挪西凑以集事者而地方官對於敎育漫不經心將地方固有學欵移作他用或任意支配甚至動用基本財産引起争執者更時有所聞致使敎育永久事業發生朝不保暮之現象若不加以整理敎育前途何堪設想查籌集敎育基金辦法本部已於地方學事通則第六條第九條内明白規定關於處理敎育基金及財産積存欵項各事亦已分别訂入該通則施行細則第七章各條内當此地方自治尚未成立以前縣知事應按照地方學事通則附則第一項之規定督率勸學所負經管處理之貢就已有基金力圖保存并勸導各校設法積聚俾各校漸得依此基金爲有備無患之計庶敎育事業可期逐漸推行不致有停頓之慮相應咨請貴公署查照轉飭所屬遵照辦理 
[京華短簡]  
　　昨日（二十二日）星期六閣議上午十時開議所計論者除外交問題外就收束軍隊問題籌商甚久内容未詳此後僅議及薪俸減發八成一案討論結果因外間風潮甚烈原案略有變通議畢即散　　西伯利亞鐵路管理問題日美兩國公使曾於十七日將日美間之協定辦法通告外交部二十日政府已有答覆據外人消息對於日美兩使之提議已有大體承認之說　　政府前以中東鐵路爲協商國共同管理問題曾電速郭宗熙來京陳述現郭氏已於二十日啓程聞俟郭氏到京後政府將令郭出席外交委員會報告一切以憑取决　　政府昨接駐法使署武官海軍部參事吳振南來電稱軍士圑將來擬在巴黎開一海陸軍討論分會我國海陸軍可望加入列席與議請即從速預定列席大員加派來法開當局於海軍一面擬派薩鎮冰擔任已電徵薩氏同意　　戰時會計處據各處調查報告吾國此次所用去之歐戰費共爲五千一百八十萬零一元又歐戰損失共一萬六千一百七十萬零五千餘元又青島戰役之損失共爲一千零九十二萬八千九百九十七元　　財政部龔仙舟總長以各省財政内容紊亂非實地考察不可已於前日委派部員雷起南調查河南張壽鏞調查江蘇賈士毅調查浙江雷峰起調查山東其餘各省擬一律派員考察聞所派各員已於昨日分道出發歐戰協濟會在中國募集捐金超出原定額數十五倍之多昨日下午特開大會報告結束並申謝中國官民熱心協助中國方面由錢幹丞代表演說謂中國因力薄未能多助承獎備增汗顔　　政府在中央公園修造紀念牌坊刻已决定准於三月二日舉行開工式命名爲協約公理戰勝紀念坊其建築費三萬元昨已撥交市政公所備辦一切 
 
 
 

Page 7

 
 
[粤軍府陜西代表之呼籲]  
　　廣東軍政府陜西代表趙世鈺因陜西北軍尚未實行停戰且進攻甚急特函電各方面呼籲請求援助兹彚錄如下　　致雲南唐蓂賡函蓂公節下旬月以來輿情引領渴望和平有如盼嵗無如北方言行相戾致陜西一隅猶陷於兵火之中旬日之間戰事尤爲劇烈和局前途險象環生長此遷延何堪設想溯自和局發輒之初北方旣於護法區域之中妄指陜爲匪區行囊括之隐謀嗣怵於正論之激昻仰藉籌畫一再抗議始有停戰劃界之舉海内喁喁方謂從此可以化除疑貳相見以誠乃目前劃界辦法五條旣由李秀山得兩方商榷同意着手進行劃界特派員亦經雙方派定前向陜西出發而於此期内陳樹藩怙恶不悛竟敢出兵挑戰頃據于督軍連次函稱管金聚於一月六號出山陷我寶鷄許蘭洲全軍加入西路戰線又一方以重兵包圍盩屋并接濟劉存厚子彈二百五十餘箱議和期中竟有此種劇戰實屬駭人聽聞彼北方旣允停戰若未命令彼軍耶是陽和陰違無言和之誠意若已命其停戰而彼等悍然不顧是直受權奸之指使甘心破壞大局也綜觀北方各項情形始終持扶陳據陜助劉擾川之主義使和議賡續進行彼等反得藉此時機繼續縱兵刦戰置陜西於水深火熱之中和議一旦决裂則彼等之勢力已布满關中對我南方不啻拊背而扼吭事機一去萬刧不復當此千鈞一髮羣情惶惑之下所仗節鉞之威光祓此不祥之氛祲未來之大計諒早入智珠伏冀綜觀大勢俯察現狀促令前麾各將領積極進援解此倒懸而防後患並請嚴電詰責北方要其撤退陳劉管許諸人以除和平之障碍而奠垂危之陜局臨風翹仰無任欽迫　　致四川熊克武電成都熊督軍鑒陜事經各方力争始由軍府及北廷决定停戰辦法五條乃陽和陰違對陜仍積極作戰據于督最近函稱許蘭洲率奉軍全部迫我興武管金聚陷我寶鷄段復接濟劉存厚槍彈二百五十餘箱北方始終持扶陳據陜助劉擾川主義陜敗川繼唇齒相關于督每函均囑代向麾下催援務希俯察現在危急情狀及後來禍患速令前麾各將領積極進援以紓燃眉而除隐憂爲盼　　致南京李秀山電南京李督軍鑒日來羣情渴望和平祗以陜事不决重勞厪畫最後五條辦法經雙方同意方謂從此消除氛祲促進和局頃據陜函許蘭洲率奉軍全部迫我興武管金聚陷我寶鷄陳樹藩又以重兵包圍盩厔戰争愈演愈烈豈北方查有明令彼輩將亦有所不受耶羣論惶惑殊難索解且率黃喋血之下所恃者釋兵悔禍誓守信義爲最後之信條今若以北方所爲和平之局恐不可問閣下積日之苦衷將爲彼輩宵人所破棄和簣之功安危所係南北和局賴此以决望速電北京明令在陜彼軍即日停戰並撤退陳劉管許以靖亂源而促和局無任盼企 
[湘省軍事之心束]  
　　湘東一帶所駐之奉魯贛皖各軍陸續撤防刻下已將撤盡贛督陳秀峯氏以贛西各屬緊接湘東於地方治安有密切關係除於贛軍退後之際曾特電張督派兵接防外兹又以贛西鎮守使方本仁將於日内赴省公幹特再囑方氏繞道長沙與張督會晤商酌接防事宜昨方氏已經抵省與張督會商妥協當即轉赴漢臯專赴贛垣矣　　直軍師長吳子玉以本師駐紥湘南已經一載現在南北和議不久即將成立以後當再無戰事之可言且粤桂軍隊已撤退十之七八守備隊兵亦在撤退本師尤應即時北還以示大信爰於日昨電呈政府請准率領所部仍回原防並懇迅即覆示以便遵行惟以刻下情勢而言似議和未竣之時直軍必難遽撤也　　零陵鎮守使所部之守備隊於南軍退至零陵之時即經派赴前方擔任防務現在以兩方軍隊均已紛紛撤防該項隊兵亦應退駐原地聞屬於永屬區者已由謝國光司令飭由李副司令率回原地駐紥　　湘南各屬前以軍事緊急傳逹軍情最爲重要曾設立遞步哨以爲傳逹軍報及遞送公文之用刻聞湘南民政處處長林特生以現在公欵奇絀且軍事正力謀收束之時所有此項遞步哨應即撤銷頃已咨由湘南總司令部通令各屬一體裁撤　　去嵗湘南鎮守使所招安之匪軍數營原駐衡陽之江東岸一帶趙春霆鎮守使以現在軍事正謀收東方擬將其悉行解散不意該軍等近忽希圖變叛由一營營長周鳳山等倡首擬即携槍叛逃事經趙使偵悉遂將周鳳山等十三名悉數拿獲訊明槍决全體匪軍則勒令繳出槍枝概行遣散 
[淮商對於借運蘆鹽之憤慨（四）]  
　　第七電北京分呈大總統國務院財政部鹽務署稽核總所鈞鑒竊四岸運商清吉昌通電陳述湘岸借運蘆鹽一案在該商自謂理由充分振振有詞然商等不能已於言也兹按原電各節分晰陳之原電謂場商享有專賣權又謂運商有淹消損失運獨自認以視場商之有利無害判若天淵云云殊不知場運兩商所有售價皆鹽法所搆成場有專賣權運獨非專賣權乎場在圩運在岸所售賣價又孰優孰劣乎淹消鹽斤運商有此損失場商豈獨無之濟南輪運至圩中途艦駁歷年折耗不知凡幾自沙钓海運經過大洋全船沉没時有所聞種種困累鹽務官廳與總分所均有案可稽較之運商經過長江其危險更有過之無不及該運商等無論如何摭飾終恐爲公論所難逃原電又謂清末南鹽缺産曾借東蘆誠以民食攸關不能因場商無鹽應銷仍得保其權利且并運商責任而亦解除云云當有清末造上色梁鹽偶有缺乏曾借東蘆的係一時權宜之辦法自開闢濟南新場補助通泰缺産後以産抵銷恒虞壅滯何得謂無鹽應銷仍得保其權利至於運商責任只須恪守鹽法斷不致無端解除該運商旣有患失之心又何必斷斷借鄰致啓乖法之漸原電又謂濟南公司成立圩鹽仍無大宗堆積歐戰發生不肯放價僱輪云云尤其喪心病狂查戊午以前棧鹽充裕人所共知自歐戰發生受世界影響僱輪雖艱濟南不吝成本加重噸價轆轤轉運復於輪運之外輔以外海沙釣内河民船分途趲運皆爲力保棧銷起見即各前年春間湘商輪運到岸十萬引運費從圩棧劃分場運各自擔任係同時與信亨洋行訂立合同可爲明證該湘商謂於定價外每石續加銀一錢六分半未攤場商獨不思濟同租用日輪每石加價多至四錢以外少亦二錢及一錢八九不等又何嘗攤彼分毫該運商乃責商等不肯放價意在中傷場商爲該商等借蘆之口實要知商等一息尚存何甘忍受尤其幻者該運商詐稱在圩候掣之船有五百餘票之多兹經細加調查近來在圩掛號挨擊不過數十票至百餘票而極且其中尚有該運商等因掯加江船水脚故意停運之船在内豈得諉過於場商况濟南僱用沙釣各船自開辦以來到圩船隻二千七百餘號鹽數逹一百餘萬包其間遭風損失層見迭出血本虧耗數且不資該運商指爲塘塞幾等囈語呻吟原電又謂運商壓積資本數百萬更屬信口雌黃須知通泰濟南場鹽積壓千餘萬石成本佔擱實逹二千餘萬該商在圩候掣僅數十票成本焉有數百萬之多况場商受此堆鹽積壓之困金融艱澀萬狀而忍辱負重每月尚須借貸數萬串購買灶糧以給億萬丁灶否則無以赡其身家難保不鋌而走險試問場與運之責任又孰輕孰重耶此不待智者而知原電又謂此次湘借蘆鹽係出張督軍主張官運原不欲争歸已辦以票引所關祇得勉認報効政費仍歸商運保我票權即保彼專利有何黑幕云云商等前次電湘詢問得其復電借運經部主持今該商又謂張督軍主張互相推諉掩飾理由不正可知閱初七日報紙所載其黑幕情形已可概見商等母待贅言原電又謂鄂皖借運皆經舉辦何獨責湘云云須知上年鄂岸借運係假宜沙爲名然至今物議沸騰若皖岸乞鄰情勢則更有異江滁向由官辦北鹽該區域與南鹽引界無關商等自不當干涉譬如近年江滁不濟歷任揚子棧長迭向濟南借鹽應掣至今積欠三萬七八千引商等尚能不分畛域竭力顧公司棧均有案可稽何况楚西爲商等本有引岸焉能放棄責任該商所說大都拉雜牽混原不足與之辯駁惟湘岸借運以上年鹽荒藉口旣曰鹽荒卽應趕運何以借鹽發生於丁已冬月一年有餘并未趕運顆粒到岸試問於救濟民食之本旨不亦大相背謬乎戊午一嵗之中該省民食所需非淮鹽供給乎事實俱在非商等空言所能自怙况商等年餘以來籌備棧儲實已筋疲力竭存棧始有百餘萬石加以通泰濟南在場九百餘萬石不圖該商竟不趕緊運岸仍謀借鄰實爲初料所不及揆其用意顯係自破藩籬物必先腐而後蟲生於人何尤商等鹽積如山杳無疏通之日瞻望前途幾至束手待斃不得不死中求活於是萬不得已甫請願納稅繳租自行起運清夜捫心自問對於國稅岸銷及丁灶生計均已統籌兼備胡得謂之要挾况所謂爲要挾者僅租票辦運之少數運南藉此危言聳聽耳總核該商原電措詞乖謬之處數不勝數而最謬之點莫若購領票價當佔成本千百萬金實爲國家特許一種有價證劵云云查該運商票價成本場商非不盡悉底藴其間呈繳之多寡有無四岸固大有不同若謂合併前清歷次捐輸報効而言則淮南場食兩商曾亦隨同攤認清政府尚准按數移獎豈能牽混然票價成本一節關乎四岸全體鄂西皖三岸運商對於商等旣未失唇齒之誼非若湘商之豪强欺壓商等又何忍敗壞四岸全局代爲盡情披露也該商并以每年繳稅二千數百萬作欺人之談稅乃納於售價之中爲人民擔負與該商有何關係商等惟願該運商以後到岸之鹽一律按照實售斤重照章納稅則國家稅入當必較增該商所陳非獨無可邀功竊恐授人以柄商等與該運商誼屬唇齒究不忍盡情揭破所以不憚苦口嘵嘵凟陳者仍冀該運商自行覺悟於萬一該商等倘再利令智昏則商等不能再爲其徇隐也爲此再懇鈞座特頒明令仍飭該商遵章赴淮辦運一面取消借蘆以保鹽法否則即請立將鹽法宣示廢止以便商等納稅運岸自顧岸銷舍此二者别無救濟之策則通泰濟财億萬丁灶嗷嗷失所恐與地方有莫大關係商等綿薄擔當不起并請責成主管官廳預籌維持庶丁灶有再生之望地方無罹亂之憂商等苟有一線生機斷不敢一再冒凟尊嚴實係該運商逼人太甚不得不痛切直陳泣血哀懇鵠候德音無任穀觫屏營待命之至淮南通泰場商公垣茂等濟南七公司大德等曁通泰濟南億萬丁灶全體公叩漾 
[杭州快信]  
　　前第四圑圑長升充二旅旅長伍文淵昨由閩來浙晋謁督軍　　齊省長准内務敎育兩部會咨到浙據北京通俗敎育研究會呈稱查有色慾世界中國家庭黑幕大觀女界百面等三種書類大傷風敎請速取締已通令各屬一體嚴禁　　運司蔣邦彦以該署房屋未壯觀瞻（該署向設全浙忠義祠内）將附近忠義祠牌位一千餘塊撤去改建大堂　　省長公署昨午後懸出牌示委熊憲章署理武康縣知事（新禀到薦任職）查錦樅署理松陽縣知事（分浙薦任職省署第一科員）　　甬商張樹德與敵僑德人生逹所開利康公司股欵糾葛經高等廳判令張某償還該敵僑洋四千五百餘元張不服提起上告昨由大理院决定仍照原判執行　　齊省長昨午後三時出轅拜賀二師張師長喬遷之喜并順道往謁伍旅長及憲兵陳司令官通志局蔣提調警廳沿途加派雙崗彈壓閒人 
[南京快信]  
　　朱總代表擬請李督赴滬贊助和議以便居間疏通各方面意見　　李督昨電中央請嚴電陳樹藩許蘭洲劉鎮華等實行停戰以免和議另生枝節　　中央忽又電李督請轉電陜西南軍勿進兵免起衝突張瑞璣准今日下午六時乘車北上　　軍民兩長决定拒絶米糧開禁連日米價每擔已跌落五角　　張季直現亦主張不開米禁聞昨有電致軍民兩長表示意見　　寗垣各圑體昨聨電中央請廢高徐順濟鐵路條約　　國民制憲倡導會已移滬景耀月昨由寗乘津浦車北上　　張紹曾日前赴滬聞今日晚車將來寗　　李督派何重勇赴奉張之銳赴豫公幹　　財部派姚贻慶來蘇催解丁漕並視察財政狀况　　齊省長委金鼎新充本署專核省欵辦事員　　省議會昨快函催促未到省各議員即日來省免誤會期錢議長鮑孫兩副長故已抵省　　兩淮運使段永彬日前因公北上昨日回寗謁各當道擬明日回揚　　軍署顧問白堅武前日回寗謁李督後卽於昨日晚車回滬　　駐滬交涉員陳貽範因病辭職軍民兩長昨去電慰留准給假半月以資調攝　　省署昨奉部電令查歐戰損失即日詳報　　江北各稅所比較短絀甚巨聞日内將有大批更動　　新國會三月一日開會蘇兩院議員王玉樹葛夢樸蔣士杰等均准今日下午乘車入京　　贛新國會議員邱果軒劉芓三昨過寗乘津浦車北上地方通信 
[蘇州]  
　　偵緝隊出巡吳縣偵緝隊向來駐紥城内俟有案件發生方始派出偵查温知事因近日各鄕匪警紛起陸警力薄防不勝防特與該隊潘國俊隊長議定將全體隊船駛往各鄕梭巡以資協助一面請水警廳於原駐汛地加撥槍划二條以厚實力而寒匪聞擬即日實行云　　公賣稅之增減問題蘇城第三區烟酒公賣局新任局長林西屏前日召集各分支棧經理諭令稅收照成案一律加征二成以資整頓各棧常以槽坊灶户本年停輟頗多紛擬減成并請派員調查後再定稅數以維商艱　　日領事參觀苗圃盤門内蜜蜂洞道立苗圃自設立以來成績斐然昨日上午駐蘇日本領事大久和義郎偕同某日人赴該圃參觀由管理員顔英焯招待一切并欵以茶點至十二時許始去 
[無錫]  
　　米價飛漲近情米市自入春以來因有弛禁出洋之議故已大爲活動日前滬上某米行代日商某洋行來錫辦去三十五車以致市面逐漸提高大有連漲不已之概兹聞該洋行又托某米商派人來錫添辦五十車在錫邑隆茂豐泰裕久禾等行採辦聞將常川駐錫收買昨市高糙粳售開五元七角較前又漲三角且後市尚有繼長增高之勢云 
[松江]  
　　籌備高小運動縣署三科主任科員縣視學勸學所長各勸學員各男女高小校長及各校男女體操敎員爲高小學校聨合運動會事於二十三日假座勸學所開聨合運動會籌備會上午通讀第三科員袁玉雨所草之運動規程並議定以陰曆四月初四日爲運動期先一日下午舉行預賽田徑賽暫定七種圑體運動各校以五節爲限如時間不敷至臨時再行節減午後公舉辦事員當舉定勸學所長張彬士爲會務主任第三科員袁玉雨爲技術主任勸學員倪汗忱爲文牘員縣視學倪伯英及第一第二兩高小校長錢魯詹楊繩武爲編輯員舉畢茶讌散會　　德廠開工有期城北泰和襪廠歷年營業甚盛去臘雖因貨欵不能收回不免稍受恐慌現經該廠各股東兩次開會後决定添本續辦已定二十六日召集女工聽候點名以便次日開工　　呈請限制家釀第四區菸酒公賣分棧因本區家釀過多致官酒銷數呆滯爰分呈公賣分局馮局長及李縣長請予限制兹經馮李會銜出示限制家釀數目每户不得逾百觔並须向公賣局納稅請照否則一概不准私自釀酒云 
[鎮江]  
　　揚中勸辦樹藝鎮屬揚中縣公署近因迭奉省令整頓農業廣興樹藝爰於日前將省公署所頒各種樹秧轉發本邑縣　　農會分别試種當由該會王會長遵照召集各市鄕會員擔任勸導使一般農民領種　　院令核滅政費丹徒縣倪知事昨奉省公署令開謂准國務院咨通令各省縣文武官署及行政機關於行政經費項下每項酌減若干以資挹注等語合令該知事遵照第一項公費應減百分之二十五第二項軍費應減百分之五第三項俸給應減百分之十五或二十不等第四項雜費應減百分之六以上各項減費辦法統限於三月一日起一律實行云　　遷移警區之争論鎮郡警察第四區在前清設於新河曹家花園附近光復後因小馬頭一帶與租界毘連常有華洋交涉工部局與警區接洽不便遵將該警區遷移江西會館現有木商鄭萬青以新河木行林立而警區遠隔一二里難以遥制前日特聨名公禀總局請將該警區仍遷至新河設立並願補助經費總局業經照准事爲小馬頭街董聞知以警區如果遷設新河應由木業完全擔任經費其小馬頭一帶商鋪慨不出捐亦擬據情禀請總局力争 
[揚州]  
　　第八中學五週紀念會二十二日爲第八中學五週紀念日該校木遵新曆故放陽曆年假舊曆元旦仍照常上課生徒無一告假者今於紀念日特行放假上午行慶祝禮其秩序有職員訓話生徒演說等項下午四時開演自編新劇二齣以爲餘興　　派員赴歐考查敎育江蘇敎育廳長符鼎升現以歐洲和議將次告終特派員五人赴歐考查彼邦敎育以備回國從事改良本埠第五師範學校長任孟閑亦與其列日昨敎育廳來文知照任君於六月内首途云 
[嘉興]  
　　公賣局長更迭第二區烟酒公賣局局長馮汝玠因收數比較短絀奉令更换張安泰接充等情已誌報端兹悉張局長已於前日履新視事對於分局司事曁四棚駐守巡船之有放棄責務者分别撤换更易並分飭所屬徵捐機關嚴查私運私銷不得徇縱　　學欵之艱窘嘉興城區國民學校經費向持縣稅爲大宗禾邑連年荒歉縣稅減折致學費無着由陸前自治委員按照收入減折支配各校藉資維持校長敎員多以桑梓關係咸盡義務枵腹從事已届兩載現自治委員金福田接事伊始對於各項事業頗資整頓各國民學校校長擬函請金委員籌集學欵以資補救聞金委員將籌巫卜捐補充　　四鄕天花盛行嘉興自入春以來西鄕一帶天花流行小兒傳染者十有八九有護不愼輙至殞命現已蔓延至城中本城普濟堂有鑒於此特設施種牛痘局裨城鄕居民之有小兒者咸往種痘以防天花之傳染局址設立於報忠寺每日限定百號爲度刻正佈置一切定於三月四日開局施種　　重行組織錢莊嘉興北門外自昇源源長兩錢莊先後倒閉後金融方面頗不活動致義成源來等號不能周轉宣告停閉塘灣街一帶市而頓形清淡兹有富商沈某擬籌集欵項將前年停閉之信亨莊重行組織日内即當開幕　　電燈宣告停火平湖電燈廠自成立以來各裝户咸稱便利營業頗發逹現因機器坍損致馬力不足燈光暗淡各裝户嘖有烦言該廠因欲修理電機於日前宣告停火商號均改用煤油燈該廠刻正雇匠修理機器俟工竣後即行開火云 
[紹興]  
　　永濟醫院大擴充餘姚上虞兩縣紳士於民國六年間在兩縣交界馬家堰地方集貲創設永濟醫院一所院中布置頗完備内外婦孺各科均由陳召恩醫生主任其産科一門另延女醫生主持鄕間婦女得此益形便利門診日有四五十起出診亦日有數起去冬因院舍不敷分布又在附近汪家堰地方購置民田十數畝請上海某國工程師繪成圖樣業已飭匠興築不日即可落成一切布置聞仿美國某大醫院形式應添外科器械亦已直接向外洋定購云 
[杭州]  
　　財廳質問金融評議會財政廳張廳長於昨日函致杭縣金融評議會云杭報錢市行情欄内載有甬匯升四圓字樣究竟所載之數是否屬實此項滙水是否係本年開市以後擬定以運滙水脚爲標準有無其他作用曾否經金融評議會通過特函逹台端務希尅日查明見復　　江浙會剿太湖梟匪邇來江浙交界太湖之澱山湖泖港等處有大帮匪梟船隻出没浙蘇肆行搶刧爲害商旅實非淺鮮業由江蘇水警第二趙廳長飭派仁勇昭武兩巡艦並令第二四兩署長督率游緝隊師船三十艘前來會同浙省嚴必兜剿以保治安聞内河水警第三趙區長已抽調各隊巡船十六艘及第十四隊快船兩艘並禦武巡艦駛往會同協剿 
[安慶]  
　　津浦路警與縣知事之衝突滁縣張八嶺地方近有盜案經該縣童知事帶同衛兵數名由縣搭乘津浦車西行登車倉卒未及購票迨稽查向其索票時童遂據情以告該稽查謂童有意朦混即令補票童已遵章照補而童之衛兵與車務員忽生衝突漸至用武該路警察出而干涉童復加阻止乃已事後該站長歸罪於童據情報告車站總稽查處謂童有意違章並指揮衛兵毆傷詀中夫役等語請其向童交涉旋經總稽查處電省公署查辦刻聞省署已飭令該知事將雙方衝突情形明白答復以憑核辦云　　南岸柴船失愼日前省城雨雪連綿柴價飛漲城外各柴棚俱已售罄有某船户積薪一船泊於南岸正將到埠出售忽因午炊失愼將積薪燃着勢成燎原船户幸以身免惟有四五齡之幼子臥於艙中竟爲火化云 
[漢口]  
　　消防會議漢口各圑聨合會消防股長韓君瑞廷於本月二十日在小董家苍自治會開會到會者四十餘人先獎給各圑消防員徽章一（銀質）報告日前花樓後街自治會與清和會争水門互相衝突事議定將來各圑會所宜安電話一遇火警自然鹽通以免隣會到塲之歧異各圑惟防員切不可以未成年或資格不符之人充數若此規定將來自無救火衝突之事云 
[廣州]  
　　文昌宫决定拆毁市政公所函覆學宫明倫堂易學清等函云前奉台函以本公所開關馬路不宜毁及宫牆循誦再三曷勝欽佩祗以地址未經勘定裁答稍稽歉仄何似當即派員速行履勘除路線所經文昌宫迤北一帶外凡關於孔廟莊嚴之地斷不使損及亳末至於祠宇學校碑誌亦必刻意經營妥爲修建現經規書就緒敬爲諸公詳言之查本公所規定路線須統籌全城局勢現由大西門經惠愛街至大東門爲老城東西幹路其老新城南北線大馬路須有四五條方利交通府學東街一條尤應先事經營蓋省城人烟稠密廛市鱗比採擇路缐必以烟户較少位置適中之地爲最佳且必有易闢之路先成然後續闢他路方可免行人擁擠府學東街爲老城東南隅適中之路南接軍械局萬壽宫以逹新城基馬路北通惠愛街所經之地祗文昌宫東偏迤北之仰高祠名宦祠及敎忠學堂之操塲商舍距明倫堂孝弟祠固遠距聖殿兩廡尤遠所圈用民房則祗東街北頭舖屋之數間而已民居少則遷拆之煩可以減輕是爲便民一經拆缷即成康莊大道無須多延建築時日是爲成功速現在小路興築需欵浩繁本公所經費不充同時並舉自應力求撙節府學東街馬路純用公地圈用民房無多是可省費反復籌商老城東南隅南北馬路實以府學東街爲最適宜議者或謂宜改在府學西街然與雙門底正中馬路相接太近不適於用或又谓宜改在番愚直街然遷拆太甚所拆民居甚多兹雖就文昌宫經過而孔廟並未損及半磗片瓦東便沿馬路之牆仍照式建築塗以紅色廟貌巍然宫牆如故儘寛尊慮現並定在學宫内之晚霞園添建兩層樓房上層爲敎忠學生宿舍下層爲附屬高等小學堂另在學宫西偏再建前後兩進祠宇後進爲仰高祠前進爲名宦祠所有碑記坊表均敬愼保存是不獨對於孔廟毫未摧殘即各祠宇亦並未湮没實於尊崇聖敎整飭市政兩無妨碍即希察閱俯予贊同楊永泰　魏邦屏謹啓 
[濟南]  
　　勞之常專辦河務河務局長兼津浦路副局長勞之常奉中央令以山東河務旣經改組應專責成將其鐵路兼差開去另任俞人鳳接充已於日前在天津交替矣　　傳領票氏近來東臨剿匪各軍搜獲被架票民計二百餘人均解送行轅經張督派員抄送各難民姓名住址計夏津籍者六十三名禹城箱者四十五名聊城籍者五十一名平原籍者三十八名荏平籍者二十七名已分送各該縣知事傳令票户保領云雜評一 
[破壞和議（邠）]  
　　和會方開陜事忽復棘手渴望和平之人民不得不爲和議前途悲觀或且有和議决裂戰端復啓之揣測此誠非我人所願聞然證以岑西林之通電殊不敢爲絶對的否認也　　謂當局不欲和歟似未必然惟當局而外自有不欲和者在固無疑之事實也彼將何以逹其不欲和之目的乎幾經擘畫而决出於攻陜攻陜而得陜而和議不破彼得逹其一部分之目的因攻陜而破和議彼則逹其全部目的矣彼固以破壞和議爲指歸而以攻陜爲手段者我知主持和議者當不玉至入其彀中　　雖然我不能無疑於當局焉當局亦知有不欲和者在其旁歟謂不知耶度不至是誠知之矣亦當自審其趨旨之向背何以利害之異同何如然而彼不欲和者之所爲當局不加禁阻豈惟不禁阻且從而爲之隐諱焉辯護焉不卹代之受過焉是則謂當局爲欲和者我亦不敢絶對是認也　　或曰所謂當局者固在不欲和者攰制中耳是說也固亦意中事要未得充分之證實不足以求諒於國人也 
 
 
 

Page 8

 
 
   
 
 

Page 9

 
 
   
 
 

Page 10

 
 
南方議和代有之一 
劉君光烈肖像 
　　劉光烈字亞休四川仁壽縣人曾任上海留美預備學校敎務長新加坡國民日報記者民國元年任蜀軍政府總務處處長二年爲四川第五師參謀五年爲四川省公署顧問重慶鎮守使署參謀七年爲四川政務廳廳長此次南北議和任爲南方代表之一本埠新聞 
[和議中之談話會與審查會]  
　　平和通信社消息今晨（二十五日　談話會仍議陜西及軍事外交兩事唐總代表發言　謂接于右任君十六日來函云北軍連日向我陣　猛攻不已如再無切實辦法則和議决裂咎有所歸且陜戰不了余等雖全體辭職亦將不足謝陜民云朱總代表謂此事已屢次電争不得要領殊爲焦灼現唯有再打一電請政府嚴重訓令陳樹藩等依據停戰辦法五條認眞辦理如有違背情事當加以極嚴之懲戒處分嗣由朱總代表報告謂接二十三日東京電朝日新聞載稱現當國際聨盟未成立以前日本内閣深覺前此對華政策有須改正變更者所有與中國締結密約及參戰借欵均一律似有廢止及停交之意已經外務省陸軍省磋商交由日本外交調查委員會商議方針等語朱言日本方面態度旣已變更宜趁此時機速將軍事外交議一結束唐甚以爲然其結果决定由雙方總代表各電北京速提密約全案宣示並中止參戰借欵觀此數日和議形勢雖難題層見迭出幾至停頓而考察内容南北代表日益融洽凡南代表所提出之宣布軍事密約停止參戰借欵及陜西湖南等問題北代表皆予以充分之贊同頗有南北一致行動之觀若能常保持此種態度則凡國家根本大問題皆不難循序解决惟北京政府態度頗形暗昧陜西戰事經雙方代表屢電力争仍復置若罔聞軍事密約及參戰借欵幾爲國内外衆失之的日本且漸的轉圜之勢乃猶逆意孤行把持壟斷大局之黑暗與和議之光明適成一反例故和議雖可樂觀而大局趨勢仍不能不抱悲觀也今日下午開審查會審查湘省災民撫恤請願案大致認爲張敬堯貪暴驕横殘民以逞非先撤去湘督之職不足以蘇湘民困苦至於湘省各屬哀鴻遍野歷刧堪悲可由平和會議公推大員前往辦理賑濟及種種善後事宜云聨合通信社消息和平會議原定每星期一三五　　開正式會議二四六開談話會昨日星期二之談話會無甚可紀惟得外電有日本已决定不續交參戰借欵一千七百萬之信故雙方總代表電逹東海請利用此時機廢止中日軍事協定云昨代表談話會席中北方代有有稍快人意之表示南代表對於陜西問題向北代表質問究竟有無辦法北代表慨然應曰（倘政府不能命令陜省官吏遵照李督勘電辦法實行停戰則我等必全體辭職以謝國人）　　戊午編譯社消息二月二十五日星期二爲談話會南北代表所談要項約略如左（一）陜西問題唐總代表詢朱北京有無回電朱答尚未接到唐謂北方旣云十三日以後負責何以十三日以後尚有戰事以此欺騙安有和議之可言南方代表惟有辭職付諸公論而已朱亦云北京政府於陜事依違不决北方代表亦無辦法亦惟有辭職一道云云（二）中日軍事秘約問題據朱桂莘氏報告頃得京電此約可望廢止（三）參戰借欵問題朱報告一千七百萬元借欵可望停付　　另一消息云北京十三日宣布陜西停戰命令後前日南代表接到三原于總司令十六日來函稱陳軍進攻日益猛烈昨要接十七日函稱東路戰争益烈昨日代表談話會遂有極重要之辯論昨晨開會李代表述膺首起報告陜西戰事實况後聲言如下李君曰北代表前聲明十三日以後完全負停戰責任然今已證明不惟並未停戰且更進攻日烈所謂負責者究從何負起如何負法此事有兩點須注意者第一戰與和爲絶對不並容之事自北方去冬下停戰令後陜西獨日在戰争中以至今日及本月十三宣布停戰然北京威令猶不能行平和會議僅用空電争持渺無效力南北代表苟欲維持平和會議則勢不能不别籌解决之法第二南方將士目下非常憤激各方面俱有電報告不迅圖解决恐因陜西之事一變而爲南北之新戰争故陜西問題實關於大局之安危以此二點平和會議對於此事實負有重大責任前日唐總代表提出停戰之保障兩事曰免陳樹藩曰撤北軍至今已證明除實行此兩事外再無可令停戰之方法而舍即日停戰外别無維持和平會議之方法應請北代表注意唐總代表繼言李君之言完全正確朱君前數日明言負責此不過官樣文章事已至此豈空言所能補救並言及彼對陳事之種種困難情形及平和會議之危險末言若不能停戰南代表十一人只有辭職缷肩然今之問題全國停戰陜獨用兵人民陷於水深火熱之中此種責任非僅辭職所了云云北代表某發言大意須待查明情形始能定辦法李代表述膺駁詰謂有此的確之報告何待再查若俟張瑞璣到後再問消息則此半月以内之責任問誰能負言至此朱總代表詢問辦法南代表乃聲請要求北京即日下正式之嚴厲命令勒令停戰查出誰不遵命即行懲辦撤免又請嚴令勿扣三原與滬上往來電報北代表對此兩事之討論結果已表同意施愚君更力言此爲平和會議全體之責任不論是非曲直要之有和即不能有戰若戰不能停則此二十一代表當然俱須辭職云云談話會大概情形如此　　兩代表昨午開會就陜西問題作最後之研究卒决定自今日起專議陜西問題及國防軍事非陜事解决絶不進行他案再着北京兩三日内情形如何另定最後方針云　　中孚通信社消息二十五日爲談話日期上午由唐紹儀報告希望取消參戰軍之理由并謂此間日總領轉述東京政府亦有廢止根據軍事協定發生之參戰借欵及購械契約之意復將檢帶二十三日日本報紙揭載與日總領所述相似之論調一段就議席上指與朱總代表閱看朱答以參戰軍三師編配甚完全不能取消祗能商參戰事宜終了後結束辦法結果唐逕電中央請求取消朱亦另電轉逹唐意午後開審查會談話會（一）公債案審查談話大致南胡劉兩代表主停止發行北吳王兩代表辯論不能停止理由雙方所談均單簡（二）湘人請願案審查談話首由南代表彭允彛主載撤主客各軍北代表方樞則謂泛言主客二字太無標準是以湘籍軍爲主軍非湘籍軍皆客軍乎抑以湘省軍事長官所部爲主軍非是則皆客軍乎且主客軍皆裁撤湘中治安究誰負責母寗分裁撤爲二事撤者是撤外來之軍裁者是裁本省之軍撤者盡撤而裁者可不全裁南代表章士釗駁云信如所議外來之軍雖好亦在所必撤（隐指吳佩孚兵隊）本省之軍雖壞亦可以不裁（隐指張敬堯兵隊）某以爲裁撤兵隊猶屬治標治本之法非易督（即撤换張敬堯） 
不可方樞又謂現在爲湘計宜先治法而後治人蓋法的問題祗在講求利害而人的問題則有愛憎易啓争執且以人的問題诠湘西則有三鎮守使一馮玉祥二王正雅三卿衡而湘東地大原有岳州鎮守使今則無之軍政長官且參錯如此無怪軍隊之蕪雜也似宜以裁與撤之辦法責成張敬堯張敬堯而能了之甚善否則再及人的問題分爲兩截似亦不遲章士釗復云張敬堯即姑置不論而其軍隊實無一可用者方樞謂是不盡然張原祗有第七師該師爲田樹勲所統向駐寶慶未聞寶慶有騷擾之事（彭允彛聞此言認爲不錯） 
惟張後添之四旅倉猝編成不知如何耳不得謂張軍皆不可用也末由章彭承認雙方再互籌妥善易行之法於翌日續商　　唐總代表所接粤桂電廣東來電云唐總代表鑒文電備悉公於東日就職至爲欣慰此次和議關係重大誠如尊論所云惟我若不愼易墮奸謀務望堅持護法决心弗稍退讓以無負我全國人民鄭重付託之意倘北庭怙惡不悛卽至决裂世界自有公評取佈腹心諸希亮察林森叩哿武鳴來電云唐總代表鑒其密寒電誦悉和議已有端緒諸事賴公主持承示兩事極扼主要鄙意均表贊同卽請力持正義積極進行爲盼榮廷皓印 
[五族平和會代表抵滬]  
　　北次國内和議開始之前李蘇督本主請第三者參與和議聞曾分電各圑體請派代表與會北京五族平和會接電後蒙古方面推奈曼親王及貝子貝勒等四人西藏方面推扎薩克喇嘛兩人及國會議員江贊桑布南下現奈親王等七人已偕内務部員洪百鈞於二十二日抵滬庽孟淵旅館旋見兩方代表會議時不取公開主義故奈親王第七人順道於昨日往普渡游玩關不日即須回滬云 
[和平聨合會各省代表姓氏]  
　　各省敎育總會曁各省總商會省議會等三大圑體合組全國和平聨合會成立以來各省代表已先後到滬兹將姓氏調查錄左吕逵光（武昌商會）劉濬清（京兆敎育會）孫仲英（商會聨合會）張耀曾（雲南商會）馬隣翼（回敎俱進會）張培紀（京兆敎育會）彭兆璜（湖南省議會）帕勒塔（蒙古王公聨合會）胡元倓（湖南敎育會）周九齡（江西敎育會）陳鶚（福建商敎兩會）蘇珠克圖巴圖爾（蒙古王公聨合會）高登鱸福建省議會）章桂陞（北京敎育會）江贊桑布（西藏）張繼宗（陜商會）柴春霖（甘敎育會）羅桑班覺（西藏）張崇基（陜敎育會）金朝樞（成都商會）王乃康（蠡縣商會）張警堂（鳳翔商會）毓善（满族會）沈敦和（上海商會）謝石欽（湖北敎育會）彭解（内蒙古）聞蘭亭（上海商會凌雲（遷安商會）黃玉（内蒙古）穆湘瑶（上海商會）該會幹事部職員如下　　黃恩隆（總務科）梁純仁（交際科）吕均（會計科）張玉崑（會計科）金體乾（文牘科）萬福華（庶務科）（總代表）張紹曾張耀曾 
[民議聨合會茶話會紀事]  
　　民議聨合會於昨二十五日午後開茶話會計論進行方針到會者爲謝復初朱菱奚崔通約陳蔚秋聶允文第五十餘人於四時開會由主席朱菱溪宣告第一議案（谢復初提議下二案同）應推選代表分謁南北代表陳述意見案經衆贊成即公推朱菱溪謝復初爲代表衆亦贊成次述第二案開會日期及地點案經衆討論咸以本本會員日多须擇寛廣地點開大會結果决定俟地點擇妥後再訂開會日期又述第三案修訂本會章程案當由提議人逐條說明理由畢聶允文主張交付審查會崔通約贊成主席表决付審查逐由主席指定李谷生崔通約陳蔚秋聶允文四人爲審查員付表决無異議卽通過繼而朱君提起臨時動議謂現在和平會議已開陜西仍有戰事本會應設法懇求停戰以維和局經衆贊成由本會代表晤北代表時懇切要求轉電中央又次謝君報告本日在和平聨合會時曾告以現時關於和議機關甚多完全爲人民圑體將來對於時局之主張各機關须爲一致之行動云云旋由朱主席起立詳述國家與人民之關係於現在時局之危機本會之責任各條并希望本會會員附於鐵路問題詳細研究云云末由李谷生宣述意見書畢乃散會 
[永久和平會所接廣東覆電]  
　　永久和平會接吳景濓褚輔成由粤來電云上海國民策進永久和平會劉艮生先生鑒讀齊電痛陳日使恫愒破壞和平及國際密約每爲戰争媒介尤爲我國内亂起因至理名言洞見癓結無任欽佩滬上爲輿論集中之地内外具瞻仍希貴會連絡各界積極進行請南北代表列爲議題不但以後政府不得與外國訂立密約卽前此種種中日密約必須一概廢除庶幾永久和平有所保障我國歷年來病國喪權之恥得以剪滌是則貴會之光民國之幸也此復吳景濓褚輔成養叩 
[安徽同鄕集商皖事]  
　　南北和議開始各省人士羣起謀地方幸福安徽省紳耆多人新自皖來會同旅滬同鄕研究皖事昨日在某處開會當卽决議各項問題循序着手進行矣 
[流行症傳染漸多]  
　　本埠近日發生一種時症初起時熱度驟高喉徽痛略帶咳嗽緩三四日即漸平復患者初以外人居多今華人患者亦甚衆大概屬於與外人日接近之人尚幸不十分劇烈云 
[協約國官民開會紀]  
　　二十四晚本埠協约國人民集議於南京路議事廳提出關於德人苛待戰俘與中國遣送敵僑之議案主席爲英總領事法磊斯君法比意俄美日巴西諸國官員與遣送敵僑事務局會辦蔡廷幹君及工部局總董丕爾斯君等皆列席於演壇到會者約二千五百人由主席報告開會宗旨第一議案由英人薛姆斯君提出略謂德國荼毒戰俘殘忍已極文明國人聞之莫不髮指而受苛諸人允宜悼惜本會特懇主席以本會之請求轉致各國代表請各政府以文明國處分公共罪犯之常法予破壞文化者以應得之懲戒第二議案由英人白克爾君提出略謂中政府放逐敵僑一舉本會表示贊成並希望在華敵僑概行遣送回國無一寛免非至協約國議定之時期不許復入中國本會懇主席轉知各協約國領事各電本國公使以便通告中政府此兩議案旋由大衆一致通過英比法總領事等各有演說 
[關於遣送敵僑之消息]  
　　放洋日期將有變更遣送敵僑回國之期部定三月七號實行放洋早誌前報兹悉遣送局因轉瞬期届各處來滬敵僑尚不能準期到滬且英船改裝艙位亦不能如期竣工故三月七號之期或有變更云　　改設敵僑待船所敵僑待船所業經規定四處現同濟醫工學校之第四所因法人主張拍賣正在交涉未便附設故已决定改設日暉橋之日暉織呢廠内合計各處容積普益習藝所之第一所可容敵僑七百餘人羣學會之第三所可容一百二十人大旅社之第二所可容一百七十人已經縣署與該旅社主商定租用每天租價四十四元以一個月爲期並委李堯欽徐顯庭黃詠裳爲該所管理昨已布置就緒至第三所亦派定熊育衡唐廉辦理云　　各省敵僑陸續來滬滬杭路局昨接上虞縣代電稱有德僑文飽德一名帶眷屬一口小孩二人行李十四件又德僑羅德一名行李五件俱於二十七日由百官船乘早班車起程至寗波下車轉搭輪船赴滬該局接電後當即轉報總局查照云又接交通部電以准察哈爾田都統電有敵僑一名現派警官繙官各一員警兵四名於二十四日張家口護送至豐台至天津由天津至浦口再由寗乘車赴滬并已備函交護送員林泊友隨站投遞請分飭知照除分電各路外請爲查照云云該局亦即轉報總局查照奉天送來敵僑十五人并護送兵士二十九人行李五十五件於前日（二十四日）由京奉津浦鐵路轉滬寗鐵路南京車站之第十號火車來滬於滬寗鐵路北站特開專車於晚間九時開出駛抵滬杭路南車站時已十時許當由該護兵信淞滬警察一併前往押送普益習藝所候船所聞此項敵僑係奉天領事衙門之官吏故派護兵比前次本滬之敵僑爲多又有敵僑十人護兵十三人隨帶行李五十一件於昨日由津浦鐵路乘三號車南下約今日（二十六日）可抵上海北車站仍由滬寗鐵路開駛專車運抵南站押送滬杭路局昨接交通部電令略云現有北京德奥男女敵僑二百五十人隨帶行李并護兵百人已於本月二十五日由京起行應即預備車輛妥爲照料當經該路局長飭車務處預備頭等客車三輛二等客車三輛三等客車二輛以便届時開駛專車之用滬寗杭甬路局又接部電略云查有天津德奥租界共有男女敵僑八百人并行李二百餘噸並由該處飭派護兵三百人約於今日（即二十五日）離津應即預備車輛載運妥爲照料此項敵僑今晚亦可抵滬 
　　部派專員護送敵僑遣送敵僑事務局昨接北京内務部電開遣送敵僑船隻現經議定酌派中國人員隨往照料查行廖世功曁其同行之劉文彬徐位蕭繼榮黃默陶劉曾元羅懷等七員堪以派往經本部委任爲視察員以資照料除函請外交部知照領袖公使外合亟電逹接洽應需艙位若干俟該員等到滬後商承辦理再該員等並携帶家眷一人女三人并閉内務部養叩　　護送軍警帶械問題遣送敵僑事務局督會辦昨以護送敵僑之軍警經過租界必須請照始准携帶槍械但所請有期問之照諸多不便特商由領袖比總領事薛福德轉知法總巡施美德給發長期執照七紙俾發给各該護送軍警備帶　　密查敵僑隐匿財産淞滬警察廳長徐輔洲近接江蘇辦理敵國僑民財産事務分局函開奉總局長令開各處敵僑回國時所有不動産俱歸該管地方官廳查明接收管理在案現當開辦之際應嚴查該敵僑有無假他國人名義隐匿以及向有華人合股營業之財産等項亟須限日飭屬查明各該管區域境内有無前項情事迅即見復以憑核辦等因徐廳長立即通傳所屬各區署所警正警佐等遵照趕緊密查限日呈復　　添委敵僑財産局職員保管敵僑財産局成立旬日事務殷繁近自交涉署兼差人員陳世光秦銘直吳葆誼楊念祖等相繼辭差後辦公祗有陸守經余沅趙崧邵樹華沈竹孫等均一人而兼數事難免顧此失彼王副局長恐誤要公昨特添委會丈局長曾勉濟科員王榮光趙之鏡相助進行 
[貨物運美減費之正式宣布]  
　　大陸報云自滬至美國西部海濱之水脚减輕一節已於昨日正式宣布雜貨每噸自美金洋三十元减至二十元置於甲板之貨每噸自二十元減至十元其實行期乃在二月十七日 
[太古在歐商輪均將回滬]  
　　英商太古公司商輪於歐戰期内調赴前敵効用者計逹二十餘艘現歐戰告終該輪缷職來滬者計有德安直隸九江鎮江寗波镇安漳州等七輪業已恢復原狀照常插班勞業聞尚有岳州漢陽杭州甘肅雲南湖南宜昌四川廣西張家口等十餘艘約於四五兩月可以陸續到滬一般碼頭小工得此消息莫不喜形於色 
[江寛案續訊紀（續昨）]  
　　楚材艦撞沉江寛船案二十四日續訊情形其前半已誌昨報兹再續紀於下穆律師駁詰瓜得賣司陳長國問方才所供有無更變答没有問你當班可有鎮江開駛答有之問鎮江開船如何開法答因對直岸灘須掉頭問鎮江開駛何方向答匯司脫少四問到南京或九江蕪湖何方向答不知問你看燈表何用答祇知長江應走之向道問交班瓜得賣司有未知照答知照問你交班下去有無知照答忘記問何以接班曉得知照交班忘記知照答接班時因尚未發生事故問何以到記得八點少三分交班答在鋪内講過問幾時講過答不能記問在何處答在漢口問鋪内有多少人答很多均是中國人問你可將姓名冩出答不能冩字問你須說一人出來俾可傳到堂作證答公會人多記不出問一個人多不能講答是問你所記得的向道是否有人呌你答没有問橋上有幾個瓜得賣司答有二個領江二個問自從你接班放二聲後有無人出舵房答没有問接班時何方向答燒夫司哈夫司問你將舵轉到何處答燒好罷會司燒問此語一定確實的答是問有聽見入槍答在舵房聽不出問畢堂上命江寛船水手頭目戴豐泰上堂由招商局律師馬斯德問做何職答水手頭目問在何處做答在江寛船問在招商局做幾年答十年問碰船時在何方答在船頭上問你船到何處答在沈家磯問你看見有船否答有一船問江寛在何處答在美孚下頭問有無看見他船答祗看見一白燈問江寛船有無信號答放二聲問聽見他船有聲否答祗聽見一聲問隔幾時答祗一歇歇問一直走還是改方向答改左手問對面一聲後你船有信號否答又二聲後來遂碰了問碰之前有無聲答曾放三聲問對面無聲答其時甚快問看見否答看見的問如何碰法答彼船對直碰來問有無帮救答無問你聽見放槍否答聽見的問你在何處答在風車上問放槍的何船答兵船問你往何處逃答穿救命及泅水問槍聲何時來的答碰船時問如何碰法須將碰時情形說出訊至此穆律師起立請堂上注意馬斯德律師詢證多是指引證人請記錄馬答辯此種攻擊全是延誤公堂時間穆又謂請堂上命該證將碰船情形用兩形似船之模型依照原碰情形擺出以資研究云 
[組織中華實業銀公司]  
　　有某鉅宦等糾集華僑及日美兩國實業家合組銀公司基本金規定五千萬設總公司於上海各埠設分公司專做各種實業取名中華實業銀公司業經聘請前大清銀行總辦事羅焕章爲總理故羅辭去烟酒公賣局長之後即將銀公司籌劃組織已租前德華銀行舊址爲營業所一俟妥洽即當開幕並聞公賣局單照科長周梯雲亦隨羅襄辦一切昨已具呈辭職云 
[總商會組織商品調查部]  
　　上海總商會旁隙地興建之商品陳列所業已動工建築兹聞該會生辦嚴漁三由豫省來函云本會各部份職員雖經佈置全集惟尚少調查部名義將來商品陳列所工程告竣開幕後必需調查員及編輯各種說明等類以上兩部份早有提議之决心乃本會限於經濟迄未實行現當趕爲組織以重會務等情聞該會於今届第三期常會時曾經提議當衆公决舉定書記長爲調查部主任其編輯員四人由本會書記兼任云 
[烟酒聨合會請阻借欵書]  
　　中國烟酒聨合會昨日致南北和平會議唐朱兩代表請願書云爲請願事烟酒借欵屢次發生疊經呼號至今抱痛誠以公賣苛稅獨及華商外貨暢銷國貨日滯同爲消耗而稅則不平操縱乖方已屬政成自殺設再抵押則稅權入於外人太阿倒授任彼把持華烟華酒盡歸淘汰全國數十萬工商以烟酒爲營業者命脈立斷矣今閱報載北京政府又擬以烟酒嵗收抵借鉅欵兩業惶急萬狀查約法規定凡國家稅法及國庫有負擔之契约須經國會議决方可施行曩年公賣牌照等稅以命令行之旣未文國會議决現時借欵重提亦未得國會同意當然不能認爲有效况連年兩業困於苛稅疊經各省各舉代表到京請願於民國六年經國會議决廢除今延不履行反以抵押增人民非法負擔絶全國兩業生計事之不平莫甚於此現在和平已在開議世界共享大同而我業獨連困阨同屬人民定蒙矜恤貴代表爲南北人民總代表和平公正民生仰賴除逕電大總統總理懇予取消期議外理合向貴會議提起請願伏冀俯念法治民命轉電政府取消斯議迫切陳詞無任屏營待命之至謹呈 
[沈知事詳報最近米價]  
　　米糧弛禁問題發生後滬上紳商學各界以民食攸關紛紛函電京省请仍嚴禁出口江蘇齊省長財政廳長乃飭上海縣沈知事查明近時滬上米價數目詳細具復候核在案前日沈知事已將近日一星期來每日米價造明清册分别詳報各上台核辦矣 
[省令嚴緝行剌丁寶銓兇手]  
　　江蘇省長公署訓令各道道尹警察廳長縣知事文云案據淮安紳商農學各界周鈞田毓璠等電稱前山西巡撫一衡甫先生於本月九日在滬被匪攔路槍擊身故闔邑入士聞此凶耗憤恨同深且其親老子幼慘難言喻謹合辭仰懇轉飭嚴緝正兇務獲究辦以雪奇冤而伸國法不勝惶迫叩禱之至並據朱紹文函請嚴緝各等情到署據此查此案前據上海縣沈知事電經飭緝兇匪在案兹據前情合亟通令仰速一體上緊嚴緝該兇匪務獲解究母延切切此令 
[趙丕臣恢復自由]  
　　前充雲南交涉員之趙丕臣於前年奉部委調赴四川任所道出上海時於行李内抄出烟土一千數百兩案發後由稅司解送審檢廳判决四等有期徒刑二年六個月並罰金三百元兹已期满由趙措繳罰金到廳得以恢復自由矣 
[水警來滬緝盜]  
　　水警第三專署近偵悉行刦奉賢東嚴家橋某姓家值 
 
 
 

Page 11

 
 
洋一千數百元之金銀衣飾及行刦川沙西市鎮魏鴻發米店現洋三百元小洋一千數百角並刀傷店夥等案内盜匪竄匿徐家匯西港口爰特派警探陳坤林等帶同眼線來滬偵緝前日在西港口捕獲匪船一只内有盜匪曹得由楊錦庭余小阿四高長壽某甲某乙並曹妻馬氏及一子一女計男女大小共九名口並起出快槍二枝子彈六排手槍一枝刀三柄又贜物大小皮箱四隻内貯綢皮單夾衣一百餘件當將人贜一併押解第三專署歸　訊核 
[駁船遭風傾覆之慘劇]  
　　昨日上午有駁船一只裝載白煤於浦江中由南往北駛至十六舗北江天码頭附近時適風浪交作舟子支持不住全船傾覆在船三人皆落水當經隣舟駛近施救將二船夥救起得慶更生惟某甲一名溺斃撈屍無着旋經水巡捕查悉復告梅捕頭諭令查開該船主着赶緊打撈屍身俟撈獲後得核 
[軍械附屬品免稅之解釋]  
　　淞滬護軍使署前日接陸軍部咨開案准稅務處咨開查民國三年間關稅改良委員會提議官用外洋货物材料一律徵稅一案經國務會議議决除軍用槍砲及子彈無庸徵稅外其餘各項均應一律抽稅等因歷經各關遵辦在案惟原案係概括之規定至於槍砲子彈之附屬品應徵應免則本未聲明因而購用此項附屬品之軍事機關時有與關員解釋各異發生誤會之處本處現將原案用意加以引伸俾關員有所遵循定爲嗣後凡軍事機關由外洋購用此項附屬品確爲槍砲子彈上所必需而不能移作他用者應予免稅放行此外仍當一律抽稅以符原案各軍事機關購用此項附屬品亦應先期開單知照本處以便隨案行知經過各關自不致有阻滯之虞除分行外咨行查照辦理等因合亟咨請轉致各軍事機關遵辦等因盧護軍使昨已分令所屬遵照矣 
[禁阻兵士吸紙烟]  
　　陸軍第十師步兵二十旅旅長榮道一現爲整備軍容起見發起禁阻所部軍官士兵吸紙捲烟昨已通令所屬遵照矣 
[青年會消息]  
　　四川路青年會定於二月二十七號（星期四）晚八時特映最近實事上海焚土影片按烟患流毒中華垂百餘年一旦毅然消毁豈非快事此次所焚之土有千二百餘箱以每箱二萬兩計之共銀二千四百餘萬兩可謂鉅矣但當時焚燬手續複雜更非人人所能閱看若觀此影片宛似身歷其境吾人無不欲先覩爲快也（入場劵每人二角男女一律）再星期日（三月二號）午後五時英文演講會請前駐滬監理會敎士裴恒君演說（華工在法之眞相及其關係）裴君在華工中任青年會事業二年有餘兹由法來滬小作勾留即須回法又該會附設之聖經學校本學期仍由鈕立卿主持添聘敎員增加課目中西文齊備學費一概不取定今晚（二十六號）七時開學 
[友鄰會年會消息]  
　　北四川路横浜橋北及鄰近居民所設之友鄰會會於本月二十二晚舉行年會到會者男女約四十人此外有貧兒學校學生約五十人開會時由馮釗光牧師祈禱吳柏蘭女士　　獨奏主席鄺富灼君報告去年經過情形稱六年耶蘇聖誔貧兒同樂大會到七百兒童七年兩處同時舉行到一千兒童今年將於三處舉行使一千五百兒童得與同樂之會主席並謂二年來費吳生夫人對於此事贊助最力今已長逝深爲悼惜該會初擬創一乞兒學校然乞兒父母索資每兒每日三角始允送其子弟入學故現在校中學生均來自貧苦勞働之家非乞兒也該會去年曾舉行衛生演講數次今年擬繼續舉辦又爲店舗生徒無力入學者設一夜校現有學生三十人一概不收學費並將懷恩堂隔壁空地闢爲運動塲使男女兒童可以遊戲男童由青年會童子部遣人指導女童則將由女青年會體育學校派人敎導該會創始未久成效卓著今年且將舉辦他種社會事業爲鄰近居民謀幸福今年舉定之職員會長鄺富灼君副會長樂靈生君書記李培恩君會計李登輝夫人當晚並有梅華銓夫人獨唱林瑞芳女士鋼琴獨奏日備有影戲茶點以娱來賓云 
[工界勵志會之歡迎會]  
　　前日（二十三號）商務印書餣工界青年勵志會假寶山路之正風新劇社開第六次歡迎新會員會首由會長鮑　甲報告略謂該會係商務印書館辦事人員之公餘研究所專謀發展工藝非俱樂部之可比開創迄今八載第一年會員數十人會所數楹規模至爲簡單近年來逐漸發逹至今年會員增至千餘人會所在洋房四幛進步不可言遲今後復當磧極進行現刊之工藝雜誌將擴充籍幅增富内容並擬創辦工界博覽會以直接僱工藝之進步云該會拳術課由黎惠生敎練是日各課員一一獻藝所演爲套拳節拳八卦刀五虎鎗逹　劍等其中最足動觀者歐惟陳　馥之羣羊棍任彭年張定安之單刀串銷一時掌聲如潮復有精武會寗竹亭之客串醉溜膛再連演九節鞭一段寗君在場約一時許神色泰然拳衛畢合串舊　烏盆計最後演歌劇後調鴛鴦演四時許而畢演畢散會　日來賓多至一千六百餘人云 
[麵業公會更選職員之展期]  
　　麵業公會岐秀堂公所所設之久安内河保險公司現届週年期满照章更選職員定於本月二十五日開會舉行等情已誌報端昨日届時經會長趙茂華沈春江等到會嗣以人數未能到齊無從表决又報告一切手續亦未齊備定展期舉行另行訂明開會再行通告云 
[關於褒揚節孝忠義之公文]  
　　上海縣公署昨令各市鄕經董文云案據上海市經董陸文麓呈稱吾邑徵訪節烈忠義孝弟之事向由洒掃局司月推舉一人董理春事改革以來此事久廢如仍恢復舊觀則酒掃局限於一隅不能遍及各鄕徵訪恐有未周應請訓令各市鄕經董辦事處附設一徵訪局即以經董主其任並選擇數人爲義務徵訪員遇有合於褒揚條例者一經徵訪到局即由經董復查呈請褒揚是否有當統祈訓示祗遵等情到署據經指令照准在案兹特照刊修正褒揚條例及施行細則令發該經董即便查照辦理此令　　又訓令上海市經董云案奉江蘇省長公署訓令内開案　　務部咨開准咨開上海縣知事呈據上海市經董呈稱現任浙江甌海道尹函稱浙省各縣節孝祠春秋致祭奉省署通令次第恢復蘇省似可援例恢復地方舊有節孝祠祀典並請爲忠義名宦鄕賢等祠一律舉行致祭等情是否可行請察核見復等因到部查節孝名宦鄕賢等祠祭祀民國並未舉行前禮制餣規定均俟地方功德祠成立再行彚入奉祀所稱浙省恢復各縣節孝祠祀典本部並未接有該省陳報無案可稽惟功德祠一時未能成立所有節孝等祠凡舊列祀典者應准暫由地方士紳自行致祭以昭風勸而協輿情相應咨復查照轉行可也等因准此查此案前據該知事來呈當經咨請内務部察核並指令在案兹准前因合行令仰該知事即便遵照辦理此令等因到署奉此查此案前奉省長指令案經轉行在案兹奉前因合行令仰該經董遵照此令 
[朦收烟酒牌照稅案之近訊]  
　　本埠烟酒兩商被前認稅人顧元蔡預收本年春季牌照稅欵經新認商陳傑呈請省局勒限清理在案現顧元基因被各商催理甚迫即央人一再向陳措商業已調停妥貼允即派員詳查所收與所報數目是否符合以憑考核故前昨兩日由新認商派征收員持册分向被征各店逐户核對並令基蓋圖章携回查考俟核對清晰缼給正式牌照始允顧脫離關係云 
[朱陽平因病逝世]  
　　昨晨有服破舊軍裝形似散兵之安徽人朱陽平病倒於山東路經老閘捕房九百八十三號華捕查見車送醫院至下午病重身死由院通知捕房派捕前往將屍送入斐倫路騐屍所候今日報請公廨核示 
[契稅旺收知事獲獎]  
　　上海縣沈知事以整頓七年分契稅旺收之數呈報財政廳昨接財廳指令云呈册均悉查該縣六年分契稅收至六萬餘元比較近八年最旺之數溢出二萬元以上由於逐年未稅之契悉數催查投稅七年分僅恃當年成立之契則稅收自難再比六年度之盛該縣七年份全年尚收入銀五萬八千八百餘元雖比六年分少收千餘元而較之六年分請獎案内開列近八年最旺之三萬八千二百餘元仍溢出二萬元以上其溢出之故尤較六年分查　逐年未稅之契因而旺收者爲難所稱稅契處主任夏慶堂勤奮詢堪嘉許該知事督理有方亦屬著有勞勲仰候呈請核獎用酬有功而資鼓舞 
[崗警却賄獲獎]  
　　黃包車夫江四林與放車入徐幹臣及在逃積竊汪和尚二麻子等在法租界小東門外陸家石橋舊址東兆康烟紙店深夜挖門進内串竊得銅元六十七千車至華界被十六崗警察張德和查見協同替班警潘均發拘解第一區警察署申送警廳司法科訊究已紀昨報兹聞趙署長因崗警張德和對於竊犯行賄拒不受納情殊可嘉昨特分别紀功外並再賞給張警洋一元潘警五角候詳請徐廳長獎勵 
[舞弊賬洋理清了案]  
　　在山東地方開設某烟紙店之周寶山前延愛倫律師爲代表至法公堂控司賬吳驥才舞弊洋二千三百七十八元責令交　詎人即逃來上海經原告得悉來申尋見請求訊追詰之被告吳驥才供認舞弊請求寛限料理中西官判吳交保限一個月料理在案昨又届限傳訊原告律師聲稱被告已托人向原告如數料理清楚請求銷案中西官判准予將案注銷 
[駁船夥要求增加工資]  
　　日商三井洋行所雇駁船共有二十餘艘船夥計　六十餘類多居於浦東沿浦一帶現該船夥等以各項貨物昻貴駁船水脚早經增加惟吾儕工資僅自二元至七元不等實難糊口特於昨日邀集全體船帮中人在爛泥渡第一樓茶館内公同議决向各船目（即跑碼頭者）要求增加工資三成藉以維持生計如不逹到目的將另謀生計云云惟各船目只允酌加二成以致雙方尚未解决 
[無賴持刀行兇]  
　　無賴高根生王阿根張金堂等日前在法租界小東門外大街不知因何與王福林争　高等以利刃向王猛戳一下旋由巡捕到來將高等三人拘獲連同受傷人一併帶入捕房飭將受傷人送往醫院當治昨日光將高等解送法公堂請究先據捕頭上堂襄明前情中西官判一併還押候原告傷痊再行核辦 
[盤柩無照之被扣]  
　　南滙縣商人余某之子年十二嵗向在滬上某校肆業前日因病而亡當經該校函告乃父前來棺殮當晚余將屍棺附搭航船載回故里甫至白蓮涇港爲軍警資見上前詰問並無執照恐有别情放船先行將屍棺押留候示昨日上午余不得已返滬即投官廳禀求放行 
[私收賬銀化用之押儆]  
　　美商愼昌洋行在公共公廨刑事科控式老夫甬人徐進　於去年九月十一號向恒豐紗廠私收賬銀二千八百四十兩零七錢九分挾資逃匿杭州等情由廨出票備文派令老閘捕房特别機關探目李星福前往將徐移提來滬解經公堂訊押在案昨晨又由捕房將徐解廨復訊先由原告西人投案訴明被告私收賬銀脫逃請爲訊究質之被告徐進鏞供稱所收恒豐之賬銀後至杭州飲酒宿娼化川現祗剩洋五百十三元存　杭州某照相店内是實關讞員得供商之美丁副領事以徐監守自盜罪已成立判禁錮西牢一年以敵並函致浙江軍署稽查處請將該犯存欵洋五百十三元移吊到廨核辦 
[科罰大批賭徒]  
　　鞋匠許五正前晚糾同姚晋卿劉之季程柏順徐貴卿王阿貴李重正王春生王阿福張仁元王三才楊金林金其儀顧榮生戴金生王小弟顧阿義謝耀川陳學秀等三十三人在西上林街十號門牌屋内聚賭抽頭被老閘捕房捕頭開立根訪管率同十五號九十五號等西探密維將許等一千人拿獲連同赌具帶入捕房諭着許管押姚晉卿等各存洋五元保出昨晨由廨傳訊先由捕頭上堂禀明拘拿各賭徒情形詰之許五正供在法租界開設鞋店因手中拮据故邀入賭博以抽頭獲利求宥中西官得供以許不應聚賭違章判罰洋五十元充公無洋改押二月姚晉卿等三十三人不到保洋一併充公賭具銷燬 
[陳秀貞控訴得直]  
　　婦人陳秀貞延朱斯芾律師在公共公廨控梁文川不將分派之産業交給執管等情由廨傳訊被告不到諭令原告登報通知候核在案兹經登報期满被告仍未到案故於前日原告代表律師投案陳明案情要求缺席判决並據原告陳秀貞供稱被告係我已經離異之丈夫不將所分之産給我執管是以控告等語而被告之代表律師到堂聲稱梁文　因患病不能到案原告呈案證據被告尚未認明是否親筆簽字請爲明察王襄讞得供商之美丁副領事以被告屢傳不到判歸原告得直 
[妓院幼女准姑領去]  
　　貴州路五號門牌雉妓院内妓傭朱朱氏因容留十二嵗女兒朱翠金在内住宿被補查見以其違章一併帶入捕房解由公共公堂訊判翠金暫留濟良所朱氏押候再核在案昨由官媒將氏解訊據婦人袁徐氏投稱家住蘇州翠金於三嵗時憑媒許配我之第四子金榮爲室後被其母携領來滬住居法界有庚帖呈察並延律師到堂請求給領中西官得供會商之下判朱翠金准交其姑袁徐氏具結領去朱氏姑念在押多日從寛開釋 
[姣夫婦互控互罰]  
　　曹桂寶前延巴和律師爲代表至法公堂控姘婦潘汪氏捲逃而汪氏亦延逹商律師反控桂實虐待該氏並將氏之螟蛉女兒春英帶至伊弟所開妓院内爲娼各等情中西官判候再核在案昨又届限傳訊先據巴和律師稱潘汪氏捲逃原告飾物仍請訊究被告誣控桂寶虐待應請訊斷逹商律師稱桂實控氏捲逃已蒙堂上判决母庸再行辯論汪氏實被桂實虐待桂寶並登報毁壞被告名譽請求併究曹桂寶稱汪氏螟蛉女兒春英係民人出洋買來請求堂上准予發堂等語潘汪氏稱女兒實由婦人在蘇州買來有買身契爲憑呈鑒中西讞員會商之下判原告不應登報毁壞被告名譽着罰洋五元充公被告不應誣指原告私開妓院着罰洋兩元充公完案 
[小販投河遇救後之安插]  
　　甬人施阿福因失竊銀洋無資謀生於前日至虹口乍浦路橋投河圖盡被一千三百八十四號華捕查見將施救起帶入捕房昨送公共公堂請示據供向做小生意度日此次因被摸袋賊將身畔資本洋十元竊去以後無錢經營滬上又無親戚是以投河自盡云云中西官得供判候函送寗波同鄕會安插 
[女工領取工資無着之吵閙]  
　　前日下午有　絲女工多人向閘北光復路寶華絲廠（即小烟囱）領取所存工資無着大肆鼓噪與廠中人爲難當由崗巡歸報四區張警正立飭陳巡官率警彈壓始各散去張君以女工等貧困已甚諭令該廠速行給發以免滋事 
[私帶烟土者兩人]  
　　湖北人吳大林昨晨携帶行李等件擬乘滬寗火車動身正在購票間當爲巡警見其形色有異詰其何往吳言語支吾遂在吳之行李中抄出紅土一只連吳押送五區警署轉送地方檢察廳訊辦又尤明釗私帶烟土四兩八錢亦擬乘坐滬寗火車前往内地圖消當爲巡警查獲連尤押送到區移送地檢廳訊究 
[合賣鴉片之破獲]  
　　浦東陸家行鄕民陶永茂近與婦人沈李氏合股在該鄕私設洋烟燈吃爲該管警察資悉於昨前往將陶與該氏一併拘獲抄出烟具數十件併解東溝縣警察第六分所當經李分所長略詰一過備函將人證轉送地方廳下午經檢察官提案預審之下判陶與該氏分别收押候究烟證存案 
[茶館主聚賭罰鍰]  
　　東嘉興路四百五十三號門牌某茶館主江北人陸四因容留茶客在内聚賭被一千二百九十三號華捕查見將賭具帶入捕房禀明捕頭請廨出單於昨將陸傳至公共公堂經中西官訊明判陸罚洋十元充公賭具銷燬 
[苦力聚賭薄罰]  
　　浦東陸家嘴淞滬游巡第四隊杜隊長訪悉該處各小茶肆近日賭風大熾嚴飭長警四出查禁旋在該處崇明小茶館内拘獲聚賭抽頭之顧東郎連同賭徒朱來茂吳有節張永龍宋克寶王新章陳金武陳洲等八名拘解三區警署曾署長姑念若輩均係苦力中人從寛各罰洋一元以儆賭具銷燬 
[控搶金圈證據不足]  
　　紹興婦人俞胡氏甬婦姚張氏偕女孩俞阿雲姚秀英指控住居武昌路之粤婦關陸氏在百頓路弄内及武昌路攫取金圈各一隻等情由捕將關陸氏拘解公共公堂訊判押查在案昨晨由廨復訊即據原告俞胡氏偕女阿雲投訴被告將其女兒耳上之金圈攫取逃逸情形繼由姚姜氏訴明被搶狀况質之被告關陸氏延律師到堂代辯並稱原告所控各節毫無證據請爲將案註銷俞襄讞得供商之美領思君以原告證據不足判令將案註銷被告開釋 
[竊賊禁押半年]  
　　甬人李財餘先後至元芳路東洋公司碼頭怡生和生隆和襄陽丸南陽丸等各輪船上行竊某西人日本人及華人胡月慶等花銅板油衣冷熱表等各物被包探查獲昨解公共公堂經中西官訊實判李押西牢半年以儆 
[扒手禁押兩月]  
　　竊賊杜木卿日前潛至法新租界摸竊石松亭身畔皮夾内銀洋圖逸當被石察破上前追捕適有包探王榮生到來帮同拘獲連同原贜一併帶入捕房昨解法公堂請究先據原告禀明摸竊情形詰之杜供認摸竊不諱中西官判押西牢二月以儆贜給原告領去 
[冒領銀洋各押一月]  
　　南京路美豐銀行指控向在共舞臺戲園爲跑龍套之天津人陳阿坤姜阿來頭將竊來之支單一紙冒領洋二百五十元等情昨晨由探王松泉西探堯克將陳姜兩人拘解公共公堂經中西官訊實判各押西牢一月以儆 
[道尹公署批示兩則]  
　　沈子雲呈爲刦物殺人案關命盜請嚴令該縣緝獲律究由　呈悉候訓令松江縣知事飭警嚴密勒緝此案贜賊務獲究辦　　崇明縣紳士嚴師孟呈爲違令擱案請移轉管轄由呈悉請求移轉管轄事屬司法範圍應向上級審判機關依法聲請非本道尹所能指定惟本案因何延未審判殊屬違廷候令崇明縣知事迅速傳集秉公判决具報 
[誌謝]  
　　商務印書館昨贈第一百七十八期英語週刊一册謝謝來件 
[崑崙國貨公司通信處爲徵求國貨 
　　様本携赴南洋事致國貨維持會 
書]  
　　國貨維持會大執事鈞鑒謹啓者兹因南洋華僑吳世榮黃敗青王養吾等組織崑崙國貨公司於檳楖嶼期將内國製造之貨物輪出海外以挽利權而擴實業刻正積極進行將次成立特於上海設立通信處并委託同人等徵求货樣傳訪周咨以備遴擇採購兹事體大於僑商實業國民生計關係匪輕非羣策羣力未易圖功夙仰貴會熱心提　國貨登高一呼響廳必衆爲特函懇代爲通告滬上各大商家將自製出品之貨樣惠賜若干得携赴南洋一經公司認爲合用即當批購人家運往海外直接爲商家推廣銷路間接爲祖國開濬利源諒亦貴會所極端贊許而樂予劻襄者也除山謝碧田先生介紹　處代表榮君前來接洽外專肅佈逹虔　公安崑崙國貨公司通信處同人謹啓再同人等於三月三號乘英國郵船起程如蒙各店惠賜貨樣務乞於三月二號以前送下庶不愆誤至該項貨樣是否山貴會代收或逕送敝處統祈裁酌又啓通信處在本埠小南門省立第一商業學校實習商唐勤信堂雜評二 
[湖南問題（庸）]  
　　湖南善後問題和平會議中今已正式討論矣以湘民受禍之深而南北代表意見又日趨於融洽此問題之圓满解决自在吾人意料之中所不可知者北方當局之誠意耳　　陜西事件南北代表對於停戰不嘗意見一致乎北方當局又不嘗聲明業已實行乎據京報中消息政府且電駐外各使聲明陜西停戰已久而陜中消息傳來戰事依然劇烈南北代表一致之議决固無如何也况乎停戰猶是單純問題而善後則千端萬緒非北京當局持之以决心則會議所表决者猶是空文安有效力可望張敬堯與陳樹藩固伯仲之問耳安望其能服從公議也哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（二十三）] [  一之]  
　　諸云一知已彼百戰百勝此不徒談兵學者常凛此義即其他一切事物亦莫不利害相同苟或一知半解而以武斷出之未有不致極大之禍患也人恒於崇拜外國過甚者加以一洋迷之號記者竊謂名號間之出入尚屬不尼掛齒獨其所受利害影響則似乎生死存亡其間不容以髮耳　　就其最近最顯者言如衣食住三者我國之與歐美彼此絶不相同而各有千百年相沿之積習也若未詳悉兩方面之利弊損益而遽以一時之好奇心就一二人之武斷以事改革則未有不蹈伊索寓言中烏鴉故事之覆轍也世界萬物固各有其天然之色鴉本純黑不能强使之爲白也雖終日投水中亦不能滌除其黑徒因過勞以自速其死耳人賴衣食住三者而生生而爲人又足操縱萬有豈其自謀之拙竟有儕於無識之鴉省者歟就衣而言最足訾議者莫如我國女子之服裝當記者遊美時西友每見我國時裝女子之畫圖莫不頓呈不满之色因其不裙而袴上下適成一橄欖形也惟梅蘭芳所飾黛玉葬花小影長裙貼地满灑自如頗足以徵我國古代之文明西友得之往往不忍遽釋諸手此外若婦女時報中所載當代各名女士及文明婚禮之人物亦頗足爲外人所稱許以其中不乏卓然自樹識周中外之人一切設施尚能獨具隻眼退之不至陡俗浮沈進之亦尼以開風氣之先者也若彼醉心西俗而又　能稍諳西方之内情者往往分一身爲數截上綴蝶　則東洋之頭也下履革靴則西洋之足也中截不中不西則更令人有服妖之歎世界萬國之女服斷無怪誕不經如我中國最見流行之時裝矣記者昔讀歐洲發行之某雜誌曾以華婦日婦西婦之小影各一同時並列於報端而加以幾何學上之說明曰世界女裝之美者大抵可畫等腰三角形以表示之其頂角之度數必視其兩底角爲小歐美日本婦人莫不有裙試以三角形線加諸其上雖角度有大小之不同而皆合此三角形式之公例惟彼中國女裝獨出常例之外而絶鮮美術之感想云云嗚呼此誠足爲中國女界惜矣更有進者西方女子從無有不裙而外出者著袴僅在臨睡時袴於美國女子猶褻衣也安有於廣衆中公然以褻衣相見者乎故我中國之女服在最近之二十年間實可謂之裂冠毁冕顛例一切而不恤也然其受外人之鄙視則有不堪設想者焉其最不相謀者美國女子雖寒季亦袒臂露胸身加大衣一襲即可冒寒外出故其不畏寒目亦若禀諸天賦我國女子高領長袖舍頭而外莫不衣扣重重然如去秋大疫之時有入醫院養疴者西醫不察竟亦令其效法西洋女子之盡去内衣袒胸薄被臨窗而受風焉我國人士之不察西俗所由來而誤用西法以戕身者此亦其一端也言之滋可痛已老申報 
[記西人賽力（見光緒元年十一月初七日）]  
　　前報錄西人角力一事日昨下午一點鐘後諸西人經齊聚於跑馬場其門前樹立五色之旗並有樂工十二人於中奏樂内有一西人似總理其事者先則編竹爲籬周圍約八百四十尺西人乃並駕齊騙竭力奔遂其贏者聞爲新泰興行之寫字名曰亨培繼則有三四人各衣短衣在場稳步計到八圈一年老者似力不能勝矣至十一圈又去一人其贏者聞即爲英臬憲之子名白朗姆者賭跑畢又共賭跳一躍計有五尺半蓋有横术作磅樣也終則賽球自此至彼約有三百尺之遠球擲空際亦約有二百尺高勝者名姓則未詢悉嗣又以鐵球相賽計重十六鎊一手擎起望空遥擲諸人不過二丈路光景惟一人則有三十尺也在後又各跑三百步勝者曰令治然是時已四點半鐘矣祗以天時寒冷故華人觀者不過數十人即西人亦僅得一百餘人耳 
新拾遣 
[述美國女警察（下）] [  繼志]  
　　（譚大陸報珂氏原著） 
　　其父乃一車匠以技術精良工作殊忙家居時間因以極少内助力殷而其妻竟短命死蓋已二年矣遺但兒二遂失護持渠之言曰余二子長名喬奇即此是也幼呼勞勃甫離　褓吾妻死後余以勞勃年稚乏人看護寄養他家喬奇則年已九嵅使伴余而居喬奇某日之時間在學校讀書居多惟散學後至余回家前之間約二小時則任其邀游街市蓋吾等賃屋而居余須六句鐘後始畢事而喬奇則四句已散學也噫孰料不幸事即種因於此耶但吾妻已死勞勃已行年老龍鍾勢難獨居舍此外實無他法且吾又安忍使喬奇離吾他去以增吾悽凉之感當學校散課後此無知之喬奇與惡童爲伍徜徉街市遂行此盜竊之事有時在一星期前之某日一羣年事較長之兒童以洋一元使喬奇擊碎某店之玻璃窗而取其雪茄當喬奇在内米出之際警察忽至他兒如鳥獸散渠遂獨被執警察詰問其他兒童爲誰則喬奇惘然莫之答言至此已咽鳴不成聲余曰然則此後當若何老人曰此後苟蒙寛赦出獄余决不使喬奇獨居家中余决令喬奇他去矣老人正言時喬奇忽呼曰噫吾父吾父其聲悽楚不能卒聽余遂出耳際猶聞吾父吾父勿使喬奇他去之聲不絶也　　如上所述爲罕聞之事乎非也吾恐一日之中天下兒童之陷於此種之坑穽者實不知凡幾推其故則往往因其父母作工於工塲或養病於醫院或身處縲絏之中鞭長莫及致不能敎養其子女使然喬奇之爲盜竊事即其例也然喬奇與惡童遨遊街市已非一日苟有專司其事之女警察偵探於其後或可消患於無形而使喬奇爲一完全之童亦在意中也美國羅起司太地方公共治安官名海密爾東者嘗贊美某女警察之大有助力於地方治安此女警察受雇於地方專司偵察婦女之惡行從而勸導之糾正之使同歸於善爲目的其年俸計一千零八十元與男警察無異亦有與男警察同樣之憑　惟無顯然之號衣而已凡影戲園也客棧也跳舞塲也商店也以及足使青年婦女失足之地均爲該女警察縱跡所至之地其每日所費之精神之時間亦無非在此苟有青年婦女之將陷入於法者則奔告其家族而預設法救濟之是女警察者又何異一青年婦女共有之慈母乎而商店之誤雇不端婦女得女警察偵破因以免受其害者更將感激不遑矣又聖保爾城人民亦嘗證明女警察之爲助地方公益不少蓋事之爲男警察所不及知不能至者惟女警察是賴該城女警察所司之事除偵察青年婦女之舉動於公共塲所外又爲婦女旅行之引導者凡自鄕間初次來城之女子甫下車站即有此等女警察爲之指導講解若者不可犯若者宜留意是猶暗行者之忽得電光亦如盲人之驟獲導棒其功德爲何如試取聖保爾之日報讀之則女警察之盡職任於沿鐵路或大路之市鎮可以見其大概矣故即蟄居荒村之人罔不知女警察之爲助於旅行之婦女較之鐵路司事人與男警察相去實遠蓋婦女旅客之中有　盡者有　弱者有不慣出行者此等人精神衰頽行動多誤往往失去車票者有之迷失路途不知所措者有之以及少年女子年幼無知在在需人扶僵而均非男警察與鐵路司事人能力所及也由此而言女警察之責任繁重較之男警察有過無不及則選擇之難當在意中首先當决女警察之職事若何又使居民公認之之法若何然後愼擇一能稱厥職不虞隕越者之婦女當之此婦女之材能品質自以具有普通智識强健體格能衝風冒雪不畏寒暑者爲合格且須和平果决公正無私遇事優爲而能負責蓋男警察之難事女警察必堪任之而女警察之難事男警察不必盡能之此女警察之責行有重於男警察者即女警察之材能須優於男警察者矣蓋女警察之職務浩繁幾難枚舉凡家庭公園舞塲街市車站旅館以及衛生處所均爲其責任所及今試舉以此等合格婦女之考試當選者必殊少而薪俸斷不能不從豐也故美國各城市未曾解决此問題者尚多在中部之西某市之知事嘗因辯論之結米辭去女警察二人曰吾不知警察究有何用此其故非女警察之不可行實不得其人耳以雪加哥之巨鎮而女警察亦未見有十分效果殆亦以此故歟如市鎮之願雇用女警察者余極赞同之其初付以輕微之事待其稍稍諳練然後逐漸增其職務又選擇之始須愼之又慎苟被選者無如前述之材能品質則 
其債事也又何足怪總之女警察之需用於特别地方已無疑義數年以後美國各城市必將盛行此制度更推而行之世界吾當拭目俟之（终） 
雜錄 
[世界小新聞] [  舒炳臣譯美國共公週刋]  
　　中國現有鐵道之確數中國統計共有鐵路五千七百九十英里歸政府純有者三千七百九十三英里非純有者一千八百四十七英里餘一百五十英里係屬私有現尚在工作時間内　　硝酸鹽之弛禁美政府業已預算精磪自本年起决將硝酸鹽及硝酸銀供給一般可恃之需要者如農人及種花者等公定官價每噸美金十一元　　美國罹傷寒及肺炎疾者之调查自一千九百十八年正月起十二月十四止犯傷寒致死者統計共有六萬三千九百五十四人肺炎而死者計三萬八千七百六十三人各保險公司因此而損失共計美金三百萬元 
小說 
[滑稽家庭乳酪英國拿爾斯氏原著（三）] [  雄倡]  
　　囚聞言狀乃大驚而顫巡捕旣視密昔司作矜憫色復顧因作嚴厲色言曰喬汝今趣前汝縱欲自辯其非行竊亦復奚益此一塊之乳酪已足爲爾鐵據矣復廻面密昔司柏洛曰明晨若夫須自至官中爲證夫人挾之同來爲善迨密昔司寗家時咆勃已茶然據坐榻中似將復暈密昔司立以凉水噴灑其面已而咆勃張其目密昔司遂告以街中獲賊狀咆勃但微呻似肢體不勝其罷憊者密昔司乃扶之就榻二分鐘後咆勃復沈睡矣明晨囚遂面問官就鞫書記吏宣讀其罪狀畢囚忽不自承其罪满堂大駭巡捕旣爲證詞密昔司柏洛尤粉飾多辭證實其罪且泣且累述其夫暈狀欲以深文周内煆鍊其獄已而堂上傳宣咆勃自就庭質咆勃略視其妻與囚然甚憂慄問官言曰柏洛汝有何詞趣言之時囚面上哀懼之狀已觸咆勃之目咆勃亦覺其妻注視已身停睇不瞬咆勃少沈吟後乃出其音吐言曰堂上聽之是人無辜也問官駭曰無辜耶然則胡爲逮繫至是咆勃對曰是亦未得我諾非我意也一吏曰囚胡由得此乳酪汝堂能爲之剖析咆勃自覺爲其妻目光所懾頗形夷猶已乃言曰堂上聽之兹事戲也請爲諸公陳之吾妻於一禮拜前抽籖得乳酪一巨罐自是每餐必陳吾心厭之思欲一易顧吾妻乃不之聽言乳酪引鼠須立食之盡昨夕吾遇囚於俱樂部自言賦閒且餒死我憐之因與定策吾未就寢前留其厨下之窗不加扄鐍聽彼竊入將乳酪去如是則吾妻但知此乳酪已爲賊竊去如是而已非有他也密昔司聞言起言力摇其蔽陽之小　嚮其夫作恫喝狀嘶聲呼曰噫汝乃侈靡而善欺人哉二巡捕厲聲斥曰汝且静坐問官咸吃吃笑聚而密議裁判長者容色慘淡爲人深喜雅謔者也於是注目密昔司似加讉貴言曰密昔司柏洛吾曹意謂此事咎均在汝汝於若夫之所好恶宜稍顧惜此婦職也今此乳酪仍歸汝設汝仍决意令若夫分食者吾勸汝宜調以他美味而雜進之則得矣囚釋不治 
[自由談之自由談] [  不冷]  
　　馮有心爲憑段有人似假造字者若曰馮可惜無心耳不足憑也段可惜旁有人耳是以假也若能置馮以心去段旁之人則國是何至如今日哉右說字七 
 
 
 

Page 15

 
 
   
 
 

Page 16

 
 
   
 
