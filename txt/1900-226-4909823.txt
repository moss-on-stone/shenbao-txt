# 1900 - 226 - 4909823

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱　易知錄白紙價洋一元五角竹紙一元二角○潘頤福咸豐朝東華錄實洋一元三角○王益晉咸豐朝東華續錄實洋二元五角○左文襄公奏疏碼洋四元○隨圖三十六種實洋五元○刑案匯覽洋七元○景岳全書碼洋三元○賣治新書碼洋一元五角○繪圖三國濱義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗　錄碼洋六角○康熙字典碼洋二元八角○三家醫案碼洋三角○醫　　　碼洋三角○臨證指南碼洋一元五角○花月痕碼洋四角○徐　客遊記碼洋六角○永慶昇平碼洋三角○竹紙玉堂字彚碼洋二角○日本　志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閲微草堂五角諸君欲購者請移玉至三馬路申昌　　室或申報館帳房可也此佈 
[論聨軍入京事]  
　　義和拳匪以仇教爲名起事山左蔓延至順直各府縣政府誤信其有神奇之術不卽興師鵰剿星星之火遂至燎原迨至闌入京師益復目無法紀殺書記戕使臣焚教堂害教士各國痛心疾首義憤難平於是占砲臺陷郡治節節進取攻入京城其意蓋欲援救使臣剿平匪黨并得袒匪之人而甘心以故所過北倉楊村攻之甚力雖有華軍阻止然亦勢不能支日前西人由天津電致烟臺轉達上海云東西各國聨軍已於華歴本月十九日行抵北通州二十一日直薄京城在路時華軍略爲抵禦然亦不甚勇猛及抵京卽由東直門入在京各營並不與之鏖戰是以聨軍未及以槍砲從事各使皆獲安好此外官紳商賈則若存若亡一時尚難查悉云云執筆人閲竟不能不追原禍始歎息痛恨於袒匪誤國之人也夫拳匪之初起不過無賴之輩以邪術愚人使政府知爲亂萌火速痛剿安有今日之禍乃非但不剿之且縱容之致干犯衆怒一發難收宮寢震驚人民蹂躪師徒撓敗將成城下之盟嗚呼噫嘻果誰之咎耶鄙人前曾兩著論説勸各國停戰蓋早知兵連禍結必有今日之事故不憚唇焦舌敝冀各國顧全交誼而我國家亦得轉危爲安今者各國雖昌方並無奪取中國土地之意而兵力所及難保不玉石俱焚遥望神京杞憂非一日矣乃西人入京之後並未以槍砲從事又深幸各國之能克踐前言并聞滬上西人有言此次各國聨軍之往攻京城也無非以援救使臣剿平　匪爲宗旨則知本報所紀並未以槍砲從事一語西人固言而有信並無干犯朝廷之心或謂各國聨軍尙未入京現在互相傳述者皆得之西字報實係西人諱敗爲勝一面之辭斯説也雖愚而無識者輾轉傳揚而僕則未之敢信　不但入京之信已得有數日幾於通國皆知朋入京之期亦言之鑿鑿不似無稽讕語影響模糊總之以數强國攻一京城强弱　分安有不克者卽使華軍奮勇迎戰聨軍致有損傷然亦豈能與之持久鄙意聨軍多敗一陣則將來善後之事更難辦一層聨軍能早一日入京則和議亦可早成一日此一定之局也不然朝廷已授李傳相爲全權大臣與各國議和何以至今尚無眉目誠以各國之意非聨軍入京之後不肯與之互商耳彼以聨軍之敗爲幸者其心雖出於忠君愛國然亦嘗統時局而一籌之耶所願各國聨軍入京之後卽易干戈爲玉帛俾人民免於塗炭國家幸獲平安若過於苛求和議不能早成瞬息變故叢生不特非中國之福恐亦非各國之福也各國其亦計及於此而不爲已甚乎 
[廷寄恭錄]  
　　軍機大臣字寄六月初三日奉上諭李鴻章等奏奉諭暫行停還洋欵據實核計請旨遵行一摺據稱洋欵若停率動内地釐金亦碍華民生計轉於餉需有害京餉及北上諸軍餉項無從接濟等語初　停還洋欵原因湊濟軍需起見倘各海關如常收税内地釐金亦不短絀卽著照所奏仍照案按期解還歸欵用昭大信將此諭知户部并由六百里諭知袁世凱卽著該撫轉電李鴻章劉坤一等知之原摺堵抄給閲看欽此　軍機大臣字寄六月二十一日奉上諭各國開釁京津各軍尚皆可用惟聶士成一軍平日第講洋操臨敵爲洋教習所制以致未戰先潰委械授兵弁中有入洋教者甚至倒戈相向甘心從逆而其沿用洋裝洋號動猜疑自相鬥　誤國亡身實堪痛恨各路統兵大臣凡夙習洋操及用洋裝式洋口號者務卽悉數更換一律仍歸舊日兵制其中如有入教及私通洋人兵弁尤宜嚴加分别認眞淘　俾兵爲我用不以資敵將此由六百里通諭知之欽此 
拳匪亂起京師電信不通以致九陸綸言薄海未能恭誦右廷寄二道見於香港廣州諸日報爰敬謹錄弁報端其由何處得來非本館所能肊揣也至第二道間有闕文一俟覔得邸抄卽當逐一校補 
[不願離京]  
　　香港循環日報云上禮拜六日英國駐廣州領事官某君接到西歴八月六號卽華歴七月十二日英國使臣麥端那氏由京所發電音内開使署情形現在危極署中祗有十日之糧倘非救兵速來恐卽有屠戮之禍華官本願護送洋人赴天津小住惟各使鑒於從前德使之事實不敢行目下署中住有婦孺二百餘口同日美國領事官某君亦接美使由京來電言目下使署被圍大局極險木國人之斃於署中者已多至六十名傷者百餘名受病者亦甚衆然必竭力把守將來利害如何在所不計也至法使則用暗碼傳電回國略謂華官允護送各使至天津而各使皆不肯離京目下京中有洋人八百名口教民三千名口各國聨軍務宜迅速入京拯救云云但此係聨軍未入京時之事至目下則情形又不同矣 
[俄國出兵]  
　　香港循環日報譯東報云俄國欲調步兵五營砲兵十五隊車路工兵一隊赴滿洲以資戰守其車路工兵已有分隊乘西伯利亞火車向前途矣 
[軍需甚巨]  
　　香港循環日報云北方禍起英國由香港印度檄調大軍前往助戰并令醫船開往大沽以備調治受傷兵士祗就醫船費用計之現已支出英金七千零六磅此後每月約需六千磅至於營帳之運赴前敵者計至四歴上月二十一號止已值二萬二千磅騾馬車輛尚不在内可謂巨矣 
[飛船新製]  
　　香港循環日報云前者德國爵員攝皮連氏獨運巧思造一飛空氣船西歴七月一號曾經試騐未能行駛自如旋復細意研求妥爲更改翌日復試於符力杜力些芬城攝君携同遊客四人凌空直上飛行迅疾幾如列子御風直至嚴面士達城而止計程約三十五西里其船頗與呂宋烟相似中分十七格每格置一小氣球船之道尾有舵機兩副氣球之下距船首尾約百英尺置有二臺皆用鋁鎔製每臺置擔剌偏西尼活機一具可抵馬力十六匹每 
 
 

Page 2

 
 
機重八百一十二磅安置圓筒四個配以車輪每輪四葉以鋁製成每一點鐘時能行二十五西里按攝君係武員竭慮殫精逾三十年船始告竣德國政府擬俟試騐妥當卽仿此製造以備軍中窺視敵人 
[蕪亂卽平]  
　　蕪湖采訪友人云此間自得大通裕溪警信卽訛言四起幾如巿虎杯蛇加之各帮手藝中人多被匪人煽動如桴應鼓如磁引針推波助瀾致閭閻益爲驚駭本月十五六日倉皇遷徙者十有五六十七日更譁傳匪人大隊已至南鄉魯港鎭其先鋒有散伏通衢者定於本日之晚九點鐘時擄掠富紳搶劫道庫遂致合埠張皇失措終夜有聲徽寗池太廣道兼蕪湖關監督吳季卿觀察聞之飛請衡字營統領王副戎帶勇入署保護署外則令保衛練軍兩營重重防戍城廂内外更分兵逐節嚴巡自夜及明幸尚無恙十八日青皮地棍徜徉街巿忌憚全無有甲乙二匪徒乎携寳銀六錠向同和匯康等錢莊兌換洋銀錠上鏨有大通利和字樣莊夥估得一係贋鼎而其人並不自知顯係來歴不明者乃婉言謝却比緝捕線勇聞信而至則其人已不知所之是夜長江水師砲艇在昏黑中放哨拿獲匪類二名身帶洋槍及寳銀六錠欵卽日間兌錢者遂連贓解送道轅觀察飭發審局員劉子運大令蕪湖縣張筱珊大令會鞫一稱小人姓張名桂友一稱小人姓萬名啓盛詰以銀自何來則直認從大通劫得并稱事後隨同大股匪人竄至青陽突遇皖南馬隊及省中所派練軍迎頭痛擊殲殪同黨二百餘人小人等乘間逃至下游某處洲邊藏身蘆葦叢中忍飢竟日後遇裝運樹柴之小舟附載來此繫纜南岸火神廟後携銀入巿易錢又恐弋人四布網羅祗得買舟夜遁目下大夥尚在上遊守候小人等急須兌錢以發行糧至裕溪刼取水師營火藥軍裝者亦係小人等同黨觀察立卽遵照督憲新頒規例恭請大令派保衛衡字兩營弁勇擁至照壁之外斬首梟示並歴叙供詞内蓄意佈散謡言恐嚇居民使遷徙鄉間俾可中途截刼等詭謀出示曉諭民心始稍稍鎭定十九日傍晚距城二十餘里之南鄉白馬山有會匪數百餘人詭充香客擬黑夜上山揭竿而起城守營胡千戎訪悉急約會緝捕局統帶李葆林副戎保衛營統帶饒翼卿守戎帶勇前往偵探得實飛請調自皖南之精捷前營統帶某君添撥大隊分頭兠捕得獲匪黨七名押解道轅觀察仍飭劉張二大令會同道轅營務委員陳婁二叅軍研訊當兠捕時起獲僞印一方不知所刊何字手摺一扣則開列匪黨各喑號計四百九十餘輩悉皆蕪湖不法之徒其口供略稱郭懷松王中吳維西丁德愷唐一元等爲首結黨放票已非一朝此次嘯聚白馬山議悉衆往破南陵占據城池然後攻破宣城闌入太平府擄掠軍裝糧餉以便攻打蕪湖至所供各匪首中僅丁德愷一人已獲其餘皆爲漏網之魚及晚卽由李副戎將唐一元及拔翠軒茶館主傅姓之子拿獲旋又獲案中要犯數名二十一日觀察發下讞局逐一詰究隨復親提推勘均無異詞遂於午後三點鐘時先將丁唐傅等五犯駢誅懸首藁街以爲之儆未幾發出洋銀五百圓分犒在事出力各營勇至十八日之夜水師所獲張萬二匪於十九日梟斬後尚有起獲之寳銀五錠及錫製僞寳銀一錠悉數送交劉藎臣遊戎分賞在事弁勇旣而觀察又高懸賞格略謂有能將此案在逃最要之首犯郭懷松拿獲者賞洋銀三百圓拿獲王中卽王二先生吳給西卽吳爲喜者每名賞洋銀二百圓後復通飭地方文武營局各員弁一體密拿期在必獲聞郭係湖北某邑人年約三十餘面瘦而尖爲現寓蕪湖之兩江督標統帶陳由立軍門妻舅浪跡鳩江素行不法王二先生爲蕪湖已革劣生現朦捐佐雜聽鼓江寗日以騙賭爲生計者是日衡字營勇巡至長街瞥見一人身藏洋槍背負包袱向南疾走形色怱怱遂邀得同營三勇丁尾隨至浮橋突出擒獲搜其袱内果有匪人票布及東洋刀解送道轅詰之直認爲匪不諱並稱小人將往南陵約集黨中人尅期起事叩以其黨姓名則始終不肯吐露乃亦請令正法二十三日由魯港拿獲匪黨三名内有謝姓者叛證尤爲鑿鑿爰卽處以極刑二十四日之晚由縣獄提出所禁會匪二名駢誅於巿屈計旬日之間已斷送大好頭顱十有一顆治亂民用重典觀察及大令殆深得此申三昧者乎而蕪亂乃自此敉平矣 
[遵旨衛教]  
　　武昌采訪友人云湖廣總督張香濤制軍欽奉七月初八日諭旨以教民亦朝廷赤子本無畛域可分惟自拳教肇釁以來該教民等多抗拒官軍亦同叛逆自不能不嚴行剿辦第念其實係出於畏罪之心果能悔禍自新仍可網開一面各教民如有感悔投誠者卽不得槪行殺戮等因欽此當卽敬謹鈔錄徧貼通衢詎料愚民無知專喜造言生事見諭中有悔禍自新字樣遂逞其譸張之技散播流言妄謂朝旨勒令教民出教一倡百和衆論紛紜制軍恐肇禍端復會同湖北巡撫于次棠中丞剴切曉諭略謂悔罪自新一節係專指北方抗拒官軍之教民諭旨語意本極分明並無迫令各省教民槪行出教之語爾等切勿悞會以致多所猜疑云云似此曲意調和誠可謂苦心孤詣矣 
[教士抵漢]  
　　漢口訪事友人云泰西各國教士多有在中國内地建立教堂勸人入教者長安雖遠亦有若輩行蹤自北省拳匪肇事以來西人之傅教于陜西者多被彼處匪徒戕害目下祗存男女教士一十四名口幸經地方官沿途保護得於本月二十日安抵漢皋夏口廳同知陳少石司馬素以柔遠爲心于其至也立卽遴選役人妥送至各國領事官署有見者謂各教士流離瑣尾類皆狼狽不堪然虎口餘生雖可悲實亦可喜也 
[未免孟浪]  
　　揚州訪事友人來函云兩淮大小各缺叙補皆有定章若稍變通卽遭駁斥兹有候補大使沈鹺尹繼厚者忽以前此丁溪塲缺書吏舞弊將萬鹺尹賢鑫叙補似與例章不符應請更補等情繕禀赴運轅呈訴閲日運憲柯遜菴都轉卽牌示轅門曰查兩淮應補塲缺均照向章辦理非書吏所能擅專前萬賢鑫補授丁溪塲缺如果與例不符豈能由院達部由部核明奏奉諭旨准補之理至所稱坐補原缺或揷班叙補從未有如此辦法如該員心有不甘儘可請假離淮赴部遞禀聽候批示轉行可也一時見者咸謂鹺尹沈旣未能指出舞弊實據貿然遞禀以攻未免太覺孟浪矣 
[廣州西關巡警局規]  
　　前者廣州諸紳士募集巨貲參用泰西各國章程創設巡警局藉以警宼盜而安閭閻誠良　地兹閲博聞報錄載有諸紳所訂局規爰照錄之一開局凡三條一開局後由地方官刊送鈐記備用卽禀督撫憲照會司道府縣立案二紳士二十人俱不收薪水不支輿金不經手銀兩三總局設書啓二人以司筆墨長班二人茶房二人以供使令號房二人以收文件廚房一人火頭一人以備火食俱酌定工金務從省儉由公項支給○二捐租凡六條一遵中堂示諭每户抽租兩個月主客各半按頭尾季分繳其頭季之一個月租銀限半個月呈繳其尾季之一個月租銀限六個月清繳二所收西關房捐卽爲西關籌辦團防巡警的欵請免提撥三由總局刊户口册每册一百頁約如保甲門牌樣式每街分交值理一册大街二册卽由值理清查某向某店司事某人某向住屋屋主某人租數若干抑係自業逐户分塡一紙呈繳總局查核四所抽租銀照租簿數目爲據如係自置之鋪屋照鄰近租出之鋪屋比校爲允五横街小巷向與大街同廟者由大街值理查明註册六所捐房租原爲安靖地方保護商業起見不容隠匿抗阻倘有查出惟該街值理與該店客是問隠匿者罰銀五倍抗阻者由縣押催○三收銀凡七條一所捐租銀由每街值理催收先行存贮或分一次或分二三次彚交受育廣仁兩善堂收管由兩善堂給回收條乃爲憑據錯交别處是屬自悞仍行催繳二兩善堂所發收條註明街名店名銀數用善堂圖記交該店標貼門首三該街值理先行代收各鋪屋租銀卽書條標貼該街公所或標貼該街大廟門首俾昭核實西兩善堂收到各街房捐亦每條標貼本堂門首以便共覩五兩善堂每月應支營官勇丁口糧由營官備文清列數目支領六兩善堂收到各街房捐若干支出營官勇丁口糧若干總局費用若干由善堂刊刻徴信錄 
 
 

Page 3

 
 
分送各街庶昭大公而資信服七兩善堂收支繁瑣應請另雇司事一人專理此事工金由捐項支給此條由善堂酌定○四募勇凡十三條一西關一帶全由鄭軍門召募安勇以期聨絡一氣遇有警報遠近接援庶免地叚紛歧互相推諉二所募勇丁專爲保護西關起見應禀督撫憲存案槪免調撥三所募勇丁悉照鄭營口糧營規四所募勇丁須詳查籍貫以防三點三合等會匪混入五五百人爲一營設一營官百人設一哨官十人設一什長俱由鄭軍門派定六每月分班操演四次紳士營官俱到閲視稽查如新城河南各關俱已舉辦又通行會操一次七若有捉獲賊匪從重賞犒賞格另列一條八各勇俱用新式毛瑟快槍九勇丁巡街五人爲一小隊持槍者四人執鑼者一人十人爲一大隊什長統之持槍者九人執鑼者一人若遇盜賊卽行鳴鑼各街勇丁卽當齊出兠截遲誤者由營官究辦香港上海辦法大略如此十設駐街之勇由各街值理隨時傳喚稽查勤惰如有在外滋擾不遵約束者由值理一面通禀哨官一面稟知總局俾告營主更換十一每街派勇多少約以該街捐數多少爲定至横街小巷捐數小者當由大街統攝稍資挹注十二各街駐紥勇丁處所由各街自行覓地安頓十三設守隘之勇西關如流化橋彩虹橋西禪寺逢源觀音橋黄沙慶南坊等處均駐紥大隊勇丁以資扼守不過約舉數處容再詳查核定○五軍械凡三條一置買軍械由善堂公推妥人代購由房捐項下支發二火藥號衣旗幟燈籠等件或由善堂備辦或由營官自製列册到善堂領欵均由房捐項下支發三月中會操火藥等費亦由房捐項下支發○六暗查凡三條一設喑查公所雇暗查六十人頭目六人每日分布各處如港澳輪船碼頭油欄源昌各處客棧清平横街之類或有呼嘯成羣情形詭秘及携帶軍器滋事打架者卽行禀局稟官詳拿查辦二每日查訪各節當禀局由各紳察核大小輕重若有要件卽行函縣設法辦理消弭無形三遵照中堂示諭巡警章程各街均設立巡查勇保衛所有詳細條欵另行刊刻分布 
[巿面蕭條]  
　　南昌訪事友人云江西各屬近因讕語謡傳以致人心不靖錢店均收帳不放匯欵亦各止兌巿中百貨一律滯銷各鋪之虧空不支者層見疉出若再相持數月巿面恐更不堪矣 
[觀劇遭災]  
　　杭州訪事友人云本月某日好事者召集優伶在東街蕭王廟演劇酬神太平橋畔范姓婦將門反鍵散步往觀不隄防烟燈未熄以致火忽炎上延及蚊帳迨兩點鐘時遽爾冐穿屋頂鄰人窺見急入内救滅然已焚去房屋半間戲塲上驟聞警鑼諸人倉皇奔避致被軋顚仆者多至二十餘人内有四人受傷甚重是亦無妄之災也 
[傅相行轅紀事]  
　　昨晨奥國總領事某君赴行轅拜會直按察使周瀚如廉讠浩江蘇候補道沈觀察瑜内閣學士張燕謀閣學翼某省候補知縣張大令德球慶大令錫庚先後拜會禀見 
[印兵續到]  
　　英國水師提督西摩氏由香港電調印度孟買及谷爾甲兩埠兵士二千數百名來滬前日已由三輪船載到孟買兵九百餘名及馬數百四昨日清晨續到英國白色商船一艘名曰開能滿載谷爾甲兵八百餘人仍由虹口公和祥碼頭陸續登岸其人身材適中面色微黑頂留髮些微結一小辮頭戴黄色帽身穿黄色衣携有糧食軍火甚夥雇小車數十輛載至外虹口曠地暫駐 
[察視印兵]  
　　昨日午前上海縣主汪瑶誔大令命駕至餐虹口提籃橋左近印度兵駐紥處勘視一週然後鳴騶返署蓋將繪圖貼説申禀上峯也 
[大令騐屍]  
　　粤人劉如鸞前與袁瑞生股開雜貨行後因虧本閉歇袁遂另開一行劉疑袁有侵吞肥已情弊向之理論前月某日又往爭論被毆不受辱奔投浦江自盡幸由街巡捕援起旋以鬱鬱不驩致心疾其弟劉如秀投上海縣署控告縣主汪瑶誔大令訊究之下以劉如鸞語無倫次駕能取供暫發普育堂醫治昨晨堂董曹寄耘函致縣署以劉醫治無效刻已身死請卽臨騐大令披閲來函卽飭原差傳到屍弟劉如秀午刻命被赴堂旣升座堂丁朱景元地甲金茂同供劉如鸞進堂後背間又患毒瘡病勢漸重延至昨夜身死劉如秀供胞兄實被袁瑞生吞没股資往論頰辱且復毆傷今因傷發而死務求伸雪大令飭仵作騐得屍身並無傷痕令劉如秀將傷指出劉指背瘡痏爲傷大令怒命笞臀一百五十板掌惟二十下諭以查核原卷爾兄與袁瑞生理論到今已隔四十一日斷無因傷致命之理且屍已騐明毫無傷痕爾欲藉屍圖詐耶劉稱小的不敢匪無力棺殮耳大令飭具切結由堂中給棺收殮發壇暫厝騐畢回署己鐘鳴二下矣 
[獲知受賞]  
　　上月十八日著名流氓謝掌華在浦江中開槍擊傷舟人李顯華事後李奔投馬路工程局控訴旋經蘇松太兵備道余晉珊觀察訪札飭總辦程雨村大令勒限嚴緝未幾由水巡頭目陳向榮獲諸西南鄉押解至局大令立卽移解上海縣署一面申覆道轅觀察以陳緝捕得力特於前日賞給洋銀一百元 
[斥革劣甲]  
　　本城八铺地甲陸福遇事生風聲名狼藉邇爲上海縣主汪瑶誔大令查悉特于昨日出示斥革永遠不准化名復充是亦懲一儆百之意也 
[犯夜免懲]  
　　前晚三鼓後奉檄稽查匪類保護教堂之朱森庭明府率領差勇往南巿各叚巡綽一周旣而二十三七鋪巡防局委員成雨村二尹督同勇甲巡至南巿陸家浜左近見有沈金生者衣衫藍縷偃臥街頭因命提至輿前略訊數語姑念貿易中人從寛免究著地甲帶去妥爲安置無任出外爲非 
[劣徒被責]  
　　前日本邑提右營水師哨弁吳君春發遣兵丁胡子圻至賴義馬頭合興樹行購取木料與學徒吳某論價不合遽爾扭毆胡回訴哨弁哨弁遂將情告知二十三七鋪巡防局委員盛雨村二尹二尹令地甲傳吳研訊以其不應因細故與人鬥毆著責手心二十下以示薄懲 
[上海縣署瑣案]  
　　前者某藥材行主徐關元虧欠各錢莊銀兩經各莊主投縣控請訊追縣主汪瑶庭大令庭訊之餘飭將徐收押待質所迄今數月未繳分文前晚大令提案研訊徐供刻下小的已央人理處求再寛限日期大令怒其挺押不繳命責二百板徐哀求得免大令子限半月先繳銀七百五十兩如再玩延定士嚴比○六月二十四日之晚小東門内義和洋貨店火起殃及鄰居數十家羣疑其有心縱火圖賠保險銀因聨名禀請提究大令准之飭提義和執事人李巖楷管押前晚升堂研訊李供小的與店主陳湘波均係嘉定縣人店主向住客堂之後被災前十餘日已回嘉定原籍是夜實因客堂中保險燈墜地以致火勢飛揚適旁有各貨隔壁又係貨棧以致蔓延不可收拾事後外間謡言縱火小的斷乎不敢且店中資本生財計共八千兩房屋二千兩夥友十四人衣物合計一千五百兩是以保火險銀一萬一千五百兩求鑒大令曰爾等雖不敢縱火然以旣保火險不免疏忽實屬咎無可辭况被災各鄰不保險者甚多無從賠補爾係禍首反得償銀一萬一千餘兩無怪人心不平紛紛控訐今著爾邀洋貨董事公議將所得保險銀如數分給延燒各户以昭公允爾可願否李唯唯遵諭大令飭交差帶出協同洋貨董事議明作何分派據實稟覆聽候核示 
[南巿捕房紀事]  
　　前日鄉民唐桂生在南巿十六鋪橋左近馬路中與人因事爭毆有小流氓顧阿新者突如其來佯爲解勸乘間攫取所携紡綢短衫一件適爲四十號巡街捕所見一併拘入捕房捕頭向之盤詰顧不認攫衣因令暫行管押倩地甲查悉確情然後解送馬路工程 
 
 

Page 4

 
 
局禀請總辦程雨村大令研訊○滬北英租界某彩票店主周杮生前與松江同業人紀藎卿往來陸續被紀積欠江南義振彩票價洋銀數十元向索弗獲前日遇諸南馬路中重申前説語言不合遽爾忿爭第十二號巡街捕見之一併拘入捕房捕頭令押候解送工程局禀請程大令訊奪○前日有砌街匠某甲者行經馬路中將修築馬路之石片私行搬去適爲某號巡街捕所見拘解捕房捕頭令押候解送工程局禀請程大令訊明懲辦 
[英美租界公堂瑣案]  
　　兆豐洋行經收屋租人某甲因桂仙戲園積欠房租將園門封釘園中人私自啓封演唱以致涉訟公堂此已詳登前報者也昨日桂仙園主應桂韾邀律師侯魯公到堂聲訴兆豐經理人姚秋帆揩收租人某甲卽薛福初投案訴稱桂仙園向來每月房租洋銀三百八十元今年正月起第月加洋銀四十九元陸續被欠八百二十餘元向收無著爲此封釘求鑒應供此園由邱惠卿傅生和向兆豐租得言明租用五年房租連電氣燈自來火燈每月共洋銀六百元向未蒂欠尚有押租銀二千兩此事邱傅盡知兆豐不應封釘求鑒襄讞委員張柄樞司馬商之英繙譯梅君諭令先繳洋銀四百元尚少四百元候再補繳如能遵斷當交的實人保出所有押租糾葛候補傅邱傅到案定於禮拜三訊核○垃圾橋北首楊宦誠之家失去金飾等特報捕請緝并稱有緝獲者願賞洋銀三百圓旋由包探張阿五查獲金對時表三枚驀有羅阿三者偕江北如山至楊宦家冐稱張阿五索取賞號洋銀五十元楊宦給以四十元羅不允爭執之餘交捕送案昨晨楊宦遣抱告人到案聲訴前情羅供詞一味支吾張司馬商之梅君謂羅不應冒探婪索判責一百板在逃之江北如山候緝獲再究所有賞號候函致楊宦送入捕房轉給該探○包探朱阿高禀稱流氓胡子卿向蔡連榮訛詐洋銀三元不遂所求膽敢持刃尋釁故特拘請訊究司馬判責三百板枷號一月○鄧何氏禀稱小婦人家有女孩忽然失去旋查悉李金和拐匿爲此扭案請究李堅不承認司馬著押候過堂覆訊○某西婦失去皮來一枚内有洋銀七元四角報捕後包探倪順泉查獲竊賊王阿才送案請究司馬判令管押一月○包探倪順泉禀稱某輪船上西人遺失支票洋銀九十元被張銀和所拾持往收銀兹經小的查獲送案請究張供票在匯中馬頭拾得實不知何人所失司馬飭交倪探帶回候吊到洋銀再核 
[法租界捕房紀事]  
　　前日有人將死牛一頭抛擲八仙橋西首西人墳墓左近蠅蚋叢集穢氣蒸騰屠夫某甲見之頓起貪心將皮剝下甫及其半突爲巡街捕所見扭送捕房捕頭以其違犯租界章程罰繳洋銀十圓然後釋出○小東門外某烟館值堂人某甲以乙丙二烟客串竊烟槍一枝扭入捕房據情聲訴捕頭盤問之下謂甲指竊無憑命禁押片時然後釋出○某丁有田二畝售與某戊已過割矣前日丁忽又向戊滋擾戊怒扭訴捕房捕頭詰知其曲在丁命禁押一宵以示之儆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
