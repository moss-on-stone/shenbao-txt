# 1910 - 30 - 4913289

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章十二月二十日内閣奉]  
　　上諭據都察院奏代遞直各省諮議局議員孫洪伊等呈請速開國會一摺披覽均悉具見愛國悃忱朝廷深爲嘉悦朕仰承先朝付託之重於預備立憲之要政當御極之先卽布告内外仍以宣統八年爲限業經明定國是上體求治未竟之聖懷下尉薄海維新之企望欽惟我孝欽獻皇后德宗景皇帝前降諭旨實係斷自宸衷定以九年預爲大清帝國君權立憲政體並諭曰大權統於朝廷庶政公諸輿論此天下臣民所共見共聞也今朝廷宵旰憂勞勤求上理已疊次申諭責成京外各該衙門切實依限次第辦理深冀議院早爲成立以固邦基惟我國幅員遼闊籌備旣未完全國民智識程度又未畫一如一時遽開議院恐反致紛擾不安適足爲憲政前程之累非特朕無以慰先朝在天之靈試問爾請願代表諸人其何以對我四萬萬國民之衆乎朕開誠布公無所隠飾總之憲政必立議院必開所愼籌者緩急先後之序耳夫行遠者必求穏步圖大者不爭近功現在各省諮議局均已舉行明年資政院亦卽開辦所以爲議院基礎者具在於此但願我臣民各勤職務計日程功母騖虚名而隳實效茲特明白宣示俟將來九年預備業已完全國民敎育普及届時朕必毅然降旨定期召集議院庶於勵精圖治之中更寓愼重籌維之意將此通諭知之欽此　　上諭憲政編查館奏核訂民政部修訂法律大臣會奏禁烟條例開單呈覽一摺禁除鴉片最爲中國自强要政歷奉先朝諭旨飭令嚴行查禁並節經頒定章程俾資遵守本年復重申誡諭責成京外各衙門認眞辦理所爲加以訓勉示以防制者不爲不至現在各省奏報種植罌粟凈盡者已有多處人民戒除者亦逐漸加增亟應明定懲戒之法方足以清蠧害而維久遠查閲所擬核訂禁烟條例於應行懲罰諸端尚爲周備應卽宣布京外一體實行所有未報種植禁絶各省分該督撫務須督飭地方官將禁種罌粟設法酌縮年限以圖及早廓清已報禁絶者尤當隨時查察如果毒卉復萌卽屬違背定章自必按照條例施以懲戒其京師各衙門歷次奏定禁烟章程並各省奏請變通年限曾經允行者均應作爲定章如有違背槪照條例治罪京外大臣有統轄地方官吏之責者倘敢始勤終怠陽奉陰違亦必予以懲處總期痼疾漸次湔除民生日臻强盛實有厚望焉欽此　　上諭學部左侍郎嚴修奏請假修墓一摺學部左侍郎嚴修著賞假兩個月學部左侍郎著李家駒署理欽此　　上諭陜西布政使著余誠格補授欽此上諭陳䕫龍奏直隸布政使崔永安呈請開缺送親回籍順便省墓據情代奏一摺崔永安著准其開缺欽此　　上諭直隸布政使著凌福彭補授欽此上諭順天府府尹著王乃徴補授未到任以前著錢能訓署理欽此　　上諭直隸按察使著齊耀琳補授欽此上諭直隸按察使著齊耀琳補授欽此上諭吏部奏遵議江西巡撫馮汝騤處分一摺馮汝騤應降二級留任處分著不准抵銷安徽巡撫朱家寳查辦此案於馮汝騤應奏不奏一節漏未聲明殊屬不合朱家寳著交部議處欽此軍機大臣署名奕劻世續鹿傳霖那桐戴鴻慈論説 
[論籌備地方自治之必要（雨）（續）]  
　　一地方生計之問題凡足以梗地方之化者。必限於一部分之無衣食之住民。故欲排除地方一切之障害。必先着手於地方住民之生計。與其計之補助之機關。斯自治意義。得眞正之解决。而地方住民。亦藉。地方慈善事業之機關。亦爲重。要故又當分别二者言之。　　甲慈善事業之佈置慈善事業。爲調和社會之。一種之事業。而各國問題之着手。一宜在於整頓。一宜在於刷新　　所謂整頓奈何。以我國今日地方上恤嫠育嬰養老等言之。則慈善。 
事業之機關。不可不謂爲俱備。然行之百數十年。而於地方上果有福利與否。則此事固尚待研究。但從表面言之。一二頑固之士紳盤踞其中。而銀錢出入。及調查被救濟者之實况。悉委於一二不明事體之司事。謂爲於地方上有福利焉。則殊未敢信。各國於慈善事業。 
 
 

Page 4

 
 
　　雖一委之慈善家之設施。然在於慈善事業範圍中。在國家無不以特别之法令規定之。我國苟於此時。而於慈善事業。又悉聽一二頑固之。士紳。與一二不明事體司事之所爲。則社會必日卽於墮落。而所謂地方自治者謂何矣。此慈善事業機關之所當整頓者以此。　　所謂刷新奈何。按各國之於慈善事業。敎與養兼至。而又有各種實業之機關以左右之。俾貧民知勤勞二字之爲可貴。我國慈善事業之機關雖具。而所謂養焉而已。敎則無有也。是以謀自治機關之成立。則於慈善事業。必使兼有兩方之作用。一以增長其德。一以裨益其。能力。而一般之管理者。又必留意於被救濟者之動作起居。思有以薰陶其品性而變化其氣質爲要。此慈善機關之所當刷新者以此。　　乙生産事業之研究農工商三者爲立國之大本。我國農工商三者均在幼穉時代。固無可諱然欲知地方住民之地位何若。不得不調查地方住民之於農工商三者之隆替。斯於自治前途。亦得配當如何之政策。但欲研究其隆替之方。又必思所以補救之法。故此事又一在於。調查。固有之生産事業。一在於增殖未來之生産事業之二者。　　調查固有之生産事業。以今日之地方現勢計之城住民之。生産事業。與鄉鎭異。故鄉鎭住民之生計。較爲平易。城住民之生計。實處於激烈。競爭之勢。然統合城鎭鄉三者言之。在城鎭商務日形蕭索。而鄉亦田不加闢生齒繁多。農業亦日卽。於頺廢。似城鎭鄉住民之地位。已槪見。但商務之蕭索。與農業之頺廢均有其因。僅執果以求焉。則仍不得確當之憑藉。卽於自治政策上亦無從定眞正之措施故必窮其因之何在。則非特住民之地位斯見。卽地方住民之品性亦從可以覘焉。此固有生産事業之所當調查者一也。　　增殖未有之生産事業。近今機器事業興。而手工事業衰。影響於地方住民之生計爲不淺。故我國今日切要之圖。一面宜調查固有之生産事業。以維持其今日之地位。一面宜增殖未有之生産事業。以擴張其後日之財源。此爲辦理地方自治者之最宜留意。何則。近山者宜林。近水者宜漁。平原空曠之地宜桑。一地必有一地之作用。要必於其本業上日有與以振新之機運。而以副業增厚其財力。則地。方自日趨於富庶矣。儻所謂正民德必先有以厚民生者非耶。此未。　　有生産事業之所當增殖者又一也　　由以上種種觀察之。而持以一定之政策。又必審夫地方之習於奢侈者思如何以改革之地方之習於偷惰。者思如何以振刷之。民智之不開與不良少年之徒之衆多。思如何以勸道之而啟迪之。凡此皆爲地方上最要之佈置。必使居於鄉者。鄉民出長入孝。樂生送死。儼然蔚成一農業國之雛形。居於城鎭者。安居樂業。各自勤於其職務。而並無見異思遷之雜念。夫而後上理日臻。蔚爲郅治。然凡此所爲。均非一蹴可幾。必當其事者。持之以毅力。與其識力。視地方上種種之撓阻。皆爲左右吾學識之具。而助長吾事之進行。吾之毅力不因。以稍却。則地方之隆。可計日待矣專電 
[電一（北京）]  
　　國會請願書呈遞後攝政王初擬不定年限視籌備遲速爲斷嗣某樞臣言九年係先帝所定不可背且籌備亦非九年不能完全王頗韙之遂降旨 
[電二（北京）]  
　　八旗代表仍擬向洵貝勒切陳速開國會之利益再遞請願書 
[電三（北京）]  
　　各省請願代表見旨甚惶悚擬即日出京再與各國體商議辦法 
[電四（北京）]  
　　各代表游説樞府宗旨已動後有以各省開辦諮議局民氣漸張動踰權限等語進者各大臣遂執定九年開會之初志緊要新聞一 
[憲政法律兩館注意國籍法北京]  
　　憲政編查館日昨電詢駐英法奥比荷各國欽使前所頒之奏定國籍法現在華洋入籍是否遵照施行並詢及有無窒碍之處迅速詳細查明電覆又聞法律大 
 
 

Page 5

 
 
　　臣某公日前在内廷與各樞臣會商本年所頒國籍法尚須修改一事曾發表意見謂國籍法雖屬特别法然於民刑國内國際等法均有密切之關係若諸法未臻完全縱有至精極美之國籍法亦必諸多窒碍難期各國之公認云云各樞臣極爲首肯 
[樞臣對於鄂路之圓融辦法北京]  
　　樞府昨與郵傳部尚書密議路政應如何解决方不得罪外人内招民怨聞某樞臣意見擬將粤漢路由商籌欵自辦川漢路仍借外債惟川漢入鄂境之路線卾人若不承認再作辦法 
[變通無約國人民給照辦法北京]  
　　外部近以無約國民人游歷護照必須變通故復咨行各省略謂日前部定則例凡無約國人民遊歷無庸發給護照視同中國人民辦理等情通咨在案嗣于十一月十二日准東三省總督咨稱擬請變通給照辦法改爲執照以便稽查等因查無約國人民應與中國人民一律待遇本部前次通咨謂該項人民遊歷無庸發給護照原爲自保法權起見旣據東督咨請變通改給執照以便稽查當與法權無碍自屬可行嗣後如有無約國人民呈請游歷者如已設交涉使省分由交涉使未設交涉使省分由各關道照部頒照式發給執照其無約國人民由他國領事代請發照者亦照式給與執照地方官卽驗明妥爲保護視同中國人民辦理除通行照會各國駐使特飭各領事遵照外相應咨行查照辦理可也 
[華商電請挽救鹽捐北京]  
　　瓊州華商總理胡國廉日前致電農工商部略謂鹽捐抵補賭餉該埠商民受累甚鉅懇請大部妥示辦法農部已咨商　支部由度支部電咨粤督袁制軍妥籌辦法 
[浙撫電奏嘉湖閙漕情形杭州]  
　　浙撫增中丞前日電致樞垣以嘉湖閙漕情形請予代奏原文照錄如下　　北京軍機處王爺中堂鈞鑒本年浙省杭嘉湖三府所屬各州縣夏秋之間因水旱偏災曾經委員分投查勘籌欵振撫秋收時復將災歉之區委員復勘明確分别蠲緩並查照歷辦成案剔荒征熟飭由布政使會同督糧道出示曉諭俾衆咸知詎無知鄉民以光緒十五年大災免漕有案相率觀望希免全漕烏程　安兩縣開倉多日收數寥寥十一月二十五六等日竟有刁徒鳴鑼聚衆聨合鄉民數千圖抗漕糧願完各户亦被阻止二十七日德清縣鄉民亦藉口被荒聚衆抗漕增韞接據地方官電禀卽經電飭湖州府委員往查並令會同前路右翼統領周樹森前往彈壓解散並派道員袁思永馳往查辦程安兩縣旋卽平靖惟德清縣西鄉刁徒於十二月初七日聚集二百餘人入城逼令罷巿有蔡三慶南貨店關閉稍遲卽被搶毁當塲拿獲爲首糾衆之何怔興一名並談蕢芳潘桂林談子春三名現已提省審辦地方亦已安靖茲又據桐鄉縣知縣余文鉞前路左翼統領沈棋山先後電禀十五日鄉民聚衆數千人入城毁倉閙署並被焚毁師船一隻奪去鎗械拒傷兵勇七名現仍鳴鑼呼嘯復圖入城滋閙等情並據該縣紳商學界電請從嚴拿辦前來查本年各縣灾歉之區一再勘明均與十五年分情形不同業經籌欵賑撫剔荒征熟分别蠲緩已屬體恤周至乃鄉愚無知胆敢鳴鑼聚衆抗漕入城毁倉閙署焚船奪械拒傷官兵實屬形同倡亂深恐匪徒乘機勾結擾亂治安現已派委道員袁思永嘉興府知府英霖馳赴勸導查辦並電飭周樹森督隊前往駐紥以者鎭懾並令嚴拿首要解散脅從相機妥愼辦理倘竟抗拒准予格殺勿論務須寛猛相濟固不宜姑息養奸亦不敢操切從事除俟辦有就緒另行恭摺具奏外所有大槪情形乞先代奏增韞叩篠 
[桐鄉鄉民閙事近狀杭州]  
　　嘉府桐鄉閙漕警信疊誌本報十五日午刻城北各鄉民復集數千人蜂擁來城北門駐防水師排隊攔阻勢不可當卽行開槍擊斃鄉民一人傷二人無如勢甚猛烈各兵袛得逃避砲艇遂遭焚毁井延燒城門入城後先毁倉厫復擁入縣署要求豁免租賦余大令派户書將省章宣布盡力開導終歸無效閙至晚上未散十六日又聞拆毁縣衙花廳放走内外監犯余大令乘間避匿府憲英太守得接警電立派衛隊數十名前往嘉防沈督帶嘉乍協副將各接撫帥急電已督率大兵赴桐防堵矣惟揭帖謡言四鄉遍布故鄉間富户咸謀遷避入城如南日暉橋陳姓北日暉橋吳姓等數家已遷至城内租屋居住其餘各富户亦莫不急謀遷徙以避其鋒　　袁道英守致省憲電撫憲藩台鈞鑒思永英霖昨夜先後抵桐亂民已退黎明飭令開城巡行街巿安撫店民會唔城紳商酌各節因謡言未息業將拿獲毁署之搶犯王涵貴一名訊實正法以安人心一面出示嚴拿首要勸諭完漕大局無虞餘容續電先慰厪注思永英霖等叩霰　　嘉興紳士上撫藩憲電撫藩憲鈞鑒年饑米貴民心惶惶請援案電奏截留南漕十五萬石以濟民食并乞嚴禁私釀禇輔成唐景崙吳文碞譚新嘉莫宗彝盛邦采等叩篠 
[哈埠行政權又將開議哈爾濱]  
　　哈埠中俄巿政會 
 
 

Page 6

 
 
　　開議行政權問題經美領事抗議等情迭紀前報刻聞該會又復宣布章程照會各國領事將各國指斥原訂不合之處及被我國政府駁復之數條一律改訂妥協卽日又將照會關道及各領事再行開議 
[口外票匪之猖獗直]  
　　聞山海關乾溝鎭北近有票匪八百餘人突在該處倡亂一時裹脅甚多經該處四方官電請撥派淮軍兩營前往捕拿反被擊回該營警報上憲遂又添派陸軍第二鎭馬步輜重五營由湯河站火車前往征剿惟湯河至乾溝途程尚有二百餘里一時不能濟急故匪勢尚未衰歇又聞臨榆境北口外接壤遷撫建三縣與内蒙古一帶毗連之處亦有票匪出没該處雖有官軍駐防奈票匪出没無常無從防剿近聞乾溝各鎭紳商特聨絡農民在圖團防之策已議定攤資購備鋼子槍六十支毛瑟槍二百支每支帶子彈二百粒輪流禦警務使該賊匪不敢側目業由該鎭董馬君等擔認不日赴津購買軍火 
[京師近事]  
　　度支部頃檢各省監理財政官所呈之光緒三十四年財政報告册聞以廣西爲最有成續　　度支部澤尚書昨與左右堂及丞叅提議由財政處咨行各省監理官著將該省銀洋價銀銅元糧價巿面情形詳細考核並將鹽務近來情形一律隨時電部或由函達俾有所考核　　義國駐京欽差文吉伯爵初七日晚六點鐘在使館開筵宴客聞在座者爲慶親王濤貝勒朗貝勒倫貝子振貝子搏將軍那中堂梁尚書聨侍郎鄒侍郎曹左丞汝霖曾右丞述棨澤尚書徐尚書汪侍郎内務府奎大臣蘇撫寳中丞棻李公使經邁曁本使署贊隨武官等員極一時之盛　　駐比使署二等書記官繼善前經調署駐墨二等參贊所遺之缺現派駐俄使署書記生沈承緯試署　　留日陸軍學生與監督吳宗煌爲難曾誌本報茲悉該監督已於日前由日回京赴陸軍部軍諮處海軍處三署禀懇辭差惟未知能邀允准否　　法部廷尚書因該部弊端百出各員位置亦均未能悉當近特大加整頓每到署時卽留心查看司員並調查成績定於明正開印後實行淘汰冗員政策并將一切舊弊刷洗以成完全之新法署　　日前陸軍部覆奏五六兩鎭保案一摺内除核與定章相符者應請照准外尚有批駁數名今列於下一阿清阿二郭以廉三馬上斌四張國榮五石茂林六郭金祥以上六員或與定章不符或原案無從稽查故陸軍部特飭各員迅將原文奬札送部再行核議　　津浦鐵路公司近聞已聘美國學士亞倫氏爲該路頭等顧問員業由外務郵傳兩部核准聘定矣時評 
[讀本日上諭感言]  
　　大哉皇言所以爲國是慮萬世計者可謂至矣。其如無以慰全國人民之望何。我人民非不知籌備未齊。程度未一然必待籌備齊。程度一而始開國會。其如迫不及待何。且國會開則籌備自速。程度自進。世界無無國會之國。而我必待至九年以後。人民不諒。必謂朝廷無意於立憲。則非特足以灰全國仰望之心並足以遺外人之訕笑。卽爲朝廷計無國會則政府獨肩其任國會開則人民分擔其責有何所懼而顧慮審愼若此。聖謨宏遠。誠有非草茅所能妄測者 
[請開國會之結果]  
　　國會國會之聲篇全國。而其結果如是紳學界歡迎國會。工商界歡迎國會。而歡迎之結果如是漢人舉代。表請願國會。滿人舉代表請願國會。而請願之結果如是　　督撫也。電奏請開國會。欽使也。電奏請開國會。而電奏之結果如是　　是猶可曰。此皆爲局外之主張政府之意有不然者然代表亦嘗進謁樞府矣。某邸曰贊成。某中堂曰贊成。某軍機曰贊成。乃贊成之結果如是　　嗚呼。代表休矣。盍歸乎來 
[敬告州縣之徴糧抑價者]  
　　各州縣每至歲底。徴收錢糧。往往抑短櫃價。迨士民電禀紛馳。而事已無及。今常昭又有徴漕舞弊。民心震動之電告矣。雖然。寗獨常昭。他州縣之士民。特隠忍而不發耳當此物力凋敝之秋。人心思動。倘以此激成衆怒。滋生事端。試問誰任其咎。浙江烏程德清歸安桐鄉等之閙荒閙漕。可爲。殷鑑。各州縣奈何不懼 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[熊成基圖爲刺客之風傳]  
　　文滙報載二十日北京電云中國海軍大臣洵貝勒等已於今晚抵京其弟濤貝勒親赴天津迎接該大臣等將過哈爾濱時該處車站拘獲形跡可疑之人一名搜檢其身懷有炸彈聞此人卽爲安徽秋操兵變之首犯熊成基事敗後逃至海峽殖民地曾經官塲縣賞五千金購捕未獲者 
[尚有發起國民公債會者湖北]  
　　武漢地方因集股爭路各志士均奔走不遑而學界中人則因年假考試各謀回籍故籌還國債事寂寂無聞惟隨州地方有李君澤民發起組織國民公債會於日前假巡警敎練所開會公推王選青君爲臨時主席其演説大略謂中國上下交困原因實本于國債國債一日不清民力一日不紓我等皆國民之一份子亟宜聨絡一氣合力担承務望諸君具愛國𤍽忱踴躍認欵俾得集腋成裘云云全體均各贊成計是日到會者共六十餘人共認定二千餘元分三年繳清 
[電請飭收法越人過界照費廣西]  
　　昨日廣西左江鎭陸榮廷太平思順道李開銑電禀袁督云中越人民過界照章應領護照惟應否收取照費章程未有明文從前越人來華各汛隊有索費之事自改學堂充當汛員多知自愛不屑爲此職道到任後復嚴飭禁止槪行蠲除秋詼高平屬䭾隆法汛提議收費職道照請高平四畫轉飭免收業准照允嗣訪聞諒山屬法汛仍多索費當接高平案照會諒使據覆稱係奉越督命令不能作主並昨聞諒使禀請越督飭高平屬汛一體照收業又奉准似此華免法收辦理殊覺未協不如化私爲公仍舊照收查欽州郭道前訂對汛辦法亦有每照收費一元之語法人亦無異詞擬卽通飭各汛凡遇法越人請領護照除官員及極有體面之人外均令先繳照費一元藉爲抵制所收之費附入對汛公費内作正開銷是否有當伏乞示遵 
[英領照請妥議購土新章廣東]  
　　英總領事日前照會粤督略云聞禁煙總局出有新章現開土店必須領牌以後不得開設新店買土之人每次須先領照且生土一個以下不准購買等情查此舉一則有興併專攬之勢一則于躉買生土商業大爲窒碍查去歲生土章程一事貴部堂來文已蒙聲明土店與洋商交易購土仍聽自便等因在案此説業已飭知英國土商均已依例舉行誠于禁令之中仍寓恤商之意實深感佩至印廣烟土入口之數業由印政府按兩國政府所定專條定限逐年遞減迭經道達在案香港英商明知烟土生理終必滅絶而並無阻止之心惟求所出轄制章程仍與商業無碍而已如蒙重提去年舊章妥議新章不得有碍於香港英商與省華商交易則感紉之至督憲接文後已札行司局查照矣 
[粤省鹽捐數目之調查廣東]  
　　粤省某報調查該省鹽價甚詳特錄之以備研究一全年鹽引約消鹽五百萬擔鹽商現定沽價每担二兩三四錢約共值銀一千二百萬兩一私鹽年約五百萬担每担約值銀一兩五六錢約共值銀八百萬兩合共每年鹽價約二千萬兩一新商承辦自必杜絶私鹽以每斤五分六釐計算得銀五千六百萬兩連上比較民間多出鹽價三千六百萬兩一新商所擬章程每年約消鹽七百五十萬担運至省城成本每斤九釐五計需本銀約七百萬兩一估價每斤五分六釐約賣銀四千二百萬兩二數比對獲利三千五百萬兩一認繳餉銀每年一千二百萬兩一支銷經費每年約一二百萬兩計可獲溢利二千七百萬兩若辦理稠密杜絶私鹽則獲利仍不止比若因籌抵賭餉四百萬餘兩之故致小民每年多出鹽價三千餘萬以飽少數人之私囊非得計也 
[禁止謡言之廷寄北京]  
　　日前軍機處電寄各省云初八日奉上諭湖南巡撫岑春蓂電奏據稱近來沿江各省謡傳外人有佔踞東三省意圖瓜分之説湘省無知之徒發單開會滋生事端雖經示禁浮言仍不能免且謡傳東三省日俄已訂私約東省人民驚慌並云英法俄有各處進兵之説果有此事朝廷豈能故示秘密絶無應付此等影響無據之言實係造言生事之徒布散流言希圖煽惑非特妨害治安且恐激起交涉亟應嚴行禁止如各省有發布傳單開會演説等事著該督撫迅速解散倘有匪徒從中生事尤宜加意防範嚴密查拿懲辦以遏亂萌而安大局並查明實在情形迅速密爲電奏 
[皖撫組織會議廳安慶]  
　　皖撫朱中丞以諮議局所呈各議案其適當與否監督官廳有拒納之權此外關於憲政應興應革事宜亦必使官紳互相討論故擬仿江蘇辦法暫就署内組織會議廳撫憲自爲議長其餘參議各員則以司道充之凡值三六九日爲開會之期提議要政及核復諮議局議案頃已訂立簡章九條通飭各屬一體遵照矣 
 
 

Page 11

 
 
分類新聞 
政界 
[郵傳部又調外官差遺天津]  
　　天津釐捐局總辦許觀察引之現奉郵傳部札調差遺所遺釐捐局總辦差使陳筱帥特妥該局會辦孫觀察啟泰升充遞遺會辦差使委劉觀察梭接充已分别禀知交替並令許觀察速赴部差矣 
[豐南鄉籌備自治公所成立常州]  
　　陽湖政成鄉設立籌備自治公所由城鎭鄉籌備自治公所呈請立案陽令業經批准並加給諭單嗣又有陽湖豐南鄉聞風興起亦於十八日函告城鎭鄉自治公所擬就該鄉萬慶寺設立公所並舉定所長參議等員請轉呈陽署立案以便進行 
[查丈洲地局所之裁併安徽]  
　　皖省設立查丈洲地總分局查丈各屬洲地自開辦以來經印官委員會同查丈收繳地價其辦理有成效者實屬寥寥而各州縣所設分局經費較繁實屬虚耗公欵當此財政困難之際自應量爲裁併以節虚糜頃由查丈洲地總局請將各分局酌量裁撤並將總局改隸藩署以資節省刻已上詳皖撫核示遵辦 
[培養地方自治人材湖北]  
　　鄂省自治籌辦處附設之自治研究所學員明年二月内卽當卒業現籌辦處以各屬地方寛廣需用自治人材衆多應繼續辦理再招第二班士紳就學以廣造就特於日昨通札各郡守轉飭所屬州縣先期考選品行端正之士紳二人以下五人以上爲額仍按照定章以有選民資格得充自法職員者爲限考選定後准於明年正月底申送到省聽候覆試分别去取留所肄習交涉 
[驅逐違約滋事之樊敎士廣東]  
　　普寗縣知縣以法敎士樊懋超出頭干涉訟事擄禁巡勇並搶去軍械號衣各件請照會領事轉致主敎將該敎士驅逐出境等情具禀督院當奉袁督批云查敎士傳敎祇係勸人爲善不得干預地方一切詞訟載在條約該縣屬横山鄉敎民陳主弟等此次因鋤毁縣民方亨寳等祖墳方姓人等向其理論竟敢恃敎逞兇糾黨將方則母等毆傷擄禁迨該縣選派差勇馳往吊放該敎民等復敢將差勇毆傷關禁祠堂並搶去號衣軍裝及將巡勇髮辮割去實屬目無法紀兇横已極應卽由縣比差嚴緝並勒限該鄉耆老務將各兇犯交出集案訊明錄取切供按擬禀辦以昭炯戒至差勇此次拿獲滋事匪徒之陳龍干陳龍意二名法敎士樊懋超竟敢帶人追奪事後反揑稱被差勇毆傷似此任性妄爲殊出情理之外卷查該敎士前于光緒三十一年八月間因敎民陳亞狀等與黄姓互訟督率敎民將黄亞魁擄捉鎗傷斃命一案曾經前部堂照會領事將其驅逐有案今仍潜回該縣又復違約滋事若不嚴行查究何以安民敎而杜釁端應候照會廣州法領事轉致主敎迅將該敎士樊懋超刻日驅逐出境不准再回廣東各地方傳敎以免再滋事端仰廣東按察司轉飭遵照 
[黌山界外華井之交涉山東]  
　　德領事以礦務公司禀稱黌山附近之南晤莊及十里莊有華人新開礦井各兩處距該公司礦塲太近恐有危險之處函請勸業道一律封禁當經蕭觀察飭委淄博章分局委員王大令往勘旋據禀復查明南晤莊礦林距公司九里十里莊礦林距公司五里二處旣係舊井且在界外該公司一再要求均屬壟斷當邀其分辦石美得同往勘明毫無危險之處該分辦亦已無可狡辯勿庸封禁勸業道已據情函復德領事轉飭該公司矣軍界 
[郭人漳自叙政績之誇誕廣東]  
　　欽廉郭道電告省吏以巡查邊防各軍布置尚密操防亦勤緩急可恃沿途察看地方平靖年歲豐收烟賭之禁亦極認眞爲歷來所未有防城東興一帶崎嶇山路一律修成官道寛者過丈窄者亦六七八尺高陵陡壁悉成坦廓曲折千餘里橋梁百餘處均皆竣工從此軍行迅速商旅利便縱有匪黨無處濳蹤此次路工係飭防營團民合力造成用欵不多成功甚速非賴德威感化官紳踴躍未易至此擬懇憲恩准給五六品功牌各五十張塡給出力各營團以示鼓勵 
[禀陳籌辦前山水陸防務廣東]  
　　前山廳以前山附近所屬地方左至吉大右接公坦西南則爲灣仔馬騮州蜘州各島東南一帶陸路則中拉搭望厦以至澳門水路則經青州以至澳門一水相通其餘馬騮州外各島嶼尚多皆接近於前山各處屬地旣已遼闊巡緝尤萬不能疏惟有將所屬各地分别形勢將地方巡警與水陸各營一律分訂巡緝聨絡章程以資得力而重地方等情日昨特將籌辦情形詳陳大吏察核 
[浙撫傳考新軍官長杭州]  
　　浙撫增中丞日昨札飭各新軍云現届年終軍隊官長例當大考甄别一次本部院現定於本月二十二日考試隊官以上統帶以下給級官長在本署考試其排長以下均於二十三日赴督練公所考試届期一體遵照楊樹丞統領奉檄後業已分别傳知各標營矣學務 
[單級敎授練習所開學常州]  
　　武陽敎育會與勸學所發起之單級敎授練習所已於十六日開學報名者已達八十餘人聞尚有來者其膳宿則由兩鄉董公所招待 
[松郡各校畢業彚誌松江]  
　　懷新華婁兩高等學堂四年級本年均届畢業之期由華婁張劉兩大令會同敎育會員紳命題扃試異常嚴密現均試竣二十日華婁小學堂並開游藝會以驗成績箃目如左（一）開會（二）軍樂（三）唱歌（四）演説（官話）（五）國文講誦（賣柑者言）（六）化學試驗（燐二輕四）（七）算術游戲（不可思議）（八）動物解剖（鯉）（九）當衆揮毫（楹聨）（梅）（十）閉會又振德小學校十八日爲四年級畢業之期校長葉君率同學生行畢業禮來賓登檯演説者甚衆演畢請黄敬與君授憑給奬 
 
 

Page 12

 
 
[勸學所總董之賢勞無錫]  
　　無錫勸學所總董舉定孫子遠蔡蔭堦二君接任一節已紀前報茲聞二君因聘請各學堂堂長敎員及製定預算表等事至爲繁忙並擬遵照學部奏定分年籌備事宜開辦初等實業學堂但經費無着一時頗以爲難 
[西路師範附設小學湖南]  
　　常德府西路師範學堂規模素稱闊大其操塲係昔年箭道舊址所有左右菜圃均經該堂購買現在添築校舍擬於明年附設小學一班暫定一百名以六十名爲通學目前正在招生實業 
[物産會開會之預備常州]  
　　常郡物産會已定明正初五日開幕爲期已迫現該會職員與𤍽心之士均將各物分部陳列甚爲忙碌 
[津浦路南段紀狀南京]  
　　津浦鐵路自李德順事發現後論者皆集矢於北叚其實南叚情形亦與相仿方盧道在事時專偏重於洋文一邊放棄權利太阿倒持辦理諸事不免掣肘近有洋書記某已由該局設法辭去此後或能稍挽權利也包工包運二事本爲鐵路叢弊之區南段總局左近新立轉運公司不下五六家皆有頭二三包等名目頭二包坐收贏餘頗能獲利三包則但論運費已屬不敷於是勉强載運奪置半途不特誤工亦日縻費刻聞新任總辦已洞燭原委業已派員澈查以兾剔除此弊果能實行則於路務亦殊有裨也南叚工程向分三處開築惟運料艱阻每有停工待料之虞現聞該局催　頭叚工程進步甚速大約自浦口至榆州明年四月間卽可開車買票此後逐叚建築卽逐叚運料前進則不但轉運之弊可除而於路工亦可期迅速矣 
[提議整頓鈔票辦法漢口]  
　　漢口各錢莊發行之鈔票極形擁滯商民多稱不便凡有過境商旅持此項鈔票交易滙兌不能取現故巿儈在沿途擺設錢棹專收此項紙幣每千文須短少二十文且假票叢出雖武漢僅一江之隔票亦不能通用實與商情大有妨碍茲經勸業道高觀察與武漢兩總商會磋議擬令各錢商將所出鈔票若干報明商會由商會在票上加蓋鈐記此店之票彼店均可收兌以期互相維持而便商民雜記 
[安三王爺大閙學堂矣山東]  
　　壽光縣南鄉安家莊安某行三自稱爲安三王爺酒醉後非被打不休紀臺街者與安家莊爲鄰村街有巿塲安三王爺至巿塲必醉每醉必罵人必受人打習以爲常上月初五日安三王爺在安家莊小學堂門前大奮酒威指名叫罵學堂不屑與校次日肆罵聲益厲堂董不堪其辱進城報案安三王爷大懼乃鼠竄避匿不知所之 
[紅翅魚其殆弑夫乎山東]  
　　壽光縣南鄉瀰河莊人孫某之妻係同縣崔家莊崔姓之女身輕小足鉤纖利好衣桃紅衣褲疾行若御風旋轉迅捷有凌波之致幼時在母家喜與少年子弟游少年子弟多愛之因名之曰紅翅魚（紅翅魚狀類鍼魚翅尾皆紅若桃花色巨口細鱗長二寸餘游行極輕捷折旋尤疾人以其類似也故名）洎嫁後其夫孫某性仁厚防閑盡弛從游者益衆紅翅魚生平最鍾情者爲夫族弟某往歲某日晚飯後紅翅魚僞爲腹疾命夫往莊南隄裡孫莊沽酒巿飴以瘳僞疾其夫信之往至瀰河之沙灘遇害次日官臨相驗兩耳札傷一處係用尖刀刺死時范秋門刺史知壽光縣事探訪得實將兇手捉獲奸夫淫婦供詞亦符惟兇器未獲讞定上之府府尊愼重人命將全案提府覆訊紅翅魚揣府尊意遂反前供問官將欲用刑府尊背手向前而叱之曰爾將何爲本府科第出身徧讀中西書籍聞有問案之説不聞有打案之説問官無奈只好退堂十月間范秋門剌史奉委至壽光縣專問此案在署内研訊六日夜未嘗用刑但供詞嚴守秘密外人無從探知云清談 
[揚州出品會之怪現狀]  
　　噫嘻出品會。噫嘻。揚州之出品會。出品會者。所以陳列一郡之物産。比較其良窳。陳賽其優劣。而動各地商人之觀感者也擴而言之。即他日南洋勸業會之雛形。範圍有大小。程功無差池。今日出品會之不善。他年勸業會之成績從可知矣　　而奈何揚州之出品會。竟因經費不充。以致辦理不能盡善。竟因各屬押費不繳。以致辦事各員。并不常川駐會。而於是竟來物品鎖置一權之現象。而於是竟有參觀人到會槪不接待之情形。腐敗腐敗之品評。若幾幾焉不絶於耳鼓　　雖然。物品會之鎖置一樓。猶其善焉者耳。獨不見今世籌辦勸業會者。借提倡之名以行牟利之實。不得已。且有變鬻出品以充費者以此較之。不猶於彼愈乎或者曰揚州地居江北其人質樸少文。尚未濡染文明之雅化。遂變而爲鎖置一樓之舉。非然者。是何大利之不圖。而顧一任其會塲寂寂門前冷落車馬稀者紀事 
　　德國福爾摩斯大偵探出現近日德國新出一大偵探家。名曰文拿維斯克。其機智。其才力不。讓英國之福爾摩斯文氏由農家起業。今忽成一大偵探家。聞者無不驚異。前日德國基爾港軍官貪贓事發。文氏即出其全力。以追究此事。始知十年間造船廠員。與商人串通中飽之數已達四十五萬磅。而大偵探家之名遂顯於世。　　文氏於一千八百七十年。生於德國之滕薛希。巴遜律師之子也。先經考試入一年志願兵籍。在十八礮隊服役十二月。即調任三十五隊軍官。父死遺産甚富。文氏即在巴遜本鄉當田主。儼然一農家翁也。雖然文氏之所欲。不在農業。天性好奇。以經營農業。不獲成効。遂於一千九百年至柏林。意欲爲警官。此實文氏成大偵探家之　矢。不久故入偵探部。爲幹事。時文氏之才力已不平凡人不敢以尋常偵探目之　　文氏入偵探界之第一事績則爲一千九百零三年東普魯士之鐵道出險事件。　　一日有一客車出軌。死者三人。傷者甚衆。鐵軌已先裂斷鐵路局員訪查久不獲罪犯之蹤跡。　　於是偵探部即派文氏至該處偵探。文氏細察情狀。即下推測。謂此掘軌者必係一醉漢其居所必在沿線三里左近。因換自轉車夫衣。在沿路三里左近之酒館查訪。十四時間即拘獲罪犯。此人以前數日與鐵路局爭訟不勝。一日醉後即憤爲此舉（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[直隸憲政研究會致商法討論會論速開國會書（續）]  
　　一國會不開。不能實行整理財政也。今欲植國基於不敝。其第一着手。即當以整理財政爲本源。然非有代表民意之機關。實行監督財政權。則財政終必無整理之一日。我國財政紊如亂絲。數年以來。内而度支部。曰清理財政。外而各省督撫亦曰清理財政。而内外皇皇。現一種驚惶恐怖之狀况。而終不得一正當確實之策畫。蓋積弊已深。以官吏監督官吏。固未有能濟者也。然財政之不理。其禍卒中於國家。而其害先及於商界。數年以來。新政繁興。故收入之途亦廣。而吸取小民之脂膏。徒館貪吏之慾壑。罕用於生産之途。半耗於虚牝之地。一切行政。非常揮霍。獨至籌一大宗正欵。爲維持實業之用。則司農仰屋。大吏興搓。而必無以應。况爲濟時之需。則濫鑄銅幣以取贏。旣而值價大落。而商人蒙其害。爲補旣虧之欵。以官立銀行爲周轉。異時紙幣無靈。而商業又蒙其害。至於因缺欵之故。以强制之力。增加商人之擔負。尤所易見者也。夫使國家用欵。並以歸於實際。我商家雖受目前之痛苦。或猶有將來之樂利以相償。雖受一方之損害。或猶有他方之利益以相抵。則亦何害。惟觀我國之財政以一纸造報。上下相蒙。而其欵已歸於無何有之鄉。輸納愈多。度支之空乏亦愈甚。政之不興。事之不舉。一如往昔。竭吾商人血汗之所得者。並以獻之國家。亦恐無濟。况今日海陸軍之籌備。新官制之將行。國家經費。較前必驟加數部。使仍任一班官吏之濫收濫用。極其流弊不至舉國財政瀕於破産之勢不止。而商業更不可問。立憲各國之財政算案。必經議院之通過。然後施行。蓋我民自起而監督財政。利害之關係旣切。而監督乃有實力也。此以財政之關於商業者言之。不可不速開國會者也。　　一國會不開。不能防止濫徴租税也。吾民有納税之義務。卽不可無承諾之權利。以文明國之公例言之。固未有奪其權利而專責以義務者也。夫國家行政經費。必以人民所納之租税爲入欵大宗。此無論專制國與立憲國所同然者也惟專制國之租税由政府之强制。故税法惡劣。而民力困。立憲國之租税。必國民之承諾故税法善良。而民力紓然欲得國民之承諾。不能就人人而問之也。必有國會以爲代表民意之機關。是故租税者。必無妨於財瘇之發達。我國之租税。則若惟恐其發達也者。租税者必無妨於交通之便利。而我國之租税。則若惟恐其便利也者。謂於賦課之中。隠寓禁止之微意。而被禁止者。却在常品謂於徴收之中。略有保護之作用。而被保護者則惟外商。且政府以種種義攖取小民之資財。而下級官吏。復各出其賊民之手叚。留難侵蝕。借以爲肥已之計。人民困於權利之不敵。作其剝削。而莫敢誰何。感受此等痛苦。尤以我商界爲甚。夫前此旣有之釐卡雜捐。已足摧殘一國之商業。使無復存活之餘地而國家復孳孳講求加捐加税。百方取盈。而未有已。今凡百税則。一無整理。而田房税契之增加。印花税之實行。朝廷督促之於上。督撫勸行之於下。又復不可緩矣。夫我國之商業。正在幼穉時代。護而維持之。以當世界商戰之塲。恐猶不免於劣敗。况復以此種租税重困之乎。雖今後國家行政之經費必有加而無已。商民擔負之租税。亦必有增而無减　。是固無可如何者。然租税之輸納固爲人民當盡之義務。而義務與權利。實相互而生者也。立憲各國。凡國家加徴租税必須代表民意之國會承諾。而後乃能實行是以無濫課之弊。而租税乃不爲病。此卽租税之關於商業者言之。不可不速開國會者也。（未完） 
本埠新聞 
[尚公小學校年假畢業]  
　　滬北寳山路寳興西里尚公小學校於二十日年假舉行初等小學四年畢業式並開家族談話會其順序如下（一）展覽成績（二）家族談話（三）開會（四）全體學生唱校歌（五）校長蔣竹莊報告本校四年以來辦理情形（六）學生演藝其節目爲唱歌講書讀書算術默寫圖畫等（七）校長給畢業修業文憑及名譽證書（八）校長訓辭（九）敎員宋仲敏周聘賡演説（十）學生龔惠年代表畢業生答辭（十一）家族鮑咸亨凌濳甫相繼演説（十二）全體學生唱畢業歌（十三）散會聞是日學生演藝如算學講書默寫各節均由家族於該生讀過之敎科書中任指一課當衆演習無一訛誤各家族均極贊該校平日功課之認眞學生共八十人畢業修業得最優等文憑者居四分之一得優等文憑者居五分之二云 
[租界内建築高塔之先聲]  
　　聞程聽彝君擬在英租界内用湖北水泥廠所製水泥建一最高之塔高約四十餘丈有十六餘級天氣晴朗可望秣陵視吳淞口只須憑欄而觀誠鉅工也塔内冬有𤍽氣管夏可納凉於衛生尤爲相宜明年有在慧星發顯爲世界鉅觀此塔上有天文台可以測量聞工部局捕房均極贊成蓋此塔實與法京百丈塔遥遥對峙雖不及其歐塔之高亦可在亞洲爲特色焉何日觀成拭目俟之 
[洋商用人拒捕]  
　　莫兆熊控宰牲公司用人俞碩卿佔屋欠租一案由廨屢傳不到改出提單於前日派差王慶協同八十三號西探往提詎俞竟喝令王寳泉等將差探兇毆該西探立鳴警笛旋由華印各捕到 
 
 

Page 19

 
 
　　來帮同將俞王二人拿獲拘押捕房昨晨解廨請究先由差探禀明被毆拒捕各情請爲嚴究俞王二人延律師穆安素到堂辯稱被告係和商用人公堂所出信票未經和領簽字該差探不應擅提請爲察核李襄讞商之英代副領事以信票早經領事簽字差探並無不合判俞王各押捕房一禮拜所有被控佔屋欠租一案候期滿再行訊追城内 
[驗收工程]  
　　塘工局董事謝朱兩君前日爲籌建局所營房塡基置器及局前馬路各工均已告竣禀請派員前往驗收工程茲聞滬道蔡觀察業已札委候補府經歷張崧翰會同上海縣驗收矣 
[如見肺肝]  
　　本縣田大令批趙吉雲禀云曁曰並未侵佔又曰稍予酌罰言出一詞何自相矛盾一至於此殊爲不解要知爾果無佔地情事豈肯甘心認罰至稱因病請免質訊一層又見情虚畏審故飾其詞惟案已飭催者丈究竟是何實情姑俟復到核奪 
[酒能亂性]  
　　蔣耀福與鄰人沈財發飲酒其母喝阻蔣非但不聽反攜劈柴刀出而毆母迨經衆鄰不服將刀奪下蔣又與沈尋釁旋由其母將蔣及沈扭至一路巡局請爲懲辦後有蔣之親戚投局禀求免辦巡官准之 
[捕獲竊賊]  
　　三牌樓銅作店主周阿貴追趕竊賊陳金生當由站岡巡士屠再萬帮同攔住拘至一路巡局經游巡官訊得陳犯案纍纍判責三百板發改過局收押兩月 
[積竊又獲]  
　　高阿四偷竊小南門城脚蘇鴻奎家棉被二條昨由南區解至一路巡局訊得高係積竊判責三百板押改過局兩月 
[官事]  
　　商董試用道虞和德昨日到道拜會江蘇候補直州知州孫念祖留黔補用知縣黄培楷到道禀見南巿 
[怙惡不悛]  
　　庽居鹹瓜街丁德隆帳簿作内之包維翰昨將伊子菊生扭至工程局控稱不務正業違忤兇横前已禁押浦東課勤院釋出後仍不悛改請爲寄押候再提回該院收押等情局中准即拘留聽候移提 
[責押兇徒]  
　　小工徐竹亭之弟關壽被同業張小弟等毆傷由巡士一併拘至南區移解工程局収押在案昨日提訊判張戒責五十下押候補提供出之小江北究辦其餘高阿三卞和尚等十四人俱交工頭保回管束 
[自行理處]  
　　浦東六灶布莊主馬晉德馬堪安昨扭王家碼頭萬昌布號執事曹朗岩至工程局控稱被欠布價洋三百五十餘元欠宕不理當由裁判員訊得兩造各執一詞判着自投商務分會清理 
[局批兩則]  
　　昨日總工程局發出批示兩則照錄如下内河船牙談榮庭灘船牙楊增福提船甲任書生等禀批據禀丁惠南楊二喜率黨朱順英倪阿六等倚戤商船公會之勢分向各帮船户散給傳單勒令出費多方恐嚇等情查丁惠南等本非安分之徒藉勢抑勒在所不免正擬移請上海縣提究適奉道憲照會以商船分會已奉撤除丁惠南等無所施其伎倆矣仰即知照柴行業朱恆昌等禀批禀悉該業與世春堂界址毗連世春堂界石砌在墻壁之内界限固已分明今世春堂欲於東址餘地作爲出路自必與該業情商該業如可通融或與訂立合同以昭方便若旣集議不允自可各守各址以免爭議世春堂亦係公産斷不至於佔越也閘北 
[一羣竊賊]  
　　改過局逃犯郭松松（即臘武松）與其弟郭木金通同積竊金阿桃（即賣粢飯張阿桃）金阿煇（即張阿煇）等串竊梁姓瞿姓衣服等物並向鄉民張阿七租賃房屋各節已許昨報前日由偵探隊官周二尹率領孫探弁等至南翔鎭將郭與二金緝獲並獲逃犯王正祥及陸友蘭等五人解回總局經孫裁判分别研訊一過判發四路分局併案訊辦 
[仍難覇阻]  
　　職商姚增甫控薛少亭王毛囡張阿林等數十人覇阻築墓訛詐洋四十元昨經四路一區黄正巡官將薛王張三人提案訊明屬實判薛繳還所詐之洋飭原告當堂具領薛等三人還押候補提同黨再究 
[巡警捉賭]  
　　已革巡士錢武與某巡官之已歇家丁彭福通同地保夥陳富金包庇賭棍大頭狗等在三元里租賃密室開設番攤前日被三路一區德正巡官訪悉特飭長警人等拿獲十餘名解送總局押候訊辦英租界 
[懲辦流氓]  
　　流氓陳阿和在虹口搶取粤婦馬冬好金挖耳由探查獲昨解公廨訊實判陳枷七天期滿再押三天 
[西人求乞]  
　　無領事管束西人生多司前日在虹口崑山路求乞被捕拘入捕房昨解公堂訊明係因患病所致判送醫院醫治 
[塌車傷人]  
　　塌車夫李定光因拖車不愼致將顧清高葛路興等撞倒碾傷被捕查見拘入捕房昨解公廨請究據包探稱顧受傷甚重判李押候原告傷愈再訊 
[　　嘉興女子沈新媛被父賣入北海路某妓院得洋四百元茲因鴇婦逼令應客該女不從逃至濟良所求救昨晨由所送廨女供年十五歲被父賣入該院已有兩月茲因逼令接客是以逃出求恩超豁判暫留濟良所候核 
[注意衛生]  
　　英美工部局控罌海林胡坤全造屋不砌陰溝又控蔡阿虎王阿金牛奶攙水昨由包探先後傳至公廨判瞿胡各限一禮拜砌造蔡罰洋一百元王罰洋三十元一併充公 
[放棄權利]  
　　李阿卿因姦佔甬人韓應富之妻劉氏被控昨日由探將李與氏一併查獲解廨訊明實因韓抛家不顧所致判韓具結將氏領回李具永不往來切結斥釋 
[倒斃何多]  
　　蘇州人周五寳向賣水菓前晚十二點鐘時行經四馬路胡家宅山三會館門前忽爾倒斃由探將屍舁入虹口斐倫路驗尸所飭保報縣請驗又浙江路清和坊口亦有倒斃年約三十歲之乞人一名由捕回禀捕房飭探協保查明有無屍屬再核 
[罰洋了事]  
　　廣東路已閉正記烟間主張正芳私售燈吃由探沈阿岳查獲昨解公廨請究判罰洋十五元充公烟具銷燬 
[原告未到]  
　　周陳氏將胡許氏之寄女美郎拐賣昨被捕房派探拿獲解廨請究中西官以原告住居浦東判氏押候函致浦東總巡局飭傳原告到廨候訊 
[註銷竊案]  
　　張子良控永和祥客棧主何松亭阿燧良串竊鈔票洋三百七十五元昨由包探將兩何解廨經中西官訊無實據將案註銷 
[公廨堂諭]  
　　據王鼎三李百川莊如松同稱伊等與仁濟係查以合同索欠此外並無帳簿朱育生王順全稱水脚有經摺可憑已與顧成章對過鍾森榮范錦秀俱欠柴欵價顧於算帳時諉稱柴梱嫌小抑價不甘等語質之顧成章供稱仁濟公司與各原告往來均有帳欵可以抵除求飭清算如果係欠欵情願償還等語著即遵照憲飭三面核帳清算限三日算明禀覆核奪顧成章交原役看管算帳後仍還押顧成章呈堂簿五本交収發處收存監視核算此判美租界 
[調戲女工]  
　　侍者王榮發昨在漢璧禮路調戲女工華阿二被捕查見拘入捕房押候究辦 
[情虚逃遁]  
　　某甲昨持油布篷帳至吳淞路某押店押錢波捕查見向之詰問甲即情虚逃逸旋由該捕將布篷帶回捕房候核 
[車夫誠實]  
　　東洋車夫王谷生昨携大衣一件至捕房報稱衣係乘客所遺呈候認領捕頭允之 
[謊報失洋]  
　　廚司沈阿寳昨向蓬路菜塲徐阿紀鷄担購鷄論價不合互相扭毆沈歸訴其主稱被毆朱銀洋該主人即函報捕房傳徐詢問捕頭因無这証據斥釋不理 
[日人失竊]  
　　住居海能路三號之某日人前晚朱竊金表衣物值洋百餘元昨報捕房請爲查緝 
 
 
] 

Page 20

 
 
法租界 
[無知誤犯]  
　　江北人林老五向做小工昨在新馬路某老虎灶啜茗忽有人給以小洋囑送香烟於某押犯詎林正欲送給破捕查獲拘解公堂請究林供初到上海無知誤犯求宥判枷示一禮拜 
[故犯烟禁]  
　　太古碼頭槓抬小工所設之茶會内昨有多人聚集吸烟適被捕頭查見將該工頭陳勉植傳至公廨判罰洋五元充公烟具銷毁 
[竊取號衣]  
　　馬夫張連生昨日裝配馬車被方德高乘隙進内竊去號衣一件旋由巡捕拘獲解廨訊究判撥一禮拜 
[可望脱累]  
　　老大昌洋人前控保人范德甫不還所保銀兩等情經公堂判范賠銀除已繳五百五十兩外尚欠四百五十兩昨日復訊范供現祇措到銀三百兩其餘一百五十兩請寛限至明年正月底照繳不敢再延判將繳到之銀存案候領范交原保限正月半繳齊 
[新聞畫]  
　　蘇省高等巡警學堂日前招考插班生時有該堂書記之親戚許某與試許固胸　　無點墨者平日專事嫖賭虧空甚鉅人塲考試後或勸令稍納小費方可錄取許　　以年關將至無處籌欵焦灼異常竟於前夜私服阿芙蓉膏目盡可笑亦可憐矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[署粤督袁奏改良鹽務充抵賭餉實行一律禁賭摺（附章程）（續）]  
　　一曰商辦自商辦仍無礙於官築鹽𡏺及商辦鹽田也查粤省瀕海地多尚可分築鹽𡏺以收天然之利曩年粤鹽不敷分配曾借運他省之鹽開源政策自必不容緩而瓊崖僑豐公司更曾奏明剏辦其開闢鹽田源源接運以濟粤鹽之缺乏有相資而無相妨蓋今日之商辦不過任購運配銷之責其鹽𡏺鹽田所出之鹽正藉此益形其疎暢該公司奏明專利所專者鹽田之利固毫無所損也且與公家擬築之鹽𡏺同一辦法更未嘗稍令向隅此飭商承辦之規畫十也以上十端臣自發起此議以來寢饋彷徨而得現時之規畫者如此以應興之利除應革之獘似舍此亦别無禁賭大宗之欵顧或者曰與其取之於鹽餉曷若取之於專賣之膏捐似已臣在東撫任内曾電陳專賣之法經部臣核議未遽施行蓋專賣必全國通力合作且必與外人明定限制而後可操縱由我今部頒定章明明於牌照捐之外不准别設名目而一般議論顧齗齗於此似未覩部章者然且獨不慮充抵賭餉須有常年的欵彼專賣膏捐卽使能辦然則煙旣禁絶欵將不繼又何以抵之不切情事之論往往如此或又曰曷不將節省各局所之欵移抵賭餉不知粤省積虧一千三百萬左右而節省僅及四五十萬今賭餉一宗且四百餘萬又何從而移抵之且所謂節省者不過各該局所少一糜費亦並非遂有盈餘也其不切情事又如此更或者曰籌抵自籌抵禁賭自禁賭當劃分爲二不知粤中賭館自光緒十年弛禁後繼長增高當時徒便其籌欵之易而日久乃知其受病之深迨前督臣岑春煊張人駿稍稍議禁然承餉旣鉅又以水陸軍餉爲最多誠慮一日無的欵之抵則一日有譁潰之虞於是言禁賭必先言籌抵幾成不刊之論情勢使然非臣倡之也而一般議論乃欲先禁賭而再籌抵其不切情事更如此故前者臣於覆奏禁賭摺内曾聲明籌有大宗欵項仍一律禁絶蓋處心積慮灼知粤省情形非此莫濟報章異同之論華僑影響之電士紳詰問之書皆不敢爲所動但姑就其説以予之於事實上有濟否蓋或已在臣規畫之十端或卽爲不切情事之三説事理以愈辨而愈明爲今日計不禁賭則已欲禁賭則舍改良鹽務粤人殆永無出水火登袵席之一日此臣所敢斷言者也抑臣尤有進者他省鹽務之改良爲鹽務計也粤省鹽務之改良則不僅爲鹽務計爲一律禁賭計也爲一律禁賭計卽爲籌備憲政計也是粤省之人心風谷呼吸存亡其轉移關鍵均視此一舉今煌煌聖訓旣以通盤籌畫整飭鹽綱興利除弊爲亟臣忝膺疆寄兼有會辦鹽政之責苟於鹽務利弊稍知一二亦必思改絃而張况興一鹽務之利而兼除一賭館之大害粤民之飲和食德舞蹈皇仁又何如也如蒙俞允則此項歲繳正餉銀一千萬兩公費津貼等銀二十萬兩共一千零二十萬兩除撥還運司原有正課銀三百三十餘萬兩賭餉銀四百四十餘萬兩彩票餉銀五萬餘元官紙廠歲收賭餉報効銀八萬六千餘兩勸業公所歲收賭餉報效銀二萬四千兩新巿局歲收賭餉報效銀二十四萬元鹽務各官酌給津貼及向有公費以上各項綜計當需八百數十萬約可餘一百數十萬兩惟善後局積虧四百萬公家負息甚鉅愈積重則愈不可返必須設法陸續撥還目前尚歲短百萬則亦以此項撥補仍可歲餘數十萬兩則擬分别舉辦新政如省城商埠審判模範監獄推廣巡警補助學費各項皆在籌備清單爲目前至急之圖又恐賭館一日禁絶游手好閒者多則必添設工藝廠俾之有所事事化莠爲良擬卽飭在勸業公所項下興辦其應須推廣之處則撥欵協助凡此又皆取给於此數十萬之内臣通盤籌畫所爲仰副聖訓整飭鹽綱者在此興利除獘者亦在此毁譽有不敢計是非久則自明前兩江督臣陶澍改辦淮鹽前四川督臣丁寳楨整頓川鹽當時疑謗叢生實賴列朝洞燭物情力排浮議始底於成裨益鹽課至今頌之臣自揣才力不如陶澍丁寳楨而今日之滋爲疑謗者於窟穴鹽規之外又加以窟穴賭費之徒當官而行原無所避尤幸聖明在上垂訓諄諄以提挈維持爲急臣若知之而不言言之而不行如聖恩何如官守何如憲政何用敢披瀝愚忱臚陳改良鹽務實行一律禁賭之規畫伏祈斷目宸衷勅下督辨鹽政大臣核議早日奏覆請旨施行粤省幸甚大局幸甚餘分咨外理合恭摺具陳伏乞皇上聖鑒訓示謹奏 
[尚書梁敦彦等會學部奏會同覈定游學專門人才摺（）]  
　　候選郎中李維格江蘇人在英國大學校肄業多年爲外國文人所欽服現充會辦漢冶萍煤鐵礦廠事務總理漢陽鐵廠以上一員擬請賞給工科進士候選道鄭清濂福建人船政學堂學生奏派往法國官學堂學習算學電學鐵路製造等學經法海部考取給予製造船機總監工文憑經北洋大臣派留德監造鎭遠定遠鐵甲艦歷充船政製造學堂正敎習委辦船政工程　歷造鏡清寰泰開濟廣甲廣乙廣丙平遠各船委辦建造福州羅星塔船塢充江南廣方言館法文敎習委辦漢信鐵路工程調直委用歷充督署繙譯並查修海軍船艦事宜兼會辦大沾船塢蘆漢鐵路北路行車監督經郵傳部調充參議廳行走並奏派京漢鐵路總辦以上一員擬請賞給工科進士候選道鄺榮光廣東人派赴美國肄業光緒四年考入美國礦務大書院迭列超等奏調回華歷充開平礦務局煤師創辦京西門頭溝官煤窰派赴新河耕局測量地叚派充林西礦師總理創辦林西煤礦局事務調勘湖南全省礦地委兼唐山礦局礦師事查勘山東嶧縣煤礦並招遠平度寗海等處金礦會辦臨城礦務局兼華工程司兼充直礦政調查局華總勘礦師商部派充直礦務議員歷由美國礦師會機器師會化學師會公舉充礦務新法議員機器工程議員化學新法議員英國礦師會機器師會公舉充兩會新法議員均經領有文憑以上一員擬請賞給工科進士候選道吳仰曾廣東人派赴美國先後在哈佛埠小學堂中學堂肄業考入紐約大學堂肄習礦務自費赴英京官立礦務學堂專習礦務化學畢業領有文憑往墨西哥國英公司金銀礦充化學師回國歷經派辦𤍽河三山銀礦南京一帶煤銅礦派查浙江五金礦産委辦稽征開平煤礦税釐充開平礦務帮辦委辦鷄鳴山煤礦派 
 
 

Page 27

 
 
　　充學部考驗游學畢業生襄校官以上一員擬請賞給工科進士外務部員外郎辜湯生福建人在英國大學校肄業多年爲外國文人所欽服現充上海黄浦工程總辦以上一員擬請賞給文科進士江蘇候補知府楊廉臣福建人船政學堂出身派赴法國水師學堂學製造船機及配設砲械勁學阻力學水師營造諸學得有總監工文憑回國歷充辦理船政製機工程處委辦總稽查及船政提調現供是職曾經製造開濟鏡清寰泰各快船平造鋼甲船並福建船塢以上一員擬請賞給工科進士（未完）專件 
[商辦粤鹽總公所章程]  
　　第一條本公所現奉兩廣督憲奏請改良鹽務籌抵賭餉由商等承辦鹽務歲繳餉銀惟現定辦法由總商分商分别領運購配與公司性質不同故定名曰商辦粤鹽總公所　　第二條本公所旣不沿用公司名目一切辦事人等由商等公推總董副總董副董其任事期限另訂規則定之　　第三條本公所承辦粤鹽議定歲繳正餉一千萬兩又另行歲繳公費津貼等銀二十萬兩均按十二個月匀攤分繳於每月十五以前如數繳清　　第四條本公所承辦粤鹽事屬創始初次開辦三個月内舊存鹽多買賣有限所認餉銀應請每月先繳四十萬兩所有開辦三個月短繳之餉於第二年起分作一年按月帶繳　　第五條粤鹽旣歸本公所承辦所有包銷並包繳餉銀數目盈虧由商自理應免造報　　第六條本公所設倉購船等項所費不資必持久遠乃能有濟應請承辦二十年爲期如承辦妥洽並不欠餉請准照案續承倘欠餉至百萬兩以上由官收回另辦其所欠餉銀卽在按餉内扣除　　第七條開辦前一月須准三公所先行赴塲配鹽存儲俾開辦時相繼行銷　　第八條産鹽地方及收鹽配鹽分埠行銷各事務須歸本公所主持仍請移行地方文武保護並飭各關税司一體遵照至原日應納本省廠卡釐税及繳各衙門並各豪紳土著營兵等一切規項公費捐輸報効等名目應請一律豁免　　第九條分商領辦須認定額數地叚簽立領約由本公所發給憑照如分商遇有意外之事以及激成事變並越界售鹽應將該分商分别撤換禀官查辦　　第十條粤鹽行銷廣西江西湖南福建等省應抽一切税捐仍歸各該省承辦分銷之商照納　　第十一條鹽歸本公所包辦在各埠商不免儲積舊鹽一經商接辦後各埠舊鹽自應停銷應由本公所請員將埠儲舊鹽公平計價收囘另按收回鹽數貼給輸餉以昭公允而免糾葛　　第十二條省城向有南倉儲鹽應請點明所存若干照時價繳回歸本公所管理以昭劃一　　第十三條旗人並瞽目向領食監應請准折給鹽價以免混私　　第十四條銷鹽叚内遇某處適有事變停運應准禀請將某處酌核減餉所有本公所銷鹽叚落俟開辦後劃定圖説呈案　　第十五條凡産鹽之區所出鹽斤由本公所報請塲官轉報其分配各處地方鹽數亦由本公所按季具報（未完） 
小説 
[短篇小説大羅天（木兒稿）（二）]  
　　（白）吾乃花果山水簾洞主老孫也。自奉帝命爲弼馬温。事事束束縛縛。悶人欲死。且喜今日爲蟠桃大會。吾亦叨陪末席。食不盡天庖盛饌。飲不了玉府仙膠。此時宴會旣散。歌舞亦罷。何不乘興往蟠桃園中玩耍一番以破愁悶（唱）（西皮平板）自離那。水簾洞。來到此間纔消受。一小小。弼馬温。官忽想起。在山時。獨行獨斷。擁十萬。貔貅衆。虎踞龍盤。稱洞主稱大。王。更有誰管。恰與那。自主國一樣一般。悔被這儻來物。長年覊絆。倒不如無糧鶴。天地皆寛。况吾輩。常率眞。束縛不慣。失儀。節人尤笑。沐猴而冠。因此故。滿腔血。欲灑復懶。如何坐。長松下。。終日盤桓。但念及。奉詔時。誨我不倦。一字字。一句句。鏤我肺肝。謂老猴。本犯了。滔天罪案。念汝才。可大用。姑賜招安。一動物。幸且得成個人範。又幸得。成正果策名仙實。須知道。此頭。銜。雖非顯宦。有官守。有言責。要是清班。有勞績。不患。不不邀聖眷或循格。或破格。有例可援。最難得。是人身。幸勿草菅。苟知勉。當有時。鳳附龍攀。吾聞此。金玉音。且感且歎。雖微禽。亦知道。圖報啣環。看世上。一般污吏。並不。知。清夜自反。恐無有。銅面具。可對聖顔。我非欲。做劉四。罵盡塵寰。不知者。又謂我。官爵貪戀試細想。此恩遇。如何賦閑。萬不料。坐愁城。日吃愁飲。百忙中。忽逄此。無量喜歡。剛纔赴。蟠桃會。獲賜天饌。復得那。嫦娥女席上周旋。瘦與肥。一個個。如花璀燦。不曾個。眞　魂。亦秀色可餐。惜在此。清凈地。不許胡亂遂索性。暢飲至。爛醉如泥丸。一路來。到又顚。正想玩玩驀然間已見了。蟠桃庭園。此地位。素不許。閑人亂闖。且喜他。東園門。猶不曾關　　（白）到得園來。幸無園丁守把。爾看滿樹桃實埀埀。此時口又大渴。無可覔茶。不如聊摘數顆。以潤渴吻。（摘桃介）仙子扮嫦娥上云。乍聽桃樹聲響。恐防有偷桃的。須往看看。噯呀。我道是誰。原來却是這猴兒。爾豈非吃了獅子膽。故來虎嘴捋鬚。（喝介）弼馬温爾在此幹甚麽。丑云吾來此摘取數桃。聊以止渴。敢是爾亦有同嗜否。這是爾自家庭園。有誰過問。老孫 
 
 

Page 28

 
 
　　就代爾摘一大把給爾好麽嫦娥云爾該死了這桃乃王母御果三千年開花三千年結實其至成熟又須三千年故蟠桃會必九千年而一作其桃自御用以至分賜諸仙皆有定數今如此狼藉誰復擔當得起管敎爾猴毛撮盡也丑（怒介）且莫亂放爾的狗屁惹爾老孫起（嫦娥喝介）大家快來園裡有賊也國外新聞 
[韓人又倡合併問題]  
　　二十日東京電云韓國統監大臣所用各員及韓國學士大夫已組織一會主張日韓合併之議聲勢頗大 
[日法商約批准]  
　　十九日東京電云日法兩國所訂商標及他種實業權利條約已經樞密院批准 
[法國水災三誌]  
　　十九日倫敦電去散恩河仍在高漲並有數處水高已與橋梁相埒倫敦巿長已開賑捐羅馬敎皇亦以巨資送交巴黎掌敎命辦賑務英皇已助捐堅尼一千枚英后助捐英金一千磅巴黎大雨不止洪水氾濫甚速巴黎中央已成澤國巨厦廣棟皆没水中樹木燈桿多已偃地鐵道隧道已成暗溝聖杜米里克路居民自星期三日以來均未得食成踞坐窗門高呼求食今晨已有搶食暴動共刦店兩家有一婦人爲手槍擊傷十八日柏靈電云巴黎德國大使館在外務部署及國會附近因遭水淹業已委棄連日大雨如注故水復高漲桑愛里賽街全遭淹没巴黎巿政官員已預籌防疫各事十九日柏靈電云巴黎人士張皇異常水管現均炸裂全鎭之地恐將盡成澤國現擬頒行軍律以保秩序洛土達姆附近伊爾特拉西台地方已有山崩之禍德國大使館已可乘艇而往幸今日天氣已晴散恩河水漲已定二十日倫敦電云法國洪水因大河霪雨之後復加積雪之融不能容納所致 
[英國國會定期召集]  
　　十九日倫敦電云愛斯奎士君及喬治君因運動選舉奔走疲乏現均赴里維爾拉地方靜養以便恢復元氣據官塲宣言英皇定期西二月廿一號召集國會聨合黨擬請修改預算表 
[歐洲大風雪爲患]  
　　十九倫敦電云英法兩國風雪甚劇電報秩序均爲所亂西班牙及法國海濱一帶破壞船艘甚多溺斃人口不計其數同日柏靈電云比利時及阿爾賽斯兩處均告水災歐洲各地目下咸有極大之風雪 
[英簡名譽艦隊提督]  
　　十九日倫敦電云英皇已擢升普魯士亨利親王爲名譽艦隊提督按亨利親王前經英皇擢爲名譽海軍提督至名譽艦隊提督前惟德皇與俄皇二人而已 
[英國火車失事]  
　　二十日倫敦電云勃利頓有專車一輛駛至斯托孜萊司脱地方猝然脱軌死者八九人傷者二十人當時車行速率每小時可四十英里云 
[奥俄續修邦交]  
　　十九日倫敦電云奥俄修好之説業已確實據柏靈消息云若謂兩國已正式開議則似過早惟修好一舉必已爲外交談論之問題德國政府對於此事異常寛仁 
[匈加利國會反對内閣]  
　　十九日倫敦電云匈加利國會已有多數議員投票不肯信任西正月十七號所成之内閣内閣首相希特威萊伯爵於是宣讀諭言將國會展期至西三月二十四號續行開議 
[英國預算案之預料]  
　　十九日倫敦電云巴恩士君在屈洛勃利巨演説聲稱新預算案將籌費周濟窮困台萊乞洛里克爾報載稱新預算案將於海軍經費内增加英金五百萬磅並無借債之説 
[居留島葛藤難清]  
　　十九日柏靈電云土爾其因希臘選舉國會議員修改憲法居留島亦從而預聞恐因而啟釁故請保護居留島各國將該島重行占據以弭兵禍 
 
 
 

Page 29

 
 
   
 
 

Page 30

 
 
   
 
 

Page 31

 
 
[江西路二十二號老公茂廣告]  
本行經售張士公司所製各種花玻璃樣新花奇各色均備貴客如要知其價目可向本行函問可也　　本行並經售英國夸克公司所製各種測量鏡水平器畫圖儀器測量杆以及鐵鏈鋼帶測高低器風雨表量雨表等件無不齊全本行備有目錄兩册以供貴客取閲　　本行並經售曼而經廠各種瓦片各種舖地所用之磁光瓦火爐前所用耐火磁光瓦以及火爐邊所用之白磁光瓦欄杆等件各色俱全貴客欲知各貨價目請向本行函問可也 
[ＫＮＯＷＬＥＳ　ＳＣＡＬＥ　ＷＯＲＫＳ美國頂上等磅秤]  
本行常備各種大小磅秤且較市上所買之磅秤更好又便宜專經理上海江西路十八號怡昌洋行啓 
[上海高田商會]  
發售電燈機器 
敝行經理美國名廠威斯定好斯廠所製電燈機器並附屬品已蒙大日本陸軍築城部吳海軍工廠古河公司江之島電氣鐵道公司大清國南昌開明電燈公司等三百餘處定購其數算二百多基共總十萬馬力名譽冠東方帝國人不問其價而定購以可知其名實俱備貴官商如欲購請至敝行而商或賜玉函則送價單不誤也 
[上海高田商會]  
英租界博物院路第八號本行東京市䵂町区有樂町一丁目一番地分行英國龍動美國紐育日本東京大阪神户横濱門司吳舞鶴横須賀大連 
[英商巴勒火險公司]  
本行經理北英商火險公司資本銀四千餘萬兩在申開設最先迄今已數十餘年專保房産貨物棧廠一切火險遇有不測無不立即照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○惠顧之意此佈 
[蜜采里大菜館]  
敝店大菜久蒙仕贊商成光顧惑戴隆情茲將大菜間放大裝以各種風扇異樣電光地位清潔服侍周到若屈暑天一登斯地殊覺心曠神怡所備大菜潔凈味美與衛一大有益處請諸君賜顧嘗試爲荷午前不食每客一元二角午晚大菜每客一元五角蜜采里公司 
[（聲明作廢）]  
本月十九員在途遺失裕順公司吳慶記户一百零四號二號粉棧單五百包已向公司聲明作爲廢紙望中外各寳號切勿收用此佈廣益招告白 
[商標發納補藥酒]  
＇ＶＡＮＡ＇（ＴＲＡＤＥＨＡＲＫ）TONIC　WINE此乃此乃一最有能力之補劑男婦均極相宜能補復腦髓及腦筋在病之時所損耗或因操勞思慮過度之所消費者此補藥酒能治凡因腦筋損傷所發之病狀如頭痛顫震軟弱暈眩等症用精美玻瓶裝置由各埠大藥房發售如諸君欲本行靈藥仿書可函至上海四川路四十四號寳威大藥行五號總經理處索取可也郵資不取 
[自造新發明金銀離鼻眼鏡]  
本號自造各種金銀眼鏡新式離鼻眼鏡可免壓鼻生痕鉤耳生厭折脚眼鏡異樣玲巧簡便並用格致晶片黑白藍片近光老光由醫生考驗無論年老年輕均能保護目力如蒙配換鏡片其價格外克已倘配眼光分文不取自向外洋轉運金鋼鑽並珠寳翡翠玉器轉請外洋名司製造特别改良洋鑲金銀首飾珠翠鑲嵌手鐲别針風凉頭針扭扣烟合小照壳表煉表件頸練頸錘奬賞銀牌螺絲金圈珠翠彈簧耳圈每對十元翡翠紅藍寳石洋鑲金戒每只起碼八元半金挖耳每支起碼三元本號首飾並非洋金均用本金足赤煉就自來鑽石珠翠均可代鑲亦能修舊見新電鍍金銀來樣定造無有式樣不能工金格外克已精刻中外字樣工細雕琢外國發藍拷毛鑿花各式新巧花樣極多不及細詳一應俱全劃一不二老少無欺貴客賜顧認明上海二馬路西口跑馬廳安康里老號分設蘇州閶門外馬路便是本號牌號庶不悞上海蘇州全昌金鋼鑽號啓 
 
 

Page 32

 
 
   
 
