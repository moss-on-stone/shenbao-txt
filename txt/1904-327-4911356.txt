# 1904 - 327 - 4911356

 

Page 1

 
 
[論萬福華謀擊王之春事]  
　　中國刺客之說起於戰國當時七雄相爭祖龍以蓋世梟傑出餘威以鞭笞列國各國旣不能以兵力爭　而又不甘俯首下心受其制服於是燕太子凡之輩相率募敢死之士爲行刺之謀思藉以一洩其忿民間化之各挾一踴躍不可遏之勢而流血五步之說亦遂播爲美談秦漢以後君相知崇尚遊俠足以釀亂源而召禍變也於是極力　制之且日引其民於富貴熱中之場俾令變化其氣質而改某其風俗故自漢迤明時代屢易其間未嘗無巨奸大惡塗　生　　荆軻聶政之事則寥寥不數觀良由謀刺一術雖曰不軌於正然苟非智勇兼備者固不足與言斯道也本朝二百數十年中官吏之被刺者以兩江總督馬新貽一案爲最巨時爲同治九年七月馬公由校塲閱　畢多行回署將入便門有人突然而前左手把其衣右手以小刀揕其胸深入四寸立時殞命從者將凶犯拘獲詰其姓名知爲張汝祥是時事出非常訛言四起朝廷迭命大員讞是獄詰問主使汶祥張目答云我爲天下除一通回匪者迨加以刑訊則更爲誇誕不經之語有時或不發一言當時詢者咸謂必有指使之人或有以帷簿事疑馬公者據薛庸庵所紀又謂因馬公巡撫浙江擒斬海盗頗衆汶祥曾與諸海盗通故爲其黨報仇然亦得諸傳聞未必果足爲信史也至同治八年青州府知府王君汝訥之被刺蓋因某步兵挾參將不補馬兵闕之憾乘丁祭之期文武畢集取白刃徑往祭所向首席一官後力刺之應手而倒方以爲參將已斃而不知其被刺者實知府王君也此事亦載薛庸菴筆記中至若甲午歳中日戰猛合肥李少荃相國赴日本議和行抵馬關突有人用槍擊傷頰際由日本將凶手拘獲治以監禁若干年之罪合觀以上各事馬之被刺也以挾嫌王之被刺也以誤會然原刺者之心無非爲圖報私仇起見惟李健相之被擊或因中爲日敗乘傅相衆怨所歸之際特思以一擊邀義俠之名亦未可知總之被刺者之情形不同圖刺者之心迹不一然事前之處心積慮挾利器以圖一逞與被獲後慷慨自認不肯擊援同黨則用意無不相符異哉萬福華之擊王之春聞其所持之槍已經朽壞則器之不利可知王之春在餐館無甚護從之人尚不能一擊命中則技之不精可知王以衰朽老翁而猶被其富時扭住則力之不勇可知迨　至捕房卽將同黨一一供出則其毫無義氣更可知至詰以行刺之故則語爲中國除一聯俄之人其言與張汝祥所謂除一通回匪之說頗相似然王以革職廢員有何勢力可以聯物其爲調　已甚顯見最可異者聞萬尚有鹽船一艘泊於南市某馬頭事發往捕已經逃逸夫旣欲爲刺客事之成否雖不可知而必先置生死於度外不知萬之鹽船果何自而來其所載之鹽不知得自何所種種疑實懸揣殊難要而論之王之富貴熟中庸惡陋劣卽殺之亦何足惜惟以萬爲迫於公憤可以比古時荆軻聶政之流則殊未敢　云 
[本館接奉電音]  
　　昨晚一點鐘時京師京人飛電傳來上諭一道敬謹奉登○十月十九日内閣抄奉上諭商部奏職官入署賄託據實糾參一摺據稱工部主事榮光函致該部福中毛祖模爲商人而說煤　無該郎中呈堂傾發傳詢榮光信函實係親手所繕並有邀准後允餽銀兩親立字據會証等語榮光係屬職官宜如何束身自愛輒敢赴部賄託毫無顧忌實屬行爲荒謬著卽行革職以肅官箴欽此 
[擊退俄軍]  
　　昨日一點鐘接日本東京來電云十七日黎明俄軍迭攻日軍於沙河鐵路橋河西并迤西各地均爲日軍擊退 
[兩軍相峙]  
　　昨日一點鐘日本東京來電云俄軍之在沙河線者建築防禦陣地與日幂遥相對峙兩軍相距之地自八百邁當至一千邁當 
[俄燒村落]  
　　昨日一點鐘日本東京來電云華歴十月十七日午後日本大本營接滿洲軍總司令部報告内開昨日夜半註卽十六夜敵步兵五六百名來襲興隆屯我軍監視哨長時時防守嗣因無事復歸本隊該村落遂爲敵軍砲火全行焚燬 
[沙河小戰]  
　　華歴十八十八日日本東京來電云本月十六日夜半時忽來俄兵五六百名襲掣新隆屯地方我防兵竭力抵禦相持良久然後退回總營現彼處村落已被敵人用火焚燬如一片瓦礫塲矣翌日黎明時俄軍復於壩子沿之沙河鐵路大橋及迤西一帶地方意欲偷襲我營幸各處皆爲我軍擊退 
[俄報忠告]  
　　華歴十月十八日英京路透來電云俄京聖彼得羅堡露斯報曾著一論今俄廷須於中亞細亞用重兵竭力駐守以保俄人之權利若偶不留意則波斯東關境及波斯海灣等地不久將盡入英人掌握中矣 
[俄人狡計]  
　　朝鮮日日新聞登有一說云本館得有確實信息謂此次俄國波羅的海艦隊調赴遠東其注意蓋在臺灣倘到東時使旅順尚未失守則此事或將實行蓋旅順未陷則日本海軍必須緊守勢難兼顧亦未必能戰而得利俄人乘此機會而取臺灣亦意中事耳未識日人將何以應之 
[旅順火熄]  
　　華厯十月十八日日本東京來電云此間官報傳稱本月十六日旅順大火延至翌日上午二點鐘始得烟消火熄逆揣俄人所儲煤炭當已盡付一炬矣 
[萬民共憤]  
　　華歴十月十八日英京倫敦來電云刻下卡尼亞之居民均深惡痛嫉俄兵之無行若婦女等游行街衢每爲所嬲惟避匿教堂内始免受辱今全鎭已爲俄兵佔據水手等往往酖酒滋事其憲兵竟無法以禁止之 
[立碑志哀]  
　　華歴十月十八日英京倫敦路透來電云現擬於黑耳地方設立記念碑一方以爲被鼓羅的俄艦隊在北海擊斃諸人之銘誌 
[高州匪情]  
　　廣東高州鎭遒禀院憲電云職鎭奉檄清鄉商同職道派勇分路搜捕署鎭八月二十日起程往茂名信宜陽春東安等縣地方先後拿獲首要各匪王莠華等五十一名已認供者二十名未認供者三十一名當場格 
 
 

Page 2

 
 
斃著匪王大生等十五名拆毁匪窩三十餘處九月二十四日回郡適電白告警擬卽移師赴電先其所急署鎭等查高屬伏莽縱横内外勾結其頭目夥黨各自爲股百十成羣每於兵勇駐防之處肆行刼掠近則西宼窮竄海盗披猖各屬迭出巨案時有某處起事某日攻城之謡道路幾梗人心惶恐若不密速捕治立予誅鋤誠恐滋蔓難圖實爲地方大患署鎭此次周歴茂信邊界及陽春東安屬境無處無匪兵至匪先散兵去匪復聚該處山峻路岐購綫引拿疲於奔命時或夜深道阻署鎭率員弁士卒露宿山中忍飢待旦極意偵索以求必獲惟行營駐紥朝夕無定獲犯訊認錄供禀辦輾轉需時及奉批回該囚已不在鄉梟示似無以快人心而寒匪瞻且此輩犻悍性成難於馴伏沿途收管時虞蔬脫若僅解回郡犯多路僻又慮匪黨潛謀劫奪非派勇防護不可如節次派勇護解則兵分力單顧此失彼設有大帮巨股乘間伺隙官兵力不能敵貽誤更非鮮淺署鎭詳察情形實與他府查辦清鄉不同擬請嗣後獲匪經隨營委員鞫訊確供先行就地正法援照欽廉辦匪章程按月錄供彚報俟清鄉事竣仍遵定章辦理署鎭等爲掃清匪類遏止亂萌起見非敢草菅人命故違憲典是否可行伏乞迅賜電示祗遵再現獲匪犯王莠華等二十名訊認搶劫多次内王莠華嚴亞幗龍亞增三名供夥劫茂名仁和鄉九十餘家案内要犯如所禀仰蒙允准卽將王莠華等二十名先行懲辦錄供補禀院憲旋覆電云宥電悉該署鎭往茂名信宜陽春東安等縣辦匪拿獲五十一名格斃十五名尚屬認眞惟陽春匪勢極張東安縣屬之西山亦聚多匪旣到該兩屬地方當知情形且春屬本歸該署鎭統轄似宜合力查辦未可膜視旣移營電白仍當兼顧春江一帶爲要匪犯王莠華等二十名旣經訊認搶劫得贓多次准卽查明不停刑日期將該犯等就地正法錄供禀報其未認供各犯亦卽審明分别按辦高屬匪氛孔熾必須嚴行捕除嗣後凡獲迭劫等匪罪應斬梟斬决者該署鎭督同委員訊實并准先行懲辦按月錄供彚報總須情眞罪當勿稍枉濫俟清鄉事竣仍照定章辦理并將查辦情形隨時電聞 
[籌欵維艱]  
　　南昌訪事人云江西撫憲夏菽軒中丞前接政府電信以目下外洋金磅太漲賠欵增至一千萬兩咨請速籌二百萬兩解京等因卽與司道商酌再四覆以儘力籌解萬難如數足類旋奉電旨不論何欵趕籌庫銀四十萬兩迅速解京中丞已勉力遵辦近日復奉電旨著再趕解八十萬兩中丞不得已爰會同司道妥爲商榷擬向漕項及九江關稅雜項下暫行支應已覆電奏明矣 
[贑籌築路]  
　　南昌訪事人云江西籌辦九南鐵路擬請在藉巨紳前任江寗布政司李薌垣方伯主持一切迄無成議近日始經撫憲夏菽軒中丞照會方伯督辦江西全省鐵路並會辦農工商礦總局事務聞方伯以九南鐵路已由蔣觀察禀請開辦且有已在湖北招得股銀百萬之說應卽歸觀察經理而其餘各路若由南昌而臨江而吉安而贛州以逹粤東計程一千數百里較之九江一路僅三百里者工程尤爲繁重以是頗費躊躇云 
[王益吾祭酒馮莘垞給諫與陸中丞論粤漢鐵路書]  
　　查日本鐵路平均計算每一中里需日金一萬五六千元合中國庫平銀約一萬兩有奇國中川漢鐵路大概依此推算卽粤漢路所勘英里屬實加入萍鄉枝路六十六英里岳州枝路二十五英里湘潭枝路九英里避車傍路七十八英里共計九百十八英里以中里總算亦只需中國銀三千萬兩之譜何以必借至六千萬即原約所載預備路工未完之前數年利息及意外之需業已不成辦法然亦只約共三千六百五十三萬美金而必借虛數四千萬金錢浮貸巨貲虛懸重息此何爲者計此路全股美金四千萬元合中國銀六千萬兩地股尚在外是不僅倍於日本鐵路卽比較蘆漢鐵路計里長出無幾又無黃河橋大工亦未免浮用過甚造路之費未必用得許多無怪寗滬鐵路只六百數十里竟以二千萬兩定議開工視粤漢益加浮冐也况全路原訂三年造竣續約改爲五年今展延只剩一年矣路未成之先付息銀至贖回小票正路已成之後付餘利至五十年滿止所以展延者於洋商及辦鐵路者皆有利也而於贖路則大害查閱合同美公司將銀交中國總公司總公司照發小票交美公司並發銀交工程師之鐵路公司聽其支用在總公司不過經手過付尺寸無權而將來此項報銷究在總公司之手鐵路無舊例亦無新章考核鈎稽何從准駁是美公司之濫用總公司不知總公司之浮銷戶商部亦不知自開辦蘆漢路以來其間經庚子一變此欵遂無人過問粤漢則章程更壞歴年旣久莫測端倪今日財絀時艱以如此絶大欵項坐視公家受無窮之累而不預爲之所此則一念及而可爲寒心者也試以六千萬銀按逐年五釐息核算到二十年變一萬二千萬四十年變一萬八千萬五十年變二萬一千萬尚有各股東應分之餘利五十年大約亦數千萬絲毫不能短少總共約及三萬萬兩較庚子賠欵所差無多須儘五十年拔清此債不還路卽歸美彼時尚有蘆漢正太山東寗滬等鐵路俱需銀贖其總數不可思議不贖則路歸各國卽地歸各國懸揣其時之財力何堪當此重害明明以路押債以債造路債且因息而逐增路則勒期而必贖又復各債相逼而來其不至於危險者幾希然則五十年後路政一事亡國有餘矣可勝浩嘆若夫派兵護路因路佔礦路之所到卽權力之所到此固今人所共知東三省已有前車勿庸贅述復請鈞安伏惟亮察 
[貴撫返鄂]  
　　漢口訪事人云調任貴州巡撫柯遜菴中丞籍隸鄂省日前交卸廣西撫篆赴黔履新嗣因其女公子于歸有期遂取道湖北遄返珂鄉俟嫆事已畢然後擇吉蒞黔 
[酬神釀禍]  
　　寗波訪事人云日前浙江寗海縣大裏村民因酬神賽會聚集多人不知因何忽將天主教民竺某殺害報經邑尊翁鐵梅大令飭差訪拿兇手現尚未獲駐寗主教趙君誠恐再釀事端商請提憲吕道生軍門速調練軍副中營馳往彈壓 
[澈查局事]  
　　廣州訪事人云日前舉人譚鶚英指控善後局提調陳太尊望曾信用妾舅王維周在局任事及請追惠泰公司繳餉銀水各節經陳太尊同鄉具結王維周並非陳太尊妾舅并經傳訊繳餉銀號永興啓昌司事據供每千元銀水以二元補黑毫低水以二元補單費息口以一元作擡工善後局并無染指出具甘結在案嗣由大憲特派孫太尊建中會縣覆訊并查李世桂浮開惠泰公司各數目孫太尊以數　拉雜怱怱查閱恐難清澈當卽回明大憲帶同書手到局抄錄各局員以未奉公事再三堅拒孫太尊遂通禀大憲稱局員某某等四人阻撓事事聞禀内指駁永興啓昌所開銀水化用低水息口不能一定應隨市價漲落每千計重六十二斤半亦不用一元擡工顯有情弊至小委員王維周雖非陳守妾舅惟陳某之妾查係王維周之乾女兒并牽涉王維周保衞營交涉舊案大憲現已札委廣州府知府沈太守查辦矣 
[會匪正法]  
　　南昌訪事人云江西洪江會匪焚劫高教堂及教民房屋衣物並搶劫清江營汛洋槍火藥兩要案其首要各犯先後已拿獲多名解省訊供迭誌前報兹聞洪陞等四犯皆係游勇有謀奪府城等逆謀情罪極爲重大經撫憲夏中丞於九月二十六日升坐大堂督同各官恭請軍令將匪犯洪陞傅先大傳生選熊千等先行斬决並將首級解往犯事地方懸竿示衆其餘各犯或留質證或候部覆分别辦理 
 
 

Page 3

 
 
[上海官塲紀事]  
　　貨捐局會辦袁幹卿太守世輔調署川沙廳左飭孫司馬念慈江南提督楊鏡巖軍門金龍戶部郎中黃魯予部郎自希江蘇候補道許荃西觀察炳榛陶榘林觀察森甲候補同知王竹甫司馬士暄安徽候補知縣電報局收支委員唐葆青明府兆麟南匯縣都司蘇樹棠都戎慶隆守備葛支山守戎鳳麟駐滬緝匪委員米登魁千戎占元等均於昨日詣上海縣署拜會○新委本埠貨捐北卡委員候補巡檢崇健棠二尹錫璈已奉札來滬擇於十月二十一日接差 
[江督行轅紀事]  
　　昨晨蘇松太兵備道袁海觀觀察上海縣汪瑶庭大令等文武印委各官詣轅禀見上午九點鐘時駐滬各國領事各帶譯員以及正副稅務司均趨轅拜會玉帥率同袁觀察譯員萬司馬等迎入欵以西式茶點茗談移時而别午後一點鐘玉帥出轅至各國總領事署報謁四下鐘返轅六下鐘至虹口曹家花園赴宴應本埠官紳之請至前日下午並未往勘製造局定於今日午前往滬南勘視各廠並准於二十二日起節赴寗 
[飭報逸犯]  
　　上海縣汪瑶庭大令接奉江蘇臬司朱竹石廉訪札飭將歴來所逸人犯按名詳細添註犯事案情及面貌年歳籍貫造册申報核辦等因大令立飭書吏查得縣局所獄共計逸犯三十餘名聞其中以改過局逃犯爲最多業已詳細造報矣 
[二訊刺客]  
　　萬福華在金谷香槍擊已革桂撫王之春一案昨日午後二點三十分鐘時英租界捕房將萬等解至公共租界公堂候訊鐘鳴三下讞員黃耀宿司馬偕英副領事德爲門君升座高易帮辦瓊律師稱本律師係被告所延兹倩愛禮司律師代辯此案司馬允之命將萬福華提至案前原告王之春遣差弁王清全到案候質愛律師起而問曰請問堂上今日王之春到案否司馬轉訊清全供稱有事不克到案司馬謂此後尚可到案乎清全稱不知悉萬厲聲曰王之春不到案無供詞司馬與德領事互商之下將萬以洋槍擊王之春之事暫擱先訊萬之持軍器至租界有違工部局第三十七條章程内開持槍在租界行走與治安章程有乖等語遂由四百三十六號巡捕供姓金名和尚十三日禮拜六晚在四馬路湖北路轉角巡察有人來喚金谷香番菜館内打王大人小的卽往見萬之袖内露出洋槍數寸卽囑其交下遂交與小的持至捕房經惠而生捕頭在槍内取出藥彈五枚是實戴阿金供稱在王大人處爲馬夫是晚王大人在金谷香將下樓梯萬從南面來至門首以槍向大人大呌曰大膽的王之春聲未畢卽被大人之差弁王清全擒往小的卽去喚巡捕拿獲後小的卽隨大人回寓餘不知情王清全洪稱在大人處當差弁是晚大人在金谷香從樓梯步下差弁與之並行方下樓梯萬在人叢中擠出以槍向大人指放卽被差弁拿住差弁卽扭交巡街捕同至捕房見捕頭取出藥彈五顆是實於是捕頭將洋槍與之辯認確是當晚萬持之物愛律師逐節訊問明白訊畢捕頭謂愛律師可有辯論愛律師稱捕房所控萬之行爲與工部局第三十七條章程内言與治安有乖照敝律師之見萬之携帶手槍與王爲難且尚藏於袖内似與治安有乖之語不符應請將牽連之事請鉛司馬商之德君諭曰緩日宣布堂諭 
[盗犯發回]  
　　太倉州解盗犯姜雨春周孟生二名蘇松太道轅過勘業經袁觀察提訊兩盗順供無異卽命發回太倉昨已由上海縣主汪瑶庭大令派差起解矣 
[女獄落成]  
　　工部局董擇地虹口仿西式添設女獄現已工竣昨日捕頭至英美等國租界公廨禀知讞員黃耀宿司馬請將判押九月及一年之各女犯改押彼處司馬商之英副領事德爲門君候禀請蘇松太兵備道袁海觀觀察核示施行 
[嚴究巨騙]  
　　前者妓女吳麗卿延候魯公律師投英美等國租界公廨控曹汝驥騙去洋銀一千一百元等情昨日捕頭派人將曹及其保人天保祥茶棧之欽煥堂傳案曹延担文律師之帮辦費烈師投賞聲辦侯律師聲稱今日捕房傳曹到案雖未向公廨領取牌票然早已禀明請發嗣以曹欲往他處恐輾轉延緩勢已不及不得不從權變通辦理費律師稱租界向章凡捕房拘提人証須先至公廨請爲發牌今此案獨未奉票顯違定章是以請堂上不能訊理讞員黃耀宿司馬謂此案本分府原擬原被自行理楚免肇訟端今旣到案應卽訊核遂與英副領事德爲門君研訊之下吳麗卿口操粤音供稱前在四馬路東薈芳里賣倡本年五月二十六日始由曹召至一品香番菜館侑觴自此時相往來至七月十四日曹至小婦人處言及伊父現任安徽某處道有銀六千八百兩匯滬被某錢莊掯勒不付欲與涉訟苦無使費倘得洋銀一千元倩自稱與大老爺爲友之某甲說項再加差費一百元則五日内定可將原款如數收到向小婦人商借小婦人感之卽於七月二十日將金飾金水烟袋等物持至源來當鋪質得錢九百五十七千合成洋銀一千一百元付以宏元莊洋銀一千元之票一紙另値洋銀十元鈔票六紙値五元之鈔票八紙共計一千一百元於是日二點鐘取去至四點鐘復來將黃大老爺處之一千元業已送去惟差費定二百元答以待人提到再找百元以爲五日内可將六千八百兩收到卽可歸還小婦人之欵不料伊竟宣中樓閣司馬以爲時已晏尚有他案須訊商之德君著於下禮拜三九點鐘再訊侯侓師請吊宏元莊廢票司馬允之曹及保人金煥堂交費律師帶去 
[滬南又火]  
　　日前本邑南市老太平弄大茂藥材行失火時比鄰同吉祥參行僅殃及披屋方額手相慶不料前晚死灰復熾霎時轟轟烈烈上燭層霄經司更人鳴鑼報警遠近各水龍飛馳而至汲水狂噴始烟消火滅然已燬去同吉祥及某棕印店房屋四五幢昨日上海縣汪瑶庭大令特派差役往查起火情形以便彚報上憲 
[法廨停訊]  
　　昨日爲法租界公廨堂期緣讞員陳楚生大令别有要公飭丁咨照捕房暫停訊案一日 
[出示化莠]  
　　本邑城廂内外保甲總局巡朱森明府訪悉本境各叚流氓往往成羣結隊聚集茶樓烟館等處魚肉鄉愚甚至拔刀傷人雖經上海縣汪瑶庭大令訪拿最著名之小福生到案訊實站斃迄今數月羽黨仍不稍戢因念惕之以法不如教之以道爰於昨日大張曉諭俾各另謀正業如再執迷不悟定卽嚴究是亦化莠爲良之道也 
[棍黨被逃]  
　　著名惡棍火燒毛毛經寳山縣王緯臣大令獲案訊明解經蘇松太兵備道袁海觀觀察飭上海縣押候勘訊在案昨日縣主汪瑶庭大令訊得毛毛供出同黨朱某匿跡南市平安街因卽派差往提及至則朱已逃逸不克成禽 
[上海錢業董事致工部局信稿]  
　　十月初九夜十句半至十一句鐘時四川路三十七號潤源同行被盗多人持手槍短刀進店劫去寳銀八只約値四百兩之譜其時事主出外呼喚巡捕竟無應者當赴捕房報刧在案所有行刧之人捕房必應嚴緝務獲懲辦固無須本董等籲瀆惟北市錢莊大半均開設以下所開境内北至北京路南至南京路西至山西路東至四川路以上境内晚間各莊於往返送銀必至十二句鐘方止應請添派巡捕在所開境内嚴密梭巡再値班巡捕務祈嚴諭必須俟接班捕到後方能退班以昭愼重至所切禱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤關難辦]  
　　廣州訪事人云粤海關裁併後聞歸督憲兼署岑雲帥以西省軍務委王雲澄觀察爲粤海關總辦朱榮　觀察爲會辦　王朱兩觀察電致雲帥辭差其辭差之由係因關務廢弛積壓造報自光緒二十六年後均未造册見無著之欵有百萬之多而常關權閱亦欲與雲帥當面交代以致兩觀察無從接手電禀行轅未幾雲帥將如何處置也 
[淫婦凌遲]  
　　南昌訪事人云江西吉水縣姦婦陳賴氏聽從姦夫郭順富謀毒本夫陳連遠並誤毒其姑羅氏均各身死前經縣尊張永菴大令將姦夫姦婦親解來省大憲委首府沈太守訊明轉詳臬司陳廉訪覆勘詳送撫憲夏中丞以倫常巨案顯　不容稍　卽於九月二十六日督同司道府縣及三營員弁恭請王命將姦婦陳賴氏凌遲處死姦夫郭順富則候部覆處治 
[鄂漢官場紀事]  
　　漢口訪事人云河南武備學堂前曾派員赴滬購辦圖書儀器及一切應用之物現已由某輪船裝運至漢投江漢關監署聲請填給專照日内卽須由火車運赴汴中矣○署湖北黃州府知府鄧季垂太守嘉　在任一年瓜其已届大憲另委汪恭豪太守鳳瀛前往庖代鄧太守遂於日前交卸回省垣汪太守向在督署襄理文案頗爲香帥所器重此次榮任外郡每月仍須回省數次料理一切要公 
[江漢炳靈]  
　　漢口訪事人云漢陽縣馮韻軒大令在大别山麓擇地建造高等小學堂大興工役指日可以告成開釋之期想亦不遠矣○漢陽清道局自開辦以來頗著成效兹由府尊琦瑞卿太守飭於下月初一日將清道局改爲警察局以便開辦巡警事宜○湖北方言學堂業已遷於舊設農務學堂之内其方言學堂故址改造存古學堂已由上憲委劉大令承緒爲工程監督矣○漢口燈捐局總稽查不甚得力兹經總辦楊吉逢刺史改派張君廣源以承其乏張君不辭勞瘁連日督同巡勇分途查察以故各烟館之補繳捐欵者源源不絶 
[稽山雁帛]  
　　紹興訪事人云越郡市　錢串奇絀洋價因之日跌每一墨銀僅値錢八百七十八十文商民均受虧不淺兹由蕭山縣李思澄大令具禀到省奉藩憲翁筱山方伯轉飭銅圓局准由所屬正經商號按月需用銅圓之數開列報縣詳局持銀領兌藉資行用以維圜法惟不得居奇壟斷販運出境日來各商之禀請領兌者爭先恐後數甚浩繁想上憲必能照准也○山隂員郭之周家河頭徐某家夙租殷實前届收租之際米榖盈倉致啓匪徒垂涎於月之初五夜突來暴客多人破扉直入肆意刼掠復將新米十石搬至舟中鼓櫂而去現已報縣求緝并擬會同居民自備軍械舉辦圑練以資防衛○越郡自以書院改爲府縣學堂外其陶紳籌欵創設之通藝學堂曾迭次加額風氣大開兹由某紳以募　爲當務之急擬就城鄉各廟宇香火田産墳下查計所有提取其半分别創興農小學堂俾廣啓迪一 
[雲間客述]  
　　松江訪事人云南鄉張澤鎭匪徒許阿鐵由已伏法之梟目瞎子阿雲嗾令率黨擄劫富紳封某事後經封控諸華亭縣署縣主孫花樓大令飭提刑訊阿鐵據實以陳大令隨申詳上游請俟過府後就地正法殆亦治亂民用重典之意歟○全節堂財産素豐本届紳董列册報銷所費過巨府尊田紹白太守因批示曰據全節堂董呈到光緒二十九年七月起至三十年六月止報銷册逐加查核收支雖屬相符然其中如田價等項似尚有不實不盡之處兹就堪以指摘者按欵分别簽明希再確切覆查毋任司事從中侵蝕此外册列開支各欵數目均巨經手者易滋弊混務令去其浮冐積習仍將原册逐一更删妥洽隨時送府核明發刊以符徵信二字之義貴董等果能實心實力認眞辦理何致有叢脞之虞等因亦可見太守明察私毫無可欺飾矣 
[上海縣署瑣案]  
　　王阿根窮極無聊吞烟自盡倒斃於途車送仁濟醫院治無效身死由地保報縣請驗業經縣主汪瑶庭大令騐明飭傳屍屬具領昨有屍姪王榮樂投縣候領大令傳案研訊王榮榮供浦東高家行人已死王阿根係小的叔父向在邑廟小貿營生刻因失業多時無處棲身以致自盡身死小的在紗廠作工今始聞悉赶往醫院查問已奉驗明求恩將棺給領安葬大令准之判具結存案○浦東洋徑楊春華家兩次被盗行劫獲到盗犯四名經縣主汪大令訊明收禁前日復提步金蘇阿三兩犯到案研訊步蘇同供向在虹口曳東洋車八月初二日劉三邀做小工共有七人至涼記碼頭雇船划至浦東已有王二王四等四人預候在彼劉三取出木棍多根分給衆人云須至某處行劫囑勿恐懼迨行二里詐至楊春華家門首更棚内有一人由葉大辫子持木棍禁止聲張墍而劉三由竹笆而入開門放衆人入内分往東　兩房見老嫗少婦各一蜷伏室隅不敢聲喊旋在東首刧得衣服二十件西房抽屉内刧得洋銀五十元劉三呼衆回船翌日將衣服質付分於衆人並划船元戶每人洋銀六元後據李奎華云楊春華售得田價洋銀頗巨商同劉三糾衆復往楊家行刦紙劫得衣服三十餘件質得洋銀若干每人分給兩蘇阿三先已分散未曾分得李奎華初次朱往夥刼前由楊五起意糾衆至車袋角某店劫得衣物餘洋每人分得洋銀二十元内惟劉金寳藏匿金戒銀鐲當質　銀二十五元獨吞不料小的等及劉金寳宣開甫被拿到案餘均在逃叩求恩鑒大令判還禁獄中聽候訊辦○捕役徐文　有冐充捕夥竊物之朱春泉獲解至縣亦奉大令提肁朱供前與張順生冐稱捕夥混入鹹瓜街老正大信局竊得衣物當被局夥喊捕將張獲解保甲巡防局飭賠洋銀十元省釋邇來小的安分營生不敢爲非求察大令判押候查明再辦 
[南市捕房紀事]  
　　日前繆國安自稱某木作夥向南市恒昌米行賒白米十二石約期歸價自此避匿不見昨日行夥羅金耀途遇向索無著因卽扭訴捕房捕頭令押候解送馬路工程局禀請總辦翁子文太守訊究○前日策電兵輪船甲乙二水手在某處搬運行李雇車　至　家渡口途車忽不見因卽投報捕房昨日捕頭派人拘獲車夫某丙押候解送工程局禀請訊究○昨日午後某猪行甲乙二傭人驅豕馬路中巡街捕以其違章拘入捕房捕頭詰悉情由卽交行中人保去 
[英美等國租界公堂瑣案]  
　　包探朱桂生解私販手槍之王國楨至案請究王國楨供小的之槍賽購自信亨行内之益可司洋人處今彼不知何往王大寳投案聲稱小的由朱探央令向王購槍共計二支言明每枝洋銀十八元當付三十六元始同往伊家内在灶下取出今來訕　求鑒襄讞委員孫耳三明府商之英副領事德爲門君判押捕房三月槍充公○六十六號西探與五百十號華捕同解積竊嚴阿寳到案禀稱　晚嚴持鐵器至曹永生家門首圖竊適爲小的所見當塲追獲旋被截去髮辫飛步脫逃追至靶子塲始得擒住求究明府判責二百五十板管押三年期滿再責二百五十板開釋鄭仲發控三百十四號巡捕周阿三有意誣竊攫去洋銀二十七元有零昨日解案鄭訴稱小的寗波臬邑人前日持一衣包急欲乘船回里不意行未數武卽爲此捕所見指爲竊贜多方恐嚇並有流氓三四人從旁附和隨帶至小的家内將身畔所帶　銀十七元並衣包内鈔票洋銀十元一併取去事後心不能甘是以投訴捕房令已解案請爲究追周供小的惟向盤問迨至伊家查明之後分道而散並未取其洋銀捕頭以此捕如此辦注皆與章程不符禀請查辦明府判責三百板枷號一禮拜○洋人某甲控傭人胡慶友私配鎖匙藉嗣行竊等必昨日解案請究胡供此項鎖匙係洋東交下以便取物並非私配明府著押候查明於下禮拜一再行訊核 
 
 

Page 10

 
 
[法租界捕房紀事]  
　　前晚婦人朱楊氏因迷失歸途徘徊道左爲巡街捕所見帶入捕房捕頭向之訊問據稱原籍湖州府屬南潯鎭人丈丈名朱阿三在金姓處爲僕此次隨同主人來滬出外購物轉瞬失散不識歸途捕頭命留在捕房待主人前來認領○廣東人何汝九私造捐票冐充工部局收捐人向新租界菜市場各攤冐收捐欵爲數甚巨事爲捕房訪聞飭包探將何拘入捕房捕頭令押候解送公堂禀請讞員陳楚生大令訊辦○烟鴇蔡趙氏串同蕩婦某氏將女子王銀寳誘入花烟館内逼令爲娼事爲捕房訪聞飭包探將該鴇蔡趙氏及王銀寳一併拘獲押候轉解公堂禀請究辦 
[美租界捕房紀事]  
　　昨日包探陳洪德查得僑居元芳路之甬人傳阿四專收贜物爲生因卽拘入捕房捕頭令押候解送公堂禀請　員黃耀宿司馬訊辦○歹人莊萬興因在司考脫路行劫某西人之銀洋等物昨爲包探倪順泉拘獲帶入捕房候送公堂禀請懲辦 
[邗江官報]  
　　十月初五日李鹺尹恩　辭赴四浦差注鹺尹圻到發照差夏鹺尉征委洪湖催儧差福鹺尹　由省回初六日許鹺尹立綢委解南京餉沈鹺尹國　委洪湖催儧差徐鹺尹瑞芬馮鹺尹承緒均銷北鹽差初七日蕭鹺尹敏中辭赴泰屬　差初八日夏鹺尉征辭赴洪湖催儧差裴鹺尹士麟銷北鹽差初九日程分轉　由泰興差次來焉任板浦塲祖鹺尹文斌由淮北來初十日五鼓運司恩都轉率屬至萬壽宫拜　楊鹺尹福連辭赴省丁鹺尉炎委巡查差 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
恩至渥也該員等旣無官守又多幼穉似與現任經制官員有間且旗營生計今昔懸殊奴才等體察情形擬請變通辦理除輕車都尉騎尉職分較大仍照舊例辦理外所有騎都尉以下之承襲人員可否仰懇天恩俯准免送引見卽由奴才等咨明部旗辦理之處出自逾格鴻慈所有世職祿薄兼無官守擬請邀免送部引見以恤忠裔緣由謹恭摺具陳伏乞皇太后皇上聖鑒訓示遵行謹奏請旨奉硃批兵部議奏欽此 
[浙江巡撫聶奏爲杭州等七府屬猝被水災籌辦振撫大概情形摺初五日]  
　　頭品頂戴浙江巡撫臣聶緝槼跪奏爲杭州等七府屬猝被水災籌辦振撫大概情形恭摺仰祈聖鑒事竊查浙省本年入夏以來暘雨應時禾苗長發正期秋收豐稔詎意處州府屬之龍泉縣六月十七八等日大雨如注晝夜不息山水直奔而下一片汪洋臨淺民房冲塌過半間有溺斃人口慶元雲和兩縣同時被水受傷嚴州府屬之建德壽昌桐廬各縣六月二十四日起至二十六日止狂雨傾盆江流盛漲建德壽昌橋梁堰壩房屋廟宇冲塌不少人口亦有損失桐廬禾稻受傷金華府屬之浦江縣六月中旬連朝風雨南鄉出蛟廬舍提岸多被冲圯茂烏蘭谿沿濱房屋亦均坍損又杭州嘉興湖州紹興四府屬之仁和錢塘新城嘉興秀水嘉善海鹽平湖烏程歸安長興德清餘姚諸曁蕭山等縣俱因雨水成潦田禾被淹沿據禀報前來查此次浙省被水各屬龍泉建德壽昌三縣災情最重雖經各地方官開倉振撫災戶衆多恐難普濟卽飭釐局撥洋五千元解交各縣確查戶口核實散放此外各縣雖均同時被水情形輕重不一先飭察看情形妥籌辦理所有傷殘損禾早稻勸諭農民改種雜糧其河淤石積田地並令赶緊挑復加意培滋由布政使翁曾桂詳請奏報前來臣覆加查核均屬實在業經隨時飛飭妥籌賑撫民情尚屬妥謐至秋後收成如何容再委員分往查勘據實辦理合將各縣猝被水災籌辦賑撫大概情形恭摺陳明伏乞皇太后皇上聖鑒敕部查照施行謹奏奉硃批著卽妥爲撫恤毋任失所欽此 
[湖南巡撫陸奏爲已故記名總兵戰功卓著在營病故懇賜卹初五日]  
　　頭品頂戴漕運總督調署湖南巡撫臣陸元鼎跪奏爲已故記名總兵戰功卓著在營病故懇請賜卹恭摺仰祈聖鑒事案據長沙縣知縣沈保宜詳據在籍紳士候選道張祖同等呈稱已故記名總兵李陞元係湖南長沙縣人由武生投標効力保守省城賞給六品軍功咸豐四年前大學士曾國藩調赴行營委充水師中營哨官隨同攻擊水面賊船直至鸚鵡洲水陸夾擊先後克復武昌漢陽興國大冶等城該員被槍子擊傷左肩進攻田家鎭斬斷鐵鎖燔賊舟一萬有奇遂拔田家鎭堅壘收復蘄州府城五年四月陸軍攻克廣信府城水軍與賊戰於青山一帶該員被槍子擊傷左脅　於馬家堰徐家埠土塘等處燒賊船各數百號大小數十戰皆捷七年九月官軍攻克湖口縣城外江内水師乃得合併遂克彭澤順流而下焚燬賊船無算該員疉次血戰被槍子擊傷髮際八年四月官軍水陸大舉進克九江府城九年攻克景德鎭及浮梁縣城十年賊撲彭澤爲水師擊退漸大股上竄馬影橋直犯湖口水師登陴助守聽衆登城悍賊多名開城追殺菁長梯三百餘架賊仍乘夜來攻均被擊退追至都昌立將縣城克復該員被槍子擊傷左骽同治元年賊犯金柱關衆軍禦於花津五戰皆捷乘勝追攻清山象山菜石磯等處悍賊巢壘次第削平賊船亦焚毁無算於是蕪湖金柱關一帶遇賊前截江圍殺賊口駢積旋克九洑洲城江面肅清三年攻克金陵積功洊保至記名總兵七年借補湖口營遊擊捻匪肅清奉旨加一級旋借補海門副將光緒元年赴部引見蒙召見一次六年十一月因病交卸回籍九年病痊十年隨同兵部尚書彭玉麟赴粤防堵十一年凱撤回籍十五年投湖南振宇營十七年五月因奉委巡查防地感受風寒觸發舊傷瘡請潰爛於六月初五日在岳州防次病故呻吟之際猶以國恩未報爲憾口不及私職等查該總兵秉性忠勇辦事老成由武生督帶水師隨同曾國藩轉戰長江數千里奔走於驚濤駭浪之中出入於砲雨槍林之下卒能將大江南北賊船卡焚燒盡凈肅清江西疉克名城其功功實有足錄以受傷多處積勞傷在營病故殊堪憫惻職等屬在鄉里見聞發確未便聽其湮没懇請轉詳奏卹並將戰功事蹟宣副史館立傳及附犯前大學士曾國藩專祠等情由縣詳請具奏前來臣查該故總兵李陞元勇敢誠樸勅部照軍營立功後積勞病故例議卹並將戰蹟宣副史館立傳曁兩祀曾國藩專祠以彰勞　　慰忠魂之處出自逾格鴻慈除咨部外理合恭摺具陳伏乞皇太后皇上聖鑒訓示謹奏奉硃批李陞元著交部議卹餘毋庸議欽此 
[綏遠將軍貽奏爲總兵彈壓地方卓著勞勩於墾務有懇恩開復降三級留任處分片初五日]  
　　貽榖等片再查口外一帶向爲盗賊出没之區此次左翼辦理墾務地勢遼闊甚於右翼地商戶總名目雖革仍有不肖地戶私蓄打手勾引馬賊尋仇械鬭不但爲地方之害且動與官家爲難幸賴宣化鎭總兵何乘鰲分派兵隊四出緝拿彈壓奸宄因之斂迹各委員往來墾地恃以無恐兩年丈地速效可收率多資其兵力查該總兵於上年間因所屬營員庸劣未能隨時究辦被叅經直隸督臣袁世凱查明覆奏部議降三級調用奉旨加恩改爲降三級留任按其助墾勞勩與升任大同鎭劉光才之在右翼彼此一致本應及時奏請開復但其獲咎未久未敢率行代籲今墾務將竣該總兵始終其事其勞績未便久湮且查其獲咎原案究係代人受　事屬因公又曾於二十六年隨護聖駕異常出力奴才奎順奴才魁福當時皆在事目覩似未便偶因一眚致成績壅於上聞合無仰懇天恩將何乘鰲前得降三級留任處分准于開復出自逾格鴻慈謹合詞附片具陳伏乞聖鑒訓示謹奏奉硃批著照所請兵部知道欽此 
[黑龍江將軍逹奏局員經手事伯均屬含混調省清理遴員接辦局務片初五日]  
　　逹桂等片再查駐哈爾濱黑龍江交涉總局已革湖南僕補道周冕自前署將軍薩保派委以來經手欵項事件並所放鐵路兩旁荒價銀均未隨時呈報卽有關奏咨之件亦皆無案可稽現在辦理善後事事宜求核實未便任其含混應卽札調來省令其自行逐 
 
