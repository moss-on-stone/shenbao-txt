# 1921 - 306 - 4917501

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[包圍之中（冷）]  
　　自華府會議之後中國苟不幸必在各國包圍之中以各國之嫌疑釋而中國或至孤立也粤奉之交誼成而北京政府又在南北包圍之中以粤奉之主義如何將來如何今可不問而今日固無利害之衝突也然則中國或將有在包圍中之境遇而北京政府且將在包圍中之包圍中之境遇不特北京政府今無人也即曰有人亦豈能突此重圍哉 
雖然北京政府而苟欲突此重圍又非難事祗須誠心爲國家計而抛棄個人權位利祿之心開誠布公不分畛域舉國家之危難與一切之政權聽全國有識有能者之處置如是則南北之界限去而第一包圍破矣國内一致悉心自圖則人自不相干而相助如是則第二包圍又破矣雖然此豈足語令之北京政府哉 
 
 

Page 9

 
 
   
 
 

Page 10

 
 
命令 
　　十一月七日大總統令國家歲入以鹽稅爲大宗鹽稅增收尤以緝私爲先務前經頒布緝私條例及緝私官弁奬職懲戒條例地方官協助鹽務奬勵懲戒條例賞功罰過具有考成乃頒行日久寖成弛玩奸民每工於嘗試官吏或怠於奉行當茲計政維艱亟應認眞釐飭以裕稅收而裨國用著責成財政部鹽務署將緝私半官切實整頓督飭各統領等認眞辦埋並將應支經濟嚴加稽核母任浮冒虚糜如查有勾通梟販包庇賄縱情弊立予重懲不貸並責成各省軍民長官分飭地方文武實力協助母稍懈弛至從前所頒條例如有應行修正益臻嚴密之處並著該部署體察情形酌擬辦法呈候核奪施行此令 
　　又令　特任王汝勤爲勤威將軍此令 
　　又令　特任趙玉珂爲貞威將軍此令 
　　又令　特任王承斌爲彦威將軍此令 
　　又令　任命張宗昌爲將軍府將軍此令 
國内專電 
　　北京電　西人方面盛傳粤奉有接洽但予不信因主義上不相容若爲一時利用則非予所知　　北京電　部令嚴杳韓人趙南聲有無代粤刺探軍情事實 
　　北京電　旅京美人大不直中美社柏爾謂彼含離間中美感情任務美使休門亦告誡柏速將本月八日稿更正（九日下午二鐘） 
　　北京電　外部電施肇基照會美政府轉飭美商於未得中央政府許可望勿投資粤鑛（九日下午三鐘） 
　　北京電　俄代表八日赴外部抗議中東路當局運送恩琴舊黨至沿海州有袒護情事（九日下午三鐘） 
　　北京電　法代辦慕古海禁售越南亡國史（九日下午三鐘） 
　　北京電　外部正式照會艾斯頓請飭駐滬英領協禁非法交易所　　北京電　汪士元羅鴻年不能到任係潘復勾通外援與高難堪因之府院間不無介介一方因府不捨張壽齡而潘不甘到處宣傳政府弱點（九日下午二鐘） 
　　北京電　湘人譚定瑩等電府院自稱難民代表請吳佩孚移節長沙聞譚等曩年歡迎張敬堯驅逐張敬堯皆其所爲（九日下午二鐘） 
　　北京電　保定會議以對南爲骨子廬山會議爲面子惟費無所出結果不難想像（九日下午二鐘） 
　　北京電　新督電外部中俄舊約俄貨進口而徵稅英亦援例而華貨入俄境則徵稅請催太議全權速提關稅平等自由議案（九日下午二鐘） 
　　北京電　田中玉條陳發行魯省治河公債千萬田今夕回任 
　　北京電　甘督電覆航空署贊成設京蘭航線載郵搭客潘矩楹飭何爾德籌備（九日下午二鐘） 
　　天津電　佳（九日）省議會開會反對直省善後糧捐全體通過 
　　天津電　眞（十一）爲歐洲戰勝紀念各機關曁商民均預備慶祝 
（以上九日下午十鐘） 
　　漢口電　省議會陽日開茶會推代表六人赴巡軍兩署請願二事（一）打消加征鹽稅及稅收改征銀元案（二）南北開戰請將鄂省劃出戰區以外又議决寒（十四）開六期常會　　漢口電　吳陽夜在署歡宴劉顯世胡瑛張鈁郭昌明張紹曾等請疏通西南有實力者勿加入孫文北伐軍贊成廬議早建統一政府　　漢口電　邊守靖由津到鄂行踪極秘傳與鄂省長問題有關 
　　漢口電　劉派秘書長錢葆靑赴京接洽要公准佳（九日）啓行 
　　漢口電　華義銀行陽日開幕行長黄鏡秋副孫次欽與曹少珊因該行事竣陽晚北上 
　　漢口電　杜錫珪　庚晨乘楚泰艦赴滬鄂湘江防事宜派江利宋艦長代理 
　　漢口電　張聯陞庚到漢當赴吳行轅謁見 
　　漢口電　吳行轅庚（八日）晨開軍事財政聯議列席三十餘人軍事議題爲改編鄂軍畫一軍餉財政議題爲整理預决算嚴核稅收 
　　漢口電　吳改定眞（十一）同金耀章赴保俟過曹壽辰卽返洛陽 
　　漢口電　曹派諮議王國治陽（七日）到漢與吳蕭接洽湘贛防務 
　　漢口電　吳電湘趙請派代表來漢簽訂和約以便繼續聯防趙覆電和約尚須待商卽派員面達聞湘趙已宣言解職並擬卽離省 
　　漢口電　孫傳芳魚（六日）急電謂川軍乘機東下擬分三路犯宜我軍防備綦嚴尚無大慮但恐施鶴川軍聯合返攻我軍受其夾擊蕭當覆電所慮各節巳與巡帥擬有計畫希竭力防禦（以上八日下午三鐘） 
　　漢口電　贛陳昨急電吳報告粤軍陸續發動南雄大庾萍鄉醴陵均現敵踪贛南贛西均震動現巳派隊嚴防並在緊要區域設立偵探機關以杜粤軍侵入 
　　漢口電　聞吳擬撥全省營産作官票基金已令官錢局長與營産局接洽 
　　漢口電　漢靑年會陽日開會歡迎吳吳捐欵二千元 
　　漢口電　吳蕭就鄂省國稅月撥十八萬充第二師軍餉及上游司令部經費 
　　漢口電　聞川軍潘正道與湯子謨發生意見潘將湯軍需减少卽殺斃潘憤率其一旅退回奉節故鄂西形勢巳穩 
　　漢口電　軍署副官處庚晚通令各師旅曹使壽辰各軍官須先備禮致慶届時齊集軍署禮堂設像遙祝（以上九日下午五鐘） 
　　揚州電　由清江回鎭之某輪昨在高郵沉没斃二十餘人（九日下午八鐘） 
國外專電 
　　東京電　中岡坤一自供蓄念已久夏間購一利刃尾隨原敬但警備嚴無隙可乘原敬在職不恤民情此其大罪爲愛國起見故手刃之本擬當塲自殺惜未果言時痛哭有少年二人聞係學生因與刺相案有嫌疑巳被拘（九日） 
　　華盛頓電　日代表團員横田爲原敬密友本擬卽回國今變計留美以待後命據其意見原敬雖死日本政治不致大變德川公亦稱原敬遇害不擾及日本在大會之步趨預定計畫當無變更苟不奉回國之訓令自當出席（八日） 
　　華盛頓電　聞海軍部準備向大會提出積極縮减海軍建築之辦法細則今未發表但在集會時公佈請各國仿行如各國不滿意則請各國另擬辦法（八日） 
　　華盛頓電　美當軸擬暫緩一九二三年海軍擴張計畫以待大會解除軍備之决議海軍案將展至二月間考慮之惟本案或海軍部建議案將仍照前議於十二月初提交國會如參與大會各國不協定相當限制美國届時將以其所可擴張海軍者爲世界告（八日） 
　　華盛頓電　電學大家愛狄孫晤稱勿過信與會代表囊中挾有解决大局之萬能靈策希望過甚實不相宜海軍擴張案宜協定停止祗以五年爲限因時局變遷各國不能久受約束也平時製造大批戰器實爲暴殄天物世界宜有以遏止之此乃大會之大宗旨（八日） 
　　倫敦電　星期五日下議院提議華府會議事張伯倫聲明英政府對此之注意惟旁觀席幾皆空絕不似愛爾蘭問題之引人注意工黨雖力請宣佈英代表團之政策但卒無效倫敦輿情以爲債權國與負債國苟不協定取銷一部戰債之策則世界停滯萬難鬆動更宜改革負債國財政以防將來變端倫敦現運動與美國財政家互換意見冀造成此種性質之協定包括政費軍費適當支配之政治問題英人以爲哈定休士雖聲明不願在在會議及債務然債務問題終必發生於大會縱不公開討論亦必密商而謀大會所可通過之基礎（八日） 
　　楊益謙通電　各報館均鑒謙一介書生十年苦戰力薄能鮮毫無建樹徒抱滿腔沸血熱可飲氷惟秉一片丹心志同忠膽春秋介胄日惟奮力於國家夙夜枕戈時思勉盡其天職故奉命出滇以來七載於茲拔湘援川奔走恐後今復援桂效命爭先其沐風櫛雨不敢示却艱辛未遑苟安者誠欲貫澈吾黨主張用麾個人夙抱而已當此風雲際會方喜龍虎之有從丁茲海宇烽烟正惟駑　之是奮是以秼馬厲兵不遑啓處嚴裝待命未敢稍弛詎料頻年馳驅積勞成疾竊恐瞰祿偷位貽誤國家用是辭職庶期兩善所有援桂第二路總指揮之職應於即日撤銷其滇軍第二十混成旅旅長原職查所部三十三團團長胡思舊忠勇精明堪以總任巳於二十九日交由該團長代理監理合電呈伏祈鈞察楊益謙呈叩江印 
世界路透電 
[華府會議前之美代表]  
　　八日華盛頓電　參院通過提案　主張將華府會議進行紀錄公布並容新聞記者參與全體會議各議員之　愈公布愈可使會議成功開幕之期將近衆皆抱　觀態度諸代表之渴欲獲實在之結果足爲佳兆豫料所討論之第一問題爲美國提議定裁减海上軍備之協約基礎諸代表對於此舉之態度似須視關於遠東特殊問題之整理爲决美國各報日來討論英日聯盟更爲注重當不列顚帝國曾議進行之際華盛頓當局甚注意討論之結果但因該會議關於英日聯盟事未能施切實之行動美當局於是乃暫釋疑懼今美國輿情之大部分以爲英日續盟之目的乃在美國且視英國之態度爲英美友交之訌驗物此　爲不可掩飾之事實 
　　八日巴黎電　據華盛頓最近消息美政府决議於華府會議程序取廣大之方針美國輿情竭力反對之英日聯盟將置不論聞美國與日本磋商後已清除前途障礙國務院已宣布對於日本和緩態度之滿意美國對於裁减軍備之方式擬提出英美海軍平等之原則美日兩國且將施棄在太平洋建設海軍根據地之計畫美國願小在菲列賓瓜姆及太平洋中各島建造砲臺惟日本亦須在其逼近美國所有地之領土止造砲臺 
　　七日華盛頓電　參與華府會議之美代表刻正在集議現信已將限制海軍之方式擬就據有責任方面稱美國建議之大要開會之前並不發表 
[華府會議前之法代表]  
　　八日紐約電　聞白里安氏之參與華府會議並未携有政府訓令蓋參衆兩院已許其自由行動也白里安氏雖將隨時考慮新提案聞渠已定有廣大之原則如下 
（一）法國關於在華之商業均等機會擬與美國同聲相應（二）限制海上軍備法國並不爲難因法國海軍已低於大會所擬採取之程度以下也（三）法國所特别注重者爲陸地軍備因法國對德處有特殊地位且因德國之賠欵與法國何時及如何償還美債問題有密切關係也故美國如欲在大會中提議協約國債務問題法國願討論之（四）法國對國際聯盟之義務並不妨害其與聯盟内外之列强協同限制軍備並解决聯盟所以爲在其職權内之任何問題 
[華府會議與日本記者]  
　　八日華盛頓電　日本新聞記者集於此間者其數較任何各國爲多足證日本關心華府會議之殷切 
[英愛和議之焦點]  
　　七日倫敦電　英愛會議集議甚久其討論已漸近頂點喬治氏與克萊爵士已應召赴貝爾法斯内閣刻在此集議考慮喬治氏之建議聞喬治氏與克　爵士之意未商諸其同僚不能擔負責任今英愛會議尚將開會一次一切將唯此是賴 
　　八日倫敦電　烏爾斯特閣員已允至倫敦與喬治氏會商烏爾斯特代表能否參與英愛會議事 
[國際聯盟會與南斯拉夫]  
　　八日日内瓦電　國際聯盟秘書處接英相喬治氏電文請即召集行政會開會研究南斯拉夫軍隊開入阿爾巴尼亞發生之時局此舉近於擾亂歐洲和平性質電内又稱大使會議已畫定阿爾巴尼亞之界線聞將照會兩方面 
[法德善後協約與賠償委員會]  
　　八日倫敦電　賠償委員會英國主要代表白拉特白里爵士今日宣稱法國善後總長洛歇爾氏與德國善後總長賴齊諾氏所訂興復法國兵燹區域之維斯巴登協約使德國於賠償委員會所加於其肩之擔負外重增新擔負德國之接受該約殊足令人驚異因德國前已確切聲明力難履行目下之義務也新擔負範圍甚廣或將妨害德國履行目下之義務故賠償委員會中英比意三國會員主張定安全之法使協約國能獲應得之德國賠欵爵士之意有此安全方法維斯巴登協約似足使對法賠償問題更易解决而無損於其他協約國 
[英國之定貨與滙兌]  
　　八日倫敦電　蘭開夏棉業清淡定貨者寥寥故復有减少紗廠工時之問題維爾丹紗廠聯合會定於九日召集董事别會議大約將請英國紗廠總聯合會之會員投票公决每星期紗廠工時應否由五小時半减爲四小時但此事能否照章得紗錠全額百分八十之廠主同意則尚屬疑問 
　　八日倫敦電　愛狄士爵士（匯豐銀行倫敦總理）今日在銀行公會演說穩定滙兌之困難陳述及早恢復戰前金標準之必要並謂世界現所經過之商務惡潮流其趨行之塗徑與從前所經過者殆無差異以今昔原因相同故也始則有投機牲質之商務膨脹繼則停頓今昔情形如出一轍但商務不久可入恢復時代風潮之來始於遠東今則中國與印度漸有復振之象英國以忍耐穩定處之當可復執世界金融之牛耳 
[各國近事記]  
　　九日馬尼刺電　美商會通過提案對於撤銷太平洋大西洋兩航線貨船之計畫提出抗議其决議文略曰吾人主張西雅圖線波特蘭線大西洋線宜各有航　公司一家或不止一家至於現有航業非至海岸法施用於菲列賓後不宜變遷上文已送交美國航務部駐此辦事部以便轉達美京尚有商團體已另提出抗議書反對航務部使少數公司統握所有航業之計畫 
　　八日日内瓦電　國際勞工會議通過草議案主張國際勞工團體之會員應以疾病殘廢老朽等保險制度之利益施諸受傭於農業之人 
太平洋路透電 
[北京政府之聲明]  
　　八日北京電　中政府正式請路透電社聲明美國務卿休士氏雖電致駐京美使令告中政府中國到期不償還芝加哥借欵大損中國在美之信用但並未述及任何政治影響電中亦未云及美國因中國此舉難再承認北京政府爲中國合格之代表政府外間所傳種種謠言均屬揑造毫無根據美使署亦正式聲明並未向外國訪員或他人證實外問之謠言 
 
 

Page 11

 
 
國外要聞 
[日本宫中重大事項與内大臣]  
　　九日上海日報略云自松方正義侯受任内大臣以來爲時日久而侯年老不堪其職因此非難之者極盛政府亦夙認爲有更迭之必要求特候時機之至耳今據所知之事則此問題現在非常切迫欲仍使雙方留任恐不能長此糊塗過去政府最近因宫中之輔政問題而發生之某重大事項發表時即斷行晚迭内大臣之事此層已確定而候補者爲數不鮮例如平田東助一木喜德郎濱尾新浪多野敬直等四氏皆是就中平田係山縣所推荐　木爲大隈所推舉似最有望而濱尾原腐東宫大夫之重任此時舉用濱尾亦可惟東宫外游時曾經内定而皇后宫則密奏反對因此關係舉用濱尾之說全然絕望他若波　野閱歷未深難堪勝任更有提及源平藤橘者其操守可信然受山縣一派之反對而減殺其可能率則又不成問題矣茲所剩者惟平田一木兩氏中擇一而任耳何圖此次東宫出游之際珍田捨己之功績與聲望有凌駕平田一木之第一第二候補者之優勢對於内大臣候補問題四圍之空氣時予珍田以有利之機珍田之内府擢用元老閣臣等國家重臣之問無一人唱異論者近與宫中重大事項同時發表者即爲珍田親任爲内大臣則可確無疑矣 
[德國持約通訊（王光祈九月二十八日）]  
　　德國四黨内閣之運動（續）第一國民黨與社會民主黨從前社會民主黨在喀什爾Cassel開會議决絕對不與右派之國民黨共同組閣故兩年來德國每次組閣該兩黨常彼來此去决不携手現在又有國民黨加入内閣之議究竟社會民主黨仍翩然下野乎抑與國民黨共同工作乎此實極有興味之問題也社會民主黨自去年六月選舉失敗以來下野養晦對於政府保持中立態度今年五月最後通牒之事發生該黨主張接受旣主張接受便不能不擔負幾分責任旣擔負責任便不能不加入政府然而該黨仍不願獨當其衝負此重責乃以中央黨費爾提組織内閣而該黨僅僅派員擔任二三閣席其一種不負責任之情形可想而知惟該黨此種旁觀態度頗失人心長此以往黨勢將日益衰落該黨首領有鑒於此最近在苟耳里遲Gorlitz開會議决一種『不進則退』之黨略換言之此後社會民主黨無論對於中央政府或地方政府皆須進而要求參與對於政治爲積極之負責否則即退出一切政府樹立反對旗幟爲攻擊之行動黨略旣定遂又進而研究假使中央政府或地方政府之中有國民黨加入該黨是否與之携手結果議决只須國民黨承認該黨之條件便可與之携手於是從前喀什爾會議絕對不與國民黨携手之議决至是遂完全捨棄矣而該黨對於政府之態度亦由消極的而變爲積極的矣茲將該黨宣言及其條件之大意譯錄如下 
『德意志共和政府之權力建築於全體國民之上各黨皆可本其黨綱參與政府而社會民主黨爲國中之第一大黨且爲始終擁護共和國體民主自决權利之政黨對於參與共和政府一事尤爲重要現在社會民主黨爲鞏固共和民主國體起見巳决定不必待至獨力組織政府之時且先行獻身政治使社會主義之目的日益接近黨此德意志民族艱難困苦之際此事尤感必要倘有他黨能了解下列最低度條件則無論在中央政府感地方政府中吾黨皆願與之携手云云其件如下（一）承認並擁護共和國體（二）鞏固國民之民主自决權利（三）行政之共和民主化（四）國防與國家組織之共和化（五）鞏固业擴充社會立法（六）民族了解政策（七）在吾人能力之内忠實履行和約（八）關於國民負擔一節資本階級須擔負重責 
觀上述各條大半皆係爲鞏固共和而發國民黨當不至於拒絕　　所謂四黨合組内閣之說國民黨與社會民主黨之間或可以不生問題 
第二國民黨與中央黨國民黨與中央黨之間本不成問題惟自中央黨愛爾池擺改被刺後中央黨領袖現任國務總理費爾提因與愛氏有同黨之誼故對於右派之暗殺行動攻擊甚力曾謂假使德國不幸而有階級戰爭吾即屬於工人方面以與右派相見云云國民黨首領時脫斯門Dr·Stresemann即藉此語以爲口實攻擊費爾提爾倒閣之運動略謂德國階級戰爭本可避免而費氏故意推波助瀾促其實現不知是誠何心云云故今日國民黨是否加入費爾提内閣此時尚難預定惟國民黨只對於費爾提個人加以攻擊而對於中央黨則尚無惡感故若組四黨内閣國民黨與中央黨之間亦可不生問題 
第三國民黨與民主黨　國民黨與民主黨最爲接近此次四黨内閣之說亦出自民主黨鼓動蓋現内閣中中央黨與社會民主黨皆偏於左派而民主黨則偏於右派（以資本勞動階級分别而言）民主黨在内閣中其勢甚孤故極欲將右派之國民黨泣人内閣以爲聲援上次民主黨因主張邀請國民黨加入内閣曾以去就爲要挾即此意也當時礙於社會民主黨之不讓步故未成事實現在社會民主黨旣默示願與國民黨携手則民主黨之目的可以完全達到矣如四黨内閣之說果能成功則德國政府基礎日固雖極端左派之共産黨與極端右派之國性民黨不易就範然亦不足輕重矣 
[倫郭通信（紀鴻）九月十二日]  
　　加卜林還英之余感加里加卜林CharlieChaplin者影戲中之泰斗也以扮演喜劇者稱世界凡影戲所及鮮不知加卜林爲何如狀者加卜林係倫郭城南人曾學於坎白維Camberwoll漢威Hanwell等學校少　流落北美後以扮演電影片博美人讚賞始成資本家之「搖錢樹」以是推行其影片遂致聲聞世界加卜林因獲萬千金竟成富人今其行止頗引人注目大有足記述者 
十數日前新聞紙即傳加卜林旋歸之耗倫敦各小報之記述其軼事者常占一大篇幅日前因海上遇風致誤時期歡迎者屢次掃興而歸至十日晨刻始抵倫敦南城滑鐵盧車站WaterlooStation第十四號月臺未到以前業電影各公司即布置活動快照鏡及種種情形歡迎者無慮千百鵠立良久 
初抵南海岸掃濕安城Sonthamton據報載該處地方官曾親往迎迓各電影片公司一面在車站布置一面分派多人往涨岸招待隨加卜林列車來倫火車站員並臨時出示除旅客或有特别原故者外餘概不准購月臺票入月臺然未經揭示其已入月臺者已數百人矣加卜林下車後左右前後皆環布特别巡警或親故保護加卜林着尋常行客衣履含笑之狀蓋與電影中所見絲毫不殊此不過眞活動電影耳於此雷鳴之呼聲中雖至沉重之英人亦舉步若輕有某中顔之婦乘間强與加卜林接吻若忘其爲婦人者其實彼不過欽仰其技術非有他也且其時欲與加卜林握手或接吻者環繞於左右前後殆無慮百數第以保護者嚴加拒絕故不得達及上汽車至内資旅舍RitzHotel前仍有羣衆擁立街市交通幾爲之　加卜林旣人旅社羣衆且不稍退冀復覩爲快加卜林始於所寓之四層樓上啓窗致謝曰「余深感諸君歡迎之隆且將努力研求余之技術以貢獻社會庶不負我父老兄弟姊妹待遇之殷誠也」言畢以紅色鮮花抛擲樓下羣衆始爭逐而散 
加卜林於次晨初曉即環遊城内外觀瞻風景所以早出者蓋恐羣衆與之周旋特爲避之也加卜林有秘書二凡新聞記者及普通過客往訪俱由其秘書魯西生君接洽本日（十二）明星報載魯西生君稱加卜林抵倫敦一日半收到函件五千電報千餘本日第一次郵信即收到五百件（按倫敦郵局遞信每日約十次）加卜林之社交可想見矣 
自加卜林回倫數凡大小各日報晚報莫不視爲極重要之新聞專派訪員採集其新聞材料各種週刋評壇亦莫不讚賞其技　「國民雜誌」第二十九卷二十四號有云彼最近自編之劇如TheKidNowSbowiog較其也尤佳（其他之劇本爲營業者所編加卜林僅爲扮演人）蓋推重加卜林之技術亦云至矣 
西洋社會凡對於一業一技之專長莫不尊之若神聖讀本報八月四日國外要聞欄德國王君光祈通信（太戈爾之山林講學）與記者此函則西方之尊重學者與技術家亦可見一斑矣夫是擇業者恒順其自然之性而專求精於一其卒致社會之達材不少社會之享其福利更何可勝道故社會欲用材必先承認育材之責不必待「求賢良方正」之詔蓋必求諸社會一般之公育苟社會有極厚道懇誠以待遇專材人自樂專其業則「種瓜得瓜種豆得豆」社會何患無專材足用也 
吾國社會偏重軍政人才故一船的心思才力常從一條狹路去發展晚近多學之士不能終生一業常牽人政治旋渦者强半爲虚榮所動然謂彼動母寗謂社會動之西人常云中國社會爲墮落人才之社會或亦有感於此乎 
記者書此殊望國人　重之稱譽不僅加之政治領袖凡專門學者及技藝家皆宜有相等之待遇蓋政治領袖可以受隆譽專　學者及技藝家亦當受相當之隆譽也記者聆加卜林平平數語殊足引起余對於東西社會不同之疑問也故誌之 
國内要聞 
[一籌莫展之財政部]  
　　高凌　此次上臺自以爲有某方面爲其後盾一切自易設法且潘復前此接洽之加征關稅及徐恩元拉攏之烟烟借欵均已略有端倪故敢奮然自承不料到任之後局勢大變所請加征關稅者因與我利害最相反國之駐使表示須詳加考慮於是外交團方面態度均日趨於消極致有停頓之象至烟酒借欵亦以阿卜脫堅持之故正式契約之簽定殊難遽成事實因之高氏不免大失所望加以各省軍省事長官連日索餉之電紛至沓來其中尤以某最有强力者爲難對付且蔡成勛之辭職雖經府院慰留但彼尚聲言若本星期無欵當即掛冠而去决不再待高氏正當失望之際又加之内外如此之催索官興不免因之大减在財部之中不特高氏一人如此汪士元羅鴻年之次長雖業經明令發表但截至昨日（七日）仍未到部視事外間雖有今日到部之說果否成爲事實現尚不敢必其次如庫藏司長子焌年亦以籌欵艱難内外均無法對付已有辭職之意據財部人云政府所欠各項軍政費截至十一月一日共欠一萬萬四千五百七十三萬餘元現在希望之收入僅四百餘萬如十月份之鹽餘約有四十萬此次烟酒借欵如能成功當有三百萬可供政費又某省區産硝輸出雖有三百萬之希望然僅能先提六十萬即使此三項完全到手亦僅顧眼前半個月昨高凌霨又另籌一筆借欵係將中國銀行官股押到數十萬係李士偉所帮忙但交欵尚有數日又前日高氏第一次開支票爲陸參兩部派赴日本觀操員之川資共九千餘元奈支票到交行而交行以前賬未清無欵應命於是原定今日啓行之何恩溥等不免稍覊行程說者謂高氏未長財政以前尚可以　塞至今日並搪塞而不可得昨日財部部員吃飯問題又閙得落花流水且將起罷工風潮高氏不得巳於當日午刻在本宅邀集財部重要員司會議財政辦法汪士元羅鴻年亦均被邀列席其結果如何雖未得詳悉但聞財部人員薪水今正在籌借中 
[第三届議員之活動]  
　　力　政府召集靳内閣前於迎賓館招待三届議員當衆宣言對於該議員等所提條件四頂儘十日内一一答覆現十日之期忽已届滿並未見政府有何表示該議員等以靳氏宣言應負責任遂又開會公推代表劉文田柴春霖蕭招瀛史家淦張元俊余恒康梓林蔡培等八人於昨日午後四時同赴棉花胡同靳氏私宅謁見首由蔡培詢靳對於茶話會答復同人所提四項辦法現在進行如何請明白見告靳云參議員問題正在商議解决蒙藏選舉已交主管機關尅日舉辦召集亦不久可以頒布其各省催選一層現在巳囑吳使赴保寶議余亦派代表列席切實磋商從前吳使本主張先謀統一而後選舉今見西南盛倡北伐專對吳使攻擊巳無統一之望吳亦態度改變不復如從前堅持外間傳　吳使如何反對均屬子虚即如近日各報所載吳使來電主張從緩一詋政府並未接有此項電文且觀其秘書周履安此次在魯省當選吳使　予以援助可見其根本上並非反對選舉之明證嗣劉文田柴春霖余恒康梓林等前後發言靳氏頗爲動容力言無論如何必使國會早日成立决不延緩云云時至六鐘各議員遂興辭而散 
[交通大學風潮未息]  
　　交通大學京校罷課風潮發和後迄今五日校中對於鐵路管理班學生各項要求終不與以明白具體答覆學生等兩次往訪校長未得一晤主任則謂僅能於諸項要求予以口頭答覆此種辦法在學校以爲千妥萬妥不意學生對此愈增慨憤認爲已無向學校要求之必要僅將各項要求詳細理由錄一份遞至校長處以完手續同時即提議第二步辦法於七日早開會討論結果以董事會爲一校立法機關居最高位置於校事有監督之責且此次風潮旣由辦事違反董事會議案而起則校外運動之第一步自當爲求董事會行使其監督之職權而作公正之裁判倘董事會於十號以前無正當之解决辦法時即宣布與交大脫離關係向交部呈請恢復原有學校其致董事會呈文内容首述該會第五次議案次述改組後種種不平處置末謂呈請校長核奪巳逾數日尚未得明白答覆因此呈請該會迅予招集董事秉公裁判藍令學校執行云云後附該生等要求條件及理由聞該生等復校呈文亦已擬妥倘至十一號早尚未得滿意結果即向交部投遞其内容除末段外略與呈董事會文相同 
[直隷人反對曹銳加賦]  
　　曹銳長直之成績直省人士率能言之彼旣將直隸模範紡紗廠化公爲私收入己之囊囊又將直隸公産之井陘礦所出煤炭爲通益公司以不合情理之廉價包銷近又奇想天開設立官錢局令各縣將敎育敬察一切自治經費皆解津而易以不換之幣紙又無故令各縣於地丁徵收時每一元加收三角混名曰善後糧捐即其指派之省議會亦不令其通過旣令行後始提交追認聞省議員激發天良主張反對者頗不乏人旅京直隸自治討論會昨六日開會討論此事非常憤激已分函曹　曹銳並省議會積極反對到天津請願免征者已有二十三縣省議會請願股竟因畏曹之勢燄不敢出名介紹故此事結果尚不可知但人心旣激昻如此項曹銳若一竟孤行必至釀成事端也茲錄直隸自治討論會致兩曹人函如下敬啓者頃讀直隸財政廳徵收糧捐通令曁辦法十條尋繹之餘不勝駭異查有清一代享國至二百六十餘年中更洪楊之役及庚子賠償各國巨欵其時庫儲如洗殆哉岌岌猶未敢甘冒不韙於地丁内增加人民之負擔雖曰率由成法亦惕然於加賦之舉足使人心雖貳而不敢輕於嘗試也共和肇造主權在民似更不能任意剝削且我直五年以來水旱迭見加以畿甸之職横被擾害者十數縣人民死亡逃散幾難生存今年幸獲半熟又踵以苛徵竊期期以爲不可也案省長通公稱善後糧捐按糧　每元加徵三角其舊有差徭悉數停止各縣有由差徭收入内提充學警自治欵者准照數由征起糧捐項下撥補又令宣示糧捐用途並將差徭與陋規並免以恤民艱各等語夫差徭陋規係君主時代相沿之　政在民治之一斷無永久存留之理我省長改善民政·擬將所有差徭聘規一律豁免固爲人民所希望惟聞差徭等項徵解省庫之額歲在六十萬元之譜而加微此項糧捐之額約計爲百六十萬元舍其一而取其三似與體恤人民之本旨不符如謂政費浩繁需用孔亟省内不乏生産事業之組織如井陘礦務局能將私人壟斷之通益公司化私爲公以之補充政費而有餘何必剝削農民以歛衆怨我巡閱使省長於桑梓之邦統轄軍民總攬民政與舉省人民之休戚息息相關不同秦人視越人之肥瘠且直隸爲各省觀瞻所繫尤不宜輕開加賦之端致貽人口實本會爲全省人民計並爲我巡閱使省長計應請商由省長俯順輿情收加成命則全省幸甚 
[鄂高師經費已成懸案]  
　　武高請願團以鄂當局對於本年經費仍屬無着且允撥數目與閣議决案大不相符曾派代表數人謁馬敎次及財政總長速予電催准如閣議並速籌十年度七月後用欵以便回校上課現聞敎部又接得鄂省當局近日覆電仍持前議難照閣議辦理財部方面亦以種種因難只能暫籌七月份用費該請願團得此消息後又催馬敎次速即力爭昨日（七日）上午十一時陳僉事（文虎）到該團報告稱接鄂省長官來電謂三十一號電敬悉武昌高師經費已飭飭據湖北烟酒事務局呈明種種困難勉力自明年一月份起按照財政部撥滙數目每月匀撥一萬五千元至本年七月以後經費及所有從前積欠鄂省委實無力再墊應仍由部籌給俾懸案早日解决希轉該校學生等知照等語敎部並已去電催促聞該團昨又呈敎部以該校本年七月至十二月份經費曁九年度積欠鄂省迭電請由中央擔任懇予咨催定案其呈文略云竊生等前奉鈞座轉示湖北蕭督軍劉省長會覆院東電内開國立武昌高師經費迭准電屬仍在湖北烟酒稅項下撥給應即轉飭烟酒事務局自十一年一月份起遵照部匯之欵按月匀撥一萬五千元本年七月以後經費及從前積欠仍請由部籌撥以資結束等因正擬具呈復奉轉示湖北軍民兩長會覆大部微電等因查本校十年度經費前經大部及財部提出國務會議議决按照九年度原列預算每月一萬八千餘元自七月份起在湖北烟酒稅項下按月劃撥其九年度積欠由財部與湖北省長擬本年内商决清償今湖北軍民兩長兩次覆電對於本年七月至十二月曁九年度積欠旣已堅確聲明委實無力再墊自應仍由中央發給除湖北准撥數目照閣議通過原案月减三千餘元已另摺請商國務院及財政部即日電覆鄂省仍照原列預算發給外謹此上呈 
[濱江通信（鴻）]  
　　吉江聯防將開會議　孫督來哈之原因 
哈綏沿線胡匪經護路軍痛勦後報告肅清然其實不過接仗數次　斃匪十餘人而巳匪隊並未潰散依然爲害民間且被擾之區由沿線而入於内地逐漸廓大而有勦不勝勦之概近日警告頻來甚有謂數日内將入哈埠者居民咸相驚擾軍警方面已極力設防離哈三數里或里餘所有往來要道及支路均經設卡堵截或不至發生意外惟勦匪軍隊往往以省界問題不肯越境追捕匪每得徜徉而去故吉江聯防勦匪之事實爲今日急要之圖孫吉督因路局軍餉交涉及護路軍改組問題决於數日内來哈因電約吳黑督來會商聯防辦法意固甚善但證之以前各項會議殊少實行恐聨防二字猶是一句空話耳 
東路之匪索餉於林塲間且爲患於沿線而外人之責難以起乃有山林游擊隊之編　專以司勦匪之責此項游擊隊應需餉糈由各林塲攤認約七十萬元鐵路公司補助二十一萬五千元當於去冬着手編制在各林場及鐵路公司以爲旣納此巨額之軍餉匪息宜可自此而絕孰意自春徂夏自夏而秋各林場之被匪焚燒木材爲數甚鉅而各站路局俄員被鄉票勒　之事亦時 
 
 

Page 12

 
 
　　有所聞較未編制山林游擊隊時尤甚　因此之　鐵路公司有自九月起不能再爲補助之聲明孫督來哈之　即爲交涉此事不識將來結果如何也 
護路軍隊向來不能統一彼哈滿之隸屬於黑省者無論矣即就哈綏哈長而言亦往往以駐軍首領系統上之關係對於總司令之命令未必皆能奉行勿背而指臂之間頓生隔閡防務及勦匪諸端因之俱感痛苦茲孫吉督爲統一事權起見擬將哈綏哈長兩部併而爲一更名長綏設司令一駐哈爾濱以護路軍總參謀長張煥相氏任之設副司令三一駐老少溝一駐一面坡一駐綏芬河以李桂林邢士廉孫興武三團長爲最有希望關於駐防軍隊除張煥相自領之十九混成旅外有補充團一團山林游擊隊全部皆歸張司令節制若遇必要時再由省署另行指派如是則事權可以統一而責有攸歸但未知果有成效否也 
[東三省通訊（）]  
　　吉林知事之大更動　奉天軍隊之大擴張吉林省長孫烈臣以各縣知事吏治良窳未易考察且沿邊一帶耳目難周因列舉調查欵目曾於六月間派委張蔚華爲吉林·農安·長嶺·德惠·四縣調查員臧爾壽爲雙陽·伊通·磐石·濛江·樺甸·五縣調查員龐作藩爲舒蘭·五常·榆樹·扶餘·四縣調查員何横爲雙城·濱江·何城·賓縣·匹縣調查員錢光陸爲額穆延吉·　春·汪清·和龍·五縣調查員王潛爲寗安·東寗·穆稜·密山·四縣調查員蔣體師爲依蘭·勃利·方正·樺川·富錦·寶清·六縣調量員張朝桂爲虎林·饒河·綏遠·同江·四縣調查員飭令分途清查據實列表具報以憑考覈八調查員奉令後當即先後出發惟路途遙遠交通不便兼之切實調查自難迅速了事迄今計歷五閱月之久該調查員等始陸續歸來即　調查所得造成表册每縣一册其間如農産種類稅收實數·林礦情形·以及交通道路皆詳細紀載聞省署人言總核此項報告書中成績優良者不及什二孫省長查核後擬將不稱職知事全數撤換嗣以對人問題未能完全發表僅於十月二十八九日兩日發表兩批知事第一批舒蘭縣知事吳鑑撤任以正任舒蘭縣知事龐作藩飭赴本任同賓縣知事鄧東山撤任以正任雙陽縣知事王潛調署署樺川縣知事顔之樂撤任以任用薦任職臧爾壽署理饒河縣知事孫嶽金調省以任用薦任職錢光陸署理第二批和龍縣知事王銘紳調省以任用簡任職田慶瀾署理延吉縣知事楊培祖調省以正任琿春縣知事熊孟鰲調署扶餘縣知事洪汝冲調省以調吉任用縣知事孫鴻卓署理依蘭縣知事鄭慶餘調署德惠縣知事以現署寗安縣知事由鴻年調署依蘭而以現署德惠縣知事楊度調署寗安尚有第三第四兩批現在擬議中日内當可發表孫氏對於此次八調查員非常滿意除面慰外已將龐王臧錢四　委爲縣知事（即第一批全數）以酬其勞其餘四員亦將畀以相當職務藉昭激勸 
奉天自六省區軍事大會議閉幕後張作霖以議决各事亟待實行遂又召集奉垣軍界小會議籌商進行方法列席者有京畿憲兵司令秦華·二十七師長張作相·衛隊旅長張學良·使署總參謀長許蘭洲·及張宗昌中將·併各　級軍官等聞已經議决之事共有三項（甲）設立東三省軍隊督練處係有次大會議中所决定以爲整頓三省軍隊統一三省軍制之機關其督辦一職原擬調吉林孫烈臣充任但孫氏不願嗣　商諸使署總參議張作相亦力辭不就此次議定以察哈爾都統張景惠調＝任而以張作相升任察哈爾都統張作相所遺之使署總參議一席及行將升任綏遠都統許蘭洲所遣之使署總參謀長將來亦擬併委張景惠兼任此事如張景惠不生異議當可實現惟不知其態度如何耳（乙）補編奉軍二十八九兩師奉軍第二十九師早經吳俊陞帶駐黑省二十八師又被新任熱河都統汲金純帶駐熱河張氏以該兩師若仍用奉軍名義似不合宜曾令吳汲將所部各編爲兩混成旅冠以本地陸軍第幾旅字樣（現在籌備改編中）遞遺該兩師缺額擬由奉軍中另行補艦顧此事喧傳已久以師長人選問題迄未實現茲决定合第一第二兩混成旅編爲奉軍第二十八師以張學良爲師長合第五第十兩混成旅編爲第二十九師以鄭殿升爲師長各方面均已妥洽不久當可實行改編矣（丙）編制奉省克兵一獨立旅張氏以東省山道崎嶇胡匪充斥在在需用砲兵奉省騎步兵均巳編成師旅調遺上　常便利而砲兵則數少　漫殊不得力　現擬將奉軍所有砲兵聚散爲整統編爲一獨立旅或一師（俟統計兵額後再定）即將前年得自皖軍閥之砲位加以修理足供應用業巳通令各旅團營准備抽編矣 
[湘直議和聲又起長沙通訊]  
　　湘直和議自前次湘政府代表由岳回省宣布草約後　即以雙方意見相距尚遠遂歸停頓日昨吳佩孚到岳特邀蕭耀南劉承恩同至岳州决定與湘省繼續磋議隨即致湘趙一電略謂前次湘鄂聯防感情甚洽雙方將領袍澤情深前訂和議巳有成效請仍續舊好竚候電復云云趙氏對於湘鄂聯防最近已向鄂省有所表示惟要求先將駐岳北軍撤退然後始能施行自得吳電後擬於即日召集軍政界要人特開會議俟定有辦法即將續派唐義彬仇鰲兩代表赴鄂接洽得有頭緒再提交省議會徵求同意按湘直言和其所提條件中之北軍須駐岳州及株萍長岳兩路須歸國有兩條爲湘人所萬難承認其對於湘鄂贛聯防問題亦須將聯防原約提交省議會通過始能實施省議會及各公團皆曾提出意見現在兩路收歸國有一層因自停戰迄今停車已及三月不惟路局損失極多即萍礦局亦損失百萬兩路各重要人員以長此相持殊不合算特與各省當局再三籌商决定照戰前局面照常開車株萍路湘段已由趙氏委該路機車處長王學昌爲局長定三數日内開車售票長岳路則已籌備完好於二日照常通行是此項問題已歸解决三省聯防之修改條約逆料尚非難事惟駐岳北軍吳佩孚是否允許撤退則不可必使吳氏堅持不允則和議之成立恐尚將遙遙無期也（十一月二日） 
[贛軍署之防粤會議]  
　　陳光遠辭職說不確粤軍北伐贛邊吃緊陳贛督電召四鎭守使來省商防務贛南張之傑亦已亦三日到省下榻督署今日（五日）陳召軍界重要人物及本署各參議至署特開會議先宣布曹吳兩使助贛電文並預籌贛西贛南邊防辦法張鎭使亦有條陳提出討論但關軍情秘密不詳並聞是日鄂來某代表亦列席有起用前二十三旅長現充參議陳寶琮之說陳以兵力充足無他顧慮惟軍餉一層頗費躊躇緣自籌備金庫劵兌現後丁漕稅欵均移作凖備金未便挪動商家自顧不暇亦無餘力借助萬一戰事發生非有大宗欵項不能接濟祗有電懇中央撥助之一途以鄂軍先例觀之似亦不能完全拒絕云云月來此即發生陳督辭職風說近日愈傳愈盛且謂中央將以曹銳或曹鍈繼陳率領援軍來贛云云其實陳正謀固己位不暇奚肯恝然捨去近據軍政界人言此事實係去陳派所製造也最近又傳陳將撤楊慶鋆保蔡儒楷繼任省長是說亦未可靠蓋陳楊同氣連枝當此風雨漂搖之時亦决不肯無端破裂也 
金庫劵三七兌現第一次還本届期滙劃公所以值百業辦貨旺月亟需欵項特催財廳提前數天兌現劉廳長允將統稅投標保證金（即兌庫劵凖備金）向中行押借三十萬以爲應府各縣知事保證金已由金庫在政費内扣領鹽斤加價收入亦夥惟各稅局因鑒於有人投標不日卸差均各濫收紅錢以飽私囊公家損失頗屬不資云 
[廣州通信（平）]  
　　大舉北伐之進行孫之北伐决心已久而討伐令所以猶未下者一因陳炯明之意以茲事體大必須鄭重取决且以粤軍轉戰千里宜稍休養軍費所需浩大接濟亦難故不願倉猝從事二因日來喧傳唐　賡有回滇之說此實某系議員欲藉唐力以居問取利彼輩以西南積極出師倘一經發展則更無容足之地遂一面運動滇人反對顧品珍一面慫恿唐氏返滇以分西南北伐之兵力唐氏以鬱鬱居此頗爲所動倘成事實則西南發生内訌何暇外競故須設法疏通打消此議基此兩原因北伐之師猶未動員也現孫對於陳之意見已允粤軍除許部外暫留守後方以爲策應日前李福林赴梧謁孫孫詢北伐軍隊已否編妥李對稱陳總司令之意恐於接濟上或有未周孫好言勉勵之李誓以死報遂决定出發至滇軍方面近以孫親自督師亦經來電表示一致態度　軍司令李友勛嘗對人言外間謡傳彼奉唐命班師回滇絕非事實此時應同心合力以掃除北方軍閥萬不宜輕舉妄動致摇動西南大局云云而朱培德楊益謙胡若愚張懷信等素服從李協和昨經會商結果以滇軍無再駐廣西之必要非向贛省進發不足以圖發展現楊益謙張懷信兩部已先行入湘觀此則彼政客運動滇軍之謀未必能成事實也此兩問題旣經解决故孫日問即趕赴南寗誓師而各軍亦一律出發李福林昨由梧返省後即召集軍事大會决定全軍約分三期開拔集中曲江并組織司令行營以何榮洲所部爲第一期限六日前集合出發第二期爲李芳林駒所部儘十日前集合出發第三期李雍鄭詠琛部及行營本部儘於二十日以前完全出發司令行營暫駐曲江前鋒則拔至樂昌此福軍决定出征之大概也李福林昨勉勸三軍謂師不克捷誓不還粤又第二軍許崇智奉令北伐其駐桂各部隊除集中平樂候命入湘外原駐廣州之護士隊亦已拔隊出發至前敵先鋒隊聞將以關國雄謝文炳充任云 
[紀廣州之敎育大會（三）]  
　　二日上午九時全國敎育會聨合會續開會議到三十一人金曾澄主席先開學制系統草案三讀會將各條文字詳細討論對原文略有修改遂於十時三十分將研究二年未决之學制系統草案全體贊成通過於是各省代表及旁聽人朱念慈廖冰均等莫不拍掌歡呼喜形於色休息十分鐘後依照議事日程續議其他各案僉以時間經濟决將成立與否交付審查然後提出討論隨議决第四案第五案第九案第十四案不成立十八案十九案留存參考其餘各案均議决成立分組交付審查隨由主席指定劉鐘華汪兆銘鍾榮光袁希濤劉繼藩王繼賢邵蘭波高語罕郭葆珍方克王犖蔡漱芳莫樹枬冀貢泉許綽雲趙瑞年雷沛鴻爲甲組審查員審查第十一以上各案李琛金曾澄沈恩孚黄炎培齊眞如武桓江辛齊振東鄭貞文徐汝梅奚國鈞龍欽海張容升胡炳旒于啓仁等爲乙組審查員審查第十二以下各案時已十一時五十分遂將此十分鐘改開談話會黄炎培對於學制系統草案發表意見略云系統草案經已議决而推行之法亦屬要緊之事鄙意以爲（一）須各省區敎育會代表向各該省區實力推行（二）請各敎育行政機關將舊制從新改革（三）請各省區法團加以研究（四）請全國報館爲之鼓吹使此學制早日實行庶幾不負此次會議之精神云云時已十二時遂散會兹將議决之學制統系草案全文錄下（學制系統圖表略）（總說明）（一）全系統分三段即初等敎育中等敎育高等敎育（二）各段之劃分大致以兒童身心發達時期爲根據即童年時期（六歲至十二歳）爲初等敎育段少年時期（十二歲至十八歲）爲中等敎育段成年時期（十八歲至二十四歲）爲高等敎育段（三）中國幅員廣大地方情形各異而社會要求亦至繁雜故於設校分科取縱横活動主義（四）敎育以兒童爲中心學制系統宜顧及其個性及智能故於高等及中等敎育之編課採用選科制於初等敎育之升級採用彈性制（五）圖之左分年齡以示入學及升級之標準但實施時仍以其智力與成績或他種關係分别入學或升級（六）圖内有斜線者表示職業科無者表示普通科「初等敎育段說明」（一）小學校爲施行國民敎育而設非專爲中等敎育之預備（二）小學取一級制不分國民學校高等小學之名稱統稱爲小學校（三）定小學修業年限爲小年自滿六歲起至十二歲止但得分爲二期第一期四年第二期二年其專辦第一期者聽（四）中學課程得於第四學年後斟酌地方情形增置職業準備之敎育（五）義務敎育定爲四年各省區應於普及後延長之（六）義務敎育入學年齡各省區得依地方情形自定之（七）幼稚園收容六歲以下之兒童（八）對於年長失學者宜設補習學校「中等敎育段說明一（一）圖中甲乙丙爲一年限二年限三年限之完全職業科（二）丁戊爲漸減普通漸增職業學科之四年限五年限職業科（三）己爲完足三年普通繼續五年職業學科之職業科（四）庚爲完全普通科辛爲師範科（五）己庚辛各科畢業後俱得升入大學或高專之相當分科（六）壬癸爲補習學校專爲作工兒童而設者凡半日半夜日曜等校屬之（七）此段中等敎育以一校或多校辦之均聽其便（八）此段中等敎育一中學區内一時未能全辦者得酌量地方情形及經濟狀况　若干種辦之（九）中等敎育得採用選科制（十）各種職業需要普通學識之凖備有多少之不同故選科制精神於普通與職業之過渡并無截然劃分之界限此系統採用中學二三制分爲初高兩期不過於六年中之第三年定爲一小結束且按兒童生理心理十二至十五歲爲少年發育時期與十五至十八歲其心身發達有不同之點爲敎授便利計亦宜劃分其分科性質有宜於四二制或二四制者得酌量變通之（十一）初高兩級得分校辦之「高等敎育段說明」（一）大學與小學相對取義設單科者亦得以大學稱之不限定集合某某等科而始成（二）大學畢業期限定爲四年至六年各科得按其性質之繁簡於此限度内斟酌定之（三）大學不設預科其入學資格以高級中學畢業者或有同等學力者爲限（四）大學學生至少須習兩種外國文（五）畢業於大學者得入研究院不定年限（六）大學得附設專科不定年限凡志願對於大學某科之一科或他種職業加以修習者入之（七）高等專門學校畢業期限定爲三年至四年其四年者待遇與大學四年畢業者同（八）高等專門學校不設預科其入學資格與大學同 
三日上午九時開審查會舉定袁希濤爲甲組審查長金曾澄爲乙組審查長分任審查各案并定今日（四號）將審查結果提交大會茲將今日議事日程錄下（一）援助華　敎育案（二）擬各省敎育機關組織客觀測驗方法研究會案（三）擬推行小學校設計敎育學法案（四）暫行編制課本採用名詞及度量衡以便研究學術案（五）編輯地理敎科書應將本國流域改爲四大流域案（六擬訂兒童發育標準以便考察體育成績案（七）請倡辦職工敎育以補助社會敎育之不及而維各工廠之秩序案另報告請將年來國恥事項揷入國民學校三四年級敎科以鼓民氣一案由提議人改爲意見書通告各省區敎育會曁各書肆上午十時半繼續開甲組審查會 
[福州通訊]  
　　南北續戰聲中之李厚基孫文此次大舉北伐與南北局勢關係至鉅日前北京政府曾有電來閩探詢李厚基對於此事意見並令報告粤軍最近行動李氏旋覆一電云孫氏恃兵好亂破壞統一應由各省督軍聲明罪欵合力致討以靖國難面粤軍對於閩省尤有侵略野心現爲防範起見將閩粤接境地方上杭武平詔安永定各縣於十月三十日令臧師長宣布特别戒嚴以固省防觀此則李氏似有對粤主戰之决心然以情勢揆之則未必有此不過藉此矢忠北京以要餉欵耳蓋閩省軍力薄弱本非粤敵最近益以安溪德化永春自治軍尚未肅清雲霄平和長泰聯鄉自治正盛尤溪屏南匪勢亦甚猖獗軍隊分途剿辦均未甚得手對内勘亂實力尚有未逮對外更不值士銳馬騰之粤軍一擊可知且李之所部如王永泉臧致平與李意見不合各有所圖已有不相統屬之現象李早引爲隱憂故有以張清汝一旅與王互調之意并擬以史廷颺爲厦門鎭守使以分王臧之勢力此次閩南各地發現有自治軍旗幟李即以史廷颺爲剿匪總司令擬剿辦自治軍肅清後即發表史爲廈門鎭守使所遺全省警務處處長一職即以其姪李傳斌團長充任一游各軍以史爲李之私黨恐史就職於己不利已有羣起反對之表示將來内部崩裂固亦意中事加以在粤許崇智所部閩人發起組織自治軍並推許崇智爲總司令在閩各民軍首領及失意軍人均到粤催促出兵李以閩粤戰爭一發觀察四周形勢則贛陳因李烈鈞之窺伺已自顧不暇浙盧態度不明未必肯派兵援助甚覺孤立無援自揣内部實力不固於自身地位極爲危險於是思與陳炯明聯姻（李女嫁陳之子）藉兒女親家情面冀陳阻孫系之許崇智軍隊入閩適日前陳炯明派有代表到閩接洽某事李即任該代表回粤極力撮合陳李間聯姻聞該代表已回粤覆命陳炯明以西南聯軍旣有事於湘鄂此時粤軍無力圖閩亦思與李聯姻以絕後顧之憂現南方信使往來想中日陳李問聯姻必告實現觀此李厚基對於南征北伐聲中除借題索餉謀固地盤外絕無堅决之眞態度表現可斷言也 
[杭州快信]  
　　軍警衝突案軍　會審書判長　國爾昨　出傳　飭傳人證至十餘名之多定十日以開審訊 
　　新宫橋火案黄永和鐵釘店焚斃學徒胡國榮一名年十三歲昨午後四時起出屍身頭面手足俱成焦炭分裂莫可收拾經杭地檢廳派周環到塲相驗僅留中軀一段形同焦木慘難遍視惟屍體下受潮處尚有身　燼餘藍衣服可辨已將火頭徐阿坤帶廳訊辦 
　　高檢廳監獄科主任書記李希沅·調充鄞縣地檢廳書記官長改委宋炳寰充高檢廳監獄科主任書記官高審廳委袁敬修充建德縣承審員昨均發表 
　　浙江第五區菸酒分局長沈灝經紹商臚列十大欵呈由北京烟酒署令行浙財政廳派員密查具覆昨已委知事魏在田馳往逐欵澈查 
　　蕭紹汽輪向隸杭關管轄近來夾帶貨物走私甚夥致捐稅因之減色財政廳昨已會同杜監督訂定辦法從嚴取締 
　　省垣米價自今日起每石又漲二角起價已售至八元 
[南京快信]  
　　兩長昨令浦口商埠商會會長周紹鏞云查前設之浦口禁米查驗處甫經省議會議决撤銷茲又請設立驗米機關殊與前案兩歧碍難照准該商等所運如確爲皖米隨時呈驗單據自不致稍有留難勿庸以此過慮至前被江浦縣扣留米石一案已於該商會前呈明晰批示　　省立各師範生請願省議會將九年度所收預科生半膳費發還以昭公允 
　　省署昨日牌示署興化縣知事張鏞調省遺缺委分蘇任用縣知事張景祜署理 
　　財廳委往各縣秋勘委員均已回省消差省署不日又將委大批復查烟苗委員分赴各縣復勘　 
　　直高檢廳長蘇宗軾昨因公來寗皖南鎭守使參謀長儲莘過寗赴蚌十九師參謀長趙福海軍署諮議廳長馬孟驤蘇督駐京委員長田錦章均同車赴津 
地方通信 
[蘇州]  
　　匪徒冒兵行刦　前日清晨　門馬路民慶里妓女梨雲家忽來一身穿軍服之人突入該妓女房内將枕畔狎客所置之皮夾一只搶去逃逸旋經龜奴追出嗚警將該强徒拿住解送　區第五分駐所據供係第二師第五團第二營兵士當由巡官電話報告該營派員前往證明並非該營兵士現聞第五團軍官以該匪竟敢身穿軍服冒充軍人不但不法且與軍人名譽攸關故已聯名呈請朱鎭守使澈底根究以重法紀 
　　分監獄長更迭　江蘇第三監獄分監長張象成日前呈請高等檢察廳辭職當經許廳長轉呈司法部核准遺缺委南京第一監獄分監長樊汝賢試署遞遺第一分監長缺委第一監獄看守長張玉聲試署昨已分别令知尅日交替矣 
　　蘇綸廠發給紅利　蘇州盤門外蘇綸紗廠自王　六王勝之組織實通公司將該紗租辦後每年獲利頗鉅例至中秋必發給各辦事人紅利今年以銀根奇緊故届時未發展至昨日始行發給該廠今年出貨較少共獲利八十餘萬元照章提出十五分之一爲紅利例如辦事人月薪一元可分得三十五元七角薪水滿百元以上者留三成作廠内存欵立摺按月發息 
[鎭江]  
　　官紳設宴募賑　駐鎭十九師楊春普師長丹徒縣張知事曁馮紳夢華等以本年鎭揚各屬水災奇重災民遍野待哺嗷嗷亟應設法拯救以蘇飢黎昨午（八號）特假商會設席柬請地方各富商讌會計到二十餘人當塲募得鎭揚水災賑欵共有五萬元之譜聞　商會長凌煥曾黄靜泉各捐五千元直至四時盡歡而散 
　　芝蔴漲價原因　今年江北淮徐各屬所産芝蔴因遭水患收成大爲减色來源稀少致市價步步高漲昨日（八號）開盤徐州上等貨每石已售至六兩三錢尚有續漲之勢 
　　省委勘界事竣　王省長前委張之宸赴江北贛榆縣會同魯省委員查勘省界茲己事畢該委業於日昨南下道出鎭江當即乘午班火車加寗銷差 
[揚州]  
　　保存古蹟　江都王知事前據焦輔丞函請保存古鐘古　等件當即分别呈請軍省兩長及軍械局核示刻奉回電准如所請遂於八日　知集　高同楊　丙炎即　此項物件移置北門外徐圖内妥爲保存以重古　 
　　學租無着　江都學田麥收本己荒歉曾　縣署派員履勘在案迨秋季又遭水患收成歉薄勸學所徵租員黄景沂往鄉半月鮮有佃户完租而鄉間十室九空又幾無可追索昨日特將收租無着情形函告所長轉報縣署致函敎職員聯合會商派人員協徵以免日後有所　議 
　　米價又漲　揚城米價連日又復增漲其原因以上江安徽各處禁止出口江米斷絕來源加以米舖囤積八日陸陳評價處交易之價上色每石十元四角中光九元八角次色亦至八元二角據該業中人言嗣後仍有總漲之勢 
[南通]  
　　交易所風潮紀略　南通聯合交易所開幕月餘營業異常發達一般賣買空盤頓成巨富與傾家蕩産者比比皆是前日（五日）該所後市因有少數經紀人操縱本所股票價自六十元二角漲至八十元以外迄末停拍　是日多數　紀人受委託者賣空數鉅約計負欵總額在六七十萬元其賣空之商民以照章每股證金六元有兩次漲落三元即時停拍追加證金此次每股直漲二十元尚不停拍有違定章依法稟請通總商會核辦並推舉代表與該所交涉翌日該所停止交易並召集各經紀人會議解决方法結果未悉 
[清江]  
　　勸學所爭産會議　淮陰勸學所昨（三日）因所畸淮陰二市　馬灘學田爲灘户任傑等在官産處換單改租爲糧事特邀請全縣人士在該所會議是日到會者有縣署三科主任·各高小校長敎員·各國民校校長敎員·及五市二鄉各敎育行政人員四時開會首由王義成所長報告宗旨次議爭回辦法結果約分三項第一用到會全體名義電請敎育廳省長力爭第二由勸學所用正式公文請縣公署轉呈省長咨部查照舊案辦理第三即請勸學所長赴省與官産處交涉再次議該田陳欠學租及本年應徵學租是否　舊徵收議决陳欠及本年麥租仍應催完如有不遵即請行政官分别追提至本年秋租因水災關係當分别核減一俟减定後再令完繳最後議任姓歷欠學租破壞學産應如何對付辦法多數主張開除任姓兄弟學緣其兄弟多在淮陰擔任敎育事業也時至六鐘遂宣告散會 
　　二批賑欵之用途　淮陰自今夏被水後省署曾派張葆吉來淮調查並携帶振欵二千元施放急振昨淮陰縣署又接南京振務處由中國銀行匯到續發振欵二千元聞縣中擬將此項振欵歸入冬振之用 
　　泗陽新知事過淮　代理泗陽縣知事雲濟川於一日抵淮住正大旅館當即分往鎭道各署謁見聞次晨即須往泗履新 
[南昌]  
　　商帮協會成立内幕　南昌總商會於一日改選吳季卿張繼周爲正副會長吉建帮大不滿意詆原調停人胡伯午爲賣友棉花市街駐贛商帮協會爲吉建帮所組織定十日開成立大會選舉正副會長對於會務積極進行頗有乘時崛起以與南帮對抗之意南帮旣得會長意已滿足擬推吉涂松圍侯勛臣建羅朗山朱紫卿包金波爲特别會董以爲調和地步未知能有效否也 
雜評一 
[宣傳弱點（默）]  
　　中國不還美欵失人於美於是他國人之不愜於我者傳美將不認北京代表之說焉此即宣傳弱點之說也北方屢借外債濫用於軍政費於是南方乘太議機會宣布北方罪惡否認北方代表此即宣傳弱點之說也乃於此兩種宣傳之外北方之人復自宣傳北方之弱點惟恐他人宣傳之不盡而復自宣傳焉豈不可異之甚耶其實彼所宣傳之弱點即彼親身經歷之事故其所宣傳不啻自獻其醜又其實中國財政上之弱點早已暴露於外即不代爲宣傳而事實之昭著於世界中國已無立身餘地故今日北京之可憂不在宣傳而在事實 
 
 

Page 13

 
 
   
 
 

Page 14

 
 
本埠新聞 
[全國外交大會籌備十二誌]  
　　舉行預備會之詳况　公推籌備員二十人　　决定明日（十一日）上午開成立會......下午游行全國國民外交大會籌備處昨日下午三時邀集已加入該籌備處之各團體代表假座寰球中國學生會舉行預備會到會者有江蘇·直隸福建·四川·山東·湖南·江西·陜西·浙江·湖北等十省代表共約百人（團體及代表名單附後）尚有吉林工務總會已來電推舉該會會長王會安君爲代表河南總會與省議會亦巳來電派定代表此二省代表均已在途中尚未抵滬又有安徽工務總會籌備處代表洪志愷已來滬因事未到昨日開會時報界人士亦列席旁聽至五時許預備會始散復由經衆推舉之籌備員二十人（名見後）開第一次籌備會至七時始畢並决定今日（十日）下午四時仍開第二次籌備員會議茲將詳細情形紀之如左 
　　到會之團體代表江蘇上海復旦大學代表（下代表二字省却）李登輝直隸北京各團體國民外交聯合會羅正緯（學術研究會）羅正誼（新中國同志會）福建福州總商會楊恕四川太平洋討論會蕭劍秋·譚梀村山東各界聯合會林景澍湖南各界聯合會何斗魁江西地方自治促進會饒　書陜西省議會張熾章浙江海寗縣敎育會嚴愼予湖北各界聯合會熊本旭江蘇上海寰球中國學生會吳和士上海律師公會巢堃中華民國醫藥學會汪企張中華德醫學會沈雲扉華僑學生會謝碧田中華航海會陳乾清全國各界聯合會翁吉雲北京鐵路協會孫繩武滬北五區商業聯合會蔣介民徐州各界聯合會徐長廩等其餘從略 
　　預備會之情形　羅正緯君報告太會宗旨謂現有兩問題（一）山東問題（二）太平洋會議問題全國國民外交大會之所以發起即因須解决此兩問題也報告畢依照預定次序（一）推定臨時主席遂由衆公推李登耀君主席主席即發表意見云今日之預備會即爲外交大會之先聲而外交大會與將來外交上種種問題頗有關係本月十一日太會　須開幕吾國人民實滋疑慮然亦有三種希望（一）太會爲美國所發起美國素表同情於中國即凡爾塞和約美國亦未曾簽字（二）英美主張逐漸相同巴黎和會時之主張已不合用於現代之潮流（三）山東周題非特中國一國之問題實爲全世界共同之問題故各國咸可不輕忽視之吾人雖有此等希望仍並無甚把振將來世界之能否和平抑係醖釀戰爭皆當於太會中决之吾人誠不可不集衆研究也中國代表對於太會之主張吾人已覺瞭解鄙人不能謂今日之事有十分希望然亦不能謂絕無良果總之中國之能否達到自衛之目的應恃國民自己力量不能僅恃他人之援助今日諸位代表在此表示同一主張將來外交大會之進行何如對外表示中國國民之意又何如尤應亟先討論云云湯漪主張推舉臨時書記遂公推張季鸞向乃祺羅正緯爲之續議（二）推定籌備員主席謂宜先議决人數羅正誼主張分會計文牘交際庶務四股每股五人湯漪謂籌備員僅籌備開大會事宜不必分股主席謂可　籌備員自行酌量支配分股史觀濤主張五人即可湯漪主張先定大會日期地點再行籌備陳家寶謂地點日期可由籌備員酌定蕭劍秋主張每省推舉代表一人其他團體亦舉一人主席以先推籌備員付表决贊成者四十人檢點在塲人數實有七十一人多數通過主席復以籌備員二十人付表决通過鍾格謂籌備員可由主席指定汪劍農反對之余鵬謂籌備員可不分省分孫繩武羅正緯主張容納北京上海各省三部分　表共商籌備主席先以籌備員分省府表决少數否决復以不分省付表决多數通過湯主張用記名法推定何斗魁附議主席付表决通過遂當塲由衆推定李登輝·湯節之·喻育之·羅正誼·吳和士·蔣保釐·趙晋卿· 
翁吉雲·孫錢亞·湯漪·何斗魁·蕭劍秋·張季鸞·孫繩武·沈卓吾·楊春綠·謝碧田·林景樹陳懋鼎·周伯堯等二十人爲籌備員續議（三）推定宣言書起草員吳和士謂宜言應俟大會成立後起草方有根據張靜廬附議喻育之謂起草員不妨舉定湯漪主張由籌備員預擬宣　草案張靜廬反對謂宣言根據宗旨今本會爲預備會未曾起草章程則將何所根據羅正誼謂宣言書有先行起草之必要孫錢亞亦主張先起草章程嚴愼予謂宣言書爲集合根據應先起草主席以宣言書起草付表决少數否决當即仍以先起草章程通過續議（四）决定事務所地點蔣保釐主張借上海總商會爲本會事務所主席付表决全體起手通過復議（五）决定大會地點蔣保釐仍主張在總商會開大會主席付表决全體起手通過續議日期向乃祺謂十一月十一日與中國有生死存亡之關係應有表示喻育之報告云十一月十一日巳由四馬路商界總會與太平洋外交商榷會發起大游行恐時間上有衝突嚴愼予主張本會各省各團體代表届時亦加入游行孫繩武主張先開國民外交大會成立會然後加入遊行表示精神主席以十一日下午加入游行表示付表决多數通過孫鏡亞主張在十一月十二日方開外交大會成立會主席付表决少數否决主席又以十一日上午十時開成立會付表决多數通過復議（六）擬定大會開會秩序湯漪主張是日僅行開會式不議事衆贊成遂决定大會程序如下（一）推定主席（二）舉行開會式（甲）主席致開會詞（乙）全體向國旗行三鞠躬禮（三）三呼中華民國萬歲散會議畢主席宣告散會　　第一次籌備員會議　預備會旣畢籌備員即開第一次會議列席者爲李登輝·吳和士·羅正誼·湯斐予·林景澍·蕭劍秋·許雲輝·（代表周伯堯楊春綠者）·何斗魁·翁吉雲·喻育之·張熾章·孫鏡亞·孫繩武·陳懋等先公推李登輝君爲臨時主席經衆議决數事如下（一）籌備員之責任定至大會後第一次議事時爲止（二）公推吳和士趙晉卿楊春綠三君赴總商會商借事務所及大會會塲（三）大會成立即通電中外宣告本會成立（四）開會須發通知書並登報紙廣告（五）日内暫仍以東亞旅館爲事務所（六）本會成立後近處寄快郵代電遠處及華盛頓發電外國專發華盛頓並祝太平洋會議開幕兼請其尊重公道（七）經費每團體以分擔三元爲最低額（八）籌備員職務分配如下甲庶務部又分兩種其一專管布置會塲其二接洽借用會塲羅正誼趙晋卿任之乙文牘部蔣保釐李登輝·張季鸞·孫鏡亞任之丙招待部喻育之·何斗魁·湯斐予·許雲輝·蕭劍秋·林景澍任之丁會計部吳和士·孫繩武任之至七時始散 
　　王正廷君致浙江各團體書王正廷君等十人昨由本埠爲此大會事致浙江各團體一書如下敬啓者省憲法會議中陳君樂書曾有國民外交會議之提議經大會决議通電各省此次北京各公共團體對於太平洋會議以爲請求政府不如訴諸輿論特各分推代表來滬發起國民外交大會業由此間各團體贊同籌備進行其通訊處暫設於英大馬路東亞旅館一百二十九號鄭向羅三君庽處福建江蘇兩省亦已俱有代表推出吾輩宗旨相合自應一致參加擬請左右就地方爲倡導凡敎商農會曁其他公共團體均可開會推選代表赴滬加入關係重大專此馳布敬頌台祺王正廷·吳國昌陳訓正·沈椿年·褚輔成·李光坫·陳樹基·徐晉麒·袁榮　沈鉝儒同啓 
[商學界開市民慶祝大會]  
　　華界不准則假租界　令人起專制政體下不可無租界之慨上海各路商界總聯合會擬於十一月十一日假西門外公共體育　特開歐洲休戰紀念及華盛頓會議開幕上海市民慶祝大會當由總董湯節之函請何護軍使許可未蒙照准現由該會等公推代表楊春綠面商法總領事韋而登君假霞飛路尚賢堂操塲爲集會地點並舉行游行慶祝大會頃由法總巡通飭所屬派探照料云上海學生聯合會昨致各分會會長函云明日爲歐戰和平紀念適值華盛頓會議開幕之期本埠太平洋外交商確會曁各路商界總聯合會因發起開會游行作一表示巳得法領許可准在法租界霞飛路（即寶昌路）尚賢堂草地舉行（即現商科大學校址）於下午二時集會演說演說完畢即游行今日本會評議部特開緊急會議議决加入務希貴分會届時整隊出發所用旗幟請忽激烈爲盼 
[慶祝太平洋會議開幕之通知]  
　　上海縣商會以本月十一日爲太平洋會議開幕境内各商家應各升旗慶祝以故預發通告知照南市方面各業代表轉知各本業務於届時一體升旗祝賀 
[唐露園君逝世]  
　　辦社會事業者又弱一個　　本埠上海商業儲蓄銀行董事唐君元湛（字露園）於昨晨（九日）八時因病逝世定今日下午三時大殮唐君爲我國有數人才所辦社會事業甚多而對於贊助後進尤爲盡力今驟然作古殊可痛惜茲紀其歷史及病前後狀况如下 
　　唐君之病狀　本星期一日午後三時三刻唐君露園在紅十字醫院伏案辦公時忽患頭痛即失知覺當即請牛惠生醫生診視一面併知照家屬牛醫生與唐君家屬至後即送唐君至工部局醫院經醫生飲以藥水吐痰甚多然病未見痊至天明未服藥星期二晨十時半唐君長子觀翼同唐君夫人往工部局醫院向醫生詢病况醫云已不能救唐夫人請送回宅中俾便服侍醫生謂俟牛醫生來再商十一時牛醫生至即用工部局醫 
[唐露園君遺像]  
　　院病車送唐君回海格路六百四十號範園住宅延至昨晨八時逝世據聞唐君身體素强起居有定對於衛生素有研究近因年事稍高體已不能如舊而事仍繁劇唐君仍盡力從事因之腦部血管破裂頓失知覺以致不救云 
　　唐君之歷史　唐君年六十一生於粤省香山時爲一八六○年初在唐家村蒙塾肄業後考入容宏博士在上海所　辦之學校該校專培植學生以便赴美　學未幾被派赴美一八七二年九月抵美時年十二歲中國之派學生赴美求學殆自此始一八八一年奉清廷之命偕其他學生多人回國時年二十一歲蓋清廷以少年久居異國沾染外人習氣將不利於國也回國後被派入電報局辦事月薪僅四兩後循資擢升司事長·稽查·稽查長·總辦·會辦終爲督辦唐君與中國電報局之關係前後共三十二年民國二年二次革命時北京因唐君接近民黨故撤其職此後唐君遂决計不復入官塲矣當供職電報局時唐君且當兼任他職如留外學在監督及上海海關督辦之類是出電局後即任上海商業儲蓄銀行董事美總統塔虎脫至中國時唐君曾任中國政府代表招待一切丹麥瑞典瑙威等國均曾給唐君奬章我國徐總統亦曾給嘉禾章云 
　　唐君之事業與交誼　唐君秉性仁慈急於公益中外人士咸欽重之本埠各重要公共團體唐君幾悉有關係非董事即職員或會員如美國大學俱樂部·盲童學校·上海總商會·廣肇公所·濬浦局·哈佛醫校·同仁·仁濟·紅十字醫院·上海西人友輔會·尚賢堂·寰球中國學生會·復旦公學·啓秀女學·良貿煤礦公司等統計有關係之機關或團體在三十以上而對於出洋求學之學生尤熱忱贊助指示周詳唐君與外人交誼亦甚好凡曾在上海之外人無論其爲敎會或政界或商界殆未有不知唐君其人而尊重之者今忽惡耗傳來人咸悼之而有老成又弱一個之感焉 
　　唐君之家庭　唐君有子二長觀翼現任滬寗路火車機頭副工程師次觀爵三十一歲未婚現任湖南醴陵粤漢鐵路副工程師女一配滬寗路副會計陳君永樞孫二長名耀良次名炳良唐君對於家庭頗有融融洩洩之樂愛兩孫頗甚每遇休沐日必率孫往野外步遊並當偕至聯華總會共膳常　家人云我生平最愛者惟兩孫耳 
　　今日下午大殮　唐君雖非敎會中人然素不喜迷信故今日下午三時大殮其公子觀翼等遵遺命不用俗尚之僧道等僅請靑年會費吳生君主禮届時至親好友及與唐君相識之外人往送者想必不少也 
[紅會公舉理事長]  
　　中國紅十字會因理事長唐露園君昨日上午八時逝世理事長缺出昨日下午即由常議會開緊急會議先舉楊小川接任楊力辭繼舉上海銀行行長莊得之一致通過即由常議會發電報告汪大燮電文如下北京中國紅十字總會會長鈞鑒唐理事長虞日正在會所辦公忽得中風急症今早出缺特開臨時緊急常議會循例公舉莊得之先生擔任已於今日接辦一切照舊藉維善舉特此敬聞上海紅十字會常議會議長楊晟議員金伯平王一亭劉燕翼宋漢章倪思宏李馥蓀陳輝德江趨丹朱芑臣姚虞琴歐彬牛惠霖俞鳳賓刁信德沈鼎臣莊得之等佳 
[關於印花稅之官商異見]  
　　國聞通訊社云全國商會總聯合會因爭印花稅一案茲覓得最近往來文電彙錄如次 
（一）致財政部否認當票加貼印花稅呈文呈爲錄案呈請事竊本會本届臨時大會據杭州太原福州各總商會吉林省事務所浙江嘉興縣商會海寗袁化鎭商會湖北老河口商會提議否認當票加貼印花一案當由大會討論交付審查員會合併審案旋據審查員會報告謂審查各案大概以當票印花自十元以上起貼爲法律所規定自一元以上起貼係命令所變更根據約法不能以命令變更法律之條文當然無效况典業取利有限與他種單據性質不同當票之上均内外標明號數足資人守實無貼用印花之必要前定十元以上起貼猶可勉爲其難財政部自四元起貼一案典商本屬通融辦理但稅由典商單獨負擔不忍再向當户取貼票費實屬仁至義盡况就近年典當營業而論因市上利率過高捐稅開支浩繁困難更甚於前且法律與命令二者相牴觸計惟有尊重法律堅請財部收回成命仍照元年法律規定之案當票一項自十元以上起貼以紓商困而重法律等語經大會一致能過理合錄案呈請鈞部鑒核准將當票一項仍照元年印花稅法施行一面迅賜收回加倍之成命以恤商艱而重法律實爲公便（一）江蘇印花稅駐滬辦事處致商會總聯合會事務所函逕啓者頃接奉財政部轉貴聯合會庚電一通相應備函將原電轉達台端即希查照爲荷原電云糖坊街印花稅駐滬辦事處郭坐辦轉全國商會聯合會宥電悉查印花稅收入業奉明令撥充十年公債基金國家信用所關稅務亟待進行簿摺改貼印花一角一案現在各處多巳實行並經各省區軍民長官出示勸諭遵照貼用至當票一元以上貼用印花前據各省典業聯合會來電聲請當經電令駐滬辦事處轉飭該會推舉代表來部接洽原冀剴切　諭俾易諒解嗣據滬處呈以該聯合會聲稱無可推舉等語自應仍照逐案辦理現值國家財政奇絀但就已經推行之良稅稍事整理各省民具有愛國熱忱當能共體此意統希勸導各商遵照實行是所至盼財政部庚 
[組織中法實銀債權團之動機]  
　　中法實業銀行自七月一號停止營業巳四月有餘上海華商先因法國政府於正月間有始終維持該銀行之宣言後以七月初法國國務總理對議院責問亦有絕對負責之語故信任法國政府能實行其宣言因無組織債權團之舉不謂法國政府久無表示聞上海銀行公會與錢業公會發起組織中國債權團以利進行昨日（九號）下午在香港路銀行公會召集全體會員大會公同議决聘請英法律師組織債權團並定下星期召集債權人大會云 
[納稅華人之新村建議]  
　　納稅華人遠近初朱賡石對新村問提議書云人生問題不過衣食住三項衣食二者有錢咄嗟可以立辦住屋則人烟稠密之處殊屬一時不易尋覔日來滬上租界居民殊有屋少人多之患加以界内地價自經工部局於本年釐定後較前增加一二成不等一般大地主及屋主藉口於地價之增加所有房租一律加倍徵收甚有一再加至三四倍者當此市面萬分凋敝之時界内市民驟增重負勢不得不出於請求减讓旣不獲請於是有聯合反對之舉亦勞使然也惟租價之增加與否權操房主公團方面只能爲一種道義上之勸告究之瘏口嘵音終難使房主人以覺悟下走等對此問題迭經再三研究僉謂欲從根本上覓一解决之方非於租界附近另招新村使一般覔屋以居者不致有供求不能相應之慮則界内住屋恐慌風潮自歸於平定現聞各界有建設新村或模範村之計畫甚望其能早日告成蓋此項事業之發見愈多尤妙本會理事中在江灣及閘北地方置有空地數十畝擬合羣力共策進行至經費如何組合建築如何布置須俟贊成有人方可從可擬訂事關公衆利益相應提出大會是否有當敬候公决 
[關於改良滬港事之昨聞]  
　　美工程師主浚深北道　荷工程師主淞口築堤浚浦總局爲改良上海港口問題曾延聘聘英法美日荷各專家及中國代表瑞典工程專家好奈爾等在局會議以便解决技術上一切問題詳情迭誌前報茲悉各工程專家自到滬　來對於該局所著計畫圖說詳加參考並開往各港口及杭州灣等處察勘潮水深度已略有端倪據各專家就各人意見作第一次察勘港口之報告聞美國工程專家勃臘克將軍之意見謂杭州灣之水深速率雖佳設開浚南道恐内地農民有疑潮水灌入農田之患且各鉅輪如從南道駛入黄浦有濡滯六小時之時間有此窒碍不如仍從北道浚深較爲便利而荷蘭工程專家何達佛之意見謂吳淞口應築堤埠百餘丈爲改良港口之需要者其餘各專家亦各有意見提出祗以此項問題關係重大須詳加考慮付會討論以資公决並聞各該工程專家尚須往蘇杭内地一帶察勘水道形式再行續開會議研究又聞該局中西辦事員於秋季賽馬期内並不休息仍照常辦公云 
[寶山義務敎育之計劃]  
　　滬海道調查員章伯寅君調查報告云寶山縣敎育行政人員現正籌備組織義務敎育期成會支會不久當可成立關於增籌經費方面巳經確定者全年每畝帶徵一分五釐約計八千二百元尚在籌議者擬逐年增加畝捐以爲推廣小學之用察閱全縣原有學校數爲九十八學級數爲四百四十九明年擬增單級學校二十二所以後能逐漸推廣則未入學之兒童二萬二千四百十六人自不患無就學之地到養成師資辦法該縣甲種師範講習所本年冬季畢業者約有四十　人足敷明年之用以後每届畢業仍賡續招添新生則師資一層亦無缺乏之慮矣 
[中國公學學潮擱淺]  
國聞通訊社云中國公學此次風潮原由於新奮兩派敎員之互爭事後中學部主任舒新城即趕速赴京面晤校長王敬芳王聽信一面之詞信以爲眞遂有上月底來滬解决之電不料嗣後舊敎員方面亦向王氏申訴王氏始悉其中底藴恐來滬轉難解决遲遲不行冀促某方面之覺悟後某方面再三迫促王不得已始行到滬然一方面敎員又全體提出辭職書更難解决王　躇無策故該校風潮目前尚難平息云 
[一商學生之請願]  
　　請舊校長挽留舊職敎員一商學生上黄校長請求挽留辭職敎書云揆伯校長先生鈞鑒敬肅者十月三十一日校中全體敎職員因不願與陸氏爲伍而紛紛辭職校中敎職事務無人維持生等陷於先學殊有無窮之隱憂今生等議决一致挽留敎職諸先生外特請校長切不允其辭職俾可早日上課至於接收問題生等一面電請敎廳另委相當人才一面勸陸氏辭職外伏祈校長待敎廳委合格校長後再行交代如陸來生等二百五十餘人一律出校决不願爲無廉恥之學生伏維明察並請鈞安一商學生屈均畹等二百五十餘人叩 
[外人在王家浜立界石之驚異]  
　　巳由鄉董呈請交涉　　本邑漕河涇鄉王家浜係爲農民灌溉必需之河近日該河左近忽有某西國人在彼　立界石該處鄉人羣相驚異當即訴知經董該鄉董沈寶賢據報後以事關主權昨特具呈上海縣公署請爲轉呈交涉公署嚴重交涉以保主權 
[商聯會之餘聲]  
　　函謝上海商界本埠勞合路上海各路商界總聯合會昨接中華全國商會聯合會函云逕啓者敝會本届大會開幕之日蒙貴會登報歡迎並請各商界一律懸旗高情厚誼感與慚并除巳登報鳴謝各商家外用再函達貴會藉伸悃忱云云 
[商品陳列所消息]  
　　游覽路線之容量　近日陳列所因觀覽人衆入口路線仍由總商會大門繞道而進計至陳列所前門止長有五百四十七英尺再自該所前門入内游覽各部後仍由前門出口其間路綫長有二千二百十八英尺以每人占地三方英尺計算同時可容二千九百五十七人每人游覽一週約費一小時則每日以實足四小時計算約可容一萬一千八百二十六人云 
　　各議董輪值照料該所自三日起由總商會議董每日推出二人至所督同照料已誌前報茲將逐日輪值會董姓名錄左六日方椒伯君·石運乾君七日馮少山君周佩箴君八日沈九成君九日趙林士君 
　　通函研究家觀覽日程　該所因近日游覽者與研究家於同一時間駢　各室頗感不便爰將游覽日程分别規定茲錄通函如左敬啓者本所第一次展覽會原定兩星期惟滬上地廣人衆恐期間過促未饜觀覽者及研究家之望現經常會議决展至本月底止自本月七日起每逢星期一二三四日上午九時至十一時下午二時至四時仍在本會發證星期五六日（時間同上）及星期日下午一時至四時除另製特别證預送中外各團體外而各學校公司工廠商號不克遍送均請預先備函或臨時具片來所領取特别證當照奉給否則恕不招待再另規定不得入所觀覽者列后（甲）飲酒至醉者（乙）患神經病者（丙）年在十二歲以下無人帶領者（丁）衣服污穢有碍術生者（下略） 
[週游全歐團之發起]  
　　願加入者從速報名邇聞有丹國人船主漢森者爲便利中國學生及商人之願週游全歐者省費起見發起週游全歐團現正徵集同 
 
 

Page 15

 
 
　　志頭等艙位需費二千元二等艙位一千元頭等至少須有一百五十六人二等須有四百人方能舉行此事聞近日報名加入者頗有其人凡願週游全歐者可往靜安寺路七十二號與漢森君接洽 
[日郵船社之擴張]  
　　歐洲班加三新輪　孟買線添四郵船日本郵船會社之擴充歐洲班並開闢孟買上海班於本月内同時並進此項計畫與本埠航業上關係至切用再探誌如下 
查日郵社·大阪·東洋汽船會社三家於去冬添建新輪時均各訂造十二艘其中汽船會社之船噸量最大計十四萬噸且各輪船均駛行太平洋及中國斐島者大阪之十二輪爲三萬八千五百噸其中以七千五百噸之巴黎丸倫孰丸兩輪駛行歐洲七輪行駛中日兩輪開行國内至日郵社之十二輪計有八萬五千噸盡爲搭客之郵船以一萬二千噸之三艘爲歐洲新郵船以七千噸之六輪行駛太平洋以四千五百噸之快輪兩艘開駛中日班僅千歲丸一船在本國往來 
箱根丸爲三新輪之一長五百十五英尺闊六十三尺頭等艙一百二十問二等艙五十六間三等艙一百八十間此之現行中日歐線之頭等各郵船多設艙位百餘間其他兩輪一名椿明丸一名淺間丸今東京總社電告淺間丸已改爲箱崎丸HakosakiMaru現聞箱根丸定本月二十五日始自横濱開出經神户·門司而至上海三號可以進口椿明丸定明年二月十七日開駛箱崎丸則須明年之五月二十三號加入云 
孟買上海日本一路本埠祇英國郵船公司有搭客船開駛日郵社得該國政府之補助遂籌備於此路添行郵船四艘明日已有孟買班第一次新航之丹波丸到滬並以本月二號由英還申之加賀丸從此次起停駛歐線調入孟買班内行駛尚有因幡丸佐渡丸　輪俟明年椿明丸箱崎丸兩新船開班時再行替出調行孟買云 
該社之歐洲船今已别爲（甲）（乙）兩級以吉野·熱田箱根·椿明·箱崎·賀茂·北野·三島·八輪爲甲級船以靜岡·横濱·伊預三輪爲乙級船凡自上海赴英比法者甲級船價較乙級者增大百分之十五至孟買航路内之票價現規定自上海乘往者頭等爲三百四十元二等二百三十元三等一百十元如往哥倫布者頭等三百十二元二等二百二十八元三等八十五元 
[航業消息彙紀]  
　　本日太古公司之新疆號赴港此間大德昌裝去大條銀一百七十八條計十八萬兩又鈔票一箱數在五萬元以上 
　　太平洋郵船公司得香港來電報告帝邦號自載美國商業考察團抵港後現備受該處歡迎將於明日（十一號）啓程先往星加坡且至南洋羣島游歷然後再到泗水云 
　　記洋行經理英國倍恩公司之倍蘭惠號業於星期一從香港開出明日可抵上海船中裝來之貨以倫敦運滬之機器洋布爲多此船爲該行規復中歐航路之第四船云 
　　昌興公司之日本皇后號由温哥武來滬八號從神户開出明日下午十時可抵吳淞小火輪維多利亞號於十二日九時接客至新關碼頭登岸當日四時即須赴香港云 
[滬杭路之昨訊]  
　　運來銀洋　滬杭甬鐵路上海南站昨日（九號）由杭開滬之早快車在杭州造幣廠裝來新幣十二萬元分裝二十四箱係上海日夜銀行六萬元中交兩銀行各二萬元鹽業銀行二萬元又松江甡源運交上海鴻賫現洋四千元以上共計運到十二萬四千元均運抵上海南站卸車分别送交矣 
　　火車悮時　滬杭甬鐵路昨日（九號）滬嘉區間車由嘉興開滬之一百零一號頭班車在沿途裝卸貨物頗多以致停留時刻過久故到滬逾規定時間至一點半鐘又由杭開滬之一百零五號二班車到滬亦遲至半句鐘云 
[銀洋市况之報告]  
　　金融通訊社九日報告云今日洋市因天津帮有大批購買市價又驟見高漲早市收盤七錢一分九釐五較昨漲一釐午市又漲至二分零二毛五而目前津埠洋價已漲至二分五釐左右故本埠津商需要驟旺今日裝運出口共四五十萬元本埠銀根見緊洋價又當高漲矣銀拆早市四錢八分午市跌至二錢七分市面見鬆收欵四十萬兩大條昨日鎔銀計四十萬兩云 
[無錫米市之報告]  
　　閘北某米商昨接無錫快人謂該埠連日米有到貨去胃平穩本地銀根亦不寛鬆究因底盤甚大囤積者已不敢多存糙粳鬆去數分羊秈客秈亦皆見軟惟糙元仍屬堅固茲將本日成交各貨市價列後高糙粳七元八角至七元三四角糙大子尖七元三四角至七元糙元八元三角至八元糙客尖六元八九角至六元五六角糙羊尖七元三四角不等 
[米價漸見鬆動]  
　　前昨兩日滬上米價稍鬆粳米中次者十元已進關若到源漸旺或再平小蕪湖江西等處客秈到貨甚湧此一星期内由太古招商怡和寗紹各商輪運到共有八萬四五千包銷路甚佳皆廣東潮汕及天津烟台等客帮辦去各有三萬包左右本街各米店則辦一二千包其價高貨十元五角因白粳市價尚平此種客秈不甚合本埠之需食也、 
[桂圓價格稍漲]  
　　桂圓爲我國人冬令補品之一現正新貨出銷市上零售者大都中關低次之品正號正二興化所來之貨尚不多覯前正二高貨開盤四十九兩近日本街及客帮銷路均甚活動且存底不厚故每擔漲起七八兩至五六兩不等現正二捷春牌開五十九兩駕記牌五十八兩其餘廈門貨新頂極三十四兩中次者二十六七兩 
[三門灣漁業公司之滬聞]  
　　浙江三門灣地方前由華僑鉅商林熊徵等發起倡辦漁業公司現經沈省長核准已會同督軍咨部指令實業廳轉知該公司矣聞日前該公司賃定美租界海寗路三十九號爲籌備處召集僑團多人開會集議討論進行方法當經公衆推定林熊徵君爲籌備正主任許冀公柯景先兩君爲副主任並公舉蔡俊卿楊新礎楊志光陳衍蕃蕭瑞卿史留靑殷柱公謝復初謝碧田胡道南許丙江連鼎柯椒韾朱惠銘吳顯臣史桂卿廖煥章郭巨金諸君爲常務籌備員分科辦事至名譽籌備員無定額俟正式開成立會再行函聘及議三門灣事務所地址公决石浦爲適宜現聞石浦方面之事務所業於本月初七日開幕懸旗掛彩駕客盈門所有應行設置巳節節進行如鹽厫冰廠等關於漁業之重要事項次第告成目下舊寗屬旅滬曁漢口鉅商紛紛來函加入股東而該公司日接此項函件均未答復擬近日欲登報廣告以一個月爲招股期間云 
[電氣公司經理赴英就職消息]  
　　萬國電氣公司商業經理孟腦君MrClarkHMinor赴美之紐約巳經數月十月四日在紐約乘Anuitanin赴倫敦就職孟腦君居紐約時中國政府又以三等嘉禾勳章賜之其夫人在紐約遇見在北京相識者甚多孟腦君倫敦之住址爲NorfolkHouseVictoriaEmbankmentLondonW·C·Z· 
[東俄將運上等皮貨來華]  
　　華俄社十一月六日赤塔電近有貂毛·白狐·灰狐·獺松鼠等貴重皮貨大宗由西伯利亞運來東俄預備來換製造品此項皮貨共爲八十五萬七千八百七十件遠東共和國將以之輸入中國云 
[本年紫貂灰鼠之珍貴]  
　　一貂毯售價一千八百兩本年細毛皮貨中之紫貂及灰鼠價格異常昻貴紫貂本銷洋莊及前清顯宦之套褂入民國後漢族官僚有將貂皮改製大衣者歐美銷路因大戰時阻絕辦者亦漸灰心市上新省不可多得今歲英美等國復又活動優貨之紫貂灰鼠買去不少蒙古産生灰鼠之地獵狩者漸缺地方秩序不寧商旅不能駐足因此滬地灰鼠褂統每襲漲至七八十元每只須二元之外西婦領巾所用之原只紫貂全身者售至三百兩前日魯意師廢呌莊拍去貂毯一條爲某美商購去價元一千八百兩外加佣錢可稱珍貴矣 
[中國最大之鑽石]  
　　代價三萬五千元　售與北京來之華人星報云本埠烏利文洋行前接到巴黎總行寄來大鑽石一粒重一百零二喀拉闊逾一英寸高亦稱是係方形光彩耀目此石在中國可稱爲最大　石原屬法國著名某女伶之物該行珍藏此石不輕示人故見之者頗鮮日昨有一不知姓名之華人自稱從北京來索觀此石卒以三萬五千元之代價購之去據該行職員云此石方形而顔色尚不甚佳若形圓而色佳則可售得十五萬元近年華人甚喜收買鑽石年費數十萬金苟有佳品即可不脛而走云 
[華商電車走電]  
　　幸未傷人昨日下午五時點餘鐘華商四號電車由小東門載客駛回高昌廟甫抵十六舖裏橋相近大吉樓酒館後面時車頂電桿（即拖鈴）忽然走電以致車頭之電箱（即康耐爾）之電門亦即激開電即溢出頃刻聞間電火四射車上坐客見而大驚紛紛奪門逃出幸未傷人當時由司機賣票等人趕緊將電門緊閉電火即熄事後檢查損燬電綫車頂板·　損壞車上玻璃一塊尚無巨大損失聞其走電原因緣廠内引擎稍有損壞所致故行駛電車暫假電燈機電力爲用須待修整後方可回復原狀其四號電車因走電　壞不能行駛由他號電車拖回廠中修葺當該車走電時尚途之車輛均被在十六舖站口阻往約歷一時許始得通車 
[秋季賽馬第三日紀]  
　　昨爲旅滬西商秋季賽馬之第三日與賽西人於上午十一時許咸整　集於泥城外跑馬塲内比賽至暮共計九次茲將得標者錄下第一次十七馬西人海爾代瑞記洋行藍衣帽白馬勝第二次十四馬西人野漢代西人漢克令黄衣帽黄馬勝第三次十五馬西人海爾代瑞記洋行藍衣帽黄馬勝第四次十三馬西人茄格代西人亞利亞醬色衣帽靑馬勝第五次十二馬西人小台維代沙遜洋行紅衣帽黑馬勝第六次十三馬西人小台維代沙遜洋行紅衣帽黑馬勝第七次九馬西人海爾代瑞記洋行跑香賓藍衣帽黄馬勝第八次十七馬西人小台維代康茂洋行紅衣帽白馬勝第九次二十馬西人海爾代西人香港柏次藍衣白帽黑馬勝跳浜之期已定於十二號（即木星期六）舉行届時再誌 
昨日跑馬廳作香餅之比賽奪得頭標之馬名霍克係一○六一五號奬洋二十二萬六千元得主何人現尚未悉二奬係三九九六九號洋六萬四千八百元得主爲某外人三奬係二○○九四號洋三萬二千四百元得主亦一外人其餘十九號各得奬洋一千八百九十五元茲將其號碼列下三七六七二一五六五一三一○三一○七九三五六三九一六七六七二○九四七四一九三九三八三四六二四三八三一四○六七三六七七○二○六三五三八一○四一四○七一三四一二一二六七一四六一三○四二八 
[中華女界聯合會改造宣言]  
　　制定十大綱領近世生物學（Biology）及胎生學（Bnbrylogy）已經證明一切生物及人類底起原都没有性的區别近世公平的歷史家也曾記錄了女子在社會上做的許多功績但是世界各民族何以對於女子都懷抱種種惡的觀念這是因爲受了古來各派宗敎家臆說底遣毒我們中國人受了孔敎陰陽尊卑的毒更廣而且深所以社會進化較歐美　遲所幸我們人類是有自覺性可以自救　此世界上近五百年的歷史可以說完全是解放要求的歷史我們女子解放正是這解放歷史中底重要部分最近這解放的福音吹到束方來就是被陰陽尊卑的孔敎壓迫而失了精神上呼吸的中華女子也得着一點新鮮空氣想　起頭來發出一點微聲要求解放這不能不說是我們人類可以樂觀的地方糾合我們中華要求解放的女子使我們要求的聲一天一天高起來使我們奮鬥的力量一天一天强大起來這正是我們中華女界聯合會底責任但是我們覺悟我們要完成此責任以前約理想及組織方法都不足應時代底要求因爲時代精神天天迫着我們中華女界聯合會有改造必要茲特製定本會綱領及章程宣告全國以求全國女同胞之贊可（綱領）（一）在兩性一體的理由上在男女共同爲社會服務的理由上我們要求得入一切學校與男子受同等敎育（二）在减輕女子家庭痛苦的理由上我們須帮助成年的女子一切言論行爲概不受父母翁姑或夫的干涉（三）在納稅參政義務權利平等的理由上我們要求女子有選舉權被選舉權及從事其他一切政治的活動（四）在男女權利平等的理由上我們要求在私有財産制度未廢以前女子有受父或夫之遺産權（五）在男女應有平等生存權的理由上我們要求社會上一切職業都許女子加入工作并要求工銀與男子同等（六）在人權平等的理由上我們努力擁護女工及童工底權利爲女工及童工所受非人道的待遇痛苦而奮鬥（七）在男女勞動同一階級覺悟的理由上我們主張女子參加一切農民工人的組織運動（八）在男女對於社會義務平等的理由上我們主張女子與男子携手加入一切抵抗軍閥財閥羣衆運動（九）在民族生存權的理由上我們須與外國帝國主義者之侵略奮鬥（十）在人類利害共同的理由上我們主張與國外婦女團體聯合 
[三强盜各押三年]  
　　佘文添梁子合無干開釋虹口捕房華探蔣阿林江標前悉廣東人邱亞濱李汝平張習佘文添梁子合有搶刦租界居户財物情事一併獲解公共公廨諭着押候查究在案連日該探等詳細偵查得佘梁兩人並無犯案證據其餘邱李張三名曾先後糾黨盜竊北河南路二百十七號吳阿根·北四川路三千零二十九號黄葉氏·虬江路陳阿高·陳惠田·洗原生·等七户金銀飾物現洋衣服昨晨吊出贓物傳同事主將邱等復行解廨稟明調查情形並由男婦事主到堂證明被盜被竊日期事實質之五被告中之前列三名俯首求恩後列兩名均否認有搶刦行爲張襄讞及英赫副領事會訊旣畢以佘梁兩人訊無關係着即開釋邱李張三名迭犯搶竊重案供認不諱判决各監禁西牢三年贓交原告領去 
[寰球學生會募金消息]  
　　寰球中國學生會自發表募金建築會所之消息後外埠會員頗多願輸金贊助者昨日該會曾接到詢問募金辦法並表示捐資之函件多起該會辦事委員會特議决製印外埠認捐單一種以分寄各會員俾可將認捐數目塡寫寄還云 
[救國團徵求會成績報告]  
　　中華救國十人團聯合會徵求會已於本月六號假座寗波同鄉會行閉幕禮公推任矜蘋君爲主席報告徵會各隊成績江西隊三千二百五十分安徽隊二千二百十分山西隊九百五十分湖南隊八百八十分江蘇隊八百分四川隊六百六十分東三省隊六百分貴州隊六百分福建隊五百九十分河南隊五百六十分雲南隊五百五十分廣西隊五百三十分山東隊五百十分湖北隊五百分廿肅隊五百分新疆隊五百分茲聞該會現定於本月十一號八時開隊長隊員會議籌商會務進行一切事宜云 
[紹興旅滬女界組織同鄉會]  
　　紹興旅滬女士朱重三陶坤儀張我權嚴默君等鑒於該縣旅滬女界極少聯絡感情交換學識之機闌茲擬聯絡旅滬女界組織紹興女子同鄉會云 
[公共體育場不准商借開會之布告]  
　　上海縣公署昨發布告云案查公共體育塲本爲地方公共體育而設其有涉及體育範圍以外如商借開會等事者概不准行前據該塲管理員通告並函知勸學所呈請備案業經照准並布告在案誠恐日久玩生用特再申前議除令該管理員遵照外合行布告仰諸色人等一體遵照特此布告 
[衛生員研究華文語]  
　　工部局衛生分處處長波頓（譯音君現任職虹口伯頓路衛生分處對於北四川路老靶子路　路蘇州河一帶居民衛生極爲講求不遺餘力近鑒於吾國文字深粤語流通特於每日公餘聘請萃華學校校長粤人赖文專授漢文與粤語足見吾國文化方言又轉而輸入西人腦海矣 
[海關新監督拜客]  
　　新任江海關　督陶希泉於本月三日　任視事後昨日乘馬車分詣滬上各機關曁商會等投刺比至南市縣商會時由會長姚紫若延入内廳茗談良久始出聞陶監督對於稅務事宜頗爲注意故與姚會長商榷一切手續其宗旨極希望裁釐加稅案早日實行俾國貨前途有振興推銷之望云 
[許交涉員赴寗]  
　　上海特派交涉員許沅日昨因公赴聞須至下禮拜始能回署署中公務委該署第一科長陳世元代行云 
[第十師軍隊校閱之預備]  
　　陸軍第十師師長盧永祥近因校閱所部軍隊成績除令第十九旅旅長王如見將該管步兵第三十七團團長陳照春（　部駐海門）管轄三營及三十八團團長李雅亭（團部駐設湖州）所管三營先行校閱外又令第二十旅旅長榮道一（旅部駐設上海）將所部三十九團團長張慕韓（團部駐設龍華）管轄三營與第四十團團長張長林（團部駐設吳淞）管轄三營之各官佐士兵校閱成績有無華步操法優劣若何再行呈候親自考察榮旅長奉令後已遵照辦理矣 
[南市修葺外馬路]  
　　滬南工巡捐局姚石蓀局長查得沿浦自十六舖外關橋迤南直達滬杭車站之道路因年久朱修路面高低不平殊與路政交通俱有妨碍是以飭知工程科科員勘明撥派工匠按段修葺業已興工與滬杭站車站至兵工廠一帶放寛路面之工程先後進行 
[挖租房屋之討論]  
　　請公堂禁止勒遷　請總董設法調停國聞通訊社云　錦里轉解第一春菜館房屋自被挖後房客迭向原房主王姓懇商無效由該房客等分向山西路及四馬路商界聯合會要求設法維持故山西路福州路巳於初九日晚召集　路各職員議董假總聯合會聯席開會公推山西路議董周伯堯主席福州路會長趙南公紀錄當由房客等詳細報告云本月初一日接經租者新瑞和來函限於本月底出屋婉商無效請予設法主席即徧詢各列席職員對於該處房屋是否被人賣去抑係包租以圖漁利以便研究進行辦法當由某會員覆稱風聞此屋係被鼎新旅館棧主即閔行稅所長劉鼎所挖每月房租一千六百元小租七千兩保證金一萬兩云云主席謂旣係挖租勢必使房客加重負擔今日在座房客應加注意某職員稱彼旣如是不妨與其酬勞或利益打消挖租主張互相辦論結果一面請公堂禁止勒遷一面請總會總董湯節之設法調停復有嚴徐等職員起立要求將上海之房屋風潮提交總會維持否則凡在市塲商民危險實甚四馬路會長極力贊同主席允將該提議請總會辦理並聞周伯堯以總會副議長名義提交議會排入下届議事日程云 
尚有本埠新聞等轉入後頁 
雜評二 
[官怕人民開會（旡用）]  
　　今之官吏最怕人民開會怕人民開會而人民遂不開會其怕也有效雖易詞以謂之曰人民怕官而不開會亦可官怕人民開會而人民不諒其怕依舊開會其怕也爲空怕空怕不能達其怕之目的不達目的之怕爲無意識之怕無意識之怕將以傷失官之威爲官而失其威則不成其爲官官之自失其官格也害猶小官因失其官格而損及國家威信也害實大此其所以無相當識力之人國家不可使之爲官也 
太平洋會議開幕吾民開會慶祝官廳應爲贊許　曷爲而不許在公共體育場開會謂公共體育塲爲公共團體而設不得涉及範圍以外事則結婚者必别建喜堂出殯者必另築殯路持之而無故言之而不成理猶不若直捷痛快答之曰實在怕事還望在管轄區域以外無論如何行動方可不與我相干之爲愈也蓋說怕亦怕不說怕亦怕官怕人民開會雖百喙而莫能辭吾獨惜怕他種會猶可怕太平洋會議開幕慶祝大會眞所謂怕其所怕非吾所謂怕矣噫 
 
 

Page 16

 
 
本埠新聞二 
[浦東警署之冬防會議]  
　　浦東　泥渡三區署長曾永奎以現届冬防已近亟應着手籌備特於昨日下午二時召集各分署署　巡官及游巡騎巡隊長等到署開冬防會議當塲議决（一）各該署照案加班巡　（二）嚴查茶館客棧（三）上南交界之處由該管區負　巡防（四）游巡三隊擔任沿浦一帶協同該管警區加意梭巡（五）騎巡隊往來游弋接應應（六）　查境内拜老頭子之帮菲以也與外來匪黨結合擾害治安聞即日起各區一體履行云 
[協緝祝家橋命案中之龔咸囝]  
　　浦東祝家橋鎭帮匪　咸囝戳斃張海松一案經南滙縣知事派員相騐後緝兇無着乃將龔父龔若思押候飭緝伊子咸囝迄未獲案屍母張顧氏一再具呈南匯縣署以其子素來安分營生前在北蔡楊永豐米店爲夥七年現在開設花邊以司一家數口　伊生活此次横遭慘有禍實死於非命請求昭雪李知事據呈查得該兇手膽敢白晝殺人實屬玩法已極除飭水陸警探上緊趕緝外昨又移請上海縣公署及淞滬警察廳嚴行協緝務獲歸案訊辦 
[陶阿木被毆斃命案之昨訊]  
　　工部局木匠陶阿木被吳阿友糾衆兇毆斃命由屍母陶王氏報請法庭派員騐明飭令棺殮並將吳阿友獲案訊押候緝在逃各犯到案併究在案茲經檢察廳飭派法警往拘周生記馬車行主周德生等昨午該警前往周已聞風逃匿乃將周子周大根周夥毛阿章朱永祥等一併拘獲到廳下午由張檢察官提吳到案研訊陶王氏亦到庭護明若輩爲在場帮兇之犯問官判周毛朱三人分别收押吳還押該氏退去仍候嚴緝周德生到案再訊 
[劉金標因傷身死]  
　　客民劉金標前在曹家渡與愼二（即沈二）等因事衝究以致受傷鳴警到來沈已逃逸僅獲沈姘婦之子周玉清解送地檢廳騐訊之下判劉發送新普育堂醫治周收押候緝沈二到案訊辦茲悉劉到堂醫治迄今未及一星期因所傷過重延至昨晨斃命堂中函報檢廳請騐該廳派警往傳屍妻劉徐氏到堂伺候午刻郭檢察官毛檢騐員等蒞堂騐明已死劉金標委係腹部及兩肋等處受傷致命而屍塡明尸格判該氏棺殮郭君騐畢返廳適法警已將沈二設法拘獲押解到廳略訊收押候提同在押之周玉清質訊究懲 
[許小紅自縊身死]  
　　吳淞鎭中市大塲衖内有一抗厠前日晚間有羅店人許小紅縊斃在内經附近人瞥見告知崗警報告六區敬署由劉署長命長警等將屍設法放下即飭地保瞿銀海派人照料一面查得尸弟在淞即由地保偕赴寶山縣署報請相騐聞評年四十餘歲身穿短衣跛一足向作麵司曾在淞　某店執業近已失業生前染烟癖在淞患病衣食不周或係　寒烟繼相迫帮自尋短見歟 
[老嫗跌斃]  
　　昨日上午九點餘鐘淞滬火車由淞旗站開駛行經　藻浜鐵橋相近寶明電燈公司旁有七十七歲之崇明老嫗在鐵道邊行走見火車自後而來急欲避讓立足不定忽然跌仆頭磕　石之上洞穿一孔血流如注手足亦育重傷暈倒於地奄奄一息當由其子張金郎到來將母扶回家中未幾氣絕據聞該老嫗其時欲往田間捉取落花悮遭跌斃云 
[共和路發現受傷男屍]  
　　三圖地保談杏林昨投地檢廳報稱閘北共和路旁今晨發現無名男屍一具年約四十左右身穿破棉襖藍布單　赤足草鞋無帽惟身有血跡且頸項間有繩披勒痕跡形似遭人謀害查無家屬稟請相騐該廳諭候委派郭檢察官等前往相騐 
[盜案上訴解蘇訊辦]  
　　　刦　　孫鑑菴妻　氏金鐲案内之盜匪劉金山姜老等兩犯奉訊判　各處無期徒刑在案茲劉金山奉判不服聲請上訴己奉　准於昨備文派警將劉與姜老押乘火車赴蘇州高等廳訊辦 
[胡大甫所犯案尚須調查]  
　　靜安寺捕房華探目陳雲忠前日得線人報告謂鎭江人胡大甫結黨在公共租界内持械搶刦　亂治安即凜明　頭協同西探皮也華探沈崇禮前往將胡緝　拘押昨晨解送公共公廨即據該探等上堂稟明前情並請展期以便調查被告所犯之案經俞襄讞得悉商之英但　領事判胡押候展期兩禮拜解訊 
[英水手肇禮纍纍]  
　　前晚九時許有英國水手兵某甲在美租界百老滙路開放手槍　　幸行人稀少並未傷人迨巡待捕到來已被兎脫詎甲忽又潛至海司格路十六號洋房内竊取值洋二十四元之毯一條携至吳松路錦興押店求質店夥金甲簽字始允收質甲不允因此衝突將該店夥頭　　毆傷由經理人飛報虹口捕房派探劉幹泉與西探康仇往將甲拘入捕房捕頭略詰一過飭令解送英按察使署訊辦 
[汽車撞傷行人兩則]  
　　前晚有年約三十餘歲之某甲行經法瓣租界霞飛路神父路口適有某洋人所驚之汽車到來不及退讓致被撞倒跌傷頭部血流如注後由巡捕到來抄錄汽車號碼將受傷人車送廣　醫院醫治一面回稟捕頭聽候傳堂訊核 
昨日下午三時許有四千一百十三號汽車駛經大沽路撞倒江北人吳新左腿足受傷由老　捕房八十號印捕到來押令汽車載送受傷人往仁濟醫院醫治一面帶汽車夫入捕房請究 
[恒豐木器作失火]  
　　燒殺王阿時　　閘北長安路文安坊二百五十六號恒豐外國木器作於前日下午突兆回祿延燒鄰居沈裕興煤炭店共樓房兩幢事後由四區顔署長傳到作主陸春堯訊問一過交保候查陸之姨外甥王阿時被火燒傷甚重當送同仁醫院醫治無效延至昨晨身死由陸備棺收殮一面電致屍屬來滬領柩回籍云 
[協大絨線廠失火]  
　　昨日十一點五十分鐘美租界甘肅路德興坊七百零一二號門牌協大絨線廠遺火於絨線霎時濃烟四佈幾兆焚如幸經知覺尚早當即取水澆熄並未成災祗焚去絨缐等物迨救火會聞警驅車到來業已烟消火滅事爲滙司捕房所聞飭探孔慶平前往詳查起火情形稟候核奪 
[襪廠女工坐索工資]  
　　拖延多時　應速籌付　　滬城肇浜路太平街太和織襪廠各股東前在上海地方審　廳訴該廠經理吳柏森營私舞弊侵估洋元等情業經訊明判决各股東不服提起上訴刻正在進行但該廠營業早經停止廠内各女工亦均辭歇所欠各女工工資於舊曆八月二十四日始延宕至今分文不付各女工共百餘名日往坐索廠中人約定十月初十日下午一律照付昨日届期午後各女工先後齊集該廠收取詎廠夥等仍以無錢照付答覆於是各女工在内吵鬧不休有欲撤取生財者有欲搬取他物作抵者胡鬧多時並無解决方法旋由巡警到來勸令各女工暫行散歸一面着該廠股東從速籌欵定期應付 
[納妾采證據主義]  
　　媒亦證也餘姚人梅子玖窰貨業住北泥城橋太平坊昨扭婦人李彩林至四區控稱今年六月間憑媒娶李爲妾本月初一捲取衣飾而逸現偵知與阿九私姘賃居治下安祥里是以扭案請究經顔署長質訊之下因梅娶李　妾並無正式婚據未便處分着出外自邀原媒理處 
[寺産抵欵糾葛之堂諭]  
　　令受抵人賠償五百元　通寺僧人寶生之師兄前將寺産地皮抵押與德國人南門期滿未　遂被馮裕生冒名向該德人處贖回由地保沈鳳亭蓋戳價賣與唐晉記爲業近爲　生得悉對於以上三人向公共公廨起訴請追地價業已訊供終結茲由承審官李襄讞會同英包副領事宣佈堂諭云此案該被德人南門不將方單向原告催贖交給地保沈鳳亨致被變賣實屬錯誤惟原告遷延不贖亦屬非是應令南門賠償原告洋五百元完案 
[法捕房之瑣案]  
　　烟案　法捕房探自沈德福包探唐雲卿等前日偵悉興聖街京江弄第九號十號門牌有人在内私設烟榻容人吸食洋烟稟明西探階同前往抄出烟槍各五支連烟客十餘名一併帶入捕房經捕頭略詰一過諭令烟客薄罰斥退烟主交保出外聽候傳至法公堂訊究、 
　　賭案　法租界霞飛路捕房探目徐阿東包探孫金禮錢裕民等偵悉白爾路某號門牌内有人聚衆賭博抽頭漁利前晚稟明西探同至該處拘獲賭客十餘名連賭具銀洋一併帶入捕房捕頭略詰一過諭各交保聽候傳至法廨訊核 
　　竊案　竊賊張金生杏生汪阿根三人前晚潛至法新租界先後竊取王惠生許安卿楊長生等三家之衣服飾物而逸後由各事主報告捕房請緝現爲探目楊振富包探周寶生等偵悉張等　跡之處前往一併拘獲吊出原贓帶入捕房經捕頭略詰一過張等供認行竊不諱諭令管押聽候解送公堂訊辦 
[誌謝]  
　　昨承商務印書館惠贈第十八卷第二十號「東方雜誌」一册謝謝公布欄 
[江蘇高等審判廳]  
　　民庭判决　　餘臣與　瑞章爲貨欵涉訟上告一案（判决主文）本案上告駁　上告審訟　歸楊餘臣負擔章永　爲繼　涉訟對於本　决定聲明窒碍一案（决定主文）本件聲請匪准聽候本廳定期傳訊劉灼與　董坻爲失火私訴一案定於十一月九月下午二時（宣告判决）以上十一月九　 
　　批示　范沙雲等呈爲選舉舞弊案能否止詆再求示　由呈悉查此次參衆兩院選舉已於民國九年十月二十日奉大總統命令依照元年八月十日公布之國會組織法　參　衆議員舉法　理其關於該法内之選舉訴訟曾於民國六年四月二十五日奉大總統命令准國會　　關於衆　院　員選舉法之遞舉訴訟不得援用普通上訴程序提起上　　語現在旣因民國九年十月三十日之命令回復施行效力所有大理院民國二年第一號法令解釋即因民國六年四月二十五日之命令而失敗共民國八年所修正之衆議院議員選舉法第九十七條旣在民國九年十月三十日以前　亦因民國九年十月三十日之命令而失效來呈猶提因民國二年大理院第一號法令解釋曁七年判例並民國八年修正衆議院議員選舉法第九十七條斤斤致辯殊　誤會合再明白指示仰即知照此批任恩湛一件請求發還訟費由狀悉案經在外和解所有預　訟費照章不予發還惟卷查該兵前在本　上訴係對於無錫縣知事公署所爲不准聲明窒碍之批示不服依法應提起抗告該民課用控訴程序　繳在訴費用五十二元二角惟本案依法旣應作爲抗告案件除照章應徵抗告費用一元五角外其餘超過定額五十元零七角　予發還仰即來廳具領此批李竹生呈爲龎又如圖賴巨欵請飭縣强制執行由呈悉已將副呈令發吳縣知事依法辦理　　知照此批以上十一月九號 
[江蘇高等檢察廳]  
　　批示　陳萬盛狀悉前據泰縣知事呈送卷宗到廳本　　核　案旣　原縣傳集入證訊明被告衛存隆等并無率衆毁毆　事予以免訴尚無不合業將原卷發選飭縣轉行　知在案仰即遵照此批朱鼎狀悉候調縣卷核奪此批汪瑞和控訴狀悉候調卷核奪此批王瑞英狀悉仰即提出上告理由書以便呈送此批　　庚狀悉查本　前經令縣調卷在案仍候卷宗到廳再予核辦所稱自願擔任押解費用之處無此辦法此批楊達狀稱各　眞相如何殊難懸揣候令海門縣知事秉公辦理可也此批朱潮生補具上告理由并委潘水　辯護呈　二狀業經本廳查閱候呈送總檢察　核辦仰即知照此示宋永賢追加理由請求補傳質　核判呈遞一狀業經本　查閱函送同級審判廳核　仰即知照此示以上十一月九號 
[上海地方審判廳]  
　　判决主文（民一庭）一件决定唐　　與　馬氏因房屋涉訟聲明　碍一案主文本件聲明窒碍照准一件决定唐安燕與阮惟和田土糾葛抗告一案主文奉賢縣責令唐安燕賠償損失之命令應予撤　抗告人其餘之抗告　回抗告費用歸抗告人負推一件决定周文　與夏生等爲租屋及欠租涉訟一案主文本件訴狀准予誌銷　　費用歸原告人負　一件决定李鴻　與　錦林因債務糾葛一案主文本件訴狀准予註銷訟費歸原告人　擔（民二庭）一件判决　錫品訴丁　秋爲債務糾葛一案主文丁　秋應　　劉錫品借欵洋一千元利息洋九十元訟費　丁　秋負擔一件判决吳錫欽與劉靑廉因佃地糾葛控訴更　一案主文本　控訴駁回本　及本判决前上告審訟費歸控訴人負擔一件决定諸　周與陳芹生因贖　糾葛一主又本件訴訟　即撤銷本案訟費歸原告人負擔一件决定唐順如訴李　發等借欵糾葛一案主文本案訴訟准予註銷訟費歸原告人員擔一件判决　惠平與沈季璜因賠　損失糾葛一案主文本廳民國十年九月三十日之即時判决維持之沈季璜之反訴駁回聲明窒碍後訟費歸沈季璜負擔反訴印紙費萍四十八元發還一件判决張瑞事與朱審生因貨　糾葛一案主文被告人　償還原告人銀一百十二兩五錢　告人反　之請求駁回本訴及反訴訟費均歸被告人負擔一件决定　慶蓀與王阿桂爲借欵涉訟控訴一案主文本件控訴撤銷控訴審　費　控訴人負　　　批示　一件吳新盤狀調和解　書另行送遠由狀悉系爭之小次間房屋歸爾所有惟小次間南段　願讓出東西走路一條爲吳如賓永遠通行業　記明和解證書並函縣送　矣所請另行送逵應毋庸議此批一件孔復　狀交欵洋由准交此批一件林長生狀交欵洋由淮交此批一件洪吉　狀領　洋由准領此批一件丁木生狀請開釋由狀悉此批一件　根生狀保丁木生由狀悉業已當庭　知丁木生矣仰　知照此批一件奚紀生狀　移　重　由狀悉奇本案業　三　終結所有存案證據　即　廳分　具領　得自　此批一件任阿大狀請交保由狀悉候　原告來案訊　　此一件胡錫南狀　銷案由狀悉准予銷　此批一件胡揚南　領　洋由准　此批以上十一月九日 
 
 

Page 17

 
 
   
 
 

Page 18

 
 
自由談 
閑話 
[塞王喪禮記（五）] [  寒烟]  
　　靈車後送葬者爲王族爲閣員爲各大吏爲外交團及抵車站各上級將校扶靈櫬登專車大主敎更誦經各樂隊齊奏挽歌歌詞旣畢王族及各大員以次成行移時輪機徐動馳向園丘而進砲兵一師鳴禮砲以送之飛艇翔空士民夾道沿途狀况爲從來所未有下午五時半都城又聞禮砲聲繼以禮拜堂鐘聲寒王彼得一世之雄至此乃佳城永固安處乎九泉下矣 
自塞王薨逝以至殯葬後之一日全國報紙載述甚富舉其要者如賽勞伐Slovenac國首都之賽勞伐民報SlovenskiNarod寒鹵華國Hroat首都之言報Rijec及鑑報Obzor(Obzor意若英文之「Review評鑒』『Outlook曠觀』不同）均每日有標題一行四周加黑邊其欵式略如我集成圖書局鉛印本之書簽若塞爾維白郭BEOeograd都城之民權報Trebuna則於塞王薨逝之翊日首頁全面加黑邊若賽勞伐首都之賽勞伐報Slovenec及白郭Beograd之商務廣告報TrgovackiGlasnik則加「十字架形」銅糢於標題之一端至白郭城之自治報Samouprava及最大最著之白郭日刋BeogradskiＤnevnik前並不加任何標記此雖小節亦足以覘輿論界態度之一斑與斯烈夫報紙所特有之慣習若有某新聞不在賽國統治下能於各友邦大人物訃音前加列黑線標記則又表示傾佩之忱之異常深切矣 
筆記 
[頑情記（三）] [  汪珠]  
　　醫怪其言誕康出詩而溯其事醫晒而言從無情愛中此種之要求殆爲頑耳康堅請留醫醫念並無求治於已愈之疾於理大違姑納之康旋折簡挪維狀其事俄而孤寂之病室忽來　麗之艶影坐榻次不言亦不動康方呼挪維司吾愛卽掩頰而蒙以衾角若不勝慚挪正色曰君之求醫萬不能屬余以　毫之關係緣余確無此項要求之憑證康又硜硜言曰夫有情境之阻閡與缺點雙方咸有改良之必要余誓不見擯於女士愛好之外故醫挪徐徐答曰生而不知何爲情不可止於愛心者君之學識實佩我心君幸勿誤會於心理形表之改良殊爲不必康聞言不盡解恚而走去之茫茫無所適挪　蹤得之含嗢曰儂復誠心愛君可否留一步予我解識孟浪進言之前嫌乃慰康緩趾佇之挪曰密司脫康納我獨愛君之癧瘢謂能使君脫離於危癧一瘢之築癧病永無故不欲君求全美觀而轉創其堅瘢　康　然曰此至情之言非至性人不能道甫捉挪臂挪稍稍引避卒然曰亟欲究者如何謂之情　康答男女之愛即爲情曰凡男女之愛心愛境舉屬之耶曰然曰然則吾儂之情且夥康喜爲禮曰　女士厚愛豈不然哉繼之乃大措思當如何以語言慰彼殊情而擲已捉帽興辭矣嗣是康納朝斯夕斯不勝瞻依於羅松之校路挪每見之僅頷其首康必趨承其頷首之頒予如過一日之病癮故校中究中向未曾有之曠課康率爾以所務重於學業爲對師曰然則犧牲其功成之哲學何曰遑可記戀乃被黜聞於挪亟寓書於康納責之康納告以情腸所役使羅松之行不可得而已止也繼踵挪維之門挪遽聲請絕情康驚訝莫知所答挪曰愛君而情君君而自棄予已抛棄其情愛之儲蓄矣康亟止之曰勿爾情愛係堅定之質匪可隨時有起滅挪不待言終卽呵之曰君之哲學旣中輟使人又安從而起愛非君卒其學業此門不復爲君足膝之容隨之而其扉巳關康色變搆思有頃亟縱步還故校携書入課堂揮之不去師問故不言而欲涕憐而納之次日報紙　爲美談挪巳知之康納砥礪旣深果以所學膺某學社上考 
雜記 
[杭州二日記（三）] [  延年]  
　　統觀各項類能於游戲中寓勸勉意耐人熟籌深思於思想方面甚多裨益末爲獨幕趣劇「我不管」滑稽甚滿場笑聲大作惟以余所見劇中飾主角者台詞不甚清晰且以女子飾男子終不能脫婀娜氣然此種批評不免過苛近於刻薄矣劇完即散已五時半慧殊躍而出見余等即笑語曰何如余不語疉貞曰誠不弱曼貞必欲邀慧殊伴余二人同游湖慧　謂校中規則甚嚴此時不能出校言次若不勝其歉仄也者余知其隱痛即牽曼貞告别而出出塲後雇車至湖濱艤舟入湖時已晚秋露入骨不勝其寒余謂曼貞曰此行何如曼貞不語舟至平湖秋月　眸新市塲已燈火輝煌余因不耐寒急命鼓掉回至宴賓樓　餐後仍回城站旅館下宿與曼貞小談一時許即　次早　早車歸滬返庽後即修書慧殊致謝越二日余無時在庽與曼貞清談曼貞忽憶及此日事謂余二人先游西冷此爲第一遭而所得又甚多是不可無文以紀之余乃振筆爲紀以誌欣喜亦以消此寂寞無聊之殘秩也（終） 
雜錄 
[麗湘閣雜掇] [  陳家慶]  
　　劉韵秋夫人題西園雅集圖云造化何由測幻成物與人不期老蓮筆縱意能奪眞高人欣晤對勝境如此鄰新羅自生秀佳致尤　珍紅顔照靑簡白髮嬌上春孤松負盤鬱悽同生暮　清峻蒼遠　閣中之傑搆也 
立徽和余西湖雜咏云幾分湖水幾分山遥望　蒲　息閒誰謂塵緣消不盡仙踪原只在人間山川形勝知何限陳　存留憶古人羡煞謝娘清福好巳從仙境證蘭因異地覊　感昔游阿誰嗚咽度凉洲飛鴻也似人哀怨排出雲端字字愁又一律云果然韵事屬名流一卷新詩紀勝游蘇小墓前迎落日西冷橋畔數閒鷗六贛疏柳悲陳跡古寺寒鐘動客愁莫道仙踪無我分也曾因夢到明州 
韵秋和作云餘杭回憶昔年游靈隱山頭見活州月朗風高天地肅舒襟長嘯頓忘愁平生隨處寄游踪别有奇情來許同湖上扁舟數歐鷺本無閒暇辨魚龍雲山遮莫似蓬萊十萬峯巒入眼來雲影波光盪空碧詩成無語重低徊 
小說 
[劇賊胠篋記（四六）] [  一圭]  
　　（七）逃犯 
　　辣弗里司說到這裏就把裏面一道門關上我問道你關上這道門做蔡麽辣弗里司道倘若克納沙來時看門人就可說我已出城去了其實我本要出城去我道今天晚上你還要出城麽辣弗里司道正是我到利物浦街乘七點十五分鐘的火車出城我道可有其麽要緊事麽辣弗里司道要緊的事印没有但我有個姊妹嫁給一個東方的牧師他和我很要好常常盼我去所以我不得不去但不能和你同去我很覺抱歉呢辣弗里司說完　番詁就把吸剩的捲烟擲到痰盂裏挺一挺身子似乎想站起來的一般這時我的一雙服睛直望着他從他的脚望到他的頭一會我的眼光隨着他的眼光望到室的那邊我不由得站了起來祗見室門口站着一個身材修長的人穿了一套大呢衣服微　的向我們鞠了一躬我又見他的頭髮是紅色剪得很短兩　手插在衣袋裏臉上露出一些笑容辣弗里司望了他一眼就向我道我來替你介紹這就是密司脫克勞沙我高聲道是你帶他進來的麽你方纔爲何騙我克勞沙也高聲道不必研究這件事罷我還有話和你們說呢辣弗里司先生客人來了你一無欵待麽辣弗里司道你要喝灰司克酒和蘇打水麽克勞沙道我不要蘇打水祇要灰司克酒辣弗里司就倒給他又問他道你怎樣能烟進來克勞沙道你不必問我怎樣進來因爲我還想出去非但走出這間房屋並且要離開倫敦甚至於離聞歐洲呢辣弗里司道我猜你定是從窗子爬進來的克勞沙道就算我從窗子爬進來的便了辣弗里司道你到這裏來究竟有甚麽事呢 
餘瀋[  劉與存]  
　　子奇至阿共載皆賢使者返　以是斷其必能治也今之出仕者簡書在道友朋盈門携之而去母論非賢即盡賢也亦感粥少僧多之苦况乎私人之外尤有權要推　不拒來者之　茸但徇薦者之威勢是以昔之苛政猛於虎苦於虎者虎一而已矣今則虎之下有豺有狼 
於戲斯民安得有噍類 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[人車與肩輿] [  老圃]  
　　人車與肩輿不宜有而有者也歐美無有也俗呼人車曰東洋車問之日人亦創自近世其實即中國古製日人改造之耳帝王世紀言夏桀始以人駕車後漢書井丹過信陽侯陰就就起左右進輦丹笑曰吾聞桀駕人車豈此邪坐中皆失色就不得已而令去輦觀此則古人亦知人車不合於人道人車始於暴君蓋不祥之物也輦字从㚘車㚘从二夫即古伴字故司馬法謂夏后氏二十人而輦殷十八人而輦周十五人而輦此皆輦物故用人多蓋始於輩物而繼乃輦人以人輦物出於自然以人輦人出於力迫蓋非夏桀之强暴不足以行之矣六典註謂人牽爲輦秦始皇去輪而輿之似改輦爲轎出爲始皇但轎亦甚古不始於秦大禹山行即橋本登山所用淮南上書所謂輿轎而隃嶺是也公羊傳筍將而來亦與轎大同小異晉時王獻之乘肩輿陶淵明乘籃輿要皆以人掆人亦不合於人道南史有八掆輿則以八人掆一人矣金史殿下設腰輿一舁士一十六人則以十六人掆一人矣此與輿櫬何異要之以人駕車始於夏桀去輪而輿出於始皇　牛乘馬爲正道視人如牛馬爲虐政行之旣久反以驟革爲不便論進化之序則最初用人其後專用畜類其後用科學人車與肩輿耍爲太古之風不容諱也 
　　更正　前日常評第四行「内地街道雖湫」句湫字下脫一「隘」字又昨日常評標題末脫一「法」字合併更正 
道德 
[中學畢業生之出路] [  振華]  
　　九月十二日之常識欄插畫爲機械制度之中學畢業生遭拒絕於工商學界也吁余見之不禁有感於該畫之爲社會寫照又不禁爲今日之中學畢業生歎惜也夫中學制度之良否姑勿具論國民至中學畢業特别之才能雖闕普通之學識巳具方今國内大小企業日形發展幹練人才嘗嘆缺乏奈何偏遭工廠公司學校之搖手拒絕揭示而請回去耶爰與友人推求其故友人曰以有普通學識之人才而遭各界之拒絕固可嘆惜要知今日之中學畢業生其不受人歡迎處殆不止一端而最著之通病有三試分述之（一）傲慢　嘗以略有普通學識遂驕矜自滿目空一切自視旣高視人乃卑稍不如意即生意見或起衝突其不能和以處衆卑以自牧因私害公不一而足 
（一）無恒　學生側身社會往往志向不定見異思遷苟遇較勝機會即圖棄此就彼不能專心一志兢兢業業持以恒心因而成續甚少令人不敢信任 
（一）不能耐勞忍苦因其求學時代除敷衍功課遵循校規外無甚束縛自由旣久優游成性一入職業社會事務稍繁便覺勞苦不堪不能黽勉從事每致有虧厥職 
由是觀之則今日中學畢業生之遭人拒絕良由三者之通病爲主因苟無傲慢之習氣有恒心以執事能耐勞忍苦而盡職未始不可易拒絕爲歡迎也中學畢業諸君乎其知所警戒而覺悟否耶（乙種酬） 
法制 
[嗣子歸宗問題之研究] [  李靚庵]  
考嗣子歸宗問題吾國民律草案與清律有效部分規定互有不同出入甚大往往因誤會起爭端卒至觸犯刑章追悔莫及者比比皆是茲爲便利研究起見分列於左願法家有以匡正之幸甚 
　　查清律户役立嫡子違法門第二項載若所養父母有親生子及本生父母無子欲還者聽又民律草案第一千四百條載遇有左列情形嗣子得請求歸宗（一）所嗣父母虐待不堪者（二）所嗣父母生有男子而本生父母無男子者各等語是凡嗣父母生有男子同時本生父母無子者於法自應准其歸宗蓋所嗣父母不以一子而加益本生父母則以無子而絕祀使爲嗣子者父人而自絕其父非法也斯固然矣惟清律律文與民律草案本條第二欵一用及字一用而字於解釋上不無異同試分述如左 
（甲）清律用及字者據輯註「若有親生子」及一本生父母無子」是兩項或所養父母有子或本生父母無子並得聽其歸宗非謂必須所養父母有子而同時本生父母無子方許歸宗之意觀及字義與或字同 
（乙）民草用而字者適與清律相反必須所養父母有子同時本生父母無子方許歸宗觀而字之義即知二者必須兼備依此規定如遇本生父母先有數子迨出嗣後數子皆亡而此時所嗣父母仍屬無子者在清律該嗣子已可歸宗在民草則以條件未備該嗣子尚不能享此權利但得兼祧以嗣所生耳（見民草一三九三條）惟此兼祧之制亦屬權宜之舉無非濟禮之窮而不欲絕人之後也（未蓋章） 
[關於遺失物拾得之規定] [  抱月]  
　　遺失物云者本人無抛棄之意思又非被他人所攘奪偶然失其占有之動産也其觀念以非由於所有人之意思與他人之行爲爲必耍若遺棄或被竊取被攘奪之物則不得謂爲遺失物故其耍件有三（一）本人無抛棄之意思（二）偶然失其占有（三）動産凡具備此三耍件之物苟人有拾得者可取得其所有權但遺失物拾得之性質一事務管理之性質也故拾得遺失物其目的仍在返還其物於遺失人（即物之所有人）如遺失無從查明時（此時遺失物與無主物殆無以異）始可取得其所有權又若因返還遺失物於遺失人有所費用時則可向遺失人要求償還此亦依事務管理之規定而生之當然結果也（乙酬種） 
衛生 
[警告産婦] [  誅心]  
　　誅心著警告産婦之篇者是欲産婦請西醫接生勿請穩婆接生也茲將請西醫接生勿請穩婆接生之事實約略爲閱常識諸君陳之誅心江寗人也上月細君臨盆請寗垣最著名之某穩婆接生已躭擱至一日一夜之久呱呱者仍未　地勢急事迫見之未有不焦灼者獨某穩婆鎭靜從容不曰催生娘娘（其言催生娘娘者蓋欲催生娘娘催生也）即曰送子娘娘（其言送子娘娘者是欲送子娘娘送子也）不曰烏龜生即曰等時候此種無稽之談毫無常識而彼猶津津道之余家固守舊之家庭也旣至此時均知穩婆之不足恃不得不請西醫遂請某西醫接生（余非爲某西醫登廣告故隱其名）用克轉危爲安據云若再躭擱一刻産婦縱然無恙小孩必難保全今幸兩全然已險矣 
誅心曰寗垣産婦之生命斷送於穩婆之手者衆矣若輩僅知念幾聲催生娘娘娘子娘娘而已又僅知說幾句烏龜生等時候而巳技已盡於此矣因循復因循遷延復遷延小孩之生命因之斷送産婦之生命亦因之斷送若輩之罪上通於天茲以二語警告産婦曰速請西醫接生勿再妄請殺人不見血出來之穩婆接生也（乙種酬） 
經濟 
[國人宜存漁業觀念] [  琴]  
　　時至今日我國國庫之空乏財政之拮据國人殆無不知之無庸贅述然能興利者則百無一人且明明大利之所在忽不加察良堪浩嘆我國沿海七省海岸線綿延數千里誠爲水族之淵藪水植物之寶庫利源告大鮮有匹者此爲他國渴望之所不能得引領而垂涎者也奈我國人殊漠焉視之殆以爲此業區區不足顧問耶觀於我國水産學校全國僅三處而巳而校生生徒又異常寥落此國人對於漁業之觀念可知矣我國漁業前途又何堪設想其素操漁業者多爲無智識之漁夫墨守舊法費經濟費時間而獲利極微噫貨棄於水坐守困窮其愚何至於此極耶况東鄰某國對於漁業研究日有進步取我旅順取我大連又據靑島臺灣太平洋漁業我國巳將無立足餘地我山東漁業素爲著名今亦凋敝不興而某國竟調查頗熟豈存善意哉邇來又聞有喪心病狂之徒暗運陰謀私圖將海岸線抵押嗚呼山嶽存留終有樵薪之日江河斷送永無捕魚之期國人其速存漁業觀念而急圖極積進行之方也可（乙種酬） 
[美國富豪的致富談] [  梅]  
　　貧是人所惡的富是人所愛的人欲脫離窮困成爲富有也是可能的事不過求之自有其道熱心購彩票天天望頭彩這樣的求法比之「緣木求魚」還要難呢茲特從美國十大富豪書中介紹幾句富豪的致富談以供求富者的取法（一）健康卡匿奇說「我的資本第一是健康」 
（二）品性　哈烏斯博士讚美瓦納邁卡的成功說道「他的品性可以感化萬物所以他能得到富和名譽和幸福」 
（三）希望卡匿奇說「實業界的靑年宣時時存一社長的理想「 
（四）專一笛克嘗對人說「專營一業不愛其他事業便是成功的唯一方法」 
（五）樂業　笛克嘗自歎道「道論何種藥事總不及從事事業的愉快」 
（六）儲蓄洛克依蘭對他的先生符里司說道「每月俸給蓄積少午是弟子從事實業的初陣」（乙種酬） 
雜錄 
[胎兒男女辨别法] [  張益齡]  
　　胎兒在母腹中至五月即可辨别其男女蓋胎兒至此時已心跳有聲可於母之臍下居中約二寸處以聽脈器聽之甚爲明淅其聲與時辰表之置於被下而外聽者然膞數每分鐘在一百四十度左右多於此數者則爲女少於此數者則爲男此爲正産之兒若其聲不在臍下而在臍上左右者係胎兒之頭在上足在下多爲逆産之兒如胎兒巳死則其聲甚大如巨風之過茂林者然此蓋胎水已壞作氣故也（乙種酬） 
 
 

Page 22

 
 
   
 
