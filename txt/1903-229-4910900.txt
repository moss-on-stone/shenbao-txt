# 1903 - 229 - 4910900

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[四書五經義大全] [  圖書集成局啓]  
　　坊間四書五經義汻牛充棟且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨運匠心詞嚴義正本屆鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[本科順天鄉試變通錄科章程示]  
　　國子監爲曉諭事照得本年癸卯恩科順天鄕試借闈河南舉行所有本監奏定變通錄科章程合行所有本監奏定變通錄科章程合行出示曉俾各士子得以　知今將條例開列於後一向章貢監生例騐單照外加取同鄕京官印結親到識認方准收考兹　　河南京官勢難前往無從取結因略爲變通或由本籍地方官或由游幕地方各衙門出具文結自督撫至府縣凡正印官均准送考惟各衙門須具並非假冒及身家淸白甘結送監收考後由監造册咨查倘有頂替等弊咎歸送考各衙門一向章各項官員及　錄教習由各本衙門印文送考者概免取結其隨任子弟向須取同鄕官印結者今遵新　於例具文結外無庸加取文結京官子弟免考到外官子弟仍於考到後錄科一向章正途貢監有隨祖父胞伯叔兄弟任所讀書者方准以隨任送考其堂兄弟堂　例不准其送考此次奏准亦暫行准其出具文結送考京官用堂印外官州縣以上准其直逹本監其佐貳雜職具有所任地方正印官文結亦可申送一謹遵禮部奏定新章考到日試四書義一篇錄科日恭默聖諭廣訓一叚四書義一篇中國政治史事論一篇非議論宏通詞義雅馴者概不取錄酉刻交卷不許給燭一　考之弊不可不防凡籍　河南之貢監各生赴監投考錄取後由監造册移咨河南巡撫備查如有已應順天鄕試未經中式復應河南鄕試者不　入塲仍照例嚴辦一以上各條均係奏定新章欽奉特旨不容絲毫遷就俟鄕試改歸京　仍一律照向章辦理一副榜貢生除在監肄業外所取送考部文結内務須詳塡年貌籍貫三代中式科分名次一考到一次不取不准錄科錄科一次不取不准再考一現在肄業貢監應由各堂助教等官取具親供互結　　收考其未補復班並告假期滿在三年以内者除赴本堂投具親供互結外應照舊加取的係本名字　印結　科免其考到如告假期滿在三年非例免考到而混入者查出扣除一直隸俊秀捐納貢監無　肄業與否均由本監　送其正途貢監肄業者由本監錄送不在監　業之正途貢監直隸生員在館充當　錄及算學肄業者應歸貝字號順天學政錄科本監概不收考一六月十三日起按三六九日分塲考錄均於次日發案六月十三日六堂肄業生各學教習及京官候補候選正途俊秀錄科六月十六日直隸奉天河南山西俊秀考到十九日錄科二十三日江蘇安徽正　俊秀考到二十六日錄科二十九日浙江江西湖南湖北正途俊秀考到七月初三日錄科初六日西川雲南福建甘　貴州陜西廣西正途俊秀考到初九日錄科十三日山東正途俊秀考到十六日錄科十九日廣東正途俊秀考到二十三日錄科二十六日凡京外及由本　與　暮來豫各貢監一體大收惟各該生須先期赴監報考不得自悮 
[軍火弛禁]  
　　香港循環日報云現在東西洋各國已允於西歴八月中將轉運軍火入華之禁約弛去意蓋謂此禁施行迄未見有一毫益處也　 
[俄防旅順]  
　　小吕宋報刊有電音云上月初旬有俄兵一萬四千名屯聚旅順口并由俄官預籌銀六兆零五十萬圓在　順建　砲臺以資防守 
[俄建砲臺]  
　　香港循環報云俄人現在　東金州左近建築額外砲臺並由天津及直隸各處招雇工役每日或二百人或三百人由俄員管帶乘火車　山海關前往遼東海　 
[海操定期]  
　　西字報云德國水師定於今歲之秋舉行大操典禮先期由兵部大臣派定水師提督克司特爾君統率各師船於西歴八月十五號齊集　廉海口操畢於九月十五號會於啓樂海口然後各歸本營 
[電請奏參]  
　　香港循環日報云上月某日粤督岑雲帥電致京師外務部略謂外務部各堂鈞鑒署欽州直隸州李家焯統帶卓勇駐欽州前因該員紀律不嚴有縱勇擾民情事當經煊等檄飭撤任查辦並電請帮辦廣西軍務前貴州提督馮子材就近派員接統乃李家　尙未交卸其所帶之先鋒隊竟敢潰逃猶復藉口卸事不能約束一任防務廢弛寳屬貽悮不淺煊等恐有他變往返電商卽咨水師提督何長淸率勇赴欽堵拿逃勇並飭接署欽州之員隨同何長淸前往摘印由何長淸將李家　押解回省相應請旨將三品銜補用道候補知府署欽州直隸州知州李家　先行革職以便照　究辦乞代奏 
[整頓吏治]  
　　廣州訪事人云兩廣總督岑雲階制軍以粤西匪亂之難平皆由吏治廢弛所致除將文武大員奏叅外所有地方文武各官亦多酌量更換計南寗府撤任現委彭大令言孝署理宣化縣撤任現委梧州中　釐金總辦沈大令少梅署理併以潯州釐廠督辦身故委令兼理釐金桂平縣鄭撤任現委大安桂釐局黄大令乃　署理梧州府著周太守天霖回任三江緝捕劉君吉祿撤任現委張别駕棠蔭接辦併檄令兼全省水師統領帮辦營務處　將　 
 
 

Page 2

 
 
　　摘去　戴現札委帶安勇卽往菱逹勦匪右江道沈　任現委柴太守署理柳州府周撤任現委祖直刺繩武接任潯　府蔣　任現委員太守署理潯州恊松　任現委高州鎭總兵蔣鎭軍大　署理潯州右營都　劉撤任現委黄都戎鼎署理潯州守備廖　任現委羅守戎秋萃　　 
[開用關防]  
　　聞之廣州友人云馮萃亭宫保出山剿匪擇吉關用關防先期移咨各處曰爲移明開用關防日期事照得本軍門欽遵諭旨會辦廣　軍務准署兩廣總督部堂岑咨奏派兼顧廣東欽　防務自刊本　關防一顆文曰欽命會辦廣西軍務前貴州　督之　防共一十六字淸漢合璧擇於光緒二十九年閏五月二十日午時在廣東欽州防營開用以昭信守除奏報咨行外相應移　爲此合移貴　　請煩查照施行 
[分路剿匪]  
　　聞之廣西友人云馮萃亭宫保旣抵南寗卽商諸粤督岑雲帥將右江一帶勇丁自行統制而令鄭鎭軍惠霖專　左江一帶勇丁先行痛勦然後徐圖招撫旣而雲帥以柳慶各屬異常緊要擬於日内移節親往視師 
[西軍天利]  
　　香港循環日報云廣西潯州各處匪人異常猖獗傳聞數日前某　勇丁與之交鋒大爲匪人所敗大約非大軍會　不　一律　平也 
[調軍回省]  
　　廣州訪事人云粤省各營防勇自經督憲岑雲帥督率西征城中　力空虚設有不虞爲患何堪設想現經廣州恊莫鎭寡將駐紥惠州陸豐縣之喜字營調回省會以懾匪膽而靖民心 
[調勇剿匪]  
　　廣州訪事人云日前肇慶府屬團紳司徒崧等以會匪騷擾等情具禀督憲行轅旋奉督憲岑雲帥批其牘尾曰據禀　徒陳天生雷日盛許十一等窩居大門木英臺等處葉兆牛李北海等以大　洞爲淵藪串　士匪游勇拜會行劫等情盜匪猖獗　忽靡常必須各處嚴辦鄕團先淸内匪並探明匪蹤由地方文武會同兠捕方免此拿彼竄迭據該縣禀報業已批局酌調附近勇營前往協同辦理並另札　成肇慶府多守督飭查辦在案該紳等現辦鄕團應卽認眞　求力圖保衛其請發軍械如局無毛瑟槍可發應酌發别項槍枝以資防禦仍照　價繳局仰廣東營務處兼緝捕局會同善後軍械局核明分别辦理並轉飭廣肇兩府嚴飭各該縣會商妥辦毋稍玩縱等因旋卽委專帶　軍開花砲隊之柯參戎壬貴督率現駐　頭山之福軍新營拔隊前　相機辦理 
[接統萃軍]  
　　廣州訪事人云欽州知州李直刺家焯自經粤督岑雲階制軍奏革後所統卓勇相率潰逃兹經馮萃卒宫保陸續招回改名萃軍已於本月初四日接統矣 
[嚴查軍火]  
　　廣州訪事人云海珠緝捕坐辦鄧彦士都戎近奉上憲札文内開刻有匪徒在省河私運軍火轉赴内地著卽嚴爲購緝等因爰卽通飭屬下哨弁於各路水道嚴密巡查不得稍有疎怠 
[招撫游勇]  
　　廣州訪事人云日前馮萃亭宫保旣抵南寗卽密遣部下將游勇分别招撫如仍負　抗拒則認眞痛剿各游勇素　萃帥聲威聞大半就撫人心較前稍覺平安矣 
[直隸裁軍]  
　　昨得京文來函言直隸所駐淮練各軍自上年裁併後尙存淮軍四十一營入哨二小隊水師砲船四十二號練軍二十四營三哨四小隊其中淮軍統計每營裁去一哨以三哨爲一營練軍除駐防熱河古北口庫倫等處之十一營　裁外自餘十四營統裁二成計淮餉項下原需銀一百五十餘萬兩現存五十一營人哨二小隊　師砲船四十二號每年只需銀一百萬兩約可節省五十餘萬兩合之練　共可撥銀八十餘萬歸人常備軍經費 
[貢生通盜]  
　　厦門訪事人云前月某日泉州府城内某當鋪突來盜匪五六十人明火持械排　而人刦去金珠各物約值二萬餘金當卽開單投報晉江縣署縣主陳大令勘騐屬實訪悉盜黨匿跡某鄕鄕中有貢生某甲者事後曾分得贜　若干爰飭捕將甲緝獲嚴訊之下供認不諱隨飭釘鐐收禁獄中詳請上游斥革聽候緝獲正盜然後核定罪名 
[西湖殘暑]  
　　杭州訪事人云普安街邢瑞興米店爲　菴僧人所開店後房屋與菴相連菴外有一水潭深不可測上月某日有甲乙丙三人人水洗浴以游以泳其樂無涯旣而甲乙由東而西誕登彼岸丙則支持不住竟占滅頂之凶殊可慘也○四月以來米價日增最高者每石需洋銀六元有奇至六月初旬略見平减然亦須五元八九角近日鎮江無錫新穀豐收各米行俱往採購因之巿價漸平每石僅售洋銀四元四角蔀屋貧民無不喜形於色 
[越郡瑣譚]  
　　紹興訪事人云邇來　郡時疫　興大都遍體發紅斑後噤不能言語民俗信是日夜虔心祈未見有纎豪之益也○署浙江臬司黄幼農廉訪委宗大令彭年來紹稽查要件聞有人上控命案久延不結故爲此以愼重民命也○紹郡行銷火油所過各卡概須照章完納釐金邇由同業公議每年認納總捐并求照歴年捐數酌减若干刻經總局澈查准如所請惟須照原數略增因之各同業大失所望 
[珠海濤聲]  
　　廣州訪事人云六月初九日遇茂輪船由省河駛返佛山載有營勇數名不給渡資揚長而去船中司事某甲向之索取勇不　肆意兇毆旋經旁人多方勸散未幾勇復糾勇同類等甲行兇直至身受重傷始各散去事後船局主具禀地方官請爲查究未知能獲案重懲否也○邇來關卡巡丁稽查往來各船異常嚴密向章省澳輪船多在省河查騐及抵黄埔不過循例報關而已近則此處亦須查檢日前粤海關緝私勇丁在省河緝獲漏稅各貨解呈稅務司驗明列號編册蛤約非從重科罰卽當悉數充公矣○佛山風月之塲向以鷹沙爲淵藪有某甲者本柳營中人　獵豔於某娼院顧性慳吝不名一錢某夜復至妓加以白眼甲怒糾人到院大加蹂躪龜鴇畏其兇鋒相約偃旗息鼓以避　鶴焚琴眞大殺風景也 
[鷺鳥延秋]  
　　厦門訪事人云雙蓮池畔人某甲前與鄰人某乙口角被乙毆傷投報厦防同知署理黎司馬騐明在案未幾甲竟因傷殞命新任同知鄭司馬委石潯巡檢　少尹相騐後將乙帶回訊辦旋有人出爲調處令乙出洋銀三百元交甲妻爲養　資事遂寢息○上月十五日之晚十點鐘時曾姑娘巷某甲家突有盜匪多人排　入室甲妻某氏大聲呼救盜袖出利刃多方恐嚇氏遂不敢聲張任其劫去衣箱　口及金銀乎飾若干○前任厦防同知黎司馬景　卸篆後因交代尙未淸札暫寓同安公館○北門内某氏　年近古稀子媳俱亡僅一幼孫年甫十五六目十六日隨嫗至魁星河浣衣忽發豪興解衣入水以泳以游一轉瞬間遽占　頂　水　易狎其可玩乎○前日太古洋行嘉興輪船來厦有某甲者向當掛得買司之役不知何故忽被大　毆傷因舁至厦門醫院求治邇日大副見甲傷　沈重　以洋銀二百元出一洋文字據令甲 
 
 

Page 3

 
 
簽字甲不允即將洋銀字據一併送呈英領事署不知領事如何核示也○厦門諸客棧窩匿流娼土妓屢滋事端新任厦防同知鄭　霖司馬心　惡之下車伊始卽飭差保嚴查勒令三日内一併出境不准逗留如敢陽奉陰違立將房屋標封差保得賄包庇察出革辦○竂仔後一帶近有外　匪徒勾串土棍結隊横行若不及早驅除恐非地方之福也○來居民多患時疫大抵初起時必吐瀉交作醫治一不得法卽有性命之　是以日來輪船之開往南洋各埠者不許厦地之人附之而往蓋恐互相傳染爲患商民也 
[監司鞫犯]  
　　前日太倉直隸州知州謝柱卿直刺派差押解毆斃鄕民某甲之兇手盛阿五王紀生至蘇松太兵備道轅申請道憲袁海觀觀察勘訊昨日午後觀察親坐二堂悉心推鞫盛王同供小的等均係船戶實因某甲攔阻行船以致口角互毆悮中要害而斃觀察核與詳文所叙情節相符飭在供單上蓋印指模發交上海縣寄禁獄中聽候備文發回太倉辦理 
[監司赴省]  
　　蘇松太兵備道兼江海關監督袁海觀觀察因有要公定於日内赴金陵謁見兩江督憲魏午帥或曰係禀陳南匯新塲鎭黨人閙事之案未知確否 
[琴堂鞫盜]  
　　閘北太陽廟巡防局員某君獲解盜犯陸逢春至上海縣署前晚縣主汪瑶庭大令升堂研訊二十三保四七圖地保曹夢蘭禀稱小的圖内毛家宅羅勝根及張　家自去年至今屢被行劫以故置備銅鑼藉收守望相助之益前日夜半時忽有匪徒數十人明火執仗擁至羅姓家用巨石撞開大門入内行刼鄰右聞警鳴鑼集衆四面兠拿各匪先已携贜逃逸僅追獲陸逢春一名交與小的解局送案查得羅姓門外有匪人所遺油紙撚及火藥包並衣箱一口某中物件均已無存開有淸單求卽飭　嚴緝陸供小的係浙江台州府屬黄巖縣人家有老母世業耕田去年來滬應工頭祥海之雇逐日挑泥晚則露宿道旁並無一定棲止之處有同鄕人王小寅者專事遊蕩每日在某處烟館　烟　友温州人名德正者小本營生日前至鄕間售棉紗線見羅姓頗有積蓄告知王小　起意行劫王糾同小的入夥前日約定晚間在鐵馬路某烟館内會齊屆時小的到彼已有七人在内均不知其名姓旋由王覓得鐵鑿小刀各一柄火藥一包手槍一桿率衆行抵羅家時已夜半王卽用鐵鑿撬開大門招集五人入内行刼而令小的與甲乙二人在外望風旋聞屋内婦女呼救聲甚急鄰人聞聲而起狂擊銅鉦各人遂携　分逃小的因患病力不能支被衆追及用鋤砍傷頭頂然後綑解巡局送至案下不知王等現匿何處叩乞施恩大令察得陸頭頂果受重傷給藥敷治然後釘上脚镣收入自新所 
[擇吉到差]  
　　新委本邑浦東楊家渡巡防保甲局員黄二尹　隆擇吉本月初二日蒞局視事昨日已傳諭局差地保等人届期一體伺候矣 
[視事有期]  
　　新委西門外巡防保甲局員李浩然二尹城内北局保甲巡防委員彭伯良二尹改過局委員王淸芝參軍均定於本月初二日到差治事昨已趨詣道轅禀知矣 
[禀請濬河]  
　　本邑南巿　家浜前因淤塞不通經二十七鋪各董事禀請縣主汪瑶庭大令禀商蘇松太兵備道袁海觀觀察批准札飭各防營潑勇疏濬迄今數月未見施行昨日各董復禀請大令轉詳道轅迅飭開辦 
[拘獲鑄匪]  
　　近有甲乙等數匪徒在虹口靶子路左近賃屋一椽置有機器鼓鑄銅質僞銀錢入巿混用事爲倍副捕頭所聞特於前日午後派令四十三號西包探及通班華包探將甲乙等人悉數拘獲起出機器一副及僞銀錢數千枚帶入捕房押候解送公堂禀請讞員孫建臣直刺懲辦 
[上海縣署瑣案]  
　　周錫生控周全法横肆兇毆墮入坑　等情縣汪瑶庭大令於前晚升堂提訊周全法供小的生有一女小字順英年已及笄尙未受聘日前忽見遍處黏有揭帖污及女兒名節四出查訪據王土全云族姪錫生所繕囑　遍貼及　錫生理論情虚逃逸自墮坑中尙求明鑒王供小的在某公館爲與夫五月二十七日行至石灰橋某茶肆門前突遇錫生卽在身畔出字紙一條　小的爲之黏貼小的不允正在覲看間卽被全法取去始知錫生污及伊女聲名錫生供小的務農爲業目不識丁且與全法同族豈有污及伊女聲名之理實因土全與小的有仇唆使全法糾人兇毆推入坑中惟求訊　大令判令將土全笞貴一百板 
[浦東總巡局瑣案]  
　　前日竊賊王國雲在楊家渡恒昌烟館内竊取烟槍一枝携之而出被捕拘獲連贜解至保甲總巡局總巡謝岳松明府研訊之下判令枷號示衆贜給失主具領○日前靑口人吳四　至日本大阪公司大貞丸上圖竊當場拘獲解送保甲總巡局總巡謝明府研訊之下姑念圖竊未成薄責若干交人保釋 
[南巿捕房紀事]  
　　前日駁船戶姚福生以承運米石停泊毛家弄馬頭晚間被人竊去因卽投報捕房請爲查緝捕頭允之○本邑南巿電燈廠機器汽爐等項經馬路工程局總辦翁子文太守倩滬北榮華洋行向外洋定購昨日由某輪船運到引擎兩架暫置路旁捕頭命巡街華捕若干名留心看守 
[記尙賢堂籌捐興學事]  
　　美國進士李佳曰先生來華二十餘年夙仰中國盛名欽佩聖人遺教爲西士中之罕見者近嘆時事之艱難感列邦之逼迫特就上海創立尙賢堂以振中國之人才俾復覩中興潛消外患乃事越數年功僅一簣近幸得嚴筱舫觀察諸君同德同心竭力贊助一再柬請紳富捐資始有今日垂成之象所望諸公踴躍輸玉成其事庶不負李嚴諸君之一片苦心而副天下人之所仰望也今將諸君捐項開列如左計招商總局捐規元二千兩嚴筱肋翁一千五百兩曾少卿翁一千五百兩　萊臣翁一千五百兩徐雨之翁一千兩絲業會館一千兩吕鏡字尙書二百兩徐秩庸京卿五百兩汪瑶庭明府二百兩潘芸生觀察二百兩李蘭舟太守二百兩張筱軒翁二百兩徐顯民翁五百兩余嗣珊翁五百兩江陶甫翁五百兩南巿木　會館三百兩唐杰臣翁三百兩何丹書翁三百兩陳潤夫翁三百兩葉明齋翁三百兩保安堂三百兩黄秉榮翁三百兩又認捐二百兩通裕洋貨號二百五十兩信昌珠號一百五十兩滎陽氏七十五兩引年堂王七十五兩愼德堂一百兩仁昌珠號五十兩鶴香書屋五十兩共得銀一萬四千五百五十兩又電報局一千五百兩席止甫翁五百兩湯葵生翁五百兩大豐成記三百兩徐子元翁二百兩劉鐵雲三百兩内河招商局二百兩義　源莊二百兩譚幹臣翁二百兩共得銀三千九百兩前後合共銀一萬八千四百五十兩其餘則由堂董赶緊捐輸 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[德將遊蹤]  
　　日　　濵來信云德國水師副將葛司樂君於西　七月二十九號乘畢士麥　艦抵横濵聞擬小住二禮拜至八月十五號往北海道函館室蘭一然後往海參崴高麗各海口游歴須八月杪返靑島 
[贑興工藝]  
　　江西采訪友人云新任江西吉贑南寗道江　吾觀察在南昌府任内建設工藝廠收養流丐所計訂章程照錄如左總綱九條一建設工藝廠查進賢門外舊有育　堂一所房屋甚多僅收乳婦六七十口擬將乳婦連經費撥歸城内育嬰局收養卽以該堂酌加添改約可容八九百人專收少壯游丐教以工藝倘將來人數衆多再行購地推廣一建設懷少堂查進賢門外舊有普濟新堂一所房屋無多收養老民一百餘人擬將老民併入普濟老堂卽以該堂酌加修改約可容一二百人專收幼稚游丐教以工藝一原設普濟老堂一所專收六十歲以上老民擬再加查看如果實係衰邁無依不能力作者方准收養其尙能力作者撥入工藝廠隨同工作一原設南昌養濟院一所收養孤貧人類不一擬將尙能工作者撥歸工藝廠殘廢婦女撥歸新建養濟院幼稚撥歸懷少堂此院專收殘廢貧窮男子一原訉新建養濟院一所擬照南昌養濟院辦法惟年輕孀婦撥歸城内淸節堂收養此院專收殘廢及年老貧窮婦女一另覓間房添設麻瘋院一所專收麻瘋之人一工藝院懷少堂專派委員經管一普濟堂南新養濟二院麻瘋院均歸豫章善堂總理各派司事專管仍歸委員稽查一工藝院懷少堂及普濟麻瘋各堂院或甫經檢點改撥或尙須陸續收養暫不限定額數經費七條一查普濟堂歲領經費銀一千四百兩此欵係藩庫動放又歲支食米一千一百餘石加閏扣建此欵係由新建縣動支節借倉成本生息及普濟堂田租除米石解交工藝廠支用外所有銀兩由府請領轉發豫章善堂作爲各堂院長年經費一擬請領玉山縣張紳捐欵銀一萬兩除給撥工藝院懷少堂開辦及各堂院修葺房屋經費外餘者詳請立案作爲工藝成本一南昌縣正額孤貧二百一十名口糧布銀七百五十六兩新建縣正額孤貧一百三十名口糧布銀四百六十八兩共銀一千二百二十四兩此欵加閏扣建在於地丁正欵開支由縣支發擬請改爲每銀一兩照該縣折征錢數酌餘應解耗羡銀扣錢一百三十二文扣解足錢二千四百五十文按季由縣解府轉發豫章善章作爲各堂院長年經費一現在城廂外内游丐衆多照數收養經費異常支絀此次所寫各店戶街捐錢一萬數千串可否儘數撥作工藝廠懷少堂長年經費伏乞示遵一南昌縣額外孤貧六十名口糧銀二百十六兩新建縣額外孤貧四十名口糧銀一百四十四兩共銀三百六十兩此欵加閏扣建由縣墊發在於藩庫耗羡有定額無定數項下造報之後再行請領還墊擬請改爲由豫章善堂墊給造册送府由府請領轉給作爲各堂院長年經費[  此稿未完容俟續登]  
[緝匪彚登]  
　　聞之廣州友人云新甯匪首陳天生近來結黨會盟肆行擄刼大爲鄕閭之患上月某日經方紳春燦等人赴臬轅指控臬憲吳廉訪以該匪不法已極批仰廣州府轉飭新寗縣會營督帶差勇嚴密緝拿務獲究辦又有王秋宛者新興著匪李北海羽黨也日前被天堂墟鄕團連其弟王阿桂其妻某氏擒獲隨卽解送地方官訊明就地正法 
[未便置産]  
　　聞之廣州友人云日前有蔡福來者自稱籍隸美國具禀兩廣督轅請准購置産業旋奉督憲岑雲帥批示大略　　商在内地置産爲條約所不　行該民旣自認美國商人即不應在内地置産旣由縣訊斷取結應卽將案註銷未便翻異所禀不准 
[添設枝卡示]  
　　賞換花翎升用府在候補直隸州大計卓異調補江西鄱陽縣調署德化縣正堂隨帶加一級江爲出示曉諭事本年閏五月二十五日准辦理江西全省進口統捐局兼九江保商局黄移開案奉牙釐總局憲札開詳奉護撫憲柯批准九江湖口附近水路各地擇要添設枝卡巡緝以免繞越偷漏現查德化縣城西門外大碼頭龍開河以及荷葉塘官簰夾等處皆通　地水陸要道擬在龍開河岸租賃旣濟宫房屋設一進口統捐分卡兼巡水陸　路并分派司事巡丁查緝大碼頭荷葉塘官簰夾牛奶坊各處凡進口船貨以及車貨擔貨飭令遵章完納進口統捐給照放行又瑞昌縣城及封家碼頭等處現經新設統捐分卡兼收進出口統捐另奉牙釐總局憲札委胡縣丞葆昌坐辦歸廠局督率稽查凡執照印花等項由敝局轉發轉解公牘由敝局核轉以後土貨由瑞昌内河運出龍開河者歸敝卡稽查如未在瑞昌分口完釐領照者照章應令補完然後放行敝委員常駐湖口正局不能分身已經禀請總局憲札委梁縣丞謙駐九江敝分局帮辦現定於本月初八日由梁委員督率司巡在龍開河設卡開辦移請查照出示曉諭等因到縣准此合行示諭爲此示仰商民人等知悉嗣後進口船貨以及車貨擔貨均須遵章完納進口統捐給照放行又土貨由瑞昌内河運出龍開河如查未在瑞昌分口完釐領照者照章亦應補完毋得繞越偷漏抗完倘經查出拘案定行照例懲辦决不寛貸其各凛遵毋違特示 
[英美租界晚堂瑣案]  
　　前者源成號周哲如等環控殷守謙串騙貨銀一案業經讞員孫建臣直刺訊明將殷押候料理迄今日久延不理明前晚經直刺帶案訊比殷一再求恩直刺准展限半月理楚如延血比不貸○招商局經理洋人控傳桂榮賣地糾葛等情業經直刺訊明將傳管押迄今數月尙未讞成前晚直刺帶案訊比傳求恩寛限直刺准展限十日如違血比不貸○某號主王月亭控其夥李　良陸續私用帳欵等情直刺略訊口供飭暫收押前晚提案訊追王倩張梅齋投案訴稱李自十五歲時入玉店學業後升爲執事已十餘年近者私挪帳欵多至洋銀五千餘元另設鴻豐字號併積存他店銀五百兩迨王查帳向追除收還外尙欠二千四百餘元請將家産曁鴻豐字號發封備抵李供鴻豐今已閉歇僅存生財等物約値銀五百兩之譜此外並無家産可抵叩求鑒原直刺反復研詰矢口不移遂飭還押限十日内向王理楚○著名騙子小朱卽朱錫臣又卽朱錫仁邇向海門人范靑連騙取棉紗報由某包探緝獲解奉直刺略訊口供暫行收押前晚飭提訊鞫范投案供稱小的係海門廳人前者陸續收得棉紗萬餘觔値銀八百餘兩甫抵上海忽遇朱錫臣向小的云伊之東人司美司正在購買此貨小的因與訂立合同將紗交伊尹卽寄存道勝洋棧將提單押銀迨小的屢追無著因至洋人司美司處查詢方知朱冒名行騙及向朱追查朱卽避不見面直至日前尋獲反將小的兇毆是以情急報捕送請究追朱供以上情形均係范揑誣范前因乏錢應用將道勝洋棧提貨單托小的向人押銀五百兩反指小的私押兹者范如能付出銀一百二十餘兩卽可將提單贖出歸還叩求明察直刺昨供怒謂爾之騙案重疊如山本分府早有所聞尙容掩飾耶日接准哈律師來函謂爾以僞單抵押請提追究本當卽行血比姑念天熱寛限十天著爾將提單交案並將哈律師等控案理明倘敢挺押不理定卽隨堂比責勿謂言之不預也乃范叩謝而退 
[法租界捕房紀事]  
　　前日東洋車夫某甲拾得某客所遺手巾包啓而視之内儲鈔票洋銀二百元因卽携回訴知車寓主某乙正擬投報捕房忽有丙丁戊已四人聲稱偕甲出外訪尋失主自此一去不回由據情報知捕房捕頭派包探緝獲丙丁戊三人已及甲先已脫逃遂命押候解送公堂禀請讞員魏蒓塢大令訊辦○浦東鄕婦某氏不安於室迭次潛逃前日夫叔母某氏來滬尋獲誓不回家因卽扭入捕房聲訴捕 
 
 

Page 10

 
 
頭令　候解送公堂禀請訊究○積竊某甲迭次犯案怙惡不悛前日又至租界中行竊被包探拘獲搜出贜物帶入捕房捕頭令押候解送公堂禀請究辦 
[美租界捕房紀事]  
　　昨晨偷兒李阿三潛入北蘇州路某洋人室内行竊絨氈等物携之而出適爲六百九十五號巡街捕所見連贜帶入捕房捕頭令押候解送公堂禀請讞員孫建臣直刺訊辦○昨日午前馬夫張某駕車至西華德路不知因何馬忽受驚恣情蹄嚙四百五十四號巡捕恐肇禍端當即拘入捕房捕頭姑念事出無心從寛釋出 
 
 
 

Page 11

 
 
   
 
 

Page 12

 
 
   
 
