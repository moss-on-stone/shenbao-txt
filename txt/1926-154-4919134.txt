# 1926 - 154 - 4919134

 

Page 1

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *   
 
 

Page 2

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *   
 
 

Page 3

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *   
 
 

Page 4

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *時評 
[不預備之時機（冷）]  
　　縱覽全國各地戰事各方皆有可以攻敵之機而各方皆無事前之預備故雖有時機而不能用其現狀遂至徒有進戰之虚聲而無實力之奮鬭外視甚急而内情甚緩也 
　　今則又咸知欲趨時機非預備不可故一一爲臨時之預備預備孰先則今後之優勢誰屬此不問而可知也然其預備或限於環境或限於地勢或限於財政或限於他事之擾亂雖欲急就而有所不能其結果仍至於互不能利用其時消極之相持而已 
　　由此可知於閒暇之時不儲内力而好妄動者至可動之時雖有雄心大略而亦無如之何今之軍閥所以此起彼落而永無眞力量者職此故也 
本館要電 
[吳張代表會談之内容]  
　　雙方意見漸接近 
　　完成顔閣條件吳尙無表示 
　　天津張吳代表交換意見之結果内閣已有端倪餘尙續商吳方表示意見法律問題望奉方勿主變更國會聽其自由召集内閣望奉方聽顔閣一度成立至久遠之計可以雙方推誠確定人選軍事吳方當積極進兵負責掃除西北張方表示與向來主張無甚變動法律仍主公開内閣絶無對人問題若顔改爲推戴性質奉亦可默認軍事討伐西北合作到底惟奉方戰爭經年士卒勞苦耗費亦巨若須繼續討伐自當滿盤籌劃俟魯張到津後再决定又訊張吳完成顔閣條件令張景惠鄭謙就職先下討伐西北令將交財兩席讓歸奉魯兩方另調顧維鈞長外交張志潭長司法今日傳交通將由梁士詒或葉恭綽繼任財政或將屬潘復但吳尙無表示四代表續議先决問題聞吳允遷就奉方公開主張由四代表草擬聯銜通電俟張吳入京時卽拍發（九日下午五鐘） 
　　天津四代表會議結果庚（八日）由張其鍠電吳報告尙未接吳覆電佳（九日）奉將領訊張尙無晋京準備（九日下午六鐘） 
　　北京吳代表張其鍠七日起至今日已兩晤張作霖商内閣等各問題孫傳芳亦派代表宋朗齋到津迎張并齎一函稱贊吳張合作并盼張亦派代表赴寗晋閻派代表田子琮卽赴津謁張（九日上午十二鐘） 
　　天津張昨派齊恩銘赴保謁吳答禮兼赴京籌備會議事宜（九日下午五鐘） 
　　天津張作霖電奉召楊宇霆來津楊有昨晚由奉起程訊（九日下午五鐘） 
　　北京楊宇霆有今晚到津說（九日下午九鐘） 
[傳心殿準備吳張會議]  
　　北京傳心殿吳張會議處設十三席派聽差四十均更嶄新服保來者云吳决不在京多往晤張後卽回保津來者云張作霖在津但注重整理軍隊不願多談時局問題（九日下午九鐘） 
 
 

Page 5

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *本館要電二 
[財顧尙未就任] 海杜下部令 
　　北京銀行界對端節墊欵仍以無擔保故未允顧謂鹽餘以後總有若干銀行界以各省已實行扣留鹽稅在長蘆兩淮魯岸鄂岸無鹽稅解京以前銀行明知無鹽餘故顧無法就任（九日下午九鐘） 
　　北京海杜今日下部令許鳳藻爲軍械司長兼總務廳長鄭葆菁軍法司長鄭寳文軍需司長高近宸等秘書（九日下午九鐘） 
[沙河奉聯軍劃防情形]  
　　北京沙河來者云近沙河無戰事奉聯軍劃防線三道（一）在沙河（一）在小沙河上東坡牛法圈林家窰馬家圈官草房南草橋由南草橋東通白菓河西達北洛莊係張宗昌未撤回之一部擔防（一）在平西湖西洛莊北草橋太平莊八里莊外唐莊東可達通州則完全爲奉軍防線（九日上午十二鐘） 
[奉直雙方出兵]  
　　北京某外國顧問語吳無論何軍一駐鐡路卽無法使之開走君如能將沿路軍隊開至無鐡路之地方巳屬希有之事業作戰且不必論（九日上午十二鐘） 
　　北京京報遍載吳軍八路出京及某旅到某處但正在開拔中尙未到目的地軍隊出發非比個人旅行之簡單故門頭溝昨日僅到有一團兵（九日上午十二鐘） 
　　北京奉方任李景林爲前敵總司令李部一萬餘人已分别開到京城分紥四十餘處開往前敵尙待機會（九日上午十二鐘） 
　　北京駐保馬吉第之十五師一部開高碑店（九日下午九鐘） 
　　北京靑（九日）下午褚玉璞率衛隊一營到京明晨赴昌平方面視察（九日下午九鐘） 
　　天津保吳微（五日）率全軍在閱兵前舉行討伐西北誓師典禮禮畢第一軍即向南口出發二三軍向紫荆關出動（九日） 
[晋閻電告擊退西北軍]  
　　北京晋閻齊電宣稱敵兩萬餘圍大同用砲轟城我軍民死亡數人傷十七人敵死千餘昨由砲擊傷我兵二死馬弁一敵死百餘我軍專待大軍開到卽出城夾擊等語（九日下午九鐘） 
[張作霖到津後之奉訊]  
　　奉天張以吳最近種種措施認爲誠意與奉合作除令張李對討赤軍仍依原議積極進行外對顔閣亦表同意惟對事實上尙須磋商吳若容納奉閣員亦可加入用示奉直一體之意張在津召各將領面訓後討赤軍事即轉入積極行動 
　　奉天張改革海軍計劃已擬定現正着手進行並任畢庶澄爲奉吉黑直魯五省海軍總司令總部設秦皇島要岸設海防隊長萌蘆島連山灣本月内興工 
　　奉天張令劃豐潤玉田永平十縣爲討赤休兵區域現派副官多人勘騐房所 
　　奉天湯玉麟在熱軍隊約萬六七千以半數剿匪半數討赤將來于芷山所部第八師亦開赴熱境協助因熱匪多與馮潰軍勾結極猖獗宋哲元在熱旣刻骨搜括又勸民種大烟每畝納稅金若干充兵餉土民因利厚十九以此爲業現烟苗正旺勒令剷除則無以爲生故湯處置最困難（九日下午七鐘） 
[商聯中俄後援會開會]  
　　北京今日商聯會中俄會議後援會（一）舉代表向張吳陳述中俄關係（二）呈請留孫寳琦在京主持中俄交涉俟結束後再赴大使任（三）奉俄會議如已開議應將京中交涉情形抄送奉天參照（四）要求俄方限期答復盧布案（九日下午九鐘） 
[法義表示關會意見]  
　　北京法政府已證明中國疆吏不再追究法郎案故對關會决定始終辦理下去并盼先决滇越陸路通商稅率 
　　北京義政府向駐使表示關會不必停頓翟使回國與關會無關（九日上午十二鐘） 
[北京雜訊]  
　　北京吳在保定宴曹錕曹談往事曾流涙曹决不再問政不受何方捧矣 
　　北京孫傳芳周蔭人電顔賀節 
　　北京顧維鈞允爲議員籌經費 
　　北京全國私立大學公呈財部乞秉公分配俄庚欵（九日下午九鐘） 
　　北京芳澤今午及酉刻在使館宴王懷慶等（九日下午九鐘） 
　　北京商聯會呈財部請阻鄂省與洋商協定紙烟捐（九日下午九鐘） 
　　北京直隷聯軍第二司令部在頣和園設稽查處並函王懷慶聲明該處專管軍紀對於接管稻田房屋等稅收仍由衛戍部辦理又聯軍衛隊旅來京住齊化門内九爺府該府誠貝勒特謁王懷慶請保護 
　　北京王琦禁軍人無票乘電車自本月灰（十日）起實行如因公出差則發乘車券（九日下午九鐘） 
[川陜近聞]  
　　重慶劉湘賴心輝電交部請委周道剛督辦川路劉湘尙未起程楊森亦緩來渝（八日下午九鐘） 
　　開封昨劉鎭華派員來汴謁寇請接濟子彈聞寇已允撥若干（九日上午九鐘） 
　　鄭州毅軍米國賢之第四旅全部移防琉璃河一帶彰德由王維城派隊接防彰德護路司令部魚日裁撤（九日下午一鐘） 
[吳對豫省之用人意見] 吳調鄂豫軍北上 
　　開封吳復省議會電略謂熊炳琦長湘期與寇督合作若國事一定應由中央遴任等語據某方息吳對各廳道擬任用十三年官吏有實業廳任文斌財廳劉紹曾劉願任否尙未定（九日上午九鐘） 
　　開封吳到保後鄂豫軍隊多北調駐歸德一帶第一混成旅昨全部往北開拔駐彰毅軍米國賢部亦奉令移防琉璃河房山等處（九日上午九鐘） 
[鄂軍署之統一軍餉會議]  
　　漢口陽（七日）午陳柬請盧張王劉宋于孫李及各師旅長等十四人在軍署歡宴討論統一全省軍餉辦法首由陳謂自官票跌落收入奇絀應付軍餉時虞不給現擬就全省特捐一項兼籌並顧商量統一辦法盧金山謂上游軍餉月需八十萬元五月份宜昌特捐僅收五十萬元旺月尙且不敷决無餘欵可以挹注嗣由李炳煦提出加稅辦法兩條衆認難行結果公推李炳煦韓愼之汪文燦三人詳擬妥善辦法下次再提出討論（九日下午五鐘） 
[湘戰變化中之雜訊]  
　　漢口唐軍詭和反攻復佔永豐聞護湘軍損失頗重（九日下午五鐘） 
　　長沙近兩日前線無激烈戰事庚（八日）葉軍發餉一關準備反攻（九日上午十一鐘） 
　　長沙夏斗寅部方李兩團由朱亭開赴姜畬方殿甲團長庚（八日）來省請示機宜 
　　長沙賀派迎趙代表回湘報告趙不回任或以調人資格回湘一行（八日下午一鐘） 
　　長沙趙電總商會謂從事疏解願任調人復職一層决非敢任等語（九日） 
　　長沙葉因前方戰事方酣嚴禁酒食歌舞爭逐如違拿究（九日上午十一鐘） 
　　長沙龔仁傑司令因公由湘鄉來省謝文炳部解來大批俘虜内有桂軍官兵多人（八日下午一鐘） 
　　長沙第二師秘書長改委沈鎭湘（八日） 
　　長沙葉派樂一鴻代表赴贛藉商决株萍路局長問題（八日下午一鐘） 
　　長沙賀龍部停止向常德前進（九日） 
[粤軍之北伐會議與籌費]  
　　香港李濟琛庚（八日）召陳銘樞張發奎開會討論北伐（九日下午九鐘） 
　　香港當局籌北伐費甚忙擬規復廣州市番攤每日賭餉一萬四千元賭商蕭某答應一萬一千元同時實行加五徵收各鐡路車脚各機關員薪自本月起搭發公債票二成（九日下午九鐘） 
　　香港廣九路華段陽（七日）下午因運兵客貨車停止庚（八日）復開（九日下午九鐘） 
　　廣州政府特任蔣中正爲國民革命軍總司令專任整頓軍隊之責於必要時兼任北伐（七日下午二鐘） 
　　廣州黔彭漢章電稱現率部退駐黔東銅松及川之芷廠請定行止及迅賜接濟 
　　廣州湘唐捷報東冬兩日左翼擊退洪羅廟敵人中路進至花石橋右翼迫護湘關（七日下午二鐘） 
[各社要電]  
　　電通社八日天津電張吳兩巨頭開預備會後雙方意見巳歸一致聞因吳系方面實行大讓步所致 
　　東方社八日天津電爲吳張會見先由雙方代表在津舉行預備交涉其所討論之議題歸着於左列三項（一）討伐國民軍（二）過渡的顔内閣之救濟方法（三）以後之政局收拾法以現狀觀之會議之進行極有希望 
　　東方社八日天津電鄭謙與張其鍠相會見時鄭氏明言若單言護憲無論如何奉天派難以贊成張其鍠未與回答 
　　國聞社八日北京電財顧今未就職聞顧以節近時迫吳張開會後政局有變財長或易王克敏恐徒勞無功但顔方敦勸勘　切顧正在考量約明後日到部楊文愷將久留京寗總參議仍遙領總部處長萬鴻圖啣孫命來京察吳張會面情形頃語人孫對中央不直接表示僅向吳商陳爲間接主張對吳力求一致蘇魯戰謠絶無根據孫方整理五省内部無暇及此 
　　東方社九日奉天電楊宇霆奉張作霖之電招於八日晚由奉天啟程赴天津 
　　東方社九日天津電褚玉璞九日晨進京蓋奉張作霖之命將赴南口整理軍備也 
　　國聞社八日北京電李景林尙未與張見面所部悉離津調京歸胡毓坤指揮李亦將來京 
　　國聞社八日北京電關會經費百萬早用罄繼蔡廷幹任籌三十萬已先撥五萬發薪 
　　電通社八日大連電近因太陽黑點增加滿洲地方熱度達百零二度爲從來所未有 
[本館專電]  
　　天津褚今各廳道親赴玉皇關祈雨並禁屠三天（九日下午五鐘） 
　　天津褚佈告聯軍前發行之直隷流通劵暫時停止流通靜候妥籌辦法（九日） 
　　奉天迫擊炮廠長英人紗敦氏因故撤職委李玉春繼任（八日下午五鐘） 
　　靑島省令膠路核減十五年預算援十二年預算案編造以每月二十五萬左右爲准每月可省十萬餘元趙藍田將局内冗員裁竣後仍超過省定預算數目擬再將沿路各段站員司中酌予裁汰俾符省定經費數目聞被裁名額已定日内即發表商埠局昨亦裁去房地股科員玉琯等 
 
 

Page 6

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *四人（九日下午六鐘） 
　　靑島趙琪今日午前集本局各科長股長及所屬各機關首領開减政會議（九日） 
　　靑島畢庶澄奉魯張電召於昨晚十時餘簡從專車西上（九日下午六鐘） 
　　濟南佳（九日）早十點畢庶澄由靑島携海水一瓶來濟祈雨（九日下午五鐘） 
　　濟南督署通知各軍事機關及各道縣現在軍事結束所有護路游擊督戰運輸等十七軍事機關一律裁併（九日下午五鐘） 
　　濟南張宗昌定眞（十一）日赴李升屯舉行黃河李黃大工落成黄禮（九日下午五鐘） 
　　濟南烟酒局長王成章搖動繼任者以陶某有望（九日下午五鐘） 
　　鄭州袁家聲部購車兩列昨由歸德來鄭轉車北上（九日下午九鐘） 
　　鄭州寇限制軍人開專車（九日下午九鐘） 
　　開封數月來省垣燃料均靠水運入夏河涸北煤不到己起煤荒（九日上午九鐘） 
　　蚌埠庚（八日）酉刻皖北鎭劉鳳圖由蚌乘專車回籌靑（九日）申刻陸軍第四師團長周雄過蚌北上奉張代表季同宣來蚌接洽畢乘車北上司令部派曹副官率軍樂隊等到站歡送（九日下午五鐘） 
　　徐州寗孫派參謀長陳金良庚（八日）晚來徐晤陳儀（九日下午六鐘） 
　　淸江浦淮揚護軍使鄭俊彦佳（九日）晨因公赴寗（九日下午七鐘） 
　　南通張仁奎辭七十六混成旅長奉孫面諭照准遺缺以李善侯張亞威呼聲最高張仍任通海鎭守使職（九日下午一鐘） 
　　九江南潯路因節經費裁汰冗員月减開支三千餘元惟工務處裁學生尙有暗潮（九日下午四鐘） 
　　長沙財司向淮鹽票商借八十二萬淮商已交出期票（八日下午一鐘） 
　　長沙敎育界組敎育經費獨立促進會選陳夙荒等六人爲委員（八日下午一鐘） 
　　長沙敎曹通令各校下期停招新生以節經費（八日下午一鐘） 
　　長沙北京匯來賑欵四萬元（九日） 
　　長沙銻價落至二百元成本需四百元安化錫鑛山行將全體停頓工人十萬無法消納（九日上午十一鐘） 
　　重慶聯中女師兩校侮辱新蜀報報界成立雪恥大會各報闢雪恥專欄盡最鼓吹并禁載對方文字或啓事封鎖反對者言論識者多不直報界所爲（八日下午九鐘） 
　　廈門菲律賓電菲政府一九二一年公布華僑須用西文簿記案影響僑民甚大華商總會抗爭菲政府堅持去年已定期實行後上訴於美大理院並舉代表薛敏老赴美京面訴本月審訊後判决原案撤銷（九日下午十鐘） 
　　廈門陳錚部李瑤悌忽自安溪來鼓嶼 
　　廈門泉訊陳國輝由一都竄安被省軍在藍田截擊經上坑板頭官橋澉江逃入黄巢山（九日下午十鐘） 
　　香港國民革命軍總司令部組織案陽日經軍委會通過蔣介石不日設部就職 
　　香港海軍局以罷工有解决希望昨向糾察隊收回前借用巡艦八艘爲剿匪用 
　　香港公安局函各報不准登載軍事消息及各方代表來粤新聞違者以洩露軍情論處政府對軍事宣傳决由軍委會政委會中央宣傳部合組審查新聞委員會 
　　香港譚延闓朱培德李濟琛李福林李宗仁聯名請保吳鐡城吳有不日釋放消息 
　　香港農工廳决統一全粤工會六月微（五日）日起限一月内各工會須到廳從新登記（九日下午九鐘） 
特約路透電 
[關於中國事之外電]  
　　九日倫敦電每日電聞社論言中國軍閥没收鹽稅事謂此爲公然破壞一九一三年條約之行爲近年來雖有違約之同樣行爲然以此次爲最嚴重如此種專橫行爲可發生於條約口岸則他處鹽稅亦將失其依約抵債之擔保不知英國及其他有關係國政府今仍抱不改變其關稅會議地位之意見否亦以此事有嚴重交涉之必要否云 
　　八日紐約電上海顧立茂（譯音）在此間紡織學校考列第一今日行畢業禮得全國棉製家公會之榮譽奬牌顧乃淸華學生畢業後將入廠實地練習兩年然後返國 
　　七日成都電榮縣加拿大敎會敎士西勃萊之婦今晨在成都道中爲人持大刀殺死兇手爲警察追獲兇手爲誰現尙未悉 
[聯盟行政會之改組]  
　　八日日内瓦電籌議國際聯盟行政會改組事宜之委員會現已延會行政會之特别會議將於九月間議會集議以前召集此事足證西班牙或巴西對於行政會之將來改組尙未有同意 
　　八日倫敦電巴西退去國際聯盟會之說使人注意於行政會改組之困難昨日改組委員會集議時巴西與西班牙兩國代表皆未到會西班牙代表忽然被召返國但尙派人出席於行政會路透社西京訪電稱據半官消息西政府召回代表乃爲徵詢與聯盟會無關之國際事件起見但西班牙外交大臣則謂改組委員會近日集議時與會者大都偏向薛西爾之見解此與西班牙願望不合故西班牙不注意於目前日内瓦之會議而召回總代表但爲表示西班牙擁護聯盟會計已命駐瑞士之代使於總代表返國時出席云 
　　九日日内瓦電巴西代表米洛昨未出席今日已列席於行政會之公開會議 
[英外部之聯盟行政委員報告]  
　　八日倫敦電薛西爾子爵將在上院宣佈聯盟行政會改組委員會在日内瓦會議之情形聞改組委員會議定行政會非永遠會員原爲六人改爲九人任期三年每年改選三分之一任期滿者如得議會三分之二之同意可以連任但三人中僅以一人爲限否則在三年内無被重選資格此層辦法之主旨乃使在會各國得輪流出席於行政會此後非永遠會員於被選後即可就任無須俟至次年依此新計劃如九月間德國加入行政會可有會員十四人將來俄美加入行政會會員可增至十六人雖人數稍多然不致有妨礙辦事之理由改組委員會以爲南美諸國應有非久遠會員三席 
[鴉片委員會]  
　　九日日内瓦電鴉片及其他危險藥品之顧問委員會已告蕆其職務通過决議案多條内有願速批准日内瓦鴉片公約願土耳其加入海牙公約並主張急宜採行有效方法取締由波斯灣運出之違禁鴉片因該處對於禁烟事今仍無動靜也决議案内並使人注意今有人以鴉片由郵局寄往遠東 
[新加拿大總督]  
　　八日倫敦電官場宣佈韋林敦子爵（庚欵委員長）已被任爲加拿大總督 
[英礦工談判]  
　　八日倫敦電今日午後礦主與礦工各派代表開會討論歷三小時半卒無結果礦主發表一文内稱礦工方面不願稍變其態度故此事暫無進行之希望云路透社探悉會議時之空氣頗不寗靜礦工抱極躁烈態度絶對不允考慮變更工時之問題不受每日工作八小時或减輕工資之議僅謂如實行改組則無减資之必要云 
[國際勞工會議]  
　　八日日内瓦電第八次國際勞工會議巳於六月五日閉會第九次會議巳於昨日開始將討論航行問題今日辯論關於海員合同之國際法規起草事英國僱主代表勞斯氏責國際勞工局不實施日諾亞會議之决議勞工局總理答稱日諾亞會議曾力圖將海員之裁判辦法得畫一之解决勞工局巳依此政策草擬公約各政府從未有何訾議英國勞工代表漢森氏反對勞斯氏所提出之僱主建議其建議主張遵守日諾亞所定之國際海員法 
[朝鮮故王舉殯]  
　　九日東京電已故朝鮮廢皇定明日舉殯一切籌備今已告竣日本及朝鮮各部韓八日來抵漢城者成千盈萬警察現嚴備以防騷亂有警察及憲兵三千名衛守殯路韓人被疑陰謀作亂者大半被釋惟首領多人仍禁獄中入城之人現均受審愼之檢查據官場消息此次殯儀之盛爲東方所未前有甚至將勝過明治皇之殯儀云與禮者將有三萬餘人自黎明由宮發引於正午抵陵靈櫬將以二千餘人舁之並有日兵兩師護送正式服喪期將定一年期滿後李親王將率婦游歷歐美 
公電 
　　保靖縣讀會來電上海申報鑒竊本月二十夜一句鐘時保靖氷雹大作間以烈風迅雷猛雨縣城及所屬之首鄉及一二三四十三十四十五十六等鄉同時并作大者如拳小如鷄卵最大者如磚塊約六小時始止其猛烈風雨則直至次早六時始息各鄉大小麥城熱而未收者槪被打壞桐茶枝葉一掃無遺山水向平地直衝村落屋宇當之者靡不漂没人民被水衝死屍骸不知去向者不知幾許秧田山土與各項雜糧被水衝壞沙石堆積不能耕種者統計約五千餘畝被水災民並氷雹打傷者男女約二千四五百口毁壞屋宇約一千二百餘棟縣城大道頓爲溪流城外之十字街一帶山水直衝驚濤駭浪幾等惡灘山中古木盈四五抱圍者盡翻根倒折據父老言自有保靖以來第一奇災也保民舊災方烈新災又降幸而未死於饑荒者今必死於雹死於水天禍保民保至於此極乎謹電聞保靖縣議會正會長張世洛副會長孫正銘勸學所所長彭勇諾農會會長姚光烈商會會長羅民銑　慶成等叩感印 
國内要聞 
[北京通信（隨波）] 靳雲鶚免職之内幕 
　　近日褚玉璞解散趙傑所部吳佩孚奪靳雲鶚兵權均以迅雷不及掩耳之手段出之而二事之不先不後同時舉行尤非絶無關聯褚對趙謂其紀律不佳吳對靳謂其屯兵不進皆表面之文章據知其内幕者言靳趙兩人之失敗確爲一事而此事牽涉之處暗礁四伏固猶未盡平息北方政局將變至如何程度似尙未可斷言茲將靳氏原來之計畫於可能範圍中略述之其亦關心時局者所樂聞歟 
　　靳氏代吳奔走經年轉戰千里本屬勞苦功高乃入豫之後將豫督拱手讓人反至部屬飄流寄居保定心實有所不平而吳猶不悟並此一隅之地不令安處一再促其督師北上進攻南口靳明知南口不易攻即幸而攻入天鎭以西必爲商震攫去區區察哈爾何足以言發展反不如暫駐保定可以逐鹿中原故靳於西北軍退入南口後始終無北進之意又以某軍紀律不佳直隷人民心向靳田軍隊靳愈不能無動時某方有電致靳謂吾輩皆魯人坐視父母之邦流亡載道民無死所此心何忍今彼方盡力於京畿後方空虚已極使得吳大帥一諾主難直搗濟南靳以之徵田維勤同意田部下多魯人亦極反對北展結果靳田對於西北軍益取消敵對態度而進於默契且護送蟄居交民巷之門致中通過京漢隴海兩路南下而大事活動矣 
　　但此項辦法吳佩孚實反對之謂生平以信義示人豈能如此反覆時有在漢某議員略得其情以之詢吳吳曰事誠有之惟此非一方面可單獨進行者至靳田兩部予巳嚴切告誡一意討赤不得有其他行動彼現時羽毛未豐諒不敢抗命也事聞於靳知吳側决難以言進乃逕自與西北接洽商定三方聯合之辦法擬俟吳抵保後突然兵諫請其通電驅逐不良軍隊吳如不允則請其安居光園代爲發電電發後田軍由長辛店入豐台遮斷京津路靳軍由津保路襲馬廠趙傑所部本分駐廊房楊村楊柳靑適司兩路之鎭鑰靳田已密約趙氏合作兵到即合而爲一此兩處辦到然後西北軍由南口一鼓而下北京另一方面以大軍直趨兗泰不出一星期全局可定於是田駐魯靳駐直西北軍取山西對於奉天仍不取攻擊態度以顧全吳張間之新交誼不料事機不密卒爲吳氏事前發露也 
　　先是靳等以李景林爲張褚所擯怏怏不得志則亦派人暗約李氏以厚己力李佯諾之而自度不爲西北軍所容即靳田事成彼亦無所獲况奉天視己早在可有可無之列所部萬餘人所以能存在者以有吳佩孚爲之助耳因是頗意存觀望適其時有人向張宗昌褚玉璞告密謂趙傑軍隊不可靠將助靳田而取直隷褚遂嚴爲戒備李知靳無能爲即略以所知密電吳氏請其戒備更率馬弁數人由滄石路乘汽車赴石家莊迎吳密陳一切吳遂决定去靳同時張褚偵知趙部蠢蠢欲動已以兩師兵力脅其繳械而在靳方愈成爲箭在弦上之勢詎知吳更機警在石家莊將靳部大將田維勤王爲蔚魏益三等留住令同車北上使其不得抽身而去車旣發劉玉春率所部全旅先馳赴保定遍佈車站保定附近四十里亦下令戒嚴而靳尙未知吳車到保靳赴站迎謁寒暄甫畢吳突詢靳曰吾此來接得密告甚多謂君將不利於我靳未及辯吳即以所聞者當衆宣佈并於袖中出命令一紙面交靳氏靳至此始知吳氏嚴重戒備之由來面允即備交代在座各將領亦面面相覷不發一言吳旋顧王維城曰薦靑所部爾暫接收之三言兩語之間事乃大定外傳吳在光園召集會議及在石家莊先以命令示靳者皆非眞相也（六月四日） 
[吳佩孚計畫援晋]  
　　保定消息閻錫山三日早曾有急電致吳對於直軍由正太路入晋終覺不甚妥協深以晋省十五年來人民向未見客軍入境如果實現勢必驚擾且晋軍尙有十餘萬精銳之兵足以禦敵不如改由側面進兵云云吳接電後並頗以閻電爲然除電令駐石家莊王維城部暫勿前進外並嚴令閻田各軍仍本以前决定之計畫西出紫荆關向淶源進展聞紫荆關距淶源二百里關外即拒馬河上流該河由淶源南關發源東流過保安經淶水之北部直達新城縣之白溝河會通大淸河而入海河水雖不深因泉勢甚急由紫荆關至淶源非水即山崎嶇難行輜重轉運極感困難吳氏得悉此情擬組織特别工程隊一大隊選擇本地土人作鄉導沿途修築必使大隊直達靈邱而後巳目下大軍羣聚於易縣高碑店之間已分别向梁各莊西部移動並擬於最短時間用火藥炸開淶水縣北之奇峯嶺使馬水口一路亦得向宣化進兵但據傳說大龍門馬水口紫水口等山口巳於四月上旬被國民三軍徐永昌部武勉之旅佔領淶源靈邱間亦有五軍方振武之步隊把守此行果能通過蔚州尙須一番戰爭但吳氏行軍之預備第一批爲工程隊負擔逢山開路遇水疊橋之責第二批即砲隊機關槍隊如遇敵兵即下令攻擊並於昨日致電晋閻說明援應晋北計書即請閻通知前線商震孔繁蔚各軍固守後防靜待後援云 
 
 

Page 7

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *國内要聞二 
[魯軍趙傑部解散之裏面（一微）]  
　　奉天通信褚玉璞解散趙傑所部軍隊極惹各方之注目而解散原因傳聞異詞據軍界宣傳謂京津駐防軍隊極爲複雜時有越軌行動張（作霖）有鑒於此迭次嚴令各部整飭紀律以維奉軍名譽嗣聞駐紥廊坊之魯軍趙傑所部紀律廢弛特密令褚玉璞勒令解散以免擾害人民因於五月三十日在楊柳靑楊村廊坊一帶威迫趙部繳械以致京津火車不通再證以各官電之報告亦與大局無關如張學良來電云萬急盛京大帥鈞鑒今日京津楊村廊坊間火車停駛褚督辦解决趙傑三十四師與大局無關餘情續陳又于珍來電云奉天大帥鈞鑒准京畿憲兵司令部三十日午後七時通報直魯聯軍趙傑所疗軍紀廢弛奉張褚兩司令密令解除武裝給資遣散今日巳令楊柳靑楊村廊坊各處駐軍威脅繳械現楊柳靑楊村兩處業經解决惟廊坊有少數逆兵希圖抵抗現正包圍中請免誤會等因謹電禀聞又交通處長鄒致權來電云奉天楊督辦（宇霆）轉呈上將軍鈞鑒京津間本日下午一時至現刻交通阻隔因褚督辦飭所屬部隊在楊村附近解除趙傑三十四師之某團武裝於大局無關惟列車暫時不能通行餘詳陳知關厪注特聞交通處長鄒致權叩卅酉印唯以上云云皆屬表面交章究其實際趙傑所部之第三十四師紀律廢弛固不待言月餘以來擾民之事亦以該師軍隊爲最但此次解散並非爲此其主要原因則在該師涉通敵嫌疑該師初意是否即有此種設心無從證明據某方消息先是奉直兩軍同在京津一帶駐紥兩方將領爲計劃計馮互相聯絡三十四師遂與直方結成關係而直軍一面與奉謀劃討馮一面又與馮軍暗謀妥協兩方密使往來不絶暗中殆巳締結信約信約旣成乃密商三十四師亦續行加入三十四師雖係魯軍仍屬奉系而彼時奉方對西北軍熊度亦殊不甚明瞭一面謀劃進攻一面又容納張之江代表磋商和議殊難窺眞意之所在乃與直方表示此事與奉軍全體有關暫難部分妥協容俟考慮乃直方不待三十四師之完全同意逕自轉達馮軍方面謂已得魯軍三十四師之同情嗣後即便依約行事云云其後不知如何此種密約竟在外間洩露奉方高級將領曾爲此事開密秘會議一次以期弭患無形三十四師現歸直隷督辦褚玉璞統轄且又駐在肘腋間深恐一旦變發禍且不測褚乃驀然出關向張請示機宜張以該師巳與奉魯懷貳心優容之不異養癰爽快辦法唯有解散京津間滿布奉軍亦不慮其反抗褚受命後即回津密秘布置而該師即於三十日實行解散矣（六月三日） 
[顔閣將有閣員就職] 顧維鈞正在奔走借欵 
　　顔惠慶自五月十三日宣告復職以後時歷三週依然祗一國務總理吳佩孚北上後局勢雖漸見佳妙但非待杜錫珪楊文愷來京究竟能否定局尙難斷言顧維鈞近日巳與銀行界正式接洽借欵以備隨時皆可就職就職後即有辦法端節用欵便有着落財政次長本定劉紹曾劉恐顧旣係生手彼又不甚熟悉易致誤事力辭不就後顧商諸顔惠慶王克敏顔王舉張競仁以代劉此席即算確定張競仁在十二年劉恩源長財時初任財次張英華繼任仍得蟬聯張弧到任始被賀德霖攫去後入財政整理會頗得顔賞識與王克敏亦有相當關係故此次得入選至鹽務署長仍爲符定一張國淦屢言不就以勢揣之似不能來但最近據天津來者云彼意頗活動或尙可來吳已有電促其即來顔昨又派孫潤宇赴津敦促則三數閣員就職之後張似亦不至始終堅持也王寵惠對外雖屢次宣言不就唯其終當就任已無可疑楊杜旣然北來縱使形式而一度到部自在意中由此觀之是顔閣於千災百難之中或可勉强敷衍成局而所成爲問題者此局究有若干期間即使全閣不至改組而顔之總理壽命究竟如何在吳以爲一晤奉張即可諒解在他人則以爲天下事未必如是簡單耳 
　　杜錫珪因迭經顔惠慶及吳佩孚之電促又以吳已啓程北上遂於上月二十八晚由滬乘滬寗車北上隨帶電報員二人陸戰隊衛兵八名差弁四人當夜抵寗隨往晤孫傳芳有所接洽在寗躭擱一日即改乘軍艦溯江赴漢於本月一日抵漢口此行與長江艦隊頗有接洽由漢轉乘京漢車直赴保定與吳佩孚會晤計期至早五日晚始能到保萬一車行遲緩則六日方可到達入京之期當在八日也 
　　民治社記者昨晤王寵惠於某處對於王就職及法權會議諸問題均經探詢談話大要如次（問）外傳先生對於敎長巳允數日内就職確否（答）就職一層尙談不到蓋金現正忙於法權會議事務實無餘暇及此也（問）法權委員何日可以事竣回京回京後是否繼續開會（答）法權委員二日到靑島三日到大連在東省停留不過一週預計本月中旬可回北京回京後首須作一報告現余對此報告正在研究準備中至於其他問題之進行均待各國委員抵京後開會討論（問）我國與各國間是否各有報告抑係合作一報告（答）此事尙不能定將來各國委員所擬之報告若我方認爲可以同意則當合作一報告否則即當分作 
[吳佩孚在保定長辛店閱兵]  
　　吳佩孚於一日上午十時親率衛隊旅長劉玉春及靳雲鶚田維勤彭壽莘王爲蔚王維城魏益三各重要將領分乘汽車八輛由光園出發赴東關外大操場閱操沿途警備森嚴在操場參與被檢閱者約有王爲蔚王維城等各部軍隊十萬餘人吳着便服灰嗶嘰單袍靑嗶嘰馬褂其餘各軍官皆着全副軍裝在場指揮隊伍甚爲整齊歷一小時後即全體總集合對吳之閱兵台行舉槍禮吳點首微笑以手加額作答謝式旋即喚各該軍隊之營團長以上長官至距離較近地方訓話以「守紀律」「愛百姓」「愛名譽」相囑吳每講至有精彩處聲浪頓高間或以手表演至正午十二時始完全竣事返光園後即召王爲蔚王維城彭壽彭莘等開一軍事會議討論對付南口戰事及援晋方略三日晚又續開會議列席者有齊爕元田維勤王爲蔚王維城魏益三劉玉春等吳提出肅淸西北軍事計劃略謂多倫方面巳由奉軍担任甘肅方面巳令張兆鉀孔繁錦馬麟等担任山西方面巳與閻錫山協定計劃現我軍應三路出兵計（一）田維勤担任東路（二）王爲蔚王維城担任中路（三）魏益三担任西路劉佐龍之鄂軍北上後除一部分駐紥保定外其餘加入東中兩路應援一俟檢閱各軍竣事即下動員令分别開拔 
　　吳佩孚自將靳雲鶚所部收歸本人統率後連日即就各旅團分别校閱現爲檢查前敵各部成績起見復訂自五日起繼續校閱長辛店一帶之第一路副司令兼第一軍軍長田維勤所屬師旅三日業經訓令該軍長轉飭所屬一體遵照田奉命已將關於應校部屬編列程序呈吳核准其先後次第如下（一）本人所統之陸軍二十師（二）段國璋陸軍第二十一混成旅（三）張萬信陸軍第二十二混成旅（四）紀文林陸軍第二十五混成旅（五）補充第二旅李耀昌（六）補充第三旅陳增榮（七）補充第四旅陳鼎甲（八）馬吉第陸軍第十五師（九）張凱臣毅軍第一混成旅（十）張子鐸毅軍第三混成旅（十一）高佩伍毅軍第五混成旅吳準四日晚離保北上當晚到達預定五日上午八時開始校閱在營中停留一日半六日晚原車返保至其來京一節須俟張作霖由奉到津彼此商定同時入都之日期後方能確定聞田維勤之駐京辦公處巳接到長辛店來電報告吳氏訂期北上閱兵及改編該軍第三十九旅兼中央縱隊司令段國璋部爲陸軍第二十一混旅步兵第四十旅張萬信部爲陸軍第二十二混旅補充第一旅紀元林部爲陸軍第二十五混旅各情形原文如下「江日長辛店總司令部接田總司令由保定來電謂所部段國璋張萬信紀元林三旅巳奉吳孚威命令改爲陸軍第二十一第二十二第二十五等混成旅並謂吳定四日下午七時由保動身北上來長辛店檢閱軍隊預定六日回保七日在保開懇親會至來京之期恐須在雨帥到津以後」 
[靳免後之豫省長問題]  
　　豫人主張豫賢治豫但熊炳琦長豫巳成事實 
　　吳佩孚前次由汴赴洛視察張席珍張治公各部軍隊隨於上月二十八日晚離洛北上於二十九日晚專車抵石家莊事前並電致山西閻錫山及保定靳雲鶚趕赴石家莊會晤協商一切靳閻抵石家莊後除討論關於討伐西北軍事外並交換時局意見隨於三十一日發布三大令（其一）討賊聯軍總司令靳雲鶚著免去現任本兼各職對靳逗留保定不進措詞深爲不滿（其二）所有關於總司令一切職權由吳自兼（其三）特任靳雲鶚督理陜西軍務善後事宜靳奉命後旋即通電交卸開封寇督理接到前項電報隨即諭知秘書處擬電通知鄭州及各處駐軍一體查照河南警務處長裴長慶聞訊於三日早即離汴北上財政廳曲卓新亦提出辭職省公署各科均停止公務進行預備交代地方人士及各團體均紛紛討論繼任省長問題豫人治豫甚囂塵上本月一日適浙江盧總司令代表馮家俊蒞汴三日晚寇在署設宴爲馮洗塵並邀請國會議員李祝庭及督署孫秘書長及其他重要人物作陪席間曾談及省長問題詢寇意見寇亦略有表示謂值此時局以兩個武人同處一區域以内絶難做到好處以現在潮流及鄙人素日主張最好軍政民政一文一武互相提携和衷共濟樹軍民分治之聲無事權掣肘之弊對於兼攝民政一層極表辭謝三日午刻十二時省議會開茶話會對於省長問題亦曾有長時間之討論因吳前在漢臯對於豫賢治豫巳有宿諾此次靳氏解職正可克踐前言結果大衆一致贊成拍電請求電文如下「保定石家莊探投吳大帥鈞鑒豫省凋敝早在洞鑒軍事初定亟須休息豫賢治豫輿論一致本會前曾迭請擇任豫賢藉慰民望當蒙俯允祗以豫局初定靳公暫時長豫將來繼任定擇豫賢息壤猶存翹首以待近聞靳公調任陜督豫長出缺正可克踐前言以昭大信而順輿情特電陳情伏乞垂埀察河南省議會叩江印」 
　　省議會江電拍發後昨日某方傳出消息有省長巳定熊炳琦之傳說於是省城各團體如河南省敎育會·省農會·律師公會·報界聯合會·又開會集議當即推舉代表於日昨下午三時晋謁寇氏徵詢意見寇親自接見後各代表即詢省長繼任人選是否確定寇答謂日來尙未接到吳帥電報任命熊氏之說恐未必確各代表謂刻下豫省民政無人主持擬電請吳帥以督理兼權民政以衛地方不然即以豫賢治豫寇深表謙謝謂自到汴以來迭經宣言（一）服從長官命令（二）尊重地方父老公意對於民政向不干涉即上年軍興所過之處初未易一知事取地方一錢至到任之後即財政如此困難未嘗干預民政向地方需索更爲諸君所親見無待贅言至於省長問題更聽地方大家公意我更不便過問云云各代表出署後隨由省敎育會等六團體聯銜拍發電報一通其文如下「保定探投吳大帥鈞鑒吾豫兵燹荒凉百端待理靳兼省長旣奉令調陜繼任人選亟應迅予發表以慰民望寇督功高望重羣情愛戴豫賢治豫夙所主張值此軍事倥偬伏莽遍蝍剿匪淸鄉方在舉辦伏乞俯鑒下情或以寇督兼長以一事權抑或遴選豫賢以履憲典必能奠永久之宏規謀豫民之幸福臨電不勝迫切待命之至河南省敎育會·省農會·省工會·總商會·律師公會·報界聯合會同叩支 
　　此電係於昨晚下午八時拍發即時各團體又下通知定於本日下午二時在旗纛街報聯會地址開聯席會繼續討論總期分途進行達到目的然據省署方面消息謂昨巳接奉靳省長來電飭令豫備交代有熊省長不日即來等語則知熊炳琦之繼任豫長巳成爲旣定之事實矣 
[陳州四鄉被匪焚掠之慘象]  
　　焚掠莊村二十七處二百餘婦孺葬身火窟 
　　國聞社開封通信紅槍會匪魁婁伯恂在毫渦勾引土匪攻襲淮陽一事汴省各報一律未敢登載因寇督有命不准登載也自從陳州爲紅槍會圍攻以後汴省紳政界巳派員往查疊經委員查復則謂四鄉略有焚掠對於人民之慘遭焚殺均略而不詳今日（六日）與開封天主堂主敎及鹿邑陳州天主敎福音堂敎士牧師晤見據云此次陳州四鄉被災之重爲汴省數十年來所罕見惟距城較遠之村莊則受害較輕其在城外十里以内者無一能免當紅槍初到攻城之時各鄉鄉民因其與縣官爲難尙爲豫備茶水饃飯嗣見人數極多每家派令供給十三四人做飯送茶均供應不迭第二日各鄉人民見其到處亂搶始各籌備送眷口他去專留少壯者在家照料詎料匪首不允所請言婦女一人如欲出村需納供養洋一百元貧者三十元二十元不等各鄉人見此情狀始知此等匪類居心不良當時聯合各村候該匪前往攻城之時各閉寨門各爲守衛及至該匪歸來見鄉人如此舉動大爲怒憤用砲轟擊各村之有快砲者亦各還擊并擊斃紅會匪黨不少第三日各匪見無飯可喫亦即大焚掠當時爲匪焚掠者計有三十餘莊其有寨墻及寨濠者得以幸免該匪對於學生異常切齒凡屬學生一律斬首或用槍擊現經敎會人員會同縣知事調查各村損失不下二三百萬元其地上之麥苗爲匪焚毁者在外統計婦孺在寨内被焚而死者二百三十一人婦女自盡者據云一二十人然尙不確學生被殺者數十人村莊之全行焚完者二十七處刻下二麥已熟而無人收割其情可憐其他被害尙未完全死亡者尙有三十村連日收葬屍骨極爲痛慘至該匪由陳州退出時沿途亦焚掠甚兇 
[黃埔火藥庫爆炸之慘劇（毅廬）]  
　　手榴彈廠盡燬爆炸時情形及死傷之槪數 
　　黃埔軍校自建設以來軍事人材固從此而出即對於軍用利器該校亦有製造場所從前黃埔方面除海軍學校外附近尙有魚雷局等自軍校開辦後即將校地及各局所劃入軍校範圍以成今日黃埔軍校之巨大規模故現在該校除容納數千入伍生之敎室宿舍外尙有附設之手榴彈製造機關及火藥庫此外又有儲藏軍械子 
彈室就中手榴彈製造廠尤爲重要蓋兩次東征戰役黃埔學生軍均利用手榴彈之猛烈以收殺敵致果之效而此手榴彈之來源則皆在黃埔方面所出産也自粤局平定而後當局預定北伐計劃首以軍實充足爲主而軍實之儲備則以手榴彈爲大宗故東江軍事雖平而平日黃埔製彈廠尙日夜加工趕製以爲北伐之用故年來黃埔軍校内預儲此項猛烈炸彈極夥廠内火藥庫亦積存炸藥甚富當局對此危險機關早已設法防備如購買救火機設立消防隊所佈置巳稱完密詎危險之厄終不能免前月二十九晚該製彈廠之火藥庫忽不知因何失愼致全庫火藥焚炸并波及儲藏手榴彈機關年來預積以爲北伐用之手榴彈盡行爆炸當晚爆炸時黃埔方面固覺天崩地裂海水噴高數十丈而遠隔數十里之省城亦覺地面震動東堤河面之水陡起巨浪其炸力之猛可想而知聞當轟炸時全廠建築物均化片段飛越數十丈橫被十餘里廠地炸成巨淵深逾二十丈附近山麓之巖石亦被轟碎成屑有一巨石被炸力挾至十里外之空中降下附近鄉民是夜均紛紛走避以爲火山爆發奔竄四方至廠内人員已盡化灰燼其人數若干尙無從調查隣近之軍校學生因宿舍相隔幸遠不至同歸於盡然猶當場被炸死三人重傷將死者六人受傷者六十餘人尙幸附近之軍實子彈儲藏室不致波及故軍械子彈各項得以保存否則損失將不知凡幾聞此次藥庫之爆炸一說謂係敵人運動炸燬者一說謂係廠員失愼者外間紛紛其說現當局巳從事嚴密偵查矣 
[蕪湖快信]  
　　財政廳長劉同春前在蕪向銀行界借得約二十萬元但多應付軍餉敎育行政各費恐難攤到前蕪埠省立各中校公推代表赴省財敎兩廳坐索僅將三四月分通知書領到但指撥機關則因上峯催解無法劃撥聞財廳七日又通電各徵收機關及各厘局飭將五六兩月分稅欵一律務於節前報解蚌埠總司令公署亦因節關已屆特派軍需處員强師範八日過蕪赴省提欵以應軍需 
　　安徽交涉員何炳麟因華洋商人債務等案往往遷延多年不决以致懸案纍纍特於日前呈請高省長轉飭各縣知事將華洋縣案一律限二十日内結淸具報 
　　蕪湖河南舊有之軍裝庫現經王普重加修理俾再存儲彈藥槍械業巳竣工四面掘有濠溝王於八日下午五時特偕副官等前往察看 
　　蚌埠陸軍訓練處科長江煌偕科員四人來蕪視察三旅軍隊六日畢事八日下午乘江輪往大通王普派徐參謀長楊副官在江干歡送聞陳調元前擬來蕪校閱茲派江等來蕪代閱本人來蕪作罷矣 
　　六安省立第三農業學校學生反對校長王與序風潮甚烈蕪埠六英霍學生同鄉會七日特開會討論决定援助驅王並電敎育廳撤王以維學校 
　　四鄉農民近又因雨水缺少旱荒堪慮八日上午集合二百餘人來蕪赴市農會請願速聯合官廳求雨縣長巳定自九日起禁屠祈雨三日又南鄉馬塘圩業戶按畝出捐一元由滬購吸水機一具八日運蕪以代人工車水該機可供二百五十畝灌漑之力 
　　七日晨馬路大火據查共燬商店二十五家居民十五戶損失達二十萬元左右綜計保火險者共有七萬餘元（六月八日） 
 
 

Page 8

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *   
 
 

Page 9

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *國内要聞三 
[湘省葉唐戰事之變化]  
　　唐軍又占領衡山永豐各要地黔軍突然大舉入湘 
　　長沙通訊唐生智自衡山失守後即電請護湘軍首領主持和議并謂自願下野藉以緩和前方攻擊　而將重兵秘密繞出金蘭寺之後擬將右翼葉軍一鼓包圍則寳慶永豐湘鄉即可取得左翼之圍不待反攻而自解護湘軍况中其計此次右翼方面原以護湘軍爲主力第二師陳維斌周磐兩縱隊約三千人遂被唐軍包圍僅衝出一千餘人其第一師鄭鴻海兩團因退走甚速未受損失現已退駐湘鄉唐巘於三日夜半由省趕往湘潭率第二第三縱隊蔡鑑往援迨抵湘鄉時前方大隊俱巳敗下無可挽回唐巘遂於五日返省唐軍自抄出金蘭寺將護湘軍擊散後乘勢占領界嶺永豐虞塘勢又大振葉軍敗守湘鄉此右翼方面情形也左翼蔣鋤歐自聞右翼敗耗即放棄萱洲河退守衡山唐軍何鍵又乘勝反攻衡山蔣未抵抗退出衡山護湘關以下扼守花石易俗河一帶期與右翼鄒鵬振部連絡故衡山又被唐軍於五日占領此路兵力尙未受重損至於湘東方面謝文炳部現被唐軍李品仙旅由新市從中截斷一部分截止攸縣以上一部分截在黃土嶺以下與左右兩翼聯絡俱已斷絶損失當屬不小唐軍自此次大勝後現巳分三路反攻右翼方面以劉興與桂軍等猛攻湘鄉左翼方面以何鍵周斕等反攻湘潭湘東方面以李品仙等進攻醴陵而春最重要者爲湘鄉湘潭兩路湘潭一路葉軍蔣部扼守花石以上且有兵艦江犀江鵾拱辰三艘可資抵禦湘鄉一路現葉以鄒鵬振林拔萃劉雪軒三部與護湘軍協同抵禦賀耀祖恨唐生智之賣己又加派砲兵團何維藩由漢壽出動加入右翼此路葉軍在二萬人以上唐軍得手亦非易易湘東一路仍由贛軍傅旅與謝文炳部擔任改攻爲守俟左右兩翼動作再行前進葉唐兩軍各路日内必又有大戰似似此一進一退變幻無常最後勝負眞未可逆料也 
　　當此葉軍受挫唐勢又振之時湘西風雲亦乘機而起擁衆萬餘盤據辰州之賀龍騙得葉餉數萬元後又派兵分攻常澧賀之代表鮑君勉巳逃往漢口賀部旅長賀敦武業巳占領大庸頃正進攻慈石猛撲澧州澧州爲第二師防地巳有一部分開往湘鄉前方作戰留守澧屬各地者僅何培基李仲仁劉運乾三團人能否抵敵尙不可知其常德一路聞係賀龍親自統率谷（虎）旅全部及新募土匪四五千人巳出辰龍關進攻桃常賀　祖巳派十七旅長楊永淸部扼險抵禦日内將有接觸是常澧一帶從此多事矣 
　　此外最足惹人注意者爲黔軍之態度貴州軍務會辦彭漢章自奉袁祖銘命以川湘黔援湘總司令名義入駐湖南之麻陽後即令黔軍分三路入境第一路係羅覲光師出麻陽經辰谿而入辰州第二路何璧輝師由天柱入洪江第三路張義卿旅由酉秀入湖南之永保龍桑一帶張係湘西巨匪與湘西屯邊使陳渠珍積有宿仇現巳侵入保靖陳渠珍逃往龍山其羅何部隊刻正向湘境開拔聞賀龍亦係受彭之指揮其入湘原因有謂袁受川逐黔省地瘠民貧不足以資供給故以一部分入湘西就食與葉唐戰事無關者有謂袁彭均屬軍官系旗幟旣巳標明援湘决非與葉唐戰事無關當係援唐者有謂袁彭雖屬軍官系但係受吳佩孚之命當係援葉者傳說紛紜莫衷一是然無論援唐援葉而湘西從此非湖南人之湘西將受黔軍之支配則可逆覩也（六月六日） 
　　另一通訊湘局又有大變化葉方此次敗北較前次湘鄉之敗尤爲嚴重軍隊（指三師）潰散甚多難於集合衡山業經退出株州以上巳無北兵現將大隊退回湘潭之易家灣如唐方再行窮追湘潭亦將有不能守之勢聞葉擬退出湘潭同時賀龍進襲常德在楊柳汊與賀　組部某團衝突賀巳將鄭鴻海旅調回湘西應戰不爲葉助賀耀組擬至緊急時退出常德守岳州臨湘一帶目下葉賀方面異常焦灼唐巘唐嶽五昨晚回長當在長沙飯店會議决定對湘局變化之應付會議結果一二三師聯名請趙回湘以資統率此會葉亦參加會議時各人面面相覷無多討論蔣鋤歐昨晨自前線有長電致葉對於戰局殊抱悲觀謂「前敵乏指揮人才旅團同爲司令尤違行軍系統號令不一何能作戰且軍紀不振引起人民惡感農民多爲敵方傳遞消息職待罪前敵無術善後伏懇速示進展方略俾有遵循惟有不能已於言者用軍貴得民心治政應賴良佐本軍在長醴一帶之奸淫殺戮使人民陷於水深火熱之中職午夜自思憂心如擣軍學衝突日必數起同僚中有以首司令約束不嚴爲詞者職事未目覩不敢臆斷伏望廣開言路免遭隕越」云云葉接電心極不安當以派赴漢口請援爲名撤換首斌繼任者聞定姜濬葉方尤有一危險之點因軍餉未發兵不願戰一聞某處敗績即風聲鶴唳紛紛退却某部一夜退下百里實屬驚人之消息也（六月五日夜十時） 
[南昌司法界同盟罷公]  
　　南昌律師曹俊自於五月二十二日奉李定魁委令爲南昌地方審判廳廳長後高等廳與地方審檢兩廳通電反對惟李爲維持威信起見一再促令曹速就職曹乃定於本月四日就職並通告地審廳各職員就職日期是日下午二時曹入廳接事當即發出佈告云「爲佈告事五月二十二日奉江西省長委任令以曹俊代理南昌地方審判廳廳長等因遵於本月四日到廳接印視事除分别呈報咨行外合行佈告周知」詎此佈告貼出後地審廳長歐陽谷不肯交印而高審廳長王泳亦陰爲之助所有高等地方審廳兩廳職員即於是日全體罷工爲消極抵制未知此事如何轉圜也 
[吳鐡城在粤被捕詳情（木庵）]  
　　吳氏見疑之由來及最近被捕情形 
　　前公安局長兼獨立第一師長吳鐡城爲民黨之具有充足實力者自蔣中正主張統一軍政後即欲將吳部改編使隷屬第六軍程潛部當吳部東征勝利之後遠戍潮梅蔣即有意將其收編詎吳此時知蔣氏之欲吸收其部隊巳懷不安之心曾一度藉葬母爲名告假赴滬以覘蔣氏對己態度以爲此時蔣氏如將該獨立第一師改編則本人乘機脫離政界以獲身體之自由詎蔣是時并不露其予吳以難堪之表示因蔣此時對付吳部之佈置尙未完妥故外面故示無他迨吳在滬經月觀察蔣氏對己所部尙無異動乃安然返粤就職當吳未返粤前其獨立師官兵巳揚言不願編歸第六軍蔣氏對吳愈益猜忌而外面對吳愈益親善以防吳部之中變其時適值東江陳軍降卒翁騰輝部譁變於紫金當局遂乘機抽調吳部第一獨立師往勦吳部遂由潮屬東下迨翁部受撫之後吳部即欲班師回省當局恐其實力集中省垣乃以剿匪爲名命吳部分駐菉蘭石龍東莞一帶担任剿匪吳部迫得逗留廣九路一帶然此時吳之全師兵力無形中已陷於他軍之包圍中蓋石龍菉蘭無險可守而當局早有意收編吳部慮吳部反抗故先以程潛之第十八師第十九師屯駐惠州博羅及廣九路下游以防吳部之退竄在廣九路上游如石牌石灘等要隘則調黃埔軍校敎導團（即現在之第二十師）扼駐堵截其回省之路自是吳部巳困於陷阱表面上祗得奉政府命唯謹以圖苟存吳之實力旣巳軟化而吳之個人益不敢再行辭職以惹某氏之疑又當時左派執政某某實力派尙未敢專政吳之公安局長地位所以依然保存直至左派失勢而吳僅存之公安局長亦不可保遂有前月派李章達以武裝接收公安局職務之舉此種驚人手段在吳寗不知圖己者將不利於本身故當日早巳潛匿但當局爲得吳計旋即下令委吳爲第十七師師長歸第六軍節制事越數日當局對吳仍無動靜吳又以爲公安局長之職巳解除當局對己之疑忌或可漸釋而對於第十七師師長之任命若不受轉以招疑其後又得張靜江氏力保某實力者對吳必無他意吳自是始稍安乃復出活動繼乃就第十七師長職直至最近粤局已大變化左派相繼下野右派乘時而起吳鐡城者固與右派有淵源而又爲孫科之親信吳氏自顧在現今時勢其本人之安全當倍於昔日初不意吳之被逮不在於日前環境危疑之日而轉不免於情勢安全之時此實爲吳氏夢想不到亦旁觀者所不及料也查吳之被捕係於三十日上午由軍事委員會突下手令并派憲兵二連馳往廣大路半園吳宅搜捕吳當即就擒旋解往東郊外憲兵營内嚴重看管三十晚復派兵往吳宅搜查各項函件聞搜出嫌疑文件多通同日又由軍事委員會下令派黨軍馳往石龍先將吳部之特務營繳械（此營實力極充足計有駁壳手槍千桿）省城西瓜園之吳氏衛隊亦解卸武裝又一面下令以吳部之副師長歐陽駒陞充第十七師師長接統吳部翌日各要人紛紛往軍事委員會謁蔣中正爲吳緩頰皆不得要領孫科伍朝樞等亦請釋吳俾在外候訊蔣謂吳在公安局内虧空公欵數十萬須淸算帳目乃可釋放云云至夜尙有要人往河南軍事委員會謁蔣蔣巳拒不接見閽者謂蔣主席巳返黃埔故連日各要人尙營救無術至吳此次突被逮捕原因外間傳聞計有三說一此次逮捕吳氏之軍事委員會手令有吳附逆字樣故傳吳之被捕係日前當局查獲吳氏有與東南某實力者通訊之證據至吳何以與東南某實力派通聲氣實緣現在粤中實力派之前上級軍官爲之牽線粤中實力派故急於剪除吳氏以防其内應二現在粤中實力派之主張係利用民黨右派以排左派但右派之利用者僅及文人至右派之武人則絶對防壓蓋右派武人即許崇智梁鴻楷許濟等之數人者與現在粤中實力派領袖絶對不兩立今吳旣與右派武人有嫌疑故當局對吳不能不用先發製人手段三吳氏旣屬右派之具有實力者而且吳部之第十七師戰鬥力極强槍械又充足當局早巳有收繳其部屬之意會吳以嫌疑見發遂乘機將吳部解决以實現早存併呑之企圖據此說則吳之被捕是象齒焚身之類亦可爲擁兵者戒矣以上三說各具理由然就中以當局防壓右派武人恢復實力之漸不得不先將吳氏犧牲以絶右派武人之内應則尤近事實也（六月二日） 
[浙議會臨時會紀]  
　　九日下午浙江省議會開會二時振鈴入席到七十八人副議長祝紹箕主席王潤動議以在法律股正副股長未到會以前由辦事處發通告召集審查推臨時主席俾資救濟在場無異議旋即依程開議（一）遷移水産學校校址案鄔榮龯謂遷移經費將何所出且是否能斷定遷移後即能收效反對成立楊毓琦亦以提案無充分理由反對付審查主席付表决在席八十四人贊成付審查者三十七人少數否决本案廢棄楊毓琦臨時動議謂應查辦水産學校校長並口頭說明理由動議成立後因須書面審查暫行保留乃議（二）浙江警備隊什長護兵伙夫增加月餉案委員說明畢各席無意見發表付財政股審查（三）修正浙江省派遣留學生規程並派遣留外專門研究員案委員說明畢王承祖以時代變遷潮流所趨應付審查而楊毓琦以本案修正之外又多一研究員規程認爲不妥反對付審查時有人請議長注意人數迨一檢點僅四十餘人乃鳴鈴散會 
[胡庶華報告赴日考察情形]  
　　前江蘇敎育廳長現任聯軍總司令部實業顧問胡庶華前由孫陳二氏會派赴日韓兩國考察敎育事宜現巳於上月二十左右返寗特將考察結果撰成報告書分呈孫陳核閱該報告書甚長計有四千餘言錄之如下「竊庶華於本年四月三日奉委考察日本朝鮮實業敎育等事宜遵即摒擋一切於四月十四日與南京敎育考察團一齊由滬放洋十五日抵長崎十七日抵東京連日參觀東京帝國大學·東京高等工業學校·理化學研究所·中央氣象台·東京市役所上下水道·帝室博物館·百川島造船所·日立製作所·芝浦製作所·東京鋼材株式會社·東京無線電放送局·全國化學工業博覽會二十四日赴仙台參觀東北帝國大學金屬材料研究所二十五日赴箱根二十六日參觀塔之澤水力發電所晚返東京二十七日參觀鐡道省之大井修理機器工廠二十八日參觀日本鋼管株式會社·日本特殊鋼株式會社晚參觀東京電氣學校（爲夜間補習學校之一）二十九日參觀靖國社社及武器陳列所三十日抵京都連日參觀津島製作所之標本陳列室·剝製工場·理化儀器工場·京都市立託兒所·府立第一高等女學校·市立郁文小學·及通琵琶湖之隧道運河五月二日抵大阪連日參觀電氣博覽會·住友電機製作所·住友製鋼所·汽車製造會社·住友伸銅所·大阪砲兵工廠·大阪市立工業研究所·日本雪羅依得株式會社五日抵神戶參觀川崎三菱兩造船所七日抵八幡市連日參觀八幡製鐡所全部九日赴朝鮮十日抵洋城連日參觀總督所·朝鮮故宮·博物館·商品陳列所·京城府知事署敎育課·及濟生院附設官啞學校·向上女子技藝學校十三日抵平壤謁箕子墓并參觀平壤中學校製糖株式會社·及平壤航空第六聯隊十四日抵奉天參觀奉天女子師範及南滿醫學校十六日抵遼陽參觀遼陽神社及第二民立學校十七日赴旅順參觀白玉山表忠塔及旅順工科大學·旅順博物館十八日抵大連參觀南滿鐡道中央試騐所·大連港埠局·北公園·幼稚園·大連圖書館·伏見台尋常小學校·及伏見台公學堂（此校專收華人子弟）十九日由大連渡海二十日抵靑島參觀德國砲台故址二十二日始抵上海此次考察所至均經日人殷勤招待詳細指導所得材料較多擬另行編訂報告茲先撮其大要謹爲鈞座陳之查日本文化大都輸自我國與歐美然其特色在能取人之長而不盲從存己之長而有鑑别至於工業尤善模仿無論何種製造均能獨立雖間有不及歐美之精然日人國家觀念甚强故維護國貨之意志亦甚堅自歐戰及地震以來且由模仿時期進而至於研究時期據最近統計全國工業研究所及試騐所官立者十五處公立者五十六處私立者一百六十二處其中化學工業七十一處機械工業二十七處染織工業二十二處飲食物工業二十四處此外有工業團體八十二處工業雜誌一百十三種如長岡之水銀變金本多之耐久磁鐡島津之過酸化鉛大河内之電解純鐡鮫井之鉛面絶膜渡邊之特殊鋼池田之沙金精鍊固皆爲研究所顯著之成績即以大連中央試騐所而論能將滿洲大豆製出各種油類且可得石油代用品石花製藥高梁桿及楊柳條製紙高梁壳灰製炭酸加厘牛骨製骨粉肥料及膠質玉蜀黍製澱粉及油萬龍山之苦土可製飛機材料及耐火材料撫順煤鑛之頁岩可製油類高梁酒糟可製麵子并製酒更以其糟製乳酸石灰爲治肺結核之奇藥此日人注重研究之大槪情形也日本自大地震以後銳意改良市政一切設施多以耐震防火爲主如建築材料多採用鋼骨鋼筋混凝土窗戶門扉亦用鋼條鋼版爲之鋼皮棹椅製造亦多鐡道車 
 
 

Page 10

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *輛除鐡甲車外即客車变有完全用鋼料製造者鐡橋較石橋爲耐震故鐡橋有發達之勢又地震時各處交通機關皆斷絶惟汽車可行故現在之私人汽車公共汽車重載汽車長途汽車異常發達自來水煤氣電氣及汚水處理爲市政要素亦爲鋼鐡最廣之銷路國立八幡製鐡所執全國鋼鐡業之牛耳歐戰以前虧折甚鉅今則獲利頗豐政府以其盈餘爲擴充之用并每年由國庫照預算支給經費工商省預算創立費爲一億三千萬元至前年止巳用去一億二千一百萬元矣據該廠當局云政府設廠並非謀利蓋欲使國防獨立及全國小工業之發達非有此鉅大之鐡廠不可日本每年産鋼不過百萬噸而該廠前年産鋼量達六十八萬四千餘噸惟該廠原料大都取自我國如大冶鞍山本溪湖之鐡鑛年約九十餘萬噸生鐡九萬餘噸開平撫順本溪湖之石炭年約二十餘萬噸此日本鐡業之大槪情形也日本鐡礦固不甚富而石炭之能製焦煤者亦少全國年産石炭約三千萬噸輸入中國各地者年約一百七十萬噸而由中國及安南輸入者年約二百五十萬噸又石油輸入年約一百三十萬石價值逾三千萬圓故政府除竭力提倡水力發電外并設燃料研究所研究石炭低温乾錙可得固體之無烟燃料及類似石油之液體與含熱量高之氣體又將南庫頁島北海道本洲九州及台灣之石油礦盡力探採并精製爲揮發油燈油輕油重油機械油石蜡土瀝靑之類又從鰛油鰊油等動物油大豆油棉子油菜子油等植物油及撫順頁岩油煉焦油等礦物油中製出石油代用品蓋近來航空機潛水艇以及戰艦商船固適用内燃機關即農業漁業界亦多用石油機此日本工業燃料之大槪情形也電氣事業爲二十世紀工業之新進步日本山多而水之落差亦高故水力發電廠極其發達現在全火力發電居三分之二水力發電居三分之一且有日進無巳之勢據最近調查全國由水力發電之量巳有二百二十萬馬力嗣後每年可繼續增加二十萬馬力京濱電力株式會社能輸送十五萬四千福特之電力於二百英里之遠距離發電機之容量有超過一萬五千基羅瓦特者全國有資本五萬元以上之電機廠六十餘處總生産每年值一億二千萬元輸出海外者值二千萬元入中國者約五百萬元電氣鐡道爲最新事業之一東京市内外固以電氣鐡道爲主要交通機關即京都大阪神戶之間亦用電汽鐡道聯絡之至於利用電熱除製鋼製銅製鋅製鉛而外用作炊事熨衣暖房之裝置亦甚進步他若科妥賴爾之電氣收塵法能使工廠烟筒不生烟元良式之船體動搖防止裝置能使海船不震盪雖在試用期中然將來必有發達之望此日本電氣工業之大槪情形也造船事業歐戰時最爲進步當時所造千噸以上之船約三百零五艘全量約百萬噸民國七八兩年造一千噸以上者約三百二十五艘全量共達一百三十萬噸其材料皆出自本國之鐡廠造船公司以川崎三菱兩廠爲最大潛水艇飛行機均能自製日本鐡道分爲國有地方有私有三種國有道至前年止計長七千五百四十八萬里資本達二十三億二千四百萬元設特别會計法規定鐡道事業費由鐡道收入及公債支出（未完） 
[南京快信]  
　　楊文愷電孫於七日就職並密陳北京政局情形孫亦時有密電致楊詢問一切 
　　津浦路局息三日内天津浦口間交通可完全恢復直接通車 
　　陸軍第二混成團團長梁鴻恩來寗謁孫報告在淮境剿匪並佈置夏防情形孫面加訓勉 
　　日來米價仍漲外間盛傳仍有影射出口情事地方士紳紛請軍民當局通令各縣及各稅所嚴行稽查不許放任以顧民食 
　　南京電報局奉上海電政監督訓令籌擬就電局路線創辦五省長途電話計畫以便采擇施行 
　　全省捲烟特稅總局長黃申錫由滬來寗謁省長禀商整頓稅收辦法請求通令各縣地方官廳一致協助以資維持 
　　財政廳因淸理地方財政曾擬訂調查軍事用欵表式七種通令各縣查明填報以便彙核現尙有二十餘縣未經送到頃又分電嚴催再遲即派員守提 
　　總部令江浦縣知事嚴拿搶刦該縣獅子林兜率寺案内逸盜葉芝榮等提同獲犯馬聲先訊明法辦 
　　河海工科大學三年級生組織工程問題討論會每日下午一時至三時爲討論時間敦請水利專家李宜之擔任指導員一席李氏任陜西水利局長多年辦理渭北水利工程富有經騐即擬以討論渭北水利工程爲第一問題 
地方通信 
[松江]  
　　天馬山獲盜紀天馬山鎭被帮匪連刦一案己在吳江縣局緝獲是案匪盜七人業己證實六日傍晚時由十五分隊盧隊長在黎里附近見有江北船兩艘形跡可疑當即尾隨至鎭督警至江北船搜查見船中有男人六名女人兩口且有中國自造之陽傘甚多並有五尺長之銀練一條及書有豐記兩字之籐斗一只水警正在分投檢點間船中男女形色倉皇巳有一人躍水逃逸當即連船扣留嚴行盤詰謂有某甲爲首曾至山前刦掠故即函告靑浦第二隊長張淵泉請即帶同事主往認當由張隊長知照天馬山巡官金桂祥駐松水警分隊長顧渙章傳同金順昌銀樓主及洋貨槽坊等店主即至黎里檢認惟銀練與豐記籐斗確爲被刦贓物故獲犯蘇係本案正犯無疑又縣署昨據事主張紳面陳以鎭上有某和尙曾保大批犯案江北人此次搶刦難保無通同嫌疑當由張知事密飭法警張季良訪拿廟裡和尙當由張警查悉該僧即中峰寺斗姥閽住持僧明倫當即前往設法捕獲又搜得出鋒之指揮刀一柄業於九日下午解縣訊究惟尙無供認　開通同情弊業己判令收押矣 
　　娱樂事業一斑城内雲間俱樂部現裝無線電話收音機因發音淸晰往聽者絡繹不絶而每星期六有名人或專家演講重要問題故學生往聽者亦屬不少茲該部亦以我松之裝置此項無線電話尙屬創見故特開放一星期俾資普及 
　　又樂恩益德會爲宣傳公共衛生及籌募該會經費於十日晚起開映活動影片一個月又西外大舞台戲園亦巳訂定名角准古　端午節開鑼 
　　組織松報先聲三中畢業生陸書農等以吾松不可無持正不阿之輿臨機關故特約　同志推定陸君爲總理兼事務主任旋由陸君訂定高良佐爲編輯主任唐伯賢爲營業主任馮勤生爲印刷主任積極籌備故該報已定於古歷端節出版矣 
[無錫]  
　　常錫雜糧業力爭加稅無錫雜糧公會總董趙子新　加增貨稅一事於日前召集同業開會據運輸公會代表報稱武進雜糧業因加稅問題暫不提貨致車站貨積甚多己商明商會轉函稅局暫行提貨登記錫地儘可仿行云云趙君以加稅問題發生後各行均不提貨商家所受暗耗甚巨武進旣先有辦法遂分函縣商會曁鐡路貨捐局請即援照武進先例暫行登記俟解决後再行照繳數日間已提用之貨數己不貲詎昨日雜糧公會接武進雜糧公會來函以提貨登記武進同業並未有此提議而鐡路稅捐局曾責令該業依照新訂稅率記賬提貨旋經集議以承認記賬無異承認加稅而寗來各貨並未照加不能强令武錫各縣承認且加稅非一省之事又豈能令一二縣獨辦除巳分函商會稅局嚴重抗議外請即一致力爭云云雜糧公會總董接函後隨將錫地不能不先提貨之理由并提貨以後捐欵歸提貨行家担任由運輸公會曁雜糧公會負責保管至加稅一事仍請協同各地同業及商會共同力爭以維商業 
　　印花解决後之各業本邑印花稅爲實貼認銷兩問題紛擾兩月始於前日（七日）在商會解决照原額增加四成但上年之印花稅由商會派與各業公所由公所再轉派與各商店惟稅欵不必付現可以延宕數月現印花稅支處對於認銷額數領票時須如數繳付故各業公所領袖異常爲難設或否認印稅支處又欲檢查難免無别項情事發生故於昨日邀集商家開會以便公同解决 
　　米業八段大會議紀事本邑米業公所總董趙子新特於昨日召集八段米業董事開會到副董陳伯賢段董蘇養齋等及各行代表許志和等數十人下午三時開會由趙總董主席報告開會宗旨後即將應議各案提出討論茲紀其議决案如下（一）攤認印花稅案議决米業印花每月實解八十元由現有一百三十八家米行分攤計每行七元二角五分各行所用稅票託段董向米業公所購領（二）堆棧應用斛子處置案議决堆棧上下貨物臨時向行中借用斛完隨時送還以免流弊（三）酌加堆棧小工工資案議决拆包倒袋工資以前本爲錢碼四文現爲顧憐工人起見以後改爲洋碼三厘（四）修改業規第十九條取締踏船案議决取締踏船一條外江帮與客貨船相同應不加限制當場修正（五）整頓橫浜口駁貨船案議决由公所詢問船主有無經營之意如願放棄權利再由公所招人承替（六）劃一各麵粉廠撥付駁船水脚案議决請由總副董向各廠主接洽再行解决（七）增加米行司務工資案議决定爲上下力各二厘卸力二厘把倉二釐斛力三釐（八）縫袋司務工資微薄應加二成案議决通過（九）八段掮客訂定規則十二條要求設立事務所並借積餘堂開會應如何辦理案議决准予照辦議畢散會 
　　呈請續徵水利經費本邑水利研究會錢孫卿·工程局楊翰西兩主任自同時復職以後對於水利工程即積極進行若改建西門橋開竣閭江港等工程更已次第實施開工惟工程浩大需費甚鉅所有歷年在忙漕項下觀存之水利經費被歷任前知事借撥軍需用去甚多所餘無幾己不敷用縣知事張作府昨特分呈南京孫聯帥陳省長奎財廳長所有忙漕兩項帶徵水利經費擬自本年上忙起請求准予仍照原案帶徵以利進行不識省當局將若何批令也 
[常州]  
　　市公所董事會議武邑市公所八日召集董事會議到錢琳叔莊淦生劉荀八劉堯性等數人議决事項（一）開浚玉帶河案議决開浚河工經費補助二成由董事會擬具議案交議會通過通知縣商會議决（二）十　年度預算案議决大致照舊編造惟敎育費項下各校膳費每客每月准加大洋四角敎員加薪由各校增加學費以資抵補每生每月加學費一角（三）催辦小菜場案議决小菜塲由諸姓讓渡與吳伯葵承認自應承辦惟房屋年久失修應由承辦人會同市公所派人估修務求堅固（四）千秋坊口市房屋讓　案議决東西墻垜如内無木柱得暫免拆讓排門櫃檯應完全照章讓進議畢旋即散會 
　　西門刧後之防範武邑西門寳興棧被刧後商民咸有戒心該棧棧主華明初當時因不及逃避被匪擊傷頭部事後赴醫院醫治業己全愈目下城西各商號一律提早收市各士紳又以下塘一帶防務更較上塘吃緊故警所准即日遷至懷德橋下馬路口分駐所遷至圈門下塘分佈防於市場之東西兩端上塘佈防於馬路北端俾四處可以截擊匪踪云 
[江陰]  
　　縣議會將開臨時會本邑縣議會議長郭丕綢因十四年度預算行將終了十五年度預算縣署尙未編造而上年度决算亦未送會爰定十日開臨時會昨特函知各議員屆期出席并公函吳知事催送决算預算以便開議 
　　騐放南通米糧四月十五日南通大義公米行曾有大批白粳一千八百石由靑浦運錫緣護照稅單不符致被錫縣扣留嗣經大義公等行一再設法始奉省令放行昨日（七日）該　米船共計七艘駛抵江陰呈請縣署騐照放行 
[鎭江]  
　　市議長請議員談話丹徒城廂市議員何永謙韓致明胡子明等十六人因市議會展開臨時會五日現屆端節各有事故特聯名請假請於節後再行開會于顔兩議長請各請假議員於昨日下午四時至于議長宅内談話面商能否開會如能開會並擬於閉會之日選舉董事會如實因節事無暇即將請假公函據轉監督呈告閉會節後再行召集當時多數意見以節前縱然議决亦難執行遂准定節後接洽辦理 
　　監獄逃犯被獲私運子彈罪犯丁有貴月前由旅司令部送押縣署監獄待判執行不料於今日（初八）淸晨將脚鐐自行斫去一隻越墻由城隍山逃出隨爲典獄官文斌知覺報告傳知事派探四處兜捕遂於西門外某草房弋獲刻巳嚴重監禁並聞該獄有六要犯均應處死刑刻已由傳知事呈請軍民兩長迅予斬决示衆 
[揚州]  
　　知事履新新任江都縣知事張晋已於昨日（七日）下午一時乘汽車來場張入城後暫以警察所爲行轅今日（八日）上午至縣署接篆各界紳商亦爲循例之道賀並悉署内職員大致己定除二三兩科爲二吳外收發爲楊某警備隊長爲郭某警佐爲彭某承審爲甘某云 
　　呈報結束振務去歲西北鄉災荒經官紳集欵放振目下業已竣事縣署昨（七日）將辦理振務情形分報省署曁蘇省義振會備查 
[南通]  
　　兩縣官紳會勘界址通海兩縣官紳會勘老洪　界址於八日上午七時各乘汽車抵競化區張芝山鎭在該鎭公濟典休憇旋往賽戴南圩小明溝等處視察時巳十時正值江潮盛漲直撲江隄聞該處田畝坍卸入江者甚多湯家沙己完全淪没繼沿江隄至老洪港該港爲兩縣分界處江中漲沙面積甚廣當用羅盤測量勘定以艮坤位方向分綫定界勘畢逕往小海鎭龔董聘儒私宅至下午四時始散是日會勘人員有海門周知事·水和會代表范式輿·欵産處徐雨時·南通盧知事·張紳退庵嗇庵·農會代表薛郢生·水利會費範九于育之·議參兩會王辛伯·敎育會邵驥才·淸丈局余起人等·並定十二日通如官紳更將會勘絲魚港南通與如臯界址 
[六合]  
　　破獲頭骨案去歲前四月十二日中所集儲永貴家被匪盜去伊父頭骨勒價取贖事隔一年未能破獲茲聞南京偵緝隊捕獲匪徒彭萬金鄭大朱永江等三人供認六合儲永貴家死人頭骨係伊等七人所做正兇在來安伏誅昨據偵緝隊來文謂彭等供認頭骨埋在胡世傳家園内捕獲案犯一人一併送案聽候核辦云云總董王熙南得報密派圃士業將頭骨挖出矣 
[阜寗]  
　　白沙鎭梟匪披猖阜寗縣境白沙鎭地處海濱近有鹽梟嘯聚抬轲勒贖奸淫擄掠無所不至附近村莊遭其塗炭刻經駐防處緝私營隊嚴加截堵一面電報緝私崔統領核辦 
[嘉興]  
　　裕嘉絲廠失火嘉興東門外裕嘉絲廠（即杭州緯成公司分廠）日昨上午八時許烘繭房忽然失火該廠職事令工人將廠中所備洋龍設法灌救詎因皮帶己腐不能施救該廠即用電話邀請南堰鎭義龍到場施救火始熄滅是役計焚去房屋三間損失在萬金以上 
　　開壩後之紙廠洩水問題嘉興東栅鎭人民已將雙溪橋壩基拆除角里河交通已完全恢復惟嘉興紙廠時瀉濁水頗礙衛生因之東栅人民與紙廠談判以後不得再洩濁水爭執甚爲劇烈雙方談判尙無圓轉辦法解决恐非易易也 
[嘉善]  
　　新知事接任嘉善知事牛蔭麟與武康縣知事劉基緖對調業誌前報茲劉於七日下午由杭來善即庽縣議會今日（八日）上午接任履新聞署中職員除敎育主任外均將更易舊知事牛蔭麟定下午快車晋省 
[平湖]  
　　知事隊長晋省本縣知事張鵬·因控告警察所長之陳幼山奉令解省亟須赴杭報告一切茲聞張知事業於昨日（八日）晋省面見總司令報告辦理是案之經過情形以便審問時有所根據又駐平水警第九隊隊長謝祖康昨奉水警廳長徐則恂函招偕同本邑著名針科嚴子和醫生於今晨（九日）搭輪赴禾轉車晋省爲徐廳長寳眷診治病症 
[寧波]  
　　盧總司令將來甬視察昨據軍界消息浙江盧總司令月内將來甬檢閱軍隊視察防地一面並至鎭海勘視砲台俾資修理 
　　建築工人會議加薪寗波建築業工人木泥石三作近因工資微薄不能維持生活昨日下午三時邀集同業代表及建築業公會長鄔全松在大街道震和祥五金號樓上開會到者三十餘人結果議决除石業已另議照加外木泥兩作擬每工加薪三分合前共大洋三角六分議畢後當由該會呈禀縣署請求備案一面並登報通知各界 
　　鎭海知事赴滬勸募省債鎭海知事劉强夫於昨日乘輪赴滬向滬鎭商勸募省債聞此項省債鎭海一縣預定經勸二萬五千元鎭海各商業己認購六七千元其餘擬向旅滬巨商勸購 
[紹興]  
　　提議籌辦小菜場紹興警局前以城區街道狹窄兩旁擺攤行人殊感不便曾經函請商會及城自治委員開會集議籌辦小菜塲現因大雪橋地處繁盛設置小菜場尤不可緩昨又分函該處紳　胡坤　鮑香谷姚靄生等謂該處眞君廟屋宇傾圯地點適中改設小菜場最爲合宜其原有眞君神位仍供後進里社敬神並無妨碍請爲籌商先行試辦爲全城模範云 
[台州]  
　　新募保安警察隊赴省浙江夏省長曾派招兵委員夏國珍李寅樞蒞台招募保安警察隊茲悉該委員在臨海招得一百二十名又　嶺招得四十名業於昨（五日）赴省補充矣 
　　調警察所長温嶺縣警察所長吳喜賓現奉令與定與定海縣警察所長周卓對調天台縣警察所長孫多戴與開化縣警察所長王緯和對調 
[滁州]  
　　著匪五名斬首皖軍第一旅旅長倪朝榮奉令辦理皖北第二區淸鄉事宜派隊陸續緝獲著匪多名隨時訊錄略供交縣覆審辦理茲有壽縣人王家富盱眙縣人紀二定遠縣人劉有芳宿遷縣人韓立權河南固始縣人謝五等名訊供確鑿直認爲匪不諱高知事以該犯等旣係著匪自應正法以昭炯戒今（七日）晨九時許己將該犯王家富等五名綁赴西門外法塲一律斬首示衆 
[婺源]  
　　婺源北鄉之大刦案婺源北鄉淸華街忽於五月二十九日到有大股土匪一百餘人携有快槍四十六桿在該處大肆刦掠共搶四十餘家損失十餘萬並架去肉票十四人傷死四人（内架去胡姓之子一票年十六歲索價二萬四千元胡付一萬四千元後在中途釋回）該處無警察鄉團可以防禦祗得任所欲爲事後往沱川一帶竄去各村聞警遂集獵戶數百人防禦該匪探知有備於三十一日竄向休寗西北鄉三十二三都大連小連地方獵戶跟踪追捕被匪擊斃三人傷五人駐屯溪皖南鎭守使步兵連沈連長於三十日開訊即星夜率隊由上溪口前往追剿但匪已由小連他竄分向祁門浮梁等處致朱弋獲架去之票有在中余釋回者據稱匪中秩序甚整子彈充足沈連晨在休寗三十二都鐡店地方獲有匪之挑夫李永和一名經沈連　　訊一過據供李永和潜山人五十五歲現居江西鄱陽縣匪　四人兩周姓一張姓一石姓羣稱周爲大老爺石爲排長自九江到彭澤携帶步槍四十六把均北方口昔於陰曆四月十四日由彭澤到鄱陽一宿兩餐十五日由鄱陽到灣塘街十六日到石湖十七日到浮梁東鄉鵝公灘十八日上午到淸華街找民團紳士辦飯無人理及方始刧搶所刦胡姓之子索贖一萬四千元每人發餉四百八十元挑夫三十二人每人二十元在離淸華街三里之亭内分發者二十早小連與獵戶開火後向馮村四門思村一帶走去我是在距祁門城六十五里之東坑頭逃出二十二日在鐡店被獲也 
 
 

Page 11

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *敎育消息特載 
[童子軍營地佈置術（五）曹庸方編著章駿校訂]  
　　第四章營地廚房（附燃火方法） 
　　（三十八）論營地裡的廚房是有許多的要點應注意的廚房在營地裡是佔中心重要的位置其他營地裡的一切計劃都要根據牠的位置來决定牠的他置在理應當靠近取水便利之處並且當然應應在露營的下風烹飪的香味也許是極可愛的但是烟灰吹過營地竟日地流入營帳裡是極不衛生的 
　　（三十九）假使逢到炎熱的天氣在太陽光映射之下烹飪爲担任烹飪的童子軍設想應當在近處有些遮蔭堤反是在冷肅的冬天烹飪的地方也不可暴露而無遮蔽因爲一個童子軍在很熱的火燄之上烹飪身後並無屏風之物嚴冷的西北風從身後吹來吹在他的背上他將發生可怕的寒慄且易於受寒而致於傷風 
　　（四十）廚房的周圍應當堅立本樁用繩攔開一根廢繩幾根長的柳條或别種相同的東西或用草攪在繩裡也可以造成一個　欄雖然此種圍欄的構造是經不住大力的衝折的但是也可以用得這個欄　所圍入的廚房的地方應當有適當的大小童子軍在裡面烹飪便可以有富裕的空地去工作此外更重要的就是當設一個嚴厲的規條童子軍無論何人除輪值工作外均不可隨意入廚房若是有一羣年幼的童子軍混雜在廚房裡圍聚在火旁邊這樣最合烹飪的童子軍感覺到不便往往會使烹飪的萊餶失敗 
　　（四十一）在廚房裡應當佈置特别的一方地此處專收烹飪用的鍋子鐡盤等用具這些用具用後該當隨手安放在這個地方更重要在每次用後應該立刻把用具淸理潔凈揩乾後收藏起 
　　（四十二）有幾種的庶蔭可以用一塊舊的地毯或幾方木板來造成將鏟們遮在用具土面以免陰雨天氣被風雨打濕 
　　（四十三）放燃料的地位也應當規劃出一處專放斫過的小塊木料另一處專放大塊木料這裡在雨天也需要一個遮蔭不然在每晚須將一部分急需的燃料放在儲藏食物的營帳裡供第二天燃燒用 
　　（四十四）另外還須有一個規定的地點專在那裡斫柴用不然木屑將遍滿營地了在這個斫柴的地方要備一塊劈柴用的枕木斧子在不用的時候應富常時斫在枕木上 
　　（四十五）這個劈柴的地位普通最適宜在廚房區域之外以免廚子受到意外之虞無論那個童子軍要是在廚房區域以内劈柴是危險而有害的在陰雨天氣裡和每天的晚間斧子應當安放在遮蔽物之下以免受濕而生銹 
　　（四十六）在營地裡也須自造一個營蓆用掃帚（作法參考第一七二節）用來掃除地下木屑及其他廢物 
　　（四十七）一張桌子在廚房裡有極大的用處能有一雙活架的桌子更好但是祇要依照第一七六節所示方法便可以造成一個單簡而有用的桌子有些童子軍團裡面用一種特造的拖車需用桌子的時候便可以將牠拆開搭成一個完成的桌子 
要聞 
[北京九校對借撥俄欵之宣言]  
　　詳述與敎部爭執之經過國立九校與敎育部部員爭執俄欵情形已迭誌本報四日九校校務討論會特發表宣言申述爭執經過原文如下「逕啟者同人等此次進行借撥俄欵十萬元敎部部員忽從中發生爭執恐外間不明眞相致生誤會茲將前後經過實情陳述於左」（一）前次俄欵十萬元係俄欵委員會允借與九校救急之用有俄欵委員會俄國委員伊法爾致本會函爲證恐變更用途將來難再進行其他欵項是以向敎部提出抗議（二）此次同人向俄欵委員會俄國委員磋商加借餘欵己經允諾惟向外部聲稱須將支配單送閱同人爲維護國權及希望此欵早日借出起見因恐敎部部員與加拉罕相持致此欵不能領出故請國務院外交部財政部代爲交涉領放（三）此次加拉罕要求閱支配單即係前次敎部支配欵項不按預定用途所致敎部應負其責任而敎部部員反謂聞有九校代表向加拉罕請求直接支配之事殊堪詫異同人方面及敎職員代表方面向未與加拉罕晤面更無要求加氏直接支配之事（四）九校直接向財部領欵早有此便况此欵係屬借欵性質俄欵委員會願借與九校九校願向俄欵委員會借欵不過事涉對外須請政府（外交部）居中過付本無須定經過敎部之理由（例如甲向乙借欵其請丙請丁爲居中過付人固甲之自由也）（五）前欵十萬元係九校向俄欵委員會暫借有九校致俄國委員俄國委員致九校函爲證若謂係敎部所借則俄國委員對於敎部部員前次之舉動應無異辭何以又有加拉罕不滿而要求直接分配之說設敎部有力代九校借欵九校方感謝不暇焉有爭執之理（六）同人深不願因此區區發生爭執惟以九校行將關閉奔走半年始經借得之欵因他方面欲行分潤致願借欵與九校者發生欵慮此欵或將無着不能不向國務院外交部商請帮忙詎他方面又從中破壞而此破壞之方面即爲應負維持九校責任之敎育部同人等實深痛心（七）同人等對於部員淸苦非不極表同情前次部員明議分潤十萬元時有某司長提議謂只能與九校協商按照某次交通附捐之例暫借若干如此則九校未始不樂爲援助加拉罕亦不致有所藉口使此次借欵不能早日領到祗以部中無總次長負責部員自由行動釀成此次無謂風潮殊堪痛惜以上所舉各端皆同人等商借俄欵經過之實在情形不憚縷述以陳幸垂察焉北京專瘦以上學校校務討論會啟十五年六月四日 
[農學總會將開年會]  
　　農學總會之本年年會定於九月在廣州舉行内容事項如下（一）各地代表報告各地農業狀况（二）討論今後農業之發展方針（三）改選總會幹會（四）規定明年年會之舉行地點云 
[蘇敎廳審核省校預算]  
　　江蘇敎育廳於八日開審核預算委員會就省立各校所開預算册詳細整理并摘錄應行討論之點擬提交省敎育行政經費等聯席會議公决云（達） 
[義敎會東大合組鄉村講習會]  
　　江蘇義務敎育期成會會長袁觀瀾爲與東南大學敎育科農科合組鄉村敎育講習會致陳省長函云本期暑期爲改進鄉村敎育計經縣立師範聯合會之請求特與東南大學敎育科·農科·組設鄉村敎育講習會以四星期爲度使各縣敎育人員來會聽講每人聽講費十元擬設免費額若干名（即每名十元之聽講費）贈與成績優等者以資鼓勵日前面陳大槪曾葆慨允酌予贈給至爲感佩茲特函陳簡章一份敬祈察閱並懇惠覆無任企幸專此奉達敬頌藎綏袁希濤敬啟六月八日附章程課程表演講題表各一份 
　　國立東南大學農科國立東南大學敎育科江蘇義務敎育期成會合組鄉村敎育講習會簡章一·本會利用暑假期間討論鄉村敎育問題以溝通學理與經騐而謀鄉村敎育之推行爲宗旨二·本會與東大暑校合作關於行政事宜由暑校辦公處辦理關於敎務事宜由本會主任主持之三·本會自七月十二日開講八月七日結束四·凡縣立師範學校敎職員及各縣敎育委員均得照下開辦法來會聽講（一）由縣立師範學校咨送（二）地方敎育行政機關咨送（三）省縣敎育會咨送五·本會設講習科自九種並公開講演十二次凡來會聽講者不得無故缺席六·凡來會聽講者須於七月一日前向國立東南大學暑期學校辦公處報名報名時須附寄左列各件（一）保送書向原保送機關接洽準備（二）報名單本校暑校辦公處備有空白報名單函索即寄（三）報名費一元到會時扣作學費報名而不來聽講者不退還七·凡來會聽講者須納學費十元雜費一元膳宿及講義費自理宿舍由本會指定（本會現由江蘇義務敎育期成會設免學費額十二名每名銀十元其給與學額之標準由本會另訂之）八·學員考試及格者由本會給予證書九·學員須遵守東南大學暑期學校普通規則並得亨受暑校學生普通權利 
　　鄉村敎育講習會課程一鄉村敎育問題（附燕子磯小學參觀與討論）趙叔愚十二講一鄉村小學課程傳葆琛十二講一小學實施法俞子夷十二講一單級小學敎學法馬客談十二講一自然科敎材與敎法傳葆琛劉紹救十二講一鄉村小學農業科敎材與敎法章元璋十二講一鄉村社會學（鄉村社會調查法鄉村組織）馮銳十二講一稻麥棉作栽培法孫玉書二十四講一蠶桑槪要常宗會葛敬中十二講 
　　鄉村敎育講習會講演題義務敎育袁觀瀾一講鄉村職業指導黃任之一講小學敎師修養談江問漁一講江蘇鄉村小學寳况章伯寅張正三四講鄉村信用合作社唐啟宇三講鄉村衛生趙士法二講鄉村自治趙叔愚一講 
[江蘇全省童軍會操籌備會紀]  
　　江蘇全省童子軍第五次會操第二次籌備會於六月八日在寗省敎育會分事務所開會薛嘘雲主席一件規畫場地佈置案議决（一）設營務處特别席（中分官長席特别來賓席指導員席）（二）爲各縣及巳直接加入或尙未加入省會之團體均各預備旗杆一根（三）中央立放杆一根以便升國旗之用一件應否用入場券問題議决入場券每券售銅元八枚另印優待券分送各校及各機關一件與會童子軍食水問題議决備缸僱役運儲臨時用券發給按各團人數多寡分配一件伙食問題議决午餐用點券二種每日每職員用兩張均於事前發淸一件加推陳毅誠君爲營地警務副主任案議决通過一件招待與會童子軍案議决定十一日上午十一時至下午十時半請東大附中童子軍在下關車站招待一中童子軍在中正街車站及門帘橋汽車站招待晚八時散會 
[浙省敎育機關聯會呈報改選職員]  
　　浙江省立敎育機關主任聯合會日昨（九日）呈敎育廳文云呈爲呈報改推職員請鑒核備案事竊本會職員照章以半年爲一任期第三屆職員自上年十月終推出後扣至本年四朋終任滿經本會於四月初查照上兩屆通信推舉成案製就連記之推選票分函各主任去後截至四月二十九日止共收推舉票十六張即於三十日開票正幹事以凌士鈞得十四票爲最多數文牘以章箴得十三票爲最多數會計兼庶務以朱顯邦得八票爲最多數均各連任惟副幹事朱顯邦·沈溯明·鄭宗海各得四票因復製就决選票分函各主任請於朱顯邦沈溯明鄭宗海三人内通信决選截至五月三十日止共收决選票十四張即於三十一日開票鄭宗海得八票爲最多數當選副幹事除分函外理合備文呈報仰祈鈞長鑒核准予備案實爲公便 
[浙省師範附小聯合會彙送議决案]  
　　浙江敎育廳昨據省立師範附小學校聯合會呈爲彙送議决案請求備案並予轉行事竊本會於四月二十一日假杭城省敎育會舉行第五屆常會計到會者有省立一中小·二中小·三中小·四中小·五中小·七中小·九中小·十中小·十一中小·女中小·處屬女中小·寗波育德·慈谿普迪·紹興第二小·紹興女師小·鄞· 
縣第三小·杭縣第五小·吳興女師小等十八校代表四十六人當塲通過議案二十件其中認爲有關學校敎育行政者四件理合抄具議决案全文備爲呈送仰祈鑒核准予備案並分别轉令各校敎育機關參配施行實爲公便附議决案（一）請敎育廳特設小學視察指導專員案（二）各小學校應注重敎師服務時期的修進案（三）小學校應充分利用各種紀念節日以增進敎育之效能案（四）請行政官廳實行普通文告改用語體文以便民衆知曉案 
本埠 
[中國社會科學社成立紀聞]  
　　本埠各大學担任社會科學之敎授張君　等鑒於中國社會科學尙在萌芽時代亟應集合同志共圖社會科學之發展並建設合乎中國國情之學說以爲改造今後社會之方案爰於日前推舉金井羊葉元龍等爲籌備委員着手組織中國社會科學社頗得一般社會科學家之同意於前晚七時在大同大學開正式成立會到者有李權時金井羊謝冠生朱亦松劉英士岑有常潘序倫沈履唐慶增何德奎張仲友陸鼎揆劉南陔數十人當推潘序倫爲臨時主席劉南陔爲臨時書記將社章草案逐條討論直至午夜方散職員未及選出將於下星期日繼續開會聞該會以社會科學命名與自然科學相對待凡於政治經濟法學歷史等科研究有素者皆有入會資格現已加入之會員皆爲歐美劉學歸國而於國内學術界負有聲望者將來必可與研究自然科學者所組織之中國科學社並駕齊驅（遠東社） 
[職敎社籌組平民職敎委員會]  
　　中華職業敎育社爲聯合各地平民敎育會組織平民職業敎育委員會並擬組織大綱九條致函各平敎會即錄函詞及大綱如下敬啟者敝社本年年會提出平民職業敎育問題承貴會代表列席討論至爲感荷當時曾議决由本社聯絡各地平民敎育促進會組織平民職業敎育委員會以利進行茲特奉上組織大綱一份即希貴會推定代表二人加入組織以便定期集商一切進行事宜爲荷平民職業敎育委員會大綱（一）本委員會由中華職業敎育社聯絡各地平民敎育促進會組織之（二）本會笤賆由合組織關各推代表若干人担任之（三）本會委員均爲名譽職（四）本會由委員互選主任委員一人綜理會務每年改選一次於中華職業敎育社年會時行之（五）本會之任務（甲）推行中華職業敎育社平民職業敎育組議案（乙）得受其他機關之委託辦理或計畫平民職業敎育事項（六）本會會議由主任委員定期召集之每年至少開會二次（七）本會經費由參加組織之機關分任募集之（八）本會辦事處暫設中華職業敎育社（九）本會大綱如有未盡事宜得於會議時提出修正之 
[上海童子軍昨開聯席會]  
　　上海童子軍會於昨日（八日）下午六時在西區大吉路公共體育場會所開董事敎練兩部聯席會議到者兩部人員二十六人由副會長姚麟書主席議决案如下一件參加全省童子軍會操案議决凡各團敎練願往參觀者由會酌撥旅費二十元一件浦東中學童子軍團加入本會案議决承認加入一件王壯飛提議沈君葆琦此次爲本會攝取影片異常勞苦本會應如何感謝案議决將沈君小影及爲本會攝取影片時之勞積製成字幕一併攝入片中以資紀念此外另由董事部酌定贈予紀念品一事一件選定本會會歌案議决原案保留一件沈同一提議本届分團比賽巳告結朿爲經濟時間起見擬即於游藝會時舉行給奬儀式案議决通過一件通過游藝會節目及時間附報告事一件報告黄任之來函一件報告英領事來函一件報告江蘇省童子軍聯合會來函一件報告江蘇全省童子軍第五次會操籌備處來函一件報告俞區敎練來函 
[法大風潮之昨訊]  
　　本埠法政大學風潮迄今己達三星期之久學校於二號提前放假後各學生家長紛紛來函質問茲彙誌消息如下（一）沈儀彬應召赴俄據昨日報載該校校長徐謙刻由莫斯科來電囑其夫人率其子女即日赴俄游學而沈氏亦已摒擋行裝簽領護照準備起程云觀此則該校代理校長問題行將解决（二）留校委員會之會議該校自學校提前放假後即正式組織留校委員會連日進行非常忙碌昨日下午三時特開會議報告接洽經過聞進行結果非常圓滿（大華社） 
體育 
[華東公開運動會明日開幕]  
　　盛傳一時轟動全國之華東公開運動會將於明日起在上海法租界天文台路中華運動場舉行參加比賽者有男女運動員二百餘人田徑賽項目悉如遠東運動會所定共計十有七項秩序節目亦與遠東運動會同此外另有裨文與民立二女學之隊球比賽二校曾充上屆遠東代表球術之精深爲全國冠大會已請王正廷爲會長黄明道爲總裁判其他會場職員亦皆屬體育界知名之士開會時將請江灣婦孺救濟會軍樂隊蒞場奏樂以佐觀衆輿趣藉壯運動員精神各校選手以復旦及東南二大學人數最爲踴躍其成績亦最堪引人注意東大吳德懋曾獲第七届遠東運動大會五項運動錦標以二千四百三十分破遠東最高紀錄許爲國内手屈一指之全材健將本屆成績益有進步矣復旦黄炳坤之短跑跳遠本屆悉開全國新紀錄亦係此次最爲傑出之一人可與吳德懋並駕齊驅此外選手中尙有一後起之秀即東大之涂傳籥是也涂有第二吳德懋之稱成績可知除東大復旦外南洋·曁南·滬江·東吳四校人才亦大可注意茲將每項運動加入人數列下（一）百米三十二人（二）二百米二十六人（三）四百米二十八人（四）八百米二十三人（五）一千五百米二十三人（六）一萬米二十人（七）高欄十七人（八）低欄二十八人（九）跳高十九人（十）撑竿跳高十人（十一）三級跳遠十九人（十二）跳遠二十一人（十三）鐡球十八人（十四）鐡餅十四人（十五）標槍十四人（十六）五項運動十二人（十七）十次運動十二人此次報名者旣多則競爭必烈况加入者都係江浙兩省之健兒華東體育界之精華屆時相聚一地各顯身手自當必有一番盛况昨日各地選手到滬者已有蘇寗一部今日均將絡續全體到滬浙選手亦今午可到各運動員辦理與賽手續今日爲最後一天報名者槪須於本日内向天文臺路全國體育協進合領取號布徽章手續不完備者明日不得入場與賽云 
[第十次廣東全省運動會給奬情形] （毅廬） 
　　團體第一···（男）嶺南大學（女）執信女學 
　　個入第一···（男）嶺南劉偉林（女）執信陳若蘭培正曾傑蘭 
　　廣東第十次全省運動大會自廿五日閉會後尙有球類比賽及游泳比賽尙未舉行延至廿七日各種球類决賽始告完結而游泳比賽復於廿七日下午假靑年會游泳池舉行二十八日以後各項比賽均告完畢該會遂通函各贈送奬品之機關吏員及參加運動各校校長定期三十一日在九曜坊省敎育會開會發給奬品此次奬品除由第十次運動大會按照第一名奬金質奬章及奬狀第二名奬銀質奬章及奬狀第三名奬古銅奬章及奬狀第四名奬奬狀外其餘各機關吏員均由個人名義贈送銀碗·銀瓶·銀盅·銀花揷·銀杯·銀鼎·旗幟及中堂字聯等物計共五六十件伍朝樞贈一口徑尺餘之銀質大碗重量七十餘兩指定奬給連獲二次冠軍之足球隊（即於第十次·第十一次·第十二次·運動大會足球比賽連勝三次之足球隊）其奬品辦法倘同是一人而報名兩隊比賽者如兩隊第一除低隊分數及奬品照計發給外其高隊　祗發奬品不計分類以息爭端三十一日下午二時在敎育會禮堂開會給奬赴會者有伍朝樞·陳公博·伍大光及運動優勝學生四百餘人開會秩序（一）李明德宣佈開會（二）伍入光宣讀總理遺囑（三）伍會長朝樞致訓詞（四）邱紀祥宣佈奬品辦法（五）伍會長親行發給奬品（六）拍照（七）散會查此屆運動大會結果男子團體全場冠軍爲嶺南大學女子團體全場冠軍爲執信女學校男子個人全場第一名劉偉林（南大甲隊學生）女子個人全場第一名陳若蘭（執信丁隊學生）曾傑蘭（培正丙隊學生）以上二人分數相等「女子各種冠軍」田賽執信徑賽廣大替換跑執信球類眞光游泳廣大「男子各種冠軍」均屬南大是日加奬各機關贈品支配如下計男子團體本場冠軍加奬省政府大銀鼎一座一新優勝旂一面女子團體冠軍加奬省敎育廳許廳長銀鼎一座商務印書館優勝旂一面男子個人全體冠軍加奬第五軍長李福林銀鼎一座女子個人全體冠軍加奬敎育行政委員會大銀樽一座陳宗虞最優勝綢旂一面又女子全塲冠軍因女子二人分數相同故并列二名加奬農工廳陳廳長大銀杯一隻陳宗虞最優勝綢旂一面男子田賽冠軍加奬傳監督銀鼎一座女子田賽冠軍加奬華商公司銀鼎一座男子球類冠軍加奬檢察廳潘廳長大銀樽一座女子球類冠軍加奬總檢察廳盧廳長大銀樽一座男子徑賽冠軍加奬胡外交部長大銀樽一座女子徑賽冠軍加奬高檢廳湛廳長大銀樽一座男子游泳冠軍加奬大新公司大銀樽一座女子游泳冠軍加奬旡施公司大銀樽一座男子替換走及十項五項冠軍加奬連秘書長銀鼎一座女子替換走冠軍加奬實業廳李廳長銀鼎一座男子足球第一加奬伍市委員長純銀大碗一隻但聲明連續三次優勝始得奬并陳宗虞最優勝旂一面男子排球第一加奬南海縣長銀鼎一座綢旂一面女子高網排球第一加奬中央靑年部長大銀樽一座女子低網排球第一加奬地檢廳長銀花揷一座中央婦女部何部長銀雙耳盅一隻綢旂一面男子藍球第一加奬自來水公司銀鼎一座男子壘球第一加奬中華書局優勝旂一面地審廳盧廳長銀樽一座男子雙人絨球第一加奬中央婦女部何部長雙耳銀盅隻女子單人絨球第一加奬廣大褚校長雙耳銀盅一隻十項運動第一加奬黃埔中央政治軍事學校蔣校長雙耳銀盅一隻五項運動加奬蔣校長雙耳銀盅一隻五咪走第一加奬市敎育局伍局長大銀碗一隻第二加奬華商烟草公司銀雙耳盅一隻第三加奬陳廷炯銀花揷一座是日給奬結果各優勝者甚爲滿足云 
[上海棒球聯合會昨日比賽紀]  
　　上海棒球聯合會滬江大學與約翰大學二隊本定於昨日下午四時在約翰球場比賽嗣届時滬江未見列場照章作棄權論結果１ 
以九與零之比勝利歸諸約翰又是日同時美國公學棒球隊至同文書院球場與該校作錦標比賽公請勃勞克氏爲裁判員同文隊技術較高實力又厚故以十八與三之比勝美校茲將各隊成績列表於后 
隊名　已賽　得勝　失敗　百分數 
同文　五次　五次　○次　一·○○○分 
中華　四次　三次　一次　　·八○○分 
滬江　三次　二次　一次　　·六六六分 
約翰　六次　三次　三次　　·五○○分 
美校　五次　二次　三次　　·四○○分 
靑年　四次　一次　三次　　·二五○分 
西校　五次　○次　五次　　·○○○分 
[浙江參加華東選手由杭出發]  
　　浙江參加華東運動會選手巳於九日下午二時由城站購團體券乘第七次快車出發赴滬計「體師」董國先洪鵬郭性安工專張權俞成效袁鳳祥宋德潤秀州許聖慨一中黄立身陳定南蕙蘭方定夫體專蔡繼根等十二員即由公衆運動場長張佐時率領並有代表李延年陳伯淸傅政霖毛子思舒鴻宋君復等六人同往襄助一切共十九人下午一時在城站休息室齊集由李延年等先時在站照料歡送者有王彭壽及各校敎員學生多人當車將開行時各選手及代表等均與歡送者一一爲禮待汽笛一聲車輪輾動已離站而去矣 
 
 

Page 12

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *   
 
 

Page 13

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *本埠新聞 
[公廨案交涉昨訊]  
　　國聞通信社云關於會審公廨交涉報紙上迭有紀載昨據可靠消息最初此項交涉參預者實僅英美兩國後因英領事巴爾敦請求加入日總領事因即成爲三國中國方會則出席會議者爲淞滬總辦丁文江·及交涉員許沅·二人其餘丁許兩君所邀之陳霆銳·趙晋卿·諸人則爲參議性質於中國方面提案頗多貢獻民事案件收回本無問題而刑事部分則牽制尙多據聞中國方面目下之具體意見以爲（一）檢察處之權限過大（二）傳票拘票由領事簽知爲有損中國主權但外人方面對此尙在堅持聞法團代表巳督促丁許非全部解决不願表示讓步即丁文江意旨亦極堅决以多數人之意爲依歸云 
　　又訊收回滬會審公廨案昨又由商埠局總辦丁文江氏與許特派交涉員邀請駐滬英美日三國總領事於午後三時續在交涉公署外交大樓會議微聞我方主張之點仍以華人刑事案件毋需外人陪審以及撤銷檢察處等爲最關重要相持頗久是日丁總辦許交涉員檢齊條約與章程爲之參考會議結果仍守秘密尙須繼續開議 
[納稅會編造名册竣事] 定下星期公開審查 
　　公共租界納稅華人會本屆辦理改選非常愼重計發出調查納稅資格表一萬萬六百餘張收到各團體彙報調查表計二千四百九十七張現巳分類編造納稅人名册昨日業已竣事定下星期起由選舉委員會公開討論審查倘有不合格者尙須剔除屆時再邀集各有關係團體推捎派代表來會覆查以昭公允 
[商總會昨晚開特别會議]  
　　各路商界總聯合會於昨晚九時開議董特别會議討論華人納稅會本屆選舉理事問題到鄔志豪·沈莘田·虞仲咸·鄔培因·朱保羅·成爕春·余仰聖·丁朝奎·張賢芳·等二十餘人副議長嚴諤聲主席報告來函（一）上海學生總聯合會請一致反對北京顔内閣大借欵秘密解决五卅案函（二）虞仲咸函辭帮辦納稅會復查選舉人資格代表議决公推朱保羅代表（三）胡鳳翔因事赴杭聲明不能出席理由（四）五馬路商聯會爲華洋襪廠房租交涉函次討論納稅會本屆選舉問題先由主席報告略謂華人納稅會爲代表納稅華人之機關此次改選理事爲華董問題尤爲重要年來納稅會因多數市民放棄責權對於選舉不甚注意致眞正熱心之人都相顧裹足不願與聞而外方遂時有不滿之表示止上華董問題尙懸而未决該會自應有切實整頓之必要敝意理事之人選問題實爲至要（一）須在社會上負有相當之聲望與（二）對於社會事業確能熱心任事者庶對内對外足以取信而於事務上不致延誤茲屆選舉之期爲日無多本會各分會應如何進行急待討論云云次由成爕春等主張先行擬提當選若干人付衆討論通過後由各路作公開之運動虞仲咸等反對斯議謂恐易起外方之誤會而有所藉口不如由各路自行擬提當選者若干先作一度之討論與接洽然後提交本總聯合會由本會公佈經衆議决准由各分會自行討論後提交總會再由總會公佈俾選舉時得以一致至十一時散會 
[函請協商恢復各路交通]  
　　總商會接全國商會聯合會直隷省事務所來函謂本會以各路交通受軍事影響久未恢復原狀致令商運斷絶營業停頓其貽害商業殊匪淺鮮特通電各軍事長官請其迅速恢復各路以紓商艱茲特抄錄原電即希貴會查照并請協力籲懇云云茲悉方會長以事關商業交通自應一致主張巳據情分電各省軍事長官迅予辦理矣茲將總商會佳電錄次保定吳玉帥·天津張雨帥·濟南張效帥·天津褚藴帥·開封寇弼帥·南京孫馨帥·安慶陳雪帥·太原閻百帥·均鑒此次軍興戎馬徧於數省兵燹所經閭里爲墟重以轉輸徵調國内諸大幹路車輛悉被軍隊佔用貨物囤積商旅不行馴至金融萎枯百業俱廢譬之人身血脈久滯生機埀絶我公痼瘝在抱想蒙矜憫當此大局粗定迄可小康應請即予通令各師旅長官及沿鐡路駐軍將前次因軍用扣留車輛悉數騰讓恢復原狀俾積貨得漸次疏通商民亦稍紓轉機拯民水火是其嚆矢除分電外謹此籲懇伏乞埀察上海總商會叩佳 
[欵産處分派各市鄉平糶米數]  
　　上海縣地方欵産經理處總理董秦錫田沈周因滬地人口繁多米價增漲小民粒食維艱將來靑黃不接之交實有不堪設想之勢曾經召集各市鄉董佐會議議决於夏間開辦平糶定購洋秈四萬石分派各市鄉平價出售定價每石價洋十一元四角嗣因米價較前增漲原定米欵不敷支配續於本月二日由市鄉行政聯合會議决數爲二萬五千石每石售價十一元以資周濟茲由欵産處接照各市鄉田數重行支配派定各市鄉應領出糶米數列表分函各市鄉董佐知照屆時照表領糶茲將欵産處分致各市鄉董佐函錄下逕啓者本年五月十四日本處召集各市鄉董佐會議議决定購洋秈四萬石每石售價十一元四角嗣於本月二日市鄉行政聯合會議决改爲二萬五千石每石售價十一元所有敝處前發平糶米數分派表所列派數自應改編茲特重行核算列表印發爲特附函送上即希查照爲荷附各市鄉平糶米數分派表 
市鄉别　田畝額數　應領米數 
上海市　四百五十頃十九畝　一千六百五十八石九斗一升四合 
閘北市　六十六頃六十三畝　二百四十五石五斗二升六合 
洋涇市　三百二十七頃五十一畝　一千二百六石八斗四升八合 
蒲淞市　一千一百八十六頃十一畝　四千三百七十石七斗一升九合 
閔行鄉　五百六十九頃十九畝　二千九十七石四斗一升九合 
馬橋鄉　三百十七頃七十四畝　一千一百七十石八斗四升六合 
　橋鄉　一百四十頃八十二畝　五百二十二石五斗九升五合 
北橋鄉　二百二十九頃七十八畝　八百四十六石七斗二升一合 
引翔鄉　四百六十四頃七十七畝　一千七百十二石六斗四升 
法華鄉　二百十一頃七十畝　七百八十石九升七合 
曹行鄉　三百二十五頃三十八畝　一千一百九十八石九斗九升九合 
塘灣鄉　三百十二頃三十八畝　一千一百五十一石九升五合 
漕河涇　四百零七頃七十三畝　一千五百二石四斗五升二合 
三林鄉　三百二十七頃五十三畝　一千二百六石九斗二升一合 
楊思鄉　二百三十六頃七十九畝　八百七十二石五斗五升二合 
陳行鄉　二百五十三頃三十四畝　九百三十三石五斗三升七合 
塘橋鄉　一百八十五頃九畝　六百八十二石四升一合 
高行鄉　三百九十頃五十九畝　一千四百三十九石二斗九升三合 
陸行鄉　三百八十頃十四畝　一千四百石七斗八升五合 
共計　六千七百八十四頃四十一畝　二萬五千石 
（說明）原定糶米四萬石每石糶價十一元四角茲於六月二日議定減售米價每石十一元米數减爲二萬五千石合將各市鄉應領米數列表如右所有前發之表應則取消 
[滬西各市鄉今日開局出糶]  
　　滬西各市鄉公所以近來米價昻貴貧戶粒食維艱業經各市鄉公所調查貧戶編造淸册發給平糶證遵照十九市鄉行政會議均於今日起一律開糶各貧戶赴局糶米者須親携平糶證騐明蓋戳以昭鄭重 
[旅滬武進同鄉集欵辦食米平價]  
　　武進旅滬同鄉爲舉辦食米平價救濟桑梓由馮嘉錫惲毓昌·劉度來·盧正衡·莊應華·錢以振·等列名募捐其啓事云吾邑不幸災害洊臻先之以頻年軍事繼之以亢旱相乘遂使薪桂米珠艱虞日甚今春滬上雖有僑埠來米接濟而各地存積早空終以杯水車薪米價仍難减小際此靑黃不接且恐來米無多價益騰貴貧苦小民終日皇皇難謀一飽嘉錫等身居鄉里見聞所及惄焉憂之一再集議惟有採辦大宗食米平價出售藉資救濟（下略）茲聞旅滬武進同鄉宋雪琴助洋三百元陶希泉助洋五百元餘亦各有捐助 
[粤商四團體請滬商參加慶祝]  
　　全國商聯會廣東省事務所·廣州總商會·廣州市商會·及市商民協會各團體昨日聯名致電上海總商會請派員赴粤參加慶祝大會略謂廣東各界爲農工商學大聯合成功及一致擁護國民政府特定於六月十四日舉行大規模之慶祝務請推派代表來粤參加盛典爲盼 
[赴日參觀團將有一批先回國]  
　　總商會昨日分函樂振葆等各會董家屬報告赴日參觀者舊曆初二先有一批回國略謂逕啓者頃接參觀團自神戶來電云上海總商會鑒樂·張·鄭·姚·陶·董·孫·唐·柯·陸·唐·傅·康·謝·乘上海丸來初二午刻到申轉各家屬等因相應錄電奉達即希查照爲荷此請台安上海總商會啓六月九日 
[中日經濟提携之實現]  
　　中日商人組織商務協議會 
　　東方社九日東京電云中國實業視察團與日本有力實業家關於中日兩國之經濟的提携巳組織商務協議會八日在澀澤子爵邸中開會巳内定組織中日聯合之經濟團體即以此爲其中心機關中國方面依然以撤廢不平等條約等政治問題爲中心發表議論而日本方面則依據澀澤子爵之提議而發議論該子爵之提議謂政治問題乃爲任諸一時之政府之事實問題故吾人務須舉提携之實云討論之結果遂意見一致贊成組織中日聯合之經濟團體 
[東亞勸業博覽會之發起] 前年在福岡舉行 
　　日本福岡市由福岡縣補助經費决於明年三月二十五日至五月二十三日之六十日間舉行東亞勸業博覽會希望中國及其他各國出品該博覽會副會長福岡市職職員石橋愛太郎及市理事董事會員木梨久太郎·長野吉茄平·深澤直吉·大神熊太郎·等擬不日來滬勸請中國方面加入出品 
[吳淞江水利會催繳續浚經費]  
　　吳淞江水利協會因催繳前認浚淞欵項俾便續浚吳淞江上游特分函震巽木商倊所·錢業公會·紗廠聯合會·内河小輪同業公會·米商公會等各團體云逕啓者吳淞江新閘橋以東一段工程業巳告竣新閘橋以西周太僕裏虞姬墩一帶亦因淤塞有礙交通亟待修竣故巳由技術師從事測量俾例進行所有尊處前認之竣淞經 
費務望從速照繳以資應用而便續竣相應函達即希查照是荷此致吳淞江水利協會啓 
[曹家渡廠商呈請建橋]  
　　曹家渡乾成廠呈淞滬商埠督辦公署文云呈爲渡舟危險請求建築橋梁以利交通而顧民命事竊以開發國民經濟全賴交通利便治下滬西曹家渡密邇租界吳淞江兩岸市廛櫛比人烟稠密工商居民往來渡江擁擠不堪時多失足溺斃屢次呼籲於當地市政機關籌建橋梁普渡衆生頗荷嘉納上年滬北工巡捐局李前局長俛順輿情在本鎭曹家渡吳淞江兩岸立椿測勘甫具雛形忽遇軍興該局即歸市辦建橋計劃於是中輟今春恢復官辦旋又歸併鈞署前閱報章蘇州河添建橋梁巳在着手進行市民聞之歡聲雷動翹企以待惟是本鎭廠棧林立居民日多舟小人衆渡河頗危水濱濘滑失足堪慮爲求衣食之計不顧性命之憂怨聲載塗勢難再緩爲此呈請鈞署俯納羣情哀此窮黎迅賜飭屬或照原定計劃或另籌良策早觀厥成以全民命而慰喁望實爲德便謹呈淞滬商埠局督總辦乾成廠謹呈 
[米業報告新閘義渡經費]  
　　滬北米業河貨聯合會昨分函福新麵粉公司及各米行經售人云逕啟者前因新閘橋修理阻斷交通滬北工巡捐局並未另設官渡致一般破落船戶爭開私渡每人勒索銅元二三枚不等夜間尤甚渡客落水時有所聞查新閘橋一帶爲我米市薈集之區往來渡客及生命安全起見與閘北慈善團會商設立義渡取消私渡當僱定錢巧生許妹妹兩船每船計兩班共八人每人每日工食大洋六角四分兩船共計每日大洋十四元八角四分自夏曆四月初六日起開始濟渡於最初二小時之間每一渡客收銅元一枚共收得銅元計十九千四百文當因旣以慈善名義應分文不取遂行截止完全義渡至夏曆四月二十三日撤銷止共十八日合計人船工食大洋二百六十七元一角二分由本會向福新麵粉公司及米行經售兩方勸募除和豐泰不願捐助及長順源因故未經勸募外合計捐得大洋一百八十五元由本會凑十五元共捐洋集二百元連同前收渡資十九千四百文共交閘北慈善團不足之數即由該團擔任統付交顧伯興手轉交兩船主分給各工人完淸手續前承台端寳號樂助相應將經過情形報告察照並頌公綏「附錄」樂捐細數福新麵粉公司捐洋二十元滬北米業聯合會捐洋十五元泰昌康·鎭大·源順·恒大·恒德豐·慶盛義·瑞昌發·仁泰·合盛·聚興成·永順泰·晋泰恒·同豐泰·萬盛泰·裕昶祥·萬源·義成豐·長豐義·恒隆盛·義大·裕盛·萬餘·萬泰·德豐·萬盛興·祥豐·協昌德·范和笙·祝厚甫·蔣石稚·陳鶴良·過文卿·以上各捐洋五元共一百六十元同興恒捐洋三元錢恒泰捐洋二元合計捐洋二百元正滬北米業聯合會啟 
[滬粤間航運新消息]  
　　滬粤間之華商航業近來甚爲起色本埠航業界關於新發展消息頗多今就所知者分紀如下 
　　粤絲分運消息廣東絲出口甚夥向由香港轉船運赴歐美迨上年冬間起乃改由上海裝赴歐洲矣在本月六日尙有二千一百件粤絲載來上海運法現因新絲上市粤中各絲商近頃新議定一特别辦法將運入北美及歐洲等處之新絲仍由上海轉船外其運入蘇彝士·波賽·及菲洲等處之新絲則决定改由海防轉運 
　　雜糧運粤問題廣東三江帮在上月因各輪公司不允承認賠付缺貨之欵致有停止裝運之舉動初擬儘二十天内將此事解决乃輪公司方面對此要求咸置不顧以致迄將月餘尙未得一結果近因滬上積存運粤雜糧數額日增節近端午雙方損失均巨直至本禮拜一此間各輪公司巳開始與三江帮代表討論此賠欵問題昨聞雙方均允互相讓步並聞本日即可將此久延不决之賠欵事解决俾積貨得於節前裝粤 
　　亨寳增開新輪上海一埠近因大連靑島等處所積滯之雜糧生仁巳紛紛裝運來滬此項貨件中應轉往粤中者計有雜糧十萬件以上花生仁六萬包皆爲缺乏輪舶與賠欵問題之未决而阻存在滬本埠德商亨寳輪船公司特發電至本國請總行速派内海級船來滬準備增闢上海廣東間之新航路昨日該總行電告業經派定四千噸以下二千六百噸以上之船四艘開來第一輪名代維文斯號本月十四號即可到申該公司即定十八日始開行滬粤新航綫輪之頭班船議定以後月行兩班在廣東方面並巳委托捷成洋行經理 
[航業雜訊]  
　　外艦離滬英國砲艦蜜蜂號甫自蕪湖開來上海昨日午後該艦又調赴劉公島巡行全艦海軍二百餘名均乘艦同去又有日本第十六艦隊之驅逐艦簿號籐號兩艘昨晨六時亦奉調往旅順矣 
　　學團赴日漢口武昌商科大學現乘暑假之便决計赴日本考察敎育業由校長派定敎員長淸氏率帶學生四十名准十三號由漢來滬定十七號起程往日 
　　毫洋輸入大來洋行之林肯總統號輪來滬由香港代本埠各銀號運到毫洋一批計五十五萬枚此次毫洋均係龍紋老角係由上海各銀號往滇桂各省收買運滬者昨已起卸入庫 
[閘北各絲廠工潮昨未解决] 絲繭公所昨開會議 
　　閘北天通路一帶允餘·盈餘·德興·九經·恒隆·豫豐·大綸·等七家絲廠忽於六日起大罷工巳略紀前報茲悉昨日仍未上工絲繭業昨召集全埠絲廠會議仍未有結果茲將詳情彙誌如左 
　　昨日各廠開工未成絲廠繭業總公所自接閘北各絲廠報告３ 
有人阻撓上工搗毁廠家情事當即函請第十三團長派兵彈壓由副官王蘭亭率兵二排往肇事地點嚴密保護一面通知各工人於昨晨恢復工作徐議善後至昨晨五時許寳山路允餘絲廠首先鳴汽笛各工人相繼進廠工作詎寳山路轉角忽有男女多人手持傳單分發并阻止各女工入廠工作一時秩序紊亂其他各廠聞風恐肇事端即緊閉廠門各工人遂即散去當時由五區警士將發傳單之六人拘去後即訊放 
　　昨日絲繭公所之會議昨日下午二時上海絲廠繭業總公所召集各罷工曁全埠絲廠會議到三十餘家絲廠代表朱靜庵王耀祖·徐可亭·馬岸靑·等六十餘人首由各罷工廠家代表報告均以此次罷工事前并未聞及各廠家復被女工滋擾搗毁器具損失不貲顯係有人從中鼓煽故肆搗亂離去要求增加工　　少工作問題尙遠經衆討論之下僉以本年繭收不佳營業損色各廠加即開工倘無切實保護寗願全埠停業遂即席推舉代表朱靜庵·黃縉臣·二君赴警廳晋謁嚴廳長而請切實保護以便即日上工二代表去後片刻即返報告前嚴廳長接洽情形（另錄）僉以女工提出要求條件　方對於增資·工作·二項應商量一致後再行公布暫時議定增加三分（計每日工資四角八分）工作時間自上午六時至下午六時止惟尙須報告嚴廳長核奪公布并决定有切實辦法後再行開工 
　　絲廠代表昨謁嚴廳長昨日下午五時絲繭業總公所代表　副董事朱靜庵晋謁嚴廳長請切實加派軍警保護開工嚴廳長謂際茲時局不靖工潮亟應弭平現在米珠薪桂對於加資一點應早解决以免業外人之鼓動一面當飭各區轉諭各工人迅即上工如違拘辦以儆刁頑二代表即興辭返會報告 
　　總工會等之調解上海總工會·上海各界婦女聯合會以閘北發生絲廠工潮亟應早日妥决特於昨日下午四時每會推定代表四人赴山西路絲繭總公所擬列席會議并請調解當經公所董事馬岩靑告以今日會議尙無結果貴會熱誠殊爲可感容將尊函意旨報告會議採擇四代表乃即辭去 
　　警廳之佈告淞滬警察廳昨發出佈告云爲佈告事照得各絲廠女工現因工資問題發生罷工并有向絲廠滋擾情事查該女工等以作工爲生活如有爲難之處不妨推舉代表向官廳請求果使理由正當自能達到目的何致出此下策爲同盟罷工之舉 
 
 

Page 14

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *旣犯國家法律又復自受損失本廳長有維護地方之責除召　各絲廠廠主妥籌辦法并通令各屬嚴加防範查拿首要依法究辦外爲此剴切佈告仰該女工等遵照一面即日上工一面推舉代表來廳聽候本廳長秉公解决倘有奸人從旁煽惑　阻止他人上工定即拘案嚴　决不寛貸切切懍遵特此佈告 
[東亞蔴袋廠罷工調解訊]  
　　勞勃生路日商東亞蔴袋廠工人因廠方待遇不滿全體罷工巳經多日末有結果日昨由該廠調查員阿六向雙方調查廠主方面願於今晨備鞭炮歡迎工人上工工人方面則以廠主如能允許工人代表所提出之士十一條件自能諒解該代表所提出之條件如下（一）補發禮拜五六兩天工資現在罷工期内工資照發（二）履行以前所訂每年增加工資兩次並每次須加十分之一之條約不得由廠主任意減少（三）在廠工作因公疾病死傷者廠主應撫恤之但因公受傷而殘廢者廠主應予以其家屬之終身養老費（四）每部車工作照原定人數不得任意减少原有每部車五人或六人不得減少至四人或三人（五）吃飯時須休息一小時但放工時間仍是五時半（六）男女童工每天工資至少三角但原在三角以上者不得減少（七）休息日須發給工資一天（八）以後每禮拜賞工一天包工賞錢照舊（九）女工生産前後須休息一天工資照給（十）以後不得無故開除工人並不准任意掉換更苦工作（十一）織布間布碼　須每天記明淸楚數目按碼發給工資 
[内外棉九廠工潮解决]  
　　滬西戈登路日商内外棉第九紗廠曾於本月四日下午因開除一童工于小七子一名發生罷工截至昨日廠方對於工人所要求之被開除十二名一律復職條件已經承認故工人認爲滿意即和平解决聞全體工人定於今晨一律到廠上工 
[英美第二廠工潮解决] 工人昨日一律復工 
　　浦東陸家嘴英美烟公司第二廠葉子間工人因向廠方要求原有工作時間未遂相率停工等情曾誌昨報茲悉三區警署王署長深恐風潮擴大妨礙地方治安特於昨晨七時督同巡官劉桐發會同游巡第三隊趙隊長各率長警隊士數十人蒞廠彈壓淞滬警廳嚴廳長據報立派稽查于玉泉·調查員楊錦生·前往查詢罷工情形並向雙方接洽調停辦法當由工人提出條件如下（一）管工西人不得毆華工（二）放工仍以下午六時爲限如廠主提早放工工資照給（三）工人有病請假不得留難（四）葉子間工作忙碌時須調他部份工人協助（五）以後不得無故停歇工人王署長等即將條件馳赴廠方磋商該大班海搿（譯音）對於一三四五各條可以承認惟第二條係奉總公司董事部議决因時屆黃梅節香烟銷路不甚暢旺故而縮短工作時間一小時此條須報告總公司辦理由調停諸人勸令各工人先行開工允於三日内由三區警署答復工人等認爲滿意遂各照常開工 
[皮件工人發生工潮]  
　　昨據上海皮件工會消息同業工友自乙丑年九月間曾因生計艱窘要求廠主恢復原有工資相持旬日廠主始允恢復工資每寸二分最近有數家廠主表示謂際此營業淸淡如工友要做須酌減工資工人聞訊甚爲詫異遂相繼停工上海皮件工會得悉當即召集會議討論調息爭端以免工潮擴大（公平社） 
[錦利襪廠工潮解决]  
　　陸家浜錦利襪廠因罰女工故各女工於前日起停止工作昨日廠主召集各女工至廠商議中女工謂須將已罰工資給還方可上工以後不得再罰廠主均允許始得解决 
[茶業工人昨開代表會議]  
　　本埠茶業工人因改組茶業公所改訂同業行規問題於昨日午後三時假牯嶺路安徽同鄉會開代表會議到吳伯超·王培林·兪欽太·程灶海·等二十餘人議决攺組後管理公所之董事暫定十五名選舉董事仍儘先以董事事莊梓亨等應選以資熟手並就任事多年之作頭如鄭三才·金德基·等多人中推定十餘人各有被選資格俟開會選定後帮同辦理事務另由工人代表組織評議會工人自身不干涉公所事務並討論改訂行規之大意結果推代表吳伯超·金大經·兩人向舊董報告開會經過推李時蕊大律師起草改組章程並辦理各種文件五時許散會 
[靑年會昨晚演講地方財政]  
　　四川路靑年會於昨晚八時舉行第九次市政演講會鄭　君主席介紹梁維四君淸講地方財政略謂地方財政爲辦理市政之先　問題茲析爲學理與實際兩項言之（甲）關於學理方面者（一）財政之定義財政爲研究理財方法之科學使國家與地方得以增益其收入用以供給公共之需求而此項需求復爲國家與地方所共負供給之義務此一出一入之間固當有法以管理之此其最普通之定義（二）地方財政之原則此說約分兩端一爲國家與地方對於財政責任之分合如衛生·警政·公共救濟·路政·等均應合辦者也其他無密切關係者始可就其事業之性質　分别之二爲地方官吏對於財政應有自由權惟國家應予以法定之限制其理由約分四端（子）地方公辦事業有關國家利益者如上所指之衛生等事（丑）地方納稅人即國家納稅人國家不能任地方徵歛之漫無限制（寅）人民之勢將破産者國家當予以財政之扶助（卯）保護地方納稅人免受地方官吏不　之支配如此可得兩　限制一爲法定之限制屬於行政名爲行政監護二爲授給法庭之限制屬於司法名爲法律之制裁（三）地方之財政制度約分三種（子）美國制無法則之獨立如市民無充分之市政知識其財政管理之方法最不易效行（丑）英國制地方有財政獨立權無行政監護之窒碍惟司法機關有監督財政之支配權（寅）大陸制乃官僚式之制度地方雖有寬廣之權限惟當受行政嚴密之監護（乙）關於實際方面者地方財政大率可分預算支出收人賦稅及公債五項茲分别言之（子）預算爲一種預定之數目其實支之數仍以决算爲准蓋前項有未來之性質後者有己往之意義但無論興辦何事總須先定預算則事能依序進行始無財政支絀之虞國家固當如此地方又何常不然顧預算之制度無定各國之採行不同如行分權制之地方關於預算起草之權屬諸市長由其提交參事會表决之如行委員制之地方由各科委員各繕預算呈交市長由其編成總預算交委員會議决之此制曾行於廣州但有特别不同之點預算通過須交審計局審查倘臨時經費有超過所入之數目該局有裁减之權此預算之制度不同之點也然地方預算又分經常臨時追加三種第一種包含地方常年所當用之經費第二種包含臨時用途第三種包含上期未用或未支之費追加於原有預算之謂也（丑）地方之支出亦分經常及臨時兩項經常費凡經參事會或委員會議决市政進行必須之經費屬之倘有不敷則臨時經費不能付議决且有取消之以補充經常費用臨時費須指定爲一種合法之支出於經　費議决後始克議之上兩項經費不得將臨時收入相抵（寅）地方之收入官吏僅有　狹之權限且有種種　限制略舉其要者言之（一）地方收入規定公開　　有財政本非公開惟限定其用途可已此制度屬於例外　國家之財政管理不同原其所以指定公開者乃一種保護地方納稅人之目的免地方機關或參事會之浪費（二）禁止城市自由經營可以生利之公用事業　與地方公共利益有關也（三）有若干之收入爲地方所當有者如國家稅中之地方附加稅士地稅房屋稅及營業稅是也（四）有若干收入未經法律規定地方不得提用者（五）地方欲自由徵收市稅先得國家法律之准許如市關稅是也以上所云乃地方收入之限制而其所收入之門類又不可不知（甲）市公産如森林之出産及市有房屋之租金（乙）經營市公用事業如自來水煤汽電汽電車公共汽車等（丙）市捐此爲城市大宗之收入尤以大城市爲最如菜場之攤位捐修築鄉村道路捐馬路捐馬路兩旁之步道捐及地畝增價捐是也（丁）賦稅之收人此中民之義務亦爲地方最大之利源其名目計有三種（子）附加稅於國家稅中附加若干（丑）先得稅由國家於其收入稅項中確定給地方以若干成（寅）與國家稅不同之稅項别稱之爲獨立稅附加稅宜行之於小市區於未建築或己建築之地稅動産及開業等稅附帶徵收之先得稅係車輛稅礦山應納之年金及各種開業金獨立稅宜行於大城市查最善獨立稅厥唯地稅房産稅不動産之市價稅及地價之增漲稅又不動産之易主稅等此外又有工商業稅如照會捐等是奢侈稅在我國如花筵捐·車·馬·彈子房·俱樂部·游戲場·等稅均可施行（卯）國家津貼之收入此法之歷史甚新十九世紀始行之於歐洲其理由堪稱正當　地方之收入旣操之於國家則其扶助地方固屬公允津貼之最通行者以初等敎育經費·公共救濟事業·施醫·養老·等等（辰）市公債市政開辦需錢孔殷區區收入在小城市或可支持在大城市因公用之浩繁必且不給然則市公債爲勢所必有之事矣查市公債在歐洲始於十九世紀之中葉我國至此猶寂然無聞雖略具規模之廣州市惟變賣公産充其用途考市公債與國家公債不同市公債係募之以經營市公用事業如自來水煤氣醫院學校路政電汽電車劇院其借期普通以三十年爲限例當償還如逾三十年者須得中央官吏之同意其招募之法有向公衆勸募者有歸金融機關獨借者凡募公債須得省長之准許即所募之數目亦由其核准之此市公債之大意也又地方會計在昔我國會計與出納多混而爲一非但簡陋不良抑且弊竇叢生欲免積弊莫善於將會計與出納分立司會計者務以有學識及經騐之人充之司出納者嚴定其應負之責任使各有專司相制互作庶不至市財政有淆混不淸之弊漏其尤善者則出納又分爲兩科出者專任支出納者專管收入如是則賬目益加明瞭不差黍粟改革之責是有望於市政官廳云云次由主席報告此次市政演講本爲最後一次但其中警察行政一條因改講戶口調查故尙未講過擬於下週水曜日再請桂崇基君來此補講歡迎諸君共臨諦聽九時許散會 
[上海婦女會聯合會進行消息]  
　　今日開章程起草委員會 
　　上海中外各國婦女會現著手組織婦女會聯合會曾舉出章程起草委員從事進行茲悉章程起草員等定於今日午後二時在四川路六十六號四層樓美國婦女會内開會討論修改草案其草案久經擬就分會章及細則兩種會章分七條以增進國際友誼與贊助公衆事業爲宗旨細則規定會長一人副會長二人記錄書記一人通信書記一人會計一人並得於必要時由會長委任其他職員云云聞今日討論之結果尚須通過於大會云 
[關於租界公園之費總董復函]  
 
曾去函詢問所謂准許華人入公園游覽是否指工部局所管者一律開放抑僅開放一部份請爲答復云云茲悉該會巳接該局總董費信惇復函大致謂凡屬工部局管轄之公園皆願以可能之權利許華人入内故指定委員會以便詳加研究但刻下該委員會未有報告到局尙難發布章程耳 
[端節將屆之防範訊]  
　　公共租界總巡捕房以時屆端節各商號各機關所有往來賬項均須結束深恐盜匪乘間搶刦特於昨日起宣告臨時戒嚴凡在界内繁盛之處一律雙崗防範而華租交界之處特派西捕每二人爲一組輪流巡視對於行旅之行蹤可疑者槪予檢查 
　　法總巡費沃禮副總巡兼西探長石維也等查得本月十四號爲華人端陽佳節本租界各商號均結朿賬欵之期故於昨日通令各捕房轉知通班包探於端陽節日前加班防護以維各商號之安寗閘北四區巡官楊樹林·李謙益以現屆端節正商界歸帳之際昨特諭知各棚巡長轉知各崗警注意匪類宵小乘機竊發爲害行旅又閘北偵緝隊隊員周根瑞昨亦通知各區探員認眞督率各偵探晝夜出巡俾竊盜無從托足以維商業而防意外 
[趙恒惕在滬之行動] 今晚或明日赴寗回湘 
　　前湖南省長趙恒惕自離湘後即逕赴日本月前返滬旅又赴杭至本月四日始由杭回滬下榻於上海縣公署湘人以湘戰久延未决人民痛苦萬分乃一致主張仍迎趙回湘藉以調停戰事屢派代表向趙敦促而趙終未允但至前數日湘中各軍又派梅馨·吳景鴻·王尙仁·蕭堃·廖模·李季鴻·陳仲恂·傅君劍·楊劍雄·熊㶧·趙冕·周子賢·趙心筠·李次仙等·先後由湘來滬專事迎趙竭力敦促再四勸駕聞趙以事關桑梓已允回湘該代表等除急電葉司令預爲布置一切外并於七日下午召集旅滬湘中要人與趙開一會議到會者除該代表及趙恒惕外尙有覃振·周道腴·秦啓元·歐陽森·李鳳亭·聶雲臺·宋鶴庚·楊丙·謝國光·吳劍學·袁華選·曾國鈞·曾熙·向燊·孫鑄漢·鄧尉·危曰孝·周聲仁·趙孟炎等共有四十餘人多數係趙之屬員討論趙氏回湘後之收拾湘局辦法至晚間始散會聞結果頗爲圓滿故趙巳决定今晚（十日晚快車）或明日（十一日）赴寗謁孫接洽一切大致勾留三兩日即行離寗回湘惟聞趙曾語人稱本人此行决不願受任何名義祗以私人資格從中調解而巳云云 
　　趙恒惕近有電致湘省軍官云急常德賀師長·鄭旅長·楊旅長·曁各團長·津市唐代師長·王參謀長·謝旅長曁各團長均鑒桂兄馬電規兄世電及迭電均悉此次湘議驟起事前旣失知人之明臨事復乏調護之策撫躬自問内疚良深且在職數年略無建樹即欲經行己志而又迫於事勢扞格難通揆之三年有成之義已乖試可乃已之方今縱諸兄不以愚爲不肖舉使復職然經此喪亂之後凋敝益深馮婦下車寗勝於昔縱謂一己犧牲義無可委其如三千萬父老兄弟之付託何此愚所以深自悔悟瞻顧徘徊不敢輕於再試者也諸兄奠安鄉國戡定禍難與競兄同心戮力勉赴事機此後諸事協商衆志成城民意所歸安於磐石愚雖以退休之身但有可爲兄等盡力之處當不辭勞瘁勉力以從若必以復職相期則風絮雲萍海天寥廓則晤對之期恐將日遠　輒因來意復布悃忱諸惟鑒察不備趙恒惕微印 
[時人往來誌]  
　　傳調滬海道尹傳寫忱日前因事赴杭勾留約一星期昨日午後由杭搭車返滬六時抵北站當與盛科長劉秘書等同乘汽車返署 
　　嚴胡陽淞滬警察廳長嚴春陽七日晚乘車赴寗晋謁孫總司令此權要務事畢業於昨晨搭夜快車返滬 
　　章太炎日來南陽橋裕福里章炳　寓迭接吳佩孚·张作霖·來電促其北上共兩軍國大計同意異常推重聞章氏因情有難却擬於日内北上對於政治建設及討赤軍事將有所建議 
　　陸榮廷陸幹卿氏日前由蘇來滬於昨日淸晨乘特别快車返蘇聞於端午前仍須來滬一游 
[電報局長高覲宸昨日蒞新]  
　　聯軍總司令孫傳芳現委高覲宸爲上海電報局兼上海無線電局局長高局長奉令後已於昨日到局接事當即分詣各機關拜會 
[守提忙漕稅欵委員抵滬]  
　　江蘇財政廳現因淸理　　　欠派委修補縣知事張葆杏來滬守提忙漕稅欵張委員已於昨日到滬拜會危知事晤商解欵辦法張委員庽振華旅館一俟上海稅欵解到須赴他縣守提 
[淞滬當局防盜計畫之進行]  
　　上海縣知事危道豐奉孫陳兩長命令將所擬防盜計畫轉送各領事藉以共同辦理茲悉英美法日等領事對於該項計畫甚予贊同現巳先後函知許交涉員轉達危知事表示願意合作危氏日來將與警察廳寳山縣協商進行步驟昨據縣公署消息日内將邀集各機關及租界當局開一正式討論會討論一切進行辦法俟該討論會成功後即着手組織一總機關依原定計畫積極進行 
[匪綁陳灼堂未成拘獲二名]  
　　廣東人陳灼堂於昨晨一時許乘坐黃包車行經閘北天通庵路寳通路口突有匪徒四人乘坐第三四零零號汽車手持鐡棍由後面追來跳下汽車向陳迎頭痛擊陳被毆痛極呼救該盜匪即將陳綁上汽車正欲開駛經該處保衛團第四支團崗丁聞聲鳴警趕到該匪盜即分散圖逸經該處團丁申慶和王山品等先後捕獲施金銘陸松亭兩名經該處第五區警察署崗警一面將受傷人送往濟生醫院醫治并將汽車一輛盜犯施金銘陸松亭兩名解署備文解往警廳核辦 
[郭宣倩被綁脫險之經過]  
　　正大銀行董事郭宣倩被匪架去幸即逃回報請五區警署派令偵探卓紹良前往匪穴緝匪無着等情巳誌昨報茲悉警廳偵緝隊長韋鍾秀以綁匪等膽敢在租界熱鬧之區擄刦商人希圖勒贖實屬凶暴不堪自應趕速緝匪嚴辦昨已面令隊員周根瑞迅即購線查緝務獲解候法辦茲將郭君被綁及逸出詳情探錄如下　郭宣倩家住公共租界西摩路五四六號門牌於七日夜間十一時半坐自備包車由外回家車抵弄口車夫即轉入弄内開鎖詎被一穿西裝之綁匪迎面攔阻袖出手槍嚇其不許聲張並迫其回至停車處俄又來華裝者三人不問情由將郭拖入停在弄外之汽車内一匪取出信一封授給車夫囑其轉呈其女主人該信勒索洋四萬五千元事畢各匪將汽車駛去郭在車内被匪用手銬將雙手銬住兩眼亦被朦遮車抵閘北某處一弄内入一屋内樓上未幾二匪出外餘二匪則囑郭睡牀上而自臥地板上郭當時並未抵抗或呼喊惟暗察匪之行動不許時二匪均睡熟郭見機不可失隨輕輕起身偷至窗邊由窗口躍出至於弄内時郭尙未敢猛逃深恐匪來追趕至天明五時許始報告一警察同投五區分所禀報惟該所派警前往兜拿各匪時則匪早巳覺察早被逃逸僅拾獲黑色假手槍一枝郭被擄後其家屬並未報告捕房至郭逃出匪窟於八日晨九時許始報告靜安寺捕房聞匪所乘之汽車已於八日晨八時在虹口蓬路某處發現 
[復晒戶籍之勸導]  
　　上海縣戶籍第一區第二分區辦理淸鄉調查戶口業於本月五日派定職員分爲五組每組二人將前編戶籍按里按閭挨戶核對遷移者即爲更正缺者補之查該戶籍員顧翕周恐各該居戶有未明此次復查原委隱匿不報等弊故於前昨等日分期邀集該區境内一百二十六里各里正到水神閣事務所集議一切須使境内居民咸知此次淸鄉編查戶口係當戰事之後爲淸匪安民之要圖蓋淸匪所以安民而編查戶口即爲淸匪根本辦法戶籍所受縣知事監督指示進行對於居民年齡籍貫敎育程度務必詳確登載當經各里正議决會同閭正就本里地段勸導居民俟編查員前來調查時應照章報告切勿訛言含混妨碍要政致干究詰 
[總商會陳列所基金之移存]  
　　總商會愼重陳列所基金函請特别會董秦潤卿將所存兆豐之欵另行存儲巳誌七日本報茲悉　會董巳將　欵向兆豐提出連利一千五百四十四兩一併移存恒大錢莊矣 
[實廳令查上海游民工廠基金]  
　　駐滬賽會管理處幹事黄迺穆接奉江蘇實業廳快郵代電委託查究上海游民工廠原函略謂「據上海士紳蔣君石等呈稱上海游民工廠民國五年創辦時上海慈善家捐欵數十萬元民國八年發行游民工廠基金債劵迄今七年之久收入三四百萬元又以廠業發行公債一百萬元（中略）仰即調集該廠歷年收支簿據切實淸查並傳同游民工廠總經理徐乾麟·及其弟會計主任徐源鏞·曁其長子總務主任徐文煥·次子鋼廠主任徐漢章·三子稽核主任徐漢斌等詳細查詢核對據實呈覆以憑核辦」聞黄幹事奉令後連日正在該廠淸查俾明眞相 
[江北工廠在滬發行奬劵難實現]  
　　江蘇實業廳以范兆經等創辦江北工廠援引上海游民工廠先例在滬發行奬券並願報効每年十萬元充實業經費徐廳長頗不謂然前日咨行財政廳文云爲咨請事案奉省長公署訓令以據范兆經等呈爲創設江北民生工廠基金奬券並附柚籖簡章等情飭即會同貴廳核議具復再行飭遵等因奉此查核原呈及簡章係屬奬券性質公家雖得十萬元之報効而小民巳受害無窮似非正當辦法擬請加以考慮除呈簡章業奉分行不另抄叙外相應參加意見咨請貴廳查照爲荷如荷贊同即希主稿挈銜會呈至紉公誼云云 
[學商公會與救火會論水管書]  
　　學商公會會長沈惟燿·副會長朱壽延·陸福基·等昨致函救火聯合會云敬啟者日前復善堂街失愼燬屋數十幢被災之戶達數十家且有幼童葬身火窟嗟此浩刦爲我南市近年來所罕見敝會近在咫尺目擊情形殊深憫惻竊查南市火政年來銳意經營器械精良技術敏捷該處街道尙寬交通尙便一有火警各處救火車不難於數分鐘間電掣風馳而至何以一星之火竟致燎源敝會初甚不解繼經調查所得蓋有原因在焉因該處所埋自來水管仍係數年前所裝設者祇有四寸口徑平時各戶用水已常慮不給出事之後雖經火會用皮帶裝在地龍頭上灌救無如水力薄弱高祇三四尺實屬無濟於事後火熾時各處救火帮浦東己聞警而至其皮帶均接在陸家浜南倉街一帶地龍頭上水管雖屬較大而來源仍是缺乏一吸即盡後經水公可盡量開放水池外之濁水始有充分水量藉以撲滅槪言之是役大火釀成原因實由水管狹小水源缺少有以致之也敝會爲地方公益計爲居戶生命財産計杞憂殊切緘默難安素仰公等熱心火政維護梓桑爰就管見所及爲公等陳之年來南市路線開拓不少市民日增用水日繁水公司對於水政雖年事整理歲加改良無如其設備進行終不敵戶口增多之速率故有路已築成兩旁已有居戶而地下尙未埋設水管者尙有繁盛之區地下水管仍屬狹小不適用者以致水流時告停頓每逢夏季用水多時更感困難此種地方若一旦有事其患何堪設想現爲亡羊補牢計並爲防患未然計惟有懇請貴會轉知水公司速將復善堂街所埋四寸水管盡行改裝較大水管至何處宜添設水管何處宜改換水管何處宜添裝龍頭如何使水池擴充如何使水量增加亦祈貴會與水公司從速商榷計劃進行以防後患而安閭閻無任企禱之至 
[南市商民堅决反對保衛捐]  
　　南市商民反對加收房捐二成充南市保衛經費一案經南市各路商聯會紛紛函請上海南市總商聯合會迭開各公團代表聯席會議表决一致反對並擬就「反對增加二成房捐充南市保衛團經費」等字樣印刷品分送定於古曆五月初一日起將此項印刷品粘貼在大門之上表示堅决反對 
[丁總辦整頓捐務] 停發免費車照 
　　淞滬商埠總辦丁文江爲整頓財政處捐務起見擬自七月一日起將以前滬北工巡捐局所發之汽車·馬車·人力車·等各項免費執照一律停發以裕稅收 
[丁總辦將考試職員]  
　　商埠總辦丁文江因原在閘北工巡捐局之各職員曁各方薦用之人員不下五百餘人均在要求派用而本署各處之遺缺又甚少若予派用選擇又甚困難不得巳取人才主義主張實行考試昨據丁總辦語記者稱日内即將通知各候職人員定期考試詢以如何考法及取額若干據答額數僅十一二人至於考法如總務處考文案財政處考簿記工務處考工程考試時由我（丁自謂）會同各處長主考云 
[法租界電氣公司之營業] 股東會議决增加資本 
　　法租界電車電氣公司上月二十日開股東會議决增加資本自三千萬至四千萬法郎發新股四萬股每股二百五十法郎老股東三股可買一新股新股編號自十二萬零一號起至十六萬號新股自付欵日起有息六釐且享受紅利之分派收股時期自六月十四日起至十七號止云（大華通信社） 
　　尙有本埠新聞轉入後頁 
 
 

Page 15

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *本埠新聞二 
[淞滬商埠署工務處布告] 爲居戶營造執照事 
　　淞滬商埠督辦公署工務處昨發貼第一號布告云爲布告事照得居戶營造或修改房屋來處請照後應候本處派員查勘核發執照始可興工故請照單中住址一項務須填寫明白方能按址查勘現查有下列各戶住址均欠詳明或查無着落或無人接洽合行布告仰各該戶即日來處填明住址候勘毋延切切此布計開「修理執照」黃姓虬江路祝鶴仙虬江路楊森山民德路范安初寳通路胡長生漢中路王崧記廣肇路「雜項執照」張雲山共和新路蕭鴻泰中華新路李阿大寳興路顧善卿吉祥路公永和大統路周順興京江路善和公司勞勃生路王崧記廣肇路潘灣 
[滬寗路加開運繭專車]  
　　滬寗路以寗常等站待運乾繭擁擠異常除原有日夜班貨車分别載運外仍虞不敷特於昨日起加開運繭專車往返各兩次以期迅速並於北站貨棧加開夜工俾得騰出車輛隨時開寗輸運 
[柴炭煤業同善會開會紀] 議决勞資合作主義 
　　上海寗紹煤業同善會自發起以來己有多日近因資主方面發生誤會經該會發起人議决改爲柴煤業同善會爲一致公請童理璋爲會長該會於昨日下午八時在浙江路貽德里會所開全體發起人大會歡迎會長到者百餘人秩序如下（一）振鈴開會（二）公推童理璋主席（三）主席報告開會宗旨主張（一）舉辦施醫給藥（二）創辦義學（三）救濟孤寡殘廢之同人（四）排難解紛（五）介紹失業同人（六）改良同人種種陋習（七）研究勞工智識（八）提倡公共道德等次討論會務首由法律顧問鄭文同發言主張對資本家取絶對合作主義雖各店主有反對舉動吾人當以和平態度對付之全體贊成次各發起人主張（一）通告各會員嚴守本會宗旨（二）致函煤業公會解釋誤會（三）致函各店主聲明本會除慈善公益外他非所問至加薪問題悉聽店主自願（四）對工人棧司發表正式宣言（五）嚴訂會員規則（六）修正會章（七）本會取公開主義（八）敦請熱心店主担任本會董事監督一切（九）惟要求店主不得無故停歇生意（十）本會經費應照章請各會員自願出納本會决不强求以上辦法全體一致贊成通過（四）討論經濟辦法僉主本會量入爲出公决由本會通告各會員協力贊助（五）推定負責辦事職員（甲）評議員五十人（乙）正會長童理璋副會長何開洪（丙）常務主任謝寳興書記長潘時敏會計主任謝種德庶務員戚德貴幹事謝煥文等（丁）法律顧問敦請鄭文同露雪臣·達商·楊春綠·等担任由會備函公請名譽會長會董顧問等以其贊助本會者議畢至十一時散會 
[公共汽車減價訊]  
　　公共租界公共汽車自二五兩路改售銅元以來營業方面甚爲發達近該公司爲增加收入及乘客便利起見定於今日將九十兩路價目一律减低並將减價時售資改售銅元計九路全費祇售銅元四十枚十路全費祇售銅元三十枚同時路線亦有變更九路依原線延長至楊樹浦蘭路十路縮短至提藍橋爲止 
　　文匯報云公共汽車公司現定今（九日）夜起每逢星期三六晚間添開往來梵王渡公園汽車 
[農學會推定科學名詞審查代表]  
　　本屆在滬舉行之科學名詞審查會農學會前應該會之請推派代表出席參與茲悉是項代表農學會方面業已推定計審查藥物學名詞者宋文攷·陳方濟植物學陳嵘·吳之滌·陳植動物學費鴻年·蔡拜華生理學龐斌·王祉川計共九人 
[港商請提倡天然蠶絲捕魚法]  
　　總商會昨得香港綸昌魚絲莊函云上海總商會商品陳列所所長先生敬啓者敝號開設香港營業本國特産天然蠶絲行銷歐美日本南洋羣島十有餘年此物爲洋海上漁業所必需每年貿易金額約有一百萬元歷年除本省漁人自用約一二成外餘額販運各國亦我國出口一大宗也查我國沿海七省海疆萬餘里漁業素盛今除廣東洋面之漁人有採用此等天蠶絲捕魚外其自厦門上上如浙之寗波定海蘇之崇明·海州魯之膠州·烟臺及奉直等地各漁場均未見有人販銷採用未卜其效力傳播不遠各漁人未悉其術歟抑各有習慣未能改良其用法歟此等天蠶絲對於洋海捕魚之功用甚大各國無不用之尤以日本爲甚其出産地以兩粤毘連地方爲主餘則江西·湖南·附近粤邊各地亦佔一小部分以香港爲集合地乃出口也素仰貴所提倡國貨推銷土産敝號爲擴充銷場鼓勵各地漁人採用起見前欲將貨品送上陳列希將出品及代銷各章程寄下俾得照章送上伏希就近提倡或代通函沿海各漁業公司會所俾知其效用而採用之以便增加産額於國計民生不無小補云云（下路） 
[海利漁輪局改組公司消息]  
　　海利漁輪局去年由陳梅心郭虞裳黃譜蘅許仲韜葉資四萬元發起公海捕魚事業呈請江蘇實業廳核准備案即赴長崎實地調查訂購木壳發動機漁船一組（兩艘）配齊漁具由長崎起行乃駛至富江海面大霧迷途一船觸礁沉没另購替船直至舊曆年底駛抵上海將該二艘漁輪定名海光同利呈報交通部註册並聘江蘇省立水産學校畢業生張君丰爲船長開始採捕魚鮮於茲四月成績頗佳又將局址遷往南市鹽碼頭對於漁網漁具研究改良所雇老式漁員亦頗得力近巳漸謀進展新加入楊千里喬嘯農及孫王諸君增加股本添購木壳漁輪一組定名海驥祥利一而聘請工程師計劃新式漁輪利用日本手操綱方法爲發明中國新對網漁業之準備現正羅致漁業專門人才悉心擘畫並聞同志稍集即亟欲改組有限公司擴充營業以期與某國競爭海上漁權云 
[孫傳芳與劉海粟論模特兒書]  
　　孫傳芳致劉海粟函海粟先生文席展誦來書備承雅意黻飾過情撫循慚荷貴校研精美術稱誦泰西古藝原本沿悉如數家珍甚佩博達生人模型東西洋固有此式惟中國則素重禮敎四千年前軒轅衣裳而治即以裸裎袒裼爲鄙野道家天地爲廬尙見笑於儒者禮敎賴此僅存正不得議前賢爲拘泥凡事當以適國性爲本不必徇人舍己依樣壺盧東西各國達者亦必不以保存衣冠禮敎爲非是莫特兒止爲西洋畫之一端是西洋畫之範圍必不以缺此一端而有所不足美亦多術矣去此莫特兒人必不議貴校美術之不完善亦何必求全召毁俾淫畫淫劇易於附會累牘窮辯不憚繁勞而不能見諒於全國業巳有令禁止爲維持禮敎防微杜漸計實有不得不然者高明寗不見及望即撤去於貴校名譽有增無减如必怙過强辯竊爲賢者不取也復頌日祉孫傳芳啟六月三日 
　　劉海粟復孫傳芳函馨帥麾下恭奉手諭𨿅誦循環敬悉帥座顯揚儒術敎尙衣冠振紀提綱在茲一舉昔曾文正公奠平髮亂坐鎭東南勸學禮賢講信修睦至今東南人士稱頌勿衰今帥座武繼先賢發輝光大此不第粟一人景仰之私即我五省人士聞之當亦歡忻雀躍鼓舞同情粟朿髮受書研經鑽史長而問業於有道君子默識乎微言大義平昔詔戒諸生悉本儒者之敎賜敎各節在粟固無絲毫成見荷蒙厚愛曉喻周詳粟非木石之懤敢不俯首承命惟學術爲天下公器興廢繫於歷史事蹟在人間耳目毁譽遑惜一時吾帥曠世英明檢討義理不厭求詳願從容前席略再陳之現行新學制爲民國十一年大總統率同總理王寵惠敎長湯爾和頒布之者　其課程標準中藝術專門列生人模型爲西洋畫實習之必需經海内鴻儒共同商榷粟厠末席親見甚斟酌之苦心也敝校設西洋畫課務本務實勵行新制不徒模倣西學已耳自置生人模型以來亦旣多年　宇森嚴學風肅穆與衣冠禮敎從無抵觸之處比讀帥座與方外論佛法之書救世深情欽遲彌切夫佛法傳自印度印度所塑所畫之佛像類皆赤裸其體而法相莊嚴轉見至道自傳中土吾國龍門大同之間佛像百千善男善女低徊膜拜者歷千年此袒裸之雕像無損於佛法矧今之生人模型但用於學理基本練習不事公開當亦無損於聖道此二者等自外來並行不背並育不害蓋可必也吾帥以爲不適國情必欲廢止粟可拜命然吾國美術學校除敝校外寗滬一帶不乏其數蘇省以外北京有國立藝事其他各省恐無省無之學制變更之事非局一隅而已也學術興廢之事非由一人而定也粟一人受命則可而吾帥一人廢止學術變更學制竊期期以爲不可也伏念吾帥下車以來禮重羣賢凡百興舉咨而後行直道秉公舉世無匹關於廢止此項學理練習之生人模型願吾帥垂念學術興廢之鉅大邀集當世學界宏達之士從詳審議體察利害如其認爲非然者則粟誠無狀累牘窮辯干凟尊嚴不待明令下頒當先自請處分刀鋸鼎鑊所不敢辭率爾布陳伏維明察肅此敬請勛安 
[嶺東改進社反對粤政府弛禁烟賭]  
　　嶺東改進社爲國民政府籌措北伐軍餉弛禁烟賭事昨特致國民政府一電請其恢復烟賭禁令今再發出「爲國民政府弛烟賭禁敬告嶺東各界書」言甚痛切茲錄於下嶺東父老昆弟姊妹均鑒陳逆遁跡國民政府重建嶺東以竭髓殘軀又復疲於供給霖雨積望深懼曇花然内賊未殄外患方殷敢忘敵愾同仇之訓致違殺賊致志之義是用悉索精髓渺無怨色非於國民政府有獨厚蓋期於與民衆合作之國民政府有獨至也惡耗飛遞嶺東當局乃竟以重開烟賭聞肝膽震駭筋血齊張伏念烟賭之禍國殃民極慘至酷吾國之國際地位蹶而不振哀哀生民窮而無告推本窮源斯實爲祟興辱國禍民之惡例以殉北伐之義舉枉尋直尺貽外人以「烟賭國」之口實爲取消不平等條約之障礙靑天白日之下烟障霧迷呼盧叱雉舉目南望汗血橫奔尙希奮起力爭不稍假借救國救鄉之精神寳維繫之嶺東改進社上海總社啓 
[關於遣送租界乞丐手續之公函]  
　　縣公署致敎養院函上海縣公署昨致淞滬敎養院函云逕啓者案准上海公共租界會審公廨公函内開前准公函以公民王棟等設立淞滬殘廢乞丐游民敎養院收容殘廢乞丐囑即通飭各捕房一體遣送留養並隨時協助進行等因准經與陪審領事曁警務長一再商酌僉謂該院敎養兼施誠屬善舉自當一律遣送留養惟征收手續似應略予變更擬飭各捕房隨時征收逐日派人逕送該所留養較爲便利等情相應函請貴署查照轉致該所接洽并祈見復實紉公誼等由過署准此除函復外相應函達貴院請煩查照接洽隨時收養爲荷　　敎養院致各捕房函淞滬殘廢乞丐游民敎養院爲連日公共租界各捕房送來是項乞丐等爲數不少經過華界深恐發生阻碍昨該院致老閘捕房新閘捕房老虹口捕房總巡捕房等函並附憑證原文云敬啓者敝院現因貴捕房遣送乞丐等來院經過華界時每有華警察等查詢深恐發生阻碍茲特送上敝院憑證以備貴捕房隨時派員遣送乞丐人等來院之用如遇華警查詢即將此證交騐通行可也再敝院尙未聘定英文書記擬請貴捕房凡有書函到敝院時或另譯華文或全用華文以免隔閡並祈察酌施行 
[來安里房客聯合會請各團體援助]  
　　老靶子路來安里房客聯合會於昨晚八時假三馬路會賓樓招待各團體代表到王漢良等三十餘人席間由林椿蓀報告該里房東因加租不遂乃以翻造房屋爲辭請求官廳飭令各房客遷讓房屋本年正月間經地方審判廳初審判决駁斥房東之請求房東不服聲明上訴二審判决廢棄原判查該里房屋建造僅七年現在實無翻造必要現下房客遷移損失不資並滬上房客不下數十萬戶對於居住問題所受痛苦大致相同來安里房客現因事已燃眉故除一面進行上訴外一面不得不請各團體援助云云次由顧穀宜·唐鑑等演說略謂以滬上房客所受痛苦大致相同而尤以租界房客爲尤此後互相聯絡五相援助云云八時許始散 
[法租界商聯會請制止加租]  
　　法租界商業聯合會昨函駐滬法領事那君略云據敝會會員葉貺辰函報伊於愷自邇路租借首善堂房屋開設新康紙號已曆二十餘年不料四月十八日午前忽肇火災致一生血汗所得盡付一炬已蒙貴公廨將案免罰註銷在案一面即向省善堂函請續租以圖復業詎首善堂以原租價每幢洋三十六元現至少每幢需洋一百二十元須於此數中擇一定價而租以引人拾租包挖之意較原租增起一倍及兩倍有餘此外尙有小租兩月又修理期租金照認爲此情急萬分聲請援助前來敝會准此當即推派代表向首善堂一再情商詎仍堅持前議未得解决復於上星期日特開會議將是案當衆宣佈僉以本埠加租之事每加一二成至多不得過四成此係通例若增至一倍及二倍有餘實屬駭人聽聞此等加租例一開倘房租共起效尤不獨首善堂租戶受此痛苦恐全租界居戶均受影響當此生活日高之際而驟加以巨額房租萬一不能支持祗有收市閉歇與市面不無關係且與前韋總領事不准抬租包租條諭顯有抵觸公决此風斷不可長應請貴總領事主持公道向首善堂善爲調解務於新康等仍照原租迅予定奪俾飽受火災損失租戶得早安心復業不勝感盼 
[兩同鄉會消息]  
　　兩湖同鄉會兩湖同鄉會因正評議長吳注東離職日久評議員徐樹滋改充庶務股主任各職員以現值會務諸待進行此項要職不宜虚懸爰於昨日午后七時開評議會到十六人用記名投票法補選評議長並評議員二名至八時開匭副評議長白玉山以十四票當選正評議長嗣又票選評議員馬運復爲副評議長鄧定海彭子欲爲評議員並函請各當選者即日就職至十時半散會　　台州同鄉會台州同鄉會日前據同鄉人尹志和到會報稱友人朱光榮即朱柳靑·高毓峯·等突被浙江憲兵營會同法租界探捕以擄人勒贖罪拘解公堂要求引渡請求昭雪云云又經多數同鄉證明朱光榮·高毓峯·等實屬被誣該會因即派員分向内地查明原委確係寃抑故代函請法會審公廨曁浙江盧總司令請求昭雪 
[函請撫卹被撞之駁船戶]  
　　淞滬駁船公所昨致招商輪船總局函云敬啟者頃據船戶榮雲標聲稱於本年四月二十九日午刻在貴局北棧碼頭對面浮筒旁邊被江裕輪船碰撞登時沉没當經報告水巡捕房呈報河泊司移請貴局賠償損失在案迄今多日未蒙賠償竊船戶靠船爲生猝遭橫禍生計失所憑依即使當時行船自不小心在該輪船主亦應負相當責任請爲設法救濟等情前來查行船碰撞海關雖有定章而救災恤貧惻隱之心固爲仁者所同具該船戶家居浦東素無恒産恃一葉扁舟爲全家衣食之所寄今慘遭不測頓失生計室人子女嗷嗷待哺情殊堪憫素仰貴公司爲商界領袖救災恤貧諒有同情爲特惠函懇請貴公司酌予撫恤若干一面由敝公所同人代爲設法俾資恢復生計倘荷慨允則非特榮姓一人感激己也相應函達希煩查照見復至爲企盼 
[米商與米船戶反對米捐延長]  
　　金山旅滬米商及自賣帮米船因反對抽收米石二分捐展長期限昨又開會咸謂上年滬上米業借給鄭前省長洋五萬元作爲市政警餉詎將各處米糧運申每石帛捐洋二分分還墊欵當經議决抽收一年爲限即行取消乃現巳期滿仍藉口捐數未齊延長竟無期限如此情形其捐資出於吾内地貨主值此捐稅水脚等費增加滬地又限制米價産地成本甚大難以獲利不再擔任此捐經衆商議之下吾自賣米帮非米行可比以端節爲止萬勿再行承認惟同業現尙未全體在申俟到齊後再行會議 
[捕房請撤消丁開生控案照准]  
五卅週年紀念日有某西人乘坐汽車經過新閘愛文義路卡德路口時被羣衆將其汽車毁壞該西人隨取防衛手槍向地開放兩響衆始走散而該西人亦開車自去惟當槍聲響處流彈傷及浦東人丁開生腿部嗣丁投寳隆醫院醫治爲捕房查悉控之於公共公廨茲因丁傷已愈昨晨解訊捕房代表梅脫蘭律師上堂聲明捕房查得丁係卡德路銅匠店内工人是日該處肇事時丁出外觀看致受彈傷彼旣非在場暴動者應請將其控案撤銷云云關讞員與英馬副領事磋商後判捕房請求撤銷本案應予照准 
[江北大世界昨晨火警]  
　　法新租界藍維靄路（即南陽橋）董文禮等所開之江北大世界游戲塲於昨晨三時内部西南角游戲場忽然起火（按該場均用蘆蓆與毛竹搭成因此尤易着火）當時火勢甚烈紅光冲天劈拍之聲有如爆竹附近咸聞即經瞭望台查見鳴鐘告警由救火會立騙皮帶車到塲灌救始熄計焚去灘簧場兩所京戲場一所後由捕房飭探前往將董傳入捕房聽候查明火情再行解堂訊核 
[男婦刀傷案二起]  
　　昨有離奇之刀傷案二起捕房現正偵查一係年約三十左右之粤婦頭頸似用刀自刎氣管巳斷不能言語於昨晨一時許由二粤婦伴送廣仁醫院醫治其所報寫址殊不可靠先謂寓虹口仁智里繼又云崇明路慶雲里又有一男子自稱蘇州人劉永生年三十七歲作小販爲業昨日下午二時自投仁濟醫院醫治腹受刀傷二處腸子已被洞穿據云在垃圾橋擺設水菓攤被同類嬉戲誤傷云以上二人所傷皆有生命之憂當各醫生施行手術療治 
[暗殺案三關係人候查明再訊]  
　　老閘捕房探目尤阿根·包探劉永泰·於四月間在南京路緝獲與自來水公司工頭邱渭泉去年七月二日被人開槍擊斃一案有關之廣東人林科·陸樹容·兩名因其在華界犯有他案故先解交警察廳訊辦現警廳又獲同黨楊社有一名亦係粤箱前日復由尤探目等前往一併提回昨解公共公廨經關讞員會同英馬副領事略訊一過以案關暗殺諭令三被告收押展期查明再訊 
[男孩被汽車碾傷身死之相騐]  
　　前日上午九句餘鐘有常州婦人王張氏挈領七歲男孩王鳳生出外購買糯米行至滬西小少渡路藥水弄口被五千七百六十八號裝貨汽車撞倒碾傷身死經一百另六號華捕查見報告普陀路捕房派探將尸舁入虹口斐倫路騐尸所昨午禀請公共公廨邵襄讞會同英惠副領事蒞所檢騐一過升座公位向尸母王張氏及肇禍之汽車夫邱承玉質訊當時情形畢磋商之下諭云騐得已死男孩王鳳生委係生前被汽車碾傷身死飭屬具結領尸棺殮並着車主從優撫恤 
[西裝少年躍浦圖盡獲救]  
　　昨晨有一年約二十餘歲身穿西裝鼻架眼鏡之少年在浦東躍浦自盡當爲水巡捕房巡船瞥見立即召集各船戶撈救得慶更生當即帶入水巡捕房訊據供稱原籍安徽生在湖北現住吳縣惟堅不肯吐出姓名據云係情場失意故忿而自盡當命移解地檢應經檢察官訊問後判送新普育堂留候查明家屬具領 
[最近發現失竊汽車案]  
　　最近上海竊汽車之事在本月旬日間已發生二次先是星期日夜有人至法租界某汽車行雇大車一輛令駛至虹橋路忽將車夫驅逐駕車而逸至今尙未尋得該車下落又本月五日夜靜安寺路同孚路角停汽車一輛係雪鐡龍牌子被人偷去已報告捕房偷去之時有是夜九時至十一時半間照捕房之通告該車可坐二人右手駕馳棕色車身黑擋泥板迷板林胎有一備車裝在黑會内喇叭有手撳與電力各一執照號碼係六三一二號又據上述之汽車所云是夜九時有一華人來雇汽車令行至某處等候當派一車夫與一下手同往至該處數華人上車令駛至虹橋路將近工部局捕房令停一華人出手槍將二車夫反縛用其外衣蒙紮頭部曳之田中告以半小時内不可聲張否則即行開槍華人未幾上車而逸經少許時二車夫設法將蒙紮之物除去足痛力乏回至車行報告復由行主向靜安寺捕房報失 
[濟生會查振主任張賢淸抵津]  
　　本埠濟生會籌備北京振務業推張賢淸君曁邱問淸彭仲武兩君前赴京畿實地調查於前日乘輪赴津己誌前報茲覓得張君致該會電錄下（上略）淦等齊日安抵津門與佘桂翁商議振務進行所述慘狀心酸淚湧不忍言宣灰日擬進京接洽後定辦法餘函詳張淦楊等齊 
[旭昇醫院將在南市設立分院]  
　　本埠跑馬廳汕頭路旭昇醫院院長鑒於滬軍營一帶尙無完善醫院之設立擬在該處覓相當地點組織分醫院刻正籌備一俟佈置就緖即可開診並陋有駐院醫生助理一切附近居民定可受惠不少並聞該院爲公衆謀幸福起見自即日起注射防疫針 
[小聯珠香烟出世]  
　　南洋兄弟烟草公司所出大聯珠香烟物美價廉風行全國今茲爲應社會之需求起見添製十支盒裝「小聯珠」一種原料製法悉與大聯珠同市價則較之大聯珠爲尤廉宜乎一般愛吸國貨香烟者莫不爭先購吸也 
[求售僞郵票之察破] 俟查明再訊 
　　法新租界霞飛路新同發客棧茶房陸炳榮於前日持每張一角之僞郵票十二張至愷自邇路郵局求售當爲該郵局職員武洪生察破報告局長將陸扣留報告捕房飭探將陸連同關係人王世榮·奚楊海·等一併帶入捕房昨解法公堂請究先由原告等投訴前情並請嚴追來歷究辦等語詰之陸炳榮供此郵票實係寓客王世榮囑吾去銷售是實王世榮供民人係做紅帮裁縫前由奚楊海持來西衣一件囑吾改做致在衣袋内檢出此項郵票不知僞造求宥奚楊海供衣服由朋友陳某托吾持至王處改做不知衣袋内有郵票現在朋友已至原籍不日可以來申等語中西官判被告等交保聽候查明再行核奪 
[賣媳爲娼之引渡]  
　　寗波婦人洪周氏前將其媳洪蘇氏領來上海賣入法租界八仙橋地方爲娼現爲蘇氏之母偵悉具控慈谿縣請求提究等情當由慈谿縣備文飭派法警持文來申至法捕房投訴前情捕頭得供飭探程富生協往將洪周氏及蘇氏一併帶入捕房昨送法公堂請訊先由來差投訴前情引渡歸案訊辦詰之蘇氏供稱婦人實被婆婆周氏於上年間誘騙來滬勒逼爲　是實洪周氏供詞支吾聶讞員商之法領事德君判准將周氏蘇氏交來差帶去歸案訊辦 
[仁心濟民水之暢銷]  
　　貴州路七號西醫楊鍾甫監製之仁心濟民水行銷十餘載活人無算故人夏以來營業更形發達大有供不應求之勢聞自今日起凡慈善家購大宗施送者槪售半價以便普濟 
[聯益善會掩埋暴棺之縣署佈告]  
　　上海縣知事公署第六三號佈告云案據上海聯益善會主任陸文中函稱查治下二十三保十五圖分水廟後塚地上暴露棺木前蒙鈞長准敝會函請布告限遷在案現無主屍柩俱經敝會遷葬竣事兹與准揚義園公所董事李占鰲君韋青雲君商定在該塚地四周建築圍墻爲一勞永逸計並祈鈞署出示曉諭使無知愚民不敢復萌故態藉維人道而重衛生等情到署據此查此案前據該善會來函曾經布告限期遽葬在案茲據前情具見關懷善舉澤及枯骨至堪佩慰除函復外合行出示曉諭仰該處諸色人等一體知悉自示之後其有浮厝棺木無力安葬者應與聯益善會接洽遷入塚地内掩埋以重衛生而崇人道其各遵照毋違切切特此布告云 
[淸鄉局毛督察主任辭職]  
　　松太淸鄉專局督察主任毛錦城呈請辭職昨已由駐辦嚴槐林核准遺缺以副主任暫代一面呈請沈總辦另委幹員接替 
[婚婣糾葛之控案]  
　　六合人潘洪如前日偕　父賈松山·胞姐錢潘氏媒證何姚氏嚴成垚·扭鹽城人林桂發及其女梁林氏·壻梁玉鴻·梁之媒證王桂生·周萬夫·陳王氏·劉李氏·等至五區三分所控稱十年前在瀏河由母主張憑何姚氏等作伐出洋三十元聘林女爲室童養來家二年因母故世將女送回岳家月貼飯金洋三元前年江浙戰事發生瀏河適當共衝彼此逃散今探悉林已將女另嫁梁姓於本月初成婚故邀同媒證一併扭案請究當經孟署員質訊之下林供前住瀏河與潘爲鄰雖曾議及親事並未實行彼時潘母開設烟館民女在其家傭工二年後遭兵亂各自逃散來滬後將女嫁梁是實奉判案關婚姻糾葛一併解科 
[快活林香烟大贈品]  
　　法國喬培烟公司之快活鈴香烟行銷中國以來大受各界歡迎今該公司特加贈品凡購烟自二聽以上即分赤金粉盒或紋銀手袋五百尺光永備電筒三星白蘭地酒等貴重物品滬上先施永安新新及各烟紙店均有經售云 
[婦人騐係自縊斃命]  
　　二十七保十圖地保沈岐山昨午投地檢廳報稱閘北永順里一百九十一號吳江人王聿豐近因患病其妻許氏（今年三十三歲）乃爲其夫延羽士禳星不知如何將供奉之壽星紙馬焚燬以致家人目爲不祥該氏於昨日下午三時竟背人在樓上自縊身死爲此請求相騐奉委盧檢察官等蒞場檢明委係自縊斃命填格判令屍夫備棺收殮候核縊帶命警帶回儲庫 
[公共公廨訊案彙錄]  
　　昨日公共公廨訊理民事訟案併誌於下（一）匯源合記訴吳殿秋違背建築契約案被告避匿不到原告要求飭保人履行前判堂諭保人胡學海·范益民·共交三千五百兩存案方准開釋否則發押（一）馮子培訴隆茂茶棧股東謝華銓等欠欵案堂諭謝華銓代表楊凛知律師六月一日之請求照准應付優先債權工部局·居春山·德安房産公司·又普通債權朱春山·德安房産公司·並理賬費謝華銓呈出各債權蓋章同意之據一紙附卷（一）恒豐永號延博良律師訴任愼遠欠欵案被告代表楊凛知律師以欵己還淸將任開釋堂諭被告付原告銀八百兩准予銷案被告開釋（一）董陸根訴其妻董潘氏背逃請求離婚案堂諭准予改期訊理（一）廣華綢莊延羅傑律師訴錦雲絲織廠林子雲等欠往來銀案被告延朱斯芾律師辯獲堂諭改期續訊（一）靈延和尙延克威律師訴悟一和尙錢愛如等掯不放贖方單案堂諭案經斷結旣無充分理由提出再請復訊未便核准至第一被告果有不合之處原告應另案起訴（一）姜金敖延雷聲布律師訴周意心及其母周氏悔婚案堂諭飭令周意心歸去傳諭該母限七日將斷定之欵洋二百四十元如數繳案給領如違飭提再核（一）顧金土訴王愛生等股欵糾葛案堂諭被告一再抗諭飭令王愛生到案候訊（一）巴西商華南烟草公司訴南方烟草公司楊飛熊欠洋案被告延高露玲律師辯護堂諭着被告應償還原告洋一千三百五十元限兩天内交保准予暫緩執行限被告　於十四天内進行起訴本案原告案件俟案結束後再行核奪（一）漢昌花行請求破産案堂諭准徐克明至本案理賬員處查核一切簿據完畢再行排訊鼎昌號無故不到應傳保人到案訊究聲請人孫志奎請求脫離關係一節不准 
來函 
[滬海航業公司來函]  
　　主筆先生大鑒頃閱六月八日貴報本埠新聞欄載有滬海商輪公司成立訊一則查十六舖大通碼頭僅有敝公司設局籌備而所載事實不符查敝公司係由沈竹賢趙錫五許建初徐仁傑嚴子卿等發起集資購買萬森木行錫錫門鋼壳海輪現在華森昌船塢修理尙未工竣將來擬行駛海州以及普陀等處故定名滬海業在十六舖設籌備處辦理一切事宜約夏曆六月中旬始可出塢航行恐傳聞失實用特函請更正爲感此請撰安滬海航業股份有限公司緘啟六月九日 
 
 

Page 16

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *商市專電 
　　北京前場玖陸現貨開盤六五七五高至六五八低至六五四收盤六五四二五成交現貨四十餘萬後場玖陸現貨開盤六五二低至六五收盤六五三五陸月期開盤六五二高至六五三七五收盤六五三成交現貨三十餘萬期貨六萬（九日下午六鐘） 
金融 
[標金先堅後疲]  
　　昨日大條近期回縮○六二五遠期縮一二五標金市况先堅後疲結果仍然平平計早市開盤七月份價爲三百十六兩六錢較上日收市漲起六錢蓋初時人心頗佳市上買者不乏故漸漲至三百十六兩九錢爲全市最高價先令揭曉各價完全勿動金價初尙無甚漲落稍頃人心頓疲賣戶轉旺金價由三百十六兩八錢直跌去一兩六錢至三百十五兩二錢爲最低之價較初最高計差一兩七錢惟日匯等暗盤實未猛跌金價最低時日匯曾呌過六錢四分七五然尙未成實僅稍鬆而己且後即轉堅故金價亦漸回穩收市日匯内價雖又較疲而其時人心趨堅金價未見續跌收盤爲三百十五兩九錢恰赤回鬆去二錢五爲三百三十六兩本月登賬三百十六兩補水同七月份登賬則爲三百十五兩午後則交淸價平自三百十五兩八錢開盤至三時十分即己收市價亦三百十五兩八錢其中僅有二錢之變化補水改爲三百十七兩兩日結果相較又略小二錢耳 
[洋釐猛漲一釐五] 銀拆不動 
　　昨日洋厘市價續漲甚巨如早市開價已大起一厘二五爲七錢一分四厘五毫午市又升二五改爲七錢一分四厘七毫五較上日共漲一厘半之譜惟拆價堅定晨初曾較大二分計二錢三分午後則仍回平至二錢一分與上日相同小同行所做廣角回升半厘改爲五錢六分八厘銅元回緊一千文計三百六十七千文衣牌未小而反大七文計二千六百二十三文蓋因洋厘飛漲所致角坯改小一文爲二百零八文貼水改爲五十四文較漲二文獨江角價仍趨穩定依然勿動仍爲六錢一分 
滙兌 
[外匯掛牌完全勿動] 内盤市况均鬆 
　　昨日星期三掛價完全無異如先令仍爲二先令十一辨士印匯一百九十四羅比半法匯二千三百六十法郎美匯七十一元香匯七十七兩東匯六錢六分二五嗬匯一百七十五盾半新匯七十九兩五錢俱與前日相同茲將英美日三匯内盤市况述下 
[先令市况續硬] 掛價仍無更改銀行内盤市况僅上午半日計開盤賣價爲二先令十一辨士六八七五買進爲二先令十一辨士七五後則硬起○六二五計賣價爲二先令十一辨士七五買價二先令十一辨士八一二五收盤價仍然無異惟較上日稍形趨疲 
[美匯市况鬆疲] 持價仍爲七十一元仍無變化銀行正式賣買仍鮮所開暗盤亦較前日爲鬆計上午開出時賣價爲七十二元二角五買價七十二元三角七分五後又改鬆一二五爲七十二元三角七分五之賣價買價七十二元半收價相同午後無市 
[柬匯市况趨鬆] 揭佈仍爲六錢六分二五銀行開出賣價六錢一分一二五買價六錢五分後即改鬆○六二五賣價六錢五分一二五買價六錢四分九三七五旋又回緊至賣價六錢五分一二五買價六錢五分惟收市又轉疲計賣出價爲六錢四分九三七五買價六錢四分八七五收盤正式賣買有住友銀行賣出二十萬元價六錢五分○六二五又正金買進二十萬元爲六錢五分一二五又十萬元計六錢五分云 
[大條復縮匯兌略變]  
　　昨日大條來電近遠期市價復見回縮計近期縮○六二五遠期縮一二五同掛三十辨士一二五美匯兌開盤小一二五掛四十八元六角五六二五收盤大○六二五掛四十八元六角六二五倫敦先令大一二五改爲二先令十一辨士八七五餘皆勿動若日美四十七元日英一先令十一辨士二五銀價六十五元二角五等均與前日同又電通社十時零五分接神戶來電云日美賣價四十六元八七五與前日同買價减一二五爲四十七元日英一先令十一辨士一二五不動買價小○六二五爲一先令十一辨士一八七五日印賣價不動仍爲一百二十八羅比七五其後來電各價未有變動市况甚爲軟弱 
[漢匯銀洋均跌]  
　　上海銀行六月九日國内匯兌行市報市云今日京津銀洋兩匯均無變動漢電銀跌一兩五錢洋匯跌落一元八計京公砝爲一千零四十兩津行化爲一千零四十八兩漢洋例爲一千零二十九兩五錢洋匯京爲一千零零一元津爲一千零零零五角漢口可以平匯其餘各埠大槪未動者多如濟南爲一千零零一元淸島爲一千零零四元烟台爲一千零零八元跌去五角蕪湖爲一千零零三元安慶爲一千零零五元大通爲一千零零六元各跌一元長　爲一千零零　元　　　一千零十元　　州爲一千零零六元福州爲一千零二十元厦門爲一千零十二元仍如昨市云 
證劵 
[公債續堅市况平平]  
　　昨各債市况前市尙稱旺盛後市轉趨岑寂統觀各方人氣雖屬平平但較前日已微見進展各債市面仍以九六爲較旺整六較前亦略有起色七長則較遜前日現貨市面仍覺淸寂交易亦極稀少至昨各債期現貨市價趨勢全日均稱堅定如整六期貨在前市開盤時以承前日趨勢似尙平穩後市以買氣轉高價遂漸漸步漲結果續漲不尠惟九六期貨則獨反是蓋趨勢平和每盤上落甚微較前日雖略形見漲但較開盤價均各下跌其他如七長期現貨則獨穩定較前均無變動九六期貨各略漲三角半整六近期陡漲一元七月期漲九角許八月期亦漲高七角茲分述如後 
　　整理六厘整六現貨全日無市期貨六月期八十九元比前市價陡漲九角較前日漲一元七月期八十九元八角比前市好起三角較週初亦漲九角八月期後市做開一次價九十元零四角較本週一時漲七角 
　　七年長期七長現貨後市收盤開出價八十二元比前日不動期貨六七月份續無市面八月期昨始做開價八十一元六角九六公債九六現貨昨仍無市期貨六月期六十四元九角比前市跌下四角半較前日同價七月期六十五元九角半比前市亦小去一角半較前日好起三角半八月期六十六元五角半比前市跌下三角較前日續漲三角半 
　　成交總數期貨全日總成交額共達一百五十三萬元内分九六一百三十七萬五千元整六計十五萬元七長僅五千元現貨交易祗七長做出一千元餘均無市 
紗花 
[紗花齊跌]  
　　美新棉及印棉續跌買戶觀望 
　　現紗成交頗暢賣價步軟 
　　昨日上午九時許來電大阪現紗市况平平二十支不動十六支跌一元二十支藍魚售二百四十三元合滬規一百六十一兩二十支紅財神售二百二十四元合滬規一百四十八兩四錢十六支福島售二百二十八元合滬規一百五十一兩十六支三馬售二百二十七元合滬規一百五十兩三錢本埠紗花因美國新棉及印棉一再跌小人心又虚新抛空者雖屬不多然買戶觀望散戶多頭了結致市勢略形帶軟茲將期現紗花市况分列於後 
　　期紗紗布人鐘標準前市因外埠續疲通標虚弱近遠期均跌二錢至四錢後市因現貨不振散戶多頭了結各月續跌一錢至三錢全日共成交七千三百包收盤價列左 
　　六月期　一三六·八○　跌·六○　九月期一四○·六○跌·五○· 
　　七月期　一三八·二○　·三○　十月期一四一·七○　·二○· 
　　八月期　一三九·五○　·五○　十一月期一四一·九○　·三○ 
　　現紗客帮方面頗形旺盛全日交易約有二千包惟賣價不振午前跌二錢五分午後續跌二錢五分計廣帮進十支人鐘大發·富貴·十二支金城·富貴·二十支水月·雲鵬·藍鳳·十六支大發·日光一千二百二十五包江西帮進十六支鴻禧·文明·大鴻·水月·二十支五福·十支人鐘二百六十五包川帮進二十支天官·單雙地球·十六支及十支天官二百包野鷄帮進十六支大發·人鐘·豐年·藍魚·二十支豐年八十包雲南帮進十支童子軍五十四包其餘蕪湖寗波汕頭内地等帮共進一百五十包申新紗廠開出十支人鐘五百五十包扣佣價一百二十八兩廣帮進陸續出淸又開出十支童子軍五十四包扣佣價一百二十七兩雲南帮進陸續出淸餘牌市價列左 
十六支地球　一三七·七五　十六支豐年一四一·五○　二十支五福一四○·○○ 
十六支天官　一三六·○○　十六支文明一三一·○○　十支富貴一二四·五○· 
十六支大發　一三八·○○　二十支炮臺一四三·二五　十支大發一二九·○○·· 
十六支寳光　一三九·五○　二十支金城一五一·○○　十支帆船一三○·○○ 
　　　　至　一三九·○○　二十支地球一四六·○○　十二支金城一三四·五○ 
十六支大鴻　一三四·五○　二十支醒獅一四七·七五　十二支金鷄一三四·五○· 
十六支藍鳳　一三四·○○　二十支立馬一五四·五○　十二支富貴一三二·七五· 
十六支日光　一三七·五○　二十支天官一四三·○○　十二支孔雀一三五·五○·· 
十六支水月　一三八·五○　二十支豐年一五三·五○　十四支寳彝一三六·二五 
十六支藍魚　一三六·六○　二十支雲鵬一四七·○○　四二支水月二七一·○○ 
十六支鴻禧　一三六·五○　二十支水月一五○·○○　三二支美人二二八·○○ 
期棉通州標準前市因美新棉不振人心疲弱近遠期均跌一錢至二錢細絨標準跌二錢後市因一部份略有購進回漲五分細絨標準亦漲五分全日共成交二萬四千二百擔收盤價列左 
　　六月期二八·七五　跌·一○十月期三○·五五跌·一○ 
七月期二九·四五　·一五　十一月期三一·○五　·一五 
八月期三○·○五　·二○ 
現棉公會消息陜西花到一千八百件通州花到六百包姚花未到市盤如左 
　　陜西花　三○·○○　怡和進二○○件送廠 
陜西花二九·○○日華進二○○件送廠 
陜西花二七·七五東棉進一五○件棧交 
太食花三○·五○鴻裕進二○○包送廠 
[埃及棉新花預測]  
　　上埃及百分之九十九　中埃及百分之九十七 
下埃及百分之九十六 
[外棉平穩印棉續疲]  
　　昨日美棉因每週廠用减少及天氣良佳略形疲軟計陳棉漲十一磅音新棉跌二至六磅音現貨漲十磅音英棉期貨漲二至六點現貨漲八點印棉初隨美疲後因多頭了結益軟計孟加拉及白羅溪跌二羅比奥姆辣跌三羅比茲將原電錄左 
美棉（八日電）　（英棉八日電） 
七月期一八·五六　漲·二分　七月期九·六四　漲·○六辨士 
十月期一七·四○　跌·○二分　十月期九·二五　·○二辨士 
十二月期一七·三二　·○五分　現貨一○·二四　·○八辨士 
一月期一七·二四　·○六分　印棉（八日電） 
三月期　一七·四一·○二分　　加拉　二六○跌二羅比 
現貨　一八·八五　漲·一○分　奥姆辣　三二五　三羅比 
埃及棉一七·四五　漲·二○辨士　白羅溪　五四三　二羅比 
[大阪三品市九日]  
前市開盤　收盤　後市開盤　收盤　與上日比較 
六月期　二三四·七○　二五五·七○　二三六·一○　二三五·七○　漲一·五○· 
七月期　二三八·九○　二三九·　○　二三九·八○　二三九·四○　一·七○ 
八月期　二四○·○○　二四○·九○　二四○·五○　二四○·八○　一·一○ 
九月期　二四○·○○　二四○·八○　二四○·八○　二四○·八○　一·七○ 
十月期　二四○·○○　二四○·七○　二四○·六○　二四○·七○　一·五○ 
十一月期　二四○·四○　二四○·三○　二三九·九○　二四○·○○　一·○○ 
十二月期　二四○·五○　二四○·一○　二四○·四○　二四○·四○　一·○○ 
[大阪紗市稍漲（九日電）]  
　　棉紗現貨天津帮雖略有轉賣而一般人氣大抵漸趨安定川口帮雖因三品　貴不敢輕言進貨然行情已漲起一元中等二十支六月期呌價爲二百三十九元七月期爲二百四十元惟成交無多僅有鶴鹿四十二支六月期價四百零三元金魚二十支七月期價二百四十元各有少許成交而已 
絲茶 
[洋莊絲市穩定] 法匯不鬆交易多談而未成 
　　昨日星期三本埠洋莊絲市頗形堅穩之象因歐莊方面對於各絲經需胃續有祗以法匯不鬆各華商仍須善價而沽因之交易成就無多昨計和興等進八駿等牌新廠經六十包價仍堅挺七里乾經惟泰和進特上牌陳貨三十包價尙穩固川黄廠經元泰購鐡機二十包絲價挺秀灰經無聞市面 
[橫濱絲市稍疲（九日電）]  
　　生絲現貨連日因銷胃過暢本日趨勢已稍形疲軟僅有補充交易數起市况閑散惟人氣尙無特别變化 
前市收盤　後市收盤　前市收盤　後市收盤 
六月期　一六○·七○　一六○·○○　九月期一六八·六○　一六七·九○ 
七月期　一六八·九○　一六八·二○　十月期一六八·九○　一六八·五○ 
八月期　一六八·六○　一六七·九○ 
絲屑因來源稀少交易停頓仍有待新貨上市始有動辦之勢本日稍有補充交易市况仍堅 
[洋莊茶市續趨暢達] 俄莊銷路活動 
　　昨日星期三本埠洋莊茶市續趨暢達緣俄莊新泰洋行對於祁門紅茶業已開辦聞不日有大舉搜買消息因之英莊行家進胃頓趨濃厚湖州平水綠茶與路莊珍眉蝦目等綠茶市面亦呈發展之勢昨日全市共計成交各路之貨六千零三十五箱市盤較前日均無漲跌惟市勢漸呈樂觀云 
雜項 
[四底現期粉交割沉寂]  
　　四月份期粉成交二百四十三萬四千包 
　　現粉棧單二十四萬包 
　　昨爲麵粉交易所期粉市場停市舉行四月份期粉交割之期交割情形甚爲沉寂緣四月份期粉業於二十五日提早停拍停止新賣買各方棧單早已交所計有四十萬包左右其餘在所外自行了結者實居多數昨日交割棧單殊鮮交所各廠現粉棧單共計三十四萬餘包除津商退回八萬包外實數祗二十四萬包其中以復新兵船牌爲最多計十一萬四千包次則長豐綠炮車七萬八千包申立大綠天字四萬餘包信大綠三多三萬餘包其餘雜牌粉爲數寥落綜觀粉市如此現狀預測今日十月份新交易開拍粉市當難看高云 
[四月中拍成各月期粉槪數]  
　　共計成交一千二百五十四萬一千包股票一百八十五股 
　　上月（四月）份期粉市場成交各月份期粉數量爲數不暢緣客銷不動多空兩方以内地小麥豐收粉價必低而廠方暗中盡力硬抬故均不敢放手進行更兼四月份期提早二十五日停止新買賣是以一月中共祗拍成四月份起至九月份止六個月期粉一千二百五十四萬一千包本月份股票一百八十五股茲將各月份期粉成交數量列表於下 
月别　成交　數量　月别　成交　數量 
四月份　二百四十三萬四千包　七月份　一百四十七萬六千包 
五月份　四百三十萬三千包　八月份　九十九萬七千包 
六月份　二百七十九萬一千包　九月份　五萬四千包 
[芝加哥期貨小麥市（美金）（九日電）]  
七月期　一元四角二分五　九月期一元三角七分三七五 
十二月期　一元三角九分六二五 
[交割日糖市平靜]  
　　昨日糖市荷蘭到電略漲六月份十盾七五七八九月十盾一八七五十月十盾三七五公會劃盤因係月底停市南規售價彷彿惟客帮甚鮮問訊茲錄於下（單位兩） 
東三二五　六·五五　生砂赤五·六○　一號小呂靑五·九五 
三温半　六·六○　古巴赤五·四○　二號小呂靑五·二○ 
三七五　六·七○　省渣赤五·八○　三號小呂靑四·七○ 
四温六·九○　荷湖赤五·八五　四號小呂靑四·五○ 
四温半七·二○　庇赤五·七五　廣氷九·八○ 
燥荷白七·一○　省提靑四·九○　白氷六·○○ 
粗砂白七·七○　黃岡靑四·八○　渣氷九·六○ 
[五金交易淸淡]  
　　國貨四十呎長竹節方鋼走銷尙暢 
　　昨日星期三市場交易淸靜無論出口與本埠流通力逐步減縮其原因爲各地營業淡薄兼之端節將屆銀根奇緊以致市面異常冷落而各貨售盤略亦低廉昨市開出四十八片美平白鐡爲十三兩七錢五分較前尙無變動四十八呎船鋼板半分開四兩四錢七厘半三兩九錢如有大批交易尙可减低惟英馬口鐡稍見活動因蛋廠與製作家俱有採辦估價雖無上升人心頗隱九十磅開七兩二錢五分一百磅七兩七錢五分美貨九十磅八兩一百磅九兩小花色法西釘又鬆一二錢計三吩每桶六兩七錢五分四吩六兩五錢五吩六兩四錢六吩六兩二錢五分四十呎長竹節方鋼自國貨暢銷迄今市價步趨活動白鐡皮到貨甚旺出路閑散故暗市已有軟象云 
市價表 
[國外滙兌六月九號]  
　　　　至倫敦（申規一兩計算） 
　　銀行電滙二先令十一辨士銀行即期二先令十一辨士○六二五銀行四月二先令十一辨士二五 
銀行買進四個月期滙票三先令○三七五帶根定滙四月定期三先令○六二五 
又六個月滙票三先令○六八七五大條銀近期三十辨士一二五大條銀遠期三十辨士一二五 
　　上海滙至法國（申規百兩計算） 
銀行電滙　三千三百六十法郎（無市）銀行四個月買二千四百九十法郎（無市） 
　　上海滙至紐約（申規百兩計算） 
銀行電滙美金七十一元銀行買進四個月期滙票美金七十三元六二五 
　　上海滙至香港（申規合港洋百元） 
銀行電滙七十兩 
　　上海滙至印度（申規百兩計算） 
銀行電滙一百九十四羅比五 
　　上海滙至爪哇（申規百兩計算） 
銀行電滙　一百七十五盾五 
　　上海滙至新加坡申規合新洋百元 
銀行電滙　七十九兩五 
　　上海滙至東京（申規合日金百元） 
銀行電滙六十六兩二五 
[外幣現市]  
各票（單位元）買價　賣價 
英金票每鎊　九·四三○　九·四八○花旗票每元一·九二○　一·九三○ 
法郎票每元○·○五八　○·○六一新加坡每元一·○七五　一·○八五　香港票每元一·○六五　一·○七○ 
葬列濱批沙○·九四八　○·九五八坎拿大每元一·九○○　一·九一○印度每羅比○·七○○　○·七一堶 
英金鎊每個九·四三○　九·四八○美金洋每元九·六三○　九·六八○荷囒票每元○·七六五　○·七七五 
老豆票每個○·九○五　○·九一○ 
　　羅卜（每萬元）單位兩 
五百元老票六·五○　七·五○　五至廿五元一四·○○　一六·○○ 
一千元新票四·二五　五·二五　二百五十元新票二·七五　三·二五 
　　馬克（每萬元）單位兩 
千元票一·○五○　一·二五○　萬元票○·○一七　○·○二七 
十萬元票（每十萬）○·○○八　○○·一三 
[金錢市本埠] 金市（七月份） 
早市　兩　兩　開盤三一六·六　高至三一六·七　小至三一六·四　最高三一六·九揭曉三一六·八　小至三一六·六　高至三一六·八　最小三一五·二　高至三一六·○收盤三一五·九　烚赤三三六·○○ 
　　登賬價格 
　　六月三一六·○　七月三一五·○　補水三一六·○ 
　　午市　兩　兩 
　　開盤三一五·八　小至三一五·七　高至三一五·九　小至三一五·七 
高至三七五·九　收盤三一五·八　補水三一七·○ 
　　銀錢早市 
　　洋厘　七錢一分四厘五　銀拆　二錢三分　江南小洋六錢一分　廣東小洋　五錢六分七厘二五銅元三百六十七千文衣牌二千六百二十二文角坯二百○八文貼水五十四文 
　　銀錢午市 
　　洋厘七錢一分四厘七五銀拆二錢一分江南小洋六錢一分廣東小洋五錢六分八厘銅元坧百六十七千文衣牌二千六百二十三文角坯二百○八文貼水五十四文 
[外埠蘇州六月九號]  
足赤金五十元收進洋四十六元足紋銀一元六角五分收進洋一元四角龍洋六錢九分三六二五規元九百六十八兩七五小洋五錢五分一厘銅元三百八十五千文銀拆三錢五分 
　　無錫　加烚赤金四十九元五角足金四十六元五角補水進六錢九分四厘又出六錢九分一厘規元進七錢一分五一二五又出七錢一分三一二五銅元進二千六百五十一文又出二千六百四十一文小洋進七九二折又出七九六折小洋一千二百五十六角角坯二百十文 
　　杭州　　金四十八元　　赤金四十八　　紋銀一元六角五分洋厘六角三分規元一千四百○一元七五甬滙去一元二角六分紹滙去三分蘇滙升五分滬滙升六分日拆升六分單小洋八十元雙小洋七十九元九角五銅元二千六百六十五文 
　　嘉善　赤金四十八元五角紋銀一元六角五分規元一百四十元○二角五洋價二千六百四十文角子二百十文貼水五十四文 
[米市本埠]  
　　昨日南北河下到船共念餘號市上店靑平平新到新鮮貨價漲近角宿次機梗跌去一二角餘均平定今將市價列下 
　　滬南　元角分 
河下常帮機粳一六·九○至一六·三○　又爕元一六·八五至一六·五○ 
又同里機粳一五·六○至一五·二○又周莊機粳一五·○○至一四·七五又北　機粳一五·四○至一四·八五又北沙機粳一五·二○至一四·七五又黎旦機粳一五·三○至一五·○○又北　機元一六·二五又亭林早稻一五·七五又朱家港早稻一五·九○又靑角薄稻一六·一五至一五·八○又泗涇薄稻一五·九○至一五·六五新昌廠早稻　六·三○愼利廠陰元一六·四○ 
　　閘北 
盤戶　貨名　元角分 
何掌明常白粳一七·○五　殷小石白粳一七·五○沈貴銓白粳一七·三○陸和根白粳一七·二○吳來芳錫白粳一七·○○毛永林白粳一六·四五兪茲延白粳一六·九五殷小五白粳一七·五○李興興白粳一七·二五周錦記白粳一六·三五趙德初白元一七·三六王軼泰白元一七·三○費阿榮晚粳一七·○○馮祥男晚粳一六·八五 
　　廠家　戶名　元角分 
裕通廠　建記戶紅後尖　一二·○○　晋昌廠金記戶機尖一二·九○恊昌德興記戶機尖一三·○五 
　　　外埠 
蘇州　元角　元角 
高糙粳　一二·八次至一二·二破杜类一一·九次至一一·六盤貨糙元一二·七糙香粳一二·四高白元一六·○高白尖一四·○次至一三·八高上白一四·八次至一四·四高白冬一五·二次至一四·二機白米一四·二次至一四·○ 
　　無錫　元角　元角 
糙粳　一二·八五　至一二·○　糙元一三·二至一一·○糙大籽尖一一六至一一·○糙羊尖一一·五至一一·○糙客尖九·六至八·三白粳一四·○至一三·○機白元一四·六至一二·○機大籽元一二·六至一二·六機羊尖一二·七至一二·二機客尖一一·五至一○·五粳稻六·七至六·五元稻七·四至七·二羊尖稻六·○至五·八太子稻六·二客秈稻五·五至五·二西貢米一二·○至一○·八小絞米一一·五至一一·○大絞米一○·七至一○·二敏黨米一二·二至一○·八 
　　嘉善 
冬米十三元八角白粳十三元八角糙粳十二元八角壬秈十一元六角 
　　湖墅元角　元角 
　　機羅尖　一二·九五至一三·○機羊尖一二·六五糙泗安一二·○糙羅尖一二·三至一二·五機埠白一二·一機白粳一三·三至一三·五糙嘉興一一·○至一一·四糙蒸谷一二·八至一三·三機泗安一二·二五至一二·六機白粘一五·○至一五·一薄皮糙粳一二·一至一二·三白泗安一一·五至一一·九壩白尖一○·一 
雜糧油荳餅 
　　昨日公會上　馬尙旰計有天津烟臺等買進　粒西貢米三百四十包一號西貢米二百三十包敏黨米六百包福州汕頭帮購進甬江　荳七百包餘姚　荳四百包廣　辦去山東生仁一車河南生仁兩車徐州生仁三百包粉廠帮去南京新麥三車浦口新麥一車颕州陳麥二百包江北帮辦去大連大包紅糧四車又中包兩車本街及内地車廠等帮買進二號西貢米八百包東京糙米二百包小絞米八百包茄佛米一百二十九包大連元荳三百五十包河南黄荳四百包正陽關黄荳五百包懷過黄荳三百包颕州黄荳二百包市上售開之米價堅定麥價平和惟生仁紅糧依然步漲餘尙　固茲將市價列下 
元團粒西貢米一二·八五一號西貢米一二·五○二號西貢米一一·四五至一一·○五東京三號米一○·六○又糙米一○·四五敏黨米一二·六三至一二·三○小絞米一○·七○至一○·六○茄佛米一○·四八 
　兩　兩 
南京新麥三·九○颕州　麥四·二○大連元荳四·四六河南黄荳四·四三正陽關黄荳四·二五懷遠黄荳四·二九颕州黄荳四·三五甬江黃荳三·四○至三·二○餘姚蠶荳三·四三九江菜籽四·四○至四·三○山東生仁七·六○河南生仁七·四五徐州生仁七·一○· 
大連大包紅糧二·七○又中包二·六三以上北市公會午後售開之價 
　　油荳餅 
　　昨日采菽堂仍無沙船到埠而上午做開交易頗暢計由萃豐愼茂春茂源大開出輕皮生油六百件愼茂茂興永記辦開夾倉生油三百件旗昌源開出源記廠油七百件穗豐開出本廠荳油五十件以上所開油價惟輕皮及夾倉兩貨均較漲二錢餘俱穩定有大有開出餘記廠餅五百片巨昌和開出昌記荳餅二千片駿源開出沙河光餅一千五百片及邊餅五百片長義開大連邊餅五百片恒泰開出福和漢餅一千片大有續開大記廠餅一千七百元又新記開西義順印船牛莊餅五百片春茂新記亦開西義順印船牛荳餅一千五百片又鼎泰開永昌源漢餅三千片及五月底期貨一千片又仁誠開出豐昌漢餅三千片又新記開新裕壽牛莊靑荳二百石仁誠又開巨字荳餅一千片以上各餅之價均各趨硬其他未有則開出今將所售各價列下 
　　兩　錢分 
輕皮生油·一三·三○○夾倉生油一三·五○○源昌廠油一二·五○○本廠荳油一二·五○○餘記廠餅一·五七五昌記荳餅一·五九○沙河光餅一·五四○沙河邊餅一·五四五大連邊餅一·五五五福和漢餅一·六二二五大記廠餅一·五九五船牛莊餅一·五二五船牛荳餅一·五三○永昌源漢餅一·六三○永昌源漢餅（五月底）一·六四○豐昌漢餅一·六一五至一·六一七五新裕壽牛莊靑荳五·三○○巨字荳餅一·五七○以上係采菽堂上午售開之價 
外埠蘇州麵粉　元角 
　　綠麥根三·二○紅麥根三·○三緣新獅三·二○紅新　三·○三綠鷹球三·二○藍鷹球三·○三綠月兎三·二○紅月兎三·○三綠旭日三·二○藍旭日三·○三綠兵船三·二○紅兵船三·○三綠山鹿三·二○紅山鹿三·○三小袋麩皮一·八○高小麥七·五 
　　嘉善 
　　黄荳八元八角小麥七元菜籽七元三角菜油十六元七角　　十五元三角 
　　大連（九日電） 
　　荳油現貨一七·五○○六月份一七·七○○七月份一七·八○○八月份一七·六○○黄荳現貨六·一四○六月份六·一四○七月份六·一七○八月份六·二○○九月份六·二六○ 
荳餅現貨二·○八五六月份二·○六○七月份一·九八五八月份一·九八○紅糧現貨三·五○○六月份三·五五○七月份三·六一○八月份三·七○○九月份三·七○○鈔票七錢一分一厘五六月下邊餅一元九角七分 
棉紗市本埠 
　　棉紗　兩　錢分 
　　二十支單地球現大包一四五·五○以上川帮市價 
十六支單地球現大包　一三七·七五以上溥益紗廠開三百包凈盤二十支牧羊現大包一四六·七五二十支炮臺現大包一四四·○○二十支五福現大包一四○二五十六支藍金魚現大包一三七·○○十六支人鐘現大包一三六·二五十六支文明現大包一三一五○十六支單地球現大包一三八·二五十六支富貴現大包一三七·五○十六支雙象現大包一三六·五○十二支金鷄現大包一三四·七五十二支地球現大包一三四·二五十二支寳鼎現大包一三四·○○十支蘇天官現大包一二四·五○十支金雞現大包一二八·○○十支四季現大包一二九·○○· 
十支人鐘現大包一二七·七五十支童子軍現大包一二六·七五十支雙喜現大包一二八·二五十支飛艇現大包一二五·五○十支得利圖現大包一二六·五○以上係各帮本紗之價 
[五金市] 兩錢分 
　　四十八片美平白鐡一三·七五小靑皮鐡三·五○九十磅馬口鐡八·○○一百磅馬口鐡九·○○錁格爾七七·○○紫銅皮三九·○○黄銅皮三四·○○紫銅絲三七·○○黄銅絲三一·○○紫銅塊二九·五○黄銅塊一九·○○元條三·四○扁鐡三·六○光方鐡條三·五○粗白鉛繩絲四·五○粗舊管子鐡二·五○元方扁鐡圈絲三·三○一寸至七寸元釘四·二五方釘五·九○靑鉛一三·○○純銻每擔二○·○○荷囒錫一一五·○○小硔一○三·○○足鈎光六○·○○ 
　　又一訪函　兩錢分 
　　三分法西釘六·七五四分法西釘六·五○五分法西釘六·四○六分法西釘六·二五　一寸五分三角鐡三·七五二寸三角鐡三·五○三寸三角鐡三·四○三分竹節鋼六五·○○四分竹節鋼六二·○○六分竹節鋼六一·○○新洋元鐡三·二五新洋方鐡三·三○新洋板鐡三·五○哈牌魚油七·五五鳥　牌魚油三·四○一號車油一六·五○二號車油一五·五○大桶柏油七·二五小桶柏油三·五○頭號國貨石棉粉二·七五二號國貨石棉粉二·二五新牌火油五·二五老牌火酒六·○○新牌松節油五·二五老牌松節油二○·五○以上同業批拆價· 
絲茶 
Ｉ 
[絲市] Ｉ 
[茶市]  
　　昨日天裕·保昌·新泰·怡和等洋行買進祁紅二千九百九十五箱寗片五十箱平水一千七百六十一箱珍眉九百零三箱針眉二百六十箱蝦目六十六箱祁門紅茶交易轉旺綠茶市面亦佳茲將售盤列表如下行　　　　　　　　　　　　　　　　 
天裕洋行　　雲　祁紅　一三六　七五·○　洪源永 
天裕洋行　善　　祁紅　八五　七三·○　洪源永 
天裕洋行　荷黄　祁紅　九一　七八·○　洪源永 
天裕洋行　金　　　片　五○　三○·五　洪源永 
恊和洋行　花吕　祁紅　九八　七四·○　洪源永 
保昌洋行　億昌　祁紅　七○　六二·○　洪源永 
保昌洋行　良珍　祁紅　七○　七○·○　洪源永 
保昌洋行　天昌　祁紅　六八　七○·○　洪源永 
保昌洋行　德昌　祁紅　四七　六二·○　新和興 
保昌洋行　同元　祁紅　九五　七○·○　新和興 
保昌洋行　貢芽　祁紅　六七　六○·○　新和興 
天裕洋行　華魁　祁紅　八○　七五·○　新和興 
天裕洋行　　魁　祁紅　八○　八三·三　新和興 
天裕洋行　葆珍　祁紅　九五　七五·○　永興隆 
協和洋行　魁貢　祁紅　一三○　七○·○　永興隆 
協和洋行　新有　祁紅　三七　七○·○　永興隆 
協和洋行　並茂　祁紅　一一二　九五·○　永興隆 
保昌洋行　眞貢　祁紅　一二七　七八·五　永興隆 
保昌洋行　永馨　祁紅　七六　六五·○　永興隆 
保昌洋行　永大　祁紅　九八　七○·○　乾記 
天裕洋行　蘭芽　祁紅　七四　六○·○　乾記 
天裕洋行　恒大　祁紅　六八　七五·○　乾記 
新泰洋行　太止　祁紅　八九　一○○·○　乾記 
怡和洋行　春芽　祁紅　六二　七五·○　永興隆 
怡和洋行　衛生　祁紅　一○九　七三·○　永興隆 
怡和洋行　雲霞　祁紅　四六　八八·○　乾記 
怡和洋行　奇香　祁紅　八七　一○三·○　乾記 
協和洋行　祁義　祁紅　六七　六七·○　乾記 
福時洋行　雲香　蝦目　四六　八八·○　乾記 
福時洋行　六香　針眉　四○　四五·○　益隆 
福時洋行　一品香　針眉　一○　四○·○　恒益 
華商洋行　蕙芳　蝦目　二○　五○·○　恒益 
天裕洋行　貢王　祁紅　六○　六六·○　源豐潤 
天裕洋行　信發　珍眉六六　五五·○　源豐潤 
恊和洋行　永興和珍眉　七六　九六·○　源豐潤 
恊和洋行　合盛　珍眉　九○　九○·○　恒記 
錦隆洋行　新興　珍眉六六　九六·○　恒記 
錦隆洋行　瑞芳　珍眉六○　九六·○　恒記 
錦隆洋行　公興　珍眉　九六　九六·○　恒記 
錦隆洋行　新興　針眉　四一　六○·○　恒記 
保昌洋行　同珍　祁紅　一○九　六八·○　恒記 
保昌洋行　貢馨　祁紅　七○　七○·○　忠信昌 
保昌洋行　珍珍　祁紅　六七　七○·○　忠信昌 
天祥洋行　利亨　祁紅　八六　八五·○　忠信昌 
天祥洋行　貢貢　祁紅　八○　七五·○　忠信昌 
天祥洋行　祁芽　祁紅　八一　七五·○　忠信昌 
恊和洋行　貢珍　祁紅　一○四　九五·○　忠信昌 
恊和洋行　合盛　珍眉　八八　九○·○　永盛昌 
同孚洋行　天然　珍眉　九○　九六·○　永盛昌 
同孚洋行　王者香　珍眉　六○　九六·○　永盛昌 
同孚洋行　公興　珍眉五八　九六·○　永盛昌 
同孚洋行　公興　針眉　三三　六○·○　永盛昌 
同孚洋行　永興　針眉　五一　三二·○　永盛昌 
同孚洋行　頂安　珍眉　二一　八四·五　公升永 
保昌洋行　元香　針眉　一六　四○·○　公升永 
保昌洋行　仙芽　針眉　一八　四五·○　公升永 
保昌洋行　乾春　針眉　三三　三四·五　公升永 
保昌洋行　蘭芽　針眉　一八　三七·○　公升永 
天祥洋行　大昌　珍眉　六二　五六·○　乾記 
恊和洋行　永興　珍眉　七○　九六·○　永泰昌 
新泰洋行　雀舌　祁紅　七五　九四·○　永泰昌 
恊和洋行　美利　平水　九八四　五○·五　謙和 
錦隆洋行　國品　平水　七七七　五三·○　謙益 
交易所市况上海證劵物品 
　　順手十六支棉紗（雲鶴標準） 
　　前市　後市 
每單位十包　兩　兩 
　　六月開盤一三六·七二盤一三六·六三盤一三六·五 
　　七月開盤一三八·四一三八·三二盤一三八·五一三八·二三盤一三八·四一三八·二收盤一三八·四一三八·三八月開盤一四○·一一三九·八二盤一四○·三一三九·七三盤一四○·一一三九·八收盤一三九·九一三九·八九月開盤一四一·二一四○·九二盤一四一·三一四○·八三盤一四一·二一四○·七收盤一四○·九一四○·九十月開盤一四二·○一四一·九二盤一四二·一一四一·六三盤一四一·九一四一六收盤一四一·八十一月開盤一四二·三一四二·○二盤一四二·一一四一·九三盤一四二·○收盤一四二·○通州標準兩兩六月開盤二八·九五二盤二八·九五二八·八○三盤二八·九○七月開盤二九·四五三盤二九·四五收盤二九·四五八月開盤三○·三○二盤三○·一○收盤三○·一○十月盤開三○·六五三○·五五二盤三○·六五三○·五五收盤三○·五五漢口細絨標準　兩十一月三盤三一·○五收盤三一·○五 
標金（煉見九七八標準）　前市　兩　後市兩 
七月開盤三一六·四三一五·八五最高三一六·九三一五·八五最低三一五·二五三一五·六收盤三一五·八三一五·七五本日成交數棉紗共計一·六○○包通州標準又三·○○○擔漢口細絨標準又四○○擔標金上午二八·七四二條又下午八·三七二條共計三七·一一四條 
[華商證券] 第一市期貨開盤元 
整理六厘六月除息八八·一○○七月份八九·五○○償還八郎六月份六五·五○○六五·三○○又七月份六六·○○○又六六·一○○又八月份六六·四○○六六·八五○　　期貨收盤 
　　償還八厘　六月份六五·六○○六五·三○○又七月份六六·○五○六六·一五○又八月份六六·九○○六六·八五○ 
　　第二市現貨開盤 
　　七年長期　八二·○○○ 
　　期貨開盤 
　　整理六厘六月除息八八·五五○八八·六五○償還八厘六月份六五·二○○又七月份六六·○○○六六·一○○○又八月份六六·八○○六六·七五○ 
　　期貨收盤 
　　七年長期八月份八一·六○○整理六厘六月除息八九·○○○又七月份八九·八○○又八月份九○·四○○償還八厘六月份六四·九○○又七月份六五·九○○又八月份六六·七○○六六·五五○ 
[華商紗布順手十六支棉紗（人鐘標準）]  
　　前市　後市　兩　兩 
　　六月開盤一三七·三一三七·○二盤一三七·一一三六·八三盤一三七·一收盤一三七·一一三六·八七月開盤一三八·五一三八·○二盤一三八·四一三八·一三盤一三八·四一三八·二收盤一三八·三一三八·二八月開盤一四○·一一三九·四二盤一三九·九一三九·五三盤一三九·八一三九·五收盤一三九·七一三九·五九月開盤一四一·二一四○·五二盤一四一·○一四○·五三盤一四○·六收盤一四○·七一四○·六十月開盤一四二·○一四一·四二盤一四一·九一四一·五三盤一四一·九收盤一四一·七一四一·七十一月開盤一四二·三一四一·八二盤一四二·二一四一·九三盤一四一九收盤一四二·○一四一·九棉花（通州標準） 
　　前市　後市 
六月開盤　二八·八五　二八·七○中盤二八·八○　二八·七五收盤二八·七五二八·七五七月開盤二九·五○　二九·四○中盤二九·四五二九·四○收盤二九·四○二九·四五八月開盤三○·一五三○·○○中盤三○·一○三○·○五收盤三○·○五三○·○五十月開盤三○·六○三○·五○中盤三○·五五三○·五五收盤三○·五○三○·五五 
　　棉花（漢口細絨標準） 
　　前市　後市 
　　十一月開盤三一·一○三一·○○中盤三一·一○三一·○○收盤三一·○○三一·五○ 
 
 

Page 17

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *自由談 
[雋語零拾] [  沈瘦碧]  
　　旌德吕惠如女士長南京第一女子師範學校時書語吾友慶興漢曰食肉包子當以皮薄鉅子多者當佳慶戲　曰先生何不逕食肉呂亦曰然則汝何不逕食麵相與嗢噱 
　　淸道人初來海上時卜居於北四川路王家莊莊内故多道士一日道人方伏案作畫忽一老嫗來稱渠主人已攖疾死請速往念開路經道人不禁笑曰我這道士是不會開路的老嫗乃惘惘而去 
[天春樓脞語] [  夔笙]  
　　大衣 
　　製以氈裘之屬而襲於外者滬人名曰大衣蓋仿西俗爲之量重而質　於體至不適所謂寬博寬大之衣也按陶九成輟耕錄謂元以婦人禮服曰袍漢人則曰團衫南人則曰大衣大衣之名權輿於此 
　　　言 
　　明保山張志湻南園漫錄有穢言一則云張綵爲郎中時常言父子之性非正其原只爲求女色之樂每聞之令人掩耳弗及近觀孔融傳載路粹誣奏孔融與禰衡言父子無親只爲情慾則悖理狂瞽之論前固有之所世非孝滅父之說此其濫觴也 
　　愛妾換書二事 
　　嘉靖中朱吉士（大韶）性好藏書尤愛宋時鏤板訪得吳門故家有宋槧袁宏後漢紀係陸放翁劉須溪謝疊山三先生手評飾以古錦玉籖遂以一美婢易之蓋非此不能得也婢臨行題詩於壁曰無端割愛出深閨猶勝前人換馬時他日相逢莫惆悵春風吹盡道旁枝吉士見詩惋惜未幾捐館見遜志堂雜鈔又朱承爵字字儋據列朝詩集小傳知爲江陰人有以愛妾換宋刻漢書事此又一事夫以愛妾美婢換書博風雅之虚名傎矣即出於眞知篤好亦復大殺風景不近人情所謂佞宋之闢入於膏肓者也兩人皆姓朱所換皆漢書亦奇 
　　僅見之加銜 
　　順治朝曲阜世職知縣孔允湻以居官廉能加東昌府通判銜仍任知縣事見東華錄道光五年王文恪（鼎）以一品銜署戶部左侍郎見馮桂芬譔墓志通判銜一品銜及銜上冠以地名並僅見 
　　五字獄 
　　曩余校續碑傳集翁文端墓誌言文端治五字獄五宇猶稍後之四恒並都門錢肆極鉅者咸豐間因閉歇興大獄而四恒踵起焉刻本誤五字獄爲更正之 
　　合歡梧桐花 
　　世尊（釋迦牟尼佛）因黑氏梵志運神力以左右手擎合歡梧桐花兩株來供養佛佛召仙人放下云云見五燈會元殊豔異可喜 
[秋瑾遇難前小記] [  寄涯]  
　　歲丙午日本取締留學生力爭無效於是相率歸國者踵相接時秋女俠肄業東京實踐女學素以血氣自負以詞激同儕之熱中畢業而未遽返者返國後南潯女學慕其名延作敎師陰即聯絡同志與共患難尤與徐寄塵吳芝瑛呂筠靑三女士相善知徐公錫麟有光復會之組織蓄以待時焉遂亟與合謀以收指臂之助己則來申另組機關於北四川路某里藉與各省通聲氣顔其門標曰蠡城學社社中共事者除女俠外惟陳伯平曁予二人不以僕一切操作躬身親之而澣衣之職女俠獨任其勞居恒研究爆彈馬君君武不時過往指導左鄰爲湘學社陳漢元（家鼎）寗調元二君庽焉 
　　一日調元主有事於湘來商爆彈顧無儲存乃亟爲趕製女俠豪於飲伯平與余亦有同嗜帶醉治事稍不經心轟然一聲彈藥爆發女俠俯拾餘事幸免於難而伯平已創劇而暈桌上硝酸火酒等物又着火熊熊而燃四鄰突聞巨聲驚集駭視莫知所由紛呶不遽散里距馬路遠且非租界故無邏卒枉顧否則囹圄滋味當先備嘗矣翌日時報本埠新聞披露其事所幸知之不詳去函更正而罷當時余擬更居以防不測女俠力持不可以爲今茲之事尙堪自飾苟一遷居適以自實能無重被嫌疑乎其識見之卓越有如此後之遇難軒亭欲自活固可從容脫險乃亦以此自恃藉明無他武侯計設空城可一而不可再女俠一再用之宜其不免於難也悲夫 
　　女俠適湖南王氏情愛甚篤育子女各一因許身爲國寗犧牲家庭不與往來名絶而實相通也旅况常窘顧以書去卒報以欵從未稍靳亦難乎其爲夫婿矣人欲窮其究竟曰我早與彼離婚蓋自分必死淸律叛君罪誅九族懼爲禍連故遂諱莫如深 
　　居恒佩刀一槍一寢輒置之枕畔脚曾纒御以革履虚半而塞以絮雖寢不脫虞有他變也喜服男裝楚楚衣冠疑似木蘭重生字曰競雄意欲與世之英雄一相競爭志亦豪矣徐寄塵女士雅重女俠之爲人光復後創辦競雄女學於申之白克路顔曰競雄是亦誌先烈於不忘之意耳 
[程豓秋新排沈雲英名劇] [  耒]  
　　程豓秋近排沈雲英一劇業已出演華樂園座爲之塞足見價值此劇取材於淸毛奇齡所撰沈雲英本傳及蓬道人所箸麻灘驛傳奇並穿插以明末張獻忠禍楚及湖南推官蔡道憲殉節各事略毛西河撰沈雲英墓誌云蔣軍於父爲孝於國爲忠於夫爲節於身爲貞女德咸備非虚語也是劇程飾沈雲英表演形摹無不精采劇凡二十三塲唱做念打無一不重戰工有西皮快板二簧數段末塲辭官哭靈之反二簧尤極哀感激越凄心動魄劇目約略如下倪元璐奏保人才沈雲英閒居射獵沈至緖携女雲英入都謁選陳允志爲賈萬策說項求婚　獻忠入楚肆虐明吉王望風先逃尹先民背主降敵蔡靑天駡賊喪身沈雲英旅店别人王巡撫賊軍通欵攻道州先民殺至緖奪父屍列女封將軍賈都司奮勇敗流寇明惠王失讦守孤城城亡巷戰自刎殉荆州夫死辭官哭靈歸故里 
藝林 
[野望] [  佛影]  
　　晴光搖望眼流寇滿中原掃蕩　無策書生不敢言龔回向飛鳥寂寞過頽垣萬古傷心物江南杜字魂 
[陽羨城中遇内兄鴻翔樽邊話舊惘然有感] [  （時余寓丁山葛氏）]  
　　桃花帘影近斜　話到前塵各巳醺萬里冰河游子夢（鴻賓鴻範客黑龍江）七年寒食女兒墳（内子淑君没已七年）征衫滿淚君應見華髮無情我亦云握手不須留後約丁山咫尺數重雲 
[無題] [  影憐]  
　　一鈎簾影映明霞卍字　干隔絳紗虚設朝雲捧硯地自斟玉碗試新茶 
　　節近天中意覊然衫輕不讓五銖僊宮前賜殻新承寵熟讀關睢詩一篇 
　　偶向繁華境裡逢幾回問字壓元龍情深友愛成滋蔓不似羣花獻媚容 
　　荆釵裙布等風流料韙前身福慧修國色何妨金屋貯瓊樓高處怯寒不 
[一品香周郎小登科記] [  碧波]  
　　留法電影技師周克君於七日與啓明高材生康淑敏女士結褵於一品香是日周君特片邀於四時往觀禮記者准時往來賓於簽名後各贈彩葩佩襟際以是花光人面倍覺明倩第爾時迎駢猶未發延頸靜待觀嘉禮者巳濟蹌一堂記者與馬徐維邦君因縱談近頃電影界之趨向此看識見立說頗與鄙意相吻合特異潮朋興怪象方亟我儕之期望或須俟諸異日耳 
　　七時許雙新貴方姗姗來而證婚人馮少山君亦已望穿秋水於致演詞時曾約略述及國人之時間信守問題言婉而意摯且涉風趣以是羣衆莫不鼓掌尋由顧肯夫君致詞歷述新郎新娘過去之情史且引己身之育婚制作比例言次致非常艶羨之態旋竟喻及自由戀愛與媒妁之言之婚媾類似買香檳之票立說新頴而别饒意趣輔以吳儂軟語聽者益覺神往 
　　入洞房後有一法蘭西茉特冒史亦來看新娘某君戲謂之曰中國風俗外賓見新娘例須行Ｋiss禮此西婦乃直前挽新娘頸新娘大窘旋其首丁婦竟隨旋而吻及其唇鬧房者之笑聲旣至穿雲堂前所懸喜聯屏幛都詼諧百出有所謂「三請諸葛亮四邀臭皮匠」「油漆未乾」「難爲了妹妹便宜着哥哥」等詞句其下均有詳註見者咸爲絶倒席間佐以交際舞蹈裙屐聯翩粉香脂膩極人世間之喜事汪煦昌君曾嬲新郎新婦共入舞侶旣升堂而新娘忽畏葸卒未果祇向衆賓覥然一鞠躬似表示歉意也 
　　席闌並有票串京劇及嚴工上君之崑曲以盡來賓餘歡而新郎新娘乃於檀板聲中比賦歸歟實行其「春宵一刻值千金」「早生貴子」主義　　 
[游藝沙息]  
　　新新屋頂花園爲海上首屈一指之游藝場地方靜雅游藝高尙各種佈置心裁别出均含有美術觀念當此炎夏初來夜游更宜於屋頂中華廳裏則笙喧簫拂影戲場中專映國産新片其他如新聲大劇場之狸猫換太子銘社女子新劇開映之乾隆皇帝下江南均屬游客所百看不厭者云[  （新記者）]  
　　明星影片公司新片小情人陳義高尙全劇無一惡人祗表出善與善之比以動人類之情感演員支配又極整齊人人能將劇中個性曲曲達出以故自在中央試映之後非特一般觀衆同聲贊嘆即輿論界及購片者亦竭力爲之譽揚茲聞該公司接得滬杭兩埠要求提早開映故准定於端午前一日起滬杭兩埠同時開映杭州則在城站第一臺杭州影戲院連映三天滬埠則在六馬路中央大戲院連映五天云 
　　大中華百合影片公司前派陸潔王元龍史東山周詩穆等至鄭州攝殖邊外史外景及王氏四俠已將四星期一昨聯益輪船自漢抵滬外攤一帶有該公司汽車數輛大宗插白布小旗上書殖邊外史字樣隨風招颭絶塵而馳蓋赴鄭攝影團倦游歸來矣諸人滿面風塵大爲驕陽所苦非復舊時風度云 
　　上海影戲公司自玻璃棚搭好後内部大加擴充尤於攝製方面極力加速茲聞但杜宇新導演之片行將於一月内攝竣該片由殷明珠主演有鄉村生活都市繁華情節曲折另具蹊徑該片取景尤覺淸雅絶倫詢不愧出自美家術手云 
[出版界消息]  
　　久已喧傳之新妝數日内即可出世該刋係陳靄農張獲寒兩君等編輯此次創刋號内容格外豐富圖畫有關於婦女之髮·齒·體格·内衣·旗衫·圍巾·襯衣·裙·領·袖·及各種新發明服裝圖樣二十餘幀均用彩色精印論文有關於齒·髮·衣色·衣袖裁剪及各種經騐供獻并有海上名家小說多種對於女性方面大有發揮本擬初一出版因印刷方面格外考究是以稍緩現准初三日出版聞近日預約己有千餘册之多云 
[富人之女（十三）] [  天笑]  
　　吳素君又恨又悔想不管他們的事吧無奈心中總撇不開因想與其在家愁悶不如也到跳舞廳去看看他們只是時已深夜怕他們也散了吧回念一想散了也好我且偵察偵察他們散了以後又到那裏去他那時略把頭髮刷了一刷穿了一條裙子竟到跳舞場來誰知剛走出了門但見遠遠的一輛汽車向自己家裏而來汽車臨近就認得是康鳳珠的汽車汽車裏面鳳珠的湘蓀兩人駢坐在那裏他們還没有瞧見吳素君站在自己門前還是在車子中有說有笑及至汽車停下方纔知道巳經到了家裡湘蓀便走出車門又重重的兩人握了一握手鳳珠道明天不要失約呀湘蓀道准來准來及至回頭却見自己夫人站在門口湘蓀道咦你怎麽站在門前素君冷笑不語這時康鳳珠在汽車中早已望見便喚道素君姊你怎麽站在門前呀素君鼻子裡哼一聲道來迎接你們呀鳳珠知道素君的神情不對便只得搭訕一句道時候不早了因爲章先生没有車子我把車子送他回家吳素君道謝謝你時候果然不早了你們在興高采烈的當兒只怕還不覺得時候不早我在家中一個人孤燈獨坐那眞覺得時候不早了又望了湘蓀說道他因爲有你鳳珠姊的汽車天天夜深可以送他回家所以常常的深夜歸來也不算一回事了湘蓀在旁想素君的話越說越不對了他便在裡面打岔說道密司康進來坐坐吧素君道夜深了只怕鳳珠姊倦了也得回去休息休息了他便不顧鳳珠拉着湘蓀便向自己屋子裡走康鳳珠只得自己開着車子回去湘蓀到了裡面就滿面露出不高興的形狀素君道你怎麽不高興不是因爲我得罪了你的康鳳珠所以心中不願意嗎湘蓀道什麽你的我的總之待朋友之道不該如此 
 
 

Page 18

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *常識 
[岑毓英軼事（閒談）] [  隨]  
　　昔岑毓英平回亂於雲南爲前淸中興名臣之一其察吏甚嚴有貪墨者輙手刃之以是政淸民和聲譽播海内 
　　方初平回亂時山水忽暴發將成災矣俗以爲龍王能司晴雨也爭禱於其廟岑命加鎖於龍王頸馳檄討之曰余削平大難民甫得食汝乃敢爲民害乎限汝三日水退退則享汝否且毁汝廟未三日水果退民頌之如神威令大行實則山水暴發固無三日不退理也英雄之氣概洵令人不測哉 
[分工制度之利害觀（經濟）] [  新德]  
　　自十九世紀以還各種工業爭奇角勝力事革新其進步發達之速爲從來所未見者舍利用機器外豈非分工制度之組織有以致之乎分工制度者以數人或數百十人之勞力分任一業之謂也譬之造扇削竹者削竹製柄者製柄雕刻者雕刻糊紙者糊紙黏貼者黏貼以及其他手續亦均各盡其長不稍假借此所以用力少而成功速也自個人或事之片面觀之則謂之分工若就社會或事之全部觀之則何異乎合作茲就工人業生社會三方面述其利害如下 
　　（一）對於工人方面其利有四 
　　（甲）節省時間出品速而勞酬亦可稍加（乙）技藝易精故易於經濟獨立（丙）熟能生巧發明之機會較多（丁）才用適宜有樂業不倦之趣然其害亦有四 
　　（子）技藝不全失業之機會多而得業之機會少（丑）技藝過於單純致損其技術上及敎育上之價值（寅）職業增多男女老幼均可出外任職然家庭團聚之樂趣因此减少矣（卯）增人之倚賴性 
　　（二）對於業主方面其利有二 
　　（甲）因材使用各得其所出品旣佳而工潮又可息滅（乙）器具使用不息可减少資本停留之損失然其害亦有二 
　　（乙）生産過多常有供過於求之虞（丑）一部之原料斷絶則全部事業必隨之停頓 
　　（三）對於社會方面其利有三 
　　（甲）物阜而價廉（乙）職業多而游民少（丙）國際間之競爭力强然其害亦有三 
　　（子）减殺社會企業者之獨立程度（丑）增加勞働界之不安情形（寅）社會貧富之階級愈相懸殊（乙種酬） 
[夏日生談（四）（衛生）] [  記者]  
　　夏間患脚氣病者甚多其原因乃由於多食白米之故丁福保先生對此言之亦詳其言曰米之精華爲糠而今人食米乃盡去其糠所餘精華無幾日日食白米即致脚氣病之總原因也凡患此疾者每覺便秘脚腫麻木不良於行初患時不易覺察及至脚氣冲心乃不可救藥夏秋之交以此而死者蓋不知其幾何人也某歲棋盤街某書肆中有學徒患脚氣病甚劇延余往治余至時其面色甚佳與余周旋並能移椅延余坐乃不及二十分鐘竟以脚氣冲心而死於此一端可知脚氣病之不易診察而患之者乃不可不先自預防也最佳之法即爲易地而居譬如居滬而致疾者可立即返鄉往往未及到家而脚已大愈又或家居較遠者亦以易地爲宜如由滬往蘇往錫小住均可其他救濟之法應食連糠之米以米而附有糠者多煑一小時俟十分腐爛後食之萬一此事難辦則宜多喫麫食或購服糠製之脚氣丸西醫對患脚氣者每以爲不易診斷故不如延中醫醫治之爲愈也 
[成功之四要素（道德）] [  溥泉]  
　　偶檢舊篋得潑賴司氏ＴheodoreH·Price演說稿一紙語多中肯爰爲節譯如左以供衆覽 
　　人誰不欲成功而未必人人能成功者又何故歟由不知成功之要訣耳成功有四大要素曰能自治曰有完善之敎育曰勤曰有志之四者實建築事業之基礎也 
　　未受完善之敎育則健全之身體高尙之道德充足之智識三者必不完全蓋缺一於此即無有成功者故有完善之敎育斯有成功之希望換言之成功者必有完善之敎育然旣有完善之敎育更當立定志向奮力於一事庶不致見異思遷終於一事無成也旣立志矣則當勤於其事以抵於成然猶不能免外物之引誘是以自治力尙矣世之行事者其始也未嘗無志更未嘗不勤所以失敗多而成功少者皆自治力薄弱之故也 
　　敎育有志勤自治數者旣具矣更有二事足以助人類之成功者曰熱誠曰想像力希臘語熱誠爲Ｅntheos意言通神也故辦事熱誠者可以通神鬼言其能操必勝之券也何以想像爲成功之要訣蓋想像未來之圖畫所以引人趨於勝景者也如發明家冐險家皆具有極大之想像力故能成絶大之事業也換言之即樂觀之說也 
　　潑賴司氏爲北美實業界之偉人其所立論蓋一本其經騐固非可與徒論玄妙之理想家可比故尤爲可貴作者附識（乙種酬） 
 
 

Page 19

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *本埠增刊 
商塲消息 
[新新洋雜部新到各貨]  
　　新新公司汗衫部新由法國運到男女莊優等眞蔴紗汗衫褲質地細薄光滑異常且大小尺寸及長短袖俱全暑天服之極爲相宜又傘部運到大批山東綢繡花邊雜色女傘每把祗沽二元七角半聞購者甚衆又刷部新由粤東運來大帮牙柄骨柄毛扇繡花絹扇蘇杭畫扇歐美時式明星扇及男女皮盒梳妝具名廠鬚刷等價甚便宜云 
[夏布大會之昨訊]  
　　四馬路口維大綢緞局樓上全國夏布大會近發明夏布中山裝一種輕便價廉極合學界夏季之用蓋因夏布純爲國産取名中山又表示崇拜中山之意故日來各大學校學生往購或定製者頗不乏人昨日前充建國軍旅長蔣達文君亦向該會定製一套盛道其美 
[豐餘行經理法國香精]  
　　法國格臘司地方羅盤屈蘭廠爲法國著名巨廠專採百花香液提製各種精油各色有四百餘種之多爲製造香皂及各種化妝品不可少之原料中國北部特約本埠愛多亞路三十九號豐餘行獨家經理該行爲滬商汪君成美所創辦自去冬經理以來所有用戶如各化學工業社及各肥皂廠等無不贊許滿意因之銷路頗爲暢旺 
[梁新記續出特種牙刷]  
　　南京路梁新記前曾製售特等牙刷每支售一元及一元半兩種售罄巳久顧客仍紛來詢購以其質料精選上乘刷毛硬而富於彈力久用不壞故定價雖較昻而用者至爲滿意聞該廠現已續出其式樣及質料尤較前優美云 
[安樂園各式粽子上市]  
　　武昌路安樂園酒家近以時屆端節各店戶多有用粽送禮爰發明新式粽多種特於初一日起製就應市價格百烏歸巢每只五元鴻圖大會每只一元全料裹蒸每只五角什錦裹蒸每只三角鹹甜肉粽每觔二角梘水香粽每觔二角正式蓮蓉粽每只一角梘水豆沙粽每觔二角五分 
[美永火油禁止仿冒商標]  
　　廣東路四號美永火油公司因迭有冒牌發現故呈由駐滬美領事致函交涉署略謂美商美永火油公司呈請保護美永公司火油六字商標此商標用於該公司所售火油以及他項出品經江海關註册第二六零五三號·請出示禁止仿冒聞現已由交涉公署出示佈告該商標他人不得仿效云 
[一中公司草帽廉價]  
　　三茅閣橋棋盤街一中百貨公司發行劉海牌麻紗線襪價廉物美上月草帽登場舉行廉價一月門售甚爲暢旺現新到大批各式草帽甚多自五月初一起繼續大廉價三星期聞上等暗線草帽祗售一元五角國貨泰山草帽祇售一元七角云 
[新寳芳公司近訊]  
　　法租界鄭家木橋南堍西首新寳芳公司專推銷百代公司出品如唱機唱片各種靑年影戲機影片另件等美備無遺近日唱片銷數頗鉅影片亦甚暢銷又該公司對於修理唱機尤爲特色工程旣極講究日期又甚迅速故顧客咸覺滿意云 
[有利銀公司今日開標]  
 
 

Page 20

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *　　愛多亞路二十八號有利銀公司所發行之有奬儲蓄證第十六期開標巳定於今日下午舉行除該公司各董事及儲戶代表參與外並歡迎各界前往監視藉昭信實云 
出版界 
[小上海發售預約]  
　　國聞社記者何心冷因鑒於上海情形複雜旅行及住居上海者每覺隔膜特編「小上海」一册包括衣·食·住·交通·學校·醫院·官署·捕房·公共機關·及一切食宿游覽分類羅列加以荀潔之說明用上等報紙精印訂成六十四開本定價四角自即日起至陽曆六月底止發售預約僅售二角四分發行地點則爲山東路二零二號冰廬出版部 
[會計學界之新出版物]  
　　上海商科大學會計學會鑒於國内會計事業之無進步特　得會計學　誌以　　　　創　號業巳出版　内容豐富每本定價大洋二角一本埠有美堂武昌進化書局等大書坊均有出售直接函購郵寄上海商科大學會計學會郵票通用 
[明報第六期出版]  
　　劉豁公君主編之明報第六期已於今晨出版該報内容現側重滑稽評論及新聞性質之白話文稿本期材料異常豐富有恨庵之「新空城計」金人之「妖巫受窘記」師竹之「明星害人記」阿金之「唐禮仙之佈告」諸葛山人之「釘牌記」心安之「吳佩孚幕中之劍客」游絲之「鏡淸落選記」宇宙室主之「串騙小記」小生之「婦女頭部裝飾談」鼎公之「憶荔」漁郎之「妖女記」 
劇場消息 
[大觀影畫公司組織之外訊]  
　　　　大學生關　夫·關　　·　立遠蔡顯利伍若愚君等一目擊美國近十年來影戲事業之發達大有補於社會敎育因决志在羅省花利塢專習影戲技藝以期介紹本國茲得僑商之資助組織二大觀影畫公司現巳籌置一切用具及搜集世界藝術書籍戲劇名著以圖切實發展聞經向農商部呈請立案并不日即行回滬設立完備之攝影場從事攝製云 
[天一攝製新片「白蛇傳」續聞]  
　　天一公司新片「白蛇傳」在杭州蘇州鎭江攝取外景後並在閘北繁盛市街佈置保和堂藥店所用演員計百數十人此外如仙宮飛來峯及水漫金山等幕所用男女演員人數極多頗爲熱鬧聞該片爲該公司出品中資本最大之片云 
[濟公堂徵求會員消息]  
　　大世界現設濟公壇主其事者係近由德國回申之心電學專家葛性慈君主持設備周致對於入會之會員弟子祇費洋一元「可得門券五張值已相等」復贈以會證月逢朔望期遇誕日入會拈香尤可不費門資餘如扶乩問卜悉免香金該壇闡揚佛旨非一般賴佛生涯者所可比擬云 
[小世界近訊]  
　　小世界現新聘著名武生　小帆准初二夜覺白演全本「鳳凰山」又愛華社女子新劇今晚起排演全部「廣陵潮」共十四本每晚准演一本云 
[半淞園賽船附送贈品]  
　　益社假座半淞園於初三至初六四天大賽龍船期内附送贈品屆時在入場券面排印號碼有得汽車包車脚踏車等奬品之希望云 
[天氣報告]  
　　徐家匯天文台昨日下午四時三十分氣象預報云天有雨意沿海有霧揚子流域恐有雷雨　中國中部氣壓低降故福建廣東之間有稍强之南風至東南風不等又昨日下午三時前二十四小時内本埠氣温最高八三·五最低六六·七去年同日最高七八·一最低六四·五 
 
 

Page 21

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *   
 
 

Page 22

 
 
1;第一萬九千一百三十四號;中華民國十五年 西曆一千九百二十六年六月十號
星期四 * *   
 
