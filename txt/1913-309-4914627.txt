# 1913 - 309 - 4914627

 

Page 1

 
 
[通信]  
　　歐報對熊內閣之輿論　（游歐客） 
　　熊內閣全體發表後歐陸各國大報均大贊譽記載各總長之歷史盈篇累輻而於熊梁張汪諸公尤爲推重孫周兩公則以久爲外交官早經歐入知名每日電報稱熊總理爲南方少年之有建設能力者於克里斯卜借欵頗佩服其氣魄又稱梁任公爲中國改革之原動力此次入閣更足注意梁張兩總長者實均有總理之價值今乃　熊共事收此新內閣之人材齊備當爲從來所未有云云就中所最奇者惟泰晤士之論調獨不能完全滿意於贊譽之中時作危詞謂（新內閣確爲康有爲派內中　三大改革家均爲康之好友與百日維新大有關係今皆得握政權此果可爲中國前途作樂觀者也惟就實際論之彼等作爲亦未能較前此各內閣爲優其受上下兩院一致通過者實以熊總理肯對兩院負其貴任且主張實行中央集權與兩院大多數政見相合須知此責任問題即伏一內閣與總統衝突之根源頗聞組織之前巳現端倪將來倘內閣與上下兩院均能就政治之軌道能就現勢着想不專憑理想而總統亦能略示退讓或可相安無事兩院於星期五開會所議决選舉總統手續惟熊總理宣言彼於憲法未頒定前先舉總統本甚反對而兩院之反對總統黨雖因南方亂學受大打擊然其暗潮仍大任何方面皆有意限制總統權利此種心理至今仍未改也）按歐人議論以爲內閣完全負責則總統退處無權總統大　獨攪則內閣等於附屬泰晤士之有此疑慮正以重視熊內閣又夙以蓋 
 
 
 

Page 2

 
 
世英雄推尊袁大總統更鑒於各國歷史立法行政相爭之往事深恐兩院利用內閣或內閣挾兩院之勢力以與總統爲難則行政上先自分裂致有責者互相箝制馴至一事不舉而於今日飄搖風雨之中國尤不相宜非有極强固之行政權决難屬行改黃而强固之行政權者又决非仰立法之　怠所能得也况在吾國尙未達於院院政治之眞境惟不得不向此途進行當此過渡之中不特行政機關務宜融洽一致即立法機關亦宜捐棄感情不可有敵視行政之意外患方急救死不暇在强國固不妨朘國權以張民權在弱國則有宜朘民權以張國權者矣記者同知泰晤士之言不近事實然不敢不以外人藥石一介紹於國人耳 
[時評]  
　　蒙事之將來　（冷） 
　　中俄蒙古條約大概此次必將訂成矣蒙古為中國領土一部分之條俄國大概承認矣中俄條約訂成如　時西謨爾會議之中俄蒙會議大概必將舉行矣蒙古之事至此為一段落 
　　中國政府自俄約成後必自謂大功已就也中國領土之名未嘗斷絕而庫人之南犯可以暫息一二年後又可放棄於不顧此必然之勢也即欲顧之而一則因內地之事尙多而不暇及再則因既與蒙人以自治之權而無從下手 
　　然而俄人與蒙古必加一層之密切以前未經中國之承諾勢雖及而名未正今則名正言順更可放手為之債必加借權利必索客卿必加用私約必加結不數年間而蒙古所有之要職必盡為俄入所有重大之事必盡爲俄人所佔所有之軍隊必盡為俄人所練於是蒙古去而北方各省危至此又為一段落 
　　或日否豈能待乎是中俄蒙三方會議時已不知有多少變幻而結果何如矣是言亦近有理 
　　專電 
　　北京電　藏事英主張自打箭鑪西凡趙爾豐平治之地皆屬藏中國不得干預西藏內政西藏如有須出兵時中英須互相通吿大致欲如甲午前朝鮮血孫總長前日在國務會議時尙稱新約草案與光緒十九二十及三十十二年之中英條約無甚出入已與英使交涉 
　　北京電　蒙約可加入領土權之一部字樣 
　　北京電　姜桂題到熱河後邊軍較前統一故甚得手經棚在大王廟及林西之間故現以規復經棚爲最要前日內閣會議有人主張與庫交涉令嚴杜蒙匪入犯若彼不能則以北五省兵力平之 
　　北京電　張季直擬實業部草案分工商礦務農林漁牧四司現又擬設礦務專局 
　　北京電　財政部行文各省查淸所發紙幣細目未發者不得續發 
　　北京電　鹽政署得河東鹽務稽核所洋員報理隱報吿攻揭楊運使不守定章　弁髦其管理銀庫職權　未向取借券運鹽出境　答覆屢不明瞭謂長此以往總所之所責於敞所者敝所將無能為力云云此後此種談判將日多 
　　按河東洋員致鹽政署全文已譯載前報要文欄 
　　蕪湖電　涇縣變兵已竄入徽寗鮑鎭守今日（二十三）特派王樹功團長劉傑三營長率步兵一營開赴皖南山裏勦辦 
　　蕪湖電　粤東食米向由外運院督開收蕪米出口公債每石五分旅蕪粤商米號接滬粤電不承認 
　　蕪湖電　長江輪昨晨（二十二）下駛在舊縣江面被皖省利濟拖煤差輪碰損壓斃搭客兩人己由英領與皖督交涉 
　　蕪湖電　龔等盤踞時英領事奧泰蔚稅務司阿拉巴德竭力維持故自治會商會各公團於今日（二十三）特備名譽旗及土儀多件致送以表感情 
　　南京電國稅　張壽齡向某銀行商借欵項已成熟由滬回寧後即會同省長電部核准即將該欵解寧應用 
　　南京電　昨阮忠樞張勳同赴第一旅館會晤馮國璋暢譚京事良久 
　　南京電　馮軍駐浦之機關槍隊昨暫調下關駐紮 
　　南京電　張勳現恐仍有黨人匿跡造謠煽惑特嚴飭各軍隊切實　拿 
　　南京電　韓省長現設調杳旗民生計局己委趙惠譜辦理 
　　杭州電　朱都督以謠言漸熄决於三十一日宣布解嚴惟仍須認眞稽查 
　　杭州電　鹽運使張栩於二十四日由京返杭 
　　特約路透電 
　　北京電　北京公報評論蒙務問題謂該問題雖有解决之望然中俄條約簽定之後將來開三方面會議蒙古代表亦將與會大約必照西謨爾會議之辦法云 
　　成都電　當道接中央政府來電令禁止售賣川省所存之餘土廠在西部邊界各縣嚴查禁止栽種罌粟及運土赴東達禁栽種及私售私吸者均須嚴懲惟照目下地方情形殊難照行邊界某武員會將抄沒商民私運之土運至成都以巨價出售後乃以現欵購買紙幣強令所管各地之人民照十足通用此間目下人人皆知凡有購鴉片者均能安然秘密購得 
　　東京電美國新任駐華公使林斯區君已由此間啓程赴華 
　　譯電 
　　北京電　熊希齡昨日與德英法三國銀行代表第一次商訂改革幣制借欵 
　　北京電衆議院秘書林長民將任爲駐日公使 
　　北京電　袁總絞昨日接見駐京德使哈克斯沙山君 
　　倫敦電　墨西哥問題殊多糾葛倫敦雖否認英美現因此事互起齟齬之說而華盛頓所來電報仍謂美政府因英國不肯　美後塵反對墨總統以故頗爲怏怏美總統及國務大臣對於此事業緘默　其餘各官員均謂政府現擬實行嚴厲之方法中有宣言以束縛政策對待歐洲各國與墨西哥交際一舉 
　　鈕約電　墨西哥候選總統狄愛士將軍仍居維拉克羅士有黨與多人四國防守自狄行抵該處後當道巳拘獲形跡可疑者十七人 
　　墨京電　墨總统今日在外交團前朗讀宣言書莊嚴聲明其唯一之志願乃在定國家之治安保公平之選畢並决意保護美僑及各國僑民書內復言外人之志願非恃武力强令墨政府承認則萬雞遷移云 
　　紐約電　新墨西哥州杜森煤礦忽然爆炸埋沒礦丁二百八十四人除救起二十二人外尙獲屍身六具 
　　柏林電　土希媾和談判業已商定條約土耳其將賠償敎堂產業之損失 
　　柏林電　俄土談判小亞西亞東北鐵路問題業已訂定條約簽押在即 
　　柏林電　英政府巳派定調查鐵路問題委員現料自由黨擬實行鐵路國有之理想 
　　巴拉瑪電　巴拉瑪地峽全部分復遭地震惟運河區域未受影響 
　　西謨拉電　印度苦旱各省將發生饑患當道已籌羅比六百萬枚救濟農民 
　　孟買電　某珠商倒欠羅比四百萬枚某牛酪油商倒欠羅比三十萬枚 
　　公電 
　　泰州來電申報時報新聞民强時事新各報館均廠閱報十八九日登阜寗來西誣馬中將玉仁通匪擾　甚於盜賊深為駭異今春敵邑土匪蠢動搶司法署危如累卵呈請剿減馬中將親情軍隊獲匪首檢樹桂陸學宏朱得勝裴士勤等令邑賴以保全人民威戴茲遭挾嫌汚衊鄙等不忍緘默謹此公佈興化議參事會曁各法團公啓 
[要開一]  
　　紀二十一日之憲法起草委員會 
　　二十一號上午十一點開會委員長湯漪主席委員出席者四十二人主席報吿藍公武劉積學汪彭年高家驥李國珍等五人未到會亦未請假以缺席論畢宜布繼續討論憲法條文汪君榮寶將第四十四條原案第三項幷得奪其公權下加如有餘罪付法院審判之主席付表决多數贊成伍君朝樞聲明反對餘罪二字容後修正文字第四十五四十六兩條均無討論照原案多數表决第四十七條兩院議員得提出質問書於國務員或請求其到院質問之龔君政將提出質問書於國務員改為提出質問書於政府張君耀曾提出質問書於國務員不是質問政府之全體至於政府當然包括總統在內主席以提出質問書於政府付表决贊成者少數照原案通過第四十八條無討論照原案多數表决第四十九條提出修正者頗多龔君政修改為兩院議員除現行犯外非得各本院或國會委員會之許可不得逮捕監視或傳訊表决四次均係少數程君瑩度改為兩院議員於開會期中及開會前六十日閉會後六十日除現行犯外非得各本院或國會委員會之許可不得逮捕或監禁蔣君畢淸改為兩院議員於開會期中及開會前後各三十日內除現行犯外非得各本院成國會委員會之許可不得逮捕監視及傳訊陳君銘鑑則改為兩院議員於任期中云云汪君彭年則改為兩院議員於開會期往復中云主席逐一表决均係少數贊成至此時巳十二點二十分主席宜吿休息至休息後復行開會因請假四人相差一人不足法定人數遂宣吿散會此日所讜决憲法草案條文共六錄于下　第四十四條參議院審判被彈劾之大總統副總統及國務院非以列席員三分二以上之同意不得判决為有罪或連法判决大總統副總統有罪時應黜其職其罪之處刑由最高法院定之判决國務員確有遠法時應褫其職幷得奪其公權如有餘罪付法院審判之第四十五條兩院名視建議於政府　第四十六條兩院各得受理國民之請願第四十七條兩院議員得提出質問書於國務員或關求其到院質問之　第四十入條兩院議員於院內之言論及表決對於院外不負責任　第四十九條兩院議員於開會期中除現行犯外非待各本院之許可不得逮捕監視及傳訊（本條未經議定） 
　　爭議公布權之詳情 
　　議决時之情形　兩院會合會於初四日議决大總統選舉法七條當訂一序文弁於大總統選舉法之首日中華民國憲伕會議制定大總絞選舉法並宣布之即日咨送政府公報刋登大總統依曦飭登無異議 
　　總統力爭公在權原因　憲法之公布權應屬於何機關此爲法律上問題當日議員因欲赶於初十前選出總統無暇為法理上之辯論而憲法為民國根本法旣由議會制定復由議會宣布亦各議員榮譽心所激而樂為者然其問有一般議員則確知此公布權屬之議會實於將來憲法上有足以操縱總統之地故此法决議時晏然無一阻力選畢定後有某君進言於總統吿以種種情形總統乃飭伕制局擬文諮詢憲法會議力爭此公布權其文甚長（巳見各報）該曾手續未完完為辭謀為事後之補救此公布權爭點之內幕也 
　　憲法會所持之理由憲法會議對於袁總統來咨持反對熊度略謂大總統選舉法實為憲法中之一部分而此次所選出之大總統實根據於此次憲扶會會議所議决並宣布之大總統選舉法若認選舉法爲不適當而重行公布則其所議决者亦均為無效，負而言之是憲法會議所議定憲法中關於大總統選舉法之二節分從根本上取消無論憲法不能如是之輕於動搖且將何以處根據此法而當選者乎若以為公布權宜屬總統已往且不論此後全部憲法之公布仍宜由大總統公布則是同一憲法其一部分則由憲法會議自决定而自公布之一部分則由憲法會議議决而大總統公布之曾是國家之根本法其發布之手績竟可前後矛盾如此其甚乎云云又議員某君對於大總統諮詢案來咨亦多所駁難其言云提案議决公布三者皆扶律成立內容之一部缺一即不得謂之成立尙何制作確定之可言法之有公布非僅取形式主義而具有實質上之關係君主國之法公布與否之權屬君主之自由其關於法律之　城極大不必論矣至民主國之公布作用　則有要求覆議之明文美且有加數表决之限制吾約法第二十三條之規定係採美制第二十二條所謂參議院議决事件咨由大總統公布施行即與此條意　衡接一貫則知未經大總統認可公布之議决事件其行否尙立於不確定地位必不可與所稱制定者併為一談也難者必曰未經認可公布之議決事件不與所稱制定同義剛制定卽包提案議决公布三者而有之何以須提交參議院議决之官制官規亦得謂之制定乎然須知吾人非必謂制定必包有提案議决公布三者但旣含制作確定之義其義即合有無他詞拘束為伸縮官制官規不隸於國會之提案權故以大總統制定別之如無下文但書之拘東則此制定之權卽完全屬於總統循此推之憲法制定若必待公布成立則第五十四條中華民國之憲法由國會制定之下亦不可無但須咨由大總統公布之朋文蓋所謂但须云云者祇屬內容之加入而非本義之補充且官制官規僅曰大總統制定而憲法必曰由國會制定之云者有獨自完成無他須待之意 
　　憲法會拒絕特派員昨日總統巳派有饒　 
 
 
 

Page 3

 
 
任顧　施愚黎淵方　等欲出席於憲法會議當經憲法會議拒絕謂憲法會議之性質與兩院不同大總統對於憲法會議旣無提案權亦無特派員出席說明之權云云 
　　外人對於憲法中審計院之訾議 
　　民國憲法草案第十章第一百零八條對於審計院之組織以參議院選擧之審計員充之其院長則由審計員互選之自現定此條文後五國銀行團大爲注意蓋審計院中外人之得檢查權載　善後借欵條件是該院巳含有條約上之關係該團對於此等主張頗示反對之意日前法人某曾對人云貴國議員非代表民意乃自計身　其再代議期間則日趨於公費之爭諭又恐換班投間之時無以爲生乃建議審計院爲民黨機關留後來地步　非自計身家而何其實以素在議院搗亂之手段而欲施於財政上最高機關之審計院其能監督財政　吾知其難此吾儕所以引為祀憂云云 
　　統一幣制之辦法五條 
　　熊總理以整理民國財政必速統一幣制而統一全國紙幣實為入手之辦法茲聞巳决定辦法五條一電飭各省以後無論公家及商號之紙幣一律禁止發行二各商號巳發出之　　限期令其一律收回三公家已發出之紙幣以中國銀行發行之定期兌換紙幣一律收回四清查各省對於所發行紙幣之兌換準備金一律交付中國銀行其不敷所發行紙幣之虧欠額作為該省對於該銀行之負債逐年　還五多設中國銀行支店以準備紙幣兌換並借欵四五千萬元充該銀行資本金以厚其信用 
　　實業部官制交議有期 
　　張季直總長到京時發表意見對於工商農林兩部擬暫行仍其舊連日在國務院會議巳決定將工商農林兩部合併為實業部該部官制由法制局起草經國務會議議决五日內即　移交國會至實業官制之內容聞分為四司一農林二工商三漁牧四礦務兩部合併之後所有司員自須攷核賢否以定去留 
　　鹽署改組已籌妥 
　　鹽務署張署長現將該署改組事宜籌畫妥協商請熊總理特發部令將原有員司一律解散另派辦事官二十七人分任事務策勵進行俟官制頒布後再行分別薦任委任茲將新派各員姓名錄下李思浩朱文鈞章祖　劉文嘉燕昌黃果勵王愷憲陳之　隨勤禮以上九人係原在鹽務籌備處辦事人員林志烜姚琳以上二人係前令派在鹽務署辦事人員王建祖張大椿胡翔雲張同　盧秉鎔張之綱楊桐蔭蔡崙錢文選王禎幹鮑立　徐　盛昌華易觀劉應懈沈慶輝以上十六人係此次令派在鹽署辦事人員云 
　　又將有新政黨出現 
　　南北問題未解決以前政黨之作用在擁護總統今則總統問題案已解決此後之政黨已入於　護總理一國有總統希望者不過三人故擁總統時期之政黨祇有國民黨與非國民黨之分儼成二大黨對峙之現象一入擁護總理十七則全國有總理野心者不下十數故政黨一物亦遂有由整化散漸趨多數之勢如近日新出之公民等黨即因此潮流發生者也茲得確切消息現又有某鉅公將作一大政黨訐畫剩下正在組織中堅任務間其魄力後援極為偉大此黨若成則政黨界將生極大變動即以財力稱雄之某某黨亦當退避三舍也此黨黨魁有云爲徐東海者不知確否 
　　康南海將總裁國史館 
　　總統府秘書　消息日前總統曾致康有為一電係因司法部總長　啟超以民國國史館巳定十二月開辦特推薦康君請連昭其來京授以該館總裁袁從其說當即發報請其來京以便頒發命令云 
　　杭商會請查誣人偵探 
　　前有人投函軍府謂巳改舉元利布莊夥嚴少山為浙都督弁謂其私運軍火都督府照章行杳業經警廳查復確　匪徒造謠希圖陷害一時報紙喧傳見者捧腹本可無庸置辯惟總商會以此端一開商界中人勢難安居藥業故特據情呈轉要求查辦謂　　　而習商今且　老勤儉居積得温飽不知何所開罪於人竟被蜚短流長訛言吿密幸賴警廳長賢明身家得以保存惟含沙旣露其端下石烏知其極安分商民人人自危區區布夥尙荷賞識則　民豪賣　足皆險查此次吿密人自署上海後馬路開太棧斯姓究竟公家有無斯姓偵探如係揑冒應請警廳詳由都督咨請鄭鎭守使澈底窮追以　奸徒根株庶免一計不成再圖傾陷如埋贓也或致一危險物也偶一發現皆足致嚴某之　嗣後該布莊來杭貨件無論　站船埠均請水陸軍警逐件拆查再由該莊接收出售　免驚弓者心胆俱戰查嚴係敝會議董遇事謹愼此次憑空被誣雖蒙官廳明察得免辱捕惟此風一開為害伊於胡底擬請據情呈轉都督澈底追究云云 
　　財政部删除江蘇預算經常費 
　　江蘇省民國一年國家預算經常費現已由財政部覆核將刪除各欵列表發遠計內務部所管者删除江寧善後經費三四四八九下　商埠局所管取締所消防隊官輪　船各項經費五一四一江蘇調查長汀台營官地局經費二〇九六〇江蘇調查水陸各營官地分局經費一五一〇四共删除七萬五千六百九十四元財政部所管者删除預决算處經費二四〇〇江北財政公所經費二〇〇〇〇陸軍部所管者删除憲兵司令部經費一八四九〇九憲兵練習所經　三九八八四三　軍樂隊經費六一三五都督府軍樂隊九二五一陸軍講武堂經費三五七0五九將校講習所經費二〇四〇八都督府所轄運輸各艦經費三九九九三都督府　兵營經費八四四八八共删除七十五萬二千〇八十六元　司法部所管者　　司法籌備　經費二九四〇〇法　　裝九一四四監獄修　　三九六囚人用　一八三六〇預備費八四〇〇〇共删除十四萬七千三百元以上總計共刪除九十七萬五千零八十元 
　　按表中無財政部所管删除總數　總結各項删除數尙少二萬二千四百元 
　　南京收拾記（二十三） 
　　馮國璋有將任命留守江南之說 
　　張勳因馮國　來甯已將平日各營紅底白字張勳二字之　一律換用陸軍旗或五色國旗軍衣帽巳換黑色 
　　昨省公署開行政會議議定各司對於省預算案分已辦者未辦者兩種並分急次急緩三等各自預備今日（二十五）將辦法意見隨帶到食合譏敎育司准設二科每科科長各一人科員各四人辦事細則由省長核定 
　　民國法政大學定期本月二十八日　續開學韓民政長以前女黨人佔據省公署搶去公債　二十餘萬元巳　財政司速將本省第一次短期公債票銷售者之號碼從速淸查公佈俾商民知不在公佈之號碼者均係搶失之票以免受愚 
　　甯省善後工藝廠現經韓省長指令旗民善後事宜其經費應由國家支給工廠經費刻准財政部删除本公署又一時無從挪補應暫停辦該廠劉廳張以各藝一再苦求特變通組緻多織布疋舊訂工資日給八分者巳一律改為按工給資作為寓　於工云 
　　丹　警察廳柳廳長昨經商民蔡學培等　名挽留張勸　稱警察關係地方治安柳肇慶既能勤苦耐勞應准留　以資保衛 
　　雜評一　無名 
　　涇縣兵變南方之兵叛於是乃用北方之兵以平之今叛旣平而平叛之兵又變其果何由而至此耶其　老即平叛之兵耶抑南方未叛之兵或叛後投降之兵耶若為南方未叛之兵與叛而投降之兵則南方之兵誠不可靠矣　即平叛之兵則北方之兵亦不可　矣　軍部不　不負其資也 
　　鹽務紏葛以最稱弊藪之鹽務而抵押於最不能假　之外人而合同上又授與以種種干涉之　　政府之能力又不能　制其鹽官於是鹽務仍為弊藪外人之責言日至政府無以應不能使外人之權不日張　欲　　　務成海關不能也 
 
 
 

Page 4

 
 
   
 
 

Page 5

 
 
   
 
 

Page 6

 
 
[要　聞　二]  
　　關於蒙藏之各方面觀 
　　西藏　　英藏聯絡護　西藏辦事長官陸興祺昨電政府稱據探稱英藏近日應情甚洽英人亦大施其籠絡手段以博達賴歡心現在英皇特遣專使賚與達賴銀杯一隻花瓶一對英皇及妃肖像一張雕獅一對達賴已派專員前往答謝具有禮物回贈云　英人撤兵間題西藏自不請以來英人以保護藏境該國商人為名曾　有兵士數百常川駐紥拉蕯經久不撤昨據外交界報吿本月十九日外交孫總第在外交部與英使開談判謂據千九百零四年及千九百零六年條約英政府無駐兵拉蕯之權所有駐該處英兵應即日撤退以便西藏會議易於進行云云　中英藏約之要點日前政府對於中英藏約之交涉曾派陳貽範君赴錫拉會同英使磋商聞陳君以此項問題關係重大應請政府提出各端訓示一切以便有所遵循茲經政府揭出七條照録於左（甲）此次所訂條約應與千八百九十三年及千九百四年之中英商　不相侵害（乙）西藏行政事宜應由中國駐藏長官主持惟英國商務委員及商人等准於業已通商各埠設立學務及經營商業（丙）中英藏之人民一切訴訟事宜應由中英長官治理之（丁）中政府允於五年內將西藏司法制度實行改良屆時英國　藏之領事裁判權即行撤消（戊）西藏所訂借約悉由中國担任惟私人性質之借欵不在此例（已）英國宜商之公私產業如有被藏人盜　等情應由中國在藏巡警為之查復惟如盜賊逸入鄰近界內則中國不担其責（庚）英人不得運鴉片及嗎啡入藏否則應從嚴懲辦以上各項政府已飭陳使會議藏約之時務當注意去 
　　蒙古　　內蒙將改行省總統府消息袁總統以此次長春蒙古王公大會對於內蒙改行省制之提議均無異議政府宜利用此時機速改設省制內以計蒙治之整理外以圖邊防之鞏固最為重要故昨日特諭秘書廳將關於內蒙改省各條陳及意見　一律檢出封交國務院飭其從速討議决擇並妥籌迅速進行之辦法為要云　長春大會四議案長春之蒙古王公大會其所提議各案件已陸續詳報茲探得左之四件亦為其議案之一部（一）內蒙添練新兵以防庫匪之件（二）募集軍事公債之件（三）各王公就軍用手票發行詳細研究之件（四）內蒙古各王公信用流通軍事公債與軍用手票之件 
　　日本新得之鐵路建築權 
　　洮南借欵顚末 
　　南滿支路又商定 
　　洮南　洮南鐵路建築權之獲得第一次革命吿終臨時政府建設之際日本伊集院駐華公使已與之開始交涉雙方磋商當時尙未為具體的交涉僅述及開發南潢及東蒙古以建築鐵路為急務而止政府諸公對於此陳述頗為首肯今年春中華民國鐵路總裁孫文君來游日本　之際與之有所交涉亦以該鐵路為潢蒙開發之不可缺者嗣後現任外交總長孫寶琦及李盛鐸兩君之來游亦為同一之交涉二君復命袁總統之結果遂進而為具體的交涉八月山座公使赴任之後對於此交涉極為努力偶因南京爭件發生兩國成情疎隔遂至中止嗣山座公使以中華民國承認之期已迫於承認以前速解決該交涉為得策迭次折　之結果本月五號卽中華民國承認之前一日民國政府與山座公使之間遂訂結合同由雙方簽字聞四聯街洮南府間長春洮南府間洮面府熱河間開　海龍城間之四路綫其總里數及工費尙未得其詳如世上所傳全延和里數大約七百英里工費之全額約需一億元內外就中四平街洮南府間之路綫略測量完了其里程由四平街至鄭家屯五十餘英里由鄭家屯至洮南府二百餘英里其工事僅有遼河之架橋餘悉平坦故極為容易工費每英里不過需五六萬元此全綫約需一千五六萬元又此四綫同時起工至為困難其先後緩急之順序應以四平街洮南府間為第一期而洮南府熱河間之工事次之因此綫路於交通運輸上及滿蒙之連絡上均屬重要云 
　　南滿支路　中日兩國已商定築造南滿鐵路支路兩條由中國以日本資本敷設　自西平至洮南府此路與軍略上頗有關係蓋上年蒙匪曾佔據洮南府侵擾滿洲此路旣成華軍可易抵制該匪南兇按洮南實東蒙最重要之城共有居民十萬人　自開原向東至黑龍江城兩路皆與南滿洲鐵路極有利益 
　　近日外交之要案 
　　修改人口稅則　外交總長孫寶琦以此次民國二週年紀念各國已一律承認查前清中外所訂條件內洋貨入口海關稅章寶行已達十年期限已滿曾照會各公使聲　中國擬修改稅則此項交涉尙未　　　民國政府旣與各友邦訂完全正式之邦交中外商業必增發達故不得不向各公使聲請公同修改日前特合行上海張交涉員將一千九百零二年後之海關洋貨入口稅率之比較列表報吿而熊總理亦電囑滬海關監督將現在洋貨入口收稅情形詳細報吿以便參考大約於本年內必能達修改之目的也 
　　中俄交涉之進行　聞外交部近日接到俄國駐京公使來文一件內容係要求我國四條件　民國承認外蒙古獨立　允許俄人在庫倫設置俄國公使　允許俄人在外蒙駐屯軍隊　承認俄國獲得愛琿齊齊哈爾海拉爾間之鐵路敷設權現正交涉云　又一訪函云外交部照會駐京俄使略謂嗣後中俄條約應行修改之處甚多務須兩方抱定和平退讓主義幷有友邦居中調停似可無庸提交海牙平和會公决俄使恐公論難容已允婉商一切不再堅持强硬已定期到部磋商去 
　　提出昌黎案之要求　昌黎中日交涉一案是非曲直業已昭著日政府現已了然昨外交部特提出要求條件七項照會日使茲記其條欵如左　日本政府應給卹金與死亡巡警之家屬　凡關於此案不行約束兵士之武官日政府應均予調移　釀事之日本兵士日政府應嚴行責譴　在昌黎新加添之日本軍隊即行撤退　日本政府應嚴論駐華各軍將佐認眞約束兵丁不得再生事故　日本駐北京公使須親身至中國政府道歉　駐昌黎之日本　營須列隊親至昌黎火車站鐵路巡警局整列謝罪以上七條要求條略業經我外交當道提出嚴重之交涉聞彼政府對於第一第四第五三條表示承認其餘之二六七四條尙未認可將來究竟若何結果俟續探再誌 
　　法公使談事三則二十一號下午一　駐京法國　使康悌君赴外交部謁孫總長會談兩小時之久探其原因約有三端　解除旅越南華僑苛待條件　商訂中　交界條約　報　更換滬上領事云云 
　　二次借欵之續議期 
　　二次斷續大借欵經熊總理連月以來與五國銀行團屢次磋商　有成議將於日內簽字廼近因銀行團內幕略有變動以致又生波折刻得最確消息昨熊總理因磋商斷續借欵事特致公函約滙豐匯理德華三銀行代表熙禮爾等定期本月二十四號下午三時在國務院開會續議其結果如何容探續誌 
　　天津槍斃黨人之公布 
　　十月二十一日天津戒嚴司令處公布云本年八月三十日據本處檢查科呈報由河北大經路郵政支局檢得許樹椿寄與雲南許盡臣家信一封查閱原信內容有此次許樹椿由南省吳淞寶山等處偽司令處充當軍官現在敗逃來津寓居軍醫學校等語隨即飭派檢察長丁宏荃前往三馬路軍醫學堂將許樹椿查獲送案派員連日提訊據供二十六歲係雲南徵江府南州人於本年七月間因友人李威介紹投入南方吳淞炮臺附從亂黨充當軍醫等官後自失敗逃避來津在河北軍醫學校暫庽等語承認不　查該犯旣與南軍亂黨作事潛逃來津幸經破獲當此戒嚴之時未便姑容以遺禍種且檢查證據中有私函印用要塞混成旅第二團第一營營長關防自合內亂罪第二目執重要事務者處死刑之則當將擬議辦法呈明直隸都督奉批照准於十月初七日下午五時將議犯許樹椿交營槍斃行刑以昭炯戒各在案除呈處外合行公布俾衆週知 
　　天津總商會聯合各界挽 
　　留馮督之公啟 
　　本月二十號天津商務總會函知紅十字會城議事會保衛局縣參事會縣議事會城董事會商學公會四鄉自治公會民團補助自治進行會體育社商團軍警團隊聯合部五族國民合進會挽留馮軍統督直啓云前以南省叛黨謀亂擾害大局直隸馮都統奉大總統命令督師南下剿匪現南省亂事旣平秩序次第恢復則無再行南下之必要且馮軍統自督直以來辦理地方一切事宜均稱完善愛戴極深擬即挽留仍回直隸都督原任又王鎭守使為戒嚴總司令一切布置極稱完善大局賴以安寧此次馮軍統請譋南下擬一併挽留以維大局用特擬就電稿呈請核奪如以為可請即簽字蓋章以昭鄭重統希鍳察 
　　胡萬泰暫留都署之疑團 
　　昨日倪都督以涇縣兵士譁變一事特電話約胡師長萬泰至都督府商議幷留胡師長持蝥把酒正興高采烈時忽馬統領持一長電與胡觀看良久胡遂有不豫之色俄而盼咐隨來護衛兵六人先去都督府即留胡師長在府中暫住幷派馬統領至司令部看守一切聞長電係由京發來究不知所言何　故日來省垣　為戒嚴據外間傳聞則謂胡於獨立時曾收鉅欵未報之故云 
　　江西議員之昭雪 
　　江西都督省長會同電請政府將列名拿辦之省議會各議員分別重輕辦理已經袁總統據情於十三日命令公布聞都督省長呈請之電文甚長末叚論於亂事不聞　此外持穩健主義者無論籍隸何黨尙不乏人此時雖一律解散究未忍使少數亂黨使全體悉被惡名容俟查明另案呈請昭雪云云現已切實查明將呈報總統矣 
　　行政公署又批省隊員饒正音等七十八人呈文云查此呈到署業已匝月　以未悉內容致稽批答嗣經勞採紳民公論調查議事紀錄知議員中蘭艾業生薰蕕同器當日臨時集會贊成獨立通電各省原屬　數亂黨之主謀該議員等旣為勢力所迫未能消弭禍亂於事前復因郵電難通不克揭未情形於天下以致少數助逆多數遭誣委曲苦衷聞之扼腕今幸大局底定本民政長已將省會倡亂附逆　議員詳細查明分別情節重輕會同都督呈請大總統通令宣布一　拿　辦此外力顧大局持正不阿者亦經聲明另案呈請昭雪來呈所請各節容後據情轉陳聽　中央核款可也 
　　粵省長實行誣控反坐之 
　　公布 
　　李省長擬訂防範誣吿辦法已誌前　昨已發出佈吿云財政司案呈照得為政之道首在持平民隱之　通貴乎翔實倘各屬官吏果有骫法暴虐情跡顯著為各商民所　眞知灼見能指出確據切實見吿則本民政長大公無我實所願　一經覆查非虛定必盡法懲治斷不令暴官惡吏再禍吾民然而粵東民情狡詐吿訐成風往往　亂是非混淆黑白偶不細察輒受欺朦如前據曲江縣農民謝士元呈控曲江縣盧知事李專審員招投公產接濟亂軍一事聲叙情節一若逼眞迨飭查明竟為虛　綠該農　因訟不勝冀洩私忿遂架危言誣以助逆所稱接濟亂軍　屬全無影　而該縣屬公產亦並未投云旣經　無其事自應　應置議查助逆果有確據自為法律所不能容若誣控出於挾嫌又豈法律所能輕恕似此　張主幻以偽作眞若不嚴行懲儆則奸民任意誣捏以為得計轉開攻訐之端杜　防微用申誥誡除該謝士元究應如何懲治之處已函請司法籌備處核辦並飭縣將投變公產務遵前此中央定章辦理外為鉅佈吿各商民人等一體知悉爾等須知暴民之吏法宜嚴懲誣吿之徒律應反坐嗣後凡有呈揭此等事件　應將確鍳憑據呈出並出具店舖保結粘呈以　隨時傳詢　經澈查明確定行實究虛坐斷不稍事寬縱 
　　廣東停止招撫綠林 
　　粵都督鎭撫使電云各咱綏請處水　各警衛軍統領各營長　縣知事同鍳前因匪風猖獗議定剿撫兼施當飭營縣幷派員　勸論綠林中之著名首要如能眞心悔罪投誠率其黨衆朿手來歸立功贖罪或担任遣散黨羽或担　疎通河道或有精利　機盡數呈繳方予分別安撫編　安插在本都督本副使此舉因粵省匪多誅不勝誅其中亦有逼於飢寒骨從為匪者不得不通權達變特予綱開一面亦期以匪剿匪實出萬不得已之苦衷乃各　匪徒風聞有前項招安之舉竟敢糾集無賴插旗招人甚至　名混充頭目招搖嚇詐驚擾市　殊司藐玩不法　查綠林中投誠就撫者均將就緒亟應明定限制以杜浣弊茲將各路安撫事宜限電到日即一律截止派出員弁同時取消此後如有匪徒在外藉招撫為名糾集匪類即由各地方官文武嚴行拿辦勿稍姑息除將就安先編隊之綠林駐紥地點及營陰數目另文通飭外仰卽通吿幷轉飭辦理安撫各員幷一體遵照其不通電處即由　管綏請處併就近營縣錄電分送為要都督鎭撫使篠印 
　　粵報界請求三報復業 
　　粵報界公會致民政長函云敬肅者現據公論報粵聲報民治報投稱竊敝報三家於民國二年十月十三日下午七句鐘奉警察廳長處分令內開（令文已見前報）等因閱之殊深惶惑查此案先奉內務部來文嚴查粵省煽亂報紙由本省都督兼民政長龍指令警察廳查明呈請寬其旣往取締其將來業已准令照辦在案良以陳炯明謬介獨立時各報所登文件係屬壓迫實與有心煽亂大有分別且敝報等素明順逆對於亂黨排斥不遺餘力除公會所發通稿為同業共登者外餘皆愼於遷　常持寧關毋誤之主義至於論著尤不肯涉及亂專稍啓人民助亂之心即間有所著作亦討論科學民事諸問題而平日言又以擁護中央維持大局為宗旨如宋案借欵事起敝報等著　　張宋案待法律解决借欵有國會監督又如胡漢民不待　　議决擅發庫欵敝報等力譏彈之謂為不合法律報紙是在可以覆按是否悖逆難掩閱者之耳呂復查內務部　行嚴飭依法取締本無停版明文今行政公署忽爾重加麗備並被以悖逆之惡名實所不　為此投懇據情轉仍照原案辦理俾資維持等由本會據此當即集報界同業會議僉謂公論報等向來宗旨純正持論平允確無助逆悖亂情事據投前情可否仍照原案准予復業以重與論為此熏函貴公署伏祈察核辦理見覆施行為荷此致廣東民政長李值期主任甘陸馳＼ 
　　紀黔軍離渝前後情形 
　　黔軍旅長貢毓成日前奉中央嚴麗電令甚為負氣井派人往電局檢查電稿竟未查出遂遷怒於看守電局之兵隊　其不應放人打電且切責電局司事電局司事答稱電報　處可打試問上崦永川下而涪州兩處電局貴軍曾派人佔令否若未佔領則不能專責敝局云云派來之員始無言而云地方無吿之民紛紛向英國令事府陳訴蓋冀其代達中央也現在渝城大小舖戶十室九空居民盡鎖門避去而該軍未去之前猶　令各戲園開演以供其快樂據該軍司令部人　此次若無省軍駐紮江北各要隘不但渝城內各機開盡由該軍　置私人即川東三十六屬知事亦早委人接事矣該軍開去前數日又分兵一半駐紮對岸上黃葛埡老君洞與武山老廠等處川軍見之亦由江北分兵駐紮小河及彈子石山上玉皇觀石陽公所等處以資抵禦該軍見川軍有間遂派人裝扮普通人民身藏火彈偷往江北放火又被川軍拿獲該軍大忿另遣勁旅數百由通遠門右邊出發直上數晨欲過江北不意復被川軍察覺拘獲兩船未渡之兵遂不敢偷渡該軍又逼商會及各　　聯名中央代為洗刷稿由黃毓成自擬　宣言各法團若不簽字則所部兵士如有異行伊即不負責任云云各法團無法祇得署名任其拍云惟一而已派代表往北京武昌等處呈訴請其將黔軍調云矣迨至十月六日黔軍奉中央命令離去渝城人民始獲安枕茲將該軍開去後各方面報吿之電錄下 
　　重慶商務總會電　成都都督民政長財政司鍳黃使逼餉前後由商會扣蟄銀行期票共用云銀四萬八千二百五十二兩三錢二分取有印收黃使函稱在部撥欵內扣還請電部照扣以清墊欵再黃行期倉卒除搬公家軍機銀物一空外幷搬去商團子彈十六萬顆屢索不認請電唐督飭令一併送還為叩 
　　重慶城會縣會農工商全體電　成都都督民政長鍳王觀察使陵基冒險忍辱力顧大局俯從各領事各法團要求保全渝埠委曲至今幸賴都督主持公道明見萬里得中央正當解决萬衆頂祝歡聲雷動黃使去得後各法團郡渡江恭迎回渝敬懇速電王使駐節渝城以慰衆望 
　　重慶總商會電　成都民政長鍳黔軍運出槍彈　夫不及昨夜從火焚燒於海棠溪火光燭天砲聲達旦延燒民房甚多似此居心慘毒國計民生全不顧念言之痛心幸川軍靖鎭不動現况甚好一律開市藉慰　念 
　　趙南森旅長電　成　都督鍳黔軍昨夜於海棠溪關帝廟內從火焚子彈延燒民房十餘間遂　火向　江方面退卻刻已去達渝城門全開人民俱張國旗全行貿易 
[地方通信]  
　　松　江 
　　判决周静娟投水案　省议员周銊被控一案本定二十四号上午开庭公判因事懸牌展緩至下午周以千二百金延謝健張維兩律師出庭大半皆理想的辯認如言死者曾致函劉某稱欲向李英石借兵焚燬該學堂似夫婦已黨愛情可以想見云云其後辯論終休憇三十分鐘即升座呼周鉞亞案宣讀判決書科定三等　有期徒刑四年並　公權十年見證之舟子等三人當庭釋放說者謂上海與華廳爭執管轄　現方劇烈此次判决不不知能否視為有效也 
　　安　慶 
　　組織工業傳習所　院省於變亂後關於教育實業兩項皆因經費不濟停辦致使青年學子癈棄半途殊為可惜茲有某君特籌鉅欵於省城開辦工業傳習所以期振與實業其內容開頗完善昨已呈請民政長批准開辦矣 
　　鎭　江 
　　小輪水手行兇被扣　二十三號午後三時永和公司之江利小輪由仙鎭開駛鎭江行至錢家灣地方該輪水手向搭客某甲勒索酒錢因未遂所索致與某甲揪　不意二人失足落水衹救起水手而某甲已隨波臣長逝矣在輪諸搭客目擊情形咸為不平激成衆怒已將該輪扣留禀官究辦矣 
　　廳長被控之禀覆　鎭江祥發客棧主何廣才為與該棧夥串 
　　 
 
 
 

Page 7

 
 
廳旅客經警察廳　　長拿辦在案現聞何之姘婦某氏以廣才受懲不服乃赴南京呈控稱柳衍　廳長前會在該棧語言關戲未遂所欲以致警及廣才等語張都督以此事有碍官箴特電飭丹徒縣知事楊邦查君會同駐鎮武衛前軍行營營務處徐啓修君提案研訊某氏乃舌辯甚厲楊徐二君以所供全係子虛巳將此情呈復都營矣 
　　江西 
　　電燈公司交涉借欵　贛垣開明電燈公司股本不足所有開辦機器材料均屬賒自日本高田商會分期交欵逾限多次迭起交涉現由公司經理徐士修呈懇民政長撥欽接濟以免無欵應付致交涉益烈現奉行政公署指令云據該公司經理徐士修呈稱前　積欠日商高田貸　曁前淸本省各公欵均無力籌還　將各公欵停止息金寬限淸償並准再向民國銀行加撥現洋二十萬或三十萬元又請撥給中央救濟等語查該公司虧欠前淸藩司庫欵四萬除兩久未繳息前以經費不敷請向民國銀行商借業經該銀行與該公司接洽酌借九三八平銀三千兩已屬額外體恤商艱為時未久茲叉　撥巨欵公家欵項支絀異常該經理寗有不知所請各節礙難照准並將欠繳息金從速繳由南昌縣照解 
　　汪民政長禁止遏雜　江西民政長汪瑞　現出佈吿云照得年荒禁　原為省外阻防省外一去不返實令內地恐慌本省所屬區邑仍應照舊通商倘或一律遏阻轉致貧富兩傷富者患有餘粟貧者道殣相望同省視若秦越母乃喪心病狂詎有不法瘩棍往往藉端逞强商販動輙斜搶大屬擾害地方特此剴切曉諭務宜安分為良內地流通米穀庶幾藉以救荒倘敢習故不改懲辦罪有應當本署言出法隨愼勿以身輕嘗 
　　江北 
　　兵匪劇戰紀江北鹽城阜寧兩縣交界之小海地方近有梟盜各匪麆集大肆劫掠勢甚猖獗現淮北巡防前營奉令前往剿辦甫抵該處該匪等均舍舟登岸開鎗轟擊營兵亦即登岸抵禦一時槍聲隆隆流彈如注如臨大敵歷兩小時之久匪勢不支即上船圖遁官軍亦揮令登船尾追且駛且戰斃匪八名追過小海至二港鎭地方匪復登岸官軍亦然列陣格鬪又斃匪數名生擒六名除匪即四散奔逃聞日前自上午八時開戰至下午二時止始得凱凱凱旋云 
　　廣東 
　　總商會嚴防放火圖利之議案　近日省垣火警頻聞雖値風高物燥時序使然但人必險詐其中不無弊混常有因生意虧空及生意本小而重買保險以期放火圖利此等行為不獨延燒左右且燎原之勢殃及一方最為商場之害現據黃沙商店函請本會設法取締誠為當務之急經衆討論與其追悔於事後莫如防思於事先公議應由本會函請警察廳出示宣吿責令城廂河南各處巳買保險各店務將本店投保價格各用木板標釘門首事後賠償方能任其照數收領倘不標明則是意存險詐如遇回祿應收賠欵一律充公以為撥辦地方公益之用并由廳分行各區隨時囑令崗警查察倘投保不實即行報廳派員覆查盤詰更正嗣後如有好徒放火查出確據卽嚴辦一二以儆效尤此係為保護人民公安起見亟應函達切實辦理以免危險而保商業 
　　雜評二　（默） 
　　津人之挽留馮督　自馮軍統有二次南下之說天津總商會聯絡各界發電挽留謂南亂巳平無南下之必要且馮自督直以來地方愛戴極深吾不知北方人之愛戴瑪督而挽留者其用情較之南方人之挽留張督何如耶然而一則團體名義也一則個人名義也此其中有以異乎 
　　粵省之誣控反坐　共和所以異於專制者以民為重也是故名譽生命之當重官與民無所區別今者因搜捕黨人故而挾嫌誣控者亦巳騷然於民間矣則誣控反坐律之不可不行固也然而粵省長之實行誣控反坐則專指誣控官吏而言而於誣控人民絕不提及1字豈猶有重官輕民之意存乎 
 
 
 

Page 8

 
 
   
 
 

Page 9

 
 
   
 
 

Page 10

 
 
　　本埠新聞 
　　李旅長赴閩勦匪之佈置 
　　陸軍第四師步兵第七旅旅長李厚基奉陸軍部命令率領第十四團團長姚建屛督帶所都第－二三等營兵士墍機廠隊第八連各兵士定於二十七號開赴福州剿撫湘軍及土匪已詳昨報茲悉李旅長以此次奉令赴閩事關重要鎗械子彈自應預為配足除寗令姚團長督同外營長選派精幹偵探先行赴閩登岸考察地勢預為佈置外並於昨日函致鄭鎮守使請在製造局內檢撥六密里八及七密里九新式槍彈三十萬顆又機關槍子入萬顆以濟軍　業巳如數檢發由小輪運淞以備隨帶赴閩矣 
　　保護洋商之計畫 
　　外交總長孫賓琦君以洋商居留地方華官當然有保護之責然不劃淸界限難免無一外之事刻經擬定辦法於前日令知上海交涉員其辦法如下　洋商無論何國籍不得在商埠界外居住營業　租界內營業者必須將姓名資本呈報商埠事務所　商埠洋行得於民國商埠註册以便保護 
　　再誌畫張店之無知妄作 
　　淞滬警察第四警備隊湯隊長在舊校場抄護陳茂記愛運堂等畫張店所刋民國三年天子受賀月份牌巳紀昨報茲經穆廳長檢閱是項木窮實屬不倫不類其所刊均係前淸朝儀皇帝攝攻王各部大臣均龍袍雀頂內有一版分為六則（一封贈）其題云九重丹詔下文武共沾恩（二御容）刋有宣統陛下攝政王殿下皇太后殿下字樣（三攝政王恭扶）刋有太廟受命等字（四迎春）文武百官朝賀（五皇太后）恩遺繡女（六郊迎恩詔）刋欽差大臣太平府正堂萬載縣正堂等字其餘均中繪龍廷下刋大小月份所列種種實屬荒謬惟亦專為謀利起見別無他種意思現定於今日飭司法科提訊再行核辦云 
　　查覆閘北大火情形 
　　閘北大火一事鄭鎭守使因奉中央來電詳詢被災居戶共有若干及損失財產若何情形特令淞氾警察廳長詳細查覆已誌昨報茲悉穆廳長自派本廳衛生科長顏玉珍第四區警察署長張光烈會同確查去後巳據具復謂此次被災之戶雖多而瓦房大半保險房主尙無損失之可言住家商舖以時當白畫火勢延綿至六小時之久雖牀灶等物一時難以搬動而損失當不至重大至流民草棚每間僅値二三元雖有二千餘戶每戶損失亦可概見現下住家商舖業巳四散無從調查其損失之確數草棚一項業與閘北市政廳兩次集議分爲三項辦法　被災之戶每戶撫卹二元遷人太陽廟空地上　凡在附北流民草棚逐漸驅令往警部指定之地居住　使閘北商家建造廉價瓦房依據警政取締方法逐漸騙令草棚流戶之稍殷實者居住總期草棚逐漸减少而流民居住一處不使蔓延警部乃易於取締等語昨已據情造册呈復鄭鎭守使核轉矣 
　　强盜開槍拒捕續紀 
　　淞滬第二警察署前日截獲盜匪田茂江一名並手鎗一支詳情巳　昨報茲經淞滬警察廳司法科提訊據供由小天津爲首約同小丹陽喬郞陸琴寳生六人至法租　壽昌里金姓家行刧嗣被喊捕逃至方浜橋因巡士追捕開鎗拒擊未中後因被扭復用手鎗毆破巡士頭顱並稱壽祥里搶手鐲案亦係小丹陽所爲伊未同往等語科員以該犯於戒嚴區域附近胆敢糾衆行刦且復拒捕傷及巡士實屬不法飭即呈送鎮守使署訊辦正擬起解間即有法捕房總巡藍維藹君帶同副捕頭譯員及探目王金榮於昨日午後兩時到廳當經穆廳長廷入唔談之下藍君以田犯金嘉生家被刦案內正盜旣蒙截獲應先由法公堂預審再交華官訊辦故來廳提取穆廳長以發生地點實在法界照章法廨應得預審是以准如所請將田盜及手鎗1併交與藍總巡等帶回俟法廨預審後再解法庭究辦 
　　另訪函云法租界壽昌里二號門牌命熹生家被匪夤夜搶去洋銀一百餘元及金押髮等得　後逃至華界由巡士翁振新奮力追捕獲住田茂江一名解由警廳司法科預供出同黨多人茲巳由法捕房捕頭帶同包探至廳面見穆廳長商請提回問朋案由再行送回想治穆君准將田犯交捕頭解回捕房一面先由西門外第二區警署偵探會同法捕房包探在閘北永順里查獲同黨小丹陽一名拘留該署尙有小天津一名已知風脫逃旋在西門外某石派行內獲住二房東徐如松送至司法科訊問供稱小天津係做小販爲業甫住十餘天不知為匪奉飭留候查核 
　　破獲壽祥里盜案 
　　本月十八號晚六時半西門外壽祥里鍾陶氏家被匪搶去金鐲一雙茲由偵探王子卿查得此案係由匪徒朱福泰即小丹陽所搶特於前臼協同法捕房包探同往法界墳山路長浜路等處偵緝繼在閘北巡警第四區界內永順里北四弄一百九十九號及二百號門牌內拿獲朱福泰一名並金鐲一隻據稱此鐲即係壽祥里鍾陶氏之廢物嗣因該匪在法捕房亦有搶案牽涉（即壽昌里之案）故由法捕房捕頭飭將該匪朱福泰習行留押捕房一俟法界搶案訊朋卽當解回歸案訊辦其金鐲一隻因與失主所報之牌號不符昨已由第二署錢署長轉呈穆廳長查垓矣 
　　起獲埋藏地下之鎗珠 
　　淞滬警察廳暗探李玉庭前在閘北拘獲潰兵張懷一卽張懷義一名供出三十七團兵士吳濤有鎗械八十餘支藏在南市羅家灣空棺中迨往查抄毫無蹤跡僅將吳濤又同居之推車人呂德標拘至一區第一分署轉送司法科預審在案旣由閘北第四區警署將張移送到案質訊供仍如前吳乃供認有鎗珠四十三排埋在薛家洪附近係於戰時拾來等語當經派探會同第一分署偵探至該處如數起出帶回候究 
　　巡十擊斃營兵之結束 
　　鄭鎮守使前於淞滬未平之際曾派滬軍營兵一排往江灣彈壓當時該處第六區第二分署巡士張松林等以彼軍制衣不全誤為叛兵開槍擊斃兵士一名嗣經鄭君分別令行穆警長楊營長將警察興兵士一併解訊當時兵士方面解去六人以備質訊警察除張松林外尙有馬漢章等四人迭次提訊尙未解决至前日鄭君又命軍法科再行提訊着將實行開鎗之人抵罪以昭炯戒昨該營備質之兵已全數釋放所有開鎗之警察張松林巳判定鎗斃不日卽須實行云 
　　松江鎭守使添補衞隊 
　　補充兵第五圑團長難聲揚茲奉松江楊鎭守使命令以本使署原有術隊均經分調出防不敷派遣著將該團第二營一併調松改編衛隊等因現龔團長已令該營張營長於昨日午前八時督帶所部官佐士兵乘坐火車赴松矣 
　　取消臨時警備隊 
　　江蘇水上警察第二廳李廳長前於滬甯擾亂之際奉前省長命令兼充臨時警備隊總司令並飭所屬水警第一二三四各專署長兼充警備隊統頒茲奉韓省長訓令以現下軍事已定所有警備隊名義派應取悄以資統一而節經費李廳長當將廳部所兼之總司令部先行取消幷飭各統領一體遵照仍用專署長印行至前頒之臨時警備隊統領關防令即一律呈繳以便彙呈省長核銷 
　　警察衛隊抵滬 
　　淞滬警察督辦薩鎭冰君曾經東請陸軍部在天律等處招募警察衛隊千餘人來申如用現巳有四百名從浦口至甯換乘滬甯火車運送到滬暫駐南市圖書公司內 
　　調杏滬軍借欵 
　　財政總長熊秉三君前　滬上所欠各洋行欽項還期將届特派沈耕莘武維周二君來申淸理兩君先赴甯垣興韓省長接洽偕同省　委員到滬專事淸理正在入手問政府又據日商三井洋行由滬派人到京催索辛亥滬軍借欵六十三萬兩業由熊總長電令沈武兩君於淸理洋行借欵外再將該欽調查核實報吿以便與該行淸了云 
　　投票表决會計員 
　　上海縣吳知事曾經照會縣議事會推舉特別會計員二人主理合邑公產要求同意嗣經各議員會議以此事關係重要滬邑公產計有數十萬之鉅主理之人須聲望素孚夙有財產信用倘舉非其人反多牽制議定於星期一（明日）下午二時在該會用無記名投票法票上將吳知事所推之二人姓氏表示同意者用〇否意者用×以為記號云 
　　奧領答拜吳知事 
　　駐滬奧國總頒事克和門君於昨日午後偕同譯員至上海縣公署答拜當經吳知事迎入客廳互談良久始興辭　別 
　　關於議員溺女案之呈文 
　　省議員周鐵錚逼女投江一案因上侮華亭兩地方檢察廳爭執發生地點遷延至今尙未開審茲將華亭廳呈復高等廳文錄下 
　　為呈復事本月二十一日奉鈞廳第五百八十七號指令內開來呈閱悉（中略）致碍進行等因奉此查徐應史訴周鉞溺斃伊女靜娟一案所有犯罪地與犯人所在地均經詳網查明確在華亭境遵照刑訴訟律第十二條規定職應有完全管轄之權業於本月十四日聲明依法起訴未便移送滬廳辦理呈請鈞廳核示在案茲奉前因以職廳文稱周靜娟落水處係在長橘鎭東華五十一圖地方而滬總文稱在　橋港口檢查劉子瑜來函亦有女士於甫出長橋港口一語與職廳所稱在長橋鎭東頗多出入令卽派員會勘長橋東與長橘港口是否一地兩名抑係稱別為一地足見鈞廳慎重管轄之至意查長橋鎭與長橋巷口確是兩地彰彰朋甚長橋港口確為上海轄境亦彰彰朋甚不待調查而始知惟本案管轄之領定不在乎長橋港口是否屬於上海轄境而在乎犯罪地點是否在於長橋港口故先决間題似應審查周靜娟落水處是否在畏橋鎭東抑在長橋港口為足以斷定本案管轄之根據職廳偵查所得周靜娟落水處確在長橋鎭東有華亭五十一圖地方可指不特被吿人周鉞所主張卽船戶張大阿弟莊阿榮等到庭陳述亦復相同並經派警帶同莊阿榮前赴犯事地方插標認識有耆甲裴石生作証而滬文稱在長橋港口並不指朋某圖地方含混實甚且僅憑抄黏劉子瑜來函有女士於甫出長橋巷口一語並非直接調查其抄黏之私函是否足信姑不必論即令該函屬實而劉子瑜並非在場目見其所稱甫出長橋港口一語不足憑信可知較之職廳直接訊問所得在船目見之船戶莊阿榮等供明及播標認識之犯事地點其事實之孰虛就實其証據力之孰强孰弱不難覆按以極明確之事實極充分之証據滬廳尙不加察而貿然力爭是職應雖欲遵令派員會勘其如不求事實之眞相不究法律之眞理而徒執己見何為發見眞實平息爭議起見不揣冒昧用敢呈請鈞廳查核兩廳迭次呈文所陳事實秉公次定或由鈞廳另行派員實地調查以明虛實而昭公允再者職廳對於該案初無成見不過依據事實法律為權限上之爭點於訴訟當事人絕對無利害之關係乃近日滬報登載有職廳受被吿人運動等語此種訪稿究由何人主使遞送如果職廳實有受人運動處以凟城之罪非所敢辭否則於官員執行職務時公然侮辱亦有刑章規定處共和制度之下無論何人均應受法律之制裁及法律之保護應請鈞廳一併派員澈底查究至該案之主在係職廳檢察官汪毓煊迭經偵查預審得實認有刑訴律第十二條所規定完全官轄之權無庸援照同律第十五條辦理業經提起公訴應否進行之處自應函知同級審判廳核奪合併聲朋謹呈 
　　女學堂重整旗鼓 
　　此次閘北大火公益里內中華女學校亦遭殃及校舍校具全付灰燼該校成立甫經兩月學生頗形發達科學亦極完備不意變生不測問者咸為惋惜茲該校已由校董　職員議决繼續開辦重租總公益里二百五十七號為校舍現已佈置就緒定十月二十七驢照常上課 
　　捕房訪拿兇手 
　　北浙江路新署南首南陽里一百六十號門牌婦人石徐氏被人暗殺一案茲經捕房查得該兇手姓名昨由總巡捕房刑事科發出訪拿通吿一道照錄如下　照得王文韜兇犯一名年約三十歲廣東東莞縣太平村人身高英尺五尺四寸中等身材牙床骨上有約半寸長之直疤一個在耳朶興下頷尖之中問面圓容貌嚴厲言語時有縐眉之容行走時稍帶低頭形狀眉重眼略深能講官話惟帶廣東土音不甚能講上海話常穿外國衣服黑皮鞋髮剪得極短帶小金表一只有時左手小指帶小金鋼鎖戒指一只性情暴燥末次曾見伊身穿帶董之灰色外國衣服此人先在廣東學校肄業後在保定府陸軍學校肄業二年前在南京軍隊充當軍官後在問北光復軍充當職務約有十個月前辭職回南京此人為於西曆一千九百十三年十月二十號即慶拜一在北浙江路南陽里一住宅內將婦人石徐氏謀斃因此出示訪拿仰一體知悉如知此人下落或拿獲者請卽報吿總巡捕房總巡可也此諭 
　　船戶請緝盜匪 
　　停泊斐倫路中虹橋浜之崇朋船前晚有匪徒四五入上船將船主瞿紀郞綑縛刧去銀洋衣服等物而逸昨瞿投報捕房捕頭准予飭探嚴緝 
　　究竟是古女盜 
　　昨晨有南　偵探會同四區警署偵探在閘北華盛北里一百七十六號緝獲婦人郭戴氏據云係夥刦西門某姓家之盜犯當在郭家搜出小刀一把移歸南市警廳訊辦 
　　法警偵獲逃犯 
　　王永霓卽王永年前犯欺詐取財案由地方審判廳訊明判决監禁四年六個月在案嗣於今夏越獄逃出迭經汪檢察長飭緝未獲茲由該廳司法巡警金賢山探悉王匿居南市嚴蓆街地方當卽稟准汪君於昨午前往將王拘解到廳收押候究 
　　水警不受賄賂 
　　通州人張金喜往來通滬私販烟土前日又在申購得烟士一百五十四包擬乘小輪返里當為水巡隊巡警查獲張當場賄給洋四元該警不納將人贓賄洋一併解至司法科於昨日移送地方檢察廳收押候訊烟土土賄洋暫存 
　　地保擅賣出地 
　　廿八保四　地保陳悅堂譚鶴市等前將公地民田私售與外人並掗給地價與各業戶因有鄉民徐象卿强桂芳趙杏生等不服控奉地方廳汪檢察長飭警調查在案茲據法警查明報吿陳悅堂等確將民田與公地售與洋人且連日來廳稟控陳悅堂等各戶巳有多起故於昨日向同級審判廳提起公訴 
　　法警徒勞往返 
　　滬南十六舖大有烟紙店主前因私售澳門彩票被逮移送第一初紀檢察廳預審後令陳阿二繳呈保証金以便保出未幾專販彩票之應壽元赴廳抄批被獲搜出烟盒由檢察官預審不認當飭呈繳保證金二百五十元保出昨由該廳派令法警巡長王桂生到老北門外應所開之　寳全烟紙店及拱宸門內慶餘里家內查抄詎應已搬在法租界惠順里店亦關閉遂卽回廳據情稟復 
　　廣東人募損盤費 
　　粤人黃任堂住居公共租界廣束路錦昌棧前日持一捐册至南市各店舖募捐盤費旋被崗巡查見拘解第一區警署移送淞滬警察廳司法科訊究 
　　勒限還淸墊欵 
　　某公司股東胡祥岩前邀李耿務為經理墊銀一千元過期不付控經法　交保限還除交付外尙少洋六百三十元昨又届限胡交洋一百元餘求寬限措置李延福展理律師代稱胡生意甚佳有　抗違不交請堂上對產作抵判交原保限三天交清如違將該公司發封拍賣備抵 
　　訊結陳詠韶押　案 
　　陳詠詔在信成銀行司帳時曾以賤價之道契一紙抵押銀二千五百兩逾期不贖經該銀行具控公廨請追本利銀四千一百除兩當因臨訊不到傳保着交並飭提去後陳始投案並延律師到堂代辯論交原保候訊在案前晚傳訊先由原吿代表顧達生與原吿律師上堂聲訴情由並稱查得被吿所抵道契祇値價銀數百兩難保非有意欺騙應請究追訊之被吿延律師到堂辯稱前項道契係由他處抵下不知價値貴賤請察聶襄蹴判陳　原保限一口繳還原吿銀三千五百雨完案 
　　付還存欵之枝節 
　　五　號主沈玉蘭因存戶樓善金催索存欵兩次付過洋三百元後復還號夥陳農三送去洋二百元運同樓姓所出未蓋章么三百元收條一併擭去囑令樓姓換立五百元之蓋章收條詎陳將洋送至樓處向樓姓取得五百元之收條至中途遺失以致樓姓不認收到前項洋元在法公堂向沈控追而陳則避不到堂與樓質對以故沈將洋繳呈法公堂後以陳情節可疑難免無串吞情弊故卽具控公共公廨於前晚傳訊先由原吿律師偕原吿上堂聲訴前情請追質之陳供收條實係中途被扒手竊去並無別情孫襄讞以　實有不合判交妥保限一月繳還原吿洋五百元違干未便 
　　戴祥生懊悔已遲 
　　東益昌滙票號　龐元　張靜江因該號經理李燧生串同司賬唐瑞齊舞弊侵呑鉅欵十三萬九千餘雨控奉公廨傳訊判交人銀並保出外後李即串同保人胡綠生遁迹東洋迨經傳保着交時由胡預先賄通無賴戴祥生冒名投案頂替奉飭押交迄巳四年乃戴在押以伊冒頂到案係由胡允月貼洋三十元乃迄今四年祇收到洋十八元以故心不能甘訴知駐廨八十五號西捕惠勒於昨日將戴帶案稟明前情並據戴供朋受愚綠由又稱迄巳四年乞思開釋中西官以戴咎由自取姑念在押巳久判再押西牢三月開釋 
　　玻璃店失火受罰 
　　森泰甡玻璃店起火一案前日由捕房將店主張秉鈞傳至法公廨請訊張供當時不在店中不知如何起火經理人吳賢卿供起火後店夥至商人家內報吿始知肇禍店中並無灶頭是晚惟學徒陳學文持火油燈上樓一次諒係因此遺失店夥金子和朱楚卿吳彩金李仲方同供迨見樓上有火取水澆救巳經不及至如何起火實不得知聶　員判張秉鈞罰銀三百雨吳賢卿旣為經理不能辭咎罰洋十元陳學文罰洋五元充公 
　　司賬供訴實情 
　　許少成等前延蒲石律師至法公廨代控恒豐號股束林運宣瞿寄衡經理陳鼎臣等圖吞雜糧銀三萬兩一案昨臼蒲律師又至公廨聲稱前蒙堂上函請米業董事查出有着之銀二千七百兩尙少銀二萬七千兩置之不理實係林運宣陳　臣等串國圖呑請為嚴追聶讞員謂恒豐號司賬龔實甫曰汝能將細情供明此案即與汝無千龔始供稱許等之貨先由林運宣運往伊父林嘉章所開之榮慶號內繼由陳　臣將貨運往陳自開之源大號中價銀均未收到餘事實不得知判林瞿陳三人還押壟退去候提林嘉章到案訊追 
　　截留　拐小孩 
　　男孩張明身穿格子布長衫雪靑洋綢袴黑襪皮鞋禿頭被人拐上輪船被探查見帶至法廨請訊張孩供山東人被人拐賣於粤人某甲携至輪船後由包探杳問甲即乘隙逸去聶讞員判送堂留養候家屬認領 
　　匪徒誘拐女子 
　　北浙江路俞杜氏家十三歲養媳秀妹日前由絲廠放工出外被匪張慶朋誘拐至伊　婦處鎖閉兩天復由張領至南翔希圖價賣被女偵知逃出沿途啼哭經慈善家詢明給資送回上侮訴知其姑控由捕房派探將張狗獲昨晨解送公堂請示判女交其姑頜回張押西牢一年 
　　律師公曾新屋將次落成 
　　滬城彩衣街律師公會前因地位不敷將會徹銷由曾子文等各律師發起另在大東門外吊橋束塊購地一方起建洋房一所作為律師公會興工以來已將竣事不日卽可成立開會 
　　保護治病寄宿　 
　　徽州會館各董　查得旅滬皖人為數頗多一經失業或染疾病殊屬可憫因公同會　在日暉港地方創設徽甯醫治害宿所專代各同鄉醫病惟恐附近無知思民籍端纏擾故於前臼分詣上海縣公署及淞氾警察廳稟請出示布吿禁止滋擾 
　　印度入滋　續紀 
　　印度人某甲電鴨綠路六十四驢妓院內胡鬧毆傷鄰人張阿堂張阿福之頭部由補拘押捕房昨解英領事署訊朋屬實判償張籌養傷洋三十元無力改押一月以儆 
　　地方檢察廳批示 
　　詹三八陳明原委請求執行批狀閱此案疑　甚多竊盜入門不竊別稱財物專竊錠灰一也爾與沈家勛奪以一買賣錠灰爲業爾訴購取伊訴自買兩面各執一詞非查明不熊詳晰孰是孰非二也雖有周景康為證而周景康是否僞証尙在調查明晰方能决定三也如果查得沈家勛主使夥竊屬實交保在外不難提案嚴辦覊押與否為本廳之權限何得由爾　請不准此批 
　　吳根全請求緩刊批狀悉因姑老多病代請緩刑著將爾姑一定之住所及職業幷有無親屬何人能監督緩刑期內之品行補呈明晰再行核奪此批 
　　孫苞乾請求輕辦孫其琳批　狀閱爾娃對母橫施强暴殊堪髮指旣經其降吿訴本廳業巳按律起訴仰候審判廳公判可也此批 
　　閘北第二初級審判　批示 
　　錢魯齊訴沈寳忠等欠欵一案批　狀悉爾旣在公廳涉訟無庸來廳立案 
　　胡增榮訴錢魯齋欠狄案批　狀悉仰即二呈騐証據再行核辦 
　　閘北第二初級檢察廳批示 
　　張國富辯訴張和尙訴糾衆刧　案批　此案業經從事偵查聽候核辦　也 
　　陳李民訴陳余壽等私將孀媳改嫁案批　　孀婦再醮律無禁條何得藉詞興訟至稱被爾夫陳金壽毆傷嘗時何不來應請騐乃以空言呈訴殊難憑信所請未便照准 
　　公共公堂瑣案 
　　浙江路四百二十五號某米店主朱渭濱控小惠夫董金全持大阪渝報關行取貨摺　騙白米三祖昨晨由捕將董解案尤據原吿投訴前情質之　供實係途遇一不相識之人囑我代裝判董押兩天示儆 
　　福州路三百九十九號門牌妓女蘇小喬之假母王張氏因價買十三歲幼女王阿國容留妓院敎習彈唱由捕查悉派探將王鴇及女一併拘廨判王鴇罰洋十元女發濟良所留養在案茲由福建路永覺長壽器店夥郭根生稱是女父具稟公廨求領昨經函知濟良所將女帶案訊得所供情節與郭所具稟詞不符判女仍發濟良所留養候飭傅郭根生到案訊朋核奪 
　　船戶袁蘭卿控匪徒王阿東金光福在蘇州河船上攫取布衣等情昨晨由探錢壽生將王金二人拘案訊明判王押兩月　滿逐出租界金押一月 
　　匪徒劉二龍在虹口攫取劉許氏金圈由捕追獲昨晨解案訊明判押西牢半年 
　　無賴盛阿三陳阿大在海寧路九百五十八號門牌私設燈吸由捕查悉當將盛陳二人及煙客江耀記陸五連楊榮　　炳堂王子江等八人連同烟具一併拘解捕房昨晨解至公堂訊　判盛陳各罰洋十元餘人各罰洋五元充公 
　　流氓苗德興　乘閘北大火搶得衣箱一隻及梵航渡約翰　'院畢業文憑逃入租界由探拘案訊押昨晨復訊據包探稟稱先主因事離氾　三禮拜可回制押三月贜存捕房候頒 
　　湯再如控金雨逆不理欠銀七千餘兩又大德通羅子棟控武仲平不還借欵本利洋一千餘元昨均傳案判分別交保候訊 
　　積　陸桂卿至梧州路華洋交界之蔡五祥家行竊蔡覺察追捕反被拒傷後由巡捕拘獲解案押候原吿傷愈再核 
　　匪　陳文修孫玉標因在法租界寳昌路夥刧某姓鉅　逃匿租界　法捕房派探聲請英捕房協提到案昨晨解案判交法包探帶去歸案 
　　余雲寶王阿金身帶槍彈花租界行走被探查獲昨晨解奉中西官訊據供稱　當兵之視威託帶判各押一月鎗彈充公 
　　謝券 
　　南洋路礦學堂定於二十八號晚八時開音樂會並演影戲以爲週年紀念昨承贈券兩紙書此誌謝 
 
 
 

Page 11

 
 
　　雜評三　（訥） 
　　畫張　畫店內搜出種種奇怪之月份牌不知者疑爲宗社黨也其實不過一無知妄作希圖謀利而已然而無知妄作者豈僅一畫張店哉即彼之眞宗社黨亦不過無知妄作而已天下事不明利害不識時勢不計其難易而貿焉以從者皆畫張店類也人笑畫張店之愚而不知可笑者遍國中耶 
　　傳單　人之生計何事不可謀而必以極不正當之營業導人於淫惡之途害青年而傷風俗斯其人之妄作設心不良不得與畫張店一律論也鳴呼强種富國四字人人所希望者也而乃爲此種齷龊營業所託名則我中國之所謂强種富國可不悲哉 
[專件　（績）]  
　　民國二年度國家預算江蘇省歲出臨時費比較表 
　　類別　欵別　原預算數　財政部核定數　比較增減　內務部所管　八一五·〇〇〇　五八九·六〇〇　二二五·四〇〇 
　　工程經費　五一五·〇〇〇　三四九·六〇〇　一六五·四〇〇〇 
　　江北淸鄕經費　三〇〇·〇〇〇　二四〇·〇〇〇　六〇·〇〇〇 
　　民國二年度國家預算江蘇省歲出經常費比較表 
　　類別　欵別　原預算數　財政部核定數　比較增減 
　　財政部所營　八五〇·三一四　九二八·四七五　二五五·八九四　一七七·七三 
　　國稅廰籌備處　四七·二七四　三一·九四四　一五·三三〇 
　　審計分處　三六·〇〇〇　二七〇〇〇　九·〇〇〇 
　　地丁租課與牙契稅等征收費　二六九〇四〇　二一五·二三二　四三·八〇八 
　　漕糧征收費　二四三·五八五　二四三·五八五 
　　屯糧征收費　三·九五九　三·九五九 
　　湖洲河灘徵收費　六·三五五　六·三五五 
　　貨物稅徵收費　四九八·〇〇〇　三九八·四〇〇　九九·六〇〇 
　　民國二年國家預算江蘇省歲出臨時費比較增減表 
　　類別　欵別　原預算數　財政部核定數　比較增減 
　　財政部所管　一〇·〇〇〇　一〇·五〇〇　三·〇〇〇　二·五〇〇 
　　國稅廳籌備處經費　一〇·〇〇〇　七·五〇〇　二·五〇〇 
　　審計分處經費　三·〇〇〇　三·〇〇〇　三·〇〇〇 
　　民國二年國家預算江蘇歲出經常費比較增減表 
　　類別　欵別　原預算數　財政部核定數　比較增減 
　　司法部所管　一·六〇　四·六一六　一·一　九三·八六六　二〇·四四二　四二一·一九二 
　　高等審檢聽經費　五四·一八〇　六〇·九〇二　六·七二二　 
　　高等審分檢廳二處　七〇·九四四　六四·二六二　六·六八二 
　　各絲地方初級審檢廳經費　一·一五　五·四八〇　八七八·四九四　二七六·九八六 
　　吳絲江寧監獄及其他各絲看守所舊監 
　　三二四·〇一二　一七六·四八八　一四七·五二四 
　　派赴各國及各區修習實務員又看守教練所經費　一三·七二〇　 
[來函]  
　　中國銀行上海分行函 
　　申報館大主筆台監查閱本月十六號貴報登載庫藏司舞弊案內有牽涉總行國庫局局長談丹崖與此案有關係云云昨接敝總行函開查該局長在行辦事有年向無貽悞所云與庫藏司案有關係各情想係傳聞失實至派證劵局長謝霖爲國庫局局長亦無其事應即據實登報更正等情特此函達乞即登入來函------門據實更正爲荷此頌日社　中國銀行上海分行謹啓 
　　陳國權來函 
　　敬啓者僕向專辦中美英睦誼會事他事概不預聞昨閱貴報知外聞有與僕姓名相同者誠恐閱者誤會卽請大報將此函登入來函以釋羣疑爲感 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[代前淸大臣辭勳位文] [  寄麼] 　　 
　　大總統鈞　咋奉命令錫之勳位惶悚莫名溯自淸政不綱大臣失職貪生苟活巳屬赧顏民國成立公以臨時總統被舉為正式總　力任艱難創造時勢賞罰之間不容或紊夫動位之設本所以待有功締造共和諸人出萬死以求一生自宜以動位為頭顱之代價予何人斯若妄邀非分是不知入間有羞恥事天下其謂　何今老矣惟思自保初志以終錄年勸位殊榮不敢濫受伏乞收回成命以待有功區區之心幸賜鑒原 
[應徵古董文字] [  劍秋] 　　 
　　讀貴館徵求古董文字啟仰見獎勵古學之意欽佩莫名僕家自元祖亞當以後世以讀書為業故家中所藏各種書籍均古而又古非近代所有有塵封雨漬者有鼠　　蝕者有文字詰屈聱牙不能句讀者非特秦皇所未及焚亦汲冢所未及收僕懷此奇珍久欲出而問世因賞識者少不敢輕於自衒茲特先行寄上數種呈請鑒定想貴館當不吝重酬也目次如下 
　　一倉頡之字典一神農氏之醫方一大撓之時憲書一伶倫之樂歌一娥皇女英哭舜之哀辭一陶通緝　　及舜文（為竊負而逃）一夏禹會諸侯於塗山之宣誓詞一伊尹放逐太甲通吿天下文　一寒促之勸進表　一娥留別　　　一　　之　　書　一周　王上西王母之祝詞　一孔子三世出妻禀及　决　　一公冶　在獄中所上之求婚書　一司馬相如與卓文君之情書如蒙賞識尙有多種容俟續寄 
尊聞閣詞選 
[送行曲一首集李義山句] [  張伯賢] 　　　 
　　前閣雨簾愁不卷梁閒燕子聞長　新春催破舞衣裳誰言瓊樹朝朝見畫圖淺縹松溪水陂路綠菱香滿滿長亭窗戶壓微波迎憂急鼓疎鐘斷新灘莫悟遊人意少頃遠聞吹細管腸斷斑騅送陸郎斑騅只聚垂楊岸 
[閨怨一首李義山句] 　　 
　　雄龍雌鳳杳何許背燈獨共餘香語聞道　門　綠華　綠華來無定所淸漏漸移相望久關河凍合東西路覊緒鰥鰥夜景侵空庭苦蘚饒霜露三更三點萬家眠蠟燭啼紅怨天曙歸來展轉到五更五更又欲向何處 
[所思十首集李義山句] 　　 
　　不見丹山客傷醒屬暮愁月中供藥剩雨後背燈休薄宦仍多病歸途尙阻脩欲成西北　西北有高樓 
　　預想前秋別相思正鬱陶氣凉先動竹風濫欲吹桃遠恐芳塵斷　催別燕高離情堪底寄未覺勝鴻毛 
　　繩爛金沙井帷飄白玉堂波痕空映襪花氣亂侵房消典恭間命仙標發近狂南園無限樹惟遣一枝芳 
　　　歎佳期晚靑樓人未歸流爲猶故在舞蝶不空飛天意憐幽草江晴有暮暉芳心向春盡迥夢舊鴛機 
　　妙選茱萸帳經斟瑪瑙杯檻危春水暖村暗雨雲迥謝眺眞堪憶潘仁豈是才芬芳光上苑孤蝶小徘徊 
　　共笑鴛鴦綺光含窈窕蘿豈能拋斷夢遺自託微波珠個薰燃久金　落晚過迥腸九迥後不奈寸腸何 
　　江庭猶近別魂夢通瀟湘警霧鶴辭侶投　麝退香更誰開　徑實是怯殘陽腰細不勝舞絞　熨下裳 
　　春詠敢輕裁如何更獨來應憐萱草淡擬作杏花媒宅與嚴城接門依老樹開人閒微病酒况復盡餘酷 
　　星斗同秦分江湖動越吟惟應逢阮籍莫獨與　　石亂知泉咽羅疎畏月侵此中眞待地沙岸竹森森 
　　平生有游舊春雪滿黃陵石小虛塡海釵斜只　冰念君千里　同向一窗燈夢到飛魂急寒雲路幾層 
[初夏小園夜坐集李義山句] 　　 
　　得意搖風態蕭蕭髪彩凉流　　故在別燕不相將月色來侵　池光忽隱牆遙知霑灑意先入讀書堂 
　　含情春腕晚旅宿倍思家窗逈侵燈冷苔荒任徑斜猶憐未圓月為溼最高花見說風流極依依向物華 
自由談話會 
　　國家費用半從賦稅中出統計全國之稅若能涓滴歸公雖不能十分寬裕然亦不致若是支絀迺經手者第知自飽私囊不顧國家公益即以釐捐一局而論弊竇叢生其黑暗自前淸沿襲迄今仍不少衰就病夫耳目中所聞見者言之某釐局徵收員視捐値之多寡定分肥之階級凡照例納捐書明捐票之行旅則百端苛索氣焰冲天（兼有捐値浮於章程者）船戶小販恨之入骨對於私自行賄不開捐票之戶抽稅較廉而招待亦甚慇懃其値悉飽私囊雖商家之樂於取巧然亦局員有以啟之腐敗黑幕於釐局一端巳不堪若是逞問其他嗚呼諸君肥矣其如我中華民國乎願握稅務之責者速行設法嚴加取締對於商家則輕斂薄稅以蘇商艱對於屬員則認　　稽核另立專章以懲貪墨務期點滴歸公以固國本則所徵之數當較現時可增倍也質之國稅廳及議會諸公以為何如[  病夫]  
小說 
哀情短篇 
[情網蛛絲（十七）] [  小蝶]  
　　陸爾文乃與許君計議竟以襁褓之兒并同絕命之書凌波之印送諸李氏其父方在彌留間遽聞此事驚喜參半陶君自知計敗蓋前此出而自認之凌波實巧姐也今被許君與陸爾文一日揭破甯不憤恨巧姐因痛哭曰何物寗馨是蓋不知何人之遺棄物也汝儕拾之偽作印函將以奪我孤兒寡母之遺產歟陶君冷笑曰即或不然我固諗知綠痕與小瓊者實有關係此殆小瓊之遺耳許君大恚惡其忍以穢語相觸即欲搏之陸爾文急為勸阻因詢兩老之意對於此子將如何李父泣曰果吾兒有此遺種我方喜出望外特恐　鼎耳陸爾文　此兒是否確為凌波所生但騐凌波小印與夫書函筆跡即可斷定陶君曰果使有心作偽書函小印豈有不能摹仿有陸爾文笑已我亦固知有能摹仿者矣能容此兒則我不為已甚否則必為眞凌波者一吐其氣巧姐聞言老羞成怒直撲陸爾文欲取此子摔之致死陸爾文知不可與理論乃與許君仍將原物奪回亟抱此子起訴於檢麼適在其時翠雲橋之下流發兒女屍一口面目已腐不可復認惟檢騐其骨殖則為新產之婦投河死者招人認領終無尸屬出認陸爾文乃以血書為證切指其人實為凌波李父至此遂亦深信更以習慣法滴血證明則知此子實為綠痕之親骨血也綠兒則以滴血不和移送審廳判令歸宗律師小宋以為滴血定判實為新律所無遂助巧姐提起抗告更施運動竟翻前案出凌波之子而以綠兒為是李父遂死惟李母甚願有此孫也請以兩兒並留柝產爲二巧姐則以執有遺囑認為利權所在必不肯於讓步姑媳之間遂起衝突曾不數日李母亦繼死焉此時陶君無復忌憚初以料理喪葬為名朝夕必相過從漸而久之既無戚屬為之監督則則則亦坦然不以為意雙宿雙飛儼然為李氏之繼承人矣二 
偵探小說 
[商界之賊（十一）] [  常覺覺迷合譯] 　 
　　續第三章 
　　賴　言大　急起立笑謂邱曰好友乎予一時鹵莽言　失愼致犯尊顏幸請見恕言次向邱鞠躬復曰邱君諸事悉仗君如予實坐享其利耳卽如此次將彼女郎引至船上亦出君方予料想彼英人駱哲身已見其意中人在予等掌中不懼彼不吐實也彼時攫取一大宗財資可操左劵此又不得不歸功於君者好友乎請君息怒君往蘇古特拉予留倫敦雙方進行則吾公司股票定可飛漲二鎊五鎊十鎊念鎊俟漲至最高價額時悉數售出則君歸時百萬鎊金錢巳坐擁此時邱賴公司不致難立矣 
　　停半響邱徐言曰君須知予實不得不將此事着力進行非因君以幾句諛言遂不與君分手也哼　君如不當予面呑沒一文半鈔則予歸時决不干休賴勉强笑曰唔　君勿說此予與君為至友豈能相欺設予無君予實不得了矣 
　　移時邱羡整理其旅行衣言曰此時予卽欲走冉遲恐不及上船予之行程想君知悉賴急應曰自然知悉君從此處上船過海峽至法國登岸上火車至馬賽俟予船載女郎到後君即可上船駛過蘇衣士河入江海直抵合夫拉登陸彼穆塞老人當早巳遣人在彼處等候護送君等至蘇古特拉邱曰誠然惟君在倫敦須將消息時時電吿賴曰此也不必說得惟君亦須將該處近事時常通知邱曰是是第君須知該處傳遞電信遠不如此地靈便言次起身即向外走賴亦起立曰邱君再會　承君見恕予實非常愉快邱聞言並不回首但言曰再會　賴復曰君當是坐汽車至達埠上船乎邱不耐曰是　是　予之汽車早在門外等候君不必出來予雅不喜與人用客氣也賴照應曰是再會！！再會！！！ 
哀情小說 
[子規聲（十八）] [  十五齡女子鐵銹]  
　　秀娟忽接周姐書驚悉且知少甫因己之故罹重疾乃傷心不巳竊恨不能往視其疾因念父母之狠毒翁姑之不情惡毒手段以致一身飄泊猶不足惜獨憐少甫一副癡情竟致呻吟床蓆萬一不起吾心何安思至此不覺淚如雨下倒身床上如醉如夢不知歷幾何時忽聞汪二婦呼喚聲且覺有人搖　　際乃瞿然起坐瞪視婦曰嫂呼我乎吾適因不爽故假寐耳婦低聲曰吾以為姑娘病也晚膳時吾曾來呼姑娘三次姑娘但搖首不答吾問何故則又沉沉而睡今巳夜深尙不聞姑娘聲息特來一視耳然則姑娘無恙乎秀娟四視室中見掉上巳然燈又覺頭岑岑然如戴千斤之重乃强笑曰尙覺頭痛過此一夜當無事也婦曰須食乎秀娟曰無須吾殊不餓言時出表視之巳指十時詫曰然則吾一睡巳曆　時之久乎婦曰然秀娟曰二哥巳歸否婦曰歸久矣珠巳售出渠急欲一見姑娘以姑娘未起不敢驚擾耳秀娟曰售珠之價不足乎婦曰然祇得二百　十元秀娟曰明日可再以他物售之婦聞言暗喜以為秀娟可欺乃曰姑娘厚意殊令人成銘五中第汪二言不欲再費姑娘之金意將以此二百六十金暫為開肆之本微患不足幸尙有友人與之合夥也秀娟曰容再商之吾此時倦甚欲睡勞嫂關注明日當無恙矣言畢倒身而臥蓋秀娟此時頭痛已甚婦乃躡足下樓潛吿其夫曰適吾詐稱珠祗售得二百　十元彼竟信而不疑且謂明日當益之也汪二曰此女少不更事豈知吾將此珠售與外國店乃得　百二十元之多哉明日彼若再以他物畀吾吾必不受一二月後即還此二百六十元彼不疑益當假我鉅金矣婦笑曰此女揮霍甚豪實蓄多金爾吾當設法盡取之汪二點首稱善二人乃歡然而睡　 
文字因緣 
[浣谿沙（周紅錄事）] [  蝶仙舊作]  
　　縞素衣裳白祫沙個儂嬌小嫩於花玉梳斜掠鬢邊鴉雅量敢和郎　酒渴懷私倩婢呼茶醉來翻笑別人家 
　　小立亭亭玉一株晚　烘醉解羅襦坐懷泥我敎提胡素手握來温似玉朶頣偎近軟於酥薄魂銷得1些無 
　　促膝調絲唱懊儂櫻桃小顆破春紅知音難得兩心同一晌温存和合枕　時顚倒自嗚鐘偏生河鼓打鼕鼕 
　　繡　來迎月在牆幾回留戀祝更長枕邊要索唾花香寳扇央題靑玉案銀　收拾紫絲囊道聲去也嬾徉徉 
[前調　（訪小紅所居於吳門大井巷）] 　　 
　　別去芳容想像非枇杷花下叩珠扉者般庭院夢依稀鏡檻花扶人影至繡簾風揭語香飛待從何處表依依 
　　粉頰雙　笑更深自將纎指熨眉心了無言語一沈吟銀帊酒痕憐昨夜玉廚香茗餉知音後期相見約西冷 
[前調（懷小紅）]  
　　獨客孤舟酒未醒個儂模樣嵌人心不思量處又沈吟客裏温存憐福薄醉中扶掖感情深不該相見在臨行 
 
 
 

Page 15

 
 
   
 
 

Page 16

 
 
   
 
