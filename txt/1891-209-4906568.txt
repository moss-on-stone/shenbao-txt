# 1891 - 209 - 4906568

 

Page 1

 
 
[新印續小五義出售] [  申報館啓]  
　　本舘前印小五義一書早已不脛而走寰宇風行茲又覓得續小五義以新鉛字排印公諸同好是編所叙忠義俠烈之事大都可驚可愕可泣可歌飯罷茶餘一編展對足以排悶遣愁好讀異書者自必以先覩爲快也卷帙之繁過於初集共計一百二十四回訂成十本准於二十一日出書定價每部碼洋五角五分請向申報舘申昌書室外埠申昌及經售申報人購閱可也此佈 
[論中國製器漸精]  
　　泰西各國之所以稱强於海外者大抵恃其輪艦機械也西人以火輪鐵中横行於驚濤駭浪之中而人莫之敢攖非專畏其船畏其船中之機器軍械也且不獨船中有機械卽陸軍亦多有之泰西各國以製器爲第一要事精益求精勝益爭勝昔年之所恃以爲利器者至今日而爲之一變花樣翻新登峯造極必使一器之出足以制勝而後快嘗聞西友言及法國有所謂霍斯盖斯者上砲也水師中尙不恒見陸營中則無不用之又謂之排砲卽聨珠砲而加以機括一排可出五十響砲上裝有指南針對敵營約三里許放之其初或有一二砲落空至對準之後則發無不中不消頃刻可使敵人全營盡没此等利器近來不獨法國有之他國亦莫不有矣破之别無他法惟有相去在五六里或七八里十二三里先用克虜伯大砲轟之霍斯盖斯祗能及遠至三里而止相去旣遠無能爲用而克虜伯巨砲可命中於十五里之遠先發制人將其機砲轟毁則彼無能爲也然克虜伯砲力雖遠而營中取携終嫌其笨重卽使近來製造益精砲車靈活而相隔過遠卽用遠鏡測準開放常不免有徒勞而無功者竊以爲行軍利器以靈便爲貴霍斯盖斯之靈捷快便實出於克虜伯之上第所用者不同耳然聨珠之砲更不如聨珠之槍其快便也尤勝如霍斯盖斯雖曰利便但必須安放妥貼對準南針而後可以奏功若聨珠之槍則兵士携帶隨身可放可收隨機應變運用之妙惟在已之一心高低上下遠近斜正不待撥以杪針卽其目力所及縱不能及遠要不難命中古時有連弩之製人不能禦况易弩而爲槍易箭而爲彈其又孰能禦之哉前閱報載上海製造局製就聨珠鎗由總辦劉君康俟委某員解鎗樣二枝至北洋呈諸李傅相傅相飭傳武備學堂西教習細加品評教習謂西國聨珠鎗須另外習成隊伍不與他項鎗混淆傅相謂此槍旣能製造想訓練當亦不難因飭多製若干以爲行軍利器劉君又委梁叅軍帶領匠目二名赴北洋學製　色火藥傅相派戈什哈帶赴機器東局謁見總辦沈方伯着投藥廠學習習至兩旬已有心得旋卽回滬觀乎此而知中國之製器近年亦覺精進也夫聨珠之鎗西教習以爲西國用此槍必須拔幟自成一隊則西國之重此槍也可知中國向來無之今劉康侯觀察製呈新樣而傅相見之卽飭多製若干則知此槍之靈必有精奇製法足以動目悅心者傅相亦喜可知也傅相言此槍旣能製造訓練當亦不難誠以中國自製之軍械從前往往有不適於用者且大半購自外洋中國所自製者殊甚寥寥大約藥彈而外别出心裁獨成利器者盖不常見前年聶觀察總辦局務製成龍雷火箭頗稱合用今劉觀察又以聨珠槍樣呈覽由是觀之中國之人心靈智巧當亦不甚遠於西人觀近日之學製栗色火藥者學至二旬卽有心得然則觸類旁通又何可以限制苟其督率有人教訓有法不數年後而中國制作之精不難駕乎西人而上之矣吾觀日本自仿西法以後其所製西國器具無不神似而中國視之若有愧焉夫中國之通商於泰西先於日本何反不及日本則以認眞不認眞二途區之也中國向有通病一學卽能一能卽自以爲是而不復再求精進竊願當事諸公先去其病而後可以課其業從此求富强不難矣 
[諭旨恭錄]  
　　兵部題考試繙譯生童並鄉試錄科各一本奉硃筆着恩承容貴監馬步射欽此同日奉硃筆這監試著聨　去欽此 
[太液凉波]  
　　前報紀戶部堂憲擬將八旗滿蒙漢曁緑步兩營兵米銀兩攺放實米並議按照米銀一兩四錢給放實米一石行知各旗營倉廠一律遵照云云兹經正白廂曰正紅三旗兵領出米石米色甚好各米鋪給銀一兩六錢買米一石云○花旦天明亮前經中城侍御判令不許歸入義勝和寳勝和兩班演劇由是生涯日落典質皆空窮極計生挽人懇商兩班主先入寳勝和班演劇十日嗣後歸入義勝和班演劇永與寳勝和班無涉事經商妥遂於本月十九日登塲演唱○本營東珠市汛右哨額設外委王玉山現已病故所遺之缺應以坐補人員挑補五營營官催令各汛開具坐補人員等勞績册案呈遞本營用印以便移送提署挑補大約須七月初間傳示挑補也○紙巷子順昌居旅客某甲與其友人往隔鄰東鴻泰茶社買肉麫九盌當將麫資付訖經茶社櫃上某乙悞爲肉麫十碗核算之下付京蚨百文向之索取兩相口角甲氣忿不已往北吏衙署喊控乙自知不合央左右鄰鋪爲之排解始免對簿公庭云○天德合錢店自封閉後經北城侍御提訊數次現聞掌櫃張某供認鋪内實虧銀一千五百餘兩現已措辦銀九百兩擇日開發票存○東安門内北池子福宅家人奉主人命往右安門内公幹行至南下窪地方忽遇暴客四人阻住去路攫去銀五十餘兩該家人遂往西珠市汛右哨官廳呈報廳官王把戎慰以好言並挽人央求福宅設法緝賊獲贓交納未知鴻飛冥冥果於何日弋獲也耶○前報程保李二二犯經西珠市汛左右兩哨弁兵拿獲收禁候審云云兹悉供出漏網夥匪徒有秃仔李三鄭山小譚瞎永仔等四人汛主曾君崇蔭赶派兩哨弁兵赴各處將四人先後緝獲訊得程保瞎永仔二犯前由犯竊獲案由刑署刺肘枷放現擬繕具供單解交提署審訊大約一二日間卽可轉移刑部訊辦矣○兵部灣某糧食店于某夜三鼓時突來暴客三十餘人明火持刃踹門而入掌櫃某瞻小如鼷不敢作聲惟眈眈注視而已衆盜將銀錢物件攫取一空呼嘯而去旋由本地協尉官廳呈報步軍統領衙門派令弁兵設法緝拿嗣　大金吾三堂憲以京城盜賊藏蹤無非在烟舘賭局飭令步營兵弁認眞查察毋任一人漏網刻下城内賭禁綦嚴各烟館亦有猝經封閉者職是故也 
[楚人阻電]  
　　漢口訪事人云湖北一省電線已節次告成乃接至湖南擬亦次第安設不料甫達邊境民人卽羣起而攻頃刻問聚至萬人將電桿約二千株悉數付之一炬并分投攔截各港汊搜索來往行舟以防洋匠潛入楚中 
 
 

Page 2

 
 
仍行設電各工匠至此束手無策祗得各自折回現在事雖敉平然雷工終難興作也按本埠前者謠傳楚省有奸民作亂據邑戕官日内已寂無所聞意者卽此事之傳悞歟俟有續信當再錄登 
[祝融上壽]  
　　漢口利濟巷上首吳姓向操縀業牌號得隆及吳抱病而亡家業依然　裕其母年已逾耄兒孫繞膝其樂陶陶每值生辰必傳喚梨　登臺演唱霓裳一曲履舄如雲本年六月十八日方在開北海之尊祝南山之壽雇福興班演戲以樂嘉賓連演數天至二十日始止家中人正收拾器具檢點零星不期諸奴有吸烟者遺火廳事所鋪棕墊中餘燼未消遽爾摺疉洎晚上鐘鳴一下黑烟暮地紅焰漫天家中人急令四出鳴鑼旋有各善堂水龍電掣星馳而至四圍噴救幾疑倒挽銀河幸墻壁堅牢尙不至盡付一炬待天將破曉火始漸衰而大廳已悉化刦灰不留寸椽片瓦矣 
[大令仙遊]  
　　李子長大令籍隸嘉興以名諸生現宰官身分發廣西歴任桂陽等縣卓著循聲近以桑榆景迫上書大府願乞骸骨歸故鄉卜居禾城南門内徐家埭竹石琴書蕭然自樂本月十四日因舊病復發撒手西歸旋諏吉二十三日出殯儀從煊赫見者咸嘖嘖稱羡云 
[五茸汗簡]  
　　松江東門外人兪陸氏姿態殊佳副營新兵張麻子卽張良山見而艶之乘其夫作賈申江百般勾誘本年四月復串通其夫之伯父並蟻媒徐氏售與朱家角金姓醫生爲簉室所得身價按股瓜分事後張恐罪戾難逃潛通消息於氏叔陸某陸得報卽咨照其夫具控華亭縣署葛邑尊籖差拘集一千人臨訊時張竟敢前來探望適徐氏瞭見上前扭張膂力雄壯卽被脫逃少焉邑尊升堂提訊徐氏供稱此事由張主謀邑尊具名片飭差逕往副營提張歸案張供詞狡猾堅不肯招轉訊之兪亦不供認邑尊大怒叱令重笞四百下徐氏掌頰數十下發官媒收管復片請營主先將張革去糧名連兪押入飯歇令將兪陸氏交案并移文青浦縣關提金醫核奪○西門外長橋南首育嬰堂附近有女　棍兩人一爲大阿姊一爲小大姨平日專以販賣婦女爲事復串同地保姚阿連徇縱包庇安坐分肥以致瞻大如天肆無忌憚鄰家彭姓女小字洪玉丰姿秀驪儀態萬方及笄時已許字鄉間某鑷工數年前曾被大阿姊誘至海上售入花叢旣而洪玉鉼欠纍纍逃回家内鑷工不嫌釜破依然迎娶過門至　前滿月歸寗又被大阿姊誘售事爲鑷工所訪悉奔赴婁署控告張邑尊籖提大阿姊訊至再三供詞狡展喝令掌頰一百下令將洪玉交案否則定當監禁不貸以上二事皆係訪事人函告用敢刪削而登諸報端然後一事旣云洪玉被大阿姊所誘何以又牽涉小大姨及姚阿連兩人執筆者旣未目擊情形終不能將疑團打破也 
[華令履新]  
　　新任華亭縣吳大令成周筮期七月有初二日子時接篆先於本月二十四日頒到紅諭發貼署前 
[閩省第二次調簾單]  
　　順昌縣知縣孔憲教南安縣知縣吕元恩龍巖州州同張鳴謙建寗縣知縣錢登雲直隸州州同邱瓊章建寗府通濟門稅厘局大挑知縣游芝基 
[收回前議]  
　　中國擬設香港領事官一節經與英外部妥議并由外部移文來港擬准中國駐港領事先行試辦一年果否可行仍俟本港政局官紳妥議聲覆而本港署督憲前日接英京外部大臣發來電音謂所議業經收回請查閱七月七號來文毋庸將日前議設領事各公文取供衆覽云云電文若此是領事之設立與否雖未明言似已作爲罷論但未曉所謂收回者係英國不能允准抑中國收回成命也一港定例十二日聚會局員維歇請將一千八百六十八年至七十六年所有中國商設駐港領事之公文槪行取出以供衆覽本港督憲謂此公文所關甚重係由英京各部衙門所發如欲取閱閱須電詢外部衙門始能定其可否維歇再三求請欲取出查閱并謂五月二十一號英外部發來文件但言准設中國領事其中如何設立之故尙須查明如不趁此交出當衆察核似不足以昭允協且日間公衆聚會正欲詳細酌奪須查悉各文件方易從事也督憲聆其所言卽着人查取各文書及披閱一過仍不肯逕交衆覽謂曩者已電詢英京外部必俟其發電回覆　能定奪而港内洋商因准設領事一欵各抒所見作爲辯論數條定於本月十八日在大會堂公議其第一節云本日聚會係因英外部准設領事在港駐紥此事大有關繫而其始未曾商之本港商人如此准行殊令衆人皆以爲奇尤令衆人不能滿意又云自一千八百七十年以至於今本港歷任總督及港内紳商皆謂中國派駐領事極爲不便所以此次聚會無不服其卓見現方聚集公議必須堅持不准之說以拒其成又云本港旣設中國領事則華人愈無畏心且能令華人漸有抗敵英人之勢異日有事輙向領事官控告港官該管各事反多掣肘之虞又云近日中國民心皆欲力拒外國若於此時設立中國領事益長其抗拒英人之心又云中國如欲設立領事永遠駐紥本港我等固當力爲撓阻卽　准試辦之十二個月内亦祈商務局留心窺察庶可顧全外國人之利益以上五條均屬洋商擬稿欲於十八日集議現有罷設消息諒不再爲發出然如何罷議之處電音簡略尙未明言容俟有聞再錄見中外新報 
[風警續此]  
　　香港猝發大風前巳譯諸西報兹又見中外新聞云連日以來天色陰　風雨交作自十二日午刻以後天文官迭報風警十三日早高懸黑鼓言本港東邊風勢狂甚最烈者爲離港三百里之地是日大雨時行風雨表以漸而降港内渡船皆於下午駛往燈籠洲穏泊以避各輪船亦戒備一切德忌利士公司之南澳輪船泊於該公司埔頭卽駛往對海寄椗傍晚六點鐘大文官出示言風勢距港二百里由港東南角迤西而來北方風勢略遜入夜風雨表降至二十九度三十二分西北風愈勁夜半一點鐘天文臺鳴砲告警水陸均卽預備自此風威倍厲至兩點半鐘又鳴砲兩天五點鐘箕伯果從西來風雨表頻降不已六點鐘時降至二十九度零六分是時颱颶披猖海面大受其患約半時許狂威漸散風雨表亦以漸而升而各居人均覺有奔騰澎湃之聲無不驚回好夢矣事後查悉被患最酷者爲油蔴地海面有英國兵船一艘由灣泊處所被風打斷錨練直吹至九龍水師廠之前船首撞於海墈洞穿一孔船上礮位多有移動船身亦逐漸沈没内有水手頭人一名水手九名均獲逃生惟一水手攀緣繩索意欲跳躍登岸詎料失足落水頭觸墈石斷其頸骨而死旋經撈回屍身並遣别船水手撈取船上喪失各物該船近岸沈没亦卽設法况救倘獲人時晴霽仍可兾其浮出也次早遙望油蔴地及尖沙嘴一帶海面飄篷斷板浮泛江中有滿目凄凉之象聞是役共沈没舟船五十餘艘九龍　倉之躉船亦被波臣攝入水晶宫裏猶幸風威將及之際各巡差多備救生船艇故人命罕遭其虐惟聞油蔴地海面溺斃兩人尖沙嘴差館左近溺斃一人油蔴地四處頃刻間頓成澤國該處差館及各街道均有損壞海墈被浪淘刷約决卸五百尺油蔴地之火船埔頭歴年甚多本欲從新更換至此則封家姨代爲拆毁省却多少人工矣港内風勢略緩然亦沈去小火船二艘灣泊西營盤之小艇亦沈去五六艘葱蘢佳木多被吹折水嬉會之浴房同受騷擾並將其橋梁移至别處山頂各屋宇幸無傷碍而所搭篷厰大半撤去據天文官報稱風勢己入中國内地離港二三十里是亦一塲小刦也 
[司馬龜]  
　　前報兩記劉兼三觀察欲拯金陵妓女小蘭及龜鴇肆横等事兹悉當肇事時尙有陸八子大三子小獅子韓玉發金德功李三八子諸龜奴從中助虐事後經觀察之女函請地方官提案嚴懲俾曳尾泥塗者知所儆戒百籰爱房主人成茂才又以無端被辱訴諸河北叚保甲分局凌子久司馬司馬大怒立提龜首劉琴龜奴陳某各贈内圓外方之獨桌盛筵一席并以兩部肉鼓吹娛之飭地甲押赴淮清橋衆龜叢集之區鎖示數日有善謔者曰龜性善潛故其項常縮今兹一經械項未免欲縮不能竟如張循土終日坐錢眼中矣　司馬眞善於治　者哉 
 
 

Page 3

 
 
[礦務新談]  
　　山東平度州金礦股本初係銀四十萬兩北洋大臣李傅相所撥官欵計十八萬兩祗以礦苗不旺糜費浩繁機器復運掉不靈以致逐漸虧折去歲總辦李山農觀察函致駐美星使爲將伯之呼星使札飭舊金山領事梁　雲太守代招流寓商人入股當卽集得小股二萬兩延礦師回華勘得礦産寥寥卽使藉手有資亦恐入難敷出惟附近之寗海礦苗尙好如用機器開採似尙有利可圖觀察以平度將成虚牝官商股本無可歸還爰卽商諸來商擬償現銀四十萬兩俾得彌縫其事來商不敢定奪姑立草約俟回金山叅酌施行旣而金山衆商謂寗海之有無成效尙未可知而先替平度償還虧空實出情理之外觀察遂幡然變計擬將平度機器撥　寗海應用其資本銀四十萬兩俟寍海獲利後儘數歸還因復派員赴金山從長商議旋議得分作三大股每股出資本銀三十萬兩除金山認辦一股外其餘兩股一由某觀察承認一由委員招寓美華商襄助當經訂立合同於今春帶之回華呈交觀察現在金山已延礦師購機器赴山東試辦惟聞目下所收者祇金山一股此外兩股尙陡託虚言觀察大費躊躇擬赴京另行籌措云 
[公堂懲賭]  
　　英包探何瑞福禀稱有賭棍設局鄭家木橋河浜以紅黑籌賭錢騙誘鄉愚財物前日有魏金生者道經是處見鄉人　甲錢旣輸盡更欲剝衣惻然憫之直斥各賭棍之不是各賭棍不服將魏毒毆且欲抛入河中以斃其命幸某號華捕目見其事奔上拘拿各賭棍有竄入法租界者是以祗獲王阿順朱和尙二人小的知之又前往拘獲顧雲堂張阿根今特一併解送案下華捕禀訴前情並稱王等拽魏至河沿推下時適潮退水淺得免戕生設或潮漲之時則性命卽難保矣魏訴稱小的家在本邑鄉間向在某洋行治庖偶見似曾相識之人被賭棍先騙其錢又剝其衣因向賭棍曰爾暫留其衣服不必褫去不料非惟不允反指小的硬出頭竟將小的毒毆復拽至河邊推下幸逢華捕施救得生至爲首行兇者實係王朱其餘約有六人殊難指認顧張是否賭黨小的不得而知王供稱小的係蘇州人此次並不毆魏以後亦不敢賭錢矣朱供稱小的係上海人雖見有人與魏忿爭並不助之滋事顧供稱小的在賭塲附近開客寓偶往閒觀以致被獲張供稱小的係　桶匠路過是處駐足閒觀悞被拘來乞恩開釋蔡太守謂王朱旣已聚賭騙錢又敢剝人衣服及至旁人解勸復遷怒行兇如此行爲可惡已極判令各枷一月發犯事地方示衆期滿送請上海縣懲辦顧張准覓人保釋魏自行投醫院醫傷 
[公堂懲竊]  
　　英包探黄四福禀稱姚阿富闖入陳萬泰家竊取水烟袋一枝當塲獲住人贓交捕送案陳請領贓姚供稱小的係浙江紹興府山陰縣人失業無聊初次犯竊現欲返里苦無川資蔡太守判令管押一禮拜期滿資遣回籍贓給陳領去○某號華捕禀稱小的於巡路時見王有生持綢衣服質洋情有可疑拘至捕房搜出質票另有洋傘衣服詰知係梁氏毛小寳李氏等家失贓梁李二氏及毛投案請領原贓王供認初犯哀乞施恩蔡太守判令管押一月贓給各失主分别認領○英包探孔阿才禀稱小的緝獲積竊吳阿安搜出質票起到水烟袋算盤及零物計失主共六戶今特送案請懲兪大豐趙鳳祥陳高電王如松王雲卿莊阿大均投案請領失贓吳供認行竊泥首籲恩蔡太守判令笞責一百板發捕房管押三月起案之贓給各失主分别認領○英包探高利卿禀稱葉阿狗闖入李吉士家竊取絲通衫一件當塲獲住人贓交捕送案李訴稱家中被竊獲父捕房葉供稱小的確曾行竊尙求大老爺格外施恩包探又禀稱小的查得葉用竹竿繫鐵鈎將衫鈎取蔡太守判令笞責五十板管押兩禮拜贓給失主領去 
[控案送縣]  
　　山東人于賓在挨戤輪船充當掛得買司四月廿二日晚八點一刻鐘時開船離鎭江八十里江面遭同船水手頭目粤人陸阿水推落江中緣一禮拜前陸夾帶私鹽四十包被于通知蕪湖洋關巡丁致被搜去因此挾怨乘船主遣于在船首除燈突然將于脫下之呢衫蒙其頭旁有水手五六人助桀爲虐將于手縛住擲入江中後流至太平橋地方大聲喊救農人袁觀道爲之救起次晨渡江登泰和輪船于四月廿五日晨抵滬立報美捕房囑赴英刑司署控告復令赴英會審公廨具控廿八日到廨置諸不理於五月間經人指示復赴英廨喊控蒙蔡太守派差送至英領事署經英領事訊問明白諭候該輪船來滬再行提究守候多日不見輪船抵滬原告不能久待赴湖北就業及挨戤船抵滬先經英刑司飭差將陸阿水拘押監中次日傳到大副二副查問原告禀中所供情形是否相符據大副二副稱前半叚情節不錯惟落水後據粤人水手頭目稱于已逃至岸上且于尙有廿九天辛工衣箱衣服等物均由船主帶至廣東省理船廳署中留存待領姑待原告到案再訊嗣後據原告來滬卽于本月廿二廿三兩日由英刑司訊明情節將陸送至英公廨轉送至上海縣訊究前晚袁大令升堂提訊于投案伸訴前情並求照例究辦陸阿水供詞含糊大令卽着收所聽候覆訊 
[縣案彚錄]  
　　恒和寳昌瑞亨等三錢庄投上海縣控稱去年七月間有榮濟仁者開設萬瑞昌花行與我等往來有榮濟平擔保至十月初十日該花行忽然倒閉共被虧欠銀五千餘兩屢向濟平索討遷延不付求恩提究袁海觀大令准詞飭提到案於前晚升堂提訊恒和庄夥王再榮　昌庄夥黄衡甫瑞亨庄夥朱裕卿投案伸訴前情並求究追王訴稱被欠銀二千餘兩黄訴稱被欠銀一千餘兩朱訴稱被欠銀二千餘兩榮濟平供稱雖與萬瑞昌花行主榮濟仁認識實未擔保銀兩濟仁現在無錫地方求請明察大令問王等曰榮濟平與爾莊擔保往來鉅欵有筆據否答稱錢業往來但以言語爲憑不立筆據大令著退去候備文關提榮濟仁到案再訊○前晚有鄭錫侯投案訴稱籍隸温州向爲土客現住治下小東門外集水街日前有隣人張姓購去大土計洋三元五角收過一元尙少二元五角屢索不付今日往索張非但不付反敢唆使婦女五六人前來滋擾爲此情急喊控大令得供卽著值差帶鄭前去將婦女押逐出門如敢不服禀候提究 
[英界公堂瑣案]  
　　朱阿金報稱家中失去金飾綢衣疑被同居人沈福田行竊包探顧阿六拘沈不獲將沈妻蔣氏拘送公堂蔡太守研訊之下供稱丈夫之友人曹少山曾來家躭擱一宵次晨携一包出外太守着央人保出交沈訊究着沈交曹及曹到案訊不承認太守飭包探帶回查明再訊種種情節曾列報章昨日包探又禀稱小的詰得曹確曾行竊將皮衣四件托陳新甫質得洋十八元給陳洋九元另有單夾綢衣四件質洋若干至金環金簪綢裙則質在通州帶往吊贓後皮衣已無着祗吊到單夾衣四件今特連陳解案阿金申訴前情沈執定前詞並稱今幸包探查明各贓的由曹竊小的可免受株連然小的出外尋曹用去川資不少陳供稱小的夜間借住沈家日則出外作工並無代曹質衣之事曹供稱小的係南　州人行竊綢衣早已質洋用去至金環金簪綢裙質在通州質票留存家内並未竊取皮衣太守問爾初到案不認行竊及帶回捕房供認竊取皮衣托陳代質分給洋九元今又稱並無皮衣殊爲狡猾爾與陳是否串竊從直供來答稱小的見阿金房門扃鎖因向陳借匙開入見有皮箱扭鎖行竊問爾如何知陳有配合之匙旣稱借匙行竊以後將何物分給與陳答稱小的知陳有匙乞借試開得以入房行竊後將匙放抽屜内並不將物分給與陳陳又稱小的並無鎖匙借與曹用太守飭將曹押候備文派差帶至通州吊贓核辦陳交人保出起案之物暫存○包探高利卿禀稱家丁吕祥報稱張生林竊取主人綢衣二件小的因獲張吊贓送案吕禀稱家主賈興天津人被張竊衣是以報捕拘案現在家主已往蘇州張供稱小的係寗波人年十八歲曾習縫衣前日遇賈於某茶寮囑小的同至伊家引登樓上卽扃閉不許下樓小的因乘間取衣逃遁某質鋪夥某中訴稱張初持衣付質繼又偕天津人某乙來掛失告以掛失須覔保人豈知伊並不覓保竟赴捕房誣控竊贓蔡太守以張所供歧異　加盤詰執定前詞及駁至再三始低首不語太守隨諭令央人保出起案之衣服暫存捕房着吕知照賈到案質訊核辦○飯店主西婦某 
 
 

Page 4

 
 
氏　稱細　汪如才執役七天一日見其以手撮糖告以罐内有匙不須手撮伊卽借端尋釁二次被毆爲此報捕拘押捕房今特送案請究汪供稱小的係寍波人曾在西婦處當細崽七天是日見罐内糖已無幾不能以題舀取只得撮之以手豈知西婦卽毆擊不休小的烏敢還毆西婦且此西婦往往賴欠工錢逞蠻誣控現在惟求大老爺追給工資西婦堅稱被汪所毆蔡太守諭令汪央人保出不再與西婦饒舌汪稱小的尙有鋪蓋衣服　西婦處太守　爾出外邀原薦人往取并索取工資可也○某號華捕禀稱張阿全駕馬車出外停歇路旁坐在車中垂頭而睡有違工部局定章拘案　罰張供稱小的日夜執鞭辛苦異常以致睡魔難遣以後當隨時隨處留神昕夕不敢合眼矣蔡太守判罰洋一元撥充某西醫院經費 
[法捕房瑣事]  
　　某中者有嵇康之懶落魄無聊且有烟霞痼疾前日到祘界西馬路第三百四十七號門牌小烟間内横吹短笛不知何故與店主及主婦口角三人扭作一團拳足交施經人鳴捕將三人一併拘入捕房昨晨經備捕頭察得店主受有微傷着送仁濟醫院療視俟今日解案訊究○　榻店夥某甲舍售謀新另覔棲身之所前日復回舊店向夥友某乙索取木梳一個乙謂並未寄物於前何致向索於後始而忿詈繼竟凶毆經巡捕扭入捕房捕頭騐明乙略受損傷飭送醫院療治甲押候解案請究○某甲與房主因銀錢轇轕三男兩女紛紛滋擾竟至扭入捕房捕頭以釁起細微不予深究令甲於十日内遷移違十提究 
[上海文報局東賑收解處會同各公所起解第三十一批賑欵啓]  
　　謹啓者敝處自三月上旬解出東賑第三十批規銀一萬兩後迭接嚴君佑之來函謂高博樂壽等處飢民命在呼吸之際青黄不接春賑萬分緊要等語斯時適敝處甫解順直悉索力窮不得已電商東海關榷庫借撥萬金以應急需今各公所摒湊第三十一批規銀一萬兩由收支所匯解烟臺關庫歸還前墊計此批内仁濟堂賑所規銀四千兩絲業會館賑所規銀三千五百兩高易賑所規銀一千兩申報館賑所規銀五百兩文報局賑所規銀一千兩合併聲明 
[撥解東賑]  
　　謹啓者山左災情較别處爲尤重頃因催解賑欵敝所悉索摒擋湊足規元一行兩會同文報局彚解急需惟是籌捐力竭已覺在不如前後恐更難爲繼念此嗷嗷待哺將有朝不保夕之虞倘乏大力維持不幾令現獲苟延之飢黎他日終爲溝壑之餓殍乎切望仁人善士矜憐殘喘廣布仁慈終始成全深資接齊不特災民悉蒙再造深恩卽敝所亦感激無旣矣敬爲發棠之請不禁膜拜以求焉上海四馬路高易籌賑所同人唐廷桂韋華國李文明等謹誌 
[蘇省撫轅抄]  
　　廿一日委署江陰縣顧山司巡檢李仕策禀銷西路一叚夏防巡查差卽辭赴任典史劉大銘禀知到西路一叚夏防巡查差藩轅牌示照得丹徒縣主簿劉錫祺病故遺缺查有分缺先用主簿張煥文堪以請補○廿二日吳　凌焯禀知本日接印任事調授寳山縣馬海曙禀知交卸署吳縣任事臬憲陳官太太夏氏本月廿七日壽辰○廿三日知縣方道濟禀謝奉　中路保甲總巡差趙以煥禀知奉撫憲札委洋務局文案差代理武進縣周玉鴇禀辭赴任○廿四日昭文縣徐樹釗禀辭赴任藩轅牌示照得武進縣知縣吳炳撤省察看遺缺詳委候捕知縣朱鏡清署理其常熟縣缺詳委候補知縣周相輔代理丹陽縣知縣查文清撤任留緝案犯所遺員缺詳委候補知縣周玉鴻署理部選靈澤縣知縣夏啓祥應令飭赴　任○二十五日同知鄭述祖服滿回省禀到直隸州胡傳禀銷中路總巡差並禀　赴滬接辦松滬總巡各卡差知縣朱秉成禀謝飭知請補常熟縣缺方道濟銷假並禀知到中路總巡差王國振禀銷管解京餉差○廿六日溧陽縣楊家騵由滬來禀銷上海糖捐局兼絲茶南卡差並禀知由浙江代辦順直賑捐案内保奬花翎卽辭赴任巡檢吳樹德禀銷分　差遣回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海虹口白大橋北首元濟善堂施醫給藥一文愿第四次清單]  
　　順泰帳房十愿全年平安氏八愿全年安定氏二愿全年孤寒子二元八　　　洋十　　大局　仙女　萬選靑經募洋四元怡怡居士杭州瑞康二戶各二元寳順里陳公舘一元一角志在必成二元大雅扶輸二元耕溪邵一元黄鏡綠一元承志　作舟氏十　　無名氏　　增等氏問心　屋修行山人七戶合洋一元老沙遜行王齊發鄔松茂二戶合洋四角自來水公司帳房罰阿榮洋三角○以上共收英洋二十六　九角　併　　 
[勸辦恊濟順直賑捐滬局五月分清單]  
　　王　齊規銀十兩樂積善堂銀四兩規善濟公叙德堂孔知三堂楊無名氏二名不書名以上各戶各　洋　　榮其　　　九堂郭精一堂賈願安　梁謙益　頡允修堂郭九恩　董三義堂李願學堂李　斯堂張濟川堂王允愼堂韓永安堂馬茂林堂　陳翼　　豆付楊汝霖東墳村　　　　字　字難字以上各戶各助洋一元無名氏不書名有心無力讚字以上各戶各洋三无不書名隠名氏不書名殷寳德以上各戶各助洋四元隠名氏求善堂各　五元　　鎭　　　各洋二元五角陳吉夫洋五角無名氏洋一百元無氏洋五十竹　橋南北兩社洋十四元 
[上海北市絲業會舘籌賑公所施少欽經收順直山東賑捐六月初九至十七日第二千八百七十四至八十二次清單]  
　　初九日杭省吳鑑心山鎭餘　　　一百元任沅孫求母病速愈由　垣　　頤壽堂託惠泰莊麥洋五十元趙育麟堂由蘇州源康莊寄惠泰莊來廿元川沙司獄署王楊氏因心願修橋資移助求　　十　李　　求于　花平安十元士堂五　門還願二元方門葛氏祈保平安京平　十　零九錢五分洋一元○初十日無名氏洋三元又銅洋廿三元存德堂李二　　州成昌錢　松一元　　　芝軒謝　洋一元揚川　紹　令　率大二三兒洋二元又令弟媳率大二姪二元又令造　一元又四令郎一元又令岳母一元又僕婦陳温一元錢八十文杭垣云信　十一元海上隠名氏售衣資錢八百文○十一日王治　求子耀弟身體平安由泰莊來洋廿元無力氏祈平安十元楊聿修求母病速愈四元嘉善彭　氏求　病速　二　　　趨懌以紙錠灰易錢四　洋十二元錢八十四文無名氏次洋一元無名氏銅洋一元○泰州許公舘　符求眼目清明洋二元又二元藥資移賑求胃　全愈二元　海平　完　一元共四戶合　八元内銅洋一元○十二月台北　　　　　十　士　　　來洋五百三十二元　　江陽　氏洋五元崇　信　子　　　山　　　　　作　　　　　　　婦翁募葛馮氏因外　奸風稍差求速愈由訓記　來三十元徐依仁堂由孫冠臣兄來六元又無名　二元　承順堂家慈祈内症速愈五元川沙司　署王　　　二元求　願平安一元十元梅　氏求貽産平安一元大倉童馥堂繆李豐同　桶捐兪慶如爲子鏡昌病求速愈一元嘉定隆記銅洋五元十三日碧雲軒洋十元山陰周憲清　兒　　元豐五元不書名五元硤川德懋宋仁存求嗣蕭　華求名各一元陳雲盾求壽胡餘慶求利各五角吳姓一元同裕公銅洋四元一角硤石恆受無名　　　三元倉　　　　　氏募不留名銅洋　元十　日錢塘知非子祈保家門唐泰妻室董氏郤病延年由清江寄來洋十元又信女董氏求消災解厄病體全愈六元朱　甫求母病速　十元　　　　靑十元安省韓良臣了願四元太倉海石書屋二元大場邱德軒爲兒召棠牙痛愈完願一元無名氏一元○十五日無名氏洋五十无石邑寳成典　秋福　愈完頭十元　　一　舘主人十　松江周吉士十元不留名郁銅洋四元無名氏洋七元楊玉麟因前許願印送　應篇陰　文覺世經等嘗折資移助三元無名氏三　　　馬　　　星記　　求家平安二元嘉郡姚家　放生室主求卻病延壽二元黄氏二元味記銅洋廿二元○十六日胡壽生洋五十元安慶王爾翁廿元上夏格新十元劉河潘同榮　　　潘世　泉疾速愈十元招商　局無名氏六元　涇　益茂朱福霖求病愈五元無名氏一元太倉沈隠名求妻平安銅洋一元○十七日樂善堂三十六子　三十六　　　　　　　　州爲女病愈完願　求家内清吉廿元補過　藥資由恊源　來廿元嘉興隠名氏爲子疾求速痊十元閩南潘偉堂爲五齡女孩病求速愈十元戴　求子病愈五元　　二元杭公信銅洋十元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年六月二十一日京報全錄]  
　　宫門抄○諭旨三道錄前○發抄硃批五道○分缺單○粤西撫馬奏春季派員查閱水陸防營及邊防各營事竣情形摺○又奏請旌卹片○粤督李等奏甄别各員片○浙撫崧奏查明辦賑出力各官紳遵旨分别酌奬摺○提督雷奏遵查甘軍防守出力各員攺擬奬叙摺○又奏請更正官名片○又奏請更正底銜片○總兵楊奏報接篆日期摺○六月二十一日吏部翰林院正紅旗值日吏部引見三十五名○克們泰假滿請安○召見軍機敬信文興○發抄剛毅奏知縣王敬修署鹽城令奉硃批吏部知道欽此○又鎭江關華洋稅鈔收支數目奉硃批該衙門知道單倂發欽此○譚繼洵奏黄梅等縣上年被水緩缺驛站　兩撥補奉硃批着照所請該部知道欽此○裕寛奏候補守朱衣德等期滿奉硃批吏部知道欽此○又衛輝營叅將郭廣泰署歸德鎭奉硃批兵部知道欽此○光緒十七年六月分缺單通判江蘇淮安府盧宗清故知縣廣東吳川唐汝森下山西鄉寗唐安仁丁府經廣西潯州王　賢近雲南永昌府騰越廳王瑞藻病　縣丞江西德興羅純緒丁吏目山東濮州劉壽祺故○○頭品頂戴廣西巡撫臣馬丕　跪奏　春季派員杳閱水陸防營及邊防各營事竣情形恭摺具陳仰祈聖鑒事臣上年於整頓防營摺内奏明每年春秋兩季派委各營務處道員查閱水陸各營並於去年出省後校閱秋季防營由臣自行查閱迭經按季奏報在案兹復屆本年春李查閱之期臣分别札派嚴飭巡查面囑殷勤手函往後如有庸劣不職營務廢弛員弁應據實禀叅毋稍姑息嗣據各營務處先後查竣開具各將弁密考禀報前來臣查粤西幅　遼闊全在各防營節節布置嚴密周巡設或稍形沓泄不獨有名無實徒虚糜於平時何以臨陣衝鋒能制勝於臨事　歲以來歴加整頓考察從嚴各將領均似有振奮氣象此次查閱所報省標營務處候補道員方長華所閱之桂林平越梧州三府防營右江營務處右江道張　梅所閱之柳州慶遠思恩潯州四府防營左江營務處左江道孫楫所閱之南寗泗城鎭安　林百色五府廳州防營全邊營務處署太平歸順道向萬鑅所閱之太平歸順龍防各防營及邊軍二十營而分　　面之水師曁厘卡巡船皆分别責成各員等一倂閱竣臣詳加考核證以平日見閱該道員等尙能認眞查閱評隲精當其間陣式嫻熟行列　嚴旗械鮮明火器命中幾及十成以提臣蘇元　督辦之邊軍二十營及龍防兩營爲全防之冠内地則以遊擊王殿勉以　中軍左營副將梁效　所帶中軍前營都司韋正光所帶左軍右營遊擊戴慶有所帶水師中營爲水師陸師之冠其餘各營勇皆足額餉無　扣藝皆練習槍砲中靶亦均在八成以上較前屆所閱尙有起色政在屢著乃成力戒虚應故事間有一二哨弁不能　力者　由臣　時撤仍　飭各該營將弁常如敵至加意訓練痛除積習不得以查閱巳畢稍涉因循以期　副聖主整飭戎行至意所有春季派員查閱各防營事竣緣由謹會同兩廣總督臣李瀚章恭摺具陳伏乞皇上聖鑒訓示謹奏奉硃批知道了欽此○○馬丕　片再柳州府城前於咸豐七年遭賊攻陷官紳兵民人等或禦賊陣亡或不屈自盡烈婦烈女復能矢志守身從容死節經前撫　飭令查明死事殉難人等奏請旌卹惟當軍務倥偬人民避亂之時查報不免遺漏仍飭隨時採訪補報在案兹據柳州府縳據馬平縣續　查得富時遇難身死童生張純安兵民張有仁等四十六名又烈婦烈女李王氏等二十二口造册詳報前來　查該童生兵民烈婦烈女皆係　賊捐軀潔身就義洵屬忠節　嘉未便聽其湮没除將清册送部查核外相應仰懇天恩勅部議給旌卹以彰忠節而昭激勸理合會同兩廣總督臣李瀚章附片具陳伏乞聖鑒訓示謹奏奉硃批該部議奏欽此○○李瀚章等片再查勞績候補各官到省一年期滿例應分别考察面試甄别具奏歴經遵辦在案兹查有候補道陳霞林候補知縣彭驄　二員均巳一年期滿據藩　兩司詳請照章考察具奏前來臣查候補道陳霞林老成篤實任事愼勤候補知縣彭骢孫年力正强才識明練均堪各按本班序補除將　員詳細履歴開單咨明吏部外臣等謹附片具陳伏乞聖鑒謹奏奉硃批吏部知道欽此○○頭吕頂戴浙江巡撫奴才崧駿跪奏爲查明浙江省各府州縣曁省城籌賑局辦理賑務在事尤爲出力各官紳遵旨分别酌奬以昭激勸恭摺仰祈聖鑒事竊浙江省光緒十五年被水成灾地廣欵絀一切賑撫事宜在在諸形棘手曾經奴才將難辦情形縷晰上陳並請將在事出力官紳懇　援照河南山西辦賑成案事竣　尤酌奬欽奉硃批着照所請該部知道欽此欽遵在案伏查此次辦理浙賑於查戶散放施　平糶曁勸捐籌欵以工代賑各事頭緒紛繁分投辦理用員較多不得不酌量加派均經奴才飭由各該官紳親自經理不准假手吏胥以杜弊混所有在事地方印官及派委員紳均能仰體皇仁實心任事俾億萬災黎不致失所實屬異常出力自應遵旨　尤請奬以酬勞勩兹據籌賑局司道查明各府州　曁省局辦賑出力官紳開單詳請奏奬來除由奴才將出力稍次各員大加刪减酌給外奬外理合擇其尤爲出力員紳酌擬奬叙繕具清單恭呈御覽合無仰懇天恩俯准分别給奬以昭激勸理合恭摺具奏伏乞皇上聖鑒訓示再各員紳履歴容卽造册咨部至外省籌辦浙賑官紳業已另行開單請奬合併陳明謹奏奉硃批該部議奏單併發欽此○○太子少保頭品頂戴陜西固原提督奴才雷正綰跪奏爲遵查甘軍防守鳳凰城邊門出力各員攺擬奬敘恭摺仰祈聖鑒事竊奴才上年遵保甘軍駐防營口調赴鳳凰城扼守邊門各員先後接准部咨内開甘肅遇缺題奏道常祥保案重複主簿用分省卽補巡檢雷心明不論雙單月選用從九品未入流唐宗寅等所請奬叙與部定例章不符應令另核請奬經部奏覆奉旨依議欽此查此次甘軍調赴邊門防守在事員弁均蒙恩　奬所有道員常祥等三員應遵照部章攺擬奬叙繕具清單恭呈御覽合無仰懇天恩俯准照奬以昭激勸謹恭摺覆陳伏乞皇上聖鑒訓示謹奏奉硃批着照所請吏部知道單併發欽此○○雷正綰片再附生陶森幹於甘軍駐防邊門案内經奴才保以巡檢歸部選用彚案時將該員陶森幹幹字繕作餘字查係筆誤懇恩勅部更正以免歧異謹附片具陳伏乞聖鑒謹奏奉硃批吏部知道欽此○○雷正綰片再留甘補用州同吳鼎於甘軍調防邊門等處案内經奴才保請俟補缺後以知州用　准部咨該員州同案據並未詳細聲覆由縣丞請以知州用非應升之項攺俟補缺後以應升之缺升用奏奉諭詣依議欽此兹據該員禀稱同治九年由文童歴保從九品縣丞選用十二年委署固原州吏目經前督臣左宗棠照變通章程咨部攺爲留甘補用縣丞光緒二年關隴肅清案内請加理問銜六年蕩平新疆南北兩路一案保以州同仍留原省補用均經奉旨允准在案十二年關内戍防各軍出力員弁經前督臣譚鍾麟奏保留　　用州同吳鼎請加五品銜准部咨覆該員縣丞州同底案不符奴才查該員新疆南北肅清一案旣由理問銜留甘補用縣丞保升州同仍留原省補用此次奬案合無仰懇天恩俯准該員仍俟補缺後以知州用勅部更正關内戍防案内請加五品銜應請一倂核　俾免向隅之處出自逾格鴻施謹附片具陳伏乞聖鑒訓示謹奏奉硃批吏部議奏欽此○○記名總兵署理河南河北鎭總兵奴才楊鴻禮跪奏爲恭報奴才接署河北鎭篆任事日期叩謝天恩仰祈聖鑒事竊奴才於光緒十七年四月十九日接准撫臣裕寬檄行以署河北鎭總兵李承先因病出缺所遺鎭篆奏委奴才接署等因祗聆之下當卽束裝起程於五月初二日馳抵懐慶府城卽據鎭標中軍遊擊文福將欽頒鎭守河南河北等處總兵關防一顆並文卷等件敬謹齎呈前來奴才恭設香案望闕叩頭謝恩祗領任事伏念奴才江左粗材毫無知識由守備投効臨准大營隨剿粤捻各逆奉調至豫轉戰直隸山東陜西等省仰叨知遇擢至總兵並賞奇車巴圖魯名號署理歸德鎭事兩權南陽鎭篆涓埃未報悚惶時深兹復接署河北鎭事查河北一鎭北　畿輔南達汝商西接潼關東與直東邊境犬牙交錯緝捕巡防尤關緊要自惟駑鈍深懼弗勝惟有殫竭愚忱於　營紀律練軍巡防各事宜實力講求悉心整頓隨事咨商撫臣認眞經理以期仰答高厚鴻慈於萬一有奴才接署河北鎭篆任事日期除恭摺題報外理合繕摺具奏叩謝天恩伏乞皇上聖鑒訓示謹奏奉硃批知道了欽此 
 
