# 1884 - 307 - 4904160

 

Page 1

 
 
[第十九號畫報出售] [  申報舘主人啓]  
　　我朝幅　之廣爲亙古所永有八月上浣西藏遣使入覲賫呈貢物七十餘種仰見我國家厚澤深仁無遠不屬京友摹繢朝貢圖郵寄南來一 
切儀制宏壯羅列井然是亦一大觀也再法人攻犯淡水揮兵登岸經孫軍門設計埋伏我軍四圍兜合法人大遭懲鶬死傷無算陣斬法將首級多名在馬祖廟地方懸竽示衆以慰華入同仇敵愾之忱兩圖俱編入此次十九號畫報准於本月十六日出售仍於畫報之未附送淞隱漫錄圖說一則閱者鑒之此佈 
[讀孫庚堂軍門致彭軍門書喜誌]  
　　前列基隆廳梁司馬上臺灣道憲禀稿内有李彤恩禀報劉爵帥謂孫軍門之勇不足恃致爵帥爲其所惑拔隊去基隆 
赴援滬尾而基隆遂至爲法所踞不禁令人拍案大呌痛愔不已孰知孫軍門之勇實有大可恃者在焉本館前已據聞錄報知孫軍門奮勇抵御法人不敢上岸昨又得孫軍門致彭軍門一信而知本館之所聞果非虚也嘗言古人言行合今人言行分古人能言者有不能行今人則能言者未必叆行卽如李彤恩禀劉爵帥之語讀之亦似有理而實按之則殊有可疑本館前巳言之詳矣若孫軍門之戰功則彰彰者具在外人傳之軍門亦自言之其云法人轟擊終朝究竟别無伎俩此言已足氣吞法人於是連日埋伏諸軍不敢稍安此其防禦之得法於此已可見一　至二十日法人四路上岸而軍門督衆攔頭　擊槍砲兼施子如雨下而士皆用命兵威大振至午刻而法人敗北又復率衆追勦斬將搴旗毁船奪砲斬獲極多且天奪法人之魄其敗兵之逃上小艇欲渡登兵輪者頓觸風潮沈復者又　艘引一戰也實足以奪法人之氣而破其瞻華軍於是一吐其忠憤不平之志自此戰後而法人不敢恣意猖狂然則孫軍門此次之捷足與劉爵帥前此基隆之勝後先輝映俾法人見之知中國大有能人而志氣爲之中餒其功盖亦偉矣且軍門之璧畫更不以一勝爲志得意滿而長慮却顧念及鴨子尾止有岳營一哨未免兵單特函囑兵管全隊駐紥並函致劉省帥請其飭土勇兩營一同前往協防其綢繆于未雨者可謂算無遺策矣嗟嗟若中國各口防軍其統兵大帥皆如孫軍門之謀勇兼全忠義奮發則法人又何從肆其鬼蜮之伎俩哉抑軍門之意猶有大不安者謂基隆爲法所踞聞各處皆埋地雷至今尙未收復言之若不勝憤憤也者又復函致曹軍門進兵四面兠勦爲聚而殲旃之計此其不分畛域顧籌大局老謀深算何復有可議也乎此次捷報尙未見朝廷有如何加以恩命明文想聖天子洞見萬里之外賞信罰必孫軍門必有指日榮膺懋賞者吾爲孫軍門賀并欲爲各口統兵諸將帥勉焉夫法人犯滬口盖止欺孫軍門兵單士少可以得志耳其注意閩省也亦知閩防單弱有可乘之隙因而大肆猖獗其犯基隆淡水均是此意盖他口皆有老成宿將密爲布置故彼不敢輕擾而猶擇防懈兵單之處以逞其毒乃基隆則敗於劉爵帥之手滬尾又敗扵孫軍門之手可知用兵之道全在調度得宜而欲調度得宜究非久歴戎行者不辦彼少年新進逞其血氣之勇但知紙上談兵者固不足以摧强敵而固疆圉也吾因是而更不能不爲各口防營計矣國家用人必當求實效而不可輕易去取卽如吳淞防營現經陳舫仙方伯妥爲措置嚴密非常江防又得李與吾軍門認眞整頓皆有條而不紊兹二人者均屬久歴戎行老成宿將其於防務軍務實有把握乃近聞陳方伯等均罣彈章行將更易生手此最可惜之事也夫用人進退朝廷自有權衡原不待臣下之置喙然陳方伯自蒞淞以來各軍皆整齊嚴肅並無滋事之端卽此巳見督率有方從前大員偶爾過境或有一二護從之兵經過租界往往滋事此非管束之不嚴盖兵勇人多手雜話類不齊欲約束而嚴禁之誠非易事乃吳淞自設防以後兵士雲屯防營霧沛有時經由租界不止一二次而從無兵勇滋事之案於此見統領大員之經濟爲不凡矣夫戰陣斬馘奮勇殺敵此有形之功也嚴禁軍士認眞約束不令滋事俾敵人望而生畏不敢相犯此無形之功也有形之功人皆見之無形之功知之者誰不但不之知而反騰其口說指以爲罪而欲議去舊而更新此事最爲可惜因讀孫庚堂軍門之書而并及之總之辦理軍務必用熟諳軍務之人左相移駐關外而俄人聽命吳篠帥移駐高麗而日人不逞皆其明騐也孫軍門老於兵事而有滬尾之捷不足以後先嫓美也哉 
此論於前日脫稿至昨接電傳諭旨立功諸將果已同膺懋賞仰見聖主酬庸自有深孚衆望者因喜而跋數語于後[  本館附誌]  
[諭旨恭錄]  
　　九月十二日奉上諭成孚奏節交霜降黄河兩岸工程防護平穩一摺本年沁黄兩河水勢漲 
發險工迭出經成孚督率在工人員設法搶護現巳節交霜降各工一律平穩普慶安瀾覽奏實深寅感著發去大藏香十枝交成孚虔詣河神廟恭代祀謝用答神麻現在長水尙未全消修守仍關緊要該河督當嚴飭各廳汛加意防護毋稍疏虞餘着照所議辦理另片奏道員陳彝著賞戴花翎河北道許振褘著賞給隨帶加三級以示鼓勵該部知道欽此同日奉上諭本日據刑部奏訊明蘇拉自縊身死一案蘇拉李二於八月十一日在紫禁城内兵部茶房因痰迷自縊身死並無别故應毋庸議該前鋒統領等於此等素有痰疾之人未能查逐又八月十六日夜間紫禁城内有放爆竹情事亦未查明具奏殊屬怠玩所有此二日値班之前鋒統領及景運門該班章京均著察　職名交兵部嚴加議處欽此○十五日奉旨科爾沁貝子銜鎭國公棍楚克林沁御前　走有年一切差使勤愼奮勉兹間溘逝悼惜殊深着加恩賞給陀羅經被派貝勒載漪帶領侍衞十員卽日前拄奠醊並賞銀一千兩由廣儲司給發經理喪事任内一切處分悉予開復應得卹典該衙門查例具奏並着加恩伊子那蘇圖卽行承襲輔國公以示眷念蒙古旗　至　𢋫請知道欽此 
[和議電音]  
　　昨晚六點鐘接得香港訪事西友午後四點鐘越五十六分所發電報云中法之事議　已有端 
緒聞西國官塲傅說此事係英國出爲介紹云 
[追述和議]  
　　七月中總稅務司德璀琳偕羅緝臣刺史豐祿奉北洋大臣李傅相諭赴申謁見　使巴德諾脫 
詢其除賠償兵費外尙有何法可使法國罷兵巴使告以意之所欲德君卽回津復命傅相乃權衡審愼密與總署往返電商始以許給法國各節介駐津法領事林春逹之巴使轉詳外部當於九月初接准外部回電頗以爲可傅相因遣德 
 
 

Page 2

 
 
璀琳至京向總署面稟細情總署遂於初十日遞呈封奏引伸李傅相之意請皇太后皇上恩施破格許法行成俾息兵爭而修舊好得旨着大學士六部九卿翰詹科道公同會議聞各大僚之意以法找允許由國不必明賠兵費則中國雖暗中吃虧而威望體面全不損失亦未始非計之得也故皆欣然色喜云然此係十日前之　軍情瞬息干變刻又有和議不成之說此信作明日黄花觀可也 
[會議要聞]  
　　昨得京華訪事人來簡云此次會議法事醇邸及軍機總署各大臣均迴避不與議與者惟不列名軍機之大學士六部九 
卿翰詹科道等官是日議至四點鐘後爲和爲戰依舊游移兩可因主稿者爲靈中堂桂適因病請假故無人專主也聞遞封奏者共有三十一人至總署覆奏之摺則在十九日遞呈云○又聞連日軍機大臣大學士六部九卿會同總理各國事務衙門議事傳者謂法人復有願和之請未卜朝廷許與否也 
[左相過皖]  
　　皖垣各大憲悉左侯相統師赴閩必取道皖屯遂於東門外接官廳預備恭　憲節至十五日練軍各營馬步將弁及防守 
各營將弁步伍整齊旌旗招展由五里廟至省城怀路排隊　迓俟相乘坐紅船所有幕府隨員文　等人分乘紅船三艘輪船四艘停泊大南門外燈船之右安撫盧萟圃中丞率同提鎭以下各憲上船恭謁俟相傳見有差少選卽揚軓上駛所帶各營將弁皆在江干暫停無一人敢登岸閒遊者軍律森嚴寘不愧節制之師云 
[協濟軍需]  
　　皖坦各大憲前奉左侯相通諭每省籌辦餉銀數萬兩協濟閩省車需復奉兩江總替會爵憲札飭侯相諭辭餉項俟憲節 
臨境時卽須遵數解送各大憲遂預期如數籌足遵照解送侯相騐收矣 
[啓行有日]  
　　昨得京師來電云出使日本大臣徐星使承祖諏吉本月二十六日出京皇華四牡驛路增輝尊國體而睦隣封不禁于 
星使望之已 
[重被棠陰]  
　　昨蘇臺友人專發電報至本館云二十日撫轅牌示正任上海縣莫祥芝著仍囘本任行見一鶴雙鳧花封重蒞凡我士庶 
當無不歡騰竹馬慰深望歲之忱矣 
[宜昌近事]  
　　前此府縣諭禁烟館一時雷厲風行頓使芙蓉炤歛近以日久玩生不免復萌故智邇日宜昌府存太守特委劉委員在城 
關内外密加查訪一日在中書門外查獲劉姓烟館仍私自開燈售賣卽將館　及烟客三人全行帶案閱數日又在小南門外查出一户當將館主笞責三百板烟客亦各責數百板始行開釋近日府經廳亦在城内外書夜嚴查似此實力奉行庶烟　之窟或可一掃而空乎○操防營移屯大南門外新築土城異常堅固其管帶某君約束士卒號令森嚴兵民相安毫無滋擾每日操演槍砲亦極認眞誠江防之勁旅也○前報列海關稅務司某君租得新地興築駁岸近日工已告竣堅固非凡大約不久卽欲新建公所矣○江水時漲時消頗無一定岸上舖户之趕河下生意者尙未搬下河灘米價仍極公平秋收亦較去年高出數倍云○鮑爵帥在變州招集舊部各弁兵之入川投効者莫不由宜經過踴躍從公敵王之愾欃槍凈掃不難鵠立以須也○俞甫臣副戎海覊以武秋元出統虎旅精明强幹胆識過人久爲上游所噐重近鮑爵帥有出關禦法之命特移文宜昌鎭調副戎星速前赴夔州副戎遂卽料理一切擬於日内入川矣○施南恊戎某君於前日坐江通輪船赴漢聞往廣東効用也○宜郡驛遞文件日必數次大約多係用兵之事 
[電工近信]  
　　粤中訪事友來信云毗陵佘澂甫太守督辦電工前至惠州八十里之平山地方卽水路不通舍舟登陸節節前進山石險 
巇水田曲折人夫難覔陰雨連綿運料作工均多遲滯兼之廣惠潮名屬民情强悍甲於他少沿路均是坆塋頗有講求風水者又値中法失好百姓見洋匠如宼讐太守隨時激勸紳民幾於髻焦舌敝幸先有曉諭明條並嚴馭工匠弁勇所過之處秋毫無犯又用西法制人約以阻撓停工一日罰賠經費二百金民間見升章程始無敢有抗阻者太守親自督工凡遇墳墓田廬祠宇樹林俱設法繞避鄉民尙知感頌可見天下無不可化之人出至於地方官一切供應太守早經稟請制軍通飭一概謝絶飲食起居均係白備主客因各相安計自七月杪入朝州境八月廿六日抵汕頭因局房尙未覓定電生亦未到齊只得督催　進重陽時節約可至分水關入閩界與北來之綫相接夫自京師而至龍州南北約萬餘里是眞大工也一俟告成太守卽折回汕頭補行設局並料　遣撤全工報銷善後各事附輪回滬云 
[錢復東流]  
　　漢巿銀根邇來日緊一日銀錢等舖運籌不得其法不早統籌大局一旦票根多於銀根則易受擠迫呼喚不應倒閉隨之 
今年巿勢與皆不同除雜貨布疋煙葉油米不計外春之茶秋之花此兩物最需現錢目前花庄不動錢乏消路價值愈疲本月初三之江裕初七之江孚兩輪船次第由漢東下每船均裝錢　萬貫赴申銷售巿面輢輕畸重若此操猗陶術果亦有法以挽回否耶 
[蘇垣要事]  
　　日前蘇垣彭顧吳番各大紳會稟藩憲譚方旧請定收租折價每畝以一千九百文爲則以恤佃而示限制誠藹然仁者 
之言也方伯已允所請擬將出示曉諭旋據屬令等以恐疑并漕折色且糶變部價勢難議减等詞委曲上陳方伯躊躇再四無奈暫緩出示飭令首府會同三縣會議具覆殆所謂好事多磨者耶○國朝定例呈彝秋災不過九月惟道光十三年林文忠公撫吳時於十一月奏請緩徵是年秋霖不止直至冬令農田顆粒無收幸文忠爲民請命藉資補救三吳耆老迄今猶頟誦奏羽感激涕零今歲雨晹時若滿冀大有可書不料近日苦雨兼旬晚稻未能刈穫穗重倒臥泥　勢恐仕芽霖爛所望天公開霽則折耗尙輕倘再淋漓不不止將收成歉溥不堪設想矣 
[閩中官報]  
　　督轅牌示延平副協篆務查有標下左營叅將福祿堪以署理所遺左營叅將篆務着以候補儘先補用副將劉有富署　 
藩轅牌示升補金門縣縣丞萬鵬現奉覆准應飭赴新任供職又請補邵武縣丁振德現奉覆准應飭赴新任供職○本月初四日知州顧鎔奉委赴浙守偕阜康欠欵○初四日撫憲往林浦察看砲台工程至晚回轅○伏波管駕撤署後以前藝新管駕林承謨接要○初七日各大憲探得法船又來二艘現泊馬祖澳者共有六七號○初六日通判張慶鈞赴馬尾監造地雷○初五日鹇選象洞巡檢胡國泰由京夾省禀到○藩轅牌示侯官縣竹崎巡檢沈　在任　故遺缺請以從九品方炳文咨補○日前穆將軍政體違和現已痊愈初九日到省閩人咸欣欣焉有喜色○初五日臬憲裴觀察自梅花返省聞楊制軍晉閩時沿途遞禀者實繁有徒寃戴覆盆諒不難昭雪也 
[犯官就道]  
　　已革鄖西縣知縣謝翼清奉旨發往軍台効力謝君遂於九月初七日在省啓程照例赴漢陽縣報明過境投文後順道 
赴漢皋向各親友處辭别北上聞由河南而齊魯而幽燕以至塞外此去黄沙青草苦受凄凉舉目無親背燈有泪何現宰官身者竟下稍若是哉嗚呼 
[吳淞紀事]  
　　昨晨南瑞兵艦由江陰來淞在砲台前下椗聞有布政司銜陳方伯奉檄到淞添募勇丁並將高昌司廟駐紥之兵由該船 
 
 

Page 3

 
 
載往江寍查該船上共有水勇二百餘名均穿天青呢小袖襖褲頭戴水手帽帽邊書明南瑞兵輪字樣抵淞後一律告假兩天到申遊玩云○吳淞口至江陰各要隘均有炮台各勇駐守多時備嘗辛苦刻聞各營領餉業有更章緣營中給餉向章以三十六天爲一月兹曾九帥深體下情改定三十天爲一月想各勇每年多此兩月之餉銀定必感制軍之大恩奉爲萬家生佛也○往來淞申之船向惟飛雲一艘近虹口某商添造一輪舶將次工竣亦將在淞滬載客往來並欲于淞口添造活碼頭一座以便跋涉艱難緣輪船抵埠各小舟蟻集攬載一遇風狂潮大多有失足之虞故此舉實最爲便利云 
[賽馬記三]  
　　賽馬之第三日夢畹生午後無事思欲一睹以爲快爰携杖頭錢散步至環馬塲左側適與揖竹詞人覿遂與之立柳陰下 
縱目間觀時則嫩晴微露清風颯然都人士之結伴而至者香馬寳馬扇影衫痕如水如雲幾至萬人空巷盖知是日例有跳浜跳花萁架　舉故至者尤雜遝焉少選西樂嗚嗚然響徹雲表紅旂一展驀四馬騰驤而出一轉瞬間和昌行中人已錦標奪得矣爲間賽第二次興愈高馳愈疾電光一瞥杳不知其所之惟聞西人拍手道賀聲詢之則獲采者實沙遜行也時雲低似墨細雨濕衣遊人漸次散歸予亦别揖竹而返遥想小家碧玉狹巷璚姬行不得也哥哥不知若何之花顔蹙損也薄暮訪事者回詢以所見則言第三次七馬同馳其出人頭地者爲泰來行主人第四次則多至十三馬分道揚鑲追風逐電卒歸沙遜行主占一先籌第五次又沙遜勝第六次係匯豐銀行勝時則雨愈太西人興愈豪末二次馳逐於泥泞中雖已錦韉半汚而一爲泰來行得采一爲和昌行得采仍不至三鼓氣衰焉至跳浜跳花萁架則以天雨暫止聞定期禮拜一補行屇時倘天朗氣清諒車水馬龍必又有一番勝會也 
[提人轇轕]  
　　上月有鎭海衞差役秦俊持本官牌票郲滬赴九舖地甲沈某處聲稱有向在該差名下爲夥之余蘭虧空繳欵三百餘千 
潛逃在滬前日有人目見余在城内舊教塲盛子汀成衣店樓上爲持持票前來煩卽前往盛處指交該地甲遂偕秦至盛處詢問盛稱我店並無余蘭其人該地甲以此事毫無証據且縣署未接明文不能擅自着盛交余奏俊因卽回覃本官禀請移咨上海縣簽差協提黎邑尊接准來文立派差役傳盛到案詰訊據供小的雖與余蘭爲友然日内並未來過邑尊以一面之词殊難憑信飭將盛交保帮同找尋余蘭交案不料余因聞飭拿之信已向鎭海衞署投到盛疑團莫釋爰赴松江府署以差甲藉端索詐擅令交人等情呈控博雨薌太守准詞後批飭上海縣提集訊究黎邑尊遂於前日遵札提集全案人証示期研訊云 
[領事抵滬]  
　　前任奥國駐滬領事夏士君辭職回國及赴高麗各節已列報中兹悉夏君於前日抵滬仍回領事原任昨至各華官衙門 
拜會云 
[妄指欠洋]  
　　薙工邵桂喜屢向同業之邱蘭亭借貸後因不允其請卽赴英公廨誣控邱欠洋不還經黄太守駁斥在案前夜邱在玉泉 
樓茶寮搖會被邵偵知卽遣同夥陳阿米等十餘人亦往啜茗適邱得彩被陳攫去七洋邱急扭住向索正爭論間邵亦至稱汝前欠十洋久應歸楚互扭同至捕房兩相辯駁捕頭飭赴會審署質訊將原被斥退云 
[留贈頭巾]  
　　前夜虹口有甯人某甲於小弄中飛奔而出身披短衣雙手提袴頭無帽足無履氣促聲厮形極狼狽某乙者見此情形急 
訊底事甲稱向某姓索欠反被毆打急欲鳴捕也正問答間旋有一女子半嚲雲鬟衫裙不整且圓膚六寸貼地生香嬌喘吁吁障身于麂眼籬内少頃一糾糾男子鬚戟怒張持械而出執途人訊兩人去向答以不知亦狂奔盖一頂綠頭巾已暗中相贈矣嘻 
[英界公堂瑣案]  
　　昨日黄太守飭差提源記牛肉莊主張桂卿及其子阿介覆訊詎前次張並未交保竟私行躱避兹因洋商復控因簽 
差將該莊發封備抵一挨提張到案再行究追○鮑錫昌訴稱在錢庄爲夥有友人之友王阿狗前夜到店躭擱一宵昨晨王去後查點失去大洋七元小洋五角報由捕房拘王送案據包探秦少卿禀王竊去之洋已將三元五角購小呢棉馬褂餘洋四元及馬褂寄在烟館同往起到一併解案王供在虹口西人處做船篷與鮑素識前夜到伊店中始則鬥牌旋　牌九共賭者連鮑四人欠贏鮑洋七元半今被妄訴拘案黄太守謂鮑指竊難憑卽王訴朋賭亦有應得之咎姑念均係年幼無知飭將馬褂銀洋給鮑領去王則保釋○包探張阿五禀稱開烟館之粤人高阿明到捕房報失烟膏一缸約四十餘兩烟槍十一枝查獲趙春青價賣與王阿發烟膏得洋三元煙槍得錢七百七十文同趙至王處起到烟膏烟槍一併送案高供訴前因王阿發堅稱我只買烟膏及烟槍一支實不知是竊贓包探來查卽行交出好捕頭禀稱高報失之贓共値洋三十餘元今王出賤價收買豈不知來歴不明尙敢匿不交出請爲一併重辦黄太守判趙王各押一月發捕房收管起案之贓父高領去○聞帆甫訴稱爲扇鋪夥因同業人何雲泉時常向我借錢昨因借不遂竟敢退蠻爲特訴捕拘案何供蘇州人與聞同鄉同業我因患病失業雖向伊借過錢洋然我有描金箋對一副託伊出售得洋一元錢六百文已可抵銷今欲回籍故向伊稍借川資云間供工資無幾何堪缠繞黄太守判何捙五天釋放○李桂山訴稱在西人哈味處看管一切時常失竊木料昨見梁唐氏家有松板二塊確係失去原贓爲此報捕吊贓拘該氏送案請追餘贓該氏供門首忽有松板二塊有華捕令我搬入並非犯竊黄大守隨飭將該氏暫發官媒俟查明有無餘豓再行核辦起案之板先行給李領去 
[法界公堂瑣案]  
　　蘇婦管土氏控稱昨在小東門魚行看定鮮暇二籃烼持錢往取早已有人取去趕上向索其人不問情由將竹扁担 
毆傷我臂及在旁勸解之沈富泉叩請懲儆李阿二供昨在小東門賣魚此婦竊魚二尾與之理論竟糾同婦女多人將我攅毆翁大守詰以旣係彼等毆爾何以爾不受傷而反傷該婦及沈今姑從寛罰出養傷費洋一元了結○包探獲得竊取浦灘自來水龍頭之周理青該竊供忍不諱翁太守判笞六十板○十七號巡捕獲到以紅黑籌誘賭之王阿五王供詞狡展翁太守以人物　獲尙敢狡賴判責一百板枷號一月○周仁保訴稱推車度日昨有某客雇坐我車將袋一只錢二百五十五文及車墊等竊去此客有三人同行經我拉住時錢己爲該黨取去遂案之人供稱姓高名裕並不竊錢車墊係在地上拾得翁太守判責八十板○仁字營勇周傳元訴稱前與楊春福同營被其騙去洋三十元及衣服洋傘等物今獲住送請究追且此洋係同營徐榮桂之物有同營蔣致仁過手交我翁太守詢其何時被騙汝現在紥營何處周供現在紥營高昌廟被拐時在光緒三年現徐榮桂己死可邀蔣致仁來質對楊春福供前曾當勇與周同營現拉東洋車度日並未拐彼洋元物件惟前曾借伊洋二元還過一元又拉車送伊至吳淞二次其所欠之洋亦可作車錢了結太守判將楊父保著周於下期邀蔣同至公堂核辦 
[鉅欵助賑]  
　　少欽尊兄大善士在人閣下敬啓者弟江右撫州臨川縣人也服賈湖南當德府城覩此灾刼人民漂泊旣困賙飢復加寒 
凍情何以堪用是勉竭棉薄以收集腋成裘之助兹特泐具蕪函捐濟寒衣費計二四海寳常平足色紋銀一千兩正附呈蔚盛長票號滙券一紙至祈　收隨乞彚轉速解灾區俾哀鴻早得沾益實爲德便並懇示覆再請將弟函登入申滬兩報庶幾僑寄遠人獲知此欵已投台案不致洪喬之悮是所拜禱葽禱臨頴神馳不禁葵傾連閱報章悉箁下增刑萬善同登册二萬扣函致各省代爲勸募庶可補求軀東江西兩省災黎出水火 
 
 

Page 4

 
 
而登袵席如此辦理可謂無微不至倘蒙賜覆望付萬善同登册二十扣弟當於至友中代爲轉託雖未能集有鉅欵亦可補助於萬一耳肅此順請勛安寓湖南常德府城内義源泰號七十一老人愚弟李立謨頓首拜上甲甲九月初三日 
右啓者今本埠北巿盤記寳棧交到湖南省常德府城内義源泰寳號李立謨大善士寄來華翰并匯到本埠蔚盛長票號二四海寶常平銀一千兩匯票一張九月三十期照兌振讀來函照銀欵囑善昌辦料代做新大棉衣做成卽赶解江西省景德鎭放賑善士查户核實散給灾民承李立翁於壧千里之外垂念粲梓見善昌刊登申滬兩報謹代山東江西兩省被灾難民遍告普天之下諸大善士乞助棉衣際此飢寒交迫實屬可慘餞匯到鉅欵足見大君子菩薩心腸普救萬民再　寄萬善同登昌字册二十扣代爲勸募救災恤鄰時必在心正是萬家生佛欽佩莫名善昌正在日夜焦灼江西來信要趕一萬件山東來信囑先趕二萬件上月分起先行赶辦　重巿原洋布面子加染藍色　子亦辦清水上身洋布做三尺凈長每件用棉花二觔曹平足秤兩面扮紗外面翻好週圍行線前後身直行四　加用領頭善昌親自過目督理配料做工一切頂眞做工不好退回不收重做棉花不對亦退换今年布身辦頂巿發做亦加工一切頂眞因灾民日夜在身故辦巿　究屬災民受用每件合計洋八角如若布身稍次花衣不擇者六七角一件亦可做今特詳細奉聞然而先赶三萬件需欵巷鉅今年節氣早冷汛將臨若待募齊欵子發辦解到山東及快要赶三十天江西二十天到地頭還要查户給發冷汛在卽斷來不太如若先辦苦以巿道艱難籌欵不易躊躇至再增刊萬善同登昌字册二萬扣現因山東爲黄河重又决口江西蛟水大刼普天之下有十八省除山東江西兩省有災尙有十六省安居樂土善昌特備告灾公函卽將萬善同登昌字册寄去叩托十六省仁人義士紳商巨富廣種福田隨緣樂助各發天良數不論多寡時不論遲速方今天下一家如能十六省善士帮扶救山東江西兩省萬萬生靈總不難立提出災民於水火之中而延登袵席想普天之下再大善舉莫如賑饑再大陰功莫如救命善昌累登之報上奉勸衆擎之力則易舉也一面再行登報即募一面先行籌墊欵赶做親自督理隨赶隨解每日晨起默禱上葺保祐伏望萬善同登册寄出托募各省捐欵源源而來方可彌補墊欵棉衣早解齊一日昌心早安二日未卜可能　從人願否卽奉上一千兩助棉衣收單一張附呈萬善同登昌字册二十扣請爲儉收想各省大善士閱報聞風興起災称幸甚大君子善有同心定能帮弟一臂之力也專此奉覆鳴謝鳴懇恭叩善安上海北巿山東江西籌賑公所愚弟施　昌少欽氏頓首謹覆九月十五日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年九月十二日京報全錄]  
　　宫門抄○諭旨四道錄前○侍郎孫等奏續查疆臣被叅各欵縷晣覆陳摺子○九月十二日刑部都察院大理寺正黄旗値日無引見○肅王演砲完竣覆命○恩全等各謝御前侍衞恩○道府張蔭桓李維丙各謝恩○富勒渾秦假滿請安○截取知府陶家騶童德中預備召見○八額駙許應騤各續假五日○都察院奏派專司稽查之堂官派出英煦○召見軍機陶家騶童德中張蔭恒○○臣孫毓汶臣烏拉布跪奏爲遵旨續查疆臣被叅各欽謹將實在情形縷晣覆陳仰祈聖鑒事竊臣等前於安慶途次接奉寄諭有人奏江西巡撫潘　於查覆御史譚承祖所奏書差肆擾一摺　因欽此臣等於查辦安徽事件覆奏拜摺後當卽馳回江西於六月十七日到省按照原叅各欵調集丁漕奏稿卷宗詳細查核分飭藩臬府縣等官確查禀覆其應行傳訊各員陸續札調　省親提研究並延訪官屬采聽輿論參互考証大略相同謹據實爲我皇太后皇上陳之原叅該撫奏覆譚承祖一摺胸存成見故作翻　一節查譚承祖原奏鄉民家資稍厚者勒令包完本姓及本村欠糧係專言富户該撫覆稱勒令包完　富斷不聽從係兼言紳衿富户尙非故作翻案至所稱竟有窮民歴年所完丁漕皆被紳富中飽侵虧王賦盈千累百原叅則謂紳有所不爲富有所不能且納糧必　串票欠糧差催窮民何故輸於憑據毫無之紳富等語臣等查江西丁漕缺額積弊難返之故不止一端而仕族之倚勢拖欠劣衿之恃符抗玩甚至包攬浸蝕實屬不少調查蕃司案内職員生等以前項情弊斥革究追者近年已有十起卽於光緒二年峽江縣一案主員吳名揚廪生謝人鏡等四人包完吳謝二姓錢糧共四千餘兩米共一千餘㺯原案聲稱各該疾人每年僅知交錢與伊不必問其完與未完相沿已久並不疋有自封投櫃之例該生等侵蝕漁利因以致富詳經咨革究追後欠糧全完開復等語是卽舊案中刁劣紳衿中飽侵蝕花户輸錢毫無憑據之一徵也查包欠侵蝕一獘刁劣紳衿訪聞非一而無職富户案據殊少該撫原奏於此處紳富未經分晣而原叅因富有所不能並謂紳有所不爲措同皆未盡的當至勒代一節原叅引安福行員劉日新案爲証並云未經叅辦者不勝指數臣等沿途采訪到省復延問官僚命稱勒代滋弊實只光緒六年安福一案知縣叅革家丁辦罪此外並無所聞盖違例横徵人不甘受且斷難掩人耳目必致茲事上控等語據臬司王嵩齡查覆近年並無告發勒代之案臣等入境以來所收呈詞不下數十件亦無控北事者臣等前奏所查餘千縣鄒頤所欠係已户錢糧德興縣楊之望係經管公産錢糧例應本名下追繳均非勒代之比原叅不勝指數之語查無確據又據稱近聞州縣遵奉憲札查照單開新舊錢糧催令刻日一　照　掃完是該撫已開勒催之漸愈啓州縣勒代之風等語當飭該司抄錄該撫通扎告示其通札有云除因灾蠲緩外舊賦　糧一律實力稽徵其告示内則於紳户語多督責民户語多勸勉皆無催令亥日一律掃完之語况催徵欠糧係地方官應辦之事該撫札飭亦例有之文並無不合又原叅該撫覆陳籌辦災區呈摺更多粉師欺罔之語一節臣等將該撫覆奏收成分數粥賑各節札司確查兹據覆稱光緒九年江省收成總計早　實在七分有餘晚稻實在六分以止委係統全省歉熟併計其中各州縣收成歉簿者多因晴雨失時並無被災最重之處省城南新兩縣隆冬煮賑以四五十日爲率由來己久若被災較重酌加一二月及半月不等每歲必行不論收成之壽歉遐邇來食不分何處之　民九年就食人多酌鉫半弓每日兩廠多者四萬餘人少亦三萬　千人廠闊棚多舊章整肅並無擁擠之患此外三十餘州縣俱屬歉收無大妨碍巳辦緩徵並未另設粥廠各屬捐存義欲據禀報結報除盤缺霉變被水漂失借放未還之外總計尙存六十餘萬石間有於本年青黄不接之時將捐存積谷平羅　放者亦禀報有案其七年查報災荒各屬距省遠近不一迨會勘造册必須躐月方能齊集頂發到縣雖在已開春徵之後而自呈報以至查勘詳奏均有案據恩旨未到徵收早停實無追呼已緩錢糧之事等語臣等調查兩縣放粥月報並覆核各節尙屬實情至原叅謂數年谷賤一秋歉收所出旣多所入頓少豈能必其有餘又米谷免厘誠屬美舉然厘金所抽乃商販之錢積儲所捐實民間之谷等語似謂免厘以後糧價更賤隣封災歉商連出境愈多所縱如該撫所云售賣時價亦只富民沾潤而與窮黎無涉臣等迭加察訪該省連歲收成自光緒二年大水之後皆稱豐稔江省産米素多而皖省沿江水田之盛亦與相將卾則有川湘兩省就近接濟非遇災荒不須江西之米故向來九江府食米反仰給於黄州安慶皖鄂無災湖口絶少出江米船有灾則雖米谷抽厘　商販並不爲少米價連年皆賤七年六月至八年六月尤賤可爲谷多之騐八年七月漸長係皖鄂水災之故九年本省徧災價又較前略貴然亦不甚相懸民間實無匱乏之患至於售賣得價無論貧民富民利總歸於本省該撫所稱兩地均有裨益尙非虚飾好言無關實際以上所陳皆臣等查明該撫覆奏兩摺並非乖謬任性粉飾　罔之實在情形也又原叅該撫信用知縣關說得賄各欵經臣等調到各員當堂研詰飭具親供並據潘臬兩　首府縣詳查禀覆知縣高隆謙孟慶雲停委察看係八年十月奉旨至九年五月巳逾半年期限部章内載實缺人員留省察看已逾半年尙堪造就者應卽飭回本任等語孟慶雲係准補玉山縣實缺人員經升司邊寳泉等以孟慶雲才具安詳辦事勤愼高隆謙年力富强心地明晰詳請督撫加考奏奉部慶將察看字樣撤銷孟慶雲於本年四月赴玉山補任係藩司劉瑞芬等聞其前在弋陽陽縣任内官聲甚好飭令赴玉山本任就近會審弋陽閙考一案高隆謙准銷停委後據贑州府禀請分府候差並未在省該撫於該二員實無倍加信用情事該撫之第三子志俊内閣中書内子舉人上年會試後請假六月間來江省親從未出署該撫向不准子弟干預公事交結屬員今年正月北上經會辦北洋大臣吳大徵奏留在營當差與孟慶雲素不認識並無結爲兄弟之事孟慶雲未嚴官之先與商人徐丹亭之堂姪徐謙煜兒女聯婣徐丹亭開殷裕泰連鹽號非裕通字號向未與官塲交結委無潘　俊聴慶雲擕妓狎飮文武員弁絡繹其門情事瑞昌縣知縣洪汝濂　八年九月調署豐城尙在前撫臣李文敏任内十二月洪汝濂奉文赴瑞昌本任升司邊寶泉等請以署南昌縣之賀宏勲調署豐城縣會詳具奏九年四月到任洪汝濂署豐城縣三個月並非一年賀安勲甫逾十年亦非久於斯任其調補豐城縣之長寍縣知縣善慶部覆於九年六月始到因賀宏勲調署甫逾兩月未便紛紛更換適有新淦縣何其貞撤任之玦該升司等以善慶調署會詳具奏等語以上調署各缺或係前任撫臣之事或由藩泉會詳與該撫秉公辦理確查該撫實無索賄受賄及孟慶雲關說等情弊嚴詰孟慶雲洪汝濂善慶賀宏勲等均具供畫捙矢口不移其中善慶係原叅索賄不允不使履任之員亦堅稱絶無此事似屬可信又原叅知縣陳乃機催糧激變獻賄隱息一節詳查全案卷宗光緒九年八月間新喻縣知縣陳乃機先後禀報本年早稻收成七分因一都一圖欠糧甚多將甲首胡道生地保李紹辛帶案押追七月以後雨澤稀少八月初七月　縣赴鄉相騐初九日地保胡繼等率同多人肩挑　禾進署報灾鬨闌致損大堂板壁並將捙追之胡道生等搶去陳乃機聞信赶回通禀拿辦十三日又有鄉民多人藉旱至署鬨閙该署縣出外殫壓時有抛擲磚石者致傷陳乃機左太陽等處倒地縣役葉義興亦破毆傷經同城文武馳至解散此初八十三兩日該縣民鬨堂搶犯傷官毆役原禀續查大略相同之情形也其時該撫閱兵出省經藩司邊寶泉臬司劉瑞芬禀派營勇札委候補知府朱以鑑候補知縣邢景杉會同該府斌鑑等拿辦旋據印委名員禀報先後拿獲　犯並飭訪查兩次滋事係在籍革員胡鶚荐及其子廪生胡紹聞主謀適胡鶚荐隨新俞紳士赴府面求輕辦經該府葬將其扣留解省發南新兩縣内署看管審問無供因係革員並未刑訊該撫閱兵途次接閱胡鶚荐控詞核與縣府所禀兩歧委候補道賀元彬馳往確查其兩日滋事情形與府縣原禀略同而胡鶚荐主謀爲首查無切　　據其子胡紹聞發牛糾人散錢各節則人言嘖嘖該撫批司飭將胡鶚荐取保勒交胡紹聞審辦本年正月該司等請將陳乃機調署長寗仍留新　協同現署知縣俞致中緝拿逃犯此該司等禀覆辦理此案之先後情形也至原叅陳乃機帶兵二百名下鄉催徵及挾嫌誣指胡鶚荐主使鎖押帶省献賄三千金將其下獄又委俞致中赴新喻調處各節均查無其事與原案情節種種不符自是傳聞之悮[  此本未完]  
 
 

Page 10

 
 
[光緒十年九月十三日京報全錄]  
　　宫門抄○發抄旨四道○接續前湢○江撫潘奏爲審明定擬摺子○又奏爲甄别通判知縣夾片○九月十三日工部鴻臚等正百旂値日無引見○靈中堂假滿請安○托倫布由南苑回京請安並謝御前侍衞恩○李端棻謝授少詹事恩○張家驤續假十日○値年旗奏派專操之大臣派出慶福○召見軍機○發抄李鴻章奏查明深州訓導趙撝謙　喪屬實請斥革奉 
旨趙撝謙着卽行斥革該部知道欽此○又搶修省河堤工動支銀數奉旨該部知道單併發欽此○又安設山海關營口旅頓口電線需用銀兩請由長蘆酌提奉旨該部知道欽此○又直東豫本年會哨擬由河北鎭訂期辦理奉旨該部知道鈆此○○接續前稿以上原叅各節經臣等一一查明又復逐層詳核除該撫被叅納賠等欵均查無其事毋庸置議外其該省丁漕祲欠臣等到省卽飭藩司糧道確查總數計自同治十一年起至光緒九年止通共丁漕兩項除灾緩不計外實在未完銀四百七十餘萬兩欠數不爲不鉅該撫　撥欵歲增徵收日絀亟求整頓以挽積疲其丁漕各摺叙述紳富欠糧情狀措詞誠不無過激失檢之處但原叅原奏搜剔太甚其中過當失寔之語　復不少難逃聖明洞鑒朝廷寛大爲懷語言文字之疲似可無庫深究惟勒代完粮一節原叅謂不勝指數臣等確查無據但究有安福一案爲此事之前車仍應請旨飭下該撫隨時認眞查察遇有此等不肖之員立予嚴叅懲辦不得稍有　　而丁漕正賦必應實力追缴紳民抗玩之必應照例嚴懲亦不得存畏難遠謗之心致整頓不收實效庶幾撫字催科兩無偏失又新喻鬨堂搶犯毆傷官役一案詳核全卷原禀覆查歴歴如繪定例若遇此等案件該督無先將實在情形奏聞嚴飭所屬立拿正犯訊明究擬今　撫於道員賀元彬禀覆批示中亦有該民人等因灾聚衆鬨　堂署抛磚鄭石致傷官長之語是已查明實在情形當時未經奏關殊屬疏漏應否交部議處之處恭侯聖裁查此案拿獲人犯除胡繼卽胡純仁一名在營病故餘只隨從滋事餘犯數人其十三日滋事正犯均在逃未獲仍請飭下該提督飭屬嚴行緝拿務獲究辦以成信讞而儆刁風至此次調省之知縣高隆謙孟慶雲洪汝濂善慶　宏勲陳乃機俞致中等七員已按照叅欵查無其事應飭各回任所差所以免曠悮除叅董兆奎各欵查明另摺具奏高隆讌一欵附片覆陳外所有臣等續查無臣被叅各欵廑縷晰覆陳伏乞皇太后皇上聖鑒訓示遵行謹奏奉旨已錄○○江西巡撫臣潘霨跪奏爲凶徒挾嫌糾毆殺致死夫婦二命獲犯審明定擬恭摺仰祈聖鑒事竊照永甯縣民張五苟等挾嫌糾毆臨時起意致死林雪苟林修氏夫婦二命棄屍不失一案先據永寗縣知縣葉湛元訪聞獲犯訊供通詳卽經臣批飭提犯確審擬解去後兹據該縣將犯訊明議由署臬司周溯賢轉據委員署南昌府知府顔鍾驥覆審轉解前來臣親提研鞫緣張五苟謝爼蒽並張薪苟張城古均籍隷永寗縣張城古係張五苟分居胞兄張五苟等與已死林雪苟並其妻林修氏隣村素識先無嫌隙林雪苟同妻林修氏寄住高粟　内家道貧苦光緒七年二月初六日林雪苟家用急迫向張五苟借貸張五苟私將其母張谢氏養贍稻谷三石並錢五百文借給議明兩月期内歸還嗣逾期日張久經五苟屢索無償張謝氏查知屢將張五苟責駡催逼往討張謝氏因此氣惱成病九月二十三日張五苟見母臥病在牀心中着急又向林雪苟催索前欠林雪苟夫婦斥駡不應逼討張五苟分辯林雪苟杻莊張五苟胸衣掌責張五苟左腮　林修氏亦持棍毆傷張五苟右䏩膊張五苟一人難以抵擋挣脫逃回因思林雪苟夫妻借欠錢谷拖延無償反被毆傷　懷　服起意糾毆洩忿往向素好隣人謝俎蒽族人張薪苟並　兄張城古告知前情央令同往帮毆許俟事後酬謝錢文謝爼蒽等均貪利允從卽於是日傍晚張五苟與謝爼蒽張薪苟　携本担張城古徒手一同往尋林雪苟毆打行抵高粟菴門首適林雪苟手携繩担出外挑柴與張五苟等路遇張五苟斥駡林雪苟拖欠錢谷無償反敢逞凶必須毆打洩忿林雪苟回詈張五苟喝令毆打張薪苟卽用木担連毆傷林雪苟左額角左太陽穴張五荀亦用木担連毆傷林雪苟　顱顖門仰跌倒地林雪苟在地辱駡並稱將來定欲放火殺害張五苟一時氣忿起意致死乘勢騎壓林雪苟身上並用兩膝壓住林雪苟兩手解取繫腰布帶纏繞林雪苟項頸兩手分執帶頭用力拉勒林雪苟登時氣絶身死維時林雪苟之妻林修氏聞閙趕出見面不依稱欲報官拿辦張五苟起意致死滅口當與　爼蒽等想商謝俎蒽等畏累應允張五苟喝令動手張城古畏懼卽先走回謝爼蒽用木担連毆傷林修氏頂心並偏左林修氏撞頭拚命謝爼蒽　用木担連毆傷林修氏顖門左額角倒地林修氏臥地聲哼張五苟拾取林雪苟棄地繩索在林修氏項上纏繞兩道與謝爼蔥分執繩頭拉勒林修氏亦登時氣絶殞命張薪苟在塲並未動于張五苟畏罪復起意棄屍滅　又商同謝俎蒽張薪苟將林雪苟林修氏屍身拾棄菴外溪内各自逃　旋經該縣訪聞差拿並據死姪林鳳鳴見屍投保　縣勘騐先後獲犯訊供通詳飭審將犯審擬解府經府復恐案情未確節次委員審明由府解司經司核恐案情仍未確切扎委署南昌府知府顔鍾驥轉委讞局委員迭次研審該署府復親提研鞠兹據訊擬由司勘轉經臣提番據各供前情不諱究無起釁别故亦無另有聽糾帮敺並在塲同謀加櫣及帮同棄屍之人案無遁飾查　載殺　家非死罪二人擬斬立决梟示酌斷財産一半給被殺之家養嶦又律載謀殺人從而加功者絞監候不加功者杖一百流三千里從者不行减行而不加功一等各等語此案張五苟因林雪苟借欠伊母養贍錢谷屢索無償嗣因母病復向催索反被毆傷心懷不服糾毆洩忿將林雪苟毆傷倒地因其辱駡該犯忿起殺機用帶將林雪苟勒死迨林雪苟之妻林修氏聞閙出看不依該犯輙又起意致死滅口商同謝爼蒽將林修氏毆傷倒地用繩勒斃係屬一故一謀惟死係一家二命自應例間擬張五句除起意糾毆及棄屍不失各輕罪不議外合依殺一家非死罪二人擬斬立决梟示例擬斬立决梟示先於左面剌凶犯二字仍查明財産酌斷一半給被殺之家養贍謝爼蒽聽從張五苟謀勒林修氏身死下手加功應仍按謀殺本律問擬謝爼蒽除聽糾共敺及帮同乘屍不失各輕罪不議外合依謀殺人從而加功者絞監候　擬絞監候秋後處决先於左面剌兇犯二字張薪荀聽從糾毆用木担毆傷林雪荀左額角左太陽穴並不深重惟於張五苟商謀致死林修氏滅口在塲同謀並未下手加功亦應按律問擬張薪荀除聽糾帮敺及帮同棄屍不失各輕罪不議外合依謀殺人從而不加功者杖一百流三千里律擬杖一百流三千里張城古聽糾同行並未帮毆其於張五苟商謀致死林修氏滅口先雖在塲後見張五苟喝合動手畏懼走回該犯雖係張五苟胞兄惟臨時旣先走回並非兄助弟勢應依凡人首從論張城古合依謀殺人從者不行减行而不加功者一等律於從而不加功滿流罪上减一等擬杖一百徒三年與張薪苟分别到配折責安置充徒地保陳張尹失察張五苟等棄屍滅跡應照不應輕律擬笞四十折責革役林雪苟林修氏毆傷張五苟平復本干律擬業已被傷身死應毋庸議所欠錢谷身死勿徵張五苟原許謝爼蒽等謝錢𡙡款付給應免著追此案棄屍滅跡業經該縣訪獲究辦失察職名邀免查叅除全案供招咨部外所有兇徒挾嫌糾毆謀故殺夫婦二命獲犯審明定擬緣由理合恭摺具奏伏乞 
[皇太后皇上聖鑒勅部議覆施行謹奏軍機大臣奉旨刑部速議具奏欽此]  
　　潘霨片再　准部咨嗣後道府州縣等官無論捐納勞績各項人員應於到省一年後察看考核分别補用等因茲查有捐納試用通判藍鑑試用知縣吳忠謙均巳試看一年期滿據藩臬兩司詳請留省照例補用前來臣詳加察看試用通判藍鑑年力富强試用知縣吳忠謙年强才裕相應請旨留省照例補用謹會同署兩江總督臣曾國荃附片具奏伏乞聖鑒謹奏軍機大臣奉旨吏部智道欽此 
 
