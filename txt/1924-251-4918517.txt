# 1924 - 251 - 4918517

 

Page 1

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *   
 
 

Page 2

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *   
 
 

Page 3

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *時評 
[自衛說（冷）]  
　　人民欲自治必先能自衛此其說在數年以前宜昌兵變之日余己再三言之至於今日兵事之區俱有自衛之運動然以余所聞仍僅有自衛之名而非其實也 
蓋自衛云者必須以人民自身之力量保護自已之生命財産所謂商團鄕團等等庶幾近之若僅籌若干款項僱若干游民是於軍隊警察之外别設一種人民所僱用之軍隊警察而非人民之自身故當危險之際所謂人民者仍以生命財産之權屬之他人彼能衛我我受其衛彼不衛我我仍無衛如是安得謂之自衛乎 
雖然正眞之自衛非至困苦顚連創鉅痛深之後固莫得勉强成立也 
國内專電 
北京電使團得元（十三）日滬領事電告黄渡陸家浜戰事情形瀏河方面槍砲漸稀平望八㘮一帶兩方均設防禦工事並無接觸宜興溧陽未得詳報連日大雨戰地積水未退 
　　北京電北戴河避暑之外人婦孺使館令其移津在西郊散住之外人使館令其移京因南北苑紮馮軍外人對京城認爲安全區域北京糧食稍貴菜蔬少煤貴因騾駝缺無法運 
　　北京電京城治安尙好昨北城有抓車者北京飯店六國飯店營業發達外銀行存欵甚旺（十四日下午一鐘） 
　　北京電英美日武官聯合組觀戰團今日南下（十四日下午一鐘） 
　　北京電使團照會外部據駐奉領事報告奉方通令停止京奉車開行北京特提抗議（十四日下午九鐘） 
　　北京電王承斌今日到京（十四日下午九鐘） 
　　北京電元（十三）夕馮玉祥入府見曹談近畿防務（十四日下午九鐘） 
　　北京電晚報載蘇齊回常州　　北京電洛吳派軍需處長劉紹曾來京　　北京電使團擬明日開會某使倡議以共同的保衛交通及調停内戰但究有干涉嫌多數使館不以爲然預料調停一節無結果（十四日下午九鐘） 
　　北京電洛電吳寒（十四）晨專車來京删（十五）晚可到又保林虎冠字將軍 
　　北京電關外綏中有匪將鐡路拆毁　　北京電交部派五路運輸司令以趙繼賢爲總司令各路局長副之 
　　北京電交部諭重要員司屏絶酬酢免洩要公（十四日下午一鐘） 
　　北京電京漢沿路災民有自殺者張口災後糧缺賑糧無法購運　　北京電張敬堯到京文（十二）曹傳見元（十三）傳見航空司令敖景文 
　　北京電府訊顔惠慶總理令明日可發表但顔本人尙擬審愼考慮院秘長定林步隨秘書瞿宣頴柯逸林世燾等可留任新添吳南如張書紳等 
　　北京電顔閣名單外交顧維鈞内務未定財政王克敏司法仍薛篤弼代陸軍陸錦海軍李鼎新農商張國淦敎育汪榮寳交通吳毓麟頃顔入府欲芝瑞訪顔須從髮黨提一閣員擬常耀奎内務但府方主楊慶鋆入閣顔令院已備稿至早明日發表秘長擬林步隨院秘書瞿宣頴柯逸林世燾可留加入者内定吳南如張書紳 
　　北京電美退賠欵孟祿與各方協商結果美推五人華推九人施肇基顧維鈞黄炎培蔣夢麟陳光甫郭秉文范源濓李石曾張百岑嗣各方請加入顔惠慶即電致美政府美政府覆東方事務局長現請假一月履行須回任後再辦現暫停頓（十四日下午一鐘） 
　　北京電法友云賠欵用金苟能緩付兩年法方亦甚贊同但法方意緩付之欵不能現在提用可用於此次内爭之善後故當事者不願此時解决 
　　北京電昨北京飯店跳舞中外士女甚熱鬧（十四日下午一鐘） 
　　北京電北城旗戶因貧自盡日多 
　　北京電近日社會莫談國事 
　　北京電曹諭秋節免毄阁官均未入府　　北京電京奉一零二次通車京津六次快軍到京均誤點（十三日下午九鐘） 
　　北京電財長王克敏擬宴銀行界商籌欵（十三日下午九鐘） 
　　北京電顔今日赴西山（十四日下午九鐘） 
　　北京電顔惠慶自草政見擬宣布後再就職（十三日下午九鐘） 
　　北京電府意海軍總長任藍建樞敎育汪榮寳不就擬傳毓棻内務擬高凌霨不就擬楊慶鋆（十四日下午九鐘） 
　　北京電今日商會聯合會歡迎華僑代表（十三日下午九鐘） 
　　北京電今日實業代表會舉惲寳惠安迪生等十五人爲理事（十四日下午九鐘） 
　　北京電紅萬字會救護隊一隊定十六開南京（十四日下午九鐘） 
　　北京電滬上公債暗盤比八九兩日稍好人心較爲鎭定（十四日下午一鐘） 
　　北京電曹諭警廳滬報一律暫停發售（十四日下午一鐘） 
　　天津電郵局寄遞東省郵件元（十三）起改由海運 
　　天津電奉系許蘭洲之特二區住宅遷避一空 
　　天津電津埠火車因時局通車均誤點　　天津電各河水連日見落 
　　天津電熱察綏巡署副官長刁永弼由熱採買小米萬石到深縣轉運京用 
　　天津電灤縣張知事派巡官李錦修復灤盧間汽車道（以上十四日下午七鐘） 
　　天津電京奉路由寒（十四）起祇京津間通車其餘由塘沽至榆關客車已不通行（十四日下午九鐘） 
　　哈爾濱電黑省駐海拉爾等處軍準備開奉時局猝變奉張商朱回哈維持特區治安朱向持保國主義東北邊防急要時當屬朱 
　　哈爾濱電總商會巧（十八）集會爲勸中外商民納地租原定租價過昂者當局有核减意 
　　哈爾濱電東鐡局長爲赤化俄靑年在商校前叫駡財産階級函警處嚴締　　哈爾濱特警十二年度决算支費百五萬四千餘元（以上十四日下午一鐘） 
　　蘭州電鎭戎預望堡地方突來土匪六七十人各持快槍行刦被警佐率警兵圍擊擒傷數人餘向各縣逃逸 
　　蘭州電當局分電西北路各縣採購糧食以顧軍糈（以上九日上午十二鐘） 
　　濟南電各縣商會報到者已達五十七縣商聯會籌備處定篠（十七）假公園開成立會並選舉代表 
　　濟南電中央一旅已有一部開拔南下　　濟南電新城兵工廠趕造子彈秋節後再加夜工（以上十四日下午四鐘） 
　　成都電楊森撥川南邊防軍楊光遠部歸黄毓成節制黄今楊组定滇軍右翼部并招隨軍幹部學生在省訓練　　成都電賴心輝派參謀長蕭仕傑來省謁楊談甚洽孫兆鸞尙在省聞楊已允令三邊軍就現駐地停駐將劃大渡河兩岸爲緩衝地 
　　成都電洛電代表金選三昨由賴心輝 
處轉來省城（以上十二日下午十二鐘） 
　　香港電孫爲北伐事欲速了扣械案昨派員點交扣械與商團收管惟全部或至陳廉伯通電將分兩截辦理 
　　香港電洪兆麟灰（十日）由汕來港轉赴海豐先謁陳炯明再進攻其衛隊眞（十一）由汕頭乘船赴汕尾轉赴平山洪部大隊同時由汕出發臨行向汕商會借開拔費六萬 
　　香港電廖仲愷文（十二）召報館代表到署調解排字工潮廖口頭答允工人無條件開工年内不得再提加薪如再提加薪須派報工會同意即席議决删（十五）復業廖隨赴工人代表會責工人以大義立即回工免碍政府宣傳工人不敢違已有多數復職省報銑（十六）可出版 
　　香港電孫令海關將那威船哈活放行廣州政潮暫息 
　　香港電胡漢民長粤令大本營文（十二）擬就寥仲愷調任財次兼財廳長鄭洪年陳其瑗同時免職巿長將採官督民選制由當局提出若干人供巿民投票 
　　香港電范石生連日將東江所部調省内定李福林任警務處長林直勉高檢長 
　　香港電商團佳（九日）發宣言指謪政府對發還扣械之失信末言商團仍抱定械存與存械亡與亡之旨一槍一彈斷難假借 
　　香港電孫眞日兩電唐繼堯謂但懋辛等來粤具見偉略同心戮力本日召政務會議推公爲副元帥請早就職川滇黔軍隊久在指揮之下擬以川滇黔總司令請公擔任望尅日出師　　香港電永豐艦昨駛抵北海載彈甚多係助林俊廷攻鄧本殷 
　　香港電聞龍門軍退出後林虎部三千人入城駐紮有下窺柏塘等處之勢（以上十四日下午七鐘） 
特約路透電 
[外電之中國時聞]  
　　十四日北京電據消息靈通方面預料新内閣之人　如下總理顔惠慶財政王克敏外交顧維鈞交通吳毓麟内務程克陸軍陸錦海軍李鼎新敎育汪榮寳農商張國　司法王寵惠以上人材僅汪榮寳乃新員 
　　十四日北京電官報稱瀏河嘉定黄渡浙軍均於十二日被蘇軍擊敗死傷頗多且因乏援已處圍中蘇軍在宜興附近戰敗之說未經此項消息徴實且謂該處蘇軍已占據南山（譯音）一部分俘敵五十名獲軍火若干九月九日在京開始招募充運輸役務之第九師現已募得三十名時局已熟惟尙無即日開火之氣象 
　　十三日巴黎電據東京消息日外交大臣宣稱滿洲日人利益如需保護日本將出干涉惟上海事務擬與各國合作云 
[駐英日使之中國論]  
　　十三日倫敦電星期泰晤士報訪員見駐英日使林權助與談中國地位並詢以列强苟不凖備糜費若干金錢將何能干涉中國今美日兩國果未有此犧牲金錢之凖備也林權助答稱目前除保護本國人民之生命財産外似未能有何舉動云林權助之意主張在主要鐡路上設置人數不大之護路隊或用華兵或用外兵或用各國軍官管轄下之華兵林權助又稱俟中國内爭有切實解决時或雙方力竭時列强可得作有益的干涉並給予聯合的扶助之時機日本執政者今日已知前任執政者不允隨同英國扶助袁世凱之錯誤云林權助繼證明張作霖在軍事上與商業上之能力 
[日本軍事考察團之國防論]  
　　十四日東京電日本軍事考察團領袖和田將軍刻由美返國今晨報紙載其游歷外國之觀察談據謂國際聯盟會雖有開闢和平新紀元之努力但世界各國皆有窮兵黷武整頓國防之性質日本國民對於防務問題須予以更大之嚴重注意不可爲虚僞的與不合時宜的之和平主義所欲云 
[德内閣與戰責問題]  
　　十三日巴黎電柏林報稱德内閣定星期一日開會研究發出否認戰事責任文與否之問題聞外長不顧其同僚之勸告仍主張發出 
　　十三日柏林電昨晚負責方面所發表德國在戰罪問題未解决决能加入國際聯盟會之說已引起報紙之批評右翼黨報紙甚歡迎之惟民主黨及社會黨皆反對之現聞此說係外長史特萊斯曼氏所傳出此乃外長返柏林後之第一動作内閣風潮將不能免 
[美法間債務交涉]  
　　十三日華盛頓電美國債欵淸理員蘇萊氏近由巴黎返美在巴黎時曾與法政府人員晤談一切今日向財政總長梅倫氏條陳解决法國欠美債欵辦法擬分六十七年償淸每年付美金一萬萬元外加利息惟附以美國將每年所收半數復投於法國實業債欵蘇萊稱法人對於此議並未反對云 
[印度之敎爭]  
　　十三日印度勒克勞電印度敎徒與回敎徒因印度敎某童現改信回敎之謡言今日致互鬭死二人傷二十人軍隊已奉命出勞彈壓 
　　十三日倫敦電聞回敎徒之狂熱派號華海必斯派者攻擊漢志佔據距麥加東南七十哩之泰夫鎭毁墳墓屠居民同時時路透社開羅訪電稱埃及當道接駐麥加招待埃及人朝謁聖地者之專員來電請准將經費移往耶達因麥加現有爲華海必斯派所佔據之危險也漢志國王胡塞音之軍隊現全集於泰夫境内而麥加則僅留少數警察保護之 
[各國近事]  
　　十三日巴黎電蘇俄官報發表公報稱蘇俄將拒絶國際聯盟調停喬治亞事務特羅資基氏將指揮征剿喬治亞叛黨之戰事 
　　十四日柯洛業電法兵現漸退出道特芒區域僅留少數軍隊駐於吉森扣成·波冲·與阿白賀森三處前被逐出之鐡路人員現陸續返里 
　　十三日華盛頓電美國世界飛行家已起程赴太平洋海岸俾完竣其環繞世界之飛行 
　　十三日莫斯科電俄外交當局今日發表公報否認喬治亞時局吃緊之說謂國外報紙受俄僑之反對布爾希維克主義者之煽惑張大其詞以期破壞俄國在外之信用與英俄之談判云 
　　十三日巴黎電法總理赫里歐定星期一晚赴土倫改乘戰艦泊羅芬斯號校閱海軍會操 
 
 
 

Page 4

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *國外要聞 
[德國通信（葆葆）]  
德國最近之經濟政策 
　　德國自任頓馬克發出後其巿價即穩而不跌連紙馬克亦有一定之價値近月來每元任頓馬克巿價合一萬億紙馬克一○○○○○○○○○○○○巿上雖仍　紙馬克然漸漸收進不發至今紙馬克罕見矣發明任頓馬克者名曰海而弗力虚（前數月瑞士火車肇禍海氏死於此衆皆惜之）其大意謂德國當時經濟雖感困難然實業農業並不減縮遂於農業實業界抽出資本發出任頓馬克故德國實業衰則任頓馬克跌漲則反是其初發亦不過一種鈔票後漸發出銀幣銅幣等然分量成色遠不若戰前之　其巿價則與戰前同（一美金兌四·二馬克）（一）因其不多發不許銀幣出口（二）因德國實業農業至今並不衰敗故能保守其價値也德國經濟自發任頓馬克後雖進步許多然其實困難並未盡除至近　星期而益顯最大之困難爲人民無錢任頓馬克少各廠所出之貨多而無人願買德國貨在外國之銷路亦不旺盛國家重徴人民之捐稅以作爲賠欵之用而不知人民乃因此窮困矣國家度支充裕則急賠與協約國而人民有錢際此夏季咸願往外國旅行因外國生活程度較德國爲廉也存貨旣太多各店家不得不減價出售各工廠本擬擴充營業者一面碍於無資本國家及各銀行所借出之欵每年須付利息自百分之十五至百分之五十不等再加以各種捐稅則此廠愈擴充而愈虧本矣一面又因銷路不旺有許多工廠得不虧本已可云幸事工廠旣不發達民間又缺金錢則工廠倒閉失業者日多據最近調查德國未被佔據處失業者七月一日至七月十五日由二三九五○○漲至二七六○○○失業者家族人數由二九七○○○至三四四○○○平均失業者漲百分之十五失業家屬人數漲百分之十二·五德國政府又不得不振濟之然振濟之費仍由民間捐出而人民益復窮困有許多工廠現在並不賺錢不過不得不繼續其營業使工人不致失業而已農夫無錢則不能耕種而秋來五穀必飛漲騰貴工廠無錢則不能買生貨不能付工資故工業亦　由此而衰敗每公司所收進者爲盈餘所付出者爲薪水捐稅利息等入不敷出即如今日普通社會上之恐慌矣德國經濟家鑒於此也莫不竭力設法不使此禍之發生救濟之法頗多然皆尙未成事實最佳而最難之法即係向美國借欵設萬一借得若干數則政府不必重徴捐稅於人民而人民皆有餘資可以購物工廠得以興起失業者少政府不必從事賑卹農事可得收穫五穀價賤工廠旣興而開辦工廠之資本皆貸自國家銀行國家銀行所收入之利息便豐富政府經濟乃大寛裕捐稅更可減少而更藏副於人民如此行之當奏成效又一法乃將戰前人民所購買之國家公債票股票等皆變爲金價値戰前德國中等階級人民皆購買此種證劵至今皆成廢紙一無價値然數年來德國屢次議及此事最後議定折爲六成自一千九百三十二年起陸續收進隨即付出金馬克然人民要求此種證劵使得回復其原有價値近數日間正在爭議恐自明年起即將陸續變爲有價値之證劵此事若一决定則此種證劵一變而爲財産資本因此而人人得一種有價値之證劵其結果亦必與向美國借欵之法同尙有一策乃係推廣德貨之銷路德國工業品戰後不能發達而暢銷於外國其原因有三（一）爲從前之敵國不願意買德貨（二）爲外國之不信德商數年來德國經濟困難德商有時多所妨礙不能如外國商人在合同上遵守所訂條約行事因此信用遂失（三）爲價格太貴德貨若在外國不能暢銷則德國實業德國任頓馬克受其影響極大三種原因以第三種爲最要故德國若欲使金錢不缺金錢自外國流入本國出口超於進口則當自減德貨之價始減價之法乃將各種小廠併成各種大廠一則資本雄厚二則大批製造资本可以減輕許多且較各小廠之零星製造爲有規模而整齊德國在戰時工業家專在槍砲上着想故工業被人超越而出戰後馬克跌價各工業更不能振興最近馬克穩定而資本缺乏一時又不能發達故在外國頗乏人信用耳 
此三策若得行其一則德國金錢缺乏之恐慌必减少若干程度否則倫敦會議議定法兵如何在魯爾退兵魯爾如何復興德國每年賠欵若干鐡路歸還德國煤鐡富源歸還德國俟此種問題解决後再酌定辦法亦係上策备國政府近最注目於此問題此以上三策之所以遲遲未能進行歟 
國内要聞 
[北京要訊（物）]  
崑山大本營致政府電大致謂堅守防地仍催援軍速進可知未甚得手但政府仍逐日發表捷電 
直系作戰計畫蘇軍馬玉仁吳恒瓚朱煕等軍隊均擋前陣主力軍屬孫傳芳之六混成旅及魯豫鄂調來之五混成旅四混成團現巳有一旅一團到崑山孫軍尙無動靜馮軍十日夜間有一團由南苑開拔向東北地點未明惟南下則並無其事 
昨日（九日）王懷慶馮玉祥趙玉珂及齊代表闊祖培均在府會議機要處特闢一室招待閣員及各要人每日聚集一次王懷慶馮玉祥向財長索節關餉甚力 
討伐令下後院中始呈忙辭之象已分電齊吳請逐日報告軍情 
淞滬中立案使團二次照會到後政府决有條件的容納已擬具體辦法由外陸兩部會電蘇齊得同意即發出覆文 
院方派員赴南視察回京報告由京漢京綏所調之保安隊約一千人均已分布徐州以南津浦北段路警亦調赴南段協防又蘇皖兩省現向鐡路附近招募輸送隊約二萬五千餘人 
某軍事要人觀察蘇戰恐瞎長南翔不易奪取須俟孫軍到衢嚴皖軍出廣德方有指望然孫馬兩方之消息頗沉寂 
昨日（十日）下午一時各閣員在鐡獅子胡同顧宅開特别會議外傳所議者共四事（一）爲東北保安問題（二）爲討伐軍軍費問題（三）爲上海中立區問題（四）爲維持京畿治安問題且有述其結果已如何决定者惟昨日之會議異常秘密院秘書長尙不在與聞之列其内容之重要已可想而知至六時餘始散會 
[關外奉軍出動（冲霄）]  
　　張學良八日赴錦第一起軍隊出發已畢 
奉天通信各國駐奉領事因東省對直旣表明態度奉直戰爭勢所難免僑奉商民亦恐受其影響於是英·美·日·各國領事復於八日下午先後到總司令部謁張探詢奉直備戰究竟因七日張對各領所宣布者頗簡單也張謂據連日報直方向東省出動兵力巳在四師以上現仍連進不已惟各項布置尙未妥協故逆料二三日内尙不致發生戰爭奉方無端受此壓迫不能不出以相當之兵力防禦一切作戰手續亦在進行之中惟奉省久以和平爲心布置妥協亦擬看彼態度彼不進襲我亦不先發用示始終維持和平之意惟觀彼方行動戰事恐終不能免至將來開戰後對於各國僑奉商民當力盡保護責任决不使生命財産受何影響云云各國領事深知東省所居地位因難亦頗諒解各領辭出後張即將軍政要人召至總部會議西路軍事結果以榆關以東綏中以西爲前線由李景林所部之第一師張學良所部之第二旅及二十七師一部抵禦山海關以趙恩臻所部之第二十七旅及齊恩銘所部之十九旅一部作中路居綏中以第四旅駐新民爲後路總司令部設錦州居中調度張學良已於昨晚（八日）赴錦調度一切喜峰口方面則擬以張宗昌所部之第三旅及湯玉麟所部之第七旅敵禦熱河方面則令闞朝璽所部之第一旅及張海鵬·程海峰·所部之游擊隊敵禦以上各軍隊均已出動惟闞旅路行尙在途中此爲第一起出動之軍隊至駐省各軍均已整裝待發昨日（八日）下午六時雨雹幾至四十分鐘十七團及八團二營軍隊皆在車站附近候車待發雖滿身淋漓而毫無餒容八日上午由航空處運飛機六架赴錦州四架赴葫蘆島隨員約七十餘人又由兵工廠運去大砲二十餘尊馬砲八十餘尊機關槍三百餘架子彈五列車白麵二列車白米八列車晚九時又密電張吳兩司令將各該省師旅軍隊趕速預備齊整聽候命令吉省長王樹翰巳於昨晚回任籌備一切軍需矣（九月九日） 
[關外一致對直之軍訊（顯）]  
　　長春通信張作霖前爲奉事件徧名三省長官赴奉會議黑龍江副司令吳俊陞·代理省長于駟興·東鐡護路總司令朱慶瀾·吉林副司令張作相·代理省長王樹翰·濱江道尹蔡運升·江省交涉員張壽增等均應召到奉詎對俄問題正在研究而霹靂一聲江浙風雲與直派圖奉之警報迭至不得不暫抛棄俄事專爲軍事上之討論結果各回省蒐簡軍實聽候調用除吉黑兩副司令已奉令回任籌備軍事外王于兩代省長·朱將軍·蔡道尹等亦於七日晚由奉赴長八日早分頭返任矣 
奉浙原有成約此次四省攻浙東省義難坐視浙盧近派代表到奉求援已達圓滿目的奉允接濟浙方軍事費現銀四百萬元該代表去奉時已帶去若干至於軍事上之援助則先作第一步之凖備俟機而進目下西北方面積極佈置調兵遣將運送軍用品倍極忙碌奉榆路上軍用列車來往不息航空處日日試騐飛機預備撥赴前防應用惟奉榆路車輛無多深慮缺少特商准四洮路調撥列車瓦罐車開赴奉榆路候用現在屯積奉天者爲數頗多奉軍有於六日密令動員之訊又以軍事關係重要應守秘密業經總司令部派員分驻電郵各局認眞檢查 
前年奉直之役奉天現銀悉輸前方藉供軍實以致失利之時均被直軍掠去損失不知凡幾現張作霖有鑒於此特發行軍用手票專供軍事之用免蹈上次覆轍一方仍吸收現貨留存後方奉榆路客貨運費均收現銀人有兌換現銀至五元以上者即以紊亂金融論刻奉小洋竟須二元二角換現洋一元蓋因現貨缺乏之故也 
張作相回吉後即電召全省各高級軍官齊集省垣大開軍事會議從事抽編勁旅聽候調遣巳定於九日或十日開始會議駐長春南嶺之二十七師一部分已奉令開拔回奉矣 
[孫中山宣言與粤民更始（毅廬）]  
調客軍實行北伐即日出發 
將廣東付之廣東人實行自治 
廣東政府　日趕等出師北伐事宜極爲忙碌其計劃悉依日前大本營第五次特别軍事會議議决案而進行故近日駐省各項客軍已紛紛移動以北江南雄韶關爲集中地點現已出發者除北伐第二三四軍之全部外粤軍第二師張民達部豫軍樊鍾秀部中央直轄第一軍失培德部另湘軍一部滇軍一部均已依照集中地點前聽候驅策至行軍之要需爲子彈與糧食子彈則令石井兵工廠添購材料日夜加工鼓鑄糧餉則責成粤軍總司令許崇智及大本營財政部省署及財廳籌劃限先籌數十萬以爲北伐各軍目前之軍餉省署方面奉令籌餉後已於六日通令全省各縣着每縣分籌解繳限文到七日内照數解足如有貽誤即將縣長撤任至大宗開拔費須俟奉方匯到始能發給刻下由省城沿北江以至韶關南雄始興已劃爲軍事區域交通上亟亟籌備井於北伐軍所經路線遍設軍用電話聞由省至南雄一線已安設完妥即日可以通電較之電報傳處尤爲敏捷七日孫中山復下令各軍准備出發云「爲令遵事現在舉行北伐所有應行出發各部分軍隊業經令知准備定期開拔其非奉命北伐各軍着仍就各原日防地駐紮妥爲佈防不得擅行移動及解弛防守是爲至要切切此令」至中山本人原定早日督師赴韶嗣因粤省留守事宜尙有種種規劃故擬綏期至本月二十日左右現因大局勢頗爲緊急因又提早定十三日出發又聞現在粤省事宜經連日會議後中山以年來各省軍隊雲集廣州一隅致粤人負擔不堪今北伐時期已至各省軍隊藉此正可向外發展客軍旣去則從前一切苛細雜捐當即下令蠲除以蘇民困此令昨已發表其文云「廣東頻年用兵糈餉浩繁前以軍事緊急度支匱乏正供之外議及稅捐在商民爲國輸將熱誠可尙惟一念及人民負擔之重輙用不安着財政委員會將從前所有征收各項稅捐及附加軍費逐案核議其涉於苛細者均一律蠲免由廣東省長轉飭各主管征收機關實力舉行以示體恤而慰民望并佈告曉諭咸使聞知切切此令」同時議决并此次北伐須具破釜沈舟之志後方政治不暇顧及决將廣東代之廣東人民實行自治并擬就對粤宣言其辭如下孫中山對粤重要宣言最近數十年來中國受列强帝國主義之侵略漸淪於次殖民地而滿洲政府仍牢守其民族之特權階級與君主之專制政治中國人民雖欲自救其道無由文乃率導同志致力革命以肇造中華民國爾來十有三年矣原革命之目的在實現民有民治民享之國家以獨立自由於大地之上此與帝國主義如水火之不相容故帝國主義遂與軍閥互相勾結以爲反動軍閥旣有帝國主義爲之後援乃悍然蔑視國民破壞民國而無所忌憚革命黨之與之爲殊死戰而大多數人民仍守其不問國事之習坐視不爲之所於是革命黨人往往勢孤而至於蹉跌十三年來革命所以未能成功其端實繫於此廣東與革命關係最深其革命負擔亦最重元年以來國事未寗廣東人民亦不能得一日之安九年之冬粤軍返旆宜若得所藉手以完革命之志事而曾不須臾典兵者已爲北洋軍閥所勾引遂以有十一年六月之叛亂至十二年正月藉滇桂諸軍之力僅得討平然餘孽旣蠭聚於東江新附復反側於肘腋曹錕吳佩孚遂乘間抵隙嗾贛軍入寇北江一帶西江南路亦同時嘯起廣州一隅幾成坐困文率諸軍四圍衝擊雖所向摧破莫能爲患然轉輸供億苦我廣東父老昆弟至矣軍事旣殷軍需目繁羅掘多方猶不能給於是病民之諸捐雜稅繁然并起其結果人民生活受其牽掣物價日騰生事日艱夫革命爲全國人民之責任而廣東人民所負擔爲獨多北已足致廣東人民之不平矣而間有驕兵悍將不修軍紀爲暴於民貪官污吏託名籌餉因緣爲利馴致人民之生命自由財産無所保障交通爲之斷絶廛巿爲之凋敝此尤足令廣東人民歎息痛恨而革命政府所由旁皇夙夜莫知所措者也廣東人民身受痛苦對於革命政府漸形失望而在商民爲尤甚殊不知革命主義爲一事革命進行方法又爲一事革命主義革命政府始終盡力以求貫澈革命進行方法則革命政府不憚因應環境以求適宜廣東今日此等現狀乃革命進行方法未善有以使然於革命主義無與若以現狀之未善而謗及於主義之末身以反對革命政府之存在則革命政府爲擁護其主義計不得不謀壓此等反對企圖而使之消滅三十餘年來文與諸同志爲實行革命主義不恤與舉世爲敵微特滿洲政府之淫威不足攫吾懷抱即舉世之訕笑咒詛以大逆無道等等惡名相加亦夷然不以爲意此廣東人民所尤稔知者也故爲廣東人民計爲商民計莫如擁護革命政府實行革命主義同時與革命政府協商改善革命之進行方法蓋前此大病在人民守其不問國事之習不與革命政府合作而革命政府爲　在計不得不以强力取資於人民政府與人民之間遂生隔膜今者革命政府不恤改絃更張以求與人民合作特鄭重明白宣佈如左（一）在最短期内悉調各軍實行北伐（二）以廣東付之廣東人民實行自治廣州巿政廳尅日改組巿長付之民選以爲全省自治之先聲（三）現在一切苛細雜捐悉數蠲除由民選官吏另訂稅則以上三者革命政府已决心實行廣東人民當知關於革命之進行方法革命政府不難徇人民之意嚮從事改善惟我廣東人民對於革命政府之主義當以熱誠扶助革命政府使之早日實現　幾政府人民同心同德以當大敵十三年來革命未就之緒於以告成中華民國實嘉賴之（九月十一日） 
[漢口通信（歐滄）]  
熊克武認江浙戰事爲活動好機會 
吳佩孚聯合川湘鄂禦熊之計畫 
熊克武自在川中戰敗以來遁居黔境寂無所聞自一般人視之鮮不謂其鍛羽凋羽將必一蹶而不復振矣詎知其謀反攻復川之　心殊勃勃未巳甚至欲報復洛吳一　前恥至今曾不稍有毫末之减退當此東南殺氣绵互　天東北風雲勢將繼起在熊氏心目中實認爲時哉不可失之良好機會故新近整理其殘破部隊頗思及鋒再試主力軍雖未動移而先遣步卒已漸漸向鄂西方面移動鄂西得失關係武漢安危而武漢安危又關係洛陽勢力之消長此吳佩孚所以有三省禦熊之計畫也 
吳氏禦熊之計畫維何即聯絡川湘鄂以武力佈防使熊克武志不得逞是已現在之中國局勢大概可分爲四大幹部曰東南曰東北曰西北曰西南此四部祇西北如楊增新陸洪濤輩對直系不生問題其他如東北東南西南三方面無一處不是吳佩孚個人或直系團體之敵在吳佩孚固想高舉勢力以相壓在三方面亦正如巴蛇之蓄勢渴想吞鹿當江浙戰事尙未發動以前吳氏原定計畫但將粤東孫派推倒滇唐勢力逐出貴州對付區區浙盧無異甕中捉鼈是唐繼堯熊克武即不内犯川鄂吳氏亦不令任其消遥無事現在長江下游戰機旣已發動上游安得不再捲入漩渦吳佩孚固籌之稔矣故近日連電袁祖銘堅囑其復黔之舉刻下暫緩進行以免綆短鞭長戎機坐　是吳佩孚表面雖日禦熊實際上則無異於對唐也其禦之之法因事關數省之治安當然不能由任何省分單獨自負其責任吳已徴得川湘鄂三省軍政長官同意採取一種合作之方式刻已命令任蕭耀南爲川湘鄂聯防警備總司令而以四川督理楊森湖南自治省長趙恒惕副之至於對付雲南則以川滇邊防督辦劉湘當之對付貴州則以川黔邊防督辦袁祖銘任之此外則令唐生智葉琪抵禦沈鴻英美其名曰聯防換言之即結黨以鞏固直系亦即所以拼命翊戴洛陽耳 
聯防本是一種實力之結合决非空談所便能收效聞此次吳佩孚令三省聯防亦自有其切實之規畫唯一主要目的則在鞏固鄂西以保持川湘鄂三省毘連之樞紐其次始着眼湘西與川東前此單純援川最緊要區域厥惟萬縣故令盧金山始終扼守之迨熊克武將其殘部漸漸向銅仁移動以進窺鄂西吳乃趕速調國軍第十八混成旅于學忠所部由重慶移駐施南最近又飛調國軍第十八師盧金山所部由萬縣移防鶴峯咸來利川一帶劉湘本人原駐重慶袁令其速即進駐瀘州以便控制川滇門戶劉湘因丁父艱堅請回大邑原籍並辭本兼各職吳未允所請並令其返籍後趕速到防劉湘乃令其部下川軍第二師師長李樾森帶隊到瀘布置一切並派川滇督辦署前參謀長羅儀三偕行袁祖銘川黔邊防督辦署原設渝埠佩孚指定須移到涪州因該地爲川黔交通之要道袁允必要時始往餘時仍駐重慶而另委黔軍第二師師長彭漢章鎭守之吳佩孚重視川鄂擬即據此爲武力統一之標本故向川劉徴詢川中熟諳軍事之人才劉湘乃以王陵基對王陵基者前四川川軍第六混成旅長而曾任劉湘參謀長者也劉湘左右平日有兩個最得力重要人物一爲現任秘書長前國務院參事李公度劉提倡敎育淸鄕治匪以李氏之擘畫爲多一即王陵基王在川中其軍事學識才能遠在楊森鄧錫侯諸人之上劉關於軍事計畫率皆王氏主之王到洛陽一謁吳佩孚吳嘉其膽識俱優立即請京曹發表王陵基爲國軍第二十八混成旅長最近吳派王陵基赴鄂西川東一帶視察防務因王民國六七年曾任重慶鎭守使之故昨日（九號）王陵基新自上游視察回漢報告一切蕭耀南讌王商榷防務並請上游總司令王汝勤軍署參謀長張國溶作陪觀於近來蕭耀南之殫心竭慮極力禦熊吳佩孚之雙目炯炯注意奉張無非欲擁護與擴張直系之勢力地盤此外毫無意義天下本無事庸人自擾之此之謂矣（九月十日） 
[宜興方面連日戰訊補紀]  
長興通 
信浙滬聯軍第二路總司令陳樂山於五日移節長興五里橋即召集前方諸將士面示機宜駐夾浦第十四團鍾團長回即率所屬第三營於六日夜開赴斯坼前方七日九時長興方面夏總指揮駐節夾浦十時三十分駐靑石嶺蘇軍陳調元部開砲向浮渚嶺攻擊浙軍亦回擊砲戰可一小時浙軍鍾團長下令衝鋒第一連王連長率正副二目兵奮勇前進擊斃蘇軍機關槍排長一員即奪機關槍一架正副二目兵亦奪得機關槍一架惟守護機關槍兵立發炸彈浙軍正副二目兵被擊中該槍仍被奪回鏖戰一日夜勝負未分兩方各有死傷蘇較多於浙浙方奪到大砲一尊機關槍四架傷連長一員排長三人正副目兵士死傷四五十人是役蘇有軍一旅之衆浙祇二營蘇方用十二生的砲浙用七生的五山砲浙軍團長鐘士秀立馬陣前指揮此爲江浙開戰之第一役 
八日浙軍用太湖輪船（錫湖公司商輪裝有大砲二尊）從湖而旁擊蘇軍退浙軍進占靑石嶺 
九日雙方戰事蘇軍先敗復略勝 
十日浙軍進占横川蘇軍大隊反攻浙軍兵單略退後仍前進（閃） 
宜興通信 
八日上午十時起兩方實行開火蘇軍在凰川進攻無甚勝負惟有少數受傷兵士二三十人運回宜城紅會醫治同時東嶺界一帶聞亦開火未得勝負消息白師軍駐張渚 
九日湖　方面蘇浙兩軍互戰蘇軍楊司令親赴前敵指揮進攻浙軍後仍退回烏溪尙對峙無大變動 
十日宜城内連日傷兵運至後方醫院頗忙晨見二人氣絶隨即　埋餘均在救治中（火） 
外報消息 
大陸　十一日蘇州通信云自浙江重軍已逼近宜興蘇軍似亦預知浙軍目的在攻取宜興遮斷滬寗線之交通故已在扼險地點分佈軍隊防守苟宜興戰事吃緊則齊必放鬆黄渡方面之攻擊惟據蘇軍飛機之報告情形並非如此浙軍早已集中宜興蘇軍在宜興之北業向浙軍取攻勢據齊氏參謀長劉玉珂宣稱此方戰事正在劇烈惟蘇軍尙能保守防線阻止浙軍前進現已命留常州之蘇軍兩旅開往宜興應援浙軍越過太湖之計畫已受頓挫被擊沉之船隻與遺失之槍砲不少此方浙軍現時似未必能在太湖北岸登陸浙軍有此多數之敵軍將不能再向宜北攻故黄渡方面仍將加以壓迫預料下星期經劇烈之戰事後蘇軍當可衝破此線余（劉自稱）將於今日下午離蘇往安亭而而黄渡前線云云蘇城情形尙屬安靜商業因誤信謡言頗受影響但其餘各事除河中船隻特别稀少外尙與平時無大差異 
[蘇州快信]  
　　蘇州於一星期前人心惶惶大有不能旦夕居之勢近日則人心較安惟連日由崑山運來傷兵仍不少分佈於紅會指定之各醫院記者今日至醫院中慰問傷兵藉以探詢戰况據一第六師之傷兵云我軍在黄渡與浙軍爭奪二十二號鐡橋已七失而七得九日下午又衝鋒前進因該鐡橋已斷且河面甚闊乃以木板鋪接於橋面數次衝至橋上均被浙軍擊回因對岸浙軍有臧致平督戰以機關槍隊一隊共機關槍十架排列向蘇軍轟擊有能滚打新術者一排人向鐡橋之木板上滚去時開機關槍之浙軍未及覺察即滚至機關槍下出手槍擊浙軍之足浙軍數人倒地正擬搶奪此項機關槍掉轉槍口响浙軍轟擊而浙軍已拚命上前奪回機關槍雙方乃肉搏多時機關槍仍被奪回中有四架因射擊太猛炸裂者而搶奪機關槍之一排蘇軍被擊斃命者約十人受重傷者十餘人微傷者十餘人浙軍亦斃多人 
　　靳雲鶚部之十四師全部到蘇後靳軍派副官長練開印在蘇設辦公處管理運輸軍火等事練刻巳赴宜興接洽 
　　昨日齊燮元忽有一十萬火急電致蘇州守備司令趙金城詢蘇地現駐軍隊究有若干蘇州治安現狀如何令即電復趙當以連日過蘇軍隊甚多而並無留駐在蘇者蘇地治安秩序則頗佳當即電復齊督 
　　太倉縣警佐楊暎字藎臣因此次不肯奉命拉夫以手槍自行擊斃聞宜興縣知事亦有同樣事發生 
　　十二日由寗運蘇飛機十餘架即設臨時航空隊於蘇軍六團團部由謝鳴臯等主任其事 
[南京快信]  
　　此間軍警當局每日仍在警察廳開會邀各界領袖列席報告前敵狀况並討論維持治安問題 
　　杜錫珪軍各艦隊司令前敵攻擊時對於各國僑商及往來船舶特别注意保護 
　　齊以軍事万殷對於地方官執事懲治盜匪保衛公安諸務當予以便宜行事特令委各縣知事加軍法官銜　　韓省長以省警備隊調赴戰線事務所職責繁重添委周鐡鳴任佐理員劉廣鈞充辦事員 
　　韓省長通令各縣知事趕辦民團捍衛地方惟須嚴防假冒名義謀爲不法又以水面治安尤須注意特委王劭勤赴微山洪澤諸湖調查水練事宜 
　　江寗縣知事吳耀椿奉兩長訓令整頓各項稅收接濟軍用昨委託各巿鄕董佐催令買典産業各戶限十日内將白契一律投稅逾限嚴罰 
　　中秋節軍署各處課人員及留守警備各司令部均照常辦公概不給假 
 
 
 

Page 5

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *國内要聞二 
[蘇方軍情之外訊]  
　　上海泰晤士報專員通信云齊爕元之軍隊名爲蘇軍然此非言軍士即　蘇人也其中軍士籍貫占五六省多數爲直隸河南山東安徽人年齡亦老少不一記者見有年十六七歲者亦有五十至五十歲者大都麕集鐡路軌道間或偃臥於鐡路車站多數僅知開往前線以擊敵人至其他概昩然不曉新到北軍情形較佳其踞坐於鐡路間者則時時以前線距該處尙有幾里相詢在崑山方面有一兵士於羣衆中操法語問記者能操法語否記者因亦以簡單之法語答之乃知此人前爲赴法華工並由此得悉蘇軍軍官及兵士中山東赴法華工頗多記者之繙譯前本係赴法華工繙譯並認識其中多人此外復有一人曾赴英國然僅艰操極簡單之英語數句而已除赴法華工之外蘇軍中尙有前淸兵勇以及張勳舊部云云 
九日十一日常州通訊云此間街巿如過新年人民均閉門不敢外出且有多人恐軍隊刦掠逃往鄕間商家現組織保衛團並備欵數千元如兵隊希圖刦掠則即與商勿行暴舉贈以此欵兵隊均駐城外城内則無之城門隨時可閉聞常州共有兵一千五百名大陸報九月五日宿遷　訊云數日前記者由牯嶺回此時見火車汽船照常向南京等處開行軍隊南下者絡繹不絶多載以貨車除衣軍服者外且尙有無數新募之苦力其狼狽之狀可憐而可笑其身量高低不一老少尤雜形貌各異紛乘火車出發而皆有　觫之態此輩冀日得銅元數枚他無所知驅令當兵亦復何益據軍官聲稱若輩皆自願投軍者惟記者聞宿遷以下運河一帶皆以强迫手段驅民入軍違抗者或遭鞭撻或被投諸運河某外人數日前沿運河而上見有死屍四具順流而下顯即抗命之結果也聞有數處之人民現紛紛避匿以免爲兵士强拉而去此間所駐常備軍均已赴南地方防務由新到之魯兵接管 
[浙廬籌劃軍事概况]  
　　盧永祥此次籌畫戰事除以第一二兩軍應付蘇方第三軍應付閩方外預料贛皖兩方雖亦有重兵壓境仍視蘇軍之動靜爲轉移暫無對浙開釁之意現第一軍防禦線由臧致平楊化昭馬良等任前敵總指揮旬日來尙無變動至第二軍前鋒已抵宜興城外步砲輕工各隊正在着着進行惟陣地遼闊以後軍備亦須擴充總司令陳樂山特招新兵三千名編制游擊隊十營派吳朝棟爲隊長從事訓練又第三軍方面自師長以至士兵均係本省人對於桑梓安危更有捍衛之義務已將鄰閩鄰皖各要隘一一駐紮重兵並於各邊境設置軍用電話以靈消息關於財政問題由西湖博覽會籌備主任李思浩鹽運使杜純財政廳長張壽鏞共同籌畫足以維持現狀 
[杭州快信]  
　　軍事機關消息奉軍前隊抵山海關十二日已有戰事各路聯軍待天雨稍霽即分攻崑山 
　　第三軍組織衛生隊委斯明爲隊長設副宫一軍需一　兵二百名今日（十四日）出發衢防 
　　紳商學各界李傑金百順等十八人購辦月餅一萬斤火腿一千隻今日（十四）上午送聯軍盧總司令核收請轉發前敵分犒各軍藉表民意 
　　宜城將下省派知事王嘉曾往署王因親老力辭現决由第三軍陳總司令先派幹員署理該縣知事 
　　江干閘口等處連日招募十師四師一師補充兵士投効者頗多已達二千餘名 
　　自上月下旬至今浙西各统捐局幾同虚設浙東各局收數亦銳减幸張財廳早有預備不致竭蹶 
　　杭巿金融因各路滙兌停滯交易淸淡現水已較輕每百元開五元節後日拆减一分現水可望低落 
　　各織廠昨放節假今（十四）日起照常工作各當舖　天仍開半日各師部秋節宴會亦舉行 
　　連日大雨如注中下各河水漲四五尺已與隄平低窪之處將成澤國 
　　杭縣　橋附近之酌餘橋前夜忽然崩坍壓損船隻二十餘聞爲風雨所致（十四日） 
[外報紀浙屬衢嘉現狀]  
　　上海泰晤士報九月九日金華通訊云聞閩軍已越界在江山附近入浙其數未詳惟戰事有隨時發生之虞此間拉夫之風頗盛如家有男丁三人須出一人服役現皆遣往衢州商業幾全停頓當局現正組織紅十字會並設法保護婦孺 
九月十二日嘉興通訊云此間幾全恢復舊狀拉夫之舉業已停止鄕民復擔菜蔬入巿售賣街中罕有兵士來往避難敎會中者已紛紛回家人心已見安定惟錢莊仍不兌票人民現復理其舊業若不知戰雲　漫於附近者至人心之安定實由滬杭鐡路現復按行車表開車故也 
[寗波快信]  
　　寧台鎭守使署昨奉省令略謂將所有寗屬緝私營兵士（約二百餘人）飭即調駐省垣藉資防守云云鎭署奉令後現正調集不日即可開往省垣駐防又鎭署聯絡八縣知事添招游擊隊六百名經費已有把握不久亦可成就 
　　昨（十二日）有象山來甬之謝姓謂象山及瀝港洋面均不見泊有閩艦或已駛赴淞口亦未可知 
　　寗波民團事務所（府學明倫堂）於十二日召開董事會到者有孔馥初·趙鉢尼·胡叔田·魏和鳴·陳器伯等十八人其議决案如下（一）借用平倉欵一萬元案議决函致道尹公署抄閱原呈再行（二）團總團副提出編制案經衆逐條斟酌除删通過（三）鄞縣城區公會函請分派團丁在江東駐紮保衛案議决先由本所函復俟後再議（四）陳如馨報告赴申購辦槍械情形議决公推張申之赴滬接洽進行 
　　寗波國民黨及學生聯合會十二日召集各團體在後樂園開國民大會籌備會到者有趙伯尼·王思成·干翔靑·忻太僧·許漢臣）陳器伯等代表多人議决定本月十四日上午假鼓舞臺開國民大會由籌備處通知各學校及各團體並登報通告全體巿民 
　　甬埠洋廣貨業近反興盛蓋因紹餘等處與杭滬交通隔絶紛紛來甬批發殊出意料之外 
　　寗波中等各學校因受戰事影響多未開校省立四中因省費無着决暫停辦即附設之小學部開校業已多日茲亦定於今日（十三日）宣告停止（十三日） 
[鎭海軍警防務之嚴密]  
　　鎭海砲台司令部消息鎭海一隅爲浙東門戶現値閩艦游弋防範尤宜加嚴聞砲台張司令兼鎭海臨時戒嚴司令官前特召集各軍警長官協商除已飭所屬各台裝彈實砲嚴陣待敵外並派砲兵每夜至沙蟹嶺·小港·江南·一帶輪班梭巡防有宵小混跡沿海一帶酌派軍警分段防守節節布置象山穿山等港由外海警廳派輪駐視遇有非法艦隊希圖登陸飛報各軍警長官迅集大隊馳往堵截至城廂一帶除遇火警盜警砲台及水警廳各派兵到塲救護並緝捕外平時治安概歸陸警及保衛團負責 
[東南戰事中之山東調兵忙]  
　　濟南通信江浙戰事形將擴大凡兩方有關係之省分難免不被牽入戰禍山東督理鄭士琦自江浙發生戰端後即宣言保境安民决不供一方之犧牲然洛吳立於背後豈能令其自主是魯省之保境安民不過一句好聽說話而已况延至今日各方皆有宣言浙旣有討曹令曹又下討伐令將見由江浙一隅之爭進而爲全國之混戰是山東加入戰端自在意中據聞鄭督昨特召軍事會議並有熊省長在座决定將駐平原之第七混成旅及駐濟寗之中央第一旅抽撥精銳以備南下七旅旅長胡翼儒及中央旅旅長潘鴻鈞前數日均奉召來省籌商一切現已遄返防次以便開拔此項開拔費由熊省長令烟酒局籌措十萬元但該局長只允五萬五千元並須於中秋節後撥給至昨日（十日）熊省長又以電話親與該局長周福歧接洽催其將担任之五萬元即日撥付免誤軍機周當日即撥三萬下餘之欵大約一二日後亦須凑足由此以觀可見東南之緊急及魯省之調遣軍隊刻不容緩矣鄭督又令兗州鎭守使張培榮迅率所部第六旅開往徐州以副司令名義代理剿匪事宜遇必要時亦可開赴前方以助蘇齊所有工程用品已預備妥協是　拔之期當亦不遠致沿津浦綫之防務由駐膠東之第五師第十旅塡防省城方面以軍隊將行開拔深恐有他方黨人潛入鄭督特令警廳訓令各分署一體注意略謂據報告現有亂黨乘江浙多事之際到處煽惑利用土匪破壞大局云云故現在濟南旅館車站檢查往來行人異常嚴厲是山東雖未加入漩渦而調兵差將戒備森嚴其形式儼同備戰之省矣省議會雖有請鄭督宣布意見及制止軍隊他調恐屬具文而已（九月十一日） 
[靑島戒嚴情形]  
　　靑島通信江浙戰雲日益擴大奉方援浙甚囂塵上今日（十日）日人方面謡傳東北開火靑島密邇奉方接近滬浙萬一奉浙實行攻約海上運輸必經黄海爾時靑島之治安定受莫大之影響况近來寗滬難民紛紛來靑往來大連者尤形擁擠際此多之秋難免黨人乘隙思動靑當局於昨（九日）晚已實行密秘戒嚴巿内加添崗位巿外增加保安隊如沙子口·嶗山灣及沿海各屬已於昨日分遣大部保安隊嚴密佈防巿内夜間十二點後加班巡邏往來行人須問口號形跡可疑嚴行盤詰稍涉游移即行拘捕又據膠濟路局消息魯當局以膠路横貫東西關係魯省安危昨特照會該路局派遣部隊沿線佈防茲將各部隊部署之地點兵力列下第五師十九團藍村李哥莊·膠東·膠州·芝蘭莊·山東第一團姚哥莊·高密·蔡家莊·第九十三團塔耳堡·丈嶺·岞山·黄旗堡·南流蛤蟆屯·坊子第五師二十團二十里堡·濰縣·大圩河·朱留店·第四十七旅昌樂·堯溝·譚家坊子·楊家莊靑州·普通淄河店·辛店·金嶺鎭·湖田·張店·南定·淄川·大崑崙·博山·馬尙·周村·大臨池·普集·明擅·棗園莊·龍山·郭店·王舍人莊·黄台·北閩·濟南·並派軍官兵士多名每夜乘車押護以昭愼重（十日） 
[九江金融界之大恐慌]  
受江浙戰潮之影響 
　　九江通信贛省自江浙不靖銀根愈緊兼之贛省銀行贛省公共銀行與江西銀行江西官銀錢號四大金融機關之紙劵充斥巿面向呈險象此次受戰事影響奸商因乘時從中捉弄擠落劵價每匯兌上海規元一千須省劵洋一千四百五十餘元金融界大受恐慌因引起人民兌風潮蔡督乃有嚴禁兌現之維持辦法無奈愈不兌現劵價愈落金融現狀乃愈不可收拾日來且由南昌波及九江前日（十日）蔡督復電知九江鎭道兩署令飭九江各銀　本地紙劵亦一律禁止兌現查九江各銀行發行紙劵不多如中交兩銀行紙劵不過二十餘萬元江西銀行及江西官銀號則僅四萬餘元總共不上三十萬元之紙劵而基本金且超過於發出紙劵之上殊 
 
 
 

Page 6

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *　　無禁止兌現之必要至此次蔡督灰電之由來亦係爲南昌奸商所鼓動據商界確實消息如果此舉辦到省銀行將增發紙劵數十萬元以爲投機之營業果爾則贛省金融界匪惟不可收拾且日就死地矣有九江某銀行行長語記者云九江係贛省咽喉長江要埠倘九江禁止兌現不獨不能維持贛省金融界殘破之局而滬漢亦將中斷匯兌更牽動長江上下商埠金融界之大局爲害頗匪小連日九江總商會開會討論迄無具體的對付方法而上海規元匯兌本日巿價每千又須省劵洋一千六百元劵價低落益無底止誠不知結果將陷於何等地位也（十二日） 
[京參院議决休會十五日]  
　　參院臨時會於昨日（十日）下午二時開會仍由谷嘉蔭主席延長至三時十分發給出席證畢主席報告在塲一百三十九人已足法定人數宣告開會王觀銘首先動議謂現在時局不靖同仁多有請假回里者本院每屆開會甚感困難且江浙軍事政府已有討伐令嗣後時局究竟變幻至何程度固難預測但中央萬一於必要時宣布戒嚴則開會上將愈感不便更就國會内部言之兩院同仁對於時局均未嘗有所建議縱即照常開會亦决無何等裨益似此情形莫如依照院法第四條咨商衆院一致休會十五日倘衆院不能通過則本院可單獨休會七日至於休會後遇有緊急事件尙可依照本條第一項由議長隨時通告議事現在本院雖無議長然可由行政會會同主席行使通告之職權云云郭步瀛贊成王之動議並主張從下星期一起休會十五日黄自芳請主席付表决楊允升謂本席對休會固所贊同但應採用如何之方法似應改開談話會公同討論以昭愼重藍公武主張休會不必見諸形式只事實上在兩星期以内不發議程較爲簡便侯汝信請將變更日程先付表决後再行討論主席即以王觀銘主張變更日程討論休會問題諮詢有無附議附議者在三人以上又付一表决在塲一百五十三人起立者九十二人多數通過苗雨潤大呼此案理由簡單無多討論請主席即以自星期一起休會付表决黄自芳侯汝信和之王觀銘辛漢等則主張自下星期三起休會主席乃以王之主張自下星期三起依院法第四條休會十五日付表决在場一百五十三人起立九十五人多數通過主席又聲明此案業已成立自應即日咨達衆議院倘不通過本院擬單獨休會七日（衆無異議）主席又咨諮詢今日是否按照日程開議田應璜等主張延會衆均贊同主席遂宣告延會時方三時四十分並聞該院大會散會後行政會例應開會嗣因今日（十一）財部可發欵須開會協商支配方法遂决定於今日午後八時許再開行政會議 
[京衆院行委會選選秘長]  
　　衆議院第五期行政委員會於日昨下午二時開第一次會出席委員二十二人委員李榘主席首先籖定席次畢當由主席宣告票選秘書長指定徐象先朱騰芬張則川劉澤龍爲檢票員投票結果孫鐘以十三票當選孫當衆演說鄙人承諸君不棄當選秘長以後希望指敎　切鄙人願以不偏不倚態度襄助主席執行職務時上期秘書長李含芳到會交代院印鑰匙及秘書長小印等謂均在文書科科長王大經手可向王索取孫鐘發言李君在任時對於催欵頗具熱心同人等希望李君指敎李謂鄙人前爲催欵員之一院内經費原希望與軍警同時領得孰知王財長屢謂對不起且自認無辦法鄙人等見此情形日命會計科到部守候乃始則許以星期二必發支票繼則許以星期三今已星期三矣看來非星期四不可孫鐘提議即推代表赴該部交涉陳士髦發言前期委員會交涉歲費迄今兩月餘毫無效果今日同人等若無積極之表示殊不足以對大衆本席主張今日即往前秘書長李含芳補行報告謂關於六萬元之補足費鄙人曾同司徒頴君晤及王財長彼稱此欵有人阻攩不令發給嗣經鄙人去函聲明負責並聲明一照參議院辦法詎王匿而不見令庫藏司王某代答稱俟第四期委員會期滿時定有辦法令請諸君注意王庫藏司長對於此事知之最詳諸君向彼交涉當有滿意之答覆孫鐘發言適有同人覃公君報告參議院催欵委員得有結果明日定發支票遂决定本會委員散會後全體赴財部交涉并决定明日（星期四）下午七時開會以便支配欵項繼由主席諮詢本日可否報告文件衆贊成當由主任秘書趙公謹報告文件畢並由會計科員某携來關於收支各印刷品分散各委員主席諮詢本星期五開大會衆無異議劉澤龍發言本席曾提一决議案務請本日列入議事日程因國務院無人負責參衆兩議復無議長此案爲救濟法律之窮起見且普魯士等國亦有先例務請同人注意陳士髦贊成之且謂同意案代閣案無法解决應即將劉君提案列程徐象先發言本席今日提有選舉臨時議長一案劉君之案可請於此案解决後再議緣議長一經選出無論何事均易入軌道也王文璞發言主張應以無關緊要之法律案列程以緩其衝孫鐘贊成之陳士髦發言上期委員會原有專列法律案以爲和緩同意代閣二案者之爭執徐象先發言本會今日爲第一次開會同意代閣兩案若不上程恐啓各方之疑本席主張一並列入主席諮詢結果照上次議程於原有六案外加入劉徐所提之二案即交由秘書邱冠勛依法排列飭科即發並將明日（星期四）午後七時開委員會之通知一併發出遂散會 
[厦門軍警嚴捕台匪（蜀生）]  
厦門通信台匪自舊任日領領卸任後以爲取締可稍寛遂聯合爲大規模之擾亂及九月一日軍警圍攻麥仔埕匪首陳糞掃巢穴情形經見記者前次通信此事發生後官廳仍繼續積極收捕自一日至六日前後爲四次之圍攻匪巢放新馬路·大走馬路·山仔頂·火燒街·一帶台匪出沒之地截途搜檢匪之出行均屬少數驟遇大隊軍警自難爲抗於是初戒不敢輕出聯絡不靈匪勢稍挫台匪本懷一輕視海軍之心料其不敢出以辣手恃新日領爲後盾冀其必加縱庇不謂新日領有島康二郎於海軍讌會席上自謂未來厦前夙聞台人之不馴甚至以手槍炸彈圖害本國警部今蒞斯地一加考察似覺不誣余惟積極取締不令其擾一方之安寗惟軍警當局對此宜分别良莠勿累良善爲要故一日之役日領派警與焉台匪見日領不加曲庇匪首之巢已犁頗有孱不敢前者内部裂爲二（一）激烈派堅持繼續擾亂力抗軍警（二）和緩派則主暫時稍歛結果仍以激烈派主張佔優勢故二三四等日匪徒在巿之擾亂益烈刦案乃倍於昔時馬坤貞乃集警探鼓勵其奮力捕賊有功者上賞死傷者優恤於是乃爲第二次之大搜捕五日晨警廳及軍警督察處派偵探三十餘人先至太安街門牌第三號匪巢登屋包圍内僅三匪不敢抗被拘再至局口簥巷各匪徒機關均先逃無獲偵探偕大隊軍警馳至山仔頂總巢包圍雙方激戰時餘軍警退去斃匪一傷警一匪巢迄未攻破五日夜當局再派偵探軍警往囑其痛擊毋忌至則匪已先颺六日晨再圍山仔頂總巢亦　無一人偵探在附近扼要伺之直至九時無獲始整隊返途次遇一匪自娼寮出被偵探槍斃自經此積極搜捕後匪胆稍懾多逃匿厦門港亦有潛匿鼓浪嶼者鼓浪嶼工部局於五日晨派巡捕至龍頭街電燈廠附近圍搜獲台匪三人當解交日領署並謂日領云鼓浪嶼日來刧案頗多擾公共之安寗台人不無關係應請注意云云至是旅厦台商及台灣公會感於軍匪之長此相持中外人士均膺無形之損失乃出而建議於日領自行配遣莠民返藉請當局暫行停止搜捕以五日爲限台人自有相當辦法近二日軍警搜捕稍懈即從其請也台商遂開始調查俾將擾亂之台人一一記名配返台灣限日至台灣公會領取川資候船回籍七日起已有往公會領費者公會並戒台人倘不去而仍怙惡不悛者公會將組自衛團以武力强制自行取締或任海軍以嚴刑治理也惟台匪有在台犯罪逃厦不敢返者近多紛逃距厦十餘里之禾山而本地土匪向附台匪肆惡者則爭趨附之故道料此次之遣匪回籍其收效未必能宏且遣返者可再來是固厦門之慣例也此次軍警之積極捕匪外交團多表同情則以台人在厦儼然不受法律拘束之特殊階級軍民側目莫奈伊何視爲有政府有法律之城巿中之奇象此次偵探搜捕匪徒時對匪徒及嫌疑者之寓所懸掛籍民牌者多予搗毁於是台人乃在巿布謡謂領事團將提抗議厦當局懼釀交涉乃請交涉員預向領事團解釋領事團謂厦門懸籍民牌者過濫眞贋雜　易爲莠民所利用云云可見領事之不加左袒矣領事團現擬從事淸查另發護照將從前自懸籍民牌取銷可覘外交團對台人之横行亦深致不滿矣（九月九日） 
[粤省東莞軍團衝突案（三）（毅廬）]  
相持中城内外之兵燹狀况 
粤省東莞軍團案已兩見前報四日莞城外軍團再衝突一次附城大火民居焚燒百數十家其時旅省莞人及東莞公會代表已抵石龍開始調停各代表旋會同莞城敎堂吕牧師繆牧師徴求雙方意見西路軍方面即由嚴兆豐提出四條件（一）所有莞城徴收機關仍舊派隊設立（二）王氏家廟及省渡頭等處均派隊駐守新增步隊非秩序大家不能離莞（三）省渡頭防軍所失槍枝等項一律繳還（四）各徴收機關停撥之欵及耗去軍費約數萬元此欵應由十二坊莞民負責賠償電輪一艘排長一名兵士三十名槍三十一桿及勤務兵水手等十五名在省渡頭被攻時散失如查有損害應由十二坊負責賠償以上各條如商團不承認立即派大隊前來勘亂此桂軍方面之意見至商團方面則堅持桂軍立即離防東莞并援九江兵燹前例嗣後東莞城永遠不得駐兵在小賭博一律禁絶以絶外軍之生心觀此雙方意見始終仍未接近和議絶望各代表及調人已紛紛回省報告情形日昨省署派出莞紳鄧章興等乘淺水艦返莞調處詎甫抵石龍即被商團勸阻謂莞城方面仍在相持中交通斷絶此去亦無效鄧等遂不能登岸省方派出各調人於是又空走一遭截至六日止城内嚴光豐所部桂軍數百人以困守城内已八天大隊尙未到援而鄕團商團此時集合附近者已有一萬一千五百餘人因恐軍隊勢孤乃開北門揮隊衝出以便開回石龍桂軍前隊二百餘人已抵鎭海街詎出城一步已是商團防地商鄕團軍隨處皆有一見桂軍自北門而出甫抵鎭海街立即戒備雙方遂起接觸桂軍知寡不敵衆略戰即退回莞城桂軍回城後以中途被商鄕團截擊銜恨益深因而遷怒及於城内居民遂决意焚搶民居以洩忿據德國牧師自城内出者云附城民居近日已盡付一炬桂軍并將城内米店米石盡行封用不准出糶貧民小販餓死道旁者纍纍即小康之家因焚掠之禍已家散人亡故全城難民哭聲震天遠聞十餘里難民之幸而逃出者數百人紛集南門外十餘里之黄旗嶺露處山巔嗷嗷待哺其仍困城中不得食而遭難者約萬人其丁壯則被桂軍驅之登城助守婦女荏弱者則强之在後方擔任運輸及作炊弄飯諸事稍一抗拒即遭慘殺至於城外自經大火之後附郭居戶已夷爲邱圩南門外茂昌隆等舖二十餘間東門外一帶四五十問北門外廣安隆等二十餘間西門外七八間（西門外居戶因起事時已被拆毁十餘間故祇焚去以上之數沿城四週遠眺已成瓦礫之塲其中死於火死於流彈者迄今尙未查悉綜計此交東莞兵禍較諸日前九江一役尤爲重大旅居香港東莞人以災情日甚特於日昨在旅港東莞商會召集緊急會議首由方席吳天保宣佈此案之經過及各方來往電文是日上午十時尙接到東莞商團發來急電略謂莞城浩刦危急萬分請源源接濟無任盼切等語次討論解决方法羣情激昂當塲并有人將桑梓所受桂軍蹂躪之慘狀盡量宣佈略謂桂軍苛抽爆竹捐與硝磺捐曾一日間限繳餉四千元者否則鎖押商人并加抽爆竹捐致爆竹行罷巿數月其他如棺材捐舖戶捐保護費種種苛抽不一而足此回旣已决裂須堅持撤退防軍莞民方有出生天之日云云至是全塲均主張調停已不成問題祗有莞民謀自治一路可走座中有激於義憤者紛紛解囊捐欵以接濟商團及賑濟難民爲先着聞即捐得四千餘元先派人赴莞支配據此則此次風潮尙難旦夕平息也（十日） 
[軍事倥偬中之京敎育界（一鳶）]  
　　北京敎育界在近兩年來國立各校已極委靡不振學潮前仆後繼敎育當局旣不負責籌切實消弭之策財政當局往往視敎育經費爲末節學校方面感此種種痛苦熱心者雖尙勉强支持或且力圖振作實則一般多趨於消極概括言之國立各校已呈不死不活態狀因是而私家大學轉極形發達綜計近八個月間新設立與夫專門中學改大者確已有十餘校之多在此秋季始業各於招生方面擺弄手段巿間滿見此類招貼一字超過斗大一招貼至少佔牆隅五方尺至十八方尺不等較之名伶出演海報且數倍之甚至利用新聞機關爲之宣傳大吹特吹類多自編底稿油印分送各通信社爲之轉送各報刋登惟所謂私家大學者多一般官僚政客爲瓜分庚欵投機而設而其内容類多無組織可言校舍多係舊式小房屋多者不過五六十間少且十間八間門首招一巿招而已至若敎員職員除幾個股東份子外大都視一次以至三五次招生成績如何臨時拉攏幾個帮帮忙其間佈置比較完備敎職員羅致優秀份子者不過十中一二特吾人觸目巿渠總覺祇見紅綠諸色廣告中吳大將軍董事長之斗大墨字亦到處都有以洛吳之極端批評大學生之無用其將來手造之人才或更特别出色此亦一般腦筋中應有之印象也 
在此軍事控偬無形戒嚴中新聞記者固嚇若寒蟬不敢多言軍事而素善出風頭之學生居然亦不復敢崛强風潮未了之各校多寂靜無聞此殊不能不頌軍權萬能惟公立第一中學學生竟於此時而有羣毆校長之事在被毆者以學風所關不得不向學務局訴苦實則學務局對此尙無辦法而軍事當局則以當此時局不靖暫以軍權維持治安之際認爲妨害治安業由衛戍司令部於今日派兵將校封閉勒令全體解散矣 
至八校校長之聯合總辭職固以經費無着秋季開學無期實際政府在此山窮水盡時代急如星火之軍警餉尙無法籌措此亦殊有不能顧到之苦轉瞬節關多少或能發給數成惟辭呈上後敎育當局雖予照例慰留然師大則以别有苦衷范源濓且另單獨致張長一函附錄原文如左 
乾若先生總長執事啓者源濓前以國立北京師範大學校董事會之推薦復承大部不棄聘任爲師大校長受事以來業逾半載校務百端紛紜未理職責所在負咎實深校中經費一層最多困難疊經面告茲更略陳之蓋師大原係高師改建學生八百人舊有諸生概須由校供給膳宿即新招學生亦未徴取學費故收入一項全恃部欵而論及部欵則現已爲民國十三年乃據政府財政上權宜辦法須走退步襲用民國八年之預算由民八至今校務已迭事恢張而校費反减縮大加削足適屨不良於行勢已然矣然即退就民八預算乃又短發經費時亘十月之久數逾三十萬之鉅此三十萬元在學校一方悉轉爲負債半屬敎職員之薪金半屬商號及其他種種欠欵校長爲學欵代表身當其衝各方催索應付之詞都竊四處張羅告貸之途早絶近則暑假已滿秋節已臨困迫情形莫由解救因之開學定期已行展緩且時局日亟軍費日繁將來如何維持尤屬毫無把握源濓愚陋初意服務於師大者原期於敎育事業上勉圖貢獻今徒受困於籌欵支債轉無餘力顧及敎育此種任務實非不才所能勝也爲特具函奉達謹辭師大校長之職即請依照董事會定章另任賢能以維校務抑更有聲明者此次辭職係爲事實所限萬非獲已對於大部之倚託對於全校同人以及學生之關係與感情一旦恝置誠屬歉然然事勢至此再難苟留區區之忱務希亮察除另函告師大董事會諸公外專此佈陳即頌台安云云（九月十日） 
[京敎育學術團體對美欵委員問題之急進（續）（屏）]  
　　次日即由八校代表會議請敎育學術團體開大聯合會討論此事九月一日北京各敎育學術團體集會於西四帝王廟討論關於美國退還庚子賠欵委員會事宜到會者爲八校敎職員代表會議及國立北京大學等七校（北京美專代表未到）國立東南大學國立廣東大學　北大學全國敎育聯合會退還庚子賠欵委員會中華敎育改進社科學社中華學藝社地質學會之代表首由八校會議代表陳述本會議主張該委員會委員絶對不得以現任官吏者加入（學校校長不在此例）須以敎育學術重心之領袖充之並某國退欵委員會委員不得僅以曾經留學某國之學者充之實業界領袖亦可加入一人衆對於現任官吏者不得爲委員一致通過其他亦多數同一主張並决定委員額十四人（中國九人美國五人）加半倍推選應推中國十四人美國七人先推中國委員由到會各代表提出一人或數人以得一人之贊成爲有效但以提出三十人爲限結果提出蔡元培等三十人爲被選人各團體就三十人記名投票選舉結果如下蔡元培十四票范源廉十四票汪精衛十二票黄炎培十二票蔣夢麟十一票熊希齡十票郭秉文十票張百苓九票丁文江九票袁希濤六票李煜瀛六票周怡春六票陳光甫六票穆湘玥六票任鴻雋五票馬君武四票馬叙倫四票胡適四票湯爾和四票陳大齊四票傳銅四票顧孟龢三票陳振元三票羅文幹三票陳時三票張星吾二票鄭貞文二票易培基二票許繩祖二票鄒秉文二票 
蔡元培至穆湘玥十四人以得票多數當選繼續推選美國七人餘由代表提出（孟祿）哥倫比亞大學敎授monrone（貝克）交通部顧問baker（班納）花旗銀行經理bennett（杜威）哥倫比亞敎授dewey（維廉）加力弗力亞大學東方學敎授williams（韋羅伯）約翰霍布金斯大學敎授willouby（顧林）明氏醫學基金委員會委員長Greene等七人照數通過當即推舉許繩祖馬叙倫陶知行馬名海查良釗黄以仁姚憾七人爲代表分别往謁顧代總理及孟祿代表等往謁顧氏以往西山辭 
二日復謁顧氏於國務院顧以正開國務會議派瞿代秘書代見代表陳述大會旨趣三點（一）推舉之委員中蔡元培汪精衛二君尤爲敎育界物望所歸務請勿以他種關係致不與選（二）對於顧氏及駐美施使以格於衆議未能推選入正式委員中若將來委員中推爲名譽職時望相助弗辭（三）所推十四人中有陳光甫等三人係以實業家資格當選望必擇任一人 
瞿代表顧氏謂顧氏極尊重各轉體之意必愼重考慮三日顧氏招待各團體代表於其私宅顧氏陳述美國退欵及欲組織委員會之經過並謂美國退欵表面絶無條件實際亦有許多要求如委員會人選之類現在最好有一致的對付委員人選必爲美國國民所知之人俾之信仰云云各代表後面述一日大會旨趣顧氏亦爲首肯惟略謂人選標凖少有未盡一致之處但並未明確表示各代表以經大會决議之事未便别有表示告以明日復有大會如有别種意見當再報告而退 
四日各團體復集會於帝王廟報告關於顧氏招待情形衆以顧氏並無明確之意見表示應無庸討論可以本會旨趣已具於公函及代表之面述本日會議並無别種意見函復顧氏近二日因江浙問題内閣無暇及此然而各團體則態度極爲堅决將力促政府早日决定以免内閣摇動受影響也 
[粤省敎育界雜訊（冷紅）]  
　　廣大展期開學國立廣東大學原定九月九十兩日選課及註册十五日上課後以改大伊始事務紛繁而原有高師法大農專三校學生又俱轉入大學審查委員會對於審查學生成績更爲煩苦决非三數日所能竣事故特展期十四五日選課註册至上課日期現仍未定大約在十八九日云 
　　九七之廣州學界九七紀念廣州各界開會於第一公園赴會人數約在二萬以上學界到者亦有廣大工專一中女師巿師第二十餘校人數約有五千而各軍設立之九所軍校所有學生均武裝赴會尤爲特色會中除名人演講外即巡行廣州巿内散發各項傳單 
　　潮屬留法補助費已領發潮州留法學生補助費每年每名由潮州日屬戲釐捐項下支撥三百元經由總部核准其本期（即六月至十一月）補助費計每名洋一百五十元已由學生家屬會會長陳之英·李瑗兩君親向仙頭巿政廳支領分發矣 
[尙有要聞及地方通信轉入後頁]  
 
 
 

Page 7

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *國内要聞三 
[陜劉乘機活動]  
　　陜督劉鎭華自東南風雲緊急特派駐漢口李某與某方時相往來開火後急電陜劉劉氏接此電後認爲有機可乘遂又召集緊急秘密會議列席者均係重要心腹人物劉氏首謂江浙現已開火我們所處地位與歷史上種種關係不能不詳密討論藉資發展惟本年烟欵曁各項收入雖云不錯但進行諸事需費過鉅仍應設法再籌辦法在座者均謂兼座卓識深謀云云結果分定四項辦法（一）仍令陜軍第一師馮旅（子明）擔任進剿馬高等部變兵並派鎭嵩軍由高洛襲取陜北井（嶽秀）部防地（二）憨（玉琨）師近以聽人挑撥發生迭次誤會不能疎解無非權利上問題與以充分接濟使其假名進剿陜北股匪實行圖晋（三）派人赴豫西向張（治功）剴切勸導令其早日覺悟勿忘根本貽誤自己（四）遴派幹委四出按照烟册數目加徴二次烟公捐務須認眞並通令鎭嵩軍各整本部不許官兵請假仰各導照辦理馮旅前鋒現駐中部一帶因胡景翼令調出陜左右爲難陜北井使（嶽秀）素主保民鎭嵩軍如侵防地難免不生變化憨師聞已允率隊東渡而閻督大加反對一經决裂恐釀兩省戰禍至於張治功自編師後開駐豫西頗受洛吳敎導實行練兵劉氏竟認爲不利於己互相猜忌終恐惹出極大反感惟可憐一帶小百姓烟欵甫經完淸又値委員前來重派二次五成非常緊急並且渭北三原高陵同朝澄韓以及渭南盩　藍田扶郿等縣旣受冰雹又遭亢旱棉秋無望後種之穀苗刻尙不足一尺之高且將枯槁人民嗷嗷待賑各縣紳到省懇請均被斥駁 
地方通信 
[松江]  
　　婦孺救濟會慰勞傷兵婦孺救濟會開辦以來天恩堂樂恩堂兩處己收容六十餘人松地婦孺實多利賴茲該會又以各傷兵勞苦功高特於十三日下午購備餅乾等極合衛生之品由該會男女幹事携往紅十字分會松江醫院餽贈慰問各該傷兵以該會旣爲婦孺造福又能惠及傷兵故咸感激稱謝 
　　法團電請消弭戰禍松江縣議會縣商會巿公所各法團昨（十四）電江浙兩省長籲請立銷戰禍略謂江浙開釁纔及旬日工輟於肆商停於巿農届收成而逃亡殆盡危機四伏慘狀迭呈公爲一省主與囗帥密邇迫求號泣代陳立銷戰禍無任祈禱除電囗省長外謹呈松江縣議會議長張芝縣商會會長張思永巿總董閔瓛叩寒 
　　假託巡查敲詐行船泗涇鎭東之朱子良橋地方時有自稱巡船一隻於深夜潛伏小港中遇有商船行旅即由船中無賴六七人出而攔阻託名查艙任意敲詐甚或以拉夫捉船爲言向行船索詐至數十元者亦有將船貨一併帶去者十一日夜該鎭某米行遣船裝貨運滬竟被攔截刦奪白米數袋而去十三日夜復被攔阻携械威嚇正在相持間適爲該鎭警探遇見遂將該巡船等一併帶回泗涇警局當由鄭巡官解松請縣訊究傳聞該巡船係陳家行鄕所派出未知是否又松江訪函云十四日下午一點三十分有泗涇警察分駐所解來陳家行警察看艙交涉案一起原告爲泗涇李萬隆米行主李修則（號文來縣議員）及米行工人吳阿寳被告爲陳家行派出所巡長劉靑岩及警察倪吉生等六人並槍六桿原告向縣署呈控謂被告係託名看艙攔路素賄當由温知事發交縣警察所三點半時由一等警佐承樹聲親自審訊聞劉巡長供述大旨謂十三號夜七點許率警出發巡哨至防區内某橋地方見一船隻停在河中當時不知係李董事之載豆船故即查問船上工人謂等一張姓故未開迨徧尋張姓無着乃同至泗涇遂被逮送到案等語承警佐乃命各長警暫回陳家行派出所供職吳阿寳則交李修則保出候禀明縣長辦理 
　　十三四日雜訊并誌（一）浦南各鄕鎭交通亟待恢復商會爲鎭定人心免除謡惑計已請准軍政當局凡各埠航划船隻即日照常開行即各鄕來松糞船亦已勸令依舊入巿儎運以免尿糞流入巿河妨礙飲料至巳停之茶館荳腐店等亦經警區會同商會囑令牙戶將燃料接濟不難尅期恢復此間避難於浦南上海等處人民多數因經濟不繼且悉家鄕較前安靜故已紛紛遷回（二）城廂徴夫已告緩和而四鄕風潮又起甚至在夜間有冒充公役闖入强拖如不應允則假托索錢代雇無異趁風打刦因之農民隱若夜宿田中此種騷擾俱屬莠民所爲聞間有不肖地保藉此串同敲詐亦不乏人（三）紅會經費因縣欵産處無人負責簽領是以已呈請何護軍使乞於縣借忙銀内先行移用二千元俟縣欵産處常任委員前來再行如數劃還諒軍使必俯允照准也（四）浦江馮家渡米巿渡等處昨有張姓陸姓等避難船於夜間經過被口操牽强客音之匪徒藉看船爲名　箱倒篋乘間掠奪行旅苦之 
[鎭江]  
　　限時關閉城門鎭江張司令仁奎以現在戒嚴期内城門亟宜早閉以防宵小潛滋特於日昨（十一）發出佈告東北兩門限午後六時關閉南門老西門及小門限九時關閉祇留新西門出入現由一區署於新西門加派雙崗并派巡長一名以資保禦凡晚間出入之人必須對喝口令或檢騐符號否則細問來歷并嚴爲查檢方許入城稍有形跡可疑者立送區署訊究 
　　各警區添招臨時警察鎭江各警區以戰爭期内地方防守不可不嚴原有警察不敷分派日昨（十一）特添招新警計二區招二十名三區招三十名四區招十名爲臨時警察尅日成立 
　　籌欵維持善堂鎭江城内完節堂計有節婦一百九十九名値此時局不靖收入甚微該堂董羅叔宜陳庸吾兩君以維持食料係今日至爲重要之事一面商諸各節婦有願出堂者聽之一面向各業董及士紳告假一千五百元購米存儲以備緩急日昨（十一）餘善堂濟良所亦以食料問題邀集各業會商辦法 
[南通]  
　　時局俶擾中之防務南通各界各法團辦理保衛治安事宜頗爲得力茲將最近消息紀錄如下（一）通海管區守備司令部迭經召集通如崇海四縣官紳會議聯防近以靖江·泰縣·泰興三縣境地毗連亟應合力防衛除靖江已劃歸江陰管轄泰縣·泰興二縣由司令部通知加入聯防以資策應（二）通海鎭署訓令通邑各巿鄕警區所有各區警官另加鎭署督察員名義警察加列督察兵名義關於防務事宜得受鎭署直接指揮（三）通邑新開港·褲子港·老洪港地址偏僻際此戒嚴期内應即一體防備以免疏虞刻已派駐重兵並添裝臨時電話俾通聲氣（四）唐閘實業鹽墾警衛團在天生港舉行秋季野勤練習打靶已於十三日竣事（五）通海大尺布業公會·通如海棉業公會·南通縣莊布業公所以本月十三日總商會開會提議准南通縣函籌借地方防務急用之欵八萬元農商各半認貸以帶徴丁漕貨物兩項附稅分别指抵儘年内歸還惟此項貨物附稅係屬新加專爲抵還貸欵四萬元之用按照地方商業情形自以花布兩業爲負擔最重事關緊急瞬將實行刻定夏曆八月十八日下午二時召集同業開會討論附徴辦法（六）南通路工處以部令公布長途汽車公司條例凡公司汽車不論平時戰時均有供軍用之義務茲値團防吃緊之時各汽車公司所有車輛恐有寄頓縣境外過宿希圖取巧情事業於十三日布告嚴禁矣 
[揚州]  
　　劃分新舊城守衛責任揚州新舊城門守衛保護之責十一日經戒嚴齊司令劃分舊以駐舊城之二團六營孫營長所部之緝私軍隊擔任新以駐新城之一團二營趙營長所部負責以明界限藉專責成 
　　航空員護解往蘇鈔關門盤查兵士十一日盤獲身帶手槍着航空制服之孔慶有一名而符號爲曹文炳恐有他項嫌疑因而解送司令部發落即經鮑執法官審訊供係因尋覓飛機而來當即電詢蘇州核辦旋得復電該署確有曹文炳其人請即護送來蘇等情即經於今日（十二）解往矣 
[高郵]  
　　呈請發給對牌本縣城區因江浙戰潮發生以來戒嚴防守等情業誌本報茲經水巡隊長鄭達生以城門關閉時間誠恐遇有要公及民間緊急事件諸多不便具呈縣署擬照江都戒嚴辦法置造對牌分發各機關遇有要公庶可便利其人民設有緊急事件准向就近警局陳明原委給牌對騐放行以免宵小混跡 
[六合]  
　　民船運送第三批輸送隊此間輸送卒業已運送三次前兩批共去二百零六名第三批輸卒一百名因開撥費無着延至日昨（十日）始雇民船裝運前往 
　　限令名鄕組織民團日昨縣署方面因人心浮動謡諑甚多特出安民告示以定人心并限令各鄕保董尅期成立民團以圖自衛 
[淸江]  
　　緝私軍隊南下原駐淮北緝私第五營全部八日奉揚州齊統領兼守備司令電令乘坐揚子公司永大小輪恒安拖船拔隊南下據云俟至揚州集合之後仍向長江方面開赴前線 
　　防務會議遷移會場連日午後三時淮揚胡道尹等在鎭守使署荷芳書院會議淮屬防務進行從八日起間日午後三時改赴淮陰商會會議 
[徐州]  
　　錢店紛紛查封本城各商號濫　紙幣因受時局影響先後倒閉雖經縣公署出示保護而節届中秋金融吃緊存票之家多懷疑慮今（十一日）早傳說某某等號又將停兌於是巿面情形更顯惶懼但地方富紳曁各大錢莊及銀行巳經聚議决定盡力維持惟截至今日止計已倒閉益盛德大鎭裕鴻昌祥東順昌徐德記協元順興公等十二家其中半已查封統計此十二家所出紙幣數在五萬千以上人民受累不淺紙幣之害於此可見 
　　現洋大批運出徐州突起紙幣擠兌風潮人心摇動已如上述而本埠國家銀行昨（十日）又運出現欵十二萬元（去途不明）以致洋價高至二千三百八十六 
　　新兵解省編制徐海道尹公署昨又在沛縣招來新兵百三十名計編爲十三棚每棚十名當交省警備第五營點收解送省垣矣 
[嘉興]  
　　軍事聲中之禾邑雜訊（一）駐嘉招募第四師司令部輸遂隊總隊長趙廷玉以招募輸卒均以和平勸導出於自願並無强拉情事現趙隊長聞悉有人强拉人夫强封民船殊堪痛恨業於日昨致函各機關傳知人民如有冒名拉夫封船情事發生應即拘送本隊轉送法辦（二）各織襪廠停工多日對於女工工資聞决議展至陰曆九月二十日發給輿論上僉以該業對於各女工生計太不顧及（三）秋雨連綿河水陡漲鄕間早稻已多發芽（四）北大街商聯會會長陸志棠因調劑禾地金融事宜於十四日早車赴滬（五）商號出入證及航商通行證現正由縣轉呈司令部核示一俟批准即可發給（六）美人所辦之秀州中學定於九月十六日開校業已通告各學生知照 
　　新塍米商請求發給運米護照嘉興新塍鎭米商疊接杭垣河墅裏米商來函採辦大宗米石運杭以維民食等情該商等現正籌劃現金收買新米以便轉運惟以時局關係運輸米石頗感不便故該鎭米商擬帖請縣商會轉咨縣署發給護照藉免阻滯至護照上除塡明米石數外並塡寫起卸地點及米商牌號以防流弊此種愼重辦法官廳當可允准也 
　　聯名函請整頓嘉興紅會嘉興紅十字分會自朱謀先籌發起組織以來入會會員已達二百餘人（内計正會員六十人普通會員一百五十人又有學生會員數十人）惟該會成立多時未能照章一一設施因之各會員稍有不滿茲悉會員之熱心者曾推舉沈作則爲代表赴杭而見朱會長請其照章進行詎不得圓滿結果而返因之會員趙泰祺·陸初覺·沈作則·黄桐生·吳仁等十餘人於十四日聯名備具公函並推派陸初覺代表赴滬總會面陳一切並請指派專員到嘉對於會扯問題及一切進行事　依法整理以全善舉 
[紹興]  
　　參會補選敎育局董事紹興參事會前次選出王述曾·孫保·陳騷·王世裕·張鍾沅·王以剛·俞弼·任元炳·等八人爲敎育局董事嗣因王述曾·孫保·張鍾沅·王世裕·等四人因不願應選函請辭職參會遂定於本月十二日下午二時由會長在該會召集全體參事重行補選結果當選者爲陳子英·孫紹武·李培楚·孫翯·四人　　航船沉沒溺斃旅客紹興人民平日在滬·杭·嘉·湖一帶營商務農者爲數甚衆此次江浙開火遂相率由戰區逃回原籍故由西興開紹之汽船·航船生涯大好日前有由西興開至紹興蒿壩之夜航船一艘滿載旅客駛至紹·蕭·交界之西小江中誤觸竹排致船身漏水即行沉沒經旅客高聲求援幸其他航船赴援得將旅客救出但已有三人落水溺斃矣 
　　鼙鼓聲中之雜訊紹興警察局以日來時局不靖恐有不法奸徒乘機擾亂地方治安除分派保安隊巡緝隊畫夜梭巡外並由總局特派長警每晚在輪船碼頭檢查旅客各項行李頗爲嚴厲又聞紹縣舊山會二櫃徴收主任因催征不力姜知事昨已飭警看管監視行動併聞監獄署謝管獄員以日來覊禁人犯逐漸加多爲愼重防範起見擬添招臨時警察數人以資防衛其槍械暫向警察局借用 
[台州]  
　　緝私九營奉令開滬駐紮台城緝私九營現因江浙發生戰事奉團長電令塡防上海茲悉該營長劉廣勝奉令後即選擇强壯兵士二百名業於　日（十一）出發矣 
[蘭谿]  
　　永昌鎭發生姦殺案蘭谿西鄕永昌鎭有詹炳根者人甚忠厚其妻徐氏素性淫蕩乃與同街水作店夥陳鳳根結不解緣雙宿雙飛已非一日視夫若眼中釘其夫詹某屢次規觀反被敺辱昨（九日）夜其夫乘姦天與徐氏雙雙熟睡之時一時奮不顧身用刀將姦夫淫婦一併砍斃當母親身來縣自首縣署得悉　即將詹某管押由張承審員帶同書吏前往檢騐一憑核辦 
 
 
 

Page 8

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *   
 
 

Page 9

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *本埠新聞 
[蘇浙失禍紀（十二）]  
昨日各方戰事以黄渡方面最爲 
劇烈但陣綫　均無大變動 
連日戰事沉寂至昨日而黄渡方面又有劇戰其初聯軍頗爲勇猛拚力衝過五英里後因蘇軍反攻仍保持原陣綫其他各方僅有小戰茲分錄各項消息於下 
[（一）各方戰訊彚報]  
　　今晨二時所得之戰訊十四日正午十二時聯軍正式下總攻擊令當經密令前敵分路進攻黄渡方面十三日午後五時接觸後兩軍竟夜作戰槍砲聲徹夜不絶直至黎明六時停戰是役聯軍稍占勝利十四日上午十二時黄渡聯軍分左右翼抄襲蘇軍後路鏖戰三小時蘇軍不支紛紛潰退聯軍乘勝追攻追過兩河岸蘇軍向安亭方面退却遂停戰片時是役兩軍傷亡頗衆蘇軍繳械投降者三十餘人並奪獲機關槍一架步槍五十餘支五時後兩軍斷續交綏入夜更烈截至今晨一時止雙方仍在激戰中陣線無大變化十四日晚十一時三十分黄渡車站又被蘇軍命中一砲擊毁站屋一角站員無恙十四日由黄渡站運來傷兵約五十餘人内有連長兩員營附一員可見該處戰鬭之烈十四日及十三日晚瀏河忽有猛烈之戰爭臧致平司令·盧小嘉氏十四晨二時赴黄渡指揮作戰計畫後於午後七時三十分返滬十四日由北站運赴黄渡瀏河砲子彈頗衆 
　　黄渡昨日之戰訊蘇浙二軍昨日下午二時起在黄渡車站西三里接戰甚烈雙方均用大砲機關槍蘇軍退却五里浙軍向追後被反攻浙軍仍守舊線由黄渡裝來之傷兵一百五十餘名送吳淞陸軍醫院 
　　昨日黄渡之又一戰訊黄渡自昨日黎明時停火後至晨間八時又續戰浙軍曾下前攻令臧致平部下之衛隊營極力向前衝擊在黄渡側邊前約六七里有一小河蘇軍在小河之橋上架機關槍二架戰至下午二時浙軍欲衝奪此橋乃令衛隊營十人冒死向前致五人均中槍彈餘五人無恙得奪橋而過後部兵士一擁而上獲得機關槍二架聞中槍彈之五人一傷右臂彈未穿出一傷背部彈由肩旁穿越而出又一傷石腿其餘二人則傷腹部傷勢甚重云 
　　國聞社昨日黄渡戰訊國聞通信社云據昨日下午六時軍界消息連日因天降大雨陣地悉成澤國故無大戰至昨日拂曉聯軍以齊軍紛紛撤退時不可失又値後方佈置齊備乃奉令進攻齊軍因宜興吃緊大軍調援守備力薄士無鬭志一見聯軍追擊急行潰退聯軍比即追擊由早至午搶過齊軍戰壕四道約有七里之地仍行追擊惟因久雨地濕泥濘沒脛甚至有須泅水而過者追擊殊感困難至下午五時止又已進展十餘里大致尙須澈夜進取 
　　公平社之黄渡昨日戰訊公平通信社云黄渡方面連日戰訊甚寂二軍僅小接觸昨晨九時蘇軍突向離黄渡五里某材集猛攻砲火甚烈聯軍從蘇軍後面包抄突遇埋伏致被誤傷數十人臧司令遂下令衝鋒相持至下午蘇軍漸向安亭退却下午三時受傷兵士由黄渡專車過北站運赴吳淞前方醫院公平通信社又云據軍界確息黄渡聯軍昨晨下總攻擊令浙軍節節前進至下午六時已進至過黄渡十八里安亭將下聯軍正在猛攻中 
　　浙軍有限期攻破崑山說遠東通訊社云昨（十四日）據軍界消息連日因雨不便作戰致延長時間前日（十三）軍事當局已令行中路長官限期於二日内攻破崑山又據路局消息前（十三日）夜黄渡一路除前方步哨有小接觸外無甚戰事全自十三日上午至十四日下午浙軍紛備軍車裝連大帮車實送往黄渡前方爲狀甚忙以形勢論日内將不免有一塲劇戰云 
　　瀏河前晚交戰中之大火前晚七時許瀏河蘇軍於西北巿梢向浙軍進攻槍砲之聲陸續不絶同時鎭之河南岸迎福橋西堍忽告失火適東北風甚猛致延及街上兩面各商號街北自張鼎來米號起西至尹得勝住宅止街南自炳記竹行起西至蘇姓荳腐店止計焚去房屋二百三十餘間正火熾時在瀏河口外之海軍以火焰爲目標發砲十餘響一彈落入河中一彈中浮橋弄張永泰肉莊毁去該莊樓面一間一彈向西飛去於是全鎭盡處槍砲火光之下浙軍嚴守陣線死力抵禦八時許火勢尤烈槍砲聲亦隨之更甚九時天忽大雨傾盆火勢乃熄而蘇軍進攻益烈浙軍以機關槍禦之聲如鼎沸鏖戰至十二時蘇軍於東北路包抄攻至龍五廟由浙軍别動隊（即便衣軍）自城隍廟衝出抵禦巷戰半小時蘇軍因子彈缺乏稍退守至天明始各罷戰下午則仍小戰而巳至陣線則仍無變動也 
　　嘉定最近之實况嘉定方面　軍自拒　蘇軍　移師進逼現聞駐紮於外　鎭並無重大接觸惟雙方備戰依然甚忙恐日内即有劇戰發生而城内消息轉形沉寂當戰雲密佈時西門警察分所完全瓦解城中警士亦各顧逃命所剩無多並不站崗金其淸警佐因此落職改彭某接手而地方治安無人負職以致土匪蠭起所拉夫役亦乘機搶奪城廂内外殷實商舖及縉紳大族大半刦掠一空聞福昌祥洋貨店損失有五六千金旅滬同鄕有鑒於此集議防衛辦法因於十三日晚派遣職員四人往嘉籌辦巡查隊以資保護云 
　　嘉定來客之所述嘉定某君經商滬瀆當江浙未開戰以前遄返梓里嗣雙方開火即被困該縣城内直至中秋節始得脫身來滬據其對人言該處戰事自開火至伊起程之時尙未停止戰區離城雖有數里之遥但槍砲之聲日夜皆聞城内居民已十室九空店舖停業者十居八九荳腐店初尙開巿邇因黄荳已罄無從購辦遂亦停業現城中紙鹹魚尙有購處伊自前方接觸即避居該縣之紅十字會故未受若何驚慌至兩軍戰爭有一日最爲劇烈蘇軍人衆迫近城下而浙軍人數雖不若蘇軍之多但各種大砲子彈則較蘇軍爲夥故卒將蘇軍擊退而浙軍糧餉亦甚充裕現嘉定城内及四郊均滿佈浙軍並言伊隨帶之庖丁在嘉定時不敢令其獨出此次亦挈同來滬云 
　　楊化昭現駐嘉定楊化昭司令常駐嘉定城内近因由嘉定至南翔小輪不便已由路局載汽車二輛至南翔車站行駛嘉定南翔之間以備軍用 
　　宜興最近之戰况浙滬聯軍第二軍自長興進取宜興共分三路中路已佔湖　左路已佔犒㵎裏右路已佔蜀山烏溪關中以蜀山最爲重要該山爲聯軍所佔後宜城蘇軍知難久守乃囑宜城士紳向　軍請求緩攻一面飛電寗方乞援援軍到宜後即與聯軍激戰昨午護軍使署接到陳樂山司令來電謂前日鏖戰終日云 
　　國聞社之宜興戰訊國聞通信社云頃接長興本社訪員報告浙軍十日接續向前攻約十里許十四團在中路亦由川嶺前進十餘里將湖　鎭攻得右中兩路聯合於蜀山鎭湖　鎭之間則宜興屏蔽已失自當立下此路萬山叢雜行軍頗覺不便　非第一軍戰區可比幸將士用命奮勇異常故能有此成績同日在前線有楊春普部下三營高聲云浙軍舉行正義我軍同是國軍豈可自相殘殺但投降亦屬可恥當即率隊不戰而退陳總司令極爲欽佩當即派人歡迎慰勞惟訪員發信時尙未回來如何情形自當續報營長三人爲路霖·康汝合·戴普齋云 
　　戰事沉寂之原因遠東通訊社云蘇浙兩軍各路戰事近三四日來頗見沉寂人皆以爲連日雙方均因大雨連綿不克作戰所致其實不然昨據熟悉兩軍内幕者語人兩軍自十日後各路戰事即無形沉寂者均有莫大之原因在茲分述如下（甲（蘇軍）蘇軍此次原定作戰計畫一由滬寗路以重兵分頭進擊淞滬一由宜興以重兵進攻湖嘉截斷滬杭路乃自三號實行開火以還進攻淞滬各路均不甚得手瀏河與黄渡兩路在七八兩日損失又甚鉅而約定同時進攻吳淞之閩海軍又因某種原因未能如期響應故蘇齊以此路難以制敵改取守勢另向宜興方面竭力進行冀擾浙軍之後方詎數日來長興方面之浙軍扺抗甚力蘇軍不但不能進行反節節敗退據昨日所得宜興方面消息浙軍已進至界山居高臨下守防宜城之蘇軍有被包圍說故蘇軍自十二日起將原駐蘇常一帶之朱陳兩部紛紛調回常州轉赴宜興增援宜興方面日間當有一塲劇戰（乙）（浙軍）浙軍此次之作戰極端取防守之態度蓋浙軍兵力雖精而衆寡懸殊在勢不得不取防守策略以待各方之發動試觀自三日開火後各路戰訊大都係蘇軍先攻而浙軍抵抗自十日以後長興方面浙軍甚爲得手滬寗沿路蘇軍大隊均已調往宜興在浙軍方面正可乘機進逼但各路部隊無分晝夜連戰旬日所有兵士均甚疲困爲凖備最後之大戰計又不得不暫取守勢藉以休養整理且以奉張粤孫雖已發動然尙無牽制敵方之可能故日來反直系各重要份子及奉張與粤孫專使往還函電紛馳均請浙盧保持原有軍力暫取守　待各方援兵調到目的地再行大舉故連日來各路戰事頗見沉寂其原因即在斯據此則全國大戰之動機即在斯矣 
　　蘇軍最近行動遠東通訊社云十二日下午三時由南京開出兵車七節内客車三節均滿載兵士鐡蓬車四節均貯軍器聞此兵係赴崑山備戰同日下午七時又有兵車數節自寗開赴蘇州齊軍飛機由寗至蘇由蘇至崑時有往來七日一飛機跌落齊門外翼板損壞十日一飛機落於留園全部被毁 
　　崑山來客之談話昨有由崑山來滬人云蘇浙二軍開戰至今已將二星期宫邦鐸之第六師在安亭及馬玉仁之第四旅在瀏河自前日起紛紛調駐常州係接援宣　因軍隊接戰甚勞又加陣地被天雨泥濘壕溝積水甚滿軍隊大半赤身接戰張福來之四混成團靳雲鶚之一旅已於前日（十三日）由滬寗車載至崑山駐紮再分二路出發水路用民船載至瀏河陸路仍用火車載至安亭車站故昨今兩日之戰皆有生力軍接戰浙軍之飛機時至陸家浜及崑山擲炸彈此項炸彈甚猛擲泥土上能炸三尺之深蘇軍被浙軍用空中開花彈死傷甚夥軍隊之屍均裝火車至寗垣掩埋云　　蘇軍營長受傷蘇軍第二防禦線之第二混成旅二團第三營長梁慕賢在瀏河方面督戰身先士卒爲浙軍流彈擊傷膀部其勢甚重現巳載回原駐防地養傷矣　　西報之紀載上海泰晤士報云上海邊界之巡邏隊及浦江之海軍現日見增多美海軍旗艦湖綸號星期五日抵滬後即派水兵二隊登陸增厚防務遠東英海軍總司令萊佛森海軍大將之旗艦化金斯號今日亦可抵埠艦中所載水兵無多但將以艦員若干由陸地防務司令調遣昨夜吳淞方面似有砲聲外間盛傳乃海軍發砲旋經查明乃居民違背工部局禁令紛放爆竹慶節之故大陸陸云本埠日領事及日人航務公司昨日否認日船載運奉兵至杭州及附近各地之謡言又據軍事當道稱奉張如派兵助盧亦必扮作苦力狀非俟已達目的地領得軍服軍械開入戰地殊難辨認云 
[（二）運輸軍需消息]  
　　聯軍飛機運往宜興浙滬　軍飛機隊以宜興蜀山軍事重要特於昨（十四日）將德國式之最敏捷飛機二架運往宜興前綫助戰云 
　　兩日間滬杭車運兵運械消息滬杭甬鐡路上海南站前夜（十三）五時半由該站配掛客車四輛廂車一輛裝補充隊一營約兵士四百餘人並軍械子彈開往松江又十四日下午一時二十分由松江開來團車五輛計裝第六混成旅第二團第一營步兵二連機關槍連一連並七生五過山砲一尊機關槍二架運回上海南站下車至高昌廟原防又上午八時零五分特别快車裝載新兵一百餘人運往南星橋又裝白郎林手槍二十支子彈二千發運往杭州警廳又由杭開滬之三號快車在北站車運至南站機關槍二架送往兵工廠修理又三時十分由南站開出空　車三輛聞係至龍華運子彈及機關槍一架至北站轉運黄渡又下午三時半裝出新式快槍六十支並子彈六箱亦運往北站至黄渡云 
　　兵與械運赴瀏河昨（十四）晨三時浙軍用汽車十八輛載兵一百七十名及子彈五汽車運至瀏河 
　　龍華運軍用水衣赴前敵昨晨龍華方面有軍有水衣三千套由軍用車裝赴黄渡前敵據云連日天降大雨戰線濠溝水深沒脛該項水衣係德國所製堅固異常頗爲適用云 
　　浙軍購　雨具遠東通訊社云連日大雨浙軍需要雨具甚多已向南京路各商店買入橡皮雨衣百件長靴百雙竹製帽子千餘項草　無無數除帽子草鞋外餘皆給與各將校應用又有雨傘八千柄由龍華運往前線　　浙軍購辦大宗藥品浙軍軍需處昨向河南路某藥店定購大瓶痧氣刃萬餘瓶藿香正氣丸數千丸即日運往前敵分派兵士以備不時之需云 
　　北工巡捐局趕修汽車路閘北滬太長途汽車路自軍興以來輸運軍需及兵士汽車日夜往來絡繹不絶路面損壞不堪加之連日陰雨低窪處積水成渠沿途凹凸不平行車甚形危險滬北工巡捐局許局長業於前昨兩日加派小工前往分段修築日夜施工以免貽誤軍務惟因局内原有小工不敷分派昨已向閘北慈善團商借小工數十名由工程員率同前往協助工作而工程科王彬彦科長連日冒雨分赴各段實行督察頗稱動勞聞全路工程今日可望修竣云 
[（三）奉粤滇助浙訊]  
　　國聞社之奉軍佔領朝陽訊國聞通信社云據本埠軍界確訊奉軍已於昨日佔領熱河首邑之朝陽縣因直軍在該處人少無力抗拒之故並聞山海關方面亦確已開火茲覓得張作霖十三日午刻在佔領朝陽以前來電一通錄下敝處一二兩軍元日（十三）直向榆關前進雙方斥堠小有衝突京奉車交通已斷擊出之期即在旦夕第二軍値扼熱邊日内即可佔領朝陽作霖元午　　國聞社之孫中山赴韶誓師訊國聞通信社云孫中山赴韶關督師北伐已見報端本社昨得駐粤通信員十四日上午九時二十四分發來專電報告廣州第方佈置情形頗詳其又如下孫元晨（十三日）十時專車赴韶誓師北伐隨行相文蔚·李明揚·吳鐡城·古應芬·滇軍師長朱世貴等及衛士隊兩團孫科奉命赴奉天定敬（二十四）日由溚搭日輪赴滬胡漢民粤省長廖仲愷財部長兼財廳長李福林廣州巿廳長李郎如廣州公安局長均見明令 
　　　唐已派王九齡接洽段張訊國聞通信社云昨日本埠西南某要人接得唐繼堯來電云現已電派王九齡赴津奉向段張兩公接洽並决親率聯軍北伐不日即有討曹通電發表云云據聞王君現因病在日本休養得唐電後日内即由東京赴奉再赴津向段合肥請示　宜云 
[（四）吳淞形勢緩和]  
　　商家居戶漸次回淞淞鎭居民自江浙戰禍發生後人心不安紛紛遷徙他處近日因見報載各國要求政府將吳淞劃入中立區域並瀏河前敵稍形活動淞鎭已不如前數日之風聲鶴唳故日來漸次有人搬遷回淞者店舖亦有數家回淞復行營業者如萬春順南貨號同升順燭號·和盛洋貨號及小湔貨店學十餘家故早晨巿面略加增多人數居民見時局稍可緩和已形活動之態 
　　民船夜行開砲阻止吳淞兩石塘砲台於前晚十二時見一民船在砲台附近浦邊行駛當即喝令停止詎該民仍然行駛故砲台上曾發一砲幸未擊中而該民船亦即折回 
　　專車載運傷兵子彈前晚十時餘山滬開赴吳淞專車一列載有傷兵數名當送軍醫分院療治昨日午後二時又由滬開專車一列拖帶鐡篷車二節内載子彈等軍用物品派有兵士七八名隨車押送運往砲台灣營内 
　　緝私團長到淞　新駐淞緝私第一團團長李登科近奉石統領令飭出差新任第一團長顧某於昨日午後三時乘坐汽車到淞履任郭隊長率同全體官弁及兵士等在團部門口排隊迎接經崔華庭營長陪同入内面談要公旋即乘坐原車返滬該團所轄各巡船兵士前日已奉石統領令抽調巡兵數十名赴滬聽候調用現各巡船所留存者不敷調派特於昨日派員招募鹽勇五十三名以補遺額而資巡緝 
[（五）要人陸續赴杭]  
　　李思浩昨日赴杭遠東通訊社云李思浩因有要公須與浙滬聯軍司令盧子嘉接洽特於昨晨（十四日）乘早車赴杭在杭勾留一二日再行回滬云 
　　蔣尊簋赴杭國聞通信社云前浙江都督蔣尊簋於日前搭輪由粤來滬茲悉蔣氏此行係專爲磋商援浙事宜聞蔣氏部下在在粤者約計有萬人之譜槍枝在七成以上目下凖備業已就緒中山亦有委令現在祇須商酌如何入浙及開拔辦法聞蔣氏業偕鄭洪年赴杭云 
　　徐紹楨赴杭粤政府參軍長徐紹楨氏奉孫中山氏命由搭乘海輪於前日抵滬寓居法租界辣斐德路某號洋房昨晨赴杭晋謁浙滬聯軍司令盧子嘉氏接洽北伐事宜聞今夜即可回滬云 
[（六）軍警消息種種]  
　　高昌廟防範愈形嚴密前夜（十三）下午七時餘已經戒嚴期間高昌廟砲二營門外小橋上原有陸軍守崗兵士一名聞有槍聲該陸軍情知來有奸細亦即還放一槍後查該匪已逃大致又係間諜之流當由上海防守司令部佈告略云查高昌廟一帶居民一經遷移他住者如欲遷回時須報告司令部查明姓名人數始行遷回恐有奸人混跡其中有礙治安故昨日（十四）起高昌廟一帶愈形嚴密至下午六時已斷絶交通即持有通行證者亦不得往來云 
　　警廳傳諭崗警禮敬放哨兵士松滬聯軍第一司令部因每晚營部撥派步兵數十名荷槍實彈至民國路中華路·十六舖·華法交界地點放哨對於保衛地方治安頗形嚴密昨日由陸警廳長用電話通知所屬各區署所隊仰即傳諭各處崗警隊士等一體知悉如遇司令部之放哨兵士應即彼此和平加以敬禮以崇體制云　　槍决冒充軍人搶刼之逃兵逃兵吳元濱因糾同無賴張秀明·李忠元·張區林·柏香山等在閘北地方冒名軍人將鄕民硬拉沿途搶刦財物被衆鄕民圍住扭獲毆擊後由四區三分所崗警到來當塲拘獲傳同原告併送淞警察廳經該廳長兼松　聯軍第一司令部軍法課長陸榮籛發交科員提訊之下供認不諱當以吳元濱　　冒充軍人在途搶刦實屬不法已極　　令按照軍法處以死刑外其餘張秀明等因受傷送往醫院醫治痊愈後再行詳請何使核辦昨日午後即派該廳保安隊偵緝隊各隊長督帶隊士十餘名將該匪騐明正身如法捆綁解往南巿大碼頭地方刑塲執行槍决並宣布罪狀俾衆周知一區王署長亦率同李戴二巡官在彼彈壓 
　　警廳與閘北巿經董往來函淞滬警察廳前准江浙憲兵司令部募兵委員函請商借閘北施粥廠·南巿徽寗會館·爲臨時募兵處經轉函兩處去後昨已准閘北巿經董函復所有施粥廠現因閘北慈善團組設藍十字婦孺難民收容所祇能撥一部份爲兵士休息之所錄其住來原函於後 
　　「警廳致閘北巿經董函」逕啓者頃准江浙憲兵司令部委員函開敝　兵處地形狹隘不能容多數新兵查北巿施粥廠·南　徽寗會館·兩處空無居人爲此懇請鈞廳煩爲指定以便臨時暫駐等因准此查浙江招募憲兵不日即可就道祇以募未足數不得不商借公共塲所以憑暫居今施粥廠旣空無人居督時借用當承允諾用特專函奉達希請見覆轉致「閘北巿經董復警廳函」敬復者接奉台函内開（見前）等因奉此查施粥廠　閘北慈善團執管當即函商該團董事茲據復稱該廠本設有施材社現在又另設藍十字會婦孺難民收容所兵民雜居恐多不便如募兵能另駐他處固屬甚善否則祇有撥出一部份暫爲兵士休息之所但房屋甚窄恐所駐無多希即轉復酌奪等因據此查該廠確已籌設難民收容所且向有施材社餘屋無多可否由貴處另覓他處仰或暫借該廠一部份房屋聊資兵士休息之處尙乞貴廳酌奪爲荷 
 
 
 

Page 10

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *　　兵工廠工匠殺身自華界戒嚴以來兵工廠出入人員盤查更嚴前晚有一工匠自廠出外爲守衛兵所見以其跡涉嫌疑向之喝阻該匠置之不理該兵開槍轟擊適中要害立時倒斃事爲工頭所知以其咎由自取乃給洋二百元交其家屬備棺成殮 
　　强欲人城之拘究每夜九時以後城内交　斷絶不准自　來往城中各商民在北巿租界經營者每晚人城爲時稍晏必受巡警斥逐阻止前晚在新老北門與小東門等處有恃强硬欲入城爲探警先後拘入二分署一分署警所者共有數名昨由該署員等分别略詰數語判令交保開釋 
　　被傷崗警病勢增劇一區二分署巡警路運生在民國路安仁街第二十崗位站崗被匪徒開槍擊傷肩背胸乳等處當經函送紅十字會總醫院醫治一面嚴拿凶匪候究在案茲悉路警在院醫治延至昨日熱度忽增傷處加劇該分署楊筱亭署員於下午率同長警詣該醫院慰問諭令靜心醫治云 
[（七）關於戰事函電]  
　　商總聯會致顧王電國聞通信社云各路商界總聯合會昨致電北京顧維鈞云北京顧少川先生鑒今日蘇齊以四省攻浙計劃禍我吏南犯浙侵滬甘爲戎首師出無名大好江南行將化爲灰燼而尤以嘉定瀏河黄渡一帶爲最慘美都竟成虀粉巿廛變爲墟坵樓臺僅存瓦礫人身祇乘腐腦稍有人心者聞之能不潸然隕涕耶先生故里在此瞻念前途當亦惄焉心擣乃據外間傳播謂德發債劵抵押·與承認金佛郎案確有成議實行在即人言嘖嘖如果不幸而甘冒不韙是不啻助長戰事先生不爲自身計當亦爲桑梓計不爲桑梓計要亦爲祖宗墳墓計利害關係間在毫髮先生其三思之自作戰迄今已逾旬餘江浙損失無可計算若再有助桀之妄行則延長戰事定在意中必致全國菁華竟付諸孤注一擲先生之肉其足食乎同人等以先生英敏果斷當不蹈此大惡出此下愚爲特掬誠上達伏希鑒納上海各路商界總聯合會寒（同時又致王克敏電大致相同） 
　　太倉同鄕會致瀏河聯軍司令部函駐瀏聯軍司令部麾下敬啓者貴軍駐瀏以來秋毫無犯匕鬯不驚凡在帡幪同深感戴近聞有當地匪類混充軍隊乘機騷擾民間不免惶懼查此項匪類匿居鎭南之桃園地方一帶其中客籍居多素欠安分並聞有私藏軍火且在瀏河口内新鎭後　滷蛋船數隻將刦物運送出口情事似此膽敢假借名義擾害閭閻殊堪痛恨擬懇貴軍就近搜查究辦以戢亂源即貴軍令名亦可永保於無窮冒昩陳詞惟希察核辦理深感大德專此祇叩勛安太倉同鄕會謹啓 
　　孫傳芳復和平代表電本埠和平代表方面於十三日間接到福建孫傳芳來電云探送高雲麟先生並轉諸公均鑒頃奉馬電具徴諸公尊重和平欽仰無似敝省前次用兵閩南實爲保全地方出於萬不得已耿耿此心可質天日故無論何省當道倘能顧全大局以諸公和平之心爲心國人方將親之重之感謝之不遑更何有合以謀之之理厥理至明母煩解釋也敬布區區伏維鑒察孫傳芳叩 
[（八）人民各謀自衛]  
　　閘北保衛轉進行之昨訊上寳兩縣閘北保衛團一切籌備情形迭紀前報茲悉該團現經規定將四五兩區各署所轄境劃分爲六大組每組設團丁三四十名排長三四名連長一名團丁除招雇一百二十名外其餘另組一種義務員並無定額多多益善聞寳山路商務印書館之工人願加入該團防衛地方者已有百餘名惟目下籌備時間有一最困難之問題如義務員大都皆工界中人於保衛團之性質職務均不明瞭雖有槍械亦不諳使用雇員中曾經訓練者無非被裁之軍警日前已考取六七十名然能取具商舖保狀者尙不及半數此外各署分所舉荐者亦寥寥無幾至槍械前領到勃郎寗手槍六十支（每支價銀八十元）巿經董沈聯芳王彬彦二君刻已籌欵若干擬再添置步槍一百二十支云 
　　寳山保安團保護滬北治安遠東通訊社云寳山保安團向在彭浦一帶駐守　以滬太路吃緊加派團丁在滬太路曁該汽軍公司左右保護該處治安各團丁均佩帶手槍來往梭巡甚爲嚴密云 
　　縣商會昨日開會上海縣商會昨日午後三時開全體會董會員會到者人數不多經該會正會長姚紫若報告與各團體組設保衛團現已正式成立一切經過狀况並商榷各業中如有志願充保衛團團員之資格者請各代表開明履歷姓氏報送來會以便轉送保衛團總機關有軍事資格者尤爲合宜云 
　　徽寗同鄕會電　梓鄕組織自衛團徽寗旅滬同鄕會昨致徽寗兩屬各法團電云徽寗兩屬各縣敎育會·商會·農會·財政局·勸學所·曁全縣父老均鑒粤目四省攻浙之說盛興江浙風雲因之而起兩省人民奔走　號籲請和平詎緩衝之計未施戰爭之禍巳見和平無望負負徒呼兩省士紳乃亟亟焉以謀自衛之方藉以維持地方防患宵小補軍警之不　弭隱患於無形意美法良斯爲上策乃者　皖當局對於浙方已有積　　戰之計劃　特廣德一隅重兵壓境即如徽屬之　歛·休婺等縣寗屬之宣城·寗國等縣均爲作戰區哀吾孑遺恐無瞧類且矢已在弦一觸即發弭兵無方消戰何能瞻望前途不寒而慄竊思吾民雖處水深火熱之中尤不可不預謀自衛以免戰禍發生横遭蹂躪旅滬同人迭來廠會報告險狀紛請援救休戚相關烏忍緘默爰於和平絶望之中思及一線光明之路用敢電懇梓鄕父老奮起直追速就各鄕組織自衛團以資捍衛而維地方同人力之所及願爲後援時機急迫亟起圖之不勝馨香禱祝之至徽寗旅滬同鄕會叩咸 
[（九）慈善家之救護]  
　　六慈善團體致洛吳之哀籲電本埠中國濟生會等六團體昨致電吳佩孚云洛陽吳巡閱使鈞鑒江浙用兵戰鬭浹旬雖戰區　廣而被兵之處人民無不殘殺室廬無不焚毁四方兵禍無此酷者果使徧兩省而皆兵即兩省與之俱盡矣今讀致齊督佳電屬以嚴申軍紀兩省人民無不感泣仰救於公夫軍紀整肅敎於平時今已所過屠戮矣公雖再三誥誡齊督雖申明約束恐終無濟也公方爲國家謀統一與其得兩省殘破之地何若留兩省完善之區爲統一之助乎且天下事無定惟不嗜殺人者能一之若殘民以逞兵連禍結將無已時塞雨瘴烟皆足爲患雖神武不足定也兩省止殺在公一言樹怨樹恩公其圖之敝會等均屬齊民何敢妄言國計惟在滬其組慈善團自軍興後親往前敵救濟災民目賭慘狀崑常一帶已靡孑遺秋禾不收飢荒將至連日大雨水患已成如再窮兵是盡驅兩省於水火也征伐大計非所敢聞敢以災情凟陳麾下想亦仁人所矜憫也急不擇言諸惟亮鑒上海中國濟生會·仁濟善堂·聯義善會·救濟婦孺會·廣益善堂·普善山莊·同叩寒 
　　浙軍救護傷兵之設置浙軍救護傷兵之設置甚爲完備除火線配備數百名之担架隊以外並每日由前方醫院派出看護士一名醫兵二名携帶救急藥品及綳帶囊親赴前線施應急手術第一前方醫院設在南翔第二前方醫院在嘉定第三前方醫院在瀏河皆稍後於戰線三四里之處收容担架隊運來之傷兵臂纏紅十字而服整齊之軍裝者皆係前方醫院服務之軍醫官云 
又訊浙滬聯軍第一軍總軍醫院設在吳淞可容傷兵三百名嗣又分設分殹院於砲台灣中國公學凡前線一經發現傷兵首由担架隊抬至最近車站即由看護士兵迅爲綁紮施以應急手術立即送至前方醫院由前方醫院之醫官長箝取子彈止血定痛重行診視一遍以後乃由看護長進以茶水稀粥牛乳牛肉之類臥以草荐休息半句鐘立即由火車或汽車運送至後方總醫院施以更精密之治療故傷兵極爲滿意皆感頌官長之優待不置 
　　紅會消息一束紅會救護傷兵之昨日消息併誌如下（一）自上午一時起至下午六時計運傷兵十四人爲瀏河七人吳淞三人黄渡四人（二）昨早工部局到紅十字會取去時疫醫院總醫院時濟醫院各傷兵制服二百餘件均由該會另製藍斜紋短衫褲與之更換至其餘各臨時醫院之在租界者仍須將制服換下紅會以兼工趕製尙嫌不及昨已向衣莊購得三百餘身以便更換（三）各醫院昨日之傷兵數目爲時疫醫院六五總醫院八三時濟醫院一四七八立醫院七一新普育堂一二五商務書館三六同仁醫院三一南洋醫院一二（四）滬城紅十字分會救護隊出發松江已經多日頃松江分會成立可以完全擔任一切事宜今滬地隊員醫生不敷分派故昨日已由滬城分會將駐松隊員如數調回矣（五）總醫院原有女看護四十六人因一時不及看護故特臨時增加男女看護各二十人云該會昨接熱河朝陽分會來電云直奉兩軍前線均集重兵隱然有作戰之勢遲早尙不可定敝會爲未雨綢繆計召集職會各員議准組織救護隊出發前線預備救濟并設婦孺救濟會收容逃難婦孺以免流離謹此電聞尙希指導一切朝陽分會楊名聲叩元 
　　滬城紅會救護隊自松回滬滬杭鐡路昨日（十四）杭滬往返各日班客車照常開行其杭來特别快車有松江車站搭車來滬之上海滬城紅十字會分會救護隊十人聞該隊已經到松江有十天現松江方面安謐如常故該會救護隊全數回滬至上海南站下車下午二時扺站云 
　　昨日又有大批瀏河難民到滬遠東通信社云昨日下午三時許有瀏河步行來滬之難民數百人以婦孺爲多據云本不願逃滬實以前晚雙方戰事已轉劇且有開花砲彈不時落在屋上房屋爲之震倒兵士並不准民間舉火因有烟恐爲蘇軍所見而射擊倘再在鎭三五日即不死於槍林彈雨中亦必成爲餓　故於黎明時匍匐來滬沿途濘滑難行苦不堪言又云瀏河開火巳十日十夜鎭上精華已盡各商店貨物以及民問應用器具均被毁一空尤以西鎭一帶受損最鉅可稱無一片完土至其他受軍人蹂躪更有無限隱痛言下甚爲唏嘘云 
　　瀏河臨時救護隊昨訊昨日瀏河基督監理會臨時救護隊淸晨起即於鎭上各家救出大小難民二百餘人由滬太長途汽車陸續運至滬上並購就大批麵包分發各難民充飢瀏河電報局長徐君夫婦昨日亦爲該救護隊張士佳·郁谷城君等救出聞今日尙須再往援救又悉昨日自上午起截至下午六時止紅會第三團共救護傷兵十餘人死亡者二人云 
　　太倉兵災救濟　消息太倉兵災救濟會成立後募捐集欵積極進行巳著成效近借定三馬路美里紗業公會樓上爲辦事處並請朱鐡英爲駐會辦事員俾便與避難來滬之同鄕隨時接洽一切其中各部職員業經於十三日董事會推定經濟部主任項惠卿·王伯勳留　部主任張綸卿·項惠卿其留養處所暫借閘北聯義善會派有同鄕陸頌虞等在彼招待自開戰迄今已留養避難婦孺四百餘人事務部計分三組爲太倉組·瀏河組·上海組分組辦事以利進行并推定吳挹峯爲幹事主任郭道貴爲招待主任唐太璞爲交際主任洪景平爲文牌主任每逢星期四及星期日爲常會期近據慈善家翁寅初君報告該會云太倉瀏河同鄕之避難至崇沙一帶者計達萬人流離失所狀殊可憐會中據報後即遴派政楚珍·吳德欽·李仲湖·李景文·四人携欵到崇救濟且擬在崇邀合本地紳商善士組織分會就近辦理一切救濟留養事宜云 
　　甬同鄕服務工部局收容所工部局在平凉路設立難民收容所本埠寗波同鄕會特推鄔志豪等七人爲贊助員其通函云敬啓者江浙戰事發生内地人民遷避租界者日多本埠工部局爲拯救貧弱賙恤窮蹙起見特在楊樹浦平凉路設立難民收容所特委英人賴安美人密立門·及華人張籋雲等爲總委辦茲接張籋雲函稱衛生飯食籌措等事須增設分幹事部囑本會共任仔肩協力贊襄本會擬推定贊助員七人每星期一次輪赴該收容所襄辦事務素仰先生熱心公益無任公叩之至寗波旅滬同鄕會啓九月十四日 
　　難民第一收容所即日成立各路商界發起之難民第一收容所昨由各發起人集議進行辦法議决分函各路代表及熱心者加入發起定明晚開會籌集欵項即日動工建搭蓆棚并分派職務實行收容被難婦孺云 
　　閘北慈善團籌救被難婦孺江浙兩軍開戰後閘北慈善團内已收容由戰地避難來滬之老幼婦孺數十口該團主任王彬彦君日前派員往瀏河一帶調查得尙有多數貧苦婦女不能脫離險地即不遭砲火之厄恐亦終爲餓莩而死因於前日邀集該團董事沈聯芳·陳輔臣·諸君會議之下組織後路救護被難婦孺團以白地藍十字爲旗幟昨已呈請松滬何護軍使頒發通行證二十張令飭沿途軍警一體騐照放行刻下該團救護手續均已齊備一俟奉到軍使批示領到通行證即日出發云 
　　白十字會救濟訊本埠白十字救濟隊前日下午十時由隊員穆家樑葛雄夫等乘汽車到曹家渡救濟因該地有黄渡逃來婦孺一百餘人内願投該會者九十人巳由穆君等送至大王廟該會第四收容所至第二收容所亦收黄渡難民二十餘人第一收容所收崑山逃來者七人大塲一人而第四收容所難民中有寳山籍者四十二人自願出所或願返家已由該會於昨日下午三時半將自願返家者送至内河輪每人并給船票一張云 
　　綳帶材料之捐贈西藏路時疫醫院今改作紅會救傷第三院收容傷兵計一百五十餘人已誌前報茲有敎友劉重生君每日到院傳佈福音甚爲熱心并有外國女士明思德君捐贈上等紗布二疋作爲院中裹創敷藥之用鎭該院救護甚忙正需此項材料今得應時之嘉惠殊覺十分便利云 
[（十）糧食問題昨訊]  
　　商界維持糧食之進行上海各路商界總聯合會前爲救濟本埠糧食事曾組織糧食委員會昨　該會分函委員葉惠鈞等十一人正式就職并於晚間召集委員會議當經議定實行米糧平價公賣辦法由總會將印刷完工之憑證即日分送各馬路商聯會照章分發山承賣者持票向總商會付足米價（每包二百磅）蕪湖白秈米價洋十元）換取領米證俟兩星期米到後再行向　定之發米處領米并定即日登報公告云 
　　保護松屬運米之要函上海總商會　復　海米行公會函云逕啓者松屬運滬米船請給旗照保護一案經敝會據情轉商護軍使去後茲於本月十三日接奉護軍使署復函内開接准台函轉據上海米行公會函請發給舟人護照米船旗幟並祈通令軍警一體保護等因事　民食自應照准惟米船共計若干採自河方轉致何處每次採購食米若干石均係臨　問題本署無從縣測所請護照旗幟之處無憑發給應即山貴會轉致米行公會自備旗幟送經貴會加蓋關防以資識别一面由　署通飭南路松屬各軍警切實保護騐明旗幟放行庶以維民食而安商旅除分行外相應函復即希　照等　到會用特據情奉達即請貴會查照自備旗幟送由敝會加蓋關防發交各米船懸掛以資識别而便運輸　致上海米行公會 
　　蕪米禁運出省之消息本埠廠米客某君昨接蕪湖同業來函謂皖省近因軍事緊急皖米現禁運出省云云某君接函後　因未悉詳　已去函詢問惟本埠方面自兩軍　火常錫米糧來源斷絶所恃以濟民食者洋米山海運滬皖米改由輪裝長江來滬倘前項消息證實則民食問題愈難解决况各方正擬集資赴蕪購米接濟甚望有以預籌應付云 
[（十一）戰事中之學校]  
　　城内學校將陸續上課自江浙戰事發動之初城内各學校紛紛停課戰機旣開學務益形停頓各校敎員大都發一個月薪金散歸原籍茲聞各學校學生家屬因戰事與上海地方小學無甚關係兒童長此曠課殊屬可惜紛紛向學校請求照常上課聞巿立學校校長曾作一度之商榷大致不久即將照常開課云 
　　招商局公學照常上課本埠提籃橋招商局公學地處滬東極形安穩自江浙擀釁以來華界學校紛紛停閉該校仍能照常進行學生敎員亦皆到齊聞已上課一週矣 
[（十二）各項雜訊附錄]  
　　湯節之投効聯軍中國新聞社云席上珍案中之湯節之因病交保於本月八日出外後茲悉湯氏病體已愈湯氏在前淸時在關外充軍醫官有年辛亥之役頗有功績此次願投効聯軍擬召集舊時同志赴前敵救護傷兵聞已得第一軍司令何豐林氏核准云 
　　陸壽卿業已保釋瀏河鎭北巿白石橋堍磚灰行主陸壽卿因該店地當兩軍火併焦點舉室遷滬本月十日因欲歸取物件半途遇鄰人告以室已爲墟蕭然環堵陸遂折回至滬太長途汽車站爲偵探邏獲指爲妄談軍事捕送四區警署覊押三日轉解警廳擬解軍署訊核經陸之家人聞訊四出哀籲當由聯義社翁寅初函懇閘北慈善團設法保釋經該團查悉陸某在瀏河設店三十餘年素安本分此次家遭兵燹避難來滬縱或語言不塡情尙可原特函警廳具保茲聞警廳據函後已於昨日午後三時提訊明白准予保釋 
　　邢文淵失踪之找尋靑浦人邢文淵（頌澄）向在七寳鎭東永興洋貨號司賬業已多年其家住靑浦城内近因江浙戰事返靑挈眷嗣於舊曆本月初六深夜隻身倉皇到店言喚一網船擬遷七寳已挈子登舟及回家取物遽被軍隊衝散無從尋覓妻離子散云云經該店東婉言勸慰始靜候一二日其眷屬仍未見到七故邢於初八晚間喚舟重往靑浦尋妻覓子臨行時該店嘛會囑其到靑後即速函告迄今已隔多日音信全無該店主頗不放心屢次投函詢問亦無答覆現正託人探訪邢之踪跡并希望知邢之行踪者函告該店云 
　　設法運回被扣絲經之集議上海絲業會館因絲船五艘停滯蘇關特請總商會辦事員孫籌成偕同孫夢九二君赴蘇商懇軍事當道頒發通行證以便起運嗣因滬蘇交通阻斷孫等滯跡蘇城日昨該會館接得孫君復函藉悉蘇軍司令部以權力關係通行證尙未發下昨午後潯震帮各董事龔叔平·邱毓庭·及戴桂伯·等在正大絲號作非正式之集議龔董等之意見僉以此項絲經多數業已抛出雖已商准展緩交解而大批貨銀頓遭停滯滬巿不能流通故宜設法早口運滬惟崑山以下兩軍戰爭劇烈子彈横飛舟行甚爲危險即使執有各軍通行憑證亦不敢冒險進行至繞道鎭江轉裝江輪運滬則頗費周折且須向蘇錫常鎭各當道請領通行證方得暢行無阻而手續甚繁云現各董等擬俟開會議定妥善辦法再行函復駐蘇兩代表查照辦理云 
　　物價高昂之一斑滬埠居民日食各物咸恃内地供給自發生戰事以來租界人口陡增交通又復阻梗來源不繼致百物價格步漲荳腐店之百葉向售八文一張昨已增加兩　而荳腐干每塊向售十文者今乃漲至十五文詢其故則謂黄荳無貨荳價已高故亦隨之　　舉一反三其他物價之高昂亦可略見一斑矣 
稱　價格增高稻柴一物爲居家食用燃料所必需戰前每洋可易一百八十斤或二百斤近則每洋一元祇可購百斤或八十斤推其原因實以船隻稀少全無來源所致云 
　　移居遺失貴重皮箱有住在阜民路塌水橋畔之某姓於昨午僱車山四川路搬入城中抵家後查點各件缺少皮箱一只内儲各物約値價三四萬金於是情急除懸重賞並報告各官廳各捕房請求查緝外又分送傳單希望歸還原物云 
[江蘇民治建設會成立會紀]  
　　江蘇民治建設會籌備已久特於昨日午後二時在滬西開成立會到者五十餘人原推鈕惕生主席因事缺席改推秦毓　主席報告開會宗旨及籌備經過次討論簡章及進行事宜因限於時問未及從詳討論待下次核議遂宣告散會 
[銀行公會今日選舉會長]  
　　本屆銀行公會定期於今日（十五）重行選舉職員今日選舉地點係在交通銀行三樓現該會全體會員僅有銀行二十六家由每家推代表一人到會投票選舉先選定董事九人再由本屆當選董事互選正副會長各一人 
[許交涉員抱恙未愈]  
　　江蘇特派交涉員許秋　自患失眼症後曾經電部請假調治乃日來江浙戰事正劇滬地一夕數驚外團有主張中立未得雙方應允故日來有某某等領事詣署探詢一切聞均由陳世光科長接見云 
[寳隆路發生刦案]  
　　法新租界寳隆路第三百二十七號門牌周土根家於昨晚八點時突來盜匪六人一人在外把風五人入内各出手槍嚇禁聲張當被搶去小洋二百四十餘角携贜而逸臨行時開放手槍兩響迨至特别機關探目任水楊徐新法包探高立德聞悉趕來兜拿匪已遠颺當即問明服色回稟捕頭諭令務獲該匪等到案究辦 
[人人怕看浙江潮]  
　　往歲中秋節後本埠中西士女赴海寗觀潮者絡繹不絶滬杭路必特開專車以便行旅今則因江浙戰氛内地居民且紛紛逃避來滬故雖際此一年一度巨大潮汛之期人皆裹足不前而足局方面迄　猶　聞有開專車之舉云 
[節省喪費捐助善舉]  
　　廣東茶商唐翹卿君平日急公　義本其素志今於臨捐　時囑咐後人凡喪殯一切虚榮糜費概行節省移充各種善舉除遵遺命撥給舉善各界外閘北三叚救火曾亦捐助經費五百元如唐公者可違善始善終矣 
[老垃圾橋工程尙未完竣]  
　　老垃圾橋之電車軌道向係單線自此次工部局將橋而修理後乃改鋪雙軌業已工竣前日起兩條軌道均已通車惟軌道以外之工程尙未完畢故籬笆仍未拆除汽馬車等各種車輛猶不能通行云 
[搶刦鈔票案匪犯之押儆]  
　　匪徒張三寳陸阿福俞阿月等三人於前日糾同高福元孔葆林等在法租界外灘及新開河等處先後搶刼交通銀行出店俞阿興衣袋内之鈔票一千八百餘元又卞湘泉身畔之小洋九百餘角圖逸適有法捕房探目李榮卿唐云卿包探毛金根殷炳南等巡緝到來瞥見上前將以上各人一併拘獲抄出贜洋解入捕房昨解法公堂請究先由原告俞阿興卞湘泉上堂投訴被搶情形詰之張等供認强搶不諱高孔兩人同供實係張三寳約同民人帮搶求宥聶讞員商之法領事馬君判張陸兩人各押西牢一年俞押六個月期滿一併永遠逐出租界高押三個月孔押二月以儆 
[竊車與銷贜並懲]  
　　張阿二王小　子兩人於上月間在法租界地方先後竊取金立和董仁湘兩家之黄包車丽輛後將贜銷售與洪三馮李氏得洋各八元化用嗣山原告報告捕房由探目王德奎將張五兩人及收贜之洪一馮李氏一併拘獲惟原贜已被洪等轉售他人無從吊案昨解法公堂請究先由金董兩原告稱被告張玉兩人先以到來租車爲由一去不來每輛價値一百餘元救請訊究詰之張阿二王小鳳子　認行竊不諱洪三馮李氏承認收贜所有原贜轉售與韓姓每輛洋十二元餘供支吾中西官判張阿二洪三馮李氏三人各押西牢六個月王小鳳子押四個月分别示儆 
[攫取金挖耳拘獲一人]  
　　婦人施馮氏前日下午經過北海路被匪徒數名攫取値洋十二元之金挖耳一支而逃該氏大喊由包探程桂卿聞警追獲搶匪蘇州人趙阿生一名帶入老閘捕房收押候解公共公廨訊辦 
[電車竊賊查明另案再訊]  
　　夏炳文陳榮發　至外灘電車内摸竊乘客宋子卿身畔鈔票洋十五元被宋察破扭交一千零四十七號華捕帶入總巡捕房捕頭飭令收押候　包探婁寳生查明有無另案以憑解請公廨訊辦 
[職敎員新出英文年刋與歐美各國聯絡研究]  
　　中華職業敎育社自一　二一年起每半年編纂英文半年刊將中國關於職業敎育方面之發展狀况及方法等等叙人　往歐美各國之各種敎育機關及敎育家宣傳中國之進步情形並藉此交換各國關於　業敎育之材料現又由該社鄒恩潤君編就第四期英文半年刋由中華書局刋印巳於昨日出版聞美國職業敎育社擬於本年招集全世界職業敎育專家在美開一全世界職業敎育大會期得集思廣益改進種種方法商榷各種問題該社本期年刋亦備此大會中參考資料之一種内容除叙述該社所舉辦之事業及上届年會各專家之報告外尙加人各省實施職業敎育已有之成績云 
來函 
[泰山磗瓦公司來函]  
　　敬啓者閱今日本埠新聞登有長橋港口泰三公司暫停工作一則雖一字字樣與敝廠之山不同但此間祇有一家查敝公司工作如常並未暫停未名傳聞失實敬乞更正是荷泰山磗瓦股份有限公司啓 
 
 
 

Page 11

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *   
 
 

Page 12

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *商業巿况 
[節後第一日之洋釐銀拆]  
日銀幣早布價七錢二分六釐七毫半午　收　仍同　較上日　　毫二忽半 
　拆上午息價一錢九分至午巿又　小三分價一錢六分比前日大八分 
[上週間之洋釐]  
　　上週洋厘巿價仍極平隱星期三最高至七錢三分陰曆中秋循例洋價須小惟各商業際此時局賬欵均難淸結以是解莊現洋較尋常又有不同也星期一收盤價七錢二分六厘五星期二大三厘　七錢二分九釐五星期三大半厘價七錢三分星期四小一厘七五價七錢二分八厘二五星期五小八七五價七錢二分七厘三七五星期六中秋無巿昨日星期日小六二五價七錢二分六釐七五 
[上週間之銀拆]  
　　自江浙開戰之後息價已逐漸和緩雖陰曆節關於巿面反無甚關係蓋因商業停滯已臻極點矣最小竟跌至八分查星期一收盤二錢五分星期二大五分價三錢星期三小四分價二錢六分星期四小五分價二錢一分星期五小一錢三分價八分星期六大八分價一錢六分 
[上週銀元鈔票交易]  
　　上週間錢業巿場銀元鈔票交易巿氣平穩外埠來源甚旺本埠出路不旺緣以江浙戰事方殷遂使洋用無正當用途交易淸淡不及前期茲將一星期内之銀元鈔票交易錄後星期一銀元七十萬四千元鈔票十五萬三千元星期二銀元五十八萬元鈔票五萬九千元星期二銀元四十七萬七千元鈔票二萬一千元星期四銀元六十萬八千元鈔票五萬元星期五銀元七十七萬六千元鈔票三萬八千元星期六係中秋節錢衆巿塲停巿一天昨日星期日照常開巿統計全日銀元交易計爲六十五萬元鈔票交易計二十八萬一千元共計一週間銀元交易約三百七十九萬五千元鈔票交易共計六十萬二千元比較前週略增十餘萬元而銀元交易則比較前週進出約少四十八萬餘元云 
[英美匯訊]  
　　昨日星期日神戶例無電訊倫敦銀價近遠期均長零六二五計均掛三十四辦士八一二五滙兌巿英美漲八七五計四元四角六分七五日英勿動仍爲一先令十辦士 
紐約銀價漲一二五計六角九分二五滙兌巿美英漲一分三七五計四元四角六分七五日美跌一二五計四元零六二五 
[上週間之匯價]  
　　上週大條銀惟星期三長星期四弗動餘日均縮統扭祇縮○六二五各掛牌統扯先令長七五印滙大四羅比法滙大五法郎美滙大一元二角半香滙小一兩東滙小一分二五嗬滙大三盾半新加坡小去二兩二錢五分各滙内盤巿况英美在週初見軟旋後回硬東滙則先緊後鬆計（星期一）銀行賣出十二月份先令價三先令四辦士五六二五買進三先令四辦士六二五賣出美滙價七十四元八七五買進七十五元又賣出東滙價五錢四分八七五買進五錢四分七五（以上係星期一銀行開盤價·英美兩價爲一週最軟價·東匯爲最緊價·）後因各銀行抛出價乃步跌計（星期三）銀行賣出十二月份美滙價七十六元一二五買進七十六元二角半（以上係一週最硬價·）又計（星期四）銀行賣出十二月份先令價三先令五辦士一二五買進三先令五辦士三七五又賣出十二月份東滙價五錢三分半買進五錢三分三七五（以上先令係一週最硬價·東滙爲最鬆價·）星期五收盤東匯略回緊英美則回軟而星期六因銀行封關故無巿面計（星期五）銀行賣出十二月份先令價三先令四辦士六二五買進三先令四辦士六八七五又賣出美滙價七十五元五角買進七十五元六二五又賣出東滙價五錢三分八一二五買進五錢三分六八七五（以上係星期五銀行收盤價·）其價與星期一開價比較計先令硬○六二五美滙硬六二五東滙則鬆一分○六二五較之上星期六收盤價計先令硬一八七五美匯硬八七五東滙鬆一分三一二五計全週最高低相差先令出價相差五六二五進價爲七五美滙爲一元二角半東滙爲一分三七五 
[星期日標金仍疲]  
　　昨日星期日大條銀來電近遠期各長六二五均掛三十四辦士八一二五十月份標金毛盤小五錢爲二百六十一兩六錢最高價爲二百六十一錢七錢滙水暗盤尙有鬆動故人心不堅抛出亦多最小價跌至二百六十兩零九錢（全巿最低價）後祇回高四五錢交易不多緣匯價無巿銀行休息故祇一時許交易收盤價爲二百六十一兩二錢較上日收盤又小九錢 
[上週間之標金]  
　　上週間十月份標金初時日趨跌風緣東滙繼鬆而各金號銀行抛出甚夥致金價步跌計（星期一）開盤價爲二百六十八兩一錢最高爲二百六十八兩二錢（全週最高價·）後至（星期四）跌至二百六十兩○八錢（全週最低價·）嗣後東滙略緊各金號略有補進故金價亦略形見漲而星期六無大上落各銀行封關祇一時交易是日收盤爲二百六十二兩一錢較星期一開盤跌銀六兩較上星期六收盤價跌銀六兩一錢計全週最高低相差爲七兩四錢茲將每日漲落價表列於後 
開盤最高最低收盤 
（星期一）二六八·一○二六八·二○二六五·二○二六五·四○ 
（星期二）二六五·八○二六六·○○二六三·一○二六三·五○ 
（星期三）二六三·三○二六四·四○二六一·六○二六一·九○ 
（星期四）二六二·三○二六三·二○二六○·八○二六二·八○ 
（星期五）二六二·二○二六三·一○二六一·九○二六二·三○ 
（星期六）二六一·五○二六二·一○二六一·五○二六二·一○ 
[上週間之外幣巿况]  
　　上週現貨外幣巿况愈趨呆滯票價　是大致下落英金票　初價買八元二角七分與前週價格相同星期二日改小二分爲八元二角半此後進出兩　價少變化花旗票成交價幾有江河日下之　至星期四日賣價已低至一元八角買進　爲一元七角九分星期五雖回高五厘比　　巿價尙跌落三分老　　巿價上落不定結果較前週小八釐價計七角四分三厘荷港兩幣成交價交日　鬆動星期五荷票買價爲六角六分港票計九角五分半比前週各跌去二分新加坡票由九角五分半低至九角一分半星期五雖回高半分比前週已縮小三分法郎結果比前週小一厘價買九分八厘羅卜千元票週初買八兩二百五十元票計二兩半五百元老票爲十五兩五元至二十五元零票計三十兩馬克千元票價　二元三角萬元票買三分半十萬元票爲一分半各與前週價格相同其後進出交易稀少票價絶無變化現在中外各商大致鑒於巿面不振心存觀望故趨勢尙難轉機云 
[上週間之公債巿况]  
　　上星期中各項公債票交易期現貨仍然祇拍板一盤惟價格漲落已展至四元爲限常星期一二進出交易頗不寂寞場内賣氣充塞買方遂乘勢抑制致巿價紛紛疲落此後緣舊曆秋節日　華商習慣每逢節邊須結束賬目巿况因是略趨呆滯成交巿價星期三現貨依舊不振期貨則已呈反風迨星期四五兩日空頭之補進者頗之乏人一般經濟寛裕商人復有收羅故價格連日回　結果比週初巿價反見漲高星　六因秋節無巿近據此業中人消息謂各票現底非常薄弱故票價不致一蹶不振現貨旣無若何暴變期貨當然平和惟現在戰事方殷營業殊難恢復原狀耳茲將上週各票開盤及最後巿價列示於後以資比較 
　　種類週初價最後價 
金融大票現貨七三·八○七五·七○ 
九月期七四·八○七七·九○ 
十月期除息）七四·○○七七·四○ 
整六現貨六○·五○六○·五○ 
九月期六二·○○六四·三○ 
十月期六三·○○六五四○ 
七長現貨五四·五○五五·○○ 
九月期五三·七○五六·五○ 
十月期五四·五○五七·七○ 
九六公債二二·○○二二·五○ 
整理七厘六一·○○六三·○○ 
[星期日紗價平軟]  
　　昨係星期現貨棉紗客帮交易本屬稀少各洋行交易所循例休息三品紗外棉均無電報川帮因巿價低廉買進二十支天女散花本紗二百五十包價一百八二一兩五錢扣佣即出係直接向申新紗廠開進其餘祇湖南長沙帮買進二十支水月十六支水月藍鳳等日紗七八十包價亦較星期六稍軟數錢云 
[上週粉巿平疲]  
　　麵粉在上週間因戰事之影響山平疲而趨閒散標準巿面交易所祇開拍四日巿場人氣完全側重於時局之變遷鑒於戰報頻趨緊張期現兩粉毫無發展之餘地宜乎上週標準粉成交額祇及前週十分之五股票巿全趨停頓也綜觀上週各方彩勢各客帮期現兩粉雖均有需要奈銀根明鬆暗緊匯兌艱阻滙費日昂種種掣肘祇得暫趨停頓廠家經濟勢難　如小麥　源　充不得不暫行停機新棧單從緩開出以免糾纷交易所處此時局嚴重之下對付各方亦當處處愼重現金買賣追證遞增次第實行藉免巿場之恐慌經紀人上月交割未淸現正力謀舊棧單之了結無暇從事新交易即投機家際茲戰事日緊即使眞有實力者亦當减少興趣此爲上週交易所交易淸淡之主要原因也即就各月份而言本月份現粉津帮及本埠各號頗有需要然究係被動地位成交不暢故巿價週初雖稍漲一二分卒後仍然步跌九月份價之逐疲自在意　十月份跌度較差若銀根一鬆滙兌回復津粤等帮必當暢辦十一月份因廠家棧單不出實無討論之餘地此爲上週中近遠期巿面暢滯之總因也查各月份之差度本月份最低價與前週最高價相較計有五分餘之差度九月份亦達四分餘致套頭愈趨愈遠實無活動之機會即就銀根與時局而言期現均無勃漲之趨勢預料期貨巿塲將於必要時暫行停巿蓋期貨交易一半究係投機性質試觀戰後交易之逐步淸淡已足徴人心之軟化無意經營矣惟現粉爲民食副品將來米糧告乏現粉需要當隨環境之迫切而繼續經營至此後期粉巿面當視戰事是否延長爲繼耳上週標準交易共計成交七十萬零四千包較前週少做七十五萬二千包茲將最近兩週中之中外粉價及上週最高最低兩價列表比較如下 
月期最高價最低價高底差度前週末價上週末價漲跌 
兩兩分兩兩 
八月一·八八二五一·八三七五四五○一·八七五○一·八四○○跌三分半 
九月一·九四二五一·九○二五四○○一·九四二五一·九○二五跌四分 
十月一·九七二五一·九五○○二二五一·九六七五一·九五二五跌一分半 
十一月一·九九○○一·九七二五一六五一·九五二五一·九七二五漲二分 
神戶粉價前週末價上週初價上週末價漲跌 
日元日元日元 
現期三·九三四·○○四·一○漲一角七 
本街現粉價前週價上週價漲跌 
兩兩 
紅藍車牌一·八八○一·八八○不動 
綠兵船牌一·八五五一·八五五不動 
[上週間之絲巿]  
　　上週中洋莊絲巿續趨沉靜蓋歐美巿場週間需胃均淡兼以横濱日絲逐漸下降而本埠各國絲滙則又陡長以致美法各洋行均觀望莫前華商方面際此時局不靖來源阻斷滬棧存貨相將售罄無以應需更値週末中秋節華洋絲商例須休業各種絲交遂完全停頓綜觀全週交易額僅由美莊抛訂廠絲三百包其餘各絲經均寥寥可數絲巿前途殊抱悲觀茲將週間關於各絲經巿况分類詳述於下 
　　機械廠絲上週廠絲交易雖不寂寞然歐莊方面週間祇進中等陳絲十餘包價均低廉紐約美莊亦惟由美信談成三百包其餘各洋行均無需胃以故絲價較前抑小十餘兩蓋本埠廠絲商鑒此戰事風雲未息銀根尤緊故遇有來帳不惜貶價出售以維巿面也 
　　　里白絲經上週白經交易　有英莊對於上中下等現貨需胃均殷無如白絲商以運輸不通來源斷絶無以應需以致交易未暢　等　經亦有去　價均堅　惟七里白絲滬　存絲較多銷場則稀價乃　賤 
　　川魯黄絲經上週黄廠經交易甚稀因上中下等川廠經歐莊來價過小加以法郎步漲交易難於就範惟下等魯廠經上週由法莊購去三十包價尙堅定川鄂黄絲印法各處銷路亦稀成交沔陽十包絲價亦堅巿况穩固 
　　八繭灰經上週灰經交易寂無所聞緣上等陳貨滬上已鎖售殆　無以應　兼因横濱日絲步趨傾跌致紐約各美莊進意亦無而滬埠灰絲商咸以時局不靖態度沈默行中因趨淸靜云預料本週絲巿觀於歐美巿塲行巿均滯倘横濱日絲仍然疲賤本埠絲滙亦將不鬆際此戰事未息來源不繼各種絲交决無暢銷之望即絲價亦難望起色也 
[上週茶巿仍趨淸淡]  
上週間本埠洋莊茶巿仍　淸淡緣近來以江浙戰事方盛長江杭州兩路運輪艱阻路莊緣茶漸有供不應求之勢加之英國先令近來逐步增高法國法郎又復放長洋商亦未敢多進全週成交紅綠箱茶總計一萬四千三百九十三箱較前週减銷六千六百四十六箱巿面之淡已可慨見茲特將上週各茶巿况分述於下路莊綠茶上週問路莊綠茶巿面大勢仍在堅定之中蓋珍眉大帮等貨洋莊需求尙　所到之貨業已銷售無幾開出價格較前週亦未見跌至貢煕巿面仍難認爲佳象查巿上水質優良之貨俄莊新泰洋行略有進胃中低莊貨白頭莊仍無人問津即成交之貨　盤亦較前週見低一二兩針眉秀眉蕊眉等貨去路仍趨暢達價亦堅定惜到源　繼不敷需求暇目珠茶高莊貨殊無大宗交所中低莊貨同孚錦隆天祥等行均有進胃巿仍呈佳象惟眉煕一項洋莊毫無銷路土莊茶廠因戰事關係不敢進貨故全週均無交易 
平水綠茶上週問湖州平水綠茶巿面仍頗爲堅挺蓋美國近來銷路依然不滯需要之　源源不斷故錦隆怡和天祥等行進　仍殷全週成交四千一百十箱價自二十五兩五錢至三十七兩巿盤仍頗堅硬 
工夫紅茶上週間工夫紅茶巿面仍呈平疲之象蓋各茶交易僅祁紅一項略爲見旺其餘均無大宗銷塲全週成交祁門寧州温州武甯等路之貨及甯花香片總計二千二百五十八箱巿盤除祁茶一項仍頗堅定外餘均趨跌至湘鄂兩省之紅茶去路尤爲呆滯 
土莊綠茶上週綠茶去路仍以珍眉暇目兩項爲最佳良以此項綠茶多屬改莊之貨成本旣輕取價自廉當此金融緊急之時洋商爲圖利起見亦不得不捨重就輕全週成交珍眉蝦目秀眉等貨總計二千一百餘箱珍眉售盤自三十五兩至四十六兩蝦目售盤自三十二兩至四十三兩秀眉售盤十四五兩巿價均較前週見硬云茲再將前上兩週輸出箱數及存底列表比較於下 
輸出比較表 
紅茶前週輸出箱數上週輸出箱數茶名前週輸出箱數上週輸出箱數 
平水綠茶五三五九四一一○路莊眉雨一○○四一路莊珍眉四七四○一六二六路莊芽雨一二無巿 
路莊大帮四五九二○一七祁門紅茶四八七一四八二路莊貢煕一九一五一五三四甯州紅茶一四七三五六一路莊珠茶七九六八二六温州紅茶二五四三○一路莊秀眉一三五九二九五武寗紅茶一一二四二六路莊針眉九四九三七八湘鄂紅茶一四二○無巿路莊蕊眉八五一四二甯花香片二○三四八八路莊鳳眉五二八七四甯花香末一一六無巿 
路莊娥眉九八八祁花香末一九一無巿 
路莊眉煕三八二無巿 
存底表 
茶名箱數茶名箱數 
路莊一五六九四平水一三四七八 
工夫六一三○九土莊五四二九 
[]  
 
 

Page 13

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *常識 
常談 
[保衛團] [  覺]  
　　保衛團之命名原於古人守望相助之義在太平無事之時固應早爲組織使地方公民各盡其自治之責任必待戰禍發生地方治安有岌岌可危之勢而始謀所以自保自衛地方之現服公務者不能綢繆未雨實巳愧對地方矣 
雖然爲之猶賢乎已諺有之急來抱佛脚誠覺平時之太無預備然急來而能抱佛脚固猶勝於不抱佛脚者苟地方公民鑒於戰禍發生後之痛苦幡然覺悟一洗從前晏安鴆毒之痼習及時振奮其精神以謀永久之自保自衛則亦未始非老氏禍福倚伏之說也 
經濟 
[救災之一法] [  素紈]  
　　中秋已過俗例於戚友則購餅餌互相送贈於家庭則燃燒香斗有錢者晚上更開賞月之宴以慶此佳節此種一時快樂過後思之殊覺無味况當此各省水災東南戰禍災民遍於全國無食無衣殊屬可憫何忍我獨樂而視人悲哀也我意旣能用此種種之浮費何獨無欵以救災民僅以上海一埠而論居民以十萬家算餅餌費每家以兩元計則已二十萬元矣香斗費每家以半元計則亦五萬元矣賞月宴算二萬家以每家十元計亦有二十萬元矣僅此三項上海一埠已可集四十五萬元雖不能救全國之災民但以每災民十元計則亦可救四萬五千人矣譬如多過一次中秋不知要救活多少生命此種義舉何樂而不爲敬願大家三思而仿行之（乙種酬） 
衛生 
[紅十字會與軍醫救護上不同之點] [  天鳥]  
　　紅十字會之救護與軍醫之職不同兵士至軍醫處受治療一俟可以出行即令重赴戰線再司攻守之事紅十字會依據萬國公法須救護傷兵治愈後亦宜供養之至戰事停止和平告成後方可令之出院 
蓋紅會目的以息爭救命爲主旨若傷愈而再入戰地不啻加增其戰鬭力於人道主義背馳也 
各機關若有餘地與其充作軍醫醫院不如暫立紅會機關（須向總辦事處接洽）或作救濟收養等所况戰事勝敗無定紅會房屋斷無沒收之虞 
各醫家欲施救護宜秉紅會一視同仁之旨久任軍醫者各有專職不在此例若臨時充作軍醫其能於救人職志上與紅會宗旨同一高尙乎（乙種酬） 
道德 
[滬上富翁宜賑濟難民] [  麔角]  
　　齊盧之戰蘇省之瀏河南翔黄渡安亭崑山及嘉定太倉等處避難來滬者何止數萬人此中身家小康足以維持其生活者固屬不少而一聞驚訊扶老携幼匐匍奔逃僅有少數川資或至分文無着老恐亦實繁有徒此等因苦顚連之狀度亦非仁人君子所態恝然置之者因念富商大賈麕集滬上前茲歐洲兵禍東鄰震災與夫北方旱荒尙或斥其資財以相救濟况今同居一地其所受慘狀又爲共見共聞者則其人飢己飢之念自必倍於往日所望諸富翁慷慨解囊踴躍輸將以盡救災卹鄰之責或稍節平常日用亦可供給災民數人生活之需其功德又豈在修橋造塔下哉跂予望之矣（乙種酬） 
法制 
[妨害汽車往來之罪] [  耿光]  
　　本省縣道業已次第修築汽車往來日見發　而鄕民無知往往有損壞軌道之事余前者由南通赴如臯乘長途汽車至白滿鎭左近途間忽挖成小槽若溝渠然汽車夫未及覺察忽陷其中幾致顚覆蓋修路時嘗沒收路旁田畝鄕民憾之因而惡及汽車遂有此種舉動也不知此事已犯刑律妨害交通之罪按刑律第二百十一條「損壞軌道燈塔標識及其他於汽車電車船艦往來上爲危險之行爲者處二等至四等有期徒刑」第二百十二條「種撞顚覆破壞　擱沈載人之汽車電車船艦者處無期徒刑或二等以上有期徒刑因而致人於死或多衆受傷者處死刑無期徒刑或一等有期徒刑」第二百十三條「因犯第二百十一條之罪致載人之汽車電車船艦衝撞顚覆破壞擱沈者依前條之例處斷」據此則在汽車路上挖成溝渠致車欲顚覆是已犯第二百十一條之罪設不幸而竟顚覆或竟致人於死直可處以無期徒刑或死刑特鄕愚無知不知此事關係之重乃故爲此惡作劇耳竊願負通俗敎育之責者於講演時將此等事剴切曉諭母使蚩蚩之氓多陷於刑網也（乙種酬） 
敎育 
[避難中之敎授子弟法] [  李昨非]  
　　此次戰禍事起倉卒予携子弟到中所有書籍多未帶出近見子弟終日遊嬉思購書籍敎授之以經經濟關係不能如願友人張君浩德願與余合定申報一份余以申報消息確實且常識一部材料豐　遂與合定申報一份擇常識中之佳作令子弟先抄後讀今已集成一册成績大可觀矣其中經濟敎育二項爲之一一講解俾知立身之艱難求學之急要啓其動儉之心發奮之念自至申以來子弟之學業日益進境皆常識之功也爰書以投常識避難諸君盍仿余行之（乙種酬） 
巿政 
[江浙人民亟起自衛說] [  朱痴鴛]  
　　兵凶戰危人民之視兵禍愈甚於水旱之災瘟　之疫特吾民素乏團結力平居旣不肯互助聲援一旦有如亦如秦人視越人之肥瘠漢不關心惟求各自引身遠避爲已足故一聞齊盧戰訊地方紳富首先驚慌載其貴重挈其妻孥紛紛逃避　是各地上中之家羣起效尤相驚伯有兼旬以來遷避滬上者有如潮湧無不視上海租界爲安樂窩可以託庇外人宇下趨赴若恐不及對於地方之秩序與防衛轉形冷淡試一計遷移之費損失當已不資然絶未聞有人主張集此搬家費本互助聯絡之精神作大規模之團結爲地方上組織一强有力之自衛團體者豈非渙散之明證吾人須知今日之兩省人民性命身家已懸於軍人之手而朝不保暮矣與其避地以圖存毋甯集資以自衛各地漕糧捐稅不妨截留軍需勒索咨提不妨峻拒軍人縱專横其如我衆志成城之民氣何况此次戰爭　係一二武夫藉端挑釁劃　爭雄乃不恤興此無名之師而糜爛地方殘民以逞呼籲和平者旣力竭聲嘶　亂安全者仍厲兵秣馬致東南半壁捲入旋渦大好河山頓成　墓無論將來誰勝誰負與喜江浙人民固風馬牛不相及也而眼前之痛苦則惟吾江浙人實先嘗之際此戰事方股收束無日吾亟願江浙人之速自猛省羣策羣力以圖捍衛地方否則戰禍蔓延益復不堪聞問江浙人其念之哉（乙種酬） 
雜錄 
[愛國軍人之言] [  壽田]  
　　鄙人前晚因事回家甚遲途中覺腹餒乃至一家麵館果腹見有一軍人在内侃侃而談言辭極有價値特錄之於次我（軍人自稱）自投身軍伍以來今已七年見陣四次試問何一次不是爲個人權利自相殘殺槍林彈雨血肉紛飛生死存亡命懸須臾以我等無數之生命換彼一二人之頭銜至今思之猶爲股慄不置至於捍衛國家抵禦外患則不知爲何物殊不知我輩軍人所賦之責任極大如無愛國思想則不能稱爲軍人歐洲之所以駕勝於我國者即在此也我國近數十年來外交上喪辱國體之事指不勝屈不思所以報雪國恥而猶年年動衆專務爭權國困民窮萑苻遍野國勢衰微至今日已達極點良可浩歎倘能從此各釋私怨共謀國是庶幾尙有挽救之一日否則内亂不平外患乘之而起不至於亡國不止也言畢欷歔不置余聞之不意此語乃出自兵士之口眞難得者矣軍界要人盍鑒諸（乙種酬） 
[告避難來滬者] [  道一]  
　　（一）勿吸烟勿飲酒勿入遊戲塲以節省金錢倘戰禍延長則避難日久苟不樽節於前必致竭蹶於後 
（一）早睡早起勿馬滬人所同化飲食須淸潔居處宜乾凈以免疾病發生 
（一）携帶物件須隨時留心勿著華麗衣服勿戴貴重飾物以免惹起扒手之注意而遭意外損失 
（一）滬地街巿熱閙車馬紛紜苟不留心輒遭　傷危險殊甚老者幼者有殘疾者莫以滬地繁華徘徊街上致遭危險 
（一）滬上生活程度較内地爲高現金數十片刻即罄故少壯者當謀職業以生利如販賣果餌販賣報紙等皆足以生利之事也 
（一）避難來滬鄕音斷絶故鄕兵禍若何茫然無所知有戰禍已息而仍留滬上者亦有戰禍未息遽行返里致遭不測之禍者欲悉故鄕情形非購閱消息正確之報紙不可（乙種酬） 
 
 
 

Page 14

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *   
 
 

Page 15

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *本埠增刊 
[旣濟公司設立分局]  
　　中國旣濟水火保險公司設在浙紹城内上大路總理爲單月齋君現爲推廣外埠營業起見特在本埠漢口路九號設立滬分局由陳也橋君總司理云 
[化妝品之廉售]  
　　望平街南京路口冠五洲帽莊開設五十餘載生意不惡今秋擴充營業起見改建新式樣廚兼售化妝品及本廠所出之毛巾線襪及零星物件亦照原價出售云 
[新大陸影片公司開幕]  
　　北四川路寳興路新大陸影片公司昨日舉行開幕禮男女來賓異常擁擠晚間假座倚虹樓宴請報界及各影片公司到者七十餘人云 
[菩薩影片公司擴充]  
　　菩薩影片公司因原處房屋不敷辦公特賃康腦脫路十九號洋房爲辦事處規模宏大布置井然所用之各種攝影機及印片機等價値頗巨聘定富有經騐之導演與攝影家報名投考之學生已達千五百人冬季將有新片出映云 
[神州影片公司考騐演員]  
　　神州影片公司爲汪煦昌所創辦昨日考騐女演員一次因資格限制頗嚴故與考者僅二十餘人考騐時之方法甚爲新頴先使應試者化裝逐一至攝影機前試演表情與動作三段末後又使全體應試者魚貫行走各拍前後影一次旣畢遂進茶點而散現公司擬待影片製成後再於試映時評判優劣以定去取云 
[出版界消息]  
　　國聞週報第七期昨新出版封面有張作霖照片内多東南時局之作兼有游藝文字云 
　　翰海爲北京輿論報附張係袁寒雲侯疑始二君主編有樊樊山廉南湖諸君近作叩玉齋主校定劇本尤爲名貴茲廣東路七號隆茂洋行内劉笑時君經理各界索閱可附郵花一分（外埠二分）即寄云 
　　實事白話報在北京出版内容豐富去歲設分館於馬立師新馬德里一一三八號函索須附郵票一分云 
 
 
 

Page 16

 
 
1;第一萬八千五百十七號;中華民國十三年 西曆一千九百二十四年九月十五號
星期一 * *[新誌]  
　　張　君女士名昭漢歷游外洋返國任神州女學兼省立第一女師範校長多年茲由戚友介紹定本月十九日即　曆二十一日午後三時與邵元冲君行結婚禮於　安寺路滄洲旅館該晚六時設筵欵客想各界往賀者當濟濟多盛况也 
[學務併載]  
　　同仁醫院護士校畢業同仁醫院護士學校定本月十八號下午四時在法租界辣斐德路諸聖堂内行第五次護生畢業禮畢業生陳彼得·鍾傳聲·汪可民·劉質文·羅植田·陳樹慶·周樹芳 
　　中華工專校已經開學新閘路辛家花園中華工業專門學校所有專門及中學各科業已准期上課專門中學兩部尙有餘額云 
[普佑安之打漁殺家]  
　　普佑安久未出演前日打泡於人舞臺劇目爲「打漁殺家」出塲時各界贈以花籃匾額頗多塲面極佳摇船之姿勢瀟灑自然神情怡靜可與連良富英輩並美唱「父女打漁在江下」一段摇板不急不緩恰到好處而「桂英兒撑穩舵」一句先將「桂英兒」三字唱出稍頓再唱出「撑穩舵」而將「舵」字拖長其聲由低漸高數轉而止委實動聽臺下彩聲不絶良有以也末句「怎奈我年紀衰邁氣力不佳」將佳字略略提高忽然而止餘音不絶極桂「昨夜晚」一段西皮唱來亦頗見功夫其中以唱「家貧窮」一句爲最受聽先將「家」字唱出復拉長之而唱出「貧」字「貧」字始出即一抑而轉到「窮」字一句三轉極見精采與敎師一段對口說白態度安詳聲音老練頗顯出年老氣像苗勝春飾敎師滑稽之至與佑安搭當爲之生色不少惟徐蘭芳之桂英兒唱做均不賣力此爲美中不足耳（臥雲） 
[集會表]  
　　　曆本月時間地點召集者事由 
 
 
