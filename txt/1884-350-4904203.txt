# 1884 - 350 - 4904203

 

Page 1

 
 
[第二十四號畫報出售] [  申報舘主人啓]  
　　今歲皇上新建二宫曰翌坤曰永和爲皇太后頤養之所九月間始告成京友繪圖郵寄南來凡一切上用物件均屬目所未覩洵巨觀也再高麗一國通商最後其國俗政令罕有見聞兹因其國有犯錢案者捕治之日概以白帋糊犯者面目未知是何政敎兩圖俱編入此二十四號畫報准於初六日出售自乙至此期凡十二卷頁凡九十有六裝成一本可與甲集兼存是爲乙字之終另繕目錄一張隨畫報分送不加分文仍附淞隠漫錄加圖說一則閱者鑒之此佈 
[石印精選經藝淵海] [  沈常安主人啓]  
　　經藝向無善本坊肆翻刻者名目新異實祗習見數篇更易姓名移改面目希圖朦混閱者病之近日吳門友人蒐輯大宗經文一部仿多寳船之例編本石刻每經約有一千數百篇統計五經共有七千餘篇皆係搜羅先輩文稿名家窗作及各省書院會課傑構復延請文壇鉅手將應出之題盡行撰補他如坊本中之鴻裁五美選腴文鵠等集亦皆採摭精華攙入一二幾於無題不備無美不臻名曰淵海義取波瀾壯闊挹注靡窮之意巳交點石齋縮印計於明春發售有志舉業之士諒必爭先快覩家置一編以爲研經綴文之助己 
[書藉餉末議後] [  西湖寓公中山酒民稿]  
　　讀九月初十日貴報所登力行軒主人籌餉末議一則曲折明晳躁釋矜平可謂識時務爲俊傑矣夫籌餉一端以厘金捐納爲大宗捐例旣停厘務亦江河日下而時際艱虞復有不可問者是重請開捐於籌餉中稍謀生法亦計之萬不得己者耳顧我朝特重科目承平之後始有捐例實則納貲爲郎自古有之秦世令民納粟拜爵己爲濫觴然當初　構時凡讀書自好之士皆思由甲第進身或因貧苦失學遂集貲博一階猶不失爲貧而仕之道厥後行之日久卽家有衣食别可謀生亦以捐官爲富貴捷　洎行之又久則巿儈牙郎但擁數百金莫不拚作孤注捐一官以爲宗族交遊光寵儼然列於士大夫之列擅鄧家　山稱咸陽大腹賈者且視兩翅烏紗不直糞土以一紫標易一紅頂遑諭身家遑計品學於是乎流品混雜名器濫壞某顯宦之門丁爲某省之候補府也候補縣也某門丁之子爲在籍之候選府也候選縣也灶下養中郎將關内侯爛羊頭藏功名於腰底作走狗於豪門又比比然也今欲復開捐例於補救時局之中寓澄叙官方之法在本係科目出身者則鄙夷捐納謂捐例再開流弊更不可究詰在本係捐納出身者恐人數愈形擁擠皆戚戚焉蹙額相向有退而議其後者大抵與原議以廩貢增附分上中下三等去取并不准俊監報捐一法竟謂如此辦理可不似從前之賢愚并進薰蕕不分仕途得以清源易於整頓矣不知此仍以例限非德取也夫十室忠信十步芳草才不擇地而生人卽何容以區區者概子抹煞吾輩束　就傅爲父母者孰不兾子若孫讀書通顯究其中刻苦成名者有之僥幸成名者有之暴棄自甘不思進取及淬志圖史終身坎珂者亦具有之故雖一領青衫無關命運而得有遲早嘗見有文名藉藉莫擷一衿或小試不利由監生而登賢書成進士此其年半在强仕曰艾之問則其前四五十年一俊秀耳一監生耳將概行擯斥耶抑聴其向隅耶揆諸大道爲以廣育人才之初意將何所適從耶不特出也士先器識而後文藝世不乏胸襟淵穆經術湛学獨不樂制藝帖括以就束縳者推之精勾股工詞章難曲藝爭鳴不足致用而尺有所長寸有所短何不可錄瑜棄瑕而必故示狹隘况人才由氣運而轉現在風俗人心以奇巧爲聰明以圓到爲詳愼苟讀書未能融會貫通僅取敲門磚謊得功名出爲牧令非迂腐不化卽相習脂韋不知經濟爲何物祗見其趨避之工酬應之熟夤緣得一差一缺則朘削民生粉飾吏治行賄賂以要結長官假公事以殘害黎庶此種官在捐納者固所不免卽其進身爲廪附爲孝廉貢士者亦所恒有不以爲怪噫此又何如鄉曲識字農尙得爲朝廷好百姓哉鄙人旣非官亦非俊監又非廪附以上人物竊謂當今時世捐宜亟開開捐固宜甄别流品然却不宜有此等成見必也使俊監亦仿照廪貢增坿分上中下三等於到省時嚴行考　上焉者立子拔擢中焉者令其學習自檜以下則無譏焉不啓富家僥倖之心無妨激勵寒士之意畸輕畸重之弊絶而人才愈出人心無怨矣雖然儒林循吏得一己難今之所謂督撫司道者養富尊榮尙不能盡心國是遇僚屬中能辦事能耐勞之員己詫爲不可多得又遑知歲寒松柏疾風勁草有遇之識計心術之正哉是則重貽吾黨羞而適足冷俊秀監生之齒故吾讀主人斯議服其語語持平而微嫌其用意不廣也敢以此献千慮一失之蒭蕘焉可 
[本館接奉電音]  
　　昨接北京訪事友人來電内有諭旨七道敬謹譯登○十一月初二日奉上諭順天府府尹着沈秉成補授未到任以前仍着周家楣署理欽此同日奉上諭御史劉恩漙奏錄用廢員殊恩不宜濫施一摺朝廷進退人才一秉大公毫無成見所有從前獲咎各員其或一時被議而才具尙堪節取棄瑕錄用亦屬馭下之常豈能以一置廢其終身倘情節較重才本庸下何至濫予恩施該御史輕信傳聞隠約其詞妄生揣測以一己臆度之見千預朝廷用舍之權所奏殊屬荒謬原摺着卽擲還欽此同日奉上諭本年恭逢慈禧端佑康頤昭豫莊誠皇太后五旬萬壽業經覃敷闔澤將京外大員老親年逾八十者優加賞來兹據兵部續查副都統銜烏里雅蘇台叅賛大臣恒明之母伊里哈氏安徽署壽春鎭總兵郭寳昌之母曹氏均年逾八秩祿養承歡加恩着各賞給御書匾額一面紫檀三　玉如意一柄小卷江綢袍褂料二件八絲縀袍掛料二件用示錫類推恩至意欽此初三日奉上諭廖壽恒現在出差其所署工部左侍郎着童華暫行兼署欽此同日奉上諭崇綸現在出差戸部尙書着麟書署理欽此同日奉旨廂白旗護軍統領着德溥補授欽此同日奉旨正紅旗漢軍副都統着文暉補授欽此 
[軍火給回]  
　　前錄有某華官之僕由香港欲運軍火出口爲巡差崑士所知將軍火拘留兹聞此軍火己經定例局着將給回原主云 
[新塍大火]  
　　浙江德清縣屬之新塍鎭前晚二鼓時中巿失火約焚去店面一百五六十間傳係老虎灶不愼所致河北直燒至河東故對河亦焚去數十間其時訪事人因局船急欲開行祗述其大略餘俟續布 
[激奬有功]  
　　本年江蘇派委海運津滬各員前己登本報本月初二日復經儲憲王魯薌觀察添派津局委員 
 
 

Page 2

 
 
計江蘇候補縣丁宗儒候補道庫大使程濟時主簿能應崧巡檢阮樹棠林守廉共五員此五人者皆前奉藩憲譚方伯委辦海防保甲尤爲出力之員其丁大令則前辦東路總巡事宜餘皆分辦叚巡及編查門牌諸差到林少尹守廉卽拿獲王洗馬巷口開設臺基之劉朱氏者憲意以此項差使頺多循例奉行不肯認眞出力之數員獨能振刷精神確鑿有據銷差時曾面許給以優差藉酬勞勩故此次開單力請儲憲派委是差迨全單出竟一律遺漏方伯卽親謁儲憲以功不可没言不可食一再婉懇始行添委方伯之賞罰嚴明不没人善如此彼聽鼓微員　關末吏當亦知所奮矣 
[詳紀逆案]  
　　本年八月間江北海門廳曾出逆倫鉅案當經探錄案情略登前報兹悉是案逆子施亦清年祗十九歲在該處染坊爲夥父某素不安分時往該坊向子索錢子不堪其擾然亦無可如何惟有吞聲隠恨而己同事陸松浦陸松富昆季二人與該逆交好犯父因亦時向借錢一日二陸謂施曰爾年將弱　尙未成婚所入辛工能有幾何爾父猶時來索取其何以堪不如將父殺斃置屍富戸徐姓田中可以勤索重金爲爾日後納婦張本其子年幼無知貿然允許某日天晚陸袖藏坊中刮布長刀偕逆子往晤乃父施不虞其他邀往村店沽飲酒酣相繼出門行經徐姓田畔陸遽從黑暗中將施推倒用刀戳死各鳥獸散次晨徐見屍臥田塍大懼急報地保并喚屍子行賄私和出洋百元了事旋以事屬可疑經遲隣揭報廳尊李直剌春藻前來勘騐察有移屍痕跡遂將逆子帶回逐細研鞫盡情吐露勘得該逆雖未行兇實係同謀加功以大逆論律擬凌遲處死二陸起意行兇律應擬抵業經廳尊於上月十七日將全案供招并逆子等九犯押解到蘇由储過堂詳轉臬轅錄供呈院想不日卽當恭請王命問正典刑矣噫何　倫鉅案之書不勝書耶梟獍之徒尙其鑒諸 
[倒莊詳述]  
　　鎭江鉅源錢莊倒閉司事祝宏服毒自盡一節本館前己載入報章兹又悉該莊係四人合開每股本銀千五百兩祝亦有千金存店生息開創以來頗稱得利今春忽有一股東之在上海者另派鬭司事至鎭襄理店務祝以該東信任不深殊多抑鬱至月前盤結出入各欵自春迄今竟虧折二三千金彌補無方遂卽閉歇祝于閉鋪前一夜十二點鐘時用酒和洋烟吞腹隨卽斃命斃後母妻子女麕萃店中聲言身死不明務必報官請騐嗣經衆人再四說情令店東出洋三百元爲合家養赡之養另俻棺木將祝盛殮始免涉訟至店中存欵須俟結算若何虧折再行照股灘分所最慘者祝　細小共有八人嗷嗷待哺奇苦難名雖行路之人亦無不同聲太息云 
[綢繆未雨]  
　　中國製造局及輪船需用煤斤向俱購自外洋現在法人搆兵各國均須守局外之例卽台灣基隆素稱產煤之區亦爲法人所據幸曾沅圃宫保綢繆未雨先事預　特委馮潔卿觀察馳赴湘中採辦白煤以資運用近來頭批煤炭己經解到局中試用頗稱上品足見中國地大物博藴利無窮從此不須向外洋轉購歲省無數金錢皆官保璧畫之功也 
[截留饑民]  
　　北路饑民陸續南下經揚州江甘兩邑尊設法截留咸集於五台山一帶揚州府腚太守恐饑民愈聚愈衆飭委王錫之少尉如璋雇舟押送回籍上月念八日又委湯春舫明　　世熙預赴清淮一帶　截不准一名南下云 
[維揚官報]  
　　上有月念八日牌示通屬吕四塲缺以大使高雋元請補現奉覆准應亟飭赴新任○通屬餘西塲出缺聞以吳鹺尹詳請署理未識邀准否○念九日大使丁森榕縣丞李華堂同解湖南餉銀到揚 
[鹽船相撞]  
　　楊河船每擁擠水勢激溜駕舟者視爲畏途近關唐徐二鹺尹押運第十批北鹽順流南下行至南門適與上駛之江船相撞江船夥恐船碰傷急以雙手推挽詎兩船往來如箭偶一失手致將腕骨挫折登時暈倒隨卽醫治恐成殘疾現由兩鹺尹給以錢三十千文養傷云 
[吳中近事]  
　　營務處添募勇丁兩哨向係吳子佩明府統帶現奉委代理寳山縣事大憲己改派藩芸生太守學祖接統矣○府禮書徐逹三萬子宣揑札偷印一案聞己定擬萬首徐從一流一徒乃近聞府署更出一作弊之案緣桐太尊訪得常熟縣有等棍徒名曰麻雀黨爲害鄉閭因將著名之八人專札飭縣提訊究辦具覆迨縣中接奉憲札計有十人名姓因卽按名拿到研訊拘禁内有楊某者係某巨紳之堂姪素來安分並不與該棍爲伍家有七旬老母禍生意外匍訴某紳懇爲剖辨某紳轉託昭邑尊解釋則以事由憲訪常令祗係奉行婉謝某紳赴省謁稟各憲府尊以所訪並無楊某大爲註異現己由藩憲札委專員赴常提吊巷宗澈底根究此事外間均稱係府招書某人挾嫌圖詐札中書名之處故意預作飛補發房時揭去一層擠嵌兩人故札稿迥異與徐萬偷印之法如出一轍也○元和縣陳邑尊於上月十九日接印前聞馬海曙明府虧累甚重應解之欵尙需五千餘金私債尙不在内宦途奇險未識上游能設法調劑否○日前譚方伯密派委員赴光福拿賭獲到包收　規之丁某及開賭之某某等四名勒令光福　司錢尉於三日内交案當日立傳前吳縣陳莘農訊供丁某己認係錢少尉之家丁賭檯計有四隻每隻按日收錢六百文隨卽發縣押禁俟續獲之犯到案分别辦理聞此案係香山武生顯某等聨名控告因而發覺先是其族中武舉顧家彪曾聚賭抽頭巡司衙門索規不遂據直禀縣飭差捕挺竟致毆差毁票旋卽禀明府憲將該武舉革辦推原禍始皆由錢尉故有此報復也○葑　某善堂有竈下老嫗年近七旬煢煢無靠寄食堂中每冬令畏寒揭取炊爨餘燼擁爐暖被以資瞢騰一覺日前晴曦三丈扃戸不起而窓罅中烟縷縷冒出赶卽破扉而入則被帳均燼老嫗拳曲焦黑己付茶毗其所居逼近丙舍幾致釀成巨變當卽灌滅殯歛該善堂可謂大幸矣據云此嫗平生撩花撥柳引月牽風卽所謂馬泊六者造孽無涯故受此慘報云○調補蘇州府魁太守業己交卸鎭江府事於前日晉省矣公館在廟堂巷遊馬坡 
[高麗官報]  
　　官員陟黜時有所聞兹就目前各衙門官員列諸報端亦一部海外搢紳全錄也領議政金炳國左賛成閔台鎬吏曹判書沈履澤戸曹判書金有淵禮曹判書尹滋承兵曹判書李戴元刑曹判書李寅應工曹判書洪鍾軒漢城判尹洪澈周禁衛大將具完栢御營大將韓圭稷統理軍國事務督辦閔台鎬趙甯夏金有淵恊辦閔種默李喬翼趙準永朴定陽洪英植閔應植兾允中南一　沈相　李祖淵韓圭稷兼管尹泰駿　箕善統理交涉通商事務衙門督辦金炳始金宏集協辦金允植金晚植金玉均尹泰駿卞元圭仁川港監理洪純學元山港監理鄭顯奭釜山港監理李鑪永機器局總辦金允植韓圭稷朴定陽尹泰駿李祖淵典圜向管理閔台鎬總辦李祖淵惠商局管理閔台鎬總辦韓圭稷閔泳翊李祖淵尹泰駿閔應植其餘微員末吏不及備書按此係上月十七日以前之官秩銜名兹則亂黨擾事大官半被屠戮想高廷授職當又更易矣 
[白門近事]  
　　顔料坊有某宅頗深邃前日忽有人操湖北口音者向乞一握米云爲小兒結善緣其應門老嫗亦喜談口頭禪者聞是語欲爲主人在三生石上多結一重香火急如所乞以與之笑語燈下皆大歡喜次早主人適啓篋則番佛五十尊己不知歸何處相與詫異言未己而主人婦則又失聲葢其鳳頭釵亦巳飛去矣因疑乞米者之爲鐵算盤云○上浮橋有某甲以執鍼爲業前日其夥就役歸有蒙茸者一條可爲領甲索不與遽唾其面夥曰我不能爲婁師德之自乾爾將何以爲乃公洒此羞也甲曰我有溺范睢之餘瀝在第恐薄福人難消受耳夥益憤次 
 
 

Page 3

 
 
早卽約其同領十數人迫甲於床以褲蒙其首而毆之甲從床下逸出亦呼其同類相與鬪力於巿夥黨各鳥獸散夥旣敗又悔供張助歐者之飲食無所出乃購鴉片膏五錢而呑其半意以爲聊相戯耳詎盛怒之下飲者輙不救須臾殨命夥黨於是詣江甯縣請騐旋經官騐得實係吞烟無别傷夥安慶人其黨多有在局署效牛馬走者聞騐無傷咸洶洶思以人之多言脅官以可畏官不得己再請上元縣代騐又不領棺於星兩縣再行覆騐仍嘵嘵無主名然甲己不啻拔宅飛昇雞犬不留矣因小失大愚者可以爲鑒○上新河爲木商聚集之所近歲以來碩腹賈多以失利歛手而木商之輟業者亦有三之一甚至有未抵埠頭而沿途消售者以致厘金局非常折閱查厘金一事向係以官榷商别無招徠之法故卽欲　懷清台亦無如巿情之淡薄何○近有一種無頼子三五成羣手擕竹籃託爲賣糖果食物也者專在曲巷呌喚誘引羣小兒待其羣聚揀擇時卽乘間攫其所戴之銀飾如是者非一日而失物者尙莫解其故也昨有小張等三人在北門橋之衛巷内試此妙手忽經行人在道旁遥遥看破優約居者扭而獲住送保甲分局訊辦據供日有所竊非一朝一夕矣且其黨類頗夥故胡大令特令地甲將此三人者鳴鑼遊行街巿俾各知所警備云 
[甯郡辨志文會十一月分課題]  
　　漢學釋元轉注造字之本說禽獸之鳴合古音說○宋學三月不違仁說知言說乾言聖人之學坤言賢人之學說○史學兼掌故白香山不入朋黨論讀韓昌黎守戒營貪議○天文兼算學至元初年最卑與冬至月度解外三星遲疾退留由於地行說橫量一百四十丈爲底緣兩旁平置儀器測遠得左儀八十六度右儀八十九度問所測之遠幾何○輿地 
盡東其畆解李綱爲河東北宣撫以援太原論問賈捐之議棄珠厓與曾銑議復河套兩說若何○詞章太原郝子廉過姊飯留十五錢賦以留十五錢默置席下爲韵擬梁簡文謝東宫賜裘啓恭擬皇太后五旬萬壽喜起無樂章十章 
[檄調幹員]  
　　前上海縣署帮審委員蔣壽林明府經彭雪岑欽憲營務處雷瓊道王觀察檄調至粤襄辦軍務定於今日附輪前往按明府在上海時辦事勤能才地舒展此次捧檄從軍定能勝任愉快也 
[南巿命案]  
　　本埠南巿狗肉弄左近蔣德昌鐵店内學徒沈掌生年纔十四前日蔣令伊買物掌生童心未泯隨卽假公濟司出外游蕩至傍晚始貿貿然回蔣忿極按住痛毆并順手取鐵鎚向顖門一擊致腦殼損破立時殞命當經隣右據情知照屍屬事有屍父沈阿連奔馳至店見其子果渾身青腫鮮血淋漓遂聲言欲扭蔣至縣控請伸寃蔣自知理屈再三求免邀請二十三舖地保錢勝并仝業友調處自愿出洋三十元爲買棺成殮之費沈痛子情切未經應允地保等仍善言解勸未知作何了結又聞掌生斃命後有一浦東口音之老人至該店冒作屍親從中胡閙適該徒之父到來遂乘蒼皇之際潜身遁去不知所終 
[吞烟三事]  
　　南巿會館場某襪店主素梁烟霞癖前日清晨放有烟泡二枚悮被三歲小孩所食店主知覺驚駭異常急偕妻抱孩赴陳竹坪善士求救當經陳君用法令烟毒吐盡得保無恙孩之父母喜廿望外隨泥首致謝而歸○英界舊公廨對門開老虎竈之某姓婦前日偶與鄰人口角潜吞阿芙蓉膏家人知覺急請陳君竹坪如法救甦○漆工陳阿毛家住老閘西首前日午後與妻反目馴至揮拳陳忿甚購得鶯粟酪和酒吞服其妻見而大駭亟倩友人扶至陳竹坪善士處求救得慶更生噫烟之爲禍大矣哉一日而險遭三命何人之視性命若鴻毛乎我有一言告良有司曰道在禁 
[封篆札知]  
　　本埠各衙門業己奉到上憲札知遵擇於本年十二月二十一日卯時封印明年正月二十一日卯時開印 
[火從何來]  
　　法租界三洋涇橋西首沿河浜有江姓醫室前數日見有紅衣小兒在樓窓上登樓視之亦無所見初二日晚家中人在樓下炊晚膳忽聞樓上有聲及上樓則見牀中被褥忽己燒燼不知火從何來昨午後亦復如是被褥及婦女衣服都付劫灰事聞於捕房經工部局管理水龍洋人前往閱看亦無起火痕跡斯亦奇矣紅孩兒如此狡獪安得以八功德水灑滅之 
[英界走水]  
　　前晚兩點鐘時殘月己墮繁霜滿天本舘執筆人方擁鴛衾尋蝶夢忽聞捕房中蒲牢亂鳴知係陽侯作宗急披衣聽之兩下一停必在英界大馬路之北然時己夜深不及錄登報牘少選鐘息訪事人回報稱火起於白大橋南三和里焚去樓房四幢係英茂洋行之產各捕房水龍聞警往救則該處自來水行己開放水管將烈焰己燒息矣是處房屋皆係空閉惟西邊一幢有順發洋行夥居住家中什物均經保險雖遭焚燬尙可賠償至此次之火實從空屋發軔諒必匪徒所放以圖乘危搶掠耳 
[海上瑣聞]  
　　前有南巿某朱店夥自江灣收帳回擕有洋銀百餘元行近鐵路舊基驀被匪徒刼去當經報捕拘獲粤人李建香等四人解經英會審公堂訊得實情判押捕房二年現甫押至七月李卽在押車病經捕房送往同仁醫院調治捕頭恐有疎忽因派捕至醫院晝夜看守云○虹口新製往來淞滬之流雲小火輪停泊法界金方東棧碼頭前日駛至楊樹浦悮閣沙灘昨早另雇拖船往彼拖帶刻下諒己出險矣○浦内所泊英兵船及兩枝判桅德兵船各一艘前日均展輪駛赴高麗並　德領事亦附該國兵船往高麗公幹云 
[逆犯解省]  
　　本邑鄉民金阿二毆父致斃埋屍匿報一案早錄報中本月初三日由上海縣莫善徵明府押送全案人犯並地保等用救生小火輪拖帶至蘇卽將正犯寄交縣監全案送府勘轉辦理明府以署中尙有要公卽於初五日仍乘原船回滬云 
[英界公堂瑣案]  
　　新關辦公西人亨特生控葉袁兩人掯欠租地一案節登前報當經黃太守提訊綠由着葉等自向洋人理處旋因葉延不往理洋人遂將房收管嗣經袁訴稱現在銀產兩空須請提葉究斷太守准詞飭提去後於前晚集訊據袁供稱奉諭往理葉終延諉致前日被洋人將房收管使我銀產兩空應向葉名下究追本銀六千兩葉供袁曾與我言及産己過戸其實並無此事此亦與我無于袁又稱洋人處非葉不能過戸安有我可自往過戸之理太守訊得兩造各有不合着各備銀一千兩自向洋人處婉商過戸並限十日内禀候示遵○前有王由葆扭控舉人葉洪是覇佔伊妾朱幼香當經黃太守分别交保候訊葉旋訴稱本年九月間經洪根生爲媒娶得妓女朱幼香計出身價洋八百元當悉朱實王己出之妾洪係王舊夥故將洋六百元囑洪付王一百元另給朱母一百元給洪酬勞日前干忽糾同王成齋李亦生吳安瀾王雪琛等多人疊來纒擾意圖訛詐求請提集究斷黃太守准詞於前晚提集訊究葉偕朱幼香卽葉錢氏投案供訴前因王供前曾娶朱爲妾本年五月間退回母家詎仍作皮肉生涯正往理論間葉卽出爲覇阻並無收洋六百元之事王成齋等成稱生員或稱職員同供與王由葆爲友並未同往滋擾太守謂爾等旣各有功名何致自忘廉恥本應重辦今姑從寛喝令戒飭王等再四求免太守飭將朱幼香卽葉錢氏給葉領回並着王等五人當堂向葉　首　過王等皆遵諭向葉三叩並勒具不再往擾恪守臥碑切結送查完案 
[飛告各省仁人立願延嗣啓]  
　　謹啓者善昌每晚親自檢閱各省善士捐賑來函當于燈下作覆時至三鼓停筆以致各處覆信諸多草率不恭祈諸善士垂憐勿責爲幸昨夜冩至四點鐘神疲力乏擱筆而睡伏枕未及一點鐘得一奇夢見一老者方巾道服揮塵來談善昌在夢中 
 
 

Page 4

 
 
叩問姓名據云余掌管人間子嗣查閱册子汝爲三省億萬災黎設法勸募有求必應全活性命不計其數上蒼註册記功延壽今特來看汝還有一項善舉汝何想不到余體天好生之德特來告汝速卽傳示與人聖經云不孝有三無後爲大若無子息留錢無益世上求子不得者不如趁早立願助賑當方土地上奏天曹竟可挽回然必須照身家力量而捐統計家財極少提助二成余經管册子賞善罰惡毫厘不爽如有鉅富欲求子嗣者汝可曉諭在關聖帝君前立願提助二成解至災區余查到捐生姓名代奏天曹一年之内保卽得子此舉一可活人無算二可接繽香烟兩有裨益余來囑汝速卽施行善昌叩問天災流行何日可了老者云汝雖如此誠心然天機不可洩漏現被災綦重皆因末刼在數爲善必昌爲惡必罰留後應騐可也老者去予亦驚醒方知一夢記憶明白旣得奇夢不得不登報謹呈公鑒十一月初四日上海北巿絲業會館三省籌賑公所施善昌少欽氏謹啓 
[山東撫憲陳雋臣大中丞三百里排單復上海籌賑公所施封翁書]  
　　少欽仁兄大人閣下敬復者兩奉手書敬聆一是前莫令覲廷　銀四千兩並第二批棉衣　長三千件均己收到奉復今東海關道方佑民觀察續解到第三批新長棉衣三千件並尊翰一併收到仰承不辭勞瘁棉衣源源而來羣黎戴德凍餒無憂錫福澹灾銘感無極並云周大京兆匯解庫平銀二千兩現尙未到一俟奉到後遵囑交冠生振聲兩兄并棉衣核實查放金州礦局實收二百張絲會舘續奉一百張知均收到專此佈復敬請頤安愚弟陳士杰頓首十月二十五日己刻發遞 
[梁幼嵐明府偉年隨使出洋以詩送之]  
　　光曜東瀛見使星九天丹詔下虞庭名臣勛早寰中著循吏聲今海外聽印雪鴻曾留滬瀆博風鵬又破滄溟懸知此去蛉洲路三島神仙擁玉軿君本簪纓出世家英年正合賦皇華大猷儘許披肝胆餘慧何嘗拾齒牙棒檄此時隨絳節策勲他日賁黃麻佇看衣錦歸來日寸草春暉喜倍加宦海浮沉十幾春一鳴霄漢便驚人桐因爨後才方見盾到磨穿志始仲東國鶯花供著述南閩楨幹識輪囷君爲閩中茞林中丞文孫而今有徑終南捷騰逹飛黃顯此身君精洋務在滬供差己十餘年竹符銅虎慶彈冠得意雲霄振羽翰檻外花開旌節麗眼前詩冩海天寛墨川繡埜資吟嘯寳劍瑶琴賦漫汗牖下故人無别祝一封書早報平安甲申冬至前三日平江黎牀舊主槁 
[上海三省籌賑公所施少欽經收江西賑捐十月十四日至廿八日第八十九次至一百零三次清單]  
　　沈綏翁託常州前陽縣署帳房朱君端募萬善同登昌字五百廿二號冊徐懋學二元徐浩然不書名二戸各一元蔣文海盧殿榮王吉大劉秉璋不書夕五戸各五百文馬步青同仁齋兩戸各四百文○嘉興趙君錫芳募昌字五百廿九號册浚源木號一元八百文不留名嘉盛隆記木號受盡艱辛子三戸各一元汗尋園五百六十文龍湫息游廬五百文張錫卿戴仭千兩戸各四百文汪仁德堂二百四十文無名氏一百八十文夢花館主二角○嘉定趙君錫芳轉託陳君頗經徐君仲蓮汗君子劉募昌字五百三十號册暉吉號三元養心書屋榮恆昌聽彛堂趙永泰徐祥泰敬脩書屋祥泰木號七戸各兩元無名氏王鳳臯汝南殷潘蓮甫仁記布號長豐泰六戸各一元○積誠子移助棉衣欵四元浙江祝親平安人母病己愈還願四元浙湖東海氏薦先懺資移助五美堂晋介隠名氏求母康健三戸各二元○九江張垣新小棉衣一百五十件九江孫隠名氏廿件以上十四日○滸浦鎭王氏侯官程喬年移醮金並求合家平安兩戸各十元福建無名氏求病速痊五元越東樵風子求母病痊二元又求足疾速愈一元無力子一元以上十五日○廣東潮州府正堂朱勸募各屬棉衣欵規銀三百兩無力人求子順遂廿元求福堂平安主人減日用資二元章武求平安無事人續助日積零錢一元一路平安酬愿客五十元由安徽李少棠來耕雲氏十四元由江西贑縣錢席吳子猷交乾昌局來集善堂四元海陽隠名李氏舊棉衣四十五件以上十六日○盛君朗卿募萬善同登昌字四號冊永遠順遂一百元○章衛卿廿元○湖郡仁濟善堂紳董代募歸安榮陽嘯雲子求雙親消灾却病福壽安康十元由全盛局來○祝壽萱五元眞州寄泥客五元新安愿善子親母梁患求愈續助四元以上十七日○武林不書名人病痊完愿十元鎭海湯廣鑒求母及妻次兒等合家安康八元莊亦琴六元德煥又氏五元嶺南隠名子五元微力氏五元嶺南隠名氏四元嶺南心餘力薄生一元江西楊學金節省家用移助紋銀一兩以上十八日○四明無名氏先父八旬冥壽經資移助本洋十元　河義　典四元小荆蘤館生產平安四元粤東無名氏二元陳炳卿節省誕辰麫資二元惜陰生一元江生再分脩脯爲本生母汪太孺人資冥福一元山陰俞喆奠求諸子學業有成一元王不書名新棉衣褲四套舊棉衣二件以上十九日○皖舒空谷居士求内子分娩平安嬰兒壯實十元震澤沈嘉蘭求子病速痊十元安徽不書名七元樹德主人祈保妻解紅灾生產平安五元力不從心人求母親常年康健四元任憩亭求妻病速愈一元上洋錦章號全記新棉衣三十件以上二十日○寗鄞陳祥照求本身消灾於遠舍四十元津衛能容氏公愿三十元又公私廿元祈佑老妻初孕無論男女臨產大小平安十元能容氏代信記八元錢四百五十四文福建隠名氏酧愿十元阿加剌銀行來無名氏二元川沙朱叔仁書院花紅移助一光○閔行吳偉卿募萬善同登昌字四千三百十五號册承志堂原典棉衣三十件慈善堂中資原典棉衣廿件倪芷香原典棉衣十五件添吉祥原典棉衣十五件恆昌莊原典棉衣十件萬和庄原典棉衣十件倪芷記原典棉衣十件吳程張原典棉衣十件共八戸由源來典交來以上廿一日○修復廬董十元盧東橋爲兒病愈完愿五元恊泰典衆友節　冬至席費移助四元復園來無名一元以上廿二日○富貴源頭冊七千零九號七千八十二號來捐分半助江西計龕山士女十五元○靖江無名氏了心愿錢十千文鄞縣潘仁鏡祈合家平安五元南邑消災生一元○富貴源頭冊七千一百九十五號恆益典四元公記四元周和記二元鄭允記二元黃子雲一元冬節折席六元居擔記一元少記謝喜筵折席五元顧瑞卿一元正記安記合一元吳惠記一元程祝記一元方　記席記合一元以上廿三日○烏鎭寳生典汪君懷恩募昌字二千三百六十一號册練溪惠貞三元青鎭至義堂三元練溪顧　德堂二元南潯周春樵求父病愈二元海陽願人向善客一元以上廿四日○直隸雍睦堂一元田沈君芳齊托森泰　米行交來右江榖貽堂素位而行氏十五元樍誠子六元以上廿五日○南寄園求保諸友康　二十元常熟吳冠亭四元嘉善莫正興來有心無力人求慈親康健合家平安一元○柘湖吳君瀛臺募昌字册錢銘江求母病痊愈五十元錢銘銓二十元錢銘鍾求母病速愈十二元錢陳氏十元錢顧氏五元不留名三元共六戸以上廿六日○楊君韶和二十元青浦無名氏求次子病痊二元尤蘭槎二元古虞張不留名求子足疾早愈一元棄儒習互室主人求恙速愈一元以上廿七日○錯道人五十元諸門秦氏爲兒諸以並久病求速痊典衣飾湊助三十元以上廿八日 
[蘇省撫轅抄]  
　　初二日馮際春禀知引見回省並銷京餉差理問銜知縣用浙江試用縣丞委署衢州府常山縣縣丞王家修安嶽人浙江來試用典史劉景儀江西人由　來稟知分蘇差委○初三日記名御史金壽松辭行進京兩浙候補運判鳳藻運庫大使汪承豫均禀辭解論赴都同知銜分缺先用浙江藩司庫大使葉祖巽浙江來咨補鎭江府知事張澤林江北緝捕回並謝飭知先行赴任候補理問朱景賢金陵回禀知奉飭分蘇差委金桂芬禀知奉委盛澤釐卡分局差 
[浙省撫轅抄]  
　　十月二十九日知府張冕銷假禀辭赴湖南查硝磺差卽用縣王丞煦禀知粮委查騐承運新漕輪船差候選訓導吳春煊禀謝書局 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
