# 1905 - 240 - 4911633

 

Page 1

 
 
   
 
 

Page 2

 
 
[電傳上諭]  
　　八月初五日奉上諭浙江温處道員缺著賀元彬調補甘肅鞏秦階道著英璞補授欽此 
[恭讀本月初二日上諭續初四日稿]  
爲政府者詎不再三審度而　思没此乃必欲責成各省督撫勸令解散之者豈直以美禁苛約爲不必抵制如上諭所謂　會乎旣以爲誤會而不應底制則又何所謂公憤旣　所謂公憤者人人憤美約之苛待華民爲不合公理即抵制之說所由起也此其不可解者一也夫華民之所以發此公憤者正欲共保安全而謀所以安居樂業耳今上諭旣日不應以禁用美貨輒思抵制又日務令照常貿易共保安全又日總期安居樂業然則凡我華商豈眞欲擾亂治安而以不用美貨爲抵制乎不抵制則我　内之民固安全而樂業矣其如僑美之民何國内之民上之子弟也僑美之民亦無一非上之子弟乃政府何獨於國内之民謀所以享安樂之福而僑外之民絶不爲之謀保全而使之安樂乎此其不可解者二也　或者日政府亦何嘗不欲美約之攺良以案樂我僑美之華民也上諭有日工約一事迭經出使大臣及外部先後與美政府商議己允優待華民及敎習學生游歴人　並允於議院開時盡力公平妥辦政府之意以爲挽回美約我力綽綽乎有餘裕誠不必藉細民區區之力耳果爾則非但記者一人所深喜抑亦我四萬萬人民所禱祝而深望者也然記者歴觀近來我政府與各國辦理交涉無一事能爭回其權利無一事能保護我國民今日美政府之許我優待而允於開議院時公平妥辦者果外部與梁使之力歟抑或美政府見我民合羣抵抗之堅恐有礙美人商務而稍事退讓歟觀美使臣過滬時以各埠合力抵制許將工約攺良及旅美商民來電謂美因華人不用美貨己有轉機之望各語則知美政府之所以願删苛例之意顯然可見若欲解　抵制静俟挽回則政府適中美政府之計而於僑美之華民仍不得稍沾安樂之福也或者　謂政府亦未嘗不知各埠抵制之法足以助政府而爭回工約也特恐美政府藉此要挾政府故不得　而迫令解散耳若然則　政府者豈無說以處此夫工禁之苛原非美政府之本意特以徇工黨之請耳美工黨恐和權外溢迫壓政府以苛禁而政府不敢違背而狥　然則我華民恐橋美各工之遭其虐待而要求攺約我政府亦安能違背而壓制之乎我政府之不能强華民以不抵制猶美政府之不能强工黨以不苛禁也况工黨祇　美民之一部分政府尙不敢不從其要求我國之抵制自學界工界商界全國之民表同情焉而謂可以不狗其要求乎以此謝美政府則美政府將有何說以要挾我政府也乃計不出此驟聽王御史無意識之請以遏絶我國民能力發逹之萌芽摧壞其轉弱爲强之基礎是則可慨也己 
[本館接到日俄和議専電初六日酉刻到]  
　　日俄停戰條約簽押並日使定期啓程卜兹墨斯發來専電日俄休戰條約現己簽押日本議和小村委員定於初九日啓程回國 
[日俄和局二十一誌]  
　　字林報接初四日倫敦路透電云日俄議和使臣己定議　禮停戰無須俟和約畫押後再决至和約十五欵中己有十欵脫稿 
[電催設法疏通美貨并優禮美總統之女]  
　　抵制美約不用美貨事江督昨又電令滬道與張殿撰等設法疏通并云得部電美總統之女初八九日當來滬上理須優待（英） 
[紀南北市刻字同業會議拒約情形]  
　　初五日南北刻字同業假城内廣福寺普通學堂會議抵制美約問題到者除同業外來賓約三百餘人時鐘二下由代表人尚志雲君宣佈開會宗　次由戈朋雲君演說美約之攺良與否不在美政府而在吾國民此次抵制實爲吾國民生死關鍵若再忍而不言非但難望攺良恐更變本加壓務須堅忍勿懈則前途幸甚次由周廉生君演說不用美貨國民各行其是官長恐亦難禁惟須堅忍爲要併諄諄囑該業攺良以爲輪進文明之助復由王清甫姚義門嚴承業三君相繼演說大抵反對疏通而姚君以仿造美貨王君以政府雖頒　諭旨實有不得己之苦衷吾國民宜共鑒苦心勿爲野蠻舉動以釀成國際交涉末由尙君决議辦法六條同業均賛成簽允散會時巳時鐘六下矣一凡美貨商標及華商之營運美貨記識者同業概行拒絶不刊一如有刊送抵制美約辦法及美貨記號者同均願减半取值一擬刊送不用美貨之淺近歌曲並白話演說辭以激大衆之感情　一同業夥友一概不用美貨並各擔在勸　親戚朋友實行面由代表人函告外埠各同業一體共守以堅圑體一自　此次簽名務必堅持到底苛約一日不攺抵制一日不懈如有敗壞同業不以人格看待絶一除屏美貨外餘事一概不涉如遇美國十商尤當以禮相待以昭文明同業簽名者聚寳齋上宜齋千頃堂藴玉山房鏤靑閣一經堂二經堂　一林堂老墨林朱錦堂文海堂種玉山房陳一鶚吉樂齋翰寳齋謝文益藝林齋羲受齋藝香居華聚玉等五十餘家（外） 
[川督奏報克復巴塘原電成都]  
　　日前川督有電奏到京略謂馬　騏各軍進紥三壩塘後巴逆倚大朔釣爲天險悉衆抗拒經各軍奮勇攻克直擣奔察木而進地険匪悍我軍更番迭戰經兩晝夜匪勢不支己於六月二十四日將巴塘克復（生） 
[滇省匪亂猖獗戕害官弁洋人雲南]  
　　日前滇督電逹京師去川滇僧匪本爲一氣李盛卿電稱屢經開導終未帖　今聞川軍進剿六月十八日紏黨分擾江東西地方圍攻敎堂兵圑抵禦衆寡不敵哨弁李召安陳亡茨菇教被焚敎士不知下落並佔巴麻克工山各要隘阿墩軍報不通當派總兵謝有功馳援後　李　禀稱督中馳抵葉枝克復蕪子崖進攻黄龍關傷亡頗多退扼葉枝李祖祜被賊敎士余伯南被擒蒲德元英人傳禮士被害現將敎士彭茂德送往大理匪勢益熾當添派張松矱楊發旺募營會剿李盛卿前商領事力勸該敎士回住大理均不見聽致罹斯厄李盛卿疏於　護請　旨暫行革職（玉） 
[張振勲出洋籌欵交鄂督議奏北京]  
　　粤督秦請張振勲出洋爲粤漢鐵路籌欵刻己奉旨交鄂督張之洞議奏（金） 
[西豐縣德凱巳由俄人釋回盛京]  
　　日　盛京將軍電違外務　云西豐縣德凱被俄人拘去經懷德縣廖彭與俄員切商以全家姓命往保己經俄人將德令釋回懷德縣惟尚不 
 
 

Page 3

 
 
准出城（水） 
[外部電令俄賠欵各費從速議結南京]  
　　俄賠欵因各費略有紏葛日前江督接外部電囑轉滬道略謂脚保等費係包括一切雜費而言照倫敦市價者餘俄外尙有日葡及總會應一律辦理請速飭道勝將應扣各費從速議結勿與他國互異勿令中國更虧云（英） 
[直督主稿奏停科舉天津]  
　　政務處會議停止科舉己於上月二十四日議决大致自明年爲始永遠停止科舉廣興學校以期造就科學業己聯名具摺奏聞實行其事聞主稿者係袁宫保云（露） 
[鄂督己允奏罷科舉武昌]  
　　張宫保初主三科遞减原議不以驟停科舉爲然嗣接袁宫保趙次帥岑雲師端午帥周玉帥等來電皆主驟停張宫保格於衆議亦允會銜惟籌一調停之策將優拔貢暫留三科爲老宿出路其餘舉貢生員年歲强壯者准其投考師範學堂優予出身並准地方官隨時保薦如孝廉方正之例科歳兩考専考小學堂畢業生非八學堂者不准與試此議己由直督主稿採入摺奏（文） 
[沙市輪船不裝土貨餘聞江西]  
　　英商太古洋行沙市輪船攺駛内河攬裝土貨民船阻拒經當道議妥祇裝洋貨不裝土貨己志前報聞當裝土貨之時新建縣馬雲門大令以與條約不符商之該船司帳某君面允從緩裝載俟與領事議妥再行辦理隨接有司帳親筆回信存執爲　詎月前開駛至滬忽翻前議向領事稱新建縣不允裝貨計由省至滬　本銀三百兩領事遂函至胡撫索償虧折胡撫查得當日實情立即函覆略謂新建縣馬令商允該船　帳從緩裝貨係因與條約未合一經裝載恐滋事端並非他意貫領事應感萬令保護之情方爲正理今乃置條約於不問而反爲索欵殊爲不解且馬令巳執有該司帳應允從緩裝載之　豈能翻面不認領事得函始無後言（可） 
[九江道瑞觀察照復美領事在内地採買牛皮文九江]  
　　爲照覆事案准貴總領事照會以洋商請領三聯報單前往内地採買牛皮九江關稅務司擬請停止以顧農業一案查明美國商人採買牛皮者甚爲鮮少惟所應問者乃禁止買貨之權如本道禁止洋商購買牛皮則通商條約所指各貨均可援案禁止然按照條約原有買貨出口之權　因本道查洋商埰買土貨按照條約原准完稅出口本道辦理通商兼管關稅應勉辦保護焉有禁止不准採買之理第中外通商彼此交益故於貴國商務損害之事莫不設法維持而於中國地方若有關碍亦宜酌量力理如米榖等項條約本准此口運往彼口聽憑洋商貿易然苟地方荒歉民食不足亦准地方官隨時禁止三聯報單土貨鎮江限定三十一種限外不准採買均有案據中國以牛耕田倘民間多宰耕牛難免荒廢農工故稅務司擬請停發牛皮報單以免缺牛耕種考之通商立約本義是在免害地方之列即核之報單章程本口僅禁止牛皮一項亦與鎭江關限定三十一種之外禁止者猶多優待貴總領事辦事公恕夙深欽佩此項牛皮貴國商人旣鮮採買則停發報并尚與貿易無損此外上貨如果有益商務無碍地方定當隨時保護决無旣行禁止之事也緣准前因相應備文照覆貴總領事煩爲查照飭知爲盻（正） 
[改辦統捐續行裁撤釐局三處分卡十五處武昌]  
　　湖北改辦統捐經牙釐總局詳細調查兹又禀請裁分卡十五處張宫保批云查仙桃鎭黄石港兩局旣經該總局查明所有出産絲花灰石等項可於蔡甸漢口沌口等處扼要抽收其僊桃鎭落地貨物亦均由沙陽運來照新章不再重徴自應將該局裁撤至興國城厘前係歸併富池口兼收體察情形亦嫌過密應一併裁撤俾統捐章程歸於畫一又現留各局所設分卡除金口等十一局外其樊口局之三台河沌口局之陳家山清灘口局之瞿家灣吳家樓新堤局之楊家嘴鵝公頸局之羅家溝堵城東嶽廟長江埠局之德安府城義堂應山縣沙市局之窖金洲石套予涴市港口各分卡五處應卽一併裁撤以省煩擾至襄陽吳家坎地方向爲東津灣局扼要分卡現在東局裁撤應准攺由張家灣局派司事稽查以免疎漏（文） 
[不允桂藩請假葬親北京]  
　　署廣西藩司張堅白方伯鳴岐請假葬親經岑督奏准給假行至滬上而桂撫李中丞以桂省需人由電奏准著即迅赴署任方伯遂挽吕鏡宇尚書代奏請假回陜葬母政府不允（　） 
[洋員考查瓷業江]  
　　景德鎭瓷器冠絶五洲上年日本派人來贛考查至一年之久始夫今復有歐美各國派員來鎭考查並携照相器具欲將窰内情形逐一拍照奈黑暗無光不克如願惟聞須久駐細究　（使） 
[鎭郡商會巳舉定總理恊理鎭江]  
　　常鎭道郭月樓觀察疉奉商部來文催辦商會特與鎭江府承瑞　太守署丹徒縣郭子華大令訂期集議後派定　新源北貨號吳澤民君爲總理晉源錢莊閔柱君爲協理共計三十餘行議定每月到會三次所有應辦事宜無不極力　辦（此） 
[皖岸咨請開辦新綱南鹽揚州]  
　　運司恩都轉接准皖岸督銷局咨文以壬辰秋綱南鹽到岸後己將次售竣請卽迅開新綱以資接濟都　立卽轉詳督鹽憲請示兹奉憲批准開辦皖岸癸己春綱南鹽以疏　引都轉隨擇日開辦除備文分别移咨外並札行淮南局員溥諭該岸承運各商（化） 
[後湖堤工限秋節前報竣武昌]  
　　漢口後湖堤工耗用公帑數十萬甫可告成張宫保恐又生枝節於水利財政兩有關礙日前嚴飭事各委員限秋節前一律完工如再遲延卽記過叅處故各叚委員現均夙夜在工異堂加緊云（衣） 
[裁撤撫署攺設戒烟會]  
　　聞兩廣總督岑雲帥知有某大員請國家立戒烟會因抄取條陳酌量更攺將裁缺巡撫衙門攺爲戒烟會先令官塲入會戒烟無論寳缺候補之大小官員必須一律戒去方能差委俾可振刷精神以除萎靡不振之 
 
 

Page 4

 
 
弊並禁止民間廣賣烟土日前雲帥整頓兩廣官塲辦法條陳内己提明此事矣（日） 
[詳請招商添設小輪分局鎭江]  
　　揚州鈔關外向有招商小輪分局近局中執事以該處搭客無多不足以廣招徠擬添分局兩所於缺口門外己　請江都縣出示保護縣令因未敢擅専特　據情轉詳常鎭道核奪（定） 
[常鎭道飭縣查勘鐵路水利鎭江]  
　　前日常鎭道郭月樓觀　接奉省憲檄令轉飭所屬各縣所有寗　鐵路經過農田水利一律保護兹觀察以本邑田畝業　　地局　一律購竣經過地方亦己分叚開工惟沿途支港河浜尚未知有無被工擁塞之處因於前日面諭署丹徒縣郭大令帶同書役前往京幾嶺一帶至高資南門外等處察看（此） 
[陸軍火藥庫失愼天津]  
　　北京陸軍第六鎭工程營火藥庫於上月十八日失愼計焚燬乾棉花藥二百　磅濕　藥九百餘磅其他槍械子彈被燬無算幸該庫離兵房較過故未傷人現在叚統制電　直督云（露） 
[護塘衝破緣由寳山]  
　　寳山縣高橋鎭附近護塘衝破己誌昨報兹悉該塘向有工程局員専司其責其費由縣糧攤派上年四月己被海水衝破二處局員未經修補此次風潮過猛直衝坍口平地水深數尺二里盡成澤國財産人命多付飄流雖日天時使然亦人謀之不臧有以致之（外） 
[寳山賑恤風災吳淞]  
　　初三夜風潮大起淞鎭平地深三四尺溺斃男婦數名獅子林南石塘三處砲台駁岸泥墻悉皆沖毁營房入水五六尺淞口外長興鴨窩沙大小石頭沙崇寳沙等處人口四五千溺斃者十有七八其存者無屋可住慘不忍覩日昨巳由淞鎭董事禀明　山縣王大令先行籌墊濟欵購米三十石連往各沙散濟（右） 
[江督電詢震旦復旦兩學堂之原因江]  
　　江督周圡帥以震旦學堂解散後己攺名復旦近又有主教董師中呈送震旦堂章程不知與復旦究竟是一是二因特電滬道查明禀復（亦） 
[商部奏浙紳籌辦鐵路請派員總理准予立案摺]  
　　奏爲浙江紳士籌辦全省鐵路並請派員總理應准先予立案恭摺仰祈聖鑒事竊臣部於光緒三十一年七月間接浙江通省京官翰林院侍讀學士黄紹箕等呈稱竊維近年風氣大開鐵路利便盡人皆知是以四川江西安徽等省均由本地紳商合力籌辦迭蒙奏准在案浙江商埠　倘非及時籌築鐵路殊不足以自保利權惟造端宏大籌欵鞎難現經京外官紳合商辦法擬先舉聲望素著及家道殷實足以聯絡通省紳商之員膺兹鉅任查有在藉前特給　銜署兩淮鹽運使湯壽濳擬公舉爲鐵路總理並懇奏請賞給卿銜以崇體制又在籍候補四品京堂劉錦藻擬公舉爲副總理洵足以資提倡而勝委任除勘路集欵招股興工各事籌訂章程再請立案外　先將舉員辦理浙江全省鐵路情形援照四川江西安徽各成案公懇據情代奏立案請旨定奪又准大學士王文韶刑部尚書葛寳華户部侍郎陳邦瑞刑部侍郎沈家本胡燏芬等函同前因並稱此事爲全浙命脈所關卽爲國家利權所繫文韶等眷懷時局顧念梓桑雖未列名於簡端亦迫於同里之義務用特合詞懇請各等語臣等伏查浙省物産富饒　勢形便江西居其西南安徽居其西北現在贑皖兩省鐵路業由該省紳士先後自籌建築呈由臣部代奏奉旨允准立案今浙江紳士黄紹箕等呈請援案辦理他日與江西安徽等省路線交通於商務路權洵屬深有裨益其公舉道銜署兩淮鹽運使湯籌濳候補四品京堂劉錦藻辦理鐵路各事宜查該員等學行才猷均夙爲鄕里所重况據該省紳士黄紹箕等呈請代奏前來合無仰懇天恩准將銜署兩淮鹽運使湯壽潛派令總理該省鐵路候補四品京堂劉錦藻爲副總理所有　路定綫集欵招股購地興工各要端均應由該紳等妥愼籌計票呈臣部詳核奏明切實興辦以一事權並一切遵照臣部奏定章程辦　三年以後果有成效仍援照江西等省奏案奏明酌予獎勵如矌日無功亦由臣部奏撤差使以重路政除俟該紳等　地繪圖擬具詳細　　呈明臣部再行奏明外所有浙江紳士籌辦全省鐵路並請派員總理先行　案各　　理合恭摺具陳伏乞皇太后皇上聖鑒訓示謹奏光緖三十一年七月二十六日奉旨漡壽濳著賞給四品　銜餘依議欽此（珠） 
[英國鐵路受損]  
　　初四日倫敦電云英國目倫敦至克魯麥之　　鐵道其鐵軌忽有損壞搭客之　命者十人受　者二十人譯字林報 
[英日聯盟之意向]  
　　初四日倫敦電云得各處傳來信息謂英日聯盟實欲防禦印度或受意外之侵略云譯字林報 
[華人襲擊印人]  
　　初五日倫敦路透電云華人在克倫福希境内襲擊印人之居處並拆毁其房屋當將印人一名剖腹及擊傷印人三名刻有華人二十名被拘譯字林報 
[日俄俘虜總數]  
　　據最近之調查俄俘士之囚禁於日本者總計六萬六千三百六十八名其中大小士官計一萬零一百九十六名餘五萬六千一百七十二名則爲兵士此外尚有在庫頁島被拘之俘士五千名日俘士之被拘於俄國者總計約一千名中有陸軍官員十四名水軍官員二名譯字林報 
[德與英法之邦交]  
　　初四日柏林電云德首相普魯親王己抵扳頓地方擬在該處作三禮拜之勾留卽此可見德國之欲與英法兩國互保太平譯德文報 
[英日聯盟新約]  
　　初四日柏林電云英日聯盟之新約德報章頗　同情並謂此後可以保全世界之和平云譯德文報 
[俄借新債]  
　　初四日柏林電云得倫敦電信知俄國將向德法兩國借英金五十兆磅驛德文報 
[德國疫症]  
　　初四柏林電云得普魯士及　森等處官場傳言謂現在此等區處盛行霍亂吐瀉等症曾多方遏阻故瘟疫不至極烈譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[殺奸滅跡奇案正兇己獲寳山]  
　　奉天礦務總辦吳傑臣主使刁萬全葉麻子　　斃與妾葉氏私通之奸夫鄭贊臣將屍密藏皮箱移理寳邑江灣鎭義塜經美捕房緝獲吳葉等移歸寳山縣訊無確供未結在案前晚經寳邑幹捕楊錦山在滬南緝到王兇刁萬全連夜解送由王大令升訊刁供此案由吳主使并有包車夫某等同爲下手云云大令察核後飭捕續緝嚴辦（左） 
[滬城官事]  
　　兩廣奏派出洋専使隨員候補知府高子益太守於前日由粤抵滬住虹口謙吉里○江蘇候補道金陵洋務總辦羅叔耕觀察忠堯昨日因公由寗來申午後到道拜會○因公來申之蘇州發審局委員畢刺史兆熊昨日到道禀辭回蘇○道憲袁觀察委辦本轅機密差事之唐别駕德勛昨日領札詣道禀知本日接差（近） 
[札委拿辦票匪]  
　　票匪金成有近在松屬一帶散放票布糾人入會爲江督周玉帥訪知除札飭松府田太守轉飭所屬七縣嚴緝外特委趙恊戎到滬緝拿解辦（近） 
[參戎整飭營規]  
　　本邑提右營周子安參戎訪得本營水陸各營將弁近來時有擅離責守傳唤不到情事殊屬不成政體昨因傳諭各汛弁嗣後無論日夜不准私離如敢陽奉陰違一經查悉定當嚴究不貸（近） 
[修整馬路]  
　　本埠目初三放風潮大作之後各租界馬路衝壞甚多英工部局管路西人因於昨日爲始特飭機器大車擇要赶緊修整（見） 
[局員禀懲水手得委兼差]  
　　前日有水手十餘人在南市高昌廟春園烟間滋事由巡防局員孫羹梅直刺訪悉飭勇拘獲五人詎料若輩不服反與直刺爲難後經查係江元兵艦及列字雷艇上水手當即詣見薩鎭軍禀請懲辦鎭軍立傳該兩艦艦長至塢大加申斥飭將爲首滋事之五人一律開革以儆不法又以孫直刺辦理此事頗爲得力深恐嗣後水手上岸再有滋事不服管朿等情故特札委兼管南北洋海軍總巡查事宜月給薪水三十五兩一時咸服直刺之耿直督辦之秉公　（欣） 
[禀請騐明女牢工程]  
　　英美等國租界會審公廨之女押所前因人多無處覊禁致捕房藉詞將女犯管押西獄前讞員屠　之司馬在任時禀請道憲袁觀察在廨後西北隅隙處添造女押所數間鳩工數月現己落成昨　關司馬具禀道憲請即派員騐收並請照　英總領事嗣後如有判押女犯免送西牢即可在本廨禁押（見） 
[閘北火警]  
　　閘北永順里後空地上江北人所蓋草屋昨日下午突然失火燒燬草屋數十間　後查知起火之家燒斃三歳男孩一名灼傷七歲男孩一名（見） 
[縣案彚志]  
　　譚文華控十六鋪副甲毛金　夫婦勾女捲逃失去金珠衣飾值價頗　一業前晚經汪大令提究毛妻李氏供去歲將女賣與　文華爲妾得身價洋二百元不准往來前月婦人路過譚門女適在樓觀望因與稍通數語不料後來女竟捲逃不知現匿何處大令謂旣然不准往來何必與語顯係有心勾引喝掌頰五十下又訊毛金壽亦稱不知捲逃之事大令判速將女及所捲衣飾交案如違嚴懲不貸○捕廳趙少尉飭十二鋪地甲金文押送捐之吳振先到縣訊究吳供在新北門内開得元昌烟間七月份膏文捐錢三千文初二日司事來收小的適付房租約遲三天詎被傳廳送案大令判該甲帶回捕廳繳捐了案○英界王公館被傭婦周王氏邱許氏等串竊首飾巨贜邱許氏己由公　獲訊捕頭徐文奉文赴蘇關提同王氏之夫周阿虎到案昨日訊究周供蘇鄕人妻在王公館服役去年帶洋五元歸家一次未幾返滬今歲實未到蘇亦無飾物寄歸大令盤　如前判押候覆訊核辦○葉阿三與兄關全被船主毛和尙朱寳生私刑勒賠失洋六百元致關全自到斃命案内訊押之施姜姜昨提復訊供稱朱寳生私刑威逼小的解勸有之並未帮兇大令判姑交保俟提到毛和尚立卽投　質審（近） 
[局事瑣志]  
　　船户嚴阿炳裝運三泰米行荳油上五　在中途串通弟士根及夥阮金寳駛至浦南盗賣被行夥張某查悉投十六鋪南局禀控由賈叅軍飭甲　獲一八押辦○張廷榮投二十三七鋪巡局控張阿新借物圖賴由汪二尹訊貴一百板斥退○陸阿三投二十三七鋪巡局控徐金福欠會洋向索不還求追經朱二尹訊明屬實判分四期拔清了案（欣） 
[公共公廨早堂案]  
　　王少山前日至英界大馬路楊慶和銀樓兌取金戒六隻算帳時忽稱所帶洋二百元盡是龍洋店夥謂須貼水王令遣夥同至客棧掉换店夥如言同往至大方棧門首乘勢狂奔經夥報探拘獲昨晨解訊讞員關絅之司馬會同英德副領事研訊屬實判責三百板押捕房四個月○鴇婦王英氏控流氓韓哉賢冐稱探夥拆梢報探獲案請辦判枷號一月○南京路王公館上月被傭婦邱許氏等行竊金珠等　報探徐榮珊著荐頭赴蘇尋獲起到贜物一半并將通竊之其夫邱金壽拘獲昨日解訊司馬判邱押捕房一年許氏押本廨三月德君堅欲將氏帶回捕房司馬力爭不獲著押候禀請道憲核辦○雉妓金四寳前以違章拉客判寄押濟良所兩禮拜移知本夫領回日前由金戚某甲投所請保昨由女董送廨請奪司馬著　帶回留　候示○細崽葉阿明林阿英向洋東索取工資起釁兇毆案昨又覆訊洋人投述被毆情形葉林兩人請追工洋中西官判各押捕房七天工洋自行追取○ 
 
 

Page 10

 
 
洋人柯投捕房控稱乘陳喜江東洋車虹口斐倫路下車被竊金表一只請究捕頭飭探將陳拘案官以原告未到押候禮拜三再訊（見） 
[法租界公堂案]  
　　墳山路郭濟成家失愼因保有火險公信保險行西人以屋内箱籠器皿無多有比鄰蘭記烟館主可証請飭傳案備質昨日郭投案候訊西人偕煙館主徐楚蘭到堂聲稱與郭鄰居起火之前保險行西人曾向小的詢問郭有衣箱若干答以搬進時見有箱籠物件無數西人又至小的樓上觀看因伊家有窻帘阻隔不甚清楚求察中西官再四研訊徐執前供陳大令與蘇繙譯會商之下以郭實係失火並無别情惟不應漫不經心著罰銀五百兩限一禮拜交案○時泰洋行西人控買辦田益卿賀茂生墊欵不致碍聲名奉訊交保候奪在案昨田呈遞細帳稱墊過銀二千五足百兩與原議墊欵有盈無絀惟合夥之賀茂生未墊求訊質之賀供有徐逸生借墊銀二千兩不料分文無著反將小的新閘地方之升科單一紙抵押莊欵現在將徐傳案請追徐供此單抵在愼康錢莊可以贖出中西官以徐咎實難辭著押候交保將升科單交案候核賀仍交原保下期復訊○徐金生禀木作頭楊裕堂積欠磗瓦貨欵洋二百餘元徐海泉禀被楊積欠工帳一百八十六元有零求追質之楊供欵係陸續欠下大令判交保出外限年内分期拔楚○甘兆鴻等控族姪吉昌欲　螟蛉子桂生驅逐誣指族長幫訟求提訊究等情大令飭提吉昌未到將伊妾邱氏拘獲昨日解訊氏供嫁甘四年生有一子家事並不與聞旋據甘兆鴻等同供吉昌避匿平湖與訟棍聯爲一氣家内尙有一妾有人發電至平湖通知一切電稿呈閱大令判將邱氏開釋著吉昌來案候核○業榶行之俞士良禀同鄕人周裕卿迭次至行滋擾拘案請究周供光緒四年俞借洋二百五十元屢索未還此次欲往福建路過上海向索前欵是實大令以索欠無憑未便准理著具結存案不准再向滋擾（居） 
[美租界捕房事]  
　　印人某甲近患癎疾昨忽至斐倫路虹橋畔躍入河心經某舟子救起交捕送入捕房轉送公濟醫院求治○孫仁生闖入吳淞路某木作竊取衣被等物爲失主陳朝郎查見當交包探顧福其送人捕房押辦○二百八十九號駁船昨駛至武昌路馬頭將馬頭上帶纜鐵柱撞斷由四百九十五號巡捕馳報捕房飭探倪順泉前往查明核辦○湯恩路六號洋房某西人之庖　王阿其失雞一頭遍覓無著以比鄰陳福如家之雞指爲失物陳向理論反將雞足擲斷由陳鳴捕將王拘入捕房捕頭以其殘忍押候解訊（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
