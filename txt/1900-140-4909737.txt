# 1900 - 140 - 4909737

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○潘頤福咸豐朝東華錄實洋一元三角○王益吾咸豐朝東華　錄實洋二元五角○左文襄公奏疏碼洋四元○　園三十六種實洋五元○刑案匯覽洋七元○景岳全書碼洋三元○資治新書碼洋二元五角○繪圖三國演義碼洋一元六角○駁案彚編碼洋二元○明委南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈　 
[述與客談宦官李聨英事]  
　　猶淸和初吉有客翩然入座問於執筆人曰宦官李聨英勢燄薰天可謂極矣乃數日前竟猝然而斃子亦有所聞乎執筆人應之曰未也客曰貴館自開創迄今歴三十載實事求是寰海風行今於此事而獨付之闕如毋乃不足饜閱者之意乎曰非敢闕也恐傳之非其眞耳客乃默然而退越數日又不速而至笑容可掬曰今而李聨英之事不特通國皆知且聞當日實於食後奄忽而殂是以皇太后將查取設饌之人置之於法京師大吏有聞而忻悅者有聞而悲哀者太后亦深知李之納賄弄權有姑寛不予深求惟將家產悉數充公之旨似此確確鐅鐅而子猶疑傳之非眞子殆鄰於過慮乎抑果别有所見而云然乎執筆人笑應之曰子毋然子毋然子試靜以俟之而知僕之不幸言而多中也翌日客復在座適閽者遞一匿名信函至披而閱之則痛斥本館不登李聨英事且指爲守舊加以穢語雖字句不甚通順近於駔儈下賤之所爲而再四推求尚可得其意義客曰如何如何子鄉者執定此事之非眞今竟如何而尚得指爲不經之語乎執筆人曰今而益知其僞矣子如不信試馳函京邸訪之客乃作而言曰我鄉以子爲明達筆務之人今乃知始終惟剛愎自用我不復與子言矣遂拂衣而去及前日報登人言難信一則略述李聨英不特無猝斃之事且日内當差如故並不爲二豎所侵凌晨客倉黃入向執筆人三揖曰鄙人無似觸忤先生今乃佩服先生之先見矣敢問先生向操何術而能若是之料事如神乎則正告之曰僕烏能料事僕惟默察其理而情僞遂得顯然耳當滬上華人之初傳此事也咸謂得之西字報及攷察西報所由來則反謂得自華人函述藏頭露尾已足啓人之疑迨觀其所述情形則云三月二十六日晚間李飲酒食肉少許忽爾心痛調治無效至次日八下鐘時而斃然事甚秘密洎四月初一日外間始有所聞夫李聨英僅一　餘小臣耳卽使謹愼小心蒙恩洊升總管與國事有何關涉而竟秘不發喪且謂飲酒食肉之餘忽爾心痛是明明設一疑陣暗指被人下毒故僕謂爲傳之非其眞也旣而遠近播揚各華報亦　先譯錄牽涉劉學詢舊事謂曾賄以數萬金或謂其家產多至三十八萬兆金其中現銀居三分之一而直隸河南山西諸省無不阡陌雲連家中則周鼎商盤視同常物夫李旣死矣卽使生前攬權鬻爵坐擁金貲死後亦誰爲之料理家貲開陳淸帳而能於數日内卽若是之明白曉暢繊悉無遺且中國前償日本之銀祗二百三十兆兩猶且多方籌劃國債日增今李多至三十八萬兆金我恐盡括中國朝野上下之所有而有之亦或不足此數我以是知空中樓閣類於烏有子虚也然則人旣投函申報備詆此事之失於紀載何以竟燭其詐僞不爲妄語所動摇曰彼投函者先事旣任情揑造妄思取信於人繼見申報獨隻字俱無閱者終疑信參半不得己而出此下策激使錄登又慮激之不成反爲申報所姗矣故任情醜詆誣以守舊意執筆人欲避此守舊二字不得不曲從其意補列報端嘻爲此計者其眞如書所謂作僞心勞日拙有不被人覷破一笑置之者乎是以僕謂此函之出自駔儈下賤而非稍有見識者所爲也客聞此語莞爾而笑曰聞君一席話不佞已茅塞頓開矣猶憶前歲之秋逆案敗露康逆遁而至南洋一帶輙向人痛斥李聨英穢語疉加呼爲僞監洎乎梁逆覊誅海外所箸戊戌變政記尤訕詈不遺餘力幾令人口不忍言究之𥊍御微臣苟非如安得海之罪狀昭彰朝廷從未有突加顯戮者今忽讕言四起若謂王法所得不而及者冥中已加以刑誅意者仍出自康梁諸逆黨之謡傳西報悞登遂致華人亦一倡百和乎則應之曰此說也出自子之逆億事無佐證幸勿妄談客唯唯而退爰詮次其語弁之報章時聖淸光緒二十六年四月二十九日客爲吳興仲子述者鹤窠村人也 
[本館接奉電音]  
　　昨日午前京師飛電傳來上諭二道敬謹譯登○四月二十七日奉上諭禮部右侍郎著成章署理欽此同日奉上諭户部右侍郎兼管錢法堂事務著華金壽調補李端遇著補授工部右侍郎兼管錢法堂事務仍兼署禮部左侍郎欽此 
[擇吉建關]  
　　金陵訪事友來函云儀鳳門外下關自去年三月開闢作通商口岸因未擇定設關處所稅司人等暫假下關接官廰辦公倐忽經年規模終嫌狹隘現經金陵關監督徐叔鴻觀察會同稅司安格廉君在惠民橋左近擇定江畔空地一方縱横約十畝許筮吉端陽日雇匠破土興工 
[星使違和]  
　　姑蘇訪事友來函云欽命巡閱長江水師大世李鑑堂星使於本月二十一日安抵吳中駐節八旗會館某日卸署江蘇臬司朱竹石廉訪在牙釐局肆筵設席恭請星使赴宴星使婉辭却之聞之官塲中人謂星使邇來左腿酸軟政躬稍有不舒是以盡心調養不欲作無謂之周旋至外間謡傳查辦叅案則事機甚密非外人所知也 
[委提要案]  
　　金陵訪事友來函云欽命巡閱長江水師大臣李鑑堂星使前曾奉旨查辦江南銀圓局總辦任觀察舞弊及四岸鹽商串同某分司隠匿鹽課兩案及使節蒞省小駐兩日本無端倪因卽前往吳門拜會江蘇巡撫鹿滋帥面詢究竟並查閱卷宗一面委候補知府許太守星璧赴江寍會同江寗府提齊兩案人證解赴蘇垣質訊本月二十二日太守行抵江寗適代理江寍府王鹿峯太守考試文童須俟初覆事畢乃得恊提兩案中人證押解就道 
[履新在卽]  
　　姑蘇訪事友來函云卸署江蘇藩司吳仲懌方伯重熹近奉兩江總督劉峴帥札委署理淮揚道篆務本月二十五日頒到札文省垣文武印委各官咸詣滄浪亭道賀行轅之外輿馬喧闐聞日内方伯卽須前往履新矣 
 
 

Page 2

 
 
[蒐軍展緩]  
　　松江訪事友人云江蘇巡撫鹿滋圃大中丞原定於五月初九日出轅大閱嗣以别有要公攺遲十日近日提轅接奉排單知中丞因常州府屬無錫金匱兩縣正値絲市繁興各洋商採辦蠶繭車轍馬跡相屬於途恐所調各軍約束稍疏易滋事故爰展期至五月十九日起節刻已由提憲李壽亭軍門飭中軍張華園叅戎移咨各軍一體遵照矣 
[太守騎箕]  
　　杭州訪事友人來函云杭州府林迪臣太守到任迄今已歴五載興利除弊寛猛得宜去年撫憲劉景韓中丞臚陳政績入告九重奉旨嘉奬方期升階疉晉憲眷益隆詎料天不假年遽於本月二十二日患中風之症醫藥罔效延至二十四日辰時仙逝當由家屬繕具淸供將印信封固派丁呈送藩署旋經仁和錢塘兩縣主襄理喪事擇於二十五日申時大殮省中官紳咸往弔奠其遺缺由藩憲委候補府朱小笏太守起鳳前往代理 
[除莠安良]  
　　嘉興訪事友人云新任秀水縣周大令下車伊始訪悉縣境匪類横行大爲閭閻之害爰飭差役恊同地保按名嚴拿旋卽拘獲若干名訊責之下判令荷以巨枷發南北二門示衆於是不逞之輩始懔然于法紀之不可犯而稍知戢羽潛鱗矣 
[續獲逃犯]  
　　杭州訪事友人來函云省垣遷善所前有押犯縱火脫逃隨由仁和錢塘兩縣主飭捕嚴緝未幾卽將爲首肇事之毛戴兩犯拘獲研訊之下供稱是日起意放火者實係徐王二人當將二犯收禁一面仍飭捕嚴拿某日在拱寰橋租界中獲到王犯解經仁和縣陳大令研訊供稱毛犯久有竄逃之意寗約多人定於三月二十五日舉事不虞爲鄰號某犯所聞暗中告知看役毛知機關已露遂先於二十三日乘間逸出見總門已閉乃復返身入内隨由徐犯竊得油燈起意縱火小的實未同謀叩求明察大令再三研鞫加以重刑堅不承認遂命釘鐐收禁至二十二日復由捕役在餘杭縣境獲住徐犯押解到省大令升堂研訊供稱是日雖由小的携燈入内然主使縱火者實係毛犯至帮同下手者實蕃有徒倉猝之間不暇深辨王某曾否在塲一時亦不能記憶毛至是見供証確鑿無可抵賴卽行畫供及大令退堂後將各供詳錄候禀請上憲核辦 
[舟子淫兇]  
　　金陵訪事友來函云下關各划船户大半藉隷湖北扁舟一葉時往來於揚子江邊有某甲者年近不惑鰥况悽其去年忽返鄂中誘得某乙之童養媳某氏旋卽携至白下從此烟波一舸雙宿雙飛形影相隨儼成伉儷矣乙自失養媳偵騎四出蹤影全無媳父某丙疑乙虐斃乙亦疑内誘之他適以致互控於官訏訟經年迄無頭緒划船户某丁亦打槳於石頭城下者與甲素有一面緣今春因事返鄂中偶與鄉人言及甲於去年回里娶親之事乙丙聞而疑之爭來詢問丁縷述甲妻面貌身材適與乙媳吻合乙卽與丙買舟來省詢之湖北划船帮中人知甲已於前數日載客赴鎭江乃跟蹤而往中流相遇甲誑乙回江寗從長計議乙唯唯一日行至黃天蕩江面乙登鷁首小遺甲陡起不良之心驀然推墮波心乙竭力扳附船舷甲恐其復生舉篙作當頭棒喝擊之不中乙復跕跕墮水甲卽風帆高掛飛駛而歸乙載沈載浮得遇拯救因卽奔赴上元縣報案一面往西水門覓得甲船交與河快未幾坊甲將甲及某氏拘獲一併解送江寗縣署縣主戴子和大令　堂研訊乙瀝訴情由甲知不能抵賴歴歴供認不諱大令因此案先經乙控於上元縣署飭將甲釘鐐收禁乙暫押外所某氏發交官媒旋備文移送上元縣請縣主龍硯仙大令訊辦 
[白門火警]  
　　金陵訪事友來函云邇來省垣雨澤稀少天氣亢旱異常居民偶一疎虞祝融氏卽乘機肆虐本月二十日午後手倦抛書領略睡鄉風趣忽聞鉦聲一片蝶夢驚回急出探之知火起於大香爐某藥材店次日亭午羊腸圈某姓家午炊失愼吳回氏又乘興而來二十二日申酉之交通濟門外亦報火警屈指三日内火災迭見幸皆時當白晝赴救者多不致釀成燎原之禍然曲突徙薪古有明訓　家者尚其防患於未然哉 
[未郡官塲紀事]  
　　嘉興訪事友人云正任平湖縣吳大令前奉大憲飭回本任未及起程遽丁内艱所遺員缺由藩定惲方伯委瓶窰保甲局員陳大令署理陳大令交卸局務後立卽赴省謝委定於本月十九日乘舟至禾禀見府尊然後擇吉履任○日前浙江提督余瑞庭軍門赴省晉謁撫憲劉景韓中丞籌商防務本月二十四日嘉興恊蔡協戎探悉軍門事畢言旋將次過境遂率同各營弁兵排隊至杭州塘伺候夜半憲舟遥蒞各官呈遞手版禀見次日淸晨軍門乘輿赴各署謝步迨二十六日黎明始命解維赴乍浦換乘某兵輪船沿途閱視各砲臺然後由海道折回節憲 
[皖省官塲紀事]  
　　安慶訪事友人云鳳潁六泗道德觀察因病乞假遺缺由督撫憲會委鳳陽府馮太守煦署理所遺鳳陽府員缺委候補知府王詠霓太守署理○總辦求是學堂兼商務局劉太守沛然現經上憲委署太平府篆務○和州牛屯司巡檢缺經十憲委候補巡檢周少尹修鑑署理○三河尖巡檢缺經上憲委候補巡檢鄭少尹文郁庖代○教職各缺瘠若者多一經輪委往往有辭不赴任者前月某日懐甯縣陳大令奉藩憲湯方伯札飭曉諭略謂各屬投効委用試用以及各項捐納教職凡丁憂病故以及修墓遊幕就館一切事故均應隨時報縣由縣專案詳司以俾稽考前經札飭各屬遵照在案乃近來又有委署教職延至委札繳後始呈明事故禀請攺委殊屬不成政體理宜停委記過姑再寛容札飭各屬曉諭凡各屬教職有甚事故均應隨時在該縣呈報由縣專案報司俾委署之時有所稽考倘仍於委署後始呈明事故禀請攺委者定將該教職記過停委 
[珠江夏景]  
　　廣州訪事人云署理兩廣總督李傅相以剿除盜賊爲先務陸路旣添勇籌餉水路復委水師提督何榆建軍門添設巡船數十艘分遣各港巡緝某日委員赴船查點勇額有原額三十名而祗有五六名者想一經據實禀陳卽須澈底根究矣○廣東水師提督何榆廷軍門在猪山招有勇丁三百名分一百名駐紥河南餘均在省垣專捕盜賊本月十二晚河南馮巷同德里陳宅被匪數人刦掠近鄰江少泉孝廉聞之持槍而出更練亦聞警兠拿當塲拿獲三人解赴導尾訊辦○近日省垣時疫流行自同德大街至沙基迪隆里下陳塘爲光盛數日之内某鋪連斃數人某宅亦連斃婢女七人醫家皆束手無策棺鋪亦有應接不暇之勢○本月十四日爲呂祖誕辰省垣太寗街和興剃髮店各夥相約出遊僅留一學徒守户不知如何廚中忽兆焚如幸左右鄰恊力灌救僅焚去廚屋一椽○前日由香港開往新安深塡地之某輪船悞載匪人中途突放手槍逼令舵司及機器司開往澳門旋將貨物劫去現已報官不知矣弋獲否也○旬餘未雨農田苦旱至近日始降甘霖早禾可望有秋矣 
[洪崖訪道]  
　　南昌訪事友人云江西新建縣江雲卿明府以農田端資水利特籌鉅欵修治各鄉圩堤擇公正紳士以董其成自冬徂春大工告竣近以各紳實事求是不無微勞爰酌予優奬以資鼓勵有兩紳開支浮冐爲明府查悉傳案詰責並詳請斥革功名○本月某日新委保甲總巡何太守師呂到局視事後卽赴臬轅謝委署臬憲春會東廉訪接見之下諭令嚴查賭棍以安善良太守因卽出示曉諭曰賭博爲盜之源有犯卽干例禁憲示張貼通衢理應觸目警心乃有不法棍徒瞻敢故態復萌特此重申禁令愼毋視若具文倘敢藐法故違則是冥頑不靈一經本局訪獲定卽從嚴究懲○日前南昌縣孟子卿新建縣江雲卿兩明府會銜出示曰裨官小說荒誕不經其中誨淫誨盜等書或繪男女媟褻之情或述萑苻竊據之狀愚民習誦薰染易啓奸萌最爲人心風俗之害例禁綦嚴又康有爲等所著各種逆書前奉上諭嚴查銷燬卽經出示 
 
 

Page 3

 
 
曉諭一體查禁銷燬在案兹訪聞市井仍賣淫詞小說並私藏康有爲等報章及各種逆書亟應重申厲禁以正心術而淸治源除隨時嚴密查拿外合亟出示嚴禁爲此示仰城市各書坊及諸色人等知悉自示之後爾等如存有一切淫詞邪說及康逆等所著逆書報章立卽盡行銷燬不准私售漁利存留閱看倘敢故違一經查知定卽嚴拿到案治以應得之罪至紳民爲家長者亦應約束子弟不得違禁購閱並不許棍徒人等因有此示藉端圖詐滋事併于嚴究不貸切切特示 
[上海官塲紀事]  
　　署理江蘇藩司正任江安督糧道吳仲懌觀察交卸藩篆由省起程昨日午後行抵滬江就新閘大王廟馬頭下椗本邑各官均往迎迓觀察已由上憲委署淮揚道篆務急於赴任並不勾留○前署上海縣戴子邁明府交卸後賃定本城石皮弄某姓房至擇吉鶯遷聞明府已由上憲委赴製造局當差未知確否○新委保甲總巡傅星厓明府到差後卽於前日賃定縣橋南首某姓房屋爲辦公之所不日將賦喬遷矣 
[示期放告]  
　　新任上海縣汪瑶庭大令下車伊始循例考取代書兹經大令悉心衡校錄取畢榮銓龔正祥趙榖蓀全思恭四名給以戳記准予承充並示期五月初三日放告 
[法租界公堂瑣案]  
　　日前僑居法界西興里之徐大來控妾許氏卽孟麗君席捲潛逃旋經包探拘獲連使婢冬梅管押捕房昨日讞員朱森庭明府與陸繙譯升堂提訊徐遞禀聲稱職員籍隸河南延津縣父親在日以知縣分發浙江曾任樂淸鄞縣篆務光緒十八年九月職員納妓女孟麗君爲妾曾出身價銀二千兩帶至父親任所二十二年復携至滬上僑居東新橋富慶里不意孟麗君已有異志遽於本年正月乘間捲逃今旣獲案求恩嚴辦孟麗君供小婦人曾操賣笑生涯雖由徐納諸簉室然伊從未費過分文當時小婦人購得婢女冬梅被徐凌虐不堪又爲飢寒所迫不得己至杭州某鄉草菴中暫避近復至滬被徐誣指捲逃此事有傭婦某氏目見今某氏傭於英界東尚仁里妓女周雅仙處大老爺如不信請傳案質訊明府謂徐曰爾父旣殁於任所爾理應扶柩可籍俾得早正首邱何得携妾逗留致有此事著將孟麗　與冬梅押候移文補提某氏到案再行核奪○浦東高家行人陶子山扭姪媳藩氏到案訴稱藩氏逃匿治下小東門外某花烟館賣笑母族反向小的索人肆行滋擾今幸尋獲叩乞究懲藩氏供小婦人適陶姪長安爲室當時曾由陶出身價洋銀九十元明府謂爾旣從良不應復爲烟妓著押候本夫到案再核其同時拘獲之烟妓王鳳仙王金寳著發堂留養擇良婚配○順泰錢莊夥王自雲因收兌外國酒肆細崽周阿二周阿三所竊金錢被獲到案明府訊鞫之下王供小的向在順泰錢莊執業順泰原在法界嗣因翻造房屋遷至英界並未收兌周所竊金錢有逐日帳簿爲憑叩求電鑒訪聞此頃金錢實兌與祥生錢莊請大老爺向周詰問可也周堅稱兌與順泰明府飭將王交保二周押候復核○有裴雪齋者持江南義賑及廣益等各種　票至法界各烟館向人兠售被包探拘獲解案請訊裴供小的失業無聊向各票店取票代銷冀博微利不知法界章程以未繳捐欵誤惟禁網叩乞恩寛明府判將彩票十八條一并充公另罰洋銀十元以儆○鴻興小客棧主　張阿胖因窩匪類錢阿毛　瑞生陳阿生辱侮佘山某姓子解經明府訊悉行强者爲流氓阿金阿四限張尋交到案迄今日久蹤跡杳然昨日著保人將張交案並提錢王陳各犯略加研詰判將錢枷號二個月笞責八百板王陳各責六百板送攺過所監禁復罰張洋銀二十元如不願罰枷號半個月笞責三百板○黃玉記控掮客康秋堂代沈春芳購辦洋連泗紙欠銀七百餘兩明府飭提康沈研訊著交的實人具保限十日内理禁○護城河畔新街口聚泰南貨店主藩耀章收買招商局金利源棧房被竊之白蠟控經明府訊供判令潘繳呈貨欵銀一百十三兩七錢再罰洋銀一百元昨日潘將銀如數繳案明府飭具攺過切結從寛開釋○公順生順兩魚行夥吳順林武寳生扭魚販方阿計到案禀稱此人冒名取貨被欠洋銀八元九角求恩究追明府著交人保出限五日内如數還洋銀○吳阿毛禀稱小的家居永安街十號門牌前日偶至小東門内購物突被流氓王毛毛方發林攫去洋銀未饜所欲勒令再給三元小的心不能甘是以投訴捕房拘案請辦明府判責王三百板方二百板○王樾禀稱小的家住浦東高橋鎭左近前晚被賊竊去衣物來滬查緝知包探已拘獲竊賊王掌全求恩究辦明府令押候吊贓核辦○包探禀稱吳阿金持小票至租界中各船上收取規費經小的拘入捕房詰知爲英界公廨差役凌振代收今特解案請訊明府令押候傳凌到案再核○包探禀稱李四榮冋同鄉人某甲索欠無晉將甲毆傷今甲已送入醫院療治特將李解案請訊明府著交人保出候甲傷痊再核 
[庚子恩科考試試差人員銜名單]  
　　宗人府主事宗室瑞賢正白宗室文榘鑲藍陳懋鼎福建陳惠愷湖北内閣三品銜侍讀學士陳夔龍貴州三品頂戴侍讀覺羅紹昌正白滿三品銜侍讀劉振鏞直隸典籍張士鏸雲南中書緒儒廂紅滿靑州駐防玉彬廂紅蒙佟文政内正黃漢侍讀頂戴中書區湛森廣東花翎員外郎銜中書渠本翹山西中書蘇守慶直隸曹中成山西楊廷璣福建崔登瀛廣東蔣玉泉浙江起居注主事姚大榮貴州翰林院三品銜侍讀學士黃思永江蘇祖籍安徽秦綬章江蘇侍講學士宗室景厚廂藍朱祖謀浙江花翎侍講學士劉永亨甘顔花翎三品銜侍講學士惲毓鼎順天祖籍江蘇侍讀　壽廂黃滿宗室寳豐正藍楊佩璋河南四品銜侍讀崔永安正白漢廣州駐防侍讀朱益藩江西侍講宗室載昌廂監宗室毓隆正藍吳同甲江蘇一垿山東楊捷三河南編修支恒榮江蘇彭淸藜湖南陳同禮安徽趙尚輔四川趙汝翰山東修撰趙以炯貴州原籍湖南花翎四品頂戴編修栢錦林山東編修周爰諏陜西于齊慶江蘇五品銜編修朱延熙安徽祖籍湖北編修楊天霖山西敖名震湖北檢討宋育仁四川祖籍貴州編修柯忞劭山東劉若曾直隸五品銜編修陸鍾琦順天祖籍浙江侍講銜檢討錢駿祥浙江侍講銜編修叚友蘭江西編修高　四川花翎四品銜編修劉啓端江蘇編修杜本崇湖南檢討劉秉鈞山西花翎侍講銜編修葉昌熾江蘇編修曹福元江蘇薛寳辰陜西四品銜編修馬吉樟河南編修王萬芳湖北侍講銜編修吳蔭培江蘇編修張星吉山東花翎侍講銜編修沈曾桐浙江編修華學瀾直隸呂珮芬安徽徐世昌直𨽻趙惟熙江西檢討閻志廉直隸編修王祖同河南黃曾源正黃漢福州駐防吳煦雲南四品銜編修吳士鑑浙江原籍安徽五品銜編修李傳元江蘇修撰劉福姚廣西祖籍江西檢討姚文倬浙江編修陳伯陶廣東蔡曾源山東吳懐淸陜西檢討陳曾佑湖北編修魏時鉅湖北黃紹第浙江四品銜修撰吳魯福建花翎侍講銜編修熊方燧江西編修杜彤直𨽻檢討洪汝源湖南蔣式瑆直隸編修徐德沅安徽馬步元山東花翎五品銜編修連甲廂曰滿編修王乃徴四川檢討孫廷翰浙江花翎五品銜編修汪鳳梁江蘇原籍安徽編修田智枚山東趙士琛直𨽻孫多玢安徽五品銜編修王景禧山東[  此單未畢明日續登]  
[並未攺姓]  
　　湖南採辦軍裝委員彭大令宜輝前向法界沈泳興林發紀兩皮鞋店定購拖砲馬鞍二十副言定每副價銀六十兩訂立合同限期交貨旋欲扣用銀四百兩不遂所欲以致悔議沈林心不能甘具控法界公廨經讞員朱森庭明府會同法總領事署繙譯何世剛君研訊斷令仍照合同辦理彭不遵從明府遂申詳江海關監督蘇松太兵備道憲余晉珊觀察觀察札飭前署上海縣篆務之戴子邁明府妥爲調處戴明府提林到案著將業已製成之馬鞍一副照原價售與彭大令其餘作爲罷論勒令具結呈案林不服復偕沈投法界公廨控訴尚未訊繪本月二十二日沈又投報捕房聲稱彭委員已由法界名利棧將行李遷至大方棧而自居仙源棧攺姓爲王約同家丁擬附輪船回去請卽提追此彭大令攺姓之說所由來也前日彭大令來館言及並未攺姓爰卽聲明於此以釋羣疑 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北通試事補述]  
　　北通州訪事友人來函云順天府府丞王少京兆於三月二十四日由京署起節按試通州文武印委各官均在西門外天成菴恭迓迨憲舟抵岸卽排導至貢院旋牌示三月二十五日恭謁聖廟二十六日考經古先期傅諭二十二州縣學官凡考古學仍以論賦詩經解爲準童生有不考古學者不得送院試二十六日考通州武淸薊州甯河文安昌平平谷七州縣文童孝經題孝子有深愛者必有和氣論古學題曰聖時風若賦以撓萬物者莫疾乎風爲韵賦得友風子函得雲字經解題蒙以養正解二十七日考三河寳坻霸州固安涿州懐柔六州縣文童史論題宣王中興論古學題漢文帝幸細柳營賦以題爲韻賦得户映花叢當夏簾得簾字經解題琴瑟擊鼓解二十八日考大城香河房山良鄉永淸東安保定密雲縣密雲衛九縣文童性理題義勝　論古學題布榖催耕鳩喚雨賦以題爲韻賦得虚堂懸鏡得懸字經解題師勤功半解四月初一日考頭塲文童通州首題巧言足恭章武淸令色鮮仁章香河察言文安而觀色慮以下人懐柔子張問行子曰言平谷子夏問孝子曰色通塲次題無恥之恥無恥矣詩題賦得桃李陰陰柳絮飛得飛字初二日發二十二州縣文童經古案初三日考二塲文童三河首題好仁不好學寳坻好知不好學甯河好信不好學昌平好直不好學密雲縣好勇不好學密雲衛好剛不好學通塲次題是動天下之兵也詩題賦得百榖仰膏雨得膏字 
[上海縣署瑣案]  
　　著名淫棍王寳寳强姦羽士徐少山之媳盛氏案發前上海縣主戴子邁明府飭差嚴緝王知罪無可逃因於日前自投縣署禀請訊核前晚新任縣主汪瑶庭大令升堂研訊王供小的係浦東陸家行人年三十六歳向以耕田爲業今年三月中旬偶往南　捕魚突被本圓地保金羅川潘東舟顧少雲等糾衆拆毁房屋搶去衣物並將胞弟新泉毆斃毁屍滅跡是以投案聲訴叩乞伸寃大令曰爾屋被拆爾弟被戕爾之含寃一至於此何以不卽來案控告乃反逃避他方殊不可解今爾所共各情本縣無從查核惟究爾强姦徐媳一事究竟同黨共有幾人著卽供明尚可稍從寛典答稱徐媳自稱善看香頭妖言惑衆當日小的雖與途遇實無强姦之事求恩寛宥大令喝令笞責五十板收押自新所聽候核辦○前充二十四保十八圖地保之管少卿與内嫂某氏通姦被氏之夫弟某甲刓去雙目案發經前上海縣主戴子邁明府飭差拘獲帮兇人顧三虎訊供之下判令枷號兹已期滿原差稟明新任汪瑶庭大令大令查核原卷見族保公禀諸多不合飭提至案略詰數語著卽開枷攺收自新所 
[上海巡局紀事]  
　　李楊氏虧欠楊紀華洋銀若干元前日楊至其家搬取雜物鄰人趙龍出爲阻止遂扭控二十三七鋪巡防局局員盛雨村二尹研訊之下飭地甲帶往調處毋庸涉訟○前日尤文君投法界公廨呈控徐長義結欠往來銀若干兩請卽究追讞員朱森庭明府查得徐居南市因卽派差投二十三七鋪巡防局禀請移提局員邱友林二尹查核情由飭地甲巡勇往董家渡一帶查提未　爰令來差持名片至廨據情禀覆之日前流氓陳阿二在街旁設紅黑籌攤誘人賭博適爲巡勇所見拘解十六鋪巡防中局局員文斌臣二尹研訊之下判令押往街頭遊行示衆昨日期滿地甲解請發落二尹飭具攺過切結交人保釋○南市捕房二十三號巡街華捕張錦榮落差後步至老白渡向永泰樹行主女某氏調笑適被行主莊介生所見怒不可遏揮刃刺傷張手腕旋復赴十六鋪巡防局控告局員斥不准理越日莊又以張來家竊物爲詞投上海縣署禀請究辦旣又上控道轅馬路工程局總辦程雨村大令聞之因命將張拘押捕房候派差查明確情禀請道憲余晉珊觀察重辦 
[英美租界公堂瑣案]  
　　德商美最時洋行主控駁船户羅連生王阿虎挖破麻袋串竊米麥等情昨由水巡捕何瑞福將羅王及船夥戴阿二楊阿狗曹階勳黃榮華等六人拘解至案美最時行主投案供稱被竊米麥共十九石之多今旣獲案求卽追償羅連生王阿虎供小的等承裝米麥袋本滲漏以致缺少並非小的等竊取叩求明察戴楊曹黃同供小的等在船上爲夥不敢行竊讞員翁笠漁直刺謂卽使袋有滲漏當亦遺在船中豈有缺少至如許之多顯見飾詞狡賴羅王同供實在漏入浦中今願照價賠還直剌遂商之　繙譯判令羅王二人各賠洋銀一百元駁船充公餘人各押半年○包探孫阿星拘解莊阿大到案禀稱此人因忿將所私薛朱氏頸項腰背等處砍傷由鄰婦莊朱氏朱傅氏報捕兹經小的拘獲送案請究薛朱氏現在醫院醫治不能投案莊朱氏朱傅氏同供初見莊阿大與薛朱氏口角繼竟用刀亂斫小婦人等恐釀巨禍故卽出外喚捕莊阿大供小的係本邑人薛朱氏旣私識小的不應更與他人往來一時氣忿故用刀碑之直刺飭一併送縣訊辦○包探趙銀河拘解陳中心到案禀稱此人係著名流氓前曾懲辦有　昨又在胡家宅西園烟館向周伯裕訛詐洋銀二元適經小的查見是以拘送來案請懲周伯裕投案供小的與陳雖有一面之識然向無銀錢往來日昨忽向小的强詐是以拒而不允陳中心供小的向索欠欵不敢逞强直刺判押三月以儆○包探陳根寳解送李陳氏到案禀稱伊姊王陳氏因凌虐九歲婢女王可順經小的拘入捕房當存洋銀一百元得以出外今由其胞妹李陳氏來案代質王阿順供訴被虐情由直刺令脫衣騐之遍體鱗傷慘不忍覩李陳氏供胞姊偶患時症故使小婦人來案直刺著交官媒看管候提王陳氏到案訊辦○包探顧阿六拘解黃三囝到案禀稱此人竊取胞妹秀英所有洋銀一元五角向之查詢反敢恃强毆擊報捕後經小的拘獲送究黃秀英投案申訴前情黃三囝供小的惟取洋銀並示毆擊直刺判押半月以儆○包探竇如海拘解小孩馮四寳到案稟稱此孩不務正業竊取伊父馮柳記之洋銀二十四元並金約指二枚出外游蕩報捕後經小的拘獲送請究懲馮柳記投案供稱兒子四寳年甫成丁瞻敢私取銀物求恩究立馮四寳供小的自知不合惟求恩典直剌著責手心二十下交其父領回管束○包探趙銀河拘解流氓王阿二到案禀稱此人將三馬路惠秀里某妓院傭婦汪阿土調戲兹經小的拘獲送請究懲汪阿土供訴前情王阿二供小的與汪向來相識故與閒談不敢調戲直刺判責三百板管押一月嘻妓院傭奴而亦禁人調戲然則靑樓曲巷當亦建滿賢節之坊矣管押一月嗚呼寛哉○有一口操甬音之女孩迷失路途在垃圾橋左近且行且泣適爲某號華捕所見送至公堂直刺詰以居址姓氏俱不能答因著留候家屬認領 
[美租界捕房紀事]  
　　有周榮祥者在虹口武昌路第七百二十九號門牌開設成衣店前日之晚店中夥友劉紀生竊取綢衣若干件携至某押鋪質錢事爲周查知報捕請緝昨日包探劉光震將劉拘獲起出原贓解入捕房捕頭令押候解送公堂禀請讞員翁笠漁直刺懲辦○浦東人王春甫陶阿全及楊錢氏同傭于虹口吸恒路二號洋房内某洋人家昨日串竊鈔票洋銀若干元洋人查悉函告捕房捕頭令某包探將一千人拘獲押候解送公堂禀請究辦○前晚積竊瞿桂林混入揚子路碼頭貨棧内竊取所儲洋棉紗三包後爲包探張阿五查獲拘入捕房捕頭令押候解送公堂禀請訊究 
[美意延年]  
　　長和號交到李蘭生善士四旬初度節省筵資移助振需洋四十元徐照德善士洋一百元胡方鎰元十五兩河南隠名氏爲產後求病速愈洋三十元又續助洋二十元董彩豐善士爲令郎毓秀求保平安助醫藥費冰五十元壽人壽世利賴無窮嘉貺頒來頌忱莫馨矣 
[上海六馬路仁濟善堂籌振公所施則敬等謹誌]  
 
 

Page 10

 
 
[粤東官報]  
　　藩轅　示潮州府知府員缺請以高州府惠昌調補所遺高州府缺卽以遺缺鄭府王嘉禾題補雷州府知府郅馨　與韶知府　　繩　補　　瓊山縣水尾司巡檢張祖共蔭飭赴新任陵水縣典史缺以新海防候補儘先補用典由龔文貴詳補從化縣典史徐錫齡飭赴新任准補靈山縣西鄉司巡檢賴玉森飭赴新任 
[白下官報]  
　　四月十八日知府彭文明到典史裘增德奉示寫履歴委辦善後總辦局候補道趙禀知到差並銷帮辦銀圓局差巡檢芮　　到捐免騐到省止任江蘇臬憲陸見辭○十九日厘捐避候補道穆傳見通判潘世杰禀知赴新河口公幹匪補睢甯縣葉保慶叩謝飭知赴任並　東爵路某甲總巡差○二十日藩憲恩糧道辭赴任上巡道徐籌防局睺補道沈　捐避穆差後避趙總理兩江營務處李保甲局張調辭湖北督銷李光瑜辭揚州府沈見同知鍾祥燾到起服回省叅　何復　叩謝　留南江江北河南支放　錢所縣丞張學緒辭赴北　鹽大使趙乾到由揚來策　輪　史建中辭揚州府沈錫晉禀到 
[蘇垣官報]  
　　四　四月十八日藩轅　示照得署宜興縣知縣郭　程年滿撤回　缺查有補　缺現署江陰縣知縣劉　仁堪以先　赴任遞遺工陰縣知縣查有准調元和縣知縣現任鎭縣知縣吳鏡沆堪均調署遞遺鎭洋縣知縣　有候補縣隙官慶堪以輪委署理又牌示照得調補吳縣署理吳江　知縣朱秉成開　另補查有候補知縣宗能述堪以署理又崇明縣縣丞員缺　　靑浦縣縣丞閔榮甲調補又上海縣吳淞司　檢員缺前以　理先從九品沈耆補均　奉部覆　自應飭令赴任又署金匱縣望亭司巡檢丁方榖署事已過半年自應飭令現署之婁縣小徴司巡檢部選斯缺潘明　赴任同知　桐森由上海來委署海州直隸州章邦直禀　　任　縣沈翰山丄　專丁來省禀銷就醫假並禀知隨糧道憲赴海運津悞差卽辭巡檢張鴻恩禀辭赴鎭江公幹○十九日藩轅牌示照得吳江縣縣丞羅淦病故遺缺查　候補縣丞　　明堪以　補又靑浦縣縣丞閔榮甲飭赴崇明縣縣丞遺缺查有孝廉方正試用主簿何樹勳又署丹徒縣典史章承銘一年期滿遺缺查有　　試用從九徐銘勳又署陽縣興史楊光　　年期滿遺缺查舊班試用從九品楊承培均堪以委署又調婁縣小徴司巡檢潘明發飭赴金匱縣望亭司巡檢任遺缺查有勞績班　先班試用巡檢　憲顔堪以委署統領留防太湖水師全軍候補道韓慶雲通知禀謝奉委兼統　划營新陽縣蘇品仁禀知交卸新陽縣事並禀謝奉飭赴長洲縣任事知縣　　述由　澤釐避來　　　飭　奬厦獲大宗偷漏爰　大功一次功二次又李樂善由車坊釐局來委署吳江縣縣丞董守謨又長洲縣主　蔡保昌又吳縣主簿　水釗均禀謝奉委署理 
[省官報]  
　　　月十七日江西查探海防委員補知縣李光表到湖南人由浙江來　過　江西並辭典史劉煒到　服來省○十八日委辦大通釐卡知府許晉祁皖北土　總十　調直隸州全適中羅昌河厘卞典史陳幹均辭調署南陵縣桂中繞到　兆煊而試羅賀瀛謝奉　知咨部註册留省補用州判李文審到解江甯揚州餉銀回巡檢章復祖　解秋審發回人犯赴　縣 
[揚報]  
　　四月十六日楊大令元勳委解京餅起程張鹺尹承業委留辦總局稽核邊鹺尹承榮委楚鹽查艙祝鹺尹傳望由仇湖孫鹺尹　陰由龍溝陳鹺尹景琦由大伊山　到揚河鹺尹脩　　蘇州餉○十七日賀鹺尹家銷西壩卡　　尹愼脩　鹺尹煌均辭回十二圩差次 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[光緒二十六年四月十九日京報全錄]  
　　宮門抄○諭旨一道錄前○將軍等奏江省銀圓亟宜自鑄遵旨體察情形片○署江督鹿奏報查閱營伍起程日期摺○皖撫鄧奏爲武職大員回籍修墓片○巡閱長江水師大臣李奏爲調員差遣片○豫撫裕奏爲甄别道員堪以留省補用片○四月十九日理藩院鑾儀衛光祿寺正藍旗値日無引見○瀾公謝伊子命名恩○左孝同預備召見○倉塲奏漕船五日回空○召見軍機左孝同○○奴才壽山薩保跪奏爲江省銀圓亟宜自鑄遵旨體察情形恭摺覆陳仰祈聖鑒事竊光緒二十五年十二月十四日原任將軍恩澤奏銀圓附吉搭鑄諸多碍難懇恩仍唯自鑄一摺奉硃批著壽山體察情形再　覆奉欽此欽遵之下疉經奴才　照原奏博訪羣言證　平昔鄉里之見聞徴諸在江商民之景象知此事實關緊要所籌具有深謀惟恩澤前以創始方殷奉諭旨　令停止情勢所迫但沾沾比較附鑄自鑄之得失而於江省淸錢一項因何奇短之故銀圓一舉迫不容緩之狀以及開局以後若何督飭考核斷　流弊之辦法皆不過附論及之並未縷晰陳奏皇太后皇上實事求是宜有未能釋然於聖懐者查江省開闢最遲從兹易事通工布帛菽粟之需率以皮革牛羊相互市於以知當日之並無錢幣迨近數十年内有賈漸繁錢之流通亦漸廣　邊徼　遠之地銅質笨重之物事勞途險其自内省轉運而至者亦迄不能多比來海外銅價奇昂每銅一觔約需華銀數錢携此銅價之銀叵華以易錢每斤合華制錢之五六百文而制錢一吊權之皆重六七斤燬錢爲銅一轉　間卽獲數倍之利人心趨利如蠅逐臭邊地傭作又皆内省貧民什伍成羣時來時往其奸販蔓運無論矣平民亦多藉口川資捆負以去查之無可查禁之無可禁此淸錢一項所以致絀之情形也淸錢如是其絀錢價自不得不貴每銀一兩　易京錢二吊三四百又近年恩澤屢由鄂省附鑄銀圓來江搭用每圓准作京錢二吊二百文銀價因亦漲　三吊一二百又然區區有限之圓隨用隨罄旣罄之後如風萌潮平仍復舊轍無裨久遠呼蘭境内别有小錢一種名色價固極賤然所用者皆係鵝眼沙片一文之重不及數毫一遦之長　逾數寸光緒二十年銀價每兩京錢三四十吊近年每兩亦尚七八吊十一二吊若購淸錢則更昂於他處必須加價購買名曰貼色然近時無論淸錢不易得卽小錢亦不易　若用錢至數十吊先由申付錢數吊其餘概給錢貼兌至一鋪一鋪亦如之　至兩鋪輾轉湊付名曰抺兌黑龍　城近亦頗有加色抺兌諸弊奴才前在副都統任内疉次設法嚴　迄以淸錢奇絀不敷周轉旋禁旋起無可如何夫政冶之興必以利商使民爲首務故歐洲極重弊制初時　用政圓繼又以銀圓幣經攺用金圓彼因自詡爲用金之國而目中國爲用銅之國今江省並　銅幣而不給若不亟局銀圓以圖補救商業則江河日下民生則困憊難文况値鐵路興工糧料工價之需用錢甚鉅故江省計自非速鑄銀圓不可爲鑄銀圓計更非就地設局不可蓋非多鑄不能流通非設局不能多鑄恩澤所陳附鑄不便各卽係再三審愼出於勢之不得不然惟論自鑄之利僅及於　稅邊防是猶舉其大　言之其實錢法爲本源所繫一經整頓利賴奚啻一二端否則一敝日敝弗利之事亦不僅一二端阤　銀圓之舉萬難再紱之情形也至於設局鼓鑄以後公欵之外自當搭附商鑄以期源源不竭分兩成色亦應遵　成案俾便民用惟利之所　獘卽隨之且有形之弊易防無形之弊難杜蓋九銀一銅之說夫人盡知之矣然市面通用之銀斷無十成之色除低潮極次不計外最佳之色亦只九九以　而以九九銀然而論庫平百兩僅有眞銀九十九兩餘爲原有之銅質一兩鑄圓　但知九一加　　先除此原有之銅則圓色必不足卽知分别　銅不能鎔盡化盡便成圓後凈有九一之銅則圓色仍不足各省叅差不甚一律職此之由故鄂粤兩局首重化學凡收生銀入局先由化學生考騐隨騐隨化務便凈盡則原質旣純而不雜迨後加銅鑄餅以及分兩輕重各專責任自皆順理成章然任法任人交相　用苟　　　者淸操自勵復前躬親其役一　血形之弊自不禁而自除天下固無無弊之政惟視經理何如耳查有奴才　調來江之藍翎同知銜安徽候補知縣　德全向在内省久充銀圓局差閱歴甚深頗悉其中竅要品端志皁幹練閎通如蒙諭旨允行奴才等擬卽沠爲該局總辦　於本省揀得枷領　精額廉謹可靠　以帮同管理此外避應需　匠人等仍照恩澤　奏酌重咨調奴才等並當督同該各員等隨事懲勸加意講求雖創始維艱未敢侈言成效而竭　自矢或可仰慰慈厪此又豫　開局以後督飭辦法之情形也刻下機器吝件已　續運　局房工料前亦大半備齊奴才等一　派員騐收機器一面飭令檢點工料預備營造蓋邊地雨多寒早一年作工不及五個月若不先期籌備又將遲至明年當兹相需孔亟之時尤以早鑄一日俾　早收一日之效至前此購機置料奴才皆未嘗與聞　無所用　廻護且蒙恩推守本省尤　敢糜不急之欵貽鄉黨之譏區區愚忱想聖明垂察不勝籲懇待命之　所有江省銀元亟官自鑄遵旨體察情形緣由謹恭摺履陳伏乞皇太后皇上聖鑒衷示謹奏奉硃批著照所請該衙門知道欽此○○頭品頂戴署理兩江總督臣鹿傳霖跪奏爲恭報微臣查閱營伍起程日期仰祈聖鑒事竊照光緒二十四年輪應查閱江蘇營伍臣在江蘇巡撫任内經調任撫臣德壽奏奉硃批著　鹿傳霖者閱欽此欽遵在案查練兵爲今日急務迭奉上諭飭令加緊訓練現臣署理兩江督篆目應遵旨　時舉行認眞校閱以肅營伍而資整頓兹於三月十二日在省閱看省標四營並調閱浦口溧陽二營及留防各勇營於十五日出省前赴揚州淸江蘇州按視　北各營覽由鎭江江陰常州蘇州松江而至吳淞以次遞閱江南各營其　近各營不及徧　者卽隨地調閱署中日行公事檄委江甯潘司恩壽代拆代行所有查閱營伍起程日期謹繕摺其陳伏乞皇太后皇上聖鑒謹奏奉硃批知道了欽此○鄧華熙片再福建陸路提督程文炳於上年十一月間遵旨入都陛見奏蒙恩准賞假兩個月回藉修墓因沿途　雪阻滯兹於本年二月二十日到籍由該提督呈報原籍阜陽　知縣周啓運轉詳請奏前來理合附片具陳伏乞聖鑒謹奏奉硃批知道了欽此○○李秉衡片再臣前面奉諭旨准予調員差遣欽感莫名兹謹查有二等侍衛鍾祺能耐艱苦不避險危器識操持足副任便惟有仰懇天　飭令該員卽赴臣長江差次俾資臂助擬俟巡歴一周審度情形實在差委乏人仍當續陳添調數員稍藉　布臣素性迂拘非事必需員才堪深信鄭不敢妄瀆致蹈徇欺重答再所　該員如蒙俞允擬請由兩江生息項下照支薪水以便從公理合附片具陳伏乞聖鑒訓小謹奏奉硃批著照所請該衙門知道欽此○○裕長片再定例道府無論何項出身勞績保歸候補班人員均應扣足一年甄别補用等因歴經循辦在案兹查有候補道馬開玉於光緒二十四年六月十八日到省扣至二十五年六月十八日一年期滿例應甄别據藩臬　司會同出考詳請具奏前來奴才查該道馬開玉樸實耐勞勤幹有爲堪以原銜留省分别繁簡補用除履歴咨部外理合附片陳明伏乞聖鑒謹奏奉硃批吏部知道欽此 
 
 

Page 16

 
 
[光緒二十六年四月二十日京報全錄]  
　　宮門抄○諭旨三道錄前○將軍長奏爲甄别府經歴留省補用片○越撫劉奏爲甄别同通各員留省補用片○又奏爲委員管解京餉片○豫撫裕奏爲各屬交代起數開單彚奏摺○蜀督奎奏爲查明辦理打箭爐電線出力各員捐案片○又奏爲甄别知縣片○皖撫鄧奏爲辦振各員急公好義懇恩俯准傳旨嘉奬片○燕督裕奏爲委員署理知府片○提督馮奏爲舉劾武員片○四月三十日吏部翰林院廂藍旗値日刑部引見十四名提督衙門二十四名○傳公由丫髻山回京請安○大額附假滿請安○奉天府府尹玉恒到京請安○任子齡預備召見○召見軍機任子齡玉恒○○長順等片再查前奉部咨吉林留省試用人員如係得力之員試用期滿先行奏明立案俟候補委用無人准其酌量請補等因歴經遵辦在案兹查有試用府經歴張兆麒自光緒二十二年正月二十八日到省之日起扣至二十六年正月二十八日試用一年期滿例應甄别據吉林分巡道覺羅達椿加考具詳請奏前來奴才　該員張兆麒年力富强才堪造就歴充差使均稱得力堪以留省補用嗣後遇有府經歴缺出如候補委用無人准其酌量請補除取具該員履　咨部外理合附片具陳伏乞聖鑒謹奏奉硃批吏部知道欽此○○劉樹堂片再准部咨道府州縣勞績保歸候補班人員應　到省一年後詳加察看甄别補用等因歴經遵辦在案兹查有候補同知鄧本儀候補通判汪銑候補知縣張大鏞吳增濤夏敬宜魏相均試看　年期滿據藩臬兩司分案會詳前來臣查候補同知鄧本儀才具穏練候補通判汪銑勤明穏練候補知縣張大鏞事理明通吳增濤才長心細夏敬宜年壯才明委相才具諳練均堪以原銜留省照例補用除咨部查照外理合會同閩浙總督臣許應騤附片陳明伏乞聖鑒謹奏奉硃批吏部知道欽此○○劉樹堂片再承准軍機大臣字寄欽奉上諭户部奏撥光緒二十六年京餉限五月前解到一半十二月初間全數解淸不准截留攺撥藉詞延誤等因欽此並抄單内開撥浙江地丁銀四十萬兩業經籌解過第一批銀五萬兩奏咨在案兹據布政使惲祖翼詳稱今動支光緒二十六年地丁銀五萬兩作爲第二批京餉派委補用知縣龍斌管解至滬由滬附搭輪船運津解京交納等情詳請　咨前來臣覆核無異除分咨查照撥護並取起程日期咨報外理合附片具奏伏乞聖鑒謹奏奉硃批户部知道欽此○○兼河東河道總督河南巡撫奴才裕長跪奏爲光緒二十五年豫省各屬結報交代起數循案開單彚奏恭摺仰祈聖鑒事竊准部咨各省　報交代統於歲底開單彚案奏報等因查豫省各屬交代每屇半年彚奏一次其已造送細數册結者仍按年開單奏報歴經循辦在案兹據布　使景星查明光緒二十五年分已結等五十州縣正署代理各任交代五十八起均已造具册結詳咨達部循案開報詳請具奏前來奴才覆查無異除咨部查照外相應敬繕淸單恭呈御鑒伏乞皇太后皇上聖鑒謹奏奉硃批户部知道單併發欽此○○奎俊片再查辦理打箭爐電綫出力各員前經按照尋常勞績奏請更正攺奬内有鹽大使銜任之藩原請以鹽大使歸部選用仍請以鹽大　選用學生縣丞銜陳彭年原請以縣丞歸部選用仍請以縣丞候選　經吏部核議以該二員所叙捐案片查户部無名應令查明聲覆具奏再　核辦等因欽此鈔錄原奏咨有到川當卽轉行去後兹據洋務避司道覆稱任之藩係光緒二十二年十一月二十七日在川省遵山東振捐例　監生報捐鹽大使銜領有實收於光緒二十三年十二月初四日奉户部頒給執照陳彭年係光緒二十三年正月遵順直振捐報捐縣丞銜卽於二十三年二月十九日奉户部頒給執照各等情並據呈騐執照前來奴才覆查屬實除咨部查照外理合附片陳明伏乞聖鑒勅部核覆　行謹奏奉硃批該部議奏欽此○○奎俊片再查嘉慶十六年八月十五日奉上諭嗣後各直省督撫遇有分發試用期滿人　務須嚴加甄别如實係才議明晰辦事勤能者准予保留欽此又定例大挑分發各省試用之一等舉人於到省後該督撫詳加騐看其有堪勝　社之責者以知縣用一年期滿卽行甄别又通行内開道府丞倅州縣等官無論何項勞績候補班補用人員以到省起予限一年詳加察看出　切實考語分别繁簡補用各等因歴經遵辦在案兹查有試用直隸州知州楊金鎧試用通判李光覲大挑知縣傅兆榕鹿紹庭試用知縣曹文　顔覲宸補用知縣莫楷鹽大使羅堉均到省一年期滿例應甄别據藩臬兩司造具各該員履歴淸册塡　考語會詳請奏有來奴才查試用　𨽻州知州楊金鎧才長心細試用通判李光覲年壯才明大挑知縣傅兆榕穏練安詳大挑知縣鹿紹庭才明識練試用知縣曹文翰講求吏治　用知縣顔覲宸器沉穏補用知縣莫楷通達治理補用鹽大使羅堉心地明白均堪留省照例補用除咨部查照外理合附片具陳伏乞聖　謹奏奉硃批吏部知道欽此○○鄧華熙片再安徽候補道童祥熊督辦賑務總挈綱維策畫　詳不辭勞怨鳳陽府知府馮煦盡　民事所屬州縣災飢多方營救表率攸資又直隷補用知府施則敬候選道嚴信厚候選訓導嚴作霖辦振素著善聲自　皖北告災或解銀欵　運倉糧或邀善士查放竭誠相助窮黎全活孔多又詹事府主薄顧文翰候選知縣王錫綬平時見義勇爲此次分任太和蒙城靈璧等縣義賑　明極苦保分散資加撫數月奔馳備嘗艱苦資斧均由自備尤屬難能現在賑撫事完該員等均稱不敢邀奬而其急公好義實屬可嘉相應仰　天恩俯准將安徽候補道童祥能鳳陽府知府馮煦直𨽻補用知府施則敬候選道嚴信厚候選訓導嚴作霖詹事府主簿顧文翰候選知　王錫綬一併傳旨嘉奬以昭激勸出自鴻施謹會同署兩江總督臣鹿傳霖附片具奏伏乞聖鑒訓示謹奏奉硃批童　熊等均著傳旨嘉奬欽此○○裕祿片再奴才色楞額據護理承德府知府崇齡禀稱該員現因感受風寒病勢沈重不能辦公又値科試　邇誠恐貽誤禀請委員接署以重職守等語當經委查屬實自應别行委員接護以專責成查有准補灤平縣缺飭委候補知縣文星前往署理據熱河道福謙詳請前來除分檄飭遵外理合附片陳明伏乞聖鑒謹奏奉硃批吏部知道欽此○○馮子材片再去年奴才會　在省各營查閱迤南迤東各處各營人數箕斗與兵册尚屬相符其兵丁技藝精熟者悉經分别從優奬賞以示鼓勵惟游擊田南亭所帶臨平　營勇丁當蒙自邊氓滋事之時檄調該游擊帶兵三哨卽赴雞街駐紥奴才親行點閱年貌箕斗多不相符派弁中途密點三哨之兵缺額至二十名再派弁密點其駐紥邱北之兩哨又缺八名其缺額二十八名又任連捷管帶義字右營黃河源管忠字後營高熙元管帶建威右營該三營　丁内有箕斗不符者有病故尚未補額者有冐名頂替者奴才於田南亭因其有過較重則咨請撤委叅革於任連捷高熙元等則分别　之　　咨請撤委記過兹於光緒二十六年正月初六日准督臣鈔咨覆田南亭未免情重罰輕不足示儆查田南亭身爲管帶當地方有事統　統臨閱之時一營勇丁缺　不補竟至二十八名則其平時缺額蝕餉之多已可槪見應請旨將留滇儘先補用游擊田南亭革職以肅戎行而　軍政謹兩片具陳伏乞聖鑒訓示謹奏奉硃批田南亭著卽行革職兵部知道欽此 
 
