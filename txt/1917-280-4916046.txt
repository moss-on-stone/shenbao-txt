# 1917 - 280 - 4916046

 

Page 1

 
 
   
 
 

Page 2

 
 
時評 
[武力與財力（冷）]  
　　南北今用武力矣然武力必需財力以相扶助於是而所謂借欵者乘機而並起矣 
　　雖然武力云者立於戰地之人互相殘殺之謂也財力云者絞全國人之生機不僅殘殺立於戰地之人也財力不足而以借欵濟之者不僅殘殺當世全國之人且復留其痛苦於後之人也歐戰之結局勢必如此我國南北之結局勢亦如此 
　　嗟乎可懼哉武力與財力 
[命令]  
　　十月十三日大總統令内務總長湯化龍呈綏遠道道尹申保享應請免職申保享准免本職此令又令任命周登皞爲綏遠道道尹此令 
　　又令王廷楨給予一等大綬嘉禾章此令 
　　又令袁希濤給予二等大綬嘉禾章此令 
　　又令李思浩給予二等文虎章此令 
　　又令李壯飛給予三等嘉禾章何景沂給予四等嘉禾章此令 
[專電]  
　　北京電陸部徐樹錚與日本泰平公司交涉軍械借欵三千萬已將簽字（十四日下午四鐘） 
　　北京電陸部與日本泰平公司之軍械借欵數達三千萬確巳成立惟合同細目正在協定中其正式簽字尚須兩星期自十一月初旬履行（十四日下午四鐘） 
　　北京電陸巡閱向三菱借欵二百萬但政府否認之 
（十三日下午七鐘） 
　　北京電水災借欵由滙豐花旗等七行分擔訂下星期二成交還期一年（十四日下午四鐘） 
　　北京電政府今日仍發最後電報與陸等擬更調傅督以與中央接近又爲陸所親信者繼湘督任聞劉承恩頗有希望 
（十四日下午四鐘） 
　　北京電赴歐助戰事仍在計畫進行中模範軍將編二師 
（十四日下午四鐘） 
　　北京電徐樹錚軍事計畫中另編兩師模範團現已着手徵兵限年内成軍師長以王廷楨魏宗蓮有望（十四日下午四鐘） 
　　北京電日使館齋藤武官忽歸國坂西顧問日内亦將回東 
（十四日下午四鐘） 
　　北京電法使謁段詢出兵事 
（十四日下午四鐘） 
　　北京電英使昨謁馮談一小時詳詢歐戰情形及借欵問題等但此爲外交上形式非有所交涉云（十四日下午四鐘） 
　　北京電王家襄前主張參議院議員由民選故决不就議長職 
（十三日下午七鐘） 
　　北京電王占元電詢籌備總選舉經費如何支撥（十三日下午七鐘） 
　　北京電段令張敬堯仍回駐洛陽（十四日下午四鐘） 
　　北京電蘇當道來電報告委任蔡寳善籌備選舉（十三日下午七鐘） 
　　北京電馮力勸蘇齊長回任巳允即日就道（十四日下午四鐘） 
　　北京電馮周夫人柩明日送回河間巳飭專車預備 
（十四日下午一鐘） 
[外電]  
　　東京電中國章公使邀請憲政會會長幹事員及重要會員於十七日開非正式之談話會討論目下與中國有關之各種問題 
（十三日）路透電 
　　漢口電長沙電云到湘之北軍均已陸續開向南方據某軍人談傅督軍嘗對人言北軍現有大砲六十餘尊每尊備有彈藥一百四十餘顆並機關鎗數隊所有步鎗彈藥及他軍需之品均較南方獨立軍豐富又龍濟光曾與北方同情廣東若果出兵須防龍氏乘虚故廣東之出兵恐難實行縱使可以出兵然侵入湖南之實力亦必甚微無足憂慮寗可樂觀但因李佑文部下之 
 
 

Page 3

 
 
湘軍加入南方又有南寗會議决定兩廣出兵之報故當初之計畫須少變更目下正在新講對付之法云云（十四日） 
　　北京電馮總統爲勸江蘇齊省長廣西劉省長歸任特派人赴天津促其來京齊氏巳於今日來京謁見馮總統後赴各部總長次長之歡迎會（十四日） 
　　北京電馮總統夫人之靈柩定於明日發引送回河間車站等處均加裝飾（十四日） 
　　南京電農商部技師丁文江爲調查長江下游地方之地質及水脉等來寗（十四日） 
　　南京電江蘇督軍署支用拘留德國軍艦經費自民國五年七月起六年六月止共計二萬五千五百元又中立籌辦處經費自民國五年七月至是年十二月共需三千七百元（十四日） 
　　東京電遞信省近决增設日本滿州之間經過朝鮮之直通電線一條此預算巳列入明年度預算（十四日） 
　　東京電三井·三菱·第一·第百·第十五·正金·六大銀行爲鎭靜市場决定增加存欵利息定於十五日起實行巳將此意先行發表定期存欵常年利息四分五釐活期存欵日計由四釐加至六釐（十三日） 
　　東京電東洋拓殖會社總裁石塜英藏氏今日由東京啟行前赴朝鮮京城更擬由該地方赴北京（十四日） 
　　以上東方通信社電 
　　東京電美政府向日政府商請供給船舶一百萬嚬日政府有承諾供給十萬嚬以至二十萬嚬之意然與美政府所需者相差甚大故望美政府解除鐵材輸出禁止令一事能否承諾尚屬疑問（十四日） 
　　東京電正金銀行等六七銀行提高定期存欵利息前四釐者改爲五釐（十四日） 
　　東京電日支國民協會以日政府供給中國軍器認爲援助北方壓迫南方决議反對 
（十四日） 
　　東京電中國駐日章公使定於明日（十五日）招宴國民黨要人及議員請柬巳發出尚擬招宴政友會維新會諸議員及重要人物（十四日）　　以上共同通信社電 
[戰電]  
　　俄京電社會民主黨已請内務總長尼基汀氏脱黨豫料不日將向軍需總長泊羅土波維區氏提出此請（十二日） 
　　亞姆斯特丹電德皇已抵布京蘇菲亞外相庫爾滿男爵亦同行布皇親以車迎之各街道滿掛旗幟（十二日） 
　　倫敦電今晚海格將軍報稱夜間雖降大雨英軍仍於侵晨聚集出攻沿自伊泊爾至羅萊爾鐵路全陣線前進直至化塞爾森林南邊英軍與法軍交接點而止英軍於該陣線奪獲要點並固守之田莊叢林多處俘敵若干人巴斯香達勒西面正山脊之坡上及巴斯香達爾南面之正山脊戰事尤烈今晨續降大雨終日未巳頗礙英軍進步故英軍决計不進取最後之目的英軍俘敵約五百人（十二日） 
　　巴黎電今晚公報云拉伏廠及克拉盎勒境砲戰甚烈今日下午公報中所云敵軍在沙安與哇白里夫襲擊諸役用兵至衆且曾豫先轟擊三十六小時之久（十二日） 
　　倫敦電德國公報云蘭桀瑪克至松勒白克陣線之大戰進行甚烈英軍在巴爾加貝勒北面與西南面攻破德軍陣線數處戰事進行未巳（十二日） 
　　倫敦電路透電社訪員電稱今晨開始之大戰甚爲劇烈目下所得之消息尚未完全惟兩翼似得有進步續又來電聲稱兹悉英軍因天氣不佳巳暫行停戰（十二日） 
　　倫敦電協約國與荷蘭斷絕商業電報交通荷蘭商界大爲擾攘似將促請荷政府依從英國之要求歐戰影響今巳及於全球各國或直接有關或間接有關協約國不復能忍故凡可以困敵之方法莫不急事施行俾達其縮短戰爭之目的中立國縱暫受妨礙亦在所不恤如嚴厲封鎖佔用外船停止發電種種皆爲此故也 
（十二日） 
要聞一 
[政府與南方趨勢之西訊]  
　　大陸報八日北京通訊云北京事態雖官場力持沈靜貌示樂觀然其實際究不若表面之佳湘事内情不可捉摸政府對此已焦慮多時今則愈覺湘事與南方行動之不可輕視日前有數種消息足使政府諸人不安者第一爲某方面顯有對於總理政策不能無疑之趨勢聞總理欲以施用武力蕩除異黨之手腕壓制南方全部之反對而總統則願和平對待擬疏通反對黨中之穩健派與之和解於是意見微見參差聞主張和平方面有總統參謀總長北京步兵統領及直隸省軍界諸要人即直督曹錕亦在其列曹且不肯派兵南下以貫澈總理征湘之計此種新聞虚實雖不可决然消息靈通之方面則固言之鑿鑿也第二爲陸榮廷之態度政府近接陸電據謂政府所發之三道命令可以贊成惟須附以某種條件而後可今爲雙方融洽之阻者即此條件也内有一條爲黄陂復職换言之即元首易人陸始擁護北京也元首旣易則國務院勢必隨之改組閣員前以南方與西南方行動爲無足輕重者至是乃意見一變總統與總理遂電告武鳴謂政府願接受條件以不碍國家利益不傷北京當軸體面爲限度國務院散漫不統一雖政界中人亦承認之曹汝霖爲總理心腹之一今因辦理敵船問題頗不爲總理所悦聞處置敵船之最後方法尚未議决目前辦法或將完全撤銷正未可知第曹汝霖能否鎭定此次風潮頗堪疑問如其能也則交通系中執權之葉恭綽次長又大顯神通矣 
[加入經濟同盟與最近借欵]  
　　前日某社記者訪梁財政總長叩以關於加入巴黎會議問題之意見據梁君云巴黎經濟會議之議决條項當初與議各國原可自由擇行非一種條約性質外間有稱爲經濟同盟者乃一種誤會此番各國對於提出希望條件若干項其中數端類似經濟會議之議决條項於是我國遂亦發生加入巴黎經濟會議之問題現政府考核之後對各國希望條件業巳正式致覆如禁止敵人通商禁止敵人在　内營業及收没敵人財産諸端皆分别與以某種程度之承認表示我國趨向於巴黎經濟會議願盡力所及以援助友邦而形式上似無須申言加入此政府意見之大概也 
　　頃據外交界消息謂我國第二次大借欵不能積極成立之理由甚多兹將其中最要者略舉數端以供關心時局者之參考其一抵押問題及向日所提之監督用途辦法中國當局尚未盡能滿意其二債權家如俄法兩國尚須美國協助現時確無投資之能力其三其欵額半數日本方面亦難擔任其四中國加入協約國問題未定實亦不得謂與此事無關又據財政部某要津云日前駐英公使施植之曾來電略謂倫敦銀行團仍擬早期成立此種借欵特請政府速謀進行方針聞邇來四國銀行團之英日兩代表確無發生别項問題倘日内再接到俄國與巴黎兩總行覆電卽可與我政府正式續議云云 
　　交通借欵之用途如何已誌前報自交通銀行借欵成立之後市面上交通票之價格頓行增高果能長此繼續不變於市面上不無小補惟據昨日所得消息交通銀行此項借欵其一部份有移作他項用費之風說其爲何項用費雖未證明然人言嘖嘖似非子虚據交通借欵合同此項借欵須全部用之於交通銀行若果爲他項用途係屬變通之舉而非根本之途則所謂市面恢復金融活動之希望蓋甚難矣 
[川戰醖釀中之三面觀（成都通信）]  
　　九月下旬以來滇川間形勢日趨險惡各方面軍隊紛紛調動瀘縣黔軍完全開赴綦江滇軍撫軍第四軍軍長黄毓成新入川之軍均於九月十九二十等日紛紛抵瀘趙又新之軍於是時漸向東移與綦江黔軍連絡大有窺渝之勢對於榮隆二昌皆取防勢十六號以來趙雅鎭等處皆作防禦工事榮井兩縣滇軍自二十三號以來紛紛向嘉定方面開拔陳家場滇軍巳向資中進逼雙古墳原駐之滇軍一團餘以不能守之故亦開向嘉定方面去至新入川未到之滇軍尚有二千餘人在昭通道上不日卽可抵叙川南宣慰使趙藩亦由滇入川不日到叙唐繼堯亦有親自來川之說劉顯世來電不肯退兵并稱劉存厚運動其軍隊劉昨巳通電痛斥之此滇黔方面最近之情形也 
　　至於川軍亦各紛紛調動周代督以渝城非常危險將其駐防榮隆等縣之兵星夜調回重慶十九二十等號以來東大路晝夜均有兵經過一師調去後由三師接防刻三師防禦線已展開三倍於前鍾師長爲便利軍事起見移司令部於資中劉軍長以受各方面迫促亦巳進兵二師賴支隊長心輝於九月二十二號奉到命令後即夜開拔赴井研方面之馬踏井一帶其一二兩營同時開援至二十四號夜賴又接到緊急命令遂親率兩營乘夜開往井研方面以與先開之二營取聯絡左翼軍舒司令派軍一團進駐雙古墳并增兵嚴防羅泉井一帶嘉防總司令陳洪範除派黄團增防犍爲外又派萬支隊進逼井研所有余家場等處刻巳風聲鶴唳人民紛紛遷避中西人士已於榮縣城中成立婦孺救濟會右翼軍劉成勳司令於十九號調騎兵團丁厚堂之軍到嘉二十二號夜亦開赴榮縣方面其他各部隊之調動甚爲忙碌此川軍方面之情形也 
　　至入川之北軍由陜入川者係三混成團刻間抵省者係王文斌團長所部其他兩團前隊早抵合州大隊亦於九月十八十九等日紛紛經過綿陽計不出一星期亦可抵合其駐合原因即在監視渝城也當初入川時該軍在廣元縣駐至半月之久故早有北軍由秦入川之說至近日渝中風潮日緊周代督迭次電催故始開到吳查辦使徘徊漢臯已久近亦因周代督電催故吳巳派鄂軍一混成旅入川日内卽將到萬聞係沿江掩護北軍入川者其大部隊仍駐萬縣該旅王旅長巳派副官三人到忠州辦前站蜀亨輪船亦運北兵由漢到宜巳起程入川矣聞鄂軍係由吳使借諸王占元者聞共借兩混成旅前次稱吳軍五混成旅入川三旅係北軍其餘兩旅即此在鄂　借者也王旅到萬後該處駐防之五師團長向育仁巳飛霞熊使請示辦理觀熊使態度似頗猶豫　不舉動恐受南方之切責欲有所舉動又實力不足現仍在醖釀中將來如何尚不可必惟一般人預測一旬内外渝中必有事故　縣亦將有變動之風潮此北軍入川最近之情形也 
[財政金融學會成立紀]  
　　昨日（八日）午後五時財政金融學會開成立會會場爲中央公園水榭到會者計五六十人來賓中財政梁總長金次長交通葉次長均與焉當場推舉吳達詮爲臨時主席朗誦會章草案第五條後段改爲幹事長與幹事由會員推選之第六條會務修改字句第七條經常費改爲每年十二元共計會章十條經大衆一一通過旋推舉幹事長由會員公推張嘉森爲幹事長並以舉幹事各事委之幹事長由張君推定吳鼎昌陳光燾周作民方仁元劉彭夀楊棟林葉景莘徐新六八人張君並即報告聘請日本法學博士堀江歸一情形略謂中國國内尚未達到行政與學術分離境界欲求得學者冷靜之研究中一言一語足爲行政上參考者頗不易得故不能不借材異地現爲發達中國學術計爲行政計畫之研究計特聘請堀江博士來華講演並擔任研究堀江博士爲慶應大學教授經其董事會研究認爲博士與中國學術兩國關係上有莫大便益乃允暫停慶應大學講科來中國四閱月此實中日學術關係之大益本會之莫大光榮也博士明後日即可抵京將來應如何開會講演研究等事當與會員共同酌定隨時布告云云最後又由吳達詮請梁財政總長演說梁總長起立云鄙人雖非會長然對於本會之成極以爲中國之幸蓋中國財政金融上苟無一種辦法則中國前途惟有黑暗而已大抵當局之人日日以對付事務爲事不能對於全局有系統的計畫今幸得富有學識之人結爲團體對於當局者與以指導與以勉勵爲立一系統計畫以促進當局者之熱心國家學術上之幸事何以加之現在國内之人常以理想爲無關得失僅能對付目前已足了事其實非理想之爲可憂而全國無眞事實足供研究之爲可憂也有眞事實斯理想隨之而生計盡隨之而立吾於本會前途旣具莫大之希望以國中學識者結爲一團應樹一學術上之模範團更進而爲貢獻於行政之改革是所望焉云云演說旣學由主席報告敵會該會事務所設六部口後水泡子 
[南京快信]  
　　李督昨召集長江巡閱副使王廷楨江寗鎭守使齊燮元參謀長何恩溥第十五師長劉恂等在署會議防務問題 
　　李督訓戒全省軍隊（一）主服從（二）重教育（三）尊軍紀（四）守法律（五）衞人民（六）愛名譽 
　　李督近日政躬稍有不豫現正服醫藥贛同鄉明日在莫愁湖開歡迎會又已改期 
　　李開侁昨過寗謁李督旋即乘車赴滬 
　　汪瑞閔昨由滬來寗謁李督住中正街交通銀行 
　　李督昨聘施愚爲督軍署特别顧問月薪四百元 
　　順直籌賑會各界勸捐主任昨在青年會會議由米商首領王德祿等先購米萬石以備運往天津振濟 
　　連日下關大舞台演劇助振所售票資千餘元全數助賑 
　　省議會議員因請求召集臨時會被中央駁回積極派主作第二次　求維消極派以政府無召集誠意故不贊成第二次請求之議因之又形擱淺 
司法部以禁烟罰欵補助司法經費特電省署須令各縣知事按月報解不准存留 
　　新任安徽教育廳長盧殿虎奉段總理電召昨巳乘車赴滬轉輪入京 
　　全國水利局咨省署限一月内籌設江蘇水利局事宜 
　　南京中國銀行行長談荔孫由京公畢昨巳返省江蘇全省典業前日在浙江會館開秋季常會昨巳閉會 
　　靖江知事藍光策拿獲巨匪洪扣生解送江隂訊辦 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[水災中之黎黄陂近狀]  
　　黎黄陂自移津以後閒居修養不聞世事政府曾迭次派人迎接歸京黎公始終未肯最近有赴津謁之者歸道其近狀略謂黄陂新宅爲德國式者洋房搆造甚佳庭内積水數尺門外亦一片巨浸停繫小舟數艘以便送迎然聞來訪之客亦絕少遠望之如海濱之别莊黎公日處室中絕不出外僕役祇三五人門庭寂靜絕無豪華氣象門外有一警士爲衞與平常居民稍異者祇此一端而已黄陂親告來客彼嗜習體操晨夕不倦每食兩葷一素因菜多亦不勝食故寗從簡黄陂在室仍衣軍服自云尚係湖北標統任中所製者雖御之數年而仍如新一帽爲在鄂時以銀六角得之者今在津猶用之黄陂與客談往往盛稱儉德之可尚旣自勉且以誡他人也至黄陂不願回京之原因自係避目下之紛糾聞日前靳雲鵬氏奉段總理命赴津勸駕時殷殷致意請回京商議政見黎公謂余向來主張有飯大家吃此外無所謂政見津居尚適不願歸京云云聞黄陂眞意實因目下難問題太多若歸京後恐又投入漩渦且無益於國事也 
[津埠水訊近聞]  
　　津埠由日租界之南口起至海光寺一帶施行排水工事以謀宣洩曾由滿洲調日本工兵隊二連來津恊助據英國方面之調查須四十二日始可將水排盡其費用約須五萬兩 
　　十月七日籌賑會接天津埝工處來函云逕啓者六日午後四時會同貴會特派天津水災調查員勘驗敝會所築埝工復由東南城隅之榮業大街乘舟西行經過南市一帶及南門外大舞臺楊家花園查勘水中標尺較之五日增高一寸餘（此處因來源洶湧洩流不暢之故與河水漲落無甚關係也）至西營門四坐墳惟因出發稍晚未敢前探北行由聯興里李家樓廣仁堂教養院西關大街回至西南城隅止一路勘得被災人民或居屋頂之上或存墳墓之間或在水邊隙地甚有房間巳倒避居其上者其房屋坍電難以數計每見往來小船非撈收什物即運送人口並有用門扇代船萍居其危險概可想見第查以上所經地點均爲津埠人煙繁盛之區其關外鄉村大都土房一經洪水冲洗早行倒電遠望一片汪洋目覩情形殊深浩嘆回時已七點餘鐘矣本日據調查員報告南運河之金鋼金湯金華三橋水勢皆落一寸惟北河辛莊稍漲云 
[熊希齡爲津埠災民乞賑]  
　　天津水災重大籌欵賑濟各方面均在分頭進行京畿一帶水災督辦熊希齡氏刻亦函電交馳極力爲災民呼籲兹錄其近日往來電文數通如下 
　　廣東龍濟光虞日致熊希齡電云北京石駙馬大街熊秉三督辦鑒支電敬悉京津水災奇重慘怛同深藎籌急賑爲禦饑寒欽仰無旣濟光棉力雖微敢不節縮以襄盛舉謹倡捐五千元本軍官佐合捐五千元共一萬元滙到祈收再災重地廣賑欵宜於厚集好善人有同情經與粤中紳商議集慈善之捐共盡救災之義悉表贊同尅期籌辦合併奉聞濟光虞 
　　蚌埠倪嗣冲魚日致熊希齡電云北京熊督辦鑒支電敬悉京畿水災異常慘重瞬届冬令待賑尤殷我公於謀食之外籌及寒衣具徵愛恤災民兼籌並顧無任佩仰巳飭所屬速查現有破舊棉夾衣褲若干全行捐助容俟查明後再將數目電達先此奉復即希亮察倪嗣冲魚 
　　開封田文烈虞日致熊希齡電云北京石駙馬大街熊督辦鑒支電敬悉難民衣食缺乏同深厪念敝處擬助舊棉衣棉褲各一千件聊盡棉薄除設法運寄外先此布達田文烈虞 
　　南京李督軍純魚日致熊希齡電云北京石駙馬大街熊督辦鑒支電敬悉順直水災情形至慘津埠尤甚得公陽春布惠康濟羣黎瞻望鄉邦慶幸無極承示一節靄然仁者之言敝處前經籌捐舊棉夾軍衣共一萬套因運至寗垣適津浦火車不能通行以致停頓容再設法添支彙齊交運知注特聞李純魚 
　　熊希齡致直隸京兆各知事電云直隸京兆所屬各縣知事鑒本督辦奉命辦理水災河工善後事宜業於本月四日就職在北京石駙馬大街設立辦事處所有該屬此次被災人民曁災情輕重施救現狀仰該知事造具清册據實報告近縣限五日遠縣十日報告到處並先就近安撫以便派員調查酌量接濟事關民瘼該知事等責無旁貸毋得玩忽切切督辦熊希齡歌印又致張季直電云上海南市大達公司張季直先生並轉通海各實業家鑒頃准公府秘書廳函開奉大總統諭將尊處助賑水災欵六萬元撥交敝處等因具佩仁施謹爲災黎叩謝賑欵卽請交北京石駙馬大街敝處爲荷希齡江又電云南通張季直先生並轉鹽業各商號鑒江電計達頃又准公府秘書廳函開奉大總統諭將尊處復與鹽業協和籌四萬撥交敝處等因迭沛仁漿謹再爲各災民叩謝熊希齡支 
[雙十節之閱兵禮節]  
　　今日爲國慶令節馮總統親赴南苑舉行大閱典禮所經派定參與大閱之軍隊第十一第十三兩師昨日在南苑先行簡閱段兼陸軍總長於昨日八時自赴南苑爲簡閱之舉至下午二時始行返京今日馮總統出府定於上午十時隨往大閱者爲參謀部總次長陸軍部總次長蔭上將昌師中將景雲蕭廣傳熊炳琦張宗昌等並招待外賓預備茶點由陸軍參謀兩部派員二十六人司招待之職一切典禮全依上年黎總統大閱備辦今晚自公府以西至天安門出正陽門直達永定門之馬路警察廳已以黄土鋪墊矣閱兵之總指揮官爲輔威上將軍陸軍上將段芝貴編成之軍隊則陸軍第一師師司令部（陸軍第十一師師司令部）步兵第一旅（步兵第二十一旅）步兵第二旅（步兵第二十二旅）騎兵第一團（騎兵第十一團團本部及騎兵一營第十六混成旅之騎兵一營）砲兵第一團（炮兵第十一團團本部及及野砲兵一營第十六混成旅之山砲兵一營）工兵第一營（工兵第十一營）輜重兵第一營（輜重兵第十一營）陸軍第二師師司令部（陸軍第十三師師司令部）步兵第三旅（步兵第二十五旅旅司令部及其一團陸軍第十六師之步兵一團）步兵第四旅（步兵第二十六旅旅司令部及其步兵一團步軍統領所屬之步兵一團）騎兵第二團（騎兵第十三團團本部及其一營騎兵第七團之一營缺二連）砲兵第二團（砲兵第十三團團本部及其野砲兵二營第十六混成旅之山砲一營）機關銷第一營第十三師機關鎗一營其關於交通則規定五條一自上午八點半起由京至南苑之馬路及小火車一律暫止交通二南苑火車准於十日上午五點七點分兩次由永定門外車站開赴南苑凡持有入場劵者均可乘坐不取車資三到場人員無論乘火車乘車馬下車下馬後均應按一定路線步入操場彩門所乘汽車馬車馬四或人力車均應駛入指定之停車廠内（下車馬處及停車馬處均有標識）四場内外各地點樹有標識均有一定之範圍幸勿任意游動免致哨兵干涉惟特任官及隨觀員於演排時得入演武廳陪視（入場劵蓋有准入演武廳戳記）由陸軍部派員在演武廳各道口驗劵接待五參觀員之僕從一概在停車廠靜候不得隨便遊動及喧譁關於警戒則規定三條一由新華門至永定門由公府衞隊步軍統領京師警察廳警衞二由永定門至大紅門由陸軍步兵第五十團警衞大紅門至南苑及操場周圍由模範團警衞三大總統禮輿將至約數分鐘前禁止車馬行人在馬路上行 
　　附誌閱兵時一切禮節如下其一迎送大總統禮節一大總統蒞苑經過道路詳南苑略圖二大總統蒞苑時由混成模範團之一營在營市街北門外石橋北道路東側列隊恭迓三大總統蒞場先至餐棚休息由總指揮官率同師旅長進謁謁畢仍回原地四大總統休息後乘馬由引導官（張中將宗昌充任）引導至操場隨觀同時乘馬隨行總指揮官飭發敬禮號音全場敬禮同時並奏軍樂五禮儀旣畢大總統離場時由總指揮飭發敬號音同時並奏軍樂恭送大總統回府經過營市街北門時仍由恭迓之軍隊恭送其二閱兵禮節一大總統蒞場時奏軍樂全場官兵敬禮（官長行撇刀禮徒步兵雙手舉鎗乘馬兵舉刀）總指揮官前進奉迎報明閱兵之部隊數目報畢各官兵停止警禮二引導官在大總統前左方引導總指揮官在總統右側隨觀員在後方隨行由隊頭遞次巡閱三大總統每到各師隊頭約二十步時該師長應前進奉迎行撇刀禮報明本師到場營數報畢在指揮官之右側隨行俟行閱本師部隊完竣卽向大總統行禮退回原地四旅長馬砲團長工兵機關鎗營長於大總統每到各該隊頭約十步時前進行撇刀禮報明本旅或本團營到場人數報畢其動作與前條師長同五大總統每到各該隊頭相距約十步時在隊頭之營長發雙手舉鎗口令並奏號音俟大總統離去本營隊面其次之營長已下敬禮口令時再停止敬禮與號音六大總統閱兵畢向演武廳後由總指揮官下令稍息（用號音）並即時變换隊形準備演排其三演排禮節一演排準備完畢時總指揮官即發開始演排命令（用號音）其幕僚即隨總指揮官左後前進在隊頭之各師旅團長取相當距離隨同前進營長則按規定步數發開步走口令所有官長均抱刀二總指揮官到第二標兵處行撇刀注目禮到第三標兵處卽停止敬禮抱刀前進到第四標兵處即向右轉趨至演武廳前向大總統行撇刀禮禮畢抱刀在右側（面向前）陪視三軍樂隊聞演排前進號令時即奏樂向左側行進至適當距離處半面向右轉停止面對大總統奏樂四師長旅長及獨立團營各長官之敬禮動作與總指揮官同惟陪視行過所屬部隊卽向大總統行禮快步回原位前進五總指揮官及師旅長之幕僚各在其長官後隨行抱刀行注目禮六各營長至第二標兵處行撇刀注目禮（營部幕僚隨同抱刀行注目禮）至第三標兵處停止敬禮前進七各連長到第二標兵處行撇刀注目禮發向右看之口令該連官兵均向大總統注目惟充嚮導之軍士及右翼之一伍並陸砲兵右翼砲車車長與馭者均始終正面行進毋庸行注目禮俟全連通過第三標兵處連長卽發向前看之口令八旗軍到第二標兵處旗官應將旗向前傾約三十度旗官亦行注目禮過第三標兵處停止敬禮九每團號兵於行演排時集合一處合在團旗後成横隊由司號長帶領行至第二標兵處司號長發向右看口令號兵行注目禮號長行撇刀禮到第三標兵處停止敬禮旅司號長當演排時在旅部僚佐後行進十演排畢各部隊回原位置俟大總統離去閱兵場時依總指揮官命令全場敬禮如蒞場時並奏軍樂其四參觀人員應守之規則一此入場劵祇限一人不得携帶僕役二此入場劵應於入場時受檢驗人員檢驗三觀人員均應着禮服有勳者須佩勳四參觀人員務於十月十日上午八點半鐘以前齊集閱兵場五場内行動須聽接待員指導各按標識之規定肅立六大總統蒞場及離場並經過參觀地點時文官脱帽武官舉手致敬七交通辦法及停車馬處所應依照標識之所示其五附則一接待員由參陸兩部指派擔任指導參觀地點及指示隨觀員之馬夫馬匹停止處所二是日無論何機關人員除着用禮服外均以着用制服爲限三場内餐棚備有茶點在大總統閱兵禮成後各參觀員得入棚息食四餐棚内之接待及指揮棚内外衞兵事宜由陸軍部另派專員擔任五接待員之劵卽適用參觀員之入場劵惟另蓋有戮記（操場接待員餐棚接待員）六餐棚内外一切執事雜役人等均適用隨從識别劵七參觀地點後方設有休息地點在大總統蒞場前各參觀員得隨便入息八休息地點後方設有厠所不得任意在外便溺 
[湘省勝電紛傳中之國慶]  
　　昨日午後湘督軍署又發表前敵來電兩則其一永豐朱旅長來電云長沙督軍傅湘南總司令王副總司令范師長陳鈞鑒周宋兩逆所部已潰退至黑田舖職旅七團三營營長朱邦政奪獲雙筒五響槍二十二桿刺刀五把五響子彈五千五百顆九響子彈六千四十顆曼利夏子彈五十排帳棚八個方匙五十四把小十學鍭二十把鐵鑪鍋四個均巳繳存職部現士氣激昻爭告奮勇湘局底定指日可平澤黄陽叩其二衡山行營王旅長來電云長沙督軍鈞鑒今日共俘虜二十七名據云昨日在此作戰計兩團被我軍擊退其砲彈打來均未開花機關鎗打來就不響我軍已將高山佔領該逆計畫已完全失敗以此得勝之軍衡山指日可下餘再報汝勤陽印此外衡州之紅十字分會亦有來電云長沙傅督軍袁代省長均鑒頃聞戰事業經發生本分會擬即遵章前往戰地救護懇速分别轉電前敵各軍曁各該知事一律查照特聞衡陽紅十字分會虞 
　　此次第二師第四旅旅長朱澤黄奉督令開赴前敵迭獲優勝傳督以該旅官長兵士奮勇可嘉昨特命軍需課發洋四千元撥交朱旅長犒賞全旅官兵以資鼓勵并在此間令製奬章頒發以昭激勸又據某方面消息昨日第二師陳師長奉傅督命令將第二師第二營砲兵一連開赴湘鄉準備作戰并隨帶過山砲六尊前往 
　　第二師司令部宣稱前由鐵道警備隊改編之補充營（駐前四十九標兵房）因前鐵道警備隊司令官李仲麟在衡附亂恐爲煽動巳於八日由第二師遵奉督令派機關鎗營陳營長志壯協同砲二團趙團長夢炎發給恩餉遣散矣 
　　此次國慶紀念日軍省兩署以湘南之勝報迭來頓增興會從事籌備巳飭泥木行在頭門外紮造五彩牌坊坪中豎立最高旗竿繫以五色電燈並懸萬國旗幟兩轅門則均紥松枝安箝斗大金字以資點綴又日昨代理警察廳長周介裪通令所屬云案查本月十日（即隂曆八月二十五日）爲國慶紀念日例應舉行慶賀典禮城内外各商店住户先由各署所飭警挨户傳知届期一律懸掛國旗以表慶祝惟現值戒嚴緊急之時所有各學校會社如欲舉辦提燈結隊遊行街市及其他惹人聚觀一切舉動自應先行飭知免除以省繁文合亟令行該署所希即轉飭所屬遵照辦理再是日慶典最關重要各署隊所届期應加派非常預備巡警隊兵仍分三班上街巡邏（每班至少須六人由巡官督隊）藉資防範是爲至要 
[山東雙十節之火藥庫爆發]  
　　濟南商埠火藥庫爆發一事曾略見東方通信社之濟南電言之未詳兹據山東通信云本月十日爲雙十節之國慶日乃是日午前二時辛莊琵琶山十里營之陸軍第五師火藥庫忽轟然一聲突行爆發炸壞房屋數間惟幸未傷人聞已由該庫看守排長將爆發情形詳細報告張師長至其爆發原因外間尚未知悉聞軍署已飭從嚴查究矣 
[琿春交涉案近况]  
　　吉林琿春交涉一案前日午間一鐘許有各縣公民初兆聲劉家蔭李任唐徐鴻善黄書紳等三十餘人面謁郭省長要求竭力交涉並遞一呈文謂公民等爲維持兩國邦交起見請省長嚴令交涉員切實交涉力保主權請其從速退兵勿藉不充分之理由致妨害善隣之實際實兩國之幸也云云面遞後約談兩鐘餘始各散去 
　　吉垣省農會自接琿春縣農會函告日兵久駐不退請力護國權以慰人心後當卽轉呈省公署兹於本月六日奉省署指令云呈悉查此案發生以後疊經商同督軍嚴令駐琿陸軍團長縣知事約束軍民堅持鎭靜態度勿爲所摇至交涉方面歷經分别電咨院部向日使提起抗議自應聽候中央解决仰卽函知琿春農會傳諭人民安營生業毋稍驚疑轉滋枝節云云 
[吉匪攻破富錦縣]  
　　吉林總商會於本月四號接富錦縣商會電云九月二十六日夜富城被匪攻破先撲縣署知事遭擒警所官兵聞變逃避一空警區睡夢中在屋内裸體畢命警官被匪脅諭令遊巡隊交械與賊攔阻商團不准開鎗該匪焚獄燒商掠票横行街市盤踞二日二十八晨出城南竄陸軍刻正追緝惟財物如洗商業難支將來辦理善後尚希鼎力維持以救危局云云警務處接到該縣急電稱有大帮胡匪進城趙虎長閱電後當卽電令各鄰縣巡警協同剿捕並一面派員前往調查詳情 
　　此項大股匪徒竄入富錦縣城内後即將孟知事擄去聞該匪本在富境僻壤以種烟爲生因清查過急先時曾致函孟知事懇少從緩以便别謀生計孟以禁烟功令綦嚴不肯假借匪徒遂鋌而走險也又據哥瓦得多羅的號輪船中人云該船由黑河赴哈行至富錦時匪等即開鎗射擊當時船主即令各客下艙以避鎗彈幸未傷人只將該船樓打傷數處嗣經開足汽力始行出險 
[山東之水災與匪禍]  
　　菏澤之水患山東各縣因黄河决口迭遭水災已詳前報兹聞菏澤一邑被災亦復不輕該縣城外現仍汪洋一片茫無津涯城如覆巢勢甚危險又城東三十餘里之尹樓莊劉莊及距城五十餘里之喬新莊等處皆爲趙王河横貫其間因黄河汎濫該河水勢亦益增漲溢出河堤故周圍四五十里盡成澤國田廬漂没民不堪命實屬一大 
 
 

Page 7

 
 
刦運也 
　　嘉祥之匪禍日前有大股土匪約千人以上嘯聚於嘉祥縣城西之虎頭山爲駐濟寗防營張營長偵悉即立派該營之前左兩哨携帶機關槍四尊馳往剿擊接戰後匪勢猛烈防軍以衆寡不敵爲匪擊斃三人傷十數人該營長見勢不佳遂急電兗州施鎭守使派陸軍一團（三營）防營一營往勦該匪迎擊毫不怯懼接戰二次時經兩晝夜雙方仍無勝負匪禍之烈蓋可想見矣 
[贛省長更動說]  
　　戚揚調長江蘇之說起於李純去贛時後見戚與新陳頗能交驩且結爲盟昆季說者咸謂戚之去志可以打消今由本省官場傳出消息戚之調蘇已成事實不久當有明令發表惟繼戚長贛者果屬誰何則未可料目前最有希望者爲汪瑞闓吕調元諸人大約可達目的者必汪氏也 
　　汪爲清季江西候補道光復後奔走京城二年袁政府命來贛任巡按使職時李協和督贛正布置二次革命懼爲汪洩命蔡銳廷在湖口擋駕乃廢然而返至李敗後汪始到贛巡按使任初即不免擅作威福故不數月即被參劾解職交會懲戒幸有大力者爲之援手方得無事 
　　戚揚調蘇說發生後汪之呼聲甚高聞汪與段内閣近頗接洽且與馮亦有交誼據外間傳說政府曾以汪氏長贛徵陳督同意又謂政府初意原以汪長財政廳張一鵬爲贛省長與戚調蘇令同時發表嗣因汪氏爲皖系中不可多得之人故决計以汪長贛并一面安慰張氏謂汪即長贛决不干涉江西財政方面之用人行政云云 
　　此項消息旣由官場傳出諒非盡屬子虚倘果成爲事實則汪之長贛三次矣於贛旣有種種經驗此回捲土重來必將大有造於江西也 
[潯陽戒嚴中之雙十節]  
　　雙十節之國慶紀念在昔民國元二年各處舉行此慶典異常熱鬧九江爲武昌起義首先響應之地故較他處爲盛近因頻年兵革熱度頓減去歳節前二三日巳準備提燈届時竟以戒嚴不果行今届節前十日即由南偉烈大學校發起提燈會函致九江縣教育會徵求官廳同意不謂吳鎭守使又以現届戒嚴期内未便舉行爲覆故此事又寢昨日（九日）僅由警廳傳知各商店一律懸掛國旗三天縣署發出知單通知各機關各公團均赴鎭守使署行慶祝禮今早各機關各公團門首均結彩紥青辦事人員一律放假其領袖赴鎭署向國旗行禮爲此循例之舉而街市亦冷靜如故夜間並無燈燭輝煌之氣象惟吳鎭守使不忍佳節虚度特雇請潯陽第一舞臺伶人在府城隍廟演劇二日以供兵士之觀覽南偉烈大學校則率學生至但福得醫院舉行慶祝預請各機關公團參觀而中國青年會總幹事余日章君適至亦遂登台演說時事極爲懇切最後各學生裝演復辟故事亦頗可觀 
[安徽休寗知事之違法]  
　　皖省休寗縣知事劉榮椿與茶號程永祿吳永相互相串通抑勒茶價没收茶欵經售户方觀迅等呈控當道在案兹將其始末詳情披露如下本年隂曆四月初間有屯溪鎭茶號程永祿購買茶葉七千餘元（計每擔二十九元）惟有五家未付茶價計洋九百四十九元（其餘巳付）程次日藉滬來電抑勒茶價每擔減去三元時售户未允彼此口角後經人調停每擔減去半元迨知事催糧抵屯程永祿卽公宴劉知事有吳永相陪座遂在席前誣報方觀迅等毆辱藉以報復劉於席散後卽飭法警將方等拘拿到縣并將所售之茶葉欵項没收復由法警余元林朱寳山等私行吊拷勒詐規費每名三十元比經族人方崇年據情呈請倪前省長及高等檢廳核辦均奉批飭縣將方等釋放并令將茶欵發還詎該知事抗玩不遵且朦呈省署及咨覆蕪湖地方檢廳塗改卷宗供詞是非顚倒蕪地檢廳未審其詳遂依原判判决方等不服仍依法向省公署及高等廳申訴又奉批飭回縣領欵迨到縣領欵而知事卽嚴禁代書不准售給領狀紙且令公役勒索罰欵數百元否則卽以妨害安全罪處以五等徒刑現該欵仍未領得昨又據情呈請新省長委員查辦不識黄氏對此若何處理也 
[嘉興鄉民鬧荒紀詳]  
　　浙江嘉興四鄉田禾今歳因風蟲爲災秀而不實白穗遍野各鄉民連日赴縣呈請履勘當由張知事親詣各鄉查勘並商同各區自治委員决議各莊災情成色詳報省署請派委覆勘在案近日各鄉民以官廳對於災歉辦法並不宣示而本年份上忙丁銀反將定期加罰並擬派員赴鄉催征不啻驅我民於水火之中故前昨兩日赴縣告荒者又接踵而至日昨（十三）上午十時許縣屬新豐區之感永白各莊鄉民紛紛來縣告荒約計一百餘人闖入二堂之内聲稱我等鄉民遭此巨災來縣告荒巳屬萬不得已乃具禀巳計三次批語仍然不見而催征之告示反密貼通衢與體恤民艱四字大相背謬一時人聲鼎沸秩序幾亂由縣自治委員盛譜蘭財政主任陳雨亭勸慰始出乃甫至門首又有大帮鄉民手持劣稻紛紛至縣該民等復中途折回仍入二堂内訴災言語悲憫甚有四五鄉婦眼中流涙者該農民等堅欲面詢知事立定災歉辦法並欲請求知事同去勘荒人聲嘈雜而張哨官不善勸慰對衆鄉民云荒係白告的於是激動衆怒均欲將其拖住幸張某見機逃匿未被尋獲然人聲沸騰愈聚愈衆一般好事者遂藉此將二堂上所置之公案公椅筆架硯田曁煖閣四周之板壁盡行搗毁旋又闖入二堂西側廚房内索取飯食經署内各執事員出外勸慰終無效果搗毁旣畢兩櫃司事曁縣自治委員蔣輔卿盛譜蘭第一分所警佐張樹池又復入内勸慰並說明再隔三四日省委自當來禾赴鄉履勘詳請減賦汝等今且歸鄉靜候辦法云云各鄉民始陸續出署是日搗毁情形由張知事閱看後電呈省署察核矣 
[十三日教育聯合會開會紀]  
　　昨（十三）上午八時半全國教育會聯合會開會由經子淵主席代表到者二十人主席云昨日又到代表四人湖北鄒鎭治劉澤沛京兆李搢榮段茂森開議後首由朱劍帆報告湖南教育狀况次由吳樹枬報告江西教育狀况次由李博報告陜西教育狀况其餘各省以次報告報告畢主席宣告休息十分鐘繼續開會主席云開議前日延會事件（一）推行注音字母以期語言統一教育普及案（北京教育會提出）（二）教科書編纂案（三）擬請教育部改國民學校國文科爲國語科案（均湖南教育會提出）孔昭綬云國語關係重要應由本會同人採取一種標準音呈請教育部核定郭秉文云本席以教科嘗編纂案不妨另行討論其餘兩案可併爲國語統一案付審查沈恩孚岑履信均以統一語言爲普及教育之基礎自應酌定辦法以期推行黄炎培云各席討論並無極端反對不過因其性質大同小異略有辨論本席以爲關於國語兩案先付審查俟審查報告後再行决定衆贊成次議教科書編纂案黄炎培岑履信稍加討論均贊成議題成立主席云前日各省區提出議案共二十六件今京兆山東等處又提出八件現先討論教育行政議案首議北京提出呈請教育部妥定中小學校校長教員保障優待各法案及黑龍江提出呈請教育部凡學校教職員宜按任務年限妥定奬勵條例案各席討論有主張本届擱議者有主張即付審查者當由主席付表决計贊成擱議者十五人（在席十八人）多數是兩案即暫行擱置次議湖南提出請修改攷查成績規程案一致贊成議題成立次議湖南提出擬請教育部組織學制調查委員會案黄炎培云此案恐教育部已經公布沈恩孚云雖已公布可作爲參考之件應付審查衆贊成次議江西提出整頓地方教育案討論結果請江西代表抽回修正再行付議議至此已逾規定時間遂散會 
[杭州快信]  
　　陸軍部咨嗣後副官以下各級軍官祗須督軍委充報部註册概不由部加委已令行各師部查照 
　　内河水警第二區長兪肇桐本擬更調嘉湖鎭守使王桂林昨以該員辦防得力深資臂助電請保留齊省長已咨覆照准 
　　第一師工兵營軍需官王載昌堅請辭職慰留無效現由督軍改委陳鵬程接充 
　　前浙江高等審判廳長范賢方調任廣東昨其介弟范賢礽接到電訃已因病（患背疽）出缺 
　　江寗地方審判廳會計主任沈榮棠（吳興人）奉調來浙委充杭縣地審廳會計主任昨已到差 
　　新委省署司法秘書兼總務科長黄慶瀾甫到差即請辭職聞去志已决不日將有更動 
　　莫干山檢查所長陳瓚（兼督署諮議官）電請撥兵兩哨以資調遣昨奉照准 
　　嘉屬風蟲爲災近且蔓延至平湖縣境已飭縣趕速履勘設法救護 
[徐州快信]  
　　東鄉周莊黄集一帶（距城七十餘里）聚有匪徒百餘人恣意搶架昨（九號）經該鄉保衞團團總黄藴青呈請縣警備隊一排並會同大吳鄉終村鄉房村市單集市等處保衞團二百餘人前往剿捕詎匪已聞風遠竄空勞往返 
　　新編安武軍多數調皖留此者只有第三路第一營（駐文廟十四營改編）第二營（駐鎭署十三營改編）第五營（駐王公祠探防營改編）三營軍官多巳剪髮 
　　兵變損失有没收張勳之電燈廠賠償之說但被害各商號以該廠價值與損失之數相差甚遠尚未承認 
　　銅山縣知事余家謨因將警察區巡長雇員等大爲更動激起全體辭職風潮兹經農商教育三會會長調停暫不更動了結 
　　此間慶賀雙十節除各署局所學校照例放假懸旗誌慶外别無其他舉動街面亦異常冷淡 
地方通信 
[天津]  
　　振興河北市面之倡議近有劉孟揚李文權兩君倡議振興天津河北市面其意見書略云籌賑者治標也防水者治本也治標以難民得食爲要義而治本又未可尅期以成功蒙竊思之維持天津之秩序整頓天津之市面提倡天津之職業鎭定天津之社會圓轉天津之金融開拓天津之土地以上種種不可不求一兼善之方水災以來野栖露宿民不聊生失業者多下趨於匪則患已時無查河北新闢未久隙地正多地勢較西南租界略高空氣亦佳若利用天時與地利大興地木滄海變爲桑田亡羊可以補牢誠爲計之最上擬於河北設立建築公司建築各種應用之樓房以便出租擇難民之壯者以工代賑不待水退而河北營業已發達天津爲行旅聚集之區而天津新車站又爲津浦京奉兩路聯絡之要衝河北之繁盛當在五里溝浦口之上尤有說者天津爲通商巨埠與租界相連若不經營無能與租界競富云云 
[安慶]  
　　政務廳職員一覽表新任黄省長蒞任後卽將政務廳各科職員改組昨巳發表兹將各職員名單錄下政務廳長秋桐豫政務廳辦事員茹祖臯李智榮秘書處董嘉會彭天爵張漢産紹泗倪焕奎潘陛函牘秘書饒蔚祥朱珊徐建生秘書盧士楷徐墀名譽秘書華鐸顧問彭家駒馬廷賡瞿世琬黄中名譽顧問周行原李國楷諮議李靖國總務科長鄔晋桐科員張開圻丁葆光庶務徐榮奎歐陽馨高紹曾趙鳳桐邵宗棠監印杜晋收發田璧五葉永清收掌饒奎光核對李杰譯電邵志誠内務科長畢泰科員濮賢泌劉大經畢樹森羅會襲趙汝濱方寅于廷基調查員黄維廉教育秘書葉堯堦汪開棟實業秘書李訓鐸徐渭賢聶逢堯額外科員方逢魁脱秉章胡汝咸聶昺琳宜澍南蔡綸崔勳 
[九江]  
　　路局收發詰問坐辦南潯鐵路公司自總協理去局後路事均由坐辦張毅獨斷近又諭號房凡來文逕送坐辦核閱不送收發故昨日文牘課收發員李鈺致函坐辦云頃據張司事回稱奉坐辦面諭公司章程存於鈞處並諭號房以後來文先行送呈鈞處不送收發逖聽之下殊爲詫異查各機關來文均應送收發拆閱登號無直接逕送之章程究竟是何意旨應請明白宣布如以收發爲贅旒卽請條諭取消如以鈺恐走漏密策更無妨一併去之如以鈺不應送公事於科長核閱無論何項機關公團後任未來前任當然負責屬下仍應依據手續辦理以公司章程而論南潯鐵路有限總公司應存公司公事房不應存於坐辦住宅以坐辦名義係應坐於公司辦事並非坐於住宅辦事請細思之鈺已具假單函懇總理請給長假貴坐辦毋庸費盡心機一俟總理批准即行辭職决不纞棧鈺素性迂拙不善拍馬吹牛更不善瞞天過海暗箭傷人藉公報私請坐辦不必罣心云云 
[杭州]  
　　準備調查選民浙省更選第二届省議會議員業經齊總監督分電各道飭縣遵照部電辦理兹聞杭縣知事兼初選監督景崧已晋謁王道尹報告先在縣署附設初選事務所並召集城鎭鄉各區自治委員籌議調查選民方法聞先從城區入手以次及於鎭鄉所有選舉調查員辦事細則業巳妥爲擬訂併聞該所於本月十二日業已成立所内設文牘一員主任一切委唐小瀾充任投票區域仍照前届分爲十五區 
　　浙西水利經費問題浙西水利事務所組織法及預算表均巳議擬就緒兹聞關於水利經費支配方法亦在籌畫進行中蓋浙西水利全部工程原估六百萬元而漊港上塘河尚不在内先時地丁附税及絲包捐繭捐百貨捐年可五六十萬元之譜以之從事疏浚十年必可全部告竣今者地丁每兩加五分絲包出境方捐一元益以繭捐百貨捐附税統計共二十萬元較前議滅去三分之二聞其支配情形大致議事會常年經費約八千元事務所常年經費約一萬二千元（事務所兩所每所約六千元）修浚泖河工程費九萬元修浚漊港費九萬元合計二十萬元 
[湖州]  
　　祝賀雙十節之景况前日爲雙十節海島教會同人特開國慶紀念大會場地四週高懸五色國旗時届九時半東吳大學第三中學教員率全體學生蒞場聖經女校全體學生亦整隊而來西國來賓參與該會者亦不乏人先升國旗鳴砲全體向國旗行舉手禮次由第三中學教員盛穀人演說畢高呼中華民國萬歳三聲而散晚間男女學校均懸燈慶祝 
[鎭江]  
　　憲兵連長奉調駐淮蘇省憲兵自奉李督命令改編後駐鎭憲兵第四連已遵章加派憲兵三十人不日卽可蒞鎭兹聞憲兵總司令又飭調駐鎭憲兵第四連趙連長爲淮城憲兵第三連連長而以憲兵第二中隊長方冠英補充之方定本月二十日來鎭接事趙俟交代事畢即行赴淮履新 
　　布業虧折原因鎭埠布業一項向例每年五六月輸積通州各處貨件以便秋後應付批發之用今年六月初間本埠布價逐漸增加至中旬時竟異常昻貴該同業大小各店均相率紛紛進貨以爲有利可圖不料未及一月而價格忽然跌落致經濟上大受損失其資本較充者進貨愈多損失愈大若營業狹小之商鋪存貨無多所虧尚屬有限現值四鄉秋收巳畢在農家製衣禦冬之候而城廂内外各布號完然生意寥落昨該業商董擬擇日在布業會館開會討論維持方法 
　　揚關新督蒞任掦由關新監督李書勳日前乘車抵鎭假寓三益棧旅館暫駐隨帶員司托役及僕從等約五六十人所有揚由關部各分卡税務員等均一律更换於本月十一號接篆視事 
雜評一 
[嘉興之鬧荒（一子）]  
　　試觀今日國内之狀况無一非迫國民於死之之一途也時局擾攘戰釁屢開一也財力竭蹶謀生愈難二也盜匪徧地防範無術三也而又加以災荒迭告如北之水災南之蟲災相迫而至人民幾無一日不在可死之中即無一日不在待援之中故此時而有以救之其感激必愈常情苟反是而漠然不顧則其隱痛亦必甚於撲撻此鬧荒風潮之所以起也此次江浙之蟲災其輕重有無誠較水災爲不易調查當道之遲未定有辦法者固未必盡由於漠視而災民望救情殷巳覺迫不及待矣且見欠糧則勒限加罰告荒則無蠲緩之表示於是益忿激而出於鬧荒又爲情理之常當道於此能原其情而速爲設法其禍自可立消若視爲暴民好事而輒用其請兵拿辦之慣例則禍將愈演而愈甚矣 
　　抑更有告者此次蟲災江浙接壤處幾無縣無之而不僅嘉興也且災情更有甚於嘉興者也其足以引起鬧荒風潮者原因亦甚多而不僅辦理之遲緩也查勘之不周分别成色之不公平董保役吏之播弄舞弊在在皆足以增鄉民鬱勃之氣而爲鬧荒之導線江浙災區之各知事其速愼重出之也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[司密士試演飛機之第二日]  
　　昨日爲美飛行家阿脱司密士君在滬飛行之第二日適值星期日故中外各界男女人士之前往參觀者較之前日倍形繁盛合以在場外遥觀者計之約有萬人左右兹將昨日飛行成蹟及種種情形錄後 
　　飛行之梗概昨日飛行仍係二次第一次三點二十六分由演場西端上飛向東而北而西而南繞行大小十餘匝約高四千尺以上至三點三十九分落地第二次四點十六分上飛仍向東而北而西而南繞行六大匝約高三千尺以上至四點二十四分落地先後兩次飛行最高時仍於往復盤旋之中突以電氣施放流煙後疊作顚倒翻騰之舉一時觀者鼓掌聲與汽車輪船汽笛聲聲聲相應表示贊揚 
　　兩次之比較昨日兩次係司密士昆仲二人先後更相試演第一次由乃弟飛行第二次則由乃兄飛行第一次高度旣較第二次爲勝卽顚倒翻騰之數亦較第二次爲多歷時亦較久 
　　坐位之改良昨日二等坐位仍支竹爲架鋪以對開毛竹外頭等坐位前日均係籐椅及帆布椅平置草地昨日則一律易以木質坐位前低後高觀者頗爲滿意 
　　電車之擁擠演場距電車盡頭處約尚有一華里之遥觀者往返各一次已須步行二里而楊樹浦路一帶工廠雖林立電車公司僅設單軌至兩車一往一來時一車必須於岔道間略候片時平時尚無大碍至前昨兩日電車公司雖一再加車然該路旣設單軌而岔道中又容積有限終不免有求過於供之慨加以前日之晚楊樹浦路中段東方公司瑞記花廠突遭火患雖經工部局救火車竭力灌救餘燄未熄直至昨日午後尚停兩車吸水灌救故兩端電車不能逕行通過觀者旣至該處又須步行數百步再搭他號電車往東一再停頓故觀者益覺擁擠惟中外人之乘汽車馬車往觀者知該處忽有障礙都繞道而行故演場中所停汽車馬車較之前日約增三分之二云 
　　汽車之肇禍捕房知觀者必較盛於前日故附近演場處概不准黄包車東行更不准停車在彼惟汽車馬車則可以直達演場昨日兩次之飛行旣畢場内外觀者如潮湧向西而歸維時中外人之乘坐汽車東行者尚不絕於道突有一一○三號汽車一輛向東而行御者偶不經心將一年約十六七歳之鄉下女子撞倒當經印捕干涉一面將該汽車扣留一面將受傷人扶起而受傷人口鼻中流血不止又有一幼童亦被撞跌受傷旋由華捕帶入捕房轉送醫院療治惟該女子曾否送醫有無大碍則未之詳 
　　經理之代價此次司密士君來滬原定飛行二天旋又改定飛行三天一應演場佈置及地租等項均由法興及某日人等三家經理除演場地租需銀五百元外其餘各費計二千元由經理人分别支派 
[總商會答覆美使館員函]  
　　關於錢店之種種 
　　總商會致北京美使館商務參贊處秘書兼繙譯盧春芳君函云逕啓者昨奉埀詢兹將各條答復如左一尊詢自一千九百年起上海錢店之閉歇者若干處（答復）自一千九百年迄現時一千九百十七年巳十七年閱歳旣多盛衰不一最盛時間上海錢店有百餘家或二百餘家之多且有南北之分大小之别此十七年中不但閉歇者無可查考即現時之存在有另集股東已换牌號者有牌號未换另加記號者種類繁多即錢業中人一時亦未能明晰承詢碍難遽復二尊詢中國錢店有繼續營業歷百年之久否或最長久者之確實年數爲幾何（答復）上海錢店營業期間向例每三年一結帳或换股東或改牌號或加記號皆以三年爲期間從無一牌號而營業歷百年之久者三尊詢錢店之收存欵項是否近年之職業抑向有此等受人寄託之信用（答復）錢店之收存欵項全在乎信用如信用堅卓存欵自多向來如此其收存欵項爲營業之正當然仍視其信用如何四尊詢錢店公所之章程定例等請各檢送一份（答復）上海南北市錢店現組有錢業公會定有各項章程兹特檢送一份五管理錢店各種之規例請檢送數份（答復）上海錢店各種規例詳載錢業公會章程中請檢閱 
[第五次聯運會議員之銜名]  
　　滬寗滬杭甬鐵路接交通部令云查中華國有鐵路第五次聯運會議議題業經本部核定發交該局研究在案所有此次會議各路擬派會員迭據各該路局呈請核定到部兹經本部核定各路赴會會議委員其偕同赴議各員爲該員顧問合將各員華洋文銜名開列清單發交該局除分令外仰卽查照此令 
　　附名單京奉路車務處處長佛類以上一員核定爲該路會議委員京奉路總務處通譯課主任員陳國華會計處處長韓德森會計處司聯運賬羅赫德以上三員核定爲該路委員顧問京漢路車務處處長錢鏞以上一員核定爲該路會議委員京漢路會計處檢查課洋員白盧依挨會計處綜核課洋員白良車務處運輸課洋員阿圖又事務員許鏡清以上四員核定爲該路委員顧問京綏路車務處處長余垿以上一員核定爲該路會議委員京綏路會計處處長李懋勛車務處文牘課主任譚顯章會計處檢查課主任黄福明以上三員核定爲該路委員顧問津浦路車務處處長周善同以上一員核定爲該路會議委員津浦路帳務總管洋員鮑華以上一員核定爲該路委員顧問滬寗杭甬路總會計米杜敦以上一員核定爲該路會議委員滬杭甬車務副總管沈成栻以上一員核定爲該路委員顧問 
[又招大批華工赴法]  
　　招募華工之惠民公司經理陶履德（譯音）前在寗鎭滬等處招集華工由滬放洋往法工作迭紀前報兹該公司又接法國某工廠來電謂近又急需工人二千名仍請迅即招募尅日放洋云云聞該公司業巳派員赴寗鎭等處廣爲招募昨據浦口事務所來電現巳招有一千八百餘人不日來滬等語該公司須俟法公司船抵滬再行電知來滬放洋云 
[東方紗廠棧房被焚]  
　　昨日上午兩句鐘時公共租界楊樹浦路三十六號門牌東方公司紗廠花衣棧内不戒於火延燒至物料間打包廠當經工部局瞭望台鳴鐘告警救火會西人各驅皮帶車馳往灌救直至七時許火勢漸熄滅共計焚燬洋房一宅聞損失甚鉅約須數十萬金當火熾時該管楊樹浦捕房捕頭親自督率中西通班包探到場彈壓 
　　另一訪函云昨晨三點鐘時楊樹浦路東方紗廠之棧房二層樓上不戒於火其時風勢甚猛以致延及打包間物料間當經租界各救火會藥水龍及該廠自備之洋龍由大班老平生君馳至督同撲救始得熄滅計焚燬二十支十六支十二支十支等文明結婚鐵毛等牌紗約二千餘包及花衣九千餘擔約損失銀五十餘萬兩之巨惟其中各花行暫存該棧俟過磅之花衣約三四千擔亦被焚去未識能免交涉否該廠機器間未曾殃及一俟覔着相當棧房即當照常開工並聞該廠所保火險係安利等英商行佔多數云 
[閘北發生民警衝突案]  
　　前日閘北長沈巷發生民警衝突案兹將情形分誌如下 
　　起釁之由來該處向有小茶館小雜貨舖數家鄉農無事每於該處吃茶並抺紙牌戲耍不料是日下午八時許該鄉民正在抺牌時突有口操北音者六七人闖入亂攫錢物初不料即爲駐紥眞茹鎭淞滬警廳之分駐所巡警也 
　　鄉民之誤會鄉民於夜間見口操北音者多人並不穿制服　攫銀錢致誤會爲强盜打刦於是鳴鑼報警一時附近農民聞警齊集聲稱捉盜當場擒獲四人用繩索捆縛擬送附近警所究辦 
　　巡警之捕人當時同去未穿制服之巡警共有七人除已被鄉人捕獲四人外尚有三人即奔回眞茹分駐所報告謂鄉人鳴鑼聚衆巡警被擄於是該分駐所全班長警各服戎裝荷鎗實彈排隊而至先將被鄉人捕獲之巡警四人釋放鄉民尚以爲巡警助盜迨詢明均屬眞茹分駐所巡警始知肇禍各自逃逸該處約五十餘户逃避一空旋由巡警將鄉民朱贊卿楊根生楊連洲三人捕獲據聞該三人已被巡警吊打受傷而巡警中亦有被鄉民肆毆受傷甚重者云 
　　事後之調查昨日淞滬警廳巳據眞茹分駐所報告並押解鄉民朱贊卿楊根生楊連洲三名謂爲鳴鑼毆警而地方公民張梅生楊杏山則赴廳投報謂爲巡警肇事現警廳已派員調查眞相尚不知如何了結也 
[眞茹鎭發生謀財害命案]  
　　船户王沈氏前日上午十二時駕舟至眞茹鎭下灣頭有該處土棍徐阿江探悉該氏日前收得會洋數十元持刀上前圖刦該氏大聲喊救徐將該氏連戳四刀致傷腰肚等處並將氏推落河内而逸其時船上有氏女銀秀及幼子井泉均哭喊救命適四區三分所巡邏警經過將徐追獲撈起該氏巳早氣絕當經藍署員諭將兇手解司法科收押一而飭九圖地保陸錫卿同該氏長子王阿二投寳山縣署報請相驗 
[浦江中之越貨傷人案]  
　　船户某甲近由崇明載花來滬前晚九時許駛抵楊樹浦北首之浦東灘畔突來匪船一艘上有匪徒七八人各執鎗刀蜂擁上船嚇禁聲張並拒傷船夥林嘉生頭面在艙中搜刦當被刦去大洋二百四十元鈔票一百二十五元小洋數十角洋絲布十六疋回船飛駛逃逸該船户於昨日抵埠當將受傷船夥林嘉生送至南市紅十字會醫院醫治並開失單分報水陸官廳請爲查緝贓匪究辦 
[盜匪對付線人之毒手]  
　　浙江嘉興縣屬天凝莊於本年六月間被大帮匪徒持械夥刦富户商店惟同德當舖失贓最巨並被拒捕開鎗擊斃軍警逃逸嗣經線人萬福偵悉是案盜匪潘有德潘夀全董必成王德明劉小有子李有春毛天才等七人匿居滬北公共租界新閘路一千九百三十號屋内報由該處警署備文派警來滬協同新閘捕房中西包探往將潘等七盜一併拿獲搜出原贓銀飾九十五斤子彈數粒併解公共公廨迭經中西官研訊屬實判潘等七盜連同贓物子彈併交來警帶回歸案訊辦在案兹悉線人萬福前日因事至嘉青交界之黄渡鎭被潘等同黨遇見接待甚優飽以酒食旋被誘至荒僻處所各出利刃亂戳並將萬之雙目挖去一哄逃逸事後有人經過瞥見詢悉其情訴由好事者於昨將萬帶至滬上送入仁濟醫院醫治一面代找萬之親友爲之看顧 
[公廨訊結嚇詐案]  
　　温州人程國平（卽程子平）偕彭品臣於七月二十八日將同鄉人倪黄裳誘至新閘白克路六百十四號門牌樓上突出手槍恐嚇向倪詐得期票洋三千元繼在九江路七十五號屋内詐取倪現洋一千一百元並值洋三百六十元之金表金練金戒被控新閘捕房由探將程彭兩人獲解公共公廨迭經訊供判均押候復訊核辦各情屢誌本報前日由廨復訊即由程子平之代表律師詰據程稱民國元年在浙江都督府爲調查員至四年撤差原告之父與我相識巳有六七年之久與原告相識係在民國二年此事實因原告在杭州托伊堂兄倪吉卿向我借去洋一千元日久本利不還故向追索詎原告將計洋二千元之期票調换借據後卽挾嫌誣控嚇詐請爲明察復由原告代表律師向程駁詰良久並由被告代表律師向原告倪黄裳略詰數語復向堂上聲稱此案原告所控嚇詐毫無證據應請將案註銷經關讞員核供商之英白副領事以被告程子平確有欺詐行爲判押西牢三月期滿逐出租界彭品臣免予押辦着卽驅逐出境判畢復命原告倪黄裳上堂諭曰爾所供各節均非實在如日後赴浙江投訴須陳明實情倪諾諾而退堂上又命見證婦人沈阿寳至案諭曰爾開設妓院不以爲恥乃敢在公堂堂皇聲訴本應押辦姑念女流無知從寬斥釋該婦垂頭喪氣而去 
[公廨提訊德人掯還墊欵案]  
　　虹口靶子路求志里之居民魏潤庠前在荷蘭領事署指控德商天德洋行大班德國人克勒佛（譯音）掯還墊欵銀三千兩一案曾經荷領事訊明判令被告如數還銀嗣因中德宣戰後被告抗不遵斷以故原告復又具控公共公堂由中西官訊判聽候訂期訊核各情已誌本報前日午後由廨提訊原告魏潤庠投案訴明前情並將荷蘭領事所判堂諭呈案請察而被告克勒佛延律師到堂譯稱原告呈案之荷領堂諭係在中德宣戰之後以故不生效力要求着原告補禀歸貴公堂訊理以符約章云云兪襄讞得供商之義羅副領事判被告退候展期一禮拜再行核奪 
[緝捕通匪隊長]  
　　上南川緝私營第一隊隊長張占忠（即張老窩子）因暗通巨匪刦掠商民財物分用案發棄職潛逃業經官廳懸賞洋五百元飭緝等情迭誌前報兹兩浙緝私統領蔡和林據線報告謂張占忠現匿吳淞某營哨長處除請執行官廳拘捕外昨特加派緝私探捕帶同眼線前往吳淞拘捕 
[包銷租界食鹽之近訊]  
　　本埠租界食鹽現由商人顧棣三投標認銷以每月九千九百六十擔爲定額曾經浙運使呈部給令等情巳誌前報兹悉該商認銷租界食鹽每擔須繳課銀約洋一元三角所銷之鹽仍歸瀏河鹽棧運滬銷售原定舊曆九月初一日開辦乃因巡查之鎗划師船未經雇定緝私官員士兵亦尚未經兩浙運使令由兩浙緝私統領部委派且前辦上南川鹽商之官鹽棧内尚有存棧鹽斤迄未交接清楚以致暫緩開辦現由運署除催令前辦商人趕將存鹽查點交接外昨已令飭緝私統部轉令緝私第二營迅速雇船十艘以備調遣並將應委巡緝船長士兵趕緊選派定妥仍將委任各員及士兵員名造册送查 
[甯紹輪船公司股東會紀事]  
　　昨日寗紹商輪公司假上海總商會議事廳開股東選舉大會股東之到會者數百人二點半鐘摇鈴開會公推張讓山爲臨時主席卽由張君登台報告開會宗旨畢請衆推舉糾儀員四人開票監察員八人由衆推舉韓孝先吕耀庭朱哲甫穆子湘爲糾儀員孫子雲何梅仙劉耀庭林孟英陶輝庭陳鎭甫葉佐全陳蓉館爲開票監察員未投票時由主席請衆先行簽留舊董事三人卽由開票監察員中推舉二人執行抽簽以抽出者留任旋經抽出舊董樂俊寳孫梅堂王蔭亭三君衆皆鼓掌表示贊成抽簽畢即將票匭移送至議台由股東投票選舉董事至三點三刻投票畢開票監察員將票匭移送樓上核算處開匭檢核權數復由主席根據公司章程三十七條提議董事監察人酬金應如何規定而台下之反對者羣起爭論言詞嘈雜會場秩序頓形紊亂後有某股東以此條業經股東二次會議通過决不能再事推翻卒定董事監察人每人全年酬金一百元經衆認可又有股東周錦華建議本公司輪船所售官房艙票應照外國公司例挨號售票票號須與房間號數相同不准茶房任意上下水脚亦不能任意增加客櫃仍照前定章程辦理均經各股東决議通過維時選舉董事監察人因開票監察員檢點核算權數未畢定於明日再行報告旋即散會時巳傍晚矣 
[煙酒聯合會常會紀事]  
　　昨爲星期日中國烟酒聯合會例開常會首 
 
 

Page 11

 
 
由主席陳良玉報告接京師總代表來函近因津浦路阻碍以致往來函牘稽遲所有公賣駁議書正在起稿務將各埠同業續到之意見書趕速彙集寄京公决迅卽彙齊送京次由兪葆康報告泰興阜豐烟作爲數十年老店資本豐厚營業甚廣現因受公賣之苛擾以致停止營業兎死狐悲同業莫不自危次議及上海發生掛洋旗案僉以去年請願時本會曾將江西福建等處掛洋旗之事忠告烟酒署請政府從速改良以免蔓延無如言者諄諄聽者藐藐致有今日之結果次提議鈕督辦停職所有商家前存公賣押欵各省約計有四百餘萬去年據鈕督辦自稱祇有二百萬存在銀行不知此項鉅欵究竟現存何處即以二百萬而論每年利息亦有十餘萬　公乎歸私乎商民不得而知衆議應函致駐京代表詳查核辦議畢散會時已五鐘矣 
[國貨陳列所宴客紀]  
　　中華工商研究會自創設國貨陳列所於勸業場内以來巳逾半載前日由該所主任徐春榮商准會長楊小川訂期昨午設筵於所中邀請總商會南商會總副董各報館記者及會中各職員赴所會宴並請參觀陳列各品先期由庶務員佈置一切並於勸業場門外高懸國旗門口派有招待員導領來賓入所簽名訖經所中職員陪同參觀各品時届十二時許正會長楊小川副會長謝復初謝蘅牕職員郭建侯徐春榮王漢强沈卓吾沈邁士卓伯言等陸續到會未幾來賓如時報神州報亞洲日報等各記者及總商會總董朱葆三南商會會長顧馨一糖業聯合會黄少岩勸業場主任張逸槎紅十字會理事長趙芹波等亦先後蒞止經招待員延入客座欵以茗點後由張主任邀同朱葆三等入陳列室參觀各種國貨朱君以陳列各貨以仿古式之宜興磁爲最佳遂當場購買數事尚有本廠布毛巾亦有來賓購用迨來賓暢覽一週畢已時届二點遂由楊會長邀請衆賓入席親自舉杯向衆逐一勸飮飮至四時賓主盡歡而散散出後復由張主任導引來賓至全場遊覽一週始分别散回 
[國貨維持會常會紀事]  
　　國貨維持會於前晚（星期五）開評議常會首由主席徐枝春將各項應議事由當衆報告遂依次討論表决兹照錄如下一達豐染織廠來函爲黄钃缺乏有碍工作用特呈請省公署轉咨陸軍部核准給發護照以便購運而濟工業並請本會備函轉呈以昭實在而免稽遲等情當經公决照轉以維實業而免停頓一振華榮記廠函送五色粉筆貨樣請予轉交各紗廠試用以廣銷路事當經公衆察閱所製粉筆尚屬精美遂議决將粉筆二百枝函送紗業公所轉交各紗廠量予試用以維國貨而挽利權一大中廠丁觀瀾君來函報告發明一種香烟廠烟車上所用之漿糊帶較之舶品尤屬精良且價值甚廉並請介紹於南洋烟公司酌量購用以廣國貨銷路當經公决將附帶樣函送南洋兄弟公司察閱試用以挽利權一徐枝春君提議裁釐加税一案前經本會條陳政府請願施行在案兹聞政府現已特任大員駐滬籌備開議在邇本會自應根據前案繼續進行以期早觀厥成惟此案手續至繁亟當早爲預備以便條陳採擇而免侷促等語當經公决先行函致王文典君將關於此案及各項條約等件彙齊交會以便討論而利進行一王介安君報告近來本埠各商店對於蘇州新出品之絲呢一種均能竭力推銷現如英大馬路之萬成昶大源祥何衡豐何乾豐寳善街之鉅昌隆法馬路之協泰興德源永小東門之何恒昌大成等外埠如北京前門泰昌鎭江裕康祥裕記濟南慶祥天津估衣街錦章山西太原泰和昌等號尤屬熱心擔任銷路暢旺而一般購主亦屬非常歡迎蓋以現值秋令製作夾呢袍褂甚爲合宜本會天職所在自應代爲宣揚以表國産而廣銷路當經大衆贊成通過議畢時已十一句鐘遂宣告散會 
[絲市稍有起色]  
　　絲市上月到今異常冷落近五天内洋商方面交易始稍起色緣近日先令縮小購入較爲便宜又以近日郵船開往歐洲者多至三四艘以致有此交易其中辦去者沔陽七里八繭等絲約八百餘包市價亦回上十兩左右廠絲有怡和百利等洋行辦去三百數十包價格亦漲起十餘兩據云今庚絲市得能從此源源暢消尚有挽回之機惟恐郵船減少水脚日增則消路不阻而自阻故業絲者亟望歐戰早了海道通暢始有實在生機云 
[賑務函電彙誌]  
　　十一日施子英君接王叔相弟電云家兄南下月杪到滬並接叔翁函開奉電示代邀查户熟手查賑友住居揚鎭者爲多除分函外槐擬日内至鎭接洽一切並擬到滬上其能組織若干人俟到鎭再開如須旅費安家等用當先墊付約計隂曆月杪可到滬領教寳槐 
　　又接余紹書由揚來函云眞電悉各友巳送安家費每人二十元現巳函致住江洲者即行來揚俟各友齊集尊處滬寗免票寄到當偕諸君同行赴申接洽一切各友名單附呈計十人汪植齋田樹森張晋升徐君達卞恒之陳金波劉善清陳厚庵余升之朱子安樹勛啓 
　　施子英君通函云啓者則敬自前清光緒九年至二十二年奉先君子面命隨同嚴佑之潘振聲兩先生馳赴山東直隸被災各縣查户放賑自問才力有限不過徒効奔走之勞今忽忽已六十三歳矣鬚髮頒白精力就衰近三月來又得手足麻木跡類偏風之症到滬就醫迄未痊可毘陵宫保夫人莊太太及其諸公子以順直水災奇重創捐銀洋十萬元堅囑前往散放事關民瘼祗能力疾一行惟本届災區之廣災情之重爲辦賑以來所僅見值此勸募爲難之際辦理實屬不易惟祈各省諸大慈善家慨解仁囊迅速賜助歷届代收義賑各賑所並乞分别募助庶幾積少成多源源接濟則敬巳邀請查户熟手諸同仁尅期北上所有一切雜支當自行捐助不支正項分文以仰副莊太太及諸善長實事求是之至意謹登報公布統祈慈鑒施則敬謹啓 
[勸業場游資助賑]  
　　豫園内勸業場昨發籌賑通告云敬啓者函奉松滬護軍使盧内開京奉直水災奇重津埠幾成澤國用特函商可否就所在地共襄善舉等因奉此查此次水災哀鴻遍地觸目驚心敝場本擬聊盡棉薄函奉前因自應遵照辦理爰定於九月初三日起初八日止五天所得遊資半數助賑（游資不加）惟恐爲數無多不得不藉呼將伯特奉陳游劵口紙務希俯念災情奇重鼎力代銷不禁代數百災黎九頓首以祝專泐奉懇順頌善安又聞場中董事會當時特開會議分别擔任銷券並有黄少岩到場自願認銷一千張鄭宰勳王某郭某李某張某等當場亦認銷數百張云 
[中華高等小學之學藝會]  
　　中華高等小學校於昨日下午三時開第三次學藝會男女來賓約三百餘人首由校長程萇碧報告開會宗旨繼由學生表演各種學藝共計二十節其中以華罩熊鄧繁興王安鋆傅承霖陳根章諸生爲佳嗣由該校敦請約翰大學教員都孟高博士演說教育原理末由錢化佛趙中山二君試演魔術十餘套至散會時巳鐘鳴六下矣 
[宣戰演講會之宣講]  
　　陸良政張觀渡張慧禪等發起之中華宣戰演講會定每星期六午後開會演講最近歐戰情形俾一般普通人民漸悉世界大勢以補社會教育之不及前日爲第六次宣講期地址仍假八仙橋公共游息場四時開始演說至六時止中有抵制潛艇方法及遠東孟羅主義兩題頗受聽者歡迎 
[先施公司之一部分將先開幕]  
　　英租界大馬路先施公司自建築興工以來爲日雖久而全部尚未竣工惟東首一部份經該公司一再督催始於日前完工現該公司决計將旅館及綢緞洋貨等各商店先行開幕業已部緒妥貼訂於隂曆九月初五日實行開門售貨並不收取門票所有屋頂花園尚需時日聞開幕前須邀請軍警政紳商學各界前往參觀並以西餐欵待來賓云 
[恒豐金木廠失愼後之險銀糾葛]  
　　閘北虬江橋恒豐金木廠曾向先施聯保兩公司保有火險自七月間失愼由警廳研訊結案後照章向該兩公司索賠至今延緩未付經該廠主分呈節略於總商會洋貨公會紹興同鄉會請爲提議經洋貨商業公會决定函致兩公司請即核復在案兹悉洋貨公會已得該兩公司答覆謂巳轉交代表律師援章辦理云云而該廠主賈姓以該兩公司所覆仍係含混之詞遂重向各團體討論進行方法並向華商保險公會具呈說帖請付公論 
[杜局長允任一月]  
松滬護軍使署秘書長杜梅叔接任工巡捐局局長巳誌前報兹悉杜局長本不允就此職嗣經盧護軍使囑馬參謀長敦勸始允兼代惟要求以一月爲期不支薪水故於接差後呈報齊省長盧護軍使時仍聲明此節而該局各科長之辭職者亦均以各科科員推任以示暫任此職之意如文牘科長王文苑辭職以文牘員王康民兼辦統計科長辭職以助理員翁之華推升即其餘在局各項辦事員役亦均照舊概不更動云 
[南市之道路工程]  
　　工巡捐局現將南市裏外馬路按叚修葺平坦巳至董家渡迤南工程及半其外馬路自關橋南首至董家渡一帶推放岸線内規劃路面外即加砌側石其内叚支路亦將勘明形勢一律翻高並改築石片路以便行旅昨巳將外毛家弄之支道先行動工興砌 
[電車撞傷行人]  
　　昨日午後四時華商十號電車由十六舖開駛往南行至鹽碼頭附近適有年約三十餘歳之貧民在旁行走經四十五號司機人踏鈴告警詎該貧民神志錯亂誤入軌道撞及車頭跌仆受傷不省人事當由崗警及該車查票員到來設法扶起施治稍甦即送第一區警署將傷者送紅十字會醫院救治不知能保性命否 
[清潔河道之布告]  
　　淞滬警察第三區警正解思桂昨出布告云照得境内各處溝浜迭經本署會同洋涇市公所及闔鎭紳商設法挑滤原爲引入江水以應公衆飮料之需乃近有沿岸居民不知愛護動在浜内傾倒垃圾洗刷便桶若不嚴加取締殊屬妨礙衞生爲此出示嚴禁仰沿岸居民人等各自諄囑家屬嗣後傾倒垃圾務倒入本署設置之垃圾箱内洗刷便桶亦必至附近厠所勿得再蹈前轍倘有故違一經查獲或經人告發定卽從嚴罰辦决不稍寬其各凛遵切切此佈 
[審檢兩廳將遷入新屋辦公]  
　　上海地方審檢兩廳在王家闕路建築新廳落成已久淮尚未實行遷入日前袁林兩廳長决定卽行遷入辦公連日巳派其庶務員前往布置一切一面呈請淞滬警察廳派警前往新廳守衞 
[規定緝私隊應備槍械]  
　　兩浙緝私第二營魏營長以所屬緝私官兵計分五隊各該隊鎗械應備幾桿自應規定業經查點清楚分别配搭每隊應備五響九響毛瑟鎗及村田鎗共三十一桿每隊應各發給子彈二千顆以資查緝之需如因剿捕私梟鎗彈用罄不敷者准予隨時請領已於前日將鎗械子彈分發各該隊長領回備用矣 
[派船查緝私梟]  
　　浦東上南交界之一路庵素爲鹽梟巢穴奉賢沿海所産私鹽皆由私販運至該處聚總秤售然後再由步擔挑往各鄉鎭銷售統年鹽課被其偷漏甚巨現經第二營派員偵查明晣私販之路途並訪悉各光蛋之名氏令飭第一隊隊長王玉夔率領師船六艘駛往御駕橋扼要駐防密爲查緝 
[緝獲販私民船]  
　　緝私第二營第一隊王隊長前日令派師船在浦東六圖河港内緝獲民船一艘拿獲私鹽五十八包每包約重五十斤昨解鹽公堂查收並將船隻變價給賞充公 
[研訊邑廟裏園之兇案]  
　　長脚信卿（即張國棟）與無賴張九小等結成仇隙彼此用刀在邑廟裏園茶肆用武戳傷由警一併拘送地方廳騐訊收押候提爲首之鑲片老虎到案再訊在案兹悉此案兩造傷痕巳愈且鑲片老虎避匿無蹤是以該廳端木推事與賀檢察官等又傳一區二分所巡警張榮華並該茶館主周某等到案於前日下午開庭辯論先據張警上堂證明兩造行兇並拘獲及抄出兇刀情形周則稱是日伊等到店先後而來預先實不知有打架情事長脚信卿自稱公民前在陸軍當差現在東街開東興樓茶肆張九小虧欠我洋十七元迭索無着嗣將得彩會洋三十三元扣住致被挾嫌兇毆刺傷問官得供謂信卿曰爾是青紅帮著名匪黨本廳早有所聞何得在法庭上自稱公民旋據張九小王裕昌泰洪友王老四丁六道孫隆順等同供並不行兇均被誤拘問官得供會商良久判將信卿並張九小等分别還押巡警張榮華回所供職將該茶店主大加申斥以後不准再賣聚吃講茶如違干各所有本案聽候續開辮論再行核辦 
[法庭訊鞫因民事發生之刑事案]  
　　黄銘前在地方審判廳控楊全倫抵單不贖共欠本利洋一千二百二十五元經該廳傳到中保開庭辯論終結諭令退去聽候送達判詞不料黄銘甫出法庭即將案中牽涉之楊慶熙妻馬氏扭毆當爲法警拘解檢察廳訊判將黄收押候辦在案前日下午經審廳端木棻推事官會同葉檢察官公開辯論據楊馬氏訴稱黄銘因錢債糾葛在廳與我夫涉訟陽曆九月二十九號下午四時三刻奉庭論辯論終結氏甫出第三法庭詎黄銘糾合多人將氏之髮辮扭住痛毆氏極聲喊救幸由法警到來排解詎黄不服與警爲難由警拘送檢廳是實旋由該氏之兄馬敬餘上堂爲黄作證訴稱是日在旁目覩該氏將黄銘掌頰一下迨法警前來適黄在盛怒之下將警亂推是實質之黄銘訴稱是日奉訊民人所控抵單不贖一案終結出外不料該氏趕上將我批頰數下因此揪扭適法警前來干涉並無爲難之事又據司法警長梅南枝帶同是日在廳守衞之法警韓瑞生陸雲卿等上堂禀稱是日黄銘將該氏兇毆均爲警長等目見當命韓陸各警上前拘拿詎黄不服反將警長等亂推又與我等爲難求察葉檢察官當庭起訴略謂無論該氏批頰與否此係違警處分但黄銘不服法警干涉又敢行兇及至送案預審又敢出言挺撞其在法地竟敢行兇則其平日在外不法行爲不問可知今按照新刑律第一百五十三條妨害公務罪請爲公判問官一再會商黄當庭聲請交保問官諭飭不准判令還押聽候宣判該氏等一併斥退 
[浦東偵獲無錫流氓]  
　　著名流氓無錫人許龍生於本年舊曆七月初五日聚衆二十餘人在錫邑周新鎭毆傷商民錢和根錢榮春戴杏生等三名並在戴身畔搶去大洋二十元而逸事後經錢等投報無錫縣署飭緝未獲僅獲許之黨羽陳老五嚴阿榮萬培福等三名以故案懸未經前日許龍生忽由無錫乘火車來滬匿居浦東爛泥渡義豐布廠附近經錢偵悉於昨鳴報三區崗警前往將許龍生當場拘獲解署解警正諭令嚴行收押一面飭令錢和根速赴錫邑報請備文來署移提解案訊辦 
[通姦捲逃之懲儆]  
　　韋炳卿投法公堂控髮妻張氏於前晚八點時被同居前樓之潘龍生拐逃無蹤並被捲去金戒衣服等物約值數百元後由商人控經捕房飭探陸海林前往西門外某客棧内將潘及妻一併拘獲吊出原贓又在潘家中房内抄獲衣服一包大洋數十元均係商人之物今解到案求請究辦並請將妻斷離又據捕頭禀稱潘前在英租界亦犯拐案懲辦有案請察詰之潘龍生供民人與原告向住一處曾與伊妻姘識月餘惟於是晚張氏至民人房内聲稱意欲偕同逃逸民人膽小故暫領至客棧住宿有之所有房内抄出衣服銀洋實由張氏抛棄在内民人實不得知求寡質之韋張氏供認與龍生私姘並捲逃不諱中西讞員會判韋張氏押九月期滿送堂擇配潘龍生押六月期滿永遠逐出租界贓給原告領去 
[迷路男孩待領]  
　　男孩周小牛身穿花布破單衫元色套袴藍布開當袴劉海箍左太陽穴有一疤痕赤足穿有破鞋在法新租界迷途啼哭爲捕查見帶入捕房昨送法公堂請示中西官詰其父母住址籍貫據稱年七歳家有父母父爲掃街度日餘言含糊判送堂留養候家屬認領 
[混用僞幣之押儆]  
　　無賴張阿榮甘阿春崔明奇於上月間手持銅質大小僞洋數枚至法租界向各店舖混用適爲包探梁大寳曹福昌潘瑞福瞥見當將張等三人拘獲旋在身畔抄出大小僞洋數十枚帶入捕房由捕頭詰據張等同稱尚有僞洋存在某客棧等語即由該探等帶往該棧搜出銅質鷹洋龍洋及僞四開共四百餘枚解經法公堂請究據張阿榮供稱向爲金舖生理今巳停歇此項僞洋係向素識之王福寳出洋購來由民人轉售與甘崔兩人是實質之甘阿春崔明奇同稱此僞洋實係民人等向張買來混用求宥判令還押候補緝王福寳到案再核在案昨又提訊張阿榮稱王福寳逃匿何處實不得知中西讞員判張阿榮押滿三個月甘崔兩人各押滿一月以儆大小僞洋着捕房帶回銷燬 
[全案人證一併收押]  
　　鞋匠蔡錫泉寳山人前日偕見證周雲照控同業劉林生至四區警署控稱本月初三夜七時在小沙渡被劉搶去大洋十一元小洋二十七角云云解經司法科段科員研訊據劉供稱日前有主顧向蔡定製鞋四雙因不合式樣退還另至民處交易蔡曾約民至茶館評理當經同業公評以蔡不應霸持罰會茶錢了事不料伊挾嫌誣訴串證圖害云云質之蔡周二人先後供詞矛盾判原被告證人一併收押聽候訊究 
[流氓串搶煙土]  
　　土販陸永生前日在總巡捕房轄境棋盤街某土棧買得值洋四十餘元之烟土兩包行至廣東路被流氓張寳生遇見串黨將陸所携之土攫取圖逃當被包探王寳生查見帮同將張追獲帶入捕房捕頭諭着押候解送公堂訊辦 
[攫取鍍金挖耳]  
　　匪徒林阿金前日午後在漢口路攫取行路婦人鍍金挖耳飛奔圖逃當被七百零六號暗差華捕追獲帶入捕房諭飭押候查明失主再行解送公共公廨訊究 
[虧欠貨款缺席判决]  
　　愼昌煤號經理錢達三代理人張永昌延請邵仁傑律師向地方審判廳訴追新大絲廠股東徐蓮生沈福祥虧欠貸欵並利息銀一千餘兩因被告於開庭期間未曾到案當由邵仁傑律師聲稱被告虧欠貨欵有票據賬簿爲憑又被告應負遲延利息請求一併追還又稱本案證據確鑿被告無故不到請求缺席判决當由審判長論准予缺席判决宣告退庭 
[債案缺席判决]  
　　宋賡虞在會審公廨控福州路已閉某西餐館股東吳少梅不理借洋五百元由廨飭傳後被告不到前日午後由中西官提訊吳少梅仍抗避不到即據原告投訴被告不理欠欵情形並延律師到堂請求缺席判决中西官得供以被告屢次抗傳不到應准原告請求將案缺席判决着被告照數還洋並償堂費 
[革探徒黨分别處置]  
　　革探諸伯秀在閘北談家宅一帶廣結徒黨魚肉良民經四區姚警正訪明劣跡拿獲其徒談根根張錦春二名游行招告各情迭誌前報該革探因逃匿租界迄未就獲談根根由受害鄉民先後控告敲詐不遂縱火圖害等情數起經姚君訊明於前日押解淞滬警　司法科核辦張錦春所犯爲調戲絲廠女工情節較輕業已開釋仍飭探警嚴緝諸伯秀到案究懲毋任漏網 
[包探查獲竊賊兩則]  
　　陳元永前晚竊取河南路三百八十八號門牌姜仲英家衣物圖遁被包探張玉嶺查見將人贓一併帶入捕房押候解廨訊究 
　　鎭江人陳大三予昨日闖至三泰路三百三十五號門牌仇一齋家竊取衣服鴉片烟槍等物携贓圖遁被包探金福夀查獲將人贓拘入捕房捕頭諭飭押候解送公堂請辦 
來函 
[克能海路一百二十五號來函]  
　　閱貴報本埠新聞珠寳店被騙續誌克能海路一百二十五號云云係一百二十三號之誤一字之差關係非淺請爲更正不勝盼禱克能海路一百二十五號一社同人敬啓 
雜評二 
[民警衝突案（步陶）]  
　　長沈巷之民警衝突案在鄉民則誤警爲盜在警察則報告鄉民毆警而吾謂是案之關鍵乃在當時入場攫財者是否未著警察制服夫鄉民積習容有以紙牌爲聚賭之掩飾即在警察亦容有能知攫財之非正當行爲者然苟未著制服一層果爲事實則於夜色昏黄之際忽來未具警察形式之羣衆漫欲執行警察之職權鄉民意不甘服自在情理之中來者所願未償又勢必起而强制於斯場合而鄉民鳴鑼警衆　圖自衞寗得謂其過全在鄉民而况乎其益之警察職權外之攫財行爲耶如其不然則警察率隊拿賭乃其天職鄉民雖無知其何所措詞以鳴鑼相抗者然而忽忽不察鄉民則巳數十户逃避一空矣警察分駐所則巳以毆警重案到廳上告矣此中眞相雖尚待調查而民情之順逆警政之良否於此案歸結必均有莫大之關係竊願主其事之有以審愼處理也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談聯珠（五）] Z>守拙子 
　　　聞游戲文章貴諷諫而勿貴熳駡滑稽着作重簡鍊而勿重鋪　是以　必　心正衷貶於詞苑言求合理增聲價於藝林 
　　蓋聞世界文明公衆之衞生宜講人羣進化物理之裂造當明是以銀家處之常識務極精研編工業之須知不嫌頻細 
　　蓋聞掉三寸之秃筆原可自由談談運八斗之才華無妨隨便寫寫是以疑問祥答特闢彙益之關射謎徵聯爲結消閒之社 
　　蓋聞分曹射覆運巧思於個中拈韵吟哦傳精心於句外是以曰　增　作　語者盡是名流七字五言入詩囊者疇非傑著 
　　蓋聞河嶽錢靈阿地無才人智士山川毓秀到處有異物奇形是以傳歐美之名賢好爲青年樂範紀瀛海之瑣事藉增黄種見聞蓋聞生命所關用藥劑宜求穩善風化所繫作稗官宜切勸懲是以續驗方之新編載來家傳秘奥錄軼事於說部揭出世道賢奸 
家庭常識 
[製鴿蛋] [  胡顯誠] 　　 
鴿蛋爲酒席中之上品設有無可置辦之時可以鷄蛋製之用猪小腸竹刀刮如薄紙（如翳膜然）以鷄蛋白灌入再以蒸熟鷄蛋黄（圓形大小切如鴿蛋黄相似）放入一粒如鴿蛋之大小用棉線縛之再灌再縛灌成一串沸湯略煑去膜宛然鴿蛋味亦無異 
[腋臭] [  九江盧五洲] 　　 
兩腋狐臭實爲惡病不但他人聞之生厭卽自己亦覺赧然予今思得一法極其便利已經試驗數十人雖不能除根亦足可除一日氣味祇須向各藥房或洋貨店購買洋鐵盒黑色之加波力酸肥皂（每盒洋四角俗稱藥水皂）先用水將兩腋擦淨二三次卽用肥皂擦上一二分鐘之久再用水洗淨惟夏天一日須多擦一二次（不受酬） 
[去墨水跡藥水] [  如芳] 　　 
去墨水跡藥水分第一第二兩液第一液製法以醋酸（即ＡcctieAcid儀器館及藥房中均有出售）五茶匙和清水半茶杯藏之玻璃瓶中俟用第二液製法用漂白粉一茶匙和清水半茶杯置於碰盆中沸之俟變爲淺紅色乃以細洋紗瀝去沉澱而再和以冷水四分之一茶杯亦藏之玻璃瓶中俟用用時以玻璃棒蘸第一液少許塗於墨水跡上即以吸墨水紙吸去之然後以第二液塗之少頃亦吸去之如仍留微痕可復爲一次此水用以去紙上之墨水跡最爲相宜布料亦可應用惟顔色者有變色之患但以安母尼亞水塗之仍可復原 
聯話[  健公]  
　　黄州赤壁余舊游地也其中楹聯不下數十起記以張文襄公一聯爲最佳聯云五年間謪宦棲遲試較量惠州僧飯檐耳蠻花那得此清幽山水三蘇中天才獨絕若只論東坡八詩赤壁兩賦尚是公游戲文章他若陳其裕一聯云憶當年横槊賦詩明月依然回首英雄人不見看此日開軒把酒清風如在猶思江漢水長流又某一聯云極目此江干春草碧色秋水綠波山到武昌青不斷昻頭在天外南合湘沅北合漢沔壁流城角赤無邊亦各極其妙俗於父母　亡後必延請僧道建壇修齋或一二日或三五日不等意爲死者超度懺悔也亦迷信陋習之一端記先鐵仙公爲先石農公修齋聯云借他法鼓金鐃盡吾心聊以報吾本那有天堂地獄從其俗不忍儉其親立言正大不落俗套邑人多襲用之 
　　夀輓聯以情眞語摯言簡意賅爲最侍記萍鄉劉金門（鳳誥）先生夀先石農公云四海詩名香山白傳一庭春色花樹韋家輓云旅館寒燈驚　夢漢江秋水哭詩人蘄州陳愚谷（詩）先生夀先石農公云山林竟許斯人老歳月還教我輩長輓云大戟長槍詩卷獨留天壤内藥爐茶銚故人相見夢魂中畢竟名士吐屬與人不同 
　　有集四書語爲戲台聯云發於聲博也厚也高也明也有同聽焉斯爲美奏其樂足之蹈之手之舞之若是班乎可以觀又集書名一聯云東西漢南北宋人物備考山海經水滸傳今古奇觀皆渾然天成又嘗見某戲台一聯云看我非我我看我我亦非我裝誰像誰誰裝誰誰就像誰亦頗新穎 
工業須知 
[苹菓酒製法] [  翼翼]  
　　（一）原料苹果有甘酸苦三種而苹果酒之原料概用甘種與苦種其配合量或用甘種二分苦種一分或用甘種一分苦種二分又在德國南部所用之原料爲苹果與梨果之混合物其結果較僅用苹果釀造者爲優夏季收穫之苹果不適於釀造用若使强用爲原料則於未熟之時採收速行壓榨醱酵但釀成之酒缺耐久性僅供一時之飮用而巳秋季收穫之苹果使其在樹上十分成熟收穫後可直供釀造之用又冬季收穫者於收穫後貯藏少時使之追熟然後供釀造之用凡採收果實之際務宜除去腐敗者損傷與罹蟲害者而選擇成熟均齊富香味者爲要 
　　（二）釀造法（榨汁）苹果酒之釀造普通於十一月間着手將採收之苹果割裂爲二除去心部而壓榨之或不除去心部直盛入碎壞器使之破碎再壓榨而得果汁用檢糖計以騐其含糖量若糖分不足則加甘蔗糖以補充之果汁中之含糖量約須百分之十二又酸之含量宜在糖分之十分之一左右（醱酵）將調製之果汁移入樽中經二三週使起自然醱酵至本醱酵終結時醱酵漸衰將樽口密閉三四週俟酵母沈澱樽底將沈渣設法除去移置貯藏室使營後醱酵此後再除沈酒一二次可也 
短篇小說 
[滑稽小說誑（二）] [  覺迷譯]  
　　裴德爾曰予亦頗願効勞今予此來即欲與尊夫接洽一切耳婦曰先生亦不須與予夫接洽吾寗以此事顚末告君嗟夫此事原因實由予一言之謊耳而予一言之謊至於今日竟致破家豈予初料所及哉言旣默然而涙珠已奪眶而墮裴德爾曰汝母失望盍舉其事告予婦始囁嚅曰予初遇予夫之時告以予有私蓄百鎊···裴德爾曰汝殆誑耳然虚誇亦婦女之常惟汝究有幾何哉婦曰即一百辨士予亦無之遑論百鎊因此吾人遂相愛悦而予夫且向予求婚予固允諾然予前言未忘中心徬徨殊不知予夫爲愛人乎抑愛予錢予乃日夕籌維對付之策結婚後予益窘蓋恐予夫之詰予也如果和盤托出必遭予夫斥辱無疑思之思之惟有設法報銷然而大難其後忽得一策蓋吾人結婚之前數日霍爾彭銀行忽倒閉予遂紿之曰予所有之百鎊私蓄實存霍爾彭銀行之中今被倒閉分文無着矣奈何予夫謂愛予人非愛予錢令予弗存芥精予聞其語如獲綸音綜予生平得意之事實逾於聆此數語者裴德爾聞之不禁愕眙曰此事乃舉尊夫毆辱蒲方汀公司總理一事有何關係婦曰願先生少安毋躁此爲楔子耳吾將述其正文矣當時予以爲一百鎊之私蓄從此一筆勾銷矣詎一月之後予夫忽奔告予曰霍爾彭銀行已宣告破産所有存欵減半發還汝之存欵明日即可向之提取矣予夫言次樂乃無藝而予則大窘雖以笑容承之而予之心實巳寸寸欲裂蓋予名下旣無一辨士之存欵又安從提取哉是晚予夫且邀予往觀劇嗟夫當時予滿欲據實告之然予卒有所不敢蓋予夫實視予爲信人如以實告信用不將全失卒與同往予夫觀至得意之時喝采鼓掌其樂無極而予則心殊勿屬翌日予夫給予手囊一事促予赴銀行提欵而晨餐之時且叮嚀數四謂携欵歸時須防胠篋之徒剪綹之賊絮絮久之始出門供事去予乃放聲大哭裴德爾不耐曰予終不信此事乃與尊夫毆辱人之一事有連也婦曰願先生卒聽之是日予哭泣竟日且哭且自籌思顧無善策謂爲宵小竊去則予夫必將報官吾苟並官而誑之者且得罪矣又安可視法律爲兒戲哉（未完） 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之邊訊論通商西藏（見本報甲戌年十月二十七日）]  
　　西藏一隅據接四川而界　印度英人久欲在其地通商互市特以和約所未載是以躊躇未决耳倘後日更换和約之時想必當以此爲請也嘗謂西藏尊目土人皆能優待遠方之象欵洽殷勤其情意不殊於家人父子也其地土人性情行誼頗爲純厚和平温文爾雅遠方之人出於其市者皆能爲保護周全絕無欺凌詐僞　弊與歐洲諸國略相彷彿其制治經邦亦可謂善矣中國苟能許其商賈往來轉輸貨物傳印度所産彼此貿遷獲利則其裨益當非淺鮮也按英人之思及於西藏四川非一朝夕矣其意不邊與印度陸路相通爲近耳顧其地並無巨江大海可以爲輪舟之捷逕勢必始請通商繼求關路行見火輪車制將先興於西北矣此亦人事之不得不然顧其遲速之間則自有主之者於戲天道變於上則人事變於下此中消息豈固持成法者所能爭其萬一哉 
　　近日西陲一帶兵警頗急以我國特遺大兵出關往征噶什喀爾回逆即欲克復其地隸之牐圖也俄羅斯國聞是消息巳遣將命師駐剳交界之區以便乘機從事噶什喀爾城固與俄犁相近耳聞其地巳爲俄人所取設官置戍視爲疆圉黑龍江一帶邊境亦俱爲俄所有故俄之封圻日擴俄人以有我國兵士轉戰於關外故特於伊犁整頓防務城外四周悉築康莊以便轉輸器械接濟糈糧俄人之志於是爲不小矣按伊犁一名惠遠新疆所屬名城也向爲準噶爾故地爲其酋之巢穴視爲重鎭乾隆年間用兵底定特命定邊副將軍領滿漢官兵駐剳伊犁以控制而鎭抗之乾隆二十九年於伊犁川建城周十有八里賜名曰惠逵於是官兵旣衆商旅雲集稱爲新疆巨擘今以回回　張關内多事鞭長莫及而俄忽伺間抵隙因利乘便割據而有之矣借哉（２２） 
尊聞閣筆記 
[記張節婦事（見本報甲戌年十一月初十日）]  
　　節婦者氏張小字蘇小臺江名妓也本良家女文宗時因遭兵燹流離失所遂輾轉　青樓中姿容秀麗舉止端莊其於絲竹管絃之外工刺　善琴棋通文墨喜吟詩因之艷聲播三山間慕其名者舉省若狂遂不輕出見人高其位置有富賈某願償以千金爲文姬之贖婦不聽嘗語人曰非眞名士誓不許終身焉有薛幼布孝廉慕其風雅以重聘脱其籍爲　室前歳隨孝廉之汀州永定訓導任情愛甚篤迨孝廉染病婦待奉湯藥衣不解帶詎意孝廉延至今春卒以不起婦親視含殮畢因卽從容就義服毒自盡家人驚覺解救回生極言誓以身殉方可無憾云云惟永定一處從無節烈婦女之風官紳刺知其事謂如係情眞願爲建祠祭祀並請旌表以昭激勵風化之意遂蓋棚廠於孔道使衆威觀歸以堅繩繫頸懇　豈料人之生死有定懸至空中竟以斷繩而墜驚醒後婦欲再懸官紳止之曰此其夀算未終不准令其復懸噫節婦甘以殉夫而博重於泰山之名竟以不得其死焉豈亦天或使之然　抑該處風氣攸關終不能得一節烈婦女以爲之倡耶節婦未　殉夫之志酌其情意終不能久在人間矣余願其矢志氷　不隳其守傳談青　故事者得與燕子樓中並傳佳話豈不美哉余聞見誠確慕其志節不忍　其　没不彰姑　其梗概如此（　） 
文苑 
[秋柳四首用漁洋山人原韵（合稽所姚）（見本報甲戌年十一月十五日）]  
　　西風摇落斷吟魂猶記當年舊白門瘦　腰肢　解舞　殘　黛尚留痕那堪蟬　斜陽岸無奈鳥啼落月村一　凄凉　寫照條長條短向誰諭 
　　昨宵玉露巳凝霜過客傷心望野堪彭深徑荒　由社　和　冷利青箱有誰　畔描新　聞道營中　　王三起三　非　　香悲九子故宫坊 
　　少婦樓頭褪舞衣旗亭旋旋景金非柳枝結帶　詩少姚葉空江弄楫稀五夜金刀人已沓一聲羗笛夢當飛樹猶如此增恨悵張緒厲流興恐違 
　　玉關羗笛　人憐一桁蒐帘鎖暮烟　　青衫愁　　飄零紅袖根綿　東風猶是　　度西月何堪話往年寄語征光　拆　　伊迎送大堤迷（２８） 
神話 
[李生遇仙記（見本報甲戌年十一月初十日）]  
　　仙家之神妙變化不測世人每不易識固往往有失之當前而後悔之莫及者矣然此雖仙靈之運用幻妙亦由人之道緣淺薄耳即墨勞山爲道家之第一洞天故神仙之託跡於此者不少　郡李姓讀書山中暇即遍遊賞玩山景每值青峯啣月古柏棲雲　翛然作出　想一日有道人來訪李即迎入顧其人軒軒霞畢若不食人間烟火者迨與之接談吐囑風雅久之因躍然起曰頃聞奥義如覺晨鐘人生石火電光百年猶旦暮耳願棄家從師遊道人曰仙機元妙未易參澈何遽語此李懇不已且申以誓言道人曰被志雖堅安知無後悔耶余草菴在山南去此數十里來朝遇我當爲子一决李欣然允諾凌晨往至申途腹餒甚遂憩道左出餅餌啖之忽聞深林密　中悲風簫瑟有歎息聲驚起審願見一裸形人通體垂黄毫六七寸許雙睛灼灼光彩射人李意必仙也稽願曰幸遇仙翁願聞大道其人憮然曰我北宋諸生也昔年遁跡亦欲乘白雲跨元鶴翺翔於蓬　而樂無極也孰知紫府仙都渺無蹤跡徒與鳥獸同羣木石爲伍故家何在城郭俱非僅　此孑然一軀獨居岩壑每一念及追悔莫形而子乃甘心復入迷途乎言訖穿林踰㵎而去李聞言後惆悵久之深悔入山之悮因與道人約勉强前行方里許而道人已迎於路曰君凡心未化毋庸枉願李恍悟所見者卽道人化身也堅求超拔道人不得巳遂曰授以却病延年之術曰習此足矣遂不見 
雜錄 
[治勞損吐紅] [  范爾]  
　　余五六年前曾患吐紅之症百治無效後遇名醫汪先生爲之治療只開一方服八九劑而愈至今數年未嘗復發兹將該方脈案抄呈貴報以廣流傳凡吐紅一症紅止則週身無病飮食如常而精神生矣有失紅後或隂虚内熱筋骨疼痛皆可服藥而痊若咳嗽不已而病尚在如日嗽夜嗽痰壅甚多則腎中之元氣震蕩不甯夫肺爲腎母母病則子亦病又肺爲五臟華蓋經云穀氣入胃以傳於肺五臟六腑皆以受氣肺病則不能輸精於藏府而精血日竭勞損根萌始由久嗽所致廣成子云必靜必清無勞爾形無摇爾精乃可以長生是治勞損之大法務宜寗神靜養勿投香燥如滋膩碍胃香燥傷隂總以甘淡益胃爲主俾氣日强肺金自清以杜延嗽則氣體漸充矣不必徒以滋隂寗嗽藥以速其損不可不愼質之高明以爲然否東洋參三錢（　石水浸蒸切片）料豆衣二錢欵冬花一錢五分　山藥三錢杭白芍一錢五分冬瓜子仁二錢野茯神二錢炙粉草六分白通草六分冬蟲夏草一錢爲引（２８） 
 
 

Page 18

 
 
   
 
