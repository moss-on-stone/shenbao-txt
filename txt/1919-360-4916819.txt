# 1919 - 360 - 4916819

 

Page 1

 
 
   
 
 

Page 2

 
 
   
 
 

Page 3

 
 
時評 
[藉口與誣（冷）]  
　　理之屈者斷不能與直者爭勝雖有强力亦無如之何也然理之屈者必别求一可以藉口之端以與其所屈之理可以抵消而後强力乃有可用焉 
　　藉口之道不外二端有無其事而虚搆之以藉口者有實有其事擴大之以藉口者虚搆之事謂之誣雖或藉口而其效甚微若擴大之藉口則眞乃藉口之作用而有强力者所日夕探求者也故我人當愛國之時尤當力求堵人藉口之道是又愛國者不可不知之一義也 
[專電]  
　　北京電日館消息日派西田已到閩着手調查又日藉口日學童被毆及學生燒毁日貨提出警告本日閣議决定一面拒駁一面勸誡學生勿爲妨害秩序行動排貨勿干涉他人並電各省（十一日下午七鐘） 
　　北京電昨午日本記者團爲學生排貨事在大和俱樂部開會决議發表一種宣言（十二日上午十二鐘） 
　　北京電日使派員抗議後昨外部派熊秘書赴日使館答覆 
　　北京電警廳昨行文敎部請告誡學生勿爲軌外行動致背愛國初心而遭警察干涉（十二日上午十二鐘） 
　　北京電本日所到各處力爭閩案電有九江商會金華學生會吉林農會如皐紳商等（十一日下午七鐘） 
　　北京電閩李厚基電陳三事（一）本省陸海軍隊有限不足維持秩序請速設法添兵（一）外交緊急請另派省長俾專顧防務（一）福州交涉可否由中央與日使辦理免各界責言（十一日下午三鐘） 
　　北京電外息山東問題英法贊同保留（十一日下午四鐘） 
　　北京電馮系欲利用國民大會解决時局其主張通電各省同時組國民大會先籌外交後援再由此會推出代表協定南北問題 
　　北京電日來南北當局直接謀和確有成效雙方對前提條件均允讓步不久可將具體辦法協定公表再交滬會形式通過 
　　北京電岑復徐梧州會議結果對和議上各條件願格外退讓然中央亦應有相當之遷就方可就範茲再命李曰垓晉京面陳(十一日下午三鐘) 
　　北京電劉鏡人托病延不赴任靳再貽書敦促（十一日下午三鐘） 
　　北京電徐樹錚昨夕回京改諫日奉封册專車赴庫（十一日下午三鐘） 
　　北京電陸錦准辭職遺缺簡唐在禮將有命令（十一日下午七鐘） 
　　北京電陳席珍由日本回國面見靳雲鵬力言陸錦贓案確有憑據願投陸部開軍法會審陸因又辭職已照准（十二日上午十二鐘） 
　　北京電政府將新畢業日本陸軍大學校學生黃慕松等派赴英國考察軍事（十二日上午十二鐘） 
　　北京電通飭各省對於鹽斤加價有妨民食應一律廢止並禁各省勿再截留鹽欵（十一日下午七鐘） 
　　北京電吕調元因巡警罷崗係與衛隊衝突引咎辭職（十一日下午七鐘） 
　　北京電吕調元電警廳長劉道章因故囑警罷崗警官解職現商安武軍擔任維持秩序並擬商水警長程炎勳接任（十一日下午七鐘） 
　　北京電政府電楊增新過激派聲勢漸大各國有與謀和之意望酌度邊情妥爲對付（十二日上午十二鐘） 
　　北京電楊增新電俄斜箝省已被新黨佔領又哈薩民族亦反對沃政府又現在俄亂未息新省兵力儘能維持無須内地來兵 
（十一日下午七鐘） 
　　北京電鮑貴卿電延吉韓僑忽懸小旗派警查阻日人目爲二次獨立要求干涉（十一日下午七鐘） 
　　北京電湘人控張敬堯案由徐交閣議未决張自請特派大員查辦有實究虚坐語靳意交吳光新王占元會查原告大反對謂列名百餘人多在京且逐欵有鐵證祗命張來京就質無庸派員往查 
（十一日下午四鐘） 
　　北京電陸使電請留顧施二使在歐辦理未竟各事（十一日下午三鐘） 
　　北京電懋業銀行仍照成立但剔出徐恩元張壽齡改派錢能訓爲總裁（十一日下午三鐘） 
[各通信社電]  
　　北京電莊景珂電謂日政府有撤去軍艦意至續派軍隊事决不實行 
　　北京電靳昨與朱啓鈐面談擬藉閩事交涉對和議表示讓步 
　　北京電京漢京綏兩路局歸併改名漢庫定九年一月實行 
　　北京電當軸愼重藏事擬通電各省說明决不輕允藏界擴充（以上十二日）以上中華通信社電 
　　北京電日使抗議謂抵貨違約外部口頭答復已加取締當將抗議内容抄交警廳請設法取締吳炳湘頃入府詢東海意旨 
　　北京電劉鏡人已表示不赴日使任 
　　北京電徵提敎長鮮承認者安系催提甚亟政府頗窘　　北京電錢錦蓀署財次所遺財部總務廳長以張壽鏞繼任昨已就職 
　　北京電李思浩擬設法提高中交票價以實行禁止買賣空盤爲入手辦法 
　　北京電胡維祺條陳請將烟酒借欵易外債爲内債政府極贊同惟恐其無把握聞擬開財委會議决 
　　北京電稅務處用總稅司議商財政部訂稽征辦法以裕稅收 
　　北京電敎部調查閩案委員有電到京報告學生受傷及現在情形 
　　北京電閩省長暫不簡人仍由李督兼任俾閩案交涉有人負責外傳劉冠雄張元奇許世英將長閩說不確 
　　北京電王鄂督電請速提農敎兩長完成新閣豫督趙倜聞亦有同樣電致京靳對人云暫無相當人物 
　　北京電新省綏區請廢中俄通商條約公府交外委會核議 
　　北京電參陸處議定新防善後辦法電楊增新查照 
　　北京電政府派人往川東鄂西與黎天才柏文蔚接洽聞關局部媾和事（以上十二日） 
以上中孚通信社電 
[公電]  
　　江蘇省敎育會電北京大總統國務院陸軍部敎育部鈞鑒報載安慶倪軍汚辱懷寗女子蠶桑講習所致斃多命該省地方官吏均隱忍不發事爲西報揭載始經傳布萬邦騰笑全國同憤請派專員澈查將不法軍人立置重典以肅軍紀而維敎育江蘇省敎育會文 
[里昂無線電（路透電社送）]  
　　十一日巴黎電高等議會昨日未開會克勒滿沙氏與法國外交部政務科長斐爾台洛氏已赴倫敦英國總代表克羅氏亦同行諸員不久將歸歸後高等議會始開會議惟高等議會將於星期一日開會聆奥總理任勒博士陳述奥國糧食供給問題並說明協約國宜貸資奥國以購糧食奥國財政糧食運輸商務四總長均隨任勒博士同行任勒博士且將出臨賠償委員會前 
　　昨日午後法國内閣開會由總統主席此次會議乃克勒滿沙啓程赴英之前數小時舉行異常重要除討論對外政策之急要問題外且涉及法國經濟現局並决議任特羅末州衆議員龍氏爲印度支那總督以繼薩爾洛氏之任 
　　克勒滿沙氏昨晚乘專車前往倫敦同行者有摩爾達克將軍及裴爾台洛氏英國總代表克羅氏亦同車今晨十時可抵倫敦 
　　德政府對於高等議會之要求尚未宣布其决議德國外交總長穆勒氏本定星期二日在國會發表宣言茲已改爲明日聞穆勒氏將於協約國最近之牒文發表意見並特别注意戰俘問題惟據半官消息德國覆文已送至巴黎德國各報似已豫受警告汛日耳曼黨之機關報力促拒絶協約國之要求並主將該項問題移交國會核决其餘各報以爲協約國之讓步顯然可覩凡此足徵德國現有承認要求之意惟交出協約國所索船塢材料四十萬噸等以抵斯加巴佛洛自沉之德艦隊一節恐尚須大費唇舌 
　　羅國總代表孔達將軍昨晚至法外交部簽定各種國際文件確定羅國遵守　德對奥對布和約並簽定保護羅國境内少數民族之條約 
[太平洋路透電]  
　　十一日伊爾庫次克電今日司令部公報局發表俄軍刻集中於烏平斯加雅站與朱林河沿岸巴那爾至比斯克之鐵路交通現已恢復 
　　十一日宜昌電四川鐵路汽船公司之蜀川汽船在鄷都下游失事所載外客皆已遇救華人死十二人 
　　十二日北京電北京導報云當美銀行家未抵華時日人曾向政府談判烟酒借欵美金一萬三千萬元今關於談判之文件尚存烟酒局云但日使署否認導報之說 
[懋業銀行成立記]  
　　十二日北京電美銀行家發表消息略謂懋業銀行十二月十一日舉行股東大會與會者四十餘人代表八萬二千五百股舉錢能訓徐恩元傅良藻張壽齡羅鴻年張碧廷斯通與卜魯斯等十一人爲董事後董事會集議舉錢能訓爲總董湯姆斯與徐恩元爲副總董額定資本一千萬元業巳招足第一次繳欵百分之五十業已繳齊茲因謡諑紛起故宜聲明舊有股東皆已認定股數毫無變更外間所傳重要股東現已退出之謡言殊與事實不符 
　　十二日北京電斯通氏於懋業銀行股東會議後代表美銀行家發言謂關於懋業銀行之計畫今已和衷實施此乃美銀行家在懋業銀行占有軍事關係者所視爲至可愉快之舉甚望新銀行能成鞏固中美友誼之要具能爲在實際上助興中國工商業之媒介尤可貴者新銀行组織之動機起於中國華人之邀美人合組銀行者皆代表一種遠大之利益範圍其招待美人情至優渥殊可銘記銀行前途極有樂觀云太平洋興業公司總董卜魯斯氏發言謂興業公司已以五百五十萬元借與中國政府以烟酒餘稅爲擔保品合同規定可續借欵項中政府須派美人爲烟酒局會辦此種借欵爲數不大並無政治關係太平洋興業公悮始終願竭力發展美國在東方之商業並投資於東方爲其經理者在中國有愼昌洋行在菲列濱有太平洋商業公司今美國人民對於中國極爲注意就興業公司觀察所及今日時機已屆應所活動方法在美國發展巿場以銷中國穩健營業之債劵烟酒借欵不過爲其第一步耳就烟酒局組織而言吾人希望美人所予之助力當有價值且有益於中國中政府自行提出美人應予以助力之請求至於興業銀行與烟酒局之交際將本諸美國對華之著聞政策中國能早日收回烟酒局之完全責任則吾人將愈爲欣悅太平洋興業公司與任何美人國際銀行團無關烟酒借欵純爲該公司與中政府間私人貿易該公司爲此乃有所贊助以發展美國内中國債劵之巿場也云云 
 
 

Page 4

 
 
   
 
 

Page 5

 
 
   
 
 

Page 6

 
 
[中美新聞社電]  
　　八日巴黎電今日新國會開幕即打破國會法規中之一成例說者謂此係將來成績之佳兆蓋依舊規主席應由最年高之一人充之並規定俟主席演說後須立即接行選舉各股股員此次將此舊章推翻而由新選之阿爾薩斯勞蘭兩州議員發表宣言由克勒滿沙氏作答克氏蓋係一八七一年國會議員之最後生存者也國會永久秘書批來氏反對此舊章之破壞甚力然亦無效至年齡最老之議員爲西布里特氏西氏適爲阿爾薩斯州人實爲巧極西氏年已八十三尚精神　鑠其少年時曾由其家用之閣丁某氏借血而得保生命園丁由西氏予以養老金近已逝世云 
　　八日巴黎電限制鐵路之開行定於星期一日實行國有鐵道中有特别車六列停開東部鐵道亦停開二車其他鐵路尚在研究何車可以停開據國有鐵道之工程師云本路每日可省煤約五十噸於危局之救濟實甚淺尠也按勞邱氏近赴倫敦商借煤料今仍限制火車足證其商請無效據煤油董事會宣稱法國現存燃燈用煤油九萬噸可用三個月汽車用煤油八十噸可用兩個半月重燃油三萬噸可用兩月云 
世界路透電 
[德國與和約之近聞]  
　　十一日巴黎電德國國會外交股討論答覆協約國最近牒文問題外交總長穆勒氏亦出席聞德政府大約將簽定議定書俾和約得以調印惟將有所保留 
　　四日倫敦電首相喬治氏今日在下院宣稱協約國有要求敵國交出任何戰事罪犯以便審訊之權現擬實行此項權利最後名單現仍在考慮中目下未便宣布其數或宣布在協約國之手者已有若干人首相又稱日後國際大會將考慮俄國前途之解决法該大會將以迄今共同辦事之協約國與共同作戰國之代表組織之俄國勞兵會之代表則不能列入末稱凡爾塞和約共月杪之前可有調印之望 
[俄國之過激近狀]  
　　四日倫敦電據半官消息北俄陣線之過激軍已被逼委棄比尼加河流域之陣地向杜維拉河疾退南俄過激軍之壓力現亦鬆懈俄德兵爲里特倫兵追擊處境頗危恐不能再逗遛於波羅的省布軍之軍官已減至三千員兵額已減至四萬四千人烏克蘭義勇軍已與波蘭軍前鋒相接故自裏海至波羅的海之抗拒過激軍陣線業已一貫波蘭軍與義勇軍或將提携作戰半官文告又稱茲已簽定條約將加里西亞軍歸台尼金將軍統帶加里西亞政府現遷至俄迭薩 
[美國近事記]  
　　華盛頓無線電（無日期）國務卿藍辛氏宣稱國務部對於琴金斯氏案並未更變態度且未與聞保釋琴氏之舉琴氏直至出獄始知有人保釋之彼正在澈查保之者究爲何人藍辛氏所致威爾遜總統一書已提交參議院内謂據國務部報稱自狄亞士總統退位至今除美人外各國人民死者共九百二十七人計華人四百七十一人西班牙人二百零九人阿剌伯人一百十一人英人三百七十二人（恐係七十二人）日人十四人雜籍五十八人（按以上總數爲一千二百四十五人） 
　　華盛頓無線電（無日期）海軍總長之常年報告謂美國海軍視前爲强美國海軍之地位自世界戰爭之中已躋於英國之次世界各國今除英國外其海軍之艦數與兵役之數及其餘種種皆遠不及美國美國現有戰鬭艦十八艘無畏式戰艦十二艘戰鬭巡艦八艘尚在建築中此項工程悉依最新之式内有數艘爲任何在役軍艦所不能及故美國海軍進步無限報告中建議（一）將海軍專校之學期展爲五年俾海軍士官候補生得在艦上盡役一年（二）立卽擴張太平洋之海軍局所司理太平洋艦隊事宜（三）暫增士官及兵士之俸金（四）政府管理無線電報擴張海軍航空事務繼　進行海軍另設航空隊之政策此外尚有多事海軍總長於造艦程序並無建議且謂海軍總務科所上條陳現在考慮中不日將編成說帖提交國會戰時海軍常年經費爲二千九百九十二兆元下一財政年度内海軍需費共五百七十三兆十三萬一千二百五十四元較本年約少四十兆元又述及擴張太平洋濱海軍根據地一事謂彼於國會不能多所請求今僅可開始發展太平洋海濱根據地海軍船廠航空局站而已海軍總長於是報告菲列濱海地等處海軍行政之成績並主將無線電臺全歸政府管理蓋就近今戰爭之經騐觀之必須統一無綫電臺之規則與管理且須將沿海電臺全由海軍等節制美國之無線電臺共二百三十二所爲海軍主有者一百七十四所私人所有之高力電臺僅五所耳末乃述及防務計晝謂海軍總務科已商籌將瓜姆島修爲鞏固海軍根據地之計畫 
　　十日華盛頓無線電美國海軍部報告海軍造艦程序陳明美國海軍缺少偵探巡艦主張建造此項巡艦十艘蓋英國艦隊於戰時頗得此項巡艦之力實爲精强海軍中所不可少之物也並主建造超等驅逐艦五艦謂此項軍艦殊有用於驅逐艦戰事又主大造新式濳艇每造驅逐艦一艘須造潛艇一艘又關於發展及建造飛機一事海軍部主撥經費二十七兆元以六兆元充試騐工程經費 
[飛行界近事]  
　　十一日巴黎電聞澳洲飛行家斯密士氏由英倫飛往澳洲已安抵澳洲達爾文港 
國外要聞 
[佑尼干之山東問題論]  
　　中美新聞社譯大陸報載佑尼干氏論文云美國參議院如最後將和約否認山東問題將發生一新形勢日本之行動亦將一變而美國且將不能爲國際同盟會之一員如是則將來同盟會中更無毫無偏見而爲中國主張公道者彼時有力會員爲英法意日四國英法意現已訂約允許日本繼承德國在山東之權利自不能再反覆而要求其還諸中國英法意旣不願變動已成之局日本自將安然坐享其已得之權利於是中國將更無法想蓋已失一有力之友可爲彼說話者也世人痛詆威爾遜總統簽定含有山東條件之和約其實彼攻擊者並未一思當時之情形有許多美人以爲威總統在和會一知英法意與日締有密約許以山東權利畀日爲彼計應即退出和會而回華盛頓蓋英法意日於戰時未將密約告威君直至和會席上始突然提出故以國際道德及外交信義而論威總統如出會回國實有理由也雖然有一層須知者即威總統之簽和約直至向日本全權代表索得將來以山東歸還中國之允諾而始簽此項允諾係威總統要求之爲簽約之一種前提而日代表之允諾乃宣佈於各大國代表之前也或謂中國以膠州租借與德固有期限則日本允許歸還豈不將以租約之期爲期乎然據威總統自言彼當時因約定膠州之歸還須在一相當時期之内德國租約不得論及云又威君曾言彼當時若退出和會未免使各國面子上不好看斯言亦確有情理也美參院如竟拒絶和約於中國有何裨益實難了解蓋和約一遭拒絶反使日本及英法意可以决定山東前途據傳說英政府已向美政府提議請許日本之要求將南滿除外於新銀團活動範圍之外使此說果確則益可知英日兩國間之交誼如何矣說者謂美國參議院慣於討論及修正條約凡美國一總統所提出之任何條約其照式通過者甚鮮甚至華盛頓所提條約亦有爲當時參院所反對者彼時美國人民因華盛頓與英國訂一條約大怒揚言將擁入白宫將其曳出而從事訂約之專員則被紥一紙人舉火焚燒以示懲罰自後迭次政府在現行憲法之下均無充分之武器可以禦參院之攻擊如海約翰爲國務卿時與英政府締巴拿馬條約參院亦猛烈攻擊海氏幾欲辭職又參院議員出言恒不選擇此次參議員對於和約表示意見亦皆肆口而出彼等以爲和約之内容就全體而言似與向來美國不願擔負國際義務及不欲牽涉歐洲各國事情之心理不符夫德國之敗美國固大有力而歐洲各國報紙之評論多不重視以致美人覺後前不問國際事之主義不當抛棄其實美之加入戰局實因覺悟世界自由政治已陷於危機始蹶然而起在始戰之數年間美國軍隊雖未入戰場然美之糧食與金錢則自聯合國第一大砲發放之時即已加入其中矣然則美國又安能不問國際事哉（中略總之威爾遜總統對於此問題之態度其爲友睦中國實無可疑彼有見於其中之糾葛故取兩害取輕主義姑將和約簽定俟他日國際聯盟會成立再國補救蓋彼固信中國雖以山東權利許與日本歐洲聯合諸國固亦不願日本佔有中國之一省故最好聯合歐洲各國之勢力與美國一致徐圖使日本抛棄其有礙中國主權之要求而使開放中國門户之政策終得實現也不幸時勢所趨和約提出參議院後竟不克照案通過使該約而終被打消者則將使日本對於山東之把握益加鞏固而英法意旣承認在先至此更不能有異言除非更有一種新發展中國將不能實現其恢復山東之希望而山東者固中國之所有物無可爭辦者也 
國内要聞 
[中日福州交涉案近聞]  
　　福州事件激動全國公憤情形迭詳本報此次國人所有行動絶無絲毫逾出軌道之外乃聞駐京日本小幡公使竟於昨日下午派遣深澤書記官向我外交當局提出抗議其措詞大意以本月五日以來旅京日本小學生赴校通學每於途中被中國學生多方侮辱此種事實發現約二十次應請嚴加取締并飭崗警實力保護又排貨風潮漸次猛烈此與兩國睦誼殊有關碍亦請設法消弭等語又據外人消息日使徇旅華日僑之請於前日更致一公函於外交部内容略謂此次貴國召集國民大會倡導排斥日本貨物與通幣且有學生宣傳誣衊帝國情事帝國商民之損失自屬堪慮而與帝國體面亦有特大之關係本使萬難默視應請貴政府以適當之糾正爲滿意之答覆等語昨日外交當局已將此項公文呈遞東海閱看至政府對於此次福州交涉處理方針巳由外部援引外交先例以資參考其援引之列（一）爲鄭家屯事件（一）爲昌黎事件（一）爲長春二道溝事件而外部研究之結果認民國三年昌黎事件爲最適合遂即决定一面電致東京莊景珂向日本政府積極進行一面通電各省（連西南亦在内）略云閩省交涉事關民命國權已由外交部正式提出抗議并電莊代使直接向日政府交涉按照民國三年昌黎成案雙方派員赴肇事地點實行勘查期得正當解决中央深知國人憤激迅希善爲開導各界勿事驚疑靜候解决等語聞前日秘密閣議又將大體方針决定援照民國三年昌黎事件成案俟中日兩國調查員調查清楚後即由地方官與日本領事直接交涉其性質異常輕微此次福州事件逈非其比若不乘此機會請日本確定一取締日人及籍民之辦法則令後之患方興未艾試問政府將何以善其後况此次日本駐閩領事爲此案之當事者又豈可令其自當交涉之衝此誠吾人所百思不得其解与 
[北京各界執行國民大會議案]  
　　前夕北京二十四團體在北大理科開聯席會議（一）討論執行國民大會所議决之事件（二）討論實行抵制日貨方法由商會代表主席聞已决定以各界代表會爲抵貨評議機關以總商會及學生聯合會爲抵貨執行機關七日安迪生會長在國民大會宣言於三日内通令各商號不賣日貨現因事實上辦不到改於本星期五日以内絶對實行又國民大會所議决請願政府對日八大條件此項請願書已向府院呈遞原又如下呈爲外交緊急國勢垂危請順徒民意嚴重交涉事一年以來國家多難山東交涉失敗於先福州事變肇亂於後以我之土地供彼侵占我之人民供彼殺戮國雖未亡而亡國之情形已現苟世間尚有一分人心則我國民寗能忍此我國民疾首痛心搥胸飲泣遂於十二月七日聚集十萬餘人在天安門前開國民大會　福建問題全體表决向日本政府提出八條更換駐福州日本領事二由日本政府向我國謝罪三慰恤死傷同胞四懲辦行兇日人五保證此後僑華日人不得携帶武器及再有引類行動六懲辦日領署警長七撤退日艦八由中國收回日本在華領事裁判權望政府尊重民氣根據以上數條向日本政府嚴重交涉務必將目的完全達到對於山東問題則請萬勿與日本直接交涉祇能妥速籌備一切以公理正義申訴於國際聯盟之前以能將山東一切權利恢復而後已苟政府有秘密補簽德約情形則我全國人民誓必共起反抗一致對待現已由我國民宣布與日本斷絶經濟的國交並由總商會長當場簽字保證在京各商家一律不得買賣日貨至於運米出口一層則應由政府國民共同禁止抑更有進者中日間一切密約實爲亡國之媒且祇由少數賣國奸黨所勾結今我國民當然一致否認　已宣告友邦謹希政府一併查照辦理凡此各項皆大會全體一致表决當時億衆悲號聲震天地人心不死國尚可爲望政府據理力爭萬勿讓步則凡我國民自當誓死爲後援不然恐國民之所以不能諒日人者亦不能爲政府諒也臨呈不勝迫切待命之至 
[新衆院質問福州事件]  
　　陳籙出席答辯 
　　昨日（十日）新衆院開會外交次長陳籙出席報告福州事件交涉詳情略謂此項交涉自上月十六日至三月四日止已擬有節略上次出席原欲報告因貴院不足法定人數未能說明又以人民以外交公開爲請故將交涉顚末在報紙中發表此外並有與日使來往照會數通遂依次朗讀（一）外交部致日本公使照會（二）日本公使致外交部照會（三）上月二十七日外交部正式抗議照會朗讀後又報告與日本小幡公使會話問答情形頗爲詳盡并云此次交涉乃倣照昌黎案辦法由中日兩國派人赴閩調查詳細後再行談判本部所派之人已於日前赴閩日本方面所派西田參贊於六日赴閩松岡書記官於九日由日本起程赴閩本部近日並屢次派人赴日使館催其先將軍艦撤回日本公使館最近答覆謂尚未接其政府正式電報云云陳嘉言質問謂日本此次所派軍艦若干隻軍隊若干名肇事之始中國受傷者若干人陳籙答云此次日本所派之軍艦名嵯峨丸到埠後日本海軍穿便服登岸並進城游行一次據福建督軍省長等官電報告中國學生受重傷者三人輕微者六人傷至重者三星期左右可以痊癒又據他方面報告受傷者共有十人云向乃祺質問謂此次福州事件曲在日本已昭昭在人耳目吾國向來辦理外交無不失敗如償金謝罪之事已經數次外交當局此次辦理福州交涉是否有據理而爭不畏强暴之决心請答覆陳籙答辯云本部對於此案俟調查後必盡心力以爲之至謂著著失敗祗向外人償金謝罪却不盡然民國四年昌黎案日本傷害中國巡警事交涉結果每名賠償六十元日本使館並致照會於外交部謝罪此次福州事件其情與昌黎案頗相近陳爲銚質問請外交當局注意此次福州事件乃由青島問題而起與昌黎案大不相同日本領事此次尤爲非常可惡不但不能約束巡警而且電調軍艦國民大會所議决之撤換領事懲辦首凶非辦到不可至於抵制日貨乃另一問題與此次交涉切不可相混陳籙答云本部辦理此案循照外交軌道并非以昌黎案爲標準某君以賠欵謝罪爲質問故將前案略言及之光雲錦質問關於外交事政府委員所報告甚爲明瞭此後尚望外交當局隨時報告以民氣爲後盾爲要又當此外交緊急之秋而駐日劉公使遲不赴任是何用心果不願前往便應辭職政府何以不下令免職應請外交當局答覆陳籙答云自劉公使由海參崴到京後本員即催促赴任日前靳總理又致函劉公使催其赴任接其覆函略謂在海參崴以來皆在火車居住身體甚爲受傷靜養後方能前往云云靳總理以其答覆含混昨日函催尚未答覆雙方問答至此某議員發言請政府委員退席陳遂退出 
[組閣問題之餘波]  
　　農敎問題自安福派對於農敎兩席有提出條件之說後靳閣方面表面上似尚　靜並聲言决將張遠伯再提一次實則宗旨已略有改變亦深知安福黨徒衆多足以破壞内閣據聞靳氏對於農商一席必另擇相當人物最好無黨派關係蓋安福條件靳已有答應犠牲敎育之意安福亦聲明搶到敎育只要除張遠伯之外政府無論提出何人决不有意爲難故目下正在選擇此項超然派人才東海之意頗屬意於周學熙曾與靳氏磋商辦法但周氏志在實業願意投入政治旋渦與否尚未可料又李思浩此次得長財政完全由安福代謀不啻攫取靳氏方面當然大不滿意就職後因潘復事未免加一層隔閡且安福對於農敎兩席株求無厭尤足激起爭潮故靳氏心中似乎不能滿意而某派近日因爲某項借欵事對於李思浩深爲憤恨暗中攻擊甚力李亦微有所聞頗思勉强忍耐幾月而力有所不能據某方面消息形勢日趨險惡李思浩不久必又將站不住也 
　　次長問題此次内閣改組次長中與各部總長同日發表者厥惟潘復何煜二人傳嶽棻陳籙不過重新任命現潘復已被安福藉詞反對不獲到任錢錦孫改爲派署暫時不成問題至若張岱杉能讓出鹽務署恐係口頭之好聽語實際上决辦不到除張或攫得農商差能有望農次江天鐸於政界活動完全無此器能不過將田煥庭籠絡手中藉得蟬聯但張作霖所保之王迺斌大有非得不可之槪則江之地位亦不甚牢固也又陸軍次長兩缺一爲張志潭一爲羅開榜原定張改任農長則以丁錦接任陸次今張被安福反對而否决陸次缺未能騰出丁錦所希望之陸次急切不能到手聞靳於昨日告丁囑其少安勿躁謂早晚總可辦到又新簡内務次長何煜資格甚淺物望未孚此次忽被簡命各界頗深疑訝即内務部人員亦頗有不滿意之口吻警界中人尤多有非議將來難保不激動反對聲浪也 
[懋業銀行之暗潮]  
　　徐恩元所組織之中美懋業銀行近因位置問題發生劇烈暗潮該行前途頗有震撼之勢茲錄各方消息於下雖其中有因黨派關係所傳不免出入然該行受此打擊進行上多一頓挫則無疑也第一消息云懋業銀行之成立全由徐恩元從中牽合徐氏之活動則以東海與錢能訓爲招牌蓋徐氏向美國方面活動皆自稱係徐錢二人之代表故美國資本家信之不疑及歸國後關於懋業銀行認股事徐又大藉二人之力故日前認股竟達豫定之額乃徐氏於股本旣足之後欲竟自居總裁一席而使錢能訓爲之副錢氏大不高興東海亦不謂然各股東聞此消息亦大起反對紛紛聲明退股美資本家莫名其妙深滋疑惑嗣經中國股東方面聲言退股原因係不信任徐恩元之故如能以周自齊爲總裁則大家仍可交股美資本家恍然大悟遂亦露不能因徐恩元個人竟破壞大局之意於是風潮略歸平定無論如何徐恩元之總裁必做不成功一場辛苦竟已成空恚恨之極已於昨日出京赴津矣第二消息云懋業銀行之進行近月來頗有如火如荼之勢但最近忽又發生障礙以致基礎摇動恐該行成立行將遥遥無日至其原因據聞該銀行之成立東海亦曾擔任入股十萬元近以該行成立在邇日前曾囑徐恩元令於懋業銀行董事中騰出一席由烟酒公賣局督辦張壽齡氏充任而徐恩元則深不謂然並派人傳語謂東海若以總統之資格無命令懋業銀行之理若以股東之資格亦無指派董事之權竟實行拒絶東海聞之怫然不悅曾對某君言徐恩元在幹臣組閣時代必不能如此固執彼旣如此待我我惟有退股而已並於日前派人與徐恩元接洽退股之手續徐氏聞之始大惶懼蓋東海所認之十萬元在懋業銀行中雖無重大關係然美國代表所以信任徐恩元肯與之聯絡全仗東海之招牌即河間合肥張動錢幹臣烟酒公賣署及各省督軍等踴躣入股亦多由東海之提倡東海聲明退股之後段合肥錢幹臣及張勳等皆已决定退股懋業坍台之勢已成徐恩元旣知東海意思堅决又明知呰關係重大遂於前日（七日）倩由李思浩陸宗輿施肇曾等赴府向東海懇切說項請暫勿退股若决定退股亦請暫勿對外聲明並暫勿實行撤股李陸等陳說之結果而東海意思毫無轉圜並謂我决意實行撤股且我已决定正式聲明撤股云云李陸等調停旣無結果遂行退由此前日之事也此種消息傳出後中國股東憤徐恩元之少不更事多巳接洽撤股美資本家代表知事無可爲在京無事亦决定於日内陸續返國報告於是此轟轟烈烈之懋業銀行至此遂陷頓挫矣第三消息去餐外間傳說中美懋業銀行因錢能訓張勳張壽齡第退股有不穩之象此言不大確實下月此銀行卽可開始營業該行内部略有齟齬因董事會對於某要人之加入不甚滿意因此行純爲商業性質不欲官員參預並非私人傾軋該行資本金一千萬元聞已收齊目下津滬各大埠商人仍欲購股史通衛金白魯司諸君明晚擬啓程赴滬調查商務聞對於該行前途頗有希望 
[京華短簡]  
　　本年政費尚少二千七百萬元政府初意希望擴充内債但事屬難行故改而進行二千四百萬之舊銀團墊欵奈英法方面對此問題不欲與東方某國提携此議遂以打消昨日所聞政府希望向銀行團借一宗鉅欵其額二千萬元抵押品則尚在摒擋之間聞此項大借欵由英法美日四國承擔並非橷銀團關係亦不由舊銀團承繼昨已開始活動矣其用途（一）裁兵（二）發還前欠（三）整頓幣制將來直接出欵者美國與日本英法無現欵但居資本家之名耳成功與否尚難確定 
　　三北公司虞和德前爲擴充航業要求政府息借欵項以爲擴充航線之用已由交通財政兩部日前會同提出閣議表决准予所請以重航政其借欵内容（一）財政部發給有期國庫證券一百五十萬元（一）利息年定六釐自九年底歸償（一）限期十年分還（一）交通部爲保證以昭信用 
　　日昨學務局局長張謹因中小學校敎員要求發現一事特召中小學校敎員代表張永蔭關震華等面談一切據云現已統籌全局精確計算北京學校敎職員薪俸不過十二萬元左右現洋鈔票各半則現洋可得六萬元鈔票可得六萬元若以鈔票折合現洋可得三萬元是財政部只籌三萬元即已足用且三萬元在政府一方面亦决不費力已將此情轉陳敎育次長惟敎育次長必須在國務會議提出始能决定答覆云 
　　憲法研究會成立以來於茲數載自湯濟武死後在政治上勢力已全渙散該會份子近日尤多散處四方無所統束昨聞該會重要分子前日在本部開會議决以兩大理由宣告解散（一）在政治上無若何之勢力（一）避某方面之嫉視自解散之後凡會内分子均得自由另謀發展憲法研究會即於昨日起完全消滅矣 
　　高等文官分發問題頗起爭執現經銓叙局郭小麓一再籌商業已决定以三百八十人分發京内以一百人分發京外並一律按月津貼四十元已呈明照准其分發名額如下外交部十六人内務部三十六人財政部三十六人陸軍部十五人海軍部十五人司法部二十六人敎育部三十六人農商部三十六人交通部三十六人院秘書廳四人法制局四人銓叙局四人統計局四人印鑄局四人僑工事務局四人蒙藏院十二人審計院十六人鹽務署十八人幣制局十二人平政院十二人稅務處十六人全國水利局四人巿政公所四人督辦烟酒一務署十人各省一百人 
[魯省會不信任議長風潮]  
　　昨日山東省議會開會首由正議長鄭欽主席第一案尚未報告完畢忽有議員孫某臨時動議提出不信任正議長之議案全場爲之大譁有駡議長者有代議長辯護者登時秩序大辭旁聽席中更有高呼斥辱議長者於是議長鄭欽見風頭不順跳下臺來逃席而去各議員亦紛紛逃席幸有張議員思緯李議員慶施等出而維持秩序將議員勸回請副議長王朝俊主席主席登臺大家俱鼓掌歡迎依次將議案通過六件至對於不信任議長之案以不合手續請提案人暫時收回俟手續完備再爲提出直至日落天黑始行散會孫議員所提臨時勳議之草案大綱有三（一）藉冒議會名義干預外事（一）憑藉議長資格詐取人財（一）挪用議會公欵毫無顧忌此案將來不知若何結果也 
 
 

Page 7

 
 
[湘省各校長最近之會議]  
　　焚貨糾葛之餘波 
　　湘省於本月二日爲焚貨事發生種種枝節現在各公私學校校長以學生受馬弁毆辱多憤憤不平僉請二日焚貨之舉純屬一片愛國熱心而所得結果不惟不能達到目的反大受凌辱是敎育界之顏面已掃地無餘而政府一方則以爲學生此舉實屬逾越法規昨復通令各校飭嚴爲管束究竟對此兩方應如何處置亟當籌商妥協且學商兩界經此次事變後感情不免稍形隔閡以後對於商界如何辦法亦應從長計較爰於四日下午假省敎育會開會由主席提出兩種問題（一）討論敎衣界對待商界辦法到會諸人多主張仍前聯絡惟某君提出見（甲）國貨維持會旣多商界人物對於查貨一層恐不免多所維護往事具在無可諱言此後學界應與該會脫離關係單獨進行（乙）二日之事旣咎在商會應由各學校對該會致一公函提出質問並要求該會長向敎育界全體道歉此議提出後全體均未贊同討論良久卒决定將質問之舉暫行取消以後敎育界仍應與商界聯絡一致共謀國貨維持會之進行（一）對於二號焚貨事之補救主將未能焚燬之貨先商一處置方法然後再議約束學生於是决定公推代表二人參預五日下午之國貨維持會會議共商收束該貨之策並推定公立藝徒學校校長陳聯芳私立妙高峯中學校校長方克剛兩君充任此項代表始散會 
[梧州焚貨紀]  
　　梧州各校學生會自聞福州警耗每日輸派會員至各處碼頭搜查日貨極爲嚴密日前有香港廣泰輪船抵埠各調查員即上船檢查搜獲火柴衛生衣線襪鰌魚蠔虾酒杯棉紗紙類種種貨物爲數甚夥計值價銀一萬數千元内有軟梳一包冒充藥品以北著二字爲商標亦被查出又二十六日學生調查隊出發時分爲水陸兩隧適廣威電輪入口即登輪檢查搜得大新公司襪帶一百六十　毛巾三十五打襪篐十打有一婦人方從大新公司購得皮鞋一雙咖啡杯三盒聞係日貨當即投諸河中此外又有鹹魚數十斤火柴八十盒亦被查出至陸行隊則在牛屎碼頭搜得洋傘粉筆衛生衣等物一槪没收暫儲振興國貨會旋於二十九日焚燬聞是日學生會及振興國貨會諸人將上列各項貨物分别包裝書明某號某　游行街巿藉以激動人心然後携至大較場焚燬計自上午十一時燒至下午三時始成灰燼商民圍觀者數千人但聞鼓掌歡呼聲振天地云 
[紀贛學生之游行警告]  
　　江西學生聯合會爲福建日人逞兇案於八日在公共體育場集合全城學生舉行游行警告晨七時第二中學生已全體整隊至隨後陸續到者共計五千人十一時始實行出發臨行時由傅競仁登台報告禮節一時樂聲悠揚全場肅然禮畢即按照議定次序首女學（匡秀育才義務女子師範明德五校）次農業　門公立法政第一師範第一中學第二中學心遠中學贛省中學大同中學英文數學專修館青年會學校檢騐傳習所豫章監獄殿　其私立法政甲種工業豫章法政三校即以到遲單獨游行向東湖邊方面而去學生均着制服精神煥發自體育場出國樂前導白旗兩面上書學生聯合會游行警告字樣　學生每人均手執白紙旗一面上書急救福建抵制日貨　語觀者觸目驚心大爲感動有泣下者行至楊家廠與豫章法政學生會合揷入其私立法政甲種工業兩校學生即於此處散隊回校隊伍巡出德勝門繞河街山章江門入城城外各商店見學生隊經過多嗚爆行或鼓掌以歡迎之至下午四時由進賢門内回至體育場秩序自始至終學生竟日未食並無倦容回場後遂整　攝影而散游行時各校均有警告散發或白話或散　措詞均極沈痛 
　　敎育會於八日致電北京政府請力爭閩案其文如下北京大總統　務院外交部鈞鑒日人禍閩舉國同憤贛與連毘羣情尤激乞嚴理交涉保國權江西省敎育　叩虞旅贛閩人亦於今日開會議决分電各方面（一）北京大總統國務院外交部鈞鑒日僑在閩殺傷學警並派船縱兵登岸閩局瀕危普天同憤剥膚近災尤極慘苦環懇鈞座據理嚴重交涉救閩救國臨電呼籲墨與淚俱旅贛福建同鄉會公叩（二）福州李督軍鈞鑒日僑縱兵登岸大局震撼閩獨當衝剥膚　災備極慘苦除電請中央嚴重交涉外仍伏乞我公毅力主持藉救危局無盼禱（三）北京海軍部薩總長外交部陳次長并轉同鄉諸公均鑒日僑蠻橫閩局瀕危我閩何辜迭遭　阨亟懇我同鄉諸公敦促政府嚴更交涉堅持到底臨　呼籲墨與淚俱旅贛福建同鄉會公叩陳督軍戚省長昨已據此間人民憤激情形入告中央　迅飭駐日公使提出嚴理抗議電文如下北京大總統國務總理鈞鑒外交部鑒頃據江西紳商學農各界代表來署呈稱中國對日本向來篤敦親睦爲世界各國所共知此次僑閩日人蓄意逞凶結隊持械公然白畫橫行於我内地都巿日領事署警官當場指揮邀殺學生槍斃警士强暴之　慘　人道又復派遣軍艦擅入馬江爲示威之運動輕棄邦交違反公理蔑視我國竟敢悍然肆行於我國而不顧直以高麗相待有國而不能自保其主權有民而不能自衛其生命國未亡而禍酷於已亡民未死而痛慘於已死是可忍也孰不可忍舉國憤恨誓不欲生外人且代不平我國詎　隱受應懇政府迅飭駐日公使查照學生聯合會請求各條向彼國政府嚴重交涉務須　到完全目的堅持到底如日本政府有一不允則是有意凌暴惟有訴之公理全國人民願捐頂糜踵以殉國難雖肝腦塗地在所不計等情懇請代電前來查日僑閩肆行橫暴羣情憤激　涉緊要務懇迅飭駐日公使提由嚴重抗議以保國權而重民命臨電無任急切禱祝之至陳光遠戚揚叩歌印 
[閻錫山對學校第四次手諭]  
　　山西閻兼省長歷次訓誡全省學生之手諭業已揭載前報茲聞省長近復頒發手諭告誡全省師範中學高小各校原文如下據本省長所聞外縣國民學校敎員因村人有求寫婚帖事該敎員不諳體裁未能照寫習日竟潛逃而去足見充當鄉間敎職員須了解社會上普通需要事件方能見信於社會且人間之所需卽爲學校之所學若學生不能辦社會上之普通事件所學爲何仰各種師範及中高小各學校均應各自就地調查如婚喪各帖典賣契約及社會上一切應用之文帖信函將其程式編爲課本抽睱敎授使將來畢　後均能效力於社會是爲至囑閻錫山手諭 
[安慶警察罷崗案續聞]  
　　安徽省長公署衛隊與巡警衝突愈鬧愈大山事實之爭變而爲意氣之爭以致釀成全體罷崗風潮不可收拾幸經各界竭力調停并謂警察擔負地方治安重任劉處長雖他去而省長並未准其辭職全體罷崗不過爲要挾省長起見倘發生意外之事責有攸歸劉氏仍不能辭其咎故於九日傍晚各崗警仍照常服務論者皆謂吕二公子率領衛隊毆署長衝警署固屬暃是但旣經省長將其斥逐衛兵責革亦可和平了結乃劉處長竟堅欲辭職遽爾他去演出全體罷崗之舉以個人意見之爭置地方治安於不顧未免輕舉妄動開倪督致電省長謂劉處長現在蚌埠當飭其趕急返省供職云云查此事内幕尚有政潮作用故省議會昨開大會即由某議員提出彈劾吕省長案其彈劾書略謂本省省長吕調元到任一載善政毫無對於禁烟日漸廢弛對於議案任意弁髦警備經費則提購公債其次子吕振璵大權獨攬平時乘坐省長肩輿率領衛隊招摇過巿有二省長之稱十二月五日該署衛兵因購棉花與商民口角崗警排解觸怒吕振璵率隊毁署傷警致激成全體罷巿風潮該省長久忝厥職復縱子擾害人民侮辱官署本席爲崇尊法律起見謹依暫行法提起彈劾請公决云云亦可見波浪之未易平矣 
[紀杭州之國民大會]  
　　今日（十二）西湖新巿場開國民大會八時許師範之江法政各大學及中等中小學校各女校學生先後排隧而至繼　農工商各界人士亦紛集十時人數已達二萬餘當即開會公推阮性存爲臨時主席登台聲述開會宗旨提出辦法八條一取消日本領事裁判權二撤換福州日領事三行兇日警及主使者交由我國官廳懲辦四賠償損失撫卹死傷五日兵限期出境六日本政府應向我國政府謝罪七懲辦倪嗣冲八山東問題誓死力爭掌聲雷動一致通過旋由杭商會代表朱志瀛敎育會長經亭頣省議員何紹韓及七十餘歲老叟俞春齋等相繼演說不下二十餘人末由律師公會司法協會總商會學生聯合會基督敎青年會等七團體公推阮性存朱志瀛何敬安經亭頣玉維時陳中嶽等十二員爲國民大會委員會假定省敎育會爲事務所即日電致中央辦理一切進行事務比散會已鐘嗚十二下矣督署派稽查馬某督同憲兵隧警廳派保安隊長陳維儉督察長林映清率領該隊警士到場保護秩序頗爲整齊 
　　另一消息是日到會者學界有宗文中學之江大學法政專門醫藥專門第一中學第一師範蕙　中學安定中學甲種工業甲種商業等校商界有各業代表工界有印刷工人團體曁各業工人總計在萬人以上各界演說時有某工人登臺痛言抵制之必要並跪下對各界叩首不已一時觀者咸爲淚下又有一年老者鬚髮鬚白亦登臺陳述抵制方法足見中國人心未死是日由各校童子軍在場維持秩序 
[浙議會開放繭行案之爭潮]  
　　江浙綢業聯合反對 
　　江浙各縣絲綢業代表蔣海籌等五百人昨午齊赴省議會上書請願准將廢止繭行條例案内舊杭嘉湖屬及紹蕭諸三縣展緩執行因請願者人數衆多各議員一時無法應付又南京總商會會董龔春源於本埰蘇州總商會會董程兆棟上海綢緞業王介安杭錫綸等昨因請求維持浙省繭行條例原案來杭晋謁軍民兩長及各機關主任接洽一切聞絲綢業對於此案抗爭甚力有不達目的不止之勢蔣海籌等請願書如次竊查限制繭行條例經貴議會議决廢止並經咨請省長公布在案苟非萬不得已更何敢有所請求惟舊杭嘉湖屬及紹蕭諸三縣夙稱產絲之區凡以本機織造化緞素緞甯綢線縐熟紗官紗紡綢花羅線春春紗小紡綾綢湖縐華絲葛等項無不仰給於用絲自繭行條例改五十里爲二十里限制旣寛繭行之增設已多收繭之數倍於從前多售一分鮮繭即少繅一分用絲以致絲綢機業苦於用絲之缺乏而採辦維艱若繭行里數再行開放則用絲必有告匱之時爲營業計不得不陳請維持者一絡工紡工織工以及染坊煉坟藉絲綢機業以謀生者就杭嘉湖屬及紹蕭諸三縣而論已不下數百萬人目今原料已缺乏不堪勢必不久停工一旦驟然失業旣無消納之方又乏改圖之策生計旣絶難保不逾琥範圍有妨秩序爲工人計不得不陳請維持者二繭行所收鮮繭均係原料運銷外洋外人購我原料織成綢緞仍運銷我國不啻以我之十易人之一現在我浙產繭爲數尚屬有限未必較前發達遇有開放繭行機會外人資本雄厚不難將我國織綢原料放價廣收一網打盡我綢緞實業因無米爲炊必致消滅不惟從此無貨運銷外洋卽國内所需亦將悉數仰給外貨母財日竭民不聊生爲保存國貨計不得不陳請維持者三機織之對於原料猶人生之對於糧食一日不可間斷歐戰閉幕卽商戰開幕國貨爲商戰之軍隊原料爲軍隊之糧械今後外人移兵戰之精神於商戰必以吸收原料推廣製造爲惟一政策我國人正宜推廣織綢爲商戰上抵抗洋綢之策若不惜推翻綢緞實業貿然開放繭行以助外人之吸收不啻以軍械糧食供給敵人而自殺國貨爲國計民生計不得不陳請維持者四抑海籌等更有請者應時急務首在植桑查舊寗温台處金衢嚴七屬地處上游尚未徧種桑樹若由各該縣知事廣爲勸導以興蠶桑如是行之數年以後育朁之推廣旣有實力出繭之數量或能增加而織綢原料果無缺乏於斯時也再議開放似此辦法庶幾並顧兼籌於法案旣不違背於工商均有裨益即國貨前途亦深賴以維持爲此瀝陳下情具書陳請仰祈貴議會察照准將廢止浙江省繭行條例案内舊杭嘉湖屬及紹蕭諸三縣展緩執行以維實業而全民生實爲公便 
[蘇議會對地方自治之提議]  
　　自治講習所由人民組織 
　　自縣自治法頒布後地方自治有恢復之望内務部擬於中央設一地方自治模範講習所俟畢業後送回各道以次推行各縣藉以遷延施行自治之時日蘇省議會有鑒於此前由慮議員瀚蔭提議江蘇六十縣自行組織地方自治講習所無俟中央之代謀茲以有高議員元陞提議地方自治講習所應由人民組織以發揮民主之精神其建議案云民主國之基礎在地方自治地方自治之眞精神在人民有自治之能力而欲養成人民自治之能力非先組織地方自治講習所不可今秋縣自治法公布内務部擬於中央先設地方自治模範講習所咨取各省人士有相當之資格者入所肄業俟畢業後送回各省區分配所屬各道組織自治講習所俟其畢業再行分配各縣如此轉輾傳授以期普及在内務部之意以爲統籌全局不得不次第推行本員念吾蘇夙號開　發達先於他省尤不能與邊遠諸箥視同一例擬由本會咨行省長凡本省所屬各縣准由人民自行組織地方自治講習所以期易於普及如各縣不能同時設立即由五道區先行試辦一切課程悉照内務部章程辦理如此則自治人才可以相繼蔚起旣無俟借材異地而尤足以輔助中央之進行是否有當立候公决云云聞是案連署者有十餘人之多 
[蘇議會記事（八）]  
　　連開兩日大會 
　　蘇議會於本月八日開决算審查會以是日適值國民大會之期到者寥寥又虚度一日九日下午復開大會議程凡三十八案又補議程一案爲儲議員南强提議請由本會發起通電各省省議會組織聯合會討論和局緊急動議案至二時三刻到者綫七十三人議長命先開談話會各議員入席而大會簽到者已達八十三人乃入議場開大會各議員入席錢議長宣布出度人數後儲南强動議變更議程請將發起組織省議會聯合會先行付議贊成者多數由議長宣布議題後全體贊成先通電各省徵求同意次討論電稿（儲案附有電稿）張援龔廷鶚吳福康王鴻藻孔昭晋等對於電文中推議長副議長爲代表及九年一月一日集合地方在上海三點竭力反對朱紹文陳大猷馮士奇朱翼雲王鳳誥等主如原電爭辯良久以照原電删除三點表决多數次照議程開議第一案（省長咨交覆議八年度省地方預算及省立各營業機關特别預算原案）以本會送出確在二十日取得省公署收條公署來文謂係二十日下午跡近誣賴决議退回次又變更議程將第五第六兩案提前開議由秘書朗讀初讀全文繼則省去說明迨二讀通過接開三讀則并省去朗讀完全通過於是延擱一年之五年度决算居然藏事於對出溢出預算過多審查擬有咨請懲戒及轉入次年度二種辦法衆贊成轉入次年度云本案通過後劉伯昌動議變更議程將二十六二十七兩案（皆係關於處分南京貢院者）提前開議蔡鈞樞反對之表决照原定議程開議第二案（省長咨交南通警察改所爲局經費請增列入八年度預算案）朱紹文主付審查鄭立三反對略有辯論而人數已不足乃宣告散會時五時三十分電燈通明矣十日下午仍開大會議程列四十題三時半開會出席八十四人錢議長主席報告人數張援動議將本員等提議之（電請中面將淞滬軍隊改歸江蘇督軍節制以一事權緊急動議案）變更議程提前開議吳福康五鴻藻徐宗鑑等附議張福增起言本員亦有（淞滬護軍使員缺久懸擬電中央從速任命以免危疑而清界限緊急動議案）請一并提前合併討論表决多數由議長宣布變更議程先將兩案合併討論無甚討論表决多數次張援請將閔瓛等提出請電參衆兩院蘇屬議員力爭漕糧特稅緊急動議案略有討論以三問題（一電新國會二電新國會蘇議員請聯合有漕省分議員協爭三電浙議會協爭）表决多數次錢淦動議原列本日議程第三十四案之本員等提議（漕糧統歸省有亟應擴張省辦事業範圍案）與閔議員等提議有聯帶關係請提前討論衆贊成議决交審查次依議程開議一省長咨交南通警察改所爲局經費請增列八年度預算案略有辯論表决付審查二省長咨交補助小學敎員遺族卹金暫行辦法案由行政委員說明趣旨徐宗鑑問第二條十年以上一語是否連前清計算委員答是盧瀚蔭對於條文亦稍有討論卒以付審查表决三省長咨交併案議决禁米出省查騐處八年度預算案錢淦起言曾有意見書說明此欵萬難承認請大家注意卒以付審查表决四王議員贊臣辭職案有主張准其辭職者有主慰留者有主王向不到會應除名者紛擾少頃以人數不足宣告散會時甫五時旁聽席上向來不甚有人而是日匯文女學美國女敎員二人率學生數十人來聽至散會後始行十一日又開大會雨甚到者才四十九人耳 
[南京快信]  
　　省議會致各省議會電云和議中梗外憂日逼長此因循國將不國省會代表人民弭牆　以紓國難責無旁貸宜及此時組織省會聯合會發舒民意促進和平倘荷贊同擬請從速推選代表二人共策進行其開會日期與適宜地點應俟多數解决臨電旁皇佇候明敎 
　　省議員姜光輔因要事赴贛請准辭職又議員顧希曾出缺已以高淳之施文熙遞補 
　　北京國民外交協會以日人在福州暴動有意挑釁特通電請一致抗議以保國權 
　　學生聯合會因各商店均宣誓不賣日貨現組織調查團八組每組十人分段隨時偵查洋雜貨店尚未開巿 
　　李督認懋業銀行股三十萬元派胡慶培赴京接洽聞李督蒍胡任總行經理 
　　浙江嚴州第九師範學校公推學監掘島夫敎員王意臣來寗考查敎育昨往高等師範參觀管理敎授一切狀况 
　　雲南由雲龍准今日下午乘車北上聞過蚌埠濟南天津均有躭擱准十六日到京 
　　江紹杰昨由滬乘車抵甯即渡江轉津浦車北上 
　　李督目疾現已痊愈照常見客批閱公牘 
地方通信 
[松江]  
　　松江各界聯合會電各督軍各省長各師長鎭守使及各團體公鑒國家歲糜鉅欵設官養兵原爲福國利民而起今皖督倪嗣冲弛職縱紀無方御下以致部兵圍姦安慶蠶桑又校學生恣情縱暴慘不忍聞方今天不祚中邊防多故號爲干城者不知洋厲奮發枕戈待旦之是務而寡廉鮮恥作此禽獸之行爲喪心病狂一至於斯事暴中外貽笑世界我爲國家羞士林羞四萬萬人民羞諸公明識素重大義斷不容此敗類狠戾橫行摧殘敎育荼毒國民伏仰聲罪致討以謝國人國家幸甚國民幸甚松江各界聯合會叩侵 
[蘇州]  
　　軍警檢查郵電蘇州警察廳崔怡庭廳長近以實行檢查郵件職務重要非素有經騐人員不足以任斯職特查有滬寗路駐蘇車站稽查員范迪康勤於職務堪以調充並經鎭守使署加派某副官會同辦理以昭鄭重該兩員奉委後業於昨日到差檢查矣 
　　巿民公社開较粥廠臨南巿民公社社長吳雪帆近以時届冬令特與城南公社顧艾生顧九皐兩君商議籌備半濟粥廠以惠貧民業於昨日在廣生庵邀集各商號富户等認定巨欵大約舊曆月初即可開辦廠址仍擇定在舊元署云 
[無錫]  
　　各界聯合會勳機閩事發生全國人士憤慨殊深各地紛紛開會集議對付辦法無錫學界中如第三師範等學生日前已整隊遊行街巿以響應者少迄未積極進行茲有振鐸同志團及救國永制團等先後函請商會新副會長王克循號召各界發起各界聯合會以便開會籌議對付辦法王君接函後尚在考慮而振鐸同志團等復派代表造王庽廬面爲敦促聞王已應允商之各界提携進行矣 
　　農業試騐場之阻力省立第三師範校長顧倬爲該校農業科學生實習起見曾於開原鄉藕塘橋附近購地建築農事試騐塲一所共購用地三十餘畝業已動工建築顧校長爲便利交通計先築支路一條自農場達藕塘橋至錢橋之馬路日前特自下鄉規畫路線所經之田酌給田價雙方均已允諾即於昨日將該路建築詎有名是福大者亦有田一區在路線之中田中有墳墓一所惟馬路在墳後經過約離三田丈遠并不阻礙乃是福大忽謂有碍墳上風水不許在該處經過故刻下暫停建築須待解决然後進行 
[奉賢]  
　　敎育會爭閩案電申報轉各省省議會敎育會曁各團體公鑒福州事繼青島而生慘殺學警遣艦示威蔑絶公法思之皆裂凡我國民亟宜篤念同舟合力對外電促政府嚴重交涉務達撤退日領懲辦禍首並今日政府謝罪之目的庶以維國本而慰人心天職所在願各努力國家幸甚奉賢縣敎育會眞 
[鎭江]  
　　學生團分組演講鎭郡中小各學校學生日前列隊大游行後特開緊急會議提議分投演講及印刷傳單等事積極進行八九十等日分組出發至西門大街一帶演講聽者　至到處有百數址人之衆沿途遇有販買某貨者即曉以利害婉爲勸導頗能傅聽者之子解　暮集隊歸校各學生連日僕僕道途不辭勞瘁其愛國精神深堪欽敬也　　警察局更調區員丹徒縣兼警察局長張知事近以該局一等督察詹最勤於職守特調委鮎魚套警務分所長王民貴由三等提升二等督察員李伯剛由二等提升一等督察員差遣　虎文改委三等督察員前鮎魚套之高所長調往大港至前大港之分所長汪森甲　辦事不力着即撤差即各員昨已分别交替 
[宜興]  
　　羣益公會爭閩案電申報館轉南北當軸諸公鈞鑒閩省日人恃其淫威無故暴動殺學生傷巡警蹂躏商民派艦示威風聲傳來吾宜各界人士異常憤　務乞我南北諸公消除内部紛爭協謀一致對外向彼政府嚴重交涉保我匣權若再因循遷延後患堪虞臨電徬惶毋任企　宜興羣益公會會長路彬徐仲瀛評議徐兆麟路　中蔣澍培徐子華李履史紀壽幹事周定伯周挺初路鳴時路開　席蕃侯任以述趙永年朱擎虞吳德彰路鳴善叩 
[嘉興]  
　　官廳佈告請願情形嘉邑各界以閩案問題曾於六日在公共運動場開國民大會並推定葛敬庚等男女代表二十一人向官廳請願依照各省所擬六條欵電呈政府與日本廠置交涉嗣各界代表以官廳尚無表示特於八日下午復由代表沈奇等八人晋謁王知事面陳意見並於九日續遞正式文件請求將官廳對於請願意見佈告周知現該項佈告已於十日由縣揭示署前其文如下案據國民請願代表葛敬庚等呈稱本月六日國民大會議决閩案要求條件六欵環請急電省長轉電政府向該國嚴重交涉業荷允准請將實行情形昭示大衆等情查該國民代表等請願到署即經據情轉電省長核辦在案合即佈告該代表等知悉此次閩案發生外交部已提出抗議中央對於此事甚爲注意凡我國民務須力持鎭靜聽候解决是爲至要 
[武昌]  
　　沙巿防軍譁變之眞相北洋第八師王汝勤所部軍隊上午由岳州潰回移駐沙巿保護商民防剿土匪極爲得力與商民亦極融洽詎因財政困難軍餉不濟積欠餉銀爲數甚巨上月月餉僅發現欵二成國庫劵三成軍人缺乏零川遂以所發庫券向巿面商店兌換購物商民不受商會正在設法調停問不料該軍迫不及待遂有一小部譁變於江日夜晚持槍出營向鹽河下　方面（即通沙洋之新運河）開放空槍商民驚恐立即閉巿嗣由上游警備司令派駐沙鎭之暫編第二 
槍逃走事即平息次目商民仍照常開巿貿易安靖如常聞軍省兩長已得詳報催王汝勤回鄂辦理善後矣 
雜評一 
[利用公民大會（默）]  
　　世界無論何事一事有一事之方法一事有一事之精神未有取巧利用而能成事者也小之關於一人一業且然况乎謀國家大局乎 
　　且欲利用他事以謀成己事者非特己事不成即他事亦將爲之敗壞蓋必專其心志集其能力以謀一事絶無其他旁務而後此一事乃有希望若分用之於他途則心紛力薄必致兩敗而俱傷此理之必然者也今各省之公民大會純爲對外而起萬衆一心同赴一的猶慮不足以收最後之效果若再雜以對内之時局問題則微特分其對外之心力且轉以引起内部之紛爭於事更兩無所益其說之不能得多數人之同情顯然可見然則彼之欲利用國民大會時機者亦太不思之甚矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[將有大批現銀來滬]  
　　瑞和星期巿况報告論及銀巿謂上海存銀仍見縮少各銀行今僅有銀一千五百四十三萬兩洋一千零六十萬元華人銀行之存銀亦計算在内下星期内有輪船四艘來自太平洋口岸者皆將抵滬各裝現銀共達一千二百九十七萬盎斯之多一爲尼羅號載銀六百四十萬盎斯一爲愛瓜多號載銀一百零九萬盎斯一爲珠山號載銀一百六十八萬盎斯一爲俄羅斯皇后號載銀三百八十萬盎斯巿上有此大批現銀其能鬆動巿况達若何之程度固屬未易斷言但舊曆年關當不致過於緊迫矣 
[七年短期公債中籤號碼]  
　　本埠中國銀行昨接北京總行電云七年短期公債第四期中籤號碼如下○七一四三○三三四五五六七○七四八五九一囑爲宣佈云云該行昨已抄示各界矣 
[銀洋兩緊之現狀]  
　　近日滬巿洋釐雖已跌至七錢三分左右而銀根迄仍緊急毎日拆息當在四五錢間聞錢業中人言此次洋釐跌小雖因造幣廠及各處續有來源實則係受銀根壓迫所致蓋需銀之家必將現洋售出以免擱置拆息無形中仍屬銀洋兩緊缺銀之家因此頗受影響昨有北巿某錢莊被人提出存欵數十萬即因銀根關係云 
[維持浙省絲綢業之近况]  
　　杭屬八粧同鄉會前於陽曆十一月九日在錢江會館開第一期董事會提議事件曾誌各報嗣由絲綢兩業因浙江省議會提議廢止限制二十里繭行條例於我浙絲綢業數十萬工人生計有莫大之害當經上海錢江會館杭州觀成堂杭州絲業會館杭州織物公會及海寗縣硤石鎭絲業公所全體絲行源聚等二十四户開具種種困難情形說帖報告同鄉會要求轉呈浙省長官設法維持茲悉會長孫摹韓君副會長徐博泉君徐申如君以桑梓工商命脈及地方治安均有連帶密切之關係業將實在情形呈請浙江督軍省長曁内務農商兩部請求設法恢復五十里限制繭行條例已於昨日分别快遞矣 
　　聯合通信社云自浙江箥議會議决撤消繭行限制案咨送省長以省令公布後引起浙江絲織業之大反對江蘇爲南京鎭江丹陽盛澤蘇州浙江爲湖州杭州紹興共計八處互相聯合推舉代表齊集杭州向主管官廳呈訴撤消繭行限制之有害於絲織業極爲詳盡當經浙省官廳通飭產繭各縣查明利害守狀切實具覆據聞已復者計二十七縣祇有三縣贊成撤消限制則多數主張保存舊規已可槪見而省長以事經議會議决復經公布未能遽予撤廢而倚賴絲織生活之女界數十萬工人聞之極形恐慌蓋以繭行限制一旦廢除則養蠶之家勢必貪圖安逸停止繅絲爭相售繭土絲頹少織業所蒙之影響眞有不堪設想矣 
[洋貨認稅公所要求規復原率]  
　　本埠洋貨業認稅公所以歐戰期内所認稅率係照當時高價估計自和後價跌情形不同恐難繼續擔負除顏料一項已奉核准規復舊章外尚有其他洋貨爲數甚夥昨由各同業在公會集議擬要求貨物稅轉詳財政廳凡關洋貨稅率一律規復原狀不知矣邀允准否也 
[沙船夥要求加辛]  
　　往來外海各沙船夥友昨邀集衆夥懇求沙船主增加工資略謂我輩隨船往來一次出海快則月餘遲須三月途中飽受風浪本已苦不可言而辛工最大者六七元小者祇四五元難以顧家開銷今經各夥友公衆議决先發傳單通知各沙船主單開一要求增加工資二要求預支辛工二月未知各船主能俯允否 
[棉巿消息]  
　　中美新聞社譯美盛公司一星期棉巿報告云自上次報告後棉巿仍疲軟價值復跌供給問題似無可注意求其原因殆由紡織家欲巳預購棉花至一九二○年五六月爲止以應其需要故以後棉價必仍有減無增云利物浦棉價中等美棉三月份交貨者二三一九便士紐約棉價五月份交貨者三十二元五角八分孟買棉價五百五十六羅比 
[朱吟江不允擔任縣商會副長]  
　　上海縣商會副會長蘇筠尚逝世後曾經該會呈明上海縣沈知事然後開會選舉以朱吟江票數最多當選爲副會長巳由會中將選舉情形函致朱君請爲認可答復以便詳請縣公署備案旣而接得久記木材公司來函聲明朱君因事赴津尚未返滬等情已紀前報茲朱君現已由津回滬該會董事會已接到朱君函稱時常出門在滬日少所有副會長一席職任重大恐誤公事未能擔任應請另行選舉等情聞該會各會董尚須會議定奪云 
[油豆餅業之决心]  
　　滬南油豆餅業前已公同議决一致抵制日貨凡由大連等處裝運來滬之貨均不買賣近有滬北久源雜糧號在大連地方買定荳油六十五　托南滿洲號輪船運滬刻有新豐號内某莊客購買轉裝某船運赴内地旣而查悉此貨實由日本船運來售賣者事爲該業萃秀堂業董所知以久源號有意破壤同業决心當向交涉聞該號自知失誤願罰洋三十元充入萃秀堂公費始得寢事 
[最近進口日貨表上海學生聯合會調查科稿]  
買號地名船名來埠物名價值 
東林三洋涇橋南首八幡丸大阪鏡子二五打七○元 
東林又又又又七○打一六○元 
和昌盛東棋盤街又又絨毯三六○條二五○元 
又又竹島丸又綫襪一二○打三一○元 
又又又又手套四五○打三二○元 
又又又又化裝品二四○匣七二元 
又又又又肥皂一五○○匣三○○元 
又又又又面盆一八五打九○○元 
震泰法界德明里八幡丸又雜貨五一件二千二百元 
又又又又又七七件四千二百元 
鼎記新開河法租界三城丸長崎紙廿一擔六十斤一千四百元 
又又又橫濱海帶等一四一擔二千五百元 
又又又神户海參等一六擔一千八百元 
[學生會要求車站檢查權]  
　　滬杭鐵路由滬運杭之貨時由杭州學生聯合會檢查一經查獲日貨即予扣留議罰而沿鐵路各城鎭學生聯合會近亦紛紛向各車站站長要求予以到站檢查之權惟聞鐵路定章凡非鐵路員役不得擅入車站故歷來捐局司巡欲至鐵路查驗貨物只能在車站以外不得入内現在學生聯合會檢查日貨事同一轍恐亦難達目的也 
[寗波同鄉會通告旅滬同鄉]  
　　甯波同鄉會通告旅滬同鄉書云魯事未决閩案又起國民愛國具有天良全國學界奮起力爭工商各界應爲後盾存亡危急各宜自救我寗波通商最早今甬埠洋廣貨業已與學生聯合會救國十人團聯絡進行我同鄉旅滬者居大多數商界工界均較各省爲盛歷次愛國舉動無不爭先恐後當此事機危迫務宜一致進行堅持勿懈以達救國之目的是爲至要特此通告 
[紙業臨時會紀事]  
　　本埠紙業爲抵制日貨事昨邀集同業各店主在新北門景倫公所開臨時會議略謂自五四以來本業曾接學生團勸告各店亦均簽字乃因少數同業破壞公約由學生團調查部通知同行重行整頓永遠抵制且現在各業亦均開會議决抵制凡我同業不得不重申約言前次曾議已進之貨限期消通今已逾六個月限期當亦早已銷清今請各店親自檢查如有該貨一律封存不得再有暗售一經查出公同議判决不容情云云各同業認可均已即日照行矣 
[勵羣公學宣講紀]  
　　馬立師勵羣公學自停課第一日起調查部與宣講團同出發不携旗幟便服至滬西一帶各商號以極和藹之顏色誠懇之語言諄勸不賣日貨堅持到底各商號無不改容相欵自願照塡志願書並蓋圖章决心與彼貨拒絶卽有數家未經賣出之貨均已封固貯存由該校加蓋圖記誓不再售亦可見各商號之决心愛國矣茲錄各號名於下湧盛新萬森協源成鼎豐米行大成其昌茂順晋記豫泰宋同發復大謝恒新陳德茂義成祥興鑫昌錦昌祥北新康愼成昌厚生順興顏良濟余記萬新醬園朱興昌徐承昌協記大昌公森盛新泰益元德順裕鳳寳銀樓公興米號恒康祥泰震昌寳泰劉茂裕乾元昌同康福盛米號德順成二茂順康德順祥 
[政府電徵福州交涉案意見]  
　　政府對於福州中日交涉屢次抗議無效始由外交部先派參事王鴻年秘書沈覲　會同日本外務省秘書官松岡澤右參贊官西田畊一赴閩共同調查後再行開始交涉茲奉本埠外交長官接得外部電徵意見聞一爲福州地方上辦理無效是否完全移歸政府二者孰宜一爲於此交涉未决期間各省如何曉諭人民勿得逾出範圍以外一爲中央政府究宜持用何種態度進行云云 
[西報紀運動獨立之韓人談話]  
　　大陸報云上海韓人運動獨立者領袖之一柳氏（譯音）前經日員擔保許其來去自由故由滬赴日在東京暢論朝鮮問題屢與日本當道議論但終不能得其對韓之滿意態度日當道待之極爲殷勤言論中含有韓人如果改其獨立呼聲而爲日本管轄權下自治要求則朝鮮有數好位置任柳自擇之意此外無他結果柳昨日返滬當其離日本時曾經日政府允其回韓不加干涉但抵下關時日員却之恐其登岸後韓人將有集衆表示之行動也柳氏之言曰日本陸軍大臣自稱近十年來日本對韓政策確有過失余聞此語以爲頗有希望當詢以此後將如何陸相答稱將設法糾正前非余又問何以糾正之陸相顧而言他未幾余聞日本現多派軍隊赴韓並擴充日人警察由二萬五千至五萬人不問大小村莊皆駐日警余初聞陸相言時所抱之一線希望至此乃全消滅以兵士執行警務非韓人所願有日本知之乃佯藉撤回軍隊祇留警察之名陰行其卸去戎裝換穿警制以兵代警暗增兵力之實以余所知日本今巳覺悟朝鮮時局之嚴重且覺不勝其煩矣 
[兩學生會消息]  
　　學生聯合會總會該會致安徽學生聯合會電云安慶學生聯合會鑒近日中外報紙喧傳安武軍某營八九兩月間兩次加暴行於貴處某女校啣寃自盡者且十數人交天化日之下竟有此無法無天之事聞之不勝髮指惟事經兩月貴處竟無所聞知豈他人結舌我學生同體亦附同呑聲耶望速將詳情告知以便通告全國同申義憤用雪沈寃中華民國學生聯合會總會叩眞致國務院反對曹陸爲對日外交委員電云北京國務院鑒曹汝霖陸宗輿賣國罪狀中外咸知不加嚴懲已拂民意今聞反有登庸賣國罪徒爲對日外交委員之說茲事果確豈非有意斷送國家謂非病狂寗忍出此希速取銷此意用免中外交責中華民國學生聯合會總會叩眞致劉镜人催速赴任電云北京劉　西公使鑒外交設專使以折衝也今中日交涉萬分緊急之際正遇盤根錯節有待利器之時君託病趦趄寗非負國望毅然東渡以衛國權臨電迫切希速整裝中華民國學生聯合會總便叩眞致廣東電云廣州軍政府莫督軍張省長鈞鑒魏邦平與先施公司同謀傷押學生舉國人士無不髮指鈞府鈞署理應即行嚴辦立平衆憤乃車發月餘對於議會咨文學生罷課均置弗恤違法殃民實屬已甚本會爲擁護法律維持敎育起見特再電請從速懲辦以振綱紀而申士氣中華民國學生聯合會總會眞廣州國會省議會公鑒魏邦平傷押學生貴會提出查辦仰見尊法重民不稍偏假乃軍政府延辦月餘忍令數千學生罷課要求軍民兩署坐視弗恤全國各界異常激憤貴會爲民意機關有監督政府之責請貫澈前議嚴行質問務使光天化日中尚有學生活動之餘地斷不能長彼淫威而餒我士氣也申華民國學生聯合會總會眞廣州檢察廳鑒魏邦平身　廳長竟敢協助先施公司傷押學生湮滅罪證其違法殘民舉國切齒貴　目　此事不加制止放棄職權抑已至極現在學生要求起訴務請將全案澈底提出若再至支離　責則士氣固無復申之日而司法信用亦從此　地矣特此電達中華民國學生聯合會總會眞 
　　上海學生聯合會該會接宿遷學生聯合會函云本年春間敝會查焚永和劣貨袒日派鍾吾高等小學校校長沈新萍散出傳單謾駡學生激動公憤同人當欲質問經衆調解伊亦自知理虧向敝會陪禮此事遂寢嗣得閩事噩耗政府對於此案欲以敷衍塞責省議會議員提議各縣若能開國民大會民氣旣張對外力量亦厚此案雖未成立亦足見愛國熱忱敝會有鑒於斯當即函請各界到公共體育場開國民大會以爲政谇後盾詎新萍夙恨未忘因開設日新書社素販日貨若堅持永久抵制與伊甚爲不利且又恃充官立學校校長素與官界通聲氣每當伊店卸貨不准爲生檢查即將貨物運至店内同人亦不與之較及潘　豐販日貨火柴事發縣長伍支濤勒令學生賠償伊又揚言學生將來不了等語近見敝會函請開會即復四出運動聲言縣長不准各界與會因之城廂各界多未到會竊思新萍身爲官立高等小學校校長若能提倡不無效力乃甘心媚外迭次破壞其爲袒日己屬顯然敝會於開會後赴各處演講適由該校門首經過欲激發各界天良共起愛國以抵制劣貨言詞略形激昻新萍疑同人存心訊剌遽以惡聲相加該校教員復先行赴縣署密禀敝會擾亂治安縣長伍支濤不加細察帶領警備隊勒令解散並令該隊用槍壳槍剌毆傷學生十三人該隊大逞兇燄將學生擊仆槍剌傷五名槍壳傷八名致折快槍三枝並撕裂國旗幸在備補陸軍第四團附近蒙該團長率隊援救未致斃命打折之槍並經該團長看明魯懐慶陳芳英佟法曾王泗達楊澤民五人頭面受傷甚重手部亦有傷痕胡克昌胡克忠陳華英張傳新陳連標王愛棠王宗澍張永林亦皆受傷均由崇實學校招仁濟醫院醫治旋往縣署請騐並派代表面見縣署不理及至次日遞出狀紙催騐始委法審將各傷騐明現沈新萍仍與縣署狼狽計畫不知彼等將若何朦禀吾宿旣有此無心肝之學　又有無心肝之官僚將來不惟抵制劣貨難以進行即政治敎育前途亦不堪設想矣敝會才力綿薄謹將情形先行奉告請爲主張公道並請轉達各報無任翹企宿遷學生聯合會啓附錄受傷者於後魯懐慶「腦後偏左有木器傷一處皮破流血腦後有木器傷一處」王泗達「額顱有木器傷一處皮破血結右手面右指爪破傷一道血結」王愛棠『腰部木器傷一處色青紫』佟法曾『頭顱偏左剌刀戳傷一道皮破流血右手三指爲尖物戳傷一處血流四指頭木器傷一道青腫左手二指根節剌傷一處皮破血結三層衣服戳透』陳芳英『頭顱偏左有槍頭打傷一處皮肉擊裂右手二指根節有尖物戳傷一處血結』陳華英「右手五指頭節有木器傷一處紅腫節前指甲有血流出一楊澤民『右背肋上有木器傷一處紅腫』張傳薪『左手臂左甲右肘均有木器傷一處青腫右手臂有木器傷一處』張永林『左腿有木器傷一處青腫右脅有木器傷一處紅腫』胡克忠『右額角有木器傷一處紅腫右眉有尖物戳傷一處紅腫』陳連標『左手腕近下有鐵傷一處紫赤』王宗澍『脊背上有木器傷一處紅色』胡克昌『腹部撞傷一處』 
[愛國商號錄（上海學生聯合會調查科來稿）]  
　　淘沙場王順太畫錦牌樓北張家衖天盛畫錦牌樓中巿黃福太新昌畫錦坊口顧興齋畫錦牌樓鑫華金勝昶源昌成源盛興源記畫錦坊李恒興小東内老學前源盛萬生四牌樓朝西縣東大街成森太老縣西通源仁記鳴興縣西盤香弄口虞德記大東門内老縣前西寅記縣東街七十五號福履太三牌樓中洪祥太寳記祥順所張祥茂鼎興三牌樓三百七十七號彩云祥南號宏順蔡太昌王新太源餘老正興昌太徐愼興田榮裕源餘即沅興申德茂王永昌新昌祥瑞成祥百六十號復興祥仁壽昌百十四號顧祥記合新昌夏日生永順祥純太餘隆三牌樓中巿百五十五號吳萬興三百二十四號順昌三百二十三號同茂號百四十九號萬昇百六十一號新明七十四號萬元昌三牌坊胡寳太百四十六號公義百四十一號永源祥百四十五號錦華齋三牌樓二百二十四號裕源昌百二十五號義順祥三牌樓虹橋百二十號野荸薺城内虹橋生大虹橋北首同興翔記虹橋北首三牌樓中長生太 
[吳城販商公會詰問榷運分局]  
　　江西吳城販商公會前以榷運分局弊病叢生函達駐申贛商一體挽爭並登報公佈意見昨日該會又將呈請省長轉向吳城分局答覆各條寄申公察茲覔誌原文於后「呈文省錄」權度法旣經公布凡屬中國人民孰敢弁髦孰敢違抗該分局對於敝會請求旣不指明江西是否爲施行區域又不指明鹽秤大小比較權度法規定之秤有無差異僅以習慣秤三字爲含糊了之此種習慣秤究係何秤豈鹽政部分之自製歟抑販商樂爲使用歟每斤十四五六七兩不等旣無標準不獨販商無所適從以後船户短觔試將何法以制痛茲積弊永遠難除應請明白指示者一國家法律凡應施行之件除經國會議定通過送由政府公布外須再揭示政府公報以照政府之大公大信也該分局對於敝會請求包索絡子重輕之規定一則曰有章可循再則曰總分各局係一律旣有章可循何不明以示人總分局旣係一律何以省城每引規定六包而吳岸則增至六包半應請飭即明白指示者二敝商組織係遵照工商同業公會規則及施行辦法各規定查該規則第三條規定敝會成立呈報備案官廳係指地方行政長官及農商部而言敝會旣係旅吳販商所組織設於新建縣管轄之吳城地點呈請新建縣署循序上呈不爲不合該分局對於敝會之設乃謂鹽政上級長官核准備案豈工商同業公會第三條所指行政長官包括鹽政機關於内乎抑鹽政部分另有同業公會之特别辦法乎國定章程豈容歧異應請飭即明白指示者三公文程式第二條第六欵規定訓令上官對於屬官有所訓誥時用之同條第十二欵公函不相隸屬之各官署公文往復時用之又十三欵批各官署對於人民陳請事項分别准駁時用之敝會是否爲依法組織之社會團體總董副董是否爲社會團體之私法人或自然人抑果爲該分局之屬官界限分明顯而易見該分局對於迭次請求所發文件如認敝會爲不相隸屬之社會團體則應以公函行之如認總董副董爲社會之人民卽應以批示行之無論如何絶無發行訓令之舉且該訓令之受者謂指總副董個人而措詞又明係指示敝會三次請求之事謂指敝會團體而令内所載亦絶無敝會其名尤奇者獨對運商另行函照商民一律竟有尊卑應請飭即明白指示者四根據約法結社固許自由况敝會之設旣遵部令理由不爲不充矯正弊端宗旨不爲不正今究有何違背應受該分局之查禁也豈該分局依法取有蹂躏公會之特權乎誠如是言則約法何必載部令何必施敎民違法有是理乎應飭即明白指示者五敝會三次請示純係根諸同業之帖陳整頓内容不敢越出範圍一步乃該分局故爲挑剔則竟以毫無影響之變更定章等語播弄鹽政長官力走偏鋒肆詞打擊捕風捉影不知函件均存無難覆案應卽飭即明白指示者六云云 
[裁兵辦法之通電]  
　　淞滬護軍使署昨奉政府通電略謂裁兵計畫近已閣議略定凡軍隊過少地方不敷分佈亦可酌量少裁如過多省份尚須加倍裁撤若未逾原額省份始按二成裁減云 
[騐放江都善堂鉅額米石]  
　　江都善堂總董魏秉鉞等因每屆冬令在該邑開放粥廠發給振米本屆擬購米七千石呈由財政廳發給免稅護照十四張通知沿途局卡一體騐免放行以維善舉昨已通行本埠各徵收機關一體百照矣 
[敎育成績陳列海外之創舉]  
　　張默君女士前在美考察敎育時見哥倫比亞大學所陳列之各國學校成績率以日本代表東方深以爲恥亟商諸哥校校長以中國學校成績品寄往陳列張女士乃函致江蘇敎育會旣敎育廳搜集各校成績擇優寄往適月前南京有各校成績展覽會之舉遂選各校成績若干種以中學以上者爲多高初小間亦有之惟無幼稚園者神州女學亦選精美成績書畫繡品及手工針黹甚夥一併倩赴美之考察敎育團諸君携往哥校陳列此事雖微實有關國體我國學校成績陳列於國外者此其嚆矢也 
[藍總司令由閩返滬]  
　　海軍總司令藍建樞於上月間由滬乘海籌軍艦前往厦門巡閱艦隊繼至閩省校閱各艦並考察船政局海軍學校卽以馬尾海軍聯歡社暫駐行旌當與練習艦隊兼第一艦隊司令蔣拯會商劃分　防軍區辦法業已支配就緒已　取第二艦隊司令杜錫珪同意一俟得覆即可報部實行藍總司令以閩省現值中日交涉人心惶惑故令海籌軍艦　泊馬江以資防護際此冬防期内滬地防務亦關重要在閩事竣卽乘招商局甯興商輪於前日到滬當乘汽車入署辦公一面呈報海軍部備核矣 
[留滬海軍學生近狀]  
　　來滬海軍學生之行動迭紀報端茲聞其於本外各埠重要人物均已派人接洽外卽各國華僑亦皆去函詳述其事請拍電政府力爭東西奔走日來甚形忙碌惟海部對於學生非常冷淡前派往烟台查辦之海軍少將王傳炯已携帶烟校學監許乘賢來滬下榻於海軍聯歡社辦理此事惟並未與學生方面以正當之表示學生以新任薩總長賢明公正又上一書備駁少部魚電尚未得海部答復其書云薩總長鈞鑒聞我公出膺重任深信海軍有刷新之望大局有解决之期旣慰下忱曷勝雀躍前後郵呈二禀并錄呈理由書一份諒蒙垂察矣連日奉讀軍學司髭二電促令回校於生等請求各欵迄無明白答覆其第一電略謂烟校延期因恐按續轉移諸多不便若云不便則亦多矣烟校旣無高深敎員復無理化儀器更無舢板廠課一旦延期諸事束手將謂轉移爲不便乎抑延期爲不便乎且使烟校敎員無學可授淞寗二校無法維持上下埋怨然後以爲便乎此生等未能明晰者一也操行爲少年分内事斯誠然矣然校中旣有功過以爲賞罰何用别立苛條卽規則尚嚴何用暗中密記徒使犯者估惡不悛揆之立罰本心得無相悖且原章每學期滿大小過革退旣改爲三年内滿六小過革退矣今復擴爲五年多端限制無以復加再立苛條何以堪命且獨各於赏而侈於罰寛於前而厲於後何以服人心何以昭公允此生等未能明晰者二也國家財政困難艦隊不能擴充恐再招生將人滿無以致用此固當局苦衷生等亦嘗念及然人材終當有用若因此停止招生何異因噎廢食且烟校欵項旣足學舍有餘任其虚耗實爲可惜且福建嘗時招生何以獨不足慮此生等未能明晰者三也其第二電略云校課年限態加斟酌辦理似於生等請求已許以有改良之意然斟酌至若何程度殊不可知且即宣言改良亦無切實保證此生等未能滿意者一也又云招生關係國家海防大計洵非學生所可妄求竊謂海防大計生等所計果有利於國家豈無採納餘地生等願當局判别是非不願當局杜絶言路此生等未能滿意者二也今我公旣秉大政必有以服國人更何用生等喋喋迫切陳情不勝待命之至留滬烟台海軍學生全體叩云云 
[福建路刦案六誌]  
　　盜匪王立忠（卽王立生）因於本月四號夜八時與在逃同黨某某等及被捕格殺之盜匪王立本持械夥刦公共租界福建路（卽石路）豐泰洋貨店一案經捕頭帶入寫字間詢供之下諭令華探黃潤甫姚錫卿帶往法租界指拿同黨未獲各情屢詳本報昨由捕房將王盜押解公共公廨請究卽據豐泰夥友畢庭琪投訴四號夜八時突來盜匪多人一盜在門首把風三盜闖入店堂兩盜袖出手槍嚇禁聲張搶取賬檯上現洋鈔票一千餘元當由已死之李榮林韓商山等五人摛獲一盜卽在堂之王立生抄出現洋兩盜卽開槍拒捕以致傷及五人等語並據夏濮卿宫晴初投訴目覩被告在賬檯上搶洋云云又據華探黃潤甫姚錫卿相繼上堂禀明被告已在捕房供認與格殺之王立本及在逃之某某等同往搶刦惟其供出同黨尚未拿到言至此將在王盜身畔搜出之贜洋呈案訊之王立生語仍狡賴經李襄讞核供商之英卓副領事以供詞確鑿豈容狡賴會判王立生押候錄供詳解護軍使署按例懲辦並飭嚴緝逸盜務獲解究 
[新閘商界聯合會臨時會紀略]  
　　新閘商界聯合會全體職員及各段會員自閩警發生以來異常激昂 
昨日午後特開臨時會集議對付方法並妥籌整頓會務到者頗衆首由主席胡鑑人報告開會宗旨略謂方今政府辦事　預我同胞若不速圖自救後患何堪設想故特延諸公蒞臨共籌善策繼述本會創立後經過情形並力勸本路商號須堅持到底勿渝初心云云次王茂卿 
 
 

Page 11

 
 
張振發趙可成王肇成嚴漢忠諸君及錢女士連續演說各表主張又有義務日校學生金杏初趙祖雲等亦均登臺演說合座大爲感動某某二君並當場捐助義校經費藉資鼓勵嗣請李鐵舟演講朝鮮亡國史旋由會計徐永貴報告賬略畢主席提議增設交際部以便會外酬應經衆贊成立即推定張振發吕天英徐違夫過叔良欽鴻生諸君充任遂即散會 
[中國廣告公會常會紀事]  
　　本月十日晚九句鐘中國廣告公會在青年會開第六次常會副會長　富灼君主席魏紹徵君西文書記俞希稷中文書記王鈍根君講演「關於廣告之中國迷信事件」王君善於說辭指陳各種迷信事件對於廣告之利害聞者莫不嘆服多向彼索取演說稿王君講演畢復由中西會員問難多時嗣開議事會魏紹徵君報告會員股幹事王顯華君調查股幹事陸爾君均因赴美辭職由幹事會提議公推中美通信社額路君任調查股幹事王鈍根君爲會員股幹事衆贊成遂散會 
[商業救國恒心團之評議會]  
　　上海商業救國恒心團前晚（十九日）在法租界自來炎街瑞福里十四號事務所開評議會評議長張春芳因事缺席由趙南公主席茲將議决事件錄下（一）議决各團員團費由會計陳耀華逢陰曆每月二十日向各團員徵收另有收據爲憑（二）議决本部常會日期星期三星期六開二次（三）錢立琳提議本團演講員在本事務所實地練習荏苒迅速修經多日頗有進行急宜籌備出發並云露天演講收效實較勝散發傳單蓋傳單識字者閱之方知演講無論何人皆能知道常决定二十五日（即星期二）出發演講（四）陳耀華提議云每晚各演講員皆蒞團服務吾輩多係商人恐有不便不如每晚輪流演講則每人平均一星期不過一二次似較每晚演講便而易舉又交際員亦宜每晚輪流到團以便與來賓接洽一切事情是否請衆表决多數贊成通過當推定擔任者姓名列下星期一交際周紀生星期二交際周文彬演講李植榮周紀生星期三交際王榮華星期四交際周文彬演講王榮華黃裕生星期五交際楊寳鈞演講錢立琳黃裕生星期六交際李榮南星期日交際周文彬演講錢立琳李榮南至十一時散會 
[振華油漆公司之擴充]  
　　振華公司於今春開辦採辦原料備機製造所出油漆頗受歡迎現該公司爲力求進步起見添籌鉅股將光華新源兩公司出資收併組成有限公司前晚邀集推銷各號經理及南洋僑商假四馬路三興園設筵歡叙並報告設廠自造原料及新機化煉白鉛粉產品佳好之情形惟某外商近已連日將其舶來品賤售與之競爭矣 
[大豐儲蓄銀行定期開幕]  
　　商董王一亭祝蘭舫榮宗敬姚紫若等在南巿民國路組織大豐儲蓄銀行按照公司條例呈請註册立案資本充足已定舊曆十月二十五日開幕昨特柬邀南北巿著名商界觀禮届時必有一番盛况云 
[王一亭辭日清公司買辦職]  
　　本埠自學生團抵制日貨後民船輪船亦已一致不再製運操航海業者營業不免減色現聞日清商輪公司買辦王一亭君業已辭職宣告與該公司脫离關係矣 
[閘北焚貨之補遺]  
　　中國公學育才公學兩江公學等數校學生排隊在閘北境内游行演講檢出日貨焚燬等情已詳前報茲悉是日該學生等尚在大統路恒豐路各商舗查出日貨甚夥雇車運往火塲一併燒燬 
[俄羅斯皇后號之行蹤]  
　　昌興公司商船俄羅斯皇后號現悉已於昨日下午一時由長崎來滬大約星期一（即十五日）下午四時可抵淞口所有搭客及郵件將由亞歷山大及維多利亞兩渡船駁至工部局碼頭預定七時登岸並悉該船將於星期二（即十六日）離滬往小吕宋及香港搭客行李須於是日上午九時三刻以前送至工局部碼頭仍由亞歷山大渡船駁至淞口云 
[花旗輪船消息]  
　　花旗輪船公司向美政府承租運艦十艘改組商輪添闢南洋航線等情已紀前報茲悉此項船隻業已陸續放洋來華預計第一艘四號可以到滬後因中途機件損壞稍遲至前日始行抵埠即將貨件起卸畢遂趕裝運往南洋貨物於昨下午三時起椗出口此乃該公司新闢南洋航路之第一船云 
[調查户口尙未出發之原因]  
　　上海調查户口因額户衆多人口繁雜致調查手續及印刷表册一時不克籌辦完全故至今尚未出發聞此届調查完竣後半年尚須查塡造報一次云 
[省署說明奉文動支之訓令]  
　　上海縣知事公署近奉江蘇齊省長令案查蘇省各縣常徵二分畝捐及水　　工等經費現因各縣　事往往藉詞挪移已擬訂規則通令自九年一月上旬起仿　省稅辦法一律按旬報解其截至八年十二月下旬末日止已徵之欵另　結算先行總報一次以便九年一日上旬之後按旬銜接塡列此節業先通電遵辦在案惟規則第二條第二項解欵交省金庫時應用財政廳所定之稅欵繳納書第三項奉文動支之欵應憑財政廳發欵通知書所謂奉文動支之欵者即指關於水利工程等經費經省公署核准令縣動支而言合亟令仰該知一體知照云 
[無約國人民入境護照格式]  
　　松滬護軍使署日前接准内務部魚電内開查無約國人民特許入境一事應仍由駐外各使各領事館給照證明業經閣議决定由外交部通電駐外使領各館遵照辦理在案茲據擬定此項護照格式文曰駐某國中國公使領事館爲發給護照事查有某國人某某請求入境前經聲叙事由轉請核准在案茲據該僑聲稱定於某月某日由某處起程經由某處入中國國境爲此發給護照以資證明須至護照者計開携帶物件並隨行家屬粘貼照像中國年月日等語相應分行查照嗣後遇有無約國人民持有前項護照來華者應即騐明准予入境等因昨經代理何護軍使咨令各關監督曁各軍警等一體查照辦理矣 
[詳報機車損壞實情之通飭]  
　　滬杭鐵路車務總管沈成栻昨通飭全路文開據機務處函稱據閘口機廠主任報告各機在途出事各站發出之電報關於機車之損壞多簡而不詳本處雖發救機而對於第二日機車之調派諸多窒碍請轉知車務處以後各站遇有機車損壞須詳詢司機損壞何處若云軸熱當說明左右第幾軸及步司狀態若云管漏當說明約有幾根或直冲或滲漏以及能否勉强行駛然後用中文發電云云合行函請察核等因據此合行通函各站以後遇有機車損壞必须用中文詳細發電切勿太簡是爲至要云云 
[閩省委員採辦蕪米]  
　　福建督軍李厚基派軍需官鄭雲林來滬採辦軍米六千石鄭軍需官前日抵滬後即至各米行調查採辦因滬地米價太昂嗣聞蕪湖客秈米價格巷廉故昨日乘滬寗火車至寗轉搭江輪赴蕪湖購辦 
[黑省購辦軍衣]  
　　黑龍江督軍鮑貴卿現派委員聞蘭生來申購辦棉軍衣軍　各四千套該員抵滬後寓一品香旅社各軍裝店得此消息羣往攬辦聞虹口裕泰公司已承辦訂定合同须定於三十五天之内交貨云 
[頒發軍人附搭輪船執照]  
　　陸軍部前日通函駐滬各軍事機關文云案查前據商辦輪船招商總局呈稱查招商局輪船定章凡裝運大部軍隊向按七折計算船價收取其單人附搭者仍照客價收費現擬爲優待軍人起見凡單人附搭本局輪船但着有軍服者槪予以七折收費惟應如何援照鐵路優待軍人乘車之例頒定軍人特别搭輪憑照之處請爲規定知照俾便稽考而免混淆一案業經本部擬定軍人附搭輪船執照並暫行條例會同海軍部交通部呈請大總統鑒核於本年十一月三日奉到指令准如所擬辦理即由各該部通行遵照等因奉此茲特檢天字等四千四百零一號至四千九百號止軍人搭輪執照五百張暫行條例二十分函送貴師長查收請爲轉發所屬軍隊備用又查該招商局原係商辦純爲營業性質與鐵路隸屬國家情形逈異其對於軍人願輸優待之忱具見深明大義所有持用此項執照之軍人務須嚴守所頒暫行條例以期勿負該局優待軍人之至意應請轉令一體遵照云云 
[南巿浦面巡緝之嚴密]  
　　南巿浦江水巡隊潘隊長因冬防吃緊之際對於浦面巡緝事宜認眞進行每晚自浦東西兩岸地點均加派杉板船各一艘分途巡察其白運涇港口至對岸浦西之薛家浜等處裏外港一帶一律加班巡邏責令各渡船不准深夜載渡以防形跡可疑之人及外來匪徒混淆其間乘隙竊發所有十六舗迤南各輪埠碼頭爲輪船停泊之所恐搭客上落奸人易於混跡故亦撥派水巡警在彼注意巡邏實行保衛 
[要求内地自來水改良]  
　　上海華商内地自來水公司發出之水較之租界本有涇渭之别此次内地水公司在水廠中加添新機更換總管套筒之後城廂内外各用户咸希望從此改良不料連日水色更爲不潔汚泥極多故各用户紛紛報告該公司要求改良清潔云 
[希臘商人拉登氏自戕]  
　　大陸報云希臘商人卜拉登氏向以運銷咖啡爲業生意頗爲不惡寓於南潯路十九號飯店内十一日午後怱在室内持十響手鎗自行轟擊槍珠入口穿過腦後當即殞命希臘在滬人民歸法領事保護故法當道派員照料至於自殺原因今尚未悉但知其原擬乘鳳凰號輪船赴歐後未果行其室内檢得護照及滙票等約洋萬元云 
[盜犯訊明定罪]  
　　閘北談家橋顧萬坤家於今舊曆九月二十三夜被盜匪六七人入室刦去銀洋衣飾當由顧報告警局拘獲盜匪蔣杏春並收贓之唐立見等押送法庭訊辦前奉地方審檢廳辯論終結候判在案昨日下午奉該廳刑庭長周君會同堵陳夏推檢各官并庭飭提該犯等上堂略詰之下以蔣杏春當時在塲搶刦還將事主捆縳最爲凶惡當庭宣判處一等有期徒刑着監禁十四年以　唐立見事後收受贓物罪亦成立姑寛判處監禁六個月判畢飭令分别還押候上訴期滿送監執行 
[購綫嚴緝盜黨]  
　　極司非而路朱鶴雲所開烟紙店被匪行刦大小銀洋衣服等物當經警局拘獲盜匪鄭阿二一名抄獲凶刀一把函送地檢廳訊辦在案茲悉比案業奉檢察官提案研訊一過朱鶴雲投案求追失贓質之鄭供詞支吾問官判令收押據情禀明梅檢察長以此案在逃匪犯爲數　少昨已飭派法警購綫四出拘拿務獲解究 
[香烟廠小工之兇劇]  
　　浦東陸家嘴香烟廠小工史三寳史小賣等因與同廠工匠范起范英有仇前晚雙方各糾多人鬭毆范等寡不敵衆以致范起范英手足頭面打傷而若輩尚不滿意又將范起推入河中使其溺斃幸遇救得生立投三區警局報告飭警將兩史拘獲於昨傳到原告一併函送地檢廳訊辦下午奉檢察官提訊一過判令押候查明再核 
[開釋私藏軍械案内之婦人]  
　　虹口捕房中西探目前在北浙江路三百三十五號某客棧蕪湖路五十九號鴻福客棧愛多亞路二百五十一號屋内查獲私藏軍械之安徽人萬昌明（又名魏長明子）青口人周阿元（又名周寳山）江北人施學桂宜興人王阿三婦人胡陳氏解經公共公廨諭着分别收押查明澈究等情曾誌本報昨經陸襄讞與英包副領事升堂提訊即由西探目利扶司上堂禀明查胡陳氏一口並無帮助爲匪證據請爲摘釋其餘四人尚須調查請再展期訊問承審官核禀以胡陳氏旣據查明無干着即開釋其餘四人帶回捕房澈底查明展期七天解訊 
[母女被拐匪苦累之昭雪]  
　　顧王氏之女林弟即陸顧氏遭匪拐賣奉天爲娼以致林弟之夫陸錫園控經地方廳將顧王氏並牽涉之施金生拘案訊押現在林弟由奉提回到廳案已明白昨奉檢察官飭傳陸錫園到案當堂將林弟交給領回管束顧王氏施金生訊無關係一併開釋一面飭派法警偵緝拐匪到案究懲 
[高等廳審訊露蘭春父上訴案]  
　　鹽城人喻致寀（即蔚文）前在上海地方審判廳控山東人張四即張雲山覇佔伊妻朱氏及女小團子即坤伶露蘭春一案因不服上海第一審判决復延律師提出理由上訴等情已誌本報茲悉此案業經高等廳民庭蕭庭長核准飭傳原被告及證人於本月九號午後一時開庭審訊據原告喻致寀供邵朱氏實係髮妻業經原媒王筱雲葛王氏及朱氏兄嫂朱陳氏證明至蘭春不認我爲父一節現有伊照片並親筆信多封可以核對官即問露蘭春曰原告呈案之照片是爾由漢口寄與否答我照片普天下皆有有銅元六枚即可購買官笑曰普天下範圍甚大未必有這大聲名又問爾民國六年在漢口唱過戲否答前年七月在漢口臘月赴杭州官云前年即民國六年查爾之照片信件係是年十月間所寄怀節尚符旋據證人陳炳榮供稱山東人向在張雲山家敎書曾目見蘭春親書信件寄與伊父喻致寀尚有寄我一信在此請求騐看問官復令蘭春當堂寫字騐看蘭春答一字不識官云爾人甚聰敏斷無不識字之理即不識字總能描寫即將賣據囑令描寫數字畢官轉問張雲山曰爾與朱氏有正式婚據否答朱氏蘭春均由妓院内贖出餘無證據官云今將朱氏母女判與喻致寀具領爾有意見否答並無意見據朱氏供稱於二十一歲嫁與張其東張故二十二歲復嫁喻致寀二十四歲四月十六生蘭春二十六歲隨喻來滬致被賣入野雞堂内嗣蒙張雲山出洋一百五十元贖出而小女蘭春被喻賣於打狗橋王夏氏家内亦由張雲山出洋九十元贖回光緒三十三年與喻涉訟上海縣曾經過十四道衙門等語又據證人朱陳氏供稱朱氏初即嫁與喻致寀並無前夫小團子實在喻家生長已經六歳後至上海即不知情各等語原告律師陳則民即起而發言謂原告喻致寀與朱氏婚姻關係曾經媒人葛王氏及朱氏兄嫂朱陳氏證明查朱氏所供經過十四道衙門即係光緒三十三年遞解回籍之時所有朱氏母女賣契查係光緒二十五年所立據原告云此據係一時被逼並未得取分文至次年憑茶會塗銷作廢此據應不發生效力查休妻退婚據係二十九年所立核與原告羅箕印種種不同顯係僞造且查原告喻致寀供係光緒二十三年十月初三娶朱氏爲室至次年四月十六生蘭春照日本法律一百五十日爲親生子依中國法律一百八十天爲親生子今據原告所供蘭春出生日已有一百九十三天按中日規例可確定蘭春爲喻致寀親生無疑應將朱氏母女斷歸原告具領且查蘭春致原告之信情詞頗切内述種種苦情並云張四有禽獸之行爲此信現存在案請堂上注意查被告與朱氏至今尚未成立夫妻關係何意查第一審判詞爲關係人朱氏並非張朱氏可證明被告張雲山與朱氏並非正式只好作姘識而論被告舞領回朱氏母女之理後經檢察官陳述意見謂露蘭春是否係原告所生請審判官切實研究問官諭本案辯論終結聽候宣判時已五句鐘矣 
[拐匪准予引渡]  
　　拐匪顧根生張少卿於前日二十日在無錫地方拐得高洪年家之八歲女核領來上海售賣得洋五十元分用現爲事主得悉來申投報内地警察廳將顧拘獲後查得張匿居法租界地方故於前日警廳飭探投報法捕房禀明前情由捕頭飭探協同將張少卿拘獲帶入捕房昨解法公堂請究先據來探上堂禀蝗一切求請准予移提訊究繼據原告投訴被拐情形詰之顧根生供認串同張少卿誘拐來申後售賣於英界盆湯弄德安里内某姓家得洋五十元與張分用是實質之張供此孩實係原告之弟高某領來上海餘供支吾中西讞員判准予將張交來探帶去歸案訊辦 
[串騙案補詞再核]  
　　華利春華費永記協昌恒震華等五户前投法公堂控湯某以僞設洽豐永字號爲由串騙商人等價值甚巨之貨物么行逃逸現經商人查得此項貨物尚在馮連卿店中請求訊核等語詰之馮供此項貨物實係洪某掮來售與商人奉判聽候查明實情再核在案昨又傳訊先據捕頭上堂禀稱查得此項貨物實係原告等之貨請核中西讞員會判着馮交六百元人銀並保出外聽候原告等詳細補詞到案再行核奪 
[續訊泰和火案]  
　　虹口百老滙路一千一百二十四號門牌泰王和金食物店保險起火焚燒後由該管閔行路捕房查得有縱火圖賠險銀故意傷害情節將該店股東姜康炤姜子莊司史紹根連同各項賬簿拘解公共公廨迭次開庭研訊諭兩姜各交五千元史交二百元均人洋並保候究等情屢誌本報昨日下午屆本案辯論之期由探將三被告解至第二公堂首由被告代表律師兩人相繼辯護歷時兩句半鐘始畢捕房代表律師乃起而譯稱被告律師所辯各節無蜚不承認有意放火但查中國現行律有第一百九十條之規定云云於是兩方不再辯論而時已薄幕由陸襄讞與日副領事林出賢次郎宣佈退庭着三被告仍各交原告候會商堂諭改期宣佈 
[火警即熄]  
　　長安路長安里一千九百十號江北婦人李吳氏家於前晚不戒於火幸爲時尚早立即撲滅事後由四區警署將該氏傳案候訊核辦 
[汽車撞傷江北人]  
　　昨日上午有某號汽車駛經浦灘撞傷江北人丁成貴倒仆於地由老巡捕房七百零三號巡街捕瞥見當即前來抄錄汽車號數另雇車送丁投醫院醫治即據情歸報捕頭請示 
[馬車撞倒高麗人]  
　　高麗人金懐仁昨晚八時許行經愛多亞路被某鉅商所乘馬車撞倒跌破頭額血流被面當由巡街捕到來抄錄該馬車照會另雇車送受傷人投醫院醫治幸所傷尚輕旋即歸寓自行調理云 
[註銷保單]  
　　汪步瀛在公共公廨以民事起訴瞽者石潤甫不付經售洋碱應得佣金五百四十五兩一案飭探將石傳案照章交保石即央虹口東嘉興路四百三十九號門牌義成和米店經理李祥麟爲之保釋後經管理交保事宜二號西探目胡特斐而查悉李月僅支薪水十元何能擔此保數且義成和係五人股開李不得股東同意擅蓋該號圖章設將來如有糾葛必至負責無人因請出搜查諭單往義成和搜出朱周徐王崔五人股開之股本賬簿等件帶回於昨飭探將李祥麟拘案禀有原委請治李以朦混具保之罪詰據李供該米店從前確係五股今年正月各股東無意經管將該店一切租與我接開有租契呈察中西官核供以察閱租契係年底滿期瞬息將屆何能擔保諭將義成和擔保石潤甫到案之保單註銷著該被告將石交案另行取保 
[請速交還廠基地]  
　　陸軍砲兵第四團第二營營長前因兵士操習並無相當地點遂借用附近之半淞園旁隙地建築操塲爲各兵士操演之用旣而爲該地業主熒昌火柴公司所知以該處地基購爲建設廠屋之用今擬動工興建已函知該營長請爲交還地基當經該營長訂期年終准予歸還各情已紀前報茲聞該公司現因急於興工特函知上海縣商會轉函該營長從速將所用之地即日交還以便由業主建告廠屋云 
[被告反控原告]  
　　本埠金星保險公司前在公共公廨刑事訴訟處控收賬夥陸玉生在閩省私收客賬洋一千六百元一案業已飭探將陸逮案研訊得此案屬民事性質判决刑事案註銷被告陸玉生交一千元人洋舗保仰原告另呈民事訴詞聽候訊核等情嘗紀前報茲原告已遵諭改歸民事起訴昨晨由捕將兩造傳至第四民庭請訊被告延林百架律師爲代表到堂　稱前原告以刑事起訴致被告拘押多大故被告今反控原告賠償名譽損失萬金惟應交訟費須二百元被告貧寒此欵無措乞予豁免云云原告仍延律師到堂對於被告反訴案予以反對經張襄讞與美丁副領事核禀諭候改期再核 
[取銷提票聽候傳訊]  
　　四川人戴勳臣呈控王石林王厚菴賠償名譽等損失一案業經公共公廨判决被告賠償損失銀二千五百兩嗣被告不服禀請復訊原告之律師到堂反對諭候票提被告單傳被告保人到堂訊追等情已詳本報昨晨兩王延律師林百架投第四民庭請求將已出飭提兩王之提票暫緩執行並稱此案已排定於下禮拜三復審等語堂上諭准將提票取消聽候傳訊 
[拍賣欵照原斷執行]  
　　程伯均林瑞金等前被營造家蘇存富倒欠各項建築原料巨價逃逸程延朱斯芾律師控於公共公廨諭將被告兩處作塲發封生財拍賣得欵歸程領去林等所控判决原告勝訴各節均誌前報茲林瑞金以案雖勝訴欵仍無着特延律師於昨晨至第四公堂要求前准程領之欵應爲公攤而程之代表朱斯芾律師以當請求給諭發封被告作塲時金並水預聞今其亦欲瓜分拍賣之欵敝律師極端反對等語由張丁兩中西審判官核禀諭仍照原斷執行 
[原告冒名朦控之無效]  
　　劉春生呈控孟素園不理欠欵五百元一案昨晨由公共公廨引襄讞會同美丁副領事升座第四民庭傳集兩造訊悉劉春生本名王春生而孟素園之欵係與劉慶生在妓院中發生糾葛以原告不應冒名頂替因判將案註銷被告開釋 
[萬家春控案候期宣判]  
　　项商怡和洋行呈控四馬路已閉萬家春番菜館主沈廷芳擅於閉歇時將屋内板壁玻璃窗等物拆去請追損失等情業由公共公廨兩次傳訊諭被告交保候核在案昨日下午經關讞員會同英卓副領事升座第一公堂續訊據原告見證袁近初到堂供稱該屋於一千九百十三年之前由沈志記過户與周扶九後於某年正月由故父和周買回歸怡和洋行管業收租我現住山東路一百五十八號屋内每月納租金故亦係租户等語於是本案證供已畢由兩造律師開始辯論至暮始告終結堂上諭候改期宣判 
[昨日午後公廨審理民事案紀]  
　　公共公廨第四民庭昨日下午二時半由俞襄讞會同美約副領事所審華人民事訴訟案三宗挨次紀之如下（一）老叟周千千控孀居弟婦周高氏覇佔房屋一間案業經一度傳訊着兩造出外和解如不妥洽須各檢出證據再核因兩造不和故而續訊原告即將買契方單等證據呈案而被告一無所有惟堅供該屋伊亦有份等語判决限被告於一個月内將所用之堆柴房屋一間交還原告並諭原告不得再向被告索積欠之租金（二）李錫康控與髮妻李顧氏離婚案先據原告供出外貿易兩載今年甫歸而所生之七歲子四齡女均不見面家中使女亦爲被告　去尚不時與我叔爭吵今被告已與我同意故請求斷離次據被告供子女皆係走失因原告無資寄歸故　使女並未與其叔爭吵離婚我亦不同意等語諭改期一禮拜着原告邀同其叔到堂證明再核（三）趙咸生控王衆生不付工資洋一百零七元案兩造供詞各執一是諭改期一禮拜着兩造各邀見證到堂質證再核又顧子良控駱仁山不理欠洋三百三十元及張三吉控與妻張戴代離婚兩案均届期未審 
[多堆木料之薄罰]  
　　四區崗警前日查得烏鎭路袁順發木作内木料堆置甚多極爲危險因將該作主帶案經顏　正訊問之下判罰洋一元仍限令將木料運放他處違則重罰 
[淞滬警察廳批示照錄]  
　　殷子岩郁聖卿等呈悉查此案前據法華鄉農會會長胡人鳳呈請即經飭區查復予限兩月另行遷移並經明白批示在案茲據前情候令行該警察所轉令該作主另擇僻地届限遷移可也仰即知照 
來件 
[海軍學生上薩上將書]  
　　第一書薩上將鈞鑒生等此次離校事聞全國實因沉寃莫白隱痛難伸迫而出此我公日前道出滬上生等未悉榮旌所在不克趨前泣訴引爲深恨我公海軍宿老人望所歸令德賢名尤爲生等所愛戴恐於此次之事未及洞察反致流言淆惑是非顚倒茲謹將生等所抱宗旨陳於公前望我公垂聽焉（一）生等力求恢復五年部定海軍學生改選章程（二）力求改良現行之腐敗欺騙敎育并懲辦營私舞弊之管理及敎授（三）反對節減三年原定之功課而反延長學年生等之在海軍尚屬幼穉負全國父老之期望於招生之事不容不爭於敎育之事不容不請生等之於我公不啻赤子之依慈母大旱之望雲霓尚望我公主持公論鼎力維持生等不勝感激迫切之至 
　　第二書薩上將鈞鑒生等此次出校附輪南來心雖激於熱忱行敢離乎正軌歷年隱痛輒思陳述無奈末由來滬探訽怱傳車駕北上景心旣久悵望何如竊以今日之事非德望何以維繫人心非公誠何以收拾殘局審思二者惟公兼之甚願垂愍輿情出肩巨任廢絶不平之施宣示大公之意羣情旣洽解决何難願以國家爲念毋以生等爲惜倘便國計生等不惜犠牲誠反輿情國人恐難承認想公平時擢拔大半青年選送出洋尤多外籍是知我公愛護青年之心破除畛域之見自昔已然矣矧茲全國招生之事故出我公之心假成程公之手者耶今舊章盡改學子難留旣違國人之心决非我公之願伏乞始終一致力與維持則生等感戴旣深國人尤欽仰無極矣頃陳軍務司長在滬今自具理由書生等謹已如命請由陳司長帶呈海部矣茲並錄呈鈞鑒幸垂察焉烟校學生全體叩 
雜評二 
[海軍學生與薩總長（庸）]  
　　烟臺海軍學生此次散學觀其所發表之文件唯一原因在打破閩派之覇持欲以國家造就海軍人材之學校公之於全國而不至爲一派所壟斷視如私產其要求光明磊落苟非毫無忌憚公然以國家機關爲一黨發展勢力之特殊權利者斷不能加以否認也 
　　乃海軍部於學生之要求挾其雷霆萬鈞之威燄盛氣相臨答非所問而素負重望之薩總長亦幾如專制時代之堂高陛遠三上書而不報以薩氏之賢明而亦深閉固拒若此豈海軍界中劉冠雄派窟穴已深薩氏長部未久尚未能行其主張歟抑薩亦閩人海軍公開之說於閩系不利而不便毅然容納歟此眞非吾人所能索解者矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係譚組雲先生手書 
游談 
[虞山名勝誌（下）] [  顧鼎元]  
　　城外虞山諸勝以興福寺爲最寺在北山麓始自齊初名大慈迄梁更興福至唐稱破山常少府清晨入古寺初日照高林句即詠此詩爲米襄陽書今存寺中出鎭江門約三里可抵寺門額曰興福寺邑入邵松年　書山寺門西北行穿林陟嶺曲徑漸幽水聲淙淙瀉玉鳴珂山光隱約吐　成雲森林蔭蔚枝柯蒙密愈行而徑愈深愈深而境愈清約數百步抵寺殿停立遥囑沙門崔嵬層稱崢盤晨鐘法鼓左右懸置金剛怒目意態森嚴阿彌坦腹笑容可掬入寺碧松夾道竹露滴響室字爽塏臺榭穆敝在在足以引人入勝而君子泉流聲鏘鳴若耳古樂水味甘冽可掬而飲空心潭產綠毛小龜更爲他處所無丈室之内則石鼎煮松參禪習靜蓋不復知有人世也 
　　桃源澗於北山亦稱勝而後泉聲鏘然若嗚琴若擊罄最堪游目騁懐故春夏之交黃　雨後携壼挈　呼盧浮白其間者踵相接昔泉傍夾植桃花當莫春時芳草鮮美落英繽紛游其地者不啻身入武陵惜今枯折殆盡雖欲問津不可得矣㵎之源有石屋上書篆字三曰石屋㵎筆力雄偉但失其書者名乙卯春余偕邵子玉賡潘子煥文訪其勝但見石色蒼黧　差不平詩蹟滿壁摩挲可讀㵎水清甘爲飲料珍品凡目光所及靡不怡情惜爲時甚久佳境　忘今潘子已逝風景如昨感昔慨　能弗悲乎 
　　劍門在山之西怪石壁立高數十丈周環咸石缺其一面其峻巍處彷彿蜀道岸上懸巨石欲堕不堕石壁谺然中劈者即劍門也游人　石而登盤旋可達崖巔　此俯窺則沿湖汪洋水天其色日光映之金碧四射舟楫出没變化倏忽氣象萬千稍上爲拂水巖巖前古樹二章虬幹鐵枝直迫霄漢翠蔭可畝許巖水一縷隨風飄灑如噴泉倘所謂名實相符者歟昔人詠此有李世賢之無雲何處雨灑間作輕寒王元美之風巖畫激諸天雨陰壑寒生萬樹濤　膾人日巖前爲故錢牧齋舊居有藕耕堂秋水閣等已　草埋逼覓故址杏不可得惟聞松聲如濤鳥鳴嚶嚶而已夫蒙臾文章詩賦冠絶一時當朱明鼎革中原板蕩之時旣不能首陽絶食竹裏逃人復託大隱之言借終南捷徑低首下心甘作胡奴一失足成千古恨豈不哀哉更上爲祖假廟每届上已良辰虞俗有揷香之舉游人香社每以此集中燭影爐烟品瑩馥郁香稅所入不下數百緡廟僧賴以度日民國以來幾經嚴禁奈鄉民無知迷性慣成雖有厲令視若具文此種陋習恐難驟革廟後有望　墩爲虞山最高處設二石柱以誌之北望大江隱約若畫狼山福山沈浸其間輪船魚舟往來不絶徘徊環顧樂以忘憂下有洞忘其名頗幽深手燭入愈内氣愈促游者似有妨衛生弗窮採也廟西　白鴿峯清相翁當熟曾隱此山石頗平居民有鑿取販買者邑紳以名勝所在請揭縍嚴禁而鑿販如故蓋利之所在非法律能繩之也 
　　維摩寺在山之中景遜破山亦謂名寺之一有銀杏六株大可數圍枝幹蔽天綠陰匝地可觀也又有三峯寺亦名清凉梵宫頗宏壯景色蒼古有泉曰舊碧與君子泉埓寺柯多古木風聲濤濤白雲繞繞期届梅雨則松巖積翠泉瀉石磴王摩詰山中一夜雨樹杪百重泉卽此景也設於殘冬月夜當萬籟俱寂時携琴絜酒獨酌其問則蘇東坡赤壁賦木叶盡脫人景在地李青蓮舉杯邀明月對影成三人之景將畢呈而心曠神怡爲何如乎 
　　虞山名勝大槪如斯山多墳墓故森林除松柏外别類至尠惟栗樹之實則香氣如桂爲山中特產間有本山茶叶味頗適口但寺僧偶植一二株聊以消遣專持爲業尚無也 
醫學談 
[流行熱症Ｉnfluenza（七）] [  上海愛仁醫院醫學博士周森友]  
　　血部之病患流行熱症者亦頗易牽連而生血部之病若心力頽敗即其一也此種病勢若竟發作頗難醫治唯一之救治法速以樟腦或伊打又或白蘭地酒從皮膚注射或可見效嘗考心力頽敗之故蓋以心之股肉及内外包衣染有此流行熱症之菌遂受其毒而失心之固有功用以士的尼四十分之一注射可收巨效若係心之股肉軟弱心房澎漲可服毛地黃酒每日三次每次五滴或伊打雜酒或亞多邊又或朔番斯依醫法酌服亦頗有功效至其餘醫法則當視當時之病勢而後定之 
　　腦包衣發炎因患流行熱症而致腦包衣發炎者雖不多見然亦間或有之故醫士亦不容不注意之者治之之法可内服烏羅透品或用以注射亦可曾有數醫士嘗以此烏維透品醫愈患此病者甚多可見烏羅透品實一良藥也若注射流行熱症之血液則無甚效驗 
劇談 
[丹桂聞歌（下）] [  天亶]  
　　所謂全本剌虎者將明天遺恨之京劇化入鐵冠圖勸餉分宫撞鐘殺宫自刎搜配剌虎七折崑劇混合演之因京崑之不能合奏所以減去搜配一場待崇禎帝自刎之後接上費貞娥一言以括之曰麒麟童去崇禎帝演完改良明末遺恨然後韓君青唱剌虎劇情不貫余所以指全本剌虎四字爲不妥最可笑皇子逃離王承恩保護負之以行於事實上相背幾許公主不投并殺宫時不上費貞娥李闖出場隨從中無軍師宋獻策御弟一隻虎羅星可笑熟甚雖然上海人聽戲祇須有王金元去李國楨一陣胡打要閣緊節都不理會矣 
　　韓世昌之扮相尚匪之　惟費貞娥祗須金箔宫紥額足矣而韓伶戴珠額用掛鬚雲肩穿小蟒披足矣而韓伶掛鬚雲肩之外穿錦繡大蟒披似太過分不似眞正崑腔寄語君青切弗學周信芳之怪裝（是夕崇禎帝穿紥　黃馬褂活似長板坡中劉備爲余所未見）致失西崑之雅意也 
　　韓世昌之唱工聲韵頗婉出場時之端正好無甚精采而第二支（滾繡球）飲酒時之（叨叨令）尚可入耳惟字面略犯穿牙音尚欠研究如（冷颷颷七首寒光噴）颼字（除却了鐵兜鍪）之兜字等等入耳有剌此蓋北人唱南曲之故無可强求 
　　韓世昌之作派身段或者是吳趙二公指點狠可嘉許惜乎太慌一時手口不甚相應諒習練時夾生之過 
　　韓世昌之舞臺經騐確是不差唱至（快活三）時臺下紛紛離座彼卽接唱（朝天子）減去與宫娥搭白然揆之崑班陳例我見其創格也 
 
[湖北水災圖（四十四）水災時之慘狀]  
　　本屆鄂災奇重由湖北義賑賑敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
詩錄 
[半淞園] [  劉豁安]  
南浦荒凉地名園一壯觀潮聲翻几席帆影撲峯巒不盡宜春賞還思得月看此中饒雅興佳客任盤桓 
[秋夜獨酌園中]  
　　巖桂飄香冷露橫羅衫潤透玉壼輕爲憐月色侵花貎不覺秋心人樹聲今夕園林何落寞誰家刀尺太凄清詩人骨肉非離别怎解鄜州兒女情 
[秋夜滬南枕上]  
　　脫葉蕭蕭夜氣森無關身事總關心驚寒隔户鄰兒器禦盜前村警犬音動地悲笳銷樂土遥天哀雁伴孤椹枕邊多少蒼凉　譜入宫商不忍呤 
[重游閔行九日登高無處]  
　　曾幾重陽負閔行又來虚度一重陽眼前且喜無高處免得登臨感萬方 
　　淞南景物妙境天成詩共八首今錄其四按　安爲高昌廟水警署臨川劉明　君别號非桐城劉豁公也 
新聞拾遺 
　　靈邱發現白雲母礦靈邱南山一帶發現一種透明體礦土人謂之天皮已由該縣知事呈報省署令工業試騐所化騐據該所云係白雲母礦質如尺寸大卽能製電氣絶綠體及瓦斯燈罩暖爐窗等昨聞上峯已飭令該縣知事提倡開採矣 
　　吉縣發現古物山西吉縣西北一帶田水糾錯自夏商以迄周秦兩漢名人出於其地者史策相望故鐘鼎彝器陶甑劍戟之屬發現於此者年年不絶頃有友人自吉來云日前土人掘菜窖得一銅器狀如釜下有大篆文觀者皆不能確認爲何代物云 
　　賽肥兒無線電大進步本月二日紐約電傳賽肥兒海軍無綫電台將設一新式電機該機每小時能發字三百至四百不等較之現用者相云奚啻霄壞蓋原機每小時僅能發十字耳卽此可覘美國年來電政之改進大有一日千里之勢矣 
小說 
[秋蟬脫殼（五）] [  仙籟]  
　　怎比你移名換姓無愧恥百般刁怪覓妻房可嘆我們竟添個做小使的朋友倘後來編成小說唱作盲詞三笑因綠傳成佳話將我們的面皮削盡了老文說枝山言之有理十分暢快六如說從今起心猿不使輕離洞意馬常敎勒住繮金玉之言永佩服補牢急急戲亡羊二老官道聽此一番規勸話安間心地頓清涼交情自古如醇酒且共開懐飲幾觴說甚麽三笑留情　還記得賈婦當年誇美貎不言不笑莫推詳如臯田獵尋游樂射雉曾將一笑償又記得社結廬山隔一水虎溪送客太怱忙至今三笑亭猶在典午風流清也狂一個是賈大夫事載在左傳一個是高僧慧遠道士陸靜修與陶淵明白故事乃是三人共笑若你的見笑昏迷身子都要賣與人家可知道自家可笑人爭笑笑你形模欠大方宴罷撤去筵席二老官便要起身不免有抄擾道謝通套語六如說今番别後秋以爲期桂花香裏來此同泛虎邱何如萬勿失約枝山笑道開口閉口不過一個秋香三人大笑老文說此二字今後要廻避了那時船隻早泊在門百賞賜周府家人端正路菜同行李一齊發下三人送出岸邊分手而别看他開船轉過身來復到書房略坐片時枝山不免有謔談老文便催促告舞枝山說不要惹厭了文祝去後六如進内時已抵暮張燈夜膳九個美人說說談談分外歡鬧不多時皆向大娘說大娘請先安寢依次各歸臥房六如進九娘房内但見九娘雙目緊簇似有心事光景便開口說娘子你看大娘這樣賢慧個個似親姊妹一般有何愁悶九娘說妾只想自已從七歲上父母俱亡身入華府蒙太太敎養恩海非淺今相爺太太旣認作義女如何報答妾聞父母要歸寗况相爺太太昵十有餘年豢養深雖則身心分兩地夢魂夜夜到車亭六如道娘子說得極是就是華老待卑人呢書房伴讀眼垂青從今後奉命堂堂翁壻稱或婚之夕也出於無奈不别而行今拜謝免人背後費談論九娘說大爺旣肯同往待明早禀知大娘一宵安睡不提早起梳洗畢即向大娘說明是日收拾物件整備禮物定於明早動身傍晚趕到即命唐興喚船去了（未完） 
[自由談之自由談] [  不冷]  
　　快快字之義甚多俗解爲快慢之快又解爲快樂之快又爲爽快之快可知無論何事能直捷爽快以行之者自有快樂在其中若枝　怠慢其使人不快樂也無疑矣 
 
 

Page 15

 
 
   
 
 

Page 16

 
 
   
 
