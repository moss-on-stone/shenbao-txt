# 1883 - 303 - 4903778

 

Page 1

 
 
[淵鑑類函出售] [  點石齋主人啟]  
　　類書助於六朝面尤盛於唐然博面不　　而能覈者　鮮前明俞安期著唐類函頗稱詳　其述祖歐陽詢類　又植　存書鈔初學記白帖通興　　益之旣缺宋以柰書而唐以並亦有脫漏者國朝康熙年間諸　臣奉命臚采原本唐類函所戰諸書并唐以後諸家事類及二十一史子　　　　爲蒐羅句櫛字比凡日星河岳禮樂兵農以及遣德性清禽魚艸木罔不辨晰音義　契綱領其間典故事對詩賦雜文會萃百家精詳宏博書成　　　五十卷聖祖仁皇帝錫名淵鑑類函製序刋行誠類書之大觀矣本齊石印佩文韻府旣爲海内士林所珍賞今又不惜重價購得初印殿版淵鑑　　縮爲石印彚訂十冊校核則愼之又愼摹印更精益求精毫髮無遺　眉畢現盖技以久錬而熟料以選擇而工較勝佩文奚啻倍蓰至其字晝之精爽　朗雖入老年之目亦如覲掌上螺紋無類臨鏡正不徒　鏤夾板裝飾時綾輝增鄴架巳也攷古家各置一編所夕欣賞其有裨於藝文者豈淺鮮哉兹　於九月初十日出書每部十一元售處悉照曩例 
[新印風月夢出舊] [  申報館主人啟]  
　　　上　人著有風月夢庋藏行篋未肯輕以示人盖皆其身所經歴目所親覩者現知本舘有活字版可以代人排印因諄託刋刷　　旅窓無事　一　閱誠足喚醒痴迷不僅爲紅粉青衫冩照也兹定於念七日出書每部三十二回訂成四本價洋二角正倉處照書 
[本齋告白] [  點石齋主人啟]  
　　古今國書集成早經購到惟日後開印就現在之屋舍機器均不敷用是以本齋於隣近處新近購得曠地將卽另難艱書館並信致外洋速購機器多副一俟屋宇造　機器遲到立卽開工有願附股者務斷迅來預定此布 
[再論馬車傷人案]  
　　上海租界馬車衆多肇事傷人之案層見疊出幾於書不勝書前日疊出兩事本館復著爲論說以兾人之有所微儆然空言曾無補於實用也適有西友與僕談及此事以爲此事之所以啟衅者厥有三端一由於鄕人初至上海街　　　左顧右盼不啻入山陰道上耳目應接有所不暇而街道之中往往横衝而過絶不照顧偶觸輪蹄隨至被禍此由於其人之自不小心其咎實所自取一由於上海馬車太多　以小車東洋車數各以千百計地方旣爲通商大埠往來之人旅居之客日益加衆街路雖曰寛闊究不免於擁擠　雜而且人車爭趨競欲上前馳驟之間　多傷害此緣車多人衆致有不測者也一由於巡捕不能照顧近時捕房亦知街中肇事孔多特派華捕昕夕植立於四逹之衢不時照應設有馬車飛馳而來每先爲高聲呼呌使人趨避似亦法良意美而無如巡捕之呼呌有時而不甚靈致比禍仍不能免是其法或尚有未盡者也然而此三端者其中亦各有所區别其果爲龍鍾老朽行步蹣跚設當行及街頭而馬車突至則　曰不自留心而其人實可憫則其情猶可原也其有小孩戲嬉成羣遨遊正在興高采烈之時轔轔之聲有所不暇顧以致受傷此雖曰孩提無知然其責當任之家長倘能平日約束勿令出外嬉遊又何至於是若夫鹵莽之輩偶有要事　往直前心急步速不肯稍讓以致被撞顚蹶此則冐昧粗率之徒硃有不足深惜者已若馬車之舉易於肇事固屬正諭然其間亦有不同以前僅有西人之車西人每多親自執轡善於控馭不致失手近來則野雞馬車日多一日御者每節車行所雇用多係市中無籍之人往充此役其於控縱諸事全然不知但持鞭揚揚作得意狀卽有行人在前亦不肯略緩馳騁又不肯略爲迂避横衝直撞不顧傷人此種馬夫最爲可惡故肇衅之事往往此等野雞馬車爲多而貝下傷人之案則兩事俱屬西人之車余前者曾親見兩事一日經外大橋見馬車三輛蟬聨而行旁有小車東洋車輪軸轆轆絡繹前進最後一車中坐西人親自執御不知有何要事必欲駕乎前兩車之先於是連鞭其馬欲從旁疾趨而過之旁有一小車一邊載物一邊坐人正在努力上橋之際被馬車一擦車翻人跌頭破血流而該馬車則已加上一鞭絶塵而去徒呼荷荷而已又一日見西人高車駿馬載驟駸駸有老婦正在街頭市物而歸左手持盌右手執瓦壺急欲奔避而行不能速復時顧其盌中恐致傾覆而該馬車已如王濬樓船下益州大有風利不得泊之勢婦倒於地雖僅略受皮傷而盌不瓦全壺已玉碎該婦大聲疾呼而該馬車執御西人猶以其不卽走避不勝忿忿向該婦身上力箠一鞭疾馳而去旁觀者莫不憤憤不平然車已去遠無可奈何此御車者之横行無忌大違定章有知其人者則大都多係下等西人粗鹵任性者流非上等之西商也若上等西商素有身分則或偶有碰撞或卽給費養傷或親自下車扶掖倘身畔無洋則必冩予筆據令其至行領取傷費决不至　彼野鷄馬車之所爲也至於巡捕照顧現在較之從前已有不同先時路口並無巡捕看守今則馬路口皆有之似爲得之矣然所用者多係華捕華捕之威不爲華人所畏西人更藐焉視之或遇藍縷之子與夫負擔車夫等類華捕則呼而嚇之若衣冠濟楚者則不敢出聲矣遇野鷄馬車而肇事或有拘留之時若西人之車則望望然去之若將浼焉如此則雖有如無所謂彼善於此者安在哉今工部局議整頓巡捕而雇用印捕之說復作罷論蓋以言語不通之故是亦思周慮密但不用印捕而倘仍用華捕則恐巡捕之威愈替而街頭植立之人大可以報罷以節其勞必須多用西捕則不但捕務可以振興而此等馬車傷人之事亦可以免此則所不勝望幸者爾僕曰然請以子之所言告諸衆人可乎因付中書君使記之 
[上諭恭錄]  
　　九月十二日奉上諭福建福寍鎭總兵員缺着曹志忠補授欽此同日奉上諭湖北襄陽府知府員缺着胡勝補授欽此同日奉上諭御史黄兆檉　已革河南候補道啟續前經御史余上華邵積誠先後叅劾該革員前在户部司員時遇事講求任勞任怨請飭將該革員在部所辦各事及被叅各款一併確查户部員外郎恩泰嗜好多端不知自愛請飭查叅各等語着户部堂官分别查明據實具奏欽此 
[港報電音]  
　　香港西字報載有本月初六日倫敦電音云法國兵部大臣刻已辭職緣有人言法人姗笑日斯巴尼亞國皇一節該大臣亦與其事也又云法總統向日皇謝罪之辭現由法國官報内刊布故日人聞之憤氣漸平矣又云日皇於法廷謝罪之時亦有答辭今日廷亦欲登諸官報也又載本月初十日倫敦電音云法廷新簡岡避囊爲兵部大臣云 
[火箭飛射]  
　　印度新聞紙言八月二十四日暎國烏魯尾其地方之製造局内有棧房藏儲火箭突於是日失火火箭四散飛射有飛至十八里之遠者壞物無　並有兩人斃命究不知其火之何自來也 
 
 

Page 2

 
 
[南遊略述]  
　　西字報謂有某西人由北般鳥之山涬根埠遊歴冋港據述　處民居率多濵海建造華人之商其地者設肆於市販售水族雜貨等物密如櫛比頗　執閙西人希十以所承領之地叚林麓深密斧斤斫伐猝難獲效擬用火焚之俾便種植玉　荳蒄等物中西人之領地者實繁有徒澳大利亞國人所設某公司因其地宜於甘蔗用以製糖香味悉佳特領地五萬二千西畞以便種植甘蔗聞有某商亦擬在是處開設糖局經在外埠購有製糖機器不日卽司運　矣 
[美使北上]  
　　美公使揚君來滬已列前報兹悉揚君卽於昨日乘招商局之豐順輪船返斾北上矣 
[福州近信]  
　　西字報載有福州信息云月初福州居民於夜靜之時望見城上紅光　天初以爲火警翌日詢之始知非失火次夜又見天際紅光如故惟較初見之夜遲見數刻如是者三夜觀者無不驚訝是何詳焉請以質諸占候家 
[文童自盡]  
　　黄潄蘭宗師按臨揚州歲試聞有王姓童年十九歲祖老母孀家又單寒居寳應南鄕考高　藉以提覆日瘧疾大作顫不能書力疾完　乃卷繳而案已發王姓登時暈仆階下學師命人負回其寓歸至邵伯之淥洋湖口長號數聲投河而死又高郵童生吳姓或云名廷桂亦以未進呑生烟而死又甘泉童生王姓亦以未進自縊遇救未死又泰州陳生童姓呑烟未死竊思各省小試往往人浮於額試而不售亦事之常從未聞因一朝屏棄而自尋短見者該童等如初次觀光則霜蹄暫蹶想父師亦未必嚴加督責若已應試數次則何以前次不死今忽痛不欲生噫吁等性命於鴻毛生我成我之謂何亦殊太自苦矣 
[損貲開河]  
　　甯之駱駝橋至鄞定橋一帶三十餘里中河道節節淤淺於農田永利及往來船隻頗形窒礙現經鎭海貢牛劉鯤等正擬按田捐錢開濬乃有同縣方喬者情願獨力捐侈擬定章程赴府禀請出示宗太守收閱禀詞大爲嘉許准卽照錄出示曉諭開辦惟按庄分派車水並限半月遷徙棺木兩條候札飭鎭海縣　駱駝橋至鄞定橋各地保到案諭遵一面飭貢生劉鯤等會同各庄村首妥爲商辦分叚開濬以速成功而臻周妥一面通行各縣將方喬輕財重義出示曉諭通　以資風勸外准予工竣後開具土方經　各縣詳請撫藩二憲奏明嘉奬云吁當此風潮爲災之後堤塘碶堰橋梁道路需修者極多乃有一人獨出萬金不特好善急公見義勇爲且其胸襟識見不已加人一等哉 
[光福盜案]  
　　某客雇宜興船一隻浮太湖而至光福一帶歸帳夜間艤舟光福突有匪徒十餘人各執器械上船行刦將銀洋及衣服筐籃等一掷而空隨卽報縣初八日吳邑尊陳明府帶領丁役下鄕踏勘幸某客及船户俱無傷害惟估贓有八百餘元之多故現在追緝甚緊也 
[袁江雜錄]  
　　天氣久晴運河來源已弱河道業經通暢故各省京餉曁恊撥銀兩均陸續由浦北上矣○今歲春夏間各河道及鹽河工程皆借撥湘軍開濬故戎事稍疏兹值秋高氣爽正講武之時於是合字營營官督令各隊仍循例操演終日砲火轟天金鼓震地大有安不忘危之意鎭憲章軍門亦復時臨閱視焉○山陽清河二屬居民多以私鹽充庖廚之用緣無官鹽店也所謂私鹽卽各棧從塵士中埽出以及餘斤耳若由塲下運來之私鹽則實無幾是以街巷間挑扣售賣皆係貧病小民而非眞正私梟也現當緝私嚴緊之時眞正勶梟尚可徼倖走脫惟此輩小民轉爲巡差魚肉聞有官紳數人議定於二縣城廂各集鎭開設官鹽店數處以資民食此事若成匪特居民便之卽私販之貧病小民亦日夕私禱而盌咨　可稍輯矣○浦上四鄕皆水秋收大減雜莫因亦無多寳應高郵湖柴盡没水底收割維艱阜寍各蕩海柴又爲春間霜殺虫傷滋生不旺是以日來大有薪桂之嘆計海柴四百八十文一　湖柴四百四十文一担雜草則三百文左右云○鹽河十春間挑濬完竣嗣後可以暢行無阻惟原議雙金閘工程尚未舉辦故漕憲於上月二十八日出轅赴楊庄上游親勘雙金閘曁新閘又新舊鉗口二　俾委員覆估核奪且聞督憲亦將親臨履勘焉○二十八日二鼓時紀家樓某姓烟館烟客散後甲擁燈高臥半入睡鄕詎一人突如其來　燈吹滅掣鎚向耳際連擊數下甲大呼救命一聲甫絶人已暈跌於地迨隣人聞呼出視彼早長揚以去於是將甲妥爲安頓詢其緣由甲亦莫得主名迨翌日報案甲頭面發腫不能言語命　須臾楊邑　飭令仵作騐視係屬木器所傷當卽存案緝凶或謂是仇家報復或謂甲櫃中藏有錢土等物爲人所覺特來强刼然甲之家人聞信趨集時檢點各件臺無失落至所謂仇家甲與家人均屬茫然無從揣測也○大橋口街某土店開甫數日忽然閉歇　傳者云某甲係拐匪也積案已非一次兹在馬頭鎭又拐得十二歲十六歲兩女將上船出湖爲二女之家人蹤跡送案經楊邑尊痛責數白板收監將候重辦云○運口汛把總高福五守戎前於水勢漲發時險工疊出晝夜辛勤竟致染疾仙逝守戎清河人爰於初三日由任所搬柩回浦遵例入城治喪是日雖旂開飛虎而槓免獨龍送喪者亦頗極冠蓋之盛云 
[白門近事]  
　　初七日有城内某宅收租船載新稻百餘石由江北迤邐而來以風水俱逆舟子牽百丈於岸傴樓而前適有肩蘆扉者過其扉係卷作筒狀與另一籃分而擔之者貿然得此戚施恐其撞己呼負負矣不意舟子恰將其頭俯而撞諸蘆卷之内並其擔掀翻在村舟子頭爲繩絆急切不得出旣出則頭已刮破數處血涔涔滴因持其人之裾舟子亦以有意撞散其油瓶傾油十數斤彼此相持不下幸收租客爲本地人急上岸兩敷衍之始釋乎各散○秋日不寒不暖秋景不彫不零秋服不豐不儉正好擕杖頭一陌登山臨水訪名勝涉園林初六日有一人偕二友飾衣履而出甫半途急覓扇袋不得袋本　絲宫錦不作時樣裝者翠縧上又墜以羊脂白玉一方旣失去心甚懊惱三人皆跨小衛得得而行抵妙相　欲下則驅驢者環而索錢手指口畫間此人又仰跌在地如搏沙所成之睡稽康於是滿腹牢騷無從發洩將進菴菴新爲洋務局借設同文書舘閽者肉眼不辨仙佛遽加盤問此人不覺忿火中燒幸同行爲之從容講解始漸轉怒爲笑館師又命進茗以解嘲於是乘興而來不至敗興而返○神策門至燕子磯十里官道向爲南巡駐蹕所在規模壯闊近來屢修屢圯頃又委余太尊經理工匠估看不日便可設局督辦想爲嶇爲崎者一變而爲康爲莊矣固不僅如鄭瀆所云空有一條是往日翠華之來路已也○妙相菴内有屈子祠爲修本和尚痛其儒師金先生者沈於庵之池内思有以不　之適　文毅督兩江主風雅崇尚離騷拓妙相庵舊址修本遂栗屈子而祠之得祔祀其師近有詩僧月潭者　　生不讀之書工韵語書法得劉相國服體居　庵年七十矣自謀所以爲身後名者因亦自沈於池冀得後之人或有如修本者得舉而祔之於金先生之末則死之日如生之年想金陵爲風雅淵藪是庵又爲名流遺跡豈無倣壽歐壽白之餘韻而詠之者乎月潭常自顏池亭曰於此中得少隹趣不料竟成讖語也 
[貞節可嘉]  
　　柏舟矢志灰寒寡鵠之心彤管揚徽氷冷離鸞之曲勵貞操於薦紳之女求苦節於閥閱之門猶不足爲難所難者髮　覆額生且耕且讀之家結死同心當無女無兒之日而能激發天性稱未亡人斯足嘉已金陵蘆扉巷有江氏女者本望族紅巾亂後家中落遂　父母謀食於江北和州之后埂橋地方設鹽米小肆一家七八口兼收田租以供饔飱歲歉常不足僅僅免呼庚癸而已然從不以菜色波及兒女子而女則裙邊袖角鬱鬱寡歡父母因此嘗憂之年十六字與涇縣吳氏子于歸後伉儷甚篤乃未及一年吳氏子忽以瘵疾卒氏求從地下者屢矣皆賴其姑救免時已有遺腹未卜是否寍馨氏殉夫已决日以眼涙洗面故不以腹中一塊肉爲意　踊哭泣遂至小產氏見是區區者已無望投 
 
 
 
 
 
 
 
 
 
 
 
 [ 
 
 

Page 3

 
 
繯絶粒其志益堅姑憫其誠卽浼具母　之歸徐勸其聊代亡兒盡子職母再傷季暮心氏遂毁容茹蘖足不出户目不窺園者十有二年今夏四月依其母來省姑於金陵兼寍其叔叔固有聲庠序者意在諷氏入清節堂氏不忍兩家之衰朽持不可而其父在江北巳有函來促歸裝矣女　仍隨母渡江去而一切愁慘容貌鐵石心腹實令人望而酸鼻想去日苦少吾得而斷之曰斯誠可爲完人矣 
[鎗斃生案結]  
前報所載台州府署親兵用洋鎗將東湖書院廪生擊死一案兹聞郭太尊當將親兵送交臨海縣管押其時祁學憲出示曉諭内開生童如果罷考應照例停考三科等語是以各生童不敢滋閙遂於上月十六日開考至於鎗斃廪生一節郭太尊卽着各學校官同各廪生出爲理處當將一親兵梟首抵償更給屍親洋三千元或曰該親兵並未梟首而屍親早巳具結了案矣 
[皖垣官報]  
藩轅牌示青陽縣典史缺檄委候補從九陳夢良署理壽州州同缺檄委試用庫大使鈕初七日交卸道篆聞將回籍再赴新任云 
[刼車案獲犯]  
郭六楊四天津之趕車者也郭六向在紫竹林車店及張某處趕車平日好作狹邪遊入不敷出今春二月尚在紫竹林驅車得得三月間賦閒而離城二十餘里之灰堆遂由刼車害命一案當時歸罪營勇本舘亦曾列報兹悉早經破案歸入情實案内兇手卽郭六楊四也其刦車情形與前報同死者年僅十九歲被殺之後楊郭驅車由灰堆拆回天津津有車舖平日收拾車輛與郭熟識是夜回津將車卸却售於該舖主魏姓魏以夤夜來售或有來歴不明之處祗付津錢四五千餘以乏錢約諸異日又牽騾求售但騾行買賣例需經紀成交不得私相授受　騾交買主尚未立契而街談巷議者已覺紛如時邏者經已載途郭知不便久留祗取得錢三四千委騾而去爾凶手議往關東不知何以不行仍在大沽葛沽一帶盤桓爲邏者所得帶歸研訉一造意一加功歸人情實矣夫區區一車連牲口價賣亦所值無多而顧害一人命竟　鮮之不若無怪乎破案之速也 
[遷讓房屋]  
虹口捕房屋宇綽有餘地因將餘屋數間租與吹手西人居住前日經工部局董至捕房閱看飭將租屋收回作爲西捕居處並將華捕所居之屋讓與西捕而另建房屋俾華捕得所棲止現飭打樣西人繪圖察核矣 
[商議收捐]  
前報列編釘號牌一節兹聞工部局董事將新閘北首一帶之房屋亦須編號釘牌收取四季房捐添派巡捕按段梭巡業已商請陳太守核奪矣 
[請給傷費]  
江北人某甲在路被馬車碾傷由捕舁送仁濟醫院醫傷旋由甲之外甥某乙投英公堂禀稱母舅被西人勃來泰乘坐之車撞傷請爲查究經陳太守查得勃來泰係德國商人特據情照會奧國領事兼理德國領事之夏君請爲查問該商人如果撞傷屬實查令酌給養傷費云 
[英界公堂瑣案]  
江北婦人余吳氏挈同三歲女孩流落虹口患病甚重夜宿街頭由捕帶至捕房由富捕頭飭送同仁醫院現巳病愈又經捕頭將該氏及女孩解送公堂請爲安插該氏供丈夫巳逝世流落仕滬况有烟癮可否求恩資遣回籍俾全母女之命陳太守謂陳竹坪現在資送江北難民回籍隨飭差送該氏及女至陳處附船回鄕該氏叩謝而退○包探康阿　緝獲竊犯沈耀明搜得押票數紙查係城内某姓家所失衣服曾經報縣請查在案合卽送請核辦押票呈閱沈耀明供並未行竊押票係友人寄與我者實不知是竊贓陳太守隨判沈管押三月押票存堂俟縣署查吊與否再行核辦○華捕稱李阿三　傷婦人現將該婦送交醫院據醫生云須醫一禮拜始可痊愈將李先行送案李阿三供被該婦之子欠錢二千四百文屢索無着昨又往索該婦助子毆我陳太守飭將李阿三交捕俟受傷之婦傷痊投質再行核辦○華捕稱查得鄭炳兆之水車雖領捐照車上確無工部局之火戳印盖工局　章按車戳印再行給照以期一車一照不得張冠李戴混用車照違干議罰今鄭炳兆顯違局章爲此送案請罰車亦帶案車照呈騐鄭炳兆惟求施恩陳太守隨判罰鄭洋三元着令補捐盖印 
[法界公堂瑣案]  
程瑞林稱嘉定縣人在滬北寳善街作京廣貨生意家住西門家中有老父及妻楊氏并妻母等不料楊氏於六月託言出外就醫捲物而遁現已偵知在川南棧内鳴捕前往則見楊氏與該棧主並臥在床經捕獲到等語翁太守詰之程楊氏據稱瑞林是我丈夫我因染患心痛請川南棧内祝由科張錦春醫沽丈夫常無生意家中係我養活太守詰其錢文何來答稱針黹所得翁太守見解案之川南棧主金雲享前曾犯案隨謂爾前次曾犯此等事尚有何言金雲亭供稱前次曾經責罰不敢再犯太守謂巡捕見爾與婦同臥在床何可狡賴金稱我因有病臥床巡捕來時衣服尚未穿好楊氏在客堂收衣服太守詰之程楊氏現願隨夫回去否答稱兩邊俱不從請發堂太守謂一邊是爾丈夫一邊是何人程楊氏稱伊要將我交賣與川南棧翁太守以程楊氏業已目吐其實但取骈之衣飾等存在何處當自說出以便追究　楊氏不肯實說太守着將金雲亭重責一百板程楊氏掌頰八十諭程瑞林旣願將妻領回着於今晨投捕房候領○捕房解送十餘齡男子據稱係失途看翁太守詰其姓氏據稱毋徐名永才崇明人父死後母已改嫁家中祗有伯父名徐五郎種田度日不欲我在家出錢四百文託人領到上海以致失路太守謂得毋在店學業遭打逃出耶徐堅稱於十一日到申並非爲學徒詰其前兩夜住何處答稱日間求乞夜宿路旁太守着送普育堂收留待人認領○前報列保大輪船水手張阿二用鐵樁戳傷同夥李雙根一案昨日解訊李投案訴稱鐵尖上有藥水戳處傷勢頗重翁太守謂張阿二他人交與爾鞋並非一雙不知將鞋如何失去抑係自巳取去反誣别人并敢行兇實屬可惡着賣一百板 
[來札照登]  
昨閱貴報有索費宜懲一則言虹口網帮頭目藉詞恫嚇按船索費等情抑知此不獨虹口一處也蘇屬常昭其東北瀕江亦有網帮以　爲家餘皆埀綸挂釣於湖灘港口舟小於葉人农如鳬似與左侯相創練漁團之初意不相涉焉况填册給　不取分文原所以招徠漁户固結民情也常昭漁團於八月初旬設局在城内慧日寺局差立傳漁中謂奉官諭無論外江内港所屬漁户須按月點夘詎差案漁中之費甲卽索各船之費倘有不給則今日應點明日伺候各漁户一日不漁一日不活誰能忍此在委員躬奉要差不得不清查詳覆乃該差甲等罔上行私直堪髮指致侯相之良法美意反成漁户之怨府良可嘅也[  語溪目擊人拜稿]  
[錄周小棠大京兆覆書]  
旣耕世兄大人閣下接誦來函敬稔勤勞電局篤念振需爲佩爲感弟以山東災重奏明撥銀三千兩並勸集自捐各欵商由潘振生繆啟泉兩兄到東協振詎意順天各屬同被奇災其慘况與山東一轍此時死者已付東流生者立填溝壑蒙　　皇太后　旨以宫中秋節進用之欵移撥順天振需似此　　特恩曠典亘古罕逢而銀數係五萬兩寳坻縣振欵卽需此數况武清與寳坻災分相同而尤多慘狀凡冲斃之人冲倒之屋武邑取多薊縣東西兩窪其慘相似永清因漫口有全村　冲者其流直及文大保覇此外各属除昌平一州未災外處處需振大概自今以及春撫完此災局計需百萬弟走書四方求救祗有豫中鹿中丞到任卽與成子鶴方伯商墊銀一萬兩由　生昌會寄該局統收山東　直振捐而分解俟捐就歸欵爲首先捐助誠有太公之遺風焉盛杏生觀察並延善友來振公會五千金以後當有續濟山東陳中 
 
 

Page 4

 
 
丞來信謂振務已頗周詳游星使奏摺謂急振已敷借撥銀兩仍歸原項是較之順天誠有較得憑藉者獨順天之災需用多而來路窄是以尊處代募之欵只好先儘順天周其至急或照豫省統收分解不一辦法王朱兩同年處弟當隨後專函呼籲請閣下先將弟函呈覽弟旦夕燃燭作書每至神昏腕脫將伯之呼應者現只兩處上請一層以庫欵近來撥動太多聞已不能再撥是廿三州縣百萬災黎有死無生矣傷哉弟作官二三十年今乃遭此其謂之何弟候此災局一完閣年卽擬賦遂初緣時局難支菲才實無一用處也專此佈復奉懇卽請勛安 
[德意志國栢林都城贈錢琴齋叅贊德培]  
　　屈指分襟日於今已六年尋蹤來海外把臂阻撙前眼界誠開矣頭銜更煥然忘家因國事懷抱邁時賢此會良難必程途五萬賒君方志　冕我已痼烟霞遠報江鄕竹驚看異域花相期一樽酒歸與論中華倉山舊主 
[翔甫仁丈壯游泰西志在記載現到巴黎爲事所阻不克卽來栢林先承以詩見寄謹步元韻卽祈削政]  
　　尊酒申江會情文憶昔年迢遥七萬里彷彿半生前久繫歸來念何期尚未然師承欣有託枉教盼高賢不意巾車阻親承願更賒　心遲立雪佳句散餘霞著作身相等拔吟筆有花卽看壽黎棗中外播才華[  琴齋錢德培漫塗]  
[疊前韻再呈翔甫先生卽乞教政]  
　　窮荒荒風物噪寰區博厚尤徵造化爐不數豪商來范蠡難詞客似髯蘇倉山裔本知名士幕府才原濟世需我是玉關投筆者翻因瓦注得琨瑜[  龍城劉麒祥未定草]  
[劉康侯叅使疊前韻見贈三疊前韻以報卽乞郢政]  
　　能叅使節耀名區練逹功曾歴冶爐鼎峙邦交馴就範芸生民氣賴姑蘇九重恩命頻年渥三百詩篇此際需佳句何期重疊賁勝教握瑾更懷瑜[  倉山舊主海外稿]  
[寄懷楊佩甫少尹伯潤]  
　　能冩山光兼水色更饒酒胆與詩腸人生不俗已難得况復風騷事事强餘事良朋閒博奕假途薄宦混風塵思君三萬六千里知否重瀛有一人[  倉山舊主海外稿]  
[江督轅門抄]  
　　九月初十日同知黄名揚禀謝存記酌委並到府發審差知縣黄德衣奉委善後局銀錢所差府經戴嘉謀巡檢王震坤均委奉冬防差○十一日大挑知縣高承基禀謝奉司飭知准補理問安徽知縣彭廷弼由京騐看來分省知府楊昌淦由湖南來從九吳慶祥奉委冬防差○十二日新授廣東按察使沈榕經到見交卸禀安知州龔之格交卸安東縣事回探聞左中堂定於本月十六日出省查閱江海漁團○十三日同知陳光烈禀知修府學宫接修沿河半墻工竣 
[浙省撫轅抄]  
　　九月初九日王矞雲禀知厘捐局委嚴東關厘局差禀謝咨補安溪務安炳文銷臬署監印差○初十日翰林院黄桂清由京來浙親拜 
[蘇省撫轅抄]  
　　九月十四日新任浙江杭嘉湖道余本愚安徽人由浙江來赴任候補縣范端揆　知奉委發審局差何啟綬禀知奉委發審局差○十五日藩轅牌示　得金山縣訓導朱兆蘭在任病故遺缺查有大挑一等敎職范用賓堪以委令署理候補直隸州吳觀樂禀知奉飭解餉入都通判曾熙鈞銷華亭塘工差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[西俗常餐女同席談笑飲啖不别嫌疑甚勿安久亦習慣喜此艶遇漫成一律]  
　　朝朝暮暮伴秦娥老我樽前喚奈何中土到來名士少西方果覺美人多不嫌放浪忘形迹似北風流合咏　惱煞語言渾莫解審音也自協雲和[  倉山舊主海外稿]  
[荷蘭國層顧友笙府祖榮]  
　　記否春申共硯時帶鈎橋畔酒千巵羡君矯矯風生翼愧我勞勞雪染髭分手昔曾傷海角追蹤今也到天涯異鄕終遜家鄕好何日歸舟慰繫思[  倉山舊主]  
[韙韓曦兄玉照]  
　　深交久已屬知心珍重頭銜物望欽還兒童堪作伴好將逸趣寄園林鬥草看花樂有餘不辜岑寂賦閒　繪圖自得昌黎意待向松林課讀書[  小樓主人童氏稿]  
[上海官銀號浙紹恊賑公所九月十一至十六經收第三單 
東海關道方捐洋五百元姚江徐染翁經募十二户洋五十七元又墊捐洋址三元存心勉力氏]  
五十元何松記二十元夢楳民氏嚴朝蓂謝逹誠堂杭源大求水　咸宜生意日勝四户各十元豫康庄懷遠堂孫存仁堂三户各六員隆泰昌涂慶和陳圭容紹德源庄四户各五元星沙承泰昌寳成樓合捐十員鄭寳成德新堂濟美堂謝同和典源康典源泰典朱春颿杭源大求保店反安康　逐永順號九户各四圓　眉軒宏順吳錫梅三户各三圓醉月軒邵馮小谷愼泰望雲軒朱立豐泰萬豐和康泰祥義興祥三益青選堂張寳記森盛恆簡麗　程　之王贊甫隱名氏靜怡室十七户各二圓祥泰升　茂泰福興榮森記養怡書屋厚康同德庄方永成宏茂馬泰隆松石山人湧翠山庄席始平記德星堂彭誠記聽笛訐穎川氏十七户各一圓○以上共捐洋八百五十四元 
[接錄上海陳家木橋金州礦務局内直隸山東賑捐公所經收九月十五日第十六次賑捐清單]  
　　不惟善十員無名氏二員顧廷名氏二員顧廷　十員○吳敬　堂五十員屯溪布業十八家共合十二員鼎興典四員同裕典四員廣隆典叢桂書屋隨意道人心齋氏胡　好月圓軒李葉承　堂程安懷堂　橘杳書屋孫怡泰茶行震昌源茶號永逹茶號豫章羅清泉居延陵吳周養吾程世華十六户各二員穎川連古黟韓南臯草堂欲寡過行劉周榻喻五户各一員無名氏添半　人各半員知不足本洋一員以上廿八户休𡩋屯溪司張經募第四次共洋一百十九員○李德和十員○知足齋素風堂存德堂隱名氏隱名氏五户各一員陶子麟虚對開一個楊聖忠錢五百六十文陶福田顧也釣各三百文不留名無力氏勉力人惻隱人有心無力人抱愧人驚心人觸目人竭力人沈萬賓顧湘洲十一户各二百文以上廿户太倉　涇育嬰分堂經募共合來洋八員虚對開一個○馬潤嚴祈保室人病愈十員江南意誠子張一百員○以上十一日至十五日　第十六單共收規銀二千九百四十二兩八錢三分四厘洋七百九員扯七三又銅洋九員計元五百十八兩八錢七分錢二十一千三十九文以一五計元十四兩二分六厘共合銀三千四百七十五兩七錢三分○今劃還救命墩墊欵銀三千七十兩三分六厘面交李君韻亭手收轉解揚州理合聲明 
[二洋涇橋怡順昌二馬路祥順公謙祥益瑞林祥代收第四十一次清單]  
○上海縣正堂黎助規銀五十兩天台居士求己病士並姪病速愈助洋五元西公順號助洋五十元滋德堂朱二員吳善慶堂求病速愈十員無名氏二員求免災子一員江蘇曹華氏七十壽辰十員寧郡思仁齋祈肝症速愈聊慰寸心十員惜墨庸子助筆資洋三元另五分由錦潤堂扇店來唐雲記由恆茂和交來二員陳春蘭先生廿員廣東番禺許崇勤由永祥太號交來十員德亨義利亨緞各助銀廿五兩○鞏爾鐸助銀十兩永記五員祥記各友六元穎上子日新爲求同胞等合家平安生意順遂五元樂善堂求病速愈二員錢守豐一員柴虎臣十元南京無名氏三元南京聊盡吾心人助銀四十二兩九錢四分[  山東慕賑瀇局同人公啟]  
[蘇電局收直隸山東沙洲棉衣賑捐九月十二至十四清單]  
　　金匱學交許伯謙募楊永成病愈還愿一百元又來嚴文軒募十九户三十員抱罇居士指捐山東靖江五元沈芳翁募三百十八號六户六員又募三百廿號三户五員龎鼐翁募九百六十號七十四户廿八元三百另七文帥鼎臣免墳丁賠修一員○以上十二日○張頌眉來無名氏四元包李氏一元王包氏一員黎里周禹臣來丁費氏二員知仁募三百三二號三户七員三百文衣冊硯記廿元樂善室十員徐潮生十元黄門徐氏一元喜昭一元○以上十三日○乘　主人五元江子佩募四百八號三户十四元又募一千二百零二號四户廿元又募四百六號十户十員對開四個四開八個又募四百七號四户六員二百文延病酬愿一元無錫唐時長募一千二百六十號十一户十四元姚九叔募一百四十七號十九户七元潘仲翁交到第十一批四十二元七百五十文肇嗟來無名氏四元○以上十四日 
[上海陳家木橋金州礦務局内直隸山東賑捐公所經收九月十六日第十七次賑捐清單]  
　　湖州友竹齋二千員杭州茂悅山莊一千員杭州敦復齋二百員漂陽椿萱並茂室主一百員以上四户杭州電報局經募○張樂如爲小疾求卽速愈兩員王愼記求病速痓一員吉安堂爲病愈一員栢松氏求病速愈藥資移三員李仁爲子頭痛求速愈五員龔健章祈合家平安六員○乾誠莊三員不留名丁一員阜成二員不留名三員通惠二員葵向居士保馬長子病愈五員又保次子出外平安五員以上七户松江馮谿翁交來吳益甫經募○徽歙退思居士節餘項五員○通州丁裕大曹小泉來東鄉沈芝軒翁助舊棉衣五百件○蘇州電報局來楊春坡助新棉衣五百件 
 
 

Page 12

 
 
[光緒九年九月初六日京報全錄]  
宫門抄○上諭五道錄前○學士周奏請奬勵僚屬片○江撫潘奏清查曰鹿洞書院田租兼籌整頓事宜並請頒賜匾額摺○直督李奏請敕部議卹並建立專祠片○又奏請改奬片○又奏請將已故道員知縣附祀前直督專祠夾片○將軍姚奏報交卸印務日期摺○直督李奏甄别知縣片○又奏甄别道員片○九月初六日吏部翰林院廂紅旗值日無引見○靈中堂恩公各假滿請安○維慶謝管幼官學恩○徐致祥服滿請安○福建按察使裴蔭森到京請安○召見軍機裴蔭森○○周德潤片再刑罰爲民命所關其失入也旣懲其過其平反也必賞其功然失入之過起自承審而平反之功專頼審轉設令承審　　審轉不爲更正將層遞而上互相因沿安望昭雪乎伏讀道光六年上諭朕恭閱乾隆四十一年十月奉上諭凡知府直隸州有將關係生死大案改擬得當經上司題涬准行者交部查明奏請送部引見着爲令仰見我皇祖愼重民命激勵官方至意各州縣案件由知府直隸州案件由巡道審轉原因督撫藩臬耳目難周道府直隸州於屬員最近案件有無屈抑斷不受其愚冡乃積習旣深扶同徇隱以致各州縣昏憒不職嗣後各省道府直隸州務當勿避嫌怨果能於所屬之案審實改擬着該督撫題奏送部引見以示鼓勵欽此聖訓昭埀允宜恪守功令無如近年以來同官廻護上下瞻徇從未有道府直隸州平反得情有卽有一二虚心研鞫之員該督撫或厭其多事故意刁難或疑其吹求轉予駁斥安肯爲之題奏卽如浙江葛畢氏江南三牌樓河南王樹汶等案顚倒是非幾令覆盆無見天之日迨水落石出俱罹重譴悔之何及擬請通諭各督撫申明售例勸諭屬僚疑案不嫌其重究冤獄必與以昭申如有審轉之員能平反大案者卽爲登諸上考循例保題使其膺遷擢之榮食慈祥之報庶幾天下以酷吏爲戒叩共勉爲循良亦奬勵僚　之一助也謹附片具陳伏乞皇太后皇上聖鑒謹奏奉旨已錄○○江西巡撫臣潘霨跪奏爲清查白鹿洞書院田租兼籌整頓事宜並請頒賜匾額以闡儒宗而昭作育恭摺仰祈聖鑒事竊臣於光緒九年二月初七日承准軍機大臣字寄正月二十二日奉上諭給事中劉瑞祺另片奏請飭整頓書院等語等因欽此仰見我皇上光闡儒風蔚興教化莫名欽悚當經飭查去後旋據藩司邊寳泉轉據署南昌府劉錫鴻樂　白鹿洞　院田畝向歸星子建昌都昌安義四縣經管收租每年折銀完解計星子額租銀一千三十四兩零建昌額租銀五百三十七兩零都昌額租銀二百二十一兩零安義額租銀三十三兩零嗣因洞田低薄荒蕪較多兵　之後閭有逃亡故絶或遇水旱災傷收成益减故徵解未能足額旋於同治年間詳定章程每年收租以八成計算除支銷官糧費用並剔除浮費外復以銀照章扣錢數計星子縣實解錢九百七十二千建昌縣實解錢三百在十千文都昌縣實解錢九十六千文均按十個月提解安義爲數無多每年定限解銀二十四兩又以星子縣徵存洞租銀二千兩發典生息每年繳息銀二百兩歴經遵辦在案近今以來其數均經解清兩無蒂欠惟以所入之數作爲費用僅可敷衍各該縣實力稽徵亦無從再事厘剔嗣准學臣陳寳琛函稱按試南康郡時履勘正楹間有朽壞齋房半皆滲漏考課亦有名無實似非竭力整頓不足以昭培養而重學校臣復飭委員候補知府王之藩從實勘估並籌添考課章程兹據藩司詳請以一千兩作爲修理經費復籌銀一萬兩發典生息每年以息銀一千兩添給額課以惠貧寒加課策論經古以資肄習延訂品學兼優者住院主講以冀收有用之才而化澆漓之習雖時艱欵絀不能盡復舊規而清查洞租籌費增課亦足以培植士林上副聖世作人之化抑臣更有請者查白鹿洞書院爲四大書院之首自朱子創建以來名儒間出至我朝習教昌期更極一時之盛康熙二十六年頒御書學逹性天匾額及經史等書到院俾生徒得以肄業絃誦彬彬我國家鼓舞振興垂裕萬世固巳鑠古而震今軍興以後不無頽弛現届海内乂安文風日起欽奉諭旨整理具見皇上崇儒重道厪懷至切伏查近今禦災捍患神靈感應靡不仰恩綸以昭寵貺矧兹儒克講學之鄕當聖主懋修之會合無仰懇天恩頒賜偏額俾臣敬謹懸挂以崇正學而紹宏規謹會同江西學政臣陳寳琛恭摺具陳伏乞皇太后皇上聖鑒訓示謹奏奉旨已錄○○李鴻章片再據滄州知州趙秉恒辭據紳士副將銜候選叅將劉鳳舞補用知府前雲南武定直隸州知州張文彬員外郎銜户部河南司主事袁兆元等聨名禀稱統領樂字馬步等營記名提督猛勇巴圖魯丁德昌帶隊駐滄州　防十有餘載同治十年拿獲巨盜回小輩等十三年拿獲著名梟匪鄧九等光緒四年拿獲山東齊河縣行刼貢差盜首李二迪古等均解由地方官訊明正　商民安堵宵小潛蹤同治十年滄境被水設廠放鬻光緒二年旱災會同州官親查撫恤户口不濫不遺人因鬵女者多倡設寄嬰局收養女嬰保全無算歴年施發棺木棉衣光緒五年施給河西貧苦村民糧　光緒六年挑挖唐官屯减河親督營勇駐工躬　畚鍤歴年修理滄境鹽廠前及流佛寺河工堤訪鞏固保衛田廬光緒二年倡修宋臣包拯祠並於祠中設立義學成就童蒙議定條規刊碑立案城内文昌閣廢圯多年會商地方官捐資修葺溯自同治九年接統樂軍以來紀律嚴明勇丁守法無一在外滋事之人其馬隊左營駐紥泊頭步隊中營駐紥馮家口營規均極整肅所有出防弁勇每至撤防時商民無不公廪請留民情愛戴遠近交孚兹於光緒九年六月十五日在營病故紳民等追溯前勞同聲感泣謹臚舉事實環懇奏卹建祠等情衣來臣查丁德昌歴隨剿辦髮捻各逆迭若戰功樸勇勤能深明紀律前以滄州濱海之區民風强蝨飭帶所部樂字營駐防爲津沽後路接應兼分巡河間東光南皮鹽山慶雲一帶約束兵勇保衛商民威惠兼施羣情翕服前以傷病舉發殁于防次由該州紳民合詞陳請相應據情籲懇天恩俯准將記名提督猛勇巴　魯丁德昌勅部照提督在營立功後積勞病故例議卹並准於滄州建立專祠由地方官春秋致祭以彰藎績而順輿情伏乞聖鑒訓示謹　片具奏軍機大臣奉旨着照所請該部知道欽此○○李鴻章片再光緒七年湘軍興修涿州永濟橋河隄及永定河上源渠壩下游河道工程案内出力文武員弁經督臣張樹聲於上年六月間緒摺會奏奉旨該部議奏單併發欽此嗣經吏兵二部照章分别准駮覆奏奉旨依議欽此業由張　聲於接准部咨後移行遵照在案兹准大學士兩江督臣左宗棠將應另核請奬各員酌擬改奬咨請核辦相應照繕清單恭呈御覽懇恩勅部核覆施　伏乞聖鑒謹附片具奏軍機大臣奉旨該部議奏單併發欽此○○李鴻章片再據天津府紳士四品銜吏部主事李世珍聨名呈稱原任天津河間兵備道劉秉琳潔已愛民政平訟理光緒二年直境亢旱竭誠祈禱捐廉助賑施衣施藥全沽飢民無算津郡創設備濟社廣仁堂勸勉紳董實力奉行扶正黜邪不避　怨原任天津縣知縣王炳　講求理學文教聿興崇儉黜智風俗立變救荒挑河諸政必躬必親舉辦鄉甲禁暴鋤奸勸善規　津邑强悍之風爲之歛戢採訪節孝建立善堂凡有義舉不辭勞瘁以上二員清正廉明閭閻至今感戴呈請附祀前督臣曾國藩專祠前來臣查劉秉琳王炳爕皆由進士出身品學端詳餅有風力在任數年地方政事綱舉目張無時無事不以休養民生扶持名教爲巳任兹已先後病殁臣接見紳耆追及該員等善政遺愛莫不同聲感佩歴久不澮無愧循良之選兹據合詞呈請相應籲懇天恩准將前任天津户備道劉秉琳前会天津縣知縣王炳爕附祀前大學士直隸督臣曾國藩天津專祠由地方官春秋致祭以順輿情而彰治行伏乞聖鑒訓示謹附片具奏車機大臣奉旨着照所請該部知道欽此○○奴才姚田跪奏爲交卸印務日期恭摺具報仰祈聖鑒事竊臣前蒙恩命護理 
江寗將軍當將接印任事日期專摺具奏在案兹新任江𡩋將軍善慶已於八月初六日行抵省城奴才卽於是日飭派印務恊領積忠等將江寗將軍印信及勘合火牌令箭文案卷宗齎送善慶　收任事所有奴才交卸印務日期謹恭摺具報伏乞皇太后皇上聖鑒謹奏軍機大臣奉旨知道了欽此○○李鴻章片再道府州絲保歸候補班人員應俟到省後察看一年出具切實考語奏明分别繁簡　用兹查有候補班補用知縣陳賛元候補班前先補用知縣王金銘到省一年期滿例應甄别據潘　兩司具詳前來　查該員陳質元勤愼耐勞王金銘年强才敏均堪勝煩缺俟有應補缺出照例序補除履歴咨部外理合附片具奏伏乞聖鑒謹奏軍機大臣旨事部知道欽此○○李鴻章片再試用道府應於到省　察看俟扣足一年出具切實考語奏明分别繁簡　用兹查直隸試用道張紹華到省一年期滿例應甄别據該員禀報前來臣查該員張紹華　謹安詳究心治理堪勝煩缺俟有應補缺出照例補用除將履歴咨部外理合附片具陳伏乞呈鑒謹奏軍機大臣奉旨吏部知道欽此 
 
 
 
 
 
 
 
 
 
 
 
 
 [ 
 
