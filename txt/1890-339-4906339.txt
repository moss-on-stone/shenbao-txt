# 1890 - 339 - 4906339

 

Page 1

 
 
[催取股書] [  圖書集成局主人善]  
　　本局排印古今圖書集成早經告蕆而遠近諸君所購股票有迄今尙未取書者兹特限到年底爲止如再不持票來取明年槪不發書尙祈諸君原諒爲幸 
[咨請取書] [  圖書集成局啓]  
　　本局所印二十四史精益求精有目共賞其第二批所出之史記前漢書後漢書三國志新唐書新五代史舊五代史遼史金史計九種共一百三十本裝成一箱早巳告竣惟恐遠處未經知悉特再聲明謹請與股諸君及早惠臨提取可也肅此布達維兾共鑒 
[新印小五義出售] [  申報館主人啓]  
　　小五義一書歴記各義俠行蹤體例雖不胶章回兩事跡新奇筆情夭矯空前絶後生面别開中間叙黑店之兇殘緣林之豪　　秀之錦心　口　士之義贍忠肝以及老僕忠忱名流雅事惟妙惟肖亦莊亦諧不特可步七俠五義之後塵卽以視水滸諸　亦無多讓本舘　得都中善本排印　美較小字者天壤相懸刻巳告成分裝十本每都定價碼洋五角以副先覩爲快之心售處在本埠申報舘帳房汲申昌書定各外埠分售申報之　迹有寄存諸君子盍購　案　　酒後茶餘藉　消遺乎 
[鐵路扼要篇]  
善爲國者不亟亟於近功不沾沾於小利創一議悉其利尤必明其弊舉一事愼厥始尤必圖　終夫而後可以富可以强可以立千古非常之功可以建百世不渝之業然此非識高於頂眼大於箕者不足與言是也鐵路一事其爲利於泰西也久矣運兵轉餉國計攸關挽粟飛芻民生攸賴其引重致遠之功較之服馬牽牛相去不可以數計中國自通商以來無日不思效西人之利以爲利見外洋輪舶來者日衆外洋之貨運入中國旣足耗中國之財中國貨物運往外洋亦徒增西人之利且自有輪船不特帆船沙船幾於盡廢卽貨物營運旅客往來亦爲西人獨擅其乎於是當軸者惄然憂之設法集資購輪船碼頭於旗昌通行江海各口以分西人之利電線之設大北獨擅其利中國恥之起而相爭不數年间悉歸中國自主然輪船之利與各洋行共之不若鐵路之利可以獨擅電線之用與鐵路相表裏有電線之傳消遞息而無風馳電掣之火車以濟之則電線之功亦不甚見乃中國於二者已次第舉行而於鐵路獨遲遲未决非不知此舉之利也前者有法國不師提督謁醕邸於海晏輪船醕邸接見之下詢以中國所辦之船砲槍械若何示提督極口稱揚謂船則無不堅砲則無不利卽各處𥒍臺亦莫不控制有方工程鞏固一切操演布置諸法莫不秩然井然毫無遺憾中國旣有此禦外之具當亟思治内之方所謂治内者必以嚴防奸宄振興商務爲第一要義如欲振興商務則鐵路之興誠有不可或緩者伏願中匣毅然决然創建鐵路以興無窮之利醕邸稱善者再可知此舉之利内而王公大臣亦未嘗不知也自劉爵帥上書請辦後李傅个陳利有七張香帥分段以三觀兩洋之覆奏若何籌欵若何布置縷晰條分纎悉具備是外省督撫未嘗不知也開平基隆小試其端而運載之利已見一斑大沽口沙線淤塞輪舶來往常慮膠滯自津沽之鐵路興而過客往來莫不稱便是商民亦未嘗不知也旣已舉國知之而仍欲行又止者何也盖自創辦海軍以來購船裝械維日不遑而又水旱頻仍偏災無已鄭工合龍費欵不支江浙爲財賦之區而去歲亦苦於霖雨庫欵支絀安有餘力以及於此然此舉終在所必行試觀法人經營越南尙未大定而鐵路早已開辦彼之汲汲於此何爲哉且東北邊疆與俄國犬牙相錯聞其亞洲之鐵路日漸增多而中國之於東三省未聞有所布置一旦有事沙漠之區又非輪舶所能爲力言念及此鐵路之興實有不容緩者故雖庫欵支絀而此舉終未必中止全開平等處已見端倪當日試辦原欲於此卜其利弊何如耳旣知其有利而無弊則又何樂而不爲所慮者中國仿行西法終必借助於西人其在創始之時華人素未習此固不可無洋人爲之傳授乃中國之於西法往往有行之已久而仍不能舍洋人以從事者如輪船之行亦已久矣而海綫風濤終難洞悉船主一職十餘年不能一日舍西人也各局製造亦已有年今歲成一礮曰某局成之也某總辦之功也而實則西人教之明歲造一船曰某局所出也某總辦之功也而實則西人教之旣而到於軋花織布諸小事無不以洋人司其網華人木立聽其指揮而已名曰中國自造而實無異西人之所造是譬之鄉人見城市富貴家物無一不生歆羡冠知其足以耀首衣知其足以彰身靴知其足以飾足乃一一置辦以歸迨以冠加首而冠之前後不能知以衣加身而衣之反正不能辨以靴加足而靴之大小不能稱則猶無冠無衣無靴者耳鐵路之事倘亦不能舍西人而自爲政則亦仍以利西人耳且此路之設諒必在中原腹地則内地險要之區皆使西人測算圖繪使外人皆得窺中國之要隘尤爲不便此豈得無慮乎然不用西人則華人又非素摺無師傳授豈能成事故吾謂鐵路之事籌欵固難而得人尤難乃閱報知傅相已聘請鐵路教習於武備學堂中添設學堂卽選武備學生使之肄業嗚呼是眞握要以圖也蓋凡事首貴得人而鐵路尤甚有此學生吾知中國鐵路之利有不難預决者矣　 
[神京載筆]  
　　東三省練兵全營翼長甯夏副都統蘇嚕岱係廂藍蒙麟昌佐領下人近由伊子阿林以伊父蘇嚕岱由記名副都統副都統銜護軍叅領任内經東三省督辦練兵事宜都統奏調赴營委充全營翼長嗣蒙恩補授甯夏副都統復經都統定奏請留營暫緩赴任奉旨允准在案以蘇嚕岱每歲應支俸銀俸米養廉等銀請自本年秋季以後留於亦旗按季支領一俟到任再由任所支領等情經該管叅領善志佐領麟昌援案加結禀請都統咨部核辦已由廂藍蒙都統據情援案分咨户兵二部核覆遵行云○工部爲咨行事虞衡司案呈所有各旗營官兵應領本年冬季常操火藥鉛丸火繩等項軍需按照册報領數均屬相符移劄火藥局照數支放兹據該局片稱於十月二十一日開放相應咨行各旗營派員於是日前赴火藥庫支領○肅邸之三世子善將軍聘定理藩院左侍郎恩少鴻臚之女公子爲夫人六禮旣陳百輛宜迓詹吉孟冬八日迎娶入邸成禮少鴻臚備具簾幔鐘表古玩衣服首飾箱櫃桌櫈衣架衣鏡火盆冰桶計共百二十抬雇備鼓吹以送肅邸派護衛八員吉服乘馬並令鼓吹手於途間導迎屇期五公大臣均躬往兩家賀喜○兵部爲曉諭事照得光緒十六年舉行庚寅恩科會試下第之武舉例應揀選業經出示曉諭各旗各省　　　　 
 
 

Page 2

 
 
武舉赴部報名在案今本部定於本月二十日奏請欽派王大臣在東安門内南箭亭正白旗侍衛教塲會同揀選馬步弓箭爲此曉諭各旗各省武舉等知悉務於是日笏明各備弓馬齊集該教塲預備考試馬步弓箭勿得自悞特示○宣武門内皮庫胡同住有吉大原係贓　雖已洗手多年而兩肘間刺宇痕猶未盡旋投某府當差得擢六品典儀之職勢燄漸張舊日羽黨益行依附遇事生風不期與户部庫兵大德子因事生嫌吉六竟於前日赴南城根庫兵家與德尋釁保庫棍徒輩豈甘外人分肥竟以車將吉六裝往新街口北某處先贈以老拳復以棍捧週身排打一番吉六雖不致死已身帶重傷卽有效魯仲運者出與調停免訟醫養兩釋嫌怨○皮匠高得砍傷斌玉越時身死一事已綴前報兹聞此案經提署移送刑部分歸雲南司訊辦當飭西城指揮帶仵詣騐塡格送部經該司研訊高得供與佐領斌玉夙相往來並迭與斌出力助拳相通有無此次向貸言語相激致相爭鬥因忿抓刀不期砍傷比動手之時尙有某某在彼帮鬥一時忙亂致傷身亦難指定出自何人等語該司員以高語多閃爍意在攀人圖脫罪名立飭刑責仍執如前該司員卽密標拘辦飭役往拘高供某某到案質訊並以案係職官被砍身死應否攺咨入奏已禀堂憲楄奪云○吏部准軍機處交片一件内開軍機大臣面奉諭旨本日引見之截取吏部郎中劉子銓刑部郎中戚人銑二員着於本月十七日預備召見欽此到部除禀明各堂外當卽知照劉戚二正郎於十七日丑刻赴西苑門伺候召見並各備銜名緑頭簽一分是日自行賫交軍機處代於膳前呈遞云○續崇兩星使奉派前往朝鮮賜奠奏明攺由航海往來以免周折兹悉續崇兩星使已於十四日返斾入都循例假賢良禪宇以駐襜帷繕具皇太后皇上聖安二分銜名緑頭膳牌二隻並將面奉宸訓就便體察朝鮮要務各節密繕封章一併於十六日子刻差筆政賫交奏事軍機二處分行呈遞兩星使卽於丑刻詣西苑門外先與廷臣略叙寒暄旋由内傳令頭起入見上於南海勤政殿中召詢兩星使兩星使卽將前往賜祭朝鮮國王感激恭順悃忱及詢查朝事要情一一陳其要略兩星使退値後方得各歸本宅矣○廂藍旗蒙古都統榮爲咨覆事前准吏部咨開方略館譯漢官傳補已竣應行考取咨行各旗卽將願考此項之人造册送部以憑奏派考試等因到旗當卽轉飭各佐領遵照辦理去後兹據各佐領禀報本旗現無願送考試方略館譯漢官之人相應咨覆吏部查照　　　 
[潯陽瑣誌]  
　　日前有蘄州人某甲手持金釧一對行至招商碼頭遇見某乙託爲估看乙詢其來歴甲言在途次拾得當票以洋五元數角贖得適有鄉人某丙在旁見所持金釧燦爛奪目諒非贋鼎又聆兩人問答語以爲此奇貨可居也雖有是意尙未出諸口某甲逆知其意約與偕行託爲銷售丙深慰所懷登時首肯遂以售黄豆所得之洋五元錢五百文易鐲而去有頃持抽某錢店估看已變爲銅質尋甲理論已如漏網之魚不知去向矣只得垂頭喪氣而歸此種騙局本屬數見不鮮而丙尙爲所欺其愚也可憫其貪也可笑○江北龍坪鎭某夜十點鐘時喧傳捉賊人聲鼎沸緣此賊濳身空屋内從樓上越窓而出遂至隔壁雜貨店樓上屏息以待其時店中男子往武穴辦貨室中只有婦女童子五六人賊明欺婦孺且料時正蚖炊必無人登樓適店主婦有兒方在襁褓哺乳畢兒在懷中熟睡因抱以登　使之安寢楚俗弓鞋削木爲底蓮花碎步閣閣有聲賊聞而驚起方欲奔逃被婦一手扯定大呼捉賊賊急切不能脫身委命將婦手連咬數下齒痕盈寸婦痛極釋手賊遂脫身跳窓而去經多人赶上樓來婦已暈絶一息奄奄嗣經延醫診治亦皆束手未知能延殘喘否兵法云圍城必缺窮宼莫追旨哉斯言補賊者請以此事爲鑒　　　　 
[吳儂語小]  
　　蘇城街道狹窄人烟稠密卽憲輿往來辟作人猶覺肩摩轂擊不及廻避何况於稠人廣衆之中策馬馳騁自鳴得意設有不測碰踼損傷悔將何及歴任各憲迭經出示　禁無如日久玩生終不悛改刻下又經張廉訪嚴行禁止並札飭六總巡三道縣一體嚴查如有犯者人則照律　辦馬亦入官充公如衙役營兵有緊要公件亦須頭帶大帽身穿號褂以資區别然仍不得任意疾馳致有意外之虞似此諄諄誥誡少年喜事之流當不敢於通衢狹巷中揚鞭飛騁矣○今年蘇鄉收成頗稱豐稔農民之入城購物者紛紛不絶有某婦携質券數紙置手巾包中入城取贖行至胥門某店中先購物件方俯首數錢而包已不翼而飛婦涕泗交流謂内皆棉衣數件今被竊去闔家何以禦冬有某善士憐其苦况詢以號數月日尙能記憶爲之代掛失票給以洋蚨一枚婦伏地叩謝而去某善士亦可謂好行其德矣　　　 
[油坊遭刼]  
　　蘇州閶門外某油坊於旣之夜失愼火勢炎炎直上又値風勢猖狂祝融益肆其虐異常猛烈各水龍聞警馳至奮勇澆灌如百道飛泉從空注下又將火路拆斷以免蔓延於是烈焰始衰是役也房屋存貨皆付一炬幸人口尙無傷損近日風高物燥居家者於火燭二字不可不思患預防也 
[純教可風]  
　　時至今日風俗愈漓人心愈簿士大夫家以教行稱者且不可多得而况閭巷之民乎乃竟有目不識詩書身不在城市天性所發動於不自知而其理其人有足爲薄佫風者於此見人心之自有懿好而忠孝之不可以僞爲也宜昌有鄧姓者平日作小貿易事寡母頗能先意承志每得佳衣美食必先奉母然後敢私享其妻亦能敬事其姑與甲倡隨相得盖惟有底豫之心而後有刑于之化也近日甲感受時疫遂以不起及成殮時見有割臂痕盖甲曾因母病危篤割臂和藥以進因而得愈甲未嘗舉以告人以故人舞知者夫天下惟不求人知斯爲眞孝若稍有求名之見則廬墓三年暗中生子者比比而然矣烏覩其能盡教也哉　 
[禾中人語]  
　　嘉興府屬某處有堂兄誘姦堂妹不從以致踼斃一案旣投縣禀報趙邑尊卽帶同刑仵書役下鄉檢騐似此淫兇已極想卽須明正典刑也○宗太守心洋銀價値依然短絀異常復傳各錢業出官人面諭不准將現錢囤積暗做空盤並禁止揀剔重錢爲閶閻之害各人皆唯唯遵諭而退○某宦挈眷乘舟下椗東明外另喚小船往西首弄口姚姓家旣入水關將近西縣橋下舟忽欹側男女老幼盡入水中艷服濃粧淋漓濡染旋有人帮同救起雖不殞命然已受盡虚驚矣 
[續錄全臺淸賦請奬名單]  
　　分省補用巡檢王保臨擬請免補本班以縣丞分省補用江蘇試用從九品雷星樵張彬均擬請免補本班以縣主簿仍留原省補用安徽補用按司獄包惠疇擬請俟補缺後以府經歴補用福建試用府司獄邢旭華六品銜福　補用府照磨朱文蔚六品頂戴福建海防先用巡檢兪鵬福建海防新班巡檢白駒良福建海防新班巡檢胡信湘福建候補巡檢咨署揀東巡檢羅樹勳福建試用巡檢徐銘森王增華福建候補從九品潘履亨姚淸瑞余寵沃晉六品頂戴福建試用從九品徐堃以上十三名均擬請俟補缺後以縣丞補用選用巡檢劉朝標擬請俟選缺後以縣丞在任前先補用選用從九品林承宗黄作霖均擬請俟選缺後以縣丞用本任福建武平縣永平巡檢任德溥擬請以縣丞在任歸候補班前先補用六品銜調署大甲溪巡檢本任淡水縣典吏朱岱源擬請以府經歴縣丞在任候補浙江前安溪務稅大使安炳文擬請以縣丞仍留原省補用福建試用按照磨方祖彝廣東候補府司獄王松齡福建試用從九品李忠文福建從九品葉范以上四名均擬請各以本班仍留原省歸候補班前補用福建試用從九品吳文燦楊懋修陳膺森兼襲雲騎尉安徽試用從九品馮葆眞以上四名均擬請以巡檢各留原省歸候補班前補用分發補用從九品張承澤擬請以巡檢分省歸候補班前先補用補用兵馬司吏目彭昌治擬請免補本班以縣丞主簿不讑雙單月選用六品頂戴分省補用典史馬甫臣擬請免補本班以縣主簿分省補用福建試用典史鄧鴻熙蔡昌言張彬煌方剛福建候補未入流楊錫爵以上五名均擬請各以本班仍留原省歸候補班前先補用已革福建候補典史鄧秉錞擬請開復原官以上統共一百四十六　　　　 
 
 

Page 3

 
 
名分派各屬淸丈田畝科算錢粮核給丈單繪造圖册尤爲出力遵旨請奬以異常勞績核奬選用道林汝梅廣東補用道陳霞林分省補用道張士瑜以上三名均擬請賞加三品銜兵部郎中林文欽擬請賞加道銜二品頂戴選用道林朝揀道銜分部郎中蔡占鰲五品銜工部主事林啓棟五品銜工部主事徐德欽以上四名均擬請交部從優議叙選用知府陳同書擬請俟得缺後以道員用福建候補同知龍景惇擬請賞加知府銜福建補用　知本任泰　縣知縣羅東之擬請俟補同知後以知府補用知府銜指分廣東試用同知吳朝陽擬請俟補缺後以知府升用福建候補直隷州知州周傳輝擬請俟補缺後以知府用先換頂戴前甘肅河州知州李望洋擬請賞加四品銜江西候補通判胡先翥擬請俟補缺後以同知直隷州補用先　頂戴内閣中書陳日翔擬請賞加五品銜花翎五品頂戴遇缺先並選用知縣龍贊網選用知縣沈錫藩均擬請俟得缺後以同知直隷州升用福建候補知縣李聨奎擬請俟得缺後以同知在任前先補用先換頂戴福建候補知縣沈繼曾五品銜福建候補知縣姚近范同知銜浙江卽用知縣楊士榮以上三名均擬請俟補缺後以同知前先補用福建候補知縣劉威擬請俟補缺後以直隷州知州前先補用先換頂戴　品銜候補前班知縣臺兩府經歴陳世烈擬請俟補知縣後以應升之气升用安徽試用知縣許崇貴擬請俟補缺後以知州用福建候補知縣李淦擬請交部從優議叙拔貢就職直隸州知州同判楊振烈擬請賞加五品銜議叙先用府經歴羅運泰擬請俟得缺後以通判補用五品銜候選府經歴周桂增擬請俟選缺後以知縣用福建臺灣府經歴林桂芬擬請以知縣在任候補五品頂戴府經歴陳其德擬請賞加五品銜儘先選用縣丞向士灜擬請仍以縣丞歸勞績班前先選用候選縣丞李玉樹施家楨張鳳義鄭如漢葉大鏞鄒逢權雙月選用縣丞陳煦湘以上七名均擬請俟得缺後以知縣補用[  此稿未完]  
[星傳紀程]  
　　出使日本大臣李伯行星使出都南下由上海乘江永輪船上駛本月二十二日下午一點鐘時行抵蕪湖各官皆就招商局躉船迎迓星使至招商局小憇旋命興出下水門至稚荃觀察府第吊奠晚膳後仍回招商局小駐數日當道咸輪流設筵祖餞詩筒酒琖歡洽逾恆二十五日雇坐官舫用小輪船拖帶渡江由　８湖泝返合肥珂里聞定於十一月中旬出仍由上洵馳赴任所云　　 
[粤東官報]  
　　藩憲牌示湖州府同知缺委修補同知增亮署理崖州知州缺委候補直隸州屬德漙署理合浦縣丞缺委候補縣丞馬廷瑞署理開平沙岡司缺請以先用巡檢趙鋆詳補花縣水西司巡檢缺委從九品陳文成署理開建縣典史缺委候補典史余士愷署理　　　　　 
[鄮山寒色]  
　　甯波訪事人云自入三冬兩月不雨田疇苦旱耒耜難施兼之人患風瘟醫家束手至本月二十六日始見雨師稅駕至夜半雨止而風聲似處狂吼驚人想四野農人莫不歡聲戴道而文人墨客亦可吟賀雨詩成雲滿山之詩矣○象山洋面近多宼盜出没鎭海漁户徐榮才近被刦掠並將船夥擄去徐情急赴道瞏上控吳觀察仰甯波府飭象山縣迅卽移會水陸營汛並申移石浦廳及臨海黄岩曁鄰封各營縣一體巖速查拿贓盜先將該船夥竺順興妥爲提釋具報仍查明失事洋面照例分别會勘禀報察核一面會營整飭捕務隨時嚴密巡緝毋任疏懈干咎并由府轉移台州府飭遵弗遲　 
[爲子賠洋]  
　　趙裕卿攫取火匪兪金園所搶之洋經葛蕃甫同轉飭提嚴辦云云已詳前報昨日同轉莅法捕房趙濟川投案訴稱裕卿係小的之長子平日不思習上近又與棕榻匠顧星福結伴强將火匪兪金園搶得之洋俵分使用現在兪顧早經到案追出贓洋十五元尙缺洋十八元實由兒子用去兒子本在南市就業不知如何來北聚黨爲非小的本欲送案請懲無奈是晚去後至今不歸未識在何處躱藏無從尋獲特將所用洋十八元先行賠繳求大老爺給還失主將在押之次子保釋回家一俟尋到裕卿再行送案同轉謂爾爲何縱容兒子若此荒唐供稱小的實不得知同轉謂此事萬難寬恕今姑准爾將次子央人保出限五天内尋到裕卿送案再核趙叩謝而去同轉命將顧提案間爾與趙何時相識如何搶火顧供稱是晚因英界三洋涇橋失火時小的見兪搶得枕箱追上拉住裕卿飛奔而至將箱撬開攫洋而去至次日約小的往某烟館中給洋三元嗣失主報明箱内有洋趙知事不諧邀小的至載春園啜茗言及此事已被捕房查悉須將原洋付還小的遂將洋還彼隨見伊取出十二元湊成十五元囑小的送至案下同轉着仍還押候趙交到裕卿再行質核　 
[誣指盜黨]  
　　上月二十八日之夜太倉陸公祠朱開金家被盜行刦失去洋銀衣物開單報請緝查州尊聞報之餘飭并緝盜并移知上海縣英公廨一體協緝陸邑尊飭捕役柴樛林正蔡太守飭公差趙金四出查拿旋由線人報稱盜黨在江北一帶存身柴林趙三役遂禀請給發通緝公文帶線至海州拿獲盜犯郭永福陸福其王嘉炳三名解請海州地方官　行管押一面赶回上海禀明移覆太倉移提訊究當朱被盜報案後有曹錫榮者身願爲之追捕隨投上海縣妄稱小的曾見盜犯在法界洋涇浜正欲拘拿驀被賭徒打散今開呈各人姓氏請卽協　邑尊立卽知照法公堂飭包探查明並無曹欲拘盜被賭徒打散等情據情照覆到縣邑尊飭傳曹所開諸人由帮審委員宋二尹研訊曹避匿不　到堂沈晋發蔴皮阿四小和尙阿發阿二同供稱曹曾犯命案監禁獄中恩赦後仍不去邪歸正今被平空誣指請賜提懲柴捕之夥某甲禀稱小的查得沈開猪行麻皮阿四小的尙亦柴捕之夥阿發阿二在洋涇浜擲骰小賭二尹飭將二夥交柴保去沈退去候示阿發阿二押候會同法讞員葛同轉訊供發落 
[上海縣署瑣案]  
　　裕昌米行控振隆福建號夥高和觀串騙米麥巳記報端前晚陸邑尊飭提覆訊裕昌行主楊樹村訴稱本月初三日高來購白米一百三十一石麥三百石有寄共計銀八百二十五兩當時將貨送至金合勝金合裕兩船及向索銀一味延約至初七日聞兩船將次放洋是以情急扭案奉訊之下蒙諭令協差將貨取回不料船上人一味恃蠻不容往取並串令在浦東開烟館陳漢明自稱查合勝船主爲翁昌金合裕船主爲方六海與陳無干叩求明察高供店主命作買賣小的不能勉强陳供稱小的係金合勝船主本年七月開行來滬曾與　隆交易被伊欠銀故託購米麥作抵江少卿亦供稱在振隆爲夥餘語與高相同邑尊以陳並非船主不應插身帮訟且兩船進口在七月購貨在十月何得牽砌抵賴遂仍着翁方投案候質高還禁所中○趙友來控金阿順何桂榮行兇敲詐陸邑尊訊取供詞判令笞責枷號前日枷期巳滿飭提覆訊金何同求恩典邑尊謂本應重辦姑念苦求從寛交保○同盛土棧及胡寳星等控鄭玉如倒閉欠銀英公堂將鄭夥吳大六送縣請辦陸邑尊一再研鞫尙未成讞前日差役將寄匿洋藥之翁興押店主翁阿良提解到案昨日下午升堂提訊同盛等投案求追並稱翁店中存有西土一百十包由鄭押去洋五百五十元翁供稱小的係潮州人名阿長非阿良向在虹口小本營生與鄭素不相識亦無押土事情實被誣指邑尊研詰至再翁堅不肯招遂判令看管候訊 
[英界公堂瑣案]  
　　英界讞員蔡二源太守歴次請假等情俱詳報牘前日始赴道轅銷假昨晨會同英國滿副領事判斷公堂各案擇其要者錄登左方○包探陳阿九禀稱怡和洋行麥克格函致捕房稱家中設大餐欵客被出店陳阿生竊去香餅酒二十一瓶請爲查究旋由小的查得陳將酒售與乾生祥洋廣貨店因拘陳及經收贓酒之王福德吊出原贓一併送案石茂德訴稱小的在怡和洋行當管事陳確曾竊酒陳供稱小的將餘下之酒併成數瓶售與五處計大者每瓶八角小者四角王供稱小的不知竊贓是以誤買麥捕頭稱陳將酒賤售與王其實大者每　　　　 
 
 

Page 4

 
 
瓶値洋一元四角小者七角王旣爲此生理豈不知其來歴不明顯係貪圖便宜暗中收買猶憶前有收買贓酒者罰洋三十元今請援案判罰蔡太守商諸滿副領事判令將陳管押二月王罰洋三十元贓給石領去○日前顧李氏行經四馬路被范春泉所駕馬車撞傷臀際拘范送案宋二尹飭押候該氏醫痊再行訊斷昨日麥捕頭稱日來該氏傷已略痊今特投案然尙須醫治數天該氏供稱小婦人家在姑蘇鄉間年五十九歲來滬帮工今被撞傷蒙送仁濟醫院業已痊可將雇舟回鄉矣范供稱小的每月工洋六元是日駕車出外喝令該氏避讓該氏不應以致悞傷蔡太守判罰洋六元給該氏爲養傷費○包探黄四福禀稱小的緝獲積竊夏桂生及同黨梅寳瑞朱錦順詰得曾竊水烟袋布衣等物及對時表一枚分别吊贓送案失主王阿三陳桂林王九卿胡桂喜陳福興陳雨亭及女子妙庭各報失竊情形請爲給領夏供認犯竊泥首求恩梅朱同供稱以後不敢再犯如今尙乞施恩蔡太守判令將夏笞責一百板發捕房管押兩月梅朱均年未成丁各責手心二百下交父母具領管束贓給各失主分别認領○陳華亭訴稱李春山闖入家中竊去包袱一條舊書十餘本由某號巡捕阻獲人贓送案請辦李供稱小的失業無歸飢寒交迫初次犯竊求大老爺曲子矜全嗣後當永感憲恩決不再犯矣蔡太守判令管押十天贓給陳領去　　　 
[法界捕房瑣案]  
　　季竹亭收買舟子陳阿虎所竊藥材經裕記報關行控諸公廨葛同轉着押候交出原贓季挺押不交同轉着掌頰六十下　枷示衆陳因病交保○兪保大茶葉店主兪大旺　付期票被胡元植所控葛同轉着押候吊到簿據圖章再行核訊昨經包探王榮培將圖章等物檢呈同轉比對無悞據兪母李氏訴稱此紙期票初由大團虞鳳昌雜貨店主虞瑞珠來借小婦人不允後未知如何向兒子借去届期來取兒子無洋可付以致涉訟公庭訴畢呈胡祥泰火腿店保單欲將大旺保出同轉着將大旺帶案問爾爲何出立期票掯不付洋供稱虞胡合開雜貨店因資本不敷欲借店中期票小的不允虞卽冒刻牌號私出期票是以小的掯不付洋今求限十天將虞交案同轉允之簿據發還○鼎泰錢庄主王祥和請將張福福交案之銀給領葛同轉着邀鼎泰股東王晋山到案具領王遵諭而退　　　 
[貧病蒙庥]  
　　謹啓者頃承天順祥票號陳潤夫仁翁交到席茂之大善士樂助敝堂施醫藥款洋一百元求保合家平安並請去治病靈符十道竊以今冬天時亢旱疾病滋多比來到堂求治者仍不稍减正以經費支絀爲慮乃承大善士慨念時艱助以鉅欵我知善氣凝成太和默召康强逢吉符到病除自獲餘慶矣祇領之餘謹申謝悃[  上海六馬路仁濟善堂董事施善昌等謹誌]  
[賑務彚登]  
　　江甯藩庫廳宋玉田善士來函悉設立助賑公所經募第二批善士五十一户合鷹洋二百二十二元錢一百十千文由協茂莊匯來各台銜容列淸單又江北糖雜各貨號衆商節省年例酬神戯資移助賑洋五十六元四角本公所逐一拜登銘感無旣特志數語以表謝忱[  上海北市絲業會館籌賑公所施善昌謹誌]  
[江督轅門抄]  
　　十月十六日通判林廷墉禀知巡檢莊國奎病故○十七日知縣朱之幹禀知直隸州謝王恩病故趙從鼎禀知道庫大使湯彬病故藩轅牌示贑榆責　詞巡檢孫樹枬因　撤任遺缺以試用從九趙惟菜又豐縣訓導賈受璋因病繳委遺缺以試用訓導劉幹楨均署理又高淳訓導一缺前經詳以上元敎諭鮑掄魁調署員缺查有宿遷敎諭朱景祺調署在案今據江寗府詳補鮑教諭現在正辦上元考試前來應飭朱景褀回宿遷諭本任○十八日湖南督銷候補道王詩止辭○十九日知縣羅宗美由京引見回並銷解京餉差同知許錫霖奉委赴徐州採軍硝差卽辭○二十日總辦上海樹器局劉騏祥到贑榆靑口司巡檢趙惟榮謝委卽辭赴任從九張震由京騐看到省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鮮事續述]  
　　朝鮮于某忽患瘋癲時而對影喃喃時而書空咄咄飮食無度歌哭不常家人聽其自然不爲療治至本月初一日行至河邊俯瞰碧波若有神會驀聳身一躍深入河心岸上人有善泅者急入水救援則萬丈龍潭其深無底掏摸良久蹤影全無噫是豈有不可明言之苦衷帮託諸眞狂以圖汶汶没世耶抑眞如醫家所謂痰迷心竅耶死者已矣安得呼陽侯而問之○李某虧欠布商若干金匿跡家中不敢出外布商忿然曰爾恃有百尺謻臺我豈不能率偏師以直擣取隨糾夥十餘人直入其家捽李出送之於官不知官果肯爲之追比否○本月初四晚韓人張某夜起如厠時則斜月如弦星光皎潔驀見一盜踰垣而入張固矯矯者急起執之盜惶遽不得逃出利刃刺張腰脇傷及數處血若泉流家人聞聲羣起捕之將盜獲住而張巳重傷不起一息奄奄矣諺云窮宼勿追又曰鋌而走險急何能擇夫人至受人偪迫無可如何往往窘急之中不顧利害禍福况恣横如宼盜者而肯俯首受縳不爲之操刃尋仇乎李之受傷亦李之自取也○慶尙道某寺僧善以禍福誘人酒肉鄉人無識咸尊而信之以致布施者衆幾於地盡布金邇日縣令申公宰是邦訪悉情形惡其惑世誣同逮案杖數百逐出境外僧不去令怒立杖斃之竊謂中國奸僧往往盜竊姦淫無所不至歴觀報章所紀誠有所謂酒肉塲中渾不諱烟花隊裏各爭能者今該寺僧祗以禍福誘人雖曰彼教之罪人然較之滬上髠奴尙高一等當堂杖斃其亦用法過嚴乎○甲與乙有隙甲夜藏七首入乙家行刺乙聞人聲呼家人起共執之解送諸官照强盜懲辦○本月初六日有某甲者以銃獵飛鳥適有王姓子在旁閒看扳機一發中運而踣王姓父以子遭慘死大興問罪之師甲自知人命關天罪無可逭遽以重賄賂之王姓父得錢遂不復問子之死於非命矣諺云有錢使得鬼推磨誠以人心無一貪利無論萬不可以掩飾之事一經納賄卽不難遮盖彌縫乃至人命重情而亦能設法私和借重錢神之力靑缺入手仇怨俱消然則天下果尙存公道乎哉嗚呼噫嘻○于某經商於全羅道頗有積儲初八日携資而歸道經親串某氏家時則遠樹鴉歸天將曛黑某氏殺雞爲黍曲意欵留于深感地主之情不知其將不利於巳也旣醉旣飽一枕甜鄉迨至更鼙紞如萬　俱寂某突操刃入刺而殺之取其資財無人知覺嘻孔方兄之害人竟至此哉是帮盲史曰象有齒以焚其身賄也○弄潮兒某甲性好飲日與麴秀才爲儔一夜刺舟江干微風颯爽仰見明月顧而樂之就船脣取酒獨酌不覺深入醉鄉一欹側間失足堕水而死說者謂甲眞一醉千古可與靑蓮撈月並傳矣余則曰特酒鬼耳醉生夢死直可呼之曰糊塗蟲　　　 
 
 
 

Page 10

 
 
   
 
