# 1906 - 127 - 4911877

 

Page 1

 
 
[電傳　上諭]  
　　四月十九日奉　　上諭伍廷芳奏請開缺回籍修墓一摺刑部右侍郎伍廷芳着賞假三個月母庸開缺欽此同日奉 
　　上諭刑部右侍郎著李紱藻兼署欽此同日奉 
　　上諭浙江海門鎭總兵員缺着岳發龍補授欽此 
[論奏請緩行新律]  
　　近年以來。朝廷極意維新。於内外各要政。咸取則東西洋各國。以振新機而袪舊習。其用意非不甚善。惟事前旣少研求。臨事又乏預備。往往發一令。舉一事。務名而不求實。遺精而得其粗。倉卒舉行。利未見而害已著。鹵莾爲患。萬事皆然。而近來諭飭各省停止刑訊之事亦其一也。夫中國刑罰之重。久爲各國所詬病。武健嚴酷之吏。動用非刑。誠非今日各國文明之辦法。且中外或遇交涉案件外人必以刑律不同。起而爭執。喪失國權。事卽由此。是尤宜亟謀變通。以免種種流弊。是則停止刑訊。非目今至急之務至美之事哉。雖然欲謀改革。必詳審利弊。中國數千年來。刑訊之法。所以相沿而不能改者。良由中國定案重在供招。非如西國定案但憑証據。苟非加以刑責。何能遽爾認供且流氓棍徒到處充斥。勸導之而不改。管押之而不懼。非用刑懲儆。尤未易生其畏心。故自去歲奉　諭停止刑訊以來。地方官於審訊案件。大半仍舊用刑是豈州縣之故違定章哉。奸狡刁滑之輩。所懼者笞杖耳。枷號耳。一旦棄而去之。其縱恣謬 
 
 

Page 2

 
 
戾。必更不可收拾。地方官遇此等案情。實不得不通融辦理。情勢所迫。無足怪也。乃者某御史呈遞封奏。謂去歲奉旨禁止刑訊等條。現各省竟有不能遵辦而仍用刑杖者。推原其故。實因民情狡展。有與各國情形互異之處。邇際新律將頒。擬請飭下各省督撫細心體察。是否合宜。與其敷衍欺飾。何如從緩施行等語。摺上留中。竊謂停刑之說。旣經明降諭旨。遽請成命收回。恐亦無此政體。况現在民事刑事訴訟法二百六十條。已由修律大臣奏准施行。其摺中所陳設陪審員用律師二條。尤規仿各國制度。爲近日所譽爲最文明之辦法。夫朝廷方銳意更新。而草野反輕肆評議。其知者或諒其别有所見。不知者必以爲阻撓新機。然則爲之奈何。曰成命固不易遽回。流弊實不可不慮。欺飾固不容或有。補救更不可或疏。爲今之計。宜令各府州縣遍設工藝局。實力興辦。不許視爲具文。因將來新律頒行。凡命盜案件。旣有陪審員以佐聽斷。更有律師以爲辯護。欲得憑証。或亦不至甚難。至錢債各事。遵照新章。亦易辦理。惟一切流氓棍徒。旣不能科以斬絞之罪。亦未便施以笞杖之刑。是非量其罪之輕罪。押入工藝局罰作苦工。斷不足以格其非而儆其惰。此事雖微。而關係全國之治安則甚大。至於陪審員之能否明察。律師之能否公平。全恃行法者之精神以爲之斷。此外若整頓警察。仿行偵探。皆與訴訟之事相關。而於停止刑訊律頒行時尤宜早爲預備者。倘徒仿各國輕刑辦法。而務名不求實。遺精得其粗。此則流弊必多。刑章益將紊亂不可收拾矣。 
[本館接到江南提督病故專電十九日戍刻到]  
　　松江專電云江南提督楊鏡巖軍門於本日未刻薨於位（欲） 
[各國公使注意稅政]  
　　十八日北京電云各國公使皆議論中國簡派稅務大臣之問題並汲汲焉籌畫如何因應之法惟各國競爭利益殆不易同心協力云譯字林報 
[英皇接見攷政大臣]  
　　十八日倫敦路透電云英皇接見中國攷政大臣譯字林報 
　　按此當係澤尚李三大臣蓋三大臣抵英時英皇方出游近甫由巴黎遄歸故遲至昨日三大臣始進見 
[兩宫倚重榮徐京師]  
　　據政府人云慶邸自懷退志以來一切政務均多推之榮慶徐世昌兩大軍機裁决近因所辦各政頗爲两宫倚重故凡要事必垂詢榮徐决之特不知榮徐之才之學果能不負重任否（存） 
[奉省官紳輪宴西園侯爵奉天]  
　　日本西園侯爵於四月初六日蒞省初七日趙軍帥率同僚屬公讌於交涉局已志前報初八日日本軍政司小山氏讌侯爵於俱樂部初九日奉省正金銀行日商讌侯於該行均請中國官員簉座聞將軍以下各官紳尚擬次第輪宴以伸東道之誼（丙） 
[整頓造幣分廠蘇州]  
　　蘇撫以造幣分廠積弊甚深近閱兩廠送到報銷清册内掛名人員薪水甚多亟應認眞整頓並將此項掛名薪水一律裁撤其在局當差各員亟應由各該總辦隨時考察是否勤愼從事倘有怠惰者立卽撤換已分札藩臬両司及馮朱兩總辦遵照認眞整頓痛除積弊妥爲辦理矣（等） 
[漢陽兵工廠與營兵衝突餘聞武昌]  
　　兵工廠駐紥工防兩營責在彈壓不司緝捕廠中工匠藝徒甚衆良莠不齊偶有竊帶物件出廠者營兵見之向必扭送公事廳判斷發落日前有工匠某竊出鋼鐵微物爲營兵盤詰某不服卽拘至營内肆行毆辱時值放工之際工匠麕集互相鬥毆并搗碎營房什物其勢甚張局員營官不能彈壓立傳電話請總辦張虎臣提調黎頌卿到廠解散分别懲革第二日廠外遍貼揭帖相約罷工而畏事者仍照舊進廠工作因卽禀明鄂督將工防兩營與鋼藥廠兩營對調其事遂寢（户） 
[紀廣西撫署改遷南寗事廣西]  
　　廣西巡撫本駐桂林前曾奏請遷往南寗將舊鎭台衙門改爲撫署早由梧郡統稅局籌撥銀十萬兩作爲修建之費西撫現已駐節南寗一俟署屋落成卽須遷入聞三司亦一律遷往其梧郡之桂平梧鹽法道則遷回桂林舊署梧道署則改作行臺其所以必遷撫署之原因固爲居中控馭起見又以越南邊塞久爲法國領土且有法兵駐紥若不速遷撫署則相隔太遠未免鞭長莫及也又聞南寗城外之舊檳榔關須開商埠此事係由某國爲主動力緣該處地近法界不先開闢異日必爲法國勢力圈故特爲先發制人之舉云（來） 
[閩省鐵路購地插標廈門]  
　　興泉永道姚觀察近日接到鐵路總辦陳伯潛閣學來文内開現有洋工程師二人帶同繙譯人等不日乘輪來厦繪圖測勘路綫上歷由泉州興化以逹省城下歷由厦對岸嵩嶼至漳州直逹潮州應需鐵路田地會同地方官勘定插標公平給價勘路經過之處務請地方官一律保護姚道已出示曉諭矣（中） 
[商部覆粤漢鐵路諸紳商電廣州]  
　　四月十三廣東商會接商部電云總商會轉諸紳商庚電悉路股已集鉅數深堪嘉許至投筒公舉鄭黄爲總副辦許等爲坐辦應准立案惟永歸商辦一節按照各國通例商辦均有年限應俟本部訂定鐵路律後再飭遵照辦理該商等現擬章程並希從速呈報商部文（張） 
[鄭觀察辭鐵路總辦電廣東]  
　　鄭陶齋觀察被舉爲粤漢鐵路總辦鄭有電告辭云廣州電局温總辦轉九善堂總商會應年老多病鐵路總辦實難勝任如准昨對代表員之言或可暫同權理否則乞另舉賢能勿悞大局速禀督憲應庚（來） 
[四續陜西鐵路總局詳議西潼鐵路辦]  
 
 

Page 3

 
 
[法章程陜西]  
　　（增士稅）一陜省𦉍粟日種日多深礙民食今擬以征爲禁於土釐常捐之外每土每兩再行酌加以供鐵路經費查湖北土藥章程釐金及膏捐每兩幾收至百文陜省現在所収共計只三十四文卽再加多亦不及湖北之半惟歉歲多有而餘地須留擬定每両加收十二文仍責由各厘局核實抽收一俟路工畢事此項加捐立卽停止以裕工費而恤商民議定卽由總局移釐稅總局行知各局卡刻期一律照辦庶幾早一日開收便早得一日之欵 
　　（廣社債）一陜省民智未開生計多窘鐵路一事係於國民有公利之舉將欲廣事招徠則東西諸邦社債規模亟當仿辦蓋股票對於公司有權利而兼有義務社債對於公司無義務而專有權利其所裨益在使補助公司力量之不足而俾民間俱能以少數之金錢投入公司增長勢力增長生計其終極且能成絶大之團體以輔翼公司擬定每社券或借银一二十兩或三四十兩不等無論官商紳庶有願存欵生息者卽由鐵路公司出券認借作爲債項而不作爲股欵利息每月以五釐起息路工之成就興否公司之豐厚與否皆與領社債券者不相干涉惟給息必須不爽定期歸欵必須不逾舊限立券必須察明實係中國人乃爲收接其非中國人者不得預此至有於入債後復願拔本者應聽自便以免牽制板滯之苦惟須分别議明月季各期庶幾給息歸整經手與入債者便於勾稽藉袪蔽惑（提差餘）一陜省各屬應收差徭除批解償欵及里局留支外每年照章應共餘錢四萬五千串上下截至光緒三十一年止計當存差錢一十二萬一千餘串差銀二萬四千餘兩爲數甚鉅足備工需惟其中多有有虚賬而無實欵者皆由里局紳士之經理失宜及地方收令之騰挪目便應先移由善後局差徭所嚴切核辦並行查各屬令其逐一淸釐禀覆某邑究存實欵若干明白具陳即行分别提解歸入鐵路項下以備支用至自光緒三十二年起之差錢應令按照章程每邑應餘若干卽如其附數同償款或分四季或分兩忙一併解繳善後局彙齊移交公司或卽作爲社債本利均歸作鐵路常年經費並嚴行各屬以後兵差則禁絶浮支流差則報明實帳不准遷就含胡庶幾差需核實一切應餘之欵弗致蓄意侵漁藉以裨補路欵實爲至使一鐵路興築而後除土司回部噶箕等差仍照例馳驛外其將軍都統督撫藩臬以下各差必皆雇坐火車决不故事遲迥仍行驛路所有此項車馬供支等費卽可提入差餘以資工用計每歲如能切實節存爲數亦復不少應俟届時飭令分晰具覆以便核提（未完） 
[英使請派員會議賽會章程京師]  
　　駐京英公使近以新基蘭賽會代表人到京特告知政府請中國派員入會會議萬國賽會中章程云（吕） 
[外務部咨江督文（爲會議修改紅十字會公約）]  
　　爲咨行事光緒三十二年三月二十一日本部附奏瑞士紅十字會現議修改公約請派駐和大臣陸徵祥届時會議一片本日奉硃批依議欽此相應鈔錄原奏咨行貴大臣查照可也計抄件再瑞士紅十字會原約前經臣部奏派駐英使臣張德彛補畫並咨行駐俄使臣胡惟德知照和蘭政府在案兹准駐和使臣陸徵祥電稱據瑞士駐和公使面稱瑞政府定於西六月十一號卽中歷閏四月二十日邀請各國在瑞京修改紅十字會公約請派員赴議中國如擬派員先請告知等語臣等查瑞士紅十字會現議修改公約中國旣已入會自應派員赴議擬請簡派駐和使臣陸徵祥屇時前往瑞京會同各國所派之員一同與議如蒙俞允卽由臣部行知該使臣陸徵祥欽遵辦理謹附片陳明伏乞聖鑒謹奏（雲） 
[通飭學堂一律講授正音廣東]  
　　學務處奉岑督札開據旅美監生馬秉仁禀稱言語一科最爲緊要泰東西各國言語必歸於一故轉折活靈往來便捷我中國言語囿於方隅到處不同數千年未嘗稱變後世輿圖日廣而嘔啞啁哲愈久愈多故請通飭各學堂師範一律改習正音岑督據禀以該生所稱就師範學堂專用官話敎授不爲無見惟查奏定章程内載有各學堂各宜學官音一條非僅指師範而言嗣後廣東全省及廣西之潯梧色鬱四府州屬無論官立民立何項學堂均應遵章增設正音一科凡敎授學科均用官音講解以期整齊而免扞格除札廣西學務外特札各府州縣一體遵照辦理矣（署） 
[蘇州學務公所彭福孫等上陳中丞禀]  
　　爲學堂監督有意謀佔校地擅建私宅環請飭勘以彰公道事竊蘇州兩級師範學堂當未將紫陽校士館暫充校地之前奉升撫憲端諭將撫標中營操塲改建由舒守體元於光緒三十年十月禀稱界内查有民房桑園等地應請飭縣議購並飭中營將演武廳拆去以便興工等因旋由績備軍管帶赫把總遵飭工役將演武廳拆去所有操塲地址於十一月十四日一律遷讓申報在案查該操塲西至護龍街東至行台北至太平巷口凡營内勇丁操練向由西北空地爲進出之路路寛丈餘两傍栽有樹木迤邐以逹演武廳前是以升任撫憲端飭將東北面民房桑園購入係爲劃直界線起見嗣因經費無着暫未起築由師範學堂監督羅署正振玉議將東而作爲學堂公共體操之所西面暫假營用旋於三十一年四月常備軍統領劉道體乾以中營操塲爲學堂劃分两區不敷操練禀奉前護撫效批飭另覔空地在案旣曰不敷操練其西北盡係塲址並無無主荒地可知是沿街起至操場一帶空地全爲師範學堂界址均經歷任大憲指明撥定斷不能以尺寸讓人今羅署正竟在該地起造住宅其西北面直至沿街爲止所有演武廳舊基亦佔造在内查公共體操場之後現添設附屬小學舒守所禀之民房桑園尚在其北羅所造屋適與民房桑園毗連就界線而論尤可爲北面全係公地之證據訪聞該地已有盧秉章其人向農務局繳價領照俾羅任意建造查三十一年四月間有師範學堂帳房許受恆至代辦仁二圖圖董張元桂處囑代領此一方張因與許素未認識答以請逕向農務局承領至五月二十日許赴該圖董取結之時始悉領地者爲盧秉章及十月間竪立界石許又與師範學堂帳房李鶴章同升地址張以許李均師範學堂中人詢以是否推廣學堂之用許李答云並菲推廣係另建民學云云而盧秉章與張元桂自始至今未見一面其爲設法朦領殆無疑義竊思升任撫憲飭營拆讓演武廳原爲興造學堂之計當時羅亦主張其事何以今日反在廳基上自造住屋西北一帶任意興築致於撥定完全校地大有損碍深負升任撫憲端銳意興學至意現正日夜趕築罔恤人言一若身爲監督卽可將公家指定之一區爲廣營私弟之所士論洶湧衆情阻抑卽在紳等興羅署正素無恩怨亦難爲之掩飾省會爲觀聽所係在羅署正亦豈能指鹿爲馬欺全省土紳並以上欺大公祖乎此事爲全省人士所不願大公祖下車伊始式煥新猷主持公道紳民同盼爲此聨名具呈伏乞大公祖大人迅賜飭令先行停工檄縣按勘明白無任狡飾尅日遷讓歸 
 
 

Page 4

 
 
公以維學界謹呈（望） 
[派委查辦陽江鬧捐案廣東]  
　　陽江培元局閙捐一案經岑督咨令李軍門帶勇馳赴查辦業登前報兹聞大吏又札委張别駕順昌葛大令肇蘭楊大令印元均赴該廳辦理此案并己派輪撥勇前往以備代伏波船差遣云（冬） 
[撫批展造上海公廨押所蘇州]  
　　滬道瑞觀察禀呈蘇撫改造上海會審公廨男女押所酌議章程估計工料請示等情經蘇撫批云查上海華洋雜處訟案日煩會審公廨男女押所因陋就簡未能寛暢誠宜展拓改良以杜外人口實察核所議佈置情形甚屬周妥所需工費旣據一再核减尚無浮冒應准照估辦理批飭該道督率該委員紳董等妥爲監造一俟工竣卽行禀報察核一面妥議管理章程呈候核奪（等） 
[續修律大臣編定刑事民事訴訟法]  
　　第九條　凡公堂審訊案件堂上設立座位區分處所位置左列各人 
　　一　承審官及會審官之座 
　　二　陪審員之座 
　　三　書記之座 
　　四　原告及被告所立之處 
　　五　證人供證時所立之處 
　　六　律師之位 
　　七　案外人觀審所立之處 
　　第十條　凡承審官有左列情形者應向高等公堂聲明原由陳請迥避 
　　一　承審官自被損害者 
　　二　承審官與原告或被告有戚誼者 
　　三　承審官於該案曾爲證人或代理人者 
　　四　承審官有該案無論現在或將來有關涉利益或損害者 
　　第十一條　凡陳請迥避之案由高等公堂男委有審判權之官員審理 
　　第十二條　凡公堂之書記官及書記專司繕冩事宜俱考選士人補授不得以　　　從前書吏承充 
　　第十三條　凡開堂審訊應准案外之人觀審不得秘密舉行但有關風化及有　　　特例者不在此限 
　　第十四條　凡案外觀審及案内候審之人務宜肅靜不得在堂喧嘩笑語致擾　　　審訊如有不遵或有他項無禮情事者即行驅出若情節較重乃以藐視公堂　　　論科以罪金 
　　第十五條　凡審訊原告或被告及訴訟關係人均准其站立陳述不得逼令跪　　　供 
　第四節　各類懲罪 
　　第十六條　凡舊例緣坐刺字笞杖等刑業經欽奉諭旨永遠廢止應一體遵　　　行 
　　第十七條　凡審訊一切案件概不准用杖責掌責及他項刑具或語言威嚇或　　　逼令原告被告及各證人偏袒供證致令淆亂事實 
　　第十八條　凡承審官巡捕官及各項官員違背前二條之例者即行降革治罪　　第十九條　凡官民人等如抗違本法所載各條或於本法所載應爲之事故意　　　不爲雖本條未載有懲罰明文亦以違例論處以一千圓以下之罰金或六月　　　以下之監禁 
　　第二十條　凡有違背本法所載各條致令他人受虧或受損害者可將違背之　　　人控告索取賠償 
第二章　刑事規則 
　第一節　捕逮 
　　第二十一條　凡有犯謀殺故殺强刦盜竊或他項重大之罪准由巡捕或被損　　　害之人或知情目擊之人不持拘票將該犯捕送應管之公堂審訊 
　　第二十二條　凡在道路犯罪者准由值班巡捕不持拘票捕送公堂審訊 
　　第二十三條　無論何人如在道路見有人犯重大之罪准其不持拘票捕送公　　　堂審訊 
　　第二十四條　如有殷實之人指控道路之人犯罪巡捕不持拘票即將被指之　　　人捕送公堂審訊 
　　第二十五條　如在道路犯違警罪或情節較輕之罪且犯罪者似係殷實之人　　　卽不得將該犯捕拏祇須問明姓名住址事業請公堂發票傳令聽審 
　　第二十六條　凡犯謀殺故殺强刦盜竊或他項重大之罪准巡捕長不持拘票　　　逕入房院之内搜捕 
　　第二十七條　除以上所載各條外非奉有適當公堂簽發之拘票概不准逕入　　　房院或在道路擅行捕拏 
　　第二十八條　凡將人誤行捕拏或拘禁者准受害者將其人並指告及主使 
　　　之人向公堂控訴按律治罪或照民事案件辦法索取賠償 
　第二節　拘票搜查票及傳票 
　　第二十九條　凡票分左列三種俱由有權審判該案公堂之官員簽發 
　　一　拘票將犯人卽時拘提 
　　二　搜查票直入房院搜查犯人或贓物 
　　三　傳票傳令被告於所限時日内到堂 
　　第三十條　以上各票由該公堂管轄境内之差弁或巡捕持票施行（末完） 
[英土議約之交涉]  
　　十九日倫敦電云昨日土耳其外務部大臣往謁駐土英公使哇康諾君英使於土耳其所擬條欵大加駁斥迫令土耳其照允英國所定之條欵並諷告上外部大臣謂日後結局此條約當可從優 
[俄皇加惠農民]  
　十八日柏林電云俄皇在宫内演說之意旨大致在加惠于民其討論爲農民籌畫之處尤爲衆人所歡迎 
[被舉國民院會長]  
　　十八日柏林電云俄國舊京莫斯科學士墨盧姆遂君本爲立憲民政黨會員現被舉爲國民院會長 
[俄民三大政見]  
　　十八日栢林電云俄國國民院奏請俄皇上詔大赦賜國民以叅預政治之權並廢皇族議會 
[德國水手罷工]  
　　十八日柏林電云德國漢姆堡地方水手皆准備罷工 
[意境罷巿風潮已息]  
　　十八日柏林電云意大利國罷巿現已平靜 
[俄民歡迎國民院]  
　　法報云俄國國民院舉行開會典禮聖彼得堡人民爲之歡忻鼓舞居民各于其屋内滿懸旂幟銀行學堂及各局所皆停辦公事王大臣等均到會軍隊皆禁止不得離營譯文匯報 
[俄國國民院之政見]  
　　十八日倫敦電云俄國國民院初次開會時會員畢脫倫克維趨君宣言國民院對于無辜被囚之自由民人應發表首次自由之言論盖此等民人俄國所應予以釋放者也此次會議須至禮拜六告竣 
[英國推廣傳敎于日本]  
　　十六日倫敦路透電云英國康脫白來敎堂大監督丹縱生君曾于傳道會開會時宣言日本乃一敎會大有可爲之地云 
[英人公議敎育條件]  
　　十八日倫敦路透電云英國學部大臣所擬敎育條件業已第二次宣讀當行公舉法計贊成之數爲四百有十反對之數爲二百零　六 
[英土交涉日亟]  
　　十八日倫敦電云英外部大臣愛華德格雷伯爵在下議院宣言土耳其之要求于塔拔爭辯之結局相去愈遠英國政府不能以蘇彛士河之坦途交于公議至勘分該處邊界之法若按英國所擬則莫善于會同各國辦理 
[日本新定軍港]  
　　十八日東京電云日本决定以高麗南境靑海（譯音） 
爲海軍軍港譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[派員會辦土藥膏捐九江]  
　　九江土藥膏捐向祇周觀察學銘一人辦理現柯巽菴侍郎又委魯觀察　會辦其事（本） 
[江督致贛撫查禁紅茶樣箱過境電九江]  
　　南昌胡撫台鑒接上海商務總會職商曾鑄等電禀　新隆太等茶棧禀稍本年紅茶禁售樣箱前經禀奉咨行在案刻屇新茶登塲因悉各號仍有意圖取巧復萌故智請轉禀飭安徽祁門建德桃樹店江西義甯州涂家埠各釐卡不准樣箱過卡截發釐票以杜違禁私運爲此禀求電致贛撫並行皖南茶厘局一體分飭遵照云查此案前已咨逹祈速飭各釐卡查禁爲荷馥文印（本） 
[撥欵修築被災沙圩蘇州]  
　　去秋崇寳川南四屬沙田圩岸冲坍者尚未修築現上海施子英觀察以繳存藩庫之振濟餘項銀両禀請濮方伯撥作修圩之用尚少十餘萬金兹蘇藩准墊撥銀十萬兩轉飭紳士具領赶緊修築是欵按年解四成起息准於沙田蘆課等項下酌增若干分三年由該四屬攤派繳還以重庫欵（且） 
[押解假造印信人員南京]  
　　去冬江蘇候補知縣錢錫光私造督憲關防併僞繕委札向江北各州縣騙取程儀經海州恩剌史查出禀經江督批飭解赴江寗府訊究是案詳文批札等件均紀去年報章兹聞是案業經定讞擬該犯錢錫光軍罪日前由江寧押解赴蘇朱廉訪飭按經歷騐明箕斗鐐銬收監示期提勘（康） 
[擬設官辦造磚廠奉天]  
　　奉省工程估價之昻較諸内地不啻三倍卽以灰磚一物每塊約需制錢五六十文當道以開放商埠後建築之事日益繁多不可不綢繆未雨特向天津某洋行購就造磚機器擬在瀋陽創辦造磚廠一所由官籌款設立以備將來建築之用又奉省民房租價亦奇昻貴當道並擬擇定曠地修建官房以便商旅賃租然一時尚難動工也（丙） 
[推廣造磚廠漢口]  
　　此間官塲擬籌巨欵將漢陽煤子山及趙家湖一帶地基購買起造造磚廠與原有之磚廠相接估計工程約須二萬餘金云（千） 
[紀川省仿造洋布重慶]  
　　重慶新設之富川公司本係專造紙張帶有東洋製造機器師一名到渝後先製成織布機多部己織成斜紋花旗等布出售惟日出無幾將來尚待推廣至縐布絨布聞日後亦須仿造（求） 
[請速斷結民敎訟案九江]  
　　法天主堂樊總鐸以彭澤德化兩處敎案均未斷結照會派辦政事處請派員前往訊結當由派辦處札委俞令省三云查彭澤縣敎民曹深培卽生培被生員歐陽度等其控毁路佔塘一案曾經前饒九道瑞飭委范令壽桐赴縣會辦旋據該印委禀報業經訊明判斷惟樊總鐸以曹生培久受訟累請將丁陽非罰卽辦曹生培亦復抗傳不到以致案懸未結又樊總鐸函以馮長青將無憑旱田賣與敎堂一案亦經該縣傳訊馮長青開導實無良田可以掉換情願收回該田繳還契價之外另出英洋三十元賠補敎堂完糧之費樊總鐸已經函允惟稱俟曹生培之案結後再領又查德化縣敎民駱藩進係徐鄧氏命案内被控之人久經因病保釋迭據德化縣禀報因屍親徐文煥匿不到案致未訊結今樊總鐸函請委員前往訊結自應照准以免久延除函復外合行札委該員尅日馳往彭澤縣會同陳令先將曹生培馮長青兩案赶緊復集人証持平斷結並順赴德化縣會同濮令查明駱藩進究與徐鄧氏命案有無干涉如果委係案外無辜不得任聽屍親羅織仍由縣將此案正犯迅速集証訊明照例詳辦不得再事拖延云（本） 
[來函]  
　　甯波來電　電報總局周觀察金舊金山賑欵寧屬官紳共集三千元卽滙尊處蕃銑 
山西來電欽憲尚書吕鈞鑒奉益帥諭交合盛元電滙庫紋三千協濟舊金山華僑乞核收轉發示覆本司紹華叩咸 
　　復西安電西安曹撫台鑒卦電敬悉公忠宏抱欽佩何涯昨由協同慶滙到陜議平銀三千兩己交商會彚兌美金電滙華盛頓使署商會掣有收據仍交恊同慶寄上矣海宣等效 
[商會經收舊金山賑欵第八次清單]  
　　江西撫憲籌助規元三千兩陜西撫憲曹助陜議平三千两合規元三千一百五十两茶業會館蔡山泉君十元並經募名茶棧公愼祥二十元洪源永二十元久成十元天保祥十元森盛恆十元仰記十元新隆泰十元和興昌五元謙愼昌五元和茂五元源興隆十元合一百二十五元馥興　將新太　館罰欵移助洋一百元馬補之沈聨芳二君經理南匯水灾賑餘移助洋四百八十五元九角九分二厘中外日報館經募第一批共計規銀二千四百十两零二錢五分洋八百二十四元係交由絲業會館代收又經募第　批共計洋一千二百十六元小洋一百八十八角五分 
[振武宗社書記員報告]  
　　池州振武支社姚子　來函貴社　賜鵝郎草　後如圖索得如法煎服多奏神效願入社者亦漸多其中以鄭君希閔亢爲出力鄭君自得草圖後即責令伊姪名良安者以草抵烟果然靈騐現戒除已二十日面色亦轉鄭君見此草奏此鉅功不勝狂喜每日於早餐後卽向城　四隅搜求靈草遇有烟癖者不憚苦口危言即以伊姪良安爲現身說法因此戒除者頗衆其他如胡君仲卿胡君子增汪君少坤姚君心圃吕君卓堂章君文蔚舍弟子湘各願擔任義務極力勸導惟各君分居四鄉距城遠近不一有能辨認此草者亦有未能辦認此草者因先後函逹敝處索取貴社所繪鵝郎草圖說而敝支社前承惠寄之圖業已散完苦無以應不揣　味仍請付圖數十張以便分餉各君以鼓其效義之心貴社所繪之圖惟妙憔肖第各處地氣不同敝邑於三四月間此草有初出者有已開黄花者更有由黄花已變白色者與圖說所稱六七月抽蒂開花者未可概論又查此草係五方捍捍捍微現紫色與尊繪作圓全青色者亦屬有異又此草多占高處牆頭上尤多貴社能將圖說畧加增改俾持圖者易於辦認何如（後畧）○福建海澄蘇郁文來函（前畧）敝色風氣未開嗜烟仍衆思欲設立支社以副貴宗社之所期請寄臥龍草圖說鄙人將按圖而索以救沈溺同胞○馬塘支社來函敝處於本月十六日開辦支社附呈同社志願書卅四張敬祈察收尊處所傳鵝郎草圖說已由郵局寄到所苦形似甚夥難辨眞僞乞賜數莖以便搜採名錄于後羅長年趙培庚吳廷猷命毓麒張嗣銓趙鑫鄧鍾麒劉炳南趙鵾年劉炳麟朱燿李蓮周鼎新趙衍鋆張相吳毓荃李士傑趙紹先楊源深許鍾英趙榕趙烺泰命逢吳永年顧鍾祥趙實源李延庚李可釣宋復基劉國安汪興孝趙烈揚朱榮羅修榛趙琛○安慶警察分局周頌年來函（前畧）僕皖省服官供差巡警因見寅僚兵土痼癖烟霞者實繁有徒雅願擔任義務廣爲勸戒請將　說惠寄百張以便傳勸（後畧） 
[上海北巿絲業會館籌賑公所施子英經收各處水災賑捐乙巳年十一月十七至廿六日第一百七十次清單]  
　　十七日李葆初先生來福建候補同知吕星望 
 
 

Page 10

 
 
七十壽辰因在閩常州同鄉親友惠贈壽禮移助爰又湊入洋四元張仲華黄慶臣各台番四元陸晉生費端臣各重洋四元孔子翼台番三元李仲平嚴子猷劉仁卿管凌雲王念劬錢簡齋朱子湘黄清和王元常左得齋許掄三郁志甘彭樾林莊信甫洪頌平王輔廷盧楚卿申辛簠翁宿章莊任之顔森庭馬德甫王念椿孫仰之潘似辛潘瀛士華誦繪楊紹泉徐聲之吳雪奇秦褧生劉浩泉畢子雲三十三户各台番二元劉　生張秋田各重洋二元徐乃秋毛梧岡蘇繼齋葛諫門陶善堂陸筱亭徐豐玉吳直生韓新齋吳少英王硯樵李笠人吳枚臣高紀千顧詠農劉毓麟劉寳森華珊園竇蘭坪楊墓臣錢子家廿一户各台番一元共六十一户計重洋十二元台番九十八元連湊欵合英洋一百元○十九日祝蘭舫善七洋五百元又募怡和洋行二百五十元黄公續善士二百元怡順昌號益順盛號任鴻昇永豐利號四户各一百元茂新公司六十五元張鴻甫葉愼齋榮瑞馨利泰昌號金琴蓀張石君六户各五十元順成永號三十元利安洋人都易洋人蕭邦懷張雲伯利記洋行丁藻香愼泰恆號七户各廿五元周少卿廿元沈祿宜馬福陰傳子祥三户各十元共廿六户合洋一千九百七十元○蘇州蕭家巷施公館募第三次免災氏洋五十元李素行廿四元謙守齋翼善堂朱各廿元武林陸太太五元明靜四元位育堂訪松道人擬送劉仲子冥壽箔資劉蘇生三户各二元褚孟猷王儀軒織雲館龍記雲在草堂無名氏癡道人無名氏陳仲燕蘇太太錢熙恂錢選成莊殿魁十三户各一元共廿二户令洋一百四十二元吉祥軒　棉衣褲八件以以君易雨山東海氏三户各舊棉衣四件○二十日胡聖餘善士以文郎湯餅筵資移助洋二百元○廿一日無名氏洋八十元○廿五日無名氏爲子求病愈了願由王溥泉來二七寶銀二百廿二两八錢合規元二百三十九两六錢二分唐寳昌善士爲求毋病早痊洋二百元○廿六日姚幹人善士爲出嗣子滌源在蘇續姻蒙親友賜儀筵資移助洋一百元讀禮子求合家平安十元○十一月份共收規元一千一百十一两一錢一分八厘洋三千五百六十三元扯七三零五令元二千六百零二两七錢七分一釐龍洋二百五十五元扯七二五合元一百八十四两八錢七分五厘小洋十一角扯六九合元七錢一分九釐錢二千文作元一两三錢八分以上共收規元三千九百两零零八錢六分三厘銅洋廿八元所收新舊棉衣等統已解訖連前共收規元五十一萬零六百九十八兩一錢一分八厘銅洋四千一百零六元七角鍍金押髮一枝珠墜二個小珠一粒砂錢十六千四百廢銅當十三十五個 
[今日尚有各省新聞及本埠新聞均列入第三張閱者注意]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
一年分地方秋歉情形業經飭屬查勘分别輕重蠲减緩徵另行奏懲恩施並將鎭江府屬之丹徒縣應徵漕糧循舊坐撥旗營兵米邀免起運外所有蘇州等屬之長洲元和吳縣吳江震澤常熟昭文崑山新陽華亭奉賢婁縣金山上海南匯青浦川沙武進陽湖無錫金匮江陰宜興荆溪丹陽金壇溧陽太倉鎭洋嘉定寳山等三十一州廳縣應徵漕白二糧經臣等督同司道飭屬核實釐剔除清賦案内增徵米石照案折價充餉提出另辦外約計應徵漕白交倉正耗米八十一萬五千四百餘石内除認運本色漕白交倉米六十萬石外實該約計改折漕糧交倉米二十一萬五千四百餘石又津通經剝食耗米二萬一千九百餘石内隨之本色米一萬六千二百餘石改折米五千七百餘石又籌備二升餘米一萬六千三百餘石内本色米一萬二千石改折米四千三百餘石又沙船耗米六萬六千六百餘石内本色米四萬九千四百餘石改折米一萬七千二百餘石統共改折項下約計正耗各欵共米二十四萬二千六百餘石每石以二両二錢七分折解合銀五十五萬七百餘兩又水脚運費約銀一十六萬一千一百餘兩共可得銀七十一萬一千八百餘兩今屇運倉本折米數比較上年稍有短徵實因秋成歉薄委已搜剔無遺應請就數起運據蘇州布政使濮子潼蘇松督糧道陸鍾琦會詳請奏前來臣等覆核無異除飭司道督飭各屬赶緊徵收分别運解並核明起運漕白本折確數開摺詳辦曁先抄奏咨明户部查照外謹合詞恭摺由驛馳陳伏乞皇太后皇上聖鑒訓示再蘇省折漕價值向隨冬漕折價以爲增減本届漕價每石折收錢三千四百文較諸上年每石減短錢二百文現在巿廛銀價陡漲每兩易錢一千六百餘文折漕價值係照巿合銀提解是以銀數　較上年稍有短絀合併聲明謹奏奉硃批户部知道欽此 
宫門抄二月十七日刑部都察院大理寺廂紅旗值日内務府引見三十七名江南總兵鄭國俊到京請安王中堂等同鄉官謝恩全興潤昌陳伯陶謝以道府用恩掌儀司奏二十日祭奉先殿載　行禮召見軍機鄭國俊 
　　　兼署閩浙總督崇奏爲閩海關歸併新關各口徵光緒世一年十一月常洋兩稅先提匯滬備還五十一期賠欵銀兩摺尚書銜福州將軍兼管閩海關稅務兼署閩浙總督奴才宗室崇善跪奏爲閩海關歸併新關各口徵收光緒三十一年十一月分常洋兩稅先提匯滬備還第五十一期賠款銀兩恭摺仰祈聖鑒事竊照案准外務部咨和議第六項賠欵以通商口岸之常關改歸新關兼管續准户部電以洋貨足抽五免稅之貨完稅常關隨稅司兼辦增收稅銀暫按每月收數提解匯滬等涸計自光緒二十七年十月第一期起至三十一年十月第五十期止業經先後酌提匯解恭摺奏報在案兹提解第五十一期備還賠欵銀兩奴才謹照案先就歸併新關之福州厦門三都各口所收三十一年十一月分常稅項下酌提銀五千兩又於洋稅項下酌提銀三千兩偕具文批於三十二年正月初十日　交號商源豐潤承領匯解均限定二月初一日内解赴江海關道投納以爲第十一期賠欵之需除分咨外務部户部查照外合將閩海關福州厦門三都各口歸併新關所收三十一年十一月分常洋兩稅銀両提欵解滬緣由謹恭摺具奏伏乞皇太后皇上聖鑒謹奏奉硃批該部知道欽此 
宫門抄二月十八日工部鴻臚寺正藍旗值日無引見敬中堂英慈因伊子以五品京堂用謝恩墨麒因伊弟以五品京堂用謝恩翁斌孫等謝以道府用恩錢能訓等謝授缺恩召見軍棧錢能訓 
　　　河南巡撫陳奏爲豫省撥補松滬厘金定案由司道各庫每年酌解銀七八萬兩片 
陳夔龍片再豫省撥補松滬釐金定案由司道各庫每年酌解銀七八萬兩光緒三十一年分業由糧鹽道庫陸續解銀八萬兩其司庫應解銀两前因供支大差及敎案賠欵新舊案洋欵動用無存以致歷年欠項無從措解上年以江南待用甚迫挪提漕折加復銀二萬兩匯解滬關較原定酌解銀數增加實己不遺餘力均經先後奏明在案兹據布政使瑞良詳稱江省催解孔急于無可周展之中仍在三十一年漕折加復銀内動支銀二萬兩作爲豫省三十一年分抵補松滬釐金之欵於正月二十三日發交商號匯解限於二月下旬匯到江海關道兌收轉解江甯支納匯費每百兩給銀八錢等情詳請奏咨前來臣覆核無異除分咨查照外理合附片陳明伏乞聖鑒謹奏奉硃批該部知道欽此 
　　　兼署閩浙總督崇奏閩海關洋藥厘金項下撥解稅釐局光緒世一年二月藥厘解滬劃抵閩省第五年三期新案賠欵片崇善片再查案准户部咨議奏閩浙總督許應騤奏閩省舊有藥釐現擬凑撥攤派賠欵係爲洋債緊要先其所急起見自可照擬辦理應請旨飭下福州將軍卽將閩海關福州厦門二口歲徵洋藥釐金在於應解閩省稅釐局銀二十九萬兩内從二十八年正月起每月提銀二萬两按期滙解江海關以備凑還賠欵奉旨依議欽此咨行遵照前來業經先後籌撥至光緒三十二年正月止分别奏咨報解在案所有三十二年二月分銀兩仍應循案先行滙滬謹就洋藥釐金項下設籌銀二萬兩作爲閩海關應解稅釐局光緒三十二年二月分藥釐解滬撥抵閩省第五年第三期新案賠欵之需塡具文批於三十二年正月初十日發交號商源豐潤承領匯解限定二月初一日内解赴江海關道投納以副要需除分咨報解外合將閩海關洋藥釐金項下撥解稅釐局光緒三十一年二月分藥釐解滬劃抵閩省第五年第三期新案賠款銀兩緣由謹附片具奏伏乞聖鑒謹奏奉硃批該部知道欽此 
　　　大臣楊奏爲帶往美國賽會隨員請旨嘉奬片 
楊兆鋆片再查美國賽會由正副監督酌帶隨員襄理會務臣奉命赴會電咨外務部卽派使署人員襄理以節麋費其始往來公牘飭令譯員徐家庠辦理開會之初事務尚簡臣派三等參贊官沈瑞麟四等繙譯官劉錫昌往駐會所保護商人比關於華貨間有留難立與辨論得免例外需索七月初舉行評奬臣帶同隨員顧賜書陳漳移駐黎省復派留學生監督吳宗濂駐法隨員水鈞韶唐在復商人盧煥文曁西員六人充評奬員此事關係較重一涉疏略卽爲他國捷占况假絲印茶日本恣器充斥泰西臣敕該員於中國兹三大宗評較贊美各國一無間言因護超憑推奬餘貨亦不遺餘力除西員擇尤核辦外所有各該員自始至終勤愼將事 
 
 

Page 17

 
 
[知府對調出奏蘇州]  
　　蘇府許子元太守與蘇撫陳中丞姻親廻避現經中丞將許太守與河南開封對調已請督院出奏許太守另有他事尚須躭延數月再行前往此間代理蘇州府之孫太守現有接署之說俟開封府到蘇後再行交卸（吉） 
[派員整頓警察蘇州]  
　　蘇藩臬兩司以省城改辦警察三年以來尚無成效前年派赴日本學習警務各員頃據通判徐敦業等畢業回省適東路總察期滿應飭徐倅前往接辦以試其所學之如何而其要全在因地制宜實力從事方足以慰衆望已報明撫憲札委徐倅遵照將巡警事宜切實講求云（愚） 
[滬城官事]  
　　松海防同知秦司馬錫鎭昨日到道禀銷奉委前至南洋彩票公司監視開彩差○前廣東長樂縣蔣大令希曾捕盜局委員朱大令寳榮救生局委員陸明府長蓓試用縣丞蕭二尹大鳴蔣二尹希望昨均因公到道禀見○聞升任順天府府尹袁大京兆因有要公有定期卽日赴寧之說○前青浦縣錢乙樓大令國選昨日到縣拜會（合） 
[送往迎來]  
　　前駐京法公使吕班君前晚乘公司輪船返國法總領事巨籟逹君等均詣碼頭恭送如儀旋悉新任駐京公使白君約禮拜一可以抵滬故令捕頭在碼頭照料預備迎迓（臨） 
[安徽學會今日會議]  
　　安徽旅滬學界諸君在滬組織學會聨絡鄉誼提倡學務定於今日午後二時在北泥城橋西派克路永年里環球中國學生會内開第一次會議（宜） 
[考試兵工學堂]  
　　製造局兵工學堂監督黄乙齋部郎昨日面請考察製造局之張楚寳觀察蒞堂考試各學生觀察准卽偕同魏總辦清晨到堂命題面試午後始畢（寶） 
[粤督電招自來水工程師]  
　　兩廣督憲岑雲帥因粤省創辦自來水諭飭總辦朱觀察發電來申托李平書明府聘請前辦上海内地自來水之洋工程司克地金生赴粤開工（寶） 
[電請改造自來水管]  
　　製造局總辦魏觀察昨接粤省自來水總辦朱觀察來電略謂前議定造之三十寸口水管一萬餘尺現擬改作二十四寸口暫緩製造所有八寸口之街管祈爲速製等因魏觀察當卽照辦矣（寶） 
[照請領事交犯]  
　　鎭江某錢莊主梁申庭虧欠公私鉅欵倒閉潛逃由常鎭道咨請滬道札飭英公廨查提牽涉是案之黄子享有無串騙情事經關司馬奉文飭傳詎黄己入日斯巴尼亞籍當經照會領事去後久不將黄交出前日司馬具禀道憲略謂查黄曾入西籍事前並未聲明實屬取巧請再照會領事速卽將黄交案以便訊奪去云故觀察昨日備文照會日斯領事闓君辦理矣（宜） 
[不准日人違章設攤售物]  
　　警察委員郁少甫少尹昨日帶同巡士巡查至邑廟花園内見有日本人在殿前設攤售賣雜物有違向章曉以通商條約凡屬内地不准洋人經商設巿該日本人唯唯收攤而去（宜） 
[日本水手酗酒滋事]  
　　十九日字林西報云昨晚十一句鐘時有日本兵船水手一名雇坐東洋車行經虹口蓬路車夫因見前有自來水管阻住去路因停車向該水手索取車資不意該水手業已酒醉遽拔刀向車夫猛戮車夫呼救因有一華巡捕前來帮助該水手卽轉而與巡捕爲難亦以利刃相向巡捕與之敵因之自肩至手又爲該水手用刀剌傷車夫巡捕仍大聲呼救當由衆人上前將日人擒住其時巡捕亦有聞聲而來者因卽交其帶去受傷之巡捕當送同仁醫院求治據稱傷勢甚重如無他變則一月後當可痊愈 
[西人失足溺斃]  
　　停泊新關前之英國魚雷艇前晚有某西人失足墮浦溺斃昨午經救生船在武昌路碼頭將屍撈獲報知水巡捕房飭探陸阿九咨照該艇收殮（當） 
[西商賽馬四志]  
　　昨爲西商賽馬之第四日共賽九次計首次十一馬小西洋代平和洋行勝黑馬藍紅衣帽二次八馬怡和强生勝黑馬黑衣帽三次十五馬小西洋代德國客勝黑馬白衣紅帽四次十一馬小西洋代滙行豐大夥勝白馬粉紅衣帽五次跳浜八馬强生代工部局洋人勝白馬青蓮衣帽有二人跌地並未受傷六次十一馬來定代匯德豐大夥勝白馬白紅衣帽七次五馬海司代禪臣洋行勝白馬白紅衣帽八次六馬大格律師代老林子勝白馬白紅衣帽九次念馬大馬棚毛毛代老公茂勝白馬綠黄衣帽 
[改期演放氣球]  
　　前日有西人在張園演放氣球觀者皆嘖嘖稱異本定於今日重放因氣球略受損傷修理未竣故擬於下禮拜卽二十七日重行演放云（容） 
[失火卽息]  
　　前晚二鼓時城内天官牌樓劉源發烟館忽然失愼幸經衆隣及附近十鋪洋龍皮帶車駛往救熄並未成災（宜） 
[海防署照牆倒塌]  
　　小東門内海防廳署之照墻前晚忽然坍倒幸時已深夜並未壓壞人物（宜） 
[上控案發縣澈究]  
　　陳桂祥與王阿大因爭地涉訟互投道轅上控經瑞觀察核得呈詞不符昨將陳等押發上海縣澈究（嚴） 
[浦江輪船互撞失事]  
　　字林報云昨口午後二句鐘黄浦江中潮流湍急其時虹口外白渡橋公家花園對岸有本埠會德豐公司拖駁名福利者帶一鴨屁股船滿載木料溯流迎風而上將近北京路碼頭時適威麟洋行小輪名伊勒克脫勒者横掠船首而過互相衝撞福利船頭突向伊勒克脫勒船身猛撞當卽沉没鴨屁股船上人見旣肇事遂將纜繩割斷抛錨福利及停泊左近之英國兵艦奥斯脫烈號亞勒克立堆號咸往救護該船水手皆無恙同時鴨屁股船爲潮流所激復撞毁停泊北京路碼頭之駁船一艘貨船兩艘杉板有被撞傾覆者並撞沉西人游船一艘後由拖輪名三姆森者曳之上駛停泊 
[印捕越界編釘門牌]  
　　穿虹浜錫金公所西首之南林里天保里一帶爲寳山縣轄境在前次所放美租界邊線之外該處所造房屋係浙人朱熙庭之產昨日忽有印捕二名在南林天保二里並毗連之巿房上添釘工部局門牌記號有嗣後收取捕捐之說各房客得悉之下咸赴房主處詢問不知該房主如何辦理且不知該處之地保與巡局有所聞見否也（忠） 
 
 

Page 18

 
 
[飭查僞賭騙錢]  
　　靜安寺捕房查得泥城外路張家花園内邇有向爲馬夫之小富泉糾黨數十人以僞賭騙錢情事昨由捕頭飭包探陳雲忠密查拿辦（力） 
[札飭具結改牌]  
　　宏茂昌襪店主韓某前投道園控陳履昌在南巿開設陳源和襪店光緒二十八年間改爲宏茂昌錩記有意隐戤等情前日韓又投道禀稱陳履昌私刊仿單反指他家冒伊牌號求請澈究瑞觀察因於昨日札飭英美公廨讞員關司馬速卽傳陳到案嚴諭改牌具結詳報（宜） 
[謀斃王錫卿案仍須踏底檢騐]  
　　劉錦松謀斃王錫卿一案經松府戚太守詳禀臬憲畧謂兇犯己經訊明供認可否母庸將屍覆騐兹署臬憲朱廉訪批謂王錫卿之屍若不覆騐明確難成信讞且不足以昭折服仍須踏底覆騐等因到府昨日上海縣汪大令接奉府憲札文飭令會仝原騐官南　縣張大令速至寶山檢騐（宜） 
[自盡報堂棺殮]  
　　某甲昨在日暉港玉清宫前投河自盡身穿灰色布衫褲衣袋有洋三元年約三十左右科頭赤足是處係法新租界由捕投報捕房飭探查明並無傷痕因命報堂棺殮（臨） 
[上海縣案]  
　　警察西局前日函解楊忠奎控黄震欠租霸房前晚奉汪大令提訊楊供租西門内劉姓房屋有餘房四間轉租于黄去年六月初五遷入至今祇付租洋两月房主現欲歸房小的已經遷出黄仍霸踞求究大令判黄减償租洋一月限三天遷出○奚陳氏控奚阿元等串逐繼子亦奉提究陳氏供生有一子前年病故招謝福如爲繼子與寡媳黄氏配合藉資倚靠夫弟奚阿元奚蘭亭不平將福如拖回謝家又將黄氏送往爲此控究奚福如卽謝福如及地保姚春泉供俱畧同奚阿元供蘭亭屢向福如供錢吃烟後因不遂所欲勒令回家是實大令將阿元申斥外判福如黄氏仍隨陳氏回家惟不得棄絶本宗當在两處分住了案○候選知縣朱有澤控陳增瑞欠銀前晚復訊朱供陳開當鋪借職銀两不應不還陳供此銀伊故兄借欠姪年尚幼雖應小的料理無奈力與心違家有祖遺房屋四十間係租營地蓋造至每年租米四百石除完粮外僅有三百石可收俱係五房公產求察大令判陳于應得每年租米六十石除去與姪两家食用外將房屋八間之租金劃于朱收抵償欠欵朱陳遵斷而退○唐阿菊糾黨剝洪錫卿衣服由道園包探拿獲禀奉瑞觀察發縣訊明補提同黨王長發張木林周小鳳責押在案前晚奉大令提出判均發改過局唐押二年王張各押一年以儆○開鞋底作之楊鴻開控被啓泰烟燭店小主戎忠發逼索房租爭毆致伊次子楊金山吞烟畢命一案前晚復訊蔡效牛供在鞋作學業祇十餘天啓泰來索房租戎忠發是否同至實未看明大令得供以楊金山自已吞烟自盡與人無尤判各省釋不究○殳全發憑徐海龍爲媒娶異鄉婦某氏爲妻未幾脫逃殳以串放白鴿等情控縣奉汪大令訊飭海龍償洋已繳過洋二十三元在案前晚有張子山投稱殳係外甥徐今央友錢姓等措洋廿七元給小的繳案乞恩免究大令准如所請判殳具結領洋完案○蔣吳氏控張阿美糾人毆傷伊夫蔣阿咸斃命案内獲案訊押之嚴阿新刻因患病由所役禀請大令訊騐屬實判准交保醫治○荳腐店主張阿海前控武生陳紹麟在門首設攤佔奪生意訊飭收攤抗斷不遵昨據荳腐董事程國安行頭沈錦山投請押逐以肅業規大令判飭原差押令陳于三天内歇攤如違提究（宜） 
[總工程局紀案]  
　　昨晨美租界包探王鶴齡在南巿浦中查見沈瞎子駁船所裝鐵絲鐵條等物確係竊贓拘送總工程局管押候禀捕頭移提究辦○北巿玻璃公司所雇湖廣帆船在順泰碼頭裝貨撞壞益順成報關行所雇駁船四只帆船户張雲科駁船户賈勝林賈錫錫賈金林賈雲泉周和尚等投局具控孫明府判張賠洋三十元完案○江灣女子孫伏寶住法租界鄭家木橋父母巳故近由女之表叔宗福堂偕姑丈朱錦芳來滬領回擇配怱有同居之王余氏覇阻并將衣箱等物運至南巿某姓家藏匿前日宋等偕女及王余氏同往索取在途口角被駐防所巡士解究明府判王余氏將各物交出女發普育堂留養著朱宋留心擇配報局棧奪○住城内薛弄底之葉子成時至南巿鼎興錢莊向母舅朱某纒擾由朱子俞卿扭局請懲葉供前將父遺長生橋堍房屋一所抵與母舅今向取回粮串出售副裁判官陳叅軍判以後不准滋事具結完案○木匠揚楚生與同業蔡桂生在途因索前借時表口角由巡士拘究蔡願交保贖還原表叅軍准之○包探拘獲積竊張阿福戴金生供出同黨奉飭補提前日在邑廟續獲陸阿四小阿二一名解究叅軍訊得犯案纍纍判責手心四百下鎖示两天發押改過局兩年○王阿寶王阿生在關橋售賣假飾由探拘究參軍判阿生戒責二百下押兩禮拜阿寶戒責一百下姑念年幼寛釋（尺） 
[英美公廨晚堂案]  
　　巫湯氏控歐陽潤福吞没血本前晚奉襄讞孫明府提訊巫供雙目巳瞽夫故後遺有火腿店一處先由親串經理後經歐陽到店接辦計店中資本洋一千七百五十元詎料開設數月血本虧淨匿帳不交求請嚴究歐陽供此店實由巫孫務本管理務本現欠小的洋二百元向索圖賴反唆湯氏出控請察明府以所是否屬實判押候巫務本到案復訊核奪○張魏氏等前控妓女姚虞鳳同母姚李氏凶賴借洋七百五十元訊飭押繳各情已詳本報前晚奉明府提比姚李氏供在押難以措償求恩交保料理明府判先還洋一百元餘准交保出外理楚（當） 
[公共公廨早堂案]  
　　西探禀百老匯路源泰洋貨店夥徐福林携莊摺出外串人至和康莊出票二紙計二百十二两三百三十五两赴鳳祥同豐永等金店兌換金飾店中察其情節可疑持票照對人即逸去徐回店後聲稱此摺在賽馬塲失落不知何人拾去正在報捕查緝忽有楊阿香持函送至捕房愉云摺藏斐倫路某處磚下並有同豐永處銀票望去取回等語當即將揚扣住詢其何人囑送楊稱係前在二馬路信局内之陳阿來向云云訴畢卽將該信呈案并稱失摺果在磚下取得襄讞孫明府與德繙譯師謀君飭傳鳳祥同豐永二金店夥訊問供因形跡可疑未遭欺騙又詰源泰店主徐春林供福林自幼在店學業已越七載尚無錯誤此次在途將摺遺失被人拾去圖騙可否從寛免究揚阿香堅供信係陳阿來　送刻陳不知去向中西官會商之下諭將福林交店主領回楊阿香開釋銷案嗣後不准續控○甬人李春福尋親不遇在鄭家木橋被己故惡丐鄭子明羽黨將衣服剝去情急奔至招商局碼頭投水覔死爲三十七號西捕救起帶入捕房昨晨解請安插明府判送四明公所交董事資遺回籍○招商局北棧洋人控唐文良陳德云串竊紫銅六塊布三疋由控解究判押候吊贓再辦○俞阿三攫取金四榮水烟袋由探解辦判押一月○梅阿金竊竺日新之衣包熨斗由探解辦判押十天○捕解四次遇犯吳永年在河輪馬頭拉客請究判押三月○陸林金馬車在蘇州河畔爲張阿毛貨車撞壞由印捕解究判張賠修車洋五元外再罰五元充公○田蔡氏控王阿曾拐女押娼昨由包探將王提案判押侯過堂覆訊○厚記號更夫趙錫松控陳阿四在日本公司馬頭挖竊洋紗八扎請究判管押七天○捕解在途拉客之雉妓瞿銀寶請究判罰洋十元○洋人活治控戴富　竊木植四支拘究判押二十一天○萬木生以　驢駕車違章由捕解究判罰洋十元（當） 
[法租界捕房發落]  
　　甬人劉阿宋控妻秦氏携女芸香在籍逃逸來滬現幸尋獲請究等情劉叔某甲昨投捕房禀稱因劉離家五年不歸秦氏至滬尋夫並非逃逸陳大令因判將氏交夫領回完案○青鑒作主葉耀山控夥吳春泉私竊貨物値洋二百元求究吳供貨係二月間庖司所竊實遭誣控大令判交保候查○周長發長三楊長貴串竊衣服銅表銅元吊贓請辦大令判各押半月○落差西捕被楊拘獲趙長生張阿寳在城河浜向東洋車拆梢請究大令判各押七天○包探解形跡可疑之汪順金施士郎朱阿福顧阿丙徐觀壽潘永昌葉老七楊榮塊等請訊汪身藏有小刀一把呈騐大令研訊之下判汪押一年朱押半月施楊各押三月餘飭交保（臨） 
[美租界捕房事]  
　　某西人乘四千四百九十一號東洋車至禮查路某客店下車入内良久不出車夫向索車資反被兇毆並鳴捕將該車夫拘入捕房管押一宵○二百六十二號印捕在百老匯路獲住逃馬一頭帶入捕房旋由馬夫曹炳明投請領回捕頭允之○陳恆財吳金壽周金生在西華德路索欠互毆由印捕一併拘究經陳等存洋保出聽候堂期集訊○陸阿仁闖入百老匯路一百三十三號洋房爲西人撞見疑其　竊扭交七百八十六號捕帶入捕房捕頭詰得陸實係入内尋犬並非行竊斥釋（似） 
 
