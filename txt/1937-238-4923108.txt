# 1937 - 238 - 4923108

 

Page 1

 
 
[敵連遭敗衂三次增援我陣綫鞏固待機痛擊]  
　　沿江敵陣地被我切斷包圍　敵空陸慘敗死亡數額極鉅　昨敵機肆虐被我擊落兩架 
　　敵軍二度在滬登陸以來、為時又將一週、始終侷促一隅、未能有所發展、連日向我進犯、均經痛擊、土卒傷亡極重、銳氣消沉、且虹口楊樹浦區吳淞區羅店區等三處部隊、被我重兵切斷、不但迄未完成打通之夢、且羅店區殘敵被我包圍、狼狽不堪、敵軍主將松井於敗之餘、不得不再向東京乞援、其增援部隊約兩師團及軍火、已於昨日上午由運輸艦四十九艘載抵吳淞口外、正相機登陸、松并並會向外宣傳、將於下星期初向我全綫總攻、聞我前綫軍事當局、對敵軍增援一節、認為係敗挫後必有之舉動、至於定期總攻一節、則認為係一種虛聲恫嚇之技倆、蓋松井抵滬後、已屢次頒佈總攻之令、上月廿六·廿七兩日間、並會向各國駐滬軍事當局宣稱、謂月底必可將滬戰完全結束、恢復原狀、但目前之事實、已充分證明虛聲恫嚇之無補實際、總之、我軍抱定不驕不餒之精神、採取穩紮穩打之步驟、敵軍縱源源而來、誓當嚴陣以待、予以重大之打擊、戰事前途、當有把握云、 
　　今晨一時許、我閘北□□砲兵陣地、開炮十餘發、向虹口方面敵軍陣地轟擊、敵軍沈寂、未敢還擊、我方旋卽停止、移時有敵機一架、飛翔於浦東上空偵察、多時而去、 
[羅店我逼近係家橋]  
　　確息、我軍在羅店一帶、乘勝前進、逼近孫家橋、並佔領南長橋坍石橋、輿羅店東南角之我軍、聯成一綫、 
　　羅店戰事連日來異常劇烈、被困之敵、雖屢圍衝出、皆被我軍擊退、我軍從三方面同時猛攻、進展殊速、敵軍陣地、更形縮小、被圍之敵、約計尚有一旅團之眾、蓋連日作戰、已傷亡大半、昨晚我軍向小川沙口淮攻之一路　頗為得手、敵之歸路、殆完全截斷、羅店鎮三分之二、全為我軍控制、敵在此浹小面積中、實已無迥旋餘地、昨晨敵會有若干次猛烈之衝出、發生極激烈之爭鬥、敵在我軍衝鋒肉搏之下、狼狽遣退、 
　　中央社、羅店方面之敵、自我軍前晨突出奇兵、山小川沙西北隅抄襲敵軍後路之後、已完成四面包圍之形勢、前晚敵軍數度向我反攻、余圍突圍而出、迭經我軍以機關槍密集掃射、敵軍傷亡重大、不支而退、直至昨晨為止、敵軍仍在我重重包圍之中、突圍而出之企圖、迄未得逞、 
[敵旅團長倉永斃命]  
　　中央社云、上月廿九日在羅店劇戰時、我軍曾擊斃敵旅圍長一名惟姓名尚未查出、茲據上月三十日東京日日新開號外載稱、在羅店作戰之敵軍、共為三旅團、旅團長為倉永·鷹森·竹田三人、當日斃命者為倉永、係被我砲兵擊中而死、該報號外、并將倉永之照片刊出云、 
[吳淞殘敵潰退江濱]  
　　吳淞之敵、被我大軍進迫後、已向江濱潰退、結集江濱一帶、前晚浦江敵艦在吳淞附近、發砲向我陣地　擊、掩護其步隊進退、我軍後方砲隊、當卽予以還擊、雙方交轟、直至昨晨、砲聲方息、我軍陣地、雖在敵軍密集砲火之下、仍追踪敵跡、向前衝殺、積極進展、敵軍企圖進攻實山月浦之計劃、已告完全失敗、又軍息、吴淞鎭方面敵軍、前晚會分兵一路、向月浦鎭東南隅我路陣地偷襲、經我軍迎擊、激戰甚烈、至昨晨拂曉、敵不支潰退、我軍乘勝追擊，斃敵甚多、並將陣地向前進展兩英里、敵未敢再犯、實山方面亦沉寂無事、（又訊）昨日上午我軍又拔隊進攻、在泰興路同濟路等處與敵軍接觸、遂發生劇烈之巷戰、雙方肉搏至午刻、我軍士卒喊殺連天·血戰結果、西綫殘敵、整退至蕰藻浜北、中路陣綫我軍沿鐵路繼續挺進、砲台灣已無敵蹤、昨據前綫某軍官談、盤踞吳淞之敵、决予尅日肅淸、吳淞西綫殘敵擊退後、我軍已進駐製糖廠、 
[敵軍進攻北站敗退]  
　　虹口一帶、敵軍自日前撤退陸戰隊、由正規增援陸軍調防後、前晚又有由吳淞開來敵陸軍部、於昨日上午三時三十分許、向我北站方面進攻、希圖突出重圍、再謀一逞、我軍當以迫擊砲還擊、一時砲火甚烈、敵不支退去、 
　　今晨零點二十分、敵火向我閘北方面進犯、我軍除以機槍密集掃射外、同時我口口方面之砲兵陣地、并以重砲及迫擊砲向虹口及楊樹浦一帶敵軍陣地為擊、歷時甚久、敵軍受捐頗鉅、進犯之敵、卽行狠狽而退、 
[敵大批援軍已到滬]  
　　據確息、前晚有敵運輸艦四十九艘、（大部為商輪所改造）載運大批援軍及械彈、駛抵吳淞口外五十海里洋面、迄昨日上午尚泊該處、似有大舉犯我模樣、 
　　前晚續有敵商輪二艘、駛入浦江、一名Gonkonmaru停靠招商局北棧、輪上載有大批草包、據識者云、此項草包、乃潗包裹敵軍死屍所用者、一名Caicutta　Maru　停靠公和祥碼頭、裝來軍需品甚多、另又有敵輸Kiurgasa　Maru一艘、於昨晨黎明　前駛靠招商局中棧、當卽有大批軍械卸下、以上三輪、復先援換載敵軍傷兵及死屍、於昨日上午十一時一刻下午三時、及五時二十五分、分別相繼駛返日本、 
[敵空軍人員大喪亡]  
　　中央社云、據東京朝日新聞載稱、自八月二十日至二十七日、日空軍人員死亡及失蹤人數如次、二十曰三名、二十一日句容三、揚州一、南京十三、蘇州一、南昌一、廿二日上海一、（隊長）廿三日上海二、南京五、廿四日上海二、廿六日失蹤一、廿七日失蹤九、共四十二名、至在杭州廣德及其他各處作戰者、尚不在內、足見其損失之重大也、 
[虹口浦束昨晨大火]  
　　工部局報告、昨晨七時許、麥倫中學後面起大火、浦東方面之大火、經廷燒一夜、至昨晨方熄、八時海勝路及歐嘉路一帶均起火、八時至九時間較為平靖、週家嘴路與麥倫中學之間有五六處起火、靶子路與赫司克而路附近亦有一處起火、火勢頗烈、又九時至十時間下列四處起火、㊀愛而近路與北江西路、㊁北四川路海寗路、（上列兩處、已有租界救火會人員奔往灌救）、㊂麥根路車站房屋（因轟炸所致）、㊃浦東安利貨棧附近、 
[敵禁外人赴楊樹浦]  
　　神州社云、自滬戰外擴後、日軍已准外人自由出人楊樹浦區、詎自昨日下午起、日軍又出通告、警告外人、不準擅入楊樹浦區域、於是欲向該區搬遷什物之外人、複被逐回、聞外籍記者執有通行證者、仍可出可出入虹口區域、但如發生危險、日軍亦不負責云、 
[兩日間沿江沿海敵死傷達八千餘]  
　　吳淞一役死亡最多　大批屍首投人海中 
　　中央社云、日來敵擬在羅店吳淞等處、企圖完成某聯絡陣綫、迭向我陣地猛烈襲擊、我軍沉着應戰、敵終不得逞、據可靠方面所得消息、敵自本月一日晚、開始向我進攻以來、二日間各路傷亡極重、計陣亡者五千餘人受傷者三千餘人、其中尤以吳淞一役、死亡最多、達三千餘人、其次為羅店張華浜等地、現大批屍首、已於三日晨五時許、在張華浜附近裝入運輸艦一艘、駛出口外、聞該批屍體卽在三夾水外投入海中、並不裝回國內云、 
[敵機肄虐到處投彈昨被我擊落兩架]  
　　流彈橫飛非戰區均遭波及　護送難民輸亦被機槍掃射 
　　昨日敵機自黎明以迄薄暮、成羣結隊、在閘北滬西等處轟炸掃射、中午有敵機一架、在閘北麥根路一帶、飛翔甚低、未幾、於投彈一枚急駛上升後、正欲繼續投彈、忽然尾部冒火、煙霧四圍、機件受損、驟然下墮、宛如火龍、山空中直落墮地、機內所置之炸彈、立時爆炸、轟然一聲震全市、特區市民、目暏敵機下墮者甚多、當時疑係敵機自行爆炸、直至昨晚得到前方報告、始悉係被我軍所擊落、緣昨日午後零時一刻、敵機三架、在中山路附近、向下飛投彈、被我軍某師某團團長吳求劍、派團附張止戈、連長洪策、指揮防空大隊、乘其不意、以高射炮小砲高射機關檐襲擊、一時彈如雪飛、遂將敵機一架油槽擊毀、爆發生火、機身全燒、黑姻如雲、落於廣肇路廣肇山莊墳地、當被該團士兵在防空陣地、拾得敵機之機師頭顱機槍破片等、上有「名古屋造」等字樣、被焚之機翅上亦有「昭和十一年十二月」字樣、聞該師派專員將該機身運往南京、此外尚有敵機一架、於昨日下午二時、在北站帶投彈、飛行甚低、又經我軍瞄準發砲擊落、機身落地焚燬、機師當塲殞命云、 
　　昨晨七時左右、敵機十餘架、又出現於滬市上空、旋合旋分、盤旋頗久、并在閘北及滬西之華漕鎭等處、大施轟炸、除有一部分民房被燬、并未傷及人口、至九時許、大半敵機他去、尚有二架在閘北投擲炸彈、常有數處發生火警云、 
　　昨日敵機多架終日在本市上空盤旋、并亂掃射機關槍、以致兩租界及南市浦東等非戰區域內、彈片流彈、滿地橫飛、居民之死傷者、不下五六十人、一時救護車各處出動、人心又極惶惶不安、茲將各情詳紀於下、 
　　日機連日在閘北南市浦東一帶轟炸、對於非戰門人員之難民、以及慈善團體、救護人員、亦以機槍掃射、實屬慘無入道、而兩租界區域內竟亦遭波及、前日租界中所落砲彈高射砲彈及彈片等、為數頗多、工部局救護車曾出動三十二處、經運往各醫院之傷者、計有四十六名、其中大半均為流彈所傷、救火車亦頗為忙碌、又昨日午後五時四十五分、高射砲彈一枚落於跑馬應、萬國商團團員W．G·Nicholls及M·P·Doyle等兩人受傷、又前日午後二時十分、商團團員（俄國隊）Kosnyreff在北京路外灘為彈片擊傷、昨日上午六時三十分華法兩界接壤處江南小客棧後門口突有炸彈爆發傷十餘人、均送廣慈醫院救治、而同時該處附近停雲里墻根亦發現手溜彈爆炸、有一業舊貨之鹽城人彭大惠、當塲炸斃、傷十餘人、現捕房正嚴查該項爆裂物之來源、又九時一刻、有小砲彈一枚、落於赫德路電車公司停車場、但未爆炸、又南市和平路新華銀行門口·小南門附近·城內梭子弄·及靜修路合興里等處亦有流彈、並聞該項子彈據說係由敵機低飛時所擲云、現本市各警務機關均正嚴密調查中、一面縝密防范戒備、以防漢奸混入搗亂、同時在昨晨六時至七時間、有日機一大隊飛經共公租界區域、當該機甫飛過各處、卽有炸彈等爆裂物墮下、復有多處、則為機槍掃射、致各地受傷死亡者人數又極可觀、以致救護車紛紛出動、仁濟·寶隆·等醫院、幾為之滿、茲就調查所得、分誌於下、其未及查明者、當亦不在少數、㊀浙江路寗波路口傷五人、㊁天津路浙江路口傷一人、㊂南京路雲南路口同昌車行對面傷二人、㊃淡水路死二傷三、㊄靜安寺路國際飯店附近傷多人、㊅海格路電車公司寫票亭傷查票一人、㊆南成都路同孚路大中里口死孩童二人、一名沈仁、十四歲、嘉興人、住大中里一四○號、一名周培根、九歲、住新閘路六三八弄一○七號、兩孩均係中敵機之機關槍彈、以上五七兩處係受機槍掃射、餘均屬小型炸彈所傷、亦可見日機之漫無顧忌、慘無人道也、又成都路巡捕房之屋頂、於昨晨六時五十分、亦受流彈一枚、僅燬建築物一方、幸未傷人、昨晨六時三刻、敵軍飛機兩架、飛往北站一帶轟炸、我軍開機關槍掃射之時、有砲彈一枚、墜於靜安寺附近、離該處捕房不遠、華人一名受傷、又昨晨敵機往北站轟炸時、聞有二十五人在新閘區受傷、六人在老閘區受傷、成都路區域內亦有傷者數名、九時十分、敵機一架在麥根路鐵路接軌處上空投彈、十時五十分、敵軍用機在北站附近投彈四枚、其中一枚墜於愛而近路、地點距租界甚近、另一枚似未炸裂、浦東方面被敵總砲所傷者、計十六名、現已分別送醫、各人傷狀如下、㊀顧夏氏、劉行人、頭部受機槍傷、㊁孫思源、北平人、頭被炸彈片所傷、㊂夏明山、山東人、左手被砲彈擊斷、㊃徐福林、揚州人、被砲彈炸斷左膝骨、㊄徐法書、通州人、左足被砲彈炸傷、㊅李阿毛，寧波人、左臂被彈擊斷、左腿炸傷、㊆夏美弟、崇明人、左肩胛骨受槍彈傷、㊇吳李氏、浦東人、被砲彈炸傷左腰右腰、㊈姚文如、南通人、彈傷足部、㊉吳士良、浦東人、被砲彈炸傷右腿、㊉㊀張龍根、浦東人、右手在腿被砲彈炸傷、㊉㊁張趙氏、浦東人、腿部炸傷、㊉㊂李健樞、定海人、略受微傷、㊉㊃王蔭氏、湖北人、臂部及下體炸傷、㊉㊄陳李氏、浦東人手及背部炸傷、㊉㊅吳菊芬、本地人、臂部及左腿受砲彈傷、 
　　日前、當某救護隊護送大批難民由滬雇小火輪赴蘇、沿途遭敵機追隨、達三小時之久、時以機槍向下掃射、一時難民發生恐慌、幾肇事端、經竭力設法躲避、幸免遭殃、敵機一再向我徒手難民射擊、實酷辣已極云、 
[淞口外及浦江中敵艦敵輪達百卅艘]  
　　駛滬艦輪爲數如是浩大　不惜孤注一擲灼然可見 
　　自敵侵我沿海沿江各口岸失利後、前日浦中敵艦、復大舉向我浦東陣地猛烈轟擊、企圖掩護敵軍登陸、經我軍沉着抵抗後、終未得逞、前日向我浦東開砲最多、停泊於日領署後之敵最新式驅逐艦第六隊Hibiki　Tkodzuka　Tnazuma等三艘、業於昨晨黎明前廢然駛出淞口、茲據昨日記者調查所得、淞口外之大小敵艦、連同最近駛滬之四十九艘運輸艦（大部為商輪改造）在內、共計竟達九十艘以上、連同浦江及瀏河一帶敵艦、總數當在百三十艘左右、駛滬敵艦為數之如是浩大、益見敵軍犯我不逞後、其焦急之狀態及不惜孤注一擲、灼然可見也、現將昨日浦中各敵艦、共計十九艘之分泊情形列下、計州五號及廿四號浮筒砲艦五艘、十八號浮筒驅逐艦Nagasaki（屬第廿二隊）一艘、十五號浮筒驅逐艦Munisaki號一艘、十四號浮筒驅逐艦一艘、（屬廿一隊）十一號浮筒砲艦Rotaka號、一艘、七號浮筒驅逐艦二艘、（屬二十一隊）六號浮筒驅逐艦二艘、（屬卅隊）二號浮筒出雲旗艦一艘、一號浮筒驅逐艦一艘、屬十六隊）楊樹浦碼頭運輸艦三艘、浦東新三井碼頭驅逐艦一艘、匯山碼頭巡洋艦一艘、招商局北棧驅逐艦一艘、（屬二十一隊）三菱碼頭驅逐艦一艘、共為十九艘、在招商局北棧碼頭有敵軍百餘、在黃浦碼頭有敵軍六十餘、皆在搬運軍需品、甚為忙碌云、 
[駐滬各國當局昨向敵我致送節略]  
　　要求我軍及敵艦稍移　以免租界再發生危險 
　　英美法三國駐滬軍事當局、以本月三日停泊於日本總領事館前浦江中之日艦、興我浦東砲兵發生激烈砲戰、致公共租界與法租界內墮落流彈甚多、致生命財產損失頗巨、特請各該國駐滬總領事、於昨日分向我國興日本當局、致送節略、要求日艦應移至招商局北棧以下、我浦東軍隊移至浦東路以東、張家浜以南、聞該項致送我國之節略、已由俞市長轉送軍事當局云、 
[列强對日正當辦法厲行經濟制裁]  
　　美國工會提倡對日經濟絕交　欲免世界大戰須遏黷武主義　宋子文劉美職社記者談話 
　　美聯社記者、昨日往訪全國經濟會常委宋子文氏、常蒙延見、並發表談話如下、報載美國工會今正組織提倡對日經濟絕交、此項消息、殊堪欣慰、由此并足證明、關於根本問顯、常人之識見、往往較諸國際專家深長之考慮、尤爲可靠、蓋日本若一日制勝中國、利用其無量數之資源、則凡愛好和平之國家、勢必大受威脅也、當九一八事變發生之時、苟日偷安之流、每謂日本吞併東三省之後、必將忙於整理、無暇再侵及其他各部、然而事實上日本已估領長城以南之一大部分、今則更謀進而侵及長江流域、威脅中國之金融興經濟中心、並外商大宗投資之惟一市場所在地矣、慨聞東三省事變之後、國際道德、日見墮落、致世界大戰、更在迅速醖釀之中、今欲阻止日本黷武主義之前進、并消弭世界大戰之發生、凡愛好和平者、僉謂宜由主張、民治主義之各列强、施行經濟制裁、為惟一正當辦法、第恐掌握大權者、扔持猶豫茍安態度、重蹈覆轍、他日不免有噬臍之悔耳、 
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
[日軍侵略挫折聲中特別議會開幕]  
　　討論二十萬萬元軍費案　總數將超過日俄戰爭費　英美各報評日冒險行動 
　　［倫敦］據此間報載、上海中日戰事、日來又趨激烈、華軍在瀏河羅店吳淞一綫、擊破敵陣地多處、浦東方面華軍亦佔優勢、旅滬外國軍事觀察家稱、日軍必須特別謹愼、否則勢將被迫退入長江及黃浦江云、（四日國民海通電） 
　　［東京］此間接中國各處電報、稱淞滬方面戰事日來又趨激烈、中國軍隊堅强之抵抗力、殊出意料、同時華軍增援大量砲兵及生力軍、至華北方面則較為沉寂、察綏邊境僅有小接觸多處、日機曾轟炸馬廠附近鐵路、該項報吿稱、要之、華北及淞滬之中日戰事、均非數日之內、可分勝負云、（四日國民海通電） 
　　［東京］日本特別會讓今日舉行開會式、明日各大臣演說所謂"中國事變"臨時軍事費、特別會計廿億二千二百餘萬圓、一般會計追加預算四千二百餘萬圓、臨時軍事費財源、大部分發行公債、本年度預算總額、因此共達五十四億七千一百餘萬圓之鉅、本年度發行公債額、當在三十三四億圓、日俄戰役全部戰費僅十五億零八百四十七萬圓、此次中日事變前後兩次軍費預算共達二十五億圓以上、誠為可觀、（四日中央社電） 
　　［東京］此間報載、自"中日事件"發生以來、日本商業已受重大打擊、而以中小商人及專營出口之實業家受害最烈、本年迄今對外貿易入超空前高漲、達七萬七千四百萬元、去年同期尚不過二萬一千四百萬元、（三日塔斯電） 
　　［華盛頓］美商部今日宣布、一九三七年上半年、日本入超達一七五·○○○·○○○元、為一九二四年來之最高額、此時期內日本出口增百分之二四·四進口增百分之四四、入超額數中、軍火佔大宗、其中飛機機件值八三二八八三元（三日國民電） 
　　［華盛頓］華盛頓郵報今日著論、批評遠東局勢、謂美國與他國基本利益為日本侵略所危害、必須就其眞相、而估計東京之弱點與狂妄、美國等必須以冷靜與堅決之態度、使日本瞭然於越過某點以外、日本决不能希望其冒險行動能有收獲、蔣委員長曾謂、凡信任和平與國際關係中有秩序的調整之各團、在此事上、皆有生死關係、誠哉是言、馴伏的投降、决不能阻止强暴、而莫可忍耐的侮辱之忍受、决不能保持永久的　益、今日本所行種種擧動、適開前例、茍不有以制之、徒使其他强梁、相率效尤而已云、（中央社三日路透電） 
　　［倫敦］泰晤士報今日評論日本戰時預算二、五四九、○○○、○○○元一事、稱日本顯然期望中國抵抗之潰敗將保證日本早日獲勝、惟預料此次戰事、將為目的有限及時間不長之戰事者、實屬危險、日本目的、虛浮而無界限、而戰事時期之長、或將使日本參謀本部為之煩憂、在此鬥爭繼續之中日本所成功者、即在關閉其政治家及經濟家所認為日本經濟生命綫之巿塲、即使日本得勝、該國國庫之非常支出、亦不能在戰事吿終時即行中止、勝利後所决定建立其勢力之土地、即使有限、但亦必付重價、且工作亦極困難、日本大陸政策　顯有某種不負責之狀態、而日本軍部　開始控制國家其他機關　戰時預算日增劇、此次戰爭係較預期者為更危險之孤注一擲云、中央社四日路透電） 
　　［倫敦］泰晤士報頃又評論中日兩國戰事、特別注重日本經濟困難情形、其言曰、"中國地大物博、人口衆多、政府當局⺒獲得全國民衆之意外擁讓　因此該國軍隊即使敗績、中央政府未必為之屈服或崩潰、此在日本、則閃進行戰事之故　勢必在財政上增加負擔、加之戰事曠日持久、或非該國參謀本部始料所及、尤為不易應付、况戰事期內、日本即使獲有勝利、而該國政治家與經濟學家、所認為經濟命脈之商業市場、亦必為之崩潰歟　要之　日本此種冒險舉動、即使大獲勝利、其在財政上竭澤而漁之事、一時亦難予以中止　日本苟欲在中國任何地方樹立勢力範圍、均為艱難而代價甚高之工作、小國邊遠地帶組織敗壤之後、即使加以征服、亦無直接利益可言、日本佔據一滿洲國之得不償失、即其明證、其結論則謂、日本苟與其他各國相互合作、其所可獲得之利益、較之推行冒險政策、難較少獨佔性質、但必較為切實、則可斷言云、（中央社四日哈瓦斯電） 
[華僑愛國]  
　　招募航空員　捐寄預防藥 
　　［華盛頓］此間報載華僑團體正招募美籍華僑回國參加抗日戰事、最要者為航空員及機關槍手、現已有二百人應募、航空員每月餉銀一千五百元、擊落敵機另有獎賞、款項概由華僑供給、（四日國民電） 
　　［舊金山］中美公民聯合會今日宣布、該會已備就預防藥一千元美金、由太平洋航空公司飛機於星期三運往香港、散發中國軍民應用、（四日國民電） 
[印度民族請英外相保障我國領土完整]  
　　［倫敦］印度同盟幹事會、茲已向外相艾登送達决議案、請願"完全遵守擔保中國行政獨立及其領土完整之國際公約及國聯盟約下之各種義務"、並向日本大使吉田送達另　决議、"抗議日本對於中國人民之慣加侵略、對其領土之侵犯、而在完全不顧法律及道德之中、殘殺中國人民"、（中央社四日路透電） 
[英美又醞釀停戰運動說]  
　　英大使克來祺晤廣田　美政策仍保持獨立性 
　　［華盛頓］美聯社今日據確息、英美兩國政府現正竭力設法停止中日衝突、或使之縮小範圍、（三日國民電） 
　　［東京］英國駐日大使克萊祺到任伊始、卽於今日午後晤廣田外相、談話兩小時之久、內容未詳、（四日國民電） 
　　［華盛頓］國務卿赫爾頃發表談話稱、政府業有新訓令寄交美國駐中國大使詹森、有其勸吿美國僑民、利用現有遺送回國之機會、善自為計、嗣談及報載英美兩國將在中國海面合作一說、謂美國政府現仍採行獨立性質之政策、不以任何他國政策為轉移、特美國當局與其他各國負責當局、處於同一地位、而保有同樣利益者、交換情報、並相互磋商、則固屬事理之常、"抑此種合作事業、未可與共同行動混為一談也"云、（中央社三日哈瓦斯電） 
　　［華盛頓］美國務卿赫爾今日宣稱、國務院在最近努力之中已向美僑發出極强硬之警吿、勸之遠離上海及其他戰區、外傳英美兩國對於遠東事變密切合作之說、赫爾謂美政府外交政策、係分別獨立而行者、但有時亦有從機變更之處云、美國紅十字會宣稱、不擬派遣紅會人員赴華、或舉行全國募捐之舉、但願代表中國救濟工作、接受各團體及私人所願助之捐款、此項捐款應匯交中國紅會及其他教濟機關、美國紅會會長克萊森復稱、日本紅會已拒絕外國之補助、（中央社四日路透電） 
　　［華盛頓］美國某某數銀行、最近有以款項貸予日本、關于此事、官塲方面頃宣稱、中立法未予實施、則國務院即未能阻止各該銀行貸款日本　而僅能在道義上行施壓迫、以故若干人士主張、對于中日兩國戰事、應立即實施中立法者、根據上項事實、愈益振振有辭、政府方面原欲避免實施中立法、現頗以輿論加緊壓迫、致使政府不得不將中立法　付諸實施為慮、但實則各銀行凡在戰事開始之前以款項貸予日本或中國者、中立法即不能適用、各該銀行今後亦仍可自由將此項借款延長時期、或增加數額云、（中央社三日哈瓦斯電） 
　　［華盛頓］美國六和平團體、今日願請羅斯福總統、對於中日戰事、立即施行中立法、彼等對於裝載飛機及鐵絲網開滬之維希泰號被阻說、表示抗議、對於總統决定停止增派軍艦開往遠東、表示贊同、以為此舉足以增加緊張局勢、彼等並稱、美國對於遠東方面現所進行之衛突、不能再認為非戰事、六和平團體為、㊀全國防止戰爭協會、㊁世界和平運動、㊂婦女國際和平聯監會、㊃調和運動、㊄和平緊急運動、㊅軍國主義敎育委員會、（二日國民電） 
[英工界擬定政綱]  
　　保障和平辦法　將開大會討論 
　　［倫敦］代表英國三重要勞工團體之全國勞工委員會、今日公佈國際政策及國防之報吿稱英政府必須有"强大之軍備、以保衛國家、而為集體安全努力、並抵抗法西斯國家之恫嚇、"該報吿槪述和平之雙重政策、並主張忍受冤曲之國家、應請陳述其狀態、并應藉國聯給以政治安全及經濟機會之新制度、而自國際關係開、排除戰爭之恐怖及　切合法經濟的冤曲、該報吿繼稱、此新制度應成為解放現在國際緊張及指示永久和平希望之普通調解之一部份　　並主張由國聯使催略者遭遇可驚之軍力優勢、該報吿復謂、現在嚴重威脅和平者、祇有"德意日三國、并覺此三國中、有戚立盟約之可能、末稱倘工黨重掌政權、政府在國際局勢變化未定之前、將無以更變其現行之整軍計畫云、（中央社四日路透電） 
　　［倫敦］全國各工會聯合會定於下星期內在諾爾維區城舉行常年大會、勞工運動全國執行委員會頃就國際時局草就報吿後、準備提付大會討論其內容略謂目前世界各國軍備强大為前此所未有英國國防脆弱情形、亦為前此所未見、以故政府整頓軍備一項計劃、實有賡續進行之必要、即使工黨他日出而秉政亦常如此、但英國內閣所行政策、倘能以工黨政綱為基礎則未來戰爭、當可有以避免之、報吿書結論則主張成立國際協定、以制止軍備競爭云、（中央社三日哈瓦斯電） 
[墨索里尼月內訪德]  
　　德官方宣佈 
　　［柏林］官方頃發表么報稱意國首相墨索里尼、應希特勒元首之邀請、定於本月下半月前來德國與元首會晤云、半官機關德意志通信社亦發出消息稱、德意兩國境內、均有强大之革命運動、為變方民族與國家之生活、樹立機構因此雙方保有切的理想的聯帶關係、意　來、自必有以重申之德國民族在元首領導之下、巳在國社主義下完成統、茲聞法西斯的意大利首相不久即將蒞臨木國實深榮幸云、又據半官界人士宣稱、意相前來德國之後‵或當前往波麥垃尼省、參觀德國海陸空軍大操、然後前來柏林、與希特勒元首進行談話、但招待程序、此際尚未完全决定、（中央社三日哈瓦斯電） 
　　［羅馬］衆料意相墨索尼里下月往訪德元首希特勒、未必發生新協定、意相之喉舌蓋達氏頃在意大利日報披露措詞溫和之論文、討論意相與德元首相佢事、謂意德現未遇有須在親英或親德政策擇一而行之問題、外間所傳、德意談話將發生驚人事件之猜測、殊蜀不確云、（中央社四日路透電） 
　　⊙柏林　據各報載稱意國首相墨索里尼來德國聘問事、實具有重大世界意義、蓋德意兩國政治軸心之鞏固、國社黨與法西斯黨精神團結、以共同保衛和平與西方文化、均可於此證之、地方指導報謂、"唯德國元首希特勒與意國首相墨索里尼方為歐洲和平之保障、墨索里尼來此聘問、用意在以和平合作之偉大理想、與一切破壞和平之行為相對抗、此外、並無其他目的、"國社黨機關報民衆觀察報謂、"自昔年希特勒與墨索里尼在意國威尼斯城度會晤之後、德意兩國國力已大見增加、然其所薪求之目的、則仍與昔日無異、即創造新歐洲是也、"其他各報、均指出德意兩國政治軸心、為歐洲穩定之要素、且亦為歐洲和平前途之曙光云（中央社四日哈瓦斯電） 
[英法召開地中海會議]  
　　討論共同對付海盜　蘇俄準備强硬處置　美亦施行警戒辦法 
　　［巴黎］法外部現正忙於草擬地中海會議議程、注國海航部在此準備工作中、佔有重要地位、聞會議目的在取得共同之宣言、以堅强之語調、聲斥海盜行為、而决定其罪犯者云、（四日路透電） 
　　［倫敦］關於法國提議由地中海沿岸各國在日內瓦舉行會議一事、英國政府業已加以接受、官塲人士頃宣稱、英國屆時并當提出重要建議、其內容聞係以關係各國海軍相互合作為基礎、主張地中海沿岸無論何國軍艦、當同時保護其他各國商船、而不以本國商船為限、但英國無意組織"國際艦隊、俾在地中海上護送各國商船、此外、法國原來計劃、并無邀請意國參加日內瓦會議之意、頃據最後消息、意國或有被邀出席之可能、果爾、則黑海沿岸各國、包括蘇俄在內、亦必同時出而參加、（中央社三日哈瓦斯電） 
　　［倫敦］關於法國提議由地中海沿岸各國在日內瓦舉行會讓一事、英國負責人士頃宣稱、英國政府擬在此項會護內提出各項建議、即㊀各國潛水艇不得在各該國領海之外駛航、惟西班牙領海界限得稍加推廣、俾該國內戰當事雙方所屬潛水艇、行動得以便利、㊁地中海公海中若果發現潛水艇、則關係各國應行施集體制裁、倘屬可能、則當設法加以擊沉、㊂地中海沿岸各國、應共同發表宣言、以保護國際航業、聞英國此項建議業已向法國提出、法國即可予以接受、此外、西班牙內戰當事變方雖不致被邀參加會議、但英國此項建議自當分別向雙方提出、此聞西班牙人士預料、該國共和政府當可接受英國建議、英國人士則稱、西班牙共和政府所有潛水艇實較國民軍政府所有者為多、故國民軍當局對於此項建議、亦宣予以接受、否則無異自認與最近攻擊商船之事有關也、至就意大利而言、英法兩國雖未邀請參加會議、但該國人士業已表示願意參加、並否認與攻擊商船有關、英國負責人士以為、意國若欲參加會議、不宜加以拒絕、又況意國參加會議、而德國仍置身事外、則各國即可乘機向意國施行壓力、使之改變政策、至意國主張在日內瓦以外地方開會一層、關係各國尚未有所决定、（中央社四日哈瓦斯電） 
　　［羅馬］關於法國建議在日內瓦召集地中海問題會議事、意政府雖尚未表示熊度、但衆信意大利被邀之後、倘經决定該會議係在國聯機構之外舉行、必能派遣代表參加、意國方面極力駁斥不明國籍之潛艇、係意大利所有、但對於英國則避免攻擊之論調云、（中央社四日路透電） 
　　［巴黎］據此間接雅典消息希臘政府已經提出牒文、表明願意參加地中海會議同時土耳其政府、亦已表示贊同參加、（三日國民海電） 
　　［莫斯科］蘇聯船舶迭在地中海遭受潛水艇襲擊之後、各工廠及陸海軍部隊紛紛開會、通過决議案並在各報加以登載、此項决議案、要求對於"法西斯海盜之無恥下流挑舉行動、"採取强硬措置加以懲創、蘇聯多數海軍士兵於軍役時期届滿之後、均自繼願續留營服務、黑海艦隊軍官宣程、業尸準備吿竣、一俟接得政府命令、即富將祖國仇敵加以殘滅云、列育城工人則發表宣言、謂"吾人已至忍無可忍之境、法西斯對於現代人類、流毒無窮、必須加以殘憲、以免燎原之禍"云、（中央社四日哈瓦斯電） 
　　［華盛頓］海軍部官員頃宣稱、自地中海上各國船舶迭遭襲擊之後、美國駐歐艦隊、現已在"警戒狀態"中、美國對於歐洲事務、雖保持中立、無關痛癢、然美國海軍艦隊、遇正當防衛時、得准其開火還擊云、（中央社四日哈瓦斯電） 
　　［華盛頓］海軍部發言人今日宣稱美國海軍歐洲分隊各艦長、若在地中海遇有怪潛艇或他種船隻襲擊時、已有開砲還數之準備、惟美國為"無關係之中立國、"並不希望受此種事件之牽涉、美國在地中海船隻、除非奉有特別使命、已奉令一律留駐港內（四日中央社路透電） 
　　［倫敦］英國今日派遺第十驅逐艦分隊開往地中海、法國同時亦向地中海增加海軍實力、共同保護商船安全、（三日國民電） 
[幼童愛國熱心輸將]  
　　婦女慰勞分會　擴大獻金運動 
　　中央社云、茲有林樓兩府幼童十一人熱心愛國、不甘示弱於成人、將其日常節省所得之糖果費及儲蓄金五百六十七元八角、悉數送交抗敵後援會、充救國捐、并由小學生樓莉莉個人、另行捐助八倍軍用望遠鏡一架、指贈白祟禧將軍、足見渠等之關心國事、其愛國熱忱、尤堪欽贊、不獨全國兒童界之表率、抑足為我成人之標榜、婦女慰勞分會、昨日下午三時、在浦東大厦開征募組組務會、計到各婦女團體代表、議决（一）繼續征求慰勞袋、（二）擴大獻金運動、（三）商請電台廣播、關於征募物品、至四時始散、 
[各界捐輸踴躍]  
　　本市各界抗敵後援會徵募救國捐、本月二日收到國幣八萬零四百三十八元九角六分、連前共計九十八萬九千八百中十六元六角九分、存單存摺一百零中元七角八分、連前共計五千零四十八元二角二分、公債票面　千一百九十四元、連前共計二十五萬一千一百四十五元二角、紋銀五兩四錢五分、連前共計六兩四錢五分、銀角三角、連前共計三千九百六十一角、港幣五毫、日金二元、又　百十錢、連前共計二十三元又一百廿六錢、銅錢一千六百文、寗紹公司總經理竺梅先氏、昨日上午、特將其歷年承各方所贈與之銀盾銀器等十餘件、親自送至寗波𣃮滬同鄕會、轉交政府、作抗敵之用、聞其他放滬同鄕、將同樣銀器送赴該會請轉交政府者頗多、情緒異常熱烈云、 
　　市民陳大星君、鑒於神聖抗戰開始、凡屬國民、均應毀家紓難、故情願將其自備別克牌一九三二年八只汽缸五人座車一輛、出售變價、將售價所得、悉數購充救國公債、藉盡天職、聞各界欲樂成其志者、可打電話八三八二八號接洽、 
　　本市保險業同業公會、昨日（九月三日）舉行會員當會、議决組織勸募救國公債分隊、當卽選出胡詠騏·丁雪農·等負責進行向同業勸募救國公債、各同業公司認購救國公債、係以其實收資本額為標準、提州百分之二·五以上認購愈多愈好、該會會員中國保險公司一家、卽已認購一百五十萬元、其他各會員員等、亦踴躍認購、逆料保險同業、最少當能認購一百五十萬元以上、 
　　本市竹行業同業公會、昨開執委會議、以政府全面抗戰、前方將士正在浴血效死、經一致决議、認購救國公債千元、以盡國民之天職云、 
　　泰酒公會於八月廿四日派幹事唐培蓀·王厚德·潘和生等、向同業共募得國幣一百元、彙送八仙橋上海銀行、轉向市商會申報、 
[全國靑年會設傷兵俱樂部]  
　　徵集唱片等娛樂品 
　　全國基督敎靑年會軍人服務部、自滬戰爆發以後、即派遣幹事劉良模等赴後方某處、籌備軍人服務工人、茲劉君已在誰處設傷兵俱樂部四所、頗受傷兵及醫院當局之歡迎、惟尚缺少娛樂品是以劉君特趕回滬上、向各界呼籲、徵募以下娛樂品、㊀唱片、救亡歌曲、京劇大鼓、㊁袖珍唱機越小越好、㊂收音機、㊃書報、國防性、㊄國防性掛圖、㊅各種棋子、各界人士如願捐助以上娛樂品者、可捐至本市博物院路一三一號靑年協會、或八仙橋靑年會、轉交全國軍人服務部、 
[後援會昨電美海員工會感謝對我表示同情]  
　　本巿各界抗敵後援會、昨日致電美國海員工會云、華盛頓工業組織委員會、轉美國全國海員工會鑒、上海各民衆團體、對於貴會表示在侵華日軍未撤退以前、要求貴國政府、對日實行經濟絕交、及貴國船舶仍應在上海停泊、盛意可感、中美因多年之友好關係、對於貴國航業、無論在上海或其他中國海港、均予以懇摯之歡迎、此次"胡佛"總統號之被炸、事出意外、而敝國政府、卽坦白表示、願負完全責任、此足宣示嗣後不致有同樣不幸事件發生、至日本侵略行動、實予中國及各友邦間貿易之無上威脅、在此非常時期、吾人希冀貴國人民、為敝國之良友、並盼為國際正義、繼續予敝國以贊助與同情、上海巿各界抗敵後援會主席團王曉籟·杜月笙·錢永銘·潘公展·童行白·金潤庠·張壽鏞·柯幹臣·黃炎培· 
 
 

Page 6

 
 
[本市中小學籌備開學臨時辦法]  
　　市社會局昨發通令 
　　上海市社會局、昨訓令本市中小學云、査本巿戰事爆發、凡淪入戰區或逼近戰區各學校、一時均行停頓、其他亦以戰事影響、有一部份尚未開學、為維持學生學業起見、戰區學校、應於可能節圍、設法遷地開學、或與他校合併開設、其非戰區學校之未上課者、亦應籌備開學、茲由本局訂定上海市中小學籌備開學臨時辦法、及上海市中學師範學校敎學科目、及敎學分量表、公布實行、除分呈敎育部市政府外、合亟抄發該項辦法等令仰中小學遵照辦理、此令、 
[上海市中小學籌備]  
　　開學臨時辦法 
　　㊀非戰區學校　除自行開學留的校舍外應竭力設法騰出房屋、借與他校開學、或與他校合併開學、㊁本學期中學及師範學校所授科目及時數、照本局新訂之上海市中學師範學校敎學科目及敎學分量表辦理、職業科敎學科目及敎學分量、由各校參照新訂中學師範學校敎學時數目行酌定之、小學採用二部制敎學庶可多收學生㊂各校新舊學生、以不寄宿為原則、㊃學生學費、至多照原額徵收不得增加、並應遵照部頒各級學校處理校務臨時辦法第六項、儘可能範圍內、分兩期徵納、其他體育費實驗費材料費及一切雜費、以不收爲原則、膳費並准按月繳納、本學期新生制服費、得暫免繳、㊄學校敎職員俸給辦公費或房租等、應由校長或校董會、就收入各款、統籌支配、㊅各校於經常敎學外、加授戰時常識、中學並須指導學生參加戰事服務、㊆各校借讀辦法另訂之、 
　　上海市戰時中學師範學校敎學科目及敎學分量表 
　　㊀總說明、一·本表僅適用於抗戰時期、二·本表爲適應戰時實際之需要、就敎育部頒行之中學及師範學校敎學科目、及各學期每週各科敎學時數表改訂而成、三·各校各級、每日一律上課四小時、星期日不休假、每週共上課二十八小時、四·各級課務以集中實施爲原則、各校每敎室、每日須供給兩級或三級學生上課之用、（分八時至十二時、一時至五時、六時至十時、三次上課）、五·體育除師範學校從第二學年第二學期起、列一小時講授體育概論外、其餘槪於規定上課時間外敎學、（中學二小時、師範學校第一學年及第二學年第一學期二小時、餘為一小時）六·軍事訓練、高中年級及師範學校一年級各三小時、亦暫定於敎室上課時間以外敎學、七·公民併入總理紀念週時間內敎學、共敎材須注重精神訓練、時事國際關係、戰時經濟、民衆組織與訓練等項、八·關於戰時常識、除特設之科目外、其他各科、並應各就性質相近、盡量補充、如衛生敎材、應增戰時醫藥常識、病菌撒佈防禦法、化學敎材應增毒氣硏究歷史敎材應增我國近百年外交史、中華民族向外發展及抗拒外力史、地理敎材應增國防建設、日本軍備、中日戰爭資源比較等項、九·高級中學及師範學校、槪暫停止分組與選修辦法、十·生物化學物理三科學生實驗、槪於規定敎學時間外舉行、十一·師範學校實習暫集中於第三學年第二學期內舉行、十二·學生在校自習及課外運動時數、由各校斟酌實際情形、自行規定、十三、各科課程如實際上無變動必要、仍遵照敎育部頒行之課程標準施行、十四·戰時常識各科目、各校應根據其注意要項、自編敎材大網實施敎學、各科目應注意之要項如左、A防空防毒須注意燈火管制、警報信號、交通管制、避難統制毒氣防禦中毒救急、消毒工作要項、B戰地救護、施於男生、須注意急救担架輸送掩埋公共衛生等要項、C軍事看護、施於女生、須注意護視診斷推拿繃帶用法食物烹調病房衛生等要項、D戰時服務、須注意宣傳慰勞募捐消防警衛糧食管理駕駛車輛電信收發戰地工程等要項、十五、音樂敎材、以多選救亡歌曲、足以激發抗戰精神者爲主、（表從略） 
[市民應有常識攻破電網的方法]  
　　避免接觸勿用鐵器　網絲着地電卽消失 
　　上海巿各界抗敵後援會、技術委員會、因發現前方作戰士兵、有觸電網而殞命者、特請專家研究攻破電網的方法、茲特探錄於下、亦巿民不可不知之常識也、 
　　凡遇着電網的時候、弗必驚慌、但亦不可大意、切不可使身體任何部份、與之接觸、亦不可用槍械鐵器等傳電的東西敲擊、以致觸電、務須用下列方法攻破之、 
　　（甲）全部摧毀法 
　　（證明）將電網根本摧壞或毀滅、（方法）㊀用坦克車向電網衝過去、將電網壓毀、此係最可靠方法、㊁用手榴彈或迫擊砲、對凖電網架子的底盤轟炸、只要把電綱架子炸毀、綱絲着地、電網卽失其效力、 
　　（乙）斷絕電流法 
　　（說明）電網最怕網絲着地、倘能用任何方法、使其一二根網絲落地、則該段電網的電流、卽人地消失、 
　　（方法）㊀用長柄斧頭、或不傳電的物件、如乾燥的木棍木板竹棍等、向電網重擊、將其摧毀、（槍械鐵器等傳電物切不可用）務使電網上的網絲、斷落碰地、㊁拿銅絲鐵絲或鍊條兩頭繫以鐵球、或別種鐵器各一個、從遠處拋在電網上、務使銅絲鐵絲或鍊條的一部份、掛在電網上、一部碰着地上、如此可使電網上的電流、通地而消失、 
　　（丙）避免觸電法 
　　（說明）用不傳電的東西、鋪在電網上面、使越過電網時、身體不致觸電、 
　　（方法）用乾燥的被毯等不傳電的物件、堆在電網上、再在上面鋪以乾的木板、卽可跨越而過、留心弗觸網絲、 
　　注意 
　　㊀遇着鐵絲網等、若不知其有電、則可用（乙）第㊁條方法試驗之、倘是電網、則銅絲鐵絲鍊條等物、拋上去的時候、電網的網絲上、必定有火花發生、㊁電網上如已有人觸電、後面的人切不可再用手脚或槍械等與之接觸、須先用上述方法攻破電網、以免觸電、 
[基督敎聯合會非常服務]  
　　設收容所十處　收難民四千人 
　　全滬各基督敎友、爲盡國民天職、在非常時期服務委員會、從事服務、救護等各工作、茲據記者探悉、該會組織方面、計㊀委員一百五十人、組織委員會、㊁執行委員二十一人、主席趙晋卿、㊂幹事部七人、推揚益惠、諸培恩·陳巳生　爲執行幹事、㊃各專門委員計總務周志禹朱立德經濟應書貴江長川、救護刁信德王完白、救濟張嘉甫史友惠、至於收容方面、現已收容約四千餘難民、共計收容所十處（甲）虞洽卿路慕爾堂、（乙）山東路天安堂、（丙）愛文義路聖彼得堂、（丁）辣斐德路諸聖堂（戊）斜橋惠中中學、（己）勞神父路慕爾常分堂、（庚）靜安寺路協進女中、（辛）愛文義路允中女中、（壬）民國路浸會堂、（癸）康腦脫路榮耀會、 
[自來火公司恢復供給煤氣]  
　　自滬戰發生後、公共租界自來火公司、已停止供給煤氣、藉免危險、該公司茲以戰局外擴、决於明日（星期一）起、恢復煤氣供給、所有價格、仍照以前、並不增加、故一般工業需要瓦斯者、屆時均將恢復工作云、 
[楊司令夫人主辦傷兵醫院]  
　　楊司令嘯犬之夫人田淑君　女士、自主持中華婦女互助會以來、對於救國工作、不遺餘力、除已辦理難民收容、及慰勞傷兵等救亡工作外、現復籌寡巨款、主辦第十四救護醫院所、院址設於巨籍達路、醫務及各種設備、均極完備、一切管理、咸以軍事化·科學化·及現代化、每一病室、設有收音機一座、每日有簡短之時事報告、及敦請滬上領袖名流、作救國之演說、藉以鼓勵上氣、作精神之訓練每三日並發刋三日戰報一種並由婦女互助會、組職歌詠團、唱抗戰歌使疾病之生活、得以調劑、俾於傷愈後、仍赴前线作戰、當更爲振奮、該院日內、即將開幕、預料爲海上首創、以科學設計之救護醫院云、 
[浦東難民急待救濟]  
　　湖北江北籍爲最多　希各籍同鄕會注意 
　　浦東自洪楊以來、八九十年從未受到戰事影響、一二八戰役時亦未波及故此次戰事發生、各戰區人民、有錢者均向公認爲最安全之租界區內遷移、無力居住租界者、均紛紛向浦東沿邊遷居、不料該區亦時有戰事發生、不得已更向內遷、是以浦東中區人口激增、又因交通阻隔、運輸不便、故物價飛漲、有過於滬上、彼等旣非有錢者、又經數遷之苦、生活日騰痛苦曷極、一般難民、希望各慈善團體、設法救濟或遣送還鄕、又據調査所得湖北及江北籍之難民最居多數、故望各地鄕會特別注意云、 
[前後方亟需禦寒品]  
　　僧侶救護隊　幫各種車輛 
　　本巿日來氣候、白黃炎熱、夜間寒凉、故市民極易患病、前方將士及收容所難民、亦均已感受夜冷之侵襲、亟盼各界捐輸棉被夾衣等禦寒品、以應急需、 
　　上海慈善團體聯合救災會、救濟戰區難民委員會所駔織之僧侶救護隊、係由該會主席委員屈映光氏兼任總隊長、目下該隊最感困難者爲車輛、因所備救護車祇有四輛、况現在戰區日益擴大、途中往返需時、以致更不敷用、故深望各界人士如有卡車·汽車·機器脚踏車等、務請慨予捐助、或賜借用、俾該隊得以普遍救護、 
[太古華員捐薪]  
　　鄭振甫等二十一人 
　　太古公司盛京輪管事部、鄭振甫等二十一人、議决在每月薪水項下、扣十分之一、以助政府長期殺敵之用、至最後勝利戰事結束爲止、昨日第一個月集成九十一元一角、交本館轉納政府、 
[耶松廠聲明日强取起重機]  
　　字林報云、外間傳稱耶松造船厰之平底起重機一架、巳假與日軍、以供起卸日運艦所載重武器之用、昨夜由該廠職員聲明、該起重機乃由日軍强取而去、未經廠中人員允可、廠中會請日當局交還該機、該機由日軍在船港界限以內用之、未移至他處、現閒置大阪商船會社碼頭附近江中、巳數日之久云、 
[昨晨法使抵滬]  
　　有相當時期勾留　晋京之期未决定 
　　法國駐華大使那齊雅氏、由北戴河避暑地、經濟南靑島南來、於三日在靑乘駛往迎接之砲艦來滬、業於昨晨八時半抵埠、在法租界外灘登岸、該國駐滬總領事駐軍司令、及我市府與外交機關代表、均住歡迎、那氏登岸後、卽赴公館馬路官邸休息、據該領館消息、那氏因公務關係、在滬將有相當時期勾留、晋京之期、猶未决定云、 
[法租界當局佈告禁止集會結社]  
　　負責保護居民安全　擅自集會當加驅逐 
　　法租界當局、自滬上戰事爆發、爲維護租界內居民與商家等之安全起見、官告夜間戒嚴、並出示佈告、界內人民、不得集會結社、茲經法當局査得租界內、仍有人違章擅自開會、爰於二日、又發出佈告二道、茲照錄如下、 
　　㊀一九三七年九月二日　法國駐滬總領事爲佈告事、茲根據一九二七年二月十五日所頒布之上海法租界公董局組織章程第十三條、特决定如下、㊀爲維持法租界居民安寗起見、自卽日起、至命令取銷日止、如有未經法租界當局許可、擅自集會結社、當卽加以驅逐、㊁本令由警務總監執行之、法總領事鮑黛芝、㊁査開會或結團、雖經法當局佈告、現仍有人企圖開會或組織未經准許之團體情事、在此時期、法捕房對於居民安全、担負責任爲危害居民安全之事、用種種方法、加以制止、再申吿週知、爲此法當對於利用法當局之保護滋擾者、决不繼續保護外並逐出租界、上海法租警務總監、 
[租界當局趕修大世界交通燈]  
　　大世界前面管理往來車輛之紅綠交通燈、自於上月十四日、爲炸彈炸毀後、卽由該管捕房派捕臨時指揮車輛往來、現租界當局、鑒於該處地位重要、東輛衆多、刻已派員工趕加修理、並將已斷之電线接通、明日當可恢復開啟、又該處西南角之中西藥房大世界分號、定今日起照常營業、 
[西門郵局遷八仙橋]  
　　本市郵政分局、因各處環境關係業已奉令陸續撤退十餘處、茲悉西門分局各種業務亦均已遷至八仙橋愷自遍路局、西門分局、祇留發售郵票人員數人辦公云、 
[簡訊]  
　　有女孩一名、均十個月、其母在南站遇難、送入海格路中國紅十字會第一醫院即死、望其父或親屬前來領去、 
　　李洪生、在眞茹電燈公司學業、兹其父在三馬路、兆福里十號、因洪生日久失蹤、招尋完聚、 
 
 

Page 7

 
 
[敵機十五架轟炸滬西無辜市民死傷數百人]  
　　全線澈宵砲戰異常劇烈　我空軍出動黑夜襲敵機　吳淞方面敵軍大批登陸 
　　登陸增援敵軍、連日經我軍包圍迎頭痛擊、傷亡奇重、銳氣全消、一方面急電乞援、同時盡量利用重砲飛機日夜騷擾我陣地、間以小隊衝擊、迨我軍躍出戰壕追逐、則又迅速遁去、大部敵軍深壘不出、憑藉其堅固之防禦工事、負嵎待援、昨晚江灣至吳淞一綫、劇烈砲戰、澈宵未停、大批敵機亦四出活躍、爲無目的之投彈、圖破壤我軍陣地、我軍洞燭其奸、亦全綫報以重砲、我空軍同時出動驅逐敵機、一時空中機關槍聲軋軋、激戰甚烈、拂曉後、砲聲漸稀、負嵎吳淞之敵又乘機衝擊、旋被我軍擊退、被困羅店殘敵亦以重砲矗擊我陣地、今晨砲聲更烈、迄午猶未止、我軍沈着還擊、陣地無變動、又今晨七時半敵機十五架在滬西北新涇周家橘中山路等處亂投重量炸彈、隆隆之聲、不絕於耳、無辜市民死傷者達三百餘人之多、日機此種殘暴行爲、實係向全世界人類挑戰云、 
　　（本報特訊）敵軍節節敗退後、又向東京乞援、昨有大批敵艦、共計四十餘艘、係商船與運輸艦、混合組成、集結吳淞口外、計共運來二師團援軍、昨晚今晨、大部份援軍已在吳淞登陸、聞卽於日內下全綫總攻擊令、企圖突出重圍、我軍正嚴陣以待、屆時决予以迎頭痛擊、 
[吳淞肉搏血戰]  
　　前綫步隊混作一團　猛烈爭奪我軍勝利 
　　（本報特訊）被我軍進迫後、退處吳淞江濱之敵、昨晚曾有多次極猛烈之反攻、向我軍陣地進擊、仍有進犯寶山月浦之企圖、江中敵艦、密集炮火、向我陣地轟炸、以掩護其步隊之前進、我軍後方炮隊、亦整時立卽予以還擊、於是除雙方前綫步隊血戰肉搏、混作一團、作猛烈之爭奪外、雙方砲隊亦展開空前之炮戰、同時飛機在空中各自活動、火球飛舞之外、敵機之照明彈復在夜空加以點綴、今晨拂曉後、炮聲漸稀、敵軍終於被迫後退、今日午刻雙方之砲戰又起、迄未稍息、 
　　羅店全綫被圍之敵、昨晚亦屢團反攻、砲聲隆隆、澈宵不絕、仍在我軍重圍之中、 
[敵援軍集吳淞口外]  
　　運輸輪載大批馬匹 
　　（本報特訊）敵軍在滬作戰、先後開到援軍三個師團、連日在羅店·吳淞·瀏河各地、又經我軍痛擊、死亡無算、其侵入羅店者、更爲我大軍包圍、敵方乃再電東京、求派援軍二個師團、現在該批援軍、已由運輸艦、及軍艦四十餘艘、從該國開來上海、業經陸續到達吳淞口外三夾水一帶、擇地拋泊、每運輸船二三艘、恒有軍艦一艘保護、該批援軍、現正在吳淞外設法、謀得上陣的地點、據進日之某輸船員言、渠見有數運輸船中、且載有大批馬匹、想爲敵軍之騎隊、或爲拖砲所用者、吳淞口外情形又趨緊張、故今日洋商輪亦無進口也、 
　　黃浦江敵艦、今日上午、尚無大變動、自經英美法三國總領要求日方將軍艦下移到招商局北棧以下、日方似尚未履行、日旗艦出雲、今仍泊二號河筒、而在三菱碼頭之二十三隊驅逐艦兩艘、依然靠泊、但已掉頭向東、其他楊樹浦匯山碼頭一帶駐艦、仍如前狀 
[敵機暴行詳記]  
　　北新涇周家橋被炸　死傷平民三百餘人　三時止尚在轟炸中 
　　（本報特訊）日機之暴行、仍在繼續進行之中、昨日敵機一架、被我駐防軍在中山路擊落後、敵機野心不死、急圖報復、今晨七時、隆隆之轟炸聲、震動全市、滬西之沉靜空氣、頓爲之打破、敵機十五架、在兆豐公園之西、白利南路北新涇一帶、大施轟炸、死傷者皆無辜平民、以周家橋陳家渡及北新涇鎮兩處、受害最烈、據目下統計、兩處死傷、死者約計六七十人、傷者三百餘人、此種轟炸無辜平民之殘酷行爲、將更爲舉世所唾罵、 
　　周家橋 
　　敵機分兩大隊、在周家橋陳家渡方面出現者、共計九架、投彈十餘枚、平民之被炸死傷者、死二十餘人、傷者一百餘人、經救護隊趕往救護後、一部份受伤者、送入仁濟医院、其他则送紅十字會醫院、周家橋一帶工廠之被害者有遠東木廠、昇昌石粉廠、等等、其他各處尚在調查之中、轟炸之時、鄕民四避、俱向租界兆豐公園方面奔走、半小時之後、敵機方逸去、又在其他附近村落田野投彈、周圍盤旋、至午尚在、 
　　北新涇 
　　本報記者於今日中午十二時許、特驅車擬親往北新涇及周家橋兩地視察、詎車抵白利南路西端、經該處崗警力阻前進、並指示上空謂、敵機六架尚在原處各地繼續轟炸、卽各慈善團體救護人員、亦不能前往施救云云、記者無奈、祇得暫止該處、但見難民奔逃不絕、肩屍擔傷、途爲之塞、傷心慘目、不忍卒睹、記者旋晤及普善山莊掩埋隊職員陸君、據告、該處自得到周家橋及北新涇各地敵機轟炸死傷多人報告後、立卽率隊先赴周家橋施救、比抵該處、祗見死傷累累、厥狀之慘、等於南站、且均屬貧苦難民、死傷最多者、係一已廢之石灰窰中、蓋被難者瞥見大隊敵機飛至、均會皇逃入窑中、致敵機目標乃集中該處、轟炸掃射、益趨兇惡、而附近一帶草屋、均坡炸燬落於浜內，當時經敞處收殮之屍身約三十餘具、傷者尚不在內、不料二次再往急救時、已無法前往、蓋敵機仍有六架、尚在原處各地繼續猛轟中、於是北新涇方面之百餘死傷者、竟無法救出、敵機之絕滅人道、實屬舉世所不容云、截至本報截稿時、下午三時止、敵機仍在繼續肆暴中、 
[大批敵軍滬東登陸]  
　　楊樹浦方面另有企圖　將有大規模攻聲模樣 
　　（本報特訊）吳淞各綫、自敵軍總攻失敗後、已在退集整理、等待後援、據來自虹口區之西人方面消息、昨今兩日、日軍結集於楊樹浦一帶者、爲數極衆、自楊樹浦大連郵船會社碼頭登陸之援軍、如潮擁上、步兵之外、尚有不少坦克車及重砲等卸下、飛機運岸裝配者、其數亦甚多、據西人方面之觀察、楊樹浦方面、敵軍似乎有所企圖、恐一俟登陸援軍分配完竣之後、楊樹浦一帶、敵軍將開始作大規模之攻擊云、 
　　敵軍侵滬、受我軍嚴重打擊後、曾增援三師團來華、圖在吳淞瀏河寶山等地登陸、襲一二八時故智、企圖襲我軍後方、經我軍奮勇抵抗後、業已將殘敵包圍、已無發展餘地、乃現又向東京乞援、再增兩師團來滬、已於昨日抵達淞口、一部份於昨日下午夜由敵運輸輪五艘、駛進浦江在黃浦碼頭附近停泊、似擬增援虹口被圍之敵軍、至於其餘部隊、欲在何處上陸、侷促未能决定、其進口之五輪、已於今晨駛回口外、似已完畢其任務云、 
[其美路口黑夜鏖戰]  
　　敵不絕開槍摸索前來　我取三面包圍殺敵五十 
　　其美路方面、連日無大接觸、昨夜九時許、敵軍忽自狄思威路口開槍數百發、我軍以此爲敵人慣技、置之不理、移時、復有敵三四十人、不動聲色、摸索前來、約距百米之處、我軍取三面包圍形勢、一鼓作氣、殺得敵人片甲不留、詎又有百餘敵軍、從後追趕而來、亂開機槍、火力甚猛、我方亦以機槍還擊、歷十五分鐘、敵自動退走、 
　　咱夜九時許、江灣路八字橋方面、突有敵軍三百餘、向我陣地進犯、以步槍機槍不斷射擊、我軍不動聲色、約廿分鐘後、距我陳地愈迫愈近、號角一聲、紛紛躍出戰壕、對準目標、頻以手溜彈機槍密集射擲、敵已應聲倒地、我軍立卽向前衝殺、敵不示弱、援兵又至、我軍奮勇百倍、以一當十、混戰一時半、敵乃潰退、生還者約百餘人云、 
[焚燬敵機證實擊落]  
　　今晨我軍事機關證實　兩機師殘骸檢獲姓名 
　　（本報特訊）昨日中午十二時十五分、在我閘北恒豐路共和路及中山路一帶後方投彈墮燬於中山路荒塲上之敵轟炸機一架、今晨經我軍事機關之證實、該敵機確被我軍第□□□師防空部隊用高射機關槍擊中其油槽、當塲墮燬、事後並檢得機身殘體上有"昭和十年名古屋造"及"四十八號"等字樣、更在附近發現兩機師殘骸上檢獲符號兩張、一名"山本雄"、一名"金子定一"、而今日字林西報之記載、亦謂據當塲目擊者言、該項敵機確爲我軍防空部隊所擊落云、 
[浦東情形今晨沉寂]  
　　商店多已開門營業　我軍陣地毫無損害 
　　日軍進窺浦東之行動失敗後、戰事沉寂、沿浦各市鎭、已回復平靜狀態、扼上南交通要口之塘橋鎭、於前日砲戰激烈時、雖有砲彈多枚墮落、但僅有極少數民房轟毀、今晨街道上商店已半開排門應市、菜担尤多、上街買菜者、己頗擁擠、董家渡對江民營輪渡、亦照常開駛、且所收渡資與平時一律、老白渡鎭與楊家渡鎭在戰事之前、本未受若何影響、惟以居民已大部離去、頗形冷落、沿街菜担尚多、顧客較少、平日最熱鬧之賴義渡區域、於三日午後受砲火較多、故有若干市房、或擊毀屋頂、或轟倒墻壁、所留居民極少、各商店仍於晨間應市、以維若輩生活、惟身入其間、異常寂靜、至三萬昌以北、爲警戒綫區域、禁止行人通過、祇可繞道後街通行、故春江碼頭大火後之境象、未能入目、其昌棧鎭密接浦中日艦、居民已搬遷一空、無足紀述、再東爲洋涇鎭、於滬戰發動之後、受害最重、蓋以附近十八間頭向爲窩藏匪類之處、此次匪衆、竟爲虎作倀、故日機前數日每日前往擲彈、估計不下一百餘枚、致半成瓦礫之場、此輩匪黨、乃肆意搜刦、但細軟之物、居民早已携開、匪等對粗笨家具床鋪檯桌均要、聞若輩以所刦之木器、又不能搬至浦西或別處、故設法隱藏、以迨時局平靜後、再行變賣、此種喪心病狂之匪徒、殺之猶有餘辜、以上所述、爲記者於今晨以自由車至各鎭觀察戰後情况時所得者也、 
[日本人民厭戰]  
　　怨恨政府侵華 
　　［天津］據某外人頃由日抵津稱、日本政府對中日戰事、每日以虛偽勝利消息、欺騙民衆、藉以激勵人民感情、惟日本人士、對其政府在華之軍事行動、均表不滿、人心極感不安、東京大阪·神戶·等處之工廠及商店、大多關閉、反對軍閥侵華之標語、隨處皆是、每當日軍開援來華時、各軍人家屬、均扶老携幼相送、哭聲震天、足證日本人民怨恨政府、不嗜戰爭、（五日快訊社電） 
[外國記者談華北我軍抗戰精神]  
　　廿九軍將士决心殺敵　便衣隊及民衆極活躍 
　　［南京］駐津外國記者某君、於天津事變後、即步行南下、經楊柳靑·靜海·陳官屯·及津浦綫迤東小王莊·潮宗橋·洋閘·等地、踏察前綫戰爭實况、經兩星期餘、始出濟搭里南來、四日晨抵京、據某君云、渠曾在我軍最前綫與我士兵寢食共處者兩晝夜、後在以上各地、與我方軍事長官會晤多次、以能華語、故對前方將士之動態、印象極深、我軍士兵對敵來犯、皆能以最高熱情痛烈還擊、尤其二十九軍士兵因雌伏四載、悄激異常、雖自津變後二十五日內食宿無着、且雨後濘泥沒至股際、然對援軍尚欲鼓其餘勇、不願換防、皆其粉碎敵軍、滅此朝食之决心、又云、靜海縣城我軍失而復得者多次、每度撤退時、均保守良好秩序、到達一定地點、與援軍會合後、立即反攻、一望而知爲依軍略所决定、又我方便衣隊、不時四出襲敵、或施以包圍、或突擊其後方、曾數度逼進天津西站、天津日本同盟社、每謂襲津之便衣隊、均遭擊潰、實則此項便衣隊任務、根本不在估領何地、一俟達到破壞與威脅目的後、即安然返回、行動異常神速、又談及我將士之勇敢鎭定時、某君乃述其在前方一載甲車中與我砲兵軍官談話情形、調當時車外砲彈橫飛、車後受彈震動、耳爲之聾、而該軍官竟毫無驚懼之色、侃侃談其作戰經驗、使余疑其神經幾爲鐵製而非肉製、前方民衆亦皆鎭靜如常、近因農事不忙、多至前後方助軍隊運輸及掘壕工作、當局對彼昱日發工資二角、但大多數農民拒不接受、或聲請以此款捐助戰費、余雖外人、見此情景後、感激之淚、亦不禁奪眶而出云、（五日中央社電） 
[蘇聯否認砲艦駛滿]  
　　日人慣於造謠 
　　［莫斯科］日本方面昨曾發出消息稱、烏蘇里江上蘇聯砲艦二艘、突於上月二十八日駛至"滿洲國"虎林地方附近、並有兵士三十五人登陸、擄去居民多人認此說、斥爲惡意挑釁、亳無根據、（中央社四日哈瓦斯電） 
[敵機轟炸津浦綫右翼陣地]  
　　在馬廠站東一帶投彈　昨晨雙方又發生砲戰 
　　［濟南］今早七點四十分、敵機十餘架、到馬廠站東十餘里城河閘口溜口一帶、向我右冀陣地投彈、轟炸甚烈、至九點止、雙方砲戰又作、頃猶未停、今早郯城一敵機由東飛向西北、（四日專電） 
　　［濟南］今唐官屯東北蠶子營溜口方面、砲聲甚烈、我鐵甲車在站上水樓下正應戰中、左右兩翼槍聲甚密、今牟平發現敵機一由東向西北、（三日專電） 
[鄭州槍决漢奸]  
　　［鄭州］漢奸李鳳書·郭文岐·在漯河刺探軍情、並沿圩井投擲紅色毒丸、昨被駐軍捕獲槍决、又捕樊海泉一名、閿鄕亦捕獲漢奸三名、（四日專電） 
[豫省優待出征軍人]  
　　［開封］豫省優待出征軍人暫行辦法十三條、業經省府會議通過、並呈請中央轉令各省市推行、優待各款、甲、减輕其家庭對公家負擔、乙、免其直系親屬服務公家勞役、丙、家庭貧困者予以經濟補助、丁、榮譽獎勵、（四日專電） 
[綏發起募集皮衣運動]  
　　［歸化］綏省民衆抗敵救國會、以塞外天氣驟轉寒冷、爲未雨綢繆計、特發起募集五十萬件皮衣運動、二日召開會議、决定由綏省暨綏境蒙旗各募十萬件、其餘額請全國各地募集、（三日中央社電） 
[美參戰軍人主實施中立法]  
　　要求政府宣示政策 
　　⊙美國水牛城　美國"參預外國戰事退伍軍人協會"、頃議决致電白宮、要求羅斯福總統發表公開宣言說明外交政策、並又通過告美國民衆書、主張㊀中立法應自動的付諸實施、㊁宣佈戰爭爲非法、但遇他國侵略美國領土時、美國爲自衛而戰、則不在此例、㊂美國人民在各處戰區中者、應由政府完全予以保護、但其時期應有限制、㊃美國船舶凡與交戰國通商者、卽不應受美國國旗之保護、（中央社三日哈瓦斯電） 
[法政府派奧基任駐滬副領事]  
　　［巴黎］法政府現派刻在溫古華之奧基氏、卽赴上海爲副領事、俾在目前事態緊張時、襄助法總領事鮑德斯處理各事、（中央社四日路透電） 
[蚌水警查獲漢奸]  
　　［蚌埠］長淮水警、近在長班小輪旅客中、查獲漢奸潁州人卜成祥、合肥人魏心凡、并搏出通敵證據、一併解送鳳台縣府法辦、（三日中央社電） 
　　［香港］昨泊頭獲漢奸、男六女四名、有無綫電機、現嚴搜中、（三日專電） 
[日决擴大華北駐軍機構]  
　　與關東軍平衡 
　　［天津］前日陸相寺內大將及駐華陸軍武官喜多中將、四日由日抵津、聞日駐華北軍事機構、將擴成與關東軍平衡、由寺內任司令它之職、喜多則任參謀長、司令部將移設北平、（五日快訊社電） 
[海廣公路通車]  
　　▲定十六日起 
　　［成都］海棠溪至廣陽壩之海廣公路、已修築竣事、定起十六日通車營業、三日中央社電） 
[瑣評] [  相]  
　　日廣田外相。近在官邸招待外國記者。發表談話。稱。"日本對華用兵目的。在維護旣得權益。並建立東亞永久和平"云云。此二語殊不可解。㊀欲維護卽得權益。必須對華用兵。但英法美諸國。在華旣得權益。亦屬不少。何以並不用兵。難道他們不維護旣得權益麽。又維護旣得權益。必須用兵。若侵略未得權益。當更用何法。㊁欲建立東亞和平必須對華用兵。是欲和平。必須開戰。反之。欲開戰必須和平麽。此話從何講起。並且開戰後。是否能得到東亞永久和平。我恐廣田先生未必有此把握。 
 
 

Page 8

 
 
   
 
