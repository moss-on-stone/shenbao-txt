# 1893 - 20 - 4907096

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶模糊兹本局代鏡古書屢用新式鉛字排成印以上品洋　紙則精選雪白連史校　　當裝釘精工盛以木箱式亦古雅兹已告竣因將股票停售每部四十本連箱核定實價洋銀七元正由申報館帳房出售所有從前入股者再向申報舘數洋銀三元卽可取書一箱特此布陳伏維雅鑒 
[輪振興女學]  
　　天尊地卑乾坤於焉定位乾之德曰剛坤之德曰柔絪緼不已而人遂並生並育於其間其秉乾剛之美者則爲男子其秉坤柔之美者則爲女子男女之並重猶剛柔之不可偏勝乾坤之不可偏倚也使必重男子而薄女子則是有剛不必有柔有乾不必有坤豈天地生人之本意哉夫天地旣以乾剛之美鍾於男子坤柔之美鍾於女子則爲男子者固當卓然自立有以表見於當世方不負造物篤生之意卽爲女子者亦孰不當覃思研精乘時奮發爲巾帼中之偉人不與腐草同其湮没方不致隨時俯仰有負生成間嘗旴衡西國而歎其人才之盛爲不可及也其男子之榮出者上焉者擅出將入相之才體國安邦之略聲名洋溢於當世德澤且逮乎數傅中焉者或浪游數萬里之外以探得新地爲事窮年累月不避艱險必彼有志竟成而後已或潛心學術格致機器專門名家務爲有用之學舉國受其利一人享其名下焉者亦必擇一業以爲致富之計攻一藝以爲餬口之謀男子之有才也如此至於女子則亦能矯然自立與男子分道揚鑲爲醫生者以濟人爲心爲牧師者以傅教爲事固已數見不鮮更有以女子而司舟者經緯度數了然於心礁石風潮粲然於目有以女子而爲律師者剖析於是非之故計較於得失之微排難於須臾解紛於俄頃近聞美洲女旬那地方之律政司亦以女子補授以其深明紀律而復善於詞令故能剖决如流案無留牘至若女子之爲報館主筆者更不可以數計嗚呼何西國女子之多才耶若與男子相較正有未遑多鑲者而賦以騐者中國則有大不然者　　天之生才厚於西而薄於中不知鍾毓之靈中與西原無二致中國古時　閣之蜚聲　譽者亦不可　指計　　以　女子代父上書漢帝爲之動容下詔免肉刑木蘭代父從軍錦　戎裝馳驅絶城卒成汗馬之功曹大家代見　續　書卓誠鴻據一時無兩皇后諸貴人成師事焉至若東鄰美女爭傅咏絮之篇西邸佳人競儆朁花之格流風餘韵照耀青編皆足生彤管之輝洗鉛華之色是中國女子固未嘗無曠世之才也迄於今而反有才難之歎者豈非以教育之方有未善耶夫論男女之分則男子主動女子主靜是以古者男子生必設弧於門左桑弧蓬矢以射天地四方女子則不然其所謂盡論者惟在乎中饋所謂無非無儀惟酒食是議無父母伊罹堂上之所以再三詰誠者不外乎此而此外則非所知也且平日之間一舉一動男子可以游行自如絶無束縛而女子則防之惟恐不嚴禁之惟恐不密如禮經所云外言不入於梱内言不出於梱男女不同席不同椸架不同巾櫛不親授女子出門必擁蔽其面夜行以燭無燭則止非有保姆之言不敢出中門若此類者無非謂男子主動女子主靜故一作女子身卽從而禁　之桎梏之但使爲雌伏不使爲雄飛西國則不然命婦有入覲之儀女客有見賓之禮跳舞爲樂嬉戱不以爲嫌設宴娛賓粉黛必居上座惟其重視女子故爲女子者無管束之苦無形迹之拘自不致汨没其性靈銷沈其志氣且其教之之術更有與男子不分畛域者當髫齔時從師就學必多方啓迪視其性之所近以爲指授故能卓然有所成就卽不必盡人皆成絶學然讀書旣多則於古今之事實遠近之風俗亦能博聞强記中國貧賤女子旣不使之讀書富貴女子雖亦出就外傅然狃於女子無才便是德一語往往草率敷衍不求甚解何怪巾帼人才曠世罕覯致讓西國出一頭地耶夫坤柔之美不减於乾剛卽女子之才不亞於男子果使訓迪有方裁成至當安見中國女子不可與西國相頡頏耶故振興女學亦爲當今不可緩之計願與識時務者共商之 
[本館接奉電音]  
　　昨由京友電傅上諭一道敬謹譯登十二月初一日奉上諭福潤奏白茅墳漫口堵築合龍請將出力各員分别奬敘一摺本年閏六月間山東惠民縣白茅墳民埝漫溢成口經福潤督率在工員弁將該處口門赶緊堵築於十一月十五日合龍辦理尚屬妥速所有出力員弁自應分别給奬候補道李希杰著開復降四級調用處分免其查級議抵副將陳長發都司王恒德從九品齊宗綬均著開復革職處分候補知府多培著免補本班以道員遇缺題奏並加布政使銜候補道潘延第著以道員遇缺題奏並加二品頂戴丁逹意著賞加二品頂戴濟南府魯琪光著以道員在任候補並加三品銜候補知府恩銘著免補本班以道員遇缺題奏並加二品頂戴葉潤含著免補本班以道員補用道員用補用知府洪用舟著俟離知府任歸道員班用加二品頂戴候選知府馬開雲著免選本班以道員儘先選用並加二品頂戴候選同知嚴福保著免選本班以知府不論雙單月儘先選用並賞戴花翎試用同知陶湘著免補本班以知府分省補用並加三品銜候補通判袁學潛著免補本班以同知直隸州知州補用並賞戴花翎候補知州王鍾檇著俟補缺後以知府在任候補並賞戴花翎准補計平縣知縣黄麗中著免補知州以直隷州知州在任候補並加四品銜候補知縣承志著免補本班以直隷州知州前先補用並加知府銜准補招遠縣知縣朱鍾琪著以直隷州知州在任候補並賞戴花翎候選知縣奎格著俟選缺後免補直隷州知州以知府在任候補並賞戴花翎試用縣丞朱照劭慶賢劉聚奎汪錫康楊鎔均著免補本班以知縣補用並加同知銜提督王德魁副將馮義德均著交部從優議敘副將杜金標著免補副將以總兵補用叅將陳錦章沙明亮均著免補叅將以副將留於山東儘先補用並加總兵銜馬崇阿著免補本班以副將儘先補用並賞戴花翎都司朱康仁王步清均著免補都司以遊擊留於山東儘先補用並加副將銜守備葉雲升著免補守備以都司留於山東補用並加遊擊銜餘著照所議辦理另片奏請將藩臬各員奬勵等語布政使湯聘珍著賞加頭品頂戴按察使松林鹽運司李希蓮道員張上逹吉燦升均著交部從優議敘恩　著賞加 
 
 

Page 2

 
 
二品銜姚協赳著賞戴花翎並隨帶加三級副將張仕忠著免補副將以總兵用並加提督銜工部員外郎濟徴著遇有應升應調之缺開列在前分省試用同知楊傅書著免補本班以知府留於山東補用並加三品銜知府多培業經照請給奬著毋庸送部引見該部知道單四件併發欽此 
[輦下紀聞]  
　　正白旗領侍衛内大臣郡王銜多羅貝勒載瀅等謹奏爲看視奬賞完竣恭覆恩命事竊奴才等奉旨看視獎賞遵卽於十一月初七初八兩日分赴在上駟院内務府堂上看視所有護軍内平素守衛謹愼者逐一騐看拉弓考問清語尚屬一律純熟應賞七兩之親軍校護軍校一百七十六名應賞六兩之親軍前鋒護軍一千六百九十名應賞五兩之前鋒護軍鳥槍護軍内務府護軍三千一百二十二名共四千九百八十八名共應賞銀二萬六千九百八十二兩擬請照數賞給其傅籌木棍護軍應穿皮整雨衣腰刀等項應由餘平項下修理俟命下之日卽將該營所造花名印册曁應照現章折領銀數咨送户部覈放理合將看視弁兵數目恭指覈陳伏乞皇上聖鑒訓示遵行謹奏十一月初九日奉○硃筆依議欽此○大理寺爲知照事所有奏請留寺候補之期滿學習大理寺寺丞崇動於十一月初六日帶領引　見本日奉旨期滿學習大理寺寺丞崇勳著准其留寺欽此初七日述旨奉旨是欽此欽遵到寺相應知照吏部查照○吏部爲知照事所有選補刑部漢字堂主事之鴻臚寺鳴贊成允一員本部於十二月十四日帶領引見爲此知照鴻臚寺轉傅該員於是日五鼓穿天青褂備帶補褂並佩帶對子荷包手巾赴左翼門外本部朝房書到以備帶領引見先於十二日午刻衣冠赴部演習口奏履歴勿得遲悞○侍衛處爲知照事十二月初十日奉○旨朕於明日辦事後乘轎出順貞門神武門西隨墻門至大高殿拈香畢仍進西隨墻門神武門順貞門還宫用膳召見大臣卯初二刻伺候欽此○直隷等省協副將懸缺遵照奏定新章咨取八旗各營輪次揀選各旗營業將所保入揀人員册送兵部經兵部開列堂銜奏請欽派揀選營官十一月初十日奉○硃筆圈出大學士福錕户部尚書煕敬吏部左侍郎徐用儀户部右侍郎立山禮部左侍郎錢應溥刑部右侍郎阿克丹刑部右侍郎李端棻工部左侍郎汪鳴鑾欽欽此得旨後福箴庭相國等先後由大内出東華門至正白旗侍術摥入座揀選計應揀有副將二缺叅將游擊各一缺都司三缺守備四缺各項保送三百數十員其揀定姓名容俟續錄○四川總督委員管解白蠟一萬五千斤黄蠟九千斤桐油一百箋各色顏料五百包赴户部投納文批顏料庫示期十一月十二日騐收繕發回批給領委員回川銷差尚有所解黑黄大小藏香三百束由部咨經内務府騐收○廂藍滿副都統師繼瞻少司馬曾訂於十一月十一日辰時在西華門外都虞司公署内挑補廂藍額領催三缺馬甲六缺弓匠一缺養育兵二缺並挑補養育兵米一缺先期由印房傅知應挑各缺兵丁等届期赴彼預備莫悞 
[寍波火警]  
　　上月二十九日之晚龜更四報寍波郡城南門外叚塘小漕某姓家忽兆火災大地洪爐光騰獸炭紅牆碧漢悉化朱霞各水龍因路曲而紆未能駛往止下駕橋石礅及本處水龍三架分道救援然杯水輿薪亦苦無濟於事約焚三黠鐘許共燬房屋二百數十椽誠可謂巨災矣三十夜五鼓時城中鼓樓下十字街口祥豐油燭鋪又有走水之事災威激射四路延燒東路面北者焚至鳳祥銀樓之後穿入府署前文魁第墻門東首墻下而止面南者焚至府署前西牌樓下而止西路焚至街門口石牌而止南路面東者焚至鼓樓下陳昇記成衣店而止面四者焚至坤記烟膏店而止北路焚至道前永豐街面東之元記烟館而止面西者則更焚至三鳳軒茶坊約飛揚跋扈者多至三點餘鐘共燬去樓屋約有一百五十餘椽 
[古菫祁寒]  
　　寍波來信云上月二十六晚大雪後連日朔風狂吼河水皆冰孩童在冰上往來如履平地簷牙屋角冰　長至尺餘路絶
行人各藝業皆暫停工作用物中如柴如燭如油如米食物中如魚如蝦如菜蔬無不異常昻貴寒暑表低至十餘度人咸謂如此祁寒從來所罕有者也 
[潯江雪景]  
　　上月二十四五兩日朔風凛冽寒氣偪人寥天蕭瑟中時有殘雲漏日鴛鴦瓦上微聞雪珠作淅瀝聲入晚村厐不驚萬籟俱寂惟見雪花如掌飛舞半空琢玉堆銀平地積至寸許遙望遠山一角微露佛青使王摩詰畫之當添以數本芭蕉與美人靜參神味也 
[皖山雪色]  
　　安慶來信云上月二十三日曜靈畫匿大地如䃜初更時大雨滂沱差疑天漏次日風雨交作薄寒中人二十五日西北風怒吼厥聲如雷旣而滕六遙臨雪飛六出戌刻稍止二十六日又漫天匝地撒遍吳鹽一晝夜間平地積至數寸是日街頭巷尾寥寂若空山甚至東北門通衢行人爲之絶跡硯池滴水亦化堅冰蟄居煖閣中獸炭霏紅蟻樽傾緑猶苦詩肩雙聳十指爲僵遥想鶉衣百結之流呼號於冰天雪窖間其苦眞不堪言狀矣然聞諸父老則謂數年來祥霙罕沛是以蝗孽爲災今兹瑞雪紛飛則來歲豐亨當可操劵而俟也 
[鐡路譯聞]  
　　中美洲早有鐡路然祗八十里而已三十年前美國始築大鐡路一條自東海直逹西海不獨便民公司亦獲大利後又築大路四五條東海至西海俱長萬里於民益稱便利又甲拿泰一路亦長有萬里惟南美洲東西不易開通有大山故也當同治十四年公司中興工開路有山直上建路爲難故至今尚未竣工所有平路二千五百里俱早築就山路艱難者四百五十里其三百餘里亦已竣事再得三四年大工卽可告成現從英東海口至智利西海口水行坐船需船價銀一百六十兩閲十二日始可抵境苟此路告成車行約止二日車價銀止四十八兩行人之利多矣至此山路極高冬日多冰雪不易駛行因於山腰開一洞車行洞中可免此苦山最多處每路長十二丈五尺高下卽有一丈此路之所由難築也公司本銀則先貸之於英國云○丹國前於同治六年將公司所築之大鐡路售與國家迄今二十五年之久籌欵添築新路較前多約六七倍進項則多至十六倍乘車之人合共一百二十三兆因乘車而斃者一人傷者一十二人又受傷者十六人因此而死者七人然則每三百餘萬人袛有一人受傷可知火車之爲利甚大而害則絶無僅有也 
[砲艇撤回]  
　　江西訪事人云瑞河上下游數百里間瀬高水淺本不利於舟師前者萍鄉匪亂時暫撥砲船十餘艘分泊瑞州府及上高萬載二縣以爲之防兹因地方解嚴匪人授首冬間雖偶有盜案然皆由陸路而來砲船卽停泊其間不能爲力因於上月禀准撤退駛回省垣 
[潯江官報]  
　　江西學政盛大宗師考試九江府屬生童畢於上月二十四日向各當道辭行旋至招商局碼頭登舟由水路赴南康府鎭道府縣以下俱至江干恭送鎭標各營將領督率弁兵列隊升砲鳴虔○德安縣彭弼清明府厚基於上月二十三日因公至九江謁見各憲拜會同寅小作勾留卽回縣治 
[醉中遺火]  
　　浦東廿四保四十七圖洋涇鎭南墊泥塘地方有鄉人馬洪生者向以務農爲業辛苦三時尚堪温飽今年充當捆保揚揚　得前日有事赴親戚家欵以酒肉迨夜靜更深手携燈籠一盞獨行踽踽仗麴生之力亦不覺路之遠也及入門將燈籠懸於牀上未將火吹熄卽與其妻登牀同夢栩栩然作莊生之蝶俄而燭隧延燒燈籠且及牀帳烈炤横飛遂致冐穿屋頂鄰人聞警出視招集多人竭力取水澆灌始得火滅烟渭共燬平屋三間當火熾時馬夫婦不及逃避竟葬身火穴中次晨經馬之族人在瓦瓅塲中扒出屍身備棺收殮嗚呼慘哉 
[火案已了]  
　　本邑英大馬路廣興木器店被火後上海縣黄大令提訊店主何桂芬復將庖丁吕阿芬嚴刑推鞫茗招認店中無心失火此已詳列　端兹悉何吕旣已釋回此案就此了結外間紛紛議論皆係好事者之妄傅究竟粤人明理者多並不欲多生技節云　 
[竊物敗露]  
　　滬城小南門内俞家弄王公館自今年正月起至今屢次失物迭經緝訪蹤跡杳然以所雇傭人吳永卿情有可疑一再查 
 
 

Page 3

 
 
問堅不承認遂將吳停歇此秋間事也吳於停歇後仍在公館躭擱近日王有親戚某甲自他處來衣服華麗箱籠甚多吳見而垂涎屢欲施其妙手苦於無隙可乘甲亦見而生疑於前日上午僞爲出外將門扃鎖吳以爲此絶妙機會不可錯過越窓而入翻箱倒籠竊取綢縐衣服數件打成一包正欲逃竄不料甲守候已久破扉直入將吳當塲獲住告知地甲汛捕卽欲送往巡防局請辦旋由王姓念吳苦求爲之　頰免其究辦並給以川資送回原籍誠可謂厚道過人矣 
[再訊吕商控案]  
　　日斯巴尼亞國商人白蘭閣控唐侣生卽唐利生一案經英讞員蔡太守會同計總領事質訊已列報章前日禮拜三爲覆訊之期大略情形昨已登報按此案原告狀師本施篤克旣而施君患病是以迭次會訊皆倩鉛脫羅庖代此次則倩帮理之辟來忒卽劈來脫到案下午兩點鐘時原被人証旣齊計總領事仍帶同繙譯官升座先由辟君令繙譯訴稱此案已蒙會訊多次原祗由白蘭閣控其買辦唐利生虧欠曾各邀公正人評論原有應還之欵而唐不依公正人所斷及旣涉訟因吕宋票有違中國定例未便准追現在不必再論袛以其中尚有經手吕宋烟之欵應請究追此應控者一也唐自在棋盤街開吕宋烟店其貨皆取自白蘭閣處無異代銷亦有應歸之欵此應控者二也尚有小事因有東洋車一輛令唐修理唐未交還此車袛值洋十餘元可不必多論只求問明第一項所欠吕宋烟收款當令呈明帳據請追當時被告律師担文令繙譯起而言曰原告律師所聲明各節固已明白惟先須問明此時是否先問立過之合同議單與公正人所斷各節抑專論吕宋烟而置前項合同議單於不問辟君稱此時如何訊斷應請堂上作主担君則以爲控情應憑原告辟君稱合同議單旣曾查問本不必定行論及担君曰如果置前項合同議單及公正人所論於不問則照西律原有重新再控之例可聽憑曰蘭閣逐一指明辟君復稱此案原議旣立合同等據究不能竟置之不問担君曰然則公正人仍須訊問以便彼此可以辯駁迨兩造律師議論旣畢仍聽原告律師逐節查問白蘭閣供稱用唐爲買辦分手時結欠銀兩唐自來認明惟稱一時不能歸還只有道契可以作抵再當與錢莊商議如可更調再行歸結後唐延担律師理勸曾憑担律師議立合同各邀公正人評論及至查理彼此公正人均曾簽名立據隨呈騐各據並譯出華文聲明内有悞筆已用藍筆删改辟君稱公正人原議筆據内應償之欵卽將吕宋票一欵提出尚有吕宋烟價在内白蘭閣稱所追之欵内有吕宋烟卽雪茄逐月均有應收之帳唐先稱收過一千四百元亦有帳交來及至連次信追止接其一次回信内稱收到來信所有欠欵必須商緩云云若照雪茄等貨第一次唐稱收過一千五百元第二次稱收過一千三百十六元二角七分均就分次登入帳簿兩共是二千八百十六元二角七分此卽現在應請訊追之數自唐延担律師經理後亦曾開帳送來唐親筆簽名是皆其收到他人之欵也然照唐所開之帳只二千五百元若西人所登記則有二千八百餘元此外尚有唐另行開店時所取吕宋烟爲數雖微亦有帳可稽辟君稱此案原已聲明一則請追吕宋烟欵二則追唐自行開店所取之貨三則追東洋車一輛今白蘭閣已訴明各據其數照帳亦不過懸處二百餘元原可不必多論應聽担律師查問可也迨担君盤問則袛聲明照案被告所開之帳係是被告認欠原告之數而原告應償被告之欵亦曾另行開明一帳共有八千七百十六元有奇除去被告收過之欵凈欠被告二千入百八十餘元惟其中尚有如何錯悞二百餘元之處亦應查明耳因問白蘭閣曰稱自用唐爲買辦後有無帳目曾否結過並餘剩未收各票曾否交還答稱有帳且曾結過惟現未帶齊餘剩各票則曾收過將唐處逐次付過銀行數目與白蘭閣之帳一一對明數固相符問其逐次付欵曾否註明是何欵項則稱匀未註明訊至此因逐節尚須駁詰時已傍晚公正人雖在案下尚未訊及担君因聲稱此時原告呈騐各據本皆英文應否就此存案作據抑或尚須繙譯華文蔡太守曰此等筆據旣須憑以定斷應繙譯華文辟君稱此項筆據如盡須繙譯則不但所費太多並須躭延時日況其中祗一二紙有用餘皆無關緊要可否無庸繙譯蔡太守曰筆據必須詳核情節若不繙譯則情節不明何能定斷担君亦稱若照法律凡在地毬之上無論何國涉訟所呈筆據如所控衙門之隷於何國卽依何國文理繙譯明白辟君曰如是則原告實不堪花費情願除已曾譯過之外其餘槪作未呈不必論及矣太守准之將已經繙譯者附卷商諸計總領事訂於下禮拜三卽月之初八日下午兩點鐘時再行研訊 
[嚴訊火頭]  
　　法界陸稿荐肉店火災延燒鄰居二十六幢一切細情已登前報昨日法捕頭令將陸稿荐經理人陸春泉及股東徐元卿傅送公堂十黠鐘時葛同轉會同繙譯官魯鼐安訊問謂其日爲時尚早爾家如何失火須將詳細情形從直供明陸供稱日來天氣嚴寒滴水成冰自來火表中之水結成冰塊煤氣不通以致自來火燈時時昏暗約有三天未能燃點夜間用油燈臺放於櫃上上月晦日晚上八點鐘時業已閉户當將帳目結清大家上樓安睡鼻中忽聞煤氣卽與友人張蘭生持煸下樓察看見火表中煤氣直衝忽然火發欲將濕衣向漏氣處遮掩而火表裝在樓板下壁角人難立足無從施救且自來水亦被冰斷不能噴灌火遂上升其時有中西捕到來設法施救奈自來水阻隔以致釀成回祿之災同轉謂爾店中共有若干人何以睡得如此之早供稱店中共十三人均住樓上緣晚上生意不多次日黎明時均須起身作事故睡得如是之早同轉問平時自來火表曾壞過否答稱時有小壞不足爲奇同轉隨將情告諸魯繙譯魯君云自來火管之壞事或有之惟深知情由之人有法修治同轉一再研訊陸徐等堅執如前遂著送交原保俟下日再行察奪 
[兩懲火犯]  
　　法包探王榮培禀稱前晚陸稿荐失火時王福卿搶得火燒塲内棉被一條是以送案請究王供稱是被在紫來街途中拾得並非搶取葛同轉商諸魯繙譯官判令枷號一禮拜○包探郁庭湘禀稱周巧寳在火燒塲搶得大號八角掛鐘一架行至英租界經英捕所拘轉送來案葛同轉訊究之餘周供稱是鐘係避火人家邇落在路經小的取得同轉商諸魯繙譯官判令枷號一禮拜發犯事地方示衆 
[集議控案]  
　　兆豐洋行西人好控伶人汪桂芬欠銀一案屢紀報端好延律師小威金生汪延律師担文上堂互辯蔡太守會同英副領事梁君研訊以帳目不符不予准理威律師不服一再邀熟悉帳情之某甲等核算仍末有端倪昨日下午原被告及兩律師並核帳人齊集公堂英副領事佩君至廨會晤太守集議一切不知究竟如何俟有續聞再錄 
[具結交保]  
　　本埠南北震源正兩錢莊被寍波咸德莊拖欠鉅欵以致倒閉節經震源正莊主黄鎭心等投浙江撫憲衙門控告遂將咸德莊主馮珊林並莊夥陳采蒓余配德先後移解來滬由上海縣黄大令研訊判將馮珊林收所伊兄馮夢篆帶同余陳等赴杭州寍波收帳並著馮等於年内各繳銀兩此已詳登前報者也兹聞此案由關道憲聶覯察札委姚田青二尹帶同馮夢篆余配德陳采蒓並原告等不日起程是以黄大令復於前晚升堂覆訊原告黄鎭心遺司帳人投案訴稱現經道憲遴派委員帶同馮等赴寍波等處收帳惟余配德虧欠洋一萬零五百元陳采蒓虧欠銀四千兩務求一併限於年内繳清大令命提馮夢篆等至案謂曰道憲現已派員前來帶同爾等前往收帳惟馮珊林前堂斷定於年内繳銀五萬兩明年二月繳銀五萬兩餘銀於三月内如數繳清爾可爲伊按限繳清不得拖延夢篆稱遵諭大令著具切結復謂余曰前堂訊問時本縣限爾三日覓的實人銀錢並保爾何故意延宕迄今已閲二十日尙無人來案具保如再無保本縣將爾釘鐐收禁余供稱現在已英城外的實人來案作保叩求寛限大令問曰爾虧欠洋銀一萬零五百元年内可能繳清答稱可以繳清大令卽著具結又問陳曰爾所欠銀四千兩如何料理供稱年内亦可如數交案大令准如所情並令馮夢篆具於年内保余陳二人如數繳銀切結呈案諸人具結畢大令又謂余配德　曰爾等如届期不繳定當帶回押交嚴辦余等均唯唯而退至昨午余配德等已有人具保出外矣 
 
 

Page 4

 
 
[英界公堂瑣案]  
　　包探唐寳榮禀稱李大富投捕房訴稱陳阿鳳將車扣住不肯交還據陳言被李欠錢起見然無証據今將車吊出送案請斷李訴稱被陳扣車不放陳供稱李欠錢二千七百文向索不還故扣其車欠錢確無憑據惟有証人蔡太守飭陳將車給還如果欠錢可邀証人來案訊斷○十二號華捕禀稱小的奉差捉狗見有狗頸項無圈因之拘獲不料許小利出頭阻止與論遭毆傷及手指故將許扭送案下許供稱此狗確是小的所豢見被巡捕捉拿故向索取雖與口角不敢行兇蔡太守判罰洋銀一元准赴捕房領狗○二十四號華捕禀稱小的見葉有年與王阿明打架是以獲案請訊王供稱小的在洽下開老虎灶葉來買熱水嫌所給太少故與爭閙竟被用石擲碎火油燈值洋銀一元葉供稱小的惟與口角而已不敢逞蠻蔡太守判罰洋銀二元以一元償火油燈一元充某處西醫院經費○包探秦少卿禀稱積竊談江江今又竊取楊顧氏衣袋内當票内有金飾已被贖出轉當加多洋銀四元今特送案請訊楊顧氏請將當票給還談供稱小的係寳山縣人行竊該死尚乞施恩蔡太守判令管押一月當票給還該氏諭令自行備本取贖包探黄四福禀稱陸朝宗被袁子清吞没皮袍曾解奉大老爺讯供現已將皮袍吊到陸訴稱旣已吊到皮袍請卽給領袁子清供稱今日小的可將質本繳案尚乞恩寛蔡太守飭陸將皮袍領去押令袁繳呈質本再行交保延則管押一月仍須繳呈質本○包探孔阿才禀稱鍾元三至梁阿彩店中混用僞洋銀察破交捕旋在身畔搜出洋錢印一方一併送案包探黄四福禀稱鍾係船户前曾串同竊賊在浦江中竊取船上鐡錨有案可稽梁申訴前情鍾供稱小的係湖北人在治下駕小船度日洋銀向某處用下不知其爲銅質蔡太守判令管押一月期滿遞解回籍　洋銀鎔毁○某飯店主金四美訴稱馬才榮等來具膳口角之餘擊碎物件後又至某茶館糾人尋釁是以報捕拘案馬及沈金毛周小榮陸質福同供稱小的等嫌菜不佳是以口角不敢行兇蔡太守判令各罰洋銀五角 
[法界公堂瑣案]  
　　包探孫錦榮禀稱剪　賊鄭興華在火塲附近施探囊之術竊得行人皮夾一枚並徐錦盛信兩封失主王照田投案訴稱是日往城中買鞋兼收帳目行經護城河畔被賊竊去皮夾内有當票兩張帳單一紙小洋銀五角今聞竊賊已獲特來具領葛同轉將原物給還判令將鄭押候笞責二百板送縣遞解回籍○張士濤訴稱昨晚小的閒遊租界中向三角地測字先生問卜忽被賊陳寳華竊去皮夾一枚内有押票並磗灰行中貨單一紙當卽知覺將陳扭住詎料陳羽黨甚多倉卒中已將皮夾授與他人今特扭送來案陳供稱小的在途行走悞被張扭住葛同轉判令押候查明測字人再行核奪○小東門外天地一家春荼肆經理人黄福寳訴稱股東顧雅山之婿龔鍾本患瘋癲前日乘顧回鄉來肆吵閙將長凳擲壞水爐故特送案請究龔供稱小的向在某輪船執役父親士棠現在浦東爲傷科醫生小的出外營生生有長幼二子連妻子均在岳父家借住妻有洋銀一百四十四元被岳父陸續哄去繼欲合開天地一家春茶肆又向小的借去洋銀四十四元兹小的因寄養在彼之二歲孩子被岳家給食麥粉致傷性命思子情切恐長子亦受其害故欲回家探望豈知岳父及妻弟等人將門緊閉不令小的入内又遭妻弟兇毆旣而岳父言約曰將長子帶出許小的在申面晤不料届時仍不見至天地一家春尋訪亦無著令肆中人代尋伊等不允且情有串通故將茶爐擊壞同轉謂黄曰龔所供之言並無瘋癲情事著准交人保出候傅顧質核旋有匯德豐錢店主柴桂林偕協和米鋪主胡光榮投案訴稱天地一家春房屋本有恒洋行之產今年三月擬欲翻造其屋基已由他人所賃黄屢向小的等求懇爲其說情說至數次方得妥洽黄欲仍開茶肆有恒主人欲其每幢每月出租金七元包定七年爲期須信實人作保黄一時無人作保又央小的代覔保人言明如覓得則屋之東南角樓底一間仍借與小的開設錢店每月租金五元另將茶肆保險單一紙抵存保人家以爲憑信小的將細情告諸友有胡光榮央胡代覔天和銀樓作保有恒遂將屋照式造成於六月開張起租迄今數月黄不依前議並不將保險單交付銀樓且小的所轉租之屋不滿兩月卽欲加租并逼令小的遷移此事小的已於十月初八日控告蒙思准詞屢次派差飭提黄終避匿不面延至于今現知黄有事來案務求追究同轉謂黄曰本公堂屢次傅爾爲何不到黄供稱小的因事在鄉故未投案柴所控房屋之事業已預備保人柴轉租之樓底一間每月租金十元數月來祗收到十五元爲數相懸須請追繳柴呈房票兩紙稱每月五元共付三月尚餘四月租金共二十元因黄不肯照收是以留存至今同轉謂黄曰爾旣有言在先何以不早爲料理著押候保人到來再行核奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣東官報]  
　　十一月十五日先用巡檢趙定謀禀到由京來補用通判張士彥禀知由龍川散賑回謝超委從九品章潤禀知解廣西協餉記名總兵余雄飛禀知各船由北洋合操回謝保舉十七日新選乳源縣馮端禀到京來卽用縣張敘賓禀謝委報銷所文案差十八日督標叅將鳳鳴禀謝保舉卓異補用縣丞周渭濵禀謝超委十九日試用縣　况奇禀知委保甲局總查差補用縣王春霖禀知委交代局文案差試用通判梁繼曾巡檢薛維城俱禀到京來二十日補用同知孫炳南禀知守催潮嘉各屬地丁銀兩廿二日候補縣聶緝慶禀辭委往龍川覆查災賑情形候補縣魏紹唐禀到服闋回同日大憲牌示清遠營游擊缺以永安營都司文斌升授碣石鎭左營守備缺委督標補用都司黄如山署理肇　府趙歴缺請以試用府經姚廷樞補靈山縣西鄉司巡檢缺請以茂名縣平山司巡檢馮豫吉調補歸善縣典史缺委缷博羅縣典史任啓勛署　　　州○坪司巡檢缺委缷西寍縣夜護司巡檢張鳳墀署理 
[上海六馬路仁濟善堂籌賑公所施少欽經收山東順直徒陽賑捐十一月十一至二十日止清單]  
　　山東春華禮寳棧交來姚淦大善士助洋一千元周貞甫翁交來姜通鴻二百元吳師杰五十元鄭思復堂代故人嚴明府求資冥福三十元陳涇蕭杌卿爲子春松祈病速愈二十元又續繳完愿十六元杭州致中和來無名氏十五元李脩本爲父完十一月分平安愿無名氏爲三子完姻喜酒移賑丹徒陳沈氏病愈完愿林嘉求子天花求平安山左祝其無名氏五户各十元湖陽棉力子毋喪親友來禮移賑藉資冥福八元無名氏二元四角洙涇高平如祈室人臨盆平安楊芷坪求平安玉隱名郭節記章姓五户各二元天水氏通德氏所禱氏無名氏四户各五角鐡骨子蒿目時生二户各三角范裕德堂凌師善堂就有道生傲霜子無名氏無名氏清和裕元七户各二角台灣無名氏台北施主花洋二十元無名氏銅洋六元○順直唐采章劉子清合助規元八十兩福與祥來錢運生等五十元陶董氏二户各三元南翔胡悅來銅洋五元○徒陽吳師本五十元王陶菴翁來石林舊隱惠風書屋二户各六元隱名氏求女病愈五元○以上共收山東順直徒陽賑洋一千五百二十八元四角花洋二十元銅洋十一元規元一百八十兩 
 
 
 

Page 10

 
 
   
 
