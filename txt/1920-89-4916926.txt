# 1920 - 89 - 4916926

 

Page 1

 
 
   
 
 

Page 2

 
 
   
 
 

Page 3

 
 
時評 
[同病之南北（冷）]  
　　南與北今日之同病一時同有内外不和之惡象也何謂外不和各將領間之交爭也何謂内不和政府各要人間之交惡也二者南北今實一轍也 
　　二李部下之相戰也方陳之相鬭也南之外不和也滇桂用兵也伍岑之意見不同而伍去也南之内不和也趙吳之爭豫陳劉之爭陜吳軍之撤防督軍之聯結北之外不和也靳段之意見未除段之出京未返内閣内部與靳安間之惡感未去北之内不和也是故今日南北之稱不能言勢力之對峙實可謂同病之相憐矣 
命令 
　　補三月三十日大總統令任命孔繁錦爲隴南鎭守使裴建爲河州鎭守使吳桐仁爲肅州鎭守使此令 
　　又令肅州鎭守使吳桐仁未到任以前着張永桂暫行署理此令 
　　又令丁超授爲陸軍少將此令 
　　又令陸軍總長靳雲　呈請授蔣啓鳳劉殿軍爲陸軍步兵中校傅人俊爲陸軍工兵中校崔邦偉繆承良爲陸軍步兵少校均照准此令 
　　又令王常印晉給四等嘉禾章此令 
　　又令據陜西省長劉鎭華呈稱考核各縣知事請予分别獎懲等語試署臨潼縣知事阮貞豫器具宏通循良之選現署南鄭縣知事前署安康縣知事柴守愚經驗宏富措置咸宜均俟任職期滿後以簡任職存記升用署醴泉縣知事陳紹均强毅幹練輯和軍民給予五等嘉禾章現署大荔縣知事前署潼關縣知事蕭道才堪繁劇勤敏耐勞署朝邑縣知事趙本蔭緝捕勤能才長治理署固縣知事余作屏洞逆人情才具開殿署藍田縣知事李惟人悃愊無華勤躬愛物署洋縣知事江雄藩果决廉明有爲有守署葭縣知事吳錫珍平恕近民不聞苛擾署神木縣知事李榮慶練逹有爲治理無懈卸署盩厔縣知事蔣莪催科不擾勤政愛民署漢陰縣知事楚功奇穏練精詳長於肆應均給予六等嘉禾章署長安縣知事桂毓松剛健精明才堪任重調任渭南縣知事前署柞水縣知事嚴肇徵明敏練逹爲守兼具調署盩厔縣知事署鳳翔縣知事李庶瑛愷悌近情學識優裕署乾縣知事葉振本休撫瘡痍安靜之吏署邠縣知事周崇育根柢儒術實心愛民署汧陽縣知事李法山謹身勤政條理井然署旬邑縣知事焦振滄通材敏事艱苦耐勞署鎭安縣知事趙貞元久任地方周知民隠署石泉縣知事賀鱟南求治愛民力持政本署緩德縣知事楊士瀛束修自好不梁膚庸署定邊縣知事劉迪裕持躬端謹治具夙嫻卸署大荔縣知事朱寶鏞勵精從政勞怨不辭卸署華陰縣知事秦德琮持躬篤謹克著勤勞均着傳令嘉獎卸署長武縣知事吳宣祝任用親丁廢弛職務署宜川縣知事王殿楹不洽輿情操守難信撤任保安縣知事陳夔貪利病民不知自愛均着交文官高等懲戒委員會依法懲戒餘如所擬辦理此令 
專電 
　　北京電靳段意尚未洽今午一鐘靳親赴團河面陳委曲（五日下午六鐘）　　北京電段遣人語靳速自進行勿徒擁虚位無實蹟負各方屬望予亦可回京否則予更將遠避東海召靳勸積極進行並提三長完成内閣靳態度又振作（五日下午三鐘）　　北京電徐懇王士珍面段促還京定人心王以電話探詢段云一切無正當辦法不能自欺欺人現王請徐靳將懸案擇要解决如外農敎三長可提則提先平其氣俾易進言（五日下午四鐘） 
　　北京電日對魯案有再提通牒催中國答復訊政府内定如日再催决將不能根據德約開始商議意明白答復（五日下午三鐘） 
　　北京電閩案交涉形勢險惡旅京閩人昨在福建館會議决定三項辦法（甲）通電全國一致力爭（乙）派代表向政府詢問交涉眞相（丙）八日再開大會繼續討論（五日下午四鐘）　　北京電日人消息中政府對閩案迄未答覆日使昨又奉彼政府訓電囑令對要求中國取締排貨及向日本謝罪等須貫徹主張又令向中國抗議福州日商近被擊事態度强硬（五日下午三鐘） 
　　北京電魯省各界添派吳周兩代表來京力爭外交極言民氣激昂請政府宣布决心（五日下午三鐘） 
　　北京電中玻條約用璽寄駐日莊代辦互換（五日下午四鐘） 
　　北京電本日淸節各官署均假 
　　（五日下午三鐘） 
　　北京電今日種樹大典在西山舉行徐靳均未親到（五日下午三鐘） 
　　北京電姜如督皖所遺熱統起用張勲爲繼（五日下午三鐘） 
　　北京電徐樹錚赴蚌埠商倪後事（五日下午三鐘） 
　　北京電張敬堯電吳師撤防事頃接曹電促堯派隊接防并囑堯抽調十一師李奎元所部接防湘南查十一師軍械隊伍尚未補充實數不足一旅且擔任寗鄉益陽漢壽安化各屬防務並保護長岳鐵路萬難移此就彼事關大局乞迅示辦法（四日下午一鐘） 
　　北京電院部復張敬堯冬電已商曹使允飭吳部緩撤（五日下午三鐘） 
　　北京電陳光遠電桂軍二千餘由贛境淸化虔南往始興謠言蠭起人民恐慌異常已逕電莫督請轉飭勿得攔入贛境以免誤會 
　　（四日下午一鐘） 
　　北京電吳笈孫固始祖墓被匪毁盡且公然來函恫嚇段徐派兵兩連馳往救護（五日下午三鐘） 
　　北京電電令晉督協剿豫省潰軍（五日下午四鐘） 
　　北京電吉鮑督以葉恭綽爭中東路督辦來電辭職並催欵甚急政府復電慰留（五日下午四鐘） 
　　北京電駐崴外交官電阻單獨撤兵謂宜與協約國一致（五日下午四鐘）　　北京電日駐滿洲里軍事聯絡員電邊防處謝軍如入華境未便令其解除武裝（五日下午三鐘） 
　　北京電楊增新電外蒙撤治陳毅等與徐樹錚同一有功應並加獎（五日下午三鐘） 
　　北京電新楊電俄公民會將俄七河省華僑加纒二千餘人運動歸入該黨遣回本國煽誘纒回各族宣布過激主義又電俄屬王子干地方華僑被新黨没收財産經派員交涉業允賠償至勒令華僑當兵事亦已宣布取消（四日下午三鐘） 
　　北京電新楊電塔城喀什等處俄境竄來敗兵及難民萬餘萬難容彼入境已飭嚴阻（四日下午三鐘） 
　　北京電庫電謝部軍隊已退出恰境營房歸華軍收管俄新黨因奪佔營房被駐恰趙團擊斃甚多 
（四日下午三鐘） 
　　天津電今日上午開會社會服務計劃股報告加衛生事業通俗敎育二項工區股報告加陸軍及職工二會通過選舉李登輝朱友漁朱成章聶雲台王正廷鄺富灼鮑咸亨金邦平凌潛夫刁信德誠敬一歐彬張履鰲顔福慶顔德慶張伯苓周詒春王寵惠朱神惠王景春刁作謙吳淸泰張葆卿馮玉祥江長川鍾可託温世珍王正黼郭秉文等七十人爲協會委員明晨在靑會再選協會董事（五日下午七鐘） 
　　天津電今午黎宴中西各代表寓邸劉麟生代表王正廷七時半演說明晨八時專車入京七日徐世昌歡迎代表靑年會明年起籌基金百萬（五日下午七鐘） 
　　香港電李烈鈞岑春煊會晤商定維持現狀辦法（一）維軍府（二）國會議員已去者急召回未去者維縶（三）設法留伍林兩總裁（四）由軍府明令前敵守防俟和（五日下午三鐘） 
　　香港電國會議員二百餘人昨通電斥魯案直接交涉（五日下午三鐘） 
　　香港電李根源昨返省（五日下午三鐘）　　香港電岑覆國會議員詢國會經費謂在軍府一日卽擔負一日 
（五日下午三鐘） 
　　揚州電緝私統領何撤新任楊恩培來（五日上午十一鐘） 
世界路透電 
[英國會之愛爾蘭問題]  
　　三十日倫敦電愛爾蘭問題今日在下議院繼續辯論愛士葵之言曰先恢復秩序然後考慮憲法上改革之說非余所能贊同余意苟非先着手於政府制度之大改革俾招致一般愛爾蘭人之贊助以厲行法紀則終非正本淸源之道余前曾聲明愛爾蘭大多數人民應有愛爾蘭立法與行政機關各一惟須受必要之保障以維持帝國最高權並保護少數人權利今之議案竟推翻前議余從前之質言係允愛爾蘭全部有一國會現有議案則係拙劣之辦法不獨多所糜費且亦難以運用旣非愛爾蘭任何黨派所贊同尤背一立法與一行政之自治主義今宜保全前案而於最重要之點加以修正如愛爾蘭國會與行政機關之權力應加擴張使與海外殖民地同一地位不過愛爾蘭與英倫土地毘連就軍事觀察點言之其地位不能與海外殖民地相同耳云云波拉勞氏起稱政府爲情勢所迫今始提出此案否則從前自治案將見實施而烏爾斯特苟非出於自願將必不隸入杜白林國會之範圍也今之議案乃欲予愛爾蘭以最大規模之自治而與國家安甯及從前質言不相剌謬愛士葵君之言當非謂殖民地自治適用於愛爾蘭蓋殖民地自治者乃殖民地有自行管理其軍隊之權而愛士葵對於愛爾蘭之自治則主張保留武裝兵士也殖民地與帝國之聯合全取决於殖民地本身此爲人所共知者設殖民地將來有不願復爲帝國之一部者吾人亦未能相强故殖民地自治者即自决之權也今愛爾蘭代表要求自决權如愛士葵君竟謂願以殖民地知治權給予愛爾蘭則無異謂願承認愛爾蘭民主國也如以自决權許諸愛爾蘭南部舉出之代表則與給以殖民地自治權有何差異試問工黨議員豈欲謂愛爾蘭代表如要求共和卽當許其爲民主國乎自决之義非此而何如慮此案成法律後新芬黨不願在其國會中辦事則議案中可載入立即恢復目前現狀之條文果愛爾蘭南部全境必欲設立民主國則無解决可言惟愛爾蘭南部想不乏明逹之人愛爾蘭其他一部旣有一國會想南部國會未必竟無人辦事也云云貝爾發斯國民黨議員台夫林氏痛詆此案謂所謂烏爾斯特國會者不過取貝爾發斯巿政會而放大之耳海陸軍依然可深入愛爾蘭境但强權代公理僅暫時事非承認公道給予自由則國民心志决不能饜滿也杜白林議員道克納爾氏亦稱此案僅爲美觀的夢境而非實用之計畫工黨議員亞逹森氏因波拉勞氏有工黨願否許愛爾蘭共和之質問起而抗稱殖民地自治權施諸殖民地以來不獨不發生殖民地變爲獨立共和國之結果且殖民地對於母國擁護愈爲誠摯然則殖民地自治權施諸愛爾蘭何以必斷爲危險乎余個人主張如下愛爾蘭宜有完全自治權附以規定保護少數人民之條件而國防與外交問題則由帝政府保留之或由愛爾蘭依分配之代表權舉出代表全體人民之國會擬定新憲法附有同樣之規定與保留云 
[丹麥之政局與罷工]  
　　一日丹京電丹麥已開始罷工罷工者爲水夫餅司等類今日排字人一部亦罷工公共役務及國家役務之職員與侍者定於五日夜半起罷工路工决計不駕駛運兵之火車前相柴爾氏與某同僚不願照例入宫陛辭丹皇今日接見工業聯合會之代表團新首相里巨氏亦在側據稱政府决議於四月二十二日解散國會於二十三日發選舉狀代表團提出取銷罷工之條件列有政治及其他要求里巨氏許加考慮 
　　三十一日丹京電社會黨與新内閣刻在宫中從事談判國會已展期閉會 
[德國最近之政局]  
　　三十一日柏林電聞魯爾區域之紅軍逐漸散走韋斯特發里亞之各鎭已派代表至孟斯特與政府軍司令會商社會黨决議展緩實行全體罷工以待談判之結果韋斯特發里亞之獨立黨領袖恩斯特氏投稿伏瓦資報詆責斯巴逹黨與無政府黨謂德國斷不能建設勞農會 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電二 
[美國之新罷工]  
　　二日華盛頓電鐵路僱員與僱主之談判業已决裂因僱主非公家代表參與談判不允繼續進行該爭端將移交鐵路議案規定之調停局核奪 
　　二日紐約電航海勞工同胞會下令自今夜八時起各鐵路艇船除渡船外一律罷工罷工者將有八千人之多船港航務將因此停止百分之四十罷工之原因乃爲工作鐘點問題 
　　二日芝加哥電此間消防勞工五百人議决若不將每日工資增加二十五元則將於四月七日起罷工前巿政預算案曾規定增加百分之十今已知照諸勞工如增加百分之十不能滿意則可告退 
　　一日紐約電船員與領港員聯合會共有會員二萬八千人已决計罷工要求實行每日工作八小時之制此間船隻之往來於海港者將因此完全停駛 
[美國之和約與議會]  
　　二日華盛頓電共和黨已允展期至星期四日考慮和約决議案 
　　三日華盛頓電共和黨領袖宣布美德兩國間戰爭狀態業已終止之决議案已由衆院外交股員會以十二票對六票贊成 
　　二日華盛頓共和黨領袖已通過宣布美德兩國間戰爭狀態終止之决議案豫料該决議案不日將發生效力該决議案取銷總統宣戰之權並規定與德通商一事限德國於四十五日内照會美總統聲明德國已宣布戰爭終止並放棄對美之各項要求民主黨反對該議案因戰爭唯能由行政部終止之且謂總統必否决該案共和黨議員則信彼等必能打銷總統之否决 
[各國近事記]  
　　二日舊金山電聞日本陸軍參謀部反對撤退西北利亞日軍因此舉將危及日本之故 
　　三日華盛頓電海軍總長台尼爾氏今日宣稱彼已致書參皖海軍股員會主任裴巨氏請在近今通過之海軍經費議案加入一條規定擴張夏威夷海軍之便利台尼爾氏又謂舊金山灣將設海軍深水根據地且因新太平洋艦隊之差遣須設潛艇根據地云 
　　三十一日華盛頓電衆院一致通過議案規定許印報紙每磅所值不出八分者免稅運入美國以免小報館數百家因缺紙停刊 
　　三十一日芝加哥電芝加哥風災共死一百六十人傷數百人損失財産值美金九百萬元 
　　二日芝加哥電據最近報告各州風災所死人數如下印第亞拉三十六人伊里諾伊三十人倭海哇二十六人米奇干十二人喬奇亞三十八人亞拉巴瑪十七人米索里與維斯康新各一人 
　　三日紐約電兹復有值美金洋一千萬元之現金運抵紐約以付英法債劵之利息不日尚有兩批續到每批值美金洋一千萬元 
　　三日倫敦電國際聯盟行政議會今日宣稱國際聯盟前請美國派員加入赴俄調查之委員團兹據美國覆稱美國不能參與此項委員團 
　　三十一日倫敦電中國公使今日在皇家亞洲學會招待席中演說謂中國學生在外游學後而歸國者已發揮不可限量之勢力及於政治社會敎育習慣生活思想其人爲愛國心所感動逐漸脫其狹窄的省界觀察而成更深切之國家思想亞洲學會會長起稱中國學生將永遠在英國受人歡迎 
五日東京電駐華英國公使亞爾斯登氏今日午後約五時（乘英艦化金斯號啓程赴滬 
　　五日香港電機匠同業之罷工刻在發展中船廠所僱之電匠與銅匠今已停工靑山水泥廠自昨晨起未開工因中國機匠未上工也 
各通信社電 
　　北京電湘督電奉曹使電以李奎元調駐衡防查該師久駐瀏陽萬難他調吳師電請接防急如星火請示方針 
　　北京電陸部致閩督電方聲濤潰部向我投誠如出自眞誠應妥愼安置 
　　北京電邵恒濬電俄新政府代表面請將東路俄舊黨驅除淨盡並擬條件請轉逹 
　　北京電鮑督電謝米諾夫軍隊行將抵哈要求暫駐東路站次已電孫督共同阻止 
　　北京電院致唐在禮電台端已回法請速整裝早日回國 
　　北京電哈埠確訊霍爾瓦特擬即日來京入覲 
　　北京電楊增新電徐樹錚李垣恩華恢復蒙疆其功甚偉請特予懋賞（以上五日） 
　　以上中華通訊社電 
　　北京電滇桂各派人往鄂西川陜聯絡中央主任兩方自由過鄂示無偏袒已電王占元照辦 
　　北京電西南某派人來京聞有不受軍府把持另設機關速成南北和局之謀議 
　　北京電徐以段堅不同京將准靳辭職惟何人組閣尚未定外傳王士珍說不確（以上四日） 
　　北京電靳决通電各省聲明魯案不直接交涉 
　　北京電閩案交涉日使仍以未奉到訓令爲詞日内尚難續議 
　　北京電府於外蒙内附案將擇尤分别晋授勲位 
　　北京電張國淦以武漢商會迭電反對態度消極有辭職說 
　　福州電民黨要人會集漳州陳炯明有助滇之趨勢　　福州電李督電財部催撥招撫宋匪等之臨時軍用費部覆卽匯 
　　濟南電此間各官署俸給自四月份起將全用有息證劵（以上五日）以上中孚通訊社電 
公電 
　　北京大學浙江同鄉會電全國各報館各團體均鑒逕啓者報載浙江第一師校被官廳强迫解散閱之不勝駭異查該校解散原因係因校長經亨頤於敎授管理訓練諸端與省政府意旨不合致遭摧折竊思敎育事業貴有獨立之精神謀自由之發展斷非政府威權所可干涉乃浙省長官不審此意始則撤換校長使該校敎育根本動換繼則下令休業使數百靑年徬徨失學近復派警圍校毆傷學生種種措施均非文明國家所宜有任其所爲勢必斷喪該校革新之元氣斵傷全浙文化之命脈影響所至决非淺鮮倘各省官廳尤而效之則全國敎育革新文化運動尚有何望諸公關心時事對此官廳横暴之舉動諒當有以相待務懇主持公論共謀救濟則非伹浙人之幸全國文明前途實利賴焉北京大學浙江同鄉會 
國外要聞 
[杜威博士之美國對華外交觀（續）]  
　　自美國加入戰局後已切實表示美國確能對於外交事務迅速行動且能行之有效其行動之範圍亦至廣闊所不幸者威爾遜總統之宣言與和會中之具體結果太不合符在華人目中尤覺其突兀於是中國對於美國之懷疑重又復活惟華人對美之友誼在歷史上之根蒂殊爲深固故美國苟能實施一種建設的政策以表示其誠意則華人之心理即能隨之轉移吾不能言美國對華有某種特定的政治行動爲萬不可少者第可謂有某一種之行動實於吾美有大害吾美對於山東問題旣已義形於色大發議論而到底無决定之方針一任其事之自行遷變則彼謂吾之政策多空談而乏實際者豈不益自覺其信而有徵乎中國之必須外助乃斷然之事苟欲中國不於實際上成爲别一國之藩屬則吾美必定一切實之方針鎭而不舍循之以行和約之結果雖使國際政治問題暫時急切而財政與實業問題終爲根本上重要之事是即美國之大機會也中國必須改革之事甚多如統一幣制統一鐵路改良海港開浚内地河道乃其犖犖大者目下各國中能以資本工程師及管理人材假予中國者獨有美國耳於此有一重要關鍵不可不知者即美國苟能擔任局面闊大之事業則可以免去許多醖釀衝突及猜忌之競爭蓋局面闊大之事業日本尚不預備擔荷反之如美國取消極的政策使人可以解釋爲阻礙日本之合法的發展者則大爲危險美國若以全力專注於建設的大事業在日本亦仍有許多機會而使中國成爲日本被保護者之機兆則因此可望永遠免除矣今日之最可危者在美國頗注意於遠東但議論儘多而行動則殊鮮使人揣其目的實在阻礙他國之野心尤以對日本爲甚此則危險之道也今後數年間爲世界大局急轉直下之時代人人知之無煩贅言其在中國與任何他處相同重造事業迫於眉睫同時一切事情已在變化解决之中中美距離雖遠而美國苟能專心擔任局面廣大之事業則遠隔一層反可以變不利爲利從前外人管理中國事務其所以多衝突者大半由於在管理上未能取得中國人協助之故今美人在華辦事應避免此項慣習勿多位置美國人而以曾在美國留學之中國學生爲辦事機關中之要素如此種有訓練之人尚不敷用則應附設敎育機關隨時養成需用之人才從前商業利益方面與政府當局不相聯絡爲一種大失著今後則反以不必聯絡爲宜中國人與美人相似在實業經營上向能自助其天性厭惡政治上之活動今苟能撇開政府并其牢不可破之遷延固執及腐敗等惡弊一併排去則於辦事上卽爲一種進步矣惟欲逹此目的必須與華人聯絡取得其協助並須派吾美之領袖人物爲華人所承認爲有資格者到中國與華人領袖和衷協商若僅派二三等人物又孤行已意置華人於不顧則必失敗至於所定計畫一方固須保全外人投資者之利益一方則必使華人仍其爲事業之主人中國在經濟上實業上一經發展足以自立則其政治問題中國人自能自已解决他國對華之政策其主動力爲侵略中國之經濟而美國之所爲適得其反此眞美國之大機會也試問吾美人果有思想與能力否乎 
國内要聞 
[北京通信（般若）]  
　　最近政潮之一瞥 
　　起伏無常之閣潮近又發生一次星期三四兩日（即三十一日一日）靳雲鵬辭職紛傳都下矣至星期五日而辭意打消今日而靳仍到院閣議照開經過情形有可得言者 
　　靳氏之辭意起於段氏之赴團河此人所共知者段氏自前次張作霖致函以後即深惡張之擁靳抗已而安福要人則謂靳挾張自重不啻叛段之徵段亦因是不悅靳其赴團河也自言不問政治實則安系之謀使其不問靳事一面又盛倡擁段組閣之說對靳爲無形之驅逐此二十八至三十間之醖釀靳氏曾派人至團河往迎段歸而段表示不歸之意靳大惶恐三十一日午間召張志潭郭則澐二人至宅密談兩小時及張郭辭出靳即赴府而口頭辭職矣 
　　靳向徐面辭之先曾在宅中語人謂我之去留一唯段命段不敎我幹我便不幹及見東海面述幹不下去之情形仍注重於段一方而且出段派武人致彼之函仍詰責其損中央威信不服從段氏者東海對於此函勸以見怪不怪其怪自滅對於段氏之齮齕則允以代爲疏通故靳甫返宅田文烈　踵至力勸靳氏勿萌退志且謂合肥對君依然倚畀君之任事仍處處爲合肥雖合肥之明一時爲其他情形所掩蔽然不久必依然覺悟云云田又以魯仲連之責毅然自任此三十一日之經過靳之辭呈所以始終未提也 
　　一日閣議靳稱疾未往辭職消息之紛傳以是日爲最盛然聞此日上午靳實赴團河一次徐亦派袁乃寛赴團河力勸段歸段氏依然無歸志也然各方面之對段意殊冷淡安系主張段氏再出之說京外各方亦無起而應之者而東海則特召臧蔭松囑傳語徐樹錚從速赴庫免涉及此間政潮此一日也表面上觀之似爲最僵然已漸入轉圜之境矣 
　　二日上午靳仍未出而曾毓雋忽來對於靳氏轉致殷勤露勸留之意兩人談話歷兩小時靳氏左右但見曾氏去後靳氏之神色較前頓覺從容而靳氏不辭之聲不旋踵而又傳都下說者謂是日上午安福要人曾開密會一次對於迫靳速去擁段再出已覺外間助力之少而又得他方面消息謂曹錕張作霖李純等之駐京代表已有一電致本省謂﹁黨派迫靳辭職形勢險惡﹂蓋慮靳之外援不日將至安系仍無好結果故忽然變計暫留靳以待時機而靳又獲苟安矣 
　　現在所未解决者卽段祺瑞仍在團河並無歸志京宅中之用具連日運往又囑電話局爲裝電話昨日田文烈往爲靳疏通段表示並無不呌靳幹之心但自言不願聞政治然據某要人所談則謂段氏此時確欲自組内閣但苦於捧場者之無人耳 
　　某要人從實際上觀察評論此事謂此迭起之政潮並非段靳間之事仍爲徐段間之事徐在數日以前尚中於周樹模組閣之說及此次暗潮起段欲自任之心業已顯然徐乃一意維持靳氏周閣之說一并打消蓋徐所最懼者爲令人芒剌在背之段閣其視靳猶以爲易與也張曹之擁護靳閣其線索亦不在靳而在徐即張曹之所密計及徐與張曹之往返亦未必與靳謀之段氏之怒者表面爲靳實際非靳也云云可謂搔着癢處今晚所聞則徐又特備專車派人赴正定請王士珍來京矣王氏爲眞不問時政之人决非用以組閣其召之來京仍不外對段之調和與直派將來之計畫一切也（三日） 
[魯案將拒絶直接交涉]  
　　魯籍軍人一電之力 
　　山東問題反對直接交涉殆已舉國一致惟政府對於此事尚無正式表示誠難免外問之疑慮魯籍軍人因政府態度曖昧最近特由鄂督王占元領銜通電爭持魯案措詞極爲堅决其電文云山東問題自接得日本通牒以來疊經各界人士集合研究僉以拒絶直接交涉檚交國際聯盟爲惟一之辦法詎道路傳聞有與希望相反之趨向占元等廬墓所在痛　剥膚父老責言勢難緘默敢進危言幸垂聽焉外交重要關係國本詳愼考慮誰曰不宜詢謀旣已僉同而方針依然未定逆料鈞座左右必有謂直接交涉不至有害提交聯盟未必有利持此說以熒惑聰聽者此非毫無知識便係别有肺腸一言喪邦莫此爲甚大抵强國與弱國交涉利在單獨不利於共同利在秘密不利於公開至弱國外交則適得其反試問二十年來我國利權斷送於各種密約者幾何此次彼以甘言誘我非愛我也果誠意親善則宜先將完全主權逕行交還並即時撤退軍警以示退讓不必斤斤焉爲條件之磋商矣故直接交涉結果必於我無利可以斷言倘慮提交聯盟未必可恃在歐會簽字和約之時或者尚屬疑問今則德約保留山東之欵已由美參院通過且英法各國對於保留案亦表示贊同專斷難成得道多助利害明瞭無待蓍龜與其爲條約之贈與寗使爲强力所占有與其菁華盡棄留空殼之地圖母寗死力抗爭作國際之懸案否則引狼入室爲虎作倀羣情激憤鋌而走險禍變之來將有不忍言者心所謂危不敢不告伏祈俯鑒民意斷而行之山東幸甚國家幸甚湖北督軍王占元浙江督軍盧永祥四省經略使總參謀長潘藥楹第三師師長吳佩孚暫編第一師師長張宗昌第二十九師師長吳俊陞皖北鎭守使殷恭先烟台鎭守使朱冸藻延琿鎭守使張培榮曹州鎭守便高鳳城陜南鎭守使管金聚山東督軍署參謀總長張懷斌新軍司令何鋒鈺東臨剿匪總司令張善義代理淞滬護軍使旅長何豐林魯軍第一混成旅旅長潘鴻鈞第八混成旅旅長靳雲鶚山西第二混成旅旅長孔繁蔚直軍第二混成旅旅長閻相文第二十一混成旅旅長孫傳芳第十七混成旅旅長趙榮華第二十旅旅長榮道一第五旅旅長董政國第九旅旅長徐鴻賓第三補充旅旅長彭壽華邊防第二旅旅長王得志第三旅旅長劉鼎臣湖北第二旅旅長寇英杰團長魏蕙田郭連峰郝景星朱憲文孫桂霑王維蔚郭敬臣陳淸源楊淸臣上官建勲楊長才吳錫九張俊峰潘守蒸關際雲孟昭月穆思棠宋大霈劉國全王金鈺叩三十一此外劉顯世又有一電主張派人赴歐請國際聯盟提出此案﹁原電錄三日本報﹂此兩電發表後政府大爲震動靳雲鵬亦不敢再持兩端特囑秘書廳彚集關於魯案電文分爲四等呈閱（一）反對直接交涉主張提出國際聯盟者（二）主張直接交涉無效後再行提出國際聯盟者（三）無主張者（四）主張直接交涉者均由秘書彚齊之後計主張第一項者約有十之七八主張第二項及無主張者約有十之二三至主張第三項者則甚寥寥靳氏統閱之後當即决定從多數民意辦理並於昨日閣議時向各閣員述明此旨業已通過决於日内通電各省聲明並不直接交涉但外人消息駐魯日本額事近接該國政府訓令飭將尚膠濟路各種要項從速考查並將管理　路人員及一切護路警察人數詳爲調查以備與中政府交涉山東問題時作爲進行標準是日政府尚不忘情形於直接交涉所望靳氏能有最後之决心也 
[我國對俄新黨之態度]  
　　暫不接待代表謝絶引渡舊黨 
　　俄國勞農政府對我通牒後其代表已自莫斯科行抵海參崴歷訪各國駐崴節使各國節使均未表示態度俄代表近復有來京消息驻崴高等委員李家鏊電京請示辦法聞政府方面以俄政府未經承認其代表亦自未便接待據某方面言政府對俄態度之游移與某國頗有關係緣中日軍事協定自延長之後其性質已變此後多國對俄承認講和與否殊不能不因該協定而多所顧慮况我國外交方針多依某國之行動爲轉移此際恐無單獨自由活動之能力故中俄講和未易見諸事實也 
　　新彊邊境俄新黨近在塔城附近之中俄適中地點召集會議邀請新省當局前往列席意在要求引渡舊黨難民當經新督楊增新派塔城外交局局長及該處道尹知事等三員代表赴會對於引渡難民一節已向該黨提出抗議大意謂舊黨難民亦係俄國人民我國雅不欲多事惟因國際事件須按公法辦理又爲人道主義起見不得不代爲收容然收容該難民亦於新黨大有利益蓋能減少舊黨之勢力也此次舊黨經我國收容者已逹數千人之多如果准予引渡必致激成事變則於中俄兩國邊界均有妨碍我國爲顧全中立主旨按照公法尊重人道對於收容難民一事辦理並無不合現該難民等均已解卸武裝亦無能力再與新黨戰鬭尚望體諒此意勿再苛求云云昨新督已將此節電告政府察核 
[中東路籌欵問題]  
　　交通部主向銀　接洽 
　　中東路籌欵一事業由交通部積極進行繕具說帖函陳政府並經閣議議决應由該部體察情形自行籌措如有必須籌借當再提出國務會議决定辦理聞交部說帖内容略稱近據技術部代表王景春電陳東路進欵近頗減少每月支出約四千萬盧布收入約三千萬每月不敷約一千萬合現洋六十萬元若不籌欵接濟難免不生枝節維持之方一由我籌欵藉得債權一向銀行團借欵藉生國際關係查東路由我管理將來一切用欵預計爲數甚鉅該代表所陳第一辦法當此接管之初自須籌欵接濟以資維持顧國庫支絀籌措良艱現在所恃的欵可以稍資挹注者僅東路公司向我商借之一百萬元此欵由本部及財政部各擔任三十萬中交兩行各擔任二十萬元一俟合同議定即行照撥此外别無的欵可以挪移但該路經常短少之六十萬元爲主權國威起見斷不容不先籌墊則該代表所陳第二辦法亦屬不爲無見惟事關借欵究竟應否預向銀團籌借以免將來臨渴掘井緩難濟急之處應請公决施行 
[北京工專校學潮近狀]  
　　學生以去洪爲悔過條件 
　　自工業學潮發生後京中敎育界非常注意聞近日校長學生兩方面仍甚相持莫肯上下其他各校校長對於此事現正雙方疏通以資調進惟連日調停之結果亦頗棘手緣在校長方面以工專學生旣係學生時代悔過一層儘可照辦於名譽上亦無甚關係然在學生方面僉謂洪氏品學卑汚長校以來毫無成績學生等此次運動純係謀敎育幸福而起别無他意撫心自問無過可悔若以謀敎育幸福之運動爲有罪過則北京敎育當局日夜經營又何嘗無過又何不悔過蓋對於事理而言初無悔過之必要但經各校長之竭力勸導並勗以顧全大局爲重故學生亦不堅持悔過一層或可辦到但以先去洪校長爲交換條件否則寗肯犧牲不願苟全因之此事尚無何項結果至於洪氏方面自三十一號到校調查悔過學生人數後深覺學生團體甚堅頗有知難而退之意現已出京赴津表示决不擔任校務而敎職員亦以此事非敎育之幸已有根本覺悟對於留洪一層意亦漸淡苟敎育當局一面准洪辭職一面整頓校務風潮或不難平息也 
[京華短簡]  
　　昨日（三日）星期六閣議例會靳及各閣員一律到齊上午十一點五分開議重要議案（一）外交部提出對俄方針大致以勞農政府提議媾和日美兩國已接受其通牒我國似應派員前往調查並爲非正式之接洽討論結果照原案通過卽由外部籌備進行（二）司法部提出擬訂各級檢察廳辦事章程討論結果略將字句修改卽日公布施行（三）海軍部提出根據官用輪船檢查條例設立檢查總分處指定地點造具預算淸册請籌撥開辦經費及常年經費討論結果因庫欵支絀暫緩舉辦（四）陸軍部提出閩督李厚基催發軍費案結果交財部酌量籌付（五）李家鰲來電報告俄新黨没收華僑財産經飭魏渤向伊珹俄黨嚴重交涉可望圓滿解决請錄示損失全單以便根據索償討論結果交外部核辦此外關於各省區軍民長官及黔督劉顯世等電陳魯案意見亦略有討論一時十分散會由薩鎭冰赴府報告 
　　我國前與烏拉圭國訂約互派代表辦理兩國外交事宜業經雙方决定兹聞烏政府派美阿力斯爲駐華代辦美氏偕同眷屬由該國啓程已於上月三十一日抵滬當卽轉車北上於前日（二日）到京外部當卽派員赴站迎迓藉敎睦誼聞美氏刻下暫住北京飯店並已託人租賃東交民巷房屋以備創設使館 
　　希臘要求向我國通商一事迭經政府審愼考慮以我國正擬收回領事裁判權無論何國與我交際先當以廢棄領事裁判權爲嚆矢因卽以此電致駐法岳代使轉告希臘政府容緩商酌現聞希臘政府又申前議願抛棄領事裁判權與我訂約日昨岳代辦有電到京報告此事大約中希通商一事即可實行矣 
　　北京各校學生對於敎育部所定學費收現一節業已表示反對近聞京中各專門以上學校校長對於此事亦 
 
 

Page 7

 
 
　　頗不滿曾於前日特開　務會議討論此項問題僉以北京中交鈔票旣係由政府發行乃反不肯收用且多數學生皆係淸苦雖每日學費無多而影響於學生之家計實鉅故决定各校仍一律照舊收票對於敎部收現訓令礙難實行 
[全國靑年會在津開會紀（四）]  
　　敎育股記事本日（二日）下午兩句半鐘靑年會敎育研究股在新學書院袁宫保堂開會由孔祥熙主席略述開會宗旨卽請凌氷先生演講何爲靑年會敎育計畫之標準略云新敎育之目的爲養成完全人格增進應用智識發逹健全體格而靑年曾之宗旨與此適合故靑年會亦可謂敎育機關惟鄙人對於靑年會敎育計畫之標準竊有四項主張（一）靑年會敎育當補助國家敎育之不足（二）靑年會敎育當爲國家敎育之先導（三）職業敎育之外更不可無普通敎育（四）宗敎心思對於敎育當以何度爲止點云云次由貝克先生演講靑年便造就商業人材之機會復經劉君譯爲國語略謂靑年會對於商業敎育有三大要項即注重（一）會計簿記（二）商業系統（三）鼓勵商業道德提高商人人格云云次由張律師履鰲演講靑年會與國民之養成大意謂我國内政外交着着失敗皆由人民對於政府組織茫然無知靑年會敎育當與人民以國民應具之法律知識云云次由史先生演講靑年會對於敎育不識安者之程序大意有二（一）職業敎育如習字算學手藝（二）精神敎育如利用留聲機電影等是末由孔祥熙總括上意略謂人民道德之養成須有普通常識爲之基中國人口衆多而國勢日衰實由人民道德薄弱之故故靑年會敎育先與人以普通知識則國家道德自當蒸蒸日上救國基本即在於此云云隨即宣布散會 
　　聯合募捐建議案對於中國靑年會急待擴張諸事業所急之經費擬不久舉行募欵一節本委員會擬請大會庶務委辦召集一特别會議由各會使員二人組織之請其思考左列四事（一）全國大募捐定於明年中某時舉行（二）募捐必由各會同時協力舉行以供各會及協會之必需至募捐方法定如下列二項（三）募捐之目的係爲靑年會不動産及募捐年度之必要的常年用費（四）擬請協會在此大會中派定一委員會詳細討論各巿會校會之特殊需要並决定募捐之計畫與辦事機關此委員會内各巿會代表一人與協會代表組成之擬於大會閉幕以前草定一進行方針計畫 
　　黄憲昭之童子職責觀廣州基督敎靑年會董事兼童子部長中華童子軍廣東支部軍長黄憲昭有﹁余之基督敎靑年會對於童子職責觀﹂一文云基督敎靑年會之旨趣厥爲展發基督之精神養成完全之人格以從事於上帝曁國家之職務夫人知之矣然其對於童子與及童子家庭之職分抑重且大蓋使一般童子逹夫至善之域而各箇童子間克成良善之益友互相輔掖以造福於羣衆則吾基督敎靑年會所不容辭者也家庭也敎會也學校也其於童子固各有職責所在惟基督敎靑年會則未可以家庭敎會學校之職責爲其職責而當别尋蹊徑以謀童子之幸福儼然昭示上帝自居靑葱小童之兄長地位吾人服役靑年會童子事業自應明辨之舉基督敎育靑年會所措若德育智育體育羣育之演講以及專門名家之嘉言偉論儼成社會上文化之中心固足使會員與一般人士曉然於其感化力所及凡惡社會中所有賭博之場酣酗之地勾欄之館邪僻之游戲毁衊之揭帖齷齪之食品與夫其他不潔妨礙健康之設置皆使之不能誘惑危陷兒童而害厥身心且更博求良好的管理方法故若藏書樓閱書室游戲場俱樂部與夫其他裨益的設置胥謀所以供給兒童並進而用童子軍的訓練新頴的童子養成法以展發個性上之天才增進個性上之功驗奮勵個人的犧牲務使一般童子無論於學習工作游戲中咸攄互助相愛之美情夫如是吾中國異日同心同德濟時匡世之偉大國民必足以振吾國恥復吾喪地蔚然翹立於世界斡旋乎世界上最光榮最優勝之事業詎不休哉詎不休哉 
　　孫中川勉辭之大要靑年會以德育智育體育爲職務吸收靑年有志之士以陶冶之而造成其完全之人格此本基督救世之苦心行孔子己立立人己逹逹人之美意以團體而服務於個人者也是會之設於中國至今二十有五年推行幾遍中國發逹之速收效之大志願之宏結合之堅洵爲中國獨一無二之團體也諸君皆曾受基督敎靑年會之德育智育體育之陶冶　而成爲完全人格之人合此萬千完全人格之靑年爲一共進互助之團體諸君之責任重矣而中國基督敎靑年會之責任更重矣諸君旣置身於此高尚堅强宏大之團體而適中國此時有倒懸待救之人民豈不當發其宏願以此靑年之團體而擔負約書亞之責任以救此四萬萬人民出於水火之中而登之袵席之上乎 
　　東海致全國靑年協會詞語曰一張一弛文武之道也此政治之公例則然非所論於道德學術也蓋政治其用而道德學術其體體不立則用無以行是故欲圖郅治社會爲先欲整齊社會靑年會爲始人之生也性無不善其所以流爲放僻邪侈者豫敎之不明也夫天下之敎各殊而勸善之旨則一靑年會諸君熱心敎育灌輸文明增進道德並擴張種種實業與予所持之民生主義尤相吻合行見涵養社會之美風完成高尚之人格可謂務本者矣將來之中國政治修明羣趨正軌實莫非靑年會諸君之賜蓋與其政治制裁不若涵養於道德潛移默化效力爲至宏也特綴片言以爲左劵 
[東三省通訊（國奴）]  
　　滿蒙邊境實行查驗護照 
　　是爲國際上之相互主義 
　　東三省鄰接俄日邊境並以南滿中東兩路横貫中樞以致外人足跡自由往來毫無稽考在俄國境内對於我國人民過境須用小票限制綦嚴其期間僅以五日爲限其收費亦一元二元不等年前迭與俄官交涉以爲俄人來華並不起票我華人赴俄採相互待遇主義當然不應有所限制無如俄官不允依舊施行去年俄黨俶擾有因無人主持而自由廢棄者有由我國地方官發給者有因地方官與對岸俄官私交上之關係而特别弛禁者辦法紛歧至不一律本年俄廣義派越逼越緊沿邊一帶幾不可收拾吉林督軍鮑貴卿氏曾於二月中旬條擬意見主張除日本外入境外人俱用護照先徵各方意見其上國務院邊防處外交部等電文大致謂查中東鐵路俄人自由往來向無稽查而華人赴俄境者則須有俄領簽字之護照方能前往並須於入俄境後轉換該國關卡所發之護照其照分兩種一短期者五日爲限謂之小票一長期者一年爲限滿期另換新照條例煩苛國際之不公不平莫此爲甚自我國對德宣戰始委託海關查騐然祇防德奥人入境其對俄人則放任如故也頻年俄亂不靖外來俄籍及波蘭猶太人麕集東路良莠不齊最易滋生爭端近查有北來猶太人二百餘名在哈埠商店驅逐華工情事並據雙城子宋支隊長來電據民黨報告謂有舊黨軍官多人潛來哈埠組織軍隊又謂謝部官兵多變裝潛人東路請我嚴防各等情我爲東路治安計並爲國際主權計若於此時間規定護照辦法而以防謝及其他黨人爲主無論對俄新舊兩方曁協約國各方面皆據充分理由擬請部迅行核定護照章程及各項手續照會駐京各國公使并電知李高等委員曁駐俄各領事查照施行凡由滿洲里綏芬兩首站及沿邊各站或由黑龍江航路入我國領土之外國人等均須驗明確有護照方准入境其無華領之交界地方則由道尹兼交涉員預將照紙發存各縣各卡倫於外人入境時查明來歷補行發給此爲挽回主權增進國際之最好時機失今不圖後將無及請杳照核示等語聞中央以此事至爲重要不但可以限制並且藉便稽查且外人來華須備具護照黏貼四寸像片由使領館蓋章簽證曾經由部於六年九月照會駐京各使轉逹各該政府查照並電駐外使領各館曁各省交涉員遵照簽騐一面咨請稅務處轉飭各海關協同查騐查此項辦法當時雖爲稽查德奥人民入境而設然至今並未解除除日本外凡外國人民來華皆在檢驗之例黑省沿邊關卡獨對俄人放任自是解釋錯誤或係奉行不力因卽一面另電駐俄李高等委員曁各領事重申前令一面電復鮑督軍轉飭切實查驗以挽主權現在海參崴領事已經實行惟朝鮮至滿蒙有南滿中東兩鐵路之關係往往俄人仍不向華領騐照簽字殊爲困難東省大吏擬另設卡稽查以免莠民混入擾亂地面此亦國際上一種應當主張之權利也 
[閩粤軍戰紀（厦門通信）]  
　　閩南靖國軍第七旅旅長劉漢臣受粤軍運動與張貞許卓然等交戰劉自靑陽洪瀨敗退後至漳洲向陳競存總司令乞援以妻子眷屬爲質於陳陳乃遣粤軍第一支隊司令李炳榮於二十五號到洪瀨張貞與李接戰至兩鐘之久張貞敗退奔赴靑陽李炳榮與劉漢臣隨後至張貞許卓然又與之交綏張許又敗退回安海於是靑陽洪瀨兩地均爲粤軍李炳榮所奪張貞急電詔安方聲濤會辦請撥滇軍到安海援救方聲濤遂於日昨（二十七）撥夏述唐一旅前往蓋去年靖國軍與北軍衝突時夏旅曾至安海後因雙方平定復回詔安以詔安爲林悅卿督軍行署所在地也自張貞許卓然在安海與劉漢臣開戰駐永春德化安溪三縣之靖國軍均調至安海駐永安之粤軍司令許崇智乃乘虚襲之其計畫分兵三路（一）由永安派兵七營攻取永春德化兩縣（二）派兵六營由漳平攻安溪會合永春德化軍隊而至南安（三）令朱得才（朱本北派閩軍旅長王騏所部之營長當粤軍入閩時朱與陶質彬殺閻統帶歸附粤軍升爲旅長）旅長先攻南安以扼靖國軍咽喉許崇智之粤軍於三月十九由赤水鎭進德化縣駐德化之靖國軍知勢不敵不戰而退駐永春之靖國軍聞粤軍已抵德化亦先行遁走二十日粤軍由德化至永春許崇智司令於二十一日到德化二十二日到永春師行所過鄉民皆懸旗以迎許抵永春後即以方聲濤會辦舊總司令部爲大本營出示安民謂凡有豪吏土匪擾害地方决予嚴懲此布告出後民心大定許又召集永春各鄉紳到司令部會議告以此次軍興出於不得已所有軍需絲毫不敢向民間取給不特無權利思想即地方行政亦不干涉請各紳組織自治選舉公正者擔任知事職務所有賦稅概歸縣署爲整頓地方之用云云各紳聞此皆歡悅異常現正從事組織自治該縣知事暫由武定國代理至安溪縣城亦爲許崇智所部粤軍佔領粤軍之泉屬綏靖處總辦鄧本殷與興化之綏靖處會辦朱得才均於二十五六兩日先後到永春謁許崇智連開軍事會議不日將調朱得才往南安應戰漳州陳競存總司令日前接雲南唐總裁密電請滇粤合力攻桂陳競存已覆電允諾昨安海民辦汽車路公司總理陳淸機偕該地紳士數人到漳州謁陳競存請暫停戰以免妨害路政已商定條件第一條停戰五天粤軍在溪尾戰線退離十里第二條靖國軍軍隊概改編爲福建軍各縣知事由陳競存委任其餘治安一切事宜仍由許卓然主理陳淸機於三月二十九號偕陳競存所派軍官到安海與許卓然張貞等磋商惟許張等許可與否則未之聞也方聲濤師長所部兩旅滇軍自夏述唐一旅入閩後尚有伍毓瑞一旅駐紥潮州三月十九號汕頭鎭守使桂軍師長劉志陸請伍毓瑞旅長到汕頭磋商軍事迨伍旅長入鎭署而署之前後已布置重兵一面派第二統領林良彞到潮州勒令滇軍繳械劉謂今日係奉莫督軍命解散貴旅軍士伍以身入重園不得不諾是晚桂軍統領林良彞督兵到潮州駐於考院前街春社樓曁胡蘆竹竿兩山滇軍蘇理中所部兩營預先離城王典砲隊及吳懋松則駐東關外韓山東津等鄉餘均駐城内入夜九句鐘桂軍入城勒令滇軍繳械滇軍不從與之交戰至天明後八點鐘滇軍以勢不敵始一律繳械其駐東關外之滇軍均四散逃走是役桂軍死三名滇軍死十六名方聲濤在閩聞此消息大爲懊喪三月二十九號石碼鎭守使洪兆麟奉陳競存命抽調三營赴粤聞係助李烈鈞者陳果助李以攻桂軍則閩省之戰或可暫息矣 
[日人在蘇州肇禍]  
　　四日上午十二時左右有日本男女學生十餘人旅行至蘇州往虎邱冷香閣游玩適上津橋蘇軍第五團三營九連三排兵士胡某等七八人亦往該處休息不知何故忽被日人用獵槍將兵士胡某繫斃彈中口部血肉糢糊該日人等於出事後即欲圖逃經跟有警察數人上前禁阻報由閶區第一分駐所汪巡官飭警雇船將兇犯載送閶區總署看守一面飛報朱鎭守使請示辦理朱使據報後即飭吳縣温知中前往勘驗並令警察廳崔廳長查明肇事情形再行與日領嚴重交涉第三營營長得信後亦立卽馳至出事地點詳察一切並將死者所在地拍照數張以備查考現聞朱使已電呈軍民兩長核辦矣 
[蘇實業會議紀事（三）]  
　　附實業會議之演講會 
今日（三日）爲江蘇實業行政會議開會之第三日上午九時開會議員到七十三人張實業廳長主席宣告第一案關於實業統計各案審查長潘玉振報告（關於日程第五第七十六所列設置第四科或添專任助理員案）吳履剛謂佐理員勸業委員名目不同陳捷亦謂應責成各縣分科辦理主席謂此乃變通辦理蔡宗嶔謂恐籌措經費困難主席以贊成照審查報告成立者起立多數潘審查長又報告（關於日程第六第七十七第七八九十改第七十六七十八七十九設置勸業所及設置實業委員視察員講演員勸業專員等各案）穆湘玥謂此種機關不過位置幾位私人與事殊無裨補無設置必要王寳槐謂斷不能因恐用人不妥而反對機關程廷煦李永振附王說主席以照審查報告付表决多數起立潘報告（關於日程第十一條所列農商出品展覽會一案）無討論照審查報告表决多數第二案關於實業經費各案潘審查長報告（關於日程十二十五十六十七及補列日程第一案所提契稅帶徵隨糧帶徵截留忙漕滯納金及附稅内規定實費成數各案）陳光甲謂此案不易見諸實行因各縣籌欵萬難即以武進而論丁漕每年有十六萬而去年欲籌二千元之經費興辦地方事業尚籌不到二萬一萬更難乎其難王寶槐謂蘇省六十縣已有五十七八縣呈報農場成立而武進尚付缺如當係地方有特别情形不能以武進爲比例主席以照審查報告付表决多數贊成又報吉（關於日程第十二案第三第四兩項及第十八案所列酌抽雜捐案第二十所列實費不得流用案第十三十四所列省欵補助實費及籌備經費按年增加數目等案）均無異議照審查報告表决多數第三案關於農田水利各案潘審查長報告（關於日程第十九禁止塡塞農田溝洫一案第八十八第八十九所列滯納罰金酌提徵收餘欵存行充海塘歲修費及浚松江主要農河等案）亦無討論照審查報告表决多數主席宣告休息十分鐘旋開議改由省署實業金科長主席穆湘玥臨時動議提出設立省道縣總分支農林塲擬定大綱（一）經費（二）組織（三）資格討論結果惟對於資格一項稍有爭議略加修改表决多數通過金其照自請將昨議交審查之勸農委員會章程一案删消第四關於推廣植棉各案因尚未審查完竣接議第五蠶桑各案由審查長王鼎彞報告畢時已一鐘遂散會 
　　今日（三日）下午二時錢天鶴君在通俗敎育會演講提倡蠶桑應注意之點到二百餘人錢演講云蠶桑二字分拆不開名雖兩種實爲一事蓋植桑乃育蠶之先聲育蠶爲植桑之後果蠶桑事業不費巨資不需工程男女均可經營獲利又極豐厚江蘇氣候温和大江南北土壤肥沃無地不可植桑即無地不可育蠶有此天時地利不但不見發逹以歷年出口之絲比較反覺逐漸短絀推其原因不外無人提倡人民乏蠶桑常識業此者株守成法不加改良據上海絲廠家云近來蠶繭異常微薄較之從前相差幾及一倍前三四擔可抽絲一擔今須六七擔始可抽絲一擔足徵蠶桑之窳敗矣倘仍因循不注意提但將來蠶桑前途愈不可問提倡之法若何鄙人有一鐵證日本近日絲業蒸蒸日上幾十倍我國計其運往美國及歐洲各國絲貨佔百分之八十五中國僅百分之十五蓋由提倡得法也考日本法令人民設立蠶桑公會研究植桑伐桑之標準以及養蠶選種之方法由本便自行刊報散給會員俾會中人皆具蠶桑知識并令業蠶者自設公司消售絲貨所得利益照份攤派免受繭行之剥削又政府設檢查絲貨所檢查出口之貨有無夾雜評定甲乙以取外人信用故絲業發逹消路廣闊我國若能仿其法參酌行之大約十年之後卽可與之並駕齊騙二十年之後日本且必落我後塵矣這話並非虚言内中却狠有緣故蓋日本之絲質粗而色不良不若中國之細而光澤也日絲之得以暢銷者實因中國之自棄權利耳猶有一應注意之點蠶本寄生於野經人工淘汰改令食桑加減其温度旋以種種適宜之方法始得成爲家蠶而蠶之體質則反變爲虚弱最易寄生微菌成多種之病狀絲業之收成因之而大受影響致業蠶者有功虧一簣之嘆是不可不預爲防範防範之法莫過於檢查蠶種可於育蠶繁盛之區設立蠶病預防所施行檢查手續無論何種蠶種必經檢查後方可飼育及發售否則科以相當之罰金以私販論罪使愚民知所權而蠶種自然齊一矣蠶種旣已齊一定可得良好結果不至有失敗之虞務祈在座諸君努力提倡爲要云云演畢時已四鐘遂搖鈴散會 
[杭州快信]  
　　今日植樹典在省垣雲居山舉行省長委馮政務廳長代表前往行禮各學校俱休假一日惟官廳照常辦公武康莫干山開闢馬路案由三橋埠（卽水口）至山脚一線已提前着手進行其上山馬路規定每二尺高一層紆廻而上鐵路任局長亦派員查勘擬由塘棲直逹該處建築支路 
　　省城錢巿行規滬滙一項要求增至每百元一元五角財廳不允杭縣王知事調停無效憤欲辭職二十日開巿之說恐不免又成畫餅 
　　省城錢巿未開湖墅米巿亦因而停滯更值來源稀少今日每石又增二角惟起價米尚無漲落 
[南京快信]  
　　軍民兩長昨晚七時在軍署公宴荷蘭艦隊司令曁駐滬荷蘭領事各機關長官均陪席 
　　今日（五日）上午九時齊省長赴朝陽門外第一造林場行植樹禮各行政機關長官省立各校學生均聯隊前往參與行禮 
　　李督派謝傅安偕同北京航空校長丁錦赴滬歡迎意國飛機團 
　　徐州紳商推代表來省謁齊省長挽留徐海道尹段母怠齊以已見命令無法變更且甌海道尹日内即來甯赴徐履新 
　　南代表繆嘉壽晤李督後即乘車返滬 
　　省立各學校學生連日分往無錫鎭江等處旅行 
地方通信 
[松江]  
　　代理知事履新松江李知事奉調常熟遺缺調丹陽縣知事郭曾基補充未到任以前暫令候補知事郭玉裁代理現郭代知事已於四日乘車來松暫寓客棧旋即進謁李知中李亦於傍晚前往郭寓答謁聞郭代知事定本月六日入署任事李則於七日前赴常熟新任云 
[揚州]  
　　大舞臺男女合演大舞臺封閉已久今歲由某委員運動始得復業開幕以來因營業淸淡暫時停演旋即召來女伶八人於三日晚起男女合演以博看客歡心事爲該管繁區長鍾信夫查悉援照縣署去歲查禁男女合演功令前往禁止乃該園主抗不遵令區長亦無如何未識若何辦理也 
　　場運届限檄公欵塲運局以東河塲各商公借之挑河公欵多未繳解曾令該塲知事催繳亦未據復四日特查案復令該塲知事迅速通知東屬鹽支曾傳知東河欠欵商人限將公借挑河尾欵如數追繳送局設再不繳呈請司長提繳以淸公欵 
[鎭江]  
　　組織學術講演會丹徒縣敎育會現聯合鎭江省立各學校曁勸學所組織學術講演會定本月五日舉行第一次講演會先期並通告學界同人前往聽講云 
　　大雨衝坍牆壁鎭埠連日大雨城内外朽舊牆壁被雨倒坍者計有數十處之多如城内旗營房屋年久失修牆壁共坍三十餘處城外薛家巷山巷小街亦坍倒十餘處幸采傷人 
[嘉興]  
　　劇盜執行槍斃劇盜丁友生去臘經軍警購綫緝獲解縣後一再詢問供認不諱並供認七年八月縣屬石佛寺馮姓家之鉅刦案亦係主使之人現縣署已照懲治盜匪條例詳准上官於三日騐明該犯正身押赴石佛寺執行槍斃矣 
　　工師遷入新校舍省立第二師範學校前在舊秀署址建造新校舍業已落成山官廳派員騐收後該校已於四日起將校具絡續遷人春假後即在新校舍聞學屆時並舉行校舍落成典禮云 
專件 
[安徽地方使行汽車之研究（續）（管鵬）]  
　　安徽北部平原大野最利通車中部南部山原雜錯内除英徽等區外餘雖有山鮮爲道路之梗且每因之而得堅硬省工之路基及一切工程應用之材料此地形之特優者合之現時之工價物價爲石路汽車作估計每里所譜平均不過二千元較之鐵路不及十分之一　 
　　至路綫之設置可將石路與鐵路錯綜計畫同作聯貫疎密之支配﹁鐵路﹂（一）已成之津浦路南北逕經皖地由滁逹宿可爲東北部交通之縱幹（二）未成之浦信路東西經皖地（支路合肥至正陽）作微弧形（安正鐵路與此路爲十字綫案久懸故未列）可爲中部交通之横幹（三）未成之蕪屯路南北直行四百餘里可爲南部交通之縱幹（四）未成之寗湘路斜經皖地中合蕪屯曲行六百餘里可爲南部交通之斜幹﹁擬設之石幹路﹂北西縱綫由毫縣北通隴海鐵路之　德站再南經太和阜陽潁上正陽關六安舒城桐城逹於安慶南横綫由東流經貴池靑陽（距大通四十里半通河運）石埭涇縣宣城至廣德逹於浙江界之湖州河流北中斜綫山宿縣經蒙城鳳台西境逹於正陽關中西斜綫由懷寗經潛山太湖逹於湖北界之黄梅轉抵于江與南潯路隔江聯運）（圖略另刊專册） 
　　石路省修也鐵路非省修也計四石路共長一千八九百里與鐵路相互爲助石路以鐵路爲主幹鐵路以石路爲支輔無地方巨大之工費而收交通速成之效其他縣鄉巿鎭之常路自不難開流導源盈科而進矣現在湖南浙江兩省地早有省道之規定是亦相證益信者（未完） 
雜評一 
[親往（訥）]  
　　從前之政潮有第三者出而調停即可挽回也而今則非親自出馬不可李烈鈞之赴始興調和之使絡繹不絶無效也必岑春煊親往挽勸而後李始返省段祺瑞之赴團河經多人調和而亦無效於是靳雲鵬不得不親往面陳矣靳親往而段亦可返矣然則親往者實爲調停之最後妙法也 
　　伍廷芳之赴港亦已多日矣調停之使亦已絡繹不絶矣而迄未返省則岑何不仍用此親往之法乎旣用之於李烈鈞而有效今用之於伍當亦必有效也面奈何弗爲 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[兩團體歡讌拉門德紀事]  
　　昨午美國大學俱樂部與上海銀行公會歡讌拉門德君於卡爾登飯店拉君演說頗耐尋味與宴者如王正廷徐恩元温宗堯唐露園密勒薩福楙聶雲台楊小川錢新之任筱珊傅筱菴穆藉初陳光甫湯姆斯周友森湯節之許建屏索克思鍾文耀李觀森范根斯白散脫夏奇峯程松聲等先由唐少川君致辭略謂今者美國大學俱樂部與上海銀行公會竭誠歡宴拉門德君因拉君深可欽佩其惠助吾國者正未可量現以行色匆匆將次北上請於席問詳細演說云云宋漢章繼謂余來此歡迎拉門德君原因有三（一）拉君之來爲設法扶助中國（二）拉君在世界大戰中輔助經濟功績甚大（三）拉君有甚遠大之前途故今日之歡聚實足欣幸此後預料拉君必能使中美愈加親睦吾人盼望拉君之來已數閱月蓋望其於上海商人等之前有所表示今者拉君來華雖爲時不久而能得極愉快之感念深願其用精銳之觀察相助振興實業云云次拉門德君演說說畢始散拉君演說辭如左 
　　拉門德君致詞曰辱承上海銀行公會與大學俱樂部歡迎余謹人表同人致謝此兩團體間有互相共同之處故合開此歡迎會余殊欣然蓋上海之華人銀行家皆係受有高等敎育之士多曾留學英美者且多爲大學俱樂部會員也今吾輩有學問者以及經營事業者所遇之困難問題甚爲重大世界經濟之均勢因戰事影響業已搖動欲恢復此均勢非吾人聯絡進行不爲功人有以世界已趨往破裂毁壞之境爲言者余則非其人重要財政家有謂歐洲破産者余不以其說爲然交戰諸國固無不備受苦楚精力消耗已多似無迅速復元之希望但試取今日歐洲情形與一年前相比較則將見協約國中確有相當之進步蓋人漸恢復其工作矣一年前余在巴黎晤前意相哇蘭杜氏詢以意國需求最亟以圖恢復舊觀者究爲何事得勿爲美國債欵乎哇蘭杜答曰美國債欵固可有所補助但事之最緊要者吾人需工作耳此言爲交戰諸國恢復舊業之公式意國遵行之法國亦依此進行而比國行之尤爲顯著去秋比皇皇美曾謂幅員不廣之比利時境内共有失業者八十萬人數月前余離法國時比國僅餘二十萬失業之人在今日余想此二十萬人定已多數覓得其素所熟悉之職業矣英國商業尤有康復之象英人對於已事輒抱憂思常批評其自已制度有時竟首先查覺其自已之缺陷顧其商　定蒸蒸日上將來英國在遠東及他處可無商業上之顧慮焉英友有因金鎊比較美金價值低落而抱悲觀者甚有以金鎊價低是否因美國操縱所致爲問者實則美國在滙兌上並無操縱目前美金昻於金鎊乃完全天然的現象其原因無待外求無非由於美國商業出入額相差之異常而已美國輸出較多則美金需求自較金鎊爲大歐戰之初情勢適與此相反其時美金多而金鎊缺紐約巿場以美金七元始購得一金鎊且尚不可多得當時巿况如斯實本於天然原因而非操縱所致也今姑以釀成金鎊現狀之天然原因言之最近過去之五年美國輸出貨品逹美金二萬六千兆元而輸入則僅及一萬二千兆元五年來美國輸出超過輸入幾一萬四千兆元如是美金安得不需求大增暫時壓倒英法意等國之貨幣乎然則美國亦曾設法擬恢復滙兌均勢而助英法意等國欲買美貨而無滙兌貼水之商人乎此事美國確已行之矣美國資借此數國已逹其能力之限度美政府於兩年内借與協約國共約一萬兆美金凡此鉅欵英法意政府用於工商業合法用途者殆非一小部份戰時與戰後美國投資家貸欵於此數國其數約在二三千兆美金之問並購回美國股票亦值二三千兆美金美國已竭其力以期以種種方法應合歐洲協約國久受戰累者之需求美國爲應合其需求起見加重稅於國人並變賣政府債劵以籌巨欵試舉一事以明之三年内美國人民共供給政府四萬兆美金内分自由公債二萬五千兆元特别稅一萬五千兆元蓋三年内美國所籌集之欵幾等於戰局中英國戰費之總額矣余爲此言非以自詡不過欲證明美國於籌此鉅欵時固誠摯設法擬助協約國之經濟與戰局也協約國對於此點當無微詞今日美國所得稅較英法尤重焉尤有一言專爲上海大學俱樂部會員而發者鼓勵促進中國少年之深造敎育乃諸君之責尤以今日爲甚世界少年因戰事之摧殘今大缺乏法國將士年在三十一歲以下而殞身沙場者佔百分之五十七英國少年死於法國北部與佛蘭得斯之血戰場下者亦不知若干萬諸君須知英法此輩少年内多思想贍富之士且不乏出類拔萃之人此種人才訓以敎育能以其智慮能力辦理世界大事近數年中不知喪亡幾許如愛狄生其人者之少年矣今日理想家卽明日實行家吾輩幸勿忘却凡此事實足見爾我受有大學敎育者所擔荷之責任在行其力所能及之事以補此缺乏余期望此後中國莘莘學子赴英美求學者人數較前多至兩倍四倍今日中國需才甚亟與世界他國同銀行界商界製造界政界皆需有領袖人物而此領袖人物何以造成之則在取堅奮之少年胸襟加以培植訓練而已余來華雖無多日然此種胸襟爲余接觸者已不少矣諸君已畢業於美國大學他日若回母校則將見名碑矗立於前紀戰死沙場之學生姓氏且鐫有拉丁文﹁爲國而死快樂光榮﹂之題額焉人誠當爲國而死但殉國之時期今已過去今爲較前更迫切而更堅實之生活時期中國仰賴諸君世界亦仰賴諸君蓋以諸君能用其能力學識及其辦事之誠摯心解决吾人今日所遇且爲世界恢復唯此是繫之困難大問題也 
[交涉署歡迎拉門德之茶會]  
　　拉門德定今晨北上 
　　昨日午後四時江蘇特派交涉公署開茶話會歡迎美銀團代表拉門德君曁諸資本家由何代護軍使楊交涉員主席與會者如王正廷沈寶昌徐國樑朱葆三傅筱庵丁錦與其夫人鮑午橋徐祖善錢新之佛賴休等均由交涉員預派陳世光楊小堂招待迨拉君與美總領事克君相繼蒞會軍樂齊鳴頗爲熱閙拉君作簡單之演詞至六時散會聞拉君准於今晨（六日）早車北上楊交涉員於昨晚電禀外交部述明歡宴詳情一面分函淞滬警廳曁路局長請於拉君抵站時妥爲保護照料云 
[歡宴美國絲商團紀]  
　　本埠總商會與絲繭總公所昨晚在總商會公宴美國絲商代表團由沈聯芳君預商閘北慈業團由姚祥生率軍樂隊學生十四名來會奏樂八時美國生絲試騐所總理﹁陶迪﹂美國絲業總會總理﹁計南嘉﹂計南絲業公司董事﹁計南惠﹂美國絲業總會幹事﹁普士﹂鄧祿溥絲廠總理﹁鄧祿﹂美絲業總會秘書﹁本卿尼﹂美國生絲試騐所所經理﹁司特里﹂等七人蒞會入席先由沈君致歡迎詞次陶迪君答詞並述生絲改良之法宴畢復由陶君開演關於改良絲繭之影片至十二時始散 
[商界總聯合會董事會紀]  
　　華董問題之重要會議 
　　議决直接提出請願書於納稅西人會議 
　　昨日午後三時各路商界總聯合會因巿民權問題中之華董問題特開緊急會議總董陳則民君主席報告近日巿民權問題進行情形已與今年一月間收捐風潮時大異當時在英國人士方面多以中國人民程度甚低安知商人利益國家主權巿民權利今突然發生此項問題甚屬奇異故恒以一種誤會藐視及批評之態度出之今日已漸漸改變深知此項要求實出上海全巿重要商人之公意深合全國國民心理况中英商務關係密切友誼素篤尤不應因此有所誤會遂嫌疑盡釋大多數亦主張贊成中國人之提議字林西報爲當初誤會吾人意思最劇烈者今亦著論贊成有華董加入各國領事亦皆大多數贊成且更有熱心贊助者上次會議承本會常任律師林百克君致請願書於納稅西人會議現在此項問題交涉進行之程度已由華顧問主張時代而進行設立華董主張之地位是我人之主張各友邦人士已漸至完全了解此則不特吾人之幸抑亦可爲上海中西商務友誼等莫大之前途賀者今日特開緊急會議乃由上次會議之結果主張由本會亦提正式請願書於此届租界納稅西人會議現在書稿已經起就一則詳述理由一則簡單說述二者之間孰爲適用請諸君討論公决張鱣堂起稱主席報告深堪欣慰惟此項問題根本重在修改洋涇浜章程而該項章程之修改應由二國當局爲之現在逕行提出請願於納稅西人會議是否與國家主權商人體面有所關係主席係法律專家應請就法律方面詳細說明以資研究當由主席答稱此問題從法律的形式講應由二國當局爲之就法律的實質講亦必須利害切身之巿民自已先做然後法律可隨之進行今提出於納稅西人會議若由國家方面提出或有研究餘地今吾人以上海巿民之地位爲相互尊重人格友誼起見向上海各友邦之巿民提出意見主張吾人之希望纔足證明中國人民不但祇知有官且亦知有已故於此提出實屬正當於是各董事相繼發言討論逾時遂由副總董金馥生董事鄭鷓鴣二君請主席以﹁直接提出請願書於此届納稅西人會議要求加入華董﹂付表决有人附議主席遂以此付表决通過次主席更以請願稿用簡單說明者付表决大多數通過次趙南公君提議略稱現在華董問題正屬十分緊要上海全埠中西人士咸注意於此屆納稅西人會議本會爲上海全埠商界之總聯合會尤爲首先爲巿民爭人格問題熱心提倡者應請在此數日内開聯席會議討論進行辦法衆議咸以明日（六日）開會不再另發通告遂宣佈散會 
[學術講演會講演經濟學紀]  
　　湯蒼園講﹁人口問題﹂（再續） 
　　大凡人種的分别祗有程度不同優種不是全體皆優劣種不是全體皆劣以優種之優者與劣種之優者相比自然相差甚微以全體優種與全體劣種相較始有分别了譬以白人與黑人比較其相差之度可以圖表之 
ＡＢＣ低能ＤＥＦ優種之優者劣種所無Ｃ日普通人兩種相等Ｂ羣衆兩等者劣多於優Ｃ劣種之劣者Ａ優種之優者Ｃ劣種之更劣者多Ｋ劣種之更優者少 
　　中國人種中有ＤＥＦ没有有的其數目如何尚難斷定但希望最優分子日日加多最劣分子日日減少是大家無異議的旣有這種希望就不能不研究們德爾的遺傳法則卞爾登的遺傳證據實行人力選擇了門德爾是與逹爾文同時的人他的研究是與逹氏相反的注重遺傳而輕視進化以此學之研究尚日進無已將來進步如何固不得知現在已有不可搖動的勢力他的法則可表如左 
　　點缺的極消 
ＢＢ全＝ＢＢＢＢ 
ＢＤ全＝ＤＤＢＢ 
ＢＢ玄＋ＢＤ玄＝ＢＤＢＢ 
ＤＤ全＝ＤＤＤＤＤ 
ＢＤ玄＋ＤＤ玄＝ＤＤＢＤ 
ＢＢ木＋ＢＤ玄＋ＤＤ玄＝ＢＤＢＤ 
點缺的極積 
ＤＤ全＝ＤＤＤＤ 
ＢＤ玄＋ＤＤ玄＝ＢＤＤＤ 
ＢＢ木＋ＢＤ玄＋ＤＤ木＝ＢＤＢＤ 
ＢＤ全＝ＢＢＤＤ 
ＢＢ玄＋ＢＤ木＝ＢＢＢＤ 
ＢＢ全＝ＢＢＢ 
１２３點缺有皆親雙 
４５點缺親一 
６７８善皆親雙 
　　英國的ＧＡＬＴＯＮ所著的遺傳譜證據極多我們若取中國的族譜考究亦可顯然遺傳的道理不是風水作福作祟今試舉美國最有名的ＪＮＫＥＳ家族爲證在一八七七年這家有五四○人的子孫可以考查的其三分之一早夭三百一十在貧人院四百四十殘病一半女子爲娼一百三十人爲罪犯中有七個殺人犯没有一個能受過普通敎育只有二十人學了手藝其中十人還是在遷善所學的 
　　再有一家姓ＥＤＷＡＲＤ就完全相反千九百年調查他的後裔共千三百九十四人其間有大學卒業生二九五大學校長一三醫生六○敎師一○○海陸軍七五著作者六○新聞家一八在國内外有利益者内三三外九二律師一○○以上裁判員三○官吏八○（中有二人爲美總統三人爲參院員數人爲省長）實業鐵道銀行一五全族之中均健康長壽無一犯罪者 
　　再有一例ＲＡＴＬＩＫＯＫ家當美國革命時與一低能女私婚遺傳四百八十人其中一百四十三均屬低能其餘都在常人以下無一特别能力者革命後與一宗敎ＧＲＡＫＥ女子結婚有後四百九十六人除二人外均屬普通中等人即此二人亦非低能中國的某姓富貴某姓貧賤大家都以爲風水有大家子女嫁至素來不著的小家忽然出了佳子弟就說走了風水這是不解遺傳的眞理然我們知道最要一點第（一）是劣種不加防止仍可蔓延第（二）是貧病罪犯有遺傳的原因不獨經濟制度負責單獨改革經濟制度設使不能生産的太多仍不能逹到理想的社會現美國設有淑種局研究改良人種有幾省定了結婚律防制劣種遺傳將來有普通實行之一日亦未可知這是減少劣種一層至增加優種同時盧斯福以爲優種實行馬沙士學說爲人種自殺政策在美國的情形對於一部人非提倡多育不可羅素主張改革婚姻制亦是保存優種的觀念所以講到人種問題上人力的選擇是進化的道德的雖在共産制度下或無政府制度下都是必要的就以上經濟方面及社會方面觀察之（一）質要好是無條件的（二）數要多是有件條的（三）干涉政策是以科學的法則補助自然的法則其目的同是謀社會全體的幸福不與社會主義相　再總括所言的大旨 
　　（一）人口問題當以時問爲前提有時須加多有時須減少視經濟之程度如何 
　　（二）人種問題當以種類爲前提優的宜發逹劣的宜斷絶以便社會進化爲目的 
　　（三）由上二點推之對於婚姻問題貴有個人智識的規定否則社會法律的規定 
　　這是我與諸家異同之點至於研究各家學說最近新靑年出有特刊有許多極好的議論可以詳細研究 
[七公團贊成禁止妓業函]  
　　寰球中國學生會第七公團爲贊成禁止妓業事致工部局函（譯文）工部局總董敝會等爲公共租界社會幸福及公衆道德之增進起見兹敢聲明對於貴局淫業調查委員會關於禁止妓業之報告極表贊成此項辦法敝會等信其良美可行凡屬界内有智識之巿民與夫上海有深密之關係者無不願見五年之内上海可以脫離此種不道德不人道之營業敝會等深盼此項辦法即見采納且極願就敝會等能力所及以助其實行寰球中國學生會上海縣敎育會江蘇省敎育會中華職業敎育社華僑聯合會上海歐美同學會上海中國靑年會 
[林代將電報崴埠衝突情形]  
　　海軍司令公署昨接駐海參崴海軍代將林建章電略謂此次崴埠俄新黨與日軍失和彼此衝突兩軍各有傷亡惟俄黨略佔勝利日軍傷百餘名駐崴各國軍艦均派兵上岸保護僑民我國僑商因近來疊受兵燹損失甚鉅由總商會函請派兵保護前來職艦當派水兵百名武裝登陸分布各要道藉資保護人心稍定現在戰事已停正在調停惟是風鶴頻驚各國所派之兵均未撤退我國水兵仍令在陸梭巡以資防護除將俄黨日軍衝突情形電呈海軍部備核外理合電呈云云 
[海軍司令定期歡宴荷蘭代將]  
　　海軍總司令藍建樞氏定於本月七號午後二時半歡宴荷蘭兵艦代將萬順堡氏於海軍聯歡社陪宴者爲本埠軍政各界要入昨已遍發柬帖矣 
[華乙輪船案近聞]  
　　華乙輪船自被義國脫里司脫港官除去五色國旗扣留後眞相如何言者異詞昨有人自京來據云北京外交部與駐京義公使一再交涉迄無結果不特國民憤慨而友邦人士亦有代抱不平者外交部自接義王公使來電報告交涉經過義國當局擬交付第三國仲裁之信後深致憾惜當卽電告王使囑其據理駁斥而當局亦以義國此舉辱我太甚主持頗爲强硬曾謂不幸義政府完全漠視我國之意思則我國亦未嘗不可扣留義國來華之船隻或以庚子賠欵項下扣除該船之價值及扣留期内一切損失以爲抵償但當局以爲中義邦交原極敦睦尚冀彼國當局有所覺悟故一再與本埠楊交涉員電商上月二十六號由滬赴義國之義大利律師穆安素氏實爲和解斯案之人因義國當局以不干涉司法表示困難穆氏此行聞携有我國捕獲審檢廳關於華乙輪船法律上經過之全卷穆氏到義或以法律手續作一度之辯護以爲義當局轉圜之餘地國民反對斯事本極適當北京政府極願容納各方之意見故據理抗爭以本國民公意云云 
[接待新任英公使之預備]  
　　江蘇特派交涉員楊小川昨接外交部來電略謂新任駐京英公使艾斯敦氏定於本月八號抵滬届時希卽妥爲接待仍將艾公使起程晋京日期先行電復云云 
[紗廠聯合會與棉業處往來電]  
　　否認棉業借欵 
　　津報載棉業督辦周學熙舉辦棉業借欵設立中日公司之說本埠華商紗廠聯合會會發電詢問昨得覆電稱無其事兹錄來往電文如下 
　　華商紗廠聯合會去電天津棉業籌備處鑒報載尊處有棉業借欵設立中日公司之說羣情惶惑懇示眞相以釋疑慮華商紗廠聯合會支 
　　棉業籌備處復電上海紗廠聯合會諸君鑒支電敬悉報載借欵毫無其事除登報聲明外望爲宣布以釋羣疑棉業籌備處 
[捲烟同業公會開會紀]  
　　昨日上海捲烟同業公會在大慶里事務所開董事幹事全體職員會議首由陳炳謙報告前日接工部局電話謂四川路江西路三路不付捐星期三收時如有抗捐將用强硬對待望各路各號一律照付如苦捐銀之大小有正當困難者備函來會儘可至工部局磋商如查確係多捐亦可前去收轉旋由陳良玉提議請各路幹事至各號關照統付倘以捐數之多寡與營業資本相差及一切困難之理由工部局來信允許磋商無不體恤成全復由陳炳謙提議推舉各路代表倘各號有事可由代表負職接洽乃將各路代表姓名一一通過時已六句鐘遂散會 
[西書同業會週年會記]  
　　本埠西書同業永志會於四日下午二時假蓬路一號開週年大會會員與來賓到者七十八人會長蜩生發生席劉仲英紀錄當由主席報告開會宗旨及創辦經過情形一年來對於會務之措施同業營業事實次由來賓及唐女士並唱愛國歌次華新民演說外交及通商之進行次朱淵如演說宣講團自五四以來對於社會之功效次鍾濤山演說辦事須緩不可躁急急則未周緩則完全次唐女士演說略謂國是樹民是枝愛國家即是愛身命辦學校有益於女子云云次姚啓豐演說祖國百姓現已甦醒大概世人以利祿爲重不知愛國之道惟務虚名而無實際次徐惠施演說略謂貴會名爲永志永是永遠志是有志愛國永遠有志可喜可敬林大松演說先言政府之不良次言國民之覺悟願人人以覺悟力而救國次李竣華演說國家近日現象係中華人欺中華人之弊病蔡祚章謂會有兩種一曰耐勞二曰堅忍能耐勞堅忍可以救國末後李澤源致謝詞謂諸君到會指敎甚爲快樂足徵榮幸當由會長周君贈李君銀質心形獎品一件大幾盈尺上鐫惠我同人四字李君謙謝攝影散會 
[各米舗定期會議增佣事]  
　　米業嘉榖堂公所爲門莊米舗團體現因仁榖堂公所同業行家每石增佣至一角二分各米舗同起反對乃要求嘉榖堂公所開議事會現經公所决定日期昨由司年通告南北巿全體同業云爲討論佣錢事定於本月十八日二句鐘請　至北河南路天后宫議事務祈屆時弗却爲禱 
[碾米公所常會預誌]  
　　南北巿機器碾米公所因減少電費及同業較斛兩問題迄今尚未解决該公所定章陰曆上中下三旬逢八爲常會之期此届已接到工部局電汽處第二次復信應於開會時宣布付衆討論并會議較斛事故昨日由司月評議員等將十八日（卽今日）開會應議問題備函專人赴楊樹浦曹家渡各米廠知照届時務請撥冗蒞臨云 
[商界聯合會開會彚紀]  
　　法租界前日（星期日）法租界商業聯合會於下午八時開常會葉貺辰主席沈問師紀錄（一）提議報載印花稅事政府與外交團兩方擬定五月一號起在租界實行第租界商舗房租捐欵在在增昻已覺困難且 
 
 

Page 11

 
 
　　錢店煙店新被公董局加捐兹再加以鉅細無遺之印花稅内外交征民何能堪由衆討論良久决俟徵集各團體意見再籌對付（一）報告虹口烟錢兩業加捐情事（一）討論本會前由各段會員選舉評幹兩部職員因該兩部兩次開會不足法定人數致該部長迄未舉定兹由正副會長當衆推舉衆皆贊成遂告散會 
　　海寗路前日（四日）海寗路商界聯合會第一第二義務夜校學生行叙會禮並歡迎贊助諸公到會者百餘人首由主席王介安宣布開會宗旨謂敎育爲救國第一要務次贊助員楊枕溪演說讀書爲人根本余在日本數年見其國民幾無一不識字者甚至車夫亦能看新聞紙所以人民大少於我國而報紙反多於我國今我國人民能注重學校各盡義務自然逹到文明地步又黄宗漢謂義務固人所當盡盡學校之義務尤人人所宜注意視人之子弟卽吾之子弟吾有學問當使人人有學問公而忘私努力進行於國家定有希望又姚時競董天爵二君相繼演說謂辦理義務學校推廣敎育實救國之前驅但敎授方法辦理規例總以通俗爲最要云云後由主席致答詞攝影茶點而散 
　　文監師路文監師路工商聯合會事務所已遷移於本路德榮里六百七十五號昨日（四號）開二十九次常會到者二十餘人議决創辦務中西兩等夜學現已積極進行校址附設事務所内定本月十二號（星期一）關課又選舉大會定五月二號開全體會義云 
　　愛克界三路愛而近路克能海路界路工商聯合會於昨日二時開職員會到者二十四人公推副理事陳家寶主席報告陸鏡淸請辭理事長綠由曾以油印品布告困難情形去志甚决云云因付表决多數贊成陸君辭職旋先後提議王春泉爲理事長費良衡爲評議長均經全場通過尚有其他進行事宜待再集商云 
[上海抵制劣貨聯合會消息]  
　　常會紀事前日（四日）午後上海抵制劣會聯合會開十三次常會主席程仕勇紀錄陳如翔會議情形如下（一）愛國恒心團代表周子垣聲明前次程仕勇提議鄙人有破壞抵制之說不勝奇異此事實不確特此申明（二）討論中華興記皂廠及興記廠聲明前次德和洋貨號查出之黛玉葬花牌香皂香水乃係本廠自製之國貨要求發還事議决派代表前往該廠調查當推周子垣江錦春褚鶴聲陳如翔四君前往調查再行定奪（三）張志鵬報告責問上海學生聯合會事無結果（四）討論文生氏校某君來函謂駐滬各客帮商人均有破壞抵制事討論結果通告各地各團體從嚴檢查維持抵制（五）張志鵬報告上次常會議决致函九江三會之函稿現已擬就當由張君誦讀交書記繕正付郵 
　　查獲日貨該會昨據調查部報告謂福佑路德和號私進劣貨當即派員往查果獲洋襪燈帶數種當僱車二輛車往公共體育場暫寄現擬定於下星期日下午二時焚燬並請各界蒞臨參觀云 
[腦膜炎症幸未蔓延]  
　　入春以來内地盛行之腦膜炎熱症日前有侵入滬上消息頗引起社會恐慌醫學家亦深爲注意行政官對於轄境居民亦多警告海上民智較優内地關於衛生上之事宜連日頗有熱心人辦理昨據某西醫言内地疫勢已漸平本埠此症幸未蔓延成災自上星期尾起某某數大醫院迄今尚未發見患腦膜炎熱症之病人來院求診云然各界衛生之講求仍未可加以苟忽也 
[各輪船之行踪]  
　　英國輪船公司經理太平洋輪船公司之迪爾惠拉號自孟買啓行已於四日（星期日）自香港開行准七日（星期三）抵申該船儎有紗七千二百九十五包棉花四千七百噸又英印公司之喬治阿潑叩號現悉已由印度之克爾喀特經香港來滬大約六日（禮拜二）淸晨可到又墨脫拉號四月三日亦自印度之克爾喀特啓行大約二十五日可抵申 
[飭提中日聯運會議之議案]  
　　滬寗杭甬兩路管理局接交通部令云案准聯運處函稱中日聯會第八次會議前經上次會議定本年四月份舉行兹改定本年五月内第二星期一（五月十號）在東京開會其展限原因係因四月份適值日本鐵路會計年度之第一月編造預算忙碌所致所所有各路局所擬提交該會討論之議案隨帶說明書即日開送到部以便彚編送往東京等因該路局長奉令後當飭車務會計工程即將所擬提交該會討論之議案并備說明書尅日擬呈以便轉送大部彚轉 
[鐵工籌欵組織公所]  
　　本埠打鐵小件冷作熱作工匠同行人數繁衆去年由祝三如李三寳顧金生等發起請同業認繳捐欵設立公所訂定行規以便公同遵守昨日淸明爲停工休息之期故祝等邀集同行在大南門外某茶肆磋議進行辦法當場認定經費五百餘元而散 
[嚇詐案關係人定期研訊]  
　　寓居湖北路九江路口孟淵旅社五十八號房間之安徽人陳鴻才及陳少樓均經老閘捕房華探陳維坤西探奎爾查悉與投恐噤信内向花世界索洋三千元一案有關先後獲解公共公廨命陳鴻才交保陳少樓收押候查明再訊等情已紀本報兹悉陳鴻才因無人爲之擔保故仍管押日來承辦此案之中西探將在陳鴻才寓處抄獲之信函圖章等物證據檢出帶同兩陳至寫字間會同十五號西探目依克詳細盤問口供聞鴻才堅不承認投函索欵之事少樓供伊係充作拿獲鴻才眼線並無别項關係該探等問供後將供詞及各種證據譯成英文定於本星期五（即九號）解請原審中西官研訊 
[興化旅滬同學會成立]  
　　興化旅滬同學會係由何本壽徐彞尊薛鍾彞楊祚璋王登善趙乃謙六人發起上星期日假盧家灣某西飯店開籌備會到者甚多當場推定趙乃謙爲簡章起草員昨日乃假復旦大學開成立會由衆推何本壽爲主席報告一切後通過章程選舉職員當選者正會長何本壽（復旦）副會長徐彞尊（震旦）編輯部長趙乃謙（南洋）副部長余愉（復旦）幹事部長王登善（復旦）副部長楊祚璋（復旦）選舉畢復討論編雜誌事趙乃謙提議命名爲﹁新興化﹂衆贊成其說後復討論下次開常會事議畢已五時乃共進茶點而散兹將章程錄下一﹁定名﹂本會定名爲興化旅滬同學會　二﹁宗旨﹂本會以聯絡感情切磋學藝促進自治精神實行互助主義爲宗旨三﹁會員﹂凡籍隸興化或寄居興化而旅學於滬瀆者均得爲本會會員四﹁職員﹂本會置會長二人並左列之二部部設部長二人部員若干人俱一年改選連選連任Ａ編輯部Ｂ幹事部五﹁職權﹂本會職員之職權如下會長主持一切會務副會長輔之編輯部擔任編輯書報及繕寫之責幹事部擔任會計出版及其他之庶務六﹁義務﹂會員須負擔本會一切義務七﹁會賦﹂會員每半年納會費小洋三角但臨時有特别事件發生需用金錢者得例外募捐（帷限於本會會員）八﹁會議﹂本會不設評議部遇重要事件發生時召集大會公决之平時解决各項問題由會長召集各職員開聯席會議討論之九﹁部則﹂各部部則另定之十﹁附則﹂本章程有未盡善處須得會員三分之二以上之同意始得召集大會修改之 
[籃球比賽之結果]  
　　滬江大學奪得錦標 
　　今春八大學籃球比賽原定復旦之江金陵東吳南洋約翰滬江及南京高等師範旋因復旦之江金陵三大學籃球隊不及組織故未與賽前月南洋與滬江賽結果爲三十九與二十九之比滬江勝東吳與滬江賽結果爲四十六與十之比滬江勝上星期六約翰與滬江賽結果爲三十與二十四之比滬江勝昨日（星期一）上午九時爲高等師範與滬江賽在滬江大學體育館此爲末次决賽滬上來觀頗多兩方球員均甚踴躍結果爲六十五與十七之比滬江又勝於是八大學籃球錦標遂爲滬江大學所得 
　　滬江大學自開創以來已十有三年於運動方面屢次失敗然滬江不因失敗而少興且近年來於學業方面頗爲進步故外省學生紛紛來滬江肄業者已逹十七省運動人才因之驟增此次得東方八大學籃球錦標實爲破天荒第一次以故全校師生均歡喜異常云附滬江大學球員姓氏單馮家聲徐振東王富强彭三美范光榮周秉國 
[昨日迎神賽會紀]  
　　昨爲淸明節本邑仍有迎神賽會之舉午後城隍廟各會首齊集廟中排齊全副執事舁城隍及四司像出廟照預定路由（見昨報）游行至晚回廟昨日天氣晴和沿途觀者甚衆各區各分所警署各派長警分投照料尚無肇釁情事 
[淸明節植樹紀]  
　　昨爲淸明植樹節上海縣知事沈寶昌於上午九時乘塘工局小輪渡浦至東溝由朱董福田等迎入塘工局略坐即乘輿往苗圃有巡警八名隨後朱董等乘小汽船向水路進旣抵苗圃植樹場即行植樹禮到場植樹者除知事外如各巿鄉農會會長農業學校敎員及學生等約二十餘人所楨爲松柏榆梅四種合攝一影而散復經朱董導沈知事等游行苗圃四週參觀橋樑馬路工程改坐小汽船返局午膳比事畢返署已鐘鳴五下矣 
[葉恭綽分赴各省調查實業]  
　　滬海道尹公署昨接齊省長電頃奉國務院電調查各省實業專使葉恭綽即日出發分赴各省調查該專使到時務希派員招待一切等因合行令仰該道尹轉飭所屬各縣一體妥爲招待云 
[第四師校閱軍隊之預備]  
　　陸軍第四師司令部以所部各旅團營步炮各士兵之操演照章每年春秋二季校閱二次兹届春季校閱之期自當先期令知將應行辦理校閱事宜妥爲整備届時並須調查存儲槍械子彈火藥之處是否淸潔軍裝皮件有無短缺兵士術生是否講究故於前日令行駐滬之步兵第十五第十六兩團長劉永勝王鳴珂及炮四團第二營營長梁有諒等遵辦一俟派定校閱委員及訂定日期再行令知云云 
[辰字魚雷艇入塢修理]  
　　海軍辰字魚雷艇久未修理船底銹爛鍋爐機器亦損壞故由該艇長報由藍總司令呈部核准業於昨日將該艇駛入江南船塢飭匠動工興修矣 
[汽車撞傷行人]  
　　昨日上午十時許有某號汽車駛經法租界黄浦灘太古碼頭撞倒浦東人張炳華身受重傷由大自鳴鐘法捕房二百七十四號華捕瞥見前來將汽車號數抄錄另雇車送張炳華投醫院醫治一面歸報捕頭請示核辦 
[誘拐有夫之婦]  
　　滬北垃圾橋北首唐家弄開設順康煤炭店之葉祥葉家有餘屋前曾轉租與賣洋瓶之常州人徐志甫徐蔡氏夫婦居住嗣葉察悉徐暗與伊妻錢氏有染遂下逐客令逼令搬遷徐允之另行遷居未久錢氏即席捲逃逸無蹤葉堅指爲徐夫婦所誘日前將徐夫婦扭控公共捕房捕頭向之研詰據徐夫婦供認葉錢氏現寄城中塌水橋南首周學榮周顧氏夫婦家中捕頭以事出内地斥令自赴華界官廳起訴於是葉將徐夫婦扭至周家將錢氏尋見喚警將周等一併拘送一區三分所由劉警佐提訊一過以案關誘拐有夫之婦涉及刑事範圍即命備文飭警將葉祥集葉錢氏徐志甫徐蔡氏周學榮周顧氏等一干人函送地方廳訊辦旋經檢察官提案預審之下判令分别押候查明發落 
[譚春生失蹤案之宣判]  
　　婦人譚嚴氏前延賚美律師爲代表投法公堂控永新毛巾店主鄧維新私行吊打伊子譚春生後春生即行失蹤請求追究等情被告亦延逹商律師代辯反控原告及保人周仲芬損壞名譽請追損失判候下堂諭飭遵等情迭誌前報昨將兩造傳案經中西讞員商明堂諭諭曰此案原告具控被告私行吊打被告反控償名譽損失均無確證應即註銷至於舞弊欵項一節聽候緝拿譚春生到案再核堂費各擔一半此判 
[債權人持刃行兇]  
　　張厚仁郭昌賢二人昨冋住居閘北爲垃圾夫之董天秀索取欠欵無着致起衝突張郭突出利刃將董戳傷手足眼目等處而散事後董倩人舁至地檢廳具詞稟請騐訊昨日午後沈檢察官騐得董天秀腿上果受刀傷二處眼目旁亦有傷痕諭令發送新普育堂醫治一面查提該被告等到案訊辦 
[阿兄被人毆傷之請究]  
　　閘北义袋角郭家宅居民張銀華前日投四區二分所訴稱民有兄永華向與蔡阿慶認識今日不知何故被蔡糾集多人將兄圍住蜂毆遍體鱗傷當時蔡並將兄之喉管义住致兄彚去一句餘鐘後設法施救得醒現兄傷重不克來案故民出而告發請爲提究經倪警佐派警隨同原告將蔡指提到案研訊蔡供永華先自起釁將民毆打民心不甘服將永華還擊是實問官以案關傷害飭送司法科核辦 
[　　潮州人王金生前在法租界鄭家木橋街華慶里一百四十六號門牌私開季吾氏挑膏店秘密售烟事爲法捕房西探長石維也君偵悉率同探目黄金榮前往抄出烟膏烟土一大皮箱拘入捕房解經法公廨被告延逹商律師代辯一切判候下堂諭飭遵等情已誌前報昨又傳訊先據被告律師陳訴案由經中西讞員會商之下判王罰洋五百元充公以儆抄案之烟膏一併銷燬 
[發封生財抵欠]  
　　婦人葉王氏以唐家衖錢興成號主錢榮安欠洋六百元久不淸償故具稟公共公廨請求給諭將該店生財發封備抵業經核准簽出封條派捕前往執行矣 
[公共捕房瑣案四則]  
　　陳啓榮昨日至河南路五十七號門牌衣莊内以購衣爲由乘間行竊綢衣三件當經店夥陸茂生察破報告總巡捕房飭探范德孚往將人贓帶回押候解廨訊究 
　　李阿毛前日持呢大衣等件向某押店求質被總巡捕房華探婁寶生查見前日持呢大衣等件向某押店求質被總巡捕房華探婁諭令該探調查得李之衣物係在新閘威海衛路二百九十二號門牌許永興家竊來因飭李收押候傳同失主解送公共公廨請辦塌車夫陳根生滿裝洋紗一塌車經過新閘路時爲二百三十七號印捕所見以其儎貨逾量有違定章當將陳帶入該管捕房稟明捕頭飭令存洋作保自投公廨候訊 
　　馬夫王阿四前日在滬西哈同路騮馬被一百五十五號西捕查見將王帶回捕房經捕頭問供一過以王確屍違章着存洋三元保出自投公共公廨聽候訊判 
[兩竊賊分别押儆]  
　　竊賊王錫康日前在法租界大馬路日本剪髮店内竊取軋刀數柄當爲日人德光常太郎查悉喚捕將王人贓拘獲帶入捕房又劉應生前竊徐小社之脚踏車一輛而逸當由徐報捕請緝現爲包探將劉拘獲吊出原贓昨日併解法公堂請究先據各原告投訴前情詰之王等兩人供認行竊不諱中西官判王押西牢二月劉押三月以儆贓給原告領去 
[淞滬警察廳批示四則]  
　　民人解士鴻等環保卜賢慶由呈悉候飭傳葛子順到案訊明再行核釋 
　　民人張延賓呈爲十再被誣請求維持由呈悉查本案前據該商具呈到廳節經據情函請公共會審公廨查明有無證據候復再核在案時逾數月尚未准函復前來據呈前情仰候錄案函請上海地方審判廳查照核辦可也 
　　民人陳龍慶呈爲深恐滋擾請備案由據呈前憑昔存今故之毛金秀薦保張福侯到場工作乃於二月初四夜二更竊洋私逃事後回場又忽逃逸向該學徒之姑丈徐全探詢反藏匿索人等情查毛金秀旣爲薦保現雖身故必有法定相續之人夫愼重薦保即所以防逃亡竊盜之虞如該學徒張福侯竊逃是實則在家屬方負有償欵之責何得再向爾店索人無理取閙苟有意外滋擾等情儘可隨時鳴警到區候訊至稱徐全藏匿學徒亦毫無證據所請備案應母庸議 
　　民婦嚴陳氏呈爲欺吞擾害請求提究由據呈係屬家庭糾葛且該氏分爲尊親自可憑由親族理處公斷所稱張桂生嚴六一常在寓所守候尋釁如果實在則該處崗警密邇儘可隨時鳴警到區候訊核奪此等事屬細故所請傳究着無庸議 
[誌謝]  
　　昨承商務書館贈第十一卷三號小說月報一册謝謝 
來件 
[華商紗廠聯合會第二年度經過情形報告書]  
　　（續）（民國八年三月至九年二月） 
　　（十一）酬酢本年酬酢約舉大者如下（一）六月二日舊曆端午節本會以怡和紗廠經理扣福先生爲著名紡織專家將辭職回國特召集本埠各華廠職工在靑年會請其演講紡織要義並於是晚在本會設讌公餞席終扣福君復演說中國紡織業之前途均由恒豐紗廠黄首民先生譒譯名言偉論不愧爲金石良言曾將演詢譯載本會第一期季刊（二）十月二十七日與江蘇省敎育會等十八團體歡送美領事薩門斯君於總商會並歡迎新領事克銀漢君公贈紀念杯於薩領事（三）十一月十日英公使朱爾典氏蒞滬與江蘇省敎育會等十五團體開歡迎會於前德國總會本會副會長聶雲台先生曾有演詞詳見本會第二期季刊會務紀載欄此外之酬酢尚多兹概從略 
　　綜上所述皆犖大端掛漏誠所不免較之上屆大會報告篇幅略多然本會職員部同人誠不敢以此竟告無罪蓋諸公之所以維持斯會之盛心固已倍加於往昔而棉業界有待吾人之猛進者正復無窮顧以同人之棉薄已竭蹶若有不勝無以副諸公之所期此同人所最抱歉無已者也且本會前途正遠希望尤多謹就管見所及一一爲諸君陳之（一）改良棉産雖興辦經年然事屬創施成績尚尠欲覩良效端賴毅力設我國棉産苟能比儕北美我廠家所得之利益固無涯旣國民所受之樂利亦復何限此希望於今年者一（二）我國紡織　術之不精無待諱言其最大主因則人材之缺乏即有人材亦尚鮮利用之策本會之籌辦學校討論頗久計劃粗具然爲人力財力所限尚難觀成非暫犧牲於目前實難獲永久之幸福此希望於今年者二（三）我國工人之勤勞工資之低廉爲世界冠然咎廠之成本則不視歐美爲輕其主因則各廠管理與訓練之尚少研究也世界之勞働潮流其勢甚猛我國雖情勢不同然防患未然實本會之天職故於管理訓練方法似宜集各廠之技師管理人等設社研究務期收極小代價極大出産之效爲將來工資增加之預備此希望於今年者三（四）本年新廠雲起增錠之多爲往昔所無一旦世界情形盡復原狀則外人之競逐於我國者勢必增劇不爲預防之策難免竭蹶之虞預防之策惟細紗細布而已凡我各廠於是兩端漸多注意但於銷紗之情形土布之巿况尚鮮研究本會對於纱布兩方實負研究之責擬於會中設立化學漂染試騐室爲研究及改良紗布之初步此希望於今年者四（五）本會成立雖主而基礎未定以勃興未艾之紗業其聯合機關仍不能不借庇他人宇下况會所不定終不能樹百年不拔之基故自建會所勢難再緩此希望於今年者五（六）提倡實業輪學識端賴文字之鼓吹本會这編輯季刊其目的實在於此故其責任極重而事體殊難斷非本會辦事員所能勉强支持是宜延聘紡織專家及能文之士以主持其間一面改季刊爲月報内容愈美斯影響愈大此希望於本年者六凡此種種皆同人等思慮所及略陳一二其他應興應革諸大端幾不遑舉枚舉尚希到會諸公各抒所見指陳得失所厚望泟漹（完） 
[靑年會童子部一九一九年之報告（續）]  
　　（四）服務會員服務性的進化亦爲本會事業最大之點以前所作之事至一九一九年時俱獲良果於服務事業中亦造就無數人才而於初組織之服務團體中亦能略盡其力以助各幹事本年服務會員有百二十人之多一九一九年中共給去一百份服務獎狀於各會員每星期一次或數次作其公衆之服務事業者會員亦有一月來會一次或终年不來會者本會之週刊足以促進其興味進百工作成爲有用之會員義務學校之貧寒學生有二百二十五人内有四十六人在該校組識義勇隊一隊有八十餘人已卒業於注音字母班故今彼輩方在敎導較下之二班也除本會義務學校外尚有商界聯合會二處敎會四處爲此問等之事業本年之始陳已生君曾聯合各敎堂所設之十四義務學校之代表而組織一義務學校聯合會以討論設法　充此種學校之計畫去夏本會設立署假聖經學校二處到校人數逹於九十餘家塾學生有四十伊大概每年來會不過二三次故義務學校學生將我儕所敎者每喜傳逹於彼等去夏本部亦曾於南巿衛生會邀請與會之時助其淸理各處淆雜垢汚街道实則派員往各處告知以肅街道之法繼有住在該區域之三十人願任此役以後人數增至一百於是分爲九部以發展四育爲宗旨彼輩且於各小街巷中保持其淸潔之秩序我儕且准彼輩在以下四處作有益之游戲靑年會屋頂香港路六號懷恩堂廣東敎堂幼弟會集會之期未嘗或爽會員自三十增至一百每星期集會時有游戲唱歌古興等種種以助其興味當虎烈拉症盛行時會中分派各種衛生書本及圖畫册子等本年亦嘗助各敎堂爲同此之事業或爲會員輔助如會員出於自願創任其自爲之雖藉敎會之名義會員實負其責本部則亦任敎練辦事者之職派遣幹事時常輔助之使於敎堂及俱樂部得有進步而使各會員得其眞趣各幹事亦嘗參觀其他各會使得經騐陳已生曾赴杭州之學生會曾發表其對於四育之意見及效用童星門亦往蘇州寗波等處助理該處學生團體之事業童君又偕一輩幹事赴香港汕頭廣州等處學習是項一業克樂克君是年亦赴香港廣州福州天津等處 
　　（五）同學會之組織舊會員有三團體已成立同學會一爲約翰大學一爲南洋公學一爲滬江大學當陽曆新年之時會由各　體召集一同學會之大宴會六學校共來會員五十人佐以游戲及研究童子事業如養成團等管理此事之委員亦極忠慤且有二新會員加入該委員等於城内一而尤加注意該委員等亦允發展義務學校繼續服務社會及公民權之演說等爲其發展之事業 
　　此後爲三部之報告惟皆簡而不詳細之統計報告當附加於各圖表上　 
雜評二 
[禁娼（庸）]  
　　娼妓之流毒不勝枚舉爲人道主義計爲善良風俗計爲减少社會犯罪行爲計皆有革除之必要禁娼一事凡稍有道德觀念者固無不贊成且願力爲之助也或慮公娼禁止之後私娼營業或反發逹仍不能貫澈遏絶淫業之目的不知廢除公娼與查禁私娼兩者正宜相輔而行安有因噎廢食之理娼妓之害固什倍於賭博世間未有以私賭不易絶跡而謂賭禁可廢禁娼亦胡獨不然總之凡敗壞道德製造罪惡之物苟能盡一分遏滅之力社會即蒙一分之福利廓淸與否惟在當局力行何如耳 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[滬濱隨感錄] [  張舍我]  
　　上海之泥水匠以浦東各縣居民爲最多予嘗默察其故蓋有數因焉（一）自吾鄉楊斯盛先生以一困苦無依之鄉兒與家浦東人皆以爲吾之子弟亦不難爲斯盛先生第二故不問斯盛先生致富之由而但力遣其子弟至上海習泥水匠（二）自己無田耕種而傭力於田主之家者本難維持其一家之生活若兒女衆多逾難温飽因不得不遣其子弟外出而習泥水匠三年後便可自獲工資父母因多欲其子弟習此業（三）泥水匠之學徒一入工場即可日得百文然此欵並非學徒自得乃歸其師名下故爲泥水匠者一脫其學徒之時期卽力謀多收學徒俾日收數百文以是泥水匠之學徒獨較他業爲多浦東人雖極無冐險性不肯令其子弟遠出然與上海相距祇四五十里且習聞上海之名已久故只願其子弟至上海此上海之所以多浦東泥水匠亦上海之所以多泥水匠童工也蓋有上列三因故往往七八歲之兒童已背負麻袋（中貯作工器具）蹣跚入工場此等兒童自黎明至天黑須作工至十三小時所有之工作則爲運泥運磚攪泥灰及水門汀等稍有不愼或力不足而不能勝任則其師必立即拳足交加咒駡百端甚或即以木條等笞撻之此等兒童旣不敢稍加抵抗惟有飲聲涕泣且所有飲食皆惡劣之物衣衫檻樓形容枯瘠予常涉足工場目覩此等情形輙令人惻然心動童工（ＯＬＩＬＤＬＡＢＣＲ）之發生其總因在於國民貧窮而國家未設强迫敎育其影響於社會者極大蓋兒童作工勢必無暇領受敎育與道德上之訓練及長而爲　則爲一班無智無識無道德的國民且自七八歲至十五六歲問之兒童正在身體發育之時期正宜以適當之方法助其滋長發逹若卽於此時斵傷之其體格必不完備故爲國家造成屬弱之國民德智體三育旣未講求則生産能力ＰＲＯＤＵＥＴＩＶＥＴＦＦＩＣＪＥＮＣＹ必大加減少此因果相乘無可避免者英美各國近已厲行禁止兒童作工不能一時禁絶之處亦必爲之嚴定作工兒童之年齡作工之時間並設種種保護之方法杜絶廠主工頭虐待之舉動以我國現在經濟社會之情形言之一時童工必不能免要在社會中人自起覺悟養成補救童工之一種與論而合力從事改革之而已矣 
筆剳 
[逃暑記（下）] [  鴛雛]  
　　方余兩人互適時居停之主婦與媺者出主婦心廣體胖食後必覓人高談俾食物不覊於腸胃拂巨扇不菅扇言出吻媺者吾中表行爾佇立其母扇後靜聽而受順道之風星眸即四流於扇角迨具瓜吾中表執銀刀妥貼宰割吾遊目至於玉指丹瓤殊不信鄉邨右兹麗事也念劬欻談欻睡戲以瓜實投其口則和夢而嚼睡中仍迭搖其扇吾中表授意令吾以羽帝隠易之彼仍猛搖余輩均笑彼驚笑聲則失措如遇魅撝帚若鬭械然此特約記焉爾念劬蓋罷令人笑也將夕偕浴而出衣冠灑然如棲世外厦屋臨廣場場植密籬籬門開處適畫落日流霞之景人家皆設矮檯於簷下老稚園坐瓜荳佐飱籬陰鑿小溪對岸靑葱悉林箐溪淺而渟野蓮作花殊凄媚有較巨之舟擱置淤裏邨童向之思索欲得其何以能駛入之故小橋左轉有道平砥如矢兩旁鋪翠罽蓋秀稻也道所詣詣於江頭沙浪尚挾烏金之色上吞天宇江畔列漁餘之網漁翁則跂足茗於灘上有晏臥起岸之船心者余來此有日遂無不識互縱談噱得不因讀書人而見外也比吾繞遊歸時吾中表方錯坐於場際衆中着銀葛衣虚鬟絹箑以納宵涼有月則入室較遲彼肯作吳娃之歌酬答靜境或爲隠語以懸猜或數天空之星校其訛計余居一月中有十餘夕鄰嫠夜哭其夫凄凄四響中表謂邨野之情逾於都巿幾見文繡之孀肯於盛暑之黄昏長抛淚汗於靈燈影内者此言余韙之念劬自謂不能言情故余隠察似無屬於中表之舉止念劬家貧未娶余嘗以中表爲言彼曰齊大非偶余亦許爲由衷後余别荔灣之四月念劬忽以與吾中表偕奔聞彼族及母固能諒余然余固當推毂者也尚能見此遠親乎故余與荔灣不啻成爲永别遠親之遠誠不爲虚下此字輒因暑虐思荔灣如痗嗟夫荔灣夏雨之景尤奇爽　　哀莫大于心死 
　　爲吾所未描寫者蓋吾去彼間日正驟雨潤後草碧宜馬時也（終） 
劇談 
[歌壇賸語] [  民哀]  
　　京戲唱至佳處呌座之聲不絶然叫座亦有段落如聽其行腔轉角處乾凈穏練則當報以一好字或者流音餘韵入耳津津則須俟其是句唱完然後大聲報以一好字方今上海人之聽戲者竟有刻板之叫座例如空城計之西皮搖板第三句（我雖設下了空城計）之計字要知此計字係（讀）非（句）雖例有頓挫抑揚然須辨别其是否（疙瘩腔）（博彩）等疵病如果眞好亦祗宜輕報以一好字上海人則不然不問其疙瘩博彩但俟其將計字向上一激尾音拖得高而長卽已羣起疾呼如聚訟盈庭矣 
雜錄 
[披婀娜源流考（上）] [  雲舫]  
　　天地間感人最深者莫如音樂而引人入勝之物亦以音樂爲最蓋其爲物也能令人喜能令人悲有者可歌可舞有者如泣如訴發爲聲音變幻莫測正如風雲盤桓天際萬象弗一昔者希臘大政治哲學家亞里士多德言敎育視音樂爲要素王羲之蘭亭集序亦以絲竹管弦之樂爲最可見愛慕音樂之心中外固一理耳 
　　我國樂器古有笙簧金石之屬今則代以胡琴簫管等物西方樂器中要以披婀娜ＰＩＡＲＯ（一名鋼琴）爲最細膩而最精妙第古代西方樂器中並無此品至十八世紀之初始有其物蓋披婀娜爲西方樂器中最後之産生物經幾步之孕育而後成者也考上古世代西方有一獵者張弓射烏作食品弓弦極緊矢發而樂聲隨之宛如笙簧獵者滋異復張弓如初矢發而樂聲又作歸以告諸鄉里中人於是家各製爲弓矢以作樂器此殆即近世瓦婀林ＶＩＯＬＩＮ披婀娜諸物發軔之基礎矣 
　　西方樂器中之用弦者首爲箜篌ＨＡＲＰ（一名豎琴）古代音樂家經幾度之試騐悉樂器之用一弦者不知多用數弦乃有箜篌之製古埃及國人以善製箜篌著於世其所製箜篌均用極精細之木質爲底以木釘繫弦蓋明乎木質與聲浪之關係也未幾希伯來人亦工此技厥後則有亞述人ＡＳＳＹＲＩＮＮ製爲一種張金屬弦之樂器與箜篌相類惟用木槌擊弦成聲樂器中之以槌擊弦者以此爲首而披婀娜之出現於世亦以此爲第二步矣 
新聞拾遺 
　　爲戰士損了嬌喉瑪迦萊特威爾遜美總統威爾遜之長女也天賦歌喉淸徹嘹喨曼音輕吐恍如花外聞鶯不幸於歐戰聲中爲兵士及水手等謀福奔走國内外栗六風塵歌喉遂暗啞以格羅夫公園氣候和煖嘗往休養然亦無效滋可惜也瑪迦萊特事親復甚孝當威爾遜總統患病時助其母任看護職日夜未嘗離去云[  豐]  
　　張翼德大發其病太倉崑山交界之蓬萊鎭居户數百巿廛頗繁盛每屆春日鄉人照例集金演劇酬神以祈本年秋收之豐因於花朝日實行此事詎料開台之第一日戲班中有唱大面者名德福頗有名於江湖班是日唱蘆花蕩與周瑜鏖戰劇烈之際忽然跌倒口吐白沫人事不知觀者大譁經台上人將其扶至後台迷信者又謂德福必有觸犯神怒之處事後調查始知德福鴉片烟癮頗深近因出入不敷立志戒烟致戒出一種羊頭瘋病是日過分賣力故在前台發病云[  亶]  
　　一歲小兒能念經蘇城胥門内某姓於去冬生一男孩至今纔及五月即能勉强行走惟一切言語均不能言只能念南無觀世音菩薩七字敎以吃飯二字則曰南無觀世音菩薩敎以吃粥二字則曰南無觀世音菩薩人皆視爲奇童一般迷信者皆以爲觀世音菩薩轉世云[  聲]  
　　腹生石塊之奇症前厦門道尹孫江東杭州人日前腹内忽覺奇痛經本埠紅十字會醫院驗視謂腹内生有石塊已閱十餘年須剖開取出云云旋即就該醫院如法剖治果腹内有一黑沙包石塊狀如小卵置在膽旁經取出後孫亦復蘇言笑自若逾一星期後始纔斃命聞孫君舊友某君輓之以聯云（爲國惜斯人挾策虚蒼生重望此身應是佛拈花證頑石前緣）可見一斑[  九二碼子]  
　　退婚也煞費苦心本埠呂生丰度翩翩自幼聘定某姓女爲室及長與表妹某愛情頗深顧情界至狹初不容第三者涉足其問乃要求父母向女家議退婚某姓以名譽攸關拒不允事遂擱置近生妙想天開故作寒乞相垢面跣足時雜苦力中往來於某姓之門閽者故識生以狀告之主人女父以生一寒至此烏可作東牀選反諷示生家取消婚約焉生見苦肉之計已告成功樂乃無藝已定下月與所歡正式結婚矣是亦情天中趣聞也[  醉痴生]  
長篇小說 
[社會小說衆醉獨醒（五）] [  瞻廬]  
　　富翁氣憤憤的說道你還提起學校你還提起我家的大孩子說也可惱好好的孩子給學校裏敎員們敎壞了勉齋摸不着頭腦只有連連稱是富翁嘆了一口氣又道我家三代殷實只守着八字格言呌做﹁不殺貧人不成富翁﹂這八個字却是祖傳父父傳我我當着兩個孩子也曾三令五申呌他們牢記祖訓便一輩子受用不盡不料大孩子在學校裏聽了窮敎員的胡言亂語膽敢從北京寫信前來盈篇累幅强詞奪理竟批評這八字格言起來說什麽自私自利說什麽損人利己夾着什麽公德長公德短這公德二字我可不懂大約就是俗語所說﹁公修公德婆修婆德﹂的意思總而言之全無一句是處都是些混話罷了我看了信氣得發昏没的養大了兒子倒排楦起老子來排楦老子還不夠却把三代相傳的祖訓說得分文不值這不是忤逆不孝大逆不道麽大孩子已這般執迷不悟怎敢再把小孩子送進學校這些洋學堂分明是個酒舗子（醋坊酒舗互相映襯）進去時淸淸醒醒出來時糊糊塗塗許多敎員都是强人喝酒的傭保許多敎科書都是迷人本性的狂藥我的小孩子一輩子不進酒舗子請一位舊法先生宛然一味醒酒湯（此語甚確蓋先生之味酸可以醒酒也）讀些四書五經比着迷人本性的敎科書受用多咧（比着八字格言何如）講到延請西賓我旣說過不好混充内行你比我内行得多便委託你代我延請按年朿修同趙蔭谷一樣只要坐性好脾氣好書法好有這三好便可合格今天公事已畢你便早些回去我因信俄你這事你可便宜行事勉齋聽得富翁信任他異常感激待要爬到地上重重的磕幾個響頭畢竟這頭磕不磕編書的說没有磕没有磕勉齋終是斯文中人何至這般無恥倘然說他磕頭未免形容過分不過臨走時向着富翁作幾個加工的揖鞠幾個雙料的躬富翁笑道别閙這虚套兒快快滾罷勉齋掉轉身軀得意揚揚的出門而去正是 
　　一字之滾榮於華袞大綬勲章嘉禾一等 
　　（第一回完　） 
[自由談之自由談] [  鵑]  
　　陰雨浹旬天地間作愁慘色一旦放晴曦便覺萬物含笑勃勃然有活氣雖然吾國政局之陰雨也久矣八年以還彤雲密布未見有放晴時安得天亦畀吾以曦晴耶 
 
 
 

Page 15

 
 
   
 
 

Page 16

 
 
   
 
