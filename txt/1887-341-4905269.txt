# 1887 - 341 - 4905269

 

Page 1

 
 
[石印雍正上諭展緩一月出售啓] [  點石齋主人代啓]  
　　是書原儗十月杪告成無如套印硃字手脚殊爲煩瑣每易一手必校一次兹於原校七次之外復將印成之書從頭至末統讀一周而又按其所套之硃字行簡有無移易滿遺詳審精覈務求遺憾毫無而後巳諒亦預股諸君所共鑒其苦心者也展緩一月出書特此佈聞再者未出書前預購書票者每部仍廿八元出書後准售每部四十元一併附聞 
[戴文節公書法出售] [  點石齋啓]  
　　錢塘戴文節公名節彪炳書畫名家中年供奉○内廷疊膺○○宸賞兵燹後楮墨流傳獨尠見者幾如吉光片羽兹陳杏孫庶常出共舊藏所書萱夫人墓銘屬本齋代印筆法秀潤雅近大令足爲翰苑楷模蓺林規範殊可寳也定價未裱者每部洋四角巳裱者六角○○寄售南北申昌書局四馬路蕙風閣中和里誠德堂此佈 
[重印兒女英雄傳出售] [  申報館主啓]  
　　向由本舘排印兒女英雄傅閱者均以爲新奇可喜來購者幾於趾踵相錯現因購罄重排裝訂均巳工竣卽日出書每部仍釘十六本價仍八角惟鉛字悉用新鑄故點晝分明愈覺奪目至於校對亦格外精確諒閱者自能心識焉售處悉照舊例 
[錄合江蔣伯遐先生瘴書治瘴第三]  
　　古人巫醫並稱巫則虚而醫則實也虚固無礙于鬼實乃有裨於人人之需醫如國有良相兵有良將安危死生之際卽庸相誤國庸將誤兵似不及庸醫之誤人病也何也國不安而尚可以生兵卽危而未必皆死且將相可易而再圖之病死不能殺醫而復生之緩急使然也是不可不求實力於醫不可不責實用於治瘴之醫今夫世之業醫者讀前人之書騐今人之病而巳瘴無明證於經方又不常發於内地誰其歴蠻貊之邦而補古人書所未備耶余邊吏也粗知蠻俗頗達治理請陳聞見以救將士之未死者嘗考方書瘴也者南方之言也北方則爲瘧釋名酷虐月令寒熱不節民多瘧疾周禮天官疾醫秋有寒瘧疏言陽消隂盛火診金也靈樞經論瘧有風寒暑濕熱瘴食邪八種其証不外先熱後寒惟南人由瘴而瘧而痢者死不旋踵蓋瘴宜冷而痢宜温斷痢則益瘧斷瘧則益痢不易治也有能冷以止痢温以斷瘧二者兼善斯爲妙手不然先治痢而後斷瘧瘧緩而痢急也推原其故北地平衍毒散而爲氣南山幽峻氣鬱而成毒氣國輕而毒綦重矣試舉其略約有四端曰嵐氣曰風痰曰鬼癘曰熱毒岐伯所論十二時鬼瘧千金方所稱温痺山瘴謹證皆是也方藥具存無須贅述說又本於唐王燾外臺秘要山瘴瘧方言之備詳非敢臆斷者也且就瓊島而論地極炎溟以南較北可謂固陽沍寒天日晦黯海　其　颶風打頭水氣沁骨營衛不固邪氣入襄乍寒乍熱或吐或瀉痿黄腫　眩暈痺弱瘴之可解者也古法分年治之今還丁歳以梔子爲君大黄芩連爲臣尤必開鬱藥如半夏檳榔之屬乃有實效除濕氣消水毒靈藥所共知也此正治也蠻俗證冶從無所謂官藥草木效靈病亦不外水火兩證五臟滯冷用白礬水煎桂皮服之三焦煩熱用柳稍尖葉七個煎水飮之瘴發則接　豬糞攪水瀝汁飮至數次無不愈者瘧久則捕家鼠一隻杵臼搗爛以紗濾汁和水少許雖不順飮而其效至速外有熱病之最險者曰喉蛾曰毛斑醫樂不及待也患蛾者覓壁上蜘蛛白朦七个燒灰存性以管吹入喉中蛾破血出則無患也其病先三日發熱如豆初起人多忽之死猶貿貿斑亦同然卽醫書所謂火疔是也有以野菊花根搗汁冲凉水服之外數患處效十倍於凉藥常食生蒜可以化毒又洗面以生石膏擦牙潄口亦可以解危西醫治瘧亦只金雞蠟霜小試有騐此捷治也然猶非所以治眞瘴眞瘴卽爲蟲鳥二者余於猛梭猛賴之遊而得其解治之法曰以物治物似有至理滇軍亦嘗用之著實見效所謂物者作瘴之物也如瘴出於暇蟇卽尋蝦蟇一二枚厝薪焚之臭氣薰灼病人聞氣卽甦的是此瘴無疑焚餘撥取骨灰和硝磺末研匀糝入病者臍中小便下血色白而毒盡毒盡則痛愈矣蛇亦如之猝然莫辨兩物併焚亦可禽瘴殃及牛馬則覓孔雀焚之如法可解夷民詭秘未嘗輕以告人非過客善爲權變弗易知之必同類不嫌瑣惡乃能用之用之而效便人實便己也蠻中又有蟲毒藥毒蟲乃五蟲養成藥究不知何物殺人不必入口沾衣射影及對面吹氣均是放毒之時可以術解而不可以藥治藥只鬱金甘草煎水飮之非必效也解者隨時記明食宿之處主人姓名及某年月日或一兩月後至周年爲率病發覺時尋之解亦莫名其妙以病退爲騐决非虚語處處留心可也是皆確見確聞蠻無所謂倉公扁鵲之能抑若弗省牛溲馬勃之穢病不多藥藥必去病是良藥也卽良醫也病急思治惟效爲良遑問品物之貴賤與業術之淺深哉黎亦南蠻類也似此治之庶幾其可 
　　右第三章言治瘴之法也有以藥治者有不以藥治者以藥治不必其貴重之品也道在極便極簡不以藥治不必信用巫覡也術在尋根溯原瘴之爲害無人不知方書言治瘴之法亦多亦雜未見捷效如泥古方以施治則急症而緩治重症而輕治其不死於病而死於醫者幾希矣先生精於歧黄更資夫閱歴凡於瘴癘之治考之最精且詳是不僅以活人心施回春手也行兵於瘴地者又烏可不讀是書哉[  高昌寒食生識]  
[諭旨恭錄]  
　　十月二十一日奉上諭裕祿奏神靈顯應請頒匾額並加封號一摺湖北宜昌府城臨神漢川縣城隍神均著靈應該府縣地方連年疉遭水旱經各該官紳虔誠祈禱無不雨暘時若轉歉爲豐實深寅感着南書房翰林恭書匾額各一方交裕祿等祇領飭屬分詣敬謹懸挂以答神庥至所請勅加封號之處着禮部議奏欽此同日奉上諭李鴻章奏神靈顯應請頒匾額並加封號等語通州潮白河關係運道民生本屆堵築壩基默邀河神護佑得早合龍實深寅感著南書房翰林恭書匾額一方父李鴻章祗領飭屬虔詣潮白河神廟敬謹懸挂以笞神庥至所請勦加封號之處着禮部議奏欽此○二十三日奉旨内閣中書榮霈土朝瀚崔祺國子監學正劉昭晉東城兵馬司正指揮韓宗慶俱准其補授陳正綬着照例用烏里雅蘇台辦理理藩院事務章京着鍾湘去奏補雲南　南府知府保舉候補道興祿着准其補授照例用保舉山東候補知縣汪廷駿浙江候補知縣徐國柱俱照例用欽此同日奉旨巡視南城事務着隆恩去欽此同日奉旨都察院滿經歴着文連補授欽此 
[本館接奉電音]  
　　昨接在京友人發來電音有十月三十日旨一道敬謹譚登○十月三十日奉旨鄭詶承補授兵科掌印給事中欽此 
 
 

Page 2

 
 
[擬章入奏]  
　　前報户部酌議鄭州新捐章程一節聞目下已將捐項花樣班次擬准其花樣名目有鄭工先一項爲各項花樣中最捷者定以八成實銀報捐其餘如本班先分缺先及各項花樣概以六成實銀報捐户部已將所擬章程於十月廿四日入奏俟奉旨允准後卽當宣布也 
[催解經費]  
　　各關洋税項下向例提出一成半銀兩作爲出使各國欽使經費遵行多年從無貽悮目下總理衙門接到各欽使電報内稱東海宜昌粤海三關計欠是欵約銀十萬兩有奇希卽轉催等語經總署飛札三關速將前項銀兩委員解交江海關轉解各國勿悮要需 
[京師紀事]  
　　吏部行知八旗滿蒙漢人員所有保送願考會典館曁他館滿洲繙譯謄錄等官務於十月二十一日五鼓齊集貢院以便考試並由各旗派委章京赴貢院識認有無冐名頂替情弊○中正殿年例自十月二十一日起至二十九日止在北海闡福寺内傳集喇嘛唪經九日現在唪經之期伊邇而大雄寳殿等處修理尚未竣工擬攺於引仁寺内照例唪經○會典館工程業已報竣經正副總裁等定於十月二十日開館總裁等於是日辰刻赴館所有各衙門咨送纂修協修校對收掌等官須於辰刻以前進館以便舉辦一切事宜○直隸衡水縣王大令於十月初旬卒於署内其致疾之由頗屬奇異相傳前任戴大令已爲該縣城隍神頗著靈顯上月間王大令於夜寢時夢與戴公談戴公以某案錯斷寃無由伸遂掌其頰王大令驚醒呼燈視頰下已紅漲矣次晨頰腫起延醫敷治亦不見效竟於十月初出缺此亦齊東語也○廣東委員文海等管解京餉銀六萬餘兩入京尚未兌收○右翼技勇弁兵於護國寺廟内緝獲賭犯二十餘名當將賭具及錢一併解在右堂公所訊供賭犯中隷旗籍者十有七人諒已解交提署究辦矣○恩露圃相國日前由豫回京進内請安所管廂監旗滿洲都統印鑰經該旗印務參領托君等齎交相國佩帶○鄭親王聘定王福晉諏吉十月十八日迎娶已綴前報是日午刻由福晉娘家備置妝奩迤邐經地安門沿皇墻而走西單牌樓北進大木倉以抵鄭邸前導鼓樂多人排如鴈翅並不護衛八員補褂乘馬列隊引妝除車馬床帳外所有箱櫃桌椅陳設古玩鐘表頭面衣服鋪蓋銅錫磁器各物計一百四十八抬光彩陸離照耀耳目往觀之人幾於塞巷至彩轎往娶則在更深人靜時仍以八人抬官樣紅轎護衛導引如前鼓吹手四十餘名金鼓掌號笙管笛簫諸樂備具前執高杆懸掛龍鳳喜字牛角燈四十餘隻高燃紅燭遠處望之幾若兩條火龍可見親藩體制迥異凡俗矣 
[哀動路人]  
　　閩省黄沛皆太守被匪人毆斃遠近聞者莫不哀之兹聞太守靈輀於十月初二日由浦城發引該處防軍均派隊伍護衛旌旗蔽野礮聲震天文武官員均出境哭送浦邑士民感太守前日剿匪之功素服巷哭一路排設香案焚帛設奠者絡繹不絶十一日行抵芝郡十五日抵劍津劉康侯觀察詣舟吊奠十九日抵洪山橋二十日迎柩厝於省垣西關外之開化寺其與太守有桑梓情者均出郭恭送執紼相隨長公子楠森在寺守靈感太守之死於非命痛不欲生聞已禀求督憲將匪徒按律懲辦竊謂除暴所以安良此等戕官之案若不嚴辦一二爲首之人何以爲將來之儆而若太守者當時雖飮恨以殁而當舉殯之時官紳相與吊於室士民相與哭於途足見遺愛之未盡泯滅九原有知應無隱痛矣 
[閱視砲臺]  
　　福州長門金牌剗瞅广石等處砲臺前經楊芝仙觀察督同各營官建造壁壘一新楊石泉制軍於十月十八日偕營務處黄海樓觀察儲憲張笏臣觀察出城由大橋乘坐官輪往閱各處砲臺是晚泊舟馬江十九早與船政大臣裴星使偕行時統領曹軍門仁祥曁各營官聞報均排隊出迎砲聲隆然甚覺熱閙制軍偕星使等親到各砲臺閱視砲勇次第燃砲而金牌獺口之礟臺尤爲扼要堅固異常礮勇演礮尤能精熟制軍大加賛賞旋赴广石取道回閩安閱南北岸砲臺二十日駕輪回閩城内文武皆出城遠迎是役也制軍之三公子亦隨節偕行向例上憲公出地方官應備辦酒席下至隨員跟丁均有酒飯故州縣咸以辦差爲苦此次制軍自帶廚丁一路同候凡縣中所備一概不受儉德高風一時罕見制軍回省後卽於十月廿五日早親莅南校塲校閱省會各營大操并全福三營洋鎗隊八營鳥鎗擡砲兵練營鎗礮兵操演打靶各營將備至期率帶弁兵均在營門外跪接操演之後制軍親頒犒賞軍中十分歡悦將備弁兵又跪送如禮制軍卽於是午回轅都人士結伴往觀如山如海見軍容之盛莫不嘖嘖稱羡云 
[臺疆賽會]  
　　臺灣於十月朔迎神賽會與内地大略相似臺北府城於初一日迎本郡城隍神巡行四境初十日又迎廣澤尊王開漳聖王先鋒元帥等神周歴城郊羽旄之美鐘鼓之音照耀遠近尤盛者新製擡閣六座純用垂髫雛妓扮演梨園手執筝琶互相唱和如扮琴挑一折則一女郎手打洋琴曼聲度曲雖移宫换羽未必諧聲而肉竹之悠揚香烟之縹緲頗足令觀者耳目一新也 
[照錄朝鮮國王奏稿]  
　　朝鮮國王擬遣大臣出使泰西具有表章一道呈遞中朝請示遵行兹將原稿錄左○朝鮮國王臣李熙跪奏爲派使西國先行請示仰祈恩准以便前往事竊本年八月初七日據議政府領議政沈舞澤狀啓本日准駐紥朝鮮總理交涉事宜袁世凱照會内開頃奉大學士李鴻章電開總署來電奉旨朝鮮派使西國必須先行請示俟批准後再往方合屬邦體制欽此迅速知照輔國府欽遵等因奉此相應照會貴政府請煩查照欽遵等因理合禀請欽遵辦理等情竊念小邦世蒙天朝恩庇覆載高厚山海崇深無事不達有求必應至於外交一事特蒙我大皇帝陛下眷念藩服力圖維持特允與美國首先通好而派員襄辦妥訂條約並先行照會聲明朝鮮爲中國屬邦而内治外交向來均得自主等語使小邦格守候度而在各國平行相待體制交涉務歸兩全嗣後泰西各國相率而至續訂和約皆以美約爲張本克臻妥善均經奏准在案美國于换約之後按照原約派全權大臣來駐都城而小邦曾遣使報聘而還至泰西各國則並與報聘而未遑是以各國使臣屢以遣使互駐爲請小邦念切時局思踐盟約現派陪臣朴定陽爲全權大臣擬令前往美國駐紥繼派陪臣趙臣熙爲全權大臣擬令前往英德法意俄等五國駐紥妥辦交涉事宜理合據實奏明祈蒙格外天恩仍准該陪臣等前往以完使事而符原約再查向例朝貢典禮諸事咨由禮部轉奏通商交涉等事由總理各國事務王大臣北洋大臣李鴻章轉奏非有極大事件不敢輒行具奏此次電宣諭旨臣跪聆之下感悚難名兹敢不避瀆褻冐陳披瀝之忱無任戰栗待命之至理合將派使西國先行請示仰祈允准以便前往緣由爲此謹奏本日奉硃批着該衙門會議具奏欽此 
[旌麾莅滬]  
　　前報列廣東提督方照軒軍門碣石鎭總兵劉淵亭軍門將次莅滬等情兹悉兩軍門於上月二十六日自天津乘輪於前晚抵滬乘大轎至行轅昨日滬地道憲以下各員咸至行轅謁見聞兩軍門小駐旌麾卽當赴粤云 
[出洋有期]  
　　出使日本大臣黎蒓齋星使由金陵返滬仍駐滬北天后宫旁行臺聞須俟三菱公司輪船來滬約于初八九日帶同叅贊隨員繙譯等人前赴東滬履任云 
[團操誌略]  
　　本埠西商團練兵定於昨日大操巳列前報昨日下午二點鐘時步馬砲各隊兵丁齊集老巡捕房空場先行操演至三點半鐘整隊冋西北行由大馬路出泥城橋至跑馬廳前大操直至薄暮始歸此以見西人之不忘武備也 
[捕頭中賭]  
　　美租界廣東街有粤人租屋聚賭爲捕房所聞鉛捕頭親自督同中西捕前往拘獲賭徒二十餘名并起賭具又在樓上獲 
 
 

Page 3

 
 
住四名共三十餘名其間賭首綽號麻皮大板霞一併帶至捕房暫押以俟解案發落 
[災後餘談]  
　　日前美租界源新里失火共燬房屋七十餘幢之多其詳曾登本報兹悉該處房屋本屬寳源祥産中秋後已售歸新沙遜管業新沙遜曾託怡和行保火險災後經保險洋人勘明情景旋在火焚之處圍以竹笆僱工起造惟因起火時在深夜莫明其故捕房再四稽查并研究管門人亦不能一一指實是以保險行尚未議定賠償當未築笆前窮民往往拾取火焦木植捕房遂派中西捕輪流看守至當時傳言燒斃人口云云本館細查實無其事道聽途說不足信以爲眞也 
[吊查帳簿]  
　　日前墨海書館西人投英公堂控稱失去鉛字二十磅疑係徐文卿所窮求提訊究蔡太守訊無實據惟悉該書館與城内石皮弄著易堂書坊向有來往因移文上海縣請吊該書坊簿據查對裴邑尊接文後於前日飭差吊到著易堂帳簿兩本清單一紙候移送英公廨核辦 
[自願罰鍰]  
　　捕房查拿通利公司小票解經蔡太守判罰洋元續提普和亨泰利兩家等因已詳前報兹悉阜成億中同德來必得來大成等各家均已遵罰繳洋蔡太守問現在售出之小票設或照吕宋對號單中彩爾等將如何均稱設有中彩仍應照付太守着各照所供具結昨又提訊普和亨泰利并由捕房傳到印票之泰盛鋪主王阿明麥捕頭申訴前情包探秦少卿顧阿六等將小票招牌呈案兪靜軒供在普和行爲夥所售之票中彩則銀洋照付旣奉禁止情願罰鍰孚震新供是亨泰利行之夥小票向普和拆來楊少泉供在亨泰利爲小夥王阿明供在泰盛鋪生理以後不敢再爲印票太守判罰兪洋二百元李洋一百元楊交保王具結釋出又問兪售出之票中彩後付洋否答稱理合付洋太守諭俟繳洋時亦須具結呈案之小票等件存候銷毁 
[花邊小語]  
　　西棋盤街某妓院買女金小寳者有王姓客爲之贖身經查某等代墊洋二百元給償鴇母事已了矣有人知查向開妓院豈肯爲客墊洋恐贖出後仍舊爲妓因復與之饒舌又費洋五十元始得寢事○二百十號華捕至英公堂禀稱昨見野鷄流妓張平氏沿途拉客拘案請懲該氏供蘇州朱家莊人丈夫姓張名雙喜不敢拉客蔡太守判掌頰白下遞解回籍張認該氏爲妻求恩寛宥太守謂爾如果是該氏之夫應得縱妻爲娼之咎尚何到堂求寛乎喝令押候笞責百板以儆 
[上海縣署瑣案]  
　　江北人朱發昌投縣訴稱小的有一子名賢楨前荐與金萬利沙船舵工顧姓爲夥付有押櫃洋三十元比該船回滬小的到船探望不料兒子業已云亡據顧言九月二十五日船經萊陽染病而殁當向索取存洋棺木顧竟設詞掯阻叩求提究俾得領回裴邑尊着候訊判○前日周槐林攔輿訴稱小的有屋二椽在南市王家碼頭屋畔有一夾弄今日前往收租見夾弄已被鄰人張菊秋佔去向張理論張竟恃强兇毆業已受傷叩求提究裴邑尊察得周受傷屬實飭值日差帶候訊供核辦○昨報紀帶役催科一事兹悉裴邑尊見高家行等處條銀被欠甚多因于日前稟明道憲札委畢香如二尹帶役往催並非縣署幕友也 
[英界公堂瑣案]  
　　王西學金德元同稱有相識之陳春江言荐我等至同文印書局學習上石每月可得厚資致被取去洋十一元一再延遲始知被騙向索無着交捕送案陳供另有人言願荐王金二人生理王金同稱洋交陳手言須使費可告成功蔡太守押令陳繳洋十一元再行候示○高錫帆訴稱在鴻文石印書局生理因唤趙開發薙髮隨手從身畔取給錢文誤將金約指和錢交彼向索不認拘案請懲趙供伊唤小的修容所給錢文並無金約指在内蔡太守飭將趙押俟查明實在情形再行核辦○華彰洋廣貨鋪夥訴稱陳悦初來買法蘭絨論價木成乘間竊取一疋當卽知覺獲住人贓陳供湖南岳州府臨湘縣人向曾當勇撤遣後流落無歸如今只求恩恕蔡太守飭將陳押候備文遞解回籍起案之贓交失主領去○鄭阿炳訴稱開設烟館被竊烟袋當獲人贓王三山認竊求恩蔡太守判管押二十一天贓交鄭領 
[法界公堂瑣案]  
　　萬源泰米店夥翁鼎昌禀稱被蕭焕堂欠米洋五元零二分係去年底結欠知伊要遷居昨日往索伊言再遲三年方還因之爭論我正在吸水烟蕭等六人將我毆打兼拉髮辮致打失手巾包一個内洋九元小洋一角散錢數十文鳴捕送蕭到案蕭焕堂供湖北人開恒興福客棧欠洋五元是實並無毆打情事伊氣量太小王司馬謂爾在去年底結欠伊洋至今未還尚說伊氣量小實屬荒謬着管押候比又謂翁鼎昌手巾包之事並無憑據不能究追祗追欠洋可也翁叩謝退出○捕房昨解袁茂茂到案據供浦東人今年十八歳在楊晴軒家帮傭小主人楊掌全今年十二歳在學塾讀書被師掌責後逃至浦東伯母處主人謂我囑伊逃走故將我送案據通事稱楊到捕房云在金利源五十號棧房管棧伊子走脱在浦東今往查問故未到案王司馬謂姑俟楊到案再核袁暫押○捕送圖竊之湖南人王友生請訊通事稱此人到十八號西捕所住樓上將錢一千自鳴鐘一架竊取欲逸被車夫瞥見獲住送捕搜出押票十七張據王友生供從蘇州來昨尋張富來並未到樓上押票是陸續當去王司馬判責二十板押票給還○法包探禀稱昨晚見傳遂良携烟槍一枝付質形跡可疑向之查問據云烟槍從王家碼頭携來我摸烟斗尚熱又向詰問伊又言路過小烟館吸烟故斗尚熱及帶往吉祥街查問又云認不清烟館爲此送案傳遂良供六灶人做槽坊生意本在顧家路口現在張家浜止大槽坊做替工烟槍是店中司務陸桂榮買下令我携出看估價值王司馬着寄信出外傳陸到案再核 
[來信照錄]  
　　小子自愧無才不能上達而事關國計民生往往逢人輙問者抱杞人之憂也鄭州決口後有自彼來者常扣其堵合情形誠如貴報館所載人力難施與其虚擲金錢曷若他圖善策之論適相脗合且猶有甚焉者兹可無庸贅述近今又值河南開挖洪澤上下游碎石成子等河欲引黄循舊歸海率由而兼撙節經營修淡煞費苦心小子正深欽佩乃又疉詢自彼來者所云殊出意外有人云雲梯關在北洪澤湖在南北高南低地勢各殊今欲黄合入淮流由湖下注恐難上繞故道其故道旣高於洪湖且又多年淤墊如將淤墊挑净復挑之較昔更深黄水始能循舊經費不貲時光迫促轉瞬卽交春汛其如措手不及何又有人云黄合淮而歸故道勢等登樓淮助黄以入下河情同趨壑今欲故道化樓爲壑水盡趨之恐非數十萬金三四閱月所能竣事不能不深切隱憂又有人云大禹治水順水之性順其就下之性也禹雖復生亦難强水上駛然則欲黄入海順由下河不可明甚下河原有海口倘得早興工作赶將水道挑深挑闊並籌兩岸寍寛毋隘預植木樁堅築高隄以資保障大溜一來自應順軌仍慶安瀾且走下河出海河身隄岸地方所損無多其餘各塲竈仍可保全是亦所損小而所全甚大也不然倘故道還成盧設下河未竟全功黄淮並猛無歸無束勢必冲突横流使下河一片汪洋都沉巨浸不但鹽賦悉歸無着其間無數生靈淹没固堪憫惻逃出者饑驅麕麕聚難免不滋事端萬一挺而走險必再籌鎭撫之需似於泛濫之外又有宜防者矣况此患非同小可上厪朝廷宵旰之憂下關薄海閭閻之命宜預有愼始全終之策必使無一誤再誤之嗟爭千古在此一時弭萬變憑兹先著夫豈尋常細務所能同日語哉以上歷歷亦聞人言若此是否可采尚希明鏡垂鑒焉雖然内外大人先生憂國憂民必早籌之已熟奚事無知小子道聽而塗說耶區區之心雖亦爲國爲民然係人微言輕卽謂之贅詞亦可[  金焦小隱病中擬上乞恕塗抹]  
[上海陳家木橋電報總局豫皖賑處廿八至三十日事略]  
　　前奉川督憲電諭允捐三千金一節昨烟台盛杏翁來函川省劉仲帥與藩臬鹽道首府縣合捐豫賑川省九七平銀三千兩收到當由此間錢鋪核見上海規銀三千一百四十二兩八錢二分七厘已歸還東海關墊欵内 
 
 

Page 4

 
 
云○廣東電局廿八來電云廿一起至廿五止共收豫捐銀一千二百十四兩二錢二分現在各電局募欵甚爲踴躍可感之至除候欵到再登外合將電音先錄以爲之勸○揚州元亨利第二批規銀二千兩卽彚總鑣解以廣實惠○瀘州電局王募第一批知仁莊募第十七批崇善堂募第八批高郵丁鏡翁募第六批武陽保嬰局募第六批凝善堂募第十八批廈門泛徒子募第二批戲鴻堂來黄愼之殿撰潤資第三次各欵均到先此奉布報謝 
[屢讀海上狎客廖夀山先生大作欽佩莫名私淑有案謹成蕪語藉效桃投錄請夢畹生政刊]  
　　閒從詩裏識先生屈艷班香字字精願約他時同載酒柳隂深處訂嚶鳴[  徐園百花祠香尉玉洲氏稿]  
[蘇省撫轅抄]  
　　十月二十七日候補同知郭元昌謝委署常熟縣事指分江蘇海防補用主簿劉錫祺禀知赴都回○二十八日新選鎭江府糧捕通判趙雲芝禀辭赴任准　荆溪縣張署司巡檢于瑞麟禀辭赴任五品頂戴侯補縣丞金銘服滿回省縣丞陳香祖禀辭赴江北河運差遣○二十九日分省補用知縣羅運鈞湖南人由福建來同知銜同知用儘先卽補知縣郝炳綸解制錢赴部交清並明保引見回省藩轅牌示照得鎭洋縣知縣梁奮庸休致遺缺查有新班先補用知縣吳鏡沆請補無錄縣知縣裴大中准調上海縣道缺查有新班先補用知縣吳觀樂請補 
[江督轅門抄]  
　　十月廿二日同知黄名揚赴清江河工差知縣邢毓馨　司委解餉銀赴清江知縣孫如虔禀知奉委河工差○二十三日新選漂水縣譚准補贛渝縣陳均　謝飭知赴任知縣顔濟時奉司委辭赴清江河工差遣○二十四日未入陳鶴年奉司委代理江浦縣典史藩轅牌示六合縣吕憲秋調署甘泉縣所遺甘泉縣舒朝冕對調署理又　陵司巡檢員缺前經請以海防新班先用巡檢鄧寳仁請補巳奉部文覆准自應飭赴新任○二十五日知縣常英清江來奉漕憲委辦鄭工通判鄭鏞奉司委辭赴清江河工差○二十六日知府黄基奉司委赴河工差遣知縣兪熙奉臬司委河工支放差張應銘奉司委解河南餉銀差從九郝芝昌禀到起服回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内恊賑公所經收賑捐十月上旬清單]  
　　初三日使君受福册江西省書院街張小溪先生募三元堂二千文篤愛堂永思堂余小泉三户各一千文思無邪齋無名氏求政堂求治堂宋鼎泰余家厚行素堂劉聶富夀聶厚積堂内自省齋木犀齋應鶴五闔思堂王德善基三槐堂明道堂余明德堂寳梅菴王益善堂王振基舒儉齋余立德余邦益二十三户各五百文百忍堂攀桂堂凌霄士知非子餘慶堂知足齋登瀛齋曲江使者八户堂二百王增福堂洋一元以上實收爐坯洋十七元銅洋一元○李希陸先生畫潤五角○本日共收東賑爐坯洋十七元銅洋一元小洋五角○○又收河南賑汕頭八屬會館交來温親睦堂募萬福宗等四十八户共洋十六元一角○本埠德泰庄交來適清河郡彭城氏等共洋十二元○南市陳永懋布號交來程善泰三元程鳴吉無名氏程萃華江韶卿郭閬春郭瀛甫祈平安無名氏祈平安周乾章吳萬和無名氏無名氏十三户各一元郭斗垣程文光二户各五角○江西蟻負粒十元○石港陳善士募醉墨軒楊辛安黄文炳堂毛三户各一千文曹宅陳宅二户合洋一元五蕙堂曹注詩草堂毛吟餘軒陳三户各五百文香松堂二元毛仲猷經募二千三百陳蓮波募一千二百宋承之募二元以上實收洋十二元七百廿文○宿遷沈天和信局交來宿邑盧姓一元○寳應汪雲記二元又募劉仁記二元○淮安來記寳號交來程建記建板洋一元無名氏英洋一元○漢口葉開泰號募至德堂等户共洋九元○合肥縣城内無我氏募存心堂等户共爛板本洋八元又英洋四元○揚州韋振煦先生交來楊柳春汪子良二君仝募汪聲華等共洋五元○仙女鎭王陶庵先生交來石林舊隱十元○浙省江干厘局募保和堂施求妻病卽愈四元汪復新英洋四元銅洋一元無名氏一元○本埠可熾鉄廠募史炳記陳瑞記嚴晋記施靜波四户各一千文白蓮各七百文胡辰記王錫記二户各五百張子昌孫志記二户各三百鍾維恆二百以上實收洋六元三百廿文○徐彬桂林汀蘭二户各五角林培淵三角林培楠二角○本日共收河南捐英洋一百十七元爛印本洋九元銅洋一元小洋六角錢一千另四十文 
 
 
 

Page 10

 
 
   
 
 

Page 11

 
 
[光緒十三年十月二十一日京報全錄]  
　　宫門抄○諭旨四道錄前○發抄旨五道○缺單○陜撫葉奏審明已革世職毆斃人命按律定擬摺○十月二十一日理藩　鑾儀衛光祿寺正紅旗值日無引見○福州將軍善慶請訓○許庚身假滿請安○興廉等各謝議叙恩○馮爾昌請假兩个月○召見軍機善慶崇禮慶福王仁堪○發抄張　奏臬司　駿文赴豫起程日期奉硃批知道了欽此○留臺差遣奉硃批着照所請吏部知道欽此○又清丈田　定賑升科奉硃批户部速議具奏單併發欽此○成孚奏黄沁等廳等處抛辦磚石奉硃批工部知道欽此又埽叚赶卽進占堵合奉硃批知道了欽此○光緒十三年十月分缺單知府河南河南承恩革知縣河南新鄉鄒金生革陜西郃陽張守訓修墓湃陽趙策鴻故典史河南南召張青榕逾限江西上高何振海丁廣西昭平敬德義丁河南滑縣孫茂梧革四川梓漳趙國源革浙江景寗賀有一近○○頭品頂戴陜西巡撫臣葉伯英跪奏爲審明已革世職毆斃人死狡展翻控並遣　赴京叩閽按律分别定擬　摺仰祈聖鑒事竊查前准刑部咨光緒十二年三月初七日内閣奉上諭本日道旁叩閽之民人賈步霆着交刑部嚴行審訊欽此經部將賈步霆審依衝突儀仗妄行奏訴例擬杖一百發近邊充軍惟控關人命書吏舞弊奏准將該犯賈步霆連原呈解回陜西交撫臣提集人証卷宗確訊照例辦理等因光緒十二年五月内咨解到陜前撫臣鹿傳霖查明出名具控之賈步瀛係毆傷賈士沉身死正犯維時賈步瀛招解在省當卽行司督同西安府堤集犯証併案審辦前臬司因犯供狡執添提要証質審未結兹據臬司黄彭年督同西安府知府李楹審明議擬解勘前來臣親提研鞫緣賈步瀛籍隷吳堡縣賈步霆係賈步瀛共祖堂弟賈步瀛等祖父賈肇魁於同治六年十一月帶團堵禦回逆陣亡奏蒙恩賞雲騎尉世職襲次完時給予恩騎尉世襲罔替十八年八月賈步瀛承襲世職十三年賈步霆考進文學光緒三年荒旱贾步瀛家貧無度自三年至六年止先後將自分張家梁等處旱地一頃一十七畝六次書立約據指押無服族兄賈春沅弟兄錢九十千文原議每年三分行息不拘年限隨時准照原價贖取地畆仍歸賈步瀛耕種迨至九年賈步瀛積欠利錢七十七千六百文賈春沅屢向催索未給二月不記日期賈春沅不依稱欲提地耕種賈步瀛斥其薄情爭吵經人勸散賈春沅氣忿控經該前縣郭柏森差傳審訊賈步瀛無力還錢斷將地畝暫歸賈春沅管業俟賈步瀛有錢取贖賈步瀛揑以地係族中祭産抗不交地控經綏德州提訊仍照縣斷完結賈步瀛心不輸服控道仍行批縣避未投案十年五月十一日賈步瀛見縣斷張家梁賈春沅地内苜蓿長成帶其胞弟生員賈　瀛同族雇工賈來生赴地收割賈來生行走落後適賈春沅胞弟賈土沅持捧探親路過瞥見阻擋斥駡賈步瀛分辨回詈賈士沅用捧向賈步瀛樸毆賈步瀛閃避賈昇瀛由後揪住賈士沅髮辮拉按倒地並未成傷賈步瀛從旁奪獲賈士沅木棒乘勢毆傷其右脚腕賈士沅辱駡並稱傷庭定行報復賈步瀛慮有後患起意致成殘廢撩棄木棒用手將賈士沅右脚腕擰轉扭斷經賈來生胞叔賈得寛工作路過與賈來生一同趨至喝阻詢悉情由抬回醫治賈士沅昏迷不醒延至十九日賈士沅因傷殞命賈步瀛密向賈得寛賈來生央求隱瞞聲稱事破到官定卽扳害賈得寛等畏懼應允賈昇瀛逃逸報經勘騐集訊賈步瀛狡賴不認該縣袁啓豸禀經該管綏德州知州胡元昭檄委米脂縣知縣駱仁前往會訊賈步瀛恃符狡辯賈得寛不肯實供賈來生因受雇賈步瀛家傭工不肯寔証袁啓豸將賈昇瀛衣頂詳請斥革並由州詳經前藩臬兩司轉詳前撫臣邊寳泉將賈步瀛雲騎尉世職奏革奉旨着照所請兵部知道欽此欽遵轉行審辦先是袁啓豸因賈步瀛等未經招認將賈步瀛交差張喜看管署側土地廟將賈得寛賈來生派巳經病故之差役王謙看管署外待質所聽侯覆訊七月間賈得寛時向賈來生愁嘆實証恐賈步瀛扳害不証又受拖累不如尋過死路乾淨賈來生屢次勸慰留心防範不料二十七日晚五更時賈得寛愁慮莫釋乘賈來生王謙睡熟潜取廚房菜刀自戕壯腹聲喊倒地賈來生聞聲驚起喊同王謙點燈查看扶救罔效移時殞命報縣詳州札委清澗縣知縣史筆馳往勘騐研訊看役委係一時失於檢點並無嚇詐凌虐及給予金刃情弊塡格錄供取給詳報批歸正案擬辦王謙旋卽病故騐無别情賈步瀛藉賈得寛自盡希圖誣害狡卸揑以賄串誣賴等情遣賈步霆赴省具控前臬司批縣訊詳賈步瀛聞未准提起意脱逃自行上控十月二十六日晚乘看役張喜睡熟潜起開門扭斷鎖練由城墻下水道爬出逃逸看役醒起查追無蹤報縣勘訊選差押同看役親屬移會隣封營汛追拿無獲賈步瀛至省復以前情控經前臬司押回該州提訊賈步瀛仍前狡展復欲京控陷害揑以賈俊傑吞謀祭田未遂乘賈士沅失足跌死誣其毆斃並恐情輕難以邀准添揑其未經到案之堂叔賈培荃等在山西吉州境内被刼報案未究並挾該縣學王時恒查移賈昇瀛入學年月曁託州紳霍寳三向州幕黄清藩求情未允併看役張喜票差王永貴看管押拿嚴緊與先年兵書卽刑書薛煜承辦世襲遲慢口角各嫌一併牽砌又聞人言案經州審京控必須牽涉州中書役復將刑書李如旭仵作王懷喜羅織在内自寫呈詞潛令賈昇瀛於十一年九月奔赴步軍統領衙門呈控未准遞解回州該州提集犯証互相環質賈步瀛無可狡展始據供認議擬解省賈春沅等恐賈步瀛翻供狡脱隨詳至前臬司曁前撫臣衙門呈控飭發西安府確審賈步瀛仍圖狡卸起意叩閽揑寫前情本狀主使賈步霆赴京呈訴賈步霆恭聞聖駕出郊趨伏蹕路道旁呈遞奉旨交刑部審依冲突儀仗例擬杖一百發近邊充軍奏准將該犯賈步霆連原呈咨解回陜前撫臣鹿傳霖查明賈步瀛確係正犯已經解省行司督同西安府併案審辦前署臬司曾鉌行提要証賈來生未到卸事現經黄彭年督同西安府知府李楹審明議擬轉解到臣親加研訊據各供悉前情不諱究詰不移案册遁飾應卽擬結查律載共毆人致死下手致命傷重者絞監候餘人杖一百又同姓服盡親屬相毆者致死以凡論又例載聖駕出郊冲突儀仗妄行奏訴者追究主使教峻揑寫本狀之人俱問罪杖一百發近邊充軍所奏情詞不分虚實立案不行又証佐不言實情者减罪人罪二等各等語此案已革雲騎尉世職賈步瀛與弟革生賈昇瀛共毆賈士沅受傷越日身死查原騐賈士沅身受各傷賈昇瀛所揪髮辮並未受傷惟被該革職賈步瀛棒毆擰斷右脚腕骨損骨脱爲重其因此傷致死無疑應以該革職擬抵查賈士沅賈步瀛係該革職無服族兄致死應同凡論該革職雖在押脱逃上控究因畏罪狡卸尚在未定罪名以前自應仍按共毆本律問擬賈步瀛除迭次誣控並主使叩閽罪軍各輕罪不議外合依同姓服盡親屬相毆致死以凡論共毆人致死下手致命傷重者絞律擬絞監侯查該革職祖父賈肇魁帶團堵禦回逆陣亡應卽咨明兵部查取簡明事蹟於秋審時聲叙入本恭候欽定該犯事犯到官雖在光緒十一年正月初四日恭逢恩旨以前招解定案在後毋庸查辦賈步霆聽從伊堂兄賈步瀛主使輙敢赴京在道旁叩閽殊屬不法查聽從誣告罪須遞减自應仍照本罪從重問擬賈步霆應斥革衣頂照刑部原擬合依聖駕出郊冲哭議以妄行奏訴者杖一百發近邊充軍例擬杖一百發近邊充軍到配折責安置見証賈得寛當賈步瀛等共毆賈士沅受傷身死之時在塲勸阻到案後並不供証實情幾致正兇漏網應依証佐不言實情者减罪人罪二等律於賈步瀛絞罪上减二等擬杖一百徒三年業已自戕身死應毋庸議革生賈昇瀛在逃京控訊　聽從期親胞兄賈步瀛主使罪已專坐其兄惟與伊胞兄共毆賈士沅身死在塲揪辮帮按係屬侵損應同凡論亦應按律科斷賈昇瀛合依餘人杖一百律擬杖一百旣已斥革衣頂免其折責賈來生係賈步瀛雇工其未將賈步瀛等毆傷賈士沅實情供明律得容隱應予勿論看役張喜看管暫押候審未定罪名人犯賈步瀛致令乘間脱逃雖百日限内拿獲訊無受賄鬆刑故縱情弊惟疎忽之咎難辭應請酌照主守不覺失囚一名杖六十律擬杖六十酌加枷號一個月滿日折責革役賈昇瀛張喜事犯均在恩旨以前所得枷杖各罪均予援免張喜仍行革役看役王謙看管不言實情案証賈得寛在押自戕身死訊係一時失于檢點尚無嚇詐凌虐及給予金刃情弊應請比依獄卒失於檢點致囚自盡律杖六十已經病故應毋庸議屍兄賈春沅屍姪賈俊傑委無吞謀祭田賄串各情縣刑書卽兵書薛煜查無盜燬卹卷受賄勾串州刑書李如旭亦未受賄揑供仵作王懷喜並未騐傷無從舞弊均請免議賈步瀛指地質借賈春沅錢文飭令備價贖取短少利錢照數清還以昭公允案巳訊結未到人証免提省累屍棺飭屬領埋木棒供棄免起菜刀發回存庫照例彚報其失察暫押候審不言實情案証自盡及脱逃被獲應議各職名均在光緒十年十月十一日恭逢恩旨以前例得免議請免開送除全案供招送部外所有審明分别定擬緣由謹恭摺具奏伏乞皇太后皇上聖鑒飭部核覆施行謹奏奉硃批刑部議奏欽此 
 
 

Page 12

 
 
[光緒十三年十月二十二日京報全錄]  
　　宫門抄○暫護廣西撫李奏神靈顯應請頒匾額摺○直督李奏直屬各州縣新案交代已未結起數摺○未結起數摺○將軍文奏委員代查警伍摺○豫撫倪奏查勘各屬被水地方籌辦工賑情形摺○又奏滑縣上游漫水情形片○直督李奏牛莊海關徵收洋税收支存數摺○又奏新授大順廣道已到津飭赴新任片○十月二十二日吏部翰林院鑲白旗值日吏部引見○十一名户部三庫七名理藩院十三名都察院三名大理寺一名鑲黄蒙八名正紅蒙二名那貝勒請假十日吏部奏派考試膽錄之大臣派出閱卷松溎烏拉布豐烈搜檢睿王莊王烏拉喜崇阿松森長善榮祿綿宜李端棻彈壓承綬○召見軍機徐桐松森容貴岳琪現换白風毛褂○○暫護廣西巡撫二品銜布政使臣李秉衡跪奏爲神靈顯應護佑地方籲懇欽頒匾額恭摺仰祈聖鑒事竊據太平府永康州知州徐炳文詳據在籍貴州候補知縣陸輯蓀等呈稱永康州城隍神靈爽著捍患禦灾禱雨祈晴最爲顯應年來多旱赴廟祈禱無不立沛甘霖每獲豐收光緒十二年三四月間疫癘盛行鄰境死亡相繼永康漸有傳染人心恐惶赴廟虔禱遂得無恙是年五六月間又復苦旱禾苗多槁經前任州牧率衆祈禱旋得霖雨枯苗復活不致歉收本年三月中旬正值蕎麥登塲谷種將播之際天久不雨農民焦灼該員率同紳民至廟祈禱是日天無片雲頃刻風雲大作雷雨交加溝澮皆盈是城隍神護佑地方功德不淺應請奏懇欽頒匾額以昭靈貺等情具詳前來臣查城隍爲廟祀正神載在祀典兹康永州城隍神遇民間疫癘旱災赴廟祈禱靈應昭著相應籲懇天恩俯准頒發匾額一方以答神貺而順輿情謹會同兩廣總督臣張之洞恭摺具奏伏乞皇太后皇上聖鑒訓示謹奏奉硃批另有旨欽此○○大學士直隸總督一等伯臣李鴻章跪奏爲查明光緒十三年上半年直屬各州縣新案交代已結起數彚開清單奏報仰祈聖鑒事竊據藩司松椿詳稱直屬各州縣交代前奉部議自光緒八年起作爲新案依限交收清楚先行造册結報照章半年彚奏一次業將八九十十一十二等年按期開單詳請奏咨在案兹自十三年正月初一日起至六月底止又屆半年彚報之期該司將各案交代分别已未清結彚開清單已結者業經造具妥確册結隨時詳送咨部有應交欵項者奏叅勒追有應行展限者咨部照例扣展均於此次單内分晣註明並將十三年上半年未滿初二叅各案仍歸十三年下半年彚案辦理等情前來臣覆核無異除將送到詳細清單咨部外理合另開簡明清單恭摺具奏伏乞皇太后皇上聖鑒飭部查核再某員於何月日到任及扣至何月日初叅限滿已於詳細清單内逐一聲叙隨摺送部不再於奏單内聲叙合併陳明謹奏奉硃批户部知道單併發欽此○○奴才文碩跪奏爲委員代查營伍恭摺奏聞事竊查每年秋成以後駐藏大臣例應輪流一人前往後藏江孜定日等處查閱營伍藉便巡視各隘乃所以謹邊防飭武備也若值大臣不及親往之年亦有委員代查成案查本年秋成之後奴才本擬親往巡查因帮辦大臣崇綱告病奉旨准先回旗調理升泰尚未到任前藏爲邊徼總匯若奴才帶印出巡於鎭撫彈壓殊形窒礙且本年閏後節氣較早藏地先寒奴才喘疾未愈左腿濕寒作抽之症又復時發時止奴才固不敢顧惜病軀藉圖安逸而現值佐理乏人之際奴才亦不得不稍加愼重俾得勉力辦公因以援案委員代辦巡閱事宜查隨印司員理藩院員外郎裕鋼人尚明白謹飭番情亦尚熟習奴才檄飭前往偕同該管都司守備曁番官戴琫等認眞將事據實申覆以資簡核所有應需賞犒及减半巡費均照歴屆成案分别支給所有援案委員代辦巡閱事宜理合奏聞爲此謹奏奉硃批知道了欽此○○河南巡撫臣倪文蔚跪奏爲查勘各屬被水地方撫輯灾黎籌解工賑各情形恭摺具陳仰祈聖鑒事竊臣前奉上諭欽奉慈禧端佑康頤昭豫莊誠皇太后懿旨着於宫中節省内帑項下發去銀十萬兩交倪文蔚查明黄流經過被災各地方不分畛域核實散給欽此該撫務當仰體聖慈宵旰焦勞加惠災黎之至意遴派妥幹委員分途確查迅速散放務期實心經理剔除弊端庶災區早沾一日之惠朝廷早紓一日之憂仍將辦理放賑情形速卽馳奏欽此遵當將黄流經過地方籌備賑撫情形恭摺馳奏並將出省日期附陳在案一面將欽奉上諭飭司敬謹刊刻謄黄飭發各屬徧行張貼並俟此項銀兩由部撥解到豫卽當不分畛域遵旨辦理以廣聖澤臣於初八日輕車减從先由省南至朱仙鎭一路查勘災區詳加訪問並乘船至中洪順流而下沿途查勘與各屬先後禀報情形尚屬相同盖鄭工漫口奪溜横行就地平鋪溜分三道灌入賈魯河東過朱仙鎭西南經尉氏又東會汭河南注周家口經扶溝西華商水淮寍項城沈邱各縣入於淮河合流至皖北東趨洪澤湖是其大端也其泛濫旁及若開封府屬之鄢陵杞縣通許陳州府屬之太康歸德府屬之鹿邑各縣水深三四尺及六七尺不等房屋間有倒塌淹斃人口尚不甚多惟大溜經行之處水深有至一二又者房屋人口現尚無從查悉鄭州雖爲災區起首係僅東兩鄉祥符則西南兩鄉被災均重其餘接壤被水地方若西偏之許州汝寍府各屬東偏歸德府屬之唯州等處黄水均未淹及所有被災各縣災民前經臣派員分路四出救濟船隻能到之處無不立登彼岸且幸地勢平衍溜不急速各處村莊均有沙阜土岡可以登避是以克待救援經各路委員曁各州縣當時散放急賑一律保全現在粥厰均已添設就食難民每處有一二萬人及數千人不等逐日尚有增添惟淺水中守定房廬粮物不肯棄去者到處皆有經各委員再三勸令遷移臣亦先經飭局出示曉諭日來漸有出徙將來人數日多瞬屆冬令惟有多設席棚廣備棉衣以資禦寒臣每遇災民親爲安撫宣布皇仁並温諭勸慰各災民於流離顚沛中尚知涕泣興感察看情形現在各委員及地方官於災賑事宜尚能實心經理並無草率侵吞各弊已飭將各屬被災户口確切查明造册呈送以憑核辦仍隨時明查暗訪如有始勤終怠及不甚得力之員立卽撤换以重賑務臣因船至中流大溜湍急之處未能前進且一切情形已見大概隨卽折回另派委員馳往下游一帶查勘臣卽於十一日回省辦理一切要務此臣往來查勘災賑之實在情形也臣伏思堵口未合以前籌辦賑撫爲日方長徧觀粥廠流民露宿風餐情殊可憫然其中老弱婦女尚可一飽無求彼精壯男丁歸耕無期麕聚一處日久必生他志一經匪徒煽誘卽恐滋生事端故欲設法安置莫如以工代賑現在挑築殘堤開挖引河均須雇募民夫迨至大工興辦需夫更多與其臨時號召散夫何如招此長夫各歸棚頭督率便於稽查臣現擬招募精壯災民在距工次百里以内者先挑二千五六百人編以營制卑以工作名之曰工賑營平時旣可歸視家室口糧所餘兼可補粥賑之不足將來大工告竣遣歸較易非若尋常招勇易聚難散臣仍飭令督率之武員於此項民夫勤勞之外加以體恤以仰副朝廷惠育黎元之至意所有查勘被災地方撫輯災黎籌辦工賑緣由謹由驛恭摺具陳伏乞皇太后皇上聖鑒訓示謹奏奉硃批覽奏均悉卽着嚴飭印委各員將賑撫事宜盡心經理以期災黎咸沾實惠如有始勤終怠之員立卽據實撤叅至招募壯丁以工代賑所籌尚妥着依議行欽此○○倪文蔚片再臣接據署滑縣知縣余嘉榖禀稱八月初九日上游漫水注及縣境小渠地方形勢較低隄身内外多有被水刷缺一片汪洋秋禾被損現在僱備船隻裝載饝餅前往救濟又接續報該縣老安鎭上寨被淹往勘水深五六尺幸居民先事預防當無大碍各等情並據衛輝府知府陳希謙禀同前由除飭查上游何處漫水具報並被淹村莊户口若干如應子撫恤再行奏請恩施外理合附片陳明伏乞聖鑒謹奏奉硃批知道了欽此○○欽差大臣大學士直隷總督一等伯臣李鴻章跪奏爲牛莊海關續徵第一百六七兩結洋税收支並舊管實存各數目繕單恭摺仰祈聖鑒事竊牛莊海關徵收洋税截至光緒十二年十二月初七日第一百五結止業經具奏在案兹據署奉錦山海道廷彦詳稱查前關道廣蔭任内自光緒十二年十二月初八日起截至十三年三月初七日止按英國三個一結係第一百六結期滿因值封河期内儘徵收進出口税鈔銀一萬六千三十二兩三錢五分一厘不敷提撥照案與一百七結併計開報又自三月初八日起截至五月初十日止係一百七結期滿徵收進出口各税銀十二萬八千五百九十四兩六錢五分七厘督飭税務司曁委員檢齊册擋照紅簿遂細核對數目相符其解支各項餉乾經費共銀十三萬八千七十六兩四錢四分三毫一絲八忽此兩結連舊管項下併計共存銀一萬五千二百八十三兩六錢八分五厘九毫六絲二忽三微五纎除下次造册呈報外所有牛莊海關第一百六七兩結洋税收支並舊管實存各數目按結分欵開具清單詳請核奏前來臣覆核無異理合繕單恭摺具奏伏乞皇太后皇上聖鑒謹奏奉硃批該衙門知道單併發欽此○○李鴻章片再新授大順廣道羅錦文已來津繳憑應飭卽赴新任現任大順廣道誠勳俟交卸後應卽赴山海關道調任各專責成除分飭遵照外理合附片陳明伏乞聖鑒謹奏奉硃批吏部知道欽此 
 
 

Page 13

 
 
[光緒十三年十月二十三日京報全錄]  
　　宫門抄○諭旨五道錄前○江藩司李奏交卸撫篆仍回本任日期摺○豫撫倪奏涼州鎭總兵蔣東才績勞病故懇請從優議卹摺○晉撫剛奏叅革同知知縣片○東撫張奏查明東省各屬燒鍋座數按例納税摺○又奏江蘇等省捐辦山東義賑各員懇請奬叙片○將軍慶奏通化縣神靈顯應請頒匾額摺○十月二十三日户部通政司詹事府鑲紅旗值日無引見○張中堂等同鄉官謝恩○召見軍機錫珍熙敬潘祖蔭耀年○○江西布政使臣李嘉樂跪奏爲恭報微臣交卸撫篆仍回藩司本任日期叩謝天恩仰祈聖鑒事竊臣前荷温綸暫護江西巡撫當將接篆日期繕摺奏報在案兹撫臣德馨業已旋省臣於九月初六日將江西巡撫關防同王命旗牌文案等件委員齎送接收是日撫臣檄飭回　准署布政使事按察使瑞璋將印信文卷移交前來臣恭設香案望闕叩頭祇領任事伏念臣暫膺疆寄半載有餘未効涓埃復回本任查江西地方夏間被水爲災業經查明撫恤貧民不致失所現復秋禾亢旱收成歉薄尚須緩徵丁漕藉抒民力而京恊各餉緊要均應兼籌分解國計與民生並重用人以察吏爲先臣惟有實力實心隨時隨事禀商督撫臣認眞經理加意講求以期仰酬高厚鴻慈於萬一所有微臣交卸撫篆仍回藩司本任日期並感激下沈理合恭摺叩謝天恩伏乞皇太后皇上聖鑒謹奏奉硃批知道了欽此○○河南巡撫臣倪文蔚跪奏爲統領豫軍實缺總兵在防病故籲懇恩施飭部議卹恭摺具陳仰祈聖鑒事竊臣接據管帶精銳左營記名總兵蔣尚鈞禀稱統領精銳全軍記名提督甘肅凉州鎭掛印總兵額騰額巴圖魯蔣東才于光緒十三年九月初十日在鄭工防所病故等情呈報前來臣查蔣東才自咸豐四年投効軍營屢著戰功經前團練大臣毛昶熙委帶東震營隨剿汝光一帶捻匪迭克堅圩後隨提督宋慶轉戰直東秦皖各省克復綏德州城剿平任賴各逆大小數十戰歴保至記名提督先後蒙恩賞給威勇克勇額騰額巴圖魯名號奉調至陜歴在榆林沿邊内外及蒙境鹽海子一帶截剿回匪迭獲勝仗肅州之克其功尤著奉旨賞穿黄馬褂嗣因毅軍回豫委帶練軍馬隊巡防西北一帶匪類爲之歛跡復統毅字後車奉調出關經前撫臣涂宗瀛奏留統領豫軍精銳營挑濬賈魯河旋奉旨調赴京東海防駐紥通州張家灣復奉調至京師挑内外城河蒙恩賞給大縀二疋督率所部回豫十一年十二月二十五日奉旨補授甘肅凉州鎭總兵經前撫臣邊寳泉奏准仍留豫省統領精銳管臣到豫後適值河工險要調赴工次助防該總兵親冐風雨督率弁勇帮同搶護夜以繼日感觸勞傷咯血不止轉患便血數日之間竟至不起當此豫省災區甚廣瞬屆冬令各路巡防緊要失此臂助良深惋惜合無仰懇天恩飭部照軍營立功後積勞病故例從優議卹以昭激勸除另行派另接統精銳營外所遺甘肅凉州鎭掛印總兵員缺緊要相應請旨簡放以重職守所有統領豫軍寔缺總兵病故緣由理合恭摺具奏伏乞皇太后皇上聖鑒訓示謹奏奉硃批蔣東才着照軍營立功後積勞病故例從優議卹該部知道欽此○○剛毅片再臣本年閱伍週歴南北查看地方情形如保甲積榖墾荒清丈諸要政及一切應辦事宜率皆漸有成效以視上年吏治較有起色臣每到一處卽將該屬之府廳州縣等官留心考察核其政蹟証以輿論藉知各該員之優劣以便分别勸懲其有爲守兼優賢聲卓著者當卽面加優奬以資策勵或勤愼趨公而性近拘泥措置未　合宜者亦卽詳加教誡俾知趨舍而就範圍惟闒茸委靡難期造就之員未便稍事姑息自應據寔嚴叅兹查有潞安府同知銀抗年力衰邁精神委頓汾西知縣門縉榮辦事乖方行止荒謬寍鄉知縣王啓倫性情迂緩難膺民社惟文理優長年力尚强亦無别項劣跡相應請旨將潞安府同知銀沆勒令休致汾西縣知縣門縉榮卽行革職寍鄉縣知縣王啓倫以教官降補以肅官方此外如續有庸劣不職之員容臣隨時查明叅辦至所遺潞安府同知一缺係屬要缺例應在外揀補此外汾西寍鄉二缺均係簡缺晉省現有應補人員應請一併扣留外補理合附片陳明伏乞聖鑒謹奏奉硃批另有旨欽此○○頭品頂戴山東巡撫臣張曜跪奏爲查明東省各州縣燒鍋座數擬請援照當商之例按年納税恭摺仰祈聖鑒事竊照光緒十年户部籌議開源節流二十四條行令各直省查照辦理當經前撫臣陳士杰將山東情形分晰具奏在案第六條之烟酒行店入資給帖惟燒酒一項俗尚所需名曰燒鍋隨處皆有但座數多寡商利厚薄則以地方大小冲僻爲衡能否一律納課飭司體察詳查各在案兹據藩司崇保詳稱燒跴有妨民食禁令素嚴而民間奉祭祀供賓客之需勢難悉禁業此者利微本小與奉天等省領執部帖大莊興販不同是以向無納税章程一旦令其請帖入資實屬力有未逮該司詳加體察先查各屬座數不准增添免耗民食再分商情衰旺以定課程蓋僻壤偏隅時燒時止僅供本地日用並無厚利可圖如在大邑通衢長　週轉售銷較廣尚可責令完税通計東省衝要地方堪以納税燒鍋據各州縣查報共四百四十座飭府覆查相符擬照當商之例每年每座納銀五兩以光緒十四年爲始免其入資仿照行户商人發給司帖此次報明後如本商歇業有願項補接受者聽至偏僻地方時燒時歇者免其完税仍由各州縣隨時稽察據實禀報不准隱匿私增似此分别辦理庶幾商力餉源兩無妨碍等情懇請具奏前來臣查理財之道貴無累民燒鍋情形各省互異而一省之内又各不同今該司分别商情按照當典税則發給司帖免其入資以示體恤似於理財之中尚無累民之弊除飭將鍋字號住址造具册結送部查照外所有查明各州縣燒鍋座數擬請援照當典納税緣由謹恭摺具陳伏乞皇上聖鑒謹奏奉硃批户部知道欽此○○張曜片再江蘇省等紳士捐辦山東義賑四年有餘截至上年七月止計共收放銀一十二萬五千餘兩經臣附片具奏請將力官紳擇尤奬叙光緒十年十二月十四日軍機大臣奉旨朱丙夀等均着照所請奬勵該部知道欽此仰見朝廷厪念災黎於義賑官紳著有微勞特沛恩施以昭激勸下懷莫名欽感旋經吏部查照例章奏請更正知府朱丙夀等均攺爲加級紀錄　生趙炳藜等均攺九品頂戴兩淮試用鹽大使翁慶麟不得派地方差委應請撤銷等因於光緒十三年二月十六日奉旨依議欽此欽遵咨行前來臣伏查定例辦賑人員照重大事務出力給予加一級者酌加紀錄三次以及鹽務人員不准派地方差使係指到省　補人員辦理本省官賑而言今係隔省官紳籌辦義賑集捐銀數至二十餘萬兩之多或則勸募各省合力輸資或則周歴災區盡心賑恤均屬好義急公尤爲出力除知府朱丙夀施啓宗兩員已准從優議叙外所有奉旨准奬之江蘇試用道丁兆基加二品頂戴内閣中書劉安濤加侍讀銜候補知縣施則敬以知州不論雙單月選用提舉銜指分江西試用通判施肇英四品頂戴兩淮試用鹽大使翁慶麟俟補缺後以知縣用廪生趙炳藜胡惟德監生王光悦附生郁傳鋆加六品銜以上各員均係江蘇浙江福建廣東各省官紳並非山東本省官紳可比在該官紳尚非汲汲求名臣所以一再瀆陳天聽者爲勸導將來起見惟有仰懇恩准仍照前奉諭旨給予奬叙以示鼓勵出自鴻慈逾格如本省官紳辦理本省賑務係屬應辦之事不得援照請奬以示區别謹附片具奏伏乞聖鑒訓示謹奏奉硃批丁兆基等着仍遵前旨給奬該部知道欽此○○奴才慶裕跪奏爲神靈顯應籲懇欽頒匾額勅加封號恭摺仰祈聖鑒事竊據興京廳撫民同知姚鎔轉據署通化縣知縣許之履禀稱該縣房城五里卽與九道江依次接連其江水發源於吉林長白山由高麗之鴨緑江順流而至於岫巖之大孤山歸於海從前居民常遭水患自設縣治後該前縣張錫鑾在縣城外倡建關帝城隍龍王各廟按時致祭凡遇民間水旱疾疫祈禱輒應光緒十年六月大雨如注江水出槽平地水深七八尺淹没田畝漲倒民房商民登城避水有聚於東城者黑夜忽聞聲喊城樓起火商民驚駭趨出東城樓立時倒陷未傷一人時值水勢盛漲城墻岌岌可危官紳望空祝禱忽有上游順水冲下小艚船數隻直抵城下商民登舟上　賴以全活次日水亦消退民到於今咸歌神力水年六月隂雨連綿山水驟漲已與槽平民情驚惶該縣虔詣各神廟祝禱當晚江上隱有燈光順流而下水不漲發旋卽消退轉歉爲豐等情由廳轉請具奏前來奴才查廟祀正神寔能禦灾捍患有功德於民者例准請封並請匾額今通化縣廟祀關帝城隍龍王各神屢昭靈應洵屬功德及民合無仰懇天恩頒給通化縣關帝城隍龍王各神廟匾額各一方交奴才轉飭恭摹製造敬謹懸挂並請勅加城隍神封號以答神庥而昭靈貺理合恭摺具奏伏乞皇太后皇上聖鑒訓示再奉天府尹係奴才兼署毋庸會銜合併聲明謹奏奉硃批另有旨欽此 
 
 

Page 14

 
 
[贈朱鳳琴詞史二律錄請樂天軒壬清天太尉致和]  
　　碧桃花底露春妍屈指芳齡月乍圓離鳳清聲蜚小玉綺琴新韵數私絃香扶倩影傭燈畔紅暈微渦傷酒邊自是驚　態翩若疎狂如我見猶隣臨風嬝娜舞腰支秀骨珊珊媚入時色藝自應魁樂部風神端不讓紅兒人誇嬌小無雙品天付聰明絶代姿敢　尊前疏寸緒葳蕤荳冠好扶詩[  西泠桂斧山人稿於海上寓齋之玉柯詞謝]  
[味蒓園菊花開口占七絶詩四首卽軒于翌江兩兄大人粲政]  
　　爲愛孤芳涉綺園緑楊影裏叩重門亭臺掩映多　趣田舍高風喜尚存天教異質産南方萬紫千紅鬭晚粧艷福如君能有幾紛紛遊騎騁斜陽半爲看花半賞花重陽節度更堪誇幾多士女來何處滿路惟　笑語譁我因訪友歴芳郊翠竹森森護　巢不是淵明偏愛此一灣淺水繞堂幻[  毗陵友竹主人未是草]  
[上海北市絲業會館籌振公所施少欽經收山東順直河南賑捐十月初九十日第一千五百四十六七次清單]  
　　隱名氏求病速愈由籌康莊洋二百元延年益夀舘主二百元培産室主一十元潘淇求神護佑禁止兒閑步走散勿歇生意十元諸光夀求病速愈五元蘇州元和縣署寄來姚竹軒續助求署獄平安合家清吉妻氏懷孕安泰五元邵聚德居因慈病愈三元江裕船交來集成公二元燕南布衣居士嘉善堂二元武穴　過　澹寗居二元漱石生今春抱子産母平安二元潘曉泗求病速愈一元懷肱　一元勉省齋規銀一兩震大豆行銅洋二十四元楊淡銈銅洋六元○温州清德堂楊洋四元楊陳氏銀一兩五錢○杭州塘口總局胡培生史與程各洋一元自　堂童日本洋一元○如臯縣東馬塘鎭陶榮秋張兆麟趙述菴趙少卿趙星樓趙海秋六户各洋一元無名氏李益記各錢八百文陶廷記五百四十湯惟賢許文基鄧仲圖楊鼎興劉奎垣趙莘伯高鳳記池記王酉記九户各四百趙鳴春薛森各三百杜瑞介財記施有記丁泰趙蓉五户各二百袁蔚文一百共廿六户由周裕大號合來洋十三元錢九十○源豐潤號交來履泰洋五元無名氏三元楚合盛無名氏各二元補過堂無名氏徐逸齋夏馨圃夏思伯董夀齋丁少伯七户各一元無名氏李松泉唐廉臣無名氏四户各五角共十五户合洋二十一元○新太古洋行募鄭翼之陳和號陳延夀吳存善堂吳善慶堂五户各五角鄭錦城二角共六户合洋二元七角○南潯義昌燭號募顧松泉洋二元高慶福阮學林二户各一元兪德風楊廣成尚志堂三户各五角沈承釗三角王華甫二角五分不留名三户各二角五分韓學正二角隱名氏銅洋一元共十三户合洋七元銅洋一元○河南賑集成公由江裕船來湘平銀二兩五錢五分徐石翁交來無名氏求合家平安洋五十元崑山徐金奎爲三男清棫久病求速愈八元勉力子棉衣捐五元平源紅霓釐局吳正修堂一元○江裕船來隱名氏洋八元濟門氏二元○安徽運漕分銷局寄來錢李氏求生子求夀洋五元補過子求合家平安二元錢家福求康健三餘書屋求康健順記求不生癤三户各一元共五户合洋十元○金陵介福昌寄來自助洋十五元又募元懋縐莊祈合室平安人各二元顧榮昌丙和昌裕興隆王階裕成祥鼎茂查佩記莫恆源施夀記郎朗記桑筱記十一户各一元共十四户合來洋三十元○乍浦泰源號寄來陳耐安四十雙慶承親友賜儀并酬筵資移助爲諸公造福洋十元又盡心氏募自助洋一元吳芝山知足齋徐翟卿三户各一元　修書屋陳怡琴各五角○景記綢莊募黄柳氏洋一元黄孫氏黄王氏黄荇漘黄掌卿四户各二角楊王氏求安氏蕙娟吟芬四户各一角共九户合洋二元以上初九日○沈召棠善士還愿洋一百五十元由琢庭兄交來五百四十部樓主求玉氏爲妻病愈完愿十九元樸滿生十元王陸氏同子鼎新求讀書日進合家人口平安十元陸福始求病速愈由杭州府學寄來十元海昌咸亨典衆友十元杭省沈竹齋八元仙女鎭芒稻河揚關分口諸同人公助七元金陵百忍堂五元又募一元知足氏求保室人氣逆痰症不發三元王葆泰蔣歳金移助求保母病愈産安由鎭江寄來二元江西建昌縣署馬　伯求合家平安二元胡康伯求母痴病速愈二元無力氏求合安平安一元安省楚北熊寓省一月浮費人錢三百○義成興交來補過不足人等洋一元二角寧波隱名人銅洋七元○杭垣陳伽陵寄來陳招弟月捐現巳斷乳求保平安健壯洋一元陳錫善月捐一元○源豐潤交來謝子登吳鏡航黄彩彰吕筱鵬許星齡王枚臣陳少巖羅潤卿周培之鄧軒何可人宋玉如錢允青丁文禮翁幼儀杜蔚係曹晴舫馮見三郭時珍胡耕芸兪作　鄒仲農金鶴籌蕭繼善楊德祖柯喬東譚浚齋詹朗山洪桂庭龐肖瞻劉又仙趙菊秋馬白良畢希甫萬元圃張克中鄭雲程李實夫施錫丞蘇愷堂四十户各番銀五錢共計番銀二十兩合來規銀十九兩三錢二分○揚州寳成銀樓寄來馮鹿笙葛玉麟各洋五角無名氏三户各五角郎承權三角無名氏二角裘錫金韓啓裕葛興耀三户各錢二百無名氏一百十九郎榮塘范申福劉恆久三户各一百共十四户合洋四元○武林申昌寄來生産平安張姓洋六元内有銅洋一元馮秋坪一元○瀏河不書名洋十元聽香書屋二元美善堂一元藜映堂一元○武林久敬集散福酒餚資洋十二元孫門王氏求足疾痊身體安健十元張昇和輿金移助四元自知過求銷事過四元共四户由曹楚書寄託源豐潤號來洋三十元○常熟彙源染坊募同蓮室錢五百正記二百五十盛阿鉉二百無名氏吳楠和孟阿金王國品孟阿牛金六義王雙喜陶克讓隱名氏朱廷珍無名氏十一户各一百共十四户合洋二元○如臯吳雲山募連枝堂洋二元早生堂一元程鴻枝三角江啓泰程志齊汪漢卿雲内室步内室五户各二角光裕堂二角係潤崑程用龢程春初吟香書室李元慶劉泰來項勝昌吳天保徐心意孫元慶許焕文程思贊戴聯甫謝柳堂率南書屋十五户各一角共二十四户合洋六元○嘉善談公橋廣昌典　無名氏錢五百三十姚宗保四百靜宜書屋二户各四百如心願無名氏李幼肪黄節之吳瑞卿宋愼卿六户各二百汪旭升一百共十一户合洋三元○蛟川糧廳不書名徐洋一元又募不書名銅洋一元○皖北錢謬鹿樵氏經募樂善書屋綠望山房潯生氏三户各洋十元恆德堂六元徐浚臣四元德泰藥棧譚仙坡崇德堂沈次宜四户各一元李萬泰　棧三元富春書屋夀臨阡馮春帆三户各一元楊四和堂五角沈質夫誾誾山房各錢一千共十六户由汪裕船來洋五十四元五角錢二千○河南賑杭州頤養軒主人洋一百江裕勝求病速愈五十元湖州孫義昌寄來芮田成十六元完愿子十元高奎祥求母病愈十元歸安沈門施氏求産後病卽痊十元浙東漁隱人求慈母康健由漢鎭同康祥寄來五元三吳小民因昨日東隣失愼幸慶平安四元山西三樂堂有心無力二元姜堰鹽局兄弟同心子求父康健延年合家平安一元○寳順募無名氏洋四角薛葵榮三角薛杏榮一角喬富春二角四户合洋一元○漢口王祥盛義記募易興發無名氏各洋二元王康民傅蔚卿穎川堂陽芳圃蘇廣和不書名楊興隆五枝祁隆興九户各一元共十一户合洋十三元○智齋主人洋二十元四知堂崇義堂韓春暉瑞粟生棣華堂有心無力人六户各一元共七户由浙省萬承志堂馮聽五翁寄來洋二十六元内有銅洋二元○無錫德隆興號募錢索佩何鴻儀各洋二元向紹源一元大捕何廖維崇何邱子卿無力子何門張氏何雨亭培興占豐錦波玉珊振美筱園十三户各五角何卿記義宗占　必興四户各錢三百不名二百圓滿氏一百三十共二十二户合洋十三元以上初十日 
[上海陳家木橋電報總局豫賑處十月下旬念一至廿五止收解清單]  
　　文册文報公所規銀二千一百六十四兩九錢二分○綏册太倉繆衡甾來第六批鄭稚松募洋二元倪朗山一元又第七批楊心閒朱星彩募干三元耕心堂來夢蘭居士十元○疑册凝善堂募十　批吉字一百號一户一元七十文疑字十三號廿户八元八百十文四十三號廿各三元三千文賡字一百一號十八户六元六百十文五十號廿四户十三元五角四百平安室誠脩閽心養齋各廿元就園十元承裕貞五元周同福章月泉各三元章朱氏無名氏户二元王可齋華從善吳仲甫薛桐村徐石樵薛泰豐倪萬泰陸承恩各一元華恂卿黄月舫朱如卿陳鳳清吳蔚甫朱錫蘭華仲文華半溪各五角方懷民五百四十文無名氏福華萃芳各五百文桂巳論七百四十文膝甫廷三百文無名氏二百七十文合洋一百十六元對開一個四十文又十六批吉記桶廿元鴻記桶二百三十文散捐黄張氏二元凌雲閣一元夀而廿元王薛記一元賡字三十四號十三户三元七百三十八吉字一百十七號十四户廿元賡字五十四號十二户一元三千一百四十文木字五十三號廿二户九元一百十二號五户七元一百一百文一百七號十四户十元二百六十三號二户四元五百四十一百七十六號三户四元二百三十五號五户二元六百六十一號四十八户二十七元二角一百八十五號念六户三元四千二百五十五三十一號四十八户九元五角三十二號四十五户十元二千五百文三十三號十二户四員二千七百七十一號念七户十一元二百四十文三十四號四十八户十八元一角五十六號四十八户十七元八角合洋二百九元三角　十七批吉字桶三十元四百文鴻記桶廿四東徐市桶二百五十九升記桶二百九十七公記桶一元一百四十五文木記桶六元二百七十吉記桶一員七百二十文勷記桶對開一個三百一文堅記桶一百四十六文品記桶十七文裴春揮十元張九思四元沈景雷二元屈視記周亦記各一元木字九十九號廿六户七元五角又一百號十八户三員二千九百八十文二百五十二號八户七元五角九十六號十四户十三員一百一號三五户元三百六十文十一號二户念一元三百十七號四十七號四十八户三十員三百十九十五號四户七元九十四號二户十員合洋一百六十六員一角對開一個錢四十四○太册太倉王康記十元○常册知仁莊來十三批和風善士念七元武陽保嬰局募第四批三十六户合洋十一元又利牛雲草堂趙一百知仁庄募十四批七户合一百三十元錫山保産平安人一元製造局孫簮卿募十三户合十二員知仁庄募十五批顧錢氏胡張氏各十合念元老豐裕藥材行銅洋三十元孫作記善士十元○杭册浙江賑奬局憲第三批規銀一萬九百　　杭城沈公舘捐助雪濤和尚山水手卷一個杭電報局募不留名四元浙江書局募宋叔元三十元吳超四元鄒在寅張大昌各二元姚烺徐維琨張第張家汪學瀚吳鴻望王崇鼎賀國藩黄家岱張王熙鄭訓慈陸秉恆馮一栒倪鐘祥許溎祥倪茹吳寳堅鄒寳　許郊楊振鎬　念曾許祐身夏郭復來葆陳霖吳春煊吳士鎔謝祖淵祖潤戴穗孫蔣　溥各一元合六十六元貽範堂盛十六元○湖册仁濟堂第三次募陳松生二元李松坪楊廣安莊指凡各一元鈕夀田金濟卿各五角合六元○金册蘭溪電報局第二批募十八元○申册余寳和一元省三堂一角五十德隆莊一元蔣君募不書名二百四元○蘇州王吳氏四十元王李氏三十元杭州女僧三十元蘇電局第五批二百四十三元三角内銅洋一元崑山正心崇善堂孫小峰募第七批三十一户廿八元五十吳蓮生募曾經宦海風波客四十元陳徐氏求病愈二十元悔遲子求合家平安一員○鄂册漢口電局李募九户規銀廿一兩七錢一分四厘洋十七員公濟益方允翁來劉午亭募　　批念六户六十五員○祥册潘守經第七批代父求夀十員○鍾册無名氏十五員劉步青等四十三户八元三百八十文○甬册建昌號募三員銅洋五員○東册沙河電局蕭靜山來鹽場正堂鄭募土藥局委員規銀四兩二錢六分五厘○直册京都全芸阡第四次募顧諟明爲父母資冥福一百兩青華書屋無名氏隱名氏保安氏知過齋寳名全氏劉聶氏劉松年各十兩祈安九兩七錢京兆郡祈安氏平安氏心氏各五兩劉椿年劉董章又漁各三兩王仁堂劉趙氏各四兩朱劉氏劉芹劉松朱煊各二兩五錢劉桐年劉仰炘劉孟氏劉仰熉何士賢謝玉田章廷榮無名氏劉蔍各二兩章思本李嵩年陳賛卿江錦雲各一兩馮秋五錢用景祥六合坊各四錢合規銀三百九兩六錢○通册何月樵第二批募八十二户合二百四元本洋一員○嘉册平湖署帳席劉募澤古堂吳恭居書晝各四員絲業六員嚴仁德彭三益各三員平後公所留帮山人各二圓毓記無名氏李怡德曹厚載余合練余九睦高敬安眠綠山房羡魚山人各一元 
[上海四馬路高易公舘内籌賑所李秋坪經收直順山東十月初九至初十等日賑欵清單]  
　　初七日天順祥號交來康册南川鹽局募南川鹽局銀八兩抱恨子四兩了心氏古渝德厚堂楚南老安懷黔南盡其力皖黔楚同心子續抱恨子續各二兩山右盡我力長夀留餘堂黔中本我心浙湖嗜德堂各一兩共捐銀三十兩伸規元三十一兩六錢二分○雲南臬憲史大人寄來康册滇臬餘慶堂銀十八兩袁　蓮堂四兩可記三兩黎記岑配朋記連記雲記李王墀李海珊世德堂賈培生甓社堂各一兩袁心榖袁蘭庵世德堂王啓堂李夏記朱記留厚菴三槐堂百忍謹愼齋袁漢章儲翼堂各五錢共捐銀四十兩伸規元四十二兩二錢四分○順成局文來武林黎照間募康册吟月山人洋一角五分關青和堂銅洋一員錢二百另四文靜山居士不書名湯瑞霞堂各錢二百無四氏一百六十六文頴聲氏五十文○初八日楊善士交來德商襄辦旗昌洋行軍火未十蜜臘意洋廿五員○漢口茶業分所寄來使君受福册富文氏錢二千文伸洋一員八角五分○滄桑浮生子洋八員○烟台吉成棧寄來海濱隱名氏捐漕平紋四百兩成山葆眞子五十兩見心齋主人五十兩共漕平紋五百兩伸規元五百三十三兩七錢六分四厘○吳兩香翁交來天津樂善堂捐助規元六百兩○全泰盛局交來蕪湖胡子樵募祝新臣洋半員陶芝亭三角單浩賢二角○初九日作善降祥册無名氏三角無名氏二角○康册仇無名氏津一員彭德謨洋半員汪順傳吳國珍汪善甫吳禮三合洋一員共洋二員○森昌局交來康册杭大東關厘局馮小琴翁募恆昌行桐茂號各二員杜鑑平程桂堂許錫助亦昌黄佑清王永和周萬興徐萬成成昌鮑菊屏各洋一員共洋十四員○初十日政大局交來清江布業同人洋六員○安徽金德潤翁募蘇册積善堂程元泰李甫臣各洋一員億泰和孺子堂李義和劉永發陳泰各半員李源茂恆泰各四角葉榮興吳正興許乾益葉殊安四知堂蘇廣茂許道南朱隆記各三角代巨記單致和杜承盛許送生吳仁和堂人和軒各角共捐本洋七員九角换英洋九員另銀八分五厘○恊同慶號交來李少青募李少青洋十員六合堂二員吳興氏誼瑞堂陸肆叟無名氏采菽堂賜錦堂四福堂三合堂各洋一員忠賢堂世德堂無名氏頴川氏愼遠堂吳興氏各半員無名氏錢六百東萊記鄭道衝李　南太和堂李光斗采菽堂玉樹堂諶思順叚恊泰胡蓮青各號五百張海大四百愼遠堂頴川堂世德堂各錢三共捐洋廿三員重十六兩六錢八分錢六千九百换銀四兩六錢共庫平銀廿一兩二錢八分伸規元廿三兩二錢四分○以上四日統共收規元一千二百三十兩零九錢四分九厘英洋七十一員銀洋一圓 
 
