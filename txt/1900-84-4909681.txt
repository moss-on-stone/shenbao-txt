# 1900 - 84 - 4909681

 

Page 1

 
 
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空兹又重付手民校前益加精美惟紙墨工料日漸加昻是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閱者不便爰會通兩家之書撰爲是編用筆謹嚴叙事詳備方今國家崇尚實學稽古之士允宜家置睛編惟惜坊間所印均係删節之本又字畫纖小讀者憾焉今埽葉山房主人覔得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[懲鴇說]  
　　嗟乎天下殘毒之心酷虐之事孰有過於鴇婦者乎當其出造孽之錢購他人之女教之歌教之舞教之含顰凝睇教之送舊迎新本無生我之恩安有勤斯之意一有所忤鞭撻隨之小女子大都來自鄕間莫解青樓習氣或性如鳩拙或呆若木雞驟使之入狎褻之塲爲淫穢之行未有不心生畏懼而以廉恥爲念者若鴇則視爲生涯奉爲錢樹烟霞之供養鹽米之所需無不視此狼藉花枝爲挹彼注兹之計故酒糾錄事聰慧者尚能以纏頭所入略博歡心苟或不解逢迎命途多舛枇杷花下車馬稀逢則爲之鴇者指桑駡槐冰言冷語固猶彼姝之幸事而爲理所應然卽使笞鳳鞭鸞横加挫　苟非非刑酷待尚不過自傷實命不猶而惡鴇之心又豈肯以數百蒲鞭作尋常之示辱哉或以火籖灼其體或以木橛搗其隂種種非法之刑斷非意計之所能料凡伍伯所不能有者鴇兒能悉具之楚館名姬喪於其手桐棺三寸千古沈寃僂指計之難窮其數是豈大地之戾氣獨鍾於鴇耶抑一爲鴇而變其本性之善頓成爲兇　耶推原其故殆亦由在上者不以嚴刑治之也夫殺人者抵律有明條故庸醫殺人猶且不寛其罪况鴇婦之摧花折柳非若醫士之本欲其生而悮致於死其心迦别其罪自當加嚴乃此種事罄竹難書時有發覺而從未聞肆之於巿明正典刑因是貽患養癰鴇婦之瞻愈大而其毒燄亦愈張竊以爲罪疑惟輕聖王之訓獨至於鴇則寗失之濫毋失之寛蓋反經適所以合權一路哭何如一家哭矧旣有虐斃之實據而又非止一人如本報所紀法租界花烟館鴇兒王巧林者宜如何痛懲而嚴治之哉夫巧林旣虐斃金寳鳳寳兩烟妓於昔年乃復虐斃小紅於今日連喪三命雖梟獍之性亦無以過之何幸天網恢恢竟遭發露又得法總領事白藻泰君以王鴇殘忍之性罪不容誅函致蘇松太道余晉瑘觀察轉飭上海縣重治其罪以警效尤想此鴇惡貫满盈斷不能倖邀寛典雖所吊火籖等各兇器王鴇抗不繳呈然已在法界公堂供認藏匿卽此一言已可定讞且更有他妓許金鳳之左證醫生戎萬春之治傷虐斃情形確有實據道憲余觀察縣主戴大令類皆明鑑若鏡嫉惡如仇想必不以事尚可疑政宜從恕寛惡嫗之罪施婦人之仁致使泉下含寃無從昭雪大則三命並治雖碎身不足蔽其辜小則一命相償卽斬首亦未逾其罪懲一儆白雖猛何傷南面諸君諒知此意從此烟花弱質庶可性命苟全而鴇婦之生性兇殘者亦當稍歛其草菅人命之辣手萬家之佛護花之旛爲牧民之父母陳詞爲落溷之羣花請命或曰爲鴇者類皆兇險貪殘以凌虐養女爲常事縱使案發嚴辦不稍姑寛非但懲一不足以警百恐懲百不足以警一焉果爾則僕有一法在蓋鴇婦之敢於虐待妓女者非不畏發覺之罪實自恃發覺之難也故王鴇連斃鳳寳金寳二命而不知直至小紅因其父之索找身價洋銀而始敗露否亦無人雪之終於寃沈海底耳今宜令爲鴇者各以其名投報捕房捕房書其名於册有妓若干係何名姓均注於下中有買進改名以及嫁人者均報知捕房存注册藉倘遇身故亦報知捕房捕頭遣包探偕西包探視之無故始令其棺殮有疑似卽提而問之如或隱匿者查出以上各情之後重治其罪如是則鴇婦雖惡皆有戒心而虐斃妓女之事從此可絕蓋事後而嚴治之何若先事而嚴防之爲愈也芻蕘之獻其亦有當於萬一否耶 
[本館接奉電音]  
　　昨日午前京師飛電傳來上諭一道敬謹譯登○二月三十日奉上諭連順奏遵旨查明大臣互訐各情據實覆奏生摺前因寳昌禄祥互相叅訐先後諭令連順確查兹據查明覆奏所叅各節或事出有因或查無實據惟寳昌將所存科罰銀兩充公雖賄未入已究屬不能正已率屬開缺科布多叅贊大臣寳昌著卽行革職理藩院候補主事銘鎬通賄營私聲名惡劣著革職永不叙用所得賄銀並著廂藍旗蒙古都統勒限該家屬如數追繳筆帖式松祥外委沙玉福行私招議著一併革職松祥沙玉福及差丁局瑞均著解交原籍嚴加管束不准逗遛滋事禄祥違例派人行走臺站係迫於情急所致糧餉章京筆帖式榮泰所管糧餉尚無出情弊均著免其置議餘著照所議辦理該衙門知道欽此 
[日人被衂]  
　　日本某日報云數年前日人在高麗忠清道稷山郡設立福地礦山會社事務所開采稷山金礦早經高廷允諾遵照稅章納稅以便轉輸迨東歴上月二十七日突有土人聚衆肇亂驀將平安道礦丁二千餘名攻撃以致會社執事人鈴木政男樋村宗三郎及酒肆主某甲身負重傷事務所房屋毁爲瓦礫之塲此外慶尚道礦丁數名亦幾瀕於死事爲東京警察署所悉立派警部渡邊氏帶同三警察役前往稽查 
[蜺旌戾止]  
　　天津采訪友人云正任兩江總督劉峴帥被召入都津郡官塲聞已由白下啓行卽由直隸總督裕壽帥派快馬小輪船駛赴唐沽迎迓二月二十一日帥節安抵唐沽至晚六點鐘後乘火車抵津郡壽帥率同司道以次迎于車站握手言驩峴帥隨命駕赴蘆漢鐵路轉運局行臺征驂小駐大約閱一二日卽須遵陸入都也 
[防患禾然]  
　　松江訪事友人云前者居民以恭祝萬壽爲名爭賽各種花燈興高采烈婁縣主屈吉士大令恐釀事端出示禁止華亭縣署亦飭地保一律傳諭俾各偃旗息鼓共安熈皥之天無如此輩興會淋漓竟敢弁髦禁令於是華婁兩縣主復出示諭禁略謂奉府憲札迎賽花燈本干例禁若偶一舉行乘農隙之際以樂昇平亦可稍順輿情惟不可漫無限制近日合郡軍民人等迎賽花燈旬日不止用恭賀萬壽旗幟籍伸祝嘏之心其情雖可嘉許然迎賽不已不獨火燭堪虞卽宵小光蛋亦恐溷入生事周浦閙事之案可爲殷鑒爲特札縣示禁等因奉此合亟曉諭軍民人等並會營查禁倘仍賽燈定卽查拿到案究辦蓋亦防患未然之道也 
[肇試先聲]  
　　廣州訪事友人云前者廣東提督學政張治秋大宗師行文肇州府飭卽舉行府試某縣考童中 
 
 

Page 2

 
 
途被盗行刼資斧蕩然不得已回里籌貲往返需時不得尅期抵郡府尊某太守體恤寒畯特出示展期開考因之遲至上月中旬某日始得告竣宗師遂定於二十日起程前往按試 
[鶯遷有日]  
　　寗波訪事友人云新任寗波府高嶼卿太守下車之後暫賃江北岸左近鄭姓房屋爲公館近日署中業已丹堊一新遂擇於三月初一日賦鶯遷之什 
[太守孝思]  
　　松江采訪友人云新署松江府舒復初太守之封翁前曾署理浙江嚴州府篆現方督辦某處釐局事宜二月二十九日之晚府署接杭州來電悉封翁疾甚恐不能起太守驚駭非常星夜將印信交華亭縣署立卽雇舟馳至武林侍疾翌日喧傳太守已丁外艱然詢之署中人其詞甚爲隱約也 
[津沽火警]  
　　　天津采訪友人云二月二十一日之夜十二點鐘後英國租界中新福商義洋行三層樓上不戒於火轉瞬間椽柱焦灼屋頂鉛片鎔化而下樓板顿化灰飛其光熊熊高燭天半時幸南風不甚猖狂然寄居下風之各華人家偶墮火星無不蔓延無際雖有公益水會竭力援求如以杯火沃車薪直至三層樓一掃而空回禄君方興盡而返至一點鐘後河東鹽碼忽有餘燼飛至火遂上炎焚去鹽包三碼旋由鹽坨水會救熄聞新福商義所儲货物曾倩某行保火險銀八萬兩似不難向之索償也 
[温州火警]  
　　温州訪事友人來函云上月十九日之晚九點鐘時西門外打索巷底某姓家不戒於火一時火奕奕上燭雲霄各水龍聞警馳至汲水狂澆僅焚去房屋三間隨卽燃滅然左右鄰已大受虚驚矣迨二十三日清晨七點半鐘時夢醒黑甜又聞警鑼亂撃詢知百里坊口瞿裕太鐵店又兆焚如幸時在清晨隣右麕集汲水澆灌得卽火滅烟消聞店中人因結帳爭執撲翻煤油燈以致火忽上熾雖未釀燎原之禍然亦險矣 
[松郡官塲紀事]  
　　松江采訪友人云二月之晦新署華亭縣林蔚生大令丙修飭家丁齎到紅諭隨由華署辦差人役假城東校士館爲公館雇工修飾一新聞大令定於月朔到松書吏公差已先期出城迎迓矣○去臘今正南匯縣境周浦鎭土棍勾串鹽梟持刃滋事提憲李壽亭軍門得禀立卽札委城守營楊遊戎督帶標兵二哨駛往剿撫事後分兵四棚屯駐鎭上迨二月晦日又封雇民船數號載兵前往將向駐之兵替回並携帶餉銀按名給發 
[彞陵雜俎]  
　　宜昌訪事人云本年宜地迎賽龍燈以西壩爲最除花燈龍燈外更有擡閣二層遊行於城廂内外惟南門外沿街多蓋席棚不便行走故燈巿闃如也○東湖縣夏明府積勞成疾自去臘至新正尚未喜占勿藥正月某日詣府轅禀請展假撫憲以明府久病不愈諭令府尊陳太守就近委員代理太守奉文後卽委宜昌關洋務委員羅子溪大令代理縣篆本擬二月初四日接印嗣因關上公務頗難料理清楚延至初十日始行接印之禮聞夏明府定於望後赴省就醫俟三個月假满再行回任○日本商船會社大元丸已往上海修理大約修竣當在石泉槐火時矣○前年腚昌有人擬建中西學堂地基磚石購定後旋卽中止近復有本地紳衿奉地方宫面諭欲興中西學堂卽在東門外舊有之六一書院地址改造添設齋舍定額内課二十名外課三十名聘請兼通中西文理者爲院中山長現已鳩工庀材　日起建命名爲兩湖學堂○去年某洋人家被竊一案現經地方官飭差拘獲賊犯一名訊供不諱贓物亦半已起獲給失主具領雖未能如趙璧之完想可就此了案矣○宜昌自驚蟄後天氣清朗風日晴和上月十三日午刻南門外某鐵鋪有工人鎔鐵正在鑪火純青之際火星忽飛墮席棚霎時火勢熊熊幸人手衆多及水龍到時已經撲滅矣○有某西人自漢口乘某輪船至宜遊歴忽然患病不及一禮拜卽已羽化上月十三日晨下窆時各西人之往送者約有二十餘○宜昌鴻泰戲班各伶人於上月某日在城内某宅演堂戱不知因何與防營勇丁爭鬥勇丁大受傷夷並被綑送東湖縣署縣主以勇丁宜歸營官辦理是以卽行釋出詎料勇丁得釋後卽邀集同營勇丁多人前往報復擁至其宅將各優伶肆行毆撃並將戱箱戲具盡行撃毁不知如何了結也○去年臘月下旬某日有某國兵船員弁數人雇一民船入川遊歴赴鎭署請派紅船護送上月十二日由重慶回宜門一路平安並無匪徒滋擾情事 
[泖水文鱗]  
　　松江采訪友人云兇犯陸升堂向業硝皮匠前年持刃戳斃鄰女翁懷姑控經署華亭縣趙嘯湖大令拘案訊實解省翻供比發回再訊再翻歴數任宰官無從定讞直至大憲委趙大令會同劉大令嚴肅推鞫始得招承迨王緯辰大令蒞任之初將通案人證解省大憲委正任蘇州府升任直隸永定河道彦詠之觀察督同發審局員訊實申詳科以斬監候之罪並於左頰刺凶犯二字上月某日押解回松收入華亭縣獄○新任松江府舒復初太守於上月二十六日偕華亭縣王緯辰大令駕舟赴南鄕漕涇及金山嘴等處巡閱海塘飭駐塘委員將傾圮處集資修築○前者有人在西門外妙嚴寺後掘地得女屍裝束如鄕間傭婦旋由地保投縣署禀報向某善堂領棺收殮厝諸義阡旣而莫家弄吉祥客寓中泗涇人朱桂生自經而死報經婁縣主屈吉士大令蒞騐後飭棺殮標封在案迄今多日兩棺均無親屬認領遂出示召認並將屍身年歲衣服逐一標明俾見者可按圖而索 
[上海官塲紀事]  
　　上海縣應解秋審人犯沈得興一名日前由代理縣篆之戴子邁明府委縣丞劉耀庭二尹押解赴省並移請城汛周鑑之千戎酌派武弁一員護解○日前代理上海縣篆之戴子邁明府因公赴金陵謁見署兩江總督鹿滋帥原定前日回滬署中執事人因卽赴碼頭迎迓乃昨日又接來信知明府須赴京口一行大約鳬舄來申須略遲數日矣 
[榮攝監司]  
　　前月前任上海縣知縣江蘇候補道黄愛棠觀察由滬赴金陵謁見署兩江總督鹿滋帥滋帥以蘇州關監督江蘇督糧道羅少耕觀察督解海運赴津而秋方克南下所有蘇海關監督一缺管理交涉事宜公務殷繁未便虚懸日久因卽札委觀察承其乏觀察奉檄回滬日來正在部署一切大約卽須擇吉履新也 
[解犯勘招]  
　　兇犯李阿妹張會英前因妬姦起釁戳斃張阿弟事發到案經代理上海縣篆之戴子萬明府訊供收禁刻下將次解省勘招昨日縣署書吏備就公文禀請明府選派解差及民壯八名小心押解另有行刼曹子山所駕松江航船之盜犯方順卿解赴松江過府然後轉解省垣 
[不准再贖]  
　　本城廣大典因虧欠積榖公欵合邑紳董赴藩轅具控藩司批飭上海縣發封凡民間所當之物贖至二月杪爲止過期卽變價歸公曾經出示曉諭現各户已贖去九成之譜昨日遂將典封閉以後不准再贖 
[土棍宜懲]  
　　土棍談彩亭卽阿連去年因案被獲解經英美租界公廨讞員翁笠漁直刺訊供懲辦旋卽交保開釋不意野性難馴横行如故近與徐根生積有嫌怨竟敢糾黨將徐劫去幽閉一室然後遣人告其家屬謂爾等欲徐生還需費番佛若干尊否則當置之死地徐族中人聞之不甘隱忍遂繕詞　公廨禀請提究直刺批其牘尾云查談彩亭自去年保出之後怙惡不悛兹據徐根生之族人具禀業經飭提應候提到嚴訊究懲 
[土匪送縣] 　 
　　前者天主教民頋維夫婦被三林塘土匪康阿全糾同陸掌全陸文卿陸阿雲陳郁堂並不知姓之圑子錫美等行兇攫物 
 
 

Page 3

 
 
教士翁司鐸據情函致上海縣署请爲查辦未幾康等遍黏揭帖語言無狀翁司鐸恐肇禍端復訴請縣主移行英美租界公廨讞員翁笠漁直刺派差恊同包探拘拿嗣經包探趙銀河將陸文卿緝獲昨晨送案請究襄讞委員張柄樞司馬將先後情節告之索繙譯官然後諭令交縣差帶回歸案訊辦 
[研究火頭]  
　　法界公館馬路德銘里弄内第五號門牌怡益隆雜貨行於二月二十九夜四點鐘時不戒於火延燒左右鄰焚斃店夥二人事後包探將起火之怡益隆行主莊勉之拘入捕房捕頭略加詰問交人保出令將二屍備棺收殮昨日禮拜六堂期捕頭著保人交出令包探連店夥王家穆解請讞員朱森庭明府與何繙譯會訊莊王同供廣東潮州府人在滬開設雜貨行已有四年胞姪兆坤年十八歲由原藉來滬未及二日與翁姓客同時焚斃尚有夥友二人身受重傷現送仁濟醫館求治明府詰以當晚如何起火莊主同供不知明府與何繙譯會商著將莊出交人保出候查明起火情由禀覆核奪 
[浮屍何來]  
　　前日午前十點鐘時法界太古馬頭畔忽浮一無名男屍年約三十左右身穿元色布棉襔花羽綢馬甲元色布夾襖元色羽綢套袴巡街捕報知捕房捕頭令包探報請同仁輔元堂分局備棺收殮厝諸義塚 
[上海縣署瑣案]  
　　爛泥渡巡防局移送黄阿超羅阿光戳傷陳全桂一案到縣前晚代理縣篆之戴子邁明府審帮審委員吳端甫明府研訊陳供小的係浦東人黄阿超羅阿光在浦東起運水菓有小孩拾取甘蔗梢羅卽向之毆撃小的從旁勸止羅遽爾遷怒拔刀將小的戳傷并撃鐵器毆撃黄在旁帮助行兇致小的身受重傷乞恩騐明訊辦黄羅同供小的等係廣東新會縣人在南巿水菓行爲夥不敢行兇明府飭仵役騐得陳肩後刀傷兩處諭令自行醫治羅瞻敢持刃行兇殊屬可惡著重責二百板發押改過局黄責一百五十板交人保出并具改過切結存案○前日黄慶元投縣控金炳春糾人拽去學徒黄金生未幾金帶黄金生投縣邦審委員吳端甫明府向之研訊黄供小的係本邑人在治下提籃橋開設漆店前向張松記木作包漆屋宇每間計洋銀四元半小的旋轉包與金炳春每間四元一角由朱桂卿爲中陸續付過洋銀一百九十八元現祗欠二十八元詎料金忽起歹心混稱共欠洋銀九十九元六角屢至小的處滋擾昨日黎明糾同七八人前來適小的不在店中遂將學徒黄金生强拽而去求恩嚴究金炳春供稱小的素業髹工前向黄慶元處轉包髹漆房屋被欠洋銀九十九元六角向之催取屢次延約二月十四日小的曾投巡防局喊控局員老爺諭令扭黄至局訊究故小的約同三友前生黄知情走避是以將學徒黄金生拽至局中嗣聞黄慶元在案下喊控故特投案剖訴求恩明察黄金生供小的年二十一歲被金炳春拽至引翔港毆撃一頓然後送局求鑒明府諭令兩造各邀公正人算清帳目再行禀覆訊核隨將黄金生交黄慶元領回○前者協泰洋行買辦李玉亭控自稱留川總兵之黄禮堂騙取金條由代理縣篆之戴子邁明府提案研訊黄供曾因賭博起釁彼此齟齬並無騙取金條之事戴明府以此案須候原告李玉亭到案質訊方能水落石出爰移請英總領事飭李投案備質英總領事允之備文照會蘇松太兵備道余晉珊觀察觀察卽札飭縣將黄送交英美租界公廨傳李質訊前晚明府奉到道憲札文立飭原差戕黄押解出城送交英美租界讞員翁笠漁直刺訊究 
[上海巡局紀事]  
　　前者十六铺巡防中局委員文斌臣二尹親率勇甲在如意街董阿桃魚行内拘獲賭徒翁連連張榮壽沈成林陳子卿陳阿發徐長林姚新泰等多人除將馬林海羅金全榮茂坤分别責釋外前晚復提董等研訊自願罰洋銀若干元求免笞責二尹准之飭將各人交妥人具保旋命地甲查明當時爲首者究係何人及在逃未獲者若干人禀覆候核○前日本邑清道局委員陳二尹飭役至十六鋪巡防中局禀稱查得吉祥弄有垃圾一堆歴時旣久穢氣薰蒸殊爲地方之累請派地甲前往押同掃打夫挑除凈盡局員文二尹據禀卽命地甲前往押同掃除 
[滬南瑣紀]  
　　無錫人薛老二前曾充本邑烟膏局董現在南巿海潮菴前開設小烟館前晚忽然吞服阿芙蓉膏至天明時一縷幽魂遽歸地府不知有何寃抑竟視性命若鴻毛噫異矣○今日爲南巿高昌廟賽會之期江南製造局各工匠及砲隊營各健兒咸興高采烈鬥麗爭華倘能天公做美風日晴明則車水馬龍必有一番熱閙也 
[錄香港循環日報讀王照筆談書後]  
　　孔聖有言臣事君以忠忠之云者蓋言人臣委質策名受朝廷知遇之恩享國家匪頒之禄理宜盡忠報國萬死不辭方無忝人臣之職每見朝臣入奏不曰聖恩渥欽感莫名卽曰益竭忠誠不容少懈此等話頭雖曰事屬具文而亦分所應爾是以官無論内外職無論尊卑皆當永矢忠貞仰荅鴻慈於萬一而况受恩深重寵冠羣僚更宜爲國輸忠稍酬高厚而乃心懷叵測負罪在逃猶敢巧言如簧自鳴忠義使非有人發其覆而摘其奸不幾終爲所惑乎如昨錄王照筆談竊以爲照雖爲國家之罪人而亦皇上之功臣也何以言之當皇上奮發自强之日正康有爲人京見用之時恩遇之隆莫與倫比所陳章奏如廢八股改武試汰冗員裁卿寺無不立見施行皇上又純孝性成凡有所爲必先禀命皇太后太后亦不阻拒故能君臣一德革故鼎新使康有爲從此一心報國輔佐聖明將見新政之行至是必蒸蒸日上乃竟口談節義心蓄奸谋始則欲奪聶士成之柄繼則奏調袁世凱之軍瞒蔽朝廷恣行叛亂迨逆謀敗露猶復妄造蜚語謂太后阻撓新政妄殺無辜以掩其叛逆之罪曾亦思新政已行數月太后近在咫尺皇上又事必禀承豈有數月中並不阻撓一旦盡反前規妄行殺戮之理如謂非因謀逆使然則事起無因恐康等亦無辭以自解是則非新政有累於康實康之有累乎新政也然旣幸逃法網得保殘生則亦惟匿跡銷聲閉門思過可矣而猶必毁謗慈闈假造密詔居然以董承自任陽避大逆不道之名隱寓皇上同謀之意因是太后之疑愈積愈深皇上之寃愈坐愈實以致數年抑　疾病纏綿非由康梁等蜚言所陷斷不至此是謀逆未成之愆尚可稍從未减而誣陷皇上之罪實不容誅倘非王照將若輩隂謀和盤托出俾曉然於羣奸肆逆皇上一無所聞則謀圍頣和園之事不特太后疑之在朝諸臣疑之中外之人疑之卽載在史册千秋百世之人亦皆疑之皇上遭此誣謗雖百喙將何以自解是王照此舉破奸臣隂謀移陷之計洗皇上千古不白之寃謂非皇上功臣而何此其中蓋有天焉自古無不敗之奸謀亦無不破之疑案然使出自他人之口無論此中底蕴曖昧難明且事非目撃亦難遽動旁觀之聽惟以彼中人述彼中事旣確鑿而可據亦巨細之無遺如王照者非彼中人而與康梁始終相依者乎故若輩情形惟照知之最悉亦惟照言之最眞使竟扶同隱匿則亦末如之何耳乃因與梁不洽不覺舉數載隂謀盡情吐露如温犀燭渚醜熊畢呈謂非上天憐皇上之被誣而故使之洩漏耶由是以觀皇上之於康梁料必恨之切骨久欲得而甘心故懸賞十萬金而若輩猶欲借爲護身符清夜思量能無自愧然使太后聞之知羣奸之叵測念皇上之無他解釋前嫌和好如昔從此復行新政反弱爲强是王照一言具有回天之力厥功固堪不朽卽不然而操莽之罪狀已明皇上之沈寃可白使若輩此後不敢復借勤王之名以行其巧詐之術則其爲功亦非淺鮮吾故謂王照雖朝廷之罪人而亦皇上之功臣也 
[正悮]  
　　前日英美租界公堂案内包探趙银河所送行竊震泰棧湖絲者實係賊犯陳理生至朱銀槎爲震泰管棧人棧主遣赴公堂領贓一經悮傳未免聲名有礙用特更正於此并志歉忱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　三月初一日進口船禮拜六 
　　盛京輪船由天津太古公司江天又由寗波怡和行海琛又由福州招商局 
　　三月初三日出口船禮拜一 
　　越後丸輪船直往神户郵船株式會社德興又晚往長江鴻安公司華利又晚往長江麥邊行太生終晚往浦頭香港省城怡和行海琛又晚往福州招商局益臣又開往長崎神户老太古行台灣又晚往青島牛莊太古公司拜克而又開往仁川旅順口琿春邊勝行北京又下午往寗波太古公司江孚又晚往長江招商局廣利又晚往香港省城招商局 
　　三月初四日出口船禮拜二 
　　三河丸輪船正午十二點鐘開往仁川長崎等埠郵船株式會社吉和終晚往長江怡和行黄河玄海丸又晚往烟台天津郵船株式會社吉林又開往旅順口烟台琿春禪臣行天龍川丸又晚往長江郵船會社代理武昌又晚往威海烟台天洋太古公司江天又下午往寗波招商局 
　　三月初五日出口船禮拜三 
　　東海輪船往烟台旅順口海參崴邊勝行益利又晚往長江鴻安公司瑞泰又晚往長江瑞記　青島又開往膠州烟台天津美最時行大通又晚往長江太古公司 
 
 

Page 9

 
 
[厦門東亞書院課題]  
　　時務船政論閩省鐵路議擬林文忠禁烟疏粤海弛禁以來烟禍酷烈各國烟公會迄無成議有謂不如墾荒薙蕪廣植鶯粟藉收利權似亦救時末策終非探本之論到底寓植於禁積久能否一如淡巴茹若徒弭目前漏巵殊乖政體不如乃早申明定章有嗜好者不准入仕不准與考庶可挽此頽風夫烟之陷溺人心禍更烈於洪水猛獸文忠在天之靈有餘恫乎循至今日果如原疏所云無可用之兵無可籌之餉刼火薰天流毒亦不止中邦已也今應如何禁絕於擬疏後另撰長跋聊寓勸懲是亦憫時者所當留意歟疏後另行低　格寫跋後二字作題目算學問設有甲乙田兩坵甲坵其長一百五十步零二尺闊八十六步零一尺乙坵其長一百步零二尺闊七十四步零四尺將甲乙合算計得田若干畝問設有一水壺用甲乙二水管以逹該壺甲管的水流入計二點鐘可令該壺的水積满乙管　入計三點鐘亦满又用丙丁戊三管能引該壺的水流出者丙管計五點鐘可令該壺的水消盡丁管須六點鐘始盡戊管須七點半鐘方盡假將各管齊開該壺要待積满共須若干點鐘詩海糴管七古不限韻洋米急振其利甚溥因著海糴篇輪船限東韻五七律或五七絕不拘火車限支韻電缐限庚韻氣球限尤韻 
[馬路工程局紀事]  
　　昨日午前舟子華德順在浦江中撈得木料一株帶至陳小發所駕崇明船上擬暫寄存不意有張開喜者偕水更夫謝同康贸贸然來冒稱工程局水巡丁指華匿贓向之勒索正在紛爭之際被水巡丁聞知拘解捕房捕頭移解馬路工程局總辦程雨村大令升堂研訊華供小的係太湖廳人在治下浦江中駕一葉扁舟攬載渡客藉以爲生今晨偶在然浦中撈得木植忽張開喜冒稱水巡丁前來滋閙幸識破機關未受其愚張供小的係江北海州人在浦江中駕駛划船今晨浦中浮來木料四株小的知係某木船上所失故擬前往取回送交失主並不敢冒役訛詐務乞開恩謝供小的係淮安府屬鹽城縣人在浦江中充當水更夫今晨張開喜來喚小的同往小的自知不合尚求恩典大令判將張責八十板枷號一月發馬路示衆俟期满再行核辦起案之木給失主具領○南巿新馬路鹽馬頭左近懋昌江南義振采票店兼售鐵器雜物前晚忽失去門首所堆鐵一條約重八九十斤昨晨店主某甲投報捕房捕頭禀知工程局委員程大令大令卽飭捕役前往查勘明確嚴緝賊贓 
[英美租界公堂瑣案]  
　　包探張阿五解送朱小弟王福生到案禀稱此二人先後竊取沈萬源醬園内鹽一千二百餘斤售與張金昌董太生經小的查知爲特一并拘案請究沈萬源夥某甲投案訴稱二月初一日被竊園中鹽七百餘斤至十四日又失去五百餘斤今旣獲賊叩乞嚴懲朱王認竊不諱張董同供小的等收買贓鹽業已用去不能繳案尚乞開恩襄讞委員張柄樞司馬商之索繙譯判將二賊及窩贓之人各責三百板管押一月以儆○包探沈阿岳解送竊贓張阿四趙三子沈洪小陳四子到案禀稱前日伊等各負五倍子數十斤小的盤詰之下知係贓物向詰失主堅不指明今特一併解案請究張等同小供的等均以肩挑背負爲生此項藥材在馬頭上拾各並非行竊尚求寛宥司馬判令各責一百板贓物充公○包探石金榮解送馮富榮朱子惠到案禀稱前日此二人在老閘左近互相毆撃有一少婦伫立其旁揆厥情由似係因姦起釁是以解请究懲馮朱言語支吾堅不吐實司馬著留候過堂覆訊○包探秦少卿解送鄒金生到案禀稱此人曾因火油涉訟前日忽至瑞記洋行向經理火油之陳仰軒爭閙由瑞記行主函致捕房捕頭派小的拘案请究瑞記行主偕陳仰軒投案訴稱去年鄒因魯麟洋行控案誣指本行將其所定火油二千箱賴去以致日來滋擾不得已報捕拘案求卽究懲鄒供陳恃勢圖賴銀一千六百兩向之索取並未行兇司馬判管押一月以儆 
[法租界公堂瑣案]  
　　大自鳴鐘對門震昌絲線店夥錢九思霍龍寳禀稱前日老北門萬興油坊中人來店購取絲線計洋銀七十一元二角送至萬興當付恒昇莊票一紙計銀五十兩言明應找若干照數算訖及持票至莊照對實係贋鼎因將萬興主張晉卿扭入捕房今旣解送案下求卽究追張晉卿供此貨係借住店中之恒義所購非干小的之事錢供送貨到彼由張接收銀票亦係張付不得飾詞諉缷讞員朱森庭明府著詳細補詞呈候核辦張押候嚴追○王新來周阿六同訴稱前晚路過新街突有王杏泉者糾領多人攫去對時表一枚今特扭案請追王杏泉供小的在某紡紗廠工作路過新街突遭誣指明府著押候查明復核○榮天生禀稱行路時突被流氓金子餘搶去縀帽當塲拘獲送案請辦明府判責一百五十板○金壽生禀稱小的在小東門外某花烟館開燈吸烟流氓張長根持刀恐嚇詐去洋銀五元小的心有不甘鳴捕拘獲送案請辦包探禀稱此人混名大鼻頭長根動輒持刀訛詐實係著名流氓明府著枷號一月責六百板送改過所監禁一年期满開釋○包探禀稱積竊談同發陳明山在途行竊由巡街西捕拘獲今者捕頭令解案請辦明府判各責三百板○包探禀稱竊賊李阿三屢次犯案驅逐出境前日復來行竊是以拘案請辦明府判責二百板○包探禀稱姚阿二深夜行走形迹可疑拘入捕房在身畔搜出洋銀三元二角今特解案請訊姚供小的向來安分兄長姚阿狗在自來水大橋擺設水菓攤明府著押候伊兄來案具保○包探禀稱偷兒陳阿金陳阿三趙桂生在太古馬頭行竊竹布當塲拘獲解案請辦明府判二陳各責八百板趙五百板竹布存候失主認領○包探禀稱王小揚在小東門外行竊魚魚是以解案請辦明府判責三百板 
[美租界捕房紀事]  
　　前晚鄕民李維新在虹口篷路高陞茶樓品茗突被流氓長元及小阿元搶去洋銀數元因赴捕房聲訴捕頭允卽派包探查拿以便解送公堂禀請讞員翁笠漁直刺訊辦○昨日清晨偷兒李阿福掩入外虹口甬人某姓家將肆胠篋探囊手叚適爲事主所獲扭入捕房捕頭令押候解送公堂禀請究辦○前日傍晚時藍副捕頭訪知胡家橋一帶各賭徒開塲糾賭爲害閭閻因派中西探捕馳往查拿各賭徒早有所聞爭先逃逸未獲一人悵然而返 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十六年二月二十一日京報全錄]  
　　宫門抄○諭旨五道錄前○護晉撫何奏整顿關稅釐金鹽課酌提歸公摺○又奏酌量加增菸酒稅厘摺○又奏爲緩辦田房稅契片○閩督許奏爲交缷將軍篆務摺○二月二十一日内務府國子監侍衛處值日詹事府引見一名順天府二名健銳營二十八名○建公因伊姪以文職用謝恩○裕寛因伊子以文職用謝恩○阿克丹因伊子補員外郎謝恩○河南總兵張銘新到京请安○蘇嚕岱謝留京當差恩○熈瑛謝照舊供職恩○江西道周浩謝恩○熈敬請假十日○王綽靈椿英華預備召見○内務府奏派致祭黄木神派出毓秀○掌儀司奏二十六日祭奉先殿慶王行禮○召見軍機王綽靈椿英華張銘新○○頭品頂戴護理山西巡撫臣何樞跪奏爲整頓晉省關稅厘金鹽課酌提歸公恭摺覆陳仰祈聖鑒事竊准部咨光緖二十五年六月初四日欽奉上諭各省關稅釐金鹽課積弊太深亟宜力籌整頓務就地方情形責成司道鹽督及局員等將現在收數無論爲公爲私凡取諸商民者一併和盤托出卽由該管將軍督撫詳細　稽悉心總核究竟裁去陋規中飽之數若干酌量提歸公用之數若干專案奏報等因欽此當卽嚴飭司道監督曁各局員將出入欵切實查明和盤托出不准稍有隱匿去後伏查晉省關稅一曰殺虎口一曰歸化城殺虎口向由欽派監督專管歸化關於乾隆三十四年改歸巡撫兼管歴係歸綏道兼充監督額徵常稅正餘銀一萬五千餘兩光緖二十三年經前撫臣胡聘之奏明添派委員帮同歸綏道實力稽查嚴杜中飽現已長收銀五萬數千兩業經奏准作爲機器局經費此晉省關稅之情形也釐金一項自咸豐九年設局開辦歲徵銀率皆十二三萬兩嗣經升任撫臣張之洞定章比較復經升任撫臣剛毅加重土藥釐金稅裁革煤鐵陋規漸徵至二十一二萬兩近年復經前撫臣裁併局卡嚴核比較上年又派員分往各州縣抽查土藥地畝不令稍有遺漏現已徵至二十八九萬晉省出産稀少路徑紛歧僻險小卡歲收有僅止三四百金者以故各局員因無陋規亦且無可中飽此晉省釐金之情形也鹽課一項自咸豐三年捐免充商以後每斤定爲徵銀四厘每名三萬斤徵銀一百二十兩除正雜課銀一百五兩外以十五兩作爲辦公經費一切商攤各項概予删除所有官吏辦公均取資於公費一欵久已積弊全祛毫無巵漏光緖十一年復經前撫臣奎斌奏明將每年鹽務各官應支公費提出銀一萬四百餘兩備充餇需辦公且形竭蹶連年徵不足額綱限遞展徵收各欵均屬不敷實無陋規中飽之處此晉省鹽課之情形也現值時務多艱庫帑奇絀恭奉諭旨嚴飭逐項清查自應於無可設法之中勉力裁提以濟部餉因復督同司道等再四籌商查晉省釐金節經奏准每年收數如在十八萬兩以上於舊章一成經費之外由正欵内提銀一萬兩以備公用應飭各局員悉力裁省無論如何支絀只准動用一成公費所有收數在十八萬兩以上應支之公費銀一萬兩提出候撥河東鹽務向有牆垣渠堰各工程歴係商捐商辦又自光緖十九年創辦督銷嗣改官運曾於應支未發之唐裕歸公曁坐商銷價各項下借領庫平定爲春借秋還轆轤周轉近年運銷尚有起色而餘利甚微僅敷兩岸局店之用當由河東道督飭商夥等於工程官運兩項内逐細勾稽嚴加裁節每年約可湊銀二萬兩提充公用各等情先後由藩司籌餉局河東道詳請且奏前來臣覆查山西素號瘠區物力微薄稅釐課三項固非江浙川粤諸省所能比擬卽較之燕齊秦豫亦且遠遜故陋規中飽諸弊尚不敢肆行無忌現擬由釐金項下籌出銀一萬兩鹽課項下籌出銀二萬兩共銀三萬兩均自光绪二十六年爲始另欵存儲聽候部撥已屬格外撙節所有整頓晉省關稅釐金鹽課酌提歸公緣由除咨部外理合恭摺具陳伏乞皇太后皇上聖鑒訓示再此案一再飭查是以覆奏稍遲合併陳明謹奏奉硃批户部知道欽此○○頭品頂戴護理山西巡撫布政政臣何樞跪奏爲遵籌晉省土藥加戊暂請緩辦菸酒釐稅酌量加增恭摺覆陳仰祈聖鑒事竊臣准户部咨以帑項奇絀用度不敷奏准籌欵六條行令將土藥稅釐就向來徵收章程於原定稅釐數目之外再行加收三成菸酒兩項按照從前抽收稅釐之數加徵一倍各等因咨行到臣當經分行司局一體遵照妥議詳辦去後兹據籌餉局司道詳稱遵查土藥菸酒兩項自應遵照部章舉辦惟體察本省情形叅以本年荒歉不得不酌量變通冀臻妥善溯查晉省土藥前因小民種植日繁以征爲禁光緖十二年經前撫臣剛毅奏定每百斤抽收坐賈釐銀十五兩販運出省抽收行商稅銀三十兩厥後歴年加抽至十六年厘稅併計每百斤共征銀八十兩自十七年創始開辦歲收不過三四萬兩内外自前撫臣胡聘之於二十一年到任後迭次整頓詳定功過章程添派委員認眞查勘逐漸加增上届收數約在十餘萬兩較創辦之始所增不止一倍然收數雖旺實已竭澤而漁加以上年入秋以後雨澤愆期菽麥未能布種則是稽徵之數雖屬暢旺而本年歉收之象已見端倪若再加三成不惟民力未逮實恐徒滋擾累無補餉需擬請暫行緩辦一俟年榖順成酌量情形再議加徵至菸酒一節自二十二年七月開辦每酒一斤徵錢三文每菸一斤徵錢五文綿菸十文截至二十三年六月一年届满其徵銀五萬餘兩晉省山路崎嶇素無大宗商販若驟加一倍亦恐商力不斷擬將原定菸稅三文加增二文烟稅五文加增三文綿菸十文加增六文準此試辦似於本省商情尚無大礙而於國帑谱不無裨益應於二十六年正月初一日起通飭各城卡一律訌辦等情詳請具奏前來臣查晉省地瘠民貧商情困苦與東南各省迥不相侔且又雨澤愆期收成歉薄尤厪宵旰之憂而土藥菸酒兩宗因之辦理拮据係實在情形所有土藥加成暫行緩辦菸酒成數酌量加增各緣由除咨部查照外理合恭摺具陳伏乞皇太后皇上聖鑒謹奏奉硃批著照所請该部知道欽此○○何樞片再前准部咨帑項奇絀奏准籌欵六條飭將田房稅契設法整頓將每年酌增數目先行奏報又匯兌餉項開銷匯費行令酌爲核减以杜濫支各等因當經行司核議去後查晉省京恊各饟多係批解現銀卽間有商號匯兌亦從不開銷匯費實係無從棜较至田房契稅一項查晉省土瘠民貧地多沙鹻房多土窑契價旣征契稅亦薄兼之俗尚樸實往往貧苦自甘不肯輕易其主雖經歴前司迭次整頓無如通年交易祗有此數僅能及額仍未大有起色兹奉前因擬卽刊發告示通飭各屬認眞稽查不准民間沿用白契並飭各該廳州縣務須實徵實解不得稍有隱漏然每年究能增出若干尚難預定應俟一年之後察看情形再行核辦等情由署藩司李廷簫詳請具奏前來臣覆覈無異除咨部查照外謹附片具陳伏乞聖鑒謹奏奉硃批該部知道欽此○○閩浙總督兼署福州將軍臣許應騤跪奏爲恭報微臣交缷福州將軍印信並閩海關船政關防日期恭摺仰祈聖鑒事竊臣於上年三月間欽奉電旨兼署福州將軍當將接印日期恭摺奏報在案嗣准吏部咨光緖二十五年三月二十六日奉上諭福州將軍著湖北布政使善聯署理欽此兹署任福州將軍臣善聯於本年正月十五日抵閩臣卽於十九日差委左司協領明玉等將將軍印信閩海關船政關防曁勅書令箭文卷等項齎交將軍臣善聯接管任事臣卽於是日缷事所有微臣交缷福州將軍印信並閩海關船政關防日期謹繕摺奏報伏乞皇太后皇上聖鑒謹奏奉硃批知道了欽此 
 
 

Page 14

 
 
[光緖二十六年二月二十二日京報全錄]  
　　宫門抄○護吳撫陸奏爲查明蘇省光緖二十五年分徵收漕曰二糧實數並酌定海運章程摺○楚督張奏爲擬臣因病出缺請旨簡放摺○護晉撫何奏爲河東鹽商勉力遵照部飭按引攤捐摺○滇督崧奏報取定武備方言二學堂學生並甄别緣由摺○二月二十二日理藩院鑾儀衛光禄寺廂黄旗值日内閣引見二名户部七名理藩悰二十八名都察院六名圓明園十六名廂紅满一名值年旗三名内務府十七名○莊王恩普各假满請安○錫恒謝授直隸承德府知府恩○祥煜謝放江南織造恩○貴昌請假五日○楊樹劉振鏞張銘新周浩預備召見○如見軍機楊樹劉振鏞周浩張銘新○○護理江蘇巡撫按察使臣陸元鼎跪奏爲查明蘇省光緖二十五年分徵收漕白二糧實數並酌定海運辦理章程恭摺仰祈聖鑒事竊照蘇州等五府州屬光緖二十六年起運二十五年分徵收漕白二糧業經臣等查明交倉約數專摺奏報在案兹臣等督同藩司糧道曁海運局員逐細勾稽核實釐剔除清賦案内增徵米石飭屬折價充餉提出另辦外共計應徵漕白正耗米七十七萬二千八百一十四石零隨運津通經剥食耗及支給船耗等欵米八萬四千九十六石零核之　奏報交倉約數計增徵米二十四石零惟米石運抵天津轉運通州事務繁重應仍派委蘇松督糧道羅嘉杰酌帶委員先期赴天津地方預行設局俟米船運至天津卽行騐缷過剥押運前赴通州交兌並請勅下倉塲侍郎早蒞通州騐收以昭愼重此外稽核起運及兌給銀米等事力爲整頓核實選派委員紳董仍在蘇州上海分設省滬二局各專責成應需沙衛各船并飭赶緊招雇立纜修艌排泊浦江聽候兌裝并分撥米石交招商局輪船協同裝運一面嚴催各屬將應運漕糧及隨給水脚等銀分别赶速運解提前放洋不准稍有延誤至今届循辦徑運通州過剥斛兌及嚴禁官剥積弊各事宜照案仍由南省自行經理惟南兌北交頭緖紛繁自應叅酌時宜詳加釐定剔除弊端節减浮濫諸期盡善可行以重漕政兹據署蘇州布政使吳重憙會同蘇松督糧道羅嘉杰督飭局員循案酌議海運章程十條具詳請奏前來臣等覆覈無異理合開繕清單恭呈御覽擬請勅部照准施行此外如有未盡事宜或續有變通之處容隨時核明另行奏報謹會同漕運總督臣松椿合詞恭摺由驛馳陳伏乞皇太后皇上聖鑒訓示謹奏奉硃批户部議奏單併發欽此○○頭品頂戴湖廣總督臣張之洞跪奏爲提督因病出缺請旨迅賜簡放以重職守恭摺仰祈聖鑒事竊據湖北提標中軍叅將楊龍章呈報湖北提督吳鳳柱前在軍營受傷感濕時患痰証本年正月感冒風寒復患痰疾牽發舊傷延醫調理病勢轉劇於正月十四日因病出缺當將提督印信封固存庫呈請奏報開缺等情前來伏查提臣吳鳳柱久歴戎行向在徐州管帶馬隊先隸漕運總督臣袁甲三部下後又隸提督郭松林部下轉戰江蘇安徽河南山東直隸等省卓著戰功勇敢樸誠辦事切實在湖北統帶馬步各營駐防襄樊十五年深資得力迭經前督臣三次奏委署理湖北提督措置裕如光緖十五年奉旨補授湖南綏靖鎭總兵十九年奉旨補授湖北提督襄陽本爲該提臣舊鎭之區威望素孚舉凡控馭撫綏之方悉恊機宜與官吏軍民均能浹洽兹因感發痰疾舊傷遽爾病故深堪惋惜除飭將該提臣身後事宜妥爲照料並將提署日行公事札委提標中軍叅將楊龍章暫爲代拆代行外查提督統轄全省營務任重事繁員缺緊要相應請旨迅賜簡放以重職守惟簡放新任提臣到任需時此時應否由臣奏請派員先行署理抑應如何辦理之處伏候聖裁所有提督因病出缺請旨迅賜簡放各緣由理合會同湖北巡撫臣于蔭霖恭摺由驛馳奏伏乞皇太后皇上聖鑒謹奏奉硃批另有旨欽此○○頭品頂戴護理山西巡撫布政使臣何樞跪奏爲河東鹽商勉力遵照部飭按引攤捐恭摺具陳仰祈聖鑒事竊臣前准部咨帑項奇絀用度不敷奏准籌欵六條行令仿照兩淮輸繳票本章程就本地情形酌定辦法勸諭各鹽商按票捐輸一次仍將擬捐銀數若干先行報部不得以他省鹽務與兩淮有異諉謂商人無力交納任意宕延等因當經轉行河東道遵辦去後兹據覆稱坐運各商販公呈以潞綱自捐勉力充商以後全係小本夥販领引運鹽不特與兩淮之票商不同卽較之各省之岸商亦復迥異且自丁戊大祲以後二十年來綱引遞壓課項屢增本重利微運艱銷滯上年鹽池被水成災本年各州縣又復被旱商情奇困委係無力捐輸禀經該道又剴切勸導激以大義復據禀稱潞商雖極疲累而頻年每遇籌餉無不竭力輸將光緖十一年部議令照兩淮按引攤捐於是有海防經費之每名十兩二十一年辦理鹽斤加價於是豫省有就地抽收之每斤二文晉陜有隨課攤封之每名二十四兩現在陜省又辦加價業已允定每斤一文合之每名又加中二十四兩復有陜岸鹽釐之每名十二兩一引數稅實已困累萬分惟事關奉部飭辦之件又不准以商人無力藉詞延宕自應於無可設法之中勉爲籌措擬援照長蘆辦法無論晉陜豫各岸每引攤捐银五釐每綱額引六十三萬五千八百三十九道共捐銀三千一百七十九兩零如遇展限之年按銷遞减專欵存儲聽候提用等情由道詳請具奏前來臣查潞引斤數較之之蘆引斤數尚不及半而銷路之絀連道之艱商力之困實爲各省所僅見兹仍按照蘆商攤交銀數勉力認捐已屬異常竭蹶勢難再令多籌擬請自奉准部文之日起每引加捐五釐隨課徵收名民按引攤捐每綱銷完共收銀三千一百餘兩聽候撥用所有河東鹽商勉遵照部飭按引攤捐緣由除咨部查照外理合恭摺具陳伏乞皇太后皇上聖鑒訓示謹奏奉硃批户部知道欽此○○頭品頂戴雲貴總督臣崧蕃雲南巡撫臣丁振鐸跪奏爲滇省籌建武備方言學堂一律落成謹將取定學生額數曁會同甄别緣由恭摺仰祈聖鑒事竊查前奉上諭飭令各省籌建武備學堂等因欽此業經臣崧蕃督同司道勘得省城丙翠海邊有隙地一塊堪以建造並將遵辦大慨情形專摺具奏旋因翠海邊勢稍低易受潮濕復查有城中承華圃内左邊餘地甚多且係官地無須購買隨飭該司道等派委員弁鳩工庀材照各省堂舍之合式者興修其起建堂舍八十餘間又因滇省新設之英法方言學堂附於電報局内額形擁擠復於武備學堂之側添建洋文方言學堂一所均於光緖二十五年六月初間一律落成檄委雲南試用道湯魯璠總理兩堂一切事務直隸所派武備教習把總鮑恩波外委彭壽莘及所聘方言教習衛汝基亦俱先後到滇臣崧蕃隨卽另行出示招考報名者紛紛而至不乏可造之才當經督同司道擇其文理通順人品謹飭道於八月初六日連朝扃試分别去取並由湯魯璠督同該教習等朝夕訓課諸生均大有進境嗣於十一月初六日三月期满又經臣等督同司學詳加甄别其武備學堂步伐技藝俱極優嫻洋文方言學生教習洋文洋語亦均熟悉取完武備學生四十名額外武備學生十五名洋文方言之生二十名額外洋文方言學生六名均令遵照所訂功課在堂認眞肄業務期日就月將咸成有用之材以仰副朝廷廣育將才實事求是者至意兹據該總辦湯魯璠同善後局司道林紹年等將取定各學生額數姓名同功課經費一切詳細章程造具清册詳請奏咨立案前來臣等覆查無異除將清册咨送總理各國事務衙門曁京師大學堂吏户兵工部查照立案外謹合詞恭摺具奏伏乞皇太后皇上聖鑒訓示謹奏奉硃批著衙門知道欽此 
 
