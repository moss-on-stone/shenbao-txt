# 1912 - 176 - 4914141

 

Page 1

 
 
評論 
[財政管見（二）（寒）烟草專賣之意見]  
　　我國財政困難達於極點陸總理有鑒於烟草非人生必要之品各國抽稅最重近來中國紙烟風行各地皆由外國輸入權利外溢莫此爲甚非實行專賣法無以抵制乃飭直奉吉黑四省都督就地詳細調查外國紙烟之銷路及抵制之辦法調查後先由四省試行俟有成效再及各省云云行一法焉於民力無大害而國費有甚益此爲理財者之所不廢亦我國民所樂觀其成也陸總理欲著手於烟草專賣以裕財源可以見其規畫之遠大而惜乎今非其時也烟草一物奢侈品也世界各國除英美德俄等國以外無不行專賣法以獨占之則庽禁止之意而國家且可得絶大之財源焉此各國所以有漸趨於專賣之傾向也以吾國衡之而有待於是或尤甚焉 
　　人事日趨於複雜而起居日用乃益求其簡便於是昔日爲吾國煙物所通行之地至此而盡爲外國紙烟所侵奪而吾國製造不精又無絶大資本以與外國烟捲公司抗衡故今日吾國於煙草一業雖爲自由販賣其實爲外國紙烟公司所專賣而已矣販賣之自由不爲一般人民所享有而反爲外國商人所享有此最可悼歎者也政府改自由營業爲獨占營業外國商人或者受其影響而吾國之商民無與也此吾人所急欲贊成之者一也 
　　抑所謂烟草一物乃奢侈之品僅僅課以重稅則隱脫之弊仍不能免或者猶不足以懲吾人嗜好之心以專賣行之則煙草價目之高下一出於政府之手而隨國家政策以爲轉移可以矯正社會之道德可以養成社會之節儉此吾人所急欲贊成之者二也 
　　不特此也專賣之結果雖大資本家受其挫擊而小賣商則占其利益何則專賣之法由政府製造旣成之後發交小賣商代售無資本家包攬之餘地也此何以故販賣者之利益通例居定　十分之一乃至十分之一五規定自有明文也至如法國猶有特例販賣者之資格通例屬之負傷兵士及軍人之寡婦幼兒爲國家謀赢餘收入之計畫而救貧政策寓焉此吾人所急欲贊成之者三也烟草除專賣以外無防止脫稅之良法觀之各國成例可以知矣製造額課稅法原料課稅法雖納稅者之擔負不至甚不公平而脫稅之弊往往盡巢穴於此法之中至如外標課稅法爲就種植煙草地畝之面積以課稅種植者殆無以施隱匿之巧而手續旣繁生產之額數又有豐歉之不同不公之弊殆莫甚焉繩以創設租稅之原理不合殊多舍專賣無以善其後也此吾人所急欲贊成之者四也 
　　由此觀之舍專賣則弊如此而行專賣則利又如彼吾國當羅掘俱窮之日忽有此收入莫大之財源現於吾前可以爲經常之歲入可以爲抵補外債之準備悉烟草專賣是賴無不可也而惜乎今非其時也（未完） 
來稿 
[償債計畫意見書（共和建設討論會）]  
　　本黨旣草財政計畫商榷書以質諸國民而促政府以實行顧前案條理難繁而要以借得大宗外債爲入手辦法今外債之議幾經翻覆外人乘我之危乃至以監理財政相要挾夫彼所藉口以索監理者豈非慮吾償還無著乎哉然則吾但有確定可信之償還計畫自可以問執之而使就範此本黨所爲　精殫慮更提出本意見者以告天下也 
　　凡償還公債不外兩法曰自由償還法曰償債基金法自由償還法最稱　妙今世各國　九行之此法雖善然我國現情末由辦到（說詳下）償債基金法盛行於十八世紀末十九世紀初今漸廢不用矣然日本當日俄戰役募集鉅債猶採此法以立償還計　葢當財政信用薄弱時代非此不足以手中外之望而運晝得宜則其福國利民者又至無量也今請先叙此法之性質沿革次述我國之辦法末更附簽難以釋羣疑焉 
　　償債基金者　英語之SINKINGFUUD當十八世紀中葉英國　債日增整理滋難於是有傅士布黎士ＢＲＹＣＥ者著一書題曰（論國債問題敬告國民）ＡＰＰＥＡＬＬＯＴＨＥＰＵＢＬＩＣＯＮＴＨＥＳＮＢＪＥＣＴＯＦＴＨＥＮＡＴＩＯＮＡＬＤＥＢＴ其大指謂當設一特别會計由政府　欵若干以爲基本金即將此金向甫場以時價購入公債儲之而歲取其息（注意）以息之所入再　公債如斯歷若干年利用生計　上所謂複息法息上加息（注意）則以最初至微之基本金積累而利殖之可以銷吸莫大之公債而無所基斯卽所謂償債基金法也 
　　一七八六年英國名相畢特遂采布氏之法將歲計餘欵九十萬鎊益以新增稅源十萬鎊合爲百萬鎊充基本金設一償債基金委員會委使辦理每年以四回向市場照公債額面價格以下之時價購入公債所購公債　領之息仍由理財部移撥該委員會使陸續再購至一八二九年前後共償却公債二萬三千萬鎊此英國行此法之沿革也英旣倡之諸國效之法國則一八一六年頒定法律每年撥二千萬佛郎爲基本金次第銷却各債直至一八七一年乃廢此　奥國則以一八一七年采行一八五九年廢止德國各邦中亦多有行之者至德帝國成立後皆廢止日本則前此整理不換紙幣時嘗一行之未幾廢止及日俄戰役起募新債十八萬萬餘圆乃以明治三十九年頒定法律以歲計餘欵一萬一千萬圆充基本金估算閱三十年可將此項新債掃數償還此各國行此法之沿革也 
　　今我利用外債政策擬仿用此制定爲四十二年償還計畫辦法如下 
　　假定借外債六萬萬圆撥一千萬圆充償還基金設基金局管之由國庫撥一萬萬圆津貼營運分二十年撥足第一第二年各撥二百萬第三第四年各撥四百萬第五第六年各撥六百萬第七第八年各撥八百萬第九第十年各撥一千萬第十一至第十五年各撥五百萬第十六年至第二十年各撥三百萬都爲一萬萬第二十一年以後停止不撥 
　　其營運利殖之法則購内債與購外債並行第一年至第五年以資金全購内債第六年至第十年購内外債各半第十一年至第十五年以三分之一購内債三分之二購外債第十六年至第二十年以四分之一購内債四分之三購外債第二十年至第四十二年全購外債凡基金局所持内外債劵照例向國庫領息 
　　每年所領息及所受國庫津貼額皆作爲本局營運資金照前條所規定向内外市場額購各債劵計至第五年止能購回外債五百萬元内債二千餘萬元至第二十年止能購回外債一萬二千餘萬元内債八千三百四十餘萬元第二十一年以後停止内債不購至第四十二年止共能購回外債五萬六千四百零二萬七千四百七十一元有奇而本局尙餘資金三千三百零四萬一千九百零三元有奇更益以一千二百九十三萬零六百二十五元則全債掃數淸還矣其每年數目具如别表所列 
　　是故從國庫支出一方面觀之則最初所撥之一千萬元不過在外債全額中劃出耳毌須别籌也其實際支自國庫者不過二十年間攤撥津貼之一萬萬元與夫第四十二年找完數尾之一千二百餘萬元耳而全債遂已淸償是不啻以一萬二千餘萬元而銷六萬萬元之債務也不　惟是基金局尙收存有内債劵八千三百餘萬元夫此八千三百餘萬元之内債　國庫前此借之於人民而曾收得其實欵者也夫旣収回於基金局中以後便不須償還則此八千三百餘萬元仍不得謂由國庫支出也再將此數除去則直接由國庫支出者乃不過二千八百萬元内外是不　以二千八百萬元内外而銷六萬萬元之債務也驟聞者慮無不疑爲涎雖然諺不云乎說　怕算帳今全表具在每年數目可　按也 
　　然則國庫果眞以爾許少數之支出而得償此莫大之債乎是固非然基余局每年所資以利殖者皆恃債劵所得之息而其息則由國庫支出者也雖然旣已借六萬萬之外債息　五釐則國庫每年支出之息例須三千萬　無此基金局而此支數亦安可減者不過依前時　法則此項息全歸外人所得外人還恃以殖利而我之償債終無期今依此辦法則息之一部分還歸於我我營運而利殖之而償　違得漸脫耳 
 
 
 

Page 2

 
 
問曰必由國庫津貼一萬萬何也答曰債累太在非有大資金不能迅速收回也然則自第一年卽多撥資金數倍交本局營運何如曰斯固可也試於第一年卽遼五千萬爲基本金則以後國庫母須津貼一文迨届第四十年時亦可與此表所列略得同一之效果矣本　所以不肯如此辦法者國家苟非有利用外資之必要則何必借外債旣已借之矣則必利用時間稍長然後生產效用乃得見若借六萬萬而先撥五千萬充　項基金不惟第一年卽少五千萬之利用而已而最初　年間貲回之債　亦嫌其太多也（未完） 
命令 
[七月一日臨時大總統令]  
　　安徽都督孫毓筠呈請解職孫毓筠准免　　安徽都督本官此令 
　　任命柏文蔚爲安徽都督此令 
　　任命范之杰爲山東提法使熊兆周爲山西提法使此令 
　　任命周茂冬爲河南歸德鎭總兵此令 
　　農林總長呈請任令魏震爲秘書長秦嵩陳紹祖余光粹陳乙白田尙志陳其瑗爲秘書楊榮誌劉馥梁賚奎楊勉之爲參事陶昌善胡宗瀛曹文淵爲司長謝恩隆鍾賡言易次乾王慶驥三治燾爲編纂應照准此令 
　　國務院秘書長魏宸組呈請辭職魏宸組准免本官此令 
　　任命王廣圻爲國務院秘書長此令 
[七月二日臨時大總統命令]  
　　任命那彥圖署烏里雅蘇台將軍兼辦理圖什業圖車臣兩盟事宜此令 
　　任命熙鈺爲靑州副都統此令 
　　保定府城守尉同和因病呈請開缺應即照准此令 
[專電]  
　　北京電袁總統咨參議院云國會限於明年正月初十開會載在約法今貴院於組織選舉等法尙未議决恐受違背約法之咎請速决現政府一方擬七月初十公布組織等法二十設國會事務局九月三十下院初選辦竣十月三十續選辦竣十一月初一發召集令十二月二十召集國會參議院大爲感動連日會議然初十必不及公布 
　　北京電袁總統催參議院速議國會組織法院昨公决於本日起七日内議决按此電係另一訪員所發　　北京電駐京各使接各該國電承認中華民國當於國會開幕後定奪 
　　北京電袁總統請黎副總統薦舉國務員 
　　北京電外交團今日（四號）在迎賓館謁見陸總理極表歡迎並請宣示政見 
　　北京電袁總統擬以胡維德任外交總長陸總理擬任劉人鏡 
　　北京電陸總理提議於西藏靖西設立交涉司 
　　北京電陸總理日内到叅議院提出新内閣員宣布政見 
　　北京電梁士詒赴津與唐紹儀密商仍令同盟會人加入國務院　　北京電同盟會俟孫文到京組織純粹政黨改名民主黨 
　　北京電同盟會本部電粤都督胡漢民省會爭議事已調停望持寛大因粤爲根據地 
　　北京電聞唐紹儀預備赴滬不復來京 
　　北京電唐紹儀將乘新銘輪船赴滬 
　　北京電唐紹儀前囑劉某向香港某銀行借銀條五百萬兩有成　現劉擬與陸總理熊總長續商 
　　北京電前日國務院開會陸總理力留宋蔡王三總長袁總統亦親自慰留皆無效昨日又有改任陳錦濤爲財政部總長各員可留之說恐不確 
　　北京電應德閎力辭財政次長有以周學熙繼任之說 
　　北京電借欵事因熊總長去留未定暫時停議 
　　北京電中央公債參議院議改九扣五釐息 
　　北京電英美資本團代表因俄以所商密件登報宣布極爲憤恨致借欵又起波折 
　　北京電外交官服制已定妥　　北京電陸軍部派往南方遣散軍隊人計十二員今日啓行聞以王芝祥爲督辦 
　　北京電袁總統派員遣散軍隊欵由稅司指撥由軍官鄭汝誠主管發欵 
　　北京電德太子昨晚赴奉　　北京電周自齊未到京魯督不更　　北京電康有爲自日本發電祝賀陸總理 
　　北京電日軍隊昨調六百名離津他往 
　　香港電香港總督今日抵港歡迎者甚衆行過郵局即突來某西裝華人開放一鎗不中剌客爲一少年已就逮按此可與路透電參觀 
　　蕪湖電駐蕪廬軍昨夜（三號）猝變焚刧商鋪數十家全埠羆市　　厦門聞惠安匪徒閙事擾及敎堂官長逃避 
[特約路透電]  
　　北京電熊總長對於借欵交涉已不勝懊惱故有辭職之意政府如果與萬國銀行團决裂則歐洲股票交易所必不許他競爭者中國借欵劵在歡洲發售云　　北京電國會章程議案已由參議院續加討論議員期限已由四年改爲三年並續行討論議員額數是否須視户口而定或每省限定若干員爭辯多時卒未解决 
　　北京電據華報載稱唐紹儀不肯回京辦理交卸事務故由梁士詒赴津面聆一切以便轉達新總理陸徵祥國權報謂爲此眞辦理政務之奇法云 
　　北京電新國務院之人物仍未議定惟不致有重大之變動政府權力漸增 
　　北京電都人士現謁望孫中山君蒞止 
　　北京電袁總統電致雲南廣西四川新疆靑海西藏各都督各軍統將軍政實業民政及維持治安各事詳報政府 
　　濟南電紀平縣知事袁理端（譯音）因被告侵呑公欵一萬三千兩昨在租界被拘周都督擬將該員定以死刑 
　　北京電聞政府對於藏務擬行強毅之政策現議撥銀二十萬兩以充軍用桂林都督已允代解 
　　北京電銀行團日望歐洲指示借欵交涉辦法現熊總長仍堅持不允由外人監理鹽課非銀行團大加讓步必難就緖據現象觀之恐有决裂之虞聞比國銀公司現顧付墊欵二百萬磅隨後再付四百萬磅惟其提出之條件亦並不稍遜於各國銀行團所提條件云 
　　蕪湖電昨晨（三號）一點鐘有兵千餘名相約變叛從事焚掠至黎明四時始止兵士多携械逃亡叛兵所屬之統帶適因事前赴安慶商店現皆罷市旅客離埠者均受檢查 
　　香港電今晨（四號）香港新任總督亨利美君抵港被一粤人行剌未成 
　　香港電亨理美君校閱衛隊後卽離船埠有一粤人身衣西裝由人叢中突出開鎗向擊幸未命中當有隨從亨理美君之印捕一人用棒格阻惟彈已穿入總督坐椅之覆幔適有外國軍官一員在旁將剌客擊倒拘獲其人能操英語爲前在香港充當巡捕之子據供現年二十四歲直認謀剌總督不諱并云嫉視英人係其素志 
[譯電]  
　　北京電英文北京日報爲政府之半官報今日（四號）載有社論主張停辦北京大學蓋就經濟上着想以今日所費多屬虚擲不如遣派學生出洋留學獲益較多 
　　北京電政府所聘之法律顧問拂蘭西斯闢戈脫君今日到任 
　　北京電政府擬與銀行團决裂借欵交涉現已續有明徵此必因有人向政府承攬借欵之故 
　　香港電新任總督亨利美君今晨（四號）至港時爲一華人鎗擊未中 
剌客爲一少年已被拘禁當時軍警歡迎新督頗形熱鬧行至新郵局門前忽有一人衝過兵士隊伍向新督開鎗一響霎時人聲鼎沸隊伍亦停足數分鐘之久新督異常鎭靜開槍時其未人眷屬亦隨行新督抵市政廳時羣人高呼迎之 
　　長沙電各鄉鎭現遭大水受損甚巨目下水已減落四尺城鎭不致遭淹惟恐雨水過多水再漲高耳岳州至漢口之電線已爲水衝去大約須候水退始能從事修理本年出口之豆米其數之多實從未所未有 
　　倫敦電坎拿大首相巴丹君今日（三號）可以抵此次拿大内閣人員及各部領袖之在倫敦者將有八人之多其討論之重要問題則爲海軍政策云 
　　倫敦電羅斯佛君宣言芝卡哥及巴爾的摩爾之結果與彼黨毫無關礙蓋兩處之會皆爲同類政黨領袖所操縱故也 
　　倫敦電各處歡賀維爾生君被選爲民主黨候選總統者以克拉克君爲最先克拉克君並宣言申謝其黨與推舉之盛意且言彼之失敗實因白里安宅心卑鄙任意誹謗有以致之白里安君在某處演說不允受舉爲民主黨候選副總統今彼預料維爾生君必有二百萬人選之爲總統並謂此次演說爲其辭别之一次彼在政黨經營十六年之久徒見仇人之多彼信以他人爲黨首其獲勝必能較彼利便惟彼仍擬如候選總統之竭力從事運動聽者皆鼓掌歡呼印提阿拉省知事買歇爾君已由民主黨舉爲候選副總统 
　　倫敦電鐵台里克郵船失事一案今日（三號）業已審結各方面辯護士當時均發極長之演說承審總監末賽貴爵允許儘早宣布判詞 
　　倫敦電印度事務長克里維侯爵在上議院宣稱英國築造奪雷諾脫式戰艦之優勢自一千九百十四年起行將大减說者謂政府宣布此言蓋豫備於後此數年大增軍備也納及首相穆哈默特山特一案株連被拘 
　　栢林電意國財政大臣宣言意國不欲籌借軍債 
　　栢林電阿爾巴利亞士官反對土耳其陸軍大臣之風潮現已漸平惟西米拉士官仍在運動與之爲難之薩洛里克士官云 
　　開洛電埃及國民黨三人因於謀剌總督阿巴斯希爾米英國總監吉靑 
　　波爾的克帕茲茲電俄皇及其眷屬已抵此間　　鈕法華寒電德皇已乘御艇化漢沙納前往波爾的克 
[公電]  
　　桂林省議會電萬急北京袁大總統國務院參議院廣西學堂政治聯合會各省都督各議會鈞鑒頃准陸都督號電認南寗爲省會召集議員前往於國務院之命令參議院之議案全行抺煞殊堪詫異查都督向於文理不甚研究此電如何發生殊難預料惟本會爲一省立法機關斷不能認此非法之佈告民國初建外患交乘端賴各省對於中央扶持保護或可冀鞏國基而杜外侮若在中央困難之時擁黨者紛紛自由行動則民國前途何堪設想危機一髮來軫方遵應如何調護以保國本致統一惟國務院參議院各都督裁之不勝迫切待命之至廣西省議會叩儉 
　　北京參謀部電各省都督各軍司令官均鑒現在陸軍新官制尙未發表所有任職各參謀官一俟官制發表即行加狀委任各省未造送履歷者請令迅速送部以憑備案參謀部江印 
　　北京財政部電孫中山先生鑒來電敬悉報紙謠傳殊非情理查南京賑前由支款各署局營隊尙未造册送部以致結算遷延現承電示擬將財政部支欵總數日内先行宣布以副台囑至於比欵内並無付先生百萬之數先生持身淸潔人所共知幸勿介意財政部江印 
　　桐城工振局電江皖籌振會鑒六月二十四五號大雨蛟洪陡發洲河堤埂坍壓高梁田廬淹斃人畜無算西北兩鄉受災尤劇已分途查勘乞撥欵振濟工振局劉啟文鄭輔東叩 
　　天津唐紹儀電同盟會機關部諸君公鑒電悉儀前日赴寗並無經手款項之事所有應匯餉需均由財政部交銀行匯兌是否動支比款部中自有册籍可稽紹儀從未干預更何處得此多金爲行賄之具謠傳揑造不問可知前因外間藉詞攻擊曾電請南京財政次長王君鴻猷將用途淸册開示以便宣布尙未奉復希就近一詢王君便知其詳紹儀 
　　王鴻猷電北京唐前總理熊財政總長陳前總長接唐總理電命猷報告比欵用途猷憶前南京政府收到比款係兩次前次收入三百五十九萬餘兩後次收入一百零八萬餘兩皆由財政部指定用途或交陸軍部或交滬都督或寄烟台或寄武昌均爲接濟軍需餘則交上海中國銀行以備兌換軍用鈔票其支付之日期及數目庫務司自有細帳可查邇來外間揑造謠言以毁孫唐二公殊屬可恨猷本欲據實報告而此項帳册現已隨部遷至北京猷在此無從一一追憶請飭財政部員將該項帳目抄出呈唐總理並交各報館宣布週知以爲孫唐二公表白王鴻猷叩江 
　　旅滬四川公會程德全趙熙等電成都省議會駱鄧胡議長議員公鑒民國代議萬事源泉立法砭時全蜀攸賴謹賀望隨時錄要見示以慰遠忱旅滬四川公會程德全趙熙等江 
要聞一 
[第二次組織内閣之逐鹿者]  
　　京師各黨爭持内閣總理已見前報自陸總長發表後美英德法俄日各公使咸集六國飯店大開會議英使謂民國總理果更換得人不獨民國前途可得幸福而於借欵問題亦可速爲解决美德法日俄各使亦云各省議論大約皆望和平解决不以衝突致危險議决後遂聯電總統應請速組織内閣以維大局 
　　此次國務總理確定陸徵祥後聞外交總長亦不另委他人由陸氏兼任緣外交人才一時難得此次陸爲國務總理頗有一二少數反對之人以其於國内情形不甚洞悉恐或有隔閡之虞嗣有某氏謂目下之國務總理首重對外對外得人對内行政各事亦較易著手且有各國務員互相協助隅閡一層自可無虚故今此總理一任舍陸氏莫屬此說一出反對者之意亦已稍解 
　　陸徵徵祥日昨謁見總統時秘書長梁士詒在坐 
 
 
 

Page 3

 
 
總統謂財政總長一度秉三勢難再留然誰可繼其任者陸云依愚見莫如岑雲階總統尙未答言梁氏急以目視之總統亦會意乃曰雲階我所敬畏惟恐財政非其所長陸云聞渠退居後頗留心經濟學財政亦未必非其所長且總長係政務官與事務官有别只要信用在民用人得當不必專門名家也况今財政總長有外交上之關係非有外人重視如岑者實不足以當之總統曰容再熟商陸退總統語梁士詒曰雲階何如梁吐舌良久云此甲辰年五月十三之彗星也總統亦爲之嗒然 
　　工商總長陳其美辭職後現署總長次長王正庭君亦决意辭職今日對部中人言自明日始决不到部辦公頃據國務院中人云孫少侯氏確經擬定以工商總長之席俟日内總理發表後孫君位置卽可提交參議院要求承認 
　　大總統任命海軍劉總長代理交通部長該部人員即往謁劉總長請示何日到部已面允於二十九日到部視事據聞海軍部長頃有易薩鎭冰之說劉冠雄不日卽將轉任交通果爾則此次劉之代理交通卽爲將來長該部之先聲云 
[唐少川逃後之國務院]  
　　唐濳蹤赴津後當日即由總統命首坐部長代理國務會議之主席各事依舊進行對内對外並無阻滯尤奇者内務部趙總長久請病假不到國務院自唐出走後即銷假視事無日不到國務院與陸代總理商酌要公陸總長未入國門即以病弱聞就職後聲明除關涉外交外不列席國務會議唐失跡之日陸旣須代理總理又須到外交部視事每日見客辦公不稍休息精神亦未見萎頓此其故眞不可思議矣 
　　唐在國務院無一人與之相善故其去後各人轉精神煥發實力辦事他如外交團之致賀社會之懽送觸耳皆是其見棄於人如斯今日言者猶以參議院中共和黨議員倡爲維持之說之誤也 
[新總理繼任時之國務院]  
　　新任總理委任後國務院即須由新總理組織所有國務員應暫時全體辭職以待後命現該院下次會議已宣告停止 
　　各部總長現多已呈遞辭職表其中有已辭職尙須挽留者有不欲挽留者有挽留面本人不願再就者大約必須更換一二員此一二員之更換又須得參議院同意恐十日内尙不能組織完全云 
　　國務院承宣廳前由唐總理薦秘書八人現因唐辭職該秘書等以秘書一差應隨長官爲進退擬俟新總理接任即行聯名辭職 
[財政審查會之意見審查員不盡職議長做和事老]  
　　財政審查會近因審查裁撤軍隊案及五釐公債案迭次開會各審查員到者寥寥不能開議每令到者坐待數時而散該會委員長及理事提出意見書請議長宣付懲罰委員會以喚起各員責任之心特擇久不到會之席聘巨杜濳孫鐘劉積學黃樹中五人爲被懲罰者議長　復該會請從緩懲罰先將意見書通告席某等以資儆戒 
[谷鐘秀想做議長]  
　　直隷參議員谷種秀爲統一共和之有力者唐少川私逃後發生繼任總理之問題同盟會竭力與統一共和黨結合擬推某爲總理而以總長許統一共和黨之某某谷亦預焉谷輾然曰吾却不想做總長與其呌我做總長不如呌我做議長此語爲統一共和黨某議員傳出聞者爲之絶倒吁組織第三黨原以維持公平乃谷鍾秀欲爲因利乘便之計豈不可恥有人述其前淸時以優貢到浙渴欲謀一知縣其人格本不甚高近又以運動某君督直益爲衆所棄矣 
[籌備幣制處將次取銷]  
　　財政部擬設籌備幣制處委在陳錦濤爲督辦王鴻猷爲總辦昨經該部呈請總統委任已奉批准惟國務院以該部所擬籌備幣制處與財政部官制稍有不合因官制内原設有幣制局與新設之籌備幣制處名異而實同耳陳君錦濤亦甚不以幣制處督辦總辦名稱爲然現已商之熊總長擬仿東西各國成例改爲幣制委員會設委員長副委員長委員三種職員其資格限於充大學講師在外國大學畢業及素有經驗者由該部延聘之熊總長極爲嘉納已請陳君錦濤擬具說帖呈請照辦云 
[淸談（萍桴）]  
　　共和告成南北調人卓爾元勛功固不容輕沒曾幾何時而濳蹤遠行桑中有喜棄公民委托以逍遙於津門爲民國史上留一開國總理之絶大活點此其一得一失間遜國之罪較之建國之功兩兩相較抑又何如或曰使唐少川而功成身退不膺民國第一任新總理豈不純粹一民國元勛乎哉雖然使唐省川而果無新總理之希望也恐亦未必醉心共和而毅然居調人之列矣鳴呼噫嘻 
　　然則唐所以得志者正其所以失敗也歟記者曰吾且以付諸後世一般悠悠之與論 
小說 
[俄王之偵探（一百十）（無名）]  
　　余道輪船的日期旣然不對我們救出了愛末姑娘之後必須設法暫時藏在一個所在等到那輪船來時方能上船鄧方道正應如此但是這個客庽裏斷斷不能藏的如何是好我等二人正在沉吟之際那俄官道我有一個所在不知二位意下如何余忙問道什麽所在俄官道離這巴德市郊外約有五里之處有個荒僻之所呌做秣林谷那裏空谷甚多約有三四個我們救出之後藏在谷中過了一日到了卅日便可上船走了余道這様甚好於是三人便商定鄧方去和那輪船上接頭俄官去探牢中年消息並替我們預備小船等事我也預備到那竊牢時種種事體到了二十八日那晚早已各事備妥了二十九日起來余等三人又分往各處探看并看他們萬歲誕的熱閙各衙署各學堂内都懸燈結采鬧熱異常學生軍人等都各放假出外游覽登時街上的人比那往日多了幾倍酒店茶肆内生意興旺到了下半日酒醉之人到處都是口中亂唱國歌狂呼萬歲也有舉國若狂之槪到了傍晚街上的游人更多所有工人士女亦各結伴同行到處尋樂余與鄧方二人也復雜在其中各處探察一來逞此看那人的節禮二來也好留心來脫考脫和何突老夫等是否也在此處直到晚間十二點餘鐘街上的人漸有倦意興致淡的早已相約回家余和鄧方便潛行到那和俄官相約之處 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂都督勦撫襄陽叛軍續聞]  
　　　陽混成恊統領張國荃擁兵反抗擅殺省要並招集會匪據襄背叛已兩誌本報刻下黎公已檄調第二鎭統制王安瀾二十九標統帶龐之淦馳往勦撫聞張蓄謀已非一日現河南一帶匪魁皆來響應聚集有一萬餘人改換八卦太極圖軍旗張自稱社會革命軍大統領所出告示均以平均富方改良社會等語爲煽惑貧民之計襄樊某黨黨員羣起附和四處演說被其惑者益多近得省城派軍兩路進剿之信張亦派兵三千駐紥東津灣石灰窰以敵王安瀾之師又於老河口駐紥重兵以防樊之淦率領鄖軍下擊查襄陽舊道庫儲有裁撤穀城提督鄖陽總鎭標營時遺下之槍砲彈子甚夥且張於去歲攻擊河南南陽之役亦領有新式軍械彈藥故軍火頗足支持起事以後張將襄河水師炮船搶去所有砲位現皆移架於襄河兩岸以防進攻日來往來商船信件均被攔截不准行駛交通爲之斷絶張於攔留各船時聲言當順流直下奪取武漢並運動各處軍隊希圖搖動大局省城軍營多接有郵遞印刷品無非均產主義相煽前日黎公嚴令禁止假社會黨名義演說均貧富卽根於此刻下省城戒嚴黎都督責成第四鎭及敎導團憲兵隊近衛軍書夜巡查甚爲嚴緊且檄第八鎭統制季雨霖督師防堵襄河 
　游（漢川沔陽天門各縣）如有擾亂即惟　統制是問（季軍原紥在漢沔一帶）惟黎公　　　荃蓄志不小現雖上下會剿猶恐其竄擾　州　昌連合荆州滿族爰飭駐荆宜五鎭唐統制犧　嚴爲防範相機辦理至王統制（原紮在德安　　已遵飭尅日調派一混成標爲前鋒取道安　　馳而往黎公曾電諭其不可輕開　　候劉公所派之員與之調解若能和平了結　　樊數十萬生靈之福若果執迷不悟甘心叛逆自有進剿之命故王龐兩軍此刻不　暫爲堵截以遏其勢張不來擾亦不進攻也 
駐襄左軍劉仲文自行移紮沙陽無異將襄樊讓送此事殊不可解其所謂不忍桑梓塗炭乃掩飾之語現劉又自在調停但昔日帶重兵與張同處一城尙不能維持於未亂之先豈能調停於已變之後說者謂劉向日行爲亦極跋扈移兵沙陽恐有别謀特　都督不欲激成巨變故優容不究然亦出於下得已也 
張國荃係一陸軍排官出身滿淸時代祇帶二十人戌於老河口去歲十月間聯合防營乘襄陽道喜源在安陸與季雨霖軍戰敗之際一舉而光復襄樊並未費戰鬥之力破襄陽後舉黃仁葵爲分府渠自爲總司令聞搜括民財六七十萬募兵兩鎭皆黃爲之主動張不過一傀儡而已近張因反抗裁兵竟欲藉敎會以期保全其鄙陋無能可以想見此次變叛均其手下將校所爲而由武漢遣散之軍人及不得志之文士助成之所以其舉動尙不類土匪如不從速敉平誠大同之患也 
[武漢歡迎黃克強之掃興]  
　　鄂函云黃克強君由申返湘准於六月二十九日抵漢此信係由上海同盟會電告鄂支部武漢同盟會會員以黃君係本會黨魁且爲造成民國偉人特邀集各團體於是日各舉代表至漢迎候黎副總統亦派孫君武代表歡迎旅鄂湘會並在法界三湘木質公司張燈結彩舖陳會塲以俟蒞止詎上水輪船陸續抵埠並無黃君蹤跡各代表不勝悵悵即電寗滬同盟會詢問得覆始悉黃君因病未痊一時不能起程各歡迎員忙碌終日徒勞而返誠掃興也 
[粤漢路線繞越萬人坑]  
　　鄂境粤漢路線前經張南皮派委工程師測勘指定以武昌新南門外爲起點其車站基址即在萬人坑附近萬人坑者乃洪楊占領武昌時被向榮胡林翼連次擊敗將陣亡將座之屍身叢葬該處得有是名茲有郭君繹祖以洪楊倡革命始基其戰死健兒皆係爲漢族流血忠魂義骨埋葬此間揆諸情理亟應表揚若因建築鐵路就此平毁殊爲可憫特稟請黎副總統飭將路線酌改繞越該地以資保存聞黎公已允飭測勘路工人員查明繞越矣 
[陳總參議離浙]  
　　浙江軍政司長陳毅君因派委許寳祥统領錢江水師一事被二十一團將校提出質問書謂其賣官粥爵等情自該司裁併惡感本可銷釋嗣以蔣都督升該司長爲總參議又激動軍界之公憤昨日假司令部特開大會公决爲强硬之對待大略情形業誌前報專電茲悉同時各旅團營連下級軍官一百七十餘人亦在下城某廢署會議對付方法當場推舉某連長主稿公函都督瀝陳該司長植黨營私種種劣跡並云都督人望所歸全軍本無異議若因個人密切關係必欲保存劣員則吾儕武夫行當自由執行各謀其是云云措辭咄咄逼人陳司長知衆怒已深萬難留戀於破曉時微服出城求見軍長後（朱軍長現在養疴江干架濤植物園）卽乘杭滬快車離浙或云逕赴北京或云往依某都督　否尙待續聞 
[杭垣嫌疑犯供詞]  
　　浙省警察局長盧咨移杭縣檢事廳文云據第四派出所呈稱竊本號旁晚據之江旅館主人樊慕文稱有廣東客人名甄垣者於六月十八號來館居住十五號房間内今日自言身懐炸彈請搜查等情前來警官以炸彈非常危險警察以預防爲目的無論虚實均應澈查當即前往該館正擬着手調查已有警備隊軍士數人將甄垣遍身搜索果於衣袋内搜獲洋鐵盒一個是否炸彈不得而知該隊官周效卿當將甄垣一名並函件一束洋鐵盒一個及行李皮箱一隻包裏一個交於警官轉詳核辦爲此合將甄垣一名洋鐵盒一個皮箱一隻包裏一個一併繳呈伏乞局長察核施行等情據此經本局預審供詞支離復經檢查其行李書信中有在廣東充交通司顧問官山東警察局長現由陳都督紹介見浙江蔣都督及黎副總統已委任出使美墨日占秘爲籌餉總理日内即領國書起程等語事關懐挾凶物并查有詐稱官吏招搖情　　形理合抄黏供詞連同搜索一切證據備文移送貴廳查照訊辦施行云附供詞甄卓俊供稱年二十五歲廣東人前在美國大學畢業二年機關即是同盟會在大阪地方此刻由上海到杭訪友朋友就是湯壽濳今日有一朋友由廣京到上海躭擱五天在廣東交通司李季鶴處當過股員這物事姓王的朋友拿我跟我看的此供 
[烟土變爲泥沙之奇聞]  
　　民政司令行杭縣知事文云案據本司監視焚燬烟土委員周斌邵國　等報告竊委員等奉委監視焚燬烟土當將本署所有前政事部任内查獲及財政司軍法科送來烟膏漿土彙　二箱一桶另一包　送杭縣彙數當衆銷燬查另包之土係財政司咨據前政事部調查員在仁錢禁煙公所查出交前莊財政科由莊移交高財政部者計重二十七兩五錢大小七塊固封蓋有財政司印信並註明塊數送由本署收發課原封收交禁烟課存儲今委員等前往監視並將是案原封包工親身帶送杭縣公署彙交該縣收發員陸君以備焚燬乃於焚燬之前由該收發員將此包上面印紙並不當衆揭下遂以無印紙之紙包併入本署所送烟土箱内旋經國民禁烟會梁立羣楮懐新君當場檢騐是包爲黑潤大頭菜三塊乾燥泥塊一小包相視驚異莫知所云又查杭縣禁煙局送來之煙漿土内有料漿二桶並類似沙泥一包檢樣與杭縣澈查外其餘烟土驗明無誤業經會同杭知事曁警署禁烟董事國民禁烟會梁陸二君監視焚訖合將此包紙印紙及大頭菜一塊乾泥一小包呈請司長察核辦理等情　此杳是包煙土爲財政司四月十八日咨送來司本司収發課並不拆封查驗明白貿然原封收交禁烟課該禁烟課又不加察卒然原封存儲該課課長等辦事疏忽固屬　無可辭而該縣收發員當擅自揭去印花之時包皮究竟若何狀態原封有無拆動痕迹實爲此案關健除將本司收發課長潘壬禁烟課課長周斌禁烟課椽史褚溥春各予記過一次聽候查　外合亟令飭該知奉迅將該縣収發員確查如何私自揭封並禁烟局内查獲泥沙科漿據實呈復以憑核辦 
[岱厫販運閩鹽之駭聞]  
　　定海岱山有新老兩厫向収本地板鹽運至上海瀏河等處行銷近來　商食　閩鹽償　向沈家門某閩商定辦　私數百萬　船二十餘號陸續襲運不料第二批之鹽運至吳淞口被緝私船截獲數　照章充公以致第三批十餘船停泊岱山不敢行駛板户聞之大動公憤擬將該鹽船截留厫商乃雇滬裝兵士百餘人前往護衛已將鹽船十餘號於本月初一日押運前往上海聞淞口有緝私船守候將來恐不免有一場惡戰也茲將板户代表沈瑞堂等公電照錄於後 
　　都督鹽政局鈞鑒岱厫販運閩鹽影射侵銷岱鹽擁積板户窮蹙現閩鹽在岱尙十餘船兼有滬裝兵士護　羣情惶惑乞派委查辦可否先電定海知事扣留鹽船候電復 
[江蘇各民政長各籍一覽表]  
　　吳縣宗能述四千六百九年十一月十一日委正月十四日到任字加彌浙江紹興人吳江丁方　元年三月九號元年三月十八日字石懐安徼桐城人常熟丁祖蔭上年九月廿七日上年十月初六日字芝孫常熟人崑山方還上年九月二十六日上午九月二十六日字惟一崑山人華亭謝葆鈞上年九月十六日上年九月十六日字宰平華亭人奉賢楊兆椿元年二月十三日元年二月十五日字蔭安華亭人金山楊志溥元年三月十三日元年三月二十四日字博夫無錫人上海吳馨上年九月十三日上年九月十三日字懐久上海人南匯莊炎元年正月廿一日元年正月念七日字炳漢武進人川沙方鴻鎧上年十月初一日字仰儒吳縣人靑浦錢學乾元年二月初二日元年二月初二日字仰喬靑浦人武進屠寄上年九月三十日上年九月念八日字敬山武進人無錫秦毓黎元年四月念五日元年五月三日字效魯無錫人宜興　南强上年九月念五日上年十月十九日字鑄農宜興人江陰劉敬煥上年十月初十日上年十月十八日字　臣浙江鎭海人靖江姚序镛上年九月三十日上年九月念一日靖江人丹徒張　元年四月十七日元年四月念三日字翼雲丹徒人丹陽姜若元年五月初二日委任取銷代理元年五月四日丹陽人金壇林懿均元年二月六日年二月十三日字力三丹陽人溧陽劉邦樹元年二月二十六日字舜先浙江紹興人太平姚湘元年五月初六日元年五月初九日字月波太平人太倉洪錫範上年九月念一日字伯言太倉人嘉定許蘇民上年十月初六日字稚梅嘉定人寳山錢淦上年九月三十日字印霞寳山人崇明王紹會字溯沂直隷豐潤人（未完） 
[蘇都督咨國務院文（崇明外沙設治問題）]  
　　爲咨復事案准大咨内開奉大總統發下江蘇崇明縣外沙施滋培等呈請崇明外沙另設縣治並派民政司法到縣任事等因相應鈔錄原呈咨行貴督查照核辦可也並抄錄原禀黏件到府准此查此案前據該處自治鄕董祝應乾商會總理施徴容等一再來府呈請分縣復由内地代表龔其杲等瀝陳萬難分縣理由情詞各執經莊前都督指令就外沙地方酌設初級審判廳詳定管轄區域俾便訴訟各在案惟崇明外沙究竟應否分縣當俟省議會開會時提交議决後執行准咨前因合先咨復貴院請煩查照此咨 
[金閶瑣談]  
　　蘇州地方審判廳自楊推事光憲與楊律師蔭杭互相　　後楊推事已奉撤差該廳推事全體辭職鄭提法司亦均照准現在新委推　尙未到任以致　署無人　丐　雀人民起訴一槪不収未結舊　亦　　　不理大有呼籲無門之槪是亦司法獨立之怪現象也 
　　閶門外楓橋一帶前有流民盜代坆　已奉莊　　押解遣散現在又有流民濳來偷吹樹木　至　　竊盜無所不爲均以元境二十七圖地方接引菴爲匿贓之所市公所董事以該處地當孔道値此新絲上市行　往來隱患堪虞呈請設法騙逐日昨程都督已調令混成旅　派軍騙逐將該民等押解回籍母任逗遛滋事 
　　上年秋收歉薄農佃欠租者多雖經設立租糧公局嚴加比追無如芒種已過各佃　押囹圇依然無力淸還日内公局將次裁撤各業主心有不甘集怨於上冬　毁催甲住屋之鄕民江阿二等（江現拘留檢察廳候審）昨日由汪鳳瀛等函請都督治江等作俑之罪繯首無赦並宣示羅狀如再有抗租者卽援照辦理其函中路謂各田業户賴田生活設聽刁抗事畜無資將鄕氓日益驕戾並有光復以後我都督定變俄傾惟當機而立斷乃有犯以必誅江阿二罪惡昭著肆之市曹原不爲過等語程都督已調令民政長酌核情形移知檢察廳遵照辦理矣 
　　統一共和黨蘇州支部已組織成立現定於七月十四號（卽六月初一日）在東採蓮巷事務所特開大會又蘇州工黨亦定於七月七號（卽五月二十三日）假鐵瓶巷姚宅開成立會選舉職員云 
　　平糶設局開辦已記前報茲聞市公所董事以各局弊端 
百出而以西區某局爲尤甚每日耗短有數十餘石之鉅因於日昨放糶之期特派專員前赴該局稽查詎至糶畢結帳查見溢出小票一百餘張以致米又耗短細審該票并非假僞確係本局司事串通盜出未知該局董事若何辦理也 
　　蘇城大石頭巷廟堂巷連日發生搶案經巡警局長石人俊親率警備隊前往破獲而西區區官朱樹基尙未得悉石局長勃然大怒立將朱區官撤差以總嵇查沙恂調任該區區官三區巡官陳受爵於該管區内連出刧案足見巡查不力亦不併撤差於稽查員中選員　充所有總　查稽查二缺不另補員以節糜費 
　　奉賢縣民政長楊兆椿因吳陽自刎一案情節較重經都督派員查明卽予免職聞接替者爲錢　人龍云 
[劉河稅關風潮之原因]  
　　劉河自前月十七日因常關苛稅激動公憤已迭紀本報茲又將洪民政長詳復蘇督文錄後以見此事之眞相焉 
　　太倉洪民政長覆詳蘇督文（上略）查此案先據劉河商會報告前來當即抵劉會同劉河商會切實查訪悉六月十七日衆民反對常關出於公憤究其原因一係劉河魚汛爲商市大宗本年進口極疲而關稅反苛於昔一由民食維艱而該關徴米麥稅不　寛假且貨物稅公所與常關先後復設重征苛收一物兩稅有民不堪命之虞適江陰有鬧關風潮傳單到劉因此觸動衆憤係據都督公布省議會議决裁撤常關理由前往請問該處商團恐釀事端有會友一二人到關彈壓當時關員曹小樓方子沅知犯衆怒當卽見機將帳簿鈐記交出彼時該公民等恐有銀錢轇　不願接収該關員自願親書交件憑條交由公民收執並無勒令出具字據情事至關員被傷查無其事（中略）總核情形竊思一省命令自以都督爲準繩江蘇省議會議决案内地常關一律裁撤早經都督公布各商民均已印入腦經兼之光復後商市疲滯乃因參議院未經通遵内地常關仍復照設於命令上未免兩歧於商務上實多窒礙以致商民公憤積久而發爲本省商務計如能照議案統籌辦法爲周妥云云（下略） 
[鎭江回敎聯合會開會記]  
　　七月二日午後江回敎聯合會假大街鎭舞臺　會到會者極盛如　源志成兩學堂潤華淸眞兩女學堂均全體極會來　約千人首出童在茲君報告　會宗旨以崇宗敎興敎育務實業爲三大綱次由競在學校學生　歡迎歌次工黨代表嚴也威君商團體育會代表薛耀庭君軍界代表六十三團第二營營長石雨霖君社會黨代表許　川君商會代表何旭亭君南京總會代表鹽浩　松生兩君揚州　　　合會代表張少哲君等相繼演說均能發明回敎源流及聯　之必要而尤以楊春泉君演說爲痛　淋漓發人深省繼由民施大同會代表劉維霖十七區代表殷森　　君相繼進祝詞間以　源學堂及潤　女學校全體唱歌會員童滿恩君　　答嗣讀　來賓紛紛出場各會員亦攝影而散時已六句鐘矣是日會場佈置完美秩序　　頗極一時之盛云 
[雲南國民大會紀事]  
　　雲南各界於六月九日假承圃地方開國民大會籌辦愛國公債到者約計四五萬人十二點鐘由主度蔡都督報告開會先奏軍樂三通然後蔡督登台演說痛言埃及因外債亡國之慘狀歷叙至六國銀行團欲監督我財政干涉我軍政所以不得拒外欵借公債之理由語語沈痛全塲拍掌少頃掌聲歇軍樂徐奏蔡督詞畢退由嶁鍾嶽君演說先說中國軍費之枯竭次說銀行團之野心次說外債之危險次說公債之救亡源源本本有條不紊全座彭掌數十次詞畢李增君出度豋台李羣並無文言槪以滇省俗話描演政費枯竭之危狀亡國奴之慘境一句一掬涙全場爲所激剌哭泣聲與拍掌聲相和嗣蔡督揮淚鳴笛飭奏軍樂一通歡迎李君此後各界相繼演說而以商界胡源君女界張淸如君李毅如君統一黨謝光宗君靑年會董澤君報界唐璆君爲最沈痛計是日共收債金一百餘萬女學生首飾數百餘件茶房火夫雜役薪工一萬餘元乞丐銅枚數十千文直至午後四鐘散會 
[厦門商務瑣記]  
　　厦門市面生意向來暢旺詎光復至今百貨滯銷市况異常冷淡茲隨筆記之以見商業之一　 
　　糖貨漳州府各属以種蔗製糖爲　貨出口一大宗每歲約可得銀百數十萬自去秋光復糖貨堆積不能運出業糖者虧折相望今年蔗户因此視爲畏　無人種蔗間有種者亦不能購辦肥料加以培植前日又大雨大水前後浹名句蔗苗被淹腐　人泥刻下止十存一二恐漳州糖貨從此一蹶難振也 
　　夏布夏布一貨上下社會均　穿用其貨較紗羅易銷價亦較廉近因銀根呆滯無人問津江西夏布客咸呼荷荷 
　　藥材藥材一項向由上海湖经運來以川貨爲最多去秋湖北起義漢口全燬川廣來源一時頓絶因之厦地藥材價昂十倍如欵冬花以前三錢一斤者現漲至三兩三錢幾十倍有餘其他如川朴鳳尾連甘草各貨大率類此 
　　紗羅往年當夏令戕届若紗若羅十分暢銷今日則綢緞舖前車馬稀少幾無人過問也 
　　茶葉厦門茶葉行銷西洋亦爲出口大宗近年雖屢議　良未見效果近北京工商部來電内稱華茶現銷西洋某埠經海關查驗内多　　發痗大碍衛生當由該　駁回爲此特電貴埠茶葉公會嗣後運銷外洋茶貨務必加意研究改良　製切勿攙僞致壞名譽而損利權云云尙望業此者之急起　頓也 
 
 
 

Page 7

 
 
[騰米茺之現狀]  
　　雲南騰衝府（卽舊騰越廳）地處西南界連英缅氣候温和田土肥美素號產榖之區近數年來大商巨賈爭置田地凡膏腴之田活壤之地多在豪富之勢力範圍圈内貧民小户不過傭工租佃而已彼豪商等爲富不仁苛索佃租增加不已貧民無可如何久已怨聲載道詎該豪商等又於新榖上塲之時大肆收買榖甫登塲羣掃一空然後囤積居奇以作閉糶之謀於是坐擁厚貲者莫不爭相效尤以致尋常售米只每升三四十文逐漸增漲至本年四月竟售至每升二百文之多現在餓莩載道哀鴻遍野此種情形實爲從來所未有有保安地方之責者曷亟起拯救之 
[將樂謝知事因公被累]  
　　福建延平府属將樂縣前縣知事謝錫勳自前年抵任辦理新　頗極認眞於禁煙辦匪尤能不遺餘力將本瘠縣地丁錢糧向　　收年餘連死糧櫃三人被欠頗巨光復前兩次報銷槪由錢鋪　借墊解共餘充作地方新政之用及修理衙署監獄城垣各費縣中向有駐兵光復之先由松壽全調回省人心搖搖謝知事未敢擅逃以累地方邀集紳董勸辦團練無有應者乃由渠墊欵開辦各城門倒壞多年先是只修三門因有土匪乘機竊發乃並北門略爲修理蓋又費數百金矣後因轄下白蓮鄕微有搶刧帶兵下鄕及前年因禁烟被困請兵往辦兩次兵費約損失千金均由自墊因此先後賠累數千元致去年上忙應解錢糧無着當省城起義之際末批現米解省尙未上倉幾被土匪搶去幸其子親自帶解短髮洋裝有類民軍匪徒疑怕不敢動手故能保全跟隨家丁　瀋司已逃該米係光復前　解者例得豁免勸令變賣抵還省錢莊挪墊奏銷之債其子意民軍文明米係墊繳民欠被豁必能允抵詎田賦科收米需索陋規數百金一如滿淸時代又催解上忙米民欠被豁亦無允抵明文謝令以豁免之後錢糧旣難徴收衙費又無從支給疊請交卸至本年新曆二月間卸篆共欠數千金新知事張廣榮不肯代催有一欠欵較鉅之良胥在押又被新任放出并於本年二月間將虧空情形票財政司懇求准予抵豁由司咨延建　道查覆道行新任將樂縣查明謝令所禀屬實并將各種確據及糧司親具如虚願坐切结附文禀復閱多時未得財政司批復謝知事久寓將樂儒正齋金盡裘敝絶糧者屢矣而債主盈門催討不堪兼之近日新令接省中看管公文多方迫勒益不聊生將民聞之咸抱不平遂有潛謀擁其逃脫者謝阻之不得於夜間被多數人護擁出城走至建寜縣被將樂縣差陳華追及華甚疲弱帶一小孩年約十三四歲爲提燈籠其護勇一名見謝後卽赴建寜縣請哨弁來拿此時跟謝者與轎夫連家人及保護者約有八九人有勸謝殺華等逃入江西南豐縣者謝以殺官差將累百姓力阻之俯首以待哨弁越五點鐘建勇兩棚至出隊持鎗如臨大敵如捕鉅盜將謝所帶行李搜搶一空然後押回將樂閉置署中凌辱備至行將解省將民益憤激成暴動率衆入署擁謝而出各街點燈燃爆并謁謝慰勞旋擁出城將城門關鎖以絶追者謝至城外不肯下船謂聽君等所爲張知事必遷怒於百姓聞署咸爲感泣未幾張知事誘嚇甲長謂將謝令交出則不辦一人甲長乃詭言治席請謝俾可抬　縣署　民知之又移藏一最僻民家并於夜間導謝出境謝仍不願及洋口兵到謝卽自首張得謝後卽將前傘閙事百姓六人於夜間鎗斃三人（并未實布罪狀）餘三人監禁聞延建邵道及延平府以張擅殺擬詳省撤任而張刻下猶竊搜極捕以快宿憤將來不知再　如何風潮也　現已解省交　候府尙未見處分將來省吏能否爲謝令與將民綱開一而刻尙不可知云 
[滬軍攻破招遠匪巢]  
　　登州府屬招遠縣近年以來盜賊蔓延土匪蜂起尤以西鄕蠶莊集劉得寨劉得威（卽劉大寨劉二寨）兄弟爲最悍游勇　役互相勾結忽來忽去茫無定巢以致西北一帶刦盜公行命案層出幾有身家莫保行旅絶迹之虞幸賴滬軍第三營來招駐紥前月曾勦獲巨匪多名當協同民政長訊其案情較重者槍斃數人地方始藉以敉平兩營長劉君克厚及副官楊君終以未獲劉氏兄弟爲感日夜焦慮偵探四出於六月初十日營長忽招梨園演劇其用意係以縱爲擒衆皆莫測於十四日夜間十一點鐘全營拔赴蠶莊（距城五十里）劉氏兄弟猝不及防遂將賊巢圍困而劉得威挾其兇悍閉户放槍經數點鐘之久兵士無法以爲焚屋燒捕之計劉得威逃竄未及遂爲民軍鎗斃梟首示衆並生獲王隴惺（綽號獨眼龍）數年土匪一朝授首鄕民交口相慶推劉得寨藏匿伊此匪之家不爲献出使之他逃劉營長楊副官尙以爲憾云本埠新聞 
[國旗軍旗均用土布]  
　　民政總長李平書君照會滬防全軍李統領略云據民生國計會呈稱所有國旂軍旂應請改用土布不特漏巵可塞即國體上亦有榮光等情察核所呈係爲維持國貨起見自可照行照請轉令各營遵用等語聞李統領昨日通行滬防各營嗣後添製國旗軍旗務須槪用土布以挽利權 
[定期集議路線周題]  
　　城濠路工事務所以城根保產會租地建屋各户迭次要求改狹路線至闊以二三丈爲限此事有關多數公民之要求自應再行提議故定於六號在市政廳邀集評議員及各長官公同集議再行定奪 
[製造局請款之部批]  
　　製造局李總理以局中欵項奇絀支持爲難呈請陸軍部設法籌濟昨奉批示云據呈光復後該局毫無經費辦理爲難並現在虧欠及以後月需用欵各情形均悉惟刻下適値部款奇絀早爲貴總理所洞悉局中旣需欵如此之急一俟設法籌有的欵自應提先酌撥以資接濟目下務希貴總理勉爲其難以顧大局 
[禁阻演劇籌捐]  
　　民政總長李君出示云奉滬軍都督令開查徽甯會館後蒔花園主毛姓以籌集國民捐爲由將於本星期六及星期日在該園演劇此處軍隊林立易醲禍端着卽查明示禁等因合行遵令出示仰該園主知悉即行停止演劇免釀事端遵照勿違 
[監視投票選舉]  
　　今日爲上海縣選舉投票之期其第一區設在市政廳令東南兩區選民照章投票上海縣　政長吳懷疚君先期移請市政長莫子經君副市長顧馨一君監視投票其第二區設立在城内中區令中區各舖選民投票委民政署總務科長姚幼安君監視第三區設在西區令江境區新老閘區及北市並西區等區域内選民投票委民政署科員陳薇生君監視以昭鄭重 
[輪船與貨船碰撞]  
　　大和輪船於陰曆本月十六晚由揚州行駛　　經過通州距張黄港五里之遙忽然迷霧時有馬立司之鴨屁股貨船滿載人貨上駛互相碰撞貨船立即沉沒溺斃多人大和船頭亦被撞破船之兩面亦均有損傷現大和已經進口駛入船塢修葺矣 
[平米再行减價]  
　　本邑南北市平價售米處開辦以來購者頗衆每日銷數約在一百石之譜茲因市上米價已經鬆動故又將平米減價每石售洋七元每升售錢九十二文業已知照各該處一律照减矣 
[姚桂生大閙得意樓]  
　　滬城邑廟後園得意樓茶肆於陰曆本月初八晚起　　夜茶並唱蘇灘生涯不惡前晚有姚桂生者同乃兄季堂至該樓見一婦女出言猥褻並肆擠軋嗣因侵及某君眷屬致起衝突旁觀均抱不平鳴警解區請究而彼等猶大言不慚將乃叔名字　出爲護身符該警區乃略加申斥卽行釋放 
[和尙哄騙金環]  
　　李正中曾在寗波披剃爲僧近因不遵寺規被逐來滬匿居浦東地方專以假符歛錢度日前日李在爛泥渡地方見婦人姜蔣氏稍有目疾即設計哄騙謂用白米七粒頭髮一根金圈一副書符一張用紙包裹置於灶上以四十九拜後將金圈煎湯服之即愈姜蔣氏信以爲眞如法膜拜詎拜未及半李即光逸該氏知是受愚將包拆閱已被將銅元一枚掉去金圈一副當卽鳴捕代爲追尋旋在鎭上贓并獲解至浦東裁判分所轉送地方檢察廳訊供不諱擬以欺詐取財之罪起訴同級審判廳審辦 
[調停公所與船户之爭執]  
　　上海縣民政長吳君　會滬寗水木業公所董顧家曾等永諧堂磚灰公所董吳炳熊等浙寗水木業公所王文通等云案照灰船公所董事姚文稱張嘉年呈稱爲遵指議復事六月初五日接奉貴署第二百九十三號照會内開案據永諧堂磚灰公所代表吳炳熊等呈稱各節到署據此查挨號一節如果有碍行業自應改良除批答外相應照會請煩查照并希將改良方法妥議具復核奪等因到所當經邀集各船户再三集議僉稱挨船一節係調停船户爭先落後强食弱肉種種不平起見乃各船户自有之權限公定之業規非此無以杜掮客駁船等之魚肉且係從前各船户投請永諧堂經理售灰時由磚灰公會與石灰船户公司議定載在公啓何以從前永諧堂可挨嗣後灰船自立公所便不可埃此項章程通行已久實遵向章辦理貨價以三六九日行與客照市公議爲定並非以商所駁票爲准無居奇之權船户脫貨求財准期多　灰性最烈經久則變利在速售無襲斷之法苟有次灰求售在船户買不買在行家何從硬搭行家買灰憑行票船家　貨直送作場爲保持灰行生計起見雖由船户直接送貨並不與作場直接交易何嘗奪共買賣權至謂貨無好歹價無高下該代表旣以此爲慮自應設法改良除搭載次貨嚴定罰則外特將　山西山灰較次之貨定以較低之價値聽行自擇以免藉口總之行與客有相維之勢船户旣不能以歹作好該代表亦何得强好作歹船户並不侵越灰行利權該代表何得以壓制船户爲　技茲奉前因特將遵議情形開明意見書並將商所規章曁與灰行交易條規及從前永諧堂磚灰公會公啓隨呈抄錄上陳伏乞民政長察核實爲公便再正在具復間又接貴署第三百四十二號三百五十五號照會内開據水木工頭顧家會浙寗水木工業公所王文通等呈稱各節核與吳炳照前呈所稱同一命意無非以貨物優劣爲詞今旣分别定價聽買主自擇實屬無庸過慮合併陳明謹呈附呈意見書等淸摺三扣單一件到署相廳備文照會貴公所請煩查照　行 
[陳都督介紹律師]  
　　滬軍都督陳英士君咨江蘇都督程　樓君文云案查五月二十日據中華民國律師　公會呈稱該總公會　案遷往中央地點另行組織所有已給執照各員應請江蘇都督令飭提法司及各級審檢廳遇有该總公會會員蒞庭辯護准與江蘇公會會員一體待遇勿稍歧視等情前來當經咨請貴都暫查照見覆並咨明司法部在案迄今幾及一月未蒙咨覆正盼切　適准司法部覆稱律師資格必須根據法律始能碻定現正釐訂律師法以謀全國劃一所有各省已經組織之律師公會均係按照各省自定章程辦理實屬權宜之計將來各會應如待遇在律師法施行　則中自必有詳細之規定等語是律師法未頒行以前凡已經國家　隔權行批准成立之律師公會所有待遇方法在司法部旣無所軒輊在貴都督自不分　域查律師總公會與貴處之律師總會設立之旨趣旣同彼此之問題可泯但旣准司法部來咨所云各會律師章程均屬自定出於權宜等語自不客不嚴加限制以示愼重法權尊視律師之意茲據該總公會呈明開會議决截行入會請將已給執照各員詳細名單彙送江蘇高等檢察廳轉飭所属登記並照案遷往中央地點另行組織先以上海會所更名爲中華民國律師總公會駐滬事務所預備進行聯合各省律師公會將現行律師法鄭重修訂呈請司法部發交參議院該議凡筆師統一法未頒行以前不得再以總公會名義呈請加入會員以昭嚴重等情前來除批飭准照辦理外爲此備文咨請貴都督查照俾該會已入會之會員同隷屬於貴都督統轉之下得亨有在各級審檢廳蒞庭　護之權以示大公而杜紛岐實紉公誼 
[陳都督嚴斥隊長]  
　　交卸第五師九旅十八團二營後隊長李紹寶禀計營長假公報私旅長徇情袒庇昨經陳都督批斥云將士控告長官大干軍紀本爲法律所不容如長官實有不法舉動該部下在職時卽當禀報本管師長察核辦理若發生在困事撤差以後非挾嫌誣詆卽憤懣無聊此種刁風寔堪痛恨前昨該隊長臚列王營長假公報私陳旅長徇情袒庇各情來府呈控業經批駁申斥懸示在案茲又派員審查據稱該隊長所控各節悉屬子虚毫無根據前該營因淘汰疲軟兵士挑補精壯未能卽日當選缺额時或有之何得指爲吃餉所有該營部雜役火夫艙長看護長等缺虚懸未補係爲餉需不繼力求節省起見調閱月報淸册并未浮開濫支藥費一層亦查無實據戴書記朱醫長旣可質証該員等應卽據實禀揭間接之詞殊難憑信禀謂伊弟王福臨强佔同鄉人有夫之妻與該營長同屋一室等語事關暗味不便調查且非該營長已身所爲是否均與伊無涉牽扯凟禀謬妄已極至去歲光復一役該隊長自居爲有功詢之陳旅長不敢代作擔保前該營所繳槍彈甚夥并非出自該隊長之手衆論鑿鑿曾無異詞似此誣衊上官　功干賞有失軍人資格亟宜治以應得之罪以儆效尤而肅軍政姑念該隊長一時之愚旣經斥革在先從寛免予深究着卽凛遵母凟 
[查究揑名攻訐]  
　　上海租界引　辦商李永豐禀訐蘇　議會幹事周積成等揑名　票藉端尋　一案昨奉滬都督指令云呈悉該棧借運閩鹽濟銷租界本都督初以民食攸關且細察理由實與蘇五屬引岸絶不干涉當卽批准在案忽有蘇屬引商潘宏昌屢次電請阻止進口致海巡營誤將非閩鹽扣留屢生意外枝節本都督以該引商係長元吳引岸商人何以因絶無干涉之事出其全力不憚盡情攻訐或竟别有理由是以飭傳該引商來滬與該商質明理由以便斷結今該引商忽有登報聲明之舉復經辦商調查詳細指爲蘇鹽議會幹事周積成王仁豈所爲周積成王仁豈何以不自具名出此揑名攻計之舉候咨請蘇都督兩淮鹽政總理查明前禀有無潘宏昌私章倘所呈屬實則前案應予註銷至其假借會名擾亂行政即不揑名亦屬非是並候鹽政總理　公查究　　　治可也 
[仁和莊東夥涉訟近聞]  
　　仁和莊主龐君控正經理人倪錫疇副經理人吳花亭濫放帳欵六十餘萬兩曾經公共公廨將倪吳二人傳案交保候訊昨又傳案原告延梅吉言律師上堂講追被告由莫肅律師到堂代表聲稱兩被告均因患病不能到堂請爲改期並請飭令原告將劃票兩紙呈案查閱王襄讞商之英翰副領事諭將帳據仍留本麻以備察核一而派醫生往驗病情訂於下禮拜四午後集訊 
[滬軍採辦食米]  
　　滬軍都督咨駐揚第二軍長徐君文云案據第十師師長吳紹　函稱現在米缺　品本師所部各營兵多食繁待米孔面量沙乏衛何以收餉　　　疑卽派員前赴淸江及汜水瓜州等處採辦軍米五千石應請俯賜給發護照并祈移知徐軍長母許商民阻　致生誤會凡經過關隘一律驗照於行實爲公便等情據此查米糧一項爲民生口用所需軍隊兵多食繁尤宜未雨綢繆此時滬埠缺乏自應採自鄰邦除准發護照外相應咨請貴軍長請煩查照轉飭所屬各關卡一律驗照放行實　公誼 
[美領署舉行祝典]  
　　昨爲美國民主開國紀念日黄浦路美領事署懸旗張燈甚爲熱閘駐滬各國領事均往道賀浦江中各兵艦亦挂五色旗以表歡祝捕房特飭中西探在署前梭巡照料以維秩序 
[藍團長道歉]  
　　汪排長家被擾一案現由藍團長函致穆警務長謂剌刀發現兵士並不知係滬軍官長之家寶以致誤請巡士解區抱歉之至此事旣已查明均係同胞自當言歸於好等語穆君接函後當卽轉請滬防營營長分别勸諭和平了事 
瑣聞 
[城内]  
　　民政長批示○南念四保三圖梱保張旭汀禀批據禀玩户王介祥舊欠墊欵不還新漕又復抗欠似此刁玩效尤殊屬有碍催征候卽飭吏嚴追淸繳如敢再延禀候提案押追淸單附 
　　地方審判廳民庭批示○張安良辯周銓聲訴欠欵一案批查買空賣空本非正當惟合同第五條確有先令等不得逾三百條之外字様不得諉爲周桂芬述背拖累仰仍一併理楚可也孫樸仁訴曹鏡之藉詞掯留一案批所禀如果屬寔該地保殊屬非是仰卽預繳訟費候命令該地保將單繳案驗明核辦朱新伯訴張順金抗令不理一案批查前次票傳六月念五日開庭何以該原告并未到廳候訊殊属濡滯旣據呈訴准即傳催明日公開辯論可也 
　　地方檢察廳批示○陳學榮辯顧陳氏誣訴私擅監禁顧阿江一案批此案前據顧陳氏訴稱該民將其夫阿江私擅監禁當經本廳豫審由其父母出爲承認言與該民無涉卽將阿江管押嗣後迭次訊間阿江語無倫次精神殊欠完全復據其妻訴稱阿江係精神喪失之人卽現在該民來訴亦謂阿江愚蠢當時細察阿江實係精神病人准予取保何謂矇求保出至韓順卿在審判廳對於顧姓原案是否扛轄母庸本廳遇周該民現將顧姓原案向本廳呈訴獨非扛幫乎來訴又謂顧阿江夫婦重賂韓順卿該民究何所聞見有何証據而爲此告發之語至本廳前批顧陳氏訴狀言浦東裁判所尙禾復到一語係由告訴人有所聲請不能不加調查此等批詞有何駭異豈人言盡僞爾言悉眞乎該民又謂阿江在所勾通手下有揑造情　爲陷爾洩恨地步究竟勾通者爲何人勾通之法爲何法該民必有確實証據着卽將重賂韓順卿及勾通手下兩項情節詳晰叙悉以憑懲究否則無故造謠本廳不能爲爾恕也瞿茂祥呈稱瞿沈氏變產揑名簽押請求備案由批據訴瞿季生由售由產將該民之名冐列一經質訊該民是否干預不難証明此時尙無訴訟發生母庸爲備案之聲請也 
[南市]  
　　寓客失竊○皖人汪季屏由漢口來滬寓居滬南太平里來安棧二號房内前日由外回來查悉木箱内失去洋一百七十五元及股票帳單等物追問棧主　汪嚴氏稱有同室客人夏國元先携網籃用絨氈護蓋而去適夏回棧盤詰不認惟云出售銅香爐得洋四元遂卽扭控裁判所訊不承認旋搜出洋五元數角情有可疑判留候交保派探至該棧查明復訊核奪 
[閘北]  
　　催促遷葬○閘北粥廠義塜前因商團會擬在該處空地改建操場曾經市政廳傳諭各家屬將所停棺木限期遷葬在案茲因逾期日久尙多觀望故昨復由市政廳出示速葬示文錄下總商團旁空地前擬改　操場該處寄頓棺木亟應一律遷葬去歲曾經通告定以淸明爲限現在逾限已久家屬切勿觀望姑再展限一月不得再事延宕期滿運往眞茹代理本廳義塜特再諄諄通告其各凛遵勿忘 
　　挾嫌庻攀○夥刦嘉定某姓家之盜犯陳阿二（卽沈阿二）經閘北偵　　緝獲解由警務所於前日移解裁判所卽經孫所長提　　陳供稱向拉東洋車度日搶劫嘉定某姓家之盜匪孫阿高前由我帮同緝獲故被挾嫌誣攀判押候嘉定民政署移提歸案訊辦 
　　銷燬僞土○潮州人周子英因在北新　附近租屋煮造僞土業經裁判所將周之經理人馬漢記夥在王長山王昌根曹長山等一併拘押在案前日經所長將馬等帶案復訊判將起案之料膏三十箱及鍋爐器具一併銷燬並著罰洋五百元充公從寛一併開釋仍飭提周到案嚴懲 
　　聚賭罰洋○朱阿堂張榮根張廷伯錢連生等前日在潭子灣茶館内聚賭由九區崗巡查獲當將各人拘解警務所卽經凌司法長訊明判各　洋二元充公 
[英租界]  
　　確未帮兇○木匠朱香李阿三因向小販吳壽桂購買元棗爭論多寡起　將吳毆傷業經公堂判將所存保洋一百元除去醫費外如數倍給原告爲養傷費再各押兩月示儆嗣李以路見扭　上前勸解反被誣指帮兇心不甘服特延律師投廨聲請復訊前日午後由廨集訊李延哈華托律師偕見証泰山堂樂店夥鄭葆元怡和祥烟紙店夥龔湘雲乾元槽坊夥談正秦及某飯店夥朱阿大上堂証明李阿三確未帮兇聶　讞商之德巴副領事判李阿三從寛改爲押滿三禮拜釋放朱照原斷還押 
　　分别訊理○楊琴齋串同劣保楊鶴亭不理　欠泰德桂本利洋一百八十餘元前晚由廨傳訊據楊琴齋供稱秦因條　　　曾借去洋一百元關讞員判楊交保限一月還淸至稱被　　洋一百元候傳見証到案再訊 
　　同族興訟○周子田（卽樹本）因管理族中公產連年報告不明由同族周樹嘉樹蘭樹基等控奉公廨於前晚傳訊判子田交保定期邀集族人將管理公產盡行交出另由公正族人　管 
　　限期還淸○徐鴻記控周鐘聯不理抵借銀一千五百兩業將該地拍賣前晚由廨復訊原告投稱除收過拍賣銀九百五十兩外尙欠五百五十兩及歷年利息求追判交妥保限二十天還淸本利銀一千零六十二兩完案 
　　各有見証○水木作頭王慶記因何丹書不付欠找造價及　價銀五千九百餘兩控奉公堂着將造價除去舊料價銀先繳二千五百兩給原告具領並飭將加價銀二千四百餘兩繳存公堂候核在案前晚復訊原被各由律師到堂代表並據兩造見証陸錦堂趙新泰李子梅互相証明判令退去候下禮拜二再訊 
　　婦女受騙○虹口西華德路興昌新衣店主婦宋魏氏前日行經江西路被匪用擲包術騙去値洋三十六元之金戒金挖耳各一支卽報總巡捕房派探查緝 
　　欠租封屋○浙江路德里張薦頭因積欠房租被控昨由公廨知照捕房派探將屋發封備抵 
　　竊案類誌○廣東路十四號門牌某洋人家失竊値洋八百五十元之鑽戒等物又老閘顧家弄一百二十六號何甫兆家失竊値洋一百四十一元之金飾現洋又邵靑才昨在南京路四百四十六某號銀樓兌換金飾失竊値洋三十五元四角之金押髮一支又白克路住户顧希林前晚在南京路謀得利戲團内失竊値洋入十元之綢衣等物又長淇路五十三號門牌某洋人家失竊値洋四百餘元之金表金練等物業已分别報請就近捕房派探偵緝 
　　是否眞贓○粤人蘇寶荊在公廨控告海寗路生大當經理黄耀亭擅將未滿期之靑種羊馬褂出售諉稱被竊曾經公廨判黄存捕房洋四百五十元限交原物否則卽將存洋賠償在案茲經捕房查獲竊贓曹雙林陸雲生並吊到原贓於昨日併解公堂請究原告代表高易帮辦律師上堂聲稱起獲之馬褂經原告認明並非原物應請飭追訊之黄延葛福來筆歸辯稱原告之馬褂實因失竊業經捕房緝獲人贓請爲核斷關讞員會商英康副領事判黄退去豐陸還押候再復訊核斷 
　　虧欠鉅欵○英商海利洋行控何直之等欠銀十七萬九千餘兩昨由捕房將何傳至公堂交保候訂期會訊 
　　羣起而攻○美捕房探施榮福與六百五十號華捕張正海等因江北人龔小三子控楊洪子奸拐伊女　大粉子一案互相攻訐中西讞員以共均無証據斥不准理茲悉張捕等以曲在包探心不能甘於公堂退出後即邀華捕多人偕赴總巡捕房指控施探拆梢反誣行兇請爲澈究當經張正巡官禀奉卜總巡於前昨雨日傳同施探張捕等以及　小三子父女在寫字間請明曲直然後處治 
　　公堂停訊○昨爲美國獨立紀念日預由駐滬美傐事照會公廨轉飭捕房停解　案一天以誌紀念 
[美租界]  
　　美兵暢遊○前晚美國艦兵放假在密勒路鴨綠路一帶乘醉胡閙並購中國鞭砲沿途燃放捕頭恐兆禍端飭探傳知各舖禁售紙砲一天 
　　幸未肇禍○海四路三十三號吕宋烟廠守夜印人前晚荷鎗在門前梭巡因醉倒地觸動槍機彈珠射入墻内幸未傷人 
　　妨碍衛生○朱陸氏鮑林州等在百老匯路擺攤售賣爛水菓昨被衛生局西人查見拘入捕房押候解廨訊究 
[法租界]  
　　僅付一半○王協仁之子前爲某號汽車撞傷經醫院醫痊尙欠醫院飯食等費洋三十元禀奉公堂諭令傳到該車主追償在案嗣經捕房查知該車主已有傷費給王故將王傳廨判繳醫費一半洋十五元了事 
　　拐賣使女○朱張氏投廨控稱小馬夫周金生串黨誘拐使女兩口從園内挖洞出外由余榮生接去送至宋桂廷家然後由宋子林德經手賣去業已報捕拘案請究余供分用洋五元周供祇分洋十角餘洋由林德拿去宋供此事係兒子所爲我不預聞判宋交保　子交案周余還押再究 
　　串拐小孩○趙雨泉控周卞氏串拐小孩昨日由廨集訊氏供趙孩由朱必子及原告之弟小二囑我抱去放于周氏家詰之于供該孩由住在該氏樓上某姓家買去不知是拐亦不干預判于周氏交保限十四天將買主及陔交案朱必子及卞氏還押候訊　　省釋無辜○夥刦夏小弟家錢物之　徒韓德奎徐小五子田左世等自審判　移歸法廨後已迭次研訊　經中西讞員推　得實判徐韓各　西牢三年田左世實被寛罰從寛開釋 
 
 

Page 8

 
 
   
 
 

Page 9

 
 
申報弟三張 
　　中華民國元年七月五昌 
　　舊曆壬子五月廿一日 
　　西曆一千九百十二年五期星號五月七 
　　共三張 
自由談 
游戲文章 
[逃去來辭] [  景鶩]  
　　逃去來兮　槖將盈胡不逃旣自以債爲可借有囘扣之上腰置國事於不顧喜來日之逍遙望樂途其不遠幸賤足之能跑聽轔轔之車聲雜鳴鳴之汽笛問旁人以前路知夫津之在即乃瞻車站笑逐顏開妓女歡迎闊老又來數月不見枕席久乖携手入室有酒開懷聽淸歌而悅耳觀妙舞以怡顏有金錢之揮霍卽到處之能安惟有手槍可怕大門須要常關心愁總統追捕時矯首而壯觀無論瓜分豆剖鄙人從此不還即使途窮金盡尙有西婦盤桓逃去來兮請從事於冶游國民與我不宜一走無從要求悅相好之情話借雲雨以消憂狎友約余以尋樂無非楚舘秦樓或叉麻雀或吃花酒八圈猶嫌未足雙檯不肯罷休拳豁豁而高興曲唱唱而開心任萬人之唾駡讓我輩之陶情快活哉讓和專使曾幾時揮金如土任我爲胡天胡帝誰知之總理非吾願紈袴或可期懷多金而避匿國人以爲新奇其實政府諸公伎倆不過如斯不幸鄙人開端國家敗類復奚辭 
[弔膀子賦] [  愛]  
　　大花園裏戲館樓中目迷五色綠白靑紅耳混五音伊哩啞嚨香風鬱鬱行色怱怱中有麗人粉膩脂融中有闊客體膄氣冲眼光四射偶爾遙通六神無主心花勃篷欲挑文君恨乏絲桐欲親薌澤恨非蝶蜂出神時際跌落煙筒擠落茶碗劈拍砰篷香烟餘燼觸着旁翁一聲呵斥如痴如聲金絲眼鏡久視朦朧呌絞手巾揩擦睛瞳　花眼笑臉俏鬋豐這種美女無意遭逢入丁寶山豈可回空心猿意馬延頸挺胸若他去了無地追蹤檯上鑼鼓莫辨革銅一聲去也移動鞋弓秋波一轉魂飛天穹急急相隨忘却跟童灣灣曲曲糢糊西東美人上車緊隨如風途中向我說住胡同似此情形十分成功嗚呼海上之淫風兮將與天地而長終 
[内閣空城計仿空異計二六板] [  愛]  
　　纔在樓頭觀夜景耳聽得槍聲亂紛紛壁上長弓疑蛇影却原來是鄉人防賊兵我爲報銷漸漸逼緊思想起來總不安寗一來議院要詰問二來是黨爭不和難洽衆情連聞槍聲心膽驚你不該懷炸繟暗地傷人在京城我同那愛妾人二個内無健僕外無衛軍救星並無别的人準備了私債公債公債私債爛汚撒與國務卿你反重寶暫頂進相懇你讓我逃逃沈下了性命儘你内閣做人情萬一總統發追兵我只顧自已逃自已的性命預備地方去安身你休要想我回來心不定你就來來來國事拿來尋尋開心 
滑稽談 
[雙却記] [  鏡深]  
　　某甲妻多言好事恒周訪鄰户不理家務一日其妻赴某家宴日旰未歸某甲焦盼無效漸致灰心乃扃門就寢 
　　夜深始聞叩門聲喊曰不旘君睡乎速來啓扉某甲遙應曰咄咄何物胡閙與我同床者斯我妻汝醜何得冐稱也 
　　其妻失望乃佯曰君旣不我納則我投河死矣　畢以巨石投置流中水聲大作 
　　某甲爲所愚信之急披衣起啓門出視馳至池邊施救其妻固匿身　角卽乘機入門并亦扃之以還報乃夫 
　　某甲知被愚不得已温詞求入 
　　其妻冷笑曰君旣屏我爲非君妻矣我何能復認君爲我夫乎 
[强權學理]  
　　某校幾何學敎員病口吃不善詞令好以强權解决學理每日上課旣不能源源本本詳細解釋故除命生徒習題外默無言 
　　幾何學理難明低生苦之不得已以理由起問敎員敎員大發雷霆拍案大呼曰某必等於某也某必爲某也奚必理由 
　　學生自然仍不明曉敎員怒益盛聲益嘶高喊曰汝曹尙不之信乎其速出此堂言時以拳作撲擊狀學生懼其威乃羣曰是是是無敢再詰者生徒無法可施獲益自尠未幾暑假大考矣乃羣思對待將問題任意演答不據算理敎員斥其謬學生師先生故智亦磨拳擦掌高聲疾呼曰安知此之不能爲彼也一之不能等二也爭論益劇尋至師生用武而校長臨塲矣學生積憤本深至時乃盡以平日所遇訴諸校長之前校長固達士也聞畢卽顧該敎員曰以强權保障專制國钦定憲法則可以之解决學理是烏可者請速他就母害我學子也 
尊聞閣詞選 
[讀瘦蝶疊韵詩即用原韵成二絶以志傾倒] [  病鞠求正草]  
　　甲子玄洲浩刧長論材當世幾元康干戈滿地詩人老料理山家　　　 
　　我亦當年梅子眞吳門彳亍苦吟身不知十丈紅　裹大有眠雲跂　人 
試硯齋隨筆[  率公]  
　　錢虞山自歸淸後時論非之故其致吳赤　書謂僕自通籍　慶史局卽有事於國史晚遭喪亂偷生視息猶不自恕冀以鐘漏餘年竟書載筆之役雖飾詞文過聊以自解然當時人心未死淸議可畏虞山亦未嘗不知以故發爲文辭也猶有思心順治初黄　祺之變頗牽及虞山有旨交江督馬國柱逮訊虞山訴辯狀云供職内院邀沐恩榮圖報不遑况年已七十奄奄餘息動履藉人扶掖豈有他念哀　閣官乃得開脫噫虞山以文學鉅子重負時望徒以希寵因榮有虧晚節遂致埀暮之年尙復乞憐異族身後著述又以遭時所忌屢加禁燬亦可哀矣陳臥子詩曰黑頭已自眷江總靑史何曾借蔡　語婉而嚴眞詩史也 
心直口快 
　　明明黨爭也而曰調和明明刦掠也而曰保衛明明加稅也而曰恤民明明勒捐也而曰樂輸明明私逃也而曰逼走明明揮霍也而曰籌餉明明戀棧也而曰乞留明明擁兵也而曰謀治安明明埀斃也而曰已成立凡此怪象有一不祥而具見於今日之民國吾欲哭吾無涙矣 
　　應去而戀戀不去不應逃而悄悄以逃一北一南遙遙相對負民負國厥罪維均視朝野淸議若弁髦置鄰邦訕笑於不顧寡廉鮮恥不意民國竟出此人物或曰一被逼而走一逼而不走兩兩相衡畢竟走者稍勝一籌[  弢廬來稿]  
[小說家庭小說多疑郎（四）（續）] [  頌斌譯]  
勤納尙未自覺亨利已趨拾而取閱之斯時亨利之顏色怒漸减漸變爲笑漸露愧歉狀終乃頓足逢懺曰賢卿吾錯怪卿矣 
　　當時記者急從亨利背後竊讀其手中之信封見其標題曰海克蘭街卜羅寄蓋勤納母家居海克蘭街卜羅爲其胞弟也 
　　亨利又强笑而前執勤納之手覥顏問曰賢卿何不早示我以信封 
勤納餘怒未息忿然答曰當時君即閱此信封恐亦不能渙然冰釋妾又保必未爾請亦焚之可矣爾旣絶我我亦無可如何我惟自嘆命薄而已於夫何尤 
　　亨利見勤納言詞甚激乃再三安慰并亂以他語百計引其歡笑且深自咎責前言之冐味狀殊可憐 
　　於是勤納頓觸舊情立蠲其誤會之怨不覺伸手與亨利相握又接吻良久鳴呼讀者諸君亨利與勤納至此始復爲夫婦如初而記者之私心亦於是大慰焉 
　　譯者曰世之爲夫婦者大都始則因愛而暱繼則因暱而狎終則因狎而怨女子則曰男兒薄倖男子則曰婦德無常欲求如冀缺之相敬如賓者蓋不數數見夫愛情愈篤者狐疑之念亦愈深一受間言遂不惜變佳偶爲怨偶而於是夫婦之道苦矣古人謂君子之交淡而彌久余謂夫婦間之愛情亦然讀者有賢伉儷常知所取法矣（完） 
 
 
 

Page 10

 
 
   
 
