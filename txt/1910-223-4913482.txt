# 1910 - 223 - 4913482

 

Page 1

 
 
   
 
 

Page 2

 
 
[上諭]  
　　監國攝政王鈐章七月十五日内閣奉 
　　上諭張人駿朱家寳電奏皖南五月下旬連日大雨南陵等縣圩隄潰决淹田二十餘萬畝六月下旬又猛雨三晝夜宿州靈璧等屬田屋糧食均遭漂沒饑莩載道災情甚重請發帑項以濟災黎等語覽奏殊深憫惻著賞給帑銀四萬兩由度支部發給著該督撫派委妥員查明災區妥實散放毋任失所欽此 
　　上諭吉林東南路道員缺着郭宗熙補授東北路道員缺著王瑚補授欽此 
上諭湖南勸業道員缺著王曾綏補授欽此軍機大臣署名奕劻毓朗鹿傳霖假那桐徐世昌 
宮門抄十五日召見軍機沈雲沛炳珍 
論說 
[讀十三日上諭恭註]  
一國之樞府。一國之治亂繫之。而一國之政令胥由此出。其人也才。翳我家國之福。其人也不才。實惟家國之憂。此爰立大典。所以今古爲特重也。國家設立軍機處以仿唐宋樞密之職。其權力高於閣部上。爲一國行政最高機關。特簡親賢重臣以參知政事。一黜一陟間恒繫薄海之觀聽。而爲一國人民之安危治亂所由托命。今日者世吳退値。朗徐繼任。吾國政界上。此後當發生若何。問題記者一府仰間。若不禁振觸於余心矣。 
二十世紀之世界。一龍驤虎嘯之世界也。列國耽耽。競謀均勢之局。其政策主橫。行大陸。以肆意於。弱肉强食之謀。故雖美利堅之僻在西陲。世世保守其孟羅主義者。亦一變而思龍飛於東大陸。我國不幸適以積弱之邦。丁此鯨吞蠶食之潮流。政治上一切之措施。宜主進行而不主保守也必矣而。况九年籌備百。度維新憲。政之改革。開數千年未有之奇。自非超軼。絶倫之才。斷不足膺艱鉅而負重寄一二老成人。備位朝端。振浮式靡。可黼黻休明者。或不足扶危而定傾監國知其然也。内斷於心。辦事退値後。特召那相。宣降硃諭。蓋以那在樞臣中。夙負騰踔萬里之才。翳朗與徐。一則少年英銳。一則朝右能臣。於那相政策。夙有同德一心之致。今而後　殿宣綸。叅列樞輔。那相國於此。必可同道以不孤矣。不然以世相爲欽后景帝顧命舊臣。决疑定策擁立今上。在樞三年。毫無失德。而吳侍郎又爲監國所拔自下僚者。篤棐小心。謹愼將命。入値數月。寅畏有加。一旦而相繼奉命退出軍機或令專辦閣事。或以侍郎候補。豈我賢明之監國。所忍出此。然則今日此舉。監國蓋恫念時艱而。不忍以一人之私。撓天下之公者。吾儕小民。熙熙皥皡。目視憲政之進行。庶不致讓東西各國以獨步矣。 
夷攷樞垣故事。親王領銜。本非舊典。自恭忠親王以留守之勛。皇叔之尊。値毅皇冲齡。兩宮埀簾。遂創此例。後人奉之。遂永永爲不刋之典。然初未嘗親貴並列也。惟欽后晚年。先帝寢疾。夙夜憂勤。恐一旦晏駕。無人繼其後也。遂以今攝政王。儤値樞垣。參知政事。未及數月。即奉末命。蓋先后先帝。有迫于惓惓愛國之忱不能自已者耳。今朗貝勒以世臣宗子。從事樞垣。隨慶邸之後。與聞國政。監國于此。必非無因。說者謂慶邸年老。雖欲追蹤東西先進國。敦促憲政。力圖進行。而精神竭蹶。輒有顧此失彼之憂。加以久膺大權。屢致媢嫉。急流勇退。陳請者屢矣。今日之命蓋隠隠以眷念老臣之意。迫而爲桑土未雨之謀。鼓勵其少年英銳之氣。使之謹步趨于老成。碩望之後。爲國家培一宗臣。即於異日進行政策上。多一歷練任事之臣。勗哉貝勒。扆着之特隆。或以此耳。 
歷來。樞廷之任事。滿臣之。權力。往往優于漢臣一等。自文文忠在樞垣時首創重用漢臣之議。沈經笙孫萊山翁叔平諸樞相。始得越滿洲諸貴臣列。而平章國政。榮相入樞。此風一革。庚子迴鑾。奉詔削除滿漢階級。而張文襄遂於奉命入樞後。發抒鴻猷黼黻新政。赫然與沈孫翁諸公相嫓美。然暮年入値。未獲大竟厥施。繼其後者如南海。如元和皆。無赫赫之聲施。以饜衆望。今得徐相以承其乏。則才識之卓越。謀略之恢宏。知必有不讓文襄以專美於前者。而况東三省之新猷。久已昭昭在人耳目。今者膺新命。値樞垣。吾知自此以後新政之進行居北辰以指衆星。挾彈丸以走峻 
 
 
 

Page 3

 
 
坂。譬猶駕輕車就熟路。而王良造父相先後也。尤可喜者。一則以暮年入値。未竟厥施。一則以黑頭宰相。儤値樞垣。此後聲施之爛然。當爲薄海臣民額手稱祝者耳。 
　　嗚呼。今日者世吳退値。朗徐繼任。吾國之新政。殆所謂自保守的而達于進行的之一日也。邦之杌𣕕。曰惟一人。邦之榮懷。亦惟一人之慶。然則吾� 
人之可喜者莫如今日。可賀者莫如今日。可以追蹤于歐西而遠軼乎泰東者。亦莫如今日。雖然外侮日迫。民變四起。憲政之籌備。固汲汲焉朝不待夕矣。然進銳者首以退速爲戒。財用之出入。規模自不宜狹隘矣。然取之盡錙銖。亦何得用之如泥沙。且也禁衞軍自朗貝勒極力整頓後。軍容改觀。煥然一新而湘鄂兩路。夙爲徐相所維持者。薄海謳歌。萬邦景仰。所望二大臣更居中馭外。無殞厥施致勞艸野小民之鰓鰓過慮也。 
專電 
[電一（北京）]  
　　藏臣聯豫趙爾豐電奏外患内亂相逼而至事甚棘手請飭川督趙爾巽速撥兵數千援助 
[電二（北京）]  
　　濤貝勒歸國後鑒於各國之强盛力主擴張軍備初五日御前會議時提及此事獨世續主張從緩謂吾國無海軍勢固不可辦理過早亦不可如欲敵外一時無此能力僅治内亂已成之陸軍亦已足用兵貴及鋒而試現雖勉强練成而用在數十年之後兵已老矣應俟財力充裕須用兵力時再行興辦海軍擴充陸軍此時儘可從緩貝勒忿甚故請於攝政王將世開去樞差 
[電三（北京）]  
　　樞電直督陳夔龍轉催唐紹怡迅速來京 
[電四（北京）]  
　　吳郁生退出軍機後無所事事擬即回南 
[電五（北京）]  
　　此次日本大水據最近調查東京府又十五縣均蒙其害死者九百十人傷者一百八十二人生死未明者四百四十一人房屋衝損流失者共八千零十三户被水浸濕者四十一萬九千九百六十八户急待救助者在東京有二十萬人 
緊要新聞一 
[諮議局聯合會二次開會詳紀北京]  
　　各省諮議局議員在京組織聯合會業於本月初六日開會一次已誌前報茲悉初八日午後二時又在前門内西城根石橋别業開第二次正式會是日到會會員二十七人公推湯化龍爲假定主席高炳麟吳賜齡爲假定書記先由主席宣讀聯合會章程曁議事細則辦事細則各會員公同討論略有增改通過後即用無名單記法投票先選主席一人湯化龍得十九票當選次選副主席一人蒲殿俊得十一票當選次選審查員九人孫洪伊二十五票楊廷棟二十二票劉崇祐二十票雷奮十七票周樹標十六票汪龍光十一票吳賜齡十票孟森十票王法勤十票均當選選舉旣畢由旁聽人貴州敎育會國會請願代表蔡君嶽力陳此次聯合會不宜注重法律一方面宜注重政治一方面務求成爲吾國統系的機關而植民黨之基礎詞氣激昂闔座鼓掌會員劉君崇祐起立答述本會宗旨事畢散會所有預定初十日第三次開會議事表錄下一簽定議席二主席宣言三報告到會會員省分及人數四報告各省諮議局委任會員函電五報告本會應提議案議題六定起草員七預計地方自治經費釐訂地方稅界限應請開國會提議案（江蘇諮議局提出）八變鹽法提議案（江蘇諮議局提出）九改訂全國鹽法提議案（四川諮議局提出）十照約速定裁釐加稅提議案（江蘇諮議局提出） 
[海軍戰艦定議分期購買北京]  
　　海軍處購買軍艦一事茲得確實消悉云所有應用軍艦定分三期購買現爲第一期購二千四百噸之巡洋艦三隻長江警備砲船二隻魚雷艇以及各種小砲船尙未定數巡洋艦已向英國訂購一隻其餘二隻與長江砲船及其他魚雷艇等項尙未購訂海軍處前曾令英美德日各國船廠開具詳細價目以便擇訂以故各船廠均派人來京大施運動聞英國阿蒙思特龍古公司於此宗生意大有可望至於長江之炮船或將在日本購訂然即訂自别國亦須來中國建造否則遠涉重洋江船之所能堪云 
[度部釐訂國家地方稅之準備北京]  
　　度支部尙書澤公近與紹陳二侍郎會議以籌備憲政淸單内載第四五年應釐定頒布地方稅國家稅各章程均係本部及各省督撫會同辦理之件惟此中條理極繁自應預爲籌畫方能遵照定限次第舉行查各省釐金統捐稅捐及地方一切捐項性質不同辦法亦異亟應詳細調查以謀統一且爲釐訂各章程之根據昨特通咨各省督撫轉飭所屬地方官關卡局所無論是否報部有案者均應開列緣由限文到三個月内辦齊專案送部以憑核辦 
[吳祿貞召見之原因北京]  
　　軍諮處奏派赴德法觀操 
 
 

Page 4

 
 
員吳祿貞都護馮耿光廳長因濤邸奏請賞給寳星例應謝恩特於初八日由御前呈遞牌子馮耿光並未叫起惟吳祿貞特蒙召見垂詢訓練陸軍事宜並諭此次赴德法觀操必须處處留心俾得有所觀摩毋徒博虚名從事游戲吳唯唯而退聞監國召見吳祿貞之原因有二一因曾被言官指摘謂吳以一陸軍學生而驟升要職名望不孕及辦理吉林邊防徒糜鉅欵毫無成效等語二因濤邸現正保其才可大用請派爲陸軍帮辦大臣或陸軍部侍郎及禁衞軍等差故監國亟欲面試其人以覘究竟朝廷用人之愼重眞無微不至矣 
[監理官自請查辦之憤激北京]  
　　東三省正監理官熊京卿希齡日前呈度支部文云竊希齡見上月初九日北京中國報載有監理官巧取官銀號一則略謂奉省官銀號錮獘已深牢不可破自錫良到任後略有所聞故改派周克昌接辦毫無效果又派徐某亦無可如何而監理財政官熊某廉得其情遂起炸醬之心以威脅手叚硬逼周八萬金授意舞弊衆夥不准聲張若敢違言澈底根究而官銀號亦遂惟命是從聞周徐二人均因此託故辭差恐受牽累等語情節離奇殊深詫異竊監理官自到差以來恪守部章移札各署局槪不私函請託凡屬官設銀錢各號亦並無絲毫私欵往來應請鈞部特派大員來東查辦並咨民政部札飭警廳提同該報館總理一并至瀋質證無論東三省各官銀錢號及何項局所如查實監理官有至一兩之贓欵卽請斬監理官以謝天下除贓欵外如查實監理官有與各署局行政官吏私函請託之片紙隻字亦請奏將監理官斥革澤尙書接呈後以熊京堂素負時望報紙謠傅何足爲據除一面咨行民政部特飭該報作速更正外一面復電慰藉囑其認眞淸理毋得以悠悠之口遽爾灰心云 
[禁烟前途眞千鈞一髪北京]  
　　禁烟大臣日前接到外部照會内稱英人謂中國禁烟廢弛將派員來華調查如無成績决不肯將洋藥减少進口云云恭邸大爲焦急已决意奏派專員分往各省調查如有奉行不力者嚴加懲處並將各省督撫將軍都統一律兼會辦禁烟大臣銜以專責成 
　　又聞駐京英使館已派參贊一員前赴各省調查禁烟情形尙未竣事該公使宣言俟該員回京報告如各官吏對於烟禁仍是奉行故事辦理不力當以此三年之期作爲試辦仍照前約再作十年禁絶云 
[陸部頒布窺視機要之罰例北京]  
　　陸軍部以現在正當振興軍備之際凡軍事港灣要塞水旱雷敷設所在及製造軍火船械各廠或其他各種防禦建築物件皆關機要特訂定取締新章通咨各省略謂凡關以上各處所如未經該管官長允許擅入窺視或私行測繪者分别情節科以十年未滿五年以上之監禁刑在戒嚴時倍罰戰時則處以永遠監禁或死刑各督撫須嚴飭所屬凛遵施行 
[部咨變通州縣改選新章北京]  
　　吏部日前通咨各省略謂部選州縣經已停止所有各省州縣投供亦截止在即各員中或有因事故覊身骤難赴省者自應准予變通現擬凡供卷有名無論何時一律歸入改選班其在任候選仍須開缺赴部騐看分發始准歸入改選班庶與分發候補辦法不致牽混希爲查照飭遵 
[派員密查滇省新軍北京]  
　　軍諮處因滇省新軍第十九鎭自成鎭後尙未奏派大員照章校閱且查該軍所有將弁多非新軍出身是以一切營制餉章多不合於新軍定制併有沾染從前舊習之處殊屬非是故特密派本處一廳第三張國仁三廳第一趙德馨赴滇嚴密調查一切以便詳加整頓 
[全國憲兵之分派北京]  
　　全國憲兵刻已編成五隊共二百人一二隊駐舊刑部街專司監察城内一切旗營三隊駐北苑監察一鎭四隊駐保陽監察六鎭五隊駐山東監察五鎭聞遇事可直接報告陸軍部以免多所掣肘 
[法政别科應照定章敎授北京]  
　　學部電咨各省略謂各省法政理財别科課程此次畢業暫准照原擬科目本年三月經部核議浙省改辦法政法律各科原奏業經飭令仍照京師法政别科課程辦理在案嗣後各省開辦别科應飭查照定章敎授無庸再分政治法律理財各科名目 
[京師調查户口之爲難北京]  
　　京師内外城户口最繁舉行調查頗覺不易以致辦理户籍者多稱棘手聞其原因有二一上等社會恃勢不遵警章巡警往查不能與本人相見而家丁狐假虎威無可理喻一下等社會愚而多疑恐將抽收丁捐故皆揑冩虚報姓名年歲大半不實刻下調查得實者皆中等社會中人也 
[提倡捐助湘灾賑欵北京]  
　　湘省京官因本省常德府今年五月淫雨浹旬江流暴漲城闉鄉村堤防潰决淹沒人畜損失無算雖經督撫奏奉朝廷頒帑二萬不敷賑撫爰特集貲購米賑糶並廣募捐欵以防亂象而資治安現如端方俞廉三劉若曾曹鴻勛曾廣權劉廷琛王乃徵等諸公亦均甚爲賛成解囊捐助 
[部駁袁督懲治械鬭辦法北京]  
　　民政部奏稱内閣鈔出署兩廣總督袁樹勛奏廣東械鬭日熾分别治標治本辦法一摺宣統二年五月三十日奉硃批該部知道片併發欽此欽遵又於六月初六日接據該署督咨送鈔摺到部原奏内稱治標辦法凡持槍械在塲鬭殺 
 
 

Page 5

 
 
不遵彈壓即准官兵開槍格殺勿論並責成地方官嚴究主謀追繳槍械如有隠匿抗違准該文武官督兵進村按户搜檢等語除格殺事關法律應由法部覈議外臣等竊維保護治安首禁私藏槍械現在推廣鄉鎭巡警果能依限成立則民間械鬭或以先事而預防或爲臨時之解散各盡職務自不難共保公安至查鎗之法凡荒僻村落必須有鎗自衞者由官查明數目取具保結發給特許允證烙印備查此外則槪行申明定例責令地方紳耆及自治會員勸諭繳出如有隱匿一經發覺自當按照定律科以私藏之罪原奏所稱治標之法准文武官督兵按户搜檢迹近騷擾此其必不可行者也原奏又稱治本辦法擬查明鬭鄉及帮鬭鄉族祖祠常產酌留祭饗之需其餘悉數提出爲舉辦該鄉小學堂工藝廠之用地方官倘有侵漁即行詳參等語查公益事項必人民有樂輪之誠而後朝廷有特旌之典徵諸往事歷歷皆然今以其俗健鬭而查提祠產則株連誣累之害恐有難言况旣提之後其產將屬何人原摺雖未指明然旣稱地方官倘有侵漁即行詳參則勢必由官管理無論不肖官吏易有侵蝕情中即令淸廉自矢而以官吏代百姓管理祠產揆之設官分職之本意當不如斯總之酌提祠產或建學校或立工廠一切財產應令各該族中舉出公正人自行經理以祖宗之財作子孫之用地方官吏不得干涉則更無所謂侵漁也原奏所稱治本之法令地方官查提民間祠產迹近科歛此又其必不可行者也竊維立憲政體以尊重人民權利爲要義各國均以保護人民住所財產之事規定之於憲法現在籌備立憲正當開誠布公與民更始若如該督原奏辦法非特與立憲主義大不相符抑且爲從來行政所未有萬一辦理不善異日必爲釀亂之媒請旨飭下該督更正辦理臣等職在民政旣有所見不敢不據實上陳七月初六日奉旨依議 
[部駁袁督請設廣東大學北京]  
　　署粤督袁樹勛請設廣東大學一摺經學部議奏云原奏内稱先辦法政分科大學以應憲政人才之急需俟該分科成立賡續開辦商科工科兩分科大學以符大學至少須設三科之制至大學組織之法除工商兩科外其法政一科雖本有定章可循惟部章係永久之規模限制不嫌稍密而粤省係應時之必要故變通貴適其宜一曰不限於高等學堂畢業始許入學二曰宜以五年爲畢業期限三曰招收學生不拘省界四曰敎授不必外國文及限令直接聽講各等語查奏定學堂章程内載將來外省有設立大學者可不必限令全設惟至少須置三科又先就京師設立大學一所以爲之倡俟將來各學大興即擇繁盛重要省分增設業經通行在案今該督請設廣東大學先辦法政一科係爲造就憲政人才起見惟定章旣云至少須設三科自應於籌辦之初三科同時並立原奏擬俟法政分科成立後始將商工兩科賡續開辦實與定章不符未便議准至京師分科大學甫經創辦京外各高等學堂畢業者尙屬寥寥其繁盛重要省分應設分科大學之處容俟臣部通盤籌畫體察情形另案奏明辦理原奏又擬變通辦法四條查奏定學堂章程大學招生原係不拘省分至入學不由高等則學堂升學統系紊亂畢業期限延長五年則課程編制多歧敎授不限令以外國文直接聽講則學理難期深造名實必不相符該督所陳變通四條併請毋庸置議惟查臣部於光緒三十二年十二月奏設京師法政學堂章程分預科正科别科曁講習科四項原以分科大學未便偏重法政一科因立此項學堂以應一時急需現在各省一律遵設於培養法政員紳不無成續可觀該督自應就該省法政學堂量加經費急圖擴充悉照京師法政學堂章程切實辦理以之造就人才不虞缺乏而於學制亦不至扦格矣七月初八日奉旨依議 
[奏報江省預算成立北京]  
　　黑龍江巡撫周樹模具奏云竊查預算爲立憲各國確定歲計之常法有遞增之式有推測之式遞增式者根據上年之决算額以爲請求法國式也推測式者折衷三年之平均數以爲準據德國式也法式簡捷而易行德式正確而可據江省宣統二年省豫算僅以上年報告成案爲根據係用遞增式宣統三年部預算可本三年平均額數爲折衷則宜用推測式迭經本此要羲分别訂成條例通行各處懸爲準則旋據各處將宣統三年預算表册先後塡送到局當餾將各分册逐欵詳查凡出欵稍涉增溢者均令一再核駁切實删除即照定額開支者亦必詳確查明按其實用情形從嚴核减現經該局根據各分册按照部頒册式表式編成歲出入預算總表一册預算總册一册歲入預算比較表一册國家行政經費預算比較表一册地方行政經費預算比較表一册統括計算全省欵項歲入共庫平銀五百四十萬餘兩歲出共庫平銀五百八十一萬餘兩但其中有由民政司經管者有由地方官紳及官業各局廠公司經管者預算民政司經管之欵歲入共銀二百八十八萬餘兩歲出共銀四百一十六萬餘兩約不敷銀一百二十七萬餘兩擬酌提官業餘利三十萬兩並借入廣信公司官銀號三十六萬兩以資彌補仍不敷銀六十一萬餘兩預算地方官紳及官業各局廠公司經管之欵歲入共銀二百一十五萬餘兩歲出共銀一百六十五萬餘兩約贏餘四十九萬餘兩惟此項贏餘除官業餘利由民政司酌提三十萬兩借用外其餘十九萬餘兩係劃歸各地方推廣要政之需並非 
 
 

Page 6

 
 
解省之欵臣詳加覆核雖不敢謂正確完全而所有浮濫開支實已剔除凈盡並寛籌預備經費以期推行新政稍有留餘所擬酌提餘利借入官欵辦法亦足資挹注而劑盈虚出入相權尙不致不敷過鉅江省爲邊瘠省分積年收入不及二百萬兩支出每逾三百萬兩久已積有鉅虧兩年以來經臣開辦官運整頓稅捐入欵略有增進而辦理要政整飭邊防出欵逐年遞增幾至不可預計此次編訂預算出入相差僅有此數尙可勉强支持將來如不敷用或别有發生事件需用欵項應請酌量遞加臣尤當設法維持於行政不涉鋪張於財政更加整頓工月初五日奉硃批度支部知道 
[京師近事]  
　　資政院總裁倫貝子已將該院開幕一切典禮細則草案核訂完備於初九日送呈軍機處核閱以便入奏請旨實行 
　　鹽政處大臣澤公前與該處員司商議整理蒙地鹽務杜絶俄鹽擬將各該旗原有鹽地酌爲擴充改良熬製支配引地以杜俄鹽輸入並擬抽收捐稅將所抽各稅酌提數成留爲該地辦理實業之用日昨特向理藩部調取檔案以便核議 
　　自日俄協約成立後吾國外交日益棘手本月初六日那相面謁慶邸磋商某項交涉事宜自午至暮竟一籌莫展樞府中近更震恐異常雖以慶邸之老謀深算亦憂形於色云 
　　民部經費前於開辦時電商各省按年籌撥的欵協濟早經商定數目分别奏咨在案現因需欵孔亟肅邸特通咨各省催解略謂本部歷年辦理一切多賴此項經費現在諸凡民政尙在擴充需欵尤亟所有貴省應解本部宣統二年分經費相應咨行貴督查照前案迅速撥解以濟要需　　前有人在樞垣建議開復已革達賴一節已誌前報茲聞蒙古中有某王者亦力主是議擬俟蒙議員來京會議妥當聯合内外蒙古王公貝勒貝子公台吉等全體列名呈請代奏以冀天恩俞允噫蒙人之迷信達賴也如是亦可悲矣 
　　外務部定於本月十三日在迎賓館開送别會公讌海軍大臣洵貝勒薩軍門曁隨員等並先期柬請在京各國公使及濤朗兩貝勒作陪中外一堂觥籌交錯夫亦外交家不可少之舉乎 
　　某御史日前上一條陳聞係言新官制宜當早速編成並請將京外大小官員廉俸分列等次酌定數目至各衙門兼差人員應如何發給薪水亦應按照差務繁簡一併編成定章並請早先發表俾符憲政 
　　度支部澤公以粤督袁樹勛所報預算統計表諸多不符其中必有不實不盡之處昨特電知粤財政監理官宋壽徵迅速來京詢問 
　　外務部鄒尙書近與胡曹兩侍郎會議以本部丞參人員到部皆係年淺遇有事件每招各司員上堂商議實非當策擬將資格最深熟悉交涉例案之榷算司掌印文郎中博亭派在丞叅上行走以資襄辦除呈禀慶邸那相國外並知照軍機處查照立案 
　　近來内外郵政局所積弊日深郵傳部亦微有所聞日前特分電各省督撫謂分設之處積弊甚深甚至私加信資屢有所聞民間受累不淺擬請通飭各郵政所認眞查拿以除積弊 
　　禮部榮尙書每逢滿員有官缺或烏布缺出必傳一班人員到堂給予紙筆命題考試雖不願與考者聽而其不通文義者已惶然無措並聞尙書查得印稿諸人亦非盡通文義其從前各級烏布均由運動得來擬定期將各司處印稿無論滿漢但非出身於甲乙科優拔貢者均令朗讀政治官報一叚以資考騐 
[時評]  
　　其一 
當蜩螗沸羹之世。内憂外患。相逼而來。斷非迂謹錮舊之人物。所能集事而紓變。此群子觀於近今之朝局。所以不能無疚心也。 
今則樞府大更動矣。以朗爲軍諮處重要之人。少年英銳才氣驃發。而徐又素持積極之主義。一朝入叅機要。當必恫。時局之危難。而發揚踔厲以自振。此則記者敢斷言耳。 
所懼者或閱歷未深。或鋪張過甚。致所持之政策。非失之於矜躁。即易涉於浮糜。然而以視錮守舊狀。畏葸不敢動者。固倜乎遠矣。 
其二 
往者裁併吏禮兩部之議。爲某相所力梗。未果實行。論者咸爲痛喟不置。 
今某相出樞矣。吏禮兩部已失所恃矣。而吏部之弊竇且日彰。然則今而後裁併之期。或將不遠。 
顧以吾國政府之積習。遇事率畏難而苟安。縱至萬不可。緩而亦姑且容忍。不肯驟有所改革。以故駢枝之政制。矛盾之法令。嘗得保存。魯以相忍爲國也久矣。政策之濡。滯固國人所習曉也。寄語二部。猶可無恐。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[萊陽之後患堪虞山東]  
　　萊陽官激民變風潮劇烈時曾有匪黨七百餘人自海陽縣乳山口登岸潛入萊陽分赴各村自願相助曲詩文以其來歷不明一律謝絶及官兵轟擊萊民後又有二三百人濳至萊陽東南一帶遇無家可歸之難民一律招集自海陽海面登舟而去聞被其鼓惑從之而去者不下四五百人烟台道徐觀察以近來海寇異常猖獗恐有乘間搶掠情事特派飛鷹兵輪駛赴各島巡緝日前該輪返烟據某水手云在亂山口西見有帆船十餘艘上載難民多名向靑島一路而去現聞此多數難民皆被鬍匪誘去匿居嶗山下近海地方近日匪黨探知曲詩文敗竄兩磨山又著人前去招引未知曲將如何對付也 
[高二神仙署缺原因河南]  
　　汴藩朱壽鏞迷信風水自幼至今虔奉財祿壽三星每晨焚香必叩頭八十常遣其愛孫某在旁記數行之數十年未嘗間斷知縣高錫麒以精風鑑自荐朱常召至藩署代相門灶以便修改極之一床一几之細非高令指示方向不能安設汴人以高二神仙呼之上年冬高二神仙爲朱改修藩署二門保以祿位無動朱聽之遂委代理柘城縣並不開督練公所收支長差以酬其勞 
[贛撫會議派員接署司道篆務南昌]  
　　贛臬陶大均因患痢疾於初九日出缺由按經歷廣祥於初十日具報到院馮中丞由江南會館督率官紳開自治成立大會事畢回轅正在籌備出奏委署之際適鹽道慶觀察寛以移駐萍鄉日期在邇禀辭赴寗謁見江督以便還贛遷駐當經馮撫接見聚譚良久旁晚辭出至馮中丞委員署臬之意尙待次晨傳集司道會議再行定人現於十一日上午議决以巡警道張檢署理臬篆以撫院總文案陸道長祐辦理新政最爲得力且資望甚重派委署理巡警道篆務一時宣示轅門官塲得信紛紛道賀者殊形忙碌 
[武昌官事片片綠湖北]  
　　軍政嫖員互任調查法湖北官塲向有嫖界十大王四大金剛三十六天罡種種名色其中最知名者爲張高馮郭或任專閫或居監司近已稍稍歛跡現在四人官轎前呼後擁出入於南城公所及新馬路者皆後起名王及從前不甚著名之嫖員瑞制軍以此輩官官相衞不易舉發特設互相調查法如調查政界則委軍界中人員調查軍界又委政界中人員以冀各不相謀或可得實在之現狀 
　　造幣廠不日開辦度支部新訂章程擬於鄂省設立造幣分廠所有銀幣銅幣紙幣三廠均併歸該分廠管轄日前派委本部員外郎張樹勛來鄂調查鄂督以官錢局專恃銀銅二幣及本局紙幣盈餘之欵爲挹注現在銅銀幣廠提歸部辦紙幣又定限制進欵陡减恐難持久擬請部將紙幣准予推廣等情張部郎回京後禀商澤公澤公以事關奏案未便更改且恐貽他省口實至奏派督辦李經野會辦張樹勛二君則准於本月初十日左右來鄂開辦 
　　程利川不復返鄂原因湖北正監理官程京卿利川前因造報財政表册立意欲搜剔鄂省行政經費致與瑞制軍齟齬程遂憤憤自往京師謁見度支部澤尙書堅請銷差刻聞澤尙書居間極力調停將程改派鹽政處差使以解紛爭所遺湖北正監理官一缺已飭副監理賈主政鴻賓暫行兼代 
裴牧餓死沔民之毒手叚湖北各屬迭被水災羣推沔陽爲最重入其境者惟見屍骸狼藉野無靑草各災民咸成羣結隊四處奔竄本年春間因堤垸多未告成田廬仍在水中播種穀麥僅佔十之二三且春收又形歉薄所以出境逃荒者至今未絶于道鄂督瑞制軍乃斥沔陽州牧裴枬不善撫綏擬卽撤任另委幹員署理以期災民逐漸復業勿令竄入鄰省滋擾裴牧遂大惶恐竟揑詳督憲請咨鄰省將爲首逃荒災民押解回沔訊辦以示懲儆揣其意似欲被災之沔人全在本境餓斃者節錄詳文如下沔屬地廣人稠民情浮動本年春麥雖牧成歉薄而現在早稻已經收穫被淹處　不過十之二三較之去年似隔天淵乃無業遊民往往不問年歲豐歉有無收成每多輾轉紏邀成羣結隊以逃荒爲名分途四出並僞造護照摹仿印文以爲沿途關津盤詰籍以欺朦搪抵殊不知歷任州牧從無發給護照之事除嚴拿僞造護照之犯照例懲辦外擬請憲台通飭各州縣並移會隣省督撫憲轉行各屬凡持有護照逃荒者盡係假造即將該災首扣留押解回州訊辦以靖地方而杜騷擾 
[西報紀東三省近事]  
　　字林報載東京通信云據大連電稱中政府曾命東督錫良整頓陸軍惟無論財政如何困難不得借用外欵又據奉天電稱中日撫順煤礦界域問題因彼此竟見相左業已擱起至稅事雖曾討論自西八月八號起亦復停議六日中國委員要請日本撤退撫順警察日本委員則謂目下交涉僅係按照一九零九年滿洲條約互定稅率界域等事詳章未便提議及此故已拒絶所請 
[坎拿大工黨排擠華工]  
　　文滙報載十五日倫敦電云泰晤士報士郎托訪事電稱文戈佛工黨代表曾請坎拿大首相勞利安君將中國移民入口稅自金洋五百元增至一千元並請此後立法當以擯斥亞人爲目的首相答稱政府旣須計及外交之情形復須顧全坎拿大之幸福而英屬哥倫布需工甚切亦當善爲籌畫云 
分類新聞 
 
 

Page 11

 
 
第一張后幅第三版 
政界 
[江西城自治成立大會紀事南昌]  
　　江西自治選舉早已辦竣後由兩會决定初十日借江南會館開成立大會是日到者自馮中丞以次紳學商軍各界均親蒞會約計三百人之譜上午十一句鐘時搖鈴開會以是日適値忌辰軍樂設而不奏次由洪都中學監督梅子肇部郎督率學生唱歌不奏風琴次由南城巡警正傴官楊大令家駿宣讀撫憲訓詞次由正議長龍中翰鍾伊恭讀全體答詞禮畢搖鈴閉會 
[贛撫署内分科辦事之預備南昌]  
　　贛撫馮中丞汝騤以本衙門案牘紛繁多年未經淸理現經分科治事之初亟應派員督率書吏切實淸理以便分科别職而專責成現由院委周倅謙汪令肇澐查令鼎綏許典史同椿即日到差隨時禀承一切督率經書認眞淸理 
[懲儆禁烟釀禍之守令杭州]  
　　前日浙撫增中丞以瑞安縣禁烟釀禍將温州府吳守瑞安縣朱令分别奏參茲節其原奏如下禁烟爲方今要政期限綦嚴前經通飭該管知府及禁烟分所監督原以輔州縣所不及且慮其有所推諉也茲查署温州府知府吳學莊於瑞安禁種一案聽憑該縣朦報禁絶迨至烟苗出土始事犁除幾釀聚衆抗拒之案該縣朱桐已於甄别屬員案内奏參革職該府身爲監督咎亦難辭相應請旨將署温州府知府吳學莊摘去項戴即行撤任以示懲儆 
[詳報設立官膏局杭州]  
　　日前代理温屬瑞安縣查大令鰲詳報省憲文云瑞邑禁烟辦法經分所議决禁嘱禁賣兩方面决議從限制土膏店入手除舊有零星躉賣一律遵章封閉外現查吃户領牌購膏者僅有三百張似乎吃煙人之少實由膏店違章私售所致設立官膏局實爲當務之急惟經費支絀議由分所董事等先行借洋二千元遵章試辦庶可以杜無牌之私售騐吸户之遞减云 
[閩諮議局抗拒土藥放行之電文福州]  
　　閩諮議局電致軍機處禁烟公所民政部文云閩省禁止鄰土進口屢奉度支部電駁惶悚無狀查閩省禁吸有效禁種早絶且禁運已奏准有案與他省情形不同今度支部忽准土藥放行則種户烟户均有所藉口前功盡廢後患何堪人心惶惑諮議局代表輿論理合上聞伏懇轉商度支部准照閩督奏案施行以維大局福建幸甚閩諮議局議長高登鯉等叩致度支部電文與此畧同 
[督署設立會議廳福州]  
　　福建督署新設會議廳委派三員各司其事凡諮議局及新政事件均歸其管理云 
交涉 
[日人佔奪天然湯池之紏葛奉天]  
　　安東五龍背地方舊有天然湯池備人洗浴地主不知修築聽之自然從未整理自日俄戰後日人即極力經營建築亭臺房舍備人游覽沐浴僅租用附近民地四畝爲建築地乃至今竟將近地五十一畝七分五釐全行佔據不容理論當經地主報告鄉董據情轉呈縣署核奪示遵尙未批示云 
[贛撫力阻兵艦入湖之爲難江西]  
　　贛撫馮中丞現以日本兵艦隅田入湖晋省遊歷保護之責不容疏懈而湖口地方每遇台官阴止外國軍艦入湖之時多以隅田藉口强行入湖經馮中丞近特派委洋務委員將隅田軍艦勸令由省鼓輪下駛出湖矣 
學務 
[創辦存古學堂之佈置安慶]  
　　安徽存古學堂業已勘定東門内奎星閣左近基地鳩工建造皖撫朱中丞以甫經籌創經營伊始造端宏大舉凡佈置事宜不免紛繁頃已照會該堂程監督力任主持以資完備 
[北洋女醫學堂招生天津]  
　　天津東門外北洋女醫學堂現擬續招女醫簡易科插班生數名必須身家淸白體質强健年齡在二十歲上下未曾纏足或已經放足者並粗通文算能作一二百字論說爲合格已訂自七月二十起隨時來堂報名三十日考試並覔取妥保開具三代以便錄考 
實業 
[札催淸理錢莊欠欵之嚴厲杭州]  
　　杭垣壽豐錢莊倒閉後所有欠欵迄未淸理昨經增中丞札飭勸業道從嚴查辦略稱前據該道以杭州商務總會會同委員王令賡夔督同壽豐錢莊經理淸理各欵情形具詳到院查所詳淸理該莊欠欵辦法尙屬公允惟六月底限滿以後倘有餘欠應責成各股東照數攤還不得以取數未齊藉詞延宕如不遵辦即由該道按照商律科辦以儆效尤當經批示在案今限期已滿所有該莊欠人之欵已否全數淸償合特札查札到該道卽便查明具復如或尙未淸償應即將該莊經理人沈宏飭縣提案押追一面責令各股東照數攤還不得短少分文毋稍徇延切切特札 
[電請派員赴實業研究會杭州]  
　　滇督致浙撫電杭州增撫台鑒江寗實業研究會前派王鴻圖赴會據稱選定資政院議員八月入京不能與會路遠期迫無實業家可派查有滇籍李龍元以道員宦浙肯盡桑梓義務擬就近浙爲會員如蒙允可祈飭李道赴會研究候復補札經羲印 
浙撫覆滇督電雲南李制台鑒電悉李道龍元遵已轉飭據稱暫時赴寗可盡義務如須回滇報告途遠日久頗有爲難仍祈酌核增韞印 
滇督再致浙撫電杭州增撫台鑒昨電悉李道赴會報告可由郵寄滇懇飭遵照卽行經羲虞印 
[議撥工藝廠經費未准鎭江]  
　　鎭郡前議創設貧民工藝廠一節已紀前報茲悉各紳董前次議定提撥洋關罰欵以充經費之說刻由關道劉襄孫觀察批駁不准大致以洋關罰欵係國家正稅與地方稅逈不相同且歷年均須報滙何能移作他用應不准行 
[川路開設銀行之建議湖北]  
　　鄂藩王乃徵等上川督電云成都督憲趙大公祖鈞鑒川漢鐵路經始六七年至今鄂省未有端倪而川省以租股獲慶開工是皆賴前後督憲熱心維持與奏派各總理咸得其人也乃徵等鞅掌道塗路學旣乏研究路事亦從未與聞凡前此爲鄉人疑慮者如車路不避航路轉輸乏利其患一舍成渝先宜聓千餘里深山窮谷工費數倍路成尤無以養其患二由宜至滖溪二百七十里估費逾千萬數年積欵當罄庝此勢必停工而客貨俱無路成亦廢其患三以川費先修鄂境川人不知有路股欵既罄人必灰心其患四此中得失殆難具論而事則往矣比以租股分存漢滬寄命錢莊撥取微息日蹈危險愚智咸知駐滬經理施守典章精警老成吾川夙望數年幸得無失而近以七 
 
 

Page 12

 
 
大錢莊並同時倒閉突損路欵八十餘萬遠近駭愕函電交馳總理喬左丞連日四電請施道紀雲赴滬會同淸理已於初二日請假前往事後補苴棘手可想竊考各國路政無不聯以銀行使機關完備掉運靈活有無成敗譯書具載無俟覼縷我國路政失敗原因固多而銀行闕如猶其大者前乃徵在都時凡鄉人有資望學識诸君無不擬議及此尤以能勝此任無逾施道喬總理亦曾韙其議近抵鄂與岷琛等晤談意見畧同夫往不可追補牢未晚證以今日滬漢商情似組織銀行尤不可緩辦法大要以路股爲主商股爲輔漢置總行餘置分行借路資爲始基即以救路敗爲主義他日瀼溪一叚終必取償礦業非有銀行招股何恃乃徵等感念今昔以係桑梓大局發起之任因不復辭伏冀大公祖垂察如不謂謬懇即奏請施行派施道專辦銀行其三總理事權如故施道爲人素在洞鑒此事關係至鉅亦應不容諉謝喬李兩總理已同時郵告並冀示知曾總理未盡事宜另肅郵牘迫懇待命毋任悚惶鄂布政司王乃徵曁前司李岷琛職道童德璋鄒履和王元章黃秉湘同叩 
 [L雜記> 
[孝廉方正之頂戴熱湖北]  
　　本届各屬保送孝廉方正業經瑞制軍於上月二十六七兩日分别考試考騐茲取准堪備召用人員胡有銘等八十六名已於日昨榜示揭曉聞尙有應山當陽等縣遲誤試期之員生梅萬鑫張心存等十餘人紛紛具禀督轅或求示期補考或求變通咨部給頂瑞制軍以該生等未及與考係屬自誤况現已錄取榜示所請補考未便准行至請仍咨部給予頂戴榮身一節亦屬不合故一槪批駁不准且聞此數人之外尙有一圻州附生鄧　乾因其父舉膺孝廉方正未經騐看即行身故現該生亦禀懇仍咨部照給頂戴以慰幽魂業奉督批嚴斥其荒謬矣 
[申戒玩忽新政縣令安徽]  
　　廬江縣馬令玩忽新政經調查局詳請摘去頂戴以示懲儆當奉撫批云據詳廬江縣馬令文錦抵任年餘所有應造該局法制統計各項表册僅據送到光緒三十三年民政表及民情風俗兩項餘均延未查報實屬疲玩應如所議照館章摘頂以示懲戒並勒限四十日將未送之法制第一股紳干辦事習慣訴訟習慣民事習慣商事習慣民商事共同習慣第三股外務民政度支吏禮學法農工商郵傳軍政各科各項子目曁光緒三十三年財政敎育司法實業交通三十四年及宣統元年民政財政敎育司法實業交通各項統計表一律造齊申送該局彙編俾符定限法制爲修訂法規之要統計爲刋行年鑑之資事關大計何得視爲具文查該令歷任各缺夙著能聲何於憲政進行之中轉致貽誤自此申儆以後務當及時奮勉諸圖整理永保令譽不得以本部院保薦在前即可冀優容於後也至各屬應造表册遵辦者固不乏人逾限者恐亦不免仍應由該司道等查取現在卸任職名按照該局詳定期限淸單分别功過議擬詳辦以示公允而警汇沓除錄批札由藩司飭知外仰即遵照 
[壽州水災之報告安慶]  
　　皖撫頃接議員王慶雲由壽州屬正陽鎭發電禀一通内稱該處自六月二十五日至今暴雨水漲兩岸漫溢悉成澤國糧食昂貴災情較春益重目下情形異常惶急農民實有顚沛流離之狀懇　賑　等情朱中丞據情後即日行知藩司賑撫局查照矣 
[控告諮議局議長之無效福州]  
　　福建諮議局議長高廣文登鯉有人聯名列欵上控共有十六欵以命案爲人攬訟出官爲首先赴提學司呈訴未經批示繼又赴督轅控告收呈官以未粘司批却之未收 
[區董爲盜之奇聞杭州]  
　　嘉興石門縣東九都區區董朱宜春爲盜一案早經高大令訪拿訊實發押並在其家查獲盜贓茲聞該盜董前命戴金榮兄弟及沈𩯽鬁和尙阿二等行刧某村後在其家謝神分贓分� 
得洋一百六十元事爲捕役大毛和尙水巡警巡弁周海靑偵知同往索謝該盜董旋召集羣盜復搶滙里木橋朱某家得贓提洋五十元分給捕役巡弁事爲高大令訪聞微服往偵得其爲盜證據回署後即提該盜董到案並在其家搜出贓物聞現已具詳行將重辦 
[鄉民搗毁淸荒局鎭江]  
　　鎭郡東鄉上黨村地方忽於日昨傍晚有鄉民多人將該處所設之淸荒局及墾荒客民之住屋數十處搗毁殆盡衆客民立即到縣喊控文大令隨會同巡防隊官帶兵多名馳赴該處彈壓始得安靖聞其肇事原因以附近錢村某姓之盜案據有該局客民三人在内鄉民遂謂該局之客民都是强盜致有此變云 
[陽春紳耆禀請保存名勝廣東]  
　　陽春縣屬南石堡有山石一座其形似螺名螺運石鄕人曾藉此避宼禀官示禁爲地方名區紀念之蹟日前因鄰堡魯姓人等串立賣契瞞承開石該鄉衆以其越堡謀佔違背例禁咸懷不平各紳恐釀事端援案請禁紛紛呈訴奈鄭令不恤輿情不計禍患迭次詳請批銷控案以致釀成糾械强挖滋事揑搶誤拿押斃强迫勒結諸惡劇鄉衆尤滋不平昨將全案刋佈衆覽復由該處紳耆陳請諮議局提議表决代呈督院派委查辦矣 
淸談 
[平糶]  
　　平糶者。所以濟窮黎。弭亂萌也。而地方之紳士。恆思因而染指焉。猶憶前年秋間。某邑某紳經理平糶事。糴秈米千餘石。開局平糶。每秈米一升。視市上土米時價。减錢八文。窮民爭先糴。逾兩月。而千餘石罄矣。事後計算。除糴價。曁在事人薪水餼食外。赚錢千金許。某紳乃招集在事人而觴之飲酒樂甚。蓋欣欣然各得其所欲也。 
　　今日各處之平糶。大都秈米也。而以視市價。有减不及八文者。以某紳之例推之。其盈歉果當何若也。 
　　更正昨日淸談所感一必有由靜而動之起點焉句爲手民所悞起點二字排作起立合行更正 
[史乘（續）]  
　　泰西實業家李佳亞德小傳一千七百六十年。李佳亞德年已三十。棄其薙髪職業。而爲售髪者。常周歷國中取髪作髻。售之於人。其所作髻極精。以是購者衆。李得稍稍積蓄遂娶妻。暇時。喜把。玩機器。於常動力。尤所着。意思欲作一機器。雖中間未明透者固多。而一生之大。業基於。此矣。李居市久。時聞織機。不敷綿紗之用。故成綿無多。李思此當有法可以補救者。有友名斯開。業鐘表。李頗得其助。李遂置其所業不顧。而鎭日思造機器方法。盡其所有。購材料。以造模型。其妻以李爲蠢也。勸之不聽。一日夫妻交謪。妻忿甚。毁其模型。李不能耐。遂出其。妻一千七百六十八年。李佳亞德之紡織機器。成携之至撲里登。其時已身無一錢。幾爲丐。幸同黨中與以數本士。始得食。食後。先將其機安置於某大學。而機工反對者多更移至拿汀漢姆。李佳亞德機雖成。然獨力無以自成。後有尼持司土德公司。用其新機。與之合股。一千七百六十九年。李得織機專利權。兩年後公司大獲利。他廠中疾視。之甚相　不用其棉紗。李遂用以自作布　襪頭又大獲利。一千七百九十二年。李佳亞德卒。遺產五十萬金磅　素封焉。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[安徽懷寗縣城自治公所董事會規約（續）]  
　　第五章方法 
第三十一條本會各項辦事員按照自治章程第六十六條由總董遴選派充不限以選民但須經董事之公認 
第三十二條本會按照奏定自治章程第五條各事宜特設辦事員分項辦事（一）學務（二）衞生（三）道路工程（四）農工商務（五善舉（六公共營業） 
第三十三條本會承地方官委任辦理及議事會移交執行各事件由文牘員先期摘由分送各職員研究執行方法分别答覆以便實行臨時會不在此限 
第三十四條自治章程第五條第七欵籌集經費董事會不設專員必經議事會之議决由董事會隨時派員辦理 
第三十五條本會每年於議事會選舉三個月前應調查户口以爲選舉之預備其規則照自治選舉章程辦理 
第三十六條凡城廂地方無公欵公產或其數寡少不敷用者應照章商由議事會指定關於地方自治事宜之產業欵項呈請地方官核准撥充交本會管理 
第三十七條附捐由該管官吏按章徵收彙交董事會管理 
第三十八條特捐由董事會呈請地方官出示曉諭自行按章徵收 
三十九條公益捐之創辦由議事會擬具章程呈請地方官核准移交本會執行 
第四十條嗣後如有應行變更廢止之處仍由議事會條議呈請地方官核准 
第四十一條董事會文牘庶務等員查照自治章程第六十七條暫行以議事會文牘庶務兼充 
第四十二條董事會議時按照奏定自治章程第七十五條第三項辦事員就亦得就所管事務到會與議 
第四十三條各項辦事員一律受董事會之監督所辦各事亦應受董事會之檢查 
第四十四條各項辦事員除議事會議决事件外倘認爲某項事務應辦者應於本會會議時條陳所見並移交議事會議决不得擅自興辦 
第四十五條各項辦事員每日辦事時間由董事會分别規定 
第四十六條總董董事及各項辦事員之薪水均由董事會擬定報告議事會認可其辦事員之薪水不得過董事薪水之半數 
第四十七條各項辦事員由本會按照奏定自治章程第三十六條第八疑規定懲罰細則經議事會議决然後執行 
第四十八條本會每年應預計明年出入經費製成預算表于十一月會議期内移交議事會議决 
第四十九條本會預算表經議事會議决後除照三十七條辦理外仍由地方官申報撫憲存案並榜示公衆 
第五十條本會預算表除正額外得設預備費以備預算不敷及預算各欵外臨時之支出預備費仍有不敷則必議事會議决始能提用他欵第五十一條本會每年應將上年出入經費製成决算表連同收支細賬于二月會議期内移交議事會議决 
第五十二條本會决算表經議事會議决後照第九十八條第二項辦理 
第五十三條本會每月應由總董或董事檢查經費出入及存儲各欵一次 
第五十四條本會每年由總董或董事會同議事會議長議員一名以上檢查全年經費出入及存儲各欵一次 
第六章罰則 
　　第五十五條本會職員未經請假至三次不到會者罰離本席列入旁聽座並停止發言權五次不到會者除名 
　　第五十六條凡董事不能親身到會以兄弟子姪代替者即作不到會論 
　　第五十七條本會有管理征收自治經費之權如職員中有犯贓私侵蝕挪移等弊罰則如左 
　　（一）犯贓私者經查實後除責令全數繳出外仍請官按律治罪 
　　（二）犯侵蝕者經查實後除責令全數賠償外仍請官按律治罪 
　　（三）犯挪移者經查實後除責令全數繳還外有俸者酌罰薪水無俸者除名 
　　第五十八條本會文牘員如有洩漏秘密機關及營私舞弊等事經查實後輕則罰薪重則退職 
　　第五十九條本會庶務員如有侵蝕挪移及賬目不淸等弊經查實後除照章責令如數繳出外輕則罰薪或退職重則請官懲治 
第六十條本會庶務員如有前項等弊私行逃走者應責令保荐入交出否則歸保荐人賠償 
本埠新聞 
[陳逸卿解道訊辦]  
　　北市正元謙餘兆康三錢莊倒欠鉅欵一案昨日午後復由公共公廨寳讞員會同英副領事康君飭提正元莊股東陳逸卿與戴嘉寳到案研訊先由南洋律法官担文君代表古柏律師上常聲稱陳等甗倒鉅欵中外商家均受影響幸道憲極力維持市面得以平靜應請將陳等解道訊核陳延威金生佑尼干兩律師到堂辯稱陳所角票欵可以理直至陳妾許氏王氏均屬女流且陳已在押請將兩氏開釋並請堂上將陳等解道如何辦理情形宣佈大略寳讞員曰因陳等虧倒過鉅其中紏葛甚多須由道憲逐一面詢方能明白諭畢遂商之康君判陳與戴嘉寳一併押解道轅請示核奪 
[傳諭錢莊速理票欵續紀]  
　　滬道蔡觀察札飭公共公廨傳諭元豐等四錢莊赶將華比銀行票欵分别淸理已紀昨報茲經廨差張福等 
 
 

Page 19

 
 
分往查明元豐莊未付票銀十五萬三千八百三十七兩一錢七分協大莊未付八千六百兩協豐莊（昨報誤爲協源莊）未付二千三百九十三兩五錢森源莊（昨報誤爲晋源莊）未付一百八十兩共計銀十六萬五千零十一兩有餘當即傳諭各莊從速淸理據各莊執事答稱此項票欵均有票根可追因其中紏葛甚多一時未便照付此係同業向例並非有意拖緩等語該差等昨已據情禀請寳讞員核示矣 
[華人出洋賣藝之下塲]  
　　本縣田大令移文公共公解云奉道憲札開准駐義吳欽使電稱湖北天門縣人胡德貴陳光美金世旭易修文等四人各挈眷大小十三名口由黑龍江交涉局領有護照出洋道經義國奈波里省地方以變戲法捉牙虫爲生計被是處巡警查悉以捉牙虫係中國欺人之術且無行醫文憑沿途賣藝尤干禁例當將各人一併拘留禀由該處中國名譽領事雅納戚曁義國外部民政总先後來文請設法遣去當由胡德貴陳光美兩家大小七人求往希臘營業除資遣出境外其金世旭易修文兩家大小六人業於五月十一日令乘德公司輪船資遣回華等因查該輪船將次到滬希即轉知捕房届時派差協往碼頭守候帶回公解送縣安插等語寳讞員業已遵照辦理矣 
[營官虚應故事]  
　　提右營叅將周子安參戎循例舉行秋操札飭守府王守戎會同城汎於前晚夜半一點餘鐘時督同兵丁排隊至尙文門外校塲演武廳升座並行祭旗禮然後傳令開操一時許始散隊而返 
[張園追悼會紀畧]  
　　已故邑紳姚伯欣之戚友昨在張園開追悼會到者五百餘人由黃磋玖報告秩序黃鐘甫報告開會本旨吳趼人演說姚君在新聞報館主持筆政之歷史次章佩乙孫玉聲沈仲禮葉惠鈞沈縵雲相繼演說次孫玉聲讀誄詞姚伯鴻代姚君之尊甫善民先生致答詞五點一刻鐘散會 
城内 
[有無親屬]  
　　烟台押解婦人王汪李三氏到滬奉滬道蔡觀察發押縣署前晚經田大令訊問王氏等供均上海縣人向在烟台賣娼因有流氓向氏等滋詐　烟台巡局遞解回藉求恩鑒宥判一併交官媒收押候親屬到案認領 
[查詢禁物]  
　　海關稅務司解送私販嗎啡之王阿良到道已紀昨報昨經蔡觀察備函到關詢問王阿良販賣碼啡究有若干以便照例懲辦 
[自投羅綱]  
　　誘拐小孩之楊太保王小弟黃燦生等由英廨解送到縣訊供屬實着將楊等三人荷以三連枷示衆三月在案前日有顧甫甫到縣窺探適被楊等瞥見大呼捉賊由旁人帮同拘住禀知田大令提訊揚等供小孩實係顧甫甫所拐小的等並未串誘大令諭將顧收所候訊 
[欲逃不得]  
　　鼎生莊股東嚴兆澄沈芝昌前控經手王調甫及副經手趙養田等舞獘濫放因此虧倒曾經縣令飭將王調甫提案收所趙養田交保出外收帳淸理在案前日嚴等投稱趙養田現欲逃逸求請提案押追大令准於前晚將趙提案審訊趙求寛限並稱帳欵將次可竣判王調甫還押趙養田交差帶至該莊將生財先行點交股東收執昨日到莊將生財照簿檢點缺少大半該差當即將趙帶回禀復核奪 
[娶妻受愚]  
　　陳兆元昨將蟻媒胥松林錢王氏王徐氏許汪氏及馮陳氏母女二人等送至一路巡局經德正巡官審訊陳供本年二月間憑胥等爲媒娶川沙人馮陳氏之女爲妻曾出茶禮洋三十元媒金洋八元另備衣服首飾橱箱等項計洋一百餘元前晚馮氏向小的云家中尙有親夫今欲回去小的始知受騙請究馮氏供正月間因家中窮苦不堪與母商議出此下策錢王氏等並未同謀所收洋三十元交母帶去求恩寛宥訊之胥等均供並不知情判趙馮氏交伊母領回管束錢王氏王徐氏許汪氏等各得媒金洋兩元一并交出給陳具領胥松林無洋可交判責二百板一併斥退 
[道批四則]  
　　禇景春禀批所禀情節支離節經縣批駁斥且該氏旣因住在租界由爾弟赴廨禀控應着聽候公廨核辦毋得率行越凟抄黏姑附奚若禀批候檢來照加函送由美總領事簽印給執俾利遄行可也 
錢乃昌禀批據稱被堂弟乃常砌詞朦控一節似在公廨應先赴廨訴明聽候查核辦理毋遽越凟傳德盛禀批仰會審官寳令速遵前批嚴切澈究毋再寛延 
南市 
[尙須澈查]  
　　關橋迤南鴻生洋貨店失火延燒比隣周源順櫓店等燬去房屋四幢已紀前報嗣由周源順店主投訴被累之由並云是晚先聞該店樓上有竹牌聲迨安睡後突聞狂吹警笛急即起視始知火起惟其時該店並未喊救致衆隣未得進内施救竟遭延累求給撫恤湯裁判命提在押之鴻生號股東袁錫祉研訊供係南京人該店共計十一股開設十餘年是晚店夥已睡忽然火起查知火起於閣樓上之帳簿堆内店中保有火險銀三千兩求鑒判袁交保着將保險單呈案察閱旣而袁將保險單呈上察得所保之數係四千兩與所供不符諭候飭探詳查再核 
[慣收賊贓]  
　　法馬路日新盛洋貨店前在浦東起貨失竊斜紋洋布三十疋値銀一百六十餘兩報由工程局緝獲行竊之船夥楊林生並同黨張榮春直脚三三押候訊辦在案前日飭提收贓之協源米行主陸雲洲未獲即將伊子連生解案訊不承認質之楊等供仍如前並稱前有竹布十疋亦售陸處判陸押交原贓否則送縣嚴辦楊等三人還押 
[毋再違抗]  
　　寡婦顧施氏前在工程局呈控陸子培以寳山縣坟地契據抵去洋四百元延不淸理判陸押限六月底先繳洋一百元餘限七八兩月分繳詎迄仍挺押不繳昨日復訊陸求展限判仍還押着遵前斷措理如連改押下等押所 
閘北 
[法網難逃]  
　　積竊丁廣英及六虎等去年偷竊某洋棧湖絲案發遠颺經巡警總局飭探緝拿迄未就獲前日偵探隊官周二尹訪悉丁等匿居四路二區境内特飭孫探弁帶同長警等前往緝獲解回總局押候訊辦 
[未免少興]  
　　黃吉安與張蘭生之妻宋氏姘識賃居洪吉里前晚在該氏房内飲酒被氏弟朱阿順撞見忽起衝突由二房東陸梅卿告知崗巡扭送四路分局押候訊辦 
[携手同行]  
　　靜安寺路一百零二號某西人家侍者張阿才與女子陳阿媛在新閘橋路挽手同行崗巡見其形跡可疑一併拘入四路分局押候訊辦 
英租界 
[幾遭不測]  
　　南京路口匯中西旅館庽客英人某甲前日令五號西崽携取酒肴食畢該西崽將簿送請簽字詎該英人不允突出手鎗轟擊幸該西崽見機急避鎗珠擊於門上未遭其害旋經管事西人得悉奔至總巡捕房禀明卜總巡諭候禀請英領事出單傳訊 
[發封房屋]  
　　俞召棠等在河南路虚設鼎裕錢莊串騙存欵逃逸由捕房派捕將該莊生財等物看管在案前日復經公堂派差協探將該莊房屋發封聽候核辦 
[浮屍何來]  
　　昨日午後二白大橋河畔浮起男屍一具由捕查見回禀捕房轉知水巡捕房將屍拖至浦東碼頭卽飭地保查明有無屍屬備棺收殮 
[竊鑽戒]  
　　昨有匪徒二人至南京路鴻昌公司以購物爲由乘間竊取値洋八百餘元之鑽戒一只而逸旋經該公司經理沈某查知當即投報捕房請爲查緝 
[挾資逃逸]  
　　王阿秋在廣東路祥和外國首飾店内爲厨工昨將店内囑收之壽康莊 
 
 

Page 20

 
 
匯票洋一千五百元携之逃匿由該店經理鍾某投報總巡捕房請爲偵緝 
[汽車傷人]  
　　汽車夫王慶山駛車不愼將何才生撞傷被捕查悉禀奉捕頭請廨出單傳訊 
[查獲賊贓]  
　　寗波路元生昌洋貨號失竊灰布一百疋昨由包探鍾星南在南京路某當内查獲原贓二十五疋一併吊存捕房候傳失主認領 
[人銀並保]  
　　正豐木行經理人蕭文華控木作頭魏錦城不還木料銀兩一案前晚由廨提訊旋由楊愼齋俞榮昌投案附追欠銀訊之魏認欠屬實判交一千九百兩人銀並保限兩月分别淸理 
[串吞銀兩]  
　　虹口裕通當舗經理方辛伯與姚連貴串吞當内銀兩被該當主虞長福控奉公堂將姚傳案前晚由孫襄讞提訊姚不承認判交保候傳方到案質究 
[襄讞動怒]  
　　姚蘭亭棄妻江氏另聘談顏氏之女翠娥爲室嗣被顏氏偵知具控公廨前晚提訊談顏氏投訴前情江氏之父江金寳亦投案訴稱姚無故休妻另娶求究訊之姚將顏據呈堂求斷孫襄讞以姚實有不合即行離座將姚戒責數下遂判收押候傳江氏到堂質訊再核 
[押追房租]  
　　曹奚氏控王周氏租用紅木器具不付租洋又趙作人控周氏積欠房租前晚由廨提訊奚氏由其子曹雲卿上堂代追訊據周氏供稱欠租未滿一月即由經理人擅自請封求察判周氏押限繳租洋三十七元並候派差帶同兩造將屋啓封以便交還木器 
美租界 
[是否正兇]  
　　斐倫路二百三十二號猶太妓院妓女被人截斃迭經公堂中西官會訊尙無眉目前日復由西探續獲俄人一名並查獲贓証拘押捕房候解俄署訊辦 
[索欠衝突]  
　　王小五子昨與朱大春子在梧州路因索欵起釁互相扭毆由捕併送捕房聽候核辦 
[小販違章]  
　　前日午後有小販劉林生在源昌里將西瓜開片零售被工部衛生局西人查見拘送捕房管押一宵 
[事非無因]  
　　馬夫丁才榮前日至捕房控被王阿二勒扣車馬捕頭飭探查得因丁欠王借欵所致斥退不理 
[攫取銅元]  
　　管阿二前晚在東有恆路某茶館内搶取茶客銅元一包而逃由探王阿巧追獲送入捕房押候究辦 
[押店收贓]  
　　姜桂文失竊衣飾報知捕房派探在漢璧禮路某押舗查見原贓並獲王阿四一名押候查辦 
法租界 
[利息太鉅]  
　　戚森邵鴻翥控錩記烟葉號主楊炳臣將劣貨烟葉抵銀以致虧耗六萬餘兩案縣經年尙未了結後楊在押又以張庚臣欠銀若干兩求提訊追經公堂聶司馬提張詰訊稱係代客將烟葉抵欠與伊無涉判候查明帳目再行核辦在案前日復訊司馬謂帳已閱過大致無訛惟利息未免太多楊稱張欠共有一萬餘兩利息祇作一分四釐因拖欠日久利息亦多質之張稱並無如許之鉅且是客人之貨代爲抵押商人不能代償判將帳移交商會候算明再核 
[有無心疾]  
　　嚴古榮在鳳舞台看戲無端抛擲茶碗拒捕行兇已誌前報前日捕房將嚴解廨請訊供稱向擺洋貨攤餘語支吾中西官察其形狀似有心疾命探送往醫院驗治如無病症仍帶回發落 
[驟難訊斷]  
　　雲飛黃包車公司洋人台呢投廨控稱管車頭目周榮生指交經手租出車資洋三百四十九元九角餘求請提追經公堂傳周審訊周延蒲石律師帮辦　倫奇爲代表到案聲稱周所收車資已存公署該洋人尙欠周之辛金兩月未付判各退去命原告明白補詞再行訊核 
[竊取車照]  
　　王士泉昨至公堂控稱顧長富行竊車照兩張售於舊貨攤主袁旺業已報捕一併拘案求究判顧押七天袁罰洋兩元充公 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[憲政編查館法部會奏議覆内閣侍讀學士延昌奏舉行法官考試請飭改定規則摺]  
　　奏爲遵旨議奏恭摺仰祈聖鑒事宣統二年四月初八日軍機大臣欽奉諭旨内閣侍讀學士延昌奏舉行法官考試請飭改定規則一摺著該衙門議奏欽此欽遵由軍機處鈔交前來原奏内稱憲政編查館奏准法官考試任用暫行章程原文尙多簡漏有關於考試範圍頗滋疑義者有關於與考資格不免流弊者而法部續奏施行細則亦復未經補定愚慮所及一地方審判檢察廳長宜令一律與考一與考之舉貢文職刑幕宜分别加以限制請於第一次考試時除特簡請簡各員官外凡屬奏補之官槪令與考所有各地方審判檢察廳長員缺已經補署者酌量汰留其懸缺待人者照章考用又凡與考之舉貢文職必須在法政法律學堂有二年以内成續領得修業憑照者始准與考刑幕一途不拘現充總以歷任在十年以上者爲斷且須就幕衙門游幕省分之地方官會同該同鄉京外官出具切實保結在京由法部在外由考官先行甄别始准與考各等語臣等查該侍讀學士所陳各節自係爲愼重司法人才起見惟核之臣等先後奏定章程及奏准成案有範圍已明而並不滋欵義者有限制已定而更毋庸加嚴者謹爲我皇上縷晰陳之查臣館核定法院編制法第一百六條凡推事檢察官應照章經二次考試合格者始准任用其所謂推事檢察官實已包括地方審判検察廳長在内蓋地方審判檢察廳長員缺照章應於地方推檢中擇尤升補推檢旣皆由考試錄取而進則地方審判檢察廳長卽斷無不經考試之人且臣部奏請各審判廳俟考試後一律成立摺内聲明除高等審判廳丞曁檢察長係請簡之官暂由臣部及各督撫擇員豫保外其餘推事檢察各官非經考試不得任用是地方審判檢察廳長必應與考意義甚明原奏謂爲考試範圍頗滋疑義係屬誤會惟各國法官試驗均係先由學習以資經驗審判廳之成立關係籌備年限刻難延緩開辦伊始或無此完全資格之人勢不能以學習未滿之人率予充補廳長等職應由各該督撫擇相當之員先行奏署俟考核成績咨報到部再由臣部照章奏補庶新舊不至扞格而任用益見周詳至所稱已經補署各員應酌量汰留查臣館核定法院編制法時即已奏准於今年舉行第一次法官考試後將各衙門所有實缺候補調用各員補行考驗分别汰留届時應由臣部認眞舉辦惟查地方審判檢察廳長一職有總理全廳事務之責有監督所屬各員之權責任實形繁重欲求勝任愉快之人不但學問當優亦須富有才識該侍讀學士專以考試爲主猶是得半之言現距省城地方廳開辦在即如將來尙少歷級應升之人擬由臣部於考試合格各員中飭由各該提法使遴選賢能拔尤請署務求人稱其職不僅恃一日之長以期核實而昭愼重又法官與考資格外國本以法律科三年以上畢業者爲限中國此項合格人才於新律研究誠有所得然現行法律及訴訟手續亦尙因仍習慣不得謂舊學中竟無可用之人故臣館奏准定章特於畢業生外推廣及於舉貢文職刑幕各途俾令一體與考蓋多其選以備甄擇之用非寛其格以開冒濫之門而臣部奏定施行細則於文職則以實官爲限於刑幕則以歷五年以上而現充者爲限旣令將各員生履歷詳叙又須有出結官爲之証明其限制已不爲不嚴該侍讀學士擬請於舉貢限以兩年修業憑照於刑幕不拘現充均以歷十年以上爲斷並擬先行甄别查舉貢一途多年長闇修之士而入學堂者較少若必以此爲限正恐應考者益隘其途必至取材者立窮於用至刑幕擬取十年以上與部章所定五年以上者不過均以辦事成績爲準其用意正復相同擬仍以五年爲限原章復聲明由遊幕就幕之衙門或地方官出具印文申送臬司先行切實考騐合格方准與考而又必以現充者爲定是旣以防其僞託亦得以覘其新知則品端學裕之士自不難於所試科目藉資表見此關於與考資格或不至遽滋流弊也至原奏又稱廣西先行變通考試宜隨後派員前往補行考騐一節查廣西前以奏定審判廳開辦期迫不能不將法官考試提前辦理係由臣等會商奏明在案然所變通者不過考官就近簡派及試期提前兩端如關防科目及一切考試事官均飭遵定章辦理並無絲毫假借且法官學習期滿尙有第二次考試以備汰留原奏擬令隨後派員補考亦嫌繁複臣等非不知審判之良否視乎人才人才之振興係於考試第原奏所陳各節實早在臣等計慮之中惟有於先後奏准定章實力奉行認眞經理以冀仰副朝廷鄭重司法愼選人材之至意該侍讀學士擬令改正規則之處應請毋庸置議所有議奏緣由是否有當理合恭摺會陳伏乞皇上聖鑒訓示再此摺係法部主稿會同憲政編查館辦理合併聲明謹奏宣統二年六月二十九日奉旨已錄 
小說 
[寫情小說玫瑰淚（四十）]  
　　讀者諸君。須知此笛克之謀殺托而根。以爲倫敦無人識己。且無人能辨此毒草爲何物故僅於初見托而根之時。少變其舉動音吐。外此皆一仍其舊。旣知托而根在倫敦。往來之朋友至少。而印度銀礦之發達。倫敦人又一不之知。亦利伯爾又相距至遠。托而根之死。决無他人究察。故笛克俟托而根旣死之後。至再察其消息。果此時有人擬托而根爲横死者。笛克必留意防範。或者不至有今日之禍。顧乃無人知其被害。而醫生者又力證爲猝患心疾。無人爲之伸理。笛克聞此。則大喜。立釋其惴懼之心。束裝遽歸印度。自念印度之與托而根有關者。惟赤利伯爾一人。他人决不不干涉茲事。故僅於赤利伯爾之前。發其誑語。他人則一不之忌。笛克之意。蓋謂倫敦之中。尙無人知托而根之不得其死。何况茲地。以爲茲事者。至安極妥。永永决無敗露之期。在在咸無庸留意。孰知天道循環。斷無永 
 
 

Page 27

 
 
右凶人之理。先置一赤利伯利爾以訌其閽者。又置一倫斐以偵其證據。嗟夫。笛克。汝之去死近矣。當日谋殺托而根之頃。亦曾一回其善念。而求上帝之赦佑耶。 
　　笛克登舟後。自知至倫敦後。必爲衆所指證。决不能倖逃於法律之外。愈思愈懼。登舟五日。風浪不生。舟行至穩。笛克食後。即登申板遠眺。警察立隨之行。笛克東亦東。笛克西亦西。行至船首。笛克忽失足而蹶。遽入海中。二警察。驚而大呼。船人咸集。俯視海中。浪花飛濺。乃不見笛克之一髪。彼此頓足嗟嘆倫斐則微哂不言。三人旣返倫敦。露第旣痛且慰。堅執倫斐之手。以表謝忱赤利伯爾旋返印度。料量其商業上之交涉。即辭銀行之職。而歸倫敦。與露第同居。露第旣得此鉅產。華福之商業。亦日益發達。爲倫敦中至富之人。露第自經此番之摧挫。夫婦之情愛。乃因之而日深。兩心膠結至固。乃無一毫隔閡。閨房之樂。直萬狀矣。著者至此。心房之羡妬無倫。覺此二人者。即使一錢不名。亦爲天壤間之至樂。 
國外新聞 
[日韓合併問題近聞]  
　　十四日東京電云日韓合併之舉已早於近今預料之期開始磋議聞已頗有進步 
[全歐水手火夫罷工先聲]  
　　十四日倫敦電云康配哈干路透代理人電稱水手火夫公會領袖近在康配哈干萬國大會宣稱全歐水手火夫將於西八月二十三號提議罷工兩星期據謂彼等困於苛例不得不圖罷工推彼等仍願與船東協商一切云 
[法員宴待日本士官]  
　　十四日倫敦電云據勃萊斯脫電稱該處官塲近設宴欵待日本巡洋艦生駒號諸士官日法海軍官員曾於席間互致頌詞 
[德國海面禍端]  
　　十四日倫敦電云據基爾電稱滅魚雷艇愛字三十二號與滅魚雷艇愛字七十六號互撞兩艇均卽沉沒船員幸均遇救 
[奥皇八秩壽誕]  
　　十四日倫敦電云奥皇約瑟昨在伊斯乞爾舉行八秩萬壽慶典晚間全城皆懸燈彩全國各處均燃放𦦨火鳴鐘申敬 
[西班牙内閣感頌后德]  
　　十四日倫敦電云據曼特里特電稱西班牙内閣擬以大十字公德勳章呈赠皇后維多利亞因后曾撥欵卹養摩洛哥米里那戰役捐軀軍士之家族仁愛逾常之故 
[土奥大臣續會預聞]  
　　十三日柏靈電云奥國外務部大臣已由曼利安培特回抵維也納土國内閣總理大臣回國之前尙將赴彼與該大臣會商政務 
[法國飛船家獲奬]  
　　十三日柏靈電云法國飛船家賴白郎克君近乘飛船飛越法國得奬法郎十萬枚 
[土布齟齬已解]  
　　十三日栢靈電云土爾其已與布爾茄利亞將處置布國逋逃者之法磋商妥洽兩國近今之齟齬即爲此事而起（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
