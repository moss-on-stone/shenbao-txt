# 1907 - 427 - 4912534

 

Page 1

 
 
   
 
 

Page 2

 
 
[宫門抄]  
　　十一月十三日召見軍機肅親土榮勲趙秉鈞 
論說 
[袪弊說（矢）]  
　　一鑽營之弊也搖尾乞憐。蠅營狗苟之術。最工於吾國之官塲今且江河日下而及於地方之紳董各界。夫鑽營之術。不一而足請託者有之。苞苴者有之。昏暮夤緣者有之。嘗穢舐痔者亦有之。而今且新其名目日運動。鑽　之義。近於秘密而運動之義。近　張皇。秘密能使人矜憐。張皇能使人袒助。鑽營近。乎懇求。而運動近乎迫脅。懇求能使人不忍不從。迫脅能使人不能不從。此不可謂非鑽營之一進步。也故某總理也。某院長也不運動則不得。某議員也。某會長也。不運動則不得。卽小而至於一幹事之細。一敎員之微。亦必出其運動手段而後得之。此専制時代之鑽營。與立憲時代之鑽營相異之。點其實則涇渭之無分也。夫鑽營與運動之性質。旣屬無殊。則其目的専在於名與利。亦必無異。其目的旣在名利。則必無責任心。無是非心。無盡其本分心。而一以名利二字爲惟一之趨向。無切實誠篤之志。惟於表面上做工夫。此鑽營之弊之當力袪者二也。 
　　一阿附之弊也阿附者必莫知其眞相必。莫知其因果一以盲從影附爲主義。言平權則子詈其父。弟毆其兄者有之。而一切反道背常之事作矣。言自由則妻去其巳嫁之夫。而夫離其巳娶之妻者有之。而一切荒誕悖琕之事作矣。是皆本於狂罔乖辭之謬想。而盜竊名義以逞其無意識無道德之行爲。其勢必至於效誠盜賊。則名之日集合圑體。煽動梟匪。則名之日贊成義舉。是皆不辨其性質之若何。名義之若何。而専以新名詞牽合而附會之。其弊必至於是也。且旣經阿附。即無其他之流弊。而亦必不能生絶大之效力。其故有二。一日無實力。蓋有實心者斯有實力。而阿附則僅盜虚聲。而無宏志毅力。無宏志毅力。則不能生效果。一日不能持久。欲持久必貴有恒心。而阿附則冒取一時。必無長治久安之計。無長治久安之計。則亦不生效力。此阿附之弊之當袪者三也。 
夫當預備立憲之際。以養成國民資。格　第一要義。則公德公理愛國𤍽 
 
 
 

Page 3

 
 
心諸大端缺一不可。但一有虚憍心。鑽營心。阿附心。則其道德心必爲之减少。必爲之破壞。而國氏資格因之不能完全。國民資格不完全。則立憲亦不能成立。此道德之關係於立憲之前途若此。此記者所以疲口嘵舌不憚再三凟。者非好以苛刻之論詆誹人。也亦以有則攺之無則加勉聊盡忠告之義云爾。亦非謂盡人有是弊也。以有一二若輩之人。即足以敗壞其全體之名譽。於是乎作袪弊說。 
専電 
[電一（北京）]  
　　今日（十三日）慶邸袁軍機邀陸春帥盛宫保到部商議路事 
[電二（北京）]  
　　岑春煊電奏因病未愈不克來京 
[電三（北京）]  
　　都察院奏請設立上下議院奉旨留中 
[電四（北京）]  
　　廷寄粤督桂撫桂匪仍須痛勦 
[電五（北京）]  
　　駐法欽使電告外部謂北圻等處添設領事法有允意 
路欵要聞 
[紀倫敦銀公司年會情形]  
　　文滙報錄倫敦支那報云倫敦銀公司於西歷十一月中在倫敦舉行年會議員凱斯威克爲主席其所陳述畧謂公司於今年中借出債欵凡有兩起一爲六十五萬磅一爲一百五十萬磅彼六十五萬磅者即滬寗鐵路續借之欵在前借一百二十五萬磅之外者查滬寗路線巳建成全線四分之三約居一百五十英里業巳開車搭客其所未完工者祇五十英里及山洞一處現方築造甚有進步此路之建築與夫車輛之裝置均屬上等格式故亦有謂華美過分者然工程師約翰白連與巴連君之意謂渠所行之策畧實最爲便宜且此路將來可爲中國一寳貴之産業云中國人士曾議以此路歸其自行完造而鐵路公司則仍欲逹其一氣完成之目的惟照借欵合同公司固承認華人有此權利者若華人不自爲謀則公司自須發行債劵籌集欵項以畢此工亦自然之理云廣九鐵路之一百五十萬磅乃公司欲踐其原約而爲之　路於一千八百九十九年曾經測量一次垷方重複測勘并佈置一切以便建築也至於蘇杭甬鐵路其合同巳與中政府商定祗因地方上之梗阻致遷延未能簽押然中國種種進步之事公司亦頗願贊助蓋以華人而自營其國家之鐵路與他種營業乃自然之熱誠無背於法理是公司所承認而表同情者也若南漂（譯音）煤鑛利益今所至之地位殊爲失望蓋此事定約巳久公司所最注意最渴望者然職董諸人以爲各事必須和衷互讓方合正當之道設果能允許合理之請求則公司之契約固亦可允從作廢云 
[王某破壞拒約之消息]  
　　秘密消息杭州王某此次入京係受常州某某二人之委託故其告袁以上海祇少數人反對若果不從可用兵力壓制或嚴拿首要且其認股俱係虚數云云蓋以借欵若成常州某可得口口總辦王某則可得口口口總辦云 
[留日學生代表致盛宫保電]  
　　北京盛宫保草約公爲禍首今惑漢奸王某之言意勿攺王皮肉寢食在即公不晤口口先及以留東全浙代表陳時夏章日洨 
[江督復中國基督徒保路協會電]  
　　眞電悉諸君熱心公益共保路權至爲佩慰鄙人對於此事無時不力任斡旋一切情形諸君諒亦深悉無煩贅述也督院文印 
[江浙協會致馮撫電]  
　　浙江撫電鈞鑒韓憲實有劣跡江浙人民己受隠害不淺願明公熟察勿延入幕江浙協會叩元 
[旅贛徐象藩大令致拒欵會電]  
　　杭州國民拒欵公會鑒借欵關係全浙命脈乞堅拒願認整股十萬元信豐縣永嘉徐象藩叩 
[餘姚沿塘三鄕開會集股]  
　　餘姚沿塘三鄕由謝　壽謝維鎕二君發起於初一日開第一次勸股會到者爭相認股頗稱踴躍聞有一賣魚者一賣糖者亦各慨認一小股衆情尤爲感動遂當塲集得股洋四萬九千一百元聞日内尚須續集云 
[蘇路公司接各處函電]  
　　（南京鐘美學堂張集三函）本堂敎職司員以及學生共認七百股（南昌蘇杭甬協　電今日開第三次會集三千六百餘股（靑州江浙同人電）旅靑江浙同人己認千股擬續招（江陰保路會函）敝邑敎育會認二千餘股女界保路會認七日餘股城内各學堂認八百餘股顧山學界認二百股楊庫學界認五百股周浦張之儀函葛静研君自認一百股認招三　股龔海清趙梅卿二君均自認二十股允再認招（常熟支塘鎭正修學堂函）初五日續開勸 
 
 

Page 4

 
 
股會集得一百三十二股本校小學生各省早點錢拼認十六股（通海崇商務總會收支室函）刻接通崇海染會業董招集千股計薛梅士一百五十股苪輪鄕五十股忻玉亭三十股方乾九一百五十股苪久成五十股杜瑞堂二十股邱維城一百五十股黄世棟三十股石笑如二十股戴孝先一百股吳茂堂三十股趙伯陶二十股本會公積一百股苪其相三十股路逹五二十股袁岱興五十股吳江褉湖两等公學函敝校開會公推范尉伯爲經理員續集一百股連前共二百股 
[蘇州拒欵會報]  
　　山東李宜卿君認蘇路二十股浙路二股（均由浙江朱藴人君經招）又洞庭東山屯灣村公欵二十股年獻淮三十七股朱起磻朱來之各五股朱問楚四股朱輪香三股朱聯香朱幼亭徐渭漁徐培生徐品高倪全林各二股倪萬興倪如發張萬榮張萬和張祥和張庭甫張石甫張玉興黄順元謝順發黄星發諸啓興鄭子雲袁順才各一股 
[救火聯合會第二批交股名單]  
　鍾錯卿　廿股　劉啓泰　五股　顧仁宗　一股　毛子堅　廿股　森　堂　五股　邢錦帆　一股　毛亞英　廿股　春　馥　五股　陸錦麟　二股　金鏗堂十五股　春　記　五股　魏成鑒　十股　周雲卿　十股　森　察　五股　顧翔生　五股　凌朱記　十股　興　昌　五股　老恆吉　五股　永成昌　十股　俞少蘭　二股　王桂生　五股　祥泰松　十股　張守靑　一股　徐幼薌　五股　陶東昌　五股　俞雨亭　一股　黄德鑫　五股　支守祥　五股　王榮生　一股　李星如　五如　凌金記　五股　唐杏卿　二股　陳佩儒　二股　周厚記　二股　劉愼康　二股　張浩生　一股　倪耀亭　二股　蔣壽祺　二股　單福昧　一股　黄其昌　二股　黄其昌　二股　李文奎　二股　顧子卿　一股　周修華　一股　周先旺　一股　　以上四舖永慶社四十四户共認蘇路股二百三十股 
　旣濟社　廿股　恆　隆　十股 
　潘雲山　二股　吳蘭生　二股 
　朱旭記　五股　俞志翔　五股 
　俞天順　十股 
　　以上十五舖旣社九户共認蘇路股六十股兩共三百九十股第二批第一期股洋二百九十元巳先後交信成銀行收存矣十舖永安社夏旬伯續認十股補交洋十元亦於此次彚交十一月二十日毛子堅報告 
　　再經疇名下所認救火聯合會一百股東明學堂一百股地方公益會四十股醫學研究所二十股東南城西北城地方會各十股均於今日彚交信成請各圑　鑒諸子附白 
緊要新聞 
[孫中堂面辭資政院差事詳記北京]  
　　孫中堂前日在内講經旣畢慈諭爾之精神甚好孫對臣仰邀福庇雖勉强支持究竟年力巳衰辦事稍多卽覺精神不濟専治一事未必有餘兼治數事實虞隕越因念國事艱難未敢遽萌退志然僅圖目前之敷衍不免貽患於將來惟有仰乞皇太后逾格殊恩開去資政院要差俾臣安心進講實於大局有裨於臣亦得保全云云對畢當連連磕頭慈宫温諭再三有現在新進才雖可用不免輕浮全賴爾等柱石重臣俾諸事有所商酌等語孫遂叩頭退出未再固辭 
[郵商兩部會議勸業道官制北京]  
　　農工商部郵傳部近議勸業道分科辦事章程聞擬仿照提學使例内設六科日農業科工業科商業科此三科考成歸農工商部主政日航業科鐵路科郵電科此三科考成歸郵傳部主政各科設科長一員秩正五品副科長一員秩正六品科員視事之繁簡酌設缺額秩正七品一俟兩部堂司會議妥善即將奏請宣布云（尺） 
[曹鴻勛有復授疆寄之望北京]  
　　開缺新疆巡撫曹鴻勛到京後政府擬予以副都統一節曾紀前報兹聞此事原因政府欲爲張曾敭騰出一缺而恩壽又無可位置遂不得巳將曹鴻勛新撫缺開去垷因此事某樞堂頗不以爲然故擬先請簡副都統俟有機會再授疆寄云（響） 
[粤東西江緝捕問題]  
　　英艦又在肇慶干涉商船初七日肇慶國權挽救會致函粤商自治會云初三日有英兵船數艘在肇河一帶游弋時有肇省午渡拖帶某號猪船來省該兵船竟出而阻止不准拖帶查海關條例凡商輪旣拖客船即不得再拖貨船今該商輪違例拖帶雖懸挂洋旗係歸稅司管轄　與兵船無涉該兵船旣聲明游弋本無管理之權何得强行干預敝會除禀請總督向英領事詰問外應請貴會協　挽救 
　　英艦水兵上岸騷擾之警告梧州廣東會館同日亦有函致自治會略謂本月初四日即有英國兵輪兩艘到梧停泊各洋兵携鎗上街三五成隊來往途人無不趦趄却顧本日有江口載客小輪適由上河抵埠船上巡警衛商營勇因挾有鎗械竟被拘縶迭由警局總辦多方解說始允放回其搭客句裹無不搜檢船到中關卽勒驅各客上岸不任到埠似此强横苛擾其何以堪本日并有三數洋人到店勒换銀帋店商畏避竟搶進帳房攫銀抛撒必得换而後巳種種怪劇無非狐假虎威計兵輪到埠未及二大騷擾巳如此極倘停泊日久爲害更何可言聞東省肇慶下游搜查搭客諸多迫脅行旅視爲畏途彼此情形如出一轍現敝埠衆情懼怖亟籌抵禦之策尚恐力有未逮用敢將兵輪苛擾實情専函奉逹云云　　商船公會條陳除害辦法輪船公會决定臘月初一日起華商小輪一律攺掛龍旗曾紀前報現該公會復以除害辦法條陳粤督（一）請准收回驗船權限委熟悉船務華員統理設驗司二名一由官派一准由本公會擇聘畢業機師充任驗費照向章繳納驗妥即咨請華理船司給牌放行母得専制阻滯倘有舞弊商人得條時指控撤换（二）請准通飭關 
 
 

Page 5

 
 
卡母得留難需索如有留難舞弊各商可隨時投訴商會轉禀懲辦（三）請准免補抽之阻滯小輪拖渡來往四鄕與出口不同每日在白鵝潭稽查爭先恐後更屬可危可否准免查驗其係出口小輪船仍歸補抽查驗（四）請准龍旗小輪單行載客免繳善後局牌餉以示體恤（五）請准由總商會與本公會協力籌商保險辦法以後即由本會籌餉設兵禀請管帶分段保護妥議章程隨時禀行從前衛旅營費一併撥歸會内辦理 
　　張督保護换挂龍旗船隻輪船商會條呈除害辦法後張安帥以該商等如此熱心大爲嘉許即日分札善後局厘務總局將所有苛抽擾累等弊政一律革除不得稍有岐視兹將兩札錄下（札善後局）現查廣東内河商輪公會集議凡有華商冒掛洋旂之船一律换掛龍旗以明界限此事業經駐英李欽使向英外部議訂由英國嚴禁在案該公會旣有此議自應設法維持以資整頓查華洋各商小輪每　每季由洋關抽收船鈔銀一錢獨於華輪又有補抽廠稅并另抽每　每季船鈔銀三錢六分沿江稅釐關卡凡遇驗放商輪以及騐船司驗船情形均於華洋不無區别殊不足以昭平允亟應傳集公會紳董該行商人會同總商會查明商情艱苦力與蠲除務使華洋一律勿稍岐視所有議定攺懸龍旗各船並即由局立發牌簿不取分文俾資遵守除札廣東釐務總局外合就札飭該局即便遵照會同總商會分别傳集内河商船公會紳董行商等速　議辦具復母延（札厘務總局）（前略）札仰該局即便轉飭各江厘務凡有商輪過廠無論華洋照章驗放不得稍有留難阻滯致滋偏抑倘有歧待華商輪船致爲業爵之敺定將該廠員嚴行參處以爲不顧大局者戒仍將遵辦情形具報母違 
　　粤督張安帥之批示（批粤商自治會第二次禀）案經札行善後局會同總商會傳集内河商船公會紳商等體察商艱妥議辦理昨據余紳乾耀等來轅具禀復經飭局迅速妥議在案據禀前情仰廣東善後局遵照節次批行刻日會同集議復候核奪母延（批湖北補用知縣陳繼樞禀）查西江緝捕係屬内政固不能假權外人稅司責在緝私亦難兼任捕務昨據商董陳基建等來轅具禀業經出示曉諭在案此事關繫王權本部堂自當力任維持咨商外務部妥籌辦理仰即知照（批法政學員禀）此事前接外務部來電業經本部堂函致法政學堂監督傳諭知照在案該學生所陳各節關繫國權本部堂無不刀爲維持該學生等勿庸疑慮仰廣東提學司即飭知照 
　　粤臬電告英船退出西江初八日廣東王臬台致湖北梁節庵廉訪電一武昌臬台節公鑒西江英艦巳退出欽亂漸定鎭南砲台全復并聞人文 
　　按新聞所紀係初三四兩日之事而此電係初八日所發故情形不同 
[湘路公司借欵困難長沙]  
　　湘路公司開辦日久以余總埋不洽輿情籌欵築路尙無眉目前次向粤路公司貸借欵項曾將往復電文錄登本報今聞余總理尙有托萍鄕礦局轉借洋欵二百萬兩及向川省借欵三百萬之事兹將各處復電照錄於後 
　　袁京兆復電諸公司鑒疊奉靑電悉宫保陽電言路分段同時並修一定辦法盛借欵代修暫歸萍礦還欵交路如合同得法可行公司與盛借不問洋欵仍乞酌行勛 
[四川趙護帥復電]  
　　岑堯帥余廉訪王席諸公鑒洪咸詵電敬悉湘借川欵而爲出息誠屬兩益之道前日家兄亦代湘謀來電商及正飭紳董會議兹接兩次尊電復催紳議復兹據稱此事於川有益無損本應遵照惟公司共存欵五六百萬兩預購漢陽鐵廠軌料付銀二百萬兩在外洋購買機器去銀百餘萬兩所存實只二百餘萬現在正擬購地冬春一定開丄存欵萬難挪移務懇復湘省並致歉衷云云查核尚屬實情特此奉復有方雅命愧對之至力與心違尙祈見原爾豐叩印 
　　成都鐵路公司復電長沙鐵路公司余廉訪鑒銑電敬悉湘蜀唇齒公益本應冋　湘借川欵議息作股均無不可惟川欵僅六百餘萬除定購漢陽鋼軌及備購外洋機件車頭外所存實屬有限且現己决議赶於年内由宜開工購地購料在在需欵頗有不敷之慮尊議一時碍難敬從方命之愆尚祈原宥川路公司胡峻費道純等同叩 
[平湖梟匪竄擾桐鄕電文]  
　　屠甸商務分會禀馮撫電杭州撫憲鈞鑒桐鄕屠甸鎭長生橋於初七晚二鼓梟盜大帮連劫陳芳茂烟行等五家商民驚懼請迅紥營縣嚴捕以安民心迫切待命屠甸商務分會公叩佳 
　　馮撫申斥嘉防文武電嘉興府楊太守鑒頃據桐鄕屠甸鎭商務分會電禀見前）等語平湖刦案巳多匪又擾及桐鄕該統領及該地方官等形同聾聵釀成大患上負國家下愧商民殊堪痛恨仰即赶緊派撥營隊前往搜捕該縣遴派幹役懸賞購綫會同嚴辦務獲首要勿任竄逃即將此電交陳道徐令閱看俟吳鎭台吳吉人軍門）到來並呈閱仍先傅諭屠鎭商務分會知之院佳印 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版 
要摺 
[朱褔銑奏蘇浙路集股踴躍無須借欵]  
　　奏爲蘇浙鐵路遵旨認集股欵可期尅日告成恭摺具陳仰祈聖鑒事竊臣於九月二十七日請保全蘇浙鐵路以安人心一摺奉硃批外部知道欽此仰見朝廷維持路政體恤民情之至意聞英使此次提議蘇杭甬一案原謂不干預路事借欵而巳又云英國不肯效德法之所爲令商人與中國訂立合同等語是此次所爭明係向英商借欵問题並非國際交涉外部何妨據理與辯英便謂不照滬寗九廣而照津鎭辦法巳是十分讓步不知蘇浙鐵路奉旨自辦欵足工集成效昭著固非滬寗九廣可比亦與津鎭迥不相同凡國民全體所爲之事政府不能横生阻力英爲立憲祖國豈不知之况滬寗攺約在二十九年閏五月盛宣懷致銀公司函展六個月之限即在年年四月滬寗攺約以後六個月期限以前銀公司何以仍不速辦銀公司不辦而後紳商奏准自辦此其曲直灼然可知我所執理由甚長何以外部不肯一加駁詰在外部之意謂不可失信用於外人然守小信於外人即巳失大信於國民外部大臣於外人不失信用自可鞏固其地位然上則損國家之主權下則失民人之利權純臣居心豈當若此况外部與英使議端借欵並未先將此意宣示蘇浙公司蘇浙公司亦從未以路欵不敷告之外部此外部疏失之咎萬不能辭伏讀諭旨以路欵不敷尚鉅得此借欵必可從速竣工宫廷　念東南路事樂觀厥成俯恤民艱無微不至非獨蘇浙士民奉讀感泣巳也查蘇杭甬鐵路公司早經集得優先股五百萬元自湖墅開車商情踴躍陸續認股之人源源不絶近者仰體朝廷德意之隆俯怵外人覬觎之禍上自紳商下至傭工婦豎爭先　後旬日之間認集股欵至二千三百萬並聲明如借洋欵即分文不繳現在巳繳者七百萬元江蘇共巳集一千餘萬元均分期認繳約計三五年之内全路必可告竣每逢會議首以集股爲事其宗旨務保和平不涉絲毫憤激以期無負迭次諭旨諄切開導之意惟旣爲各人巳有之欵斷無借貸外債認賠利息之理旣爲各人巳認之股斷無持贈他人再行贖還之理此按之東西公法私法而無一可據者也兩省代表卽日可至度其所執之詞不過如此惟有仰懇天恩俯念路欵有餘民情可見飭下外務部與英使妥議總之蘇浙路欵足敷實無需再借外欵此事總由汪大爕等輕易出言以至多費唇舌仍請責成外部諸臣竭力磋商撤回借欵前議抑或挪作他用不涉路事以靖人心而維大局非獨人民之幸實亦國家之福也臣災切剥膚義甘碎首以事機迫切不敢不據實上聞謹繕摺奏陳伏乞皇太后皇上聖鑒訓示謹奏奉硃批外務部知道欽此 
　　按此摺大意巳略見初七日本報 
分類新聞政界 
[批駁議復地方自治章程南京]  
　　江督端午帥批山陽縣沈令鴻儀議復地方自治章程禀云所請設立自治研究會招集學界商界人士入會研究足見熱心提倡至堪嘉許惟查所陳選舉被選舉各節似與天津自治局立法本意大不相符至客籍選舉被選舉權與本籍人不能不少加區别則歷史上之習慣使然天津期成會於此事巳細爲討論複選舉制雖無直接之簡便然選舉之法宜當衆投票當衆公開四鄕遼闊投票人多勢不能以十餘萬人同時到塲設令在各本鄕投票則以開之日勢不能令投票人盡能目覩故用複選舉制以期通便至會議時之禁約 
 
 

Page 11

 
 
查天津議會成立時即經集議纂定並非不計及此總之該令所陳各節用意亦是惟於天津自治章程理由及實行之方法或未能通曉或未及考查遂爾率行指摘轉致自相矛盾兹特一一指出俾免再多誤會仰寗藩司轉飭遵照（商） 
[飭查鶴峯廳歳災情形武昌]  
　　鄂督趙次帥近據鶴峯廰紳民李德等呈稱年來水旱偏災飢荒巳極請蠲免錢糧酌給撫恤等語當即批示云該廳萬山叢雜年歲豐少歉多自係地勢使然應有地利又不設法開通一遇飢荒則朿手徒望賑糶殊非良策比歲不登民貧地瘠自屬實情若謂爲亘古罕有之災荒未免言之過當仰北布政司移知施鶴道派員赴災區詳細查勘禀復核奪（音） 
[議覆京卿條陳裁撤八旗辦法北京]  
　　度支部各堂以某某京卿十二員會銜封奏條陳裁撤八旗辦法一京師八旂弁兵之錢粮分别裁減一前鋒校護軍校驍騎校步軍校等四校亟應更攺名目一兵丁凡每月食餉四兩者擬定報出一缺裁撤一缺奏請定限期滿一併裁去一其餘兵丁除挑考巡警各隊外餘均一律裁撤按照各省駐防辦法撥給田地令其耕種現經該部核議所陳各節不日専摺覆奏（黄） 
[奏准簡派法律館提調北京]  
　　修訂法律大臣沈家本等具奏略云臣等於十月初二日奏陳修訂法律大槪辦法聲明擬設提調二員一俟愼選得人開單請旨簡派等因奉旨依議在案臣等悉心甄選查有法部右參議王世琪守潔才優德性堅定所有核訂辦事規則攷察館員勤惰綜理出八欵項責令一手規畫必能措置裕如候選道法部候補郎中董康治法律精明勇於任事所有詳定編輯條例審查翻譯稿件博考各國法典責令壹意經營必能折衷至當合無　懇特予簡派等語業巳奉旨照准（丁） 
[憲政編查館咨催政要表册北京]  
　　憲政編查館垷因館中統計局業經開辦所有京内外各衙門要政表册尚未一律送館現當全國統計之時未便再事遲延昨又咨崔京外各衙門務將本年所辦要政編訂綱目限至本月咨送到館以備核辦不得再遲致誤云（黄） 
[淮揚海道查勘河工清江]  
　　聞淮揚海道楊俊卿觀察於初六日出轅親赴邳宿一帶查勘運河工程並先期傳知徐州府田紹白太守届時隨同前往會勘一切云（靑） 
[交涉]  
[交涉局攺定新章吉林]  
　　吉省交涉局攺章之議發起巳久祗以當事者意見不同致遂延擱刻聞巳經攺定分設文牘庶務通譯三科每科設科長一人以下通名科員不分等次業巳禀准吉撫分札飭遵其通譯一科科長因無合格人員懸缺未派詳細辦事規則亦尚未經釐定兹將各員職名錄下總辦宋春鰲　會辦唐家楨張柢曹廷杰文牘科科長汪如鑑科員毛昌嗣韓汝庚王寰瀛苑迪煌唐光盛王祖蔭毛魁齡庶務科科長李成章科員劉若璋劉繼唐海壽潘蔚祖鳳林鴻綬臣恩廣通譯科科員王連貴依克塔春景和致中（子） 
[英國承認添設新金山領事北京]  
　　政府前議添設各處領事以保華僑經電駐各國欽使向各該國政府提議去後現駐英李欽使覆稱英政府巳允添設新金山領事請外部據情入奏云云（愛） 
[東督注意間島交涉奉天]  
　　東督徐菊帥由黑省電致奉天公署畧云間島事急陳昭常如有報告即轉電行轅一面由奉撫電告外部核辦云云（癸） 
[日人擅伐森林之風說吉林]  
　　近有人從韓國渡圖們江經行延吉敦化一帶到吉據云日俄罷戰後日人挾戰勝之威假軍用爲名廣役人夫在韓之咸鏡北道惠山鎭西方面江岸砍伐森林八千株又在我之額赫額因河之東方面江岸砍伐一萬二千株陸續編筏於每年夏秋間順鴨緑江流出海運濟旅順等處營建工程現聞此時砍存木材尙多儘明年夏秋方能運畢未知確否（曉） 
[定購雞鴨蛋之糾葛漢口]  
　　上海美最時洋行近向漢上華商江同興定買雞鴨蛋數萬枚價銀己如數付足并乃延不交貨昨該行特禀請該管領　照會漢關道飭夏口廳將江傳案勒限追繳（生） 
[九江稅關之交涉九江]  
　　英領事倭納君前以新關係中國辦理稅務之所不應設在租界照會稅司遷移當經稅司禀請赫總稅司核奪現聞官塲與該領事一再磋商己允照常置設不復移遷云（水） 
軍界 
[議定限年成立陸軍北京]  
　　陸軍部堂憲議定整頓陸軍仍以共練三十六鎭爲額並擬分别各省之遠近限期成立直隷河南相近等省限以二年成立長江一帶限以三年成立四川甘肅等省限以四年成立雲貴等省限以五年成立聞此議不日即可咨行各省一體遵照（之） 
[編譯館擬廣搜各國戰術書北京]  
　　聞陸軍部編譯館總理許參丞秉琦會商鐵寳帥以東西各國關於戰術之書種類甚多今旣編譯非廣搜博採不足以資參攷擬電致各國欽使代爲購辦併擬簡派精於測繪者數員専司繪圖以資輔助云（之） 
[部咨購買軍械辦法安慶]  
　　皖撫准陸軍部咨開各省嗣後購買軍器除模範新軍所需各械暫由外洋添購外其餘添練陸軍及巡防操練所用應先儘漢陽槍炮廠所出之械購辦應用外有各省營隊購回鎗械均須實行考驗倘有未盡合宜之處可逐件指明呈由該管將軍督撫咨照湖廣總督卽飭該廠力求攺良等因馮中丞奉咨後己轉禀各標營一體遵照矣（上 
[兵工廠議聘德工師漢口]  
　　漢陽兵工廠所製一切軍械各省均往購用故日來製造極形忙碌該廠提調蔡子昭太守擬延聘德國工師主持廠務并選送學生赴德肄業昨巳具詳鄂督請示矣（音） 
 
 

Page 12

 
 
[詳請招補缺額營兵安慶]  
　　壽春鎭以皖北巡警巡防卓勝各營實係不敷分布　勝前營停補之勇丁六名現己招補其巡警左右巡防第二三四各旗尚有停補勇丁三十七名額懸未補似應依照前營一律補足遇有假革隨開隨補庶免參差不齊昨特據情詳請皖撫通飭各營一體遵照（周） 
[伊犂新軍定期起程武昌]  
　　湖北代練伊犂新軍本定十二月初旬起行近因接長少白留守來電促令速往特攺期本月二十一日首塗現陸軍司令處己據情飭知該軍統領楊君纘緒知照辦理矣（音） 
學務 
[法政學員定期赴滇長沙]  
　　滇督錫清帥現擬開辦法政學堂講求法律政治以爲地方自治之預備日前電致湘撫擬調湘省法政學堂敎習楊紳宗熙並代聘法政學員五人來滇委用至各員薪水每月五十金巳將每人川貲百金及預支薪水一月電滙來湘聞楊紳巳代爲聘定准本月初六日啟程赴滇云（敏） 
[考選生員章程北京]  
　　總理學務大臣張軍機與學部榮相國會議擬通飭各省考選生員以各省府州縣所設高等學堂之畢業先由生道府會同堂長分别考試後經提學使再爲覆試其選取最優等者擬定給予廪生優等者給予增生中等者給予附生一併給與執照咨送學禮各部分别註册其餘　錄者咨回原堂再行補習以備補考云（皮） 
[李星使對於留學生之辦法北京]  
　　駐日李欽使具禀學部略謂留學生品學兼優巳經五年者雖係私費應優給官費以示優獎苟係官費生而主張邪說查明有據者應即停止官費亦不必問其省分並不預行聲明惟事後通告該省以示儆懲聞學部各堂官深然其議云 
[學生與監學敎員之大衝突長沙]  
　　湘省高等學堂各學生是月初一日因要索輿圖大起衝突始與某監學爲難繼又波及各敎習該敎習等擬暫時走避而各學生相率至大門攔阻意欲兇毆監學及各敎員現監督曾紳巳决議將滋事學生一律開缺以肅學規（敏） 
[清查勸學所學欵湖南]  
　　湘潭縣勸學所總董龍紳起霖所有經發各學堂支用學欵不無侵蝕情弊現紳學兩界連日與龍紳調齊簿據逐細查核以期水落石出云（敏） 
　　按此事情節支離姑錄之以觀其後 
實業 
[三省聯合銀行之先聲吉林]  
　　奉吉江三省圜法各有不同奉天現有者日官　號所出銀票類似羌帖以圓計數吉林日永衡官錢局所出之帖係按中錢以吊數計尚能得商民信用黑龍江日廣信公司出帖與吉省相仿惟於信用上稍遜一籌且一係官辦性質一係官商合辦性質以致三省圜法各囿一隅不能流通行使兹奉天度支司再三籌議擬將奉省官銀號攺歸三省合辦吉江兩省各出資本若干實行擴充以期聯合一氣云（癸） 
[新民屯之煤礦奉天]  
　　近聞離新民屯西北一百二十餘里之地有新邱石炭礦一所其鑛與撫順鑛不相上下政府擬出大資本經營之將來籌畫布置得宜是可爲撫順礦競爭之勁敵向來山海關外鐵路原與開平石炭礦廠訂有合同其炭石之價甚廉塊煤一墩三元八角供給鐵道廠之燃料其後銷路甚廣各處需而者多因而鐵道廠不敷所用欲自行經營採礦前在李家堡左近地方試辦煤磺至前年始發見新邱礦苗遂擬從新民屯之南九十餘里厠家窩車站設一支線鐵道逹新邱礦山現巳量妥路線豫備架設材料聞其礦寛三十里其全部之厚從六十英尺至八十英尺礦質稍軟不適於（科古斯）製造之用若火車上用之最宜其炭質含灰僅百分之五乃至百分之十四與撫順炭之性質相似現擬從厠家窩至新邱百四十里中間設無梁店新立屯半家潭火車房 
三號架設橋梁六所尚擬築二百餘英尺之隧道一所云（赤） 
雜記 
[官地出租遠之價值漢口]  
　　漢口蕭家垸一帶餘地係湖北官錢局公産因距市較遠不能建造市房現擬租賃民居議定納租章程分上下兩等瓦屋爲上等板屋草棚爲下等上等每方月租錢一百五十文下等一百文菜圃每畝年租錢四千文云（音） 
[查封郭革令家産蕪湖]  
　　前當塗縣令郭繼泰目經參革後虧空交代約一萬餘金由省憲押追毫無着落現任當塗縣梁兆　大令前日奉到皖撫札飭查抄郭革令家産作抵大令奉札後即率同差投至三條巷郭令公館内查抄詎室無長物僅抄出舊衣數襲而巳惟公館之房屋係郭令自置者估約三千餘金梁大令當飭郭令家屬遷出將門封閉擬即以此項房屋變價彌補現巳申詳上憲請示核奪矣（月） 
[當塗縣審訊命案之糊塗蕪湖]  
　　當塗縣下浮橋侯廣源木行對門新造之空屋内於前　十九日有屍身一具倒斃石灰池中頸有刀傷兩處血跡糢糊當由地保報官經代理當塗縣李叅軍到塲相騐係木匠張國根之屍一面飭地保備棺收騐一面飭差緝獲正兇嗣新任梁兆　大令到任以張死在侯之屋内疑侯知情提侯審訊詎侯因事他出己久即提侯之妻妾到案嚴刑逼供該妻妾等始終無以承認大令大怒飭堂勇鞭笞交下致侯妾昏暈幾斃一時堂下觀者以梁令任情形訊鬨堂大閙梁見人多勢衆即時逃避幸未釀成巨禍侯於前日歸己自行投案現侯之家屬巳奔府控告梁令之偏斷云（月） 
[學生請償寳貴時光之代價奉天]  
　　奉省高等巡警學堂因經費支絀擬向以前退學各生追繳膳費以資挹注兹由生等繕具公禀略云膳費固屬應繳然自暑假以來直至十月間始行開學此三四月寳貴時光殊爲可惜願償我等寳貴時光之代價云（丁） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[時事小說人面獸（九）肝若著]  
　　旺兒看他主子。這樣倉皇。也不懂就裡機關。一一的答應了。豭類却躱在門縫裏面張望。不多一刻。車輛巳到。見車上的人。陸陸續續下車。老的少的男的女的。足有十四五個。却多是他本家。一齊站在門口。看那赶車夫等。掮行李抬箱子。忙了半天。纔魚貫而進。那一羣的趕車夫。也鬨在裡面門口只剩了幾輛空車。豭類等了好些時。不見有動静。探出身來。躡手躡脚的到自己門口去。見二門閉上。門内有幾個人影來往閃爍。却又静悄悄的並無聲息。心中不免生疑他想那班赶車夫進去了。爲什麽不見出來。莫非又在裡面吵閙。旺兒這小子。也不曉得出來關照一聲。正在進退兩難之際。忽聽得裡面果眞反天覆地的大閙起來了。這回的聲音。却比前回大不相同。罵詈聲。啼哭聲。拍案聲。摔碗聲。雜七夾八也。辨不出什麽豭類在門外急得搓手頓足。要想放大了胆。闖進去看個細底。忽聽一陳脚步響。踢踼躂躂。從裏邊直跑出來。跟着又是無數哭聲罵聲。好像是旺兒打了頭。來開二門的樣子。嚇得豭類掉頭就跑。仍舊躱到了對過門縫背後。但見旺兒帮了那些赶車夫。把起先搬進去的箱籠物件一樣一樣裝到車上。裝好了又點了點。再把那一羣人。一個一個扶上了車。關好車門。自己就跨了當先一輛的車沿。赶車夫加上一鞭。登時輪蹄得得。一逕向東而去。豭類此時。料定他們必是另尋庽處去了。心裡暗暗歡喜。大踏步走回家去。妻子錢氏正在那裡收拾摔壞的東西。見豭類走來。頓然發作道。你做得好事。你看罷。如今來了這一大陣的人。摔東摔西也。不像個樣子。本來東西少。如今連樣一東西都没有了。看你還有什麽法兒使出來罷。你枉做了男子漢大丈夫。闖出禍來。就躱到一壁。角讓我那三綹梳頭兩截穿衣的人。天天在家裡受閑氣。豭類見他老婆動了眞氣。着了慌連忙陪着笑臉說道。算了。這時候也不是發怒的時候倒。是想個什麽計策出來。好發付他們。纔是正經哩。錢氏道。一身做事一身當你自巳想去罷。他們這一來。說是要叩閽告御狀的。試問你有多大前程。禁得起他們這一閙。呢閙穿下來。保管你那靑梅頂兒。滴溜溜的給他們撥下來了。豭類道。你也何苦長他人志氣。滅自己威風。我想他們的本領眞不小。把那六七十歳老頭子。都水一程旱一程的運動了來這老兒也眞是不怕死。我早巳冩信給他。安過他的心。他如今還要同他們一般見識。那我就不能照顧　了國外新聞 
[俄員嚴懲社會黨]  
　　十二日倫敦電云近有社會黨人因謀爲不軌被控受審各黨人内有前民議院議員三十七人法廷判决是案極爲嚴酷前議院議員三十二人判以流放西伯利亞永不准還尚有二十人干流罪之外尙須予以各種監禁云 
[俄政府平亂舉動]  
　　十二日倫敦電云俄國芬蘭地方將有變亂政府將以前亞台寨知事爲芬蘭總督並有大軍一隊陽稱演操馳赴芬蘭俄政府欲强加壓制于革命黨之心巳顯然可見 
[法軍又攻摩民]  
　　十二日倫敦電云摩洛哥之拉瑪林那有法軍一營共三千人現己出隊往勦駐屯鄰近山上之貝尼那森族土人昨日晨間炮聲隆隆兩才逹地方亦聞之 
[俄國監獄人滿]  
　　十二日倫敦電云聖彼得堡各報章載稱俄政府以西以利亞各監獄中囚徒充塞擬在薩茄連島重闢一地専以容留囚犯云 
[美艦隊啟程來東]  
　　十二日倫敦電云美國艦隊定于今日啟程赴太平洋英國各報評論其事甚長并詳述各艦情形海軍大將依文斯臨别時之宣言美人均以爲該艦隊將至菲立濱之豫告也聞將來此艦隊之半將屯留于菲立濱其餘則仍取道蘇彝士歸美國云又紐約電云美國海軍大將依文斯洛人謂美艦隊至舊金山後即將赴太平洋中之美國鄰邦云云此語大衆皆以爲足證此艦隊所止之地爲菲立濱矣 
[日本豫算案定議]  
　　十二日東電云日本内閣諸臣于星期開特會討議事務今日開貴族會議所有明歳豫算案之詳細條件業己定議公共經營事業暫行從緩故于此六年中每年平均可節省四千萬元陸軍經費每年約居二千萬元海軍經費六年中需五千三百萬元烟草糖酒三項之稅加增抽取并新定抽取九油稅大約每年稅項可得三千萬元新豫算案足見日本政策之和平其所以增加軍備者以日本與列强交涉範圍益廣必須保守其均等之勢也以上譯字林報 
本埠新聞 
[競存公學上江督電（爲請撥經費事）]  
南京督帥鑒黄生殉學恩飭縣撥祇給五百現卒業生四十餘尚虧七百校危求救競存公學籲 
　　附復電　上海競存公學電悉即飭蘇學司轉飭崇明縣再籌欵維持督院嶷 
 
 

Page 19

 
 
[電請浙撫派兵剿匪]  
　　嘉屬留滬學生汪憲章等二十六人公電浙撫畧云嘉屬梟匪猖獗將成巨患請速派兵嚴剿並飭府縣速辦農商圑練一面請轉蘇撫會剿免致亂成無及云云（川） 
[催繳欠解忙銀]  
　　上海縣冬漕錢糧業將開辦惟上忙尚未收齊兹李大令以浦東二十四保各圖地保拖欠最鉅爰於昨日飭傳各差入署諭令從速向各保催繳如果抗延應即解案押追云（車） 
[通州知州來滬]  
　　升任通州知州前公廨讞員關絅之刺史因有要公於昨午乘輪來申（車） 
[科學研究會開紀念會]  
　　科學研究會於本月二十五日借張園安塏第開記念會會中内容以理科實驗文明演劇爲主開會秩序如下（一）奏樂（二）報告（三）理科實驗（電氣砲）（四）演劇（銅官山）（五）中西音樂合奏（六）理科實驗（五色燄）七演劇（學生鏡）（八）理科實驗（　光綫（九）演劇（杯弓影）（十）散會（川） 
[騎巡慘斃]  
　　浙省富陽縣人馮國權善於騎射前日來滬投巡警局考取第一等騎巡隊巡目昨日午後奉派出巡馮至馬房牽馬馬忽驚跳將馮踢倒踏破頭額登時斃命正巡官楊君當即給資備棺收殮（業） 
[商業體操會定期畢業]  
　　南市商業體操會定於十八日下午一時起在南馬頭南首操塲行畢業式昨巳通知各圑體請届時前往觀禮 
[蘇臬飭拿逸犯]  
　　江蘇臬司陸申甫廉訪因上海縣具報黄少華家被劫案内祗獲夥犯謝阿德一名其餘首從至今未獲因札飭李令趕緊飭差嚴緝逸犯歸案審辦（哲） 
[浦東興築馬路續記]  
　　浦東紳士議開馬路巳紀昨報兹由上海縣李大令偕主簿孫少尹在浦東傳到各渡划船管帮諭令每渡加錢五文以文爲築路經費餘存公用並由大令出示曉諭一體飭遵至馬路界址聞北至寳邑南至白蓮涇爲止其購地價值分爲三等上價給每畝錢六十千文云（杞） 
[諭飭密拿拐匪]  
　　上海縣李大令因邇來失孩之家甚多爰於昨日諭飭本署馬快密拿拐匪如能獲案定即重賞云（車） 
[姦犯解府過勘]  
　　蘇人朱信全與婦人蔣阿金私識嗣因妬姦將胡阿朝砍斃巳奉本縣李大令訊實收禁擬辦在案兹大令巳備文飭差將朱押解松江府請勘矣（尾） 
[諭禁巡士違章]  
　　城廂同外各巡士往往不守警章擅離崗位且沿途吃食香烟兹由總辦汪觀察查悉特於昨日諭飭各分區局長嚴加查禁如再抗違定即革除云云（泳） 
[火警續誌]  
　　英租界香港路第三十八號門牌後樓失火巳紀昨報兹悉共焚去三十七三十六等號市房三幢三十七號門牌内有買餛飩費阿順之子洪喜年甫兩歲不及抱出竟葬身火穴現經捕頭飭探張寳榮往查禀復核辦矣（衣） 
[浦東盗案]  
　　前晚有盜黨二三十八口操湘音擁至浦東二十四保二十二圖梅園地方共搶沈姓等三家約值數百千文始呼嘯向東南而去昨各失主己開明失單投縣局县報求緝矣（泳） 
[　　浦東董家渡向有井亭一座年久失修現由該處紳士禀縣修築經李大令函知總工程局請於十四日會同往勘（夏） 
訟案 
[會訊英商控告欠債案]  
　　英商麥開皮控徐順興木作主徐侯生抵單不贖一案昨由公共公廨寳　員與英巴副領事會訊原告洋人供前者徐有急需將方單抵押洋六百元至今本利不還請追訊之徐供此事乃兒子所爲現兒子巳往漢口求恩寛限中西官判交保限一月理楚（業） 
[總工程局紀事]  
　　德興板箱作主徐金榮控被小南門門丁顧阿勝即顧阿四將伊妻謝氏誘逃旋在八仙橋尋見復被放逃并誘至某英包探茶會兇毆等情昨由南區移局孫明府以原告未到判顧交保候傳徐到案復訊○飛龍脚踏車行主陸少雲向顧載臣悮認租車被控南區解案判陸罰洋四元○嚴姓婢女秀英被厨司陳金生拐逃控局提案判各戒責一百下陳押交捲物婢交家主領回○巳閉仁元小錢店主劉少坤控增興羊毛店主陶金鴻欠找銀二百餘兩判交銀出外理處（夏） 
[巡警局紀事]  
　　總局曹張氏爲暗昧事與趙小寳爭毆由巡士拘局判將張氏驅逐出境○賈金標等十三人犯賭判罰路燈六盞在案詎賈等出外後抗諭不繳且又唆令朱公館出頭硬霸昨由巡官飭提訊究○秦王氏被沈阿福以僞金戒騙去洋銀十五元報由巡士拘局押候拘到餘黨再訊○朱根祥竊鐵路鑼絲釘一大包由巡士拘獲押候訊究 
　　城内第一路一區流氓張阿德向徐生良拆梢押候查究○吳金保竊衣物責三百板押攺過局三月 
　　第三路二區陸王氏控被流氓搶去帽子帽上頂有珍珠請查判退去候查 
　　第一路四區陳金弟强搶婦人首飾拘人押究 
[公共公廨早堂案]  
　　幼女李阿東違禁在鴇母顧阿金妓院内住宿經濟良所報捕解究李供年十三歳父母俱在法界做小本生意小女子到顧鴇院内游玩是實訊之李周氏供阿東是女兒因不知禁令求恩給領襄讞王明府商之美白副領事判顧鴇罰洋二十元李罰洋十元覔保將阿東領去○幼女周愛保違禁在妓院内住宿亦奉提訊愛保供年十三歲蘇州望亭人小女子因染病來滬診視住居母舅處昨日往妓院内游玩被拘求恩判留所俟其母到案於禮拜四再訊○鼎陞客棧茶房沈望生張阿根串逃任宦婢女小芹一案昨解復訊陳福供此案經小的查明被孫張兩人將小芹誘逃往崇明開呈節略叩恩移提判孫張還押候備文簽差赴崇明縣派差協提人証到案再訊○孟王氏來　帮傭被荐頭李沈氏申同王萬氏誘至法界菜市街朱瞿氏所開之永興客棧與人姦宿由孟托熟識之孟仁甫控捕解究孟王氏供訴前情並稱巳有十天請懲傅訊李王同供實係孟自己到棧住宿小婦人不知其情求察判押候查訊一面派探協提人証再訊○王祥福孫炳奎陳勉齋毛寳卿周炳生等以鴻元莊票向日華等洋行騙貨欠銀一案昨解復訊捕禀王祥福等並無保人　請訊辦質之王沈等人同供求恩判孫王毛各押滿九個月陳周等仍交保候示所有呈案之洋二百元並包車等物著各債户公攤完案○禮逹洋行控沈雲泉定貨不出傳沈不到判攺提究罰○遠阿福以主人王祥福犯案訊押私將包車出售得洋逃逸經王葉氏報捕解究判押一月交車如違加押兩月○周小四顧瑞星串竊瑞鎔廠鐵條賣與顧姓收贓昨解請究明府以人証未齊判押候再訊○舒阿慶被徐子峯疑竊金押髮一案昨解復訊徐供舒等巳如數賠償求恩開釋明府准之○鄭金華鍾安樵等串騙金元生鑽戒一只控奉飭理在案鄭巳逃避將鍾提訊判押候過堂（業） 
[法租界公堂案]  
　　粤人張四發前因出洋買得江北人郭封氏之小孩爲子被控訊押在案昨日張妻某氏將該孩身契呈案并由包探禀稱奉查張四發係燒烟爲業並無販賣小孩之事張供以後不敢再買來路不明之孩聶司馬判令具結存案從寛開釋○丁家賢前控范憶荇吞没存款洋一千三百元訊據范供實欠八百元其餘由學徒朱姓收去因匆促未將存摺注明判交保限先繳八百元在案前日復訊范呈上支票洋八百元司馬諭給丁具領餘俟傳朱到案訊明再核○王其香被同居之成衣匠紀木景扭控到案紀供有皮統三件儲在擱上並無外人忽被竊去求究王供不承認判交保查明再訊○積竊曹瑞堂紏黨周阿福周德才陳金生等在途行竊判曹枷號一月周等三人各押一月期滿逐现租界○過犯陳丙泉竊李仁桂之衣服十餘件張有生竊洋襪王阿三竊洋傘范春來摸竊徐蔣氏洋銀銅元 
 
 
] 

Page 20

 
 
一併由探解訊判陳枷號一月押攺過局二月王枷號一月期滿一併驅逐張范各押七天 
[美租界捕房事]  
　　嘉興路復源押舖前夜失竊金銀衣服等物昨報請緝捕頭飭探往勘○百老匯路普濟藥房主人報被店夥李槐通竊取貨物捕頭當飭包探拘李押候吊贓○西華得路錢金生所開茶館犯章聚賭昨由捕房飭探赴公堂請單傳訊○張阿金將陳阿和戳傷大腿由捕　獲以兩造均係流氓一拼押候查辦○三百八十五號印捕前晚在蓬路拘獲酒醉滋閙之西人一名押候訊核（西） 
通信 
[蘇浙路公司來函]  
　　主筆諸君鑒前見某報載曾少卿觀察致英使書愴然有感唯數日前聞人述英倫各報於銀公司借欵事頗持正論泰晤士爲地球最有價值之報言之尤詳旅滬英人亦多數不直銀公司所爲可見强迫借欵是銀公司一部分之私見非英國全體人之公論若遽不用英貨是因不平於一部分而傷全體之感情旣非事實卽欠公道似不必以曾君之書急爲傳播除由兩公司知照各報外敬祈貴報鑒諒爲大局計勿再登布 
[紹人韓燾之歷史]  
　　十二日神州報所登公憤社一電所云韓燾者謹將其歷史布告如右韓紹興肅山人字愛棠少無賴浪跡閩中窮無所歸及奎俊放福建鹽法道夤緣入幕奎倚之如左右手無惡不作奎去任韓爲閩人所不容遂遁歸原籍然己滿篝滿車矣鄕人稍知自愛者莫不唾罵之去歳勾串前兩江督署劣幕販米出洋得賄五六萬金以致米價騰貴民不聊生自馮中丞簡浙撫後韓藉浙撫兒女姻親王旭莊得入幕府當馮撫至滬時滿口承認維持路事不意到任以來一無補救而引用聲名狼籍劣跡多端之成某韓燾等日親羣小吏治無論即關係江浙生死存亡之路事恐不免爲若輩所惑轉成破壞矣 
[美國敎士隹白函]  
申報館大主筆先生閣下閱十一日貴報所載上海基督敎徒開會紀事一則中有涉及鄙人之處兹特致書貴報即祈刋登爲荷查當日敎會諸君之言不僅違背聖經且不合平中國聖賢忠君之古訓鄙人自問初無失言自慚之處惟目前借款事政府旣允從長計議而蘇浙公司代表又巳人都敎　諸君不信任政府蓋以其爲獨斷獨行也今代表乃公司所　一特之人望而羣以爲能保護國家疆土及民人利益者也代表業巳人都敎會諸君亦不信任此鄙人爲敎會諸君愧者一敎會諸君皆日愛國愛國此可敬也然其對於國家之天職並無效忠之意且欲於憲法尙未頒行之前令政府聽命於四百兆人民監督之權此鄞人爲敎會諸君愧者二敎會諸君皆日保護路　保護路權此可敬也然其意悮以爲借款之法乃理　學所不認於國有損此鄙人爲敎會諸君愧者三基督敎徒開會禱求上天降福於中國並商　中國興盛之策此可敬也然敎會諸君不敬其政府及在位之人而干預公家之事以及政　與公司當行之責任此鄙人爲敎會諸君愧者四敎會諸君皆日招股造路此可敬也然敎會諸君疑政府强迫蘇浙錢路公司無論願與不願必須借欵未免太過此鄙人爲敎會諸君愧者五敎會諸君志在聯合兩省成一大圑體此可敬也然或因此而上下不知中英邦交不如往日此鄙人爲敎會諸君媿者六敎會諸君志在保護奉旨商辦之權利此可敬也惟置中英两國舊訂之合同於不顧致中國不免失信於英或且不免從容辦理使彼此無碍此鄙人爲敎會諸君媿者七以上數端略貢愚忱惟高明鑒之此頌 
　　日祺[  美國進士李佳白上]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
