# 1894 - 7 - 4907442

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印温病條辨] [  圖書集成局代啓]  
　　温病條辨一書爲淮隂吳鞠通先生所著條分續析精括詳明誠岐黄家所必讀者也本局用新式鉛字排印刻己告竣寄語杏林橘井中人尚其家置一編以供揣摩之助乎訂成四本每部碼洋六角欲購者速至蘇申掃葉山房及外埠均可購取可也 
[新印繪圖續今古奇觀出售] [  圖書集成局代啓]  
　　續今古奇觀一書取古往今来奇開軼事彚爲一編覩新奇於平淡之中寓褒貶於語言之表有功名教可佐清淡以視别種裨官或失之蕪穢域失之鄙陋不可同日而語復倩名手繪圖傳神阿堵一厦卷而如見其人由某書坊託本局用潔白紙張代印訂成六本外加套子每部碼洋八角賜顧者請至各書坊及三馬路申昌書畫室購取可也此佈 
[釜底抽薪說]  
　　客有經商於阿墨利加洲者於今秋襥被而返勾留横濱者數十日咀煞哥拉之奇馨觀烏都利之妙舞花天酒地其樂無涯洎滿載回華則己緹室春回葭飛應候矣三九甫卸卽踵執筆人之門而語曰事之妙於轉移而不可以膠柱鼓瑟也有如是乎今者美利堅之嫉我華人可謂甚矣其設法以限禁而驅逐之可謂苛矣而華人之無力謀生者仍不逺數萬里重洋于于而来羣作樂郊之適雖旁觀者時艱蒿目疾首痛心而旣不能使其在故鄉得所依棲卽不能禁其航海爲傭坐視若輩之欲博饔飱備嘗困阨嗚呼噫嘻我民何辜而竟使之自投水火乎適楊星使恭膺簡命星傳遥臨乃日向美之外部敷陳請將苛例暫停頒發幸美廷止以絀於經費大費躊躇遂允展限若干時重行商定顧星使之意以爲救民水火固奉使者之分所應然而一過限期依舊重罹水火籌思展轉務須别設良圖乃派余觀察前赴古巴任理事之責俾華民之失望於美者或可謀食於古巴又恐古巴地只彈丸華民未必能悉數駐足因又商諸秘魯開拓埠頭適巴西議欲招雇華傭墾闢土地爰慫令外部簡派使臣至總署商訂招工一切章程此月前所以有巴使来申擬俟明春啓行北上也攷巴西都城名巴竦希其地憑臨大西洋南爲智利西爲秘魯東北皆鄰於海幅員居南阿墨利加州之半所出鼻烟寳石其質最佳而加非葡萄黄橙烟葉尤遍處皆是利賴無窮祗以地廣人稀耕作絶少故亟須借村他國以興各項工程墨西哥所出銀圓行於中國華人疑爲英國所鑄呼曰英洋秘魯與巴西比鄰都城號曰利馬海西大國亦足以雄長墨洲古巴京城曰夏灣拿由美之紐雅克埠乘輪船行海道二千四百里歴三十四點鐘可至然則由美以達以上諸處較之言旋中國便易良多且旋國後未必衣食有資今兹旣可共適樂郊則食力傭工依然温飽小民何幸而得遇愛民如子之星使俾不致被外人賤若犬羊哉顧或謂巴西近日方亂黨叢興攻城奪地輕身而往未免鋒鏑堪虞古巴自道光二十七年至厦門招集華人載往工作越咸豐同治奸民之販運猪仔者絡繹於途同治十二年朝廷簡隔荔秋副憲往查始得援之以出火阱智利秘魯事同一律未必善視我華人星使下令前往爲傭恐未必彼善於此不知巴西招工之約刻尚未經訂定亂黨之禍日後自必敉平至於虐待華人前者未設星使理事時固然今者旣派華官以統攝之立約章以維持之雇主苟虐待如前豈不可向之詰責且向所虐待者被奸人誘售與彼之猪仔耳今旣易售而爲傭則是賓主矣身旣得以自主彼亦烏能以非禮相加我知楊星使成竹在胸諸理事事權在手必不使中朝赤子再陷於水深火熱之中也且不觀之執爨者乎火過熾則釜中之物卽焦驟以水沃之火之熾必愈甚必將釜底之薪抽去而後火勢可以漸衰今美之以苛例限我華人是猶火也驟與之齗齗駁詰彼必心不甘服愈肆其苛必也漸漸將我民移置他邦猶執爨者之將薪抽去使彼火無所附其勢卽不克燎原此豈膠柱鼓瑟之流得窺其轉移之妙用乎或又謂華民之舍美而就巴西等國以求生也假令巴西等國其虐待更甚於美邦將若之何曰此事目前似可無慮從前美人深賴華人襄助之際亦待以優禮毫不苛求其後華人來者愈多生涯幾於占盡始心存嫉妬起而爲仇目今巴西諸國工作方興正藉華人之力安肯加以凌虐絶其生機且以十餘萬之華人羣聚美邦固有擁擠之患若以散處巴西諸國則祗患其少不見其多夫烏有占其生涯以致視若仇宼者哉因書所見以質諸袞袞諸公然歟否歟所不計也 
[本館接奉電音]  
　　昨由京友電傳上諭二道敬謹譯登○十一月廿九日奉上諭前因升任御史林紹年奏叅陜西正考官丁惟褆於放差後有太監持票向索覿銀並在二酉堂書館吵閙請飭查究等語當派福錕麟書徐桐認眞查辦兹據奏請將太監張秀林歸案審訊所有案内各犯供稱太監張秀林卽張小峯著内務府查傳歸案審辦福錕等務當嚴飭承審各員悉心研鞫務得確情據實覆奏欽此○三十日奉上諭陜西榆林府知府員缺着光昭補授欽此 
[禁城寒柝]  
　　禮部爲知照事儀制司案呈恭照光緒十九年十一月十四日長至令節次日在京諸王百官及各省將軍督撫提鎭等官慶賀皇太后皇上表文彚齊送交内閣於十一月十五日子時合用大樂導引表亭至午門前除知照景運門護軍統領於十五日子時開東長安門天安門端門之各中門午門之東旁門以便恭進並開恊和門景運門各中門以便内閣恭進皇上慶賀皇太后表文外相應知照侍衞處查照○總管内務大臣爲知照事所有本年冬至恭備壇差之三旗侍衞人員應領朝衣皮坎肩緣貂朝裙等件業經據咨移付廣儲司衣庫現准呈稱於十一月十一日己刻開庫放給相應知照侍衞處派員持具印領届期赴庫領取○鎭守四川成都副都統雅靜山統制爾堅以在任六年二次在滿懇恩准其入都陛見俾得面聆聖訓有所遵循繕具清文摺件於十一月初七日具奉奏硃批清語著来見欽此○大理寺爲知照事所有奏請留寺候補期滿學習滿寺丞等員於十月三十日帶領引見奉旨期滿大理寺學習滿州寺丞英秀學習漢軍寺丞尚其源均准其留寺欽此十一月初一日述旨奉旨是欽此欽遵到寺相應知照吏部户部查照○兵部爲傳知事所有期滿本部効力差官戴毓長汪遇隆黎鎭淮等三員本部於十一月初九日帶領引見相應傳知該員等於是日黎明備帶弓張佩帶飄帶荷包手巾赴景運門本部朝房 
 
 

Page 2

 
 
報名聽候排班帶領引見並先於初七日午刻親赴本部演禮萬勿遲悞○十月分騐看新海防捐輸分部郎中一員主事三員於十月初五日照例由吏部掣分行走文選司配簽入筒經徐少冡宰當堂掣定將郎中張書蘭掣分兵部行走主事賈鴻賓掣分户部行走主事江忠德掣分户部行走主事吳祚祐掣分刑部行走除飭知該四員外己分咨户兵刑三部循例辦理矣○兵部馬館滿監督職方可則中恩聯現屇一年差滿應卽揀員奏請更換經兵部諸堂憲揀得本部車駕司滿州員外郎恩溥擬正武庫司蒙古員外郎有泰擬陪於十一月初八日帶領引見奉硃筆圈出這兵部馬館滿監督著車駕司員外郎恩溥去欽此○欽天監夏官正張掄奎升授右監副所遺夏官正一缺應以資深人員計俸擬補經總理監務禮邸揀選得本監時憲科博士徐桓堪以奏補夏官正缺己咨行吏部查核俟核覆到監卽可由監帶領引見○吏部示傳所有卓異俸滿河南河内縣知縣高袖海一員本部於十一月十二日帶領引見相應傳令該員於十一日晚在内城歇宿十二日丑刻穿天青褂備帶補褂青褂佩帶對子荷包手巾赴左翼門外本部朝房書到伺候排班帶領引見並傳於初十日午刻衣冠赴部演習口背履歴毋違特示○内廣儲司茶庫於冬月初八日騐收烏里雅蘇臺將軍委員解到光緒十九年分呈進上用貂皮一千一百餘張眼同委員開箱點騐與文批内所開張數相符除將貂皮收庫外繕發回批給該委員承領以便回烏銷差○青海住牧敏珠爾呼圖克圖專差呼弼罕隨帶僧俗恭齋年班貢物遵陸赴京卽於安定門外黄寺喇嘛廟内暫住報知理藩院俟定期呈貢後再行入覲 
[護理撫篆]  
　　浙撫崧振帥因病出缺藩司劉方伯接奉電傳諭旨護理巡撫兼管兩浙鹽政印務所遺藩司缺由臬司趙廉訪署理至杭嘉湖道王觀察則署理臬司候補道丁觀察則署理杭嘉湖道有此一番交替宦海中人又多供應之勞矣 
[松試類紀]  
　　上月二十八日溥玉岑中書侍郎提覆華亭婁縣文童華亭王使人瞯夫子作後二比婁縣其中非爾力也至周室作一講一釣是日傍晚出華婁新進案華亭　張志敦　兪華璋　閔瓛　姜世維　楊承溥　沈維熊　顧禮宜　沈維翰　錢增壽　楊廷桂　施培麟　張桂芳　朱傳經　夏增澐　朱炳奎　盛際唐　顧嘉上　撥府　吳宗文　錢銘程　宣光第　陳鳴謙　王承耀　陳修琦　顧家驊　宋效祁　沈維善　雷奮　婁縣　張聯芳　楊鈞一　沈昶　翁弨源　陸志清　吳會英　金鴻勳　陳飛鵬　龔銘鳳　陳邦楣　奚葆荃　沈銘勳　趙宗藩　王毓芳　金保光　薛鳴珂　余人杰　朱斌　平其政　張仁聲　撥府　尹良彥　宋學濂　金潤華　馬家駿　林枬　何承楷　張霖　吳民望　張紀鴻○松屬八學二等生員及三等前列卷箱於二十七日傍晚發出舁入府署拆號隨於翌日塡寫全案發貼府學明倫堂東廊兹將府學科舉生員抄錄於左李識韓　朱光熊　錢宗起　張邦燮　陳乃績　趙駿聲　陸炳麟　王維祺　董人鑑　李琪祚　徐國恩　缺名　戴鳴鳳　徐廷璋　陳作成　潘良士　沈徵耆　顧澐　張爔　黄士超　陸鍾杰　朱宗望　劉欽實　顧榮庠　程逢盛　孫仁傑　徐曠　朱昌祚　顧其行　唐　李師勣　朱祥黻　張景良　陳士佳　謝葆鈞　嚴威　倪宇煌　范鎔　潘熙清　顧鴻逵　程鵬　阮尚恭　潘諤　夏家駒　孫貽榖　陸鴻漸　姚元仁　姚錫鈞　金輝燡　張淵　馬錫庸　陳海瑚　陸潤雲　陳綱振　汪恩湛　潘應鰲　郭慶鈞　顧嘉玉　曹文豹　韓世淇　顧潤璠　上海案己列前報兹不復贅○二十九日覆新生文題得見君子者斯可矣詩題賦得相期更在鳳凰池得期字五言六韵補錄二塲考優題經解左昭十二年傳供養之德爲善正義董遇注本爲共養解云盡其所以養成之德試申董義策問東漢元初更立六宗與西漢元始六宗不同能拼續漢祭祀志而申明其說歟詩賦得孔融褾袍稱名儒得儒字五言八韵 
[粤東盜案]  
　　粤東城西泮塘鄉於上月十九晚初更時突有盜匪數十人分坐長龍船數艘由海道而入將圖行刦行至文塔脚方欲登岸被更練覺察鳴鑼呼救各處練勇聞警之餘排隊而出盜非知有警備不敢下手遂鼓棹而去同時河溪五約某富室亦有盜數十人破門而入刦掠一空臨行時並擄一人以去使追者不敢緊逼行至半途始釋之盜匪之計亦狡矣被刦各物約值數百兩事主不欲報官隱忍而罷 
[關道晉省]  
　　寍紹台道吳福茨觀察於上月二十一日接杭垣電信驚悉撫憲崧振帥二十日戌刻因病出缺本擬卽日晉省緣有喜事故遲至二十六晚由内港乘坐民船渡西壩而上駛寍波府錢甘卿太守率同印委各官均至西門外郵亭恭送 
[茅龍更衣]  
　　金陵不雨己三月風乾日燥易釀火災石頭城外客民支搭草蓬借庇風雨所謂黄土盖墻茅盖屋者景象宛然在目前日有某甲以薪易錢購翰音歸將欵戚友支磚爲鑪燒以敗葉甲見釜中物未熟亟浙米爲炊甫至溪邊回視己舍己赤燄熊熊延燒草壁時適風伯助威不及施救而燎原之勢成矣後將火路拆斷方漸撲滅計焚草屋六十餘間幸在日間人畜均無損傷 
[祥霙再霈]  
　　漢臯於上月十八晚雨雪紛飛前報己泚筆紀之兹接續信言十九晚狂風怒吼幾如虎嘯龍吟斗室寒生重裘不煖滕六君乘興又来片片梨花滿階飛舞忽聞雞聲報曉萬籟俱寂風聲雪聲不知銷歸何處俄而扶桑日出萬里無雲曝背南檐微聞檐溜淅瀝有聲盖積雪己融化矣 
[花會盛行]  
　　閩中花會有蒸蒸日盛之勢花會首黄仕浦黄曾串均俥嶼鄉人現在該鄉間挂花會日開一字每塲可收錢千百串之多城内小巴以數千計皆視大巴所開之字爲準水部門外有五家開設花會招人猜壓每日可開四十八字日前某汛弁帶兵往拿該會棍己得風聲迨汛弁到時早己逃避伺知汛弁己去依舊開塲可謂目無法紀矣聞城内吉庇巷支儒坊竟有士民而開設花會者涓涓不塞流爲江河豈非世道之憂哉又南臺化霞洲有巡查武員陳姓因捕拿花會被棍毆傷狼狽遁回未知陳曾禀請上憲懲辦否耶 
[委盤運庫]  
　　淮南北鹽課銀咸儲諸兩淮運庫每年冬令上憲例得檄委大員盤查一次兹鎭江訪事人謂日内兩江總督劉峴帥己檄飭常鎭道憲黄幼農觀察就近往盤觀察奉委後卽於上月二十四日午刻排導出西門詣怡和碼頭登舟用小火輪船帶赴邗上瀕行實蓋山新兵各營均在江干列隊以送旌旗蔽日戈戟凝霜槍砲之聲隆隆不絶蓋循常例也 
[潯上官塲雜錄]  
　　九江關道誠果泉觀察於上月二十三日赴省祝德大中丞壽誕屬下文武恭送如儀○冬防保甲循例舉行誠觀察札委駐潯文報局委員郁仲孚司馬震培兼攝此任司馬奉札後己晝夜督勇稽巡矣○德化縣典史沈幼泉少尉出缺後九江府邵傳巖太守札委朱明齋少尹偉代理少尹現充府試内巡差擇於嘉平月朔日任事○巡江委員兼義渡局差朱楚卿二尹錫森病故後多所虧空查船委員范玉珊明府濂爲之料理旣而二尹之夫人又於冬月二十日棄世誠觀察憫之助以洋銀四十圓爲治喪之費所遺查江一差經觀察委周作賓叅軍接辦義渡局一差由邵太守委方懋齋少尹接辦叅軍方奉札忽接家信驚悉太夫人在籍病故遂專丁禀報上憲所有新關差另委許小峰二尹應銨辦理 
[江西火政]  
　　上月十二日江西省垣外西瓜洮某酒棧被火前己綴諸報章兹又得訪事人来書悉棧之隔壁卽係酒肆十六日初更後肆中忽又火起酒保咸驚惶無措齒牙互擊有聲幸購有小洋龍得以吸水澆熄然蘭生桑落竹葉青珍珠紅己被祝融氏鰲呿䲔吸涓滴無餘矣地方官見火患頻仍嚴修火政剴切示諭遍貼通衢大略謂太平水缸務必滿儲清水各家於三更後一律將燈吹息孩童學徒之類夜作勿用洋 
 
 

Page 3

 
 
油復飭更夫高呌小心火燭添派巡丁巡緝敲梆示警每敲必八下相連各衙門各富紳更添置洋龍多架修治器具操練以時又用便梯撓鈎以便拆斷火路法良意美莫過於斯會城十萬人家此後或可免災生意外乎 
[潤州祈雪]  
　　鎭江自入冬以来久無雨雪至十一月十九日大風忽作天宇隂霾入夜微雨幾陣灑塵未透潤物無聲此後數日朔風凛冽寒氣逼人遥望長空似以釀雪之意不料廿五日風伯返斾羲馭臨窓氣候融和宛似青陽司令丹徒縣王明府關心民瘼於廿七日起設壇郡廟朝夕拈香虔求雨雪未識滕六君肯枉駕一顧否 
[匪黨成擒]  
　　會匪劉高升經蕪湖督捕總辦許袁二觀察派弁拿獲解省正法己紀報端尚有劉所供出之羽黨及所立山堂之領袖各頭目現仍在逃未獲觀察等深恐養癰遺患下令緝捕委員及線勇等許以重賞務在必獲因此緝捕人等始終不懈嚴密搜尋上月初某日探知山堂中之當家老三張啓堂遁迹蕪湖緝捕人等狙伏道旁俟其經過突起擒之解送蕪湖縣收押疉次研訊該匪己直認入會年數及輔劉匪創立山堂身爲當家老三等情王明府備錄供詞申詳許袁二觀察擬定日期提轅覆勘俟勘畢卽當定讞申詳大憲照章懲處當張匪潛至蕪湖時尚有隨從羽黨二名同時被獲現亦釘鐐收監特非黨中首要或可稍從寛典耳 
[黄堂交替]  
　　署理天津府李少澐太守不以五日京兆自居勤政愛民士商感戴十月廿八日河東紳士以太守交卸在卽恭製萬民傘德政牌等件衣冠送至署中以矢弗諼太守謙讓再三然後收受實任天津府沈太守由京至津禀見傳相並拜會司道各官旋奉傅相飭履新任太守遂於上月初接印任事新猷聿煥拭目俟之 
[蘇鄉盜案]  
　　蘇鄉横塘附近有鎭名黄埭者一小巿集也房屋則櫛次鱗比人民則轂擊肩摩有富户徐某者安分居家且耕且讀十一月廿四之夜三鼓後忽来盜匪十餘名頭上各紥青布身穿元色緊襖短衣窄袖以巨石撞開大門擁進内室其爲首者噤不發聲但以手指示令其羽黨翻箱倒篋徐母出而呼救當被匪黨舉刃砍傷肩手　哨一聲而去聞所失甚巨當於廿七傍晚赴吳縣署報案請緝未識卽能破案否也 
[揚城火警]  
　　揚城左衞街店鋪如林衡宇相望上月廿八日上午十點鐘時坐南朝北某姓首飾店失愼濃烟匝地烈燄冲霄本坊地保鳴鉦告警各善堂水龍洋龍均風馳電掣而来文武印委各官亦先後臨塲救護緣立貞堂及濟源當鋪近在咫尺幸當白晝人手衆多各龍奮勇爭先竭力澆灌祝融氏力不能支偃旗而退僅焚去首飾店及老虎灶共兩家其東首貼鄰爲廣源錢莊西首貼鄰爲恊　昌信局最爲危險雖受虚驚皆獲無恙誠大幸也至起火之由據老虎灶稱係首飾店煽引銀爐燃著樓梯旁洋油致肇此禍而該店則謂老虎灶火星飛墜柴堆互相推諉孰是孰非俟有確聞再述又上月廿六日六閘下坎高家莊地方某姓家因作午炊遽遭回祿該處居户大半結草爲廬一爲赤燄所然無數茅龍轉瞬破壁飛去幸汲水便捷得卽救熄此莊共有十六家居住是役焚燬十一家其五家雖未同歸於燼而衣物等件己喪失不少至被災之户絲毫未能搶出家本赤貧當此寒威凛冽時猝被此災殊可憫己 
[會訊德商控案志略]  
　　德商華友洋行某西人控稱德泰永主人江笠山定買絨毯五箱延不付銀出貨又百順利洋行某西人控江定買洋肥皂及耍貨亦不来提德領事某君先後照會英公堂讞員蔡太守卽飭差傳江至案訂期昨午會訊華友西人訴稱德泰永店定買絨毯五箱收過定銀六十兩躭延日久尚未將價付下以致貨尚留存現在行情日漸從廉設或另售與人須虧銀一百六十兩之譜除去定銀外應找百兩請卽嚴追江供求恩寛限兩禮拜容自央人向華友洋行調停太守商諸福繙譯官姑允所求自行料理順利西人訴稱德泰永定買洋肥皂幸行情無甚漲落如果不来提出另行賣去可也惟耍貨一箱計價銀二百五十九兩不能另售務令赶緊来提江慌慌張張忽有甲乙内等人訴稱德泰永執事人孫鳳江向各洋行定貨甚多日来巿價奇賤不能付銀是以無顏見主人己投浦江自盡江向不管理店中一切事宜定貨情由均不知悉我等與江同業素有交情不忍坐視顚連意欲爲之調處但細查定貨簿上並無定購耍貨字樣順利西人又稱定貨單上印有德泰永圖章甲乙丙又稱容再細檢圖章如果是德泰永所定願限兩禮拜帮同付銀提貨太守復與福君商議姑惟甲乙丙所請聞尚有哈味洋行控德泰永定買玻璃巿價己貶等情太守諭令自行調處 
[總巡查賭]  
　　本邑保甲總巡葉臨恭司馬自蒞差以来每晚必輕車减從出外巡查居民得以高枕無憂近日查得城中賭風大熾加意訪查旋查知大東門内老學前之陳阿小家沈家弄之王焦升家聚衆賭博因飭傳陳阿小及十五鋪地甲到局於前日下午升座研訊陳供係本地人向爲錢莊生意素来安分住居學前街祗有樓房一幢近臨巿廛耳目易周安能賭博十五鋪地甲禀王係讀書人家世清曰其祖作古後遺下家產被王揮霍殆盡近来困守家園未嘗妄動前日有事出門家無聚賭情事今奉傳訊爲此来案禀明司馬謂陳王二人旣未糾人聚賭應無庸議嗣後務須各安本分陳等唯唯而退 
[貨船撞沈]  
　　烏山船主康四等雇夥五人駕舟逺出逐利有年前日裝載白煤三十墩赴杭交卸行至閔行鎭相近有本埠戴生昌官輪船局之通元小火輪由杭回滬行至是處與康船相遇時則月黑江空咫尺無所見康船不及避讓致被通元撞沈人貨盡行墮水旁有划船二艘上前施救將康及船夥四人先後救起惟一陳姓夥不知去向立卽打撈屍身迄今未獲所裝之貨盡數漂失康遂投上海縣喊控前晚黄大令得禀飭值日差帶案候訊 
[資遣難民]  
　　前報紀難民来滬一則兹悉難民共有四十餘人均操江北音當經上海縣黄大令飭差送往善堂安揷前日大令特捐清俸每人賞洋二角諭令赶緊出境 
[懸賞緝盜]  
　　上海縣正堂黄爲懸賞緝拿事案據事主職舉王卒龢禀稱職家住新橋地方十月二十六夜三更時分被匪持械撞門進内刼去洋元首飾衣服該匪等俱反穿紅邊號衣聽似湖廣口音職等幸未受傷該匪携贓逃逸開單報請勘緝等情據經會營勘騐緝拿並關移鄰封營縣一體恊緝在案迄己日久贓盜無獲合行懸賞緝拿爲此格仰諸色人等知悉爾等如能拿獲此案眞正首盜並獲原贓者後名賞洋一百元知風報信因而拿獲者賞洋一百元全案拿獲者賞洋一千元此係本縣捐廉給發但得贓眞盜確卽行揭格請領决不食言仍不得妄拿無辜是爲至要其各凛遵須至賞格者 
[續獲盜犯]  
　　本年十月初五日夜半嘉定縣境方泰鎭天主堂被盜行刦經該縣詣勘屬實移文上海縣請爲恊緝黄大令立飭捕頭趙金柴樛緝拿去後旋經趙捕在安定鎭地方拿獲是案夥盜張桂堂一名押解来滬據供由酆少卿郭壽山二人爲首糾合李少堂張阿寍及小的等廿餘人往刼大令立飭釘鐐收禁仍飭該捕拘拿餘犯其詳己紀前報兹悉該捕奉諭後督同通班夥役四出緝拿前日午後帶同眼線探知首犯酆少卿匿迹嘉定縣境内馬六鎭地方並悉張阿寍避匿本邑西北鄉黄度相近該捕等不動聲色先赴馬六鎭將酆拘獲搜出當票十餘張復至黄度又將張阿寍拘住恊同各夥押解来滬於昨午赴縣禀明黄大令飭令看管候訊 
[差查禀覆]  
　　溧陽縣捕役楊和来滬緝拿四年前行刦東鄉某姓家之盜犯許老和王老么供出同黨羅堂成甘錫順二犯旋在虹口賭 
 
 

Page 4

 
 
檯將羅甘拘獲解縣訊供羅供住南馬頭長成鷄鴨行甘供亦住該處蔣大順鴨行内大令詰甘六門手槍何来甘稱由友人馬姓囑買小的轉託許洪寳買来大令飭差帶往長成大順兩行問明是否借住禀候再訊並飭拿許洪寳到案訊辦此己詳列前報昨晨縣捕帶同羅堂成甘錫順二人至南馬頭先往長成查問據該行稱行中販客甚衆此次羅與王慶榮同来王躭擱在此惟羅並不借住人則認識該捕又到大順查問答稱甘雖與我行往来惟此次身藏手槍不敢作保該捕正欲帶回忽見許洪寳飛奔而逸該捕立卽追上將許拘獲與羅甘一并帶回禀覆大令飭令小心看管聽候再訊 
[邀人備質]  
　　袁朱氏偕媳胡氏投上海縣呈控嘉泰茶葉店經事沈子萬覇掯存銀一案黄大令准詞飭提於前日下午請帮審委員葉臨恭司馬訊間袁朱氏訴稱本地人丈夫袁福生在日在治下老北門外员橋堍嘉泰茶葉店爲執事曾爲親戚之家經手存銀一千三百兩按月取利不幸去年丈夫逝世親戚迭向小婦人姑媳索銀小婦人轉向嘉泰收取竟遭執事人沈子萬掯阻不得己来案控追叩求訊究袁胡氏供稱丈夫年紀尚輕現在蘇州貿易翁在日有銀存在嘉泰今遭掯阻叩求訊追沈供稱本邑人在嘉泰爲執事店係某某等姓股開袁福生在時亦在嘉泰爲經事及福生故後虧欠店中錢數百千是以將存銀扣住司馬謂沈曰袁福生如果虧欠店帳與爾不干况福生在該店爲夥爲時己久亦當體卹爾等可暫退去著沈往邀二股東来案朱氏往邀兒子到案再行訊斷 
[正悞]  
　　二十日報登新昌必孕丹告白照碼八折兩月爲期云云其實並無折扣卽請更正 
[爲善獲報]  
　　謹啓者譚君麗生印顯崑在上海機器製造局多年急公好義樂善不倦向值敝堂各善舉無不樂從每以有心無力爲憾行年五工有陸於本月二十二日喜生一子頭角崢嶸足見德門餘慶報施不爽逺近同人凡與譚君素敦禮尚者如賜隆儀請逕交六馬路仁濟善堂彚收以允善舉謹此佈聞[  上海六馬路仁濟善堂同人公啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬南道聽]  
　　有名丫頭者本邑人也其子名阿新隨父在各鄉鎭販賣棉花以圖微利昨日丫頭與同業人某中口角軋至小南門外吉祥樓茶肆評理緣該業中向有定規每賣出棉花一包可得錢若干歸同業中人均分丫頭因甲分派不匀故與理論云○有名榮桂者在滬南老白渡駕駛划船前晚七下鐘時與其友小毛及炳榮等至滬南董家渡某酒肆開撙暢飲共計酒資三百餘文榮桂等以酒保錯帳與之計較酒保亦不肯相讓以致用武榮桂等飛盆擲盞將店中各物打毁一空正在紛擾間有人出爲排解令酒保點香燭向榮桂等服禮一面惠去酒鈔其事始寢○黄甫堂者松江人也向賣草樂爲生有子一人年甫六歳賃屋滬南馬家廠地方前晚黄令子往間壁賣自来火一匣出外良久不見回来黄尚不以爲意至十下餘鐘向間壁小京貨店詢聞答以並未来過黄始驚慌倩人尋視蹤跡杳然己入拐匪之手耶○寗波人管三囡向作鞋底作生理居於滬南大南門外門首向有坑厠一所附近人家傾入之糞皆由三囡售賣每月可得錢四五百文昨日黎明時有護城河中所泊柴船乘人不備私將厠中之糞竊取忽被三囡所聞飛奔出外將柴船上人阻住軋至吊橋脚下小茶館中逼令出錢五百文柴船中人自知理屈如數交出始得解圍 
[虹口瑣談]  
　　北洋某兵艦司火人張三林娶妻某氏賃居下海浦燮昌公司之旁張在外日久氏遂與慶和飯店夥王寳生有染膠漆相投儼如伉儷被族姪三陽所聞以爲有隙可乘向氏索借洋銀氏囊槖亦非有餘遂擲銀鐲令其付質得洋四元至次日又向氏纒擾氏不肯再給三陽思遂道破情關播揚醜狀氏與寳生不能再忍遽以纎纎玉手掌其頰三陽遂糾集多人扭寳生至小茶肆理論經友人勸解令寳生費去茶鈔服禮了事○新虹橋下蕩婦二阿姐徐娘半老風韻猶存有結義姊妹十人廣通聲氣表裏爲奸四年前姘識綽號小鬼阿桂鴛鴦雙宿共度韶華邇見阿桂牀頭金盡遂以白眼相待一言不合頓起爭鋒糾集娘子軍大戰一塲有似落花流水旋經衆友竭力勸解始各休息 
[糾黨刦人]  
　　張羅氏偕子阿狗控楊陳氏將養媳秀英藏匿一案當由廿三七鋪巡防局送縣訊供著楊陳氏將秀英交案判給張羅氏領回各具切結備查爲前報所己紀昨日亭午時張羅氏在家中煮米供餐忽見楊陳氏糾合江北流氓十餘人蜂擁而来破扉直入欲將秀英刦去張羅氏抵死不放大呼救命隣人紛紛赴援楊陳氏等見勢不佳一哄而散張羅氏恐遭後患於三點鐘携同阿狗秀英投縣喊寃大令仍飭原差收管候訊 
[英界公堂瑣案]  
　　包探顧阿六禀稱蘇州府屬吳江縣黎里鎭人顧幼蓮竊取寡嫂陳氏之金條金練金釧金簪金表金約指眞珠翡翠等物約值洋銀一千五百餘元携之来滬或兌取洋銀或付諸質庫得錢卽購取斬新衣服終日逍遥兹由陳氏開單投報捕房經小的獲顧盤詰顧直認不諱小的遂將金飾吊齊惟珠花及帽准巨珠售於城内張萬源捕房中例不能吊陳氏訴稱幼蓮係丈夫之弟小婦人本不願来此報捕實因珠花等由某姓家暫行抵押商請照償原價某姓不滿於心無奈来此偵尋得由包探訪獲如洋銀早經用去小婦人定可賠償顧供稱兄長並未與嫂嫂析箸適有正用是以竊取簪環蔡太守飭暫行管押著氏措備洋銀取贖再行覆訊核辦失單仍給包探以便逐件贖回○包探何瑞福禀稱朱薛氏有一皮箱寄存姚福生處被姚竊去綢布衣服質錢花用前經小的拘人吊贓送案查姚前曾犯事送請大老爺遞解回籍朱薛氏訴稱原贓尚未甲齊失單呈閱姚供稱小的係無錫人欲付房租急不容緩是以擅取箱中衣服自知不合尚乞恩寛小的當一一歸償斷不缺少蔡太守諭氏先將弔出之贓領去姚押令繳償質本再行發落○一百八十八號華捕禀稱昨日小的奉捕頭之令出外查騐東洋車突有某西人所雇車夫施老虎信口胡言小的斥其不應多事卽將小的兇毆西人見之卽直斥其非今特拘送案下施供稱小的偶爾多言致被毆傷手指巡捕有辦公之責小的安敢肆毆蔡太守判令管押三日○一百三十四號華捕禀稱昨日小的巡至浦難見施桂生等爭划麻雀杉板船兠攬主顧向之喝止堅不依從且敢喃喃辱駡小的欲上船拘捕伊言卽刻開船隨將胸前猛擊一拳持篙撑去小的急吹號呌經四百四十九號華捕聞聲而至雇船追上始將施桂生拘入捕房施供稱小的係寍波人同業中人大抵見客必先兠攬今巡捕無端阻止小的因告以捕房並無不許謀生之例不料巡捕卽欲拘拿小的並不肆毆更無將巡捕撑入浦中之事蔡太守判令管押十日○一百十四號華捕禀稱邵子裕竊取悅生棧内洋龍上所用皮帶一條值洋銀九元經小的阻獲人贓解送案下悅生棧夥某甲到案領贓邵供稱小的係揚州人流落此間生機久絶偶然犯竊以療飢寒副捕頭禀稱邵係積竊前經送請究懲蔡太守判令笞責二百板遞解回籍贓給失主領去○竊賊張長財衣履翩翩裝作貴家子弟模樣日相尋於各茶肄專竊水烟袋以供烟酒之資昨爲包探張阿五所拘弔出水烟袋十餘枝由施阿東等認明所失無訛隨卽送案請辦施及戴阿丁鮑仁紀周子海均投案領贓張供稱小的係湖南湘隂縣人連次行竊罪該萬死尚求大老爺筆下超生蔡太守判令笞責二百板押候備文遞解回籍贓給施戴等各失主分别認領○包探張阿五禀稱劉金榮方阿四二賊互相串合竊取潘金平顧桂富兩家結布衣服經小的查獲人贓送案請辦潘顧均投案領贓劉方同供稱小的等皆寍波人同學胠篋之技行竊是實惟祈法外施恩此後自當勉作好人湔除舊惡矣張探又禀稱小的量得劉方皆係積　大老爺莫信其巧語花言蔡太守判各笞責二百板管押一月期滿一併備文遞解回籍起案之贓給兩失主分别認領 
[法界公堂瑣案]  
　　昨禮拜六法公廨訊期葛同轉會同祁繙譯升座據長發棧茶房馬阿金呈遞清供并持湖南鄉宦左成均名片及失單又私被家丁竊去枕箱一隻内儲金鐲二副湘平銀三百兩及竹箱一隻内槠各物另開失單後追至大通輪船人贓俱獲除收到外尚少竹箱一隻外有刑部總辦秋審處封條内儲緊要公文一件及肉桂一方硃卷六十本信箋一匣軍機處官封一包請向家丁究追同轉先訊馬阿金曰當時是否同去馬供左宦遣本棧轎夫挑送行李至城内求致書院左少爺及龔師爺住處轎夫隨左宦家丁托生挑至法捕房轉處忽稱忘帶大帽一頂遣轎夫回棧取携另遣野鷄夫挑運行李及至城内不見行李赶卽找尋至大通輪船人贓皆在惟將枕箱中所儲各物運入竹箱轎夫名阿弟有馬褂一件扁担一條亦隨野雞挑夫而去同轉命提左宦家丁到案供稱名陀生又名托生向隨左宦此次隨主人由京至滬復由滬至南京旋回滬上假寓長發棧小的欲回湖南將自己行李惟人挑至大通輪船現被家主盡行携去同轉謂爾欲回家曾否禀明主人今爾主失物開單請追爾將竹箱交付何人該家丁供稱己爲挑夫取去小的不知其人無從根究同轉謂爾旣請長發棧轎夫挑至巡捕房轉角處何以忽稱忘帶大帽命伊回棧取帽另易挑夫顯見情節支離且爾跟隨主人所管何事豈有監守自盜之理著將該家丁押候下期傳到長發棧茶房及轎夫阿金投八仙橋捕房候訊○一枝春街花烟館鴇婦如意扭控嫖客住夜乘間竊取烟槍一枝及烟妓之銀手鐲一副幸卽知覺人贓並獲解送案下旋據烟妓陳鳳仙投案禀稱昨夜有客来住翌辰被竊烟槍手鐲包探又呈出洋兩元該妓言係客人之物同轉卽向客人訊問何名供稱姓孔名夫子同轉謂不得作裝瘋狀究竟何名其人又稱牌位上有名實係姓孔名夫子同轉勃然大怒祁繙譯與謝副捕頭啞然而笑以孔夫子係中國聖人此人何敢褻凟若此莫非果患瘋顚同轉知其人不可以理喻隧飭押候掌頰八十下贓交失主復將該妓再三申斥驅之使出○徐鍠偕妻徐汪氏保人楊玉章控施良卿將票掉換現洋並據楊玉辛控施冐領箱子被竊衣服等情迭經葛同轉訊供並吊回箱子解送公堂昨日原被各投案下同轉命將箱揭開令失主自行檢點内儲洋布單夾衣服不甚值錢楊供被竊皮棉衣服八件現在天己嚴寒求請追給施良卿供求寛限俟尋到小的之弟向之追究歸還原主同轉著押候五日内交出延干追比徐鍠夫婦求追票洋同轉謂爾須找到周瑞卿方能核辦徐汪氏在堂嘵嘵置辯同轉著一併驅出無容多瀆○大自鳴鐘對門李福森修理鐘表店主擅將託修之鐘表質當一案昨據邵中才吳北棠二人投案邵禀十月間託修銀表一枚被當洋四元五角現在原表己向寳源押店吊到求請給領吳禀在實心園烟館爲夥十月初托修八角鐘一架亦被當去包探呈到當票廿四張李供内惟八角鐘三隻銀表二隻係他人託修餘係己物實因窘迫異常暫時與押求恩釋出設法贖還同轉謂爾不應將他人託修之物擅自質當尚有當本如何歸還蔡供求准交保以便理處同轉俯如所請交保出外限五日内理楚吊到之表給還原主修表費洋八角著存公堂以抵當本○老沙遜洋行經租某西人同收租人徐壽生控黄發茂店主黄桂春積欠房租三個月計洋七十二元求請追償黄桂春呈到洋十五元同轉謂爾具限至今己及一月何以尚未了結黄求請寛限半月同轉商諸祁繙譯著從寛再限一禮拜赶緊清理如逾限不繳著將生財捐賣以抵欠欵收租人禀稱生財不足抵償欠欵同轉飭將交案之洋先行給領並著開明細帳下期投八仙橋捕房候核○王阿才投案控被剪綹賊顧阿三將鞋籃割開竊取皮統釘靴一雙人贓並獲解案請究同轉以顧阿三本係積窮著押候枷號半個月期滿笞責一百板贓交失主領去 
[含哺騰歡]  
　　布惠及時卽是眼前功德推恩錫類胥通頭上神明敝堂經費不支正在勸募兹蒙唐茂枝翁廣和興寳號各助施粥洋十 
 
 

Page 10

 
 
元方晴暉翁梅晴記各助洋五元照數年　　澂諸善士舉念寛仁垂隣貧乏叩福譚　　　　　缺　　　　　　　　祥　　未艾謹豈報簡籍表謝忱[  濟善堂同拜啓]  
[上海六馬路籌賑公所施少欽經收山西山東賑捐七月初三至初十日清單]  
　　刑州力行堂大善士　募各位共中申規元　　兩福州述善止　　　位洋　規銀三百六十一兩二錢五分新加坡林光銓仁翁經募陳大善士洋五百元申元三百六十兩王恭壽等十一位經募　　威　位　　　元二百五十八兩二錢八分四厘洋廿九元金陵恊賑公所第十批一百五十兩蘇梓卿求病愈十兩鎭海恭泰邱鄉賑所爲賑濟餘欵移賑洋三百九元五角銅洋七元上　　上堂黄　罰欵撥助洋二十元無名氏　　北鶴峰州丁刺史早得貴子南瑞兵船普度公欵移助楚天逋倍葛養之四户各洋一百元逍遥子洋九十七元東海老輔浙杭無名氏　内記三户各十五十元莊　氏洋　十八元無名氏洋四十元通藝閣主得彩三十二元無錫王隆茂號高郵聽松子貞定兩各洋三十元汀郡鄭輔臣廿五元　信分府艾爲先祖母先考　冥福吳書田完愿王錦江求壽晉邑大成號致敬堂同裕當六户各二十元絲缐業染坊十七元二角廣成和鍋號十三元公德堂十二元無名氏求速產　平安　信　府求合宅清吉　饒　廳吳求外　速愈合署平安勤修子求病愈滸浦不書名求父病愈王瞿氏求子外症速愈王錫堂醮資東洋公司内邱開森金匱徐葆祥晋邑中興和　盛晋實應有名氏林克全藥拔選陳玉卿方少儀王允明薩椿軒誠　堂十九户各十元無名氏八元張道生七元上饒縣儒學周求合宅清吉六元施敬成子週歳麵資李修有爲父完願倪元正求女病愈絲子明求病愈楊小如募無名氏病愈完愿人江上漁隱拙齋歐壽鈞賀姑壽尤瑞越王克肖胡子春林誠意林玉山林文虎十六户各五元泰来德　　四元錢四百六十六支仁和郭伯屏燄口移助廣信府刑成諸味齋求合宅清吉南匯署夏省壽麵追薦三代宗親求資冥福人武林修心氏無名氏永濟昌積腋堂朱益謙李榮階徐奇逸林媽栽視文卿十三户各四元姚富氏求保身體安康不書名省藥資胡種德堂藥鋪炳記存心氏如名氏六户各三元無名氏二元四角高隱名求師福壽安康泰州天德巷口同人公助浙紹徐炳南江右劉慕蘇楊浩庸鄭松妹陸裕菜葉子莊高平如賀姑壽賀姑壽盛頌元天不儷安室主閔西亭林克沉陳積玉楊雙繞蘇添福黄光永莊炳坤王克輝莊明印杜永發林天吉王必發王義蕊謝玉書王桂蘭元元子大杓過鵬程王錦鎔敦和堂蔡心翁程世德堂吳淦泉泰州北越城捅捐泰州無名氏求壽氏任史氏無限傷　人天津人六十老人四十三户各二元祈宅安人一元二角吳淞無名氏一元銅洋五元章幼錢章壽彭章秋齡章鶴臯姚小山孫希亭倪琨瑶鮑俊卿王佩之章樸齋王壽南合助朱柳村金禹廷合助以上均助本洋各一元無名氏求平安崇儉堂心願王振揚求病愈劉袁氏求病愈徐陳氏肚痛不發求愈頭疾人求保平安人求子人求　孩人隱濟道人補拙山房補過山房黄峰採芝子謙益堂存心堂佑新堂省三堂敦睦堂基福堂天津潤蘭齋海顧陳松濤富陽劉養恆幼童王乃炯余義泰汪修齡張蔚廷祝延年董效芹鄭善甫周晴波龔玉堂陳啓明黄振萬朱振成朱振子林厚傳林在中甘永水倪順昌陳瓊雪張金娘王巧和董阿海儀延壽感慨子求明軒修過氏實應陳名氏任氏史氏慈心氏無名氏和韾聚隆馮隱名五十户各一元唐敏求三百年周渭川吕宗貴萬興五户各五角使者二角翼州王懷利一角無名氏銅洋一元陳松亭曹長良各錢三百文以上共收洋二千一百七元一角規元一千七百三十九兩六錢一分四厘銀洋十三元錢一千六十六文 
[上海六馬路仁濟善堂籌賑公所施少欽經收山西順直山東賑捐七月十一至十六日清單]  
　　安平縣張壽彭大堂士助洋四百元明信記洋二百元潘梁生經募洋一百十元近義記守眞軒和愷堂志成堂四户各洋一百元槐蔭軒萃廷記合助洋五十元以昭氏葉崑記各洋五十元裕成號王德福各洋三十元隱名氏求平安洋二十元仁和曹和澄洋十二元上邑恆義昌高玉峰東洋無名氏各洋十五元黄雨田姪病求愈梁溪菜根書屋孫病求愈周肇祥感格逺厚陳榆氏姚家璋省愚書屋均求病愈上黨氏求妻痴症速愈　晋氏陳錫枝昭文曾傳章均妻病求愈徐清溪倪賛平均筆　泰州晚香老人幸未輾傷神靈默佑人梁溪和樂堂李福金無名氏繡業十八户各洋十元無名氏八元七角五分豈　望報人六元銅洋四元童子張培祺求母喉間魚骨速消永愼和爲邱長春罰欵葉元吉爲子久病求速愈鳴記求内病速愈槐蔭老人五户各六元煥記求合家平安弇山樂求秋試平安龎慧恩積腋堂愛菉軒萬信得無名氏七户各洋五元負罪生求病愈隱名氏完愿公善堂公櫃永愼和留溪姚氏五户各四元徐西女三元五角朱吉甫省藥資張高翔求父病愈福記施石氏四户各三元磻溪隱者委懷主人德本氏三户各二元五角姜馮氏外症求愈應熊氏石永儉均求子病愈孫燿宗凌氏均求病愈趙長春罰欵順林等餘慶堂徐桂記合助九江公估局同人歐陽顯廷蘆區沈吳氏平安氏屺記廣盛陳周氏宣講生石純之蕭衣德堂章三桂堂梁寳樸堂于有誠堂廿户各二元楊松林一元五角榮記聿人朱蘭舫各一元二角五分求人口平安人一元紋銀二兩五分吳龍佑曹維善沈藴林張程驥合一元無名氏求平安周恩錫女病求愈章善錦求病愈幼童袁通泰州袁　之林光銓補前楊浩庸秦學堅秦學勤以孝山程小泉郭節記公善堂尤東山野陶修梅書屋汪平陽書室吳氏十七户各洋一元無名氏無名氏無名氏各六角排心堂求病愈　　十七元求放心主人銅洋五元杭守益堂銅洋四元夏雲峰銅洋二元秀英銅洋一元田七錢八百三十文以上共收洋一千七百六十五元二角銅洋三十三元紋銀二兩零五分錢八百三十文 
[上海六馬路仁濟善堂籌賑公所施少欽經收山西順直山東賑捐七月十七至二十日清單]  
　　仙源潁川守眞子聞中劉遂生兩大善士各助規銀一百兩馬榮大二十兩　順縣胡桂軒紋銀二十兩馬仁聲二兩無名氏一兩無名氏五錢德清儒學林竹孫廣文經募洋二百三十元經縣退省齋洋二百元葛耕心堂胡世清堂二勿齋主人厚記站内隱名氏四户各洋一百元苹川居士無名氏各洋五十元四明長生會抽捉謝神欵洋二十六元五角錢廿一文唐鍾琦求子上進洋廿四元八角隆記邵家浩龍峰隱者無名氏完愿四户各廿元愼修堂十九元銅洋一元二套口厘卡趙添子心願常熟張澂保母身健吳梅臣爲母七旬壽誕宋邨洗心生省日用溧陽雙琴主人省考費連吳氏鶴棲書室均求病愈隴西醉吟仙史墩素魁元古華不留名乍浦無名氏無名氏楊燮堂王匯生唐崑泉十五户各洋十元華國盛格致課奬祝盛旭人方伯八旬大慶洋八元規銀七兩合太和洋八元把東振成號七元邢東義六元五角把東林忠頂林三齊王超弼河城村四户各洋六元無名氏洋五元銅洋一元石門釐局孟蘭會餘欵隱名氏罰欵船紹陸嘉生求身安　鍾祥求病愈勤記戴在寛章錦昌王伯英楊伯寅無名氏十户洜在五元林光銓經手雙燭銀兌換貼水称助四元八角隱名氏求病愈馬文記吕永昌把東林錦順林守爵許明璋何善卿李清惠林秋水林春榮李招福元吉昌十二户各四元張萬全三元七角半邱義興三元一角一分祥隆號九江德生號許祥和義盛和德和興天興祥存仁號吕永成巍　　無力人十户各洋三元趙仲嘉陳業生蘇天和陶乾泰四户各二元五角正和仁二元四角平心無力妻病求愈柯銀壽求身安施彥卿求病愈完心願人松雲軒程承源谷玉生谷元順吳元孚陳正樂陳秉舟婁塘陳子松歐江姚敬之徵昌蘭林堂吳仁記童時霖潘渭川傅人翼夏雲峰魏文斗吕永隆合太和把東吳洪源林連挺筆耕氏何光通陳水塗何文署黄文岳何禎祥何迪吉何授紳何林氏何陳氏何林氏同泰生三十八户各洋二元孔春暉胡洪泰孫同順各一元五角孫添盛陳義興各一元二角五分劉口軒吳險生張叔宜合一元三角蔣恆隆一元二角謝中根中才中有合一元張仁松汪乾昌邵興泰周孝林周孝根魏孝祖湯宗道王保之任世德谷喬林谷謝庭谷聘之孫宣本王吉人王煥文　先興楊廣勝陳智先韓義成陳子良謝貞根祖仁瓊竹蔭岑枕胡軒恆興恆昇大有德泰恆裕指迷泰初堂務本堂賽珠堂聚鄰堂五福堂王仁善堂谷豐豫成隱名氏隱名氏無名氏把　何成受娘何成玉娘何振恊林亮蒲李金城陳兆瑞宏農曉記吳硯農德隆莊四十九户各一元張源興七角義隆吕信和曹本貴吕廷安各六角王長裕吕六　史萬豐吳其德永昶祥陶源順李廣泰孔佐之孔梧溪侯爲繡侯孔氏無名氏謙吉堂四德堂書帶堂墩本堂廣東無名氏同和鼎隆乾泰元昌廿一户各五角永順天泰恆昌仁慶源擾各四角恆豐德成德源抬大楊萬盛蘇同泰唐德興汪益洪正泰源馬炳炎廣東賓愆子經思補過子無名氏十三户各三角周若山楊南徐雲生林詠周孔湘令染奕亭陳欣記廣東糧夫八户各二角譚詠常許逸才黄景仁廣東有心無力子廣東無力子五户各一角無名氏銅洋四元童心合紋銀十六兩江右延庥堂裴十三兩以上共收元二百廿七兩絞銀五十二兩半洋一千五百九十七元六角銅洋六元錢廿一文 
[上海六馬路仁濟善堂籌賑公所施少欽經收順直山陳甲西賑捐七月廿一至廿六日清單]  
　　程蓮蓀大差士樂助紋銀申規銀一千七十一兩四錢三分徐州恊賑公所經募各户錢八百千文申元五百三十六兩八錢四分童鎭東廣文紋銀申元一百七十九兩八錢七分二厘南陵無名氏廿七兩一錢七分李南湘求氣症速愈紋銀九兩五錢四分簡省氏洋二百元黄春甫許眉壽堂臨浦心信堂古夥璟山氏湘東徐可園来無名氏楊子萱翁来無名氏六户各一百元乍浦無名氏位思軒主人補過主人三户各五十元盛澤無名氏四十元菊隱廬赤金葉八錢兌洋共九元三角五分又助花洋十五元退思軒廿六元陶品三求平安陳星甫壽筵崔翰臣獲叟花洋節省户吉星堂六户各二十元徐子　十四元姚江劉叔珍氏十二元陳浩川爲祖父母隂壽資冥福李脩本爲父完愿佛雲女史大通無名氏均完愿有心無力子求平安王鑅朱興齋陳秋山均求病速愈蘇藹人夏少卿均爲子病求速愈曾泰運楊子儼郭石庵蕭金麟鍾逡之陳唐階嘉善隱名氏十七户各十元通州三和仁號葉造堂中和行三户各八元樂安氏爲妻病求愈洋七元銅洋三元梁錦臣和陳酒筵韓江鍾吳二無名氏廣春行廣泰行益安行六户各六元無名氏求平安山右無名氏梅東無名氏山户各五元求氣喘速愈人杭省江夏氏完愿蘇州無名沈許氏許珣姑賀秉衡育麟堂啓峰號萬盛號復興號沈芷庭餘生補過子十三户各四元徐璋本洋三元元豐米行洋二元銅洋三元求骨曹鹵風速愈人求頭風痛速愈人謝鍾祥令妹求病愈知不足齋求平安泉記爲小孩求免災易養鴻祥求子病愈張紹賢本洋森峰號泰裕號　　號光興號山頭友德號集豐號怡記洋行義生行東成行萬興行春雲軒黄泰豐許麟姑松華興良興姚亨記蔡隱記蔡名利楊彝卿熙靖堂蘇梓　梁次江吳華彬林友蘭陳源成張百懷野鷄山人不留名同人公許陳氏無名氏無名氏無名氏同吉莊四十一户各二元福来康益記祖金一元五角西門巡防局金林阿寳罰欵一元三角五分嘉定無名氏售出紙灰學古山房蔡不書名陳二張居士王氏奶奶宋邨洗心生竹香居及禀盛廣吉神葛渭臬蕭銓官李松舟林庭輝李芝庭黄也村陳性倬黄紀堂耀成隆昌洽順春源利發崑記有成恆昌三恊無名氏李王氏張唐氏無名氏無名氏山頭謙記三十一户各一元顧厚甫施寅三朱桂林夏尉廷婁在場李耀堂盛德鑫七户各五角王同春同太祥高同泰柯萬勝黄復盛金萬盛六户各三角三分三厘沈記金仲英陳嶺梅三户各三角姚雲如劉鍾海金賦雲不留名古敦氏五户各二角徐世錩一角吳淞隱姓氏銅洋十元正大銅洋七元二角顧隸記銅洋二元無名氏錢六千八百文胡星一四千文孫茂青徐永森各三千文恩補軒二千七百文朱氏補缺氏無名氏胡禹州王珠樹堂五户各二千文豐泰仁蔣益泰楊芝泉楊萬源樂善堂敷誠行錦豐增敏善者裕順和朱景張朱義豐朱松齋失景節朱紫陽榮泰恆裕堂吳春記同德堂裕昌和義甡永葛景昌王丹亭胡成泰胡雲章廿四户各一千文元泰九百文太山堂五百三十八文恆泰永萬源和唐萬昌張廣有福盛恆孫怡怡皮萬和徐振興德美行榮泰恆金福仁詹錦堂裕興厚十三户各五百文無名氏四百文無名氏三百六十文胡本立三星隆無名氏各三百文劉恆隆三益順楚盛滎戴松喬朱漢廷五户各二百文以上其收洋一千六百三十八元七角銅洋二十五元二角規銀一千二百七十八兩四錢七分二厘紋銀九錢五錢四分錢六十四千九十八文 
 
 
 

Page 11

 
 
   
 
 

Page 12

 
 
[光緒十九年十一月十五日京報接錄]  
　　兵部總奏因病懇請開缺摺○楚督張等奏揀補繁缺同知摺○又奏道員保薦卓異勅部註册片○閩督譚奏甄别通判知縣片○又奏調署知縣片○湖北撫譚奏正副考官請假回籍修墓省親片○東撫福奏委解部硝途次被水冲失懇恩照例免賠並補解摺○又奏查明承襲世職循例彚奏摺○○奴才烏拉喜阿崇跪奏爲假期届滿病仍未痊懇恩俯准開缺事竊奴才前因骽疾疉次請假嗣於十月初四日瀝陳病情仰荷聖恩賞假一月並蒙派員署理各缺奴才聞命之下感激莫名遵卽延醫多方調治無如一月以来寒溼雖稍輕减惟因氣血久虧兼以時届嚴寒筋絡凝滯拜跪益覺維艱自顧病軀實難如期銷假惟有籲懇天恩開去奴才兵部尚書曁正白旂蒙古都統等缺俾得靜心調理倘邀聖主福庇病體得早就痊卽當泥首宮門求賞差使萬不敢稍耽安逸致負生成所有奴才因病懇請開缺緣由謹繕摺具陳伏乞皇上聖鑒謹奏奉旨己錄○○頭品頂戴湖廣總督臣張之洞頭品頂戴湖北巡撫臣譚繼洵跪奏爲繁缺同知揀員請補恭摺具陳仰祈聖鑒事竊照黄州府武黄同知顧允昌病故當經具題開缺聲明所遺要缺容另揀員請補在案查截缺章程病故之缺有本日可計者以本日作爲開缺日期今黄州府武黄同知顧允昌於光緒十九年七月十九日病故歸七月分截缺例應由外揀員調補查例載州縣以上應調缺出具令於現任人員内揀選調補如無合例堪調之員始准以候補人員題補又適府同知試用人員因軍營出力保奏歸候補班補用者無論應題應調應選之缺該督撫酌量才具擇其人地相宜者悉准補用又題調要缺道府同知以候補人員請補時如有截取記名分發人員應先儘酌量如果實係人地不宜始准聲叙以各項候補人員請補又勞績保舉候補道府同知甄别以繁簡補者遇題調缺出無論曾任初任均准該督撫酌量補用各等語今黄州府武黄同知係繁疲難要缺駐紥武穴鎭爲華洋通商水陸通衢稽查彈壓均關緊要非明體達用之員弗克勝任臣等在於通省現任簡缺同知内逐加遴選實無合例堪調之員截取記名分發亦無人惟查候補班儘先補用同知陳世卿年四十六歳江蘇婁縣人由監生遵例報捐同知指分四川試用投効貴州軍營於克復龍里貴定各城在事出力保奏同治八年正月二十二日奉上諭俟補缺後以知府用欽此又於克復興義府城出力保奏十年九月初十日奉上諭著賞戴花翎欽此又於克復麻哈州肅清全境出力保奏十一年六月二十二日奉上諭著以同知本班歸候補班前先補用欽此光緒元年離營遵例捐離原省改指湖北二年八月初十日經欽派王大臣騐放十月初四日到省試看一年期滿奏咨留省補用旋報捐本班儘先補用接到加捐過班部文坐光緒五年正月二十日行文按照限減半計算應以是年二月十五日爲新班到省日期嗣於辦理牙厘出力保奏七年三月初一日奉上諭賞加四品頂戴欽此九年二月丁父憂回籍服滿起服回省十五年二月丁母憂回籍服滿起服十七年六月二十七日回省接到部文准其起復十八年因勸辦順直賑捐出力保奏經部議俟補同知離任歸知府班後加鹽運使銜五月二十九日奉旨依議欽此臣等查該員陳世卿精明穏練樸實耐勞且係候補儘先補用同知請補黄州府武黄同知要缺實堪勝任惟調取請補與例稍有未符但人地實在相需例得專摺奏請據湖北布政使王之春按察使陳寳箴會詳請奏前来合無仰懇天恩俯念員缺緊要所有黄州府武黄同知要缺准以候補班儘先補用同知陳世卿補授實於地方有裨該員係候補同知請補同知銜缺相當　庸送部引見惟係保歸候補班後捐納儘先人員仍應試俸三年謹合詞恭摺具陳伏乞皇上聖鑒勅部覈覆施行謹奏奉硃批吏部議奏欽此○○張之洞等片再光緒十八年舉行計典前任湖北糧儲道惲祖翼經臣等以器載閎深體用兼備整躬率屬衆望允孚保薦卓異現准部覆查該員任内有正項錢糧未完本任並非繁缺歴俸未滿五年雖經捐免試俸歴俸惟保薦卓異定例並無准其核計明文應行議駁等因具奏咨行到部臣等恭查雍正元年恩詔内開直隸各省官員内有降級罰俸者俱不准卓異似此賢員因公罣誤不能得升以致壅塞此後如果有居官清廉能幹因公罣誤者著該督撫亦行卓異欽此欽遵在案今該員惲祖翼係於光緒十六年經部議准補授湖北糧儲道是年二月十二日到任連閏扣至十八年十二月十二日在本省歴俸己滿三年業經調補漢黄德道要缺離任雖前任有督催錢糧未完實與州縣經徵不同且早經卸任未完之項不及一分例准照離任官罰俸完結並非不准保薦卓異之人員若因此罣誤未免向隅似無以勵賢能合無仰懇天恩准將該道惲祖翼卓異之案敕部核准註册臣等爲激勵人才起見如蒙兪允再由臣等給咨飭令該道赴部以符定制謹合詞附片具陳伏乞聖鑒謹奏奉硃批吏部議奏欽此○○譚鍾麟片再勞績捐納分發各員到省之日試用一年期滿詳加甄别歴經辦理在案兹福建試用通判李懋猷彭壽松大挑試用知縣甘時暄先後試用期滿據藩臬兩司照例甄别會詳請奏前来臣查該員李懋猷人尚明白彭壽松年富力强均堪以通判留閩甘時暄公事留心堪以知縣留閩分别按班序補除履歴咨部外謹附片具陳伏乞聖鑒謹奏奉硃批吏部知道欽此○○譚鍾麟片再署連江縣知縣荆瑞調省差委所遺連江縣缺應卽遴員接署查有本任福州府平潭同知駱騰衢老練穏愼公事細心堪以調署據藩臬兩司會詳前来除咨部外謹附片具陳伏乞聖鑒謹奏奉硃批吏部知道欽此○○譚繼洵片再准湖北正考官翰林院編修吳鴻甲副考官翰林院編修彭述咨稱本年欽奉恩命典試湖北於九月初九日揭曉現己事竣應卽回京覆命惟鴻甲近接家書先塋損壞失於修葺述亦離鄉五年親闈定省久疏均深繫念擬卽自備資斧就近各回江蘇湖南原籍修墓省親除往返程途不計外各擬請假兩個月一俟假滿卽行起程北上了敢久延咨請代奏前来理合據情代陳伏乞聖鑒訓示謹奏奉硃批吳鴻甲彭述均著賞假兩個月欽此○○尚書銜山東巡撫奴才福潤跪奏爲委員領解部硝途次被水冲失懇恩照例免賠並補解恭摺仰祈聖鑒事竊照候補從九卞汝明候補道庫大使劉翔雲經藩司委解光緒六年二批部硝十四萬斤七年二批部硝十四萬斤共帶餘硝二千斤於本年五月十六二十等日先後裝船起程六月初五六等日次第行抵通州循舊卸入官行雇覓車輛適值連日大雨山洪漲發平地水深丈餘該行坐落城外河沿冲塌牆屋卞汝明等率領解役鍋頭竭力搶護硝包而水大溜急瞬息之間卽己冲没無存間有未經冲去者亦俱融化卞汝明隨水漂流遇救得生當卽報明地方官親詣勘騐並提訊行户丁寳田供與該委員所禀相符並無揑飾情弊取結詳報順天府府尹直隸總督臣李鴻章咨會當經行司核明詳辦兹據布政使湯聘珍詳請具奏前来奴才查例載買辦督需起解官物長解官及解物人安置不如法致有損失者計所損失之物坐贓論着落均賠還官若船行猝遇風浪及外人失火延燒事出不測而有損失者申告所在官司委員保勘核實顯跡明白免罪不賠等語今卞汝明等領解硝斤至通州卸入官行並非安置不如法適因連日大雨未能雇車運京交納以致被水冲化與猝遇風浪事出不測者情事相同旣經所在官司韽有結報委無揑飾情弊核與免罪不賠之例相符且查該委員卞汝明因當時落水驚悸成疾回東後卽行身故殊堪憫惻各無仰懇天恩俯念硝斤冲失實由天災所被並非人力能防准予免罪不賠並免補解以示體恤出自逾格鴻慈除咨部查照外謹恭摺具陳伏乞皇上聖鑒訓示謹奏奉硃批著照所請工部知道欽此○○尚書銜山東巡撫奴才福潤跪奏爲查明應承襲接襲雲騎尉恩騎尉各世職專案恭摺具陳仰祈聖鑒事竊照陣亡殉難官紳應襲世職例應半年彚奏一次歴經遵辦在案北查光緒十九年上半年應承龔雲騎尉之於啓明黄錫章王忠祁子山周振田王樹寳應接襲雲騎尉之曲慶蘭李幹元應接襲恩騎尉之解福興匡承烈均年己及歳應行發標經奴才隨時騐看逐案查核相符分别發標學習仍以兵部彚奏奉旨之日作爲收標及起支俸銀日期除宗圖册結送部外理合敬繕清單恭摺具奏伏乞皇上聖鑒謹奏奉硃批兵部議奏單併發欽此 
 
