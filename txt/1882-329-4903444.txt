# 1882 - 329 - 4903444

 

Page 1

 
 
[縮本史記出售] [  點石齋主人啓]  
　　學考抗各希古液通經籍尤書聞覽史書從前廿四史有大板而無小板寒素之士未易購置且卷頁旣多舟車携帶亦嫌不便本齋有鑒於此不惜重價訪牋原圻　印廿四中用照醒石　法縮成捕珍本公諸同好史記現巳印成訂爲四本外用木套扳擇於本月十八日出售每部價洋二元五角此盡　係縮木而字樣較木齋所印之康熙字典加大故能使閱者了然於目　異堂上螺紋毫不費力且紙張潔白裝潢精工價值旣亷取携亦便洵爲史書中最善之本其餘各史當按次照印式樣與史記一特屈時當再出告白以便諸君來購分之則部居各異合之則先後同揆想海内賞鑑家必以先覩爲快也售處仍照曩例請卽賜顧爲幸 
[閱西友論繅絲局書後]  
　　天下事有一利必有一弊必求有利無弊者而爲之幾使天下無可爲之事矣然利弊之中亦當權其輕重果其弊多而　少自不可貪利而滋弊卽或利獘相均猶恐因利以叢弊若弊少利多則未有不可爲者至是而猶斤斤焉有所因循有所拘執則天下又幾幾無可爲之事矣昨閱西友所論機器繅絲一事細　其意大抵言機器繅絲不但無害於中國而且大有裨益中國繭有銷路畜蠶者愈多其利一畜蠶多則植桑必廣　桑需地地價必漲其利二出口之絲多稅捐亦必日有起色其利三貧民可有謀食之處而不憂凍餒其利四所繅之絲與中國人工兩歧各有用處初無損於中國之絲而適足以奪意法等國之利權其利五有此五利卽使畧有所碍而江浙兩省每年出絲可至八九萬担機器所繅之絲就現在而論一年止有一千一百担此區區者增之不過太倉加一粟損之不過九牛　一毛何須介意且繅局如有增開貧　益易覓食於中國極有裨益其所論殊爲近理卽其意而推之中國不但不必議禁繅絲而且不妨步武其後接踵而起顧其所論詳則詳矣而漊有未盡者在也夫鄉間每逢畜蠶之　正值分秧之際農桑二事其候相連而養蠶者合家男婦頗形忙迫設欲多畜蠶採桑編箔候其眠起及至上山成繭業已困憊殊甚雖蠶桑當責之婦女然丁男亦不能無事田間饁餉尤屬無人故往往因蠶事而廢其農事若又加以煮繭繅絲　形忙碌男女通力合作盡一日之力能繅幾何倘出繭過多必致曠延時日爲時過久蠶蛹化蛾破繭而出其繭悉歸無用鄉人計時撜事故不肯多養蠶以致有悞田功若有繅絲之局収繭之　則蠶一成繭卽蠶事旣畢售繭於行别無所事輕身舒體可以一意致力於田間男丁負耒婦子饁餉心無所分力　可用則育蠶雖　仍可無害於農事而售繭旣速而且便誰不願多畜蠶多出繭以獲厚利是有此一路而蠶事之興旺有可預卜者已近年以來絲業益壞說者謂由於中國之出絲多外洋之購絲少以致價漸跌落不知近日苟無收繭之舉則絲價當益見大减恐欲　現在之價而不得者矣蓋巿面生意目下大遜於從前無論外洋之購絲者年不如年卽中國之綢業線業綿業何者得日起　各業盛則鎖絲多而價可抬高各業衰則購絲少而價必日减此自然之勢不僥智者而後知也若就近日時勢而論絲價猶將驟跌而目前猶能支撐者正以有繅絲局收取蠶繭故絲雖銷路日絀繭則銷路加寛鄉人不　絲而售繭繭價畧高則絲價不至大减是又相繫相維之理使然若無繅絲局以收鄉人之繭則有不界設想者矣由是觀之機器繅絲於中國絲業爲有益乎爲有損乎夫機器繅絲之所不利者小本絲行欲収便宜之絲而不得者耳無繅絲局絲價並無定準鄉人負絲求售一投行家初不知絲之巿價若何而行家又復設阱以誘之於是巿價二十兩者　家以十五六兩購得之而鄉人受虧以去今一有收繭之行則絲價早有定準鄉人見售絲不吃虧不如　繭之便捷往往鬻繭而不鬻絲者輩行家無便宜可佔因而簧鼓其說以爲有害於中國絲業試平心論之細心察之究屬向者爲其所害若以爲害於此等欲占便宜之行家遽謂其有弊而無利是亦曷不於利弊二者之中而一權其輕重厚薄以折厥衷也哉 
[本舘自已接列電音]  
　　本館於昨日接到在津友人專發電音到本舘内有十月十七日旨二道敬謹譯登○十月十七日奉旨這所叅疏防監犯越獄之管獄官陜西蒲城縣典史張清着卽革職拿問交馮譽驥提同刑禁人等研訊有無鬆刑賄縱情弊按例懲辦仍飭將該犯原換午勒限嚴緝務獲究辦餘着照所議辦理該部知道欽此同日奉旨楊頣補授左春坊左中允欽此 
[電報照譯]  
　　本月十七日倫敦發夾電報言有捕　包探某在阿　蘭土伯靈地方爲亂人開槍擊斃云又言埃及審訊阿拉比一事刻下埃廷尙未定阿拉比之罪請英人閱其供詞再爲定奪也 
[電機新法]  
　　外國新聞紙言有英國貴人當姆生出一新法製成電燈機器甚爲靈便其價亦格外便宜據稱現在所用機器一架之價銀可購新式機器五架西人之巧思眞有屬出不窮者矣 
[解暑妙方]  
　　埃及地當赤道一年皆屬夏令熱氣藴隆殊甚昨閱印度　聞紙云英兵攻埃及時多有中暑而患頭痛者嗣乃得一妙法用溼布一方包食鹽於中貼之耳門左或以次熨貼暑氣漸爲鹽包收去頭痛遂止盖埃及人每有此患卽用此法醫療英人自得此法軍士乃無所苦云 
[輪船被撞]  
　　聞大英公司輪船名麥魯行至　彞士河與他船相撞麥魯遽曹損壞其船上諸人與搭客等均爲救起船亦設法拖至岸上惟船中貸物則不知損壞若何也 
[東報雜錄]  
　　昨日三菱公司輪船來滬帶來東洋新聞帋云該處野買篤地方有賭榻兩班甲乙爲之首黨羽甚衆近忽因事搆釁調解不得相約械門手下人有勸之者甲乙不從定於初四日在某山上相門爲首者携刀前往其黨皆持竹槍甲乙先相爭持門無幾合甲將乙揮爲兩霞乙黨欲爲報仇甲巳遁去目下已控於官尙未獲住云又有一處名哈里麥居人多好賭一日偶然門鷄忽致爭閙某甲爲某乙所辱心不甘服晚間持刀登乙門將乙砍傷乙之友爲乙復仇尋甲毆打因而致死聲言甲係自盡嗣巡捕查得　係毆死遂捕獲兇黨六人當解官訊辦也又云日本有某書院向係教習兵法理擬於該書院增設華語學堂延請精於華曾者以爲之師云又言　十日晚間有日人某在華人所設賭局内賭博忽門外有三日人呼某使出某貿然出外三人中突有一人拔刀向某斫去斷其一臂某帶傷狂奔入一 
 
 

Page 2

 
 
妓院三人道之又斫數刀始竄去某則經人送入醫院逾刻而斃刻下巡捕查此三人未識能緝獲否也又言俄國近擬與高麗訂立和約俄使已由琿春取道於九月三十日行抵長崎小駐行旌聞欲往東京觀玩然後再赴高麗也又言　本近　麻雀成羣相門不啻對壘每日死雀計有七八十隻俯拾卽是不知主何徵兆也又言高麗使臣近日擬將啓行回國其從人日在街頭購辦雨繖燈籠以備回國時送人之禮也 
[港報摘登]  
　　香港西字報云風聞近日港中有人前往澳門購買火藥不裝桶而裝於罈中又恐裝入中國船或致中國船或致爲緝私者所見故由輪船載運至港起岸發至鋪中無人知覺夫火藥最屬危險之物私販大干例禁輪船上又無人知之設自不測其禍何堪設想卽放入鋪中倘有意外亦甚危險聞此事係昨匪所爲未知確否港中官憲所宜留心訪查也又云太平山　方有開花會者一日正在開會主其事者方說出某號得彩突有數人身帶利刃逕前購買得彩之號遂致爭毆將主會者頭顱擊破旁人受傷者甚多云 
[煙台近信]  
　　文匯報載有本月十六日煙台西人來信言煙台亦有機器繅絲局現在復加擴充業經營造房屋新機器亦已運到惟此時尙未開工大約明年春間方行開辦也又言該處近日北風其凉略有雪花飛舞天氣漸覺沍寒寒暑表高至三十四度低則二十九度時交冬令大沽口水勢頗淺輪船之進出該口者殊非易易也 
[淮揚官報]  
　　新任兩淮鹽運使孫榖亭都轉於十八日接印此已列報昨又接揚友來信尋淮揚道桂觀察因事開缺接任期缺者爲徐仁山觀察云 
[章門瑣事]  
　　江西省城内萬壽宮圍墻前曾爲火燒損近議修葺且將墻外地基慨歸官產南新二縣已出示曉諭不准於此處建造店鋪云○南昌縣街某甲娶一婦年十四結褵以來已及四年雖有同衾之雅而無同夢之權某甲亦無如何也念留此石田不可以耕種曷若求價而沽爲以新易故之計適有某乙者貧而鰥乃央人與甲商議欲出資若干娶甲婦爲妻議旣定乙以彩輿迎之該處無賴等蜂擁來觀中婦將登輿已出門矣見觀者甚衆反身欲走衆乃起而阻之或推或挽直至總鎭坡婦於此時魂不附體惟大呼救　而已適總鎭轅門内有數人聞聲出視將衆人喝退婦始踉蹌而返○躍龍橋地方有某姓夫婦時聞嘻嗃聲一日又因事角口婦卽亂呌亂哭言欲投水及至水邊足逡巡不下聲號呶而愈喧隣人會其意乃扶之以歸○某姓家失一女篇尋不見因訐賣紗帶人蹤跡之賣紗帶人因言有湖北人譚某慣爲拐帶之事此人現在江省我試往探之始至城内不見繼至城外則譚某之船尙能辨識也卽登其船將譚某拘送新建縣辦理矣○江省烟向年祇有五百餘家今已增至五千餘家又土店之帶賣煙膏者約者數百家尙不在其内也 
[搶榖宜禁]  
　　本月十七日寍郡鹽倉門内有某姓晒榖於塲突來無賴數十人手持竹籃布袋等器不問情由將榖分担而去某姓欲與之爭則衆寡不敵迨衆來捕捉若輩已各鳥獸散聞無賴得榖之後賤價售錢卽赴郡廟作賭本此等事該處已層是迭出民間無法禁止然巡查保甲諸局豈亦置而不聞耶 
[採辦儀器]  
　　今日法公司輪船啓行前往外洋有徐家匯天文臺之神甫附輪而往緣天文臺内所用各物尙有不齊故親往倫敦巴黎斯兩處選購來滬以備用往返約須四月爲期該神甫在滬詳察天文占騐風雨類多有裨於斯人今兹展輪出洋惟願途中安善速　速還以慰衆人之懸望也 
[究捉筆]  
　　王金和上控一案經翁太守疉次查究寫紙之人均列前報前日王金和又投案翁太守　前詰問王金和稱羅姓業已他往翁太守謂何用推諉本分府已查悉實係住八仙橋之張文士所爲立着法包探偕王金利往該處將張拘到昨晨太守臨捕房時提張研詰張稱此事係縣署代書蔡某所爲與我不干太守着暫押候訊 
[請騐尸首]  
　　小東門外陸家石橋北堍有一無名男尸身穿藍布短夾襖藍布襯衫藍布褲白襪無鞋年的三十左右爲法捕所見往報捕房皮捕頭飭法包探關照善堂囑爲收殮迨善堂派司事往視以尸身髮際有傷未便收殮故法捕頭已着法包探　頌眉持片至縣署請騐矣 
[投水傳疑]  
　　法馬路新開成章綢縀店送已歇店夥金某至法捕房管押昨晨翁太守臨捕房發落時法通事禀明原委據金供稱在成章店爲夥因店中屢次失物查係湯順卿及張姓所竊張乃湯所荐來湯又誣我通仝竊物致將我之生意停歇現已查到贓証知湯順卿犯竊無疑前日遇伊於途相與理論彼此相扭伊卽誣我掌其頰現聞湯已死經人備棺收殮事已了結翁太守請據爾所言店中人可知竊物之事與爾無涉否且湯死後有屍親來認否答稱店中人俱知竊物之事與我無涉湯妻在洞庭山不日來滬太守令金交保出外或謂前日小東門外湘園茶舘後河有人投水算死經柴船上人救起心口尙温柴船上人卽報知小東門外捕房捕頭卽飭通事往查且用薑湯灌救不效逾時而斃報堂收殮豈卽湯順卿耶傳聞之詞固不足爲據也 
[拾物起釁]  
　　昨比翁太守臨法捕房據在押之皮雅田供稱在滬　京貨生意數日前在英租界奇園烟館前拾得東洋紙糊匣子一隻内有假珠數串假翡翠數事我言倘有失主當將原物交還聊博川資詎有南京人在城河浜開舊貨店之張錫華見而認之　本係眞物被我掉換假物逼我賠還將我送捕太守問所拾之物在家中否遣人同爾去能立刻取到否答稱均在家中立刻可以取到太守着法包探過永發與皮雅田同往取物存諸捕房當將皮雅田交保候訊云 
[和尙嫖妓]  
　　英租界三馬路西首之南陽里内第三石庫門樓上住有本邑西鄉女人名新囡者曾與某僧有染前夜十一點鐘時該僧偕友到新囡家歡聚適被無賴輩偵知蜂擁破門而入女與僧等驚慌無措再四懇情願出銀數百元始得寢事間該僧卽城内廣福寺當家前在石路懷仁里之大脚愛寳處被人捉破費亦不貲夫以十方飾施之錢供一刻歡娛之費秃奴罪惡上通於天故萻薩遣羣魔以困之乎聞捉閙之時有在日本公館辦事之華人某甲與女相識曾爲解勸遭無賴等毆傷左眼失去眼鏡已禀由領事官　會陳太守查辦矣 
[滋事被拘]  
　　前夜十點鐘時有西捕巡街不外虹橋相近處遇東洋人數名不知何故欲　西捕爲難摩拳擦掌大有毆打之意當被捕獲住一人衆東洋人復上前拖拖扭西捕卽將已已解入捕房管押諒送東洋公館訊斷矣是夜又有輪船上之水手西人在虹口頭塲街酒醉滋事亦被西捕拖入捕房管抖云 
[匠人自盡]  
　　裏螨口魯班殿乃紅帮木匠之公所有司事張如懷前日吞服洋烟斃命於内聞張年五十一歲原籍寍波　　母妻現經親友等信致其家令至滬料理一切至張自盡之由據該帮匠人傳說云有同業之某甲包做金利源碼頭木椿覇佔工作不准外人攙入衆人不服赴公所請張邀某理說詎某不　所將張扭毆而衆人仍强欲張出頭與某爲難張情言白盡某已聞風遠颺不知張之母妻到滬　何了結也 
[拆屋案上控]  
　　前報列優訟　休一案妓悉所所之銀六百兩並非　　係連房料盡行在内陳阿桂以舊平房三十間新平房十二間 
 
 

Page 3

 
 
卽使拍賣木石亦不止此故不遵斷現被公平洋行拆屋打笆故陳投縣署　道轅喊控邵觀察諭　查明辦理云 
[絞犯正法]  
　　上海縣署　前　接到蘇臬憲釘封文書聞有應絞犯人二名着卽行刑署中以范邑尊晉省未回遂發電報知照邑尊已於昨午後　滬湘傳齊差役將該犯絞决矣查此兩案一係本埠西鄉龍華鎭西梅家弄地方有張姓甲乙兄弟甲性好於蕩田產賣罄其胞弟乙耕種勤儉家道稍豐中日屢向偕貸在後因借錢不允甲于夜間備有圑魚隹釀道弟乙共宴致乙人醉口渴甲卽持采刀招乙同　田間砍取蘆粟解渴並至田間甲卽將弟砍破頭顱又將小刀戳入肚腹刀柄上刻有某丙之名姓甲則獨歸安睡及至天明人皆言田間有刀傷斃命之人其弟媳往觀的係丈夫報知夫兄則稱昨夜弟在我處飽飮而去如何死在田間我實不信當往　看假作悲　并閱小刀柄上有名立卽恊同地保報由前縣草邑　騐尸騐得小刀係死後剌入腹中且持刀傷人决無在刀柄預别名姓之理隨帶尸兄訊押旋由弟媳與諸族長查明實係胞兄殺弟莫邑尊又訪確眞情疉次刑訊供招解府解司又因翻供批解回縣　訊後始經供　監候上憲擬罪在案者具一係浦東陸家港人陸姓某甲曾犯竊而託爛坭渡開茶舘烟間之某乙銷贓旋因甲竊洋烟筒訐乙銷售嗣被失主知甲所竊尋緝究追甲雖受毆而堅不承認後又向乙找價乙不允從甲謂如果不找此當向失主言明吊贓乙恐被累竟商之其妻及夥某丙先將砒礵下入麵條令甲飽食豈食後卽嘔又用花布袋貯放碎石灰罩住甲之頭面再用麻繩勒死棄諸江流擱在浦灘之木排傍由該處地保報由前縣莫邑尊騐尸勒令地保緝兇卽經地保訪明正兇某乙帮兇某氏及某丙一併解縣訊供屬實又據陸之母投案聲稱子則向賣糖食現我賣去房屋有洋被子捲去三十　元久不歸家今悉浦灘有傷斃之人認明的係我子求請伸寃莫邑尊以案經緝獲各犯靜候上詳定罪嗣擬乙斬罪某氏及某丙絞罪乙與某氏均在監患病身死現故止將兩犯行刑云 
[英堂瑣案]  
　　前報列會訊小票一節兹由陳太守查得米安治實係英人昨晨會商司副領事卽將拘案之夥友何士芬帶案何稱實係姓王洋東英人現已將號閉歇太守商諸司者謂須飭差往查如果閉歇應　將王保釋司君亦以爲然平總巡禀稱今又查得新福巽滿所欲其昌等八家皆售小票者請爲提案訊辦太守准其所請○昨報列竊盖被獲一節昨據包探陳阿九投英公堂廪稱自來水公司失竊英界柱上銅盖共七個由該行報捕查緝昨在五福弄中撞見張桂生藏有銅盖一個當卽搜出盤問得共竊六個將贓一併起到送案請辦自來水公司小工頭目王阿來供失竊銅盖每個須價洋四元今由包探起獲人贓請究辦給領該竊張桂生供在公一馬車行做木匠現竊銅盖六個均已起案淮求恩典陳太守隨判張荷　至年　開釋贓給領○婦人王氏錢氏徐氏莊氏朱氏王氏查氏唐氏等齊投公堂同稱住小瑯環里及致遠街等處因遭無賴輩時常索借滋擾受累　堪　報捕獲以四人請餘重辦被告沈喬喬談勝全鄭岳松王阿生同供甲等均是花　舘因前往玩耍口角啓釁致被訴捕拘案以後不敢再犯乞施恩惠捕頭禀沈等均是無業流民專向該氏等家索借設不遂意紏衆逞蠻請辦以儆陳太守隨判沈等各押三月俟期滿解案祭奪○漆匠鄭春生鄔友元投公堂控稱在場做工因有油漆悞灑木匠錢風順身上當冋服禮詎錢不依致被紏衆毆傷訴由巡捕拘案陳太守　　錢風順管押俟鄭鄔二人投醫院治傷再行核辦昨據鄭鄔二人同投公堂輕稱傷已輕可特未全愈然因此躭廷多日苦狀不堪錢風順則稱傷出無心惟求恩鑒陳太守着錢先繳洋六元給償鄭鄔二人仍行管押俟傷痊再斷○粤妓細嬌投英界公堂喊控因欲從良被摀措阻求恩超拔等因前日晚堂由陳守大提訊細嬌申訴前因太守着令該妓趕備銀洋以便傳鴇到案酌給身價吊銷身契聽憑從良可也 
[更正]  
　　十八日本報内有主考回籍一則此係有某者乘主筆人回去後擅飭排字人錄報其實並無是事合亟更正 
[家蓮伯先生工著色花卉今日之陳老蓮也書此貽之並求是止]  
　　人間畫手紛無數幾輩宗風到宋元活色生香一枝筆苕溪人是老蓮孫倚玉清姿倚馬才餘情游藝亦恢恢薑芽歛手君應笑可許韓生入室來[  無已詩孫未定草]  
[上海戒烟公所規條]  
　　一掛號須給號單也先期掛號卽塡給號單一紙到期七點鐘來局如過期未來則其心不誠卽將其名除去以免空號兩歧之誤一報須有的保也掛號時須將姓名年歲執業住址烟癮淺深註明尤須詢其的常保人或熟識或店鋪均可届期自携被褥持單於七點鐘到局如無妥保曁天寒無被褥棉褲者概不收錄倘有服藥未全而堅不肯吃或思脫逃者當追保人到公所押令服藥緣藥祇服半則癮未盡除而烟又不可再吃必生意外之虞一可戒與否須由本公所擇定也届時每人挨次審咏後偶有　令緩期戒者不得硬自掗戒　多怨言要之不令卽戒多係氣弱體虧或有他病本公所存心濟世詎有偏視應共諒之一戒烟人由本公所俱給也來戒者不准携帶各烟其應藥應參應粥應麵之時俱准時派送並吐瀉行動白有照應之人俱不費分文惟自帶下人或親友探望者飯食自便局中概不聞支倘有力之戶自願捐資當塡掣收票刋布徵信爲據一戒烟人須聽本公所指示也届期天明後卽來公所萬不可預先吃烟卽點心亦不可吃服藥宜爽快不可稍剩盌脚又須時時行動卽萬不能動自有帮排者扶同走動均不可怕走貪眠致使除癮遲慢别生疾病一戒烟人宜各守局規也吐有吐缸瀉有便踊不得隨意嗝吐致使穢氣董蒸别入難受一吐瀉務須白爲報明也清晨到公所宜多吃茶服藥一道或吐或瀉逐次必须報明登記緣吐瀉多少用藥各别均不可糊塗答應反致自誤一戒烟後不宜妄服補劑也多年烟積兩日盡除誠非易事補爲妙法旣戒之後如覺筋骨未舒未眠不熟等情務宜仍至本公所診視自有九散醫治切勿妄聽他醫吐瀉之後縣加温補致生他患一戒烟後宜進愼飮食也本公所刋單分送須照單自爲調養鴉片烟萬萬不可再爲人口致使舊癮復發謂性命一如草芥也本公所於天津設局多年每年戒烟者不下二千餘人從無他患除癮神速莫過於是現暫就鴻仁里試辦滬上五方雜處掛號者日漸增多甚爲擁擠惟地方狹窄未能多收俟局房定妥再爲椎廣茲將八月十八日始九月二十八日止除癮諸人姓名開列於左○八月十八日第一次共七人苪順福李小記凌子　居三壽俞雲橋孫天喜吳阿三○八月十九日第二次共四人童錫永童雲卿朱廣連陸思瑞○八月廿三日第三次共十七人固萬安王福張阿二馬百生徐弟唐宗發范心田周金文龔蘭亭金大昌葉被廷鮑玉山錢原有陶雙慶錢阿　李阿壽徐文芝○八月廿五日第四次共十七人蔣開林顧阿光笪芝慶唐景山華阿二張尙明周明祥程思聖蔡玉成顧明於蔡福昌沈仁志朱阿得孫柳江王鏡泉蔡阿福華壽福○八月念八日第五次共四人安太太陳太太刁太太張太太○九月初二日第六次共十九人田思　莊錫卿顧素吳維看顧阿云周尙之俞百榮王錦勳張洪泰熊靈霖鄧一和徐阿四莊君錫郁阿金程孚吉陳其章唐純和吳三喜夏云台○九月初五日第七次共念四人程士林孫根基潘緒典潘雙和周金桂唐泉卿朱元仲顧阿湖徐阿泰朱華卿　富潣陳阿狗許鳳詶王學禮劉阿本陳阿三孫汝元張少樓　阿魁揚小弟陸阿榮鄭大洪顧阿二汪阿二○九月初八日第八次共念四人劉沛然陳杏塘戴阿奎陳老七俞小五王初來潘玉山潘燕昌陸阿二馬　皐陳易周康月卿周全生魏正根虞金大朱阿全趙松保劉萬榮蕭順禮陳阿雙龔六錦朱有才黃順狗王履安○九月十三日第九次共念九人顧全官俞彥士謝梧生朱阿狗徐天桂唐子行朱阿慶沈唯九張阿丙周渚才王萬源孫公保倪雲亭賴晋三黄仁瑞邵關松楊順瑞樓安貴王全福吳蘭齋劉老虎華阿四鄒榮春唐萬相張福堂孫金福周阿生王培基潘金堂○九月十八日第十次共三十人洪文源余耀門韓洪吉錢阿桂孔阿大蔣介村趙繼國孫明川江河春曹小弟曹金山許立山耿志廣葉福金僧傳許日卿徐辛棠　少白李　富許蘭榮艾小梅陳松濤秦省三尤應春胡南耀揚老元葉丙炎孫梅洲周小奎張益齋○九月念三日第十次共念五人高錦沈善行張義州李俊基平卿雲季家海朱　松朱錦山張雲山王福喜方阿生簡鳳山張春生瞿仙梧蔡如新張　昌張雙壽劉雲輝鄒成忠傅月卿柳政甫徐四官孫小甫周玉書瞿瀧孫○九月念八日第十二次共三十人朱潤蘭陳向高劉桂榮朱少田朱杞魁朱懷仙余仁張允州沃正譜王臣忠華德興殷萬全劉勝榮顧心得張安生妙才周包祥福石馨甫金製桂陳榮位李春山蘇炳榮沈大全葉少圃施子林朱阿四張有福石小生吳春山高春泉 
[江督門抄]  
　　十月初十日黎光日缷句容縣事回昨日悞登清河縣煬禀到並未來省今更正同知李春藻赴宋家山河工○十一日江寧孫丞金之翰禀知任事補昨日晦示徐州府敎授徐寳書期滿缺以試用敎諭胡壬源署理○十二日新選東臺典更陳慶祺到○十三日通判林廷墉南三叚知州汪紹賢河北段均禀知奉調保甲差○十四日新授湖北糧道素麟由京來 
[浙省撫遠抄]  
　　十月十三日藩司德禀謝奏留　緩陛見○十四日訓導吳鳳葆崇文楊振鎬俱禀奉委紫陽監院盖叩謝○十五日赴行台考試武生技勇 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年十月初九日京報全錄]  
　　宮門抄○發抄旨五道○湖督凃奏爲遵旨確切查明緣由夾片○川督丁奏爲文闈三塲完竣並接試繙譯鄉試竣事摺子○東撫任奏爲黄河防護安漾摺子○湖督涂奏爲揀員升補副將摺子○大臣文奏爲冬圍仍歸舊制緣由夾片○十月初九日工部鴻臚寺正白旗值日無引見○瑞公續假十日○景運門奏派交　馬之大臣派出明安德福索布多爾札布岳林○召見軍機○現換染貂冠白風毛掛○發抄劉錦棠等奏請以儘先都司陳登魁借補巴里坤鎭標中營守備奉旨兵部議奏欽此○又補用府陳寳善等署鎭迪道等缺奉旨知道了欽此○又補用總兵鄧雲錦等底銜更正奉旨該部議奏欽此○又題奏提督方友升請免騎射奉旨着照所請兵部知道欽此○又五次勦平邊宼案内出力之直隸州石本清等原案攺獎奉旨吏部議奏欽此 
○○涂宗瀛片再臣於六月二十八日欽奉光緒八年六月十七日寄諭有人奏 
時臣甫經抵任當查湖北候補知州宋熙曾昔年歴任襄陽府屬各縣上年署理蘄州有無虐政害民情事隨卽飭委卽用知縣趙永清馳赴襄陽及蘄州地方嚴密訪查據寔禀覆核辦去後兹據趙永清禀稱攺裝易服前前赴襄陽宣城光化谷城各縣市鄉村逐細訪查聞諸父老及貿易人等傅說襄陽府屬素有刁匪名目白日聚賭夜間行窮百姓不堪其擾自宋熙曾歴任各缺治之以法凡有拿獲不稍寛貸故匪徒歛跡地方安靜及抵蘄州境内密訪宋熙曾調署蘄州時適有刁民陳純粹勒免庄錢糾衆滋事一案餘黨未獲因聞在魯姓家窩贓往拿脫逃飭勇將其所居巢穴草房數問燒燬通禀有案至縱容門丁出坐四轎聽任差役浮收錢粮雖傳說不一而實皆無確據等情禀覆前來臣伏查宋熙曾上年曾經言宫劾其貪酷欽奉諭旨查辦經兩江督臣左宗棠查明據實覆奏早在聖朝洞鑒之中是該委員趙永清所禀尙属可信至此次被叅縱容門丁浮收錢糧一節臣查宋熙曾前在蘄州任内經徵光緒七年起運等項錢糧已於是年十二月内掃數完解曾據藩司糧道查明詳經臣彭祖賢恭摺奏請裝叙在案如果於懲收埽數時故留尾欠任聽差役浮收需索花戶自必紛紛上控何以並無一人告發可見尚無前項情弊現復面詢兩司均云宋熙曾歴任各缺未聞有别項虐政應請免其置議臣仍當會同撫臣留心訪查倘有任性妄爲情事定卽嚴行叅辦斷不敢稍事姑容所有遵旨確切查明緣由理合附片覆奏伏乞聖鑒謹奏軍機大臣奉旨知遒了欽此○○太子少保頭品頂戴四川總督臣丁寳楨跪奏爲文闈三塲完竣並接辦繙譯鄉試竣事謹繳欽命題目恭摺具奏仰祈聖鑒事竊照本年四川省舉行壬午科文闈鄉試臣於八月初六日率同提調監試將所考内外簾官擇其文藝優長者於實缺候補各官内派出候補同知聏文基卽用知縣黄禧祖大挑知縣賴景模卽用知縣張賣符卽用知縣彭修卽用知縣高積健西昌縣知縣許振祥卽用知縣楊汝偕蘆山縣知縣嚴用勳題補天全州知州候補知州王烈卽用知縣趙源濬彰明縣知縣張協曾共十二員一體充當内簾其餘各員飭令分司外簾受卷彌封謄錄對讀各事宜十六日三塲完畢當卽接辦繙譯鄉試查成都駐防繙譯鄉試士子共三十二名十七日點名入塲時有患病不到者二名共三十名點名封門後由主考官交出欽命題目臣當卽跪領恭捧至監臨堂嚴密刊刻十八日頒發考試十九日竣事惟本科應試士子於二塲封門後突有不安本分數十人無故藉塲洩忿脅衆滋閙經臣男行奏請辦理在案此外各士子尙知謹守場規查無弊竇謄錄原卷全數解送内簾繙譯士卷同題紙專差依限解部辦理臣於二十一日出闈查照向例飭令提調監試各員在闈經理除將各日期恭疏題報外理合繕摺其奏並將欽命成都駐防繙譯鄉試題一道咨送軍機處恭繳伏乞皇太后皇上聖鑒諥奏軍機大臣奉旨知道了欽此○○頭品頂戴山東巡撫臣任道鎔跪奏爲節交霜降黄河南北兩岸堤壩各工一律防護安瀾恭摺馳陳仰慰聖懷事竊東省黄河賈莊濮州等處爲上游南北兩岸堤身各長二百餘里前經臣將伏秋兩汛期内險工迭出情形於奏報下游惠民等縣續被黄水摺内具陳在案計自八月間起水勢迭漲大溜盈隄拍岸較之伏汎及秋初時來源尤爲洶湧賈莊形勢坐灣埽段無不蟄陷直東交界之朱口莊漫溢小隄黄水泛濫於胡莊漲河口一帶緊逼堤根異常危險在事文武各員往來設法搶救畫夜兼管竟有防不勝防之勢臣當飭添調防軍多募民夫帮同修築套隄魚鱗掃等工層層抵禦以免疎失現在孫家樓處所隄前水深三丈賈莊迤下淤灘冲刷無存堤根亦閃毅二十餘丈情形均極險要兹復加鑲埽占補築後戧逐一設法保護工作尙未完竣北岸濮州之李家橋羅家庄壽張縣之白家愯一帶隄身逼水甚近節次搜洶險工迭田沿河村庄時有漫溢之虞均經地方印委各員督同紳民竭方防守刻下節交霜降察看水勢漸消兩岸各工大致已稱平穩據曹州府知府樊希棠等禀報前來伏查本年黄溜之大異於尋常多年淤灘均已刷盡綜計南北兩岸自桃汎以至中秋節節生險日日加廂用料亦倍於往年兹幸保守穩固是矊仰賴聖主洪福神祗效靈臣欣幸之餘倍深悚惕相應懇恩頒發大藏香並欽頒匾額由臣祇領敬謹祖謝懸挂以答神庥現在溜勢雖漸消退尙未歸槽仍當嚴飭該員弁等小心防護並將未竟各工赶緊核實修築堅固所有出力員弁自去歲迄今已届兩年應保之期可否由臣擇尤酌請獎叙以昭激勸出自 
逾格鴻慈謹恭摺由驛具奏伏乞皇太后皇上聖鑒訓示謹奏奉旨已錄○○湖廣總督臣凃宗瀛跪奏爲揀員升裤苗疆副將要缺以重邊防恭摺具陳仰祈聖鑒事竊准兵部咨湖南靖州協副將馬晉銘丁憂回籍守制所遺員缺係題調之缺應令照例於應調應升人員内揀員徣調以符定制等因移咨到臣查定例名省題調之缺應先儘現任人員揀選題請調癍如無合例堪調者准於現任合例應升人員内保題升用等語查湖南省副將九卝恭將八員除題調邊缺之永綏永順远州各協副將並衡州協副將馬朝龍例應迦遴本省准補乾州協副將袁虞慶請咨赴部引見尙未回　黨德協副將鄧第武准補斯缺未經引見授札湖南撫標中軍叅將汪迎順升補永順協副將尙未引見底缺例不廣開宣章營叅蔣蔣澤斌岳州城守營叅將張惟貴臨武營叅將長立均歴俸未滿桂陽營叅將劉啓富因案撤任奉旨交部察議尙未准兵部議覆以上各員俱不合例外其餘長沙寳慶二協副將湖南提標中軍澧州營各叅將或缺居緊要或不諳苗疆均未便遽請升調致滋貽悞惟查有湖南保靖營叅將張言和年五十一歲湖南鳳凰廳人由行伍田師湘鄂蘇皖江浙等省攻勦髮逆迭克城壘屢者勞績歷經保獎咸豐八年在江南軍營補授湖南提標左營游擊凱撤囘營任事續於湖南防勦　逆苗教各匪出力案内保以副將儀先升用光緒四年補授保靖營叅將員缺引見授札赴任五年三月經兵部行知以副將歸入湖南序補又於七年副叅列等第内經前督臣李瀚章保列一等准兵部議覆准其以一等註册又於勦辦鳳凰廳屬董倒寨苗匪滋事案内經前湖南撫臣李明墀保以副將留南無論題推缺出儘先前補用奉旨允准該員講求營務熟悉苗疆以之升補湖南靖州協副將洵堪勝任核計歴俸已滿二年惟該員籍隸本省與例稍有未符而在營年久熟悉苗疆地方情形人地亦甚相宜相應將不合例緣由據寔聲明仰懇天恩俯念苗疆邊缺緊要准以張言和升補湖南靖州協副將員缺實於邊防營伍均有裨益如蒙俞允俟部覆　日給咨送部引見以符定制除飭取該員履歴送部外謹會同湖南巡撫臣卞寳每署湖南提督臣李勝恭摺具獎伏乞皇太后皇上聖鑒訓示再所遺湖南保靖營叅將員缺係題補之缺湖南省現有應補人員容臣男行揀員請補合併陳明謹　軍機大臣奉　旨兵部識奏欽此○○文緒等片再黑龍江每上捕打多圍原爲講武以各處之曠野官兵之勇樸人習勞苦馬肆馳騁槍打箭射追逐獵捕誠爲治兵之令典查省城與墨爾根布時呤黑龍江呼倫貝爾等城各有行圍山塲足资捕獵依售辦理外惟呼蘭日經招墾附近並無閑荒之區而每年冬圍聞在各村屯捕打不但阡陌縱横人馬不能施展且野獸爲農民驚竄何以盡官兵追捕之力不免虚應故事查通省本係封禁闈塲接連迤北之綏　厄山一帶概係荒原奴才等擬請令該副都統仍歸舊制每年帶兵前往該處圍獵旣可藉查封堆以外有無私墾而於獵捕亦不致廢弛並請春季由該副都統男委恊領一員前往巡查整理封堆一次以重圍務理合附片具陳伏乞聖鑒謹奏軍機大臣奉旨知道了欽此 
 
