# 1894 - 53 - 4907488

 

Page 1

 
 
[新印各書籍發售] [  圖書集成局啓]  
　　欽定二十四史全書　洋五十六元○欽定四史書實洋四元○隨園三十種實洋五元○刑案匯覽實洋七元○　　朝　　　碼洋二元五角○左文襄公奏疏碼洋四元○繪　三國演義碼洋二元○駁案彙編碼洋二元○明季稗史碼洋七角○明季南北　碼洋一元二角○欽定六　　分則例碼洋一元二角○補　洗寃錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐　客遊記碼洋六角○永慶昇平碼洋三角○玉堂字彙碼洋二角○徐靈胎八種碼洋一元一角○外科正宗碼洋四角○徐氏雜著碼洋一角二分○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉申報館帪房可也此佈 
[增廣華英字典出售] [  三馬路申昌書畫室啓]  
　　　廣華英字典一書爲粤東鄺容階司馬所輯其中縷析條分便於檢閱較初印本更爲美備誠　人之寳筏度世之金針也爰付　　以廣流傳每部訂成二本碼洋六角欲購者請至本埠三馬路申昌書畫室曁外埠申昌售申報人購取爲盼此佈 
[論治亂黨貴淸其源]  
　　天下大矣人民衆矣所以能羣居萃處相安於無事者恃有君焉耳故兆民之有君猶一身之有首也身有首則瞻視尊民有君則依歸切無二理也苟使人人皆有尊君親上之忱則天下自平雖歴千百年亦可久安長治如其不然則以冠冕爲可裂以名分爲可踰以法制爲可廢蠢然以動蹶然以興而亂端遂自此起矣按西國當中古時人心純樸風俗　良凡懷奇抱異之人皆欲奮發有爲出其才力輔佐公家使國勢日臻於强盛至法后拿破崙第一在位以後人心之純樸者變而爲澆漓風俗之馴良者攺而爲獷悍其始由桀黠之徒倡爲詭說冀以惑世而誘民初時以君主爲不便欲改爲民主及旣攺爲民主則仍以爲不便務欲人人皆得自由蚩蚩者不察誠僞不辨是非相與羣然信之歴時旣久陷溺者愈多蠱惑者愈衆幾欲變平治之天下爲煽惑之天下此卽所謂阿那基斯忒之黨也迄今阿那基斯忒之黨幾徧各國而以法國爲尤甚所謂阿那基斯忒者盖欲斯世無尊卑之判貧富之分政教有所不設號令有所不行凡含生負性之倫皆得率意逕行毫無拘束聞者不暇詳察則以爲其言果行必將有利於已遂深信而不欵舉凡爲官爲紳爲商爲工爲士之中莫不各有其黨必欲使一國之中無尊卑貧富政教號令而後快於是百出其計徧布其黨甘爲作亂犯上之事如前此俄皇被亂黨在宫寢之中車路之旁施放炸藥近日法國議院被亂黨施放炸藥業經拘獲正法日斯巴尼亞之戲園亦有亂黨以炸藥圖謀陷害已將其人拘獲判以軍罪統各國觀之亂黨之多至近今而已極雖埋藥圖害之人業已被　到官處以國法然此特亂黨之羽翼耳若發謀定計之渠魁則固安然無恙未能一一按其名而盡戮之也且西國之　那基斯忒黨與中國哥老會匪固有似同而實異者中國之哥老會匪雖亦徧布邪說然信之者不多故一經下令搜捕卽已次第芟除西國之阿那基斯忒黨欲使人人皆得自由其言足以動人之聽其計足以脅人之從煽惑愈多根蒂愈固欲禽獮而草薙之誠非易易今者泰西各國以亂黨披猖其勢且日甚焉而未已不可不設法以善具後遂共訂捕治亂黨之約如此國有亂黨逃往彼國此國移文請緝彼國一經拘獲立卽交還以憑按法懲治似此辦理亂黨不得以他國爲逋逃淵藪則犯者自無倖免之方當會議時法國議院中有一人獨梗衆議以爲不可行後遵舍少從衆之例卒行此議至行之有效與否非目前所能預料請以俟諸異日惟是論事者當探其本圖治者必淸其源但恃搜捕而不力淸其源則恐搜捕之力有時而窮終不能凈拔根株殲除萌蘖所謂源者安在則亦正教術以端志議而已矣各國雖皆有學堂以教童　然所教之事不過取其適用至於立身之大節處世之大防則且置爲緩圖未遑　及始基不立勝衣就傅時已有桀驁不馴之氣甘蹈匪僻而不知近聞西國多處學堂中这童子年僅十二三已作種種不端事此皆蒙養失教之所致也夫人之一身自幼而少而壯而老其間年歲遞增志識亦遞變而其始基則端在童蒙時人當童蒙時血氣未定苟不教以禮法則胸中茫無定見一聞邪僻之說卽不免爲其所惑而一切以下凌上蕩檢踰閑之事且將毅然行之而不悔若待其犯法而始行搜捕無論不能凈絶其根卽使能凈而殺戮相尋已大干造物之和固不如於童蒙時教以正道主見旣定雖有邪說無自而乘果能實力行之二三十年後將見後起秀良咸以忠君愛國爲心黨然向化彼爲亂黨者自無所施其煽惑之計譬之爝火將不吹而自熄人心正則風俗厚風俗厚則國勢强上下相維法制相倚又何亂黨之足患哉 
[皇洲春色]  
　　京師觀音寺街聚寳堂福隆堂兩酒館每節各須放帪十萬上下嘉平二十九日福隆堂主至福建某會館向某京員收欠十餘兩京員止付一半約明春再付福隆堂主不允作申申之詈京員大怒叱令僕人下逐客令該店主在門外大駡聲言此仇必報厥後不知如何○前門外一帶市面最爲熱閙去臘三十日夜半鞭爆之聲驚天震地直至元旦天明纔息是夜又復如此初二竟日不歇是亦他處所不如也○元旦天氣晴郎寒冷則勝於前數日○元旦王公大臣入内廷朝賀禮部派司員數人都察院派御史數人入内監禮○去臘二十九日立春皇上於寅正至太廟行禮迨還宫辦事召見大臣後復至皇太后前請安是日吏部呈進春季縉紳禮部呈進春山寳座順天府呈進春牛圖皆循向例也○嘉平二十日後百物昻貴雞鴨魚肉之類尤甚較之平時竟有不止一倍者○方略告成保案本擬於封印之前入奏繼因尙須校對一次攺於開印開保○各部院衙門團拜皆在署中舉行届期堂司官咸到司官則上堂一揖堂官還揖回至司堂互揖此舉各衙門無定期大約在初三以後初下以前○出使大臣龔星使奏調隨員中有京員數人除曾君敬貽伍君蘭生業已出京外其餘諸君皆須俟北河冰泮陸續南下○今歲恭遇皇太后萬壽慶典皇上於元旦宣命恩綸在廷諸臣咸邀優賞軍機章京則隨官之大小或賞三品銜或賞五品銜松江府屬充軍機章京者二員一工部郎中徐古香水部迪新賞三品銜一内閣中書胡端臣内翰祖謙賞五品銜 
[太守行期]  
　　新授蘇州遺缺知府　　庭太守聞須俟在京辦喜事畢再行南下出京之期大約在三月間矣 
[方伯行期] 　 
　　江寍藩司瑞方伯於正月十六日交卸擬於二月初八日赴蘇謁見中丞入都之期大約在吳江歸棹後也 
[橋工告成]  
　　金陵利涉橋易舊爲新前報已紀其事聞督工之員奉大憲面諭謂此處係往來大道宜速成　 
 
 

Page 2

 
 
便民正月初三四卽有匠人多名踴躍從事現已一律竣工長虹臥波較諸往日更形鞏固來往行人有不同聲稱便哉　　 
[巴亂未已]  
　　巴西亂黨附從叛逆之水師提督攻打京城其主業已逃出仍復受困近日其主向美國買到輪船六艘攺裝砲船價値三百萬駛進水口圍住水師提督此去冬十一月初一日事至十三日逆船又將開砲攻打京城銀行懼禍均卽閉門各國砲船僅自行保　而已然則巴西之亂殊未易平也 
[江北魚書]  
　　徐州府桂太守之介弟名中純者前經署理宿州事務邇者卸任回來假李姓屋暫駐旋赴皖省聽候差遣啓行之日雇滿江紅船三艘攜帶瀛眷由微山湖進運糧河望安徽進發徐城内文武各官自沈退菴觀察以下均設筵祖餞太守則送至張固山珍重而别○銅山縣陶仲彝明府以邇來盜賊爲患官防未能徧及鄉民輙多被害緣帶同差役兵丁親至四鄉查察面諭各村落舉辦團練領以甲長各備器械每夜家出一人以十人爲一團輪流巡夜擊柝支更如有盜警鳴鑼爲號各莊村羣起救援齊執槍棍竭力抵拒格殺弗論○碭山縣屬焦莊離城僅二十餘里某日二更時暴客數十人擁入莊中某姓家毁門入室宅中人膽小如鼷任其翻箱倒篋席捲一空而去所失貴重之物其價不資迨事主控告後陳大令中孚踏勘明白迅派差役責令依限拘犯未知鴻飛冥冥可以羅而致之否○蕭縣所屬黃口地方係六通四闢之孔道某夜黃昏後有某甲被人斫死剝去衣服次日道路喧傳地保到塲看明投縣禀報王大令敬修相騐後飭令爲之殯殮一面派差兠捕據云黃口劫掠之案時有所聞匪人飄忽其蹤不可捉摸是以日中時尙可結隊而行及至夜分則人多亦不敢孟浪涉足云○碭山城外三十里許王家莊某甲家有緑林豪客乘夜脫扉而入先將各人用繩索綑縳堆置一處然後從容刼掠檢取金銀細軟并驢牛共四頭呼嘯一聲徜徉而去家有年老人被毆重傷不能動彈翼晨報案陳大令入村勘騐果屬無訛准飭差嚴緝獲案照辦○碭山縣陳邑尊以盜案疉見搶刦頻仍遂親自出巡各鄉密查匪迹并傳令境内各莊各寨各村各家毋許收留山東人以防不測脫有不遵之處一經訪聞或被告發按例治以隱匿不報之罪 
[使酒釀命]  
　　金陵太倉巷萬源棧客楚人劉某年方弱冠宦家子弟跌蕩風流與鼎泰錢店夥某甲有舊日前招甲至棧小飲兼邀棧夥同席猜拳行令痛飲酕醄旣入醉鄉忽將甲及棧夥刃斃刴下頭顱棧主人急赴縣禀陳趙小帆大令騐明詰問劉供據稱酒後發狂尙乞原情定罪大令飭帶犯回衙未知作何辦理也 
[煤礦飛災]  
　　山東嶧縣韓莊與張山集相距二十里其間有煤礦數處由民間自行挖取運出銷售每日出煤約數千斤供役者約一千數百人歴年由淺入深近已深至十八里之遙而煤出彌見精美去臘十五日正在挖掘之際忽礦中巨聲如雷礦底洪水沸湧而上噴射激注高有數丈礦工逃出者半屬拖泥帶水其奔走不及壓溺礦中者檢點人數約少四百五十人均已積屍地下無可翻掘縣主李明府聞信肩輿而至勘騐礦塲業已如山崩地陷無可挽回大爲歎惜淹斃之家妻子號咷涙沾胸臆明府每家賞給靑蚨三十千翼著家屬領回尋屍安葬巨禍如斯良可哀已 
[鶯遷誌喜]  
　　江蘇藩司鄧小赤方伯奉命入都陛見行將就道所遺藩司一缺已於十九日由督撫憲行文飭知以江蘇臬司陳舫仙廉訪署理至臬司一缺則以常鎭道黃幼農觀察署理遞遺常鎭道缺以候補道蔡和甫觀察鈞署理想有此一番更替官塲中又多迎迓之勞矣 
[春燈釀命]  
　　鎭江訪事人云七濠口爲江都巨鎭兵燹以後貿易大興闤闠雲連帆檣星集鎭上街道綿長二三里樓臺燈火照耀煇煌所泊湖南鹽帮船每届新正必　賽龍燈以相娛樂今歲晴多雨少日麗風和個中人鬥巧爭奇愈覺興高采烈資雇楚中紥燈妙手裁筠翦紙刻鳳描龍花樣翻新無奇不有至上元佳節一律告成是日午後舁游大街前導爲字燈每盞縱八尺横三尺五色相間分外鮮妍其文爲春王正月天子萬年蓋寓頌揚之意也繼之者爲牌燈或玻璃或紗羅中以赤金紙糊成綏萬邦屢豐年諸吉語隨後秋千一架高蹻十餘人分别生旦丑凈排成戲劇回旋跳舞如履平地一般亦絶技也繼之者爲玻璃燈亭一座四面懸明角燈八盞下繫五色流蘇以四人舁之五光十色渾輝映通衢殿以鼓籥一班簧煖迎風絲淸咽雨霓裳卍字無此悠揚忽而鑼鼓之聲驚天動地惟見彩龍一紅一白夭矯而來飛舞於爆竹聲中其鱗之而翕張欲動一時京江諸士女咸呼楫剪江而過俾得眼界一恢燈過處人海人山幾無容足之處正擬行至四元巷口忽有糧船水手十餘人口操京都音攘臂而前將燈攔住胡言亂語勢甚洶洶迎賽者婉告之曰吾等此舉惟藉以點綴昇平耳與君等若風馬牛誠不知有何干涉耶水手怒不可遏大聲辱詈迎賽者亦不肯相讓互相揪扭各奮老拳各水手以爲一不做二不休隨在腰間拔出利刀當頭亂斫有某甲者未及避讓肩臂深入數寸登時鮮血淋漓仰臥途間氣絲不屬水手怒猶未息將燈揉成虀粉復持刀任意亂揮致傷某乙某丙閱片刻甲卽一命嗚呼斯時觀者密若堵墻不敢向前排解後經首事傳到地甲令其赴縣禀陳水手知事不諧東竄西逃頃刻四散僅獲二人連受傷者舁送縣庭十七日午後江都縣林大令帶同差仵往騐仵作當塲報明死者實係刀傷並無别故大令令備棺收殮將兇手帶回縣署訊明按律懲治聞死者姓王長沙人傷者二人要害未殊諒可保全性命也 
[販夫仗義]  
　　某甲不知何許人亦不詳其姓氏向在廣州府署前肩擔買麵食爲活儉積半生尙未有室不免有伉儷之思竊計若娶處女爲室則聘金過奢力不能辦若娶再醮婦則價廉而易舉也因託蹇修以三四十金聘某氏婦及婦歸其狀甚慼甲怪而問之曰卿雖再醮予實初婚今夕何夕正當歡樂覩卿之容何其慼也婦悄然曰實不瞞君妾本有夫之婦也所以靦然爲此者以夫病瀕危醫藥無資迫而爲此冀得聘金以存活之故騙嫁耳今夕對新夫而念舊夫行騙不義失身不節中心自念不禁慼然甲曰予以卿爲文君新寡不意羅敷有夫者乎占人之妻無論獲累抑亦不義卿其勿慼明晨當返之俾與故夫團聚所下聘金亦弗追也遂相對竟夕不及於亂翌晨召原媒至而責之曰爾貪謝媒之貲幾陷我於不義當送此婦返之本夫所有聘金卽贈之爲醫藥費可也甲由是生理暢遂另得佳耦復於去年底在府署前開張茶麵店知其事者以其爲人所難爲故有此福報焉 
[靈鬼索債]  
　　世人負債者多矣苟債項未償而債主已死動曰人死債爛以爲雖放債於生前不能索債於死後豈知避債有臺祇可以避人而不可以避鬼廣東佛山福興街某帽店東羅某素與省城四牌樓故衣店東梁某結莫逆交每於酒地花天迭爲賓主相與作狎邪之遊且緩急相通偶或囊空稱貸亦所時有不料梁於去臘回龍江鄉一病不起而羅不知也羅與佛鎭鷹沙桂蘭堂妓院金仔校書有齧臂盟欲爲之脫籍不知校書乃有夫之婦也羅於嘉平十八日在店操珠盆方事會計忽握手瞑目各伴疑患風痰投藥救之羅旋張目作鬼語曰我龍江梁某也别來兩月遽赴泉臺而魂從知已時相過從君自不知耳今知君欲爲金仔脫籍携歸作妾不知金仔有夫其人本無賴之徒贖之恐墮其術將必爲君累故來相告耳且某月日君貸予銀若干今予已物故身後蕭條倘念故人還金以恤吾妻子則九泉知感也店伴詢其妻子姓名一一記之俟羅醒後詰之羅言果曾與梁貸貲若干而不知其已死也今旣陰靈相囑當卽如數歸之以恤其家翌日偕伴携銀並遭喪之禮至龍江訪其妻子以金還而吊之是時梁死已逾三虞之辰矣回查金仔果尙有夫遂中止焉噫當日良朋猶識夢中之路冥間債主尙追死後之償人亦何可　死瞞生而負來生之債耶 
 
 

Page 3

 
 
[四明春色]  
　　寍波新老城隍廟自今年元旦至元宵連日晴明游人如蟻卽江湖賣技这流小本營生之輩莫不趁此良辰以卜一年利市風景之佳似較往年繁盛也○提憲馮煜康軍門渥荷覃恩賞加尙書銜同寅僚屬紛紛赴轅叩喜軍門於前日大開筵宴徧請同寅僚屬特撥著名京班唱戲燈紅酒緑笙歌盈耳以盡一日之歡此亦新年之勝事也○正月十五日爲平橋廟宋丞相吳公誕辰府憲錢太守於是日飭縣備辦牲牢酒醴親往致祭○寍郡各營於新正十五日迎賽喜神旗幟鮮明軍容嚴肅如火如荼砲聲隆隆鎗如連珠夾道縱觀者頗形濟濟也○點放鷂燈易滋火患經邑尊楊大令示禁在案無如禁者自禁而犯者仍犯兹聞十四夜有鷂燈隨風飄蕩適墮道轅旗杆斗内有鵲巢其中炎炎上熾火星四射道憲聞知督飭在署緑頭勇卽舁洋龍吸水狂噴得卽撲滅幸旗杆高聳雲霄不致延燒房屋然已人聲鼎沸驚怕無措矣○寗郡爲四明舊地春秋佳日勝事良多每當金吾弛禁玉漏停催火樹銀花爭奇鬥勝今歲恭逢萬壽好事者更興高采烈製成輪船燈兩艘仿照北京高陞之式一爲明輪一爲暗輪均能旋轉前有鼓亭爲之開路次則鳳凰燈獅子燈白象白鶴燈鳳能戢羽獅能噴火此外又有一統萬年燈普天同慶燈色色形形惟妙惟肖城中士女扶老携幼翹首而立跂足而觀者如水如雲肩摩踵接誠哉昇平景象也 
[温郡春光]  
　　本年元旦天氣晴明風和日麗大有陽春烟景舊冬除夕三更之後細雨廉纎沾衣欲濕及天將曙後忽　晴光亦雨暘時若之休徴也初二三兩日陰晴靡定新年氣象簫鼓盈街惟賀年轎寥寥不多　較之上年僅十之一二耳○元宵佳節天時晴爽燈月交輝方不負昇平景象本年元宵月圓似鏡分外爭明南塘大龍燈興高采烈達旦連宵鬢影衣香遊人如蟻黃董白叟共樂昇平蒼蒼者可謂俯從人願矣○剪綹之捷防不勝防鄉愚來城往往被其所算新正初五日申刻有樂淸虹橋許瑞榮者携帶番佛七十一尊寄償恒記源源各行路過康樂坊口陳寳珍料貨店購辦煤油火柴兩項出洋四枚與这訂價詎料論價之下袋内洋銀早已不翼而飛榮檢視無著慌向寳珍理論寳珍以適間來買煤油之人頗與素熟但爾洋果有若干殊難憑信爾須有一的實保人我當代爲追還榮乃投訴該處地保並覓保人葉某託珍查追詎珍商之某紳突然翻異直以榮爲誣誑不惟不代查究而且冷語譏評時榮情急計圖自盡幸遇某甲教令赴縣喊寃呈請飭緝現經縣署門政立飭快保訪查明確代爲緝追然鴻飛冥冥未知能珠還合浦否也○城西天主堂某教士因往柟溪黃嶼傳教被人用石子擊傷鼻梁皮破某教士隨照會道署飭縣懲辦蔣觀察當卽片傳邵大令携帶刑仵來轅騐傷現聞某教士傷已痊愈觀察命出示一道申明和約章程諭令該處人民不得以迎神賽會等事苛派教民云 
[江西吉諺]  
　　江西諺曰最喜立春晴一日農夫不用力耕田謂立春日晴則是年風調雨順無水旱偏灵農夫不須用力也去臘廿九日爲立春之期恰遇晴齋父老莫不額手相慶先一日各縣循例迎春於東郊正暖日高懸晴輝朗照入城購年貨者人山人海加以城市看熱閙者萬人空巷肩摩轂擊不足喻其擁擠也○江右各屬最重元旦晴明主人壽年豐上年元旦冰雪交加父老皆抱杞憂蓋屈計爾時雪澤優渥本有豐年之兆而朔日不晴明難免疾疫之興至入秋而後果收成中稔十室九病應騐不爽今年元旦晴光明媚太和景象藹然可親父老欣欣然有喜色而相賀曰恭喜恭喜人壽年豐卽賀歲諸客相見語依依亦必先以元旦晴明爲開章第一義然則今年之遠勝上年不從可卜哉○○江省生意利薄者莫如萬載縣各行公道者亦莫如萬載縣姑以鹽論之淮鹽販自省垣而萬邑價値常賤於省垣則利薄槪可知矣卽蘇廣洋貨閩浙雜貨亦路遠於省垣而價値較賤於省垣則利薄更可知矣又以夏布而論復懋公懋兩行大小諸客一律看待從不聞有偏私生熟各客一體保全從不任其賭博則公道槪可知矣甚至千里寄萬金購布近千捲亦一律公平如客親臨從不稍有虧損則公道愈可知矣信實通商於兹見之宜爲杭湖蘇常諸商所稱道信任也○廣魚產自廣東運至贛郡轉運至袁瑞各處水陸二千餘里時閱三四月方可抵岸列肆求售去臘廿八日袁瑞各處始有新廣魚上市每斤索價一百廿文物以罕而見珍貨以遠而見貴凡物皆然廣魚其一也○江右各屬歲銷洋油不知其幾千萬箱價常廉平惟萬邑僻處西偏去秋每斤漲至六十四文去臘忽漲至七十六文城鄉鋪户居人用慣洋油取其光亮而油省幾有不可一日無此君之勢價雖昻貴仍爭相購買亦利用便民之一端也○江省廣潤門外各行林立而紙行實爲大宗去臘某日某紙行忽然倒閉聞虧欠二萬餘金客有受虧至千金者亦有數百者眞苦不堪言也惟萬邑大橋表芯紙客絲毫不受其虧亦僥倖之至若高村表芯紙客則不無虧損去 
[輪船北上日期]  
　　本埠各輪船每於北河冰泮時聨檣北上兹聞招商局之新裕新豐新濟海晏普濟豐順太古之重慶武昌通州西安開封怡和之順和連升高升怡生北直隷等輪船均定於廿七日黎明開赴天津行見破濟乘風履波濤如平地第不知誰占先籌耳 
[上海官塲紀事]  
　　江南提督譚靑崖軍門由松江節署來申隨於昨晚乘招商局江裕輪船赴金陵拜賀兩江總督劉峴莊制軍新禧臨行時提標右營各兵弁恭送如儀○上海縣黃愛棠大令赴松江叩賀恩太守新禧事畢遄回昨日黎明時抵埠署中差役咸往馬頭迎迓入城 
[橷郎已獲]  
　　新郎走失已見報章兹悉醫生王子善之了名豐損梖本月十九晚衣冠楚楚在席欵賓忽不别而行全無蹤偵至昨日始知當晚奔出後向南行至製造局相近浦灘自盡經行人見而阻止於昨日上午十點鐘時送回則袍套已易爲破舊衫言語模糊詰之不答其父喜出望外遂不予深求想春滿洞房依舊可歡諧琴瑟也 
[焚鏹遺火]  
　　法界蘭芳里某花烟館鴇婦因生涯冷落門如羅雀遂於前晚九點鐘時燒路頭藉以袚除不祥不料延及蚊帪一時烟霧迷漫幾致冐穿屋頂幸爲時尙早經鄰居人等帮同救熄否則曳尾之龜鎩羽之鴇恐不免焦頭爛額矣 
[地保解紛]  
　　江灣鎭東王廟左旁有金某者自幼聽冰上人言文定觀音堂前穆森之妹爲室祇以生計蕭條遂致蹉跎歲月不克以百兩相　穆亦無力養贍其妹遂囑妹至該鎭金鳳岐家爲傭不數日鳳轉薦至滬此新閘某妓家供奔走之役金某聞之遂紏集多人擁至穆家理論穆告以咎實在鳳遂與諸人同至鳳家滋擾鳳知事已决裂未可以巧言搪塞遂將女送還穆以鳳引誘其妹作下賤生涯此仇不可不報遂扭鳳及妹捆縛在觀音堂門首圍而觀者如堵經該圖地保出爲排解令鳳出洋數元置備菜席香燭在觀音堂酬神畢邀諸人轟飲始各分散此亦無于禮者之禮也地保解紛每每如此抑何可笑 
[相騐毆斃]  
　　昨報紀接客毆斃一則兹悉肇禍之由在正月十五日鄱陽輪船進口時各棧接客夥因兠攬主顧紛紛搬運行李悞搬皮箱一口遂以口舌相爭泰安棧夥梁阿林從廣東初至滬上未諳圭語因聞煤炭阿三口稱老子二字梁以爲大辱辱駡不已以致互毆事後經泰安棧接客頭目李發出爲調處其事已息不料煤炭阿三等心猶不服適前日下午二點鐘江裕輪船進口有候補道某觀察乘之而來船未泊岸各棧接客人紛紛上船兠攬適被泰安棧夥獨占先籌將觀察接定於是煤炭阿三等頓觸往日之恨登時上岸約同高陞中和泰昌大方永安萬安等各客棧夥齊集碼頭共有六七十人迨江裕船泊定碼頭衆人一擁而上持械鬥毆將朱凡卽朱阿萬用刀戳斃梁阿林身受刀傷輪船管駕西人因事關人命報請拘拿各人紛紛逃散經泰安棧執事尹愼卿報知英法捕房並倩人將朱阿萬雇車舁送至外洋涇橋時業已氣絶遂投報法捕　捕頭飭將屍身舁至同仁輔元堂分局報請上海縣相騐梁阿林舁送仁濟醫館其時黃大令赴松公斡翌晨回滬聞報之下立傳該圖地保訊明原委立卽排導出城時已鐘鳴十下先詣仁濟　館騐視受傷之梁阿林泰安棧執事尹愼卿解候傳訊先據接客頭目李發跪禀小的在 
 
 

Page 4

 
 
泰安棧爲夥所雇諸人均係廣帮梁阿林來滬未及一年不諳土語當鄱陽進口時與本帮接客之煤炭阿三等饒舌由小的出爲服禮事已寢息不料前日江裕輪船抵埠伊等挾嫌行兇胆敢用刀將朱阿萬戳斃叩求伸雪大令問爾曾目見否禀稱棧夥毛升在塲目見毛升跪禀爲首用刀戳斃朱阿萬係呂三實爲罪魁禍首尙有五人係煤炭阿三小二四龍生寳生蔡金和等大令問此六人係在何棧接客禀稱伊等轉徙舞常惟呂三寳生在中和棧蔡金和在萬安樓煤炭阿三去年在榮華棧現不知在何處大令得供之下騐視梁阿林傷勢據醫云髮際有刀傷一處濺無大碍梁又禀身受拳傷適中要害大令命仵作細心檢騐旋據喝報身上並無内傷大令親視無訛遂將肇事之由覆詰一遍諭以安心養傷又諭李發毛升所有見証及應訊各人可投屍塲聽候傳訊遂鳴騶詣同仁輔元堂分局相騐先由該處地保吳桂仁預備公案大令升座地保跪禀昨由法捕房包探奉捕頭命舁送朱阿萬屍身到堂待大老仰相騐大令卽傳屍弟朱阿弟禀稱已死之朱阿萬係小的堂兄原籍廣東東莞縣小的在長春棧爲夥當日在該船三層樓上接客忽聞喧嚷聲往視見朱阿萬已受刀傷血溢不止臥於扶梯之旁奄奄一息迨雇車舁送中途氣絶又據包探拘到在塲帮兇之高陞棧夥夏裕卿及中和棧夥周士林二人解案請訊大令命傳見証指認據李阿彩禀稱此二人在塲幫毆並不帶刀夏周同供爲蔴皮榮生所雇小的並不帮夥惟在塲解勸而已大令謂見証目覩爾不必狡賴又據包探傳到萬安樓執事劉濟川係蔡金和之保人又許雙奎係周凝福之保人以周亦係在塲應當著保交案問畢命將朱阿萬屍身舁出將上下衣服脫凈令仵作如法檢騐旋據喝報死者左右兩肩賻受刀傷兩處右肩深至六寸委係致命左肩一處稍淺又將屍身翻轉檢騐刀口血溢模糊屍弟跪禀身畔尙有拳傷大令離座親視謂屍弟曰爾兄委係受刀傷身死本縣自當照例究辦决不令死者含冤爾不必執定尙有拳傷騐畢由屍屬自行棺殮請免發壇大令命屍屬出具自行棺殮領棺切結屍親不諳定例不肯出結大令再三開導謂死者之傷業已騐明自當伸寃非出結之後作爲罷論也屍親執迷不悟大令謂如果不肯出結可將棺發封交與地保朱極定禀稱阿萬尙有老母未便發封大令謂爾如欲免封須有人擔保卽飭泰安棧執事尹愼卿出具回環保結將屍棺交與朱阿定安置廣肇山莊待死者之母來滬具領又諭原差薛貴手持名片投英公堂請宋通刺派差協提中和棧之呂三寳生等到案訊辦其在法界各棧則請葛同轉派探拘提至夏裕卿周士林二人帶回縣署劉濟川許雙奎交法包探帶回捕房著交煤炭阿三周凝福到案解訊包探郁庭湘禀稱奉捕頭命禀請大老爺一并帶回大令俯如所請命原差將各犯鎖項帶回縣署迨騐畢報時鐘已一點逾十分矣大令卽入輔元堂分局由局董欵待午膳各書役亦稍憇片時鳴騶回署 
[助賑福緣]  
　　謹啓者敝堂接奉恒孚銀樓寳號交來周錦堂善士求病速愈樂助賑洋九十九元銅洋一元楊慶和寳號交來漢鎭寳華銀樓樂助洋三十元杭州宋鶴田善士爲夫人病愈完愿洋三十元濟急賑而解囊保平安於勿藥吉人獲佑福報無虚祗領之餘同深感謝謹登報牘敬告同緣[  上海六馬路仁濟善堂籌賑公所施善昌等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[老嫗墮河]  
　　十九日上燈後年近花甲之老嫗手挈衣包一個踽踽獨行由王廢基而至金姆橋黑暗中無從摸索甫經上橋　聞　然一聲已墮入河心矣當卽大聲呼喊奈是處人烟稀少寂無聞者幸有甲乙二生自元妙觀回行經是處聞呼救聲卽至附近人家覓取火把喚集多人設法救起雇人舁歸雖無性命之虞然衣包已失腹膨脝如鼓老年人受此　恐其何以堪 
[觀燈失孩]  
　　上元佳節各營迎賽龍燈由督署及至將軍署一路擁擠　　如水如雲之励門西某姓女孩年十二隨老嫗　遊街市行至人烟稠密處略一鬆手便已分而爲二始猶可望不可卽　　間已　　杳然徧呼無應者欲抽身而出人山人海　進退維谷符龍燈去後不知合浦之珠遺落何所亟歸家遣人鳴　追尋閱一二日仍無消息倘遇拐匪恐　鵠高飛無從弋獲　 
[南市談資]  
　　前晚十二下鐘時乞兒某甲在本邑南　襄家橋北　阿西老虎灶門前東張西望　阿西　其母親　回來上前　問甲稱寍波人日間至此訪友不　迷失　途祗得坐以待旦言已泣不成聲　四以日前曾矢去香爐諒中必妙手空空　花言巧語遂拔取門閂扭甲髮辮拽之往西且拽且毆致甲背皮擦破頭上亦鮮血涔涔甲大聲呼救家無　者良久始有某署捕夥麻老七　向之喝　噫如阿四者其眞忍心害理之尤歟○屠肆夥某甲向依外倉橋陞緑齋主操刀而割以博蠅頭昨日適有主顧購肉若干甲臠切之餘悞將　指剁去血流如雨痛極聲嘶雖有好善者出止血藥敷之然斷者已不能復續矣 
[上海巡局瑣案]  
　　前日午後南市永和全盛兩信局執事人某甲扭脚划船户徐阿奎馮光祖至十六鋪巡防北局訴稱此次船由南潯開駛來申及至盛澤鎭忽失洋銀三百數十元向之查究一味含糊因此扭請追究祝翼雲二尹飭將徐馮交脚划船公所長生會中洪老四保去自行淸理○夏淸坪家在新馬頭行醫餬口前日忽有一不知姓名人奔入其家一味胡鬧夏知不可以理喻扭送十六鋪　甲中局請懲局員李蘭史二尹備文移送縣署縣中拒而不收仍由局丁帶回二尹飭驅逐出境○賭棍劉德發糾合多人在泉潭會館前設攤聚賭十六鋪北局勇丁見而驅逐劉不肯行遂拘送局中請究二尹判令笞責一百板鎖示半日以爲犯賭者儆○十六鋪中局委員李二尹接得同仁輔元堂　函内開大東門外直街有人翻造房屋侵佔街道二尹飭勇甲往查旋禀稱小的查得戴大茂侵佔公地二尺許二尹著候核示○本邑　東二十四圖太古棧挑貨小工姜寳卿在馬頭搬米忽與挑夫楊斑曹春寳黃小口角以致各奮老拳姜力不以支致傷脇下昏軍臥地一息奄奄旁人視之則腦後髮際亦有傷痕當卽扭楊等至爛泥渡巡防局訴陳局員黃衡堂二尹飭勇持函送請上海縣訊辦并諭令姜自行投案○十六鋪巡防南局委員鍾偉臣二尹前晚行至王家嘴角見洽泰土店中有人取賭及停輿入内拘拿則各賭徒已紛紛逃逸隨折而往北至洪　街見甘聚興飯店及裏郎家橋扛夫下處亦均賭興甚豪遂著一併驅散 
[英界公堂瑣案]  
　　粤婦王林姑訴稱有賊撬毁小婦人家内之門竊去洋傘棉被現報捕房卽由包探查得傘已質在某質鋪因之吊出然竊賊究莫得主名憶及西人柳意士色非曾來過是以告之包探拘拿送案包探張阿五禀稱小的查問某質鋪夥言有人持傘往質時西人在外守候質鋪夥某甲供稱有人於夜間來質傘似有西人守於門外及包探帶柳意士色非來認髣髴卽是此人然難指實柳意士色非雙膝跪下供稱籍隷大西洋並未犯竊副捕頭禀稱柳意士色非稱是西洋人問之西产領事署答以並無斯人入册不能管理宋通判商諸蕯副領事飭將柳意士色非交張探帶回俟查明實在情由再行核辦○某號華捕禀稱夜間小的巡至某處碼頭見戎和尙陳阿銀大聲譁擾喝阻不　反敢逞蠻小的急吹號呌又被奪阻毆傷是以禀請老爺提究宋通刺飭差協捕往提不到遂簽票拿獲訊鞫華　禀稱小的被奪號呌時已受傷號呌上有血痕請騐其陳同供稱小的等皆係寍波人在治下作洋棧執役是夜招呼扛夫運貨並非有意譁擾巡捕無端喝阻故與論說不敢遑蠻通刺判罰洋銀十元○包探唐寳榮禀稱沈紹林家有喜事孩子楊小才等四人入内玩耍連竊布衣水烟袋及孩帽上銀飾質錢分用小的知之卽將四孩拿獲吊出布衣詰知竊自陳士寳家今特解送案下沈陳均投案領贓楊供稱小的係寍波人年十二歲是日與張桂發張隆隆等前去竊物質錢分得一百四十文桂發供稱小的亦寗波人年十三歲分得一百二十文隆隆供稱小的亦寗波人竊物質錢大家分用楊富全供稱小的係上海人年十一歲雖與同伴並未竊物事後由小才等分給錢六十文宋通刺判令將小才桂發隆隆各責手心五十下富全免責交父母領回管束贓給兩失主分别認領○瞿和尙訴稱小的在通永洋棧當扛夫頭目昨日令趙宏賓陳春時扛貨每件向例錢七文兹已加至十文　陳執定二十文爭論之間卽被以扛棒猛擊致傷左眼角傷科醫生言須兩禮拜始可告痊趙陳同供稱小的等皆江北人爭論扛力並不行兇宋通刺騐得瞿受傷屬實判令將趙陳各管押兩禮拜○某號華捕禀稱小的見周阿寳等在某處糾人打架是以拘拿送案副捕頭禀稱周遊手好閒前曾滋事送請究辦今復蹈前轍請爲重辦周供稱小的係江北人友人范阿高欠人之錢向索不還以致口角小的惟見而調停不敢滋事求老爺格外鑒原范供小的欠人之錢與周無涉周插身强索故與忿爭沈阿桂供稱小的與范爲友此事實不相干宋通刺判令將周笞責一百板枷號一禮拜期滿遞解回籍范沈卽行開釋○某號華捕禀稱某處茶博士與水夫鑷工賭錢口角以致打架因卽一併拘至捕房捕頭問明起釁淸由傳茶肆主陳阿成及吳興彩送案陳供稱係寍波人在治下開某茶肆奉禁賭博不敢違章實不知吳如何與水夫等人因賭打架叩乞老爺恩鑒吳供稱小的偶與水夫陳小梅薙匠楊殿甲賭牌九楊朦混欺騙故與爭論陳供稱小的與賭情眞打架則並不干涉楊供稱賭輸後胡言亂語致與爭鬧宋通刺判罰陳洋銀五元吳楊及小梅各管押一禮拜 
[上海六馬路仁濟善堂施醫給藥開診]  
　　謹啓者敝堂常年施醫給藥延請内外大小方脉自設藥局選辦各種道地藥材專濟貧病遐邇咸知本年仍於正月二十一日開診特請内科徐子才姚晉三李佑之劉卓如張鎔堂曹絳人郁笛梅諸位先生外科李瑞林黃菊孫郭善卿錢廣甫吳貺生五位先生在本堂施診善昌並命三小兒志仙帮同診視又延專診育嬰堂幼科顧雨田沈鴻章王湘臣李厚璋耿湘波五位先生本堂仍按單日早上七點鐘掛號八點鐘開診午後一點鐘至四點鐘照方由本堂自設藥局給藥倘遇疑難痼疾給票就内科巢崇山費訪壼二位先生眼科時明齋先生診視後由本堂給藥專爲無告貧民而設事歸實濟以副諸大善士憫憐貧病慨助藥捐之至意謹將開診之期請登報章布告公鑒[  施善昌等謹啓]  
[福建官報]  
　　正月初七日調署連江縣駱騰衢霞浦縣何紹呇俱禀到禀見○初八日知府邱晉𨸢禀見禀明接辦善後局提調事同知唐雨時禀阴缷辦提　兼交代局� 
事務尤溪縣胡玉灜專丁來省禀謝賑吸案内賞戴花翎飭知委署光澤縣典史王念慈禀見禀謝委巡檢阮福元缷辦拿口分局禀到○初九日縣丞李文元自京禀到○初十日指分試用從九江　麟禀到候騐看○十一日從九品葉笵禀謝試用期滿蒙加考留閩補用飭知○十二日雲宵廳倪惟欽專丁來省禀謝奉藩司飭知詳請調補福防同知丁　同知劉鈞禀辭回籍守制藩憲牌示調署光澤縣錢登雲註銷察看字樣仍委調署光澤縣知縣又新選閩縣五虎門巡檢歡陽星樓准補壽寗縣典史盧緒均飭赴新任供　特示○十三日知縣兪鳳呈禀辭回沿斡保甲局○十四日咨補江東橋巡檢龍王書禀銷香港公斡差禀到巡檢麥汝霖　京禀到○十五日通判曹文昭禀見禀明奉藩司飭知詳　奏補石碼通判禀謝 
[蘇省官報]  
　　正月十四日三品銜浙江侯補知府潘志相浙江來○十五日浙江候補　任錫汾浙江來朱宜振調奉　蘇浙賑捐奬案蒙保俟補知府後以　　用　　吳同璐禀知委車坊釐局　義分卡司員差縣丞陳慶銜禀知順直賑捐案内請奬藍翎並辭赴洋局從九吳詳泰交缷代理上海縣丞事向曾　謙　河來禀知捐過縣丞斑○十六日知縣沈佺禀知奉委善後局文案支放差五品銜浙江候補知縣程雲驥奉浙　憲委　任道台來蘇公幹 
[申報館恊賑所經順直賑捐正月十一日至正月二十日止第二次淸單]  
　　正月十一日火豐號銅洋九元鎭江老福興來劉　慶堂至德堂無名氏三户合洋三元　愼德堂洋二元○十二日邵　政大來潮陽陳馬氏洋三元大豐號銅洋一元台北府方太守經募八户花洋四元五角韋文甫經募無名氏洋五十元杏花樓洋二元正梅州　　氏洋十元和昌成來寄吾寳主爲萱堂足疾求止痛洋二元○十三日曹恆源洋一元無名氏洋二元初雨村洋二元張惟記銅洋三元泰源莊十四户洋三元正○十四日金陵　兒巷隱名女氏祈平安來珠一百十四粒變價洋二十元救烟藥粉四瓶○十五日瀆川棧寓銅洋八元蔡氏洋四元正○十六日　溪全盛來繆山氏經募紋銀七兩六錢八分申二錢八分合重七兩九錢六分蕪湖政大源來救母康寗洋一元合境平安洋五元隱名氏救母諸症速痊洋十元正如皋福興潤來敦錫恩經募四十五户洋五元救呑生烟　　洋十五元二角　分○十七日杭州申昌來許麗記洋十元烟台全泰盛來順泰號洋十元梁浩池洋五元李之昭洋二元正劉鳳山李紹桐各洋一元唐遠華佘達泉各洋五角　　政大源來隱居士洋四元合肥百　堂張洋二元大豐號洋一元○十八日南通州全泰盛來張雅厚堂洋四元正張鳳朝許春陽各洋二元劉四元五士九各洋一元杭州林仁記來庚嶺樵子銅洋四元○十　日蘇州心愿氏洋一元萬茂板木行銅洋二元江陰老正大來求目疾痊愈各家平安洋五元正○二十日公記洋二角無名氏錢二千文合洋一　九角六分以　總共　　一　九十五元九角三分花洋四元紋銀七兩六錢八分申二錢八分合重七兩九錢六分銅洋廿七元救烟藥粉四瓶 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年正月初六初七日京報接錄]  
　　　督劉等奏安蘇新漕分辦河運撥欵籌備運道摺○又奏謹循成案續請報効經費摺○監督常奏撥解京餉起程日期片○漕督松奏請飭解河工要需銀兩片○又奏漕項奏銷請准展限片○晉撫張奏續請報効經費懇恩賞收摺○又奏請勅部更正片○○頭品頂戴兩江總督臣劉坤一頭品頂戴漕運總督臣松椿頭品頂戴江蘇巡撫臣奎俊跪奏爲安蘇新漕分辦河運循案撥欵籌備運道事宜恭摺會陳仰祈聖鑒事竊照每歲舉行河運均於年前籌備江北運道擇要估修濟漕各工歴經　辦在案兹查江安江蘇光緒十九年河運新漕欽奉諭旨各欵五萬石解交順直　　其餘米石應於明春起連業已由臣坤一臣奎俊督飭該糧道等分投辦理由臣松椿飭廳詳勘運道及料理應行籌備各事宜伏查濟漕工程以挑河築壩爲最要江北運河數百里淺阻極多每遇大汛東省黃水挾沙而下河底易於淤滯加以近年上游黃水滔滔下注挾沙愈重積淤愈多勢須逐叚興挑邳州宿　一帶河面寛而且淺春季來源漸微漕船行至該處全賴微山湖鋪水接濟但以至寛之運河受有限之湖水任其散漫必無實濟是以歴届辦理河運先將各閘越河酌量堵閉閘下淤灘一律挑挖再將無閘之區各築束水壩座使長河底水藉資擡蓄將來補放湖水愈加得力其餘挽閘繩索器具均屬不容偏廢來年河運漕糧雖巡撥减而濟漕各工仍當照舊辦理何敢稍涉草率惟値此物力艱難之際不得不格　設法撙節現在體察情形飭令各廳核實估報約需銀二萬三千數百兩所幸徐州廳屬之利　享濟兩閘閘河今春挑通之後伏秋大汛間有淤墊尙未全行壅塞疏濬較易各閘越壩就原有基址施工亦得稍從節省此外無可再减臣等詳加酌核復往返函商擬在江安糧道庫撥銀一萬兩於江兵口糧項下動支江蘇道庫撥銀八千兩於沙輸修艌項下動支較之上届成案少撥銀一萬兩總計各工仍有不敷應由臣松椿力籌撥濟一面咨催各省將積欠河餉速籌補解並　飭承辦之員核實動用以期正供早登天庚仰慰宸厪除由臣松椿督飭工員認眞赶辦外所有江安江蘇新漕分辦河運循案撥欵籌備運道緣由謹合詞恭摺具陳伏乞皇上聖鑒訓示謹奏奉硃批户部知道欽此○○頭品頂戴兩江總督臣劉坤一頭品頂戴江寗將軍臣豐紳頭品頂戴江蘇巡撫臣奎俊跪奏爲籲懇天恩仰祈聖鑒事竊伏念來　恭逢慈禧端佑康頣昭豫莊誠壽恭欽獻皇太后六旬萬壽普天同慶率土臄歡中外臣工咸思勉効微忱共襄盛典前准户部咨開總辦萬壽慶典王大臣等會奏中外臣工報効工需酌擬分交數目一摺奉旨依議欽此又准部咨内務府會奏分叚點設景物一摺聲明如有增添之處再行奏辦等因又在京王公及閣部九卿先後奏請恩賞地叚點綴景物經壇共申叩祝奉旨准交内務府辦理等因欽此竊念臣等疆圻忝領壽宇同登申命遙承寅恭倍切無小無大咸攄華封三祝之誠自北自南齊上天保九如之頌恭查乾隆二十六年大學士傅恒等奏明各叚點景交納銀數單開各省督撫每省交銀三萬兩等因臣謹遵照成案率同江蘇省副　統江南長江各提鎭及司道文武等官於王大臣前次奏定報効經費分交數目外再籌集銀三萬兩以備添設地叚點綴景物之需籲懇賞收庶臣等葵　私忱稍申萬一並擬先期揀派道府大員入都隨同敬謹辦理不勝　忭之至所有遵照成案續請報効經費緣由謹合詞恭摺具陳伏乞皇上聖鑒訓示謹奏奉硃批准其報效聽候部撥該衙門知道欽此○○常恩片再查户部奏撥光緒十九年分京餉案内指撥淮安關常稅銀二萬兩欽奉諭旨並承准户部劄行赶解等因經奴才在於正稅項下動支銀四千兩並向淸江票商日昇昌暫借銀六千兩共銀一萬兩於光緒十九年八月初一日匯解户部交納並恭摺具奏在案其餘銀兩亟應接續籌解惟日收甚微急切難以周轉迨九十月間稅源稍旺所有　商儤墊銀六千兩甫經撥還淸楚正在籌辦間欽奉諭旨並承准户部　催前來京餉關繫緊要例限綦嚴何敢故爲延緩謹於徴　正稅項下籌撥銀六千兩並向淸江票商日昇昌暫借銀四千兩共銀一萬兩先行墊解隨後由徴存稅銀内陸續撥還此項銀兩循案於光緒十九年十一月二十四日飭交票商日昇昌照數承領匯侃赴京由奴才專差家人領齎文批前赴户部交納以淸撥欵而慰宸懷除報明户部並分咨外謹附片具陳伏乞聖鑒謹奏奉硃批户部知道欽此○○松椿片再河南協餉欠解甚多以致應辦工程因之停止如安徽省積欠銀五萬九千兩疉經奏准飭行籌補至今絲毫未解浙江運司庫内積欠銀十八萬二千五百餘兩上年咨准户部僅令補解銀二千兩以從前專案指撥之欵一旦化爲烏有要工林立實屬無從措手當此財力艱難之際若責令悉數補解不免徒託空言於事無濟惟有籲懇天恩俯念工需緊要飭下安徽巡撫轉飭該省藩司迅將積欠河南協餉每年補解銀一萬兩並飭下浙江巡撫轉飭該省運司每年在於各　年溢銷商課存候撥用欵内提銀二千兩解歸南河應用聊藉補苴奴才爲愼重河防起見理合附片陳明伏乞聖鑒謹奏奉硃批户部議奏欽此○○松椿片再據浙江糧道世春詳稱該省光緒十九年起運十八年分漕白各欵銀米奏銷册籍及光緒十八年分津租奏銷册籍因本年自夏徂秋暘雨不時被風被水災歉並成甫經勘辦秋成分數於剔荒徴熟之中扣計蠲緩頭緒紛繁兼之科則高下不等銀米徧徴多寡不同欵目瑣碎勾稽非易萬難依限造送詳請奏懇展限三個月又據江西糧道鄧蓉鏡詳稱該省光緒十八年分漕項並漕雜各欵奏銷同時造辦委因欵項繁雜册籍甚多勾稽匪易詳請奏明展限三個月又據河南糧道王維翰詳稱該省光緒十八年分漕項銀米奏銷因上年被淹成災秋收歉薄各屬新舊錢漕分别蠲緩應造册籍屢經催提未經報齊勢難依限造報詳請奏明展限三個月各等情前來奴才查漕項錢糧例限隔年三月奏銷前經户部申明定例卽請展限亦不得逾三個月等因今據浙江糧道詳　將該省光緒十九年起運十八年分漕白各欵銀米及光緒十八年分津租奏銷均展限三個月江西糧道詳請將該省光緒十八年分漕項奏銷展限三個月河南糧道詳請將光緒十八年分糧項銀米奏銷展限三個月計期均應展至光緒二十年三月出詳奴才衙門於六月内具題覈與部議展限不得逾三個月之案似屬相符理合仰懇天恩俯准照章展限俾得逐細勾稽以照愼重謹附片具陳伏乞聖鑒訓示謹奏奉硃批著照所請户部知道欽此○○頭品頂戴山西巡撫臣張煦跪奏爲籲懇天恩仰祈聖鑒事竊查　歲恭逢慈禧端佑康　昭豫莊誠壽恭欽獻皇太后六旬萬壽普天同慶率　臚　中外臣工　志勉効下忱共襄　典前准户部　開總辦萬　慶　　　　　會奏中外臣工報効工需酌擬分交數目一摺奉旨依議欽此又准户部咨　内　府會奏分叚　　　　　　　明如有增　之　　奏辦又准直隷督臣李鴻章咨開續請　効經　銀兩以備　　之需請旨　交内務　辦理仰蒙兪允各等因先後咨和臣伏念萱闈篤祜遐邇同欽獻曝悃誠徧於薄海山右近來畿輔渥被慈　大小臣工尤殷華　臣謹遵乾隆二十六年每省交銀三萬兩成案恭同綏遠城將罼臣克蒙額歸化城副都統臣　英曁鎭司道府文武各官於王大臣　次奏定報効經費分交數目外復籌集銀三萬兩以備添設地叚點綴景物之需明知土壤細流涓埃莫補願共衢歌巷舞詠蹈同伸籲懇賞收俾得各抒微　　購科庀材本應派員來京惟外省人員於京中應辦事宜素非熟悉應請查照直隷成案仰懇天恩俯准將此項銀　仍飭交内務府辦理以期妥愼而昭謹恪所有遵照成案續請報効經費緣由謹恭摺具陳伏乞皇上聖鑒訓示謹奏奉硃批准其報効聽候部撥該衙門知道欽此○○張煦片再偏關營併屬老營兵丁前因上年秋收歉薄兵食維艱請於附近河曲縣供給常平倉榖三百九十三石由司詳經臣附片奏報在案嗣查該縣倉榖先困河保等營兵丁曁縣屬貧民借動不敷前項供撥之用改於五寨縣常平倉内供給咨部更正旋准户部咨行令自行奏明辦理等因當　行司遵照去後兹據布政使胡聘之詳請具奏前來所有偏關營併屬老營請供兵榖三百九十三石改於五寨縣常年倉榖項下供給仍俟糧價　减照案於各兵應領餉銀内扣留還倉理合附片具陳伏乞聖鑒剌部更正謹奏奉硃批户部知道欽此 
 
