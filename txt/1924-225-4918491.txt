# 1924 - 225 - 4918491

 

Page 1

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *   
 
 

Page 2

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *   
 
 

Page 3

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *   
 
 

Page 4

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *   
 
 

Page 5

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *   
 
 

Page 6

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *時評 
[戎首（冷）]  
　　江浙用兵之說紛傳已久第人咸視爲謡諑未敢深信然據最近消息江蘇已定某爲司令某爲指揮某爲一路某爲二路某爲三路十六開軍事會議十八又開軍事會議會議之後各將領已返防地準備進行云云假使此消息而確開戰之期將必不遠矣假使此消息而確以前不爲戎首之言其何說之辭假使此消息而確以前以两省人民爲重之言其何說之辭假使此消息而確是以前所有之誓言皆謊言也是明示人以軍閥必無信假使此消息而確是全無人民之觀念在其心目中也是江蘇者齊燮元之江蘇非江蘇人之江蘇也欲戰則戰無稍顧慮江蘇其無人焉 
[其二　（冷）]  
　　然則江蘇人民其如之何假使此消息而確凡爲江蘇人民者皆當盡其能力以反對此戎首之用兵無論爲工爲商爲士爲農苟有可以盡力之處靡不盡力以使此戎首之用兵不能有成不但江蘇假使浙江而爲戎首者浙江之人民亦當如之不論何省苟其省而有戎首之軍閥者省之人民皆當如之戎首不得志戰禍自可减假使此消息而確江蘇人民必各奮勉以爲反對戎首之前驅 
[國内專電]  
　　北京電　時局問題乘機造謡者多半發生於公債巿塲如在京揑造江浙即動改爲滬電如在滬揑造奉天進兵之電一般盲從者大受其騙此次京中造謡團獲利數百萬某銀行所獲獨多（十九日下午一鐘） 
　　北京電　晧（十九）閣議某閣員謂東南問題報載甚爲緊張但院中並未接有關於此事任何報告一時當不致實現旋外顧報告交還俄使館問題已由芳澤領銜照會加拉罕派員接收次財王報告本屆軍政費仍照六月分軍警一月國會七成政費四五成等原單支配須二百九十餘萬現時尙少四五十萬須星期五决定再發内程報告永定河工仍在危急雖有馮軍等搶護但蔴袋等具要現欵購備結果令京兆財廳速籌二十萬不足由路局借墊俟將來附加賑欵内撥還通過又議决國際聯合會全權代表陳籙准辭以駐瑞典公使戴陳霖兼充（十九日下午八鐘） 
　　北京電　俄使昨再催速派定庚賠用途委員顧答尚須與他方商量俄使館員斯瓦薩冷云此事應由政府作主可必與他方商量（十九日下午一鐘） 
　　北京電　財部函安格聯請將俄法副票被盜數目及票額與有無冒領情事託巴黎各商務銀行調查實在見復 
　　北京電　七月分鹽餘總數天津放回六十萬元上海九十九萬一千二百兩稽核所扣去三十三萬元之準備金借欵三分之一財部前禮拜將匯豐正金兩行支配單放還其匯理道勝兩行尙未完全商妥匯理經理貝朗與姚鍾琳連日磋商鹽餘即放 
　　北京電　法方對於扣留德欵已讓步函致王克敏停止抗議王克敏再派姚鍾琳向匯理催提德欵請照匯豐道勝例分批放還正金方面則託公森太郎斡旋（十九日下午一鐘） 
　　北京電　府庶務司函財部速將去年大典籌備費欠撥之三萬四千元即日撥清（十九日下午一鐘） 
　　北京電　韋爾敦函安格聯善後借欵七月分應付本息七十五萬七千四百六十五兩八錢望交付四國銀團收賬 
　　北京電　稅務處咨財部棉業聯合會請准花商由内地採花將各釐稅與紗商一律豁免請主持（十九日下午一鐘） 
　　北京電　陳籙電外部法外部催决金佛郎履行中法恊定籙答内閣未成立現難决定（十九日下午一鐘） 
　　北京電　交部咨外部德和公司財產已由羅肇夔會同交涉員點交和領事請覆和使（十九日下午一鐘） 
　　北京電　皓（十九）午交部路政司召集庚欵築路會議交部代表顏德慶張毓書外部周傳經敎部雷國能財部王章祜洛吳勞之常張毓書發言以 
 
 

Page 7

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *前次閣議决交交部會同外財敎部核議衆謂今日時促僅限於交換意見决於下星期再行集議 
　　北京電　京漢鴨鴿營玉鎭内間三百四十公里及馬頭鎭光祿鎭間四百六十四公里均冲壞通車停售票至高邑站（十九日下午八鐘） 
　　北京電　董康電政府催速决滬廨案 
　　北京電　蘇省會保吳鴻昌兼徐州商埠 
　　北京電　贛蔡由浦運沽七九彈六千復由沽運浦二千三百粒（十九日下午八鐘） 
　　北京電　馮玉祥今日運退伍兵至浦口及堰城各三車（十九日下午八鐘） 
　　北京電　法部函交部請維持特區高等廳庭經費仍由東鐵供給 
　　北京電　交部電查電政方面俄亂損失 
　　北京電　聞有飛機六架運寗 
　　北京電　李思浩由滬到津海派議員有赴津者（十九日下午八鐘） 
　　天津電　警廳定號（二十）在新車站燬土爐焚烟土函請各界蒞塲監視 
　　天津電　天津縣契稅抵借農商銀行三萬元搶護堤埝 
　　天津電　省會咨詢省長實行捲烟特稅辦法及用途 
　　天津電　警廳派技師蔣獨流至金湯橋間沿河堤岸形勢攝影俾各界查考 
　　天津電　總商會皓（十九）電政府曁參衆院反對進行金佛郎案 
　　天津電　據日駐軍息日政府將派第十五聯隊鈴木曁第六聯隊佐木大尉等來津換防 
　　天津電　皓（十九）午雨五殉公警士發殯警楊主祭中外人士冒雨弔送萬人（以上十九日下午八鐘） 
　　奉天電　霰（十七）晚七時半鮑貴卿由 
津來奉張吳副司令李紹白等二十餘人赴站迎迓晚九時李際春周孟賢亦同車來奉聞爲疏通中俄交涉並進行和議嘯（十八）張復派楊卓沈成章赴京與加拉罕交涉 
　　奉天電　内程派代表包樹森來奉寓達爾罕王府擬今日謁張 
　　奉天電　楊宇霆建議設東三省砲官練習團調三省砲官練習張核准 
　　奉天電　航警校長凌霄請增費萬四千 
　　奉天電　巿政所敎育課取消羅鏡寰改任敎育課長 
　　奉天電　奉榆南滿聯運案妥協現調印 
　　奉天電　蒙王大哈開哲里木會議請吉交涉署長張壽增出席張來電請　示（以上十九日下午六鐘） 
　　哈爾濱電　三月元（十三）警察取締俄童揭紅旗事俄代表抗議謂對白黨未嚴締請嗣後勿再損害童子軍等並懲過犯軍官兵隊 
　　哈爾濱電　寗安砲手隊已解散 
　　哈爾濱電　東三省官銀號運十二角奉票四百萬元流通哈長各處 
　　哈爾濱電　牙不力站各商請免營業警捐八站商民仍不認納房捐此事有僵勢（以上十九日下午二鐘） 
　　濟南電　嶧縣第六區長孫承鐸被姚某控其通匪經兗州張鎭使拿問據供與巨匪孫美松劉茂善有舊現議員李天倪函鄭爲孫說情鄭以孫美松現在膠東與施鎭使相持擬令孫承鐸往緝孫美松將功贖罪 
　　濟南電　膠路商聯會與財廳接洽貨 
捐大體就緒惟尙不承認其設局徵收擬請路局代辦（以上十九日下午七鐘） 
　　漢口電　傳蔡鉅猷勾結川黔軍將分四路攻湘西熊克武總司令蔡副之洛電胡念先旅留鄂一團迅由公安石首開往常德協防 
　　漢口電　陸部派胡恩光赴川宣慰各軍 
　　漢口電　蕭皓（十九）晨六時自雞公山專車返鄂軍政要人均在劉家廟車站候迎聞蕭篠（十七）晚曾赴洛商兩湖使署組織及經費僅勾留數句鐘 
　　漢口電　漢口銀行公會定號（二十）日宴馬寅初張君勱（以上十九日下午五鐘） 
　　香港電　西報消息孫今日下令繳商團械又訊沙面潮今日可解决 
（十九日下午九鐘） 
　　香港電　沙面交涉陸敬科巧（十八）尙無報告反例會决照删（十五）議擴大罷工案辦法泊白鵝潭英艦水兵紛上沙面保護陳友仁勸工人照約返工 
　　香港電　省署電各屬商團解釋扣械案經過着無庸來省請願候政府解决　　香港電　廣州商店多主皓（十九）無還械答覆哿（二十）罷巿各街現已添置鐵閘柴米店擁擠不堪人心驚惶商團態度以北江商團爲最强硬表示械存與存械亡與亡又聞孫以商團購械係許崇浩經手巧（十八）傳許到府訊問後看管 
　　香港電　孫定皓（十九）派汪精衛赴商團籌備處答覆扣械案 
　　香港電　滇湘桂三軍總司令篠（十七）佈告抽内河船隻捐以大小定多寡 
　　香港電　李濟琛劃梧肇爲聯防區域並聯絡當地商團鄉團以後别軍不准入駐其他 
　　香港電　沈部梁華堂棄沈投陸昨已發表討沈通電 
　　香港電　孫科吳鐵城馬超俊陳其瑗等巧（十八）赴省署與廖仲愷商對付商團槍械辦法聞政府意見如商團能根據堪維秩序額數爲標準改編並於章程内規定不爲範圍外行動即准予改組及將此次扣械發還 
　　香港電　鄧本殷恐林俊廷申葆藩來攻在高州佈防甚忙高城軍隊全調鋪安各軍官家眷多遷海口港澳暫避 
　　香港電　廣州排字工人要求加薪三四五成不等限三日答覆各報擬拒絶 
　　香港電　桂林兵災後繼以大熱發生疫症傳染甚速（以上十九日下午八鐘） 
　　厦門電　巧（十八）夜八時匪二十人持械刦大走馬路有美號傷　二陸隊大隊圖捕匪整隊退去獲一人 
　　厦門電　司令部告報界關於軍事應愼重勿造空氣張毅仍居同安漳州防軍甚少粤軍將來謡漸息（以上十九日下午十鐘） 
　　蚌埠電　效（十九）督署副官高寳珍由軍械局領子彈四十二萬粒運省 
　　蚌埠電　蘇陸軍航空隊員金茂芳等六人來蚌籌備飛機過蚌聞已定陸軍醫院前隙地爲停機塲現派夫整理 
　　蚌埠電　四旅二團營長黄亮臣率本營赴蕪湖駐防 
　　蚌埠電　懷遠聯防營聯長葉周雲率兵四持械便服來蚌辦案嘯（十八）晚九時在昭忠祠南遇匪八名開槍射擊獲匪曹蕚全李則元陸長魁三斃匪二餘逃走並獲手槍二快槍一均解懷審訊（以上十九日下午九鐘） 
[國外專電]  
　　丹麥京城電　上星期六晚間競賽救火又到有格林蘭童子軍代表共得三十四國星期日下午給奬包威爾爵士主禮雨甚猛童子軍精神極佳是役美國第一獲丹王奬品英國第二匈牙利國第三晚間他國童子軍皆睡丹人家中（十八日） 
特約路透電 
[中國近聞]  
　　十九日北京電　廣州官電稱沙面罷工由各方面調停業已了結工人將於今日上工華捕由其代表提出辭職書 
　　十九日香港電　據廣州海軍長官無線電稱沙面罷工已告終止工人將於今日午後上工 
　　十九日北京電　美國紅會助水災振捐美金十萬元 
　　十九日北京電　中國政界稱直系毫無攻浙之意近今之謡言殆由欲公債落價者散播近數日内公債落價頗巨 
[英艦來華]  
　　十八日倫敦電　孟却斯特指導報稱海軍部决議派輕巡洋艦文狄克蒂夫號赴中國此舉將大增遠東英國之海軍力蓋駐華英海軍於是將有每艘萬噸之巡洋艦兩艘裝有七吋五口徑之大砲目下世界之巡洋艦無出其右惟各國按華府公約所造之新艦將超過之 
[日俄交涉]  
　　十八日北京電　日使芳澤今日午後致牒加拉罕氏略謂因加氏曾聲明蘇俄並未放棄辛丑條約故簽字辛丑條約各國之代表决議交還俄使署並該署之鑰並請荷代使代表辦理此事惟加氏前於談話中有蘇俄政府將來或放棄辛丑條約一切權利之言故各表特保留將來蘇俄出此各政府行動之自由今請示明接收俄使署之委員姓名俾轉告荷代使云云牒中並附一文謂美使囑聲明美國之贊同交還俄使署並不含有美政府承認蘇俄之意 
[倫敦會議結束後之評論]  
　　十八日華盛頓電　報載柯立芝總統談片略謂倫敦大會議定書除華會外乃休戰以後所成就之最重要結果而美國所取地位之穩善與美國合作方法之有效亦於此可見如歐洲政府採取此種適當途徑則不難覓致美國私人方面財力上之必要扶助戰爭現似可不復發生而榮譽的與垂久的和平現已開始云 
　　十八日倫敦電　英相麥克唐納爾函致法比總揆聲明英政府從未承認　爾佔領之合法英政府一面不稍變其所採對於凡爾塞和約解釋之地位一面又甚願見專家計畫之付諸實施故僅紀錄佔領國與德國　所定佔領期限不得超過十二個月之協議並力勸有關係政府施行種種可能方法以縮短撤兵期限蓋英政府之意以爲繼續佔領或將防碍計劃之施行並損及倫敦大會所定之辦法也云云 
　　十八日巴黎電　赫里歐今日向新聞記者略述大會經過情形謂專家計劃之起源在以實踐方法將前所視爲政治問題化爲經濟問題專家計劃之主旨與倫敦大會之目的在使債務人急求解放而付賠欵耳懲戒仍可施行但須於有懲戒之必要時由各政府决定施行手續協約國已因此而方針一致若德國不履行其義務協約國可共同行動美國亦允加入此種辦法德國對於全世界擔負義務如敢故違則有關係各國勢必提携行事以整理之法國願採行公斷原則公　之適用　將愈廣自今而後法國將收受賠欵　　於預算案列入第一年賠欵九萬萬佛郎云又謂協約國債務問題　另開大會討論之此次倫敦會議或有可此言之　包公允之輿情則承認此爲有結果第一次會議云 
　　十八日紐約電　此間各晨報皆歡迎倫敦　定書認爲歐洲薪紀元之起點各報對於英法總揆尤多褒詞 
[倫敦會議後之撤兵]  
　　十八日倫敦電　法總理赫里歐今晨起程返巴黎 
　　十八日巴黎電　赫里歐與法代表團今晚到巴黎車站時羣衆歡呼極盛 
　　十八日柏林電　德境基爾橋端之法兵司令已通告奥芬堡當道稱法兵接奉開拔訓令定今日退出奥芬堡與阿本維爾約在半夜以前當可全數退出 
　　十九日巴黎電　法兵業已退出奥芬堡與阿本維爾兩鎭 
　　十八日倫敦電　對德議定書畫諾後證劵交易所之交易並未大增但巿狀堅穩協約國與德國之證劵皆稍漲起惟國外匯率則反呈逆勢其故以歐洲方面賣出也 
　　十八日巴黎電　法國衆議院定星期四日召集 
[埃及事件]  
　　十八日倫敦電　駐英埃及使署人　星期六日赴外部陳述埃及政府對於蘇丹時局之意見英外相告以駐埃及之英國辦事大員已奉命照會埃及政府聲明英政府鑒於阿特巴拉與蘇丹港之亂事特明白警告埃及政府對於蘇丹秩序之維持英政府將自負責任並擬扶助蘇丹政府以施行爲維持公安所必要之任何方法英政府對於鐵路兵之最近行爲認爲埃及關於蘇丹要求過甚之直接結果故英政府現增厚駐防兵力並令蘇丹政府將鐵路兵及其他埃及人軍隊中之受惑份子一律遣出蘇丹英政府甚反對埃及報紙所載阿特拉巴衝突係英兵所激成之說云 
　　十八日亞歷山大里亞電埃及政府前發表關於蘇丹事件之公文述其意見英國指爲所言虚誣提出抗議埃及政府現答覆之否認有故造虚言妨害英與埃及兩政府目的之意並聲明上次公文出於好意云 
[飛行消息]  
　　十八日里克加維克電　美飛行家今日出發時機受損傷或將展緩數日飛往格林蘭 
　　十八日泊林斯魯泊電　英飛行家麥克拉倫氏今日乘漁船抵此已赴温哥武同行諸人除安特魯斯外均平安安氏因神經衰弱已入醫院麥氏謂其所遭之困難實由機在印度受損致耽擱一月適遭北方之風霧麥氏稱謝加拿大政府之合作及俄員之優過麥氏又言桑尼氏本季恐未能飛渡北太平洋 
[各國近事]  
　　十八日貝爾格勒電　法國與南斯拉夫國訂防守聯盟五年之談判已於今日結束一切悉照法國與捷克斯拉夫國聯盟之辦法新約定下月在巴黎簽字 
　　十八日紐約電　亞美松有變之說已證實據巴西外交部稱乃與海軍有關現已派艦三艘前往平亂公報稱此變無關重要 
　　十八日阿典電　克蘭克明號之火已救熄第二艙之貨大受損現仍在卸貨 
　　十八日倫敦電　包爾文氏昨與北愛首相及内閣各員會商後今晨已離貝爾法斯送行者甚衆車站懸有英旗鐵路工人上書包氏謂北愛之人依賴其於困難之時抒誠匡助包氏答詞謂渠極關心路政火車啓軔時歡呼之聲大作 
　　十八日河内電　桑尼少佐抵此間定明日飛往廣州 
國外要聞 
[美國通信　（以）]  
　　新編小學敎育之提倡與反對 
　　美國之小學敎育素稱發達三千萬小孩中約二千七百萬在小學校中其中　學校及大學校之人數自較此數爲少輓近美國之敎育家無日不研究改良敎育方法與敎育之普及良以小學敎育實爲國民所不可少自應設法使人人受之而後已新制小學敎育之提倡即所以促成之也按新制小學敎育即爲讀書　戲與工作三者同時並行之制兒童所受之訓練與舊制相同其顯著之不同點爲兒童不常在同一之敎室中讀書時在敎室中一小時後即至操塲中游戲或另一處工作而原在橾塲中游戲之兒童即進敎室受課如此循環不已敎員則不然在敎室中之敎員常在敎室中游戲之敎員常在操場中工作敎員亦常在工作塲中此新制之優點即以原有之學校設備可增收學生一半而經費並不增加若干節省經濟之制也此制邸特若（Ｄｅｒｒｏｉｔ實行最早成績甚好但亦有一般兒童父母不喜此種新制者謂雖省費而於兒童有大害遠不若舊制之　誠有一兒童之母自新制行後即將其兒女退學並致函報紙曰（新制行後學校中大隊兒童陸續前進　吾視之有　福特汽車之裝置至一處　一縲絏又至一處轉緊之機械式之行動而加之天眞兒童可憐可歎） 
　　芝加哥今年因小學校額有限不能容納所有之兒童亦倡試行新制謂試行新制不但可省建築新校舍之費與增收學額其收效亦較廣云云但小學敎員反對此舉因舉行全芝加哥巿之小學敎員會議議决公然反對謂學額之缺乏乃經費之不足應速籌經費建築新校以補之豈可捨本求末行新制而損兒童又謂果新制實行則六歲之兒童每天遇六七不同之敎員每星期遇十二三不同之敎員敎員則每天授四百餘不同之學生每星期所授不止千人如此安能收訓養之效又按經費之不足乃稅律實行不力之故亟應整頓稅收乃爲根本辦法但試行新制已爲成案恐不能因此而更改今年九月至少將有一半改行新制至此種　書游戲工作循環之敎育在敎育原理上是否充足尙難定言蓋雖有見諸　行者爲期究不多將來試行成績果優良其發達可預料也（七月二十日發） 
國内要聞 
[顏閣案最近形勢]  
　　顏閣同意案在顏本人因各方面態度冷淡已屢請府方撤回同意案但尙未有最堅决之表示且明知中立派之奔走調停其目的無非在歲費之講價然言人人殊議員與議員旣各蛾眉見嫉又各以調停爲投機日來太平湖等處時有宴會然此種出爾反爾之主張皆徒然紛擾於一時而已時局之發展在當局雖竭力否認而一般推測直系將先解决時局然後再對付議會蓋反直派根據若失議員亦將另易一副面目月餘以來衆院之紛擾與同意案之延宕不特非政府派藉此形勢鼓吹其佔得優勝地位以爲示威之計而令政府屈服不得不與之周旋即政府派議員以爲兩個月歲費旣不能到手樂得牽延時日看政府方面能否發給歲費再定辦法且政府派議員之心理以爲顏閣三上議程即是汗馬功勞能否同意責在政府之籌發歲費而政府方面又復宣言不能破鈔來買同意兩字亦明知議員在歲費上打算早已暗送秋波而表面尙說我等所爭執者法律問題殆亦假惺惺之作態耳倘不發給歲費即行投同意票更爲危險恐因不得歲費卒致顏閣否决亦正在意中事耳聞主張不發歲費之某閣　其所以不發歲費而將欵津貼同派議員者欲將非政府派議員陷於窮鄉不能不相率軟化故日來不但發爾個月歲費之說早已打銷即此次擬與軍政費一同支配之五成五歲費亦將擱下惟此事在穩健派之閣員等均不謂然恐轉激起反響某閣員迭經此種勸告亦在考慮中若果進行則國會之糾紛必更爲日滋甚矣某閣員一意孤行所以如此者無他實欲國會甲乙兩派永遠不携手同意案永遠不投票彼乃實行其第二步計畫至於外傳中立派武裝調停之說其作用亦與上同昨有人晤及中立派議員詢以此事據云此實頭髮胡同之主張蓋彼等深恐中立派調停有效顏閣可望投票豈濔便宜了顏惠慶故造作此說使中立派喪失各方面之感情使之無法調停云云果爾其心計亦太險矣政府派對於顏閣同意案旣下此毒手則非政府派之熊度如何更可想見前晚太平湖飯店會議業已决定由范熙壬即日起草顧維鈞不信任案於本星期提出其林樹椿等已提出之王克敏不信任案亦一同再行提出討論本星期大會議塲上又添此數起不信任案當不患寂寞矣 
 
 

Page 8

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *   
 
 

Page 9

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *國内要聞二 
[江浙風雲之京奉消息]  
　　衆議員彭昌福等對於近來江浙謡傳提出質問書云近月以來各省水災疊見銀根奇緊乃江浙風雲忽又有緊張之說以致謡言蜂起馴至金融擾亂巿面恐慌察其原因係由少數人故意造謡希圖操縱從中取利政府對於江浙風潮是否有法消弭報紙記載往往失實政府何以不實行更正以安人心某等認爲關於國計民生甚大謹依憲法條文提出質問希於三日内明白答覆提出者彭昌福連署者王樞龍鶴齡張廷輔楊粲英符詩鎔劉尙衡孫世杰陳純修呂泮林 
　　奉天總司令接密報齊燮元對浙將有軍事行動張作霖遂召集東三省軍政要人開一緊急會議討論編成軍隊爲浙聲援張最初目的本在研究如何出兵之一問題非出兵可否之問題蓋張氏心目中認救浙一事關係三省之存亡非積極出兵不可又認直系此次因德發債票集收多金供給軍用是其用兵之最好機會非尋常之謡傳可比唯奉天目下行軍官中有主戰派非戰派之分主戰派以張學良爲最激烈奉人目爲新派然舊派中不少反對之人其所主張以直奉戰圖力之比較未能期其必勝萬一再敗則大傷元氣不如暗中凖備不出以積極之態度將來乘其弊而擊之此兩派意見甚深現在對直問題已非軍備問題實新舊兩派之團結問題云云 
[大陸報論江浙問題]  
　　大陸報昨載社論論江浙戰事之有害全國略謂江浙間訂有和平公約蘇齊曾一再聲明决不攻浙今聞攻浙計畫乃齊所定已得吳佩孚之同意吳擬出入師之衆以臨浙省而由孫傳芳首先　釁攻浙之南云云至浙省之地勢三面受敵爲其本省利益計决不致先自發難蓋一旦流血將得不償失也惟蘇齊縱不攻浙然　便地人爲之實與自爲無異故將來雙方孰先聞　　　屬甘爲戎首其貽禍全國之罪實無可辭就事實　齊盧若竟閣戰均無利可收且將失其今日所有之利益洛吳今日雖允助齊攻盧但實未嘗有愛於兩者之一其志固在收漁翁之利乘兩敗俱傷之際而消滅雙方勢力齊盧在江浙兩省人民皆視爲建設人才以兩省之富饒秩序在此羣衆惟利是圖之秋若能合作以謀平和其聲名將永垂青史而彼意想之願望亦無不可達即退一步言之欲長守今日之富貴亦以保守和平爲愈也洛吳素主武力統一浙爲獨立省分故欲以武力取得之然吳之怨恨浙盧猶不僅此實則嫉盧之收容臧楊耳然此事實不足證明聯合攻浙之正當臧楊之衆不過五千人當時若任其於敗後散竄則徒使地方重受瘡痍而已吾人縱任何方面觀察竊以爲破壞和平决無利於國家若江浙兩省亦牽入旋渦則巨禍立至以長江流域之外交與商業關係决不能容此無謂之戰事若戰機一發則全國亦將爲之牽動各派軍人咸將加入戰渦何則奉天之張作霖勢必不願坐視久具友誼之浙盧受福建之攻擊浙盧於此時除直搗南京更無自全之道即浙戰而敗而浙省之軍事設備其能破壞無遺乎浙省之軍隊將如何安揷之乎吾人以爲外交團今急　嚴辭警告政府否則各商會應出作調人以弭戰爭蓋戰事一發商界必最受損失兩省人民尤當謀使齊盧會面解决兩省間一切問題要知兩省間之問題决無不能於會議席上解决者也云云 
[永定河水勢又漲]  
　　永定河水前（十六）日又漲二尺且波浪極兇猛黄土坡附近河堤又於前日上午六時許被水衝决三十丈搶護軍隊因奮勇不顧身從事搶救受傷者達百餘人而决口處則仍未復原延至九時馮玉祥率五旅長及各團長營長等趕到决口處參加工作軍隊精神因之大奮故决口處未幾即復原狀惟决口處雖已復原狀而水勢則仍非常兇猛且時有大風挾巨浪撼提作聲如虎吼焉故馮及各旅團營長亦日夜從事搶護不即歸南苑同時馮之夫人因傷病兵之數極多乃亦集各旅團營長夫人組織看護隊前往黄土坡看護因搶護河堤致傷人民及致病之兵士大有如臨大敵之致故是日河水雖極兇猛而搶護之結果則極佳但因河岸曾被冲决三十丈水勢且極危急恐北京人民聞訊將大起恐慌故前日有人以電話詢問河水形勢時則僅云正午又漲五　寸并云無甚危險其實則固不盡然也 
　　昨（十七）晚九點鐘接景山電訊此間永定河水今晚暴漲上游之水來勢甚爲洶湧附近居民大爲駭懼至九點時水已增加九尺餘以目下情形度之傾刻即有再增之勢云云同時接蘆溝橋電訊此間永定河水突高四尺餘南苑馮軍得到上項消息後深恐黄土坡堤壩危險旅長李鳴鐘已加派工程隊多名帮同防護以備意外該處已有馮軍兩千名工人一千餘名正在救護之中 
[馮玉祥談搶護永定河之經過]  
　　昨（十七）晨七時北京某通信社記者該馮玉祥於其南苑之私宅適馮將赴永定河督率部屬繼續工作談及此次决口之危險情形據云此事由今追思尙足使人不寒而慄黄土坡决口之夕已夜深一時半馮接河工局之一電話立即召集中上下各級軍官開緊急會議一面與其他軍隊接洽互助同時致電話於吳交長立即備運兵之火車而南苑一帶居民扶老携幼皆令聚集於軍所讓出安全之地且預購大宗糧食日給以粥是晚立刻出隊趕赴黄土坡至則居民已逃避不遑極形混亂站長亦已往豐台打電話該軍乃吹號安集居民同時挖土搶泥施緊急工作居民聞之又復安集彼時水勢奔騰幾冲過第三堤防綫計决口處離黄土坡車站不過一里半之遥倘不幸而遲至三十分鐘其結果已不堪設想蓋黄土坡爲京奉路之一站該站被冲則京奉綫之危險决不在小範圍以内交通上商業上乃政治上將不知發生如何重大之影響故此次總算幸不　命附近一帶得免危難固吾人捍衛之天職實亦有幾分天幸焉談至此適有兵士送一相片來係十一師四十四團三營九連正兵沈占奎（河南人年二十五）因當時奮不顧身左目被鐵絲刺入失明之留影而其餘病傷者亦尙多有聞將出版一種有系統之紀錄現在危險雖已漸去仍着着爲善後之工作記者復詢以江浙問題之說據馮觀察當不成何等問題惟近月專與水戰未預聞外事其詳不得而知最後又談及外間種種之謡言謂馮有調駐熱河之說馮聲明絶無此事本人始終未有所聞而對於目下政局則似避之若凂不欲有所主張惟對於外蒙問題頗希俯順蒙情修明内政不完全以力服人云云 
[使團對領袖問題議决案]  
　　日人方面消息 
　　自加拉罕氏就任蘇聯政府駐華全權大使後所謂外交團領袖問題迄今猶在疑問中據日人方面消息外交團自加拉罕就大使之任後各國於最近之使團會議已决定移交舊俄使館早晚加拉罕大使自當移駐東交民巷使館區或内之舊俄使館辦公惟照國際慣例大使之加拉罕氏當然爲使團領銜者以故各使頗覺躇躊最近曾迭次開使團會議協議其善後方法本月四日之使團會議議决爲㈠將來之使團領銜者不問其爲公使抑爲大使槪以最年長者充任及㈡將來俄國以外之各國如有派遺大使駐華之事彼時當另行討論領銜問題此種議决誠爲外交史上及國際法上未曾有之重要的創舉也 
[外交團將有會議]  
　　討論三要案 
　　外交界消息駐京公使團定今日（十八）上午十時在日本公使館開會（一說已改期明日即十九日）其討論之議案共分三項㈠俄使館問題各國政府訓電均已到齊關於移交日期及其手續須爲最後之决定㈡關稅附加賑捐問題自經各向本國政府請示後間有已覆准者關於施行程序及監督手續亦須爲一度之决議㈢上海會審公廨問題中國政府九日之照會提出收回辦法五項其中最難解决者厥維刑事案件是否與民事一併交還以及上訴機關與陪審制度應用如何程序及如何方法上次使團會議未得要領故須再加討論以便答覆中國政府 
[王克敏宴銀行界商借欵]  
　　上月份軍政各費因鹽餘不敷分配故至今尙未發放兹聞德債餘欵内滙豐已允先放還十五萬磅道勝亦答應酌撥五萬磅兩共約合銀元一百八十萬左右惟交欵日期尙未確定故王克敏特於昨（十七）晚招集中交等四銀行關係人在石老娘胡同宴客即以此項德欵作爲抵押品商由四行挪借百萬元聞四行已經允諾計星期三交欵大約該欵即專爲撥發軍政費之用 
[導淮借欵之進行訊]  
　　導淮借欵一事外間盛傳中美接洽已有頭緒究竟眞相如何尙難明瞭兹據外交界消息八月十二日閣議席上曾提出討論均主張陸續進行即由前次承辦運河借欵之廣益公司第二次再繼續辦理並先行墊欵美金五十萬元惟美使方面對此有一極不易辦之條件除須將第一批所辦九十餘萬訂立切實償還辦法外並須中國對中美無線電台工程進行之六千五百萬元債券亦即爲發行政府對於前項自無不可惟涉及無線電台債劵一事則不能不爲考慮因之未决美使方面遂抛却政府而與導淮督辦齊燮元直接接洽此次美使舒爾曼南下至南京時聞已與齊氏晤面爲切實之磋商以便歸國後促此項借約成立預計此項收入當足供三歸新軍之用 
　　另據外人方面消息導淮借欵磋議在江蘇齊燮元與美國資本家之間進行甚久美國駐寗領事亦頗從中斡旋最近美國方面提出條件三項㈠美國預付八十萬元作爲組織審核委員會之用委員會中應加入美國紅十字會及美國資本家爲會員㈡不得參用兵士導河祇能用务災區之難民㈢應在蘇州建築無線電台併應允准購買建築材料運經上海時不得有留難課稅等情聞蘇齊已有電致北京請示矣 
[關於紙菸特稅兩交涉（勗公）]  
　　一爲外部函請　一爲滬局咨呈 
　　外交部前接美使提出抗議以蘇省紙菸稅並無營業性質仍認爲違背約章礙難承認等情該部當據以轉函　蘇省長復以此事屬烟酒署主管特於本星期一（八月十一日）函致該署請其主持辦理設法將該稅撤銷並請其　征收牌照稅情形詳細見復以資接洽據聞菸酒署方面已分别照辦矣 
　　該署又於同日接到紙菸捐總局咨呈稱據英美公司函稱蘇皖特稅機關無故扣留菸件特開摺函請交涉前來懇即分電蘇皖兩省當局於征稅事宜務以和平手段對待免外交上引起糾紛等情總署接到公文後除即答復該局外并聞已發科屬稿以便分電兩省戒其躁進 
[特種庫券之近訊（屏）]  
　　　北京財政部前數年所發行之特種庫券定額六百萬元月息一分五釐應付息銀原指崇文門稅欵及津浦路貨捐爲擔保行之數年信用頗著除已還本銀二百二十五萬元外尙欠本銀三百七十五萬元乃財部近忽另擬辦法數條提交國務會議通過改利息一分五釐爲一分且自本年七月一日起直接由該部按月籌洋三萬餘元作爲付息之用以三十六個月爲全數還清之期銀行公會對該部縮減利息已不滿意另由該部付息尤　信其無誤遂致函該部請仍以崇文門稅欵及津浦路貨捐爲擔保繼續撥付以維原案該部接函後據情轉咨稅務處乃稅務處以旣經國務會議通過何又欲恢復原案况崇文門稅欵近數月來除撥付馮軍軍餉並敎育基金及本處經費外淡月抵旺　無欵可盈餘聞已咨復財部前項庫劵息銀實無力爲擔保財部接咨後頗覺無法應付此種庫劵信用或將緣是而生影響原有辦法故事更張財政當局其將何辭以自解也（八月十六日） 
[中英交涉案彙聞]  
　　威海衛案尙無結果　另函催了三案 
　　威海衛案自梁如浩辭職改歸外交部直接辦理後顧維鈞與英使麻克類正式談判經六七次之多對於修改原案幾經爭執英國方面主張祇能簽字原案否則暫行擱置作爲懸案候中國何時簽字方能議及交還云云中國方面主張就原案修改或在原案以外另商辦法雙方各執一詞尙未有結果 
　　英使麻克類昨致外部函三件㈠開放湖北團風等處水路駛行小輪催請早日照准見復㈠鄭州稅局扣留捲烟中政府曾否辦結請從速答覆㈠湖北之泰和洋行與元昌義因購買棉花糾葛一案請速令秉公了結 
[汪榮寳辭職將照准]  
　　駐日公使汪榮寳因留日學務負責無人向外交部辭職辭意極爲堅　有無論如何挽留决不回任之表示故當局已决計照准唯在未發表以前必須先覔一後繼者故當局雖决計照准而其發表日期則必不甚近云此外並聞逐鹿駐日公使一缺者頗不乏人而施履本則運動最力唯施在東京時留學界對之曾有少許誤會故留學界之是否不與施爲難則不無欵問也 
[日俄會議仍將决裂]  
　　字林報十八日北京電云日俄會議今日雖已重開然看芳澤態度仍有决裂之勢蘇俄大使署人員亦預言今日會議結果恐將决裂並稱日人態度毫無變更此種要求僅中斐之邦堪以承認耳詢以芳澤在東京所奉訓令之主旨蘇俄人員答稱就外間所知及芳澤所表示者較清浦内閣態度未能緩和且其範圍反更嚴厲上星期中芳澤曾詢東京能否將訓令稍事變更據稱日政府覆示大致謂日本原來要求已無可再讓　即今日芳澤舉以答加拉罕者兩人談話預料須至晚間方畢 
[南滿路局調查華俄銀行]  
　　據十四日大阪每日新聞東京電話云中俄正式會議協定細目之交涉迫近彼以北京日俄及中俄交涉爲中心之中東鐵路問題並與華俄銀行之關係問題逐漸惹起一般人之注目而與中東鐵路運輸上特有直接關係之南滿鐵路方面對於此問題之前途尤極費心力聞已暗中進行調查蓋中東鐵路與華俄銀行之關係南滿鐵路方面對於㈠華俄銀行果爲中東鐵路之股東與否㈡華俄銀行國藉究在何國等似頗存疑慮其第二項之銀行國籍問題在華俄帝政時代曾經華俄銀行之手與中國間發生有債權關係之日本正金銀行亦與南滿鐵路抱同一見解緣華俄銀行原係依舊俄帝政時代之俄國國内法在莫斯科設立以爲遠東政策實現之經濟機關但俄國革命後蘇維埃政府已將所有銀行抄没解散華俄銀行在英當時當然亦同被解散而消滅今日之華俄銀行與舊華俄銀行乃完全爲别一機關在法當然不許其繼承舊債權並不得爲中東鐵路之股東又　俄銀行究係中東鐵路之股東與否據南滿鐵路方面之主張亦謂中東鐵路表面上同屬股份組織曾以股票一千張售與民間而顧其實則屬於舊俄帝政府財政部之獨占革命當時國立銀行之貸欵部長房薩敏氏（譯音）曾以該股票保管證交與華俄銀行總裁卜弟洛夫氏銀行則得法國政府之後援以其保管證爲證據主張爲中東鐵路之大股東已慑得中國方面而之承認原來華俄銀行本稱爲華俄道勝銀行設立於一千八百九十五年資本金一千五百萬盧布及俄國政府惟一之特殊銀行至一千九百十年始改爲現在名稱同時加入法國民間資本增其資本爲四千五百萬盧布其出資比率俄國三百萬盧布德國二百萬盧布法國三千五百萬盧布法國之投資額數實占大部分然其爲俄國銀行則無疑義惟可認爲某命後依照抄没銀行之布告歸消滅者耳至此問題必成爲中俄間細目協定之問題固不待言但欲其更比爲具體的而爲最後之解决則當在法俄開始交涉後惟視其解决結果之如何當然將受種種影響南滿鐵路極爲注意固非無故矣 
[魯熊認籌渤海艦餉　年籌四十五萬元]  
　　　部海軍駐泊青島後其餉糈向由省庫撥欵供給多寡並無定額現經熊高温三方面迭次協商之結果熊允每年由省署認撥四十萬其從前煤炭費五萬元仍舊照撥另由膠澳公署每月攤三萬三千元兹將熊省長致洛吳之電錄下永密膠濟貨捐備籌大略前經電陳在案局長一職遴定方作霖即日會委發表約計下月中旬可實行開徵調查全路貨捐約年收四十萬初與高督辦定議各半分撥惟海餉緊要關係大局亟當盡力籌濟兹於貨捐内加撥二成每年以七成實歸膠澳約二十八萬又膠澳區内捲烟稅收年約十四五萬議定歸膠澳半數約七萬數千元兩共三十五萬餘元再由省庫籌補四萬數千元每年共四十萬元撥充海軍軍餉以符全數貨捐悉充海餉之議其省庫原認煤炭費月四千元年共五萬元仍照舊撥解魯省凋敝政費虧絀多至數百萬今仰承鈞意年籌海餉四十五萬實已殫竭微末勉任其難一俟貨捐捲烟稅開徵即行照行照撥伏思海餉月需十二萬元約由膠濟路月撥五萬元貨捐烟捲目撥三萬七千元餘三萬三千元膠澳亦易爲力務懇我帥體念地方艱　情形免予再籌敬請亮察伏候垂鑒訓示並懇電達高督辦定案是所至盼熊炳琦叩 
[濟南要訊]  
　　濟南路警毆李案將開巿民大會濟南路警凶毆李坊翼一案雖經交部將隊長吳小峯撤差但各界認爲不滿决作二次之進行日内將有大批通電分致當道如再不將吳小峯送交法庭一面召集巿民大會一面招集學生聯合會游行街巿並赴車站作示威運動開已裂就白旗數百桿一俟各縣學生到齊即行發動戰縣同鄉會昨又開緊急會議主張非將吳小峯送交法庭誓不干休並再電中央請勿徇情枉法云云至李坊翼所受 
 
 

Page 10

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *棍傷甚重一時難望痊愈其家屬迭向檢察廳催拘吳小峯聞該廳以交吳來電終未傳案但各界憤懣異常當局若無相當辦法恐風潮不止巿民大會游行示威也 
　　山東將開全省商聯會　第五屆全國商聯會决定九月二十五日在濟南舉行濟南總商會月前已通電各省商會請届期推派代表來濟與會但向例各省出席全國商聯會之代表必須由各該省開全省商聯會公舉山東省外各縣商會向與濟南商會聲氣不通推舉代表一層尤非先開一全省商聯會不能辦理所以濟南總商會於昨日（十七）通函各縣商會請推派代表一人或三人於九月五日來省開一全省商聯會以推舉全國商聯會代表而謀全省商業公共利益兹錄其原函如下查推舉全國商聯會代表辦法按照全國商聯會章程第八條内載常年大會期前各省事務所應召集各該省商會開大會一次由總分會所各就會員中公舉代表一人至三人與會本會常年大會議員即可於各省開大會時公舉代表每省五人至十五人與會各僑埠商會亦得於常年大會期前公舉代表每處一人至三人與會等因並於全國商聯會大會以前先預開一全省商聯會大會以便公舉代表定章所載亦已如是况吾東省各縣商會向來并未聯合團體渙散近以地方治安幣制整頓稅捐加增印花限制各重要問題關係密切非藉羣策羣力亟圖解决不足以剷除弊害發展商業敝會定於九月五日召集本省全省商會聯合會公舉全國商聯會代表藉謀本省商業公共利益即希貴會京就會員中公舉代表一人至三人來省與會舉出後先行函復以便招待其因道路遠梗難以來省者儘可於本縣中在省經商名望素著者委託代表庶免參差不齊會務難以發達再敝本年辦理商聯會事務修繕置備所費不貲貴會本年應交事務所認欵希交代表帶省以備開支而免拮据除分函外特此佈達務請查照辦理 
　　葛案要犯李魁五在辛店捕獲　去年架擄膠濟路張店段長葛燮生之匪首李魁五自月前在濟南拒捕擊斃巡警徐泮成後即乘膠濟車東下鄭督理當即派馬二營長某帶兵追踪東下至膠濟路之辛店站（臨淄縣境）突遇該匪當即捕獲於十八日六點乘膠濟車押解至濟已交督署軍法課訊辦矣 
[蔡賀侵擾湘西之經過（粹）]  
　　長沙通信蔡鉅猷會合賀龍之侵擾湘西也原爲乘十七旅旅長楊毓棻在芷江病故全城無主之機會觀賀龍致湘西鎭守使田應詔一函可以知之函云（日前因楊毓棻病故其該部諸舊友函稱部隊無主而環境之壓迫大有朝不保夕之勢盼職速來沅城主持一切職爲友誼計爲湖南計勉爲一行遂率衛隊兩連赴沅疏通各方意見仍歸和好不期竟爲當道所疑忌竊思職奉命援川於兹數年旣未辱命不荷奬餣今川事不可爲當率故鄉健兒返湘待命銅仁已數月矣今此之來且遭忌視防之甚嚴則是政府不欲我回防也明矣職雖不才雅不欲爲禍桑梓現駐沅城抱定人不我犯决不甘爲戎首之旨倘政府予以諒解處置至公職當竭誠遵命如以兵戎逼至萬不得已時惟有督率所部相與周旋）此函於起事之原因及目的已屬題蘊畢露其後田使覆去一函勸其仍退回黔邊賀再來一電語雖恭順然羹未含有退讓之意電云（龍以駑駘鈍質忝率三湘健兒馳驅蜀道已歷三載及至今時川　變化奉各長峯之命繞道黔邊今來湘境意在就食休　鈞座爲龍舊日長官吾湘長者今幸漸次接近若承不棄仍得置之鞭策之列則不勝榮幸盼禱之至）此電到辰州後省軍各部隊已分路向芷江進攻　使所部之陳雲章一團由田使飭令開往榆巿聯絡進擊於是蔡鉅猷賀龍各部乃迭次退敗頃據葉師長來電則於收復芷江之後令蔣旅鋤歐劉旅重威協同進擊已收復晃縣蔡部向銅仁方面潰退云云是則此次蔡賀侵擾已可告一結束趙炎午並以自湘西發生局部戰事蔡氏舊部之潛伏湘西者多乘機竊發以致地方不靖人心恐慌兹爲肅清内部杜絶外患起見特任第一師賀師長爲湘西總總揮負專剿之責凡溆浦芷江一帶土匪槪歸該總指揮剿除至賀部原歸川軍軍長湯子模統轄湯之態度如何實堪注意據政府方面所傳消息湯原有助蔡之意後因省議員熊貢靑至銅仁詳述湘省滿目瘡痍不堪再擾省政府爲圖保境息民不能不肅清邊境湯由是了解湘省情形即令賀龍中止進行並派副官長劉是庵隨同熊議員來省謁見省長而陳欵曲云云此說如果可靠則湯旣令賀停止進行何以賀部直置之不理以意度之非湯故弄狡獪以圖見好於湘即爲賀龍之不服湯氏命令可知矣 
[隴海路將展至西安之外訊]  
　　借欵分二批交付 
　　字林西報北京通信云華比銀行與各華銀行間所訂展長隴海路至西安之合同雖尙待正式批准與簽字但此事前途决不至發生阻碍聞展路借欵分二批交付第一批爲五百萬元第二批爲七百五十萬元至需要時交付華銀行之參加者爲中交金城鹽業中南等行現希望隴海路可即展至西安不再停頓該路於數月前已築至陜州距陜西邊界尙有六十英里陜省因交通梗阻僻處一隅本省農產雖富人民具有貨物購買力然以交通不能便利商業無由發展現在入省之商路即經由洛潼貨物由京漢路由漢運至鄭州由鄭從隴海路運至陜州由陜州至西安則須用大車或騾匹載運襄河雖亦爲轉運之道然因秦嶺交通不便轉運西安頗多困難且此種轉運運費時間兩不經濟聞自漢口運麵粉至太平洋美國海岸其費用尤較由漢轉運麵粉至陜省渭北爲廉也由陜州口築路至西安爲程約二百英里若築成以後陜省之出口入口貨品必大增加而路之收入亦可望倍於今日也 
[陜劉趕辦銅元局　限九月完工]  
　　西安通信劉鎭華籌辦銅元局工程迫切刻不容緩特飭長安縣限本月内購磚五百萬以備應用聞長安各鄉業磚窰者共五十餘家日前曾由縣署傳集曉諭一切各窰户以所發言價每千僅十五六元不夠資本不願承受雖將各窰户三十餘家管押多日仍屬無法該縣知事乃與各紳商洽會議結果以限期已迫五百萬磚各照所發官價實難依限不如將磚價改定爲十九元由地方另籌欵子暫先賠墊則各窰户必然承受或可依限交集於是辦磚問題乃得結束至在漢滬各處訂講之機器日内即可到陜該廠建築工作已决定九月初間完畢故一面預備開辦事宜甚爲忙迫日前督署派秘書凌濤往湖北造幣廠調查經營情形以資參考聞凌現已到鄂 
[黔中之川黔要人行動（貴陽通信）]  
　　熊克武　川軍總司令熊克武自退駐黔北遵義後因謀積極返攻特派代表余際唐李心怡來省有所接洽又新近駐紮遵義之周西成亦有要公與軍事當局磋商派代表張鐵丞胡鼎光與川代表同行業於昨（七月二十四）日抵省貴陽當局及各機關長官均出郊歡迎是日偕來者尙有駐防遵城之聯軍副指揮張汝驥 
　　湯子模　川軍師長湯子模自奉軍事當局令開駐黔東印汪思南等縣後近聞湯以防地不敷分駐特整飭部隊移駐銅仁復佈署一切又擬向川邊酉陽黔彭移動 
　　劉敦吾　貴州黔西衛戍司令劉敦吾前以某項要公須與邊防督辦劉如淵面商遂親赴安順勾留旬日刻因公務已畢將仍由安順逕返黔西矣 
　　何世雄　聯軍第二路近衞第五團團長兼貴州憲兵司令何世雄聞近因有某項要公兼赴西路剿匪將於日内統率部隊駐防安順等縣 
[何雯爲臧楊事致浙盧電]  
　　杭州范軍務廳長轉呈盧督辦張省長賜鑒去歲江浙風雲賴孚威調停公與撫帥互相諒解得保和平如天之福今以臧軍入浙復起猜疑在彼窮蹙來歸我公不忍加以拒絶固非别具野心而疑團終未能釋雯意擬懇令臧楊軍隊作爲工兵專充浙江汽車政之用武器無形解除地方亦受福利江浙公約仍可保持南北疑雲自然消釋雯不願以星星之火引起燎原敢以爲請兩公素行坦白樂利爲懷必能嘉惠地方陰消浩刼裁兵修路爲各省倡亦盛德大業也率將微尙佇盼慈雲西長安街何雯叩删 
[浙省自治法大會紀]  
　　浙江省自治法會議十九日上午八時續開全體大會簽到一百二十人由褚輔成主席報告杜師預姚文林張煜奎各請假一星期蔣邦彥請假十日經衆許可通過遂依議事日程開議本會議八月份支出預算書秘書長朱章寳逐項說明全月支出二萬零七百六十八元王侃云津貼一節應移在薪金項下毛蒙正葉煥華王廷揚吳秉元請付審查黄强盛在珩姜恂　主張不付審查孫智敏云本會議預算數目早經省議會議决主張改預算名稱蔡信芳反對津貼名目請將預算改爲報告書沈鈞儒云與其審查决算毌寗先審查預算請研究審查方法及審查員人數或由主席指定或由秘書長抽籖當由主席付表决多數主張付審查主席云指定預算審查員不啻自己審查自己不如用抽籖方法衆贊成至於審查員人數姜恂如主張四十九人葉亘東主張十三人毛雲鵬嵇又主張十一人結果决定十一人由秘書長朱章寳用抽籖法籖定限三日内報告次議省自治法之重要問題由殷汝驪登台報告起草委員會討論經過情形盧鍾嶽云各議題是否重要應由主席逐項諮詢如認爲重要者提出討論其不重要者可不討論即由委員會起草又本法與施行法關係密切尤應提前討論毛雲鵬云本法與施行法應否同時起草實爲一先决問題沈鈞儒莫永貞蔡信芳主張同時起草莊影仲表示反對葉煥華主張同時討論分别起草表决結果本法與施行法均應同時起草陳德新云議事　則第十九條規定討論之結果其結果二字是否由表决而來如一種表决結果無論如何不能推翻葉亘東云此可不必顧慮如對於表决結果有疑義時仍可提案修正阮性存云剛纔陳君所述確爲一重要問題非先解决不可沈鈞儒云凡一問題提出各已盡量發揮其時再付表决當不致有異議潘忠甲云起草以後再須經過審查對於前次表决當然可以推翻惟於付表决時加以注意阮性存云省議會討論議案先以應否付審查表决於二讀會時仍可推翻本會議可師其意先以應否起草付表决其内容可不付表决李次九云此刻討論之點實爲起草委員會太不負責所致馮中鈞云此爲議事細則所規定之手續並非起草委員會不負責任主席云現在掛號發言尙有三人惟已至法定時間應於明日再開會惟省議會同人對於本會議同人曾開歡迎會一次兹擬星期下午仍假省敎育會邀集在杭省議員開一茶話會一以答謝前次之歡迎會一以磋商省法討論會衆贊成遂振鈴散會是日下午二時開特務審查八月份預算書審查員周鼎蔣希召孫家驥徐應經夏冠五張青士何一鸞夏錫圭盛在珩陳乃烈陳逸十一人均簽到公推夏錫圭主席審查結果速記薪水原列每員四十五元改爲每員月支五十元又津貼一節删去移入薪金項下作爲臨時辦事員議畢遂散會 
 [P杭州快信 
　　報載江浙風雲此間消息沉悶惟衢温防尙告安謐 
　　省會錢巿今（十九）日因受某種影響現洋缺軋午刻議巿未成改開晚巿 
　　浙公民大會致公使團電云北京東交民巷公使團均鑒金佛郎案關係我國四萬萬人民生命財產不能以北政府少數人之包辦爲所欲爲如何解决此種損失我國民誓不承認應請主張公道免起糾紛實紉公誼浙江公民大會叩皓 
　　西湖博覽會圈用各地業户王雪齋楊菊夫湯吉皆等三百四十四户决擬俟二十二日在省農會開各法團會議後倘力爭無效當籌最後對付併聞舊杭府學宮及仁和學宮各地亦被圈入在省士紳正在設法維持 
　　黄醋園俞姓刦案檢廳業將其子俞左民發押今午後又傳其媳俞鍾氏密訊一面派員至南京全福巷孫啓泰（該省道尹）家調查俞左民是否孫派家丁送回 
　　省敎育會函各縣敎育局敝會三月間函奉各縣敎育槪况調查表現各處已陸續塡寄彙編統計亟待付印請速照格塡送勿再諉延 
　　前保安第二分隊長江山人毛訒峯虧欠江干鍾慶生柴行貨欵涉訟法庭聲請四次延未執行省署昨令高審廳轉飭依法辦理 
　　高審廳昨委畢錦元充崇德縣承審員周怡然充嘉興分庭書記官邵椿林楊錦章顧琪周銘三充本廳產地坐落調查所測繪員 
　　縉雲知事周會榮拿獲　縣兩頭鎭戕斃連長案内叛兵現奉軍民兩長諭記大功二次 
[南京快信]  
　　浙江旅寗同鄉昨在浙江會館開緊急會議討論聯合蘇人運動蘇浙和平辦法 
　　各鎭守使師旅長在軍署開軍事會議關於軍事上之策畫聞各師旅防區　有更調以期防衛得力 
　　韓省長昨（十八）日下午過軍署與齊督面商要務至晚七時始行返署 
　　寗紳因近日謡言繁興紛向軍署請謁齊　探詢齊均接見囑勿自相驚擾 
　　皖省馬聯甲昨電齊使已將二旅旅部移蚌·暫委參謀長羅沛九代拆　行 
　　楊案交涉後援會昨日通函各團體請一致加入該會共同商議請温交涉員與日領澈底交涉辦法 
　　泗源溝江邊發見之屍身楊家壽之家屬前往開棺認視並非楊屍刻各處仍設法尋撈 
　　曹電兩長定二十日在京開各省代表會議討論下列各問題㈠各省水災共同救濟問題㈡援粤各省補助進行問題㈢各省維持中央財政問題㈣討論促成顏閣問題 
　　韓省長以青浦縣各巿鄉自治尙未完全恢復特令該縣知事督促辦理毌得再延 
　　江寗縣各區户籍事務所已組織成立着手施行 
　　連日江潮又漲低窪道路及民房多被淹漫 
　　韓省長委揚中縣知事高廷襲兼充本省警備隊事務所執法官 
　　内務部來電將派員南下查勘蘇皖贛各省災象 
　　王警務處長昨將丹徒縣各分所長均分别加委計詹秉毅試署一等警佐充任順江分所長嚴超葛調寗試署三等警佐充任鮎魚套姚家橋分所長王達陳學海趙祖輝高良駿試署學習警佐充任大港寳堰高資諫璧分所長 
[陸軍大學開學有期（勗公）]  
　　參謀部所屬之陸軍大學前本有定於七月内開學之說嗣見各省協欵未到又因更易校長問題以致遲延迄今兹悉新任校長師景雲（前校長賈某因學生迭控其品行不端不足勝師長之任致遭罷免）已於上星期三到校視事并於本星期二（十二日）下午七時在中央公園來今雨軒招宴參謀部部員科長以上皆在被邀之列未開飮以前對於校事頗有討論師氏深以改革爲己任旋有某科長即席報告略謂各省前允協助之欵目下陸續電滙到京者已有蘇直魯豫鄂等十省（每省五百元係第一月份恊欵）學員來京報到者亦有五六十人云云報告畢多數主張羣以爲經濟方面旣有如此好現象應即速籌劃開學師氏亦以爲然當擬定本月二十五日舉行再試九月二十五日間學此項報部公文業經指令照准自不至再有變更至於敎官問題屬於華員方面者因欠薪太巨間有辭職他往所遺職務尙須另覓替人屬於洋員方面者則因受合同拘束大半仍舊服務新近并續聘日人土橋擔任高等軍事學科其條件與前次大略相同合同業已正式簽字自本月起即爲有效期間薪水亦於本月起支開學與否在所不問此　權利蓋惟洋　方能享之耳 
[晋閻對敎育忽然冷淡（野雲）]  
　　爲整理軍備而無暇歟　抑爲新潮衝擊而灰心歟 
　　閻錫山治晋一十三載手握全省軍民兩政大權銳意革新遐邇爭羨遂獲全國模範省之稱顧頃有客歸自太原者爲述山西政况乃知閻氏近來治晋方法已爲一變其最著者則爲對於軍事設備極力擴充而對於敎育實業轉形冷淡也 
　　在數年之前閻氏對於義務敎育一項十分注意預定計畫在五年以内必使全省學齡兒童有百分之九十以上皆入學校中等以上敎育關於學生修學致用敦品勵行尤爲特别注重但近年已絶口不談此事矣興修水利改良農業費鉅欵以試騐蠶桑設置畜塲近則閻氏亦視此爲可有可無並謂（我花了多少錢買羊種買蠶種他們總把我毁掉了多一事不如少一事少一事尙可以省有用金錢眞是辦不如不辦）不知其有何感觸而如此憤激也從前閻氏無三日不招呼敎育實業兩廳長赴省署詳詢其有無新計畫並其已設施之事效果如何近則除與兵工廠長各師旅長時常接洽外對於敎實兩廳幾於無話可說閻氏對於敎育實業旣如是漠視於是敎育一方乃首受影響初等敎育之在各縣各鄉者擴充旣無計畫負責亦少專員至中等敎育學校之在省城者敎授訓練亦已不甚認眞其在外縣更可想見甚至如聚賭吸白丸之事師生間且不能盡免閣氏聞之亦付之一嗼而罷並未見有何等整頓之方法也 
　　閻氏對於敎育所以如此冷淡者除其精神專注意於軍事外尙有一種原因蓋閻氏尊孔觀念極重其初對於各校之訓話講演千言萬語大抵不離乎尊孔即省心堂之設亦由此一念而發但自新文化的思想輸入三晋後無形之中已將閣氏尊孔主義擊破無餘如胡適之在太原講演也如北京上海學生各項雜誌之輸入也如學生假期返里之聚衆講學也皆無一不與閣氏之宗旨相反其初閻氏尙思設法調和繼見調和不可能乃出以箝制後又以其勢力太大箍制愈甚反動亦愈大乃遂純取放任主義聞閻氏對其幕僚言謂（我幾年以來籌欵送學生出省游學不算少了乃回來以後無一不是毁我的毁出西的由外國回來的一人可以毁若干人由北京回來的一人可以毁若干人由上海回來的一人可以毁若干人我皆有表以統計之）閻氏所謂毁人者蓋即指以新思潮破壞尊孔主　也閻氏並有憤激語謂（照這個樣子我還有心再去問敎育事嗎罷了我絶計不　了）閻氏對於敎育自認爲失望固意流露於外但一般人揣測閻氏近爲地位摇動急急爲自衛計因而無暇注意於敎育此爲其重要之原因至若新思潮之說不過聊以自解而已 
[鄂省敎育界消息（召）]  
　　基金代表在京請願之困難　鄂省敎育基金委員會晉京代表孫錦章等十人以爭回米釐公股及鹽斤加價爲目的自抵京後連日向各方交涉尙未得有要領頃遇由京返省友人云該代表等日前爲米釐公股曾一度向財交兩部索欵財部由公債局王某代表總長接洽以業經與湖北省署磋商解决爲辭交部則中科長馬某代見馬某一味叫窮但說好話敷衍至鹽斤加價鹽務署長項驤尙未完全承認較之米釐公股交涉更覺困難似此情形美滿結果一時尙恐難期也 
　　私派西洋留學之又一反對聲　鄂省敎廳長私派歐美留學一事曾經陳天啓中華大學校友會省敎育會先後反對要求遵章辦理兹又有湖北專門以上畢業生王禮堂等百餘人上蕭使一函云竊查湖北敎育廳此次私行濫派留學生至六七名之多不經攷試不按成規事前並不公布旋經部令駁回仍置若罔聞近來報紙喧傳人言嘖嘖始悉敎育廳之黑幕至於此極誠有出人意料之外者夫留學生之派遣關係本省高等敎育及學術至爲重要不得其人虚糜國帑應如何遵照法令愼重考選庶不失國家養育人才之至意乃敎育廳長程鴻書竟視留學生名額爲徇情營私之具不顧公理不惜人言欺我學界莫此爲甚無論所派遣者是否得當而藐視法令已屬罪不容辭且惡例一開將來天下士子均不知學問之可貴有志深造者又失此求學之路而無恥者遂以鑽營爲務爲中國留學史上留一大污點天下其謂我鄂人何生等爲湖北青年前途計爲湖北學界人格計不得不起而力爭特呈鈞座明令敎育廳撤消前案另行依法組織考試委員會愼重考試以端士風而拔眞才素仰鈞座熱心敎育嘉惠士林當必能准如所　也迫切陳辭不勝營屏待命之至 
　　敎育家聯袂來鄂　武昌中華大學暑期學校延請海内敎育家來鄂演講前孫君洪芬講演科學敎育現經濟博士馬君寅初已於日前由京來鄂而張君君勱亦於日昨由滬乘江新輪到漢均下榻於武昌青年　凖　日開始演講 
　　　　尙有要聞及地方通信轉入後頁 
 
 

Page 11

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *國内要聞三 
[北京留日學生同學會成立（捷）]  
　　赴會者五百六十餘人　議决規約六章 
　　北京留日學生以歷年留日同學之畢業歸國散居各省者共約三四萬人其在北京各機關各學校任事者亦六七千人曩日素無聯絡異當散漫前由余棨昌張競仁陸夢熊李澂屠振鵬錢永銘張競立王黻煒權量李景銘談荔蓀石志泉陳介湯爾和黄郛范源濂江庸孫潤宇張紹曾唐在章等九十餘人發起組織一大規模之留日同學會分任籌備約經三星期諸事就緒特於今日（十七日）下午二時起在舊刑部街奉天會館開成立大會到會之留日學生共五百六十餘人二時半振鈴開會公推余棨昌君爲臨時主席余君報告開會宗旨畢即由籌備員黄郛君代表述開會趣旨大意謂留日同學之畢業歸國者現已達數萬人之多散居各處向無聯絡即在北京任事於各機關者亦數千人惟多半隔閡殊失同學互相友愛互相勉勵之旨民國元年少數同學雖曾有同學會之設立定名爲石橋别業然歷時未久受政治上之影響及其他關係因而消滅十餘年來無人過問即日本師友之來京話舊及同學等之欲互相存問者俱無從接洽無處訪問况以吾留日同學之多至今尙無一會所亦殊愧對歐美同學會兹爲㈠聯絡感情（二）研究學術㈢砥礪德行㈣合力發展社會事業計特發起斯會想爲諸君所贊同也云云嗣由起草籌備員王黻煒朗讀留日同學會規約草案主席請會員逐條討論一一通過惟議至第三章會員一節頗多爭執結果照草案原文修改通過嗣議至第四章職員一　辨論尤爲激烈秩序極亂幾有不能繼續進行之勢後經黄郛君調停將第四章全部保留暫不討論俟下星期六由各校各推代表二人再議修改多數贊同因議决二項㈠暫推籌備員爲臨時幹事㈡由臨時幹事分别召集各本校同學推舉代表二人於下星期六（即八月二十三日）下午五時在鑾輿衛夾道法學會開各校代表修改規約第四章會議直至五時半始振鈴閉會兹將已議决之規約錄之於左 
　　（留日同學會規約）（第一章通則）第一條本會定名爲留日同學會第二條本會設總會於北京設分會於各省區第三條本會以聯絡感情研究學術砥礪德行并合力發展社會事業爲宗旨第四條本會對於政治團體槪不發生關係（第二章會務）第五條本會執行會務如左甲設立學校乙發行雜誌丙刋印書籍丁創立圖書館戊開設講演便己設備俱樂部（第三章會員）第六條本會會員以在日本留學畢業與本會宗旨相同經會員二人以上之介紹者爲合格但有未異業而願入本會經介紹人證明曾入何校者得爲本會會員第七條凡入會者須塡具入會願書交納入會費領取會證即爲本會會員「（第四章職員）第八條本會設理事十一人代表本會綜理會務由大會投票選任之第九條本會設理事會由理事中公推二人爲常務理事開會時以席次在前之理事爲主席第十條本會會得推舉學識聲望卓著者爲名譽理事第十一條本會會務依左列各部處理之甲總務部乙交際部丙會計部丁事業部第十二條各部設主任幹事一人幹事四人由理事會於會員中指定之第十三條本會職員任期以二年爲限但得連選連任」（按第四章全章保留暫不討論由各校各推代表二人再議修改）（第五章會期及會議）第十四條本會會期分三種甲大會每年二次於二月八月舉行之乙臨時會遇有重要事件經理事會議决或會員二十人以上之提議經理事會議决時召集之丙職員會由理事曁各部職員行之每月一次臨時會無定期（歸第四章一併解决）第十五條理事會非得理事過半數到會不得開議第十六條凡表决應取多數若可否同數則取决於主席第十七條開會未出席者不得反對已經表决之議案（第六章經費）第十八條本會經費以左列三種充之甲入會費二元乙常年捐四元丙特别捐量力捐助會員一次捐特别捐一百元以上者免納常年捐第十九條每届大會期由會計部提出收支報告書經理事會審核後印送會員於大會時核銷第二十條本會財產永久爲本會所有不得變賣抵押或租借（第七章附則）第二十一條會員職員如有違背規約損害本會名譽及不納常年捐者得由大會會議决取消其會員資格第二十二條本會辦事細則另定之第二十三條本規約未盡事宜由大會公决修正之第二十四條本規約自公决日施行 
[陜敎育之刷新計劃（西安通信）]  
　　馬凌甫注重實施 
　　陜西敎育自民七至民十一以來向稱門面敎育所有省立各校與其他各種敎育均以敎育基金無着以致氣息奄奄兼以前敎廳長景岩徵不諳敎育時與敎育界諸人立於反對地位遂使陜西敎育毫無發展希望自民十一劉鎭華明令將陜西全省商稅劃歸敎育經費後所有關中道屬劉鎭華勢力範圍内與陜軍駐紮地點尙能恪守明令而駐陜南之吳心田與駐陜東潼華一帶之閻治堂又時有將商稅挪作軍費之事致敎育界仍時有斷炊之虞自今夏馬凌甫長敎以來首先與省政府交涉敎育經費絶不能挪作他項之用因商稅撥歸敎育經費原係劉之主張且由劉所頒布當即經劉允許并當時撥洋兩千元爲敎廳由東大街遷移梁府街原提學使衙門建築之需馬接敎長對於各種敎育力求整頓注重實施將陜西以前劃分之學區已由五區改爲十五區每區設學務督察員一人常川住外督察各該管區敎育事宜其應督察之事項爲義務敎育惟行狀况地方各種敎育行政狀况地方敎育經濟狀况特殊敎育設施狀况地方行政官對於敎育執務狀况辦學人員執務狀况主管長官特命督察事項部視學囑託事項其對於辦學者直接指導者則爲關於推行義務敎育各種原則事項地方敎育行政設施事項敎育法令上規定之事項主管長官民特命指示事項每區五六七縣不等長安柞水盩厔酃縣臨潼渭南爲第一區督率員駐長安華縣華陰潼　藍田雒南商縣爲第二區督率員駐華縣邰陽大荔朝邑韓城澄城白水爲第三區督察員駐邰陽三原涇陽高陵富平蒲城同官爲第四區督察員駐三原邠縣耀縣淳化橡邑長武永壽爲第五區督察員駐邠縣武功咸陽醴泉興平乾縣扶風郿縣爲第六區督察員駐武功鳳翔麟遊汧陽隴縣岐山寳鷄爲第七區督察員駐鳳翔沔縣風縣留壩褒城略陽寗羗爲後八區督察員駐沔縣南鄭城固佛坪洋縣西鄉鎭巴爲第九區督察員駐南鄭洵陽寗陜鎭安白河山陽商南爲第十區督察員駐洵陽安康石泉漢陰平利鎭坪嵐臯紫陽爲第十一區督察員駐安康洛川宜君中部鄜縣甘泉宜川爲第十二區督察員駐洛川膚施延川延長安塞安定清澗爲第十三區督察員駐膚施綏德吳堡米脂葭縣神木府谷爲第十四區督察員駐綏德榆林横山保安定邊靖邊爲第十五區督察員駐榆林現各督察員已經發表刻正招集敎育行政會議其會員即以暑期學校聽講員之各縣勸學所長充之聞此次敎育行政會議範圍甚小不在多議端在實行其應議者只義務敎育一項至平敎職業則爲附帶耳（八月十四日下午） 
[各省敎育界雜訊]  
　　交部扶輪校長會議預誌　交通部育才科所設扶輪學校不下數十處成立已數載成績甚爲優良現距開學尙有旬餘各校長亦多在京育才科擬於日内舉行會議以促敎育精進兹將該會議案範圍覓錄如下㈠各校敎員雖皆稱職而其中據視學員報告敎授方法亦有不合之點各校長宜以何法改良之以矯此不合之點㈡各校敎育之實施體騐有何不宜之情况各校長各舉其所見自行提出以便研究改進方法㈢學生操行氣質最關緊要近來每見學生多有由活潑太過 
近於浮囂以致有不守規律之習染宜以何種方法規正之然以不違敎育原理及兒童心理爲限㈣校具及敎育器械應如何籌備校長宜就各校情形陳請以便添置㈤扶輪中學祇天津一處現擬添設二三處以何地點爲適當俟决議後庶可籌畫㈥各校長如有意見及應改正之事亦可提議（屏） 
　　鄂青年會之平敎運動　漢口青年會倡辦平民學校現正積極進行聞該會現爲普及平民敎育起見擬假各學校私塾廟宇公所及其他公共地方倡辦平民學校多所與漢口平敎促進會取一致行動業經函請各界人士擔任委員其各學校私塾來函情願擔任校址敎授者已不下百處具見潮流所趨人心皆同惟對於接洽店主家長及勸導就學種種運動應先期舉行並請各塾師就地擔任敎授一切事宜並擬定每晚七時爲敎授時間每月由會津貼夫馬費洋四元日前已函達各機關團體塾師請力加援助矣（風） 
　　鄂學生團體旅行折收車價　湖北省長公署現訓令敎育廳云案據粤漢鐵路湘鄂工程局局長王世堉函稱凡學生團體旅行乘車按票價七五折來回對折核收車費等語兹奉鈞飭自應格外通融辦理云云合行令仰該廳即便轉行各校於學生團體旅行時一體查照辦理此令（召） 
　　海鹽旅外學界之新組織　海鹽旅外學界朱希祖陳大齊周廷珍徐冕仍富光年周玲蓀陳宜慈朱天民等鑒於本鄉敎育進步之遲緩發起組織海鹽旅外敎育協進社聯絡旅外同志協助本鄉敎育改進事宜現已籌備就緖徵案會員其社務聞訂有五條一介紹學術及敎育方法二調查本邑敎育狀况三協助本邑敎育之實施或改進事項四編輯關於敎育之書報五其他關於敎育發展事項 
　　臨海學生消夏社開同樂大會紀　本邑旅滬學生傅榮恩等暑假回里爰聯同志假回浦完全小學創辦臨海學生消夏社入社學生一百餘人成績頗佳昨日（十五）下午一時爲該社閉幕時期特開同樂大會節目大略如下（軍樂）（唱歌）（國樂）（雙簧）（崑曲）（京調）（巾操）（魔術）（跳舞）（琵琶獨奏）（三絃獨奏）（老漁翁獨唱）（滑稽談話）種種來賓到塲參觀約有三百餘人至六時散會 
　　蘇省考選國立武昌兩大學學生揭曉　敎育蔣廳長於昨日（八月十八日）布告云案照本屆考選國立武昌師範及商科大學校學生業將試卷評定所有正取各生務於各校規定覆試日期以前赴鄂至校報到聽候覆試幸勿自誤此布計開武昌師範大學正取生宗培林（宜興）商科大學正取生吳鍾魯（鹽城） 
　　高淳萃英學校籌備建築　高淳縣萃英學校校長陳璣兹因改革新制應有設立高級部之必要特提出意見陳請縣議會公議業經議會議决咨送敎育局轉詳江蘇敎育廳批准立案該校籌備建築不日可以開工縣署三乖吳國春敎育局長邢朝鐘救生局董邵淞陳書鳳陶懷祖朱昇平等均熱心維持擔負籌費等事 
　　南通敎育局籌撥女師分校經費　南通縣立女師校收併第二十校爲附屬小學分校惟因經費無着曾於四日函敎育局請爲妥籌善法聞敎育局昨函復該校云頃准來函以添設附屬分校請撥給常費等由准此查縣欵現時支絀異常本難籌撥惟貴校旣無可自行設法准暫將第二十校原有常費二百八十四元撥歸貴校俾資應用 
　　儀徵一七兩初校准改六年小學　儀徵小學自改新制以來除男女兩高小遵章改辦六年小學校外餘如第一第七兩初級小學亦援例要求然因困於經濟終未得行政機關之同意嗣經該兩校張厲兩校長一再晋省據理力爭現聞已由敎廳批准昨日兩校長由省歸來已從事推廣敎室趕招新生矣 
　　無錫敎育機關造送决算册無錫敎育局前准縣署公函編造十二年度　立各學校曁各敎育機關决算清册送署以便提交縣議事會兹悉各學校各機關已先後送局昨由局備文將十二年度縣敎育費决算清册連同月報卷十二宗建築卷一宗呈請縣署鑒核轉送矣 
　　崑山縣師遷移　崑山縣立師範學校原在玉山巿集街東寺廟該寺前後共計三幢約三十餘間現值初中開辦苦無相當校舍縣敎育局擬將縣師校舍暫作初中校舍縣師遷至滬寗路線陸家浜車站東首縣立二高校舍必夜因二高係舊制兹奉省令變更學制應有前期學童不便通學由縣敎局董事會議决收縮舊有校舍暫歸縣師應用定八月二十一日開學 
　　松江七寳創辦兩等女校　七寳鎭向無女子高小致初小畢業生升學困難欲求學須至松滬泗涇往返諸多不便近有私立明新女校校長金渭英君（平湖人）應學生家屬要求創辦兩等小學即在本校添設後期班以免諸生遠道求學兹經邀集地方人士開會集議一致贊同對於經濟一層議决組織募捐委員會由張維仁·李佐賢·范春華·劉敬伯·張福載·李啓賢·李佑賢·李永康·項泮芹·姚亮人·顧守初·王競華·池文英·屈琴芳沈瑞賢·崔聘三·王定珩·周志毅諸君共同勸募金君現正修葺劉宅後屋以作校舍一俟工竣即可開學上課 
[地方通信]  
　　松江 
　　添聘慈善會南滙董事　松江縣公署近准南滙縣咨以案准敝邑縣議事會函送議决案一件縣知事照交松江縣咨請推　松屬慈善欵產董事會董事增加一名案議决由本會選舉當選董事馬戴仁請轉咨聘任相應咨請聘委等因温知事准咨後已查照簡章第六條具函聘委矣 
 
 

Page 12

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *　　蘇州 
　　今日斷凈屠　今夏久旱不雨農人日夜戽水無濟於事江河較遠之處其田禾已乾枯　萎本年秋收减色可預卜也各鄉循例抬銅觀音許願演劇已接踪而起道鎭二署睹兹旱象頗爲焦灼特於本月十八日起禁屠祈雨三日至二十日爲止各官長遵例於早晚步行至郡城隍廟拈香行禮詎昨日虔心祈禱毫無效果特由廳縣會銜禁止售賣魚腥蝦蟹今早（十九）巿塲果未見有魚蝦攤陳列事雖迷信亦足見蘇民苦旱之甚也 
　　奉紳呈請委查警佐劣跡　奉賢縣紳民高錫齡陳鶴年等聯名呈控該縣一等警佐李華私收陋規處罰烟賭敲詐鄉愚左袒巡士等種種劣跡不特於可法正當收入大受影響而奉邑人民實不堪其擾除向省署警務處分别呈控外兹以李警佐連日宴請本地士紳出面抵禦特來蘇聯名呈控非達到高廳派員密查法究不可聞高廳已奉省令依法查辦矣 
　　　滸關一善堂董之難產　滸關鎭一善堂董事原定兩人前因鎭紳爭奪此席涉訟經年後奉裁决除原有董事一人外尙有一人由全鎭士紳公輿呈縣委任後經公舉朱祖培君承乏業已呈縣委任作爲解决不意朱表示不就乃另行公舉該善堂董事之後裔陳鑑楣徐佑人二人擇一充任不料黨派分歧主張不一因此縣署亦無從准駁此席仍歸虚懸　　 
　　招兵嫌疑之被捕　自奚崑崗在盤門外私設招兵機關破獲後嗣又有潘吉齋因招兵嫌疑被捕旋因查無實據准即保釋兹又有曾犯烟案之六指頭桂生爲警廳偵探隊於十八晚捕去聞警廳係奉鎭守使署命令指名捉拿捕獲即發科預審其案由亦係被人匿名告發秘密招兵未知究竟是否虚實也 
　　香汛　命案近訊　七子山香汛釀命案已迭詳本報兹悉此案香客王小棣何大海蒯彩寳毛吉昌四人被法廳拘案交保釋放後昨有被害人邱福元（即老根榮）之妻邱沈氏具狀法廳詳陳其夫被害身死後寡妻孤子無人維持生活要求令兇手何大海貼給撫䘏金法廳據狀後即將何大海等四人傳案覆訊對於當時老根榮被追跳河後香客再以巨黄石擲下一節四人均不承認現法廳須將此層澈查明白再行核辦 
　　樂羣社成立音樂部　蘇州樂羣社音樂部主任戴逸青組織蘇州絃樂團早已就緒兹蘇州美專晏成東吳等校紛紛加入定於陰曆七月二十三日開成立大會以後每逢星期二三五日自上午七時至九時爲練習時間誠蘇州美術界之曙光也 
　　常熟 
　　開浚沙洲四幹河之新協定　沙洲四幹河原定次第開浚惟第一幹河須由通境出水通邑人士指謂以鄰爲壑將出水處堵塞紛擾良久迄無解决辦法省署特委黄黼到常會同趙知事水利研究會代表王泰·趙遠於本月十六日到沙會同南通瞿知事水利研究會代表費師洪·馬鑑清·倪華光查勘之下協定工程辦法如下（甲）保坍工程㈠南通與常熟合辦就地按畝徵捐即從籌辦工程處實行築楗（通五成常二成江陰三成如江陰不加入由通常仍照七成分攤）㈡再徵求江陰意見如江陰合作即加入組織（乙）水利公程㈠常熟規定之四大幹河一幹在通境協和圩購地另闢入江二幹由通境十一圩港出江三幹在民豐港出通境之十三圩港入江四幹由蔣家港接向通境之文星沙接漲新圍田内入江凡通境河身寬度考核流量以公式定之（十三圩港另定）所有實施時工程購地一切費用槪由常熟縣擔任辦理㈡第一幹河自本協定成立後應即開通入江與南通會示執行（兩岸之身須加築堅實）㈢十三圩港歸常熟購地趕開假定寛度十丈深度八尺趙縣長負責辦理（如届時不即進行即堵塞民豐港以杜上流來水其十一圩港登文界港亦由常熟陸續進行至遲以明年四月爲度㈣常通港亦爲常熟急須開浚之要港但斟酌民力進行㈤本協定共繕三紙由省委曁南通常熟兩縣千事兩縣水利研究會代表簽字蓋章錄報督軍省長立案 
　　謝橋鄉發生搶孀案　本邑謝橋鄉五上圖寡孀葉楊氏於本月十五日夜被耿涇鄉王巿人錢浩金指使錢福根等多人侵入强搶並毆傷張炳松楊恒大楊興徐興等四人毁壞大門兩扇葉楊氏搶去後即由葉陸氏飛告福由分所由徐分所長嚴拘錢浩金未獲即於十六日晚將當塲獲住之錢福根錢小福兩人曁告訴人受傷人等一併解縣庭訊將錢等兩人收押飭令候傳案復訊 
　　無錫 
　　繼續禁屠七天　縣知事馮祖培晋名所有署中公文由第一科主任鮑觀代拆代行鮑君因禁屠三日後未見降雨然旱象已成特繕就佈告續行禁屠七天從今日（二十日）起至二十六日爲止以期早霈甘霖 
　　天時仍復亢旱　縣知事馮祖培因天旱成災昨日（十九日）天忽加熱炎日高懸無降雨之勢高鄉遍地皆赤田禾盡槁低鄉尙在灌救惟發生無數蠓蟲故雖灌漑恐亦難保若再十日不雨恐全縣無望深望官廳從速設法也 
　　上訴犯昨日押解赴蘇　無錫開原鄉二十一圖蔣巷上孀婦龔是氏及女阿翠於正月十一日夜被氏夫弟龔梅生·夫侄龔阿錫兩人謀斃後再縱火滅跡至三月始覺察被縣將梅生等拘案訊實判處死刑梅生等不服赴蘇上訴昨日（十九日）縣署奉廳令將梅生等四名交偵緝警倪谷生等押解赴蘇以便訊核 
　　無錫協會今日開理事會　無錫協會理事周含茹石清麟馮國鈞廉諫鐘蔡虎臣宿晋初唐增源華仲芬吳石天裘維琳沈一士宋景祁等諸君因本會會員散居各處通信非易特提議調查會員住址職業以便刋印會員錄並預備赴縣立案以便積極進行現定今日（二十日）下午三時在公園路事務所開理事會討論一切並　議其他問題 
　　萬安巿電燈進行消息　縣屬萬安巿之洛社西漳等鎭欲租戚墅堰震華廠電汽燃點全鎭電燈等情接洽已久今已就緒又增設石塘灣一處三鎭已聯合進行而震華之竪桿路程擬先至洛社次至石塘灣由石塘灣接西漳刻已動工竪築故三鎭通電之日不遠矣 
　　鎭江 
　　翁知事虔誠求雨　鎭江自入暑後點雨全無農民望雨非常急迫業經禁止屠宰冀邀天庥無如烈日當空炎熱較夏令尤甚並無油然作雲之象翁知事非常焦灼除逐日往府縣城隍廟拈香外并親往離城數十里之長山巷分水龍王廟拈香日昨（十八）十七區鄉民因求雨心急特往都天廟將神像舁至城内景福堂俾使人民前往求雨翁知事并於上午四時許親往拈香竭誠求禱但不知能得甘霖否 
　　農商部批商會電爭日本加稅　鎭江商會前以日本加增稅額曾電農商部轉外交部力爭各節早誌本報兹該會於日昨（十六）接奉農商部批略謂此案現准外交部函開准日本使館急電稱密聞日本奢侈品增稅案本月二十六日將公布施行其尙未進口而裝運在七月公布以前者仍照舊章完納當詢日外部據稱大藏省確有此結果七月公布以前已裝運之貨仍納舊稅應於新稅法未公布以前迅將裝運日期物品前向日本稅關報明方能有效當即切商對於華貨格外通融伊稱此係大藏省决定對於世界各國一律本省無　挽救當又函請修改稅法伊允爲華商竭力盼速提出請願書俾送大藏省俟本年十二月通常國會審議等因查此項奢侈品增稅稅則已成法律僅憑外交爭執一時未易解决應仰臚陳事實開具意見迅速呈復以憑彙案轉達藉圖轉圜也此批云云 
　　揚州 
　　洋釐暴漲紀聞　揚州金融巿况向依滬鎭兩埠爲轉移近日滬上洋厘高漲銀拆且大加以規元巿情日好是以此間洋厘亦隨之繼漲已由六錢六分漲至八分有奇十八日巿情已至六錢八分一釐 
　　垣商請配鹽銷　淮北垣商許鴻盛等擬援鄂西成例呈請運署籲請沙宜兩地配運北鹽以免向隅丁司長查鄂西各地雖爲川淮併銷區域然究與鄂西三府配銷濟同不同未便搭配批示該商遵照矣 
　　肉捐加委徵收　江都肉捐加徵一文其收法係　商會代收（此爲解决前次風潮之結果）現曹知事主張另添委員專司其事以張佩秋承充會同舊委季開謨辦理每到肉店先由季委按斤收錢四文再由張委收取一文掣給印票以完手續而杜流弊並一面於前日（十八）致函商會查照矣 
　　旅長與統領赴寗　齊督電召駐揚陸軍混成旅長黄介丞淮南緝私統領齊惠庵赴寗會商防務 
　　六合 
　　楊知事禁演鄉僮會　楊知事聞各鄉村每於黑夜之際演唱鄉僮戲曲詞淫褻殊屬有傷風化兹特諭令各鄉鄉薰及保衛團等嚴行禁止如有不遵即將主張演戲之首事及戲子一體拘捕到縣以憑核辦 
　　徐州 
　　被架團丁得慶生還　城西石家屯保衛團團丁劉從秀本月一日因與警備營防軍會哨遇匪被匪擄去曾誌本報現聞該團丁已由其家屬展轉託人向匪婉時卒以代價五百元昨日贖回並聞該匪等生來西北一帶横行較前益甚 
　　女校收地事已結束　本城第三女子師範學校收用校旁民房業經迭誌本報嗣因給價問題經地方各法團曁居民代表迭向省署哀求奉韓省長允許酌量加費亦經縣公署轉諭各居民知照兹聞此項房價業照增加四成（一等瓦房原價百千二等半瓦房原價七十千三等草房原價四十千）分别發訖限於中秋節前一律讓出似可再無問題矣 
　　江浙謡言又作　日來江浙之事謡言大作有謂陳司令所部第五混成旅不日開拔改調駐紮窰灣鎭之警備第二團來徐防守諸說但尙未能徵實耳 
　　寗波 
　　總商會會長選出　寗波總商會於十六日下午三時召集會董開會投票改選會長會稽道尹公署派科長黄望濱到會監視會董到者有孔馥初邊文卿等二十六人首由臨時主任袁端甫主席宣開會宗旨次由衆提議謂爲愼重起見按照商會法第二十二條規定會董出席限於會董實到人數投票其代表及信均屬無效次投票選舉會長請黄科長及管理員監視員開匭結果孔馥初得二十五票當選爲正會長徐鏞笙得一票選畢散會已五時餘 
　　保衛團董險被匪鄉　甬屬　鎭靈岩區保衛團董事長董欵笙曁團總賀滋大二人於五月間曾接匪徒勒索函一件後因該匪並無舉動亦不介意不料於本月十五日董某家突來三人内二人着白夏布長衫戴草帽一人穿短衣形如長隨立大門外穿長衫者見董即詢云前日函請足下與賀滋大同籌五萬元之欵有否辦妥董答謂尙未籌妥該匪等即曰欵旣未籌請你同隨兄弟們同去可也時以手探囊似摸手槍董某見勢不佳佯呼僕役倒茶即潛入室内由後門而遁即遣人報告大碶頭警備隊警察所曁保衛總團速來兜捕該匪等見董不出知已逃去前留言於董家人謂請代達貴主人其欵當隔日再來領取毌貽後悔言畢而去及大碶頭各兵士馳至匪等已無踪跡兹聞董某受驚後擬召集全鄉士紳討論戒防方法 
　　鎭守使回籍守制　寗台鎭守使王悅山因奔母喪電省請假兹悉王使昨奉省電准給喪假一月於十七日起程回籍所有鎭署職務委任參謀長邵槐庭代拆代行 
　　紹興 
　　集議收用宕石之辦法　紹蕭段省道需用石料甚夥前由省道局訓令紹縣知事擬將鳥門山·鳳凰山·壩口·史家垁·白湖垁等處石宕查照收用土地細則收歸路有自行採用特派委員來紹會同辦理由縣公署函知臯埠安昌警察分所飭警傳知該山各宕户於本月十八日午後齊至省道收用土地事務所商議辦法 
　　第二營全體調防回杭　紹興駐紮之陸軍第二營前營長吳國棟業已升任團長在杭履任後於日昨乘輪來紹接洽調防事宜現其第二營全營軍士均於本月十八日一律開拔回杭仍駐原處 
　　台州 
　　統帶派兵嚴追拔人勒贖　臨海西鄉黄沙王篤甫於昨（十五）自海門回家道經該鄉帽涼店突來流氓十餘人將其拔去勒贖事爲駐台黄統帶知悉即派兵嚴追 
　　和縣 
　　携帶兇器入獄之究懲　日昨（十二日）上午十時有婦人林王氏（係與新河口命案判决無期徒刑之犯人楊三往來）携帶斧鋸鑿等兇器人獄意圖不軌被守獄衞隊查覺報告管獄員戴邦彥管獄員當即馳至縣署報告高知事隨即派衛隊多名至獄内將該婦林王氏拘捕帶縣開庭審訊飭責竹枝二百押令出境 
 
 

Page 13

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *本埠新聞 
[蘇紳對時局請齊督宣布眞相]  
　　張一麐等之公電 
　　蘇紳張一麐等昨致南京電雲南京齊督軍崇鑒上年蘇浙和平公約承公與諸當局俯采輿論垂諸盟府東南人民食和平之福者已期年矣一麐以霖·炎培·量才·代表任務雖已告竣而同人頌禱和平之心理始終不忘以年來外交之棘手金融之枯竭天災之可畏伏莽之潛滋如公之明斷無佳兵渝盟之理乃近日報章披露人心惶惶似確有徵調輸運之事實一麐等固曾經一度之奔走尤屬責備難逃應請公明白示覆以息謠言而維巿面或果有不得已之故亦應責成兩省與聞公約之人告以理由俾得排解不效則將原草公約者不職之罪宣布周知以謝桑梓即公亦有以自解於人民除由浙人士逕詢浙當局外迫切直陳佇候大命張一麐·黄以霖·沈恩孚·袁希濤·方還·錢崇固·黄炎培·史量才·陳陶遺·皓 
[浙紳請盧張宣布意見]  
　　盧張已有覆電 
　　報載江浙問題消息互異滬杭商民未悉眞相易滋誤會適前運動江浙和平代表盛竹書君沈田莘君應盧督召議西湖博覽會事在杭乃與各和平代表及紳商金潤泉祝星吾顧竹溪王湘泉徐溥泉王竹齋顧子才陳藹士等接洽於今日（十九）上午在杭總商會開一會議討論對付時局方針甚詳結果先聯名電請盧張表示政見藉釋兩省人民之疑慮會議畢已十一時盛君（沈田莘君赴滬未到）等七八人同謁張省長盧督辦有所商榷兹錄電文如左 
　　浙紳致盧張電　江浙紳商盛炳紀徐宗溥顧松慶王祖耀王錫榮顧乃斌金百順陳其采沈澤春祝紹箕等效（十九）日分電杭州盧督辦張省長云上年因受時局影響謠諑繁興炳紀等曾以鄉人委託奔走和平承荷督辦省長曁各方諒解簽訂和平公約信誓旦旦人民獲蒙安全幸福者已一年矣近閱各報紛載鄰省對浙問題或爲收容臧楊軍旅滋多誤會炳紀等深仰督辦省長素以保境安民爲主惟各方猜疑未能盡釋外埠同鄉函電質詢亦難詳答務乞督辦省長開誠宣示俾得洞悉底蘊鄰省無所藉口而人心亦得大定用特電陳敬候示復曷勝惶悚待命之至 
　　盧張覆浙紳電　上海盛竹書先生並轉諸位先生鑒效電誦悉江浙毘連動生謡諑自去年諸公以和平公約簽布遵守浙省一以睦鄰保境爲宗旨未嘗跬步踰越他方未泯猜疑對浙問題恐未必因收容臧楊始行萌動今特藉臧楊爲名以逞其破壞和平之積念耳如果以臧楊爲問題則經過事實具在不妨先爲諸公剴切言之臧楊在閩本係國家軍隊其數約在兩師以上孫周欲翦而除之以閩省所有軍隊勢力不能於漳同之間及時解散任令長騙千餘里間關入贛贛復以所有兵力邀而截之終莫能禁然後獲入浙境當其轉戰而來之時浙並未聲息相聞比其來浙不能不設法處置彼時若迫使挺而走險微論入贛入皖咸意中事即戰事一開而吾浙人民必先受其恐惶殊於保境安民之旨有所未慊恰値彼軍願受約束始予收容减師爲旅以縮小其勢力劃地而虞使恪守其範圍浙民旣可相安鄰封亦可不擾竊謂此舉正於恤鄰保境之意苦心經營各方不諒其謂之何今蘇閩各省旣亟亟於軍事進行矣遐邇見聞已屬無可掩飾浙中仍未嘗遣動一兵一將以求逞於人共見共聞亦可無待自表惟是人將謀我我無競爭於人民之心而爲地方計爲人民計實不能不謀正當之防衛此當亦諸公明達所可鑒察而諒及之者也但希各方諒解能始終保守和平永祥等必堅抱保境安民宗旨决不自甘戎首以違前言倘他方必爲無理之爭則惟力是視亦不能貽我地方人民以驚擾之患也區區誠欵掬沈奉復諸　諒察盧永祥張載陽 
[彙錄各界呼籲和平之消息]  
　　江浙風雲謠傳日盛滬人士已恐惶異常昨日各界紛紛呼籲和平函電交馳絡繹於道但能否挽回軍閥之决心殊未可料兹錄各方函電於下 
　　組織東南五省弭兵會　本埠姚公鶴等多人組織東南五省弭兵會已於昨（十九）日成立會址暫設英租界派兄路益壽里並於昨日通電江蘇·浙江·福建·江西·安徽五省省議會·省農會·省敎育會·各總商會·及各法團請一致加入以期實現弭兵原文錄下（銜略）連日報載江浙風雲緊急謡言日熾雖虚實未明而談者色變近來天災人禍相逼而來人民痛苦已深何堪再遭兵燹萬一江浙戰事發生小則蹂躪五省大則糜爛全國本會爲人道計爲國本計組織斯會以期實現弭兵現在加入者均係正當法團素仰貴會領袖名流關心　事　登申新兩報通告外爲特電請加入迅行賜 
覆俾挽狂瀾而弭隱患無任迫切待命之至東南五省弭兵會叩 
　　縣商會電　上海縣商會昨電江浙兩省軍民長官及龍華護軍使文云南京齊巡閱使·韓省長·杭州盧督辦·張省長·龍華河護軍使鈞鑒近日江浙不靖之謠又見報端人心因復惶懼我兩省長官原本寗人息事之懷用訂共守和平之約盟言具在豈有變更乃蚩蚩不不察巿虎傳訛巷議街談苦難遍喻惟有仍懇求我兩省軍民長官永守前約之旨重行切實宣布眞相一明浮言自息江浙幸甚大局幸甚臨電不勝切盼之至上海縣商會叩皓 
　　滬北商學會電　滬北商學會昨致代電江蘇齊巡閱使·韓省長云（銜略）江浙唇齒之邦情同兄弟前不幸因政見不同起鬩墻之諑兩省人士枕席不安和平代表奔走寗杭迭以民命爲請幸荷鑒納簽訂公約乃息壞在邇墨瀋未乾連日各報復有江蘇軍事行動之紀載以致疑雲起伏草木皆兵滬埠各有約國近致北政府電有謂各有約國人在江浙上海間一切生命財產中政府應負完全保護責任倘至不能保護時各國惟有自衞云云味其語氣何等嚴重是江浙間不幸發生戰禍非特兩省之生靈塗炭且爲引起列國干涉飄摇殘破之中國其何堪此竊以公等之賢才卓識當不致甘爲戎首心所謂危難安緘默臨電迫切不勝屏營萬懇保守和平重申公約以闢謡諑而定人心毋任禱切滬北商學會叩 
　　滬南東區商聯會電　滬南東區商業聯合會因近日江浙問題發生昨特致電兩省當局籲懇保守和平電云（銜略）溯自民國肇造禍患相尋迄無寗歲大都無謂之爭端曷嘗計及國利民福以致内政不修外交失敗國勢日危民生日困鈞座有鑒於此昨歲協定和平公約以保境安民今猶口碑載道銘感難忘邇者川湘閩粤戰禍相繼各省水旱爲災哀鴻遍野即使全國和衷共濟恐亦難救民於水深火熱乃者報端宣載江浙風雲日緊噩耗傳來莫知所自大好國家僅剩此江浙完善之區且係商業中心果遭糜爛必引起外人干涉牽動國際地位是不僅關於江浙生命財產已也如公之賢明安忍出此惟以羣情疑慮巿面恐慌用特電陳務乞俯念民瘼堅持和平主旨重申前約以　謠氛而安地方不勝迫切待命之至 
　　旅滬商帮協會電　旅滬商帮協會以近來報載江浙時事昨致南京浙江軍民兩長及護軍使快郵代電云南京齊巡閱使·韓省長·浙江盧督辦·張省長·龍華何護軍使鈞鑒閱中外各報紛載江浙時事風雲日緊若箭在弦　虛實未明而巿虎杯弓談者色變頻年國内戰爭幾致民亡財盡川湘閩粤受創尤深本年南北水災呼援不絶籌振不暇如再將江浙完善之區加以蹂躪則全國元氣斵喪凈盡人民其無噍類矣上年和平公約墨跡猶存固知兩省長官酷愛和平之心較兩省商民尤切决不輕起釁端致悖民意惟報紙喧騰蜚言四起商民患禍無異杞憂爲此迫切呼籲力踐前盟重行宣示俾息謡諑而慰人心不勝待命之至旅滬商帮協會叩效 
　　留日學會等五團體電　本埠留日學會平民敎育協進社商帮旅滬公會·滬南公團聯會·旅滬皖人自治會等五團體昨日聯電北京政府云（江浙和平締約在前近忽謡言朋興有四省攻浙之說巿虎杯弓驚駭殊深吾民當荒歉之餘生存維艱兵戈果起其何能堪務祈轉電吳齊兩巡帥制止用兵俾免塗炭生靈四省十民均拜大德　無旣矣旅滬留日學會·上海平民敎育協進社·商帮旅滬公會·滬南公轉聯合會·旅滬皖人自治會叩皓） 
[警察防務加嚴]  
　　淞滬警察廳長陸榮籛訪悉近日江浙事謡言紛起恐上海爲五方雜處良莠不齊奸人易於混迹殊於地方治安大有關係故特用電話通傳所屬各區署所自即日午後六時起務在緊要地點令巡官督帶長警分投嚴查行人有無形迹可疑及懷挾軍械器具如有當場發見立即扣留解由本廳以待發科嚴究其十六舖華租交界及中華路民國路陸家石橋址等各處要隘均有巡官長警督隊巡察非常嚴密云 
[攻浙謡言中之兩錢莊擱淺]  
　　寗波路永春　北京路永昶 
　　四省攻浙之謡起巿上已大受影響昨日公債棉紗巿價均跌落頗巨金融方面銀行吸收現欵洋銀致釐價銀拆均步步增漲錢莊銀行均抱謹愼感想有開設寗波路一百三十六號之永春錢莊係股東唐吉生等所股開經理陸某甫於本年三月間開巿前日同業執有該莊所出之票八萬餘金向收不能應解遂致退票直至當晚夜深未了昨日遂成擱淺並欠各行莊往來四十餘萬該莊人欠不敷相抵尙巨錢業公會昨開緊急會議雖决先理公單再理拆票銀行銀子亦擬提出公攤惟是否能完　解决殊未可知 
　　又北京路福興里七十二號半之永昶莊創設亦無幾時昨日亦因所出票面數萬金不能付解遂成擱淺所欠同業祇二三萬金總計欠人有二十餘萬現正挽人清理尙未有眉目云 
[學商公會巿農會聯席會紀]  
　　上海學商公會上海巿農會昨日開職員聯席會到者朱夑臣·高硯耘·沈桐叔·張笙香·凌星衢·顧鏡清·王維申·顧翕周·單貽孫·等二十餘人當推張笙香主席顧翕周報告開會情形及提議事件㈠江浙戰謡報章紛載人心惶惑影響治安去年和平公約兩省長官均係出之鄭重諒不因政見不同致生决裂惟現在形勢近趨嚴重擬懇兩省長官重申公約宣示和平以安人心而弭隱患㈡上海地方人口日衆用水數量亦因加增現在内地自來水大有供不應求之勢非大加擴充不足以維民飮擬請自來水公司迅速籌備加築水池水塔一爲民飲計一爲消防計均蒙其益經衆議决分别函電各當道請爲鑒核云云 
[總商會函請王道尹監視開匭]  
　　滬海道王道尹接上海總商會來函請於二十一日赴會監視開匭文曰敝會第五屆選舉曾於七月五日下午二時職員投票互選會長副會長旋因發生異議是以延會藉待解决現在各方持論皆毫無私意於其間一經解决仍可共策進行兹訂於八月二十一日下午三時爲職員互選會長副會長之期繼續投票合行函達惟祈台端屆期蒞臨監視開匭以完選政而昭鄭重實紉公誼 
[宋方挽留總商會新會董]  
　　聞蘭亭等 
　　總商會新會董聞蘭亭·田時霖·陸維鏞·嚴成德·王曉籟·項如松·諸君前曾先後具函辭職兹悉已由該會宋方二會長以私人名義勸其打消辭意并將原函送回矣 
[總商會今日會董會之議案]  
　　上海總商會因會長選出後亟辦交卸所有届未了各案應由舊會董議决後乃可交代特定於廿日開臨時會董會已誌昨報兹將是日所議之案三件照錄如下㈠華隊特别個人會友請給證書案華隊公會稱職五年以上會員向由本會認爲特别個人會友給予選舉權兹由該會函稱以此項稱職會員逐年增加長此以往選舉權將成畸輕畸重之勢兹擬將此權奉謝改給會員證以資憑信等語（因係特别個人會友向無證書）應如何辦理之處即請公决㈡保險公司介紹案凡入會之保險公司在他埠設立支店時本會例爲具函介紹吹嘘嗣以有因事倒閉發生糾葛者本會會董會爲鄭重計曾於十年秋間議决停止介紹兹有人建議以爲此事應考察虚實分别優劣加以提倡不應一槪深閉固拒等語究應如何辦理之處即請公决（三）楊道霖君擬設絲茶改良產銷籌備所案此事係農商部顧問楊道霖君所擬辦議有籌備所簡查十二條約計月需經費四千元函陳護軍使請撥公欵由官倡始以後推廣歸商擔任等語由護軍使將簡章報告函發到會囑爲切實籌商以資進行前來應如何辦理之處則請公决 
[總商會通電力爭日人求免稅]  
　　本埠總商會昨日通電各省商會請一致力爭日人要求免稅事文曰各省總商會鑒日人明華糖廠要求援例免稅一案前承貴會一致主張當局採納駁覆彼已詞窮理屈今仍剌剌不休敝會當以此舉若偶一遷就則凡有免稅外人皆可利益均沾旣已喪失主權即不啻摧殘實業顧瞻前途良用殷憂除於魚日再行電請政府各部處痛駁外尙祈貴會迅即分電力爭庶揮汗成雨投鞭斷流民氣激昻强鄰顧忌敝會嘵音瘖口力竭聲嘶誠以命脈所關萬難緘默固不僅爲中華國民製糖公司張目也諸希諒察盼切施行上海總商會叩附呈外交部與日使來往公文三件外交部咨農商部文一件敝會魚電一件 
[附加賑捐不准取銷之部覆]  
　　本埠各商業團體對於附加賑捐會去電反對昨日内務部來電謂業經議决礙難取銷原文如下電悉查此次近畿曁湘贛直川浙鄂閩綏察各省區災情重廣先後電請籌撥賑欵施放急賑本部職責攸關誼難漠視經會同交通部援照九年旱災辦法於鐵路郵電項下附加賑捐提經閣議議决照辦其海崇各關附捐亦設法進行披髮纓冠誼無反顧薄海好善具有同心尙希亮察 
[總商會再陳中俄通商意見]  
　　兩國簽訂商約應注意之點 
　　總商會昨致北京　少川函云少川先生賜鑒謹肅者敝會於六月二十一日會以中俄議訂商約時應行注意者三端　陳座右冀備採擇函末並聲明以上所陳端按睹全局炴漏尙多容俟研究有得再行凟陳在案嗣奉緘覆益佩淵衷查蘇俄經濟政策以國家營業爲原則以容許私人貿易爲例外商人自行買賣運輸貨物除向國外貿易部貨物執照處請領許可出入境執照外並須按貨價徵收値百抽二之執照捐及負擔所得營業各稅而國家機關及其他各種消費組合非但免除執照捐所得稅即營業稅亦祗納七成五就負擔言畸重畸輕華商已有難與爭衡之勢並聞國外貿易部給運貨執照之時准駁自由先儘官營業次爲猶太商次爲俄商又次爲華商以致機宜坐失成本折閱者不可勝數蓋今日華商在俄困難之點即在彼國種種政令俱便於國家貿易之壟斷而不利於私人貿易之存在必須於訂約之時逐項詳爲規定以杜其操縱歧視然後在人俄經商方有立足之地如因此事關係蘇俄經濟政策不易辦到則彼國之來華經商者除仿新疆局部通商辦法不許另設俄國國家貿易機關凡係官營業亦照私商一律待遇外並須比照彼國辦法訂立同等章程凡彼國來華貿易者亦須經我國特定之機關審核執照按照貨值輸納照費預留操縱之地即隱收鈐制之効庶俄人有所顧忌華商不致仍前受侮以上所陳各節皆係根據彼國現行法令及經商俄國所述非同臆測之談應請於開訂商約時採納施行實爲公感專肅敬頌勳祺 
[縐業公所會議反對日本苛稅]  
　　本埠湖帮縐業公所爲日本增稅事特於昨日開全體緊急會議到一百八十餘人當由主席報告開會宗旨略謂此次不幸日本增加奢侈品稅至値百抽百之鉅而將我日用各種日常需用貨品一槪列入奢侈之例且聞有估價倍於貨本之事實欲假借奢侈名義絶我商務生命且對别國有展緩三個月之舉獨對我國即日實行全不思我國優待外貨僅稅值百抽五之徵稅即裁撤釐金亦不過值百共抽十二·五兩相比較何啻天淵稅法太不平等恐因此大傷兩國人民之感情應如何對付請爲公决當由全體討論經公决即日實行下列各案㈠全體實行不購用日貨㈡實行經濟絶交以促日本反省㈢聯絡各帮一致進行議至六時始散會 
[國貨維持會消息併誌]  
　　中華國貨維持會前曾致函上海總商會商借臨時會場昨已接有總商會之復函云逕啓者接展大函以八月三十一日擬商借敝會會場開國貨救亡大會囑爲見復等因查是日敝會議事廳尙無他處預約借用承囑自當照辦附奉借地簡章一份即乞察收是荷又該會定於今日（二十日）下午六時在四馬路嶺南樓宴請新聞界小說界要求贊助鼓吹提倡國貨以利進行云 
[納稅會續選理事仍無結果]  
　　昨日下午五時上海公共租界納稅華人會續選常務理事開票到者袁履登·張心撫·王才運·呂靜齋·林炎夫·等理事袁履登主席首由書記報告投到票數已有十九票由呂靜齋林炎夫檢票張心撫唱名書記紀錄結果呂靜齋得七票徐乾麟得六票均不滿半數依法無效尙須照章再選六時許散會 
[上海户籍今日開始編查]  
　　警察隨時協助 
　　上海縣户籍事宜上海巿（係舊有城廂江境新閘老閘四行政區聯合而成）第一區由上海巿董事曾推舉户籍員補助經費分全巿爲四户籍區曰第一區·第一分區·第二分區·第三分區均於八月一日首先成立四事務所其一區界係舊城廂内户籍員孫芝山事務所設城中俞家衖一分區界係東至黄浦·南至董家渡大街·　西至中華路·北至法租界交界户籍員沈健侯事務所設小九華路太原里二分區界東南至黄浦·西至中華路·黄家闕路·車站路·及車站南路·北至中華路·户籍員顧翕周事務所設小南門外大街水神閣三分區界係東與二分區界接壤南至南黄浦·西至法華及漕河鄉區界·北至肇家浜·户籍員尹邨夫事務所設西門外西林路肇周路口查四區地段以一區人烟爲最密一分區商業殷繁二分區户口紛雜三分區面積廣闊圖分較多該四事務所成立以來各户籍員將内外部署大定日昨召集全體編查員分傳各本區轄各圖各鋪地保甲到所面囑以我江蘇全省施行户籍條例前經省議會議决奉省長公布各縣已次第辦理上海巿各分區一律定於本月二十日（即今日）開始編查各界或有未明眞相故於所發塡報表格前後兩端詳細說明庶可瞭然要知此項編查户口上爲國家庶政之權輿中爲地方自治之基礙下爲人民權利之保障務望各人鄭重將事知照各户詳細開塡倘有故意僞報或妨害行使職務或因虚僞報告侵害他人法益者按照户籍條例規定應受處罰或科刑亦應隨時告知巿民注意云云囑畢當於昨日始挨户先由地保甲分送塡報表格以備編查員前往收取造册一面由上海縣署函請淞滬警察廳隨時協助調查云 
 
 

Page 14

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *[赴美留學生可以放洋]  
　　護照簽字已有變通辦法 
　　前報屢載我國留學生今夏赴美除清華學生外因受美國新移民律拘束必入美國勞工部承認之學校且本人須先得該校允准與塡寫美政府新定之志願書後上海美領事署始能簽護照啓程迨至昨晨始有變通辦法發表上海美領事接到美政府訓令謂凡赴美中國學生均可由上海美領事簽護照但須註明係受此次訓令而辦理並須發電致美政府何人至何校俾學生到美後再設法入已被勞工部承認之學校與得學校入校之允准蓋此次美政府特别訓令宣佈變通辦法實欲中國學生即日啓程不致學校開學時不能趕到上課耳故各學生於昨日聞訊後莫不喜形於色美領事署與上海銀行中赴美留學生往來絡繹不絶但二十二日所開往美國約弗遜總統號之艙位除清華學生佔據外聞所餘不過三十餘位而欲前往者有一百六十餘人之多届時必有向隔之歎至新定赴美志願書目下學生亦不　塡寫云 
　　又函云本屆自費赴美之留學生因移民律而被阻者不　七八十名後由美政府兩次發到承認各校名後已有十三名自費生可以前往業經迭誌本報昨日滬上美總領署傳出一確鑿可靠之消息大致謂美政府今日有電到滬對於中國留學生之赴美者已可免除學校之限制准許各學生自由至美而進各校矣昨日午刻提督輪船公司接得美領署之同樣電告故該公司以二十二號約克遜總統輪放洋期近今被阻學生旣已可往則各生前定之客位仍須留給　故被阻之各學生如蕭家幹·王元傑·吴宋瑞蘭·江麗芳·彭望荃·王傳璧·吴瑞年·鍾品蓮·孫鏞·及王國等等係原擬入白就司堡大學·勃洛克海文及紐約達加特學校·與入尤爾白那大學者今悉皆可去矣其有不及趕乘該輪者將轉下班輪放洋云 
[約翰同學歡迎汪英賓]  
　　汪英賓君係一九二一年約翰大學文科學士閱一年赴美國研究新聞學今夏在哥倫比亞大學畢業得碩士學位現已返國曾誌本報昨晚七時約翰同學岑德彰劉麟生·劉鳳生·徐雲岳·翁長熙·楊嘉賓·董克仁·馬崇淦·等在一枝香開會歡迎請汪君講留學情形云 
[約翰畢業生自費赴美]  
　　約翰大學文學士毛起擬自費赴美進哥倫比亞大學研習哲學刻下護照已由上海美領事簽發行裝亦將摒擋就緒本月二十二日即將偕清華學生一同乘約菲遜號放洋日前在滬諸舊友曾在倚虹樓爲之　餞云 
 
[毛起]  
[省敎育會今日大會之秩序]  
　　江蘇省敎育會於今日（二十日）舉行第二十屆常年大會准上午九時開會十二時休息午餐下午二時繼續開會其秩序如下㈠報告㈡討論提案共有五件㈢改選職員千餐地點假定方斜路前上海美術專門學校舊地址景平女校云 
[浚淞江程進行順利]  
　　已出土方一千六百方 
　　開浚蘇州河工程自本月十日動工後進行頗屬順利現有機船兩架駁船四十隻每日平均可出土方一百六十方截至昨日止　出土方一千六百方尙有天地兩號機船已於昨日開至新閘橋相近由發新廠派工趕裝機件地字號機船准二十三號可以應用天字號機船至遲二十八號亦可裝修工竣水利工程局方面以外擺渡橋以外工程其地點較遠監工技士人等往返頗爲費時特於此叚另設辦工船一艘以資便利辦公工程師李耘蓀及工程局原有技士陸君穀·范麗生等每日按時到工視察外并由工程局方面分派監工員甲乙兩組甲組爲黄紫綬·張漢民·陸杏生等駐剳於外擺渡橋乙組爲陳維信·何志新·龐念劬·等駐剳於新閘橋東其工作時間爲每日上午六時起到下午五時半止又據工程員云此次動工以來業經十日從無發生阻礙工作及損壞機件事情故所得結果甚爲圓滿云 
[吴淞江水利協會催墊浚淞費]  
　　吴淞江水利協會爲催墊浚淞經費事昨致上海縣議事會函云逕啓者前以浚淞欵項急待籌備而本屆上忙帶征一時尙難集有成數當於六月三十一日分函貴會請先行墊解若干以濟工需在案迄今多日未蒙函　復查浚淞工程已於本月十日起實行分段開挖需欵正殷所有前擬墊解凑濟一層碍難再緩用再具函奉商即請貴會查照前函允爲尅日先行墊解若干以資應用實紉公誼 
　　上海縣議事會昨致欵產處函云逕啓者前接吴淞江水利協會函請墊解浚淞經費一案當經轉達貴處兹又接准該會來函内開（見上）等因准此查此項浚淞經費帶征收入尙須時日墊解接濟委係要圖相應備函轉達務請貴處籌墊若干解送應用至紉公誼 
　　又縣議事會昨復吴淞江水利協會函云逕復者頃准台函以浚淞欵項函須墊解若干以資應用等因到會查此項墊欵前奉台函後當即轉請地方欵產經理處籌墊解送迄未復到兹准前因遵即備函轉催知注特復即希亮察爲荷 
[汽車旅行家由港抵滬續誌]  
　　已行過十五萬五千哩 
　　上海泰晤士報云著名汽車旅行家萬德威爾氏兄妹兩人及福特汽車兩輛已於昨日自香港乘伏格勒輪船抵滬聞將勾留一星期然後再往北京·大連·海參崴·滿洲·日本·澳洲·檀香山等處萬氏在香港以中國南部山嶺重疊無寬廣大道不得不乘輪來滬今過揚子江後將乘汽車往北京矣汽車車身題字殆遍車前右方樹國際聯盟旗左方樹中國旗（此處樹所過國旗幟表示敬 
禮）車後樹美國旗目下已過三十九國行十五萬五千哩（地理哩）計自一九二一年十一月二十七日自美國台屈洛哇城出發後歐洲諸國除斯坎的那維亞半島及奥地得覞經歷殆遍其妹則目法國加入所乘汽車亦製自巴黎此外復歷北斐阿拉伯·印度·海峽殖民地·香港等處而至滬上萬氏兄妹携有沿途所攝風景片甚多將在本埠影戲院開映萬氏諳十國語言故僅兄妹兩人不携譯人而所過各國咸能應付裕如云 
 
[已歷三十九國之汽車旅行家及其汽車（心心照相館攝）]  
[阿根廷飛行家之行踪]  
　　昨日可到廣州　星期六前必抵滬 
　　大晚報云破世界飛行紀錄之阿根廷飛行家桑尼少佐及其同伴丕奇中尉·皮德拉買氏據本埠阿根廷共和國代表加利爾氏消息確於星期六前可以抵滬早或星期五星期四再早或於星期三下午即可抵埠籌備飛機停留事務之毛斐氏及加氏等鑒於日前法飛機之失事此次在江灣跑馬塲内佈置十分週到場中堆積汽油多箱凖備飛機到時燃以取烟作爲標誌四周更標以白布俾飛機不致誤　溝内據今晨所接電訊桑少佐已自河内飛往廣州預期今日（十九日）下午可到蓋桑少佐在曼谷出發前原擬停留維痕嗣以天氣順利逕自曼谷飛至河内停落明日天氣如仍佳好桑少佐自廣州出發或能逕來上海不復停留福州因此當於是日下午可到否則或於星期四五來滬然卽使星期五始到預計自荷蘭到東京日期亦能早於美飛行家十八日也至毛斐氏則已於昨日赴日本籌備矣 
[新加坡實業代表到滬]  
　　北京定九月一日召集實業會議昨據華僑聯合會消息新嘉坡總商會已推定許公遂爲代表於昨日乘輪抵滬寓大東旅社不日即須北上許君年二十八廣東揭陽縣人在坡開萬順隆·慶順隆·等號綢莊爲殷實商人已由總商會將免費車票交給收領矣 
[交署昨日餞送英領之宴會]  
　　駐滬英國總領事巴爾敦君因事請假返國何護軍使及許交涉員特於昨日下午七時在交署内設宴餞送計陪席者有英副領事·英商會長及中國方面之王道尹·姚監督·沈知事·陸警廳長等共二十餘人聞英領此次請假約有六個月至八個月之假期除私事外對於上海會審公廨問題向本國政府亦有所請示又昨日報載交署宴請美公使係宴請英領之誤 
[航業要聞]  
　　沙面風潮昨訊　廣東沙而之罷工風潮於十四日已經解决本埠怡和洋行等得港總行電告擬將因罷工潮中停班之各港粤班輪從上禮拜六起一律恢復航業詎甫經提議復班而總行之續電又到謂風潮復起故未有開行至昨日本埠各英商接電謂沙面風潮所影鄉之各英輪在此四五天内定可復班因昨日起已在廣東磋商中云 
　　大宗美銅入口　提督公司之格蘭總統號今次由美來滬運入上海之進口貨中有大宗美國紫銅四萬七千件其中以轉往漢口表爲最多又香烟一千箱麥粉二萬擔餘爲雜貨昨經提卸在滬船即赴港矣 
　　怡和增長江輪　怡和洋行之長江班輪向用隆和·公和·瑞和·聯和·吉和·德和·及怡生等七輪行駛惟最近一月來長江班來貨甚爲擁擠七輪不敷應用該行徇漢口等各分行之請議定從今日始以裕生輪加入長江班昨已通知各客家矣 
　　極沙烈輪阻風　英商東美輪公司之極沙烈號輪由本埠天祥經理今次由美來滬船内裁有美孚小白鐵二萬件左右又有烟葉一千桶錫紙二千七百件船至福州洋面忽遇大風該輪主愛立亞德氏以船身吃載太重恐有意外遂就閩海内避風經過六日六夜直至昨日方到上海 
　　南美直接通輪　上海向無直航南美輪兹悉智利國航輪公司爲展南美對華之直行航輪起見乃有智利輪公司之組織其營業上之起訖地以智利·秘魯·經日本而至上海聞已在籌辦中將於明春成立實航也 
　　英王軍官離滬　昨日英公司郵船麥德那號由申返英有英國駐華海軍軍官五員離埠其中海軍司令勞令西氏與巴齊爾烈第賴及輪機中尉鄧康氏等係赴倫敦沙姆遜氏則赴香港也 
[成都輪船救獲三人　在汕頭附近海面]  
　　太古公司之成都輪船此次從香港開駛來滬行至汕頭附近之海面（時在本月十四日夜間）忽聞喊呼救命之聲不絶於耳該輪買辦顏金生聞悉當即報明船主隨時停機並將該輪之舢板放下由二副（西人）率領水手人等直向喊聲處奔往果見魚船一艘背面向上即以全力施救於是救起三人氣尙未絶帶回輪中灌以薑湯并多方救治遂得慶更生詢其原因據云彼等有魚船二艘共有十人　夜因被烟囱上漆有白箍之輪船經過撞翻該輪即開快車揚長而去今蒙救我硏人實在感恩非淺云云顏君以若輩形狀甚慘除給衣履供膳外並外募洋七十餘元船到滬後遂令若輩自投潮州會館求救（因該三人均係潮州人）海關得悉此情刻正追查究係何公司輪船所撞以憑究辦而重人道云 
[昨日車站路大火紀]  
　　昨日下午一時二十五分鐘小西門利涉橋南堍車站路徐源祥木作頭所設徐滬記營造廠中不戒於火登時冒穿屋頂因天時久旱一經着火勢甚猖獗救火鐘樓即鳴鐘告警各區火會紛紛到塲施救火即延燒面東之樓房十五六幢不一刻付之一炬旋火勢又折而向北延及江北客民所搭之草棚約二三十間焚燬殆盡徐之平屋料房間七八間亦一併焚燬旁有空地由徐堆置之露天裝修如門窗屏門木板等亦遭波有直至三時許始烟消火滅是役也共燬樓房二十幢左右平房十餘間草棚三十餘所草棚内居民皆苦力之人見遭焚燬無不痛哭其失火之由或云午炊遺火柴薪或云香烟頭抛棄木花堆中所致二區警署已飭警往查失火情由覆候辦理一面傳徐到案訊罰 
[添警籌欵會議誌詳] 　　 
　　議决向鐵路議撥稅收 
　　淞滬陸警廳長前以轄境幅員遼闊警力單薄據地方公團聲請呈明滬甯當局就滬南北工巡捐局收入項下籌撥的欵添募游巡隊長警五隊以維治安當奉軍省兩長令飭兩局查明收入狀　呈候核奪嗣兩局呈復無欵可撥復經呈奉軍省兩長指令召集當地士紳籌欵添募曾誌前報兹陸警廳長會同滬南北工巡局姚許兩局長於前日（十八日）下午七時東邀上海紳商在一枝香西宴徵求衆意官廳方面到王道尹·上寳兩知事·陸警廳長·姚許兩局長·潘副局長·廳局各職員紳方面計到有李平書·沈信卿·姚紫若·莫子經·姚子讓·穆抒齋·陸伯鴻·李右之·賈季英·顧馨一·沈聯芳·徐乾麟·陳炳謙田莘·徐春榮·王顯華·俞葆村·俞宗周·王堯臣·許亦甫·諸君先由陸警廳長報告添警之必要並詳述呈省經過情形（報告書另錄）繼姚許兩局長報告兩局收入雖增無如支出浩繁實無籌撥之力今奉令就商當地士紳所賴衆擎易舉應請公議旋沈信卿發言省署就地籌欵之令認爲破壞行政統一淞滬乃商埠警察添警防衛應向國家管理財政人說話李右之發言陸警廳長提議增添警察姚許兩局長聲明無欵撥助均是實情現查滬寗鐵路稅收遽增數逾百萬就稅收内提成添警經而易舉如再不敷亦可議加且鐵路稅收關乎國家之欵於名義上亦甚正當徐春榮發言滬南北人民盼望添警之心日至急迫淞滬警費應由國家支付沈君言之綦詳然國庫守虚恐無希望人民爲自衛計未可漠然置之王顯華發言淞滬添警向省索欵當然之理惟恐徒此空言於事無濟鄙意半由國家籌半由地方籌似易辦到沈田莘發言淞滬警非添不可典論一致李君提議就鐵路稅收楊成深表贊同賈季英發言巿警察應巿擔負經費縣警察應縣擔負經費淞滬爲商埠　察應由國家擔負經費事理甚明應請注意沈信卿發言今日集會應有表示究竟從何種國稅上設法支撥請大家討論如果人民擔負鄙意予取予求將來不勝其繁矣姚紫若發言事關添警衛民至爲重要應請公决當經南北巿諸士紳互相討論認定 
淞滬添警事不可緩添警經費應歸國庫擔負現滬寗鐵路稅收日增應由廳局會呈請撥以順輿情面衛閭閻衆意僉盡歡而散　　警廳長報告詞　淞滬全區地界華洋幅員遼闊是固盡人皆知近來伏莽潛滋隱憂曷已警察負消弭危害之貴深慮防範未周於是有就滬南北工巡捐局稅收項下籌撥經費以資添募長警之呈請先奉軍省兩長指令准予分行兩局查明收入狀况再行核奪等因旋因兩局呈復無力擔負復奉軍省兩長松滬護軍使召集士紳就地籌設之令値此庫欵支絀勢不得不有賴於衆擎今日諸公蒞臨共同商榷無仠歡迎之至兹將滬南北現時情勢謹爲諸公陳之查滬南一區署及一二三分駐所原有長警三百九十六人二區署及一二三分駐所原有長警三百九十六人又加游巡二隊長警一百十人共有長警九百零二人浦東三區署一二三四分駐所原有長警二百九十人又加游巡三隊長警一百十人共長警四百人滬北四區署及一二三四分駐所原有長警三百四十三人五區署及一二三四五分駐所原有長警四百零四人又加游巡四隊長警一百十人共有長警八百五十七人均係民國四年敝廳成立時原定之警額荏苒十載在滬南一方面僅於上年七月設立城西新區商准滬南工巡捐局月撥經費銀一百四十七元增添巡官一員巡長一人巡警十人在滬北一方面僅於上年十月商准滬北工巡捐局月撥經費銀一千元增添巡長六人巡撥八十八人至浦東一方面除各廠棧代募長警外迄未增添一額查南北兩巿號稱居民有六十萬人之多開闢新舊馬路不下一二百條浦東亦廠棧如林人烟稠密沿浦一帶尤爲客民麕集之區比較民國三四年間數增逾倍稽考面積共有方圓二百里之遙以現有長警計之每巡警一人應負保護居民四百餘人責任烟户櫛比道路紛歧地廣警單試問能否周密年來各省潰兵劇盜羣以上海爲逋逃藪英法兩界命盜各案幾於無日不有内地雖能倖免然長警服務勞苦實已困憊不堪緣巡警値崗向例每九小時站立三小時下班後再巡邏三小時僅休息三小時而游巡隊長警則尤爲勤苦除貼補各區站立三小時巡邏三小時外遇有調遣仍須於休息三小時之中抽調前往人非牛馬長此以往其將何以支持鄙見上海一隅五方雜居良莠不一盜風日熾勢已誅不勝誅諸公爲身家計必有以善其後今者呈請南北工巡捐局撥欵之舉旣未能如願以償重以層憲命令邀請籌商誠屬刻不容緩以滬南北面積之廣居民之多除浦東三區暫緩增添外滬南似非添募警察四百人閘北似非添募警察六百人不足以資鎭懾但需欵浩大籌撥維艱兹暫定滬南添募二百人滬北添募三百人編立游行隊五隊合之舊　保安隊一隊游巡隊四隊共成十隊以期輔助各區守望巡邏而便隨時抽調之用照五隊計算應需一次開辯費連同請領槍枝在内須銀五萬三千餘元每月薪餉銀六千九百十五元冬夏兩季服裝費二萬七千五百餘元爲欵甚鉅是所望於諸公熱心之籌畫夙仰諸公關懷桑梓究竟應從何項籌欵度必有成竹在胸尙乞鼎力維持各抒讜論俾底於成曷勝感盼再敝廳經費日絀如添警一隊月支雜費又須貼補若干鄙人忝　警政責有攸歸惟有竭盡心力期慰喁喁之望區區下忱幸垂察焉 
[商界討論特别巡捕之大會]  
　　研究實行組織辦法 
　　各路商界防盜委員會昨爲討論進行組織特别巡捕案於晚間八時舉行大會到委員袁履登·王漢良·嚴諤聲·蔣夢芸·余仰聖等二十九人袁履登主席首由主席報告開會大意并介紹來賓陶君於會衆陶君前曾擔任工部局特别巡捕多年經騐頗富報告畢即請陶君報告特别巡捕之内容略謂工部局發生特别巡捕之初係在歐戰時其宗旨係輔助警力之不足其地位極爲高尙工部局亦極爲重視最初人數二百餘人由愛迪生君爲領袖界内分作四區每區職員七人隊員二十餘人輪流換班出巡每星期服四日或三日每日二小時至四小時隊員經介紹入團後必經極嚴厲之考試并塡具　重之志願書及妥實保證故隊員不但均爲有身分之人且多富於軍事學識試騐合格後即由工部局發給軍裝及槍械每人約值三百元之譜故統計初辦時之經費當在十萬金之上日前諸君因盜案衆多乃有此種組織以圖自衛實爲切要之圖惟事實上恐有多種困難希望諸君毅力進行第一必須要求工部局與各國舊有特别巡捕之待遇第二對於隊員之人選必須嚴格審查寗帛毌濫第三必須自籌相當經費以期工部局便於尤准至於隊員應具之資格則頗極瑣細就大要言之如㈠道德高尙具有身分而勇於爲公者㈡熟悉英文者㈢熟知警律者㈣習柔術者㈤服務前後須經過六個月以上之軍事訓練云云報告畢由主席代表申謝次則討論進行辦法經衆推定葉惠鈞·嚴諤聲·蔣夢芸·三君起草組織法及章程等并請陶君擔任修正之責俟查考各路報名之人數後再定期與工部局會商議至十時散會 
[粤團體請粤當局還商團軍械]  
　　上海粤僑商聯會等八團體昨致廣州電云廣州分送大元帥·廖省長·粤軍許總司令·鈞鑒報載商團自衛槍枝向鈞署領照運入省河忽被扣留杳團長陳廉伯係純正商人絶無政治意味乞即准予給領以維人心而免激變上海粤　商業聯合會·上海廣肇公所·潮州會館·大埔同鄉會·香山同鄉會·肇慶同鄉會·南海會館·順德會館·叩 
[前晚復興公棧被盜傷人案]  
　　法租界大馬路鄭家木橋街口吉安里内一號門牌復興公棧（即前公興原址）於前晚十一點時突來盜匪十餘人各執手槍嚇禁聲張由身材矮小之一盜闢入賬房搶取鈔票餘盜在外把風適有包探鄭振青在内談話見盜匪搶刦即開放手槍擊倒一盜餘盜亦開槍還擊彈中夥友葉梅生受傷倒地盜等見勢不佳四散奪門圖逃亦有爬上屋頂其時法捕房偵探督察長黄金榮督察員沈德福特别機關探目任水揚張炳成等聞警趕來兜拿當場拘獲盜匪兩名又在屋頂拘獲一人一併解入捕房餘盜混入人叢中逃逸無蹤當將受傷夥友車送仁濟醫院醫治傷盜則送廣慈醫院醫治派有越捕看守并由石總巡　諭全班包探上緊嚴緝逸盜到案訊辦 
　　又函云法公館馬路吉安里一號門牌棧房於前晚十一時半被盜匪五六人闖入行刦將賬檯上現洋鈔票約百餘元搶取一空其時該棧内人客甚多有在捕房服役者取出手槍勒令盜匪放下贓欵盜匪亦出手槍抵抗而盜匪中高麗人張雪松已被一彈由喉間射入將脊腦擊傷兩腿神經失去知覺倒仆於地盜匪亦開槍向人叢中射擊賬房葉茂生右腿跨間被中一彈自腿後穿出亦跌倒於地當時已有人潛出報捕該棧係第一弄朝東門面該弄及横弄祗一頭可出入中西探捕聞警即持械將弄口堵往盜匪一面開槍一面向外退出見弄口探捕甚多復回入一號屋内欲從後門逃出而後門口亦有探捕堵住有二匪在大門口被探擒獲餘匪即奔上樓梯從晒檯上逃去當子彈亂飛時尙有在棧閑游者一人手臂被彈擦破幸不重傷經大自鳴鐘法捕房捕頭派探將擒獲之二盜連同奪獲之勃郎林手槍三支拘解捕房一面將受傷盜匪　送廣慈醫院醫治葉茂生及某甲送入仁濟醫院醫治昨聞廣慈醫院消息受傷盜匪脊腦　傷甚重子彈雖經取出生命甚危至葉茂生等所傷尙輕治療數日即可痊愈云 
[上寳平敎促進會續開幹事會]  
　　上寳平民敎育促進會定於二十一日（星期四）在省敎育會開臨時幹事會討論重要事項昨已分函各幹事邀請到會又該會自幹事會暫停開會以　各幹事咸努力於實地調查上寳共有平民學校六十四所兹已調查五十餘所本日竣事調查目的除注意敎授管理設備外尙統計各校畢業期限以便隨時考查成績發給文憑俟第一期畢業後更事設法推廣第二期平敎事業云 
[清華學生昨與曁南比賽籃球]  
　　十八與十三之比：：清華勝 
　　清華赴美學生於今晨九點赴美領事署辭行又聞赴美學生中善於籃球者甚衆昨日午後三時半赴眞茹與國立曁南學校比賽結果爲十八與十三之比清華獲勝云 
[紙箔業緊急會議紀]  
　　上海紙箔同業因認稅一事現由嚴財廳長令委專員在滬設局徵收以來有顏輅爲坐辦從事取締辦法嚴厲同業生計攸關故於昨日午後在紙業景倫堂召集同行紙箔兩業特開緊急會議到者二百餘人該業代表報告紙箔各貨均由火車輪舶水陸運申其捐稅由同業向稅所包認按月繳欵已歷有斫所兹有丁姓向上峯呈准在申設立專局開辦伊始苛征留難無所不至同業迭受困難應行討論對付辦法以圖救濟云云經衆公决明日上午倩各部份代表八人向該專局要求通融改良稅則始未能達到目的惟有進止營業徐　最後之對待議畢即行散會 
[錫箔酌减稅額之通告]  
　　江蘇紙箔稅歸併現奉財政廳令委丁乃澄氏專辦定於本月十六日開徵已誌前報兹聞錫箔稅局亦經先日停收辦理結束現該局長杜熊文爲酌减稅額事發出通告云爲通告事案奉江蘇財政廳指令據本局呈請將錫箔酌减微收藉資鼓勵由奉令來摺并附函均悉旣稱前項錫箔設局專辦偷漏仍多由於各商冒險以遂其所私所有車運船運應准一律暫照九折徵收十足塡票以示優待經此减折倘仍前繞越查實從嚴罰辦一面仍將實行日期具報查考併仰遵照此令等因查本專局現已奉令歸入紙稅專局併征前項指令奉文較遲不及核辦除專案移交新任紙箔稅局定期佈告减收外特此通告周知云 
[上寳捲烟稅局之布告]  
　　上寳區捲烟營業稅征收局佈告（第二十號）云爲佈告事案據上寳區捲烟業公會請求將各烟商按其營業之大小分級認稅以資體恤商情並擬辦法十一條等情前來當經本局修正核准在案一經派員會同公會評定員調查完竣即予照章實行惟查捲烟征稅直接雖征之於烟商間接仍須取之吸户此項認稅辦法無非爲便利該烟商起見各該烟號不得以認定之稅欵作尋常之開支所認領之憑證仍應查照省章及現定辦法照舊粘貼加入烟價售寳毋得私减定價致生紛擾影響同業須知烟稅憑証係屬有價証券該烟商繳欵購證即負有貼用之義務若以稅欵視爲消耗殊失認稅辦法之本旨深恐有無知之徒發生誤會或意存擾亂爲特剴切佈告一體知悉如有低價私賣及領証而不貼用者即屬違背稅章一經查實本局爲遵從法令維護同業 
計定即從嚴罰辦並吊銷其售烟營業執照停止售烟營業仰各深體此意遵章辦理勿得稍存玩視致干咎戾切切此佈局長張清澄 
[北山西唐家弄兩路商聯會訊]  
　　誠記等六家向總會報名組織特别巡捕 
　　北山西唐家弄兩路商界聯合會前晚舉行會議到四十餘人討論防盜方法及組織特别巡捕事宜由陳少廉主席宣佈商總聯合會來函請大衆討論當由誠記·成和·大有興·維新·黄長盛等號允派資格相符者六人擬即報告總會次由義務學校　運翹君報告義校擴充情形已定二十五日開學嗣復討論其他各案至十一時始散會 
[紅會派定王培元出席拒毒會]  
　　中華國民拒毒會徵求各團體加入合作將於明日在總商會開會集議曾紀前報兹聞本埠紅十字會日前接到該會函件徵求加入並於開會時推派代表列席該會已推定五培元君届時代表出席聞王氏於兩年前曾赴外洋參與拒毒問題之會議前後凡兩次聞見較廣於拒毒運動前途必有所貢獻云 
[起艙小工增加工資]  
　　浦東太古華通碼頭起艙小工公呈三區警署要求轉商該公司工頭增加工資三區警署曾署長從中竭力調停梁王二工頭允予每竹籌一根加錢三十文嗣後每根二百二十文每日以四根籌計算每工可獲工資八百八十文自九月一號起實行照加·並將舊竹籌一律收回另換新籌各小工均無異說昨日照常工作云 
[修浚吳淞江之測量報告及意見書（續）]  
　　技術師李耘蓀發表 
　　三十九號至四十號土方四百七十九方八角八四十號至四十一號土方五百方○○四角六四十一號至四十二號土方四百九十九方六角三四十二號至四十三號土方四百七十五方四角三四十三號至四十四號土方四百六十方○三角一四十四號至四十五號土方七百六十八方一角七四十五號至四十六號土方六百九十五方九角六四十六號至四十七號土方五百八十一方五角九四十七號至四十八號土方四百七十九方九角五四十八號至四十九號土方四百七十三方六角八四十九號至五十號土方五百○九方七角二五十號至五十一號土方五百方○○四角二五十一號至五十二號土方一百七十七方七角八五十二號屋五十三號土方四百五十四方六角六五十三號至五十四號土方五百八十二方五角七五十四號至五十五號土方六百三十方○四角七五十五號至五十六號土方五百十一方七角九五十六號至五十七號土方五百三十七方五角七五十七號至五十八號土方六百七十五方七角七五十八號至五十九號土方六百十七方六角六五十九號至六十號土方四百六十五方九角六六十號至六十一號土方一千四百八十五方一角五六十一號至六十二號土方九百五十一方三角五六十二號至六十三號土方七百○七方七角八六十三號至六十四號土方七百五十八方四角六六十四號至六十五號土方二百三十七方四角四六十五號至六十六號土方七百七十三方四角七六十六號至六十七號土方七百○三方○六六十七號至六十八號土方五百四十七方四角九六十八號至六十九土方六百十三方一角二六十九號至七十號土方六百五十九方四角八七十號至七十一號土方五百○五方三角五七十一號至七十二號土方五百二十三方七角一七十二號至七十三號土方六百十三方四角五七十三號至七十四號土方六百八十一方○三七十四號至七十五號土方六百五十四方三角六七十五號至七十六號土方八百五十八方八角一七十六號至七十七號土方七百七十四方五角六七十七號至七十八號土方五百五十三方○一七十八號至七十九號土方八百十四方一角五七十九號至八十號土方九百九十二方五角四八十號至八十一號土方一千○三十二方四角四八十一號至八十二號土方一千一百○八方三角七八十二號至八十三號土方一千一百十一方○四八十三號至八十四號土方一千二百六十七方一角二八十四號至八十五號土方一千五百四十四方○四八十五號至八十六號土方一千八百七十八方一角一八十六號至八十七號土方一千四百二十四方八角六八十七號至八十八號土方一千三百五十七方六角八八十八號至八十九號土方一千二百五十二方二角八十九號至九十號土方一千一百九十六方七角九九十號至九十一號土方一千三百五十五方七角二九十一號至九十二號土方八百九十三方一角四總共堅實土方六萬五千九百二十五方八角四（完） 
 
 

Page 15

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *本埠新聞二 
[醴陵水災救振之滬聞]  
　　各方捐助之一斑 
　　湖南醴陵水災奇重尤以西北一區爲最甚本埠廣仁堂義振會曾派邱夑臣氏携欵前往散放惟因災重人多欵項分配異常爲難·邱氏曾有電向該會報告同時聞旅鄂湘災急賑分會已由鄂匯寄萬元以資救濟廣東孫中山聞亦特振五千五百元以拯災黎云 
[檢廳派警偵查吳戴壽斃命案]  
　　恒興茶葉店夥皖人吳載壽遭革警王學德在九畝地物華貰器店門前凶毆致斃一案曾經法官派員騐訊將王收押候辦在案此案現已激動旅滬皖藉同鄉公忿以該革警毆斃商人實係知法犯法應請法庭秉公澈究而地檢廳檢察官迭次提王研詰王供多推諉是以法庭昨又飭派法警前往實地偵查當肇事時有無旁人目覩究爲何事起衅覆候核辦 
[兵輪撞糞船溺斃一人]  
　　青浦船户馮福元年二十二歲此次協同馬金昌·馬林生等兩船夥來申購運糞料本月十六日夜八時許舟過蘇州河新閘附近永順碼頭地方忽有昭武淺水兵艦駛過將馮船碰撞致馮及兩馬均落水隣船聞警喊救帮同打撈施救當將馬金昌馬林生救起馮福元則撈救無着此時水巡隊已派巡船趕到將該兵艦舵工嚴鶴臯拘押水巡隊一面打撈馮屍迢至昨晨八時許馮屍在原處浮起經人扣留由二十七保十圖地保沈歧山投報地檢廳請騐水巡隊亦備文飭警將嚴解送地檢廳究辦馬等亦投案請求伸雪車檢察長諭候派員往騐 
[華捕改釘號衣騙車之押儆]  
弋登路捕房四百六十四號華捕山東人高秀山因於本月六號將警服肩際上改釘四百六十九號號碼至安南路八十四號門牌袁寳振所開之脚踏車行内騙租脚踏車一輛藏匿家内經袁報請靜安寺捕房派探馬宗來調查明白將高捕連贓一併拘解公共公廨訊供收押在案昨晨由廨復訊據中西包探投訴查得高捕尙有用同樣手段騙租卡德路五百八十一號門牌姜阿華脚踏車行内脚踏車一部亦已吊到請爲訊究有李金軒者爲高捕作證到堂供稱今吊案之脚踏車一輛我向沈姓買來轉賣與高捕云云而袁寳振姜阿華均投案證明前情訊之高捕供稱原告等車輛租出之日我均在上差乞鑒又據西探麥克濤投訴調查發生事故之日被告均不在差云云經中西官核供以本案證據充足以被告知法犯法應加等治罪判高押西牢二年又以李金軒不應到堂妄作見證着押半年分别示儆吊案車輛交原告等領回 
[漕河涇鄉推定籌備里道主任]  
　　漕河涇鄉議事會本屆常會提議設立里道籌備會當場推定張祖潤爲籌備正主任唐祖鎰爲副主任刻聞張唐兩君擬即日召集會員商議進行辦法 
[濟生會推派查放專員]  
　　中國濟生會籌辦甲子水災義振處成立以來連日集議進行方法對於募欵手續業已次第就緒一俟捐册印好即可着手勸募該會現已推定張君賢清擔任赴湘南各處馮君仰山擔任赴直隸安平等處實地調查災區情形以便早日放振救濟云 
[閘北南貨店被搶]  
　　閘北通閣路德甡員南貨店於前晚（十八）八時餘正在結賬收巿之際突來盜匪八九人躍入店堂袖出手槍向司賬等嚇禁聲張即將賬臺上現洋鈔票銀角銅元共一百餘元及羽紗長衫夏布短衫各一件一併攫取揚長而逸當經該店司賬開單投報該管五區二分署派警馳往兜拿匪已遠颺前向該店執事等查詢盜等而貌服式及口音等據稱各盜口音似係南人學操北音者現已由警署加派警探跴緝贓盜矣 
[昨日汽車傷人案三起]  
　　一千五百九十八號汽車於昨日上午十一時駛經東西華德路撞倒吳仲二腿足受傷由提籃橋捕房一千三百八十七號華捕押令汽車載送受傷人往同仁醫院醫治旋即帶該車夫入捕房請究又有高郵人江小發昨日下午一時在浦灘行走遭汽車碾傷足部由老巡捕房八百三十一號華捕到來將汽車號碼抄錄另雇車送受傷人往仁濟醫院醫治又有汽車夫莊阿米昨日下午三時駕駛三千九百八十一號汽車駛經南京路撞倒甬人林士舟頭腿均受傷由老閘捕房九百九十二號華捕押令汽車載送受傷人往仁濟醫院醫治一面帶汽車夫入捕房候捕頭發落 
[救濟婦孺會招領兩女孩]  
　　女孩張紅英年約十一二歲太古碼頭過客姓葉送會面黑而圓唇厚而上唇向上有小辮連大辮作一條扎紅頭繩江北口音已裏足不能自言其來歷及父母等等上身赤膊藍小花肚兜扣有銀練條藍花褲白布襪老黑布鞋地又孩二豆年約九歲音同哈爾濱捕房送會面白下頷短鼻梁塌小眼睛已穿耳而無線及環身着白底紅條本廠布衫老藍布褲無襪藍布鞋有牛舌式青圍裙包破布短衫褲兩套亦不能自言其父母住處等如有該女孩等家屬可覔妥保到該會具領完聚 
[警廳招領男孩董阿雲]  
　　警廳收有男孩一人名董阿雲年十一歲面麻操奉賢口音赤膊藍布褲無鞋現留置新普育堂自供爲浦東學徒亟待親屬前往認領云 
[打醮扮演戲劇之拘究]  
　　昨有小西門外大新街之江北帮客民舉行打醮除前導川執事紮紙鬼怪旗傘外並雇江北伶人扮演鐵公鷄·黄鶴樓等戲劇·沿途表演以爲黠綴紅過上海縣知事公署頭門前即站定實行表演鑼鼓喧天觀者如睹事爲沈知事所知當飭警察所派警拘拿當塲拘獲演戲之楊阿二·倪林學·劉學可·花振邦四人有穿紅袍紗帽者有穿前清紅預花翎靴帽者發交警察所訊究紅陸司法員訊得楊阿二等均係受人雇演判一併收押候提爲首者到案訊究 
[地保擅自蓋戳之斥革]  
　　上海縣沈知事以二十七保八圖地保王鳴盛擅自將不應蓋戳之契據上蓋戳簽字昨特出示斥革永遠不准化名復充姑念有病准予交保醫治聽候傳訊云 
[包探緝獲搶鑽戒匪徒]  
　　婦人朱郁氏於本年三月十五號天明時在公共租界雲南路會樂里内突遇匪徒兩人攔住去路出示手槍嚇禁聲張當被搶去指上所戴值洋三千元之鑽戒兩只報捕請緝在案兹悉前日經法捕房包探緝獲匪黨陳以泰一名詢知前項鑽戒係陳與在逃之某甲所搶通知老閘捕房派探黄潤甫·邵景範·與五十七號兩探帶同事主前往認明無訛遂將陳提回收押昨晨押解至公共公廨第一刑庭即據中西包探上堂禀明前情以案須調查請爲展期開審訊之疲告延律師二人到堂辯護聲請准予交保候訊經經襄讞核供商之美雅副領事判陳押候展期一禮拜再訊 
 
　　英副領事惠君前日乘新置之汽車至公共公廨審案將車停於第一刑庭外面之空地上有包車夫王春生將該汽車之葉子板損壞爲五百四十二號華捕查見禀明駐廨捕頭飭將王送交滙司捕房收押昨晨解廨中西官訊實判王罰洋七元無力改押五天示儆 
[婦人被人刃傷肚腹]  
　　浦東高橋婦人陳劉氏年三十三歲前晚九時許由叉袋角至戚家於勞勃生路附近被一男子用刀將腹右戳破大腸外流血出如注倒臥於地嗣由行人察見報知戈登路捕房派一千二百九十三號華捕車送仁濟醫院醫治當晚即經西醫用手衛將腸納入腹中縫好至究因何故該婦被人行凶捕房尙在偵查中云 
[五剪綹賊分别押儆]  
錢啓堂於本月三號下午乘坐二路電車在南京路被竊内儲值洋七千六百十一元之鑽戒一只·鑽石二粒·及大小現洋等物報經捕房由探尤阿根錢根錢慶長緝獲剪綹賊葉阿春·張裕山·徐根寳·陰水進·陳永六等五人併解公共公廨訊押在案昨晨　廨復訊據中西包探投訴調查贓物無着云云訊之被告等供初互推中西官核供判葉張徐三人押西牢一年陰陳二人各押三月期滿一併逐出租界 
[孫春林知烟殞命]  
　　南陽橋樂宜里四十四號門牌所雇廚司替工寗波人孫春林年二十三歲昨日與其姨口角遽萌短見吞服生烟圖盡旋由人察覺車送仁濟醫院救治因服毒過多救治無效至晚斃命由其家人備棺收殮 
[勾引妻子私逃之控究]  
　　住在北四川路吳森金之妻徐氏年二十二歲於今七月十五日背夫脫逃·兹經吳探悉被王必桂勾引成姦　居小沙渡禀控四區四分署飭警將王及氏拘送法庭訊辦吳看自向該廳投質 
[拐逃案兩則]  
　　新民路魏如秀之妻杜氏二十三歲於七月初四日被陳德發誘拐脫逃又兆豐路蕭清宜之妻馮氏二十歲於六月三十日被李毓章姦拐無踪業經魏蕭兩原告將陳李兩被告扭控四區二分署並四區總署昨將原被四人並解法庭究辦 
[掮客投浦圖盡之得救]  
　　向爲掮客之蘇州人俞雲生不知因何抱厭世主義昨早奔至北蘇州路投浦圖盡幸由包探李子榮與五百六十號巡街捕查見急即設法將俞援起得慶更生遂故捕房候禀請捕頭發落 
[搶衣包行兇分别押儆]  
　　馮金寳於日前携帶衣服一包行經法租界地方被無賴沈阿文糾同王子裕·毛守忠·楊逢春·等上前强搶馮大聲喊救適有趙裕海乘車經過瞥見下車救護詎被沈阿文突出小洋刀將趙左太陽穴邊戳傷血流如注旋由巡捕到來將沈等一併拘入捕房昨解法公堂請訊原告投訴當時被搶情形并據見證趙裕海禀稱是日民人乘車經過該處聞得喊救命聲并目見毛守忠將衣包搶取置於王子裕之車上吾即下車帮同拘拿詎被沈戳傷流血血衣呈鑒詰之沈阿文供民人等實因打架不敢搶取衣包趙之傷痕實係民人鞋拔碰傷求察王子裕供民人因找尋朋友楊逢春路過該處不敢帮搶餘詞支吾毛守忠供認帮同搶取不諱楊逢春供民人在某處看門是日王子裕來找尋民人在路被累等語聶讞員核供商之法辣代副領事判案已証明屬實豈容推賴着沈押西牢一年王毛兩人各押四個月楊押三個月期滿一併永遠逐出租界以儆 
[懲罰東有恒路燕子窠主客]  
　　常州婦人孫王氏在東有悟路一千八百十一號屋内私售燈吃洋烟爲該管捕房包探張稼軒偵悉協同副捕頭聞君密往將氏及涸民徐大明·劉阿福·陳子郎·錢根泉·舅孟和尙·王阿桃·包川林·張林生張龍虎·等拘獲抄出烟具昨解公共公廨李襄讞會同美領貝君質訊之下判氏押女所十四天餘人各罰洋三元充公示儆烟傅銷燬 
[三燕子窠主分别科罰]  
　　王奉原·李福元·李徐氏·三人在法租界地方私設烟子窠售賣洋烟供人燈吃有違禁令爲探查悉禀明捕頭協同西探前往按址抄出烟具帶入捕房諭令交保候究昨日傳解法公堂請訊先由捕頭上堂禀明前情并將烟具呈案詰之王等同供認私賣燈吃不諱中西官判王罰洋八十四元李福元李徐氏·各罰洋三十五元充公烟具没收 
[三過犯復來之押儆]  
　　過犯黄阿三·林阿餘·陶金清·三人前因犯案被探拘解法公堂奉訊判押期滿出境在案詎黄等於日前又潛來租界圖行不軌先後爲探查見拘入捕房昨日併解法公堂請訊先由捕頭上堂禀明前情詰之黄等三人供詞支吾中西官判黄押西牢一年林押六個月陶押二個月期滿仍永遠逐出租界 
[劉海沙附近另設警船浮之曉示]  
　　各口巡工司奚昨出曉示云本巡工司查鎭江關稅務司所屬界内劉海沙附近地方另設警船浮一個合將其情形聞列於左計開一長江劉海沙附近曾設黑色木桿警船浮爲指示劉海沙北方暗沙之北角業於八百號　諭在案現因該浮失去仍在原處另設四尺黑色尖圓式浮一個即名爲劉海沙暗浮浮曉示各處船隻務宜留心詳記以免疎虞 
[誌謝]  
　　昨承商務印書館　贈第十卷第八號（英文雜誌）及第十一卷第四第五號（兒童世界）各一册謝謝 
來函 
[史量才沈田莘來函]  
　　逕啓者前日報載量才等以江浙和平代表名義赴寗接洽但量才近日並未離滬田莘前曾歸湖一行昨始返申報端所載全非事實况去歲荷江浙公法各團推爲代表任務早已結束恐滋各方誤會特此專函聲明 
　　史量才沈田莘同啓 
[商業巿况]  
　　北京專電（十九日下午六鐘） 
　　午前開盤 
整陸捌月期七十四元四角 
　　玖月期七十四元九角 
金融捌月期八十六元四角 
　　玖月期八十七元五角 
柒長捌月期六十六元一角 
　　玖月期六十七元一角 
玖陵三十元三角 
　　午前整陸捌月期七十二元六角收盤玖月期低至七十三元八角收盤爲七十四元七角金融玖月期八十八元一角五收盤柒長玖月期六十六元一角收盤玖陸低至二十九元五角收盤爲三十元零五角 
　　午後收盤 
整陸捌月期六十九元 
　　玖月期七十一元三角五 
金融捌月期八十四元 
　　玖月期八十五元一角 
柒長捌月期六十二元六角五 
　　玖月期六十四元 
玖陸二十八元七角 
[洋厘勢仍上漲]  
　　昨日洋厘早巿七錢一分六厘七毫半午巿漲二釐二毫半爲七錢一分九厘向來巿面平靖之際銀拆高則洋厘小今乃二者益漲足知人心浮動之故矣進口計漢口來洋五萬元此外進出甚稀人心稍定厘價或可望少低也 
[銀拆奇緊]  
　　昨日銀拆早巿六錢午巿七錢已至極頂之限度劃頭如水七錢且極缺乏昨日巿况之緊變爲永春永昶兩莊擱淺所空頗巨缺單難以拆進多單咸抱穩健主義皆欲收現以致多缺懸離幸皆有人出來帮忙聞已就緒云 
[上海銀行國内匯兌行巿報告]  
　　昨日京津漢來電銀滙漲縮甚大京津各漲二兩漢縮一兩二錢五分計京爲一千○四十八兩津爲一千○五十六兩漢爲一千○二十兩洋滙京津漢來電合申洋釐均漲至七錢一分一釐以上較前日約漲起二釐較小於昨巿申釐約五釐四毫五故仍各爲一千○○一元濟南銀漲一兩計爲一千○十六兩洋平滙烟臺銀跌一兩計爲一千○三十四兩洋跌一元計爲一千○○一元青島來電銀爲一千○七十三兩洋每千平匯又蘇州補水昨巿每千元兩合規元爲一千○二十五兩鎭江二七寳每千兩合規元爲一千○五十六兩餘外各處無甚更　云 
[英美日滙電訊]  
　　倫敦　昨倫敦大條銀價近遠期均長一八七五計近遠期均爲三十三辦士八一二五滙兌巿英美跌二分一二五計四元五角二分七五日英跌零六二五計一先令九辦士九三七五 
　　紐約　紐約銀價漲二五計六角八分三七五滙兌巿美英跌二分七五計四元五角二分三七五日美跌一二五計四十一元三角七分五 
　　神户　神户電訊日美匯兌賣價小一二五計四十一元二角五買價爲四十一元三一二五日英賣價仍爲一先令九辦士八一二五買價一先令九辦士八七五 
[外匯逐步趨硬]  
　　昨日星期二先令弗動其餘各滙計有印滙小一羅比法匯大五十法郎美滙小半元嗬滙大半盾各滙巿價計先令東匯均較前日略鬆惟美滙則較緊計銀行賣出十一月份先令價三先令三辦士一二五買進三先令三辦士五五賣出十一月份美滙價七十三元七五買進七十四元又賣出十一月份東滙價五錢五分八七五買進五錢五分六二五嗣則稍趨軟勢計銀行賣出十一月份美滙七十三元六二五買進七十三元八七五又買進十一月份東滙價五錢五分七五或可成交以後則依然轉堅計銀行賣出十一月份美滙價七十三元七五買進仍爲七十三元八七五又賣出十一月份東滙價五錢五分七五買進五錢五分六二五先令則仍爲前價並無上落午後先令亦係弗動各滙巿價均較前巿尤硬計銀行賣出十一月份先令價三先令三辦士五五買進三先令三辦士三七五又賣出十一月份美匯價七十三元八七五買進七十四元又賣出十一月份東匯價仍爲五錢五分七五買進五錢五分半嗣後則更形堅硬計銀行賣出十一月份先令價三先令三辦士三七五買進三先令三辦士半又賣出十月份美滙價七十四元買進七十四元一二五又賣出十一月份東滙價五錢五分六二五買進五錢五分三七五收盤時計先令及東匯買價路覺何緊計銀行買進十一月份先令價三先令三辦士四三七五買進十一月份東滙價五錢五分四三七五交易頗爲暢旺云 
[標金又跌二兩]  
　　昨日星期二大條銀近遠期均各回長一八七五日美滙兌來電亦小一二五日英小○六二五十月份標金開盤二百七十二兩二錢較前收盤小去六錢　乃略小至二百七十二兩先令揭曉時又小至二百七十一兩八錢其時各滙巿况雖較前日略硬而人心尙好故標金亦無甚升降計高至二百七十二兩十時許日美匯兌又小一二五日英亦小○六二五標金又略小至二百七十一兩八錢後因美滙東滙兩價均較爲緊是以買户亦多標金遂漸漲至二百七十二兩七錢（全巿最高價）移時巿况依然回鬆故乃又跌小至二百七十二兩收盤八月份登賬價格二百七十四兩九月份二百七十三兩十月份二百七十二兩補水二百七十七兩蛤赤祗做三百三十兩交易不多午後標金開盤二百七十一兩九錢日美日英均屬弗動移時標金略小至二百七十一兩七兩先令開出時標金尙爲二百七十一兩五六錢嗣因匯巿趨堅以及滬地銀根奇緊以致人心頓疲標金遂驟跌至二百七十兩○六錢惟是時緣標金價小而略有買者所以又渐好至二百七十一兩二二錢俄而滙巿更爲鬆動是以人心又虚金價又頓跌至二百七十兩○三錢（全巿最小價）旋至收盤時因先令及東瀳稍見回緊故遂回高至二百七十一兩二錢後爲二百七十兩○八錢收盤補水二百七十六兩綜計全巿標　最高低相差爲二兩二錢其收盤價較之前日又跌二兩　 
[公債又趨暴跌　九六續漲四角]  
　　昨日各種公債票趨勢又見暴跌大原因約有數種一緣跌落之餘人氣不振一因銀拆緊漲受主束手且聞永春號倒閉是以人心愈見疲弱尤足助其跌落之餘勢其中獨九六公債受主較多故價格又漲四角午後因時間關係故現期貨各做一盤情形述後 
　　金融　金融大票現貨前巿略有交易價由八十六元半小至八十五元比上週改小一元九角八月期開盤八十六元六角其後賫户甚旺巿價逐盤下降最第價八十二元一角較前日改小四元八角五分五十月份期貨巿價初尙盤旋十時以後亦步見改小九月期最後價八十二元計小五元八角十月期（除息）最後價八十元零五角計跌五元二角 
　　整六　整六現貨祗午後做出一盤價計六十九元五角較前日驟小六元二角八九月期巿價互有步步改小之槪八月期最後六千八元半比前日退去五元五角九月期結果較前日小五元六角最後價計六十九元四角十月期開盤七十二元九角其後跌勢亦烈最小至六十九元收盤雖回高一角比前日已改小六元六角 
　　七長　七長現貨毫無交易期貨八月開盤六十六元三角嗣後緣需給關係巿面疲落最後價六十一元五角較前日小五元二角半九月期開盤六十六元四角十月期六十六元五角其後亦步趨十落九月期最後價六十一元七角計小五元四角十月期跌落五元最後價計六十二元四角 
　　九六及其他　九六公債開盤二十九元九角開盤之後受主尙多價曾至高三十元零四角其後各盤交易價常在二十九元一角　至三十元零三角之間最後價二十九元六角計漲四角餘如五年大小票及整理七厘等仍無巿面云 
[公債别訊]  
　　近週以來各項公債巿價幾有江河日下之槪故買進各户虧累甚户昨日華商證券交易所各號經紀人除向各户追取証金外復須繳納追證金計七長每萬元應繳二百元金融三百元整六四百元云 
[紗花疲軟]  
　　現紗　昨星期二現紗交易不多客帮都存觀望態度蓋以東南風雲日見緊張而銀拆又升至六錢採購束手巿面見呆僅天津帮辦去各紗一百包其餘漢口廣東汕頭烟臺野鷄等帮不過共進各紗三百餘包巿價小二錢五分 
　　期紗　紗布交易所人鐘標準前巿以美棉又小人心益虚近期小一二錢遠期小四五錢及後巿見現貨巿面未能振作銀拆猛漲老多頭獲利者紛紛了結以經負擔而省拆息以致價格逐盤趨下近期又跌六錢遠期跌有一兩二三錢各月期最高價爲八月期之一百七十九兩八錢較上日高峯大二錢最低價爲一月期之一百六十五兩較上日低價小八錢二所共成交三萬七千三百零五包較上日多六千九百八十五包計紗布交易所成交三萬二千一百包物品交易所成交五千二百包 
　　現花　巿上現貨未有做開期貨做開火機花一千件價四十二兩十月十一月送廠三井出又通州花一千件價四十三兩十月份送廠三井出均日華紗廠買進 
　　期花　昨據通州帮人云該處最早新棉開價當在六十元之上以致棉業中人目前均不肯抛賣巿勢似有趨堅之象紗布交易所通花標準前巿本月因以稍漲惟美棉來電又小故遠期各月跌一錢左右後巿紗布疲勢頗烈花亦隨小三四錢各月期最高價爲八月期之五十兩零五錢較上日高峯大五錢最低價爲一月期之四十兩較上日低價小三錢五分二所共成交五萬四千一百擔較上日多六千七百擔計紗布交易所成交五萬零三百擔棉業交易所成交三千八百擔昨日美棉收成報告又有私家估計爲生產對尋常之百分比自百分之六十四又九迄百分六十六又八收獲總額可自一千二百八十二萬八千包至一千三百三十四萬包之多以致美棉巿價日見疲軟最低價已至二角五分之内 
[英美日英棉巿]  
　　昨晨紐約來電謂該處原棉巿况先因利物浦棉電欠佳及新棉報告利於賣方而疲後因出口見增而稍回好跌四五釐金洋計現貨價爲二角八分一釐金洋跌六釐十月期價爲二角五分五釐五毫金洋跌五釐七毫十二月期價爲二角四分九釐金洋跌五釐五毫一月期價爲二角四分八釐六毫金洋跌四釐三毫三月期價爲二角五分一釐二毫金洋跌五釐九毫五月期價爲二角五分二釐八毫金洋跌五釐七毫十月期最高價爲二角六分零四毫金洋跌六釐八毫最低價爲二角五分三釐四毫金洋跌六釐一毫同時利物浦棉電極形疲軟計米得林現貨價爲十六便士又十九跌百分七十五便士十月期價爲十四便士又五十二跌百分九十一便士一月期價爲十四便士又二十五跌百分之八十八同時孟買來電謂該處原棉巿况先隨隔日紐約棉巿而疲但後以投　家買進而稍回好計孟加拉十二月期及一月期價爲四百四十一羅比跌三羅比奥姆拉十二月期及一月期價爲四百九十四羅比跌二羅比白羅溪四五月期價爲五百十五羅比跌四羅比同時大阪現紗電訊互有出入計二十支藍魚價爲三百三十六元跌一元十十支紅財神價爲三百二十七元漲二元十六支　島價爲三百零八元跌一元十六支三馬價爲三百零三元跌二元三品期紗近期漲勢頗烈較上日漲三四元遠期漲一元各月期最高價爲八月期之三百三十一元四角較上日高峯大四錢最低價爲二月期之二百九十七元四角較上日低價大三角 
[孟買原棉週間統計]  
　　上週孟買原棉輸出大增較前週增一萬六千三百五十一包惟到數不多内地　要亦不旺週末存數爲五十六萬六千包兹將詳數分配於下 
　　　　　　　八月七日止包　　　　八月十四日止包 
　　輸出總數　六六七四　　　　　　二三○二五 
　　至歐洲　　　六六七四　　　　　　二一三三 
　　至中國　　　未　　有　　　　　　三○四八 
　　至日本　　　未　　有　　　　　一七八四四 
　　　　　　　八月二日止　　　　　八月九日止 
　　週間到數　　七一三八　　　　　　三一八○ 
　　週末存數　六○○○○○　　　　五六六○○○ 
　　三品買氣潛存　　　　　　　　（十九日大阪電） 
　　三品巿場因二百以來美棉續趨跌風民間估計益趨樂觀前途更無看漲餘地故開巿前人氣已跌去二元乃前巿拍板行巿反略趨漲風此山川口帮買進現貨頗形踴躍近期貨受其影響抛貨減少以致人氣反由疲而堅至三品本月期貨月初已成交一千一百件其後賣方轉賣減至六百件後反加至六百五十件最近上等貨銷胃頗佳行巿亦合算雜牌貨亦不至虧本現貨帮始陸續買進故人氣帶俏去 
[大阪紗巿堅俏　（十九日大阪電）]  
　　棉紗現貨並未隨美棉跌落而疲川口帮買氣旣依然暢達而賣方抛貨復又稀又稀少人氣格外穩定中等二十支現貨叫價爲三百三十一元次月期爲三百二十六元已漲起一元成交三百包 
　　攝津　十六支　八月期　三○四·○○ 
　　合同　十六支　八月期　三○五·○○ 
　　金魚　二十支　九月期　三二五·○○ 
　　合同　三十二支　九月期　四八·○○ 
[大阪布巿不動　（十九日大阪電）]  
　　棉布現貨巿况因期巿堅俏巿中人氣日趨穩定故並未受美棉跌落影響雖買户寥寥而賣方抛貨亦復不多各貨行情均無變動云 
[公平叫莊]  
　　昨日生期二又輪值英商公平洋行第七百二十五次不限價拍賣之期排列羽綢斜綢元絨泰西緞花羽綢細布巿布原布漂布等貨二百十九件計九千三百疋比較前期該行之拍數少二件計一百三十疋巿况不過平平所拍各價無甚上落漲跌互有人心未見踴躍計羽綢五十二件計一千九百五十疋漲二分五至三錢内亦有跌落五分至二錢七分五者斜綢四件計一百二十疋虎瀑比前減二錢五連城璧漲四錢七分五元絨八件計一百八十疋豐年漲一分劉海漲二厘五鶴童天天賜黄金各减半分泰西緞三十七件計一千二百十疋價漲落互有花綢十件計三百疋漲起五分細布十一件計六百六十疋價漲二分至一錢二分而跌者亦有三四分巿布三十九件計一千九百十疋跌自一分至一錢八分惟圈馬頭漲五分十四磅虎瀑加一分原布七件計四百二十疋人搶佳漲九分吉祥加二分戰長沙跌二分進利降一錢九分漂布五十一件計二千五百五十疋漲一分至二錢二分惟亦有小去　分至六錢八分不一 
[粉巿一蹶不振]  
　　昨日星期二麵粉巿面幾有一蹶之勢推原其故厥有五端㈠美國及西比西小麥豐收麥價甚廉風傳有大批美麥運滬㈡江浙風雲日急金融緊迫其莊昨已擱淺交易所等處退票甚夥㈢雜糧交易所小麥現銷疲滯價亦步跌㈣津帮昨接津電該處水勢復漲運輸艱限㈤粤省沙面工潮尙未解决貨難起卸輪船赴粤日少客帮前辦之現粉大多數尙未運出是以近遠期粉價步跌有江河日下之慨加之客帮實銷不動投機家經濟不充盛氣已破廠家存底充足七月底交割愈趨愈近粉價之步小自在意中前日所報南洋帮抛成現粉二十萬包（兵船牌）價二兩零五分亦難裝出昨日交易所上午開盤價（現期）即較前日跌五釐八月份亦跌半分九月份跌二釐半十月份跌半分旋因空頭以交割期近紛紛抛進現期粉價回漲二釐半至五釐二盤及收盤價無甚變動午後開盤至二盤仍具盤旋之勢二三盤價因多頭盡量反賣傾跌計有一分左右五盤及收盤逐步向下結果現期較前日收盤價計跌二分半八月份較跌與現期同九月份較跌二分十月份較跌一分七釐半麵粉出口僅祗津帮交裝順天輪兵牌粉三千包餘無運出昨交易所上午期粉成交四十四萬包下午四十一萬三千包收盤四十一萬九千包共計一百二十七萬二千包統觀粉巿如南北各帮實銷仍疲則交割期近巿面恐非最短時期内可得轉機也 
[絲巿停頓]  
　　昨日洋莊絲巿遽現停滯緣歐美各莊所發現期絲電到期迄無回音兼以横濱日絲無甚起色而本埠法匯突然復漲以致美法各洋行態度益形冷淡然華商方面期望仍奢故廠白黄灰經寂無成交統觀絲巿似趨混沌 
[横濱絲巿平靜　（十九日横濱電）]  
　　生絲現貨日來雖無大起色然九十號二百五十四號等仍有進意其他亦有俟價跌買進之意惟賣貨稀少賣方態度頗爲堅硬前途仍有樂觀餘地云 
　　絲屑巿况僅大日本紗以每貫百五元乃至二十五元之價買進少許餘無交易歐洲三館帮則觀望莫前云 
[茶巿依然暢達]  
　　昨日星期二本埠洋莊茶巿依然　達人心堅定巿而仍呈平穩之象珍眉成交六百九十六箱婺源高莊之貨售盤自六十二兩至七十六兩屯溪遂安等路之貨售盤自五十兩至六十兩土莊貨售盤三十四五兩巿價均頗爲堅硬貢熙巿面略爲活動昨至美昌富林等行業已開辦成交六百五十七箱售盤自二十三兩至四十一兩較前日爲不弱大帮巿面極爲堅俏但日來到貨寥寥尙有不敷需求之勢甚餘針眉秀眉娥眉鳳眉等貨巿面均無變動祁甯等路紅茶昨由協和天裕天祥等行買進三百五十四箱祁紅售盤自三十五兩至四十五兩甯紅售盤自三十六兩至四十五兩巿價均較前略爲堅硬 
[美松貨湧價平]  
　　昨日星期二各木巿况仍趨平隱祥泰瑞大源順增泰各行於一週之間由西雅圖裝到美松五百五十餘萬尺本埠營造廠建築工程雖稱發達銷將仍未十分暢盛客帮如蘇州無錫常州漢口等處來滬採辦者頗覺稀少而賣方意欲抬價緣因去得有限故仍抱穩定態度助下週又有大批到滬勢恐難望起色新加坡板柳安二種走場尙稱進步而人心亦微形堅俏餘如柚木俄松日木等貨各方面交易寥寥故巿况尙無發展云 
 
 

Page 16

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *   
 
 

Page 17

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *   
 
 

Page 18

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *自由談 
[餐櫻廡漫筆] [  風]  
　　同　　元會文王克復江寗布署　定某日讌　昭忠祠召梨園侑觴部頭呈劇目公點賣臙脂斯劇以奇豓著聞寳僚莫喻期指公曰是邦苦兵革久矣如天之福得有今日不當破顏一笑乎俄而綵袖紅氍嬌鶯嘹　賣臙脂登塲矣公爲之掀髯四座稱觴爲公壽盡歡而散 
　　事林廣記癸　卷十二標　玳筵行樂宋元人酒令也卜算子令（先取花一枝然後行令口唱其詞逐句指點誤即罰酒後詞並同）我有一枝花（指自身指花）斟我些兒酒（指自身令斟酒）唯願花心似我心（指花指自身）歲歲長相守（放下花枝叉手）滿滿泛金杯（指杯酒）重把花來嗅（把花以鼻嗅）不願花枝在我旁（把花向下座人）付與他人手（把花付下座接去）浪淘沙令今日綺筵中（指席上）酒侶相逢（指同席人）大家滿滿泛金鍾（指衆濱指酒盞）自起自斟還自飮（自起身自斟酒舉盞）一笑春風（止可一笑）傳語主人翁（執盞向主人）你且饒儂（指主人指自身）儂今沈醉眼矇矓指（自身復拭目）此酒可憐無伴 
飮（指酒）付與諸公（指酒付鄰座）調笑令花酒（指花指酒）滿筵有（指席上）酒滿金杯花在手（指酒指花）頭上戴花方飮酒（以花揷頭上舉盃飮）飮罷了（放下盃）同叉手（叉手）琵琶撥盡相思調（作彈琵琶手勢）更向當筵迴舞袖（起身舉兩袖舞）花酒令花酒（左手把花右指酒）　我平生結底親朋友（指自身及衆賓）十朶五枝花（伸五 
指反覆應十朶又舒五指應五枝指花）三盃兩盞酒（伸三指又伸二指應三盃兩盞指酒）休問南辰共北斗（搖手示休問意指南北）任從他烏飛兎走（束手作任從狀以手仿飛走狀）酒滿金巵花在手（指酒盞指花）且戴花飮酒（左手揷花右手持酒飮）詞筆近質重是元以前風格 
[甲子暑遊南京記㈣] [  徐襲冰]  
　　十八日下午四時半至公共演講廳聽東大敎師楊杏佛先生演講因由南京署校敦講故聽講者都該校學員講題爲中西思想的比較言頗激烈毋乃心有不平而然歟十九日上午訪堂弟時得於男子體育師範叙談片時彼往東大附中應試余即回校二十日酷暑不敢外出二十一日天氣仍熱夜間與李夫人曁李君玉如等至公共演講廳參觀南京署校第二次娱樂會種種表演莫不維妙維肖有聲有色悅耳賞心者其惟斯會歟二十二日又因天熱未出二十三日天氣陰凉益增游興乃約同鄉三人參觀古物保存所步出校門由細柳巷北行經常府街四條巷出西華門再行二三里即至所門向南正對午朝門門内架竹爲棚花藤繚繞雅靜宜人納凉其中眞不知其時之爲夏也後有西式二層樓房樓下陳列磚瓦井欄寺碑石礎以及方正學就義瀝血所濺之血癊石等石上血痕淋漓可見其當時忠誠之氣宜其炳日星而貫金石也樓上陳列畫像古器等上自三代下至前清之歷代古物俱列於玻璃廚内攝影二幀乃歸校此行約十里徒步往返毫不勞頓良以精神振作無事不可爲也下午四時爲公共演講廳聽黄任之先生演講（敎育之結果在那裏）要旨是推廣職業敎育二十四日晚上七時校中敦請陶知行先生演講（活的學校）意在介紹北固鄉之模範小學校也二十五日未出游惟在校整理諸務二十六日晨與徐女士等約游下關浦口乃於上午八時出發先乘人力車至鼓樓沿途綠柳摇曳一若作歡迎狀者下關與江邊商業頗盛且房屋多新建築氣象爲之一新以較勝於城内花牌樓等處旣抵澄平碼頭費大洋五分乘江寗小輪渡江是時微風拂浪水面生波舟盪中流身心暢適歷時八分已抵浦口船埠與津浦車站相連乃至月台而觀覽焉適河南學友十人乘車北旋乃揚術　　㈤　　　　知何由再相逢）之句不禁傷感無窮此站建築宏大較諸上海北站或有過之余等徧覽一週再上鐵路架橋登其頂全巿在望屋宇毘連而臨大江江中帆檣林立亦壯觀也 
[城隍廟大火後之趣評] [  纑君]  
　　火燒七月半　諺也今年大世界廣告於七月内有此五字載之滬上各報余初不介意及七月半城隍廟大殿火燒始悟此五字之廣告實懴語也 
　　俗傳城隍廟前殿爲霍後殿爲秦霍即漢霍光將軍秦即秦裕伯城廟垂髫時誦三字經有光於前裕於後二句不解所謂今而知光者霍光也前者前殿也裕者裕伯也後者後殿也如此鐵板注脚雖吾徽朱夫子復生當不易吾言 
　　殿内有金山神像即霍光將軍俗呼坐殿城隍光坐鎭近二千年一旦火光熊熊燒得精光光之不安於坐光之名累之也嘻 
 
[遠望中之近想]  
　　當火熾時内殿之城隍夫人由廟祝背負而出暫假樂圃　安置後仍由後門遷回城隍神則暫假東嶽大殿駐節夫妻本是同林鳥大難來時各自飛不意城隍神與城隍夫人亦復爾爾也老太爺老太太（即城隍父母）愛子情切得毋有 
倚門倚閭之望乎 
　　大殿西判官等泥像以及内衙之木偶俱付一炬　殿前石身陰皂隷大尊　然獨存但間有一二跌倒者泥菩薩跌落湯罐裏石皂隸跌倒大殿前彼此同一致慨也 
[西瓜] [  茸餘]  
　　西瓜爲瓜類中之清品解暑清心入詩人吟詠不若胡瓜冬瓜之屬僅供鄉老大嚼不入文人品題也在昔炎夏西瓜一品家置户備近今汽水發明時髦之有屏西瓜弗食而以汽水代之雖較凉爽究無餘味西瓜得自然之氣而生冰潔之質清凉散中當推上乘未知閱者亦表同情於此說否 
　　藝瓜之法先將瓜子之老者秋時收取藏之乾燥處俟清明時乃將瓜　土地翻鬆和以牛糞然後以瓜子拌灰種入鬆土之中及蔓旣生留意蠖蛀待蔓稍長搯去頂枝使蔓四生開花時亦宜摘去瘦弱之花留肥大者然後實亦肥大甘美西瓜之皮色不一或青或綠或白或烏青綠之瓜瓤多紅黄色皮白之瓜瓤白子亦白俗稱三白瓜爲瓜中之上品烏皮之瓜厥瓤血似人嫌其色不喜食之普通瓜形大都渾圓有長圓者俗稱枕頭瓜以其形像也又有一種爲歐西種形小皮脆一觸即碎俗稱迸瓜味亦鮮潔 
　　西瓜以井水浸之剖食更爲凉快古人浮瓜沉李推爲署天韻事范成大有詩曰（碧蔓凌霜臥軟沙年來處處食西瓜形模濩落淡如水未可備萄苴蓿誇） 
[海上蜃樓（八三）] [  釧影]  
　　第九回　煮　　中蠶桑庸女學　持　　　　菊叙朋歡 
　　自從祖書城到了本報館以後在止樓中認識了梁五史梁玉史便請祖書城到他女子蠶業學校裏敎國文祖書城說從　東回來剛剛脫離了敎書事業跑到上海來正想休息休息怎麽又做這敎書事業呢梁王史道我知道你在山東敎書很爲辛苦但是到我們那個女學校裏來我知道你很願意的因爲我們這最高一級學生不過十二人程度和年紀都相髣髴總在十九歲以外二十四以内這一班學生到明年年底就畢業了至於養蠶的事他們大概都明白再加以明年一年的實習畢業後儘可以出去當敎習或者不必當敎習的自己也可以在家養蠶就是國文上還角缺一點 
所以我想儘明年一年好好兒的把他們國文弄好了將來出去也是我們學堂裏的成績也是他們學生自己的益處而且這一班學生非常純靜你見了便知道咧祖書城道那末便是敎書也得要明年了待我考慮考慮實不相瞞我在女學校裏没有敎過書不知敎得來教不來梁玉史道女學校也和男學校一樣只有女子好敎心思綢密氣息沉靜他們還比男學生用功咧别的女學校裏的女學生往往參差　不齊竟有十二三歲的和三十多歲的學生同處一班程度相等我這個學校裏却不如此在招考時有一定的年齡須在十六歲以後國文也要略有根柢的爲的是什麽呢因爲到了養蠶的時候他們學生很爲辛苦那很大的蠶筐掇上掇下也要他的身量體力夠得到倘然年穉力弱的小姑娘怎能拿得動呢至於國文要略有根柢因爲我們的功課蠶業爲重許多講義要是國文程度太幼穉的如何聽得懂講義呢因此在考取時却比較的嚴格一點但是學校裏的年齡和程度也比較的齊整一點書城兄肯來擔任些敎課的便請在年内先擔任起來因爲現在那位國文先生常常病假缺課你要肯來學生們一定歡迎不過我們學堂裏經濟非常竭蹶要請你盡個半義務我只好送一些車錢罷了祖書城道這個我純粹盡義務便是車費也决計不收不過要講出一句話每星期只能來兩天你想我住在新馬路到你那高昌廟來上課有多少路東洋車走走就要一個鐘頭以外不比韓景琦他會踏脚踏車他又踏得好一刻兒功夫就到了我却不能 
三言兩語[  玉郎]  
　　顏老駿想組閣但是足足忙了一個多月仍是海巿蜃樓可望而不可即這要怪老駿忒經濟旣要一嘗内閣滋味多少總該挖些腰包要知這决不是吃頓飯的事依我主意還是爽爽快快去請出那位吴大頭來直接講個價目上次大選是他一手包辦像這麽一個内閣不難不難 
　　姚賡夔啓事　賡夔徵求自由談應徵者紛至沓來達百餘件·先到者十數件已一一將薄酬寄出後至者容於一星期内陸續將原報退還並當略附酬贈以報雅意即請諒鑒（不受酬諸君中心尤至感激謝謝） 
 
 

Page 19

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *   
 
 

Page 20

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *   
 
 

Page 21

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *常識 
常談 
[匈奴故事㈡　] [  老圃]  
　　世人或以匈奴種爲蒙古種此非也元之成吉思汗乃蒙古種當時蒙古種之外自有畏吾兒種畏吾兒即回紇亦稱回鶻Ｕｉｇｕｒ實漢之匈奴也晋時匈奴南徙其留於北者在魏稱高車或稱敕勒在隋稱韋紇唐時回紇强盛助平安史之亂屢尚公主中華人習知之顧亭林以回回爲回紇此實大誤回回爲敎名回紇乃種名唐時回紇本非回敎其人或染華風或奉奈司託利安基督敎憲宗時回紇請於河南府太原府置摩尼寺許之摩尼者基督敎之别派主張二元論波斯人摩尼所創也回紇人因奉基督敎乃用叙利亞字母并以此字母傳之蒙古人故畏吾兒文爲蒙文之祖但其後回紇人又奉回敎而用亞剌伯字母顧亭林誤以回回爲回紇實即由此今世回紇人種在歐洲嶄然見頭角者一曰匈牙利人二曰孛爾加利人三曰芬蘭人匈牙利人自稱曰麥耶爾Ｍａｇｙａｒ初居多惱河口其人勇悍善戰於西曆八百九十五年征服匈牙利即匈奴阿鐵拉所占舊地當時俄國記載稱其人曰回紇人Ｕｇｒｙ而回人記載則稱曰拔希可爾人Ｂａｓｈｋｉｒｓ蓋回紇人之異名今回紇人據匈牙利已歷千年其人皆奉基督敎然其文字猶與歐人大殊歐人文法皆有陰聲陽聲而匈牙利文無陰陽之别歐人書姓名皆先名而後姓而匈牙利人則先姓而後名是回紇文法與漢文同也孛爾加利人本居於服拉加Ｖｏｌｇａ河與烏拉山之間實匈奴舊宅其人曰孛爾加Ｂｕｌｇａｒ即服拉加河名之音變西曆七世紀侵入多惱河下流卒建立孛爾加利國其人多奉基督敎亦有奉回敎者其文字用斯拉夫已漸失其回紇人之本來矣芬蘭人居於俄之北部散居於瑞典腦威歐人呼曰芬人Ｆｉｎｎｉｓ或呼曰芬蘭回紇人Ｆｉｎｎｏ　Ｕｇｒｉａｎ此類人種雖與匈牙利相隔然觀其形貌考期文字皆與匈牙利相似亦回紇種也 
經濟 
[城隍廟被焚後之我見] [  希奇]  
　　我國人對於偶像之迷信每年按時舉行賽會未嘗或輟日前爲陰曆七月半上海地方仍循例抬扛偶像游街在迷信者之心理以爲可以降福一方孰料城隍自身居住之廟屋竟付之一炬矣城隍有靈胡彼之不能自保其廟也迷信偶像之愚夫愚婦可以醒悟矣 
　　上海自拆城以後城隍之根據已失城隍廟之被焚謂神竟有知亦可然吾意迷信之徒必思有以恢復而地方當局則宜别籌有益人羣之建設夫迷信之荒誕無稽觀此次城隍廟被焚可知一斑矣吾輩知識較高之人正宜利用時機曉喻人民俾知上海無城雖有神而神亦不附求福之途正廣果人人克勤克儉勉爲良善之公民則不求福而福自至但一片焦土之廟址如棄之不思利用殊爲可惜最好由熱心公益之人首先提議用以興建公共演講廳或通俗敎育博物館藉以灌輸人民普通常識豈特增高國民程度而已實爲改進社會唯一良策至於建築費用端賴熱心人士解囊佽助此種公益事業各界人士諒必樂予贊助踴躍輸將鉅欵固不難立集也 
　　我國各地廟宇林立倘能聞風興起以無用之屋改辦有益人羣之事業人民之幸地方之福我尤馨香禱祝者也（乙種酬） 
衛生 
[浴衣衛生談] [  楊業]  
　　某日余乘早車赴杭車中有甲乙二人西服草帽頗似學生裝束甲偶談及新購浴衣一件乙謂浴衣一時風行是何道理我想浴衣質厚夏日似不相宜甲答謂浴衣之利益頗大兹就顯明者略說幾端 
　　㈠人體浴後雖用毛巾遍擦各部其水分究未能完全擦乾而夾縫與曲折處更易藏儲水分此時遽着襯衣必致襯衣潮濕若着浴衣則其質地疎鬆能使水分附着逾時更換襯衣頓覺舒服異常 
　　㈡温水浴時血液循環加速毛細管張放浴 
後倘着薄布短服難免風邪侵入致成感冐故浴後宜着浴衣取其質厚而軟能使體温增高毛孔内水分與餘垢得隨微汗外洩 
　　㈢浴後身體疲倦頗欲休息每苦着衣結帶之煩若着浴衣隨手披上即可休息而且寬大適體心理上很覺愉快 
　　㈣寢室小坐不拘儀節日中之服自可卸去易以浴衣自然安適西洋人多喜浴衣亦由此理 
　　乙聆此言頗以爲然余特述其方以質於今之注意衛生者（不受酬） 
道德 
[慈善之二童子] [  硯溪]  
　　昨經前門見衆人圍繞似聚觀新奇之事余亦近前審視焉見有夫婦二人形容憔悴口稱係京師附近被水之災民年皆五十餘面前有小兒三長約十三四次約八九歲皆垂頭而坐寂無言語最幼者方三四歲蓬首垢面無知無識時向其母懷中索食母拒之以掌兒泣母亦泣又有一女年約十餘齡爲其弱弟拭淚痕且含淚以笑臉語其母語瑣碎雖不可辨然似勸慰其母之意伊父在旁若未聞知但聲言長次男得錢若干即賣於人爲奴最幼者不須錢但得慈善之有甘心與人育養及長或爲奴或爲子各聽其便永無後悔至於小女有出貲若干者亦情願賣於人爲婢此何時乎骨肉分崩惟憑一諾生死離别斷在須臾仁人君子見之宜如何感漢唏嘘或思爲之援手或代爲之流涕乃竟有觀熱閙者有說笑話者且有不顧天良自詡特識謂此種人非眞難民故設此圈套以求帮助者正在衆粉圍繞紛紛議論之際忽有兩童子經其側視聽移時一童子即探囊出小銀元四角遥擲之遽爾前去一童子追及曰哥哥此非在學堂吃點心之錢乎何竟全數與彼童子曰吾輩不吃點心回家再食尚不至餓死若輩不得食將不知慘狀若何矣故吾傾囊擲之雖不能救其終身暫可保其一日之間數口之生活亦愈於立見其死或分崩離析也况慈善之家甚多此時幸得苟延殘喘焉知將來不遇拯濟乎此童子聞言亦即探囊取出小銀元二角曁銅元十餘枚轉身回至難民處擲下而去（乙種酬） 
科學 
[說雷] [  耿光]  
　　雷之原因　雷原因於空氣中之電氣其現象之猛烈盡人所知也　電氣屬於靜電氣固不俟言而靜電氣則由左之原因而起 
　　一異物質相接觸或相摩擦之時 
　　二感應 
　　三結晶體受熱而被迫之時 
　　四劈開燃燒腐敗酸化蒸發衝突及結晶 
　　空氣中電氣之根原大率由蒸發摩擦而起然陰雲四布之時則由旣存在之電氣之感應作用而發生與之反對之電氣蓋液體蒸發之時液與蒸氣發相異之電氣地球表面三分之二以海水覆之於陸上水之分布亦多故山水蒸發而起之電氣期量極多且蒸發之蒸氣上騰之際觸於地上之山獄邱陵與之摩撚而地球生陰電氣蒸氣生陽電氣以此知睛天空中之電氣以陽電爲主而雲天則由此陽電之感應作用以生陰電 
　　雷之現象　雷之現象恰如送强烈之電氣於烈甸瓶時瓶内外之陰陽兩電隔玻璃而爲激烈之作用遂破碎玻璃而中和發火花與音響然兩羣之雲所有之電氣突破不導體之空氣而互相放電或帶電氣之雲與由其感應而起於地上物體之電氣互相放電是時乃有雷之現象起喧囂之音響發强烈之火花時或毁樹木壞崖宇殺人畜焉 
　　雷鳴之原因　電氣中和之際發非常之熱故當於其通路之空氣膨賬飛散而四周空氣突入以補之因此空氣起激烈之振動而發强音蓋此時音響之儲能Ｅｎｅｒｇｙ由熱而來而熱則電氣之儲能之變態也 
　　雷之火花屈曲之理　聞雷之先所發現之火花其形常屈曲是由飛散於空氣中之塵埃分布不同與空氣之密度不一而火花乃擇塵埃多之部分與空氣稀薄之部分以通過之故不能成直線而常屈曲也（乙種酬） 
敎育 
[述鄰人讀常識進步之神速] [  壽田]  
　　鄰人楊君向來開設浴堂營業頗發達惟苦識字不多賬目皆由店夥經理難免不受人蒙蔽一日余因　申報當識最易開人知識因勸其常年訂閱一分余隨時爲之解釋字義並囑按日習字數行詎意行之期斫不但報紙能閱即素不能寫之賬目居然亦能執筆其進步之速眞不可以道里計今見增平民週刋一類更爲欣喜鼓舞該浴堂夥友現復醵資增訂一分每日互看之下兼供澡客瀏覽一舉兩得無過於此且此事輕而易舉此中來往平民實居多數收效尤速故亟錄之以登常識深願各處浴堂仿而行之其造福人民當非淺鮮不禁跂予望之（乙種酬） 
 
 

Page 22

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *   
 
 

Page 23

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *   
 
 

Page 24

 
 
1;第一萬八千四百九十一號;中華民國十三年 西曆一千九百二十四年八月二十號
星期三 * *[各學校之開學禮]  
　　羣　女校　南巿花衣街羣寳女校於昨日行關學禮校長奚君致訓詞語多懇切　畢即開校務會議議决㈠敎育部立案㈡擴充校舍㈢籌備基金㈣敎學法採取能力分組制均贊成通過云 
　　民生女校　法租界貝勒路民生女學昨日開學行禮畢由校長胡韞吟致始業式詞敎職員顧祖同范允慈演說該校定於本月二十一日開始授課添聘顧祖慈女士爲體育主任云 
　　道南學校　海寗路天鑫里道南學校於昨晨行開學式該校定二十二日發給書籍用品二十三日正式上課刻尚有餘額可補云 
　　競雄女學　北成都路競雄女學日昨（十九）行始業式學生到者二百餘人校長及各敎員均諄諄致訓刻定二十五號正式上課云 
　　惠工學校　閘北絲廠惠工義務學校曁英文夜校本學期遷至恒通路三九號新屋日校并添聘敎員潘君分任校務於昨日行秋季始業禮云 
　　民福學校　西華德路民福學校於昨日上午舉行開學禮代理校長陵蘭森君報告校董張四維君致及校翁國勛等免詞云 
　　珠玉業校　侯家路珠玉業學校昨日舉行秋季始業式由校長致詞後即行禮次張秉鑫報告末由各職員相繼訓詞定於二十二日正式上課云 
[學務叢載]  
　　學生聯合會同樂會紀　學生聯合會第六届代表大會此次在滬開會討論各項問題於十八日閉幕前晚復假西藏路寗波同鄉會舉行同樂大會除各地代表參與外該會復東邀各界士女到會到者甚多七時開會有粤樂·跳舞·火棍·雙簧·鋼琴獨奏·唱歌·化裝演講·影戲等游藝無不興味儂郁與會人士均異常愉快云 
　　上海大學校新聘敎授　上海大學新添學系已誌前報頃聞該校政治學系已聘定張奚若爲主任楊杏佛等爲敎授經濟學系已聘定李守常爲主任戴季陶·蔣光赤·彭述之·等爲敎授商業學系已聘定殷志恒爲主任云 
　　甬同鄉會辦第七公學　寗波旅滬同鄉會曾辦義務小學六所專收同鄉子弟六校學生計達一千四百餘人本年秋季又在閘北香山路仁餘里創辦第七公學學生報名者頗見踴躍又該會第六公學係與浙寗會館合辦本學期因添辦高級小學會由浙寗會館出資新設敎室一所可添學生六十人就近初級畢業生通學更見便利聞七公學均定今日（即二十日）開校云 
　　振新公學之敎務會議　牯嶺路振新公學於日昨召集敎務主任汪柳隱敎員金城張芷衡等開敎務會議結果對於學生决從嚴格主義并注重校外課作而每星期准許學生自由集會一次云 
　　博習英事學院新組織　北四川路博習英文專科學院附設之暑期校已於昨（十八日）上午十時行体業禮此次暑期生轉入該院下學期肄業者甚多秋季開學定於陰曆八月一日該院今又新設中英日譯社代人繙譯合同文件又設國粹專修社專授經史詩古文詞等國粹文學聘前清名宿主任云 
　　三餘夜學社定期開學　南京路益湯衖洋布商會三餘夜學社開辦已十五年專授商業上應用科學如簿記打字算術會話等課主任徐克明君及諸敎員皆熱心敎授本學期於陰歷七月二十二夜開學云 
　　青華夜校設簿記專科　上海戈登略青華夜校現添設簿記專修科由敎務主任邢士君敎授學額念名云 
　　寳山初中校添聘敎員　寳山縣立初級中學注重國英算三科而自第二學年起又分爲二系敎授一爲升學系一爲職業系兹悉該校除原定學額外擬再擴充故定於本月二十四日在滬招生一次假寳山路頣福里培本小學校爲駐滬辦事處又該校除英語一科由該校校長黄鼎君親自敎授外更聘請吴淞商埠局秘書趙頌周君敎授國文上海震旦大學法學士王潤民君敎授史地理科及公民學寳山敎育委員馮錫五君敎授算術江蘇第六中學敎員須戒已君敎授藝術及體育云 
　　美德女學校之新整頓　本埠虹口塘山路集　里美德中西女學係葉陳懷玉女士所創辦兹因女士無暇兼顧本學期起特與李劍虹君合力整頓並將章程科目重訂一新聘請敎務主任李天愁國文主任王醒寰英文兼體育許慕貞國語金石泉算術孫君開學定本月二十五日云 
　　巿南公學校聘請校董　西門内翁家弄巿南公學已於今日上課敎職員除張梅庵邵仌淵艾步雲奚楚明游優哉樂天陶諸君外又聘吴文超君爲體育部主任該校係張梅庵君個人創辦兹因經費困難擬敦請滬西士紳擔任校董云 
　　勤業女校開校務會議　西門勤業女子師範學校今秋大加擴充昨日午後開校務會議討論　學後一切進行事宜敎員到會者二十餘人由校長朱劍霞宣告開會意旨提出校務上各項問題開學後一律實行云 
　　啓賢學校之同樂會紀　啓賢學校於上星期六日下午二時半在横派橋中央大會堂後新校舍舉行同樂會其節目以儉德儲蓄會之弦樂粤華音樂會之粤曲等爲最精彩又該校日學（初中高小初小）定於今晨舉行開學禮二十五日正式上課至於英文商業夜校及國語專科則於九月一日開學云 
[婚禮新誌]  
　　前司法總長徐季龍之哲嗣徐璋博士（伯健）畢業於美國科侖比亞大學受化學博士學位與美國霍加林女士在疰美結婚兹於日前乘亞洲皇后號返國抵滬定於本月二十日午後六時在愛多亞路一二九八號住宅行家庭相見禮並設喜筵慶賀欵待親友云 
　　又本月二十一日無錫薛穀蓀君與孫吉女士在無錫梁溪旅館結婚薛君曾肄業北洋大學爲無錫禮社鎭競明電燈公司協理孫女士爲蘇州產科學校高級生滬上親友赴錫道賀者頗多云 
[醫訊一束]  
　　協濟醫院　貴州路協濟醫院開診至今治愈疑難劇症者頗衆近因秋令入序廣送施診劵·萬應藥水且將安置病房添設西醫部云 
　　大中醫院　派克路老西福海里由范星伯君具資開辦上海大中醫院常年送診給藥昨十七日由劉子耀朱錫臣鄒榮仁贈送該院匾額一方爲足可敬醫四字云 
　　趙醫冠君　青島路西福海里趙醫生冠羣自聘外科毒門醫生楊家傳襄理以來診務頗忙而錫地又函催前往應診故已於日前（十八日）起程赴錫須於冬初方可回滬而楊醫生則常年駐滬云 
　　謝醫筠壽　醫學士謝筠壽夙精醫理本任濟生醫院及江灣模範工廠婦孺救濟會等醫生自設診所於愛而近路均益里刻因診務日繁辭辭濟生醫院職務將原診所遷至北泥城橋鴻興里内八百八十號門診上午九時至十一時下午二時至五時云 
[球戰歡聲]  
　　粤僑工界聯合會於上星期六晚七時與聖芳濟學校西人作檯球比賽結果五與一之比勝利屬於粤僑工界會又該會復於星期一晚八時與友誼協進會作友誼比賽結果仍爲五一之比勝利又屬該會該會賽員爲曾錦榮黄耀岐馮永深彭可泉李德仁馬幼成郭文輝鍾　鈞諸君君 
[說書小評（三十九）]  
　　光裕社彈詞家之咬音咬字最清晰者厥爲前社長王綬卿此則爲同業中所公認者也其次則爲錢幼卿今聽蔣如庭之唱片　咬字實足與綬卿嫓美矣蓋蔣於唱片時字字明白雖婦孺亦得了解此誠眞工夫也惜落金扇一書之詞章不若綬卿之倭袍珠塔等書之雅此乃出於編授脚本者之無才與彈詞人無關然而苟能將書中之詞章再經有學問者之修改將粗俗詞句化改雅潔則蔣如庭之落金扇必更著名而智識階級者之歡迎亦必愈甚也（思湖） 
[評粤劇戲叔及（奔月）]  
　　粤班之水滸劇本亦頗夥與皮簧埒尤以武十回最佳表演亦詳盡節目甚繁若（景陽岡打虎）（潘金運戲叔）（　婆說風情）（大鬧獅子樓）（殺嫂報兄仇）（十字坡打店）（醉打蔣門神）（血濺鴦鴛樓）（大鬧蜈蚣嶺）至上梁山止全本兩日可以演完又有獨臂擒方獵一　雖屬蛇足然亦大有可觀從前去武松一角小武爬州林極擅勝塲扮相威武道白絶佳嚼金咬鐵如并剪哀梨有回味彌甘之妙林伶殁後當以周瑜利爲首屈 
一彿其科白悉仿林伶得其神似惜天不永年兹已　起乏人而留絶響於人間矣潘金蓮一角以花旦新奇仔·京仔棠·余秋耀最勝任愉快戲叔一塲全以做作科白見長唱工只有西皮數折不甚注重也至女伶工此劇者僅黄小鳳一人尚能嘗試餘蓋僅見日昨春　新聲日演此劇夜演梅派古收戲（嫦娥奔月）予戲癮大發日夕連往觀之兹先後評　如下 
　　予入塲時打虎已成尾聲陳兆雄去武二身材限於天厲故扮相无威武氣象打虎幾個手勢尚云不　未幾金絲猫之潘金蓮出塲荆布裙釵别饒丰韵聞報武二回家數句西皮圓轉之至　露笑容亟忙啓扉出門迎迓形容金蓮渴想已允之心如繪迨旣靚面笑云（那旁站的可是奴的二叔）二叔上加一奴的妙絶也諸如此類金伶演來從容不逼熟極而流大有水銀酒地无孔不入之槪焉殺嫂時幾個搶背乾凈之極得力於武工不少大口何去武大郎形容古怪化妝奇醜獃頭獃腦語无倫次使人觀之噴飯殊可取也 
　　自梅畹華發明古妝戲以來效顰者多如西山之附鷄即以粤班而論已是演不勝演矣初演古妝戲者係新丁香耀劇本則爲（嫦娥奔月）也自后羿求不死藥于西王母演起至大搜月宮止蓋根據于李商隱時所謂（嫦娥應悔偷靈藥碧海青天夜夜心）窮其源而竟其委較畹華之原本多一倍也是夕以陳兆雄去后羿金絲猫去嫦娥由頭塲演至終場甚是吃重煉丹時亟唱西皮一闋後嫦娥乘后羿熟睡潛窮爐中丹食之遂奔月宮而爲嫦俄採藥一塲爲全劇最有精彩者金伶御古妝飄飄霞舉出塲之掠袖姿勢極自然採藥之拗腰軟柔無比洵覺佳妙舉凡畹華之所有者彼亦應有盡有酒醉時略仿貴妃醉酒之做工尤爲神妙焉（光磊室主） 
[戲劇游藝消息]  
　　花衫綠牡丹上月間滿師更名黄玉麟即受更新舞台聘登台後叫座極盛匣月以來連演頭本飛龍傳每晚售座至七八百元日昨王瑶卿自京來函代中園和邀聘玉麟因更新不放行故暫緩赴京玉麟新置戲裝皆極珍貴風雅云（綏） 
　　翔舞台定於十九晚開演頭本狸貓換太子李秀英飾陳琳蔣月英盧翠蘭雙飾冠承御杜雲卿飾八賢王唐奎官飾郭槐李秀鳳飾劉妃桂雲峰眞宗張翠喜飾李后餘者配置亦相當云（秦） 
　　丹桂第一台新聘　派鬚生趙韻聲即日登台並新排）鳳換龍）一劇情節甚佳唱做俱全一俟佈景齊備即可啓演云 
　　共舞台三麻子因事北上將脫離該台矣 
　　梧州路中國大戲院除所映電影外新聘京津技術大家及法國大力士康泰山大獻絶技並有香烟贈送看客云 
　　先施樂園因競爭營業起見特在屋頂加建游戲塲以謀擴充云 
　　小出界燈彩部自製天河配燈彩後顏受游客歡迎現正預備趕製唐明皇游月宮及大香斗種種燈彩以應中秋節之點掇云 
[亦舞臺開幕有期]  
　　亦舞臺自歇夏以來已將二月本定於七月十七日開幕兹因届期所聘各藝員不及蒞申故改七月二十日開幕台柱爲貫大元徐碧雲等云（雅） 
[天蟾將演三本（漢光武）]  
　　天蟾舞臺常春恒新編漢光武復國走南陽一劇頭二本已開演頗受觀衆稱賞三本情節更比前佳並添製行頭佈景機關等甚多外加新式唱工特别聯彈開演期即在日内云 
[丹桂第一臺聘請趙韻聲]  
　　譚派鬚生趙韻聲此次由普陀進香歸路過申江丹桂第一臺經理尤鴻卿君特煩友挽留趙因情面難却故慨 
允之靜養數天即行登臺云（聲） 
[何雅秋登台在卽]  
　　何雅秋藝術至美現由南京來滬定二十二晚登台演　嶦送酒第二晚投軍别　第三晚春香鬧學 
[集會表]  
　　陽歷本月時間　地點　召集者　事由 
　　二十日至三十一日　大世界　厦門夏南學校　建築校舍發行大世界贈彩門劵 
　　二十日　愛多亞路廣西路永安坊　　圃書　友誼社　書畫展覽會 
　　廿日　西門　省敎育會　第廿　大會 
　　廿日晚九時　愛多亞路三十八號　華　會　美國大學會　歡送濟華學生會 
　　廿一日下午三時　總商會　　民拒毒會　議事會 
　　廿一日至九月廿日　城内　上海縣議會　常會 
　　廿四日　南京路　南京路商聯會　改選職員 
　　廿四日　　寗路南林里　京劇京胡游藝會　交誼會 
　　廿四日　安徽同鄉會　安徽同鄉會　聯席會議 
　　廿四日　總議會　國民拒　會　大會 
　　廿四日下午三時　總商會　中華國民拒毒會　大會 
　　廿五日至九月廿三日　　内　上海巿議會　常會 
　　廿七日　吴淞　吴淞商會　復　 
　　卅一日　　　　議會　諸曁同鄉會　臨時會 
　　九月六日　七日　紅口靶子塲　南　華　　　會 
　　廿一日　地　點　　　　　立會　 
[天氣報告]  
　　徐家滙天文台昨日下午四時三十分氣象預報云天色多雲有局部之陣雨颶風將過北緯三十度向西北方進行頗近此間海　馬鞍局與山東間天氣惡劣旋風頗大南方風無定向間有無風地方又昨日下午三時前二十四小時内本埠氣温最高九三·六最低七三·二去年同日最高九二·七最低七四·一 
 
