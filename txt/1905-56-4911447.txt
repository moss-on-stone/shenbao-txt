# 1905 - 56 - 4911447

 

Page 1

 
 
   
 
 

Page 2

 
 
[論中國辦警察之誤]  
中國辦警察之誤一誤於以保甲之法辦警察二誤於以租界巡捕之法辦警察以保甲之法學警察者今日普通之弊也他日矯其弊而過正者則勢必以租界巡捕之法辦警察何以言之中國學界向來之積弊書院其一端未幾而改辦學堂則卽承其謬而以書院之法辦學堂政界向來之積弊保甲其一端未幾而改辦警察則卽沿其誤而以保甲之法辦警察此蓋改革過渡時必經之時代自觀通飭開辦警察以來京師以及各省府州縣或改辦或創辦相繼並起然人所可得而知爲警察者惟其服制服挾短棍耳至問其警察之規則則茫然不知問其警察之性質則啞焉莫應無怪乎索規勒費一切不法之事日有所聞也哉（上海城内警局滋事已屢見本報矣）循是以往當局者見其法之不善也令之不申也必起而用租界巡捕之法以爲巡捕之法能實行能不逭而可以有效中國向視警察與租界巡捕同科而不知其規則性質之各異執此以求其弊有不可勝言者蓋西人巡捕之法專以治租界中之外國人强迫壓制與警察之性質固異其規則則專以清租界之宵小及治違犯租界章程爲宗旨故租界之法能令人畏而不能使人無怨警察之法能令人親而尤能使人樂從此其大較也日本警察法幾經修改而愈完備其要領則盡於現行警察法規及警察實行總論兩書現行警察法規者首詳警察官之全權次詳應守之章程次詳警察學生錄取之程度及充當警署巡查之資格警察實行總論者則專研究警察之性質及其原理者也合此兩書而後警察之法完全無缺前直督袁宮保奏請通飭開辦警察章程均採用日本現行警察法規乃各省所以不能實力仿辦者一則由於第示以警察上下應守之章程而不與以應得之權二由於不曉以警察之原理積此二者雖日辦警察學堂而警察必不能通行者斷可言也中國紳士權最重若不與以全權則紳士必出而梗令日本故事明治天皇出巡先期必示警察署以時刻警察乃除道以待一日天皇先一時過署警察置不理天皇責問警署長署長以違背法律對天皇乃嘉奬之然則日本警察之全權不可想見乎蓋一有梗令者而警察全部壞矣此警察之不可不與以全權者一中國素無地方自治思想一切保衛身家之計均視爲漠然爲警察者能知保護地方之要義自能發其親愛之心而竭力以盡其職任則人亦親信之而自不敢犯其章程日本警察游立街巿無論何人有所問詢必敬告之不明則導以示之故人变無不樂與警禮此警察之不可不明其原理者二不與以權與今日保甲改辦之警察等不明原理與今日租界巡捕章程等雖日日派赴東洋學習警察雖日日回國開辦學堂何益之有哉至於辦警察學堂則以遴選教員及挑取學生爲最要日本警察教習其各種科學程度與中學校教員等警察法乃特别之學也警察學生則必中學校卒業者其警察學詳細辦法他日專題論之 
[日軍佔據大嶺要隘]  
　　正月二十六日倫敦來 
電云日軍現已佔據大嶺要隘大嶺關繫盛京之緊要與摩天嶺關於遼陽之緊要相同譯字林西報 
[日本魚雷船至烟臺]  
　　正月二十七日烟台來電云刻有日本魚雷船兩艘到埠不知所爲何事譯德文報 
[日人論議和之結果]  
　　正月二十六日日本東京來電云日本政友會聚會時會中領袖侯賽盎奇演說云倘日俄果欲議和日本必須思一永保和局之法其後來利益雖尙遠然必欲達其目的且日本全國亦須預備益肩此重任並須於和後彼此固結與戰時情形相同譯字林西報 
[俄報議論之不同]  
　　正月十六日日本大阪來電云接倫敦電音謂俄國有報數家以危言明責政府勸令停戰惟有二報同時竭力勸政府與日本再戰須至力竭而止譯字林西報 
[歐洲各國論俄將之不能獲勝]  
　　正月二十六日倫敦來電云歐洲各國國務總會及軍務總會之意見皆謂俄柯魯拔托金將軍所處之地位將來必無希冀之望精於軍務之人其意亦與相同現沙河境内之俄軍其命脉已受傷蓋日人旣獲優勝之勢必將逼令柯將軍决一勝負然此戰恐俄軍必無獲勝之望也譯太晤士報 
[俄將在木斯科情形]  
　　正月二十六日倫敦來電云前在旅順之俄司徒瑟爾將軍抵俄故都木斯科時頗爲國人所敬服所居之客寓圍而觀者甚多昨日與大公爵守奇盍思之夫人中膳後答工部局代表人之歡迎詞云旅順投降之事實爲免殘殺生靈起見蓋日軍自佔據旅順各緊要砲台後實不得不出於一降也是晚司將軍卽起程往俄都聖彼得堡譯字林西報 
[俄飭潛回船員仍往美埠]  
　　正月二十六日倫教來電云俄京聖彼得堡傳來消息謂扣留於美之俄國里拿兵輪船武員私回俄國後現奉俄政府之命飭仍回美國三藩謝斯戈埠並將船員子以降級處分譯字林西報 
[沙河戰務二十三]  
　　正月二十七日倫敦來電云 
 
 
 

Page 3

 
 
日俄電信皆報稱沙河鐵路橋近境有劇烈之戰務惟各矜　戰勝究不知孰爲實情也譯文匯西報 
[日俄戰情]  
　　正月二十六日日本東京來電云官塲宣告俄軍於二十四日晚用野戰砲及重砲攻擊附近鐵路橋日軍所據之地由鐵路之兩旁夾攻旣而兩軍逼近搏戰至翌晨三點鐘將俄軍擊退俄兵屍首之遺於戰地者約五六十具包子沿來電云二十三日晚間至二十四日晨兩軍在黑暗中彼此互戰日軍於二十四日自晨至晚砲攻俄軍前列俄軍用砲緩擊二十五日晨天氣極冷寒暑表降至冰點下二十九度譯字林西報 
[波蘭施行軍律治民之令]  
　　正月二十七日倫敦來電云俄波蘭全境已施行軍律治民之令譯文匯西報 
[英議紳論實行英日同盟之義務]  
　　正月二十六日倫敦來電云英議院淮步黨議紳寳星格來在某處演說謂接代目下英政府之人必能實行英日同盟約内所載之義務譯字林西報 
[德船爲冰所損]  
　　正月二十六日日本東京來電云德國勞麻勒斯輪船（卽前被日軍所拘獲者）現船身被堅冰所損因於二十四日夜半時駛近日本里柯區海灘譯字林西報 
[甯遠亂耗續電]  
　　正月二十六日四川成都來電云八日前所電之寗遠信係川省與滇省邊界苗民作亂並無仇教之事譯德文報 
[龍定南等縣毁卡罷巿南昌]  
　　江西護撫憲周瀚帥昨接贑南道江瀚吾觀察電音内稱據龍南定南南豐等縣先後禀報正月十二三日均有毁卡罷巿等事請速派兵彈壓瀚帥卽電飭觀察就近分别發兵馳往相機辦理 
[電致戶部詢借奥欵武昌]  
　　戶部向奥國借欵六百萬兩以湖北釐金作抵一事本報係由東報譯出鄂督張宮保見之特電致戶部趙尙書詢問究竟有無其事何以不預先相商旋接趙尙書覆電謂並未以湖北釐金作抵 
　記者按此電第言並未以湖北釐金作抵而不言不借奥欵則借
欵之說殆非無因矣惟外國借債與中國類皆有抵記者不知此　次所借奥債以何物爲抵耶 
[湖北官錢局致各銀號行使新鑄通用合例之一兩銀幣簡明辦法四條武昌]  
一凡遇中外商人以湖北新鑄銀幣交納稅銀無論本地是何平色　統請貴號查明銀幣所鐫湖北三六藩庫平一兩合漢平估寳二　四紋一兩零四分四釐申算收繳以昭畫一 
一收有湖北銀幣如貴處暫時不能暢行卽將所收銀幣寄軍來鄂　或向敝局兌取現銀或書敝局照條兌交漢口官商以及照數電　匯貴號均無不可總以敉局收到銀幣之日按照來函辦理决不　延誤相約以信庶推行盡利咸獲公益 
一由輪船解運銀幣到鄂每萬兩應須水脚若干敝局有擔任行使　之責未便累及貴號一　銀幣交到卽按照輪船運脚章程照數　付給 
一當此行用銀幣之始取法不厭周詳倘有卓見仍望時惠箴言以　匡不逮 
[銀行總辦辭職]  
　　正月二十六日倫敦來電云英寳星卡麥倫係倫敦匯豐銀行總辦現已辭職譯太晤士報 
[飭防奉省後患京師]  
　　日前奉天將軍接奉軍機處頒到廷寄略謂近有人奏奉天各屬馬賊充斥居民兵燹之餘復遭劫掠生機全絶弱者轉死溝壑强者迫而附賊輾轉裹脅非徧地皆賊不止後患何堪設想務責成各路巡隊會同地方團練兵民迅速勦辦并令各州縣認眞舉辦保甲巡警以清亂源被難商民務優加撫恤毋令失所并將原摺抄給閱看 
[奏報西省肅清廣州]  
　　聞粤督岑雲帥將於日内拜摺奏報西省肅清請開保案已由各營將領開列名單彚呈行轅雲帥猶恐遺孽未除派吳鳳文等前往四十八峒將所有巖欲險要逐一測量查勘繪圖註說呈候察核以備分别派兵駐守藉杜後患 
[南甯捷音廣西]  
　　去臘二十九日有匪二百餘人竄匿南寗之石步墟被該處團總某紳查悉飛禀至城是日適值宣化縣茹大令出郊迎春聞報卽帶親兵會同萃字中營蔡統領前往圍捕匪黨正在宰豕屠牛整備度歲不虞兵勇猝至遂得當塲拿獲百餘名殲斃匪十數名并奪得快槍數十桿隨將所獲之匪帶回訊辦 
[叛勇成擒廣西]  
　　前者劉方伯春霖所統之勇有兩營忽然叛散現經衡軍統領丁軍門先後拿獲五六百名及爲首之哨弁三名一併解交岑雲帥行轅訊辦聞此股叛勇皆外籍人匪黨不與爲伍故無可逃免 
[飭查閙教武昌]  
　　日前法領事照會官塲言鍾祥濳江兩縣與京山縣毘連之李家集郭家嘴等處鄉民有折毁教堂情事而官塲並未接到地方官禀報當卽電飭迅速查明刻聞潛江縣令首先禀覆略云與濳江毘運之郭家嘴如常安謐惟李家集曾有民教不和折毁教堂之事 
[潮僧爭入日教廣州]  
　　日本僧人自在潮州設館傳教潮人之入教者不計其數近聞各寺院僧人以其宗教同源且聞華官有提寺租充作學費之說因此入日本教籍者愈多 
[奉咨飭查甯滬製造局金陵]  
　　江督周玉帥近接練兵處來電咨請將滬甯製造兩局每年所造何項槍砲何項子彈何局製造專供何軍之用每局每年度支經費若干一一分晣告册詳報玉帥准咨頃已轉飭滬寗兩製造局總辦尅日詳查以憑復部 
 
 

Page 4

 
 
[督練公所遷地金陵]  
　　南洋督練公所初假昭忠祠開辦兹經署督周玉帥查得奇望街行臺屋宇甚大餘地大率扃鍵爰命將督練公所移入其間辦理公事 
[警局易地設學金陵]  
　　金陵城内外保甲總局向設於中正街兹已易名警察規模梢大總辦龔觀察禀於督憲請撥織造廢署爲警察總局當蒙周玉帥允准爰將警察局移往織署辦公其舊時局屋卽以作警察學堂之用刻經玉帥備文赴北洋徵調警察教習來省專教警察開學之期想當不遠矣 
[江督擬築江隄以護商埠金陵]  
　　金陵自開埠通商已歴數年未見興盛江督周玉帥深爲憂慮日前於美領事晉謁時垂詢金陵商埠振興之法及所以不興之原因領事對以該埠距城巿過遠其故一客貨過此均不久留旋卽他往其故二然二者尙可設法補救惟第三原因爲商埠最大阻力者則以太古碼頭崩塌之後中外新聞報紙議論謂金陵商埠沿江地質一例空虚繼果續見崩塌外洋商賈遂不敢以財産身命冒此大險玉帥謂若將江濱修築堅實隄岸以爲障蔽埠地自免崩塌商埠能否卽興領事謂商旅惟利是圖能保無涉險之虞自必接踵而至玉帥聞之擬卽日籌欵招工估築保護商埠之江隄云 
[淮北河工揚州]  
　　淮北運鹽河地勢較高淤墊日甚每届新鹽開綱由産鹽之區雇船運至西壩咸賴築壩堵蓄湖水以資浮送設上游來源不旺則束手無策兹聞調署海分司方乙照分轉蒞任後查悉情由因禀准運憲籌欺興挑俾可一勞永逸刻已興工 
[淮塩擬泒商承銷武昌]  
　　督銷鄂岸淮盬總局去歲通計所銷引數約十二萬之譜與原額銷數尙符惟各處分銷委員强半繳欵未清屢催不解故總辦曾嶽崧觀察擬酌量裁撤另派商家分認承銷較爲妥穩云 
[卡司病商安慶]  
　　皖省華陽釐卡離省僅一百餘里向有上下兩卡下卡照票須每船繳硃油費錢二十四文正月初有湖北商人雜貨船十艘已在總局遵章完釐經過下卡持票呈請放行詎徐易兩司事忽謂完釐一串須另出照票費二百文合計各船共完釐金四百餘串須出照票費一百餘串各商商懇再三堅持不允祇得忍氣吞聲從其所請始克放行 
[漢夏學堂之風潮漢口]  
　　鳳山書院係漢陽夏口兩處所建嗣改爲中學後堂以原有之晴川書院改爲中學前堂前堂學生六十名後堂學生四十名程度一切悉依學務處原案辦理兹因前堂擬改師範學堂而後堂則改爲全郡中學堂漢夏兩屬學生遂大起風潮兩屬留學生亦一再發電力爭現當地紳士業經聯名公禀督轅以冀挽回此舉矣 
[文案被斥續聞武昌]  
　　本報前紀湖北督轅文案楊葆初大令擬稿被斥一節嗣悉大令係代擬致某大府書末有弟媿學而未能一句督憲閱之大怒謂此人我所素鄙豈甘學之更何至於學而未能楊令太看我不起矣遂下請出之手諭後經幕府同人邀恩故楊大令文案一差仍未撤去 
[删改湖北官報體例武昌]  
　　湖北官報初定凡例本極細密總撰任述之大令承紀日前繕就稿本呈請督帥鑒定張宮保謂此項官報非學報可比不必如此繁重特親加删訂改爲十二門開列於下一聖謨二邸鈔三重要電報四本省公牘　五京外公牘六外國報章七各省報章八前人論述九時人論述十往事鑒誡十一糾正繆誤十二藝學通紀 
[商部甲辰年紀事簡明表續二十七日稿]  
鐵路 
潮汕鐵路有限總公司○候補京堂張煜南等集股籌辦二十九年十月二十四日奏准三十年八月十九日開工並由商部改定一切詳細章程先後擬招股本二百五十萬元 
湖南鐵道支路總公司○三十年三月間湘撫趙奏請設立並先將常辰一路集股試辦四月二十二日商部會同外務部議准 
江西全省鐵路○贑紳李盛鐸等呈請自行籌築三十年十月十二日具奏並請派在籍紳士李有棻總辦該省鐵路事宜奉旨允准礦務 
安徽銅陵縣銅官山銅礦○英商凱約翰禀由外務部奏准三十年四月十八日發給開礦執照 
熱河小塔子溝金礦○職商黃寳森等請辦由熱河都統咨部核准三十年八月二十四日發給開礦執照 
浙江諸曁縣洞巖山金礦○職商詹紹周等請辦由浙撫咨部核准三十年三月二十七日發給探礦執照一 
安徽涇縣窰頭嶺煤礦○職商張榮舜請辦由皖撫咨部核准三十年三月二十七日發給探礦執照 
直阜平縣炭灰鋪村煤礦○職商周萬然等禀辦咨查直督覆部核准尙未給照仍未完 
[南洋公學學生上盛宫保禀稿]  
謹禀者竊生等在南洋公學疑業自年假回籍至今到滬正擬入學乃閱各日報所刊提調告白有奉宮保移交商部學生暫缓到堂及商部奏准開學之期必不甚遠等語生等自宜靜待惟是生等於去年冬間卽聞公學有改商部之說乃至今數月尙未奏准萬一再延數月方得奏奉開學生等未免虚縻歲月荒棄前功揆諸朝廷興學之意當不如是伏念公學昔賴宮保奏准創設今商部旣未奏准則管轄之權仍在宮保爲此籲懇宮保以生等學業爲重可否於商部未經奏准之前飭令提調卽日開學俾生等日就月將毋荒於嬉庶不負宮保開創公學之苦心也生等寓滬待命已有多日雖明知公學經費已歸商部然商學一日不開卽公學一日不廢籌墊數月經費在宮保則斡旋尙易而荒廢數月功課在學生則坐誤實多 
 
 

Page 5

 
 
伏乞格外成全俾續前功而圖上進實爲公便專肅叩請勳安伏維矜鑒 
[誌謝商務印書館贈書三種]  
法意是書爲法儒孟德斯鳩原本侯官嚴幾道先生所譯先生學　貫中西名播海内外前譯天演論原富羣學肄言社會通詮等書　久已寰海風行版凡數易是譯專論政制入微達顯尤當民政學 
[家不可不讀之書也]  
最新高等文學地理敎科書書凡四卷首二卷論本國後二卷論　外國并插鮮明圖畫藉博兒童之歡以引起其記憶之能力地理　教科中極完備之書也 
哲學新詮此編指示哲學門徑最爲平易簡明讀此以讀其他哲 
[學書始不茫昧]  
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙江資送日本游學章程接十三日稿]  
一年在十八歲以上二十五歳以下精力强壯質性聰明並無淺廢諸症　一素行端方心術純正有志向下一無論舉貢生監俊秀均須中學已有根柢如能於東文英文算學略涉藩籬則收效更捷惟現在風氣初開但識見明通文筆清暢亦可寛爲錄取以廣造就一秉性和平處事誠篤不梁一切惡習邪說一赴東進學後能遵守規矩有公正紳董預爲擔保一原在學堂學生卽由本堂監督出注切實考語送由本管知府考選取錄後無論程途遠近統限於二月底齊集省城聽候考試到學務處報名時須帶照相片二紙一此項學生須自揣三年中實無身家之累不致中途輟業方可來考如到東洋後託故告假及藉年假暑假濳歸不返者須令賠繳學費應另訂專章若實有疾病不能畢業須由校長告知欽差委派監督限同醫生騐明確係不能痊愈由欽差核准咨行到浙方始免賠仍通行各學堂不得延爲教習一此項招考學生或由州縣官申送或由儒學官申送或由肄業學堂保送均須赴該管知府投考以歸一律其投文限年底截數由該管知府定期考試定海廳卽附入寗波府玉環廳卽附入温州府駐防卽歸入杭州府考試一此項學生本有出身不得請假及揑故私自回國應各項考試 
以上各條如能遵守者爲合格一年力已過精神短少向有疾病一素行不端聲名惡劣曾經被控有案一吸食洋烟或别有嗜好一行止有虧倫常乖舛心地陰刻一賦性愚鈍不堪造就一曾在學堂被斥亦不得更名改籍倘有朦混取錄後將保人懲罰一包漕抗糧一冐籍跨考及身家不清以上各條如有犯者爲不合格一杭州九屬取十一名嘉興府七屬取九名湖州府七屬取九名寗波府六屬取八名紹興府八屬取十名台州府六屬取八名金華府八屬取十名衢州府五屬取六名嚴州府六屬取七名温州府六屬取八名處州府十屬取十二名一駐防取二名共取一百名以上二條匀定額數意在普及一考試分二場頭場試五經論一篇中國史論一篇算學二問一深一淺西學二問一政一藝二塲試外國史論一篇時務䇿一道地理二問一中一西繙譯東文英文法文各出一題能兼者聽外國語預先報明習何國語派繙譯當堂考驗分數塡注統校所有考試命題均皆平正簡易衡文但求明白曉暢凡頭二塲每塲能成一藝者卽爲完卷一體取錄一覆試於考過頭二塲後較名額多挑一倍或二倍嚴密覆試試四書論一篇或四書義體操能者報名考驗當堂塡注考騐分數單統校一外國文字語言及算學體操不能者均俟到東後補習預備以上三條考試辦法一此項學生出洋整裝費按照浙省冋章每名給洋四十五元須俟到上海啓行放洋先三日方始發給不准預支經手委員亦不得尅扣分釐一此項學生於考取後當堂發給馮單爲到上海寫船票出洋之據遺失者扣除一此項學堂係專學師範三年後卽當供教員之用由欽差指定學堂專心學習務底完全三年内不准自行改别校一此項學生出洋後無論何處均須受監督約束一切均遵照外務部咨行約束學生章程辦理以上四條出洋辦法一師範爲興學基礎奬勵與各學堂不同卽較之高等學堂亦優畢業後所有加銜京職并予以舉人出身悉照頒行章程辦理一此項學生如原係舉人畢業後應咨明學務大臣查照定章奏請奬給官職　一此項學生學成歸國可以遞相傳授以本地人辦本地學堂情形尤不隔膜務須遵照頒行章程服義務六年應於考取後出具願書一切均照頒行章程辦理以上三條出身及効力年限 
[厦門]  
　　絳仙女戲班前在鼓浪嶼賃屋開演因與厦島遥隔一水往來不便是以觀者甚稀兹於新正起已遷至寮仔後改名天仙茶園擇於初九日開演○云臘下旬魚仔巿街某魚店夥某甲邀友某乙某丙至店暢飲酒至半酣忽起齟齬乙袖出手槍將甲擊斃甲之家屬卽欲控縣伸寃經人出爲排解令從豐棺殮外再給洋銀數百元以作養贍之費其事始寢○厦門土藥稅釐分局係商人陳至清包徵兹因去歲十二月份課銀分文未繳道憲至觀察飭令自本年元旦起改歸官辦○去歲臘月二十八日午間有某號夥肩負大錢五千行至廟後街突被匪徒數人悉數劫去急卽追捕已蹤跡杳然矣 
[烟台]  
　　去歲臘底有膠州船戶金振順裝載雜貨開往靑泥窪交卸行至洋面突遇北風舵工急轉舵而南不意在之罘山後觸礁沈没船上水手十三人落水東海關稽查之罘汛外委高君汝霖急駕舢板督率勇丁將落水人等如數撈救候移交地方官撫卹○客臘下旬福山縣端木棻大令奉藩憲 
 
 

Page 10

 
 
牌示調署鑫鄉縣所遺福山篆務委候補知縣范寳章大令署理○前日有曲某携酒數瓶濳赴海防營私售與俄國兵丁爲會辦巡警護兵哨官董守戎寳泰查獲飭送巡司衙門訊辦巡檢崔二尹堂訊之下飭將曲某笞責枷示 
[杭州]  
　　省垣因去臘銀根大緊絲綢等莊復又紛紛倒閉互相拖累巿面爲之震動錢業中亦因現銀短絀殊形爲難向例錢業公所於元宵開盤今逾燈節尙未開價交易亦可見商情之竭蹶矣○湖州府志秋宸太守觐於本月中旬某夜搆疾逝世程安二縣主電禀到省藩憲翁方伯卽札委候補府傅少卿太守澤鴻赴湖接署府篆○杭屬之富陽餘杭二縣境内荒沙田地多難數計兹有人禀請開墾以興農務府尊宗子材太守因率同書役親往察勘 
[鎭江]  
　　鎭郡係通商口岸凡遇輪船到埠脚夫搬軍貨物每有把持需索情事業經前任兩江督憲魏午帥訪聞曾飭丹徒縣出示嚴禁在案兹邑尊張星五大令誠恐日久玩生故智復萌因於二十二日重申禁令略謂嗣後輪船到埠無論搬運何項貨物悉聽各客酌給工資或聽自雇搬運該脚夫等倘敢任意需索把持攬奪一經訪聞或被告發定卽按名提辦各客亦不得故意尅扣脚價至干未便○鎭郡商務報館去秋已賃定潮水溝左近某姓巿房擬卽開辦嗣因經理不力耗費多端以致出報尙難定期 
[蘇撫抵申]  
　　新任江蘇巡撫陸春江中丞昨日午後三點鐘乘鈞和兵輪船抵埠接見各員後遂登岸至泥城外北洋務局駐節 
[軍門來滬]  
　　江南提督楊軍門日前來滬船泊南巿董家渡昨日遍赴各當道處投剌並赴金利源碼頭迎接蘇撫 
[各局停發挂名薪水]  
　　江督周玉帥前以庫欵支絀各局所掛名委員薪水甚多亟應一體停止以省糜費兹已飭由上海道袁觀察從正月分止轉札各屬一體遵照 
[工部局傳訉私售公産]  
　　前日道憲袁海觀觀察札飭上海縣移文會審公堂飭提現居王家庫之鄷都廟道士朱年亭至案訊究讞員黃司馬准卽簽差協探陳雲忠將朱年亭提案工部局董知其事飭探將朱解到工部局一面出探將十二圖董事張小巖及廟基主人王阿毛傳到昨日十二點半鐘副董事西人某君向之訊問王阿毛供係王老桂之子父親在日曾將祖遺之十二圖地基四畝有零捐助與凝喜菴嗣又改爲鄷都廟現已捐爲公産張小巖不知如何忽將廟基東首一畝零之地充公鄉民從不與聞訊之朱年亭供從前廟基共八畝餘邇因地價飛漲卽被圖董張裕志覬覦串賣今除充公外廟基祗有三畝餘不知如何吳大人要此廟地但此地基係地方公同捐助今起風波諒係張董所播弄卽傳訊張小巖供在池浜橋西開設義泰押店兼售米糧西人詰以從前去廟基曾否得錢張稱稍得酬營又問爾曾簽字否答被地保徐子良慫恿蓋戳我亦不能不簽字西人謂爾旣簽字得錢不能保護公産咎實難辭張稱均係徐保之作僞西人又問譯員曰華例盜　公捐産業有何罪名答罪名甚重副董復將各供詳細駁詰堅稱如前遂判將朱羽士交捕頭暫押候據情將方單各契禀明總董轉送英領事再傳徐子良到局訊問 
[傳諭車夫遠避俄兵]  
　　駐滬俄國總領事闊雷明君昨送照會至道轅令即行知公共租界公廨略謂嗣後陸續有俄兵過滬不免有登岸購物情事請飭在滬各東洋車夫人等遇見酒醉兵丁均須遠避免致滋生事端卽如喚車乘坐亦須公平收值不准肆行要索讞員黃耀宿司馬接閱之下飭差將情傳諭車行主羅榮卿等二十餘戶著卽遵照羅等奉諭已諄諄告誡各車夫矣 
[電調警察教習赴鄂]  
　　上海道袁觀察昨奉鄂督張宮保來電調本邑警察學堂教習劉鏡圻前往充當教習 
[入堂緩期]  
　　江南水師學堂總辦黎觀察曾於去冬委員來滬招考學生以便擴充及至新正忽作罷論各學生遂有進退維谷之勢兹悉學生等續接觀察來信謂俟二月中旬將頭班畢業生給憑出堂後校舍出清卽可送入各生務必安心靜待云云然則諸生或不致向隅矣 
[局員滋閙續紀]  
　　昨紀中局委員胞姪沈恂儒酒醉滋閙一節兹悉沈卽道轅發審並兼籌防局會辦委員二差是晚因在廳月樓酒醉與眼鏡店主姚某口角經姚訴知東局郁二尹勸歸不理甚至彼此爭閙同詣縣署禀見汪大令申論後始各分散詎沈於二鼓時復又乘輿帶同家丁吳右至局理論并將六十四號看門巡士擊去門齒當卽報縣由汪大令升座飭仵驗明屬實並訊據前情判自回局醫治外復傳該家丁至案訊供不認喝令笞責始供稱係老爺所打求恩免究等語大令命押候詳請道憲核辦 
[失孩候領]  
　　昨日警察東局巡丁查見迷途甯波小孩詢據 
姓劉名秋生住虹口年十二歲當卽留局候領 
[上海官事]  
　　前會審委員鄧文堉司馬飛划左營副將徐輔臣副戎候補縣呂賢萃明府川沙廳陳恒士司馬昨日先後分赴道縣署謁見○昨日奉委撫轅文巡捕從九品俞應明二尹投道轅禀見謝委 
[上海縣案]  
　　西鄉梅家弄巡局前日函解賭徒張木生張蘭根二人到縣請究當奉汪大令提訊張蘭根供在鄉帮工度日鄉間小茶館新歲以來時有小賭藉以消閒此次局員帶勇前來捉賭小的適在館中啜茗實未同賭悮被拘案求察張木生供裁縫爲業前日到茶館戲看抺牌當被悮拘大令謂當時局員拘賭究係何人爲首鳴鑼集衆據實供明方可從寛張等均供鳴鑼時小的等已遭拘局未曾目見求請明鑒大令判押候查明核辦○去年海定輪船截獲大帮拐匪所有各孩發堂召領在安現有婦人葉謝氏投縣請將小妹子給領等情前晚汪大令將小妹子由堂帶案傳氏質訊葉謝氏供原籍高郵州夫名立成病故多年遺有一子二女子名小妹子 
 
 

Page 11

 
 
今年七歲於去臘拐失今有人閱申報始知兒子在堂召認又蒙濟良所寄賜川資始得來案求請結領大令察得母子屬實當堂賞結川質二元子即給領著速回里 
[巡防局案]  
　　寗波木工俞三喜等多人在長春糟坊内購物滋閙拘送二十三七鋪巡防局姚二尹研訊之下以其恃衆逞兇判責二百板交保○流氓殷阿金向販花鄉人范某詐洋由花業公所禀控一十三七鋪巡局汪二尹派勇拘獲管押候訊○成衣匠張錫堂控劉洪生借錢滋擾汪二尹研訊之下劉供在九畝地親兵營當勇刻已裁汰與張相識冋之借貸二尹判具結以後不准再往滋擾○敦和堂陳某投十六鋪巡防中局控房客夏順興洋鐵店失火請卽押遷等情局員陳二尹准飭地甲傳訊子限遷去 
[英界公堂會訊案]  
　　前者英界捕房西探頭目馬克濤控巨棍范高頭之妾弟沈根福並羽黨林慶全一案迭經讞員黃耀宿司馬會同英副領事德爲門君研訊著覔的實妥人保出後因道憲袁觀察札飭覆訊昨日午後捕房又將沈林解案黃司馬與德君於兩點餘鐘升座西探馬克濤及捕房所延高易麥律師并沈林所延愛禮司律師先後到堂先由麥律師聲稱前呈案之書信據稱遺失現已邀能述信中情節之人到堂見証愛律師聲稱前呈之信本律師並未過目且此案本有兩事一係范之羽黨一係謀斃陳阿妙但此兩事公堂已早注銷惟指引范高頭遁走他方捕房控時以信爲據今日原告之請覆訊果否以失去信據爲詞至公堂所呈之據甚多何此等之信獨能遺失此本律師所不解者也公堂問案向例定斷之後從無更改今因証據遺失又欲覆訊試問從來有此辦法否至原告所稱案情重大然經中西官詳細問過早經准保出外則重大之案亦已從輕今原告必欲定罪而後甘心則究竟所犯之罪須先說出本律師亦可籌聲辯之法是時麥律師又言被告律師所言不允見証或恐見証之言未能從實但今日所供與前堂之言相同卽遺失信據與原告無甚關係且此案所控之羽黨謀害及指引范走事有二端案歸一起况當時律師未必如今日愛律師之有達故羽黨之罪先定愛律師又將西書一本譯述云查英國刑名家所著之例律有言無論何等案件旣定之後從無更易今捕房旣控沈林犯罪但不知究在何時何地犯過何罪必須查明指出今旣不能言則所控之語終屬虚誣麥律師又將一千九百零四年捕房拘到范毛毛至公堂研究定罪及去年十一月十號該西探在通州將范高頭坐船上抄出之軍火信據與沈信中書明小輪生意及囑范防備之証據并沈林被拘後沈林之妻欲賄囑陳妙之妻不到公堂等事爲見証明沈林爲罪人等語詳說一遍於是麥律師又傳馬克訊供馬答稱去年因工部局及中國官命拘范高頭卽帶華捕及包探赴通州一次其時范已逃遁祇將其坐船帶回船上抄出軍火紙據内有信札回申後托顔姓譯出旣而將信六封呈案先後充公之船共四隻於是愛律師又將前供摘詰數語司馬與德君商酌移時遂相約退堂俟再訂期覆訊 
[公共公堂案]  
　　濟良所女董送閩婦席鄭氏至公廨請爲安插讞員黃耀宿司馬會同美繙譯官安立德君訊之該氏據供年三十一歲福州閩縣人丈夫席錫林往東洋貿易三年無耗故於上年九月來申將所生十二齡之子寄與母族舅氏蘇文靜處舅氏現在海圻兵輪當差尙求安插司馬判交該女董帶還俟伊夫歸時或兒子長大後領去○周連生前日自拉兩輪馬車東衝西撞馬捕喝阻不聽以致拘案昨晨黃司馬會同美繙譯研詰之下判罰英洋三十元示儆○賭棍沈阿三以翻天印賭具誘胡某入局輸洋九元又將領衣剝去質洋輸盡事後報由包探陸協庭拘案請懲司馬判責二百板領衣給還完案○東洋車夫朱阿二前日拉一俄兵疾趨致撞壞李毛毛之馬車由捕拘案司馬判罰修費洋五元○通源錢莊夥朱子卿控朱仲箎欠銀不還等情由司馬准詞飭差恊探將朱拘獲解案判押候過堂交保○某華捕解陳阿二至案禀稱此人所拉包車查無照會違章司馬判罰洋五元仍著自捐照會○包探趙銀河解王桂生汪阿福殷喜龍至案禀稱此三人在新泰和館火塲上搶物行兇司馬判汪責手心五十下王殷兩人各責五十板開釋○馮振山廖仁永控陳立秀竊取衣服烟槍等物報探獲案司馬判責一百板押捕房一月王冬貴先後竊取俞仁發顧兹林家衣服棉被等物報探獲案司馬判責二百板○車夫吳良郎控奚海潮少給車資向索反被兇毆且失車墊由探解案司馬以事屬細微判奚罰洋五角赔償車墊完案○蔡怡源控姚金榮竊取烟槍報探拘案吊取原贜昨日解訊司馬判押捕房七天 
[公共租界晚堂案]  
　　祝蘭舫控胡德生僞單騙銀一案迭奉讞員黃司馬會同英副領事德爲門君提訊追缴等情已詳本報前晚孫耳三明府又將在押之胡德生李秋亭徐廷芳提出研訊胡德生供小的應繳之銀現由父親將靜安寺西首之地七畝及跑馬廳之屋基八分央人變賣尙求展限等語徐廷芳供小的之妻已往寗波調度月底可以回申某限初一日繳洋李秋庭供小的所用之英洋四千四百元自願限於裕十日如數繳出明府得供判各如限繳銀倘再游延定干血比 
[法捕房事]  
　　扒竊某甲竊得對時表一枚爲包探緝獲送入捕房捕頭命押候解堂究辦○偷兒乙丙二人行竊面盆銅吊水烟袋等物爲探緝獲拘入捕房捕頭命押候吊到原贓解堂訊辦 
[美捕房案]  
　　瑞綸絲廠司事某甲行經司考脫路突被僑居該處小客棧内之黑人七名搶去對時表等物甲大聲呼救由巡捕如數拘入捕房捕頭令押候查明核辦○甬婦某氏行經漢碧禮路突被流氓多人搶去金押髮一枝氏追之不獲卽投捕房喊控請緝○英界三馬路信昌洋行内出店某乙手持及包行經虹口自來水橋左近被流氓多人乘間搶去卽投捕房喊空捕頭令包探前往查辦○倫兒施慶生掩入海寗路張金初家行竊衣服等物爲包探張才寳拘入捕房押候解堂禀辦○僑居塘山路之甬人施和尙家被賊竊去綢布衣服多件因卽開明失單投報捕房請緝 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[光緒三十一年正月京報]  
　　宮門抄初一日欽天監奏風從艮地起主人籌年豐吏部呈進春季搢紳禮部呈進春山寳座順天府呈進春牛圖那桐等謝賞穿帶膆貂褂恩謨貝子專摺謝賞福方恩召見軍機皇上明日辰初至坤寗宫入座吃肉 
安徽巡撫誠奏爲安徽省前被水災遵旨開辦振捐現將三成捐銀截數查明尤爲出力各員懇恩奬叙摺頭品頂戴安徽巡撫奴才誠勳跪奏爲安徽省前被水災遵旨開辦賑捐現將三成捐銀截數查明尤爲出力各員懇恩奬叙恭摺仰祈聖鑒事竊查光緒二十四年間安徽鳳穎泗等府州屬被水災重日長仰荷皇仁撥欵賑撫嗣因需欵太鉅由總理各國事務衙門雷傳諭旨飭卽開辦賑捐當將請奬章程奏明立案並聲明勸捐出力各員請俟事畢援照各省賑捐成案擇尤請奬以昭激勸奉硃批著照所請戶部知道欽此欽遵又於本年九月間接准部咨具奏申明例章一摺内開嗣後無論何項捐輸凡勸集實銀六萬兩以上准照異常勞績請奬一萬二千兩准照尋常勞績請奬等因奉旨依議欽此欽遵各在案所有案徽省三成賑捐計自光緒二十四年四月開辦起至二十七年八月遵奉部議開章止共捐三成實銀一百七十四萬三千餘兩分作七十五次造册請奬此外尙有報効曁捐請建坊銀十二萬七千餘兩又直廣東兩省經奬銀四十二萬餘兩統計實收銀二百二十九萬兩迭次分撥災區核實散放據總理安徽賑捐局布政使聯魁按察使濮子潼查明勸辦尤爲出力各員開摺詳請 
奏奬前來奴才伏查安徽省光緒二十四年鳳潁泗等府州屬水災情形甚重民生困苦上繫宸厪自開辦振捐以來全賴本省分省各官紳不分畛域廣爲勤捐源源接濟俾急振要工及時舉辦全活災黎無算更生有慶弭惠無形裨益於時局者甚大所有勸辦振捐尤爲出力之員未便没其微勞自應遵照奏案及吏部通行按照異常分别保奬其出力較次之員均已核删理合繕具擬保清單恭呈御覽合無仰懇天恩俯准照擬給奬以示鼓勵出自鴻施除飭取各員履歴至日另行咨部查核並各員銜名先已咨報立案外謹會同署兩江總督臣周馥恭摺具奏伏乞皇太后皇上聖鑒訓示謹奏奉硃批該部議奏單併發欽此謹將勸辦安徽省三成振捐出力各員分别異常尋常酌擬升階升銜等項繕具清單恭呈御覽計開 
花翎道員用安徽試用知府姚肇椿擬請以道員仍留原省儘先補用安徽試用縣丞馮遠翱擬請以知縣仍留原省補用埏指分安徽試用縣丞濮承鈞擬請以知縣仍留原省補用分省試用鹽運司運副許鑫擬請以知府分省補用揀選知縣石振擬請以直州知州用分省補用知府陳師禮擬請俟補缺後以道員儘先補用並加三品銜知縣用浙江試用府經歴張祖彭擬請以知縣仍留原省補用分省試用同知彭騰瑞擬請以知府分省補用以上按異常勞績請奬共計八員三品銜直大順廣道文沖擬請加二品衡三品銜直試用道董崇仁擬請加二品銜江蘇試用首左念貽擬請加二品銜直隸候補道周學熙擬請交部從優議叙直試用道張倓擬請加二品銜直隸試用道陳文泉擬請加二品銜浙江候補知府包發鸞擬請加三品銜直候補知府沈金鑑擬請俟補缺後以道員用山東諸城縣知縣在任候選知府莊洪烈擬請俟選知府後以道員用分省試用同知干郅隆擬請俟補缺後以知府用北河試用同知裴錫榮擬請俟補缺後以知府用直議叙試用通判孔繁淦擬請俟補缺後以知州用直隸吳橋縣知縣陳慶彬擬請以直州知州在任候補江西試用知縣沈廷鑑擬請俟補缺後以直隸州知州用分省補用同知直隸州于焌年擬請俟補缺後以知府用江西試用縣丞王珍擬請俟補缺後以知縣仍留原省補用 
分省補用道朱燦奎擬請加二品頂戴分省試用鹽運副朱寳琪擬請歸勞績試用本班儘先前卽補分省補用知州朱寳琦擬請加四品銜四品銜浙江布政司經歴邱兆金擬請以知州在任候升花翎四品銜浙江東陽縣知縣楊泰階擬請以同知直州在任候補浙江候補知縣李茂蓮擬請俟補缺後以同知直州補用浙江蘭谿縣縣丞毛鴻皋擬請以知縣在任候補浙江試用府經歴汪繩武撥請俟補缺後以知縣補用浙江候補主簿景學湘擬請俟補缺後以縣丞補用選用復設教諭樓文鑣擬請俟得缺後以知縣不論雙單月在任儘先選用江蘇候補班前先補用道温灝擬請加二品頂戴花翎江西候補班補用道周鸞掖擬請加二品頂戴江西候補班補用道江峯靑擬請加二品頂戴指分直試用同知陳夑擬請俟補缺後以知府用 
河南大挑知縣謝緒綱擬請俟補缺後以直州知州補用直隸州用同知銜在任補用知縣四川按察司經歴呂耀先擬請俟離知縣任歸直州班後加知府銜補用知縣四川試用府經歴沈百齡擬請離府經歴任歸知縣班後加同知銜廣西候補知府英霖擬請　補缺後以道員在任候補廣西直州用候補知縣吳永治擬請俟歸直州班後加四品銜廣西補用知縣賴宏擬請俟補缺後以直州知州補用貴州清平縣知縣熊土清擬請以同知在任候補指分浙江試用知府任國華擬請俟補缺後以道員仍留浙江補用湖北試用知縣劉照垕擬請俟補缺後以同知直州仍留湖北補用湖南試用知縣朱其元擬請補缺後以直州知州仍留湖南補用江蘇試用道丁乃揚擬請以道員本班儘先補用浙江錢清塲大使徐彭齡擬請以知縣用江西補用同知候補知縣施肇曾擬請俟補同知後以知府用遇缺先選用知縣朱士俊擬請俟得缺後以應升之缺升用選用教諭莊鼎彝擬請以本班先選用選用縣丞余靈光擬請俟選缺後以知縣用揀選知縣鄧家讓擬請以知縣選用候選訓導歐賡祥擬請俟選缺後以教諭在任儘先選用附貢生黎翰鋆擬請以縣主薄選用知府用在任卽補直隸州知州湖南武岡州知州施啓宇擬請俟歸知府班後加三品銜湖北試用州同汪思金擬請俟補缺後以知州用五品銜湖北夏口廳縣丞楊景薇擬請以知縣在任候補湖北天門縣縣丞呂懋愷擬請以知縣在任候補安慶府經歴劉士林擬請以知縣在任候補 
安徽本班先補用府經歴胡逢羲擬請俟補缺後以知縣用江西議叙縣丞胡葆昌擬請俟補缺後以知縣用廣東試用知縣鄭榮擬請俟補缺後以直隸州知州儘先補用江西試用知縣潘譽恩擬請俟補缺後以直州知州儘先補用分發太常寺典簿胡道樞擬請加五品銜廣東試用鹽經歴李華瑞請俟補缺後以知縣儘先補用廣東試用縣丞張錫齡擬請俟補缺後以知縣 
 
