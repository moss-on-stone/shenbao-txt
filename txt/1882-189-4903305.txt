# 1882 - 189 - 4903305

 

Page 1

 
 
[新印縮本增選多蠻船時文發] [  六合堂謹啓]  
是蠻選自易東名播長宇久爲士　所　購惜乎前刻有局指帝脫之訛兼之篇　錯悮股叚脫　面錯字烟然篇不有甚至交與題不相符者又□□無文者不可騰敕　懷事也今點石齋主人不惜重　筵爾名彦　一校　杲不釐訂面更正之并其中之有題無文者悉如　入且增選入　鄉會　□及名人課作倩能書者加　抄正用縮本法將原文一百本　文章七千餘篇縮成八小本名之曰增選多寳船至於字法之端莊筆晝之清晣　其　事更妙在置之巾箱中甚易携帶出入勝前書之繁疉眞有天攘之别今六合堂主人巳向點石齋承受槪歸本堂分舊各省每套收回工本銀因兩五錢計有七千餘文之多所費銀一錢可購百餘篇文章亦可謂便宜之至今是書旣成所有代本堂寄售之處開列於後賜顧者請向購開至於各書坊有與本堂代售者用錢一體奉酧再此書所印無多海内知之祈及早往購可也此佈京都生和泰南京品水街愼益莊福州同茂茶棧廣東西覺巷同　長沙基大街同安麥欄上海太古碼頭同愼長永安街長源泰棋泰棋盤街萃泰豐茶號香港同愼長漢口怡和行沙包街長源泰黄坡街 
[諭營規宜肅]  
醫家有言治目如治民但當靜以養之不可矯揉造作以致害治齒如治兵所當洗而伐之不可優游寛縱竊嘗疑之以爲此殆醫生之寓言耳抑知兵民之治其實果有大不同者在也治民者不可專事紛更治兵者必當嚴肅紀律民或偶自過犯或尙可以原情而宥罪兵若略有過犯則必當執法以從事寛嚴雖曰並用而治兵者實宜嚴勝於寛書曰威克厥愛允濟愛克厥威允岡功此言也非特出陣交綏之時所當遵奉卽平時亦何莫不應爾也近來各省營制無異從前而其營規則或漸見廢弛兵勇哨弁竟有可以出入自如游行無阻者夫是以兵弁滋事之案屢有所聞卽如前報載天津練軍前營哨弁爲盜牽攀一節揆其情節固不足據爲信讞就盜供而論則以爲去歲新莊一案贜犯甚多張則同謀於事前分贜於事後一若鑿鑿可據者然而盜之於兵弁本屬冰炭之不同爐以兵弁防盜爲盜所恨挾恨誣攀亦屬常事所謂盜憎主人兵弁雖非主人而實爲主人所倚以防盜則亦安得而不恨之其言未必可信也然就該弁情形而言前則屢次請假己屬可疑旣而矯稱奉公策馬而去倘非自覺心虚何故若是其前之屢次請假尙或可以解說因其向好狎邪之遊或者問柳尋花聊爲消遣而具後統領奉到文移時正黄皆該弁適在營中而一得風聲卽先謀兎脫此其情九屬顯然卽有爲之解者謂文移乍到何處漏洩春光謂該弁早知風聲何以有如是神速其矯令出營殆仍是狂奴故態欲於花街柳巷作遊蜂浪蝶而會逢其適遂若有意圖脫也者是亦未可知也總之此案該哨弁是否通盜抑或爲盜誣攀將來審訊之後自必水落石出難逃明鏡姑不先爲臆幽而該哨弁平時狎邪屢次請假營官全無防範臨時又得矯令出營公然逃逸此其營規之不肅亦概可想見雖嗣後統領恐干未便赶傳差弁十數人連夜追捕幸而就獲然豈遂可辭咎哉竊謂近來中國極意講求軍政水師則聘請西人盡心指授而兵舶頻增器械悉備陸營則裁汰老弱挑選精銳併營增餉在在認眞觀邸抄中各省督撫奏報摺片歴歴可數所言無非整頓營伍講求戎備可謂盡心焉耳矣孰知督撫耳目有所難周而營官之懈弛巳成習慣其積弊乃如此其甚也近來哥老之會幾於明目張胆固結而不可解究其實則多係裁撤兵勇無事可爲遂以勾連結納聨盟拜會爲事而未經裁撤之兵弁與若輩本属通連一氣故此等會匪營中多與勾通設一旦該匪等倉卒而起則所恃以禦宼者卽此通宼之人又豈足深恃乎推原其所以聨結之故盖因營規不肅營中兵勇得以時出閒游茶坊酒肆妓寮烟館隨地可往一若無所拘束也者營外之游勇等類皆可進營與兵士等劇談晤語一若無所關防也者如此而營中之情有不外輸營外之匪有不内串者乎夫出則無所拘束入則無所關防所謂營規者安在哉雖或兵勇有滋事等情亦有從嚴懲辦者然辦者不過十中之一二不辦者直有十中之八九而其餘之寛縱者正復不少卽觀於津營練軍之事而可概想其餘矣合計中國之兵其數不可謂不多而旁人論之或有謂爲不足憚者盖以爲中國之兵雖學西法而究不能精似非西兵之敵也此言也或係無稽之妄談然以鄙意言之則中國兵之所以不足憚者不在西法之不精而在營規之不肅也漢李廣與程不識同將兵李廣待軍士也寛軍中不設刁斗令軍士就善水草處屯紥而卒無他虞程不識之待軍士也嚴紀律整肅終日嚴裝如遇宼而亦無不虞軍中皆苦程不識而樂附李廣噫今之營官其殆學李廣而誤者乎昔人謂學程不識而不得尙不至於大害學李廣而不得其害有不可勝言者矣誠哉是言彼津營哨弁之事特其機之先見者耳 
[諭旨恭錄]  
　　五月十九日奉旨此案看交卞寳第督同臬司親提人證卷宗秉公研訊確情按律定擬具奏原告民人張興友該部照例解往備質欽此同日奉旨此案着交徐宗瀛督同臬司親提人證卷宗秉公嚴訊確情按律定擬具奏原告民人廖錫嘏該部照例解往備質欽此○二十日奉旨此案着交張樹聲督同臬司親提人證卷宗秉公研訊確情按律定擬具奏原告民婦趙陳氏抱告民人趙炳寅該部照例解往備質欽此同日奉上諭前據内閣侍讀學士文碩奏稱河南學政廖壽恒斥革欠考生員一案言官挾私妄奏撫臣查覆瞻徇等因當交都察院堂官會同禮部兵部查奏兹據查明覆奏請旨辦理各省文武各生三年歲考一次無故不到例應斥革所以考優劣而示勸懲此次河南省斥革欠考各生人數較多其中有因災後轉徙流離未能如期赴試者其情不無可原着該學政詳細查明欠考年分是否實因災荒有無規避情事分别辦理其報捐出學之文生包宗模等册報等第之武生路昆錦等何以仍註斥革及列入患病遊學項下着分别查明將歴任學政及各學教官查取職名交部議處廖壽恒未能查出亦屬疎漏一併父部議處此後各省學政每届歲考仍應遵照定例辦理其有因欠考三次經該學政斥革者不得藉詞援引率請關復以符定制葉蔭昉李鶴年旣據查明並無挾私瞻徇情事均着毋庸置議餘着照所議辦理兼署禮部右侍郎松溎巳到署任竟不與議列銜向來無此體制兼署禮部左侍郎徐郙與廖壽恒係屬姻親應否廻避並未先行奏請亦屬不合均着交部議處欽此○二十一日奉旨這所叅疏防監犯越獄之管獄官雲騎尉德克津保着卽行革職交銘安等提同刑禁人等嚴訊有無鬆刑賄縱情獘按律懲辦仍勒令將逸犯孫廷梁嚴緝務獲倘限滿無獲卽行從嚴叅辦該部知道欽此 
[埃事續述]  
　　昨日本報載有英提督限令埃人交出炮台不從則以炮火從事電音一則兹接倫敦二十六日 
 
 

Page 2

 
 
下午六點鐘一刻所發電音知阿里雙地亞地方巳被英國用開花炮轟打與埃人斷絶交誼不相來往法國前雖與英國商議共平埃亂目下英人耀武法國戰艦則並無舉動也并聞英國絲茶因有埃事價值並無漲跌又聞上海西商接到外洋電音言蘇彝士河刻下輪船不能來往電報簡略未曾明言其故以意揣之殆恐罹兵禍也 
[施恩釋禁]  
　　外國新聞紙云英國太子妃一日坐馬車出行道傍有一人欲與妃拉手行禮而該處近日謡言謂有人欲謀弑太子故妃出行備有護衞是人前往拉手護衞者將刀平擊之妃亦自以洋傘向來人抵觸隨卽獲住官判令監禁七日其人情願罰鍰官不之許次日太子聞知此事謂始雖受虚驚並無實害故卽施恩飭令開釋矣 
[鄂省天時]  
　　楚北自午節後陰晴不定十九日復大雨如注經兩晝夜始止江水大漲二十二日復雨上流源源而來聞小姑山脚水聲冲激高低相去五六尺鄂省江夏縣蔡邑尊己禀明大憲擇設日設壇祈晴鄉民見水勢晝夜潛漲禾稼恐難豐收頗深憂慮况節過小暑寒暑表反退至七十六七度時令殊屬不正人口亦難期平安也 
[擬試電燈]  
　　本月二十九日爲法國定爲民主之期滬上法人擬照舊張燈申慶旋因是日適法國公司船開駛公事倥偬攺期六月初三日均經列報兹悉本埠法領事官出有告白登於西報云仍於二十九日十點鐘接見在滬法人共申賀意本埠各銀行則均於初三日閉門一天并聞於張燈之夜兼欲試點電氣燈汽燈燦爛電火光明當益足新觀者之目也 
[周閱海塘]  
　　昨報列許廉訪赴宴一則兹悉許廉訪定於今日開船往寳山縣境閱看海塘工程矣 
[義收駿骨]  
　　高脚馬者寍波江北岸人也亦不詳其性氏年約三十餘寓居虹口小客棧内孑然一身昨日斃於客寓故櫪長辭敝帷未得經同鄉各友集資而棺殮之寄殯於四明公所云 
[受誣自盡]  
　　英界大馬路廣福興烟館内前日有寍人婁元奎與同鄉銅匠林阿銀吃煙後因林失去扇子一把卽向婁索賠婁以平空被誣爲竊忿忿不平昨晨仍至廣福興吞烟自盡經該煙館中人知覺卽往請陳君竹坪救治巳難奏效旋卽氣絶現巳投訴地保將林拘住知婁滬上尙有母舅經地保將其母舅尋到告明致死原委令林出貲棺殮林實無力幸得其友人集資而收殮之諒不至於涉訟矣 
[出貲和事]  
　　念五日本報所載殺奸未成一則兹悉該奸夫央懇四隣向某甲婉商願獻洋蚨十二爲壽并作了事之費甲允之事遂了結矣 
[傷人類誌]  
　　昨有一老者年巳七十一歲路過虹口之外虹橋地方被船塢内西人馬車碰倒碾傷脚骨當經七十七號巡捕解至捕房轉送同仁醫院醫治○今晨又有一女子年及笄路過外國戯園後被放籠之馬踢傷腰膂手面等處亦經人送往同仁醫院治傷均未識能否無礙也 
[修建橋梁]  
　　本埠新閘撟之盤車損壞由該處卡員禀請道憲撥欵修理等因己列前報兹悉該處工程己由上海縣莫邑尊勘明興修前日有某匠因移樹大意致壓傷右脚當經人舁送歸家醫治矣并悉英租界打狗橋西首之小木橋向有半邊欄杆朽壞現亦照舊裝配工竣又在向西數武增造一小橋工料均極講究己經雇匠開造是皆方便行人之善事也 
[邑侯研訊]  
　　蘇撫憲衞中丞嚴提買空賣空之某甲甲則未獲惟提司帳人到縣着交某甲等因己列前報兹悉所提之人寔非司帳係在該庄躭擱者旋甲自行杸縣經邑尊迭訊甲堅不承認邑尊以甲屢曾犯事今又龍斷把持貽害商旅查得朋謀者共有十一家着卽供明等語甲仍不認邑尊動怒甲始供認求恩據稱每庄股東不一夥友復多不忍累及伊等邑尊究詰再三甲始認與亁德庄之葛某交易云邑尊隨飭將甲看管俟提葛再行訊辦也 
[訊押侵吞]  
　　滬人孫榖頣投法會審公廨遞禀抄黏各欠項訴稱有姊適姚姓而寡其南巿亁興祥米店被陳輝庭荐來之經手侯少溪串同店中各夥侵佔吞沒并虚掛各欠被虧銀七百餘兩店夥侯少溪朱志勤徐曉山金祝卿等均皆颺去將店閉歇因聞朱志勤等住於和租界爲此呈帳請辦翁太守准詞着將指控諸人遇見扭交孫榖頣於禮拜六扭到朱志勤朱供稱經手各欠共約一百七八十千各店均在皆可對帳往收翁太守得供着孫先帶仝朱志勤往收各帳如對帳不符往收無着卽將朱交捕孫遵諭而退禮拜二復據孫榖頣投訴稱奉諭出同朱志勤往汪義隆如松館兩户對帳均屬不符餘尙未去故遵諭擬將朱志勤拉至捕房而捕頭以未奉公堂關照不肯管押及出外至紫來街口被朱志勤同黨人將我辱打致傷面上翁太守詰其毆辱者何人答稱朱戚范誠齋及自稱玉良者又有一寍波和尙餘人尙多名均不知翁太守令其退去着法包探將指控諸人拘到經包探獲到范誠齋朱志良方玉良三人和尙則不知去向先經捕房略詢昨解公堂翁太守逐層駁詰兩造各執一詞太守訪知是日打架尙有他人且訪知兩造均在眼雲閣吃烟也外始閙而詰之原告則對答含糊太守因朱志勤牽涉前充包探夥之高雲卿將伊私押高適在邇因傳到訊之高不認太守着孫陳姑退高則交保其朱范方三人暫押以候覆審 
[押店欺人]  
　　禮拜二法界公堂據寍波人謝謨禀稱向習扇業去年七月間因家用不給將鵰翎扇一柄摺扇八把向法界大馬路公義押店質錢應用今春知公義攺爲公大因鵰翎扇係借自友人恐絶去特於二月十九蟲有往將票上利三個月本月二十四日又往上利詎公大押店稱鵰翎扇己經過期賣去摺扇雖存亦須換票我詰其票係同日緣何兩歧而彼强詞奪理難與計論祗得將摺扇挽票携回故特投案伸祈求恩訊斷翁太守謂質店恒有此等習氣姑爲准詞着候下期傳審昨日訊理謝謨將票呈騐翁太守詰之公大店主葛沛浩供稱於去年十一月間盤得公義店攺爲公大所質之物公義本定四個月爲滿今公大以十二個月爲滿且減取利息質票載明請垂明鑒至謝姓之物乃質於公義本係四月爲滿此票尙是去年閏七月所質計算在歲底卽應期滿刻下扇正應時是以售與洋涇浜舊貨店矣太守問何日賣出答稱五月十五日太守謂葛人尙誠實故供扇正應時卽爲售出無如不明道理卽據所稱二月十九日收三月利錢照算亦應五月十九滿期何得於十五日卽行賣去葛何嘵嘵置辯仍稱去年底卽巳滿期太守駁謂然則彼於二月間上利何不囘絶現彼持錢取贖亦當照票給付着暫交保限二日清楚云按本埠租界中押店林立按月取息有六分九分者其滿期則均在四月半年之間值錢之物雖未過期視其人可欺者卽稱賣去貧民吃虧不小況左侯相早飭各屬示禁質鋪厚利短期煌煌諭誡何以竟敢顯違耶 
[瑣案彚誌]  
　　英界公堂據丁梅氏訴稱在壳件洋行爲傭丈夫於去年故世詎有同行大司務之友王姓竟欲我委身事之我不允伊便向我借洋十元我巳許給四元尙不肯罷休昨在虹口大橋相遇伊竟扭我毆打並將東洋扇子刀戳傷我右手由捕拘獲送案請辦東洋刀呈閱王供與丁梅氏拚識己有八年今伊負我故與計論陳太守驗得丁梅氏受傷屬實謂王逞兇可惡押候過堂枷責以儆兇刀存堂該氏着投醫院 
 
 

Page 3

 
 
敷治○禮查洋行東投英界公堂控稱新用細崽金阿雲第一天到行卽將收下之洋藏匿一元及夜間查知向問則金情虚欲逸當經阻住搜出原洋交捕送究金俯首無詞陳太守判將金發捕房管押一月洋交原告領去 
[控追欠項]  
　　錢左桐至英界公堂稱由周友作中借銀三百兩與寍人陳龍勲到東洋生理立有借據詎陳一去不返遣人尋到東洋久候無付旋知其來滬往尋未見今知其又欲赴東尋見向索支吾爲此交捕送請究追陳供借錢之銀屬實奈因生理虧折致難歸楚容措銀料理陳太守得供之下飭將陳押令覔的保料理當有任姓到堂願保陳調停太守准其具保限期料理云 
[狂牛致禍]  
　　川沙鄉人唐關榮將所蓄母子水牛各一販來本埠欲售其乳於西人因貧不能雇大船於是用計昨晨以子牛載入小船丙引誘母牛母牛不舍其子及開船果入浦隨船泅至旗昌碼頭起岸而母牛以泅水頗遠意若怒甫到浦難馬路性發狂跳適有賣水公司水車經過母牛卽撞其駕車之馿以角觸入馿腹數寸腸胃流出車亦傷損又壞浦灘一樹該牛仍狂奔至四馬路遇龍飛馬房之車又撞其馬傷更甚於馿牽回馬房騐得不能施救遂以洋槍打斃之其牛繼由巡街捕帮同獲住連唐關榮及馿帶進捕房牛到捕房又撞一馬略受微傷捕將該馬牽出旋牛見所傷之驢又撞之傷更甚於前腸拖至地該驢逃入樹中牛追去在樹外探望身不得入該驢流血滿地少頃倒斃於樹間繼巡捕因牛發狂如前不得己開槍打之亦致受傷巡捕乃將唐關榮及驢牛一并送至公堂由富捅頭述明情由並稱所傷各物應儻洋百餘元陳太守訊據唐供係川沙東北鄉之八團地方人家無田畝祗租塘田二畝耕種今挽友担保水牛來滬售賣希圖微利詎度江登岸被諸孩戯弄小牛致母牛發狂奔撞閙事幸得巡捕帮獲否則我亦幾被撞死陳太守問母牛值幾何小牛生有幾月供稱牛價約值洋三十餘元小牛生祗二月旣遭此禍賣牛或可抵償奈牛巳被捕房用洋鎗擊傷不能得價言畢啼哭富捕頭稱是牛傷尙無碍若照西例則此種狂牛應得槍斃云哲繙譯謂龍飛馬房洋人等俱請追償應作何辦法太守謂唐係鄉民窮苦無力隨飭將唐管押俟備文請川沙㕔查明唐關榮有無家産冉行核斷 
[安慶沈雲閣太守述潛太懷英蛟灾書]  
筱衫仁兄大人閣下比者上游發蛟水患流行潛太懷英四邑均被衝淹而潛山尤甚居民飄沒者不計其數其存者類皆衣食居廬什不獲一且以水浸之後餓病相連讀哀鴻嗷嗷之詩爲神傷者欠之弟先曾置買亁餅令人泝流給發現在面請薇憲籌撥銀米委員察賑弟亦墊寄千金俾資挹注然默念流離蕩析亟宜賑撫兼施若僅恃此區區又安能克善其後乎因思貴處樂善 
好施馳爲聞望尙祈閣下將此情形傳告知己以移民貸粟之風爲集腋成裘之計我知災區數萬衆無不引領而拜仁人之賜矣 
[揚州張君筱衫致各電報局原辦賑務諸君書]  
　　前者晉直告灾曾由徽省沈雲閣太守介捐集募載錄徴信現在調署安慶府頃接來函潛謂太懷英四縣發蛟衝沒者數不可稽其生者餓病相連亦將垂斃倩弟轉告諸君作將伯之呼因念諸君飢溺爲懷可否函致嚴佑翁先行往查如渠以救　墩爲辭則蛟災爲急輕重緩急在執事自有權衡無待弟之饒舌也沈太守原函抄呈台覽 
[蘇州電報局覆張君筱衫書]  
頃辱損書并示沈太尊原函就悉安屬災况歴歴如繪比者三江兩湖均有水患淅粤蛟水尤甚微省情形尤弟親見不獨安屬四邑被水也環巢湖各州縣一日夜長水一丈有餘爲近今二十年所未有小民蕩析離居非不惻然動念第數年移賑以來東南民力竭矣本地善舉寖以廢墜貧民待食而食待衣而衣者竟與災黎等於時而言協賑粼省偏災鮮不以舍近就遠爲嫌者卽使人言勿恤如不足動善士解囊之心何前此協賑晋豫皆在朝廷蠲賑官紳捐卹之後水盡山窮故能如響斯應今承尊囑當將原書抄致各局倘有設法之處災民幸甚然不可必也嚴君佑之現奉左侯相諭辦江北沿海墩堤日來風潮甚大濱海之地恐亦未免水患施工難緩地屬梓桑未必可以脫身執事生同里閈盍就近商之 
右迏徽省蛟災書也勢難籌賑情屬可憐倘有善士輸捐賑卹實爲功德無量祈各電報局諸大總辦察酌蘇州電報局拜啓 
[浙省撫轅沙]  
　　五月二十一日時慶萊禀知厘捐局委辦硤石厘局差禀見叩謝唐濟禀知藩臬兩司委辦如州保甲禀見叩辭○二十二日石浦同知王禀見叩辭赴任 
福建補用縣倪鴻禀見辭赴嘉善　正任慈谿縣丞蕭楨卸事來省禀見叩辭赴都 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年五月十九日京報全錄]  
宫門抄○諭旨三道錄前○江督左奏籌備善後事宜摺○又奏委員倡辦官運緣由片○黔撫林奏道府飭各赴任片○滇撫杜奏委署道員片○將軍崇奏知縣赴任片○署直督張奏請捐建專祠片○又奏請核獎片○又奏揀員請補知縣摺○五月十九日兵部太常寺太　寺廂白旗值日無引見○禮王等盤查縀庫完竣覆命○寳中堂請假五日○志和請假十日○耀年等奏派補進文職班派出松溎敬信○召見軍機○○太子太保兩江總督二等恪靖疾加一等輕車都尉臣左宗棠跪奏爲籌備善後事宜恭摺仰祈聖鑒事竊惟兩江郡縣戡定己久江寍省會克復又己十有九年所有善後各事宜經前任督臣先後悉心經理條緒可尋臣以衰庸之姿猥承其後何容妄抒臆菲薄前人然自履任以來目見民間風氣彫殘景物蕭索實有惻然於中不安寢處者江北受禍最深田疇荒廢窮餓流爲盜賊刼盜之案無曰無之糾之以猛不足北奸治之從寛適以釀亂臣巡之餘目擊瘡疾滿目生計蕭條幸連歲春花秋稼薄有收成而榖價過　農未猶以爲苦其轉徙外出另覔生計者所在有之極貧之民則扶老挈幼趁食乞賑無論豐歉習以爲常省城每歲各賑册報丁口約兩萬計各府州縣善堂及各局所綸之賑不在其内可見貧苦無以自存者多巿纒百貨翔貴貿易獲利殊艱因此閉門歇業或赴各煩富口岸别覔生理或徑出洋警利久之遂成游手水次船户專以攬載爲生自輪船行駛長江各省亦置備得漢輪以資運用於是出入江海華洋相雜往返如織賈客爭趨而江船水手盡失其業無以謀生故謂兵燹之後富變而貧貧者轉爲極貧而永流將有不可言者若不亟籌養民之政專以賑恤爲仁是以乞丐視民非惟無此政體亦將何以爲繼　按兩江洽　之策　要於理財而理財之方莫先於治水行鹽兩事誠以水利興可漑田而濟運鹽引復可裕課而便民共爲利固可大而可久也將言治水於江北費鉅工煩兵燹之餘旣不能藉資民力又不敢遽請部欵而司運各庫所存正雜各款均係諸備要需未便任使指撥籌　再四設措殊艱按淮鹽改票試行之初請領者少每票僅繳額厘銀五百兩此外票商報効捐欵陵續合計數十萬兩舊商意在壟斷居奇每以票多銷滯爲詞阻撓加引官司受其曚惑羣慮加引必致壅滯難消適足累舊商而悮大計遇有新商請票輒堅持原定新章拒之其實金陵克復十餘年兩淮引地生齒日煩官引早應遞加以復課額不俟今日也臣出示試辦加引　岸商販請票踴躍比即批准並權其獲利厚薄實在情形增减票費飭令按引岸分起繳存司運各庫作爲另欵儲備提撥現己積成鉅歎餘均　期陸續全繳默計江北治水及各處營作工程應需經費均可於票費擲節支用母　列　請銷竊冀百廢可興地主漸有復元之望仰紓宵旰憂勤現在諸務料理就緒擬拜摺後卽日出省閱視江蘇水陸各營謹具摺陳明伏乞皇太后皇上聖鑒訓示施行謹奏軍機大臣奉旨知道了欽此○○左宗棠片再臣整頓鹽務收復楚岸引地非揀泒妥員辦理宫運水陸分安營哨常川巡緝不能速覩成效當飭署兩淮運司徐文達湖北督銷局道員程桓生等妥議官運章程由臣札委甘蕭補用知府儘先補用直隷州知州石本清領運重淋眞良　色鹽五千引先赴湖北螺山鹽利由漸而入以次分起接運行銷爲商販之倡導一面由臣親軍挑撥步隊一營札委前署台灣鎭總兵福建儘先副將楊在元督帶挑撥水師一營札委記名遇缺簡故提督黄　富督帶刻日開赴川楚交界地方責令彼此互相聨絡妥爲辦理該各員在營隨臣辦事多年于公私義利之辨尙有分曉事體輕重緩急之義尙能體會而押運員弁及水陸哨長又許其行挑選歸其約束所需薪工廪餼均由臣核定從優給領厚恤其私正以勵其奉公之志較之尋常循例差委實覺倍加愼重冀免貽悮一併附陳伏乞聖鑒謹奏軍機大臣奉旨覽欽此○○林　元片再貴東道員缺前以候補道張煦奏請補授欽奉 
諭旨俞允接准部覆又新授安順府知府尹蕭怡亦經到省應行各赴新任以重職守除檄飭遵照外謹會同雲貴總督臣劉長佑詞附片具奏伏乞聖鑒再下游各營練軍循照舊章派令該道張煦充當營務處令併聲明謹奏軍饑大臣奉旨知道了欽此○○杜瑞聯片再雲南迤南道石峻現據報因病出缺除另行恭疏具題開缺外所遺迤南道篆務自應委員接署以重職守查有候補領陳珍老成穩練熟悉情形堪以署理除分檄飭遵外謹會同雲貴督臣劉長佑附中具奏伏乞聖鑒謹奏軍機大臣奉旨知道了欽此○○崇綺等片再寛甸縣知　以姚鎔奏補業奉部覆准應卽飭赴新任以專責成除檄飭遵照外理合附片具陳伏乞聖鑒謹奏軍機大臣奉旨知道了欽此○○張樹聲片再查接管卷内據紳士候選知縣杜法孟舉人夏鳳舉等禀稱武强縣人總兵銜原任陜西潼關恊副將于昌鱗由行五出師剿賊屢立戰功咸豐十年六月攻擊定　逆匪血戰三晝夜糧盡援遍體鱗傷猶復手用數賊力竭陣亡屍體未獲經前安徽撫臣等曾奏奉旨予　照提督例賜卹給騎都尉兼一雲騎尉世職襲次完時以恩騎尉世襲岡替又鉅鹿縣人副將銜原任山西澤州營叅將谷景昌由武進士授職侍衞以遊擊分發山西旋升叅將赴河南陜州等處防剿捻逆迭著戰功並捐亷賑濟難民力保會興等村鎭民情感戴建有生祠治六年訓至吉州迎擊張總愚大股屢有斬獲十一年赴龍迪防守冰橋賊勢甚熾血戰數日遍體鱗傷遂殁于陣經前山西撫臣奉奉諭旨照總兵例賜卹給騎都尉世職襲次完時以恩騎尉世襲岡替各在案該故員等皆根區報國忠義昭然迄今士諭鄉評追念不巳請照石清吉等成案各於原籍捐建專祠等情經前督臣李鴻章批准未及奏辦移交到臣查陣亡之沙河縣人原任湖北提標叅將石清吉原任山東所州副將郝上庠前經官文李鴻章奏請於原籍建祠均奉旨允准今于昌鱗谷景昌事同一律合無仰懇天恩俯　該故員于昌鱗谷景昌生前皆著戰功死事甚惨與建祠成案相符准各於原籍武强鉅鹿縣捐建專祠由地方官春秋致祭以影忠綪而順輿情理合附片具陳伏乞聖鑒訓示謹奏軍機大臣奉旨着照所請該部知道欽此○○張樹聲片再查接管卷内據天津道吳毓蘭詳稱光緒四年天津辦理海渾出力各員内有三品銜知府用候補同知竇延馨請給三品封典經吏部行查該員升銜業據查得竇延馨前于光緒二年天津辦理海運出力保俟歸知府班後加三品銜惟該員現係石景山同知不能換戴三品銜此次所請三品封典核定章不符應改請加隨帶二級又光緒七年天津辦理海運出力各員内有試用知縣孫振翮請俟補缺後以直隷州知州儘先前補用吏部以官翮無孫振翮之名應行查覆查得孫振翮由監生于同治二年在安懲捐輸局報捐縣丞不論雙單月選七年直東肅清案内經前安徽撫臣英翰保奏奉旨孫振翮着免選本班以知縣不論雙單月遇缺前先卽選並賞加同知銜欽此光緒五年在直隸晉捐局補交兩班銀兩指分直隸試用領有部照此次海運出力應請仍照原保給獎又同案内試用巡悔羅爕渴請俟補缺後以主簿用業經吏部覆准惟該員巳于六年海運案内保俟補缺後以主簿用此次係屬重複應請改獎巡檢本班儘先補用據該道吳毓蘭詳經該督臣李鴻章移交前來臣覆核無異理合附片具陳伏乞聖鑒勅部核獎施行謹奏軍機大臣奉旨吏部議奏欽此○○署理隨隷總督兩廣總督臣張樹聲跪奏爲沿河海疆知縣要缺棟員請補恭摺仰祈 
聖鑒事窺照天津縣知縣郭奇中升補蔚州知州應以本年三月作爲開缺曰期歸三月分截缺查天津水陸交冲華洋雜處知縣政煩差劇凡清理詞訟緝捕盜賊彈壓地方修防河道隄工隨辦中外交涉事件在在均關緊要係中繁疲難沿河海疆最要之缺例應在外揀員調補定例奉旨命往或督撫題明留於該省候補者無論應題應調應選之缺准該督撫先儘酌量補用如州縣應調缺出無合例堪調之員准以候補人員題補又吏部奏定章程題調缺出如無合例堪調之員准以奉旨命往反曾任實缺候補並進士卽用人員酌量補用遇沿河要缺州縣除照例升調不計外如用候補時將沿河候補與地方候補仍由該督撫酌補用各等因據潘司崧駿臬司剛毅詳稱在於實任選缺知縣内逐加遴選非歴俸未滿卽人地未宜一時實無合例堪調之員自應按照例章揀員請查有曾任實缺候補知縣朱乃恭堪以請補曾詳前來臣查朱乃恭年四十六歲奉天錦州進士以知縣卽用簽掣廣西親老告近改掣直隷固治八年六月到省補授定興縣知縣調補清苑縣知縣光緒三年大計保薦卓異四年七月丁繼母憂開缺回籍服滿起復呈明養親未畢仍歸直隷候七年正月回省臣與臬司剛毅甫經到任例不出考據藩司崧駿查得該員精勤穩練有守有爲曾任省會首縣以之請補天津縣知縣堪勝沿河海疆要缺之任臣核與例章相符銜缺相當母庸送部引見理合恭摺具陳伏乞皇太后皇上聖鑒勅部核覆再此缺應以光緒八年四月初一日起限合併陳明謹奏軍機大臣奉旨吏部議奏欽此 
 
 
