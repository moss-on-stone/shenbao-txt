# 1909 - 253 - 4913155

 

Page 1

 
 
   
 
 

Page 2

 
 
   
 
 

Page 3

 
 
上諭[  監國攝政王鈐章　八月初四日內閣奉]  
　　上諭御史麥秩嚴奏保舉太濫請飭部嚴定章程一摺保舉一途原所以獎勵有志內外大臣應如何綜核名實以杜倖進若如該御史所奏各省保獎諸多冒濫殊非慎重名噐之道嗣後京外各衙門遇有保案必須嚴爲甄核不得陛級過優員數太濫並著該部妥議保舉章程以示限制欽此軍機大臣署名奕劻世續張之洞假鹿傳霖差那桐 
　　宮門抄　八月初四日　召見軍機　毓隆　李家駒　恩志 
交旨[  七月二十七日軍機大臣欽奉]  
　　諭旨九月二十七日　孝欽顯皇后梓宮奉移著各該衙門於是日卯刻敬謹預備欽此 
論說 
[論我國警察之弊及其整頓之方（渭）]  
　　警察者。所以維持國家之治安。防制人民之危害者也。爲一國治理機關所不可缺者。即一國內政之要素也。故地球各國對於外在謀軍備之充實。對於內在謀警察之完備。擴張軍備。以禦外侮。整頓警察。以泯內亂。而後乃可保長治久安之局。此固當今謀國者所不可違戾之道也。我國際此列強競雄之會。不謀擴張軍備不足以禦外侮。處此國政敝壤。之時不。不謀籌辦警察。不足以保內治。在稍有遠大之念者。固無不知之也。朝廷亦未嘗不知之。故有重興海軍之議。又以籌辦廳州縣城鎮。鄉警察。定爲逐年籌備憲政之一。但我國自創辦警察以來。已將十年矣。於保衛地方治安。增進人民幸福之事。未見稍有進步。而妨害人民之案。反層見疊出。是欲受其益而反被其害也。夫豈設立。警察之本意哉。蓋爲政不得其人。雖有良法美意。終必歸於無效。我國往時之保甲。立制甚美。茍得其人善爲經辦。固亦可得其益。及其既敝。改辦警察。仍由辦理保甲者接續其事。則易其名而存其實。自必仍得保甲之結果耳。故我國警察之有名無實。誠不足怪者。欲謀改換面目。非從本根上著手不可。茲先述我國警察敗壞之由來。俾當事者知所改良焉。 
　　（一）我國警察之弊害。我國舉辦警察以來。巡警部先訂巡警章程。後巡警部改爲民政部。又重訂巡警職掌服式章程。均頒行各省遵照在案。乃各省設立之警察。均各就其便利。特別更定。置部章於不顧。微論職掌之不盡。同即服式式亦各有所異部章固不可謂爲完備。而各省另定之章程。亦未能謂爲合格。蓋惟各顧其私耳。自有巡警道之設。亦無所變更。不論其他。但論置身界之人。物即可知其內容矣。所有巡官。大抵均爲州。縣佐雜之流於警察之學理。茫無所知。不過視爲差委之一耳。至巡長巡士各員。則或爲逃伍之兵卒。或爲市井之無賴。必於他種職業無所依托。而後始挿足於此。事必待人而舉。率此一班窮無所歸者而爲警察。其不能得良美之效果。固無足怪者。且任事不久。幾同傳舍。或以犯事而被斥革。或以不合而決然捨去質言之。惟視此爲噉飯處耳。島能望其盡心民事哉。 
　　省城之警察。已覺大謬。至州縣城所辦之警察。則大抵假手紳董。種種腐敗。現象尤指不勝屈。茲但就耳目聞見者言之警察管理地方政事之範圍。至爲寛博。而我國所辦之警察。其用不過逐段站崗。排解爭執而已。至遇盜竊奸騙之案。則臨事而懼。未聞有處之裕如者。當其站崗時。亦無容貌森嚴。鵠立道中。使人望而生畏之象。鬆瓣繡靴。口啣香煙者有之首垢面。身服敝衣者有之遇婦人則攔路調戲。逢故友則握手談笑。或側 
 
 
 

Page 4

 
 
立道旁。購小吃而大嚼。或安坐人家。索煙袋而飮茶。種種放僻邪侈之現象。觀之令人氣塞。人民偶以細故爭執。則蜂擁蟻集。既不善於理處。輒用武以相嚇。甚或敲詐欺騙。無所不至。小民含怨興嗟。固無如之何也。據是以觀。則我國所辦之警察。非惟無益於人民。而反有害於地方矣。至於身犯奸淫賭博鴉片之禁者。尤所在皆是。報紙所載。不勝枚舉。歲糜鉅欵。而養此一班極惡窮兇之徒。豈不可惜。要而言之。皆警察制度之不完備。及警察人員之不自愛有以致之。也其咎不得不歸諸辦理警察者矣。此我國警察之弊害也。 
　　　（一）我國警察之効用。東西各國所辦之警察。幾舉全國之內政執行權而悉。委之也。就其大者言之。可分治安警察及衛生。警察二種。防制強暴之舉。處理爭執之事。即屬於治安警察整修道路。檢查飮食物。預防時疫之流行。即屬於衛生警察。此不過舉其顯而易見者耳。其餘各種民事之爲彼所執掌者。尚不可屈指計也。記者囊居日本時。見彼國所辦之警察。規制完備。防禦周密殊足令人企羨。略述一二事以爲證。人家生一。孩死一人。必赴告警察署。故一區之內。戶口之數無少差。年終彙計全國之民。生者若干。死者若干。於原有人民之數以此加減之。則全國戶口之數。毫釐不爽。我國地方遼闊。戶品殷繁。舉辦警察。將屆十載。竟未注意於此。今籌辦地方自治。於勿促急迫之間。派員調查。愚民無知。味其命意。以故風潮迭起。使向者於已辦警察之地方。分叚劃區。從事調查。則早已得有眉目。此次重加復查。非不勞而獲功乎。又無論居戶旅舍。茍有外人投宿。必將姓名報告警。察署。違者重罰。以是奸徒匪人。不敢匿跡於都會。即偶出盜竊之案。亦不難根究其來源。我國居戶旅舍之原有人數。尚無所知。遑論其他。不逞之徒。雖密布於都市。亦無由而知之。故戶口調查不清。而欲期地方之治安。必不可得之事也又。都會之間每。隔若千戶必。有警察分署一所。當差之警士。日夜分班。輪流辦事。於道路四又。行人頻繁之處。必有一人鵠立道中。警服佩刀。容貌端嚴。以防往來行人不測之禍。如車馬之衝撞是也。時屆深夜。倘遇行人。必詳加查問。以故宵小之徒。咸歛跡不敢出。頗有夜不閉戶。路不拾遺。聖世治平之景象。與我國之警察相去固不可以道里計也。（未完） 
專電 
[電一（北京。）]  
　　洵貝勒電至樞府赴粵察勘軍港已竣擬先回京乞代請旨遵辦又奏報在滬考察各情 
[電二（北京。）]  
　　度支部改設秘書會計考績庶務四科每科各有科長科員分等辦事改軍餉關榷田賦廉俸等十司 
[電三（北京。）]  
　　湘撫岑電致憲政編查館譚延闓實年三十歲以官冊註二十九歲自請辭退議員惟譚衆望素孚可否留充憲政館覆電可留充議員 
[電四（北京。）]  
　　北京國報亦因登載東三省交涉事由外務部奏請飭下民政部傳諭該報及中央大同報一併停版 
[電五（北京。）]  
　　日法兩國。所擬保護在清國商標之意匠發明特許條約。業已締結。擬即在東京調印 
[電六（東京。）]  
　　美國維斯根。辛大學。與東京慶應義塾大學。野球第一次競技。已於九月十九日午後。在慶應義塾運動塲舉行。 
[公電（清江浦。）]  
　　各報館鑒安東五六七月疊遭大水顆粒無收房屋傾倒無算饑民載道非賑不活除稟督撫憲外敬乞廣爲募賑以拯災黎無任企禱安邑紳士馬澄朱士翹王錫爵等公叩 
緊要新聞一 
[奏請刑律草案再令簽註北京]  
　　○某御史奏改良刑律關於人心風俗抑且治亂繫之若多採外律。則國民程度高下不同。恐多窒硬。若過因舊律。則於收回審判權又多阻隔。此改訂刑律所以不得不審慎也此京外各署所以紛紛奏駿也目迭奉明諭交原脩大臣重加刪訂茲聞該館已經改脩完竣。此事攸關憲政之籌備定限綦嚴倘奏請頒行後。京外仍多指駁。恐於事毫無實益。徒稽時日愚臣之見擬請飭下該館先。將草案通咨京外各署各抒所見逐見簽註。限文到兩月咨復。再由該館彙核酌定。繕單奏陳庶於改良刑律憲政限期兩無所妨云云奉旨脩訂法律大臣知道原摺著抄給閱看 
[度支部清理財政之爲難北京]  
　　○七月廿五日澤公召見時曾面奏清理財政正在興辦財政之盈虧。尚在不可知之數。部庫依舊支絀各部署經費損益補虧之法。應俟清理之後。若經費原屬。不敷者。由部撥補。而充裕者不肯移交。則回部實萬難支持。云云攝政王甚然其言民政部奏明將本部經費交度支部直接收支一摺原奏聲明歲短三十餘萬。現經度支部奏駁仍由民政部量人爲出自收自用。俟財政清理後再交度支部收支因此肅邸萬分爲難。又不肯遽萌退志。故擬奏 
 
 

Page 5

 
 
請。將步軍統領衙門之欵。概歸民政部收用。一俟議妥即行秦陳 
[德人在山東雜居內地之交涉北京]  
　　○有人奏稱德人在山東違背約章散居內地。屢屢激成事端前年曾經臣奏奉廷寄交東撫查辦惟時袁樹勛巡撫山東。雖辦理尚屬認真。而德人並未遵章退出。事關交涉深恐久假不歸。應請飭下該撫按照約章切實查核辦理。務令德人不再違約至內地居住貿易。云云當日廷寄東撫孫寶琦查辦 
[法部通咨審判廳暫行章程北京]  
　　○法部。以新官制尚未全定頒行而各省籌辦審判檢察各廳明年均須成立現將酌定暫行辦法。分咨各省大致五品推官及檢察員。以內職郎中員外外職道府選派六品推官及檢察員。以內職主事小京官外職州縣佐貳選派至各省審判廳檢察廳高等廳丞。則先由道府合格人員選任各推事長。則以同通直隸州州縣等合格人員選任刑民各科推事。則以州縣州同州判佐職合格人員選任以下典簿主簿人員。均在佐貳佐雜內分別選派 
[外國紙幣通限五年後停用北京]  
　　○日前稅務大臣通咨各省。云準度支部咨開前準外務部迭咨稱駐京各國使臣因華商銀行發行銀票既無限制又無準備恐有危險又謂中國圜法過形紛擾其故有二一因銅幣減價一因票紙叢出若不設法挽救恐生極大之困難請速籌辦各等因現已飭令造幣總廠。照現在市面通用銀元。精鑄銀幣。以代各種現用銀幣爲劃一國幣之基礎（中略）惟查外國商人在我國發行紙票爲數不少實爲商民藉口之資嗣後外商所發票紙。不載人名期限。類於紙幣者。至五年期滿禁止出票之時中國商民。一概不準行用。庶辦理可期劃一（下略） 
[三部議復製造諸工量予實職北京]  
　　○吏郵商三部。會奏略稱軍機大臣欽奉諭旨御史石長信奏請製造諸工量予實職一摺看該部議奏欽此農工商部。查該御史所請以部中各設小京官十數員咨行各省督撫凡員匠技藝優嫺文理明白兼通東西洋語言者酌保數員榮以京秩各節查臣部奏定官缺。原設有藝師藝士等。職與該御史請設之小京官情事正復相同。惟此項藝師藝士定章係用專科畢業之人本有一定資格今原奏所請凡技藝優嫺文理明白兼通洋語者即予以京秩範圍似屬稍寛且既爲良匠用之於機局工廠或可優給薪水廣資傳習若均招納於部曹轉不易盡其所長擬請將藝師藝士等官量爲推廣凡有員匠技墾精嫺實在某局廠公司任事有年著有成績並文理明白兼通洋語者應由各省督撫考騐屬實。咨報臣部核明分別奏請給予藝師藝士等職。均無庸到部當差。亦不必支給薪俸。仍由各省在於各員項機局工廠內酌量任用其有。材能傑出者。并參。照獎給商動章程核辦。或原有職銜準其遞加一等給予獎勵此隸於農工商部之各工籌擬獎給實職之辦法也郵傳部。查奏定官制清單第十六條內開設一二等藝師藝士均以得有專科文憑者由臣部考選分別奏補委用等語惟量能授官所以待士餼廩稱事所以勸工臣部所轄各廠匠役祗有按年加薪之條並無奏保官制之事現擬變通辦理除郵政一門事屬管理無工匠之可言此外如輪電鐵路各局。擬請由臣部詳晰飭查。凡在事員匠。船政則熟諳駕。駛管輪電政則精研電氣製造。路政則嫺習械建築卓著成績者。由臣部考察屬實。再行奏獎以藝師藝士分別補用。此項人員仍在各局廠辦事以資熟手免至用學兩歧此隸於郵傳部各工獎勵之辦法也吏部。查該御史請於陸軍等部各設小京官十餘缺以爲員匠登庸之途誠足以廣樹風聲力挽窳惰顧既統名爲小京官則異時循資序進不能不一踵成規勢必所治非所習仍於公私兩無裨益臣等一再咨商既據農工商部郵傳部議就原設之藝師藝士變通推廣並先據陸軍部奏明擬暫仿日本技師技手以上等級量予職秩自應即由各該部。各照專章分別辦理所請將此項員匠興各科學一體錄用之處。似與廷試錄用分部人員無所區別。應母庸議。除隸於陸軍部之各項兵丁已於六月十九日由該部自行議覆外所有議覆緣由伏乞調示遵行七月二十一日奉　旨已錄 
[江蘇諮議局舉定正副議長南京]  
　　○寗蘇兩屬議員。經江督於八月初一日召集。公舉假定正副議長以爲預備議案之計旋經議員公決此次公舉正副議長。作爲提前正式選舉。不必再用假定名目。并以徐州人數未劉改於初三日當塲舉定張謇爲正議長蔣炳章（蘇州）仇繼恒。（寗屬）爲副議長。其開會及選舉詳情容再續錄 
[京師近事]  
　　禁煙大臣。議派專員清查各省禁煙情形會誌前報現聞前日會議以禁種一事各省均以改種五榖爲詞其中不無敷衍若非派員清查斷難浄絕擬請旨特派大員。分往各省州縣。親目調查每員兼管三省。井聞業已專摺入奏不日當見明文 
　　前紀出使義國大臣錢恂。奏參外部一節現經探得係因國服未滿百日之時。錢恂曾遞封奏一件。循例應用藍色印花。仍俟摺本到京國服已逾百日遂由外務部改紅用色印花代行呈遞。錢恂以外務部私拆封奏故專摺參劾。云 
　　法部高等地方審判檢察等廳各司員以實缺推事。僅月薪五十金。較之外農郵各部司員動輒數百金實覺苦樂不均要求廳丞檢察長。於二 
 
 

Page 6

 
 
十七日同謁法部各堂。代懇酌予增加。戴尚書以本部除罰鍰外別無進欵度支部刻議均勻官俸必能調盈劑虛當不令司法官向隅各廳丞等力陳各員清苦情形逎允於二節時。各加給一月薪水。 
　　日本大隈伯爵。所著之日本開國五十年史。現經繙譯漢文裝訂精本特委副島伯爵赍書來華。恭獻中國皇帝及攝政王御覽。井贈呈各王公大臣閱看聞大隈伯爵親具獻書奏疏一道。交副島伯爵到京呈遞。并聞副島伯爵已由日本首途擬取道大連不日到京 
　　八月初一日係大祀先師孔子。日期先經禮部通飭京師大小各衙門。由月內二十七日起。各衙門一律敬。謹齋。戒並聞各該衙門堂官於齋戒期內皆當輪值在署以備查齋大臣查視可謂慎重將事矣 
　　內蒙古喀拉沁王旗巴達爾胡川金礦。前經荷商要求採挖已由外部據理拒絕現聞該旗蒙土電致理藩部擬自行集欵開採。并請轉咨農工商部發給開礦章程以便遵守前日理藩部已轉咨農工商部查照矣 
　　日前肅邸壽尚書在政務處提議舉辦蒙古地方自治。爲整頓諸古要政之基礎惟該處戶籍。向無詳細冊檔。兼之游牧遷徒無常尤屬不易稽查亟宜妥定著手辦法請旨責成各蒙旗王公。會同辦事大臣。確實調查奏咨。以便妥議舉辦。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[共同議決駐防議案電文]  
　　○江督政憲政編查館電。憲政編查館鈞鑒寗屬諮議局籌辦處轉據駐防議員崇樸等呈稱查諮議局章第二十一條首列應辦本省各事件本省字議範圍甚廣是否包舉駐防在內現今旗制尚未裁改凡提出之議案。推至於駐防該地方者。應否由專額議員。自行議決。抑照章由多數議員共同議決。及議決後之執行。應照章專歸督撫。抑仍歸將軍副都統。如果統概不執行究宜如何辦理綜茲疑義大懼牴牾呈墾咨達達鈞館請爲明確剖示等情查核所呈各節關係撫民職任權限理合據情電請鈞處鑒核開會期近乞即分晰電復以便飭遵駿叩馬 
　　憲政編查館覆江督電。南京制臺鑒馬電悉駐防原在本省之內自應包入其提出議案推及駐防地方者除關國家定制本非諮議局所得叅預外凡與本省有相關者。應即共同議決。專額議員。爲數無幾。不得自行決議。至議決後執行之處。仍查照舊章辦理。憲政編查館有 
[度支部查覆監理官被叅情形北京]  
　　○湖南財政正監理官陳維彥。被參各節屢紀前報現據度支部覆奏略云該員挈眷趁江寛輪船赴漢釀事地方在武穴之上地名黃州正在湖北地面當經劄飭湖北正監理官程利川。就近嚴密查覆。並咨湖廣總督捒派公正人員會同確查去後茲據正監理官程利川呈稱會同湖廣總督所派候補道金鼎會委清理財政局正科員楊學烜副科員楊炳華同赴安徽省城訪問原摺所指在船目擊其事之安徽候補知府徐企雲並令其候江寛過皖時即附搭該輪船回鄂以便詳詢江寛本輪辦事人等爲確實之證據茲據委員楊學烜等查明復稱訪據江寛茶房桂升等聲稱。五月十六日湖南正監理官由南京攜眷赴漢。十八日午刻行至黃州以下黃石港以上下巴河地方時開中飯陳監理官因謂飯味不好喚家丁另煮飯熟嫌其太軟。立將跟丁廚司等申斥痛罵。並將煮飯之家丁祖發拳打足踢。家人等不敢出聲陳監理官盛氣勃勃復將廚子毆打祖發心懷畏懼。乘間跳躍江中停輪援救未獲。等語此次江寛輪船抵漢金道復親赴該輪晤經理施子香暨帳房諸人詢問各情形據施子香稱是日在官艙客廳開飯時陳監理因嫌家丁祖發所煮之飯太軟立時盛怒足踢該僕確係目擊然並未見有拳打之事亦未見遍體鱗傷而該船茶房人等。則稱嗣出廳外傷打嘴掌。並怒氣甚盛。祖發畏極。是以投江。各等語並準湖廣總督咨覆派員會查情節相同覆檄以上情表是該家丁祖發被責投江衆口一詞實有其事相應請旨將四品卿銜湖南正監理官江蘇候補道陳惟彥。交部議處。以示懲儆七月二十五日奉上諭已錄 
[海軍大臣考查各省兵艦誌要廣東]  
　　○洵薩兩大臣近日南下各省考查海軍已將北洋及閩浙粵舊備兵艦。逐行調查比較。聞已由兩大臣核定其合於編列爁隊之戰鬭重要各艦。共計海圻海容海籌海琛通濟飛鷹（屬北洋）鏡清南琛保民建安（屬南洋均巡洋及水雷艦）琛航（屬福建）伏波等（屬廣東）十二隻。又南洋之辰宿列張軍鶚鵰燕水魚雷艇八隻。廣東水魚雷艇八隻。此外如北洋之泰安鎮海南洋之登瀛洲楚材須修理後始可合用至北洋。之飛雲南洋。之測海靖清策電鈞和飛虎金甌福建。之元凱超武靖海廣東。之蓬洲廣干廣金廣庚廣戍寶璧統共二十隻。均無戰鬬性質。祗供艦隊海防調遣。更有江元楚泰楚謙楚同楚有楚觀安放七隻則不入海軍防隊之列云。 
[海軍大臣由杭返滬]  
　　○海軍大臣洵貝勒薩提督。前日由滬乘專車赴杭與浙撫面議開闢象山軍港事宜已紀昨報茲悉滬道蔡觀察製造局總辦張觀察昨接浙省來電知兩大臣於即日五點鐘仍由專車返申。既又接到一電謂兩大臣回滬後。即擬起程赴長江一帶閱看砲臺。是以兩觀察及其他文武各官均於傍晚時至滬嘉鐵路車站伺候憲駕一面由蔡觀察派定維多利亞。小兵輪預備訟送兩大臣至吳淞口再行換坐海圻兵艦。溯江上駛 
　　又據松江訪員報告兩大臣過松情形。補誌如下　初三日九句鐘。兩大臣乘專車過松府尊戚太守率同華婁張劉兩大令提憲劉軍門則率水陸各將弁均往恭迓正副兩營留防營城內外巡警隊咸整隊擎鎗排班跪接兩大臣因時間促迫。過松時並不停輪。文武各官。均在西車站請安兩大臣拱手答禮。瞥即西去觀者如堵 
分類新聞 
政界 
[粵督箴戒官吏之諄切。廣東]  
　　○粵督袁海帥箴戒各屬員文云本署部堂總制兩粵事必躬親不假手於人致滋流弊惟慮有等無知之徒冒稱親友撞騙招搖感冒與親友往來希圖影射至於署廨重地黽勉辦公撫時局之多艱尤寸陰之宜競乃訪聞粵省官塲東身自愛者固多蕩檢踰閑者亦不少摻袪大路士女贈芍藥而來長日手談風雅託竹林之 
 
 

Page 11

 
 
趣各同僚試思一官有守斷非徜徉風月之時危局如棋敢爲呼引酣嬉之事本署部堂起家縣令以爲一日在官即一日有官箴之應守今視事伊始鄭重關防無諸已而後非諸人往不追而來則必究自茲以往凡在粵文武各員無論實官候補須知冶遊固顯千禁令麻雀亦無異樗蒲酖毒由於晏安清譚足以誤國古有明訓人之多言居官職守既視此爲隆污社會敎育有相維之影響倘怙過不悛因循勿改本署部堂爲澄敘官方挽回風俗起見惟有照章嚴加參劾分別查拿不姑寛也 
[清理財政彙誌。南京]  
　　○寗屬清理財政局詳督憲文略云此次清理財政宗旨爲預備全國預算之基礎一省之中署局林立經費增減既時有變更按季彙編即月有參差若僅憑冊報未懇源流固甚礙于鉤稽亦重煩夫文牘所有寗屬各署局所于該管項下遇有增支之欵無論額支活支應請隨時先行報告本局以憑稽考俾此時彙造季報不致重費調查於預算亦易於措手云云已奉督憲批準通飭一體遵照 
　　又度支部致督院電云三十三年分各省應造統計表冊迭經咨催在案現今未據造送希飭趕速查照前咨分欵詳細填報勿任再延督憲復電云佳電敬悉三十三年統計表現正飭催趕辦惟署局繁多或造報未齊無從彙核或舛錯駁斥致稽往返容再限日嚴催造送 
[丹陽鄉民鬧事案近聞蘇州]  
　　○丹陽鄉民鬧事一案前經常道劉觀察獲解黃竹舟等二名經撫憲瑞中丞迭次派員到轅研訊後又據丹陽營縣續獲景文勝一名解省旋又得報此案內之漕書丁紫庭亦已拿獲又經撫憲電飭解省訊辦在案前日撫憲先飭將景文勝等發交臬司左廉訪督員詳細研訊並俟丁紫庭解到提同質訊廉訪業於初三日督同局員先提景文勝等審訊又聞七月二十九日瑞中丞乘靖湖小兵輪出轅外間謂係赴滬謁見海軍大臣其實往丹陽徒一帶密訪鬧事始末情形即于初二日清晨返蘇 
[革除微員路費之流弊蘇州]  
　　○蘇藩陸方伯以蘇省微員路費一欵近來日久玩生經承延擱親友揑冒甚有身家殷實亦思博此區區貿然稟請者原定章程本極周密現應再行酌改重言申明嗣後無論大小各班凡係半年以內實在省寓病故丁憂無力回籍者可取具同鄉官二人保結來司稟請一經批準隨給隨領設該欵本息無存暫在別欵動放陸續歸還如同鄉官並不查實扶同徇混將來發覺一併追繳著賠其在半年以外或無保結或係聞訃曾當過釐差各優缺報捐大花樣班次身家殷實雅不需此者並叅革人員犯有侵貪實據一概不準發給昨已詳請督撫憲備核矣 
[縣令更委紀聞蘇州]  
　　○蘇藩陸方伯以正任南滙縣知縣慶多延不赴任應行撤回停委一年所遺縣缺查有候補知縣畢培先堪以酌委署理除詳院外昨已牌示飭遵 
[幕友開辦法政研究所南昌]  
　　○贛省各署刑席向爲浙士專家現際講明法政時代學堂林立人才輩出而浙幕中人誠恐被其淘汰爰邀集同志稟準當道籌備捐欵於狀元橋地方組織研究法政所一處一俟章程訂詾妥洽即行專招浙籍子弟入所疑習 
[批飭限繳欠欵蘇州]  
　　○前嘉定縣高蒸因在任內虧欠公欵尚未解清屢次嚴限催繳在案日昨該令又上稟藩憲請將交代冊結先行核轉等情當奉陸方伯批云查該令前在嘉定任內欠解各欵延不報解當經前司詳參勒追解欵一日不清即冊結一日不轉定例綦嚴斷難駝融所請萬無準理仰即遵照迅將欠解前項銀兩勒限下卯一批解請倘再仍前拖欠定即嚴追懲處勿貽後悔 
軍界 
[盜賣大宗軍火被獲。湖北]  
　　○施南協營副將於月前備文差弁來省請領火藥經善後敬慎六庫發給軍火四十七箱另洋藥十磅詎該差弁領到後即行盜賣於漢陽黃家嘴一帶之各獵戶已成交易雇船送至內河由勞務處巡查武委守備寗寶珍查獲將船戶送夏口廳收押而押領之差弁已潛逃無踨幸火藥毫未遺失刻已解繳善後局仍發庫收藏一面通飭緝拿押運之人到案嚴辦 
學務 
[周莊小學中危蘇州]  
　　○蘇垣周莊鎮貞豐兩等小學前由江震勸學所稟奉樊學憲批準提去該鎮米捐欵項四百千致該校經費頓形支絀茲悉元和縣吳大令以該鎮小學開辦以來倏經數載成尚著現在奉準提議之欵如果同一辦學原無不可乃該校自提去此欵以後入不敷出大有停辦之勢爰於日昨面稟學憲如何設法維持以垂久遠 
[駐防管學之特別保獎浙江]  
　　○杭防敎育會以管學協領把持學務掯欵不交開特別會共籌抵制僧誌前報茲悉該管學於上月廿八日曾開列一似預算非預算之賬單呈諸軍憲奉批後即取而秘藏之聲言已將歷年清賬報銷核準以欺學界復運動某會員許以持別保獎令反對全體查某會員係八旗第一初級小學堂長雖夏間曾辦畢業一次然視事以來未及三年即列入保獎殊不合例不知提學司將來如何辦理 
[洪都中學考試新生南昌]  
　　○贛省洪都中學堂原有學生前經考試畢業現在招補新生報名者約有二百餘名經南昌府武太守玉潤於七月二十七日蒞堂考試以定去留 
[贛省考拔確期南昌]  
　　○贛省饒州九江南安贛州寗都各府州考到諸生已經林提學評定甲乙草榜揭曉共取一千五百一名當經示期八月初一日考試正塲並委李靖黎趙澤溥陳元章楊承曾關道倬邱豫鼎入署閱卷 
實業 
[南洋印刷紙品推廣銷路之辦法。蘇州]  
　　○蘇垣農工商局日昨奉江督張制軍札開據南洋印刷官廠詳稱竊職廠創辦官民紙品業經前督憲端批準並通飭六月初一日實行在案現計逾一目稽查各處不無滯銷推原其故皆因前次所定製品紙料精良價值遂較坊肆爲貴避貴就賤人之恒情自未便施以壓力惟職廠開辦於光緒三十三年先後耗銀九萬餘兩職道仁東接手以後凡五閱月除添製石板機一萬餘兩趕辦實行各品用銀一萬餘兩四個月廠用開支一萬餘兩總計在十二 
 
 

Page 12

 
 
萬金內外若不亟圖減輕價值推廣銷路成本且難收回焉有可沾餘利職道等再四壽思於前月二十八日假座三江師範學堂茶會商議更張經司道各局所學堂總辦及首府兩縣逐件妥商定價均無異詞謹將減價各件並新添項下另摺開呈憲鑒擬懇先行介用並通飭文武各衙一律行銷批示祗遵等情本大臣據此除批詳摺均悉仰候分別咨行一體遵照仍候撫部院批示繳並咨行外合行抄摺札局即便轉飭一體遵照 
[鄂督致軍機處電。（語害免獎進會賽會商品稅釐）]  
　　北京軍機處王大臣鈞鑒洪武漢近來輪軌交通營業日益發達而工商聞見囿於一隅終嫌不廣多方研究不能進而與世界相競爭本年春間飭勸業道等於武昌省城籌設武漢勸業獎進會示之提倡爲將來賽會之習定期九月內開會同時知照鄰省酌備商品赴會陳列比較續準農工商部咨行分年籌備事宜表按之年限鄂省實爲提前辦理南洋出品協會亦即附於獎進仁內同辦有交相爲用之益屆時再往列會迭據勸業道轉據商會聲稱及各省文移均以免稅便商爲言時因南洋請免部議未準未便瀆請昨讀諭旨已蒙逾格鴻施準其害免稅釐鄂省事同一律合無仰懇天恩俯準勅下度支部稅務處立案凡關乎武漢勸業獎進會本省外省一切與賽商品概免稅釐以勵商品振實業其關平南洋協會之品已荷恩施自當遵辦謹請代奏夔龍叩巧 
　　附復電　武昌陳制臺鑒本日奉旨陳夔龍電奏武漢勸業獎進會請將本省外省一切與賽商品概免稅釐等語著該衙門議奏欽此 
[顧問官審查商品蘇州]  
　　○蘇垣商務總會前日陳列之各業商品日昨經商部顧問官張殿撰駕到會詳細審查各種商品擬擇尤呈請撫憲給予獎牌以資鼓勵 
雜記 
[松府嚴辦劣董。松江]  
　　○婁縣鄉董周燮元即周翰臣控案纍纍前因姦佔鄉婦玉英爲本夫金阿發指控婁令素恃周翰臣爲爪牙非但置周不究反指金阿發爲誣控痛責一百五十板金憤甚復具稟府署詞連書差府尊戚太守覽稟大怒飭將通案人證提至府署親自訊鞫 
[派員開辦醫院籌辦處蘇州]  
　　○蘇城設立醫學研究所已併入官醫局乃日久毫無成效昨經撫憲諭飭即將研究所裁撤並將關防弔銷旋經臬憲左廉訪面稟撫憲欲在蘇垣開辦醫院一所仿照西法辦理惟因經費甚鉅且人才難得一時實難辦理特擬定派委元和縣知縣吳大令煕候補同知凌寶澄候補縣丞鮑德和三員將官醫局切實整頓改爲醫院籌辦處並考取官醫生數名到處研究醫理並診視各項病癥以爲醫院蔡礎一俟經費充裕辦理得法再行逐漸擴充業于八月初一開辦 
[稟復荊邑災狀蘇州]  
　　○荊溪縣嚴庚辛暨派委復勘之候補縣王金壽以荊邑被水成災約計被淹田畝二十萬有零現在補種各田統計不過十之二四等情會稟藩憲當經陸方伯批云據稟會勘荊邑被災確狀證之奉發任紳攝各片實情似已大減閱之稍慰應將發給預欵就極貧老弱婦女及淹斃各戶加意撫恤母使失所至工賑事宜已遴派委員會同地方官紳籌辦另札飭遵仰即查照辦事 
[先賢配饗文廟紀聞蘇州]  
　　○崑山紳商學界以先賢顧亭林爲一代大儒業經奏準入祀文廟配饗千秋爰特先期恭刋神位日昨由顧姓宗祠內排導全副儀仗恭送入祀文廟以彰絕學 
[臨海紳商電稟荷捐浙江]  
　　○浙江臨海紳商等電稟浙撫云該縣粉麺捐被葉司馬藐批延覆派差助虐勒捐乞吊罷以恤民困 
[禁煙雜聞松江]  
　　○貢院西偏顧某開設挑膏店而西外沈某仍時至顧處吸食事爲華尊張大令訪聞密派差保馳往查獲判顧笞臀五百板荷蘆蓆枷示衆沈則押候懲罰松郡華婁張劉兩大令近均出示曉諭境內煙膏店統限八月初一日閉歇 
清談 
[晴蜓說]  
　　谚曰。晴蜓吃尾巴自吃自。人莫不笑其爲愚。曰是在無知覺之動物則然耳。我以爲女子亦無莫不然。蜻蜓之自吃也吃其尾。而女子之自吃吃其足。天然妙足。固無男女之別。而女子必欲矯揉造。作折筋斷骨。若絏囚然。大吏禁之於上。志十勸之於下已數年於茲。顧禁者自禁。勸者自勸。而緾者自緾。是婦人之智識蜻蜓也。是猶曰女子之智識則然耳。我以爲政府亦無莫不然。蜻蜓之自吃也吃其尾。而政府之自吃吃其體。民者國家之主體也。報館者主體之口舌也。東三省之交涉。爲我國民所應知之事。報章之宣布。所以報告於主體。使知其所應知之事也。而乃令其不得登載。登載者禁止出版。是政府之智識亦蜻蜓也。於是乎作蜻蜓說。 
記事 
[蘇浙鐵路乘客談。]  
　　客有乘蘇浙鐵路至申者歷述種種缺點。有足爲紏正之資者。記者於蘇官梓。於浙爲輔車。於兩公司爲股東。愛之深斯責之切。非敢幫翹其短也。極力改良。以保商辦名譽。母貽局外口實。是則記者區區責望之苦心耳。自蘇浙接軌後。時刻表重行更定。徧登杭滬各報。發出時刻表萬餘張。於行車並不遵守。各小站爲快車所不停者。間亦有時停至十餘分。慢車每站或停數分或停十餘分不等。（此皆指浙路言）甚至有因趁客過少。多停數分。以爲招徠計者。因此之故。前日晚車至滬。已過時七十分。昨日（初三日晚車則竟。過時九十分之多。據站中員役言。浙車之抵滬者往往如果。晚車原定時刻。至松滬間。天色本已錯黑。今又過時一點多鐘更深人靜風露交信（旅客之受累甚矣。（按此咎在浙路）時刻表更定蘇往來四次。浙往來六次。乃越日而蘇路忽有加開上楓專車之舉。相去數日。何不一次規定。而必支支節節以爲之耶。尤可異者。快車更定停駐明星橋者。越日而改停莘莊。而報上並未發布使人徒勞奔走。於旅客固不便。而朝三暮四。於營業亦未始無阻礙也。（按此咎在蘇路）車上本無電燈。每輛中備有洋燈六註。（按此甚危險。且燃點不易。將來不開晚車則已。開則電燈必不可少。）然並不全點。且火光甚弱。點燈後車中不許開窗。詰之則以恐爆碎燈罩對。煙臭滿室。殊不可。 
　　車中有賣手巾及茶水者。杯壼爐窗。向本安置於三等車之一隅。後以取厭乘客。屢被詰責。乃將二等車廁所改爲之。然自此二等車客。遂無便溺處矣。 
　　其餘缺點尚多。不暇悉記。姑述其大者。以舊告我兩公司。兩公司執事幸各注意焉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[研究會派員抄閱案牘]  
　　江蘇諮議局研究會呈督憲文云諮議局爲言論機關然必根據于事實而後發爲言論不至遊移而無主捍格而難行以故本會開辦伊始首先以調查爲第一要義其關於人情風俗者自可隨時隨地博訪周諮惟徵收制度行政規章向來衙署各有專司非查考案牘不能懸揣而知其窽要茲據蘇府主任調查員錢崇威蔣鳳梧函稱體察蘇府情形正式調查必須由總會呈明督憲飭司行府札縣以便遇事接洽不至搪突等語此等情實不獨蘇州一府爲然本會前呈商章第九條有現行案牘須查考者備文向衙署局所借抄或派會員往閱之已奉批準立案理合援案呈請飭由寗蘇兩司行府札縣俾調查員得所依據以免阻隔而利進行實爲公便至此項調查員銜名應由本會開單知照各地方官並諄囑各調查員遵守規則不令逾越範圍以期兩無窒礙 
　　督憲批　來呈閱悉案雖前經批準然各署局所案牘山積若概準傳抄不特漫無限制深恐別滋流弊查核來呈意主根據事實以爲研究之資料所有現行規制先經宣布之件自可如呈準予抄閱俾資研究其有關係重要應守秘密者或案未核定不便洩宜者此項文牘既與該會之進行無關目未便一律準抄致多窒礙應候檄飭各署局所查照批指分別辦理凡斯明定權限期於破除隔閡而仍不越乎範圍與該會力求接洽而免搪突其用意亦正相訢合也希即查照仍候撫部院批示繳 
[電告議員緩期赴省]  
　　饒州府上贛撫電云南昌撫憲諮議局憲鑒奉飭議員八月朔前到省已徧佈遵照惟徐鳳釣一員現稟充中學堂副監督該堂諸務廢弛開學伊始正賴籌商整頓未便遠離可否飭徐紳緩行仍於九月朔前趕到候飭示遵知府祖同稟 
[選舉訴訟]  
　　山西。 
　　永濟縣學界翟用明等以鄭重選舉保地名義等情稟奉諮議局籌辦處批云查該府複選監督暨司選員會詳並名冊內均聲明秦汝梅係先充該縣高等小學堂敎員自應援照館章第八條現充小學堂敎員者停止其被選舉權茲閱該生來稟以秦汝梅爲小學堂堂長被駁與該府所詳各節諸多不符本不應準姑念該生等爲鄭重選舉起見仰候轉飭該複 
[瑣聞]  
　　浙江。 
　　浙省諮議局以初複選事竣除議員旅費及諮議局雜費預備費應俟開局後會議預算數目呈請核定其議長一人副議長二人常駐議員照浙省定額並專額議員三名十分之二應得二十四人所有公費及書記長以下薪金應請預先酌定飭司籌指專欵一俟開局即行移解等情稟奉增中丞批飭藩司謂各屬議員已陸續召劉且諮議局將次成立前項公費薪金由司迅速籌畫以便屆時給發 
本埠新聞 
[查明工部局填築界浜之侵越]  
　　○北市嘉興路橋迤北原有上寶兩縣公路界浜一條近由工部局填築馬路經滬道查悉札飭上海縣田令寶山縣胡令會勘在案茲由田胡二令查得是浜南通俞涇浦北至浜底東係上海縣境西屬寶山結一結九一兩圖貫在租界之外工部局不能擅行侵越業已稟由滬道照會租界領袖請飭工部局不得填築馬路以清界限而免交涉 
[釐捐局移請懲辦奸商。]  
　　○貨捐局司巡丁彬臣前因查獲源通棧內滬捐蘿葡乾擬將棧夥拘局罰辦詎被該棧夥強行拉過十六鋪橋扭至法捕房誣控違章致將司巡管押由局稟奉滬道照會法領在案茲由松滬捐局總辦劉觀察查得該司巡已由法領飭令開釋惟該棧夥始則漏捐繼敢恃蠻誣控實屬膽玩自應從嚴究辦以儆效尤因特移請滬道札行法讞員務將該棧夥提案重辦仍令赴局補捐 
[給予版權之慎重。]  
　　○日商劉藤三郎所著華英對諸讀本二冊因恐有人翻印曾請滬道給予版權現聞蔡觀察查得該日商前因英文正則敎科書與至誠書局涉訟有案此次所出之書是否自譯有無翻板情事自應查明再給版權因特行文書業商會查復核辦 
[上海出品所開幕。]  
　　○商業出品所各執事員昨在小南門外圖書公司行開幕禮預請商學農工各界及地方各官到塲行禮並叅觀出品物類午後二時各界董事劉集會塲既而各文武官員亦俱戾止觀禮 
[三十九誌寗紹人之團力]  
　　○滬甬兩埠之點銅一物已由甬江慶記號余順泉君議決嗣後均歸寗紹商輪獨家裝運同業莫不贊成 
[馬戲可觀]  
　　○俄國著名白賽克馬戲前在京津等處先後開演頗受歡迎今自星期一日在跑馬塲對面空地開幕以來觀者滿座所有獅象熊羆各種奇獸成能解人意旨奏獻各技其餘奏藝各人亦均毫無懈意據此以觀則他班馬戲殊不能專美于前矣 
城內 
[誰取承認。]  
　　○前晚本縣田大令因本署三小子陳扣子賄賣差票飭傳各總頭倪雇等十一名到案研審倪等同供小的等並無賄與陳之事大令謂爾等不必包庇陳已自認得賄多次務須查明稟復倪等復供凡遇案情重大者均由小的等親自領票並未山過賄洋如遇情輕者由夥計傾票或曾出洋亦未可知大令諭飭各差嗣後務各勤慎當差如有家丁索錢情事從速稟知倪等均遵諭而退 
[焚燬平屋。]  
　　○昨日午後二時西門內大街嘉禾米店隔壁弄內某姓家因午炊不慎遺火積薪霎時冒經屋頂焚燬平屋三間 
[經理侵吞。]  
　　○姚德福嚴幼山控劉鶴梅收帳侵吞等情昨由縣令提訉姚倩其兄竹生到案訴稱劉鶴梅紏胞弟及嚴幼山在浦東股開萬隆槽坊劉爲經理去年閉歇後資本洋一千五百元分文無蓋且查劉放出帳欵均被收去吞沒求追劉供因店已閉歇帳未收到判劉交差即在署前與原告算明帳目稟候再訉 
[負欠纍纍。]  
　　○朱錦榮等扭控陳長榮欠欵一案昨由縣令訉究朱供開宰豬作被肉店 
 
 

Page 19

 
 
主陳長榮拖欠代賖豬洋二百八十二元孫永法供陳本在小的店內學業於五月初八開店七月初一閉逃亦被欠洋七十八元又借洋五十二元孫王氏供陳借洋八十元未還陳興旺亦稱被欠數十元訉之陳長榮供已將店業生財交於孫永法抵償判陳收押限即清理 
[婦女賣煙。]  
　　○拒煙會查得閔行鎮有婦女阿大即杜王氏莘莊阿大即洪莊氏私賣燈吃稟縣將房發封提案訉究二氏各不承認大令姑念婦女無知又因並無燈鎗解案判從寛開釋自後查再私賣定將房屋拆除 
[曾否遷移。]  
　　○吳文濤控紙合作主許雲亭欠租盤踞一案昨經縣令復訉許供屋內器具均已遷出吳之家丁吳榮投稱許實未遷移判許還押飭差查復 
[求免驗屍。]  
　　○二十五保二圖地保張紹岐昨日投縣報稱奉捕房除因有在押之蔣阿金患病捕頭雇車將蔣車送仁濟醫院醫治行至中途斃命遂送驗尸所飭身報請相驗旋由尸妻蔣蔡氏投縣求請免驗大令準之又二十五保三圖地保唐全坤投縣稟稱奉捕房諭工部局雇用裝載石子船戶姚永生在吳淞江口失足墮河尸身現已搓獲舁放驗尸所囑身報請蒞驗昨日午後由尸兄姚阿林稟準免驗自行收殮 
[道批六則。]  
　　○蕭邦泰稟批葉舜聲請給出洋護照正在調查未發據稟前情應準止給仰公共租界會審官轉輸知照一面查明該莊控案勒限清理具報朱鑒廷稟批既經由廨孫商英德領事在案仰會審官寶令查案催復核明飭遵抄黏附程王氏稟批案經該廨一再傳催閱時已久何以尚未集訉殊屬玩延仰會審官寶令立子傳案訉追母任延宕以矜孤寡是爲至要抄黏附童德堃稟批前批迄又一月郭李既仍避匿不到應即先提李秋連沈雙林等檢同全卷押解來轅聽候秉八訉究仰會審官寶令於此次批到十日內遵章照辦母稍遲延王鍾毓稟批該生應讓屋基是否確已遵批拆讓因何保人尚未準釋究竟案情若何仰公共租界會審官核明飭導具報許連生稟批仰會審官改派妥差著保立交陳永叔到案提同在押之莊盟史一併嚴追勿任訟延 
南市 
[又須操穗。]  
　　○總工程局警務處昨出餘諭云仰巡長巡士知悉照得操練一課前因天暑停止現在氣候漸涼進於下星期起每逢二四下午三時至四時操練一次屆時務各齊集切勿遲延操練時間列下星期二六至十差星期四十至兩差 
[追繳糧米。]  
　　○和豐米棧夥陳錦堂在工程局控告船戶浦永生曹富全盜賣糧米一百三十四石逃回金匱縣原籍一案茲已由局派探至該縣將浦曹二人提回經孫裁判審訉浦供曹係小的之妻兄所裝糧米被曹經手借與顧金大十二石姚銀生五石吳阿春二十八石許阿榮十石現在顧等俱在無錫家內求鑒詰之曹一味求恩判二人押候交保限十四天內理楚 
[交保料理。]  
　　○棉陽里恒源提莊夥王雨樓扭控滬北源興衣莊執事黃子軒欠洋三十八元六角並由卜有信附追欠洋二百元昨經工程局陳副裁判提訉判交保出外料理 
閘北 
[拋棄屍棺。]  
　　○張萬盛棺村店夥候根生康全生等北將屍棺拋置韓姓地上向阻不服當喚巡士拘入四路三區移解一區昨經黃正巡官訉明判具改過結交保開釋 
[船戶衝突。]  
　　○潭于灣擺渡船戶陳仲蟠龔鄧氏龔阿泉管阿虎等因爭奪埠頭互相衝突昨由四路三區拘解一區經黃正巡官提訉判各檢呈告示諭單再行核奪 
[限期理處。] 　　 
　　○張方坤控清潔局黃金成本鉛桶洋一百四十餘無發討不還昨經警局德刺史集訉判限三大著經手人楊挹清秉公理處 
[審訉盜匪。]  
　　○搶刦杭班內河小輪之盜犯曹友勝朱開良昨由巡警總局德刺史研訉曹朱三犯供與張才保素不相識訉之張供認販私爲生從未搶刦判分別還押候訉 
[學徒迷路。] 　　 
　　○小孩王保生在徐家宅學習木匠昨在閘北迷路由四路一區巡士帶局留候認領 
英租界 
[斥革招書。]  
　　○公共公廨招書張思慎昨奉寶讞員出諭斥革聞該革書不自認過尚擬上控云 
[奸徒收禁。]  
　　○虹口銅作王任阿四雇夥陳阿發楊金鏞朱靜堂私鑄銅元一案昨經公廨提案復訉仍無寶供中西官以雖無鑄造實據不應私藏此種機器判任押滿西牢一年半陳等三人各押滿半年機器充公 
[要證送縣。]  
　　○湖北婦人畢汪氏控董金羅等謀斃伊夫一案董等已解上海縣所有見證婦人王巧雲因病留廨茲已病愈昨由官媒送至公堂解縣候質 
[誣控免究。] 　　 
　　○徐趙氏偕子徐根榮控吳阿六王李氏等誣控毆斃吳紹利圓詐洋二百元一案昨經公堂會訉該氏母子訴稱吳紹利死後吳阿六等指爲毆斃報經上海縣驗明無傷始得開釋求請治以誣控之罪訉之吳等均不承認中西官以吳等均係無知鄉愚從寛免究判各具安分結開釋以後不準再行滋擾 
[拐婦收押。]  
　　○沈陳氏誘拐李姜氏之女鳳珍由廨將氏收押在案昨日復訉明晰判氏押女所二月 
[深夜賭博。] 　　 
　　○四馬路第一樓晉址平安樓茶館內容留倪惠士周顧發汪良卿陸益桂葉盈寶等深夜賭博由捕一併查獲昨解公堂請究判將抄獲之大洋六元鈔票二十五元小洋七十七角悉充醫院經費倪等姑念初犯從寛斥釋 
[串放白鴿]  
　　○蟻媒李胡氏與沈俞氏張王氏誘拐濮根榮之妹串放白鴿濮報知捕房昨解公堂訉實判俞王雨氏各押滿三禮拜李胡氏押候將禮洋一百元繳案再樓 
[不理押欵。] 　　 
　　○黃怡安因不理大清銀行押欵昨由公廨傳案交差候二堂訉理 
[客棧起火。]  
　　○蕪湖路三十二號小客棧保險起火昨由包探將該棧內之姚石記涵志卿一併解至公堂請究中西官諭將姚潘還押候即日下午曾勘明白於下禮拜三訉核 
[候提人證。] 　 
　　○朱天寶因冒王姓之名向宋嚴卿騙取縐紗被宋控奉捕房將朱查獲昨解公堂訉究據稱係城內某甲起意寶讞員商之英布副領事判朱押候移提人證再訉 
[因案牽涉。]  
　　○許鼎夫周志憲互控吞沒股本案內之證人許春園昨由包探傳至公廨判許交保候訉 
[收臓獲咎。]  
　　○城內恆昌祥號主朱金泉因收買義豐銀行失竊金飾由廨飭傳判案押候查明於禮拜六再核 
美租界 
[已獲一人。]  
　　○天潼路測字人趙少春與兄趙老大將姘婦虞沈氏戳斃偕逃屢記前報茲由縣差協探至趙原籍紹興諸暨縣緝獲趙老大即徐金寶一名押解回滬送入捕房捕頭飭傳屍子阿狗到案指認無誤詢之徐金寶亦供認不諱押候解廨訉核 
[洋員返滬。]  
　　○英按察司沙君日前告假回國茲因假期已滿於昨日乘日本郵船來滬即日入署視事 
[幾兆焚如。] 　　 
　　○西華得路永吉里一千九百九十號某姓家前晚因賭潑翻火油燈幾兆焚如經衆撲熄昨日捕房特飭中西探查辦 
[遇人不淑。]  
　　○住居百老睢路之張殷氏昨至捕房報稱被夫張願甫賣入花煙間請爲究辦捕頭飭赴公堂控告 
法租界 
[會勘火場。]  
　　○大馬路鴻運樓灑館失慎一案昨由公廨聶讞員會同顧捕兩副領事同坐馬車到場履勘旋即返署訉案 
[自認分贓。]  
　　○陳小五子串黨在顧家宅法營房內行竊某西人時鐘衣襪被獲送捕解廨陳供此物實是小三仔所竊小的拉車度日祇分得手巾兩方判押候獲到三仔再訉 
[拐匪歸案。] 　　 
　　○通州署差蔣法持文協探拘提拐孩案犯王文榮到廨王供小孩係由楊長福經手售於粵人小的不過爲中讞員飭探帶出指提楊長福詎已逃避昨又解案判王給予來差帶回訉究 
[追獲搶匪。]  
　　○傳利生前晚經過新租界突有丁銀濤者上前冒喊娘舅要借洋五角傳正在難訝間已被將手攜之紡綢衫搶去旋仍追獲送廨判押捕房一月贓給原告領去 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[字林西報論華商義勇隊]  
　　萬國團練會中之華商義勇隊昨承中國海軍大臣洵王爺頒贈國旗中外商民同深欣賀隊官軋雷雷君於祝賀王爺之時演說謂中國向來重文輕武殊不知人人有尚武之精神方足自立故義勇隊之成立足闢好男不當兵之謬說也惟華商團練會創辦之初有種種特別爲難之處爲他國團練所無者乃設立未久而進步竟如此之速雖此次不經皇家贈旗獎勵其成效之昭著已爲各國所明知者矣 
　　三年前華商體操會會員因見該曾多數會友專心向學故向工部局商議聯合萬國團練會揀選一百人充當會友名爲華商義勇隊工部局亦極力贊成迨人會之後各會友又異常勤奮操練打靶均佔優勝是又人爲他國團練所欽敬者也 
　　軋雷雷君又謂華商團練係最體面商人組織而成其耐勞用心尤爲難得此次試演足使政府知本會尚武之精神我中
外商人詎不私自欣慰哉況各國與中國隊和睦敬愛毫無間言香港參將於春季閱操後亦頗贊美務之舉中西人亦互相輔助善與人同曩時爲利記醫生設立功德牌亦有多數體面華商相贊助由此以觀中外人均具熱心實事求是固已無可指者矣吾知此後不特上海一區爲然推其公和主義以行於世界可也然茲事非率爾可就須將中外隔膜之意見泯而滅之然後可達其目的總而言之團練足以保商家兼保國家華商義勇隊有尚武之精神故蒙王爺褒獎惟望推而廣之擴而充之則幸甚矣 
小說 
[奇情小說美人虹（六十六）] [  英敦勞斯著　瘦狷譯意。]  
　　佛憨所延偵察伴雪之偵探。將所探得之事。報告於佛憨。佛憨及雅麗鞭詳味其言。與此案無甚關係。則相與愀然不樂。及探察埒根之偵探。復將探得某敎習之事相告。二人乃始大悅。 
　　據偵探言。某敎習曾謁兩醫生。均係著名之人。繼乃多方購得化學樂材兩種。并向一市商購一假髪假髪。及其他假粧之具。 
　　更二日。偵探復謁佛憨。謂埒根及某敎習。均於是晨乘早車啓行。敎習服前購之假粧。渠在車站親見埒根購票二紙。偕敎習同往倍梨。 
　　佛憨聞之。知此事漸迫。距此三日後。雅麗芙又得梅黛䫈書。書曰。 
　　吾親愛之雅麗芙讀此。事急矣。昨晚埒根及醫生。驅兩侍婢外出。今晨閽者復因事見逐。吾乃婉告吾主。謂海介雖老。誠實不茍。且不懼病之傳染。其人似尚可用。主允吾言。呼之來矣。廚役仍留於此。因埒根等事雖秘密。思盡逐此間僕御而後快。固不能洗手入廚。自作羹湯也。吾友志之敵勢漸張。則吾儕亦當各賈餘甬恢復之權。在此一舉。事或不成。死生以之。星期三晚梅黛嶺自屋克來寄。 
　　此書爲雅麗芙及佛憨見後。已共知戰期將近。後乃更得一書。其書不署名。不記日。似欲加意秘密者。其詞如下。 
　　助吾之諸友讀之。君等茍聞今日村中之謠傳者。吾書中所言之語。大半已悉顧村中人所知者。屋克來之主婦。病勢甚劇。近已漸愈。其夫從其妻處。傳染寒熱之癥。年老休衰。今且垂垂死矣。屋克來中人。雖知是老病甚。甚無不望其生者。第生且不復似人。因熱癥傷腦。不死即狂也。村中人所知者止此。尚有其不能知者。誠爲君等言之。埒根及醫生。近於屋克來老屋中。收拾一極隱密之室。今晚移此將發狂之老人居之。又近日醫生。紛至沓來。共有三人。三人中。以李茄史爲最劣。然承彼兩醫之意旨。研製一種藥劑。甚爲秘密。此事想君等所延之偵探。尚未知之。愛蘭現居村中。每日必探訪其兄之病勢。其意中人已與彼共居於村中。享利從其主至倍犁。來此一星期矣。然吾所行之事。彼似尚未深悉者。海介及吾連日考騐安索所服之藥。醫生等有時以楷羅平日所服之補劑服之。吾儕亦必細細化騐。今夜吾擬行一事。事成。明日將見我於城中。不成。則仍留於此。以待再舉。第此一星期中。終必達吾目的。秋蛹作蝶。行將振翼而飛。君等試拭目俟之。 
國外新聞 
[今後軍用之新利器]  
　　○初三日倫敦電云法國陸軍昨日開始大操有軍用飛船一艘於兩點鐘內環駛六十英里之遙高距地面約三千五百尺該飛船飛駛之後並能以貴重之消息報告本軍德國格洛司飛船昨日在戰陣試用其成效與法國之飛船不相上下 
[探險家寶愛榮譽]  
　　○初三日倫敦電云有人質問裴爾萊君抵極之時何不攜白人同行裴君答曰因余費盡心力始克臻此故欲獨得此榮譽耳 
[裴爾萊君將探南極]  
　　○初三日倫敦電云鈕芳蘭約翰地方之郵報戰稱近據拉勃那杜消息裴爾萊君及美艦機師巴脫萊脫君決意率領探險隊往探南極探䎾船羅斯佛號現已購置皮貨雪車等物 
[德國郵船擱淺]  
　　○初三日倫敦電云德國郵船公司駐普脫賽特經理電稱德國郵船桑皮亞號由上海開往歐洲正入蘇彝士河時忽然擱淺現仍陷於蘇彝士河之北里許淺沙之內 
 
 

Page 27

 
 
[美總統之新政見]  
　　○初三日倫敦電云美總統塔孚脫近在抱斯登商會演說促請各商速訂美滿之幣制及銀行制務於目下行政者交卸之前實行 
[高麗疫癥蔓延]  
　　○初三日東京電云高麗疫癥現仍蔓延無已並已侵入漢城宮廷之中高麗郵政局有辦事員兩人已染此癥 
[俄外務部大臣赴德]  
　　○初三日柏靈電云俄國外務部大臣將於下星期二日與德國首相在俄國大使署互會 
[德法外交界近聞]  
　　○初三日柏靈電云巴黎時報載稱德國首相近與法國駐德大使會談甚久當時曾述及摩洛哥商業之利益兼及東方政策問題 
[俄皇總握軍事政權]  
　　○初四日倫敦電云聖彼德堡電稱俄國內閣頒行示諭謂凡行政問題關及防政策者須由俄皇批準始可實行俄皇實爲最高之軍督云 
[坎拿大擬輪入東方工人]  
　　○初四日倫敦電云坎拿大某鐵路現正在建築之中該公司之董事近商諸坎相洛利厄君擬輸入東方工人從事工役洛君答稱坎拿大前此數年曾力阻東方工人入境恐未便弛禁並允從長計議該事 
[中國觀操員抵英]  
　　○初四日倫敦電云中國派赴倫敦觀操專員廖君業已抵此 
來函 
[祥森火柴廠與合衆保險公司賠欵糾葛。]  
　　○謹啟者竊本廠自三月問失慎所燬房屋產物貨料向保險公司索賠除順利華安已賠外惟合衆不賠查本廠公事房保銀三千兩每千兩十三兩二錢棧房保五千兩每千兩十一兩八錢五分工塲及煉藥廠房屋三十三間保六千兩每千兩三十七兩五錢中間女工塲保一千兩與煉藥廠相近亦每千兩三十七兩五錢以上共保險銀一萬九千兩合衆與華安對分各保銀七千五百兩各計保費銀一百八十兩六錢又合衆獨保女工塲添造房屋銀一千兩每千兩三十七兩五錢三十三間內材料保二千兩每千兩三十八兩石印機保一千兩每千兩三十八兩棧房貨物保七千兩每千兩十一兩八錢五分核計合衆所保重費三十七兩五錢以上者共計七千五百兩今華安所保同費同險固早賠訖即德商順利承保機噐亦早賠訖而合衆獨異實出情理之外嗣請公正人公斷亦謂保險公司既知煉藥房係煉自來火頭藥料之用且所定保費較附近各產爲貴無論被火被炸均應由保險公司全賠云云照此判語合衆承保之七千五百兩分應全賠詎彼以公斷有煉藥廠銀一千兩之語遂欲執以爲據認此一千兩餘者不認然煉藥廠係在三十三間之中即與華安共保六千兩之內女工塲原保一千兩合衆與華安分保各五百兩後因添造房屋由合衆續保一千兩令公正人一時誤會指女工塲爲煉藥房當經辯明公正人已知錯誤有另請一人可以更正之語而合衆亦不承認此言衆所共聞豈容抺煞況同費同險之華安順利早經照賠今彼不講情理一味恃蠻爲此通告有股諸君伏乞籌示亦略共爲維持節錄公正人斷語以供衆覽 
[英副按察開㕶君斷案]  
　　祥森與合衆火險公司賠欵紏葛公判案譯要（一）詳森廠向合衆公司保有火險共有保險軍四紙（實係六紙誤作四紙）第一紙計保銀七千五百兩係自來火廠房屋等又一紙保存棧火柴材料銀五千兩又煉藥房銀一千兩又存棧火柴材料銀二千兩其頭二兩紙以去年西十月七號及十月二十九號所出吳後兩紙係本年正月四號所出兩造均係華人於生意情形均有閱歷各應導守合同兩造定所詳悉故判斷是案當以此爲主義然而合同除旁邊略註華文外其除均係英文而兩造皆非洞悉英文之人殊屬可怪壘議兩造口供合意均各大同小異據祥森廠經理云同會閱保險軍旁所註華文並云保險單各條皆應導守惟該廠存放之物皆係火柴材料大抵皆含有炸性故而保險紙䢪迅火被燬應向保險行索償不知其他故鄙人判斷是案亦當按照保險單並照兩造命意然保險單共有四紙所保各產地位所殊所取保費照火柴廠而論尚不爲貴（因七千五百兩之保險單共收保貨一百八十兩六錢公正人以爲扯二十四兩另八分不知內中有三十五百兩係三十七兩五錢）然何以煉藥廠每千兩所取保費三十七兩五錢之多而他處保費較小此中必有緣故雖兩造供詞於此層均未說明緣由鄙意諒以煉藥廠危險較大故保費亦較他處爲高且係保險公司於未保之時曾派人勘看故危險之處業已知之有素並非冒昧從事又保險單軍旁所註華文大旨爲保險章程應按照西商現行規則等云究應照何項規則全在保險單旁所註華文大旨爲保險章程應按照西商現行規則等云究應照何項規則全在保險者自向西商探明方能導守又註不準存放硫磺等物既然如此註明何以可保火柴廠之險部人殊所不解（二查西五月十七號祥森廠被燬實因煉藥廠先火後炸此事由祥森廠經理人及小工口供可憑又火險公司稽查亦曾勘看亦見有燒焦地板然魯意師摩洋行之古柏君則另有一意古柏君素性公正故鄙人曾將其所供各節詳細研究據其所稱查看被炸情形係屬初次且並不能實在說出非火緣由故其供雖不能與祥森廠經理及小工符合然亦無從反對華人之供（三）鄙意以煉藥廠保險單既無遇炸不貽專條既然先火後炸所有損失無論破火被炸均應由保廠公司全賠鄙人於判斷此事頗負躊踷蓋公斷案內並未註明應照何例若照英例某案必須保廠單內註有遇炸不賠條欵祇有被火可賠其餘雖先火後炸亦在不賠之例然按照美國判斷案內則先火後炸理應全賠與此宗旨大相反對事同斷異實令公斷人無所適從又據華德君云現所保火柴各物一經被火其勢必炸此項所保之物雖保險單內註有遇炸不賠專條保險公司亦不能免其責任辯論甚爲明斷故鄙人判斷亦以保險公司既知煉藥廠係煉自來火頭藥料之用且所定保費較附近各產貴至二十七兩五錢故照以上斷今全賠也 
 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
