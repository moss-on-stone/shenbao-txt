# 1882 - 133 - 4903249

 

Page 1

 
 
[辦理盜案宜復舊章說]  
軍興以來各省辦理盜案皆照奏定新章於訊實後卽行正法且從重不分首從但係夥刦財物明火執仗拒捕分贓及致傷事主者悉子駢誅可謂嚴矣當時奏定新章原係從權之意以爲地方被災太甚漏網之賊遣撤之勇游手好閒不能安分輙至聚黨成羣到處搶劫一縣之中有同日而出事數起者若照向章辦理不特解勘展轉慮有疏虞且案犯太多稽延亦殊非計善後事宜未能一律告竣或有監獄隘陋覊禁多人轉至瘐斃幸逃顯戮何况地方甫經克復伏莽滋多恒有蠢然思動之人以殺立威庶足以昭烱戒譬如昨日出事今日破獲越日卽已正法懸杆示衆閭巷喧傳匪人間而驚心見而動魄或者非僻之心可以稍戢卽刼案自日見其少若如向章勢必解府解司幾番訊供而後由督撫勘定咨題大部俟議覆到日始正典刑則自犯事之日起約計至快亦須三閱月匪徒不見不聞久已習焉若忘正法之日未必喧傳遠近何以生畏懼之心哉各省疆吏原爲弭盜安民起見是以議定此章從權辦理而知府巡道營務處委員皆得操殺人之權下至山僻小縣距省郡較遠盜夥衆多艱於解勘亦得就地處决但通詳各上司候批存案而已自此嚴刑峻法無有以爲過甚者蓋詰奸除暴刑亂國用重典之意未可厚非也然此十餘年來盜風雖不能盡戢而犯事亦果漸少顧辦理盜案新章依然未改也部臣言官屢有奏請復舊者而各省督撫則往往以爲未可竊謂近年刦案不若從前之多新章固便於辦理舊例亦不可終廢吾儕未有尺寸之柄拘儒之見無當世務豈欲以片語慈祥感天地之太和而緜國家之忠厚苐念盜罪當死而律之所以分别首從者正聖人體卹人情曲子矜全之用人非極貧且無謀生之路必不忍於爲盜鄉曲餓夫獨行乞食苟無匪人誘惑所希兾者杯羹一飯之惠金銀財物罔知所慕亦何至於爲盜嘗見各省辦成盜案所錄犯供有言家貧難度與某人素相認識於某月日路遇互道貧苦某以起意行刼告之邀其入夥不合應允旋據某授以梴棍一同前往令其在外把風或接遞贓物等語此供雖出於刑書之妝點幕友之通套而一案之中若此者輙有數人其爲從犯無疑按之定例未必槪子斬决而今則一律駢誅矣夫此等從犯旣經入夥分贓固屬死有應得然其情可憫假使無人誘惑卽終於乞丐不失爲清白之良民苟學作小偷不過攖杖枷之薄罰而乃宛轉溱合至於爲盜分　尙係小股得贓或未卽花消一旦被拿身首異處不亦寃乎故舊例之必分首從非好博寛大之名也因其罪無可逭而情猶可原耳今則不聞於無可設法之中作萬一之想雖盜衆之中非潜匿漏網之賊卽資遣逗遛之勇據財放火習爲固然一夥數十人大半造意同謀情罪維均無從假貸然此例一行而外省之辦案草率亦誠不免督撫大員曩年皆握兵柄營中以殺人爲常事保無輕心掉之者積習相沿不特視盜案爲不妨獨斷卽視命案亦無甚緊要試觀金陵貓耳山之案當時購線緝凶盡由營務處主持地方官不與聞其事以致承審定案说皆出於洪道諸人之手而其間沈文肅之批飭正法正以曲學如身畔有五角銅錢之故指爲會匪遂致不睱詳求以爲雖係命案實與拿獲匪徒無異可以軍令决之也殊不知買線教供賄証刑求胡叅將上下其手鍛成斯獄卽五角銅錢亦何難栽贓以實曲學如之爲會匪而激文肅之處以軍令也耶卽此一案乃知辦理盜案之新章其流弊不可勝言十餘年來豈無例得矜疑之從犯含寃於覆盆之下者竊謂平定已久盜安漸少規復舊章外省亦不至紛而難理彼督撫之咸稱不便者不過欲以軍令重生殺之權當此之時亦似宜稍爲抑制庶不失朝廷明愼用刑之意云爾 
[恭錄諭旨]  
　　三月二十四日奉旨敬信現在駐工左翼前鋒統領着容貴暫行署理欽此同日奉旨崇綱着賞給副都統銜作爲駐藏帮辦大臣就近照例馳驛前往欽此同日奉上諭御史俊義奏請整頓官學一摺國家設立八旗官學原以培養人材該教習等宜如何實心督課以期名實相符若如所奏近來各官學學生並不入學肆業教習助教亦不認眞教誨督責尙復成何事體着國子監堂官嚴飭各該學教習助教盡心訓誨毋任積久懈生該堂官務當隨時稽查認眞整頓用副朝廷教育人材至意欽此 
[東報雜錄]  
　　日本新聞紙言日本近日遣使臣麥蘇亞格前往高麗云有緊要公事故也又言高麗近有金子運往日本發交鑄錢局將以鑄造金錢估得此金爲第一等足赤云又言前報所述日本將開設大銀行一節現在業已定議須資本銀一千萬元紏集股分五萬股每股二百元其規條尙未頒發惟知該銀行爲國家理財國家如有用度可向該行支發其總辦行務者爲前出使美國之大臣育喜達也又言日本所用堊壁之灰皆係東京燒造不足則購於他處兹有人查得有最好之泥可以燒灰以供塗附之用多不勝収刻下巳在機器局定造機器以便日後燒灰也 
[高麗近聞]  
　　前報載有日本人至高麗内地行獵爲高人致死一節兹閱日本報知高麗地方官得此信息恐案關人命交涉懼于嚴譴竭力認眞緝捕而正兇卒未獲到惟日人來時其所騎之馬係賃諸高人隨將馬主捉獲欲究出兇手馬主用賄始得釋放又將陪伴日人入内之高人拘案并欲提其眷屬該眷屬逃至租界以避之後因高廷並無嚴飭查辦之諭事遂鬆懈旋將所拘之高人釋放矣又云釜山地方近來開設學堂招集高童習學日國語言文字云又言高麗現許日人得以遍歴内地任意往來卽高麗婦女見日人亦無所畏避與前時情形迥别矣 
[茶船首開]  
　　西報言漢口第一號載茶赴外國之船昨日已從漢開行此船卽前報所登之英國新造輪船斯德林盖斯德里該船駛行甚捷大約不及三十天卽可抵英是以水脚較貴每墩須銀七磅七先零云 
[粤東雜事]  
　　香港西字報言粤垣進去九十里地方近日盛作佛事有兩華船上之水手捉住一人指爲竊取船上之物遽行毆打其人之友勸謂彼未必偷物卽云偷物亦應送官訊理不得擅自兇毆水手置之不理將其人捆於桅上重打竟至斃命旋兩船不知因何啓爭自相毆鬥用物擲撃致傷數人嗣又取出洋鎗欲行轟撃其左近另泊一船見其兇横早爲憂慮至是因聲言我船有外國最好之洋鎗爾等若仍紛爭行將取出施放於是兩船水手懼而停手然命案巳成未知如何了結也又言粤垣因雨水稀少植物不能生發邑令赴神廟祈禱獲降膏澤卽行敬謹酬神惜得雨不多未見霑是苟能續沛甘霖則大慰農民之望矣又言南海縣接准英領事官照會内開該處有匪徒拐男女各孩至 
 
 

Page 2

 
 
新加坡不計其數故縣令出示嚴禁拐風諭謂如經獲案定當從嚴懲辦云 
[開平近聞]  
　　聞得開平開煤之地所開河道及起造橋梁將次竣工所出之煤甚多每天可出二百墩云 
[放砲虚驚]  
　　中國之安瀾兵船近抵粤東循例開砲旣經施放復爲配藥乃洗砲之具未經取出而藥已轟發將洗具打至岸上幸岸上無人亦無房舍不至有害否則何堪設想耶 
[木棉减色]  
　　美國今年所出棉花大爲减色核計共有五百十餘萬包其數則與前數年不相上下而其包較小約每包須减少十餘斤而且不及從前乾燥潔淨水與沙泥欃雜其中蓋因美國今歳遭水淹没之區甚多皆係産棉之地故致減色乃爾聞水淹由決口所致云說見外國新聞紙 
[洋布停運]  
　　前數日本埠洋布公所擬裝貨至津近日忽皆停止聞係刻下津道憲欲令洋布進口之稅加收一厘以爲建築海灘馬路　 
之用而布商不肯以爲修築灘路並非專爲洋布上下便捷而設　爲便於遊行則布商等亦不願在彼遊覽因此停貨不運津道諭以將來灘路工竣捐卽停止而布商等又復不信謂厘金本以助軍餉今軍務肅清而仍未裁撤恐事同一律有增無減爲該業之累執意不允云說見字林報錄之以俟續聞 
[留心洋務]  
　　署直督張振帥憲節抵滬昨已錄報聞振帥在香港時拜謁港督復至大北電報公司遊歴該公司總辦導之遍歴各處時適在發電報之時細爲觀玩總辦精於華語因爲振帥詳述電報傳遞諸法遊覽旣畢復在該公司用點振帥殊形喜悅亦可見振帥之隨地用心講求洋務矣 
[虎戲䦕演]  
　　前報曾言西人以虎爲戯前赴香港覔地搭棚開演而香港人恐猛獸難測不肯將地租與兹閱香港西字報知地已覓就在香港東首初二日卽將開演據該報稱虎馬等類皆屬馴駿戯士亦均有本領一經開演觀者必多當必不難獲利云按虎戯旣在香港開演則將來香港演畢之後或來滬上亦未可知也 
[姦案平反]  
　　本埠駱基賢與張氏一案前經駱妻京控奉旨發交兩江總督審訊其全案人証早由蘇解甯備質本館昨接寗友來信稱此案近經爵閣督憲委營務處王觀察候補府張太守會同江甯府趙太守在府署疉次研訊所有供詞因在府署内花廳集鞫外人槪不准入無從聞知惟傳得業經平反訊係因妒姦起見其因妒唆訟之李觀察已牽涉在内並聞駱基賢已出狴犴開去鑔銬改爲收押人犯張錦仁業經服毒在押掁盡矣至一切細情須俟訪實再述 
[敬業書院縣課題]  
　　本城敬業書院經上海縣莫邑尊示期於昨日課試前已列報兹將所命之詩文題錄左生文題夫義路也至出入是門也童文題君子所履小所視詩題賦得春風苔長湖邊石得湖字五言八六韻 
[粤督起程]  
　　粤督張制軍過滬船泊商局北棧碼頭此已列報兹聞昨晨八點鐘時關道憲劉觀察英界會審員陳太守各員齊往舟次拜謁而制軍亦於早晨起岸拜客先往招商局再到海關旋又赴招商局隨換坐招商局之豐順輪船定于今晨啓輪北上矣 
[升旗誌賀]  
　　昨日爲俄國太子生辰故停泊本埠之各國兵船皆升五色旗幟以誌慶賀之忱云 
[舊例革除]  
　　本埠每逢禮拜一禮拜五十二點鐘時英國兵船例必放砲而居家鋪户每藉以對準鐘表兹聞英國之水師衙門欲革去此例以節糜費竊思此例行之巳久居人稱便今一旦革除殊爲缺憾按海關之掛星輪船常年停泊浦江若逢禮拜一五之期該船於十二點鐘時放砲以補其缺亦方便事也 
[斷令回籍]  
　　前月二十八日報列控求提人一則禮拜二經法界會審署庭訊原告唐敬全呈上紅布一方五六寸闊上有字跡並指印另有庚帖紅帋帖各一個其紅帋帖並非婚帖稱皆從蔣萱庭箱籠内搜出翁太守閱竟仍着唐敬全交保飭包探至新街西三號花烟舘提李月仙蔣萱庭昨日集訊唐又遞稟求爲銷案稱欲偕蔣李回湖南料理翁太守詰蔣李如何來滬紅帋帖等何用月仙但供蔣李氏餘無供詞蔣萱庭供係湖南人與唐仝鄉到湖北時住伊棧中因事怚不佳故來滬上太守詰問何事不佳諒爾有所作爲唐卽向爾需索是否蔣呑吐片晌始稱因欠彼錢文彼向索取太守謂欠債被索何得稱事情不佳其紅布一方究作何用蔣稱我處鄉風訂姻用紅布兩方蓋指印於上彼此交執爲憑我與李氏在光緒三年成親生有三歲男孩在家今年正月間在滬又生一子現寄養在八仙橋地方太守謂紅布指印之據此風實所罕聞眞乃一泒胡言旣稱卽日回籍着三人均交的保速卽回去如無保當爲送縣遞籍云 
[訛索笞責]  
　　前日報列鬥毆飭查一則昨法捕房將在押之陸金泉卽陸金弟解案而高阿二吳阿五及同桂樓堂倌蔡洪海亦均投質翁太守已訪查明確借錢之事實屬子虚蓋陸金弟與吳阿五舊有嫌隙先已爭讑至于用武陸金弟絆同業人向吳訛索錢文而同桂樓素有銅匠帮中人在彼吃茶與吳熟悉當卽助吳鬥毆致毁茶肆物件太守斷謂釁端實啓於陸金弟况又訛索實屬可惡判責八十板吳旣未欠陸錢彼來訛索當卽鳴捕何得絆人肆毆餅攤主高阿二事不干已不應置身其中均于咎戾所毁同桂樓物件着吳高兩人合賠吳叩稱每日所得工錢祗數十文况到高處不過月餘何能賠償太守謂旣稱無力照賠着將爲首助毆之銅匠交案候辦云 
[斷給工洋]  
　　念七日報列控竊無証一案今法界會審署查得嚴裕生實被該洋人平空指竊隨將嚴釋放其工資在洋人稱按月洋五元而嚴稱按月講明六元尙有衣服零物均在洋人處求爲給領翁太守令其自行搬出應得工洋卽隨該洋人往取設有不給准其投控云 
[押候質証]  
　　初一日報列供詞不實一案昨經法界會審署覆訊包探嚴頌禀謂今早有一人投捕房稱是陳姓之兄謂衣服實是已物前月二十七日晚間弟乘我不在家私行竊出等語故囑其赴公堂伸禀詎伊又不到案翁太守研詰陳姓衣服是否兄物前期何以稱是沙船主囑送張家弄家中有弟兄幾人曾否成親答稱衣服是長兄之物乘其出外私自取出擬質錢做小生意家中尙有闪兄兩兄均已授室我尙未娶翁太守仍將陳發抻俟投報捕房之人到案再爲核辦 
[延欠押追]  
　　前月二十五日報列追欠定限一則卽洋人阿三控和仙堂　婦奏田氏欠洋之案其商定先交之六十元逾期未付法界會審署准秦田氏所請於禮拜二卽二十九日措繳中人俞渭忠於前月下旬管押後無人担保昨日覆訊秦田氏復呈禀詞翁太守謂不繳洋元祗遞禀帖如何能過去秦田氏稱王桂香欠我銀洋控經英界會審署斷令調處故王央柴樛出爲料理今日可以定妥大老爺不信請卽傳問太守謂此案拖延已久豈容推諉飭將秦田氏俞渭忠一併管押俟有洋繳到方准釋放否則明日卽當嚴比云 
[情疑縱火]  
　　英界會審署昨據薛捕頭稱有婦人沈氏來報住居成泰碼頭租屋一幢自居樓下樓面轉租與粤人李育全數日前午刻 
 
 

Page 3

 
 
李將箱籠搬出祗存零星廢件並將樓門上銷及至三點鐘大雨时我與左隣戴松餘等見樓窻内有烟冒出急爲扭鎖入内灌救得熄等語我往查看樓上祗有松板數塊及竹籃木匣烏木牌竹牌甚多並有竹筒兩個内裝火藥諒係放火爰尋獲李育全並將搜出之零物一併送案沈氏供詞與同並稱李尙欠房租戴松餘所供亦復如是李育全稱係粤人向爲鐵匠今失業閒居前日鎖門出外托人荐事不知家中如何起火陳太守問竹筒内火藥何來李稱前因患瘡向花炮店購來合藥此係用剩者太守又檢閱起案之件内有手摺一個係李與發昌鐵鋪往來鐵件之帳髓飭將李管押俟查問發昌鋪與李是否相識及其平日所爲再行核辦 
[失竊金表]  
　　英界審署據富捕頭漢口輪船主白盖斯房中前日失去金表其金練尙存欲向細崽王阿福馮阿金查問詎彼登岸多時不歸經船主鳴捕緝獲王馮二人而該船已開往漢口爰將此二人先行解案王馮同供船主失表我等實不知情陳太守飭將王馮管押俟該船主投案訊究 
[拾薪啓釁]  
　　開潮陽樓茶肆之馮錫昌遞禀英界會審署稱昨有隣居小孩到丁愛生木作拾取木花被丁與更夫殷阿木毆打隣人楊長福楊阿三見而不忍同爲解勸詎丁殷釋孩而轉毆楊等逃入我店丁殷又追來逞兇致被打壤物件楊等受傷臥地爲此訴捕拘丁殷二人將受傷人舁送醫院等語楊長福楊阿三經人扶掖到案請爲騐傷丁殷同供楊姓家小孩來竊未殷當塲獲住楊等反來饒舌致啓爭端楊稱實係隣孩拾取木花起見今彼又誣指我家孩子竊木陳太守騐得楊長福左腰受傷略重楊阿三頭面左手有皮傷飭將丁殷二人押俟楊等醫愈冉行判斷 
[被累雪恨]  
　　姚阿順投英界會審署訴稱李阿三曾昌充巡丁訛詐我初不知與結伴侣及巡捕拘彼彼得脫逃而我轉被獲送案着交李姓無處找尋奉發管押二月今期滿釋出尋見李阿三交捕送案請爲究辦以洩昔日被累之恨李阿三堅不承認惟稱姚押期滿後出外做工途間遇我向我借貸不遂懷恨故爲誣指薛捕禀李實非安分之輩陳太守檢查前案判將李發捕房押兩月 
[水手溺斃]  
　　前日法捕房經法公司輪船知照稱有外國水手三名登岸遊玩及回船祇有兩名詢其另一个人何在而彼茫然不知所答諒因飲醉失散請爲飭查下落等語捕頭隨飭包探等訪緝詎昨日浦江浮起一屍係水手模樣捕頭知照該輪船往認果是此人當爲收殮不知其何以墮入浦中也 
[更正]  
　　前報已革兩淮鹽運使洪琴西都轉起解赴台兹悉實係送官眷回籍其啓行日期刻尚未定也又前報江西書院之書斗因舞弊訐發呑烟自盡此非友教書院之事乃另一書院也合亟更政 
[接錄擬實學館章程]  
　　一考校開局每年四月七月十一月中旬各大考一次先期小考各一次小考用洋文由洋教習擬題館内員紳監塲在舘扃試洋教習閱卷擬列分數又譯漢文一條由漢教習閱卷擬列分數會同酌分甲乙呈憲鑒定大考用漢文由漢文教習擬題呈憲點定舘内員紳監塲在憲署扃試漢文教習閱卷將小考所得分數參酌擬列分數呈憲鑒定監督將稽查日記册於大考時統呈憲鑒分别賞罰黜陟以昭激勸大考列一等者奬賞自二十元至半元三等者記過一次兩次連考三等者降責三次連考三等者黜退三者賞銀三元以上者每月加養贍銀一兩另給衣料六次賞銀三元以上者賞品級功牌自九品至五品其異常精進者保舉職銜今實學舘與省城距隔旣未敢請大憲親臨考試亦未便携學生至省赴考擬大小考均在館中扃試或特派委員或卽委館内員紳監試悉候憲裁其試卷卽由教習閲定擬初年前列者奬賞自一元至半元次年前列者奬賞自三元至半元三年前列者獎賞自五元至半元三次奬賞二元以上者每月加給膏火銀一元六次者擬請賞品級功牌其異常精進者請保舉職銜監督大考所列名次并稽其平時勤惰酌加黜陟至學生有可升上頭班者由教習擬題呈憲點定頒發教習閱卷擬列分數呈憲鑒定始子超升凡考試無論漢文洋文總以算學格致爲主如學術疎淺雖文筆較優不得遽躋上等上海廣方言館雖習洋文其考試仍以時文詩賦爲尚似不可從○一書籍圖册儀器機器學館培育人材宜廣儲書籍以資博識除日常所習各分給一部外凡經史有用之書古今天文算學西國各學等書天文地輿及儀器機器各種應行購備者擬請特泒委員采購儲置學堂許學生陸續借觀限期送還務使於日常習誦者極力研摩稍有餘閒卽當廣爲探討庶不貽譾陋之譏再閩局年中采購京報上海新聞新譯西學格致彚編洋文製造圖說新報發給學生傳閱以廣見聞其價由官支給所費無多而增見聞頗多裨益今擬先購上海新聞格致彚編兩種陸續由省城寄購其洋文製造新報俟三年後學生熟習洋文再行寄購其費并由公項領支統附月册報銷○一分途諸童算學有得升上頭班者擇其體質强壯者教以駕駛習航海諸法航海天文船藝集成各書其心思靈敏者教以製造習重學微積化學格致汽機造船製鎗礮水雷電學開礦各書其資質稍次者教以管輪習重學汽機各書其文筆暢達者教以繙譯文法習萬國公法公法便覽星軺指掌西國律例各書分門篤守各專一藝五年期滿分赴工廠練船學習六年後挑選超等出洋學習使之精益求精[  此稿未完]  
[浙省撫轅抄]  
　　三月二十五日補用同知張序㨗禀見辭赴王江涇厘局候補縣徐先翥禀見辭赴菱湖厘局咨補錢塘主簿葉家瑶穿山巡檢林壽椿均稟謝藩司飭知准補補用縣丞賀良眉禀知臬委諸曁提案叩辭章廷樞禀知藩司委署麗水縣丞叩謝○二十六日唐濟禀見辭赴奉化公幹姜大錕禀知丁父憂 
[蘇省撫轅抄]  
　　三月二十八日直州蘇定祥銷滬並禀知松滬局委監印稽查聯票兼管庫務差試用按知事張照榮山東人禀到眔入楊培滋服滿回省到○二十九日新選溧水縣施春膏河南人到候選通判馮爕桐浙江來赴都縣丞王作舟禀知奉委楓橋厘卡差　入祝丙南禀知奉委蘇絲捐差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年三月二十日京報全錄]  
　　宫門抄○上諭一道錄前○接續前稿○三月二十日户部通政司詹事府正藍旗值日無引見○麟書薛允升查辦事件回京請安○湖北按察使蒯德標到京請安○徐用儀謝仍在軍機章京上行走恩○莊王長有各假滿請安○廣麟毓秀預備召見○内閣奏泒騐放之王大臣派出怡王瑞聯畢道遠許庚身○皁保連成各遞遺摺○召見軍機蒯德標麟書薛允升廣麟毓秀 
○○接續前稿無論劉王氏並非由朱彪送往兼有本夫周五在塲繆瘸子亦可從中漁利自無庸過爲疑慮且婚書及包管字據均係沈鮑洪供代畫朱彪亦係作媒承保之人何以身價獨交給沈鮑洪收受繆瘸子非不問及朱彪因沈鮑洪告以赴營當勇卽不疑另有别情劉王氏亦曾問及朱彪因沈鮑洪揑稱現與周五涉訟被押故未再行追問周五因恐事情敗露急欲回家是以冩立婚書後先借金戒箍當錢使用現據余應昌供明劉王氏至伊船上後始將身價交清自屬實情審案以得情爲主衆供旣巳如一卽應據以定斷亦無改供就案之事又如所稱命案最重造意周五因劉王氏旣得而頓釋前憾沈鮑洪終慮姦情敗露而仍懷殺心似前之造意在周五而後之造意在沈鮑洪一節查此案周五因朱彪將劉王氏拐逃起意將其致斃沈鮑洪因與趙高氏通姦慮恐朱彪看破被其殺害允從帮助是謀命之意起於周五成於沈鮑洪雖彼此各蓄殺機首從究不倒置如謂欲得朱彪而甘心見面卽應動手試問稠人廣衆之中何能謀殺人命其允從行竊者正欲遂其乘便下手之計其秘謀致死者仍是當初彼此商議之情故沈鮑洪甫楸髮辮周五卽赶向連砍甫將朱彪致斃旋卽商賣劉王氏案經疉次研訊首從正自分明從無一案有兩造意之人豈有前後互爲首從之理又如所稱許加幅之認回篾刀非此案緊要關鍵方小庚當日可得賄而助胡金傅今日亦可得賄而証胡金傅李大鳳及曲學和旣欲伸寃何以遲至數年以後等情查篾刀係在死屍身旁卽屬眞正凶器沈鮑洪係在許加幅担内拿取凶器一眞案情自有依據傅到許加幅並取篾刀三把飭令當堂辨認明白此刀實係己物並稱伊祖父以來均係習用左手削篾故刀口手面在右係東台縣定打且刀有缺口因用過多年是以尚能認明趙高氏供稱亦曾見許加幅向沈鮑洪索要篾刀賠錢息事調取尋常市賣之刀比驗委係不同是篾刀爲許加幅原物自屬信固有徵方小庚後次到案已在周五等認供以後伊因先聽誣指以致寃殺二命今已獲正兇因而供出實情案係在省司道大員審訊從何得賄李大鳳因係范公明告知朱彪被周五等謀害情由故於獲案後乘間說出以前並不知朱彪有被殺之事曲學和等亦因前案正兇已獲並聞傳伊問話始行具呈伸訴並無另有别情以上各節均經查訊明確並無疑議臣等恐尚有不實不盡復將兩案情形逐一研究查審辦命案總以屍傷與凶器相符爲憑而事關國財尤以眞賍有無下落爲斷前案曲學知等供稱圖得薛春芳銀錢將其謀殺曲學如分得元寳一隻銀三小錠衣服幾件僧紹宗分洋錢七十元銀一小錠張克友分洋銀十元統計爲數甚鉅何至一無起獲卽使盡巳變用是否在錢舖兌換作何用法衣服確係幾件係在何處變錢或當或賣爲時未久斷不致　無察考薛春芳販猪爲生此在賣豬必非一次究與何人交易有無親屬戚誼何至全無一人知曉死者身受各傷惟咽喉肚腹臍肚下部等處圍圓二三分至七分不得自係尖刀戳傷除篾刀外起獲之屠刀鐮刀飭仵驗明均與此傷不符遽行定供殊不可解到石灰供係在墻壁刮下何以並未勘明形跡僧紹宗用石灰塞入死者口内令喊不出聲顧死者口内何以原驗並無灰渣且用灰塞口後卽用鐮刀將死者砍斃石灰包自必拆散撩棄在地乃將屍移至别處何以石灰包仍在屍旁血衣旣知燒燬滅跡而行兇之屠刀鐮刀仍復並放屋内不行丢　恐均無此情理案情種種支離審辦殊覺荒謬後案殺死朱彪情由不惟周五沈鮑洪屢審供認不諱卽事後知情之劉高氏范公明及沈鮑洪先與通姦復娶爲妻之趙高氏供亦相符傳到被賣之劉王氏及買人之余應昌媒說之繆瘸子將朱彪如何拐出劉王氏沈鮑洪頟何代畫花押向劉王氏等揑詞掩飾並繆瘸子等如何將劉王氏送交余應昌船上始和將身價交清等情逐層供明歴歴如繪實巳切鑿有據復查前案各犯均未供及砍落髮辮轉有揑死者髮辮移屍之語後案割落髮辮則爲解取辮線起見且有許加幅等事後看見辮線正與原騐情形相符前案之表心紙供係擦手後案則供係預俻行竊時所用火摺較前案似屬可信前案石灰供係刮自墻壁後案供係市中買來原爲用以迷目怱忙遺落在地據仵作騐明灰係細末並無塊渣其非由墻壁刮下可知前案屍旁之篾刀據現犯周五等供稱實係伊等殺人凶器並據許加幅認明係自己原物其非張克友由廟内帶出亦可知後案供出之小刀係屬前案所無惟核與原驗屍傷相符並據趙高氏等供稱實係朱彪身帶之物則前案搜獲之屠刀鐮刀並非此案之凶器尤可想見前案犯供係爲圖財而贓物毫無影响後案犯供事由拐帶劉王氏起衅劉王氏則巳到案供明原驗死者骽有杖傷周五等供稱朱彪在營當勇犯事曾被刑責查據阜寍縣覆稱朱彪幼名老漢係已故民人朱癩仔之于出外多年無蹤别無親屬與李大鳳供據相同似亦不爲無據前案因何移屍犯供均未叙明只有將屍冉移遠些一語查該處東西與竹林水塘最近果爲滅跡起見何不棄置竹林及水塘之内後案犯供該處地方荒僻更無行人往來是以在此動兇殺人後方躱避之不暇移屍何爲所供似尚近理至起獲衣灰一包飭仵用火燒煉據稱並無血腥復用水攪匀試騐水面亦無油花實非燒化血衣之灰取具切結存案前案所稱將血衣帶回燒燬之語亦屬虚誣死者之爲薛春芳據曲學和供稱伊家並無此表親或不可信查據和州知州結稱該處實無薛春芳其人究屬可憑相事隔四年有餘屍身已經消化固難開棺辨認朱彪又無親屬亦無從試以滳血之法惟據衆証供指確鑿其爲死係朱彪而非薛春芳實不待辨而自明如謂被殺之朱彪未必卽在此時或曲學如所殺之人不肯吐露眞正姓名屍身究在何處查據該府縣屢次申稱是年十二月間除初十日三牌樓一案外别無無名男子受傷身死之案亦無坊甲匿未呈報及相騐後漏未通詳情事取有切結存卷自非虚揑如謂毁屍滅跡事所恒有而省會重地與曠野不同斷難瞞人耳目何以迄今全無影響如謂後案犯供悉照前案訊問是以者多符合不知李大鳳供出之兇犯見証及死者姓名均爲前案所無吳𫒗祺獲犯訊供之時無從知有前案情形其所稱割辮　灰等情出於犯証自行供吐迨稟經督臣劉坤一查核年月分晰批明始知從前辦過此案檢查劉坤一批詞内有兹核劉高氏供朱彪係於二年十二月初九日夜被殺行兇之處沈鮑洪供在三牌樓竹園旁邊先用石灰迷目所遺兇器係屬篾刀周五又將朱彪髮辮上辮線添在自已辮上核　從前三牌樓巳結之案情形相同惟稱屍穿灰色綢棉袍顔色不符仍應切實推勘等語如果照前案訊問何以紫色營袍又供作灰色不爲一律更正查據該道等覆稱無異其爲各犯自行吐露與前案實相符合無疑且提傅張克友方小庚到　翻供之日已在周五等供認謀害朱彪之後更爲確鑿總之篾刀祗此一把旣爲周五等殺人兇器彼案正法之僧紹宗等卽非正兇死番亦祗一人旣確係朱彪屍身彼案殺之薛春芳卽屬烏有半月有餘詳細推求委無扭合情事是此案是一非二實可信爲毫無疑義傅訊承審此案之　　等詰以歴審各情非彼此互相推諉卽云記憶不清及至無可措詞則又自認糊塗詢之洪汝　亦不能詳細指明惟據聲稱覆訊時犯供並無翻異並有方小庚指認是以深信不疑殊不知方小庚旣係賣葵花子爲業當子稠人廣衆之處何能平更深夜靜時在無人處往來行走卽謂錯行道路而夤夜間於三人面貎有無麻子恐怱忙中亦未能認清乃一面之後相隔四五十日換穿號衣雜於衆人之中猶能指出卽係從前夜晚看見之人恐非情理所有堤據方小庚將胡金傅如何教供如何令伊先行看明　得　爲証據至曲學如等知何供出死者爲薛春芳犯巳處决無從追問惟據張克友供　問官向伊追究僧紹宗與何人殺斃伊受刑不過隨口供出高馮氏並供死書姓薛旋又供名泳牷及曲麻仔等供死者名薛春芳伊因受刑亦隨口供等語查閱原卷初辦此案時因死者下部有傷疑係因姦斃命先經訪獲曹春高及其妻周氏繼將犯姦之僧人彌善及其徒果城拿獲均訊無端倪因彌善供出僧紹宗行止不端並　明紹宗與曲麻仔時相往來張克友曾在廟帮工將其先後緝獲張克友並供稱謝姓在何春濚家帮工傳到何春濚堅供委無謝姓其人高馮氏亦未認與僧紹宗有姦復加刑訊張克友又供係圖財害命等情是僧紹宗被拿之由本係因姦未能追出姦情變而爲圖財張克友初供死者姓謝因謝姓並無其人遂改而爲薛春芳錯誤之由已經顯然而其致成寃獄則由於胡金傳之教供刑逼誠如劉坤一所云該革弁實爲此案罪魁禍首現在各犯均已供明惟胡金傅供詞尚多游移除督飭司員訊取確供再行定擬並李郁華所叅清節業經劉坤一自行奏明外所有臣等查訊此案情形謹據實先行叅摺具陳伏乞皇太后皇上聖鑒訓示謹二奏軍機大臣奉旨覽奏已悉卽着督飭司員訊取確供定擬具奏欽此 
 
