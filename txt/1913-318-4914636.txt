# 1913 - 318 - 4914636

 

Page 1

 
 
   
 
 

Page 2

 
 
[時評]  
　　借債與鹽稅　（一）　 
　　今日政府之命脈在借債之得手與丕然而今日中國政府之借貸則於鹽稅之信用大有關係何則使鹽稅之信用而不足則非但以後之債不易借而以前之大借欵糾葛又必紛起政府深知之故於稽核所之報告大加訂正以示鹽稅之信用此誠至要之事也雖然稽核所之報告諒亦非懸空測度者其數乃至相去若是之遠是不能不咎政府之對於財政不能事事公表之爲害也夫政府不能事事公表則調查者不能得其眞相而多所誤會多所誤會而遺害於財政者乃至若是之大然而政府則甯願啓人誤會之後事事訂正而不願於人未誤會以前先自公表之也此中國之財政所以難於整頓也 
　　命令 
　　十月三十一日大總統命令鶴春袁得亮均給予三等文虎章此令駐喀俄國領事官索科福給予四等嘉禾章副領事官喀橘思繙譯官斐多羅福均給予五等嘉禾章此令陳光煒蘇履謙歐陽慶榮均給予七等嘉禾章此令工商長張　呈請命夏敬觀惲棨森儲南强爲秘書應照准此令工商總長張　呈稱僉事諸翔呈請辭職諸翔准免本官此令內務總長朱啓鈐呈據奢直隸民政長釗若曾呈稱冀南觀察使何炳庠呈　任命任爲濬爲秘書程兆康爲內務科科長湯兆鼓爲財政科科長聶夢麟爲教育科科長林瀚爲實業科科長應照准此令內務總長朱啓鈐呈稱據新疆都督兼署民政長楊增新呈據喀什觀察使王炳堃呈請任命陶然爲內務科科長劉藻榮爲財政科科長宋福年爲教育科科長呂金門爲實業科科長應照准此令國務總理熊希齡內務總長朱啓鈐呈據察哈爾都統何宗蓮呈稱察　爾警察廳長黃業呈請任命孫蘭爲勤務督察長陳壽全爲科長兼任秘書李慶富鍾鼐鼎吳秉藩爲科長何同朝王玉喜張振聲羅嘉賓爲署長應照准此令陸軍總長段祺瑞呈請授王章頌趙康安王若鈺李蔭溥王宇較劉恕趙廣才盧多培唐兆元李鍾奇龔齊坊顧思範張作霖張祖韻爲陸軍步兵上校顧鳳儀周文升爲陸軍炮兵上尉郗定炘爲陸軍工兵上尉劉耀楊堉爲陸軍憲兵中尉湯翰祥虞克楝克興趙熙臣王士林爲陸軍步兵中尉佟佩璋爲陸軍工兵中尉應照准此令陸軍總長叚祺瑞呈核覆守護大佐擬以郭多歡鍾壽耀陞補防　德克金布海哈哩補驍騎校請予准補等語應照准此令陸軍總長段祺瑞呈核覆正白旗都統擬以爽平補滄州城守尉睛予准補等語應照准此令陸軍總長段祺瑞呈稱歐陽武順從李逆執行重要事務一案業部軍法司制定有期徒刑八年並褫奪公權全部請兌准等語本大總統查閱全案歐陽武本屬各有應得姑念其此次犯罪出於迫脅與甘心從逆者有間且束身投案心跡尙有可原應依臨時約法第四十條特赦歐陽武免其執行既由該部遵照辦理此令十一月二日大總絲命令林紹斐授爲陸軍中將此令金萬福加陸軍中將銜此令姚致遠馬際瀛授爲陸軍少將此令國務總理兼財政總長熊希齡內務總長朱啓鈐呈據湖南都督兼民政長譚延　呈稱署湖南財政司長楊德鄰呈請辭職楊德鄰准免本官此令任命劉棣芬兼署湖南財政司長此令領爲謀總長事黎元洪呈請任命邱震爲兗州鎭守使署參謀長應照准此令陸軍總長段祺祺呈請授喬得壽伍德明爲陸軍步兵中校孫仲武爲陸軍步兵中將應照准此令陸軍總長叚祺瑞呈核覆新疆都督擬以補用副將童明才借補伊犂鎭屬霍爾果斯營參將請予准補等語應照准此令國務總理熊希齡呈據蒙藏事務局呈准昭烏達盟敖漢旗多羅貝勒德色賴托布呈稱前赴阿巴噶及錫林郭勒盟各旂宣布德意所有　從人員那孫恭圖等馳驅擘畫效力邊隅各著勞勤請予分別特叙等語那孫巴圖應加給副都統銜樂洛夏秉文均給予四等嘉禾章沙克道爾扎布那孫得勒格爾均給予五等嘉禾章張襤大王廷章樊毓英薩穆坦均給予一等嘉禾章超克得勒格爾窪瓦爾阿蒙均給予七等嘉禾章以昭激勸此令陸軍總長祺瑞呈准陝西都督張鳳麟咨稱此次鳳翔軍隊變亂係步兵上校王生岐爲首現已嚴密緝拿諸褫革軍官以儆不法等語應照准此令陸軍總長段祺瑞呈准湖北都督黎元洪電稱此次棗陽匪亂步兵上校胡炳南步兵少校姚金華剿剿剿匪不力貽害地方請一併褫革軍官按律懲辦等語應照准此令 
　　專電 
　　北京電　袁總統再電各省謂憲法關係存亡須按前電所指各條切實研究不得超越範圍發爲激論搖動人心北京電　執法處宣布陳周膺罪狀云十月十四准警備函稱警察廳呈據秘書偵緝各員秘報偵悉馬隊隊長陳周膺本年五月力保　方叛黨唐繼星投誠効方嗣贛亂唐卽逃南陳即多方煽惑近因天津發現炸彈陳聲言有人運送多數炸彈到京乘選總統便中施放及國慶將屆陳奉派在外彈壓暗謀禮堂職務或中和殿近總統差使更秘密自做大禮服一身以圖進近禮堂種種情形即傳陳到廳看管一面搜查得其與叛黨往來秘密函電並炸彈八枚及各種槍彈等據一併函請查訊當經派員收管復在該犯身上搜出手槍一桿即時委員檢出証據訊據供認謀逆不諱該犯暗通叛黨潛謀暗殺圖傾政府罪大惡極即按軍法處死按陳係昨日槍斃北京電　財政部派調查幣制委員直鄧邦述汴胡翔林鄂陶德琨湘向瑞琨贛黃序鷺皖熊正琦蘇單鎭閩方兆鼇浙邵羲粤伍宗珏魯王宗基晋袁永廉東三省欒守綱陝薛登道川陳光弼滇熊范輿桂汪德溥新潘霖甘何奏箎北京電　某報辯明泰晤士報日前所載鹽稅事之誤　該報（指泰晤士報）謂谷利斯浦廣告所登收入年可四千七百萬兩或七千萬元爲誤實則據預算年得四千七百五十七萬兩民國二年收入更增該報又謂五六兩月只收六十萬元弱寶此兩月收入已呈報而專儲者計已有六區奉二十二萬元餘魯三十三萬餘長蘆三十四萬餘河東二十一萬餘閩四十二萬餘浙三十三萬餘共　百八十八萬餘各按運局收數尙有未經收入者此外若兩淮鄂湘西皖四岸川廣向收最富統一後切實整頓自可按約實行存儲且銷鹽以春冬兩季最廣冬以醃漬春以釀醬斷不能以此兩月收數爲全年比例稽核所總辦丁恩以大借欵皆存各團而團不付息爲不合勸張弧與交涉北京電　高等懲戒委員會已成立天津造幣廠長劉鳳鑣以被員司控告即付該會北京電　曹汝霖向日使表示袁將以陸宗輿駐日山座謂陸操行似不及章宗祥曹正力爲疏通 
　　特約路透電 
　　北京電　開北京警務局通告國會有國民黨某某數人應舉爲議員必加驅逐而以江西省尤爲顯著該處巳舉有官職者爲議員北京電京中聞羈押天津之議員八人行將解往南宿州審訊羣情駭詫蓋政府已有約言在前准交大理院審訊故也兩院議長曾因此事往謁熊總理熊稱政府必將踐行約言旣而接天津消息謂當道巳豫　將諸員解往南方兩院議長情急乃親謁大總統旋經發出切實命令阻止起解北京公報登載此事謂不知何人希圖違背政府明白之訓命這諸員押解赴南能源工業此中情節殊耐尋味　北京電　英文北京公報近稱澳門有華人組織無政府黨亂黨多集該處籌辦各舉云云駐京葡使巳請澳門官員查覆此事 
　　譯電 
　　北京電　袁總統電請干涉憲法之各都督勿再橫加干涉憲法起草委員會之過失自能由立法各員嬌正之北京電　八議員起解一事參衆兩院仍爲張皇失措星期五兩院議長得熊總理消息謂將發電止解惟當夜據派往天津調查虛實之員以電話通告謂當遵巳命將諸員由津浦鐵路解往南方星期六淸晨兩院議長往　總統總統答積稱並不知情行將查問云云按八議員拘禁天津巳逾兩月迄未開審北京電　熱河都統姜桂題電請袁總統任命許和春（譯音）爲署理都統傳便親率大軍征蒙匪北京電　交通銀行擬在歐洲設立分行數所鈕約據墨西哥京城電稱美人現多束裝預備逃避藝於美政府對墨之手叚殊爲疑懼故也墨西哥城電　墨西哥現起經濟恐慌政府所欠各部官員之俸金雖將來終須付淸一時苦無所出外間謠傳烏易太總統擬徵收存欵稅此說頭　無根之詞向各銀行提欽者實繁有徒愛爾配斯報登載社論中有數言日威爾遜總統實圖剿滅吾人今正求黨與以行此違背人道之舉諒友邦之承認烏曷太總統者必不輔助美國云土京電　土政府已聘德國陸軍參謀部中之少年英將一員整頓陸軍予以執行軍政之權較葛戈爾孜將軍所受之權尤大並有德國士官多員襄助一切倫敦電　法國將募大借欵英金四千餘萬磅因陸軍實行三年兵役之制故須大增費用也倫敦電　倫敦泰晤士報現贊助促請政府參與舊金山博覽會之舉如英國正式參與則德國之態度大約亦將更變 
　　公電 
　　松江楊鎭守使憲法電　統國務院總理各部總長鄂黎副總統歸化廳將軍承德府張家口都統各省都督民政長並轉各護軍使鎭守使鈞　十月二十七日奉大總統有日通审伏　之下震駭非常竊維泰西共和制度關於憲法大典具有精意未可混淆我國改建共和產生國會制定憲法是爲要圖要在依法成文斷不能因事立法薄海人民喁喁望治其所以延頸翹足祝國會之早日成立憲法之早日頒行者良以國會非私人之結合團憲法非個入之私產物是爲憶萬斯年不拔之丕基四萬人人率循之要典議會爲全國人民代表當必能破除私見恪矢公忠以國利民福爲前提知植黨營私之可恥俾我中華民國永永與法美同休諸議員當亦自知天職在此未可放棄也何期自四月以來選議長則大起衝突爭俸給則注意金錢其尤甚者則又挑南北之惡感其最幻者並且藉外人爲護符此次江右之亂金陵之亂軍人民人俱登慘刦生命財產不可數計若非中央發覺之早討伐之嚴大局巳不堪設想乃彼等於亂事方生則飄然而去亂事將已則又突如其來視國會如傳舍棄人民若敝　計自四月以迄於今日國會現狀無一善之可名今又別搆新奇之局巧開利之門憲法起草委員會乃以多數攪亂黨人充塞其間藉　法爲私圖率私心以自用將使行政一部爲國會之附屬品則總統同於虛位內閣等於　瘤不知彼等何心乃亦忍而出此其故由於議員當選之日强半以金錢運動而來以數白元而得一票以千百元而得一票其心里俱知自私自利遂不計及於國計民生種秤禍胎釀之已久全國人民恨深刺骨然推原禍始厥有二端一則人民知識太低誤解共和妄談平等受其蠱盛大率盲從一則蠱惑人民者其知　亦低不有國家安得有人民不有人民安得有議會如悉心考究期得　法之本原未當不可以參觀而有得乃酣嬉於花天酒地之中冗迷於曷雉呼應之地無暇研究眞理及至起草取决之時抱定私人意見以爲憲法變相程度此幼稚俾懦夫而舉獲烏獲之鼎童子而入沒人之淵安得不險象環生駭人聞見但願國會以成人之資格提挈髫齡俾出幽巖而登康路大總統電令各抒讜論愚以爲此等爭權攘利誤國殃民之議員更無可從事討論之餘地惟有即遣解散另行組織若依據條文駁詰彼等不　穿數其詞以為反抗況我民國承積幣之朝人民多習故俗程度亦極參差道在調劑適中期於至善若憲法使國會專制則政府且受陵夷是豈有憲法之可言直恐覆亡之不早耳善德不學無文心以爲危休戚有關不敢械默用抒愚衷以供採擇伏維亮察松江鎭守使楊書德叩儉印重慶劉鎭守使憲法意見電　大總統國務院各部武昌黎副總統各省都督民政長將軍都統護軍使鎭守使鈞鑒大總統有電敬悉竊維憲法爲民國根本而分權又爲憲法要圖故欲期民國之鞏固必先謀憲法之完全臨時約法政府已不免擾繁加以議會侵權限行政諸多摯肘國民黨人乃復從中挑亂以致激浪洶潮國家屢瀕頻危地方至　糜爛近觀巳事至爲痛心此次憲法草案多出該黨私意直欲藉立憲之名實行其破壞之計稍具知識者類能知之雖存厚添列軍人未喑法理然就各條祥加改究歲欲統三權而歸之少數議員之手政府直同虛設不惟失意法之精神抑實爲民國之巨患恦或任其搆成勢必使我莊嚴璀璨之神州陷於滅亡之地位五內徬徨未敢默息大總統指駁各節實巳深切著明茲謹就愚慮所及略一陳之任免官吏爲大總統特權此立憲國之通例議會不能妄干者也國務員須得議會同意約法已　於前今復益以第四十三條得爲不信任之決議及第八十三條須免其職云云是國務員之任免權竟操於議院矣其侵越就甚如恐政府用人不當則議院本有彈劾權政府亦斷不能違法逕行己意此何待辨是宜倂第十一條全行刪去國務員應由大總統特任不必取議院同意免再蹈無政府之危境行政訴訟與民刑訴訟事理不同性質亦異詎能併爲一談若如草案第八十七條槪歸法院受理是又以普通司法兼行政訴訟旣背憲法之原則必致政令之紛歧是宜平改院執行行政處以淸職權而免牽制國會閉會期間本有常駐議員自可共同議事委員審法本無此項明文何必設此有百害無一利之國會委員會應將草案第五章之規定刪除審計院爲財政最高繼　　　重要院長及審計員不能不格外慎選然悉以議員組織之是直成爲議院之附屬口且議院旣有監督之權而又操用人之柄全國財政握於數議員掌中而政府無運用之餘地則行政事宜將更無從着手立審國家　有此種政體草案第一百八九兩條應改爲審計院長由大總統特任審計員由院薦任財政與行政之關係乃可息息相通而建設始無障礙况大總統本有任命文武官更之特權於草案各條剝奪行政殆盡徜不力爲更正誠恐擁共和國之虛名成少數人之專制亡國減種翹足可待總之審法者 
 
 

Page 3

 
 
乃國民这憲法非對於政府及行政官之憲法也挾黨見爭利權擬此違反共和傾覆國家之草案存厚雖愚誓不承認諸公熱心愛國諒表同情尙望共抒宏議消此禍機臨電神馳伏希垂察署重慶鍍守使劉存厚叩勘印 
[要聞一]  
　　憲法波瀾中之起草委員會 
　　憲法草案之整理憲法起草委員會關於整理條文寧交由李慶芳丁世嶧黃雲鵬孫鐘張耀曾五人辦理昨（三十日）上午十時至下午七時三十分將交付之議决案詳加整理茲述其情形如左　條項變更議决案原係百十二條五委員以審計院長列為專條仍為百十三條關於憲法修正其解釋一章變更兩項　字句修正牒集國會改為召集審計員之資格及職任改為審計員之選舉及職責因責字合有懲戒處分之意以免另立專項最可注意者大總統選舉法中華民國人民　字張耀曾擬改為中華國民四字以歸一律李慶芳反對之謂第三章國民二字本員以為不如人民二字較妥中華民國乃一種新國號萬不能去民國二字况大總統選舉法無故牽入憲法草案之內外間已有加我輩以蹂躪憲法之名故本員以為第二章中華國民四字可改為中華民國人民六字巳成為憲法者萬不能任意删改開後世輕侮憲法之風張議遂寢 
　　提交會議之日期憲法草案全部雖巳完全草出而條項字句間尙有宜加修正之處昨五委員從事整理已大致就緒至於說明書則未着手起草聞日內選員起草一經脫稿卽付衆議以謀通過故憲法草案暨說明書完全通過憲法起草委員會提交兩院憲法會議大約應在下月（十一月）初十日左右云 
　　起草委員之談論昨有人往訪憲法起草委員會有力者某君談及今次袁總統對憲法問題某君曰吾輩個人之憲法意見略與憲法草案所决定相同惟其中如設置國會委員會一項不必固持或為删除代以別種條項亦無不可然至其他條項則於彼草案以外澈底不能讓步若袁總統對於吾等所草憲法草案特形不平則吾等亦惟有自守所信盡其職務任彼所為而已不敢有所遷就云云 
　　憲法問題之側面觀 
　　民憲黨之態度袁總統與憲法起草會突生意見後進步國民公民各黨對於此問題之態度已疊誌本報茲據民慫黨某員談及此問題云查憲法起草委員會尙未正式接到大總統對於憲法草案所表之反對條項現在所知不過散見於報紙上者因此民憲黨對於此問題未曾集會討論故尙無確定意見惟據鄙人對於一般憲法起草者意見以為宜遍聽人言以資參攷倘有不備之處應加修改可也但至憲法信條則無論何人即不得紊亂憲法根本精神雖有何等威力而一點不可更改也云云 
　　軍警干涉之風說總統參預憲法問題紛起以來一時忽有軍警干涉之說同時又有一說云袁總統此次之爭固期用文明的手叚或發表意見或諮詢輿論冠冕堂皇平和解決故如軍警之干涉總統絕對反對現忽有干涉之風說總統大為憂慮卽命官僚戒飭當道以防異變惟聞軍警界中現尙有一派人士　　於今次憲法問題最為注意彼等所抱意見以為袁總統憲法意見最適於中國實况且由法理上及各國先例考察之亦屬有理故若立法部欲專心維持憲法草案所定則是甘於破壞大局危殆民國者對於此等議員加以相當之手叚以促其反省是為必要不可缺之事惟如直用武力亂暴干涉則我人所不為云 
　　南京收拾記 
　　（三）（十）（二） 
　　張勳以現在武衛軍編制每營止有營官一人哨官五人若照部定營制餉章改編則全軍應添官長九百餘人昨巳與馮宣撫使籌商大有不必更張之意南京警官養成所現奉韓省長訓令照省議會議决案遵無部章改為江蘇省立警察學校其附屬水上巡警亦繼續開辦均於卞一月十日開學韓省長以縣行政輿圖為各縣境內水利橋樑道路工程並淸丈田畝之依據亟應養成測繪人才現巳囑內務司按照省議會議决案籌辦測繪生養成所以促進行京口旗民聯名呈請韓省長查辦洲產以全生計昨韓民政長巳令楊知事將沿江洲產支配旗人生計情形查造詳册呈復核辦許久香對於導淮問題准俟借欵吿成再籌進行故上游皖境之測量決計暫行停辦江蘇旅皖公學呈請省長續撥駐蕪米捐補助經費韓省長查得該校常年經費旣由大通功鹽項下歲撥二千四百金官欵補助巳不為少蘇省兵事之後庫空如洗所請繼續撥欵財力實有未逮昨巳函請國稅廳張處長轉行蕪局知照停撥 
[要件]  
　　日本外交政策紀事錄 
　　（四）（續） 
　　（林萤伯爵之日記） 
　　今欲研究中國關於滿事對日對俄之感情則最要當比較日俄施諸中國之舉動予前於英日聯盟一段內嘗言自明治二十七年至二十八年中日戰爭之後中國允以錦州半島割讓日本俄國遂邀德法出而干涉奪諸吾人之手而還諸中國且復担保代募借欵銀三萬萬兩以付賠償吾人之兵費更為籌銀三千萬兩以付收回錦州半島之代價是以中國得在法國募成四釐息極閉之借欵田是中國遂大成俄國俄國旋請准其敷設西比利亞備路通過北滿即經慨然允諾俄國穆拉維夫伯爵諜畫租借大連旅順及敷設通過滿洲之鐵路時已蓄心以武力威逼中國矣而復有此請者陽令中國保全顏面而巳加以當日俄國握滿洲優勢之時赴滿之俄人以官員居多俸金甚大彼輩所得之俸金輒揮霍於所駐之地而敷設通至旅順口之鐵路與建旅順口軍港築造大連船港各項工程需費浩大其金錢流通市上華人自可因以而獲巨利故皆歡迎俄人視為極佳之顧客當時吾日某大政事家嘗與李鴻章談論及此戒其勿以此特別自由許予俄國實行稱種計畫否則中國滿洲之主權終必不保李鴻章答稱俄國巳允限期以滿洲歸還中國故國人絕不以此為慮夫李鴻章對於西方事務固不甚了了然謂其不知俄國之眞意亦决不致無識若是也予知當時李氏必因無詞可對而欲於客前保全顏面故以此語搪塞耳何以知之乎蓋自李氏與客談話之後中政府對俄態度即逐漸更變而隱有忌俄之意也中國拳亂之後俄竟肆行無忌而公然欲據滿洲為已有於是中國對於俄國大生惡感乃始舍俄而聯日矣迨後日俄開釁和議吿成俄人於滿洲經營各舉全為日人襲而有之日本不特復得錦州半島且獲南滿鐵路及半島與鐵路之附屬口更於全滿各處設立軍政局措施各舉夫此項縣動行於戰爭旣了之後其逾越行軍範圍確鑿無疑况復行於中政府所允遵守北京條約所畫界線以外之地乎且自此日人紛擁入滿者不計其數輒假此項舉動捲括私利是以華人對日之感情遂變友好為怨惡矣而中國官員甚至有向日員提出抗議者矣質而言之軍人冒萬死一生而戰勝於疆場彼等之爭求榮名攘奪權利以為酬勞之品則亦人情所必然日者普魯士陸軍戰勝薩杜華德皇及其參謀總長瑪爾基等皆圖於奧大利亞飽厭所欲鐵血宰相卑士麥遠矚日耳曼帝國統一之前途痛不能遏制軍人之要求乃踱人私室痛哭良久此事載見卑士麥之日記固非虛談也由此觀之俄日戰爭之後吾軍之驕橫可以想見矣日本因軍人在滿之舉動不特失中國之友意且起歐美之訾議此種舉動之足為外交累無或能諱當時外相後藤君之辭職雖謂因反對鐵路國有之故實則因於滿洲事務內外交逼有以致之也首相西園寺之秘密游滿亦爲欲親自調查該處之情形耳處此境遇任外相者欲求一面擴張吾人之特別權利一面維持中國之友意則無一能為之也 
[雜評一　（無名）]  
　　袁總統之再通電我固謂各地行政人員之電爭憲法太以總統之意推波助瀾總統僅論憲法之良否而必處置及淤政黨與議會何其逾越範圍之甚也總統且不以為然况他人耶發電者宜自悟矣　天津八議員被拘天津之八議員如關有罪按法懲之可也如謂無罪速解放之可也久拘天津巳難累其解况乎忽南忽北忽解忽留致勞兩院長之奔波總理總統之作保是果誰之主張也耶 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　質問滿蒙路事之詳情 
　　衆　院議員張嗣良等以各報喧載日人要求滿蒙路權合同現已簽字國家主權損失甚鉅特提出質門書請政府答復其原文如下查近日各報　載四平街洮南府間長春洮南府問熱河洮南府間開原海龍城間之四路線總里數約七百餘英里需欵約一億元外我政府以敷設權悉以讓與日本並巳訂結合同雙方簽字現正從事測量　云云夫開發滿蒙固以建筑　路爲先　利用投資總以不碍均勢爲要在前淸末葉錦州至洮南府至齊　哈爾間曾有借美欵修築之議開原至海龍城間此路一成則東海鐡路自無成立之望查以上四線均各與南滿鐵路相聯接並無一線與我國鐵路相聯接者日本在南滿之鐵路權已屬優異若將以上四線敷設權悉與該國不但傷人之主權制我之死命且與列强均勢主義相刺謬政府對於滿蒙果持開發政策宜利用多數國之投資互相牽制但以絕大利權讓之一國非開發也直割讓耳謹據臨時約法第十九條第九欵及議院法第四十條提書質問有無此事即希於七日內答覆提出者張嗣良連署者仇玉珽姜毓英楊榮春袁弼臣唐　袁炳煌陳光　繼孚孟昭漢顆　喜托美李有忱阿昌阿王玉琦畢維垣陳耀先爾瑞麟胡壽　文篤周張大義吳日法邸克莊董增儒張嘉謀魏毅張坤孫正宇張協燦 
　　俄法撤兵之近報 
　　日前政府迭接愼督來電內稱法國在雲南邊境增派軍隊請與法國駐京公使交涉飭其撤退等語當由外交部　文質問法公使在案昨日（十月三十日）巳接到法使回文內稱法國曩因實中　不靖之象爲保護鐵路起見曾在蒙自添駐軍隊若干目下滇中旣全歸靜謐所有前派往該處之軍隊應鄧日撒退以篤邦交已電該軍隊長官查照辦理矣屬於蒙古問題之中俄協約自熊內閣成立後外交孫總長與俄使正式交涉一切重要條件次第承認俄人巳取得圓滿結果據外報所載謂此項交涉巳於二十四號解决其內容巳詳昨報茲復得外部消息駐京俄使日昨確有正式公文致外蒙屬阿爾泰境內之哥薩克步隊轉飭各隊全數撤回以符約言 
　　幣制借欵之條件巳提出 
　　幣制借欵業由熊總理向三國銀行團代表皮利亞君提議續行辦理已　　報端茲探得熊總理當日巳提出該借欵辦理之各　項如下　總額一億萬元　以該借欵全數充中國銀行之準備金不作他用　中國銀行聘用外人一員爲顧問員由三國銀行團推薦委任但銀行事務之處理該顧問員不得干與　所有利息甯扣價還諸條件仍照原約辦理開皮利亞代表答以俟與五國銀團會議後再行正式磋商　　　　章太炎將遊靑　 
　　章太炎氏來京後舉動頗不自由頃開章於日內將離京往遊靑島昨曾有書謝京　軍政執法總長陸建章君原文如左朗齊足下入都三月勞君護視余本光復前騙中華民國由我創造不忍其覆亡故人都相視來親察所及天之所壞不可支也余亦倦於從事又追歲寒閒居　書宜就溫暖數日內當往靑島與都人士斷絕往來望傳語衡兵勞苦相謝云云又聞湖北黎副總統因纂修國史有關巨與故於日前曾有電致政府推荐章太炎氏堪勝編纂國史之任並另舉章一電亦係邀其允任斯戰惟章對於時事諸皆澹然當已冋黎副總統復電辭不勝任决計往靑島矣 
　　關於路政之新聞見 
　　吉會鐵路之查勘　前日南滿鐡公司中材總裁來京除協議新訂結之洮南鐵路諸事件又决定吉會鐵路之建筑由日本借欵速行開工按次線爲前淸光緒三十四年中日兩國間之協定曾由郵傅部查勘一次因此次决定之結果交通部又派定技師一名隨員十一名再行勘查該技師等即於日內來京據部中目下之預算吉會鐵路二百四十英里因沿線工事困雞之處甚多所需工事費約三千萬元云　　　洮南路欽之研究　洮南鐡路借欵之條件閱係準據津浦鐵路借欵合同又一消息與京奉鐵路借欵合同無大差異若準據京奉路借欵合同則我之所損失利權實較前者爲巨茲摘記該一鐵路借欽合同之要點如左以資比較　京奉鐵路金額二百萬磅償還期限四十五年攤還元金五年以後利息五釐半抵擋鐵路全部　津浦鐵路金額五百萬磅償還期限三十年攤還元金十年以後利息五釐抵當直魯蘇三省釐金三百八十萬兩　　　津浦特別車之通行　律浦鐵路於十一月十五日起每星期六日開特別通車一次上午十一點十八分由天津開行計翌日下午八點余鐘可到上海從此由北京至上海不過日半路程交通亦可　快便矣 
　　湘路分會之取締　鐵道協會湖南分會曾列舉賢能呈請交通部派充湘路總協理各職任經部批飭並電湘督查辦現該分會呈訴原呈係無賴痞徒冒竊名義所爲請予分別查辦當奉批示以查核先後兩呈所蓋鈴記毫無歧異非局外人所能假借且該分會長尤璋係此此湘亂叛黨中重要執事人員已令通緝該分會究係何人　鐡鈐記係奉何人發均未報部有案特咨行湘督從嚴取締云 
　　鄂境粵漢鐵路之近聞 
　　黎副總統拒絕洋員攬權　鄂湘兩省境內粤漢鐵路之縐工程師一席早經聘定英人格林森氏充當支食乾俸巳歷三年近格氏以中國路學人才甚少辦事者惟知　利自肥現在鄂　已經開工亟思大權獲　特提出種種條件要求交通部承認簽字事為黎副總統所聞以其攬權太甚例如中國鐵道學生原廳分派該路服務格則謂其程度不合大爲指斥意欲輪入多數洋員主持又如借欵條約載明全路材料中外兼用必中國所無者然後購之外洋今格氏要求如用中國材料必先由渠者驗其意欲輪入外貸查用人　料佔全路大綱似此形全路之權咸操外人之手所關匪淺萬雞承認況格氏爲我聘用進退權屬於我豈可任其要求　巳電致交通總長請力予駁拒矣 
　　鄂議會主張附郭線從舊　粤漢路鄂省附郭購地處長呂聯奎運動督馮元鼎將附郭路線不照張文襄原勘地點改由站魚套王惠橋繞向新盆洲爲其所囤荒地發財計但新線所經　　街市馬頭房屋櫛比該地商民大爲反對三次呈請都督省長轉咨馮督辦仍照舊線建筑馮以路權不與都督省長相涉婉言謝絕該商民等無法曾項禀跪香赴軍民二府哀告並直揭其好謀當時黎公雖允向馮督辦切實磋商至今並撫如何效力而　地處催逼拆遷則日緊一日並有以軍隊强制之說前日該地商民特又聚集二百餘入城各執一柱香聚集於省議會門前上陳請書要求立時通過當經省城籍議員陳士英程國藩等出場接書衆皆跪地　求立提動議務得結果（巳略見前報）陳程各議員勸慰久之衆起乃入將書面陳王議長王卽將原書宣讀一過並謂此案情形本席深悉呂聯奎等之用心早已揭諸報端無庸　選可否立時討論通過旋決定交實業股書查二十九日該會又開茶話會公推實業股長黃文潤股員蕭延章　　實地履勘新舊兩線以爲審查之佐証赶於三十日提出報告 
　　江西最近聞錄 
　　派員起運砲彈回贛　江西都督李純前奉命令率兵平贛時曾留有山砲九尊連銅獃鞍炮彈四千六百八十顆快炮兩尊炮彈七百餘顆機關槍兩桿快槍一百枝子彈十八萬餘顆炮子三百餘顆存在信陽山地方現在電准部復新軍陸績該編亟需軍械應用乃特派委俊械官張運璣撫帶本府護照前往該處起運回贛並一面電達黎副總統及九江鈕觀察使轉飭沿途關卡查驗放行矣　　　撥兵緝捕景鎭匪案江西景德鎭地方爲產磁名區　工會聚數萬之多良莠不齊亂事可處現該鎭警署長周兆麟會同浮梁縣知事電稱二十七日傍晚　有匪徒數百人來鎭持矛荷蜂擁起事勢甚猖獗當經該名長率警抵擊始行散竄奪獲搶械爲數甚多並當場拿獲匪衆二十餘名訊有吳道杭余輝嗚王步周三名確係匪首直認不說云云當經李督電飭就地正法以昭炯戒其餘黨匪擬俟訊有確供再行分別懲辦惟李督以該鎭五方雑處匪徒混跡復亂堪皮特令憲兵司令官周秉權即撥憲兵兩排於十月廿九日星夜起程馳往該鎭會同警察拿辦　匪以資鎮　矣 
　　預防調查戶口風潮江西民政長汪瑞闓恐有黨人潛匿鄉村後團擾亂特派多員分馳各屬會通知事調查戶口以爲淸匪安民辦法所擬調查章程極爲嚴密惟慮各屬深鄉僻處民智未開疑以調查戶口將來抽取丁稅之地步不報實數鼓起風潮復作前淸殺斃調查員之舉動故又飭知事先派紳董馳往各鄉開導調查宗旨使之家諭戶曉不致疑慮滋事云 
　　廣東財政間題 
　　財政部商榷預算案電　廣東龍都督民政長　據廣東財政司嚴家熾函稱二年度預算册歲入門內添列騐契費二十萬元原列換契費一欵重複應請刪除歲出門核减海軍費一百九十六萬餘元　時軍二百七十二萬元又應還洋價公債七百五十四萬餘元併請查照補列迅賜修正等因查驗契一欽本部酌　添列原期各省試辦既聲明與原列換　費性質相同自應統稱爲驗契費以昭劃一究尙可否酌加之處即希裁酌至所裁海陸軍各費前據海軍部函稱粵省所有兵船多係巡江緝私之類當然改編水巡故此次預算於水上警察費一項巳列七十三萬元之多儘可借此收一切似海軍非海軍之各項船艦即一時收束不易亟應另圖改編以節餉項若陸軍費經常巳列六百十三萬四千餘元巡防各營固包括在內卽或陸防分配稍有不敷應請將防營設法改編或略事裁遣以符預算又如未經部準之各項公債本届預算剔出未列非僅廣東一省爲然若紛函請追加中央何以爲應現在抵可由該局致價權者另商展期辦法例如若干年還淸指定一種收入逐年歸還至金額淸償爲止似此通融辦理庶國家與地方俱可稍緩燃眉以上各節在本部核編預算酌量增减實已並顧兼籌不遺餘力尙乞貴都督民政長力維大局勉爲其難特以奉商卽希酌覆爲盼財政部敬印 
　　民政長變通公債償遠法　李民政長布告云財政司案呈查粤省前以光復軍用浩繁經本省籌餉　及省港各外埠籌欵局並各行商募集公債以應急需當倣照美洲華僑軍債票辦法借銀一元還銀二元五毫以兩年爲限至期發還業經照辦在案現查本年舊歷九月二十四日起至十一月十二日止爲辛亥年未改元以前所借各債應償還之期十一月十二日以後卽按照新曆計算以符辛亥年改元之始所有應償谷債戶本息各欵自應按期支給以符定章而昭大信惟粤省各項經費本巳入不敷出自經亂事需用盆繁庫儲日罄此次應還各債本利合計共數百萬之多卽悉索敝賦尙不能應付完全查各債權者當日踴躍應募皆由急公好義而來於尋常借欵正自有辨現擬變通辦法所有到期應償借債本利俱一律照計發還本省勸業有獎公債票其未到期而自愿換領者仍照應得利息計算在各債權者雖不無少損而公家財力目前藉可稍紓裨盆甚大當爲急公好義者所許也　　　實行裁减冗員方法　行政公署四司併入後當另行改組所有　印收發會計庶務等員均應歸併辦理惟歸併後雖已另設總務處派委監印收發會計庶務等員而各司均尙照舊另設分收發庶務等員收發卽管一司之收發文件尙稍有責任而庶務則祗管料理1司物件無所事事務會計則照舊管理間接收支仍爲位置人員起見現李省長以本行减政雖極力裁節而仍未合額所有各司前項人員係屬冗濫亟應裁去一切事宜統歸總務處專責其內務教育實業等司原管所屬各機關解欵及領支經費均直接赴金庫領解以省手續現巳擬定實行矣 
　　本省庫欵奇絀所有裁員减政各計劃迭經當遵屢次磋商聞昨已議决先將國稅廳籌　處坐辦一缺裁去而添設科長一員以承其乏原任該處坐辦梁聯萼經李省長委爲酒稅局督辦原任督辦員沈菊人則調充後瀝　廠總辦巳發下委任狀矣李省長因減政　連日尙與各司長會商辦法以各司經費太鉅應大加裁減方符部定數目茲探得財政司科長以司中事務最繁甚難裁减將各股各員所辦事件開列呈閱核定李省長核得公產一項部定收入歸國家稅淸查官有產業章程亦定歸國稅廳辦理自應遵照辦理擬定即將所有公產事宜撥歸國稅廳籌備處接收昨已飭令財政司將所有關於公產案卷辦文函送國稅廳接辦即將公產股裁撤其原有之辦事人員亦開車送處請酌留　以資熟手矣 
　　廣東招撫綠林後之憂患龍都督前因粤省盜風猖獗分派安撫員往各屬招撫綠林魁首其中巳就撫如吳皮泰張忙形韶等爲數不少而藉此騷擾者亦多事爲龍都督所聞卽通電截止茲聞龍督因此事又再通電各營縣云收撫綠林巳於篠日通電截止茲將人數及駐紮地點通怖幷將吳皮泰等分紮地點令行隨時由營縣稽查顧德桂洲鄉近日新降綠林託詞奉都令委勸其投降以至長駐之軍隊不敢干涉故强搶擄刧之事甚多九月初八晚　吳晉球被擄一子勒贖金萬金至未放十二日白日劫去胡允二之納妾身價三百元十四日玉成肉店搶去三兩十五日生泰米店强借一百兩十六日常豐米店强借二百兩十七日水樓街搶去胡壽明銀三十兩十九日隆源米店搶去四十兩其餘不知姓名被搶者尚有多起十九日龍江長路地方有綢客往趁龍山大岡墟道經此處被匪截搶繭綢百疋約值　千除元同日大晚林地基著匪林坤夥當在附近基察勒收打單　大晚鄉勇堵截當場將該　轟斃二十一日大晚對海之新　有二客往勒樓趁市亦被匪截刧一空三十二日麥村馬齊等處有匪荷鎗橫行來往客商均遭截槍甚至收買繭紗絲屑者僅一元數角亦被搜掠道途之塞如此北江一帶盜多如毛淸遠橫石墟車站前因被匪肆搶辦事人不敢再留經巳暫行閉歇該墟商務公所因車站停閉大噯交通當經聯請行政公署設法規復李省長昨特據情 
　　函致粤路公司查明覆核橫江黨魁李細蘇昨經安撫員麥澤民招撫業經就飭茲績開李細蘇受撫之日其黨友一百八十二人皆新藍綢衫褲肩駁壳槍手曲尺游行西南埠隨行有獅子鼓樂彩色頂馬非常鬧熱各匪鄉之致送顧績橫額金豬咆竹等物者給倚於途紫洞艇十餘艘環泊洞干笙歌達旦附近鄉民見之眾謂作匪之榮耀勝於前淸科舉云 
　　陽江電云都督省長報界公會鑒陽江馬岡村本月念二早被匪四百擄人五卞斃五傷十斃團勇十一焚屋二十座牛物一空惜馬如麟兵少無權往援無效乞迅委用救民水火闔民幸甚陽江白沙二十八鄉仝叩德　兩云十月十號有七十餘人人刧德慶縣　內晉康鄉洞寮寨焚屋十餘間轟斃羅　十餘命據去男女六七人該縣長梁夔率衙軍八十餘名並有肇軍五百名怯懦不前退屯東安屬六郡埠隔江相　擁　自衛當時鄉村四練哭跪求救聲震天地竟置不恤任賊逃飲無一捕獲云 
　　廣東搜獲製造偽幣家日前當道以財政支納每有偽幣混雜其中知必有掣造之人經令行警廳密緝在案距日昨忽有線人廖某手携偽幣銅版一方奔報舊　據　黃沙倡善大街董恭　住宅現有董少尹蔣海束楊植二李有董恭壽等五人自稱能造偽幣凂民代招股束民以大干例禁不敢妄爲特竊其銅版方到來投報如蒙見僧請派偵探扮作商家人能指引　緝等語該廳據此即派警探數名先後由其介紹認作股東計議旣定卽誘其赴飲當於二十五晚在長堤一景樓頭舉觴爲號將其一併捉獲併搜其住宅將機器兩副銅版數方藥水數瓶1併解回訊辦 
　　廣東拘獲人犯何多　　　二十四日上午九時有軍人鎖解罪犯六名均看華服形甚狼狽一路由華甯里而去至下午二時又有軍隊鎖拿罪犯四名內穿西裝者二人着對襟布衫者一人少婦一人由街旁街直去下午三時又有某軍拿解罪犯四名惟行至東橫街口一犯脫逃該軍極力追捕亦卽獲回　　　香山縣東鎭董事會議員阮嘯元被控煽亂助逆先經行政公署委員黃憲昭往查現據呈復屬實李省長特令行警察應香山縣嚴密查拿解案懲辦　　周康經都督府扣留交軍法局歸案質訊巳見昨報聞周康本順德綠林前年反正駐將軍府兩衙門部下標統亦三四人去年裁撒民軍該軍仍留三營移駐陳村屢被各鄉商民稟控此次來省領餉故留候質訊其所部軍隊聞已派賀文彪前往暫爲管理　　　現四鄉匪黨衆多械刦擄人等事幾無日無之所用軍火多係有人由外埠購得由香港私運而來故香港差人常有在各處搜獲軍械之事昨早有太古藍煙通輪船舊金山到港差人在船上搜獲槍械兩箱其一載有長槍十八枝一則載有手槍十二枝長槍兩枝惟并未拿得物主同時又拿得兩人係藏有鎗械於身上者當即解將官　去矣 
　　鎭江警廳解散記鎭郡商埠　警察廳乃江蘇四警廳之一於今年五月由龔玉灰廳長組織而成揚鎮兩軍衛突時龔玉灰爲人呈控省長以依附叛逆令其解散當時卽有人　鈸江無設廳之必要當改廳爲所惟以秩序甫定警務甚忙張都督已委任柳衍齊接辦其事柳自接事後極力整頓忽有某某等串合赴省呈控報省長派委調查所控全屬子虛巳置之不理柳以辦事如此維艱而警餉復異常支絀勢難接績乃赴省兩次辭職始經張都督允準適財政部來電謂有鎮人呈請撤消　鎮江無設廳之必要乃决定改廳爲所由省長指令縣知事委員接理改爲警務所隸於縣知事並薦委張立瀛充任所長故柳遂於一號交卸並將廳內一切案件分別解决所拿獲烟土約百餘斤及烟具等件一併在廳前焚燬觀者如堵十一月一號楊知事派委警務總所接收並改八分署爲八區各員名單錄下總所警務長張立瀛警務員吳　　江　蕓第一區員劉貞第二區員王勁臣第三區員薛沐生第四區員張少卿第五區員陳帥出第六區員劉雲騫第七區員張梯靑第八區員將士元　　地方通信 
 
 

Page 7

 
 
　　松江 
　　縣知事公畢回松　華亭縣謝知事一再辭職准否迄未揭曉張督所委之李國琮又改接資山縣篆謝君乃　赴事垣茵謁　省長力求卸篆韓省長以其維持地方頗著成績面為嘉許且殷殷詢治盜之法并　惟我輩能辦事者方可略受委曲　勿急急俟有相當人才再行交卸不遲云云并催解三萬元之稅欵謝知事允回松後商的再　　　　　　　　　 
　　游藝會誌盛　華亭縣立師範習所曁附屬小學在城內荷池弄　新舊址雖成立未久而成效卓著本月一號開第二次游藝會全校生徒聯合演習秩序井然不亂男女賓分兩廡入觀亦極　肅北軍官長　有柬邀　止者但聞洋鼓號及拍掌聲揉成一片 
　　水警專署長銷假　水警第一專署長警備隊統領沈夢　君前因病請假升二營管帶沈子祥君為帮統即委令代理現沈君已醫治就痊定於五號銷假視事沈管帶則仍回青浦防次又聞水警第一營汛境本在華奉一帶現楊管帶以奉境去松較遠控馭不便　擇兩縣適中之葉樹鎭駐紮日內即將辦公處移往矣 
　　鎭江 
　　大港學務發達　鎭郡之東大港鎭人煙稠密風氣早開前清末季曾將其舊有之資晉書院改設大港初等小學頗著成效今年暑假後改組高等小學經自治會議决籌担經費刻下改組手績已竣並聞該區內各村族亦設有初等小學係將迎神資會之欵提出十分之二或十分之三充學校經費成績品尚可觀云 
　　廣東 
　　李埏長證明准弛賂禁之不確　廣東民政長致函公會云逕啓者近閱各報均載都督及鄙人擬開賭禁言這　　不知何所　據深為詫異查睹之為害通國皆知近日各處條陳有以弛禁為請者均經嚴詞痛斥新聞記者何獨未見耶應請貴公會轉飭更正以免淆惑觀聽是為至要 
　　禁　陳景華游十殿曲本　陳景華伏法後一般無知市儈將其事編成歌曲如陳景華打靶十殿及莫愁嘆五更等均屬市井讕言易啓社會澆漓之習迭經鄧廳長飭區禁止乃昨復有人在元錫巷一帶販賣此書被崗警干涉將其書盡行收沒嗣後不准販賣以存忠厚 
　　雜評二 
　　憲法覆電之評論　憲法研究之覆電就我人所已知者而論若熱河姜都統若直隸馮督若河南張督若江蘇張督若南京張韓馮若重慶劉鎭守若松江　鎭守非驅除黨人卽解散議會非痛底政黨卽大罵議員多憲法本問題以外之言求其不越憲法之分際而專就本問題做文章者其惟浙江朱督上電乎 
　　國人與外人之干涉　軍界干涉憲法商界干涉憲法內之國教人以為此皆立法部之事不宜干涉也吾謂以本國人而干涉本國事不可謂非熱心國事之徒所可痛者以外人而干涉我國事耳財政則外我干涉矣路礦則外人干涉矣我國應于涉之蒙事則不許我干涉矣藏事亦將不許我干涉矣人干涉我而我無法以拒人不許我干涉而我又無力以拒人之不許我干涉此眞傷心之事也他又何論哉 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　裁釐加稅之預備 
　　中央政府以我國財政困難巳達極點明知借價不可以國存節後亦難以求富計惟有開源之一法開源手績雖非止一端必揮其收效較速者先行籌畫以便次第舉行查中國海關所收進口稅向祇值百抽五較之池國為輕前淸與美日等國所訂商約會有裁釐加稅之條抵以各國尚未全體訂定未克實行現在民國成立又適逢稅約十年期滿應行條改之期遂决定向外交團協議裁釐加稅辦法第事劃在我必考查明白始　把握業巳分電各省海關將近五年稅項收入情形列表報告其所詢者約分三項　坐辦委員與會辦經手一切華文事項　海關五十里內常關現在收稅情形　除入欵扣還洋債外每月所餘數目一面又電各省民政長將釐金捐稅等收入情形　表報告以為開始交上時有所依　現上海施監督及國稅廳籌備處巳本到此項爲文矣 
　　外交團取締鴉片之消息 
　　近來公共內土行膏店　櫛比較前幾　十倍即捕房查獲私售燈吃之案亦日必數起禁煙　政破壞　盡茲悉　滬領事團以租界文明之地何堪藏垢納污且禁煙期限將屆自應取締聞將於日內特開公會集議辦法云 
　　韓省長注意禁姻 
　　　省良因蘇軍禁姻一事自遭兵事後頗多廢弛各縣之私售私吃者固在多有而私種姻苗者亦恐不免殊於姻只前途有碍現本大總統命令飭諄誥誡非確實調杳嚴行厲禁不足以廓淸瘋書　特遴委幹員十人分赴各屬調查覆候核辦昨巳令知本邑吳知事俟委員到日會同辦理 
　　鎮守使防禦炸彈隊 
　　鄭鎮守使近據密探報告傳閱現有黨人由湘鄂一帶派來炸彈隊一千八百餘人擬在滬南舉事請嚴那防範等情鄭鎮守謠言雖不足信防範不可稍疎當即密令駐局第十三團所屬之步兵第一營魏營長轉飭該管第一二三四各連士兵每四小時為一班每夜分作三班在製造局西北兩局門之內通宵梭巡又令第二營周舉騫營長　飭所轄第六連各兵士在砲隊營內駐防又飭第五第七八等三連各兵士每夜在望道橋之內至大局門一帶往來巡奄並令第二當高全忠營長督飭所屬第九十一十二等四連各兵士就江邊碼頭至西砲台一帶防護水道一面函　海軍李總司令通令駐波制造局浦面之肇和鎮淸楚同建安宿張二字各軍艦配齊子彈輪流防範至連日外間所傳局門安設機關鎗及巡選局外馬路則並無其事云鄭鎮守使又聞炸彈隊之機關部共有兩處均設在法租界內該隊中人每日在租界大馬路某茶館聚會密議業巳致函張交涉員請即密商法領事迅飭捕房偵查虛實毋使滋擾 
　　梟匪與兵警對敵 
　　上海縣地方警察事務所第四號偵探沈阿松探悉近有大幫梟匪定於十一月一日夜聚集本邑西鄉北橋鎮行劫周鐵生所開之益茂典當等各商家警務長景毓華得報後立即據情面禀吳知事飭令該鎮第二察區嚴加防備一面函轉駐紮馬橋之水陸各防營目兵並駐紮閔行鎮之警備隊等馳往保護迨屆時該鎮各商家安靜如常未見動靜該鎮各鄉冀疑是謠言且見警備隊人數衆多恐其滋擾即令退回閔行不料二日夜十二時忽到槍船七只中有梟匪一百三十人一擁登岸散步合鎭各商人見之大為恐慌該梟匪等向商家云我等路過此處欲往浙江貿易奈因缺乏資本及川資所以到此擬向盆茂典東告借若干爾等各商切勿畏懼其時第二區已開警立請在鎮水陸防蕓到來協同探警前往　詎該梟黨章分為二幫一幫持械往攻盆茂大門未破攻進一帮約有五六十人擁入該區黨局刦取洋鎗等件時適兵警齊集與之對敵各團屬力拒捕開鎗轟擊兵營不得已開槍還擊各匪寡不敵衆且子彈巳罄敗北而逸當場擊　梟匪一名又擊傷數匪負傷脫逃防兵上亦被梟匪擊斃排長陸某一名又傷巡署而名水兵一名昨均送上海醫院醫治當時谷匪捨命奔逃該兵等分投追至三里許始行退回昨晨該警區員親　事務所會同景君稟見吳知事面陳各飾　請相騐吳君當即函致地方廳汪檢察長定於四員（即　）派員下鄉相騐聞自昨日起該鎮各商因恐再來報復故　由兵警不分盡夜輪流保護云另一訪面云本月二號夜十時西南鄉距離閔行鎮七里之北橋地方突來光蛋而百餘人各持新式快槍擁至該鎭某典當撞門入內當為駐閔蘇省水警第五營所聞由營長督帶翁船七艘計水警四十二人駛往剿捕該匪等依仗人衆開鎗拒捕相持一小時之久斃匪一人匪警力不支始紛紛逃竄水警受傷者七人紅十字會救護隊長王培元聞耗後乘舟往閔行護救水警第五營受傷兵士叚有年鄧玉臣王壽根李鄂生潘秋生汪承生楊壽林等七人送往天津路分醫院醫治惟內有段有年腹中數鎗傷勢頗險現送徐家　亂十字會醫院剖解鉗取彈子聞可無性命之憂云 
　　再誌法租界小販之呼籲 
　　法工部局路政處以各小販在租界內各街畔擺設水菓熟食等攤較前尤多車馬往來諸多不便賓屬有噯路政業巳傳論各攤主　本月一號起不准擺設各小販以生機頓絕萬難遵辦除於前日在南市集議請求縣知事設法維持外昨又公舉代表具稟工部局請為弛禁未議能達目的否另一訪函云法界各據戶因法捕房自本月一號起不收捐費不許擺攤於今晨三號）上午九時邀集千餘人分往財源聚寶樓一枝春等茶館會議公推年長者二十餘人至法捕房請求收回成命捕頭以案經議決頗有難色開若輩仍須纖　請求法公董局　法公堂法領事縣知事維持生計云 
　　採用限制選舉之方法 
　　上海縣知事奉韓省長通令云內務司案呈據寶山縣知事錢淦呈積為限制選舉冒濫平均義務權利擬具辦法呈請鑒核示遵事案照國家採用代議制自市鄉而縣面省而國均設有講事機關議員由公民選出規定選舉權被　　權一視納稅之多寡為標準蓋使人民義務權利適得其平其為不正當之行使者既有章程限制之復有刑法糾繩之防弊已極周至乃邇來選舉競爭愈激愈烈宣示不期屆增補轉多公斷時間紛擾不決至選舉。之擁擠雜沓冒名濫芋更無論矣原代議制之本意必先盡納稅之義務然後享議事之權利乃權利必愈重義務必愈薄於稅額則動多影戤於納稅刖置若淡忘試核各縣徵解總數比較從前時代其疲玩情形殆難言狀長此相視束手不為之設法維持譬彼舟流不知所屆為復聽同舟之紛擾　覆堪處再四壽思擬　雙方兼顧之法一方以嚴杜選舉流弊一方即以督促糧稅淸完凡選舉之施行手續即根本於稅額之憑證投票時之驗明復適用征收機關最近之票　庶足以革澆風於萬一冀補救於方來顧或者慮人民程度幼穉尚多放棄其投票權者一旦嚴重取締勢必有選額不足或少數專擅之弊徒碍選政之進行然第就寶邑而論自國會省會選舉競爭之風開投票之動機巳大發昔之市鄉選舉多以一票當選或投票繼續至數次而始行足額者今則一次巳足額且票數亦十倍至百倍以上不等矣一邑如此他邑可知權利之心當不多讓自非有取締之良法無以劑義務權利之平均為特備文並擬具辦法五條呈請省長鑒核是否有當伏祈訓示祇遵實為公便等情并擬具選舉憑證限制冒濫辦法五條到本公署據此除　令查該知事所擬辦法庽獎進納稅義務之意於核實公民資格之中事屬可行應即照准等因印發外合行抄粘原擬辦法五條訓令各該縣知事遵照辦理（辦法錄後）第一條選舉調查時有納稅資格者應將業產証據交由調查　　員騐明並摘叙畝分號數於調查薄即行發還以便分別等級　　隨時有所稽考第二倏　於宣示名册期內如因稅額關係聲請更正者須檢齊　　最近之納稅憑証交由辦理選舉人驗明那蓋圖記發還前　　項之納稅憑証正附稅以法定機關之串據為限特稅以法定　　機關之收據為限第三條　屆投票之日投票人應隨帶納稅憑証於入場處交由　　管理員檢視一過指導至簽名處簽名並與名册核對無誤加　　蓋騐訖戳記方得給發投票紙其憑証由各該公所保存之第四條納稅憑証以已過之征收期間興本屆之選舉期間為　　適當之標準第五條　納稅憑証之戶名祇限於本人祖孫父子兄弟不得以　　接收他姓者混充 
　　粵路股東要求開會 
　　旅滬粵路股束周淸泉等以該公司催繳股本廣告有罰銷息銀及剝奪股東權利之特於前日（二日）午後二時在後馬路廣肇公所開會討論對付辦法是日在　股東到會甚衆會以該路開辦八年毫無成蹟救濟之法刻不容緩否則所繳血本盡付東流公决將意見書及辦法由廣舉公所兩送該路公司要求速邀全體股東會議維持一面電告交通部請飭該公司總協理迅即照辦 
　　總商會討論國教問題總商會據茶業代表陳　周等建議憲法起草會否决定孔教為國教一案要求集議電爭前日（初二日）午後三時特由總協理邀集各議董及各公所代表在會討論由周總理將陳君等意見書（見前報）當衆陳述某議員起言孔子為政治家道德家教育家實人煩之模範無論何國之人知其學說者大抵祟拜　宗教純然不同時有洋貨業某君分發　法起草會否决定孔教為國殺釋義其文日（諸君子慨人心不古世道陵夷力爭定孔教為國教訂入憲法以期挽回末俗補救頹風毅力熱心誠足欽佩然孔子乃道學家非宗教家孔子之道日月經天江河　地所謂孝弟忠信禮義廉恥如飲食衣服為人倫一日不可無之事非一國所私凡圓顱方趾跂　喙息於人間者非斯道無以為人是以歷數千年來未當別之為教所謂儒教云者亦佛氏老氏異己之言不過欲強抑孔子使與釋伽牟尼太上老君等諸教主列於同等以自尊其教耳非定論也中華向尊孔子固不待言即近今束西各國亦創尊扎之說者皆其哲學之士籌釋我國學庸論孟諸書心悅誠服而尚誤於儒教二字故一若於各教外別樹一幟殊不知自有人類以來早在此範圍之中特未嘗明言之耳故於孔字下安一教字不妥孔教定為國教更不妥夫所謂宗教云者如佛氏之釋教不茹葷不飲酒不婚不嫁懺善悔過求證佛果老氏之道教虛無寂滅煉形養生　睛禱雨求為飛仙東西各國崇信之基督耶穌天主各教其勸人為善有墨氏兼愛之旨皆別乎中庸之為德而抱一定不易之宗旨是以謂之教也人倫明於上小民親於下就個人言為立身之本就國家言為治世之法合上下千古東西萬國之宗教家無一能出其範圍於是而列之為教尊孔乎褻孔乎中國之弊在蹈虛而不踐實佛老以福善禍淫為宗旨與基督耶穌天主栩同其實皆補助國法之不逮泰西各國奉行宗教盧實兼到禍福勸人為蒼使凜冽不敢犯虛也如學堂醫院工廠等使之習於為善實也中國奉行佛老迷於天堂地獄之說而不求實際致為人所詬病矣孝為忠信禮義廉恥者人生之布帛粟菽也即統佛老諸教皆在範圍不過曲或不遺之中今指而名之日國教又曰仍　聽人民信教自由於約法並無遠背云云然則既定為國教之後仍可聽人民自由有不信孔教者國法不得而禁之於是放乎孝弟忠信禮義廉恥之外而為禽獸矣孔子之道天經地義有生同具非孔子所獨有舍此即倫於禽獸萬無聽人自由之理為此說者目觀教化不行倫常鑒廢定為國教誠教世之苦心然此則可無慮也道德不修法律即為保障倫於禽獸斧鉞加之巳）陳可揚君起言世界大國必有純粹之國教使人民信仰今堂堂中華民國以耶穌天主為國教乎抑以釋道為國教乎今承認孔教為國教各省文書交馳如總商會之電爭者先四川繼廣束滬商則不過步　粵之後塵耳互相討論良久至最後之解决仍以孔教為國教由總商會具請願書即於　會後致電中央電文錄下　　北京大總統國務院參衆兩議院鑒粵魯蘇浙等省旅滬商人　　聲請憲法起草會否决孔教為國教一案仍請確定孔教為國　　教以維國本除具請願書外謹達上海總商會冬 
　　雷鐵生案之大辯論 
　　黨人雷鐵生（即軍家駒）因與方繼英等國謀浙江獨立並抢吞杭垣警察存餉迭經公共公　預審未結押候復訊在案昨晨仍由老閘捕房中西包探乘坐馬車將雷押解到應由王襄識會同美領強君研訊中央政府代表高易帮辦瓊司律師被告代表聖文穆安素兩律師與見証人等相繼到堂惟被告代表費信惇律師未到由繙譯歐陽烈之到堂代表堂上命各見証退出即令被告當鐵生站於見証所立地位先由被告代表聖文律師向電詰稱爾是雷鐵生否煎在浙江當何職司（電答）我即雷鐵生於浙江光復時奉政務部委任在警務科辦事（問何人為科長（答）夏資生為正科長我副之當時因組織尚未完備故無一定章程且我當時奉委調查旗營有無　抗情事故在外日多（問）前項警察存餉爾知道　原告所呈公文　會見過否（答）並未見過公文（問）前項存餉由政務部發出時歸何人簽字（答）政務部發給時由請領之人簽字蓋戳（問警務科於何時組織完備後何人為科長（答大約在十月間組織完備仍量夏資生為止長我副之當時辦事計分文　會計統計編制四科（問）何人管理會計（答）計科即會計員（問）爾為副科長全　警務人員是否歸爾管轄答）副科長之職權不過輔助正科員辦事（問）爾所說分四科　科歸爾直接管轄抑係全歸　科長管理（答）全歸正科長管轄是乃政務部規定章程問）會計之名目所管何事（答會計管理銀錢如遇　政籌欵等事亦歸會計批發每月各處警署領欵由會計備文向財政部請領（問）每月　處舊署領餉由會計回則發部　　然財政部如何發出（答）每月各處警署領餉公事先達警務科然後由會計批發向財政部請領財政部發出時如有人去領則由傾銀人簽字如無人去則財政部亦必送至警務科由科長簽字蓋戳然後交與會計分別發出問會計處有無銀錢存儲（答）有惟向財政部領出暫右即須發交各處警署領去總）不過經手收發而巳（問）有無收付帳簿（答）大約有之係在會計處（問）前堂到堂之見証張寅爾認識否（答認得問）他到杭接差時向爾問過有存欵否（答）並未問過（問）張寅前在堂上說民國元年正月十號警務科有公文到政務部此項公文爾見過否（答）未見因正月十五日都督府宴請駐杭各國領事我華委　滬購辦燄火等物我於正月五號離杭（問）然則爾回杭後　　（答）我回杭後因病請假約有兩月有案卷可查直至警務　改組尚未銷假問）警務科於何時改組爾云爾請假有案卷可查係何種案卷（答）改組大約在三月間政務部改為民政司警務科改為警政課隸於民政司下至請假有案卷可查係半時所辦公事必須簽字我請病假之後因不到科辦爭故所有公爭均不經手簽字是以可杳（問）改組後有無會計名稱從前之朱上強還在科辦事否警務科夏資生是否仍在答朱　仍在辦事旋奉改委盧宗嶽為科長（問）爾其時仍為副科長否（答）改組後巳無副科長名目我改為考核科員亦　民政司下（問）考核科所管何事（答）專管考核警察功過（問）然則盧為科長爾是否仍舊斯職（答）是（問）盧為科長約有幾時答）大約三四個月（問）盧後何人為科長（答）即張寅張未到以前由我代理（問）爾代理幾時（答祇一月有餘因患肺症請飭委陳士驥接手代理張寅接差為止　時我病未愈（問）前次張寅在堂上說他接差時會至爾處數次均未見面此話確否（答）張寅第一次至我處後我即至伊處拜會因未見面當留名片書明約於翌日下午五時再來（問至次與張會面否（答）與張會晤且與伊　我請病假巳兩月並不辨事　由陳士驥代理一切　甚淸楚故文牘須問陳文治銀錢須　朱士強因均由二人執管之故問以後爾即來申否　申約有幾日（答）與張會晤後約遲數日來甲後　回杭一次旋又來泥問）爾在滬上他們知道否（答）多知曉且張寅興我同陳姓三人常有電報來滬問病　律師問畢即由原告代表瓊司律師向雷盤語問爾與夏資生同在警務科辦事之時章程是否尚未一定然則各部章程是於光復後緩緩商訂是否（答）是當時光復後祇有政務部後來改組為民政司分四部辦事（問）爾辦事時之章程乃是試辦章程否（答）當時章程不過暫用繼經臨時省議守改訂復經正式省議會修改始行改正（問）爾頃在堂上說不知前項存餉然則爾　　　始聽見　此存餉（答）從前並未曉　直至在此堂上始行聽見（問）爾前　科如後又為第一二科科長是否始終未聽見過（答）是（問）爾云由財政部發出時必須簽字爾何以知值（答）此係一定手續豈有不知（問）爾云簽字是否在收條上簽字（答）財政部發出時有簿子即在簿子上簽字（問）敝律師知道財政部發出時並無收條亦毋須簽字答）從來無此辦法即如我每月領薪水尚須在簿子上簽字何况　項鉅　言至此　告代表穆安素律師向堂上聲稱原告律師不應有此言語　堂將領狀呈衆時亦會說過須　　簽字廳請堂上注意復據瓊律師向雷詰問爾說會計處　賬簿幾本該簿面上寫何名稱（答）賬簿係計收付大約一本草帳一本淸賬至其內容係在會計處不知詳細問）爾云會計　不過經手付存並無存欵是否除經手過　外別無他欵（答）非　凡屬銀錢出入為歸會　管理有無欵　　儲則不知其細（問）爾云每月各處警暑領餉在財政部領至會計處須停二三天發出何以要遲幾天（答）因領備文先田科擬稿呈請科長簽字　准然後再發交蓄記繕正送請蓋印手續甚繁之故（問）爾在警署辦過事否答）沒有（問）警署是否爾之下屬（答）否警署係直隸於民政司警務科不過輔助民政司辦理警務公事問畢堂上命雷退下坐於公案左側聖文庭　即向堂上聲稱被告別無見証應請先命原告律師聲說被告律師方可仲辯即據瓊司律師聲稱此案巳經堂上訊過十餘次然原告之請求不過將被告引渡歸案　堂預審惟須護朋表面之証據其餘正式証據須俟引渡歸案後至訊判之正式公堂呈出况到堂各見証均係電邀來申狠多不便故別種証據如欲盡數在堂上呈出諸多週折至被告律師前次所說恐引渡後政府辦理此案不能公道然此等言語非惟被告不應說出堂上　未便聽信被告乃係華人所犯之事應歸華官管理故此案必須引波歸中國政府辦理且預審祇須表面証明亦母須詳細研究應　照章引渡歸中國正式公堂訊斷至於炸彈案一層被告律師對於原告有幾層意　一則以為在船上查出炸彈未曾呈堂二則有信一封亦未在堂上證明然據敵日師之意亦無須證明因炸彈等件確係　獲無疑至於到堂之見證除一人係炸彈案內之　外其餘三人乃係偵探且事出意外破獲他們秘密不能不虛與周旋故被告律師以為不能作證　為奇見至謂被告見證方繼英之供詞不能作准因　利己且係逼出熬方之所供乃其自行說出並未威逼且在堂上說出被告雷務生名字亦無一種特別形色與說出尋常之人一樣且還証朋本欲一同赴浙因欵未齊故繼續赴浙至謂案犯有政治關係應歸租界保護在堂上如滿意原告之証據則被告所犯之罪甚大况原告表面証據已呈即被告之名片被告亦已承認不過當時取到後即呈與鎮守使未曾辯認朋白故後來在堂上見證似今疑惑之意至　吞沒公欵一案當時光復之初變故迭出事權紊亂故今被告律師牽涉會計卸在會計身上然原告不　承認况經證　該欵之未發出　係被告不允故今被告即不承認既有見證證明亦不能推賴應請照章引渡歸中國正式公堂　究被告代表穆女眾律師辦稱原告律師講將被告引濟歸中國公堂訊　　是炸彈案前堂已經費 
 
 

Page 11

 
 
當　　師詳細辯　故今　律師亦不贅述僅就吞沒公欵案辯護凡一案之稱為預審明確者必須有確實之証據將被吿証實今此案之應細細研究者第一層被吿係為政府任用光復之後被吿與夏資生同為科長後　為正科長夏後盧姓為科長繼被吿因張寅未到　時代理今原吿最要之証據係是呈案之領狀然此傾狀被吿並未簽字實非証明此欵為被吿所收實有証明為夏資生所收故此案原吿所控實為揣測以為當時因敬告適不在杭故未簽字欵則實在被吿處前堂見證証明欵交與會計且係鈔票然又不能證明會計交與被吿之實在証據此最要之証據不能証明則到堂之　証祇能証明該欵送到會計處並未發出此欵不知何往旣又說此欵無卷可查又說又發出一千六百餘元則旣無卷可查何從知道故此案應請堂上注意難免非因政治關係案證據不足故設計將被吿引渡查浙　都督與鄭鎭守使之公文內云被吿現已犯罪然案未訊明何能遽指其已犯罪况到堂之　証所供大旨雖同然研究其中細情又各不同甚至有與此案相反者今將原吿見証所供略為研究會據見証供稱當時巳知被吿虧空旣云已知何不禀明民政長如已禀開　何以又委派為科長及知事而張實接差時至　告處被吿亦會至張處會面與否姑不必論然被吿實無怕與張寅兒面之理被吿代理之日未幾即由陳士驥接手　被告與張寅面未能交代且被吿來申之後仍復回杭亦毫無此種消息如被告確於三月間吞沒前項公欵何不早禀民政長直壬九月飴查封被吿在杭之家產似此情節支離何能為預審明確故原吿　請求引渡一層未便承認並請將被吿開釋辯論畢因時已過午堂上宣諭退庭判雷鐵生仍帶回捕房候訂期會商再行宣佈堂論 
　　取消警備隊之為難 
　　淞滬警察廳長穆杼齊君前日奉韓省長訓令以現在軍事已平臨時警備隊即可取消以節經費飭卽就近商承薩督辦核奪等因穆君以多防已屆勢難栽併呈覆省長略謂本廳屬各警備隊前奉程前都督應前省長命令設　係就前原有之本廳守衛隊公署守衛隊警　隊等共隊士一百八十八人改編並於各區抽調待力長警騰出空額補足四百名並非臨時招募編制之法共分四隊第隊駐南　東門外以該隊三分之一駐補東三林塘第二隊駐閘北第三隊駐南市　門外以該隊三分之一駐補東欽賜仰殿第四隊赴城內日夜巡　以補崗巡之不及名則警備隊實興大總統公布之劃一現行地方警察官廳組織令第十二條所規定之警察隊同一性質各區巡警旣比舊額減少遇有重要學件即無餘力應付不得不籍警備隊之活動矧各隊成立以來成效尙著如搜查亂黨之機關彈壓匪徒之暴動押送人犯之周密實　難以裁併之勢即如此次閘北火災延燒至八小時之久使非該警備隊全數出防似難保火場之秩序且冬防已近向章尙須添補巡邏長警二三百人至春裁撤今即無力增加似亦無須裁併淞滬戒嚴令尙未奉命令取消應請俯准暫仍舊名以資　遣 
　　警廳嚴花會 
　　淞滬警察廳長穆杼齋君因近來時有外來游民勾結地痞在僻靜之區設立花會誘賭騙錢若不從嚴查辦為禍甚烈是以令知各區警署署長署員等務於本月一號起嚴厲禁除母稍徇隱 
　　訊斷姻犯之專責 
　　上海禁烟事宜業已改歸各區警署承辦惟所獲烟犯須解地方廳判決茲薩督辦與韓省長因禁烟一事現須嚴厲進行自應將查罰等事統歸警廳司法科主持以專責任其罰出之欵即以補助警政公用聞不日卽有明文云 
　　會勘周靜娟投江地點 
　　顓橋鎭省議員周鉞卽周鐵生威逼伊女周靜娟投浦身死一案因華亭上海兩檢察廳爭論發生地點故由高等總檢廳長陳福民派員來滬於昨日會同上海廳陸檢察官赴松與華亭檢廳長朱書樓借往長橋港顓橋一帶詳細勘查以憑核辦 
　　提究柴行管事 
　　淞滬警察廳在滬南永和柴行內查獲周心甫收買雜枝運浙接濟一案當經發科預審轉解鎭守使署訊辦在案茲悉鄭鎭守使自據穆警長將案犯送署援卽發交軍法課課長汪任溥提訊現據汪課長報吿訊問該犯周心甫壓不吐實近晤原被此案之六區第一分署署員程錦驥詢知該犯慣收鎗枝接濟情節甚重非詳細研詢不足以淸其源請飭警廳迅將程署員原報詳情具文補報一面查提永和柴行管事賴時保押送來署以便質究等語昨鄭鎭守使已令穆廳長將賴時保提獲矣 
　　王管帶學師巡緝 
　　水警第二廳第一專暑長近奪本管區域之華舉金靑川南各縣境內到有游勇漬兵勾結土匪滋擾為患刻屆冬防尤為辦理淸鄕之際亟應委員查緝故特令委水師誰五營管帶王壽良率領所部師船於昨日由閔行出發前赴江浙交界之楓涇及華事金各縣嚴密查緝以保 
　　研訊擊斃巡捕案 
　　虹口哈爾賓捕房四百四十八號三道頭華捕徐德順被盜開鎗擊斃援即由麥總巡厯賞沣五百元緝拿正兇嗣經西區巡警捕獲拒傷該區巡警場振新之法界逃犯田茂江一名供出押在美捕房之同黨劉二龍深知徐案底蘊即經警區知照該捕房捕頭將劉帶至寫字間詢明兇犯等姓名密飭包探將供出之苗天靑（卽苗天律）裴福堂（即裴福郎）拘解公堂押候澈查在案昨該探等又獲同黨李春林陳阿良隨卽帶同苗裴劉三人一併解廨由聶襄　會同英領哲君訊供一過並由九十九號西探將此案詳情禀明中西官判將各人分別還押候下禮拜一提齊人証再訊 
　　閘北取篩小販再紀 
　　閘北市政廳整頓路政取締沿馬路小販擺設之業蔬食物等攤巳誌前報茲經四區警署署長張靖岑君查得西街華盛路等處仍有此種攤基並聞每晨有人向該小販等收取陋規前日特飭在差長警認眞查禁倘有抗違不遷准予拘案懲罰 
　　紅十字會紀爭 
　　紅十字會徐州放賑主任王叔相來電矚先運銅元二萬串昨由銅山知事邱耀卿向南京造幣廠購就由津浦路裝運經該局 
　　徐州利國驛居民三千戶大經兵燹無家不破饑寒交迫慘苦萬狀紅十字會常議員施子英君特發宏願首先籌墊一萬元並由紅十字會捐欵項下發洋一萬元及棉衣數千套現在調查已竣即可散放 
　　紅十字會復新製棉衣一千套向寧波購就舊棉衣二千二百件定五號裝江孚輸船運寧交南京分會于少彰君酌予分配寧徐各半尅期散放 
　　施君子英發起南京徵文揭曉在即急需集資今歲適値施君周甲親友壽禮悉交紅十字會為徵文獎欵 
　　地方檢察縣批示 
　　强趙氏訴周春桃拐騙伊媳請求提究批狀閱港查本案所訴事實在元年三月十號大赦令以前卽使確有其事公訴亦巳消滅況本糢糊影響之談乎所請未便受理仰即知照 
　　沈張氏訴伊子道生私劃存銀毆親遺棄請求起訴批狀閱本案前以證據欠缺由該氏族人沈蔭棠等排難撤銷在案來狀所訴不付瞧養銀兩事關私訴應赴民庭請求本廳未便受理 
　　湯阿龍等請提王春林等到案懲治批狀悉此案疊經研訊爾弟裕生前後供詞逈不相符又無別證可以證明其中不無別情事關人命一面之詞殊難憑信本廳早經通緝在案仰候正兇緝獲再行核辦母庸多凟　俞建請拘湯阿根等到案批狀悉旣稱湯阿根等將爾兇毆究竟有無傷痕未據來廳驗明無從核辦所請未便照准 
[雜評三（訥）]  
　　江蘇之禁烟外交團有取締姻土之議韓省長有派員調查之舉江蘇煙從此可以進行矣雖然禁烟手績之流弊不外二端敷衍者見視烟禁為具文祇知奉行故事而已嚴厲者則舉動輕率或有騷擾地方之虞一則不肯任勞任怨而則肯任勞任怨而失其勞怨之真均不得謂之切實辦舉也能切實辦事而後禁姻之前途無阻礙 
　　中國之天壞章太炎氏之言曰天之　壞不可支也吾謂今日國事至此非天之所壞而人之所壞也外交之　敗財政之混亂地方之紛擾政黨忿爭各界之衝突全國之渙散而不可收拾無一非人乏所搆　於天乎何尤或日人未有不望中國之治者而乃合中國之人以構造此不可收抬之局面非天或使之然哉 
 
 

Page 12

 
 
   
 
 

Page 13

 
 
自由談 
游戲文章 
[梁上君子一夕談] [  瘦蝶] 　　 
　　秋夜對花獨酌興半酣吟唐宋人詩詞數十首旣倦伏枕而臥遽遽栩栩幾不知此身之己入夢中忽聞檐瓦窣窣有聲驚而寤起視之則一少年自屋而下雖衣服襤樓而眉字間有英爽氣異而叩其蹤跡少年揖而吿曰予北郭偷兒也家貧親老無以供甘旨入先生室翼有所得以奉母先生其能憐血宥之乎余曰嘻子吹矣子入富貴之家何求不得而枉顧寒素之門計亦左矣雖然子視人生斯世不為倡優卑賤之行安得有一金人手者耶少年日僕以君為達者奈何作驢漢語君當知富貨如傳舍耳奚能便為家也人以富貴為家不應儻來我室富貴以我為冡何不走入人家玉樓金谷空貽草木之悲黃土紅顏奠醒痴迷之夢人能居室如寄使僕如假起處如專塗乞食會受乞則無往　非富質何必美此區遍者為譬諸瓦礫　土仕道過者弗　也裹之以錦繡人必拾之矣什襲而櫝之人必盜之矣　曰藏之人思亡之掩之人思檢之圍之人思窺之障之人思窺之障乎無識之徒復將以勢位當厚傲人也哉夫人當富厚之時奉我者多人當窮阬之時陵我者多使我以乞人而為富貴人我則猶是我也而輕我者將變而為奉我抑我以富貴人而為乞人我固猶是我也而奉我者即變而為陵我回思向日之奉我者豈眞本我乎彼自奉富貴耳因思向日之陵我者覺眞陵我乎彼自陵乞人耳奉我我何為而喜陵我我又何為而怒心者我之心也將以治我之事也何暇勞勞焉日從事於喜怒之中而不能暫釋欵且予南遊吳越北歷燕趙中經楚蔡之區求當世之所謂大人先生者以廣予見聞大都聲色貨利之外別無性情請求諛媚之外別無文字趦趄囁嚅之外別無面目飲酒食肉之外別無肺腸吹牛拍馬之外別無技能爭權攘利之外別無事業藉干戈以殘同類猶云除暴安良以淫掠而作報酬尙冀戈名釣譽至有不惜名義不願廉恥之輩見利忘義妬賢嫉能播如簧之口黑白能淆置模稜之詞是非兩可人或有急叩門雖在師友昆弟有毛髮利害輒掉臂去之豈知夕陽曉月固無久駐光華春雨秋花止有暫敷景色一旦身隨名滅下石關弓者巳鑷其援而　笑之矣余曰然子言是也但子之攘取人財無功食祿與彼相去幾何少年笑日若奴亦妄學作賊固不如予之廉且潔也我竊人於夜而彼竊人於晝我竊人於暫而彼竊人淤常我竊人之貨財而彼竊人之權勢我竊豪强之棄餘而彼竊愚懦之脂膏我竊簞食豆羹之細而彼竊珠玉錦繡之華我竊偷兒窮漢之名而彼竊動位將街之賞先生以為人竊乎我竊乎人不竊血竊乎哉竊而不竊乎齊門鼓瑟何如吳市吹蕭彌瑕啖桃何如豫讓吞炭五斗折腰何如千金散客說書十上何如彈鎭歸來我竊悲夫世之竊鈎誅而竊國侯者衆也先生何尤焉且予之行斯術也蓋亦　道貧者釋之富者入之哀多益寡酌損益之宜凡此存心豈可望之峨冠牌帶之腐儒與持籌握算之錢奴哉況夫世之蹈其實而諱其名者亦已不一而足矣農夫負天之功以為己力商賈攘人之物以易有無工師竊古人之成法以資器用儒生拾經書之唾　　眩才華議員以運動而當選　良以　營而得差凡此皆有竊之之實　盜物與盜名等何　支分顧嚴別　竟若爾為爾我為我耶余矍然起立曰始我以君為驢漢也由今而知子之眞為達者少年笑日予苟非達者亦未至落魄乃爾士君子生不遇時出無左右之援家無擔石之儲甯從屠沽乞兒沥行且適意安能對庸惡陋劣卑鄙齷餓之徒為之評文論字量米數鹽向兒女子手中乞生活哉言已索筆作歌曰君不見河陽花今如泥土昔如霞又不見武昌柳春作靑絲秋作帚人生一瞥悵東屬春秋今昔終難同桃花柳色豈長久軒眉一笑瞻太空歌旣終天已及曉具米贈之不受而去惜禾詳其姓氏因呼為梁上君子幷紀其一夕談以媿世之貌為君子者　 
自由談話會 
　　西人秋賽之期已有日矣滬上士女賣面首出風頭之時期亦至矣錦衣翩翩馬蹄待得樂則樂矣遠如甯垣之兵刻近如閘閘閘閘北之大火諸同胞會亦一念及災民之苦否[  陶然]  
兩院議員始則吃着嫖賭養尊處優　會時拳打脚踢盛氣凌人質問彈劾之書日施之於政府今則如羊公不舞之鶴如金入三緘其口如新嫁娘羞澀堪憐唯唯諾諾俯首聽命不意前日威風竟烟消霧散於無何有之鄕矣[  抱冰]  
白樂天有詩曰蝸牛角上爭何事石火光中寄此身隨富隨貧且隨喜不開口笑是癡人吾願諸君日口勉為一笑富家用財待當貧人儲蓄有方則國未有不富強者吾願諸君審愼於用財[  瞎忙]  
醫話 
[肥滿者之自轉車療法] [  丁福保] 　 
　　醫學士竹中成憲君所著之肥滿療法中有器械的療法今摘錄其一節於左以乘自轉車為療病之法曰自轉車療法歐洲自轉車之大流行見諸近年以理學的肥滿療法著名之惠因脫拉特氏最贊賞之然自余攷之其贊賞未免過甚蓋世之學者凡於自己所酷好之事必布演其長而掩飾其短乃常情也好輪家亦然今將其所以流　之要點記之淤左自轉車運動乃易陷於過度之運動在緩慢之進行（一時間行九千密達即二里）已須大力若較散步為速一時間增至十五或二十一基羅密達較諸步行之勞力達百分之一百十六及二百八十（卽倍以上）故乘自轉車而不計算自己之疲勞則成績不佳自轉車能亢盛吾人之新陳代謝固無疑義故對於肥滿症實為善良之治療材料何則蓋他種運動易令患者有疲勞之感覺頓起倦怠之念自轉車之運動雖運動遇度身體虛弱幾至元氣消失向患者仍樂為此種之運動此即其優美之點也由此以觀自轉車之運動旣易陷於高度則筋肉充實心臟健全之肥滿者乘自轉車時决不可目為競走的行為速度則一時間中不可超過十或十一基嚴密達幷以卞五基羅密達（一時聞中）為極點（一里約四基羅密達餘）於平坦之道路行之遇有百分之五以上之高低即須下車携車而行夫獎勵運動必須避過度之弊不然　及心臟頗形危險故運動中脈搏增進呼吸短促便須中止運動而休息待心悸靜穩呼吸如常之後復行運動重症者之散步區域須有時時休息之設備看護者之携帶床機及倚靠之物其一法也某種之運動（例如競走）能令重症者呼吸不利心悸亢進呈發汗淋灕之狀態使不可行運動之援脈搏及呼吸之數增加肥滿者較健康者為易乘車之際雖速力中等距離頗短脈搏尙增至一百二十或一百四十呼吸數增至四十次推其原因係血管弛緩之結果血壓下降脉軟有若健康者脫汗時之情狀其性為二打性呈此等變化之後即行休息脉搏降至九十或一百慚復會態觀以上所述肥滿者應擇平坦之道路為十五分間之運動速度則一時間內在八九基羅密達以下以十基羅密達為極點）其後慚次增加持續至二三時間之久凡百分之五以上之坂决不可昇乘自　車逆風疾走之時呼吸冷空氣而消失體溫是可防體溫之過蓄促脂肪之燒滅也 
小說 
偵探小說 
[商界之賊（二十）] [  常覺覺迷合譯] 　 
　　蓋警廳自得賴溫坦電話即任巴金生辦理此案巴奉命之下即行從事偵察不稍延緩冀得富商賴溫坦之厚酬此來乃報吿其偵察之結果也二人叙禮畢各坐定巴滿面笑容日賴君乎茲事內容至可驚駭且饒有興味彼傅某者吾儕已確得其所在地任於何時可往拘之不足慮也惟此事實另有一人為暗中主謀者君試猜么...言旣撫掌願賴而笑移時復曰茲事至可驚駭君亦決不能猜之實吿君予所謂暗中主謀者卽少數人所稱道之私家偵探白萊克也此人予素不滿意今竟落予手中予必不輕縱之......然然！茲事有其主謀無怪君聞予言而驚異也賴驟聞白萊克三字引頸蹬目張口不能復令呼吸頻促面色慘白半晌始低聲曰白白......白萊克乎！巴覩狀以為震於己之偵探術也欣然應曰然君亦耳其名乎夜間擅人君室者即此人及其孽畜覺羅也而竊邱君之車者即其狡徒汀垓也予即擬謹愼進行予欲於此時往彼寓所與彼一唔佯為不知此中底蘊設為甘言誘彼承認賴君乎此入至狡展非用極敏巧之手段實不能使之就範也......巴方自誇其能而賴殊不耐張惶言曰彼傅某者究與白白......萊克有何何......何關係耶巴曰是即予往唔白時所欲知者所以予於未唔白　不即拘捕隷鬶也此事萬不宜使白閔信而有所戒備宜令彼不介意乃一舉而......賴攙言日君君......君能任此事擱起如不不......不理乎巴訝曰任其擱起不理乎！否！是鳥可者君切刃為慈悲心所勝彼傅與白者自權法網俱不值受君之憐恤且拘票已出勢在必行萬無取消之理賴復期期言日君擬何何......何時往狗傳某乎巴按指答日一小時援也蓋予先須往晤白萊克餂待實情然援正拘之也賴聞之若有所感觸曰一小時後乎巴曰然君茍欲予略速者亦可遵命......賴亟曰否否！予殊不欲君再速也請如前言一小時後可矣言次狀至惶急巴說狀中心滋惑乃亦許之吿別而出即往白萬所適値白至外部稍待白乃歸二人之晤談情狀已於上章叙之茲不復贅　 
哀情小說 
[子規聲（二十六）] [  十五齡女子鐵銹]  
　　汪二於失竊之第三日始歸其婦故於秀娟之前將被盜事詳吿其夫汪二作驚愕痛惜狀自答不已及夜私語其婦日今吾等巳全沒其責留之在此反有不使不如設法驅之為愈婦曰吾亦如是想然必緩行之汪二曰善夫婦計定遂逐日以冷眼加之秀娟有時夫婦故相詬駡以貧乏為辭秀娟頗覺美意惟以少岩未為覓得棲安之所姑忍不去一日少岩公書至謂有某醫院需看護婦特恐秀娟不勝其勞秀娟待書徑往見少岩求為介紹少岩日姑娘自幼嬌生貴養愚不能任此勞役秀娟曰吾意已决願君勿過慮妾今多住汪家一日即多一日煩惱倘君不為之所妾亦將為人傭婢矣少岩浩歎曰姑娘自苦乃爾我良不忍秀娟悽然曰妾命薄不如是不足以副天心少岩無奈乃為介紹秀娟於是為之看護婦矣惟不令汪二夫婦知之明日秀娟雇車夫搬運　箱　汪氏謂將衣物轉售與人往固厭惡秀娟聞言漠不措意秀娟命車徑去越數日汪不見秀娟返心漁大悅且以為秀娟與少岩有私相偕逃去矣遂亦置之不問 
　　少甫病愈後父母迫之婚少甫勉承親意而夫婦間殊冷落慧娟以夫婿寡情心常蠣怨父母不宜為此李代桃僵之舉且知為棄秀娟故欵少甫灰心　每聞少甫迫及秀娟則面頳滋情自怨生母賢慫少甫遷怒於己也慧娟自歸劉氏無幸福可言少甫亦絕跡个至程家且謂慧娟日秀娟雖已死究為我之聘妻彼所遭遇非其不肖使然實卿父母逼之吾實不忍至卿家觸起無　悲痛也慧娟羞恨交幷無言可答時已初夏少甫商諸慧娟欲親至上海一視秀娟之墳慧娟亟贊成之欲藉此稍解少甫之憤且　死者之魂也遂以游滬為辭請於父母翁姑二人遂於翌日附輪而上 
　　秀娟旣為看護婦日夜勤勞侍候病人極其小心謹愼院中醫生可事等莫不敬愛秀娟且憐其嬌馴遇有狂熱病者恐驚秀娟不便相近而秀娟實已積憂茹苦久鬱於中以十餘齡荏弱嬌姓經歴如許挫折遂致消瘦如黃花漸攖肺疾午夜常作咳嗽或終宵个能入寐天明即起竭力從事且暐其病不以吿人以為薄命如斯得速死亦大佳事以故至疲極倦未嘗稍自顧恤嗚呼秀娟苦矣　 
　　銅版費收支報吿 
　　（十月分） 
　　收入上月存下郵票三百七十四分本月南通戒徽特捐一元惺瀾特捐一元何丹初特損一元痴膜特捐郵票五十分天一特捐郵票五十分以上共收銀三元郵票四百七十四分支出製銅版十塊共費七元二角 
　　出入相抵　存郵票七十四分投稿諸君以後勿再捐助銅版費钝根啟 
 
 

Page 14

 
 
   
 
