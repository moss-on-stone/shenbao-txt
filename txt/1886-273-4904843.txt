# 1886 - 273 - 4904843

 

Page 1

 
 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業己出有樣張傳觀四處前議招股每股出洋十六元先惠四元成書日繳洋十二元取書一部等語均詳　報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針市街恆　里源豐潤匯票莊○京都煤市街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議此佈 
[分設蘇州杭州常熟修潤處告白] [  點石齋主人啓]  
　　本齋現有數種大部書籍需人修潤除上海業已分設輔仁里招人修潤外復於蘇州杭州常熟等處專派友人在該處發描各積書籍如蒙不吝指敎望就近往取潤筆格外從豐蘇州在三茅觀巷高醫室内杭州在三元坊同善齋書坊内常熟在南門外繆家灣問葉蓉人此布 
[論富陽近事]  
　　普天之下莫非王土率土之濵莫非王臣自隔省言之則謂之客自朝廷視之則皆民也服爾田力爾穡幸遇太平之世飲和食德以長爾子孫况薄賦輕徭迥超乎唐宋元明之上偶罹水旱卽係偏災經大吏飛章入告無不立沛恩膏凡在子民宜何如各安生業靜待官憲之措施而乃妄恃人多鬨堂攫庫形同化外若富陽近事何爲也哉富陽爲杭州屬邑客民與土著分田而耕中秋後入城報荒勢殊洶湧歐香友大令坐堂諭退不聽太夫人年已七十有八恐釀成事變扶婢出諭當從速上省爲爾民乞恩乃各叩頭散太夫人回入二堂偶爾傾跌遽于二十一日仙遊不料二十二日又有告荒者大令哀痛之餘不能復理民事遂致鬨然而起拆毁庫房中有帑銀二百亦被攫去事聞於省大憲檄吳春泉太守曁中協唐叅戎於二十七日帶兵二百前往查辦當卽立時解散而歐令已丁憂交卸矣且夫民何由以客稱哉當同治初元東南底定民半流亡曠土閒田彌望千里不得已招集客佃督令墾荒於是兩湖豫章之無田可耕者相率偕來編茅而處立法之始原限以三年後按畝徵糧其原主來歸則仍還原主無如散難聚易恃其人衆不特欺凌土著并長官亦所不遵官曰三年矣糧可納矣客民曰吾祗一年耳前兩年佃户已捆載歸鄉吾始得轉佃也一人倡之衆人和之甚則逞刁肆横莫可誰何是以浙之嘉興徽之旌德邇來皆有客民滋鬧事而維正之供尙難復舊額焉又民無論客與否一經聚集便易生非以其中良莠不齊人多口雜之時無人焉爲之彈壓爲之勸導輙復肆無忌憚口出狂言猶小也甚而寒署鬨堂矣求准環跪猶堪也甚而毆官毁庫矣事後查拿究辦則又東逃西匿央數十老人苦苦求免而案情重大不能不爲懲一儆百計一朝到案身入囹圄妻孥痛哭其因官事而破產者尤屬勢所必然浙西松江一帶地形頗低節近黃梅偶逢霖雨代區最易淹没此時甫揷新秧不耐久浸然尙可戽救尙可補種鄉愚不顧每相率以報荒人數過多或卽由以肇事盖其初固念不到此也而後悔已難追矣或曰富陽縣屬鄉民歴遭差胥之虐積怨成仇上月二十三日糾集各社至縣禀求稍緩催科是日歐令以太夫人棄養　痛幾不欲生忽聞外面有聚衆事情叱令家丁驅逐而將命者又狐假虎威大聲呼叱以致激成衆怒拽坍大堂外小屋數間聲勢洶洶幾欲闖進宅門歐令見勢不佳急帶印從後濳行赴省禀諸各憲此與前說未免稍歧孰是孰非無由臆斷唯卽兩說而並述之亦以見差胥之作威作福不徒富陽一縣爲然而身居民上者尙其早爲覺察耳獨是村氓聚衆由後而觀固皆民之無良輕舉妄動卒至破其身家喪其性命實爲可憐不足惜然當事之初起苟得賢有司委婉開譬囑其先籌補救倘無可挽回則卽往上憲轅門爲爾民展轉請恩斷不令若輩向隅若輩當少安毋躁人雖頑梗未經呼噪之前本不難一二言遽行解釋無奈平日多深居簡出一聞聚衆更復瞻戰心驚輙揮差役門丁爲之驅遣而又漫無方略猝成大禍又或勉坐堂皇期期艾艾堂以下愈形嘈雜鬥口者攘臂者恇擾紛紜不復可以理諭迨事不可挽而官之任亦因之離矣則何如審度于幾先但知爲民不分爲客恩威並用寛猛交施庶以迓天和而歌樂歲又何閙署之足云 
[本館接奉電音]  
　　昨午後一點鐘接到在京訪事人來電有本月初八日上諭一道敬謹譯登○九月初八日奉上諭李鴻章奏順直各屬被災請將京旗各府莊田照案减收租項一摺本年順天直隷各屬水災較重小民困苦異常朝廷厪念災區業經賞給米石銀兩以資賑撫所有王公貝勒各府並各京旗莊田着　自行體查災歉情形將如何減收租數之處行知坐落州縣出示曉諭不准莊頭攬頭等將已减之租朦混舞弊其内務府各項地租步軍統領衙門地租並著查照成案一體减收以紓災困餘着照所議辦理該部知道欽此 
[電傳制憲行程]  
　　兩江總督曾沅帥于初六日由徐州南下云云昨已錄登報紙昨晨滬上官塲接得揚州來電悉沅帥已於初八日握節莅揚至午前十一點五分時又經本館派駐鎭江訪事人專發電音云初九日清晨九點鐘時沅帥節麾已臨京口云 
[商會禀辭譯略]  
　　西字報言中法所訂邊界通商條約經東京商會集議以爲不便遂聯名進禀於法國駐東京之辦事大臣處以陳其不服之意大略謂條約所載諸多不合法商人無利可沾而中國反得設領事官於河内查香港新加坡等處並無中國領事官何以東京獨可設立所言法人在中國邊界兩處可以通商一節並不言明係屬何處夫中國則在東京到處可以通行而法人所至則並不指出何處是不平之事且中法通商鹽與洋藥最爲大利乃此二物均不准販運則尙有何物可以營運當議約之時絶不與我商人相商今立此等約欵不如不立之爲愈以上商會所禀如此不知將來作何辦理也 
[裝運鐵條]  
　　外洋報言德國克虜伯機器廠已將造鐵路之鐵條一千五百墩裝入輪船運至中國以備開平礦務局創造鐵路云 
[蕪湖雜誌]  
　　新授山東武定府知府德心泉太守椿交卸九江同知蒙務乘舟南下道出鳩江小住數天挂帆東發○雙錫五觀察簽派蕪湖關出口書役時見人浮於事未免糜費太多因查照前任關道梁小若觀察派差之法分作兩班以三個月爲期輪流更替俾不致人多舞弊云○道署背後臨河與新安公所一水相隔公所門樓適與道署 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業己出有樣張傳觀四處前議招股每股出洋十六元先惠四元成書日繳洋十二元取書一部等語均詳　報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針市街恆　里源豐潤匯票莊○京都煤市街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議此佈 
[分設蘇州杭州常熟修潤處告白] [  點石齋主人啓]  
　　本齋現有數種大部書籍需人修潤除上海業已分設輔仁里招人修潤外復於蘇州杭州常熟等處專派友人在該處發描各積書籍如蒙不吝指敎望就近往取潤筆格外從豐蘇州在三茅觀巷高醫室内杭州在三元坊同善齋書坊内常熟在南門外繆家灣問葉蓉人此布 
[論富陽近事]  
　　普天之下莫非王土率土之濵莫非王臣自隔省言之則謂之客自朝廷視之則皆民也服爾田力爾穡幸遇太平之世飲和食德以長爾子孫况薄賦輕徭迥超乎唐宋元明之上偶罹水旱卽係偏災經大吏飛章入告無不立沛恩膏凡在子民宜何如各安生業靜待官憲之措施而乃妄恃人多鬨堂攫庫形同化外若富陽近事何爲也哉富陽爲杭州屬邑客民與土著分田而耕中秋後入城報荒勢殊洶湧歐香友大令坐堂諭退不聽太夫人年已七十有八恐釀成事變扶婢出諭當從速上省爲爾民乞恩乃各叩頭散太夫人回入二堂偶爾傾跌遽于二十一日仙遊不料二十二日又有告荒者大令哀痛之餘不能復理民事遂致鬨然而起拆毁庫房中有帑銀二百亦被攫去事聞於省大憲檄吳春泉太守曁中協唐叅戎於二十七日帶兵二百前往查辦當卽立時解散而歐令已丁憂交卸矣且夫民何由以客稱哉當同治初元東南底定民半流亡曠土閒田彌望千里不得已招集客佃督令墾荒於是兩湖豫章之無田可耕者相率偕來編茅而處立法之始原限以三年後按畝徵糧其原主來歸則仍還原主無如散難聚易恃其人衆不特欺凌土著并長官亦所不遵官曰三年矣糧可納矣客民曰吾祗一年耳前兩年佃户已捆載歸鄉吾始得轉佃也一人倡之衆人和之甚則逞刁肆横莫可誰何是以浙之嘉興徽之旌德邇來皆有客民滋鬧事而維正之供尙難復舊額焉又民無論客與否一經聚集便易生非以其中良莠不齊人多口雜之時無人焉爲之彈壓爲之勸導輙復肆無忌憚口出狂言猶小也甚而寒署鬨堂矣求准環跪猶堪也甚而毆官毁庫矣事後查拿究辦則又東逃西匿央數十老人苦苦求免而案情重大不能不爲懲一儆百計一朝到案身入囹圄妻孥痛哭其因官事而破產者尤屬勢所必然浙西松江一帶地形頗低節近黃梅偶逢霖雨代區最易淹没此時甫揷新秧不耐久浸然尙可戽救尙可補種鄉愚不顧每相率以報荒人數過多或卽由以肇事盖其初固念不到此也而後悔已難追矣或曰富陽縣屬鄉民歴遭差胥之虐積怨成仇上月二十三日糾集各社至縣禀求稍緩催科是日歐令以太夫人棄養　痛幾不欲生忽聞外面有聚衆事情叱令家丁驅逐而將命者又狐假虎威大聲呼叱以致激成衆怒拽坍大堂外小屋數間聲勢洶洶幾欲闖進宅門歐令見勢不佳急帶印從後濳行赴省禀諸各憲此與前說未免稍歧孰是孰非無由臆斷唯卽兩說而並述之亦以見差胥之作威作福不徒富陽一縣爲然而身居民上者尙其早爲覺察耳獨是村氓聚衆由後而觀固皆民之無良輕舉妄動卒至破其身家喪其性命實爲可憐不足惜然當事之初起苟得賢有司委婉開譬囑其先籌補救倘無可挽回則卽往上憲轅門爲爾民展轉請恩斷不令若輩向隅若輩當少安毋躁人雖頑梗未經呼噪之前本不難一二言遽行解釋無奈平日多深居簡出一聞聚衆更復瞻戰心驚輙揮差役門丁爲之驅遣而又漫無方略猝成大禍又或勉坐堂皇期期艾艾堂以下愈形嘈雜鬥口者攘臂者恇擾紛紜不復可以理諭迨事不可挽而官之任亦因之離矣則何如審度于幾先但知爲民不分爲客恩威並用寛猛交施庶以迓天和而歌樂歲又何閙署之足云 
[本館接奉電音]  
　　昨午後一點鐘接到在京訪事人來電有本月初八日上諭一道敬謹譯登○九月初八日奉上諭李鴻章奏順直各屬被災請將京旗各府莊田照案减收租項一摺本年順天直隷各屬水災較重小民困苦異常朝廷厪念災區業經賞給米石銀兩以資賑撫所有王公貝勒各府並各京旗莊田着　自行體查災歉情形將如何減收租數之處行知坐落州縣出示曉諭不准莊頭攬頭等將已减之租朦混舞弊其内務府各項地租步軍統領衙門地租並著查照成案一體减收以紓災困餘着照所議辦理該部知道欽此 
[電傳制憲行程]  
　　兩江總督曾沅帥于初六日由徐州南下云云昨已錄登報紙昨晨滬上官塲接得揚州來電悉沅帥已於初八日握節莅揚至午前十一點五分時又經本館派駐鎭江訪事人專發電音云初九日清晨九點鐘時沅帥節麾已臨京口云 
[商會禀辭譯略]  
　　西字報言中法所訂邊界通商條約經東京商會集議以爲不便遂聯名進禀於法國駐東京之辦事大臣處以陳其不服之意大略謂條約所載諸多不合法商人無利可沾而中國反得設領事官於河内查香港新加坡等處並無中國領事官何以東京獨可設立所言法人在中國邊界兩處可以通商一節並不言明係屬何處夫中國則在東京到處可以通行而法人所至則並不指出何處是不平之事且中法通商鹽與洋藥最爲大利乃此二物均不准販運則尙有何物可以營運當議約之時絶不與我商人相商今立此等約欵不如不立之爲愈以上商會所禀如此不知將來作何辦理也 
[裝運鐵條]  
　　外洋報言德國克虜伯機器廠已將造鐵路之鐵條一千五百墩裝入輪船運至中國以備開平礦務局創造鐵路云 
[蕪湖雜誌]  
　　新授山東武定府知府德心泉太守椿交卸九江同知蒙務乘舟南下道出鳩江小住數天挂帆東發○雙錫五觀察簽派蕪湖關出口書役時見人浮於事未免糜費太多因查照前任關道梁小若觀察派差之法分作兩班以三個月爲期輪流更替俾不致人多舞弊云○道署背後臨河與新安公所一水相隔公所門樓適與道署 
 
 

Page 2

 
 
大二堂遙遙相對梁觀察在任時祝融氏曾小試其技今夏又大遭火刼青烏家謂爲公所風水不利所致雙錫五觀察飭匠就者後建木栅以制之○江滸有所謂排子幫划船者其中水手類皆兇横性成無惡不作每遇輪船抵埠蜂擁攬載滋鬧不休客旣上船則必多方訛詐甚有划至江心謀財害命者日前有貴客二人自申來蕪旣抵埠卽有划船兜欖生意當時言明錢七十文包送進河及至則竟索錢數百文客不允　奪取客物以抵百般恫喝客亦無可如何只得就岸上覔夫將行李搬起翌日告之地方官飭河快縣差將該船夥鎖去說者謂地方官果能懲一儆百則江上行旅感賢宰官及二客之德多矣○前報列楊璞生明府赴太平府公幹一事刻悉明府已回本署矣 
[福州雙鯉]  
　　水關桑棉局樹木亭臺天然圖畫前經楊制軍奏請闢作左文襄公祠現已修葺一新擇吉重九日恭奉栗主入祠其遺像塑自肖眞堂尤爲逼肖云○南直街一帶被焚店鋪刻已陸續鳩工經之營之輪大啓楊石泉制軍札仰保甲局司道轉飭閩侯兩縣勸令添築廣窿穹火墻并勘騐官街不准侵佔法良意美商民無不樂從○東街口三成絲綫店主某甲房屋悉付丙丁地係林家之業毗連之恒源布庄店面迫隘店主某乙利甲基址私自向林承租當付定錢五十千甲聞知向其理論毆破頭額鮮血噴流隨卽赴縣騐傷請爲提究鄉隣惡乙詭詐亦具公呈陳大令籖差拿乙乙巳懼罪脫逃官乃斷令地仍歸甲承租重新盖造聞者快之○某日晚四鼓時驛前橋鋪某甲香夢初回驀聞樓上作響因卽披衣起坐厲聲喚人聲尙未絶額角已爲利刃所傷家中人悉起救援縳住二盜隨卽解送有司衙門請懲○開元頭雇夫店主某甲家頗小康被某乙以誘拐重情控諸閩署邑尊飭差提甲甲微賤中人旁皇失措因嗾妻某氏赶至乙家吵鬧乙赴縣請飭差諭止差亦無可奈何後不知如何了結○花會最爲害事民間明知其弊而往往羅網自投者無他利其一本而世利耳目下西南二門均有掛巴惟尙未十分熱閙倘官憲果肯認眞緝捕會首雖難逮案羽翼終可立除救弊匡時是在賢有司好自爲之耳 
[考覈賢否示]  
　　欽差大臣頭品頂戴督辦臺防事務福建巡撫部院一等男劉爲出示曉諭事照得臺灣當前歲法人肆擾之時人人裹足視爲畏途解嚴之後文武員弁陸續投効前來不可勝計本爵部院愈其航海遠來疊經擇尤量才錄用其餘無長可錄者亦經酌給川資船票資遣内渡在案乃此端一開數月以來所有投効員弁愈覺紛至沓來日不暇給内中良莠不齊其懷才欲試者固亦有人而游手好閒混圖儌倖者尤屬指不勝屈若不亟行設法考核以便分别去取不獨現在臺地人浮於事位置無從卽給船票川資而論亦難於爲繼爲此出示曉諭投効文武各員知悉爾等旣來投効必挾有一技之長自示之後本爵部院定爲二等考試武員用黎意槍三百步外打靶中的及洋陣口號曁一切魚雷水雷機器船學爲考試文員以錢榖刑名西學算法各實在之事爲考試其考列上等者卽取錄用其考中等亦准給船票川資卽令内渡若併次等而不能列入者必係游手好閒不稂不莠之人斷不能憑紙上空談濫給船票川資該員弁如果自揣才力不及卽可不來考試以免往返之勞嗣後仰投効各員并將以上考試各項於具禀投効之時註明所長可使隨時考試分别等差以爲去取該投効人員須知本部院經理合臺一切實事求是旣必集思廣益收羣力之長尢必汰僞取眞收善善惡惡之效爾等務當咸知此意本爵部院亦有厚望焉特此示知 
[蓬閣秋笳]  
　　登州歲試已竣各員於本月初一日公讌陸鳳石宗師於蓬萊閣初二日宗師起節赴來州○有二西員由滬附乘高陞輪船於初二日抵烟隨赴省垣公幹○前有超勇揚威二兵輪赴琿春迎接吳星使兹聞星使於日内乘輪回津或將由烟臺繞道連日文武僚屬預備恭迎○東省民食以麥爲大宗目下雨澤太稀麥苗難於出土初三日黎明時陰雲四合細雨如絲農民咸雀忭歡呼方幸得沾闓澤不料雨過之後依然煖日烘晴以致隴上輟耕不免雙眉深鎖云○緑營兵餉向按三季支發各營請領到營恰值重五中秋歲暮各勇得此皆可料理帳務以免索逋者登門今歲中秋節後半月餉項猶未開支盖因各處水患頻仍下忙報解者寥寥無幾以致躭延至水師之餉則由鹽課項下動支故中秋節前業已到營散放矣 
[水懦易溺]  
　　上月廿九日有靜海縣舿船一艘駛至天津茶店口與某集船相碰船主王某之侄王四墮水而亡三十日東浮橋畔草帽緶船篙丅李洛國落河身死是日釘市街正興茶葉鋪由船上運茶入棧脚夫某甲偶不經心亦從伍大夫去翌日在侯家後協盛園後撈獲屍身一隅之地兩日之間死於水者竟鼎足而三焉豈非咄咄怪事 
[新會巨災]  
　　八月十四日清晨粤東新會縣江門埠回祿爲災頓成灰燼當火起時風勢過大人力難施燒至一天火始漸息共燬舖户百餘家人口並無傷斃該埠平時百貨星羅諸商雲集今遭此厄殊可惜也 
[嶺南歸雁]  
　　瓊州黎峒人頑梗難馴與臺地生番無異往　殺人奪貨擾害閭閻光緒十年曾經官軍勦辦今又故態復萌張香帥奏調馮萃亭軍門統帥剿洗務使餘孽不留連日善後局挑運軍械甚多以充瓊州軍實想軍門威望冠時有戰必克藐兹醜類無難指　蕩平也○于廉訪諭令廣報　於地方刼案務必錄登庶幾上下情通而州縣不至諱飾盖該局係華人所設恐主筆人於民間利弊不敢據事直書也○日前蓬洲輪船入局修理裝配砲架工成之日局憲委王司馬鴻鈞騐收○連日砲臺水勇排隊會操旂幟連雲戈矛耀日軍容之盛頗覺如火如荼營務處閻觀察會同各統領閱看凡有技藝生疎者卽記過以示懲儆○烟膏捐定章每一兩抽銀三分現南海縣張石磷明府以境内盜風日熾差役無多是以巡緝雖嚴難期破獲遂禀請人憲將烟膏捐欵移作捕盜之需業蒙大憲允准限八月廿五日爲始各烟舘須一律赴縣領牌捐欵照章收納不得增减至前所設之膏厘局刻已撤銷矣○日前某提督銷差回籍有親兵二名因口糧未清竊去衣箱二口提督報知保甲局隨由查街委員緝獲送縣究懲○粤省獄訟繁多原其故皆由訟棍把持舞弄刀筆于臬憲深惡此習札飭各屬務將著名訟棍嚴拿懲辦日前有某縣緝獲二人押解來省臬憲略加訊問發交讞局看管聞二人一係副貢生一係生員云 
[美人肇事]  
　　前晚有美國人二名在虹口地方不知何故放槍相擊幸均未中爲巡捕拘入捕房昨日解至美總領事署訊問查得先放槍之人其槍係從闌于内放出並無槍子判罰洋十五元並繳訟費如無力繳費則判監禁十五天後放槍之人在路上放槍判罰洋廿五元並監禁一月如無力繳出罰洋則判監禁二個月 
[資遣難民]  
　　音保而帆船遭風失事由東臺解送難民至滬云云前已疉登報上兹悉莫邑尊禀明道憲後將遭難之四西人送請英領事署安插領事查得均係暹羅國人據情照覆邑尊邑尊各給洋十六元令其附船回國其兩華人查係粤產各給洋十元送之旋里 
[凟訴受責]  
　　韓正裕控方志畏等侵吞股銀一案縣訊情形疉登前報前日帮審委員王雁臣司馬飭提兩造覆訊韓先伸訴前因方將簿據呈案司馬閱得曾兩次付韓洋八十元間是何洋方稱係中保費共洋百元尙有二十元代買洋布劃清此外與伊無涉韓稱收洋百元實係是年贏餘之欵何得諉爲中保費况帳據不僅此數本尙有余雁卿所寫均未檢呈司馬謂方曰所付旣是中保費當時理應早訖何以懸隔多時始分幾次交付顯見兩造均有不盡不實可出外自行理處隨着韓具不再凟控切結韓嘵嘵置辯司馬怒其堅執着掌頰四十下叱之始退 
[海上閒談]  
　　重陽令節粤省紳商之寓滬者咸赴天后宫迎神賽會除旗鑼扇傘外又有西樂一班游行租界中觀者頗形熱鬧○四馬路各茶寮莫不爭奇鬥麗近又有人租得東薈芳里妓寮改造茶肆雲斤月斧忙迫兼旬前日下午某姓木工稍不留神失足墜下頭破血出手足 
大二堂遙遙相對梁觀察在任時祝融氏曾小試其技今夏又大遭火刼青烏家謂爲公所風水不利所致雙錫五觀察飭匠就者後建木栅以制之○江滸有所謂排子幫划船者其中水手類皆兇横性成無惡不作每遇輪船抵埠蜂擁攬載滋鬧不休客旣上船則必多方訛詐甚有划至江心謀財害命者日前有貴客二人自申來蕪旣抵埠卽有划船兜欖生意當時言明錢七十文包送進河及至則竟索錢數百文客不允　奪取客物以抵百般恫喝客亦無可如何只得就岸上覔夫將行李搬起翌日告之地方官飭河快縣差將該船夥鎖去說者謂地方官果能懲一儆百則江上行旅感賢宰官及二客之德多矣○前報列楊璞生明府赴太平府公幹一事刻悉明府已回本署矣 
[福州雙鯉]  
　　水關桑棉局樹木亭臺天然圖畫前經楊制軍奏請闢作左文襄公祠現已修葺一新擇吉重九日恭奉栗主入祠其遺像塑自肖眞堂尤爲逼肖云○南直街一帶被焚店鋪刻已陸續鳩工經之營之輪大啓楊石泉制軍札仰保甲局司道轉飭閩侯兩縣勸令添築廣窿穹火墻并勘騐官街不准侵佔法良意美商民無不樂從○東街口三成絲綫店主某甲房屋悉付丙丁地係林家之業毗連之恒源布庄店面迫隘店主某乙利甲基址私自向林承租當付定錢五十千甲聞知向其理論毆破頭額鮮血噴流隨卽赴縣騐傷請爲提究鄉隣惡乙詭詐亦具公呈陳大令籖差拿乙乙巳懼罪脫逃官乃斷令地仍歸甲承租重新盖造聞者快之○某日晚四鼓時驛前橋鋪某甲香夢初回驀聞樓上作響因卽披衣起坐厲聲喚人聲尙未絶額角已爲利刃所傷家中人悉起救援縳住二盜隨卽解送有司衙門請懲○開元頭雇夫店主某甲家頗小康被某乙以誘拐重情控諸閩署邑尊飭差提甲甲微賤中人旁皇失措因嗾妻某氏赶至乙家吵鬧乙赴縣請飭差諭止差亦無可奈何後不知如何了結○花會最爲害事民間明知其弊而往往羅網自投者無他利其一本而世利耳目下西南二門均有掛巴惟尙未十分熱閙倘官憲果肯認眞緝捕會首雖難逮案羽翼終可立除救弊匡時是在賢有司好自爲之耳 
[考覈賢否示]  
　　欽差大臣頭品頂戴督辦臺防事務福建巡撫部院一等男劉爲出示曉諭事照得臺灣當前歲法人肆擾之時人人裹足視爲畏途解嚴之後文武員弁陸續投効前來不可勝計本爵部院愈其航海遠來疊經擇尤量才錄用其餘無長可錄者亦經酌給川資船票資遣内渡在案乃此端一開數月以來所有投効員弁愈覺紛至沓來日不暇給内中良莠不齊其懷才欲試者固亦有人而游手好閒混圖儌倖者尤屬指不勝屈若不亟行設法考核以便分别去取不獨現在臺地人浮於事位置無從卽給船票川資而論亦難於爲繼爲此出示曉諭投効文武各員知悉爾等旣來投効必挾有一技之長自示之後本爵部院定爲二等考試武員用黎意槍三百步外打靶中的及洋陣口號曁一切魚雷水雷機器船學爲考試文員以錢榖刑名西學算法各實在之事爲考試其考列上等者卽取錄用其考中等亦准給船票川資卽令内渡若併次等而不能列入者必係游手好閒不稂不莠之人斷不能憑紙上空談濫給船票川資該員弁如果自揣才力不及卽可不來考試以免往返之勞嗣後仰投効各員并將以上考試各項於具禀投効之時註明所長可使隨時考試分别等差以爲去取該投効人員須知本部院經理合臺一切實事求是旣必集思廣益收羣力之長尢必汰僞取眞收善善惡惡之效爾等務當咸知此意本爵部院亦有厚望焉特此示知 
[蓬閣秋笳]  
　　登州歲試已竣各員於本月初一日公讌陸鳳石宗師於蓬萊閣初二日宗師起節赴來州○有二西員由滬附乘高陞輪船於初二日抵烟隨赴省垣公幹○前有超勇揚威二兵輪赴琿春迎接吳星使兹聞星使於日内乘輪回津或將由烟臺繞道連日文武僚屬預備恭迎○東省民食以麥爲大宗目下雨澤太稀麥苗難於出土初三日黎明時陰雲四合細雨如絲農民咸雀忭歡呼方幸得沾闓澤不料雨過之後依然煖日烘晴以致隴上輟耕不免雙眉深鎖云○緑營兵餉向按三季支發各營請領到營恰值重五中秋歲暮各勇得此皆可料理帳務以免索逋者登門今歲中秋節後半月餉項猶未開支盖因各處水患頻仍下忙報解者寥寥無幾以致躭延至水師之餉則由鹽課項下動支故中秋節前業已到營散放矣 
[水懦易溺]  
　　上月廿九日有靜海縣舿船一艘駛至天津茶店口與某集船相碰船主王某之侄王四墮水而亡三十日東浮橋畔草帽緶船篙丅李洛國落河身死是日釘市街正興茶葉鋪由船上運茶入棧脚夫某甲偶不經心亦從伍大夫去翌日在侯家後協盛園後撈獲屍身一隅之地兩日之間死於水者竟鼎足而三焉豈非咄咄怪事 
[新會巨災]  
　　八月十四日清晨粤東新會縣江門埠回祿爲災頓成灰燼當火起時風勢過大人力難施燒至一天火始漸息共燬舖户百餘家人口並無傷斃該埠平時百貨星羅諸商雲集今遭此厄殊可惜也 
[嶺南歸雁]  
　　瓊州黎峒人頑梗難馴與臺地生番無異往　殺人奪貨擾害閭閻光緒十年曾經官軍勦辦今又故態復萌張香帥奏調馮萃亭軍門統帥剿洗務使餘孽不留連日善後局挑運軍械甚多以充瓊州軍實想軍門威望冠時有戰必克藐兹醜類無難指　蕩平也○于廉訪諭令廣報　於地方刼案務必錄登庶幾上下情通而州縣不至諱飾盖該局係華人所設恐主筆人於民間利弊不敢據事直書也○日前蓬洲輪船入局修理裝配砲架工成之日局憲委王司馬鴻鈞騐收○連日砲臺水勇排隊會操旂幟連雲戈矛耀日軍容之盛頗覺如火如荼營務處閻觀察會同各統領閱看凡有技藝生疎者卽記過以示懲儆○烟膏捐定章每一兩抽銀三分現南海縣張石磷明府以境内盜風日熾差役無多是以巡緝雖嚴難期破獲遂禀請人憲將烟膏捐欵移作捕盜之需業蒙大憲允准限八月廿五日爲始各烟舘須一律赴縣領牌捐欵照章收納不得增减至前所設之膏厘局刻已撤銷矣○日前某提督銷差回籍有親兵二名因口糧未清竊去衣箱二口提督報知保甲局隨由查街委員緝獲送縣究懲○粤省獄訟繁多原其故皆由訟棍把持舞弄刀筆于臬憲深惡此習札飭各屬務將著名訟棍嚴拿懲辦日前有某縣緝獲二人押解來省臬憲略加訊問發交讞局看管聞二人一係副貢生一係生員云 
[美人肇事]  
　　前晚有美國人二名在虹口地方不知何故放槍相擊幸均未中爲巡捕拘入捕房昨日解至美總領事署訊問查得先放槍之人其槍係從闌于内放出並無槍子判罰洋十五元並繳訟費如無力繳費則判監禁十五天後放槍之人在路上放槍判罰洋廿五元並監禁一月如無力繳出罰洋則判監禁二個月 
[資遣難民]  
　　音保而帆船遭風失事由東臺解送難民至滬云云前已疉登報上兹悉莫邑尊禀明道憲後將遭難之四西人送請英領事署安插領事查得均係暹羅國人據情照覆邑尊邑尊各給洋十六元令其附船回國其兩華人查係粤產各給洋十元送之旋里 
[凟訴受責]  
　　韓正裕控方志畏等侵吞股銀一案縣訊情形疉登前報前日帮審委員王雁臣司馬飭提兩造覆訊韓先伸訴前因方將簿據呈案司馬閱得曾兩次付韓洋八十元間是何洋方稱係中保費共洋百元尙有二十元代買洋布劃清此外與伊無涉韓稱收洋百元實係是年贏餘之欵何得諉爲中保費况帳據不僅此數本尙有余雁卿所寫均未檢呈司馬謂方曰所付旣是中保費當時理應早訖何以懸隔多時始分幾次交付顯見兩造均有不盡不實可出外自行理處隨着韓具不再凟控切結韓嘵嘵置辯司馬怒其堅執着掌頰四十下叱之始退 
[海上閒談]  
　　重陽令節粤省紳商之寓滬者咸赴天后宫迎神賽會除旗鑼扇傘外又有西樂一班游行租界中觀者頗形熱鬧○四馬路各茶寮莫不爭奇鬥麗近又有人租得東薈芳里妓寮改造茶肆雲斤月斧忙迫兼旬前日下午某姓木工稍不留神失足墜下頭破血出手足 
 
 

Page 3

 
 
腰背亦各受傷經人舁送仁濟醫院求治聞難保無性命之憂也 
[重懲兇犯]  
　　華捕至英廨禀稱押犯劉三與何芝仁爭奪舊帽劉竟持剃刀將何頭額劃傷髮辮亦被割落當送何至醫院醫傷今特一併解案查劉前因持刀傷人判押三年期滿出外又持刀恐嚇伶人三麻子是以拘押何供因犯竊客押捕房有期滿釋出之人遺　舊帽小的取放身旁劉冒認爲已物先將小的拳毆又取剃刀劃破頭顱割斷髮辮且大聲曰與其在押受苦不如殺人到縣尙覺便宜小的懼其兇横極聲叫喊始得門差捕到來將劉獲住劉供押在捕房不敢閙事昨何因舊帽持剃刀要砍小的小的慌急揑住伊手伊將小的手指咬傷斯時小的痛極隨手一推伊因碰傷頭額且小的在捕房時時被伊欺侮包探陸阿長禀稱實係劉持刀傷何蔡太守問剃刀何來該捕禀稱剃刀確是劉物諒必有人私送何稱劉常持剃刀修鬚前幾日有待詔爲諸犯薙髮劉曾囑伊磨過太守商之佩副領事謂劉在押行兇供證確鑿理合重懲佩君請判笞五百板照原斷加押一年并用手銬太守然之何仍交捕房帶回劉俟笞責後再送捕房 
[查騐醫傷]  
　　前報新關洋扦手赴輪船查私與客棧接客之徐錫春口角將徐毆傷昏倒碼頭當經巡捕將徐抬送仁濟醫院查騐以爲無甚傷痕惟人已不能行動暫留醫院調治旋以徐大小便下血皆稱此其受傷較重之明証因與醫院辨論惟黃醫生則稱此必有人私給瀉血之藥與病者私吃以致下血當由醫院請公堂提到當日干預之棧夥曾匯源查訊亦無確據是以昨日三點餘鐘蔡太守親詣仁濟醫院查騐彼時曾尙以董醫生深明醫理如謂無傷應知私給何項藥餌始行如是彼此辨别以致爭吵由太守將曾暫行帶回再候集訊惟受傷人言大便固已止血而小便已成白濁舊病不願再在醫院定欲回家卽至因傷斃命亦與醫院無干云 
[英界公堂瑣案]  
　　崇明人陳守愚誤入惇信絲棧西人疑竊交捕等因已列前　昨有該棧管工之法人偕批難投案聲稱陳引誘女工嬉戯有悮工程是以交捕送案太守謂昨控圖竊爾不到案質對本分府訊無圖竊情形是以釋出今何又言引誘女工乎隨告之佩副領事不予准理○包探楊阿炳禀稱惇信絲棧失去蠶絲疑更夫陳炳行所竊送至捕房查無行竊實據今特解案請判陳供不敢犯竊蔡太守謂疑竊雖無証據然陳旣爲更夫原有監守之責疏忽之咎實所難辭判管押七天以儆○包探顧阿六禀稱韋永興梁忠潮先後投捕房報失衣物旋由小的緝獲竊賊陳阿和詰得有雪青縐紗衫布褲寄存陳阿二處當往吊贓一併拘案阿和係積竊阿二爲窩家韋梁各訴前因并呈失單阿和供稱丹徒縣人竊衣二件均已交還阿二供稱鹽城縣人並不知是竊贓是以受寄蔡太守判阿和押候遞回原籍阿二驅逐出境贓交失主　别認領○四十六號西捕禀稱昨見胡桂發投河自盡援起送案胡供徽州休寗縣人來滬尋親未遇窮途落魄衣食不週是以自尋短見蔡太守深爲憫惻諭令值日差送胡至棲流公所留養○包探陸阿長禀稱韓坤山因犯串竊案發捕房管押七天今祗四天忽患羊癲瘋僵臥如死爲特送案蔡太守飭改押本署班房三天期滿釋去○余永海訴稱失竊衣服由捕房緝獲郭文明解案請訊郭認竊求恩蔡太守判發捕房管押七天贓交余領 
[法界捕房瑣案]  
　　前報列三菱公司夥高某遣抱郭誠齋控稱任福榮保荐車夫金小勝子乘間竊衣六件隨卽遠颺及尋任着交任竟置之不理爲此鳴捕送案翁太守以任明係串通限三日内將金尋到否則勒賠事已數天任未保出昨晨太守蒞捕房郭遞禀請追贓物太守提任研問初時低首不語繼稱實已退保金之竊物與我無干太守謂不交人可賠衣服任堅稱無處尋金太守怒其逞　限五日内交人不遵則嚴比○嫖客竊洋一案訊理情由曾登前報昨晨徐愛寳投案請追翁太守飭提董士清研詰董供昨得兄長信悉今明可來滬料理叩請從寛太守謂倘不來如何答稱如不來請嚴辦可也太守謂然則姑　一期着仍還押 
[上海文報局内協賑公所報解第二十八批山東賑銀並第一批直隷福建水災賑銀公啓]  
　　啓者敝所於本月初五日解出東省賑捐庫平銀五千兩内計陳與昌賑所銀二千兩高易行賑所一千兩文報局賑所二千兩合計規元五千四百六十兩解由東海關盛道臺轉解東撫憲發交金道臺潘明府查收散放又於上月間解由天津籌賑局轉發廣仁堂紳士袁敬孫司馬曁諸公領放直隷寳坻一帶水災計規元二千兩内與昌五百兩高易五百兩文報一千兩又於上月杪解由福州招商局轉交普安堂　董王子芸曾伯厚兩先生察收濟放省城被水地方計洋一千元實解出規元七百三十三兩各省災重尙望諸仁人隨時協助是所至禱特此布啓伏維公鑒 
[分發人員騐看名單]  
　　海防掣籖分發内閣中書許之榮浙江○籌餉掣籖分發内閣中書熊方燧江西○海防指省分發道花翎三品銜王瑞麟河南山東知府劉盛珮安徽湖北羅光廷廣東江西鹽大使程志懷安徽兩淮黃維藩江西福建府經歴林壽慈安徽山東錢謙安徽江蘇縣丞薛秉章江蘇河南楊世俊安徽浙江蔣鈺江蘇浙江五品頂戴張永康廣東江西陳香祖順天江蘇孟裕坊直隷山東吳承棟浙江山東宗能逹浙江福建俞澍甘肅廣東施慶齡浙江江西鹽知事吳徵鴻福建廣東劉學重山西河南州吏目車爕楣浙江河南鹽巡檢李景綬山東山西巡檢林葆誠福建浙江陳慶墉廣東廣西林開榮廣東廣西陳錦春湖南廣東汪詒尊湖南江蘇左克勳湖北江蘇彭應旆湖北湖南黃熙春江西福建江炳麟安徽直隷李國棟江西四川馮秉信浙江安徽錢世濟浙江廣東秦師濟浙江安徽石芳藻浙江江蘇馮秉智浙江江蘇同知照磨饒均湖北四川從九品黃壽蕃福建江蘇方政勤安徽河南胡澤蘭湖南江蘇典史馬英翰直隷河南藍國鈞廣東廣西饒德清湖南四川陳誥湖南安徽胡筠江蘇四川吳嘉麟安徽浙江王鴻基浙江江蘇王化成直隷廣東○籌餉指省分發直隷州知州胡霖瀚湖北四川通判方道成安徽江蘇知縣李名錡順天四川布經歴龔敦仁福建山東鹽經歴朱則衣安徽兩淮縣丞張逢慶直隷山東王炳湖北湖南縣主簿汪廷燿江蘇東河州吏目吳賢勳浙江河南巡檢易繼祖河南湖北殷士瑄貴州雲南從九品劉開煊湖南廣東張家鎔浙江北河典史吳裕誠江西廣西崔祖蔭江蘇河南未入流王之鑫陜西山東○勞續掣籖分發直隷州知州施葆修福建知州柴照浙江知縣王皆陞湖北鄧祥霖湖北藍翎提舉銜陳綬若湖南鹽大使饒祖頀江西縣丞曾秉忠四川○勞績指省分發州判楚珩陜西甘肅縣丞蔣文俊四川湖北從九品徐堪先浙江廣東○進士呈請分發知縣陳毓光湖南陳增玉江西○俸滿教職呈請分發知縣汪文瀾江西○截取呈請分發同知章桂慶浙江○拔貢詢問呈請分發直隷州州判胡可願山西吳佐熙廣東○應補呈請分發同知花翎朱壽昶江蘇直隷知縣同知銜孫萬春直隷陜西縣主簿程炳烈順天浙江從九品程沅山西江西未入流沈琪安徽山東吳嶸山東安徽 
[蘭仙别三載矣昨得師𨝬書言其時向人誦子艷體詩嘆爲才人之筆風塵知已誠足感焉爲賦小詩遙塵芳鑒]  
　　漫將風月寄牢騷賭酒評花未敢豪不信卅年塵海裏憐才偏得鄭櫻桃兒女多情信有之感卿擡舉爲卿痴私心要爇心香奉怕有烟痕損玉姿重九日申左夢畹生草 
[奉和天南遯叟病中口占原韻]  
　　待死堂前日景遲胸襟曠逹總隨時好將花月三生約說與膏肓二豎知姓氏可憐當世重文章空繫後人思想因悔被聰明誤故故回頭喚賣痴[  高昌寒食生未是草]  
腰背亦各受傷經人舁送仁濟醫院求治聞難保無性命之憂也 
[重懲兇犯]  
　　華捕至英廨禀稱押犯劉三與何芝仁爭奪舊帽劉竟持剃刀將何頭額劃傷髮辮亦被割落當送何至醫院醫傷今特一併解案查劉前因持刀傷人判押三年期滿出外又持刀恐嚇伶人三麻子是以拘押何供因犯竊客押捕房有期滿釋出之人遺　舊帽小的取放身旁劉冒認爲已物先將小的拳毆又取剃刀劃破頭顱割斷髮辮且大聲曰與其在押受苦不如殺人到縣尙覺便宜小的懼其兇横極聲叫喊始得門差捕到來將劉獲住劉供押在捕房不敢閙事昨何因舊帽持剃刀要砍小的小的慌急揑住伊手伊將小的手指咬傷斯時小的痛極隨手一推伊因碰傷頭額且小的在捕房時時被伊欺侮包探陸阿長禀稱實係劉持刀傷何蔡太守問剃刀何來該捕禀稱剃刀確是劉物諒必有人私送何稱劉常持剃刀修鬚前幾日有待詔爲諸犯薙髮劉曾囑伊磨過太守商之佩副領事謂劉在押行兇供證確鑿理合重懲佩君請判笞五百板照原斷加押一年并用手銬太守然之何仍交捕房帶回劉俟笞責後再送捕房 
[查騐醫傷]  
　　前報新關洋扦手赴輪船查私與客棧接客之徐錫春口角將徐毆傷昏倒碼頭當經巡捕將徐抬送仁濟醫院查騐以爲無甚傷痕惟人已不能行動暫留醫院調治旋以徐大小便下血皆稱此其受傷較重之明証因與醫院辨論惟黃醫生則稱此必有人私給瀉血之藥與病者私吃以致下血當由醫院請公堂提到當日干預之棧夥曾匯源查訊亦無確據是以昨日三點餘鐘蔡太守親詣仁濟醫院查騐彼時曾尙以董醫生深明醫理如謂無傷應知私給何項藥餌始行如是彼此辨别以致爭吵由太守將曾暫行帶回再候集訊惟受傷人言大便固已止血而小便已成白濁舊病不願再在醫院定欲回家卽至因傷斃命亦與醫院無干云 
[英界公堂瑣案]  
　　崇明人陳守愚誤入惇信絲棧西人疑竊交捕等因已列前　昨有該棧管工之法人偕批難投案聲稱陳引誘女工嬉戯有悮工程是以交捕送案太守謂昨控圖竊爾不到案質對本分府訊無圖竊情形是以釋出今何又言引誘女工乎隨告之佩副領事不予准理○包探楊阿炳禀稱惇信絲棧失去蠶絲疑更夫陳炳行所竊送至捕房查無行竊實據今特解案請判陳供不敢犯竊蔡太守謂疑竊雖無証據然陳旣爲更夫原有監守之責疏忽之咎實所難辭判管押七天以儆○包探顧阿六禀稱韋永興梁忠潮先後投捕房報失衣物旋由小的緝獲竊賊陳阿和詰得有雪青縐紗衫布褲寄存陳阿二處當往吊贓一併拘案阿和係積竊阿二爲窩家韋梁各訴前因并呈失單阿和供稱丹徒縣人竊衣二件均已交還阿二供稱鹽城縣人並不知是竊贓是以受寄蔡太守判阿和押候遞回原籍阿二驅逐出境贓交失主　别認領○四十六號西捕禀稱昨見胡桂發投河自盡援起送案胡供徽州休寗縣人來滬尋親未遇窮途落魄衣食不週是以自尋短見蔡太守深爲憫惻諭令值日差送胡至棲流公所留養○包探陸阿長禀稱韓坤山因犯串竊案發捕房管押七天今祗四天忽患羊癲瘋僵臥如死爲特送案蔡太守飭改押本署班房三天期滿釋去○余永海訴稱失竊衣服由捕房緝獲郭文明解案請訊郭認竊求恩蔡太守判發捕房管押七天贓交余領 
[法界捕房瑣案]  
　　前報列三菱公司夥高某遣抱郭誠齋控稱任福榮保荐車夫金小勝子乘間竊衣六件隨卽遠颺及尋任着交任竟置之不理爲此鳴捕送案翁太守以任明係串通限三日内將金尋到否則勒賠事已數天任未保出昨晨太守蒞捕房郭遞禀請追贓物太守提任研問初時低首不語繼稱實已退保金之竊物與我無干太守謂不交人可賠衣服任堅稱無處尋金太守怒其逞　限五日内交人不遵則嚴比○嫖客竊洋一案訊理情由曾登前報昨晨徐愛寳投案請追翁太守飭提董士清研詰董供昨得兄長信悉今明可來滬料理叩請從寛太守謂倘不來如何答稱如不來請嚴辦可也太守謂然則姑　一期着仍還押 
[上海文報局内協賑公所報解第二十八批山東賑銀並第一批直隷福建水災賑銀公啓]  
　　啓者敝所於本月初五日解出東省賑捐庫平銀五千兩内計陳與昌賑所銀二千兩高易行賑所一千兩文報局賑所二千兩合計規元五千四百六十兩解由東海關盛道臺轉解東撫憲發交金道臺潘明府查收散放又於上月間解由天津籌賑局轉發廣仁堂紳士袁敬孫司馬曁諸公領放直隷寳坻一帶水災計規元二千兩内與昌五百兩高易五百兩文報一千兩又於上月杪解由福州招商局轉交普安堂　董王子芸曾伯厚兩先生察收濟放省城被水地方計洋一千元實解出規元七百三十三兩各省災重尙望諸仁人隨時協助是所至禱特此布啓伏維公鑒 
[分發人員騐看名單]  
　　海防掣籖分發内閣中書許之榮浙江○籌餉掣籖分發内閣中書熊方燧江西○海防指省分發道花翎三品銜王瑞麟河南山東知府劉盛珮安徽湖北羅光廷廣東江西鹽大使程志懷安徽兩淮黃維藩江西福建府經歴林壽慈安徽山東錢謙安徽江蘇縣丞薛秉章江蘇河南楊世俊安徽浙江蔣鈺江蘇浙江五品頂戴張永康廣東江西陳香祖順天江蘇孟裕坊直隷山東吳承棟浙江山東宗能逹浙江福建俞澍甘肅廣東施慶齡浙江江西鹽知事吳徵鴻福建廣東劉學重山西河南州吏目車爕楣浙江河南鹽巡檢李景綬山東山西巡檢林葆誠福建浙江陳慶墉廣東廣西林開榮廣東廣西陳錦春湖南廣東汪詒尊湖南江蘇左克勳湖北江蘇彭應旆湖北湖南黃熙春江西福建江炳麟安徽直隷李國棟江西四川馮秉信浙江安徽錢世濟浙江廣東秦師濟浙江安徽石芳藻浙江江蘇馮秉智浙江江蘇同知照磨饒均湖北四川從九品黃壽蕃福建江蘇方政勤安徽河南胡澤蘭湖南江蘇典史馬英翰直隷河南藍國鈞廣東廣西饒德清湖南四川陳誥湖南安徽胡筠江蘇四川吳嘉麟安徽浙江王鴻基浙江江蘇王化成直隷廣東○籌餉指省分發直隷州知州胡霖瀚湖北四川通判方道成安徽江蘇知縣李名錡順天四川布經歴龔敦仁福建山東鹽經歴朱則衣安徽兩淮縣丞張逢慶直隷山東王炳湖北湖南縣主簿汪廷燿江蘇東河州吏目吳賢勳浙江河南巡檢易繼祖河南湖北殷士瑄貴州雲南從九品劉開煊湖南廣東張家鎔浙江北河典史吳裕誠江西廣西崔祖蔭江蘇河南未入流王之鑫陜西山東○勞續掣籖分發直隷州知州施葆修福建知州柴照浙江知縣王皆陞湖北鄧祥霖湖北藍翎提舉銜陳綬若湖南鹽大使饒祖頀江西縣丞曾秉忠四川○勞績指省分發州判楚珩陜西甘肅縣丞蔣文俊四川湖北從九品徐堪先浙江廣東○進士呈請分發知縣陳毓光湖南陳增玉江西○俸滿教職呈請分發知縣汪文瀾江西○截取呈請分發同知章桂慶浙江○拔貢詢問呈請分發直隷州州判胡可願山西吳佐熙廣東○應補呈請分發同知花翎朱壽昶江蘇直隷知縣同知銜孫萬春直隷陜西縣主簿程炳烈順天浙江從九品程沅山西江西未入流沈琪安徽山東吳嶸山東安徽 
[蘭仙别三載矣昨得師𨝬書言其時向人誦子艷體詩嘆爲才人之筆風塵知已誠足感焉爲賦小詩遙塵芳鑒]  
　　漫將風月寄牢騷賭酒評花未敢豪不信卅年塵海裏憐才偏得鄭櫻桃兒女多情信有之感卿擡舉爲卿痴私心要爇心香奉怕有烟痕損玉姿重九日申左夢畹生草 
[奉和天南遯叟病中口占原韻]  
　　待死堂前日景遲胸襟曠逹總隨時好將花月三生約說與膏肓二豎知姓氏可憐當世重文章空繫後人思想因悔被聰明誤故故回頭喚賣痴[  高昌寒食生未是草]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[刨棺賊]  
　　舞白鶴於吳市游金魚於地宫鍾愛者意非不美而往往受楊連眞珈之禍上同于宋諸陵者何可勝道至師小兒女爲珠弁玉纓本無當於雅首徒啓匪類之覬覦頃刻間或殘其軀或隕其命可見生前猶不可階之以厲况殉厚藏於死後哉金陵城北多閒田滄桑變後莫知適從托事爲氓者因指爲甌脫地不復召牙人量界址流寓家遂借以埋骨焉上月有某宅瘞其側室子於此下殤也一如史佚之棺殮於宫中輿機而往以示矜寵詎以訛傳訛謂此深深葬玉鬱鬱埋香者係其觀察之寵姬且謂姬生前籠冠後庭明月之珠夜光之璧實充牣焉旣死遂悉其所愛好而殉之可值萬金然無睹者前日之夕　忽抛棄於野該處地保聞而臨視則死者　滿二尺已委化矣因告諸其家再謀舉畚　家復歴訪左近得印花布衣被數事迹之遂獲一賊送諸上元縣經陳明府研訊數次堅供係拾之道左者以其不潔故棄之門外明府因飭差搜諸其家則僅敗壁下支蘆扉一片不足蔽風雨差四顧無可蹤跡祇得據　禀覆平心而論此種惡賊當比明火執杖之盜罪加一等如果緝得蹤跡正宜盡法懲治以儆將來也 
[戲言致禍]  
　　有一老嫗右挈女孩左携磁瓶至漢口東嶽廟大街某藥室購取香油夥伴中有少年選事者笑謂爾家娘子要香油奚用錢買約日送來可也媪聞言怒從　起反唇相稽　伴懼釀禍卽退避　面嫗踞坐階石毒詈不休長久乃挈女去途遇挑水夫告以故挑水夫亦非安穩之輩挑以言嫗奴又發挈女而回復效山膏之駡並高坐中堂香几上衰年氣性一霎時忽昏沉眩暈氣息如絲嫗有子在省垣某憲署執役藥室主急飭人喚回比至媪已死矣其子媳問悉情由疑夥伴有扭結推跌等情竟報請地方官臨騐次日官　騐得媪屍並無傷痕可指質之鄰佑皆云未毆遂令藥室主爲之購棺成殮一面飭屍親領埋聞共費銀二百數十兩方得寢事書曰惟口出好興戎世有多言者盍以此爲殷鑑 
[書加價]  
　　吳子實學士書法自九月初十日起大件增價計八尺條幅加倍題頭每件一元大字每尺三百文二尺加倍三尺每字一元小立軸每幅六百文其餘小件仍照曩例[  蘇州太湖救生局特白]  
[藥水遺資移助東賑]  
　　路者今晨有友携昨日賑捐票來據述清遠堂主人徐寳之仁丈以甲申乙酉内戌三年爲　善士合吉祥藥水濟世治霍亂吐瀉等症除付藥資外餘欵移助爲各善士種福謹助山東賑洋一百元須叙明勸　囑列申報供衆覽集　滴之資多方逐疫撥贏餘之欵移　行權一舉兩全仁至義盡祇伸感悃用佈台聞[  上海北市絲業會館籌賑公所少欽施善昌謹誌九月初八日]  
[茅君錫山於駒重至海上也代爲買棹持贈情殷今旣天各一方時有溯洄之感因集二絶以寄之]  
　　錦里　有主人雲情周匝向交親憶君載酒追隨處灞岸晴來送别頻一夕横塘是舊游蕭蕭山雨報新秋惟應鮑叔猶憐我空寄新詩寫客愁[  丙戌仲秋觀樂詞人集於海上]  
[上海四馬路文報局内恊賑公所經收賑捐九月上旬清單]  
　　初三日○會德豐交來甬上莫廷琛善士病愈還愿洋五元○愼裕洋行交來角上朱義門善士爲妻病愈還愿二元○敦善堂因悮手失眞幸獲平安洋三元竹西無名氏洋三元愼裕庄交來萬善同登一元○初四日○政大源信局交來漢口無名氏二元○沈安爲先兄之柩安扺家鄉還愿洋十元○疁城徐瑞文善士銅洋二元又隱名氏小洋一角○瑞泰號交來陳松記丫頭二元陸梅記了願一元三影氏　平安一元○初　日存義公票號交來吉林電報局姚彥森司馬經募古開平閨閣無名氏規元一百三十兩五錢一分○天順祥票號交來京都全芸軒先生募敬　氏銀十兩平安氏京兆氏省過氏無名氏四户各銀五兩又交來祈安氏銀一百兩合實收規元一百三十四兩一錢六分○蕪潮招商局募船册車許氏求產後病速愈洋六元守愚氏洋二元○蘇垣太潮救生局募吳子實學士書潤助賑第三次洋九元錢八百十五文○前雲南府鄧小赤太守交到張賡甫善士白玉烟壺一只靈寳如意丹一千瓶觀普萬應膏二千四十帖○○三天共收規元二百六十四兩六錢七分洋四十七元銅洋二元小洋一角錢八百十五文烟壺一只如意丹一千瓶萬應膏二千四十帖 
[上海三馬路與昌絲棧陳竹經募山東直隸賑捐九月初五日第四百十二次清單]  
　　紹興府正堂交來塔册餘姚縣葉雅南朱仲聲黃少巖翁詠笙四大善士經募豐泰典洋四元慶餘典洋二元又册鼎和醬園洋二元又各友節省端節移賑洋一元具美醬園洋二元又代募洋一元又册費吉甫天章代募各一元又册　泰木行萃升内號裕安閩號各洋一元又册謝卓人啓宇各洋一元王憲章裘品儒王禹明桂亭各洋五角無力氏錢六百隱名氏周竹樓樓廷棟各錢三百王玉林裘　奎王益三傅君常各錢二百又册謝梯雲書屋洋五元謝厚甫竹生韞山各洋一元又册王佳垚泰生元各洋二元張仙培洋一元江夏氏錢八百林世元吳友如各錢四百又册何雨記洋一元何鳳藻鳳鋆立德徐九何崇德堂蓮舫氏退省居安仁堂有心無力無力有心退思軒炳然氏各錢二百周雲氏何道氏任萬裕廬德有俞崧吳氏哈山草堂恥不若人黃如春胡仁王裕楊鼎豐施介福章生趙三愧不如人陳四邵立成經可發阮省齋雲山月川張氏樓記何嶔氏省三書屋何葆氏黃杏生何春　其氏各一百又册姚江第一園錢一千六百八十朱雲根四百王星久徐學坤羅蓉塘各錢二百余雲坡張紹福陳錫明王煥如陳錦川朱吉初元英楊積誠蔣蓮輝邵子蕃洪小梅殷欽惠各一百趙小亭錢廷有樂嗣江　彚三許阿水俞成惠孟正泉徐小貨江阿榮徐才元張夢周周家貴葉錦標楊元富黃瑞生王渭良各錢五十又册劉李氏劉謝氏各洋二元劉魏氏洋一元又册德豐頤慶鼎泰金萬興劉　坤源潤宋昇泰施德　德記張榮記劉萬昌乾大春元恆昌和記魏聖記胡仰記秀記順和舘天森住源張德和存仁堂文泰泰源夏裕順各錢二百義昌源茂劉萃興生大同榮昌魯文通恆豐祥興裕豐慶號各錢一百又册同元庄洋一元倪敬元錢七百五十史黃氏黃鳳書黃信堂史小姑各錢一百以上十二册共洋五十九元八角四分三厘又册餘姚縣潘正甫善士經募潘紹宜潘倪氏高劉氏保父母高廷蘭保父母康健續各洋五元六齡幼童高天保洋四元潘頌麟保病續華高氏保平安汪慶甫保父母續各洋二元渺寄廬主人潘瑞麟祥麟保康健續無名氏汪慶甫各洋一元高廷蘭錢二千　其祥錢一千無名氏錢五百廿魯黃氏無名氏魯銘惠高世杰各錢五百陸周氏陳炳南丁錫元毛六卿孟黃氏汪陳氏陳候氏保康健朱正奎保康健朱周氏保康健徐錦榮保父母康健續陳益三各錢四百無名氏高天保各錢三百劉世　徐錦榮路初登王變堂賴子雲邵壽氏洪稼生申儒振藩壽氏賴潘氏梅秀山朱書生馬阿毛壬張氏保康健張沈氏保康健袁長慶馬金元朱氏王榮錦高世官廷賜各錢二百史繆氏錢一百以上一册共洋五十一元以上統共十三册共洋一百十元另八角四分三厘○杭州塔冊同日升洋五角又募無名氏洋一元張順來程友浩黃生祥陳高壽各洋五角許錦堂洋四角情愿洋一角以上八户共洋四元浙紹耶溪漁叟爲小孫病愈完愿洋四元由處州府署交來廣東致生恆英洋五元平湖守愚子銅洋十一元蘇州許時敏藥資移賑洋二元杭州存仁堂交來徐毓珪宓錦濤洋二元○高易籌賑所銅洋四十二元二角秦璞生　時症復發求保寒熱卽凉洋四元求合家平安洋二元寗波沈記上海徐姓各洋一元無力子求病速　錢二百○本日共收英洋一百三十六元八角四分三厘銅洋五十四元二角錢二百文合併聲明 
[上海北市絲業會舘核奬籌賑公所經收施少經收山東順直賑捐八月廿六七八九三十日第一千一百二十廿一廿二廿三廿四次清單]  
　　善心記將存自來水十六桶售價由張漢記庄來九八規元廿兩洋二元七角江蘇無名氏九八規元十兩湖北漢川劉洋二百元受益室人由石永和局來廿元禾中省吾子十七元徐德芬求病愈十元徐炳奎求母熊氏患頭目疾速愈由瀏河源泰掣運局寄全盛局來五元吳琨甫四元恆泰典諸友節省中秋酒席資由安亭永義昶局來四元　記文將前助十元捐票變價助賑三元孫幹卿還愿一元○百勉記四元律耕齋主人三元二户由裕通恆報關行來洋七元○顧姓求生意茂盛洋十元顧朱氏爲病愈還愿五元二户合來洋十五元黃洵誠爲生母趙氏初週以經資移助求資冥福洋廿元又放生資移助洋三元對開一元○明性募朱佑康求庶母病愈洋十元誠良居士求妻病速愈十二元二户由海甯同善堂寄全盛局來廿二元○沈葵募沈善士洋四元不留名二元王善姓一元三户由松江洽昌號寄全盛局來洋七元○青村黎志彪募昌字一百廿六號册練塘孫四太太洋二元青村港魚總周燮卿二元陳秋泉一元青材營馬隊王雲龍沈世勳等八户合一元王同興銅洋三元五户合來洋六元銅洋三元以上廿六日○長白山人爲妾病愈還願由建平縣署寄安孚庄來洋一百元查蔚文求母病妻病速愈由邗江德記莊託本埠卜椿記來洋四十元朱士俊求妻病速愈廿元鄧儀庭由大通和悅州全泰盛局來十二元許筱安祈病愈十元范德均求妻王氏疾病卽愈十元疁城延陵子求子消灾納福十元知非子求病卽愈由道署帳房來十元錢忍由江義和寄元源莊來八元崑山會泰源由寶順局來五元慈溪無名氏求平安五元清日堂楊爲子朝　病愈還顧由瀏河寶順局來五元近泮居洪冀免醫藥移助由太倉永義昶局來四元保安氏二元金陵愧道人移亡女馮璧英箔資助賑二元廬江晉童二元江灣無力子求子病速愈醫藥資移助二元雲記爲尋友求神佑得回二元杜王氏求病速愈一元無名氏三角同春錢六百文○無錫許維新募三千一百八十二號救灾圖同字一次册錫金鹽棧衆使洋五元敬修堂許徐懋齋許維新汪鯉庭鄧仲根許門程氏六户各一元共七户由鴻源局來洋十一元以上廿七日○吳文煒將惜字會費　助由直隷順天府經廳寄天津全泰盛局來京平銀廿兩合九八規元廿兩零二錢一分四厘召稼樓奚子勤求子病速愈洋五十文錢荷青求合家平安自已平安三十元無名氏廿二元曹驥才求内子平安還願由本埠仁濟堂來五元雙榴堂五元紫陽氏秋記求勿藥移助二元太原馥記祈保合家平安二元謝簡庭爲女病愈還願由本埠招商局來二元葉世熊爲繼室求病速愈二元三歲髫齡由常主全盛局來一元有心無力人求子病速愈一元成記求勿藥移助一元信江儉德堂祈兄病速愈英洋一元銅洋一元無名氏錢七百以上廿八日○何少山求生意順遂合宅平安由本埠仁濟堂來洋五十元王觀瑶求病速愈五元和孫寅求病速愈由太倉永義昶局來四元恆鎰二元屠子良二元顧玉　求子病速愈一元蘇州胥江叚詩禮堂求家宅平安一元黃煥一元○玉屏山人因妻病求速愈洋一百元漢臯葉氏因病求愈五十元楊氏求主母病愈十元三户由温郡釐總局彭寄託豐泰莊來洋一百六十元○陸小佩筆資移助錢五百陸櫟鈞號金移助二百廿文二户合來錢七百廿文由永義昶局寄來以上廿九日○汪維翰求母病愈京平銀一千兩由徐頌閣少宗伯寄託立大莊來九八規元一千零三十一兩浙江學憲瞿由晉生庄來洋五十元無名氏求妻病速愈五十元黃玉書求子病速愈十二元雙林李桐生求外症速痊十元李桂巖爲令郎喜期酒筵移助代諸戚友移助由滸浦口寄梅里永義昶局來十元管榮興求母范氏病速愈由歸莊鎭徐心培寄沙溪永義昶局來六元殷玉尺堂五元又五元蘇州玉山堂顧爲兒病求　由正祥永號來五元耿葆徵爲子善　慢驚許賑即有轉機還願由杭州全盛局來四元倪旭慶祈生意平安家道清吉四元川沙朱犀菴爲室人生子平安還願一元郭祖庚爲背上筯骨不舒求速愈由太平府全泰盛局來一元謝魏氏求鼻塞速愈一元陳綏記由乍川寓公昇朱瑞玉寄全盛局來銅洋一元○常熟吳冠亭募吳蔭甫求妻鄭氏濕熟速愈合家平安洋一元吳冠亭求合家平安英洋一元銅洋一元守信居求合家平安洋元錢一百五十程竹夫求合家平安吳竹亭求合家平安二户各錢四百吳竹畦永合家平安鐵永暉求合家平安鄒芸谷求合家平安戴子城求合家平安李德意求合家平安黃福昌求合家平安六户各二百文共十一户由寳順局來洋九元銅洋一元以上三十日 
[刨棺賊]  
　　舞白鶴於吳市游金魚於地宫鍾愛者意非不美而往往受楊連眞珈之禍上同于宋諸陵者何可勝道至師小兒女爲珠弁玉纓本無當於雅首徒啓匪類之覬覦頃刻間或殘其軀或隕其命可見生前猶不可階之以厲况殉厚藏於死後哉金陵城北多閒田滄桑變後莫知適從托事爲氓者因指爲甌脫地不復召牙人量界址流寓家遂借以埋骨焉上月有某宅瘞其側室子於此下殤也一如史佚之棺殮於宫中輿機而往以示矜寵詎以訛傳訛謂此深深葬玉鬱鬱埋香者係其觀察之寵姬且謂姬生前籠冠後庭明月之珠夜光之璧實充牣焉旣死遂悉其所愛好而殉之可值萬金然無睹者前日之夕　忽抛棄於野該處地保聞而臨視則死者　滿二尺已委化矣因告諸其家再謀舉畚　家復歴訪左近得印花布衣被數事迹之遂獲一賊送諸上元縣經陳明府研訊數次堅供係拾之道左者以其不潔故棄之門外明府因飭差搜諸其家則僅敗壁下支蘆扉一片不足蔽風雨差四顧無可蹤跡祇得據　禀覆平心而論此種惡賊當比明火執杖之盜罪加一等如果緝得蹤跡正宜盡法懲治以儆將來也 
[戲言致禍]  
　　有一老嫗右挈女孩左携磁瓶至漢口東嶽廟大街某藥室購取香油夥伴中有少年選事者笑謂爾家娘子要香油奚用錢買約日送來可也媪聞言怒從　起反唇相稽　伴懼釀禍卽退避　面嫗踞坐階石毒詈不休長久乃挈女去途遇挑水夫告以故挑水夫亦非安穩之輩挑以言嫗奴又發挈女而回復效山膏之駡並高坐中堂香几上衰年氣性一霎時忽昏沉眩暈氣息如絲嫗有子在省垣某憲署執役藥室主急飭人喚回比至媪已死矣其子媳問悉情由疑夥伴有扭結推跌等情竟報請地方官臨騐次日官　騐得媪屍並無傷痕可指質之鄰佑皆云未毆遂令藥室主爲之購棺成殮一面飭屍親領埋聞共費銀二百數十兩方得寢事書曰惟口出好興戎世有多言者盍以此爲殷鑑 
[書加價]  
　　吳子實學士書法自九月初十日起大件增價計八尺條幅加倍題頭每件一元大字每尺三百文二尺加倍三尺每字一元小立軸每幅六百文其餘小件仍照曩例[  蘇州太湖救生局特白]  
[藥水遺資移助東賑]  
　　路者今晨有友携昨日賑捐票來據述清遠堂主人徐寳之仁丈以甲申乙酉内戌三年爲　善士合吉祥藥水濟世治霍亂吐瀉等症除付藥資外餘欵移助爲各善士種福謹助山東賑洋一百元須叙明勸　囑列申報供衆覽集　滴之資多方逐疫撥贏餘之欵移　行權一舉兩全仁至義盡祇伸感悃用佈台聞[  上海北市絲業會館籌賑公所少欽施善昌謹誌九月初八日]  
[茅君錫山於駒重至海上也代爲買棹持贈情殷今旣天各一方時有溯洄之感因集二絶以寄之]  
　　錦里　有主人雲情周匝向交親憶君載酒追隨處灞岸晴來送别頻一夕横塘是舊游蕭蕭山雨報新秋惟應鮑叔猶憐我空寄新詩寫客愁[  丙戌仲秋觀樂詞人集於海上]  
[上海四馬路文報局内恊賑公所經收賑捐九月上旬清單]  
　　初三日○會德豐交來甬上莫廷琛善士病愈還愿洋五元○愼裕洋行交來角上朱義門善士爲妻病愈還愿二元○敦善堂因悮手失眞幸獲平安洋三元竹西無名氏洋三元愼裕庄交來萬善同登一元○初四日○政大源信局交來漢口無名氏二元○沈安爲先兄之柩安扺家鄉還愿洋十元○疁城徐瑞文善士銅洋二元又隱名氏小洋一角○瑞泰號交來陳松記丫頭二元陸梅記了願一元三影氏　平安一元○初　日存義公票號交來吉林電報局姚彥森司馬經募古開平閨閣無名氏規元一百三十兩五錢一分○天順祥票號交來京都全芸軒先生募敬　氏銀十兩平安氏京兆氏省過氏無名氏四户各銀五兩又交來祈安氏銀一百兩合實收規元一百三十四兩一錢六分○蕪潮招商局募船册車許氏求產後病速愈洋六元守愚氏洋二元○蘇垣太潮救生局募吳子實學士書潤助賑第三次洋九元錢八百十五文○前雲南府鄧小赤太守交到張賡甫善士白玉烟壺一只靈寳如意丹一千瓶觀普萬應膏二千四十帖○○三天共收規元二百六十四兩六錢七分洋四十七元銅洋二元小洋一角錢八百十五文烟壺一只如意丹一千瓶萬應膏二千四十帖 
[上海三馬路與昌絲棧陳竹經募山東直隸賑捐九月初五日第四百十二次清單]  
　　紹興府正堂交來塔册餘姚縣葉雅南朱仲聲黃少巖翁詠笙四大善士經募豐泰典洋四元慶餘典洋二元又册鼎和醬園洋二元又各友節省端節移賑洋一元具美醬園洋二元又代募洋一元又册費吉甫天章代募各一元又册　泰木行萃升内號裕安閩號各洋一元又册謝卓人啓宇各洋一元王憲章裘品儒王禹明桂亭各洋五角無力氏錢六百隱名氏周竹樓樓廷棟各錢三百王玉林裘　奎王益三傅君常各錢二百又册謝梯雲書屋洋五元謝厚甫竹生韞山各洋一元又册王佳垚泰生元各洋二元張仙培洋一元江夏氏錢八百林世元吳友如各錢四百又册何雨記洋一元何鳳藻鳳鋆立德徐九何崇德堂蓮舫氏退省居安仁堂有心無力無力有心退思軒炳然氏各錢二百周雲氏何道氏任萬裕廬德有俞崧吳氏哈山草堂恥不若人黃如春胡仁王裕楊鼎豐施介福章生趙三愧不如人陳四邵立成經可發阮省齋雲山月川張氏樓記何嶔氏省三書屋何葆氏黃杏生何春　其氏各一百又册姚江第一園錢一千六百八十朱雲根四百王星久徐學坤羅蓉塘各錢二百余雲坡張紹福陳錫明王煥如陳錦川朱吉初元英楊積誠蔣蓮輝邵子蕃洪小梅殷欽惠各一百趙小亭錢廷有樂嗣江　彚三許阿水俞成惠孟正泉徐小貨江阿榮徐才元張夢周周家貴葉錦標楊元富黃瑞生王渭良各錢五十又册劉李氏劉謝氏各洋二元劉魏氏洋一元又册德豐頤慶鼎泰金萬興劉　坤源潤宋昇泰施德　德記張榮記劉萬昌乾大春元恆昌和記魏聖記胡仰記秀記順和舘天森住源張德和存仁堂文泰泰源夏裕順各錢二百義昌源茂劉萃興生大同榮昌魯文通恆豐祥興裕豐慶號各錢一百又册同元庄洋一元倪敬元錢七百五十史黃氏黃鳳書黃信堂史小姑各錢一百以上十二册共洋五十九元八角四分三厘又册餘姚縣潘正甫善士經募潘紹宜潘倪氏高劉氏保父母高廷蘭保父母康健續各洋五元六齡幼童高天保洋四元潘頌麟保病續華高氏保平安汪慶甫保父母續各洋二元渺寄廬主人潘瑞麟祥麟保康健續無名氏汪慶甫各洋一元高廷蘭錢二千　其祥錢一千無名氏錢五百廿魯黃氏無名氏魯銘惠高世杰各錢五百陸周氏陳炳南丁錫元毛六卿孟黃氏汪陳氏陳候氏保康健朱正奎保康健朱周氏保康健徐錦榮保父母康健續陳益三各錢四百無名氏高天保各錢三百劉世　徐錦榮路初登王變堂賴子雲邵壽氏洪稼生申儒振藩壽氏賴潘氏梅秀山朱書生馬阿毛壬張氏保康健張沈氏保康健袁長慶馬金元朱氏王榮錦高世官廷賜各錢二百史繆氏錢一百以上一册共洋五十一元以上統共十三册共洋一百十元另八角四分三厘○杭州塔冊同日升洋五角又募無名氏洋一元張順來程友浩黃生祥陳高壽各洋五角許錦堂洋四角情愿洋一角以上八户共洋四元浙紹耶溪漁叟爲小孫病愈完愿洋四元由處州府署交來廣東致生恆英洋五元平湖守愚子銅洋十一元蘇州許時敏藥資移賑洋二元杭州存仁堂交來徐毓珪宓錦濤洋二元○高易籌賑所銅洋四十二元二角秦璞生　時症復發求保寒熱卽凉洋四元求合家平安洋二元寗波沈記上海徐姓各洋一元無力子求病速　錢二百○本日共收英洋一百三十六元八角四分三厘銅洋五十四元二角錢二百文合併聲明 
[上海北市絲業會舘核奬籌賑公所經收施少經收山東順直賑捐八月廿六七八九三十日第一千一百二十廿一廿二廿三廿四次清單]  
　　善心記將存自來水十六桶售價由張漢記庄來九八規元廿兩洋二元七角江蘇無名氏九八規元十兩湖北漢川劉洋二百元受益室人由石永和局來廿元禾中省吾子十七元徐德芬求病愈十元徐炳奎求母熊氏患頭目疾速愈由瀏河源泰掣運局寄全盛局來五元吳琨甫四元恆泰典諸友節省中秋酒席資由安亭永義昶局來四元　記文將前助十元捐票變價助賑三元孫幹卿還愿一元○百勉記四元律耕齋主人三元二户由裕通恆報關行來洋七元○顧姓求生意茂盛洋十元顧朱氏爲病愈還愿五元二户合來洋十五元黃洵誠爲生母趙氏初週以經資移助求資冥福洋廿元又放生資移助洋三元對開一元○明性募朱佑康求庶母病愈洋十元誠良居士求妻病速愈十二元二户由海甯同善堂寄全盛局來廿二元○沈葵募沈善士洋四元不留名二元王善姓一元三户由松江洽昌號寄全盛局來洋七元○青村黎志彪募昌字一百廿六號册練塘孫四太太洋二元青村港魚總周燮卿二元陳秋泉一元青材營馬隊王雲龍沈世勳等八户合一元王同興銅洋三元五户合來洋六元銅洋三元以上廿六日○長白山人爲妾病愈還願由建平縣署寄安孚庄來洋一百元查蔚文求母病妻病速愈由邗江德記莊託本埠卜椿記來洋四十元朱士俊求妻病速愈廿元鄧儀庭由大通和悅州全泰盛局來十二元許筱安祈病愈十元范德均求妻王氏疾病卽愈十元疁城延陵子求子消灾納福十元知非子求病卽愈由道署帳房來十元錢忍由江義和寄元源莊來八元崑山會泰源由寶順局來五元慈溪無名氏求平安五元清日堂楊爲子朝　病愈還顧由瀏河寶順局來五元近泮居洪冀免醫藥移助由太倉永義昶局來四元保安氏二元金陵愧道人移亡女馮璧英箔資助賑二元廬江晉童二元江灣無力子求子病速愈醫藥資移助二元雲記爲尋友求神佑得回二元杜王氏求病速愈一元無名氏三角同春錢六百文○無錫許維新募三千一百八十二號救灾圖同字一次册錫金鹽棧衆使洋五元敬修堂許徐懋齋許維新汪鯉庭鄧仲根許門程氏六户各一元共七户由鴻源局來洋十一元以上廿七日○吳文煒將惜字會費　助由直隷順天府經廳寄天津全泰盛局來京平銀廿兩合九八規元廿兩零二錢一分四厘召稼樓奚子勤求子病速愈洋五十文錢荷青求合家平安自已平安三十元無名氏廿二元曹驥才求内子平安還願由本埠仁濟堂來五元雙榴堂五元紫陽氏秋記求勿藥移助二元太原馥記祈保合家平安二元謝簡庭爲女病愈還願由本埠招商局來二元葉世熊爲繼室求病速愈二元三歲髫齡由常主全盛局來一元有心無力人求子病速愈一元成記求勿藥移助一元信江儉德堂祈兄病速愈英洋一元銅洋一元無名氏錢七百以上廿八日○何少山求生意順遂合宅平安由本埠仁濟堂來洋五十元王觀瑶求病速愈五元和孫寅求病速愈由太倉永義昶局來四元恆鎰二元屠子良二元顧玉　求子病速愈一元蘇州胥江叚詩禮堂求家宅平安一元黃煥一元○玉屏山人因妻病求速愈洋一百元漢臯葉氏因病求愈五十元楊氏求主母病愈十元三户由温郡釐總局彭寄託豐泰莊來洋一百六十元○陸小佩筆資移助錢五百陸櫟鈞號金移助二百廿文二户合來錢七百廿文由永義昶局寄來以上廿九日○汪維翰求母病愈京平銀一千兩由徐頌閣少宗伯寄託立大莊來九八規元一千零三十一兩浙江學憲瞿由晉生庄來洋五十元無名氏求妻病速愈五十元黃玉書求子病速愈十二元雙林李桐生求外症速痊十元李桂巖爲令郎喜期酒筵移助代諸戚友移助由滸浦口寄梅里永義昶局來十元管榮興求母范氏病速愈由歸莊鎭徐心培寄沙溪永義昶局來六元殷玉尺堂五元又五元蘇州玉山堂顧爲兒病求　由正祥永號來五元耿葆徵爲子善　慢驚許賑即有轉機還願由杭州全盛局來四元倪旭慶祈生意平安家道清吉四元川沙朱犀菴爲室人生子平安還願一元郭祖庚爲背上筯骨不舒求速愈由太平府全泰盛局來一元謝魏氏求鼻塞速愈一元陳綏記由乍川寓公昇朱瑞玉寄全盛局來銅洋一元○常熟吳冠亭募吳蔭甫求妻鄭氏濕熟速愈合家平安洋一元吳冠亭求合家平安英洋一元銅洋一元守信居求合家平安洋元錢一百五十程竹夫求合家平安吳竹亭求合家平安二户各錢四百吳竹畦永合家平安鐵永暉求合家平安鄒芸谷求合家平安戴子城求合家平安李德意求合家平安黃福昌求合家平安六户各二百文共十一户由寳順局來洋九元銅洋一元以上三十日 
 
 

Page 11

 
 
[光緒十二年九月初四日京報全錄]  
　　宫門抄○都御史奎等奏爲奏聞摺○禮親王等奏補章京片○大臣徐奏爲查明保員職銜覆陳片○又奏叅將因病回國就醫片○陜督譚奏爲揀員請補要缺知縣摺○又奏爲遣發軍流沿途滋事請飭下各行間日起解片○又奏爲揀員請補知縣摺○府尹畢等奏爲城内新建廣仁堂留養童幼婦女懇賞米石摺○又奏請仍在蘆溝橋設廠放粥片○九月初四日工部鴻臚寺侍衛處值日無引見○清安前往西陵請訓○英煦請假五日○工部奏派承修正陽門外堆撥等工程派出徐用儀○召見軍機文順○皇上明日用膳辦事後至北海等處○○都察院左都御史臣宗室奎潤等跪奏爲奏聞請旨事據山東民人高登第以逆倫戕兄擱案縱兇等詞赴臣衙門呈訴臣等公同訊問據高登第供年二十六歲臨清州人緣身父高敬務農爲業身祖父在日繼娶祖母高李氏帶來一子名留住又生二子高欽高安遂將身父分居度日高欽等素性兇惡時常欺壓身父身父畏不與較光緒九年四月十二日高欽向身父要牛變賣身父未允伊卽糾領高安留住持刀尋殺身父避匿張姓屋内被高欽拉出用刀砍榻顋門高安等用刀混砍致身父徧體鱗傷越十餘日身死身聞往救亦被砍傷當將高欽留住拿獲送州騐明存卷迄今四載並未定罪現將高欽提出意欲保釋弑兄巨逆竟使倖逃法網迭控上憲均未親提不得已來京泣訴等語餘與原呈略同臣等查該民人高登第控稱伊父高敬被親弟高欽第逞兇殺斃該州久未定罪反欲將高欽釋放等情控關逆倫戕兄擱案縱兇如果屬實亟應嚴辦以儆兇頑謹抄錄原呈恭呈御覽伏乞聖鑒訓示再該原告結稱在本府控告三次臬司巡撫衙門各控告一次均未親提合併聲明謹奏軍機大臣奉旨已錄○○禮親王世鐸等片再軍機章京户部員外郎胡仁燿現在請假回籍省親所遺章京一缺應以内閣中書陳邦瑞充補並添傳記名在前之刑部候補主事馮錫仁在額外行走謹奏軍機大臣奉旨知道了欽此○○徐承祖片再臣前以接留隨員三年期滿照章奬叙擬請候選縣丞于德楙請免選縣丞以知縣不論雙單月歸部選用並請賞加同知銜嗣於光緒十一年十一月二十四日准總理衙門咨開准吏部咨議奏該員候選縣丞之案是否勞績保奬於何年月日奉旨抑係遵例報捐於何年月日上兌應令查明覆奏等因當卽遵照飭查茲查得該員係由候選從九品於光緒十一年四月十七日在户部遵海防例報縣丞歸部選用四月二十日經户部核准頒發執照合無仰懇天恩勅部查核施行謹附片覆陳伏乞聖鑒謹奏軍機大臣奉旨吏部知道欽此○○徐承祖片再臣署武弁兩江補用叅將黃國春到東一年有餘因水土不服時患疾病禀請銷差回國就醫臣查該員實因有病自應准其銷差回國余檄飭並分咨總理衙門曁兩江總督查照外謹附片陳明伏乞聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲揀員請補要缺知縣以裨地方恭摺仰祈聖鑒事竊據藩臬兩司詳稱敦煌縣知縣喻炎丙調補張掖縣知縣業已截缺報部所遺係煩難二項邊遠要缺例應在外揀選調補前奉部章甘肅升調補缺變通辦理知縣要缺一項初任候補並揀發委用以及到省在後各員均准通融揀選題補各等語今敦煌縣缺查有揀發甘肅委用知縣張祥會年四十二歲河南洛陜縣優貢生由改選直隷懷柔縣知縣丁憂開缺服滿起復光緒九年發往甘肅差遣委用十年二月到省該臬司饒應　甫經到任例不加考該藩司譚繼洵查該員年富才明公事熟悉前署狄道州事辦理一切均臻妥協以之請補敦煌縣知縣實堪勝任會詳請奏前來臣查張祥會才具明通辦事穩練仰懇天恩准以該員補授敦煌縣知縣洵於地方有裨如蒙俞允銜缺相當毋庸送部引見該員並無叅罰案件謹恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○譚鍾麟片再前奉部咨直隷等七省軍流發往新疆藉助屯田者千數百名去年恭逢恩詔減等發新疆者又不知凡幾數月間紛至沓來自陜入甘每起二三十名至五六十名不等没途遞解屢滋事端據各州縣具禀前情臣迭飭陜甘臬司通飭酌量截留分日起解無如人犯過多前起未解後起復至各州縣營汎兵役無多照例一犯二解不敷分派兼有一州縣解送數站者該犯等恃衆逞强　於中途毆打差役不受管束至旅店則肆意訛索兵役只圖遞到銷差莫敢攔阻據高台縣禀報遞解至雙井堡地方軍犯張起等四名竟有毆斃營兵之事數月之中據永壽長武涇州平凉靜寗隆德會寗安定等州縣先後具報軍流各犯沿路毆傷解役乘間脫逃五十餘名臣雖屢飭各州縣嚴密跴緝加派兵役小心遞解逾限不獲照例叅處第後來省尙復不少稍有遲滯愈積愈多若不由前途省分量爲截留分起遞解則脫逃滋事之案殆無止日抑臣更有過慮者新疆舉辦屯墾現擬章程發給牛具耔種設廬舍以處之每名約需銀六七十兩以三千人計之應需銀二十萬兩鉅欵已屬雖籌此種兇惡之犯到配未必皆安耕作以一隅之地驟集數千名不逞之徒隱患何堪設想相應請旨飭下刑部酌議七省已定發新疆者咨行各省酌定人數間日起解免致擁擠滋事其餘各省軍流人犯未經定地者可否改發他處以分其勢亦弭患未萌之一端也是否可行伏候聖鑒訓示謹奏軍機大臣奉旨刑部議奏欽此○○頭品頂戴陜甘總督臣譚鍾麟跪奏爲揀員請補知縣員缺以裨地方恭摺仰祈聖鑒事竊據藩臬兩司詳稱甘肅碾伯縣知縣趙偉調補武威縣業已截缺報部所遺係冲難二項中缺曾經扣留由甘揀補前奉部章甘肅升調補缺變通辦理部選各缺道府以至未入流亦照請補要缺章程無論何項缺出擇其人地相宜之員請補等語今碾伯縣缺查有分發甘肅候補班前卽補知縣袁效洙年五十四歲係福建棠安縣人由附貢生報捐知縣分發指省江蘇補用隨營差遣於蕩平金積堡賊巢案内彚保以本班仍留原省歸候補班前卽補委署渭源縣知縣照章改留甘肅以原班補用赴部騐放領照光緒四年十一月到省歴委署甯州伏羌甯遠等州縣辦理一切悉臻妥協該署臬司饒應祺甫經到任例不加考該藩司譚繼洵查該員明練老成任事勇　以之請署碾伯縣知縣實堪勝任會詳請奏前來臣查袁效洙老練穩愼公事細心仰懇天恩俯准以該員請署碾伯縣知縣洵于地方有裨如蒙俞允銜缺相當毋庸送部引見仍俟試署年滿如果稱職另請實授該員並無叅罰案件謹恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○臣畢道遠臣薛福辰跪奏爲城内新建廣仁堂收養童幼婦女照案籲懇恩賞米石以濟窮黎恭摺仰祈聖鑒事竊臣衙門前於光緒七年據紳董翰林院編修袁善朱百遂刑部郎中馮光勛　部員外郎季邦楨等呈請仿照天津廣仁堂辦法在廣安門内爛面胡同購地建立廣仁堂一所收養無依童幼分設義學延師課讀其資蠢愚者另教工藝以備日久資牛其衣履等事由堂供給又京師舊有敬節會於婦女青年守節查明按月給費其翁姑子女亦各照加分數由堂量撥經大學士直隷總督臣李鴻章籌貼屋價並前兼管府尹臣童華前府尹臣游百川援案奏懇天恩每年着給小米三百石以濟貧困而垂久遠仰蒙俞允照撥又於光緒八年復經臣等推廣辦理於順天各屬分設義塾及工藝紡織等所以直隷總督原撥甯河四厘善捐專作京師廣仁堂中支用尙恐不繼復請增撥船捐以資各屬分設義塾等因奉旨依議欽此兹竊黎莫　仰沐天恩同資教養續經奏明由臣等及直隷總督隨時稽查除由原辦各紳照料稽察外並酌派臣衙門經歴范思本稽查出納以期周密今届計自上年奏請恩賞米石已周一年擬請照案仰懇天恩賞給小米三百石以濟堂中按口授食之需俟奉旨後卽照成案咨部具領所有京師廣仁堂請發米石緣由理合恭摺具陳伏乞皇太后皇上聖鑒訓示遵行謹奏軍機大臣奉旨已錄○○順天府尹片再查畿西蘆溝橋地方地瘠民貧光緒二年奏請建設粥廠摺内聲明仿照普濟堂及通州王恕園等處於每年秋冬時體察情形辦理奉旨允准前據西路同知鄒在人陸續勸捐成本共銀八百兩發給涿州良鄉縣等三州縣交當典生息所得利銀作爲開廠經費又據前通永道英良詳明按年由捐解地租内撥銀一百兩臣衙門籌發銀五十兩　資添助均經奏明並自光緒三年起按年奏蒙恩賞米石設廠放粥以贍窮黎在案兹據西路同知管近修禀稱察看本年情形貧民生計仍艱擬請在蘆溝橋地方循舊設廠撥米四百石於十月初一日起查照成案每年煮粥散放至來年三月底停止請援案具奏等情前來臣等覆加查核無異相應奏懇聖恩賞給粟米四百石敕部撥發由臣等飭令該同知督同紳士赴倉領運至廠妥爲煮放核給經費以惠貧民而廣皇仁理合附片具陳伏乞聖鑒訓示謹奏軍機大臣奉旨已錄 
[光緒十二年九月初四日京報全錄]  
　　宫門抄○都御史奎等奏爲奏聞摺○禮親王等奏補章京片○大臣徐奏爲查明保員職銜覆陳片○又奏叅將因病回國就醫片○陜督譚奏爲揀員請補要缺知縣摺○又奏爲遣發軍流沿途滋事請飭下各行間日起解片○又奏爲揀員請補知縣摺○府尹畢等奏爲城内新建廣仁堂留養童幼婦女懇賞米石摺○又奏請仍在蘆溝橋設廠放粥片○九月初四日工部鴻臚寺侍衛處值日無引見○清安前往西陵請訓○英煦請假五日○工部奏派承修正陽門外堆撥等工程派出徐用儀○召見軍機文順○皇上明日用膳辦事後至北海等處○○都察院左都御史臣宗室奎潤等跪奏爲奏聞請旨事據山東民人高登第以逆倫戕兄擱案縱兇等詞赴臣衙門呈訴臣等公同訊問據高登第供年二十六歲臨清州人緣身父高敬務農爲業身祖父在日繼娶祖母高李氏帶來一子名留住又生二子高欽高安遂將身父分居度日高欽等素性兇惡時常欺壓身父身父畏不與較光緒九年四月十二日高欽向身父要牛變賣身父未允伊卽糾領高安留住持刀尋殺身父避匿張姓屋内被高欽拉出用刀砍榻顋門高安等用刀混砍致身父徧體鱗傷越十餘日身死身聞往救亦被砍傷當將高欽留住拿獲送州騐明存卷迄今四載並未定罪現將高欽提出意欲保釋弑兄巨逆竟使倖逃法網迭控上憲均未親提不得已來京泣訴等語餘與原呈略同臣等查該民人高登第控稱伊父高敬被親弟高欽第逞兇殺斃該州久未定罪反欲將高欽釋放等情控關逆倫戕兄擱案縱兇如果屬實亟應嚴辦以儆兇頑謹抄錄原呈恭呈御覽伏乞聖鑒訓示再該原告結稱在本府控告三次臬司巡撫衙門各控告一次均未親提合併聲明謹奏軍機大臣奉旨已錄○○禮親王世鐸等片再軍機章京户部員外郎胡仁燿現在請假回籍省親所遺章京一缺應以内閣中書陳邦瑞充補並添傳記名在前之刑部候補主事馮錫仁在額外行走謹奏軍機大臣奉旨知道了欽此○○徐承祖片再臣前以接留隨員三年期滿照章奬叙擬請候選縣丞于德楙請免選縣丞以知縣不論雙單月歸部選用並請賞加同知銜嗣於光緒十一年十一月二十四日准總理衙門咨開准吏部咨議奏該員候選縣丞之案是否勞績保奬於何年月日奉旨抑係遵例報捐於何年月日上兌應令查明覆奏等因當卽遵照飭查茲查得該員係由候選從九品於光緒十一年四月十七日在户部遵海防例報縣丞歸部選用四月二十日經户部核准頒發執照合無仰懇天恩勅部查核施行謹附片覆陳伏乞聖鑒謹奏軍機大臣奉旨吏部知道欽此○○徐承祖片再臣署武弁兩江補用叅將黃國春到東一年有餘因水土不服時患疾病禀請銷差回國就醫臣查該員實因有病自應准其銷差回國余檄飭並分咨總理衙門曁兩江總督查照外謹附片陳明伏乞聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲揀員請補要缺知縣以裨地方恭摺仰祈聖鑒事竊據藩臬兩司詳稱敦煌縣知縣喻炎丙調補張掖縣知縣業已截缺報部所遺係煩難二項邊遠要缺例應在外揀選調補前奉部章甘肅升調補缺變通辦理知縣要缺一項初任候補並揀發委用以及到省在後各員均准通融揀選題補各等語今敦煌縣缺查有揀發甘肅委用知縣張祥會年四十二歲河南洛陜縣優貢生由改選直隷懷柔縣知縣丁憂開缺服滿起復光緒九年發往甘肅差遣委用十年二月到省該臬司饒應　甫經到任例不加考該藩司譚繼洵查該員年富才明公事熟悉前署狄道州事辦理一切均臻妥協以之請補敦煌縣知縣實堪勝任會詳請奏前來臣查張祥會才具明通辦事穩練仰懇天恩准以該員補授敦煌縣知縣洵於地方有裨如蒙俞允銜缺相當毋庸送部引見該員並無叅罰案件謹恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○譚鍾麟片再前奉部咨直隷等七省軍流發往新疆藉助屯田者千數百名去年恭逢恩詔減等發新疆者又不知凡幾數月間紛至沓來自陜入甘每起二三十名至五六十名不等没途遞解屢滋事端據各州縣具禀前情臣迭飭陜甘臬司通飭酌量截留分日起解無如人犯過多前起未解後起復至各州縣營汎兵役無多照例一犯二解不敷分派兼有一州縣解送數站者該犯等恃衆逞强　於中途毆打差役不受管束至旅店則肆意訛索兵役只圖遞到銷差莫敢攔阻據高台縣禀報遞解至雙井堡地方軍犯張起等四名竟有毆斃營兵之事數月之中據永壽長武涇州平凉靜寗隆德會寗安定等州縣先後具報軍流各犯沿路毆傷解役乘間脫逃五十餘名臣雖屢飭各州縣嚴密跴緝加派兵役小心遞解逾限不獲照例叅處第後來省尙復不少稍有遲滯愈積愈多若不由前途省分量爲截留分起遞解則脫逃滋事之案殆無止日抑臣更有過慮者新疆舉辦屯墾現擬章程發給牛具耔種設廬舍以處之每名約需銀六七十兩以三千人計之應需銀二十萬兩鉅欵已屬雖籌此種兇惡之犯到配未必皆安耕作以一隅之地驟集數千名不逞之徒隱患何堪設想相應請旨飭下刑部酌議七省已定發新疆者咨行各省酌定人數間日起解免致擁擠滋事其餘各省軍流人犯未經定地者可否改發他處以分其勢亦弭患未萌之一端也是否可行伏候聖鑒訓示謹奏軍機大臣奉旨刑部議奏欽此○○頭品頂戴陜甘總督臣譚鍾麟跪奏爲揀員請補知縣員缺以裨地方恭摺仰祈聖鑒事竊據藩臬兩司詳稱甘肅碾伯縣知縣趙偉調補武威縣業已截缺報部所遺係冲難二項中缺曾經扣留由甘揀補前奉部章甘肅升調補缺變通辦理部選各缺道府以至未入流亦照請補要缺章程無論何項缺出擇其人地相宜之員請補等語今碾伯縣缺查有分發甘肅候補班前卽補知縣袁效洙年五十四歲係福建棠安縣人由附貢生報捐知縣分發指省江蘇補用隨營差遣於蕩平金積堡賊巢案内彚保以本班仍留原省歸候補班前卽補委署渭源縣知縣照章改留甘肅以原班補用赴部騐放領照光緒四年十一月到省歴委署甯州伏羌甯遠等州縣辦理一切悉臻妥協該署臬司饒應祺甫經到任例不加考該藩司譚繼洵查該員明練老成任事勇　以之請署碾伯縣知縣實堪勝任會詳請奏前來臣查袁效洙老練穩愼公事細心仰懇天恩俯准以該員請署碾伯縣知縣洵于地方有裨如蒙俞允銜缺相當毋庸送部引見仍俟試署年滿如果稱職另請實授該員並無叅罰案件謹恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○臣畢道遠臣薛福辰跪奏爲城内新建廣仁堂收養童幼婦女照案籲懇恩賞米石以濟窮黎恭摺仰祈聖鑒事竊臣衙門前於光緒七年據紳董翰林院編修袁善朱百遂刑部郎中馮光勛　部員外郎季邦楨等呈請仿照天津廣仁堂辦法在廣安門内爛面胡同購地建立廣仁堂一所收養無依童幼分設義學延師課讀其資蠢愚者另教工藝以備日久資牛其衣履等事由堂供給又京師舊有敬節會於婦女青年守節查明按月給費其翁姑子女亦各照加分數由堂量撥經大學士直隷總督臣李鴻章籌貼屋價並前兼管府尹臣童華前府尹臣游百川援案奏懇天恩每年着給小米三百石以濟貧困而垂久遠仰蒙俞允照撥又於光緒八年復經臣等推廣辦理於順天各屬分設義塾及工藝紡織等所以直隷總督原撥甯河四厘善捐專作京師廣仁堂中支用尙恐不繼復請增撥船捐以資各屬分設義塾等因奉旨依議欽此兹竊黎莫　仰沐天恩同資教養續經奏明由臣等及直隷總督隨時稽查除由原辦各紳照料稽察外並酌派臣衙門經歴范思本稽查出納以期周密今届計自上年奏請恩賞米石已周一年擬請照案仰懇天恩賞給小米三百石以濟堂中按口授食之需俟奉旨後卽照成案咨部具領所有京師廣仁堂請發米石緣由理合恭摺具陳伏乞皇太后皇上聖鑒訓示遵行謹奏軍機大臣奉旨已錄○○順天府尹片再查畿西蘆溝橋地方地瘠民貧光緒二年奏請建設粥廠摺内聲明仿照普濟堂及通州王恕園等處於每年秋冬時體察情形辦理奉旨允准前據西路同知鄒在人陸續勸捐成本共銀八百兩發給涿州良鄉縣等三州縣交當典生息所得利銀作爲開廠經費又據前通永道英良詳明按年由捐解地租内撥銀一百兩臣衙門籌發銀五十兩　資添助均經奏明並自光緒三年起按年奏蒙恩賞米石設廠放粥以贍窮黎在案兹據西路同知管近修禀稱察看本年情形貧民生計仍艱擬請在蘆溝橋地方循舊設廠撥米四百石於十月初一日起查照成案每年煮粥散放至來年三月底停止請援案具奏等情前來臣等覆加查核無異相應奏懇聖恩賞給粟米四百石敕部撥發由臣等飭令該同知督同紳士赴倉領運至廠妥爲煮放核給經費以惠貧民而廣皇仁理合附片具陳伏乞聖鑒訓示謹奏軍機大臣奉旨已錄 
 
 

Page 12

 
 
   
 
