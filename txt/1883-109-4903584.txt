# 1883 - 109 - 4903584

 

Page 1

 
 
[本館告白]  
　　本館現擬將光緒八年正月朔起至年底止所有京報上　諭旨按日彚錄成編以便衆官紳恭讀惟此書排印無多欲購者祈速來本舘帳房預定爲盼 
　　申報舘主人永和 
[書張幼樵宮庶條陳停捐善後疏後四]  
　　　委之章因候補人員太多淹湍堪虞所以示均平之道也旣欲均平不得不限以一年以期周轉此督撫監司之苦心也然更調頻煩情面錯雜習俗相沿亦有漸失其本意者約而言之厥有數端以爲到省之先後卽屬得缺之遲速花樣之優劣可定輪委之次序而其間固有不憑到省年分與花樣之優不優者司吏以官册爲秘籍一員項委而或不遂需　之願則多方比例藉詞　越合之此條而應委某甲者不難超出別條而請委某乙緣其名色太繁歧途舛出在外旣不能知其底細卽在上亦無從指摘苟以冊籍示人不敢决其頂委之誰何也於是捷足者交通賄託憨拙者坐失機會矢同是候補後到者列名在後與花樣不優之人不能與備花樣者並駕齊驅尚屬本員之所自知旣已膛乎其後安能踴躍爭先乃巧者猶有捷徑可尋如有差委獎勵則多方營求改爲記功拔委雖名次落後而一旦可過乎諸人之上加以上司好惡託詞於因地擇人則可越數員而指委某人矣缺本與差不同差爲差缺爲缺不相蒙混乃或情面攸關甫得一差卽獲一缺閱歴十餘年而無閒居之一日其不善鑽謀者終身不能邀上司之一顧夫旣以此爲均平之道何以此員於差缺兩項均無到班之期乎差定章之中仍有活變之法譬如奕棋一盤黑白子無一定下處也所難者分門別類路徑萬變卽欲按籍而責大吏之不公竟不能指實也夫是以上下營斡彼此蒙蔽而其風不可究詰矣牧令本爲親民之官非久於其任何能周知地方和弊使吏治日有起色今則不講吏治僅計身家茍得一中簡之缺到任未幾卽思赴省求　上司茍有交誼則心許之而徐爲設法於是優缺之中實任者摘其過端而撤省察看署事者計其年分而令當別差然後所許之人自瘠缺移至美缺苟猶不足以酬之則以爲能員也以爲熟手也更調繁缺者有之限外接辦者有之矣更序補他人而延擱不使到任以本人署小缺以本缺劑他員者紛雜冗亂莫此爲甚夫其始以爲均平之道則然乃積之太久而彼此互異苦樂不均至於如此尙得謂之持平乎哉夫候補人員不特捐班已也因捐班之多而別項正途亦形壅濡需次經年不能得缺雖其中亦有身家豐贍可以自謀旅費者然究之不論正途捐班寒士十居其九親朋借貨以資旅中衣食可暫而不可常及其鑽營鬥徑謀斡情面大抵已處無可如何之勢一旦侍缺歴年虧空目須取給於斯而定　不過一年此後用度亦當預籌計其在官之日直無日不以利爲務棋鼓餘閒安得有心講求吏治哉不特缺也卽差使亦然近來優差莫如厘金從前亦以一年期滿今則設立考成凡收捐旺者如一年之中解數溢於前年幾成之上准其留辦一年半年以此爲衡庶有差者或能鼓舞而於　國家帑項畧有裨益似已變通得法然當民窮財　商買稀少之時則本員亦無能爲力徵數旣絀靜侯撤差而已竊謂目下一切差使不爲不多奏停奏併部議以爲有名無實不如就簡刪煩而疆吏毅然不可必陳不能遽停不可驟併之情形凡以爲候補地步者亦属不遺餘力而各省　猶有不能均平之致無他調劑之中不免公私互用而瞻徇情面之意又足以勝之耳欲如此奏所云資力困乏投効者聽吾恐所聽者亦無非毫無情面之人而已故爲大吏者不能泯瞻徇之見則差委之章終難畫一而吏治亦愈趨愈下也蒙謂差缺兩項當分其途有差之員如其輪委到班無論優缺簡缺概行扣委仍使久于差使以差代缺至署缺之員非實任到省檄飭赴任其他無有事故案不于叅處離任者不得移調以期整頓地方然積習已久驟難改革有其言者終未必有其事耳 
[諭旨恭錄]  
　　○二月二十一日奉　旨禮科給事中員缺着葉蔭　補授江南道監察御史員缺着恩霖補授山東道監察御史員缺着蕭晉蕃補授福建道監察御史員缺着黃兆聖補授欽此○二十二日奉　上諭此次覆試各直省舉人列入一等之陳翊清等六十五名二等之藍志傑等三百二十四名三等之孫象賢等六百六十二名均着准其一體會試四等之甘季賢張遠翼李其炳唐龍驤均着罰停會試一科倪承端着罰停會試二科羅向仁趙世忠海全均着罰停會試三科其姚祖虞馮殿華二卷列入四等閱卷大臣何以並夫粘簽註明着張之萬等明白回奏欽此同日兵部題考試八旗文會試監射大臣監試御史開列請　點各一本奉　旨着派隆懃伯彥訥謨祐監馬步射欽此同日奉　旨這監試着阿克敦去欽此 
[本舘自已接到電音]  
　　○本館於昨日接到在津友人專發電音到本館內有二月二十三二十四日　諭旨十道敬謹譯登○二月二十三日奉　上諭御史又奏午門開啓任意遲早正黃旂值班爲尤甚等語禁門啓閉向有一定時刻豈容故意遲延着前鋒統領護軍統領申明定例以時啓閉並着隨時稽查值班弁兵如有怠惰偷安及飲酒賭錢情事卽行從嚴懲辦欽此同日奉　旨廂紅旂漢軍副都統着色普徵額補授欽此同日奉　旨孫紀雲着掌京畿道事務欽此同日奉　旨稽察廂白旂事務着文綸去欽此○二十四日奉　旨光祿寺少卿員缺着延茂補授湖廣道監察御史員缺着张人骏補授陝西道監察御史员缺著李璲　授文海恩　桂霖恩緒愛兴阿增濟慶绵英朴舒睍鳳英　德俱着記名以御史用欽此同日奉　旨正藍旂漢軍副都統着英麟署理欽此同日奉　旨寍夏副都統着常星阿調補正黃旂漢軍副都統着文秀補授欽此同日奉　旨吉林將軍着希元調補江寗將軍着善慶調補寍夏將軍着奕熔補授希元未到任以前着玉亮署理善慶木到任以前着婉田護理欽此司日奉　上諭本日召　恭親王病體已愈深慰厪懷惟精神尚未復元着再賞假一個月安心調理欽此同日奉　上諭文秀着留京仍補授右翼總兵馬蘭鎭總兵兼總管內務府大臣着英廉署理未到任以前着　豐署理欽此 
[東瀛雜聞]  
　　○昨日三菱公司輪船來滬帶來日本報言日本前時營葬每以器物等件爲殉故墳山相近之地時有掘得古器　皆習見而不以爲奇今年正月十九日有某鄉獵戶上山畋　忽見地上有物去其孚泥細加檢視則 
 
 

Page 2

 
 
見有日本古時刀六柄古鏡四面古錢無數並有他古器不少悉取以歸鄉人見之爭相驚間獵者告以處於是鄉人爭往該處搜挖復得古器甚多云又言日本某甲年二十八歲生平未嘗患病聞有人偶然抱恙則不之信謂人生之病止有兩項一則出痧子一則酒後頭痛此外別無病症也一日某甲忽患病盡然竟逝家人備棺成殮抬入某寺招僧追薦正在鐃鈸丁當之際柩忽有聲如搏擊狀揭盖視之則某甲固未曾死從棺中躍出掉臂逕歸又言日本尼蓋答地方向多大木近有人欲至該處運一大木用小工二千人入山搬運去冬日本大雪該處積雪殊厚諸小工正在搬運之時忽有一大雪塊突然倒下小工之設壓者數百人餘人急奔回呼救於是醫生巡捕率同鄉人前往施救衆力皆竭至晚尚有三十餘人未盡救出天已昏黑不能爲力而囘至次日乃按名點視則未盡救出諸人亦有自拔而出計僅少二人復至被壓處扒去積雪則兩屍赫然在焉積雪沒脛堅冰在鬚古人豈欺我哉又言日本近來市面甚爲清淡店舖閉歇者殊多聞大阪地方尤甚每日倒閉之鋪約有十家則貿易之道亦苦矣又言日本司獄之官近來頗有不能措手之處盖每日進監之紀約有五十名而放出者日不過三十名來者多而去者少監中實不能容現擬禀請將監獄擴充而一時不克遽擴故定每席一條當臥六犯然則訟獄繁興亦可概見矣又言日本水師每年用欵向有額定數目現以製船造械所費不貲故于每年例額之外另撥洋二千四百萬元先定以八年爲期每年撥三百萬元玆聞水師衙門諸官奏請日廷分作四年每年撥六百萬元想日廷當俯如所請也又言本月初十日有盜三人至某姓家行劫某姓夫婦同居皆爲盜斫傷席捲所有而去迄今尚未破獲又云日本近來拿獲會匪渠魁一名解往東京審訊審時極爲秘密外人不能窺伺聞有幾多大員亦在黨中該渠魁之妻子欲行探問亦不令會面並聞有黨羽于餘人咸集東京正不知其何故也 
[杭垣大火]  
　　○杭垣自去冬以來風烟極爲平靜目二十一日仁和倉橋失愼後祝融氏竟連日稅駕昨聞念二日向午時下城之法輪寺弄又報失火幸隣衆奔救未致成災及日方卓午忽旋風陡起聲如猛虎地下飛塵皆捲入半空有識者謂如此旋風必主大火乃言猶未畢忽豆腐巷內果報失火一時火逞風勢橫飛亂捲兩旁房屋正如摧枯拉朽各集水龍均盡力施救而水爲風逼倒吹而轉不及一點鐘時而巷內數家已成焦士是處係三坌口路俗名之曰龍舌嘴一頭直燒出孩兒巷內一頭則燒入雙城巷內而孩兒巷一路橫燒直至巷口柵門爲止其西面則二枝巷口之包姓屋爲止芳非洋龍竭力澆灌則延燒正未艾也但孩兒巷口之火又燒入永福寺巷弄內其中有新樓屋五間及平屋十餘間一概俱盡該處居民先以爲路遠無妨未曾搬徙及火至僅以身免計自一點鐘起至四點鐘始熄其起火者爲劉姓之研紙鋪緣其樓上堆放茅柴也是日旋風如舞火星四飛遠隔數十家之外而爲火星飛入者計共有四五家幸皆撲救得力故未延燒然已不堪設想矣按去歲十一月間貫巷之火燒至豆腐巷爲止今則于此處燒起新舊恰好相接中有三四家去歲被災而今又遭殃前後僅八十日耳二十三日下午武林門內之義倉前又有某尼　失火各尼爭先逃出幸撲救人多僅焚去房屋一所云 
[出案迅速]  
　　○杭西湖乙詁經精舍每屇甄別必遲至二十餘日方得發案極快亦須半月有餘盖舍中專考經解詞賦高才實學博引繁　閱者不能草草了事也本屆爲德護憲者試於十一日繳卷後至十五日卽巳發案盖緣新撫劉中丞於十六日接篆故護撫憲派委員八人在署閱卷不及三日盡已閱畢遂卽錄案盖印發交監院懸掛免得於交印後借用藩篆也不意事太欲速未免草率一時所取前列皆新進後學之流而向日之經笥宿儒詞壇健將致有名落孫山者因是與考者有不滿於意云 
[通州多狼]  
　　○北通州於二月中旬突有羣狼夜出城內之犬連日被咬斃者約百餘頭只咀其血而棄其肉亦可怪也官令更夫以鑼易柝隨時巡察更夫有見者謂狼之毛色斑雜越城憑河善走且疾追之弗可及其巢穴約在城之西北隅卽俗呼爲西海子地方蓋是處地形低窪空曠絕少人行夏日大雨後宛如藪澤故無有大力者敢探其穴居民惟各懷戒心已耳 
[錢庄倒閉]  
　　○本埠南市之利康錢莊昨忽倒閉聞共虧銀約有二十九萬兩緣莊主本開沙船行連年生意清淡以致折閱也 
[奇戲到滬]  
　　○歐洲戲士夏思美夫婦二人近來滬瀆擇於三月初一日在本埠圓明園路外國戲園開演該戲士善各色戲法各種音樂又有鳥鼠二物皆教演精熟匪搬演諸般戲劇前在香港等處開演各新聞紙咸嘖嘖稱羨歎爲得未曾有今玆來滬擇日啓演想欲見所未見者必將爭先快賭也 
[局董辭職]  
　　○招商局擬設德律風至徐家匯天文臺此已列報此事唐景星觀察曾親至天文臺察看原擬在法界馬路　桿以通德律風之線其後又有英界諸人言及靜安寺寓居西人甚多此桿宜裝於英租界較爲便益而法工部局董事擬欲在法界裝設十二點鐘之球每至十二點鐘由天文臺傳語法界卽可將球升起故禀知法領事官請照會華官將桿　於法界領事官覆以此事已允招商局立桿之在英界在法界均聽其自便云云該局董事接此覆音不勝忿怒以爲領事官何以允招商局竪桿而不允工部局　桿設招商局在法界　桿必將毀而去之於是信函往來數次而局董忽欲辭職而去此說見於西字報其細情則尚未悉也 
[竊賊大瞻]  
　　○本埠新閘有某牧師居住講堂內桌椅什物咸備前日午後牧師扃扉他出忽有數人開門而進搬取桌椅隣人詢之則云講堂現須遷移遂將桌椅數事搬出有搬不盡者則囑隣人照看將再來搬運怱怱竟去鄰人初不疑之久而一去不復至始知此數人者實係誑騙器物而來也迄今報捕查緝尚末破獲該賊抑何胆大乃爾 
[淹斃甕中]  
　　○虹口平橋頭寍波人畢某向在電線火輪船上生理家有妻及子女本月念六日其妻出外買物有四歲一女在湯鍋　內玩水不知如何倒入甕中及母歸氣已絕矣查寗俗家中每設湯鍋　貯以清水用浸年糕及糯米粉之類今畢某因此以失掌上之珠殊可悲也 
[煤船覆沈]  
　　○本埠虹口老船塢碼頭停有煤船兩只每船裝煤十墩以備船塢需用前日午後風狂雨驟潮水漲溢二船同時覆沒幸在白畫人口得以無恙而煤則不可撈獲矣 
[會訊未果]  
　　○博徒黃四才跳窓跌斃經黎邑尊騐屍及英界公堂發落各情均列前報茲悉黎邑尊以是案因捕房獲賭而起特備文請陳太守於公廨會訊陳太守卽照會美哲副領事訂期於昨日會同上海縣庭訊昨晨　　頭督令中西捕押解前次所獲各賭犯以待而黎邑尊未經臨訊是以太守又商之哲副領事定於下禮拜二會審云 
[英界公堂瑣案]  
　　○江海新關辦公之西人報捕拿獲硝礦鎗彈并獲宋阿三等四名送案已列前報昨據薛捕頭禀稱奉飭捕捉在輪船爲丁灶之王阿金木匠梁阿炳今祗獲到梁姓送請訊究梁供粵人爲木匠硝磺鎗彈之事毫不知情陳太守隨飭將粱阿炳宋阿三等一併管押候道憲批示再行核辦○紹興人陳浪山稱居泥城橋　　姪陳溪明　居前幾夜因合家出外看夜戯將門鎖好而以鎖匙交與姪媳及觀劇回取匙開門竟失去英洋四百元當報捕房派包探察看知非外賊所竊現於我姪身畔搜得原　洋八元爲此請究包探康阿順禀陳浪山報失洋 
 
 

Page 3

 
 
　察看情形似非外人所竊據陳浪山云伊之洋圓均有一式圖章卽以洋二元交我存樣當搜伊姪陳溪明身畔有洋八元細察圖章　係原　樣洋與贓洋一併呈閱陳溪明供陳浪山是我胞叔常照　我且係同居者我確未行竊至包探搜我之洋係我向叔借洋二十元用剩者陳良山又稱從未借伊洋二十元顯係竊洋陳太守　飭陳浪山明白具禀陳溪明管押候訊○包探康阿順稱王仁元失去縐紗棉衣鼻烟壺約值洋四十餘元查得被李位卿所竊蓋李竊物後雇坐東洋車遺算烟壺於車中我先查得鼻烟壺在後獲到李位卿據李直認衣服共押洋十八元用剩洋十元當卽吊贓一併送案王仁元申訴前因李位卿供天津人向爲鞋舖生理現在失業前日見有竊犯持有贓衣被我喝問詎竊犯拋棄衣物而遁我得贓典押是實今求施恩陳太守隨判李位卿發捕房管押三個月贓交王仁元領去起案之銀洋十元酌償押本 
[法界公堂瑣案]  
　　○生昌倒帳一案昨經法公堂再訊到案者仍係坤和順泰安康葆鴻四錢莊夥并李俊方王雅琴魏渭如也翁太守將各人所遞之禀閱竟卽詢順泰等原告三莊曰李俊方可曾繳到若干銀兩據順泰莊夥答稱分毫末有卽葆鴻莊之銀亦未交到太守詰葆鴻莊夥因何不繳銀兩答稱前期到案之時莊中當手囑我謂如大老爺公斷當爲遵照嗣經回去述及而當手以帳尚不符且生昌尚欠葆鴻之銀何可再付銀兩太守謂爾等訟到何時方肯完結生昌倒帳據以四折歸償順泰等三莊均已應允葆鴻當亦一例公攤惟別家則銀未到手而葆鴻早已用銀核計多收銀一百五十九兩一錢似應交出且前期爾到堂己稱遵斷何得翻悔爾莊之正副當手現均不屑到堂卽爾小夥亦不肯屢次到堂前曾禀覆銀願劃交順泰下次不到公堂等語可見爾家福字牌子之人較別莊廻別但今日爾又到此何爲前期旣稱遵斷此銀須向葆鴻追出該莊夥又答稱銀須魏渭如交出太守謂魏亦是爾福字牌子所用者然爾等之意不過推在魏渭如身上現在不拘何人祇須交到銀一百五十九兩一錢卽可分派三莊倘下期無銀則仍向葆鴻追究太守又詢魏渭如所虧之銀貨據稱憑據黏在禀後太守將黏禀之發票六紙揭下着法包探同李俊方魏渭如前往對明再核復詰魏渭如禀帖何人所缮答稱自已所繕太守調爾等之事尚須緩緩斫究及閱王雅琴稟中載有須李俊方償其兩年辛資等語太守謂實屬妄談所有舖盖等件着李俊方交還宕帳亦應歸楚太守復詰李俊方共欠一萬六千兩左右卽照四折合算亦應交六千餘兩現在祗有千餘兩尚少之銀當赶緊設法現在爾是半个原告半個被告設再玩延尚須押追李俊方稱業巳發信去追再求寬一禮拜料理還銀太守准之○前報列鼎裕等控追太古德記倒帳一案昨日復據鼎裕其昌協大三店夥投案太守又傳元吉太長義等到案詰訊德記生財究竟賣見若于蔴袋共有若干只據元吉太夥答稱生財賣得銀洋一百四十元麻袋約有九千數百只約值洋三百元尙未收到旋據鼎裕庄夥稱生財聞有一百七十元麻袋有一萬五千有零而元吉太夥又呈德記帳簿一本稱此簿所載庄中往來俱巳兩討德記並不欠莊欵而鼎裕又稱匯票銀一千兩係該店司帳人黃姓親筆所寫等語兩下似有爭論之狀太守詢黃茂生可曾到來旋經法包探出外查傳而黃茂生已同其父投案據供太古德記開有三年我於前年進去店主沈子樂係廣東潮州府澄海縣人現在回去我因不諳粵語故爲副帳房而正帳房乃林雲芳也翁太守詰其旣爲副帳房欠人銀兩豈有不知德記帳簿現在何處答稱我因有病在家所有鼎裕匯票銀一千兩其昌存票銀一千兩此兩紙乃店主呌我寫票者協大除取去之布外尙欠四百多兩元吉太長義約各四百餘兩憶成三百餘兩合茂一百六十兩而王長茂則彼欠德記六百數十兩至帳簿乃元吉太取去而麻袋實有一萬數千隻太守詢之元吉太共取該店帳簿幾本答稱不曾數過其要緊帳簿乃少八本太守謂實堪詫異旣稱未曾數過何以知少八本總而言之旣取帳簿到案總須聲明賣去生財亦當與人共見庶可避嫌着將黃茂生之父交保同各債戶將帳簿檢點標出欠數繕就清單下期呈案限於半月內將沈子樂交案○昨報列銀票轇轕一節昨據蔡秉衡呈稱司帳入蔡寶泉虧空些厘公司行銀七百餘兩有威行銀數百兩因將田單一紙同金汝洲向復琛莊抵銀一百五十兩付交些厘公司詎前日往收又稱掛失故些厘洋東着我到堂伸明太守詰其蔡寶泉何在答稱被英公堂管押太守謂然則爾何不到英公堂答稱該公司有信通知巡捕頭着我投案據金汝洲稱名子久爲掮客今代長茂買貨由蔡寶泉經手長茂付下復琛支大成茲票銀一百五十兩詎被些厘扣去蔡寶泉延約無貨可出而長茂卽爲掛先等語長茂夥王某供與金同而復琛莊夥余某稱金王兩人前來知照票巳失去囑爲止付云太守謂蔡寶泉旣押英公堂着將金余王三人一併送歸英公堂辦理蔡秉衡着自行投案○原告婦人楊顧氏於前期禀稱蘇州人在後新街開花烟館有陳雲仙者由陳金寶領來押去洋一百十元今被馮雲憂引誘至寍波故將馮雲慶拘送又有吳陳氏禀稱曾代陳雲仙向徐姓處借洋五十元無着等語昨　法捕房解馮雲慶請訊翁太守詰揚顧氏陳金寶何人現在何處何能將陳雲仙押洋楊顧氏答稱陳金寶亦是婦人現已嫁人不知何往矣太守訊及馮雲慶據供寍波慈裕縣西鄉人向爲木匠曾與陳雲仙認識伊願跟我故去年十二月初五日回里後陳雲仙卽同其友於十二月十五日趁船至我家太守詰其友是何名姓答稱不知其名姓由舟人領至我家太守謂天下竟有如此好人將人送到爾家不留名姓乎現在陳雲仙究在何處答稱在寍波家中曾經喚伊來滬抵死不肯實屬無法太守以陳雲仙旣在寍波當由縣關提着將原被一併送縣辦理吳陳氏若要追洋當自行投案○二十三日本報列形跡可疑一節經翁太守將獲到之高郵人周玉林研詰據供銀洋十元銀鐲一對係在製造局相近之妻弟王金隆處取來旋經法包探往查無着太守復爲研詰仍稱是王處之物故太守着包探將伊帶往昨據法包探孫寶生禀稱曾帶周玉林前往細查製造局相近處並無其人及在路中盤問又稱在新碼頭龔長福老虎灶上偷來伊在該處挑水云云復至新碼頭亦無其店故特送案太守重加研詰周玉林又稱實在米船爲夥從江北來同夥兩人一爲徐順樵去冬到滬曾回去一次正月間船復到滬卽在船上所竊太守詰其船主名姓則又稱是龔長福太守判將周玉林重責二百板洋元銀鐲存法捕房如有失主卽往大自鳴鐘捕房報明具領不費分文云○八仙橋浜西合盛湖羊行夥羅樹佳遞呈控胡壽山兄弟兩人將伊扭住欲塞穢物等語翁太守准詞胡壽山傳訊據原告羅樹佳訴稱胡壽山之弟胡壽南向亦在合盛爲夥因事停歇而別處之人尚未之知故有廣東和興合記寄來銀一百兩包上寫合盛收拆及啓封則信中又寫交與胡壽甫買貨我等因彼指定交與胡奪南卽知照胡壽南來將銀交伊辦貨但銀由合盛收下應由胡出收條交執倘廣東來信問及亦可交代豈伊旣出收條後反稱前銀乃和興者今有收條交執尚須再付銀一百兩等語日夕吵鬧兼之其母亦至行中滋擾彼弟兄兩人復欲塞穢於口且赴上海縣衙門喊控幸蒙黎邑尊斥退云云翁太守詰之胡壽山則稱並無其事乃羅樹隹倚勢欺人翁太守謂本恐羅樹隹失實昨日親至該處訪查事果的確曾着四圖地保查明尚敢狡展着將胡壽山重責一百板旋據羅樹佳叩稱倘大老爺將伊責打出外更欲尋仇生意人何能隨時防備太守謂旣由原告代求姑暫免責着交妥保俟獲到其弟再爲核辦又謂原告不論何人再來吵鬧在河西卽報局河東者鳴捕云○昨晨法捕房解送男女打架一案並將所毀物件呈騐據原告婦人夏吳氏稱丈夫名阿招在鄉種田度日太守謂爾在此間作何事答稱從前開花烟現在開小烟間去年曾與伊拚識現已拆開詎於昨晚將我物件盡行毀壤人亦被伊打傷太守詰之該男子據供姓張名寶生在法工部局當垃圾小工頭所毀之物俱係我所買者伊本因無靠而跟我太守謂據爾所言眞堪耗異伊姓夏爾姓張伊有丈夫與爾何于夏處物件要張姓去買有是理乎况在公堂之上信口胡主拚頭搭脚無恥已極着將男婦兩人各實八十板以儆 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報三百七十六號]  
[光緒九年二月二十一日京報全錄]  
　　宮門抄○諭旨一道錄前○缺單○太常寺題○發抄　旨大道○浙撫陳　奏報交卸起程日期摺子○署直督張　奏揀員　補要缺知縣摺子○浙撫陳　奏報滋生人數夾片○閩浙督何　奏遴員署理知縣缺摺子○護浙撫德　奏報接印日期摺子○皖撫格奏紳士捐賑懇　恩奬勵夾片○署浙藩瑞　奏接署藩篆日期摺子○浙撫陳　奏請　旨旌表節婦夾片○二月二十一日刑部都察院大理寺廂藍旂值日無引　見○尙宗瑞等謝專操大臣　恩○福錕謝查城大臣　恩○顧樹屏謝授安徽遺缺知府　恩○伯王請假五日○寶昌請假十日○都察院奏泒專司稽查之堂官　派出畢道遠文　○侍衛處奏派保和殿監試　派出頭班禮王棍公福森布愛隆賡音布二班誤公那貝勒德福鈕楞額玉書○召見軍機　顧樹屏○現換銀鼠褂白袖頭○○光緒九年二月分缺單小京官　大理寺左寺丞康鰲亮升　工部司務　何浚泉丁　道　四川分巡永寍延祜丁　知州　廣西養和廷　故　通判　山東濟南府水利高紹祺丁　知縣山東陽海李國瑞丁甘肅靖遠孫祿增近浙江龍泉歐陽烈丁○太常寺題三月初七日祭　先農壇奉　旨遣載勛恭代欽此○發抄○盧崟奏交卸雲東學篆日期奉　旨知道了欽此○又請假回籍省親奉　旨着賞假三個月欽此○丁立幹奏接任雲南學政謝　恩奉　旨知道了欽此○張之洞奏甄別豐鎭廳屬千總並無應劾奉　旨知道了欽此○又囊陵令錢墉等署安邑令等缺奉　旨知道了欽此○又候補守欒以緩署寍武守奉　旨吏部知道欽此　○○調補山東巡撫浙江巡撫臣陳士杰跪　奏爲叩謝　天恩並恭報微臣交卸浙撫起程赴東日期仰祈　聖鑒事竊臣於光緒九年正月初一日承准吏部咨開八年十二月初九日內閣奉　上諭陳士杰着調補山東巡撫浙江巡撫着任道鎔調補欽此當卽恭設香案望　　叩　恭謝　天恩正具摺請　旨入都俾得跪聆　聖訓　又於正月初三日准吏部資開光緒八年十二月十三日內閣奉　上諭陳士杰現　調補山東巡撫着卽迅赴執任毋膚來京請訓浙江巡撫着德馨護理等因欽此欽遵行文知照前來聞　命之下悚惶莫名遵卽經辦要件赶緊交代清楚擇於本年正月初九日將浙江巡撫關防兩浙鹽政印信及　王命旗牌文卷等件委員齋交護撫臣卽於是日交卸料理行裝准於正月十二日自浙起程迅赴山東新任以重職守伏念臣湘楚輇材農曹末吏台司歴任旣政續之無聞疆寄濫膺復時艱之岡濟涓埃未報競揚方深玆復渥何　恩繪調撫山左在朝廷俾還舊活冀牧駕輕就熟之功而微臣送履煩區　切綆　　深之懼計惟有矢愼矢勤任勞任怨以冀稍酬　高厚鴻慈於萬一除交每日期另行恭疏具題外所有微臣感激下忱並交　浙撫起程赴東日期謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○太子少保署理直隸總督兩廣總督臣張　聲跪　奏爲揀員調補省會要缺知縣恭摺仰祈　聖鑒事竊查清苑縣知縣何庚生於光緒八年十二月初六日病故業經具題開缺應以本員病故之日作爲開缺日期所遺係省會首邑十省通衢政務殷煩差使絡繹並時有發審案件兼管河道水利係衝煩疲難兼四最要之缺例應在外揀選調補查定例現任要缺之員有必須更調者查係由三項要缺更調四項要缺及最要之缺或由四項要缺及最要之缺更調附省首邑卽行議准又吏部奏定章程首府首縣缺出於通省正途人員丙揀選調補各等語臣督同藩司崧駿升任臬司剛毅在於現任選缺知縣內逐加遴選或歴俸未滿或人地未宜一時實無合例堪調之員惟查有正途出身之天津縣知縣朱乃恭年四十七歲奉天錦縣進士以知縣卽用簽掣廣西親老告近改掣直隸題補定興縣知縣同治十三年六月到任光緒三年調補清苑縣知縣是年大計保薦卓異四年七月聞訃丁繼母憂開缺回籍嗣經服滿起復因尚有老親仍歸直隸候補七年正月到省題補天津縣知縣八年六月到任該員樸誠幹練爲守兼優歴俸早滿三年曾任省會首邑以之調補清苑縣知縣實堪勝任清苑較天溲尤爲煩劇核與四項更調省會首邑最要之例相符且係進士出身按之應用正途章程更爲吻合相應仰懇　天恩俯念員缺緊要准以朱乃恭調補清苑縣知縣銜缺相當毋庸送部引　見理合恭摺具陳伏乞　皇太后　皇上聖鑒勅部核覆再該員任內並無承審積案承緝盜案徵解錢糧已起降調革職叅限庭分且題調要缺一切因公處分例免核計該員係屬再調應完罰俸銀四百兩已於光緒八年十二月十九日完解司庫仍造具罰俸事由銀數清册咨部所遺天津縣知县四項要缺俟朱乃恭准调清苑縣後容再揀員請補　此案應以光緒九年正月初一日起限合併陳明謹　奏軍機大臣奉　旨吏部議奏欽此　○○陳士杰片　再查直省州縣編查戶口例應年終具奏所有光緒八年浙省茲生民數據各　州縣於秋授編查保甲時挨戶冊報由府親往抽查核對統計男女大小共一千一百五十八萬八千六百九十二丁口造具清冊由藩臬兩司會詳請奏前來臣覆核無異除清冊咨部外理合附片陳明伏乞　聖鑒謹　奏軍機大臣奉　旨知道丁欽此　○○臣何璟張兆棟跪　奏再淡水縣知縣恒銳患病禀請開缺回籍調理所遺係酌委之缺查有新竹縣知縣徐錫祉謹愼安詳任內並無承緝盜案將屆四叅限滿以及經徵錢糧處分堪以調署淡水縣知縣篆務所遺新竹縣知縣員缺查有卽用知縣朱爭烈堪以委令署理新竹縣知縣篆務該員徐錫祉係浙江仁和縣進士朱承烈係浙江山陰縣進士均毋庸考試距原籍俱在五百里以外據福建藩臬兩司會詳前來臣等謹附片陳明伏乞　聖鑒謹奏軍機大臣奉　旨知道了欽此　○○護理浙江巡撫布政使奴才德馨跪　奏爲叩謝　天恩並接護撫篆日期恭摺仰祈　聖鑒事竊奴才接奉調任撫臣陳士杰文開接准部咨光緒八年十二月十三日奉　上諭陳士杰現在調補山東巡撫着卽迅赴新任任道鎔未到任以前浙江巡撫着德馨護理等因欽此玆於光緒九年正月初九日唯調任撫臣陳士杰委署杭州府知府桂斌撫標中軍叅將唐湘遠　送浙江巡撫關防鹽政印信及　王命旗牌文卷等件移交前來奴才謹卽恭設香案望　闕叩頭謝　恩祗領任事伏念奴才滿洲　僕知識庸愚由刑曹補官外任歴郡守荐　監　三載浙藩隗無報稱一權巡撫渥荷　隆施念　高厚之莫酬凜氷淵而倍惕茲復仰承　恩命再權撫蒙私衷循省彌切悚惶竊維浙省濱海要區撫綏匪易雖奴才頻年仕浙隨在留心而巡撫綜理大綱益肩鉅任自維　昧懼弗克勝惟有勉竭駑駘勤求吏治整頓營務並將海防塘工鹽漕　捕一切應辦事宜實心經理期於妥善固不敢以暫時攝篆稍涉因循亦不敢以操切圖功致有貽司以兾仰答　鴻慈於萬一所有奴才感激下　並接護撫篆日期除恭疏　題報外謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此○○裕祿片　再安徽歙縣紳士同知銜汪廷佐因潛山等州縣猝遭水患饑民待賑孔殷力措銀五千兩捐助賑撫聲稱情殷報効不敢仰邀議叙據藩臬兩司詳請奏獎前來臣伏查該職汪廷佐情深桑梓見義勇爲獨力捐解賑需至五千兩救濟災黎全活甚衆其急公好義之悅實非尋常可比可否仰懇　天恩賞給三品頂戴以示獎勵之處出自　逾格鴻慈謹會同大學士兩江總督臣左家案附片具陳伏乞　聖鑒訓示謹奏軍機大臣奉　旨該部議奏欽此　○○二品銜署理浙江布政使寗紹臺道奴才瑞璋跪　奏爲恭報奴才接署藩篆日期叩謝　天恩仰祈　聖鑒事竊奴才接奉調任撫臣陳士杰札開欽奉　上諭浙江巡撫着德馨護理欽此所有　司印務奏委奴才署理以便遞相交替等因奉此玆於光緒九年正月初九日准藩司德馨將浙江布政使印信一顆及庫項巷宗移交前來奴才卽於是日恭設香案望　闕叩頭恭謝　天恩祗領任事伏念奴才滿州世僕知監庸愚習清文而趨步摳庭列郎曹而俻員總署涓埃未報兢惕時深光緒元年四月蒙恩補授浙江寗紹台道服官七載未效寸長昨以卓異俸滿奉文調取引　見甫經交卸尙未起程茲復赴理藩篆彌切悚惶竊　藩司綜理庶政責重事繁　昧庸材懼弗克勝惟有勉竭駑駘將應辦各事悉心經理並隨時禀承撫臣指授　宜務求妥善不敢以暫時權篆稍涉因循以期仰答　高厚鴻慈於萬一所有奴才感激下忱並接署　篆日期謹繕摺具奏叩謝　天恩伏乞　皇太后　皇上聖鍳謹　奏軍機大臣奉　旨知道了欽此　○○陳士杰片　再據浙江候補道李輔耀魏汝　仁和縣知縣趙篤恩等禀稱同鄕湖南湘陰縣現在節婦茫薛氏係儒生　大文之女　生范星田之妻軍功保舉湖北候補知府范　附生范肇恆之母道光八年歸范星田爲室道光二十一年夫故氏年二十九歲現年七十歲計守節四十一年又湖南清泉縣現存節婦姚黃氏係書化縣徒九品黃孝懌之次女道光二十一年適雲南劍川州知州姚元　次子姚起　爲室道光二十五年夫故氏年二十五歲現年六十一歲計守節三十七年該氏等均係孝思誠篤節操堅貞菽水承顏奉姑曲爲順敬柏舟勵志撫孤忍受　寒春露秋霜靑年矢志含辛茹苦白首完貞職等誼厲同鄕見聞較確未忍聽其湮沒理合造具事寔冊結援案禀　核辦等情據此臣查節婦范薛氏姚黃氏　歌燕婉遽賦鴛離堂　承菽水之歡奉姑終老巾　願松筠之操律已維嚴茹　飲冰苦楚備嘗於昔日幽光潛德　旌揚宜沐夫　殊榮合無仰懇　天恩俯准　旌表以彰苦節而維風化陰將冊　咨部查照外謹會同閩浙總督臣何璟浙江學政臣祁世長附片具奏伏乞　聖鑒訓示謹　奏軍機大臣奉　旨均着准其旌表禮部知道欽此 
 
 

Page 10

 
 
[京報第三百七十七號]  
[光緒九年二月二十二日京報全錄]  
　　宮門抄○諭旨三道錄前○大理寺卿英　奏請　旨釐剔八旗積獘摺○滇撫杜　奏置辦開礦機器片○浙撫陳　奏臬司交卸並委員接署臬篆片○署直督張　奏揀員酌署河工同知摺○吉林將軍銘　奏爲開窰抽釐片○浙撫陳　奏知府試用期滿留省補用片○二月二十二日工部鴻臚寺八旗兩翼值日無引　見○永順續假十日○召見軍機　○○大理寺鄉奴才英煦跪　奏爲公旗積弊太深請　飭認眞釐剔以　紀綱恭摺仰祈　聖鑒事竊維八旗之設二百餘年其始人心樸厚立法周詳該管大臣亦皆實心任事不容絲毫弊端所以乾隆嘉慶之時八旗兵丁夙稱勁旅至今日而壤法亂紀其弊不可勝言謹就奴才見聞所及臚列四條爲我　皇太后　皇上陳之　一混入旗籍宜清查也八旂年終編立戶口冊檔原以杜虛開人口胄食錢糧之弊尙未慮及有民人混入者茲則八旗兵丁半属民人充數詢以姓氏而不知卽以清語而不曉推原其故皆由各旗民役編立戶口冊檔將其子弟漸漸混入揑稱某孀婦之子或某孀婦之孫其後遂報捐報考儼然以八旗世僕自居聞有其父尚爲某民役其子卽爲某旗官兵若不澈底清查勢必至無業游民冒充功動之後將來或受　恩封或襲官爵流弊伊於胡底擬請該管大臣認眞清查並責成八旗族長按月呈報有無混入情事倘所報不實官則嚴叅兵則重懲並將混入之人咨部治罪庶旗籍自清矣　一侵扣俸餉宜稽核也自庫欵支絀俸餉减成官員兵丁已形拮据而俸餉房承辦人等又復假庫虧以爲名層層剝削甚至俸餉銀一分短少數兩餉舉一分短少數錢卽有一二整頓旗務大臣逢支領俸餉之日進署回平而承辦人等詭譎多端預行按應領數目實足平每另備一分以爲回平地步迨至官員兵丁支領入手仍是虧　甚多該管大臣亦無從知其底蘊八旗官員兵丁幾何而不困苦耶擬請該管大臣認眞稽核遇有本旗支領餉俸之日親身進署抽查並令叅佐領等官監放倘有前項弊端卽行叅辦則俸餉自應實領實發矣　一項替挑缺宜懲辦也八旗挑補兵缺向章領催以識字爲上馬甲以中箭爲優非逾十六歲均不得入選乃近來應挑人等多因年歲不符以及文理不明弓馬不熟之故遂覓他人頂替一經補缺卽將應領庫銀作爲酬謝之費叅佐領等亦扶同隱匿瞻徇私情若不從嚴懲辦恐相沿已久八旂兵丁無一成材豈不虛糜帑餉乎擬請該管大臣每遇挑補兵缺令叅佐領出具並無頂替印結先行呈遞仍親身向本兵盤詰倘年歲三代與牌冊不符卽將頂替人等咨部治罪叅佐領等官指名嚴秦庶兵皆適用餉不虛糜矣　一私賣甲米宜禁止也八旗兵丁按季支領甲米原爲養家口計乃近日赴倉叅領等官先向該倉花戶串通舞弊任令攙雜土塊不堪食用米局商人亦得高下其手互相爭買致使領米石各兵甘心售賣無可如何叅領花戶等遂從中漁利彼此均分俗呼之謂成事夫成事之弊八旗皆然右翼尤甚若不嚴行禁止恐　朝廷豢養兵丁之意轉屬有名無實擬請該管大臣親身赴倉督飭叅領等向該倉支領潔淨之米分放各兵毋任私自變價倘有　雜士塊不堪食用等情卽將該倉花戶赴倉叅領等從嚴叅辦似於兵食不爲無益矣以上四條皆八旗積久之弊奴才平日確有見聞可否請　旨飭下都統認眞釐剔妥議具奏奴才爲整頓旗務起見是否有當伏乞　聖鑒謹奏奉　旨已錄○○杜瑞聯片　再據藩司詔烱詳稱滇省產銅各廠山勢豐厚初開　硐尚不爲難每至進山深處將見連堂大礦輒有積水濟　又有生成銅壁形質較大鎚鑿難施若不叅用西法雖屬美礦直同廢硐擬動擬庫銀四萬兩委雲南試用通判張長耀留閩委用通判周德溥前赴上海香港兩處又查道銜候選知府卓維芳身家殷實辦事可靠兼能通曉機器堪以委令選雇精通機器工　前往會同張長耀等向外洋購買油水鋸銅兩種機器由該守留心查看分別購買所有銀錢事務均歸該守經管如所買不能合用惟該守責成一經購就卽交張長耀等運回滇省發給各廠俾利開採在目前雖不無多費然廠利旣開將來所獲不啻倍蓰實於經費有裨所有此次動撥銀兩應歸採辦銅斤本脚案內核實造銷詳請附奏等情前來臣等覆查該司所擬係爲整飭銅務起見合無仰懇　天恩俯准動欵辦理歸于銅斤本脚案內核實造報除咨部並咨明南北洋大臣查照外謹合詞附片陳明伏乞　聖鑒訓示謹　奏軍機大臣奉　旨覽欽此　○○陳士杰片　再浙江按察使孫家穀奉　旨着來京中候簡用欽此經臣檄委鹽運使惠年暫行署理前已奏明在案玆據孫家穀禀稱於八年十一月初十日卸事卽於二十六日起程北上等情相應據情附片陳明伏乞　聖鑒謹　奏軍機大臣奉　旨知道了欽此　○○太子少保署理直隸總督兩廣總督臣張樹聲跪　奏爲河工同知要缺循例揀員酌署恭摺仰祈　聖鑒事竊照永定河南岸同知桂本誠保歸知府經部知照應歸光緒八年十一月分開缺所遺南岸同知係河工要缺例應在外揀選查定例河工同知缺出如對品補用先用保奏奉　旨留工之員一人次用次儘仍赴原工一人兩項相間輪用先儘無人仍用次儘次儘無人仍用先儘輪用四缺後至第五缺用投効分發試用一人又吏部奏定章程道府以至未入流輪補班次先用新班遇缺先三人次用新班遇缺一人再用各項輪用班次一人以五缺爲一輪又河工先儘次儘試用各班照例按班輪補惟輪補何項到班卽于何項班內擇其人地相宜者酌量補用各等語上次天津府河捕同知陳錫麟病故遺缺因新班遇缺先新班遇缺次儘班前次儘正班均無人已補河工先儘班前同知程迪華又永定河南岸同知黃照鑑丁憂遺缺因新班遇缺先新班遇缺均無人已補河工先儘止班同知桂本諴又北岸同知吳廷斌調補務關同知遺缺因新班遇缺先新班遇缺次儘班前次儘正班均無人已補常捐先儘班先同知張起鵬又石景山同知吳士湘保歸知府遺缺因新班遇缺　新班遇缺均無人已補河工先儘正班同知竇延馨今永定河南岸同知一缺　在新班遇缺先新班遇缺次儘班前次儘先次儘正班銀捐試用班前均無人應用常捐試用本班儘先人員據藩臬兩司永定河道詳稱定章先儘次儘試用各班旣佳酌補自應在於試用儘先班內揀選查有河工試用本班儘先補用同知陳遐心堪以署理具詳前來臣查陳遐心年三十八歲江蘇銅山縣監生祖籍安徽涇縣遵例報捐同知指分北河試用光緒三年四月二十六日到省派分永定河道差委五月十四日到工復遵例加捐本班儘先補用旋　永定河三汎安瀾出力保俟補缺後以知府升用又因興修永定河渠　河道出力保俟補知府後加三品銜該員講求修守辦事勤能以之署理永定河南岸同知堪勝河工要缺之任亦與例章相符仍俟經歴三汛期滿如果稱識再行保題實授理合恭摺具奏伏乞　皇太后　皇上聖鑒勅部核覆施行再此缺應以光緒八年十二月初一日起限合併陳明謹　奏軍機大臣奉　旨吏部議奏欽此　○○銘安玉亮片　再前因吉省經費支絀擬請試開煤窰抽厘浴餉當經酌擬厘章　奏明招商先後試開石碑嶺大石頂子等十處煤窰暨酌改舊有煤窰三處從前課章與新添煤窰一律派員稽查抽收厘稅等因在案茲據商人劉振東尙宗錡具呈續領荒山子長嶺子二處煤窰均見有煤線堪以開採等情當卽派令縣丞繆誦芬佑領花理雅遜勘騐荒山子候補巡檢高曾陰騎都尉德凌阿勘騐長嶺子等處去後旋據禀稱該二處煤線顯露堪以開採與禁山風水實無關碍取具山主四隣情願招商甘結繪圖貼說加結具報前來奴才等卽飾總理煤窰事務副都統銜花翎協領富爾丹掌工司關防二品頂戴花翎協領全福等酌核招商茲據禀稱續招商民劉振東承領荒山子尚宗錡承領長嶺子等處煤窰均係土著殷實陳民取有切保等情禀覆前來奴才等詳查吉省舊　煤窰三座先後續煤窰十座內有陶家屯商人張福永呈報無煤另行照例具　題外連今新添煤窰二座共十四座所有舊有續添試探煤窰稽查抽厘等事仍照前擬成章一律辦理除將原查煤窰委員送到甘結及商人年歲籍貫咨報戶工二部查照外所有續行試開煤窰照章抽厘緣由謹附片陳明伏乞　聖鑒謹　奏軍機大臣奉　○○陳士杰片　再捐納分發試用知府一年期滿例應察看才具分別煩簡補用又吏部咨嗣後道府州縣保歸候補人員應于到省一年後察看考核分別補用等因遵辦在案茲查有籌餉試用知府周錫　候補知縣羅銘動楊葆彝馮應馥伍桂生何兆愷等六員均巳試用試看一年期滿據　臬兩司分案會詳前來臣查試用知府周錫璠天姿敏捷堪勝煩缺候補知縣羅銘動辦事穩重楊葆彝樸實謝勞馮應馥公事明白伍桂生穩練有爲何兆愷質實不浮相應請　旨留省照例補用謹會同閩浙總督臣何璟附片具　奏伏乞　聖鑒謹　奏軍機大臣　奏旨吏部知道欽此 
 
