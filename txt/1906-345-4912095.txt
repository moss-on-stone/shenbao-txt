# 1906 - 345 - 4912095

 

Page 1

 
 
[電傳上諭]  
　　十一月初二日奉上諭郵傳部右侍郎胡燏棻由庶吉士攺爲部曹外任道員升授臬司洊擢卿貳宣力有年歴辦北洋善後營務處及關内外鐵路事宜諸臻妥協本年由禮部侍郎調補郵傳部侍郎尚未到任因病賞假調理遽聞溘逝軫惜殊深加恩著照侍郎例賜恤任内一切處分悉予開復應得恤典該衙門查例具奏伊子胡翔林著以道員儘先補用欽此同日奉 
上諭郵傳部右侍郎著吳重憲補授欽此同日奉 
上諭河南布政使着袁大代補授欽此同日奉上諭江西巡撫著瑞良補授迅赴新任欽此局日奉 
　　上諭癊昌奏霜降安瀾一摺本年夏秋大雨時行洪澤湖來源甚旺上游拆泗諸水迭次漲發悉入運河隄工奇險迭出仰賴神靈默佑　護平穩善慶安瀾實深寅感發去大藏香十五枝交廕昌祇領恭詣大王將軍各廟虔誠祀謝仰答神衣餘著照所議辦理該部知道欽此 
 
 
 

Page 2

 
 
[初三日奉]  
　　上諭山東按察使著黄雲調補馬汝騤著補授甘肅按察使欽此 
同日奉 
　　上諭安徽徽寗池太廣道員缺著文煥補授欽此同日奉 
上諭四川成都府知府員缺緊要著該督於通省知府内揀員調補 * 
所遺員缺著順芳補授欽此 
[宮門抄]  
　　十一月初三日召見軍機毓朗趙秉鈞 
[論萍鄉之匪亂漢]  
山岳之地。異於平原。上業發達之地。異於農業發達之地然工業發達之地。有濱於河海者。以其與商埠相近也。有隣于山岳者。以其與礦山相近也。然山岳之。地於農業極不便。利農業旣不便利。則民食易於缺乏。一旦工業發達。食穀之人日增。而產穀之地弗增。勢必至于生亂。若今之萍鄉匪亂是也。夫萍鄉之地。處萬山之中。舍礦物而外物產甚。稀自煤礦旣。開民之作工者日衆。　築路運煤諸　　。利之所在。民盡　趨。由是萍鄉附近之居民。其數十倍于往昔。然民　食則不生。萍鄉之民食。均仰給于外。然由湘省往者。必浮湘江至湘潭。然後可至醴陵。由贛省往者。亦必由鄱陽歴臨江。以至袁州轉輪之法。兩道均艱。况湘贛二省。均非產米之鄉。非販米於蕪湖。卽購糧於川蜀。近歲以來。中國奇災疊見。而小旱之禍頻仍。因　產米日稀需米日切。而米價亦日增萍鄉之禍。雖原因甚雜。然　贛人之所言則大抵由於民食之缺乏其民食缺乏。之原因。則由山岳之地。一躍而爲工業發達之。區民日增而民食亦增。苦民食偶缺。米値日昻則貧民。之失所者欲求飽食而不能。勢必流爲搶劫。故近日匪徒滋事其人數所。由衆多者。未始非飢寒迫身之民挺而走險也。試觀近數年之匪徒。廣西之地最貧瘠。則廣西先亂。湖南次之。則湖南屢暴動江西之贛吉。浙江之衢州。亦非沃饒之土。故鬧敎之案。亦爲東南各省之冠。其故何哉。艱于謀食之故也。且其地不宜于農業。則山谷必多。凡山嶺重疊之地。其人民之習尚。必以强悍著聞。且易于圑結。易于逋逃。一有失所。則揭竿之事興。矣此固　獨萍鄉爲然。特萍鄉爲路礦發達之地。爲奸民所趨。故其爲亂也愈易今也動三省之兵。竭數十萬之餉。雖官軍所至。撲滅匪難。然。人民受匪徒之害。及受官軍驚擾者。夫固指不勝屈矣。試推其原因則因。鐵路僅通于醴陵未能與湘贛省垣。相接以。致交通不。便試觀東四各國。凡礦業所在之地均鐵路互通。故雖山岳之地。無民食缺乏之虞。而萍鄉則不然。此其所以致亂也。今欲籌萍鄉善後事宜。其惟速造鐵路以預籌民食乎否則匪亂雖平。憂未艾也。若夫增警察。設兵防禁流民固爲。萍鄉切要之圖。然非淸正本淸源之策也。故即其事推論之 
[專電一長沙]  
　　合剿瀏陽匪亂瀏陽匪勢稍平現在正謀合勦鄂軍駐省垣嚴防（扶） 
[江督密電防匪南京]  
　　探聞日昨江督端午帥以萍 
鄉亂事蔓延特發密電致蘇皖文武各大員略謂萍鄉匪勢猖獗行蹤詭密深恐混入各營釀成大禍　責成各營官嚴濟　查如有匪黨混入或兵與匪通解交地方官審辦　免　處分倘倘敢庇縱定以軍法從事所有長江往來各輪船飭各關道切實監查以免匪黨私運軍火接濟云云（疑） 
[電詢川匪亂情形京師]  
　　日前政府電致四川總督錫淸帥略云前據電稱重慶　屬渠縣地方匪首陳鴻圖糾衆起事業已派兵擒獲匪黨等情務請貴督迅速加派精　認眞勦辦務將匪首陳鴻圖緝獲勿任漏綱飭屬切實保護敎堂免釀巨　並將現辦情形先爲電奏以紓　　（下） 
[外省官制釐訂就緖北京]  
　　釐訂官制大臣前將原訂外省官制草案通電各省將軍督撫詳加叅議茲諸大臣以各省覆電均已到齊惟意見實屬紛歧又經慶邸翟大軍機酌中核定與原案略加删攺將次就緖不久卽可繕摺人奏矣（上） 
案此事又與前報所登通詢各外臣者不同未知孰是 
[慶王致仕之風說]  
　　大阪朝日新聞　慶　年已六十有二自以筋骨漸衰不勝繁劇擬推荐皇族中之壯年者　其任云 
[張家口開埠草章]  
　　大阪朝日新聞云張家口開埠一事淸政府令袁世凱及察哈爾都　先立草章茲探得大略如左 
一張家口以後不歸察哈爾都統管理歸稅關監督管理一募集防備兵一設立租界一京張鐵路開工後廢稅關監督設稅關於施家口及獨石口 
[經營西藏之方針]  
　　大阪朝日新聞云此次慶王與諸大臣會議經營西藏之政策現已决定其章理則開墾後藏荒地添設戌兵設立巡警建築學校開采礦山闢商埠立稅關築鐵路次第興辦已令駐藏大臣詳細復奏 
[决議開闢西藏商埠北京]  
　　政府前擬開通西藏商埠雖有是議未克實行日前諸大老决定此事已電駐藏大臣飭將江孜噶大克開埠事宜迅卽體察情形詳細聲覆以便與總稅務司核妥從速開辦勿再稽延云云（甘） 
[中國陸軍留學生派入日本聨隊]  
　　初一日東京電云有中國學生一百四十人已在日本陸軍學校畢業同於今日由東京起程人日本聨隊擔任職譯文匯報 
[電請查辦毁學嘉定]  
　　嘉定縣學董周世恆於初一晚將淸鏡學堂擊毁各學堂因此一律停課現已由紳士電請蘇撫查辦矣（弁） 
[新加坡華僑興學]  
　　初三日香港電云旅居新加坡之福建僑民已擬定將七月中元節設釀捐欵移作興辦學堂之 
 
 

Page 3

 
 
用各幫亦皆援例仿行譯文匯報 
[淮北災况續誌]  
江蘇京官致各督撫電。江蘇同鄉京官致各督撫公電云據同鄉急電本年淮水漲溢江南北一帶下流徧受奇災顆粒無收現瀕冬令飢民四出求食齊集淸江浦有世萬之多風餐露宿慘不忍覩弟等均已勉竭棉薄稍事賑濟無如勺水莫救燎原查向來隣境告災敝省燕不踴躍輸助首先携欵往辦義賑未敢稍分畛域今當萬命垂籲之時敢求台端大發慈仁竭力提倡募集巨欵並懇先行墊欸滙寄上海盛宮保處派紳往放俾飢民不至轉死溝壑功德實無涯涘弟等念流民數十萬行將絶食用特代爲號呼不勝迫切待命之至捐册續寄江蘇京官潤庠竇忠文治肇新郁生名侃等仝叩（對） 
江督蘇撫奏請截漕展捐。江督蘇撫因徐海等處待賑孔急需欵浩繁奏請截漕十五萬石及展辦賑捐添辦七項常捐已奉旨交部議奏（甲 
　　江督派員開辦賑捐。江督端午帥近因淮北飢民太多紛紛南下恐致流離失所前日特札委藩司與前湖北候補道任子齡總辦淮北賑捐事宜并委湖北候補府王渭賢會同辦理（才） 
劉愼之函述沭陽灾情。昨劉愼之善士函致盛宮保曾少卿施子英朱葆坧諸君云前日在淸江奉上電並寄一函諒送籤閣念四由淸江動身念五晚抵沭陽今日拜會當道訪探灾情知東南北三鄉尤重　鄉略輕然亦待賬統計約灾民三十餘萬照宮保面諭大口一千小口五百約需二十萬錢鄙見減發大口六百小口三百如此計算亦非十萬串不可據紳士云念四年嚴佑之先生到此放賑計發二十餘萬灾視今年爲輕今晚所帶三萬四千串萬難濟事務乞諸大善士法外生法籌欵接濟立候惠復以便辦理今明出門查賑先查東南北三鄉候盛朗翁三位到晚卽往查西鄉查沭陽之灾果巨較湖南水災重加十倍沿途目見者無一不鳩形鵠面慘不可言晚已放賑數次未見如此之甚言念及此不覺心酸淚墜聞得海州灾形與沭陽等贛榆稍輕應否著人撫賑亦聽諸大善十主裁旣有所聞不敢不告最慮者淸江聚集男女大小至三十餘萬日需數千金豈能持久况際隆冬難免雨雪更有可慮者還防炎燭萬一不愼其禍不堪設想災民共住五十四個圍子老圍住至九千餘人儼如營盤一樣連絡念餘里未知諸位生佛有何良策救此數十萬災黎誠爲萬世功德（助） 
[蘇撫致滬道電]  
　　（爲滬寗鐵路圈用善堂義塜事） 
頃准唐大臣電稱滬甯推廣上海車站圈用保安仁濟兩善堂義塜地專員履勘勢難繞避該堂董事屢議未决請電執事知照堂董卽領價遷讓以免停工縻欵等語希查酌勸諭早爲議結先電復 
附滬道復電奉電敬悉鐵路公司擬用保安義塜地一案先據堂董禀該地於光緖念三年已經公司圈用十七畝四分零祗餘地十一畝數分曾擬另置地畝遷併新塜經縣詳道批飭立界永禁侵佔盜賣存案昔年開築鐵軌幹路不得已而遷　今則不過推廣車棧之用該叚一帶地位甚廣儘可留出此義塜一隅以保枯骨並以念八年分上部局曾倡名學堂購買該堂上邑　地經闔邑紳商之力始允調換賠銀一萬五千九百餘兩有案可查又四明公所義塜法人屢屢覬覦閙事今若准公司遷動義塜難保外人不再生心等情並禀奉前督憲周札飭會商鐵路總辦鐵道妥辦當經先後轉商接准總管理處及鍾道查復地係本路所必須無法避讓原禁盜賣係重在見利忘義覬　私賣即所引交涉各案與本路情事槪不相同本路爲國家自有之路凡衝要處無不遷之墳誠有所不得已資請轉飭堂董遷墳領價等因一再勸諭調停鐵路公司願於官價外另貼若干作爲彌補該堂前次與工部局調地賠貼不敷之用惟須該堂自行設法轉圜職道以爲事可變通辦結乃一再行縣曁照會地方商會各董轉詢據復該堂董以該車棧移西移南均有地址可以恢復並非難於避讓等情轉復前來正核辦間奉諭前因容再派員會商調停辦法另聞謹復（左） 
[總工程局總董上滬道禀]  
　　（爲請嚴禁滬上烟館事） 
敬禀者竊维鴉片之害垂六十年食此者或以疾病而難除成以游戲而成癮非眞此無涯也近奉明詔立限禁烟有志之士爭自振拔亟圖戒除一月以來就上海一隅之地董等耳聞而目見者已不下百人厄運將回人心向化其機至捷其效至順然竊以爲因其勢而利導之數十年之沉疴不難立起苟一鬆動則因懈成疲誠恐日久無功日前英國戒烟會書記員亞列山德來滬與職董鑄痛論此事聽其言詞極願輔助吾中國禁除此害察其意指必欲中國實行禁烟之令方克玉成董等聞直隸已立限六個月勒令烟館閉歇此誠釜底抽薪之法爲目前禁烟至要之圖蓋有烟館而吸烟者便於過瘾不吸烟者亦易於成癮故烟館禁盡則失其方便而思戒者必多去其腥羶而沾染者自絶查上海爲通商第一大埠董等承憲台委托辦理地方逢治目擊境内烟館林立比之米鋪尤多常引爲切膚大患祗以禁令未申付之無可如何而已今幸奉旨禁烟若不乘此立限將烟館禁除爲堅壁淸野之計恐外人將笑我因循以爲未能實行也昨星期六日爲董局常會之期經諸議董集議懇請憲台出示勒令城廂内外大小烟館自出示日起限六個月内閉歇改業一面照會値年領事商令英法美三租界各烟館一律立限禁盡藉雷厲風行之勢成驅霾掃霧之功使東南一隅與畿輔響應然後推行内地速於郵傳天地淸明復見今日仰惟憲台求治心殷除惡務盡董等承流宣化敢不殫竭愚誠爲此迫切禀陳伏祈迅賜察核施行地方幸甚國家幸巷再日前譯員亞列山德曾與職董鑄言當面商各國領事禁閉租界烟館諒各領事深明公理必樂賛成抑董等更有言者禁烟爲我國主權即使領事不允租界不禁而我内地萬無因此不禁之理不得以爲淵敺魚爲叢敺爵爲言也我誠力 
 
 

Page 4

 
 
行禁除卽租界中比屋皆開烟館不得謂利源外溢也况各國自稱文明苟見我内地實行禁絶豈甘蒙不　之名總之租界能禁固可一旦肅淸租界不禁内地自禁並無妨礙想憲台明析秋毫必不爲浮文所惑臨禀不勝待命之至肅禀十一月初二日（助） 
[預備立憲公會演說稿]  
　　鄭蘇龕先生演說恭讀七月十三日上諭有曰使紳民明晰國政以預備立憲故本會定名爲預備立憲公會今日乃光緖三十二年十一月初一日爲預備公會第一次開會之日本會未經宣布故今日到會者皆發起人而來賓到者頗多實爲本會之榮耀孝胥謹代全會報告開會之宗旨願在坐諸公賜聽幸甚 
中國數千年以來皆是家天下之制度孟子謂天下之生久矣一治一亂實考歷代治與亂之相較治之日甚短亂之日甚長治一而亂十考全國人民常寄生於虐政惡俗之下累世終身不知治世爲何物至大亂旣起人不聊生於是望治之心更急不問何人但能稍得人心者舉世之人即已傾心歸往頌之曰聖尊之曰天所以歷世上黄雄豪傑乘時得志者大抵看透此種人民之身分利用其飢者易爲食渴者易爲飲之手段一面解其倒懸一面制其死命遂使全國人民皆爲一人之私產與牛馬奴隷無異此等種因成果皆由於千百年億萬之習慣實無一人獨任其　者充其緣由因無學問故無知識因無知識故無預備因此醞釀煆煉以成今日中國人民一種之特質此種特質有一最醜之名目名曰苟安偷活四字 
　　諸公今日願開苟安偷活四字之解說乎孝胥鄙意須將此苟安偷活四字之 
分两層一層對於國政一層對於身家 
　　對於國政一層即苟安二字是以數千年以來治國之制度皆以居高臨下爲主義觀其所立之禮儀卑賤對於尊貴無一毫之身分拜跪進退訓令禀承自大臣之於君上下僚之於上官平民之於官吏摧抑不遺餘力而舉國之人安之若素也觀其所徵之賦稅國家責之於各省各省不敢不遵也督撫責之於州縣州縣不敢不供也州縣責之於民間民間不敢不與也甚至貪官汅吏假託國家之威勢壞人產業破人身家濫取無度而舉國之人亦安之若素也觀其所定之刑罰公堂之上暗無天日上無保護之意下無伸訴之權毒刑酷法可施之罪名朱定之人敎供造案常視爲秘密相傳之訣雖寃氣觸天無能逢解而舉國之人亦安之若素也人人爲積威所刦皆有自顧不睱之思想故苟安二字並非眞有可安之地位譬如以斬决與受刑比則人皆願受刑以受刑與禁錮比則人皆願禁錮故我所謂中國人民苟安之性質其中皆含有極可哀之情形廹而出於此也 
　　對於身家一憎即偷活二字是爲數千年以來謀生之計策皆以利已損人爲主義觀於仕宦之途　營奔競排擠傾軋旣無爲國爲民之心亦無立功立名之意自將相至於微員悉以取巧推諉爲長技雖責任極重爵位甚崇者絶無經營一事關係於國家十年以上之計畫其心則曰吾不過五日京兆而已誰能爲久遠之計此官塲偷活之情形也觀於商賈之途逐利忘義成爲風氣甘受外人之驅策不求同業之合羣每有一種營業可　獲利者絶不預計銷塲之大小敏手捷足爭先恐後至貨積不銷則又甘心折耗跌價競售另圖他舉致銷塲敗壞外人反客爲主坐握利權面我之商界絶不知攺良遂成人爲刀俎我爲魚肉之現象此商賈偷活之情形也觀於農工之途則力量愈微餬口度日業耕種者坐受豪强之并呑業工藝者全無發達之進步至肩挑担負之徒流　轉徙去死不間出洋華工被虐之情狀已成世界之慘劇然往者紛紛猶不能止此農工偷活之情形也人人皆暫救目前絶無顧全大局之思想故偷活二字决非　有生活之可圖譬如剜肉補瘡瘡未合而肉又傷飲酖止渴渴未解而毒已發故我所謂中國人民偷活之性質其實皆出於極無聊之景象積而至於此也 
本會旣已遵旨預備立憲試問此數千年來苟安偷活之人民習慣性成何所用其預備今欲倡率天下以從事於預備立憲之盛事則非先革其苟安偷活之性質亦必無從下手明矣 
　　今欲革除苟安之性質以對於國政者則曰責難革除偷活之性質以對於身家者則曰圖存如何便是責難凡内政外交之得　我等細加研究發爲論議以　朝廷之採擇是也如何便是圖存凡工商實業之利病我等力爲調查盡心提倡　求民生之發達是也本會應辦之事所包甚廣須至實行之日方能報告今日蒙諸公光臨而皆有贊助本會之高詣孝胥謹氏全會宣千於大衆曰凡我華人有不忍苟安於腐敗之時局者可以入預備立憲公會有不願偷活於危險之生業者可以入預備立憲公會對於國政有懷責難之忠懇者可以入預備立憲公會對於身家有懷圖存之志願者可以入預備立憲公會本會之宗旨如此天睛鑒之 
　伍昭　先生演說在前諸君演說鴻詞偉論發揮極透感動至深此在座諸君所共聞也鄙人無學無識何　妄有所陳今不獲已請畧言預備立憲之關係惟諸君幸敎之近年民智旣開政治思想日見發達故上有預備立憲之諭而下豈可不以預備應之我輩而不以國民自居也則已我輩而欲自居於國民之列則豈可以不急起直追速爲預備且實行立憲之期當不在遠彼時朝廷之所行與夫衆人之所守之法律制度皆國民所自立之法律制度也其與衆人之身家性命動作行爲無一時一刻不有極嚴極密極親極节之關係苟無預備則上無所措施下亦無以應付豈不又成具文惟現在立會旣以發憤爲學合羣進化爲宗旨其應預備之事有極爲難者有極煩瑣者勞心費力之事不一而足非羣策羣力不爲功事原非易幸而先後入會諸同志皆熱心公益具有各種能力之人必能不畏煩難堅立一不可搖動之基　但願我同志合力同心各書所長意見不妨通融而宗旨萬不可背部署不妨寛　而目地總期必達則今日必將爲我中國歷史最可紀念之一日豈不偉歟（助） 
[法韓兩國之交涉]  
　　初二日東京電云近有謠言提及駐滬法國領事設法向高麗國密使某某索還日俄戰時借給高麗之欵傳稱此等謠言之原因乃係一法商之事高麗國家曾與該商訂立合同於日本監理高麗以前交付人參貨物後忽無故作廢該商因索賠欵洋一百萬元云譯字林報 
[俄國又出炸彈案]  
　　初二日倫敦電云波蘭來　孟地方憲兵司令官遭匪徒以炸彈擲擊轟去兩腿兇手當即拘住 
[德國黨派意見之紛歧]  
　　初二日倫敦電云德國國民進步黨與激烈黨各傳布檄文進步黨駁擊中立及社會當力懇德人應激發愛國之忱用兵於西南斐洲以底於成激烈黨廢除殖民部之檄文而要求裁减分部之官制而加增政治之自由 
[法國政敎分離之現狀]  
　　初二日倫敦電云昨日法國巴黎京城各敎堂並無暴動惟各省城之人民護送天主敎監督由敎堂回宅時歡呼踴躍頗爲紛擾 
[土耳其國皇接見俄奥使臣]  
　　東方日日郵信報載倫敦電云土耳其國皇於禮拜五日親自舉行回敎典禮後復接見俄奥两國公使 
[美總統致書國書]  
　　初二日東京電云美總統羅斯福又通告國會力吉各邦之事牽涉外國權利者必須由政府辦理 
[舊金山工黨反抗日本人]  
　　初二日東京電云舊金山工黨開會商議反對日本人入籍事 
[英國察驗巨艦]  
　　初二日倫敦電云英國巨艦無畏號已駛入船塢以憑察驗查得有鋼板二塊須加抽換因前次試騐時觸於海中沈物而遭損失譯字林報 
[俄國大將遇刺]  
　　初二日柏林電云俄國海軍大將杜伯蘇在墨斯科　京爲人行刺傷其足 
[英國大員辭職]  
　　初二日倫敦電云英國議院副大臣愛禮司辭職 
[法國預算殖民地之用財]  
　　法報云法國殖民部大臣將一千九百零七年越南財政預算表重加核計使之益形明晰如辦事員費材料及各項公用費皆條分縷晰一目了然該大臣擬征抽酒精稅以補財用之不足並將辦事員費裁去一百四十五萬畢斯德（貨幣名）以資撙節 
[英國殖民地總督聨任之消息]  
　　初　日倫敦電云英國殖民部次官温斯登翹基爾宣言如英國政府願特蘭斯哇　總督　爾本伯爵連任則　大臣亦所願也譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[十月分教職單]  
　　敎授江西饒州劉煥堯建昌拔建昌湯大綱撫州拔浙江嘉興費晉裴湖州舉貴州興義屠光儀平越舉直隷正定趙進修趙州舉宣化楊淑震天津副河南開封賈蒲亭衛輝廪山西汾州夏寶瑚太原廪湖南永順曹廣祺長沙舉福建漳州胡詠琛福州甲敎諭安徽全椒阮爕臣廬州舉四川劍州尹東郊成都舉汶川曾培成都舉順天武淸馬櫆順河間拔福建武平劉宗昆興化廪湖南湘潭鍾籍瀚寳慶廪祁陽雷飛鵬桂陽舉訓導直隷定興一恩藻正白漢副山東博興李夢元東昌歳江西新淦王慶韶饒州舉湖南安仁彭承棠岳州廪興寗吳昌河靖州拔廣東電白鄭應星四川什曾繼祖叙州廪山西山陰張沂歸化廳增潞城張鳳翔大同副福建寕德陳禧年福州舉陜西同官史堃同州拔甘肅禮縣黄乃甘寗夏拔浙江紹興府徐師善湖州附 
[籌撥警部經費鎭江]  
　　前任常鎭道郭觀察奉省憲札飭籌解警部經費一萬五千兩當以鎭關並無閒欵可撥據實禀覆在案茲又奉大憲批飭警部經費關係緊要著在土貨報單罰欵項下先行挪用署道榮觀察已遵卽如數撥解矣（再） 
[江督派員密查僚屬南京]  
　　江督端午帥近密委妥員多人分往各屬密查所屬道府州縣之賢否以及辦理一切新政是否認眞而尤注重學務云（才） 
[查辦諱報盜案揚州]  
　　蘇自朱廉訪以甘泉縣詳報北鄉朱姓被盜一案察核情詞殊多匿諱因嚴行批駁飭令揚州府榮太守查明據實禀復現已由府札委發審員方令復勘矣（引） 
[蘇省擬抽快船捐蘇州]  
　　蘇藩陳方伯得度支部札文畧謂庫欵奇絀請就本省審度情形籌欵備用等因方伯與臬憲朱廉訪等再四籌捐擬將各處快船分别大小每月每艘抽捐若干業已札飭蘇州府轉飭總捕同知先將長元吳三縣各埠快船共有若干艘查明數目造册具報以憑核奪（且） 
[宜荊攺訂團練新章蘇州]  
　　宜興荊溪二縣現擬開辦團練以資冬防然從前冬防章程類皆虚行故事現擬悉行裁汰另　新章叅照省中警察章程辦理聞槍械等一切經費均由該處紳士認承業已禀經省憲批准矣（且） 
[電催員弁回鄂南京]  
　　江督端午帥近日廣延人才所有湖北舊部文武人員攺投両江者頗爲不少前日鄂督張香帥電達午帥請催湖北來員迅速回鄂云（才） 
[江督通飭札文] （爲嚴禁需索陋規事） 
照得本部堂衙門統轄三省政務殷繁所有在轅當差文武各員弁均經木部堂遴選委派照發薪資其書吏茶號門役人等並經隨時約朿不准稍有需索情弊訪聞從前積習每逢年節或到任伊始以及各屬僚委差委缺到轅謁見均有各項陋規此處更有按季按節致送規費名目不一在送者已視爲故常受之者亦靦不爲異殊非澄叙官方整頓吏治之道現在時事艱難外患孔亟凡我僚屬同應廉隅自勵共體時艱何得習爲應酬虚耗財力應將所有陋規一槪嚴行禁絶各該員但須勤奮供職亦何必私自饙遺自經革除之後倘本衙門書役茶號房人等如敢稍有需索准由各該員隨時密禀當從嚴懲辦各該員等如或不知自愛仍復照常餽送一經本部堂查察定卽一併懲處爲此通飭各該員一體遵照勿違（且） 
[江蘇絲紗两廠老股東代表上商局司道呈]  
　　（爲租商抗不撤機事） 
爲呈復事本年九月二十四日及十月二十五日疊奉貴局照會内開奉撫憲陳批張紳履謙等公呈已悉此案業據該局詳請咨會呂盛兩大臣選派洋工師刻日來廠勘驗等因捧讀之下不勝駭異竊查此案紳等呈控費租商背約添機攪壞全局一案前後任各大憲獨於費租商無禀不准無計不從而紳等惟奉商部屢次批示催令界商撤機並有兩廠規模甚大創始不易未便聽其糾葛宕延等語顯見大部保護兩廠之意獨爲明晰而貴局僅以一帋空催掩人耳目以致私機裝用糾葛宕延悉聽其便將及一年之久現因逾限兩月然不依撤又復詳請撫憲資會呂盛兩大臣幻出洋工師勘驗希圖遷就了事以如租商背約添機之願殊不知两廠經費本係司庫應還息借銀兩當由前南洋大臣張奏請借户以作股東是以不敢不遵而此刻以租商私見添機無論如何斷無聽其不撤之理緣廠屋引擎鍋鑪皆係各股東自置之產能否准其拖帶各股東皆有自主之權可以各行其志且股東悉係平等無分大小何能以勢力相强亦豈容外人干預想貴局專司商務旣經勒限撤機在前何復扶同揑飾於後未識是何政體至洋工師勘驗與否悉聽其便紳等不便與聞爲此合行呈復（助） 
[禁止鹽船並幇揚州]  
　　淮南通泰兩屬引鹽由各塲運至泰州北門過浦換船配裝至十二圩上棧其船往往並幇行駛阻塞河道現内河小輪公司以該船並幇有碍小輪行駛函致運憲趙都轉傳諭各商不准並幇如違卽將該商扣運云（引） 
[中江白話報將次出版蕪湖]  
　　蕪湖商會總理李仲絜觀察發起在本埠創一中江白話報已聘定黄健六張鐵仁兩君經理其事冬月初旬即可出版云（州） 
[上海官事]  
　　工巡局文案知縣景崧昨日到道禀請病假三天萬航渡巡局委員嚴曾鋐禀請續假三天鈞和兵輪管帶千總馬廷樹禀知奉委開赴金陵公幹（宜） 
[工部局已允發攺建押所照會]  
　　公共公廨男押所攺良建造工部局　允給照各情已迭詳本報昨關道瑞觀察札飭公廨大旨以押所建造一等茲已磋商就緖不日即可將照送道候轉發動工等因太守接文後當將木作頭奉飭停工後虧損情形以及工部局將原圖所改各節逐一明晰禀請道憲核示遵行（力） 
[西商團練會開會紀事]  
　　昨晚九句鐘西商團練會就大馬路小茶塲議事廳分給團練兵打靶獎物先期由工部局送入埸劵於華商團練會邀請觀禮華團會長虞洽卿袁恆之諸人屇時往觀入塲時由西員邀就賓座先由工部局總董怡和洋東克實克君登 
 
 

Page 10

 
 
台演說謂租界現經推廣團綀亦須加添今華商團練會亦聨合各國西團恊力守助以後彼此須一律看待互相敬護共保租界治安工部局甚爲欣幸想各國團練諸君亦必共認此宗旨也言畢西商各團拍掌如雷極力贊成次由克實克夫人分給各人獎物旋卽唱歌散會按庽滬西人之引重華商此爲起點從此中外一家毫無蒂芥在西商固知華商程度之漸高而華商尤當共守文明使列强引重豈第上海一埠之幸已哉（助） 
道批照錄 
　　張漁笙禀批華人與華人涉訟與華洋互訟照章應各歸各理以免妓節叢　此案先後判斷因何不符究係如何情節仰會審委員關丞秉公復核辦理以昭折服母爲藉日仍錄案復奪母違抄粘并發○黄惠萱禀批案經由縣諭董集算具復如果丁兆麟實有匿帳情弊一經該職貝禀聲訴該縣自有定論何以並不將批詞抄閱輒以被董朦蔽等詞妄肆詬病實屬無憑察核仰上海縣迅予查明案情秉公究斷仍卽錄案詳復核奪抄粘并發（宜） 
[批示翻印書籍]  
　　本埠書業商會以近有等奸商翻刻人家書籍朦混客商其間魯魚亥豕在所不顧遺患學者受害無窮因具禀公共公廨請爲立案查辦茲奉關太守批示云翻印書籍爲市儈惡習據禀該商會現經調查明晰翻印有數十種之多實屬有碍版權應准如所禀立案（力） 
[招告巨棍劣迹]  
　　著名巨棍老佛卽周　猻前爲持刀拆梢陸杏毛被道探拘拿發縣訊押在案茲悉該棍向以販私結黨甚衆此次該黨徒膽敢搜尋原告陸杏毛報復以致陸不敢在鄉居住又前强佔顏寶寶之媳顏等父子不敢與較均致自盡又在該捆地保處拆梢两次得洋八十四元今聞該棍逮案受害各人昨其禀詞投縣附控王大令以該棍犯案重重行將出示招告矣（宜） 
[飭查失火]  
　　美租界北山西里路德安里一百九十五號趙洪生家失火各情已紀昨報昨日彙司捕房查得趙曾向深安公　保有火險銀一千兩延燒比隣一百九十四六兩號亦保有火險各五百兩特飭陸協庭楊掌生二包探往查起火情由禀復核奪（似） 
[盜案解蘇]  
　　前日下午蘇州督練公所札飭候補守備王思仁投美界匯二捕房聲稱訪有前在松江夥刼某典鋪劇盜葉子靑羽黨謝淸和王雨田現藏匿於西華德路某處請飭捕恊同前往拘拿等情捕頭派西探濮羅司德華探沈阿岳協同王守戎至藏匿處將謝王拘獲管押一宵昨早解送公共公廨請究襄讞孫耳三明府會同美白副領事提訊捕頭禀訴前情王弁投案將移文呈閱並稱此係奉撫憲札飭拘拿請移解蘇州歸案辦理明府商准白君判派差將謝王二盜協同來弁押解蘇垣歸案辦理該弁叩謝而退 
[傭婦因竊案解蘇]  
　　蘇州票橋汪宦家被傭婦竊去金珠首飾等物約値洋七千餘元報請長洲縣查緝前日該縣差役至公共公廨投文内詳該傭所竊之贜物寄頓在程方氏家氏現在租界請爲移提關太守飭差恊同包探王寳生將程方氏拘獲並搜出贜物昨早解送公堂孫明府將提案之程方氏及贜物封固點交來差著卽回蘇歸案核辦（力） 
[嚴懲持刀行凶]  
　　安徽人李瑞芝僑居美界轉租李杏桃之屋日前因事口角杏桃用小刀將李戳傷胸際經李報捕將杏桃拘人捕房解至公共公廨問官以李在醫院判押候俟李傷痊再訊昨日捕房復將杏桃解廨李藍頂花翎經人扶掖上堂禀稱官各昌移前在金陵當差來滬後賃李杏桃之樓下餘房居住賃屋時言明大　歸職員獨自出人伊則後　行走詎遷進後伊亦欲人門出人職員姑准之無如伊進出下肯隨手關門屢次關照置之不睬伊云如不合意速即遷去職員意欲另遷尚未找妥房屋前日房主遣人來收租杏桃欲職員付租職員以旣經回覆遷移不應再付因此伊竟將職員辱罵不休向之理論卽以小刀向職胸前猛戳一下職卽暈絶于地當時有女德珍目見來案作証後由捕房送醫現在尚未痊愈求爲驗視孫明府察得李之内衣血跡甚多及訊杏桃據供李來理論適小的持刀修足不知如何將伊碰傷明府商之白君判將杏桃管押三月賠養傷費十元李傷費不要賠償請爲重懲明府以原告旣不願領取傷費再加押一月以儆（力） 
[公共公廨會訊案]  
　　荷德昌洋人前延佛律師控華人蔣梅仙馮梅卿保人徐菊如等賣酒舞弊攙水一案迭詳本報前日午後奉襄讞孫明府與荷繙譯提一干人復訊蔣等所延律師郝德陸舌儒各到案分訴以原告現在外洋且所呈之信字係原告所簽不能作憑應請將案註銷明府判一併退去候照會荷總領事接復再核○英商謙和洋人前控保人林舸琴不還擔保銀両一案已屢詳本報前午後讞員關太守與英巴副領事提訊之下以原被供詞仍然各執未便懸斷遂商之巴君判一併退去候再復訊○奥國商人桑乃鄉與德商禮和洋行購紙涉訟禀請公共公廨飭傳見証人禮和行式老夫許錦明至公廨由中西官會訊抄取供詞等情曾紀前報昨晨關讞員會同奥德兩副領事施師二君升堂覆訊許錦明供前次所供均是確情今桑乃鄉欲我作証兩次奉傳商人因此被累于理不合查西例請人作証須認償銀兩今奉復訊請先訊桑定奪如桑允許償銀商人亦不人已請撥善舉桑供愿爲許遍登中西各報聲明許係作証並非被控願償銀二十兩中西官會商之下著桑將銀送交奥領事轉交關太守撥充濟良年經費遂訽許前次所詰各條目是否相符據許供第一條他人之事我不知惟買辦給信于我至客利飯店與桑會面餘事不知第二條上書一千九百零五年三月初止分文水收用錢等語無錯第三四七三條皆無錯至桑乃鄉運動三并洋行反對禮租洋行此條須請批明卽是第一條中買辦給信與我嘱與桑會面言及爲紙貨生意别無他人說過中西官即准批明著許當堂簽名照供錄三分一存公堂一送奥領一送德領候核完案（力） 
[上海縣案]  
　　駐紥西門外留防隊正兵徐漢臣戳斃同營蔣子德由　　實收禁現將解府審勘前晚奉縣尊王大令提案順供徐稱小的在營經手合棚伙食蔣子德一再尋釁是夜復遭兇敺情急搶取小刀將伊戳傷身死是實大令飭在供單盖印指摹判還禁候解○糧廳　二尹片送積欠烟膏捐八閱月之藍范氏到　訊追氏供丈夫藍某向在太平弄開同　烟間每月膏捐錢二千四百文丈夫因病回奥東 
 
 

Page 11

 
 
大捕縣烟間即歸媳婦接手虧本閉歇遷至吳定弄居住確已八月但未開店媳婦刻亦回籍大令判氏交差帶往措齊捐款繳案始准報歇（宜） 
[總工程局紀事]  
　　認包總工程局垃圾船捐照之謝金榮近因試辦期滿爰令人投標承辦由喻思榮加認六百餘元已奉核准前日因責令雇船包運垃圾詎連日並不赶裝局董傳喻押令多備船隻迅即運缷○劉阿連郭進二人因案奉判覊押攺過所詎忽有病由董送至普育堂醫治劉等竟於前日在堂脱逃經堂董函投到局昨由裁判所諭派偵探密拿到案押辦○曹蔡氏控兪子良誘嫁媳婦陳氏等情已紀本報昨由孫明府訊得曹蔡氏前爲伊次子榮生聘定陳氏女尚未成婚早已大殤乃氏同其媳來申住全順棧托詞爲親生女改嫁周子爲室已經收費一百八十元約同前往搬運粧匲胆敢反串棧夥施某等向周勒索不遂誣指誘媳判氏戒責四百下曹錦榮戒責二百五十下押改過局六月施文悅不應干預判戒責一百下交保婚據著周同地保到案具領該棧夥張和尚等各戒責四十下補提司賬施姓訊究○愼源祥米行股東曹小平陳春生朱仰山等控執事王子明虧宕賬洋四百餘元並經放各賬洋二千餘元一案昨訊據王稱自願赶了官判交保限理○卓阿岳控源興柴行主王友生虧欠存款利息五十元一案昨復訊判王找洋十元具結斥退○莊瑞生控歇夥朱桂林經放已死胡阿生處絲料値洋三十餘元求追一案訊判朱交保限即取還原物○恆興布莊主高文彬控恆裕祥夥王蘭卿經放各賬及借款四百餘元一案訊得並無借欠惟各賬自願理明官判移至商會理楚（尺） 
[公共公廨早堂案]  
　　粤人楊坤田誘拐江北人沈得裕之子名小三子者報由包探朱桂生拿獲解究襄讞孫明府商之美白副領事判押西牢一年孩交沈領去○王順根行竊震華公司等家衣物判押两月○過犯陳子堂於夜探時在馬路上圖竊爲捕解究判押一月逐出租界○車夫陳阿二將主人馮壽堂包車賣與顧竹如得洋一晨零五元潛行逃逸報由包探徐榮山解究限繳在案昨又解案請追判交保限十四天照繳○吳根僊被人騙去外國緞子廿四疋四出追尋在韓全昌處得六疋當即取去韓以竊取爲詞報由包探竇如海解究明府訊得其情判緞交吳領韓不應誣控斥釋（力） 
[公共公廨晚堂案]  
　　潘慶恩控周伯欣圖賴借銀前晚奉襄讞孫明府提訊潘蔣氏供丈夫慶恩因病不能到案周借去銀六百两至今不還求追訊之周供已還過洋一百十三元銀七十兩明府判抑限十四天理楚○前者顧　卿控陳耀庭不還貨洋請提保人華云飛到案訊追各情已詳本報前晚亦奉明府提訊顧投案求追訊之陳供保人華云飛旣加盖圖章現在亦願出爲料理尚求寛限明府判陳管押華交保限七天理楚復奪○又提欠洋之陸談成到案供稱現已覔大昌順綢莊作保出外淸理明府准之（力） 
[法租界公堂案]  
　　鄉人康和尚禀稱有十八歲養媳名魏小妹前日來申購物爲袁阿香徐阿秋誘往新北門上金館吃飯後潛行同逃並牽涉某包探等情官判退去候查核辦○陳仁芳控高子春欠銀五百八十兩一案昨又傳訊两造仍供執如前官判各退去將賬算明禀復核奪○車户王恆昌被張賢生探行竊車輛等情經官提訊供車由王三推來官　交保提王三訊核○震昌祥洋貨店倒閉一案奉判拍賣生財在案昨各欠户投稱該店存貨擬六五折攤償官判將銀存捕房候核○韓德生竊邓美最時行大衣鏡售與張德生一併拘訊張不認行竊判韓押二月張交保查核○陸阿福行竊染坊晒布拘訊判押廿天○徐阿狗竊沈尚元香烟拘究判押半月○陵利淸在新開河搶取皮絲　拘辦判押七天○朱利生竊取油布判押三天○史久榮偕兄長發控魚船户余全寶拆梢洋二百元余供史前代小的經手隱戤法商代爾　洋旗　洋　魚後由洋關將船扣住致虧耗甚巨此項損失係史願賠貼有朱笛生可証官判交保查核○張尚星竊榮華棧客皮衣拘辦官判押二月贓給陳文光領去○耿支稱在菜塢竊表拘訊判押廿天○童奇範控裘桂生王阿二竊銅佛風賵求究官判各押二月再追贓物（臨） 
[美租界捕房事]  
　　某西人昨扭包車夫劉雲章投捕房報稱劉在家胡闈扭請究辦劉稱向索工資無著反被兇毆捕頭飭該西人給洋二元了事○編子某甲至垃圾橋畔張阿堂米船議購白米六石囑送至北河南路徐順興豆腐店交付後某即乘間逸去張向徐收資始知徐已付甲洋廿一元張即以徐串騙等詞報捕當即飭探將徐拘入捕房奉　照給釋出○陳九生等多人昨至西華得路沁和館鼓腹因値堂人結算飯資不合當即行兇並將碗盞等件擊毁由二百三十五號捕拘入捕房奉飭照賠釋出（似） 
[荆宜城鄉鑄濟公所捐款淸單]  
　　無錫同和莊福泰莊各十元濟通典達源莊廣盛莊各五元王吳記十五元慶餘莊三元蘇州恆裕號二元常州仁和號福　和介福昌恆慶正嘉給莊祥泰各一元徐立本堂四十元王修岑不書名不書名各三十元豫興典乾昌豫不書名各二十元劉延慶堂十六元自愧子虚心齋十五元趙務本聚昌厚悔過生各十元徐墨犀力不足人徐子懷各四元吳林寳恆祥公各二元 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
