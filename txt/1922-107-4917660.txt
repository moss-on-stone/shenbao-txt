# 1922 - 107 - 4917660

 

Page 1

 
 
   
 
 

Page 2

 
 
   
 
 

Page 3

 
 
時評 
[戰者皆不利（老圃）]  
　　奉有不勝之道四首先入關是爲戎首而人民皆有厭亂之心一也引張勳制長江將爲長江流域全體之人民所反對二也揚安福之死灰必蹈安福之覆轍三也山東問題甫經解决反欲自擾山東助外人張目將爲中外人所鄙棄四也有是四者無論其不能勝即暫獲一時之勝亦終於失敗而後巳故就奉言之實不利於戰 
　　然果洛勝亦豈吳福凡共和國通例皆不喜戰將不尚武功中國雖未可言眞共和然亦有此精神他姑不論即以洛吳個人而言直皖戰爭一勝人或崇拜之湘鄂戰爭再勝人或誚讓之矣由此而推果奉洛戰爭三勝安知不唾駡之耶原吳之一身固始終未有所異而人之心理則一異再異此豈非佳兵不祥善戰者服上刑乎故就洛言之亦不利於戰 
　　反而觀粤或以爲北伐此其時矣然充其量北伐或能得江西而窮其弊北伐或且失廣東北伐如背水陣可進而不可退也誠能席捲長江長驅燕趙亦不慮其後患藉曰不然則後顧不能不慮且臨陣易將兵家所忌故就粤言之亦不利於戰 
國内專電 
　　北京電張禡日覆徐始終擁戴以武力爲統一後盾曹禡覆徐只須奉軍出關直决不先開釁曹同日通電統一宜用和平手段不宜訴之於武力本人不敢附和武力統一曹又電王士珍錕以遷就和平太過致遭彼方壓迫而激起部下之不諒實無顏再爲說法公處吾境其將何策（二十四日下午三鐘） 
　　北京電孫烈臣前夜到津昨晤張作相於落垡孫係代張入關者鮑貴卿赴津晤孫孫亦贊成和平張景惠昨亦赴津晤孫贊成和平東西路無事瀋洛已入於電報戰爭時期（二十四日下午三鐘） 
　　北京電航空處洋員一律遷到機械廠以防軍隊到廠糾纒并派英兵到廠守護（二十四日下午三鐘） 
　　北京電王士珍昨見人言箇電雖已發出但調停决無效果 
　　北京電有人獻計吳佩孚索性投降孫文在湖北組織政府 
　　北京電保訊直軍布置防線以琉璃河爲左翼固安爲中路馬廠爲右翼（二十三日下午五鐘） 
　　北京電張作霖電王懷慶謂可運糧濟京王報告各團體某代表朗呼曰只須奉軍少進些關吾們就安穩安敢望他的糧 
　　北京電勞農逺東代表團評判中國時局謂中國内亂不問新黨舊黨總是改革動機他民族不能干預蓋民族有自决之權云云歐美人對時局評判則頗有系統日報所載亦多着顏色（二十二日下午一鐘） 
　　天津電周自齊梗（二十三）日到津對和局事與梁士詒磋商 
　　天津電馮玉祥自告奮勇願助吳削平内亂 
　　天津電孫烈臣偕上級軍官六十員漾日過津赴良王莊馬廠勞師 
　　天津電奉軍在前線行使奉票按奉省行市折算 
　　天津電二十六師退駐德州奉軍進據馬廠唐官屯一帶 
　　天津電省銀行由商界借助四十萬元風潮可平津埠糧食充足並無漲價之事（以上二十三日下午十一鐘） 
　　天津電奉張禡（二十二）復六調人電云箇電敬悉和平心理盡人皆知苟非别具肺腸誰肯輕啓釁端甘爲戎首所有敝處進軍宗旨前巳通電聲明前方軍隊不令逾雷池一步亦經逕復頗老並鮑總長分别轉告諒荷鑒察諸公熱心毅力或素屬恩知或久共袍澤但有指導敢不遵從所有赴津一節如仲帥到津自當卽日就道共商解决藉副諸公息事寗人之意謹此奉復張作霖禡（二十三日下午二鐘） 
　　天津電徐致曹張吳個（二十一）日昌密電文云連日奉軍絡繹入關逕抵津浦之良王莊靜海等處近畿駐兵開至長辛店直軍則東路駐馬廠西路駐涿州琉璃河一帶 
 
 

Page 4

 
 
兩路相距均在數十里之間形勢岌岌不可終日京津兩地交起恐慌市面頓形停滯居民驚走相告身爲元首豈其熟視而無覩傾耳而無聞變起蕭牆而猶茫不自覺不亦傎乎夫袍澤同人所以擁戴我者非謂我有領袖同人之資格乎人民之所以推選我者非謂我有領袖同人之資格能爲人民謀一日之安乎旣統馭之無方更安輯之乏術視袍澤之破裂而不能止視人民之塗炭而不能救居陸海軍元帥之職視軍事之動作而莫知所謀然則袍澤與人民安用有此陸海軍元帥爲耶今則短兵卽相接矣戰禍一開地方先遭糜爛直省連年災害頻仍豈堪再受鉅創無論何方勝負潰散之卒散失之械遺之地方其爲害非一二十年所能輯况當此春暖之時北顧蒙疆未敢勤兹逺略南軍北犯雖云不成事守但予以可乘之機則彼得坐收漁人之利燃萁煮豆昔人所悲近十年來項城殂謝以後我袍澤繼起之賢曾有幾人畿輔無曹吏孰爲我袍澤全體之重心關外無張使三省數千里幅𢄙東北數千里邊防豈關内兵力所能鎭攝而西南半壁長江上游建威銷萌則唯吳使是賴一德同心何謀不濟奈何自殘其肢體以供他人之魚肉乎至内閣之久懸實因各方之隔閡財政之重困實緣軍政之不修統一之不成實在我北方團體之不固鑑此淪胥其何能淑國際地位一有動摇則國家將陷於萬刼不復地地此其責任誰堪負之國家者四百兆人民之國家非我三數人之國家也鄙人能力有限而此心尚存旣負天下之重敢顧一己之私人之愛我助我我自知之愛之人之怨我詈我我則聽之忘之不遑與較亦不暇求諒若使大局及我身而破裂國家及我身而淪亡何以對我袍澤對我人民唯有退讓賢能以謝天下明知任期未滿法律無退讓之文付託無人斷增紛擾之患然情見勢逼與其坐視亂亡貽四百兆人民無窮之禍無寗避世而去甘受百世後之譏評如果有最後之覺悟發當前之猛省懸崖勒馬未始非豪傑之所爲臨頴惘惘率布胸臆袍澤私言不足爲外人道也 
（以上二十三日下午八鐘） 
　　漢口電駐岳直軍及沈鴻英部均電吳請纓吳以岳防重要來電安慰俟必要時再議 
　　漢口電留岳四十八旅長蘇世榮漾（二十三）率九十八團步隊到漢蕭派勞炯光到漢犒勞旋即北上聞敬（二十四）尚有千餘人續到 
　　漢口電傳長辛店漾有接觸直軍布置後方極密臨時病院設彰德衛輝鄂自漢口至劉家廟沿途分設岳站輸送處 
　　漢口電湘趙派張九鵬赴洛聲明湘直一致請撤退駐岳防軍其駐鄂代表鄒禮已赴保接洽 
　　漢口電熊祥生因籌欵困難洛吳又督責綦嚴漾電請辭職 
　　漢口電軍署漾日宴商聯會代表到五十六人蕭卽席謂奉直戰爭難免但鄂省决無危險余服務桑梓亦决以全力維持 
　　漢口電潘毓桂稱贛陳電京請責成曹吳防禦奉軍並解十萬元赴洛（以上二十四日下午七鐘） 
　　香港電孫抵省卽乘汽車赴交涉署梁鴻楷率各軍官晋謁孫致訓詞略謂此次回粤係因軍事上利便改道北伐現奉直開戰予日内率軍出發駐粤日無多望各守秩序保治安孫隨上觀音山住粤秀樓 
　　香港電許崇智魏邦平梁鴻楷黄大偉李福林等漾（二十三）通電請陳擔任北伐 
　　香港電財政廳長鍾秀南辭職派程天斗繼政務廳長古應芬運使鄒魯辭職孫伍派員慰留 
　　香港電孫派林直勉任電政監督周天祿暫理軍械局長 
　　香港電孫任陳炯明討賊軍第一軍司令許崇智第二軍司令李烈鈞第三軍司令昨派古應芬赴惠促陳回省代一師長梁鴻楷分兵駐黄埔 
　　香港電商聯會縣聯會及省港澳各工團均有電賀伍任省長 
　　香港電省行紙幣流通市面者共一千二百餘萬（以上二十四日下午六鐘） 
　　香港電連日抵省北伐軍約萬人省署總統府均戒嚴出入由軍隊嚴密檢查 
　　香港電孫擬任魏邦平爲第一師長并催第二師長洪兆麟回任 
　　香港電省行紙幣養（二十二）跌至六五現已漲至八成餘 
　　香港電廖仲凱有任運使望 
　　香港電陳炯明電伍請保護個人私產 
　　香港電在總司令部發現炸彈十餘（以上二十四日下午九鐘） 
特約路透電 
[日諾瓦會議中之俄德條約交涉]  
　　二十三日日諾瓦電簽字致德公函之十國代表今晨集議發出一文致德代表團領袖文内保留各國政府對於俄德條約中任何條欵認爲與現有條約牴觸者有聲明其無效之權並稱此事現可視爲結束德國覆文曾稱與會各國不允考慮倫敦專家議案所加諸德國之困難故德國爲勢所迫不得不單獨與俄締約今日十國公文對於此說稱爲毫無理由蓋以德代表與各國代表晤會時從不言及倫敦議案不能爲大會討論之根據亦未言及德國將與俄國另立條約也德代表所稱各國與俄國關於承認債務問題之非正式談判使德國有遭遇嚴酷計畫之危險一說十國公文亦稱爲毫無根據蓋凡各計畫先須經過股員會極周詳之考慮而後大會始可採納之德國在此股員會中有代表出席未嘗稍異於他國也 
　　二十四日倫敦電俄德條約事現己結束希　昨日日諾瓦之十國覆文後未復有此種文件覆文稱忠貞合作爲恢復歐洲和平所不可少者德國締約之行爲有背北忠貞合作之精神此言頗符合一般輿情本星期爲大會事業之吃緊時期喬治擬成立公約謀取歐洲眞正和平之大目的能否實現將於此星期證之故今俄德條約事之結果可爲更美滿之徵兆昨日巴黎滿佈悲觀輿情鼓噪但法代表之態度現較温和俄代表旣撤回其文件後法代表一人己出席於俄事股員會十國代表昨日會議時喬治明白發發言謂若搗亂不己則英國恐未能仍抱與諸協約國合作之志願又謂英國固决計戰勝有碍和平實現之任何阻力喬治此言頗使人感動法代表巴爾都繼稱渠贊成英相之言法代表極願打銷一切困難與他國完全合作以謀歐洲經濟及世界和平之恢復云云聞法國不獨復有與英國締約之要求且欲締結大範圍之軍約連波蘭在内俾實施協約國對德之要求 
　　二十三日倫敦電巴黎消息法報反對大會之觀念日臻激烈今日報紙大都主張立即撤回日諾瓦之法代表但有數報則謂無論法代表去留大會結果終成流產故法代表不如稍待以避首先出會之責 
[愛爾蘭内爭之休戰契約]  
　　二十三日倫敦電杜白林消息愛爾蘭陸軍中共和派與自由邦派之領袖己訂定休戰契約該約純粹爲軍事性質而不涉及政治爭端擬聽國民自由發表對於和約之意見 
[土耳其答覆協約國文]  
　　二十三日倫敦電君士坦丁電稱安哥拉政府答覆協約國之牒文堅主休戰時卽當撤退小亞細亞駐軍惟建議在伊斯米特會晤協約國代表開預備會議雙方如能諒解則卽開媾如談判 
[各國近事記]  
　　二十三日倫敦電據柏林電稱德意志銀行己吸收德意志油公司倍其資本今已達八萬萬馬克 
　　二十四日東京電英太子游覽函館爲雨所阻今午乘汽車赴函館湖旁御别墅與日太子會宴此爲英太子在日本與日太子最後一次之聚首 
[南方時局記]  
　　二十四日香港電孫中山准陳炯明辭去各兼職惟不許其辭陸軍總長職總司令職已裁去海陸軍今全歸大元帥指揮伍廷芳任爲省長魏邦平任爲廣州憲兵司令 
[北方時局記]  
　　二十四日北京電今日主要事件爲發表張曹致政府之電文數通各以發難責任相諉調人刻仍竭力解和雙方爭端似仍有以電報而不以機關槍解决之希望馮玉祥已加入吳軍奉軍仍在調動今已包圍北京京漢鐵路今日停止開車 
　　二十四日天津電商會電請張吳勿在天津四十里内開戰迄今入直隸之兵共約一百二十列車目下每次車到車中輒滿載兵士此與從前情形大不相同昨日有飛機數架及駱駝隊抵此華北明星報載稱馬廠附近直兵五百名昨日怱遽退走棄砲七尊 
公電一 
　　張作霖通電各報館均鑒頃接曹使通電諒己達覽惟對於此次奉軍入關經過情形確與事實不符當再詳晰陳之查從前奉軍原駐關内者不過一師兩旅直皖戰爭以後因京畿地面空虚酌增兩旅並經曹使面告以南方不靖請以兩師兵力援助年餘以來奸人挑撥猜疑疊起作霖鑒於各方情勢爲息事寗人計即於今年一月决計撤回乃甫經動議大總統飭派飽總長曹使遣其令弟曹省長先後東來諄諄挽留曹使來電且有弟如决計撤兵兄卽辭職之語電牘具在可復按也作霖當時以大總統旣再三傳諭曹使又情意殷殷公義私情無可諉卸當即允遵留駐惟各軍久駐關内訓練檢閱勞逸不均當擬先行輸入一部分換防並與曹省長商洽酌添少數軍隊以資聯防曹省長並謂奉直兩軍駐在一處且看有無衝突之語時有大總統所派之鮑總長在座共見共聞謂爲旣無中央明令又不知會地方長官然則鮑總長非大總統特派之總長曹省長非直隸之長官乎且此次所稱奉軍所駐地點皆從前奉軍原駐之地並未擾及人民一草一木乃前隊甫經過津而曹省長卽棄津不顧馬廠駐軍亦棄防退走涿州琉璃河方面則挖壕備戰鄭州方面則積極調兵其對奉决戰之隂謀乃完全披露而吳佩孚平日所謂不掃灑奉軍不能横行之聲言與曹使從前之巧便吳佩孚詈駡合肥而箇人則以並不知情四字爲隱身符其策畫乃復施於作霖矣此奉軍進兵之事實與曹使所謂竭力容忍多方避讓之經過情形也至於統一問題作霖通電措詞係以武力爲統一之後盾曹使顚倒共詞竟稱爲武力統一凡此電文具在乃欲以一手掩盡天下耳目耶總之奉軍如無益於直則撤退可也留之何爲留之而又誣其啓釁誣其擾民其心安在種種事實誰爲啓釁誰爲擾民是非功罪自有公論决非口舌筆墨所能强辯霖與曹使亦决不作此無　之爭第恐眞相不明聽聞淆亂用再通電陳明敬希鑒察是幸張作霖漾印 
　　吳佩孚通電各報館均鑒傳曰與其有聚歛之臣寗有盜臣今則財閥與盜閥同惡相濟狠狽爲奸其禍乃甚於洪水猛獸坐視不救任其吞噬囊括而去吾民其無噍類矣自張弧作俑九六公債全國人莫不譁然變色以爲財政破產實基於此不獲已奔走呼號力求挽救佩孚曾據海内公意請將張弧交法庭嚴懲以謝天下當局者旣未肯翻顏割愛而旁觀者反以爲奇貨可居張弧不南走粤而北走胡以財閥而卵翼於盜閥之下密結暮夜分金之約竟於近日護送入都竟又發行其九六公債且擴充至一萬萬元以六三價格贖回各銀行之擔保與抵押更以八釐息先付某國四千五百萬日暮途窮急不暇擇正爲盜閥席捲而逃之計以全國人民膏血而挹注爲盜泉之水以供羣盜之分肥稍有人心誰無義憤佩孚忝列戎行備位疆圻旣負剿匪治盜之責應盡除惡鋤奸之義務懇我大總統勿爲盜威所攝迅緝張弧置諸顯戮以快人心財政當局如果甘冒不韙仰息盜閥之下而食張弧之餘吾國民亦必予以嚴厲之對待盜國通匪邦有常刑懷惠懷刑惟自擇焉吳佩孚養印 
　　吳佩孚等通電各報館公鑒慨自軍閥肆虐盜匪横行殃民亂國盜名欺世不曰謀統一即曰去障礙究竟統一誰謀障礙誰屬孰以法律事實爲標題孰據土地人民爲私有弄權者何人閱牆者安在中外具瞻全國共覩當必有能辨之者是故道義之言以盜匪之口發之則天下見其邪邪者不見其正大誥之篇入於王莽之筆則爲姦說統一之言出諸盜匪之口則爲欺世言道義而行盜匪自以爲舉世可欺聽其言而觀其行殊不知肺肝如見事責具在欲蓋彌彰徒形其心勞日拙也佩孚等忝列戎行以身許國比年來去惡鋤奸止戈定亂無非爲謀和平求統一耳區區此心中外共見無論朝野耆碩南北名流如有嘉謨嘉猷而可以促進和平者無不降心以從其有藉口謀統一而先破統一託詞去障礙而自爲障礙者佩孚等外體友邦勸告之誠内拯國民水火之痛惟有盡我天職扶持正義彼以武力爲後盾我以公理爲前驅得道多助失道寡助試問害民病國者何人結黨營私者何人亂政干紀剽刦國帑者又何人輿論即爲裁制功罪自有定評蟊賊不除永無寗日爲民國保莊嚴爲華族存人格凡我袍澤職責攸在除暴安良義無反顧敢布腹心惟海内察之吳佩孚·齊燮元·陳光逺·田中玉·趙倜·蕭耀南·馮玉祥·劉鎭華同叩馬印 
 
 

Page 5

 
 
   
 
 

Page 6

 
 
公電二 
　　山東各團體通電各報館公鑒自南北分崩俶擾累載人民塗炭禍亂相尋始則北方借統一以南征南方假護法以北伐旣則北與北爭南與南戰兵事愈紛國勢愈裂武力統一之失敗爲舉國所共見也久矣春秋無義戰何有彼善於此不戢將自焚同深猶火之懼試思五載戰爭結果奚如無量犧牲代價安在言念及此可爲痛哭乃中外方倡裁兵之說而奉直忽傳失和之報山東綰轂南北地鄰直魯豫民驚伯有草木皆兵人心皇皇禍至無日夫齊魯人雖號文弱然大義所在不敢後人此次師出何名於義何居同人譾陋未有聞知且當華會方終青島交還之際保護僑民維持治安責任所任動關全局倘使戰事波及無論水旱之餘地方前途不堪設想而浪人土匪乘機竊發强鄰借口中止交還外何以副友邦贊助之誠内何以答全國父老之望國際人格必至墮於萬刼不復之慘境將來靡論勝負歸於何方國且不國政將何施同人等有鑒於此爲本愛國之忱同爲挽救之計要求政府鄭重宣言使不幸戰事發生山東以外交關係惟有保境息民嚴守中立任何方面概不爲左右袒其主持大公造福國家者皆爲良心上之附從其破壞治安殃及外交或假托號召甘爲外人作倀者則認爲全國公敵驅逐剪除惟力是視總期人民爲政府之後盾政府以民意爲依歸相依爲命共濟時艱小之所以圖一省之治安大之即以留國際之餘地諸公柢柱中流國家攸賴聲欬所至萬隊同聲萬乞一致主張存此凈土務使全國走奔呼號所爭得之青島問題不至隨槍林彈雨以俱去則山東之福亦大局之幸也臨電不勝迫切待命之至山東省議會謝鴻燾陳鸞書張介禮王子廷汝枚杜尚議員全體教育會會長許名世濟南總商會會長石丕緒孟慶檳商埠商會會長劉瑩孫郛五農會會長戴耀東銀行公會會長馬官和等叩 
　　湖北商聯合會通電各報館均鑒華府會議和平空氣彌漫全球東西列强野心頓戢限制軍備休養民生我國當積弱之餘得此時機亦藉以挽回無窮權利凡我國人莫不馨香頂祝冀從此朝野上下同心同德鞏固共和不謂報紙喧傳南北之戰雲己横奉洛之羽書又急將恐四分五裂難以圖存鄂省歷歳以來頻遭兵燹人民轉於溝壑杼柚竭於輸將刻值兵爭醖釀雖火線未開商業已經停頓長此紛擾地方秩序何以維持且聞外人鑒於我國政局阽危起而干涉東交民巷有自衛之警告京津有保衛團之宣言竊恐華會倖得之權利復因内部之鬨而斵喪之瞻望前途不寒而慄三巡閱使爲國家柱石存亡治亂責有攸歸何忍因一時政見之不同致使瘡痍餘生再罹兵禍昔華盛頓手共和匹馬入山脫然無與美人卒崇拜之以名其都自古能讓權者斯能握權能下人者斯能上人伏乞統兵將帥各將前方軍隊調回原防其在朝在野名公巨卿應一致奔走呼號力爲轉圜即有政見不合之處儘可以法律爲解釋除雙方之誤會但能相見以誠自不難化干戈爲玉帛全國福利惟諸公是賴迫切陳言尚祈矜察湖北全國商會聯合會叩漾印 
國外要聞 
[德國特約通信（王光祈三月十五日）]  
　　最近馬克跌價之三大原因 
　　德國强迫公債之攤購辦法 
　　最近德國馬克行市復跌至美金一元合二百八十馬克與去年十一月之情形相彷彿其所以致此之原因有三第一日諾瓦會議之延期當今年正月開恩斯會議時原預定三月初旬召集日諾瓦會議以解决歐洲内部經濟問題其後法國政潮忽起内閣改組法國方面主張日諾瓦會議之期暫行展緩然其時英國方面頗持三月召集之議一般英國報紙更謂即或法國拒絶赴會此會亦當如期召集此正月底間之情形也孰料近一二月來英國方面以種種關係日諾瓦會議之期遂不得不往後遷延最近雖有四月十日開會之說然能否如期實行此時尚不敢斷定德國方面對於此會本懷有無限希冀今受此打擊遂不免大爲失望一般德人以爲就現在四圍情形觀之即或會議果開恐於德國財政前途仍無多大補助因之馬克行市亦復受其影響第二生活價值之陡漲近半年來德國生活繼長增高爲前此所未有今將近年來德國生活增漲之比較列表如左 
　　每四口之家所需生活費用　一九一九年　一九二一年　一九二二年　一九二三年 
　　增漲成分之比較　　　　　四月一日　　　正月一日　　正月一日　　三月一日 
　　柏林　　　　　　　　　　一○○　　　　三四七　　　四七七　　　六四八 
　　佛蘭克　　　　　　　　　一○○　　　　三一一　　　四三九　　　六一九 
　　右表係以四口之家爲單位每家現在所需之生活費用 
較之一九一九年四月增至六倍有餘較今年正月亦增漲半倍之多生活旣如此陡漲馬克購買力遂不得不日益跌落現在馬克在國内之購買力每個馬克只有四個金非里徐之價值（每百個非里徐合一個馬克）在國外之購買力每個馬克只有兩個金非里徐之價值兹再將馬克近年來在國内之購買力列表如左 
　　時期　　　　　　　　每個馬克之購買力 
　　一九一九年四月一日　合二十五個金非里徐 
　　一九二○年正月一日　合十六個金非里徐 
　　一九二一年正月一日　合八個金非里徐 
　　一九二一年六月一日　合九個金非里徐 
　　一九二一年九月一日　合八個金非里徐 
　　一九二一年十一月一日合七個金非里徐 
　　一九二二年正月一日　合六個金非里徐 
　　一九二二年三月一日　合四個金非里徐 
　　據右表觀之現在每個馬克在國内之購買力較之戰前約减少二十五倍較之一九一九年亦减少六倍之多且近來國内大商業家實際上對於馬克之購買力又由四個金非里徐減爲二個金非里徐故馬克購買力更有江河日下之勢矣第三每月賠欵之支付照今年正月開恩斯會議之規定德國每月暫繳賠欵九千三百萬金馬克（每十日交付三千一百萬金馬克）較之從前規定每季須交現金賠欵五萬萬金馬克者爲數雖已大减然每月九千三百萬金馬克亦復不易籌措吾人試思吾國欲贖之膠濟鐵路其數僅僅五千餘萬金馬克尚須費盡九牛二虎之力今德國每月支出之數約多一倍其難更可想見矣（德國於此種現金賠欵外每月尚須交付貨物賠欵若干其價值據開恩斯會議第一次所定每年約值十四萬萬五千萬金馬克）此馬克所以跌價之第三原因也然德國生活雖如此𨺗漲馬克雖如此大跌外交雖如此棘手而德國政府與人民决不因之而氣餒德國政府整理財政之法除實行各種新稅外並施行强迫公債各黨對此亦互相諒解最近由德國財政部提出强迫公債之施行草案其數約五百萬萬馬克其攤購辦法如左 
　　財產總額數目　　　　　　　　應攤購債票數目 
　　二五○○○○馬克（下倣此）五○○○ 
　　五○○○○○　　　　　　　一五○○○ 
　　七五○○○○　　　　　　　三○○○○ 
一　○○○○○○　　　　　　　五○○○○ 
二　○○○○○○　　　　　　一五○○○○ 
三　○○○○○○　　　　　　二五○○○○ 
五　○○○○○○　　　　　　四五○○○○ 
一○○○○○○○　　　　　　九五○○○○ 
二○○○○○○○　　　　　一九五○○○○ 
觀此則凡有財產二千萬馬克者須購買一百九十五萬馬克之强迫公債此項公債前三年中毫無利息三年以後始給以二三分之薄利因之承購此項公債之資本家無異將一部分財產捐助政府此其擔負能力之大與公而忘私之心實屬不可多得反之在政府方面又寗肯求助乞憐於國民决不作賣國借欵之勾當此其忠於職守不負國民亦非吾國官僚所能夢見故現在馬克雖日益跌落而世界各國仍相信德國終不至步俄奥金融之後塵也 
[美報論國際貿易之趨勢]  
　　美國出口减少英法出口增多 
　　世界新聞社譯紐約時報社論云美英兩國最近發表之本年二月份對外貿易報告極耐尋味可使吾人對於一種疑難之經濟問題得覩一線光明據報告所示一九二二年至最近爲止美國出口超過進口之數較戰前平均額爲減英國進口超過出口之數亦較少於戰前當歐戰終時論國際貿易之趨勢者有兩種極普通之意見一謂美國戰時出口膨脹之盛况將不能繼續保持一謂歐洲諸國在戰時受美國貨物資金巨量之接濟者今後當大增其出口業以資還債則戰前之入超額必將大减或一變而爲出超亦意中事然按諸事實則停戰後一二年間之國際貿易趨勢適得其反美國出口在戰時已較戰前最高額增至兩倍有半者一九一九及一九二○兩年比較一九一七及一九一八兩年猶超過甚鉅戰中出超最巨額爲三十二億金元戰前出超最巨額爲六億九千一百萬金元而一九一九年則達四十億金元之多同時歐洲對外貿易之欠賬亦絶未有所調整一九一九年英國之入超額五倍於戰前一年法國之入超價值且較一九一八年多六十億法郎此項情事其由於歐洲之急需補充戰時耗廢之供給品由於出口國之濫事賒欠由於戰後之投機行爲者究至何度未易斷定今所堪注意者則一九一九年後趨勢絶對逆轉前此之預料似已證實是也一九二一年法國出口額已較一九一九年約增一倍進口額則減少百分之五十戰後第一年其入超價爲二百四十億法郎上年减至二十億法郎已約等於戰前之平均數矣 
　　二月份國際貿易之統計可爲至少一年來國際貿易調整進行之表徵是月美國出口價值比較一九一四年九月（彼時德國戰艦横行各海各國商務均受打擊）以後之任何月份皆見减少一九一九年六月美國出口超過進口六萬三千五百萬金元本年二月出超祇得三千四百萬金元較一九一三或一九一二年之二月份出超額且减少一千以至三千萬金元至本年二月英國入超價祇有八十七萬鎊一九一九年七月份入超則達七千六百萬鎊一九一三及一九一二兩年二月份入超則各近一千三百萬鎊就一種觀察點言之凡此皆可視爲暫時情形經濟上之劇烈反動使英國對歐陸及南美之出口爲之减少故購進美國之原料亦少美國對英國歐陸及他處出口之跌落蓋皆原於此也惟今之問題不僅在出口而在出口或進口之均衡近來英法二國均有大批金貨運來美國美國之游客亦在歐洲耗擲巨欵美國投資家亦購進歐洲保品不少但數月來國際貿易之差數確利於歐洲當拿破崙戰後全世界皆爲英之債户英之對外貿易情形亦與目下吾美相同今所欲問者凡此對於美國對外貿易之意味如何若今之經濟調整其意味爲歐洲將永久减縮其購自美國之進口稅則吾美商業不將大受影響乎答之曰此不必慮也試觀一八一五年後英國之外國主顧是否永久不購英貨其較久之結果實適得其反蓋當時英國世界最大出口國之歷史已在發軔之始加以其富力日增在他國之投資貨欵日多遂亦爲最大進口國之一以此例之美國將來對外貿易當亦不保此自然之趨勢但有一不同之點英國當時不能自產食物之原料美國則皆自有之總之經濟勢力之演化自有其道非人所能逆料而事後則覺其實不出於恒軌也 
國内要聞 
[張作霖態度轉變之原因]  
　　張作霖態度日來已漸趨於和緩公府於二十日接其效電略云此次奉軍入關係承鈞座意旨并與曹省長商得同意仍就原駐地點分别塡防絶無絲毫他意存於其間惟念國家自華府會議以還政府命令不能出國門深爲杞憂亟須促進統一以固國家地位至如何進行辦法仍當隨時秉承睿謨作霖感受恩遇垂二十載飲水思源自應竭誠擁戴始終不渝除通電聲明外謹以電聞云云聞張氏十九日並不止發出此電同時尚另有一電致曹錕一電致王懷慶其致王之電首述運兵各節末有據商會來電米糧缺乏兄己籌備大宗米糧以資接濟並乞轉告我弟如有所需亦望電知爲幸等語至張之態度所以轉變聞鑒於四周空氣不佳直系諸要人日來頗形團結吳佩孚態度愈益倔强直軍布防均取守勢而其主要原因則尤在交葉所獻各策着着失敗自吳佩孚驅走梁士詒之後葉恭綽屢至奉天爲張運籌帷幄其第一策卽所謂『聯粤倒吳』蓋欲暗助粤軍北伐使吳佩孚注其全力對付南方此時北防空虚則對吳無論提出何種條件皆有不能不服從之勢惜滇黔變起北伐軍減其聲威然即西南無事而粤軍困於餉糈亦不能北窺此層早爲吳佩孚所見及故未嘗措意於南防且吳氏一面聯絡趙恒惕一面交歡李烈鈞並决定不得巳時犧牲江西吳旣不注意於南粤軍又無實力葉之第一策遂失敗矣然葉仍不罷手力勸張調兵入關並獻第二策即勾結安福黨徒肆擾山東卒以魯省軍界派别過雜計又不售張宗昌失敗於龍口直曹又結好鄭士琦薦之爲軍務帮辦魯又不爲直患矣同時又有一策即以三十萬接濟豫趙使爲吳佩孚肘腋之患然中牟一役趙又不得逞並經某鉅公派人疏解之後吳趙又已妥協矣葉氏之計着着不利而奉軍此次布置防綫過長又不宜於戰張在此時不能不自出主意變換方針此所以有效日之三電也昨有某外國軍事家評論奉直兩軍塡防言簡而有味據云『奉直兩方軍械相等奉方多財直軍善戰奉方長陣大非所宜若再引伸更爲危險幸張使己軟化矣吾可不斷其成敗也』惟日來吳佩孚態度確已反趨强硬且直軍中西南三路均取攻勢可免衝突與否尚未可知不過幸而可告無事不特吾民之利亦奉軍之利也 
[奉直軍前方形勢]  
　　奉直兩軍塡防情形截至昨二十日止似仍甚忙碌而其他方面對於此舉亦多採相當之行動兹分述之如下（一）直軍佈防情形直軍布置注意於交通便利及調遣容易地點現己大致就緒聞第二十四師之王爲蔚一旅前晚開抵涿州王承斌將北路布置妥協並派令所部第九十團分防鄭州而鄭洛保之交通吳已令第三師擔任保護第二十師一部分開到洛陽刻正向鄭洛間分布防守吳氏所率之三師步兵十二團向駐宜昌者亦由漢口開回日内可到第二十五師之補充團亦將由岳調豫洛中聞直軍防禦區域係以洛鄭爲大本營而近京之琉璃河涿州良鄉爲第一防區保定以至順德爲第二防區京漢南段郾城信陽一帶爲後方（二）奉軍佈防情形奉軍最近軍略似有變化簡言之即縮短防線而注意於京畿及西路故佈防地點擬集中軍糧城及良王莊一帶現在運輸入關之軍隊第八混成旅前日又開來一營到軍糧城張學良旅長前日偕第八混成旅旅長郭松齡到馬廠即赴良王莊巡察昨日並往獨流又前鋒司令吳俊陞帶領所屬勁旅日内即將入關指揮一切又聞奉軍總司令爲孫烈臣參謀長爲王樹常張作相督率第二十七師及第六混成旅爲第一梯隊張學良督率衛隊及第八混成旅爲第二梯隊李景林督率第七第一混成旅及第一騎兵隊爲第三梯隊張九卿督率吉林第二第五第七三旅爲第四梯隊至長辛店開到之奉軍有步兵一千三百餘名約三團之數騎兵兩連惟以地勢重要駐軍不敷分配又擬由天津運去兩團及機關槍兩連昨日已在運送中即由豐台逕赴長辛店由古北口開入之第二十八師今日可抵通縣亦即向長辛店駐紥而南苑之奉軍日來有向固安出發者又聞駐長辛店之奉軍係張景惠所部蓋將以之爲緩衝地帶以擋其他奉軍之開往而免發生接觸云 
[奉直戰局之外訊]  
　　直方態度較奉側爲强 
　　星報廿二日北京電云王士珍今日語記者云徐總統尚不能調停余更難冀有制止戰爭之效力足徵時局前途希望絶少惟王氏或因表示敬意於總統而爲此言亦未可知各方面俱謂時局極嚴重但尚非不能和解梁士詒之續假即表示奉派弱點更見張作霖之不能應付其大舉入關所造成之時局吳佩孚通電要求奉軍退出關外足見吳氏作戰之心較爲堅决近日除奉軍進占自琉璃河吳軍駐地至北京之一段鐵道外並無他項軍事行動京漢鐵路自保定以下由贊助直系之鐵道官員照常辦事近奉軍所張佈告有稱征蒙軍者頗堪發噱東方通訊社二十四日北京電云曹錕對於張作霖十九日之通電於二十二日發通電於各方面大旨曰統一固所贊成但訴諸武力以實行之則不贊成須以和平手段解决之云云此間以此爲曹錕反對張作霖之第一聲頗爲注意曹錕張作霖兩氏對於徐總統二十一日之密電即於翌日電覆徐總統大旨皆謂願始終如一擁戴徐總統唯命是從惟曹電有希望入關奉軍撤退之語傳聞徐總統因爲力已盡將再電全國聲明態度惟吳佩孚尚無通電至京張作霖二十二日覆王士珍等之電報云曹錕若來天津我亦當赴天津京漢鐵路自本日起已停止售票但今日午前尚有一次掛客車二輛開至長辛店爲止該列車於午後二時滿載女子小孩等避難人民來京惟運轉及發着無定期又二十三日天津電云孫烈臣二十二日午後九時離津赴楊柳青方面視察軍情二十四日將來津入安徽會館之奉軍司令部王士珍趙爾巽等調停派聲稱孫烈臣已有共起盡力調停時局之約故俟孫氏來津後擬講具體的調停方法又二十三日漢口電云在岳州之第二十五師步兵第九十四團團長楊詠光今晨率一營赴長辛店又在宜昌之第三師步兵第十一團團長梁士明本日午後率一營赴鄭州二十三日武昌督軍署接北京電報云二十二日晚王士珍趙爾巽張錫鑾鮑貴卿張紹曾王占元等開協議會協議妥協條件四條一奉軍退出直隸省二以吳佩孚專任兩湖巡閱使三梁士詒辭職四周自齊組閣京漢火車自晚晚起售車票至保定爲止保定以北當然停止吳佩孚軍目下在琉璃河方面施嚴重之防備線但嚴禁自開戰端 
[奉直戰中之北京治安問題]  
　　自直奉暗潮日趨重大後京津兩處住民非常惶恐近數日來北京市民遷徙天津者爲數不少因此其他之市民日覺其兵禍卽臨大有益呈不安之現象惟吾人之所慮及者尚不在此而在地方治安市面金融與糧食救濟之三問題至糧食問題解决之方法幸得京師糧食救濟會竭力設法維持昨日（二十日）下午二時該會又在中央公園董事會開會到會者有軍警政紳商新聞各界重要人物閣員中除齊耀珊鍾世銘蒞會外其餘各部總長曁各重要機關亦均派代表列席正會長王懷慶因事未到由副會長孫學仕（京師商務總會會長）主席此宣讀張作霖覆本會會長效電亦允擔任維持糧食復報告京師糧食缺之實因運輸不便之故各路已購未運之糧食計京奉路有五百零五車洋綏路有六百八十車京漢路有九百車共計不下五十萬石左右如運到京可供二月之用惟各路無車轉運應由本會速設法救濟又據煤行公會商董報告本城所存之煤不足三個月之用有五六天未運煤到京亦應設法救濟旋由警察總監代表報告交通總長葉恭綽來電大意謂「已告京綏路及各路多設法運糧及煤以維民用希與韶覺接洽」等語旋有會員沈綬青提出意見書請就京内中外銀行四十餘家籌現洋六十萬元採辦米糧以維民食有會員邵君謂本會職務只在維持糧行之安全交易而不必直接辦理購運事業今日急宜解决者只有兩要點（一）糧商滙欵如何而後能安全（二）糧食如何轉運而後能順利旋經大家討論决定即日以本會名義致電張曹吳請其保護糧商通飭各軍隊勿扣留運糧軍輛以利通行而裕民食至匯兌之事只要運輸便利尚易設法復由會員邵君發言謂銅元票擠兌問題亦於貧民購買糧食有影響現在直隸銅元票市面不大信用平市官錢局銅元票有無問題應請鍾部長切實答覆云云比由鍾世銘聲明平市官錢局銅元票實因受直隸銅元票之影響財政部自應負責維持當不至發生問題繼復由會員汪簡齋詢問題食免稅問題財政部可否允許鍾謂維持民食起見財政部自可允許免稅擬於星期四提出閣議議决但免稅之後國家少一筆收入希望各商家能體貼此意實行减落糧食價格衆無異議最後由會衆推舉吳鏡潭等爲幹事主任遂宣告散會至於治安一層爲實行戰爭後問題中之最大者日前公使團曾商議調集各國駐華海陸軍隊保全京津一帶治安兹將最近情形詳述如下大沽口外昨到外國兵艦十三隻及秦皇島時有日艦游弋實行以武力執行辛丑條約據某外人云此事乃因前日使團會議議决一部份之實現該會議議定維持京津治安及保護外債關係之鐵路組織聯合軍分海陸兩部海軍由英法美日就近調軍艦共三十隻在大沽口一帶設防公推法國艦隊司令爲聯合軍海軍總司令有調遣指揮之權陸軍由日本出兵四千法國一千英國一千及其他各國共萬人分組二十隊分駐京津奉浦各處公舉日軍司令爲聯合軍陸軍總司令聯合軍之行動一切根據辛丑條約無論奉直凡有壞該條約之行爲即視爲公敵實行攻擊並擬日内再警告政府一次内詳聯合軍之組織及宗旨並申明以後决不再警告又聞國務院因接外部咨來外交團之抗議警告後已於日前對張曹吳發出通電除將外交團警告原文錄入外電末并附有無論如何均望勿阻碍京津間之交通鐵路沿綫及京津附近二英里以内勿駐紥軍隊致惹外人干涉之語外交團得悉　項消息略爲安心惟對於保衛京津治安一層則仍積極進行大約至有事之時外國軍隊即當實行擔任保衛京畿治安之責故京畿秩序比較他處當爲平穩云 
[中國内亂之外論]  
　　張吳孫皆無控制全國之能力 
　　字林報廿三日倫敦電云濮蘭特氏於觀察報上論中國之内亂云此次政爭仍一如昔日爭權奪地之慣例中國亘古以來苟無强有力之元首控制全國則京畿附 
 
 

Page 7

 
 
近常發生此種現象白氏謂張吳孫三人今日爭奪權勢以圖殘民蠧國愈益顯著若就國家本身而言無論張敗吳或孫敗張吳俱無足輕重蓋若輩「喋喋戰士」尚無一足以使其首領宰制全國重設强固之政府也中國内爭之最後解决將不在於戰事之勝負而在財政但今日情形離治平尚逺内亂之興正未巳也 
[奉直相持中之直方準備（漢口通信）]  
　　奉直兩方績極備戰已爲不可掩之事實而目前尚未遽行接觸者一因調停人尚在居間斡旋一因各欲避開戰爭上責任然兩方旣均有預定目的必不願半途中輟近畿一帶决難免於戰禍惟時期則不可定耳至直方調兵遣將仍在竭力進行除前已召還鄂境直軍十二十三十四等混成旅外現又調留鄂二十四師四十七旅及駐宜三師第十與十二兩團回洛四十七旅楊旅長昨二十日已率機關槍隊一連過漢北上該旅步隊亦將陸續撤回三師第十團於十八日到省即行轉車赴洛第十二團團長徐志貞亦於昨二十日率兵一連過漢返洛刻又有調孫傳芳所部第二師協防豫南保護京漢路輸送之消息俟鄂西接防有人即可實現此外陜馮所部第十一師及吳新田所部第七師一旅均奉調助戰馮已行抵觀音堂今日（二十一）可以抵鄭聞吳因隴海方面重要委馮爲隴海方面總司令馮部已出潼關向隴海路進發又聞鎭嵩軍亦有八營開抵潼關爲吳應援吳之作戰計畫似欲以全力集中於京漢路以免兵力之散漫而隴海爲洛鄭屏藩亦在所必爭兹於某機關覓得吳致孫傳芳蕭耀南張福來兩要電及蕭致蘇督齊燮元之諫電均與雙方備戰有密切關係特錄如下（吳致孫電）宜昌孫總司令鑒密來電誦悉無任拜服在孚鄙意擬將執事所部調駐豫南以固後防藉免京漢路截斷之虞然宜昌又爲鄂西門户關係重要非有大員坐鎭其間殊難控制虚師長軍學深邃鄂西形勢如在掌握希望與盧師長就近磋商徵求同意以便執事前來臂助時迫勢緊速覆佩孚巧（吳致蕭張電）武昌蕭督軍岳州張總指揮鑒軍密前方佈置業經與王師長承斌計畫妥全第一道防綫爲四十三旅與直軍第十四旅二道防綫爲五十二旅及第六旅援軍現均集中鄭州孚擬日内由鄭至保届時卽有電知查武漢爲長江咽喉岳州爲湘鄂保障地廣人密難免不無奸人溷跡其間望祈不時稽查以安閭閻并希將最近情形電備查覆勿任企盼佩孚皓（蕭致蘇齊電）南京齊督軍鑒密雨亭擁兵入關京畿震動非有隂謀何能出此吳使義難坐視佈軍津保以免意外并欲合鄂蘇贛等省以警告之如其不甘屈服則卽以武力爲後盾而此議甫發聞兄台卽表示中立態度查蘇省爲長江鎖鑰兄台與吳使交誼又極深密尚希一致行動實紉公誼蕭耀南叩諫 
　　至鄂省此次雖未出一兵遣一將然供應餉需籌畫糧秣幾有日不暇給之勢財政廳長熊祥生奔走接洽四出張羅乃因成績不多竟至提及教育經費聞四月分提去七成五六兩月已全數提去津保戰爭尚未遽起而武漢弦歌之聲乃先輟羅掘之窮可概見矣此外受其影響者則爲商民津漢滙兌業已停止重要貨車亦已停運雖當局函知武漢兩商會聲明武漢决無危險而商家則以津保戰雲瀰漫不敢有所發展無形損失頗爲不資但漢口各大旅館則因津保各軍官家眷紛紛來漢避難莫不利市三倍云（四月二十一日） 
[瀋洛動員後之鄂聞]  
　　直軍北旋後之布置京漢路近况張作霖來電 
　　鄂州新聞編輯社通信云瀋洛動員瞬已經旬戰雲起伏雖未判明我鄂地處衝要而直軍局部撤防值此環境多事前途關係甚大此中消息言人人殊兹據所聞依次述之於下鄂督蕭耀南當前傳豫省不靖時即爲防範黨人思逞計已宣佈戒嚴迨瀋洛有事直軍北旋（此次北旋直軍截至二十號午前止即駐陽夏之葛豪第十二旅駐羊樓峒之董政國第十三旅駐岳州之彭壽莘第十四旅又駐宜昌第三師步第十二團駐武昌第二十五師補充團）後調兵塡防尤爲忙碌其已實行者係調原駐新牆之劉佐龍鄂軍第四混成旅接守彭旅防線又調原駐通城之胡念先近畿第二混成旅接守董旅防線又調原駐嘉魚之王都慶第二十一混成旅二團一營接守葛旅漢陽防綫并調漢黄鎭守使署巡緝營就近接葛旅夏口防綫該接防部隊電省報告開報完竣并稱地方安謐此外現在留鄂海軍查有「楚謙」「湖鶚」「江利」「江鯤」駐在岳州「建中」「永安」「江犀」駐在宜昌「江元」「江貞」「楚同」「列字」駐在武昌計共十二艘惟原駐宜之江犀十九晚調來武昌此直軍局部撤防後之鄂軍行動也宜岳接近川湘當此燕北風雲險惡是否發生變化當爲閱者所欲聞頃督署傳出消息蕭氏關於前方布防已電商駐宜總司令孫傳芳駐岳總指揮張福來分别負責母任動摇昨前孫張覆電均稱相安無事并聞蕭劉二氏與川湘軍事當局早已接洽妥協無論政局變化至如何程度彼此均以保境安民爲務會派之代表（熊小藩圻水人）現尚留湘昨晚來電謂桂陽北伐消息現極沉寂在湘民黨雖多惟趙炎午力主鎭靜並無軍事行動孔庚確在此間對鄂尚未表示外傳蔣作賓來湘不確云云此又直軍局部撤防後之鄂邊形勢也二十日午後一時原駐宜昌近畿第三師步兵第六旅第十二團團長徐志貞率兵一連乘萬安商輪來漢比由劉家廟江岸轉乘火車赴洛又留鄂近畿第二十四師步兵第四十七旅楊旅長亦於午後三時半率機關槍連赴保并聞該旅步隊亦將陸續北上 
　　瀋洛風雲日形險惡京漢路軍事的運輸幾占該路全部所以南來北上之票車日來迭次遲點如十九號第三次南下車票應於下午三點四十分鐘到漢者竟遲至二十號午前五點五十分鐘始到係在保定方面誤點又第五次南下車票應於十九晚十一點鐘到漢者竟至二十號早八點二十分鐘始到係在信陽誤點計第三第五兩次南下票車共誤二十六點五十分鐘致十九號夜十一點鐘北上之車未能開行此間即發生種種謡諑有謂保定已生重大變化者有謂黄河　　業起衝突者概屬揣測之詞及至誤點之車抵漢後更有謂二十號早十一點鐘北上之車賣票僅至保定者其實不然確仍開往北京也軍事每有異動交通最爲重大前吳趙誤會牟鄭增兵京漢鐵路管理局車務處錢墉即因之停職兹聞豫潮雖已平息瀋洛風雲方急據此間調查路員又復有變化仍係錢處長回任並將該局長趙繼賢調部另派京綏局唐德萱接充十九號劉家廟第三段辦公處已奉到局電附錄於下案奉交通部三五一號令開署京漢局局長趙繼賢着回部供職派唐德萱兼署京漢鐵路管理局局長此令各等因奉此本兼署局長現於本月十八日到局視事除呈部并分行外合亟電飭所屬遵照管理局嘯印又案奉交通部三五二號令開車務處處長錢鏞着回原職此令等因奉此錢局長遵於十八號到差視事仰即遵照管理局嘯印 
　　二十號午刻某方接張作霖通電稱奉軍入關係以武力促進統一原文覓錄於下民國肇造十年於兹内憂外患層見迭出推原其故由於各方面以意見用事現今解决非統一不可是以帶兵入關以武力促進統一再集政治名流公開會議霖斯時也解甲歸田以遂初志當此國難未平鄙夫有責蹈湯赴火在所不辭現兵發在途逺道傳聞諸多誤會特通電聲明 
　　國聞通信社二十日漢口通信云自洛吳赴保而後此間關於奉直備戰消息日傳日緊兼之京漢火車每天遲到昨（十九）夜傳北上車只到保定今（二十）據路局人云前途形勢更緊刻下吳氏急於星火者厥惟軍餉前旣電限財政廳十日内解二十萬元印花烟酒兩處各解五萬元造幣廠解銅元十萬串以利戎機熊祥生以吳前索之一百萬元尚有八十萬無着昨特委托漢口征收局長應雲從·糖捐局長周楚·鄂豫貨捐局長李振·夏口知事侯祖畬向漢口錢業公所借錢一百萬串應等刻已向該所接洽據聞可望成功先是吳以屢向鄂中索欵不應曾用萬急電致蕭劉囑將教育費悉數提充軍費當局無法巳定將四月份教育費酌提三成五六兩月份將届暑假則定悉數提去竭澤而漁至此可謂已極並聞吳氏昨尚派員至漢口中行硬借十萬元中行勉强應允復至交行硬借交行答以權在管庫員恐未能如命詎該借欵員謂快將管庫員交出我自有辦法交行復委婉致詞謝絶此種惡索行爲奉直兩方一旦實行開火恐將數見不鮮也 
[時局急變中之濟南消息]  
　　津浦交通中斷之所聞 
　　濟南消息云奉直形勢之變化已於昨日徵實北去火車雖完全停止南來車尚照常開通濟南方面連日開軍事會議商定取中立態度不使魯省陷入戰爭漩渦一面宣布緊急戒嚴地方現尚安靜並無何等恐惶現象軍署前爲維持全部軍心計向商界借欵商會已允擔認凑集二十萬元又聞軍事當道有發行三十萬軍用手票之說總商會對此已於十八日下午二點開會决定否認刻已鄭重聲明請當道緩行昨日下午一點督軍署用電話召集各俱樂部議員首領到署開緊急會議結果未悉大概亦係討論時局問題也另一消息自津浦北上交通斷絶凡德州以北之情形一概不能傳達其是否已有戰事吾人尚未能逆料昨據鐵路某君談話謂前日早六鐘由津開來之車至唐官屯時該處有橋梁一段爲某軍拆毁當時並未通知路局及火車突然經過致將軍頭及前段客車一律陷入河中當時傷斃人數甚多惟末尾有四車奉軍幸未遇險云云其詳情若何現尚未悉 
[孫中山回廣州後之粤局]  
　　陳炯明擬出洋遊歷 
　　東方通信社二十三日電云二十二日孫文偕伍廷芳歸廣東廣三鐵路自二十一日午後起暫依孫文派之手停止運轉但自二十二日晨起已通車孫文歸廣東後將任廖仲愷爲財政廳長伍廷芳已允兼任省長於本日布告就任孫并將一切事務委託伍廷芳魏邦平擬於一星期内赴韶關在肇慶之許崇智軍黄大偉軍之主力皆不入廣東將由三水以民船直接運往韶關李烈鈞部下之一部亦已抵三水現在軍隊之調動甚形紛亂至見大體之着落約尚須一星期陳炯明辭職後鄒魯黄應芳皆因向來之關係提出辭呈陳派之有財政關係者爲鍾秀南亦請辭職陳炯明似無以武力對抗孫文之意此間市内頗安堵陳現正預備出洋遊歷昨晚陳召集會議陳述將漫遊歐美之意而部下甚爲反對痡駡孫文及其直系人物主張共圖再舉陳遽於今晨九時偕馬毓航以摩托船赴惠州陳系之軍隊則陸續依廣九鐵路赴石龍因此謡言紛起廣東銀行紙幣跌至對折一般人士多不直孫氏此次之行動前日隨陳炯明赴石龍之粤軍第一師·及第二師之一部與其他軍隊已全體歸廣東陳炯明回蕙州時率陳炯光鍾景棠李雨後等之部下三千人同乘民船又梧州來電云桂林前日爲土匪所占領 
　　國聞通信社二十三日廣州電云許崇智黄大偉部二萬人由三水轉韶因陳炯明離省回惠許部二旅黄部三營衞孫中山養（二十二）晚駐廣三車内第一二師軍隊（二十三）午迎入省歡迎者數萬人孫任程天斗爲財廳長羅翼羣爲憲兵司令梁鴻楷爲第一師長兼衞戍副司令伍廷芳養（二十二）接省長任敬（二十四）辦公孫派羅翼羣赴惠迎陳任陳北伐討賊總司令兼陸軍總長陳養（二十二）電服從孫命令 
[西報記者與伍廷芳之談話（續）]  
　　君試語我北方各領袖反對與孫君合作者其理由究爲何孫君爲此間領袖其足以阻吾人覔得他處同志者又爲何種理由乎記者曰北方懷疑於孫君之光明與善意者殆亦甚少但中外人士似多覺其少實行之材故缺乏領袖資格又其部下人物之誠實光明似難深信君與唐紹儀陳炯明固極得人之尊信但老國民黨中頗多不名譽分子而孫君頗受彼等勢力之支配也伍君頷首曰孫君固有不合實際之處但被頗虚心能受善言部下優秀分子亦多初不如君所揣測即如吾輩苟彼不受勸告則且與彼脫離而南方運動卽將崩壞國民黨與一切其他政黨相同其分子原良莠不齊其中不乏專謀利祿之輩以省政府位置不敷分配而運動在廣州設立中央政府者但孫逸仙何嘗不知彼等之目的吾亦曾與討論多次知此爲吾人之弱點特當此危急之秋此等較小問題實不便問及當俟有力中央政府成立後再圖袪除積弊耳繼談及舍聯省自治而實行北伐之問題記者謂粤中領袖諸人雖覺彼所樹之良好自治模範未受尊重未得外援然北方人則覺南方自治尚鮮成績宜再稍待須臾即如廣西現狀甚惡廣東盜風頗熾工商業均乏振興粤桂兩省内地均有兵隊暴行之報告或私運鴉片或騷擾民間如此情形似去模範自治逺也博士對於此等責詞皆代其政府認罪但謂此等情形皆勢不可免者廣東所受桂派流毒甚鉅摧陷廓清尚屬未遑實未能積極圖治粤軍入桂擊敗陸榮廷之勢力後爲桂人所歡迎桂省重造自爲桂人責任但粤桂商路現仍由粤軍保護桂省散兵則與盜匪勾結擾亂地方粤省如有經費早己召回駐桂粤軍而遣散之無奈除由本地籌餉外實無他欵現在直以一省之財維持一種國家的軍隊而一省苦矣國際銀行團决定不借獨立各省以欵項致外債無從議借此亦促成力圖統一之决心者也至此談及與北方携手問題記者謂粤省此舉似爲擴大其政府之範圍起見而犧牲其向來之主義伍博士則瞿然曰吾人並未犧牲主義凡不贊同吾人生主義者吾人皆不認爲友君曾見字林報所載吾子之談片乎記者答以已起程來粤故未見伍云君當讀之該談片中說明一要點即吾人並不求與張作霖携手實彼先來建議謂願贊助此間政府建設之原理並允依此等原理而行政吾人乃接受其諾言耳記者曰倘此係口頭之許諾則何如君等豈不聞彼在北方者巳在計畫於藉南方助力剗除徐世昌吳佩孚之後乃召集一國會聊示法律面目使孫逸仙不復爲梗而舉段祺瑞爲總統然後乃大舉掃平南方之反對派乎伍君大笑曰凡此吾人均已凖備之北方容有人擬此計圖張作霖如此思想亦未可知但張氏富貴已極何必再有所圖且張之爲人别有所注意吾人卽可就其所好而與之交涉此乃中國式之方法爲外國人所想不到吾今亦不應告君故吾人於張氏方面實無所懼至於段氏彼本非壞人而今日又與數年前握權時不同彼曾擁大權而失諸一旦此項教訓於彼極有益吾人殊不疑之總之中國必須統一團結萬不可同室操戈但團結當以光明正直出之吾人現正由此方針勉力進行此乃唯一解决之法苟尚有他法者吾人極願考慮之試問果有他法乎繼談及吳佩孚猶憶三年以前吳佩孚由湖南率師北上打倒安福派時伍博士曾爲籌戰費今則粤奉皖三派聯合以倒徐世昌及吳佩孚爲目的記者因問統一團結之計畫曾否圖拉入吳佩孚有何阻力致不能與吳氏提携伍君力言就彼觀之與吳氏妥洽並無不能消除之阻力所不可解者在吳氏方面究以爲有何等之阻力耳其言曰吾與吳佩孚從未會過但恒信彼乃一光明愛國人物彼非政治家彼之政策恒甚明瞭彼從前不承認徐世昌爲總統未嘗與惡事爲緣其具有軍事之才毫無可疑唯彼自就數省巡閱使後其目的遂稍暗昩似一變而爲贊助徐世昌進步黨與政學會之政客包圍之吾人曾圖與彼妥洽但與彼所派來之代表鮑氏協商不得要領而與張作霖之代表商議則不難達到一共同之基礎吾以爲吳佩孚若得一心胸廣闊之代表來此吾人或尚有與彼合作之餘地也至於國民大會計畫吾不以爲然因其所包含之空談勢必甚多如從事制定憲法必非一時所能成而今之統一需要極急不能藉此機關爲試騐吾人團結後固必須有一國會但根本條件當於統一時先行妥洽而國會卽依此等條件爲進行方針舊國會斷然已於一九一七年超越其職權下届國會之活動則將有較多之方面記者謂在今日情形之下從事選舉非金錢運動卽武人操縱若各省議會及商學工各界公團派代表開大會則較近於人民代表此卽國民大會之說之所由昉似頗可採也伍博士表同情於此說並謂吳佩孚之計畫如以此爲根本部分則亦當受採用又謂彼實不解吳氏不與南方合作其故安在記者謂吳氏或極樂與陳炯明與其他南方領袖提携以謀建設但恐與孫中山携手則將再與全部國民黨携手耳伍氏復竭力爲中山辯護末云凡不滿意於中山者不知廣東人民極崇拜之其在海外華僑間勢力尤大華僑時時予以精神上及經濟上之助力凡與吾人妥洽者祇須承認於召集國會及正式選舉之前推中山爲臨時總統此外别無條件至於國民黨中不良分子自有移去之法吳佩孚等皆不必慮也繼談北伐情形記者在滬時據可靠消息謂粤奉協商南方先行出發張作霖以桂林遲遲進行已頗不耐故此新同盟之運命繫於中山之急進到粤後政界以外亦有此印象而政界則不承認有此條件伍博士於此亦不多談唯云北伐之舉並非絶對的倘北京外交團能撤回對於北京政府之承認則糾紛之大局立將變爲簡單戰事亦可不作吾人並不樂與吳佩孚戰但必須推翻徐世昌若吳佩孚爲梗則戰事將不免但外交團若撤銷承認則北廷之最後後援已去老徐必倒吾人卽無與吳佩孚開戰之必要列强自言不願干涉中國内政然其繼續承認北廷其干涉之有力正與供給之以借欵軍器無異列强殆恐無人爲交涉之機關乎然從前固嘗一度斷絶外交關係而國際往來並未中止吾人固求列强之承認列强旣不我許則亦何妨暫不承認北廷以待眞正之統一此於外人無不便亦爲對中國之唯一公平方法也伍氏繼承認與趙恒惕尚未成立妥洽又承認中山北伐軍不甚强固但謂陳炯明由閩返粤驅除桂派兵力亦不强全賴人民贊助而成功繼談及唐繼堯之回滇及彼與中山之關係蓋中山前曾下令禁止唐氏回滇也伍氏云吾人當時不解唐氏之目的當北伐緊急之際吾人須集中全部軍力自不願見唐氏率少數兵士以個人之目的而冒危險蓋吾人未知彼之計畫故不信其能成功而慮其將破壞吾人之大計耳當唐氏由滇中逃出來粤時吾人熱誠歡迎認爲同志且一度任彼爲陸軍總長旋以養疴赴香港後彼不願居粤而願赴桂吾人以爲彼往桂林見中山豈知彼一經上駛卽與彼之同黨聯合未嘗往桂林一行自是彼之計畫如何吾人不知之後乃知顧品珍之部下顯有大部分爲彼所收服又將緑林編成軍隊彼於實行回滇之前曾允許贊助北伐吾人信其必踐此諾言但尚未得其消息唯其弟現在澳門將到此間有所接洽也伍氏此外又談及海員罷工及勞動問題非本通訊範圍所及不贅述 
[南京快信]  
　　齊督近因籌劃軍事佈置防務甚爲忙碌昨日星期晚王省長海軍杜司令過署晤齊督商時局徐州鎭守使陳調元昨派參謀副官二人來省請領子彈並陳報防務佈置 
　　蕪湖總商會電齊督乞與浙皖贛聯防嚴守中立 
　　魯田代表徐鴻賓昨由杭來寗即轉車回濟 
　　津浦線唐官屯馬廠間鐵道已修復聞日間可通車 
　　省議員方慶綱康靖均函省議曾主張緩選副議長以免要案停頓 
　　駐滬德總領事體爾准今日由滬偕巴副領事來寗兩長令温交涉員招待 
　　財廳昨委荐任職何國琦會辦五庫繭捐實業廳委葉元弼赴宜興查案省署委技正崔蔭芳赴揚州第五師範學校監視開標 
　　江寗籌賑公所因米價日昻民食維艱特於昨日下午二時開籌議平糶開局日期 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[湘省倒趙風潮已平息]  
　　湘省倒趙風潮昨次頗爲洶湧出面人物爲楊文煒楊文煒者前第六區司令李仲麟之舊部也雖曾受程某之委任而其目的則半爲復仇兹據總部消息則此回倒趙從事運籌者尚有一益陽釐局長劉一清劉爲駐郴縣一帶之某旅長所保薦自被委以後常藉病請假寄住省城及此次風潮起拿獲黨人至七八十名之衆鞫訊之餘均供出劉一清爲此案重要人物並謂劉擔任供給餉糈等語適查出劉一清有貪贓情弊兩月之間受賄至兩萬元以外遂密令財政廳將劉撤差不動聲色令其來省隨由財廳將劉解送總部始僅發交長沙縣看管繼則發交陸軍監獄署其間屢經提訊堅不招承並經數次用刑亦不吐實聞總部擬卽藉貪贓爲由將其重辦而原保之某旅長竟於日昨致電財廳請予開釋外傳謂某旅長於此次倒趙風潮亦常與謀彼雖與程某素不相能然程實力不充亟欲聯絡有實力者爲之内應遂盡泯前嫌而交歡於某旅長某旅長納之故此次風潮特暗中助力查某旅長卽爲前此喧傳在郴縣對趙宣布獨立者衡陽會議彼亦爲極力贊助之一人是上項傳聞殆不無影響現在劉一清等旣均被捕楊文煒亦已逺颺倒趙風潮遂完全平息惟總部昨據密報謂瀏醴各處尚時有所謂自决軍者不少其服裝武器均頗齊全云云當卽密令第一混成旅長葉開鑫轉令駐紥瀏醴之軍嚴行搜剿務絶根株並聞平江寗鄉等屬亦有此項軍隊之組織是倒趙風潮一時雖告平定恐終不免於爆發耳 
[北伐軍改道之湘訊]  
　　孫中山徇湘中各界之請已允將北伐軍隊改道不經湘省現趙總司令派赴桂林之李吟秋廳長已於十七日上午九時許由桂林返湘當即謁見趙氏報告接洽經過情形兹探其大要如次李代表於三日下旬由長沙出發於四月二日行抵桂林三日謁見孫中山詳述湘政府及人民力謀自治之志願當局處境之困難全省災情之慘重懇將北伐路綫量爲變更當得孫氏諒解允北伐軍决不過道湘省同意之間頗形誠摯又詢湘省災况及自治事業甚詳旋又謁李參謀部長許第二軍長胡文官長各要人亦均能諒解現湘邊滇贛各部軍隊均已下動員令調回梧州進入粤境由韶關直趨贛省外間對於滇軍贛軍之調回認爲孫陳不調尚非眞相惟謝文炳一旅將由湘邊假道入粤經孫許等氏囑轉令永州等處地方文武長官於該旅經過時妥爲招待接送並請轉諭地方人民母稍驚恐並許嚴令該旅於經過各地方不許稍爲滋擾大約數日之間該旅卽將發動至桂林大本營現擬由梧州移往連韶該代表於七日離桂林時許軍長部下之吳旅長忠信及大本營前站已向梧州開動現時孫李等或已由桂林前往梧州據此以觀則北伐軍之於湘省己不成問題矣 
[山格夫人之生育限制論]  
　　鼓吹生育限制之美國由格夫人此次由日本來華到京以後曾應北京大學之請於十九日在該校第三院大禮堂講演一次以津浦路中斷京訊阻滯致講稿未能介紹讀者夫人原定二十日乘津浦車南下因車斷現已改由海道來滬昨國聞通訊社覓得夫人最近關於生育限制之論文一篇爲之　譯用特披露如左 
　　今日世界所逢之最繁重問題即爲其人民數量及秉質問題此蓋無庸詳細加以說明者也有若干國家其人口過多之情形發現已非一日因之其過剩之人口乃時時爲慘酷之自然力所掃滅如饑饉疫癘是也而中俄印度三國則尤任自然法之進行其人民對於其本身最緊要之問題乃悉歸之於天命至其餘各國對於其自身前途則以欲求地盤安置其繁殖之人民亦存恐怖其結果遂至發生戰爭及籌備戰爭之事實此則竭力擴充軍備彼則預防侵陵騷攘不巳時至今日惟有美國一地足以消納人口歐洲各國之人民本可於此謀救濟地餘地但美國偏持閉關主義以是東西兩半球之空地乃日益充滿 
　　人類生存競爭决不能發生改良人種之結果所謂改良人種者即存其强健能幹有識之分子去其殘弱及心身惡劣分子要知人工之文化的法律不能容許天然淘汰之實現人類之競爭無從以本身能力爲解决也反之人口愈衆則貧窮者愈行墮落貧人以須贍養其多數之家屬乃不得不容受資本家所給之任何數量工資蓋以其所需之費雖較年少未娶之工人爲多然彼懼此等工人已願得此工價低廉之工作乃不得不忍氣吞聲先自取得於是其家屬衣食住及教育遂均不足其婦爲過度之工作所困對於嬰兒兒無從爲相當之看護疾病死亡因而時作 
　　不幸而飢饉或疫癘發生即其結果亦决非純係循天然淘汰之結果可以達改良人種之目的者男婦老幼同受毒氛之煎逼其所殺者並非社會所鄙棄之分子其所存留者且并有較死亡者無用之人如一睹奥俄兩地災荒之慘狀卽可知其所能倖免於死之數百千萬災民與其謂其爲社會之資產無寗謂爲社會之負擔爲愈也即以戰爭而論其結果亦非與饑饉疫癘相反也國内之精壯則選赴疆塲而留其糟粕任哺育後輩之職試問歐洲大戰之結果孰能謂其有利於英法德奥及其他參戰國家之人種優生乎是故無何點觀察吾人决不能望自然力以改良人種苟欲圖改良則不得不恃智識及其意志以求最後之結果 
　　凡以上所述事實昭人耳目已數十年同時除改良人種方法外科學在各方面均綦進步人類業一變而爲自然之主宰光學電學及其餘物理原理則發明矣地心吸力則戰勝之而能以天空作孔道矣道路雖逺則可以便利之交通而縮短其距離對於疾病亦已有預防方法以延長人數生命之平均年度然則乃獨對於人口過剩問題竟不能措手乎 
　　然則此問題果如何解决乎抑世界文化將因人力不能操縱繁殖而任此可怖之自然趨向以支配之乎是否各國將流其一部分最優秀之人民於異國乎是否各國因他國人民之流入勢將從事於生存競爭而應常處於恐怖中乎是否人種應任其墮落乎是否世界半數之男婦老幼必須因無充分之衣食住及發展其本身之磯會而受磨折乎 
　　余以爲此問題者今固未嘗無人加以注意也一種之新科學卽所謂優生學者巳漸實現男女人士因關心於世界人口身心能力薄弱及處境不適者之過多已提出種種擬議以謀弭除後患此輩優生學者蓋已領悟此問題之一部嘗引起社會對於不適人口增加之注意舉行種種國際會議擬求得一平均人口之方法更阻止患病或心神不適之父母乳哺其子女要求社會負看護彼不能自謀生活者之責任惟惜此輩雖會悟此問題之一部乃忽略其别部質言之卽注意人口秉質之一點而遺其數量之一點意欲政府設定一種條例奬勵適合人口之增多而阻止不適人口之繁殖乃未一度適合人口增加亦須有糧食房屋教育·及機會以供給之苟一方面壓力過重雖人民秉質良佳亦不能阻止隨落之趨勢也 
　　故解决方法不能以政府制定法律或條例之道出之此問題解决要之並非如彼科學家及政治家意中之難彼等目光僅注意於男子一方以爲應由男子單獨解决顧繁殖問題原非係男子問題而係女子的問題兒童爲女子所生產女子應負有養育之責且並有限制其所生產兒童數目之責限制其數量於其本身能力所能顧及範圍内之責更須視其夫工資所得以及衣食住教育所許之限度負限制之責焉 
　　現在亦婦人並不負此種責任蓋負此種責任必須有相當之自由而此自由固亦未給與婦人者也現在之婦人完全爲男子意思所支配因之世界雖有受人口過多危險之虞彼等乃不能實踐其應有之責任然其意固極願限制人口其反抗負擔看護過多兒董責任之精神已漸振盪於其胸中矣 
　　從前社會常有一種觀念謂兒童完全屬於其父兒童爲父之種子而其母但爲供給種子生殖之地彼規定兒童完全受其父權力支配之法律即此種舊觀念之印象且大半以有此觀念之原因而婦人在家庭中遂處於附屬的地位至近代科學發明始證明兒童之遺傳父母係具同一之關係且因生產前後母對於兒童關係較切並有超過父以上之特殊勢力此種母之特殊勢力之存在尤可以例釋明之在兒胎結成時父母結合之細胞其量雖同然此後胎兒於母體中之九個月其身體全恃其母之血爲營養假使其母操作過分生活不適衛生或傳染疾病舉足以影響即使結胎時雙方細胞均係强健然設其母於姙期中不能供給以相當之營養或其血分因過勞或含有毒質則焉能望兒童之强健如彼飼獸家當其牛馬於懷姙之時常禁其過分工作而彼男子乃似均未注意及此等事實對於其婦人而爲相同於彼飼獸家之考慮焉 
　　婦人於未認定其有防止世界人口過多之責任以前蓋亦並未作多育兒童之觀念婦人者乃係眞正之優生學家此蓋不獨爲其對於本身生活之一種意願且亦爲對於兒童前途生活之困難而懷抱之慈母的愛情也 
　　近年以來婦人常對於過量之負擔而出抗拒之舉有殺兒者有墮胎者此兩者曾有法律以禁止者顧始終仍不免見諸事實此兩種限止方法固仍爲婦人所厭惡然彼爲免除較大之罪惡乃不得不出斯舉耳（未完） 
[皖長官表示保境安民主旨]  
　　商會開會議籌餉米 
　　皖南鎭守使馬聯甲二十二日夜特召商會會長湯善福至署談話略謂近日時局不靖無論前途形勢如何吾决以保境安民爲宗旨然保境須先準兵力數月以來不但軍餉無着且目前各營伙食亦恐不能接濟雖經蚌埠督軍公署派員至三河辦米能否有望尚未可料應請貴會代辦食米一千六百石以備不虞湯會長允即照辦遂辭出當夜回會飭書記繕發知單召集各帮商董於二十三日上午十句鐘在總商會開聯席會議届時到者三十餘人首由湯會長報告與馬鎭守使接談情形經衆議决由各帮擔任向中交兩銀行及各錢莊息借銀一萬兩並推舉林靄宸李懷之顧厚甫等代辦米一千六百石存儲碾米廠及各礱坊以期接濟軍營伙食並議决此項米欵至將來馬鎭守使歸還後所有拆息及損失皆由各帮攤派各商董均簽字認可嗣又討論維持民食辦法結果由碾米廠及礱坊兩業存米二萬五千石以備青黄不接時俾開辦平糶 
　　此間各界接許省長來電云時局艱危吾皖又值奇災之後民困日深救皖之方以保境安民爲唯一要義世英職司民政本此素旨督飭各廳道縣淬厲精神維持秩序總期皖境安全不相侵擾諸公關懷桑梓必有嘉謨伏乞電示遵行毋任感禱許世英叩禡又接新安武軍楊統領來電云禡電敬悉藎籌碩盡欽佩莫名皖居長江中樞扼津浦要隘際兹風雲變幻若不亟圖自保舉足即有重輕承示一節定即集議同人秉承軍帥電商鄰省本諸公息事寗人之旨而爲保境安民之謀俟有端緒再行電達特復楊瑞文養 
[蕪湖快信]  
　　蕪湖紳商學農工各界因時局問題於二十二日上午九時假縣農會開緊急會議一致籲請本省軍政長官保境安民並電懇鄰省各督同守中立當日致鄂贛豫蘇浙各督軍電云大局日急素仰各帥酷愛和平以保境安民爲宗旨皖省災創之餘叨近德鄰萬難再經變故務懇聯合長江各省曁吾皖軍政長官同修盟好合守中立則瘡痍赤子感戴靡涯佇盼德音敬乞鑒察　　省垣消息因張督軍委任倪道烺爲安徽陸軍總司令安慶各公團曁教育界决定日内大游行以表示反抗之精神 
　　蕪湖學校職教員聯合會學生會因倪道烺事於二十一日開會致京津滬同鄉電云張文生擅委姜案罪魁倪道烺爲安徽陸軍總司令警耗傳來羣情憤激道烺本殺人要犯即食肉寢皮亦難平皖人之憤何能聽其再操軍政重禍皖土尚望邦人父老羣起聲討以紓皖難 
　　倪道烺派蚌埠帮辦辦公處庶務徐振基於二十三日來蕪見馬帮辦陳述一切 
　　舊安武軍第一混成旅第一團駐烏衣之第二營營長靳鶴齡因公於二十一日來蕪見馬帮辦 
　　安慶水警廳長侯振東蕪湖警廳徐昭修相繼赴蚌埠見張督軍疏通許省長與財政廳問題事 
　　蕪湖縣知事余誼密因民食問題於二十二日下午二時在縣署邀各界開茶話會討論救濟方法議决呈請省長以後不再發護照來蕪採運賑米平糶米本埠碾米帮及各礱坊共存米不滿七萬石皆贊成截留不再打包下河俾濟地方民食俟商會通過後卽定實行日期 
[皖教育會變更組織]  
　　改會長制爲委員制 
　　安徽省教育本年開常年大會後卽經各代表迭次開會討論會章問題多數主張改會長制爲委員制遂擬定會章草案經全體通過委員人數定爲七人本月二十日開選舉大會先期柬請各行政長官蒞會參觀代表報到九十五人簽到者計九十一人開會秩序（一）摇鈴開會（二）全體向國旗行三鞠躬禮（三）主席報告開會宗旨（四）選舉委員（五）推舉評議員（六）演說（七）會餐（八）攝影（九）散會是日下午一時許摇鈴開會後由臨時主席徐朗宣報告畢卽散票旋由汪朗溪唱名相斷投票入匭開票結果丁銘禮得十三票李盛豫得十三票劉貽燕得十三票史毓琨得十三票竇延年得十三票周世筠得十二票陶知行八票戴曾錫五票除戴曾錫票數最少不能當選外丁銘禮等七人均當選爲省教育會委員并按照秩序推舉評議員曁侯補評議員係屬按區攤派并無異議皖省教育界向有所謂學系與區域界限此入選舉委員七人師範系二人高等同學系二人兩江師範系二人南高系一人以區域論則爲皖南二人皖中二人皖北三人尚屬平允然皆事前有所預備故臨時無甚爭執四時即行散會 
[杭州快信]  
　　北地快郵不通已三天旅京浙人紛紛送眷屬回杭 
　　軍民兩長昨會銜通飭所屬嚴禁造謡 
　　沈省長昨飭財政廳提前撥解本月分警備隊經費銀八萬二千餘元 
　　前日中等以上校長會議發起籌贖膠濟鐵路及籌募俄國災賑以十成之七贖路十成之三助賑推司徒華林（美人）王卓夫等向各團體接洽二十九日假省教育會會議進行辦法 
　　杭總商會銀行公會等昨開會議决二十九日在省教育會　歡迎美國商會會員大會 
　　省立第十一師校風潮巳靖校長祝宏猷准辭職另委錢秣陵（東南大學教員）接充 
　　下月爲江浙省教育會協進會在杭舉行常會期蘇省函詢浙會於一二三日内擇定一日舉行已答復决暫停 
　　嵊縣兩錢區等處匪徒猖獗擄贖搶掠時有所聞已令縣會同營警曁保衛團隨時嚴密拿辦 
　　杭州綢業受北方影響鐵機絨地局緞向售每尺一元六角者現跌至一元三角絲局緞一元二角者現跌至九角絨羽實地紗一元四角者現跌至一元一角絲羽實地紗九角者現跌至七角半自隂曆二十三日後無人顧問向所謂櫻桃紅（營業發達之謂）本年則一落千丈惟生貨（如大綢羅紡等類）尚無漲落 
地方通信 
[松江]  
　　定期重議學產教育廳對於六縣爭執府有學產一案曾令飭松江縣轉咨六縣推舉代表來松組織縣校聯合會共議處理辦法第一次開會時因南匯縣未派代表蒞會遵章不能開議第二次開會時除松江縣四代表外他縣竟無一人到會探索内容實因六縣欲將融齋書院產及府學田租併交聯合會支配而松江則欲將府學田除外所致兹教育廳以此案延擱已久未得處理方法爰重令各縣訂期四月三十日重行開會不識届期能免蹈上二届之覆轍否 
　　籌辦甲種師範縣教育行政人員以舉辦義務教育須從培植師資入手爰擬辦一甲種師範講習所現已呈准教育廳從事籌備地點已確定附設莘莊鎭縣立第六高小校緣該處生活程度較低且於辦理鄉村師範之旨趣最爲適合故各行政員均主任該鎭開辦學額定六十名以二年爲修業期程度限高小畢業經費除契稅附稅二千元外另撥縣教育費二千元至所長一職大約不外三科主任或縣視學員兼任之一途 
　　盜犯歸案訊辦洙涇四保十五圖農民徐子蘭家於舊曆正月二十七日夜間被盜搶刧巨贓一案業由水警分隊長萬至誠率同巡官夏書棠黄景平等在江浙交界之周家涇地方緝獲是案盜犯周岳山一名即經解請沈葆義區長飭交該區督察員徐亞伯嚴密審訊供認夥刧得贓不諱業已判解金山縣公署歸案訊辦矣 
[蘇州]  
　　道屬自治協進分會常會紀蘇常道地方自治協進分會於昨日（二十三）下午二時假盤門内植園舉行春季常會各縣均派代表列席共到五十餘人會長史鼐因患足疾公推金樹芳爲主席報告開會宗旨并南通幹事周保新病故出缺幹事一席應重行推舉當經公衆議定以得票次多數之棄正甲遞補兹將是日提議各案及議决事件錄下（一）武進會員李宗泌提議通知各縣支會組織道路建設協會分會案議决通函各支會酌量情形提倡組織（二）武進會員汪鵬提議函請省議會依法討論各縣請復舊縣會案議决函知各道屬分會商榷進行（三）江隂會員高士勛提議函請京師總會呈部咨省令縣地方行政會議應函知各支會正副會長並各學員列席與議案議决付審查（四）靖江會員王植槐提議請回復自治經費案議决事屬縣自治籌備處之職權應由各縣籌備處與縣署及欵產處直接交涉（五）又提議請設縣自治講習所案議决函請京師總會轉呈内務部咨省令行道縣尅日撥欵設立（六）如臯縣會員冒時傑提議新縣會選舉請道尹派自治學員監督並請清查各縣自治經費案議决清查經費已於第四案内併案表决監督選舉暫從緩議（七）江隂會員許民任提議請設縣自治講習所依照縣分所章程第十二條規定籌撥經費案議决已於第五案内併案表决（八）常熟縣會員席慶雲提議案同前由議决已於第五第七兩案内併案表决（九）江隂會員馮載清提議呈請内務部頒布户籍條例以裨調查户口案議决緩辦（十）吳縣會員吳允中提議清潔飲料街道疎通雨水各辦法案議决函致吳縣支會轉函市民公社聯合會核辦（十一）江隂會員史鼎提議呈請省長通令認定施行自治各縣尅日成立自治籌備處案議决照辦（十二）又提議請省通令各縣取締舊縣議員聯合會案議决巳於第二案内併案表决（十三）江隂會員高士勛提議請省署飭縣組織自治籌備處案議决已於第十案内併案表决（十四）提議請省署取締回復舊縣會案議决已於第二第十二案内併案表决（十五）又提議請籌劃施行自治辦法建議官廳案議决由各縣支會督促縣署尅日成立籌備處（十六）吳縣會員萬維鼎提議整頓會務籌劃經費案議决由各縣支會酌量補助并函催各會員照繳常年費議畢散會巳鐘鳴六下矣 
　　戳斃姘婦之慘聞住居閶門外前充緝私營兵士之任得勝（即任　子）前年與滸關蕩婦陳二姐姘識同居一處儼如伉儷該婦近又與某姘識事爲任某所聞頓懷醋意即於前日（二十七）下午乘婦出游時先備利刀一柄隂隨婦後行經胥門内念珠街昇園浴堂後面任即持刀向氏喉間猛戳一下氏痛極呼援行人聞警圍集任見勢不佳卽行逸去氏當時利民尚緊揷喉部遂將手連刀捧住疾馳至伍子胥廟警區報告甫至門口氏即大喊一聲仆地身殞事後由區偵得前情報縣蒞驗緝兇究懲云 
　　省議員應召赴寗吳縣省議員宋銘勳姚元桂錢梓楚等諸君曾於前日赴寗列席省議會臨時會議嗣因江蘇全省縣議員聯合開會於上海赴滬列席便道返蘇昨日各省議員接得省會急電催促赴寗故宋議員即於當日應召赴寗矣 
　　湘城發現四古墓吳縣湘城市公民施濟衆係吳縣修志局名譽採訪員查得本鄉有名人古墓四塜一爲宋代王太尉一爲元代張總管一爲明代劉僉事一爲沈石田處士即報請吳中保墓會立石保存昨由吳蔭培會長買棹下鄉履勘立石爲誌以垂永久云 
[嘉定]  
　　義務教育協進會紀事南翔地方人士日前發起組織南翔義務教育協進會上星期日在該鎭義務小學開會通過會章推定各分隊隊長後入會者頗爲踴躍二十三日又在義務小學開會一致選舉施伯珩爲總隊長又議定徵求期限爲六星期各隊中得分最多者除得例奬外加贈銀盾楹聯等件以資紀念前推定之各隊長姓氏如下獨立隊于雲峰和平隊毛少眉共和隊王引才改造隊王荃士交通隊王趾麟自由隊朱賡石建設隊李功孚中華隊李墨飛博愛隊吳鵬高自强隊吕覲宸文明隊方劍閣愛國隊金檢芝歡迎隊金伯琴維持隊周澤甫國民隊周鼎華互助隊施伯珩大同隊兪麗三進德隊許蘇民解放隊孫惠階平等隊陸叔丞自治隊張詠南衛生隊張爾梅贊成隊陳允亭成功隊陳毓成江漢隊黄培之研究隊楊衛玉志願隊劉次平幸福隊陳德彰競爭隊鮑善初公益隊顧靜如 
[無錫]  
　　皖省四師來錫參觀安徽省立第四師範學校（宣城縣）學生二十一人本月十六日由教員錢石麟率領在校出發赴蘇省各地參觀教育實業由寗而至鎭常前日（二十三日）上午到錫寓居漢昌路啓泰旅館因是日適逢星期即於午後赴惠泉山一帶游覽諸名勝定星期一參觀各學校及實業工廠定星期二赴蘇參觀云 
　　無錫學會之進行無錫學會自籌備會成立後卽分隊徵求會員至本月爲止已成立四十餘隊會員已達數百人大都以商學兩界佔多數轉瞬開成立大會諸事亟宜籌備前日各隊長唐增源朱樹卓馮振民石清麟等曾開一度之談話會商量進行各項事宜云 
　　天氣影響蠶桑錫地旬日之前天時異常和暖田園桑葉發育甚速近日榖雨已過蠶種漸漸孵化而天忽隂寒二十三日晚又起大風蠶汛不無影響全城蠶種均於前昨兩日收花桑葉市價每擔祗售洋一元五六角但尚無大宗交易云 
[常州]  
　　太湖王督辦蒞常太湖督辦王清穆借同測量主任孫天覺曁測量員多人由錫乘舟啓行於昨日抵常卽至縣農會接洽由縣農會派員偕同王督辦即日赴西滆湖視察 
　　錢業公會開臨時會錢業公會於昨日（二十三日）下午二時召集同業各莊經理開臨時會議議决事項如下（一）民信局來函對於郵局取締民信局申請援助並有代表林廣源到會陳述郵局强迫之情形公决應據情 
 
 

Page 11

 
 
　請商會設法維持（二）盈億莊抄送合同聲請入會應投黑白子表决結果白子八黑子十七不能承認其入會隨即函覆並附還合同（三）　豐莊經理樊仰甫携帶合同來會聲請入會亦投黑白子表决結果白子二十二黑子三應列入一等繳入會費洋二百元 
　　豐南鄉發生盜刦案豐南鄉殷巷鄉董殷灝家於前日夜間十二時許有盜三十餘人開槍刦物事主殷董及其媳劉氏均被盜束縛受傷甚重被刦現銀及金珠細軟約值二千餘元殷董之子孝友來城投縣報案後縣署即派盧警佐偕同檢驗吏法警等於昨日下鄉履勘並檢驗殷董及其媳劉氏之傷勢以憑核辦 
　　災振所開振務會議武進沙洲災振事務所於昨日（二十三日）下午開振務會議到者霍約翰王完白胡稼農瞿倬戴笠耕曾省三盧錦堂姚瑞生五琢初等君首由瞿萼馨動議請撥華洋義振會餘欵以救災黎並謂伍姚二君親赴災區調查時目睹陸安洲人民多食烏泥其慘狀概可想見王完白謂欲撥此項振欵須先組分會再行請撥曾省三謂須請胡稼農函達華洋義振總會索取分會章程以便研究最後議决定於夏曆四月初一日再行開會討論旋即散會 
[鎭江]  
　　　症流行之可畏此間入春以來天氣寒燠靡常城廂一帶近日喉症盛行實足引起社會恐慌前昨兩日北門外有鄉民三人同患此症未及醫治均已殞命云 
　　各縣請辦平糶丹陽金壇溧陽三縣知事以近日米乏來原價格飛漲每石已增至十九千文民食頓起恐慌刻已紛電省請撥鉅欵開辦平糶以濟民食 
　　知事勸植早禾江北高郵寳應兩縣連遭秋水晚禾均被淹没早稻收成尚無大碍現該兩縣知事出示勸告鄉民將低窪之田一律改種早稻以期有秋 
　　桐油貨缺價高桐油一物來自漢口邇來時局俶擾運輸艱阻到貨稀少兼以鎭埠存貨無多而天時漸熱銷路更旺是以市價飛漲昨日（二十二）開盤每桶（計五十六斤）已高至十五兩二錢 
　　抵補自治經費辦法丹徒縣張知事因各鄉警察挪用自治經費前曾據欵產處呈稱自治開辦在即此項挪用經費應請停發另欵存儲以爲自治預備巳經令行各鄉董趕緊另籌抵補在案惟歷時巳經數月各鄉尚未定有確實抵補辦法而欵產處迭次呈催刻不容緩故現擬截至四月底止由五月起各鄉警費一律停發由各鄉自行籌欵抵補今已訓令各鄉董事即便遵照迅速籌辦矣 
　　木業重整行規鎭江木業商人因自民國成立以來釐緣消滅行規廢弛以致秩序紊亂非常該業前雖創有龍亭會所惟旣無恒產之維持又無釐緣之補助徒擁虚名毫無實濟房特開全體大會討論辦法除倡復釐緣活動金融堅固團體外並將該業行規重行整頓云 
　　續開分等運動會鎭江西城内公共體育場二十三日續　分等運動會因天兩游覽者不及雨日之多參與運動者有潤商穆源志成清眞及市立各國民學校體育塲基本會員等仍由省委評判由上午八時開會直至十二時許始散云 
[南京]  
　　安徽旅寗同鄉會請黜倪道烺電大總統國務院陸軍部鑒近張文生發亂令任倪道烺爲皖軍總司令查倪係姜案要犯公益維持會罪魁在皖惡跡多端衆目共覩任其攫據軍權必使軍閥更演巨禍伏乞明令罷斥以免皖人塗炭安徽旅寗同學會漾　　逺東銀行籌辦分行南京下關爲通商口岸外人貿易於此者日見其多尚無外國銀行設立於收付欵項上頗感不便現在上海逺東銀行應外人之要求來此籌設分行已在江口勘定行址從　裝修聞將於五月中開幕 
[安慶]  
　　合億公司開墾釀禍望江縣屬邊江華陽一帶向多洲地年前有陳福堂者假合肥龔氏（心湛）名義組織合億公司來至該處招集皖北山東等處流民千餘人築堤開墾當在望江縣署請領執照數張該處人民迭控陳福堂以民地作官荒大起爭執阻止開墾日前陳福堂復率領工役千餘人携帶武器强築圩堤與該處人民發生衝突經省署委員沈祖煌前往查辦乃工人等遽將夏家新屋放火燒去損失甚巨居民與工人械鬥當塲傷斃二人負傷最重者有夏正寛等男婦數十人并被捉去章金香等三人縣署聞信派隊長倪某前往彈壓將章等救出數日來該處司家閣陶家灘等村均有被搶情事縣署兵力不足駐防華陽水警署派署員胡某帶隊馳往拿獲工役數十人取出贓物甚夥華陽爲安慶上游重鎭該鎭商號恐遭波及現已一律罷市派人來省求救該縣知事曹九疇在任病故新任知事查係宿縣調署惟接任宿縣之柯開雲近被該縣紳民反對未能到任故原任宿縣袁勵宸一時不克到望江接事望江知事無人致各委員等均不負責釀成殺人放火之巨案據聞現仍混亂地方人民紛紛逃避倘不速籌救濟該鎭距省甚近勢必蔓延爲禍更不堪設想矣 
[嘉興]  
　　籌設畜牧塲張嘉玉王士生等擬集資組織一畜牧塲購辦鷄鴨羊豕等雇工豢養至冬售賣期獲厚利刻已於東門外購定空地建造草屋並買定鷄鴨各一千隻羊豕各三百隻又雇定牧董數人即於今歳分别試養以覘成效 
　　大風中之損失連日天氣　常悶熱勞動家多赤身工作尚嫌其熱詎於二十三日晚間八時颶風大作屋瓦格格有聲至二十四日晨又加劇城内外之破屋牆垣吹倒不少起風時船隻因不及抛錨繫纜致遭傾覆者亦有多隻即鄉間樹木被風吹折者頗多電桿電線亦多受損而晨產物之被風吹損者又難計算矣 
　　商業儲蓄銀行訊嘉興商業儲蓄銀行定於隂曆四月初一日開創立會互選董事監察各項人員以便分責辦事業由籌備處通告各股東知照並悉該行以高仲萊爲行長壽哲仁爲營業主任至行員亦已分别聘定駐行辦事隂曆四月中旬即可開幕營業矣 
[杭州]  
　　鹽商反對設立綱總兩浙鹽務自政變後甲商名目取消迄今已十有一年詎上月間忽有浙東少數鹽商游說蔣運使意欲將甲商重行恢復蔣氏因有令各商添舉綱總之命令詎料此項令文發出後多數紹商曁浙西各商人大爲反對紛紛來杭開會聞主動此事者係紹商兪某意欲攫取綱總一席而其他各商則以添設綱總不啻甲商復活之變相一經舉定將來鹽商均須聽命於綱總之下萬難承認現經某君出而調停邀集浙東西各商於二十二日下午兩時在薦橋兩浙鹽業協會討論一切當開會時兪襄周（浙東）黄稚清（浙西）等多數商人均列席僉以添舉綱總無此辦法若因各商平日渙散固結團體起見不妨在省城添設一經商公所或公會以資聯絡並可以監視行政上之種種嗣以公所公會名稱各商議論不一時已近暮遂决定另日續行會議而散 
來函 
[吳光新來函]  
　　申報館鑒鄙人以舊病時發携眷過滬游憇日昨見報載魯督文日電京略謂山東膠濟路竭國人全力始得爭回乃連日據報張宗昌吳光新等帶有形似土匪由青島登岸欲乘外兵撤退之際希圖擾亂等語閱之不勝駭異查膠濟路權因參戰之結果經華會之爭持始得收回鄙人方稱幸之不暇宗昌係現役軍人鄙人雖不學然具有愛國天良豈忍出此下策惟魯省地連遼東旅工之徒春秋往還者絡繹於途詎得以三五形似土匪遂至牽扯誣及鄙人顯係偵探捕風捉影報告不實田督或爲其所欺未及詳察諸君賢達當能明鑒除電魯省議會商會並田督軍辨明外務請賜爲揭出以明是非實爲幸甚吳光新禡 
雜評一 
[調和之效力（默）]  
　　水竹邨人之制止戰事電其效力將何如乎王士珍等六調人之勸雙方互讓電其效力又何如乎則應之曰其效力等於悟善社吕祖師之調和而已吕祖師扶乩所派之調和專使奉直見之一笑而已邨人與王士珍等所發之調和電奉直見之亦不過一笑而已 
　　不觀張曹吳之紛紛電戰乎一方不肯退讓一方態度愈硬從前兩方之電戰爲未備戰之電戰故人認爲繞辮式之電戰今日兩方之電戰爲已備戰之電戰故不得不認爲催戰式之電戰兩方無調和餘地其情勢已顯然可見者也使調和之電而果稍有效力者則兩方當不致再有如此之電戰卽幸而戰事不成亦兩方之自不能戰非調和之功也故曰邨人與王士珍等之調和電其效力等於祖師乩壇之調和 
 
 

Page 12

 
 
   
 
 

Page 13

 
 
本埠新聞 
[公共租界納稅華人會開會紀]  
　　修正章程第四條 
　　推定監票檢票員各八人 
　　定於今日（二十五日）投選舉理事票並即開票　　昨日下午二時公共租界納稅華人會假座青年會舉行大會市民到者六百餘人修正章程第四條增設常務理事三人推定監票檢票員各八人議决於今日（二十五日）在青年會由界内市民投選舉本届之理事票並即檢票揭曉兹將開會情形等紀述如左 
　　舉行大會之情形（一）謝永森君經衆推爲主席報告會中經過情形云『本會經濟照章應由全體市民負擔惟創組伊始未便即使市民擔負一年來所有經費盡由理事諸君暫墊或向素識銀行暫假嗣悉法租界公董局華董辦事處向由本省官廳補助故本會去歳乃向江蘇財政廳援例以請經半載之交涉始由外交財政兩部允於蘇省十年度預算項内每年津貼一萬二千元爲本會常年經費至隂曆年底始行撥到所有十年度用費至本年三月底止共支洋一萬四千六百餘元現尚存洋四千三百餘元理事諸君之墊欵尚多未還所有收支賬略兹由書記員報告』陶書記員子勤乃朗誦一過（二）主席云『投票日期本定由今日大會决定嗣因投票匭爲會役誤移至會塲以致頗多投票者現應將投票匭商請青年會主任曹雪賡君代爲保存』衆無異議市民周伯堯君起問主席『被選資格是否經過本會審查負責』書記長朱賡石君乃起答云『調查表由各團體匯送到會者應由各團體負責其自行來報者應由本會負責』（三）决定投票開票日期贊成明日（即今日二十五日）舉行者多數通過（其通告見今日本報封面）（四）推選監票檢票員各八人（其名單附後）（五）主席云『本會向設正副理事長各一人惟以事務均甚繁忙故現擬修改會章第四條增設常務理事三人以資便利而重會務』全體贊成通過（其修正第四條全文附後）（六）主席謝永森君代表全體華顧問五人致詞云『鄙人等承界内市民諸君推舉一年來媿無成績報告推諸君之意注重在爭回市民權但爭回實需羣衆力量爲後盾顧問方有事可作否則但憑五顧問赤手空拳恐萬難使外人注意現在租界上之行政權均在外人之手市民果有參與之决心第一當蓄養養能力第二當洞悉外情爲合力之運動勿爲無意識之呌囂如此方有成績之可言也往事已矣希望諸君本届選舉均須放開眼光選拔眞才推爲理事爲界内市民謀眞正之幸福實爲至幸宋余穆陳四顧問本日事覊未能到會託鄙人代達歉忱四顧問之意見均與鄙見一致也』至此已五時半乃散會 
　　監票檢票員名單監票員八人袁近初許建屏袁履登成燮春蔣夢芸張秉鑫趙南公余仰聖檢票員八人王肇成王廉芳虞兆方張一鳴錢龍章徐和卿顧九如張肇曾 
　　章程第四條全文第四條組織及任期本會設理事二十七人由大會選舉之任期三年每年改選三分之一（第一届選出之理事分爲甲乙丙三班以抽籖定之甲班任期一年乙班任期二年丙班任期三年）本會設理事長一人副理事長一人常務理事三人由理事互選之任期一年連選得連任遇有缺席時由理事會再行互選補充之至任期滿爲止其餘職員由理事會聘任之工部局之華顧問由本會理事互選之任期一年連選得連任遇有缺席時由理事再行互選補充之至任期滿爲止 
[盧齊再表對於時局之態度]  
　　浙江盧督軍江蘇齊督軍接上海總商會篠電後經先後電函答復宣明態度兹將原稿錄下 
　　（一）盧浙督復電上海總商會鑒篠代電奉悉愛重江浙之和不怵痛川湘之災禍名言讜論至爲紉佩永祥任浙以來素以保境安民爲職志江浙唇齒相依永祥又曾領軍海上愛蘇之心同於愛浙想久爲蘇浙同人所共諒此次時局糾棼戰禍或有不免然浙處偏隅當不致受其影響永祥爲地方計自當視力所及力維治安浙滬相距甚近眞相人所共知貴會爲商業領袖尤宜力斥浮言免滋疑擾商業旣安人心自定此則永祥所忻願也至於聯省互訂約束各省情勢或有與浙異者空言無補牽制轉多想貴會洞燭時艱當共喻之掬臆直陳諸希亮察盧永祥哿 
　　（二）蘇齊督復函上海總商會諸先生均鑒篠日代電敬悉諸公蒿目時艱關懷桑梓爲未雨綢繆之計至深欽佩時局糾紛干戈俶擾鄙人參司疆寄惟以保境安民爲不渝之宗旨巳於巧日電復江浙兩省張盛諸紳耆想已爲諸公所共鑒鄙人掬誠相告罄無不盡自當本此主張盡其天職以副我父老子弟之望諸公望重枌榆信佩遐邇尚乞將鄙意轉告闤閭閻安堵無恐是爲企禱專復順頌台祺齊燮元敬啓四月二十一日 
[西報紀何護軍使之談話]  
　　擔保上海决無危險發生 
　　泰晤士報云昨日本報記者往龍華進謁何護軍使何使云鄙人可向旅滬西人擔保上海决無危險發生余今方竭力從事於和平解决浙江盧督軍亦完全同意於余之調停主張余輩皆有極大希望以爲戰事當可制止伹無論如何决不致危及上海時局外表雖極險惡但雙方所爭之重要目的皆爲統一不過所取之方法相反而巳何使又謂縱有戰事發生上海决不致波及固不敢謂江蘇全省不受牽動徐州一帶易生戰亂但江蘇境内或將僅此一隅牽入决不能波及上海也記者詢以外間頗有浙江將攻取上海之謡何使聞之大笑稱余亦聞及此項謡言但實毫無根據盧督並無攻擊上海之理盧任松滬護軍使八年頗護爲地方人士所尊敬外開皆知其爲公平正直之人愛護和平不遺餘力若云將棄其平素之見遽襲上海誠不值識者之一笑也何使對於時局不願有所評論但稱渠係超然人酷嗜和平决不捲入戰事漩渦中何使頗抱樂觀謂從各省往來電報及一般主張皆傾向於和解而觀和平解决不難達到目下一般對於解决辦法之意見皆贊成於天津開一會議討論此事盧督軍已電勸兩使和平解决渠亦於上星期六通電魯閩贛皖蘇五省勸其聯合電請盧使出面調停各省一致願爲後盾何使以爲解决目下之糾紛惟有南北統一之法觀於近日國是會議可見此種主張之正確今日宜由盧使領袖召集會議解决一切云 
[齊蘇督整軍訊]  
　　國聞通訊社云江蘇齊督軍對於時局極爲注意據昨日由寧到滬者云寗垣日來每日自下關至中正街之火車均載有新兵數列車進城聞係在江北一帶招添而來云 
[魯教育會主張弭兵會之公電]  
　　因青島有鬍匪起事之謡言而發 
　　國聞通信社云山東省教育會主張弭兵保全國基特致上海商教聯合會一電云天降喪亂戰端又肇風聲鶴唳草木皆兵敝省魯案問題自華會開幕後實爲列强注目焦點萬一捲入漩渦朝鮮第二將由敝省而波及全國前經田督軍會同各界妥議宣言保境安民不問政爭並由各界聯合急電請求張巡帥曁段督辦處顧念外交保持和平乃近日消息險惡青島竟有大宗鬍匪云係某軍指使某國勾結乘隙佔領膠濟之說事果有因夫復何言惟吾民一息尚存但有一綫生機忍不索尋滬垣爲通商巨埠達官名流在野避地者甚多萬望貴曾一致主張弭兵即日電達各當局或就近商同和平有力之各方面積極籌議全力挽回以期達最後之勸解希望關内所以對外保全敝省卽係保全國基想諸君愛國熱忱百倍名等區區之愚諒荷贊同除分達各省教育會曁各省公團請求協助外謹電直陳不勝迫切竚侯覆音山東省教育會會長許名世等同叩養 
[工界電勸奉直息爭]  
　　國聞通信社云中華全國工界協進會近因奉直備戰有關全國大局昨晚特召全體大會討論結果公决通電請止干戈其電節錄如下天厄中國干戈時聞擾攘稱權迄無寧歳神聖華胃日趨衰微今者警報頻傳戰雲瀰漫民間元氣凋零何堪再罹兵革夫國爲民主民如有權欲弭武力之禍應先勸奉直息爭古人有言人必自侮而後人侮之國必自亡而後人亡之願諸君子二復斯言云云 
[北洋請派軍艦駐防]  
　　海軍總司令公署昨接第三艦隊司令杜錫珪電稱准兩湖巡閱使咨稱北洋渤海大沽等處邇來盜匪出没無常擾害商旅時有所聞更以日來天津方面軍隊紛雜維持匪易請予抽調得力軍艦兩三艘即日北上駐泊大沽渤海等處以資鎭攝等因准此察核現時情勢似屬必要合亟電請鈞署准予調派等語蔣總司令據電後以第二艦隊所屬各艦現均駐防在外未便調派當即轉電厦門練習艦隊司令楊敬修轉飭應瑞軍艦尅日開駛來滬以便調遣外一面令知杜司令查照矣 
[薩鎭氷與驻王滬海軍]  
　　聯合通信社消息海軍上將薩鎭氷於前日來申昨日在靜安寺路海軍聯歡社邀集各艦長官集議一切對於時局有所主張聞係傾向直系方面云 
[兵士由寗調蘇訊]  
　　聞昨日（二十四日）上午八時由寗開滬之四等車乘有徒手兵士二百餘人此項兵士謂係調往蘇州駐防云 
[北方人南下之日多]  
　　自奉直兵隊相持以來京畿一帶富有資財者莫不遷避來滬以致日來旅館無不人滿即各處房屋小召租亦已租賃殆盡云 
[絲繭公所電請維護繭市]  
　　江浙皖絲繭總公所總理沈鏞近以新繭將次上市而政潮險惡金融阻塞影響巨特於日昨（二十四）分電江浙兩省軍民兩長請求通力合作維護繭市電曰南京齊督軍王省長杭州盧督軍沈省長鈞鑒中國土產磽富端賴商業流通而流通機括全在金融活動溯自歐戰以還商力本已竭蹶今春爲財部借欵七千數百萬元擱置不問歷年公債數萬萬元市價大跌金融閉塞周轉不靈商民受無形之虧土產乏轉運之術值兹茶麥絲繭將次登場北地戰禍風雲油然興發交通斷絶師出無名蘇浙兩省專就絲繭一項每年值銀四千五百萬元無欵得以移轉商業因之停頓貧農絶養命之源工人失就食之所貨稅不納餉糈何出查上年蠶產歉薄浙省短收繭捐四十七萬元蘇省短收六十五萬元已覺支持爲難今以戰雲而失大源尤屬不堪設想更有進者鄉民習慣售繭不諳繅絲如果繭商不收勢必破繭出蛾成爲廢物嗟彼小民奚知大局設或喪失血本鋌而走險在所不免其他商業亦必大受影響滬埠工民數十萬尤屬無從生活蘇浙兩省保持地方治安已覺自顧不遑何堪再爲浮言所惑自貽伊戚爲今之計非將金融機關趕速疏通繭商無從投資赴内地辦繭鏞等深慮過此時機須受一年之痛苦阻碍出口絲繭尤關進口轉移終夜徬徨一籌莫展爲此電呈鈞座可否會同蘇浙兩省軍民長官通力合作擔承蘇浙境内决無釁端發生並請電覆銀行公會凡政府債欵待事定清還當無意外損失以期人心安定金融得以流通一面在於兩省產繭之區通飭軍警盡力保護至其未盡事宜飭令各縣知事邀集鄉董繭董妥爲籌議如能轉危爲安繭市勝於往歳亦足以鼓動民情而勵進行事關兩省商業命脈不　冒昧凟陳是否有當伏祈訓示祗遵實爲感盼謹呈江浙皖絲廠繭業總公所總理沈鏞等叩敬 
[救國團之贖路儲金大會]  
　　南陽橋中華救國十人團聯合會自唐豪君擔任理事長後對於社會事業莫不踴躍從事如道路建設會俄災大會莫不以該會有良好成績故會務亦蒸蒸日上近鑒於贖路儲金之重要特定於月終開一贖路儲金大會藉資提倡聞除宣傳贖路儲金外並加入游藝以助餘興現已定會員鄭正秋之黄老說夢（新劇）吳淵白之西樂張蘋周之琵琶獨奏王瀛洲之魔術該會附屬之市西公學學生之疊羅漢表情操贖路儲金歌國技部及武德會之武術此外另有張畹清女士及羣賢女學之歌舞北區公學之滑稽拳術雙雙簧等想届時必有一番熱鬧也至日期地址容再續報 
[國是會議之談話會]  
　　國是會議於昨日下午五時開籌備會到蔡俊卿邱醒旦林大魁等因不足法定人數改開談話會首由孫籌成報告（一）江西工業協會電推盧尚同陳榮廣顏丙臨爲代表（二）陜西省農會電推李伯虞康季堯張季鸞爲代表（三）第二次報告書亦已發出（四）各旅館信均已復到大新允照價八折惟須早日通知惠中請先事籌備以免侷促孟淵及新旅社則祇云極表歡迎報告畢自由談話關於時局上之意見即散會 
[南市議决組織守望團]  
　　上海市納捐人會爲近來南市盜案迭出提議組織守望團以期公衆自衛於昨日午後三時在城内也是園開會公同討論會員之到會者六十餘人並有會員鄭葆青當塲捐助納捐入會會費洋廿元公推沈信卿爲臨時主席開會後主席即登台報告略謂今日開會係因賈季英先生有鑒於地方近多刦案提議組織守望團其詳細情形請賈君報告次由賈季英報告謂上海南市近多刦案居户行人受害不淺近因房價昻貴居户之中屬於小家庭者多一遇刦案多不能抵抗余爲保衛個人家庭起見擬組織此團相有小家庭者具有同情也兹將守望團總章請到會諸君參閱决定應否設立此團以爲自衛云云次由主席宣讀總章詢問大衆有無修改衆無異議通過（總章已登本月十九日來件欄）次林稚周言守望團之現須成立具有同情某君言團固須設惟器械難得若何黄任之言據個人意團必須設組織方法似當以商會教育會救火會爲主體即由此三會籌畫組織沈主席以應否組織守望團請諸君表决到會者全體起立贊成設立守望團沈主席又言現在全體贊成守望團是否應即推舉上述三會組織守望團委員會黄任之又言除上述三會外本會及提議人均應加入沈主席言現在須解决是否即以上述三會組織抑並加本會在内吳叔田起言當然以上述三會及本會爲主體組織壽設守望團委員會楊春若起言一方面以上述三會及本會組織一方面將章程分送納捐人參考沈主席以上述辦法付表决全體起立公决推舉縣商會縣教育會救火聯合會正副會長籌議守望團委員會本會亦推舉代表加入是日並由會員鍾成提出籌設志願警察議案當由主席决定作爲籌設守望團參考俟籌設守望團委員會成立即將鍾君提議案移送採用迨散會已五時矣 
[全國司法會議之籌備]  
　　杭縣律師公會發起之全國司法會議將於五月一日在滬召集經上海律師公會會長張一鵬親赴杭垣與杭縣律師公會磋商籌備辦法業經决定在滬公會内附設司法會議籌備會迭誌本報昨日司法會議籌備處開籌備會議到會籌備員姚文壽李昌王開疆黄啓英等午後四時開會議决各事如下（一）議决趕辦司法大會籌備處圖章等件（二）議决擬稿通電各省律師公會法政學校各法團迅派代表蒞滬於五月一日在滬開會（三）議决辦事員每日分班至籌備處辦事（四）司法會議往來文件另行保管議畢散會 
　　杭縣律師公會昨日將各省贊成司法會議公函編列號碼具文彚送到滬其文云逕啓者前子計達兹敝會收到各處函電計二十五件編列號次彚送檢收並請貴會於五月一日開會期前發一通函催請各處速派代表準期蒞會爲盼並將各省法團來函贊成者列下（一）思明律師公會會長楊廷樞（二）長沙律師公會（三）永嘉律師公會（四）江寗律師公會（五）上海律師公會（六）上海律師公會覆函（七）又上海律師公會覆函（八）長沙律師公會派葛光宇代表（九）金華律師公會（十）懷寗律師公會（十一）信陽律師公會（十二）濟南律師公會（十三）濱江律師公會（十四）福山律師公會（十五）鄞縣律師公會（十六）金華律師公會（十七）洛陽律師公會（十八）湖南公立法政專門學校（十九）湖南達材法政專門學校（二十）山東高等審判廳廳長張志（二十一）杭縣律師韓寳華（二十二）治平律師團（二十三）思明律師公會電詢開會地點（二十四）湖南羣治法政專門學校（二十五）夏口律師公會 
[仍可由華僑聯合會呈請]  
　　華橋聯合會因外交部新定華人出洋護照須由在地商會代領一節於華僑方面殊感不便曾派代表持函商請江蘇交涉員呈部懇予變通業已覆准往來函牘如下 
　　（一）致江蘇交涉員函逕啓者閱報載貴公署摘錄外交部新定華人出洋護照章程函知上海南北市兩商會遵照等因内開商民人等出洋經商工作或游歷者應由所在地之商會代爲呈請一節諒非專指内地華人而言凡屬華僑當亦包括在内果如所言則華僑出洋殊屬不便因華僑初入國門情形多不熟悉遇有請給護照等事多託敝會代辦歷經辦理在案若概由所在地之商會呈請未免隔膜將來華僑請領出洋護照則内地商會不識華僑爲誰焉肯代華僑保證届時彼此不免有誤會衝突之事發生兹特公推曹讓之君爲敝會代表趨謁貴交涉員面陳不便情形請即轉懇外交部聲明華僑出洋護照仍由所在之華僑團體代其呈請以資利便至紉公誼 
　　（二）交涉員覆函逕覆者前接來函以華僑出洋改由商會代請護照殊多隔閡擬仍由貴會辦理以資利便當即據情轉呈在案兹奉外交部指令以所稱尚屬實情嗣後華僑出洋護照准由該會代爲呈請等因奉此相應抄錄前奉新章函請查照遵辦 
[江蘇縣聯會致省會電]  
　　將派代表赴省請願一致恢復 
　　江蘇縣議員聯合會昨致江蘇省議會快郵代電云江蘇省議會議長議員均鑒江蘇全省各縣縣議事會於民國元年成立經袁政府非法停辦議員未滿任期及至共和再造國會省會同時恢復繼續有效已成先例當不至令縣會向隅彼時吾蘇各縣議員曾組織江蘇縣議員聯合會於上海推舉代表赴京赴省一再請願未得要領暫行停頓民氣消沉於今九稔本年大總統特頒明令恢復地方自治蘇省自治施行限期四月一日吾蘇各縣縣議員爰特繼續前會能函召集計復到者爲丹徒如臯吳江常熟寳應宜興句容崑山奉賢崇明金壇泰興青浦泰縣金山太倉松江寳山嘉定灌雲川沙興化沭陽靖江阜寧江隂上海溧陽江都吳縣南滙淮隂等三十二縣當於本月二十一日開會討論一致主張請求恢復擬於日内推舉代表趨詣貴會請願尚祈主持公道以符法案而饜羣望無任企禱江蘇縣議員聯合會幹事莫錫綸方家珍楊友熙李味青梁鴻卓孔昭晋狄恩霖陳傳德劉啓文焦汝霖兪維珏同叩云 
 
 

Page 14

 
 
[俄災救濟會之議决案]  
　　保管交付捐筒捐條送付募捐用品辦法 
　俄災救濟會前晚各團體代表所會議議决之事項彚誌如次「第一項」保管及交付捐筒捐條存根之辦法（一）交付捐筒捐條之地點分上海爲八區每區設一事務所爲募捐員當日收交捐筒捐條及接洽事項之用（甲）各區事務所第一區東吳第二中學第二區華童公會第三區青年會第四區同德醫院第五區商科大學第六區民立中學第七區務本女學第八區澄衷中學（乙）各區事務所之職員由俄災會募捐委員會委派維持員二人協回該區内所有加入之各團體代表（每團體一人）及俄災會推舉之保管員一人共同擔任該區事務所内一切事務（丙）區事務所之責任（一）向總會領取各種募捐用品（二）與區内各團體接洽一切關係募捐事項（二）交付捐筒捐條時間各募捐人須於本月二十九日下午五時至七時持捐筒捐條存根等交坟指定之區事務所由該所給予收據（收據概用總會名義）而該區收到後須於當晚八時前繳送本會總事務所（三）捐筒之封條各募捐人巳至規定之募捐時間時應持各捐筒之縫口加以封條並照原有之總數外復須蓋各團體圖章以昭鄭重（四）保管捐筒之職員由俄災會董幹兩部推出八人各團體推出八人共同負保管之責（五）保管捐筒筒之時日自四月二十九日下午八時起至五月一日上午九時開筒時止（六）保管捐筒辦法（一）請捕房派人保護（二）由保管員自定保管辦法（七）保管捐筒地點青年會之庫房（倘不能容納時另覓合宜之處惟限在青年會會所之内）（八）開捐筒之地點青年會體育部健身房（九）開捐筒之監視先期由俄災會函請各團體代表届時到塲監視惟開某團體捐筒時應由該團體所推代表親至破筒處監察以昭大公（十）驗幣檢數之人應由俄災會函請各銀行行員若干人任騐幣檢數等事（十一）捐欵之披露各團體捐欵無論多寡總須登諸報端以昭信實「第二項」送付募捐用品辦法（一）募捐所用捐條竹筒旗幟及各種用品准於四月二十八日由總會選到各區區事務所再由區軍務所發給各團體募捐隊員（二）送付捐欵用品之數目按各團體報名單上人數之多寡以爲比例之標凖（三）各募捐隊應行擔任募捐之地點准於二十八日以前由本會總籌全局斟酌便利情形劃分區段函請各團體前往擔任捐募以便責任分明時間節省可期較好之效果云云 
[航業消息彚紀]  
　　東洋汽船會社之高麗丸及西比利亞丸昨日同時來電謂均於二十七日抵吳淞高麗丸當日往香港西比利亞丸當日赴金山又有天洋丸此次來滬有舊金山裝來上海之條銀九十八條不下十萬兩之足銀其來客無多惟其中有潭耀稗·黄起鵬余郭陳等粤人六名係上次在港乘該輪往美經舊金山美人勒令該六客仍由原船遣歸香港不許在美登岸者該六人昨日在滬經過當即由天洋丸送往舊金山矣 
　　今明兩日英印公司之丹達·鄧尼拉號二輪到滬計由喀爾喀特及孟買運來大宗棉花衣一萬五千餘包洋貨一千噸又有納白但號輪從仰光裝來白米三萬餘包大抵在此一星期中到滬 
　　南滿鐵道會社之榊丸自與美輪東方水手號互撞受傷後入塢修理歷時已久昨該社宣布謂此輪不日可以修竣現定五月三日從上海復開班次云 
　　新其昌洋行前次在華航行之商輪原係代英商太子公司經理逺東之航務自去歳太子公司在滬自立分行後新其昌之船務部即已停止刻下又新代英商經理中國航運事業第一船名佩洛塞海斯號ＢlossomＨeath業經由紐約開來上海今方留停滬上其航路仍如太子公司之中美線係由蘇彝士運河經行從此英輪之在華勢力又見擴增矣 
　　國内航路舍長江以外以北洋班之烟津綫爲最佳現上海一埠怡和·招商·太古三公司及其他商輪往來烟津之船共有十七八艘自去年北洋各埠出口貨額驟增後該路尤爲航業界競爭之地頃又有楊德鈞者在本埠法大馬路天主堂街附近組織鈞泰輪船公司其營業主旨即係由滬至烟津一路現先定英金丸·中元號·商輪二艘將在五月之初開航若營業發達則再添加一二輪云 
　　英印輪公司現又有新造輪船一艘落成係「巴克雷卡黎」廠所建定名日麥丁尼亞載重八千九百七十噸計長四百八十五英呎闊五十八英呎三寸吃水深三十六英呎其客位布置現正從事着手一經完全竣工便即派航該輪每小時可行十四海哩頭等艙計一百零五間二等艙計四十一間統艙亦甚多與上次來滬之麥尼拉號爲姊妹船云 
　　本月二十九號法公司之亞摩遜號郵船還國上海旅客中除有留學生三名外又有法總捕房之偵探長石維也氏告假回國亦搭該輪返馬賽即於二十九日午刻由法公司碼頭乘黄浦號渡船載至吳淞登輪云 
[沛國族會致慈善團凌楊二董函]  
　　主張公開會議解决遷塚事 
　　上海慈善團董事凌伯華楊東山昨接沛國族會朱燮臣來函云逕啓者貴堂屬下坐落法界之義塜曾經各董議决遷讓一案各團體羣起反對電呈省長令行交涉署查復等因竊思交署之查復定必先向貴堂查明究竟貴堂必有一種之表示不能含混答復試問贊成遷塜乎抑反對遷塜乎如反對遷塚恐貴堂董事聲勢赫赫盡是有力紳士况借縣署集議知事主席官紳聯絡一氣二公雖心有所不然終無此魄力敢言反對如贊成遷塜現在各團體及地方紳士羣情憤激一致反對又有四明公所及長生會棧業公會等俱有實力爲之後盾輿論旣屬可畏衆怒亦覺難犯倘或輕舉妄動定生意外情外二公忠厚有餘决不爲衆矢之的由是言之二公爲貴堂經董實有左右爲難之勢鄙人不才乞爲借箸而籌之蓋彼此相持不下不妨地方公開邀齊贊成遷塜之各議董及反對各團體之代表當初捐該塜地之舊紳後裔現在樂輸捐欵之各善户齊集貴堂表决此事倘多數贊成遷塜不獨此塜可遷其餘之塜均可一律遷讓如多數反對誰敢輕言遷讓自當永逺保存此之謂地方公意服從多數也以此而復交署由交署轉呈省長早了此案免得嘵嘵不已也是否允當伏乞尊裁當候明教 
[採辦食米請免捐稅]  
　　上海縣沈知事會同紳士等組織食米採辦處已假縣商會開成立會舉定經濟董事辦事董事並訂董事會會議日期已誌昨報現經各董事面呈上海縣沈知事以採運外洋食米頭批約隂曆四月初旬即可抵滬一切手續均仿照上届平價成案妥爲趕備惟食米進口時對於捐稅應行援案豁免以輕成本請即詳請江蘇督軍省長及松滬護軍使等咨請北京財政部電令本省廳關局所凡遇此項食米進口應准豁免一切捐稅以維民食而襄義舉 
[九團體宴世界基督學生代表]  
　　昨晚七時半九團體（上海總商會·聯太平洋會·美國大學俱樂部·留美學生會·美國婦女同學會上海婦女會·上海商業婦女會婦女留學生會·寰球中國學生會·青年會·婦女青年會）·假座大東酒樓歡宴由北京開會後來滬之世界基督教學生同盟各國代表列席者如穆德·余日章·聶雲臺·郭秉文·許秋颿·謝福生·朱胡彬夏女士·葛萊與其夫人張竹平與其夫人李耀邦與其夫人許建屏與其夫人共約六百餘人余日章君主席（一）主席致詞謂今夕之宴至爲難得因聚數十國學生代表於一堂實足表示聯合互助之精神因集衆研究則其益自廣世界人羣中有如是團體其效終可得而覩也云云（二）俄國代表烈集廷君演說謂中國·印度·南美·土耳其·及其他各國之困難問題大都相似如各本耶教精神做去庶幾可免次又述其因赴北京之會而游歷各國之情形由朱懋澄君代爲傳譯（三）瑞士代表葛蘭德君演說葛蘭德君曾在南美求學多年述其祖國較中國人口少百倍面積亦小二百七十倍次又論及發展共和政體亦賴有耶教精神云云（四）印度代表達絲女士演說謂因英國代表麥克萊女士今夕本將演說而以事缺席故其除代表印度外更兼代表英國又謂此次返印將勸引其鄉人來華觀光云云（五）美國印度僑民代表穆卡累突女士演說謂其鄉人與中國人有一習慣相同卽凡游歷之後輒喜詳紀其事又信耶教之前途將益昌明云云（六）中國代表郝映青女士演說先述其此次赴京與會之二十日暢游並謂此次開會精神甚佳尤希望能發生重大之影響云云由朱懋澄君代其傳譯（七）美國代表喬治女士演說代表美國之幼童幼女十萬零四千人致詞祝中國學生界語意甚爲懇摯（八）世界基督學生同盟會長穆德博士演說先述學生同盟之略史及其個人之經歷謂其最光明愉快之事莫過於爲世界基督學生運動之工作並引證俾士麥麥考萊二人之學說以證勸爲學生者又解釋基督學生同盟之眞性質謂其絶不偏有一國之意味其會員皆爲世界各國之青年男女有志爲社會領袖具有改造及增盛人羣之能力者也次復申論上述之意義娓娓動聽演說畢已十時半乃散席席中曾有滬江大學之音樂會會員疊唱佳歌數曲也 
[上海學生會之新消息]  
　　聯合通信社云上海學生聯合會前有變賣傢具之事兹悉該會因遷移會所問題故爾出此日昨已另覓房屋重行整理並對於籌金贖路一事積極進行云 
[日華紡織工罷工八紀]  
　　調停無效還我存工 
　　浦東陸家嘴日華紗廠工人罷工經三區曾署長調停無效决裂等情迭誌本報兹悉該廠總大班日人大島於昨日上午十時帶同繙譯投謁曾署長仍請擔任調停曾答以工人要求條件吾已極盡心力苦口勸導始稍讓步而貴廠不能諒解只得謝絶今據工人來稟聲請撤銷前議另與貴廠直接談判等情總之警署負保衛地方之責此次出任調停並無何方之委託不過鄙意希望早日解决免雙方受莫大之損失云云該日人不得要領而出 
　　聯合通信社云日華紗廠罷工事警察曾署長不願周旋現各工人異常憤激聲言不願在日華做工求工人寫信至該廠索討欠發之工錢原函云後藤先生貴廠旣不允許我們的要求我們不能另謀生計請將我們男女工人所有的存工一齊算清於二十六日上午十時交給本會以便轉付各工及否則聽工友向貴廠索討若另生他事則本會不能負其責也上海紡織業工人會浦東部四月二十四日同時該會又將此函錄呈曾署長並求其保護聞各工人已預備妥貼若二十六日十時不見錢到則於十二時卽全至該廠索取云 
[昨日之國内滙兌市]  
　　昨日（二十四日）京津匯兌因有來電故已開盤計北京公砝每千兩合申規元一千零五十七兩五錢銀元每千元合申洋一千零二十四元五角較前京埠通匯時市價計公磕漲一兩銀元漲五元五角津滙漲落相同價計行化每千兩合申元一千零六十五兩五錢銀元每千元合申洋一千零二十三元五角邇來政局風潮日曾險惡京津匯兌暴漲金融界所受之影響已可概見矣濟南青島滙價亦有開出計濟南濟平每千兩合申元一千零六十八兩銀元每千元合申洋一千零二十七元五角青島膠足每千兩合申元一千零六十九兩五錢七銀元正金鈔每千元合申洋九百八十四元漢滙銀元不動每千元合申洋一千零零二元洋例跌二錢五每千兩合申元一千零二十八兩七錢五其餘各埠對於上海滙價每千元合申洋數計九江一千零零四元蕪湖一千零零三元安慶一千零零三元半蚌埠一千零零五元南京一千零零二元徐州一千零零六元蘇州揚州各一千零零二元清江一千零零五元無錫一千零零二元常州宜興常熟南通各一千零零二元杭州一千零零三元寗波一千零零三元温州一千零零五元嘉興一千零零三元餘姚一千零零三元蘭谿一千零零四元福州一千零十元厦門一千零十元重慶九七平銀每千兩合申元九百八十兩銀元平萬縣九七平銀每千兩合申元九百八十五兩銀元平以上除蕪湖漲五角安慶五角蚌埠漲一元餘均無變動云 
[昨日之外幣市况]  
　　昨日（二十四號）英金票開八元零五分荷蘭票六角六分花旗票一元七角九分五價與上星期六相同毫無變化大部份係滙市平穩之故惟馬克遞漲五毫開七釐七五新加波銀元每元漲一分開八角八分東京老頭票高三釐計買八角五分六其千元票面之新票開四兩二錢二百五十元票面者開一兩零五分五百元票面之老票開十七兩二十五元票面者開九兩二錢五均係買進成價與上星期六市况亦無上落法郎及香港銀元亦無更動計法郎每法郎開一角六分四香港鈔票開一元零零三分交易雖清淡異常然大勢觀察市面或可轉機云 
[昨日之金融市况]  
　　昨日銀幣市價上午仍係七錢二分七釐六二五午後又大一二五爲七錢二分七釐七五三月底期洋已到期故午前七錢二分八釐下午小去二毫半爲七錢二分七釐七五與現幣相同比較前日小七毫半四月底期洋七錢二分八釐五下午亦同比前日小半釐現幣寗浙兩廠續有裝到北省無裝去是以稍平穩 
　　銀拆早午兩市均爲二錢六分匯豐花旗道勝等各銀行收欵計九十萬兩 
　　標金午前略高午後又回小最低至三百零五兩二錢收艦又好數錢市面當看小云 
[漢口報告採收新茶情况]  
　　昨日某茶行接漢口快信報告漢地新茶情形略謂去年茶業均獲利故此届人心向上各山已將採收近漢各地有十分之年歳而黄石港以下一帶則七八分之譜大約舊曆四月初十邊新茶開秤望前可以抵申云 
[無錫米市之快報]  
　　滬上米麥雜糧業昨接無錫快信云該處連日因得津京奉直增兵之消息市面遂見停頓而糙粳進價仍須九元外至八元數角合計碾白爲十二元有零運滬難期獲利至羊秈客秈等貨銷塲均呆滯而無客胃雜糧菜子將届登塲目下惟萧豆略有零星生意其餘芝蔴黄黄荳等貨到源甚少謡言甚盛商業已大受影響有貨者求易銀而不得故各貨均見疲勢内地全恃上海常州出路時局久延不决後勢行家皆將受損失云 
[近週中之洋布市况]  
　　商情通訊社譯瑞和洋行報告云本星期中據曼鳩史得來電報告工人罷工風潮已有一部份解决布市似有起色之望就實在情形而論廠主方面對於工人條件苟能略加優待全部份似不難平復又據電訊日布原色布中擋貨華商方面略有訂貨而印度方面之需要亦大盛云 
　　本埠市面本星期來因京津風潮惡劣滬上風聲鶴唳商業大見停頓致呌貨莊相繼停止戰事發生其影響如何雖不可言然兩方兵隊已佔據鐵道交通斷紦戰禍當卽在眉睫矣是以本星期中實一最岑寂之市面西節封關四日之後而又連遭此不幸之變故雖先令市面已見起色而無絲毫補益也惟聞本星期中頗有現貨出去又聞本星期中將有大批市布白布到埠云 
　　本星期二公平呌貨時因西節封關之後呌貨蔣内人敝較形擁擠旋因政爭風潮惡劣客帮均無意辦貨當時提議將拍貨减少每種牌號只拍一件旋因呌賣之時價格較上星期低落因恐犧牲太巨乃公議停拍一期元芳怡和遂亦相繼停止惟預料下星期卽可恢復當不致延長時間吾人回憶一九一一年革命之時公平洋行首先於十月十七日停止拍賣越十八星期至次年二月二十八日始行開拍一九一三年公平又於七月十五日停呌至九月二日始行開拍云 
[偵獲嚇詐巨欵之三合會黨]  
　　共獲六人 
　　公共捕房特别機關華探目鍾星南·包探白忠麒·姚阿生西探長壳羅香偵悉粤人李堂江五胡卓然串黨黎長大張榮錫陳紅等書寫恐嚇信函向虹口有恒路四十八號門牌陳姓家勒詐洋三千元將以上各人一併拘解公共公廨奉飭押候訊核在案昨晨由關讞員會同英包副領事升座第一刑庭命將李等提案研訊先由壳西探長投訴被告六人書寫信函向陳姓嚇詐巨欵限定時刻囑令遣一婦人將洋送至二白渡橋中國公園内須令送洋婦人手持洋傘作爲記認得到事主報告遂覓一婦人照其信内所述辦理事前派令華探三人至該園守候該華探等到彼而李江胡三人已先在彼處治該婦人入園李等見而即與密語且行且走同行出園行至博物院路口由鍾探目等上前將李等三人帶入捕房詢明住址復往拘獲同黨黎張陳三人抄出廣東三合會黨之證據多張查三合會黨專事向人嚇詐行兇爲主故香港官廳查辦極嚴因虹口捕房粤探江標前在香港捕房辦公時有此等情事經辦今嘱其到堂作證禀明該會中之眞相惟見證婦人倩其扮作事主所遣送洋人頗不容易不願露面是以不到所詢被告六人之口供祇李堂江五兩人簽字其餘四人均不承認言至此將李等供單及三合會黨證據呈案請察繼由鍾白姚江四華探相繼投案禀明前情訊之李等主人延律師到堂辯護中西官核供宣判被告六人還押候改期再訊 
[尚有本埠新聞等轉入後頁]  
雜評二 
[如何選舉（旡用）]  
　　市民參與市政常事也然上海租界之市民向不參與市政故自得參與市政而寳之珍之服膺弗失矣 
　　理事者選舉華顧問之機關也就選舉言理事爲行使複選舉之選舉人故選舉理事之頃其鄭重當視直接選舉華顧問爲尤甚何者直接行使選舉權操在我我心不變我權不移若間接行使選舉複選之時權不操在我苟選非其人難保不爲彼利用乖我初旨此其所以選舉理事須擇能諒解選舉人之眞意者以此吾得而約舉其條件（一）道德高尚品行端正者（二）名望夙著向無瑕疵者（三）學識充裕熱心公益足爲市民謀福利者今之運動者果能注目上述三條件否旣主公開能不反公道而無涉標榜否此種理事職自熱中者視之以爲是可假爲利用之器而在明達者觀之猶一種純粹義務也純粹義務而不應諉卸者爲市民一般之利益計耳然則當選理事之人必本人無希冀當選熱而選舉人本意確有欲選舉之者方能滿意納稅華人喻斯義行使選權雖不中不逺矣 
 
 

Page 15

 
 
本埠新聞二 
[友華銀行滙市報告]  
　　昨日友華銀行滙市報告云二十二日（星期六）倫敦大條銀價近逺期　縮三七五紐約銀價落至六角七分三七五倫敦紐約間滙價漲至四元四角二分二五今日此間各國滙價均照星期六未動通日市况始而堅定繼乃見硬晨間英鎊成交價四五月份三先令五便士六月份三先令四便士八七五美金成交價四五月份七十五元五角六月份七十五元三角七分五午後英鎊售開價四月份三先令五便士二五五六月份三先令五便士一二五美金售開價四月份七十六元五六月份七十五元八角七分五今日成交甚稀市况頗硬星期六中國在倫敦及紐約俱有銀售出倫敦收盤時市况堅定紐約頗平 
[虐斃養女案今日開棺檢騐]  
　　無錫悍婦曹沈氏（即邵徐氏又即管氏）硬逼養女邵琴寳（即陸琴寳）吞服赤燐而死一案爲上海地方檢察廳訪聞派司法警長楊芝階率同法警等前往偵查限日禀復兹據楊警長調查明確據實報告略云奉查曹沈氏係住長安路長樂里二十號門牌向與大統路新康里開設張瑞興篾作店主奉化人張興三有密切關係該氏有一養女琴寳今年十六歳贈與張興三爲妾已於去年舊曆八月十四日成親及至今年三月二十一日上午六時許不知因何觸怒該氏即將琴寳喚回家中任意一再虐待凶毆又偕張興三用麻繩紥縛此時衆目昭彰四鄰咸知有人上前解勸不睬不料該氏盛怒之下又逼令琴寳吞服赤燐迨毒發送往寳隆醫院救治無效延至二十三日斃命昨日該氏等備棺成殮將棺厝在日暉橋四明新公所内放在第四十號殯舍第八埭上該屍棺係該公所發出爲奉字第一萬二千一百二十一號其時該氏與張興三之弟張興貴送喪到此警長等以興三雖則不在但該氏與興貴爲本案中主要人物爲此一併拘解到案請爲訊究等語孫檢察官據禀後立時預審判令分别收押昨日午後孫檢察官帶同法警前往閘北會同四區二分所署員率同長警同詣長樂里二十號屋内踏勘當勘得該氏住在該屋後披廂中範圍極小當塲抄出凌虐琴寳所用木板一根係二尺長二寸闊又麻繩二條又紅頭洋火空匣二只其一只中還有無燐頭之柴梗數根孫君逐一點明飭警一併帶回檢廳後披廂諭令立時發封孫　等勘畢與倪君分别後孫君又詣附近一帶採訪輿論然後返廳飭警往傳與本案作證之同居婦人吳孫氏·及大成昌木作主婦陳徐氏·又大司務詹元昌·瑞記煤炭店主婦黄趙氏·陳興記木作主婦陳唐氏·等五人來案審理並以琴寳之死究竟是傷是毒亟應開棺檢驗昨日午後令飭二十五保十二圖地保顧愼霖·二十七保十一圖地保陸阿寳會同法警往該新公所將琴寳屍棺檢出舁至檢廳暫放看守所旁隙 
地定於本月二十五號（即今日）開棺相驗 
[中小學校聯合運動之發起]  
　　四川路青年會體育部前次發起本埠中學曁高小校聯合運動大會贊成加入者已有承天學校青年會中學澄衷中學東吳二中第二師範明强學校等六校各校均派代表任青年會迭次開會籌商進行辦法兹除學定執行部會長曹慕管（澄衷）副會長楊企留（二師）書記虞允箴（承天）會計史的爾（明强）外並推定各部籌備員籌備一切會期定五月二十號會塲在北四川路明强操場其他各校樂意加入者須於五月十三號前向青年會體育部報名隨繳籌備費洋十元並派代表一人到會接洽云 
[全國道路會緊要公啓]  
　　本會中外男女會員公鑒敬啓者本會去年山中外士女發起組織開成立會時即以發起人辦任董事又於董事百人中指定執行董事十五人互選王君正廷爲會長郭君秉文爲副會長呈部註册立案除發起人中有爲會員者外其時尚無會員嗣後徵求始悉原定章程事實上諸多窒礙照原章第條之規定入會者須會員二人之介紹與執行董事之許可手續甚繫入會不易除年納會費外毫無權利義務之規定甫經部准未便驟更乃訂徵求簡章及表揚條例以補原章所不及各隊職員熱心徵求想猶憶及近因各省埠紛請設立分會不能不訂分會組織大綱呈部通咨各省訓令全國各縣一律查照提倡業經部咨各省通令在案協會原章如不修正矛盾衝突根本愈歧若拘附則三分二之會員到會乃能修改則萬餘會員須有七千六百人以上到會始能議及無論上海難覓若大會場即按之事實亦萬難集合散居本外埠之多數會員自備車資旅費到會修改章程本會中外執行董事各數人上年迭次開會多以不足過半數而止是以進步遲遲乃將中外董事分别開會中國董事八人到會五人即過半數即能開會然事實上尚且困難例如制憲議員關係國本規定厚薪每當開會猶有不足之虞何况團體會員純是義務性質辦事章則較之憲典輕重何啻天淵與其拘牽文字而滋事實上之障礙不如權宜變通而求進行上之順利是以邀集董事委辦特開聯席會議先行修訂呈部一面登報披露俟開年會報告追認法理事實雙方兼顧兩不背馳進行乃利專此奉申即頌道祺中華全國道路建設協會謹啓 
[工商友誼會特别大會]  
　　邇來時局不靖人心皇皇自奉直發生惡感消息傳來工商勞動界尤爲驚惶本埠金隆街工商友誼會於昨日下午八時召集各會友等開特别大會除會友委員到者六十餘人外有船務棧房工界聯合會陳性磋陸應良李祺華等濟濟一堂由委員謝鎔童理璜朱覺我何我醉錢季寅等招待八時半振鈴開會由童理璋報告開會宗旨並謂今日是特别大會請公推主席到者甚多而各勞動團體之代表亦衆足見諸君熱心社會實勞動團體前途發達之好現象鄙人代表同志首當歡迎但今日開各種事件甚多承蒙諸君光降共同討論甚尠以便勞動者主張一致此後對於各事均可公開討論不限於你我團體名目爲謀對外頗不雅觀尤易惹人護笑現將各種須討論之問題說明如下（一）奉直戰爭（二）五一紀念（三）反對國是會議（四）援助浦東工人（五）組織勞動團體俱樂部種種進行尚請諸君發抒高見（一）顧秋舫謂奉直戰爭張吳等皆一邱之貉我勞動家關於自身問題尚難解决何况軍閥戰事僉主候時機再議（二）主席說明五一紀念大會謂業己有各工團發起請各勞動團體一致加入慶祝經各工會代表互相討論之下主張未慶祝以前應發普通傳單使夥友工人易於明瞭並請各業自由休業一天以誌慶祝付表决全體贊成通過（三）反對國是會議盜用工會名義問題主席說明國是會議之内幕及欲利用勞工而侮辱我勞工人格付討論全體反對每團體推代表一人至該會質問請即取消八團體名義（四）浦東紡織工人休工案由董鋤平說明休工眞相表决各工團量力而行（五）討論組織勞動俱樂部主席說明宗旨在聯絡勞動團體友誼交換智識靈便各種消息起見可分作三種辦法（甲）團體加入（乙）個人加入（丙）組織法請推起草員擬定章程表决全體寳成公推兪淦起草次請臨時動議即由樂樹滋提議反對同仁輔元堂遷塜公决致函該堂董忠告通過末主席報告駐滬參戰華工會友陳洪二君來函畢請個人量力捐助欵項常場捐得四十二角二元其餘允改日繳納遂各自由絲竹俱樂而散時己鐘鳴十下矣 
[海寗路商聯會之自鑄銅元談]  
　　未免太費周折 
　　聯合通信社云海寗路商界聯合會昨致總商會函云逕啓者年來各省紛紛濫鑄劣質銅元充斥市面紊亂金融且使一般負販小民無形受害敝會有鑒於此曾一再函請各當道設法維持以圖補救乃敷衍至今並無切實辦法近更變本加厲鼓鑄不己設長此以往遥遥無期其害不知伊於胡底至爲可憂日昨見報載貴總會請禁鼓鑄銅元批復一則具見煞費苦心欽佩奚似無如若輩利慾薰心倒行逆施不顧民命置若罔聞諺云求人不如求已爲今之計除由吾商自行招股開辦另鑄新幣以抵制之别無他法新出銅元每枚值洋一分百枚值洋一元以歸劃一待新銅元鑄出共舊有之惡劣銅元完全取消開工時由商會聯合雙方派員監造以杜弊竇至招股一層敝會同人亦能擔任帮同代招請勿爲慮倘荷贊同還祈指示一切俾便着手進行用特奉函尚希見復是所盼禱 
[塘工局疏浚鹹塘浜之呈文]  
　　浦東塘工善後局董朱日宣昨呈上洵縣公署文云爲疏浚鹹塘沿浜築路呈請先行布告周知諭飭地保到工照料並乞函請轉飭警署派肇彈壓事竊於民國五年七月清丈英册六百三十一號契地清理塘基及八年八月五百五十六號等契地界址不清疊次赴交涉署會商分别議明繪圖呈奉指令函轉會丈局查照核辦在案查鹹塘浜坐落浦東二十四保十六圖該浜久經堵塞腹地淤穢不堪農田灌溉居民吸飲關係水利衞生至爲重要各圖董耆節請疏通巳非一日現經董局派員測量估計土方將該浜口疏浚寛五丈即就港口添設津渡碼頭以便利涉向南腹裡河身寛四丈長四百餘丈沿浜規劃路線一律寛三丈即以該浜之泥土塡築該處之路工尤爲一舉兩得南接欽賜仰殿石路定名源深路爲已故前董紀念取源流深通之意並建橋梁兩座即日僱夫乘時分别興工所有路線經過二十三保十四圖二十四保二十乃二十一圖地方或有墳墓窒碍分别貼費勸遷理合具文呈請仰祈鈞座俯賜工程緊要先行布告周知分諭各該圖地保到工照料以免阻撓生事並乞函請淞滬警廳一體布告令行賴義渡第三署並洋涇鎭第二分署派警彈壓以利進行實爲公便謹呈 
[浦東之刦案多]  
　　沈家弄浦東沈家弄浜南曹阿實家於前晚（二十三）七時許突來口操客音之匪徒六七人由大門擁入各出兇刀手槍嚇禁聲張常將曹妻手上金戒銀鐲刦奪尚擬搜刦臥室幸經鄰人覺察嘔鑼告警四鄰畢集該匪等見勢不佳携贓逃逸昨己報告該管三區一分署請求緝究 
　　新木橋浦東新木橋東首兪盛茂糟坊雜貨店於前晚十時突來口操客音之盜匪十餘人撞門而入各出利丸嚇禁聲張將店夥等用繩縛住搜刦銀洋銅元等約值一百餘金携贓而去昨經該店主兪進階開單投報東溝六區警察所請求飭緝 
　　長用岸浦東南滙縣境逺北市北長田岸地方姜阿香家被盜搶刦等情己誌昨報兹悉是夜盜匪十餘人口操北音各執利刃鐵器撬窗入内四盜將姜阿香之子媳用繩紮縛嚇禁聲張餘盜動手翻箱倒篋搜刦衣服手飾約值洋三百餘元姜之岳母張蔣氏被盜用器擊傷頭額胸部等處傷勢沉重咋經該處圖董陳步雲代報該管七區警局飭緝矣 
[麥田中發現被害女屍]  
　　昨日下午四時許康腦脫路西首麥田中經鄉人發見被人殺死之女屍一具該屍年約二十餘歳身穿元色假嗶嘰夾衣褲内襯白絨布衫褲足穿白線襪無鞋頸際被刀割開太陽穴戳成一洞牙齒己被擊落當由鄉人投戈登路捕房報告即經捕頭派捕將屍車入仁濟女醫院檢騐後再送入斐倫路騐屍所候稟請公堂相騐 
[續誌索賭資釀成命案]  
　　二百文一條命　　賃居浦東爛泥渡揚州人陳有餘被同鄉人大皮匠毆斃經該圖地保報請地方檢察廳相騐曾誌昨報兹悉該兇手沈元昌即大皮匠匿居爛泥渡怡和里某號屋内昨晨經三區崗警喬學鴻偵悉前往拘獲詎沈畏罪即持剪刀戳破自己喉管血流如注當經喬警奪下解署轉解檢廳訊究黄廳長諭令收押一面委派蕭檢察官沈檢騐員帶同錄事法警等於午後三時渡浦蒞塲相騐先據屍弟陳有慶上前供稱死者陳有餘是我長兄在太古碼頭做小工因欠沈元昌賭資六百文沈强索八百文致起衝突毆傷要害越時殞命請求昭雪旋經騐明陳有餘胸際受有拳傷數處委係生前被毆受傷致命蕭君親視無悞諭令屍弟陳有慶具結收殮旋即回廳稟復核辦 
[同孚輪搭客因病送醫]  
　　天津人高振文又名漢章自南京附搭同孚輪船來滬於昨抵埠因中途患病甚重單身無伴經帳房送入仁濟醫院醫治 
 
 

Page 16

 
 
[少年宣講團近訊]  
　　（一）夜校同樂會本埠少年宣講團附設通俗義務夜校於昨日（二十三）晚信時舉行本届第一次同樂會學生教職員到者甚多師生之間頗得興趣莫不欣幸而散秩序事下（一）報告宗旨（二）機唱戲劇（幻術）（四）擲球游戲（五）談故事（六）游戲攝影（七）拾物游戲 
　　（二）籌備處近狀該團建築團所籌備處因建築經費不敷尚難興工而去年各隊所認募之數今春又不能繼續進行繳足故己决定函催各隊長早日結束當視籌得之經費定建築之規模云 
[安徽第一女師校學生赴杭參觀]  
　　安徽省立第一女子師範學校職員學生共二十四人來滬參觀前日由滬乘坐南站之下午七點二十五分鐘火車往杭參觀一切帶有行李旗幟八十七件迨至游覽畢即須回滬返皖云 
[愛儷園開會第三日紀]  
　　昨日（二十四日）爲愛儷園祀聖之期上午八時在倉聖明智大學舉行推馮夢華君主祭十一時在燕譽堂行投壺禮大賓馮夢華衆賓伊峻齋哈少甫等大僎何護軍使徐警廳長沈知事十二時耆老進麵餐共列四十餘席下午開男女兩校懇親會家屬到家凡數百人哈同夫婦親自主席由校長校務長先後演說散會時已將暮是日天雖微雨而參觀者尚有千人云 
[美國商會會員將游杭]  
　　本埠美國商會會員四十餘人定本星期五夜特掛專車赴杭參觀胡慶餘堂舒蓮記扇莊遊覽湖濱諸勝景及靈隱等處聞華人同行者有亞洲建業公司趙君及美國棕欖公司馬君云 
[蘇州旅滬同鄉會開會紀]  
　　蘇州同鄉會因大會期近特於二十三（星期日）下午三時假座廣西路寳安里楊宅偉廬開董事會集議一切到者十餘人副會長貝潤生主席會董蔣伯雲提議每年大會之前例造年度報告徒費手續視同具文本届擬改爲一種概略的報告隨報紙分送較爲簡便又提議本會前定選舉法取義過狹擬改爲縣選業選總選三種凡屬同鄉均可投票不以入會爲限經衆討論以案關變更選舉應先開常年大會俟通過後再行執行又議總務主任 
席立功病故唁弔儀式應查照鄭前總務長成案较理所遺主任一席議决以董事陸翥雙推補由會備函通知議至此鐘鳴六下遂宣告散會餘案俟下届開會再議云 
[法租界商業聯合會開會紀]  
　　法租界商業聯合會前晚（星期日）八時許在本事務所開會到者數十人由會長葉貺辰主席提議各案如下（一）報告俄災賑濟會上海部來函要求本會加入募捐隊向本界各商號募捐本會應否加入議决由本會通告各商號俟該賑濟會來募捐時希各量力捐助（二）報告本界西新橋南首輔元堂遷塚事經本會致函慈善團請求保全（三）報告近　報載又有民福銀行發行銅元紙幣之說議决一致拒絶（四）謡傳奉直日來風雲險惡我業亦受影響應請如何表示議决勸告奉直雙方捐隊成見免肇兵端以免生靈塗炭議畢散會 
[中華書局進德會歡迎會紀]  
　　二十三號（星期日）上午十時中華書局同人進德會因歡迎分局經理特在靜安寺路總廠開會到會者約有五百餘人首由會長陸費伯鴻致歡迎詞次全體會員唱歡迎歌嗣由副會長沈問梅報告該會宗旨及對於分局同人之希望次京津分局經理周支山與南昌分局經理郭農山相繼演說皆勉勵有加再次游藝如該會絲竹組之音樂童子會員之雙簧女會員及國語專校女學生黎明暉之唱歌次有孫杏叔周石泓之幻術陳尉元蔡　園陶伯勳之京音清唱並有來賓京津分局經理周支山加入清唱復有國語專校之國語旗語再次茶點攝影散會時已下午一時矣 
[碾米業常會紀]  
　　上海機器碾米公所昨日爲常會之期在大馬路大慶里該公所内開會下午兩時正副會長張樂君錢貴三曾影毫及評議員同業等先後到會三時開會由司月報告畧謂近接内無錫溧陽蘇同等米行來信謂近有滬上奸商王某顧某等託言辦裝上海向各產處收買糙米甚多自本月中旬以來共有二萬石左右調查其踪跡皆係轉往崑山同里各埠碾白打包裝火車或民船私運出口以致糙米高貨漲至九元以上際此首夏時節米價飛漲迨至青黄不接民食堪虞亦與米業均有關碍自應共謀救濟之方分函内地各行設法杜絶私運俾不致於再蹈前年米荒之覆轍遂議决由公所函致内地行家聲明王顧兩人滬上並無其人顯係私運出口應請設法阻止售與云云次又議鎭江有二三家轉運公司近來押滙之米來申仍不遵照限價每有押滙過限情事自愿函達該公司如以後仍再過限我廠家應一致拒絶不收云云繼議糠粞市價仍照前届有效議畢散會己五時半矣 
[平濟利路之火警]  
　　法新租界平濟利路第九號門牌孫永記書作於昨晨五點時不戒於火雲時冒穿屋頂當爲瞭望臺瞥見鳴鐘告警經救火會立驅皮帶車到場救熄計焚左右貼鄰房屋三間後由捕房飭探陸金富前往查得該作保有火險銀一千兩當時該作塲夥計卜毛頭等帶入捕房經捕頭詰訊一過諭令聽候查明起火情形再行核奪 
[安平街之火警　]  
　　印刷所與鍍金店互推起火 
新北門張家路安平街安樂軒印刷所與比鄰根生鍍金店毘連之處於前晚九時忽然火起登時冒穿屋頂旋經各救火會蒞塲施救約一時許始熄共燬樓屋四間披屋數間被焚者爲該二店之屋他家幸未延及一區二分署飭警將根生店主馮伯根於昨晨拘署據稱本店並不保險惟安樂軒保有火險昨晚之火實係安樂軒所起等語該署又派警將安樂軒執事葉醒拘案由楊警佐研訊雙方不認起火互相推諉楊君於午後備文飭警將葉馮申送警察廳訊究 
[中國實業銀行添設保險部]  
　　天津路中國實業銀行自天津分滬以來營業甚爲發達緣該行係周學熙獨力組織資本雄厚以是信用素著而每月開奬之儲蓄會亦異常興旺邇爲擴充營業起見在該行内添設永寗水火保險公司主任係劉體智許良弼連日華商之投保者頗多因優待保户之利益極大云 
[强搶巨值之鑽戒]  
　　前晚十一時有一住居法租界之婦人李氏投老閘捕房報稱行經三馬路被匪徒數人攔住强行捋去所戴值洋一千餘元之鑽戒等物請爲查緝捕頭准爲飭探偵緝 
[查獲路刦西人衣物之三人]  
　　本月十七號有一西人在虹口蓬路被匪攫去衣袋内鈔票洋四十五元兹經虹口捕房華探目蔣阿林包探侯阿寳查係海門人單忠蘭陳裕昌楊禮卿等所爲昨將以上三名獲解公共公廨請究中西官判押候禮拜五再訊 
[日人鐘表店被搶]  
　　美租界蓬路吳淞路轉角日本人所聞之鐘表店於前晚八旬餘鐘突來韓人某甲華人某乙闖入店堂聲稱購貢金表金練店夥日人信以爲眞取出金表令甲乙兩人揀選乃甲等袖出手槍向店夥日人嚇禁聲張當將值價洋三百元之金表兩隻金練四條搶刦而逃嗣經事主飛虹口捕房特派中西包探前往兜拿甲乙早已携贓逺遁該探等遂向事主詢明韓人等面貌服式歸稟捕頭轉稟麥警務長通飭各捕房中西探捕一體跴緝贓盜務獲解究 
[張錦文與曹家渡刦案無關]  
　　川沙水警緝獲圖刦木行案内之張錦文一名前由上海地方檢察廳爲曹家渡馬以文家被刦一案須提張質訊曾向駐滬水警第三隊移提到廳訊得馬以文家被刦係在三月三十一日而該犯之獲案日期係在三月二十七日實與馬姓刦案無關故將張錦文仍送第三隊核辦昨己由王隊長解出沙縣歸案訊究矣 
[汽車夫肇禍押一月]  
　　浙江路林記汽車行内之汽車夫華小弟前日在福州路開駛汽車不愼將女孩霍仁寳及工部局修路小工李祥寳撞倒碾傷由捕查見將受傷人車送醫院醫治並將華拘押昨解公共公堂經中西官訊综判華押西牢一月示儆 
[汽車傷人兩則]  
　　法租界霞飛路昨日下午四時半有某西醫所乘汽車駛過撞倒蕪湖人葛子寒碾傷腿骨由法捕房八十三號華捕前來車送葛往仁濟醫院醫治一面抄錄汽車號碼呈報捕頭候示又美租界北四川路海寗路口昨晚七時半有塌車夫張小根拽車行過被四千零五十三號汽車撞倒跌傷甚重由虹口捕房四百十號印捕到來押令汽車載送受傷人往同仁醫院醫治一面帶該汽車夫入捕房候示 
[汽車夫違章罰鍰]  
　　汽車夫吳洪生日前駕車至法新租界司機違章當爲一百七十七號華捕查見抄錄號碼回稟捕頭昨日傳至法公堂請究先由該捕上堂稟明前情詰之吳供認違章求宥中西官判罰洋二十元充公以儆 
[棉紗商塲議决解散]  
　　三馬路棉紗商場原係競智團改組開幕以來迄己半載近因鑒於潮流不順於昨日召集同業各職員及各股東開會集議結果决定解散每股原本九兩先發還七兩半待一切手續結束之後再行分派當此交易所潮流險惡之時如此結果亦可謂善終矣 
[一皮箱土罰一千元]  
　　法捕房探目沈德福偵悉餘慶里王德山家藏有烟土一皮箱有違禁令爰於前日稟明西探同至該處抄出烟土帶入捕房諭令交保昨日傳至法公堂請究先由捕頭上堂稟明前情並將烟土呈鑒詰之王德山供民人向在輪船爲茶房此項烟土實係朋友託我代帶餘供支吾中西官判王罰洋一千元充公烟土没收 
[指控誘匿珠寳]  
　　宋蔭玉延律師在公共公廨刑事科狀訴寗波人周瑞桂周項氏誘拐伊女珠寳藏匿等情由廨出票發交滙司捕房派探陸連奎於昨將男婦兩被告逮案請究兩被告亦延許理律師代表聲請交保候訊中西官判被告各交二百五十元舖保候訊 
[公共公廨訊案彚錄]  
　　昨晨公共公廨民四庭由兪襄讞會同美丁副領事訊理（一）山東銀行訴梁鳳山不理絲繭押欵尾找銀五千兩案前諭着棉業銀行經理帶同賬簿到堂證明抵押情形再核兹據棉業銀行代表律師聲稱查梁鳳山本係華人彼因此項絲繭糾葛曾與宗東僧等在公堂互以刑事控告今梁忽一變而爲西班牙人其入籍手續殊屬不清蓋若入外籍須先喪失自己國籍試問彼之中華民國國籍曾否經内務部允許喪失豈非以一人而兼兩國籍實與公堂管轄主權有關應即注意云云而梁之律師辯稱梁係於此案發生之後入籍故此案仍由公堂受理惟梁將來須控告棉業銀行則應改爲保護國領事陪審等語旋由棉業銀行之蔣作齋上堂證明絲繭係由吳瑞蘭前來抵押銀一萬九千兩後即贖去又由義商某之律師聲稱絲　現在伊之當事人處等語結果候會商堂諭宣佈棉業銀行賬簿一本塗消抵借據一紙抄賬一紙均附卷（二）金坤甫訴萬康蛋廠經理虞仲宜欠銀二萬六千四百四十八兩二錢三分六釐案結果着原告登報十四天傳達被告到案再核（三）方文炳訴崔敬芝不還借銀案結果改期七天着袁友慶將被告鐵門上漆工完畢再核民三庭由陸襄讞會同日領田中氏續審日商松田汽船會社訴聚源煤礦公司股東鄒薌谿不交運煤提單案結果展期再訊 
　　又午後民四庭由陸襄讞會同美約副領事訊理（一）延記新號主吳延慶請求破產案結果准照理賬員報告書第七條辦法分别攤派其人欠各欵應由理賬員設法催索（二）錢震和機織廠訴張嘯雲等不付期票洋案結果被告應償還原告洋四百九十元並負擔堂費侯九如綢莊訴吳瑞生案終結後再行執行期票兩紙附卷 
[誌謝]  
　　昨承吳淞同濟雜誌社　贈第六期「同濟雜誌」二册又商務書館惠贈第八卷第四號「婦女雜誌離婚問題號」一册又中華書局惠贈第一五四期「英文週報」一册誌此併謝 
來函 
[裘萬生來函]  
　　敬啓者閱三月二十八日貴報本埠新聞欄内刊載木匠拐騙女工黄梅英銀洋衣飾等物一節全屬誤會讀之不勝駭詫緣女棍黄梅英係一通州土妓犯案潛滬租住餘慶里賣淫爲業并非布廠之女工不肖子阿勤被誘入局經萬生嚴加管束該女棍因此挾恨於前日率同無賴登門索詐當由崗警將兩造解送警署經顏署長訊明情形將黄梅英押候訊辦彼乃央人保釋此乃實在情形也至阿勤與萬生理直氣壯何必避匿裘張氏亦未拘押傳聞失實有礙工人名譽爲此懇請准予登入來函以明眞相無任感佩裘萬生百叩 
公布欄 
[上海地方審判廳]  
　　判决主文（民一庭）一件判决丁滋生與陳昌麟等因債務涉訟一案（主文（陳昌麟應償還丁滋坐貨欵洋一百十三元三角三分並追還百代公司牌號唱曲留　機一只戲片十三張陳昌麟不能償還時關於貨欵部分應由陳才芳代償丁滋生對於陳才芳其餘之請求駁回訴訟費用歸　昌麟等負擔一件判决張忍百與馬順保等因租屋涉訟一案（主文）馬順保應償還張忍　房和洋一百四十元並自本年隂曆三月二十一日起至出屋日止每月二十四元之租金馬順　無力償還時應由楊錦富代爲清償馬順保租住張忍百所有坐落上海老北門内直大街第四十四號三間兩廂樓房一所廳於兩個月内遷讓並將門窓上玻璃六十塊補置完好張忍百其餘之請求駁回兩訟費用歸馬順保等負擔一件判决郭深源與喬桂堂因貨欵糾葛回復一案（主文）本件窒礙駁回聲明窒碍後之訴訟費用歸被告人負擔批示一件徐文榮狀請銷案由狀悉　即來廳具領此批一件徐文榮狀請給領由准領此批一件鄭錦章狀領假扣押案内動產由准領此批一件施順齋狀請保釋吳根濤由據吏查報該民所開設之皮鞋店價值尚不足以擔保本案債務碍難准予具保此批一件汪寛也狀請明晰批示由狀悉着即來案候諭此批一件錢實記因契串受騙續請備案並請函致上海縣禁止地保蓋戳過户承糧由狀悉仰自行呈請上海縣公署核辦所請由本廳轉函並准備案之處均無　議此批一件沈少甫狀請飭縣照判釘界由據稱各節係屬上級監督衙門職權經將原狀呈送江蘇高等審判廳核辦業奉令開巳檢發副狀令行吳江縣知事迅照確定判决依法執行等因合行批示知照此批以上四月二十四日 
[淞滬警察廳]  
　　批示顧陳根批來呈己悉據稱倪徐氏等艦踞滋擾情形顯見其中另有别情應由該民臨時報明警區查辦所請提辦驅逐之處應毋庸議此批周鑑澄批據呈各節乃傭婦韓劉氏確有重大嫌疑之處准即備文派探前往常州縣公署請求派警協同查檢可也此批陸桂生批呈及失單均閱悉查該民之婦奚氏捲物潛逃度必遭人誘拐應准派探查緝仍仰自行偵查臨時報警拘究可也此批視榮華批呈及單均悉查本案應領各物尚未奉令發到應俟發下之時再行飭知具領可也此批 
[上海縣公署]  
　　批示青浦城隍廟經理人朱鴻恩等呈爲租户蹂躪神墓請押遷由批呈悉候函致法公廨核辦着知照至祥鑫店租地現須押令退租其退租之後是否永逺不復出租並着呈復備查此批盛東麟等呈爲公共承糧請轉致沙田局止給憑照以保農田由批呈悉己函致上寳沙田分局俟函復飭遵並候飭提地保李美卿到案訊辦着知照此批公氏錢厚德等呈爲節婦盛周氏行誼可風請轉呈褒揚由批呈册均悉己據　轉請省長核咨褒揚矣仰即知照此批册及褒揚費六元分别存送水爐公所領袖杭國治呈復查明破壞行規傳諭不遷請求勒閉由批據復查明王得勝新設水爐確係違章傳諭不遵等情候飭吏勒限遷閉可也仰即知照此批香業工帮全體代表楊俊效等呈爲請維持工業以全生命由批呈悉己飭傳矣此批又香業全體金鼎齋等呈爲恃衆停工違諭不從請提案訊辦由批呈悉已飭傳矣此批 
 
 

Page 17

 
 
   
 
 

Page 18

 
 
自由談 
游記 
[梅園黿頭渚游記（一）] [  佩公]  
　　無錫據滬寗路之中心交通利便商業日繁兼之水秀山明盛爲世人稱許近年彼地之建築别墅者日見增多而榮氏之梅園尤爲個中翹楚其次若黿－［］'頭渚楊氏之植果園風景］亦殊卓絶並聞有無錫飯店者構造佈置爲該地旅館冠來游者咸於此謀棲止余久思一游苦無間隙昨得西節之暇因約二三契友於二十日晨搭車往游車抵錫站已逾規定時間十五分首赴無錫飯店定宿舍店極宏敞崇樓傑閣廣厦萬間廳堂尤典麗矞皇器具書畫靡不精越絶倫余等選定兩舍窗明几凈空氣清新即令侍者備餐饌食非常適口蓋該店兼營中西餐館目與尋常旅館烹製不同果腹畢即由該店雇定橡輪車四輛言明往返湖濱償銀一元二角發軔於通惠路路爲邑商榮宗錦陸培之等出資合築平蕩廣坦自站至惠修約七里間經吳惠工惠農惠商等四橋工程以吳橋爲最 
筆記 
[花夢記] [  禹鐘]  
　　春日駕游村野歸以所折桃柳雜供膽瓶瓶盛清水飫之累日不萎斗室故在塵氛中且什物凌亂塵封者居其半其半則以長日動用故塵亦不能沾附一榻依壁而設桌臨其前插桃柳之膽瓶即供於桌上吾人試閉目思之此室果爲幽境耶入夜則室中舍以上所述諸物事之外更增一光度薄弱之電炬其主人方據桌疾書桌故不廣兩端均堆卷籍而花瓶及硯墨之屬咸據於桌之中部之外緣尚餘盈尺地即爲主人治事時兩手迴旋之所矣主人年少而習靜枯坐終年初不自厭實則主人亦年少好動之人處此枯寂之境地非無厭意顧以環境之束縛其活潑之精神亦不期而消滅於暗中久之遂習爲故常曰不厭者非樂就之實亦無術以厭之也主人之居此室以夜爲多日間則治事於外其每日歸時則恒隨初夜之燈光以俱至主人歸後舍飲酒洪醉之日外必據其臥榻之邊緣以代凳倚案治其文稿揮毫落紙迅乃莫狀有時或不治其事則默坐合眼作冥想雖歷數小時亦不見其易一第二之動作其習靜之工夫直駕枯僧而上之矣壁上懸絲竹之器無數不知者且疑主人爲嫺於音律一門顧此等樂器雖爲主人以資購得者實則一一皆弗之擅我書至此閱者必將疑彼故陳此等清品用以裝點其風雅不知所度皆不然也蓋主人終歳居此室中旣無友朋之存問而彼平素性行又耿介不與時合以是人亦鮮與之暱 
劇談 
[金少梅之嬰寗一笑緣] [  梅花館主褎記]  
二十五日爲金少梅登臺之第一日演聊齋志嬰寗一笑緣余於十時半往觀得窺全貌兹將全劇大概評述如下 
　　少梅去壅寗修短合度綽約非凡第一場演採花身着古裝肩荷花籃飄飄欲仙隨風跳舞一塲尤覺蹁躚有致第二塲演挈婢游春手執梅花一朶時嗅時笑令人心醉神迷唱「終日尋春不見春繡鞋踏破嶺頭雲歸來笑撚梅花嗅春在枝頭已十分」四句二簧覺婉轉幽揚清脆悅耳第三塲演游春遺花最妙處在遇見王子服時之一副神情似驚似喜亦假亦眞後對小榮（丫環）所說「丫環你看個郎兒目灼灼似賊抑何可笑也」數語流利動聽第四塲演撲蝶内唱「嬰寗女依鬼母一十六春」三句倒板頗覺有力撲蝶分做兩種神態第一次以扇掩住地上扇起蝶忽飛去說一聲「哈哈被他飛去」再撲之揭扇蝶又飛去又說一聲「哎又被他飛去了」詞句雖一而語氣絶然不同此種妙處的非少梅不辦酣痴酣笑一塲更覺天眞爛縵可愛之極後其鬼母責以「你年也不小了只曉得酣痴酣笑待我爲你尋一個好女婿來管教管教你」少梅答以「我不要甚麽女婿我跟母親一輩子就好了」數語亦覺妙趣横生第五塲演情人相遇少梅手執杏花俛首東行抬頭見王郎表示驚喜之色後彼此注目凝視更能演出有口難言之意走避時報以一笑更覺嫵媚異常後隱慝牆内偷視郎君及堂中鬼母喚見姨兄欲進不前之態均有聲有色不稍苟且 
 
[風雲又起若哉小民]  
小說 
[社會小說人間地獄（八四）] [  娑婆生]  
　　第十三回催花小帖細寫嘉謨待燕疎簾不來佳客 
　　阿婉道旣然如此姚大少你也不必多說閒話頂好就去尋找這位老六能彀早一天定局豈不好一天程藕舲也催著嘯秋從速嘯秋道旣然你們如此性急我馬上就去何如大家也很贊成嘯秋又道早則明天遲則後天再來回話罷說罷便穿上馬褂别了衆人先走黎宛亭柯蓮孫等也都紛紛散去只剩下程藕舲藢琴阿婉三人他們無非又是卿卿我我的厮混半夜那也暫且按下不再再說那賈大人因候徐和卿替他向江蘇國稅廳胡禮圖那裏謀釐局一候月餘杳無音訊徐和卿又因借欵的事體由南京逕往北京去了賈大人愈加焦灼等了好久徐和卿回來對賈大人道恭喜恭喜你的事十有六七可成因爲胡禮國這人十分勢利十分胆小他雖坐了一個關稅廳廳長並不敢用一個人連委一個查案短差委員全要去請巡按使的示實做一個傀儡我曉得和他說一無效力我已替你和巡按使石子涵當面說過大概由子涵交下去可以發表得快點我本想請你先去見見胡禮圖我一想見不見没有關係你索性還是候他發表了再去免得看招待員的面孔賈大人連連拱手道可謂體恤入微感激之至當時一團高興别了徐和卿意思想我程藕舲去談談一想藕舲在薇琴那裏不如到那裏去尋他藉此還可以散散心主意打定直向牯嶺路薇琴舊巢而來上得樓來只有憐影和素雲兩個人出來周旋問問薇琴憐影淡淡的道他回杭州去了賈大人不覺詫異起來道怎麽回杭州去了呢幾時可以來憐影道說不定素雲從旁揷嘴道暫時恐怕不見得來了賈大人聽得蹊蹺忙問什麽原故憐影始而吞吞吐吐繼而被逼不過便告訴賈大人道不爲别的因爲薇琴脾氣不好和娘相駡鬧了幾回娘便將他送回杭州交給他的親生父母管束去了素雲見憐影說了也道本來送他回去還没這樣快不知薇琴私下和一個老吃堂子飯的老六不老六認旘了要撇撑了這裏的娘另外獨立門户事機不密被娘知道了故此得信的第二天大早便將他押坐早車回去娘說擔不起風險憐影又道走的時候薇琴眞是哭得淚人一般那裡肯捨得離開上海賈大人聽了爽然若失歎道他不聽話你娘教訓教訓他便了何必押著他回去憐影道這也是他自己不好誰教他不安本分娘自然不歡喜他了賈大人道如今他去了這裡就是你們兩個人嗎憐影和素雲齊聲道正是生意狠清還要求賈大人格外照應照應點賈大人點頭道客氣客氣賈大人又問程大少可常來憐影道薇琴去了第二天他賭氣便將局賬開消清楚至今没來過一次呢賈大人歎道那也難怪此時樓下一陣鈴響憐影趕緊走到扶梯邊去接正是 
　　寂寞瓊樓人不見　　重來雀護成桃花 
不知來的何人欲知後事如何且聽下回分解 
[餘瀋] [  寗負夢]  
　　窶人子見紈袴子之奢華心竊羡之一日過市有二丐者隨其後相謂曰此兒衣雖敝食雖粗猶不失於温飽汝我何不若彼之甚也窶人子聞之不覺憬然自慰曰若我者亦有人羡之耶世途階級何止萬層吾人所處之境卽爲我所固有更何必覬覦人之富企羡人之貴况貧如窶人子尚有羡之者世之野心家其亦聞我言而悟乎 
 
 
 

Page 19

 
 
   
 
 

Page 20

 
 
常識 
（一）投稿本增刋者其料料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑載藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其字句 
（一）投稿不登載者原稿恕不發還 
常評 
[良心之判斷] [  覺]  
　　今者奉直之爭孰是孰非國民宜有良心之判斷矣 
　　昔孟子謂春秋無義戰彼善於此則有之矣吾謂奉直之爭亦當作如是觀 
　　奉直之爭年來無是非之政策所養成也以無是非之政策所養成之爭端其爭也固無絶對之是然苟平心觀之則亦必有彼善於此者此當以何法判斷之乎 
　　同一爭地盤也當觀其所爭之地盤孰過於其固有之界限同一發通電也當觀其所發之通電孰爲眞話孰爲假話故其决裂以後之勝負别爲一事而未决裂以前之是非國民固早有公道話也不然彼號稱與粤携手者何爲先遭粤人之唾駡哉 
衛生 
[血液循環之衛生] [  仲清]  
　　吾人身體之强弱與血液之循環有密切之關係焉蓋血液之流行所以輸送養料及收集廢料而送諸排泄器官留精華去糟粕無時或息也故血液充足循環暢盛則身體强反是則弱世有面黄股瘦精神頽唐者原因雖非一端要皆血液不充循環塞有以致之也兹於關於血液循環之衛生數則以告閱者諸君 
　　（一）運動之適宜欲循環暢盛首須適宜之運動蓋血液之循環也實因心臟之收縮與弛張而收縮弛張之快慢强弱視身體之運動而定吾人過不運動則血行緩而弱精神因之萎靡不振若運動過劇則心臟之漲縮必致加速脈膞驟增呼吸急促爲害至烈故運動之適宜爲流暢循環之最要者也 
　　（二）温度之平均身體之温度各部平均則血行暢適若一部受冷則此部之血管卽起收縮循環爲之阻滯故吾人衣服之厚薄務使各部均匀且須寛鬆爲要（我國之衣服右多一裏襟實有礙於循環當改良之） 
　　（三）呼吸之清潔欲血液之清潔當呼吸新鮮之空氣使養氣充足炭酸外出則循環可以活潑無滯故吾人之居處務須爽塏窗牖之開放宜勤而鄉野之間閑靜空曠乾燥向陽樹木茂密實居處之至良者也 
　　（四）七情之注意盛怒狂喜之時循環迫促悲哀憂鬱之餘循環遲弱兩者俱失古人之所謂動心實衛生之要訣也　　（五）菸酒之宜戒酒能促心臟之漲縮飲之後覺頭目昏暈者職是故耳菸含炭酸氣頗有害於血球病中於心臟故吸菸飲酒吾人所宜深戒者也 
　　以上五端僅擇其最要者而言其他若食品之選擇出血之防止及排泄之務使暢達亦當注意及之則健康之達福可計日而待矣（乙種酬） 
經濟 
[商業問題之研究（續）] [  吳東初]  
　　零售業調查買客情形 
　　吾前曾言商店對於買客賒欠貨欵不可不知買客之情形買客情形之得知有由面談時盤問而得者亦有須於他方調查而得者面談時之詢問切忌招客之疑與觸客之怒雖實際爲盤問買客之情形却說得買客入興不自知其爲盡情披露者從他方面調查亦須謹愼從事仍以買客本身不知其事爲妥當蓋人情大都不願暗地受人調查故於買客之情形商店欲澈底調查明白者誠非易事然因其事關一店之成本雖明知調查不易亦不肯懼而不爲也再如商店於旣查得買客之情形後不論允許其掛欠與否均須以合宜之態度處置之所謂合宜之態度卽允許固應說得買客格外歡喜即否决亦不應直率拒絶致招惡感因無論何人皆極要面子而吾國人爲尤甚苟授之以難堪豈非斷送主顧自絶其路乎善於經商者雖明知買客信用不佳彼却托詞於店規所拘或銀根奇緊市面沉滯店主或經理所命不敢擅專務請鑒諒等語如此則商店於拒絶賒欠之目的旣達仍不傷買客之感情於絲毫也 
　　至於從他方面調查買客之情形可分買客爲城市鄉村二者而言如在城市中者調查之要點不外買客所得之月薪若干平時付賬之名譽如何個人之習慣與嗜好若何作事有無恒心家居何處租金高低如何已否成家家口輕理除薪水外尚有他種進項否其在鄉村之買客所應調查者田產是否爲其本人所主有價值幾何如非巳有抵押若干個人之品性農具之多寡牲畜之飼養稼穡銷售之方法以及有無農事上之特長諸如此類若能調查明白則於賒欠貨欵之是否可以允許瞭如指掌矣最要者不宜盡聽人言更不可誤信外貌必待實地調查十分明瞭乃爲確有把握也 
道德 
[療疾感言] [  秦伯未]  
　　清節旋里途中一人忽追呼予止前揖而懇曰先生知醫常違梓里無從招請刻聞鄰言先生歸特來邀訪可否枉道至茅舍小坐語已又深揖予曰若醉耶何爲者答曰我兒己病二月矣輾轉牀耨勢將待斃乞先生診耳語巳又泫然予憫之遂命爲導至則兒側臥榻上症勢頗重按脉畢詢其病原不過一風温症耳予曰何不早延醫治答曰鄰近無醫即有須一圓以外之聘金當此春耕之候藥資猶不及有何餘力以請醫乎予聞之黯然者久遂爲立方并給藥資三角而行其人感謝不巳嗟夫醫生之責任果爲金錢乎抑爲人命乎夫此病方起不難一劑而已竟使纒綿不巳醖釀至於重候豈非醫生之咎耶設萬一不測其家之創痛何如雖屬自誤然終由我而死清夜捫心其能安乎西人稱醫生爲慈善事業而不謂我國之醫生忍心若此爰書其事非敢有攻訐之論聊爲貧人一訴苦衷耳願世之業醫者鑒諸 
法制 
[国民應有法律智識] [  茆舍翁]  
　　吾人處於文明之世日中萬般之事一舉手一投足不能出法律範圍之外設茫然不知其危有甚述盲人騎瞎馬者吾國之俗語曰「不知者不罪」此是私人對私人之語道德之格言也至若法律則不然法律一經制定頒布之後卽有强行力以實施其法所謂强行力者謂國家以其强制力令人人不能不服從其法律有犯之者卽加以制裁而制裁之行只問犯法律之所規定者與否不問犯者之知法與否 
也 
　　法律之原則曰「不得以不知法律之故爲無意犯」此原則東西各國皆用之彼何故用此原則則各國皆於制定法律後必以頒布全國令人民皆知之旣頒布後全國人民服從之義務生 
　　又據法律之理曰「法律旣頒布則以全國人民普及爲推定」所謂推定云者謂雖或實有不知之者然於理論則作爲知之也故苟不知法律亦不能免其義務責罰然則吾人之講求法律智識安可緩哉（乙種酬） 
 
[社會义通病]  
科學 
[摩擦的種類及利害] [  陳俊]  
　　設有一平面就大概的人說來這是平滑極了但就他說的算是平滑極了終不免有微細的凹凸因爲這種凹凸爲目光所不能及的所以算做平滑一當二物體相切時候那末彼此的凹凸经相陷入一面移動就因凹凸而起阻力阻止他的運動這種阻力就叫做摩擦力 
　　當二物體互相接觸的時候所生摩擦力的大小因物體運動的狀態而異所以摩擦得分移動摩擦轉動摩擦二種 
　　（一）移動摩擦若物體的切面是平面而動體各點移動的路都是平行時所生的摩擦這就呌做移動摩擦（如汽機之丁字頭Ｃrosshead和導構Ｇuide間的摩擦是）又若二物體的切面都是園柱面也呌做移動摩擦的（如活塞桿Ｐistonrod和塡料函Ｓtuffingbox的摩擦是）至於軸頸和軸承的摩擦這是移動摩擦特别的一種移動摩擦的係數以Ｆ表之兹舉其約數如下 
　石與石：Ｆ＝０·５至０·６５木與石或金（乾）Ｆ０·４至０·６石與木：Ｆ＝０·３至０·５木與石或金（油）Ｆ＝０·１至０·２金與金（乾）Ｆ＝·１５至０·２金與金（油）Ｆ＝０·０１至０·１　　（二）轉動摩擦物體不於切面上移動而能自由旋轉那所生的摩擦就呌做轉動摩擦（如輪轉於地的摩擦是）轉動摩擦的係數以Ｆ表之兹舉其要者列於下 
木料與木料：Ｆ＝·０６金屬與金屬：Ｆ＝·００５普通鐵路：：：Ｆ＝·００３完美鐵路：：：Ｆ＝·００２最穩鐵道：：：Ｆ＝·００１ 
　　至摩擦力之利如人行地上不致顚扑還有車行軌上可以停止釘入板中不易拔出斜面的上面可以置物若使没有摩擦力那就不能夠致此了然雪車的滑木在冰上移動較易於地上就因摩擦阻力大小的緩故所以機械運動實施的力往往大於實用的力可知摩擦力雖然有益也是有害的（乙種酬） 
教育 
[工人宜入義防夜校] [  余隱盦]  
　　現在各處所設之義務夜校以及基督堂附設之通俗夜館狠多狠多比較前幾年大有蒸蒸日上之概我昨天碰見一位朋友他在青年會服務偶而談及夜校的事他說近來各通俗夜館成績狠好辦事亦狠認眞那些學生起初都是幼年失學的人後來各商店的學徒也狠不少不過工界的人百分中祗有二三這倒是美中不足工界一大缺點我聽了這些話就想起許多思意來和我工界諸君談談 
　　夜校對於工人的益處約有幾項今一一表列於後 
　　（一）日間在廠工作夜間入校求學旣不耽誤事業又可救濟知識的饑荒 
　　（一）夜校課目不外國文英文算術圖畫數門工人要想知道機器原名必須要學英文工人要想知道機械算法必須要學算術至於圖畫更有關係無論製造何器必須先繪圖樣國文一項不但工人當學無論何界皆當讀的（尚有理化關係更大不過初入夜校程度尚說不到） 
　　（一）夜校取名義務通俗大都不取學費甚或供給書籍筆墨縱然收取學費亦很微薄於生計上無甚妨害 
　　（一）工廠間接得益國家可挽回無數漏巵 
　　（一）免除閒居爲不善之弊 
　　有這許多的利益所以望工人快快去入夜校若畢業後智識尚不敷用吾想有教育之責者必能出而倡設高級班以供工人需求工界不乏明達者亦必起而圖之苟工人目不識丁對於機械原理毫不知曉那就不能獨出心裁有所發明祗得受人指揮聽人驅使豈不可憐故望工界諸君快去求學不要辜負「勞工神聖」這四個字纔是呢（乙種酬） 
 
