# 1923 - 131 - 4918041

 

Page 1

 
 
第一萬八千零四十一號;中華民國十二年 西曆一千九百二十三年五月十九號
星期六 * *   
 
 

Page 2

 
 
第一萬八千零四十一號;中華民國十二年 西曆一千九百二十三年五月十九號
星期六 * *   
 
 

Page 3

 
 
第一萬八千零四十一號;中華民國十二年 西曆一千九百二十三年五月十九號
星期六 * *時論（本館特約） 
[中國國民經濟之輸出額與敎育費負擔之比較] [  袁希濤]  
　　一國國民經濟力之豐匱於對外貿易有鉅大之關係我國對外貿易輸入貨品之價額比輸出貨品之價額超過甚多至民國九十兩年而最鉅今分列如下 
　　九年分輸入貨値銀（按關平銀計）七六二二五○二三○兩輸出貨値銀五四一六三一三○○兩除相抵外流出超過之貨價銀二萬二千六十一萬兩有奇合銀元（以標準兌價一元五角合一兩）三萬三千零九十萬餘圓 
　　十年分輸入貨値銀九○六一二二四三六兩輸出貨値銀六○一二五五五三七兩除相抵外流出超過之貨價銀三萬四百八十六萬有奇合銀元四萬五千七百三十萬餘圓 
　　此每年流出之數即我全國國民解囊以奉諸外國之數嗚呼抑何鉅也試以我四萬萬人平均分配則在九年分每人占八角二分有奇在十年分每人占一元一角四分有奇嗚呼抑何鉅也 
　　試以我全國敎育費比較之據每年全國敎育統計表所述合國立公立私立大中小各級各種學校經費支出數如下 
　　民國四年八月至五年七月共三千七百四十萬六千二百十二圓 
　　民國五年八月至六年七月共三千五百五十八萬八千二百九十八圓 
　　（是年度統計表缺川黔桂三省故數較上年爲少如以上年度三省費額加入共爲四千零二十一萬有奇） 
　　以上每年敎育費額以四萬萬人分配之每人擔負約一角左右 
　　自民國六年以後未有刋布之統計表可考以近年各省兵費繁增敎育停滯之實况言即比六年以前略有增加亦屬無多即以加一千萬計則四萬萬人每人擔負合計亦祇一角二分有零再多以二千萬計每人擔負合計亦祇一角半左右 
　　嗚呼我人苟略有知識苟能以多寡數相比較安有每年每人慨然拱手奉一圓左右於外國而於切身關係立國根本之敎育需要則僅得其十分之一有奇而謂巳足乎彼外國之能吸我每人每年鉅額之金錢寗非有敎育以發展工商業故我之每年每人被吸而奉彼以鉅額之金錢寧非以國民十九未受敎育無民德民智之可培更無工商業之可言故敎育如是國民經濟上輸出之鉅如是危矣哉願聞挽救之術於當世君子 
命令 
　　五月十七日大總統令派許朗西赴歐美考查敎育事宜此令 
　　又令任命申振林兼京畿衛戍總司令部參謀長此令 
　　又令任命褚恩榮爲熱察綏巡閱使署參謀長此令 
　　又令任命程侍墀爲陸軍第十三師參謀長此令 
　　又令簡任職存記彭漢遺著交内務部酌量任用此令 
　　又令簡任職存記孫發繼桂林均著分發江蘇交該省長酌量任用此令 
　　又令司法總長程克呈請任命胡國洸署京師高等檢察廳檢察官李甲科署山東濟南地方審判廳推事徐夢熊署河南開封地方審判廳推事任世翰徐有驥署浙江永嘉地方審判廳推事廖允祚廖體仁署陜西長安地方審判廳推事孟慶恩署吉林吉林地方審判廳庭長焦玉書署吉林長春地方審判廳推事劉炳藻署奉天遼陽地方檢察廳檢察長李澤之署江西九江地方審判廳推事黃成霖署山西第一高等審判分廳庭長徐仕鍾署山西太原地方審判廳推事均照准此令 
國内專電 
　　北京電使團得臨棗電十七仍無發展甚焦急（十八日下午一鐘） 
　　北京電棗訊篠㈩㈦早郭泰勝提官府對案見匪㈠編撫人數以山中有槍者爲限㈡須被擄者完全放出匪仍持所有三旅官軍一律退出境外及十二晚九時在中興煤鑛公司所提條件郭無結果函田吳請示辦法（十八日下午一鐘） 
　　濟南電臨匪交涉日急交吳擬入山爲質魯熊願偕往（十七日下午十鐘） 
　　棗莊電下午四時美使過臨商代表馬炎文等登車見先致代表全國商民歉意次陳正要求招撫俾中外人完全出險已有代表進山議條件稍假時日可望圓滿解决舒謂愈速愈好晚七時田邀領事及官紳宴會議辦法（十七日下午十一鐘） 
　　北京電棗訊·被擄華人名單二十七僅四組之一楊以德介紹郭泰勝入山說票郭入山匪曰抱犢山兵退不遠意在釋票再圍且官府意外票釋卽不顧華票所以我等會議未至釋放第一批時機熊炳琦願入山爲質亦是一句空話又駐臨棗兗何部原爲收撫分子今見匪多金而要挾與政府俯就情形大生反感臨城事决非旬日可了錢錫霖往棗亦係趁熱鬧更有人希望臨城保案前往自効者（十八日下午一鐘） 
　　北京電巧（十八）早美使舒爾曼回京使團日内討論以鐵路爲外債擔保使列國得參預護路及進行新工程幷改良其護路軍可依中國希望用華人但由外人指定 
　　（十八日下午一鐘） 
　　棗莊電美使今日由滬回京美領魯督署參謀長商代表馬炎文王誠齋李遙岑下午二時俱赴臨迎接幷陳述此間狀况下午四時紅會梅醫生由山回言西人俱在抱犢山脚下某地距棗約四十里患病者數人一人稍重皆饑疲所致無大礙山上碼子解圍後方得運水與食物上山（十七日下午七鐘） 
　　棗莊電法人貝路比昨下山尙携一十七歲小呢子劉君才增今午同回山法領田督託帶食物四箱餽中西人貝回時乘洋馬各領事俱出東門送（十七日下午三鐘） 
　　棗莊電滬廣肇代表宋佩燧到 
　　（十七日下午三鐘） 
　　北京電黎非正式表示本年十月卽退不競爭續選望依法三個月前組總統選舉會產生合法繼任勸國會勿藉外交撲擊本人專辦法律手續識者謂七月十號卽可組選舉會距今僅月餘不會等不及議員有欲引倒黎功爲討賞計實與繼任者不合算且落一攘取名仍以依法爲妥（十八日下午一鐘） 
 
 
 

Page 4

 
 
第一萬八千零四十一號;中華民國十二年 西曆一千九百二十三年五月十九號
星期六 * *　　北京電篠（十七）閣議内海法敎四長到外農交三次代財缺議臨城案沈力辭電話催顧顧答不來又議不信任應付策决聽其自然又議宜昌日兵槍擊學生案决向日抗議又决催顧及財張星期六就職（十七日下午九鐘） 
　　北京電部咨蘇省長查覆吳淞商埠金其照等控案部咨皖省長查覆蚌埠有無開埠必要（十八日下午一鐘） 
　　北京電日本派定會議青島佐世保海底電線委員人名單吉田等送交政府（十八日下午一鐘） 
　　北京電英商普豐洋行運大宗無線電機到津海關詢可否進口 
　　（十八日下午一鐘） 
　　北京電西北邊防條例已擬定大要防區限於外蒙及新疆軍隊則馮所轄之一師三混成旅外得另由中央指定官制督辦下設參謀秘書等處（十七日下午一鐘） 
　　北京電王懷慶王承斌蕭耀南等直系將領聯電請否認孫文在粤以全省礦權及公田作抵之五百萬借欵（十七日下午一鐘） 
　　北京電張所派之廣東慰問使唐寳鍔頃回京（十七日下午一鐘） 
　　北京電孫傳芳請飭鹽務署撥四十萬十五日閣議准交財部籌撥 
　　（十七日下午一鐘） 
　　北京電鄂蕭又抗議鄂協餉每月二十萬以半數改充馮軍軍餉案請飭署仍照發十五閣議照准 
　　（十七日下午一鐘） 
　　北京電張紹曾派趙守鈺赴津向美商按洽借欵擬擴充西北國道局（十八日上午十一鐘） 
　　北京電易宗夔呈府院請將法制局改爲法學院並增加經費 
　　（十八日上午十一鐘） 
　　北京電彭允彝謀幣制局總裁甚力黎已允其設法（十八日上午十一鐘） 
　　北京電重慶電熊克武率但懋辛賴心輝部攻入成都陳匣棟部完全被擊散（十八日上午十一鐘） 
　　北京電林俊廷電沈鴻英來梧業已商定大計卽日日師東下 
　　（十八日上午十一鐘） 
　　北京電中東路詢政府道勝銀行股息交涉應由何處辦理院覆由敎育部委托中東督辦辦理部派員隨時參與（十七日下午一鐘） 
　　北京電禁棉出口案由財部提議取消（十七日下午一鐘） 
　　漢口電吳電蕭主討孫文並謂如贊同卽請聯合各省電催中央下令（十八日下午五鐘） 
　　漢口電川訊瀘州方面删㈩㈤後無戰事川人復向雙方要求和平解决但軍仍堅持撤退北軍和議無效楊軍準備攻納溪將有大戰 
　　（十八日下午五鐘） 
　　漢口電豫軍兩營及機關槍兩連共千五百餘人篠㈩㈦晚全數開拔赴潯（十八日下午五鐘） 
　　漢口電旅漢外僑對津浦案將開萬國公民大會定巧㈩㈧晚在萬國商會開籌備會旅漢英僑服役會篠㈩㈦開特别大會討論此案决聯合各地服役會提出抗議並呈英使取相當辦法當致電英使略謂請貴使對臨城案向華政府嚴重抗議並直接行動使不再發生此類事件並促本國政府變更對華政策另籌方法重造在華英國勢力（十八日下午五鐘） 
　　香港電惠州鄕民以劉震寰等部爲桂軍多出助粤軍抵抗昨劉玉山佈告謂本軍仗義而來告爾衆庶勿助敵犯順以身試法 
　　（十七日下午四鐘） 
　　香港電劉震寰銑（十六）由博羅向石龍退因熊略陳修爵兩部攻至永淸以下練演雄銑（十六）亦佔寳安分兵攻常平虎門常平横瀝間已生戰事劉恐孤軍深入故暫退俟省軍開到再進攻滇軍師長范石生率全部篠（十七）乘車出發東江助戰（十八日下午三鐘） 
　　香港電另訊·粤軍側重增城方面在增屬横枝山之大河搭浮橋五座以便行軍熊略陳修爵兩部由龍門直抵增城已全歸粤軍勢力範圍現分路進發一出從化一出花縣一由白山出石灘一出番禺可由該處直抵沙河營塘白雲等處（十八日下午三鐘） 
　　香港電魏邦平銑（十六）抵廣利召各軍官會議决下令撤肇慶西門之圍開敵軍一綫生路致書張希栻限兩日退出聯軍决不追襲 
　　（十八日下午三鐘） 
　　香港電廣三路已通至三水李耀漢部由開平進攻新會已至汾水江距會城僅一站正相持中 
　　（十八日下午三鐘） 
　　香港電聞周之貞脫離西江戰事因周部攻肇共失槍二千餘砲八后岡一役周部逃亡傷斃共三千餘人已不成軍（十八日下午三鐘） 
　　香港電滇軍以烟土代餉每兩折價三元二廣州烟土充斥（十八日下午三鐘） 
　　香港電孫擬添設外交部委伍朝樞充任（十八日下午三鐘） 
　　午港電李易標十六日電稱此次不得已隨沈督帥退守南雄待援士氣尙佳不日卽可反攻（十八日下午一鐘） 
　　香港電江門訊李耀漢部由單水口進攻公益防軍周之貞部千餘人不支退往麥塘站又被李部假冒周軍擊殺周軍數百周軍遂退守新會城李部追至汾水江俟後隊到齊始進攻會城（十八日下午八鐘） 
　　香港電篠㈩㈦早梁鴻楷朱卓文楊錦堂等由三水率兵十營到江門會合周部抵拒李軍現新寗鐵路電話不通台山城已無軍隊駐守四邑水陸交通斷絕米亦缺乏 
　　香港電胡漢民昨返省謁孫 
　　香港電肇城附近各鄕食米斷絕昨梁鴻楷用輪拖載難民四百餘來省就食（十八日下午八鐘） 
　　香港電張希栻死守肇慶聯軍屢攻不下决掘隧道炸城基 
　　香港電孫令盧師諦率部開赴龍眼洞駐防朱世桂銑㈩㈥午率部二千餘人由三水來省朱卽往見楊希閔請指定防地楊令駐農塲隨謁孫孫擬令朱赴東江効力 
　　香港電梁士詒有日間來省說 
　　（十八日下午八鐘） 
特約路透電 
[臨城案官匪談判紀]  
　　十八日北京電據被擄之羅萊特氏函稱被擄諸人均受善遇惟起居如豕並言現需襪毯蓆蔬菜與鹽等物法使署宣稱法人裴雨培氏被釋來京 
　　十六日棗莊通訊云津浦鐵路處長周善同今日午後代表交通總長發表正式文告謂魯兵近從事剿匪圍困抱犢峪已歷兩月匪徒出入艱難且食水日少乃刦火車擄外人以自保安迪生氏即與匪談判匪稱官軍如退即釋諸外人吾人乃照允撤退軍隊不意匪復提出要求欲編爲軍隊政府爲委曲求全計不恤犧牲亦加允可乃匪仍拘禁外人而不釋放故吳總長自京抵此楊以德代表曹錕續抵匪復請以郭泰勝爲調人郭有親友數人在匪中故對匪頗有勢力明日將有代表赴匪藪如有必要吳總長楊將軍擬自爲質以保釋諸外人至人軍之匪數擬以有來福槍者爲限 
　　侖夫士神甫及布士神甫今晨來此據謂今無論何人甚難經過兵線及前往匪藪侖夫士氏稱彼信匪復將被擄諸人移近抱犢峪官兵之包圍抱犢峪實令匪爲不安賫書之老婦昨未許入匪藪且不能下山惟今已有他人代之侖氏爲諸外人奔走甚苦布士氏爲荷人居魯歷有年所匪對於官兵之包圍抱犢峪最爲焦急故首先要求撤圍抱犢峪爲匪盤踞多時今爲匪之主壘聞華俘之在該處者共有五百人皆拘禁勒贖其中且有自青島擄來者故此輩匪徒前必在青島逞暴匪糧頗足惟缺食水水皆自山麓取上目下山上池井幾涸匪以將陷絕境故有臨城之舉 
　　明日丁將軍入山與匪談判以郭泰勝爲調人此間領事官員皆主由華人自行辦理談判丁等頗抱樂觀 
　　今日法人裴雨培氏發誓釋放下山據稱兵士近嘗刦掠匪村被擄諸人所經一路常見村莊被毀近抱犢峪處尤多 
　　十六日棗莊通信云安迪生赴匪巢議和之消息傳者不一其詞茲將實在情形略述於後安氏與温世珍第一次入山後星期日返此已得督軍同意將匪編入國軍安溫二人力言事熊之嚴重囑匪立即决定其要求條件俾政府可派正式代表與匪首晤商代表入山中途與來自抱犢谷之匪相遇時抱犢谷之官軍已允前日匪人要求而撤退矣安氏等與匪集議於一廟内安决計留於彼處以待匪首指定與正式代表會晤地點之覆信未幾一匪馳來請安溫二代表赴龍門灣其地爲郭其才所管轄鮑威爾穆安素佛里門亨萊四人皆由郭看守而平格爾與愛倫二人是時亦在該地多數匪首如孫桂扶劉嚦嚦等皆來與議安温二人勸匪首提出具體條件匪首等自相商議片時後稱願在五家溝開會是處距棗莊約五哩匪首繼稱有匪八千願編爲二混成旅並欲以當地紳士三十人爲見證旋書出紳士名氏安温二人告以會議時人數太多殊不相宜應舉出三人爲匪代表匪等儘可預先開會自行决定條件若紳士人數之多寡可無反對匪首要求安氏担保會議前及會議時匪人之安全並担保中政府遵守其所依允之條件匪首後又允不携帶衛隊與會但須政府方面亦不帶一兵匪首稱彼等擬星期一日開會召集全體但須數日之久届時彼等可舉出代表大約須一星期後方可舉行最後會議安温二人抗議謂三日已足第一次會議即可有釋出外人之决議匪首欲招郭其才之叔郭泰勝入山助其編制混成旅安温返棗城後即請田督軍電致北京招郭泰勝來此星期二日郭隨楊以德抵此匪代表一人昨請安温二人再入山但安溫告以最好由官塲與匪直接議定無須外人干涉安溫二人以米六石麵粉六袋贈與匪代表並爲之覓得穿行軍事綫之護照焉 
　　十七日棗莊通訊云昨日午後法人裴雨培氏發誓被釋下山裴氏在歐戰中曾得勇績勳章此次由抱犢峪步行約十七哩行抵棗莊携有上海許姓女童路透特别代表曾往見裴據裴稱彼之下山專爲請官軍撤退計裴氏曰匪非愚漢非俟官軍撤走不允開談判匪首且稱將施嚴重之報復近兩日内吾人復日夜跋踄長途當行路之際匪殊獰惡吾人舉步稍緩即爲以槍托打擊吾人中有數人仍無靴鞋故兩足腫痛不啻受慘刑焉據裴氏之言諸俘於三日内約行走三十哩諸俘今分居抱犢峪山下之三廟内三廟相距不遠其地高出水平線八百尺時能望見官兵經過山峪官兵人數遠出匪上某匪首語裴官兵與匪之數乃十與一之比較此次出發匪之大隊共約七八百名而該處農民無一非匪如遇危急皆可出軍械爲助田督雖有撤兵命令而官兵進逼不休匪之忍耐性漸亡星期三日有華人五名或因不遵命令或因奉命不速爲匪槍斃匪之殺人僅在一轉瞬間毫不在意裴言彼未目覩匪之殺人惟有人告之當非虚妄匪如欲殺外人恐亦未必作片刻躊躇也代表乃詢以各人之安寗裴稱除穆安素氏亞蘭少佐沙菲爾氏外均安好穆因一腿重創病最苦行時曾昏暈兩次現有梅醫士診治之穆氣力稍復惟仍荏弱故匪以轎舁之亞蘭少佐及沙菲爾氏兩足均腫餘人亦均足腫惟不重耳沙菲爾氏行路時至形艱苦維里亞夫人堅忍可佩匪雖屢勸下山夫人屹不爲動夫人今衣尋常西服曾言非與其夫偕决不下山亞蘭少佐所着之褲大不適體且著晚晏之上衣諸俘舉之爲領袖諸人於各種事務均輪流爲之裴氏前充廚司史密斯氏星期日於山坡失足險遭不測史氏年已六十有三而竟有人勸之來東游歷藉以健體可稱異談史衣藍佛來絨睡衣冠草帽特短行杖居匪巢中仍泰然自若令人敬服某日史出散步所及頗遠守衛者以不見史爲之大驚幸未幾史即踱行而歸否則守衛者將以疏忽而失其生命矣匪於諸俘頗加信賴當此次出發前匪首先與諸俘約不得圖逃裴氏此次下山曾發誓即回餘俘亦向匪首力保裴氏必回諸俘今分居三廟可互相往來惟須回其自居之廟食睡耳品格少佐蘇洛芒氏羅萊特氏裴雨培氏華人張某居一處鮑威爾氏亨萊氏佛里門氏穆安素氏某華人居一處亞蘭少佐沙菲爾氏金士柏氏愛里斯昆仲維里亞夫婦居一處夜間苦寒今宜送毯入山昨日曾送去二十四條大約已於途中爲匪竊去當出發之際諸物悉由匪代携匪首從未令諸俘携物星期二日抵棗莊之二華人逃亡節裴未之知裴氏將於今日正午回山 
[英人之臨城刧案論]  
　　十七日倫敦電前充上海公共租界總巡後充中政府警務顧問之卜魯斯氏函致泰晤士報論臨城匪案謂此事之最不好觀念爲華人之公然侵犯外人威嚴换言之即東方人侵犯西方人也華會議廢除治外法權之兒戲及所謂中政府者之缺乏維持法律與秩序之能力大可於此見之西方現有事於歐洲擬保全歐洲文明不暇顧及東方但英帝國若始終如此卒將喪失其亞洲所有物及其世界尊嚴如立即組織國際委員會而應付今日中國事件當可大有所爲以助華人設立能管理國事恢復法紀秩序並能以外人助力整理紊亂財政之政府但非俟督軍之無法軍隊以外人之計謀與助力裁撤而適當處置之後則未有着手處也云云 
[外交團之通告文]  
　　十八日北京電外傳使署界發出通告主張展緩稅則會議之說查屬不確路透社從非官場之可恃方面探悉使署方面所傳閱之通告書其導文中有中國現狀未許考慮廢除治外法權中國必先整理其軍事政治財政事件列强應助中國以促成此種整理等語通告書提出三種議案㈠各公使應催請其本國政府速召集稅則會議㈡會議之討論範圍應包括保護外國旅客商人之條約上權利在内㈢討論撤消治外法權之司法會議應無期延緩現聞上述提案係建議形式欲以此爲討論之根據而非正式覺書 
 
 
 

Page 5

 
 
第一萬八千零四十一號;中華民國十二年 西曆一千九百二十三年五月十九號
星期六 * *   
 
 

Page 6

 
 
第一萬八千零四十一號;中華民國十二年 西曆一千九百二十三年五月十九號
星期六 * *特約路透電二 
[遠東運動會之預測]  
　　十六日大阪電選手逐日從事訓練據觀者云在田徑賽中菲人善跑但長距離之賽跑則日人或可較優華人在田徑賽中似無許多希望但其他比賽華人定可佔優勢預料五項運動中菲日之爭較必最密切若足球籃球等之榮譽定可爲華人所保留女選手加入籃球網球游泳者約有六十人惟參與游泳一項者僅日本女選手耳中國女選手當可操籃球等之勝利 
[各國近事紀]  
　　十七日倫敦電財政大臣包爾温今日在下院不允發非俟商諸下院後不得與俄絕交之諾言僅謂政府現採溫和態度希望英國所要求者可獲正當公允之答覆而不使邦交决裂云 
　　十八日巴黎電俄報滿載激烈論文並詳紀對英意法及鄰國之示威行動情形並印載侮辱克松墨索里尼普恩賫之滑稽畫特羅資基演說謂若復施封鎖計畫則鄰邦將首受其殃昨日莫斯科游行中携有克松與墨索里尼上斷頭台之畫 
　　十七日倫敦電克拉新今日在外部與克松晤談頗久路透社探悉官塲暫不發表談判情形本星期内未必續有會議大約英牒所限之時期即五月十八日届滿者現將展緩俄代表現未籌備立即離英 
　　十七日温哥武電美國哈定總統已允於六月間赴阿拉斯加州時順道游加拿大之溫哥武 
　　十七日倫敦電泰和洋行債權人今日在孟却斯德開會時官派淸理員稱行主現正設法擬恢復其舊業此次失敗乃遠東特殊情形所致繼言及英國法庭與香港及通商口岸法庭司法權之衝突問題謂維持英國法庭淸理案之尊權乃屬極重要事云 
公電 
　　福州來電各報館均鑒奉曹巡帥艷日通電語重心長仁言利漙廻環莊誦欽佩良深方今國步艱難外交緊逼陰謀失管可爲寒心設仍敝兵力於内爭則喪師長寇邊圍有警何以待之我朝野士夫南北袍澤誠能鑑戒機先戢鋒封内振導和平共禦外侮則淪胥之慘或者猶可挽回若以前事爲未足而相敝不巳恐一旦强鄰壓境雖智者務心於内勇者奮力於外而耗竭已久繼續無資滅亡之禍悔之已晚傳曰人之欲善誰不如我心所謂危不敢不言謹因曹帥艷電推論及之邦人君子幸鑑察焉再閩省僻處電訊稍遲曹帥艷電近始奉到合附陳明孫傳芳王永泉叩銑印 
　　南昌蔡成勳電各報館均鑒頃據探報孫文在粤自任葉恭綽等爲財政部長梁士詒等復從中贊助聯合港商經何東等介紹向銀行團借債五百萬元借口維持紙幣以廣東全省鑛權及公田爲抵押品聽憑變賣作價歸還已經一度會議定期在沙面某領事署簽字移到香港辦理等情似此盜賣國產私借外債破壞統一甘爲禍首實全國人民之公敵行爲悖謬殊堪髮指應請政府速向銀行團嚴重抗議據理否認並望各省同袍同志協力爭持申明正義務將孫文私訂僞約一槪取消以保國產而銷兵禍不勝企禱蔡成勳篠印 
國内要聞 
[津浦路大刼案彙聞美使提出口頭警告先釋外人再議條件匪營退後三十里各桿首正開秘密會議吳毓麟擬上山爲質熊炳琦亦願同往]  
　　十八日南京通訊 
　　齊督前派憲兵稽查薛宗耀護送英法意滬領事赴臨城昨薛由棗莊奉温世珍特派携帶近數日與匪談判情形報告來寗面呈齊督報告中原文甚長大致謂日前營救團安特生温世珍楊以德等與匪代表在土門議决以先釋外人爲前提匪所要求條件未履行以前先將西人全數釋出而由温世珍楊以德劉文成等五人作質雙方均已通過及温等偕匪代表入山與匪首孫美瑤見面孫初亦已表示同意孫叔忽生異議堅持反對謂温楊雖係官吏然不甚値錢以之交換西人比較上太不合算且恐官廳另有陰謀此議遂未果行其内幕聞有上海流氓數十人均陸續潛行到山投入匪夥孫叔被若輩慫恿故出而反對據薛所言西人留匪巢者實有十二人華人除陸續釋出者外尙有四十餘人此外尙有數年前先後擄上山而無人來贖之票亦有三十餘人日前匪從峻壁擲下三人均係舊票爲一種示威行動據傳匪方宣言如以華人作質非田中玉親來不可故近兩日談判尙無法解决美使舒爾曼昨晨由滬過寗即渡江換車北上齊督已電溫世珍令俟美使過臨城時赴站面謁接洽一切 
　　十六日濟南通信 
　　津浦路刦車事官府連日遣入上山與匪接洽匪因抱犢崗兵僅退五里西人一個並未放回匪首送安溫等下山時並言非將兵退三十里不可田督刻又倩韓主敎某德入上山與匪恊商覓相當地點兩方開會以便解决又據嶧縣辛知事來電匪首要求五條件㈠限二十旅退駐濟寗六旅駐原防不動㈡指定滕嶧兩縣紳士數十人擔保㈢以東鳬山爲開會地點㈣匪稱八千編爲兩旅㈤蘭陵鄒縣上村山亭店子等處得自由往來濟南各界得此消息且鑒於鐵路共管之傳聞異常驚駭日昨魯佛民朱馨齋兩君特由青島返濟邀集各界到商埠國貨研究會開緊急會議討論應付辦法到會者各團體代表三十餘人公推魯佛民主席報告開會宗旨略謂自臨城刦車案發生後近來各報多載有各國共管我國鐵道之說此事雖必不能實現然於國際地位上殊覺難堪鄙人等願自備川資親往臨城查察情形並慰問被擄外人以表示好感繼由朱馨齋起謂鄙人等一二人前往不足以表示山東民意仍望再推數人同往王季高于華亭徐雲亭王茗岑孫北堂等相繼討論衆皆贊成遂公推孫北堂徐雲亭黃勉齋劉寰洲等與魯佛民朱馨齋二君同往後劉寰洲提議謂此次津浦車在臨城被刦擄去外人多名現各國領事及被擄外人之戚友均集中臨城棗莊我輩此次前往乃慰被擄外人及表示好感者倘言語不通則好感無由表出殊爲憾事似應推英語嫻熟者二人同往以便譒譯雙方言語衆深以爲然當推紀受之林濟淸二君嗣又討論欵項問題徐冠生謂立時籌欵殊不容易可由省議會或商會暫墊稍緩歸還遂公推魯佛民朱馨齋徐雲亭董雨三王季高于華亭等往與議長宋傳典接洽以便今日下午七時起身南下最後王茗岑起謂諸君代表山東民意赴臨城慰問西人作國民外交但勿偏重外人而輕視國人更勿助乙軍閥而打倒甲軍閥應警告政府使軍民兩長受同等之懲辦旋即散會 
　　十七日濟南通訊 
　　據棗莊消息田中玉因安迪生温世珍與土匪接洽無結果十四日又請一法敎士上山與匪首繼續協商匪人要求先將臨棗軍隊撤歸原防後開談判田氏以撤軍歸防恐匪人携票遠颺而完全拒絕又恐外人無放回日期十五日又倩德醫某上山交涉結果如何尙未探悉惟匪人於十六日又將各票移至豹子谷未識有何作用田督得訊即派李連波上山探匪意見匪即派一小匪首同李下山與軍隊稍事接洽無甚結果田督定今早（十七）派七旅團長郭勝泰及丁某上山與匪協商條件現在督軍領團正開緊急會議各領事以外人在山上起居不安請田速備鐵床十七架以備應用田督當即致電滬寗鐵路局照辦今日下午有從棗莊歸來者謂土匪態度漸形緩和今早又放回一法人白爾伯（一說白爾伯仍須上山）及一女孩許金圖惟曲阜一帶又發現土匪一二千人意在響應臨城股匪津浦夜車不敢直接南下至泰安暫住俟天明再行茲將被擄華人已知名姓者錄下但寳齋·（鎭江）王守密·（安徽）張華軒·（直隸）莊澤宣·（浙江）鄭熾·（廣東）曹星州·（無錫）李學桂·（湖南）馬少周·（安徽）周金山·（雲南）王書堂·（徐州）郭鴻逹·胡毓崧·（天津）張繼祖·（蘇州）顧克斌·（江蘇）洪錫麟·（安徽）張華美·吳天福·（飯車司帳）尹萃農·（上海）王有洲·（即墨）焦子琴·劉恩玉·（濟南）許鳳寳·（秦以庸·秦天州·吳永甫·（上海）史仲修·（東昌） 
　　前魯督張樹元自津浦案發生後在京向黃陂及旅京山東同鄕面前誇其剿匪能力自告奮勇前日已奉黎命帶領隨員多人專車赴臨聞張氏此次來東非只爲臨城一事對於山東政局大有關係將來路案結束以後田必免職黎即以張爲山東剿匪司令以牽制最高問題亦有謂自田督不穩消息傳出後抱最大野心者爲靳氏昆仲蓋靳於魯省地盤時刻不忘今見有𨻶可乘遂欲將乃弟撮上臺去自植勢力但魯人以田去靳來無異去虎迎狼各界人士巳預備起而反對 
　　熊炳琦因接交吳來電以匪情變幻辦理棘手自願偕同楊以德等入山爲質以取信匪黨熊昨亦覆去一電願附驥尾同入匪巢官僚之言果由衷否耶熊電云萬萬火急棗莊吳總長鑒昌密咸電敬悉匪徒挾外人爲奇貨肆其要求我方解圍彼方竟不履行先釋外人之約顯有大欲斷非調停可了承示派人入山開誠勸諭並慮匪或以外人旣釋無可保障毅然願蒞匪巢以示不欺似此辦法相見以誠具佩藎畫弟忝任封圻職責所在亟願追隨驥尾同入匪穴至盼將接洽情形隨時見示事機倘急即可起程旣甘犧牲自無顧慮也炳琦銑印 
　　十五日北京消息 
　　張宅討論臨城事件十五日張宅閣議曾討論臨城刼車案先由交次孫多鈺報告謂部派員楊壽山已回京據云土匪待遇被擄旅客頗優此雖差堪告慰然抱犢崮之圍已解而匪並未放人則殊足引爲遺憾聞匪本來只求解却抱犢崮之圍即先放還擄去之旅客尋因知外交團勒限極嚴以爲多留一日即可多出一要求故官軍雖解圍而旅客則不釋放唯今因温世珍安迪生之周旋匪已允本日推舉代表下山會議條件條件議妥如能由滕嶧各縣知事連帶保證中外旅客即可全數放出然於此有當注意者即須預求使團之諒解是蓋使團間要求愈苛限期愈迫則匪之放人條件更爲愈多假若使團能知此意不爲苛求對於放人期限一層亦允放鬆則匪必少所要挾反易做到完全釋出旅客之地步而欲使團知此意則當以此意告使團也孫語已沈瑞麟即謂此意容當告知外交團惟外交團昨通知外部謂已由各國合組一外人委員會用以調查中國政府之制止匪患辦法要求中國政府對於該委員之乘車費等予以便利俾易於調查此外外交團領袖葡公使曾於昨日下午到部請部轉逹政府謂外交團决議此後中國政府須於各重要鐵道加派軍警保護外人之生命財產問政府究將採用何種辦法今須略爲討論方可再往晤外交團中人至此衆遂討論辦法但因一時不易决定故先擇最急者議之結果决定再派張樹元劉懋政兩人爲總理代表前往會同吳毓麟及田中玉等慰問旅客並會同辦理善後事宜並發電催吳田速辦旅客脫險事當擬電云萬萬火急濟南棗莊探投吳總長田督軍均電迭電均悉被擄中外人士亟須尅日出險茲派張將軍樹元劉中將懋政代表本總理宣慰被難中外客商並會同辦理事宜希即轉飭遵照院删印電擬畢即交秘書拍發並議决由沈外次將此事報告外交團同時並彙交通部特派員來電譯送外交團就便求外交團之諒解其特派員來電如次交通吳總長十四日行抵棗莊與山東田督軍何鎭守使及當地官紳會晤據蘇省特派之温世珍君曹巡閱使特派之美人安迪生君報告前昨兩日赴匪穴接洽囑其推舉代表一人指定地點開議十四日各帮股匪在山會議推舉代表大致要求受撫十五日匪舉代表下山開議將來條件議定擬由滕嶧各縣知事爲之保障所有被掠中外旅客均可一律釋出 
　　楊毓珣到京後之報告津浦刼車事件刻下官匪兩方尙在協商條件中日前由匪放回之楊琪山（袁世凱之婿）昨已抵京曾向交部報告刼車前後情形甚詳據云匪首孫美堯前在張敬堯部充當稽查衣服麗都人亦文雅固不類山寨中人其徒周天松郭而才二人亦曾充張部之參謀及連長之職因解散後常往來於臨城一帶該地官廳疑其與匪暗通欲行拿捕彼等懼而投匪遂被擁爲首領自孫等在臨城爲匪爲時頗久近被官軍四面包圍困守豹子谷該寨食糧尙不苦乏缺只慮無水且再相持下去頗有餓斃之虞當刼車案未發生之前彼等先後擄去華人二百餘人其意以爲官方見肉票如此之多必不肯進剿而予以條件之磋商則彼等便可解圍孰知該地官軍竟不理會依然包圍該匪迫不得已乃决計刼車綁去外人則不怕官方不理此津浦刼車案發生之起因也外人此次被擄者土匪待之尙厚對西婦均許放回現在寨者只有威利亞之婦一人因其本人欲隨其夫不願行也當初刼之數日因官軍進剿日易數地各被擄者均隨之步行頗覺困頓然匪等對肉票則未嘗虐待彼等此次刼車之本意只在要求官軍不行追剿第一次遣歸康通一本托其向官軍表示此意乃一去不回第二次又放回陳文運之弟某亦無回音故最近乃信賴外人連日所放回者多外人蓋托外人携出條件向外團方面宣傳易使政府承認也此次中國之婦女被擄者亦有多人其中有一乘坐一等車之女客爲北京八埠韻香院愛之花之妹被孫美堯聞知知其係爲花界人物乃納爲妾其餘各婦女均無施以非禮匪寨距臨城車站甚邇在站遠矚山上可以望見而匪勢之猖獗又非一日故一般人對管轄該地之官憲事前竟毫無防備頗懷疑慮云 
　　官匪各開緊急會議據交通界消息吳毓麟到棗莊後寓居嶧縣之中興煤礦公司即於十四日下午召集緊急會議到者有田中玉鄭士琦安迪生李麟閣及各國領事協商對付方法結果以外人在土匪掌握之中故决定於相當範圍内容納匪徒之要求而匪徒亦在抱犢崮開會議列席者計二十餘股匪徒之首領而安迪生與李麟閣二人亦前往列席旁聽聞提出條件甚多然以『完全撤退軍隊』與『三縣紳商擔保不再剿辦』爲第一要着並經推舉代表三人於今日（十五日）下山親與官軍方面之代表接洽雙方協商是否完全妥協當待今晚始能得到詳細報告此外交次孫多鈺鑒於此案至今尙未解决恐使團方面有所誤會今日特派秘書吳昆吾前往葡使館謁見葡使一面報告交涉之最近情形一面請葡使轉告外交團安心静候一二日内被擄之中外人士必可完全釋放葡使謂頃據現駐臨城外國領事之報告中國當局之會議議論紛紛莫衷一是而且山東當局承認撤兵已多日至今官兵幷未完全撤退置中外被擄人士之痛苦於不顧殊爲遺憾吳秘書當允以此意轉逹山東當局以期迅速解决此案 
　　商聯會代表要電㈠甘石橋商聯會公鑒文午抵津附掛特快元二時到兗六時到臨城七時附掛特車九時至棗莊即在車辦事田督昨晚到餘容續電江經沅馬炎文王誠齋王家驤元一㈡甘石橋商聯會公鑒代表已見田督美領濟南日領派松本等三人今早到李麟閣等六人今上午十時乘肩輿上山此間電局僅一人電積日夜無睡收發不開亟盼速派人來帮江經沅馬炎文王誠齋張家驤元二㈢甘石橋商聯會鑒首領孫美堯郭而才昨夜偕安迪生在山議條件離棗莊甚近聞田到折回田到已面請先撤軍隊一部份以救中外人士出險田已允照辦現仍與孫郭會議條件如何再電江經沅馬炎文王誠齋張家驤元三㈣棗莊中興公司商聯會代表辦事處江經沅馬炎文王誠齋張家驤四代表鑒元日三電均悉遠役賢勞念念報生昨已由部派去二人赴棗助理矣祈迅與孫郭交涉務即日先將中外被擄人士盡數放出曹使田督覆電均允撤兵解圍公等赴山後接洽情形盼時電示商聯會删印 
　　參院又提質問案參議員張漢章等因政府辦理此次津浦路刼車案異常認眞對於歷來各省人民被刼之案未聞有何種處置方法昨特向政府提出質問略謂津浦車刼案發生政府明令將該省督軍省長交陸軍内務兩部議處所有肇事地點文武官吏均撤任聽候查辦本員以爲政府處置津浦車刼案尙無不合獨怪土匪遍地全國騷然人民損失生命財產不計其數例如河南安徽等省被土匪攻破城池者數十數死傷人民數十萬即以山東而論人民被搶刼日有數起甚至全村被刼生命殺害房屋焚燒者層見迭出從未見政府懲辦官地方吏今次津浦車刼案使無外人在内又必視爲當然置若罔聞何本國人民數十百萬生命財產被刼之案政府處置反不如十數外人被刼案之嚴厲畸輕畸重一至於此是明明獎勵土匪以後專刼中國人民也究竟持何理由特依法提出質問限政府三日答復 
　　十六日北京消息 
　　吳毓麟願入山爲質自吳毓麟親赴臨城對匪磋商條件後外間均傳被擄者旦晚可以釋放詎意匪徒方面得寸進尺又提出更苛之條件當開始協商時彼等僅要求解豹子谷之圍即將被擄之中外旅客全數釋放迨至前晚又繼續要求將附近進剿之三旅軍隊亦須立即撤退俾彼等可以召集各帮會議該匪此種要求實爲一種緩兵之計意欲與青島河南各地之土匪羣相結合以爲大規模之組織又據昨日由臨城回京者之報告該匪所提之條件尙有較前述更爲難題者即所綁之肉票不要金錢購贖將與政府交換軍械及改編爲正式軍隊以十餘個外人百餘個中國男女旅客換大砲若干尊子彈若干發其意蓋慮肉票一行釋放難保官軍不背約而行追剿故要求交換軍械以爲自保之計此層要求政府自　應允交吳無法可施故擬親身與楊以德安迪生等同行入山爲質俾土匪相信肉票放後官軍决不至追剿吳氏十五日已由臨城拍來兩電一致總統一致總理陳其破釜沉舟之計並請以交次孫多鈺代理部務其兩電原文如下「㈠大總統鈞鑒國務院張總理内務高總長外交沈次長交通孫次長鑒昌密匪刦旅客多方居奇其先要求解豹子谷圍即先放人迨圍解而人不放現又要求將附近剿匪之三旅撤退俾便彼等招集各帮會議聞其計劃用緩兵計集合范銘新及青島河南一帶土匪爲一大部分之組織蓋以先綁去百餘華人及在車刦去數十華人爲贖金之用以被擄未放之十七外人爲要求編制軍隊之用反復拖延若不用快刀斬亂麻之法解决更恐無期現經毓麟邀集士紳及已經洗手之人往與彼等開誠見心如果誠心要求收撫有一槍即收一人入伍旣爲國家軍隊應以國交爲重先將被擄中外之人全數放回保障之法毓麟與保定代表楊處長·美人安迪生·溫交涉員·皆可入山爲質務以早放被擄者爲要義俟編制妥貼携手同歸破釜沈舟爲最後之商洽且俟調人回報即再詳陳吳毓麟叩咸㈡國務院張總理鑒匪現又要求將附近剿匪三旅撤退俾彼等召集各帮集議聞其計畫用緩兵計集合范銘新及青島河南一帶土匪爲大部分之組織以綁去華人爲贖金之用外人爲要求編制軍隊之用現麟邀集士紳等往與彼等開誠接洽如果誠心求撫應先將被擄之人全數放回保障之法麟與楊處長等皆可入山爲質破釜沈舟爲最後之商洽俟調人回報即再詳陳再部務請以孫次長暫代伏候裁奪棗莊吳毓麟咸」以上兩電於今日上午到京張紹曾接閱之後即諭令院中備辦指令准以孫交次暫代部務同時電覆吳氏對於作質一層囑其審愼從事原文云「感電悉熱誠爲國極所欽佩孫次長代部一節已辦指令仍應審愼從事勿輕作質是爲至盼紹曾銑印」惟交部中人則以吳毓麟入山爲質之辦法未甚妥當頃已由孫多鈺等聯名致電請其先行回京再商辦法 
　　外交團又開會議十六日上午外交團又開會議因被擄之外人旅客迄今尙未釋出逾限已久應行催請中國政府速籌辦法俾達擄客早日救出之目的此外關於唐山漢口等處之土匪事件亦均討論及之惟未有具體之决議下午公使團領袖葡公使又赴外交部有所請求蓋因外交交通兩部所派往臨城之代表並未授與全權遇事不能有所作爲希望中國政府設法使有較大之權限俾得便宜行事相機活動也此外公使團關於津浦事件尙有他項决議惟頗秘密暫不宣布 
　　官匪連日磋商情形政府方面昨又接到田中玉寒電報告對匪磋商情形文云「大總統國務院鈞鑒外交部陸軍部内務部交通部鑒昌密今日本與匪接洽專候匪會議後之答復適因意人穆安素在匪内患病當託由白神甫林神甫携同梅醫生扁入山擔保領回就醫乃匪徒拒絕不許並不令病人與該伴友等見面且交該神甫等一函由匪首孫美瑤周天松郭琪才出名略稱染病之人處一凈地調理速將五六二十旅縣警等警隊退回原防一星期内定有相當辦法回復如能彼此適宜再定條件等語查閱匪函與昨議又有反覆昨允釋放之人亦未如約履行得步進步似非一意遷就所能收效明日仍擬派李紳麟閣温君士珍曁美人安迪生君入山 
 
 
 

Page 7

 
 
第一萬八千零四十一號;中華民國十二年 西曆一千九百二十三年五月十九號
星期六 * *受撫後如有切實保障確不失信然後將難人全數放回下午毓麟與田督軍及來棗莊之各國領事開議一次俟明日匪中舉出代表人再行會議由滕嶧兩縣官紳爲之保險其他條件俟開議時酌爲容納期將中外人士早日釋回吳毓麟叩翰」此外商聯會派往棗莊之代表十四日亦有電到京報告一切原電云「商聯會鑒被擄中外人士均安全食品亦豐惟孫美瑤等各首領主張未能一致收撫辦法雙方尙在妥愼進行吳總長九晨到此均以和平了結此事請轉告使團及各領事稍緩進行可保人士安全江經沅馬炎文張家驤王誠齋董杏蓀李遙岑願」又據某方面消息十三日晚間土匪代表諸葛燈郭其才等與陳調元申士魁會晤於中興煤礦公司正式談判匪所提出之條件如下㈠抱子崗軍隊須撤退至峨口並限次日即一律退淸㈡匪部軍隊改編爲一師以孫美瑤爲師長㈢於即日送快槍八百桿上山㈣改編後駐防地點由孫美瑤自行指定㈤改編時可酌减發餉半年爲三個月㈥以上條件正式簽約須由各外人共同簽字陳調元等對是項條件未敢擅允故未商定當晚僅由匪開一條件草單而已又政府近派張樹元往臨城與土匪接洽張恐與該處匪徒不易接洽不願擔任聞該處匪徒多半在小站當過兵現有前在小站當敎練官之錢錫霖自願赴臨城與匪交涉孫多鈺已去電介紹錢氏已於今晚首途赴臨 
　　附西報消息 
　　大陸報大陸報十七日棗莊電云美使舒爾曼博士自滬返京本日過此小駐博士與從事營救之中外人士會商數次後即向政府代表及軍事長官口頭提出有似哀的美敦書之警告謂被擄西人苟不能即日釋出結果將引起國際嚴重交涉目下必須除去一切無窮之爭論與延宕及政府各部因刦案而起之擾攘先將外人救出然後磋商條件否則列强將取嚴峻行動云今日李白斯氏下關電云棗莊危險之報不確據可靠消息被擄諸人至多十日内可以釋出第一次調停失敗之主因以官軍爽約不撤之故余本晨來滬又李白斯氏十五日自棗莊中興煤礦公司發出之函云救援隊諸人本日殊少活動昨夜山中傳出消息土匪大本營已退回三十里諸被擄者現均拘於一村名王家灣匪之前哨未動但日前拘禁俘擄之四寨均闃無一人匪中最近行動除鮑威爾氏與支加哥講壇報通訊員書中所述外記者又接蘇洛芒來函稱渠等一隊（有蘇洛芒氏品格爾少佐羅萊特氏史密斯氏裴雨培氏及陳某等）於昨日上午二時啓程繼續前進至日中始止且據蘇氏佛里門氏及其他諸人來函似土匪率諸俘擄由抱犢崮後退至於食物昨日蘇氏函中稱祇有一餐且亦不若前之豐盛蘇氏又因天寒函索毛毯至鮑氏與講壇報通訊員之函略謂余輩今在一村名北莊村甚小匪稱是地近爲官軍克復後加以刦掠此言頗可信蓋村内房屋寥寥無幾有屋頂而無牆壁頗似刦後景象此間無食糧大約已爲土匪搜盡余輩止於小舍中其汚穢狹隘恐吾美之猪亦不願居之匪衆大半有辨喧鬧不可名狀余輩昨日約行二十一里經一山谷逾一分水嶺又過另一分水嶺谷中景緻甚佳但居民絕鮮大約因邇來時遭擄掠之故流亡在外沿途皆有罌粟常聞烟味幸泉中淸水頗多吾等得爲鯨飲蓋諸人此時已不復憶及微生物矣余等留意調查被擄西人尙有十六人内婦女一人即墨人維拉夫人夫人現患胃病但不肯離夫出外前數日中衣服不備今幸向匪乞得一男衣余輩常苦匪中出行命令即如本晨匪命凖備七時動身但至一切就緒穆氏亦扶入椅内後又不復行矣余輩食物多爲匪竊大約因彼等乏食之故昨日一日諸匪迄未得食直俟余輩將麵包餅乾等分半給之始得稍稍進食所刦諸物匪中用之多不可思議如吾人之自來水筆匪則用作香烟嘴吾人之寳石匪則用以購雅片一匪穿一婦女之胸衣又有一匪將婦女用之錢囊束於腰際以儲贓物又有一匪則戴麥克法登女士之帽後由余向彼索還凡此種種均極可笑穆安素囑轉語意副領事渠病日重不勝匪中累次遷徙矣 
　　密勒報本埠密勒氏評論報近接鮑威爾氏匪中來函述被擄時跋涉苦况至爲詳盡其中大半已見他人紀載茲不復贅惟鮑氏函中寫官兵緊躡土匪情形頗可注意函云余輩以兼程之速崎嶇前進子彈颼颼在頂上飛過久之抵一高山其高至少有五千呎其峻有如扶梯余輩被逼登山帶跌帶爬不准稍憩至十時始達山巔巔有壘圍以牆四週架槍諸人至巔悉仆於地縱横臥伏撫摩傷痕口雖奇渴亦不顧烈日之薰灼天空子彈颼颼亦不復置念歷三小時後始有人携水至但第一器即爲諸匪爭飲一空下午五時許匪首一人至要求余輩作函官軍囑其停戰否則諸西人悉將遇害並命作數函語意皆同最後匪首堅令一西婦送書於是穆安素之女書記乃持函下山但未幾仍折回至六時許匪驅余等下山進行甚急途中多銳利之火石觸足作奇痛如是終夜奔波僅休憩一小時時余輩離援兵甚近常遙見火光又聞遠處有人聲每盜挾長槍一手槍一大半係日製云 
　　大晚報大晚報云大陸報李白斯氏今晨由棗莊回滬據稱被擄諸外人於十日内或兩星期内必將釋放如有意外之發展則隨時可望開釋氏又言法人裴雨培氏曾發誓下山居棗莊數小時裴氏告李曰被擄諸人如稍有可疑之行爲官軍如有意外之行動或有不測之事發生則匪必殺二外人送屍下山李氏將於明日或星期日復回魯省該報又載十六日德敎士侖夫斯氏自臨城致上海中國汽車公司佛里門氏函云余第一次自臨城入匪藪跋踄十三小時至爲困憊第二次入山以十五日晨八時自棗莊發距匪藪約十三哩途遇賚書人謂官兵僅退離一山並未如約全退華員某因局勢危險至是乃折回棗莊余等行約六哩忽來一日人乃問以曷爲到此渠答不解英語但能書寫中英文字余等（除余外有德醫士一人荷敎士一人）不許其前進蓋去必被殺轉使吾人蒙險也該日人堅不允回余等乃以危詞恫嚇之渠乃怏怏而去余等疑其人與日本政治有關余等續進二三哩突聞信號之槍聲遙見羣匪伏於山坡再進五哩迫近匪藪時約正午十二時三十分余等乃聚議而匪殊懷疑匪謂受余之紿而余則受官府之紿蓋余曾約官軍全退今匪偵知官軍匪特未退且有新兵續到今距山僅四哩云余等以是不能晤被擄諸人乃请先釋患病之穆安素氏而以天主敎會爲擔保匪不允即德醫士亦不得進嗣與婉商逾一小時匪始稍動私意可携穆出詎匪言穆已移往更遠十哩之山中矣余等復竭力懇情匪始允梅醫士獨往視穆梅因須回棗莊報告外國領事不願後行故亦未往匪授余等以汚紙所書之函上述匪之行動匪欲余等携年十六歲之上海華女童一人下山余等與商多時未加允可三時左右余等離匪之外營匪禮貌有加步送余等至山轎駐處余最後登轎别時匪首與余握手兩次午後八時回抵棗莊知官府决議不撤諸山之兵余请荷敎士布伊士氏往說田督注重被擄者之幸福速撤官軍蓋一切全賴此第一條件也余則逕返臨城余等曾接通告謂外人現方入山但必官軍撤退匪始容納而余所聞之不勝驚駭者則爲官軍今乘火車續來臨城困難可望早解之消息是余敢謂被擄諸人一時難望釋放若以爲不然者是必不知山中諸匪之性情行爲也匪首嘗言第一條件履行先釋數人第二條件履行再釋數人俟魯豫蘇與渠有關之匪咸得安全之保障則盡釋餘人云按匪衆共約二萬二千人故此事半月之内必難就緒余所得之消息全由諸村傳來此外無消息可得也 
　　字林報字林報十七日北京電云臨城諸人如不能早日釋出即將租界内中國政治犯全行逐出之議現正在外交團鄭重考慮中視爲重整對華一致政策之初步倘中外委員查出土匪刦車由於無論何黨之政客煽動此舉殆必實行十五日棗莊通訊云據最近消息匪衆於星期一晨間及昨日遷徙之故全爲一種權謀蓋欲於昨日進行秘密會議之際求所擄西人之安全計也蓋諸人初分拘於二山中隔一谷作南北向此次遷徙後即可於形勢稍佳之地開秘密會議聞匪中於决定釋放俘囚之條件參預者在四十人以上若輩於本身及俘囚之安全計畫甚周不使稍有危險諸人出發時途中時常休憇本日下午接有匪中遞出英人羅萊特氏之函如下余輩適抵此間倘有菜蔬菓品或新鮮之罐頭乞即送入如有鮮肉尤妙余輩所得救援隊供給之品祇有牛乳麵包及罐頭肉食外間如有濘檬汁尤所歡迎附致上海薛拉士天津羅萊特夫人及郝斯福少佐諸書乞即轉遞爲感送信人回並祈給一覆音羅萊特十四日自北莊發據遣往匪中送信人言匪營已於昨夜移後三十里駐一小村名黃家灣各匪首即在此間開會商議釋放俘擄之最後條件匪衆爲遷徙俘擄時牽制官軍計故派一小隊攻擊津浦路萬德車站此次彼等目的僅在金錢所以未能撬開車站保險箱後天明時即呼嘯而去 
　　文匯報文匯報云本埠美總領事署接有消息匪首擬於十七日正午與官府代表開談判聞吳毓麟楊以德將赴匪巢辦理此項談判被擄諸人現拘禁抱犢峪之麓 
[北京通信最高問題急進中之各面觀] [  頑石] 　　 
　　最高問題之趨勢近一個月來似已歸於沈寂實則暗中進行仍未稍歇不過因種種牽掣不得不逐漸布置近數日來沈寂者已漸趨於顯豁倒閣問題總統任期問題制憲問題一齊發作一班人士盡欲爲攀龍附鳳之功臣籌備大典之人員乃大忙而特忙且各出其特殊之手段以從事於此八仙過海各顯神通而國家對外之信用以及整理内政之緊要與否乃無人過問此眞可爲之長太息者也 
　　總統任期問題自黃陂咨交兩院後擱置已久此由於府院國會之三角同盟團體甚堅故雖有倒閣派議員某某質問吳景濓何以不列入議事日程卒不得效果近自張紹曾籌備改選衆院之說傳出後吳乃大忿國會與院方乃有各走極端之勢黃陂以維持張紹曾爲一己緩衝之地步時時以制憲之說强聒於兩院兩院乃以倒張之恨幷集於黄陂聞日前接近府方素號多智之某要人進言於黃陂謂不如聲明自己總統之任期扣至十月十號即已届滿未滿以前仍當維持現狀任滿以後即不復再負此重大之責任以此意向兩院表示標明絕對無戀棧之意暗中即不　警告曹氏使知總統任期均有定例且選舉總統尙須經過種種之手續不必相逼太甚黃陂業已首肯會閣潮事起遂致擱置及前日十政團之代表彭養光等入府面謁黃陂要求張紹曾再行辭職即予批准而總統任期問題愈唱愈緊乃於昨日邀前參院議長王家襄衆院議長吳景濓入府於商洽時局之外即表示總統任期至十月十日爲止促其設法組織總統選舉會以便有被選之資望者得以自由競爭而仍期以憲法之早成此一席話若吐若茹蓋有無限難言之苦矣 
　　國會方面倒閣與擁閣雙方各顯其心思才力互相暗鬭已處兩不相下之勢近則以省憲問題不惜互相搏擊爭最後之勝負主持省憲者欲集權於省反對省憲者則持縣分權之主張各持一見積不相下說者謂省憲規定不利於軍閥者甚多爲長江某軍閥之所反對乃授意於保系之議員組織反對省憲同志會以爲破壞計畫且由全民社之首領温世霖錢崇塏等假反對省憲之名組織團體從事於最高問題之進行已在西斜街賃定房屋從新組合其主旨即以忠於曹氏爲唯一之條件其含有他種臭味者槪不得羼入日來正在聯合中而民憲同志會之首領吳景濓昨且在來今雨軒筵宴各法團之首領爲倒閣以間接驅黎之計畫今日衆院審查不信任案之全院委員會即以二百五十七人之起立多數通過亦可見進行之劇烈矣 
　　保定方面知倒閣爲實施之初步其所定繼閣之人選以能得外交界之助力協助進行始爲適當故津保各要人之意見均以援助歐美外交家顧維鈞出而組閣最爲適合時勢之人物而新自保洛蘇奉游歷歸來之王正廷亦正四出接洽多方活動但王氏素與府方接近保方之信任與否尙屬極可研究之問題至保方對於國會仍以金錢施其萬能之力前曾擬以積存之蘆鹽運銷於湘鄂每引加稅三元約可得九百萬元專充籌備之費嗣爲鄂蕭所知要求每引附加一元湘趙以軍費無所出知其内幕亦要求每引附加五元專爲湘省軍費之用經此種種而承運之商人苦於稅收之太鉅一致否認事乃作罷而新得財長擔任籌備經費之張英華乃不得不另開生面雖命令已發表數日不敢登臺日昨且匆促赴津爲種種之接洽其關於將來之經費外間傳其籌畫軍警餉項及午節問題猶其小焉者耳 
　　張紹曾之生命至此已成萬箭攢身之勢而尤出其種種之局騙手段欲以延其刑場待决之一綫生機聞深知張氏者謂其處此形勢不惜出其陰險之政策與兩院宣戰日昨某總長南下即負有秘密之使命與南方之某要人有所接洽欲團結政學系及大孫一派實行携手結成一種新勢力以與直系相抗國會内部亦且將以意見不一别生破裂閣運與黃陂之命運乃可兼顧其所以爲府院計者蓋可謂無微不至矣 
　　關於最高問題之趨勢旣以相逼而來不容稍緩故各方之布局下子各盡其心力之所及或謀自衛或促其成吾人處此惡濁政局中實有目迷五色之苦但聞臨城事件發生後外交方面曾對於保曹有所警告傳聞保曹曾遣王天木至京以臨城事變之歉忱向外交團有所接洽某使謂此次事變中政府能力薄弱吾輩都能諒解而何以任令土匪如此横行實不能不歸其責於軍閥若能迅速辦理將被刦之外人救出則軍閥若何爲中國之内政問題吾輩無所用其干預否則爲救護外人生命計即不能不有所表示而美使之言尤爲激烈日來交長吳毓麟及魯之田中玉鄭士琦等凡屬於保系之要人無不盡其全力以謀此事之解决蓋皆恐牽及外交則於前途之進行將受莫大之打擊云（五月十六日） 
[最高問題活動之别報]  
　　自憲法會議疊次流會以來而久經沉寂之最高問題乃復乘機而起益以張紹曾因保持自身地位不惜乞憐保定以此爲交換條件尤足增加其氣勢聞張近日遣派代表往保協商者絡繹於道前晚更在其私邸召集王克敏高凌霨張志潭馮玉祥王毓芝劉彭壽諸人爲一度之接洽座中以某氏發言爲最多大抵以此事關係國家根本必須迅速解决衆皆贊成張尤以此自任此爲内閣方面對於此事之態度也至於保曹自身前此頗自沈默近則意態亦稍鮮明其對人嘗謂最高問題果無人競爭余亦可勉應國會諸君之意又謂最高問題若以自然之趨勢而及我我亦不辭云云又與議員某君談話謂現在政局混亂至於不可收拾皆因中央無能力政權旁落所致故今日欲謀統一大局須先組織强固政府等語雖祇寥寥數言而捨我其誰之意已躍躍可見曹旣有此表示於是議員中之先意承志者更自告奮勇極力進行日來兩院中關於解釋總統任期及其他類似此案之提出不下十餘起參院且已以之列入議事日程中固不可得謂事機之不緊廹也查議員中力持先行　憲憲法未成立以前决不選舉總統者固亦有其人但極少數其贊成者主張亦不一有謂應先將黃陂辭職咨文提出討論如果准辭則一面先由國務院攝行總統職務一面趕即組織選舉會舉行選舉有謂應將總統任期問題提出解釋如解釋爲已經届滿則現總統當然須即去任何待辭職有謂以上兩種辦法均極易滋糾紛總統任期即照最長解釋（即張耀曾所解釋者）雙十節以前亦當滿任照大總統選舉法兩院須於大總統任期届滿前三個月組織總統選舉會則此時亦應着手各說中以後說爲最屬多數惟自吳景濓因欲包辦此問題而未能得保定贊同後頗與張紹曾發生意見將來該派態度如何尙未敢料又依外間所傳之普通價格似尙未能副羅漢之心願蓋彼等皆視此爲惟一發財機會豈肯輕易放過故進行上是否能一帆風順亦一問題也 
[衆院審查會可决不信任案]  
　　衆議院昨日（十六日）下午二時五十分開全院委員會重行審查不信任張閣案委員長馬驤主席報告出席人數簽到者三百四十一人出席者祇二百五十七人諮詢是否適用三分一抑適用過衬數徐蘭墅吳榮萃陳士髦彭漢遺反對適用三分一主張仍照前例用過半數張國俊牟琳彭養光主張適用三分一以爲本院各委員會旣皆適用三分一則全院委員會亦應如是結果由秘書再查在塲人數主席報告在塲議員二百九十九已足過半數人數許峭嵩謂上次大會主張重付審查於表决後本席已提起異議應反證表决何以今日先開審查會本席認爲違法主席宣告謂「反對·贊成·修正·」相間發言李載賡主張將不信任案修正爲彈劾案因不信任案約法無根據國會不能自身陷於違法六年國會非法解散現在尙能恢復即係依據法律而有今日應請同人注意非修正爲彈劾不可許峭嵩謂反對不信任案因各國憲法解散權與不信任權對待同人旣認爲解散國會爲非法現在何以自身又違法提出不信任案牟琳謂張閣果有擁護之價値應請擁閣派說明其事實觀張閣對於廣東下討伐令即是變更和平至外交問題當然應依照國會議决宣告無效張閣一變爲請求廢止以至今日不能挽回言之痛心擁護張閣者何必以修正彈劾爲口頭之贊助未免太不光明彈劾案人數定得如此之高事實上萬難通過此項不信任决議案係决議案之一種並非違法應請同人注意彭漢遺謂應請同人注重法律切不可自己違法今日之重付審查即是違法尙鎭圭謂本席贊成參院移付之案即是維持現狀陳士髦謂使不信任案法律上是有根據本席當然可以贊成無如約法院法皆無明文不如提出彈劾案較爲正當陳邦夑謂對於張閣政治失策無可諱言國會旣有不信任之表示自應早走而張閣厚顏戀棧實出乎意料之外同人平心靜氣一致通過不信任案使張紹曾因此下台倒是光明磊落對於張閣實無袒護之理吳榮萃謂内閣不好何以不用適法之彈劾上次投票表决所以防起立表决之不確大會竟以起立表决推翻投票表决本席現犧牲上次主張改退回爲否决請提出表决主席宣告贊成者已無報號是否繼續發言抑係討論終局張琴主張繼續發言胡祖舜尙鎭圭謂不能以李載賡之修正彈劾案付表决錢崇塏謂上次委員會如何手續此次仍照前次辦理不必多事李載賡謂應以本席之修正案付表决主席宣告今日係審查會李議員載賡提出彈劾案應在大會主張今日以不信任案之可决否决用起立表决褚輔成謂對於表决方法應以吳榮萃之否决付表决如吳案否决再將李議員修正案付表决主席宣告今日係委員會諸君須注意李載賡要提出修正請在大會主張委員會不能愈越範圍徐蘭墅主張先以修正案付表决尙鎭圭請主席注意今日係審查不信任案要有修正應另行提案牟琳主張由委員長將李載賡之修正案應否表决先行諮詢不必爭執金詒厚謂應注意修正彈劾案連署人數主席諮詢是否以李君修正案付一表决吳榮萃陳士髦許峭嵩張琴反對表决秩序稍亂主席宣告在塲議員三百三十人又宣告以可否修正付表决范殿林主張仍依照上次投票方式表决爭論又起主席宣告以本案可以修正爲彈劾案者投白票不可以修正爲彈劾案者投藍票塲中反對之聲又復大起陳家鼎主張以不信任案可否付表决主席以不信案可否付表决時在塲人數三百二十一人起立者二百五十七人多數可决主席請議長復席議長吳景濂復席宣告散會時五點五十五分 
[閣潮形勢轉急各派活動不信任案]  
　　張内閣自劉恩源去而張英華來一時危急情形似漸趨於和緩其實所謂保定方面已允維持者不過不加工推翻之而已並非肯爲之出力帮忙也日前倒閣派溫世霖等曾有通電歷述張閣違法失政昨保曹已有覆電來京文云佳電敬悉諸君子本其職權發爲讜論聞者足戒深佩熱忱特此奉復云云雖其言甚屬空洞然亦足見其毫無袒張之意矣至於平日主張倒閣之人則大有非達到目的不止之勢而其中最可注意者爲吳景濓之態度聞吳因今日（十六）衆議院全院委員會將審查不信任案特於昨晚下午七時在中央公園來今軒宴請中立派議員（凡極端擁閣派與倒閣派均不與）運動加入倒閣到塲者六七十人席中吳起立演說歷述張紹曾就職以來種種違法失政最初發表閩粤命令破壞和平張紹曾立應引辭乃靦顏戀棧此次財政無辦法劉文泉已辭職張閣無苟延之理猶復背義鮮恥祇知保持祿位視此種種殊無再與維持之道亟應羣起推倒惟向來各政團意見不能一致今日特約諸君至此作開明之商榷尙希明日開會時一致出席云云演說畢因在座者多素無主張之議員故皆嘿嘿無表示惟聞銀叉杯盤之聲而已益友社健將褚輔成羅家衡等則聚三五人爲一團密論張紹曾如何混帳如何失政非與推倒不可議員中有爲吳等所吸引而表示傾向於倒閣者亦有謂倒張固甚贊成惟不信任案在法律無根據終不可開此惡例者雖無具體結果而於今日會議要有重大影響則可斷言此外十政團代表彭養光蕭輝錦吳蓮炬王乃昌王傑等十餘人在某飯店開倒閣會議决定在今日之全院委員會中審查不信任案故衆院昨已發出通告一方則推定彭養光等爲代表晋謁黃陂陳述張閣之不能維持請其勿再左袒而對於新任財長張英華則勸其勿即就職而吳景濓亦曾於昨日下午與張伯烈晋謁黃陂請其立下乾斷以平政潮萬弩齊發使張雖欲躱避而不能内閣前途似尙未交泰運也 
至内閣内部情形聞尙非常渙散正式閣議尙不能開私邸會談如法程内高亦經一再疏通方肯出席恐季孫之憂不徒在蕭牆之外也茲將神州通信社消息一節錄下閱者亦可藉知其梗槪矣昨日（十五日）爲國務會議例會之期張總理又倣前兩次辦法改在帽兒胡同私宅開會而又恐閣員不肯光臨乃將請閣員吃晚飯之請帖於前晚先行發出使其不好意思不到可謂煞費苦心聞昨日下午一時張宅會議列席者除張總理外計有外次沈瑞麟·内長高凌爵·海長李鼎新·法長程克·敎長彭允彝·農次劉治洲·交次孫多鈺七人財長張英華未就職次長張競仁楊壽枬均因辭呈提出全未列席農長李根源請假南下交長赴臨城未歸故均未參與内高法程二人始而對於此項不發通知之私宅會議頗表示反對繼經張派柯逸一再疏通允改爲談話會不討論正式之議案高程始肯列席故昨日院秘書廳無閣議公布職此之由聞會議時僅由外沈交孫兩次長將關於津浦刦車案最近辦理情形及外交團展緩限期放棄賠償之美意分别報告此外對於財長問題略有討論主張公同勸告張英華即日到部就職並挽留楊壽枬張競仁兩次長打銷辭意以便財政負責有人討論畢三時許即宣告散會 
[趙倜有邀赦希望]  
　　字林報十一日開封通訊云近數星期内張督之兵操練甚勤且或逐日有新募之兵結隊過市備戰之象在在可覩豫省以拒奉張而逐走趙倜甫滿一年今當局復謀與奉張爲抗而趙倜則有邀赦之望當馮玉祥督豫時曾將南門外趙倜德政碑以磚砌沒上書格言今復將磚拆去聞當局已邀趙倜回省而爲紳耆如故云按趙倜去豫時其產業曾歸公發賣以所得之欵充留美學校經費今當道擬止遣學生赴美改撥此欵辦一中州中學今方在創辦中趙倜如回則此校將否繼續進行誠一疑問也豫省頻年苦匪今復患饑本年初據華洋義振會調查患饑者將有八十縣今悉其半尙可補救蓋去秋苦旱之際下種之數多寡不一有不滿百分之二十者有多至百分之八十者若全能收穫則早熟尙可得百分之四十以上今幸春雨頗足農民皆喜形於色惟西部數縣將無收成之望 
[李廷玉怱遽離贛]  
　　江西軍務善後帮辦兼善後討論會會長李廷玉突於十五晨携眷屬秘書衛隊等數十人乘車離贛聞在潯無躭擱先乘下水輪赴寗謁見齊督然後北上李此行甚爲秘密先一日省署某君探知李將携眷俱北即遍告諸秘書科長衆據以詢政務廳長孫松齡孫謂赴寗之說誠有之惟尙須月杪動身恐不如是急促諸秘書科長遂置此事不提乃前日李忽遍贈相片意似留别者然各公團政客之往訪者李悉以事冗約改日再見於是人益莫名其妙至十五晨警備隊忽於章江門出城要道加設崗位俄而傳李行矣至李住宅探詢則見天津李庽之牌尙留墻壁警察崗位亦未撤軍政紳界紛紛來謁者司閽人仍以公出對蓋諱言也聞個中人言前省議長胡廷鑾及公民團等主擁李拒陶而某方面要人則贊成陶李爲避嫌計因赴寗又傳上海紙煙捐督辦汪瑞闓被控查辦某方面保李繼任故有此行究未知以何說爲確也 
 
 
 

Page 8

 
 
第一萬八千零四十一號;中華民國十二年 西曆一千九百二十三年五月十九號
星期六 * *自由談 
一知半解[  虞山人]  
　　人體如具跳　之跳躍力·當可超越高山· 
[破涕錄] [  鴟夷]  
　　臨城之禍駭人聽聞記述時見多足發噱拉雜凑趣聊當破涕云爾 
　　諸葛鈞爲匪參軍能法語何諸葛氏之多謀才也釋票陸續而來條件必須保證殆亦乃祖孔明先生之故智歟 
　　吾人於此事可得一大槪之定論老百姓怕兵兵怕匪政府怕外人外人亦怕匪即不可一世之軍閥亦怕匪若是者匪斯可以稱『威』道『武』耳 
　　其得脫者有數種㈠有武技者或伏車底或躍車頂㈡有急智者或中途脫逃或甘言引身㈢僥倖者或蓋被以藏身或落後而遺漏 
　　此一束票中獨少軍閥否則當更有趣或曰軍閥擁兵不敢出公館一步所謂『千金之子不死於盜賊』豈易帮哉 
　　匯豐因硬黃然中國票如通商四明亦未嘗不佳奈何稱之曰副票况外國票如羅布馬克僅等於北京之中交何以槪以滙豐視之風頭健哉外國票也 
　　華人食小米綠豆湯與高梁煎餅尙堪下咽雖不能與餅干糖果相比然而際此初夏多飲綠豆湯伏中可減署毒也 
　　美瑤兩字有若女子之芳名與田中之玉意義可貫宜其有深切之關係矣然有以馮玉祥代田之說等是玉耳恐亦奈何不得此美瑤也 
[增廣總統] [  張影佛]  
　　總統之人格備極高尙總統之名位無上尊榮我國地大物博原有正副二人旣不足以消納人才自不足以言和平統一設法增廣想亦研究總統問題者所樂聞也 
　　其法除大總統外置左總統右總統各一人左副總統右副總統亦各一人另置候補大總統一人候補左右總統二人候補左右副總統二人共十人 
　　實任各總統如遇故障或回籍省親或回籍掃墓或舊疾復發時由各候補總統分别代理之 
　　如各大帥各大僚皆功高望重上列總統不敷分配時可贈與誥封總統或誥封左右總統或誥封左右副總統或誥封候補總統則視官階之高下勢力之强弱分别封贈不限名額以普及爲止 
　　如此各有力者旣各爲總統相維相繫國家益以鞏固適法非法之爭及宋卿先生等之稱謂可永不再見矣 
　　不特此也總統之高尙尊榮旣如上述我國旣獨多總統今後國體亦可改爲大中華總統國則世界第一等大國舍我其誰當此之時我恐列强亦將面面相覤自歎望塵莫及信乎其爲開化最早之古國矣 
[桌子底下的糉子] [  范鳳源]  
　　西友胡克博士DrWork說『中國人的請客終是硬拿東西來給人家吃這種習氣是很壤的我從前有一個朋友很會做人家他常常請客在酒席未來之前終是拿糯米的東西來給客人吃得一飽等到酒席上來客人都吃不下了這種做人家的法子省的錢固然不少然而朋友們都有些知道的有一天他又請客了那許多朋友自然來赴他的約不過想到他這種法子大家都預備作弄他一下過了一刻果然傭人們拿出幾盆糉子來放在客人的面前主人就說道請啊請啊我不陪你們你們自己請用罷說完就走開了這許多客人乘這個當兒把幾盆的糉子都粘在桌子反面主人進來看見盆子都空少不了歡喜一塲但是酒席上來客人們却狼呑虎嚥的把全桌菜吃完尙且不彀這時候主人心中好不奇怪面子上却只好敷衍說了幾聲怠慢等到客人走了他越想越恨把拳頭向桌子上一打這一打把許多客人所粘的糉子都打了下來你想可笑不可笑』 
[花語] [  錢唐邨]  
　　我國昔時往往有以花而表示言語者如芍藥喻將離遠志喻在山等等按西國亦有之茲錄數則於后殆亦廣見聞之意歟 
　　玫瑰Rose愛 
　　紫羅蘭Violet愛 
　　水仙Daffodil尊敬 
　　紫丁香Lilac初戀 
　　荳蔻Pea别離 
　　紫藤Wisteria歡迎 
　　百合Lily純潔 
　　杜鵑Azalea制悲 
　　紅菊RedChrysanthemum我愛 
　　玉簪花Hyainth純美 
　　紅罌粟Redpoppy安慰 
　　鬱金香Tulip絕望之戀愛 
　　紅薔薇RedRose我愛君 
創見之言行 
[只有媽了] [  ]  
　　女爺見了牛怕麽 
　　父自然沒有怎麽怕 
　　女見了馬也不怕麽 
　　父當然也不怕 
　　女見了狗也不怕麽 
　　父更沒有怎麽怕 
　　女見了胡蜂也不怕麽 
　　父不怕不怕眞不怕 
　　女爺也怕雷響麽 
　　父大笑你這個傻丫頭 
　　女那麽世界上爺竟沒有怕的東西所所的只有媽了 
社會小說 
[人間地獄（七一）] [  娑婆生]  
　　第四十八回殘月嘵風催歸嗔阿母錦心　口膩語　　奴姚嘯秋問藕舲道你怎麽知道月箏是小先生藕箏道我也是聽魏子異說起那一天蓮孫在月箏那裏請客席散以後魏子英含着一枝雪茄烟倚在月箏的床上那一堆高枕頭旁邊大家和蓮孫取笑說他艷福不淺能得着月箏這般垂青照這情形瞧起來距離滅灼留髠不遠魏子英正色道列位不要收壤月箏的名譽他還在抱璞守貞的時代呢我便笑道月箏這樣不像是小先生呢蓮孫聽了這話也立在一旁暿嘻的微笑好像對於子英那句話也甚懹疑魏子英忙一骨碌從床上坐起彈去了雪茄烟上的一段白灰正色對着蓮孫道你不相信麽公日後便知我有許多朋友全是日後便知的蓮孫聽了那句話也不覺悚然而退照這麽看來月箏一定與秋波同一地位身分了黎宛亭道怪不到蓮孫起初對於月箏狠起勁近來不向前進呢姚嘯秋道我到狠贊成蓮孫現在的淸游風味另有一種興趣小先生受鴇母的束縛對着稱心的客人還有幾句眞正體己的話說說有時候狠有些眞性情流露出來一到了大先生的時代生張熟魏不成問題轉覺索然意盡了黎宛亭笑道你簡直駡我和藕舲罷了嘯秋道你何必見怪我不過是空論罷了正說話之間西崽又進來催道一蘋香姓孫的又來電話催請了黎宛亭道我們京去罷於是三人下樓乘車直向一蘋香而來問明了單夷英的房間程藕舲道我們可要通兩張片子進去黎宛亭道横豎有桐耘在裏面有他介紹可以無須片子姚嘯秋道我是向來不帶片子在身邊的要片子我還沒有呢黎宛亭便輕輕的敲了門裏面有人開門原來正是孫桐耘桐耘見他們三人來了大喜道好極了來了來了我們正候得狠心焦了於是開直了門讓姚黎程三人進去黎宛亭眼快早見靠床的沙發上坐着一位巨顱大眼濃眉闊嘴的人物那人見他們進來心從沙發上起立孫桐耘隨手掩上了門趕忙走過來向嘯秋等人介紹道這是單夷英先生又向夷英將他們三人一一的介紹各道了許多仰慕的話宛亭對着生人向來喜歡打官話聽見單夷英是北邊口音他便大打官腔夷英這人言語非常豪爽對著宛亭諸人連說了好幾句一見如故的話孫桐耘在旁又極力的帮襯了許多話夷英道咱們可以去了吧桐耘道可以去了不過馥齋說就來我略候一候他何如說著兩隻眼睛直對著夷英瞧著好似候他什麽回信似的夷英道馥齋不是說先到洪彩雲那裏嗎我們可以不必候他了孫桐耘道他臨走的時候我又請他來一同去較爲妥當些因爲洪彩雲那條弄當在四馬路五馬路之間灣灣曲曲狠不好尋覓有他一同去我們不致於走錯了路 
三言兩語[  鵑]  
　　吳交長和楊警總自願入山做抵押贖出被擄的人這眞是英雄好漢的所爲趙子龍一身是膽他倆的膽簡直大得連一身都容不下了但是政府的信用太壤匪有了他們兩位還不滿足這便如何是好我瞧最後的一着怕要請大總統和國務總理全體閣員一起入山去了到那時中華民國的政府索性設在抱犢崮匪巢中倒也是千古未有的奇聞啊 
 
 
 

Page 9

 
 
第一萬八千零四十一號;中華民國十二年 西曆一千九百二十三年五月十九號
星期六 * *   
 
 

Page 10

 
 
第一萬八千零四十一號;中華民國十二年 西曆一千九百二十三年五月十九號
星期六 * *國内要聞二 
[張英華尙未就職議員巳提查辦案]  
　　張英華財長發表後迄今尙未就職十五日上午張忽突然出京外間多謂張將不幹者實則張之此行别有原因日前津派曾約派某某二人來京與張協商要事乃張坐待數日杳無消息深慮津派對己態度一變故特赶往請示張氏此次上台當然負有辦理某項問題之重責故張業在石駙馬大街四十一號開一招致議員機關仿照劉恩源之東河沿六號大栅欄七號辦法願來者每月給與津貼二百元日來報名者絡繹不絕張閣不提出張英華之財長同意案其心中似欲一脚踢開國會置諸不聞不問之列但議員方面日來提案查辦張英華者日見其多倘查辦案成立張英華理應自行辭職無提出同意案之餘地惟張自身則决定無論如何必行就職查辦案不成立則同意案當然乘勢提出萬一成立則同意案不提出查辦案亦擱置不理過了一時再說至衆議員范鴻鈞等所提出之查辦案其原文如次爲查辦事現任幣制局總裁張英華出身微賤以略通西語曾隨英人某調查甘肅鹽務在馬前服役一切因此獲得外人信　遂插足鹽務方面故當去歲任鹽務署長時識者以有大英而無中華譏之誠慨乎其言之也今張氏已貴爲幣制局總裁矣不知守法奉公見衆議院之不信任張内閣曁彈劾劉恩源諸案之呼聲正高也欲利用爲攫取財政總長之機會竟敢效東河沿六號帮事在石駙馬大街四十一號公然組織俱樂部晝夜四出聯絡以爲同意之預備嗚呼使張英華之計劃得售也試問拒虎進狼其有愈於劉恩源才幾何謂予不信請將該氏納賄違法中劣迹最著者論列於左㈠民國七八年之際張英華以一四川稽核分所經理代理四川鹽運使時値熊克武自任川督謀截留中央鹽稅而不得其道張英華乃奔走其間借與稽核分所交涉爲名與熊商訂密約以七成歸熊以三成歸己而攫得數百萬元於私囊此事凡川人之在政界者類能道之夫鹽稅爲國家收入之大宗中央財政賴此以爲度日自張英華貪圖私利開外省截留之端於是各省紛紛效尤而國事乃愈不可爲矣誰生厲階至今爲梗此張英華納賄禍國之罪應補行查辦者一㈡民國十一年春夏之間張英華任河東鹽運使時欲大行擴充緝私營設一統制機關歸自己掌握曾以巨欵四十萬元運動前鹽務署長潘復批准創辦嗣以各方面阻力不易成功向潘索還贓欵不得乃出名控呈於非法總統徐世昌以挾制潘復迨贓欵原數到手張英華又復陳訴總統府稱前呈係别人竊名告發請求取銷前案此事都中各報登載甚詳閱者當猶能記憶查刑律上關於行贿規定與受同科徒以彼爲非法政府故任其出爾反爾不爲之追究今則法統重光非復昔比呑舟漏綱何以爲國此張英華違法利己之罪應補行查辦者二㈢當去冬及本年新正月間靳雲鵬運動組閣之消息甚囂塵上張英華以財政總長可望而不可即一失敗於王署理内閣之羅文幹再失敗於張正式内閣之劉恩源遂又重登潘復之門泣訴前非夤緣加入靳黨以消滅參戰借欵合同卷宗爲條件准其將來在鹽務方面帶罪圖功凡往來京津者無不知之張英華如抵賴不承認敢登報聲明將來長財政時躬負檢送參戰借欵各種文卷之責任否論者第知政府之所以不肯根據本院前後議决檢交參戰借欵各種文卷者爲劉恩源挾私害公之故而不知張英華亦暗中勾結之一人也但得好官做何事不可爲此張英華營私植黨之罪應補行查辦者三凡此三種劣跡皆張英華有口難辯者然猶可曰過去也今且觀其就任幣制總裁以來則又有二大罪狀可言焉一爲秘密計劃擬假整頓幣制爲名向日本大行借欵以求侔得回扣交際各費一爲更換上海造幣廠長用一聲名狼藉不懂幣制之朱友楫預備以該廠作抵押向日本重行借欵以便京滬兩地同時進行當茲對日經濟絕交之時凡有血氣莫不憤慨日本之侵略今張英華爲個人利益竟明目張膽不惜將幣制大權拱手拍賣於日本尙有幾希天良哉總之一納賄違法之心理而已矣聞張此次赴洛陽祝壽席上曾以借欵報效爲辭不意吳使大加申飭幷謂『閣下前受英人豢養現又受日人支配』云云蓋綜張氏一生以二語論定之矣宜張英華之不終席而逃也至於張之署理鹽務署長時代信任在滇盜竊公欵判决重罪之乃弟張某在外招搖撞騙經手買賣　差雖經其妻某氏震驚暮夜多金一進規勸之言反被張氏兄弟痛斥其無識致親友間傳說殆遍者以事關該氏家族他人難得出面作證姑置而不論矣本席等目擊國家財政瀕於破產一誤不容再誤用特依據第十九條第十欵規定提出查辦張英華案希望可决後咨請政府先褫其幣制　總裁現職然後澈底根究以警官邪而申國法是否有當祈速公决提出者范鴻鈞袁麟閣連署者楊式農駱繼漢胡祖舜等 
[北戴河附近匪警]  
　　華北明星報云上星期晚（十三）八點距北戴河半英里之曹莊忽來土匪一股從事搶刦華人商店三家及鹽務稽核分所均在被搶之列是日夕陽方下街上發現土匪數十名當即闖入華人商店中並放槍十餘響藉以恐嚇商人肆意搶刦去時飭令商人萬勿聲張謂不久即行重來等語去歲夏季該村曾遭同樣之搶刦據云此次搶案仍係去歲之土匪該匪計刦去現洋三千元及其他什物多件當時曾捕獲一匪該匪被捕後即以手槍自盡聞是日北戴河軍警聞警後即往勦捕惟在夜間不易剿除而匪之去踪亦渺不可知 
　　英文京津太晤士報云上星期晚直隷曹莊忽來武裝土匪十餘人從事刦掠商舖及鹽務收稅局刦畢呼哨而去該莊接近北戴河係西人往來必經之地且際茲夏令將届來往西人當必較多該處所駐警察爲數寥寥實無保護外人之能力萬一發生意外之變危及外人之生命將若之何故宜從速設法防護此次臨城刦案可作前車之鑒以記者之意見當此炎夏伊始外人之眷屬前往該地避署者絡繹於途欲保安全之策莫若請英美當局將駐在秦皇島與山海關之兩國軍隊酌調一隊保護來往之外人免致變生不測並派軍艦一二艘前往遊弋藉以示威使土匪未敢妄動查近年來外人前往北戴河避署者其數逐漸增加統計前往之男女小孩其數當在三千左右値此中國内亂方殷苻萑遍地兵匪横行該處雖有防軍駐守然其力殊不足以資鎭懾欲保外人安全其計之善莫若於此也 
[皖馬徵收鴉片烟稅之駭聞爲報効實力派之用全省定額一百七十萬元] 　　 
　　風雨滿城之開徵烟稅大黑幕現巳愈傳愈眞完全揭開矣官廳方面亦不諱言據聞馬聯甲之爲此實欲盡力報効保曹希冀鞏固地盤對於最高問題之費用自願負擔四十萬元取諸皖省烟稅項下月前蚌埠方面已派員分赴各縣分别調查核計全省可得一百七十萬元以四十萬報効保曹此外洛吳等方面亦有點綴現正罌粟放花之際皖北各縣出城五里即一望無涯最多者爲阜陽宿縣定額三十萬元合肥次之定額二十四萬元再次之爲巢縣定額五萬日前有某縣知事以徵收烟稅委員到縣駭然不知所措遂親自到蚌謁見馬聯甲陳明該縣烟苗無多且向來文告皆云嚴禁忽然改爲徵稅毫無根據如何能辦請示給予訓令俾有遵循馬謂訓令不能下烟稅是定要徵收的該知事無法乃奔至省垣禀明省長而呂調元則云此事汝酌量去辦我亦無法云云以致風聲所播各縣知事中有膽小急欲設法擺脫宿縣袁勵宸之稱病合肥左涨濤之丁憂皆係托詞聞阜陽程銘善亦將逃走昨日巢縣之徵收烟稅委員劉某到縣被該縣旅省同鄕會派代表汪楚西等嚴加盤詰該委員則稱此項稅欵當然不是私收汪等索取收據閱悉確爲蚌埠方面所發出已有電報到省皖垣各界人士聞而大譁復電囑將收據携帶來省以爲憑證省公署向例於罌粟放花時分派委員赴各縣會同縣知事查禁烟苗雖爲官樣文章尙能敷衍門面取具各鄕保切結備案今年各委員到縣縣知事均拒而不納刻已紛紛回省收稅之事將專屬於蚌埠方面委員辦理矣有謂禁烟大員劉朝望遲遲其行皆因馬聯甲方面之作梗幾經派人疏通始得馬氏首肯初意本極堅决祇以顯然拒絕中央特派員未免太形着迹而旅京同鄕會亦催促劉氏至再至三不得已遂允劉朝望來皖不過劉氏不能干預徵收烟稅至劉旣係特派員亦不能不有所綴聞擬於總額一百七十萬元中酌提百分之一二以爲酬報此說確否尙未可知耳 
[蘇省淮屬之匪氛]  
　　去界首紫金閘三里餘有畢姓家以雄於貲聞一方日前由其舊日雇傭某甲帶領匪人數十搶去現洋八千七百餘元並戕事主畢某抬走勒贖索價洋五萬元畢姓已出二萬五千尙未放贖惟匪人將畢抬去之後曾監禁在寳應湖内一小洲上王姓家王爲漁人土人呼爲王二夫婦兩人帶一孩子過活王二不時思救畢某出險一日他匪外出只留二匪守畢王先命其妻子他往嗣用酒將二匪飲醉然後負畢涉水出險迨匪酒醒先焚王居次殺王子刻聞畢某除酬王一千元外並留其夫婦耕種田地藉報再生之德云本月九十兩日淮陰縣警備隊與匪首王小皮條朱鵬九（朱達銀之姪）等股在漣水古寨附近開火官兵方面隊長孫仰文肋骨受傷外折兵士二人匪人方面除王朱兩匪首當塲格斃外計死傷八十人左右十一日晚用土車運送匪人首級八顆到浦翌日分懸城圩各門鮮血淋漓不可向邇而受傷孫隊長則延西醫美國人林嘉美療治據云肋骨斷折有無意外尙難斷定十日沭陽錢集北胡家集地方有大股匪人焚燒居民房屋哭聲達數里外當有白寳山部下軍隊與之開火結果死傷匪人不少淮安板閘鎭有陳姓蔴油店九日夜間被匪搶刦淮安縣警備隊聞信追蹝毫無所獲天明時淮安縣警備隊正由淸江往板閘回走忽途中遇有形跡可疑者數人乘坐黃包車迎面而來當即上前盤詰並搜出烟土甚多始知即搶刦板閘匪人頃巳送至淸江馬鎭守使署聽候法辦矣淸江城内鎭署街第三師團部西栅欄外有胡姓家曾藏肉蛋在内有某勾綫前赴淮陰縣警備隊營部報告營長王振鵬以其密邇陸軍團部未敢唐突雖派兵士前往亦第調查而已嗣經某勾綫力白非誣遂再派人前往適匪人已聞風先逃而桌上尙餘點心未食也迨王帶人追趕方知肉蛋潘某小孩子被匪換衣喪服携帶出城旋於城外麥田内覓獲一面聽說匪人向朱家集逃逸復飭騎兵追趕亦於途中捕獲訊知被抬肉蛋係漣水縣梁家汉人刻已函知其家屬具領矣 
[江蘇省議員之兩要電]  
　　其一北京大總統國務院交通部參衆兩院江蘇旅京同鄕會京滬各報館均鑒隴海東路終點及商港選擇問題關係至爲重要以西連島孤懸海中之地面積不過千畝萬難敷用而况築港經費牢不可破要在二千萬元以上乃傾全國財力於此不適宜之地點何異孤注一擲查崇明大港與灌河口地勢俱天然便利又與荷蘭工程師沙海昂氏測定之原旨相符務祈一致主張遷地爲良毋任一誤再誤是爲至幸江蘇省議員吳鴻璧喬國楨江祖照郝崇璟李昂軒沈士翹熊鍾麟周向亭朱德恒顏作賓朱嘉楨方慶綱任桂森葛浚胡震董增傳凌恩錫張才魯羅毓桐王彭年楊士香叩删 
　　其二北京大總統國務總理各部總長上海各報館均鑒查國會組織法第七條衆議院議員任期三年規定綦嚴絕對不能伸縮國會改選法有定期又絕對不許延宕第一届衆議院議員已逾十載任期早滿無論如何曲解扣至本年十月十日必須終了依法改選應在下届會期六個月前開始籌備現已逾期月餘何以政府毫無籌備傳聞議員要結政府延宕改選候其修改選法使新選不易實現一面修改國會組織法第七條延長任期以達其終身議員之目的果爾是議員違法也議員違法而政府和之是政府違法並陷國會於不義也往者政府方以尊重約法爲國人倡乃跡其所行適得其反將何以昭示國人號令天下乎所望順從民意尊重約法即曰毅然頒布改選命令以守法示國人弗以枉法媚議員民國前途庶有豸乎江蘇省議會議員張肇炘葛浚朱翼雲朱德恒王惠軒夏光翰陳亞軒吳鴻璧鮑駒昂陳謨王國謀王朝幹孫基士孫建國吳儒增高鐵珊喬國楨郝崇璟江祖照李昂軒仲洲馮世德陳大啓華彥銓戴海齡王廷貽屠方周徵萼陶達賈先甲王彭年丁作則董仙衢劉夢鴻張宏業王慶蘭顏作賓張才魯劉昌威胡允恭康靖等叩篠 
[浙敎育會對臨城案通電]  
　　浙江省敎育育昨電各省敎育會文云臨城刦案中外震驚地當通衢駐軍甚夥各該省負責官吏事前毫無覺察事後一味敷衍外僑置本國難民於不問且與匪對等議和遷就條件不啻城下之盟故國民對外對内慙憤欲死茲爲公平宣言提出條件如下㈠對匪輸械改編實足獎亂爲營救被難旅客計祇許姑寛匪罪給費謀生留其自新之路㈠對於本國被難旅客應照被難外僑賠償損失之額按名給予㈠此次辦理營救被難旅客一切費用及賠償損失之費應責成津浦沿綫之正副巡閱使督軍省長鐵路局長照數賠繳不許動支國庫分文㈠津浦沿綫之正副巡閱使督軍省長鐵路局長應一律嚴懲除向政府嚴重交涉促其履行外請貴處一致主張爲盼 
[浙議會二次臨時會紀（十一）抵補金案付財政股審查] 　　 
　　浙江省議會十八日下午二時開第十二次大會議員出席九十一人政務委員五人由沈議長主席依照議事日程首議㈠浙省抵補金仍擬照案帶征省地方稅案顧紹鈞云查抵補金名義向係抵補漕米並非抵補地丁此實爲二重賦稅在法律上不能承認人民當然可不繳納故此項抵補金自應根本删除至抵補金附加稅不啻爲三重賦稅更屬違法征收發言未終鄔榮鉞王侃均起立質問謂其討論在議題範圍以外僉謂俟其發言完畢再行駁詰顧紹鈞續云省長不依去年法案仍將本案交議茲姑不論二重稅則及民間疾苦試問本會人格應否顧到本席主張本案應依法拒絕鄭邁云預算案年年變更如謂本案通過即喪失本會人格殊屬誤會陶毅云抵補金附加稅取之於民用之於民無所謂違法如將此欵删去一時無新稅可增省政必形停滯故主張本案付審查王承祖云抵補金附加稅係充警備隊經費警備隊旣不裁减附加稅仍應徵收許國楨云本會爲人民代表不僅爲嘉興代表若論到二重稅紹興酒捐亦應首先减免馬義新云本案政務委員有否出席時委員並未出席公决委催員出席以便質問顧紹鈞云依議事細則第七條辦理議長云不能依第七條辦理丁仁云删除抵補金附稅事實上旣辦不到本案應付審查盧旌賢云八年度决算數杭嘉湖收入之數較預算大爲减少應平心靜氣討論蔣玉麟云委員有否出席本席尙須質問議長云據秘書報告委員即刻就來陳惠民云賦稅以公平爲原則此種不公平之賦稅自不能再行徵收本會對於本案應維持去年議决案不能以官廳之意思爲意思許祖謙云本案在官廳方面擬每石减徵二角即於地丁項下每兩加徵五分本席係因地點關係故不得不反對政務委員潘江時已出席說明本案交議原委王雲臺請宣告討論終局衆贊成議長方欲付表决浙西議員均退席浙東議員在席者尙有七十八人（内有顧紹鈞係屬浙西本欲退席因在席七十七人仍足法定人數故旣去而復入席）表决結果贊成本案成立者六十六人多數遂付財政股審查張韜主張即時報告張鴻材云限星期一報告衆贊成次議㈡錢江義渡局追認八年度第二次添購汽輪不敷經費案委員沈有壬說明旨趣人數不足法定遂散會時已四鐘半矣 
[杭州快信]  
　　省敎育會昨開臨時評議會决定本届臨時大會改選會長恐遠道會員不及蒞會展期六月三日上午八時舉行 
　　學生會檢查日貨獲件不少城门廣大轉運公司昨由滬運到李某外國捲菸一箱當學生檢查時爲駐站捲菸稽征員所見帶局罰辦 
　　蘇州總商會函稱據振亞綢廠報告正月二十一日在杭州振豐紙行訂辦白皮紙版詎前日裝運被學生扣留等情應請據理力爭返還免受意外損失 
　　羊壩頭高義泰洋貨布莊昨下午六時半樓上走電致兆焚如幸貨棧未遭延及僅焚去店屋及花式間損失四萬餘金聞保火險三萬五千兩該莊東高氏已决意築四層樓西式洋房重整旂鼓 
　　西湖凈慈寺因爭奪住持案被借宿該寺之某軍官携去古畫三軸一陳岳册水二藍瑛芝石三青綠山水人物經一師潘師長追回發交杭縣惲知事呈准軍民兩長暫儲圖書館保存 
　　閘口路工與消防隊冲突案昨經地審廳續訊判决路工陳世達王里發葉樟才各徒刑三月隊警陳炳南留國朝劉仲詳王寳森各徒刑一年零二月均當庭宣告緩刑 
　　張省長昨電武義金知事諫電悉風雹爲災至用軫念候電道委勘並函籌振會酌量振撫 
　　杭州緯成公司經理朱謀先出洋考察各國蠶絲回浙後特製最新式旋廻乾燥機器改良繅絲定二十三日試演柬請各機關參觀 
[南京快信]  
　　老洋人所部東入徐境人心恐慌徐籍國會議員由京電齊督請轉電豫督理勿以鄰爲壑 
　　省議員丁作則等提議老洋人移駐豫東擾亂蘇省沿邊各縣請以本會名義致電洛吳促定解决辦法案許銘範等提議組織江蘇整理財政委員會案均待大會公决 
　　淮陰士紳王義成等呈省署保前淮陰警備隊官姚學洪長於剿匪請錄用省長當令淮揚道查明核辦 
　　崑山旅寗同鄕會會長方還昨發通啓定二十日假第一工業學校召集各同鄕開常年大會 
　　蘇省食糧調查委員會章程及施行細則經敎實聯合會擬就後已由韓省長咨交議會公决 
　　省議會昨開大會到七十餘人不足法數未能開議現定二十二三兩日開大會 
　　省議員四十餘人今（十八）日早車聯袂赴揚 
　　皖北勦匪司令史俊玉昨來寗晋謁齊督會商勦匪機宜今（十八）日早車赴蚌 
　　敎育廳長蔣維喬電告已抵淮安視察尙未及半須在五月底返寗 
　　嚴財廳長昨晚車赴滬定二十一日晚車返寗 
　　韓省長委徐海道尹朱振儀會同皖省淮泗道尹會勘蕭縣靈璧縣界址 
　　兩長昨會委姚憲璠充江蘇烟酒事務局會辦 
地方通信 
[崑山]  
　　童子軍加入會操此次蘇常道屬童子軍會操崑山童子軍當亦加入於十八日下午一時齊集車站計一高二高各十四人三高二十二人乙商十五人一國八人四國九國各六人連同各團敎練員曁聯合會會長總副敎練約共百人乘一點四十分車赴蘇 
[蘇州]  
　　二女師附小十周紀念會預誌省立第二女師範附屬小學開辦十年聲譽卓著本年六月二日起舉行十周紀念會三天第一天上午行紀念禮下午名人演講已約劉湛恩博士任鴻雋博士兩夫婦到會晚間叙餐第二天上午展覽成績下午游藝會晚間電影第三天上午各俱樂部開放下午運動會晚間短距離提燈會刻正在預備一切矣該校主任本爲楊鄂聯君現楊君改就中華職業敎育社之聘校務由陳定委女士代理云 
　　臨城大刦案之蘇票住居護龍街滿林巷東口之張姓生有二子亦在臨城被擄其父接其二子在匪窟所發郵信云現被拘禁密室定價放贖共須八百元始准贖歸限兩星期内派人往贖否則撕票云云張翁接函後驚駭成癎其至戚某除親自措給百金外再向張之戚友代爲借欵往購云 
　　拘究淫凶崗警前晨（十七日）八時許東區警察第四分駐所某崗警在臨頓橋堍調戲一擺設魚桶攤之賣魚婦適爲該處市民公社社長吳蔭玉所見即命社員吳燕鳴往勸詎該警竟將吳社員扭毆時又有道署職員吳某經過上前勸解釋手詎該警又拔佩刀刺吳吳亟逃至敦號醬園中躱避該崗警又追至吳又逃至迎春坊故紳張月堦家該警亦跟蹤至適張氏子乘車欲出該警竟上前擱住勒令將吳交出張子見狀即入内以電話通知警區及商團團部立由警區警多名商團亦整隊戎裝出發將該警捕送警廳訊辦 
　　青年會演講紀昨爲青年會敦請胡慶生君演講公共圖書館需要之第二日胡君係美國哥倫比亞大學圖書館科碩士又紐約圖書館專科大學學士携有器械四大箱曾將美國總館支館圖書館幼童圖書館專門科學圖書館大學校圖書館等各照片約三百餘幅懸掛會塲下午四時半開會題爲中國敎育及圖書館之關係先述中國人民占五分之一而受敎育者僅四分之一即以木製圖書館模型下置圓背木槐喻我國敎育動搖不定之現狀又於講台掛比較表㈠德美日法中國等國財力比較表㈡各國學生比較表㈢中國敎育自一九一○年至一九一九年間敎員學生進步表㈣各國紡織廠比較表誠以此項比較皆由圖書館之補助而增長之即農工商業生計經濟道德娛樂進化亦何莫不然演講雖一小時而洋洋數千言頗足動聽誠盛舉也 
　　海紅坊開闢公井潘紳利穀前曾提及塡平郡廟橋至百善橋一帶河道現各市民公社尙未列表具復附近又少公井近來天氣亢旱失火時聞潘紳特在海紅坊開闢公井以資公益 
　　督署劉參謀來蘇考察齊督軍爲考核本省各師旅成績起見特委本署劉參謀前往各處考察一切聞劉君奉命後業於昨日抵蘇即日將第二師營房内務學科塲操野外諸項視察後勾留數日然後離蘇他往云 
　　道屬童子軍會操先聲蘇常道屬各縣童子軍聯合大會操定於本月十九號（即今日）在蘇州公共體育塲舉行連日來籌備一切業已就緒所有各縣與操之男女童子軍亦均於十七八兩日内絡續來蘇報到男童子軍均借宿於各男校女童子軍均借宿於各女校預備會操會長袁觀瀾黃任之二君因另有要事不克來蘇請潘競民君來蘇出席代表一切潘已於十八日下午七點三十九分抵蘇由籌備會招待員迎接至會矣 
[無錫]  
　　檢查烟土之糾葛警察第一分所第三分駐所巡官盧志廣據莊順生報告有大批烟土從火車到錫將情報明縣警察所主任警佐馬蔭棠加派第一分所巡官秦鏡淸帶便衣警探十餘人於十六日晚在車站查土眼見龍頭上有番布袋一只從上擲下當有人來接收秦巡官以其可疑正在上前檢查而後首忽來路警數人狂吹警笛霎時間來形似小工等數十人將秦圍住阻令不准檢查卒被一路警賈某戕袋强負而去路警反將探警廖大金及報告人莊順生拘往路警局朱玉亭巡官以廖等奉公到站不便造次電話縣警察所磋商解决辦法亦無結果因將路警李某賈某與廖莊等四人親自送至警所請求審辦再由警所移送縣署由俞承審員審訊雙方言語各執諭令退去聽候核辦當塲騐明廖莊有籐條拳足等傷痕立送大同醫院醫治聞雙方正在磋商將以誤會了事云 
[常州]  
　　童子軍赴蘇會操蘇常道屬童子軍十九日在蘇州公共體育塲會操武進男女童子軍加入者共有十團奔牛九高童子軍於十七日下午來城會同城内童子軍於十八晨乘早車出發戚墅堰二高在童子軍在戚鎭上車同赴蘇州共計男女童子軍一百五十人職員二十人抵蘇後住宿地點非勸學所即體育塲十九日會操二十日游覽名勝二十一日上午九時四十分乘滬常三四等車回常云 
　　華成繭行被焚南門陳渡橋華成繭行近與上海曹家渡信昌絲廠訂約包烘乾繭一百三十擔計洋一千四百三十元已付定洋六百元詎於十七日上午四時許因木匠吸烟遺落烟灰於柴堆上竟至失愼行主岳士珍自夢中驚醒竟將右臂燒爛經人極力灌救始得撲滅計被焚樓屋上下四間披屋兩間雙灶六座柴草五百擔繭籃七千隻並有川堂等房屋亦付一炬現在繭市已迫能否重振旗鼓殊不可知云 
　　蠶桑最近狀况武邑各鄕育蠶早者現已大眠起身遲者亦已大眠蠶色因前數日忽發西南風天氣寒冷以致欠佳平均祇有七折横林桑葉市面頗盛政咸定東昇東等鄕均前往購取每擔約售三元一二角繭行開秤日期須待繭業公所開開决定繭價以絲價昂貴預計必可看高云 
[鎭江]  
　　江綢滯銷之原因鎭埠江綢向以銷行東三省爲大宗年計千萬疋近因時局關係各商裹足不前銷路頓滯價格平疲異常昨日（十六）開盤上等江綢每疋已減云 
五角左右尙有續跌之勢 
[揚州]  
　　揚鎭增改輪班鎭江天泰招商等六小輪公司近以鎭揚汽車行駛後鎭揚乘客漸減航業殊受損失特公同集議於十八日始添開一班逐日開行四次更改時間爲上午七時·十一時·下午三時·七時並廉價優待旅客藉資招徠云 
　　籌費修橋之呈報揚州萬福橋興修用費計畫業經議有端倪江知事昨將籌欵方法呈報省暑察核（甲）由本城銀行錢業募欵四千元（乙）由各業募集一千元（丙）由中資捐收至明年四月止約六千元（丁）由借支保衛團停支欵約五千元（戊）私人勸募連同高寳興泰東鹽六縣若干（己）由馮夢老約募若干此外籌募不敷之欵由士紳周穀人鍾味腴王幼雲楊繩武等十人擔任連同前次運河局及鹽商捐助共以九萬爲限云 
　　鎭揚汽車公司近訊鎭揚汽車公司前以土路不良與上海德商西門子訂立合同平鋪石子改築鋼軌連需用之車頭兩個客車八輛共規銀五萬兩日前該商特派工程顧問羅白氏偕同工程司許君往路勘工以地土之關係變更原有計畫以瓦礫鋪路供給車頭三個客車十二輛改用煤力（按前爲汽油）增費一萬五千一俟欵項交到即行動工云該路南段由六圩車站至江口本有舊路直抵義渡碼頭爲車驢往來孔道各項貨船亦在該處停卸惟地勢稍曲不便通行且渡客衆多秩序難整由公司於車站之南另築馬路直達江口專爲碼頭小車汽車分道之用以期兩無妨碍刻已工竣矣 
[徐州]  
　　逆子刺傷親母南關西菜園住戶孔某年二十餘歲娶妻年餘本月十五夜孔待家人睡熟即以豆油注鍋中煑沸持刀欲殺其父母烹炸其肉時其父驚起孔即將其母之腿部剌破當被孔母至三區警署呼救遂經趙署長將孔綁送總局經局長嚴訊因其並無神經病十六日即轉送縣署訊辦矣 
[嘉興]  
　　商界聯合會成立北大街各商號現已組織聯合會推定高叔荃爲正會長許益三陸初覺爲副會長其評議幹事各部職員亦已分别推定現該會於十七日下午一時在秀學明倫堂開成立會各界人士到者六百餘人李知事亦派姚石鏡代表蒞會開會後由高高長宣布開會宗旨繼由陸初覺報告本會籌備經過情形畢即舉行成立禮向國旗三鞠躬旋由縣知事代表姚石鏡縣商會會長姚慕連捲烟公會代表朱舜銘等相繼演說末由孫衍君致答辭最後攝影而散 
　　二中運動會紀浙江省立第二中學五月十二日舉行第七次春季運動會是日天氣晴明來賓在二千人左右運動員分甲乙丙三組（以身體之輕重判之）個個精神潑活於上午九時起至下午五時止各組成績甚佳尤以甲組爲最茲以各種成績錄下甲組百碼賽跑十一稍二百二十碼二十七秒四百四十碼一分四秒八百八十碼二分三十秒一英里五分四十秒擲鐵球三十呎鐵餅六十呎鐵槍九十五呎跳高四呎十一吋跳遠十六呎六吋結果甲組個人分數以朱其生最多共得十六分乙組以傳金奎得十三分丙組吳勳常得二十分末由該校體育主任朱潤卿君贈錦旗一方以資鼓勵云 
[安慶]  
　　推士博士抵皖科學敎育家推士博士本月十四日由蕪湖乘招商輪船到皖考查敎育皖垣敎育界人士極表歡迎埥博士登岸後下榻於聖公會魏來德處現已分别訂期應各處之請前往演講十五晚七時至省敎育會十六日至第一師範學校十六晚至青年會演講科學與衛生十七晚至第一中學十八日至第一女子師範十九日至第一農業學校最後一日過江至工業專門學校演講畢即乘輪上駛前赴湖北等省考查云 
　　電報局長易人安慶電報局長朱澐與本省高級長官無甚接洽又因事觸馬氏之怒當有撤換之意事爲紳界中舒鴻貽聞悉邀求馬氏保以伊子壻某小學敎員胡國鏐接充舒向爲馬氏奔走有年比即允許電請交部委任日昨揭曉朱局長赴京未回該局代行職權鄭某接奉行知電京請朱速回朱覆電先行交代胡國鏐隨即於本月十五日赴局接事局中辦事人員行將大批更動云 
 
 

Page 11

 
 
第一萬八千零四十一號;中華民國十二年 西曆一千九百二十三年五月十九號
星期六 * *   
 
 

Page 12

 
 
第一萬八千零四十一號;中華民國十二年 西曆一千九百二十三年五月十九號
星期六 * *   
 
 

Page 13

 
 
第一萬八千零四十一號;中華民國十二年 西曆一千九百二十三年五月十九號
星期六 * *本埠新聞 
[津浦路大刦案之昨訊]  
　　政界某君述調查之經過臨城事件昨日本埠所得消息迄無何等發展據總商會所得報告江經沅等七人於十七日早入山接洽招撫各事其結果尙無所聞本埠永安公司昨已捐綫毯二十五條交總商會寄至棗莊又昨政界某君由京南下過臨城曾作種種調查據其所述各節均極詳晰茲錄如次匪徒巢穴占地極廣人數實有千七百餘爲三部分之集合一係被裁安武軍一係歐戰時旅法華工一係當地匪徒也此中以孫桂扶爲主一切事務均諮詢之桂扶年已六十餘人甚和平下有七首領如孫美瑤·郭其才等孫郭兩人亦均尙俠義非普通凶暴之盜匪可比七人之下又有小首領若干人意思均不能一致故往往有一部分已允一事而一部分不肯服從者至匪軍所有槍械適用者僅步槍三百數十枝此外則舊式短馬槍爲數甚多惟不能應用至勃浪林則更銹壞匪巢四圍守衛者均持木棍即此亦可想見槍械之缺乏土匪對於此次被擄旅客稱爲鐵路票所以别於老票而言現巢中尙有老票三十餘人至彼等對待鐵路票較老票爲優而將鐵路票分爲數隊每日勒令一農家供食日必遷徙每徙必二三十里故被擄旅客以日行爲苦食物僅得蕎麥小餅乾燥異常難於下咽而在匪則已十分優待刦案發生以後官塲方面辦事極爲顢頇且人多意雜毫無統系氣派仍極大附近五縣知事均來棗莊以備傳喚此外官吏尙有陳調元鎭守使·鄭士琦·何鋒鈺·及曹錕代表王用中等多人棗莊鄕間並特租一屋時有官長帶衛隊入内大抽鴉片又附近有小菜館一家現亦割爲官塲專用時有土娼入内咿啞作維揚調供長官取樂此種土娼鄙陋不堪言狀令人見之欲嘔而諸長官顧而樂之亦復聊勝於無之意也至由京赴棗莊自請說票之安特生爲昔年到南京勸張勳之人此次仍以當時手段對付土匪威嚇利誘雙管齊下實則土匪絕非當時張勳可比安特生末次進巢爲土匪見疑而出自此遂不復入又官塲方面對於華人擄客絕未注意曾有人以之詢問田中玉田謂俟外人全數救出後再說蓋其心中絕無援救華人之觀念在也云云 
　　洪敎授之兩函昨晚大陸報接李白斯氏轉到被擄諸人信函内有復旦洪敎授二函一致六合貿易公司李登輝君一致洪君之弟其與本君函略謂弟不幸亦在被擄之列但尙不甚受苦目下釋放外票事已在談判中而於華票似仍無所舉動匪首待遇尙善其與弟函略謂前日託某友轉交一書計已入覽此間諸人一時當不致有危險但望釋出尙須有待耳余輩居此固不能如家中之安適幸匪中待遇尙善望勿過慮 
　　法總領事派員往查臨城刧案發生後本埠法領事即前往臨城調查尙未返滬茲悉法總領事昨因被擄人士迄今尙未盡釋又委派秘書馮志興君前往臨城陪同法領事調查一切聞馮君奉派後已於昨日束裝北上矣 
　　商總聯會電責交部昨各路商界總聯合會（江西路六十號）因交部宣言對臨城案僅負營救外人之責漠視華人於不顧由到會各議董議决致電交部嚴重責問電文已經拍發其文云北京交通部鑒此次臨城刦案公等事前未能防患於未然已負尸位素餐之咎今竟敢公然宣言交部僅負營救外人之責對於國人被擄者則由其親屬營救云云然則公等所司何事何竟荒謬絕倫一至於此以理論此次津浦乘客均宜一律營救豈宜有所厚薄豈公等以國人易與遂漠然處之耶本會特代表公意向公等警告務將所有被擄乘客尅日救出否則是公等自絕於國國人亦必有以處公等也上海各路商界總聯合會篠叩 
　　旅京公民痛責軍閥上海總商會昨日接旅京公民袁正道等通電云此次津浦路發生匪刦内關民治外關國交危害於本國人之安寗者小影響於外人之性命者大妨碍國交險惡萬分查刦匪發難之地當魯豫交界之衝槍械完全隊伍整齊而爲數復有千餘人之衆兩省督軍直魯豫巡閱使所督者何人所巡閱者何事徒取國人之膏血用供權利之犧牲殘兵黷武挾私以逞遠架害於邊疆近貽患於肘腋當民衆羣呼救國雪恥之際忽狂發亂國益恥之羞兵所以靖内而我國軍閥適足爲内亂之符兵所以禦外而我國軍閥適足引外患之來憂亂日急禍不旋踵此而坐視寗能爲國凡屬同胞急須全體一致由各省敎育會農會工會商會旅省各縣同鄕會推舉代表指定地點開全國國民代表救亡大會議定國民自救之策即時止亂徐圖撤兵任何軍閥迫令服從苟有違反即加抵制以哀勸爲前提以罷業爲後盾縱遭慘殺誓不挫折寗爲烈士以死不爲奴隸而生嗚呼民國者中華民國國民之民國非軍閥之民國惟國民自棄其責而軍閥斯有機可乘毒民國者固軍閥縱軍閥者實國民軍閥不亡國而兵不即裁軍閥不裁兵而國必速亡時機危迫千鈞一髮瞻念前途曷勝慄懼急切陳詞諸希鑒察特此通電旅京公民袁正道楊壽齡戢扶李蘭圃黃自强陳國綱等三千六百人叩 
[同鄕會聯席會今日開成立會並請董杏生康通一二君演講] 　　 
　　全國旅滬各省區同鄕會聯席會本定星期日開會茲因别項事故改定今日（星期六）下午四時仍假廣肇公所舉行成立大會並請由臨返滬總商會代表董杏生君·申報記者康通一君·來會演述刧案之經過及實地調查之情形云茲錄其通告書如下逕啓者本月十四日由敝會等發起組織各省區旅滬同鄕會聯席會爲營救臨城被擄人士曁謀消弭後患一事曾函邀貴會請推代表出席未蒙駕臨殊深悵望現查是日到會各同鄕會會館公所等諸代表公决謂非組織大規模團體不足以資永久而維大局當經諸代表連日籌備業已就緒茲訂於本星期六（十九日）下午四時仍假寗波路廣肇公所内開成立大會以便討論重要問題幷附奉選舉票一紙准即選擇正主任一人副主任二人書記一人會計一人（被選資格以團體爲單位勿書人名）希即塡就届時務盼出席携投俾聆敎益而策進行無任感盼廣肇公所·寗波同鄕會·紹興同鄕會·溫州同鄕會·同啓 
[遠東運動會消息華選手再加入三名] 　　 
　　遠東運動大會之中國選手除已選定者外茲再由留日基督青年會員向中國代表幹事交涉允許留日學生中選拔三名加入參與五哩賽跑此三人業已决定爲一高學生張嘉賓·高師學生孫新吾·基督青年會唐源伯·云（日本電報通訊社大阪電） 
　　歡迎各國選手之大阪市現以運動塲爲中心開大會之色彩愈加濃厚市内各大戲館槪許選手自由觀劇市内外各處電車皆給發免票各報館亦皆開會歡迎各選手（東方通信社大阪電） 
　　日皇賜與遠東運動大會之大優勝杯本日由今村體育會理事至宮内省拜領（東方通信社東京電） 
　　本報派往大阪參觀遠東運動會記者裴君國雄前於十三日隨同選手出發昨夜接其自神戶寄來之第一號通信云本届選手除女選手·足球·隊球·及一二田徑賽選手·先期赴日外其餘均乘賀茂丸於十三日由滬出發領袖者爲葛雷博士·沈嗣良君·杜連科君等選手凡四十四人十四晨全體由葛雷博士率領體操十五分鐘自十四日下午三時起風浪漸大暈船者漸多至昨午（十五日）幾無人不暈船於今晨六時入神戶港由海關檢騐搭客至七時遠東運動會所派之代表如松村松次郎君小伊籐忠兵衛君·（歡迎委員長）及各報記者均到船歡迎日本郵船船社亦有大阪支店長櫟木幹雄代表歡迎華僑方面歡迎更盛商商代表楊壽彭君及其他各重要職員均親臨招待所有選手行李由委員會給一硬紙牌槪免檢查幷贈一黃緞帶之徽章綬以資區别至八時到神戶碼頭華僑來歡迎者約五百人幷有男子學生數百歡聲雷動國旗飄揚此爲離國後第一次見國旗也登岸後分乘華僑方面預備之汽車赴中華會館之歡迎會會塲佈置極爲宏壯具見華僑對祖國之熱忱華南及女選手均於昨日抵神今日亦一併歡迎女選手更得羣衆之敬禮因選派女運動家實中國空前之舉也此項女選手聞已赴日本女學校練習今午則將同赴大阪云 
[阜陽商會之刼後哀聲]  
　　去年河南土匪攻陷皖省阜陽全縣商民備受其害事過之後官府無人置問茲由該縣商會通電全國商會請爲仗義主張其文云去秋豫匪陷阜全城爲墟各商業損失凈盡而錢業受累尤深查錢業發行圖票匪亂之餘金融枯竭極力籌措羅掘無門因此停止兌現持票之人明知同遭浩刦雖有急需亦無如何困苦情形匪可言喻竊念匪禍突然而至商等不但力不能防亦且避不及避究竟防衛軍隊不爲不多致使商等罹此巨劫是否應負其責商等即不敢望如數賠償負責之人必有應得之罪今皆逍遙法外商等心實難甘伏乞仗義援助藉雪商等受累無告之寃以爲將來保障安全之地不勝廹切待命云云 
[閩同鄕會之三要電爲學生檢查日貨而發] 　　 
　　前日旅滬福建同鄕會開緊急會後拍發要電三通照錄如下㈠福州總商會鑒對日經濟絕交全國一致各省均由商界主動協同各界辦理吾閩商界不自主辦以致學生自由行動或有越軌之事請即招集各界代表協定妥善之法總期對外對内得有兩全之道幸甚㈡福建學生會鑒檢查劣貨本屬愛國熱誠惟手續未善或有越軌舉動請仿各省成例與商界協同辦理檢查之時由商界派員同往果屬嫌疑之貨先爲封存不許任意破損俟調查明確再行處置其調查之法或函本會或滬總商會或市民外交大會代爲證明均可總期對外對内得有兩全之道諸君青年愛國後望甚大愼勿自隳名譽致失社會信仰幸甚㈢福州薩省長鑒據三山會館董事會函稱學生檢查劣貨常有越軌舉動商不堪命等語查對日經濟絕交全國一致各省均由商界主動協同各界辦理請即招集商會及各界代表協定妥善辦法勿使學生自由行動致有軌外之事總期對外對内得有兩全之道閩省百業凋敞豈堪再受摧殘幸勿漠視旅滬福建同鄕會叩銑 
[川民自决會之通電歷數曹吳禍川鄂贛之罪] 　　 
　　川民自决會昨發通電云全國同胞均鑒國禍至此而極矣究其致亂之由無非軍閥爲惡而軍閥之横侵暴掠正大肆其蠶食鯨呑之野心者厥爲曹吳吾川復陷於水深火熱之中重受此獠之禍自已忍無可忍不能不起而自决自救然環顧國中或遠或近或淺或深直接間接遭其害者尤大有人在不覺同病相憐互相扶助之念油然而生敢申數語敬告國人曹錕·吳佩孚不學無術權利自恣好動干戈與民爲敵當丁巳侵湘出入長岳大縱擾亂湖人胡豈能忘而辛酉决堤以淹嘉魚之民尤屬人道之賊至今尙戴兩湖巡閱頭銜公然視自治之湖省爲其制轄而湖省當局曷嘗得以安枕也贛自經陳光遠搜括後人民已窮達極點方幸北伐軍興贛人治贛乃蔡成勳假保洛之威南下拒虎入狼以暴易暴鄱陽羗盧坐看移級何堪禍閩亂粤之兵復出入其境耶閩人苦李厚基之暴歛方羣起而逐之乃曹吳始則助械袒李抗戰厦門繼則餌王北歸取消自治邇來竟遣孫傳芳驅兵入閩禍切燃眉彼閩省同胞欲求偏安海隅亦不可得也陳炯明叛國亂粤悉出曹吳唆使蓋曹吳背師違法素所嘗試此次旣嗾沈鴻英搗亂粤局尤復請獎叛黨葉舉·楊坤如·將軍動位推其禍心則非再糜爛廣東不已今楊葉果復叛矣粤人能不憤氣塡膺乎廣西自驅逐陸榮廷後遂揭櫫自治乃曹吳反抗不遺餘力助陸助林紛亂至今未已也袁祖銘受曹吳之助返黔從此黔省遂不得安今敗竄逃矣然曹吳猶極力助其反攻蘇固壓制之下滇浙亦其挑撥虎視之中江南殆無一省不受其禍害所謂南人消瘦北人肥者不誠然哉雖然西南之民受禍猶在顯然而可以悟也惟西北人民受無形之損失而不覺痛切骨髄只自悲苦集哀衷尙不能爲外人道也鄂雖富庶之區然今日侵川軍餉取於鄂明日侵閩軍餉取於鄂後日侵粤軍餉又取於鄂數年來罔不如是故鄂亦凋敝殆盡矣豈不等於受兵禍之省乎河南馮去而匪起山東田留而匪起直隸王督而匪起陜甘劉陸入而匪起皖北老洋人又竄入矣大河南北受曹吳之撫而賊益多况旱魅爲虐河决堪虞三十萬之驕兵肆掠數百千之貪吏窮凶殘敲心懐暴秦情同王莽瞻望中原怨氣彌天泣問同胞已乎興乎曹志切曹操一意覬覦總總統吳心存司馬極力黷武窮兵同床異夢作威專橫中外上下亦知有保洛而不知有政府慶父不去魯難難平此獠不除終爲國禍本本取代表川民重申曹吳禍國病民之罪尙望我全國同胞本自决之精神斬木揭竿起而直討也川民自决會叩篠 
[杜錫珪佈防長江]  
　　海軍總司令杜錫珪以日來長江一帶盜匪充斥刦案時聞險象環生特電飭駐防長江上下游各艦艇加意戒嚴對於夜行船隻特别注意以免疏虞茲戕長江布防情形調查列左江貞駐防武昌建安駐防安慶拱辰·宿字·楚謙駐防大通建威駐防湖口建中·永安駐防宜昌張字·楚有駐防蕪湖靖安·永健·江利·利通·靖安駐防南京各艦艇長奉令後業已實行駐防近因戒嚴期間艦中各級官佐以及士兵伙夫等每晚六點鐘起無論何人一槪不准上下即日間亦不得無帮請假登岸以重職務云 
[留日學生電告廖代辦回國]  
　　東京留日學生協會昨電本埠旅滬留日學會報告國恥日在日開開情形及廖代辦定期回國原因其電云「旅滬留日學會轉全國各團體均鑒陽（七日）日本會齊集各校留學生在青年會開恥紀念民會秩序整肅到者踴躍後議决一致抵制劣貨爲雪恥之後盾並議决三月號日留學生舉行示威運動被日警毆辱再四懇廖代辦嚴重抗議迄今亦不得要領實貽我國外交上之奇辱衆乃請其回國另擇賢能茲廖代辦已拍電辭職在使署裝束一切亦將摒擋就緒約皓（十九）日當可起程回國請一致主張轉告政府擇夙有外交經騐者駐日俾再據理交涉而雪學生之辱對日經濟絕交之主張須請國人堅持到底達撤消二十一條之目的吾人雖遠離祖國亦與有榮焉特電東京留日學生協會方洪濤·許惠民·等同叩銑 
[市民大會消息]  
　　市民大會調查股因接滬杭甬轉運公會函稱恐有人將劣貨改裝混運不易證明應請派員協同調查等情昨日該股主任先派幹事陳春盈·徐運新·前往接洽一切與該會商定市民會未經派正式調查員以前如有改裝劣貨發現暫時扣留通知市民會即行派員核辦云 
　　又該會文牘股主任孫鏡亞因事離滬辭職由文牘幹事開會議决公推張靜廬君暫行代理待幹事缺額塡補後再行推舉云 
[總商會證明國貨之兩電協昌廠玻璃惠民廠毛巾] 　　 
　　邇來各地檢查日貨頗多誤會迭由總商會依據國貨各廠家之請求代爲證明以資保護前昨兩日該會又發出兩電（一）致厦門總商會電云協昌玻璃廠出品聞運抵厦門被扣查該廠設本埠小沙渡股東多旅滬粤商原料採於蘇之宿遷粤之惠州完全國貨請速放行上海總商會篠（二）致福州總商會並轉各公團電云 
惠民廠山字牌及了字牌毛巾運抵貴處據稱疑爲日貨將其焚燬多打查該廠設於蘇省寳山縣早經農商部註册稅務處核准免釐所出毛巾迭經江蘇第二次省地方物品展覽會福建保存國貨公會第二次陳列會審查給獎其爲完全國貨毫無疑義且此事貴省保存國貨公會及實業廳均有案據可稽尤不難就近考查應請許其照常營運萬勿誤會上海總商會巧 
[日議員回日]  
　　日本熊本市議會議員考察團抵滬後曾由日僑居留民會招待陪往各處參觀一切昨日考察事畢搭長崎丸郵船回國臨行時該國同文書院學生等均開會歡送 
 
 
 

Page 14

 
 
第一萬八千零四十一號;中華民國十二年 西曆一千九百二十三年五月十九號
星期六 * *[今日江灣賽馬之預測] [  伯奮]  
　　第一次五月賽　　　　　　　　　四分之三哩 
　　（一）克門密司改夫（CnristmasGift）（二）卡林登（Carlington）（三）卡爲Kewiki） 
　　第二次球海斯賽　　　　　　　　一哩四分之一 
　　（一）尼古立鐵（Niccolite）（二）破兒司帶（PoleStar）（三）司街羅司（Skyros） 
　　第三次大東賽　　　　　　　　　一哩四分之一 
　　（一）地納鐵（TheKnut）（二）慷慨大利（ConquerorDahlia）（三）色福塘（SuffolkDown） 
　　第四次大皮杯賽　　　　　　　　　一哩半 
　　（一）騰司飛（Danesfield）（二）麥根前（MoKenzie）（三）金菊（GoldenChrysanthemum） 
　　第五次五月跳浜平力賽　　　　　　　　　二哩 
　　（一）鎖雪兒尤寗（SocialUnion）（二）馬立師之馬（MorrisssStarter）（三）惠而搶司（WildChance）「倘鎖雪兒尤寗」不起步「叭噠拍夫」（Patspouff）可佔第三 
　　第六次彭頂克賽　　　　　　　　　　　　九法郎 
　　（一）司帝白業鐵（Stibnite）（二）地牌（TheBard）（三）惠鐵派痕（WhitePine） 
　　第七次鈕獎賽　　　　　　　　　　　　　一哩三法郎 
　　（一）克司山水（CastleSycee）（二）奔卡塞（Pencastle）（三）考克亞特拿司（CockOThNorth） 
　　第八次克辣蒙賽　　　　　　　　　　　　　一哩 
　　（一）克魯雖特（Crusadar）（二）雪潤雪浦（Citizenship）（三）葛倫業鐵（Galenite） 
　　第九次法蘭特去門賽　　　　　　　　　　　一哩 
　　（一）惠而拉夫（WildLife）（二）克司密司蒙（ChristmasMorn）（三）生雪陀（Sunshadow） 
　　第十次假日出賣賽　　　　　　　　　　　　　一哩四分之一 
　　（一）色姆太姆（SomeTime）（二）意瑞麥南（EasyMoney）（三）愛辣飛（Ellerfield） 
　　第十一次初學騎賽　　　　　　　　　　　　　　一哩半 
　　（一）開寗登（Kennington）（二）地考不培（TheCopperBird）（三）卄麥拿克（Kilmarnock） 
[杭垣學生分隊檢查劣貨訊]  
　　滬杭甬鐵路轉運公司前函請杭州學生聯合會選派會員逐日至杭段各站協助檢查劣貨茲悉該會共派出學生七隊分段杭州城站·艮山門·拱宸橋·筧橋·南星橋·閘口等站每隊隊長一人檢查員六人此外並派稽查五人辦理各該隊交涉糾察等事城站隊長吳正鵠近已與該站鐵路巡官吳曉峰接洽准予協助辦理凡由上海各轉運裝杭之貨經由該會查騐後皆標明騐訖字樣隨時放行並無留難至江干拱宸水道亦派有學生二隊隨時查察以絕來源云 
[航業消息彙報]  
　　美孚輪擱淺訊美孚洋行之StandardArrow號船身爲一萬一千凈噸此次由紐約運大宗煤油至漢口起卸十五日該輪行過蕪湖至斐子露島地方船身即遭擱住當由該輪電報滬行立命會德豐派巨噸量之拖駁輪聖獨密尼克號駛往該處拖援刻下擬先將所裝之油卸出駁運减輕載重俾得易於出險云 
　　避難俄人來滬從西比利亞經哈爾濱避難來華之俄國海陸軍警及商民人等陸續來滬者已不少昨日又有乘南滿公司榊丸至申之避難俄人四十名就中二十八人係由大連青島等處上船其餘十二人則係流落於哈爾濱者登岸後均由該國伊中將護送至各收容所安身云 
美孚添造新輪美孚洋行在長江及内地行駛之輪已有美安·美南·美順·美潭·等十餘艘往來上海長江及寗波等處現在又向耶松船廠定建美字號新船一艘計凈長二百零六英尺闊三十二尺輪名已定MeiChuen號船身業經建京昨在該塢舉行下水禮 
　　歐洲來滬新輪聞澳輪公司刻有兩新輪加入中國綫内一名豆起賽號一曰笛亞司旦號該二輪均由曲里司德初次來申於本月中開出又聞藍烟囱公司亦從中歐綫内加添新造輪一艘船名笛爾亭司計七千九百噸該輪甫經出廠維須八月初方可到申 
　　法船載來海軍法郵船高爾第埃號此次因損機遲到三天昨日至滬該輪由法來申之旅客中有華人十七名從香港來者華商十人又有從西貢代法政府運載海軍軍官及兵士等三十五名係新近奉命調防至滬者昨日各海軍已抵上海矣 
　　商輪雜訊一束提督之麥堅尼總統號今日到滬輪泊中棧來貨祇四百噸轉至香港小呂宋貨尙多另有木頭五萬五千尺在申須留二天再赴香港又昌興之坎后輪昨午已到上海來客中有華人十二名至申當日即已赴港又大阪公司之亞拉白姆丸在美載有大宗麥粉約七八萬包來華昨得來電該輪於二十八日可至上海又日輪近江丸歸國本埠有花餅一萬四百件花衣二千九百件湖絲一百九十餘件菜子胡蔴七百件運往東洋云 
[聯華總會歡送怡和經理回國]  
　　本埠聯華總會於昨日午時設筵歡送怡和洋行總經理强司東君（MrJJohnston）到會者有老公茂洋行總董批埃斯（SirECPearce）怡和前任總經理司密斯（MrABrooke-Smith）及副經理皮斯（MrBDFBeith）倍石克（MrCWBeswiek）朱葆三傳筱庵·潘澄波·祝蘭舫·勞敬修·葉子衡·張簫雲陳炳謙·袁近初·朱吟江·顧子槃·潘志銓等頗極一時之盛先由張簫雲代表朱葆三主席致詞謂强君自接任怡和洋行總經理以來竭力發展中國之商務頗爲滬上商界所推重且曾爲第一任英商會會長及第一任本會會長强君去年亦曾回國後又來華重爲歡聚此次歸英倘能再來中國重叙舊誼非但同人等所企望亦中華商務上之幸福也云云繼由强君起立答詞謂鄙人雖在滬多年然駑鈍無能荷承謬诜讚去年回國亦承諸位餞行鄙人不勝感謝今日又承餞别曷深勞幸深望重來中華再與諸位握手言歡乃鄙人之素願也云繼即叙餐于二時半始盡歡而散云 
[日鐵道考察團分期來華預定三期]  
　　日本帝國鐵道協會因欲考察中國最近鐵道現狀特組織中國鐵道考察團全體團員五十八人業已决定分爲三組先後來華第一組定期二十九日團員二十三人二組二十人三組十五人分於三十一日及下月三日抵滬其主要目的爲津浦膠濟各路云 
[縣聯會請省會議决恢復案文]  
　　江蘇縣議會聯合會幹事莫錫綸等致省議會請議恢復各縣縣議會文云爲請議恢復江蘇各縣縣議會事竊以本省各縣縣議會於民國元二年遵照貴會議决之單行自治制先後成立迨三年三月被袁政府非法停辦錫綸等當民國五年於國會省會恢復後組合縣議員聯合會赴京赴省請願回復當經參衆兩院議决恢復咨達政府嗣經改變延擱至今去年貴會兩次開會代表等前來請願旋於去年十一月九日貴會議决恢復逕咨省長公布乃省長咨部延宕迄未公布人民渴望切於雲霓茲將各縣縣議會亟應恢復之理由謹爲貴會一詳陳之查參議院於五年十二月十四日移付衆議院咨文内開暫時沿民國建立時舊例恢復各省縣城鎭鄕兩級自治各機關或元年各省議决之單行自治制一切皆沿解散時之舊俟國會議定自治法案之時乃行改組事關立國基礎不便因循遷延云云此案經兩院同意由參院於六年一月二十六日咨達政府旋以國會解散停頓至今本年二月三日衆院又咨催政府公佈法案昭昭具在况元年本省單行制爲貴會所議决尤應尊重自身之法案其理由一查民國憲法地方制度一章業經憲法會議議决有縣以下之單行制·由省議會制定之規定則本省單行制雖至憲法制定之後亦不受其影響此時惟有沿解散時之舊恢復縣會終了議員任期以爲過渡其理由二查元年蘇省各縣遵行本省臨時省議會議决之暫行縣制選舉縣議員及各縣縣議會成立多在元年之冬或在二年春夏及三年三月袁政府非法停辦統計時期多則年半少僅一年揆之三年任期之規定尙未終了今國會兩次恢復扣足議員任期貴會亦曾被解散及恢復後議員亦滿任期若縣議員獨抱向隅豈非不平已甚其理由三查去年貴會臨時會時王議員朝幹·候議員兆圭·楊議員懋卿·狄議員梁孫·張議員葆培等均提出動議請復縣會及常會時期黃議員端履等亦經提出經大多數之議决逕咨省長公布尊重法治人同此心爲自治護法即爲貴會護法其理由四查國會省會同遭解散均已先後恢復而縣自治僅云停辦不云解散尋繹解散與停辦字義頗有區别今解散者旣可回復豈停辦者獨不能繼續耶期理由五查本省自治籌辦最早成績較優即如三年二月各省軍閥請停自治而本省長官幷未附和尤足證本省各縣議會之不應停辦其理由六查本省縣議會有已成立未成立之分今議恢復對於未成立縣分將若何處置不知六十縣中民情物力大有參差辦理地方自治原不限於同時舉行即如王前省長施行新縣自治亦有先辦三十七縣之規定而舊縣議會成立者共有五十縣反較此爲多則恢復縣會自不拘於全體之成立與否其理由七查縣議員補缺元年制規定逾定額三分之一者舉行補選二年修正制以候補當選人遞補之辦法頗有異點然二年六月公佈之修正制增修第八十六條有已經成立之縣議事會應俟下届改選時遵照修正縣制辦理之規定今者請求恢復这客縣議會均從元年制產出遇有議員出缺當然有所依據其理由八省長執行此案初以新制尙存則曰事關變更法令必須請示中央今國務會議縣自治法由内務部修訂交國會議决則新制已屬默認廢止更無所謂變更法令問題三月之漾電四月之巧電寢電省長亦知民意之不可久遏單行制之無妨法令其理由九綜上述理由於法令有所依據於事實尤多利便謹敢具書請願懇祈貴會主持公道依據兩院之議决案尊重貴會制定之法案及歷次之議案緊急提前議决迅咨省長查照將三年停辦之各縣縣議會尅期一律恢復地方幸甚自治幸甚謹陳 
[縣聯會將開幹事會]  
　　江蘇縣議會聯合會昨致各幹事函云敬啓者本會依據四月十八日大會之議决業積極進行近閱報載省長交議省議會咨詢案仍是留難之法又載内務部復文有與敎令抵觸碍難照准等語此與縣會前途大有關係兹訂於本月二十四日即夏曆三月初九日下午二時·在小花園本事務所開幹事會緊急會議届時千乞撥冗蒞滬討論辦法無任跂禱 
[各工團請立工會法之新批]  
　　本埠各工團聯席會議呈請農豴部迅立工會法茲聞該工團昨已接得該部第六二三號批示云原具呈人上海各工團聯席會呈一件請迅立工會法以維勞工由呈悉查工人協會法案前據法制局擬訂由本部簽註函復國務院在案業經大總統提交國會該會所陳各節用意正復相同合行批示知照此批 
[惠工債權團之呼籲]  
　　惠工債權團致函總商會省敎育會交涉公署及各機關云竊民等不幸生爲勞工當此米珠薪桂汗血所得恒不足以謀一飽一旦失業困苦尤甚故近代名人極力倡導勞工儲蓄要求改良待遇詎前年李等利其機會即設一惠工銀行以優待爲名吸收工人存欵復利勞工薄弱之心誘以重利餌以贈品民等以李爲堂堂傳相後裔盛爲宮保嫡孫坐擁遺資享受不盡斷不料其詐欺勞工血汗之資孰料甫及一週遽爾倒閉時當歲暮痛苦莫當雖經受害女工扶老携幼啼飢號寒泣求總商會致函勸告亦不之理迨假工商友誼會組成債權團與彼代表海德禮律師一再交涉始復函允將儲蓄儘先還淸未幾又移交薛邁羅辦理還欵仍無定期不得已乃典質凑繳堂費控追深感堂上仁慈當諭令務將儲蓄儘先無折扣發還其時又有該行董事陳仲强不忍勞工再遭訟累慨然出任和解民等感其誠意亦惟命是聽詎次日忽謂李瑞九反對無法進行薛邁羅又係李所聘當然以李之延宕主張爲叭一辦法旋又來函聲述堂上儘先發還儲蓄之諭薛極端否認須與其他債權同一待遇云云不知儲蓄應有優先權係根據該行之應有凖備金故與其他債權待收二次股本不同薛係外人無足深責獨李瑞九何無天良乃爾忍心因萬餘儲欵累數百戶勞工費時失業復阻撓他人和解豈眞欲置勞工於死地耶抑果欲以不了了之耶雖然堂上秦鏡高懸不致受人朦蔽然爲思患預防計不得已瀝情籲求各界仁人君子主持公理鼎力維護或將下情代陳官廳或對於李盛二氏尊親屬作友誼忠告毋使後世子孫長爲海上勞工債務人則幸甚矣謹此上陳伏乞鈞鑒 
[同濟醫工大學工廠製冰]  
　　吳淞同濟大學之附屬工廠募得德國機械甚多設備完全最近德國博士朗克演講冰鮮機器及其效用聽者多認爲滿意現在天氣漸熱吳淞離滬較遠不易得冰該校即在工廠製冰應用經試騐後以用蒸濾水製成質頗潔凈曾在運動會日用以含飲聞所出數量可以售供淞鎭商舖居戶暑天之用云 
[小學生扶助車夫之可嘉]  
　　昨日字林報載有李君投函述小學生扶助車夫一事本互助精神出人於危阨其見義勇爲至足多也故不惜費辭迻譯如下函稱星期六最間余往治事之處過北四川路近武昌路口忽見一載碍小車傾覆於地即有中國小學生多人春年齡自八歲至十二歲不等立助車夫扶車車重力弱諸人竭蹶將事偶有碎磚墮足上亦若不覺疼痛仍力扶不輟卒藉路人相助將車扶起而後已余見之深有感焉夫諸人以髫齡弱童不顧其身力助一可憐之苦力而又若甚樂爲之者彼西國友人中多有詆華人爲自私之民族缺乏合作精神不知彼國亦有此見義勇爲之小學生否更觀於華人於美紅會捐欵俄國賑欵之踴躍輸將及其辦理義務敎育青年會等之成績昭然諒吾西友亦可改變其觀念矣 
[三誌湯節之由蘇解滬之波折高等廳派員來滬查辦] 　 
　　席上珍自縊身死案内牽涉前商報館總理湯節之茲奉蘇州高等廳派警將湯發回地檢廳重審道經法租界因違章拘押法公堂由地檢廳郭檢察長赴蘇詣高檢廳面禀一切已誌本報茲悉郭檢察長已於前晚仍乘火車返滬昨午高檢廳許廳長委派高廳檢察官嚴彭齡來滬查辦 
[中國衛生會董事會紀]  
　　十八日下午六時中國衛生會在青年會開第二次執行董事會到會者有聶雲臺·俞鳳賓·盧煒昌·胡宣明·沈信卿·張竹平·朱成章·謝介子諸君先由籌備總幹事胡宣明報告會務次聶會長推定胡君繼續擔任義務總幹事次議决江蘇省敎育會·中華醫學會·家庭日新會·中華民國江蘇童子軍聯合會·精武體育會·中華武術會·同濟醫學會·上海青年會爲團體會員請葛朗德（Dr.J.B.Grant）畢德輝（Dr.W.Peter）雷格（Dr.Legge）柯克（Dr.JohnKirk）四外人爲名譽會員熊希齡·顏惠慶·蔡元培·徐季龍·林秉祥·李淸泉·伍連德·蔡輔卿·全紹淸·張伯苓·余日章·陳嘉庚·林文慶·黃任之·陶知行·胡適·黃奕住·江亢虎·諸君爲名譽董事舊會員一律函請繼續擔任會員委員會組織照原案通過但實施時如某組有人擔任即辦毋須同時並進末修改會章議决董事會開會細則到會董事滿三分之一即作爲法定人數又大會開會時期無定經董事會認爲必要即當舉行云 
[南京路食物商反對衛生捐]  
　　工部局自四月一日起頒行之食物店衛生特捐曾經海寗路山東路等各商店相繼反對轉請華顧問交涉在案日昨南京路邵萬生南貨號等十餘家亦聯名呈請該業寗帮南貨同業永興會轉函南京路商界聯合會要求向工部局將所訂規程删减昨日幷派代表至該會面陳工部局取締過嚴營業不便之種種理由該會允即公函總商會等設法交涉云 
[虹口菜塲加捐决意實行工部局另發佈告] 　　 
　　虹口三角新菜市塲新屋工竣後曾由工部局衛生處通知各攤戶加繳衛生捐五角嗣由牛羊肉同業等分請總商會等轉請工部局設法減輕相持頗久迄未解决昨工部局已正式出示决意實行增加略謂各攤戶請求之意見工部局頗能諒解惟該局建築此項菜場已費鉅大費用故新定增費規程確係不得已之舉無論如何不能取消或減輕故自本月份起一律實行照加云云 
[總商會爲紙烟捐致浙當局電]  
　　總商會昨因浙省紙烟特捐事致盧督辦·張省長·文云本月十八日接南洋兄弟烟草公司函稱頃據寗波分公司報告浙省紙烟特稅與中外協定二五捐成案不符開辦以來迭經布告徵之吸戶是以洋商之貨未照該暫行章程第四條辦理現在稅局徵收辦法自應華洋一律若專責之華商是置華商於死地是以由滬運甬之貨仿照洋商待遇當然亦未能照該章程第四條辦理蓋旣云取之吃戶即應由販家粘貼印花公司當然不負責任詎料特稅局指爲漏稅傳押甬局主任發封甬局貨倉等語竊以政府勸國民興辦實業原爲抵塞漏巵以挽利權各國對於本國貨物多減輕捐稅以爲提倡今華商未蒙特殊之優待反遭意外之摧殘又五月十二日四明日報載紙烟特稅辦法之歧異一則於洋商之貨 
淵魚不啻自殺實業乞即電請浙江盧督辦·張省長·飭該特稅局先將該稅章第四條甲乙丙等項取銷務使華洋待遇得以平等並請將寗波分公司貨倉撤封將案註銷以維實業而昭公允等語到會本會查浙省徵收菸捐特稅暫行章程第一條内開凡浙省境内人民購吃捲烟須按照價値百分之二十繳納捲烟特稅等語明明謂此項特稅應由吸戶繳納並查該章程第四條亦稱貼用印花由販賣商店辦理是一四兩條之用意原屬一貫質言之即按照第四條左列各項辦法者其責任在販賣商店而不在烟公司證諸章程萬難掩飾茲據該公司之報告特稅局竟將甬局主任傳押甬局貨倉發封是所謂徵之吃戶所謂應由販賣商店辦理者無非對外用爲緩衝之詞而對内則不惜違反章程以遂其取盈之計無怪據四明日報所載英美烟公司之貨行經四署被警扣留甬捐局反爲託人疏通請其領回了事待遇之不平等至於斯極也紙烟爲消耗品誠使重徵稅項而能華洋一律無分軒輊商人但以維持營業爲主奚有多求無如洋廠以公使爲之後盾以條約爲之保障掉背游行不受束縳而華廠所恃者祇官廳維護實業之一念其效力固已顯分强弱又况奉行之吏未必俱能仰體大府恤民之心甬埠今日之事即足爲華廠前車之鑒循是不改勢必國仙有數實業非拱手以讓之外人即化名以求合辦爲叢毆雀夫豈過慮即以紙烟廠一項而論年來受洋廠之壓迫國人自辦者如振勝如興業如生生類皆先後閉歇惟該公司以根基稍厚尙得巍然獨存本會職在保商誠不忍以國人僅有之實業外見厄於洋商内見厄於官吏致釀牽連俱仆之局用敢忘其戇直之嫌縷陳鈞座至祈迅賜令知甬特稅局啓封釋人嗣後對於貼用印花事宜應照英美烟公司一律辦理以維華廠之一綫生機上海總商商叩巧 
[繭稅帶徵兩機關經費之批令]  
　　本埠絲繭總公所分呈江浙兩財政廳長請求帶收總公所及蠶桑改良會經費以資辦公等情已誌昨報茲悉沈總理昨日已接浙江張廳長第一二五號批令開據呈請在繭捐項下援案帶征公所及改良蠶桑會經費核案相符仰候通令各繭捐局曁各稽查一體遵辦可也此批又上海稅務總所昨奉江蘇財政廳第一三六五號訓令開本年五月九日據江浙皖絲廠繭業總公所總理沈鏞·協理黃晋紳呈稱（中叙原呈見昨報從略）據此除批據呈已悉仰候通令產繭各局所照案帶徵此批印發外合行令仰該所一體遵照辦理此令 
[三領事請浙省取消特别繭捐]  
　　駐滬義法英三國總領事因浙江新昌嵊縣徵收特别繭捐一案特於昨日會銜電致浙江軍民兩長文曰（銜略）頃據敝國絲商阿米達·怡和·大綸等呈稱據派赴紹屬辦繭之華經理函稱新昌嵊縣兩知事强迫徵收特别繭捐名雖買賣各半實則仍由繭商獨力負擔等語爲特呈請即電該省長官令飭取消以便起運等因查新昌嵊縣兩知事今届抽收特别繭捐事前並未布告各僑商依照馬關條約派員携欵前往各屬投行採辦鮮繭未便强迫遵繳額外捐稅　請貴督辦省長即日電令取消以敦睦誼云 
　　尙有本埠新聞等轉入後頁 
 
 
 

Page 15

 
 
第一萬八千零四十一號;中華民國十二年 西曆一千九百二十三年五月十九號
星期六 * *本埠新聞二 
[沈聯芳赴蘇皖視察繭市]  
　　本埠絲繭總公所總理沈聯芳以江蘇安徽等省蠶繭將次上市急須分赴各屬視察故於昨晨由滬乘滬寗早快車先至無錫常州鎭江折赴蕪湖大通依次與該處繭董集議秤收新繭手續約須月餘方可回滬云 
[長安絲繭市之快報]  
　　昨日新豐繭行收繭約二百五十擔公記行收二百三十餘擔均連外莊扯價八十五元因南沙帮來源湧旺故價步跌踏莊統市不過收二百擔扯價八十七元買客未見踴躍若來源再湧尙有續跌之勢 
　　昨日新絲上市約十六包買成十二包之譜現市看高八十一二元次則高低不一新絲上街日繁京蘇杭客紛紛來長採辦故價堅定嗣後價目之貴賤以銷路活動與否爲標凖云 
[滬杭路運到大批鮮繭]  
　　滬杭甬鐵路匯通轉運公司於前夜（十七）裝由滬杭甬鐵路夜貨車運來新繭四百六十四包計由拱宸站裝來鮮繭一百四十六包（上海久成廠）又長安站裝來鮮繭一百十六包（上海新豐廠）又莧橋站裝來鮮繭一百零四包（上海經綸廠）均於是夜運抵上海南站至次晨卸車當由駐滬繭捐委員會同海關扦手騐訖即由運送處裝交塌車分别送交矣 
[新茶抵滬訊]  
　　寗州毛茶大批到滬本埠土莊茶廠因上年陳貨無遺停頓月餘專候產地毛茶到滬始能開工改製茲聞寗州新毛紅茶已由永興昌等茶廠運到一千五百餘擔業已多僱工人日夜興工改製以期早日上市云 
　　祁門紅茶今日到滬祁門紅茶前因阻滯饒州遲遲未到茲據九江來電謂祁門新紅茶首批業已到潯爲數共有七十三個字預料今日當可抵滬惟本日係星期六洋行下午均不辦公須俟星期一方可正式佈樣云 
[漢口紅茶開盤之電訊]  
　　昨日本埠忠信昌茶棧接到漢口來電報告兩湖紅茶已由怡和洋行開盤計購進湘陰茶春香牌六百四十八件價二十四兩又玉蕊藍田茶三百五十八件價二十四兩七錢五分聞均較上年約高八九兩惟華商方面成本太高售盤雖佳亦不過僅敷血本殊無利益云 
[關於皖米在寧打包之文件]  
　　省議員質問書江蘇省議員孫煥春等提出省署咨復皖米在寗打包認爲不得要領重行質問書云省公署咨復皖米在寗打包文内聲稱浙省採運皖米經過蘇省只准在煤炭港一處通過迭准浙督軍省長電請憑照騐放均係在煤炭港打包裝車等語是煤炭港之打包專爲皖米運浙而設浙省之運皖米係屬臨時並非常常而運之果有照來自可援案放行本无須常川開放有柯批准之可言又云黃委員呈准禁止打包米價轉昂市面遽受影響等語查皖米在寗祇云通過一經打包即行運出旣非存儲銷售皖米於蘇米有何關係市面遽受影響殊爲奇異又云飭令商會轉飭米商出具夾運蘇米切結等語米商係營業性質但須有利可圖安能以一紙空文視爲保障與虎謀皮有是理乎又云由本公署派員抽包查騐方許上車等語不知查騐以何爲標準如以米色爲標準而謂委員能將蘇米皖米辨别淸楚恐係欺人之談如以封識爲標準旣係在寗打包一切行動隨時可以爲所欲爲並无原封可以查騐所謂愼重云者无非官樣文章耳况且皖米尙在展限禁運時期一經批准在寗打包則皖米无形弛禁勢所必然直接使蘇米來運出境蘇人民感受苦痛間接使皖米源源出境皖人民亦將感受苦痛省長曾服官皖省即爲皖省計亦當稍留餘地吾蘇當水旱災祲之餘安能再使米糧輸出釀成莫大之恐慌前此咨復認爲不得要領仍有疑義謹再具質問限於三日内答復 
　　省長覆文省長公团咨復孫議員煥春等重行質問皖米在寗打包案文云爲咨復事准貴會咨開准孫議員煥春等十三人提出省署咨復皖米在寗打包認爲不得要領重行質問晝一件相應抄具原書依照省議會暫行法第十九條之規定咨請查照依期答復等因附抄原質問書一件准此查煤炭港皖米打包本指浙運而言誠如原質問書所云果有照來自可援案放行原無弛禁之必要實則本署前准下關商會之請祇准在煤炭港一處打包亦無非以持有浙省護照者爲限與貴議員等質問書所云可以憑照援案放行之意並無不合尤恐僅憑護照尙不足恃故每次派員查騐必須浙商呈騐護照與皖行發單及大勝關稅票核對無誤始准放行至皖米禁止出境係指採辦振米而言商運米糧並不在禁運範围之内曾經浙江省長電詢安徽省長解釋有案推貴議員等一再質問固亦爲维持民食愼重米禁起見自當　重除指令行財政實業兩廳迅即邀集地方團體决議辦理外相應咨復查照轉知爲荷此咨 
[商會查復猪業運商會之呈文]  
　　就三端分項查明聲覆結果請農商部解釋法令 
　　上海敦仁堂猪業公所與創設之猪業運商公會發生争執等情迭見本報此案關於公會創立情形曾由省公署令飭總商會詳查具復現經查明呈報茲錄全文於下 
　　上海總商會呈爲陳筱孫等呈明創設猪業運商公會情形奉令確查謹據實呈復仰祈鑒核事案於四月二十四日奉鈞署第三三六八號調令開據商民陳筱孫等呈稱縣署偏聽猪行一面之詞　請　商等公會明令駁斥以後不准易名組織並請咨部備查期於永絕根株用特瀝陳原委公　查明眞相准予立案以恤運商而彰公道幷附副件到署除批示外令仰該會查明具復核奪等因幷隨發附件到會奉此查陳筱孫等原呈聲辯之詞計分三端本會奉令查復自應就此三端内分項查明聲復茲謹爲鈞署一一陳之（一）原呈謂王瑞龍攻擊之點謂在一區域内同業不得有兩團體云云此有應辯之者等語本會查七年四月二十七日修正之工商同業公會規則與本年四月十四日新修正之工商同業公會規則關於此點實有不同蓋七年原定規則工商同業設立公會一區域内以一會爲限而原有之公所行會或會館等均得照舊辦理是公會雖以一會爲限而新舊兩團體固明許其同時存在本會前次爲運商公會出具證明即係根據此點辦理本年四月新修正之規則有鑒於新舊兩團體時起爭執之弊是以於第九條第二項又有前項公所行會或會館存在時不得另設該項同業公會之限制規定實較從前爲嚴該公會組織雖在規則修正之前而此次請求核准已在修正規則公佈之後似應同時受該規則之拘束惟條文所謂同業二字之意義是否僅以營業之物品相同即爲同業業抑須以除物品相同外尙須有同一之商行爲方可謂之同業其間出入殊鉅按照商人通例第一條第二項猪販係買賣業屬第二項第一類猪行係居間業屬第二項第十六類是行販之可爲同業與否依據上開通例似不無研究之餘地此項同業範圍如不能確定則本案之是否可以適用工商同業公會規則第九條第二項尙多疑義似應由鈞署咨請農商部解釋以期折衷至當（二）原呈謂王瑞龍等第二攻擊之點曰藉端歛費想指會費而言其數額係會員决定其納費限於入會會員其用途經會員議定等語本會查工商同業公會規則第四條原有同業議决關於費用之籌集及收支方法一欵是籌集方法旣任聽同業之議决則按貨抽收亦係籌集方法之一種在規則尙無限制之明文似本項維一要件即在運商是否一致贊成至於所定數目是否過鉅在官廳爲公益起見曾據該業之議决呈報原有酌核之權察閱此次所附財廳批示亦稱每隻抽捐二分未免過鉅令其妥愼籌畫免滋藉口而該運商等自奉批後將原議二分改爲一分五釐並稱業已呈明實業廳在案此數是否不爲過鉅以及有無近於騷擾情事自應仍候主管官廳之核示（三）原呈謂上海縣署呈文種種失實加以聲辯舉其要點言之如謂運商等所報商號七十餘家皆有上海住址是否揑報可以淸查又謂縣署所稱旣無固定商號則於公會根本上不能成立此語爲現行工商同業公會規則所無商等不受拘束即謂此係上海單行章程商等固明明各有商號在滬住址門牌歷歷可考等語本會查此事據該公會聲稱在滬運商共有六百餘人現在已有四百餘人簽名入會按該公會發起人送來之入會名册皆係往來販運之客商行踪無定無從調查但别據敦仁堂猪業公所之聲稱則謂在滬運商實有一千餘人則該公會現在入會者似未占有絕對多數又據王鶴林等三百餘人登報反對該公會似不承認公會之存在者爲數亦不爲不多究竟各方面所稱人數是否實在或有意增減幷有無冒名假托之處迭經分扒調查會董連日調查一時實無從得其確數至該公會所謂商號一層爲現行工商同業公會規則所無此語未免誤會查商號表册爲設立公會時應行呈送文件之一規定於同業公會規則施行辦法第一條此項細則現時尙未修改自不失爲有效法令之一惟七年原定公會規則有凡屬手工勞働及設塲屋以集客之營業均不得設立公會之限制是以商號一層確爲設立公會之必要條件現查本年新修改之公會規則已將此項禁令删除是嗣後商號一層是否尙爲設立公會之必要條件似亦應咨請農商部明白解釋以爲辦理標準至原呈尙有攻擊王瑞龍拔猪鬃和猪料等語此事旣在護軍使署呈控之中且與設立公會問題無涉認爲不在此次復查範圍之内所有奉令查明陳筱孫等擊辯情形理合具文呈復鈞署鑒核示遵謹呈江蘇省長韓 
[萬國賽槍會之華商捐欵錄]  
　　萬國賽槍會每逢春季賽槍約需獎品洋數千元槪由各國董事向各旅滬商人及行號募集今年捐欵已於昨日結事該會書記葡人高拉索君對於樂捐各商行及數目甚爲滿意特揭載字林西報鳴謝茲將華商方面捐欵摘譯於后中孚銀行·四明銀行·中國通商銀行·順利五金號以上各捐洋三十元招商滬局·寗紹商輪公司·老九章·商務書館·陸維鏞君·王佐禹君·以上各捐洋二十元老九綸·列豐洋行·李靄東君·陳光甫君·中華廣告公司·以上各捐洋十元何鹿山君·劉伯青君·趙佩芝君·虞景珊君·朱絃棠君·李子培君·以上各捐洋五元云 
[三誌淮揚公所中之械鬭案]  
　　寳山路談家橋鄕民聚衆用刀戳斃淮揚公所工人胡元鉅一名並打傷水木工人胡奎祥程才高舒兆紀施全堂季子中等五名由法庭派員將胡騐明棺殮胡奎祥等發堂醫治等情曾誌前報茲悉此案迭據屍妻胡李氏投廳具狀訴稱此次丈夫無端死於非命實遭唐鳳吉（即唐鳳其）張琴齋宋永和等喝令衆人動手逞凶所致要求嚴究以雪沉寃地檢廳張檢察官除連日偵查外昨日午後又派警往傳肇　女子劉英蘭蔡全英周福英朱可珍王可根及該公所管門見證王四並屍妻胡李氏等即日來廳候審 
[滬杭路新訂浙屬鮮繭運價]  
　　滬杭甬鐵路新訂本年浙屬鮮繭運價茲特錄之如下 
　　龍華至上海南站每包運價七分梅家弄至上海南站每包七分莘莊至上海南站每包一角二分新橋至上海南站每包一角三分明星橋至上海南站每包一角四分松江至上海南站每包一角九分石湖蕩·楓涇等站至上海南站每包均二角一分嘉善至上海南站每包二角四分嘉興至上海南站每包三角三分王店至上海南站每包三角九分硤石至上海南站每包四角斜橋·周王廟·長安·許村·臨平·等站至上海南站每包均四角七分莧橋·拱宸橋·艮山門·杭州·南星·閘口·等站至上海南站每包均五角八分杭州至嘉興每包三角三分閘口·南星·杭州·艮山門·拱宸橋·莧橋·等站至上海北站每包均六角六分臨平·許村·長安·周王廟·斜橋·等站至上海北站每包均五角四分硤石至上海北站每包四角七分王店至上海北站每包四角六分嘉興至上海北站每包四角嘉善至上海北站每包三角三分楓涇至上海北站每包二角八分石湖蕩·松江·等站至上海北站每包均二角七分明星橋至上海北站每包二角一分新橋至上海北站每包一角九分莘莊·梅家弄·等站至上海北站（或麥根路）每包均一角三分（在三十一公斤至四十五公斤間者作一包在四十六斤至六十一公斤間者作二包計算） 
[友華銀行滙市報告]  
　　昨日友華銀行滙市報告云十七日倫敦大條銀價近期長二五遠期一二五紐約銀價升至六角六分八七五倫敦紐約間滙價爲四元六角二分三七五倫敦銀價雖漲今日此間市况微較昨日爲軟投機家多欲購進晨間尤甚通日英鎊售價五月份三先令二便士半六月份三先令二便士四三七五七月份三先令二便士三七五美金售價近遠期均七十四元二角五分購價各長○六二五日金售價各期均六十六兩一錢八分七釐半購價六十六兩零六分二釐半銀行以星期將届不願交易故今日市况甚爲淸淡銀行滙票定價英鎊三先令三便士美金七十六元佛郎一一四○枚昨日印度中國俱在倫敦購銀倫敦市况穩定紐約銀市現期穩定 
[上海商業市况彙錄]  
　　金融 
　　昨日銀幣早市之價爲七錢二分五厘一二五午市價七錢二分五厘比前日小三毫七忽五滙豐銀行賣出現洋五十萬元價七錢二分五厘一二五中國銀行裝出嘉興洋二十萬元各錢莊裝出嘉興二十萬元又裝去無錫洋四十萬元又裝去蘇州洋十五萬元四月半期洋早市價七錢二分六厘午市價七錢二分五厘八七五比較前日小一二五 
　　銀價早市息價一錢八分午市爲二比前日大三分交通裝往南京大條五十七條又裝赴杭州五十七條中國裝往杭州五百條又裝去南京十六萬兩 
　　昨晚止各銀行查倉庫存現銀二千一百八十四萬兩現洋三千九百二十六萬元大條一千○五十七條 
　　公債票 
　　昨公債行市交易雖稀而市面有步漲之勢聞天津某行仍在收買現貨而津市更復堅定市勢之硬蓋以此也金融現貨交易寥寥開盤價爲六十六元七角較與前日行市相同跌至六十六元五角半收盤此次現貨極爲缺乏是以市面較爲淸淡期貨五月份開盤六十六元八角最高至六十六元八角半計較前日收盤漲二角半收盤回小至六十六元六角尙漲一角六月期六十六元零五分計較漲二角五分七月份無交易整六現貨開盤五十元零六角旋收盤好起五分較前日跌五分期貨五月期開盤五十元零八角後又漲上一角收盤仍爲五十元零八角計跌一角六月期除息四十八元七月期四十八元三角五六月期漲一角七月期漲二角總接昨市金融整六兩種近期疲而遠期好可知公債前途依然趨於漲勢也餘票交易極淸償還短期八厘收盤三十六元四角計漲二角全市成交不及二十萬元云 
　　國内滙兌 
　　明内滙市况異常平和除漢匯洋例略漲二錢五分價計一千零三十三兩七錢五分半徐州銀元漲一元價計一千零零五元外其餘均無變動而京津滙兌因無來電致未做開各滙行市計烟台銀元一千零五十二兩銀元平漢口銀元平宜昌宜平一千零三十六兩銀元一千零十五元九江銀元一千零零四元南昌銀元一千零零五元蕪湖銀元一千零零四元安慶銀元一千零零五元蚌埠銀元一千零零四元南京揚州鎭江銀元各一千零一元半蘇州銀元一千零零一元淸江銀元一千零零五元無錫常州宜興常熟銀元各一千零零一元半南通寗波杭州銀元各一千零零二元温州銀元一千零零五元嘉興湖州紹興餘姚銀元各一千零零二元蘭谿銀元一千零零四元半海門銀元一千零零四元福州厦門銀元各一千零十元奉天銀元一千零十二元哈爾濱銀元一千零十四元萬縣銀滙略疲計九七平銀每千兩合申元一千零七十五兩銀元匯價相同重慶九七平銀一千零四十五兩銀元一千零四十五元成都九七平銀一千零八十兩亦與前日行市相同云 
　　又上海商業儲蓄銀行十八日國内滙兌行市報告云今日津電未到本行匯兌仍照昨市交易漢電洋例九百六十九兩二錢五分滙漢每千兩計規元一千零三十三兩五錢較昨市跌落二錢五分銀元滙價仍係不收滙費川電市面鬆動萬縣今市銀滙跌落十兩爲一千零七十五兩洋滙跌落十元爲一千零七十五元蘇皖滙水均漲計蚌埠漲五角爲千零零四元臨淮懹遠各漲五角同爲一千零零四元五角無錫漲二角爲一千零零一元二角溧陽江陰各漲三角同爲一千零零一元八角港電港紙掛牌仍爲七錢四分此價數月未動可謂穩定巳極又港九九八番銀市價爲一千零零四兩五錢廣東九九七全毫銀爲八百四十六兩此外九江洋匯爲一千零零三元南昌爲一千零零四元贛州爲一千零十五元景德鎭爲一千零十元吉安樟樹鎭同爲一千零零八元餘市仍如昨盤 
　　外幣 
　　昨日先令標金市况極爲淸淡是以外幣市亦無所成交市面不動各票變動稀少惟老頭票稍有市面價計九角零八釐與前日做開行市相同花旗票因銀行買進價格步見起色昨價一元八角四分較前日又好五釐英金票無所變計買價爲八元八角五分賣價八元九角馬克法郎均少交易法郎一角二分四馬克一元六角羅卜票呆滯尤甚新老票均無活動之勢千元老票價三兩二百五十元新票一兩二錢餘如新加坡香港鈔價均與前日行盤相同云 
　　金市與滙價 
　　昨日星期五大條近期放長二五遠期長一二五七月份標金開盤三百十八兩七錢較上日小去二錢人心則較堅固故未開先令漲至三百十九兩二錢先令揭曉弗動祇有德匯大一千馬克其餘都未動斯時標金爲三百十八兩九錢買者略多即高至三百十九兩四錢先令等市况初較前日爲稍硬銀行賣出七月份先令價三先令二辦士四三七五買進三先令二辦士五六二五又賣出七月份美滙價七十四元三七五買進七十四元六二五又賣出七月份東滙價六六一二五買進六五八七五其時標金則爲三百十九兩二三錢之間嗣後市况稍平銀行賣出七月份先令價三先令二辦士三一二五買進三先令二辦士四三七五又賣出七月份美滙價七十四元二五買進七十四元半又賣出七月份東滙價六六二五買進六六分所以標金最高至三百十九兩九錢後至收盤時先令市况比前價回硬零六二五銀行賣出七月份先令價三先令辦士三七五買進三先令二辦士半惟美東兩滙仍與前價相等而標金賣亦者轉甚故標金又回跌至三百十九兩二錢收盤午後標金仍無上落開盤爲三百十九兩二錢先令揭曉弗動標金仍爲三百十九兩三錢各匯市價與上午收盤價相同惟東滙較鬆一二五銀行賣出七月份先令價三先令二辦士三七五買進三先令二辦士半又賣出七月份美滙價七十四元二五買進七十四元半又賣出七月份東滙價六六一二五買進六五八七五交易甚稀故並無升降標金收盤頗早價爲三百十九兩掉期仍爲手掉云 
　　棉紗 
　　昨係星期五日棉紗交易客帮總共有一千五百包左右川帮因日久未經入手辦貨現接電報萬縣等處銀根見鬆滙水逐跌故昨巳有購買十四支砲台三百包價一百四十三兩十四支四季一百包價一百四十一兩又十支四季一百包價一百三十三兩均直接向廠家開進其餘牛莊烟台汕頭江西蕪湖野鷄等帮共買本紗六七百包日紗三四百包本紗日紗均好起五錢市價交易所標準亦漲元七八錢至一兩公會上小包仍全未成交緯通紗廠開出十二支孔雀大包一百五十包價一百四十二兩大中華開出十六支大中華本牌紗一百包價一百五十一兩五錢申新廠開出十六支人鐘五百包價一百五十兩零五錢本月期扣佣其餘廠家未聞開出大阪三品紗電報漲日幣一二元美花現期漲三十磅音遠期跌十磅音印棉白洛去朋搿而各小三羅比據紗業之觀測復形有轉堅之希望云 
　　絲市 
　　昨日星期五本埠洋莊絲交又趨停頓廠白黃　絲經均無成交緣歐美等處行市均屬不利銷路異常淸淡華絲商則因新繭成本過巨態度仍極堅昂以致買賣雙方咸各觀望南况續呈閑散之象矣 
　　茶市 
　　昨日本埠洋莊茶市温州紅茶洋行家需要甚殷故交易尙暢計由錦隆大和杜德等洋行購進六百五十四箱其中高莊白琳貨售盤三十五兩中低莊貨售盤二十六兩至三十一兩評貨定價較前均無漲跌目前趨勢市面仍在穩固之中雜來源不繼温州紅茶將來或當漸入衰落之境云 
　　苧蔴 
　　苧蔴自上年以來洋莊銷塲頗形呆頓緣近日東西洋織品用途漸减我國出產又豐以是陳貨各洋棧存底尙厚新貨約夏曆六月初可以到滬現行家接到漢口江西等產地通信謂本年收成可卜豐盛而苧蔴能耐旱不若禾稻蠶桑之難於栽培也現下湖南高等貨月絲價在二十四兩至二十五兩銷路不動預料新貨將至市面或當再軟據業中人謂苧蔴存底如是之鉅爲數年所未有云 
[四個月中日貿易之統計]  
　　上月份之中日貿易據日本大藏省發表中國運至日本之出口貨値洋一千四百六十七萬二千元其中北洋運出者爲六百四十八萬元南中國之輸往者爲四十八萬元吾國中部各地之運去者爲四百八十四萬元南滿占二百八十七萬二千元至自一月一號起至四月底止此四個月中中國運入東洋貨値代價洋六千三百六十六萬九千元又四月份從東洋裝到中國各地之貨件値洋二千七百五十三萬七千元併四個月中運華之日貨値洋九千三百六十八萬七千元總計四月份日貨運入超出一千二百八十六萬五千元併四個月超出三千零一萬八千元云 
[西華德路商聯會常會紀]  
　　西華德路商界聯合會昨晚開職員常會到各店代表二十餘人首討論對日經濟絕交案議决各商號旣已自願抵制自當協力進行應將印就之志願書派人分送各號塡明前進一切劣貨轉送總會備案以便隨時考察而表决心次議食物店捐照案主席謂工部局所訂食物捐衛生章程非但收取捐欵且有隨時得入店内查驗等此於營業頗有妨碍實不勝其煩議决函請納稅華人會據理力爭三議納稅會將開選舉大會案議决仿南京路商聯會公開運動之法提出聲望素著者公開選舉名單另行公告云 
[佛誕紀念預誌]  
　　夏曆四月八日爲釋迦佛降生二千九百五十年紀念愛文義路佛敎凈業社舉行慶祝訂於初七日禮佛齋僧初八日演講降生事跡放生下午五時請諦閑法師說法幷設備如意齋供衆各界願往聽者聞該社極表歡迎届時必有一番熱鬧也 
　　又本埠海寗路錫金公所内世界佛敎居士林特於是日舉行佛誕紀念會初七初八初九三日每日念誦仁王護國經並請能禪法師開示釋迦如來成道聖蹟初八日放生初九日施放瑜迦熖口凡於此數日内到林者均贈釋迦牟尼佛略傳及素食主義各一册以誌紀念云 
[華商電車推行龍華徐家滙之預備]  
　　華商電氣公司電車部份現巳將利涉橋南北一帶道路加鋪雙軌竣工後擬將路綫推廣至新西區方面直達龑華並繞道至徐家匯等處前巳由工程司丈勘地勢後將所佈軌道路綫形式繪就圖樣預備參考一面將工程事宜積極進行並催促在外洋所訂購之材料趕速運華抵滬後即便動工設軌云 
[天主敎徒將往佘山瞻禮]  
　　上海徐家滙中西男子天主敎徒約計二千人左右定於二十日（即星期日）前往松江佘山天主敎堂瞻禮昨由華商電車公司經理陸伯鴻君向滬杭甬鐵路局商開專車往返各一次並索車二十輛經由上海南站長撥付二等客車一輛三等客車十五輛准於（二十日）上午五時開至松江即於是晚六時許開原專車返滬 
[惠工銀行存戶投浦遇救]  
　　住南市董家渡附近甬人王某向在機器作爲夥去年因得一會即將會洋八十元存於本埠惠工銀行不料年終該行倒閉作主見伊負此虧累今正將其停歇加之本年機器業大　至今無業可就生活日益困難近日頓萌短見於前日下午六時投浦圖盡適有松江某航船抵埠立將其救起未致喪生亦云險矣後經旁觀者詢得其情當有形似軍界之某君慨贈以鈔幣五元並勸其嗣後不可輕生王某乃稱謝而去 
[席氏爭產案請求復審之辯駁]  
　　席氏爭產案公共公廨判决後席立功之子鹿笙對於判决文第七第九兩欵不服請求復審星期二經各造律師到廨辯論未終昨日下午又復開庭經請求復審者之律師將反對復審者之律師所言各節予以辯駁結果由俞襄讞及英密副領事對於請求復審之准駁諭候會商决定 
[警察廳添建拘留所]  
　　淞滬警察廳之拘留所近因人犯擁擠不敷收押故擬在頭門内西側（即滬海道尹公署　所設这管卷處地址）改建拘留所業經呈報省公署核准由徐廳長繪圖飭雇工匠已於前日開工建築矣 
[勸人當兵之拘究]  
　　安徽人韓名舉近受閩省軍事機關派遣來滬之張某委命代爲招募兵丁前日韓在黃浦灘勸塌車夫雍正康·黃包車夫孫大古子前往當兵並每人給以白紙一張紙上蓋有應募爲兵之暗號戳記許其登船後發給衣服口糧正在談論間爲七百七十一號巡捕查見將韓等帶入捕房昨晨解送公共公廨請究據雍孫兩人上堂供稱我等昨拉車經過外灘遇見被告被告稱拉車生意不好不如跟伊上船前往福建當兵打仗即給我等白紙一張並命我等於當晚上船領取衣服銀洋但我等均不願意當兵等語李襄讞核供商之英密副領事判雍孫兩人聞釋韓還押候再續訊 
[誘騙小星之候判]  
　　陳繼堂前投法公堂控宋子卿誘騙小星陳　張氏一案前日傳訊先據見證李阿狗供稱民人在杭州順瑞旅館爲茶房前由張氏偕同宋子卿同來借宿房間等語詰之陳張氏供婦人常至老北門外第一戲園内看戲每於歸家時宋子卿必跟隨在後旋即將婦人誘引出外同搭火車至杭州順瑞旅館同睡一床次日又領吾至淸泰旅館嗣後宋即派金姓其人帶吾至嘉興又搭輪船至蘇州躭擱數日後據金姓向我言稱宋巳被人控告故婦人復又來申懇求丈夫將吾收留等語宋子卿供稱商人於上年十一月十六日在滬杭火車站遇見陳張氏渠稱欲至杭州尼姑菴内落髮修道因不知杭地路徑懇求商人帶伊前往車抵杭站即至順瑞旅館商人睡在另一房間内並未與伊同睡實被誣攀况事前亦無誘騙之事且陳張氏在杭州旅館時將頭髮剪去决意修行旋即隨同陳姓其人而去請求查察繼由兩造律師互辯良久聶讞員商之法正領事德君判各退去聽候宣布堂諭飭遵 
[私製白蘭地酒案展期再訊]  
　　寗波舟山人唐寳山前在閘北華興里一百五十一號門牌内私製法商龍東公司白蘭地洋酒事爲該公司查知報告捕房飭探吳　芳·何土恨·等前往拘獲夥計章安秉及關係人仇永順·沈忠華·郭儀廷·李紀祥·龍松全·陳金萬·等唐寳山聞風逃逸並抄出僞酒等物帶入捕房昨日傳解法公堂請究先據原告由逖百克律師聲稱被告倣造僞酒請求訊究並請准予附帶私訴等語詰之章安秉供民人帮同唐寳山私製僞酒共有兩次計十餘箱分銷滬杭兩處杭州由仇永順承銷所有空瓶在牛莊路沈忠　郭儀廷所開之瓶店内買來每只六分現唐逃逸何處不得而知求宥仇永順代民人向在杭州陸軍醫院爲看護人前由龍松全托我將此項僞酒介紹賣與華美藥房内民人並未得有利益後由章安秉運來七箱暫寄閘口某輪船公司應順初處由章向我說明僞造故此民人至龍東公司報告是實李紀祥陳金萬兩人供稱民人等在華興里一百五十一號租賃門面開設鈕子廠不知私造僞酒之事餘供支吾林世善供華興里一百五十一號門牌係商人二房東不知伊等有私造僞酒之事所有商人房内抄出兩瓶白蘭地是天津地方朋友送與商人兒子等語沈忠華供民人開瓶店此項白蘭地酒瓶在别處收來由夥計郭儀廷售出不知爲私造僞酒求察聶讞員商之法正領事德君判展期案再訊 
[觸電身死之候驗]  
　　昨日下午一點餘時有小工胡文洪至法租界新開河自來水亭子上戲玩偶不經心致觸電墮下氣絕身死由捕查見將尸車送同仁輔元堂驗尸所聽候禀請中西官檢驗核奪 
[戳傷妻腹之拘究]  
　　湖南人衛某向在岳州開柴炭店近因虧本偕妻王氏來滬依其親戚居於梧州路三百十八號鬱鬱不樂時與其妻口角作午其妻正在炊飯衛某又與之言語不和遽取尖刀將王氏肚腹猛戳三下頓即倒仆血泊中氣存一息衛亦心慌遂自戳頭頸一下血流如注亦倒於地當經同居人報告哈爾濱路捕房派捕將行兇人送入工部局犯人病房醫院醫治一面車送王氏投同仁醫院醫治聞其性命恐無生望云 
[汽車撞傷行人併記]  
　　昨日上午九時許某號汽車駛經漢口路撞倒江西人陳福寳腿足受傷由老巡捕房巡捕到來抄錄汽車號碼另雇車送受傷人往仁濟醫院醫治一面歸報捕頭候示又昨日下午六時三千四百三十三號汽車駛經蓬路吳淞路口撞倒行人陳某身受重傷經虹口捕房巡捕前來押令汽車載送受傷人投同仁醫院醫治一面帶該汽車夫入捕房禀候捕頭發落 
[妓女准發濟良所留養]  
　　濟良所昨送廣東女子彭巧桂至公共公廨據該女稱前被匪人從原籍誘拐來滬賣入北四川路四百十八號門牌廣東妓院内爲娼茲因不願再操皮肉生涯故投濟良所等語中西官遂判彭巧桂准發濟良所留養 
[控拐女兒住宿客棧]  
　　黃浦路九號門牌德國領事署西崽汪愼記指控寗波人王長生串黨將伊十六歲女兒桂珍誘拐至漢口路連元客棧内住宿七宵等情經捕房派探將王拘獲昨晨傳同原告父女解送公共公廨請究中西官略訊一過判王收押候提齊人証於下禮拜五再訊 
[女孩被汽車撞斃撫恤完案]  
　　前日南洋烟草公司辦事員粤人陳其浩乘坐三千一百三十八號汽車由汽車夫朱根發司機經過南成都路輔元里口適該里二百七十三號門牌居人張葆初之八歲女兒巧寳從弄内奔出致被撞倒碾傷車亦停止旋由一千一百三十二號華捕到來摘錄號碼將傷孩送往醫院因傷及要害當即斃命捕房得報派探將尸車入虹口斐倫路騐尸所昨午由公共公廨張襄讞會同英威副領事蒞所驗明升座公位向人證訊問據尸父張葆初稱伊女被撞狀况伊未目覩証人蔡阿定汪阿二均稱其時汽車行駛甚慢且揑喇叭係女孩自不知避讓等語而汽車夫所供亦同事主陳其浩則願撫恤中西官遂判曰騐得已死女孩係生前被汽車撞傷身死着尸親具結領尸棺殮小孩自不小心車夫無過着車主從優撫恤 
[一週間之車輛違章案]  
　　前日下午公共公廨車務公堂開庭審理車輛行駛違章案除註銷與改期者外被罰者二十七起如次何六子罰洋二十五元張蓮生罰十五元胡阿炳·顧阿二·瞿國其·胡雲書·諸杏生·薛書麟·陳友卿·鄭文奎·各罰十元·顧阿二罰六元高阿六·劉立靜·王阿金·孫慶雲·何阿小·王寳有·沈金福·各罰五元劉子根罰四元馬芳廷·俞桂四·岑阿金·王阿四·顏生林·陳貴蘭·武宗彝·俞和尙·劉阿明·各罰三元陳阿林·王阿三·鄒阿富·朱瑞根·各罰兩元以上罰欵一併充公 
[公共公廨訊理俄人訟案併誌]  
　　昨日公共公廨訊理俄人訟案併誌如次（一）鐵令培被其妻延許理律師訴請離婚案兩造自願分居准予照准再諭令雙方均不准滋擾（二）鴻昌公司爲升利輪船請求破產案理賬員代表雷聲布律師請求將海滿洋行之欵交理賬員具領結果照准（三）亞特姆亞特馬維等訴柴石夫欠欵案結果着被告分期償還（四）來司格維拿考夫克史脫令等訴俄國義勇艦隊公司欠薪金案各原告請求將船執行假扣押結果原告請求不准　 
[誌謝]  
　　昨承上海錢業公會惠贈第三卷第四號「錢業月報」一册又世界書局贈第四十期「紅雜誌」一册誌此併謝 
中華職業敎育社通訊 
　　社址上海西門外方斜路林蔭路口 
[議事員曁經濟校董聯席會議]  
　　茲依四月議事員常會會議决定於五月十九日中午在福州路一枝香與附設中華職業學校經濟校董舉行聯席會議此爲本社第二届議事員最後一次之集議討論審核三年間帳畧以及附設中華職業學校之各項報告務希撥冗準時蒞臨藉求示敎不勝感盼除專函布邀外合再登報通告惟希公鑒 
 
 
 

Page 16

 
 
第一萬八千零四十一號;中華民國十二年 西曆一千九百二十三年五月十九號
星期六 * *   
 
 

Page 17

 
 
第一萬八千零四十一號;中華民國十二年 西曆一千九百二十三年五月十九號
星期六 * *本埠新聞三 
[各式夏帽之趕製]  
　　山東路馬敦和帽莊現因初届夏令新帽甚覺需要故趕製多種國貨草帽硬邊者每頂一元八角至四元四角又軟邊草帽每頂二元至三元高頂史梯生式草帽每頂二元六角至三元六角各種籐裏紗帽每頂一元一角云 
[全新呢絨號减價十天]  
　　虹口東武昌路·全新呢絨號自夏歷四月初四日起舉行夏季大減價拾天特將新近運到大批廣東名廠拷綢·雲紗·夏布·各地名廠絲光線呢歐美呢絨·嗶嘰·洋紗·蔴紗·蓆法花標及各種線毯·絨毯·種種疋頭均照原價減低至七折至九折不等云 
[大綸又到新貨]  
　　南京路抛球塲大綸綢緞局廉價已三天各貨銷路甚大新近又向產地運到大批各種應時紗殊夥其中有闊幅面絲條巴黎紗一種五光十色最爲美麗其餘若繡花輕薄綢·女衣料·印花縐地紗·彩錦霞綢·新花絨地綢等俱艷麗可觀價亦甚廉云 
[橡皮公司之新訊]  
　　南京路陳嘉庚橡皮公司將由新嘉坡運到貨品十綑及二十一箱已誌昨報該公司主人所創辦之夏門大學因關於「用國語敎授功課與用外國語敎授二者孰當」之討論在該大學週刋中發表文字頗多供人參考陳君之弟陳敬賢君對此問題曾撰刋言論一篇云 
[先施廉價之市况]  
　　先施公司擴充店舖大減價昨已第三日營業頗爲發達熱水瓶部發售德國新貨價甚便宜貨質又佳價目每只九角·一元半及一元二角不等昨日售出五六百元之譜又五金部運到德國刀多種價格由三角至七元五角不等自製之鐵夾銀箱已爲社會歡迎此次减價已售去不少每只售價五百至六百元又食物部亦大减價本牌各種甜餅乾原價一元減售每聽六角半花旗牌波羅蜜每聽四角半好立克代乳粉每瓶一元四角半云 
[衣帽續到新品]  
　　南京路石路西首之和豐呢絨號近在廉價期中新貨陸續運到草帽每頂二元五角至四元七角五分派勒帽每頂八元二角五分至十一元五角頭等呢帽每頂四元至八元灰嗶嘰每尺六角至九角細條蔴紗每尺二角二分至二角八分上等雨衣每件九元至二十八元云 
[素精公司之積極進行]  
　　北京路石路西之大純素精飲料公司近來營業甚佳經理范君亦純現益注意各項進行事宜以資推廣營業其松江同鄕沈君壽荃擅長指書幷蘭竹畫亦託其代爲收件云 
[廉價贈品之牙刷]  
　　南京路梁新記廣東牙刷店近爲優待顧客起見定於明日起大廉價兩星期如自製雙十牌牙刷及國貨化妝用品等均照碼八折出售如購滿兩角者均有贈品多則類推又另製一種錦匣内裝牙刷刮舌牙粉三種售小洋兩角云 
[車燈等件新到滬]  
　　南京路同昌車行新由德國運到花牌脚踏車燈數千只美國美電汽車燈泡數萬只克辣聲汽車喇叭數十箱以上諸新貨價値較廉故近日門市·以及本外埠同行之批購均甚繁夥云 
[日本飲食商店在滬開同業會會員二百數十人抵滬] 　 
　　日本全國料理飲食同業前曾議决在滬舉行第二十一次大會各地出席代表二百數十人均於日昨由長崎抵滬由當地同業招待游覧各馬路並至天蟾等各舞臺觀中國戲劇預定今晚在六三園舉行大會開幕禮秩序爲開幕辭·祝辭·演說·謝辭·及餘興（中國音樂）（日本戲劇）等明晚開會云 
[國外影劇新聞一束] [  伯長]  
　　常在范鵬克（DoeglasFairbanks）片中助范之女配角勃來脫（EvelynBrent）女士於去年十一月一日在紐約與羅肆安傑製片家方門君（ＢＢＦineman）正式結婚但二人不願宣布其事擬嚴守秘密至本年夏季始發表不意爲某方偵悉通告親友親友皆異常駭愕蓋事前並無何項舉動故毫無覺察也 
　　羅克之『做醫生』劇在美國藍克司戲院開映時其第一日共連映七次之多賣票三千一百張該院全院座位共四百五十架美國人之喜觀電影於此可見 
　　康登塔梅琪（ConstanceTalmadge）之新片『東即西』EastisWest一劇已在美國及英國各處暢映對於此劇之廣告及佈置皆用中國式制如燈籠·泥佛·滿淸衣服等（約三四十年前之式）爲點綴甚者竟在戲院門首焚香白煙夭矯芳香四逼幾疑爲中國之廟宇飾中國婦女則立於門次揮扇亦頗美麗云 
[大戲院又映孔雀公司之新片]  
　　前次孔雀電影公司租與上海大戲院開映之「熱血鴛鴛」影片極受一般觀客之歡迎現聞此片已由該公司譯成華文運往北京映演此次該公司在美國購得之影片都百餘種「熱血鴛鴦」爲其中之一作聞上海大戲院又向該公司租定一片原爲（QuincyAdamsSawyer）定下星期一（即念一號）起連映一星期内中劇情大致演一少年律師名錕山者因事至一小鎭之邊界深得該鎭婦女之感情但不幸爲鎭上惡棍所忌因發生許多蹊蹺此僅京簡括所言至情節之曲折意味之濃厚實稱活動影片中之鉅製且内中著名演員都十餘人如郎嘉乃LonChane）白伯拉蘭瑪BarbarnLaMarr姜步威iJohoBowers愛爾慕林肯ElmoLincoln恒克敏HanicMann等劇情係根據著作家却理所邊琴（CharlesFPidgin）編演影片者爲麥克康威爾（BernardMcConvile）發行此片者爲美國米曲羅Metro影片公司云 
[卡爾登將映影戲中之影戲]  
　　美國電影界著名女伶凱撤玲麥克杜（KatherineMacdonald）及童伶惠斯擺蘭WesBarry之影片滬人士見過者已屬不少惟此二伶合演之影片恐本埠各影戲院尙未映過昨聞卡爾登影戲院定明日下午三時起將開映此二伶合演之影片名StrangertbanFiction該院譯爲「影戲中之影戲」計長六本爲美國第一影片公司之出品茲將其劇情節述如下 
　　某女優善爲影戲體態輕盈譽滿社會嘗欲使其情人成爲勇敢之輩乃招友人與會情人亦在座會時映電影以助興其用意蓋另有所屬也片中情節大略某日夜間女郎但安家羣客正在讌飲電火忽滅聞爭門聲甚厲已而燈復光明則羣客方知乃自相爭打各視囊中之物多不翼而飛其時警長亦在忽見壁間繪一黑心方知頃間之所爲乃黑心黨之惡作劇但安之情人狄克至是發宏願欲踏平黑心黨之巢穴以爲快而但安亦以如得勝利·必以身許爲誓警長幷與以臨時召警之證焉數日後但安出外覺有人盜其錢囊審視之乃黑心黨人休多所爲蓋彼欲竊微資購糖以與童子佛蘭克爾者佛蘭克爾僅十三齡甚爲可愛但安乃挈之歸加以敎養惟佛乃日讀「如何致愛」一書後但安得休多之信任知狄克處境危險乃極力設法護衛之使得最後之成功但安與休多交接時爲黑心黨魁所見頗爲傾心經過種種事故但安後竟加入黑心黨黨魁亦不知其爲城中富女也衆多瞰女郎但安之富思加刧掠但安僞爲不知允刧己家夜半前往使黨魁待諸窗外而暗使童子佛克爾往召警長己則持飾出其時狄克因追蹤休多亦入黑心黨之總部未幾衆匪亦知但安之眞相故黨魁欲置之一死地但安死力抵抗於是劇戰大作移時黨魁挾但安入一秘密道旋黨魁與小匪徒舍但安向屋頂逃狄克隨入其地有一飛機在黨魁欲乘之逃狄克亦奔命躍入復在内與之大戰狄克得勝已而機中汽油傾翻飛機焚燬正於此時但安以另一飛機來狄克遂獲救此機蓋得自另一田中者也俄頃間黑心黨盡變爲灰燼而狄克與但安竟成爲眷屬焉至此影戲中之影戲即告畢焉 
滑稽名伶羅克在其新作「當心第一」影片中之一幕 
　　名伶羅克之『當心第一』一劇中有險處甚多如在牆上竟攀在大鐘之一針上自極高處下望毛髮盡竪再至高處忽有犬一頭向羅狂吠幸有桅桿一枝暫避其上聞美國百代公司巳將項圖畫繪成大幅張貼作爲廣告云 
 
 
 

Page 18

 
 
第一萬八千零四十一號;中華民國十二年 西曆一千九百二十三年五月十九號
星期六 * *[新愛倫黑籍寃魂新開映]  
　　昨日爲海寗路新愛倫開映「黑籍寃魂」之第一日賣座頗盛茲將其劇情縷述於下 
　　劇中有丁英者爲淸季某富翁之後　居於海上惟嗜鴉片烟癮甚大不事營業其妻多方規勸卒至無效後丁英出購戒烟丸藏於衣袋爲幼子所見認爲洋糖食之而死其妻見夫不良又痛子情切一時氣忿竟服生烟而亡丁英仍不改故態日復一日家產蕩盡債戶林立後爲人告發囚之於獄衆家僕則捲逃一空出監後無以爲生將女變賣爲娼得錢後仍吸烟不久即盡乃拖車度日苦不勝言後經良友出錢爲其戒除烟癮仍奮鬭而爲小康之家云 
[電影雜談（二）]  
　　童伶中有名配蓋PeggyMontgomery者年僅三齡已現身於舞臺嬌小玲瓏活潑可愛當名導演家麥雪爾鼐倫導演「頑童幸運」一片時因缺小舞女一角乃出重金雇之可見其身價矣且如此年齡能現身舞臺已屬不易故一切表情未能自然其弊正與吾國之但二春同然將來之希望正未可限量也 
　　美國影片中凡描寫華人處非竊即盜每映此種影片時外人必雜以譁笑令人如坐針氈若不設法取締實爲國家之大恥能稍足爲華人光榮者余嘗見二片一爲「唐人街之血案」一爲「殘花涙」唐人街之血案爲PlicellaDcan與其夫WeelerOkman同演述一傳敎華人將兇徒改邪爲正情節極曲折誠佳劇也而描寫華人之佳處尤爲罕覯惟服裝表情與我國事實不符余嘗聞美人之製片必求其眞實如演歷史片時服裝器械無一不以脗合古制爲合式獨於描演吾國人物處每多扞格之弊即如「唐人街血案」一片中之華僕竟穿華絲葛衣服吾國絲織品雖較歐美爲廉但此種奢習尙少發見「殘花涙」一劇係寫一弱女受乃父之凌虐竟死於鞭下後經所愛之中國少年爲之復仇惡父即畢命劇中少年鎗殺惡父一幕大可爲吾國揚眉此片在卡爾登映演時本定一星期第一日日戲完全無缺至晚間即將槍殺假父一幕截去致一般觀客大爲詫異蓋情節不能貫通令人莫名其妙也後僅映三日即換戲目雖殘缺不完之片亦不能復覩據聞係外人干涉因其中所描惡父爲英人蓋玷辱國體凡爲國民者皆欲加以攻擊此亦與吾國人有同樣之心也但願以後映演關於華人之影片能表同樣之厭惡心不復加以訕笑則幸甚矣（愷之） 
[工部局三公學昨開運動會]  
　　公共租界工部局立華童·育才·聶中丞三公學於昨日（十八日）下午一時舉行第七次聯合運動大會假虹口公園爲會塲中外來賓達約千餘人四時半散會此次成績以華童公學（校徽藍白）育才公學（校徽紅白）兩校爲最優聶中丞公學則次之其運動節目共十四次茲特照錄如下㈠綱球·足球（高級）㈡百碼（高級）分四組比賽㈢八十碼（幼級）分四組比賽㈣五十碼（幼孩）分四組比賽㈤跳欄（高級）分四組比賽㈥拔河（高級）每隊八人㈦拔河（幼級）每隊八人以上聶中丞與華童比賽㈧搶羊（幼級）四組㈨二百二十碼（高級）二組㈩方隊賽跑（幼孩）每隊四人拔河（高級）拔河（初級）以上華童與育才比賽㈩㈠跳高（高級）㈩㈡跳遠（高級）㈩㈢四百四十碼（高級）二組公上聶中丞與育才比賽㈩㈣替換賽跑（高級）每隊四人（與賽者三公學） 
[縣立二高學生分日遠足]  
　　上海縣立第二高小校學生智仁兩級赴杭旅行等情已誌前報今勇達兩級於前日午後舉行遠足由該校職員湯夢吾·程民楷·顧仁武·陶慕潛等率領往洋涇第二國民學校·英美烟公司義務學校·及哈同創辦之進德學校參觀又信宏兩級亦於昨日午後由職員顧子良·宋達璋·襲俊超·顧直惟等帶往塘橋第一校·及浦東電燈廠等處參觀云 
[商業公學歡送校董]  
　　前浙江都督蔣尊篡自擔任中國商業公學校董以來對於該校校務時加指導贊助茲因事南下該校校長特代表全體歡送云 
[南中補習科校友會已成立]  
　　日暉橋南洋中學補習科乃南洋中學之預科程度與初中相等注重國英算三門自開辦以來畢業生之升入本科及各中學者已數百人前由該校在本科之舊同學劉欽賓·盧祖詒·周楠·莊莘如·徐暎淸·金祥乙·黎鄂·吳英榜·范兆琮·吉慶傑·秦禮和·等發起校友會頗爲各同學所贊同業於前日（十七日）在母校開成立大會到會者數十人由發卢人代表劉欽賓報告宗旨及經過情形後衆逐推盧祖詒爲臨時主席黎鄂爲臨時書記討論會章及種種進行事宜迨選舉職員畢由母校欵以茶點迨至散會時已鐘鳴六下該會所舉之職員人名如下會長盧祖詒副會長劉欽賓會計莊莘如文牘兼書記黎鄂徐暎淸通信書記嚴鍾秀幹事金祥鳦·吳英磅·姚鴻祖·王邦爕·等數人云 
[浙江同學會之成立會]  
　　浙江旅滬同學會業於昨日在南洋高級商業學校舉行成立大會會場滿紮鮮花及旗幟中懸國旗及會旗先向國旗會旗行三鞠躬次由陳廷楨君報告該會籌備情形·及討論會章·選舉職員繼提議會務議决先發刋雜誌一種定名「浙聲」徵求本省報章雜誌俾於家鄕情形不致隔閡後進茶點盡歡而散 
[商餘學會之復活會所在小花園一號]  
　　商餘學會爲商界中人所組織成立於前淸丙午年間會員有一千餘人藉商餘之暇互相切磋爲宗旨尤以體育一部最爲發達民國二年間稍形停頓旋設會所於乍浦路未幾因交通不便中輟現由老會員周豹元·郁葆青·陸式楷·劉文海·謝芝庭·江政卿等創議重設會所於小花園一號幷附娛樂部凡各種高尙娛樂品設備無遺日來舊時會友到會者頗踴躍云 
[辛酉學社將開游藝會]  
　　辛酉學社自遷入新社所後關於敎育事業力事擴充内部設備漸形完美今年春更添設第三義務夜校於北山西路學生有七十餘人之多該社知敎育事業對於現今社會之切要更從事擴充惟每年需欵甚鉅特於二週紀念時舉行游藝大會藉資籌欵各種游藝已接洽京绪如精武體育會之滑稽跳舞·銅樂·及女子部之國操·中國女子體操學校之舞蹈·廣東浸信會之弦樂·潮州音樂會之韓江音樂尙有幻術·火棍·崑曲·粤曲新劇·胡琴合奏·琵琶獨奏·等多節均係高尙游藝此外又有徐季龍君演說聞會期已定於六月二日晚（星期六）會塲假北四川路横浜橋中央大會堂該會堂爲上海華人之叭一大會堂駕於市政廳之上故預料是會能博得社會歡迎云 
[基督敎今年之夏令會分區舉行]  
　　中華基督敎青年協會每年例有夏令會之舉係分全國爲若干區召集各處學校青年會之代表以一星期之時間延請國内名人從事演講及討論青年會中一切進行方釬以爲學生在夏令中道德上修養之準備每處赴會者均極踴躍茲將本年度之一覧表錄下南京金陵大學（七月二日至八日）杭州之江大學（七月六日至）十二日）華北大學北京臥佛寺（六月二十五至七月一日）直隷中學北京臥佛寺（七月二日至八日）山東中學青島（六月二十九至七月五日）山西峪道河（七月五日至十一日）東三省千山無量觀（七月十七至二十三日）河南衛輝（七月一日至八日）汕頭（七月七日至十三日）兩湖牯巓連谷（六月二十八日至七月四日）廣東淸遠飛來寺（八月二十二至二十九日）四川昭覺寺（六月二十四至三十日）雲南縣（七月十七至二十日）東京房州（七月二十三至三十一日）巴黎（八月） 
[少年團籌欵會初次揭曉]  
　　南市尙文路少年宣講團籌欵會於前晚（即十七日）假座倚虹樓舉行第一次揭曉首由主席陸文韶報告一週中之進行次由聞蘭亭·馬子貞·張祝蓀·王漢强·費席珍·谷劍塵·汪龍超·等相繼演說聽者動容均勉今後之進行末由各隊長報告成績如下㈠龍超隊三百十一分㈡建侯隊三百分㈢文韶隊二百二十四分㈣陛丞隊二百分㈤席珍隊二百分㈥闌亭隊一百分㈦楚傖隊六十分其餘乾麟·仲輝·生發·幼笙·漢强·等隊須在第二次方報告秉鈞隊則在末次報告可見各隊暗中進行頗烈故各隊對此次之徵求深抱樂觀報告畢由該團遊藝股國樂主任祝湘石奏自製改良銅絲琴（衆舉易成）·獨奏琵琶（謫仙吟）兩曲抑揚可聽實爲妙聲至十時盡歡而散聞第二次揭曉爲五月二十四日在一江春舉行該團又定今日（星期六）下午招待各隊長及各界參觀建築工程云 
[青夜徵募會總結束總數六千七百十分]  
　　青夜義務日校第二届徵募大會於前晚（十七日）七時假座寗波同鄕會舉行總結束會列席者有總隊長方椒伯各隊名譽隊長徐季龍·方伯奮·陳翊庭·隊長林煥章·毛和源·尤彭熙（江輔臣代表）·范亦純（任矜蘋代表）·唐豪（朱昌利代表）·名譽參謀馬秉淵·馮鵬南·副隊長唐震亞·鄧石君·蔡引之·洗冠生·鄭緘三·任矜蘋·張炳榮·張取誠·參謀卞毓英·孫道勝·姜維良·鄭經綸·徐贊華·余昂霄·余鵬·朱昌利·鄧蔡桐·及江輔臣·張志麟·胡振峰等共計七八十人八時開會首由總隊長方椒伯致詞略謂今夕爲總結束承諸君惠然光臨曷勝感激吾人鑒於前三次徵募揭曉之可觀預料今夕總結束必有驚人鉅數敢代敝校百餘貧兒敬謝諸君數星期之奔走勞苦次徐季龍演說吾國敎育之不普及盡人皆知百人中不得有十然吾國人民之所謂受敎育者不過略識之無較之外國人之曾受八年國民敎育其相差又不知倍蓰矣（中略）今青夜義務日校創立已歷五載成績斐然造福貧寒子弟國家社會均受其益此次徵募結果殊佳是可見社會人士贊助該校之踴躍矣幸希奮進云云 
　　次各隊繳分由姜維良報告游擊隊（第一）五百三十分（每元一分）加獎七十分合計六百分潛行隊（第二）五百零一分加獎三十五分合計五百三十六分偵察隊（第三）五百分加獎二十分合計五百二十分三次總共六千七百十分各隊四次總平均第一游擊隊（二千一百五十五分）第二潛行隊（一千六百五十三分）第三輜重隊（八百二十七分）第四航空隊（八百零五分）第五偵察隊（五百二十分）第六工程隊（五百分）又後援隊（二百五十分）次林煥章陳翊庭江輔臣任矜蘋朱昌利卞毓英孫道勝互相演說末聚餐而散 
　　又聞該校已向各隊索取捐助人名單一俟手續完備即當登報披露以昭信用而誌感謝云 
[晚社閱報室明日開始實行]  
　　寳山路頣福里楊君創辦之晚社其閱報室一部已賃定房屋一幢連日正在佈置已定明日（二十號）起實行無論何人均可入内觀看不取費用聞楊君宗旨欲謀敎育普及將來尙須添辦一種義務學校專收無力求學及年長失學之輩授以相當敎育又擬編輯月刋一種專載該社消息各界均可索閱報費亦一律不取云 
[精武會之宣講會]  
　　本埠精武體育會志在變化世俗砥礪道德故該會除提倡拳術復有宣講現已至二十一次之舉行本次宣講地址在北四川路横浜橋福德里中央大會堂時間爲明晚（星期日）八時想必有一番佳况云 
[競武會大演武技今晚及明日]  
　　長浜路南成都路口巨籟達路競武塲定於今晚（十九日）九時及明日下午二時開中華全國武術大會内有李近才君之巧飛鋼叉李福壽君之千餘斤大力士巧走鋼絲·超等扛子等眞所謂神勇技術各界欲飽眼福可往一看各武術家姓名如下朱家熙朱國禎王金奎劉世昌龔春濤朱玉聲任子鰲章善金李近才王雲恒王潤田沈文治顧順和魏根弟楊金生李福壽徐寳郎張連生毛阿錫筱阿毛尤阿全葛阿廷章善福任泉林朱阿貴李鵬飛李德成胡國君姚金龍等三十餘人云 
[昨日之菜市魚價見廉]  
　　昨日南北市小菜場魚類價又廉餘如蔬菜亦較前見廉各價如下 
　　北市　　　　　　　南市　　　　北市　　　　　　　　　南市 
蝦每斤三角　　　　　　六百文　　　明蝦每對八分　　　　　一百文鹹帶魚每兩三十五文　　二十文　　　大黃魚每兩二十文　　　十八文　盆魚每兩二十五文　二十五文　　　青魚每洋三斤　　　　　　三斤甲魚每兩二十五文　　　三十文　　　班魚每兩二十文　　　　二十文　魚每兩二十文　　　　三十文　　　白魚每兩二十文　　　　十六文　條魚每兩十五文　　　　十文　　　鯧魚每兩三十文　　　　二十文沙魚每兩二十文　　　　十五文　　　　魚每兩三十文　　　二十五文鹹蟹每兩四十文　　　　三十文　　　鯽魚每兩五十文　　　二十五文　蛤每兩二十文　　　　三十文　　　烏賊魚每兩二十五文　　十八文牛肉每斤三角　　　　　　二角　　　　魚每兩　　　　　　　二十文羊肉每斤三角六分　　　　三角　　　　魚每兩三十文　　　　二十文鴨蛋每只四十文　　　　三十文　　　雄雞每斤三角　　　　　　三角鷄蛋每只三十文　　　　三十文　　　鴨每只一元　　　　　　　九角拾蟹每兩二十文　　　二十五文　　　　子每兩三十文　　　三十五文蛤蜊每斤一百一十文　　一百文　　　毛蚶每斤八十文　　　　六十文　肉每洋三斤半　　　三斤四兩　　　雌鷄每斤三角　　　　三角六分蛙肉每兩　　　　　　　二十文　　　鴿每只三角　　　　　　二角半黃瓜每斤百六十文　　　八十文　　　蠶豆每斤六十文　　　　七十文　菜每斤四十文　　　　四十文　　　青菜每斤四十文　　　　三十文　白每斤二百文　　二百四十文　　　鹹香瓜每兩四十文　　　三十文葱每斤一百文　　　　　八十文　　　黃豆芽斤每百四十文　　八十文　笋每斤二角　　　三百二十文　　　　　每斤一百六十文　百六十文 
[越舞臺將演義務劇工商協助會假座籌欵] 　　 
　　旅滬寗紹台工商協助會自改選職員後於昨日開第一次全體職員會公推田肅民爲主席議决徵求新會員擬定徽章形式並因亟欲舉辦施醫興學等事定於陰歷本月十七日借海寗路越舞臺演劇籌欵云 
[集會表]  
　　陽歷本月時期地點　　　　　　　　召集者　　　　　　　　　　事由 
十九日　　　　　　靜安寺路二一七號　　聖喬治飯店　　　　　　　　改組開幕禮十九·廿·廿　　　虹口射擊塲　　　　　萬團賽鎗會　　　　　　　　春季賽槍大會六·廿七日十九日下午　　　　中法銀公司　　　　　中法銀公司　　　　　　　　股東會十九下午三時　　　梵王渡約　大學　　　東方八大學　　　　　　　　八大學棒球錦標比賽十九日下午四時　　提籃　精武會　　　　約翰與滬江　　　　　　　　比賽排隊球十九日下午五時　　三馬路悅賓樓　　　　中國體操學校同學會　　　　叙餐會廿日　　　　　　　四川路青年會　　　　上海基督敎主日學校推行會　常年大會廿日　　　　　　　公　靶子塲蜀商公所　四川旅滬同鄕會　　　　　　晏　初之演講 
[今日天氣暖而有風]  
　　徐家滙天文臺昨日下午四時三十分氣象預報云天氣暖而不定揚子流域有雷雨沿海一帶有南風北方低壓將過滿洲向東北東進行南方風向不定本埠温度在下午三時前之二十四小時内最高七九七最低五九·○去年同日最高八五·三最低六四·二 
 
 
 

Page 19

 
 
第一萬八千零四十一號;中華民國十二年 西曆一千九百二十三年五月十九號
星期六 * *常識 
常談 
[臨城大刦案之處置法] [  隨]  
　　臨城大刦案津浦車中被擄之中外人政府若僅注意於外人而中國人之性命視之淡然也此何故外人能注意於此案負責之人而中國人若不甚注意於此案負責之人故也現政府方在與匪談判中匪之要求甚奢在條件未盡實行前必仍留一二外人爲質不易得澈底之解决法而他方之匪必將紛紛爲仿效之準備恐旅客自此無寗日矣 
　　滬地最近發生一種輿論謂宜使此案負責之人一律入山爲質將中外被擄者全數換出然後再議剿撫此法極爲公允一可減少外交之困難一可督促官吏之覺悟而使知做官之不易萬不能專以貪惰了事然後議撫則收其槍械咸使歸耕議剿則夷其巢穴務絕後患被質者設有不幸遭匪之害亦由其平日之貪惰自作之孽而自食其報也 
經濟 
[淸節堂應改爲婦女習藝所] [  舜祥]  
　　中國舊有之善堂種類甚多淸節堂其一也其經費或由簡人捐助或係公家劃撥少者數千多則盈萬凡婦女夫死之後如願守節不嫁無力自生者均得入堂守節一切衣服飲食皆由堂供給能小藝而願工作其工品可歸自有不能小藝或能小藝而不願工作雖終身在堂枯坐亦不干涉彼在堂守節之婦女等一以衣食有賴二以無人督責無論勤與不勤能與不能率多偷安度日無意工作記者竊爲此種辦法係消極的非積極的每年坐耗巨欵等之豢養犬豕殊甚可惜且人生在世無論男女苟非老弱殘廢各當爲人所應爲之事不當終生坐食虚度此身今入淸節堂者均屬壯年婦女旣非老弱又非殘廢苟嘉其志而給以衣食外再增其知識敎以技能俾各習有一藝之長從事工作在堂有生產之收入可以稍償所失在婦女等亦可藉以增進知識各具謀生能力故記者主以舊有之淸節堂改爲婦女習藝所凡屬婦女不能自立生存者均得投身所中由所一面敎以人生必須之普通常識各隨所好授以一種生活技能一面設置工塲使爲生利之工作塲中所出之各品規定提取若干歸公若干分給各工作者以資獎勵設在所日久力能自謀生活請求回家者准之勿强不願回家者允以常留所中如此辦法不惟彼守節之婦女仍有可守之所免受豢養之誚即彼不能自謀生活之非寡婦亦得藉具謀生能力自圖生存金錢費少利可共沾較之徒耗巨欵專營牢獄式之淸節堂不勝萬倍乎海内明逹盍起而圖之（乙種酬） 
衛生 
[改良吾國合食之法] [  諴]  
　　吾國合食之法誠然不衛生然欲改良一時頗不容易而長此以往不謀善法改良殊非衛生之道也昨讀秋夢君所撰「改良吾國聚食之簡法」一文余甚贊成其說惟其稍有不便處已由漸君擇出今將余所見書出以供討討論焉 
　　㈠食時每人仍各備一匙如欲取湯取之惟不入口而置於碗中然後就食之似較僅置一二具使一時同食免致不敷應用也 
　　㈡每人備箸匙各兩副一作公用一作私用食時以公者取然後以私者納入口中此法余前肄業南京一中時校長陸步青先生曾行之惜學生因手續太繁致不數日即摒去之至今思之實覺不當蓋此法不過手續較繁時間方面稍不經濟而法則至善至美也 
　　以上二則甚願國人擇而行之以重衛生焉（乙種酬） 
道德 
[可敬之賣票人] [  季志中]  
　　本月三日爲江蘇省立各校第三區聯合運動會之期余遂與同事王君劍飛往觀時已三時餘故不久即給獎散會出會塲擬搭華商電車至老西門再轉乘五路電車至東新橋時車中乘客擁擠異常余與王君即購票入内車至蓬萊路口有形如學生之少年一人躍上手持銅元三枚口呼買票而賈票者（爲八十號）適在三等車内未及購買車已抵老西門少年乃將手中所持之銅元三枚給與賣票者且曰車已到終點可勿給我以車票然賈票者仍將車票給少年斷對少年曰余公司每月已給我薪金我爲公司服務車中售得之錢悉爲公司所有今我乘公司不知而取之是竊也不義也我所不爲余聞其言不覺肅然起敬蓋近今世風日下人心險詐而賣票中竟有若是人者彼號稱監督政治之議員對之能無愧色乎（乙種酬） 
法制 
[成文法勝不成文法] [  竹賢]  
　　成文法者須經立法機關之議决最高行政機關之公布通行全國强制社會人民遵守之强行法規謂之成文法不成文法又稱習慣法即社會上歷史上人民信仰上所認許之行爲而不背善良風俗者謂之不成文法然成文法有明晰之法文刋發公布而不成文法則無可稽考事之大者略見誌籍事之小者則一無可據故不成文法雖不背善良風俗苟遇成文法中已有明文規定而成文之法律意義實與不成文法互有抵觸當此塲合按諸法律原理不成文法自不能據其習慣成理而與成文法相對抗故不成文法之發生法律上之效力首以不背善良風俗次以成文法上無明文規定爲限世人動輒謂習慣法爲法律所許可不受何種法律拘束據爲强有力之理由者盍三復焉（乙種酬） 
敎育 
[求學卽所以愛國談] [  邁]  
　　愛國之聲浪喧傳於吾人之耳鼓匪朝夕矣少年之人尤樂道之顧何以今日之國愛之者日多而國猶是也擾攘不寗視前或加甚焉余亦愛國之少年在學生學代愛國之熱烈未嘗後人今則不敢空言愛國矣何也以國實非可以空言愛也願述求學即所以愛國之理由 
　　愛國必有實力此固盡人而知所謂實力者何非財力非兵力乃各個人之能力能力何自而來曰積學以實其腹腹實而能力充百事舉矣余爲學生時不甚注意學業以開會爲事以代表爲榮每日倡言愛國而於國竟無所補今者服務社會動輒得咎世事　脞余復何能况言愛國至是始悔學力之不足蓋已晚矣 
　　少年諸君與余昔時抱同一之思想者必不在少不言愛國則已如其欲之余敢大聲向之言曰欲言愛國必先求學苟不力學則一無所能以不學無術之人而執役社會縱吃飯亦難况繁劇之愛國事業乎如能力學於幼時培其基長時致其用謀生而外兼可救國倘一人十人百人而胥能如斯則國將自强吾故曰求學即所以愛國 
科學 
[化學常識] [  天夢]  
　　（四十四）鉺之說明 
　　㈠名稱鉺 
　　㈡各種名稱拉丁英德等國都呌做（Erbium）日本呌做（ェルゼウム）吾國舊譯新名都呌做（鉺） 
　　㈢符號Ｅr亦可作Ｅ 
　　㈣存在同了釱質（在後再述）存在數種稀有的礦石裏面 
　　㈤性質爲稀有原質只知道他的氱化合物是一種鮮紅色粉末與硫酸化合成一種容易溶解的金屬化合物與蓚酸化合成一種狠難溶解的金屬化合物 
　　㈥舉例化學家研究至今還沒有能穀發明他的功用所以一時沒有例子可舉哩 
　　㈦製取現在製取方法還沒有完備尙難提取他的單純原質 
　　㈧總結這個原質在西曆一千八百四十三年被一個化學家呌做秘桑陶Mosander發見出來正可備吾們從事化學的諸君研究研究（乙種酬） 
雜錄 
[向匪中贖人之過程] [  馮鑑吾]  
　　徐兗一帶土匪恣熾擄人勒贖之事幾於無日無之其間贖人出欵雖有多寡不同但其過程普通有一慣例 
　　㈠土匪擄人回其巢穴時必遣人送信給被擄者家屬命其趕快託人前去說項且言明如被擄者家屬禀請軍隊前來捕剿即將被擄者殺害此項送信人或於被擄人内挑選或向附近農民尋覓 
　　㈡被擄者家屬託人前往時必須携帶紙烟茶食毛巾鞋帽等禮物否則匪首不與說項者議價或竟拒絕不見 
　　㈢匪首要價一千八百三百萬二百萬等口氣均爲常事但第一次要價時不許說項者還價須通知被擄者家屬後第二次前來方可談判 
　　㈣說項者第二次前往議價時無論還價多寡匪首必不允許即要一千還一千亦不能立將被擄者領出蓋匪徒要價全係信口開河如要一千即還一千匪徒必改口即要三千與五千 
　　㈤說項者第一次抵匪巢時匪徒必出全數被擄者與說項者相見說在匪中如何優待如何安適說項者第二次抵匪巢時即與第一次不大相同匪徒對於被擄者或鞭或笞或用槍擊刺使被擄者呼號求救與說項者看視轉告被擄者家屬趕速出欵取贖 
　　㈥往來說項者愈勤愈多匪徒愈歡迎 
　　㈦徐兗間被擄者出險時期多在兩個月以外有至九十個月者大槪財產愈多者出險時期愈晚 
　　津浦刦車案各方面現在進行救護時期匪徒所開條件第一官軍撤退第二出鉅額贖欵並傳出被擄者安適消息且許外間傳送食品藥料氈毯等物此皆匪徒對於贖人者常用之慣技各方面不知眞相乃謂談判順利或竟謂被擄西人已完全釋放以此間向匪徒中贖人嚮例推測其中若無絕大變化一兩月内决不能將被擄者完全救出也（乙種酬） 
 
 
 

Page 20

 
 
第一萬八千零四十一號;中華民國十二年 西曆一千九百二十三年五月十九號
星期六 * *   
 
 

Page 21

 
 
第一萬八千零四十一號;中華民國十二年 西曆一千九百二十三年五月十九號
星期六 * *申報汽車增刋 
ＮＯＩＴＩＤＥＥＬＩＢＯＭＯＴＵＡＯＡＰＮＵＨＳ 
ＮＯ７７４ＰagesAWEEKLYEDITIONOAUTOMOTIVEINTERESTSINCHINASaturdavMay191923 
評論 
[化兵爲工說] [  嵩生]  
　　中國國民之受兵禍可謂甚矣烈矣今日政府財政之告罄時局之擾攘無一而不可歸咎於武夫然則兵之於國果一無所利乎曰不然利用之可巳 
　　今日中國之兵愈多而騷擾愈甚於是羣謀所以善後之策或謂國内路政不治宜提倡裁兵築路以免後患是說誠然惟築路需欵浩大領袖者鮮往往託諸空言而不易實行被裁之徒無計圖生惟有流爲匪盜而已此次臨城土匪刦案亦以已裁之兵無職業所致故余謂不若化兵爲工之爲愈也 
　　此其故何歟工業之範圍大謀事易且中國工業正在幼穉將來大有發展爲一般人所預料若能早爲之圖則兵可裁矣兵旣裁財政亦不致若是之支絀裁兵而有工可爲則意外之舉亦可免 
　　裁兵築路固爲最最上策然一時不能有多數之路供無數裁兵之需求則於築路外宜謀及其他種種之工以安插之亦今日當局與地方人士之責也 
專論 
[韋列司那脫汽車中之活門] [  張延祥] 　　 
　　尋常汽車中之活門（即凡爾）均爲傘形式者聲響極鬧門戶又非直通至開快車時尤爲喧嘩馬力則減少此爲傘形活門之通病美人那脫君（CharlesYKnight）有鑒於斯特於數年前獨出心材創製袖筒式活門名之曰那脫活門蓋從其姓也大爲衆所歡迎其行駛寂靜寡聲活門戶口甚大啓閉迅速節省汽油又省修理然因專利期限未滿故僅有少數廠家購得製造權從事製造凡市上汽車牌號後有那脫一字者即應用此種活門之引擎如韋列司那脫（Willys-Knight）斯登司那脫（StearnsKnight）之類前者尤在本埠享盛名因其機械複雜價格自貴耳此種活門之動作極爲奥妙治汽車者不可不知故介紹之並以圖爲解 
　　上圖六幀示活門啓閉程序所謂袖筒式之活門者乃二層鋼製之套筒放在汽缸之内中間則爲匹四登可以人之衣袖爲譬喻外面馬掛袖如汽缸内長衫袖及襯衫袖爲活門至於襯衫内之手臂則猶匹四登也活門奎微凡二層皆有長形空洞左右各一套筒亦有凸輸推動上下惟上下之距離極短當套筒上下行動時内外洞口有時移開於是外間汽油得以流入或内中廻氣得以放出請順圖以觀其變化圖中右邊汽管（a）爲入汽管左邊汽管（b）爲廻汽管即出汽管也匹四登外面二層粗黑線即以表明袖筒活門其黑線斷續處即爲汽門洞口 
　　第一圖匹四登正當下宕時預備吸入汽油其時内層袖筒向上推外層袖筒向下推洞口乃移開汽油乃從入汽管（a）流入汽缸如第二圖其時出汽門洞口閉塞不通 
　　第二圖此時入汽門正開直内外二層袖筒同向上推惟内層速而外層慢不久其入汽管即被袖筒閉塞如第三圖其時出汽門洞口仍閉塞 
　　第三圖此時入汽門方纔關閉汽缸中充滿汽油匹四登正向上轉袖筒亦向上推出汽門仍未開 
　　第四圖匹四登向上轉以汽油壓縮至此刻火星一發汽油即爆漲發出大力推下匹四登此時内層袖筒向下推外層袖筒向上推預備開放出汽門 
　　第五圖此時左邊出汽門將開放内層袖筒向下外層袖筒向上以放出汽缸内迴汽 
　　第六圖其時出汽門正開直匹四登向上轉驅出餘汽其時二層袖筒均向下推以出汽門閉塞以入汽門開放如第一圖之地位以後周而復始循環不息其功用畢矣 
　　本埠中央汽車公司有此種活門模型一具可以轉動其間動作秩序一目了然惟或有不能寓目此模型者則按圖索驥思過半也 
[火星塞之整理法] [  丁祖澤]  
　　火星塞爲發出火星使汽缸内油汽爆燃而轉動引擎者也故占汽車機械中之一重要部分且因其極易損攘時須更換是以火星塞之費用亦頗可觀然則吾人欲謀引擎運轉不生障碍費用逐漸減省則不得不注意於火星塞之整理使之常常保持良好狀態乃可 
　　火星塞之障碍爲不能發出火星其故常有因鐵壳内面積存煤烟所致凡所用汽油質地不良或爆燃不能透澈極易發出煤烟一如火油燈之冒出黑煙此種煤烟漸漸堆積於鐵壳中甚厚則由線路中傳來電流赴接由中心杆經煤烟至鐵壳而回不能至金屬端發出火星也如經查出鐵壳内有煤烟積留速用小刷子或舊牙刷漬汽油洗刷淸凈 
 
[第一圖火星塞剖面]  
　　火星塞發火處之兩金屬端因長時期使用後漸漸燬滅致間𨻶距離漸次增大亦爲不發火星之一原因蓋此兩金屬端間𨻶之距離宜常常保持相距千分之二十五英寸即四十分之一英寸若過此尺寸·則電流無力可以躍過而預先在線圈箱（InductionCoil）中之安全間𨻶SafetyGap發出火星時汽缸内壓縮過大其間空氣密度增高此種空氣能增大電氣抵抗使之不發火星若間𨻶過小在引擎速度緩慢時亦不發火星其整理法如第一圖所示若兩金屬端漸次燒滅間𨻶增大則以中心杆扳向旁側之金屬端更如第二圖以砂紙擦亮金屬端相向之兩面乃再如第三圖所示測定火星塞發火間𨻶之距離此法係以測𨻶片手挿入兩金屬端之間使間𨻶與此片之厚薄相一致即可此片附連於螺絲扳頭之上凡車上皆有備之 
　　火星塞之磁套乃用以隔絕中心杆與鐵壳而防止洩漏電氣者也常有因磁套受熱不均致起不規則之膨脹而破裂者若一經有裂縫發現則濕氣及油類極易滲入遂變爲導電體完全失去磁套絕緣之功用致不能發出火星如欲檢查磁套是 
 
[第二圖用砂紙擦亮火星塞之金屬端火星塞砂紙]  
 
[第三圖測火星塞發火間𨻶距離圖火星塞此金屬片厚025英吋]  
 
 
 

Page 22

 
 
第一萬八千零四十一號;中華民國十二年 西曆一千九百二十三年五月十九號
星期六 * *否破裂不必拆下火星塞僅須將兩手指按於磁套如聞有摩擦之聲發出即爲破裂之明證然有時裂縫極狹此法無效宜用顯微鏡查看凡磁套破裂之火星塞不能再用當換以新者 
　　在引擎運轉中欲查出不發火之火星塞可將各汽缸頂上之活塞（Cock俗稱壳克）逐一開放觀察冲出之汽體如含有火光或發爆聲甚高則可知火星塞作用良好若聲息極微且無火光則可知火星塞有障碍然有時活塞開放雖良好之火星塞亦有不發火星者則宜另以他法試騐之其法以一木柄旋螺絲鑿將刃端觸於欲試騐之汽缸頂端復以他端漸漸移近該汽缸之火星塞之上部而不使之相接觸稍留一間𨻶如第四圖之甲所示若見間𨻶中有火星躍過則表明火星塞亦能發火即火星塞之鐵壳内無煤烟塞沒或發火星之金屬端不相接觸之證如不見該間𨻶處發出火星即爲火星塞有障碍是時宜將引擎停止卸下火星塞如發見鐵壳内爲煤烟所積則宜洗刷淸凈更測定其間𨻶爲千分之二十五英寸仍將其頂端所連之電線接着而平置於汽缸頂上如第四圖之乙所示乃搖動引擎則可見間𨻶中放出火星但此時因火星塞置在汽缸外面其間𨻶中之電氣抵抗較悶在汽缸中因壓縮過大而增大空氣密度之時爲小故易於發出火星待裝於汽缸上後反不能發出火星者此故大槪因麥宜多之電力弱小所致如欲查騐麥宜多發出電力是否强大可卸下任何火星塞所聯之電線持其尖端移近汽缸約離開四分之一英寸至十六分之五英寸若見有火星躍過此間𨻶可知麥宜多發出之電力頗足則火星塞裝在汽缸上後仍能發火如置於汽缸外也 
 
[第四圖]  
[築路必集衆力以謀之] [  逹]  
　　世俗恒以「修橋補路」爲莫大之功德如有能行之者必羣稱之曰此爲善人將來必將獲厚報也斯語固爲藉神道以勸人行善之意然修橋補路爲有益於人民造福於社會則無疑也 
　　夫一橋之大一路之寛終日履行者不知幾何人衆苟腐敗不良對於行人必生種種障碍此必需修而葺之築而補之以利人民者也惟僅恃個人好善者以從事於斯其力小而功鮮故必集羣衆之力以謀之方可事半功倍也集衆謀之之道厥有四端臚列於下 
　　㈠資本家宜投資於築路 
　　㈡工業家宜從事於築路 
　　㈢輿論界宜鼓吹築路 
　　㈣官警界宜維持築路 
　　蓋建築道路首需經濟無經濟則百事不興徒望洋興嘆此經濟之宜最注重者也經濟旣備無專門人才以籌畫仍不能得其法語云工欲善其事必先利其器故必需用專門之士者亦此意也經濟人才皆無患矣更必須輿論界從旁指導之督促之官警界以實力保護之協助之四者全備然後進行方可暢行無阻而抵於大成故吾曰築路必休衆力以謀之者此也 
[購置新車之要訣] [  徐元]  
　　近年汽車事業之發逹幾臻極點其式樣之多何止百種若購者不深諳汽車學識選擇殊感困難頃閱西報載購置新車之要訣一節不乏經騐之談亟譯之以爲購車者之採納也 
　　凡欲購一車其第一問題即爲購車目的所在爲娛樂之品歟　專供轉載車主之用歟如專供轉載車主之用則其車或間有友人須同乘者乎若此題一經解决即可定將購之車應有幾個坐位或四座或二座如取二座車而車後可另設位置者則自極輕小至極美備者亦有數十種選購時全憑其價之貴賤而定大槪初購者必喜輕便易馳之車 
　　設欲置四座車則十二匹及十四匹馬力兩號爲最普通而十四匹馬力之車則又爲一九二三年之家庭用車此種小車之坐位自不免狹溢然容乘四人亦不患擁擠矣至於車價十二匹馬力與十四匹馬力所差甚微而位置之寛寛敞則逈異如能親身一試以定取捨則最佳如上述二種均嫌狹小則一寛敞之二十匹馬力五座車亦足以容七人而無搪軋至於比賽所用之快車則非具有汽車學識不能措置裕如也 
　　主要之點 
　　以上所述不過就大體言之購者恐仍無切實把握茲更將下列數要點摘出以備購者有所利賴也 
　　㈠購者所備資本以若干價値爲限止 
　　㈡每年能供該車費用幾何 
　　㈢是否有特别限制（如坐車者身段高低若何或爲老人甚畏風日者等） 
　　如㈠及㈡兩問題已解决則選擇自易着手平均言之小號汽車（每加倫汽油可行四十哩者）每年（假定每年行五千哩）約需費銀一百二十五兩中號約二百五十兩大號約五百兩然須視車主之使用多寡而定殊不能一時確計也 
　　購者對於以上三點旣定則可至汽車行選擇然購者往往見一車有一特長即出　　時輕人命重時重金輕 
　　駕駛者脑筋中湏常存着這種比較 
資購之而忽其餘及夫駛用稍久則他處劣點一一發現大不滿意而悔已不及故選擇寗謹愼宜處處顧到也 
　　機械方面之考察 
　　新車主對於機械方面大都缺乏知識近時汽車上之特别裝置頗多發明各廠家亦有採用譬如鋁質活塞（Piston）數年前皆以爲不可用而究其實則勝於鑄鐵製者多矣現行之小跑車均用空散熱結果甚佳又裝於頂面之汽門（Valve）不易破壤雖須時加校準（每走二千英里校準一次）然因其在外而易爲力故結果亦稱便利大槪頂面汽門較側面汽門爲囂鬧然以輪軸轉率稍速力亦較大足以抵消囂鬧之弊 
　　新車必具二種設備一爲Dashboard-operatedMixtureControlfortheCarburettero一爲車燈明暗或傾側機關傾側法較明暗法爲佳而價亦較貴可以高低之坐位比做者爲舒服Cordtyre橡皮輪較Fabrictype爲佳鋼絲輪雖淸理不易然能使車身輕靈美觀且横來之衝撞亦能抵禦 
　　轎式車之要點 
　　轎式車門車行時易受震發聲故橡皮墊及必需之物坐墊之式樣若淺薄之坐墊必不適意車後須有玻窗則較爽氣車中各種裝置均宜堅牢否則受震發巨聲蓋車中每有因一部分之反射能使機聲或震動聲放大甚可厭也 
　　總之欲得一滿意之汽車當明乎己之需要及願出價多少然後至各大公司嚴試選購也可 
討論 
[拆城經費之用途] [  豪]  
　　拆城之議倡者甚多顧拆城後之措施亦不得不顧及之城之餘址其將仍任之荒凉乎城之所得其將移作别用乎近聞拆城之縣多敎育界中人且以此欲充敎育經費不侫竊期期以爲不可蓋敎育自有預定之經費勿容染指其間爲地方人士所辱駡吾人當度情理以定舉動之所屬拆城所以便公衆也公衆方面所得之資則仍歸之公衆耳奚可自私自利置他人於不問耶願述拆城經費之用途拆城之所得不過城磚古時所製之城磚較現時堅鉅故爲値略優旣欲拆城當以地方公衆人士組織一委員會先估計價格之多少然後出售不可任人包攬因而營私城磚旣經售出宜即存之銀行徐議築路之方法而後提用之關於工程·地段·行政·諸端均取公開態度任人民投票决之如是地方得一錢之益即不爲地方妄費一錢也質之讀者以爲何如 
[長途汽車之衛生] [  邁]  
　　長途汽車曷爲而言衛生乎曰途旣冗長所需之時間亦至多以羣衆之旅客蹴居一車之中經長時之跋涉難免不因是而發生疾病荒田野地何從得醫事起倉卒惶急難堪故長途汽車中之衛生甚爲重要而尤不得不於平時有充分之預備焉所謂充分之預備者如何曰决有兩端㈠各站設診察處㈡臨時急救員請分述之 
　　各站診察處長途汽車旣分爲若干站應於每站設一診察處如乘客偶有不適則於到站時診察之分其緩急而定辦法如無甚關係者則仍載往目的地病較重者送往醫院神致不淸者伴其歸家如是於公司不負責任而乘客亦可得安全臨時急救員所謂臨時急救員者宜隨車而行携帶應用藥品此不必施於平日如逢時症傳染或酷署之際最宜行之蓋乘客得病旣速如仍待到站而醫或恐勿及臨時急救重生命也 
　　綜觀上之所言前爲常有的後爲臨時的要皆造福於乘客也汽車公司盍一行之 
[浙省之省道縣道觀]  
　　浙省創設省道之動機遠在民國五年間時呂公望氏長浙曾規劃全省設三大幹綫以杭州爲中心一至江西之玉山一至安徽之廣德一至福建之浦城另又分設支綫聯絡省内各縣路長數千里需費數千萬元分年建築期以必成誠一偉大事業後以呂氏旋即去位繼任當道以省庫支絀停止進行遂爾中心不然早觀厥成矣此後乏人提倡匿跡銷聲者數年於茲迨去歲省中有兵工築路之議亦經分段測量從事進行化兵爲工誠是良策迄今只紹蕭一段工程告竣餘皆尙無成績可言今歲復創徵收捲烟特稅以補助築路之費當不致因無米之炊而再半途中止也若商辦之汽車路通車者僅杭餘路自杭州至留下一段該線營業近來頗不惡每日售票平均在百三十元左右除去開支大約可贏半數之譜頃自留下至餘杭一線趕工建築長曆五月初即可全路通車届時擬即展長路線興築自餘杭至臨安一段以便運輸山鄕物產其他在計劃中之路線有餘武線自餘杭至武康之三橋埠路長約五十餘里分三段進行如他日路成幷與杭餘路聯車則中西人士往莫干山避暑者可乘汽車直逹便利甚多此路營業發展當可預料餘嵊路自餘姚之百官至嵊縣路長百二十里需費三十萬此線亦經杭餘路發起人顧君子才派人勘測擬有計劃廣泗路自安徽之廣德至浙省長興之泗安此路途經界牌關山勢崎嶇運貨多用驢馬雖路長僅四十里但必經十小時可逹不便孰甚現有嚴君發起建築汽車路以溝通之則徽省米紙兩項出產運輸即可便利此線獲利亦可操券以上三線興築均有動機他如金蘭路自金華至蘭溪者餘孝路自餘杭至孝豐者亦有人提及不難成爲事實也總之從事一事須有毅力有决心觀顧君子才以一軍人改營商業誠難得之覺悟且自經營杭餘路後成績卓著樹各地風聲繼起者有如上述提倡之功誠 
 
 
 

Page 23

 
 
第一萬八千零四十一號;中華民國十二年 西曆一千九百二十三年五月十九號
星期六 * *屬非淺·近日有道路協會之設鼓吹於上此後浙省交通事業之發逹可拭目而待之也（西湖客） 
[電機車頭的利便] [  穉伯]  
　　工業一件事佔現今日新月異的二十世紀狠重要的位置所以各國科學家發明家都努力的想發明發逹工業的利器現在美國發明了一種電機車頭其費用的經濟輸運的便利效力的增多差不多要勝過蒸汽車頭幾倍現在將他種種利便介紹在下面 
　　㈠敏捷並且耐用電機車頭（ElectricLocolnotive）的速度極高輸運十分敏捷並且可以省却加水生火上煤發汽淸掃烟突鍋爐等等手續每年之中祇須修理一二星期此外完全是他的開車時間比較蒸汽車頭的開駛必須純熟工人修理必須五六人以上的大費手續並且還要時常淸理時常擦油時常修理開車時間實不過十之四五的那種遲鈍不耐用的情形不知勝過幾倍哩 
　　㈡燃料的經濟煤的價額跟着生活程高度一天高似一天减省燃料實已成了緊要的問題現在雖然有複式汽缸引擎以及增加汽壓自動加煤燃燒油等種種改良但是總沒有多大的實效除一二於試騐者外火車頭皆用不凝縮式蒸汽百分之八十五勉强可開凝縮式引擎者都從廢汽管中放出電機車頭的電都由電廠中發出節省燃料莫此爲甚 
　　㈢不因貨物量增大發生影響蒸汽車頭的力因爲鍋爐受熱面積及地位狹小的限止不能如意增加况且力量加大車身同時也稍加重所以增加的運送量眞屬有限電機車頭就不受這種影響了運送最旣然增加速率愈是提高倘若拿現在鐵道經濟計算他實在狠適用於將來的發逹並且電機車頭運送量旣大增雙軌鐵路可以延遲緩築速率增加可以免去運輸遲慢的弊病倘若逢到商務擁擠時貨物就不致堆積了 
　　旁的瑣小的便利眞是枚不勝舉譬如車身輕便啦人工减少啦修車塲不必多設啦...都是蒸汽車頭所望塵莫及的 
 
大批電機車頭試用了這種發逹工業的利器吾們對他作何感想 
紀事 
[南通路政近訊] [  紫狼櫟菴]  
　　南通修築汽車路爲内地築路之先導年來繼續進行交通益見便利茲將近事分述如後俾爲留心路政者參考焉 
　　（甲）通邑拆卸城垣早已竣工祇以越城市塲規劃未定故環城汽車路迄未通行縣紳張嗇菴爲謀交通發展計茲特商同瞿鴻賓知事委派工程師孫君杞監督柘築環城路工刻已在城南濠陽路至北公園一帶分段雇夫挑築其東西城等處不日即繼續興工聞此次築路全用石子炭屑舖築對於排水一事尤爲注意沿途均有暗溝及水泥涵洞云 
　　（乙）各市鄕汽車路近有坍陷低損之處惟隨時修理而外尙未訂定永久辦法殊非確立路政基礎之道茲聞路工董事於德馨提議養路計劃内容頗爲周詳俟路工處核定後即行實行（養路辦法）（一）養路以期路能歷久不敝及關於路上之所有物均得保全爲宗旨（一）東南北幹路共計二百六十六里每十里内選定修路匠一人共計二十六人（一）設管理員一人以轉環巡視稽察二十六人之勤惰幷指揮發行爲職務（一）須於每十里之中心擇一年壯力强能勝修路之任者司其事令受管理員之統轄（一）所選定之一人須令於十里内樹木藟草及車限穴口或橋堍坍瀉均宜隨時照管塡補（一）擇定種樹技師一人專司各處樹木藟草以整齊發旺爲職務（一）僱定木匠一人專司各處橋板橋椿或有損壤時以便即行修理（一）擇定書記一員凡關於養路部分上一切事宜報告函件及其收支均由記報（一）管理員巡視非乘汽車不可時應向長途公司聲明免票（一）養路應用之物料器具計煤鏟釘鈀鐵口鍬各一把糞箕一對扁担一條每人發交一份共二十六份（養路收入費）（一）由路工處各車捐項下約一千六百元每月提二成計洋三百二十元（一）營業汽車約二十部每月每部可加捐三元計洋六十元（一）自備汽車約二十部每季每部可加捐三元計洋二十元（一）營業人力車約四百部每月每部可加兩角計洋八十元（一）自備人力車約一百部每季每部可加一元計洋三十三元（一）營業小車五百部每月每部加四分計洋二十元以上約計月收五百三十三元（養路支出費）管理員月薪二十元書記員十二元種樹技師十二元木匠八元修路匠二十六人每人月薪六元共一百五十六元以上約計月支二百零八元（養路物料費）前條擬定應用物料計二十六份共値洋一百二十元石硃約計洋若干元以上收支兩抵每月可餘三百元除添購物料器具外積存以待造橋修路之大工作易如反手是於養路之中有日漸改觀之預備焉 
　　（丙）通如海三縣毘連近年因商務上有密切之關係交通事業更宜聯絡進行通海路早已通車通如路刻亦告成惟如海二縣内地各區尙未有汽車之軌跡實因築路工程異常浩大董理者不得其人致有時作時輟之槪且鄕民大多頑固對於路工相率阻撓前當白蒲區築路時曾演執香暴動風　故官紳僉以路工可緩則緩並無積極規劃之心未知何時始可觀成也 
[江北長途汽車珍聞] [  一笑]  
　　鎭揚長途汽車開行以來旅客稱便現在添加班次每日南行六次北行六次過江輪渡亦復加增一次與汽車迎送時間相啣接第一次在揚州開行時爲上午六點鐘到江口渡江後在鎭江乘由寗往滬之頭班快車時間足敷輾轉其餘各班亦多與滬寗相聯接其六圩江口土工業已完竣汽車不日即可直逹江口將來揚鎭旅客一小時即可到逹亦云速矣聞該公司一俟各項佈置就緒即將游行劵截止開始試辦營業其票資亦將酌減以利交通刻下土路行車間因陰雨停駛該公司恐鎭江到揚旅客懷疑汽車不開空勞往返特製就紅綠牌各一面綠牌書『江北汽車今日開行』紅牌書『江北汽車今日暫行停開』凡晴天開車時即將綠牌懸於鎭江輪渡局門首若陰雨停開即將紅牌懸掛鎭江到揚州之旅客欲乘汽車者可到萬全樓對面輪流碼頭一望便知不必詢之路人蓋汽車與輪船居競爭地位輪船局爲妬業起見不惜傳播汽車停班之流言以冀旅客舍彼而就此余亦即輕聽之一人迨購票上船詢悉汽車並未停駛伏處艙中者三小時悶甚故旅客購票之先宜注意焉 
[汽車輪下之哀聲] [  王守恒]  
　　茲有目擊汽車慘傷行人事由記者親自救護爲讀者諸君一述之 
　　本月十三日晚余自家出乘電車赴校在車中正讀相對論至福開森路轉角忽於慘淡燈光下見汽車急馳而過隨見人影墮地電車中人皆驚惶失措記者即由電車躍下至肇禍地則汽車已遠行行人僵臥地上余即雇車送至海格路紅十 
 
 
 

Page 24

 
 
第一萬八千零四十一號;中華民國十二年 西曆一千九百二十三年五月十九號
星期六 * *字會總醫字求治由醫生診治謂脊骨已断將來或成殘廢未幾電話致捕房派來之人亦至斯時傷者已略省人事自言陶姓拉車爲業開其囊祇銅元四枚而已因立電車旁遂生此變雖渠亦不能辭其咎而汽車違章開駛快車且肇禍後加速逃遁尤屬慘無人道此端一開恐以後耳目不聰之鄕愚將罹其禍福開森路地點果屬冷落而晚間歸客獨多爲保障徐滙數千人生命及汽車以外之危險起見非由法捕房加派站崗邏守不可則草菅人命之駕駛者或將稍戢其威燄焉 
[長途汽車訂購鋼軌]  
　　掦州至鎭江汽車因土路每逢陰雨不能行駛董事長盧紹劉氏鑒於土路之難持久石子路之不經濟决定敷設鋼軌俾作一勞永逸之謀現已向上海西門子洋行購定二十五磅鋼軌並車頭三輛客車兩列六個月内交貨前日有西門子洋行派來之洋工程師羅白（譯音）到掦察勘路綫晚即下榻於盧氏寓所大約鋼軌到揚後該工程師或將擔任敷設鋼軌之總監工云 
[滬太公司近狀]  
　　滬太長途汽車公司前日天雨致路泥見鬆一遇大車駛過路面即生凹形因有停駛之感故特召集小工多人將路面用滾路機壓平於泥鬆處加舖煤屑不數日路面即可平坦目下天氣温和乘客之繞道該路者頗形擁擠收入因之驟增云 
[滬閔南柘路槪况] [  志中]  
　　滬閔南柘長途汽車路現雖僅通滬閔一段而營業已蒸蒸日上緣該路路面廣闊平坦地勢又趨向西南當此淸和節候天氣晴朗游人自無不樂趨其途茲悉閔行又在組織敏園地廣約三十畝亭臺池榭幽雅宜人該公司日後科客從此又多得一游憇所矣 
　　又該公司前因龍華香汛熱鬧爲便利游客起見特開專車數輛來往於龍華及南車站之間乃者香汛已過故於前日（五月十七日）起已停止該號尃車矣 
[北京道路分會開會紀]  
　　中華全國道路建設協會北京分會業經工商政軍各界二百餘人簽名發起已於十日開籌備會曾由協會名譽會長王正廷馮玉祥署名通請各界領袖於前日（十七）開發起人大會籌商分會成立日期及進行各重要事宜茲錄秩序如下㈠軍樂開會㈡正正長王正廷主席報告㈢副副長馮玉祥演說㈣發起人演說㈤駐京代表李公度報告（宣言書亦在内）㈥籌備主任陳幼之報告籌備情形㈦總幹事吳山報告協會情形㈧提議事項（甲）請發起人擔任各徵集基本會員（乙）商定開成立會期（丙）討論開會地點（丁）推舉章程起草員（戊）討論董事數目（己）討論選舉方法㈨分散印刷品㈩茶點㈩㈠軍樂閉會 
[上海四月份汽車肇禍調查]  
　　四月份本埠汽車肇事之由巡捕報告捕房者共計五百二十起其中涉訟者約占三分之一（即華人一百四十二起西人二十八起）更調查去年同時汽車之肇禍幾乎相等惟其他車輛則大見增加幾超出百分之四十惟工部局對車務一層深加注意然其肇禍則仍有增無減推原其故實因車輛之日見增多耳將來肇禍之程度又不知當增加若何約一月前南京路與江西路及四川路轉角均裝置紅綠燈以作行車之警號其法至善苟能推及他路當能裨益車務也茲錄各車肇禍比較表於后以資研究 
　　一九二三年　　肇禍　　　　受傷　　　斃命電車　　　　　　　五十起　　　三十八　　二人汽車　　　　　　　一百二十九　六十五　　三人其他車　　　　　　一百四十三　四十七　　一人一九二二年　　　　肇禍　　　　受傷　　　斃命電車　　　　　　　五十起　　　三十八　　二人汽車　　　　　　　一百零五　　五十七　　六人其他車　　　　　　六十六　　　二十八　　無 
[道路會駐京辦事處緊要公啓]  
　　敬啓者敝會在滬創立甫逾一載全國風行實行兵工築路者有晋浙湘鄂滇桂閩粤等省國民築路而兼組長途汽車公司現已開車營業日獲厚利者綜計全國亦二十有奇敝會對於西北與遠東交通均極注重除敦請上述各邊遠省區熱心路政人士籌組各分會外茲爲便利辦公起見應在民國首都設立駐京辦事處先組北京分會然後再往察綏熱蒙藏青海等處逐漸推廣設立分會積極進行務使新舊文化實業均隨新建國道而至蒙藏極邊荒凉易爲富庶游牧漸進文明均應由敝會聯合軍政商學各界羣策羣力銳意圖之現已設立敝會駐京辦事處於西單大街甘石橋一百十四號（全國商會聯合會内）凡熱心西北交通實業及熟悉各區民俗習慣素有刷新研究確能因地制宜者請將計畫圖表說明書惠寄敝處以便編印雜誌貢獻國人與西北各當局藉資參考而備擇用或於每日上午九時以前枉駕敝處面晤敝會執事定當竭誠歡迎特此奉申國人公鑒中華全國道路建設協會駐京辦事處公啓 
[橡皮胎製造家回國]  
　　化學工程師繆琴餘君曾任日本帝國橡皮公司技師專造車胎皮球玩具及醫學用品等茲悉繆君於前星期回滬擬本其愛國熱忱謀創橡皮車胎廠精製各貨以抵禦泊來品云 
[道路月刊最近號第五卷第三號] 　　 
　　道路月刋第五卷三號刻已出版茲特以該號目錄記之如下 
　　建設汽車工廠之計劃（周國衡）美國道路估稅法之研究（董修甲）利用小溝及瓦管以洩路下之水（戴居正譯）石子道路的培養法（吳承之譯）美國道路工程敎育大要（吳馥初）萬國道路協會第四次大會關於路政之問題（吳承之譯）緩和曲線採用於汽車路線之必要（陸鎰之）交通與氣候（傑乎）最新道路建築法（陳樹棠）西藏紀游（沙倫遜）商辦橋梁規則西北國道之計畫美國汽車路槪略我對於築路的别一主張（畢卓君）浙江築路專書序（盧永祥·馮玉祥）發逹交通機關之要素（楊得任）各省築路狀况每月一册一角五分全年一元五角（郵費在内）編輯發行所上第霞飛路道路月刋社分售處各省中華書局商務印書館及各大書坊 
瀛聞 
[那威水上汽車速力賽] [  陶]  
　　寻威皇家汽車會於其本國Christiania城附近之Gjersen湖舉行水上汽車速力賽與賽之汽車計共三十六輛各依其活塞轉置率PistonDisplacement之不同而分爲四類每汽車須繞水場三圈共計程六英里零二 
　　比賽結果活塞轉置率在二千西西（cc）之一類優勝者爲十至十五匹馬力之飛挨脫（Fiat）意國汽車計每小時能行四十五英里零九其三千二百西西之一類則爲Panhard汽車五千西西爲美國Temp-lar汽車五千西西以上者則爲美國Packard汽車是日速力最高之汽車一小時竟能行五十四英里零八茲將比賽結果分錄於后 
　　（甲）二千西西類 
　　第一意國Fiat計一千四百五十八西西時間八分六秒零十分之三 
　　第二Steyr計一千八百西西時間八分十五秒零十分之七 
　　第三Wanderer計一千三百零六西西時間八分二十六秒零十分之四 
　　（乙）三千二百西西類 
　　第一Panbard-Levassor計三千一百六十七西西時間七分二十六秒零十之六 
　　第二德國Opel計二千五百七十七西西時間七分三十四秒零十分之六 
　　第三美國Buick計二千七百八十西西時間七分四十三秒 
　　（丙）五千西西類 
　　第一美國Templar計四千九百西西時間七分二十五秒零十分之五 
　　第二德國AustroDaimler計四千四百二十三西西時間七分三十七秒零十分之二 
　　第三美國Chandler計四千四百西西時間七分四十四秒零十分之四 
　　（丁）五千西西以上 
　　第一美國Packard計六千七百五十西西時間六分四十七秒零十分之二 
　　第二美國Cadillac計五千一百四十五西西時間六分五十三秒零十分之二 
　　第三Panbard-Levassor計六千三百三十四西西時間六分五十七秒 
　　歐美市上之汽車亦有未曾到滬者如欲直接向車廠購車其原價外須　運費稅餉等費惟此項加費之計算是否以車之價値爲標準抑以車之重量或尺碼爲標準又直接向車廠購車其裝船時是否零裝（即分件裝）如爲零裝則到滬後其機件車身等之裝配當若何辦法祈熟於此事者有以敎我程禾生問 
 
 
