# 1910 - 129 - 4913388

 

Page 1

 
 
   
 
 

Page 2

 
 
   
 
 

Page 3

 
 
本館特别廣告 
　　昨接淸江陳　遠致本館主筆張棟臣信查本館主筆並無張棟臣其人合亟聲明 
上諭 
　　監國攝政王鈐章四月初九日内閣奉 
　　上諭鑲黄旗滿洲都統那彦圖等會奏議覆御史玉春奏開放八旗兵丁餉銀畫一辦法一摺八旗開放兵餉弊竇叢生亟應認眞整頓以期食餉失丁均霑實惠着各旗都統將從前積弊悉行剔除擬定畫一辦法請旨辦理所請原領一分辦公由部扣除按照六分數目發給專爲闔署辦公之處著母庸議欽此軍機大臣署名奕劻世續鹿傳霖假那桐吳郁生 
　　宫門抄四月初九日召見軍機陳宦 
交旨 
　　四月初二日軍機大臣欽奉　 
　　諭旨貝勒載洵等奏　陵現修工程情形一摺知道了欽此 
論說 
[論交文案晉議長辭職公報主筆被逐之風潮（希夷）]  
　　晋省紳士勢力。向分南北二派。意見如水火。諮議局梁議長者北黨也。此次交文禁烟慘殺多命案。南黨以諮議局調查不實。指爲媚官殃民。大起反對。晋陽公報助南黨以痛詆梁議長。而於是梁議長大憤。約同常駐員全。體辭職之。風潮起矣。其袒北黨而反對公報者。則又以公報爲揑造。而於是羣起以逐主筆之風潮起矣。潮風所撼勢將滔天其結果奚堪設想耶。我人處旁觀之地位。而欲懸論此事之是非。則非得確實證據與其眞相。决之敢驟下斷語何者。欲定諮議局媚官殁民與否。必以諮議局調查報告確實與否爲斷。欲知諮議局調查報告確實與否。必以官兵竟究慘殺淫掠與否爲斷。今反對諮議局者。則曰張慶麟已調查明確官兵實。有慘殺淫掠之事。而諮議局一面。則曰孟步雲已調查明確。官兵實無慘。殺淫掠之事。兩方面各有所藉。口則又安敢貿然而斷其是非乎。 
　　記者曰。梁議長無怒。記者尚有另一最近之證據。以質問梁議長焉。此案自官兵慘殺淫掠之說譁傳後。不嘗爲京官所聞而胡侍御據以入奏乎自胡御史入奏後。不嘗奉旨交直督查辦乎。自直督派員查覆後。不嘗於初七日奏奉上諭乎。上諭不云。夏學津鹵莽國功誤傷多命乎。不云李逢春縱令所部。騷擾閭閻乎。不又云丁寶銓。兩次陳奏。但就各文武所禀情形。據以入告殊爲疏忽乎。然則各文武所禀之不實。天皇明聖。已洞悉之矣。何其與。諮議局所調查。不相符合也。夫諮議局孟步雲之調查告白書。已由梁議長印刷廣分各諮議局各團體各報館矣見者必不鮮。試取而閱之。無一處不坐實鄉民刁頑之罪狀。而於官兵姦淫事。則曰確無此事於官。兵搶刧三十餘家事。則輕其詞曰失物。幷曰有一貧家。報刧去珍珠一兩徐令斥之。以爲不近情理。於慘殺多命事。則曰施放空槍不退。不得已乃槍斃二十八人。且爲之辨曰。此時無論何人。帶兵斷無挽回之法矣又爲之聲明曰。鎗斃而得已也。吾議其非而聲其罪。鎗斃而不得已也。吾當爲之剖寃。統觀告白書所謂紀實所謂辨誣者。無一事不罪民。無一語不袒官。嗚呼。何其與。上諭不相符合也。如諮。議局言姦淫搶掠無其事。則上諭所謂縱令所部騷擾閭閻者寃也。蓋不姦淫。不搶掠。必不騷擾可知矣。不得已而放鎗。則上諭所謂鹵莾圖功。誤傷多命者寃也。蓋放槍出於不得已。必非鹵莾圖功可知矣。且各文武所禀報爲官兵洗刷者。諒不過如諮議局孟步雲之告白而止。使孟之告白果實。則上諭所謂僅就各文武所禀據以入告云云者亦寃也。試問梁議長。初七日之上諭。果寃乎否乎。使上諭之嚴譴而果寃也。則梁議長是矣。使上諭而不寃則孟步雲之調查報告如此。梁議長將何解於媚官殃民之嫌。 
　　而難者將曰上諭不過據直督之覆奏耳。直督之派員查辦。容或有不盡實者乎。夫督撫查辦參案。誠多不實不盡之事然其所。謂不實不盡者。往往爲官塲極力洗刷。盡其官官相護之道。試觀歷來御史參劾官吏虐民滋事之查覆案。所謂事出有因查無實據。者無一事不爲官吏洗刷。從未 
 
 
 

Page 4

 
 
有反其道以重誣官吏者。何獨直督於此案而反助民以冤官兵耶。斯眞令人百思而不得其解矣。 
　　梁議長其思之。記者非敢援上諭以難梁議長。亦非有意與晋諮議。局反對而助晋陽公報也。第以是非曲直。必待公理而後定。公理由事實而生。事實者非可揑造者也。此次交文案官兵是否淫掠慘殺。調理非難。自有水落石出之一日。母徒以意氣用事。而辭職。而逐主筆。大動乾坤。斯則區區忠告梁議長之意也。 
來稿 
[國會請願同志會意見書（五續）]  
　　又各立憲國。其國會皆採二院制。惟德意志帝國。無兩院之形式。然有聯邦議會以調和之足以隱收兩院制之妙用况聯邦組織。與尋常國家原異。吾國萬難援以爲例。此外惟德意志之各小聯邦。有採用一院制者。因其國小而行之無弊也又如近來學者。及英國政治家。雖有主持一院制之說然其意欲。汰去貴族院之一階級非謂混合兩院爲一院。此不可不細繹也。吾國將來之國會如有主張一院制而不承認上院者吾儕誰不歡忭。若如今日混合上下兩院爲一院。則又遠不如採各立憲大國二院制之爲得也。夫各國何以皆採二院制。耶其第一理由。卽欲兩院各表見其本來之精神。小相牽雜。若吾國資政院。則性質極晦。以全部議員論則爲官民混合。以民選一部議員論。則爲地方代表。意志不浹識解各殊。因官民混合之故則將來院中預備議案。將兩不相謀。開議時不知賛成者爲何派人。反對者爲何派人。議决時必難得正確之解决。因地方代表之故。則彼此所研究之利害。多重地方而輕中央。非謂議員本有代表地方之性質也。因彼初自由間來不能詳悉各省之情勢而又無統一之黨派。使之投身研究故其流弊必至有代表地方之現象也。夫各國議員之所以有統系的智識。知以全國利害爲的者。因有政黨之訓練故。因多有以政黨爲本。位而後被選爲議員故。今資政院中民選一派議員。旣以各省諮議局爲本位。則無政黨發生之餘地。其議員不知注重全國利害明矣。雖然研究至此。政府或反幸資政院之可以打破民黨。而自喜其用計之工。然抑思政黨者議會之産物也。主張資政院辦法者。縱能制中央政黨之發生。然各省旣有諮議局。其能挫地方黨派之鋒乎。地方黨派之貽害于國。當于本書後節論之。不知黨道亦有所會悟否。且卽代官吏派議員籌之。亦極有害蓋資政院混合官民于一團。意見旣難一致。則接觸益多感情益裂。朝野兩派將從此各樹敵幟。政府中將無人可以維繫民黨者。立憲國之大患在此。故當道卽爲保護官吏計亦當速開國會。以遏朝野兩派决裂之機倘必糅而合之。紛爭其有豸乎。此資政院與國會正義大相反者又一也。（未完） 
專電 
[電一（北京）]  
　　洵貝勒奏籌辦海軍現只象山一前島可用粤島稍僻大沽最合宜然前在英時曾而請英皇英皇云中國興辦海軍深爲贊成惟大沾不能修造砲台載在條約卽歸還亦無所用貝勒又力請英意頗動請飭外部會同向英使磋商當奉旨准外部會同貝勒往商兩次英使以請示國皇對刻聞英已有覆電允爲交還惟要求二欵頗難拒絶 
[電二（北京）]  
海軍處奏請長江及粤水陸提督准專摺奏事幷開復丁汝昌官奉旨已准尚擬重用 
[電三（北京）]  
　　民政部以京師洋土藥店存貨尚多擬禁止進城 
[電四（北京）]  
　　山西旅京官紳開會議决致電本省紳學界調停議長辭職事 
[電五（杭州）]  
　　今日（初九）鼎記錢莊倒閉虧官私欵六十萬全市大恐慌 
[電六（東京）]  
　　日本皇太子去年以陸軍中將充參謀官今定每禮拜兩次親臨參謀部執參謀官之職務已於前禮拜起實行 
緊要新聞一 
[中德交涉之棘手山東]  
　　魯無孫中丞前據卽墨縣紳民禀稱靑島毗連之鹽漢被德人侵佔多處當派洋務局劉守元禧前往查勘幷咨請外務部將膠澳原約抄錄寄東以便與德交涉茲悉該原約業已咨來孫撫仍派劉守前往會同德督麥大臣詳細查勘據約辦理劉守遵命前往與麥大臣閱勘數日查得德人侵佔之地已不可以道里計而該督概不承認侵佔之事絲毫不肯退讓劉守見交涉棘手遂返省垣將詳細情形面禀孫撫幷請示辦法略謂據原約所載隂島地方以潮漲爲界現在界石已距潮漲地三十餘里訪諸父老或謂界外居民因中國官吏之騷擾以入德界爲護符故私將界石移去或謂德人意圖開拓雇 
 
 

Page 5

 
 
用華民將界石私移或謂德人初移界石不過三四里後見中國置諸不問故至再至三始移至此地紛紛傳說莫衷一是至嶗山原有大嶗小嶗之分係東省名勝之區該山蜿蜒起伏延長數百里西南二面瀕海東北二百通陸鄰靑島者係小嶗山租於德者又小嶗之小部分耳現在德人建築房屋振興林業大嶗幾均佔徧而德督决不認佔我土地强以界石藉口此次交涉幾非口舌所能勝如何辦理請示核奪云云孫撫聞此情形恐有不實不盡之處又派劉道帶領測繪生前往詳細測量繪圖呈覆再行核辦 
　　又駐濟德領貝斯要求大汶口礦權與魯撫拒駁詳情迭誌本報茲據京師保存路礦會函達東省各團云德領事見孫撫不允封禁東磁窰一帶華礦未能遂其侵佔之野心深爲痕恨遂將該案本末交該欽使雷大臣與外務部交涉雷使接函卽於十七日起外務部極力要求幷要求高密孤山作屯兵塲（此事詳情亦載前報）聞措詞甚爲强硬外部已電咨東撫詢以濟垣彼此交涉詳情如何答覆尚未可知然就目前大勢觀之外部無論如何答覆决無良果山東危急我輩同爲山東人卽宜同保我東人之身家性命爲目前計惟有堅結團體爲官府之後盾否則專恃官府我東人恐無立足之地至爾時再堅持力爭晚矣願諸君注意急籌辦法至各界如何措置俟再探報 
[東省籌劃交通之現狀奉天]  
　　由哈爾濱渡江北至綏化海倫計四百五十餘里去歲卽經提議築一輕便鐵路以便輸運粮石迨去臘大雪梗阻糧商虧折益圖趕辦藉便交通茲聞已經勘估每百里估需銀百萬兩約共需銀五百萬兩之譜内三百萬業在江省籌有眉目由廣信公司及官銀分號交通銀行三處分任其不敷之二百萬兩則擬招集江省巨商股欵可服速成至外間謂呼蘭綏化拜泉海倫四屬築造輕便鐵路由廣信公司紅利提充等語大約卽係此事之誤 
　　齊昂鐵路營造之始原爲由省垣西赴昂昂溪俄站尚隔四十里故籌欵築造藉便往來但乘客到後仍須雇車赴站諸稱不便是以行人多舍路不由依舊由省雇車徑赴昂站齊昂鐵路因之賠折甚鉅現該路公所擬將軍站與俄站連接疊向俄東淸鐵路公司磋商而俄員霍總辦迄未允許日昨又經派員赴哈繼續開議未知能達目的否 
　　日本安奉鐵路佔用民地至多卽安東縣境内由縣治至高麗邊門（光緒二年以前此邊門爲内國界限邊外係中韓兩國甌脫地）統計地價已及洋銀二十萬元去年奉省諮議局議案曾擬將此欵諭令地主各酌留一半存儲銀行以備十五年限滿贖回該路之用其意至善乃聞安屬應領地價之鄉民見利忘害不審大勢多不認可未知將來如何結果 
　　按安奉恊約成立於光緒丙午約中載明自簽約後十五年可由中國請第三國仲立估價贖回今距收贖之期之不逾十年而日人廣軌之改築江橋之架設方營營未已吾國内力不强外交寡助誠恐再閱十年亦難有收回之日至鄉民不認地價留半之章程則由於吾國官紳與民間信用外薄使然尚不能遽責其膜視利害存亡也 
[政府議遷湘民往黑墾荒黑龍江]  
　　政府前聞湘省之變甚爲恐慌又以籌理善後種種需欵因之焦思無策聞近已思得一法擬將湘省饑民移往黑龍江墾荒藉以稍省振撫之資幷聞此舉係湘京官創議昨已電致江省公署略謂湖南連年飢饉難民待哺擬遷民來江墾荒速設法籌辦具復以便出奏 
[湘鄂籌辦平糶致軍機處電武昌]  
　　鄂督瑞莘帥會同湘撫楊中丞於上月杪請軍機處代奏電云北京軍機處鈞鑒十七日奉電傳諭旨仰見軫念民隱思患預防之至意當與沿江各省往返電商除蘇浙皖三省各就地方籌辦情形由兩江總督張人駿等另行電奏外查鄂省産米無多本賴川湘挹注上年被災以後米價益貴川湘禁運來源又斷瑞澂抵鄂之初卽知事機急迫當與文鼎會商先由上海奉天採購麫粉雜糧振撫災區一面招商分赴蕪湖九江分批購米接濟武漢三鎭嗣因湘省禁運皖省惟蕪湖一處有米而蘇亦賴之勢不足以久恃又與漢口洋行訂購西貢米九萬石陸續運回發糶一面廣購籽種借給災區農民冀得無誤耕作目前市面民情均尚安謐此鄂省現辦之情形也湘省本産米最富之區因上年被災歉收輸出較多内地奸商又　積居奇米價驟貴遂有此變文鼎奉命馳往先商由瑞澂借撥鄂米千石鄂錢二萬串帶赴岳州濟急抵省以後調查官倉社倉及紳商自存之穀共有三十餘萬石當卽設局碾米平價發糶一面派員督紳調查内地圃戸勒令平價接濟民食本省境内照常流通不准遏糶人心現已大定此　省現辦之情形也惟近因隂雨日多水勢陡漲春汛將臨來勢亦復　湧若再連隂不晴麥秋又將無望瑞澂等日夕焦慮先爲目前救急酌定辦法兩端一責成各州縣督率紳董凡濱江濱湖一切堤岸圩埂分叚切實勘察遇有低陷缺損卽招集農民搶護鄂省現辦堤工幷勒限搶護　　藉資捍衞一聯合紳商通力合作籌墊巨欵廣購洋米雜糧分發平糶幷將糶價仍轆轤轉運虧耗之數全由官欵擔任以期羣情樂從現已分飭舉辦此外未盡事宜仍由瑞澂等察看情形隨時電商布置湘鄂唇齒相依不敢稍分畛域冀得弭患未形仰慰宸厪謹合詞電請伏乞代奏瑞　 
 
 

Page 6

 
 
楊文鼎叩馬印 
[銅官山礦交涉尚有餘波安徽]  
　　接收銅官山委員到山後麥奎覇不交礦幷至銅陵縣署聲稱自向安裕公司索價各節均志前報刻聞蕪關道李梅波觀察又接委員電禀麥奎任意要求等語觀察卽致函英領事爭辯幷札銅陵縣曁該委員照約辦理原文錄下 
[致英領事函]  
　　敬啓者頃據接收銅官山委員張令等電禀礦産機件已收惟麥奎住屋雖允暫交仍持前議幷索委員信據持赴公司理論倘公司不承認卽向外務部交涉外務部不承認仍須還伊房屋等情查在山房屋理應一律交還前函已一再聲明幷貴領事面允轉飭遵辦現雖允交仍索信據未免無理要求總之該山房屋卽係麥奎自行建築亦需向安裕公司交涉無論該公司承認與否均不得向他人饒舌委員何能給其信據茲特泐函佈知卽祈貴領事再行切實函諭麥奎刻日交出離山母任藉延以符公理而昭睦誼仍希示復爲荷 
[札銅陵縣曁委員文]  
　　爲札飭事照得接收銅官礦案前據崔州判克順返蕪面禀與麥奎談判各節當經遴委候選縣丞劉楚樑前往會同襄辦至麥奎住屋無論是否係自欵修築應由渠與安裕公司自行淸理與中國無涉所有應交各件除已面商英領按照原議轉飭麥奎迅卽一律交出尅期離出俾早完結外合亟札飭遵照 
[英國追悼前皇紀狀]  
　　字林報載初八日倫敦電云昨晚十點鐘時皇族各員在宫舉行追悼前皇典禮金棺四隅各置衞兵一名倒竪槍枝叉手俯首屹然木立狀如偶像星期日倫敦各教堂咸舉行追悼前皇禮每處到者均甚擁擠文滙報載初九日倫敦電云羅斯佛君已率眷屬行抵倫敦卽往入謁英國新皇互談一小時之久繼赴宫内吊奠 
[東三省近事]  
　　江省旗務處因籌議八旗生計决將積欠俸餉項下銀兩提辦太平山煤礦藉作旗民永遠之生計江撫周少帥對於此事頗爲注重日前曾與三司會議開辦方法旋議定卽從今年實行已面飭民政司使先籌墊銀四萬兩交旗務處總辦承領迅速佈置 
　　齊齊哈爾宣布開埠通商原係中日恊約開放十六處商埠之一後因欵項奇絀未克舉辦然外商營業所在界址不定於稅務殊多窒碍且界限不淸洋人僑居地方亦覺漫無限制黑撫屢准稅務處催辦謂此事萬難再緩昨日特與三司及交涉局在會議廳開議辦法聞已决議飭由民政司先籌銀三十萬兩作爲開埠建築之用並飭勘定界址卽日開工 
　　吉省安東縣屬趙氏溝鄉民聚衆阻運糧石一事茲悉原因係近來　海帆船見本埠糧價漸落而山東價值日昂載運前往大有厚利可圖　碍於禁止雜糧出口之功令故不敢公然直運有某帆船者先出金　　處區官及某有勢力者允不禁阻乃私購該溝永成棧包米二百餘石自爲有恃無恐將啓椗矣適爲鄉民所知遂羣起爲難勒令卸岸區官無法包庇報知警局擬出任調停每斗作價一元二角扣留本地轉賣鄉民奈該船主不識時勢反不認可正核辦間而鄉民已聚有三百餘人人多　雜　言每斗作價六角不問情由閧然分搶區官前往彈壓不住大遭恥辱羞憤難堪當晚斃命並聞鄉民此次舉動大爲得意現且將照此價格以均分該處各商店及各糧尸存糧風聲甚惡故官商皆極皇皇 
時評 
[其一]  
　　無事之時則民畏官。有事之時則官畏民。 
　　民之畏官。畏其有絶對的。權力。壓制人民。而未嘗體恤人民也。 
官之畏民畏其銜怨。飲恨或且鋌而險。不再受我壓制也。 
　　夫官苟不横肆其壓力視官民如一家則人民何必畏官旣不畏官。則何有於銜怨。何有於飲恨。而官亦何必畏民。民之畏官。官爲之。官之畏。民亦官自致之也。 
　　上月湘省之亂。實因湘中官吏。不顧民食不恤民命而起。使各督撫有前車覆轍之懼。宜以此民爲可憐。不以此民爲可畏。則民且敬之愛之。不願毫髮犯之矣。 
　　今者蘇省大吏有調兵衞城之請。是防民也。是畏民也。是官亦。知人民銜怨飲恨。恐其鋌而走險也。是官恐其鋌而走險。不再受我壓。制仍欲以强力制之。使復畏官也。果如是則非以湘亂爲殷鑒。直武湘省之後塵矣。 
　　記者曰與其畏民。母寗愛民。與其使民畏官。而惴惴惟恐有事。　　母寗使民愛官。而永永可以無事。則庶幾弭亂道之道乎。 
[其二]  
　　一匪類也。不誅戮之而招降之。旣招降之而復縱容之。迨夫人民。受其屠毒。上峯欲嚴懲之。而巡警道猶設法保護之此。眞我國政界之異聞矣。 
　　夫巡警道有勦除匪類保護人民之責。今以巡警道而反爲保護匪類屠毒人民之人。嗚呼馮啓鈞。苟非被參去官。武漢商民。尚有寗枕之日乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[杭垣日商又請開市杭州]  
　　杭垣日商違章營業釀成釁端事後紳商學各團體全力爭持始能遵約停市詎匝月以來遷延觀望搬移無期種種事實已誌本報茲聞初八日上午十時日領事池部君偕同譯員方從矩等晋謁撫憲謂敝國商人遵章營業詎地方人民因細故誤會相率暴動傷人毁物損失甚大敝國政府顧全睦誼遵守條約並不願使貴撫部院爲難故於前月初八日起飭令各商民暫行閉門停市藉安民心而保秩序現在已滿一月地方謠言早已消滅敝國商人損失不資擬請卽日照常開市俾安商業而符約章等語當經中丞據理駁復始持約章次言民氣並以紳商學各界激於公憤轉體堅固萬一復開以後再釀禍端本部院實不能担負保護彼此磋商二小時之久該領事見無隙可乘始興辭而出 
[日人在浙圖銷福引劵詳誌杭州]  
　　日商創設福引賭劵出票於蘇州盛行於浙省究其實無非吸取我華人之金錢爲目的早經洋務局移請巡警總局禁止在案聞蘇人倪某前擬在杭州通商塲組織福引劵公司運動蘇州日領事照會杭州日領事旋以無效返蘇不料現又運動日本商人村山長太郎特赴浙省各府勸令各彩票店銷售幸各彩票店尚知大義未盡允許刻聞村山長太郎昨已由蘇到禾面謁嘉興府英太守籌商銷劵方法聞尚須到杭州面謁增撫曁洋務總辦王省三觀察妥議一切又聞嘉興府荷花隄地方有華人沈某在彼處大開市肆批售日商福引劵英太尊以其違法害民迭經照會商會查明幷札縣傳諭禁止詎料日人出而干預以致函牘紛纭遽難結束茲將關於此案之電牘揭錄如左 
　　三月二十一日蘇州日商來電嘉興府英大人據禾分所報告貴府諭止售福引品物劵然本館觀覽福引品物劵爲推廣貿易奉帝國領事官准通行中外各埠均有分發批售並非私設設查照母生滋端蘇州商品陳列館總辦村山啓 
[二十一日嘉興府電覆]  
　　蘇州商品陳列館日商村山覽電悉福引劵明係賭博本府惟有執法據約諭令止售沈漱如已具結限閉何謂妄生滋端爾豈能干涉我嘉興地方生權所請作爲無效如再來電卽不答復嘉府英 
[三月二十二日嘉興府札秀水縣文]  
　　案查府城北門荷花隄地方有商人沈漱如私設福劵事務所經理蘇州日商村山商品陳列館所售之商品福引劵名爲福引實爲賭博前經本府札縣並照會商會總理查明諭禁在案嗣准商會高總理復稱該商沈漱如遵諭於本月二十一日閉歇並取具沈漱如限狀聲明三月二十一日閉歇並不違延曁潜倩他店寄售情事如違願甘封閉切結附卷在案旋有該日本商村山由蘇來電意在干涉又經本府嚴詞據約駁復不准干我主權並聲明來電無效亦在案乃今日訪聞該經理沈漱如尚思藉此無效之電觀望游移其他各彩票店亦代售如故如果屬實齟齬推宕均爲法所難容合亟札查札到該縣遵照卽日親詣北門外荷花隄地方查明該福引劵鋪屋是何情形如果尚未閉歇則是該商不遵法律有意抗違仰卽將附發封條立卽封閉並將該商沈漱如帶縣押候盡法懲辦 
[二十七日秀水縣申文]  
　　知縣隨帶印封親詣該商沈漱如所開福引劵店鋪該商不在店内據其夥友稱往乍浦其逾限未閉深自知過祇因鋪内存物較多求再寛限二日遵卽搬移出境免予發封當將帳簿粉牌木戳等件盡行呈繳不敢抗違再售知縣恐其延宕隨傳到屋主胡淸泉嚴切諭話該屋主願甘出結的於本月二十六日收回房屋决不再租沈漱如違禁開張除取具屋主切結並飭傳城内外各彩票店主諭禁附售福引劵並取具違甘嚴辦切結附卷外理合繳還印封四道並將遵辦緣由具文申復仰祈憲台察核再沈潄如福引劵店查有分店開在平湖業經知縣移知平湖縣一體禁閉合倂聲明 
[鄂督嚴辦五天王四誌武昌]  
　　劣弁徐升徐盛日前本有正法之信因巡警道馮觀察啓鈞極力代爲運動各司道向制軍堅求故有貸其一死之信聞擬減爲永遠監禁惟伊子徐花子倚勢作惡較乃父尤甚不能寛免擬定爲斬决以快人心其平日受徐升等陷害之家現均遵鄂督招告示文紛紛赴督署禀訴綜計新舊控案不下四十餘起瑞制軍擇重大者五宗發交江夏縣審訊惟内有一禀係其同黨揑名所遞歷叙其功求准保釋已奉督批嚴斥矣又夏口廳卡犯王永隆係被徐黨誣陷繫獄現亦具禀控告由江夏縣移提過縣收押以備與徐對質 
[鄂省納稅多額議員揭曉武昌]  
　　鄂省于初一日互選納稅多額議員所有納稅多額人二十名是日午後均齊集藩署投票互選並由監督高方伯當塲監視初次互選蔡文會得六票劉耀庚得五票後行决選黄訓典得七票按照互選人數已過三分之一應卽作爲互選當選人遂决定以蔡文會黄訓典二商當選劉耀庚候補刻已榜示揭曉如有不願應選者務于榜示後三日内日赴互選事務所呈明過期不呈明者作爲確定當選 
分類新聞 
政界 
[寗藩對于調查滋事之政見揚州]  
　　泰州州牧趙興　昨將遵飭調查戸口鄉民聞謠滋事始末及辦理大畧情形通禀省台旋奉樊方伯 
 
 

Page 11

 
 
批云此次泰州因調查滋事賢州牧奔馳四境曉譬百端兼之本府督隊親臨流言止息閭井乂安雖中前未及周防而變起卽行解散足見官民相信孚及豚魚此次謠諑飛流始自宜興延及東泰近且上江兩縣亦復鼓煽囂騰幸皆旋起旋平尚無大害總由人心易惑人格難齊江蘇雖號開通然通者僅止士大夫非所論於匹夫匹婦也益以好亂樂禍之奸民造言煽誘蠱惑愚民彼愚民者本不知憲法有何益調查爲何事其妄相揣測者疑伏抽丁納稅之根而素性愚迷者遂信攝魄勾魂之說惟其先有疑懼之心故鼓之而易動猶幸本無作亂之心故鎭之而易平此皆可矜之人若作亂民繩治則大誤矣禀稱辦法四等其鳴鑼聚衆爲首滋事者酌量監禁乘機搶掠形同盜匪者照搶奪例擬辦隨聲附和在塲滋閙者懲責保束誤信謠言並未擾害者概予免究論斷公允實獲我心應卽照准另禀各情容或有之惟調查員多至八百餘人而又尅期蕆事人多則賢否不齊期短則操切難免以不識不知之衆挾多疑多懼之心匪徒乘機流言而又有一二調查員辦理不善幾何不平地生波卽調查事在必行斷不能因愚民滋事而止亦不能待民智大開始查然必須先說淸楚再行查造是在賢有司與縉紳耆老之善爲開諭矣兩表朗若列眉各士紳以梓桑義務致毁其家或有激使然或無辜受累仍仰分别辦理 
[瑞督對於禁烟之嚴厲湖北]  
　　瑞制軍以鄂省禁烟公所調驗烟員已二十餘次所舉發者僅閑散武員三四人其爲任意欺朦顯然可見又從前各員所具嗜烟切結多半揑飾亦應切實整頓特通飭全省人員文自知府武自參遊新軍自標統以下不論在任候補有無差委均限於本月内遵照定章或確無嗜好或實已戒斷自行具結呈報由該管上司及同鄉官分别加結交送禁烟公所彚轉其從前揑報戒凈實未除癮者此次准其據實呈明自認限期戒斷限滿後再請調驗已往之事一切不咎一面責成禁烟總會辦坐辦提調各員嚴密查察遇有形跡可疑者隨時禀報調騐騐未斷癮卽行詳參其文職自道員武自鎭協新軍自恊統以上各官亦應另具切結逕送督轅以憑考核而杜徇隱 
[統捐局整理油捐辦法鎭]  
　　鎭郡江邊一帶桐油生意現值發逹之際而鄉民及各處客帮來鎭購貨者每將大桶拆開用小桶分裝希圖免稅故桐油銷塲雖極暢旺而捐務仍未見起色現駐鎭統捐局總辦鍾太守訪悉此項情弊爰嚴訂報捐細則並通知各油號嗣後凡購油在二十斤以内者可以免報如出二十斤以外必須照例報捐以維捐務倘再漏捐不報一經察出除將桐油充公外其買賣主仍須分别議罰 
交涉 
[營業稅收稅交涉吉林]  
　　長春紳董畢維垣前擬營業稅收稅簡章六則業經禀蒙府尊出示在案惟内中有本城與頭道溝劃歸一律字樣日人以頭道溝係伊國鐵路佔用地遂起而干涉不准施行經太守將頭道溝三字改爲分卡並將以前張貼告示一律扯換始行了結 
[西艦過鎭之酬酢鎭江]  
　　初七日午後三時有法國兵艦一艘由滬抵鎭下椗江中該統帶舍舟登岸拜會駐鎭各西官暢談良久興辭而出翌晨艦中弁兵羣至洋馬路鳥洲山等處游覽一周租界總巡周少堂大使特派差勇隨往保護現該艦擬在鎭小泊數日卽須開往漢臯游歷 
[通飭查報外國人行程杭州]  
　　巡警道通飭各警局云外國人來浙遊歷迭奉撫憲札道轉各該總局按約保護並將入境出境日期隨時申報在案查自上年四月間本道抵任後迄今不下數十餘件所有該外國人等遊歷到浙沿途經過地方該總局等各有轄境究竟何日入境出境未據隻字禀報殊屬玩延已極事關警察事項部限綦嚴亟應列表統計申送撫憲曁民政部查核合行通飭札到卽便遵照 
軍界 
[鄂督考核軍官勤務武昌]  
　　鄂督瑞制軍以新軍鎭協各標營各級官佐每不請號私出置兵丁操課于不顧實屬自曠勤務有碍軍隊進歩爰飭教練處移會張統制黎恊統將各標營官佐一律發給考勤簿一本每月送交教練處彚轉呈核幷聞制軍於初三日傳集督練三處總辦及恊統標統各官至轅屏除隨侍差弁密議良久不知所爲何事也 
[恊統檢閱標營鎭江]  
　　南洋陸軍第十七恊王遇甲協統以今年爲陸軍部大閱之期已於日前將駐鎭三十五標各營親臨檢查教育訓練服裝三項次第認眞察畢初七日啓行赴江隂檢閱三十六標各營 
[嚴查私帶軍火鎭江]  
　　江督張制軍以時事多艱長江防務異常嚴緊昨特通飭各關道嚴查進口商輪民船防範夾帶軍火並電請長江水師提督程從周軍門轉飭各總鎭飛派各師船認眞查核一面札飭釐金總局轉札各分局一體恊力查察以昭愼重等因初七日瓜洲水師各營員均奉札遵照矣 
學務 
[皖江中學毆辱監督之惡風潮蕪湖]  
　　蕪湖赭山皖江中學堂經前皖南道文仲雲觀察接辦後改委李愷人太守爲監督改訂章程保送學生無如李視爲利藪一面敷衍學生一面侵吞學欵囂張之氣較前更甚去冬經教良會覺察公舉王君多輔接辦甫三閱月極力整頓規則頗嚴而放浪之極陡欲收束勢且有所不能突於上月二十八日因晚餐細故大紀風潮一唱百和竟將監督逐出堂外追至山下護送齋夫均受磚石重傷旋由王監督面禀督辦李梅波觀察電達撫憲報告皖南教育總會秉公查辦日前遂由李梅波觀察責令班長面詢一切已諭飭暫行停課並將爲首滋事之學生孫學盛李競存胡樾濮鏞劉超朱明開秦震東黄文森濮晸王勳孫世輔張能安十二名革除出堂其情節較重之孫學盛李競存胡樾濮鏞劉超朱明開六名仍在外聽候查辦其餘諸生概勒令安分在堂聽候監督示期上課不得受人挾制聚重要求致累全體 
實業 
[小丹陽繭行封閉原因安慶]  
　　江督頃咨皖撫略云皖屬當塗縣小丹陽鎭現有職商集股開設安裕繭行有礙寗省綢緞商業若不嚴行禁阻實屬有損無益請轉飭查封等因朱中丞卽札行勸業道轉飭該縣勒令將該行封閉作速詳復以憑核咨 
[官商合力經營東沙島近况廣東]  
　　漁業公司日前以派員考察東沙島情表具禀勸業道當奉批云此次赴東沙島考察事宜該公司曾派書記員章國楨會同委員蔡守前往查得該島一片平沙縱七里横三里沙之外十二米至十五米海線有暗礁沙石如長堤圍遶三面或隱或現不能行船島無泥土乏淡水氣候比省港高至十度每晨必務三日必風等語察核所呈尚足資印證至稱經營該島必備專行木質輪船島期來往一節所議亦不爲無見查輪行航路全恃測繪圖說爲標準該地航 
 
 

Page 12

 
 
路圖說係十年前測繪爲日已久風濤沙線不無變遷業已詳奉督憲批准札行九龍關稅務司派船前往詳細測探重繪新圖俾經航道無所障碍一面並已商准水師提督李軍門簽派廣海練船月往一次以便巡視而資運輸該公司現已成立備有出海輪船能否展掉前往爲各漁戸之先導亦望體察情形禀承辦理屯煤之說應候海軍辦有成效開闢軍港之後再行此議撰刋碑記竪立島上本官廳應辦之事俟卽撰刋竪立俾張海權而埀久遠仰卽遵照 
[桂紳籌築貴博路案之否定廣西]  
　　桂撫劄覆諮議局云准郵傳部咨開路政司案呈廣西諮議局提議籌畫廣西商辦鐵路一案查興築鐵路必須籌有的欵始可興議建築詳核議案據稱所收之股尚不足十萬元是築路股欵旣未籌集而所議路線亦不能與各路聯接無論將來搭客載貨固屬無多卽目前購運材料已多窒碍築路原爲交通起見自應支幹銜接次第興辦轉運方見靈通現在廣西鐵路旣擬首築全桂次及桂邕業經派員測勘在案正當萃集全力先就此兩段幹線斟酌妥善擇要興築然後徐議接展支路方合辦法該局所請建築貴博一叚應母庸議相應咨復查照飭遵等因本部院准此除分行布政司勸業道兵備處外爲此劄行諮議局查照 
[周口榨油公司之失敗河南]  
　　豫省周家口一鎭本爲貨薈萃之區芝蔴一項尤爲該鎭貨物巨宗三十二年間有人籌辦啓新榨油公司就該鎭購蔴榨油初辦之時甚爲獲利不圖自成立後各處聞知在該處設莊收蔴者日多蔴價遂繼長增高有一日千里之勢該公司虧累不堪刻已停榨開股東會核計公司財産共值六萬金於日前特廣告各處招人承購以便保守營業 
雜記 
[海軍與公産杭州]  
　　平湖縣學界胡際虞等具呈撫院謂該邑向有登瀛善舉田畆係乃祖獨力捐助現在會商同族擬將是欵悉數撥充海軍經費河海細流俾盡一分子之義務並不敢仰邀奬叙等情本日奉增帥温諭慰奬謂據禀各節具見愛國熱誠實堪嘉尚惟産係創捐善舉關係合邑從中有無紏葛族中是否樂從仰平湖縣妥速查明如果係該紳祖良佐良俊獨捐並無别項支節且移無用爲有用似可照准卽飭開列畆分字號詳候撥充奏咨可也 
[巡警與陋規杭州]  
　　衢屬西安縣程令通禀上峯以現值預備立憲新政按期進行惟經費支絀籌欵困難經知縣一再籌維禀商道府憲擬將舊有陋規酌量裁革如銀匠厘費項下年送道府月規銀兩及鹽公棧按季津貼等欵一律移助巡警俾資擴充等情本日奉撫憲批札藩司稱該縣征收錢糧提給銀匠釐費項下年送道府規等項遵飭禁革並請自本年起按月照提連同緝捕經費等一律移辦警察整飭秩序保衞人民治安自可照准仰布政司會同巡警道尅日核議飭遵 
[學生與戲園奉天]  
　　本溪縣同陞戲園日前未識因何開罪該縣兩等小學堂學生突有李廷蔭兄弟等紏集同學多人蜂擁入塲假看戲爲由故意尋釁始僅抛碗擲人繼而爲首者一聲喝令諸生一齊動手運用其平時體操科學頓將園中賣票人張海山毆擊受傷甚重該縣王大令聞信帶兵前往彈壓勒令解散幸未釀成巨禍刻聞已將爲首滋事人三名呈請學司斥革懲罰該堂教員德恩校長苑清海管教不嚴咎無可辭分别各記大過 
[暴風與江流吉林]  
　　前月二十一日早八鐘時依蘭府境西北忽起暴風沙石皆走其地居民半多草屋被風捲去者計十有七八板墻之倒塌者無數玉皇閣前新修宣講所竟全行吹倒當風烈時怒吼之聲如潮流漰湃居人爲之戰栗牡丹江水被風鼓盪泛溢街市黄塵捲空障翳四塞幸至午後勢漸衰息未釀巨灾 
淸談 
[嗚呼鹽政處]  
　　監政處之設立。以剔弊興利爲天職者也。乃設立未幾。卽有改錢碼爲洋碼之舉。各屬士民。紛紛擾擾當此民生困苦之秋。而忍下增價累民之舉。異哉其所謂剔弊興利者矣。 
　　或曰鹽政處之定議。以各鹽商公集鉅資六十萬内外運動之效力故。 
　　雖然。商利固益增矣。其如民命之不堪何。 
[嗚呼裁判權]  
　　中國至今日司法將獨立矣。夫果何有宗室裁判權民人裁判權者。 
　　及各王大臣屢次磋商之結果。而竟於全國司法之範圍。别有所謂宗室裁判權者。 
　　噫嘻其斯以爲中國之裁判權。 
探險錄 
[西藏考查記（續）]  
　　鄙人於是遂無罣。礙無拘束。自由行動。爲隨意之旅行。更由波爾錯三越杜闌斯喜馬拉亞山脉發見南克利歐。湖向來地圖上記載南湖情形。均係錯誤。查該湖中有五小島。環錯雜。無他特形。湖畔藏人村落中有藏商某。遵一妻多夫主旨。乍遇遠人。酬應周備。倂贈米糧等食物。千頃汪洋。感銘不盡。再由丁克拉四越杜蘭西喜馬拉亞山脈。登最高山斯密耶拉坡更向北行。西出薩杜列細河畔順流向印度細木粒市前行鄙人由是遂别藏地山河。而數年西藏探險之心事。亦於以告終云。 
　　出境返國向聞蜀道之難。難於上靑天。初不意於藏道遇之。古人之言。若有不相類而適相合者。由薩杜列細河畔　印藏交界之細基拉山坡。高立山頂之上。回望藏地。連峰接嶂。萬壑　天。若有舉手送行之概鄙人從事藏界探險。於今。三年。柳往　來。　　險阻藏衆之蠢愚。旅行之　礙。回首依依。不禁悽絶旅隊肅肅。天地悠悠。俄焉遂達印度細木拉市矣。此時之愉悅。恰似馳突千軍萬馬中而出險者。鄙人之情。不可名狀。細木拉市長（駐劄英國印度政廳預爲掃榻以待鄙人之至。相見歡呼悲喜交集。予之所謂西。藏考查者蓋於是事畢矣。嗚呼鐵脚蹈破十萬里使暗黑之藏地。一旦而紹介於世界。文明之促進决非淺鮮而况藏衞者。乃中國西門之鎖鑰。地大物博。礦産之叢雜土味之豐腴。若他日苟得利其　通普及文明開發富源。則鄙人之貢獻中國豈少也哉。要之文野亦何常。是在有開發風氣之責者矣。（完） 
文苑 
[湘難竹枝詞（湘南逸民）]  
[莊布政賡良]  
　　七十衰杷一老莊。（莊年已七十）册年宦轍徧南湘。（莊以知縣候補湘省迄今四十餘年）滿街爆竹齊恭喜。（岑於飢民閧署時開槍擊斃數十人衆益横岑計窮遂交印莊藩貼示於高脚牌云岑告病莊護院莊巡行街市舖戸皆鳴鞭賀喜）京兆由來五日忙。（莊護院三日亂平仍交印岑撫） 
　　徒步來巡部院坪。大桅斫斷勢將傾。（兩桅均斫斷一桅已倒地一桅欹斜將傾）飢黎。擁護老方伯。齊指轅門不可行。（莊巡街安民將入撫轅飢黎擁阻謂桅桿將傾恐遭危險求走正街） 
　　卹死醫傷撫字仁。（莊牌示云槍斃者給銀二百兩傷者四十兩冀飢民解散）開倉平糶把寃伸。（商會有平糶伸寃藩臬擔任廣告）一時祇爲權宜計。牌示何曾領實銀 
　　從來官吏與斯民。本屬同胞一體親。聽得莊藩來署院。懽聲雷動滿湘春。（莊籓私人極多不過在湘日久尚悉民情飢民　荒　　爲撫戴祇好就事論事以紀實也） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
＋＋＋要摺 
[憲政編查館草定行政綱目（五續）]  
　　謹按本司所掌第一項至第四項均屬鹽政事務舊制鹽政特派大臣充之後改以督撫兼任又現制鹽運使司與所屬鹽官亦已悉隷督撫之下是由直接官治一變而間接官治也軍興以來行鹽區域之廣狹乃以督撫權力大小爲準各省行鹽之法不一課稅起解亦不一近年迭行鹽觔加價官鹽騰貴私鹽暢銷於是鹽引疲滯鹽課積逋官商交病餉源愈絀民生益困至此極矣今已漸廢督撫兼鹽政之制變爲直接官治倂擬改定鹽官制度雖未能遽行專賣之法但先將製鹽區與販鹽區通盤籌 
　　而採用純益稅之法規定稅率至於徵收方法或採就塲徵稅之議則鹽課收入可增巨欵官民交便再進而圖行專賣不難矣 
　　第五項茶稅現在入欵無多而於茶業之發達不無窒碍似應酌議變通至土藥抽稅辦法亦與禁烟事宜相妨將來亦在停罷之例 
　　第六項專賣事宜應屬直接官治（未完） 
[署理湖廣總督前蘇撫瑞澂前護蘇撫陸鍾琦蘇撫寳棻會奏辦理憲政情形臚陳第二年第三屆籌備成績摺]  
　　奏爲遵章會奏蘇省辦理憲政情形並臚陳第二年第三届籌備成績恭摺仰祈聖鑒事竊臣等恭讀光緒三十四年八月初一日諭旨憲政逐年應行籌備事宜必須秉公認眞次第推行卽責成内外臣工遵照單開各節依限舉辦每届六個月將籌辦成績臚列奏聞並咨報憲政編查館查核各部院領袖堂官各省督撫及府尹遇有交替後任人員應會同前任將前任辦理情形詳細奏明以期各有考成等因欽遵在案查蘇省籌備憲政成績業經臣瑞澂於上年九月間奏咨至第二届爲止旋奉恩命升署湖廣總督十月二十九日交卸撫篆當將第二年第三届應行籌備憲政未完事宜移交護任辦理臣鍾琦接護撫篆董率主管司道接續推行至今年正月十九日臣寳棻接印視事隨卽考覈案卷証以事實凡第二年籌辦諸端皆能依限粗備本年二月適第三届奏咨之期遵照館章應將前後辦理情形及本届籌備成績臚列奏報謹合詞爲我皇上縷晰陳之伏查逐年籌備淸單第三届督撫應行辦理之憲政悉係銜接第二届成績而來均爲第二年期内之事項同條共貫覆蕢成山舉其大綱計分八項一爲舉行諮議局選舉各省一律開辦查江蘇蘇屬四府一直禁州額定議員六十八名合諸寗屬議員均於八月初一日齊集江寗省城經各議員公議於初三日先行開會選舉正副議長至九月初一日遵章開局啓用江蘇諮議局關防開會以後由議員互選審查員研究議案本届議案除諮議局自行提議及督臣交議之案其爲臣瑞澂交議者計有十條諮議局常年會本以四十日爲率嗣因所議各事未經議結者多應照定章延長十日展至十月二十日閉會並於閉會以前選舉常駐議員辦理局事所有諮議局議决之案均經陸續呈報臣瑞澂詳加審察並分别發交各主管司道悉心核議隨時劄復至有事體繁重非一二主管之人所能解决者經臣鍾琦在護任時開列問題撰成議案遵章在臣署會議廳公同裁决又有屢經核議而一時非可遽决者亦經臣寳棻到任後考核檔卷說明理由倂案劄局現在蘇省諮議局所議各案凡可决者已由臣等先後公布施行其否决者亦由臣等先後劄令下届會期覆議此接續辦理之情形一也一爲舉行資政院選舉查資政院議員章程應由外省選報者共有四類一諮議局互選院章以督撫爲監督江蘇額定七名照額加倍互選呈由督撫核定臣瑞澂任内行據諮議局遵章互選呈報當經會同督臣覆核於前列當選人照額選定許鼎霖等七名造册咨送資政院在案二五等漢世爵先經臣鍾琦任内查有蘇屬華亭縣承襲三等子爵陳步曾一員嗣經督臣查明寗屬並無世爵人員臣寳棻到任後會同督臣咨覆陸軍部彚核送院三碩學通儒此項人員最難合格茲據提學司遵照部定寛取嚴用之章詳送曹元弼等四名業經轉咨學部審核辦理四納稅多額定章以藩司爲監督寗蘇同爲一省而分屬兩藩司此項選舉祗能分報合辦前已擇定江寗商務局内設辦事處通飭各屬依限造報一面由兩藩司會同商務總會各派官紳爲管理員嗣以限期將届函電分催旋據蘇屬陸續造送於正月十五日到齊由蘇屬管理員赴寗彚册比較核定兩屬最多數者二十人次多數者十五人遵章宣示由蘇藩司於二月間蒞寗會同寗藩司監督互選業經舉定當選人周廷弼張詧二員並候補當選人二員預備造册咨送資政院彚核以上四項均係蘇省應辦資政院選舉現已一律辦齊此接續辦理之情形二也一 
 
 

Page 19

 
 
爲籌辦城鎭鄉自治設立自治研究所查地方自治應以養成自治人才爲第一義蘇省素號文明傳習較易爲力省城自治研究所已於第二届期内成立本年五月卽可畢業省外亦有遵章開辦者至城自治蘇屬各處早經設立公所按照定章以城廂爲界劃分區域調查人口之多寡及選民之資格辦理議事會選舉並董事會互選現在各屬均經先後呈報皆能依限舉行其鎭自治照章以五萬人口爲率現據詳報可辦鎭自治者十餘處多屬商務繁盛之區亦有聯合數鄉請辦鎭自治者以其與固有區域未符仍令遵照鄉區辦理若鄉自治本視風氣通塞爲定衡現請提前辦者不下數十鄉惟必先令繪明區圖並將戸口方里詳晰開報呈核後如果合格再行酌辦此接續辦理之情形三也（未完） 
本埠新　 
[總工程局禀上海縣文（爲革除陋習事）]  
　　竊准城議事會移交議决案兩件一道路橋梁禁止停棺案内開議事會提議事件按照城鎭鄉自治章程第五條第二欵事宜議决如左道路橋梁一概不准暫停棺柩以重衞生先行呈請出示曉諭並飭巡警阻止如無力營葬者應報明同仁輔元堂或果育堂卽行代埋等語一阻止居戸沿街焚燒死者衣服及草庫草甕等物案内開議事會提議事件按照城鎭鄉自治章程第五條第二第三欵事宜議决如左由董事會與前條一倂呈請諭禁等語准此查道路橋梁抛停棺柩最是有害衞生至居戸沿街焚燒死者衣服及草庫草甕等物旣阻碍行人復損壞道路均應禁阻應請監督一體出示諭禁一面移請第一路第二區正巡官諭知長警人等隨時禁阻實深德便 
[伶界熱心公益之一斑]  
　　南市新舞臺各伶人前曾倡議設立救火會籌集銀數千兩託法界救火會領袖某君赴外洋定造救火器具及拆屋機器梯車等件曾誌前報茲悉在會諸人業已分班練習一切救火方法尤恐未能盡善故於前日下午邀冋全體會友至法租界大自鳴鐘捕房後空地上請法界管理救火機器之西人將梯車舁出逐件指示並令各人上梯至頂試演一週而返 
[謀害丈夫之疑案]  
　　陳仁金控髮妻毛氏設計圖害等情昨由捕房將氏解至公共公堂請爲訊究陳供在楊樹浦八百零四號門牌開設小茶館娶妻四年素來和睦詎毛氏近忽心變竟於前日將水銀置於飯碗内慇懃勸食希圖謀害幸卽察悉鳴捕拘入捕房轉解憲案求究訊之氏供陳由母新主持招贅成婚茲因老翁欲效禽獸行爲婦人不允翁卽唆使丈夫棄氏另娶前日丈夫自將水銀置於飯碗内誣指婦人設計陷害求鑒德襄讞與美副領事仇君以其中必有别情判陳交保毛氏還押候查明再訊 
[傳諭失孩家屬到案認領]  
　　拐匪吳嘉惠陳玉田杜木二李阿榮賈三並拐婦郭虞氏雷何氏等七人及被拐各小孩昨田捕房一倂解至公堂請訊孫襄讞商之美海副領事判仍一倂還押候今日英領堂期解訊並飭差探傳諭認領失孩之各家屬着於今晨到堂認領 
[匪徒私帶軍械]  
　　昨午有二匪徒手持鋪蓋至滬寗鐵路車站擬搭快車赴寗巡警以其形跡可疑向之盤詰此人神色益異檢其鋪蓋則有手搶六支當卽拘獲一名尚有一匪則已逸去隨將拿獲一匪解送警局嚴行審訊 
[洋商收管地産之周折]  
　　英商某甲曾於數年前買得二十三保二圖　二十三保十五圖兩處地基已轉英册道契二百五十四號及二千六百十三號買定之後卽因事返國近又來滬將地收管因地上蓋有草屋數間及浮厝尸棺三具故禀請英總領事照會滬道請飭上海縣查明勒令搬遷昨蔡觀察已飭縣查明禀復矣 
[移傳立豐莊股東]  
　　南市業盛里立豐錢莊去年倒閉虧欠官商鉅欵數十萬金該莊執事左子營先時逃避當經上海縣田大令提獲伊父左月春管押候訊在案茲有厚大莊及裕寗官銀號等在法公堂具控該莊股東劉長蔭逮案後迭次研訊供出陸笏堂亦有股份住居南市龍德橋衍昌布莊内昨由法廨讞員聶司馬派探持票　工程局禀請協傳局中准卽派探傳諭陸笏堂赶緊投廨聽候質訊 
[閘北警政之進步]  
　　閘北華界裝設電話一節曾紀本報茲悉此項電線自巡警總局以至三路四路分局分區及其他各局所業已一律裝設工竣從此消息靈通有裨警政實非淺鮮也 
　　講求衞生者盍往聽之 
　　中國靑年會衞生演說已接連三次現定於初十日（卽星期三）晚八時爲末次講期請醫土張汝舟演講衞生要旨及防疫法等皆與人生有莫大之關係不拘何人均可入座聽講 
城内 
[定期訊案]  
　　卿民陳勛立等上控朱日宣灌泥築圩一案茲經滬道定於本月十五日午堂親提訊鞫 
[道四則]  
　　莊仁淸禀批案經由廨勒限淸理何以一任抗延仰會審官寳令立予嚴切追理具報抄黏並發周廷弼禀批仰上海縣提案　明秉公澈究具報勿遲原禀抄發黄祖瑚等禀批仰上海縣刻卽查明妥爲遣送回籍毋任逗遛生事袁鎏禀批繳到規銀五千五百兩已照收歸款惟裕春各股東欠繳墊欵尚鉅前據孫直齋禀請分别照追批廨集証訊追有案據禀前情候行公廨會審官核明飭遵檄縣查照可也 
[縣批照錄]  
　　姚明勳禀批産業若干並未抄單從何察核且從何知爾弟之盜賣有無族親亦未聲明未便提辦 
[事]  
　　前四川補用知縣鄺國華委署太倉州直隷州知州候補知府湯在衡浙江候補知縣崇照採辦河南機器委員候補知縣樊庶廣東汕頭口岸巡官謝秉誠昨均到道禀見海運滬錫局總辦候補知府程良馭會辦候補知府沈泗蓀會辦同知沈維誠到道拜會辭行赴蘇巡警總局總稽查分省補用知縣嚴家灼禀謝札委稽查車捐執照 
[南市]  
[恊提船戸]  
　　機器匠張寳寳前日在陸家嘴浦面過渡突被同類張炳華張小毛紏同船戸謝掌全等恃衆兇毆以致失去銀表一枚洋銀三元三角鈔票十元張卽趕至浦東二路一區巡警局禀控提獲各人管押候訊昨游巡官復派差持票至工程局請爲協提謝掌全一名當卽派探恊同來差提獲解回訊辦 
[一波又起]  
　　浦東三灶正大油酒店主陸鳳祥因欠同盛油麻店桐油貨洋五十一元由工程局訊供收押在案近有兪崇熙在南 
 
 

Page 20

 
 
匯縣具控朱夢金借欵不還牽涉陸鳳祥昨由該縣派差投局請爲協傳因由陳裁判傳同同盛店主王問本復訊判陸交來差帶去歸案訊理並飭王自赴該縣控追 
[塗改鈔票]  
　　西門外萬生橋德順燭店夥查蓮生昨將劉喜如扭至西區控稱劉將湖北官錢局一元鈔票塗改十元來　混兌求請究辦當由該區解至工程局訊據供稱此票由漢口携來餘語含混判戒責二百五十下押兩月鈔票塗銷 
[懲辦竊賊]  
　　寗紹輪船公司函送在該碼頭四號貨棧内挖包　米之杜松林至工程局經湯裁判訊供屬實判戒責一百五十下發碼頭鎖示一天 
[閘北]  
[巡士記功]  
　　四路分局昨出牌示云照得本月初三夜第十一崗巡警蔡錫章偕同隣崗巡警王桂生顧玉庭等拿獲命案兇犯支長源一名有功著蔡記非常功一次王顧等各記大功一次以示鼓勵 
[移東補西]  
　　徐華卿前控萬松茂欠米洋一百五十元經四路一區黄正巡官訊明判萬交保限期清還在案詎萬延不淸理前日徐復投局請爲追究昨日着保父案審訊萬供有裘姓欠伊洋一百元求請提究抵還判萬暫押候傳裘姓到案再核 
[英租界]  
[仍未訊結]  
　　東益昌匯票號股東龎淸記等控司帳唐某等串吞銀十三萬九千餘兩一案昨晨由廨會訊原被均延律師到堂代爲辨駁寳讞員商之英副領事布君判被告仍交原保候再復訊 
[恐無能力]  
　　虹口賭檯上望風人陳何來私至租界内誘人入局被捕拘獲昨解公堂請究據供現在賭檯設於華洋交界處係某某等數人爲首判陳押一禮拜候飭知捕房會同巡警局兜拿務獲爲首各賭棍嚴辦 
[婢女可憐]  
　　女子潘玉羅榮英郎在松江路迷路由捕送廨研訊潘女供年十七歲温州人被人價賣於珊家園張姓家爲婢因遭凌虐與十一歲之榮英郎一同逃出判一倂留廨候查明再核 
[違章聚賭]  
　　虹口百頓路張才寳茶館違章聚賭昨由包探將張傳至公堂判罰洋十元充公又王殷氏亦因聚賭由捕傳案判押兩禮拜 
[不認搶刦]  
　　流氓周森利前日在靜安寺内搶取燒香婦人劉夏氏金鐲當被包探陳永康追獲昨解公堂訊供不認判　候查明於下禮拜二再訊又流氓陳三流子在虹口漢碧禮路攫取池邢氏金押髮由探查獲昨解公堂訊供推　判押候查明於下禮拜二再訊 
[去而復來]  
　　花則敬控華捕張　餘唆使伊妹張阿三卽陳三妹不認本夫已經公堂訊明以張茂餘無十開釋判花夫婦派差送回東台縣原籍在案詎花在中途走失該差仍將花妻陳三　帶回公廨昨日提訊判陳三妹暫留女所候再訊核 
[强盜抵賴]  
　　夥刦浦東等處張樹榮等各家贓物之盜匪瞿田福前日由探拿獲昨解公堂訊供不認判押候函致浦東總巡局查明並候將虹口捕房拘獲之同盜提案倂究 
[称傳地保]  
　　二十三保十圖地保王毛毛因欠繳錢糧昨由本縣田大令移請公廨將該地保傳案判交來差帶回縣署訊核 
[限期還淸]  
　　四川路生康洋行控張文寳私收客帳一案昨經公堂訊明判張父一百九十七元人洋並保限至中秋節還淸 
[怨憤圖盡]  
　　船戸王阿福前日在福州路外灘碼頭上吞烟圖盡當經巡捕幣見帶入捕房設法救愈昨晨送至公常請訊據供兩目被人挖傷無資醫治是以圖盡判賞給洋二元自行調理 
[欠欵被控]  
　　余生記因欠美商益同人銀兩被控昨由公廨傳案判令交保候補拜五午後會訊又陳紀泉欠顧坤榮銀兩咋亦由　傳案過堂候訊 
[傳訊地保]  
　　英商馬立師控郁貽生賣地不交案内之地保張岐祥咋由公廨傳案判令交保候禮拜三訊核 
[事不干已]  
　　陳華華與周緯生因地産紏葛涉訟詐由差探往傳詎有水瑞豐將周縱逃當經該差探等將水拘入捕房旋解公堂請究判水交保限於禮拜四交周到案訊奪 
[並非謊]  
　　潘星若控陸明伯騙取值洋五百元之珍珠五十粒昨經公堂訊知並非騙取判陸交保理處 
美租界 
[淫棍兇横]  
　　住居裏虹口老街之裘九山昨至捕房報稱姪女阿巧行經磨坊橋被賭棍小阿四小鬼王金高等攔路調戲冋之喝阻反被兇毆捕頭准飭中西探查拿究辦 
[不允退還]  
　　住居海寗路之某西婦日前合牙醫生陳寳瀛鑲牙八只計洋十元先付五元昨陳前往收洋該西婦因不合意堅欲退還陳不允互扭至捕房捕頭命該婦與陳同赴英公堂控訴 
[撞破瓦筒]  
　　塌車夫周阿根昨日推車至西華得路撞破工部局所堆之瓦筒數只由捕拘入捕房飭周賠洋二元五角了事 
[一去不回]  
　　蓬路粥店主譚阿連咋拖東洋車一輛至捕房聲稱日前有車夫某甲來店食粥因無錢以車暫抵不料一去不回捕頭准予留存候領 
法租界 
[教會節期]  
　　前日爲天主教瞻禮之期中西在教紳商咸於淸晨至洋涇浜天主堂隨同神甫舉行彌撤禮法界公堂亦因此停訊一天 
[鴇婦受騙]  
　　興聖街花烟間鴇婦陸蔣氏昨至捕房控稱前有人介紹將女子錢阿二薦至婦人處爲夥取去帶擋洋二十餘元詎閱時未久卽行逃逸實屬有意串騙求恩查究捕頭准候飭探查拿解廨訊辦 
[流氓拆梢]  
　　前晚有流氓混名京式阿榮飯桶阿二等二十餘人在寳興里口解途人某甲軋住拆梢正在紛擾之時適有巡捕到來該流氓等卽一閧而散該捕遂將遺下之兇刀一柄及黨羽阿堂阿兪二人拘送捕房押候解廨訊究 
[包探獲賊]  
　　積賊王才卿周阿福先　由探緝獲一倂送捕押候解廨辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[議决案]  
[呈報覆議規畫全省教育案内乙之六一條]  
　　爲呈報覆議事件事三月二十五日奉督部堂劄交覆議規畫全省教育案内乙之六一條並抄黏兩淮中學擬章四條到局茲於本月二十七日議會覆議按照單開各條逐一議决理合備文繕摺呈報爲此呈請督部堂撫部院公布施行 
　　謹將宣統二年三月二十七日第二届臨時會會議議决兩淮中學簡章繕具淸摺恭呈鈞鑒 
　　一辦法兩淮中學改辦中等實業學堂現中學尚未畢業之學生應如何按年畢業逐一結束由提學使酌量情形辦理 
　　二名稱兩淮中學改名爲公立兩淮中等實業學堂 
　　三學額兩淮中學本有外省外府本府學額改辦實業學堂查照舊章酌量辦理 
　　四權限應由提學使直接管轄遴委監督其應由淮運司核奪各事宜卽由監督禀之提學使移行商辦 
　　以上章程四條就大概情形酌擬所有未盡事宜隨時察核辦理 
[呈請議决淮南北鹽務三案]  
　　爲呈請轉咨事本月二十五日蒙督部堂撫部院將上届議决關係淮南北鹽務三案所有轉咨督辦鹽政大臣並加具各案語抄單劄復到局茲於本月二十七日議會議决查三案中除運商違章朦收一案已歸本省紳士另呈在案本局不復置議外其補救淮南整頓淮北鹽務兩案謹就原案語推求意義似應聲叙加詳俾本局原議案顯豁呈露得上邀督辦裁奪冀於補救整頓之初意有合理合將聲叙各條備文呈請督部堂撫部院更予咨請督辦大臣一倂核復爲此繕摺呈請督部堂撫部院鑒核施行 
　　謹將宣統二年三月二十七日第二届臨時會會議議决劄復整頓淮北鹽務案聲叙兩條補救淮南鹽務案聲叙五條開具淸摺恭呈鈞鑒 
　　計開整頓淮北鹽務案聲叙兩條 
　　一請江滁六岸招商承運查桃宿睢邳山淸六岸滁來全三岸初亦在商運舊額之内繼因兵燹商力不逮暫由官運江運八岸雖由皖商承運並非運商直接購買垣商之鹽由官代買自垣商視之仍無異於官運官利商害具詳原案劄開案語謂桃宿睢邳山淸六岸現由官運官銷數尚暢旺所收課項等欵列入報册有益於公江運八岸自開江後係由皖岸運商承運滁來全係官運與商運無異餘利歸公報銷等因本局以爲官運則餘利在官商運則餘利在商誠無以異但票商垣商交受其困似當在邀憫之列至招商承運國家卽可獲票價二十萬兩且得化私爲公之鹽可歲增稅釐二十萬千其有益歸公更巨是一舉而數善備也合行聲叙 
　　二請濟南餘鹽援案自運劄開案語謂濟南餘鹽由官自淮北淸口雇輪裝運由淸轉江至十二圩揚子棧收儲每引需費若干截數開報餘利解交江南財政局提歸公用若由商承運於公有虧等因本局查原案係淮北三塲垣商援商圩同德昌成案請求自運案語似專指官圩事項合行聲叙又開案語謂緝費一項如此不濟南而運南鹽爲南商所應出今旣以北濟南故飭令照扣淮北應需緝費甚巨該商並無協濟之欵等因本局查緝費一項本出自運商非出自垣商因垣商所得鹽價無多不能恊濟運鹽緝費卽北不濟南亦非南商所應出現於北鹽濟南三十萬引扣去緝費四萬兩已非事理至淮北緝費又票販所出非垣商所應協濟猶之垣商自出三塲緝費亦非票販所應恊濟事理易明合行聲叙 
[補救淮南鹽務案聲叙五條]  
　　一内河各捐宜禁移撥劄開案語謂該捐由淮運司通融酌撥事或有之則原案内圩河壩工兩項之捐欵均經挪作他用已蒙洞鑒惟於圩河之應行興挑壩工之應開應堵但云辦事在人本局以爲官督商辦任人而兼任法嚴重監督杜絶挪移圩河壩工名與實副當遠勝於得人則理之僥倖於萬一（未完） 
[議案]  
[初級女子師範學堂請議案（續）]  
　　一欠欵無可　償也經濟者成事之根本也墨　等交際未廣　捐無門守節孤貧毁家興學於是籌墊一千四百餘元作爲開辦之費但力有不足後繼爲難勢不得不出於挪借學堂旣開以後捐欵未領以前苦心經營繭足　貸久之積欠至三千餘元有帳可稽自領捐欵起墨停等所支夫馬兩人合共二十四元名雖收入囊中實則隂付利息所飲不過建康一杯水耳故經費不曰捐助而曰籌墊冀有餘之日可以徐圖償還也區區之心君子諒之此關於欠欵不能歸倂不理由而待解决者四 
　　一名譽亦將湮没也人生不幸爲女子身爲官吏無權爲議員無術七尺之軀與草不同朽稍有百世名譽思想者其惟投身教育界乎漢班昭以女子續成漢史馬融大儒獨北面師事之日本下田歌子創興學校近來乘時博士大半由受其靑年教育遞升而成茫茫五洲芸芸百姓孰不知漢之曹大家與日本下田歌子其人雖死其所享之名亦足以豪矣彼女子也墨亭等亦一女子也自辦師範女校以來經幾許風潮歷幾許困苦較之曹大家下田歌子辦事之艱有過之無不及若不　力保全不亦令興學者寒心乎墨亭等之名譽與女師範相終始師範存則名譽存師範消滅則名譽亦隨之而消滅此關於名譽不能歸倂之理由而待　决者五 
　　有此數端實萬不得已之苦衷故特敬告諸先生鼎力扶持務乞於提議時宣布敝校意見代表敝校宗　陳明理由詳復督憲免予歸倂使敝校得以不朽地方幸甚學界幸甚初級女子師範學堂女士周墨亭陳劍如謹啓介紹議員陶保晉梁菼 
專件 
[福建船政廠塢模型說明書（續）]  
　　光緒十六年裴光祿卸任後不派專員由本省疆吏兼管經費愈絀致無進步二十二年間將有招商承辦之議歐西各國聞之皆欲攬辦其來閩看廠者絡繹各爲游歷實欲窺探底藴隱懷叵測於是有復聘法員整頓船政之舉斯時係福州將軍裕留守兼管船政二十三年以法人杜業爾爲正監督議訂合約權限與日意格略同時因鉅欵難籌祇就常費興製 
 
 

Page 27

 
 
快艦兩號卽建安建威也歲糜多金之薪俸所成就者祇此殆亦敷衍覊縻之策而已正監督以下之洋員匠聘訂去留之權旣歸於正監督於是濫竽充數不能有所啓導反致廠章淆亂渙散前之主持製造者旣足以觸外人之忌且無所事事不得不相率潔身而去卽下至匠徒亦不樂受其驅遣皆有他適之志嗣因掛欠外洋料價洋員薪金至數十萬五年限滿不克遣退而洋熖益張工程之地成爲交涉之塲廠務棘手於茲彌甚時兼管大臣爲崇留守善也二十九年魏京卿瀚奉命會辦船政以杜業爾專擅非撤去不可以望整理惟案關中外交涉斷非僅明中律而不明西律者所可與爭乃聲明其罪狀布告中外政府而去之以法監工柏奥鏜繼其後減其權限時期俾就範圍且易於遣散竭盡智力去茲外蠧收回主權而魏京卿旋卽被議去位輿論惜之且從此會辦大臣一缺亦倂裁去柏奥鏜在工四年其成績惟一江船卽現售與寗紹公司行駛寗滬之寗紹輪船也柏奥鏜等於三十三年八月期滿全數遣回此後雖無外力之侵而蕩弛之習實所不免顧規模具在整理匪難今者國家籌辦興復海軍馬尾之船政高昌廟黄浦之船塢均爲籌辦海軍處所統轄將派大員總理而劃一之馬尾船政開辦最早成績昭著實中國海軍惟一之大製造塲也其影響於工業界實業界者甚大爰將廠塲縮製模型全具充會塲之陳列品亦藉以知四十餘年之締造幾費苦心二千餘萬之帑金非盡虛擲且其中慘淡經營原因複雜尤足以資兵工商界之參攷研究焉 
[船政各廠名目]  
　　工程　辦公所繪事院模廠鑄鐵廠船廠（舢板廠皮廠版築所屬焉）鐵脅廠拉鐵廠輪機廠（合攏廠屬焉）鍋爐廠帆纜廠儲砲廠廣儲所（儲材所屬焉）船槽船塢 
船政各廠之能力與其成績 
[工程處辦公所]  
　　工程處辦公所名爲兩處實二而一者也開辦之初招募法員乃設辦公所爲洋正監督辦公之地迨洋員遣散而船政出洋肄業各生回華能勝任製造乃改設工程處蓋用洋員爲領袖則名辦公所用華員爲領袖則名工程處無非爲經理全廠事務調度工程者辦公之處所也 
[繪事院]  
　　設在輪機廠之樓上承繪船身船機鍋爐以及鑲配等總圖分圖圖成而後始可按圖興製也其能力圖畫之外又有兼精测算者該院而積計六千八百尺方現有繪生三十九名（未完） 
小說 
[社會小說淸夜鐘（四十二）]  
　　第十一回露機關夫妻反目營别墅學士移家 
　　姜曉岑也不去管他。自已回房安睡。到了明。天姜曉岑上了杭州輪船。逕自回去。在杭州過了兩年。這一天姜曉岑正在家裡坐着。忽然門上人傳進一個帖子來。姜曉岑接過帖子看時。只見帖子上寫着愚表兄龍澤頓首拜的一行字兒。姜曉岑看了道。原來就是點過探花的龍作霖。雖然和我是表親。却是疎遠得狠的。有數十年不通音問了。爲什麽如今忽然跑到這裡來拜起我來。說着。便呌請在花廳上坐。自已換了衣服。出來見了龍學士。少不得大家都要講幾句套話。談了一回。龍學士倒狠佩服姜曉岑的學問。看官。你道龍學士爲什麽來拜姜曉岑原來那位龍夫人閙到後來。越發閙得大了。漸漸的風聲不雅起來。龍學士也漸漸的有些信息和夫人閙了幾塲。賭氣把房屋賣了。到杭州西湖上去買了一所絶大的房屋。還有一個花園在裡頭把一家人口。都搬到西湖上來住。龍夫人雖然不願意。却說不出口來。只得勉勉强强的。同到杭州住着。龍學士在杭州住了幾個月。覺得寂寞無聊。便出來在外面結交幾個朋友。借此消遣。偶然有一天聽人說起姜曉岑的學問甚好。龍學士想起姜家和自已有些親戚。仔仔細細的想了一想。把輩分排算起來。姜曉岑和自已。恰恰的正是一輩。便立刻寫了帖子。坐轎子去拜他。姜曉岑也來回拜了一次。龍學士留他在家裡頭吃了一頓便飯。兩下談得十分合式。自此以後。龍學士便時常到姜曉岑那裡去看他漸漸的兩下成了莫逆不是你來就是我往。不論什麽事兒。龍學士都要和姜曉岑商議。過了幾時。姜曉岑忽然有些感冐起來。一連幾天不到龍學士那裡去。龍學士也一連幾天不來姜曉岑感冒好了便跑到龍學士那裡去看他。只見龍學士蹙着雙眉好像有些不高興的樣兒。正在那裡和一個家人說道。你趕快進城去。請了那韓道婆來。說少爺今天又有些發熱。請他立刻就來家人答應丁一聲是。急急的走了出去。姜曉岑便問什麽韓道婆。請他來做什麽。龍學士道。不瞞你說。小兒忽然生起病來。這個韓道婆是走隂的隂差。會給人看香治病。昨天把他請來。看了一下。吃了一碗觀音大士的神水。今天又覺得發起熱來。所以呌人再去請他。 
國外新聞 
[外人擬在中國興學]  
　　初八日倫敦電云薛西爾君前赴美國與學務員會商中國大學教會事宜現已回抵利物浦據稱此行極爲滿意所商之事當可實行云 
 
 

Page 28

 
 
[英國政黨近舉]  
　　初八日倫敦電云國民黨近在愛爾蘭阿曼地方大開會議該黨領袖頼特芒君宣言謂前皇愛德華實爲愛爾蘭之良友嗣位之君必能繼述先志國喪之期過後國民反對上議院之舉應急進行果能奏功則内國治制卽可實行康洛君亦在培爾法期脫演說其詞多同且謂深望新呈喬治速開愛爾蘭國會云 
[英日博覽會續誌]  
　　初八日倫敦電云英日博覽會名譽曾長康諾脫親王阿塞致電博覽會委員季拉斐君祝其會事成功 
[德外務部辨誣]  
　　初六日柏靈電云德國外務部宣言倫敦斯丹達報所載德人以波斯問題秘密條約商之土國一節實屬子虛 
[巴爾幹小國之自振]  
　　初六日柏靈電云芒台里格洛（土爾其之附庸）擬自改王國將於西八月一號宣布 
[北冰洋交通之利便]  
　　初七日柏靈電云據聖彼德堡電稱俄國郵傳部大臣擬在國會呈遞議案請興辦北氷洋交通事宜俾西伯利亞西部與西歐之商交際可以益親 
[美坎將訂商約]  
　　初七日柏靈電美政府欲與坎拿大訂結商約 
[芬蘭議案核准]  
　　初七日柏靈電云俄國國會審查部已將政府所呈處置芬蘭議案通過内列之欵少有增删 
[孔戈條約簽押]  
　　初七日柏靈電云孔戈條約已經英德比三國代表在比京簽定（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
