# 1891 - 288 - 4906647

 

Page 1

 
 
[訪事定] [  申報館主人啓]  
　　日前本舘以蕪湖訪事人告辭招人承乏兹已延定請諸君子免再霙函下問肅此佈知諸維鑒及 
[新印左文襄奏議繡像王國演義出售] [  圖書集成局啓]  
　　二書俱用本局新式鉛字印成校對裝潢並皆佳妙夫文襄公中興碩輔奇才偉略並世無雙其條陳赭寇之披猖敷奏官軍之犀利老謀勝算實堪媲美武侯披閱之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更倩名手繪圖書中行列　然圈　精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[中俄大勢論二]  
　　今之人論及中國與俄國大勢皆諸俄國添造鐵　中國亦宣踵其後塵俄國增置鐵甲胞船中國亦當爭其先着甚有謂黑龍江之地中國無故而棄之俄人無端而占之此中國之所必爭而俄人不能不讓凡若此者莫非忠肝義胆固不得謂非盡心於中國也而不知此說而出於中國之人則其失不過不逹外務泥古而不通今若此說而出於歐西各國之人則直是欲挑中俄之釁將有大不利於中俄兩國者也海外之國俄爲大而其地多苦寒法國拿破崙第一曾以兵侵俄俄人用堅壁清野之計不與之戰而法兵飢凍以死者大半則其地之不爲他國所垂涎也可知然他國之所以不免忌之者恐其奪他國之商務也俄國商務冋來不及他國其與歐西各國互巿者其數吾不得而詳知若在中國之俄商則可以歴數其在漢口則茶商爲多中國近年茶業大有江湖日下之勢幸而俄商購買者尚不乏人雖年年折耗尚賴以稍支塲面除茶商而外俄人之開大行號者殊不概見前者俄國太子游歴各處至漢口而不入上海境内者殆亦爲此誠恐相形之下俄國若或减色也顧俄國之商務固不及他國而其欲振興商務則懹之久矣屢攻土耳機欲通黑海之路土耳機非俄國之敵瀕於危者已數次矣而諸大國爭　兵助土以扼俄俄人之志卒不得逹黑海一路竟如天暫俄國舟楫不得越雷池一步而俄人不得逞於西者復思逞於東於是乎欲由高麗以及東三省相近之地以爲通商之路歐羅巴洲海境旣爲各國所阻乃欲由亞細亞洲境内以通輪舶以逹車路此其用心亦可謂至矣然俄地雖曰荒瘠而所出之物産究屬不少地大者物博取多者用宏苟使俄人商務可以西通八逹則販而入者運以出取不竭而用不窮各國之久以商務稱盛者恐亦將退避三舍也以故前者要約歐西諸大國以助土而遏俄今者不能再逞前智以遂其越俎代謀之術惟期中國之有以阻止之而於是故作危詞　聳中國之聽使中國防邊置戍以啓俄人之疑中俄旣相猜疑則俄人之志自不得遂是盖仍是助土耳機以遏黑海口之故智也今爲中　計增兵置戍固不可以稍緩俄人亦且深諒中國各修邊政别無他意而逐步侵占之計俄人决不得行至於通商之路則中國亦必不　遏東邊近日固未議通商揆諸將來亦必有以通商於東三省各地爲請者但能嚴以自固則中俄通商之局面或且較　國爲勝未司知也俄人以歐西諸大國忌之而志不得逞黑海一日不通商務一日不振此其積憤含怒已歴年　祗以自顧兵力寡不敵衆故不得不曲意含忍若一旦於亞洲境内得遂其通商之志得順其商運之軌則其感激中國定必淪肌浹髓不但俄皇爲然卽俄國士庶且莫不然又何譎詐之慮也乎且中國之所可以許俄者止於通商而已非因通商之故而盡撤其邊防也旣欲與俄國通商則鐵路之建不可再遲盖俄國之貨可以速連於中國中國之貨亦可以速運至俄國此非鐵路火車不爲功鐵路旣成則彼此工力亦正悉敵彼能速來我亦能速往卽有邊釁亦不至於倉　無措且東三省現在練軍置戍亦旣不敢稍緩設或以此地爲中俄互巿之區則交涉之事更多防戍愈不容不謹試思各處與泰西通商之處在在皆有重兵處處皆成重鎭此非有所疑忌之故誠以熱閙之處匪徒盜賊亦多覬觎於其問故不得不預爲之備旣設重兵則治内訌者亦可以禦外侮以主待客雖有强賓其又焉能壓主耶故此時中國經營東三省實非所以防俄亦猶俄之議建鐵路於黑龍江非有意於窺中也然則中俄睦誼又豈因此而有所間阻也哉 
[本館接奉電音]  
　　昨由就友電傳上諭八道敬謹譯登○九月十八日奉上諭管廷鶚奏考察儒學懇恩奬勵一摺據稱教授賈執鈞等持躬謹飭課士精勤自應量予奬叙以示鼓勵山西朔平府教授調署太原府教授賈執鈞加國子監博士銜忻州學正張文蔚孝義縣教諭王華虞忻州訓導逯嵩年太原府訓導木淑濓均着賞加國子監學正銜知縣用吉州學正郭世選着俟過班知縣後賞加五品銜浦州府增生朱汧鎬着以訓導選用該部知道欽此同日奉上諭崑岡現在出差禮部尚書着烏拉喜崇阿兼署欽此同日奉上諭錢應溥現在出差禮部左侍郎着薛允　兼署欽此同日奉旨伯彦訥謨祜現在請假所管正白旂滿洲都統着容貴署理欽此同日奉旨伯彦訥謨祜現在請假廂黄旂領侍衛内大臣着奕謨署理欽此同日奉旨作彦訥謨祜現在請假所管武備院事務着載瀅署理欽此同日奉旨伯彦訥謨祜現在請假鑾儀衛掌衛事務大臣着奕劻署理欽此同日奉旨崑岡現在出差所管正監旂漢軍都統着載漪署理欽此 
[都門紀略]  
　　山東巡撫福中丞以山東候補道府州縣以及丞倅佐貳雜職　省聽鼓者數倍蓰於額缺非僅補署無期卽差委一項亦或數年未經輪及而由部領照赴東者猶絡繹不絶　途愈形擁擠若不設法疏通殊於吏治民生大有關係擬將捐納勞績　項指分山東候補正佐雜職各項人員暫行停止分發二年俾　疏通若正途人員仍請照舊分發以符定例奏奉諭旨　吏部議奏欽此○吏部示傳據黑龍江將軍咨請揀補綏化廳上集廠經歴等因相應出示傳令曾遞過揀選河工並各省地方呈結之候補候選經歴各員取具同鄉京官印結限五日内親身赴部投遞揀選呈結如有執照者携帶呈騐其具呈如在限外投遞者卽將該員扣除應不准列入揀選毋　特示○海部畫圖處近奉堂憲交諭將京北湯山行宫及湯泉浴堂等處逐一繪圖進呈慈覽畫圖處奉諭卽委員偕畫帥二人前往逐一摹繪側聞皇太后因慕湯山景色故傳諭繪圖呈覽云○吏部示傳現出有黑龍江綏化廳巡檢一缺相應出示傳令曾遞過揀選河工並各省地方呈結之候補候選巡檢從九品各員取具同鄉京　印結限五日内親身赴部投 
 
 

Page 2

 
 
遞揀選呈結如有執照者携帶呈騐其具呈如在限外投遞者卽將該員扣除應不准列入揀選毋違特示○管理太常寺事務禮部尚書臣宗室崑岡等謹奏爲請旨派遣事恭照九月二十九日孝敬憲皇后忌辰應遣宫恭詣泰陵讀文致祭謹按臣寺祀典曁歴屆成案應由守護公等中題遣一人就近往祭臣寺謹將守護公等銜名繕本進呈恭候欽遣一人俟命下之日再由臣寺知照屆期恭往將事謹此題奏請旨九月初五日奉旨遣奉恩輔國公奎瑛行禮欽此○吏部爲咨行事又選司案呈本部議覆安徽巡撫沈題以安徽太平縣知縣胡肇　請調補蒙城縣知縣等因查太平縣係疲難二字中缺請調蒙城縣繁疲難三字要缺核與例章相符應准調補一本於光緒十七年八月二十八日具題奉旨胡肇祺着依議調補餘依議欽此欽遵到部合將原題黏抄咨行安徽巡撫查照辦理○法國駐京欽差李梅由國來華於九月初八日兩點鐘時入都接任視事林署欽差卽交卸使篆據情照會總理各國事務衙門○禮部爲咨行事儀制司案呈本部議覆廣東巡撫劉越　將年逾百齡五世同堂之廣東順德縣壽婦岑氏旌表等因到部核與請旌例案相符應准其旌表一本於九月初六日具題奉旨岑氏着照例旌表加恩賞給上用縀一疋銀十兩餘依議欽此欽遵到部合行將原題黏抄咨行廣東巡撫查照辦理○户部爲批示事據塔子溝委員奎祿呈解光緒十七年四月十七日起至七月十六日止徵收洋藥稅銀二十六兩二錢八分二釐四毫加耗羡銀四兩零七分七釐五毫批差家人張玉管　赴部兌收前來查本年八月間本部通行查各省閣應解新章土藥稅釐一項前據御前大臣等奏明將此項士藥稅釐銀兩提還海軍衙門經費所有各省關應解前項銀兩自應一併儘數徑行解赴海軍衙門交納以省周折俟將前項借歎照數還清再由本部核明數自行知各省關　解部庫充餉以符奏案等因行知在案今據塔子溝稅員批差家人張玉管解前項銀兩自應查照本部前咨批示解赴海軍衙門兌收除將原批片行海軍衙門查照外相應批示該家人卽將批解前項銀兩迅卽解赴海軍衙門聽候兌收勿得遲悞可也　至批示者● 
[北通近聞]  
　　潞河書院工程本係楊藝芳觀蔡獨力興修俾成盛舉嗣有在籍紳士江蘇候補道張燕謀觀察囊續捐銀五百兩以爲歲修之計兩觀察之輕財好義夫豈風塵俗吏所可同日語哉○城内石路年久失修車輛時虞傾覆楊觀察曾同林邑　擬從新修補已估銀三萬兩至如何籌欵尚無把握也○賭博雖經官憲嚴禁終不能凈絶近有人在小街僻巷借房開局誘人聚賭入其彀者往往傾囊而出避債無臺林邑尊疾惡如仇訪聞魚巿内有賭局於前晚二更時分密帶差役前往抄封當將開局者鎖帶三人叵署連夜坐堂各責六百板以爲不遵憲諭者戒責畢仍交差鎖押聽候嚴辦○西海子觀音庵於九月初八日舉辦聖會聘請京都子弟演唱蓮花落内有名寸金趙者爲班中翹楚赴會者咸欲以一覩爲快是日計得香資四百餘吊○新糧上巿糧價日跌玉米每石通制錢四吊文高梁每石三吊九百文青黄豆每石四吊七百文　　每石四吊二百文小米每石七吊四百文喂馬乾草去冬每百斤增至三吊五百文現每百斤跌至八百文較去歲薪桂米珠奚啻霄壤○殷九誠者山東人年五十餘歲因目疾巳愈立愿在萬壽宫羅家橋看守一年自今年六月起日坐橋畔晝夜不離寸地前面置小香爐内插一炷香日内喃喃似諷經聲最奇者夏令赤傘高張炎熱不可嚮邇彼獨安坐日下時或風雨　作彼亦不辭轉瞬雪地冰天其苦尤甚如殷者可謂不愧九誠之名矣○東北二關居民半多食力爲生每因細故輒致兇毆日前竟一日三起各率黨羽稱十比戈有二起經人解散幸未遇敵一起因狹道相逢各不相讓兵刃旣接各受夷傷又北關杜姓與紀姓因爭扛頭誓不兩立一日杜暗袖洋　尋紀拚命詎洋鎗反擊已之手腕杜仍不甘心約期再戰如若輩者蹈白刃而不辭膏黄壤而不恤安得賢有司化鴟鴞而爲鸞鳳也○南門外舊有地穴其深莫测某甲者胆識過人曲身探之愈不愈闊行約半里遇一門啓視之見有朱棺怀具四角繫以鐵鈎左右各列大皮缸五口滿貯清油内浮海燈二燈光昏暗甲剔之覺地上有物檢視之書云剔剔燈給銀一兩速去速去甲赶卽尋路出穴或云此係唐朝某王之陵寢未識果否○多日不雨農民情殷盼澤本月初三初九兩日雖經得雨尚未深透以至秋麥未能播種來年麥秋恐或歉收也 
[守貞不貳]  
　　天津訪事人信云東大沽民人楊斌之女許字於上庄子某姓爲妻女年廿一歲旣鼓求凰之曲將諧卜鳳之期詎料未赋夭桃先嘗冰藥某忽於今秋病殁女矢靡他之志守從一之箴請於父母過門守節爲亡人代事翁姑父母初不之聽嗣以其誓死相要只得曲從其志擇於初十日乘小轎竟赴某家村中紳董以女貞操絶俗足以勸薄俗而挽頽風屆期衣冠濟楚送女以去似此守志全貞出自蓬門尤覺難能可貴特紀崖略以告有採風之責者 
[案中有案]  
　　寍波某氏婦寄跡天津開設烟館購十二齡之女嗣以女乘間逃逸被女之父母控於天津府將氏押追此已列入前報兹聞其買女係在四月初四日被押則在六月二十日也該婦爲陸李氏前曾在津開張烟館藁　逝世後隻身南下不慣獨居遂致琵琶重抱今歲來津仍理故業螟蛉有子慰情聊勝於無四月初四日憑媒說合南門外張某之女名大吉爲童養媳訂定財禮錢廿六千已付廿千尚有六千約期歸楚至初六日忽失養媳所在其爲被氏轉賣抑由女之父母誘帶同逃非局外人所得而知失媳後偵騎四出蹤跡杳然十八日氏遂投縣控告未得伸理至六月間張某具詞控府經府尊訊出氏開烟館所呈龍鳳帖内載如或横死與氏不涉顯係畫蛇添足府尊以繕冩禮書向無此例其爲水販無疑判令管押着交後費無數斡旋始於七月廿一日釋放予限一月交人迄今已過限期仍無影響而氏前在縣署控案其票差爲胡兆遠在府管押牽連地保劉起升均須點染氏又先發制人以差保詐贓等詞控縣月之初五日以訊無証據掌責一百下仍限五日將女交案竹片聲喧血肉狼藉幾乎斷送老頭皮此所謂自貽伊戚者歟 
[蘇省官報]  
　　十四日城守中鎭叅府曾毓衢十五日接兼帶水師中營三品銜道員用繁缺補用知府魯巽安徽懷寗人由金陵來同知章乃縉禀辭回滬金壇縣胡禀到卽辭正任丹徒縣王芝蘭禀辭赴任知縣范樹恒禀知奉臬憲委赴安東縣會審案件差卽辭水師中營候補都司吳廣升禀知奉委管帶撫標親軍正前營縣丞章承銘禀知奉委婁門外巡查兼編查保甲差典史楊世輔由寳山保甲來並禀知奉委閶胥門外四叚冬防巡查差署理包港司巡棆孫鑑儕禀辭赴任十五日同知孫詒紳禀辭赴江寗守清欠欵知縣余志仁禀知奉委勘估嘉定縣衙署工程並委松滬總局管庫差卽辭湯矅禀辭赴常州結算交代施沛霖禀銷海運津局差並卽辭赴金陵見制憲殷勳許肇基均禀銷河　差陸秉森禀辭赴江寗調署蘇州府教授沈汝奎禀知本日接印府經歴馬中皆禀銷河運差縣丞富光祖禀銷海運津局差藩轅片示照得青浦訓導祁文藻病故遺缺查有昭文縣廪貢試用訓導許垚堪以委署照得荆溪縣薛星輝文闈差竣現已回省應卽飭回本任以重職守 
[秦淮餞秋記]  
　　客有路經文德橋者時已　更星月皎潔見人頭如蟻擠擁喧譁捱近觀之則一童年約十三四衣履沾濡覆　於地而以巨石墊其腹盖溺水而甫遇救者也良久吐水數升四肢稍稍運動又炊許方能出聲而聲息甚微自言王姓住盧妃巷父賈於江右歲終一返鄉里後母愛憐已子時虐遇之吹毛求疵日以鞭撻從事今春父送入花巿街某錢店習業滿擬脫離苦海得遂生機不料師日與麴生訂生死交無時不在醉鄉且有季常之懼每遇酩酊而歸輒被床頭人呵斥其受之於細君者出而施之於我輩私念在家如此在外又如彼與其生而痛楚莫若死而安逸且一靈不昧尚能躡長風尋慈父訴冤苦於夢中也言未畢飮泣吞聲與淮流互相鳴咽途人聞之莫不代爲唏嘘有好事者呼肩輿送歸並鳩約多人與其師評　蜂擁向狀元境而去客亦遄返不知所終○下江考棚爲學政試闔郡生童之所平時扃以了烏闃其無人每有 
 
 

Page 3

 
 
吹箎乞食者流偃臥鼓吹亭及頭門南檐下暮歸朝出習以爲常某日有一丐仰臥堦臺不言不動自日中以至薄暮氣息寂然群丐探之已赴極樂世界矣旋經地甲報明救生局給棺收殮並聞半月前又一乞兒自縊於亭中途人夜行頗有戒心不料昔之懍然于故鬼者今更凛然于新鬼矣嘻異哉● 
[曰卜宦途雜錄]  
　　錢辛伯閣學奉旨當江南文闈監臨出闈後小作勾留旋於本月十二日辭行十三日起節乘威靖兵輪船赴太平學署文武員弁祗送如儀○劉治卿觀察赴淮揚道任履新所有承審京口旗人一事經大憲另委支應局總辦吳吉甫觀察代庖聞觀察係前漕督棠帥之哲嗣云○姓相庵同文館向由劉治卿觀察總其成現已改委曾經郛觀察督辦擬於赴差後扃門考試甄别英才云○積穀局創自沈文肅公委數紳董任其事郡守總其成可謂法良　美矣前月總辦余竹卿太守病故經督藩二憲委石太守作楨接辦 
[漢口獲匪]  
　　本年四月以後各處閙教毁堂之案無月無之各大憲顧此失彼幾于啓處不遑務欲拿緝匪徒以伸國法日内漢口拘得兩名一高姓一李姓高名掌生李混名闖王俱自他處潛來意圖不軌又聞大憲所張告示其印花每被人挖去想亦當查其着落也 
[鄂垣官報]  
　　九月初三日大挑縣王廷珍赴兩院禀知進鐵廠署漢陽府沈調署漢陽縣陳俱赴兩院稟知撤壇謝降候補府徐家幹奉藩憲委辦清查交代局禀見同知方藻候補通判魏慶昭俱禀謝拔委州縣一次　補縣丞劉肇墀稟知赴善後局餉錢所帮辦差藩憲牌示長樂縣典史事務詳委試用道庫人使羅毓楠暑理初四　督銷局江蘇候補道楊由金陵回鄂赴兩院稟到候補縣章冕奉潘憲委赴浙江公幹赴兩院禀辭調署蘄州事畢大琛稟兇謝初五日候補縣丞馮振銑奉委調查稼園上下鋪差赴兩院禀知奏調孝感縣沈星標前日稟見初六日司道府縣俱赴兩院禀知赴宣潤敷化龍神廟謝降湖南候補府王恂自江蘇來回湘禀到　補縣陳承澤禀見赴兩院禀辭赴宜昌公幹江夏縣丞朱承鈞赴兩院禀知開登仙閘初七日候補從九余永清奉藩憲委查漢口漢陽被災貧民按照　恤赴兩院禀知代理武昌府經歴李永英禀謝唐虞盛出缺初八日候補同知高成烈會委辦孝感厘局候補從九周鎭蕃調辦應城縣膏稅局俱禀見謝候補典史崔昌斌奉藩憲委解辛卯科試卷差禀知藩轅牌示隨州吏目事務詳委試用府經歴潘遵　代理 
[珠簾捲雨]  
　　江西鬧教之案計撫州而進賢而謝埠共有三處地方官悉心籌畫已於月初一律議成毁者復之失者還之各教士亦下順輿情上體憲意遵斷完案各無異言○本月初九日爲福廉訪　降之辰闔省官紳多備禮儀稱賀門縣弧矢喜可知已○新没鹽法道裕竹村觀察昆於本月初六日行抵省垣謁見德中丞面陳一切初七日奉　赴任擇於初十日卯刻履新按觀察在江年久今復摧理鹺務人皆望其駕輕就熟成效可觀云○新授廣西右江兵備道崔第春觀察國榜交卸南昌府篆後本應秋間前往履新因長公子聘定前任萬載縣徐慕園明府鳴之女公子次公子又聘定現任臨川縣劉璧礽明府瑞璋之女公子皆筮期九月二十一日行合卺禮是以襜帷暫住尚未首途云 
[豸節抵揚]  
　　委署淮揚海兵備道劉治卿觀察佐禹由省捧檄履新憲舟於十六日過揚府憲曁江甘兩邑尊均先後出城　迓觀察接見有差旋於是晚揚帆北上傳聞擇於廿一日接篆然尚未頒發紅諭云 
[浙省官報]  
　　九月初六日記名總兵成德源由菱湖防次來省禀到署太平叅將李禀銷假同知王慰祖禀辭赴建湻二縣及嚴所勘荒江蘇候補同知翁慶龍由上海來省稟到候補縣潘駿禀辭赴嘉善厘局差鍾守鑅由紹屬三江沙地差次來省禀到杭府經歴袁晉培禀知藩司飭知回任叩謝浦江典史胡祥鈺禀銷海蓮津局差魏觀瀾禀銷文闈差巡檢顧基安把守二門吳望雲巡綽專管坐號史濟譜巡捕均禀知藩司委武闈差初七日署太平叅將李禀見卽辭回署候補府余庭訓吳京培同知蔡文杰俱禀見過仕昇禀知卸署處州同知並禀藩司委錢江船局叩謝題補處同知鄧淵修禀知藩司委先行署理禀見叩謝通判梅振宗禀知邊防京餉初六日釘鞘寄存外庫正任東陽縣路叩見稟辭赴金郡會算交代尹椿汪清麒均禀知藩司委武闈内簾差叩見紀鑲候補縣鍾守鑅俱禀見大挑縣范澤溥候補縣張縉雲顧曾沐俱禀見銷對讀差周祖升禀知厘捐局委寍郡船貨捐局叩謝常熙廉服闋領咨來省禀到王汝霖蘇錦霞府經歴鄭藩歸兆鎔並禀知藩司委武闈搜檢林森句逹縣丞白曾蔭范錫齡葉朝棟鄭孝喆典史蔣啓棻稅課大使汝光祖未入流趙宗仁均禀候開冩履歴禀安從九品瞿志榮禀知藩司武闈印臂差典史方奎元禀見初八日記名總兵成德源禀見叩辭回菱湖防次中協曰禀安候補府葉百川禀知本日接辦交代局務並銷詁經點名收卷差蔣德璜禀銷本日交卸交代局差同知姚景夔過仕昇通判葉佩萱俱禀見姚文桂禀銷海運津局差錢塘　伍禀安卽用縣黄福元禀知潘司委閱敷文課卷並銷差謝端黼卽用縣陳敬修候補縣陳正榕陳作基魏象書唐繼勛史恩緯惲福同俱禀見鍾上珍禀知厘捐局委湖墅船局叩謝蘇錦霞禀知賑捐局飭知蒙記大功三次徐先　交卸菱湖厘局捐項解清來省稟候給咨回籍守制仁和教諭葉禀知藩司委武闈監看放馬差杭府經歴袁叩見府經歴賴以治禀候騐看叩見 
[西官履任]  
　　前日東洋三菱公司神户丸輪船進口英正按察使乘之來滬昨日業已履任矣 
[縣令訊兇]  
　　沈阿炳卽孫阿炳被康赤來追墮河中溺斃屍父孫錦雲奔投上海縣報請相騐及袁海觀大令騐情形已登前報前晚大令升堂研訊錦雲訴稱小的係川沙人向業修船匠祇生阿炳一子早已娶妻向隨小的作工本月十四日據云有事至康家直至晚間尚未遄返次晨小的命住兒雨全探問旣而侄兒回來云康妻李氏言阿炳早已固家俄聞阿炳被康追逐墮河以致死於非命叩求伸雪雨全所供略同二圖地保陸順山禀稱本月十五日下午小的聞人言西新橋河中有人淹斃及前去查看則已由四圖地保陳炳華在彼打撈當卽查訪情由衆人皆言阿炳因竊康家水烟袋脚爐等物以致被追由河中泅過對岸九圖王李氏家脫去濕衣復躍入河以致赤身淹死陳保禀稱是口下午三點鐘時有多人羣聚西親橋河干閒看小的見而查問據云河申淹斃一人及至潮退始得撈起九圖地保鄭金泉　　稟稱王李氏家住在小的圖内今已傳到求恩訊鞫大令命傳至案王李氏手携濕衣訴稱小婦人家住西新橋左近河沿十五日下午有人從河中泅過奔至門首將濕衣脫去躍上披屋復躍入河中溺斃今蔣濕衣呈案康供稱小的係寗波人現在某洋行執役是日阿炳來家竊去水烟袋脚爐等物止在查問又被竊去搭連袋一枚經胞弟等當塲拘住盤問之餘告以如已付質可將質劵檢出不料阿炳　從窓口躍上披厔聳身入河復泅至對岸脫去衣服躍入河中淹斃李氏供稱阿　住處與小婦人之母家比鄰是日來家竊去丈夫所用搭連袋夫弟錫安及同居人陳東揚扭住究問前失之水烟袋等物阿炳去均巳質錢花用質票寄在南巿妹夫炳生家丈夫遂遣人邀到炳生略談數語而去阿炳卽從窓口　　不知如何溺死錫安供亦相同陳供稱小的借住康姓家是日惟向阿炳查問失物餘不知情大令諭令錦雲前往查明究竟阿炳有無至王李氏家脫去濕衣情事禀候覆訊康等分别交人保出 
[上海縣署瑣案]  
　　晉咸嘉惠寳昌三錢莊控大昌米行主李春芳顧福生倒欠銀兩若干經陸春江明府屢訊未結前晚袁海觀大令升堂集訊三莊遣夥甲乙丙投案訴稱大昌米行往來未及兩月卽行倒閉被欠銀二千餘兩屢次向索一味延約求恩訊斷况大昌開張閱時未久查無虧折等情顧供稱事因股東邢金祥支宕洋銀且被季賒出米帳甚鉅以致虧本倒閉小的股本係向人借來叩求明祭季供稱行中一切均 
 
 

Page 4

 
 
託顧經理小的雖爲股東不在行中亦未將米賒出邢供與季相同大令以季顧邢旣是股東未便任意推卸着卽赶緊理明違干未便○吳孔氏控李春有竊洋五十七元前晚袁大令升堂研訊吳孔氏訴稱小婦人現在治下開設水果店丈夫於本年六月病故生時雇李爲夥不料李竟起歹心竊去小婦人私蓄之洋五十七元叩求追比李供認竊洋不諱大令謂本應照數嚴追姑念爾貧苦異常着枷號一月發頭門示衆期滿貢釋 
[英界公堂瑣案]  
　　包探顧阿六禀稱小的緝獲賊犯李慶祥搜出質劵甚多吊得綢布衣服若干布衣服若干查係陳定富等十六家所失今特送案請辦陳及張芝金殷啓濤卞阿四陳九章施榮卿周子安李戴紀唐錫安沈炳成徐吉生周喜石周希堯任阿榮俞桂記曁義興齋肉莊夥　甲均投案請領失贓李供稱小的係浙江人向操藥業流落已久不得已而犯竊求老爺格外施恩宋二尹判發迪房管押兩月期滿遞回原籍　　各失主分别認領○包探何瑞福稟稱前晚漏已深矣延生漓店竟敢違禁行酟猶憶前者亦因違禁罰鍰已有二次是以傳让主甘元祥　懲甘供稱小的係寗波人昨日店中酒客故意遲延以致違禁嗣後不敢如是矣捕頭稱延生連次違章請爲重罰宋二尹判罰洋銀八元撥充甘處西醫院經費○何阿福訴稱家中失去布衣菜刀由某號巡街捕阻獲竊賊連贓送案王了頭供稱小的係本地人行竊該死然實由窮苦所致尚祈筆下超生宋二尹判令笞責一百板贓給何領去○包探張九意禀稱張福生竊取甘處空屋内　爐由孫壽軒追獲人贓解送案下恐伊另有　案容小的出外細查張供稱小的係上海人目今祗犯竊一次從前確係安分良民宋二尹飭交捕房帶回查明有無别案解候　訊核辦○粤東人章亞開泰西鞔工也設肆租界牌號章興邇者改用機器製鞋帮工人謝全等以爲佔去伊等生涯糾衆停工誓不從事刀椎之利　鞋帮雖可用機器以製其餘工作仍須雇用工人今竟恃衆挾侍勢不能仍操舊業因之報捕　謝等至案訴請訊懲謝　馮九梁添馮廷方健周當等同供稱小的等皆在皮鞋店作工章旣用機器製鞋小的等何以養贍叩求恩典俾得仍謀餬口之方章又將鞋帮呈閱請禁止謝等把持宋二尹諭令兩造各邀公正人秉公會議不得肇釁鞋帮發還○包探徐雲香禀稱昨晚夜分後小的目見野雞流妓周小寳偕妓傭土阿朱拉拽行道之人是以拘送案下小寳供稱小婦人家在蘇州鄉間初來滬上昨夜隨親戚觀劇以致被拘阿朱供與相同宋二尹勒令該野雞主僕自行遄返家鄉不許逗遛此處從此朝飛一曲當唱冋蘇臺花月間矣君子曰我有雉羅在何懼若輩爲 
[法界捕房紀事]  
　　某甲向操南貨業慕齊滑稽之風贅於川沙某氏旣而泰山殂逝甲卽挈　來甲就和源南貨店謀生而屋主某乙以其缶積欠租值甚多且靈柩未經舁出遂附航來訪向之理說甲笑曰阮囊羞澀久矣租價愧不能償謂以屍棺暫抵可乎乙聞言忿甚扭甲赴捕房申訴捕頭着甲交保出外赶緊理處○潮州人某丙夙好狎邪游曾與某烟妓留嚙臂盟嗣妓厭棄風塵擇人而事賃居乾阿嬭某氏之家鴛鴦雙宿不復戀苦李於道旁矣一日丙尋至其家思續舊好妓不允反唇相稽内欲向妓索還所膾金約指一枚妓不與出外呼捕將内　入捕房捕頭令候送究○某丁在小東門外開設浴堂雇匠修整浴池被匠竊去四門町一桶昨日將工頭某戊扭送捕房管押着交○常熟婦某氏携九歲孩子徐仁厚附航來滬欲就富室傭工適有城中某珠寳店主招雇乳傭婦因應召而往仁厚在船守候良久不見母回緣登岸上訪尋中途號哭寍波人某已見其迷路頓起不良之心哄至租界中經某包探查知立將已及孩拿送捕房管裨捕頭飭包探往珊記碼頭查問來船令其母親赴捕房認領已則送公堂請辦○某僧由寗波偕某姓婦附江天輪船來　旣抵岸卽雇小車二輛兩人共坐一輛而以一輛載行李行經新開河畔人多不及照顧以　　早相失車天因將行李送入捕房訴稱車照被僧帶去求卽追還捕頭着將行李　存捕房候失主到來核奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　知縣朱士林騐收雙江火藥庫杜熾勳委辦武闈簾官倪廷慶委往瑞金會審案件前浙江梁湖司吳琦由安徽籍往湖南南豐典史鍾道全應飭赴任知縣周景祁方任棟委解地丁銀進京何榮煇委解漕折並籌邊餉進京 
[上海虹口白大橋北首元濟善堂施醫給藥一文愿八日十六日至九月十五日止第十八次清單並附八月分常捐]  
　　朱耀記顧繡莊來讓德堂助洋十元韋陳氏洋三元全盛局同里來吾生記三愿全年萃記號二愿全年翁少記一愿全年合洋二元　一百二十文順成局杭州來汪映齋洋二元無名氏銅洋一元裕康洋二角○以上共收英洋十七元二角銅洋一角大錢一百二十文○又經收八月份各善士常捐蘇仁章五百愿八月份錢一十五千文萬有喜齋一百愿八月　錢三千文陳鴈記五十愿八月份錢一千五百文吳春池八月份錢一千文吳敬堂錢百文王岐記三十愿錢九百文梁日三二十五愿錢七百五十又李照記林湘記鄭程先九章號禮和帳房五户各二十愿各二十愿各錢六百文華榮和永義源怡珍居戚益齋湯鴻兵小舫主人養和堂巢子餘巢潘氏九户各十愿各錢三百文廣和記致寳長洗亮記三户各七愿各錢二百十文豐泰莊七愿七八月份錢四百二十文至義居六愿錢一百　十文何日葵華榮昌殷茂庭殷守泰殷許氏殷守源殷恆懷讓德堂陽雲亭九户各五願各錢一百五十文隠名氏五願七八月份錢三百文律喇帳房四願六七八月份錢三百六十文梁輝堂王尊勳何麗初乾元押裕祥莊五户各三願各錢九十文　發押三願六七八月份錢二百七十文佩記三願七八月份一百八十文靜慮居華克濟守拙子湧幢氏四户各二願各錢六十文馮仁記二願七月份錢六十文顧少雲陶德寳碧雲居三户各二願七八月份各錢一百二十文孫元振紀少農黄顯庭三户各二願六七月份各錢一百八十文　方氏楊柳塘張幼山三户各一願各錢三十文江蓉堂胡玉如二户各一願六七八月份各錢九十文聚和盛洽盛恆二户各　一百文王樹聲張人彩邵人水三户合鏡一百文杏花樓五六七八月份洋一元二角○以上共收大錢三十四千二百六十文洋一元二角合併聲明 
 
 
 

Page 10

 
 
   
 
 

Page 11

 
 
[光緒十七年九月初九日京報全錄]  
　　宫門抄○諭旨二道錄前○發抄硃批三道○湘撫張奏揀員對調知州摺○又奏請將知州開缺留省另補片○雲督玊等奏知府服𦚣滿銷差應准回籍補制片○漕督松奏葦蕩左右二營採柴情形片○護新撫魏奏委署州縣各缺片○粤督李奏請將巳故提督從優賜卹並將事蹟宣付史館立傳摺○九月初九日禮部宗人府欽天監廂藍旗值日無引　見○伯王等考試馬箭覆　命○江蘇學政溥良請訓○浙江學政陳彝請訓○明桂假滿請安○廣西副將王世清謝恩○福建副將林亮謝恩○福森布請假五日○陳冕王懿榮各預備召見○禮部奏派稽查中左門派出謙光○召見軍機溥良陳彝陳冕王懿榮○發抄劉坤一奏記名總兵熊大賓與旗員文裕口角脚賜伊妻身死請交部議處奉硃批着照所請兵部知道欽此○又叅將吳玉昆等請免騎射奉硃批着照所請兵部知道欽此○又拿獲巨匪周汶和等懲辦徐州鎭等議叙奉硃批陳鳳樓等均着照所請奬勵仍着嚴拿逸匪蔡自友等務獲懲辦餘依議該部知道欽此○○頭品頂戴湖南巡撫臣張煦跪奏爲揀員對調直隸州知州以資治理恭摺仰祈聖鑒事竊惟直牧一官有表率屬員綏輯地方之責必須人地相宜方期措施悉當查有澧州直隸州知州鄭立誠年五十二歲浙江餘杭縣監生由清泉縣知縣辦理晉捐出力保准以直隸州知州在任候補調署長沙縣知縣丁憂服滿回湖南原省以直隸州知州候補奏補澧州直隸州知州光緒十六年正月二十六日到任該員安詳謹飭是其所長應變審機未免不足禮州毗連鄂境濵臨湖素爲會匪出没之區彈壓撫綏必須精明幹練之員辦理方不至竭蹶鄭立誠公事雖尚無貽悞究未能操縱裕如於是缺不甚相宜亟應酌量揀員對調以重地方臣與藩臬兩司於通省直隸州知州内留心考察查有靖州直隸州知州潘清年六十歲浙江山陰縣監生由候補通判防匪出力保俟補缺後以同知在任候補同治六年補授衡州府通判九年升補武岡州知州勦辦會匪出力保俟補同知直隸州後以知府用光緒二年併案給咨赴部蒙欽派王大臣騐看堪以升補覆奏奉旨依議欽此三年苗疆肅清案内保准俟補知府後以道員用六年奏補靖州直隸州知州七年十二月初二日到任下二年大計保荐卓異苗疆　滿保題在案該員在湘年久熟悉地方情形據布政使何樞署按察使吕世田會詳呈請對調前來臣覆加察看該員潘清老成歴練辦事勤能堪以調補澧州直隸州知州所遺靖州直隸州知州亦係苗疆繁難最要缺該州地不當衝風俗直樸近來民苗尚屬相安但得廉靜之吏不擾不苛自可從容治理卽以鄭立誠調補斯缺亦堪勝任如此一轉移間人地各得其宜於地方均有裨益該員等並無承追督催展叅之案惟鄭立誠前補澧州直隸州知州潘清十二年大計保荐卓異均尚未請咨赴部引見仍俟奉准部覆照例給咨送部引見合併陳明謹會同湖廣總督臣張之洞恭摺具奏伏乞皇上聖鑒勅部核覆施行謹奏奉硃批吏部議奏欽此○○張煦片再查湖南郴州直隸州界連江西廣東民猺雜處邊隅瘠區風俗亦頗覺强悍非精明歴練之員彈壓撫綏難期勝任本任知州陳瀾因辦理未能裕如經前撫臣將其撤任臣詳加察看人尚安詳惟才欠明幹與郴州地方實　相宜缺亦未便久懸合無仰懇天恩將郴州直隸州知州陳瀾開缺留省遇有相當缺出另行酌量補用如蒙俞允所遺郴州直隸州知州係衝繁難應題要缺湖南現有候補人員俟接准部覆後容臣遴員請補合併聲明謹會同湖廣總督臣張之洞附片具奏伏乞聖覽訓示謹奏奉硃批着照所請吏部知道欽此○○王文韶等片再據雲南善後局司道詳據奏派督辦邊防屯墾事務前臨安府知府全楙績呈稱該員前在臨安府任内於光緒十五年六月二十日聞訃丁母憂開缺旋蒙留辦防務因殲除猛丁冐宗爭襲土職改土歸流案内出力保奏奉部議俟服闋得缺後以道員不論繁簡遇缺卽補嗣因帶兵前赴猛喇剿辦越南游匪魏名高出力亦蒙彚核奏保在案計自光緒十五年六月二十日聞訃丁母憂之日起扣至十七年九月二十日行服滿懇請准予銷差以便領咨回籍補行穿孝等情經該司道等查明該員在營並無經手未完事件詳請奏咨前來臣等查全楙績才識開展任事果敢前以丁憂奏留辦理邊務現在將屆服滿自應准其回籍補制俾遂私情該員於滇省邊情最爲熟悉擬俟其服滿後再行酌量情形奏明辦理除咨吏部曁浙江撫臣查照外謹會同雲南巡撫臣譚鈞培附片具陳伏乞聖鑒謹奏奉硃批吏部知道欽此○○松椿片再葦蕩左右二營增採柴束原定章程每年將青柴長發情形由該管道員詳請具奏如有水旱虫傷隨時聲明歴經循辦在案兹據淮揚海道謝元福禀稱葦蕩左營因霜損虫齧鹹潮傷根右營因冬春雨雪稀少灘地乾裂被蟲攅蝕該兩營又均於春夏之間久晴缺雨無可滋培以致柴草均極稀茸災情頗重不但難於足額抑且變價必减各等情前來奴才覆核無異除飭俟霜後儘蕩搜估據實開報不准隠匿外理合附片陳明伏乞聖鑒謹奏奉硃批户部知道欽此○○魏光燾片再署庫爾喀喇烏蘇直隸同知周鼎銘卸署遺缺查有候補直隸州知州駱恩綬堪以委署署于闐縣知縣吳光熊撤任遺缺查有准補哈密通判孫志焄堪以委署署拜城縣知縣徐鼎藩卸署遺缺查有候補知縣李徵煦堪以委署據署新疆布政使饒應祺署鎭迪道兼按察使銜陳名鈺會詳前來除由臣批飭分别給委外謹會同陜甘總督臣楊昌濬附片陳明伏乞聖鑒謹奏奉硃批吏部知道欽此○○頭品頂戴兩廣總督臣李瀚章跪奏爲已故提臣方耀戰績最多有功於粤省全局籲懇天恩從優賜卹並將事蹟宣付史館立傳恭摺具陳仰乞聖鑒事竊已故廣東水師提督方耀籍隸潮州府普寗縣咸豐初年粤西髮逆倡亂粤東盜匪乘機肆起地方糜爛隨其父方源募勇投効忍饑誓師裹創力戰疉解各州縣城圍所向無敵前總督臣黄宗漢奏保文武賢員摺内極稱之潮普營自此得名嗣由廣東轉戰廣西江西福建等省大小數百戰克復十餘城同治初年土客滋事巨逆陳金缸占踞高州等處該提督與總兵卓興率師剿除擒獲逆首四年赴福建上杭縣截剿白沙石碣逆匪勝之賊由間道竄粤復廻軍扼守大埔遇僞侍王李世賢等股於五通廟以少擊衆血戰三晝夜降其悍黨賊遂遁沿途郡縣得以不遭蹂躪每戰必救出被擄難民多人隨時資遣與客軍共事推功讓能不自矜伐故能敵愾同讐肅清全境同治七年奉旨補授南韶連鎭總兵奏署潮州鎭總兵潮俗强悍每因細故械鬥互相擄殺軍興持益甚負嵎築寨拒兵抗糧良民脅於兇燄莫可如何方耀以爲不除積匪其患不息發兵剿辦則元氣傷而患更大創爲選舉清鄉之法擇豪族正人爲鄉約正副任以稽查以分别良莠准予自新爲綱領先辦陸豐縣鬥案明正其罪樹之風聲潮人始稍知有官法再以全力治潮遂得迎刃而解拜會戕官之陳獨目爲負險拒兵之謝奉璋謝崑碙鄭錫彤鄭錫位等先後就擒毁其巢穴並訪獲悍匪無鼻清查强占民田悉歸本户仍會同文員勾稽積欠錢糧使民自完有覇占已久從未升科之沙田至是皆查丈輸賦民乃大和投納如額潮關亦增稅鉅萬然後創設書院義學澤以詩書風氣爲之一變事竣奉旨賞穿黄馬褂潮州患水則設法疏禦以保農田惠州被災則出資平糶以活民飢至今猶稱頌不衰光緒九年在欽廉防次奉上諭飭調回省次年春稔山會匪突起急往平之海防各軍不次爲所牽制於是回駐虎門與督撫諸臣籌畫布置並派潮普五營往援福建十一年奉旨補授廣東水師提督又蒙特賞福字荷包銀錢銀錁食物該提臣感激圖報出於至誠海防事定卽接辦惠州匪鄉前歲臣到任後稔知粤省盜風素熾而廣州爲尤甚緝捕在所當急奏請方耀專辦廣屬捕務節年拿獲著名要犯甚多地方始稍靜謐良善賴以保全方冀協力同心全消伏莽詎意師行受暑忽隕長城卒之日官紳士庶莫不同聲悼惜伏查該故提臣束髮從戎與廣東軍務相終始平生戰績皆有奏報可稽獨其查辦匪鄉精心規畫使多年藐法之區不次終歸於化化外各屬豪强之族不敢相率而效尤實爲全粤治亂之關有功於大局者甚鉅該提臣馳驅王事遑恤其家上有老親年逾八旬下僅親子廷珍年甫十餘歲族寒丁單情殊可憫兹以猝疾殁於營次核與請卹之例相符合無仰懇天恩俯准將該提臣事跡宣付史館立傳至如何從優賜卹之處出自聖裁非微臣所敢擅請謹繕摺具陳伏乞皇上聖鑒訓示謹奏奉　旨已錄 
 
 

Page 12

 
 
[光緒十七年九月初十日京報全錄]  
　　宫門抄○諭旨一道錄前○發抄硃批四道○粤督李奏續獲積匪審明正法並請酌奬出力員弁摺○甘肅提督周奏匪類私刻印信售賣僞札投標屢滋事端請飭各省一律嚴查摺○東撫福奏審明定擬摺○九月初十日兵部太常寺太僕寺八旂兩翼值日兩翼引見十六名○綏遠城協領諾穆歡謝恩○荆州協領吉忠謝恩○博公續縀十日○召見軍機薛允升諾穆歡吉忠皇上明日用膳辦事召見後至頤和園皇太后前請安畢還海○發抄劉秉璋奏儘先守備梁永成請開泰甯把總底缺奉硃批着照所請兵部知道欽此○又在任候補直隸州羅江令蔡承雲過班期滿甄别奉硃批吏部知道欽此○又試用通判趙莊期滿奉硃批吏部知道欽此○鹿傳霖奏咸寗州孀婦趙劉氏等捐助書院經費請建坊奉硃批着照所請禮部知道欽此○○頭品頂戴兩廣總督臣李瀚章跪奏爲廣東省查辦匪鄉續獲積匪審明正法謹繕清單恭摺具陳並懇天恩酌奬出力員弁仰祈聖鑒事竊照粤東盜風素熾於光緒十五年十一月間將南海等縣緝捕事宜歸水師提督臣方耀籌辦並臣添派委員認眞防緝當將妥籌整頓情形奏奉硃批該部知道欽此恭錄轉行欽遵嗣據香山新會二縣禀請將所獲積匪亦交方耀行營訊辦卽經批准咨行所有光緒十五年十一月開辦起至十六年十二月止拿辦積匪名數並查辦情形業經先後奏報在案旋准方耀咨稱親督各路員弁兵勇馳赴南海等縣責成該鄉房族各長捆匪送究一面聯合沿海河團河艇整飭原有拖船扒船遇有盜匪協力兠拿計自十七年正月起至五月止先後據各鄉族遵交及各營弁曁各縣拿獲各項匪犯龐亞仔等共一百七十六名或據供認迭次强刦得贓據人勒贖及向基甲磚窰等處打單勒收行水或據供認迭劫拒斃事主及設立堂名打單嚇詐得贓擄人勒贖均係素行不法兇暴衆著詳詢鄉族指爲積匪經督同隨營審案各委員先後覆訊明確錄供咨經臣核飭在行營就地正法由臬司彚案詳請具奏前來臣伏查廣州府屬南海番禺順德香山新會各縣劇盜素多兇横此次獲案各匪均訊係罪惡昭著法無可貸業已照例懲辦謹繕具名數案由清單恭呈御覽其在逃匪犯榜列姓名懸立重賞令該鄉族遠近周知並令隨時認眞稽查舉報務期有犯必獲現在各州縣盜案日漸稀少辦有成效在事文武員弁官紳時未半載獲盜較多匪徒因而歛迹良民得以乂安洵屬緝捕勤奮似未便没其微勞合無仰懇天恩俯准臣查明出力員弁擇尤酌保數員以示鼓勵之處出自逾格恩施除仍督飭認眞巡緝外所有查辦南海等縣匪鄉續獲樍匪訊明正法並懇酌奬出力員弁各緣由謹會同廣東撫臣劉瑞芬恭摺具陳伏乞皇上聖鑒訓示謹奏奉硃批着准其擇尤酌保數員毋許冐濫該部知道單併發欽此○○甘肅提督奴才周逹武跪奏爲匪類私刻印信售賣僞札投標屢滋事端請旨飭下各省一律嚴查俾免假冐謹恭摺具陳仰祈聖鑒事竊奴才前於同治年間辦理四川貴州軍務迭平巨股先後保奬文武員弁最多自刊博奇巴圖魯滿篆文小戮記凡繕發行知時加印札内以昭愼重在案連年以來各省假咨投標者不一而足奴才前已酌定收標章程咨請各省嚴查去後本年聞四川陽華縣在省城拿獲奸徒王姓等起獲假印十九顆並功牌行知各木板内有假造甘肅提督印曁奴才銜名發過黔省所屬麻哈州香爐山八寨三案行知木板其印篆戮記無不畢肖又准護理貴州巡撫臣黄槐森咨知貴州下江地方亦拿獲奸匪起出假印數顆内有總統武字全軍貴州提督行營假關防並行知板片各等情除匪徒應由該各省訊辦外伏查該匪徒旣假造印信印板甚多其售出僞印文札想亦不少輾轉相訛流弊何極又有自已保札身後賣與同姓者如補用總兵周正球昔隸武軍歴保斯職光緒十年在籍病故伊姪將保札買去在湖廣總督臣卞寳第咨詢來甘比卽查明年歲籍貫不符已經咨覆接署督臣裕祿訊明按律懲辦具奏在案本年七月内又准閩浙總督臣卞寳第來咨有儘先都司劉爲美投標行查保案到甘當查舊部武軍營内原有劉爲美其人屢戰出力薦保　用總兵同治七年已經因傷身故今劉爲美只持都司奬札投標顯係頂冐亦經加緊咨覆澈究近來此風甚熾屢有呈投甘肅提標者調騐保札核其立功年紀尚在十歲以内當將該保札當堂銷燬澈底究辦而後來者尚多如是祇因咸豐同治年間軍務蠭起保舉甚多並未造有年貌籍貫清册逹部以致多所混冒似此巧詐日開行險僥倖苟不嚴爲杜絶仕途雜進伊于胡底擬請旨飭下各省督撫提鎭嗣後凡有執印文印札呈請投標員弁先行詳騐奬札細按年貌並飭造行走事跡履歴清册咨移原保大臣並立功省分核案相符咨覆至日再行取具同鄉官保結方准收錄以免假冐奴才爲愼重印信整飭行伍起見是否有當謹恭摺具陳伏乞皇上聖鑒施行謹奏奉硃批卽着周逹武移咨各省督撫提鎭詳查辦理該部知道欽此○　山東巡撫奴才福潤跪奏爲叩閽人犯訊供狡展衆証確鑿按例定擬恭摺仰祈聖鑒事竊照汶上縣民賈獻成以黑冤被冤結黨勾串等情在道旁叩閽呈控賈兆坤等一案經刑部審明擬罪並因該犯控關人命情節較重奏請仍將賈献成解東訊辦等因光緒十六年閏二月二十八日奉旨依議欽此將犯咨解到東經前撫臣張曜欽遵行司委提人卷至省訊因原被供詞各執提集要証林興旺外出未到被告董方魁在店病故案難依限審結詳經咨部展限旋據署按察使趙國華提集人証訊因該犯賈獻成一味狡執衆供僉同取具衆供情狀擬議解勘經前撫臣親提研鞫衆供如一惟賈獻成一味狡執堅不輸服按照所控各節逐層研詰又不能指出確據卽質之伊子賈朝陽亦稱賈兆書委係因病身死其爲賈獻成任意刁狡希圖拖累毫無疑義自應依例擬結前撫臣未及具奏因病出缺移交前來奴才覆加確核緣賈獻成籍隸汶上縣與堂叔賈兆坤等分居素睦無嫌賈獻成家地畝經賈獻成之祖賈永香父賈兆書先後分賣與陸景甲陸有學爲業光緒十一年間陸景申等因丈量地畝短少向賈獻成退還賈獻成因與賈兆坤家地畝毘連心疑賈兆坤侵佔控經該前縣松年甚丈訊明賈獻成與賈兆坤地畝年久均無契據斷令仍照舊界各管各業取結完案十三年五月間賈獻成以勾串朦蔽受賄埋冤等情由府控經前撫臣張曜批縣集訊賈獻成並未回縣投審卽以前情進京控經步軍統領衙門訊因賈獻成所控事屬瑣屑未經准理於十五年九月間將賈獻成遁籍管束該前署縣張茂貴因無莊粼具保飭令看役胡連盈等看管賈兆書在家適患漏瘡舊病聞知賈獻成被押進城往看在西關林興旺飯店住歇十一月十四日賈兆書給賈獻成前往送飯走出店門因病暈跌倒地林興旺出向查問賈兆書不能言語林興旺通知賈獻成之子賈朝陽往看賈兆書業已氣絶殞命賈朝陽卽央親族顔同平賈標具呈將賈獻成保釋同將賈兆書屍身抬回親視棺殮而賈獻成希圖纒訟拖累復以黑冤被冤結黨勾串等情晋京在道旁叩閽欽奉諭旨交刑部訊擬奏明咨解回東行司委提人卷至省審擬解勘前撫臣提審衆證供悉前清不諱惟賈獻成一味狡執堅不輸服按照所控情節逐層研詰又不能指出確據卽質之伊子賈朝陽亦稱賈兆書委係因病身死其爲賈獻成任意刁狡希圖拖累毫無疑義自應依例按照衆供擬結查例載聖篤出郊衝突儀仗妄行奏訴者杖一百發近邊充軍又問刑衙門審辦案件其有實在刁健堅不承招者如犯該徒罪以上仍具衆證情狀奏請定奪各等語此案賈獻成因祖遺地短少疑係賈兆坤侵佔涉訟經縣勘丈斷結後砌詞京控遞籍管束不思安分守法輙又進京在道旁叩閽殊屬不法賈獻成雖供詞狡展堅不具結惟旣衆供確鑿且已據其子賈朝陽供明伊祖賈兆書委係病斃明係逞刁纒訟惟所控各節均係事出有因尚與有心誣告者不同未便子以反坐自應仍照刑部原擬賈獻成合依聖駕出郊衝突儀仗妄行奏訴者杖一百發近邊充軍例擬杖一百發近邊充軍事犯到官在光緒十六年三月二十二日恩詔以前係衝突儀仗妄行奏訴在不准援减之例應不准援减仍循例請旨定奪差役胡連盈胡連元董方魁訊無攔阻索詐羣毆各情事應與案證林興旺顔同平賈標均毋庸議董方魁在店病故另行擬結案已訊明未到人證免提省累除供結審限已由前撫臣咨部外理合恭摺具陳伏乞皇上聖鑒訓示謹奏奉硃批刑部議奏欽此 
 
