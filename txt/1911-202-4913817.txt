# 1911 - 202 - 4913817

 

Page 1

 
 
   
 
 

Page 2

 
 
宫門抄 
　　閏六月初一日召見内閣總協理大臣振貝子俞鍾頴 
論說 
[論今日救亡之道當以軍國民敎育爲前提（嘉言）]  
　　聞之敎育家之言曰。古之敎人以入官也。今之敎人以保國也。若是乎敎育云者。非以學校爲利祿升進之堦。以考試爲學業進退之成績已也。觀古之雅典。文明爲希臘各國之冠。而其國右文而輕武。卒爲斯巴達所併吞。中世紀歐洲諸森林日耳曼人種。習成武俗。而能蹂躪羅馬以滅其國故不在敎育之文野。而在國民之能競存於世界與否爲斷。吾國敎育敎育之聲盈域中。爲問將來有能堅持其主權。而不爲競爭風潮之所撼蕩者乎。有能保守其土地。而不爲强鄰侵削之所割讓者乎。嗚嘑吾憶甲申之役。縱兵力不敵。而諒山一戰猶能獲勝。甲午之役。雖全師卒殲。而遼碣一擊。猶能力戰。而迄於今四郊多壘。危亡在旦夕。吾不知果操何術而有恃無恐耶。今莫不知非擴張軍備。修明武裝。必不足以救亡而圖存。然即能今日製造一軍艦。明日編練一新軍。而謂可以效命疆塲。吾猶竊恐其不能也。蓋非竢諸十年後。敎育海陸軍完全之人才。終不可以及鋒而試并欲求一敗而有不可得者矣何也。欲軍政之組織健全。非可收効於二三操縱軍令者之手若徒恃今日軍事上之計畫支支節節終以藉口於財政之困乏。而一再梗其進行。吾慮其後日且有倡限制我重振軍備之議者。則曷若亟圖根本上之準備。而以植國家整軍經武之始甚爲愈哉此次中央敎育會。對於敎育上種種研究。咸知趨重尚武。爲今日唯一之主義。乃學生演習打靶一事。而學部大臣。尚猶豫不敢置議。吾不知何所見之未瑩。也夫今日世界敎育之宗旨。雖千端萬緒。而敎育之要素。則一以養成高尚之人格。與發展國家之勢力。而實以對於外界之競爭爲其精神之所灌注而陶冶也。是故有敎育之國。其民力膨脹。常能伸國權於海外。無敎育之國。其民力萎縮。常不能與他族相抵抗。此所以視敎育之有無。即爲國家存亡之比例差也。今吾國興學之詔書歲下。而所謂培植人才者。受敎育之薰染陶鑄。者亦旣有年。而試詰其果有若何之効果。則吾見夫每舉一事。如行路然一遇阻攔横我於。前即畏縮而不敢前矣。不特不能步人之後塵。又遑論以遠大之志乎。而一切固有之權利。吾國民所應寗粉身斷腔。脰之葅之臠之割之而不肯與人者。乃亦甘心放棄。而一若不甚愛。惜也者不知者。恒以其但。顧一身一家之私利。視全國之利害得失。無異越人視秦人之肥瘠。漠然而不關痛癢焉。則非謐之曰無公德心必。詈之曰。無愛國心。而庸詎知疲恭之國民。固非有尚武之精神以鼓盪之縱欲呼號攘臂以爭亦徒見虛憍之氣。而非有眞正之實力以與。 
 
 
 

Page 3

 
 
第一張第三版 
之力搏。終不旋踵而　焉矣。故今日吾國提倡敎育。而猶疑沮猜防。若唯恐學生一有軍國民之資格。而即不利於在上者。極力以壓抑之。是不啻欲捍衞頭目。而自戕其手足也。夫豈計之得歟。夫豈計之得歟。 
要件 
[内閣會奏酌擬典禮院官制摺]  
　　奏爲酌擬典禮院官制繕具清單恭摺仰祈聖鑒事。竊查憲政編查館奏行政綱目按語内。聲明吏禮兩部。不負憲法之責任。卽不屬國務之統系。故未列表等因。嗣經會議政務處會同覆核具奏奉旨依議欽此。現吏部業經奉旨裁撤。各部官制將次釐定。查禮部原管事宜。如關於敎育者。應歸學部。關於時憲及臣民禮俗併地方祀典神祠方術者。應歸民政部。關於外藩王公喇嘛分給食物等事項者。應歸理藩部。而鑄印一項。現已歸併内閣。自應酌議更改。以歸一律。惟典禮事宜。至爲隆重。自唐至元。皆曾設立專院特。命大臣。以司厥事。唐曰禮宜使。宋曰知院。元爲太常禮院使。品秩亦崇。均稱清要。所以隆朝會郊廟之典。恊沿襲損益之宜。任至鉅也。臣等督飭法制院參考古今。詳愼核酌擬就。禮部現管事宜。設立專署。尊其名爲典禮院。溯查會典大典禮。大學士學士均與贊襄。揆厥名稱。用之該院。尤爲合宜。擬設學院大學士一員。副掌院學士一員。總理院務學士直學士各員。討論參訂設總務一廳。禮制祠祭奉常精膳四署。併廳長署長僉事以下等員。分釐其事。原設序班鳴贊讀祝贊禮各官。及祠祭等署原有各官。爲典禮所不可闕者。均仍其舊隷於該院。謹將酌擬典禮院官制二十四條。繕具清單。恭呈御覽。伏候欽定頒行。伏維晋之常寺。特先諸卿唐之禮使。必選儒宿。蓋以典領朝會。虔肅明禋埀爲鉅典。今則合歷代禮院禮曹爲一官。併太常光祿鴻臚於一署。較之前代禮院尤爲崇閎。是以設官特爲詳備此又尊重昭代創制顯庸之微意也至該院應劃歸各衙門事宜。及各衙門應劃歸該院事宜。統俟奉旨設立典禮院後由内閣會同各部及典禮院詳細釐定。奏明辦理。所有酌擬典禮院官制繕單具奏各緣由。謹恭摺具陳伏乞皇上聖鑒。謹奏。宣統三年六月二十五日奉上諭已錄 
　　謹將酌擬典禮院官制繕具清單恭呈御覽 
　　典禮院以禮部改設。凡内閣民政部職掌之分涉典禮職掌者。及樂部之神樂和聲兩署。皆併入之。禮部原管之鑄印事宜。劃歸内閣。頒時憲書。稽核人民遵行禮制風敎。并地方祀典神祠方術事宜。劃歸民政部。貢舉學校。及文廟祠祀事宜。劃歸學部。分給外藩王公喇嘛食物事項。劃歸理藩部。另由各衙門詳訂職掌章程辦理。 
　　第一條典禮院掌朝廷壇廟陵寢之禮樂。及製造典守事宜。並修明禮樂。更訂章制。 
　　第二條典禮院設官如左。掌院大學士特簡副掌院學士特簡學士簡任直學士簡任廳長簡任署長奏任僉事奏任簿正奏任典簿奏任司庫奏任贊禮郎奏任讀祝官奏任鳴贊奏任序班委任庫使委任錄事委任第三條典禮院掌院大學士一人。總理本院事務監督廳署 
第四條典禮院副掌院學士一人。佐掌院之職務。 
第五條典禮院學士八人承掌院大學士之命。討論典禮參訂章制。 
第六條典禮院直學士八人。承掌院大學士之命。襄同學士。討論典禮參訂章制。 
第七條凡關於典禮差使。均由掌院大學士副掌院學士直學士以下承充。不行取行政各衙門人員銜名。其扈從巡察等差。及特别大典不在此限。其典禮院人員。不敷承充時。得行取翰林院人員。襄同辦理。 
第八條典禮院具奏。不經内閣。遇本院所管事務。有應行曉諭軍民人等者。可分别咨札該管衙門辦理 
第九條典禮院設總務廳其職掌如左一恭閱祭告祝文及繕寫祝版事項二恭繕壇廟陵寢園寢神牌事項三本院補官考績事項四文牘事項五典守院印事項六本院經費事項七本院庶務事項八奏派咨取各衙門關於典禮執事人員事項九不屬各署事項 
第十條典禮院設四署。禮制署祠祭署奉常署精膳署。 
第十一條禮制署職掌如左。一朝會事項二尊崇事項三慶賀事項四大婚事項五終筵事項六巡幸事項七耕籍事項八親蠶事項九乘輿服物之因時進御具奏事項十皇子成婚公主釐降事項十一册立冊封事項十二進書頒賞事項十三更改厘定本院禮制事項 
第十二條祠祭署職掌如左一　廟典禮事項二陵寢典禮事項三大事典禮事項四恭擬山陵園寢名號及神祇封號事項五備辦一應典禮之鹵簿禮仗綵棚器具事項六關於典禮行取各項工料事項七吉安所禮節及備辦應需器物並王公大臣外藩王公祭葬立碑事項八恭辦製造神牌及入祀牌位事項 
第十三條奉常署職掌如左。一親行禮節事項二齋戒事項三閱祝版事項四贊引讀祝事項五典守壇廟各事項六兼理神樂署和聲署各樂舞事項 
第十四條精膳署職掌如左。一筵宴事項二備辦一應祭品事項三稽核各項典禮應用之酒醴牲牢庶羞等名數事項 
第十五條總務廳廳長一人。承掌院副掌院之命。管理廳務。 
第十六條署長每署一人。承掌院副掌院之命。總核本署事務。 
第十七條僉事分一二三等。承掌院副掌院之命。分任總務廳及各署事務。 
第十八條錄事承廳長署長之命。繕葛文牘。 
第十九條簿正典簿司庫庫使。隷屬總務廳經理所管事務。 
第二十條鳴贊序班隷禮制署。讀祝官贊禮郎。隷奉常署。分任所辦事務。 
第二十一條壇廟陵寢各官。承掌院副掌院之命。掌典守之事務。 
第二十二條典禮院僉事以下各缺。由掌院副掌院酌量事務繁簡。其定奏明辦理。但不得逾禮部原設司員之數。 
第二十三條神樂署和聲署各員。及壇廟官陵寢讀祝官贊禮郎。各有專司。所有職掌員缺。均仍其舊。不另列表。 
第。二十四條此項官制。如有應行變通修改之處。由内閣會同該院奏明。候旨裁奪辦理。　 
專電 
 
 

Page 4

 
 
第一張第四版 
[電一（北京）]  
　　寄諭赴俄議約專使陸徵祥中俄商約關繫重要各蒙邊運輸問題更宜審愼母損主權 
[電二（北京）]  
　　内閣電致東直江鄂滇五督内官制已訂定外官制將議竣有應酌改之處儘月中電閣俾呈請攝政王核定更改月底宣布 
[電三（北京）]  
　　農工商大臣面陳財政困難各政委難着手懇撥的款攝政王允交内閣度支部核議 
[電四（北京）]  
　　攝政王面諭慶總理内閣廳局缺額宜審愼適中酌定母得冗濫因閣丞華世奎擬定一百三十缺各廳局長爭持甚烈之故 
[電五（北京）]  
　　青海西寗辦事大臣電奏殖墾二端關繫重要請速撥鉅欵趕辦并陳興利保邊十條免爲外人所攫致失主權 
[電六（北京）]  
　　截取内閣中書人員實缺内以主事用外以同知用候補内以小京官用三年期滿改主事外以同知試用 
[電七（北京）]  
　　御史陳善同奏内閣初立敬陳剔羣弊懋新猷六端奉旨内閣知道 
[電八（杭州）]  
　　紳商學各界今日（初一）特開大會究衞生戒吸紙烟决議電部請定限制 
[電九（杭州）]  
　　浙江全省敎育會成立舉湯壽濳經亨頤爲正副會長 
緊要新聞 
[中央敎育會開第四次預備會詳紀]  
　　二十五日午後三時敎育預備會會員到八十人張會長張副會長均未到由傅副會長代理主席宣告張會長有於三十日截止提出議案之說衆以爲日期太促請展數日王季烈請展至初五日爲止衆贊成許鼎霖謂大家總宜早日交出免致無暇審查蹈去年資政院之覆轍傅副會長請衆討論軍國民敎育諮詢案王季烈謂軍國民敎育與軍事敎育不同歷叙日本之事實大略軍國民敎育自幼童卽辦起軍事敎育自中學始辦并論及打靶一事歸宿於經濟問題謂用假彈不必用眞彈陸瑞清謂議案極贊成案内所詢有無流弊之處可斷其絶無不必過慮陸光熙對於此案亦極贊成因議案生出二意見欲提出修正書（一）規定師範畢業生入軍隊三月旣可使略知軍事以敎育幼童且可使軍隊中略知養成道德（二）凡退伍兵由統制察其良善給以證書令其當小學體操敎員衆贊成其第一法而於第二法有多數反對大要謂現在退伍兵未受過小學敎育且退伍兵敎體操於幼童生理上有種種妨碍由衆請陸君明日即提出第一之修正書次王季烈謂中國賤武根蒂已深僅於師範着手猶恐無濟仍當於通俗敎育加入此主義相輔而行方克有濟江謙謂學部能於軍國民敎育各方面入手眞全國國民之幸福也次會長又言中國學堂體操困難大半由於服制關係現已提出改良學校服制案請衆注意次吳鼎昌謂體育與科學二者不能俱好每此好而彼壞亦不可專重體育而不顧科學陸瑞清黄炎培均以此說爲不然主張體力腦力相提並進愈用而愈出並舉德國之事實以證明之議至此時已六時十分矣遂由傅副會長富告散會 
[中央敎育會續開審查會紀事]  
　　二十四日下午中央敎育會開國庫補助案審查會已略誌前報是日討論之大旨范君源濓謂此乃急就之法江君謙亦謂根本之計劃已另有議案如敎育經費義務敎育等案是此案乃取其卽時發生效力吾輩可認爲一時之政策而不必作爲久遠这法規孟君昭常謂旣另有根本之計劃則先以此法引起許多新設之學堂亦未始非計於是審查長李君瑞清又引各國補助成法以爲事屬可行衆議旣爲引起新設學堂起見則補助亦宜以新設學堂爲限庶幾可以貫徹是案之本旨宜將原案修正因討論修正之條欵甚久衆意僉同遂由審查長指定黄炎培江謙孟昭常爲報告書起草員聞現已稅稿日内即可報告大會矣 
　　同日下午開義務敎育案審查會先討論試辦二字之應否删去由到會審查員全　贊成删去嗣又議决將本案逐條通過通至第六條時已旁晚定二十六日午後繼續審查茲將通過各條錄其靈要乾如下（一）定義務年　限爲四年（二）原文簡易識字 
 
 

Page 5

 
 
第一張第五版 
學塾删去（三）兒童在家塾私塾就學者不得視爲已受義務敎育均經悉心討論全體一致然後修正其餘均係詞句之磋商無大關係故不備記至施行期限及種種預備方法尚未解决大旨擬先請明降諭旨頒發謄黄使全國人民知義務敎育之重要再行頒發章程從各方面進行並聞世界敎育會日昨在全蜀館會議關乎世界的敎育之一切事宜有歐人鐸宋育仁二君决議聨絡中央敎育會共謀與各國敎育聨盟進行方法現已與美國參贊某君磋商一切矣 
[藏兵失利之警電]  
　　日前駐藏聨大臣電致内閣謂西藏東南有地名波米向來臣服我國我國往來商人多被搶刧後因保衞行旅起見特派兵駐守相機勦辦我兵駐紥碩板多與波米相連日前已與波米接仗一次我軍竟失利遂退却數十里聞該處樹林叢雜山路崎嶇我兵不明該處地勢遂爲所敗近又陸續調兵前往會勦矣 
[設立典禮院之原因]  
　　所謂新官制者如是　　典禮院官制及各部官制早經一律脫稿樞府原擬同日發表乃昨日上諭先將典禮院官制頒布者據聞純係李蔭老之關係因李爲監國極崇敬之人前次弼德院院長缺出監國本欲畀李而慈后頗注重榮中堂樞府偶不之省亦交口薦榮迨已定議始悉其事則急薦李爲副而又不果乃借言李中堂資深望重非典禮院不足以示優崇故掌院一席已成議多日矣樞府以李故請於監國謂典禮院體制隆重與各衙門有别急宜提前發表於是典禮院之上諭乃下 
　　典禮院官制設掌院副掌院各一缺學士直學士各八缺茲將各員原有官階表列於下 
掌院李殿林裁缺吏部尚書 
副掌院郭曾炘裁缺禮部侍即 
學士毓隆裁缺内閣學士 
學士溥善裁缺内閣學士 
學士楊佩璋裁缺内閣學士 
學士李聨芳裁缺内閣學士 
學士許澤新裁缺内閣學士 
學士英緜裁缺禮部左丞 
學士劉果裁缺禮部右丞 
學士易貞裁缺軍機領班 
直學士朱彭壽裁缺軍部右丞 
直學士孫紹陽裁缺吏部右丞 
直學士渠本翹候補四品京堂 
直學士　恩紱候補四品京堂 
直學士曹廣權裁缺禮部參議 
直學士李擢英裁缺禮部參議 
直學士延昌裁缺内閣侍讀 
直學士毓善裁缺吏部參議 
總務廳長端緒裁缺禮部郎中 
以上所列凡十九人而十七人皆裁缺餘二人亦係候補人員然則設立典禮院專爲安置裁缺人員地也 
[纂擬憲法之初步]  
　　兩協纂將再游西山纂擬憲法一事已經倫澤兩大臣將十八日會議情形及着手纂擬事宜奏明聞李柳溪汪袞甫二協纂對於此事甚費研究現已將十七國憲法條文逐條比較分别異同採輯成書以資參証并聞李汪二君日内仍擬再到經山僻靜之處專門研究此事 
[滿漢各組政黨之狀况]  
　　八旗憲政急進會出現前有班君偉卿等多人組織一憲政研究會以聨絡八旗圑體植政黨之基礎爲宗旨已經禀奉民政部批准立案現又由會友重訂會章更名曰八旗憲政急進會以東華門内八旗先哲祠爲會場其事務所則設於舊鼓樓大街小石橋肇宅已於上星期六開談話會一次茲將發起人姓名披露於下富爾遜商衍瀛來存鴻志崇芳毓靈榮康普陞惠銘樂紱繼宗培元毓善廣榮肇鴻希璋存忠文來經武勒溥菖雙泰文華志鈞隆福文煥偉功溥修賜麟班吉本奎濓容濬文源斌桂載莊益鎭恒通延秀黄容惠文綺維翰熙庸富和恆鈞存興魁善文鼎維辰昇瑞吉安恒春景安鐵錚文爕世謙松壽文敏恆惪徐堪芝鐵成文瀛瑞圖麟徵錫林 
　　辛亥俱樂部進行辛亥俱樂部湖南支部於本月十四日在事務所開全體大會舉定常議員評議員各十二人等已誌前報次日復開職員會公推殷澤龍爲庶務員王爕文爲會計員馬續常爲書記員粟戡時王與楫爲常備員又推殷澤龍往湘潭組織支部各州縣支部已次第發起均在進行之中刻已將情報告京師總部矣 
[愈出愈奇之捐官法]  
　　内務府司員庚年報效公所房屋一所據稱原置價銀四萬餘兩除與北池子公所之房互相抵換外尚餘銀三萬二千兩遵照辦過請 
 
 

Page 6

 
 
第一張第六版 
奬成案移奬子姪姻戚當由管理前鋒護軍等營事務大臣阿邸具奏給奬復經内務府覈辦具奏均經奉旨依議計奬叙人員九名一庚年由漢軍花翎武備院卿銜南苑員外郎請加二品頂戴覈實銀一萬兩一伊子連芳由漢軍監生請以員外郎分缺先補用覈實銀九千四百四十兩一伊姪連鈺由漢軍監生請以員外郎分缺簡補用覈實銀九千八兩一伊姪連琨由漢軍監生請以筆帖式卽補覈實銀六百五十七兩一伊姻戚德昌由蒙古監生候補筆帖式請以筆帖式即補覈實銀三百二十兩一伊姻戚晉勛由滿洲貢生請以筆帖式即補覈實銀四百五十七兩一伊姻戚廕昌蒙古監生請以筆帖式即補覈實銀四百五十七兩一伊姻戚祥昌由蒙古監生請以筆帖式卽補覈實銀四百五十七兩一伊姻戚崇山由漢軍候補筆帖式請以筆帖式卽補覈實銀三百二十兩按此次内務府覈給奬叙摺内聲稱奬叙員均應遵照鄭工例覈辦其捐例未備者仍照火器營捐案覈給可見實官捐實未嘗停止也 
[王鐘聲勉强下跪]  
　　咳咱們王熙普那就屈膝了 
　　鐘聲被逮始末已誌前報茲聞由檢察廳起訴作爲刑事犯交審判廳審訊初訊時鐘聲不跪問官詰之則曰我商人也問官謂商人須有正當營業經官認可方可取得商人資格汝乃優伶何得爲商人鐘聲勉强下跪然神氣依然倔强供詞亦游移其案内牽涉之稽姓婦人擬即遞解囘籍惟該婦人本係蘇州人而生長杭州現在遞蘇遞杭尚未决定而鐘聲之案則一時尚難判决云 
[京師近事]  
督撫權限問題向分二派一主張直隷君主同列國務大臣者一主張直隷各部不列國務大臣者茲聞自憲政編查館時代已經定議决從後說大旨以督撫爲各部之代表監察各司行政有絶對舉劾之權果爾則督撫上奏權恐須從此消滅矣 
江督張制軍前以浦口經濟無着請由官商合辦公債惟浦口適當南北衝要開闢商塲固是握要而舉辦公債關係亦鉅稍一不愼必致有損國家信用現經度部大臣會商閣臣擬由部選派妥員赴浦口詳細調查先與該處紳商會商需欵幾許然後再籌辦法大約月初即可實行 
各省諮議局聨合會業已閉會會員大半風流雲散近日由該會幹事部將自去冬開會日起至閉會日止所有屢次開會之紀事錄以及出入各欵項刋印成册分送在京在外各會員 
　　考試文官之議屢有人破壞曾擬將此考試只爲未得官者而設旣得官者免考聞現因新官制將發表所定缺額旣不如舊時之多而候補者亦定有限制某大老提議仍藉考試以定去留唯留學考試錄用人員則不在此數 
　　自吏部裁撤改爲叙官局後所有該局主要人員吏部舊員佔十分之七八舞弊勒索仍不改舊時故習聞此次校閱第三鎭奏保案内各員名字錯誤百出各該員紛紛向該局呈請更正該局以案經上奏多方留難意在勒索巨金可歎也 
　　午帥督辦四省鐵路其對於湘鄂素有感情惟廣東爲前時憲節所未至故欲得一東粤士紳通曉時務者以備顧問查有香山唐太史寳鍔曾隨使節攷察政治故於日前特聘爲路事諮議官矣 
　　日昨西藏辦事大臣有致陸軍部密電一件關防極秘無從探其詳細惟聞係報告某國將於該處有增兵駐守前藏之信 
　　民政部肅邸决擬興辦九城以外三里地之觀察俟八月間禮區歸併後舉行外郊觀察由現任外廳廳丞吳籛孫管理聞擬將兩廳被裁人員即使辦理外郊譬務云 
時評 
[其一]  
嗚呼噫嘻。今日吾國外交之方針。今日吾國損内益外屢見不鮮。乞數行諭旨以爲靨倒臣民之手續。 
　　我中國之對待外人。亦不一其術矣。甲庚以前。事事排外。甲庚以後事事媚外。然而排外者固失。媚外者亦未始爲得也。 
　　記者曰。他事吾不論。吾特悲夫日朘國民之膏血。以傅益於外人。而彼族固順受其正而不以爲德者。 
[其二]  
　　近日滿洲將有意外變動矣。而樞府中人焦急殊甚。近日庫倫將有敵兵壓境矣。而内閣通電守土吏。力戒暴動。免啟釁端。近日各處邊界紛啟交涉矣。而監國又於是傳諭各省。速將界圖呈閱派員履勘。以杜糾葛。 
　　語曰。見兎顧犬。何如亡羊補牢。今中國之亡羊亦屢屢。矣然而歷次之補。牢則又何。如 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第一張後幅第二板 
緊要新聞二 
[皖江南北岸大水紀詳]  
皖江大水情形已詳本報專電茲接訪友函述照錄如左 
無爲州無爲州自六月初連得大雨江潮氾濫該州前江後河埂堤腹背受敵人力難施無汛五里碑江堤十四日亥刻陡然潰决上九連一帶緊當其衝江水倒灌入内勢如奔馬因之下九連等壩亦於十六日漫决幸三閘工險由該州星夜馳往會同城紳圩首盡力搶救加築子堰尚獲保全被災之民約數十萬人破家露宿待賑孔殷水勢較之光緒二十七年不相上下當由皖南道趙觀察特派巡捕李鳴文赴無爲州調查災情李巡捕已於二十七日回蕪禀復據稱該州上九連共五十四圩下九連共五十四圩以及鎭河圩七連圩五里圩四連圩十圩護城圩已决潰惟練塘圩三閘圩連河圩未破小圩冲潰無算水勢甚大五里碑壩决口一百餘丈而查賑大臣馮夢帥前日以無爲州壩决立派金府經心存携欵馳救皖撫朱經帥亦派國典史璞馳放急賑刻並准盛宫保來電業已由大清銀行匯規元銀五萬兩當由皖撫電飭皖南道卽轉飭無爲州陳牧金府經國典史臧會張縣丞趕速多派船隻携帶乾糧分投散放云云 
每昌保大圩爲繁昌首圩設有疎虞全縣罹害今夏陰雨江潮兩相迎合該圩危險異常邑尊朱釋叔大令常川駐堤督工巡守以昭妥愼詎二十三日入夜三句鐘忽起狂風該堤被浪冲激潰崩三丈餘督同農民搶救奈所備工料不敷朱大令未及返署直行乘船來蕪購辦椿木五百根麻袋五百個蘆蓆等件並雇大號船三隻分載至圩以濟急用二十七日蕪湖皖南義賑公所得繁昌信云連搶救已潰圩堤得獲安全僅浸及全圩半數當日該縣朱大令奉皖撫朱中丞復電飭查保大圩内田畝若干已潰若干附近各圩有無波及極關軫念災情輕重若何除飭司迅委員前往會勘禀辦外仰即督董設法將潰口竭力堵築一面就地妥籌撫卹無任失所仍將詳情電復再奪詎二十八日晚皖南義賑公所忽接繁昌縣朱大令飛函報告謂保大圩於是晚全没該公所當即立電安慶撫憲以保大圩爲繁昌首圩前日决口數丈朱令竭力督夫搶堵然已淹没過半頃又得報於二十八晚搶救無效　圩潰殁災情甚重乞速派員賑撫無任感荷 
[路工鄉民交閙之顚末]  
起事之始點六月初旬餘姚四鄉發生謡言謂有鐵路堆築土方之小工未盡遣散沿途偷盜及强姦過路婦女種種不法行爲於是鄉人咸有戒心恨之入骨各村相約遇有此等事情鳴鑼爲號守望相助而捕之 
　　初次之捕獲十五日有匪徒四五人往滸塘村撞門村人咸呼捕盜確有三人落荒而走無蹤可跡惟尋至馬渚相近之食祿橋有包造鐵橋張福原之小工二十餘人租廟中餘屋作爲夥房鄉人擬鎗擊之人係其同黨羣圍夥房刃傷小工一名浙路公司監橋職員前去問詢鄉人亦欲以刀鎗從事幸有鄉人熟識者保護而出次日即將路過槍擊之人及刃傷小工請姚邑尊訊辦誰知路過之人籍係金華供非盜夥亦非小工次日卽斃刃傷小工當送寗波醫院治現叔未愈隔日姚邑尊出示曉諭略稱鐵路小工爲盜爲匪果屬不少然鄉民捕到以後必當送縣懲治云 
　　鄉人之驚擾自二十日起謡傳愈甚薄暮未暝時各鄉竟警鑼四擾槍聲圍環東呼有賊西呼有盜捉影捕風無夜不然念三夜有一口操異音者在某村廟中避雨鄉人亦避雨而至當即獲住彼謂從前係在鐵路塡土作工現因無資回去乞食度日鄉人一呼咸集綑以麻繩繫以巨石先將脚筋截斷沉之曹墅橋相近河中念四日潮退尸出衆所目睹其身穿藍布衣服極藍縷也 
　　搗毁工程處之情形二十五日午後四時後魏等村人聚衆四五百名由横河向馬渚堀稱小工爲盜路局係其窩藏處（鄉人稱工程處日局）職員是其頭目可盡殺之於是順流而至領班者約四五十人手中均持後膛鎗且呼口令開正步者至工程處即呼口令曰立正前排之人立而下鎗形式亦正詎料後排之人竟忽大亂手持槍刃蜂湧而入有木匠適在門口作工以刀劈之血流如注各職員聞信羣出後門逃避鄉人追之幸未被獲局中所有銀錢什物及各職員衣箱等件爭先恐後搶掠一空電機電桿及經緯彝器桌椅器具搗毁無遺聞此等彝器浙路損失頗巨云 
分類新聞政界 
[贛撫裁减案奉准實行江西]  
　　贛撫馮中丞遵旨覆議資政院修定預算各欵認增歲入裁减歲出情形一案業經馮撫於五月十五日召 
 
 

Page 11

 
 
第一張後幅第三板 
集司道各官在會議廳决議裁减辦法迭紀報端馮撫即於是月二十二日繕單具奏現在奉到硃批度支部知道單併發欽此咨行到江馮撫即飭各署局處查照前行議案减裁各欵各將主管事項自行支配實力减裁足數分别移會具報實行 
[宣布三年預算之溢出欵項杭州]  
　　浙藩司吳方伯前以奉發公布地方行政經費歲出預算溢出銀兩但其中是何欵目無案可稽詳請中座查核原案抄單宣布以便分别催收作抵茲奉增中丞批云詳悉查本年公布預算案例言内稱固有欵項可抵銀七萬餘兩等語係指錢江義渡局存典息銀年額一萬一百八十二兩兩級師範學堂半年膳雜費約七千餘兩女子師範學堂歇家費共二各一百五十兩中學蠶桑學堂學費田租及售繭售絲等項年約二千三百兩中等工業學堂學費年約八百兩中等商業學堂學費年約一千兩省城圖書館路息房租等項約五百兩又濬湖經費三千一百六十七兩此外再加法政學堂講義費及十一中學堂學費並向有省欵加入合計而言惟以上各欵均係核辦預算案時約略估計其實在詳細數目仍應由司分别移飭查明再行催收作抵仰即遵照 
[鄂藩嚴禁科員介紹司友武昌]  
　　湖北各處統捐籌餉局差一經改委凡在省　膺要差人員莫不紛紛介紹其親友充當司事該新委員並不知司友之賢否惟視介紹者之權勢情面爲衡以致有脚力司事均敢作弊苛索商人刻余藩以此種習慣度支公所各科員亦所難免特下手諭傳示各科課人員禁止以後介紹司友並令於諭尾各蓋名章蓋恐傳諭或有未周仍蹈積習也 
[滇省禁煙之近狀雲南]  
　　外務部日昨電致滇督以新訂禁烟條件第三條載無論何省十藥已經絶種他省土藥亦禁運入顯有確據則印藥即亦乐准運入該省等語現查各省報告禁烟已多有成效除東南沿江沿海各省恐一時尚難禁運外其餘禁種確已凈盡省分如體察情形可以禁運應先商度部飭令他省土藥不得運入該省一體由本部照會英使咨禁止洋藥輸入或土藥先已禁運或該省向無洋藥行銷亦據實聲復本部以便分别核辦惟條件内有英國得派員考察一切務須先自查確方可舉辦以免查復不實致滋口實希妥籌電復滇督接電後當覆電云北京外務部鈞鑒洪豔電敬悉滇經前督奏請縮短期限一律禁種禁吸禁運宣統元年正月起卽實行禁止他省土藥入境印藥一節滇未禁烟時亦祗滇十銷與法商從無印土入滇况值此禁運已久應請俯查滇省久已禁種禁運禁吸實與他省不同照會英使不准印藥運入滇境切禱經羲陽印 
軍界 
[贛皖預算不敷相同之調查江西]  
　　贛省督練公所軍事參議官張道季煜現接皖軍唐參議咨開案查皖省編練新軍混成一協業經成立惟度支困乏的欵難籌本年預算全案告成積虧之數至有一百二十餘萬之多昨日撫憲提出籌補議案大旨謂皖省預算不敷之數與贛省相埒其抵補各項内有减發軍界薪水一節敝處遵即呈遞意見說帖謂軍隊開支必須通盤籌畫皖軍本係减餉而額支各欵如公費衣履費柴草價馬乾掌韁醫藥費無不酌量减少斷非可僅就薪水一端即足以决定能否仿辦擬卽酌派委員前赴貴處調查軍隊經理一切欵項如何實發新水以外有無折扣以及營隊糧食價值低昂逐一研求以憑通盤籌畫茲派原充參謀處文案秦懋勳束裝前往貴省飭其賫咨投遞台端希卽飭由該管各員分别指示俾得折衷愜當以免窒碍 
[檢察廳加營務處銜不准杭州]  
　　浙省各檢察廳日前擬仿照府廳州縣請加營務處銜由啟省三廉訪具詳中座奉增中丞批云現准部章正在改革軍政之際各道府廳州縣所加總辦營務處等銜能否仍舊尚須察酌况檢察廳官司法獨立機關而營務處又在軍政範圍之内勢難合而爲一嗣後凡營翼弁兵有應行補助之處自應遵照部章辦理如有抗違情事准予禀候撤辦所請高等檢察廳兼總辦營務處等銜礙難照准仰即知照 
學務 
[縣令辦學成績之嘉奬湖北]  
　　王學使刻據省視學金華祝報告保山縣地瘠民貧學務發達較遲自督任之曹令金壽接篆後改辦通學開辦勸學所及師範傳習所禀舉總董選用勸學員劃分學區諭村董籌欵興學諭私塾改良敎育並頒發敎科書又於暇時巡視各學堂考騐學生功課勸學員所呈日記親自批答學欵不足禀籌木耳捐以資接濟實屬奪勉從事熱心提倡等情王學使查該令受事甫及一載辦學成績如此具見熱心學務辦事認眞實堪嘉尚特詳院專案奏奬以風有位 
[懐新小學生畢業核准松江]  
　　華亭縣昨奉提學司札准學部咨開普通司案呈據蘇州提學司詳查宣統元年下學期蘇省各屬舉辦高等小學畢業其中年限程度不符之人或以轉學或以表册核算不合分别准駁合於請奬者二百二十五名考列最優等張熙祚等四十六名奬給廩生優等王同福等一百十三名奬給增生中等薛炎等六十名奬給附生下等徐廷灝等六名奬給佾生自應照章准用頂戴等因計華邑懐新高等小學堂此次畢業者最優等二名王民福胡奎優等五名張昭瀛顧彭壽孫炳如吳鵬程錢紹起中等八名李奎璧顧維翰陸文傑汪佳生盛功耀沈福生陳福田劉泰亨　實業 
[鐵路大臣行轅之聞聞見見武昌]  
　　督辦鐵路大臣端午帥自日前在途被某甲誤撞入轎桿之内大受驚恐以後出入扈從益盛並以行轅往來各色人等每日不下數百誠恐有匪人混進特委親信之都司金開山爲檢查員會同守衞值班陸軍官弁巡警官長督率軍警巡查規定守衞稽查專章十條凡涉形跡可疑者出入即行搜檢行轅上下人等均發給銅質腰牌現計發下百九十塊有紅邊者五十七块無邊者百三十三块均長橢圓形約長二寸其上篆行轅執照四字下註第某字幾號文案隨員佩有邊執照其餘佩無邊者偶忘佩戴即被軍警詰問聞午帥有舊門生某前曾在鄂省學務中當差現在賦閑落寞衣冠未免樸實日昨赴轅求見守衞見其狀寒酸不爲通禀某即梭巡門前左右閑走看望守衞軍警以其久站不去疑爲匪人當將其拘送巡捕廳請示某巡捕識其與帥有舊一見大駭當詢明原由代爲引見午帥一面將守衞者申斥一番聞此人見午帥頗蒙優待允爲遞條子與鄂提學給以差使行轅所燃電燈係織布局代裝計四百餘盞月需電費銀千二百兩價值示免過昂現由會計委員派武巡萬清泉赴漢察看電機電料燈泡購置自行裝 
 
 

Page 12

 
 
第一張後幅第四板 
設以節糜費行轅來往公文日漸加多由京帶來人員頗煩鈔寫之勞本擬出示招募士人充當書記因恐黨人冒名混入爰請鄂省將已裁各大衙門書吏中之公事熟習字　端正者選派二十名送轅以資辦公　鄂省鐵路學堂乃張文襄爲造就修建管理川粤漢鐵路人才而設現建築科學生早已畢業賦閒無所事事日前午帥抵鄂時該生等紛紛禀請投効茲蒙午帥傳見面出路學題試騐尚稱學有心得聞午帥並詢諸生以湘人反對國有問題根本上之解决辦法有數生對答頗合帥意縱談良久始命退出鄂省平林店鎭之鐵路協會分會幹事長錢君樹勛於日昨來省上書午帥條陳修路政策洋洋數千言深爲午帥嘉納立即傳見暢談一切諭令在省靜候俟工程發朝時卽任用以資臂助說者謂此乃午帥籠絡鄂人之手段也鄂境川粤漢兩路前數年即經張文襄聘用日工師原口要帶同湖北測繪生王常等反復測勘丈量趙次帥在鄂任内原口期滿回國各測繪生亦一律辭退此次端午帥蒞臨該生等咸求重用聞午帥以鄂路雖有圖說而生手决不清晰底細復勘需費必多故擬錄用前派各生以期駕輕就熟鄂垣武勝門外塘角地方早勘定爲粤漢路首站建站之用業已開闢馬路規畫并然現該路動工在即須預備堆棧輸送材料昨午帥特委員前往勘估 
雜記 
[鄂省州縣虧空公款之苦樂湖北]  
　　鄂省前辦統捐差使之史牧謙舒令禮鑑寳令益王令允成等因各虧公款巨萬發交首縣看管情形巳誌前報茲聞舒令已繳出銀一萬一千兩内有三千金爲其所歡妓女王大金玉資助緣舒爲政界嫖王中最有名人物面貌旣好金錢（舒每在妓家乂麻雀動輸逾萬以此虧空甚鉅）又多妓女咸以認識爲榮故此次大得妓力其餘悉由姨太太變飾而來（其妾乃前浙撫聶某逃妾曾在漢賣淫名張帥君）至下餘之數因飾物不易變價約定十日内歸清現鄂藩已飭令釋回矣至寳令亦係嫖塲有數人物現在所虧之欵已由乃兄寳子申觀察代措五千繳納得暫釋放其餘立限八月初償清惟史牧與王令一則病已埀危抗不認繳一則四處挪借毫無眉目而當道追呼甚急史王家屬均焦灼萬狀並聞舒寳兩令繳款之後同寅嫖友皆在妓家置酒爲之袚除不祥該兩令幾有酬應不遑之勢較之史王苦樂不啻天淵云 
[杭垣離奇搶親案之判决浙江]  
　　杭垣城内周姓女學卿前由面兄出庚帖許與張永安後正擬擇期迎娶突聞女母蔣氏欲帶其女隨長韓阿三同往上海之說張遂於六月十一日雇輿一乘親至周蔣氏家將婿學卿强行接回正在舉行結婚禮間周蔣氏以張永安搶女等情具訴地方審判廳由檢察廳傳集原被人證起訴當經該廳發交刑庭遵章片請檢察官蒞庭監審提案鞫訊張永安周芝薌據各供述前情不諱惟周蔣氏周學卿一味刁展據供旣未借錢又未許婚該廳以供詞互執未便偏聽移請檢察廳前往調查去後嗣據報告張永安在永壽菴借洋係周學卿同去周蔣氏搬住三元坊朱源興軍衣店鄭家及下城王衙前房飯租金等洋均由張永安代付有確證可查者不下四十餘元其餘所墊所借之錢却無憑據等情當由該廳復訊周蔣氏周學卿均俯首無詞惟周蔣氏堅請並未將女周學卿許配張永安之事該廳以婚姻之事本以雙方合意爲標　此案張永安雖有婚帖係周蔣氏之子周芝薌所出未經其母允可當然無效周蔣氏以女爲餌引人入勝張永安先受其愚後復强制均有不合固不能偏右張永安之行爲謬妄亦斷不能聽周蔣氏以女騙財任令狡展案經訊查明確自應秉公判决周蔣氏張永安周學卿均合依不應得爲而爲之者處四等罰律各擬處四等罰能否完納罰金移請檢察廳俟上訴期間經過確定後查照執行遵章彙報至周學卿年輕無知且事由伊母主持應予免議周蔣氏所欠張永安代爲借貸房飯租金確有著落之四十元自應飭令勒限呈繳給與張永安領回以清糾葛其餘所用之欵旣查無證據確數無憑着追應母庸議所呈婚書當堂塗銷 
[店夥毆打經理之控案松江]  
　　青浦南貨號協豐經理孫濟亭以 
號内疊次失物爲數頗鉅後有吳俊卿等出而見證謂此事俱係店内夥計吳叔平等串竊孫某向吳某理論兩相口角嗣於上月二十八日假商會開談判會是日商界之來會旁聽者甚衆詎料孫某方報告數語而吳某卽糾集無賴蠻毆孫某父子遂一哄而散現在孫吳兩造各具禀縣署尚不知以後何結局也 
紀事 
[英之維持人道主義者]  
日本東京有所謂吉原者。公娼集匯處也。此種公娼約五六千人。每百餘人爲一處圍以鐵栅完若鵲籠。籠外懸一長牌。大書特書日自由賣淫每名遊費五角或一元不等。（此係明治維。新後第一政策開辦至今已四十有年）以故每至夕陽西下。日本國民中好淫者。趨之若鶖。前月吉原大火盡。化烏有。日政府星夜築建。遲至下月。全部告成。又將自由賣淫矣。不料陽歷七月十八日。英國婦人選舉權期成會同盟會長夫屋塞特夫人。及婦人自由聨合會長其斯拍特夫人。率領會員百八人。簽名致函東京府市長尾崎氏。要求解散以維持人道。其書曰貴國公娼。價亷物美。誠可快國民一時之游。興特今日世界崇尚人道主義。各國雖多賣淫婦。然未有如貴國公然提倡之者。權利所在自不可失。但國家保護利權亦須酌量國體上之關係。貴國非自命。頭等國民乎。尚望以頭等國民之思想。保全頭等辑民之面目。吉原萬不可再興從速解散。以重人道主義。此後公娼。或興或廢。任其自由。萬不可加以拘束。限其出入本會爲世界婦人維持人道起見。故不憚爲貴市長一陳述之也。 
　　記者曰。世界公娼。始臬匯之處豈獨一吉原然哉。然而英國婦人之維持人道者。乃僅僅爲日本人言之。豈目見一國而不見他國乎嗚呼噫嘻。 
雜錄 
[劉忠誠軼事]  
　　劉忠誠公坤一之督師出關也。總兵楊金龍陳鳳樓申道發皆從。初以金龍爲中軍。金龍忠實多忤近侍。而道發便佞連近侍。讒金龍去之。道發代將中軍。金龍統步兵屯於外。鳳樓統騎兵。鳳樓當爲馬兵時。從忠誠父軍。軍潰。鳳樓獨負之出。歷功。保專閫。忠誠最厚遇之以抗直故。亦不得中軍。其時日兵尚未至夜半有北洋運糧兵輪來。施號礮。全營驚潰人相踐多死。勢洶甚。金龍鳳樓皆久歷行陣聞聲審爲營潰。嚴陣赴中軍。忠誠左右無一人。自登望樓見籠燈一隊來甚迅。謂日兵果至復見籠燈兩行。夾之而趨。將合乃突過其前。行益迅。忠誠已决自裁矣。前行兵至鳳樓騎兵也。至營門呼中軍。道發已先逃。忠誠自應之。審所部呼之入。使列隊自衞。更一隊至則金龍兵。以步隊故後。騎兵也亦留之。遲明而道發還。伏地待罪忠誠大痛斥。命斬之。金龍鳳樓。力爲乞免。不從請。益力。乃貸死候參革。金龍等復力請念舊。乃逐之。而道發遂歸徐州鎭任矣。當師行時。選精銳五百爲親軍使道發統。至是晚潰散。　晨並歸伏罪。忠誠對之長歎。盡資遣還江寗。金龍復將中軍。逮忠誠還鎭。力拔金龍鳳樓皆專閫。後並以抗直忤衆。有讒於忠誠者。忠誠不爲動。蓋深德之也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第二張第二版 
本埠新聞 
[議改埋没水管之路綫]  
　　法工董局自來水廠現擬在陸家浜添設枝管接　斜橋俾與法租界之水管周流交通會經法總領事照會滬道轉知城自治公所由議事會議准添埋已經會勘劃就路線呈明滬道請示在案茲由公所查得該廠所定路線圌式自陸家浜繞至斜橋地道太遠將來動工時周折不便是以議就改向蘇路公司車站路直前埋設迤邐至斜橋刻巳知照法工董局將線繪圖準商允蘇路公司准予照辦並先將辦理情形稟呈劉觀察備查一面由該管領事訂期派員會同所董詣勘插標以便興工 
[袪除點綴園景之阻力]  
　　本縣田大令出示曉諭云據舊花業公所清芬堂職董張詠棣全體同業曹協興張源茂徐恒森等禀稱業等公所　桂花廳廳前向有承糧隙地一方歷蒙前憲給示勒石在案後因起造岑樓被二班會首指爲焚化冥錠之庫基出而干預蒙前　查明此項隙地係公所之産惟以起建岑樓有碍園景而禁止去年二十一行商公議濬修廟園荷池并築磚欄以埀久遠而此項工程各業現均竣工公所因被二班會首藉詞前案希圖歸伊築造伏思建樓因碍園景而止今築欄非岑樓可比何得妄持前案謀奪公産當經禀蒙自治公所查騐久無定斷且二十一行商亦具呈公禀誠恐因循案懸莫結貽悮要公實非淺鮮禀請諭飭二班會首毋持阻撓并請給示保護俾得照議築造至岑樓則業等公所自願永遠禁阻并乞勒石示遵即後首碍欄朽壞亦准隨時興修以保荷池而免紛擾等情並據廟園各業公所荳業萃秀堂等公禀請飭清芬堂照議築造前來查前據廟園各業户勸學所等公呈修濬荷池翻砌街道等情當經出示在案茲據前情除函知自治公所外合行出示曉諭爲此示仰諸色人等一體知悉爾等須知舊花業公所尊照廟園各業公議建築磚欄係爲點綴荷池園景起見非比建造岑樓有碍從前禁止之案自示之後務各遵照勿得悮會阻撓亦勿作踐損壞其各凛遵母違 
[穗禾與惠和之纏誤]  
　　城自治公所水巡隊前日查獲江北船户王扣子深夜駁運白米二十五石旋又賭給洋兩元致被拘解裁判所由所董查明係穗禾米行賣於津商某甲當卽知照裁判所飭提行主嚴究在案昨由穗禾行主遞禀申辯即經湯裁判飭提在押之王担子研訊供由太平馬頭惠和行雇令駁運至大成輪船每担駁力洋一角詰其共裝幾次王稱裝過三次惟是否出口不得而知判留候補提行主到案再行質究 
[復訊賴債逞兇之富户]  
　　全泰美磚灰行股東紹興富户陳芝生因倒欠各莊鉅欵蠻賴逞兇由公共公廨傳訊交保在案前晚復經寳讞員提訊恒德等各錢莊均派人投案環求究追寳讞員以原告未經到齊判陳仍交原保諭令原差於三天内傳集各原告聽候質訊 
[股東母遽着急]  
　　萬裕莊股東張德生經理李杏芳因倒欠傅盛德王厚福吳竹安邵林記等銀兩被控前晚由公廨寳讞員提訊傅投案求追被欠銀三萬八千餘兩訊據張供傅亦是萬裕股東欠傅之欵須俟外欠理清後再理訊之李供已湊成現銀五千二百兩尚有值銀三千兩之單契可以料理判張交保李押候將單契等變價攤償 
[董事偏袒强盜]  
　　張金茂之花衣船前在浦東夏家嘴角被盜搶刧即經禀奉本縣田大令飭捕徐文等緝獲盜黨徐阿關徐金海土坤生王阿毛王根七薛木泉等訊供監禁在案現由該處某董到縣意欲將該盜等保釋田大令以案關盜案何可來縣朦蔽大加申斥而退 
[水巡隊獲盜續誌]  
　　巡警總局水巡隊緝獲盜匪吳阿三一名盜船一艘並搜獲子藥馬刀金戒銀洋等物略記昨報茲悉此案係由眼綫卞仁義投報該隊嗣又續獲王貴（即徐老四）胡阿三劉梅祥等三名一併解送總局經裁判員分别研訊先據卞供該盜等夥刧常熟戚墅堰航船共得贓洋六百餘元嗣據吳劉徐三犯供稱由卞起意糾往行刧是實胡供因與吳犯同名致被悮拿質之卞亦稱胡不在内判吳劉徐及卞一併收押候傳失主到案再核胡暫交妥保候查 
[暴客圖刧未成]  
　　前晚有暴客四十餘人各執器械擁至引翔港二百四十八號門牌某槽坊撞門圖刧幸是晚天氣酷熱該坊鄰居均未安睡羣起喊捕該盜等見勢不佳四散逃竄旋經楊樹浦捕房巡捕追獲盜匪桂國春一名卽於昨日解送公共公堂請究經德襄讞商之英貝繙譯官判桂押候補提同黨到案併究 
[木作頭抑何兇横]  
　　姜晋記木作頭前日誣指小工顧德樓行竊鐵扒私　吊打被崗巡徐雲鶴偵知入四喝阻詎姜非惟不服反與該巡警爲難恃衆逞兇毆失警笛嗣經鄰崗巡警到來將姜拘局由蕭區長訊得該作頭誣良私刑兇毆巡警實屬不法巳極從寛判罰洋五元並賠警笛飭具改過結開釋顧斥退 
[再誌出售牛油之瓜葛]  
　　德商利得洋行控同源號經理顧仁鏞出售牛油攙雜他物一案昨晨十時復由公共公廨寳讞員會同德師副領事升座特别公堂研訊原告西人立德延代表律師哈華托譯訴前情並請究以欺騙之罪訊之顧延愛理司佛威兩律師辯稱被告遵照合同辦理並不攙雜他物原告所控各節被告均不能承認中西官會商之下判各退去候禮拜五早堂復訊 
[城内]  
平治道路○小東門内天官牌坊道路崎嶇陰溝淤塞曾經北三舖十舖救火社會同籌集欵項並自由治公所補助經費將該處道路修砌並通溝穴業已竣工現由該會查得尚有大生弄至城根一叚又新北門内舊校場一帶亦應及早修砌爰於昨日約同估勘工程在所集議仍候自治公所路政處籌劃 
　　父子同惡○徐仲魯同洪卿通同二十七保五圖地保夏順生盜賣吳姓坟地四畝五分舊與某洋行得價洋二千八百元被徐分肥吞没前經涉訟縣署有案現被吳潤生偵行徐住居本城老北門内大街遂奔至徐仲魯家中意欲扭徐到縣被徐父子亂吹警笛大呼捉則將吳毆打當由站崗巡士拘至北五區經汪區官訊悉情由判徐父子交保吳 
 
 

Page 19

 
 
第二張第三版 
退去候示辦理 
　　土棍宜懲○西鄉諸翟鎭附近居民張書生前在縣署控告着名土棍曹小弟倪阿連等將伊子和尚擄去藉端勒索即奉田大令派差拘獲收押在案昨經帮審承明府升訊原告張和尚供被土棍曹小弟藉端索詐又被紏同倪阿連等二十餘人拔至空廟鎖閉二天僅食二次小的之父情急投報憲署曹見案已告發遂卽毆打釋放現曹到案請求嚴究又據見証陸竹卿到堂供明前情並稱曹之餘黨現雖　開若不嚴緝究辦地方何堪設想訊之曹小弟供家有妻女數口耕種度日不敢與匪爲伍况小的在押患病多時蒙恩送堂醫治刻未見效求宥判仍還押候再訊辦 
　　道批四則○孫令乃洛禀批來禀閱悉該令濫交匪人遽通有無又不將首尾過割清楚以致涉訟公庭殊屬不知檢束現有另案發縣訊理姑候札飭上海縣一併澈究可也續禀並發王家翰禀批候傳馮錫麟來轅聽候本道示期集訊可也楊金桂禀批案已由縣斷贖應遵斷息喙毋得來轅混瀆自取訟累抄粘揭還陸福堂禀批案經控廳飭理仰川沙廳照案催理完結具報毋任訟延抄黏並發 
　　道轅紀事○新海防典史朱益增到道禀謝奉委赴粤公幹棉花驗水局委員吳汝繹禀知由蘇回滬銷假陵軍部副軍校徐翰青禀見 
[南市]  
　　更舉區長○南區分辦處區長現届一年任滿業由城自治公所議事會議舉朱紳子堯接辦昨已分别更替矣 
　　情節不符○昨日法捕房派探持公廨傳票至南區分辦處禀稱案據某西報呈控排字人朱鑑林唆使衆工人罷工要挾旋復逃避無蹤現已查知匿居貴境鈎玉弄地方請爲派探恊傳等情當經警法當值員察得票上註有英美租界字樣與所禀之情不符未便照准旣由該探在途將朱扭交巡士送區請示奉諭暫留候公廨另行出票提回訊究拖累保人○甬人姚玉書控住居西門外之湖南衡州人羅開軒於去年担保馬少安借去銀三百兩洋七十一元係爲開採煤礦之用迄置不理求請追繳昨經裁判所傳訊羅供由喻德美即贊臣說及是以代向捷成洋行以田單抵得定銀現在馬不在滬求察判交保設法尋馬交案如能將物件作抵姑准暫釋 
[閘北]  
　　拐匪解縣○吳光德控王麻子李直甫等串拐伊子一案昨有警局裁判員覆訊一過判發上海縣訊明核辦 
　　索還借欵○祝蘭亭昨將薛應魁扭至四路分局控被欠洋一元五角屢討不還經蕭區長訊明判薛繳洋給祝具領完案 
[英租界]  
　　美員回滬○駐滬美副領事海德禮君因公離滬後所有會審公堂陪審事宜由哲副領事代理茲悉海君公畢於前日返滬昨即照會公共公廨照常陪審 
　　須問中証○寡婦張俞氏控陳掌生不還抵借洋一百元前晚由廨提訊氏投案求追訊之陳供所借氏洋一百五十元已托中証三阿姐交還一百三十二元判陳交保候補人証再訊 
　　婦人待解○鎭江婦人瞿王氏前在烟台賣娟經該處地方官解送來滬由廨判發濟良所嗣因在所縱火圖逃改留棲流所旋復縱火解奉公堂判押女所一月期滿再核在案昨日届期由宫媒解案請示經孫襄讞會商英翰副領事判氏留候備文遞回原籍以便就近交予家屬領回管束 
　　集衆索債○妓女鏡花閣今春嫁與金晉笙爲妻因欠俞柳氏等帶擋不還由柳氏親至其家索討無着氏即吞烟圖盡當由金出面以氏吞烟圖詐等情控奉公堂訊判押辦有案茲已釋出氏心不甘服邀集該妓債主任廷旭王家福陳雙桂徐崇甫顧張氏等男女多人具禀公廨求請追繳當奉寳讞員核准即於昨日飭將原被各人一併傳案分别過堂候訊 
　　小小洋債○印度人生德半控孫振山許金坤借洋不還昨晨由控將孫許兩人傳至公堂交保候訊 
　　大煞酒風○楊文星前日與周雲清同在北四川路八十三號酒店内飲酒過醉楊突出利刀向周猛刺周即奔出喚捕將楊拘入捕房昨解公堂訊係酒醉所致惟持刀出外究屬違章着楊罰洋十元與存案之刀一併充公 
　　大閙飯店○朱順發張紀生劉順榮前日在吳淞路二十二號門牌某飯店内忽起衝突朱持刀將張之左臂戳傷並擊碎碗盞等物當被扭控捕房昨解公堂訊明判朱押七天並賠該飯店捐失洋一元一事 
　　亷恥何存○無賴何寳才深夜在黄浦灘誘令西人鷄奸被捕查獲昨解公堂訊實判押一月期滿逐出租界 
　　何事戀戀○過犯王阿四張阿根均復來租界由探查獲昨解公堂訊實判王押西牢一年期滿　逐出境沈押候查明另案併究　　事不干已○船户錢李氏與沈壽昌等控告莊桂生錢阿記陳培坤等深夜上船攫取金戒兩只一案昨經公堂復訊莊等仍供係由該船上之楊某招往捉奸並未搶取金戒乞宥問官以李氏有無姦情均與若輩無涉判莊錢各押一月陳押三禮拜分别示儆 
　　女子行竊○女子麥銀根因案留養濟良所期滿後由所代荐於天通菴附近李姓家爲傭茲因竊取主人金飾被控捕房昨解公堂訊明判發押棲流所一月期滿擇配 
　　管束宜嚴○江北小孩羅小三仔因竊人衣物由廨訊明留候父母投領在案昨晨孩母羅焦氏投案求領中西官准將羅孩交氏領回管束 
　　兇徒收押○龜奴楊月釗楊阿四朱阿根因將柴掮客袁邦樓毆傷被控昨由捕房解至公堂訊明判兩楊各押一月朱押三禮拜　　失竊無憑○安微人劉少梅寄寓寗波路一百三十四號客棧内前日因失去現洋一百餘元即往老閘捕房報告派探往查因無實據遂置不理詎昨晨劉又投廨請究中西官以曾經報緝未據捕房請傳未便照准諭劉退去 
[美租界]  
　　乘車跌斃○前晚有年約三十餘身穿藍布衫袴之男子乘四十四號電車至茂海路華特路轉角跳下跌傷由捕車送同仁醫院氣絶而死昨送驗屍所羊保報縣請驗 
　　失火即熄○華記路九百四十九號張和尚家前昨不戒於火由鄰居帮同救熄昨經捕房飭派中西包探前往查明禀復核奪 
　　車夫倒臥○東洋車夫郁維坤昨載某洋人至乍浦路郁忽忠痧症暈倒於地由該洋人喚捕送往同仁醫院療治 
　　行人倒斃○昨有年約四十許形似小工之某甲倒斃於海寗路由捕報告捕房着保查明棺殮 
　　英捕毆人○百老匯路某銅匠店夥包阿廷昨投捕房控被某號英捕兇毆受傷請爲查辦捕頭准之 
[法租界]  
　　揑名寫信○江西人黄漢卿現住榮華棧内因日前揑寫信函致南市某小學校當被查悉函請裁判所飭差持文至法廨移提即經聶司馬飭探將黄傳案略詰數語准交來差帶回訊究 
　　拒捕逞兇○一百八十六號華捕投廨訴稱虞阿黄前日在天主堂街口盈大錢莊兌換錢洋口角用武喚小的往拿虞又拒捕致被打傷鼻樑胸前等處後由他捕到來始得帮同獲住解請重究當經聶司馬提訊屬實判枷號一天押捕房七天示儆 
　　故意違章○金長卿陶阿福前晚同坐自由車至新租界八十五號安南巡捕以其未點車燈上前干涉陶正欲點燈詎金不服竭力阻止並與該捕爲難後由西捕等到來帮同拘入捕房昨解公堂請究　司馬商之顧副領事判金枷號一點鐘再押捕房二天陶從寛罰洋一元充公 
　　車夫收押○車夫胡四因索錢起釁將碗擊傷二房東陸九之手臂業由醫院醫愈一併送廨請示判押捕房七天並着交醫院費洋三元六角斥釋 
　　賊膽大大○瞿阿東行竊工部局西人絨毯等物當被獲住送捕解廨請辦判枷號一月示衆期滿再押三月　逐出境 
 
 

Page 20

 
 
海上閒談 
觀於地方市政之疎密。即覘國民自治之能力。吾人久居滬上。知凡街衢之清潔警衞之嚴密。商務之殷闐。英界似較法界爲優從此可知撤克遜民族之優於臘丁民族矣今入閘北華界。以及城廂内外其湫隘囂塵。幾令人掩鼻而過。則其自治力之薄弱。較之英法兩界。不更有天淵之别耶。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張後幅第二版 
要摺 
[學部奏擬具游學日本高等五校豫備學堂章程等摺（續）]  
　　第四條京外考騐學生應以奏定中學堂課程爲準考試報名時須呈本人照像片一張及中學畢業文憑（各省考騐者應於文憑上加蓋甘省甘年考選日本五校預科學堂騐訖戳記然後發還以杜本省不取來京再考之弊）選送到堂後仍由本學堂覆騐像片文憑覆試一次如有程度不符者概不收錄 
　　第五條各省考送學生不足之額曁本學堂覆訊未經取錄之空額均由京師督學局在京招考八旗順天五城及旅京公立各中學畢業生以補之（外省中學畢業後旅京者亦可與考但外省已考未取者不得來京復考） 
　　第六條各省考送之學生均應於年暑假内未開學之前到京本學堂於開學後五日以内舉行覆試概不補覆遲到者須俟至下一學期方可覆試入學 
　　第七條本學堂覆試錄取各生應覓正副保證人各一人並親具志願書聲明在本學堂未畢業時不得中途廢學及轉學違者將本學堂學費等項加息追繳又送往日本取入五校之後如有廢學轉學情事應將本學堂學費等項曁赴日川資及五校學費補助費一律加息追繳如本生無力繳納時應由保證人償還 
　　第八條本學堂學科課程及每星期敎授時間列表如左 
[文科課程表]  
學科第一學期每每二學期每第三學期生星期鐘點星期鐘點星期鐘點 
國文三三三 
日本語文二○二○二○ 
數學二二二 
世界地理三三三 
世界史三三三 
英文三三三 
體操二二二 
合計三六三六三六 
實科課程表 
學科第一學期每第二學期每第三學期每星期點鐘星期點鐘星期點鐘 
國文三三三 
日本語文二○二○二○ 
數學五五五 
理化三三三 
英文三三三 
體操二二二 
合計三六三六三六 
文科中之地理歷史實税之數學理化應一律以日本文敎授惟在第一學期内可酌用中文敎授 
　　第九條本學堂以三學期爲畢業如肄業兩學期而程度及格者（以日文日語能接直聽講中文通適普通學完備爲度）亦可提前畢業滿三學期而考試不及格者准其補習一學期再考仍不及格者卽行開除 
　　第十條本學堂肄業期滿及格各生送往日本與在日本普通畢業生一同送至五校受競爭試騐拔其程度與日本學相等者錄取肄業如第一次不能錄取准其自費在東預備若干日再行送考如願另考五校以外之官立私立高等專門學堂者聽惟不得給予官費 
　　第十一條送往日本投考各生未經取入之先一切膳宿各費應令自籌俟考入五校後照章給予官費 
　　第十二條此項學生投考五校所取名額仍不劃分省界畢業後分歸各省効力義務仍照原定五校章程辦理 
　　第十三條本學堂學生不收學費及敎科書費其飯食寄宿操衣紙筆參考書等費應由各生自備 
附則本學堂開辦以後如有未盡事宜須將本章程增加修改之處由本學堂呈明學部核定辦理 
來稿 
[遠東通信社來稿]  
　　本年英下院會議千九百十一年至千九百十二年之海軍預算案先由海軍大臣馬克金納出席演說謂英之海軍經費綜計四年以内須得四十四兆磅加此巨額政府無意於借欵誠以借款辦法乃爲暫挪卽塡之計至於海軍費乃與英國相終始固非其他之商業可比今年預算誠可謂達於極點然政府終當就本年入款以求彌補决不另起新債現造之大鐵甲約於千九百十四年可以完竣吾不能於未成之前洩漏秘密然可報告大略於議員諸君即此未成之大鐵甲此係利庸及臥海庸兩式之戰艦也據海軍專會研究以爲大特靈樓斯實較他式之大鐵甲省費故不本年預算至千九百十四年當再添造特靈樓斯及巡洋艦至三十艘庶可備用吾英現有舊式鐵甲四十八艘就中有七艘當毁去其餘當視他國毁舊鐵甲之數以爲比例續行毁去或俟我之新鐵甲造成若干即毁去舊鐵甲若干如是旣可省費復得充補似爲穩便德國今年之海軍預算視英實爲减少然此不可盡信因德之借欵不在海軍預算之内每由内部設法掩蓋以免吾英注意是德之海軍費實有一部分納藏於内部預算之中不可不知又英有印度洋太平洋及大西洋各處艦隊經費目然加大而德則聚精會神萃於一處此其情勢又非英之所能比擬也吾之預算無他惟欲保有我之海權再三年後英之地位極爲危險彼時英之海軍全數僅能比於德奥義三國之海軍而德奥義之海軍係聨合一處英之海軍則須分布於印度洋太平洋及大西洋等處此其不敵無智愚皆知之况英之欲保海權决不僅在英倫四周之海尚須及地中海若然則彼恃與德奥義爭地中海不綦難乎越日政府向下院提出千 
 
 

Page 27

 
 
第二張後幅第三版 
百九十一年至千九百二十年海軍預算計四百八十萬磅社會黨（卽工黨）議員馬脫拏爾演說謂下院近年深痛心於海軍預算日有增加此項耗費並非眞有萬不得已與萬國情勢相帶也嗣歷舉各國海軍額與英比較證明英之海軍全數實尚强於德美兩國海軍連合之力是英不必恐懼德美之敵英矣英人每謂他國增加軍備英實不得不然究其實情實英先增海軍遂令他國不得不增耳吾請减縮英之海軍經費卽他國不减吾英亦當先减以爲之倡旣而自由黨議員金格提議謂下院甚太息英國長此繼續擴張海軍極願政府與列强同時設法减縮軍備以蘇民困自由黨議員波松畢提議謂海陸軍之耗費不僅民力担負太重且係一萬國共公之危險事件海事大臣之計畫錯處甚多彼謂彼懼德美增加海軍力實則彼自誤會也（未完） 
國外新聞 
[波斯首相出閣]  
　　三十日倫敦電云據德黑蘭電稱波斯國會已贊成將首相西派達調出内閣 
[英國政界爭論續誌]  
　　三十日倫敦電云首相愛斯奎士君在下議院所發之演說爲羣聲所亂不克盡言今已載諸報章之上據　修正各欵總言之實爲通國决斷反對之舉與承認戰敗之大黨無一毫損傷或有一毫侮辱彼等僅須使國民明白彼等之直及自由黨之枉於是即可取銷該議案又電云英皇因下議院起有風潮巳展緩出游戈特胡特有統一黨議員多人聨名上書向首相愛斯奎士君道歉該黨在下議院失禮之舉動並謂各員之狂呼騷擾實黨中之執拗者爲之　（以上譯字林報） 
[葡萄牙保皇黨大舉]  
　　三十日栢林電云據西班牙京城自由黨消息葡萄牙已起反對共和黨之亂事葡國逐君曼吕爾親在其中設謀 
[土京大火續聞]  
　　三十日栢林電云斯丹巴爾地方已全燬於火土皇深爲情惻陸軍部大臣於救火之際身稍受傷德國駐艦洛水來號之水手亦均登岸助同撲救斯克塔里地方亦有大火駐土德國大使已向土政府傳達德政府憐恤之意德國報章均著論以吊慰之 
[日將游歷羅馬尼]  
　　三十日柏林電云本乃木大將已行抵羅馬尼京城蒲開萊斯脫大受該國君民歡迎 
[美議院批准海狗約]  
　　初一日倫敦電云據華盛頓電稱美國上議院已批准捕捉海狗條約 
[摩洛哥大局警訊]  
　　初一日倫敦電云據傳摩洛哥大局日漸危急外間有德國已徵調預備隊四十萬名之說昨日下午内閣在下議院開特别會議討論摩事法奥兩國大使均赴外務部謁見外務部大臣葛雷君（以上譯文匯報） 
小說 
[言情小說海孤兒（七十三）]  
　　語旣。即偕愛力森同入膳房。搜取食物計前後合得鐵罐肉食數十。糖一巨塊。茶葉一箱。麵粉一巨囊。　屑二囊。此外尤有果品及麵包咖啡等。又雜取帆布鐵釘。及椎刀鋸鑿等。以備登島之後。搆帳而居。愛力森臨行時。復取手槍數支。携入小舟。位置旣貼。乃請馬利亞及弗倫富士登舟而坐。威耳亦坐馬利亞之側。愛力森及沙遜力盪其槳。未及薄暮。已及馬尼克耶島中。愛力森等立搆二帳。二居馬利亞及威耳二人。一居男子。弗倫富士亦厠其内。馬利亞爇火煮咖啡。以飲衆人。衆少食麵包。及飲咖啡後。草草寢息明日。愛力森復以小舟至大舟之上。運取需用諸物。馬利亞欲令愛力森剖取船板搆屋自蔽沙遜阻之曰此間爲西印度羣島之中樞。時有輪舶來往。數日之間。吾輩行必遇救搆屋何爲。愛力森乃止。 
　　愛力森等居島二日。亦殊無苦。食品充足可支月餘。島中不特有淡水且多生果蓏之屬愛力森長日晤馬利亞。心乃至樂沙遜晤密昔司威耳亦然。似覺身居島間。别有生人樂境。美人相對。雖死猶甘。矧馬利亞與威耳感恩知已。在在露其傾倒之精誠。愛力森及沙遜見而益悅。計苟無餒死之虞者。直願終老於此島之中。不願得救而遄歸英國矣。計島居者共有六人。舍馬利亞愛力森等四人之外。尚有弗倫富士及童子麥根。馬利亞遇此童子甚善。童子亦依依馬利亞之側。如依其姊。實則馬利亞者。有如大冶之爐。無論金鐵之屬。平時雖甚堅剛。一入洪爐。無不融爲流質。卽以著者家有摯愛之妻。苟一近馬利亞。勢亦至險。以具有感情知覺之人類。而近此清麗妙曼之天人。安能不蒲伏其裙幅之下。讀者諸公。當知以有妻之人。而復致其愛欵於閨秀。此大罪也顧以著者。當之。亦决不能漠焉無愛。第回念糟糠。自顧名節。斷不至或存非禮之心。此著者之所可自信者也。此童子天性至佳。一經馬利亞之撫慰則悅不可狀。著者曰。此童子之幸。福蓋無涘也。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
