# 1915 - 354 - 4915403

 

Page 1

 
 
   
 
 

Page 2

 
 
時評 
[不穩之消息（冷）]  
　　我輩爲人民者孰不願太平無事然而必不能有太平無事之願者天爲之歟人爲之也據東京電報雲南已揚獨立之旗而政府亦有伐滇之舉是中國不穩之消息又已有所傳也 
夫不穩消息之傳每未幾而有聲明之舉此次之消息果又將聲明以爲不確耶抑否耶嗚呼中國從此多事矣 
[命令]  
　　十二月二十五日政事堂奉策令派那彥圖江朝宗麟光志銳寳熙治格志錡阿穆爾靈圭管理値年旗事務此令 
又令任命白寳山爲海州鎭守使此令 
又令龍州關監督以鎭南道道尹兼任朱孝威著來京另候任用此令 
又令國務卿奏銓叙局詳稱遵核外交部領事各員資格請分别叙官等語胡維賢楊書雯林桐實馮祥光徐善慶王守善歐陽庚施紹常桂植林軾垣稽鏞許同范賈文燕余祐蕃均授爲中大夫馬永發授爲少大夫陸是元柯鴻晨均授爲上士此令 
又令國務卿奏據銓叙局詳稱遵核同武將軍行署書記官各員資格請予叙官等語楊兆泰崔廷猷吳人達鮑振鏞均授爲中大夫此令 
又令奚宗唐授爲陸軍步兵上校此令 
又令海軍部奏請任命杜錫珩爲肇和軍艦艦長應照准此令 
又令陸軍部奏請將王敬銘授爲陸軍步兵中校梁榮魁梁廷威馬繼昌劉俊張朝壐馬逵馬幹均授爲陸軍步兵少校應照准此令 
又令陸軍部奏請將張希鴻莫正聰均授爲陸軍步兵少校應照准此令 
十二月二十五日政事堂奉申令中央各該官署爲承流宜化之源目前設官分職雖有現行調度可循而爲整理行政起見考成之法旣不可不嚴任用之方即不可不重各部院局署參事司長廳長各職職務均屬重要其任用程序自宜特别審愼以重職守而專責成所有政事堂各局各部蒙藏院鹽務署參事司長廳長各職均着改爲簡任職由政事堂飭銓叙局發給簡任狀嗣後遇有缺出仍由各該直轄長官請簡一面遵照文官任職令所定資格愼選得力人員加倍預保並着政事堂飭法制局於依令修正現行法令案内查照分别彙案修正此次改定各職應支職俸等級均仍照原給俸額辦理此令 
又令中國列朝舊制採選宫女以供使令雖或明定年限及時婚配而末流之失每至永閉掖庭幾同幽禁有明中葉以後每届采選秀女民間婚嫁爲之一空擾累閭閻可爲殷鑒從前挑選宫女之例着即永遠革除以祛秕政而重大權此令 
又令據庫倫辦事大員都護使陳籙電稱恰克圖佐理員都護副使劉崇惠到恰後公署兵房並未建築已用去開辦費一萬二千元所報用欵數目於開辦預算出入過多並不遵洽日電令擅自携欵回京又所報派秘書陳靜蘇元瑞前往科布多開辦亦無其事等語劉崇惠着即褫職交外交部查辦此令 
[專電]  
　　北京電改元聞採用炎德二字　　北京電錫爵年俸擬追加預算交議院追認 
　　北京電憲法起草委員會昨討論推舉委員長及經費問題　　北京電政府飭財部撥發淸室優待欵 
　　北京電朱家寶昨奉電召來京　　北京電内蒙多羅郡王托特吉帶隨員二十餘來京 
　　北京電水利局有歸併農商部之說 
　　北京電浙省舖户捐頗著成效財部已飭各省仿辦 
[特約路透電]  
　　北京電北京謠言紛傳謂雲南已以哀的美敦書致中央政府限令二十五日午前取銷帝制否則滇省宣吿獨立云云此說迄今並未證實又傳說政府刻派要員馳赴雲南磋議）二十六日（ 
　　貴陽電此間未曾因帝制恢復而有亂事之徵象本地某印刷公司刻運入日本造紙機器聞價値十一萬六千元此處製革廠半燬於火損失一萬餘元（二十五日） 
[譯電]  
　　北京電順天時報載稱第十師將全行派駐上海（二十五日） 
　　北京電新帝登極後大約將派伍廷芳爲專使報聘各國（二十五日） 
[戰電]  
　　其一（英人路透電） 
　　巴黎電今日下午公報謂前敵無重要戰事英公報謂昨日伊泊爾之砲隊殊爲活動 
（二十五日） 
　　巴黎電今晚公報謂比境有活動之砲戰法軍曾擊散聚集龍薩泊齊特附近交通戰壕之德步兵稍南之法砲隊亦毁德軍防禦工程數所行軍猛轟之後進攻哈滿韋萊爾柯夫山巓與伐特維萊爾間之法軍新陣線處處敗退達達納爾海峽有砲隊戰事敵軍迄今未圖越希臘邊界（二十四日） 
　　彼得格勒電昨日公報謂前敵有劇烈戰事敵軍圖占布柴資附近前鋒戰壕爲俄軍擊敗俄軍在拉龍區斯附近襲擊敵軍占據防禦工程敵軍雖猛力回攻俄軍仍固守之（二十五日） 
　　倫敦電二十四日法境英大本營公報謂今日雙方有有砲戰伊泊爾一帶尤甚（二十五日） 
　　倫敦電法境英大本營公報謂今日戰砲如常餘無可述之事（二十五日） 
　　雅典電希臘人民因戰事將蔓延至希臘馬其頓故爲惶惶不安而對於攻軍之組織尤爲關心希臘陸軍當道則以爲敵軍一時不致攻入蓋因尼虚至烏斯庫白之鐵路今猶不能輸運應需之輜重且因奥德軍力尚不足固守該路而使塞國人民無從施仇對舉動故也（二十四日） 
　　倫敦電俄軍在德黑工蘭附近與波斯憲兵等一千二百人交戰大獲勝利斃敵一百四十人俘七十人俄軍僅陣亡軍官與哥塞克兵各一人並傷哥塞克兵四人（二十五日） 
　　瑞典京城電德國因在瑞典海面拘留瑞典商船亞哥號已向瑞典政府道歉（二十四日） 
　　墨爾邦電澳洲利治芒有人舉行反對强迫軍役大會爲衆搗毁澳洲政府請敎堂於一月二日舉行特别祈禱求神默助聯軍（二十四日） 
　　倫敦電公報登載不許輸往瑞士各種貨物之花名惟此種貨品由經濟檢查會經過者可以輸往此會與荷蘭過海託辣斯同一性質白萊福某商擬由瑞士經理人與盤谷德商貿易當被查出判罰英金二百五十鎊或監禁三月（二十五日） 
巴黎電財政部長里波氏在國會演說謂此次戰債成績極優共已募得英金五百八十兆鎊内有二十四鎊募自倫敦認購小數者爲數甚多乃此次戰債之特色今敵國已至財力疲竭之時而法國則方入市場募債云云（二十四日） 
　　倫敦電英皇通致海陸軍之諭文今日發佈大旨謂軍人維持英國之榮譽可敬可感海軍爲全國所仰賴而陸軍亦爲大衆所信任陸軍忠勇甘自犧牲定能獲勝而得榮耀之和局深願受傷兵士早日痊愈今流血勞苦之一年漸將過去瞻視前途吾人力爭之目的愈趨愈近云云（二十五日） 
　　白琴電福特氏已往美國以一百萬克郎爲勸和團進行經費此後團務由幹事五人主持之衆信福特氏鑒於官場之冷淡已知目下此舉難望成功（二十四日） 
　　其二（德人文報專電） 
　　柏林電十二月二十四日德軍大本營公報云敵軍砲隊曾於數處被擊伏斯巨砲火尤爲劇烈敵軍乘夜以炸彈攻擊索沙東北之德軍陣地殊易敗之哈滿韋萊爾柯夫之陣地已完全奪回北山坡戰壕之法軍亦被逐出（西境戰况） 
又二十五日公報云敵軍於拉巴塞西面埋置之地雷爲德軍炸毁（西境戰况）前敵數處有哨隊戰事俄軍偵察隊圖抵德軍陣線爲德軍逐退（東境戰况）（二十五日） 
　　維也納電十二月二十三日奥軍大本營公報云戰局未變巨第加里亞有重砲隊戰事意步兵一大隊進攻波特哥拉失敗而止（奥意戰况）孟兵小隊匿於太拉河北面山中小戰之後爲奥兵所俘（巴爾幹戰况） 
又二十四日公報云奥軍近數日内共俘敵兵六百人（巴爾幹戰况）意砲隊轟擊拉特洛境及土爾滿橋端砲台（奥意戰况）俄軍進攻比薩拉比亞邊界大受損失而退（奥俄戰况）（二十四日） 
　　柏林電維也納才特報載稱奥國外交大臣布里安男爵已草擬奥國第二次覆美之通牒擬於日内交與美國駐奥大使班菲 
 
 
 

Page 3

 
 
爾特君（二十五日） 
　　柏林電佛蘭克費特報載雅典電稱陸軍大佐巴里斯　薩洛尼加回抵雅典已覲見希皇及與陸軍參謀總長會商數次聞該員與薩洛加協約國之參謀並未有所商定　柯爾尼區報載稱此次希臘選舉各鎭人民投票者泰半占全體人數百分之六十五維尼齊洛斯氏之黨僅於數處引避不投票議員額一百七十七人古拉里氏之黨約得一百四十席塞拉郵報載稱希臘内閣開會討論五小時後决議暫不改組内閣首相古拉里亦表示同意馬其頓南部現漸仇視協約國因英法主將爲軍略上之事故命伐爾達河與加里柯河間人烟稠密之二十鎭於四十八小時内遷空希民圖抗命令及請助政府協約國代表宣稱如不即行遷讓則將以武力從事（二十四日） 
[東方通信社電（日本人組織）]  
　　北京電聞北京政府已命駐湖南之第三師師長曹錕率兵伐滇並發軍費一百五十萬元（二十六日） 
　　東京電據某黨人聲稱雲南已樹反袁之旗蔡鍔於本月初由長崎經香港於十七日入滇即於翌日舉兵其部下之兵備有最新式武器者約有三師（二十六日） 
　　北京電雲南將軍唐繼堯會同蔡鍔以雲南獨立政府之資格通牒法屬安南政府一事北京法國使館接到電報消息似確（二十六日） 
　　東京電中國駐日陸公使本日午前十時至外務省訪問幣原次官密議甚久（二十六日） 
　　東京電外務省昨夜以來事極繁忙次官以下各局長在署辦公日繼以夜（二十六日） 
　　東京電追加豫算委員會中止質問即付表决政友會一同退場全部通過後即移入本會議未免多少紛擾（二十六日） 
　　東京電日本郵船會社歐洲航路議改迂迴喜望峰業經决定赴歐航路由哥倫布南下灣泊容布丹牳後再北上經馬鐵夷拉島而達英國回航之寄港地與去航同（二十六日） 
　　東京電東洋汽船會社此次決定增加資本至三千一百萬元（二十六日） 
　　東京電衆議院副議長一席已經中正會之早速整爾氏承諾遂於今日舉行選舉（二十六日） 
　　東京電增田海軍大佐奉命爲北京公使館附駐武官（二十六日） 
　　東京電日本陸軍定於明年一月在宫城前舉行觀兵式已任命神尾中將爲司令官（二十六日） 
　　東京電選舉衆議院副議長投票之結果早速氏得一百八十五票當選（二十六日） 
　　濟南電山東國民會議議員複選投票延期已久茲於二十五日午前九時在前省議會舉行初選當選議員到者四百三十餘名於有被選舉資格者四十餘名之内選舉十名（二十六日） 
　　東京電貴族院院於明日開本會議聞俟預算案全部議畢後來月十五日可休會（二十六日） 
要聞一 
[意大利之砲]  
　　華德日報曰茲據德國工程司協會函稱意大利軍政統率處於一千九百十年初嘗有改編意大利野戰砲隊之舉凡舊日所用七十五Ａ之鋼質加農砲一律改用新式大砲當改編時意大利軍中尚有此項加農砲六百尊每尊有硬直之彈簧砲車一輛及至改編遂盡唾棄不用而未改編以前意大利野戰砲隊大半用德國克虜伯廠所造一九○六年式七十五米粒密達之管退砲蓋以其成績較佳也迨乎以上所言一部砲隊改編之後在一千九百十一年底石耐得廠克納提倫廠克孟特里廠等皆出與克虜伯廠競爭售賣大砲之營業據意大利所試用各家砲之成績稱石耐得廠之砲每管可以連放五百響若就成績論則以克虜伯廠造者爲最優且最輕便而意大利統率處卒採用克納提倫與克孟特里兩廠之炮蓋以此二家皆爲意人也意廠所造者爲行動砲其砲車可跨與高射側擊之兩大測準板相連因是欲近射空之目的查其砲車（即砲架）側擊之範圍可達至五十四度高射之範圍自十度起至七十度止克納提倫與克孟特里二廠自意政府採用其砲後遂連合意商十九家呈請意政府准其此種砲式專利並請允許以後專用本國所造快砲至彌補所缺之砲則以一千九百十三年七月爲限滿之日製造砲管板之事由台尼廠承辦製造砲管則由維克斯台尼廠與阿姆斯特隆普錯哇里廠承辦因是各國報界議論紛紛如意大利報界皆稱讚其本國製造廠之能蓋以爲自此以後意大利可勿庸仰賴外國造之砲也法國則譽揚其國人之製造品競爭必勝而專門報界則另有意見謂野戰砲隊用兩種砲必難敎練即可跨之砲車之製造亦甚紊亂而夙無經驗之意廠製造許多砲械當初造成第一尊新炮時尤覺困難焉嗣後在製造上雖漸覺順手而於總其成之工事仍多不便故至去歲夏間又因短絀或難以配成十九家分别承辦之物料未能造齊預定之數 
現在意大利野戰砲隊所用軍器大約尚有十二連係所買克虜伯廠之砲惟聞用克虜伯廠之砲者均已改爲乘騎砲隊云 
意大利重砲隊先前所用爲一千九百年式一百四十九米粒密達之老加農砲架砲之車用之不靈便故一千九百零九年一律改用德國克虜伯廠造新式一百四十九米粒密達管退榴彈砲惟此種砲之成績如何迄今鮮有報吿但其砲管携帶靈便毗曾經聲言者蓋其砲管於行軍時如不需用即可抽回安置在砲車側板上之行軍砲床中庶乎行動便利非若他砲之移動不易也查一百四十九米粒密達榴彈砲各件輕重大小等數如下所列砲身（即管子）之重率八百七十啓維格拉姆約合中國一千四百七十斤砲車（即砲架）之重率一千三百六十啓羅格拉姆約合中國二千一百七十斤射擊時砲之重率二千三百六十啓羅格拉姆約合中國四千斤砲車前車之重率六百二十啓羅格拉姆約合中國一千四五十斤砲車副車之重率二千三百八十啓羅格拉姆約合中國四千斤有時尚加重四十啓羅格拉姆合中國六七十斤長來復管兼退後之砲耳四保護楯厚四米粒密達循環望遠鏡彈藥車前車之重率一千一百啓羅格拉姆（十一彈）約合中國一千八百斤彈藥車後車之重率一千五百啓羅格拉姆約（二十彈）合中國二千五百餘斤榴彈之重率四十一啓羅格拉姆約合中國七十斤炸藥之重率九啓羅格拉姆約合中國十五斤餘霰彈之重率四十一啓羅格拉姆約合中國七十斤每一彈丸十六個格拉一千三百啓羅格拉姆約姆彈數共重合中國二千二百餘斤初速度各視其所裝之彈藥而定大約每秒鐘能行一百六十密達至三百密達之譜 
射擊之速率每分鐘可放十響至十二響至大之彈程爲六千五百至七千密達 
一千九百零九年所訂購之重砲共計一百十二尊意大利重砲隊先前所用之舊砲每一榴彈計重四十二啓羅格拉姆兼有炸藥四啓羅格拉姆其車輛之重率統共約有七千啓羅格拉姆合中國一萬二千斤之譜至其最大之彈程則有一萬一千六百密達不足中國二十里之遠（未完） 
[波斯近聞]  
　　華德日報云土耳其之戰勝英人於其東鄙美索不達迷亞也實出人意料之外不僅軍事上精神發展且影響及政治者亦非淺鮮焉蓋波斯原執可齊可楚之意見今睹土軍得利大有附薩之心彼英俄各國則極思彌縫此缺點如是俄國趁此苦嚴冬之候調遣駐紥高加索山巓軍隊之一部分派往波斯以俄之哥薩克軍隊襲擊庫母國民會所統轄烏合之民兵綽有餘力然與羈旅整肅之土軍决勝於疆場則當退讓三舍矣波斯國亂漸次北播俄國則以兵力威嚇如亂事不已侵及巴庫省界俄則將沙哈塞温一族殄滅 
巴庫國民會向其政府宣言倘政府與俄締約則將起内亂且以美値里會中人之不返德黑闌要脅其政府將黨俄之部員三人褫職當此之際若駐波斯北境之俄軍不能速將此亂平息則波斯附隨德奥土布者必矣 
[北京快信]  
　　二十日晚九時此間喧傳通縣（即北通州）有兵變之說人心頗現驚惶現經秘密探訪乃知係由某營軍士因案被拘軍界故有不靖消息該處商民風聲鶴唳大爲恐慌政府聞報立派近畿防營連夜特開專車拔隊馳往鎭攝幸未滋事 
二十一日某外報載西南四省有聯合反對帝制消息茲經切實探詢貴州四川廣西尚無所聞惟雲南則似已徵實據官界人云係由下級軍官强迫唐將軍發電力陳帝制之非聞其志不過索報酬云 
[南京快信]  
　　財政部咨飭明年實行減政主義各項行政經費較諸四年預算須減去十分之二 
　　齊使奉部電迅將三年度忙銀實收數目造册報部查核 
　　中央擬定道尹經費節減辦法咨行各省照辦凡繁缺中缺簡缺照原定之額以八成七成六成折發 
[編輯餘談]  
[扶桑客語（十一）（飄萍）]  
　　防亂政府之天職也政府行其天職或不得不損利權（如借欵）或不得不奪我之自由（如屢拆吾妻致我之函）我無可怨也 
然讀淮南子有曰人皆務於救患之備而不知使患無生夫使患無生易於救患乃莫能加敄焉則未可與言術也淮南子無用迂乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[接續期中之北京政界觀]  
　　民國未完之手續内史監長阮忠樞中鄕卿於二十三日業將遵　撰擬民國四年中之經過各項政事宣吿文草案進呈鑒核聞當日已奉批令交政事堂分知各部院長官按照所管事項詳愼審核如有不符之處分别簽註修正迅速具覆等語並聞原文約萬餘言俟代行立法院舉行閉閉會時特派大員赴院宣吿後另以明令公布以表面上言之國體似已决定公文等亦已不見大總統字樣然大總統之職務究未正式擺脱故對於國民對於列國究不可無正式辭職之一舉聞目前登極之期固未能預定伹已飭令内史處預備辭職書以便將來於登極之前宣布刻下此項辭職書業已草就聞係出於内史王壽彭之手筆云 
　　某省來電之根究日前外間盛傳某省將軍巡按使曾有電分致統率辦事處及政事堂内容甚爲重要嗣據人云此項電文並未鈐用將軍巡按使之印信因之政府曾交諭交通部申斥該省電局人員不應拍發此項未鈐印信之電惟又有人云此項雷文果非钱電該電局斷不敢代發二說相去太遠究亦未知孰是也 
　　通州虚警之詳情昨報載通州兵士要求恩餉一節茲得續函云當十八十九二十等日京師舉行慶祝大會政府爲嚴防黨人滋事起見故密令駐紥京畿之各軍隊一體戒嚴三日而駐通之軍隊奉令後即遵照施行届期厲兵秣馬在城内外分佈彈壓乃各商家等不明就裏咸皆驚訝不知所爲旋有十三團一營兵士忽向東街慶豐當舖要求借銀四百元該當商人即以婉言支應謂現銀不便允於次日交付該兵乃去該當商人遂向商會報知此事並召會中紳商討論對待辦法此信一傳合城商家大起恐慌縣知事湯銘鼐當派警士挨户安慰勿驚並加意防備匪徒乘間起鬨然恐此事虚僞若遽吿知該軍長官反形不便故於次日着便衣親至慶豐當舖候待借銀之兵士時至上午十一鐘間兵士偕同輩二三人來詢現欵湯知事見事不虚一面酬應該兵談話一面使人報吿該營長官而兵士兀自等候現銀不知縣知事行此穩軍計也該營長官聞報後即帶衛兵數名前來立將兵士捕獲褫去軍服面交湯知事帶往縣署懲辦當時即有地痞造出種種謠言謂某營兵等銜恨當舖陷其儕輩於死罪擬欲報仇等語各商家聞此謠言驚懼萬狀其膽小者即紛紛閉門歇業搬藏財物向京中遷移故近兩日火車甚形擁擠湯知事極力彈壓商家猶疑信參半迨至前昨兩日地方秩序始歸鎭靜 
　　承認問題之消息要求列强承認問題將來是否得一律有美滿之結果此際尚難料定惟目下最關緊要者則係各國對我之輿輿論藉此可覘　來所具之趨向政府調查列强爲承認與否之輿論不遺餘力二十二日曾拍致駐外各公使密電各一道責令將駐在國之全國上下對於承認問題所具最强有力之輿論若何及其派别以何方面爲優勝從速據實查明電覆中央一面外交部又於二十三日以正式公文照會駐京各國公使據聞共爲三要政並將大綱探誌如下一中華帝國政府繼承民國政府關於國際條約及一切交涉事宜槪行接續有效二中華帝國更訂國旗繪圖附送分請各公使轉陳各該政府通吿承認三通吿改行帝制預定新皇帝舉行正式登極典禮日期並届時分邀各該公使前往觀禮並請先期開繕職名送部以備招待並聞上項三事日内即見明令 
　　大禮費用之預算大禮費預算草案其總數已定爲五百九十餘萬元茲將各類預算探誌於下一祭典費二十六萬一千九百五十四元一工程費一百五萬七百八十一元一調度費一百十七萬八千六百五十三元一饗宴費二十二萬一千八百元一接待費五十一萬五千二十三元一犒賞費六十九萬七千三十四元一大禮關係費一百六十六萬一千一百二十二元 
　　臨時警衛之條例大典籌備處之警衛股其責任係專籌擬登基時之臨時警衛事宜昨聞該股主任已將所擬訂之條例二十一欵擬訂提出評議會會議俟議决後呈呈事堂國務會議通過聞其大略係設立警衛大臣一人或二人負完全責任設警衛官若干人分負責任警衛軍隊係由四項組織之一公府衛隊一拱衛軍一警察保安隊一京師游緝隊此外尚有朝賀人員之檢查及取締各辦法並臨時戒嚴法等 
　　約請祈禱之宴會農商次長金邦平氏於日前二十日下午六時在靑年會約請北京耶穌敎各牧師宴會係因中國國體改革平安均出上帝所賜故擬聯合各敎會舉辦祈禱大會敬謝上帝並求將來賜福等事聞是日各敎會外國牧師均未到會中國牧師到者亦甚寥寥聞金次長是日特邀萬國改良會會長丁義華氏而丁兵亦推故未到並聞另又有人向天主敎各神父力爲聯絡以便達到祈禱目的未識效果又復何如也 
[擬議中之鹽稅法案與鹽務署長]  
　　民國二年十二月公布之鹽稅條例本定鹽稅率每百觔二元五角但在民國四年一月一日以前除第二區）江蘇之淮南兩浙福建廣東四川雲南各產鹽地方及安徽之皖南江西湖北湖南廣西貴州各銷鹽地方（仍依舊率征收外第一區（奉天直隸山東山西甘肅陜西江蘇之淮北各產鹽地方及吉林黑龍江河南安徽之皖北各銷鹽地方）各地方每百斤先定爲二元此項條例迄未實行即以長蘆而論見在已征至二元七角五分而其他各地方最多有及四元者最少有僅一元餘者今財政部欲圖增加國庫收入乃以統一鹽稅爲名提議修正稅率改定最低率爲每百斤三元其有目前已逾三元者暫不議減不及三元者一律加足三元並改稱鹽稅條例爲鹽稅法昨日已將草案提出於政事堂會議大約通過之後尚須提交代行立法院議决也 
財政總長周學熈辭職之說已紛傳各報茲聞周氏如准開缺而次長兼鹽務署長之龔心湛亦不得不同時乞退故近日審計院副院長徐恩元有繼龔爲鹽務署長消息以徐曾留學英國精於洋文善後借欵成立之時徐充通譯頗多斡旋之力與銀行團素稱契洽故此說頗近似也 
[農政要綱之内容]  
　　農商部目下正在擬議農政要綱定於明年一月一日公布其要綱之内容一移民開墾東北西北之荒地務使北部無曠土南部無饑民二查明南部及中部各省之荒地講究利用厚生之方法三北部未墾荒地之須行正確測量與開墾者以所有權四輸入牛馬豚羊良好種牡以期漸次改良品種以供農用或軍用五廣設農事試驗場及測候所六輸入棉花良種以期增收七竭力振興南部各省之製絲業及北部各省之蠶桑業八改良採茶及製茶法以增輸出九研究驅除害蟲及其豫防法十會同内務交通兩部廣修河道以興水利 
[奉天省公債之募集法與用途]  
　　奉省叚將軍前以財政困難已達極點所負外債又鉅而種種籌欵辦法如丈放伍田淸丈地畝等舉均屢緩不濟急遂援照内省辦法擬募集省公債額定爲五百萬元每年六釐行息票面價格百元實收九五議定後即會同政財兩廳長會議分售之法於前定每畝按照正賦帶捐洋一角外復商定紳富商各界亦應一體盡此義務聞已訂定按照内國公債之例核定數目責令五十六縣知事與當地紳商妥愼勸募如縣知事勸導有方將商富之債欵能與田賦隨徵之欵同時缴解足額者定當破格奬勵將各縣匀攤之額與隨賦徵收之欵併計已達四百三十餘萬元之譜其餘不足之數在財政廳長之意擬由各機關當差人員薪水内搭放其應如何分攤及分幾次扣足現正與段氏計議至此項公債募集之後擬將期促利重之外債先行淸還某報謂其撥作生利事業之資本者非確信也 
 [P吉林複選舉開票紀 
　　吉林國民會議議員複選於二十號投票二十一號開票是日早九時王巡按蒞席所有將軍署張參謀長高旅長法廳　廳長財廳熊廳長警廳趙廳長依次就席毛主任與辦理選舉各員將票　取出安置監督席前是時唱票檢票及記票數各席一槪預備齊全乃當衆開票每唱某人一票經某人選舉即將票紙交給檢票處與投票人所書之騎縫字詳細核對如無錯訛始行高唱有效由記票數者在得票人名下記得一票是日領劵入場參觀者三百餘人至午後一時開畢執事人報吿共投三百九十七票按照吉省應出議員九名每人得三十票始能當選是日檢查廢票有五計當選七名尚缺二名即於二十二日早九時投票重選孫將當選入姓氏錄下賈明善四十六票逯長增四十六票成多祿四十四票齊忠甲三十八票馮詠衡三十五票趙太一三十五票楊振洲三十四票以上七名當選爲國民會議議員此外祝華如二十七票齊耀瑄二十五票楊灝生二十四票何棫樸十九票高翔十票王莘林五票烏澤生金明川張光鼐朱翰章各一票均不足額不能當選須重選補足 
[漢粤川鐵路有期證劵之頒發]  
　　漢粤川鐵路自收歸國有後其鄂境之鐵路股欵淸理辦法原案議定以現金發還官招商股一項由交通部分印六種有期證劵寄交湖北官錢局分發該部昨已出示佈吿各股東其文云本部籌議鄂境漢粤川鐵路股欵淸理辦法前經呈奉大總統批准公佈並咨行財政部曁湖北巡按使遵照辦理在案查原呈内所訂辦法除商招商股及賑糶捐二項業經本部另案淸釐外所有官招商股一項根據原案應由部分年發還現金現在淸釐就緖業經本部核定分印有期證劵一百元四十元二十元五元二元一元者六種歸五年内十期淸償並刋印股欵淸册寄交湖北官錢局具領分發又彩票換股一項前經鄂路代表萬文甫等具禀不願付股當由本部批示應俟該路股欵淸理完竣後一次發給民國元年六釐公債票以示體恤在案現該項有期證劵旣經頒發有期用特將劵票一併寄交鄂省定於本年十二月二十五日開始換發並以民國五年六月底爲截止期限以期早日淸釐爲此佈吿各該股東知悉希於期内前赴湖北官錢局憑股票換領過期作爲無效仰即遵照愼母自誤 
[粤安棧案增城人之大牽涉（平生通信）]  
　　粤軍前在西隄粤安棧捕獲黨人一事計被捕者多增城人一爲法政學校學生周幹一爲前淸舉人謝愼修一爲謝之弟敬修而謝在棧中常叉麻雀因又捕去謝之友人律師彭守仁往律師館捕人時又兼捕去彭之友人劉頌閣此事牽連甚大而爲偵探者則即寓在粤安棧與謝氏隣房者也聞增城留省學界人云此事由一軍人與一偵探合謀而由謝之友人鄧兆浩爲之設法謝與鄧往來甚密某日出鄧請謝爲之代書粤商扶義公司六字以刻小戳謝允之復隔多日鄧又請謝爲之代書粤省東江第幾營警衛軍總司令部字樣謝亦允之不虞其有他故也詎知後竟將謝所書之字砌成東江扶義軍總司令部刋一小戳以爲證據而軍隊到棧搜檢乃竟在牀下搜出遂將一般人等捕去矣故增城縣人無不以爲寃抑刻已由增城明倫堂紳電保復由香港商界爲之鳴寃其香港來電云龍上將軍龍巡按使鑒邑人謝愼修等被誣在押聞敝邑明倫堂紳曾經電禀在案可見公道在人商等鄕隣確知謝愼修等安分讀書醫學餬口適因族事到省排解僑居粤安旅店被陷嫌疑誠恐伊等書生膽怯言詞慌失或罹不測商等不忍其枉受不白之寃聯懇昭白以安善良　叨德便旅港增城商會陳渭川賴自强陳仲恩劉益新周益新黃沛榮鄭炳　湛秀峯吳輝生李謨釗湛耀臣湛濟峯李蔭階劉棣華葉天翔吳仲玉等叩 
律師彭守仁自軍署將其帶案研鞫後增城紳商學界又紛紛來電禀保龍將軍以本署將彭帶案事出有因遂即電着公舉公正紳耆數人到案俾使提出案内犯人審訊任令旁聽使咸明案中關鍵隨據舉出保衛團總賴象象賢商董姚侣農秦海生及高等小學校敎員宋宗瀚等到昨日下午龍將軍特令賴象賢等到署悉令坐於發審處側即由承審員朱壽山提訊案内最重要之謝剛之一犯并以一板壁隔之使但聞聲而不見其形訊詰良久即命帶下賴等亦即辭退供詞如何未便揭載 
今日某粤報又載有捕獲增城黨人一事謂軍署據偵探報稱昨由虎門太平墟來省在東東堤地方拿獲重要黨人黃發一名搜出東江鐵血團總司令委任狀一張即將黃某解往司令部密訊據供係粤省增城人年二十八歲素持革命主義此次因爲維持共和起見由南洋受命回粤運動虎門各路砲臺軍隊已經得手即海軍中人亦多願援助尚有黨羽分途進行日間將有楊某乘坐飛機爆炸省城勝敗利鈍非所計及云云言時侃侃而談現已綑解將軍行署嚴訊仍供認不諱聞日間即行鎗决黃貎頗斯文被擒時身穿愛國布長衫 
[湘省之防務與慶賀]  
　　湘省防務一切辦法前奉中央頒定十四條經軍民兩署會飭各軍警各知事查照妥辦在案現因湘中區域甚廣非詳細劃淸權限不足以專責成昨由軍民兩長會中同曹司令議定軍警分擔辦法通吿周知其區域之規定如下（一）曹司令屬北洋第三旅軍隊擔任岳陽華容平江臨湘四縣防務（二）曹司令屬第四旅軍隊擔任常德漢壽沅江桃源南縣安鄕六縣防務（三）新軍胡旅長擔任省城及近省十一縣（舊長沙府屬）防務（四）第五區守備隊擔任寶慶永州桂陽等屬各縣防務（五）第六區守備隊擔任辰州沅州靖州等屬各縣防務（六）湘西鎭守使擔任永順所屬各縣防務（七）湘南鎭守使擔任衡州郴州二屬各縣防務（八）常澧鎭守使擔任澧州所屬各縣防務以上各縣地方防務責任雖經規定由各軍隊擔負而對於本地治安責任則各地方知事須與軍隊一同擔負因恐軍隊與各縣警隊有權限衝突之事復由軍民兩長明白規定通吿各軍隊及各知事查照（一）軍隊駐城擔任各縣城内防務（二）各縣警備隊擔任城外四鄕防務（三）遇有勦擊大宗匪徒　軍警共負其責（四）縣知事與營長並　其文書往來即仿文武官吏公文程式之規定各軍隊各知事對於本防區内之防務必須時派人員赴各地偵察一切其出查旅費已經規定兵士或隊士日給五角官吏日給一元俱在防務經費内正式開支 
沈巡按以國民代表兩次勸進已奉總統允許特制定新皇登極朝賀表用黃綾繕封派文案王禮賷京以便登極日呈進朝賀又以新皇登極各省朝賀應仍在皇殿舉行查湘省原有皇殿自民國以來久已曠廢亟應趕緊修復以重典禮昨特派委長沙縣余知事爲監修員飭令估定價値日夜趕修限年内竣工不得延誤至此次慶賀大典各機關所需費用亦經沈使會同湯將軍酌定通吿一燈彩費日支五元一酒筵費以人數計算每桌八人定爲十元又須舉行提燈會通飭各學校聯合舉辦並規定一律着戴制服制帽以昭敬謹因恐各校不能趕辦齊全除令各校長及時籌備外並飭文案朱君敎育科長高君妥速籌辦務令整齊嚴肅以壯觀瞻 
地方通信 
[蘇州]  
　　軍隊由魯抵蘇續誌陸軍第五師第九旅第十八團一二三營軍官兵士由魯拔隊來蘇已誌昨報該團兵士現駐閭門外上津橋第五團營房内昨日各兵士上街購辦動用物件及飲食品均由排長督率各軍人均聽長官指揮紀律頗嚴該團團長管君至城中禀見第二師長朱申甫軍政執法處長殷獻臣陳明到防情形然後謁見軍警各當道接洽一切聞尚有第十七團佂部日内隨同旅長來蘇云 
冬至節日之各機關狀况昨爲冬至節日司法行政各機關一律放假一日殷道尹率領　官行祭天禮城廂各基督敎堂所設學校因是日係耶穌誕辰均停課一天復集合敎員串演文明新劇及跳舞等以誌紀念 
開會祖餞徐廳長江蘇高等檢察長徐難愚君蒞任二載與蘇人士感情頗洽前日徐君接中央命令調任甘肅高等廳長所遺江蘇高等檢察長一缺任命王樹榮接替徐君奉命後即擬於日内前往甘省履新聞蘇垣紳政兩界擬不日開會餞行云 
[鎭江]  
　　區長辭職丹徒警察第三區區長蔡步雲自到差以來對於地方人民感情融洽茲因接得家報有緊要事件急須回里日昨已稟請王警務長轉詳縣署辭職所遺之缺聞有將一區陳區長調充之說其遞遺一區區長一缺擬以勤務督察員劉翔甫升任　　盜匪解省前晚軍警在泰安客棧查獲盜匪四男一女並贓物多件將誌昨報茲悉該匪於昨晚就擒後即經米占元統領訊得確供隨即移解縣署釘鐐收監今日接馮將軍電飭尅日將該匪等押解來省章知事立派衛隊協同軍警於二十四號下午二句鐘將該匪等押上火車解赴寧垣 
　　冬防嚴密鎭郡軍警防務近日頗形嚴密各機關長官曾經會議防範方法龔靑雲旅長特派軍士在江口查船所内協同檢查俾免匪徒　跡王警務長亦令巡警勤加巡邏　知事諭令各 
 
 
 

Page 7

 
 
城門一律以每晚七時關閉並發貼布吿云現値冬防吃緊城門稽查宣嚴每晚關城時間以七點鐘爲限各界因事出入須持縣署證劵特此示知之後務各一律遵行 
[揚州]  
　　烟酒捐委員辭職城廂烟酒捐徵收委員程元　現因酒捐奉飭停徵歸併公賣局後烟捐數目有限無須特派委員徵收昨已具詳辭職請將烟捐由縣公署按月徵收矣 
[杭州]  
　　錢業會議現水問題杭州錢業公所日前接總商會函知財政廳近奉部電議革杭市現水並催繳正倍捐各節昨特發出通吿定於今日（二十六）下午二句鐘在柳翠并巷財神殿特開金融會議公同討論以便答復微聞各同行對於現水問題有主張中國銀行多放現欵於錢商者有主張升三角爲最高之限度者意見紛歧是否可行須大會通過後方可酌量辦理 
　　愼辦淸查田畝之要電巡按使署頃接中央電一通略云淸查地畝一事本係要政惟現在國體初定首在安靜人心前曾通函各省於交通利便之區及縣知事之廉幹者酌擇數縣先行試辦誠以此事雖較淸丈簡便而小民難與圖始地方官稍一不愼即易激起風潮此時亟應分别辦理其已辦淸查各縣須飭令謹愼從事由知事邀集各區紳董剴切勸導以免鄕民無知誤會勿得操切致生事端未辦各縣應暫緩數月再行相機辦理 
[安慶]  
　　同名被累之保釋上海全安棧棧夥李亞東號漢卿湖北人因名號籍貫與中央通緝之黨人相同曾經警廳偵探在輪查獲解交探訪局該局長調查李亞東之名號雖與黨人相同而其人事跡職業實非附黨之李亞東顯係錯誤隨詳明軍署解交軍法處研訊嗣經李亞東之父一再赴將軍巡按使署禀求開釋又由探訪局發交警廳復訊詳查呈報將軍巡按使始行批准飭警察廳將李亞東開釋 
　　設採金局之消息近聞財政部對於各省鑛產頗持急進主義日前曾派部員分赴魯豫蘇浙皖等省調查鑛產以便着手并聞周總長對於安徽銅官山鑛尤爲注意有擬先在安徽創設採金分局餘俟開春再議之說 
[江西]  
　　定期覆選贛省國民會議覆選舉之期尚未宣示惟悉已决定本月二十三日舉行所有有覆選資格者亦已經中央審定二十八名昨已將姓名電知戚使所限資格極爲　　一般有議員熱而資格稍遜者正無容空爲想望矣 
　　軍隊換防自决定改革團體後中央通電各省　現値冬防吃緊之際各省防務宜加意防範以昭愼重贛省軍署接得此項電令日昨將現駐老貢院等處之十二旅兵士調往九江駐防原駐該處之二十一二十二兩團調回省城防範 
　　募兵紀事贛省添募陸軍混成第三旅新軍其招募官一席經昌武將軍委二十四團團長宫振聲充任宫已刻日起程前往北方招募又第六師軍團長前往燕津招募捕缺兵士計四百五十人於日昨抵潯 
[湖北]  
　　舉定候補當選人國民會議議員覆選舉當選人李振等十名已紀前報嗣於二十二日投票選舉候補當選人是日午前投票選舉隨即開票計選出候補當選人十名於午後宣示其姓氏如左吕迪先戚運樞文錦李紹芬胡大華左紹佐田潛盛炳紀楊介康張承嘉 
　　南北軍隊行將會操鄂軍第一師及第三旅馬步輜工各軍隊連日由王將軍親歷各駐在地操場舉行年終檢閱日昨召集各官長會議以南北兩軍成績比較互有不同然北軍之精神具有勇敢性質亟應互相砥礪俾資效法擬於明年春間檢閱北軍時令鄂軍聯合會操所有應先練習劃一號令之處已飭各官長妥爲計畫以免歧誤 
　　鎗斃黨人六名武漢總稽查處偵探在孝感方面會同第六混成旅防軍破獲黨人六名搜得證據僞官符徽章委任狀印信手鎗子彈等一併解省等情曾紀前報茲悉所獲者爲李芬甘澍李昌　徐燭武鄒烈甫夏得勝等業經軍署審判處迭次訊問均供圖謀起事各執重要職務不諱業經判决呈由將軍核准將該六人均處死刑遂於二十一日上午六點半鐘由程處長飭警察憲兵隊長帶同憲兵至陸軍監獄提出驗明正身次第綁赴處前倚靠鐵板執行槍斃 
[湖南]  
　　中央視察軍務員來湘中央政府近對於長江各省軍政防務極爲注重現派出陸軍中將總統府一等諮議官金永炎視察沿江各省情形已於本月十一號行抵岳陽謁見曹虎威將軍商議一切防務隨行者爲奉省巡防後路統帶劉景元及軍官數人聞不日即當來省與湯將軍籌議要政云 
　　造幣廠搭鑄當二十銅元湘省造幣分廠近因銅價奇昂　本虧耗由吳兼廠長（本任湖南銀行監理官）會商提調汪佩紳擬定搭鑄當二十銅元以節工料業已分詳廳署報部核准由財政廳長飭行該廠長查照督鑄並着將鼓鑄情形具報查核在案茲悉吴廠長核定此項銅幣每日搭鑄二千串與當十銅元相　而行惟先期須出示曉諭以免民間疑誤而利推行故於昨日特詳請巡按署飭行財政廳榷運局曁四道尹轉飭所屬趕速示諭商民一體遵用並准完納錢糧關稅與當十銅元一律行使不得稍有抑勒以便流通 
[東三省]  
　　阿城縣淸丈風潮之事實吉省阿城縣鄕民反對淸丈前曾有鄕民毆打局員及巡警擊斃鄕民數人之說茲得確耗謂該縣第三區土地淸丈分局於日前由城西北兩方面開繩淸丈鄕民因本年雨水爲災曾聯名禀請暫緩淸丈未邀批准致起公憤遂於本月十五日聚集三千餘人入城先至農務會聲明合羣抵抗該會總理姜渭以淸丈係政府通飭辦理之件未便否認衆鄕民以其不肯保護農民遂將姜拖至簷下痛打並有多數鄕民至淸丈局將牌匾屋宇器皿搗毁有淸丈局護兵以手鎗擊傷數人斃一人嗣經巡警彈壓並由縣知事允爲轉請省憲核辦暫行各歸庽所聽候省電始各分散 
　　俄國添設恰克圖副領事駐庫倫俄國總領事官以我國在恰克圖添設副都護使帶馬兵五十名駐紥該處當即呈請該國外交部亦在恰克圖添設副領事一員隨帶馬兵五十名以期權勢相抵而便就近辦理各項交涉現已由該國政府回電批准並派拉甫多夫斯基爲該處副領事矣 
雜評一 
[北京之祈禱會（默）]  
　　歐洲各團之所以屢開祈禱會者求戰禍之速了也而我國 
之開祈禱會果何爲耶 
發起者曰爲改革國體平安無事將以感謝上帝之賜福也然而今日驗諸人心徵諸時局察諸種種消息皆有搖搖未定之迹象中國果遂無事否果遂平安否正難必也是則所謂祈禱會者究爲已過者感謝耶抑爲未來者求免耶 
以吾言之改帝制人力也成則人之功上帝必不敢貪其功敗亦非上帝過無所謂之悔禍故爲福爲禍皆可無禱也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[租界土膏店二次抽籤之預備]  
　　公共租界内大小烟膏土店計共五百八十家曾經英美工部局各西董議决分四期抽籤禁閉其第一次已於陽曆六月底在南京路議事廳當衆抽籤禁閉計抽出一百四十五家限陽曆明年正月一號一律收歇至第二次抽籤之期亦已定於陽曆本月底仍在南京路議事廳舉行茲因期限將届故由工部局預先通吿並發給入場劵俾該業中人届時到場觀看一面飭知捐務處預備一切以免臨時延誤 
[滬地建築大營之先聲]  
　　松滬護軍正副兩使楊盧二君以滬地防軍向以寺廟會館等公共房屋爲駐紥之所卽原有之滬軍營砲隊營及斜橋南首之新營房亦皆地址狹窄僅能駐紥一團别無寬大駐軍基地且全師合操亦無廣大操場現在上海一帶旣已駐有重兵應覓空曠營基以備一師駐紥及操演之用茲擬在西鄕百步橋南上海縣二十六保十三圖境内自東湯宅吳家起宣家宅爲止租地三百餘畝凡該處鄕民房屋盡行勸令遷讓建築大營聞已飭傳該圖地保到署詢問民情並派員往勘矣 
[禁阻窺探軍隊]  
　　楊護軍使以軍隊營壘照律禁阻閒人窺探現在南市一帶已駐有重軍而滬地風俗每逢星期日必有外人馳往龍華各鄕遊歷或携械打獵現旣駐紥軍隊且因言語不通恐有誤會故特函請周交涉員照會領袖領事勸吿各洋人勿再前往龍華一帶遊歷並於昨日通飭各軍隊凡遇外人到來須婉爲勸阻禁止窺探以肅軍紀云 
[九畝地商家籲請解嚴]  
　　九畝地自開闢商場以來市面大有起色開明公司之新舞臺營業亦甚發達嗣因地方戒嚴市面蕭條迄已多日損失頗鉅現該舞臺經理姚紫若等特赴護軍使署曁警察廳禀請取消戒嚴以便恢復市面一面仍請軍警在該處防範謂如此則縱有匪徒自難混迹設再延不解嚴則滬城商務將不堪設想云云未識軍警兩署能允如所請否 
[華界交通漸復原狀]  
　　本邑敎育會慈善團救火會南商會四團體定於十二月二十六日午後二時假南商會集議地方善後事宜已誌昨報茲悉該四團體此次開會實爲警界入夜禁阻交通一事昨日開會時該四團體蒞會者共有二十四人正在討論適接上海縣沈知事復南商會一函得悉警廳已允展至十時稍緩旬日仍可以十二時爲度各團體以事已解决遂即散會茲將沈知事原函照錄於後敬復者昨展台函聆悉一是查滬據自經肇和出事後軍警防範益加嚴密原爲保衛地方治安起見惟當此歲事將闌商業繁盛之際對於商務防務尤應兼籌並顧敝知事於謁見護軍使時曾將此意面陳一切亦深以爲然惟兩市及城廂一帶商務發達之處原屬警察範圍昨已商由徐　長以爲現在警界對於防務巡查雖未便鬆懈而對於行客往來實已迪飭各警展至十時關於商業交通自不盧再有阻滯再稍緩旬日晚間即可以十二時爲度等語是軍警對於地方商業防範雖未敢稍疏而於商界交通已漸復原狀至於解嚴一節當時軍警旣未宣布戒嚴自毋庸再請解嚴也除原函抄送淞滬警察廳查照外相應函復敬希查照轉知爲荷 
[禁阻船隻夜行之展緩]  
　　南黃浦至龍華港一帶因在防禦線内故入晚禁阻船隻往來商船諸多不便茲聞楊護軍使及海軍李總司令已酌量變通准於本星期一（即今日）起展緩二小時自每晚八時至次晨七時爲禁阻時間除此時間外均通行無阻昨已通飭知照矣 
[亞細亞報館第一炸彈之餘音]  
　　黨人蕭美臣因指使楊玉橋談桂福等至公共租界山東路南京路口亞細亞日報館抛擲炸彈（按此爲第一次炸彈其第二次尚未查明）經法捕房與淞滬警察廳先後將蕭談兩人緝獲解至公共公廨與楊玉橋一再質訊明白判蕭等一併引渡惟當判决後先將楊玉橋解送護軍使署訊辦而蕭談兩人則並未一同起解管押總巡捕房在案茲悉前日亦已由麥總巡諭令捕頭選派華探張芝卿將蕭談二人載入馬車押解護軍使署按例懲治 
[再誌包探破獲盜案之神速]  
　　法租界菜市街寳裕里十二號門牌吳阿方家於本月二十一號晚被盜持械打門入内並用石灰屑抛擲致偒傭婦之目當被刧去大小洋銀金飾各物携贓逃匿法新租界白爾路六十八號門牌樓上翌日即爲探目黃錦榮包探韓邦達方福林程芝卿偵知前往拘獲盜匪工殒盜婦一口並奪獲拒捕之手鎗等械解入大自鳴鐘捕房聽候盤問口供再行解廨訊究在案茲悉所獲之盜爲趙國華徐如松謝田來劉阿子程立生李學明陳先桂梁劉氏業經石君逐一詰訊趙等均供認搶刦拒捕不諱一俟詳細錄供即須禀請中西官訊辦 
[捕房協緝盜匪之通吿]  
　　公共租界總巡捕房刑事科昨日發出協緝盜匪之通吿兩則照錄於下（一）刻據英美會審公廨來函内開奉江蘇滬海道尹轉奉宣武上將軍飭以據阜寗縣知事唐樹㮣詳據事主邱定揚報稱於十一月七號二更時被盜刦去錢洋衣飾等件並將伊胞弟定江弟妻唐氏姪國順轟傷身死報請勘驗等情並據事主地保人等供稱此案實係已獲正法巨匪戴五之胞弟戴如銀戴六及其同黨周學仁等謂伊等報吿情事報仇洩忿等語除飭緝外函請協緝等情爲此合行出示仰各探捕一體查緝此飭（二）刻據會審公廨來函内開轉奉滬海道尹以據嘉定縣知事詳稱本年十一月十三日據縣屬婁塘鄕湯二十五圖事主周華報稱於昨夜一點鐘突有盜匪二十餘人撞門而進明火執仗搶去大洋一百餘元小洋七百餘元銅元七十餘千及衣服首飾等物而逸除飭緝外函請協緝等情爲此合行出示仰各探捕一體查緝此飭 
[補錄關於華茶貿易之飭文]  
　　江蘇巡按使飭知上海總商會云准赴美賽會監督咨開案查此次赴賽茶葉經萬國審查會評定後凡印度錫蘭著名推銷之茶葉僅得金牌我國茶葉出品計得最優大奬者有七省之多貴省亦與其列允宜乘此時機恢復固有聲價挽救輸出利權且此邦商人亦深慕我國茶葉迭膺宏奬雅意願爲推銷頃有金山茶商來處商詢據稱凡中國中等不着色紅茶照大宗批發市價在滬彙收時每磅（十二兩）價値能在英洋四角至四角六分其稍佳者每磅價値能在英洋五角至五角六分擬設一公司照値收集檢查裝箱外加運費裝漢陳肆廣吿保險報關等費運至美國每磅躉批交美國商店發售約定價美金四角折合英洋一元左右定可暢銷如中國能照上列價値收貨彼等當有大宗生意與中國貿易將來中國茶葉出口必可駕錫印日本而上之等語因查近年以來美國入口茶葉數目日本約每年四十三兆磅印錫等茶約每年四十兆磅我國則不逮其三分之一以莫大之利權委棄讓人殊屬可惜茲幸賽會得奬驟能回復外人信用允爲設法推銷不可謂非挽救之一大良機惟念各省茶葉雖均以優美獲大奬其種類容有歧異非聯絡一氣在上海設一收貨運貨總機關由各省徑自運銷仍未免有窒礙之處並查此項收貨運貨公司非完全商辦由官倡助不可如在滬銷辦約需集合股本國幣五十萬元勉敷周轉且據美商面稱若中國能集合此數彼等願贊助加招資本五十萬元彼此通力合辦不惟輔助中國茶葉銷路且通盤精算自開辦五年後全數資本槪可收回此後利益有加無已各省一面添種一面出口增進稅源何可限量至茶葉運美須以原箱裝儲抵埠後分磅用機器所製之罐匣設法裝潢華麗妥定商標以歸一律而飾美觀以上各項辦法業經本處另函上海茶葉會館及興華貿易社妥爲籌商一致進行尚未據復到貴省爲振興國產起見諒必深表同情應請就近函詢或派專員前往該茶葉會館該社共同商議集股五萬至十萬元並轉飭各口岸商會分别轉知各地茶商協力舉辦俾得早觀厥成仍爲廣闢荒山多植茶樹以期普及實與本省實業前途裨益非淺但此事造端宏大信用攸關一切招股辦事章程悉按普通有限公司辦法容明春回國詳妥報吿此時能否照値收貨能否認招股本望速集殷商剴切議定請速復以赴事 
機等因准此合亟飭仰該總商會即便轉知茶葉會館及興華貿易社會商進行方法迅速具復以憑轉咨事關推行海外貿易務宜同心協力以底於成本使有厚望焉 
[金融與紗業之調查]  
　　滬上金融於肇和軍艦暴動時曾經驟漲今因亂事敉平業已日就平復先令現價二先令六辦士比前星期縮短一二五大條現價二十五先令八一二五計縮短一二五羅比現價一百八十六元二角半計縮短一元東洋滙水現價八錢五分二釐半比前漲一二五英洋七錢三分一釐一毛二五拆息五分 
　　棉紗業近來市價稍漲東洋貨較上星期漲起一兩或五錢本廠紗亦漲一兩或七錢五分不等門市交易比上冬殊形減色各帮交易亦僅有零星而無大宗生意近祗天津帮購辦三千餘包東洋行因此後紗價看漲不但不肯賤售反大事收入上星期日信三井伊籐鈴木湯淺等洋行購進十六支福島牌一千二百包價一百零零五錢十六支三馬牌七百包價九十九兩五錢十六支立馬牌六百包價九十九兩二十支漁翁牌一千七百包價一百零一兩又聞該業每逢十一月底向爲銷開期貨最盛之時故近日上海廠已開出十六支在包雙虎牌九百包價一百零一兩五錢内外廠十六支小包水月牌一千七百包價九十九兩五錢怡和廠大包總統牌五百包價一百零六兩以上均陽曆正二三月期瑞記廠開出十六支大包文明結婚牌二百包價九十七兩十二月及正月期又内外廠開出正月期十六支小包水月牌二百五十包價九十六兩計共三千數百包 
[演說競爭會紀要]  
　　寰球中國學生會昨日下午假府四川路靑年會開第二次演說競爭會方届三時男女來賓先後而至本埠外埠各大學校俱派學員蒞臨旁聽計有十數人均依預定之位入座主席爲張菊生君時計員爲楊德鈞君首由張君報吿競爭演說宗旨及規則後南京金陵大學代表許哲君演說（今日中國人對於國恥應具何種觀念）梵王渡約翰大學代表惠雲君演說（救國之敎育）杭州之江大學代表吳文蔚君演說（今日中國學生之責任）史文欽孫卿雲二君弦琴合奏梵王渡約翰大學代表魏綬章君演說（中國積弱之根源）徐家滙復旦公學代表孫毓麒君演說（自鳴鐘與學生）南京金陵大學代表羅良鑄君演說）愛國學生之行爲（鄭女士洋琴獨奏淸河江蘇省立第六師範學校代　王宗軾君演說（少年譚）杭州之江大學代表姚韶聞君演說（請看今日之中國）揚州江蘇省立第五師範學校代表劉忠純君演說（師範生之修養）鄭女士再奏洋琴旋由評判長黃任之君登壇宣布羅良鑄君列第一孫毓麒列第二王宗軾君列第三遂由主席張菊生君發給奬品第一名贈金章一具加贈優勝旗一方第二三名各贈銀章一具一時鼓掌聲不絕於耳末由演說部主任朱少屏君致辭道謝宣布散會時已鐘鳴六下矣 
[務商中學年假紀事]  
　　閘北務商中學爲皖南張黃諸君私欵所立慘淡經營成效卓著茲於昨日舉行年假禮其所設銀行本科應於本學期畢業經吳衡之何興華楊仲馨李照松張德褒梁鉅屏汪南沙諸敎習分科考試計取唐偉陳士彝汪定良向俠民朱伯農高鴻鈞陶貽勣李霜鐘金立言洪澍霖崔仁欽景亮古錢家驤金慶豫曾霖徐伯達凌廣王志翔許少謙方善堃黃富傳黃耑玉張熊費善琛孫承顯楊贊文楊茶孫金兆棟張光揚共二十九名亦於是日給憑云 
[共和女校學技會預誌]  
　　海寗路西天保里對面共和女校定於陰曆十一月二十七日午後假座愛而近路纱業公所舉行學技會由全體學生表演各種學藝及最新式舞蹈遊戲並陳列該校興學劵贈品凡滬上著名之國貨均蒙盡數捐助另有當代名人捐助之書畫古玩琳琅滿室燦爛奪目現正分發觀覽劵不取劵資任人索取俾於敎育國貨兩有裨益云 
[女校主任逝世]  
　　卡德路智競女學校主任無錫任　芬女士提倡敎育不遺餘力該校甫創一載規模業已大具不幸女士於本月二十六號因病逝世聞者無不惋惜 
[全國基督敎會爲國祈禱]  
　　北京基督敎會發起全國祈禱會昨日電致上海滬江大學副校長董景安君云現在時局艱難經六公會合議於明年一月五號即禮拜三日謹約全國基督敎爲國懇切祈禱上帝眷佑我邦啓導全國共同進步俾享和平幸福切盼轉知附近各敎會一致舉行北京聖公會公理會長老會美以美會倫敦會中華基督會同電敬 
[安南兵改充巡捕]  
　　法捕房石總巡自五號晚問滬南浦江中肇和兵艦發生變故後即派通班探捕携帶鎗械不分晝夜至華法交界各要隘嚴密巡防現在亂事雖平謠言未息且時届冬季防務未可鬆懈原有之中西越各捕四百餘名刻尚不敷差遺故由石君將駐紥法新租界顧家宅營房内之安南軍士數十名調至捕房改充巡捕另向某埠調安南兵五十名來申以承其乏 
[防範押所失愼之周密]  
　　公共公廨關讞員以男女押所均係三四層樓洋房火患堪虞雖已備有皮帶車一架深恐緩不濟急故復商明外交團於男女押所每層裝設水管龍頭一個以備不虞 
[舊縣署派警看守]  
　　縣知事沈賓昌君以舊縣公署内自遷出後門户洞開無人管理現有流丐潛入臥室並將木料竊去當於前日飭令縣警察所警佐領袖景君派警二名前往舊署妥爲看守 
[縣知事取締公役]  
　　上海縣沈知事查得署中辦公人役往往擅離職守甚至一去數日並不報吿實屬有妨公務故於前日傳集吏役人等諭令一律在署伺候不得擅離如有公事出外亦須詳細報明去回日期以憑稽考違者究罰一面諭飭縣警察所景警佐主任轉飭本所各探警一體遵辦 
[建築輪埠碼頭之進行]  
　　建築十六鋪輪埠碼頭一事本定年内正式開工嗣因肇和出事地方戒嚴此項工程遂稍有停滯茲經官商提議以此項工程自應積極進行以興商市因特商之護軍使署及工巡捐局淞滬警廳准於明年一月十日行正式開工禮即日着手進行以期早觀厥成云 
[修理龍華馬路]  
　　松滬護軍使署由楊護軍使定於陽曆明年一月初先移往龍華子藥局一面趕建新署曾誌前報茲經查得製造局至龍華一帶馬路年久失修軍署遷移後往來車馬必多應先修理故楊君昨已飭行工巡捐局飭匠興修趕速竣事 
[董警正之通傳]  
　　滬南第一區警察署董警正昨日通傳所屬第一二三分駐所文云本警正於昨夜出查第一二三各分署各崗警均極精神洵堪嘉許惟槍背身後者有之上肩者有之殊不一律且與定章不合當此地方吃緊槍械爲防身之要件不可稍有大意爲此通傳各該分所即便認眞督飭所屬各崗警仍應遵照定章持鎗梭巡不得任意更改致干未便 
[勒拆披屋竹笆]  
　　上海城濠官產丈放局通吿云查大東門至小南門第七八九各段内朝東各業户房屋後而披屋及竹笆等侵佔濠基殊碍本局塡濠工程及丈放用特出示通吿自即日起限期四日仰各業户將各該屋後披屋及竹笆等遵限一律拆除毌稍遲延倘敢故違惟有會警督拆仰即遵照 
[閘北火警]  
　　前晚十句餘鐘閘北恒通路朱萬椿藥舖樓上忽然起火延燒隔壁鐵匠店及後埭平屋共八九間四區姜警正即派警探飭傳藥店主詎該店東夥均已他往僅傳鐵店主顧國成到案訊問一　諭令退去聽候查明該藥店曾否保險及如何起火再行核辦 
[旣無判詞又無堂諭]  
　　上海地方審檢廳昨奉高等廰飭開案奉司法部第一六四零號飭開據山東高等審判廳詳稱案據齊東縣知事詳稱前任知事判决五等有期徒刑拘役罰金執行已了及未了案件并無判詞堂諭應如何造報請示等情理合詳請示遵等情到部查不送發判案件許縣知事以堂諭代判前經本部通行在案至堂諭無論如何簡單必載明某人犯某罪依律某條項處某罰等語執行之根據在此造報之根據亦在此若併堂諭而無之是在法令上不能認爲已經判决除業經前任執行終了者無庸造報外其未經前任執行終了者後任旣無憑執行亦無憑造報應准酌景重予審判以資補救除批仰該廳轉飭該縣遵照並會商同級檢廳詳請巡按使禁止各縣嗣後遇案不得無判决並無堂諭執行科　外合飭該廳長遇有上述情形應即　照辦理等因奉此查本廳前以各縣詳送覆判案件每不作成判詞節經通飭禁止在案茲奉前因除備文詳請巡按使轉飭各縣知事外合亟飭仰該廳遵照 
[賭棍被捕]  
　　賭徒高文生即高和尚小崇明等在靜安寺西華租交界處某鄕民家租屋開設花會誘賭騙錢現爲首之高和尚等二人已於前晚被捕昨送閘北警廳可法科訊辦 
[航船户私販烟膏]  
　　開行上海羅店之航船户楊土金串通船夥范阿四私帶烟膏四百五十二盒意圖販往鄕間售賣前日楊等正擬開船回里爲探警得悉上船人贓並獲解至警廳經司法科提訊之下判楊范兩人連同烟膏并送地方檢察廳即由林廳長略詰一過着各收押候辦 
[禁錮男女拐匪]  
　　李恒裕朱楊氏等前因誘拐女子顧蘭英陳小寳　意圖販往大連當爲救濟會探員查獲解送地方廳訊明收押在案前日午後由審判廳趙庭長會同檢察官命提李匪與朱氏到案略詰之下判李恒裕監禁五年朱楊氏監禁三年判畢飭令還押聽候執行 
[江北人尋獲拐子]  
　　住居密勒路六百六十八號門牌之江北人胡德興有一子年僅五齡日前被同鄕人某甲拐匿無蹤昨日胡在狄思威路將甲尋獲吿知一千二百二十四號站崗華捕帶入捕房聽候訊明核辦 
[女工虐待幼女]  
　　江北女孩陸和金在海寗路某絲廠内工作昨被同廠某女工用滾水燙傷面部加以毆打該女即回家訴知其母同赴美捕房控吿捕頭飭四百二十八號華捕送往同仁醫院醫治候核 
[傭婦因何服毒]  
　　江北婦人喬王氏在百老滙路某洋人家爲傭前日不知何故潛吞毒藥水意圖覓死經其主人察覺急送同仁醫院請爲救治未識有效否 
[調戲絲廠女工]  
　　閘北光復路福新麵粉廠小工頭顧來材前日在途調戲絲廠女 
工被四區崗警查見喝阻不聽拘解警署押候偵查核辦 
[排難解紛之受侮]  
　　劉金華前日向住居海昌路之謝長富索討欠欵互相爭毆當由馬來寳上前解勸馬之頭額亦被謝擊破血流如注經四區崗警一併拘入警署聽候訊辦 
[大鬧白玉樓]  
　　魯人孫光見因欠陳如松洋十三元久不歸楚昨日兩人適在南市白玉樓茶肆相遇陳向之催討孫謂已倩楊士樹經手付楚陳以未經收到與之爭論繼由楊到場證明並無其事陳因之大僨邀同傳長芝傅煥章等與孫理論大起衝突致孫之眼角受傷流血後由崗警一併帶至第一區署董警正飭送警廳司法科訊核 
[强賒硬搶]  
　　阜寗人劉古松日前駕舟來滬停泊舢板廠地方帶有鹹魚雜糧向同鄕兜售被住居北梅園路之吳學恒王懷榮二人賒去貨價六千六百文屢討不還昨劉至四區警署控稱吳王二人欠錢不還前晚反被誘往太陽廟相近搶去大洋十三元小洋五十餘角當經姜警正派探將吳學恒逮捕惟王已逃匿當即質訊一過判解司法科押候究辦 
[索欠互毆]  
　　戴長春與高三前日在老北門内因索欠起釁互相毆擊均各受傷當由崗巡到場將兩造拘解二區分駐所略加詰問併解地方檢察廳收押候訊 
[鐵店内發見失贓]  
　　泥城外麥根路斯順記木作場内失竊値洋四百餘元之鐵條三十一捆報捕請緝在案昨經老閘捕房包探張天林在北京路丁　記祥大兩鐵店内查獲原贓當即吊存捕房禀請捕頭轉禀公共公廨飭傳該兩店主到廨訊究 
[攔刦金飾類誌]  
　　匪徒張阿二前日午後與在逃同黨在江西路三和里内攔刧 
 
 
 

Page 11

 
 
粤婦梁陳氏値洋五十餘元之金押髮一支圖逃當被總巡捕房包探尤阿根將張追獲帶入捕房押候究辦 
　　婦人陳張氏前日下午行經福州路仁和里内突被匪徒從後搶去金押髮一支當時鳴捕追拿未獲即往捕房報請飭探偵緝 
[船夥拘獲竊賊]  
　　積竊周金生等專在航船上行竊搭客物件前日又在閔行輪船上竊得皮　一只意圖逸去當爲船夥查見鳴警將周並江良淸王福壽等三人一併拘獲連同贓物解送警區轉解警察所經司法科提訊之下即於前日備文將人贓併解地方檢察廳收押候究 
[誌謝]  
　　昨承北四川路二百八十八至二百九十二號信豐西服雜貨公司惠贈鋁質月份牌一方逐月旋轉能用多年其輕巧玲瓏深爲可愛書此誌謝 
雜評二 
[大營房（訥）]  
　　上海向爲工商實業菁華之地敎育自治模範之地絕軍事上之位置也今後將一變而爲軍事上之位置矣蓋自滬南事變以後輜重隊也機關鎗隊也步馬砲各隊也屬於各軍隊之各人物也風馳電　而來軍威頓壯且將建足屯一師之大營房爲久駐計當道之策畫非僅爲鎭懾一隅蓋以輪軌交通便南方各省之徵調也然自來軍事地域其商人營業必衰落地方事業必減色非必軍人與社會不相容亦理勢使然豈非滬上極有關係之一事耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[取締失業者之難題（事見二十日本報）] [  潘葛民]  
　　（一）妓院長三么二及野鷄等之操淫業者本屬商對性質而其中所躭擱之人品流甚雜上及官吏下至流氓或攀相好或擺變　或又雀牌或往或來或行或止甚至有留連忘返終歲躭擱於勾　中者即院主亦不能盡悉某客有業某客無業也此中調查之手續頗費躊躇若欲令其一律拒却不准容留此項躭擱之人除非禁絕賣娼不足以杜此慮即令賣娼果禁絕矣地方果淸淨矣其如損失公家常年收入之花捐何 
（二）旅館滬上旅館林立除本棧之夥友外所有棧中旅客一日之間憧憧往來才皆躭擱之人民試問各棧主各執事果知其誰爲失業之人乎抑失業者當拒之下准躭擱乎槪而言之又除非不准開設客棧不足以杜此患客棧旣歇將何以安插此項旅客 
（三）乞丐兩足踏翻　世路一肩挑盡古今愁天下之最苦者莫如乞丐乞丐者亦失業之人也旣失業則難保其不滋生事端旣難保其不滋生事端則不得不取締但此項乞丐漂泊江湖至無定所以乞食爲生涯者則上海城廂内外無地不可躭擱其所以執行監視其躭擱之行動者更夫地保與小甲耳中國沿習大凡乞丐偶有小過責之更夫地保更夫地保亦不能將乞丐一律 
拒郤責之小甲小甲亦不能將乞丐一律不准容留今欲將此項躭擱之人一律拒郤不准容留又除非設一世界最大之棲流所不足以杜此患試問中國有誰能慷慨輸將辦得此項慈善事業乎 
[四書朱註正誤] [  秋夢]  
　　論語事君數斯辱矣一章朱子引程子之言以數爲煩數誤矣不知數字當讀如字謂爲人臣者止宜奉戴一君若事數君則不免取辱如洪承疇錢謙益之名列贰臣傳是其例也此章之意蓋與忠臣不適二國一語用意略同程朱不明聖人之意面妄解之貽誤後人多矣 
詞選 
[選冠子贈韋伯學使] [  實甫]  
　　花國呼鶑木天棲鳳風流跌宕如許烟嶠千重星軺萬里小憇瘴雲深處聞道璇閨吟鸞有伴分得筆端眉　怪天香少個淸娱多恐回文寄與鎭此際塞管秋聲宫袍春色回首東華塵土網取珊霞歸依珂月留作黑頭公輔誰憐破帽天涯才退江淹别懷淒苦待相逢燕市酒邊翦燭話黔山雨 
[聲聲幔秋聲用蔣竹山體]  
　　　外關河沿邊院宇十年　略秋聲殘照霜　疎林尚　　聲流年暗中偷換漫　成一片　聲龍城遠想西風　馬鼓角邊聲國首故　三徑記松陰瞑翠夜湧濤聲老屋燈幽等閒抛却　聲天涯獨欹　枕把閒愁分付江聲愁未了上吳船又聽雨聲 
[虞美人] [  詩圃]  
　　涙花偷揾銀紅袖夢逐秋痕瘦　　不怯怯風尖忙掩一重　子一層　欲　又起愁無那獨背燈屏坐　齋落葉打空廊廊外蟲聲如雨月如霜 
[殢人嬌]  
　　露冷庭柯禁得蟲娘聲歇漫凭著檀肩低說紗　透入又條條斜月倩誰勸百嬌壺中竹葉風尾衣鴉頭錦櫗新浴罷柳風涼徹花陰螢閃撲銀泥秋筵悄不覺暗驚變栖睡蠂 
自由談之自由談 
[可喜] [  堅白子]  
　　國體變更皇親國戚大家恭喜發財可喜國體變更文武大僚世襲封爵河山帶礪與國同休可喜國體變更文武百官加官晋秩可喜國體變更數十萬兵士賞給恩餉一月可喜各處代表一聲贊成居然川資有分車馬費有分官府有分可喜 
小說 
[俠情小說紅蘩蕗别傳] [  天虚我生]  
　　第二章（續） 
　　亞猛厭之乃不一答勃斯至此始少默而寸心　碌更無一刻之停彼於亞猛之忽然至法實深以爲詫故必欲設法以探得其究意雙眸　　直射亞猛肩上待其少一轉動即又言曰聖皆司汝試視汝從兄安東尼聖皆司彼與羅伯斯比莫逆直可謂之一人當一年前汝在巴黎安東尼不嘗面受汝之嗔斥乎然而今者事勢反趨吾意汝能免於安東尼之嗔斥者亦已幸矣亞猛曰吾在英國久聞是人之與豺狼爲伍曩者彼不嘗致其愛　於吾姊乎幸而吾姊有識未從匪人否則豈不受後世唾駡勃斯立　言曰汝亦知其何故與豺狼伍耶實吿汝彼即欲報汝姊弟斥彼之仇耳嗟乎羅伯斯比者虎也即其一人已足蠶良法蘭西通國之人不遺噍類矧復佐以安東尼是二虎也將來禍患寗可設想然吾聞獸困則相搏人困則相食法蘭西之人民有限而二人之慾壑無窮苟有一日而法蘭西之人屠殺盡凈是二人者亦且互相吞噬二虎相鬭必有一傷吾乃乘其困而攻之是事半而功倍也豈不較諸紅蘩蕗之夙夜興思今日於斷頭臺上竊一命去明日又從斷頭臺上竊一命去吾試問彼彼之爲此於王室之振興固有奚益徒以攖虎之怒耳以吾思之紅蘩蕗而眞欲救法國者其計必不出此亞猛不答勃斯又言之夫紅蘩蕗者亞猛所崇拜者也今見勃斯加以毁謗則忿然曰紅蘩蕗者慈悲人也豈如汝之殘酷忍見無辜男女一一餐刀而死勃斯見亞猛怒知已墮己術中乃欣然曰吾謂紅蘩蕗者特一兒戲耳豈得謂之慈善亞猛曰汝謂之兒戲亦當蓋彼爲英人初何必預法人事所以如此者特以不忍見法蘭西黑暗之狀無日無時以男女老幼頭血濯其刀鋒始結合同志以救援生靈爲己任初何嘗若汝輩名雖保王而實則唯私利之自圖兩年以來紅蘩蕗救人無慮數百幾曾見其沾法人一毫之惠者勃斯微笑搖首曰此婦人之仁吾無取焉亞猛知是人心中另有所圖之目的初與紅蘩蕗弗同而且固執性成莫可理喻乃亦一笑置之傾耳聽臺上雅歌不復答 
[奇情小說秘密汽車] [  東埜譯]  
　　第十五章（續） 
　　當初飛矢隔在雙馬車和紅色汽車中間所以滕達看不出前車的前面有車子迎面直衝過來一心驅着莽將軍前進如今阻眼物突然從中抽去雙馬車就現在面前又高又大又快又急一刹那間已經越過橫街兩頭棕色劣馬預備和莽將軍行一個接吻禮後同歸於盡了那時莽將軍跑得正是起勁要收朿也收朿不住睜出兩只明晃晃的大眼迎將上去於是皮帶車上的駕車人銳聲大呼這邊勃立南和麥開看得親切料想這一場大禍無可倖免也是銳聲大呼茉莉兒面如土色雖然喊不出什麽心房却是奔騰脫盪從外面幾乎聽得出聲音來滕達路窮望絕人急智生把手中轉盤猛然向左一側便聽震天價砰然發響莽將軍兩只前蹄依着半圓形的曲線向左一灣向上一仰前半身直躍上路旁鋪砌的水門汀後部還橫出道上說時遲那時快那皮帶車從旁一前而過相差不能以寸兩車上的銳聲登時變作歡聲掌聲丁這一殺那間的事情後來傳遍英倫個個人稱奇呌好連英王陛下嘵得了天顏大開傳旨賞給滕達寶星說他膽大如天心細如髮目光如電手腕如鐵是駕駛汽車全球第一等能手呢這是後話且說那皮帶車旣經脫險又放開八只馬蹄向前直進滕達不待第二輛救火車馳到立把車身倒退入大道中再把轉盤向左一旋又走一個半圓形那車身便換了一個方向循來時舊路遄回他隨在皮帶車背後緩行到街道略闊處嗚嗚幾聲追出皮帶車前面瞬息之間已越過柏奈橋在富亨大街上直塵而馳再說那巡長杜崙見秘密汽車逃走之後忙到附近一個所在打電話吿訴警署裏立刻派出警兵凡是各處大街通達惠明斯議院場前的都有警兵照料禁阻行人車馬在道中往來以免倉猝之間被飛矢和莽將軍兩乘快車撞倒所以滕達等駕車馳過柏奈橋只見兩行警士分立在富亨大街的兩邊街上行人絕迹車馬也有停在道旁不走的一條坦坦平平的街道專讓他們獨往獨來上古時代天子出巡警蹕淸道恐也沒有這般闊綽哩勃立南欻然起立向滕達說道麥克方纔你駕車出險的本領我實在佩服極了只是我們的車子中道折回却爲何故難道　師勿掩窮寇莫追不妨住嘉而德那厮兔脫麽 
 
 
 

Page 15

 
 
   
 
 

Page 16

 
 
   
 
