# 1917 - 129 - 4915895

 

Page 1

 
 
   
 
 

Page 2

 
 
時評 
[冷靜（冷）]  
　　今日之時局果能以冷靜了耶了今日之時局者余意唯有以赤誠相示明白解决而巳蓋今日非可冷靜之日也 
　　所謂冷靜云者不過一無主張聽其自然而巳質言之冷者不熱心之謂靜者不主張之謂也然而今日政府對於懲辦公民案能不熱心不主張以對國會耶國會對於外交宣戰案能不熱心不主張以决贊否耶苟能各盡其分以行其事理之當也苟各舍其事以責人美其名曰冷靜我恐冷靜云者猶是擾亂之别名耳 
[命令]  
　　五月十五日大總統令代理部務署財政次長兼鹽務署署長李思浩呈稱考核民國五年各處銷鹽成續請照條例分别奬懲等語四川鹽運使晏安瀾河市運銷局局長王克均前口北蒙鹽局局長張潤均著傳令嘉奬山東鹽運使王鴻陸兩廣鹽運使丁乃楊晋北榷運局局長裴景元廣西榷運局局長梁致廣均准免除處分東三省　運使陳世華松江運副孫多　前西岸榷運局調任鄂岸榷運局局長現任河東鹽運使吳用威鄂岸榷運局局長沈慶輝前西岸榷運局局長王其康西岸榷運局局長文龢皖岸榷運局局長孫廷林宜昌榷運局局長俞人　花定榷運局局長　壽樞均著交文官高等懲戒委員會查照銷鹽考成條例分别懲戒餘如所擬辦理此令 
　　又令兼署内務總長范源濂呈准山東省長張懷芝咨稱烟台警察廳廳長袁克剛呈請辭職等語袁克剛准免本職此令 
　　又令兼署内務總長范源濂呈准山東省長張懷芝咨請任命徐朝桐爲山東烟台警察廳廳長應照准此令 
　　又令兼署内務總長范源濂呈准署四川省長戴勘咨稱重慶警察廳廳長袁恩煌離任巳久請予免職等語袁恩煌准免本職此令 
　　又令兼署内務　長范源濂呈准黑龍江省長畢桂芳咨稱省會警察廳警正李景顔因事辭職等語李景顔准免本職此令 
　　又令林爾鏘林爾茂均給予三等嘉禾章此令 
　　又令龍訥報給予三等嘉禾章此令 
　　又令徐得祥晋給四等文虎章此令 
[專電]  
　　北京電中立派議員謁段總理答内閣去留視政策行否爲凖故改組問題必在外交解决後方　决定希望國會從速開議 
　　北京電某要人言段左右分皖直二派皖絶對主維持段内閣直則主張萬一段必須退則即擁王以保北洋勢力 
　　北京電昨政局無發展閣議等均未開機關全停滯下午三時元首傳見王參謀總長據公府某西人言僅商治安問題惟段果退則繼任者必王故外間頗注意王亦極忙碌 
　　北京電元首傳王士珍進府討論治安問題認段能負全責 
　　北京電各督軍昨又在倪宅密議維持内閣方法並約定自明日起每日上午十一時在某處密議一次 
　　北京電辭職四總長决定照准各以次長暫署命令今明可下 
　　北京電宣戰案衆院擬明日開會審查反對派感於時局艱危多有表示讓步意 
　　北京電駐奥沈使來電乞假回國所有職務擬請丹使代理 
　　北京電外傳公民團二百人繞檢察廳求釋代表實無其事聞白亮並未在押 
　　北京電近傳孫洪伊來京將組唐内閣唐電不來難成事實 
　　北京電參謀部訂每週開會三次討論軍情 
　　北京電今日憲法會議仍開議衆院擬明日繼續開會惟外交案提出解决否須俟明日决定或星期六仍開全院審查會政府亦已兩次咨催速决 
　　北京電頃接馮副座咸電云微恙漸愈刻惟眠食尚未復常擬即銷假視事 
　　北京電熊母壽筵中談政局熊意國會應通過外交案段亦宜暫以退爲進徐在津不肯見客且不表示意見梁任公極抱悲觀李言段喜負氣可謂氣令智昏國會應冷靜以待其解决 
　　北京電戴督來電川邊各軍糧斷餉絶請發去年十一月後三個月費俾解危難巳飭由財部迅速接濟 
[外電]  
　　北京電農商谷總長司法張總長皆不允撤回辭呈（十六日） 
　　北京電民言報云黎總統之意以各督軍在京徒招國會議員之疑慮宜令各回本省 
（十六日） 
　　北京電昨各督軍招待國會議員到者僅有進步黨及討論會議員二百人（十六日） 
　　北京電國民黨擬待内閣改組及請願團首領付懲戒後始出席於國會正式議會 
（十六日） 
　　北京電聞叚總理將來之行動視國會如何决議而後定大約多數反對黨此後並不公然反對宣戰但相率不出席使國會不足法定人數不能有所解决（十五日） 
　　廣州電粤人多集於報館門前竚待國會解决和戰問題之消息（十四日） 
　　廣州電目下積欠之軍餉未付清者僅四百萬元有奇（十四日）以上路透電 
　　紐約電俄人前因政治嫌疑避居他處者今將啓程回俄共一百二十五人（十四日） 
　　柏林電德國主張兼併他國土地之報紙謂德首相與參謀總長興登堡對於改革憲法一事意見各異德首相巳呈請辭職柏林日報云辭呈未經批准（十四日） 
　　華盛頓電美國赴俄代表團刻謁見威爾遜總統會商一切（十四日）以上德文電 
　　北京電張耀曾今日語某外人曰余之辭呈提出以後並未受大總統及總理勸告留任余亦斷不欲留又云外間有解散國會之風說然黎總統斷不允許（十六日） 
　　北京電在京民黨中有一部分主張將國會移於天津或他地方之說（十六日） 
　　北京電俄法兩國公使館觀測中國政局以此次之紛糾係屬内政問題與外交全爲别一問題至宣戰案無論現内閣之存在與後繼内閣之成立必得議會通過故仍取其旁觀之態度其餘日本英美諸國之觀測亦同俄法列國此際如前電所報不出何等之行動云 
（十六日） 
　　北京電今日憲法會議因人數不足改爲審議會議决前日交付審議之第七十五條大總統解散衆議院得參議院過半數之同意執行又第三十二條之國會開會日期議决爲八月一日右審議會之决議如得憲法會議通過則大總統之衆議院解散權較之原案須得參議　三分二以上之同意更爲有利（十六日） 
　　北京電重慶電云四川查辦使王人文等已於十三日到渝王氏語某外人謂必須明白劉存厚羅佩金兩人之曲直一面爲防四川雲南兩軍之衝突設法使兩軍不同駐紥一處 
（十六日） 
　　北京電政府與民黨之調停雖尚未有進步而政府不顧於昨咨逹衆議院催速解决宣戰案此間外國人對此有如左之二觀測（一）議會若將此問題擱置不顧即可藉口解散議會（二）段總理欲視此提案究能通過或不通過以决自己之進退且爲好個之理由 
（十六日） 
　　奉天電現至滿洲各地視察之山縣朝鮮政務總監今日由奉啟行歸任（十六日） 
　　南京電田中參謀次長本日午後五時乘坐專車行抵浦口中日官民多往歡迎旋即渡江到寗中國官憲並派陸軍二中隊及軍樂隊在車站候迓歡迎甚盛（十六日） 
　　南京電中央前派陸軍上將王芝祥檢閱陸軍偕同兩廣巡閱使陸榮廷赴粤兹巳事畢回京昨日道出寗垣（十六日） 
　　漢口電漢陽兵工廠曩由美國定購兵工機器業巳運到預定軍銃之製造力每日增加二百　同時並開始製造機關銃目下正在準備 
（十六日） 
　　漢口電武漢商民團體昨日復開會議因上海商會聯合會仍有反對宣戰電報故特通告代理省長謂非全國商民贊成宣戰湖北省民亦難同意（十六日） 
　　東京電南滿洲鐵路公司以與北京政府交涉一一須煩日本公使館之手於交涉之進步不能如意故該公司擬定在北京設一出張所目下正在選擇主任之人不久可見實現 
（十六日） 
　　東京電前駐墨西哥日本公使安逹峯一郎氏决定任爲駐在比國全權公使（十六日） 
以上東方通信社電 
[戰電]  
　　倫敦電海格將軍今晚報告英軍今日在斯加泊河南面續得進步且已完全佔據羅曷村德軍防守該村甚爲勇悍前月其地屢見惡戰加夫萊勒北面之英軍陣線稍　前移星期日德飛機毁者六架受損降地者兩架英飛機三架不知下落（十四日） 
　　巴黎電今日下午公報云德軍昨晚在歇滿台逹美境猛轟後沿廣闊陣線向柯凡特歇夫里尼山脊進攻爲法軍砲隊與機關鎗所阻未能進至法軍陣線僅有一隊在菲蘭西南佔據法軍前鋒戰壕一段（十五日） 
　　巴黎電貝丹將軍巳任爲法軍總司令倪凡爾將軍任爲軍團長福區將軍任爲參謀總長（十五日） 
　　俄京電俄國西部陣線各軍司令杜爾柯將軍與南軍司令白魯細洛夫將軍均請政府免除本職（十五日） 
　　俄京電工軍代表會幹事部開會以四十一票對十九票主張加入混合内閣未投票者兩人按該幹事部前於十一日開會多數不主加入混合内閣（十五日） 
　　俄京電工軍代表會致書德奥社會黨請阻其本國政府利用俄國之現局厚集兵力以攻英法軍而作稍緩再　壓服俄國之思 
（十五日） 
　　倫敦電德首相今日在聯邦會議答覆質問不允於目下宣布戰爭目的之程序因有損國家利益之故（十五日） 
　　丹麥京城電據某氏聲稱二月二十二日在法爾茅資外擊沉荷蘭穀船七艘者爲德潛艇二五八號（疑係Ｕ八五號之誤）德潛艇凡爲中立國或敵國船隻所見後輙易其號數云（十四日） 
　　巴黎電法國商船被攻而得逃脫者計二月份一艘三月份二艘四月份六艘被攻而沉没者計二月份四艘三月份五艘四月份八艘四月間敵潛艇與法巡船交戰十二次與法飛機交戰十三次與法商船交戰十六次諸商船均得脫險（十四日） 
　　華盛頓電參議院已以七十七票對六票通過間諜議案删去檢查與禁售烈酒之條例擬將此兩條併入另一法案威爾遜總統已批准陸軍議案該案議將常備軍擴張俾有戰爭全力應增之十八萬三千人已募集八萬三千人當局已於本月十五日起開始組織新聯隊（十四日） 
[公電]  
　　牯嶺電報局來電北京交通部南昌管理局九江局鈞鑒牯嶺報房於今日開局通報謹　牯嶺叩删 
要聞一 
[北京特别通信（七十三）萍]  
　　無可如何之政局 
　　自公民肇禍閣員辭職段總理復萌引退之意記者前函已略述之昨日以來形勢又異本篇題目所謂無可如何之政局殆已盡之加以說明有如左記 
（一）段君退意與督軍挽留段君之任國務總理言退者巳非一次天津之行引起北京政界極大波瀾讀者當尚能記憶此次公民肇禍閣員紛紛辭職段君事前雖不知情但旣無以見諒於國人又不能運行其職務機關停滯詘謗朋興引退之意實緣不得不然而發生與從前辭職之舉有異辭呈　就欲上未上乃令在京督軍等聞之遂相聚於府學胡同力言其不可其用意有三最表面者曰爲國家次之則曰爲北洋派再次之則曰爲段君實際則倪將軍之流欲永保其祿位亦萬不得已之舉動耳在政黨方面如研究會討論會中正社等平時旣以擁護叚君爲攝幟自皆不願其辭職故叚君在内閣中雖顧影自憐難鳴孤掌而其他方面亦可謂爲人心未去信望猶存振作精神貫激終始死中求活絶處逢生乃政治家應有之熱心與希望不能輙以戀棧尸位等粗淺用語加諸其身惟其能力到底如何手段是否正當乃吾人之所欲聞亦段君與其左右及與黨等所宜自省者耳 
（二）分治的疏通辦法段君今日可行之路其狹巳甚約法上閣員有同意權與國會無解散權之束縳府院兩方精神上終不融洽之種種障礙實使段君與其左右之赳赳干城英雄無用武之地故欲挽回氣運振起頽舆除所謂疏通以外仍無第二辦法但昔日所應疏通者僅有一面今則反對之議員與已辭職之閣員皆不得不緩和而安定之而兩者之中重要關鍵仍在外交問題蓋外交問題苟可以疏通是政派巳承認段之一字與總理之一名詞可以再相連屬而巳辭職之閣員亦不難使之與段内閣之一名詞再相連屬也故各督軍前晚在德昌飯店分省宴請議員所有演說第一要點即說明公民胡鬧與政府無關第二要點則說明外交方針不能更變務請諸君爲之通過而維持段總理之眞意已如父爲子隠子爲父隠直在其中矣至有效與否以各派近日方學所謂鎭靜功夫未有表示吾今所可記者惟見其共桌而食而已 
（三）何謂無可如何各國政治史中無永遠不倒之内閣祇須國家未亡亦决無内閣倒後即不再見有繼起内閣之理而我國中央政局乃特生異例獨能創造所謂無可如何之政局此何以故吾爲簡單言之一曰段君及其左右皆尚未認定此時爲下臺之機會二曰各政派並無單獨擁段或倒段之决心與其實力三曰繼任人物或願而不能或能而不願此迎彼拒加以口是心非之客氣遂使外交危急内治待理之如此局面乃與北京近日大風起時之灰沙滿目烟霧迷離同一景象至余書此通信之時止尚莫測其何日得覩青天但見一般可憐蟲各因其生活程度或快步或用人力車或用馬車摩托往來奔走於灰沙烟霧之中又皆莫肯告人以欲往何處也 
[懲治禍首與各政團動靜]  
　　昨日上午大總統在公府爲張督軍懷芝等行授勳式段總理亦往參列自公民團包圍議會以至昨日此爲段君第一次入府探聞行禮之後段與總統有簡單之談話總統曾垂詢肇事之人如何拿辦並指出某某謂此輩非嚴辦無以服人心總理　謂亦有難辦之處此外如内閣問題一字未挹至於實行懲查公民團之事雖由大總統明令發表而　 
 
 
 

Page 3

 
 
於此事之進行惟見有陸軍内務均有部令訓飭其一陸軍部之十二日部令云據報載赴議院請願有閒散軍人　入其内若如所稱情形殊屬不成事體軍人名譽關係至重差遣候差雖非身任專職要皆名列軍籍自不得千預外事務宜恪守紀律斷不准偭越範圍致干軍紀　之切切此令其二内務部十一日調令警察歷奬總監云本月十日先後承國務院函開接准衆議院　知本日開全體委員會時竟有多數請願團麕集院門並有將議員毆辱等事希卽飭廳迅速查明依法究辦等因迭經行知該廳速即遵照辦理在案查現行刑律聚衆騷擾列有專條治安警察法規定衆人羣集及屋外集合如有擾亂安寗秩序之虞警察官吏有限制禁止解散之權在請願人等不爲合法之請願竟敢集合多人肆行滋擾並有毆辱議員情事固屬不法而該管警察未能先事覺察防維亦實難辭疏忽之咎應由該總監查明嚴切中儆嗣後即責成加意督飭隨事偵查倘再有前項情事該署長等不能當此重咎至當場滋事之人即著該廳勒限查拿送交法庭依法究辦是爲至要此令云云 
　　英文京帮云自暴民蹂躪國會毆辱議員後政府雖有懲辦之令然有司未　行逮捕暴徒之首領所以國會議員頗不以執政爲然欲擬不開會議以相抵制苟政府不將暴民底藴澈究認眞懲辦則决不開會議事因此日來京城謠諑繁興謂非常變故必將發現者故議員中懷懼而赴津者指不勝屈聞前昨兩日約有百餘人出京又有將家眷先行離京者亦屬不少此問題若不卽解决則關繁於大局實非淺鮮又云昨日下午有號稱公民團者二百餘人羣趨地方檢察廳質問謂本　係公民性質對於國會有請願之權何以警察廳非法干涉况本團係奉某督軍命令組織（口氣類皆軍界中人）該廳見勢甚洶洶當派守望警察出爲排解衆公民非要求釋放白亮不可卒因該廳已值散廳時間該公民不得要領而散約定明日再來云 
　　各政團方面昨日尚無動靜惟據新聞編　社消息云關於挽回政局之方法昨晤某派首領之人曾述意見某派係相對的反對現内閣者某若言段總理果欲回復其信望亦頗易易但段總理及其左右必不肯爲例如四川問題（卽督軍問題）江西問題（即省長問題）於實際上表示其大公無我之意則恢復民黨之固有感情信望非不可能現在各派名爲冷靜實則對於國事作壁上觀聽其日益危險亦非正當辦法云云是亦各政團中消息之一種　又聞討論會與各政團領袖接洽欲徽一致之意見特派委員向各處日夜奔走席不暇暖據云政學會之態度謂政局如此擾攘人心之離現内閣巳久爲段氏計宜負責辭職以開賢路蓋政學會日　開會决議擬否决宣戰案表明不信任之意察其内幕先將該案否决於同一會期不能再行提出一日　會　會更召集臨時議會再行提出該案擬通過之此政學會否决該案裏而之一消息也該會以舊民黨之穏健分子所組織現有閣員二人故與現内閣不可云無　係於是討論會專與該政黨疏通意見然根本上有所歧異不能發見一致之點現仍在考慮中其餘政黨亦與討論會意見參差暫無疏通之希望 
[政局沉寂中之内閣與督軍]  
　　近數日來北京政界之情形簡括言之則各方面均持冷靜之態度而已然冷靜之中亦非絶無動作者不過其動作皆屬於維持調護之作用此等現象爲禍爲福目前尚不敢遽下判斷張谷程三總長辭職後昨日外間頗傳府院兩方會商同意巳着手慰留者其實不確聞元首對於此次政局之變動態度極爲雍容絶不參以個人之意見故向來閣員有辭職者元首必於其呈文上批一留字或批准字惟於今番各張程之辭呈則批交院兩字院奉到此等批語未知元首意向所在特於前日派秘書涂君賫原呈到府請示辦法元首答以兹事當請總理酌裁總理意思如何便如何辦去可也云云又外交伍總長前日上辭呈元首亦於昨日批交院兩字發到　務院院中尚未有何等决實辦法也聞昨日有人往見段氏勸其速退以全令名段氏爽然謂予意豈戀戀於此地位所以遲遲者正爲退後大局打算耳段氏對於外交問題終望能積極進行昨仍照常到院即電招假期中之范總長到院商議一切辭職中之張秘書長亦以總理慰留昨仍到院稍坐卽去叚氏旋亦由總統電招入府所談何事尚未盡悉惟聞總理於出府後即命秘書撰一咨文致參衆兩院詢問宣戰案能否即行開議此項咨文已於昨日傍晚送府蓋印大約今日必可送逹衆議院其咨文云國務院爲咨行事對德宣戰一案業於五月七日經大總統咨請貴院同意此案關係非常緊要亟望早日解决相應咨請貴院迅予决定此咨衆議院國務總理段祺瑞云云此案已由該院前次大會公决交付全院委員會審查該院委員長彭允彛君已與該院議長商洽擬於本星期四或星期六重行召集全院委員會着手審查但未知事實究竟如何耳 
　　各省督軍之在京者除力勸總理勿遽引退外連日正極力疏通議員冀於外交問題得有結東昨日又聚集於東拴　　　武軍後路京局（即倪嗣冲庽所）開秘密會議對於政局爲重大之協商直至下午三時方行散會其内容如何尚未深悉惟　各督軍昨巳舉定重要人員赴津與徐東海協商一切（段總理亦已派員前往）又今日下午六時各督軍在迎賓館邀請各派議員代表大約亦疎通外交問題之意見一說　倪省長前日宴請皖省議　時曾言及在京十省督軍訂於十五日在迎賓館設宴邀請參衆兩院議員其意略以十日之事咎由當局疏於防範故設此宴以表代政府道歉之意惟至昨日晚間各議員尚未接到通知或巳改期於明日亦未可知至於河南趙督軍山西閣督軍安徽倪省長前日分頭招議員各節曾誌昨報兹再將各督軍席上之談話略記如左趙督軍略謂日内卽將回豫故特遨諸君一談請願團一事實爲不法舉動但據段總理云事前毫無所聞至善後辦法務望諸君以國事爲重云云此外又略談及外交問題其本身亦無積極的主張閻督軍略謂前日之事出人意外惟此不過少數無聊者之所爲政府並未與聞想諸君當熊相諒外交問題仍望諸君盡力云云孟督軍略謂因前日請願團違法之舉動致外交問題擱淺實爲遺憾但此重大問題决不宜因此波瀾而久擱尚望諸君從速解决云云倪省長所談之話較長大致對於請願團之舉動亦認爲不法對於外交問題主張從速解决對於段内閣則主張力予維持云又山東督軍昨日派人致意山東省各議員大致謂本擬早日回任適因十日之事無端發生轉有不能遽行之勢兹訂於十五日（即今日）邀諸君一叙兼　敎　君對於時局之意見云並聞各督軍於昨日特假外交部大樓宴請外交團及國際政務評議會人員蓋各督軍來京時會受外交團之招待故有此答禮之舉但與外交問題似亦不無關係决非尋常酬酢比也 
[紀十四日之憲法會議]  
　　昨日（十四）午後一時憲法會議開會參議院議長王家襄主席兩院議員出席者寥寥主席宣告延長時間遲至兩點始足法定人數參議　出席者一百八十四人衆議院出席者四百一十五人主席宣告開會先報告議員請假者何文等十餘人均在七日以上分别報告後均無異議又報告懲戒王敬方等缺席事亦無異議宣告照審查報告停止王敬芳等發言兩次畢遂照議事日程宣告開議並請審議長報告審議之結果審議長王正廷登台報告云審議會之結果業經油印分配無須再爲說明報告畢主席云第十一條有臨時提出修正者請爲說明當由衆議員湯松年陳景南參議員蔣羲明各說明修正之理由畢參議員王正廷謂孔子之道人人信仰而原索第十一條又萬不能删去加但書一層本席亦願贊成聲明畢主席云對此條無報號發言者請先以蔣議員修正案付表决贊成者亦少數否决又以劉議員恩格修正中華民國人民有尊崇孔子及信仰宗敎之自由非依法律不受制限付表决列席者六百零一人四分三爲四百五十一贊成者四百八十三人多數通過主席云尊崇孔子旣然通過第十九條第三項無須再爲提出衆無異議遂宣告第二十二條並云此條審議會係照原案參議以法定最高級地方議會及其選與團體選出之議員組織之多數通過刻亦無報號發言者請以原案付表决贊成者五百六十人多數通過又宣告第二十三條衆議員張樹桐秦廣禮吕復等均有修正當即分别說明修正理由後主席先以張議員修正原案衆議院以各選舉區比例人口選出之議員組織之加但蒙古西藏青海於未設省以前依照原有額付表决贊成者二百六十人少數否决又以原案表决多數復以秦議員加但地方人口不及比例十名者不在此限付表决贊成者七十八人少數否决又以吕議員修正加入人口未調查以前暫以法律定之一項付表决斯時在場議員付表决五百九十八人四分三爲四百四十九贊成者二百二十一人少數否决衆議員劉盥訓提起疑義主席云表决之贊成人數相差一大半有　疑義並聲明云刻下恰足法定人數萬勿私有退席且開門閉門不過通空氣而已諸位且莫乘隙而逃宣告休息二十分時三點三十分未幾復行搖鈴開會至四點十五分始足法定人數主席宣告第三十二條國會常會於每年三月一日開會衆議員周嘉垣與王玉樹均係主張八月一日開會先後說明理由畢主席以修正案付表决列席者五百九十一人四分三爲四百四十四贊成者四百一十人少數某議員動議有疑義主席反證表决反對修正案者應有一百四十九而起立者一百五十六人證明表决少數又以原案付表决贊成者二百四十三人亦不足法定人數否决衆議員王玉樹動議再付審議易宗　云此條可以廢棄不必再付審議牟琳云亦可在國會組織法上規定主席以再付審議表决列席者五百九十一遇半數爲二百九十八贊成者二百三十三人少數某議員動議有疑義主席反證表决反對者二百八十八再付審議又宣告第四十三條衆議院對於國務員得不信任之决議無討論以原案付表决列席者五百九十四人四分三爲四百四十七贊成者四百四十五少數某議員動議有疑義主席反證表决反對原案者四分一爲一百四十九起立者九十八人證明原案通過又宣告第七十五條大總統經參議院列席議員三分二以上之同意得解散衆議院但同一會期不得爲第二次之解散第二項大總統解散衆議院時應卽令行選舉於五個月内繼續開會參議員孫光庭蔣羲明湯漪衆議員田桐均有修正當爲說明理由畢主席先以田議員主張删除此條付表决列席者五百九十一人四分三爲四百四十四贊成者一百五十五人少數否决又以孫蔣吕湯駱等議員之修正分别表决贊成者均係少數否决又以原案付表决贊成者亦不足法定人數參議員有人動議再付審議主席付表决多數贊成又宣告第八十一條第二頃趙議員修正付表决贊成者四百三十六人不足法定人數某議員動議有疑義反證表决少數證明表决多數又宣告第九十二條李議員修正　　議定之法律案大總統如否認時得於公布期内聲明理由請求復議如兩院仍執前議時應即公布之付表决贊成四百二十人少數某議員提起疑義反證表决起立者少數證明表决多數又宣告第九十三條加一項國會議决案交復議時適用法律案之規定付表决贊成者四百十五人少數有人提起疑義主席反證表决起立者在一百五十六人在四分一以上又有議員動議再付審議主席付表决多數贊成又宣告一百零七條參議員某提出修正當爲說明理由畢時已六點十五分主席宣告散會 
[遠東運動會紀（六）（心危）]  
　　第三日詳情（十日晚寄） 
　　今日（十　）爲遠東運動會之第三日天晴氣暖惟海風甚大留學生所持紙製五色旗颼　作聲不待高呼應援氣勢巳壯矣上午日菲比賽足球菲軍以十五對二勝十三球日人對於足球自認在幼稚時代故不足爲其　也反之網球與棒球日軍大勝初潘君文煥與日人熊谷君較潘負次及何君信道與松原君則因故中止又次潘君與菲島勃尼阿斯君戰潘先勝一繼負三遂敗續下午中菲比賽手球第一次中國選手勝二十一負十四第二次勝十六負二十二結果中國勝一球然風勢漸强不能終局乃决議改後一日再戰雙方技能互相伯仲勝負未易言也次由中日比賽籃球華軍善戰命中者殆難數計結果爲五十六與二十二之差中國大勝上述者除日本以棒球决勝得十分外皆非最後之戰不記分數但手球籃球足球三項日本盡敗故中國雖再不幸者亦不失爲第二况吾國選手頗不弱則盡得第一亦意中事耳此外競技今日舉行五項（一）低欄决勝賽跑與賽者六人計菲人五華人一即張君信孚也結果張君得第四不列等前三名皆菲人共得六分其中最敏捷者爲阿斯屈拉克君歷時二十八杪五分之三距離爲二百二十碼張君在昨日　選　歷時二十九杪與此相差僅五分之二杪耳（二）八百八十碼賽跑選手十人日人五華人三菲人二最初二圈吾國選手鄭君居前距决勝點約八十碼之處日人猛進及終點時鄭君不幸爲第四矣計第一多久君（二分十二杪五分之一）得三分第二山内君（二分十四杪）得二分第三澤田君（二分十五杪）得一分（三）擲鐵丸參加者十七人中日各六菲島五結果日人全敗我國孟君繼懋擲三十三尺十寸列第三得一餘爲菲人所有其最遠者爲三十五尺一寸云（四）飛矛此爲新式競技矛長八尺六寸遠擲之以較遠近也結果日人齋藤氏得三分計遠一百三十四尺六寸菲島加特納斯君得二分計遠百二十六尺五寸我國程樹仁君得一分計遠爲百二十三尺六寸（五）半英里替換賽跑三國各出四人菲軍先逹歷一分三十八杪五分之一日軍次之歷時一分三十九杪五分之一我國選手中先發之某君出發稍遲乃落於後歷時四十杪五分之三第一得三分第二得二分我國無得（六）五種競技即選手繼　各自運動跳闊擲鐵球二百二十碼賽跑擲鐵餅一英里賽跑等五項視其成績而比例記點點數最多者與以五分第二得三分第三得一分我國選手參加者爲朱君恩德杜君榮棠馬君澤民劉君蔭恩何君信道等五人此外日人五菲人三共十三人而全部運動者僅七人餘皆中途停止其果結日人鷺山氏第一杜君榮澤第二朱君恩德第三計日本得五分中國共四分菲人無得按（此項運動尚多疑點故未正式分表其詳容續報也）總計自八日起十日止三日間中國共得十五分日本共得五十分斐列賓共得四十分（但五種競技點數若正式發表時稍有改更則中國多二分日本少二分此據一般人之計算也） 
[馮副座無恙之證明]  
　　前晚北京傳言南京副總統突有噩耗據聞係某督軍參謀長得天津電話所告謂得南京來客所言同時某日人方面亦傳出此項消息惟津信謂南京來客所言則事已隔日縱使暫守秘密京中斷不能竟無電訊因此故斷其非確而昨日京中傳者益多報紙亦間有登載者各方面紛紛電寗探問禁衛軍糧餉局於下午三時得南京復電副座平安參謀部亦同時得復如是晚刻國務院秘書惲寳惠自甯來言副座並無事足證副總統實係無恙兹又覔得副總統府張副官長昨日致禁衛軍馬郁生君電其文錄下禁衛軍糧餉局馬郁生兄鑒定寗兩元電均悉經呈副座近日謠言紛起幸勿輕信副座違和現巳就痊請釋注念並告闌峯兄爲荷調辰寒印 
[南京快信]  
　　馮副座病危之說實係謠傳惟近又數日不到辦公廳披閱公牘 
　　總統昨派哈漢章來寗慰問馮副座病狀住華洋旅館 
　　馮副座派周副官赴津祝熊希齡母壽 
　　江寗地審廳明日（十七）第三次開審選舉訴訟聞被告均不在寗恐明日又不能開庭 
　　齊省長因米價驟漲擬日内召集寗紳在署籌議開辦平糶 
　　會勘烟苗英員陶樂爾於徐海各屬查勘將畢日内即將蒞鎭齊省長昨特加委候補知事夏敬德赴鎭會同丹徒倪知事察看徒境有無私種情事嚴密搜查 
　　王芝祥昨乘津浦車南下今日（十六）午後一時可抵寗韓國鈞不就參議員齊省長已電内務部准以楊擇遞補 
　　省議會議長沈維賢昨晚在金陵春宴議員到七十餘人 
　　軍署昨派張副官監發各師旅團營兵士夏季軍服 
　　王寵惠昨過寗轉津浦車北上 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滇軍退出成都後之消息]  
　　五月五號發（成都通信） 
　　四月二十七日北較場駐紥川軍假扮滇軍裝束兩營分投開往滇軍火線直入舊軍標協署攻擊該署内所駐滇軍因未防範紛紛敗逃署内滇軍擄獲之娼妓等數十名得以乘機逃脫同時東較場所紥滇軍兩連亦被川軍襲取紛紛逃竄聞東較場附近之濟良所娼寮數十人昨（二十五六等號）已被滇軍完全拉去劉軍長因連日據各處娼寮泣叩求救復　鼓樓街商民哀訴滇軍縱火掠物故特飭部下整隊追襲也 
　　二十七號夜東南交界之城外南台寺地方羅劉安置步哨偵探於二更後在該處相遇彼此因口令不合互相衝突開砲十餘發經各國敎士派人和解而五國洋行及學校内避難之千餘人又受一驚恐是日紛紛由通惠門進城避難蓋自十九號起城内人民紛紛出城避難至二十五號兩軍出城後城外人民又紛紛入城避難也 
　　是日戴省長召集商會總理及各帮商董在署議决由財政廳長黄大　負責向商會訂約借洋六十萬元後即由各街街正首人等携帶筆硯簿記沿街挨户勸冩以便送由商會轉交省長飭廳備文通知羅佩金派員出具印領接收而輿論則謂此種巨欵須先令滇軍完全出城并立永不騷擾字樣始能交付然亦僅一句空言而巳 
　　劉存厚氏自開戰迄停戰止所俘羅氏參謀二員（一姓劉）團長一員（姓朱）營長一員下級官十員連獲騷擾地方之滇軍共一百十三人當未停戰時看管在北較場司令部内是日由劉氏備文除官長以外每名給洋一元均用白色洋布纒額朦眼並將兩手反縛命勤務上中士兩名押送皇城内照單點交黄參謀驗收給與收據黄參謀十分感激還給上中士每名十元該被俘官兵等當縛布起行時以爲必將彼等鎗殺沿途痛哭迨走入皇城猶不知爲何地直至黄參謀命弁兵解去朦眼巾後始各互相驚喜停戰後川軍在皇城側曾被滇軍擄去士兵七名至是黄參謀將劉氏還俘情形呈報羅氏並請將所獲川軍七名送還以表誠心搆和之意羅氏允之亦於是日午後傍晚用白布遮蔽眼光備文送交劉軍接收 
　　二十八日夜省城外東北隅羅劉兩軍又在母猪灣接戰雙方開砲一鐘許始停戰並放開花砲二三十發城内人民又大驚駭謠言甚多今日（二十九）城内黔軍防範尤嚴各街所砌戰卡至四五尺高且以泥渣塡築其空處周圍之第一火線（交界處）無論何人概行禁阻通過卽省長署各級長官及省議員等如無省長公署及黔軍司令部通過證均不准行走交通頓然梗塞是日午前青羊宫場所紥川軍在街上拿獲滇軍偵探一名搜出偵探證據一件午後二師炮兵團又在舊軍署捕獲羅氏偵探一名訊問後仍飭送還 
　　據某方面消息滇軍六師師長顧品珍於前日在三橋向川軍衝鋒時親率敢死隊交戰被川軍密接射擊中彈陣亡又據某商民言昨二十二號滇軍購建昌棺木一付價洋五百銀元不知何等長官陣亡云云惟究竟是否顧氏遇難尚未徵實也 
羅佩金退駐兵工廠後將該廠存貨及機械等物概行運去旋於四月三十號離兵工廠向自井方面前進其所運之貨亦由水道向叙州瀘州進行蓋叙瀘皆滇軍防守地也羅去時恐川軍追擊留滇軍一團駐於東門外其設置之大砲皆向東門及武成門安放至羅氏此去不駐自井則駐瀘州蓋自井財富之區羅氏到川時即先據之自民國以來滇軍兩次入川皆先據之也滇軍第七師師長趙又新現駐瀘州該處退可以回滇進可以直抵成都故羅氏不駐此必駐彼云 
　　羅氏去後其所留駐東門外之滇軍一團異常騷擾每日在城下以鎗射城内連日擊斃東門内人民不少 
　　劉軍現亦已退出城外駐於北門外福音堂各街步哨從四月二十九號午後即已撤去惟北較場軍司令部附近尚有哨兵黔軍之哨兵雖未撤但自三十號後已准人通行戴見劉已無戰意始於五月一號接督篆 
　　此次羅氏釀出外交當其作戰時由皇城城上直射陜西街敎堂（按陜西街全係敎堂距皇城僅三百米逹）將敎堂房舍擊壞甚多現聞該敎堂人云不能不要求賠償又皇城壩貢院街店内所住俄商數人　貨甚多内有綢緞等物爲滇軍刦去又平安橋法國醫院距皇城亦不過五十米逹被滇軍在城上以步鎗射擊擊斃就醫之女人一口其房舍亦多擊壞將來又不知若何了結也 
　　此次戰事人民死者最近由各紅十字會收掩共已四千三百餘人其中被燒死者不過三百餘彈死者亦少蓋以殺斃爲最多類皆在東較場處死其他一手一脚零肢殘體聚裝一棺者尚不在此數聞現紅會照影片甚多皇城周圍火場中連日尚有死屍發見故此次所死之人一時尚難知確數大約總在五千左右云 
[川省會之善後大會]  
　　羅劉兩軍停戰後四川省議會於四月二十五號午刻開臨時大會議唐議長主席議員到一百人主席宣言今日函請督軍軍長省長派代表出席皆未來可將善後事宜詳細討論方于彬言此次亂害實政府有意陷害應將解欵截留不但作爲賑卹當要作爲賠償人民損失并全行截留衆咸贊成雷澧言本席擬補加由本會派人往紅十字會調查死傷人數并登報通知受災人等自行來會請願衆贊成羅鴻藻言四師解散之人散處川西者居多他處亦有不早爲設法收束將來必騷擾地方可請省長轉飭各處駐紥各師長官就近妥爲收束川督一席前有任命江朝宗吳光新兩人之說今雖令戴省長代理終必另任我川歷受外人督川苦累可否陳訴中央請任命川人衆謂不必過泥只請其以後任命川督不必隨帶客軍來川以免再生衝突並請將現駐滇軍速令一律出離川境薛仲良言楊君善後辦法完全贊成惟聞軍隊現雖出城尚在作戰爭計畫又聞滇軍出城被第三師截住現又回省可請省長設法調處游運熾言可先電詢省長有無此情形當即電詢省長答云并無此事乃作罷議兹將表决善後各條錄下（一）咨請省長飭警察廳查明此次被焚民房若干燒殺丁口若干損失財産若干限七日彚報公署及本會并籌賑總局一面再由本會派人往紅十字會調查死傷人數並登報通知受災人家自行來會請顧（二）咨請省長飭財政廳查明本年認解中央欵項本年已解若干未解若干未解者請即暫留以作本省目前賑撫賠償裁兵各費除截留不足外再電請中央速撥鉅歀賑撫流民賠償損失（三）咨請省長飭財政廳速備現金會同籌賑局急籌賑撫辦法（四）咨請省長卽日通諭各縣云省城現巳回復恢序如去省遠縣速即電示各道道尹就近尅日將此諭宣布以鎭人心（五）將皇城四圍城垣甎瓦石　行拆賣撥充賑欵此地仍歸各級學堂管理永遠不得作爲官廨以符元年　决成案 
　　三十日午前四川省議會在省城内各街張貼公啓云啓者本議會於四月二十五日開大會討論川局善後事宜議定辦法數種就中有由本會登報通知受災人家自行來會請願一節惟近日省城戒嚴各報停版用特油印通知凡屬災民速來本會請願以便調查眞相而籌賑濟方法幸勿延宕自誤此啓 
[東省國際交涉之新氣象]  
　　（化險） 
　　自鄭家屯交涉和平結束後日本總選舉揭曉政府黨又獲勝利高揭中日親善主義之寺内内閣宣言始終貫徹其主義北京政府亦以誠意歡迎日前國務院有電致張督軍謂奉天中日懸案實足爲國際間之障礙應分别輕重及時和平解决張督軍當飭交涉員馬拱宸檢舉懸案其重大者則請中央直接交涉餘皆由奉天當局向赤塜總領事推誠結束據稱奉天中日懸案並無重大事件多　土地錢債一流統計有百餘件日内當即開始談判此意巳得赤塚總領事贊同矣 
　　鄭家屯案結束五項條約履行後奉當局對於雜居一事擬具待遇雜居日人若干條飭行各縣商民曉諭週知並同時送逹日當局方面徵求同意現因日商民對於租賃土地房屋往往有人從中勾致致釀交涉未免有礙商租故擬與日當局協議一律曉諭商民俾免發生誤會 
　　奉天發生之中日交涉多關於土地糾葛張軍長爲實行邦交親睦起見已飭馬交涉員將中日交涉懸案考查分别著手清理據聞目前懸案以土地案爲最多次爲逮捕賊匪之事件刻聞張軍長擬與駐奉日領協議一捷便辦法務以匪類絶跡爲目的刻正在協定中再次爲合謀兌現限制辦法現正由兩國商民開始研究 
　　此外關於中俄方面亦有新事實可紀據聞俄國自此次改革後對華政策亦一變其從來侵略之方針故政府巳飭行東三省督軍省長乘此機會解决曩日未决之積案如塔城俄哈交涉中俄蒙劃界問題黑省北滿一帶俄人建築砲台事件吉林俄軍强伐樺甸安正等處森林事件及其他哈埠添設總督問題已詳徵三省軍長意見並搜彚參考以資佐證將一律磋商解决之法矣 
[魯人對於衆院被圍之公憤]  
　　省議會北京公民團演出包圍國會毆傷議員之惡劇消息到濟十三日上午九鐘省議會特因此項問題開緊急會議議員到會者六十八人張議長　席報告此事原委議員極爲憤激僉主張電致中央請速懲辦禍首主席付表决全體起立旋由秘書將擬就電文朗讀衆無異議遂掏鈴散會兹錄其電文如下北京大總統國務院鈞鑒報載北京公民請願團强迫衆議院通過宣戰案並毆傷議員多人閱之不勝駭異查人民請願自有法定手續至國會如何主張外間不得干預乃公民團紏衆脅迫任意毆辱無法至此罪豈容誅且都城軍警棋布星羅乃亦聽彼蠻横不加禁阻縱容兇暴體制何存外貽友邦非笑之柄内啓奸宄倖逞之心法紀湮淪國將焉賴萬望嚴究主謀盡法懲治以維國憲而杜亂萌臨電無任激切待命之至山東省　會叩元 
　　政治討論會十日衆議院被圍之事山東地方政治討論會各會員對此亦非常憤慨十二日巳致電中央請將蓄謀肇釁各兇人查獲嚴辦以重法律電文云北京大總統國務院鈞鑒宣戰問題關係重大贊成反對各有理由提交國會公同討論實爲根本解决之方國會爲全國人民代表通過與否均爲人民之公意政府唯人民公意是從自可告無罪於天下乃聞日昨衆議院開委員會審議此案竟有所謂公民請願團者圍逼議院毆傷議員又復通電各省淆惑觀聽遠道聞之殊深駭異人民請願自有法定手續似此横暴行爲豈爲法律所許乃於京師首善之區議院神聖之地竟敢演出此等怪劇謂無主使之人其誰信之政府對于此事事前一切聽其自然事後又不速爲彈壓必待議院電告始從容勸散此中隠情實難索解在昔袁氏專横逼迫國會尚未敢肆無忌憚至於此極今乃蹈其覆轍又加甚焉無論主使者爲誰政府不能不負責任該公民請願團旣與人民代表之國會爲仇是即全國人民之公敵應請迅將主謀之人查獲嚴辦以謝國人大局幸甚山東地方政治討論會張介禮王朝俊等叩文 
[湘省中日銀行之停頓]  
　　日本在湖南組設中日銀行於本月一日開幕各界羣起反對詳情巳誌本報兹聞駐湘日領於接到譚省長將查照省會議案卽予封閉之咨文後旋即正式答覆略謂中日銀行經營數月用欵巨萬旣已開幕則無論如何斷難中止如必欲將其封閉本領事亦自有相當辦法惟中日邦交素稱輯睦仍希照約保護勿生誤會云云中日銀行行長倉知鐵吉氏以該國領事屢次與湘政府交涉不得要領卽於日昨逕赴交涉員署謁見粟交涉員將此案反覆辨駁粟交涉員謂湘政府從前勸告係屬一種善意希望貴國官商遵照法律正軌乃貴國官商不能體諒實出湘政府意料之外今事巳至此惟有希望中日銀行歇業此外無磋商餘地如貴國必不能依從則湘政府亦惟有根據法律爲正當之辦法云云倉氏見不得要領遂興辭而出日昨該行巳宣告暫行停止營業俟與湘政府辦理交涉略有頭緒後再行照舊開幕 
　　此案在湘交涉巳不下十數次譚省長以此案恐非湘省所能了結曾電致外交部請與駐京日使嚴重交涉昨外交部已有電來謂已與日使開始談判惟本部有應行調查者二事請速見覆（一）該行地點是否設在從前指定商埠（二）該行實在資本究有若干從何方面調查所得聞譚省長昨已電覆矣 
[皖省會請願取消官中行]  
　　安徽省議會上書參院請願取消官中其請願　文云安徽省議會爲請願事案查本會於五年常會期内曾以本省新設官中行苛累擾民弊端百出列舉理由建議咨請省長將本省改訂整頓牙帖章程第二章官中一項咨明財部立予取消以省民累本年二月間准省長咨轉財政部覆開查官中之設原係由部通飭各省遵辦前據江蘇財政廳呈報此項收入頗鉅且自章程頒布以後契紙由官中領售銷數旣旺契稅即可因起色似此情形若將該省官中遽予取消恐各省紛紛援以爲例不特官中失去鉅宗入欵即稽查契稅辦法舍此亦無以資整頓事關通案所請將官中取消之處未便准行至辦理此項官中果有未盡得法之處應請隨時飭廳嚴密稽查認眞整頓以杜流弊等語查此案建議之始本會從種種方面詳細研究認爲應取銷理由均極正確乃財政部一概抺却第以失去鉅宗入欵及稽查契稅舍此亦無辦法爲詞夫稽查契稅主任徵收官署當有正當辦法此係另一問題當然亦不能牽混至爲國家收入計本案財部通飭係爲整頓舊有牙稅起見本省關於他種牙行牙捐帖費悉已遵辦核與國家收入所補亦復不少獨此官中行一項爲本省向來所無與各省之舊弊相沿者本自不同憑空創辦民情旣不勝駭異弊害又因之叢生是以本會認爲不良稅制極端否認此種建議有種種充分理由詳具原案本會竊意即在專制政體以下政府果稍存體恤民隠之心亦必仰蒙採錄不意財政部於本會所持理由絶不加以考慮而但傲岸其言曰事關通案未便准行云云本會不解財政部對於此項非法惡稅究係根據何種法津爲此强迫處分豈共和國家之稅制高級主任官廳本可隨意採擇乎豈共和國家之稅制人民無論受害至何種程度而皆無請求取消之餘地乎此案本屈開會經衆討論僉以似此惡稅非從根本剷除不足以清弊害兹於四月二十八日常會公决相應抄錄原案具書請願即請貴院提前議决轉咨國務院迅予取消以蘇民困云云 
[皖省近事]  
　　倪省長尚無准期來省消息聞昨省議會得倪電大約須俟兩院表决外交問題後始可南旋 
　　省議會請願代表崔翔青昨日已乘輪北上 
　　懷寗縣敎育會昨開會討論改選會長手續及進行事宜 
　　裕繁公司代表霍守華以省議會阻止進行特向農商部申訴聞省中曾得農商部咨覆謂時機巳失大錯巳成無法挽回云 
　　壽縣紳商各界以該邑新修之河開辦之始名爲以工代賑然現在考察實際毫無利益特舉代表王慶雲等具書呈請省長痛陳利害請迅予停工以蘇民困聞省長巳准如所請 
　　皖省上年因銅官山事曾設立礦局籌欵自辦現巳停歇頃有部員涂懋儒請願省會　照湘鄂兩省成例設立全省礦務專局條舉辦法七條經議員徐傳友等介紹巳由大會公决交付審查皖淮水利研究會成立於民國三年由沿淮十八縣士紳公同組織現因本年三月間又由沿淮各縣省議員會同紳士組織皖淮水利協會較之研究會愈有實際已公决將研究會取消併入皖淮水利協會接管 
[杭州快信]  
　　浙警備隊向分六區每區六營每營四哨一區駐瓶窰二區駐梅溪三區駐百官四區駐臨海五區駐衢縣六區駐永嘉自此次警務會議後　在　德麗水添設兩區并改區部統帶爲副司令官改哨長爲排長不日實行 
　　第四師夏季全師軍衣褲帽巳由天津春花臺軍服廠派員運解來杭飭發各營領換 
　　近來各屬統捐比較短絀異常而尤以浙西諸局爲甚財政廳除嚴詞申飭外昨又密派多員馳赴各局調查有無别項弊竇呈復核奪 
　　嘉興迎燈肇禍案首先放鎗確係水警警俞肇桐尚圖諉卸齊省長昨復飭二區警正歐陽友炎馳往復查并令折赴嘉善西塘帶查童文濬控案即日首途 
　　五月份軍事機關經常費四十五萬元財政廳昨已如數撥解軍署并報告省長查照 
　　警務處委鄭枝芳爲金華縣嶺下分所警佐 
　　沙塗劃歸專案辦理農商財政兩部來咨辦法歧異省公署已電部請示 
[縣市自治制草案提交國會]  
（四續） 
　　第四章　市職員　第三十七條凡市設市自治公所置市長一名爲市之代表指揮監督所屬職員普通市之市長由本市自治會就有被選資格之市住民中選出三人報由直接監督官署認定一人呈請該管長官任命之特别市之市長由本市自治會就有被選資格之市住民中選出三人報監督官署認定一人咨由内務部任命之但京都市市長由内務部遴選經由國務總理呈請大總統任命第三十八條市長之職權如左（一）執行市自治會議决事項（二）辦理市自治會選舉事項（三）提出議案於市自治會但特别市須先向市參事會徵求意見（四）管理或監督市之財政營造物或公共設備（五）管理市之收入與支出（六）依法令及市自治會之議决徵收市自治稅使用費用規費第三十九條市長對於市自治會議决事件視爲踰越權限遠背法令或妨害公益者得開具理由提交覆議市自治會仍執前議時得呈請直接監督官署核准撤銷之不服前項之行政處分時得依法提起訴願第四十條特别市設佐理員普通市設市董承市長之命輔助市長分任執行事件其員額視事務之繁簡定之但至多不得逾四名佐理員由市長就市住民中遴選有專門學識者委任之但須經市自治會之同意市董由市自治會就市住民中有被選舉資格者選舉之第四十一條市自治公所設出納員一人由市長派充但須經市自治會之同意出納員須交保證金第四十二條特别市得分區每區設區董一名承市長之命辦理區内自治事務區董由市自治會就市住民中有被選舉資格者選舉之關於前項及第四十條選舉事宜準用市自治會會員選舉之規定第四十三條凡市因執行事務有應設辦事員時由市長遴選有專門學識者派充以市住民爲限其辦事細則以市公約定之第四十四條凡市長及市自治公所職員均以三年爲任期任滿再被選任者得連任第四十五條凡市自治公所職員不得兼任市自治會會員若有由市自治會會員被選任者應辭會員之職父子兄弟不得冋時任爲市公所職員第四十六條市長有事故時以佐理員或市董内年長者代理之年同以抽籖定之第四十七條市長及其他市公所職員因事出缺時應即補選或補任補缺　員任期準用第二十二條之規定第四十八條市長及其他市公所職員均爲有給職其薪給除特别市市長以敎令定之普通市市長由直接監督官署呈請該管長官核定外其他市公所職員由市長呈請直接監督官署核定之第四十九條市長得酌用雇員辦理文牘會計及一切庶務其薪給由市長定之前項雇員在特别市得以市參事會雇員兼充在普通市得以市議事會雇員兼充 
　　第五章經費第五十條市自治經費以左列各欵充之（一）本市財産之收入（二）市自治稅（三）本市公共營業之收入（四）規費及使用金（五）過怠金第五十一條市有以國家撥給之土地出林及其他不動産時應作基本財産永久維持之以其收益充自治經費第五十二條市因救濟灾眚或經營公共營業得由國家酌給補助費第五十三條市稅之附屬於國家稅征收者其稅率及征收方法以法律定之第五十四條使用市之營造物及其他公共設備者得向之征收使用費第五十五條市因個人之請求爲執行事務時得向之征收規費使用費規費之征收以市規則定之並得規定十元以下過怠金第五十六條市自治公所因調劑預算内支出得爲短期借欵前項借欵須以其會計年度内收入償還之第五十七 
 
 
 

Page 7

 
 
條市爲創與必要之公共事業得經監督宫署許可募集市公　但市公債之債權者以中華民　人民爲限前項市公債之利率及募集償還方法須經内務部財政部核准第五十八條市財産中有個人捐助且經指定用途者不得移作他用但其指定事業依法令變更或廢止經市自治會　决由直接監督宫署呈請該管長官核准者不在此限第五十九條市自治公所於每一會計年度前應將本市經費之歲出歲入製成預算表於每年四月通常會期前提交市自治會市以圖家之會計年度爲其會計年度預算提出時應將事務報告書及財産表一併提出第六十條以市經費辦理之事件有非一年所能完竣或其費用非一年所能籌撥者得經市自治會之議决豫定年限設繼續費第六十一條預算内除正額外得設預備費以備預算不敷及預算外之支出但不得充市自治會否决事件之用第六十二條市自治公所對於旣定之預算在同年度之常會期内有追加或更正時須請求市自治會議决第六十三條市因公共營業得設特别會計第六十四條預費經市自治會議决後由市公所呈報監督官署並公布之第六十五條市之會計或特别會計由市公所於預算年度終結後編製决算表附具一切證據於每年十月通常會開會時提出於市自治會前項决算經市自治會承認後應呈報監督官署並公布之第六十六條市長所發支付命令如違背市公約或預算時出納員應拒絶其支出 
　　第六章市鄉組合第六十七條市與鄉有彼此利益相關事項必須連合辦理者得依市鄉之協議呈經直接監督官署核准設立市鄉組合前項市鄉組合認爲法人第六十八條市鄉組合欲增減其組合市鄉之數或變更共同事務時得依關係市鄉之協議呈請直接監督官署核准關於其財産處分之事項亦同第六十九條設立市鄉組合時應依關係市鄉之協議訂立組合公約呈請直接監督官署核准施行其變更組合公約時亦同第七十條組合公約應依左列各欵詳細規定（一）組合之名稱（二）組織組合之事務（三）組合之共同事務（四）組合公所之地址（五）組合會議之組織及其會員之選舉（六）組合職員之組織及其選任（七）組合經費之分擔方法第七十一條解散市鄉組合時應依關係市鄉之協議呈請直接監督官署核准關於其財産處分之事項亦同第七十二條關於市鄉組合除本章有特别規定外準用關於市之規定 
　　第七章監督第七十三條凡市以縣知事爲直接監督其上級監督機關依現行官制定之但京都市由内務部監督其他特别市則由地方最高行政長官監督之第七十四條直接監督署因監督之必要得發命令或處分不服前項之命令或處分時得依法提起訴　第七十五條直接監督官署認市自治會爲違法越權或妨害公益時得經上級監督官署核准解散之但須令市長於解散後三個月内舉行新選舉並召集之第七十六條直接監督宫署因監督之必要得令市長爲事務之報告並得　取文書簿據或實地檢查其出納每届年終直接監督官署應將各市辦理情形呈報該管長官轉咨内務部備案但京都市逕由内務部呈報大總統第七十七條依法令屬於市負擔之費用若不列入預算時直接監督官署得說明理由將其費用列入預算第七十八條市自治職員懲戒條例以敎令定之 
　　第八章附則第七十九條本制施行細則以敎令定之第八十條本制施行日期及施行區域由内務總長經由國務總理呈准大總統定之（完） 
地方通信 
[青浦]  
　　白鶴江鎭之追悼會青浦北鄉白鶴江鎭於五月十三日由士紳戴宗源徐士廉陸繼游李兆華汪祖翼戴祥驥等發起追悼鄉先哲許淞濱君是日到會者除本鄉士紳外有鶴溪兩等學校全體員生曁槐清又新臨淞新德四校員生頗極一時之盛其開會順序如下（一）入席（二）奏樂（三）奠儀（四）行禮（五）讀祭文（六）讀誄詞（七）唱歌（八）贈花（九）報告（十）發起人演說（十一）來賓演說（十二）退席 
[無錫]  
　　春蠶近訊無錫蠶桑出産甲於全省逐年輸入金錢甚鉅營此業者頗抱積極主義惟因時機關係每有得失不常之事最近數年以歐戰影響出入尤鉅在四年份無論營絲廠者做餘繭者莫不利市三倍上年春繭尚有利息夏繭則因久無銷路擱至今春售出如每擔成本一百三十餘兩祇售七十餘兩於是業此者大呼負負日來春蠶巳届大眠之期約在陰曆四月初七八間即須開秤蠶汛尚好似無走色連梗桑葉每百斤價值一元五角至兩元亦甚平允往年此時繭業中人必興高采烈着手籌備今庚則因鑒於去年之失敗均呈消極態度各鄉繭行之已出租者不及半數例如去歲租金千元本届租金跌至六七百元租户尚不歡迎至繭行烘焙所用之硬柴以天時亢旱運輸維艱全標柴每百斤　七角雜柴五角比諸往年爲昻昨據老於繭　中人述及無錫繭身在二十年前各鄉一律無高次之别十年以後育蠶者漸多貪懶省葉之事致成不良種子西南鄉　首先腐敗該處繭行租價因之減跌烘成乾繭走鎗亦見　　其東北兩處則因繭身未走仍不降跌嗣經繭公所董事種種設法勸導所以近年出産不至過減然而繭業中人仍樂於往　陽宜典江陰等僻路收買實緣其繭身之厚實云云此語洵謂切中時弊凡育蠶之家急宜改良也 
[鎭江]  
　　又獲種烟匪徒私種烟子之匪犯昨午又在西南鄉獲到二人對於主使方面竪不吐實聞徒邑四境幾無處不有該匪之足跡各鄉農民如防大敵此事明限人不難窺見癓結惟視當局辦理之能力如何耳 
　　縣長注意烟禁近有土販某甲等由滬以雞籠裝運烟土到鎭轉運清江銷售抵鎭後有同類在輪船碼　守候　運現聞巳有人報告縣署請求查禁昨經倪知事面諭江口稽查處朱委員於上海輪船抵埠時遇有雞籠等物須細密檢查並密囑一五兩區長曁水陸總巡周委員隨時派警協同江快留心偵察勿任該土販倖逃法網自四月一號奉令禁絶烟土後本埠大小各土店依然標幟高懸殊屬不成事體昨倪縣長特訓令警察各區飭派長警督同坊保曉諭各店勒令一律取銷招牌以重功令 
　　區長易人丹徒縣知事倪和甫蒞任後對於城内外各警區區長進退異常愼重故視事已届一月除七區區長因事撤委外餘則絶未更動日昨始將三區區長改委高振揚接充聞高已於今日由揚蒞鎭矣 
[安慶]  
　　孀婦請雪沉冤合肥縣孀婦王張氏請願議會以伊夫王維發早年病故遺子國奎幼讀詩書未成壯經商業詎於民國三年春有本城前清小刀會夏家才俟四毛大等探知奎有洋銀衣物甚夥及家存租穀洋三百餘元因詐索未遂竟與前清會匪充駐廬第二旅長現充長淮水警廳長夏永倫密商將氏子冤拿並不一訊立行鎗斃復將所存銀洋衣物各項捲擄一空氏媳李氏旣受驚駭又遭奇變越三日竟行自縊而亡遺有幼子年甫十歲孤苦零丁冤沉海底除呈訴地方行政廳外惟夏永倫係地方官吏是以縷叙原委呈請貴會查辦云云現此請願書已由大會可决交請願股審查矣　　警長庇烟被控懷甯石牌鎭警長子警科光復後卽充此差屢經地方控告尚未撤換兹又有該　姜姓婦來省向懷甯地方檢察廳控于庇謹烟館二十七家當由檢廳派警前往調查並傳于來廳質訊于即邀當地士紳調停姜婦不允仍催于歸案刻檢　又加派法警數名將于實行逮捕并將該鎭二十七家烟館交警局看管云 
[嘉興]  
　　嘉屬繭廠題名嘉興自繭行條例開放後一般巨商咸謂營此繭業時間短促苟無波折獲利可操左劵故呈請開設者紛至沓來計嘉屬六邑共有數百起之多當經官廳派員勘丈分别核准計共新設者十七家（嘉興）虹陽橋恒豐新塍鎭新昌正家覓正興大收圩順昌鉗天圩興業西成圩公茂小澤橋正興（海鹽）用里堰益茂祥西塘橋通濟（崇德）圖家壩惠通扶駕橋公大（平湖）青連寺大同（桐鄉）涇塘橋成昌玉溪鎭兆豐新橋振昌廟　洪盛顧家港永和 
　　取締葉行辦法嘉興縣公署昨日出有禁示云查前城議會議决以發買青葉空票形同賭博並議决罰則三條每年由縣出示永禁在案現值青葉上市深恐各葉行仍有出賣空票情事不獨個人受害亦且價格飛抬於蠶務大有妨碍除飭警懲治外出示各葉行一體遵照前案辦理違者拘案嚴辦（一）每年春間由縣揭示各葉行只准出採葉票不准出大票違則議罰（二）葉行所出葉票不准聚集呌賣如有此項情事無論何人可以鳴警拘拿（三）如有影戲葉價賭博金錢查有實據應照賭博例罰辦 
[杭州]  
　　縣警官制將改組浙省各縣警察事務所長一職本由各縣知事兼任此次中央警務會議以警察事務所爲輔助縣知事辦理内務行政所長一職自應由警佐充任以專責成當經多數可决俟内務總長核定即行通告來浙取消縣知事兼任警察所長職務 
　　繭業公所會議紀昨日十五號嘉屬六邑繭業公所開會集議本届辦繭事宜新舊各廠主及繭商到會者四五十人午前十一時開會總董張熙民因事缺席蔣蘭仙主席議决各項如下（一）請統領派兵保護運洋事宜（二）議决各廠開秤日期極早陰曆四月初二日（三）繭秤概用司馬秤計十五兩八錢（四）收繭價格每斤約洋四角（五）新舊各廠應繳地方公益經費老廠照舊新廠俟明年再行核議本年酌助（六）公所經費老廠照舊預繳五十元新廠減半預支餘俟繭市畢核算統在開秤第二日送繳公所以便支付惟本年滬上洋莊滯鈍辦繭者均不免憂形於色不知結果若何也 
[九江]  
　　森林局經費有著廬山森林局經常開支每年額定二萬元嗣因戚省長裁減每年八千元以致該局時形拮据陸續在董事部借去洋六千元日前該局總辦劉芋珊已將困難情形呈請省長察核並請每年仍照原數開支以符原案業經戚氏批准聞劉總辦巳於昨日由省領欵來　不日即赴都清還董事部借欵以了債務 
　　德僑紛紛來潯九江警察廳前於中德絶交時巳遵照令部設臨時檢查所凡僑居潯地及往來之德人均應檢查以資防範近日各地德人紛紛來此聞僑居廬山者巳逹百餘名其表面則藉口游歷然中國現時對德問題已將至第三步嘗此緊急之際該德人有無他項用意外間頗滋疑寳云 
[江西]  
　　關於彈劾戚省長之兩電贛人歐陽霖等以省議會彈劾戚省長案爲違法通過通電大總統國務院曁徐州張上將請予維持昨歐陽氏接張上將兩電即抄全文轉送各界兹將兩電錄下其一云南昌探報歐陽潤老曁紳商學界諸公同鑒電悉當即電陳大總統總理文曰議會彈劾戚省長一案始則有議員五十六人電告有一部分議員提早開會時刻遽行閉門後至者不得入議案遂違法通過繼又有一部分議員電告彈劾案通過情形同時又接紳商學界歐陽霖等電稱戚省長治贛數年羣情翕服議會彈劾違法表决諸多失實各等情以代表民意之機關而一部分議員以逮紳商學界羣相反對巳不足以服人心且戚省長治贛以來商民安甯動每聞之故鄉父老均無異詞省議會意見各持吹求太甚致令官無固志民有違言實非地方之福鈞座明無不照務求力予維持以化私爭以順民意贛省幸甚等語特聞並轉讜言社爲盼勳青其二云歐陽潤生先生鑒午電計逹頃奉大總統覆電云齊電悉戚省長治贛以來政聲尚好所請力予維持以化私爭一節獲我心曲來電巳交院矣等因合轉逹動青 
　　省議會舉行閉會式贛省議會十號舉行閉會式行政長官均未蒞會議員到者約七八十人顔丙臨報告依暫行法第二十三條臨時會期届滿應舉行閉會式各議員向國旗行三鞠躬禮畢報告本會期内已决未决案件計省長咨交案議决五件（内第二期常會二件）否决無結果一件未决三件議員提議案議决八件（内第二期常會二件）否决三件（均第二期常會提出者）未决四件公民請願案議决二十八件（内第二期常會十一件）否决五件未决九件總計議决案四十一件否决案九件未决案十六件報告畢卽散會 
[湖北]  
　　財廳禁挪稅欵財政廳長張詠霓氏昨又訓令各縣知事云解省稅欵編列預算出入有度不容挪移民國肇興建設伊始督察或有未及弊端因以叢生各縣往往因地方行政經費支絀或司法經費不敷挪用應解正稅其間以學捐串捐爲最多甚至有利用挹注之名潛行侵虧之實以致廳庫收入愈短牽動預算變本加厲殊屬不成事體前者本廳有委查縣庫存欵之舉襄陽道尹有整理地方計算之文皆爲實地清釐愼重公欵起見惟當時委員查復係以去年下半年爲限恐尚不免有移後補前綜參錯伍之弊目前國會省會俱巳開幕縣自治機關將來亦必恢復歲入歲出亟應保持現狀以免紊亂兹特令各縣會委再行確查凡有因地方稅欵或司法經費暫時不足挪用列入國家或省地方稅預算正項者一律迅速擠出數目聲明用途開具清摺和盤托出並妥壽歸補之法據實呈奪自兹以往凡屬列入預算各項賦課以及應行解省之附稅學捐串捐紙費均不得挪勳分文以示限制 
雜評一 
[先决問題（一子）]  
　　近日政局之所以無發展者因爭持此先决問題耳政府方面未嘗絶對不願改組内閣也惟必欲將外交問題先决國會方面未嘗絶對不願討論外交也惟必欲將内閣問題先决因之政府暫延以觀國會動靜國會亦暫延以覯政府動靜所以成此不進不退之景象也 
　　雖然中國事皆誤於此不進不退之中不進不退人乃得乘機利用而意外之危險以生是故旣知内閣之不能不改組則宜從速改組之旣知外交之不能不解决則宜從速解决之而必互相觀望者奚爲也耶 
　　今聞國會有即日開會提議之說而政府之預備内閣繼任者亦甚忙碌意者所謂政局之發展期將不遠乎特届時若何發展與發展之狀態若何則吾惴惴焉不能無所恐懼耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬商會對於組織中美國際商會聯合會之意見]  
　　上海總商會復全國商會聯合會並杭州總商會江蘇聯合會省事務所函云逕復者接准大函以組織中美國際商會聯合會抄送函件希開曾評議徵集意見並檢前次大會時提議原案見覆以憑參酌彚辦等由敝會即於常會提交公議僉以上年商會聯合會議决案内有組織中美銀行中美輪船及中美商會聯合會等案在當時主張有銀行可以滙兌貨欵有輪船可以運輸貨物有中美聯合會可以交换智識融洽感情而注重尤在銀行銀行可以成立諸事卽可進行奈中美銀行籌備有年尚未成立應否再組織中美商會聯合會應俟我全國商會再開大會時决議前年提議此案係與中美商品陳列所併案交議其議案注重陳列所於聯合會事則略而不詳當時會場討論亦復如此故原案無可摘錄惟便場表决係用中美商會聯合會並未有國際兩字現增有國際字樣似與原案未甚符合並應聲明等語相應具函奉復即請察照爲荷 
[發行銀銅新輔幣之通告]  
　　上海各機關昨奉財政部頒到通告云案據造幣總廠呈稱奉飭鑄發中圓二角一角新銀輔幣三種業經發行商民稱便現在續將一分曁五釐新銅輔幣二種准備完全立待發行等語查此項新輔幣其重最成色公差悉依國幣條例辦理巳由本部咨行各部省轉飭所屬無論租稅釐捐與郵電輪路及其他一切收入均遵照國幣條例收受位以十進不得絲毫折扣違者照國幣條例施行細則第九條處罰此項輔幣旣無折合之煩更免申貼之耗且准隨時向國家銀行兌換大銀圓一元可兌換新銀輔幣十角或新銅輔幣一百分新銀銅輔幣均可照數兌換大銀圓兌額并無限制出入價均一律公私便利莫過於此案關幣制特此通告 
[三日間之金銀進出]  
　　本埠金融市况自本星期一至星期三各路客帮祗有青島大連裝來銀洋十六萬元日本裝來金洋十五箱合銀二十八萬兩十四號新寗紹開往寗波各繭行裝出英洋三十四萬元星期二（十五號）法公司船澳大利亞號出口中法銀行裝往法屬西貢英洋六十七箱約十萬元昨日（十六號）怡和洋行和生船出口開往香港麥加利銀行裝去寳銀六十八萬九千兩有利銀行裝去寳銀十八萬六千兩滙豐銀行裝去銀二十七萬三千兩 
[分途招募赴法華工]  
　　法人駐華招工總理吕的爾來滬招募華工迄巳數月現因滬上所招華工尚嫌不敷故又派委洋員陶禮戎（譯音）赴香港招募小工八百名並須在天津等處接續招募兹悉陶氏於日前乘輪赴港吕氏亦已於昨晚乘滬寗火車赴津分途招募矣 
[印花土巳歸無效]  
淞滬警察廳昨奉齊省長來電略謂印花土合同限滿後即歸無效嗣後查獲烟土不問有無印花均應依法辦理仰即查照等因徐廳長奉電後當卽轉飭所屬各區署一體遵辦 
[安南副捕頭被匪傷害九誌]  
　　五月三日清晨四時法新租界嵩山路捕房一道金線二十五號安南捕隊長阮文林被匪在吕班路文德里口擊傷殞命疊誌本報昨日上午九時由捕房將拘獲之沈毛全孟五吕榮慶等解送法公廨請訊先由七十六號安南捕禀訴是日在寳昌路將以上各人拘獲情形卽經承審西官向該捕勉勵一番復訊據沈孟兩人供均海州人吕係揚州人俱山東退伍兵來申後因貧難度日認刦某案不諱至開鎗擊捕實非伊等所爲請求寛恩等情中西宜互商之下判該犯等各禁西牢五年間月罰作苦工俟期滿帶堂再核 
[旅滬川人對於川局之計畫]  
　　川人鄧孝可新由北京來滬於十四日約同同鄉會會長王石麟邀請寓滬蜀人在徐園開會議决對付滇軍辦法一面切籲中央一面力籌自衛並籌集的欵舉定專員以爲蜀中後援今將致川電文錄下（其一）重慶周師長熊鎭守使商會敎育會報界迅轉第二第三兩師長及全體軍官公鑒滇軍禍川諸君親悉何忍多言滇横若斯政棼如此非蜀人一致團結力禦外侮錦城慘禍必及全川軍界諸公責任尤重務懇鑒前車重急難泯意見化黨私互勸互勵互衛互保全川生命實式賴之同人等西向痛心遠道無力惟誓同奔走力作後援近况何似盼隨時詳告臨電百叩幸鑒愚忱四川旅滬同鄉會正副會長王北樞朱伯爲協義公會董事王宗培及李準王翕李常度蒲殿俊陳廷傑鄒雲春陳新之江　曠大昌徐敏丞段大鵬汪德輝馬湘唐猷曾子唯陳同伯李正熙聶培嵩鄧孝可并同鄉八百六十七人同叩咸（其二）成都戴兼督鈞鑒報載殷承瓛率軍返川滇軍突進川南羅劉舊部恐復衝突遠道憂惶我公以省長兼督軍務懇不懾於威不縈於黨一秉至公行使職權水火袵席在公舉動曷勝叩禱現狀究竟如何祈賜詳示以釋羣疑同鄉會王北樞鄧孝可王翕李常度叩咸 
[分飭水警保護繭商]  
　　水警第二廳昨令第一專署文云現奉省令以鮮繭將次登場繭商業巳紛往内地收買迭據絲繭公所呈請轉飭水陸軍警妥爲保護合飭一體防護等因轉令到廳查繭商運送銀洋刻巳飭由淺水兵輪隨同保護外所有分設繭行收買鮮繭各處均應派船保護除蘇常兩屬境内令飭第二第三兩專署派船保護外松屬境内及江浙交界之處仰該專署長查照去年情形派船保護云云沈專署長當即分飭各分署每署抽調槍划六艘於本月二十日以前齊集閔行聽候派赴楓涇平望新倉張堰等處巡防匪盜保護繭商 
[車站預備堆繭棧房]  
　　滬寧滬杭鐵路管理局江局長以新繭不日上市杭州一帶所出新繭均由火車運滬須在南車站暫爲堆儲惟站上原有貨棧向由各轉運公司堆積貨物今新繭到站棧房勢必不敷爰於車站附近搭蓋竹棚數間堆儲轉運貨物騰出原有棧房以便堆儲新繭並擬添設路警二十餘名保護鮮繭以防疏虞所需竹棚已於昨日由江局長飭匠搭蓋矣 
[保護繭市之條陳（三）]  
　　江浙皖絲繭業總公所條陳三省軍民長官請保護繭商銀貨所有江浙兩省辦法巳誌前昨報端兹將條陳皖省督軍省長文續錄於下一各縣開設繭行赴敝總所註册者開列於後其銀貨均由蕪湖大通兩口出入陽曆五月十五號起至六月五號爲現銀運之期其六月五號至六月二十五號繭貨出口前後保護共計四十天爲全省繭商請求保護之期伏祈通飭各該縣知事曁水陸防營警察隨時隨處妥爲防維二保護分爲五卽（第一節）請預飭蕪湖大通營長派兵守候洋輪扺埠裝有現銀提上躉　晝夜保護而免疏虞（第二節）請預飭蕪湖大通營長凡有躉船運送現銀至岸上錢店銀行沿路一律派兵護送（第三節）請預飭蕪湖大通營長凡蕪湖大通鉽店銀行存有繭商現銀不論晝夜嚴密梭巡保護（第四節）請預飭蕪湖大通營長如繭商由蕪湖大通起運現銀至各縣繭行來營請派軍隊護送者隨時酌派軍遂協同護送送到後仍回木營趙差（第五節）請預　蕪湖大通營長如内地上縣繭行儲欵辦繭時間當地軍警不敷分市保護由繭商函請蕪湖大通軍隊前往保護者營長接信後立即派兵保護（聲明）上届大通已設立皖南繭業公所並在蕪湖設立分辦事又在宣城縣設立寗陵郎宣繭業分公所並在大通總商會内設立青　銅涇繭業分公所本届仍按向章辦理祈飭各該縣知事營長一體保護以便該繭董等隨時接洽三大通蕪湖向有水陸警察伏祈預飭各警察長查照第二條各節協同軍隊隨時隨處妥爲保護四産繭各縣如青陽貴池銅陵涇縣寗國南陵郎溪宣城當塗廣德天長旌德繁昌績溪等十四縣知事伏祈預飭凡有繭商沿途裝運銀貨以及繭行内儲有現欵不論晝倣嚴密保護設遇繭商到縣請求事件准予立即施行五大通蕪湖軍警如由繭商請求赴内地駐紥保護應由縣知事擇定要隘地點借屋駐紥至於各縣有無軍警是否足以防護或須借撥鄰縣軍警抑由蕪湖大通酌派軍隊前往由各知事電請鈞署及早布置免得臨時爲難（其餘第六七條大致與江蘇浙江同從略） 
　　皖省開設繭行地點及行名灶數附列於後（青陽縣）新昌文記東門外灶三十具大綸東門外灶二十具天成木鎭灶二十八具新昌敦記木鎭灶二十具同春木鎭灶二十四具兆春木鎭灶二十四具天成新東門外灶二十具利青東門外灶二十四具（貴池縣）乾昌發記茅坦鎭灶十二具合裕殷家滙灶十二具錦文堰塘橋灶十具隆綸觀前灶十二具合大流波磯灶十具（銅陵縣）華綸順安　灶十六具（涇縣）　綸城内灶未詳（寗國縣）振華永河瀝溪灶十六具（南陵縣）協和城内灶十六具錦成何家灣灶未詳錦成昌章村灶未詳（郎溪縣）公和城内灶八具公和城内灶四具（宣城縣）義康永孫家埠灶十二具一泰昌永水東鎭灶十二具謙和三里店灶十六具協昌城内灶十二具瑞綸清弋江灶十二具（天長縣）大綸龍江鎭灶十六具恒源龍江鎭灶十二具（當塗縣）恒豐小丹陽灶三十六具（廣德縣）永泰祥縣城灶十二具（旌德縣）大成三溪灶未詳（繁昌縣）經綸黄三橋灶未詳（績溪縣）公大七都旺川灶四具 
[謝强公等致北京電]  
　　上海公民謝强公等致北京大總統曁參衆兩院電云共和復活兵燹　經財源竭蹶生計凋零急内治尚虞不及何堪再投羅網對德宣戰人民以切身之害之死靡他一再諫阻情非得已乃政府不顧民意擅决主戰甚至師袁氏故智發生請願公民團圍院壓迫議員通過之舉動民國有此現狀國民同深憤慨我大總統應破除情面當機立斷兩院諸公須念全國人民付託之重力任艱鉅勿懼脅迫勿爲軟化否則國亡無日噬臍難追言盡於此迫切哀告謝强公等 
[外交統計表之加入]  
　　上海縣知事公署昨奉滬海道尹公署第一七六號訓令内開案奉省長公署第一九六九號訓令内開本年四月二十七日准外交部總務廳函開本部辦理統計均與外交有密切之關係元二年統計業經編竣巳送尊處在案查外人在内地經商或傳敎曁其他事項尤應分别調查俾臨時有所攷鏡兹特分别十一表函請尊處查照分飭道縣詳細調查與歷次所造各表按年迅塡送部至紉公誼至此次調查專爲編輯統計之用分飭時並祈將此意聲明以免誤會尤爲至要等因並附表式十一紙到署准此合將表式令發該道尹即便轉令所屬各縣知事遵照辦理此令計發表式十一份各十三紙等因奉此除分行外合行訓令該知事卽便遵照部頒表式詳查塡造送道彚轉等因沈知事奉文後已轉行四市十五鄉經董遵照表式詳細調查塡造送署以憑彚轉 
[海軍艦隊分起操演]  
　　海軍艦隊此次在浙省象山操演係分起舉行現海容建康辰字等　艇已在象山左近演放魚雷事竣均於十四日回滬海圻同安張字等艦艇日内即當開往象山　演應瑞則於本月一號由浙洋來滬進塢油底明日仍開赴浙洋操巡 
[薩鎭氷提倡職業敎育之熱心]  
　　薩鼎銘君鎭氷素來熱心提倡職業敎育對於中華職業敎育社之成立極表同情爰特别捐銀二百元昨日親自送往該社當經該社臨時幹事會照章推爲永久特别社員 
[和安小學添建校舍]  
　　新閘市立和安小學校開辦已將十載學生日見發逹刻下巳逹八百餘名以致原有第一第二兩　舍不敷需用現經該校毛校長籌墊的欵在該校後面空地上建築大洋房一所作爲第三校舍以備擴充學額聞此項建築費需約七千餘金云 
[濬浦總局之出版物]  
　　濬浦總局新編一書名曰考察揚子江口之眞相其大略係該局總工程師海德生於一千九百十四年所呈應需考察揚子江口之說明書蒙局長核准後當即前往考查爰將揚子江口之種種情狀編就一書計印成一百十七頁附以說明圖七十一幅其中大者二十又四另裝一篋其由江陰出海之要道巳會同海關巡工司詳細測量所得之記錄已與舊圖所載相爲比較在揚子江口一帶安設自行量水表六具其各種記錄亦詳載於是書至於揚子江潮汛之漲落潮流之速率亦經該局重爲察視分等列表復取揚子江各處之水盛於玻璃瓶内以驗其泥量之粗細厚薄其頓積之能力大約每二十年預算岸線兩旁可以向海推出一里之譜至於揚子江今昔之變遷亦已詳加研究援古證今并注意揚子江口其何以有種種阻碍航道之行駛確切詳明不遺毫末此本書之大概也聞已付黄浦灘字林報館承印託别發洋行經售云 
[淞滬警廳長由寧返滬]  
　　淞滬警察廳長徐國樑因馮副總統病未痊愈是以于日前特乘滬寗火車晋省慰問并晋謁齊省長磋商核減警餉一事擬請設法維持現已事畢昨乘　寗車返申 
[離婚准予備案]  
　　邑人瞿鳳來（又名九皐）昔年曾娶滬城東街俞天順潻店主婦俞吳氏之女金鳳（又名七寳）爲室成婚迄今已届十載平日夫婦感情素薄此次瞿指金鳳不守婦道金鳳則稱伊夫近有外遇因此屢起衝突現經兩造親族出爲解勸彼此離婚永斷瓜葛書立離婚合同各執一紙　瞿九皐俞七寳恐將來别有糾葛各投上海地方審判廳呈請備案蕭廳長已批示照准并飭將粘呈之離婚據存案備查 
[姦拐婦女之敗露]  
　　滬城某印字館夥甬人張海山於正月二十三號姦拐附近曹阿榮之妻周春香匿居公共租界被曹偵悉控請地方檢察廳於昨日派警持　協同捕房中西包探將張杳獲　解公共公廨經中西官略訊一過判張交五百元人洋並保候禮拜五預審再核 
[地保控告鄉董之反動]  
　　前本邑引翔鄉經董王銓運呈上海縣沈知事文云竊銓運前被十三圖地保沈士雲等誣控詐欺取財一案蒙奉傳訊移送司法並面令該保具結聲明如有虚誣願甘反坐等語仰見坐虚究實一秉大公旋又奉到訓令因訟撤委經董等因尋譯之餘竊以爲該保同屬因訟諒亦同受斥革俾便歸案訊辦庶不遺誤要公並臻愼重地方之至意詎料理想所及事實大非當以未經法庭集訊明白雖有疑團莫之敢訴現距法庭訊實認銓運爲無罪之期已逾一月伏思銓運旣屬舞罪即該保誣控得罪原被利害迭相乘除萬無無罪者撤委已久　得罪者轉可逍遙法外也甘結其在案卷可查公道猶存言何能已爲敢不揣冒凟具陳下情伏乞縣長鑒核迅予查卷將該保執行反坐以昭公允深爲德便 
[婦女捲逃之牽涉]  
引翔港鄉民周榮章之妻李氏於民國元年十二月二十日捲取值洋二千三百元之現洋衣飾逃逸並牽涉協順昌鞋店主浦東人石雲卿當時由周報告捕房一體查緝迄未破獲兹石以日久無事潛居楊樹浦路七百十四號屋内被周偵悉控請公共公廨出票轉飭捕房昨將石拘解公共公廨請究原告延律師代表上堂譯訴前情並稱原告之妻於一月前有人在租界内見過應請查提王襄讞商之英卓副領事判被告交五百元人洋並保候訊 
[茶業之悲觀]  
　　浙皖兩省所産紅綠茶之出口銷路近年以來頗爲減色緣有錫蘭茶與華茶爭競是以我國茶商頗受影鄉邇者新茶將届温州紅茶大約夏歷本月杪必可到申至漢口祁門紅茶昨據茶商來電謂新貨已於今日到漢尚未開盤云云並　茶客謂今届紅綠茶出貨較往歲爲稀惟英國取締華茶進口我政府尚在交涉迄未確定茶商方面不無躊躇云 
[遊巡隊士乘坐電車之衝突]  
　　前日榜晚時　淞滬警察廳派駐老北門内東馬橋之游巡第二隊十一號隊士不知在何處沽飮後至小東門外民國路乘坐華商二十四號電車當在頭等地位中任意跨坐阻礙進出經四十八號賣票人見而干涉時甲已醉態糢糊遽與該賣票人衝突當由十二號查票員從旁解勸旋查票員下車後該隊士將賣票人批頰一下躍下電車飛步狂奔該賣票人因吹警笛追至老北門附近始由崗警阻止詰問旋即帶至二區一分駐所送回該隊詎該隊士仍在途逃逸繼　隊長得悉立即派尋回解送警　請示核辦 
[攷試警察業已竣事]  
　　淞滬警察第一區署昨日繼續考試所屬各分駐所警察資格仍於午前九時半將各分駐所調集之警察點驗一過計三等警察各七名四等警察各九名旋即命題云警察應如何方能保守個人之名譽各該警察依題答復或書冩文字呈繳畢仍行歸所供職董警正因昨日已試畢當將所試各長警資格文字分别評定卽日榜示 
[函請調查律師資格]  
　　近來司法部核准分發至上海江寗等處各地方廳履行職務之律師不下二三百人之多因此大街小巷所懸大律師牌子觸目皆是兹悉上海地方廳林檢察長以此項律師確爲法政學堂畢業素有律師資格者固多然恐或有賄買憑證者濫竽間惟律師爲人民代表資格高貴不可不從事調查故已函請律師公會分别調查矣 
[巡警拘獲嗎啡犯]  
　　昨日閔行鎭地方第一區警署警察在該鎭拘獲嗎啡犯張阿全一名並嗎啡一包當將人贓解送地方警察事務所轉送檢察廳訊辦 
[察閱賬簿後之判斷]  
　　恒大布莊夥余笏侯前至法公堂控被同業許子卿卽許子祥虧欠往來貨銀一千九百七十六兩向索不付倒閉逃逸又周益大夥張章甫控被許欠銀二千二百九十兩信元夥邵勉臣控許虧欠銀一千八百二十八兩同求訊追判將生財存貨先行拍賣着各原告將賬簿呈案察閱候斷在案現已賣得銀一百四十兩昨日各原告將賬簿呈案請求緝許到案訊追聶讞員察閱賬簿與所控之數相符遂判將拍賣所得之銀給三原告領去照數公攤其餘缺少若干缺席判决俟許出面後准各原告扭案追繳 
[串竊白絲案尚待調查]  
　　趙童生錢阿三陳阿富胡阿狗趙魚扣袁大毛等因串竊虹口通州路八十號牌某絲棧洋七百餘元之白絲被探查獲昨將趙等六人併解公共公廨經中西官略訊一過判均押候查明再訊 
[澈查被訴人家産]  
　　米店主婦封周氏前至　公堂控稱店中經理黄東才在賬上舞弊並私收客賬等洋查出後托人再三商勸出立拔據一紙計洋二百十元詎後分文不拔且除拔據外尚虧洋一各餘元有賬簿爲憑一併求追判黄交保照據還洋二百十元迄今尚未保出昨日周氏投稱黄家有産業並非無力實屬有意不繳况出立拔據時有某姓擔保可否請提保人訊追黄稱實無産　難以措置中西讞員以某姓擔保證據不　不能提究着原告查明究竟有無家産禀覆候核 
[復訊經理控告司賬案]  
 
 
 

Page 11

 
 
恒豐裕記碾米廠股東兼經理張蘭初延代表律師在公共公廨刑事科控訴司賬無錫人孫譽卿舞弊侵知賬洋四千二百零六元並私收客賬洋一百五十餘元業由滙司捕房中西包探將孫拘獲並提同要證楊雲龍解送公堂研訊判押候再復訊在案前日午後由捕傳集人證將孫與楊解廨復訊先由原告代表律師上午譯明案情被告孫譽卿亦延律師到堂辯護詰之楊雲龍供稱伊亦係恒豐米廠股東計入股本洋一千元惟對於該廠事務並不負責但我所冩之賬目因賬房孫譽卿不善賬法故我略繕式樣幾行以敎之至銀錢進出我之預聞均由孫譽卿一手經付並延律師到堂代辯旋由兩造代表律師向楊駁詰良久經王崧生襄讞商之美索副領事判被告還押候再復　核奪 
[浙江旅滬公民會簡章]  
　　浙江旅滬公民會日前開會一切情形已誌前報兹將該會通過簡章照錄於後（一定名）本會係由浙江旅滬公民所組織故定名浙江旅滬公民會（二宗旨）本會以聯絡感情維護公益爲宗旨（三會務）本會會務以實行本簡章第十條宗旨爲其範圍區分如左（甲）關於聯絡感情之事項（乙）關於維護公益之事項（丙）關於本會進行之事項（四職員）本會職員均由會員公推選之以一年爲一任連選者連任不合者得更選之其員額職掌規定之如左（甲）正會長一人總攝全會事務（乙）副會長二人輔助正會長協理會務如正會長缺席得代行其職權（丙）評議長正一人副一人員若干人評議本會重要事務（丁）會務長一人員若干人掌理本會會務事宜（戊）文牘長一人員若干人掌理本會文牘事宜（已）會計長一人員若干人掌理本會會計事宜（庚）交際長一人員若干人掌　本會交際事宜（辛）調查長一人員若干人掌理本會調查事宜（壬）名譽職（五會員）本會會員以浙江旅滬公民爲合格其入會會員手續規定如左（甲）入會凡入會者須有會員二人以上之介紹並塡具入會願書隨繳入會費一元常年會費一元經由本會認可給與本會會員證方可作爲本會會員（乙）出會如本會會員有因不得已事故而欲出會者須具出會意見書交由本會核准方許出會倘會員有妨碍本會進行情形時本會調查屬實得令其出會（六會費）本會會費規定如左（甲）入會費一元入會時納之（乙）常年會費按年一元均須按年預繳（七會議）本會會議以多數取决規定如左（甲）會員會議即全體大會每年一月舉行其日期地點隨時先期由職員會議决定通知（乙）職員會議卽職員大會每月第一星期日在本會會所舉行其時間隨時先期酌定通知（丙）評議會議即評議大會每月第四星期日在本會會所舉行其時間隨時先期酌定通知（丁）臨時會議除上述甲乙丙三項會議外遇有重要事故時均得開臨時會議惟須得會長或評議長之許可方可召集（八經網）本會經費除徵收入會費及常年會費外得勸集特捐或他項捐欵充之（九贊成）如有贊助本會經費或事務發逹者本會得推贈名譽職以表崇敬（下細則）本會各項細則另規定之（十一會所）本會會所現設上海霞飛路新漁陽里二十二號（十二附則）本簡章未盡事宜得於會議時修正之 
[敎會記事二則]  
　　北京信敎自由會於本月中旬開全國大會已見前報兹悉本埠宗敎機關昨接京函報告各省所到代表計有敎會基督敎會回敎俱進會佛道等敎及東正敎會使員百餘人至於十五上午九時半至十二時下午三時至五時十六上午九時半至十二時開代表會三次十六開歡迎代表公宴會十七上下午開全體大會討論選舉委辦等事以促進行 
　　中華基督徒上海佈道團以夏令露天講道又將届擬即派員訂期出發先定於下禮拜一即二十一號晚八時在麥家圈會所開全體議事會討論佈道方法並議定講題業已由文牘部通函團員届期一體蒞會 
[追繳烟土價洋]  
　　郭金生至法公堂控稱曾杰生前來　售大土計洋八十四元四角詎一去無蹤情同誑騙今始尋見求請訊追會供此土係店主囑民人往取並非民人自欠聶讞員問店主現在何處答稱店主將店關閉後已回原籍不知何日來申民人無力代爲料理判令還洋如不遵繳須管押兩月 
[走失兩女祇回一人]  
　　通州婦人邢徐氏住居閘北北梅園路有女翠娥日前與同居女子宋金蓮偕出不歸四尋無着昨宋女已回據云係被豆腐店夥崇明人施揚發王兆明二人誘往法租界小客棧借宿現邱女巳興王兆明逃往崇明云云該氏遂邀宋女將施揚發扭控四區　署經姚警正轉解司法科押候訊究 
[岳母與女婿之控案]  
　　引翔港鄉婦唐楊氏前日偕子順生扭其婿尤春泉至五區四分所控稱婦人長女憑媒嫁尤爲妻詎尤近又覬觀次女作妾竟敢來家滋擾袖出小刀恐嚇强迫請求究辦昨由唐警佐將原被告轉解閘北司法科經許科員質訊據尤供因租種岳母之田巳歷多年近岳母忽　人唆使欲將田另租與人民人前往理論並無圖刦小姨爲妾情事請求察核許科員以兩造供詞各執判押候調查實情再行訊核 
[買布給付假支票]  
　　新開河成大海味行跑街夥陳德銘日前與羅姓友人等同向捬客王嘯泉吳倍青購買布疋成交後王等將貨送去當由陳付給某錢莊八十元之支票一紙迨王等前去照對詎此票乃係揑造急往找陳業已不見昨日在大東門尋獲扭送第一區警署當以案關詐欺連同原告送至地方廳卽由檢察官詰訊之下判陳德銘收押着原告抄賬呈案候核 
[鴇婦交保候訊]  
　　寓居蘇垣揚州人秦鶴山之妹秦小十仔被人誘拐來滬賣人居仁里鴇婦杜王氏家學習戲曲希圖賣娼被秦偵悉控奉吳縣知事派警持文來滬協同捕房將女與王杜氏一併拘解公共公廨訊判王杜氏交保秦女暫留濟良所候再訊核在案昨晨由廨復訊據濟良所西女董投訴秦女近因忠病不能到堂請爲展芿訊之杜王氏延朱期芾律師到堂代爲辯護中西官判杜王氏交二百元人洋並保候秦女病愈再行訊核 
[供詞不符之疑竇]  
　　十五歲崇明女子趙阿竇卽張阿寳被拐匪梁育芝梁李氏誘拐爲救濟會探員在羅宋公司新倍利輪船上查獲拘送地方廳訊判男女兩拐匪押候再訊該女發該會留養在案前日下午有崇明婦人王張氏到廳禀稱張阿寳實名王阿寶是我親女請求給領等語當由賀檢察官傳案預審因該氏供詞支吾遂起訴審判廳昨日午後端木棻推事官會同賀君開庭飭提該氏與女隔别研訊據該氏供稱我女今年十五歲係十月二十五日未時所生質之該女則稱係十二月二十二日戍時所生問官以該氏與女供詞不符恐有串冒朦領情事遂判王張氏收押張阿寳仍送該會留養候查明實情再行訊核 
[召變催征吏夥之房地]  
　　上海縣知事公署昨日發出佈告云案查催征吏沈厚基吏夥曹佛寳卽曹裕慶催征力并有經收挪用情獘飭據催征吏吳茂生查報欠數提案押追兹查二十二保三圖有曹裕慶房屋基地除查封備抵外合行出示召變仰縣屬人民知悉如有購買此項房地者即行呈報并備齊價銀繳縣啓封給領特此佈告 
[竊取郵信之懲治]  
　　北京路郵務總局控雜差王紀生私拆信函七十二封竊取信内銀票匿居嘉興路一千三百二十三號門牌伊女王端珠處業經捕房將王與女一併查獲抄出信函解送公共公廨飭將王父女分别收押在案昨晨由廨復訊據郵務局洋員偕證沈榮生秦怡安投訴被告竊取分遞各省之信函共有一百八十一封信内票銀被竊不但破壞郵局定章且違犯新刑律第三百六十七條應請嚴辦訊之王紀生俯首求恩王端珠供伊父竊取信函並不知情求宥俞襄讞商之英白副領事判王紀生押西牢二年王瑞珠從寛開釋 
[禀詞尚須修改]  
　　王與善在公共公廨呈控恒泰當經理周振卿不理公欵一案前日由關讞員會同英卓副領事傳訊據原告代表律師上堂譯稱原告於去年八月間所進票詞有不符之處尚須續行進禀云云被告本人未到據其代表甘羅維律師投稱此案發生在寶山縣境應歸内地官廳管轄中西官判准由原告律師改正禀詞再行傳訊 
[被告因病不到]  
　　陳愛寶控陳慶年（卽陳松齡）不理代存同康莊欵項等情前日由公共公廨中西官傳訊據被告代表律師上堂聲稱被告因病今日不能到堂請爲展期而原告代表到堂以對中西官判候展期再訊 
[匪徒攫取金耳環]  
　　婦人倪李氏昨日行經虹口漢璧禮路被匪徒王阿大攔住將值洋三元之金耳環一只搶取圖逃經九百七十五號華捕追獲拘入捕房押候解廨訊辦 
[竊賊質物被拘]  
　　住居華特路之本邑人王海生串黨至引翔港口家宅周高氏家竊取綢布衣服數十件携至楊樹浦某押店求質當被包探查獲拘入捕房押候解廨訊辦 
[過犯復來租界]  
　　常熟人朱雙生前因犯案曾經公共公堂訊判逐出租界兹又潛來在龍江路行走被探查見拘入捕房押候解送公堂訊辦 
[限期交還書籍]  
　　商務書館廣智書局遣吳桐軒至法公堂控稱有住居公昌新煤炭號内之包長雲前來交易書籍共計洋二百二十元將貨送去後由公昌新蓋有回單爲憑後向索取價洋不付惟書籍尚存在公昌新號中亦不允將書交還請求訊追公昌新夥周宗燕聲稱包長雲寓在號中後面故在號中出入所蓋回單圖章係包自己所刋上有公昌新寓客包長雲字樣故此公昌新不能負責書籍雖存號中因包於上年冬間圖餘姚縣原籍時虧欠號中洋一百零九元將書作抵是實判限七天内將書送交捕房給原告具領堂費歸被告擔任包長雲欠洋一節准予另行起訴 
[車夫中途拆梢]  
　　前晚九時半有包車夫朱阿寶持水硍三竹筒雇乘顧長林之人力車由南碼頭推運至商船會館附近顧忽向朱拆梢因而口角由警一併帶入一區一分駐所詰之朱供在民國路同泰成顔料店爲車夫此項水硍係由主人蔣同福囑我至南碼頭運回店中行至中途顧疑係竊來忽向民人訛詐因之口角李警佐飭送警廳司法科訊究 
[認償凉棚損失]  
　　新民路金星葷汕棧起火即熄曾記前報兹悉該油廠主於事後扭其隣居姜綬之至四區一分所控稱火　鄰家慶壽燃放爆竹遺火該廠涼棚而起有燃過爆竹頭一枚爲證當經趙警佐解送司法科質訊之下因姜願償凉棚損失判令出外調處了事 
[棕欖香皂二次贈彩]  
　　圓明園路愼昌洋行經理美國棕欖皂廠之棕欖香皂係用棕樹油與橄欖油配合製成各埠經售銷路頗暢其所附贈之彩劵業於上月揭曉兹聞該行復備一百二十元贈品仍照前次辦法云 
[介紹新著]  
　　昨承徐相宸醫士見贈所著中國生理學補正一書内容係釆靈素經及醫界先哲之言旁及道書修養之說擇其最精確者一一筆之於書加以修正並抒己意補其未盡之處條分縷析備極詳明洵中國醫學家空前之作也爰誌敷語以當介紹 
[中華職業敎育社通訊]  
　　兹將本社所得意見書以收到先後爲次序分别摘要如左黄廼穆君意見書摘要職業敎育之先决問題在振興銀行事業一改進已設立之銀行一設立特殊銀行直接間接以完成職業敎育之效力 
　　嚴思椿君意見書摘要（一）提倡職業敎育應否爲今日中國敎育界唯一之急務（二）提倡職業敎育應若何措置始得養成學生高尚之人格（三）職業敎育之課程敎材由各校自定抑由中央頒布（四）國民及高小學校之國文與手工官若何配置（五）職業敎育由師範入手抑與國民高小同時創辦（六）如何始能使出品價廉物美　社會之信仰（七）敎育界與實業界如何聯絡（八）職業敎育應首重實習（九）實施職業敎育應分設職業敎育社於各市鄉之敎育會（十）職業敎育當自調查入手末附滬江大學社會科調查部之辦法 
　　王引才君對於職業敎育之意見摘要振興職業敎育首宜提倡機器事業（一）宜就上海先設一機母廠（或譯母機）招中學生或師範生爲藝徒以便造就多數工程師（二）宜使中小學校生徒就附近工廠實習（三）宜就機器多處設立工人夜學校招未有職業之師範生中學生使爲敎師（四）宜調查仿造機器家而爲之表揚 
　　劉翼昌君意見書摘要（一）調查手續宜先之以講演繼之以勸導再行調查庶可事半功倍（二）注意勤勞敎育宜從堅苦自立入手 
　　陶樂勤君意見書摘要今日普通敎育應爲根本改革而使趨重於職工並宜養成一種新道德使人人以不能自生爲恥 
　　潘鳴鳳君意見書摘要擬自設職業學校分染職木工商業三科以爲實施職業敎育之研究 
　　何汝霖君意見書摘要（一）淮屬生活程度不如江南亟宜提倡職業敎育（一）淮屬範圍甚廣宜就清江或淮安分設一調查機關調查普通社會情形（一）宜多派人至淮屬講演職業敎育之有益生計 
　　劉翼昌君女子職業敎育實施之研究摘要（一）現行女子師範課程表是否適用（二）女子之普通職業首重實地練習（三）女子職業上最要之家事縫紉剌繡蠶桑保育等如何敎授始能獲益 
　　王丕承君女子職業敎育實施方法之摘要（一）講演各科遇有關於女子職業者宜切實發揮以引起其職業之觀念（二）手工圖畫兩科選擇敎材時須含有女子職業敎育之意味（三）裁縫剌繡蠶桑烹飪珠算簿記等科宜特别注意（四）理科須講授生活之事物（五）國文宜注意　用文字（六）演算例題當注重物品之市價 
　　徐學競君實施職業敎育之研究摘要（一）實施職業敎育宜變更敎授段階（二）對於技能學科宜注意應用的練習（三）宜注意作業主意 
　　蔡晋成君職業敎育實施之研究摘要（一）實施職業敎育之智識應就學校所在之地調查其特别生産籺心研究於敎科之外補之以職業敎育之智識（二）實施職業敎育之技能應於一學校之中集合貧民子弟免其學費編成一班擇相當技能與地方情形相合者施以敎授（三）養成學生之勤苦校内一切勞動事業應令學生自行操作 
　　陶樂勤君敎育之根本改革摘要（一）思想之改革應將舊思想打破注重工國民主義（二）科目之改革應除去不切生産之科目而求切實有用之學 
　　陳有豐君擬設小學校木工敎員養成科意見書摘要生産事業種類繁多其最普通於各地者莫若木工日用器具生活上必需之品賴木工以成就者約占半數倘於小學校内加入木工一科可以隨地取材隨地販賣最形便利設備上經費極少并可分年設置以每班三十人計算每年僅需百餘元已足但目下小學校及師範學校手工科中之木工一項其製作純係小品甚少實用器具一旦變更工作方法其原有敎材仍能滿足要求者定在少數似宜先從培養敎師入手附有小學校單設木工科計劃及小學校木工敎員養成科辦法八條 
瞿宣頴君意見書摘要今日之職任在於提倡調查者固多而在於實施尤急擬在本校（聖約翰大學）設一職業敎育社支部凡屬社每人須認定一項職業上而彫刻繪畫打字簿記下而土木種藝或一人獨習或數人共習或延師或獨修總以學成能一面讀書一面即能自食其力爲歸 
　　朱元善君意見書摘要吾人之所以提倡職業敎育者自有最高之目的在决非僅僅以衣食問題爲限此西方敎育家亦已明言之從前之敎育以主知之故至造成抽象的之人今若執衣食主義以爲敎育將必造成機械的之人無疑其弊正復相同是所謂以誤易誤實大不可者 
　　江照楊君意見書摘要實施職業敎育應先注重講演 
來件 
[商務印書館徵集理科新敎材啓]  
　　中國地大物博理科敎材僅僅稗販於外國或取資於少數個人之所研究局部地方之所調查其不免於挂漏不切於實用也無待言矣然欲遍國中本部藩部各地搜討其物産考察其工藝則又體大莫能舉必政府規畫之國民援助之費巨大之金錢與人力經三五年而後有成績是固非私人或私團體可企之業也大輅肇於椎輪文化啓於藍蓽吾人今日惟各就其耳目之所聞見鄉士之所閱歷以科學方法記載之貽之於同好貢之於社會本賞奇析疑之　收集腋成裘之效是或力之所能及而亦責之無可貸者本館編輯敎科圖書於理科方面力求改良近又注意於實驗器械之製作博物標本之採集在事同人自漸孤陋欲求友聲爰訂簡章以廣徵集邦人君子其榮助予 
[徵集簡章]  
　　一此次徵集敎材但以得應用於高等小學理科敎授及敎授時之參攷者爲限 
　　一本館編輯高等小學理科敎科書共和本實用本兩　最爲近出其中所舉動植鑛物雖皆普通習見之品然氣候殊致土　異宜容有爲一區域中所不産或稀有者各地敎育家有所發見請逐一指示且該區域内習見之品有無種類相同可以代用者請將代用品之形性效用等詳爲說明如有實物標本圖片等請一并惠寄 
　　一各地産物不同往往非全國普通習見之物而爲一區域内士産之大宗此區域内之小學理科不能不視爲重要之敎材各地敎育家有所發見請將此項産物之形性效用等詳爲說明如有實物標本圖片等請一并惠寄 
　　一共和本實用本兩種理科敎科書及敎授法中所列敎材概依時序配置但各地氣候不同容有過早過晚不便於採集實物者又同一物品種屬不同形性亦異其物品之效用亦因各地之習慣而殊容有所得實物與書中所述不符者請各地敎育家審查指示 
　　一兩種敎科書及敎授法中所列品物往往有爲一地方所特産者如工藝植物水産動物鑛物岩石及工藝品等均須詳記其産地區域而現時産地多不詳悉僅能記其大略殊爲缺憾各地方敎育家遇有是項特産品堪爲小學敎材者均請指示並請將産地情形出産額數等詳爲說明如有實物標本圖片等請一并惠示 
　　工我國固有農藝工藝亟宜提倡保存設法改良如焙茶製　榨油調漆造飴釀酒鞣皮製紙陶器瓷器之工作順序海鹽并鹽之煎煑實况腐皮腐乾等大豆工藝乳酥亂酪之牛乳製品以及採石掘井架橋造塔諸工程風箱水椎紡車織機諸器具或有成法或寓巧思各地敎育家攷察所得凡可以備理科敎授之參攷引證動學校生徒之興趣觀感者均請詳悉指示如有實物標本圖牌等請一并惠示 
　　一此次徵集以切實應用爲主務求事實之詳確不在文字之懋美應徵諸君乞諒斯意 
　　一應徵諸君請將姓名職業住址及通信方法等詳示　集材料如文字圖片等可以郵寄者請逕寄上海實山路商務印書館編輯所理科新敎材徵集部查收實物標本等可交各省商務印書分館代爲運送 
　　一徵集期限分爲二期以本年十月（陽曆）以内寄到者爲第一期明年五月（陽曆）以内寄到者爲第二期第一期成績表於明年一月號敎育雜誌内發表第二期成績表於明年七月號敎育雜誌内發表 
　　一徵集成績由商務印書館特請專家評定入選　酬贈現金其數目以敎材之適宜興否及調查之勞費如何臨時斟酌於成績表内註明此項成績内之文字圖片等或採入敎科圖書或另行刋行其著作權概歸本館標本實物亦爲本館所有恕不繳還 
　　民國六年四月商務印書館編輯所理科新敎材徵集部謹啓 
雜評二 
[現銀出口之恐慌（庸）]  
　　滬市以現銀存底之空虚曾由官商一再會議其會議之結果歸墟於一定期内暫停現銀出口而商界之意於限制現銀出口之外并擬將造幣廠所鑄銀元暫行押存銀行届時贖回以爲周轉市面之用此兩項問題不知進行何若政府能否於政潮洶湧之中稍分其對付異黨之心以體念　人而與外交團商决限制運銀出口惟據最近三日間金融之消息運銀出口之數幾逾於進口三倍以上是則所謂限制者尚不過徒託空言轉瞬絲茶上市金融之恐慌已爲不可免之事實政府漠視商艱吾人已無所望惟望銀行界顧全大局採納西報之忠告（字林報三星期前曾有評論）勿貪一時之利益而繼續運銀出口也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[伶界大王哀詞] [  小孤山人]  
　　嗚乎天生怪傑伶界大王頭等名角賽過程楊梨園老去白髮蒼蒼廣陵散絶曲部無光全國戲迷空呌冤枉眼花受苦耳朶作癢聲派排場不由人想留音機器安足嗣響憶昔上京感受熱昏戲單看罷數數名伶客謂午日戲局好聽有譚老班出色當行余聞心癢借資兩元要飽眼福遑惜銅細入中和園充耳管絃一演一齣一文不值白日西沈萬頭攢聚延頸竚望遲公不至馬車相接電話交催謂烟一口過足癮來俄而電燈一亮袍笏登場萬聲呌好一句開腔四座靜聽節奏悠揚高唱入雲拍掌哄堂公有拿手好戲神乎其神鬚眉活現面目如眞一趨一步善學前人非同傀儡眞算化身公是孔明要斬馬謖空城一計神氣十足跋扈將軍誰敢反抗威望如公孔明不讓公是禰衡打鼓駡曹解衣磅礴氣象何豪亂世奸雄誰不畏靡慷慨如公禰衡不死公坐轅門作楊家將斬子令下聲音響亮帳下嘍囉誰敢逞强堂堂如公活楊四郎碰李陵碑演洪洋洞感慨悲歌一聲一慟國破兵殘誰不嗚咽惻惻如公活楊敬業古今天地一大舞臺英雄人物個裏安排黑幕一開莫非戲也優孟衣冠何眞何假方今世界不如戲場比於伶界孰如大王大王眼孔渺視名利利則多金名亦蓋世官俸嫌薄外花要尋公一戲技日進千金赫赫名流風頭要大公一登台身價十倍昔在先朝大名鼎鼎寵被兩宫俸食三品王公貝勒呼爲老師朝野中外婦孺皆知亘數十年老而彌恠闊綽非常自由自在京朝顯宦孰與公比門第榮華孰與公侈紗帽烏靴何如冠履錦衣繡袍何如朱紫人盡俳優國皆爨弄（爨唐時國名卽演戲所自出）富貴一場同歸春夢鳴乎哀哉而今巳失無好角色譚迷不起梅毒病發流行病同惟鬚生派大王之風摹公之調仿公之容公乎公乎天外三峰（五） 
家庭常識 
　　去痣糯米一粒浸濃鹻水中熟之俟柔軟後挑取少許點痣但不可太多恐傷好肉 
　　鼻血用手巾浸涼水中取出置額上即止 
　　治腦漏葫蘆焙燥研粉當作鼻烟甚效 
　　油紙上冩字用肥皂水磨墨即可 
　　殺蠧蟲書籍物件每爲蠧蟲所害若以薺菜燒烟薰之盡死 
　　燒炭撒鹽少許易於燃着 
　　防煤氣北地多生煤火禦寒每届冬令中煤毒死者甚多甚有一門盡斃者前年警廳報告火爐中投棗數枚可解煤毒法甚簡便若巳中煤毒者速即抬出室外令仰臥地上用凉水洗頭部并用人工呼吸法如中毒未甚尚可救活[  唖生]  
　　育蠶覆鮮桑葉於幼蠶上則自能游起旣可免手撥之傷而汚桑亦易去 
　　去膩竹木之鉋花擦洋磁面盆之汚膩應手而去較長髮爲清潔 
　　鉛筆削鉛筆鉛頭令尖若以刀刮之必致斷損設向地板或方磚上以指螺撳而磨之則尖圓如意[  劍飛]  
　　去鐵銹衣服上汚鐵銹或洋墨水以四　酸鉀洗之即脫四　酸鉀藥房中稱爲酢漿鹽 
　　圖畫器圖畫器械價極昻貴偶一不愼即銹腐而不適於用故用畢後須洗淨其汚墨揩乾稍塗以橄欖油用錫紙包好雖經數年不銹[  左丹]  
　　清蒸甲魚鼈（俗名甲魚）西人視爲貴品大餐頭菜多喜用之然烹煑實不如清蒸爲佳其法取肥大者宰之去其頭尾四爪切分四塊而不碎其蓋用酒洗置諸大瓷盆中放好火腿數斤不入水以籠乾蒸之歷數小時自然蒸氣成汁湯之清腴味之鮮美甚於山鷄[  鼎孫]  
　　蜂螫毒湖州凌曉湖者前清名醫也嘗見庭前一蜂飛入蛛網因蛛小蜂大蛛反爲蜂螫蛛腹流水似負創旋見蜘蛛盤上屋瓦取瓦花食之不移時仍回網中安適如故數日後醫家之婢偶爲蜂螫因憶蜘蛛故事即以瓦花（杭人稱爲瓦松生瓦楞間狀似木蘭花果）搗爛敷婢患處果效誠奇方也[  苕人]  
　　附問軍旗君之止便血法用水芹菜是根是莖抑是葉每服若干容量至何程度爲止抑可常服又銘恕君之治咳嗽法用西瓜子與氷糖末係用開水冲服抑加酒燉每服若干以上二問乞卽答復以便登載嗣後諸君錄寄此等稿件務求詳細以免費事又來函關於此等詢問務望注明原稿人名庶免檢查爲難編者謹白 
　　附白近接投槁每有自通天秘書及騐方新編等處抄襲而來如謂得之傳聞何竟一字不易如謂曾經實驗何有如許之多此等舉動實無意識特此聲明謝絶幸勿徒費手續 
集益錄 
　　答第八問余固蛋廠中人也現服務於邗江永太蛋廠於蛋黄白質裝運出洋深嘗考究頗知詳細查蛋白蛋黄中含滋養原素故西人用作食品蛋黄乃尋常家飮料蛋白乃貴族之飮料（黄養素十之三白養素十之八）故白貴黄賤世人云用以作假象牙乃理想無稽之談邇來各埠蛋廠林立終歲輸出不可勝數是亦我國振興土産之好機會耳[  邗江俞引芝]  
　　第九問近時皆知鷄蛋一物爲補身最上之食品然鄉間養鷄往往因飼料太貴以致不能多養聞東西各國養鷄家能種出一種蟲豸以飼鷄則可減少其餘穀類之飼料其蟲名曰飼料蟲但未知其原料爲何種法如何海内養鷄家曁實業家若深悉此法務祈詳以敎之則造福吾人不淺矣[  醉生]  
　　第一間之實騐閱集益錄第一問以玻片擦淨塗火酒貼錫箔於上加水銀壓之越日即成玻鏡云云余依法試之果騐惟尚有數種手法宜加改良（一）玻斤上火酒時宜多傾火酒拈玻片之一角而廻蕩之乃傾餘酒於瓶旣不耗酒且玻面受酒均淨（二）上水銀時甚難均凈如水銀太多則傾下之處箔衣卽爲水銀蝕食發生斑孔如如水銀太少則又不易均遍予將水銀入泥坩鍋（即銀匠用之白泥罐）内以火鎔之水銀化成白氣飛昇乃以粘就錫箔之玻片以箔背燻其白氣凡白氣所到之處水銀卽成極細之點合於箔内復以凈玻片壓之越三日即生鏡光惟白氣有毒口鼻眼目宜避[  鶼影]  
短篇小說 
[言情短篇文字因緣（續）] [  瘦鵑]  
　　一天黄昏時候月色正好我和他同坐岩上對月愁嘆這山岩恰也受着月光我們倆便好似浸在水銀中的一般彼此望着天慘默不語了半晌我指着那一輪明月向士明道你瞧月好不無賴偏偏在他圓滿的當兒不是照着我們一對愁人但我瞧他明晶晶水汪汪的也似乎嵌着愁人眼涙呢士明點頭嘆息道怎麽不是當着這月明之中反使人勾起了無限的愁思此刻我可要把。。。苕華的事兒告知你了我一聽得苕華兩字心裏斗的一動想這兩字分明是美人兒的芳名這其間定有甚麽好文章在着咧當下便望着他等他說下去士明又道我把這一重公案說了出來還須求你助我一臂你可能許我麽我道倘能相助没有不盡力的但那苕華是誰士明不言語了一會纔答道便是。。薛苕華便是那才貌雙絶今天難得的美人兒。。薛苕華他說到薛苕華三字往往小作停頓彷彿是神聖的名字須得鄭重說出來似的接着他又把兩眼望着碧空入夢也似的呆了一會子慢吞吞地說道這個好不奇怪以前我兀是靜領那愁城風味從没把這件事告訴過人家不道今天却在這數百里外的廬山上邊告訴你一個萍水相逢的陌生人我道古人詩中說得好同是天涯淪落人一相逢何必曾相識我原也是個傷心人很願一聽你的傷心史士明道很好很好我不妨把這事兒告訴你除了你可也没有告訴處呢我瞧你似乎也是個情場中的過來人當時眼見那情愛的活火熊熊燒着一温你的心窩末後你見那活火熄了便止不住發起顫來唉我的好友此刻我們可不是在那裏攪看死灰麽我聽了這話便又抬眼瞧着他見那身材昻藏分明是個好男子兩個眸子也十分明銳然而爲了個情宇却悲傷憔悴到這般地步那就不可解了（未完） 
長篇小說 
[冩情小說柳暗花明錄] [  常覺小蝶天虚我生合譯]  
　　第四章（二）（陰曆三月十四刋起） 
　　次早牧師遂往爵邸少頃卽歸薏德乃立前抱其頭曰阿父汝乃得平安而歸未爲惡人所囓耶吾誠爲汝愛急死矣牧師微笑曰薏德勿如此當知人耳至長汝語雖不生足然亦能傳遍於全村薏德乃立現爲莊容曰阿父謹如父言後當勿再然而彼人究如何者牧師曰伯爵巳他出乃未遇而返薏德曰不在邸　耶是則阿父誠倖免矣噫吾又讕言矣阿父汝勿責吾　自責牧師笑曰誰責汝者但以後勿如此耳薏德曰然則亦見白萊生乎彼言伯爵之爲人如何牧師曰吾以伯爵不在即欲行而白萊生乃攔門而阻滔滔言其新主之爲人但以僕議主言輙不實故吾亦殊不願聞薏德曰可愛者白萊生也不謂兩年不見彼仍健談猶昔彼亦言其主之劣跡否牧師曰無之且云人至酒脫絶無傲態昨日至邸時巳晚白萊生欲爲具餐而伯爵曰母須謂於飮食本至尋常不必供張故其昨夜一餐亦竟匆匆而過薏德笑曰然乎然吾以爲此等洒脫之狀乃殊與其服式不稱或者彼爲初至特僞作此態以騙人耳牧師曰白萊生告我尚有一事蓋其新主夜間似不甯睡天且平明猶聞室中有蹀躞之聲薏德聞語立　言曰意必仍高冠手杖架其獨目之鏡繞室而行耳牧師不答仍自言曰彼來乃無行李卽其臨睡之寢衣亦尚爲白萊生覓而得之此語出卜蓓茜雪皆笑以爲此人誠蠢人也不然旅行之人何並寢衣而忘之然至下午遂有一事出於諸人意外者至 
　　附告家庭常識彚編材料係截至陽曆五月十號止連工業須知集益錄新食譜及雜錄秘方均分部類一一編入並多更正之處預定辦法見五月十二號自由談附白此係專爲附印而設故就成本計算每洋一元得取同樣之書（卽均第一集）八册更無變通辦法謹此登明免勞函訽天虚我生白 
　　嫉俗君鑒大稿均到惟每日來稿甚多未能一一皆刋不無先後取舍尚乞諒之栩白 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之賭博 
[訪拿復興百鴿字標賭案]  
（見本報壬申年十一月二十三日） 
　　白鴿票係用百家姓八十字每日定爲二十門分别點子多寡作爲輸贏向者甚行於租界地方之老旗昌均屬粤人所爲當有數廠經中西各衙門因爲害地方節次拿辦有案嗣經會審公堂陳司馬飭差協同巡捕查拿禁絶自葉邑尊後蒞上海後久不舉行豈知日久玩生本月初間又有粤人在廣順雜貨店點賣此票初四夜爲起行之第四夜卽爲公堂巡捕查禁其時葉邑尊曁陳司馬各有訪聞移會差拿已經停歇提到廣順雜貨店主等禀解公堂原將送縣追究昨十六日經會審公堂提訊原主早已逃逸乃當時租認廣順雜貨店所餘門面點票經公堂巡捕查禁畏罪即逃確查該店主實無通同情事會審之啊領事以爲正犯旣逃應得另緝送究現到之雜貨店主未便拖累商之陳司馬亦以爲然惟租餘屋與賭博之人亦有不合斷令罰洋五元充公了結賭案果爲地方之害今白鴿票於禁絶之後日久玩生甫及舉動卽爲各衙門訪拿殊見父母官除莠之心切也 
[論闈姓之弊（同上十一月二十三日）]  
　　邇來博風盛行於粤莫如闈姓一途恒以科場案試各獲選之士子决勝負於俄傾間當道者欲遏其弊而不可得故復重徵之以軍餉無如此輩以利慾薰心勢難圖治夫滋蔓於是上之有玷官箴胥吏得以把持威福下之則害民生計士人因以痛恨咨嗟國家掄才盛典竟變以供市井猜决之場卽如本年科考文童則爲讒口交加以大宗師奉命衡文其欲求英俊之士正飯吐哺沐握髮之不暇猶恐野有遺才不謂貪胥汚吏有以假公濟私者遂至小人藉肆其騰謗之口此則起謠之胎實由闈姓有以啓其竇也夫行君之令而致於民者居官之責也出粟米麻絲貨財以事上者下民之事也竊爲有牧民之職必欲開下民以資財之源當知民生在勤勤則不匱農工商賈各有所司而後正之以禮秩之本以爲常法則亦斷無有梗命不化者又奚至漁小民　博之利以資國計乎是所厚望於權衡至當之君子 
[尊聞閣筆記]  
　　何某（見本報甲戌年三月二十二日） 
　　香山何某紈袴子也初以魂迷粉窟至傾貲蕩産繼而奮志恢復頗有蓄積營一店於穗城之西作金銀首飾匠有西關傭婦衣京布服穿漢緞履短釵油髻光潔照人常至其店找換首飾久之漸熟因託以代算租項等數並驗别銀色眞僞每月動盈百十金出納不等非一日矣傭婦偶談及主婦新孀家無男子治理産業動多不便今幸得　不嫌瑣襄屢次勞擾何德如之但愧無以酬報何曰此舉手之勞何足掛齒但有出納儘可携來代理不必云謝也自是傭婦往來更頻或收租銀過百金外者則云携帶維難便邀何至其居以觀銀色並平兌輕重如是者屢何因得盡覩其室内情形竊心艶之蓋其所居乃煌然大厦椅桌則紫檀雲石杯盤則白玉花磁錫鼎玻燈錦氈紗幕靡不華麗每一邀至則見有二婦若嫡庶焉素裘縞袂玉釧翠鈿人影衣香隠約立於屏側然濃淡適宜丰韻可愛居然大家態度也一日忽邀何至家婦謂之曰妾家錢穀之數屢勞擾於君每思薄具杯酒酬謝大德而君似無暇隙願求暫撥貴冗留此一醉則妾幸甚何曰輶毛之勞何敢任　請勿繫懷婦曰妾已備辦酒饌不腆之儀未足以敬客也何辭　再三婦留之出白金請其觀驗眞僞未畢而庭羅酒漿且設盛　何不得已遂連稱謝獨坐席中傭從旁侍酒何未免侷促不安婦立屏外曰家無男子莫可陪醉請暢飮多杯勿嫌簡略何曰領惠良多敢不承命然旣醉旣飽敢請辭歸婦曰君殊未有醉意妾心不安幸庶妾探親未回室無别人妾當親臨勸醉以盡酬勞之禮因滿酌巨觥抒玉手展蛾眉含笑以進何起立頻說不敢當此婦力勸飮何謝却不巳婦擎觥灌於唇而手拂脂香眉傳粉媚不覺此心先醉遂一飮而盡復勸酬交錯竟至玉山頽倒携手入室此中之牆茨不可道也婦曰他日庶妾歸時君勿露形跡恐被窺破也何曰盍分居以圖久遠婦曰彼方少年恐有外心豈可分室何沉思片响曰我有一法可掩其口婦曰以金峈之乎何曰不然但恐卿不能從我婦曰妾已委身於君何有不從何曰回時卿以泍灌之醉我潛踞其寢使之仍爲嫡庶則不得不掩口矣婦曰君結想太奢其如妾不允何雖然宜顧大計姑從君遂依法行之果如願何一舉而得兩美喜不自勝惟婦似擁有巨資用度殊不吝惜何見其日需之物不善採買價多過昻因着傭婦往市中各店掛以已之名號暫登賬簿以便取携且利其價廉也婦出納租項皆經傭婦手使何管算出入並觀銀色半年如一日未嘗少衰婦謂河曰妾之金釧頗嫌其輕可將去加以重金該銀多寡自當送還妾曰凡金器每經鎔鑄必虧其耗且不免工費不如再找一對爲佳婦曰然則汝亦當找換一雙以免他日謂我偏於己也妾曰我祗鍾愛葱綠玉釧何曰若此更好一玉釧一金釧可以相易互用豈不美哉婦稱善何遍求玉釧携回皆不當意婦曰果有好玉釧妾亦欲多找一雙價資多寡在所不吝何往返數次得悲翠玉釧二對一值八百餘金一值九百餘金頗當二婦之意妾又囑我換金釧要同式者各一對是役也何不恤疲於奔命實利其私有肥囊金玉之釧旣携至婦與妾把玩不釋復命何往詢該玉器店更有勝此者否比返甫叩扉則有男子應聲而出問是何人何答以是我男子詫曰汝究爲誰何曰此是我之室汝何人敢據爲已有忽一老婦出男子駡婦曰何故有人亂認我室豈有私情耶婦曰此人並未相識蓋錯悞矣何亦疑爲錯入隣舍審視之室内之物依然而男女皆全非舊人何愴惶失措含糊答應竟爲男子叱駡且毆逐毆打旣歸店談其事始悞爲美人騙局 
文苑 
[洋涇竹枝詞（見本報壬申年五月初八日）]  
香軍寳馬日紛紛似此繁華古未聞一入夷場官不禁樓頭有女盡如雲北里胭脂一路香環肥燕瘦費評量珠娘娟素蘇娘艶蠻調吳　各擅場玉笛瓊簫處處皆洋涇橋畔勝秦淮此間便是朝歌邑不信人稱寳善街三層樓閣似山居綺麗風情畫不如最是動人流盼處夕陽時節掷簾初酒味茶香興並濃者番欲别意惺松要郎莫負明朝約先問來時幾點鐘五陵裘馬少年多携得紅兒共聽歌不待曲終人已去春宵一刻莫蹉跎　共說京徵色技優崑山舊部倩誰收一枝冷落宫牆　白盡梨園子弟頭嚦嚦鶯喉囀乍圓楷杷花下撥　絃自從世俗翻新調不似旗亭賭唱年豈無夷女貌如花偏解含羞面障紗一幅茜裙中囊竹　腰要向小蠻誇不分貴賤溷風塵傾倒衣冠失本眞記得茅山迎勝會頭銜煊赫屬何人水面雲龍臥一條不須喚渡泛輕橈獨憐有客囊羞澀愁過斜陽長板橋四圍馬路各爭開英法花旗雜處來棖觸當年叢塜地一時都變作樓台誰悟繁華境本虚紅塵滾滾逐香車陸家橋北須斟酌虎阜當年總不如香味初嘗碧玉杯却敎盧陸作良媒漫言茶會尋常事一入迷樓喚不回酒綠燈紅按玉簫有人騎鶴鬥纏腰飢寒滿路憑誰問不惜千金付阿嬌三更風露往來頻只愛花香不愛身莫恃夜行有照會北邙一路鬼驚人落魄青樓意似癡鴛鴦生死拆相隨可憐情與黄金盡一任飄零作乞兒盈盈十五入倡家歌舞終朝督責加鴇母由來心似鐵狂風吹落未開花蘭蕙　何溷棘荆半緣貧賤半刀兵急須苦海回頭早凄絶秋娘老去情笙歌豈獨滿庭芳别調還聞陌上桑最是有傷風化處狂童淫女共登場氤氲毒氣日薰蒸高聳雙肩瘦不勝何况烟花成世界美人長夜伴銀燈海味山珍任品題新新樓上夕陽西一筵破費中人産忘却糟糠尚有妻麗水台還渭水樓花枝多處易勾留何如茗話茅齋裏明月清風興轉幽滄海茫茫刦幾　俚詞一曲播洋涇願他自詡風流客當作晨鐘暮鼓聽 
[神話]  
　　娶婦得雙（見本報甲戍年三月初七日） 
　　寳山西鄉某迎娶新婦由東而西有五里之遙路經東郊半里許爲叢葬之地是日新婦花轎至其地巳有初更時侯輿夫舁之覺轎内加重以爲路遠力乏之故及至新郎家升輿啓簾固雙雙玉人也閧堂怪異不能成禮諦視言貌態度及身著衣服顔色均無少異當夜飛請其母來審視眞僞亦莫能辨舉室鼎沸至天明其母因想其女每日可織布三疋遂具機梭令二女同織欲　其手段遲速以别之乃至薄暮二女同時織成不差分寸云 
[雜錄]  
　　春夏之交病菌滋生飮食不愼吐瀉立至其重者危及生命西人所稱虎列拉Ｃｈｏｌｅｒａ者是也雖近　藥房中有急救時疫藥水奈亦未必甚妥設遇危症反致誤人左方乃得之雲間宦　係前清江北蕭縣剛子良中丞飭書局刋發已經多數名醫證　先大人常於夏初命舖中修合施送頗著靈效用敢錄呈報端海内慈善家若能脩合濟衆造德無窮去歲省立四中亦嘗配合所費甚廉兹謹照原方錄之如次 
　　三合濟生丸專治吐瀉四肢厥冷腹痛痧痢諸症每服四丸童半重倍舌苔白者加藿香同煎服黄者用荷葉寒重吐瀉加生薑川厚朴（六兩半薑汁炒）烏藥（三兩）枳壳（三兩半）羗活（四兩）香薷（二兩）草果（二兩）赤苓（六兩）香附（三兩）　藿香（七兩）木瓜（一兩三錢）紫豆藿（二兩）茅术（三兩）半夏（四兩半）蘇葉（七兩）桔梗（一兩半）甘草（三兩）茯苓（二兩）川芎（三兩）白术（一兩半）檀香（一兩）陳皮（六兩半）防風（三兩）木香（三兩六錢）柴胡（八錢）白芷（五兩）神麯（五兩）砂仁（三兩） 
　　以上藥料揀選明淨同研爲細末用薄荷茶葉大腹皮熬汁米湯一碗搓成丸（桂圓核大）硃砂爲衣每丸重一錢曬乾收入磁器瓶内勿洩氣爲要（徐劍飛） 
　　治瘰癧方凡患此而未破頭者每日取略帶白色之老鼠屎七粒（須揀兩頭尖者）加眞化橘紅一錢和水在飯鍋上蒸之取其湯分三次服之如是七日自消（張振溥）老申報四十年来之囬頋尊聞閣選 
 
 
 

Page 18

 
 
   
 
