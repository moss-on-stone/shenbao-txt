# 1908 - 112 - 4912659

 

Page 1

 
 
   
 
 

Page 2

 
 
   
 
 

Page 3

 
 
論說 
[論日本對付中國不宜太過（間）]  
　　恃一得之長以傲於朋輩者。其究必爲通人所笑。逞暴富之氣以凌其故舊者其後必爲巨族所輕。循是以推。則知國家挾一勝之威。而遽忘唇齒相依之誼。專事强食弱肉之策者。勢必倍招他族之忌嫉。惹起局外之競爭。而感情旣傷。其後將無以爲同心禦侮之助。損人而未必利己。抑豈爲國計久遠者所宜出乎此哉。然則日之主持外交家。其對於同文同種之中國。固不當以强弱之分。而蔑視之也决矣。 
　　夫日俄之戰。胚胎於中國東省之權利問題。幸而天鑒其衷。人效其力。得以戰勝强鄰。而中國亦隱賴扶持之力。在中政府對於日本之交涉。誠宜顧全睦誼。稍示圓通。而在日本旣仗義執言於前。亦豈宜盡食前言。遽逞其得寸進尺之手段。乃自東省戰爭之局結。而日人雄心大啓。凡諸交涉。莫不專顧片面之權利。以與中國爭。二辰丸案旣己如願以償。而間島問題。仍堅持不肯退讓。跡其近時舉動。幾幾視國際名譽。同種交誼爲無足重輕。而一惟吾意之所適。其旁若無人猛進勇往之槪。固在在令人以可驚。而一意孤行。不顧其後。抑亦未免操之過蹙矣。 
　　且夫英法諸國之與日訂恊約也。自表面觀之。固緣國勢驟强。威震西域。乃得與歐洲各大國。聯心腹之交。可敬亦可賀。然試由識者統觀大局以思之。則彼之所以迭起協商者。無非以均勢均利之意見。慮中國土地多。入於東方能自强者之勢力圈。乃與之協定其範圍。而使之不得侵越。是則知憂盛危明之理者。似亦未可恃爲全盛之時代而不一審也。况自日之權力。膨脹於東三省間。而當時居間調和之婆羅們國。已微露其猜忌之萌。當時身受巨創之俄羅斯。乂正當嘗膽臥薪。生聚敎訓之日。籌軍費。練艦隊。試問彼君臣上下。莫不注意於此者。意將何爲。許艦隊旣恢復完全。吾知其持滿而發之機。勢必有所不能已又安肯如甲午以後之中國。忍恥含羞。蜷伏蝟縮。而不一動也。於此而預伏輔助力於事先。則兄弟　於墻。外禦其侮。恐惟平易近人之中國。乃尙肯出以至誠。雖曰國勢就衰。變法無效。老大之帝國。未必果能爲役於其間。然而民智旣開。國政漸改。必謂如朝鮮之終無效用。恐亦料人太過之言。譬若人之對於指臂然。天下有因指臂之受病。而爲之調護維持。以期收異日之臂助者。斷無因其受病。而即忍於割棄。自甘爲無指臂之人也。故記者謂日之對待中國。宜本此意而稍出以和平。不宜於戰勝之餘。而作咄咄逼人。以强凌弱之狀態也。 
　　要而言之。日爲東方先進之國。其兵之精。民之智。法之整。心之齊。誠非今日之中國所能與之爭勝。然而西鄰環伺。强之外更有强焉者存。日於此時正宜聚精全神。持盈戒滿。保東亞之大局。聯切己之聲援。夫然後内力愈充。進而益上。方不至爲懷忌蓄怨者所乘。若徒逞銳利之鋒鋩。挾驕盈之意氣。以自傷其同類。則蕭牆之内。時起爭端。迄無寗日。中國之不幸。抑豈特中國之不幸哉。知時之君子。愼毋河漢斯言。 
專電 
[電一（北京）]  
　　聞鹿中堂有電到京於貽留守辦理綏遠墾務多寛恕 
 
 
 

Page 4

 
 
之辭 
[電二（北京）]  
　　交通銀行招股溢額議添招五百萬（原定五百萬今作一千萬）應募者又蠭集 
[電三（北京）]  
　　兩宫急欲統一幣制有旨着政務處資政院速將袁張諸大臣所擬幣制總要等及度支部說帖各督撫覆摺詳細核議會奏請旨頒行 
[電四（漢口）]  
　　漢上風災鄂督派員清查被災人口分别安插撫卹 
緊要新聞 
[西藏籌欵之廷寄北京]  
　　西藏辦事大臣張蔭棠奏布置藏事一摺現經政務處會同度支陸軍二部議覆略云該大臣所陳各節洵爲切要之圖應准酌擇施行惟每年需欵多至三百萬值此部庫支絀籌備爲難擬請飭下該大臣就地酌量籌欵先行擇要試辦不敷之欵或再由部酌濟云云當奉軍機處字寄川督駐藏大臣云奉上諭前據張蔭棠奏陳興辦藏中各事不無可採當經諭令政務處度支部陸軍部妥議具奏茲據會同議覆奏稱部庫支絀鉅欵難籌等語著趙爾巽趙爾豐聯豫各就地方酌籌欵項擇要興辦以期循序漸進不敷之欵或再由部酌濟著即不分畛域實力籌辦以顧籓籬欽此 
[京師禁烟彚聞]  
　　二十一日兩宫召見禁烟大臣恭王景星丁振鐸慈宫諭詢你們現擬如何辦法須知禁烟一事爲近來萬不可緩之事總要破除情面切實辦去恭王對稱現擬先設公所嚴定章程遵旨切實辦理慈諭各署司員尙不難辦所慮者各堂官難於破除情面耳慈宫又云下月鹿傳霖回京可速帮同辦理 
　　學士周爰諏奏禁煙一事各國旣經贊成各行省限定減種鶯粟爲期太遠應請飭下各督撫限定二年内禁絶摺上兩宫甚以爲然本應廷寄各省遵辦而樞垣以近日事繁無暇抄寫遂改爲度支部知道聞度支部日内即須通行各省云 
　　十八日内閣堂諭以本月十六日業已會議禁烟事宜如有未經斷癮者須聲明限三個月期滿後定期考查所有未斷之人員其滿員取保證一員本旗圖片一紙漢員取保證一員同鄉官印結一紙如考查之期有蒙混未斷者即將該員及原保員一併嚴參褫革 
　　禁烟命下都察院科道己在松筠菴密議專探訪大員之吸烟者預備專摺奏參以儆白僚而樹風聲 
[粤省撤銷驗船案紀詳廣東]  
　　粤省内河小輪因驗船司丁役郭蘇娣多方抑勒一律停駛經粤督將驗船案撤銷始復開行略紀前報專電現得訪員詳函云驗船司丁役郭蘇娣被各輪商禀控後十六日由稅務司會訊猶復扶同庇縱以致激動商情十七日一律停駛幸督憲聞此消息立將騐船司驗船案撤銷交由善後局派員辦理衆情悅服始照常開行茲將十七十八兩日諭文照錄如下 
　　案照省河往來各小輪船於光緒二十七年十一月初三日准前督部堂陶據粤海關稅務司禀設巡檢司通飭各小輪船定限半年將船身機器查騐一次原爲愼重航業權宜試辦於條約關章並無干涉乃近年各小輪船商人每以該驗司所用丁役多方抑勒羣情頗爲鼓噪本部堂前經派員會同稅務司督飭該驗司秉公辦理數月以來商情仍未允協現因該騐司所用華役郭蘇娣被控多欵由魏道並商輪會社余守到關提訊而騐司爲其辯護各節均不足折服商人以致商情憤激一律停駛經本部堂立飭洋務處委員温道會同巡警局王道曁廣州府南番兩縣前往查明騐船事宜種種不孚輿論殊非陶前部堂擬設騐船司之本意查省河輪船原案本係連同官輪洋行各小輪一律辦理事後已將官輪提出另驗法旗小輪亦由法國領事官自行派員查驗各華商小輪自未便異視應將該驗船司查驗華輪之案撤銷嗣後各江華商小輪驗船事宜由善後局派委妥員辦理無庸該驗船司再行干預以順輿情而重商務除札善後局並劄粤海關稅務司一律知照外仰廣東省河輪船商會紳董傳知各輪商務各安本業無違光緒二十四年三月十七日 
　　又十八日諭云現據粤海關稅務司申稱三月十七日夜十二點鐘接奉札飭立將騐船司查驗華商小輪之案撤銷無延等因本稅務司遵於本月十八日晨九點鐘飭將查驗華輪之事停辦並據情申報總稅務司等由到本部堂據此合就諭仰省河小輪船商會紳董遵照 
　　十八日諭文旣下張督復派洋務總辦温道宗堯及首府兩縣劉吳兩分統周坐辦楊統帶等同到海珠大營勸諭各商即日開行以免有碍大局會議至二點鐘之久各商見督憲已允將驗船權限收回遂允於翌日十九一律開行以答憲意聞各輪開行時皆升砲致賀河南州頭嘴某機器 
 
 

Page 5

 
 
廠平日受郭役之毒最多今見將案撤銷更大排筵席遍請輪商各代表飲酒慶賀如獲異數其十六日到稅司處謬証郭蘇娣爲好人之人係河南某機器廠東李某現在各商以此人爲虎作倀决意結合圑體永不與之交易云 
[度支部清查全國銀圓北京]  
　　度支部咨行各省謂前經奏催各省詳報鑄造銀元盈餘支銷欵項及鑄成數目而各省報案祗有奉天吉林兩省現又屢奉諭旨整頓幣制亟應將各省銀圓局廠歷年鑄造銀圓數目詳細清查以資研究所有盈餘支銷等項事關報銷應即逐案辦理至鑄成行使之各種銀圓枚數於幣制極有關係非詳細查明無從統計非有統計可憑無從研究除咨由稅務處詳查歷年進口外國銀圓外特咨行各省飭司調齊銀圓案卷按照部發表式自該省銀圓局廠初鑄大小銀圓之日起至停鑄之日止其未停者至光緒三十三年十二月底止將所鑄各種銀圓枚數及所值庫平銀數按年總結塡明表内並將開鑄銀圓日期曁停鑄日期及所鑄各種銀圓分量成色詳細聲叙於三個月内報部查核 
[鹽道訊辦寗軍槍斃平民案蘇州]  
　　江督端午帥派委鹽巡道榮觀察恒來蘇訊辦三十五標寗軍在新陽縣治夏家橋鎗斃平民案迭紀前報茲悉觀察由寗啓節時奉午帥交銀三千兩令將各屍屬先行撫恤故觀察扺蘇後即於翌日親赴崑山會同撫藩委員及崑新二縣傳集是案屍屬再三撫慰旋分别三等以家計較重者給恤洋三百五十元次三百元再次二百五十元當堂給領又傳受傷人家屬分别酌給養傷資復傳當時被拘之十一人詳訊情形内有某甲曾於初次堂訊時稱賭塲實有梟匪至時則稱其實均係本地人並無客幫觀察問何以改供答稱當初供詞係由營兵敎授所致又聞觀察等以新陽縣差役曾向賭塲索賄因飭釘鐐收禁候禀請上憲核辦觀察回蘇後即於廿五日返寗將情禀復午帥併請示一切聞不日仍當來蘇會訊也 
[赫尙書出京情形北京]  
　　總稅務司赫德於廿二日上午八點鐘搭乘外務部所特備之馬車前赴車站起行那鐵唐梁各大臣並駐京各國欽使外交官等及其他中外官紳均送至東車站除日英兩國撥派衛隊先到外尙有美義和三國衛隊均各派一隊而民政部亦飭内外總廳撥派巡警樂隊二小隊送行示敬總稅務處特派隨員二名照料旅行送者塞途觀者如堵蓋自設東西車站以來未見有如此之盛也聞赫尙書由秦皇島坐輪繞道上海訂西歷五月二日搭乘德國輪船柔克號回國 
[西報譯要]  
　　旅日粤人反對抵制日貨字林報二十六日東京電云此間有百餘粤人近開會議謂辰丸一事中國政府實任其咎抵制日貨不特於理不合且傷中日之友誼云云議畢即繕書佈告各處並派辦事員專誠運動此事 
　　叔子曰我欵爲旅粤日人之言 
　　漢口大風灾續聞字林報二十五日漢口電云此次大風貨船碼頭之沉失者無數各輪船皆避匿於江之對岸惟美大輪船受損頗巨貨艙受水幾滿船上之貨半已受潮半則沉入江中江孚輪船亦受微傷此外房屋吹倒者甚多紙烟公司之貨棧亦被吹去屋面其餘遭害者尙不知凡幾文匯報二十五日漢口電云此地大風已息估計所失約值銀三十萬兩至怡和公司擱淺之和生輪船現已出險幸獲無恙 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[東督等奏保紅十字會名單]  
　　（創始及辦事人）中國總董記名海關道沈敦和前四川川東道任錫汾直隷候補道施則敬江西補用道任鳳苞江蘇提學使毛慶蕃江海關道梁如浩前直隷通永道沈能虎浙江候補道徐潤江蘇候補道周晋鑣候選道唐德熙陳作霖候選主事黃錞西總董領袖威金生西總董裴式楷　安特生　勃魯那　麥尼面　寳隆　葛纍　李提摩太　潘愼文　書記李治　分會西董領袖魏伯詩德　西董屠逹納　霍醫士　虞醫士　密勒　法勒　額必亷大理醫生　魏司華德　克瀾斯惕　麥克諾頓　費有頓　英格烈司　伯勒　葛瀾格　克祿福　楊克羅　魏雅格　遠來　傳密生　以上華員十二名洋員三十名均賞給佩帶中國紅十字會一等金質勛章 
　　（異常出力人員）直隷補用道屈永秋交軍機處存記署奉天度支司會計科僉事陶仁榮以道員分省補用併加二品銜前指分江蘇試用道盛沅　開復革職處分仍以道員指分江蘇試用直隷候補知府史善詒免補本班以道員仍留原省補用直隷補用知府嚴廷璋免補知府以道員仍留原省補用并加二品銜分省補用知府任承弼免補本班以道員分省補用候選知府蘇德　免選本班以道員歸部選用廣西補用直隷州知州王克誠免補本班以知府仍留原省補用直隷候補同知任錫琪免補本班以知府仍留直隷補用並加鹽運使銜候選同知吕斆琦楊毓瑩周傳誡均免選本班以知府選用並加鹽運使銜浙江候補同知陳承澍江西候補同知季厚堃福建試用同知郁鍾棠江蘇候補直隷州知州陳德球均免補本班以知府仍留原省補用分省補用同知成志精胡光騏均免補本班以知府仍分省補用候選同知李恒春陳承第謝志鏞均免選本班以知府選用分省試用同知林慶琪免補同知以知府仍分省補用准補臨江縣知縣榮善俟離知縣任後免補同知以知府補用江蘇候補通判陶鳳威免補本班以同知仍留江蘇補用安徽候補直隷州知州任鳳巢補缺後以知府仍留原省補用並加鹽運使銜直隷廣昌縣知縣劉芬免補直隷州知州以知府在任候補并加鹽運使銜廣東補用知州袁嘉熙免補本班以直隷州知州仍留原省補用直隷候補直隷州知州倪文德免補本班以知府仍留原省歸候補班補用候選州同陳常德免選本班以知州不論雙單月選用江蘇候補知縣劉麒驤留奉委用知縣史紀當均免補本班以直隷州知州仍留原省補用候選知縣狄葆賢徐維岱均免選本班以同知直隷州選用候選知縣朱振儀免選本班以直隷州知州選用並加知府銜前江西分宜縣知縣施聯元擬請開復革職處分仍以花翎同知銜知縣選用候選知縣吳其芬免選本班以同知選用並加知府銜分省補用州判任錫樞免補本班以知縣分省補用浙江試用布經歷周志永免補本班以知州仍留浙江補用候選鑾儀衛經歷徐傑請改免補本班以同知分省補用候選府經歷徐家璟免選本班以知縣選用分省試用府經歷趙鵬第免補本班以知縣分省補用選用府經歷王秉鐸免選本班以知縣不論雙單月補用直隷試用縣丞王龍光免補本班以知縣仍留原省補用并加同知銜候選府經歷沈國冕候選縣丞程有年謝文虎余樹勳羅相沈壽莊方策朱載德吳文藻均免補本班以知縣選用試用縣丞趙增祺張思仁均免補本班以知縣分省補用試用縣丞吳昌鼎請免補本班以知縣仍分省補用並加同知銜試用縣丞沈樹倫李鰲候補縣丞任其鈞史汝基張祺昌王孝同魯寳清朱禮琦周錫元周鉁試用縣丞徐淵均免補本班以知縣仍留原省補用候選縣丞司徒元宗免選本班以通判選用並加同知銜留奉補用縣丞周銘免補本班以知仍留原省補用並加同知銜分省補用布理問盧廷光免補本班以知州仍分省補用候選州吏目任鳳年候選巡檢鄒增順候選從九許良圖均免選本班以縣丞選用陸軍部主事唐庚免補主事以員外郎遇缺即補并加三品銜前翰林院編修馮恩崐請開復革職處分仍以原官用補用都司朱慶章免補都司以游擊補用前兩江補用都司徐誠檀擬請開復革職處分仍以花翎三品銜留於兩江以都司補用 
　　（尋常出力人員）候選道朱佩珍周萬鵬楊煥宸張慶桂均加二品頂戴候選道伍璜以道員分省補用直隷候補知府陶式鋆賞給二品頂戴孫葆瑨補用知府洮南府知府范貴良候選道歐陽朝華均加二品銜留奉知府孟憲彝施世杰均俟歸道班後加二品銜正任東平縣知縣張兆駿金州廳同知孫長青均俟補知府後以道員用補用直隷州知州張鐸直隸候補同知周志椿均俟得缺後以知府用營口海防同知劉朝鈞以知府在任補用補用同知崇亷俟歸同知班後以知府用截取同知劉晋藻俟補同知後以知府在任候補寗遠州知州馬鴻階准補寛甸縣知縣秋桐孚均以同知在任候補州同職銜許國祥以府經歷選用安徽補用知縣徐德銘四川試用知縣林世豐江蘇試用知縣汪龍標均以知縣仍留原省歸候補班用請補鎭安縣縣丞何展釆候補知縣後以直隷州知州仍留原省補用安徽候補知縣高振鍇候補缺後以直隷州知州用分省試用州判榮永清以知補分省補用府經歷職銜陸文禎支昭福徐鈞頤劉沅福魏廷樑李景祁均以府經歷選用候選縣丞林聯光俟得缺後以知縣用縣丞職銜趙龍驤龔景福周榕楨均以縣丞不論雙單月選用縣丞職銜程鑑洛吕鴻翺張寳書潘維翰儲鎭管鶴潘德蔚孟精一顏承毓鄧濟川林守忠嚴良增張思永印楚楠胡秉章陳剛羅駒金樹森吳唐偉從九職銜李輔宸廩貢生郁奎監生莊介祚均以縣丞選用候選布理問廬金鑑加四品銜鹽大使職銜褚德衣以鹽大使選用布照磨職銜李鍹以布照磨不論雙單月選用江蘇試用巡檢孫葆青俟得缺後以縣丞仍留江蘇試用法部主事史致培請加四品銜揀選舉人唐運漢以知縣不論雙單月儘先選用附生盛善懷以縣丞不論雙單月選用附生方鋆文生尤辰翼俊秀徐兆基均以從九選用候補協領多隆阿請加副都統 
分類新聞 
政界 
[柯中丞履新改期杭州]  
　　新簡浙撫柯遜庵中丞因乞休未准電致馮星帥定四月初到任一節曾紀前報現悉星帥接電後即面諭合署官吏清釐案牘預備交卸乃土藥統稅局總辦沈太守昨又接到柯帥來電謂患病頗劇月杪猶不能動身云（元） 
[自治會第二次集議辦法蘇州]  
　　蘇垣自治會集議辦法曾誌本報茲悉蘇撫陳中丞又於二十六日親蒞該會與官紳開第二次會議是日到者臬憲左廉訪及候補道府二十餘員蘇屬九縣紳士一百餘人議至下午四時始散是日毛提學因在貢院考試英文專修生故未蒞會 
[札委廳員漢口]  
　　鄂督趙次帥札飭藩司委洋務局提調金守世和接署夏口廳篆務何石萊司馬則飭回漢川本任業已分别牌示（生） 
[商部電催解欵鎭江]  
　　鎭關協助農工商部經費每季應解銀二千兩現在春季已滿而部中以陳列所火災需欵孔亟乃電催關道劉觀察赶緊籌解勿稍延悮（工） 
[派員設立稽查局安慶]  
　　大通三和悅洲爲徽寗各屬來往要道曾由皖撫馮中丞派員設局稽查並札委大通釐卡胡守椿年爲總辦現該守等已察看地勢擇要設局認眞巡邏並將該局開辦日期詳報皖撫查核（賢） 
[巡警道更定警章長沙]  
　　新設巡警道賴子佩觀察履任後將警務總局改爲警務公所一切章程悉行更定所中分派專員各司職守計叅事官一員總務兼審判課員二員考績兼衞生課員二員收發文件兼管册籍一員差遣兼庶務一員（敏） 
[鹽勇挑習警察松江]  
　　松府戚太守以辦理清鄉需用警察飭就鹽勇中挑選數十人敎練在案現府委中營幫帶張壽椿大令遴定四十名延李君爲敎習已於二十四日開辦張帮帶臨塲訓勉内有心術旣端名譽自至等語定三個月畢業 
 
 

Page 11

 
 
[委員學習警政湖北]  
　　鄂省仕學館畢業員曾經鄂督撥派三十人歸巡警道酌量委用茲馮觀察以警務公所各科各股委員均經派定人員充任各員實難設法位置特通融辦理委優等知縣陳冠第在總務科學習優等巡檢吳運昌在文牘科學習均薄給薪資以示調劑（水） 
交涉 
[臬批寗都兩敎交涉案江西]  
　　寗都州禀耶穌堂邵牧師與天主敎黃茂全等揪扭等情奉臬憲批此案現奉督憲派委楊令先震帶同繙譯馳赴該州查辦據稱邵牧師性尙質直惟不甚通解華語致敎民趙從光得以從中播弄茲德譯員隨同前往自可直接商辦和平速結仰卽會同妥爲辦理至應否函致法主敎曁德領事轉飭分别革究斥逐之處旣據分禀並候兩院憲曁洋務局巡道批示仍移該委員知照（矣） 
[續議愛琿俄民居住地段情形北京]  
　　愛琿議劃中俄商民居住地段一事外部接俄使照會稱擬退讓距一百十一號燈照迤北約二華里查俄所稱退讓二百丈旣與外部照覆文内所稱約退二華里之數不符且愛琿僅有五道溝俄員從前所索自百十一號燈照起至養病房止均在頭道溝以南此次文内所指之八道溝顯有誤會仍應由愛琿副都統查明地勢堅持辦理並提議互換利益之說爲同時並舉之計 
軍界 
[周總戎兼管揚州防務鎭江]  
　　統領駐鎭巡防隊周德標總戎現奉江督特札因揚鎭僅一江之隔所有揚州防務即飭酌派所部巡勇赴揚駐紥（水） 
[分統緝獲梟匪蘇州]  
　　分統上游江巡徒陽緝私等營徐梅汀副戎麾下哨弁盛文奎在浙江平湖縣　全宫亭地方緝獲梟匪喬二一名旋在乍浦地方續獲張和尙一名該二匪均係己殲梟魁夏竹林之羽黨當於廿六日押解到蘇禀經瑞督辦飭發清鄉局審判所訊辦（爲） 
[委員估勘砲台工程安慶]  
　　皖省江口砲台官洪嗣益以該台損壞禀請皖撫撥欵興修當經馮中丞批飭營務處核議在案茲據復稱查該處砲臺興修已歷數年旣據禀稱損壞自應隨時修整刻已遴委專員前往會同該臺臺官逐一估勘撥欵修理（孔） 
[准予補送見習長沙]  
　　湘省陸軍速成學堂畢業生前由兵備處送入常備軍分配各營見習己誌前報現有學生洪萬鵬等以月前因病假歸囑其同學代請給假一月恐其病愈到省不免愆期己禀經兵備處批准俟假期届滿來處報到再行送入新軍見習以示體恤（亦） 
學務 
[安徽敎育總會開會紀事安慶]  
　　二十二日安徽全省敎育總會開春季大會（一）會長洪朗齋報告開會宗旨略謂此次係由寗移省第一次開會總須和衷共濟以圖敎育普及（二）糾察員蔣君宣布會塲規則（三）書記吳君報告皖省事務所自去年九月起至今日止所辦各事（四）會計江君報告皖省事務所經費自去年由寗會移來常年費洋一千元暫存同新莊六釐起息（五）駐寗事務所書記潘君報告在寗會中職員不能皆來應舉在省人爲代表（六）駐寗事務所駐會書記許君報告江寗各種官立學校凡冠以江南二字者均已列入安徽學生名額又報告駐寗事務所議辦上江公學經會長擔任開辦費八百元常年費一千五百元此外尙須另籌又宣讀駐寗事務所預算表每月用費須八十元活支不計其法政講習所及敎育研究所各費尙不在内（七）皖北敎育會吳君報告成立（八）皖南敎育會報告成立（九）修改會章第一章定名江南安徽敎育總會第三章事務所屬總會辦事機關對於南北兩會及州縣敎育會之聯絡（十）會長推舉吳春芳吳光華爲書記員郭緝熙江雨時爲會計員多數認可（十一）副會長方守六提議公舉議長議紳當塲投票被舉者方守六十票姚永槪八票吳季白六票李萼樓十四票李賡虞十四票胡奎文七票議定開呈提學　派（十二）提議會中經費副會長李萼樓起言會中開辦費先由南京蒯禮卿會長禀請周督撥給三千元今新移來皖亦應接例禀請大憲撥給至經常費自去歲由皖北會發起禀請提學由各州縣撥取百元以三分之一津貼總會仍形支絀宜另設法籌補洪會長宣佈總會與南北會經費總會四成南北會各三成而江南事務所經費亦作十成計算歲由總會撥給四成南北會分擔六成現在事務所預算表歲須龍洋千元總會應歲撥四百元南北各三百元（十三）方副長提議師範傳習所决宜速辦乂提議附設法政講習所事（十四）李會長宣佈收取會費議定歲收六元於秋季大會時繳清（十五）副長方守六宣佈路礦事謂上海路礦公會來電以江寗發起舉袁杏南中丞擔任礦總理己表同情本會亦表同情並致電袁公及北京同鄉（十六）提議省垣宜設女學經費不充擬先設研究女師範辦法俟擬定章程再行宣佈 
[八旗女學之風潮南京]  
　　金陵八旗女學由戴君茀亭一手經理後有人在清留守前力詆戴君因之撤退等情己略紀前報現悉端督以戴君并無不合面托陳子勵學使於留守處緩頰乃留守堅執不允端督無奈即另委湘人李某爲該堂監督惟從前端督與戴君共籌一萬數千金已爲留守撥作他用此時仍須另籌經費方能開辦故端督頗覺爲難云（小） 
[存古學堂改期考試蘇州]  
　　蘇垣設立存古學堂迭志前報現蘇撫陳中丞以省垣報名者甚多而外縣及各鄉鎭尙屬寥寥因改期四月十五日與寗屬投報諸生一體考試（間） 
[敎育會借用串捐鎭江]  
　　鎭郡府縣兩學堂帶徵之串捐現因敎育會疊次籌欵無著擬將串捐一項暫爲借用特定期開特别大會請衆公决（金） 
實業 
[擴充三江航業奉天]  
　　東督擬添造小輪行駛烏蘇里江以及黑 
 
 

Page 12

 
 
龍松花兩江俾擴航業已與政府往復商定一俟與吉江兩撫會訂妥章即行開辦並聞此項用欵統由海關提撥（爲） 
[備欵咨送磁業學生湖南]  
　　湘省醴陵磁業學堂所有速成班畢文 
業學生在該處磁業公司分任職務所出磁品頗稱精良大爲各省官紳商民所稱許前經滇督錫清帥以雲南昭通永平各屬素產磁質徒以製造不精迄無起色爰飭該省葉提學選派合格學生咨送來湘以資學習現經派定仲體榮等五人委員護送到醴隨帶學費銀五百兩並携有該省各項磁質以便入校後隨時考察（敏） 
[請撥習藝所開辦經費安慶]  
　　蕪湖巡警局創設一習藝所專收無賴學習工作開辦及常年兩項經費現由該縣具禀皖撫擬將捐存備撥工藝廠項下移用未識能允准否（美） 
[石料發現山東]  
　　萊蕪北鄉馬鞍山一帶多出白沙石向來無人顧問嗣博山玻璃公司購賣此料村農始知採運而博山又開辦磁器廠亦用此料採石之人大獲其利現聞又有一種白沙石内包裹小石有如馬牙含水晶色兼有紅色者其質晶瑩悅目調查礦產者應留意焉（如） 
雜記 
[僧人亦知運動耶南京]  
　　金陵南門外有東嶽廟一所相傳三月杪爲嶽神誕辰歷年必於前數日舉行賽會舁神出巡謂可祓除不祥嗣因頻年田穀歉收地方官又出示嚴禁是以停止然該廟僧人恃此箕歛之秘訣爲其生財之大宗今届極力運動兩縣居然准其舉行於是迷信神佛者又復興高采烈廣貼路單定於二十八九及四月初一日舁神出巡云 
[再紀皖省發封客棧詳情安慶]  
　　皖省大南門内皖江春客棧被巡警局發封一節己紀前報茲悉棧主陳黃年係湖北人日本法政速成科畢業學生於本年正月來皖開設此棧案因天津女學畢業生王學蘭同處皖垣往來書札詩稿甚夥嗣有師範學堂己革學生葉忻羡乃濳竊陳之詩簡註明革命黨字樣投入撫轅鳴寃桶當經馮中丞飭屬拿辦而陳王均已聞風遠颺除一面札行查拿外即飭巡警局將該棧先行發封現陳王等已在大通緝獲解省收押而葉則己避匿無蹤矣（政） 
[稅司力保華人升充帮辦鎭江]  
　　向例新關帮辦皆由洋員承充鎭江關稅司戴樂爾君以凡事祇求稱職不應有華洋之界爰具禀總稅司力保華供事黃某堪勝帮辦稅務之任請爲記名錄用（眞） 
[運漕請免提捐杭州]  
　　新城縣洪令恩苞具禀上台略謂近數年來米價異常昂貴每石總須六元二三角乂加漕書辛工紙張運米水脚袋價辦漕一切開支每石計須六角共須六元八九角之多而新邑漕米每石連耗費僅祇收洋五元計每石不敷洋一元八九角奉派起運米數有關者成無論米貴如珠自當如數購運惟前奉派定每運漕米一石提錢一百五十文充作省縣各學堂經費此項提欵係出漕耗現在旣無盈餘且多賠貼禀請俯念辦漕棘手准將所提之欵暫免一年俾資周轉以後米價稍鬆仍舊提撥不知上台能照准否（完） 
[爭庵釀命案之批詞杭州]  
　　署台州寗海縣江令以沙柳莊董事葉貫時等與葛蠶莊董事葉清標等爭撥庵產轟斃葉錫煉詳奉支提學批云據詳與委員吳令會衍所禀大致相符所有葛蠶沙柳兩莊爭控石所庵產一節旣經斷結應即如詳銷案至葉錫煉因爭該產被轟身死案關人命未可含糊寛縱仰即加緊緝辦以儆刁風木 
[求晴禁屠長沙]  
　　湘省自三月初二日以後陰雨連旬晝夜不息河水飛張鄉間禾種大半損壞長善兩首縣禀知上臺禱求晴霽定於十六日起至十八日止三日内禁止屠宰（敏） 
[揚府督審盜匪揚州]  
　　營汎陸續獲到盜匪解府後分押江甘兩縣禁内揚府嵩守每日午後二時親至縣署督率縣委刑訊各盜除由徵兵捉獲二盜詳奉上台批准飭甘縣十四日就地正法外其餘搶刼泰州港口典鋪之盜首張步成近在江署認供亦己詳報省憲核示（苟） 
清談 
[羊毫筆]  
　　聞諸父老。部吏向外省官員索賄。以羊毫筆代銀數。其曰羊毫筆若干枝者。即漕平銀若干兩也。而其意則若告之曰。或出或入。視此羊毫筆之一揮灑耳。借代數之法示恫嚇之威。設想之工。殆無其偶。不意時至今日。羊毫筆之銷路益廣。羊毫筆之支店愈多。不必其爲部吏也。凡稍解文墨者皆售此物焉。不必其在京師也。凡通商大埠皆流行此物焉。不必其爲外省官員也。凡農工商賈之有一隙可尋者。皆可向之兜售焉。以是老於營業者。揣摩社會之趨勢。其製出之品類日多。而銷售之方法亦濫。向必四五十枝。少或一二十枝。始可躉售。今則三四枝一二枝。皆可遷就成交。故新製出之羊毫筆。雖日益加多。而仍有供不應求之勢。此近日羊毫筆增價之所由來歟。 
　　證一 
　　前一禮拜。本埠各日報。均有羊毫筆增價之廣告。夫自歐化東潮以來。蟹行之書。盛行於市。其字之筆頭。　牌鉛筆。如或增價。猶可言也。羊毫筆乃垂廢之物耳。而亦居然增價。或以不銷於筆墨之傭者。偏盛銷於刀筆之吏。未可知也。 
　　證二 
　　二十六日本報雜記欄。載漢關道飭羅田縣補呈羊毫筆一事。夫以工藝局之成績品。而祗羊毫筆十六枝。何其微也。以區區十冰枝之筆。旣遺漏矣。而必嚴札使之補繳。又何其愼重也。母乃以工藝局之羊毫筆。誤認爲從前部吏之羊毫筆。而故重價視之歟。 
紀事 
[滬濱遺事哀情記]  
　　見勞弗者。英國白勃林人也。以營業起家。貨財充牣。其妻曰羅奢。維奢者華信玫拍花也。以美得名。年二十九而卒。遺一女。曰槐娃泠。僅二齡耳。具勞弗顧復其女。憐愛備摰。時華英因鴉片起釁。結約南京。城下之盟。通商五口。上海遂爲各國貿易之中心點。而貝勞弗亦於是時挈其弱女。營業滬江。際此歐亞初通。商戰方始。操奇計贏。草不利市三倍。故貝勞弗由是益富豪焉。槐娃泠。天資聰邁。英爽絶倫。姿態妍豔。驚鴻莫嫓。年及笄矣。尙未許字。華人李某者。貝勞弗行中書記員。丰采翩翩。美少年也。任事精勤。貝勞弗甚因任之。毆俗於男女之間。初無峻防。由是書記員紳槐娃泠。談語日親。由親生狎。年齡胥少。春思萬端。兒女之情。不能自已。而乃父亦莫知究。也無何貝勞弗卒。二人遂爲伉儷。琴瑟之歡。甚諧也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（三十二）]  
　　安息約尼。於前此之頃。己知此殺人之案。必有出於意外之秘密。故以言餂之曰。密司海倫。何故自認爲殺人之凶手。而脫此羅加喀勒於法網。此一語者。乍入雪蘭之耳。又大咆勃如。電氣之著心。周身皆顫。怒極至於不能運用其喉舌。良久。始謂安息約尼曰止止。君勿復言此。君願爲妾作無罪之辨護。至感君之。盛意。弟今日者。妾固樂死而惡生。亦無用君之辨護。安息聽至此。自念此案之機鑰得矣。即謂之曰。密司何以無故殺此無罪之克洛夫。且何以深恨此羅加喀勒。雪蘭大怒曰君。以克洛夫爲無罪乎。此絶無倫理之狗。此欺罔女子之賊。安息又問曰。如密司之言。克洛夫犯有何罪。雪蘭曰。此吾棄置一身之生命。迸千萬點之。血淚。以保守之秘密。吾決不能。各君以故。言至此。安息遽呼曰。羅加喀勒。羅加喀勒。雪蘭。大聲曰。吾頃己告君。勿復言此。君徒費此。無謂之唇舌。欲我告君以案中之秘密。此胡可者。吾己自認爲殺人之罪。犯即登我於繯首之臺。吾亦至願。嗟乎。安息約尼君聽之。肢體之苦痛。盡此一時。已入於不識。不知之地位。而精神之。苦痛長日如受炮烙之。刑永永乃無有。銷滅之　日。雪蘭語未及畢。忽面目暴漲。血管如沸。一改其平日柔。婉之態度。而爲哮。勃之形。非復曩時之和藹可親矣。 
　　雪蘭力蹋其足。口中自語曰。此己死之獰狗。乃爲我幸福之仇敵。斯時之安息約尼。力趨至於雪蘭之次。謂之曰。密司乃不肯告我以。案中之秘密乎。雪蘭奮然曰。吾即死亦不能。漏此案情之秘密。安息曰。今吾爲密司。代述此案中之秘密可乎。語旣不俟雪蘭之答。大聲曰。密司所殺斃。之死者。非他人。乃羅加喀勒也。亦非羅加喀勒。乃密司之兄克洛夫也。雪蘭驟聞此語。乃大驚。力提安息之衣曰。君何以能。知此意外之秘密。安息乃告以美洲復電。及倫敦探詢之情形。康沙爾查察之佈置。悉舉以告雪蘭。且曰吾旣知美洲並無此羅加喀勒之姓氏。而又怪克洛夫何以忽與密司相遇。 
本埠新聞 
要事 
[塩捕營槍斃鄉民]  
　　本邑西鄉虹橋鎭日前來有梟匪携帶私鹽三十二包售與該處鹽販遂即他往旋有鹽捕營哨官唐春祥到來見有私鹽卽令搬運上船各鹽販以該哨官並不追捕梟匪輙將已買之鹽奪去羣情不服互相爭奪一時鄉民鹽販愈聚愈衆該哨官竟喝令開槍當塲擊斃鄉民項子田顧富根二人餘各驚惶逃散昨日鹽捕營函致滬道請飭上海縣查拿梟匪蔡觀察以此案究竟如何情形亟應澈究爰即札縣派役前往調查並傳該處地保顧裕園到案詰究 
[頒給滬寗鐵路總辦關防]  
　　滬寗鐵路公司一切章程現經郵傳部改訂奏派分省補用道鍾文耀爲總辦（即原有之總管理處所改）月支薪水八百兩夫馬公費二百兩由部奏請頒給木質關防一顆文曰總辦滬寗鐵路事宜關防業已頒到其原奉刋給之總管理處舊關防一顆亦於日前呈繳郵部查銷 
[中國體操學校改期運動]  
　　中國體操學校本定於二十六日舉行第一次運動會嗣因是日他校亦開運動會故改於下月初四日舉行茲先將順序單錄下（一）開會（二）行進法一（三）連續體操一（四）遊戲一（五）兵式敎練（六）各個體操一（七）器械體操一（八）舞蹈一（九）拳術（十）遊戲二（十一）連續體操二（十二）行進法二（十三）器械體操二（十四）遊戲三（十五）應用體操一（十六）各個體操二（十七）武器（十八）遊戲四（十九）應用體操二（二十）舞蹈二（二十一）餘興（二十二）閉會 
[梟匪先鋒解松]  
　　梟匪先鋒薛阿四即小阿四　姘婦徐何氏收禁縣署候解在案昨晨李大令諭將該匪及姘婦并贜物一併解送華亭縣歸案訊辦該差等即遵照押解赴松 
[盜犯將次伏法]  
　　巡警總局騎巡隊前獲盜犯范阿毛李少卿王進堂等三名曾經解山上海縣訊明屬實具詳各憲請示在案茲江督蘇撫均批飭蘇臬司飭縣將犯解道研審錄供禀辦一面勒緝逸犯雲亭務獲嚴究現蔡觀察已接到蘇臬移文即於昨日札行上海縣迅將盜犯解道復訊以便詳請就地懲辦 
[明火執仗]  
　　曹家渡浜北二十八保南十二圖許吉甫家昨晚一句鐘突來盜匪二十餘人明火執仗撞門入内刦去銀洋首飾衣服等物約值數百金旋由鄰近鳴金盜等始四散逃逸 
[洋人槍斃鄉民案餘聞]  
　　浦東鄉民李寶寳之子趨生被洋人海利鎗斃一案昨本縣李大令以李寳寳前向該洋人領取卹銀祇有洋三百元是以未曾受領現在李寳寳曾否與族長商議妥當亟應查詢爰即飭差往傳以便結案 
[地保私和人命]  
　　叉袋角裕源紗廠工頭林蔴皮前日不知何故將工人毛毛毆斃屍子毛阿仁即投上海縣署控告請騐旋由該圖地保陸阿四向林索賄聳令毛阿仁投縣求免昨爲閘北巡警局汪總辦查悉函致上海縣請將該地保傳案澈究 
 
 

Page 19

 
 
[查禁演戲酬神]  
　　浦東川沙地方現有地棍流氓藉詞酧神定於二十八日搭檯演戲滬道蔡觀察以現在梟患未靖若任演戲深恐乘間滋擾爰即飛札川沙廳陳司馬迅即查禁 
[浙台旅滬學會斥退會員]  
　　台州旅滬學界因辦事人繆鼎吞没會欵從未册報并有不名譽情事爰於前日開特别會公議斥退 
[丁未冬季格致書院課案]  
　　東海關道輪課丁未冬季格致書院案業已揭曉照錄如下（策論）超等二十名首名奬洋十元二三名各六元四五名各五元六七名各四元八至十名各三元十一至二十名各二元　丁義明　潘鶚年　姚鐘藻　馬慶蕃　劉豫瑤　朱元　許玉庭　楊喆　張平　項啓泰　楊冠倫　程魯祀　陳祖培　顏覲棠　姚頌賓　陳霖　程上　張康齡　汪彭壽　齊鳳飛　特等三十名一二三名各二元四至十名各一元五角　十一至三十名各一元　顧駿　張聯庚　黃昌熾　徐敬熙　程文棪　姚　粹　朱光華　吳焱章　張士術　楊體仁　單斌　黃志曾　李紹蘭　吳振乾　范宏炳杜肇紳　吳興樹　陳酉　吳寳甲　伍玫　萬祖蔭　趙守言　童振藻　錢效石　文香　楊嘉憲　單毓年　曾詠人　范宗文　王廷幹　一等六十四名一二三名各一元四至十名各八角十一至三十名各六角三十一名起各五角　張佑　顏覲　　單肇蟾　許濤　夏一麐　桂一　高光藻　施之濟　毓麟　秦偉模　顧祖蔭　陶人傑　夏惟默　瞿文炳　金潤章　程鵬　貴德　李翰屏　蘇海　盛希超　張林　莊學忠　楊聖瑞　杜肇綸　單志同　程度　戈講武　馬象雍　于長慶　王子懿　謝熙廷起至周曰庠止共三十四名各奬洋五角（算學）四十七名一名奬洋十元二名六元三名五元四名四元五名三元六名至十名各二元十一至二十名各一元廿一名起各五角　劉渭清　劉仲澤　白巖樊書文　章彤　鄭澐　潘之奇　葉照　洪雍甫　黃祖讓　范瑞　孫文燿　顧物心　徐繼麟　陳　然　紀金聲　盛廷猷　山農　葉有聲　郭慶鏞　張鼎銘起至錢慕棠止共二十七名各奬洋五角 
瑣事 
[城内]  
　　局員畏懼差捕○浦東某局員以禁賭一事業已三令五申惟有各署差捕等人任意故違實屬爲難爰於昨日禀請道台請爲嚴究 
　　欲爲買辦者注意○某公司長江輪船買辦欲將該職讓與他人索價洋三千五百元茲有陳某央人議定付洋一千七百五十元上船辦事詎至鎭江該買辦聲稱由申來電因欵未取足不能接辦即將陳及夥友多人一併逼令上岸迨陳回申找尋經手之人亦已逃匿始知受騙昨已投道署控告矣 
　　看守空房○本縣李大令以城内每有空房潜匿匪徒特於昨日傳諭各地甲知照各房主務於夜間派人看守 
　　爭奪坆地○楊阿新控楊錫榮將伊父母坆地盜賣逼勒遷棺昨奉縣主李大令提訊錫榮供阿新無地安葬父母棺木暫在小的　坆寄葬茲小的將地出賣曾托地保趙發付伊遷棺費洋四十元不料棺旣不遷反又來案妄控求察判各退去候查 
　　賣地紏葛○嚴長桂控被劣保沈春山盜賣田地九分四厘由縣提訊沈供地由嚴叔了頭價賣與小的無干大令閱嚴原呈與其父呈詞不符著與父查明確情禀陳核奪沈交差候禀到再審 
　　官事○浙路公司總理湯蟄仙京卿由浙來滬候選道李根源觀察昨均到道拜會出口局委員鐵林到道禀見道署發審委員陳世光昨日銷假　候選知縣謝上松禀知接辦歐州遊學監督兼文報採辦差 
[南市]  
　　落差巡目之職務○南區巡目趙倫落差後每與流氓爲伍調戲婦女茲爲區長查知報告警長飭將卯名革除以整警規 
　　已革巡士之聲勢○已革巡士王春波前日在浙寗會飽觀劇與蔣秉綬口角遂紏同賣水果之林之揚等軋往三景園茶肆評理旋有汪星之出爲解勸亦被批頰當鳴巡士拘送工程局判王戒責一百下押候查究林汪斥退 
　　水上聚賭○老白渡船户任金林即哼哄金林專在船上招人聚賭輸贏頗鉅茲各米商以船户賭輸每將所裝客米攙水竊賣爰禀知總工程局請爲提究 
　　得不償失○會館弄箍桶店主錢阿才之母在日曾欠孔增才陳阿才等十六户會洋二百八十元前日錢適搖得會洋八十元衆向索討互相口角扭至工程局控告判將會彩存局候照股攤還 
　　肉莊欠洋○張源順猪行主控同發肉莊主王永清積欠貨洋六百三十元圖賴不還昨由工程局提訊判交保理處 
　　誣掯竊靴○石長根持橡皮靴一雙赴押店求質忽被薙髮匠張子亭串同站崗某巡士誣爲賊贜被石掌頰一下張復尾隨至萬裕馬頭圖詐不成　至南區解請工程局訊究石供靴係已物張冐探索詐求究判張戒責一百五十下押候交保石斥退 
[閘北]  
　　巡官記過兩次○巡警局汪總辦以四路一區警局巡官黃國華偏袒巡士約束不嚴着記大過兩次 
　　巡士姦佔民婦○四路一區巡士魏嘉林因姦佔小工蘇阿二之妻王氏奉汪總辦訊押在案昨由孫裁判提案復訊判發押改過局半年 
　　禁止軍民馳馬○巡警局汪總辦昨諭各路正副巡官轉飭各巡士以後查有軍民人等乘馬疾馳許即拘局議罰惟不得挾嫌誣指云 
[新租界]  
　　刀疤阿巧○曹家渡鎭品樂園茶館日前失竊肥皂箱一只内有銅元三千六百枚並西洋參等物前日該園主朱阿祥在本鎭蕩婦刀疤阿巧家内查見空箱當將阿巧扭入巡局由局員羅二尹訊問據云銅元寄存姘夫阿鬍子處二尹得供判將阿巧送縣訊辦 
[英租界]  
　　冒充買辦○沈芝才冐充泰利洋行買辦向顧姚洲騙取銀洋一案昨由公堂訊究顧供被沈騙去洋二百三十元並被盜賣磚瓦一船應請追究泰利洋行經租人賈春華亦投案供稱本行買辦姓陶並無沈姓其人此事有碍名譽求請嚴辦質之沈一味狡賴判押候查明再訊 
　　不交　砂○德商嘉利洋行控顧福雲不交定購　砂一案昨晨由探傳顧到廨諭飭交保訂期會訊 
　　崇明拐子○崇明人徐孟郎拐賣郁伯金之男孩慶郎由探查獲解廨請究慶郎供家住海門被誘出外是實中西官判一併送縣轉送海門廳歸案訊辦 
　　揚州妓女○福州路西合興雉妓張金寳不愿爲娼投訴捕房昨日解廨請訊張妓供揚州人於去年三月間由父帶來賣與妓院得洋二百元女子爲娼一年不堪其苦求恩超豁中西官判留廨候核 
　　女子野心○沈陳氏昨日投廨控稱生女阿寳不愿回鄉向之訓責反被行兇等情中西官判交氏領回從嚴管束 
　　幼女待查○濟良所昨解同安里妓院幼女朱巧英並同春坊妓院幼女阿根到廨請訊據供均往閑游並不違章住院判暫留濟良所候查明再訊 
　　打娘子○甬人陸康寗將伊妻陳氏兇毆由捕解廨請究判陸交保具結領回 
　　拐女孩○魏顧氏控陳阿根顧才郎與啞子某甲串拐女孩一案昨由公堂復訊仍無確供判各交保查核 
　　提訊火頭○盆湯弄清雲閣賬簿店失火後昨由捕房將店主唐秀蘭解廨請訊先據西探馬克濤禀稱該店保有火險銀七百兩甚爲可疑應請澈究唐供是晚熟睡聞鄰人喊救起視火已逼近乃搗毁墻壁從右鄰逃出學徒等樓上躍下均各跌傷現在醫院醫治求察中西官判唐押候勘明再訊 
　　火警○北京路紫陽里萬永盛火腿棧房於前晚一句餘鐘起火焚燬樓屋十餘間 
　　公堂瑣案○馬夫席小賢竊取張阿四床賬向之理論反被喝令伊弟星子六子扣子 
 
 

Page 20

 
 
早榮等將張兇毆昨由捕房解訊判小賢罰洋三元餘人各枷一禮拜押一禮拜贓給張具領胡阿利竊蔡錦華衣服押一月王阿二竊曹仁記作場木板押一月期滿驅逐出境乞兒沈小三子深夜在馬路圖竊押一禮拜顧阿三竊楊星芝馬一匹押四月並諭探查拿同黨小和尙解辦 
[美租界]  
　　捕房添建房屋○美界捕房餘地現經工部局議定添建三層洋房一所昨已繪成圖樣預備興工 
　　妻毆夫○張錦泉昨扭伊妻邱氏至捕房稱氏於月前回母家不歸今往接回反被紏人肆毆質之該氏情願隨夫回去捕頭遂置不究 
　　夫毆妻○鄧鐵路康阿銀將妻陳阿英兇毆阿英情急由樓窻躍出跌傷頭足乘車投　捕房飭送醫院求治並令包探查辦 
　　破窗逃逸○吳淞路曹李氏家前晚有匪徒從晒檯躍入聞聲驚喊即被打破玻璃窗逃逸昨至捕房禀報立即飭探查緝 
　　攫取手鐲○張阿二在天潼路强將張顧氏家小孩手鐲捋去由探拘入捕房押候查明有無他案解廨究辦 
[法租界]  
　　瀝訴姦情○混名黑炭之邰招福勾引某成衣匠强姦高錫舟之孫女一案昨日解廨訊究高稱孫女小園一夜不回尋見後即行鎖禁後邰來言小園取伊家布衫一件小的盤問孫女據稱心中忿恨已將布衫撕破擲諸屋上小的往看屬寔又問其因何出此始言被邰夫婦逼勒上樓引某甲强姦甲見孫女大聲呼喊旋向邰夫婦索回酬勞銀洋後由邰之女兒與甲姦宿孫女亦被扣留一宵是實質之邰堅不承認聶司馬以强姦處女案情重大判送縣訊辦 
　　查究押店○鈞昌洋棧失火後所有燒剩之呢察係紙貨經公堂傳貨主田兆記訊問供稱爲車夫陸阿二作弊當在鎭江尋　搜出原　押票一紙質呢二疋旋經公堂將該押店賬簿吊閱並無質呢字樣顯見揑造訊之該押店主蔡緒榮據稱來質之人素來相識故未登簿判蔡罰洋五十元充公 
　　揑造打樣單○荳業公所司事吳雪耀前次揑造太古棧房打樣單串同王榮仙萬金桃朱三星至棧冒打米樣事閱日久無人察破近又往打芝蔴樣被人查出一併送捕解廨押候訊究 
　　追繳雞毛價○汪鏡清控告葉某不還鷄毛貨洋一百六十二元昨由公堂飭傳葉妻楊氏到案據稱丈夫旣往無錫所有欠欵丈夫已允分兩期償還求鑒判交保理楚 
國外新聞 
[叛徒正法]  
　　二十五日倫敦電云中美州共和邦茄的瑪拉之總統開勃内納通告列邦謂查有叛黨陰圖謀害已就獲叛黨數十人首領十八人業經正法餘犯亦將治以極刑 
[回民死傷實數]  
　　二十五日倫敦電云印度邊界回民之戰死傷之數約四百人 
[法國邊防會議]  
　　二十五日倫敦電云法總統福利厄司首相克利門西兵部大臣闢克奎脫近在國家邊防院會議擬將印度越南之常備軍以土兵代之後以中國近甚不靖更代之後恐有不利遂决議作罷 
[曼恩欺思脫選舉]  
　　二十五日倫敦電云英國曼恩欺思脫西北部舉行選舉聯合黨候選員希克斯因多四百二十九票遂得戰勝維斯頓屈欺爾君因新入内閣以致失敗又電云此次選舉結果該處人民大爲震動維君演說謂彼之戰敗實非意料所及其影響絶巨而尤以自由貿易受創最甚 
[禁烟餘波]  
　　二十六日新加坡電云十七日有荷蘭巡邏兵一隊在克倫克培萊爲人擊死弁兵五人受傷十二人兵隊即四出兜捕不獲兇犯克倫克今仍在獨立城已爲各兵艦砲擊茄伐現亦派兵助援聞此事之開釁係因禁止烟肆之故以上譯字林報 
[控案註銷]  
　　二十六日紐約電云美國裁判院己將控告美國駐華法官維福廉之案註銷現在華盛頓地方皆謂此事即可了結 
[海軍控案]  
　　二十六日紐約電云前有人控告海底濳行艇製造公司事旋經議院開特别會議詳並悉下議院考内的克脫省議員李連係代萊克海底濳行艇公司充當代理人該公司爲荷蘭海底行艇公司絶大之競敵故華盛頓人對於此事異常震動以上譯泰晤士報 
[船艦互撞]  
　　二十六日字林報據倫敦電云英國二等裝甲巡洋艦葛來大愛七號於風雪之中在里特爾附近與大西洋郵船聖堡爾互撞巡洋艦擱淺岸畔艦上水手淹斃者約有二十餘人郵船船首亦受破缺乂二十七日文匯報據倫敦電云巡洋艦葛來的愛土號全船皆沉艦上兵役淹斃者四人不知下落者二十四人 
[察勘運河工程]  
　　二十五日柏林電云美國兵部大臣塔虎脫己赴巴拉瑪察勘運河工程 
[德皇定期離柯]  
　　二十五日柏林電云德皇定於四月初二日自柯夫啓程赴意國沿海游覽 
[立約保全腦威]  
　　二十五日栢林電云英法瑞典三國共訂腦威完全條約茲已簽押 
[法官更調]  
　　二十五日栢林電云法國前任越南總督貝和今已派爲比京勃羅齊爾斯公使繼其任者爲克那培克斯開係開羅地方法國之總領事 
[土國近事]  
　　十九日倫敦電云土爾其政府已決意按照條約購回希那克里地方之船塢及碼頭法國設立之礦務公司近因失敗故礦中丁役之工資皆無力應付土政府大爲拮据德國銀行乃放出七釐起息之債欵若干以濟急電 
[議員演說]  
　　十六日華盛頓電云美國國會議員海斯君演說美日將啟戰爭問題謂日縻無數金錢於軍備其志何在乎吾敢斷之曰志在美國也今日無庸他謀惟决定與日本一戰耳備戰愈速則其利愈大云 
[美國風災]  
　　二十五日柏林電云美國近有颶風爲災密西西秘與愛拉排瑪及路易西里三省殃及者共有數鎭死傷者無數二十六柏林電云北美颶風爲災死者五百餘人財產損失者不計其數 
[英倫海峽大風]  
　　二十七日倫敦電云星期日英倫海峽突起大風其猛烈爲一千八百八十一年以來所未有 
[首相送殯]  
　　二十七日倫敦電云法國首相克里門西擬於英國前任首相貝納門出殯時前往執紼以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯論 
[續瓦斯與水電之競爭（譯實業之日本）]  
　　吸收式瓦斯。與水力電氣。二者之比較若何。有難於懸斷者。蓋水力電氣。其溝渠之長短。傳送距離之遠近。起業地各有不同。建設費自有差别。故難得一律之標準。設以日本東京桂川水電爲準。晝夜二十四小時。一馬力每小時需費二錢一釐强。比瓦斯之七八釐者所值三倍矣。乂按日本某會社調查。水力電氣與吸收式瓦斯之優劣。其五百馬力之比較如左。 
　　瓦斯發動機 
　五二○○○圓　　　　　　三百馬力發動機 
　三九○○○　　　　　　　二百馬力發動機 
　　二五○○　　　　　　　右二者裝置費 
　九三五○○　　　　　　　　計 
　　九五○○　　　　　　　燃料費 
　　二一六○　　　　　　　職工料 
　　一二○○　　　　　　　機器油 
　　九三五○　　　　　　　機器利子 
　　六二三四　　　　　　　機器十五年償却費 
　二八五一四　　　　　　　　計 
　　　　五七○七　　　　　一年一馬力費用 
　　水力電氣 
　三一二八○圓　　　　　　電動機器裝置費 
　　一八○○　　　　　　　職工料 
　　一二○○　　　　　　　機器油 
　　三一二八　　　　　　　電動機器每年一成利息 
　　二○八五　　　　　　　機器十五年償費 
　　八二一三　　　　　　　　計 
　　　　一六四二　　　　　一年一馬力費用 
　　蓋一馬力之水力電力。與瓦斯動力。其用費相差四十六圓六十一錢。然則興業先擇地。苟非有天然之地利者。寗瓦斯毋電力也。 
　　試更進而言吸收式瓦斯發機生之十大特色。 
　　一瓦斯之發生係自動的。他機初創之時。每當起始轉運機器之際。須以手動之扇風機送風入械。俟轉運旣熟而後已。是尙需人力也。此機藉自己吸收之力以通氣。故不待人力。而轉運之際尤易得適當之瓦斯。 
　　二辦理之省力。機能自動。故惟裝入燃料一層。稍當留意。此外幾無俟人之監察。即至終日轉運之餘。拂拭灰燼。片時已足。故操機之工。雖非素習。亦優爲之。 
　　三不待人力。辦理之方旣便易。故火夫及一切人等。皆可從减。 
　　四安全無險。瓦斯由機關自已吸入。機關之轉運一停。則瓦斯亦自然不發。故從無爆裂之虞。 
　　五不需烟筒。排洩之氣。由瓦斯機關而出。導之屋外。僅一數尺鐵管足矣。旣無煤煙。亦無恃乎烟筒。尋常機器。一煙筒高七八十尺者。投貲動涉萬圓。此固無需也。 
　　六不估地步。機器容積。較諸蒸汽機關。僅當其五分之一。且無論户之内外。及如何排列。皆無不便。 
　　七轉運靈捷。自裝入燃料。至機關轉運之時。僅費三十分鐘。 
　　八無臭。瓦斯由機關吸入。而流通於中。絶無散逸於外。故無可厭之臭。 
　　九省工程。尋常裝置蒸汽機關。其安置汽鍋之地。必極力求其堅實。此則無需。 
　　十不需瓦斯測量表。尋常街市所用瓦斯。必用極笨大之量氣表。以測其度數。此旣無需用表。則建築之費更省。（未完） 
 
 
 

Page 27

 
 
   
 
 

Page 28

 
 
   
 
