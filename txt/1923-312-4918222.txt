# 1923 - 312 - 4918222

 

Page 1

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *   
 
 

Page 2

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *   
 
 

Page 3

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *時論（特約） 
[調查選舉危險（心史）]  
　　今以省議會行將改選又有調查選民之舉私以爲承賄選奇變以後國民將大有所懲創此次調查此次選舉必幡然覺悟不以參政權爲兒戲一雪賣票之恥庶被選者不爲猪仔而選舉人亦不爲轎夫從此國民行使主權不但使選政澄清并可實行主人之職權置總統舉國會於人民指揮之下而不許其狼狽以爲惡此一度警戒遂定億萬年之國基所謂多難興邦事莫捷於此亦效莫大於此矣乃頃有友人來自鄉里目見調查事實與夫辦理調查之心理則殊與吾期望之爲相刺謬 
　　諸調查區之人則有言云選舉期又到矣茅山天竺之香信無歲無之其於一時期中潤及一方之生計非細選舉投票各城各鎭各鄉事最普遍惜每間兩年而一行其事乃與昔三年一鄉試人競趕考以博微利相等倘每年一選舉則於蠶訊外多一售繭之利農功外多一糶穀之入某會項可以有措某正用可以有補甚且造橋修路之公益待此而集資期以三年遠哉遼乎蓋其指賣票之欵充用急不可待如此蓋生計之舒促近在目睫之前而政體之汚隆國運之否泰世界之榮譽羞辱頗非窮鄉僻壤之所及知其視前進步者則爭爲選民者日益增彷彿知寶其參政之權而實則人人不放其賣票之利而已 
　　信如是也此次之選民必更不堪於前次之選民而前次之選民則已漸趨漸下大不及第一次之選民其故惟何第一次調查選舉知識較低者方畏避之不遑以爲官府按户造册必是假名以爲勒索之地又聞查及資產益疑其不利於蓋藏百方隱匿不自承爲公民於是通曉政治愛重民權者坦然膺選民之資格無旁撓無牽掣大半自由投票當時以其人曾學法政薄有資望爲依據選充議員蓋緣選民之少乃得以具有參政意識者充之有參政意識者充選民更無不具參政意識者爲之攪混則有前十年前十餘年之成事所選之員之不足齒數乃眞被選者之乏才非選舉人之悞事也 
　　自從前之不敢充選民者爭應調查以承選民資格於是前之肯充選民者乃不屑與之爲伍以不入選民册爲幸入册者乃爲純粹之賣票分子縱有一二不肯賣票者亦牽於羣賣票之中因其欲成就一人爲當選人亦於衆中說價過付以不賣票人而共爲賣票之事淮南有言狼多食人人多食狼其禍與今之身入政界同凡充今政府之職官不能同流合汚斷無存在之餘地凡充今選舉區之選民不能計値估價徒爲無效之廢票無益於選舉之得人而徒受賣票之激刺望望然而去之有斷然矣 
　　然則再造成一度賣票之選民將舉世界各國所賦予選民之權而亦與此輩令得進退總統集散國會存廢法律則必亦以轎夫之資格一聽坐轎者之指揮而安知其雙肩承有民國國家之重然則民國之制憲而不認民權豈非轉爲深悉國民之程度祇應如此規定尙爲弊害較少乎吾以爲民權不徹底終不能爲民主國當定約法時僅以選舉權予民終不以選舉以後之參政權予民故釀成今日之現象眞知參政之意義者亦以爲無權監督於選舉以後不値奮鬭於選舉之中以多數賣票之選民欲令少數不賣票者紾其臂而奪之食此在青年學生或猶有此血氣有此閒暇欣欣然組織監視選舉之團體冀行其志卒亦以利之所在防不勝防結果毫無實用至於年事多而血氣定職業重而閒暇稀則并此監視之說而不及持一聽其氣數之遷流而已矣 
　　吾以爲約法若早以較完全之參政權予國民則國民之不欲亡國者必不在少數必不肯聽無意識者之悍然賣票必不肯令監視選舉之名義僅出諸好事之青年且即彼賣票人中亦視僅投一選舉票爲事甚輕微售得之價有取不傷廉之益故所組賣票團亦往往用之於公益不似議員之賣總統票爲純充其食色之慾之比假使知有進退總統集散國會存廢法律之全權盾乎其後而特以選舉投票爲負責之始則亦何至於悍然一賣而不顧其他故參政權而果在民不賣票者必不放棄選舉權即賣票亦必不盡肯如今日之遍賣約法造此禍賴有良憲法彌補之今之天壇憲法所謂惡憲法也縱能制裁一時必不能奠定民主之根本則賄選之風吾知其未有艾也 
[國内專電]  
　　北京電護路督辦案交吳昨未提出因尙須徵求外内陸三部意見至早須星期六提出（十六日下午一鐘） 
　　北京電使團會議濬浦案定十九並臨時動議護路問題因政府對唐在禮不肯附以調遣軍隊權與充分之開辦費某使將請使團切實詢中政府究竟然後再交護路案 
　　北京電安格聯提出海關銀八十二萬二千六百四十兩二錢一分撥充十月份善後借欵利息今匯倫敦 
　　北京電十月鹽餘匯豐開單須扣欵六十八萬七千元王克敏派員懇少扣或改下月扣未允（十六日下午三鐘） 
　　北京電外銀團息王克敏三次向法使及匯理切商再由所扣鹽欵撥一百二十萬元先放回充各政治緊急費今函匯理查照匯理放回第一批鹽餘九十八萬八千一百元現在鹽業金城僅動用小欵十餘萬尙存八十萬有零（十六日下午三鐘） 
　　北京電諫（十六）特别閣議支配軍政費計收入部分㈠十月鹽餘約挖出百萬㈡匯理已放之九十八萬餘已動支過十八萬㈢匯理二次允放一百二十萬軍警七成政費三成八校三成擬另備十五萬國會亦三成今夜發表明晚開支票二十日付欵但軍警七成未允八校三成太少機關三成不能過去王克敏另向稽核所商提十一月前半月鹽餘百萬尙未得稽核回覆（十六日下午三鐘） 
　　北京電金佛郎全案國務院油印四份分送府及財外兩部一存院 
　　北京電八校經費王克敏允發七成 
　　北京電劉夢庚位置搖動請高凌霨維持（十六日下午一鐘） 
　　北京電軍事處電贛蔡樊鍾秀通敵即希將全部解散押送回籍 
　　北京電府衛隊之一團開駐保定以新招之一團守衛公府（十六日下午一鐘） 
　　北京電曹删（十五）申刻夫婦游中海至萬善殿拈香行禮（十六日下午三鐘） 
　　北京電王毓芝與陸錦不副洽昨一度辭秘長周夢賢李彥青勸慰已無事 
　　北京電府王陸權限問題調人正在勸雙方息怒（十六日下午八鐘） 
　　北京電王克敏請曹令各省解欵到京但各省區請軍費電昨到十六七通 
　　北京電宜陽丸案赴渝專員江華本已回京川軍以日船販運軍火要日使保證以後不運軍火並繳罰欵一萬可釋日使謂運軍需係吳使委託請吳代任罰欵與昨電所報外團消息不同（十六日下午三鐘） 
　　北京電何東抵洛前吳擬親自招待吳語左右何東來意甚懇我意憲法爲和平統一方針憲法精神並不利於軍閥更不偏袒任何一種勢力希望各方遵守自無不和平之慮又謂憲法施行當爲時期性故暫時不得不備一種護憲實力（十六日下午三鐘） 
　　北京電衡州華美社電葉唐劉賀四師克耒陽祁陽武岡常德郴永蔡部向湘西潰譚部向廣東退一部降沈鴻英（十六日下午三鐘） 
　　北京電王正廷由洛回京赴日否未定（十六日下午三鐘） 
　　北京電吳佩孚删（十五）電院據張鎭使聯陞電兜剿范明新匪獲勝 
　　北京電貴州省長元（十三）電交部請由上海沙敎士處存賑欵五萬匯日賑濟（十六日下午八鐘） 
　　北京電今日特别閣議軍政費支配結果如前電又滬警廳長擬補令申振剛未到任前陸榮籛代 
　　北京電薩鎭冰删（十五）電院廈門道陳培錕調省道局長以傅卓霖調署至閩海道尹柯洛文請實授未到任前以杜友樵署（十六日下午八鐘） 
　　北京電曹電洛吳催就職 
　　北京電海部以漁業督辦劉昌言收漁稅閩督不允迄未發表現改爲先任劉爲沿海七省保衛漁業監督今日分徵財農各部同意（十六日下午三鐘） 
　　北京電曹有謝壽通電（十六日下午八鐘） 
　　天津電洛吳電直王海艦北歸請飭開灤礦務總局速撥烟煤二千五百噸交由各艦備用 
　　天津電京津保公民萬餘人請願省會速决取消直四道尹以符憲典且節的欵 
　　天津電王懷慶派員至獻縣吳橋交河河間各縣招募新兵一千五百人電直王飭屬妥爲照料 
　　天津電聞曹將付馮玉祥統屬畿輔一帶軍事全權 
　　天津電直王電京援魯例謂無設置軍務帮辦必要（以上十六日下午三鐘） 
　　奉天電兵工廠督辦楊宇霆請張增經費五百萬添鍊鋼翻沙兩場 
　　奉天電航空張總辦籌設航空製造廠自造飛機現正聘技師購材料 
　　奉天電王永江省長寒（十四）重申米禁（以上十六日下午五鐘） 
　　吉林電蒙王在奉議定興辦蒙疆實業計劃由東省籌欵三百萬組墾牧公司收容漢蒙無業民墾牧各旗墾後或備價收租雙方各半明春實行 
　　吉林電日侵滿新策㈠滿鐵明年預算内增擴沿綫土地實業費千二百萬㈠撥千萬將四洮路展至卜奎包攬南北滿交通㈠撥欵三百萬開展旅大金山地方土地林墾㈠撥欵二百萬開辦立山鐵礦㈠將千金寨煤礦展至興京㈠中日合辦奉坦電車 
　　吉林電省農會電衆院促改選 
　　吉林電赤軍萬人並大宗軍械鐵甲車集滿站外示威商民驚避 
　　吉林電哈埠日商吉雄連絡哈長連日商集資千萬收買出售俄華輪謀奪旅黑航權現由發起人墊費日金五十萬籌備進行（以上十六日下午一鐘） 
　　濟南電膠濟路柞山站敎堂西敎士二名寒（十四）被匪架去鄭接報當派稽查處長茅元勳删（十五）晚往查謀救 
　　濟南電民治社首領王鴻一昨宴三議長勸爭三礦省有及制省憲 
　　濟南電濟社議員電府反對彭錦岑爲鹽運使（以上十六日下午四鐘） 
　　漢口電劉佐龍旅已陸續赴湘境及鄂南旅部設蒲圻七團分駐五里牌聶市桃林八團分駐崇通咸寗羊樓司趙李橋原駐崇通寇旅賀團調省 
　　漢口電蕭擬於軍署大樓設兩湖巡使辦公處内設參謀副官秘書軍務四課並擬先接收漢口行署及岳州警備司令部再專員赴洛辦理交替 
　　漢口電吳令漢口行署改直魯豫巡署駐漢辦公處又召宋芝田赴洛商辦 
　　漢口電王汝勤寒（十四）電川軍前鋒抵萬由三五兩旅抵禦十八師及十八混旅亦從側面協擊正在激戰中 
　　漢口電吳擬保馬濟爲湘省軍務帮辦唐生智葉開鑫沈鴻英陳嘉謨爲湘東湘南湘西岳州四鎭使 
　　漢口電省議會定銑（十六）續開臨時大會討論省長問題（以上十六日下午七鐘） 
　　長沙電譚軍在湘南者佔領郴縣汝城宜章桂陽數縣趙軍包圍郴縣譚已由宜章入粤趙令㈠第六團長周盤歸第十二旅長唐希忭節制㈡第三十九團長張輔歸第八路指揮鄒序彬節制鄒十五赴衡陽編收張部㈢懸賞緝蔡鉅猷謝國光吳劍學㈣委任劉時范爲武岡游擊司令唐國珍爲副司令劉唐均省議員 
　　長沙電唐生智部三八兩旅元（十三）晚八時進佔彬縣因電報轉遞遲到至十六始達省城譚軍現向宜章退却臨出湘境時譚宣言將來補充兵力會同援軍反攻（以上十六日下午三鐘） 
　　長沙電趙軍蔣旅鋤歐寒（十四）午收 
 
 

Page 4

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *復永州謝國光部劉雪軒團降又鄒旅振鵬元（十三）克常寗已會同蔣旅及唐師何旅進攻彬州彬州譚軍兵力尙足惟無子彈 
　　長沙電省議會因選臨時議長流產多次主任何國瑜宣言辭職會務無人主持致六次臨時會無形閉幕 
　　長沙電湘米出口額並運日賑米暫定二百萬石（以上十六日下午二鐘） 
　　香港電删（十五）孫赴燕塘勞師 
　　香港電孫委封性奇暫代江防司令 
　　香港電大本營參謀處删（十五）晨通電文（十二）洪楊兩逆犯我石龍我前方部隊部署未周致受頓挫范軍中部自樟木頭開到乘敵不備猛擊敵向博羅潰當場轟斃洪兆麟獲械數千現省垣安謐 
　　香港電楊希閔誥誡將士書云敵已兵臨城下此次東江作戰因（一）地形不熟（二）民軍擾亂（三）給餉困難所以失敗現爲避此三害集中廣州此回已呈准大元帥如能驅敵於石龍增城外即賞洋十萬請大家努力 
　　香港電范石生寒（十四）佈告本軍將士苦戰經旬亟應稍事休息本日率隊返斾省城休養數日再出擊 
　　香港電删（十五）午有飛機由前敵返省報告增城之敵現備西移動石灘聯軍恐受抄擊退駐新塘烏涌石牌一帶 
　　香港電删（十五）有湘軍魯滌平部千餘抵省 
　　香港電删（十五）早廣三客車不通因載軍隊赴佛山防粤軍莫國華部由三水來襲 
　　香港電劉玉山部三營奉令開赴從化聞從化已發生戰事寒（十四）晚廣州東郊已聞砲聲 
　　香港電省署佈告將曾仇眉舉報黃沙官產案註銷 
　　香港電當押行删（十五）復業允當道代消印花萬元（以上十六日下午六鐘） 
　　香港電連日廣州人心極驚惶入夜即無人行各街遍佈軍隊城内銅錢店終日閉門各馬路時有大隊徒手兵游行（以上十六日下午九鐘） 
[國外專電]  
　　巴黎電張孝若昨晨赴巴黎市政廳歡迎大會省長議長警察總監均到下午赴萬國商聯會茶會會長演說希望中國參加張答當就商國内商人晚陳公使宴會法各總長均列席張演說兩國交誼因華工儉學二事而益親密（十五日） 
特約路透電 
[廣東戰訊]  
　　十六日北京電據廣州消息孫中山之軍紮營白雲山附近兩日内將有大戰孫中山仍在廣州城内安靜 
[日船遇盜]  
　　十六日北京電日船大圖丸（昨香港電譯爲臺東丸）遇盜詳情已到該船於午後兩次遇刦第一批海盜將船中裝備品拆取而去並架去引港者又微傷船員二人第二批海盜刦去貨物並架去船中管事者英砲船一艘日商船一艘現駛往援救 
[日災後之復興預計]  
　　十五日東京電橫濱市政局已通過興建豫算計日金五萬二千一百萬元東京横濱戒嚴令已於今夜取銷朝日時事等報對於政府豫算案均致不滿謂照日本現局尙宜大加　　後藤子爵今日以復興東京横濱計畫最後定稿提交復興院顧問委員會規定闢廣九十呎至一百八十呎之總路並設公園市塲防火區域以橫濱爲都城口岸改善兩城間之水道交通 
[日本之預算案]  
　　十四日東京電一九二四年預算案收入減少日金一八九○○○○○○元支出減少一○四○○○○○○元不足之數以本年所餘二五○○○○○○元抵補各省預算除文部省因重建學校故增多三百萬元外餘均減少海軍省所減最巨計減四千萬元其預算内以八千八百萬元供造輔助艦一千三百萬元充海陸防務二百萬元作改造各艦用陸軍預算共一九三○○○○○○元視地震前所定減少一千萬元前列之數復興經費尙不在内因今尙未决定故也 
[英國政府與議會]  
　　十五日倫敦電工黨議員領袖麥克唐納爾氏提出彈劾案責政府漠視失業問題無恢復國外勢力重定國際和平之政策不顧千百萬窮乏人民但爲稅率及帝國優待之未公布計畫而從事選舉之競爭此種計畫乃一部份資本家專爲自己利益而作勢將增高生活之代價而鼓勵壟斷家之結合包爾溫稱辦理外交不得不出於忍耐須知在歐洲造成新仇敵决不能促和平之早降渠與美國接洽時希望頗大但因兩協約國之行動前功又復盡棄協約國旣使合作爲難則與協約國合作之努力或將難以持久余屢諷示協約國告以英國人民不能漫無期限繼續維持合作所必要之精神如現狀長此不改則盟約堪虞至於失業問題余擬採行積極計畫政府决不欲徵收小麥麫粉及肉食之稅但對於他物則保留完全自由手腕政府擬解除前相波拉勞之諾言俾可徵收製造品之稅以裕收入蓋修改稅率庶遇某種工業必要時有全權以增稅則新式工業國必須有此權否則直以弓箭與新式槍砲對抗政府新任以待國民之公判云云喬治稱稅率决議之第一影響將爲失業人數之增多云討論將畢時頓呈喧亂氣象格里姆氏擬爲政府宣告討論終畢時大爲反對黨所譏刺卒以二百九十二票對一百九十二票通過終止案而工黨彈劾案則爲二百八十五票對一百九十票所否决政府黨歡聲大作 
　　十五日倫敦電考慮賭賽稅委員會今日集議三小時之久多數主張可行委員會主任主張徵收百分之二分半以印花法行之但因國會將解散故不復考慮此議 
　　十五日倫敦電今日下院提出二百三十六條問題其中多有被議長否認者如工黨要求蠲免糖稅之類蓋以其徒引起辯論也尼維爾張伯倫答復許多詰問略謂法國欠英之欵現爲六一二·○○○·○○○鎊法國國會曾票决以八○○·○○○·○○○佛郎爲波蘭羅馬羅馬尼亞及南斯拉夫購置戰具聞法國須俟收到德國賠欵後始償還英債但此舉是否等於取銷一部份英債則爲輿論事云外部次官麥克尼爾亦起答議員詰問謂政府已請殖民地政府對於將護照效力展至五年一事表示同意云尼維爾張伯倫稱蛤殼油公司擬收買英波油公司中政府股票一事考慮已久但尙未决定政府所擬行者决不致碍及海軍及航業油燃料之供給目前渠未確言在國會有機會考慮此事之前此事不致有何變遷 
　　十五日倫敦電財政部秘書今日在下院答覆質問謂新加坡旣須設海軍根據地東方海面其他港口不必增造防禦工程商部大臣今日在下院答覆質問魯爾流域今存鋼之數不能確定但彼信約有數百萬噸之多政府現正與其他政府以公文來往以防運至此間藉以保全英人利益 
　　十六日倫敦電國會定十二月二十日重行開會 
[法國之傳播費]  
　　十五日巴黎電政府以議案提交國會主張每年增加經費六百萬物郎充傳播法國消息至國外經費其序言中謂法國供給外報之消息遠遜於各國並切言宣傳之效益此項經費將照秘密事務辦法不公布用途 
[英帝國會議中之惡聲]  
　　十五日倫敦電帝國會議閉幕時印度代表薩浦魯與南斐斯末資將軍間曾有激烈之爭論薩氏於起程赴印度之前一夕對路透訪員談渠與斯末資辯論印人地位問題未有效果事謂南斐首相屢次侮辱印度政府且態度頑固有害帝國云今夜斯末資將軍與路透訪員之談片則謂渠聞薩氏攻擊之詞至爲訝異此種攻擊恐將大不利於印度蓋困難原因决非對於他邦代表惡聲抨擊所可減去也各殖民地皆以首相爲與會之代表給以全權薩浦魯氏非印政府之尋常職員乃不遵與會各代表彼此恪守之敬愛禮節至於渠侮辱印政府之說全屬無稽云 
[各國對德情形]  
　　十五日巴黎電法國半官文告稱英國已向大使會議聲明英國不欲參加在德施行關於前德太子及前德皇事之任何舉動英國並反對關於協約國監督德國軍事之任何懲戒辦法 
　　十五日巴黎電法報稱佔領當道與德國某實業家間談判停頓因史汀萊氏受柏林政府之壓力提出新要求欲將政治性質之條欵挿入合同巴黎時報稱德國實業家雖抗議合同之條件冀以規避德政府之責言然有願簽合同之象今晨某煤礦經理已往晤佔領當道開始談判擬單獨締結合同 
[德人禁奢侈]  
　　十五日柏林電德國薛克特將軍發出通諭准軍人没收專招攬奢侈人士之跳舞室酒店等類而改爲公廚以救濟貧民其通諭文中有今日德國未有可容驕移淫逸之餘地 
[加洲之外人置地案與日人]  
　　十五日倫敦電晨郵報華盛頓訪電稱加里福尼州反對外人置地案自經高等法庭判定認爲合法後估計加州日僑十三萬五千人内有五萬人非移居他州即須返日加州最肥腴農田約有一百萬英畝至一百五十萬英畝現租與日人者必須交還白人而加州植蔬業爲日人佔十分之八者亦必須中止再日人且或須退出各種商業因高等法庭所判准之法律以日人租地開店爲違法也 
[英美間之公約]  
　　十五日華盛頓電國務部已將公約二份致英政府規定美國得在前德屬地現歸英國及英之殖民地代管者享充分商業均等機會該草約依一九二一年美日雅泊條約擬成其土地包括諾魯島赤道南太平洋中之前德屬地西薩摩島西南斐洲現信該公約將由英政府認可 
[希臘之政獄]  
　　十五日雅典電愛納西斯法庭今日判决遼拉杜波洛斯將軍與茄加里特斯將軍等死刑又判决高級軍官多人終身監禁或長期監禁諸人皆與近今叛變案有關 
[各國近事]  
　　十五日芝加哥電加州參議員約翰森氏宣布擬爲共和黨之候選總統氏嘗宣稱此次競選將决定共和黨是否能應時勢之期望氏又言彼主張重振共和黨不使爲守舊主義或破壞的急進主義之一具氏反對國際聯盟及所資助之機關 
　　十六日美國達拉斯電伊譬斯柯配爾敎堂敎士會議今日通過决議案宣布美國極當加入國際聯盟否則當即組織有力之列國聯合會議 
　　十五日倫敦電英國商部調查機製花邊及刺繡業賦閒工人委員會報告主張至少於後此五年内按値百取三十三分之徵收外國入口花邊及網製繡貨入口稅惟纖維之繡貨不在其列 
[公電]  
　　北京通電各省衙門均鑒本日令陸錦晋授陸軍上將此令特任靳雲鶚爲饒威將軍此令特任董政國爲敷威將軍此令任命劉玉珂爲將軍府將軍此令袁組銘晋授陸軍中將並加陸軍上將銜此令時全勝晋授陸軍中將此令署財政次長賀得霖呈請辭職賀得霖准免本職此令任命蘇錫第署財政次長此令司法總長程克呈請任命姚德鳳署湖北高等檢察廳書記官長應照准此令暫行代理部務陸軍次長金紹曾呈准管理火器營事務長官聶憲瀋咨請以恩謙陞補營總文奎陞補正護軍參領德慶陞補副護軍參領連奎陞補委護軍參領均照准此令京咸印　　浙盧致蚌埠馬聯甲電馬督理鑒閱本月十三日申報國内要聞攔内載有北京所傳蚌埠事件曷勝詫異該報係據北京晨報轉錄醒民通信社蚌埠專電言之鑿鑿且竟云獲犯訊供係奉敝處命令此何等事而妄造黑白以致如此此必有陰謀擾亂之人藉事造謠以冀挑撥皖浙之惡感所喜犯已就護應即由尊處嚴加訊究係奉何人使命破壞治安明白宣布以昭眞相該通信社如此造謠應如何取締亦希從速嚴懲蓋犯已逮訊供有確情以擾亂治安之行爲汚衊乃及於浙若置不追究人謂之何弟素持政見以正義爲前提此種卑劣手段不惟素不屑爲即所部亦决無此謬想亦决無敢有假借名義之人事關皖省治安尤關於弟個人之人格特電馳詢并希將獲犯訊供情形詳細見復是所至盼盧永祥寒印 
　　爪哇丹巴薩電申報轉各公鑒日人慘殺華工望堅持經濟絶交麻塘公義俱樂部（譯音） 
　　南昌來電申報轉皖鄉先生鑒皖校敎職員慘被毆辱報載呂氏猶不悔禍迎合馬某揑造黨獄將誣捕敎育會委員周松圃等以示威至堪駭憤周君志行純潔持正守法遠近共知曩以主持姜案裁兵故爲權凶忌嫉今呂氏喪心病狂遷怒誣陷奸謀得逞勢必善類爲空遑言敎育乞諸公嚴重抗爭以紓皖難旅贛皖學會叩删 
國外要聞 
[美國通信（劉錫嘏）]  
　　紀普渡大學 
　　普渡Purdue大學地處印地安省居美國中東部大學處於小村中居民約二萬人氣候溫和風景清幽最宜讀書離支加哥城約一百哩三時可達華人在此校者今年最多共二十二人此校工科最爲出名與麻省理工大學康乃爾大學相上下尤以機械工程爲最强工塲實習一科并駕二大學而上之學費甚廉生活費更廉自費生多來此地主因有四㈠生活費廉㈡課程最佳㈢學校較小可多有機會在校作事得窺美國人眞正生活并練習社交㈣在東方大學中得學士學位不能得敎授Ｐrofessor之指導反不如此地得益之多有此四因所以人數每年加增此地人民對中國學生感情非常之好中國學生名譽亦非常之佳以功課好及性情馴良稱著租房者皆願租與中國人 
　　普渡大學建築宏麗試騐儀器完備敎授皆甚有名現有八科㈠機械工程㈡電氣工程㈢農林畜牧㈣土木工程㈤化學工程㈥製藥科㈦理科㈧家庭經濟科比較言之以前三科爲最强學生今年有三千人現正圖發展每年人數增多建築及地基亦每年加增不久可駕東方大學而上之英國函詢資送留學生學工程以何校爲佳美國敎育部回信稱麻省理工大學及普渡爲最佳故此校名譽雀起國人願學工程科者來此地讀UndergiaduateWork准十分滿意 
　　去年此校有中國學生二十人多爲自費生今年清華來此者有十三人之多中國學生會早經成立今年會長爲鄭世夔君鄭君自南開畢業來此學汽機工程明年畢業君長於交際功課更佳此地敎授莫不稱道之今年在此慶祝雙十節來賓甚多結果十分之佳皆鄭君之力也中國學生在此者皆知以國體爲重名譽甚佳成績分數平均尤駕他國留學生而上之去年清華學生時昭澤君於一年中讀完六十積點（美國學生每年只讀三十四積點）尤爲他國學生所未有平均分數全校第一美國人稱之爲Wander各報皆登載之時君於明年暑假可得ＢＳ·Ｍ·Ｓ·兩學位清華學生來此者可挿入大學三年級兩年可以畢業此校學費每年自五十元至八十元（麻省理工大學由二百元至五百元）平日食住零用最少三十元若每月五十元至爲足用（麻省理工在一百元以上） 
　　於十月十二日値禮拜五中國學生會假大學禮堂慶祝國慶招待來賓到會者七百餘人由會長鄭君主席會序會長致開會辭Ｋ·Ｔ·Ｋap演說校長演說外國學生顧問演說以後即爲中國音樂由魏毓賢君等演奏并有周大瑤君等唱歌蔡君ＷinToy之魔術中美國歌等等大受此邦人士歡迎昔日輕視國人之心理漸趨於無所以此地學生與中國學生友誼日臻親近多此等宣傳之結果也此次各人功課雖忙而皆肯犧牲時間竭力練習此種精神亦愛國心之表現也 
[日本社會家大杉慘死案公判]  
　　十一月十六日電通社東京電云甘粕事件第二回公判今早九時四十分開於第一師團法廷今將口供摘記於下（問）被告以何動機起意殺害（答）因森曹長告我以淀橋警署要求帮忙故（問）何以並將野枝帶往（答）爲欲殺之惟無殺其子之心「此中間追訊殺害大杉野枝情形與前供大致相同」（問）殺害小兒雖非自己下手是否默認（答）自己未曾下手亦未曾使之殺但我願負全責任（問）上等兵言被告曾直接命其殺死小兒此事如何（答）未曾直接命令上等兵其口供有誤（問）十五日往捕大杉大杉不在歸隊時曾翹起拇指告森曹長以此事今日不辦這個必不快是否有此事（答）並無其事並無司令官或隊長命令「此間訊問其收拾衣服屍體滅迹事」（問）被告對此行爲持何意見（答）國法當重惟國法有時不免爲死法我尙思有不能不辨之事至累及部下實爲抱憾（午前十一時四十五分休憇）又電云甘粕事件第三次公判於十六日午前九時四十五分在第一師團軍法會議室開廷平井鴨志田本多三被告從新加入甘粕在第一次公判不認殺害宗一推翻預審時供詞其後反證一一對甘粕不利兼以各被告均將於第三次對質甘粕雖狡恐再不能强辨也 
國内要聞 
[北京通信（飛鴻）]  
　　三巡閱與時局關係 
　　一月來競爭不已之直魯豫巡閱使問題至前日已以明令發表唯一無二之直派重要分子吳佩孚仍握有直魯豫之軍權以王承斌副之同時兼發表齊之蘇皖贛蕭之兩湖而此次倒黎首功之馮玉祥欲據有三特别區地盤以自娛者竟付闕如論者疑之以予所調查則曹氏此次以秘密神速之手段毅然决然發表此項命令不復遲𢌞瞻顧者實迫於直奉和議之决裂故欲團結内部以鞏固根本而馮玉祥之三特别區巡閱使即因此奉直問題而遂歸擱置也 
　　直奉之仇已成不解近數月來津派之在曹錕左右者日以和奉之說喧聒於曹錕之前使命往來連續不斷故和奉之聲囂且塵上幾若旦夕可以實現近有人自奉天來熟知内中情形謂外間所傳之恢復官勳問題歸還戰勝品全部問題歸還三特别區問題副座問題應有儘有無一不經直方所派遣之要人當面許過奉張以與西南東南各方面及段等締約已久對於此等之幣重言甘均不爲動近且發現某方所派之軍事間諜數十人一事直奉之形勢益趨决裂欲求恢復舊好捐棄前嫌殆爲不可能之事矣 
　　曹派心中欲藉和奉以暫停東北之禍抽出全力以對付西南東南取一種近交遠攻之策實則津派欲以和奉之功排斥洛吳而洛吳不滿意於津派之行動亦時時見諸言論近日曹以和奉關係電詢洛吳吳極端抗爭謂今日形勢聯段可聯盧可充其所至即聯孫亦無不可若與奉張言和則有害無利如必欲實行請先治某以直奉戰勝之罪措詞頗爲强硬曹錕一方面前此欲令曹銳親身前往奉方者奉之激烈派張學良李景林等即有扣留曹銳爲質之擬議事爲曹銳所聞遂不復往近曹家專使赴奉協商和議者奉張直截痛快謂欲談判和議先將三特别區還我再行商量某以之返告曹曹至此始知和議之無望津派言論之不可恃吳佩孚拒絶和奉之議至此始完全戰勝然曹對奉終尙有一線之戀戀故特區巡閱遂亦暫擱以待日後之變化也 
　　直魯豫巡閱使一缺曹錕而外得此擁有此偉大之勢力者論資望論關係均應歸諸吳佩孚津派恨吳屢次欲以王承斌坐升此缺曹商之於某派某派期期以爲不可日昨吳派某要人來京見曹密陳大計縱談甚久並表示吳對於直𨽻軍事有所布置以爲對奉之預備故� 
始則議裁繼則議分直魯豫爲二以吳專任湘豫鄂均不能實現津派前此極力挑撥王（承斌）吳之惡感至此亦已爲吳所知極力交歡於王近則王吳間使命之往來連續不絶業已成立一種協約津派制吳之計至此又歸失敗吳之希望乃完全達到傳聞吳雖已正式任命然仍將專駐洛陽控制南北直隸之通行事件仍歸王氏主持而彭壽莘之帮辦直𨽻軍務亦同時發表者蓋全爲對奉計畫欲貫澈洛吳一致之主張也 
　　兩湖巡閱使一缺曹原意欲以王懷慶調任而以馮玉祥調任特别區電商洛吳吳表示不甚贊成之意而保方諸要人又以馮於驅黎後不復爲曹出力均不滿意於馮王承斌亦以馮不肯帮忙大選時言於曹近則馮向曹索餉又咄咄逼人曹對馮因亦不快故三特别區一說曇花一現遂歸擱置者不僅以該缺留爲對奉之餌而已也蕭耀南之在湖北爲時已久最近洛吳以武力援助湘趙其主要軍力即恃第二十五師實爲蕭之部下而餉項之供給亦賴湖北爲大宗予取予求奉令唯謹雖前此曾有一度調動之說然洛吳終以鄂如易人則指揮操縱决不能如蕭之便且在湘事緊急之秋未可遽易生手又鑒於山東之用鄭士琦减少段派活動之力著有成効故遂極力主張王懷慶不動而以蕭坐升並可騰出湖北省長一缺爲某公退休後之莬裘蕭之幸運乃於此中决定矣 
　　蘇皖贛巡閱一缺本有久未就職之王士珍曹旣就職爲籠絡老成計曾一度遺書於王請其赴蘇並謂如需率帶軍隊當以兩師相假王一笑置之遂即懸擱齊燮元昨有關涉東南極重要之條陳由張某密上於曹曹以齊坐鎭要區控制已久近則廣東之陳炯明福建之王永泉遠則雲南之唐繼堯皆與齊有相當之聯絡非予以較崇之位置實不足以經營東南惟以直魯豫問題遲延至今始獲解决命令發表後其代表閻祖培已乘車南下微聞齊已來電辭不就職或者仿李純前例始終留此虚銜不實行就職亦未可知也（十一月十三日） 
 
 

Page 5

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *   
 
 

Page 6

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *國内要聞二 
[北京通信（憮然）]  
　　津系失敗之内幕 
　　王克敏朝授長財令而午即就職如此迅速實爲保系戰勝津系之第一聲以後津保之政爭恐將因此而愈趨於短兵相接中矣張弧免職命令中有迭請辭職情詞懇切准免署職等語其實原來批語與此大異聞爲署財政總長張弧辦事顢頇誤公凟職著即免去署職云云事爲高凌霨所聞即赴府見曹謂岱杉入閣係吾人勉强拉來今以埋怨爲謝禮何以招來者張對金佛郎案誠不無拘執之處免職可矣似不必再加他語曹初不許高即一面囑張速備辭呈一面仍向府力懇結果遂得情詞懇切四字以敷衍高凌霨面子否則張下台情形當不下於直奉戰後之狼狽矣 
　　保系第一步爲去財張第二步即謀反以對交吳吳本亦元勳之一無過不能迫去故府秘書某連日正在密佈網羅以待吳氏之入前日府收支處長李彥青向交吳索欵甚急今日八萬明日十萬幾令吳窮於應付吳尙未知醉翁之意不在酒也乃告李謂本部已非昔比日事搜括實不堪命李曰某奉命而來只知取欵覆命他非所知君如有苦衷自入府面呈可也吳無奈遂偕李相將入府時閣員正聚晤於懷仁堂吳以爲公事公言之無足諱乃以對李彥青語語曹曹聞之勃然不悅厲聲責之曰敎你當交通總長幹嗎的像你這樣做官誰不會做吳在大庭廣衆中碰此釘子不能出一語高凌霨出而轉圜曰秋舫不必說了還是去力籌罷吳唯唯而退憤然語人曰不幹就不幹難道做交通總長還在家裏帶錢來不成吳親信則力勸吳稍忍耐謂人正藉此以排我我去則正中人計竊以爲仍當奮鬭也吳受左左勸始不言辭已電各路從速繳欵以便敷衍報命然據津系人自言吳前途終恐凶多吉少及早回頭尙可太平下台否則難保不另生枝節耳 
　　院秘書長張廷諤以張紹曾之汲引乃有今日然其後半截生活則全恃乃師吳毓麟之力故張之派别亦可謂爲凖津系高凌霨以其非我族類屢欲去張而未得今以吳氏頽喪之餘頗急欲收回院秘廳命以免種種掣肘蓋張對高雖謹小愼微終不能得其歡心其去也必在旦夕間至繼任者以楊熊祥林大閭爲有望然此外競逐者亦多未可遽下斷語也 
　　津系初欲擁吳景濓登台已根本失敗繼欲以王承斌督直之階梯改授直魯晋巡閱結果僅得一副席無可發展今津系閣員又張去而吳危顧維鈞近亦遭保派逼拶頗覺左右爲難至於曹銳邊守靖更不能有所展布矣 
　　攻擊津系之計畫十九出於王某張某之力據津系人云王某欲以甘石橋組黨之力出而組閣故排斥異己高澤畬徒爲所賣三爺之功雖不及漢高而張某間人骨肉結果必爲晁錯言時甚忿恨此在天津某席上所言參與此會者以之告某議員者也津系之不平亦可知矣不過以津系前此之行動言之其有今日亦應得之報耳（十一月十三日） 
[反吳派逼拶與吳景濓之乞憐]  
　　自吳派以小囝尊號上諸反吳派一時反吳氣勢激而愈越調停云云無非中立派變相的帮吳之忙自兩度與吳派接洽後其袒吳之痕跡益見顯露反吳派乃决取進一步的態度聲言此次倒吳運動爭點純在法律法律問題只有合法與非法兩端絶不容有所謂中立理由介於其間故自命爲中立派之一名詞根本上不能成立何况中立云云都係屬意擁吳此後無論提出任何條件槪以不理會對付之一方面更依前日（十三日） 
協商會之决議已擬就「主張臨時會先推臨時主席開會議事案」分頭簽名一俟得有過半數之署名後即通知同人召集開會討論茲將提案全文錄下「衆議院第三期常會業於木年十月十日閉會衆議院議員任期亦於十月十日届滿今遵憲法第四十九條之規定開臨時會行使職權但開會時必有主席擬援照衆議院規則第三條推年長者爲臨時主席以便開會而利進行敬希公决」吳派明知大勢已去鬭富之力量亦不過買得有限數之猪仔而已然猶拚命於調停前晚小蔴線胡同又有長時間之會議據聞席次决議兩項㈠再請李載賡出面於十四日下午在忠信堂宴請所謂中立派及對吳尙未明攻正取之羅漢爲最後之哀懇㈡向曹錕提議畀以闊位置以償喪失議長之代價其伸手欲攫之缺則爲未來總理孫慕韓之稅務督辦特以此缺之肥腯曹錕手下當有預定者吳不過白白害上單戀之病耳一說吳謁曹時曹謂前聞抱恙曾派員致候近日諒已全愈議長問題聞有許多麻煩到底如何吳稱議長原無問題不過我公左右欲藉此對付景濓個人云云曹又云果有此事定將究辦吳謂外間輒謂景濓如何熱心揆席其實景濓不特無此夢想即議長一席亦久有擺脫之意數月以來備受各方責難受盡報紙唾駡倘得及早卸責務望念其微勞榮以顧問頭銜俾得終日隨侍左右較之厠身議席受賜實多言時作懇切哀婉之狀曹謂彼此共同休戚萬勿灰心敷衍一塲拱手而别外傳曹錕已諭左右對吳勿爲已甚蓋即吳派根據「共同休戚」一語資以製造空氣也 
　　吳所聞而頭痛者厥以「算賬」蓋民六以後國會移粤開會吳自是即未報告賬目迄粤會解體吳遂捲欵而逃去年重行在京集會至今年餘亦未將賬目公布其中弊竇自屬不少專就大選開始時起算至今已足撈二百萬元現在吳旣怕人算賬遂於日昨派某等四人前往衆院會計科將一切重要賬部案件一槪取歸其私宅收存擬於地位穩不住而反對派又强其清算新舊賬目時便毁其證據溜之大吉云 
[王克敏調用大批員司多係中行行員]  
　　王克敏於十四日到部時即下部令數道更動秘書司長各缺其人名如下總務廳廳長王祖訓公債司司長王章祜庫藏司司長王毓霖秘書八人除黃濬留任外其餘七人爲徐鴻寳姚宗琳李宣倜陸才甫金煥章程錫庚尙有一人則照例留待次長舉人王祖訓現任中國銀行總文書爲王克敏最親信之人轉任總務廳廳長而中行底缺仍不開去王章祜本係敎育界中人曾任敎育部參事直𨽻敎育廳廳長敎育次長等職前年設立清理財政處時王充坐辦以是與財政界發生多少關係傅增湘在清理財政處任内一切調查多出王擘劃故甚賞識之傅與王克敏交頗密此次王之得膺司長實傅推薦之力王毓霖本爲財部老部員屢有庫藏司司長之說此次周作民爲之推舉乃得如願以償會計司司長亦有更動之說但部令尙未下或云中國銀行總司庫吳榮鬯大有希望未知確否秘書之徐鴻寳曾爲財部印刷局局長姚宗琳則本係中法實業銀行行員爲王克敏辦英文筆墨者陸才甫爲中行股東在股東會中頗爲王克敏帮忙故擢爲秘書藉示酬勞金煥章失年掉公債司司長肥缺不能不予以秘書以示敷衍程錫庚在王克敏處下工夫已有一年之久張弧任内竟被攆出此次復入自在意中李宣倜爲張弧所調入財部者李與王克敏關係亦頗不薄更兼乃兄李宣威爲其推轂故得蟬聯此次王克敏所調用人員多屬中國銀行行員故外間有財政部變成中國銀行之言從此財部與中行聯成一家以視劉恩源張英華時代之互相敵對才其氣象自有不同矣 
[金佛郎案承認之疑問]  
　　關於金佛郎案北京當局諱言承認但東交民巷已傳遍承認之說謂刻下只有履行與否之問題法人方面且謂中國官吏前曾堅决反對嗣經再三向各方面解釋誤會早已無人反對中國政府近一星期來方在口口應承趕辦履行方法故除本月十日之照會外此後並未有何種照會其言外之意似中國已行承認靜候中國内部疏通就緒即知照總稅務司撥付金欵者並據法人言中國方面日内决不至發出何種照會眞相如何誠令人可疑也十三日爲法國會之開幕期法人本當有具體之報告於法政府但迄今尙未解决故前日法使致電巴黎謂金佛郎案日内解决有望請稍寬假時日俾中國從容辦理云云法國方面之立言如此蓋亦非毫無把握者矣 
　　金佛郎案秘密承認盛傳一時昨經國務院函致警察廳分函各報更正現此案尙在外部當局考量之中惟當局所布空氣謂法國國會以我國承認金佛郎爲批准關稅會議之條件故此案雖有損失較之關稅會議之所得自屬相同兩害取輕一方尊重國會之議决案一方爲條件附帶之承認總期外交上有圓滿之解决而又不背全國之公意爲歸宿故解决之期亦不在遠云云此亦斯案未解决前之一種揣測也新財長上臺後金佛郎案爲一般所注意據聞當局擬先决定迎拒方針然後再定應付各方之辦法倘認法國要求應予拒絶則根據國會議决照會法使若認爲尙有研討之餘地則當詳具說明依據憲法提交國會咨請覆議當局且認定此案與關稅會議有直接關係不能聽其久懸昨有人往叩高氏高謂並未承認且謂茲事體大任何一人皆不敢搬弄手脚究竟如何目前尙未證實也　 
[無線電案益形棘手]  
　　日使態度强硬法國亦欲參加 
　　據外交界消息駐京日使芳澤前日曾赴外部面見顧維鈞對於無線電案提出極嚴重之交涉態度異常强硬略謂三井洋行之附件係中國政府承認當然有效中國政府若將正當訂結之契約任意取消則中國在國際間之信用將宣告破產而敝國政府對取消該約亦斷難承認應請貴國愼重辦理顧答謂敝國政府對於此案自當愼重考慮求得一完滿解决辦法聞顧已於昨日致電施公使請施使與日本殖原大使及休士國務總理速行妥商辦法又聞法政府對無線電案亦甚注意前日傳說曾有函致外部聲明無線電案法國有參預之必要應如何辦理當俟考慮後再行照達貴總長特此聲明云云 
[王正廷赴日商量中俄交涉]  
　　中俄交涉自王正廷與加拉罕非公式談判破裂後已歸停頓近王以長此相持終無解决之日故先赴洛請示俾有所遵循洛吳對王無惡感當即授以方針使其照辦唯中俄交涉英美日本各國均極注意而王又不敢强拂各國之意自動的進行故又須徵求三國意見英美兩國駐京公使有極明確之對王表示而日本方面則希望王赴日一談務使中俄交涉不至有妨害日本對華對俄對西比利亞之政策犬養毅伊集院彥吉均已來函邀約故王又須赴日一行惟何日動身尙不能定 
[國立八校借欵發生波折]  
　　認擔欵項銀行忽然變計 
　　目下可靠者僅有八萬元 
　　决定國立八校運命之三十萬元借欵經校長團竭力奔走當於十日磋商就緒惟時雖未領到現欵而就各方面觀察似已决無問題於是八校轉危爲安照常上課乃昨日（十四）此項借欵忽然發生波折敎育界中人對此頗爲駭異蓋此項借欵原以正金銀行鹽餘作抵由匯業銀行承借而商由内國各銀行分擔今正當各行籌商分擔數目之際而財長忽然易人此時正金匯業兩行雖仍然負責而分擔欵項之各行則行變計至昨日止負責任欵之數目其可靠者僅有八萬元而已 
　　又據八校敎職員方面報告謂此項借欵係被王克敏挪用一部分然無論如何國立八校所日夜盼望之續命湯已絶不可靠而京師高等敎育亦因是根本動搖矣昨日八校敎職員代表聯席會議已决定限至十七日（星期六）下午止如三十萬元經費不能領到八校即宣告關門茲將昨日該會情形略述如下 
　　昨日（十四日）下午八校代表因聞三十萬借欵問題發生波折乃於下午三時在前京畿道北京美術專門學校召集臨時緊急會議討論此事開會後因北大敎員柯樂文來會關於組織退還英日庚子賠欵問題有意見陳述遂先請柯樂文說明意見柯氏主張由校務討論會與八校聯席會及英日二國人共同組織委員會以便與英日使署交涉設法將其賠欵退還一部以作敎育經費并主張人數不可過多主席爰將柯氏意見付討論討論結果一致議决先由聯席會議組織接洽退還英日庚子賠欵委員會委員八人由每校各推一人於本星期六（十七日）下午二時在美專開成立會其餘接洽辦法及與校務討論會各方面共同組織委員會之事俟本會委員會成立後再行决定此事議决後柯樂文退席於是由主席報告三十萬借欵發生波折之經過略謂日前校長擔保一星期内必發現欵之三十萬借欵問題因財政總長易人大受打擊現在不特三十萬未完全商妥且因新財長到任之故反被挪去一部分作政府發給各機關經費假令可以完全商妥亦不過二十三萬零八百 
元現在有希望者只十五萬元其餘尙未確定云云全體代表異常憤慨於是全體一致議决（一）限至本星期六（十七日）午後四時止如校長團以責任擔保之三十萬元不能發放或爲數不及三十萬元即執行大會議决案八校一律關閉並由主席通知校長團請其注意（二）十五日（即今日）上午十時八校各推代表二人齊集美專同往財政部見新財政總長嚴詰重問并加以警告下午三時再赴國務院見代理總理質問其前此所言是否負責并要求將積欠全數發清（三）十七日（星期六）下午四時召集臨時緊急會議討論最後辦法時已六時宣告散會 
[洛吳聯段措詞之外訊]  
　　借段鈐制浙盧全力對付奉張勸段脫離安福 
　　字林報云某華人與中國政治有密切關係昨自津抵滬曾語字林報代表謂吳佩孚近圖聯合段祺瑞俾阻浙盧粤孫與直系爲抗而彼可以全力對付奉黨數星期前吳請段之至友前在吳光新部下充旅長之陶某往晤段氏告以民國九年皖直之役實由誤會段雖接見陶某但未表示意見上月中旬吳復電請陶至洛陽面談陶得段許可往晤吳吳禮陶如段之代表吳於談話時曾言彼與同志二十年來視段爲師皖直之戰非彼本意蓋以段爲安福派包圍而安福派破壞彼之名譽實其仇敵彼不欲推倒段氏惟安福派則不能容其存在安福派今復欲乘政局擾攘之機託足於某省希望恢復其權勢安福派果宗旨高尙心地純正則亦無阻之發展之理第聞若輩現與某省聯合煽惑各處土匪起事被擒之匪多藏有證據並承認受安福派及某省當局之指使事實昭彰不能爲諱安福派且圖以金錢運動國會議員藉以干涉總統選舉但行賄之舉到處皆有吾人並不介意安福派有售其家產以供此用者奉天亦輦金助之傅良佐姚震等皆爲處置此欵之人彼等以收買議員之欵飽其私囊隨意發給若干致醜跡彰露引起内訌彼不爲安福派惜而獨爲段上將誤信羣小墮落其名望憂段性耿直以爲其左右亦皆耿直受愚而不知可爲浩歎吳語畢請陶回津諫段勿與安福派共事且勿與奉天往來段如納其諫則此後彼將唯命是從云 
[王永泉密購意械事件]  
　　已成外交上之大問題 
日輪相澤丸爲王永泉裝運軍械案自駐津日警署將該船長以及重要船員捕獲後杜錫珪吳毓麟孫多鈺即來津疏解聞杜吳二人因不得要領已於昨日返京僅留孫多鈺在津疏通而閩王代表程光棨復於昨日趕到寓法界中國旅館惟聞日總領事以此事有違國際條約除拒絶孫等疏通外并將此案拉縴之日人田中氏捕拿到案一面由領署呈請駐京芳澤公使報告使團質問意使以維持國際條約及信用 
[魯政局之變動與暗潮]  
　　山東東海關監督（烟台）與鹽運司俱爲最肥美之缺而鹽運司每年可收入七八萬元東海關則有十五六萬元兩相比較尤覺彼善於此魯籍國會議員李元亮與彭占勳（國會議員彭占元之胞弟）競爭東海關一缺已非一日而李有王蘭亭熊炳琦爲後援遂獲最後勝利前日國務會議已通過李任東海關監督彭任運司惟遲至今日仍無發表消息據聞李之東海關一因洛吳電保郭緒棟一因現任監督徐世襄亦輦鉅金赴京運動遂致擱淺而彭之鹽運司則暗礁更多蓋現運司王其康善於逢迎運閥田中玉督魯時每年報効軍費若干元去年中央發表張廷諤爲鹽運司王竟恃田氏護符抗不交代鄭士琦就任督理兩三日即電保王氏王之手腕於此可見閣議通過彭氏後濟社議員以其非已黨人物（彭係民治社）即電中央反對而魯人陸軍中將舒虞琴久已垂涎此席未得近以王克敏長財兼鹽務署督 
 
 

Page 7

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *　　辦彼又乘機活動（王與舒係盟兄弟）有此種種原因該兩項命令遂均留中不發苑尙品之警務處長雖已發表而旅京魯人以事前毫未與聞苑又係外省人與魯人治魯之宗旨不合擬向熊炳琦氏提出質問苑氏遂亦畏難而不敢來魯履新此外曲卓新之財政廳于元芳之政務廳雖經多數魯籍國會議員之反對而熊炳琦并未稍易初志聞近日仍連電府院力保于曲對方之國會議員亦兩次謁曹進行倒熊熊氏曾派人持顧問諮議聘書若干張以餌國會議員京方已有除周嘉坦劉冠三二人以外皆可言和之聲言惟該議員等則尙極力否認此事聲言如有受熊氏運動者即羣以老拳餉之雙方勾心鬥角各走極端魯省政局將不知變化至若何地步也 
[譚延闓退保永州原因（粹）]  
　　譚軍凖備反攻 
　　譚軍敗退情形迭誌前報現聞譚氏確已率領謝國光陳嘉祐魯滌平方鼎英王得慶廖家棟各部衆退保永州而令蔡鉅猷吳劍學諸人所部各回辰州寳慶一則布置各該地防務以便保守一則整飭部伍圖再恢復惟欲保守永州必先鞏固祁陽耒陽兩縣以資屏蔽而郴州爲永州右臂使郴州不得則一應軍需之轉運旣不靈便即防守亦甚覺爲難因此譚氏於退出衡陽之時即經派遣魯滌平謝國光各部斜趨郴州攻擊沈鴻英務期將州收復聞業已與沈部接觸勝負如何尙無消息但恐新敗之餘軍心未固加以器械不足未必即能戰勝也 
　　譚氏原定計劃係預計如衡陽不守即退寳慶以便聯絡湘西互相援應茲所以忽然變計者原因有三（一）各路同趨寳慶則勢力更孤使寳慶更不能守則除辰州以外將益無退步不若暫退永州尙可分去趙方兵力（二）退至辰州固可據險以守然湘西巡防統領陳渠珍駐守保靖一帶平時旣與蔡不睦此次政變又迄未明白表示態度加以駐津澧一帶之唐榮陽又忽變臉服趙使其協謀辰州則辰州是否能守尙是問題况此次尙有北方飛機到省助趙攻辰之說乎是退駐辰州在事實上實爲不可能之事（三）譚氏在湘多有倚賴孫中山之處萬一中山失敗則譚氏縱奄有湘土亦將因而動搖故决計退永州如永州再不能守即率衆往粤助孫攻陳俟粤事有轉機再圖恢復湘土有此數因故成退保永州之局 
　　譚軍敗退如是之速固因器械不足及受粤事影響然尙有一種原因則由譚部實力多恃湘西而湘西之軍人數非不衆槍彈非不富徒爲鴉片出產地而又爲軍界專賣品故軍界自長官以至兵夫不染此嗜好者絶　有此嗜好即非勁旅况若輩雖在行軍時亦附帶販賣鴉片代價所入腰纏纍纍財物旣多遂不願戰蓋恐因戰而私人受損失此亦今日戰事中之創聞已 
[趙軍占領潭衡之情况（湘潭通信）]  
　　趙軍連毁縣警公署譚軍爲招安隊所累 
　　湘江由衡州直下洞庭自入湘潭縣境由鑿石浦而馬家河而楊梅州而縣城而至易家灣一再曲折較河身直線延長九十餘里在昔帆船交通時代最便於停泊商船故湘潭商務蒸蒸日上因有小南京之號光緒間自闢爲商埠設警察廳嗣因海運鐵路相繼交通商業中心遂分移於長沙衡州兩府市面日落千丈縣民遂請願省議會决議改爲警察局局下分設第一第二兩署軍興時局長陳克剛一署長龔業辟二署長楊慶堂皆由警務處委任譚軍旣領湘潭局署各長各有因緣得未撤換龔業辟字伯英本保定軍官修業生與袁植同班勢尤煊赫設局於十四總之海峰菴十月某夕葉軍由火燒坪冲鋒有兵士二名鳧水而至爲譚方所獲比即寄押一署該兵士知交極廣寄押後譚軍兵士來晤者甚夥龔恐其逃監派警押解送縣該兵士堅不肯行後由吳劍學派武裝兵到署綑解而去趙軍旣克湘潭該兵士旋即釋放三日下午四時許忽有兵士五人各携快槍馳至一署時龔尙在署急升屋逃去俄而槍聲交作口呼拿人槍斃不止警兵吳國昌山門人身衣長衫圍兵誤認爲員司遽行槍斃將署中文卷器具警兵衣被行李搜洗一空雖電燈泡亦并取去損失約數百元省中旋委趙純午來繼龔任蓋亦有爲而發也 
　　徐祖孺之權攝縣篆也由商會公舉未奉趙氏電令徐自恃爲袁植母舅袁爲護憲軍而死意謂推屋烏之愛可以見諒於省政府遂貿然就之五日下午有傷兵數十人到署要求安置食宿徐因遣庶務分送至城中各棧每人代清火食錢三百文次日上午又有傷兵六十餘人到署向徐要求每人發現金三十元以爲治療之資徐反覆串明署中庫空如洗且未奉長官命令不能應付傷兵求之益堅徐託詞遁去傷兵等久候不至遂擁入署内將署中什物搗毁一空而去不獨電燈泡蓋悉數無存并玻璃亦打破至盡徐知難於維持比即電省辭職縣中紛傳有劉其達復任消息自趙軍克潭以後四日之間縣警公署先後搗毁妓寮尤被累不堪市民大起恐慌紛電長沙要求制止趙隨派鄂軍憲兵一連於七日上午來潭鎭懾以後或當稍形安謐矣 
　　譚延闓此次失敗在偏重招安軍隊因此輩只圖騙得收編經費即已算大發財將來收復長沙斷無成軍之望且軍隊每苦操練更不及在山之自由若輩非不知之亦止圖騙得收編經費之扣頭而已趙軍旣克湘潭團長吳家荃身被俘獲各軍紛率殘餘潰退其後面之招安隊莫不眉飛色舞重作入山之生涯趙軍向前驅逐如入無人之境故四日薄暮劉重威即將湘鄕克復對於衡山方面行動二十一團則由許家舖子小路進發機關槍連則經湘河口向中路舖大路進發西岸歸鄒振鵬蔣鋤歐主攻東岸唐生智則渡河而西任助攻之責譚軍紛紛潰退趙方遂於六日侵早將衡山完全佔領當夜前鋒已過衡山縣城上游四十里紮營大有尅日將衡陽攻下之勢葉開鑫已定八日移駐衡山記者繕稿至此友人來言頃有報告衡陽已下此本意中事因未證實暫不能詳及 
[老洋人匪流竄近訊（開封通信）]  
　　有圖擾襄陽乘勢入川說 
　　豫匪自經張福來親蒞許州指揮各軍痛剿頗見勝利茲述其經過略情如下本月一日張在許調遣大隊向魯山馳剿老洋人率衆激戰相持數晝夜五號晨官軍追之於葉縣夏李集地方沿途兩方均死傷枕籍老洋人知事急即分衆爲兩股㈠由葉屬東南奔竄㈠向保安砦獨樹鎭潰走實則欲包抄官軍也張氏恐其由此趨南橫截京漢綫負嵎掘軌以抗急分電駐偃城西平遂平靳部陳少康旅長分途截剿另派軍隊沿葉屬之象河關扼要堵擊復委馬鎭使志敏爲豫南剿匪總指揮合張本部蘇世榮旅長（二十四師四八旅）率紀王婁三團奮追老洋人經此巨創遂大披靡刻又分數大桿往擾新野鄧州兩屬（此息係虞日官軍敗匪於饒良時所獲桿匪桑振所供）以上爲一日至九日之槪况也頃復據督署探訪處消息老洋人敗衂後尙有衆四千槍械尙足業復由葉直趨寳郟交界處與南陽鎭守使李治雲及陳旅長少康激戰甚烈前昨復棄寳郟由韓信街南奔一股則突向獨樹鎭而去蓋欲散官軍兵力故分之又分也李軍南追之竟日不能達匪衆勇悍可想見矣另有一股越竄離獨樹鎭四五里時適與張氏所派遣之聯合鄕團協助官軍專員之閔子成率隊七百人迎面來匪衆約二千作困獸鬥凶悍非常官軍肉袒衝鋒匪卒敗潰翌日李軍踪至又斃匪六七十捕縛十餘内有范廣元一匪供述老洋人此番挫敗不復在豫擾亂現擬集合各桿攻南陽出老河口候合襄陽各股匪後即與范明新部由襄入川云云蓋有范部千人已投老洋人也（近傳范因西安敎士已被救出保障盡失勢力窮蹙用手槍自殺似未徵實）果爾則流寇之禍又將蔓延他處矣（十一月十三） 
[蚌埠破獲黨人後戒嚴情形]  
　　兩旅館大受其累 
　　蚌埠自破獲黨人後馬聯甲即非常注意一面秘密審訊一面加緊防衛施行特别戒嚴連日清查户口凡形跡稍有可疑之人均詳加盤查或嚴令監視由舟車來蚌旅客均有多數軍隊排列搜檢翻箱倒篋及行李捲亦須解開細看落棧後即有偵探追蹤而至晚間軍隊多如梭織非有切實舖保不能居住由滬寗來者尤爲認眞據聞此事發生係某方接駐滬高偵探報告云黨人在蚌分住各旅社圖謀破壞是以電馬嚴拿適又在青雲棧查獲王振武等大東旅社三十一號房間内搜出種種證據故格外相信即王振武李二等來蚌亦係由探電告是以王等下車進青雲棧未數小時即被逮捕但在此風聲鶴唳中客棧旣受影響旅客尤感困難即在此尋一舖保非素有深交亦不敢擔任昨有友人商店有尋其作保者渠即請其至店膳宿問其所以據云在我店中我可監視行動不至受累若惜此小費在外倘有疏虞如何是好可見其防範之嚴密矣 
　　王振武等自逮捕後連日審訊均極秘密馬如飛之住大東當然爲所供出其餘一字均不洩露惟昨據軍界言現已研訊數次均在深夜除執法處一二親信執法官外督理並派有某副官陪審每次詳細盤問窺其情形所謂李二者恐非眞名實姓王振武則直認不諱云來蚌有八大頭目渠與馬如飛及某某等某住某處某向某處出發（約係蚌埠上游相距二十五里之懷遠縣）率有先鋒隊六百人只要此間發難土匪即四起響應馬之所以來此者取馬到成功之意我（王自稱）亦是副司令比你（指某副官）大的多請你不必難爲我言時氣度極從容但今晚聞有某要人來電代爲說項究竟不知有無其事也 
　　住王振武等之青雲棧客棧現已封閉其原因在王等到棧未覔舖保故但據青雲主人言王等下午四時進門尙未暇囑其覔保爾時並未戒嚴軍隊查店亦鬆雖例須舖保亦必至晚間方行此手續棧房歡迎住客斷無甫經入門即囑其速覔舖保之理不料傍晚即發生此事殊爲寃抑然無論其如何置辯而該棧大門上已背一副斜紋十字架矣若大東旅社爲蚌鎭著名之旅館開設在東亞大旅社後其經理爲向開一大公司之何子川（揚州人）在蚌與各界聯絡局面頗好此次亦被拘押囑其交出馬如飛其旅社之茶房頭石蘭鼎則被鞭責盤鐐監禁聞係因軍隊圍捕馬如飛時馬仍在房間内與妓女流連該茶房在樓下大呼『捕三十一號姓馬的客人』馬聞言口銜雪茄即與一雛妓從間逃逸去軍隊圍搜該旅社數遍毫無踪影疑該茶房與馬有何關係然究竟如何則不敢斷言也又傳馬在大東住日已久查出事二十日前曾叫東亞妓女九歲紅之局票馬逃後在其房間内確搜出種種證據未識能保全該旅社不致步武青雲棧後程否 
　　自此案發生馬聯甲以蚌地軍隊無多未免空虚當即電調各處防軍來蚌以宿縣通津浦火車並飭連夜開拔前來旋接回電云固城電桿電線均被砍斷並有從固起事之說馬非常焦急延至前日（十二）早第四旅高旅張所部始由亳縣開到兩營在輪船碼頭登岸昨晚（十三）三旅（王普所部）二團一二兩營（營長一姓盛一姓王）駐防泗縣一帶前站已到四十人云該處（指泗縣）土匪猖獗地方人士已電馬堅留該營長裝束齊整靜候覆示此間現又去電大約日内即可開到矣 
 
 

Page 8

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *自由談 
[一知半解] [  古蒼]  
　　蔬菜中以紅莧菜所含之紅色素最富每粿約可提取十分之六 
[美術小話] [  馬鵑魂]  
　　烟霞洞口有石像鐫壁龕中良工巧匠不知其爲誰其彫刻身手高人一等足爲東南諸山之冠曾記有人攝影而披諸某雜誌諒見之者衆矣 
　　意大利風物韶秀以彫刻術抗手一世費斯維山水之間時有石佳人點綴其以石膏製者易得而工窳不若大理石之珠圓玉潤也余曾獲一座作美人捧花狀姿態宛約神仙中人不啻而玉膚隱隱泛紅色尤爲奇極艶極 
　　石膏像佳者亦甚多惜久於露供烟塵間輙黯然作黝色殊少興致余一日過舊肆中見有石膏像一係如名手所製詢價亦甚廉所惜者惟失其光澤耳心不悅置之歸途惓惓不能忘旋過一小河見綠柳蔭中一小女郎在彼浣物偶注意及之則見伊人方持一白色磁器以清水滌去其泥汚雜斑遂煥然如新中心頓有所悟急馳而返納金肆中挾之歸及家主命侍者進水覓得軟棉一團乃徐徐蘸水洗拭之費時一刻有餘瑕玷旣去容光煥發大喜欲狂然石膏經水表面有所剝落復思所以益之乃遍覓桌屜中得粉筆數截一一溶之於水以過稀薄復命人赴藥號購煆石膏數兩調之則漸次有黏性乃以新筆一枝飽蘸粉液爲美人助妝刷塗旣畢露置於陰處不數時後乾潤如常然竃下婢一躍而成玉人矣中心喜悅莫可言宣也 
[醫家與畫家之比較] [  鄧春澍]  
　　海上醫家數千人負盛名者一號之酬至十餘金海上畫家數百人享重名者一幅之潤至百餘元平時各衒其能戞然自立皆爲高尙事業而固名利雙收者也予謂醫生獲利較易厥功殊偉程君瑤生曰不然醫家不如畫者有五何也夫海上房租至貴一屋月累百金而業醫者又必精一室於市陳設務華美僕車必完備雖無人過問不可減省也畫者則僻巷敝廬不爲辱衣食不完不爲羞無人顧問時寄食戚友之家所費至簡一也醫者自朝至暮候診必居室出診必以時風雨寒暑不能不受已失自由幸福而畫者遊憇可任意出入可自由興至則潑墨揮毫興盡則擇筆以去二也醫者診察失當病治不起已屬無功受祿甚或殺人於無形貽怨於貧乏畫者寄逸情於縑素收萬物於毫端筆取生機心游物表令閱者雅俗共賞婦孺歡忻况求者皆富有之人無捥肉之戚三也醫者以數十金求易一方服藥後病愈與否方紙輒毁去未欲久留以爲不祥畫者預惠潤金難限時日一幀旣出得者珍如拱璧或重錦表而出之或卷而退藏於密高堂大厦華棟雕梁雖希世之供品僅列案堦將相之屏聯祇懸左右而高張其中者即畫者之寥寥數筆耳甚之全家長幼朔望禮拜一若敬祀其畫者四也醫者一方僅蓋一印雖文理精通書法優美數十年後子孫欲得遺墨徧索難得而畫者署欵誌題任寫胸臆高標名氏身後之價値彌增有至數十百倍者然則精神遺澤雖死勝生五也以君之書畫有功已三十年比來滬出君上者不多覯幸勉之毋自棄也 
[新名詞駁謬] [  徙芝]  
　　改良古語有「改過」之說這個名詞倒也不差不道現在又盛行一個和「改過」彷彿的名詞呌做「改良」差不多婦孺皆知可是這兩字委實不通諸君不信請把「改過」和「改良」兩個名詞從意義上比較一下恐怕要啞然失笑了「改過」是把過改掉那末「改良」是把良改掉了過改了便無過那末良改了豈非反而不良麽改「良」爲「不良」又何取乎一改呢 
　　鼓吹「鼓吹」本是舊名詞不過因爲現在流行很廣人們便把他當作新名詞罷了但是鼓是打的不是吹的鼓而能吹豈非奇事和俗語所謂「吹鼓打喇叭」倒是不樣的不通啊 
　　製造空氣泰西大科學家製造輕氣球製造綠氣砲却不曾要見過空氣也能製造我倒要請問游歷歐美的人們歐美各國有空氣製造家没有有空氣製造廠没有 
[話匣中之程艷秋] [  舍予]  
　　百代公司以千元代價邀約玉霜收唱戲片三張合凡臘筒六只分兩日收完（十二十三）予於第一日偕高郵王麗泉君同往該廠參觀是日所收爲二黃駡殿二筒西皮二六孔 
[夢中之空言] 雀屏一筒第二日爲西皮廻龍閣一筒西皮花蘆河一筒與郭仲衡合唱者一筒該公司已赶製大約明年一月一日可以先發行一張至二張 
　　艶秋嗓音與腔調收入話匣最爲合宜而二黃尤較西皮爲勝能於固定之尺寸中容納多字而行腔自如使他人爲之必致荒跑乃覺難能可貴如駡殿之廻龍腔及快三眼大段中之小拖腔皆精妙惟二黃片居少數殊爲可惜予觀程劇獨賞其歌今入之話匣想抱同情者當所樂聞也 
[頭的形式] [  秋堯]  
　　現在我們的頭式要算是千變萬化了什麽東洋頭啊分頭啊俄國頭啊··五花八門把人的眼睛都看花了我想我們中國别的事都摹仿人難道一個頭的形式也要學人的時髦麽眞是百思不得其解 
　　記者從前在中國公學求學的時候猶記得敎務長李先生曾經下一道命令說「滬上學生一味趨染浮華而以頭式爲最有趣諸生以後須一列光頭不得特異云云」可惜當時同學都不能遵守他的光頭主義仍舊去剪些東洋式的頭至於那些分頭式早已烟消雲散了 
　　統大兵的吳秀才人人都駡他摧殘自治迷信武力是中國的罪人我想他有一件最可敬的事就是不學時髦不剪東洋頭保守他的光頭主義 
　　或者有人說道吳秀才頭並不是不學時髦因爲他是個大將要去東征西討時而馬上時而馬下倘若他也分起頭髮來那末天天梳洗豈不悞了他的軍機麽 
　　張大辮是最不學時髦的人所以他的一條鳥龍辮至死都没有除去可惜他的頭式是太舊了旣不合於衛生又有礙於做事不然倒是中國頭式的老忠臣呀 
[三十述懷] [  鵑湖釣徒]  
　　虚擲韶光三十年遭逢世變意纒綿朋儕欲譜同春曲我亦何心對綺筵 
　　堂上雙親喜氣滋承歡菽水遂烏私阿儂更有驕人處玉樹芝蘭連理枝 
　　有女差堪衣角牽無兒何日息仔肩平生本之封侯夢　　清溪待晚年 
　　不爲利祿不爲名過眼雲烟孰與爭况値梅花　　到天倫樂事話長庚 
社會小說 
[人間地獄（二一四）] [  娑婆生]  
　　第五十七回小院微疴偷閒彈淚　輕　　　略歸魂 
　　這時候看護婦將秋波扶着坐了起來斜倚在鐵床小欄杆上蓮孫見他只穿一絨短衫恐他受凉忙將一件絲綿襖遞過去代他穿好外國醫生先　一查病床體溫表那醫生助手開了照喉腔的電燈一面用手扶着秋波的頭又叫秋波張開了口外國醫生借着燈光照了一照喉嚨伸手過去將一個捲喉的藥撚在秋波的喉腔一捲頓時秋波搖了兩搖頭面作苦容喉嚨裡面一陣乾嗆外國醫生捲了以後忙由助手遞過一杯藥水叫秋波漱喉秋波漱了吐在床前的痰盂裡面蓮孫忙去問他怎樣秋波道捲得痛來說着飽含着一胞眼淚幾乎要哭下來外國醫生見了他這副楚楚可憐的樣子也微微含笑交代看護婦幾句話便帶着那兩個助手出門到别的病房裏去了醫生去了以後秋波大聲喊道痛得來我叫你對外國醫生說你不肯說他又捲了一次蓮孫道醫生治病我怎麽好攔阻他並且他是德國人我不懂他的德國話··秋波道照這樣下去我生病生不死捲要被他捲死了說完這句話又賭氣往被筒内一縮連絲綿襖也不脫那一位看護婦約摸有二十歲左右在旁瞧見秋波這種嬌憨之狀和蓮孫温婉之情也不覺笑了挿嘴道這裏喉症倘是不捲也好得没有這般快啊還是耐心點的好蓮孫忙對秋波道你聽聽何如這不是我騙你的話了秋波道那末幾時可以不捲呢看護婦道你倘使聽我們的話按時按刻的漱喉吃藥早則明天遲則後天一定可以不捲了蓮孫走過去拍拍秋波道你起來將絲綿襖脫了罷這樣和衣睡著狠不舒服呢 
三言兩語[  愛棠]  
　　淞滬警察廳長徐國樑被人暗殺現在徐氏的遺缺一方面委申一方面已委陸這樣的相持不知如何解决我千思萬想得了一個折衷的辦法就是今天申做廳長明天陸做廳長大家輪流下去或者兩人合做廳長那就免了爭執豈不狠好但這個我不過說說笑話罷了究竟是不行的 
 
 
 

Page 9

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *   
 
 

Page 10

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *國内要聞三 
[洛陽雜訊（鎭）]  
　　宜陽匪禍之慘劇龍門山匪踪之發現 
　　李倬章將任省長王承斌到洛消息 
　　宜陽縣被匪陷後吳氏即派兵兩營往剿已於十日晨克復出示安民並得確訊匪襲城時適孫知事率隊剿匪在外聞警趕回城已被陷匪衆逾千衆寡不敵欲至署營救眷屬勢不可能聞彼之眷屬現尙未知下落一說被匪架去一說雜難民中逃出孫欲自裁者屢經左右勸阻乃潛行到洛面吳自請處分吳以其在外剿匪從寬免議飭即前往辦理善後又據調查所得宜城居民被殺百餘人失踪者不計其數商店住户幾無一不被蹂躪亦云浩刦矣 
　　洛城附近之龍門山中昨午忽發現大股土匪約三千餘人警耗傳來城中異常惶恐因該山距城祇二十餘里故也當由三師派步兵兩營騎砲兵各一連馳往兜剿匪不戰自散刻已向北退竄又吳氏以本部軍隊不敷調遣已飭鎭嵩軍師長張治公率兵入關助剿土匪該軍已於十日開行先至　鄕靈寳一帶駐防邇日郟縣等處老洋人之散匪已分竄四方張福來一度赴郟後仍回許昌昨發通電致豫區四鎭守使及各師旅長略云來豫半年餘未能爲豫民造福豈忍再令土匪滋擾坐視生靈塗炭是元親率本部健旅滅此小醜倘長此擾擾當束身引退以謝豫人諸君必須竭力攻剿將匪盡殲務期肅清如有疏忽而致貽誤則軍法俱在不能爲諸君假也 
　　李倬章力謀豫省長現已成熟吳氏亦已首肯不久當可發表張鳳台知時機旣去不能再留已預備交替惟此說得之密訊外間尙未盛傳也 
　　王承斌十日晚來洛商閣事吳氏謂除吳景濓外均可王氏初旨原欲爲吳說項茲尙未提及一言而吳已先發是語王知難再言遂亦不提王已於十一日返津矣 
[敎聯會在滇開會紀（五）]  
　　乙組審查會第一次會議十月二十三日開會出席人王希禹王遵先由雲龍史毓琨李貴德金曾澄陳廷綱段育華黃炎培王鳳岐黃尙欽主席由雲龍謂廣東提出關於道爾頓制一案業經預備會大體討論就緒是否尙有應行修正之處請發表意見黃炎培請於主文中『試行』之上加『研究』兩字衆無異議通過審查結果如下『新制中學師範宜研究試行道爾頓制案』道爾頓制爲新式敎學法之一種其用意在適應個性指導研究打破學生制度誠改善之敎學法也吾國學生乏研究之心敎師缺乏指導之力個性莫由發展年制又難免除似非改善不可現各省新制中學日多似宜擇經濟較裕班數較多設備就完人材較衆之校酌量試辦而在試辦之先須有充分之研究如果試騐確有成效不妨逐漸推廣審查結果本案擬通函各省區敎育會及敎育行政機關主席宣告審查北京敎育會提出之推行敎育心理測騐案審查結果如下『推行敎育心理測騐案』心理測騐以客觀的方法測騐學生最爲正確亟應廣爲推行以利敎育之進展本會第七次大會曾通函請設客觀測騐方法研究會在案茲擬具推行辦法如下㈠宜由各省區敎育會或敎育行政機關酌設立敎育心理測騐講習會俾各校敎職員入會肄習㈡全國師範大學及師範學校宜添設敎育心理測騐學科㈢各師範學校宜多置測騐圖表及用具就附設學校實施敎育心理測騐逐漸推行於各學校審查結果本案擬通函各省區敎育會及敎育行政機關先推舉委員加入中華敎育育進社協力進行至明年大會報告進行方法主席宣告審查江蘇省敎育會提出之『提倡科學敎育案』黃炎培謂湖北提出之『國外留學生須注重物質文明案』及吉林提出之『各省區敎育會設圖書標本交換所案』與本案性質相近應歸併審查主席以『將湖北案併入江蘇案』付表决『通過』又以『將吉林案併入江蘇案』付表决『通過』主席謂三案旣已合併應推舉委員起草員審查結果推定金曾澄黃炎培王希禹爲委員起草應通知湖北代表王君列席發表意見黃炎培謂北京提案『大學及高級中學宜注意性的敎育　』及吉林提案『注重訓練養成社會道德案』與曾經大會議决提交聯席審查會審查之山西提案（改女子敎育應行注意事項案）情形相同此兩案似亦應提交聯席審查會審查之主席以黃說付表决『通過』（未完） 
[臧致平離閩赴浙原因（蜀生）]  
　　廈門通信複雜無藝之閩南局面在此粤戰緊急中仍保其相持現狀孫傳芳之南下後方亟亟於上游布置對此紛亂之閩南亦暫頓兵觀望前傳民軍與王永泉已在南安開火近亦祗刁斗相望未至接觸據目前形勢觀之大約仍須俟粤戰解决後内部醞釀已熟始能勃發也臧致平於本月七日趁輪赴滬未行前曾在商會招集各界談話謂將往謁浙盧商籌軍餉半月或二十日後即返所有總司令職務由副司令朱泮藻及顧問范熙績代拆代行言畢即赴常關碼頭登輪同行者有第一混成旅長侯西浦朱泮藻京於日前正式閩軍副司令職實行代理臧職矣據熟知内幕者云臧氏突然起行實爲將來進取退守之大關鍵臧軍之發展與否胥於此視之外間多有臧氏或將不返之言實不盡然臧氏老矣家亦富有妻妾環擁兒孫繞膝辛苦一生或即歸享天倫之樂不復再有聘雄疆塲意固未可知惟當此正圖向外發展之際斷不容其輕易卸肩此行當必爲協商軍事大計臧氏瀕行前於六日夜招集軍事會宣布此行主旨及囑付一切次日各報竟大登是夜議决派兵四千由侯西浦李崇寅率之渡海反攻則殊不確蓋臧氏决不欲於赴浙返省前輕於用兵發動也（十一月十二日） 
[浙議會决定開議事會]  
　　浙議會十六日下午一時開選舉會議員因是日天雨簽到尤少計共八十一人由沈議長主席各屬代表於畏三等十一人依次報告在省人數及今日出席人數預算有一百零八人可以出席惟今日仍不足人數即改開談話會陳惠民云連日選舉會人數不足查互選細則規定須有三分二以上現本届常會開始旣發生困難情形應即提案修改俟修改以後再開選舉會以免阻礙楊毓琦云應先開議事會討論互選細則蔣玉麟云十日不到會者應依法除名可於議事會解决許國楨云凡十日不到會者應即一律除名最後結果明日（星期六）仍開選舉會定於十九日（星期一）下午一時開第一次議事會以便會務進行談話畢散會已四時半矣 
[杭州快信]  
　　旅杭安徽同鄕會前日開會到四十餘人由會長范毓靈主席對皖呂摧殘學生及浙皖公約兩問題討論後定下星期續議 
　　前充浙軍官之皖人周某因案撤差現竟在皖省圖擾就獲後異常狡供經皖浙官紳迭電往還已明眞相 
　　省議會選舉會延會已將兩旬内容因星期會平社兩派議員對於審議長問題有意挪揄並自行分配審查員有人反對所致 
　　省會救火聯合會定十九日上午十一時起下午三時止在西湖湖濱路集城内外義龍及消防隊比演已搭設評判參觀救護各臺 
　　浙軍第二師機關槍敎導隊向借用饅頭山一師營房屯駐現師部新屋落成已飭該隊長即日遷回 
　　細絲向售九十餘元者因滬銷停滯已跌至八十六七元肥絲售八十元左右已漲至八十四五元 
[南京快信]  
　　省議員鮑友恪因水利會長事昨提懲戒徐果人案同時王朝幹提案請將鮑友恪除名 
　　省議員鮑友恪等委任律師劉伯昌等向江寗地方廳控徐果人等非法選舉 
　　昨（十五）日省議會審查會僅到二三人流會 
　　黃以霖昨自京回寗即謁齊致賀外並報告北京政象 
　　寳應劉啓芬請省議會解釋省議員能否兼任縣議長 
　　皖呂派人在徐州等處新招警備隊二百名昨由津浦車來轉輪運皖 
　　陳廷謨由揚返省報告接洽鹽商借欵情形 
　　省署准内務部咨書坊　售出之公民叢書含有過激主義請飭查禁 
　　齊督因淮安舊游擊衙署有人私行拆毁特訓令台營官地局李局長迅速查明具復以憑核辦 
　　省署委關文濤赴如臯陳濤赴武進會籌户籍經費 
　　財廳委吳俊年爲姜東稅務所長楊治善赴睢寗守催謝知事交代鈕家樞赴無錫催算交代 
　　電燈廠長汪正聯由蘇回寗報告振興電氣廠估價事 
　　第二區菸酒事務局長李新益昨來寗謁兩長禀商要公 
　　南京青年會定今（十六）日舉行父子懇親會 
　　今（十六）日爲陳調元母壽軍政兩界赴徐祝壽 
地方通信 
[蘇州]  
　　英華女校開二十週紀念會今日爲英華女塾開二十週紀念會之期茲將其秩序分載於下（一）開會（二）李牧師祈禱（三）蔣女士報告（四）全體學生校歌（五）范先生報告校史（六）六年級生唱二十週紀念歌（七）金振聲校董演說（八）石秀欽蔣琳瑛裘頌陶兪秀麗四女士雙琴合奏（九）潘振霄演說（十）崇海同學唱歌（十一）來賓演說（十二）答詞（十三）七八年級生唱歌（十四）閉會 
　　商會定期選舉陳列所職員蘇州總商會籌設商品陳列所一節已誌前報茲悉總商會正副會長貝理泰季小松現因該會組設商品陳列所業經徵集物品籌備規模大致就緒不日即須正式開辦惟因該所瞬將開幕所有所長曁各科幹事等尙未舉定因此該會貝季兩會長現特定於本月二十日（即夏曆本月三日）下午二時邀集本會會董及各業代表在西百花巷本會開會共同選舉所長幹事等各職員聞該會以會期在邇故昨已分函召集準時到會列席投票矣 
　　齊門下塘發現女浮屍誌聞昨日（十五日）上午七時齊門内下塘街跨塘橋附近河内忽然發現女浮屍一具即經該务地保報請吳縣地檢廳派員蒞騐惟聞死者係住居附近之陸姓孀婦今年四十六歲手御金戒四只但不知是否自盡抑或被人謀害好在一經地廳派員蒞騐之後當不難水落石出也一說該孀婦近患神經病此次溺斃係自行投河云 
[常熟]  
　　敎育委員會議决案前日敎育局開敎育委員會議到者歸斌魁·蔣瑭·李士瑩·陳育才·何寳書·徐家坤·趙夢齡由局長屈如幹主席議决案如下㈠議决第二次視察日期定十一月一日開始㈡議决第二次視察後用報告書不再塡狀况表㈢議决整理學校九條第一條各學校每敎室以三十人爲標凖數（甲）多級學校之敎室有不滿標凖數者應合併敎授有超過標凖數者以敎室能容爲度（乙）單級學校學生不滿標凖數者得改辦代用（丙）不滿十五人之學校得歸併於就近小學或暫行停止如各校原有敎室容積過小不能容納三十人者經本局查明屬實得酌量變通辦理第二條調果各校校長敎員是否合格第三條調查員到校時得試騐各級學生程度第四條各校招收新生以開學後二星期爲限一經截止應於一得期内開送新舊學生姓名於本區敎育委員轉報本局備查第五條各校舉辦畢業應開送畢業生姓名於本區敎育委員轉報本局備查第六條各校敎員訂正學生成績須標明月日第七條各校每學年應將校有物件編製清册連同臨時費决算册送局備查第八條各校應遵照敎育廳令實行經濟公開其辦法詳載第四期敎育公報㈣議决各校添闢敎室暫行辦法第一條各校招收新生以開學二星期爲限如果敎室不敷應行報告本區敎委轉請本局派員調查第二條前項報告不得逾開學後第四星期逾期續報認爲無效第三條請闢敎室須合於整理學校暫行辦法第一條之規定第四條未經本局核准以前不得擅自添闢並不得有預請敎員先置校具等事第五條請添敎室有關於建築問題者應視敎育欵之盈絀酌量辦理 
　　歸感鄕命案續誌本邑歸感鄕蔣柏松身死案已誌前報茲將案情錄下蔣柏松長女巧榮曾嫁於徐二二爲婦未幾女忽失踪徐赴縣起訴蔣亦訴請離異經縣判蔣交還禮洋七十五元迨案確定蔣之聘禮如數交案將巧榮另配於里仁鄕之王某不料陰曆初四日徐忽偕吳方方徐巧福等二十餘人逕至丁家港柏松家内將巧榮拖出柏松上前力阻竟被吳方方毆打額部受傷巧榮被搶後柏松憂憤交集當夜在房内自縊身死次晨由其子蔣南榮發覺先赴練塘警分所報告一面赴縣告訴刑庭承審員呂本琦准狀後帶同檢騐吏僱舟到鄕蒞騐練塘呂分所長先已帶警數名到塲彈壓呂承審員將屍親細訊一過並至房内察看情形旋命夫役將屍舁至場上飭吏依法檢騐頭額有輕微傷數處頸項有繩痕一道據吏喝報委係受傷後氣憤自縊身死呂承審員復騐無異即飭棺殮諭畢登舟回城至被告方面業經縣署飭警拘提而呂分所長已派警將徐巧福一名先行拘獲解縣矣 
[常州]  
　　縣商會之疏河會議武邑商會因西運河阻塞特邀集各業於十五日下午三時開會到三十餘人盧會長主席開會後由李復稔報告會同木荳輪船業察看阻塞情形旋由吳葵秋提交切灘挖泥之方丈及經費預算約洋一萬四千餘元經衆討論議决照察看情形實行挖泥切灘經費由各業按成分認當由荳業木業航運業先行認定成數其餘各業亦各向本業集議儘三日内答覆到會 
　　敎職員聯合開會紀武邑敎職員聯合會於十五日下午五時爲市校加薪問題開會出席者四十餘人議决事項㈠致公函於市總董及審查會㈡致函過縣視學請其代爲力爭㈢公推朱鳳霄徐錫周吳杏亭程憲章是光榮等五人爲代表負此事全責至六時許散會 
　　督委來常考騐學兵駐常第一團隨營學校將届畢業齊督軍特委諮議官吳晋來常考試學兵吳君於十三日晚來常十四十五日考試兩日已於十五日晚乘車回寗矣 
[鎭江]  
　　縣參事會開幕丹徒縣參事員前經議會互選產出由縣召集組織參事會各節曾誌本報茲聞翁知事已於府學内附設國民學校覔有空屋數椽堪爲會址惟該處年久失修須先略爲補葺方可適用擬暫在縣公署東花廳爲臨時辦公地點并於今日（十七）上午十時先假敎育局會客廳舉行開會式業已函請各界届時到會參觀矣 
[揚州]  
　　茶食業工人罷工揚城各茶食號工人於今日（十五）集合埂子街京江會館同盟罷工要求店東加漲薪工以資贍養家室刻尙未有具體辦法也 
[高郵]  
　　食餅毒斃案訊供紀縣屬六總一里鄧家莊趙如春食餅中毒斃命報經胡知事委任周科長勘騐並將趙車氏等帶署及餘剩粉麵化騐等情業誌前報昨（十二）晚經胡知事親自研訊據趙車氏供稱二十八歲十七歲嫁與趙如香爲妻至今已生四孩九月十七日往姨姊丈王益三家出禮又到吳紹同家看望二十五日回家始知丈夫中毒粉麵係於八月間是娘家送來的問與季光裕認識否供謂不識車長庚供云親戚女亦認識婿家各事毫不知曉女如有供請依法懲辦屍母趙史氏供媳與子不睦時常與季往來請求訊辦等語訊問三時之久未得確供庭諭傳齊關係人等再爲訊奪趙史氏車長庚取保趙車氏還押 
[南京]  
　　代表赴皖調停學潮旅寗安徽同鄕會自前日皖省敎育界代表程光昕龔念祖等來寗報告呂調元嗾使衞隊毆傷敎職員情形一致憤慨特召集緊急會議爲維護桑梓計决定先從調停入手提出相當條件要求呂氏承認如呂不自覺悟决心摧殘敎育再聯合皖省旅外同鄕援助皖人予以對付不達驅逐目的不止當塲公推陶知行等數人代表至安慶與各界協商調解方法　　呈報焚燬空白選票韓省長因第四届省議員選舉刻正籌備所有各縣餘存之第三届空白選票誠恐將來發生弊混曾經通令檢出焚燬現江寗吳縣無錫泰縣如臯銅山蕭縣武進等縣知事已有呈文到省報告焚燬凈盡此亦形式上整頓選政之手續 
[徐州]  
　　會匪刦獄被捕今日（十五）拂曉時忽聞槍聲甚多發於東門外驚醒者咸恐懼異常不知是何變亂槍聲至七鐘餘始息事後調查方知係白纓槍會糾聚數十人持標槍兵械於開城時闖入七人即將守城門之警士李學得刺死奪去第三旅守城軍手槍及步槍各一王排長登城指揮開槍擊捕該匪亦還擊其時幸守城軍士將城門搶閉其餘黨數十未得入城然此時守門兵槍只數枝故相持頗久及軍警聞訊趕至又相持至一鐘之久始將進城之匪全數撲滅城外之餘黨數十亦皆遁去計在甕城格斃五人重傷一人（解送鎭署）警察生擒一人城外追捕三人解道尹署訊問陳使亦到該匪供詞支吾不吐姓名經用嚴訊始供皆住東鄕王台子（離城三十五里）此次實爲謀刦在縣獄收押之傳敎老師（即月前警備營在房村單集市所捕之纓槍會首張傳孝等）得供後即令警察隊長劉世珍巡官石卓軒押一名往認擊死同黨之姓名此時死屍五具已抬至河灘荒塜中當認爲王台子王某等五人確係會黨復將押回該匪身穿藍布褲褂腰纏白兜肚狀頗强悍聞獲標槍數十根紅旗一面已經照像旋於十二鐘時將所獲之匪及前獲在押之敎師二名押往東門外槍斃當該匪等將到城門時崗警沈士清攔阻被匪戳傷頭部某駝背及賣菜之子被流彈擊死事後又續獲三名已押鎭署此次該會匪以數十人手持標槍即敢入城刦獄咸謂其愚不可及云 
[嘉興]  
　　縣會臨時會議事記十六日爲嘉興縣會三次臨時會開會之第二日（十五日因開審查會休會一天）下午一時開議出席議員十九人由徐議長報告議事日程畢即開議㈠暫停貧民習藝所案（審查報告）將辦法略加修改畢即付三讀通過㈡敎育經費如何支配案（審查報告）此案略有討論二讀通過即續三讀㈢徵收電話公司電桿使用費案（審查報告）公决每桿酌收使用費一角即付三讀通過㈣組織整理田產委員會案（審查報告）討論多時即將簡則逐條通過並公决由提案人再議辦法交會公議㈤縣區學校分派縣稅標凖案公决成立付審查推定康爾泰褚椿顧昌輝三人爲審查員㈥準備金即收歸縣參事會保管案通過由會函縣照辦議至此已届法定時間遂宣告散會 
　　濮院斗門開驶汽輪商民某某等擬於嘉興至濮院斗門等處開驶汽輪現永寗汽輪已由滬駛至嘉興定於十七日開駛每日往返兩次禾地輪埠即在北門外荷花地　 
[杭州]  
　　嵊縣收撫土匪總數浙江盧督辦張省長據嵊縣知事廖維剛删電稱十月江日普密電呈職縣匪徒自首依限辦結者三百十四名内自首繼續趕辦手續者三百四十七名餘匪延未就撫統歸勦除辦理在案現將手續未完之三百四十七名按名責保追槍催齊手續騐明給證計已辦結二百五十四名連前辦結三十四名實共二百八十八名尙有九十三名或難覔妥保或竄身他往迭經催保提騐迄無着落一槪作爲未給自首隨時遣派巡緝隊團隨同司令官四出搜勦以清餘孽刻下四境漸就平安除張森木一名遵令另辦電呈請示並將自首人姓名清册收繳投誠槍械分撥團隊應用清册及籌辦善後事宜另文分報外理合將自首人數總計二百八十八名並辦理結束情形電呈察核 
[寗波]  
　　潘師長到甬之情形浙江陸軍第一師師長潘國剛十四日下午二時許由餘姚乘車抵甬先時第二團團長姚味辛第四團團長石丹生地檢廳長金筱圃交涉員袁巽初鎭署副官長邵槐庭警備隊管帶李春和警察廳長林澄泉鹽知事金植民曁該團上尉以上各官佐曁第一連全連兵士均到站迎接潘師長同來者有伍文淵旅長是日四時許即檢閱四團團部及一營晚在團本部公宴至十五日晨七時搭鎭北輪赴鎭海矣 
　　長塗鄕海盜姦掠之經過及善後定海長塗山被海盜登岸大肆姦掠各節已誌本報茲探得該盜匪自陰曆初三日黎明到埠由窩井頭上岸先至金協昌即金桐甫家擄掠繼則挨户行刦有年僅十四歲之幼女被五人輪㚥今已身死其搶刦時間經三十小時之久查盜船七艘内一艘係秀山石慶瀾之茂生船係九月二十八日被刦者該匪現經水陸營警會剿外一面由該縣知事張宏周於十三日邀集官紳開會到者有傅管帶曁鄕鎭士紳劉寄亭·張澹人·韓香舟·費爾九·朱嵐生·樂葆亭·朱提三·李惠生等二十餘人經衆討論僉以長塗鄕之遭此刦實緣無巡緝輪船故使海盜如此大胆非自籌備輪船不可當經議决准自購一艘先行籌備設籌備處於定海縣公署並推定張知事傅管帶爲名譽主任張澹人爲正主任韓香九朱嵐生爲副主任樂葆亭爲收支股長黃楚生爲文書股長預計需費六萬元舟山城及道頭合認一萬元岱山秀山合認五千元普陀沈家門合認五千元其餘各鄕如六橫等處合認一萬元其餘三萬元向旅外紳商籌募云 
[霍邱]  
　　楊壽凱氣憤服毒城内小十字街東來大賓館女主人何三姑娘向以旅館爲營業有秦輔臣者欠何欵若干久未償還本月九日秦在東關外楊壽凱家閒談何因找到向其索欵雙方口角致起衝突楊即當塲出任排解無效何遂赴警局報告經警佐李少伯派警將一干人證帶局研訊何當庭供稱楊某帮凶身受毒打警佐得供後即責楊手板百數楊歸家後氣憤異常於翌日早在家服毒身死適有東來大賓館茶房徐文賓之母向租楊房屋居住事發後徐母恐被牽連即於同日下午二句鐘自縊被人救下未死其子文賓不知何故亦即私逃又聞壽凱之母痛其子慘亡已赴縣署起訴請求檢騐十一日上午司法陳錫福率同檢騐吏戴少亭及法警等到楊家檢騐塡明傷格帶署核辦何秦聞訊早已隱匿不知去向未識縣署將如何緝辦也 
 
 

Page 11

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *   
 
 

Page 12

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *   
 
 

Page 13

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *本埠新聞 
[徐國樑逝世後之兩問題]  
　　陸榮籛業已出院供職寗當道派員來滬提兇 
　　淞滬警察廳長徐國樑被剌身死後繼任廳長問題已起糾紛詳情迭紀前報昨悉陸榮籛已出醫院力疾供職而北京亦有申未到任前派陸暫代之消息是此問題之糾紛或將因此暫息惟懲兇一節寧當道已派湯文鎭來滬咨提而滬當道則以須在滬研訊恐亦將成一問題也茲彙錄昨日所得消息如下 
[廳長問題]  
　　陸榮籛回廳力疾供職之呈文署淞滬警察廳長陸榮籛呈何護軍使文云呈爲遵令回廳力疾供職備文呈報仰祈鈞鑒事竊奉指令秘字第一百三十六號内開呈一件舊疾復作懇給短假一星期以黃奎元代行伏乞核准由呈悉現値時局不靖之際該署廳長甫經任事本使正資倚畀撫循部屬綏靖地方責任至爲重要仰仍在廳靜心調治力疾從公毋稍諉卸所請給假之處應勿庸議切切此令等因奉此循誦之餘莫名感激遵於本日上午十時回廳調治力疾供職藉以上答使座委任之至意除督飭恪盡職守外理合備文呈報仰祈鈞鑒施行實爲公使謹呈 
　　蘇督長會委申振剛之三電㈠北京國務院鈞鑒内務部鑒淞滬警察廳長徐國樑蒸日被匪開槍擊中腰部送院醫治業經電達在案頃據該廳陸科長及道縣先後電稱徐廳長在院醫治無效業於元日身故等情該廳長在滬任職歷十餘年勞勩卓著此次因公殞命極堪悼惜應請從優議恤以慰忠區懃至該廳廳長一缺極關重要查有簡任職陸軍少將銜申振剛資深績著夙諳警學堪以勝任現已會委前往接署應請察照分别核辦其獲犯李大生業經引渡并經派員赴滬提解除俟訊明再行奉達外并以奉聞齊燮元韓國鈞元印㈡上海許交涉員覽元電悉據報徐廳長今晨已在院身故極深悼惜遺缺會委申振剛前往接署并仰知照督軍齊省長韓覃印㈢上海王道尹沈知事鑒元電悉徐廳長因公殞命極深悼惜遺缺已會委申振剛前往接署矣并仰知照督軍齊省長韓寒印 
　　蘇督長委申振剛之三訓令㈠江蘇督軍省長訓令（秘字第六○五號）令申振剛據淞滬警察廳科長陸榮籛電稱廳長徐國樑業已因傷出缺遺缺重要應妈遴員接任查有該員堪以委署以重職守除電知該廳外合亟令仰該員即便遵照迅即前往任職具報此令十一月十三日㈡江蘇督軍省長訓令（秘字第六○六號）令新委淞滬警察廳長申振剛（淞滬警察廳）案照淞滬警察廳廳長一缺業經委令該員（申振剛）前往接署迅即任事在案淞滬地方較重警員職責須專所有該廳官長警士均係供職多年歷著成績人員嗣後無論官警非奉本督軍省長命令不准擅自更動以專責成而昭激勸除分令外合亟令仰該員廳即便轉飭所屬一體遵照此令十一月十三日㈢江蘇督軍省長訓令（秘字第六○七號）令各鎭守使·警務處·道尹·水警廳據淞滬警察廳科長陸榮籛電稱廳長徐國樑因傷醫治罔效業已出缺等情遺缺重要應即遴員接任查有申振剛堪以委署以重職守除委任並分令外合亟令仰該囗即便分飭所屬一體知照此令十一月十三日 
　　蘇齊督之三電㈠龍華何護軍使鑒昌密元電敬悉徐廳長國樑醫治罔效遽聞溘逝悼惜實深業據陸科長電會委申振剛迅往接署並分電請予指示在案即祈諒察爲荷齊燮元覃㈡上海警察廳陸科長並轉内外部職員同覽元電悼悉徐廳長慘遭狙害痛恨實深兇犯被逮現已派員提省訊究以伸國法並當優議飾終用光泉壤該科長等務望勤愼供職曁嚴緝逸犯務獲究辦藉慰英靈齊燮元寒㈢上海警察廳徐季倫先生覽元電悼悉令兄慘遭狙害痛恨實深兇犯被逮現已派員提省訊究以伸國法並當優議恤典藉慰英靈尙希忍慟從事將充兄身後一切妥爲照料爲要督軍齊寒 
　　蘇督長致總商會之删電上海總商會前日接南京齊督軍·韓省長電云上海總商會鑒元電悉徐廳長因傷出缺已令委省署警備主任簡任職陸軍少將申振剛接署申係吳縣人曾在滬充任軍職熟悉地方情形並夙諳警務堪勝厥職合電知照督軍齊·省長韓删 
　　省長派員疏通警界聞江蘇省長派有第二科科長蔡培來滬代申振剛疏通警界蔡住南洋旅館昨晚已與劉科長嚴主任接洽云 
　　警界之道賀與防範淞滬警察各區署所署長署員及各隊隊長於昨日午後兩時到廳齊集排班向署理廳長陸榮籛道賀嗣聞陸署廳長因連日公事勞頓以致舊疾復發對於屬僚槪不接見遂傳知免見均各退回後用電話通傳所屬均宜以防務爲重務各協力進行共保治安以維地方云淞滬警察區三分所焦署員以徐故廳長刻正辦理喪務之際誠恐宵小在本管境内乘機滋生事端戒備應格外嚴密且因南半城外轄境更形荒僻崗位無多巡邏防範自宜周密故由史巡官於夜間七時後至天明止每夜督率長警一排荷槍實彈分段通宵梭巡遇有形迹可疑者即須盤詰以保治安 
　　國聞通信社消息自徐國樑被剌身死後本埠警廳長一席爲各方所注目何護軍使旣徇徐氏之遺呈所請并照商民之要求委令該廳總務科長陸榮籛接署遺缺而南京則委申振剛繼任雙方顯然對峙省議會復有責備何使之寒電本埠公團又有拒絶北方命吏之表示益令此一問題陷於糾紛茲聞署理廳長陸榮籛前日因病入院調治昨已出院任事以重地方至申振剛在滬並無往謁何使未見之事據昨日有政界某君由寗到滬謂申氏供職省署甚久日前蘇州警廳長李明遠撤任本係以申接手緣軍界别有意見後乃另以督署副官趙金城派署將李氏調充督署諮議月薪二百元此次派申繼任滬警廳長蓋當局敷衍之術明知申氏難於接事聞申以滬缺未易得手省差反致動搖殊爲稱屈云又據商界某君聲稱上海爲全國最大商塲邇以時局不安各種營業已受影響自徐廳長突被剌殺人心益爲惶恐大有禍至無日之槪滬警廳爲徐氏一手組織所部不下三千餘人値此亂機四伏之時若不妥爲處置設有意外爲患曷堪設想因是本埠各界各團體要求何使以警廳資望最高與徐氏最爲切近之陸榮籛接署廳職何與徐氏素未謀面其派陸繼徐純係服從衆意對於地方治安實有不能不如此辦理之勢省議會責爲干政無乃不明事實且此等挑動感情之辭在政客言之有味在吾商界則殊不願聞此挑撥之語致以細微之事釀成大禍云云又聞蘇當道對於徐廳長遺電頗致懷疑實則據當時在塲者言徐氏發言時已斷續不成聲當時法捕房捕頭戴薩克亦在室徐氏略謂余已知不能痊好將來繼任廳長芷亭（陸榮籛）最爲適宜如其别方面另委人來則汝等看來能幹就幹請你們自己審察我也管不了你們了云云 
　　姚公鶴致省議會電姚公鶴爲警廳長事致省會電云南京省議會徐果人君曁寒日到會六十六位議員鑒閱報載貴會爲淞滬警廳長任用問題致何軍使電抑何言之成理也雖然軍人干政誠屬越權然不問豺狼而問狐狸豈所謂小事了了大事不妨糊塗乎抑權衡勢力之厚薄與夫地位接近之關係而作此左右袒之論調以取媚乎若就嚴格的法律言則以六十餘人談話之結果並未經法定之議决而擅署江蘇省議會五字此對内之違法也何使干政貴會即有不滿質問查辦皆法定手續而亦貴會自有之利器也今直接對於不相統屬之軍政官署作勸告赫然以江蘇省議會五字臨之貴會縱自認爲可當腐鼠之一嚇倘被嚇者竟亦認爲逾越職權又將如何此對外之違法而并足以損省會之尊嚴也至就事實言上海旣設有軍政大員對於此等重要屬員之任用而又出於舊任被剌之後即由系統上長官按照平時辦法另委繼任事前亦應與駐在地長官往返商洽始行發表此同寅協恭之義而亦行政上一定手續也徐廳長晨殁申某夕來反使何軍使於人心浮動·謠諑繁興時先委一代理妥員以震懾地方之美意而視爲逾越職權是認淞滬警長缺儘可虚懸與貴會屢開大會而以人數不足致久久延會者同一無關重要矣切盼先生曁六十六位議員平心細思今日何人何事不在軍閥卵翼之下即貴會亦未能免俗諸君果欲曉曉儘有遠者大者無使關係地方治安之淞滬警廳一席再供政客之播弄而使人民負其犧牲也姚公鶴叩銑 
[懲兇問題]  
　　蘇督長咨提兇手之電文㈠「電文」萬急龍華何護軍使鑒剌徐李犯旣經英捕拿獲自應解省訊辦且接尊電謂李犯爲韓恢復仇現正偵緝韓恢餘黨尤應解省嚴訊以窮究竟而維治安案關重要幸勿遽予處决除派湯課員文鎭咨提外特電奉達即希查照爲荷齊燮元韓國鈞覃㈡「咨文」江蘇督軍省長公署（秘字第七三號）爲咨請事案查淞滬警察廳徐廳長國樑被剌一案所有該兇犯李大生一名當經英捕拿獲並承貴使飭廨引渡正擬提解來省訊辦適准台電業經解赴貴署以憑澈究查該犯供詞有爲韓恢復仇等語案關謀剌長官爲匪復仇案情重大亟宜解省訊究冀成信讞茲派軍署課員湯文鎭赴滬提解該犯李大生來省嚴辦以重法紀相應咨請貴使查照迅飭將該犯李大生發交該課員押解來省以憑訊辦實紉公誼此咨松滬護軍使何 
　　何護軍使復文急南京齊巡閱使韓省長鑒昌密覃電悉此案發生租界内例歸本署訊辦不能移解他處現正由捕房協助本署嚴行根究務得確情以窮究竟除俟湯課員到滬再行詳告外先此奉復何豐林元印 
　　蘇督長提兇手續電急龍華何護軍使鑒昌密兩元電均敬悉徐案獲犯李大生因原供爲韓恢復仇全案在省自不得不提省訊辦期可偵緝餘犯若謂案出租界恐起各方疑問論以軍事審判則有護署條例論以普通審判則有司法程序一經解釋疑問自消原案情節較重初供又指明關係韓案嚴行根究更爲弟等與我公同一主張各無成見公與徐廳長相契甚深其力圖昭復之苦心自必益較弟等爲關切惟就案論案量爲推求自以歸省訊辦爲適當務乞察照鑒諒即將該犯李大生飭交湯課員提回以便訊究至爲盼企齊燮元韓國鈞寒　 
　　兇手李達生仍押軍署行剌徐廳長之兇手李達生業經引渡軍署訊押蘇齊督派員咨提解寗而軍使以此案關係重要現當澈究主謀之際决計暫緩解寗應俟訊取確供後再行酌辦惟在逃之馬玉標一名斷難任令漏網故於昨日通令所屬各軍警及英法兩廨會同各捕房一體嚴緝務獲解究又聞軍署對於該兇犯李達生又經密訊一次所供與前次不相上下但軍署審訊此案異常鄭重一俟預審明確尙須邀到徐故廳長之家屬曁傳同當塲捕獲之華捕·與徐之汽車夫·及徐之當差楊子金（惟須俟傷愈）到案公開質訊云 
[徐國樑喪事餘聞]  
　　徐氏眷屬之來去已故淞滬警察廳長徐國樑之第二妾携其三子由津來滬奔喪於十五日夜十時方始抵滬與陶家瑤同車抵站後陶氏親送往南市昨晚徐妾與其幼子已偕陶乘滬寗夜車北上並帶有貼警廳封條之箱件百餘件惟長子則仍留滬云 
　　滬北團體之祭悼閘北商界聯合會以前淞滬警察廳長徐國樑辦理警務十有餘年平日對於保護商民治安極爲注意此次被匪狙擊因傷逝世殊爲惋惜特議决聯絡各路商號公奠徐故廳長以誌追悼昨已發出通告徵求加入云又滬北遵善禮堂以徐廳長在日頗承贊助不遺餘力自聞變故之後昨特致函治喪事務所求贈徐故廳長之遺像一張以資供奉當由該所將二十四寸水彩畫照佐以鏡架飭人送往云 
[楊子金傷勢無變動]  
　　徐國樑之當差楊子金昨日傷勢尙無如何變動聞牛醫生云二三日後尙須重施手術將額上碎骨取去云 
[工部局發電廠新機爆裂續誌]  
　　騐屍情形楊樹浦路公共工部局電燈公司外廠新鑄之發電機器落成前日上午十一句十五分鐘由監理配電工程師英國人韋爾遜氏·管機工程師摩提氏·及外洋製造廠派來代表杜那爾德森氏督同華工頭目等試騐新機汽缸忽然爆裂中西人被炸血肉模糊受傷斃命者計有英工程師韋爾遜氏·摩提氏·杜那爾德森氏華工頭目吳順金（即李順）·王明發·孫東發·朱阿桂等四人而受傷之沈甫來·周福生·徐阿海·倪銀官等十五人則分别車送就近工業及同仁兩醫院療治一面由捕房派華探目季立仁·與九十號西探雇令土工將英人華人屍體計七具檢出車送斐倫路騐屍所候報官相騐各情已詳昨報茲悉英工程師韋爾遜·摩提·杜那爾德森三屍於昨晨由捕房報請英總領事特派副領事蒞所檢騐之下當諭備棺收殮惟華工頭吳順金等屍體則由捕房報請公共公廨李襄讞與英韋副領事於昨午刻蒞所分别檢騐得吳順金·王明發·孫東發·朱阿桂等委係被電機炸裂受傷身死當即塡明屍格升座公位捕房傳屍屬到堂先據中西探投案禀明電燈廠汽缸爆裂發炸傷斃多命情形並據吳順才偕吳順金之妻吳陳氏投案供稱死者吳順金係我胞弟向在電燈廠爲工頭昨日被炸致死我未目覩等詞又據王陸氏投稱死者王明發係我之子向在該廠做工今慘遭汽缸爆裂炸死等詞又據孫徐氏投稱死者孫東發係我丈夫要求領屍棺殮並由工頭陳殿玉投稱死者朱阿桂向在我手下做工等詞中西官得供會商之下判着各該屍屬具結領屍棺殮候展期訊奪 
　　傷者昨訊楊樹浦電燈廠前日炸傷之工人倪銀官送往同仁醫院後昨晚傷勢甚重聞生命亦甚可危云工業醫院中三人昨晚尙無變動 
　　西報紀載字林報云昨晨十時三刻楊樹浦工部局發電廠新機爆裂西人炸斃三名重傷一名華人炸斃數止傳說不一大約在四名與十名之間受傷者十五人誠爲年來滬上罕覯之巨禍是日下午大宗破碎機件業經清除以後而透平間西端毁損情形猶直非言語所可形容龐大之汽管及鋼桁彎曲不復成形破碎之鐵塊玻璃以及磚石等狼藉滿地機座之上碎鐵成堆數碼外有高三四十呎之鋼柱一根用以支屋頂者亦受擊彎曲直徑三呎之汽管即於啓閉活塞處炸斷活塞之端血色殷然屋頂所有樑桁支柱等物並皆屈曲一隅洞　穿日光射入此則飛至五百碼外裕豐紗廠内及四百碼外黃浦江内之鐵塊所經處也據出事後目覩之某君云出事之後諸人咸驚惶不知所措屋頂之洞亦不復能見鐵塊飛越出廠亦不復能想及少頃趕即檢視傷人及屍骸抬運出室時巡捕已有大隊至廠遂趕將傷人送往醫院至汽管爆裂後因將鍋罏間活塞關閉故未有蒸汽逸至透平間聞是日尙有西人三四名本應到塲隨同試騐因事前往稍遲得免於難亦云幸矣據其中一人云「余於出事前數秒鐘在辦公室内正欲往透平間乃行至庭前有人向余談話以此遂免於難」又有一人因其所乘摩託脚踏車略有損壞潛往修理其人本在透平間内辦事乃出室未幾猶未行至脚踏車處而巨禍遂作有機匠周福生亦在塲受傷者之一刻在楊樹浦某敎會學校醫室内據稱渠爲𢌞轉輪葉碎片所擊傷� 
曾親見杜那德森氏之受傷其人兩指已失口邊裂痕甚長全身挫傷而神志尙清語人云「出事之際余在機座上忽見水汽四逸急語某職員速往鍋爐間捩閉總活塞並隨衆向下狂奔時水汽迷漫不能見物忽瞥見杜氏爲汽缸碎片所擊乃同時余亦受擊倒地至擊余之物似係機器上端碎片云」按出事之透平間尙屬新建悉照最新式廠屋格式光線充足壁之上部四週悉爲玻璃窗今前面玻璃窗擊成虀粉屋脊高五六十呎係用鋼條建築蓋以鐵皮今則屋項已如槍擊之鵠爆裂之透平機裝於室之中央機座高二十二呎三合土所築至爲鞏固今機器已炸裂無存而欄杆之鐵管亦破裂屈曲𢌞轉輪葉本係一長形鋼筒内設鋼葉八九千枚今其半尙矗立在四十呎外鋼葉皆曲成一團餘則炸爲碎片飛墮於四百碼半徑之周圍有一重五千磅之機件擲至數碼外機座之下有重一百五十磅之機件擲至七十五碼以外事後有專家數人到塲視察一人稱其生平所遇九次中此次最爲猛烈但於巴森透平發動機Pars 
 
 

Page 14

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *onsturbine之出事尙爲第一次遇見據專家意見肇禍原因大約於𢌞轉輪葉之中心部分首先出事且自働活塞即失效用倘汽缸鞏固當不致如是爆裂蓋活塞失效或竟使𢌞轉速度超出尋常限度一倍然工程師可藉聲音中察出故此次爆裂未必由於氣壓過鉅據其計算該機尋常速度每分𢌞轉三千次若自働活塞失效可增之六七千次至該機體積之鉅大可於機座見之機座計長六十至七十呎闊二十至二十五呎機上凝汽管在三萬以上面積五萬方呎機器開行之際每小時可凝水二百萬加倫流入鍋爐中云 
　　文匯報云今晨查悉華人殞命者僅有四人並不如昨日所料之衆公濟醫院人員稱懷德洛克氏傷勢稍愈可望得生聞出事之際諸西人均在月台上高於機器數呎遇難之韋爾遜氏年僅三十九歲生於英蘇交界之曼麗卜脫鎭摩提氏年僅三十二歲英人遺有一妻二孩杜那爾德氏係巴森透平發動機廠MessrsC·A·ParsonsCoNewcastleonTyne所派之代表來滬裝置機件是日有漆匠多人在機器附近工作但僅炸斃兩人重傷五人尙爲不幸中之大幸所有四華人炸斃一案今午曾由公堂訊問傳證人問供後旋宣告退庭俟西人炸斃案結束後再下屍單至炸斃之三西人今日下午在靜安寺外國墳山安葬殯禮甚爲隆重云 
　　上海泰晤士報云同仁醫院消息受傷之華人徐阿海於昨晚六時三十分身故其餘諸人傷勢苟無中變可望得生按此次炸斃五華人中有一人係屬頭目 
[移滬國會反對金佛郎之兩電]  
　　前日修改後始拍發 
　　旅滬參衆兩院議員於前日（十五日）開臨時會討論金法郎案由褚輔成草定致法國國會電稿經孟森呂志伊焦易堂等修改後經衆議决譯成法文即日拍發褚輔成謂對外發表文電應由負責人署名經衆討論主張用當日臨時主席姚文枬署名議决通過今將原電錄下 
　　巴黎參議院衆議院鑒一千九百二十二年貴國政府主張抛棄敝國賠欵之殘餘部分移作中法實業銀行復業及中法間敎育事業之用於同年七月九日與敝國政府交換意見提供協定草案此舉苟與敝國國庫無損社會有益敝國人民詎不知感但考其實際正有大謬不然者查一千九百零五年所定關於交付賠欵方法之協定聲明一次擇定交付方法之後至賠欵交清之日爲止不再變更嗣經關係各國擇定用電滙交付據此規定敝國應交貴國之賠欵逐年以電滙佛郎如約交付貴國理應收受在歐戰期内敝國交付西班牙之賠欵照此辦理絶無異議乃貴國公使因中法實業銀行所欠遠東存户之數浮於賠欵强求二者相抵並爲債權者圖意外之利益不肯收受國際滙兌所通用之佛郎欲變電滙爲交付硬貨復以之折合美金轉使敝國國庫支出國幣蒙八千餘萬之損失夫一千九百零一年之條約及一千九百零五年之協定所謂金幣乃對銀幣而言佛郎爲貴國法定之國幣國際間之往來支付當然適用敝國按約以電滙佛郎交付賠欵實以尊重貴國國幣之信用試問貴國政府有何拒絶之理由今貴國必使敝國交付金佛郎實與條約及協定顯然違背是以敝國國會及人民堅决表示反對貴國公使如能顧全國際信義即欲維持中法實業銀行以賠欵移充復業之用亦應以電滙佛郎計算不謂貴國公使猶向北京曹錕僭竊之政府迫令承諾以金佛郎交付賠欵敝國國民絶對不能承認尤有聲明者此次北京選舉總統出於違法舞弊曹錕竊據首都而號稱政府無代表國家之資格外交部亦爲叛徒所盤踞無與他國締約之權今敝國國民對於曹錕僭竊之政府已羣起聲討不久必至顚覆假令貴國政府以爲金佛郎之交涉得其承諾便可作爲根據貿然爲中法實業銀行發行五釐美金債劵將來因此所生之損失敝國國民及政府當然不能承認勢必至全歸貴國國庫担負應請貴國政府注意及之特此電達中華民國移滬參衆兩院臨時主席姚文枬印 
　　又致全國國民電稿亦經前日開會時修改始行發出其文如下 
　　全國國民公鑒頃閱報載曹錕將以其僭竊之資格承認法國所提金佛郎案此事關係國庫損失甚鉅茲爲我國民剴切言之查一九○五年關係各國所訂關於交付賠欵方法之協定聲明一經擇定交付方法之後至賠欵交清之日爲止不再變更嗣經各國擇定一律用電滙交付據此規定我國應交法國之賠欵逐年以電滙佛郎自無問題蓋該約所謂金幣係對銀幣而言法郎即法國之金幣也在歐戰期内我國交付西班牙之賠欵曾經照此辦理即其明証詎一九二二年法國因中法實業銀行所欠遠東存户之數浮於賠欵乃强求二者相抵併爲債權者圖意外之利益不肯收受國際滙兌所通用之佛郎欲變更滙兌爲交付硬貨而以折合美金我若承認將使國庫蒙八千餘萬之損失故國會及各法團皆經堅决反對此全國國民所共知者也比以曹錕僭竊懼不得當於外人又以現任僞財政總長王克敏與中法銀行有特别之關係因圖個人之私利乃不惜拂逆民意虧損國庫而承認之此其賣國殃民罪無可逭應請我國民一致反對以資挽救尤有進者法傅使節略内載應行列入管理公司章程各條第二條公司應盡力於中國及遠東實業商業之發展并與北京管理部研究并設法履行中國政府及與中法實業銀行所訂之合同云云查中法銀行與政府所訂合同有北京浦口市政借欵等而尤以欽線鐵路之關係爲最大因造此路并定欽州商埠與海港均歸其建築并許法軍艦屯泊此等合同妨碍粤桂滇黔川五省路權并不啻割棄欽州海港故我國民且以金佛郎爲增加負擔其數猶有底止因此而牽及義比西等國均爲國庫之損失至如中法銀行所定合同則爲我西南各省生死存亡之影響而以此次中法銀行之復業章程賅括之據報載法國方面之堅持正由王克敏等之運動今乘曹錕之急於媚外而成就之自曹錕入京以來所謂臨城案件俄發債票事件無不如外人之要挾而畫諾唯謹所以然者彼以其地位由非法賄買而得爲國人所不承認不得不假外援以自重故外人有求彼必應之外人亦知其然也平時所不要求者於曹則要求之平時所可讓步者於曹則不肯讓步默察曹之罪惡蓋猶浮於賣國循此以往恐中華民國之所有行將爲彼斷送以盡此固非空言之聲討·枝節之反對·所能奏效也邦人君子共起圖之移滬國會參衆兩院印 
[滬銀行會所接津銀行會函]  
　　昨上海銀行公會接天津銀行公會來函報告該公會接奉財政整理會及財政部復電電文如下 
　　財政整理會復天津銀行公會電天津銀行公會鑒冬電奉悉承囑各節自係目前切要之圖本會職責所在亟應詳細籌畫迅速建議藉維金融而保國信除將來電轉達國務院財政部外照抄艶日復上海銀行公 
會錢業公會一電（曾誌本報）原文寄請查照顏惠慶虞　　財政部復天津銀行公會電天津銀行公會鑒冬代電悉查使團抗議以全部關餘統歸内債擔保一案業經本部擬具答復意見咨請外交部查照轉復茲特鈔錄原稿電達查照財政部青附抄件 
　　「錄財政部復外交部第三一二七號咨文」爲咨復事准咨開准美法英日本各使節略大致以前於上年十二月間去節略聲請海關餘欵不仍僅爲付還内債之用而亦爲清理中政府所擔保之外國債務之用在案現聞財政部呈准將以切實値百抽五之關餘爲付還内債抵押之辦法繼續永久施行並推及於一九二二年九六公債内國部分亦予付還各公使等對於中國政府籌擬如此辦法不能不提出正式抗議應行提醒者二㈠各外債中現有未按日期交付者係在現擬以關餘爲抵押品之各内債中未訂立以前已經訂立者㈡按照此類外債合同之規定中國政府承認設不能如期付欵或特别指明之抵押品至有失效之時即在他處籌備按期付還本息之欵是故各外債對於後訂之各内債自然應有優先權利而中政府此次舉動毫未顧及合請將關於將來用關餘付還外債之各項擬議立即示明並予以詳明之聲述等因查此事前准各該使聯銜節略當經轉行核辦在案尙未准復茲各該使因此次貴部呈准關餘永爲付還内債用途復聯銜備具節略提起抗議並重申前請究應如何答復之處相應抄錄該節略全文咨行貴部查照希從速併案核復以憑轉復等因到部查美法英日本各使對於中國政府十二年九月二十一日公佈以切實値百抽五之關餘·爲付還十年三月整理公債案内之六種公債·及十一年所發償還内外短債八釐債劵銀元部分本息基金提出正式抗議提醒兩端並請將中國政府將來用關餘付還外債之各項擬議立即示明予以詳明之聲述各節茲將本部答復意見列下㈠關稅餘欵擔保償還各種債務之優先權自應以各種債務指定以關餘擔保之先後爲序不能僅照各種債務訂立之先後爲序例如甲種債務訂立在先並未指定以關餘爲擔保乙種債務訂立在後指定以關餘爲擔保是關餘對於甲乙兩種債務祗有擔保償付乙種債務之義務即使甲種債務於乙種債務訂立之後改以關餘爲擔保則甲種債務對於關餘償付之優先權應在乙種債務之後查整理公債案内六種公債於十年三月指定以關餘爲償還基金償還内外短債八釐債券（即九六公債）於十一年二月指定以切實値百抽五所增之關餘爲償還基金是以上兩項債務對於關餘確有應享之優先權㈡各項外債其因原定抵押品失效不能如期付欵者中國政府深爲抱歉現在中國政府已設立財政整理會將欠付本息各項内外債務籌議整理辦法所有欠付本息各項外債將來必有良好之結果相應咨復貴部查照轉復各公使可也此咨外交部 
[上海造幣廠銀團致財政部電]  
　　財政部總次長曁鹽務署督辦鈞鑒幣廠借欵基金延交六·九·十·三個月券信攸關羣情惶駭務於本月監鹽餘内將本月七萬元及歷欠之數一併撥付已隳國信庶可挽回又查該廠建設有關幣政並系中外觀瞻半途停頓輿論譁然銀錢兩業與同恥辱至望查照漢口銀行公會聯合會議議决號電迅將該廠用人行政整飭進行俾早成立以維幣政上海造幣廠借欵銀團叩銑 
[閩同鄕會昨日發出兩要電]  
　　請撤廢紅桔仲人辦事處請停止招募新兵 
　　福建旅滬同鄕會昨發出兩電分致該省當局原電分錄如下㈠福州薩省長鑒據閩侯縣南嶼區三十六鄕農民楊其浚等電稱卓知事於官牙之外復巧立名目擅創紅桔仲人辦事處勒指重罰苛例病農㚥人壟斷流弊無窮軍興來種種科索差徭已屬不堪奚容重負騷擾諸公關懷桑梓籲乞電達軍民長官飭令撤銷原案爲民請命而解倒懸等情查紅桔一項自温州天台蜜桔在滬暢銷之後福桔已成强弩之末若再捐外加捐任意摧殘必至有滅絶之患務請迅飭該縣將紅桔仲人辦事處即行撤廢藉恤商艱旅滬福建同鄕會叩㈡福州孫督理王帮辦鑒據福州各團體來函述貴署迭次派員赴北方招兵請電達台端阻止等情查閩省兵燹之後閭閻凋敝十室九空原有軍隊餉糈已力難擔負若再添招新兵餉額愈增何以善其後務懇即行停止招兵藉洽輿情毌任盼禱之至旅滬福建同鄕會叩 
[籌祝上海開港紀念續聞]  
　　今日爲上海開港八十週紀念籌備在市政廳開會等情已紀昨報聞本埠日僑青年會等亦擬在日人俱樂部開一大演講會茲因是日會塲有抵觸展期於二十四晚七時舉行演說人員已約定東亞同文書院敎授大村吹一氏等三人預擬演講題爲「上海之沿革」「開港以來之市政狀態」「及上海最近三十年間之發達」云 
[舊金山檀香山間海線中斷]  
　　大晚報云舊金山與檀香山間海電中斷美國電訊未能遞到菲律濱及檀香山間海電依然通報云 
[關於郵寄賀年信片之談話]  
　　秋去冬來陽曆與陰曆新年轉瞬即至社會上例有互相郵遞賀年信片之舉茲有郵局中人關於此事之談話一則頗有紀載價値特介紹閱者其語云閣下有賀年信片交郵寄遞若在中途延滯一兩星期之久試問閣下於意去何吾固知閣下將極不快滿也然則欲免除此弊勢非寄件人加郵局以助力不可此事除寄件人協力帮助外在郵局者雖竭全副精神以赴之延滯亦終難免却吾國改用陽曆雖已十二年於茲而吾人於舊曆習慣至今並未曾捐除質言之我各同胞實未能一律改用陽曆也以故每屆陰曆歲除之際交郵寄柬賀年者紛紛而起郵局一時猝難全遞因而堆積如山數至千萬縱外間人曲加體諒彼在郵局者夙夜勤奮無論如何亦終屬於忙辦不了蓋所堆積者非俟一二星期後要不能悉數遞出也此項積滯又祇在每年年關時際郵局不能仰望政府臨時雇用數倍人員辦理此短期之事務於此而欲籌最上方法是在寄件人將賀年信片提前兩三星期交郵寄發以使日期勿誤而已賀柬封皮上宜書明賀柬兩字俾郵局將此與平常信分别揀遞其寄往外埠者更應較寄本埠者提前交局郵票須黏於封面之上端右角仍將寄本地與外埠者分清另紮以上辦法在寄件人措施極易而郵局因此則事半功倍投遞可速不至有延滯積壓之虞凡寄是項賀柬者亦何樂而不爲耶 
[航業消息]  
　　中政府所派至歐美各國調查與考察各國之幣制委員李文樞氏乘輪渡洋一節曾誌本報昨得確悉李委員初定本月二十一日由上海搭提督之麥笛遜輪赴美客位已定共有隨員及僕役等五名今李氏在滬尙有他事未畢一時不及放洋昨日已與提督公司磋商改爲十二月三號之麥堅尼輪動身仍先到美國考察然後渡大西洋至歐洲云 
　　日郵社之海員罷工解决其在罷工團體内之停頓船舶現在已經復航者共有賀茂丸安藝丸香取丸龍野丸呂馬丸靜岡丸豐喬丸高岡丸以上爲歐美澳線之外洋輪又有近海班中者爲大阪丸長崎丸熊野丸六甲丸山形丸及博愛丸等十七艘刻下多已開出而昨日上海又到三輪惟在此罷工時内之損失已屬不小矣 
　　名古屋埠對華商務航業均甚起色因往橫濱輪均臨時改赴該埠本月一日至十日此十天中名古屋之運出貨洋値洋一百十一萬九千元而輸入者値六十七萬七千元云 
　　提督之麥堅尼總統昨日到申載來麥粉七萬一千四百包紫銅五千一百七十五方香烟八百件又錫紙一千一百四十八件蘋菓三千餘箱牛奶一千八百箱美郵件一千八百五十八袋該輪准今日往港云 
　　招商局接閩分局電告新濟已離福州開滬有貨物一千件並現洋六萬五千五百元係保險者又接漢口來電謂江慶輪急於返滬而江新江安兩輪中之領江又無暇帶領該船故請總局速派領江往漢口云 
　　長江各埠之運赴牛莊貨甚多均裝江輪到上海而後轉船運至牛莊者昨日漢口等埠各商家發電到滬知照各輪公司聲明長江運營口貨已從本日起實行停止裝往矣 
　　大英公司之開失愛恒號大郵船第一次東航昨日已有無線電到上海十六號上午已過香港准十九日上午進口此船之頭等室有四百餘間二十一號往日本云 
[長江上流航輪暫時停航]  
　　因地方不靖之故 
　　务國輪船公司昨均接領事署通知長江上游各處現因土匪擾亂地方不靖各公司航輪均駛至萬縣爲止暫時不能前進云云各公司業已查照辦理矣 
[美電要人來滬預誌]  
　　上海美電洋行得信此次赴日調查震災之美電總行行長瓦斯本·董事長屈里波·及創辦人威司汀好士三人准本月二十七日乘加克號船來滬盤桓一星期即赴香港·南洋云 
[僑日難民又將來滬　乘近江丸歸國]  
　　本埠紅十字會總辦事處昨日接到神户中華會館來電謂有僑日難民五十一人乘近江丸回國該處得電後業已轉知日災義賑會俟該輪抵滬時預備照料一切云 
[慘殺華僑案之調查委員抵日]  
　　中國佛敎團體等派赴日本調查震災時慘殺華僑案之委員兪顯廷·釋顯雲·包承志等三人及東方通信社水野梅曉氏昨已安抵東京均有電報來滬謂現已入手偵查不久當有報告云 
[張元節復華僑聯合會函]  
　　本埠華僑聯合會許冀公前日爲華僑在日震災時無故被殺特函致京促張前代使元節速催外部會同社團代表赴日澈查力爲交涉昨接張氏來函如下 
　　奉手書敬悉一是日本青年團虐殺華工事件國人不勝憤激弟於震災時間不能盡力保護痛心之至上海市民公會温處同鄕會所責備者弟方引咎之不睱豈可再自辯白以重罪戾到京後晋謁外交總次長力陳應多派員調查將來提出嚴重交涉藉申人道主義並晤芳澤公使力言此事必須澈底查究現政府極爲重視已决定派員束渡調查矣弟力薄能鮮震災後自九月四日始着手進行救護事業十二日以前巡視京濱各處大島一方面不克分身前往十三日至十六日爲商議覓船隻救護同胞歸國與日本外務省頗費周折此爲水野梅曉山井格太郎諸君所親見者弟當時因備船隻困難曾託莊得之先生電滬派船兩艘來東其後竟不能如願至救濟費供給糧食等因東京銀行停業萬事不能不依賴日本外務省此中苦情當爲國人所共諒現已由政府囑施代辦將日本政府所墊各欵調查實數設法撥還也施代辦於九月十七號抵東京弟即日交卸使篆是以九月十七日前僅草草草布置救急事務於華商學生工人死傷確數未及著手調查交卸後當赴習志野巡視工人一次我公在水野梅曉君處所見報告係當日巡視情形也惟市民公會温處同鄕會所責備者爲青年團虐殺華工百六十七人弟不能盡力保護至習志野收容華工是日本下戒嚴令後始定之方針前後截然兩事不能因此卸責輕减是以弟不願將此報告公布尙祈我公諒之弟對於同胞死者百六七十人總冀竭力伸寃此良心上問題國人之責備亦是良心上問題祗有竭力伸寃辦法其他非所敢言也敬祈我公將此意轉達滬上諸公此後應如何進行隨時指敎以匡不逮 
　　尙有本埠新聞等轉入後頁 
 
 

Page 15

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *本埠新聞二 
[今日上海賽馬之預測（伯奮）]  
　　第一次跳欄平力賽一哩四分之一㈠拍紙飛（Patsfield）㈡司密司飛（Smithfield）㈢地麥軋派（TheMagpie） 
　　第二次跳浜平力賽二圈㈠辣去飛（Letchfield）㈡彼得司飛（Petersfeld）㈢司拜拍辣（SpalkPlug） 
　　第三次紐約杯賽四分之三哩㈠利倍鐵（Rebate）㈡生南及姆（SuanyJim）㈢騰尼町（Dunedin） 
　　第四次婆斯頓賽七法郎㈠富而好施（FullHouse）㈡阿太門（Ataman）㈢卡林登（Carlington） 
　　第五次華盛頓高級平力賽一哩半㈠哥倫布（Columbia）㈡鎖雪兒尤甯（SocialUnion）㈢矮抱隊（ArborDay）　 
　　第六次華盛頓低級平力賽一哩半㈠扣必（Kupi）㈡羅馬滿林（RomanMerlin）㈢司登拉鐵（Standlight） 
　　第七次加利福尼賽一哩四分之一㈠克司山水（CastleSycee）㈡石路（Zoulou）㈢伊騰好兒（Edenhall） 
　　第八次佛及尼亞拍賣賽四分之三哩㈠否司搶司（FirstChance）㈡湯茂蘭（TommyLad）㈢利等的夫（Retentive） 
[路透社總理明日到滬]  
　　路透社總理瓊斯君定期來華等情曾兩誌本報茲悉瓊斯君准明日下午偕同該社上海分社經理同船抵滬在滬稍作勾留即須北上現各界已預備歡迎云 
[日海軍新武官之接任期十九日]  
　　日海軍武官處昨通知中外各公署該國新任駐滬武官豬瀨乙彥氏准十九日抵滬接任視事請爲果照云云 
[柯脫博士由杭來滬往甬]  
　　柯脫博士前日在杭演講完畢乘夜車來滬已於昨日下午四時乘新北京輪往寗波遊歷送行者爲殷芝齡博士聞柯脫博士定十九日由甬返申云 
[旅寗皖同鄕之憤電]  
　　上海申報民國日報轉旅滬皖同鄕曁各旅外同鄕上海學生總會各省學生聯合會各省區敎育會諸公均鑒天禍吾皖呂賊肆虐蒞任以來日惟以媚軍閥·弛烟禁·植私黨·增苛稅·致流毒全省穢聲載道近更變本加厲於本月三日嗾使衛隊毆傷敎職員及敎廳長並將主持正義之民治報記者管曙東等三人逮捕拘禁誣爲亂黨解蚌嚴辦似此窮兇極惡不惟摧殘敎育而且蹂躪人權若不即時驅逐恐吾皖三千萬有胞行將無噍類矣除已聯合旅外同鄕一致聲討外並立盼向法庭正式起訴誓達到懲辦正兇呂賊之目的爲止謹先電陳竚候明敎旅寗皖同鄕李海平陳葆元李祝成鄭養源等一百八十四人叩删 
　　又安徽旅寗同學會一中分會日前爲皖潮事特發通電云上海李仲珊·余壽平·許雋人·柏烈武諸先生·曁旅外諸同鄕先生均鑒吾皖年來敎育不絶如縷呂調元竊司省政視若無覩此次省立各校敎職員代表請願索薪措辭哀婉乃呂氏竟預伏衛隊流氓多人橫加毆辱此而可忍孰不可忍跡其所爲先則受軍閥卵翼甘作奴隸後則政以賄成獎種罌粟今更摧殘敎育而悍然不顧是犯刑章應歸司敗敝會於本日開全體大會羣情憤激議决先行宣佈呂氏罪狀務期驅逐此獠不與兩立諸公愛護鄕里桑梓共欽務望主持公誼一致聲討爲吾皖爭人格爲敎育留生機急迫陳辭敬希明敎安徽旅寗同學會一中分會叩元又致安徽被毆敎職員電云安徽法政專門學校高伯厚轉諸先生均鑒諸公索薪受傷聞之髮指不逐呂氏皖無寗日尙望善自珍攝同人誓爲後盾特此慰問敬希鑒察安徽旅寗同學會一中分會叩元 
[寗路停運赴杭雜糧因缺少車輛之故]  
　　滬寗路自津浦恢復聯運時刻以來貨運非常發達南京江邊車站貨物待運幾如山積貨車一時不敷運用而裝運杭路各站貨車又多被延擱計有百餘輛之多故貨車更形缺少昨日該路車務處通告各站自即日起凡裝運杭路各站雜糧暫爲停止俟本路貨運輕鬆時再行復原云 
[市議會函請董會交議案]  
　　上海市議事會定於本月二十六日開冬季常會分發通告請各議員將本屆應議事件提前交會以便編列議案等情已誌本報昨日該會正副會長賈豐臻·吳寳地又致市董事會各董事公函云敬啓者查照江蘇暫行市鄕制第四十條及本議事會議事細則第二十條之規定以本月第四星期一即十一月二十六日（夏曆十月十九日）起開冬季常會照章每屆會議應由市董事會將本届應議事件距開會五日以前通知市議事會此次貴董事會如有交議案務請於開會前五日即十一月二十一日（陽曆十月十五日）以前交會以便編列議案要目刷印分送至盼至禱除已致通告各議員徵集提議案外相應函達即希察照辦理爲荷 
[縣署召開參事會未成]  
　　上海縣知事兼參事會會長沈寳昌前日分邀參事員到署以便開會討論詎僅到二三人不足法定人數未能開議故改開談話會俟改期再行召集開會云 
[許交涉員贊助禁娼之復函]  
　　許交涉員覆姚公鶴函云公鶴先生執事昨辱損書關於租界禁倡一事謂宜以嚴懲賣良爲倡爲入手辦法尤應籌及此多數人被抽歇業後之作何歸結意在商請租界當局對於禁倡原案加以補充規則以謀社會風紀之維持循繹之餘具徵藻慮縝密仁言利溥欽佩如何惟是實施略誘條文以挽此頽流固爲治標之善法而籌設女子工廠以維其生計并施以感化敎育尤爲探本之要圖除參酌尊意函致領團轉知工部局徵求華顧問意見妥籌善後方案俾期貫澈廢倡政策外知注敬復許沅拜啓 
[西區救火會開會紀]  
　　本埠西區救火會自本年七月一日遵照救火聯合會議案選任夏國樑爲主任後大加整頓又邀集紳商籌募特捐將西區會所重行建築煥然一新昨日午後特開第五次行政會議除正會長黃任之赴雲南未列席外副會長穆抒齋·朱馥棠·及夏主任·曁全體職員到會由穆會長主席夏主任當衆報告略謂本區工程不日當可全部竣工所籌特捐約一萬餘元前者經常月捐祗收一百二十餘元目下已增至四百元左右至於帮浦車與頭車係由聯合會撥下約需銀一萬五千元現下添置服裝零件需銀三千數百兩（另有報告細賬）但此次建築會所並添加各物與所籌捐欵相抵相差尙遠應當續募擴充來日方長乞源源樂輸云云報告畢復經公衆議决定陽曆十三年一月一日開成立大會届時邀請各官紳及各團體到區參觀議畢散會 
[裕豐莊函述瑞昌欠欵詳情]  
　　錢業公會昨接裕豐錢莊函云瑞昌所欠敝莊之欵情節與别家不同自今年八月起言明祇存不欠八月十九日止該號結存三千七百兩二十日忽向敝莊支去一萬二千兩初經拒絶旋由該申莊經理張益菴親來婉商要求通融暫欠聲稱已接來電有欵可收因是日星期未能收取准次日收歸後即還决不失約以其詞極懇切勉允暫欠實欠之數爲申元八千三百三十兩另六錢四分五厘不料該號並未如期還欵再四催促詞甚支吾二十三日聞大連該總號擱淺事出意外不勝驚愕審知該經理行踪詭譎不得不迅速看管以謀補救故二十五日呈請法廨將其逮捕到廨諭令押追在案上述情形足見該號所欠敝莊之欵係屬暫墊性質與普通信用放欵不同且該經理揑造虚詞顯犯欺詐行爲就營業手續論該經理當時旣負完全責任今日即爲債務主體决難放鬆大連華商公議會來函措辭僅據該號股東代表姜雪橋片面報告於當日情形未盡明瞭至慮及敝莊債權之向隅囑加入債團協請一節碍難照辦因當初上海債權十二家請轉懇上海總商會去函追理及派遣代表前往催索之主張敝莊皆未列名則今日亦未便追加也云云 
[淞滬火車忽來流彈中搭客左目]  
　　文滙報云昨日下午六時半許淞滬鐵路上行客車駛過張華浜分軌之際有一流彈飛入車内擊中搭客華人某甲左目並碎其眼鏡至滬後遂將某甲送往鐵路醫院治療 
[滬寗快車遲到原因]  
　　昨日（十六）滬寧路由寗下午四時開行之特别快車因在寗等候津浦通車搭客遲開一點三十分故抵滬時約慢一句鐘之久 
[東大校董商大委員聯席會紀]  
　　前日（十五日）下午四時東南大學校董會與商科大學委員會在商科大學開聯席會議校董委員之親自出席及委託代表者爲沈信卿·蔣竹莊·錢新之·江易園·嚴孟繁·聶雲臺·榮宗敬·袁觀瀾·黃任之·郭秉文·史量才·韓旡悶·談丹崖·方椒伯·嚴直方·任嗣達·嚴敬輿·朱成章·孫梅堂·趙晋卿等由沈信卿主席趙叔通紀錄郭校長報告赴美出席世界敎育會議後復乘便考察美國高等敎育於九月十九日返國本學期學生數寧·滬兩部·連中·小學·及推廣部等共三千六百二十七人學校組織方面因學校同人二年來之辦理經騐合之在美考查所得已决定改組議有組織大綱即請察正校董會簡章亦擬參照美國各大學校董會擴充職權並已另案提請公决等語當即按照議程逐一討論茲探得議决各案如後㈠關於校董會職權者議决增加爲㈠决定學校大政方針㈡審核學校預算决算㈢推選校長於敎育當局㈣决定學校科系之增加廢止或變更㈤保管私人所捐之財產㈥議决學校其他之重要事項㈡取消寗校評議部所議决之補助本校經費省份學生減半收取學費辦法議决以此項辦法核與本年五月十日本會議决便利江蘇學生决定升學之宗旨不符應即取消下學期起一律仍照舊章規定之數徵收㈢補推校董議决推請袁觀瀾·嚴孟繁·錢新之三君連任㈣補推商大委員議决推請孫梅堂·韓旡悶·嚴敬輿三君連任外另推盛君竹書擔任此外又議决修改大學組織大綱及圈收工商兩科校址事散會已七點鐘云 
[吉林敎育團參觀晨光美術會]  
　　昨日（十五日）下午吉林省延琿和江四縣敎育視察團前赴白克路晨光美術會參觀由黃警頑君引導歷觀各部均甚滿意茲將姓名錄下延吉勸學所長奚秉初延吉縣立第一小學校長劉鶴年延吉縣立第四小學校長李榮軒延吉縣立第五小學校長張品三延吉縣立第七小學校長李祝三琿春縣勸學所長琿春縣視學徐孝先琿春縣勸學員孟瑞堂和龍縣勸學所長常藎忱汪清縣勸學所長蔡純之 
[家庭日新會明日開會]  
　　家庭日新會定於本星期日（十八日）下午三時在職工敎育館開常會由黃子琴値會除討論事務外備有電影梵亞林及鋼琴合奏等餘興已發通告請會員届時蒞會云 
[友華銀行滙市報告]  
　　昨日友華銀行滙市報告云十五日倫敦大條銀價近遠期俱縮一二五紐約銀行跌至六角三分二五偷敦紐間滙價爲四元三角三分七五今日此間滙價掛牌僅日金漲至七十兩五錢餘均照昨日未動開盤時市况穩定旣而大平但收盤又回堅英鎊最短成交價十一月份三先令二便士七五十二月份三先令二便士半一月份三先令二便士二五美金最短成交價十一月份七十元二角五分十二月份七十元一角二分半一月份七十元收盤時市况回堅於是英鎊售價長至十一月份三先令三便士十二月份三先令二便士七五一月份三先令二便士六二五美金售價十一月份七十元六角二分半十二月份七十元五角一月份七十元二角五分日金售價十一月份六十八兩二錢五分十二月份六十八兩三錢七分半一月份六十八兩六銀二分半銀行滙票定價在陰曆年内交貨者英鎊三先令三便士七五美金七十二元五角遠期則英鎊三先令二便士美金七十二元佛郎滙票購價一三五○枚昨日倫敦銀市中國售出市况收盤見平紐約市况近期堅定存底不豐 
[上海商業市况彙錄]  
　　金融 
　　昨日早市銀幣價爲七錢二分五釐七毫半較上日小去一釐二毫半午市收盤市價爲七錢二分四釐五比上日共小去二釐半出口已稀祗中國銀行裝往漢口洋十五萬元中國又由南京運申洋十萬元交通由杭州運來洋十八萬元友華銀行售出洋二十萬元價七錢二分五釐七五 
　　銀拆仍穩立不移息價早午兩市均爲七錢錢業前經議定最高至七錢故亦不能再大中國裝往南京銀八萬兩交通裝往杭州銀六萬兩 
　　昨晚止各銀行查倉庫存現銀一千八百四十三萬兩洋三千二百五十八萬元大條八十四條各錢莊查存現銀一百二十五萬兩現洋五百十五萬元 
　　公債票 
　　昨（十六日）各種公債市况甚爲穩固蓋市塲賣户較减而受主增多故市面轉俏金融公債現貨千元票開盤六十五元六角比前日收盤價大五分其後買户方面因價高不肯收受致一無做開十一月期開盤六十六元二角初時無甚上落迨收盤附近曾高至六十六元六角收盤雖回縮五分比前日已提漲四角十二期結果比前日大六角半收盤價爲六十六元七角五分整六現貨祗收盤時做出一盤價爲五十一元四角半比前日好起四角五分十一月期前市成交價常在五十一元五角左右十二月期除息開盤四十九元三角半其後曾高至四十九元八角收盤始回縮至四十九元半比前日只漲高二角整理七釐祗晨間做開一盤價計五十四元六角與前日行情相仿償還八釐由十六元跌至十五元六角計小七角餘如七長及三五年票等均無問訊故價未揭曉云 
　　國内滙兌 
　　昨（十六日）國内滙兌據上海銀行公會報告各滙市價大致繼續改貴京津銀滙各無改更銀元則同增四元五角北京公砝價爲一千零四十八兩銀元爲一千零十六元七角五分北京公砝價計一千零五十六兩銀元爲一千零十五元七角半烟臺烟估價爲一千零三十七兩半比前日改大一兩銀元仍計一千元漢口洋例續跌一兩五錢價計一千零二十三兩二錢五分銀元則又高半元價計一千零十七元其漲高原因仍由花用暢盛所致今後如常此不减則市價尙看漲九江南昌銀元各漲起一元價爲一千零十一元宜昌滙價均無改變計銀匯爲一千零三十二兩銀元爲一千零二十元此外各埠滙價仍無升降云 
　　外幣 
　　昨日各種外幣交易稍有起色蓋緣外滙内盤略疲標金趨堅故人心較好受主遂不若日前之沉悶進出交易尤以英美日三票爲多故市價同趨回高英票買八元七角五分比前日好起三分美票提高五釐價爲一元九角二分五釐日票改貴二釐價爲九角三分半法票買户仍稀假小二釐爲一角一分半其餘各票進出相等故市面無甚更變云 
　　金市與匯價 
　　昨日（十六日）星期五係聞出元月份標金之期交易極暢故上落頗大各匯交易亦異常旺盛同業中均係前市　而後市扖所以其價上午疲而下午堅標金亦由漲而轉跌人心因而不定大條銀來電近遠期均縮一二五近期掛三十二辦士八一二五遠期掛三十二辦士三七五十二月份標金開盤三百三十兩零三錢較之上日收盤祗小去一錢元月份標金亦即開出計開盤爲三百三十兩零二錢斯時掉期爲多頭貼進一錢在毛盤時交易暢旺亦有一兩餘之落計十二月份標金跌至三百二十九兩五錢又漲至三百三十兩零八錢元月份標金小至三百二十九兩七錢又漲至三百三十兩零七錢先令揭曉弗動惟有法滙大二十法郎香滙小二五東匯大二五俄滙大七萬五千羅卜其餘各價均無變動斯時標金十二月份爲三百三十兩三錢元月份標金爲三百三十兩零五錢掉期爲多頭貼進二錢各滙市况因業中賣者暢旺故逐步趨軟以致標金步漲至收盤時計爲三兩餘先令初開時銀行賣出元月份先令價三先令二辦士半買進三先令二辦士六二五又賣出元月份美滙七十元零二五買進七十元零半又賣出元月份東滙價六錢八分六二五買進六錢八分三七五斯時十二月份標金漲至三百三十一兩三錢元月份標金亦漲至三百三十一兩六錢嗣後則略回小數錢移時市况較前爲軟所以十二月份標金漲至三百三十一兩六錢元月份標金漲至三百三十二兩四錢掉期因標金見好故亦增爲多頭貼進八錢旋因略有賣者故十二月份標金跌至三百三十一兩二錢元月份標金跌至三百三十二兩之左右掉期仍與前不相上下未幾滙市各價尤見疲軟因而十二月份標金又漲至三百三十二兩左右元月份爲三百三十二兩七八錢之譜嗣因有某某等號賣出故標金回跌 
二兩二錢後至收盤時市面更形軟勢故標金十二月份最高漲至三百三十二兩六錢收盤元月份標金最高漲至三百三十三兩四錢收盤午後標金開盤三百三十三兩二錢爲後市之最高價未開先令祗有數錢上落計小至三百三十二兩七錢後又漲至三百三十三兩先令揭曉弗動斯時標金爲三百三十二兩七錢各滙市况轉而步硬緣同業中紛紛扖進所致計初開時銀行賣出元月份先令價三先令二辦士三一二五買進三先令二辦士四三七五又賣出元月份美滙價六十九元八七五買進七十元零一二五又賣出元月份東滙價六錢九分斯時標金爲三百三十二兩許移時市面略硬標金小至三百三十一兩五錢嗣後略有買者故又高至三百三十二兩二錢以後市况尤見趨硬是以標金步跌至三百三十一兩一錢後至收盤時市况較前更硬銀行賣出元月份先令價三先令二辦士六二五買出三先令二辦士七五又賣出元月份美滙價七十元零三七五買進七十元零六二五又賣出元月份東匯價六錢八分半買進六錢八分二五以致標金最小跌至三百三十兩零七錢收盤午後十二月份標金毫無交易惟掉期則較上午爲大價須多頭貼出九錢至一兩總計全市標金最高低相差爲三兩九錢其收盤價較之上日收盤價祗好銀四錢各匯交易亦極爲暢旺據業中人云日來標金倐漲倐跌爲數不小交易頗難着手然綜觀大勢恐尙在小面云 
[昨日夜車運出之寳銀]  
　　昨日（十六）滬甯夜車本埠大通運洋公司爲各銀行及錢莊運往南京寳銀九十四箱約計二十八萬二千兩云 
[兜售攙水棉花之究辦]  
　　上海棉花騐水局局長沈潤挹昨呈上海縣知事公署文云呈爲查獲濕花不服騐退照章送請訊究事竊案於本月十四日據本局檢查員古祥麟查獲兜售濕花之鄉户周魁榮肩挑濕花九小包攙水過重飭令退回不服呈解到局等情當經如法用電箱烘騐烘見七一五計每担攙水有十六斤半之多如此暴殄天物不獨顯違定章實屬妨害花業若不送請從嚴訊究不足以儆刁頑而維實業爲此按照本局簡章第十條將該鄉户周魁榮連同濕花九小包備函呈送鈞署察收訊辦云云沈知事據函後當將周魁榮發交警察所收押候訊明核辦 
[謝秉衡家刼案之盜匪定罪]  
　　老垃圾橋北首阿拉白斯脫路二十二號門牌謝秉衡家於本年正月二十一號夜被盜持械入室刦去値洋二千餘元之衣飾現洋一案業經新閘捕房包探張盛全與西探羅炳生先後緝獲盜匪孫子安·湯錫林·陳老四（即全福）等三人解送公共公廨迭經訊供各情屢誌本報昨晨由關正會審官會同英馬副領事升座第一刑庭研訊先由事主代表律師上堂陳述案情並稱捕房查得第三被告陳老四尙有搶刦馬霍路四百二十四號門牌林永之家値洋五千元之衣飾言至此即令事主家女傭潘范氏到堂詰據氏供是夜來有盜匪三人見第三被告手執利斧登樓鑿去銅鎖開箱搜刦首飾而去尙有二人之面貌已認不清楚等語繼由證人武林旅館用人王楚堂投訴前有兩人庽於二十二號房間内其循環薄上註明章錫林·趙老四惟該二人之而目現已不能辯認云云又據第一被告孫子安供稱夏曆去年十二月初五日由江强生邀往武林旅館内見張文祥·陳老四及湯錫林弟兄二人均在商議搶刦陳老四執有利斧我與湯錫林在外把風陳等入内約一刻時出外後來同往蘇州將所搶飾物變價我分得贓洋一百十元湯得二百元事後我到上海遂即被捕現尙有三人在逃是實又據陳老四供稱湯錫林當時未往搶刦後在客棧内遇見所搶金飾由我帶往蘇州變得價洋五百餘元我與孫·張二人各得洋一百元二百元交與張文祥帶滬轉交與湯錫林迨回滬遇湯言一百元已收到訊之湯錫林延慕思律師到堂辯護否認同往搶刦及分得贓洋堂上核供磋商之下宣判孫子安押西牢五年湯錫林押二年陳老四因有另案着仍帶回捕房候再訊核 
[西華德路之越貨案]  
　　西華德路同新里一千七百四十九號門牌陳金鎔家前晚八時許突來盜匪多人兩盜在外把風兩盜擁入内室一盜執有手槍向事主眷屬嚇禁聲張翻箱倒篋當將金鐲一副·金戒一只搶刦得贓呼嘯而逃迨該管滙山捕房聞警立飭通班中西包探前往兜拿奈盜匪早已遠颺該探即向事主詢明盜黨面貌服式回稟捕頭諭令各捕房一律查緝贓盜務獲解究云 
[地廳審檢長赴蘇]  
　　上海地方審檢兩廳沈車兩廳長均因要公於昨晨同乘火車赴蘇謁見高等廳審檢兩長面陳一切云 
[釣船夥因購糖果被毆身死]  
　　釣船金順元此次由浙江裝運柴爿來滬停泊南市王家碼頭該船夥余小妹係台州人年二十八歲前日下午有混名小阿妹者駕一小舟在浦中叫賣糖果余當與之交易嗣因爭多論少互相衝突余本懦弱阿妹力大當將余打傷即駕舟逸去迨釣船舵工施阿三·見證蘇子潮等往看余已斃命施等情急報告水巡隊由潘隊長飭警往拘小阿妹已聞風逃逸乃命十六舖地甲投報地檢廳稟請相驗諭候委檢察官等前往相騐 
[匪刦駿發小輪未成拘獲兩盜]  
　　招商内河輪船局之駿發小輪前晚由滬拖帶慶利等船兩艘駛至滬西睇新涇西首野鷄墩附近忽有匪船一艘從後追趕明火執仗揚帆如飛喝令停輪匪船駛近輪旁手扶小輪檔木躍上四人逕入大餐間持槍搜劫該輪司機等因前數晚已有戴生昌源祥小輪途遇匪船截刦未成早有準備立即加足速率開機飛向前駛匪船不及追上餘匪均未登輪迨小輪開至黃渡各船夥偵知躍上之四匪尙在大餐間肆刦遂各執木棍一擁而入將甲乙二匪打倒其餘二匪則被由窗口躍出鳧水逃逸後在拘住之二匪手中奪獲手槍二支當經各船夥將獲匪用麻繩縛住至翌晨抵蘇後解送吳縣地檢廳訊案 
[吳淞商埠局布告]  
　　吳淞商埠局昨發出第六號布告云照得本局規畫興築泰興路前經布告在案現將路線延長自外馬路關橋起越鐵路同濟路至泰興菴橋止完全成一直線不日開工建築所有路線經過應用地畝依照本局築路收地規則給價收購茲定於夏曆十月十五日起發給地價各該業户等務須準期携帶方單來局領價切勿自誤恐未周知特此布告 
[昨晚東穿心街之火警]  
　　昨晚十一時城内東穿心街一百八十八號唐興昌假翡翠店忽告失火延及左鄰周和愼麫粉店其右鄰之趙源盛京貨舖亦焚燬幾半後進共燬四五幢據鄰近云起火時烟熖頗猛又遇微雨故烟火濃佈半空勢若極猛時小世界京劇塲觀客誤爲院内失火皆驚惶失色間有向戲台奔逃一時秩序大亂後經西段救火車趕到即將火撲滅至十一點三十分烟熖亦熄唐興昌對面雜貨舖之門面因受火熖焚灼亦成焦灰惟店内殊無損失云 
[命案兇犯判押四年]  
　　前在十六舖内三清池浴堂爲擦背之劉世榮於今年三月十一晚在法租界小東門泰昌里弄内被流氓趙阿才（綽號生鐵蛋）糾同張洪卿·許金寳等向劉拆梢不遂動手行兇將劉毆斃後由探捕到來祗將張許兩人拘獲趙逃逸無踪解經公堂將張等判押外通緝趙阿才在案現爲探目任水揚·潘瑞福·包探吳炳泉·陶得勝偵悉將趙拘獲帶入捕房昨解法公堂請究先由原告之家屬劉袁氏遣姪某甲代到投訴當時被毆情形請求伸雪詰之趙阿才供認行兇不諱聶讞員商之法副領事葛君判趙押西牢四年期滿永遠逐出租界 
[妓女受虐交濟良所擇配]  
　　女子王二媛被其父母價賣與福建路七百二十號門牌雉妓院内爲娼因遭鴇婦林戴氏虐待該女不堪其苦而又不敢走避適前日被專查妓寮之西捕頭摩豪與華捕阿桂查見遂將其送入濟良所該鴇則拘入捕房着存洋一百元保出昨經公共公廨傳訊林戴氏畏罪不到由王女上堂訴明被虐情狀中西官判王二媛准發濟良所留養擇配 
[勒迫罷工罰洋三元]  
　　本埠南北市漆匠現因生活程度日高要求各作主加給工資未遂一律罷工已有三日前日午後有漆匠趙有甫·施洪如·吳龍才·吳彩生·王阿二等同至甯波路三百八十五號門牌張林記木器店内迫令同業張海生等罷工不允百般吵閙王在喧嚷間適老閘捕房包探王德標與五十六號西捕經過詢悉情形以趙等不應聚衆勒令罷工　碍治安當將趙等一併帶入捕房昨解公共公廨經中西官訊明以被告等實有不合判各罰洋三元充公示儆 
[搶刦賭洋判押半年]  
　　流氓王寳福先後糾黨闖入百老滙路三百七十號門牌婦人林韓氏·五百二十二號林張氏·五百四十八號方方周氏等三家搶刦又　雀之賭洋十餘元逃避嗣被探目楊阿泉拘解公共公廨諭令押候訊究在案昨晨由李襄讞會同美韋副領事提審屬實判决王寳福監禁西牢半年示儆 
[烟紙店被刦]  
　　前晚有匪徒六七人手執小刀行刦小沙渡鹽城人王文鳳所開之烟紙店當被刼去大洋三十一元·小洋五十一角·金環三只·衣服十三件·花被一條由事主與其夥張樹月當塲抓獲江北人蔣鳳竹·花長有二名扭控四區昨經劉署長研訊二被告堅不承認奉判押候調查核辦 
[冒名騙捐分别判押]  
　　甬人董任生·朱祥甫因冐用慈善會名義手持捐簿向公共租界内各居户騙財爲老閘捕房華探目黃潤甫查獲將二人拘解公共公廨奉飭押候訊究在案茲經黃探查得董等先後騙取關正會審官及陸襄讞等捐欵於昨將董等押解公廨經中西官訊供不諱判董押西牢半年朱押二月分别示儆呈案之捐簿等銷燬 
[控被撞傷判賠銀兩]  
　　法工部局職員麥齊前延郭蘭克律師代表投法公堂控蔣昌林所雇之汽車夫王連生將原告撞倒受傷請求追償損失銀一千兩等情一案奉判聽候宣佈堂諭飭遵在案昨經中西讞員商明堂諭判着兩被告共同負擔賠償銀五百兩堂費亦歸被告負擔被告不到罰銀十兩充公 
[因賭開槍案註銷]  
　　粤人楊森因與民國八年九月二十七號夜有人在虹口武昌路因賭起釁開槍一案有關經公共公廨出票飭提日前被探緝獲解由公堂諭交五百元保候訊已誌報端昨晨提審由九百二十五號華捕到堂證明昔年係被告因賭起釁與人在武昌路鬭毆嗣被告逃入弄内開放手槍一響我亦開槍還擊惟各無損傷云云被告楊森延卄維露律假辯護否認槍係楊所開放要求將案註銷中西官核供磋商之下以證據不足判本案應即註銷 
[誘買花會罰鍰有差]  
住居虹口西華德路八百八十二號門牌之張明亮因充當花會航船四出誘人購買花會被包探陳儒海查悉協同一百零四號西捕於昨將張及其二房東劉尙初拘解公共公廨請究經中西官質訊之下判張罰洋四十元劉罰二十五元連同抄出賭洋一併充公花會字據銷燬 
[一週間之車輛違章案]  
　　前日下午公共公廨車務公堂開庭傳訊車輛行駛違章案共五十起内兩起註銷餘均分等判罰茲將被罰人名數目彙誌如下德國人休老門罰洋二十五元談金龍·岑冠南各罰十五元李瑞全·顧錫方·馬小榮·朱阿坤·劉貴生·俄人柯阿加各罰十元李阿朝·蔡利夫·吳松茂·蔡利生各罰八元李全根·朱貴清·戴寳全·張福清·徐大妙·楊榮孫·俄人戈培爾各罰五元兪愛寳·方阿福·張家麒·趙長生·嚴阿金·唐瑞福·丁阿敏·黃瑞卿·劉金貴·張和新·童阿橋·沈士森·各罰二元蘇春樹·章本義·崔喜子·趙洪桂·王阿二·沈阿根華阿根各罰兩元顧阿土·高瑞林·陸亦來·倪阿寳·周福記·黃根生·張小弟·田瑞慶·俄人格林斐爾各罰一元以上罰欵一併充公 
[公共公廨訊案彙錄]  
　　昨晨公共公廨民四庭先由李襄讞會同美雅副領事訊理劉貽德堂延佑尼干帮辦旐乃德律師訴已閉合衆交易所違背租地契約案被告延海德禮律師辯護結果改期特别訂訊被告所欠租金兩月着保人先行清付次由兪襄讞會同雅君訊理㈠郭上琦延博良律師訴周阿水欠房租洋案結果存廨洋四十元准原告領去㈡婦人許徐氏訴許海棠案結果准予銷案㈢賀圭慶訴徐伯勳不交殷欵案結果改期續訊民一庭由關讞員會同英馬副領事訊理信成猪油公司訴楊俊卿不理擔保江連科欠洋案結果被告張俊卿繳洋四百元先交原告具領徐欵着按月拔還洋二百元如該被在内地官廳訴江連科案勝訴應着如數還清如不遵判按月繳洋即將該被店舖發封並提被告到案訊究民三庭由張襄讞會同美阿副領事訊理美商美盛公司訴大興全花號主周蘭陔定售花衣少交一百擔請追損失案由原告代表許理律師上堂聲明前因定單上之砠字不能解釋函候棉紗公司調查茲已查復應請將案判决云云被告亦延律師代辯結果着被告償還原告損失銀一千兩完案 
　　又午後民四庭由陸襄讞會同美阿副領事訊理㈠濟大典當延台維斯律師訴裕盛號不理借欵洋五千元案該律師聲明此項借欵係有美册寳山一七五號道契抵押迄未來贖應當過户請求准予先行登報云云結果登報十四天候期滿後再行核辦㈡金忠信延許理律師聲請破產案債權美商訴追欠欵二萬餘金判决後分文未得故延律師到堂反對結果准予破產着出立興隆票交原告收執嗣後有資力時再履行判决㈢張秉衡訴榮楚臣欠洋案結果被告無故不到原告呈堂之證據認爲確鑿可信應准予即時判决着償還原告洋三十三元堂費歸被告負擔民三庭由兪襄讞會同美雅副領事訊理美商上海飛鷹汽車公司訴德國人康納司倍欠汽車價銀案原告代表慕思律師以被告將欵歸國請求諭令交保候訊被告代表甘維露律師辯稱被告近三年内並無歸國之意要求免保結果被告應於三日内交三百兩舖保或存現洋保候訊民二庭訊理俄僑錢債案從略 
來函 
[紗布交易所來函]  
　　逕啓者閱十六日貴報載華商紗布交易所内之陳仲達私用帳洋一節陳仲達係鄰居三星號夥友與本所無涉應請更正以昭實在上海華商紗布交易所啓 
 
 

Page 16

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *   
 
 

Page 17

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *本埠新聞三 
[冬令用品織售多種]  
　　五馬路大新街口·鴻興織造廠經理爲葛君製就各種冬令應用品甚夥其價如下各種花色小孩絨帽自五角五分至一元各種呢帽自八角至六元七角各種絲巾自四角八分至二元六角五分蜜蜂牌絨線每磅二元八角絲羽巾每條四元七角五小銀箱自二元至三元二角各種絨毯自二元三角至三元七角五分云 
[新食物又添二項]  
　　南京路泰豐罐頭食物公司連年製售各項罐頭食物爲數頗多近更新出辣椒醬與蕃茄汁二種此二品爲舶來者貨居多辣椒又名辣茄性質清凉潤脾開胃消除腸熱產於粤之甘竹地方今該公司將此品聘名師以新法製鍊成醬沾濡肉食味甚甘美又蕃茄汁一種產於歐洲移植於我國其性質與辣椒相類今亦用新法鍊成醬汁烹飪調羹實爲佳品現該公司業已出品陳列櫉窗辣椒醬分大中小三種瓶裝置大瓶售四角五分中瓶二角五分小瓶一角五分蕃茄汁分大小二種大瓶四角小瓶三角云 
[冬至皮貨禮物之準備]  
　　先施公司皮貨部現預備各種上等皮貨如玄狐·紫貂·干尖·灰鼠·銀鼠·種羊·營狐等目下定價較低以供各界在冬至節用作應酬禮品云 
[新到冬至卡片及用品]  
　　永安公司文具部新由歐美運到冬卡一千餘種大小俱全有風景人物花卉等每張五分至一元五角其中最特色者用羽毛製成鸚鵡山鷄等每張小號一元一角半大號一元六角半繡花每張六角或一元不等其餘冬至用品甚多如請客卡片·大菜卡片·牌紙等極多價目其廉又到康克令自來水筆數十種每枝零售由四元二角半至十餘元不等包金自來水筆每枝九元半至十二元五角該筆現歸永安爲中國總經理云 
[純潔白蜜之製售]  
　　三洋涇橋南首·福華大藥房近向美國運到大批純潔白蜜該藥房又加料煉製裝瓶出售分大·中·小三種大瓶售洋七角半中瓶售洋四角小瓶二角半樣瓶則售一角今該藥房正在廉價如於本月（十一月）三十日以前往購者可照此價再打七折時値冬令此蜜可治紅腫·粉剌·凍瘃·及面部乾燥等云 
[洋務職業公會之會議]  
　　愛文義路洋務職業公會昨晚九時開常會由王濟康主席包志澄紀錄㈠主席報告收支賬略㈡報告會員張文黻來函㈢提議本會建設問題㈣聯誼科事㈤交誼會日期候會場接洽後再行宣告議畢散會　 
[出版界消息]  
　　工商新聞自王鈍根任總編輯後内容愈見精采第二十九期定今日出版自三十期起將擴充爲三張云 
　　新新橋半畦園主任徐君等現擬組織里聞旬報約於明年陽曆正月出版南市生大莊及九畝地德潤里二處爲駐滬籌備處云 
[儉德會積極勸戒烟酒]  
　　儉德儲蓄會前日下午五時半開評議會專爲討論沈公謙·李經緯二君提出之勸戒烟酒事業已一致贊成决定積極進行其提出辦法如下㈠禁止本會辦事員在會所内吸烟飲酒違者停職㈡在本會會刋及各種印刷品中處處加以勸戒烟酒文字圖畫並加印單本廣送各界㈢隨時在各地張貼「烟酒爲害·儲蓄有益之圖畫」廣告並在車站車輛上實貼先向滬寗滬杭磋商再接洽各路㈣常川開會演講烟酒儲蓄利害之比較佐以各種游藝㈤增設特别儲蓄其大意爲特别儲蓄會員入會時須認定戒烟戒酒之一種由該會發給特别徽章一證書一儲蓄盒一徽章須佩之衣襟證書須懸之廳堂俾免强請及置備烟酒之累儲蓄盒須每日投入節省之烟費或酒費洋一角按月由該會派員開取十年滿足還本加利可得四百元並可隨時到會享受各項利益並不另取會費惟入會後不能再犯烟酒違者須納費懺悔等云又聞此項儲蓄辦法先於本年徵求會時廣爲勸導再於新會所落成後舉行大規模之運動云 
[十人團將追悼汪濤]  
　　南陽橋救國十人團理事汪濤君於本月初三日在甬故里逝世汪君生前對於社會服務異常熱心爲首創該會之一人此次患腦膜炎卒至不起該會同人咸極痛惜昨晚開理事會議决召集全體會員開追悼大會以誌哀思云 
[今日之二演講會]  
　　寰球學生會寰球中國學生會於本星期六（十七日）下午八時請美國蔴省理工大學工程師周厚坤君演講題爲「儲蓄與投資」朱織雲君演幻術曾坤耀君奏凡亞鈴並開演最有趣味之活動影戲往聽者可先向該會索取入座券云 
　　國語專修校法租界南陽橋國語專修學校自十一月一日開辦國語師範科以來每星期六下午必延請校外名人演講本星期六講者爲世界語研究家陳兆瑛君題爲「世界語主義」下午四時半開講各界均可往聽云 
[甬社第一次徵求會議]  
　　旅滬甬人組織甬社設籌備處於派克路四十六號於昨日午後六時開第一次徵求會議到者二十餘人由吳梅庵主席㈠報告各處來函計四十三件都係贊助及加入者公决去函覆請至籌備處報名入社㈡徵求分數公决定二十隊每隊以十分爲最少額逐日報分一月結束㈢社章公推余星北爲起草員吳梅庵陳錫文爲審查員於下期常會提出討論議畢散會 
[壬戌社職員常會]  
　　本埠壬戌友誼社前日下午二時開職員常會到者十九人樂樹滋主席議案如下㈠金法郎案我國已有將法使非正式承認之說滬上各界憤激萬狀本社應如何表示公决聯絡各公團一致否認㈡李厚基謀長蘇案公决反對㈢臨時動議由周俊起言閘北寳通路廣豐米店陸春江來函要求加入本社議决由文牘部備函歡迎末由主席報告黃渡支社錢申之來函畢散會 
[青年會之平民敎育運動]  
　　中國青年協會因鑒於社會失學者頗多特設平民敎育部從事平民敎育運動特編平民千字課一種限四個月畢業今夏幹事晏陽初·傅若愚二君在烟臺·北京·嘉興等處與當地敎育界通力合作創辦夜校成績頗著現聞晏君將赴武昌漢口一帶從事運動明後日即擬携帶影片書籍乘輪出發 
　　又四川路青年會所辦平民學校業於十二號開課即以大講堂爲課堂入校報名肄業者日益增加大槪以店舖學徒爲多每晚七時開課成績頗佳現該會以大堂寬敞尙可多加學生凡各界熱心敎育之士願介紹不識字兒童到彼就學均甚歡迎云 
[兩江女師開游藝會之確期]  
　　下星期日（二十五）下午一時 
　　兩江女子體育師範爲籌募校金特假新舞臺舉行游藝大會已誌本報茲悉凖於下星期日（二十五）一時正舉行節目中之凡啞鈴合奏及該校之英文歌等均頗可聽至月樓昨日售出者爲羅冠英·任矜蘋兩君各一座車廳長顯承等亦有贊助云 
[大同樂會之新組織]  
　　宗旨···研究中西音樂歸於大同 
　　愛多亞路大同樂會以研究中西音樂歸於大同爲宗旨現已籌備就緒並訂定規則及簡章内容計三部㈠研究部分學理（如中國律學韻學雅俗曲譜西樂典西曲譜中西詩歌）技能（如中西絃樂器管樂器中簧樂器西鍵樂器中笳樂器西喇叭樂器中械樂器西擊樂器中西歌曲唱法東方古舞西方蹈舞）等並另設專門學校刻正籌備進行㈡編譯部編譯各種樂書曲譜如雅樂新編·簫笛新譜·琴學源流·琴瑟合譜·中國樂史等㈢製造部製造中西樂器並附說明書已出十八種如共鳴丈（用同律之簫笛兩管合成一手杖）雌雄簫笛大小忽烈三清單雙絃奚琴匏琶十五絃箏瑟二十五絃頌瑟三十六絃洒瑟七絃琴箜　文廟樂器等該會所發宣言如下 
　　世界音樂中國發明最早具有天產之優美材料絲桐　竹製爲樂器皆能妙合天倪善達人意復經千聖百賢之制作提倡故古代音樂非常發達文化之隆亦非後世所及漢晋以降因一時宮調混淆學者未能澈底解决著爲樂典遂使根本退化愈形愈下歷史上所尊爲禮樂古風者完全墮地可勝歎哉推之西樂原理本同技術各有特長如欲光大國樂與西樂相濟非大加研求有爲功敝會同人有鑒於此爰集是會先設籌備處於上海愛多亞路一千零四號内容分三部爲入手辦法㈠研究部設中西音樂研究社·游藝會·及專門學校以期培養人材㈡編輯部因近世尙無具體之樂典樂書正當從事編輯以冀學說之完全㈢製造部中國現行樂器工料粗劣律音多不完備考其來源皆胡樂遺風實非古制加以末流俗樂久爲士君子所吐棄今欲提倡國樂尤當以改良舊式樂器爲急務三者並進然後中國方有音樂之可言故本會對於西樂主專習對於中樂則主稽古與改造務使中西方得相濟互助之益然後絜其精華提其綱領爲世界音樂開一新紀元以完本會大同二字之目的但茲事體大又屬創舉非少數學力所能逮願與海内外同志通力合作以底於成不勝翹企之至 
[蒔花會將開菊花會]  
　　本月二十日···在市政廳 
　　本埠蒔花會每逢冬初輒假座大會塲開賽菊大會今歲已定本月二十號仍假市政廳開會凡有佳菊欲與賽者須先向該會接洽由白渡格公園首克葛利君Ｍr·Macgregor給以標章章上須由該會幹事蓋印然後將與賽者之姓氏寫上以便繫於花上在開會第一日上午九時半前與賽者及其助手亦須留在會塲至十一時始可離會如欲將已摘下之花朶與賽者則所需花座或花瓶等須自備此外尙以頂上蔬菜之比賽惟與賽之蔬菜在上海培植者始有效云 
[郵信截止時間表]  
　　來往地點　火車或輪船　平信　掛號信威海衛烟台天津通州今晨（十七）八時半八時愛琿（取道浦口哈爾濱）火車上午十一時十一時俄國歐洲（註明由浦口西伯利亞墨斯科往者）火車又又西伯利亞（取道浦口赤塔）火車又又馬尼亞澳洲紐絲綸（取道香港）麥堅尼總統下午二時一時半香港廣州麥堅尼總統下午二時一時半牛莊宜昌晚九時九時威海衛烟台天津景星晚九時九時汕頭四川晚九時九時汕頭定生晚九時九時香港廣州（包裹）樂生晚九時九時香港廣州樂生晚九時九時長江各埠火車與輪船晚九時九時 
[「助夫成名」影片之評論]  
　　本星期二晚彭子夢九偕予觀劇於大戲院是日所映之片原名WhatEveryWomenKnows該院譯爲「助夫成名」統觀全劇餘味實多劇中情節大旨演一克自左起（一）著名電影明星兼導演家佛倫克勞特ＦrankLloyd佛氏演戲時輒爲劇中之主角㈡明星惱門塔文NormaTalmadge女伶㈢電影明星康惠泰利ConwavTearle若輩安坐汽車上察視同班中之其他演員此影在若輩攝演AshesofVengeance一劇中之馬上劇鬭一幕後所攝此片係惱門塔文女伶爲美國第一影片公司所演之最近一片云 
守本分之女子雖丈夫貴顯家境裕如尙不棄其佐理家政之職務事針黹如故且爲其丈夫任打字之職蓋其夫在政界中活動而有政見及演說辭等皆出於其手不意其夫所懷不良一旦顯貴見室人陋樸即恝然忘之會有魏李氏者Ｓ家中藏書甚富時爲胠篋者覬覦因命兄弟弱妹等羣匿於别室以觀究竟迨晚果見一人踰垣穿窗而入旣入即啓電燈並在書廚中擇一巨册在燈下抄寫雖爲魏李氏兄弟等立其身後亦不之覺迨詰之則慨然自陳予每星期必造府二次挑燈抄讀實因家貧不能購書此外無所求魏李氏兄弟等奇之乃假以三百金並告之曰如他日果學成者則弱妹當爲君執帚也胠篋者名約翰聆魏李氏兄弟之言感其盛意遂允焉 
　　飾約翰者爲鼐其兒康乃沈毅果敢之態流形於色表情亦恰到好處飾魏李梅琦（即魏李兄弟之妹）者爲魏爾孫女伶貌不出衆而其謹愿樸實之狀深合於劇中人當其與尙約翰結褵後偕其夫赴選舉之塲見時髦女子足履高跟之鞋光澤生香不覺自慚形穢習俗移人乃此劇之微旨迨其夫當選富女薛皮兒一見傾心其夫卒爲富女所惑漸疏結髮之妻當見其夫贈項練與富女時一種似怨如慕之表情雖不能如林麗甘熙而亦能動人心坎耳旣而佯作尋覓項練狀而向富女索還其智亦不可及不意尙約翰竟直陳項練係贈富女者後約翰與富女同居預備演說辭竟屢易其稿不能稱意富女雖妖艶不若荆釵妻之能旣而梅琦（即約翰之妻）擬就演稿携之訪子爵夫人曰演稿予已擬就惟不欲與尙耳富女聞之乘機竊之（按富女偕尙居於子爵之邸中子爵夫人爲富女之姑母也）送至國務員范乃渤氏范欣然出告尙曰予頃閱君稿甚堪爲君前途賀尙深爲不得後經子爵夫人說明係梅琦氏擬尙至此乃與梅琦和好如初始悉已之功名如非細君之贊助不能成也吾國志士一旦得意頓忘糟糠之妻者殊不乏人觀此劇後亦可廢然思返矣（明炯）十一月十四日 
[評大戲院之「斷頭將軍」]  
　　上海大戲院近日所映之歷史名劇「斷頭將軍」原名爲愛昔斯伯爵（TheEarlofEssex）演者均德人而情節演英國女伊皇利沙伯時之宮闈秘史因德人所演之影片滬上實屬罕見故賣座尙不惡記者入塲已九時半恰映愛昔斯伯爵奏凱回朝飾愛昔斯者爲友勤克勞發（EngeneKloepfer）精神奕奕頗合軍人之態飾女皇者表情亦佳飾愛昔斯之忠僕克夫名卡兒黑塞（CarHuszar）爲一滑稽角身矮體胖一舉一動頗可發噱飾愛昔斯之情人羅蘭者貌旣美麗身亦苗條表情亦甚細膩以德國婦女粗獷者多若如羅蘭者誠傑出者也内中穿挿動觀者極多背景亦頗可觀德國向不以影片著名者今見此劇嘆觀止焉（圓敵） 
 
 

Page 18

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *[婚禮新誌]  
　　今日（十七）午後三時夏東曙君與孫鳳林女士將行婚禮於二馬路太和園大廳由張葆初牧師證婚介紹人爲范濟臣沈學文二君夏君係前商務印書館夏瑞芳君之姪在該館辦事多年孫鳳林女士曾要梵王渡聖瑪利亞女學肄業後畢業於湖州湖郡女學現任閘北震南女子中學敎務主任云 
[記者會今日開二週紀念會]  
　　下午一時起···在西藏路寗波同鄕會 
　　上海新聞記者聯歡會定於今日（十七）下午一時起在西藏路寗波同鄕會開二週紀念游藝會其預定節目如下㈠報告（臨時主席）㈡西樂（上海音樂俱樂部）㈢幻術（三廉學社）㈣影戲（明星影片公司）㈤國技（中華女子公學）㈥中樂（中華音樂會）㈦影戲（上海影戲公司）㈧唱片（中德商店）㈨新戲（客串諸君及會員）㈩閉會 
[中國赴澳球隊二隊員回滬]  
　　因受不平待遇氣憤歸國 
　　南洋通訊社云本年夏間澳洲方面曾由密勒氏（A·H·Millard）來滬力邀中國球隊赴澳比賽遠東運動會華委員會開會討論卒與通過遂促華南華東各優秀選手南遊且與密勒訂定每屆比賽所得補助中國球員之約雙方同意即由華南選出十三人·華東三人定名中國足球隊鼓輪赴澳此七月間事也據聞到澳甫兩星期球隊即受强迫更簽新約約内有一私人合同載明中國球隊須受澳洲旅行公司之指揮收入盈餘槪爲該公司獨享此外並不提及中國遠東運動委員會及澳洲球隊之名尤可異者該公司實祗七人共出資一千五百磅約合華幣約一萬五千元前後比賽計觀客十五萬六千人共計約收入一萬五六千磅合華銀十五六萬元除一切費用當盈餘十餘萬元密勒氏得一萬元澳洲足球隊得三萬元餘皆飽公司中人王振井申國權兩選手聞訊之下即據理力爭且拒絶簽約事聞於澳首都中國總領事署經領事之調停簽約者留反對者回國王·申二君遂束裝離澳現已抵滬云又申王兩君對於華南辦事人尤多不滿之處據其自述云此次中國足球隊之管理莫慶君即華南體育會之會長對於華東球員時加抑制每次比賽皆用彼華南十二三人包辦而十二三人遠道奔波連連比賽不與休息於是輾轉疲乏所向多敗計十四次中敗七次和五次勝僅兩次耳對於此種辦法外人與報約多有評其失當者欲爲祖國揚威反而騰笑他邦可悲可歎未離華前爲中國足球隊捐欵者已達二千零七十元而莫慶君則悉舉此欵充華南體育會會費雖移書質問亦置之不答澳洲殷商華僑亦曾收集巨欵捐與中國足球隊而堅持用華南體育會名義以便私圖且力勸華東選手爲該會會員以期利益均沾其餘旗幟·徽章·演說辭·來往文件·報章記載歡咱歌·球員制服皆用華南之名申王等華東選手曾屢次嚴重責問據理抗爭而數受其欺最後忍無可忍不得已先行回國聞二君已將上項事實提出全國運動委員會公判且與澳洲公司交涉云 
[昨日之菜市]  
　　昨日南北市小菜場之各菜價目如下 
　　北市南市北市南市蝦每斤三角五分八百四十文甲魚每兩三十五文三十文青魚每洋三斤半三斤黃魚每兩三十文二十五文鹹蟹每兩四十文四十文鯽魚每兩四十文三十文鯧魚每兩四十文五十文鴿子每只二角二角半牛肉每斤三角二角半鮝魚每兩三十文二十文猪肉每洋三斤半三斤半黃荳芽每斤一百文百五十文草頭每斤一百文七十文菠菜每斤八十文一百二十文薺菜每斤一百二十文八十文銅盆魚每兩四十文三十文毛蚶每斤一百二十文一百文蟹每兩三十五文五十文鴨蛋每只四十文三十五文羊肉每斤三角二分三角雞蛋每只三十文三十文雄雞每斤三角二角五分蛤蜊每斤一百六十文百八十文鴨每只八角七角茭白每斤一百廿文一百二十文白魚每兩二十文二十文烏賊魚每兩三十文三十文天津菜每斤八十文一百文醉蟹每兩五十文二十五文冬笋每兩三十五文芋艿每斤八十文一百文蚶子每斤一百八十文蛙肉每兩二十文二十文 
[果品市消息]  
　　近日台橘到貨甚多佳貨每擔市售八元次則六元拆售價每斤一角·或八分·六分不等攤上零星售價每只五十文·至二三十文其味尚可適口云 
[戲劇協社討論公演日期]  
　　陸家浜職工敎育館戲劇協社自新章訂定後社務日形發達南方大學扮演「潑婦」劇中于素心之朱雨軒君童話作家陳鼎元君及勤業女子師範之包朱二女士亦經歐陽予倩谷劍麈劉筠秋女士之介紹加入該社該社社務主任殳鳳梧君已於昨日遍發通告定明日（十八）下午二時舉行劇務會議討論公演「潑婦」日期云 
[律和票房停止演日賑劇]  
　　日災協濟會前托吳心邀律和票房於今明兩日在大世界演劇籌欵現因地點交涉未妥業已中止云 
[京劇訊中之梅蘭芳朱琴心]  
　　梅蘭芳展期至陰曆本月廿日左右來滬 
　　北京蘇宅最近與行堂會梅蘭芳等均往演劇先爲朱琴心之「鴻鸞禧」琴心飾金玉奴姿容清秀化裝樸素嬌小玲瓏唱「人生在天地間原爲俊醜」一段將心中思想由唱而現出莊重神氣甚合明禮達義的女子身分出門見有一個窮人臥在門前問其因由恰似小姑娘嗔怪態度聞其苦况由贊嘆中現出惻隱之心莫稽喝豆汁時玉奴一而看其喝一面慢慢問其來歷莫稽說出玉奴似又羡其才由憐而生出敬重之狀琴心做來妙極金松回家怪其不應將莫稽喚進玉奴告知原委其意仍欲周濟以言語感動伊父之心此處琴心演來最爲傳神莫稽欲别玉奴說你可不要走吓一面跪下一面回頭看嫣然一笑又羞又怯 
　　與莫稽結婚後則喜氣揚揚聞莫稽貪戀已包無求取功名之意心甚怏怏現於面上勸其上進又是一種鄭重神氣得仲後報錄報喜金松父女欣喜已極莫稽念報單父女進前要看不料莫稽現出傲慢之意不令伊父女看玉奴呆怔由喜中一面往後退一點一點現出产得勁之態看看伊父看看自己心雖悲憤至此已無可如何琴心做此形容盡致令人觀之拍案叫絶不愧名伶二字被害遇救夫妻團圓玉奴令僕婦以棒亂打并叱其忘恩負義雖聲色俱厲終念夫妻情義亦有不忍之意琴心做此最爲傳神棒打一塲最難做論莫稽所作决非以打便可以折其罪林知府叱之於前玉奴旣非潑婦似不宜變本加厲而痛責之於後琴心做戲處處留心故其無論演何戲均見精采又加繼仙飾莫稽蕭長華飾金松劉景然飾林潤尤爲此戲生色不少 
　　又有一劇評謂朱琴心飾金玉奴初見莫稽倒臥自己門外面上露了驚惶之色以手撫之知尙未死又轉驚爲喜眞是一幅絶妙佳畫未卜誰能出而形容之見父歸怒氣冲天面部又現出一種驚惶之色及至詢問其父爲何發怒始知爲此倒臥心中似已略有主意乃就原尾一一叙出繼之以哭此亦女兒常態見父已能諒解其心面上又現出一種憐惜莫稽的神色極其好看莫稽告别戀戀不肯捨欲行攔阻又恐爲父所怪欲不攔阻又恐莫郎走去眼睛一轉計上心頭遂藉事阻攔在他伶此處多不留意琴心獨作出一種想計情形然後阻攔極與該情形相洽夫妻談心勸其赴京考試及聞莫郎不肯上進又現出生氣的神氣來莫郎說出願往赴試不覺又喜上眉梢第二次報錄至莫郎手持報單欲行觀看玉奴歡歡喜喜上前觀看及看莫郎神色不正由喜色一變而爲悲色漸漸而至於哭矣 
　　此劇下爲馬連良之「珠簾寨」亦有精采次則「汾河灣」尙小雲飾柳迎春小雲唱工余屢論爲過剛今日唱工似已較往日唱工稍柔從諫如流可喜可賀出入寒窰時之做工極佳貫大元飾薛仁貴殊無可取之處然在窰前一段慢板則極好聽次則「羣英會」此戲匹配頗佳王鳳卿之魯肅唱做俱妙不失老手郝壽臣黃蓋自非凡輩朱素雲周瑜頗爲賣力小生中良材也他若于雲鵬之曹操李鳴玉之孔明亦均盡展平生尤以蕭長華之蔣幹爲最出色次則「落馬湖」楊小樓黃天霸爲空前絶後之佳作斷非後生小輩所能望其項肯也次則「嫦娥奔月」此劇爲蘭芳拿手好戲演來自有可觀下爲龔雲甫之「遇后龍袍」楊小樓梅蘭芳王鳳卿之「回荆州」均佳搆也 
　　梅蘭芳前擬陰曆本月初十左右來滬共舞台演劇現因事躭延將於本月廿日左右始來滬云 
[集會表]  
　　陽曆本月時間　地點　召集者　事由十七日下午一時寗波同鄕會記者聯歡會二週紀念會十七日南市烟兌業衆和社討論會十七日西門省敎育會中華職業敎育社德敎授之演講十七日至廿五日南車站路普益習藝所菊花會十七日至十八日北京路功德林化佛展覽會展覽會十七日至十八日下午外白渡橋新天安堂凱德博士演說及音樂會十七日下午二時西門體育場約翰大學與體育塲比賽足球十七日下午三時徐家滙復旦中學體育競進會第三次會議十七日晚四川路青年會道路協會歡迎新董事十七日晚八時卡德路九十五號寰球學生會周厚坤君之演講十八日尙文門二師附屬庚申級同級會討論會十八日下午門門體育塲共和租與跑馬廳西人比賽足球卄日下午一時九畝地新舞台上海中醫學會游藝會卄二日四川路青年會英語演講會交誼會卄二日下午二時西藏路寗波同鄕會神州醫學總會第十二届大會卄二日下午二時半靶子路六十一號女青年會新屋落成禮卄五日西門省敎育會律師公會重開秋季定期總會卄六日南市市議會議事會卄八日下午二時西藏路寗波同鄕會華商水泥公司股東會十八日下午三時愛文義路聯珠里淮南湘鄂西皖四岸運商總會第二　大會廿日晚天后宮總商會化學工業社湯姆斯君之演講 
[今日天陰有雨]  
　　徐家匯天文台昨日下午四時三十分氣象預報云颶風向西北西進行或將至維柴雅羣島此間天氣陰雨北方海濱風勢絶不穩定南方有和緩或稍强之時令北京之西北又發生低壓本埠温度在下午三時前之二十四小時内最高六○·○最低五三·○去年同日最高六七·○最低五三·六 
 
 

Page 19

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *常識 
常談 
[兩方與一方] [  漸]  
　　凡兩方爭執之事必有一方有切身之利害關係非實地考查决不能得其眞相 
　　當其爭執之時任聽一方之言必各有其堅强之理由然苟由細心之人就兩方之言對勘之則必有一方之言其理由不甚充分而自露其弱點顧或以爲得其弱點而驟加以輕率之判斷又往往足以誤事 
　　於是乎實地考查爲决不可免之手續矣蓋一經實地考查則向所謂一方之切身利害必能洞悉無遺而後斟情酌理爲適當之解决則雖未能使兩方各得滿意之結果亦决不使任何一方再有大不滿意之反響矣古人所謂執兩用中者其此之謂歟 
衛生 
[新鮮牛乳不適用於嬰兒之理由] [  鹿鳴女士]  
　　生母哺乳最爲相宜然每有因乳少而雇用奶娘者則對於選擇方面必須特别審愼若奶娘身體虚弱而有内病或性情惡劣者小兒飲其乳非特無益而反有害故有因此而改用新鮮牛乳者其用意雖善殊不知牛乳所含原素其成分之分配與人乳大不相同嬰兒飲之不易消化致成腹瀉之症蓋牛乳所含之脂肪質及蛋白質較人乳爲多小兒飲入腹内即凝結而成硬皮極難消化或有以開水冲淡而飼之者然終不能得良好之成績其故因牛乳冲淡後全體之分量雖淡而其中各原質之成分仍不能分配適當致失其効用耳茲將人乳及牛乳原質之成分列表比較如下 
　　人乳水８８１０脂肪３１０蛋白質２００糖質６６０灰質０２０牛乳水８７３０脂肪３８０蛋白質３４０糖質４７５灰質０７５故嬰兒之乳最好由親母自哺若因乳水不足而雇用奶娘則毌寗兼喂以純良之代乳粉（或日間喂粉夜間哺乳）萬不可用新鮮牛乳致釀成腹瀉之患查代乳粉雖亦係用新鮮牛乳化煉而成然其原質成分之分配均與人乳無異故能得同等之滋補及消化之功也（乙種酬） 
經濟 
[水苔新利用] [  瀾]  
　　水苔生於沼澤湖池及多濕之地其性善吸水且有保水之效蘭類盆中栽之使盆土滋潤遠輸値物苗秧以之裹其根可免枯萎是利用其保水力也廐塒之内舖以乾水苔則家畜排洩之尿液全部皆可爲彼吸收使家畜不致感受濘濕之苦是利用其吸水力也餘如塡充坐褥墊塞易受損傷之包裝品間及用爲製紙原料等皆非常適宜而極合用况乎價値低廉尤覺可貴然而以上所舉各端皆爲吾人已知之利用法新近德國某醫院更發明一水苔之新利用即以之代脫脂綿（俗稱藥水綿花）是也其法先以採集之多量水苔散布網上使之乾燥然後去其雜物使成純品乃投入消毒器消毒再移置乾燥器乾燥之即可供用矣據云此物旣軟且輕收吸膿血之力尤大誠佳品也水苔之功用不亦偉哉然吾人於此亦可以見德人對於廢物利用研究之無微不至矣（乙種酬） 
道德 
[學生之模範] [  鉞良]  
　　余友朱君振聲向在本埠中醫專門學校肄業昨日往訪偶然談及彼校中同學周君炯於初五日晚間往附近藥店購六味地黃丸一斤計錢九百文周君付銀一元當找小銀元五角錢一百三十文回校後豈知多出五角想必該店學徒以雙角認爲單角所以有此誤也當時周君得悉後即前往送回該店不勝感謝云云余聞言之後不勝感歎當今世風日下人心日婨貪卑詐戾之徒比肩而接踵見利不取之士鳳毛而麟角今周君以旣得之財前往奉還事雖甚小志實可嘉故特筆而記之以告世之學者（不受酬） 
法制 
[起訴權之時效] [  繼盛]  
　　於法律上規定一定之期限在此期限内檢察官有起訴之權如於期限内而不起訴則過此期限即不得起訴此之謂起訴權之時效如吾國新刑律第六十九條之所規定者是也其所以有此時效者良以刑之爲用本爲維持公安防制禍患起見使犯者知所悛改未犯者知所警戒而已苟距犯罪行爲相隔日久則社會公衆皆已相忘於無事刑與不刑無大關係旣無關係則採寬大主義消滅其起訴之權亦不爲過且審判訴訟首恃證據年月經久則證據湮没調查困難而眞相仍不得明與其眞相不明而作爲懸案或内容錯認而罪及無辜何若設一時效較爲妥善此所以有是項時效之存在也至其時效期限之或長或短則視其刑名之或輕或重而各異大抵刑名輕者其期限短刑名重者其期限長（乙種酬） 
敎育 
[我之常識普及法] [  竹盦]  
　　我國人口號稱四百兆而識字之人僅及四百萬此四百萬人中或以職務關係或以經濟關係又不能人人閱常識是以欲普及常識殊非易易今我思得普遍常識法數則爰述之如左 
　　㈠可爲通俗演講資料我國敎育尙未普及農工商人多目不識丁常識缺乏思想簡單一遇問題發生輒易受人利用而致身敗名裂者比比皆是又平日不知注意衛生猝罹疾疫則手足無措藥石亂投卒爲枉死城中之鬼凡此種種皆緣缺乏常識之故殊堪矜憐我以爲通俗演講員有普及常識之必要凡本欄之法制經濟衛生等項之切於實用者不妨編成白話廣爲演講如此則常識自易普遍而社會之受賜必多矣 
　　㈠可作中小學校敎材最近頒佈新學制課程内有常識一科可見常識之重要矣故凡學校之已行新學制者不妨將本欄所載各項擇尤敎授兒童作爲常識科補充材料如未行新學制者可將常識酌量抄授兒童作爲課外敎授庶於學校經濟與兒童知識兩有裨益 
　　㈠可增進家庭敎育舊式婦女多缺少常識而看護兒女管理家務責任又非常重大以毫無常識之人而負此重大責任鮮見有不僨事者故家長對於此等婦女當負灌輸常識之責以期臨事應用然一時材料頗不易得殊覺可慮鄙見以爲將本報常識彙釘成册乘星期或晚間將本欄之有關婦女知識者詳細講授如是行之不怠則婦女知識日漸增進對於家務必勝任裕如此普及當識之又一法也（乙種酬） 
市政 
[自治機關宜嚴禁聚賭] [  清華]  
　　每在秋末冬初新穀登塲之際往往各處鄉鎭有一般無業游民覬覦農家收穫實行歛錢主義發起演劇酬神藉端聚賭將農人春耕夏耘手足胼胝所得汗血之資盡數輸於賭博妻孥號泣不一而足此種習慣爲禍最烈當此自治恢復地方興革事業均應次第進行亟應先行力矯此弊試觀頻年各鄉鎭之演劇聚賭每生事端况値時局不靖民生凋敝何苦以有用之金錢爲無益之舉動其願負有地方自治之責者從速遏止也遏止之法莫如嚴禁嚴禁之先應在本鄉組織一通俗演講會或分組露天演講如戒絶烟酒勿犯賭博提倡勤儉主義及農學之淺說公衆衛生之必要等一一爲之剴切講解俾農人於休養之餘增進常識庶不至再有藉端聚賭之害願與自治諸君商榷之（乙種酬） 
禮俗 
[回敎徒之喪葬] [  志仁]  
　　余回敎徒也敝敎中之喪葬與他敎逈乎不同雖曰簡單然實合禮非個中人自譽知之者蓋無不稱善也茲略述之 
　　凡敎徒之死者宜即日安葬不可停留倘有手續未完勢不得不稍遲延亦有一定限制至遲不過三日過三日者須受罰此回敎之敎規也 
　　按習俗有將靈柩置家中數年者偶遇不測祝融光臨難免焚如故回敎無之 
　　死者久病身體定然不潔必先爲之洗淨此係家族任之男女有别（外人云須刮毛乃誤傳失實不足信也）旣洗淨矣不衣衣亦不飾飾但以白布裹屍而已然後請以碼目（譯音猶耶敎之稱牧師）誦經祈禱祈禱畢則發喪矣 
　　按習俗用華麗之服寳貴之飾給屍穿戴嗟乎此何爲哉旣糜費其金錢反不利於死者以　人掘墳盜墓曝棺露骨不若回敎之不衣不飾之爲愈也 
　　出喪之儀式又甚簡單非若他敎之行行色色如賽會然爭示豪闊也至於鑼鼓響器爲敎規所例禁槪不可用蓋以時當憂戚禮不聞樂爲是敝敎純係土葬故不用棺但江南土鬆須以椁圍四週防土坍塌有以椽竹爲之有以三合土爲之惟隨風土而異葬時家族由太布（譯名式如畫箱較大）内將屍捧出鄭重安置穴内蓋以蓋然後堆土作墳如此而已北方土堅咸係掏窰則不用椁其法掘地近丈深從旁掏一小窰屍放其間以石板閘窰門將掘處塡平依樣堆墳樹碑照此葬法不特經濟且爲至善蓋其土質堅固窰小不致坍塌年餘土則長滿與肉體化合矣此回敎葬法之佳處也 
　　按外人相傳回敎殯葬係抽底跌落云云殊屬無稽夫爲人子者其誰肯將親屍跌落耶余故作是語蓋闢相傳之誤而願世效法也（未蓋章） 
雜錄 
[宣傳賄選議員罪狀之我見] [  鹽城胡毓麟]  
　　議員賄選天理無存人格喪盡吾國民無不疾首痛心忿怒交集但此輩猪仔之罪狀吾國民究少數人得知鄕邨市井若輩未嘗不以僞大人物詡詡然自得是非廣爲宣傳使若輩如狐鼠現形醜態畢露不能再乘機活動魚目混珠朦混吾國民恐將來受害尤無底止也茲將宣傳罪狀之法列左 
　　一學生宣講於村市學生每逢星期講演必將若輩之種種罪狀告之村市中人使一般智識卑淺之農民亦知其底蘊洞燭其奸黑幕昭然揭破而一傳十十傳百咸得聞所未聞走相警告切齒不供猪仔之趨使 
　　一商店揭示其姓名於市衢市衢爲行人駐足之處車馬水龍時有若輩猪仔遨遊其間各商店宜將猪仔議員姓名於重要地點佈貼牆壁使一般人士見之交相傳誦若輩猪仔聞之必驚心觸目汗慚鼠竄無立足之餘地 
　　一學校編賄選國恥歌得賄選舉罕有聞見匪祗國法毁敗塗地亦將騰笑友邦實吾國之大恥惟於學校中編賄選國恥歌以表明清者自清濁者自濁吾等乾凈之國民不能與若輩同流合汚自應留爲國恥紀念且今日之學生安保不爲他日之議員經此一番辱恥他日恐再步猪仔之後塵則　然知返矣（乙種酬） 
 
 

Page 20

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *   
 
 

Page 21

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *[道路與敎育豈（來稿）]  
　　建築道路這個問題不獨與民情的聯絡實業的發達通商的便利有密切關係就是於振興敎育也有很大的輔助 
　　美國麻省道路修得好他的敎育也很發達該州農業敎育司每乘着汽車周遊三日便可徧覽全州農業學校平時每月視察全州農業學校終有二次他視察學務所以如此之迅速是因爲有好的道路該省鄉村農業學校的學生普通都住在五英里之外還有學生離學校二十二英里的約華里六十六里他早上進學校晚上回家住宿這也是因爲道路好的緣故並且他們農業學校的學生農忙的時候都在家裏作農敎員每日乘汽車到各學生田園裏循環敎授若不是道路好怎樣辦得到呢 
　　還有鄉下的地方地廣人稀若想普及敎育非用汽車運載學生上學不可所以美國鄉村敎育的普及多半依賴這運載學生上學的方法所以鄉村敎育發達的地方必定有好的道路因爲非此則不便於運載學生這也是道路對於敎育的輔助 
　　回看我國道路不修交通不便縣視學視察各縣敎育多則每年二次少則一次還不到比較那麻省視學的每月二次當有什麽感想又看那我國内地通學生家校距離很少超過三里的那就是說學校的勢力不出三里之外比較那麻省通學生離校的六十六里又當有何感想有人說要興敎育須先修道路這句話很有些道理 
[預防汽車被竊法　徐紀澤]  
　　下列之圖乃預防汽車被竊之裝置（丁）係七寸長四寸闊五寸深之鐵箱裝於遮泥板之上若去其蓋則如一鐘（如圖）上分十二隔有針（已）旋轉於上當車行動時則其接線如圖電流從蓄電池（乙）發出經開關（丙）而至針（已）更由針而至10及計時器（戊）當開車者離去汽車可移針至任何一隔（除開第四隔4）并將開關開好當賊竊時則因汽車之開駛而開關自關於於電流從蓄電池而至針及電鈴於是電鈴大嚮而知有人偷竊此種裝置美國汽車備之者頗衆 
[不善用胎之害（五）]  
　　喬文義（PWGiovannini原著）嵩生譯 
　　車輪不整齊 
　　當汽車行駛或停留之際車輪之直綫須時時注意蓋車胎發生種種困難之原因有時即由於車主或駕駛人不觀察車軸所致當車停止時前兩車輪之趨勢均須向車之裏面灣進四分之一英寸如是則輪軸發動時車輪前進適得中立地位無偏向左右之弊 
　　欲車輪之適配可用鉗子等校正之如車軸關節灣曲或有其他重大損傷則須請有經騐之工程師明述其致壞之原因而修理之如欲察看後輪是否成直線須量輪軸前後與輪緣之距離相等方有把握 
　　欲知每輪行駛之是否成直線可於更換車胎時於輪旁設一不動點使靠近於車輪之木輪緣將輪轉動不動點與木輪緣之距離宜相等否則即謂車輪不直或輪緣不匀 
[汽車馬力計算表周名賡]  
　　欲知汽車馬力每依各項公式推算而得之該項公式本刋已屢述之矣（見三十一期之談馬力及八十六期之汽車馬力公式等）惟計算手續太繁需時又多稍一疏忽易致差誤怱忙之際更覺困難倘備有汽車馬力計算表一具則可無慮表爲HenryAGolding氏所作當時英政府許其專利該國汽車週刋中亦曾記之其製法甚簡單爲上下二圓片上片較小可置在下片上旋轉載汽缸隻數（自一至二十四）及英寸（下端左方）公釐（下端右方）之指示點下片則爲馬力（自十至三百）及汽缸直徑度數分列英寸（自二至八在下端左方）公釐（自五十至二百在下端右方）二種其分度等項可悉於附圖中見之圖中惟一圓線無間斷之處此圓線之内即以上所稱之上片圓線之外則爲下片如法製成上下二片而使其中心同止於一銅釘或針類之軸上即可應用 
　　使用手續亦甚便利凡汽缸直徑之以英寸（用左方）或公釐（用右方）計者均可以之推算祗須將上片之指示點（英寸用左點公釐用右點）轉移至欲推算之汽缸直徑度數上（在下片下端左方爲英寸右方爲公釐（即可於其汽缸隻數處（在上片上端）對照之而得其所指之馬力（在下片上端）例如欲知四寸徑二汽缸之馬力則可將上片下端左方之英寸指示點轉至下片下端左方之四英寸處（即汽缸直徑度數）乃檢視上片上端汽缸二隻處所指之馬力（在下片上端）即可知其爲一二·八又如欲知六十粍徑六汽缸之馬力則將上片下端右方之公釐指示點轉至下片下端右方六十粍處乃檢視六汽缸處所指之馬力即可知其爲一三·四 
　　附圖所示者乃推算四英寸或一○一·六粍徑二至二十四汽缸之馬力時所呈之情形也下列各數即錄自圖中以便以下述公式證實之蓋該表即根據公式而作 
　　汽缸隻數二　三　四　五　六　八十　十二　十六　二十　二十四馬力一二·八　一九·二　二五·六三二　三八·四　五一·二　六四七六·八　一○二·四　一二八一五三·六 
　　直徑之以公釐計者亦可以上述公式證實之祇須將公釐轉爲英寸其法如下一公厘（簡稱粍）Millimetre合英寸·○三九三七 
一英寸（簡稱吋）Inch合公釐二五·四例如轉一○一·六粍爲寸 
　　１０１·６×·０３９３７＝０３·９９９９９２吋或１０１·６÷２５·４二４吋 
若已知汽缸隻數及馬力而欲知汽缸直徑或知馬力及汽缸直徑而欲知汽缸隻數均可利用此表以推算之 
　　Ｄ＝汽缸直徑Ｎ＝汽缸隻數餘可以此類推 
[汽車與工商（四）汽車工程師江超西著]  
　　第一圖（見第二頁）係從一四噸汽車司機日報單採取行車各情形及變更耗用各項以便塡造月結表也 
　　㈢司機日報單之格式司機報告單之格式已見於第三圖但購置汽車各工商所業之質性不同故司機報告單之格式亦略有出入汎言之日報單須具下列六項之性質 
　　（子）日報單須以堅固紙張製成以防粗魯之轉遞 
　　（丑）日報單須打一小孔孔之週圍套以鐵質以便用線掛於駕駛輪之側 
　　（寅）日報單之尺寸不宜太大以能放入司機袋内及帽内爲宜 
　　（卯）日報單愈簡單愈妙所載各項以不出車主營業性質之外爲限 
　　（辰）日報單後面可列車輛檢查表 
　　（己）日報單須載下列七項 
 
 

Page 22

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *　　（甲）車輛之號碼及司機之姓名 
　　（乙）消耗材料之量數 
　　（丙）行車之次數 
　　（丁）運載貨物之噸數或包數 
　　（戍）行車之哩數 
　　第二圖朋羅路黃濰段行車日報單 
　　（已）行車年月日及時刻 
　　（庚）氣候之變更 
第二圖係交通部烟濰汽車處單吾國工商各業購置汽車爲司機報告單之樣本 
　　㈣月結表塡送法司機報告單旣已討論完竣則第二步即爲塡造月結表在每月一二號時各工商案上即堆積上月行車各帳單與司機日報單及各簿上之利息與稅費等司會計者即取一紙核算各車一月汽油消耗之量數行車之哩數載貨之噸數以及該月車帶之消耗費司機及助手之薪工利息稅費及車輛折舊費等於是月結表成矣如三四五三圖上列第四圖中維持修理費一項分爲五部故車主不但能知一車修理之總費且能深知各小部單獨之修理耗費如車胎發動機·前後軸車架·及車身等部每月應耗若干皆能瞭然果能如是則任何一車一月之行動耗費可與他車比較即可知何車耗油最多何名司機最爲得力何條路線計畫爲得法何次開車最爲經濟等事第五圖係同一車輛各月月結表互相比較若各車同月月結互相比較亦可照是圖稍爲增減數行即某車某時發生某種弊病或某司機某時服務不愼等情可能立即察破而改良之 
[忠告黃包車夫　達]  
　　黃包車夫爲勞工中最苦者終日奔波不啻牛馬而渠輩猶樂此不疲紛紛投入此業者蓋亦爲飢寒所驅不得不然耳撫衷而言吾人對於渠等將憫之不暇而又何責焉惟吾有不能已於言者則若輩中有行爲卑鄙者誠足爲同業玷而令人賤視之也如濫索車資藉端敲竹槓欺侮不識道途者之種種弊端凡久居滬上者類能知之而其中尤以掉換銀角爲最可惡其法如乘客給以四開之銀角令其找回單角彼即以銅者或鉛者與之又如給以銀角苟不交待爲眞者彼乃以贋鼎易之而令乘客調換余受其愚已兩次矣聞友人中遇見此事者亦復不鮮夫此事獲利甚微而甘喪其個人之私德貽同輩之羞余甚爲之惜也邇來滬上黃包車夫亦有聯合之團體對於若輩之劣跡吾願亟宜加以整頓痛陳利害廣爲勸導俾此無智識之徒有則改之無則加勉非特該業之光亦社會之幸也 
 
 

Page 23

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *[上海試行新式電車　旡愁]  
　　上海因交通便利而行駛電車乘電車者不若任何車輛之安適僅取其金錢經濟與時間經濟而已顧上海之電車雖屬交通之利器但亦爲害人之利器因行駛過速乘客太多不顧羣衆之安全也年來滬人有鑒於斯力籌改良之方屢有人建議於當局但能延納者實未之見余嘗言天津電車之安全并爲文披露本刋冀電車公司有所採納今者上海竟以試行新式電車聞亦云幸矣聞此次改良之電車係於踏板處添置鐵栅門一座并添僱員司除司機人外有查票者一人司啓閉鐵栅者一人車後一人兼管拖車之鐵栅每到一站乘客先下後上座位旣滿則禁止上落故無擁擠之虞亦無跳車之險此種辦法可謂良矣 
　　但余所知此次改良之電車不過二輛耳試問此二輛車能普遍於羣衆否吾以爲此等車輛已極安全不必試行各車儘可照式改良斷無禍患嘉惠乘客是所望望於電車公司者 
紀事 
[本週間汽車肇禍彙錄]  
　　本週汽車肇禍共五次茲彙誌如下 
日期地點汽車號數受傷者傷勞末後情形九日周家橋六七一四男孩常明高腿足受傷送紅會總會醫治十日乍浦路一四二二某日人受傷腿足送日本醫院療治十四日曹家渡六八○○韓克之首腿受傷送紅會總會醫治十四日靜安寺二七四三湯阿生跌傷眼目送紅會總會醫治十四日新閘路男孩唐子貴腦骨受傷車送仁濟醫院 
[西人汽車被竊]  
　　新式别爾克汽車 
　　號碼爲一五七九 
　　滬地汽車失竊本不多覯前次某西人停放在極司非而路道畔之汽車傳聞被竊繼在法租界霞飛路發見仍得物歸原主詎前日又有汽車失竊之事發生失主爲大陸報運動編輯主任惠期脫君車爲最新式别爾克牌號四隻汽缸鋼板輪盤號碼爲一五七九車係黑褐色該車前晚停在四川路七十二號門首據失主謂其失竊時間在晚間八時至九時惠君業已報告捕房查緝矣 
[上南長途汽車改訂時刻夢五]  
　　上南長途汽車公司以日來時間短促自夏曆十月初二日起改訂行車行船時刻如左 
　　行車時間北行上午七時起下午四時三十分止南行上午七時三十分起下午五時止 
　　行船時間周家渡開（上午）七點三十分八點三十分九點三十分十點三十分十一點三十分 
　　（下午）一點二點三點四點董家渡開（上午）八點九點十點十一點 
　　（下午）十二點三十分一點三十分二點三十分三點三十分四點三十分北行汽車鐘點銜接周家渡輪渡者計周浦站每班相距四十分鐘百曲站三十五分天花菴三十分三林塘二十分楊思橋十五分鐘乘客如欲乘北行接班汽車者於周家渡開出輪渡鐘點務須注意云 
[滬閔汽車撞斃鄕婦]  
　　滬閔柘長途汽車公司第四號汽車於本月十三號晨由滬赴閔行至斜土路老營盤地方適有婦人劉楊氏自横路衝出該汽車因不及避讓將氏撞倒碾斷右足該氏之姑劉陶氏聞警赴救已經不及該處崗警即將車夫徐新仁拘獲并載傷者於汽車解送二區警署該氏因受傷過重故行至半途即氣絶身死云 
[道路會歡迎新董事]  
　　今日在青年會舉行 
　　中華全國道路協會定於今日（十七日）假座四川路青年會聚餐歡迎該會新董事並互選執行會務各部董事及商議進行各項其公啓如下敬啓者本會通信投票選舉業於十一月四日在青年會童子部當衆開匭由本會名譽董事陜西劉督軍代表張君鏡銘副會長江蘇許交涉員代表任君月樵及各界代表點查票數交與糾察員協同兩江勤業兩女師校職敎員學生代表等詳細查核計執事得票當選爲本會第三届董事提挈得人欣慰無似茲奉陳新舉董事票數名單一紙至祈察閱並定於本月十七日在青年會會食堂開會照章公推執行董事與各新職員並協議進行各事宜届時務希撥冗賜敎籌計一切値此全國一致提倡裁兵築路之際而本會各省區分會業已成立者計二十餘處尙在組織籌備者不下四十餘處會員創辦長途汽車公司計有六十餘處開車營業者亦二十有奇治路前途深堪慶幸正本會新任董事發憤有爲之日俗成利賴萬世之偉業尤非賢達鼎力贊助不爲功是以衆望所歸各本良心選舉執事負此重責嗣後開會務懇撥冗惠臨以符法定人數而利進行實紉公誼云云 
[道路協會消息]  
　　朱慶瀾等籌備哈爾濱分會 
　　中華全國道路建設協會哈爾濱分會於前日假濱江商會開籌備會與會者有護路司令朱慶瀾中俄交涉署代表蔡懋星水警局長于振霖中國銀行長馬子光警察廳長哈爾濱商會長及鐵路局鎭守使檢查局市政局晨光報商務報各敎會各公團均有代表計三十餘人先由蔡懋星主席報告開會次鄧西園報告籌備過去情况隨請朱子橋司令演說略謂築路爲强國要圖前長黑龍江廣東政務時均有築路之計畫因任事日短未能施行次述張季直在南通築路成績與本省應築路以闢利源希望到會諸君鼎力紹介親友入會共蕆偉舉云云末由主席提出議案當衆討論結果如下㈠推舉朱慶瀾爲籌備主任蔡懋星爲副主任㈡定名爲中華全國道路建設協會哈爾濱分會㈢籌備期限自十一月三日至二十五日徵求會員自十一月二十五日至十二月二十五日止㈤以籌備主任名義敦請隊長及徵求員云 
[江北汽車之新規定安生]  
　　江北汽車公司自去歲營業至今瞬將一載凡應整頓之處亦改革不遑故公司辦事房屋早經落成設置完備聞各職員分部服務均有定時不容紊亂惟以前旅客所帶行李乘車上下時搬夫代爲搬運固極便利然當時事屬草創未定規章致收取搬費旅客因無所遵依頗感不便現該公司已規定搬運價格係由福運門搬至揚站汽車上每件共給銅元四枚或由福運門對岸搬至汽車上祇收銅元二枚又由鎭江碼頭搬至輪渡上每件共給銅元四枚或由鎭江碼頭搬至躉船上亦祇收銅元二枚如旅客自願携取之零星物件搬夫不得强代搬運倘有需索情事並得由旅客報告所在地站長立時懲罰刻已印就收取此項搬費廣告黏貼各站俾衆週知再該公司原定每日計開南行車七次北行車七次現以天時漸短深恐昏夜開車發生危險臨時各减少一次俟日晷稍長即擬恢復云 
[南京長途汽車開始營業郁毅庵]  
　　南京長途汽車公司前因五馬街益仁巷兩處街道窄狹未能開車現在該公司因官廳方面對於收買民房放寬馬路等事一時不易就緒而公司成立已久又不能因噎廢食故特想出一種變通辦法原定以儀鳳門外下關江口爲起點以城南夫子廟爲止點現特改爲以門帘橋爲止點讓過五馬街及益仁巷兩處地方以免發生危險俟將來警察廳及馬路工程處將該兩處有碍交通之民房收買竣事後即行放寬馬路屆時再將長途汽車之止點仍改在夫子廟已經呈請省長發給營業執照日昨省署已將營業執照發給該公司收執准其暫行營業自南京長途汽車公司成立以來直至今日始行開始營業云 
[改用蘇石築路]  
　　寗垣馬路向來均用碎磚及砂泥鋪築而成故每遇陰雨則泥濘不堪且容易損壞不能持久前由南京馬路工程處幾經研究始知蘇州某山之石質極堅固頗合築路之用遂於月前派員赴蘇裝運大宗石塊來寗擬將成廂一帶馬路一律改用蘇石故近來各街道路旁堆積蘇石甚多即專供築路之用聞蘇石之優點有以下二端㈠能吸收水分馬路上可免積水之虞㈡性質堅硬不易損壞 
[餘臨省道之進行]  
　　餘杭至臨安省道呈經省道局批准公舉顧子才爲籌備主任應耕之周子功副之聞認股者頗爲踴躍現已將足額定於本月十七日開創立會選舉董事監察俾可早日施工按該路起餘杭經石蛤里周家塘汪家埠葫蘆嶺黃泥嶺公山鶴山頭金莊嶺西洲廟達臨安計程四十三里半全路橋樑十座站屋六所築路材料皆可隨地取之云 
 
 

Page 24

 
 
第一萬八千二百二十二號;中華民國十二年 西曆一千九百二十三年十一月十七號
星期六 * *[十年來本埠汽車之增加數]  
　　年份私人汽車公用汽車在售汽車運貨車機汽脚踏車總數一九一三　三二六　四三　一五　五　二三　四一二一九一四　三九０　七五　一０　九　三三　五一七一九一五　四七三　七八　一一　一三六０　六三五一九一六　五九二　九一　一二　一六七五　七三六一九一七　七一三　九六　一九　二九一三二九八九一九一八　九三四　一二一二三　四０一三一一二四九一九一九一二０三　一九九二二　九一一四六一六六一一九二０一六一八　二五四三七　一九０二一五二三一五一九二一一八七五三一七　五一　二五六二三六二七三四一九二二一九八六三三一　五三　二九六二五七二九二三一九二三二二六０三七五　五二　三九五二九七三三七九 
[管理汽車演講錄（續）江超西]  
　　（戊）記小過 
　　（十九）不服站長或機務員各長官命今者記小過一次 
　　（二十）無禮者記小過一次 
　　（二十一）好管閒事者記小過一次 
　　（二十二）語言舉動無禮者記小過一次 
　　（二十三）懶惰者記小過一次 
　　（二十四）作工的時候遲到或早走者記小過一次 
　　（二十五）灌油不小心者記小過一次 
　　（二十六）打氣不足者記小過一次 
　　（二十七）亂取别人車上所用的傢具者記小過一次 
　　（二十八）傢具没有帶齊先開車者記小過一次 
　　（二十九）忘記或遺失日報單或號牌者記小過一次 
　　（三十）違背行車章程者記小過一次 
　　（三十一）在車棚裏面或車的上面吃烟者記小過一次 
　　（三十二）引誘同事作惡事者記小過一次　　（已）記小過還要扣錢 
　　（三十四）告假過期還不回來者記小過一次還要按過期的日數扣錢（開車一年除有病外只准告假十三天） 
　　（三十五）遺失所領的傢具者記小過一次還要照傢具的價値扣錢 
　　（三十六）告假太多者記小過一次並扣工錢 
　　（三十七）出廠過期在一點鐘以上者記小過一次過五個鐘頭除記過外並扣半天工食 
　　（庚）記大功 
　　（三十八）辦事勤愼者記大功一次 
　　（三十九）當差一年没有過失者記大功一次 
　　（四十）修車成績甚好者記大功一次 
　　（四十一）耗用油料節省保護車輛得法者記大功一次 
　　（辛）記小功 
　　（四十二）照顧客人勤愼週到者記小功一次　 
　　（四十三）遇他人車輛出險在没有法子救援的時候能代替他打算脫出險者記小功一次 
　　（四十四）感化同事學好者記小功一次 
　　（四十五）報告他人隱瞞之事者記小功一次 
　　（四十六）自願冒險耐苦黑夜開車或修車者記大功一次 
　　（壬）獎金加薪 
　　（四十七）開車一年曾記得二大功或六小功者得予加薪一級或并加給獎金 
　　（四十八）開車一年曾記得一大功或一小功至五小功者年終時得酌給獎金或獎憑 
　　（癸）革退罰薪 
　　（四十九）在一年内曾記二大過或六小過者革退 
　　（五十）在一年内曾記一大過或一小過至五小過者停止進級一年或二年 
　　（五十一）凡有功過可以相抵 
　　附則 
　　（五十二）本規則自宣布日實行 
　　（五十三）本規則如有未完善之處得修改之 
[歐戰期内之臨時長途汽車孫光明]  
　　當歐洲大戰時際歐人咸盡力研究汽車之用途以效力戰塲博最後之勝利故汽車用途種種樣式發明有數十百種之多茲將歐戰内所見之戰地臨時長途汽車之式樣二種示明於甲乙兩圖以爲當今辦理長途汽車者得有借助耳 
　　甲圖係輕便有軌長途汽車 
　　㈠汽車式樣摩托油費 
　　該車車式長形略似上海之電車下層鐵軌軸輪又略似火車車體高計七英尺闊五英尺長一丈五尺座位橫排一排可座三人或四人共計十排足足四十人毫無前衝後軋之憂車首爲摩托Motor車頭車身高闊相同惟長祇七英尺機器藏於車體下層馬力在三十匹以上能拖隨車四至六輛速度每小時能行十四英里引擎初步發動用汽油吸引一待出發隨即改用火油故油費極省每一英里抵耗油費一角左右駕駛手續亦只需二人足矣即一人主任駛車一人即爲監察一人在車頭其一在車尾首尾照顧萬無一失 
　　㈡車站設計用人辦法 
　　車站二邊分爲左右爲碼頭（即似火車站中之月臺）車行每隔一英里許爲一支路支跕有售票員一人騐票員一人懸紅綠燈旗者一人每隔二英里爲一正跕正跕有查票員一人騐票員一人售票員一人懸燈旗者二人有電話室郵政室以通消息有飲茶室點心室以充饑渴正跕鐵軌分爲Ｙ字形雙軌鐵道以待中途車輛至車子行動時間乘客不準跳躍上下違者重罰故亦無肇禍之虞 
　　㈢鐵軌道路築造簡單 
　　該路計長二十五英里三分之一係戰期内我華工所築三分之二係由囚兵所築鐵路造法其第一步先築馬路一條路闊三丈餘無上下階沿之分其第二步待馬路路基結實旣畢以徧邊一丈闊留作鋪設軌道之用以二丈餘闊留作車馬往來之路其第三步即鋪黃沙一層遮於馬路之上次復鋪泥土一層再次用Ｕ字形式之鋼枕旋上鐵軌排埋於泥土之中用以水氣噴濕使泥土基實復以三角碎石和黃沙仍使水氣灌濕基實乃可通車駛行雖至數十年亦不生阻碍云 
　　乙　重量無軌長途汽車 
　　該車止能通行廣闊厚實街道有載客載貨之分車式分爲上下二層以上層作頭等下層作二等亦有上層載客下層載貨其辦法與甲說略同惟油費不若甲圖之儉省而速度則有加之車體高計一丈七尺闊八英尺長一丈八尺重量有三千餘磅能乘客八十人以上能載重五噸其利能節省一輛隨車其不利即粗呆太重不宜行於曲突之道此種巨大汽車不久或能發現於我國吾願拭目以待國人興辦之 
[美國加州新頒定之汽車條例滌瑕]  
　　加州汽車聯合會秘書長尼古拉斯君提議以下之新規則經加州立法院之投票通過實行者茲特分列於下 
　　㈠每汽車需納登錄費三元汽油稅二分車之重量稅視車之輕重而定 
　　㈡在馬路上巡警如指示停車而該車仍增加速率無論過街或沿街游行是爲犯規議罰 
　　㈢汽車行至康衢大道而欲停時必須在右邊（按此條與本埠不相合） 
　　㈣禁止行李車或貨車裝載闊逾輪軸外六英寸以上之貨物 
　　㈤車行至荒地如在二百尺以内無汽車來往時即可以轉身如在十字路口轉身時爲犯規議罰 
　　㈥公園前禁止置公共或私人之汽車停車塲 
　　㈦汽車夫駛車不愼如傷行人時必先報告地方長官或警察違者議罰 
　　㈧汽車裝置逾常之大電燈或鈴祗有警察汽車救火車及病車有此權利普通汽車一列禁止使用 
[郭力三問]  
　　鄙人對於汽車工業之發達與道路之建築頗饒興趣故各埠（如上海天津漢口廣州奉天等）汽車行住址及各省長途汽車公司所在地點急欲知悉前讀本刋九十六期徐瀛洲君稿北京汽車行住址調查表甚好如有大雅君子再以各埠汽車行住址（按各埠電話簿中有之）與長途汽車始終車站站名及經營近狀以簡要文字在本刋發表者極爲歡迎 
[復王君問]  
　　理準君鑒來函已悉學習開駛汽車本刋可代爲介紹至各汽車行現君有志學習請於下星期三下午二時至本館編輯部與李君嵩生面洽可也本刋特啓 
 
