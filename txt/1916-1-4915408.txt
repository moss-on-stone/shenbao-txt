# 1916 - 1 - 4915408

 

Page 1

 
 
   
 
 

Page 2

 
 
   
 
 

Page 3

 
 
時評 
[實力與虚聲（冷）]  
　　實力可以產虚聲而虚聲决不能產實力者也今次歐洲之戰所謂虚聲與實力之試驗場也然而中國之人往往忽實力而崇虚聲此大誤矣 
　　實力者雖欲掩之而無可掩也虚聲者雖欲揚之而不能揚也即掩之揚之亦不過一時之計而不可久也故實事求是之人其注意必在此而不在彼也 
　　然而中國之人每視虚聲重於實力是亦一中國人之不善性也 
[命令]  
　　十二月二十九日政事堂奉申令據參政院代行立法院奏稱近者雲南將軍唐繼堯巡按使任可澄等擁兵謀亂通電各省舉動離奇詞旨悖謬若不明其罪狀順逆何自而分今請舉其罪之大者約有三端一曰起中外之惡感查唐任通電有列强干涉民氣騷然外侮之襲責有所歸等語本院以事關國家主權政府信用曾以此次五國　告其中實在情形究竟如何五國曾否干涉我國内政主權政府曾否因五國之勸告秘密許以何種權利以爲交換條件等語質問政府請以兩次勸告交涉始末及與此事有關係之交涉事件明白答覆以釋羣疑當據外交當局到院聲稱各國駐使口述勸告慮帝制急激進行或生變亂願暫爲延期並聲明以友誼勸告非干涉中國内政月餘之後又來面述各國政府仍持靜觀態度並聲明毫無干涉中國獨立及主權之意此外政府並無與各國口頭或交件訂立何項之條件云云是各友國敦睦帮交本毫無干涉之意乃唐任等揑傳干涉疾呼外侮意在使我國民對於各國敦睦之意頓生誤會遠近騷動聞聽　然恐因此起交涉之惡感致齟齬之發生誤大局以隠憂勞政府之防範且友邦勸告一再聲明並非干涉尤無外侮之可言而唐任等自廳干涉辱國孰甚今國中本無事故自唐任而始發生是不啻憂干涉之不至慮事故之不生故特造一内亂之事故以掏惑民心今我國國勢風雨飄搖愛國君子即令對於政治稍有異同亦當本其埀涕而道之誠剴切敷陳以屬盡善乃必陰謀結合定計於國門以外而後壞以擁兵反抗政府其對於國内之宣佈則曰吾爲外交故也夫五國之勸告懼我　之有内亂面勸告也然則彌縫外交莫如防止内亂今唐任等反之不防止内亂以　全外交乃發生内亂以貽累外交以此欺友誼之各國乎以此欺愛國之吾民乎人非狂愚孰能信此推其用心不過知友邦甚懼吾内亂之發生政府亦日防内亂之發生特於此存亡危急之中造成一最不利於吾國之内亂而已唐任　大若有絲毫愛國之心决不爲此此次行動有意造成内亂是　全國之所其棄不能復以中華國民相待此其大罪一也二曰違背國民公意查唐任等通電有代表議决吏民勸進利誘威迫非出本心等語念自國體問題發生以後國民代表大會以法律之手　續决定君主之立憲全國一致無有異詞以數千年習於帝政之人民兼受四年來共和之痛苦今日本其誠心主張君憲正爲我國民眞正心理之表示各省投票之時槪聽人民自由一無絲毫强　即雲南一省亦復如茲當時代表之議决軍民之勸進皆　　　　人　爲監督督率辦理據其迭次報告亦可見爲眞實與情　　以利誘威迫之詞加諸各省此不僅誣各省代表及　監督並且誣雲南代表及其自身不知唐任當時曾對代表加以利誘威迫耶措詞之奇實在情理之外此必唐任等意存反側或被亂人迫脅故有此前後矛盾之詞自知一已主張與全國民意相反故必將國民代表取决一槪加以詆誣不與承認以避違反國民公意之罪不知君主立憲旣經園民公决鐵案如山無可移易舉國上下皆無反對之餘地若以一二人之私意遂可任意違反推翻不認此後國家將憑何者以爲是非取舍之標凖無可爲凖任聽人人各爲其私更復何能成國癸丑孫黄之亂亦於議會依法舉定之元首而肆其反抗但爲個人私　蔑視人民公意行動於法律之外終爲國民所棄以昔例今事同一律法制拘束本不便於犯上作亂之徒然國家舍茲何以立國今唐任等行動直爲違背全國民意並即違背雲南民意自全國視之直爲國民公敵此其大罪二也三曰誣衊元首按唐任等通電指斥元首之詞有食言背誓何以御民應請明誓擁護共和等語共和元首之即位例有守法之誓詞載在約法所誓者何誓遵民意所定者也以共和國之元首一切應以民意爲從違此義推之古今中外無不可通設民意欲共和而元首欲帝制是謂叛民反之而民意欲帝制元首仍欲共和亦爲叛民設使國民代表大會未經决定君憲之先而元首即行帝制又或國民代表大會决定仍採共和而元首偏欲獨行帝制則全國國民皆可以違誓相責何待唐任諸人乃今日之事不然當國人討論國體之初不過論共和之利害並未擬議推戴之人此學者之常情即元首亦不能目爲謀叛而施其禁令皇帝當日且曾爲變更國體不合事宜之宣言然此不遇個人意見之表明亦無由妄行主權以左右民意也迨至代表决定舉國推戴又以信誓在前辭讓勿允明令煌煌可以按誦以理論之共和元首之機關旣爲國民所不採而一切法令又經國民總代表聲明須與國體不抵觸者乃爲有效是則約法所載大總統即位誓詞皆在無效之列不過用固有之名義以維持秩序而已此時元首求所以見信於國民者應即宣誓不再維持其和方爲恪遵民意設以機關儀式之誓詞再用之於今日國民其爲之何此本至淺之理至常之事特因唐任等藐視民意故將與今日民意相反之詞引以爲重又不敢謂民意可違背也故必先誣民意之非眞乃進而誣爲一人之意以遂其動搖國事糜爛大局之謀夫共和元首國民已有相當之敬禮何况今日名分已定天澤凛然正宜嚴君臣上下之分生亂臣賊子之懼去共和之餘毒復古國之精神使此後海宇晏安定於一統君子有懷刑之戒庶人有敬上之忱庶與此次國民撥亂求治之心乃能無背若如前之孫黄今之唐任輩猖狂恣肆動輒以推翻元首爲詞名爲擁護共和實則爲共和不適國情之一大證幸而天福中國國民覺悟設不早改則墨西國五總統並立之事决不免於中國之將來流毒所貽未知伊於胡底即以唐任一事爲鑑萬不可再留其和名義以爲隨時煽亂之資必宜永遠削除絶其萌藥唐任此次誣衊元首藉以倡亂應以大不敬　此其大罪三也唐繼堯任可澄等具此三大罪應請立予宣布罪狀尅日出兵致討以翦兇頑而固邦國本院爲此依約法第三十一條第七欵提出建議奏乞施行等情又據各省將軍巡按使都統護軍使及各路統兵大員先後來電咸稱唐繼堯任可澄曁蔡　通電煽亂請加懲辦各等語唐繼堯任可澄兩次勸進籲請早正大位情詞肫懇二十一日以前迭次電稱滇境雖有亂黨秘　煽惑現在防範甚嚴决不致發生事變乃末逾數旬遽變初衷蔡　當討論國體發生之時曾糾合在京高級軍官首先署名主張君主立憲旣經請假出洋就醫何以潛赴雲南　張爲幻反復之尤當不至此但唐繼堯任可澄旣有地方之責無論此次通電是否受人脅迫抑成奸人揑造究屬不能始終維持咎有應得開武將軍唐繼堯巡按使任可澄均著即行褫職並奪去本官及爵位勳章聽候查辦蔡鍔行迹詭秘不知遠嫌應著褫本官並奪去勳位勳章由該省地方官勒令來京一併聽候查辦此令十二月二十九日政事堂奉策令張子貞著加將軍銜此令又令特任張子貞暫代督理雲南軍務此令 
又令劃祖武著加少卿銜此令 
又令特任劉祖武代理雲兩巡按使此令 
[專電]  
　　北京電昨特任雲南現任兩師長張子貞劉祖武暫代該省軍民事務 
　　北京電政府得滇信後隨電黔川桂三省妥維秩序 
　　北京電政府派第七師團長張敬堯率師征滇取道湖南 
　　北京電政府電飭駐滬海軍李司令派遣肇和應端兩練船開往瓊州海峽巡弋 
　　北京電張勳昨電謝封馮國璋尙未謝近傳張電請來京不確　　北京電内部製就開國紀念章萬餘件不日分給 
　　北京電朱家寶昨回津汪大燮昨請假南下汪榮寶日内赴比　　北京電外部擬取締外人在内地刊行日報 
　　北京電京報辩明黔川桂三省無事 
[譯電]  
　　北京電雲南宣慰使已於上星期出京政府今又派李經羲丁槐南下（三十一日） 
[戰電]  
　　其一（英人路透電） 
　　雅典電希臘政府得悉法兵枝隊已在加斯台克洛尼柴島登岸以助聯軍進攻小亞細亞之亞達利亞希政府已提出抗議（三十日） 
　　雅典電據半官消息謂俄艦一分隊轟擊布國伐爾拉之皇宫及特拉加繼乃駛去不知何往聞現有重要之德軍由塞國開出聚集伐爾拉且有奥軍官數員赴叙利亞參與進攻埃及之戰事（三十日） 
　　倫敦電孟公報稱奥砲劝與艦隊砲擊洛夫成山附近孟軍地位轟攻十五小時之久發生彈二千枚之多同時步隊猛進但被擊退孟軍僅死二人傷數人二十三日萊泊拉資大戰奥軍損失二千人孟皇因兵士得勝傳諭嘉奬（三十日） 
　　亞姆斯特丹電蘇菲亞電稱德帥麥剛森上海將昨抵布京先晤德奥公使後覲見布皇晚間回大本營布　國會已通過英金二十一百兆之戰費僅有一部价社會黨未曾投票蘇菲亞報章云布國政黨會議時布首相宣稱布國兵力所至之地即布國疆界所及之地摩拉斯蒂爾亦將仍爲布國所有云（三十日） 
　　彼得格勒電自巴爾幹德奥軍隊多數撤回已有一部份遣往加里西亞陣地之說發生以來數星期間加里西亞之戰事日見發展昨今兩日公報皆以戰事發展爲言泊里貝河南面戰線延展甚廣加里西亞等處戰事之性質漸爲猛烈軍事當道云目下戰事雖屬單獨不相聯屬然區域之廣大性質之重要有增無滅公報　略僅謂戰事刻正進行但攻勢屬於何方則未嘗言及近數日德奥公報報告比蕯挟比亞拉倫志恰土里斯克及柯爾加等處戰情似謂攻勢屬於俄軍（三十日） 
　　羅馬電意公報載奥軍攻擊杜拉沙情形　敵之斥堠隊及驅逐艦五艘襲攻杜拉沙未有重要之傷損奥驅逐艦利加號之未死船員已被擒捕聯軍方面一驅逐艦擊落敵飛機一架聯軍小艦隊完全無恙（三十日） 
　　倫敦電法境英軍總司令海格將軍來報謂今日敵軍進攻英軍飛機停置所未獲效果敵軍與戰之四機僅有二機飛抵目的地未受損傷英軍飛機一架中彈墮落英軍夜戰於美蒂愛爾附近攻入敵軍戰壕抛擲炸彈頗能中的敵兵死傷甚多英兵損失甚微十分鐘後英兵乃退回英砲隊今日轟擊瑪美士與芒希間之敵軍戰壕及營帳甚收效果敵軍在奇凡希附近圖炸英兵小戰壕兩道英兵與戰壕未受損傷拉巴塞運河南面頗形安靜伊泊爾附近兩軍互轟甚烈（二十八日） 
　　巴黎電公報謂奥艦一隊由加太洛出現以期轟擊杜拉沙協約國小兵艦隊遂與交戰奥國新式驅逐艦利加號爲一水雷炸沉其姊妹艦特里格萊夫號亦中彈沉沒餘艘乃逃協約國艦隊正在追擊（三十日） 
　　巴黎電今日下午公報謂前敵有小戰利於法軍香巴業法砲隊曾阻止德軍修理已毁之戰壕今晚公報謂比境及亞土瓦兩軍砲隊甚爲活動愛恩河北面之法軍擊毁機關槍之掩蔽所及驅散工作之敵兵之轟發地雷兩枚炸毁亞貢德軍防舍一所伏斯巨戰事仍在進行菲區河與塞河間砲火甚爲活動哈滿韋萊爾柯夫境尤爲劇烈德軍雖連次猛力回攻法軍仍得控制德軍防禦工程數處及所獲之戰壕法軍自昨日至今俘敵三百人法軍於近數役内共俘敵兵一千六百六十八人據德俘聲稱德軍損失甚爲重大（三十日） 
　　倫敦電俄軍新攻擊正在布哥維拉省之内俄軍今有沿四十英里陣線取大攻勢之態羅馬尼亞北面今正有大戰俄軍初以大炮猛轟繼以步兵於泊魯士河與里斯特河北面之某地點間密集進攻俄軍屢戰獲利俄國刻正從事組織春戰之軍數星期内可以裝備齊全　（三十日） 
　　彼得格勒電今日公報僅云各邊界有小戰德軍敗北（二十九日） 
　　巴黎電據薩洛尼加消息阿爾巴尼亞京城伐洛拉之意兵枝隊現已進抵伊比魯斯邊界（二十九日） 
　　倫敦電强迫軍役已經内閣决定故政界已呈明潔之氣象衆謂無論政府採用何法國人常於此事合力贊助之明日内閣會議頻　重要衆料少數閣員當可表示其意見聞擬强迫軍役議案稿者將爲西門氏與華特郎氏大約此案不適用於愛爾蘭又聞此案召集十九歲至四十歲之未婚男子於限定時期内試驗體質有不遵者予以相當之懲治此案實行後應召報名之新兵所享利益與寶比所徵集者相同法報歡迎英内閣之决議 
（三十日） 
　　倫敦電今晚工黨開重要會議討論强迫徵兵制明日工黨首領漢德森將以會議之結果報告内閣（三十日） 
　　墨爾邦電帝政府决定國民軍役之辦法澳洲極歡迎之衆信敵國聞此消息氣爲之奪而協約國聞之士氣嘗可益壯各報同聲稱讚謂英國支持戰局必獲勝利之决心於此可見殖民地必有聞風興起以步母國之後塵者云（三十日） 
　　倫敦電外部稱美國福特氏勸和團所乘之哇斯加號載有橡皮四千鎊　寄交瑞典著名敵商者已被搜出（三十日） 
[其二（德人德文報專電）]  
　　維也納電十二月二十八日奥軍大本營公報云俄軍大隊在比薩拉比亞陣線及里斯特河柴爾齊齊基東北進攻爲奥軍擊退俄軍於泊魯士河與土波羅士北面森林問境内以重砲轟擊後以步兵密集進攻計有十五六行之多奥軍損失甚㣲敵軍則大受損失夜間諸均安靜（奥俄戰况）鐵洛里斯邊界砲隊仍頗活動（奥意戰况）孟軍現由哇龍細夫退至比約加奥軍追擊於後奥軍於柯伐蘭附近覓獲孟軍所最新式之砲三尊（巴爾幹戰况）（二十八日） 
[東方通信社電（日本人組織）]  
　　東京電接伴俄國密海也魯太公之招待員業已任命寺内總督以下諸員安達公使已於今日由東京啓行前赴長春迎迓想俄太公此次迄之來日本當有日俄親善之重大任務其隨行者有科薩夫氏令人當然含有日俄政治上意味之感益深日俄將如同盟之提携可以豫期云（三十一日） 
　　東京電大正四年度外國貿易計輸出七億餘萬元輸入五億三千餘萬元此外朝鮮輸入四千二百萬元輸出四千三百萬元出入總計十三億二千三百餘萬元内輸出超遇一億七千五百餘萬元較之前年計輸入滅少五千萬元輸出增加一億二千萬元（三十一日） 
　　東京電敷島鹿島兩艦奉派爲俄大使迎賓艦（三十一日） 
　　東京電年末一般景况極佳爲近年來所稀有（三十一日） 
　　東京電本年末之金融市場因大藏省發行證劵及設立特種會社等致稍緊縮非大銀行擁有現金尙多對於大宗放欵並無　　二流以下之銀行零星收付頗爲繁忙云（三十一日） 
東京電年末一般之市况因海外貿易之順　與金融市况之緩慢故均甚佳而刑罰亦因之減少（三十一日） 
　　東京電日本銀行本年年末結帳兌換劵發行之額約四億二千餘元較之去年增加四千萬元較之前年增加二三千萬元 
（三十一日） 
　　東京電本年九月以迄今日協約國船舶在地中海被德奥海軍擊沉者計七十二艘其二十五萬　 
（三十一日） 
編輯餘談 
[處世感言（四）（無名）]  
　　人生在世最要者爲意旨共餘皆外物也故身體可屈財產可奪而意旨則不能屈不能奪才力可賣名譽可毁而此意旨則不可賣不可毁何則非此即失其所以爲人之本而不得爲人也 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[關於滇事之參政院建議]  
　　參政院代行立法院十二月二十八日下午一時三十五分鐘搖鈴開會參政列席者計四十四人政府特派委員列席者計十四人院長溥倫主席宣告現在已足法定人數開議梁士詒首先發議謂雲南事件發生爲目前大問題故特提出意見請共同討論主席　按照議事規則提案須要十人之連署此案旣具有此條件當然成爲議題應請提案者說明大旨次由王印川登演臺代爲說明略言商民感共和國體之不良羣集籲請　更爲君憲經本院制定法規集全國人民分地投票一致贊同是天下已定國基不奠矣乃有唐繼堯任可澄等借口外交稱兵西南顯爲叛逆本院爲代行立法院應建議政府出兵致討維持國家此提案之主旨云云報告畢胡鈞陳懋鼎均謂應請外交當局出席說明梁士詒謂請秘書廳立即電告外交當局臨時列席主席宣告現已飭秘書電話外交部此刻按照議事日程開議五年度預算案（政府提出二讀）由秘書長林長民登演台報明預算案自外交起逐項朗讀主席逐次付表决一一經諸參政同意通過並無討論問題惟呂逵先謂收支適合爲財政上原則今旣核減支出五十二萬有奇則收入亦應核減請再付審查趙惟熙謂收支各國不能盡適合應有剩汪有齡等五人贊成呂逵先之說鄧鎔請付表决主席付表决少數贊成打消胡鈞謂政府辦理預算非能眞正適合可於公債收入上滅少五十二萬固勿庸表决也趙惟熙謂原來收支數目多是預計非能分毫盡適也汪有齡謂表决不再審查無須再討論三時三十分外交次長曹汝霖列席主請外交次長答復本院質問曹汝霖登演台略言外交總長因事不能到院請本次長代理列席貴院質問　兩次外人勸告内容爲範圍本次長以外交當局名義爲貴院答復之本年十月二十八日三國公使到外交部面述勸告大意謂日本方面調查中國變更國體因而南方有不靜消息各國爲維持東亞和平起見並尊重中國主權勸其遲期實行云云當時陸總長告以依約法中國主權本於國民全體國民全體旣請變更帝制政府依民意爲從違云云十一月一日陸總長復派本次長到各公使館詳細答復此事完全爲本國内政政府恐民意不宣洩反生支節故主張不干涉曾由代行立法院制定法律採集民意九月六日我大總統曾派員到代行立法院宣言認恢復帝制爲不合時宜十月十日又命尊重選舉十月十八日電致各省尊重法律妥辦選舉當時曾電問各省長官訽其情形各文武長官急電擔認維持秩序且謂必無亂象發生情事外人調查自無我國自身調查之確實誠以我國土地廣大風俗異殊人情浮動敎育未澈故不若帝制之爲愈我政府有保民之責不只保護中國人即旅華外國人亦自應保護據我國各地方官報告地方安靜不過少數亂黨反對已耳缅甸安南等地近中國尙希各國一體嚴防勿使黨人逃竄云云此在十一月一日事十一月三日法使康悌氏爲同樣勸告越二日意大利公使表同意加入勸告十一月十一日陸總長復請各國公使茶話報告國民代表大會　　　　　　　　　安責任伹法權不到之處尙希各國政府代表爲緝　亂黨云云十二月十五日五國公使重行聲明前意陸總長答以現在投票决定雖完尙未正式實行帝制盼望各國尊重中國主權依其宣告日本公使先言代表該國政府宣言無干涉中國之意請勿誤會英俄法意各國公使亦相繼爲同一之宣言此兩次勸告之情形也云云王印川問日本報紙有承認中國已有交換條件之登載究竟確　程樹德問不干涉之言先有抑是後有曹次長答最近日使亦宣言無干涉之意至日報之登載本次長未見此報呂逵先問英俄要求加入協約是否爲承認交換之條件曹次長答此問在質問書約定範圍之外本次長未受此項答復之委託命令答復旣畢曹次長退席梁士詒謂外交次長答復本院旣認爲明瞭即應以此情形摘要通電各省長官轉爲人民解釋各友邦無干涉我内政之意主席以此意付表决全體通過主席宣告今日來不及通電俟各速記生將速記錄繙譯彙齊明日即行通電謝桓武謂唐繼堯任可澄稱兵竊土藉口外交誣蔑元首實爲内亂罪之魁應行誅詩云云蔭昌則言唐任此舉實在可恨對外國爲丢臉外人看我們如兒戲對政府爲反覆無常對人民爲陷害百姓從前爲何要贊成旣贊成爲何復反對此爲開國第一件事總要辦得如意本席以爲要從嚴從快梁士詒謂民國時代法律除抵觸皇帝者外仍然有效曾經本院議决大皇帝公布施行由十二月二十日起現應按照暫行新刑律第一百零一條處以刑罰本員贊成謝蔭二君之議聲罪致討主席宣　贊成梁士詒　議案者舉手大多數舉手主席乃指定蔭昌梁士詒王印川楊度陳懋鼎五人爲建議案起草員退席起草主席宣告繼續預算案二讀會時四時二十分宣告休息五時二十分搖鈴開會秘書長朗讀建議書全文（臚列唐繼堯任可澄等三大罪咨請政事堂轉請出師致討）朗讀畢時五時三十分宣告散會 
[北京政界之滇事近聞]  
　　政府之對待統率辦事處於昨二十七日上午九時爲大元帥特交緊要會議件特開軍政會議一次歷三小時之久該處及將軍府諸高級軍官並陸海軍參謀等部各總次長等約四十餘員均與會議聞爲對待滇省問題直隸巡按使朱家寶亦與會議内容密無所聞僅聞有即日陳請特派某軍事參議同某少將先赴省密查某事之議據某方消息朱氏當會議時曾答主峰謂某如即行回籍或恐爲彼禁住借用朱家寶名義謀事反無益於大局云云但確否未可知也次日上午九時大元帥復臨蒞豐澤園軍政會議廳召中央各大員開軍事會議經一小時餘開自政事堂國務卿左右丞各部院長官及梁士詒李盛鐸聯芳汪大爕各參政又將軍府統率辦事　諸高級軍官等約五十餘員均與議其内容仍爲對待滇省問題聞大元帥宣明意旨大致擬　　　　雲南各鄰省加意備防毋任蔓延外俟日内證明該省確有違背中央之實證再行明今致討等語當於會議後復分電黔川桂浙蘇鄂贛皖湘等省除照前令分防外候令出師云云奉天第二十七師長張作霖昨有電到京自告奮勇頗以平滇白任並有某某要人亦力保張能勝開武將軍之任但當軸之意尙任躊躇未决 
　　各國这態度日前宣布改變帝制通告各國公使後當接五國公使答覆聲明持靜觀之態度以視中國地方果安寗如何刻聞外交團以雲南亂事已有動機與國甚有關係紛紛擬請電達各本國政府請示辦法傳聞某某二國主張再行提出警告請中國中止帝制以維持東亞和平或謂此項公文不日即將送致政府二十七日午後日置公使曾帶同高尾書記官赴外交部訪問陸總長其訪問之内容則未能詳悉次日上午駐京法國公使康悌氏又電商外交部請於本日下午二時到部會見陸國務卿當由部電稟陸氏允准届時請在外部迎賓館招待該部曹汝霖次長亦於是日上午十時餘由公府逕詣駐京英國公使館一次議商之件密無所聞大致均不外關於滇省問題也 
　　雲南之消息雲南擬定進行之事聞係一面將該處主張之理由通告駐滇各國領事并擔任保護在滇外人生命財產一面派軍駐守要害以防中央派兵前往又以岑春煊近在安南舊部甚多有議聯合進行之說惟自二十七日起雲南與北京已不通音信外傳雲南軍隊將陸路電線割斷據交通部人傳說係該省全境電局被人佔守之故非割斷也 
[雲南起事前之狀態]  
　　陰曆十月二十六日滿城相傳有黨人約在二十八二十九兩夜起事民間頗形驚恐亘夜不寐官長亦略有所聞嚴密防範竟未聞有若何蹤影乃民間仍然驚恐無論貧富人家均爭購米物以備不虞故價値驟然大漲又聞安寗有大股黨人蔓延易門縣各處圖謀大舉軍警派兵一隊前往捕拿反被擊　數名各兵因即退回現黨人已往昆陽各處軍巡兩署巴飭各地方文武嚴密防範黨人裝束與陸軍相似利器甚多不知者均以爲官兵云 
雲南馬關縣所屬河口地方向與法越毗連又爲鐵道通衢往來行旅甚多地方熱鬧近聞軍府迭據偵探密報現有黨人甚多由越南赴滇運動起事現均匿跡河口云云軍巡兩署乃密委省城警察廳長唐繼禹親往河口設法布置詎科唐君到河時黨人已他往矣 
　　省城近日謠言雖大而軍巡兩署防範確從容周密除加派偵探秘密查訪外凡日本上海及南洋各埠來信均須派員檢查必拆視實無他故方　照送如有可疑之處即行扣留並逮捕其人對於來往旅客稽查尤爲認眞凡操兩廣口音非久居滇省者必格外注意或再三盤查如滇省無妥實商舖代爲擔保則不准容留 
　　日昨臨安　烟軍隊來電稱阿必硐夷人聚衆抗抵鏟烟兩方施槍攻擊夷衆　悍拚死向前官兵帶傷八名槍彈用去甚多該地谷深壑險頗難施力現且槍彈缺乏恐不敷用請速添發以備不虞業奉將軍批發彈子三千粒去訖該團隊長旋又來電稱兵單難以力鏟地勢曲折攻擊不易請領快砲二尊并請添兵助鏟將軍復派臨安團長李家修酌量添兵協剿如再敢抗當以大兵往攻以盡餘孽云云 
　　日昨訪聞阿迷路警總局電詳公署云西洱分局緝獲上年十二月夥刦大沙田扯開皮兩站鐵路工棚本年七月搶螞蝗寨王春發家各案要犯任在有任發春任在發李正榮胡金和五名解阿訊供不諱查均正盜應處死刑惟地居梨縣解送爲難云云公署當飭阿迷張知事會訊明確即就地槍斃不必解省 
[莊藴寛條陳三事之槪要]  
　　都肅政史莊藴寛氏上有封事條陳三事頗蒙批奬一節曾誌前報茲復得其原文爲節錄其槪要如下一日格正人心辛亥以來匪黨奸人邪說蠭起耳濡目梁謬種流傳中國之名敎綱常久已蕩然無存矣視擾亂爲義舉以詐嚇爲當然顓魯之民少壯之士中心本無所守每易爲其所惑今日醖釀於内以爲無足重輕異日潰决於外以至不可收拾言念及此誠可寒心轉移之道挽救之方仍不外乎敎育然其本又在以身作則誠恪不欺起於躬行信於異域久而久之必有感應於千里之外者所謂格正人心者此也一曰選擇賢才夫用人非第取其辦事而已又必察其德器品學勵其風節廉隅然自近歲以來世道衰微心理大變每視爲官爲一種之營業得志則苟且敷衍阿諛取容失志則屈辱鑽營犧牲一切遂致以利相示事設機心以勢相交人無固志一時之風氣若不期其然而然未聞有一人眞誠許國堅定不搖者以如此之心理如此之人才不特不能禦外亦恐不能安内矣轉移之道挽救之方是留神考察所謂選擇賢才者此也一日撙節國用今一歲所入已四萬餘萬伊古以來所未有也顧猶不足於用言且朝夕謀議以求徵取之術新稅旣加舊稅如故用之不給取之益多民勉而應之則又以漸而加之苛捐巧稅層出不窮如水益深如火益熱不知罪其用之之不節乃反病其取之之未工無益之費用駢拇之機關如經界局之設也人皆知其費多而效寡水利局之設也人皆知其繁重而難成乃歲糜以鉅萬計如此等類不可勝窮又自共和以來人競浮華鮮求實濟一筵宴之費輒擲中人十家之產一衙署之築動耗公家鉅萬之資以此而推用之猶得爲節乎轉移之道挽救之方惟在躬節儉之德奬樸實之風而已所謂撙節國用者此也夫當今之所患者莫如貧弱當今之所急者莫如富强而欲求對外必先致力於治内格正人心者所以爲治内之本選擇賢才者所以爲治内之用撙節國用者所以爲治内之資必此三者畢辦而後可以徐致乎富强也云云 
[閩垣慶賀聲中之防黨]  
閩安鼓油廠所有貨物較他店尤美故營業極見發達主人爲吳某家資甚厚日前忽受黨人嫌疑被偵探擒送護軍使署未知詳情如何 
　　十四日早四時南較場砲隊抬送大砲兩尊進城設置烏石山山頂惟聞係舊式之砲云黨人許崇智前充閩省四十標統二次獨立失敗後逃往日本現黨人首領密派部下分赴各省運動军人起事而許崇智擔任福建聞已離東來閩招集黨徒以運動軍隊爲入手官廳得此消息即飭偵探格外注意惟聞前此亦有戴天仇入閩之說後知謠言故此說恐亦不成事實云 
　　海軍第一艦隊所轄之三等巡洋海容軍艦日前因擱淺損壞艦身故駛來閩在馬江船政局修理現工程業已完畢尙寄泊馬江近日滬上發生亂耗由總司令李鼎新電閩飭令該艦火速開往駐防該艦長杜錫珪自接到此警電後已下令㧞椗尅日赴甲矣 
　　肇和巡洋艦五號在上海受黨人運動開炮轟擊製造局後艦員分途逃走茲聞九號海晏輪船來閩謠傳有肇和艦艦員逃入省垣消息當局又得上海來電請飭屬緝獲在逃各艦員故警廳深爲注意派遣偵探多人分赴各處探查聞十二號在南台緝獲肇和艦員林某陳某黃某等三人均係閩侯人由護軍使鞫訊之後即將押送滬上訊究未知確否 
　　中央解决國體後許巡按使通飭各機關各學校一律停止辦公一天懸國掛旗三天以表慶祝各商舖則由警署諭令懸旗間有悞會爲皇帝已經登極者至高等地方各級審判廳亦停止訴訟是日巡按使署前雖結彩懸燈較往日一切慶典尤爲熱閙許使亦邀請各國領事到署筵讌而各市上則殊形冷淡云 
[紀湖北这警政]  
　　湖北各處警察官吏現正由巡署核叙文官前巡按因據省會警察廳長詳稱警察中之消防巡邏偵緝城守各隊隊長分隊長應如何叙官條例上未曾規定請咨由内務部核覆云云茲准部復以前次通咨警察官吏之應行核叙文官者係以警廳官制及文官任職令所規定之廳長警正佐技正技士爲限其各隊長由警正佐派充者自應一併核叙如未經薦委警正佐而祇派充隊長等職務者均應俟實授薦委警正佐各職後再行咨請辦理現叚巡按已飭知警廳知照並謂該廳前詳所屬各隊長等均未經薦委警正佐祇派充隊長職務應照部咨俟薦委後再行詳請核辦鄂省警界人物夙患擁擠茲因組織全省警務處求差者紛至沓來昨該處長崔　甫以本處成立伊始對於各屬所辦警政正在著手調查將來如須改良擴充自必需才佐理惟近日禀請差委者紛紛按其學術經驗均屬辦警合格人員幾於美不勝收亦覺應接不暇除擇尤隨時接見考詢外並一面通告云以後凡有禀請委任人員應各開具履歷住址報由本處傳達登記勿庸在省守候俟有需用之時即通信知照以免虚糜旅費 
　　老河口爲襄河上游巨埠警政向由光化縣主持異常腐敗近崔處長擬於該處組織商場警察專局業飭光化知事與該埠商會察度地方情形據實呈復旋據會復極表贊成崔處長遂擬於該處設專局一分區四額設局區長五人警官八人巡長十六人書記庶務收捐司事五人一二三等巡士百名月需經費約一千二百元又開辦費約三千元除舊有警費月約三百元外其餘擬令商會認籌刻已飭該縣與商會迅速籌措的欵以便派員組設 
　　鄂省各機關保送之候補縣佐及自行陳請錄用者共有三百餘員前叚使即擬舉行甄别試因縣 
佐設缺期須俟至明年故未舉行茲段使以本省擬設各縣佐缺據各道縣先後詳稱籌有經費者止三十三處按照部章候補人員不得過額缺之數一倍亟應嚴加甄别刻定一月二十五日在署考試已牌示各員於五日前報到以便備卷矣 
[松金靑三縣召賣官產之騷擾]  
　　駐松官產局狄委員前奉財政部飭松金靑三地限本月三十一號解現欵八萬元該委遂召買湖蕩漲灘設立優先權名目有先買先得之揭告冒利之徒竟糾合公司爭先承買以致遠近騷然地方紳士本日假座欵產經理處互議維持之法發電北京財政部南京巡按使爲民乞命以冀保存地方原氣電文錄左松江官產委員召買湖河蕩灘不問是否墾户槪令先買先得致原業各墾户數十百年汗血之勞一理喪失羣情惶駭且民有各項蕩田承賦在先亦隱射圖納官產範圍悍然不顧水利慈善枝節横生騷擾滋甚籲請大部飭官產處體察民情先儘墾户承買分别官民界限力顧大局至爲禱切松江金山靑浦三縣公民耿道冲陳貽芬高煌朱運新葉理封郁崇光徐公輔黃端履閔瓛雷祖同 
地方通信 
[蘇州]  
　　軍隊輪流放假近自地方戒嚴防務吃緊之後軍警各界官長目兵日夜服務無時或息即星期日亦照當辦公茲値陽曆元旦馮將軍特飭知各軍隊支配目兵名數按時輪流放假一天仍由官長隨時嚴密查察至憲兵則職司監察軍紀尤須加班巡查以期周密俟過此數日之後憲兵隊補行放假一日以昭公允蘇垣第二師朱師長已　飭各營遵照矣 
　　派員密查控案泰興縣公民戴林岩等以該縣王知事濫刑 
 
 
 

Page 7

 
 
嚮索具禀蘇常道尹公署請求查辦嗣經殷道尹批示云據禀泰與縣王知事諱盜濫刑需索號金各節果如來禀所言尙復成何政體爷候派員密查再行核辦云云昨聞殷道尹已派員前往密查矣 
　　請求取締屠商盤門外二馬路日商昌榮社屠牛公司近日營業頗爲發達華界鎔林宰牲公司不免受其影響前日鎔林公司經理馬長鎔具禀吳縣知事及警察廳長略謂敝公司擔任屠宰稅及警廳衛生捐約洋一千七百餘元近因昌榮社在胥門外左近分銷内地與營業上影響非淺誠恐有碍捐稅特具禀請求取締云云聞孫知事崔廳長已申詳齊巡按使諭飭蘇州交涉員楊士嚴就近交涉矣 
[松江]  
　　學校年假之參差部章各學校陽曆陰曆兩年假不得過十四日然在舊習惯上種種不便因之學界中人對於放假問題頗不能一律現在省立第三中學堂已放陽曆年假一星期縣立第一第二兩高小則遵飭祇放一天合之二號休沐日共得二天其餘官立私立初等各小學校亦各有參差也 
[鎭江]  
　　警所實行改局丹徒警察事務所奉飭定於五年一月一日實行改組警察局現已將門窻重行油漆并用松柏紥其門懸燈結彩煥然一新又是一番氣象矣 
　　敎育會否認改組章縣知事以丹徒市敎育會成立已久飭令改組昨由會長李煦春嚴棟臣二君邀集各會員在該會開議據各會員討論終结咸謂此時無改組之必要爰據議詳縣核奪　　保存名山古蹟淸理官產召領變賣業經分别價則通飭遵照辦理在案現曾處長接財政部淸查官產處咨飭略謂官產雖已通飭召賣惟名山古蹟載在志書務須加意保存云云昨已通飭鎭屬五縣駐辦員遵辦矣 
[南京]  
　　測量月費之預算江蘇全省輿地現正從事測量以資應用惟需用經費甚巨測量隊長黄文蔚將五年度一月份預算需費一千元并將領款憑單詳送請核齊巡按已飭財政廳長核明辦理矣 
　　加漲郵費之先聲郵務局所凡在通商大埠莫不月有盈餘所餘之資尙不敷補助偏僻區之虧耗而郵務定例旣經設局即不能因虧耗而中輟交通部核閱歷年比較册表郵務雖爲國家歲入大宗已有效果可觀而兩相比較虧耗尙巨聞擬自五年一月始欲加增郵費云 
　　滇警聲中之戒備滇省警耗傳至寗垣民心驚恐不安馮將軍特飭軍警戒備加嚴凡敎堂洋行及外人生命財產尤須加意保護故近日來軍警防護日夜不稍疏懈 
　　催解官產欵之急迫現届年終中央各項政費待欵開支甚急財政部電催官產處趕將收入官有產價解京曾處長奉到部飭已用快郵代電飭催各處駐辦員從速解欵務於陽曆年内解到以便凑解部欵 
[南通]  
　　商會聯合會議事紀寗通揚淮徐海各屬商會聯合會事務所偕通崇海總商會開會各商會代表紛紛到通於二十五日先開預備會投票公舉張退公劉一山兩君爲臨時正副會長並推馬息深君爲君記長及通過議事細則三十三條二十六日早十句鐘開正式會提議裁釐改稅案及請裁揚淮兩關案均由通崇海總商會提議公决付審查并公推調查員十八人休會除議案另錄外并電達北京農商部政事堂財部電文錄右（其一）北京農商部鈞鑒寗通揚淮徐海各屬商會遵全國商會臨時會議案開聯合會議於南通本月二十五開會二十八閉會公議中美銀行招股辦法並提議整頓釐金常關淸釐積弊條陳政府爲刷新政治振與商務之助並公舉張　爲臨時議長劉桂馨爲副議長乞鑒准備案議决各案另日禀陳寗通各屬商會聯合會議代表口等叩（其二）北京政事堂財政部農商部鈞鑒寗通揚淮徐海各縣連年水旱偏災自光復後又遭贛寗之亂歐戰發生靑島繼之肇和被刧商受影響折閱倒閉比比皆是故農抱蠲免錢糧之望商懷減輕釐稅之求在商民等亦知五年度預算不敷然江蘇貨稅釐金積弊甚深若能切實淸釐涓滴歸公則收入之數較所減者何止倍蓰伏乞俯念商困已極將江蘇貨稅釐金照舊章減去二三成以輕擔負而救倒懸 
[淸江]  
　　師範生演說得奬省立第六師範學校向有講演會生徒善於演說者頗衆地方通俗敎育宣講所時請其講演本月内上海寰球中國學生會開第二次演說競爭會該校代表王宗軾（本科三年生）赴滬演說獲得優勝奬章返浦時該校特製歡迎旗一面並軍樂隊數十人同至河干奏樂歡迎王君胸佩奬章由東門大街入校一時觀者途爲之塞 
[杭州]  
　　運署慶賀之預備兩浙鹽運使胡思義氏以今日爲陽曆元旦已飭本署庶務員籌備慶賀典禮即在頭門懸紅匾一方又在甬道上懸普天同慶紅燈籠數十盞以社觀瞻並於二門懸慶賀元旦紅匾一方旁懸兩聯其詞云和衆豐財功歸煑海綏猷建極慶洽呼嵩此外尙有五色旗及松相紥物等等惟據京訊元旦慶賀已暫停止似與中不無異同耳　　籌備處購採杭綢浙省鐵機花緞本爲特種出產銷數頗廣近因國體改革大典籌備處派員採購杭綢爲將來登極時賞給百僚之需所有舊積綢緞盡行銷空各綢商大獲其利現在各織綢公司及機坊料户日夜趕工以濟要需 
[江西]  
　　國會議員揭曉贛省國民會議覆選舉於二十七號在巡按使署舉行各初選當選人於是日早九鐘齊集先在屏翰樓下簽名然後至驗證處驗明證書至給票處領到票紙折入休息室休息旋由招待員導入會場至塡票處書票投入票匭投畢當衆開票計當選者十二人其姓名錄下饒孟任熊正瑗黄大壎鈕傳謙包應昌趙惟新宋育德蕭丙炎陶家瑤陳紹祖朱益藩喩兆蕃 
　　軍隊之調募忙陸軍第六師十一旅周文炳旅長前奉馬師長命令將旅部移駐湖南岳州防堵長江上游而以十二旅移防九江業已實行茲聞馬師長以所部十一十二兩旅均已移防出省師部遙制殊多不便擬即移節湖南以控上游業已禀奉昌武將軍核准飭各團營悉數出發後即行啓節升任陸軍混成第三旅旅長黄振魁日前到贛禀見昌武將軍請示成軍方略茲黄旅長以二十一團團長職務尙未正式交卸故呈明將軍即日回至湖口交卸團長職務然後率領新編所部一二兩團團營連長前赴保定大名一帶續募新兵以便就地考驗 
[湖南]  
　　候補議員之選定覆選議員九人已於前日舉出是日晚十二句鐘又選舉候補議員選出沈克剛周聲洋夏壽衡易順鼎羅正鈞戴德誠蕭仲祁符定一胡祖蔭九名 
[福建]  
　　國民議會選舉之尾聲國民會議議員覆選閩省業於十日舉行當選人九名姓氏業見前報惟其票數未詳茲并補錄於下王大貞六十六票林爾嘉六十一票蔡德平五十三票林炳章四十四票李瑞年四十票周翰二十四票郭翼唐七十九票李輅存六十三票林棟五十六票候補當選人因第一次開票完竣不足人數於十一日上午十時續行選舉到者益少重選二次始選出九人周殿薰十二票吳徵鼇十一票葉昭遵十票宋發祥六票徐時彬五票李景和五票朱德裳五票梁鴻志五票郭則泌五票此次中央審定閩省有被舉資格者僅二十一名除五人爲他省人外閩籍僅十六人除正選九人祗賸有七人而候補人須九名故除閩籍七人外徐朱二人亦當選爲候補議員也 
　　鹽運使有移駐消息近據鹽運使署消息中央鹽務署周督辦以鹽運使及榷運局之職掌或爲監察場產或爲督銷鹽斤監察則駐所宜近出產地督銷則宜在適中地點故擬將福建運使移駐厦門就近監督如是則閩省新修葺崔巍燦爛之鹽機關其署前尙未建築落成之工程又將爲無用而徒耗鉅欵矣 
雜評一 
[竟遠庸君之讖語耶（默）]  
　　黄遠庸君最後自懺悔之文有曰一身忙忙爲律師爲新聞記者皆爲人作嫁魂已亡矣嗟乎遠庸此言竟成讖語耶夫遠庸君之所謂爲人作嫁身不自由者不過爲其職務所限不能遂其心願而已非眞魂亡也以視世之役志紛華縱情利祿所謂心死者大有别也然而遠庸君竟自以爲魂亡竟成此身亡之讖語豈不大可痛耶 
　　遠庸君之所謂心願最初欲於政治上有所發揮後見其不可也則降而爲律師爲新聞記者思有以保人權而張輿論又不能無所激剌也乃欲置身於與世無爭之場一抒其振興文藝改良社會之志願一方面輾轉以求盡其心於世一方面輾轉以求與世避而不謂世仍不能容之豈不大可慨耶雖然遠庸君之亟與世避者非惜死也不過欲避此汚濁之世將用其身於有用之地而已救世之心不死終必與惡社會相觸處今隨時隨地皆可死人之世界然則遠庸君之死雖寃亦宜 
　　嗟夫死生之義大矣身存而心亡者較身亡爲尤痛吾前於論國魂言之矣今遠庸君身雖亡而其魂將常留而不滅也與其自謂之魂亡適相反也嗚呼又何痛焉 
 
 
 

Page 8

 
 
[精神丸補心補精神補補腦筋補腎補元陽補脾補血分人之不瓶五之元]  
[阿拉廷汽油燈]  
市上所售之燈其價廉物美當以阿拉廷汽油燈爲冠旣簡便又耐用故此燈遂名聞全球莫與爲敵僅中國一處燃點此燈共一萬五千餘盞之多本公司備有新目錄函索者自當即寄上海漢口路十三號光耀有限公司謹啓 
[留心假冐永壽大藥房汪家田醫生]  
本藥房被鄰居失火暫遷南浙江路小花園對過四五家來信店號地址寫明郵政妥速著名靈驗丸藥立止咳嗽茶葉每盒半元氣急咳嗽丸立好白濁丸白帶丸化毒丸橫痃膏疝氣痔瘡藥每盒一元 
[產科廣育醫院]  
早日女醫生專治產前臨產後醫接嬰及各種病症○上海跑馬廳派克路即新馬路十三號電話五四八曹志新啓 
[麥夜精唐製家用良藥止咳補肺　上海中英大藥房縂業行 < 
每大瓶洋一元七角半小瓶一元滿打以上八折外埠各本分號均有發售 
此品止咳補肺最爲神驗歷年治愈咳嗽病不知凡幾性味甘 
平和潤男婦老少諸般肺症服之俱有奇功而於寒冷氣急痰多之體尤爲合宜常服經冬不發交春症可除根 
[中國精益眼鏡公司]  
農商部註册中國第一家自製吒力克鏡片 
總公司上海英大馬路泥城橋東　分公司北京　天津　漢口　長沙 
諸君欲戴合目光之眼鏡須先得完善之騐光諸君若戴目光合度之鏡片與夫戴一金製邊脚而光不合度之鏡片其利憲懸殊自不可以道里計然欲得目光合度之鏡片非兼有數種學術之專門家以其良久經騐最新儀器爲之詳細審騐即不能適合個人之需要故鏡片之重要部分在於試騐而尤在於完美之試騐本公司騐光主任於學術經騐旣自信有素而騐光室之設備尤悉合光學原理並備有各種最新式騐光儀器以期克盡所長倘承惠顧或賜參觀無任歡迎　總經理張士德謹啟電話三八九五 
[靑州水門汀]  
靑州水門汀有限公司所出之水門汀爲東方最上之品素爲香港政府所信用用以製造陰溝管避水甎避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告新旗昌洋行謹啟 
[善治各種毒症]  
僕旅遊滬江誤狎邪僻引入柳巷花天酒地詎樂極生悲竟染楊梅毒瘡痛苦萬分眠食俱廢甚至穿頂爛鼻全熱形脫延醫均云無救合家驚絕僕不信遍嘗各藥俱無少效幸聞友人言及前患是症曾服上海河南路彭壽堂犀黃化毒丹而痊盍往試之僕以服過各家諸藥對友曰該堂方眞藥妙絕非有名無實可比僕即命購雙料化毒丹下疳散各四瓶依法搽服果然大見奇效最奇者服藥後即覺腫痛均止患處發癢生肉胃納日旺不日全愈而遍身瘡疤脫落無痕足見善治毒症與衆不同患毒者幸勿交腎失之花柳悔過生誌謝 
[耀華照像]  
本舘拍照放大一律八折又售神功濟衆水批發上海英大馬路郵政分局西首 
[廣東種德園馳名龍涎香戒烟丸新增小瓶售洋一角外埠批發注意種德園龍涎香戒烟丸]  
本園監製之龍涎香戒烟丸藥品之優美靈驗之迅速久已遠近馳名向售大瓶八角中瓶四角現今新增小瓶一角俾得外埠批發易于出售倘各寳號批售者定當格外從廉有志戒烟者不可不服此丸諸君光顧請認明上海四馬路老巡捕房對門庶不致誤種德園謹啓 
[餘大]  
三馬路石路東首電話二八四七 
[裕通]  
四馬路昇平樓對面電話三七六五 
[股票公司]  
本公司買賣中華全國鐵路股票證劵公債儲蓄等票並華洋各銀行各公司各大廠股份存單均可交易兼做押欵佣金取息格外從廉如蒙賜顧請駕臨上開地址本公司接洽可也 
[希世之珍]  
茲有晋王右軍書袁生帖眞蹟又元趙子昻所繪八駿圖爲世界獨一無二之物寄託上海跑馬場對門西耀華代售嗜古者可往彼議價索觀亦可 
[森記股票公司]  
買賣華洋各種全國鐵路銀行公債儲蓄票等並做押欵倘蒙賜顧請至法界永安街三德里和記茶棧便是 
[挽留國軍軍醫正醫博士梁重良]  
醫博士在滬行道已將三載衛生家儘知其學問經驗道德母庸鄙人等多贅現梁君欲北上到部就職而其在滬活人不鮮一旦離此殊爲嘆惜同人有鑒於斯再三挽留在滬仍施仁術業蒙慨允用述大略以告當世勿失交腎亦衛生家所樂聞乎科目内外科眼鼻耳喉花柳淋濁奇難雜症戒烟種痘時間上午九時至下午五時在北成都路四零九號候診餘時出診診例門診一元出診五元貧病贈醫如遇赤貧並可贈藥楊小川陳翊周　葉苾泉　勞敬修　梁綸卿　許奏雲　陳炳謙　周淸泉　卓璧如　陳翊墀　黃式如　梁敬身李省庵同啓 
[注意漢口葉開泰廣告]  
本店祖訓不准另開分店自開設漢鎭鮑家巷三百餘年甲寅六月因屋朽遷至大夾街陶家巷口交易照常向係聘請公正友人經理本主人均不干涉以一事權且各房月費亦有定額額外不能私取分文近因人丁日盛家用有額倘有子弟假托本店牌號向親友及往來各號通挪銀錢貨物等情此係個人交涉請向本人理論與本店經理人及其伯叔兄弟毫無關係槪不承認恐未週知故特廣告 
[中華銀行廣告]  
本銀行開設北市福州路第十三號交易經營商業經理儲蓄迭經登報通告凡有零欵存儲儲蓄櫃者計息三個月週年四厘五毫六六個月週年厘一年週年六厘活期週年三厘凡有躉欵存儲商業櫃者計息三個月週年四厘六個月週年五釐一年週年六釐活期週年二釐以及商業往來滙兌各欵無不克已如有洋棧貨物保有火險者欲抵押銀兩須有殷實保人可向本銀行抵押倘蒙惠顧請駕臨本行面銀議可也此佈　中華銀行董事郭竹樵謝綸輝朱葆三周金箴貝潤生朱五樓顧馨一李詠裳王一亭經理林蓮生]  
 
 

Page 9

 
 
   
 
 

Page 10

 
 
本埠新聞 
[商店工廠中謀食童子之調查（吉光）]  
　　德意志行普及敎育百數十年全國無一人不識字故其學術昌明器械精良而國家富强吾國則反是受敎育者居少數推原其故蓋有二端學校太少未能並及一也人民生活困難貧家子弟無力求學羣出謀食二也靑年會幹事克拉克先生往歲嘗率靑年會中學校學生六十人調查本埠公共租界中謀食童子之生活狀况記者以其爲研究社會實在情形之絶妙資料特舉其梗槪如左 
　　此次調查以公共租界之商店工廠爲限有工廠數家僱用童子甚多其地點適在界外未曾列入至於在家庭工作者想亦不少惟繁瑣難於調查故亦不計公共租界人口共五十五萬商店工廠中之謀食童子共一萬一千二百五十九人其年齡自十二歲至二十歲商店工廠共四千餘家爲類八十八而各店廠匿不報告者必尙有數千人此一萬一千二百五十九人中報告時未歸類者四千餘人歸類者七千人分配如下 
　　紗廠一千六百三十七人 
　　洋貨店六百四十七人 
　　鐵匠店三百七十六人 
　　成衣店二百九十二人 
　　餘業四千人 
　　大工廠中之童子合計約二千人每日工作十二小時無時休息較諸歐美工人之每日工作六七小時者其苦樂不啻有天淵之别工廠有日夜班者恒於黎明及黄昏換班夜工尤苦不勝言機器無時停止廠屋不講衛生童子在其中工作不特於身體發育上有礙而心肺五官亦直接受害且終日無遊戲時刻樂趣全無故其壽命恆不長所得工資亦至㣲僅敷餬口而已此輩無增長知識之機會故絶無上進之望作牛作馬死而後已其生活狀况寗不可憐 
　　多數之謀食童子則不在工廠而在工店商店此輩幾完全爲學徒其制度與英美百年前廢除之學徒制大略相同小店學徒之生活尤苦其所受待遇全視店主或店主婦之喜怒蓋吾國無取締店主苛待學徒之法律故店主店主婦恒待遇學徒若奴婢牛馬爲學徒者計惟有忍受之一法否則逃遁或自殺故無論受如何之待遇此輩大都忍受之小店主人每不用奴僕凡洗衣淘米燒火抱小孩送貨掃地諸事皆令學徒爲之爲學徒者終日無片刻暇也如此生活之謀食童子合計約三千人其狀亦甚可憐吃食店之學徒工作時間最長飯店米店茶館豆腐店等每日黎明即開門深夜始休業學徒勤作每日有至十九小時者睡眠僅五小時耳然此猶作雜差也成衣店與鞋店俯首製造甚爲勞苦其工作時間亦有多至十九小時者合計此二業學徒作工時間平均在十六十七小時之間蓋亦苦矣 
　　商店之大者學徒之生活狀况亦較佳然終日所爲亦不過供使令而已上進之希望甚少店主間亦有鼓勵學徒至夜館求學者惟實不可多得獨有楊樹浦某木行於工作之餘延師課讀設多數廠店皆能如此則謀食之童子獲益豈淺鮮哉 
　　歐美各國工民皆有工黨以自保其權利而政府復編訂種種法律以取締廠家吾國工民無組黨之程度無自保之能力當局者苟不纂修法律以保護之則全國工界中人寗不長此作牛作馬爲無告之民耶亦豈獨上海上隅之謀食童子乎 
[西報紀南京消息]  
　　昨日大陸報載稱上海交通銀行深夜接南京代表來電謂南京諸均安謐云云惟據可靠消息南京於前四十八小時内曾有亂象星期二日夜間某營壘忽被圍營中住有北兵數百名均就擒星期三日開審後鎗斃某團之山東兵七十八名登時埋葬尙有北兵八百名則經卸除軍械開馮將軍深信不致再有亂事又昨日字林報云三十日夜間上海盛傳南京有亂交涉局曾發電向南京當道詢問虚實後接覆電謂全城安靜並無變 
[否認加徵貨物稅之激切]  
　　上海稅務總公所吳所長昨接齊巡按使復電謂來函及商會艷電均悉貨稅請免加成已奉部駁惟近來商情困苦亦殊堪憫然請緩無期必干駁飭應妥商暫緩月日復候轉請部示事關全局未奉核准以前仍當遵加免致歧誤等因吳所長即將電文抄送南北商會總協理一體查照未幾商會總協理又面商吳所長聲明商界對於此事實在無力擔認决意懇請從緩故已由會訂定二日開全體大會邀齊衆商集議辦法届時當再切實籌勸以冀遵從仍請吳所長再發急電至省陳明商情困苦已達極點而際此陰曆年關更難支持仍代懇展緩加稅以免商民多所恐慌等情聞吳所長已允如所請昨日傍晚已發急電至省籲懇電達財政部轉呈政事堂展緩實行一面由吳所長通飭各分所一體查照並聲明此次奉行加徵附加稅二成一案暫緩五天待奉部復再行核辦 
　　南市油荳餅米麥雜糧等業對於添徵附加稅全體否認昨日午後特在萃秀堂開會集議共到二百餘人僉謂當此商情困苦何能再加擔負况轉瞬陰曆年關結束賬欵更難着手如果稅所强迫加征則同業惟有全體輟業再謀對付去 
[華界交通漸漸恢復]  
　　滬上自去年十二月五號夜肇和軍艦出事以來華界交通甚爲不便商界已大受影響現由淞滬警廳徐廳長商准楊護軍使定於今晚（即一月一號夜）爲始每夜以十二點鐘爲限逾時仍阻止交通惟遇有形跡可疑者亦可隨時拘詰昨已通飭所屬各警區一體知照矣 
[林金二人將次此渡]  
　　林仲泉與金玉堂問寓江西路鴻發棧二十一號房内因金騙取林値洋九十餘元之金戒現洋圖逃被林用剪刀戳傷當經總巡捕房五百五十三號華捕周金廷查見一併帶入捕房在林身畔搜出勃朗寗實彈手鎗一支將林收押金送醫院醫治復經六十二號西探朴殺協同華探王松濤至林寓所抄出黨魁孫文等照片委任狀一併帶回迨金傷愈與林一併解至公共公廨訊供押候訂期復訊在案昨晨復訊據捕房刑事科代表牛門律師上堂譯稱林仲泉因於上月二十二號　害金玉堂由捕拘押後搜出手鎗黨證各件已在捕房供認與謀剌前上海鎭守使鄭汝成之剌客王筱峰等均有關係言至此即將被告供詞宣讀一遍復將中西文供單呈案請察繼由鴻發棧經理楊欣謀茶房施友山投訴林金二人於陽曆十一月十八號來棧同寓一房至二十二號上午八時間金因騙林金戒現洋被林用剪刀戳傷當即鳴捕將二人帶入捕房又據六十二號西探朴殺投稱被告等帶至捕房後即同華探王松濤至被告庽所調查見地上尙有血跡當在林之行李内抄出黨魁孫文小照委任狀及已經引渡黨人蕭美臣之信及李國鈞卡片函等憑證是實又據五百五十三號華捕周金廷上堂禀明當時在江西路站崗見林在前跑金在後追稱被林用剪刀戳傷而金頸項確有血痕即將林攔獲在其身畔抄出實彈手鎗一支即將兩造帶入捕房並據十五號西探依克投訴出事後前往鴻發棧調查被告等來歷並向被告詢問口供及接到郵局遞與林仲泉滙票洋二十六元該滙票現已呈案訊之林仲泉供稱所有抄出黨證等物非我所帶我並非黨人求察質之金玉堂供認與林借取金戒現洋亦不認爲非旋據政府代表穆安素律師到堂聲稱林等犯案情形已經證明應請照章引渡兪代襄讞商之英領卓君即會同簽判云押候抄供解送護軍使署訊辦並報告周道尹楊參議信件郵滙洋二十六元均附 
[查獲鎗彈炸藥]  
　　奉天人柴志案偕同伊友田崎一由日本乘郵船會社之神户丸來申於昨日抵埠下椗黄浦碼頭經水巡捕房包探何阿春與海關巡員西人上船搜查因見柴等形色倉皇情殊可疑故即搜其行李在衣箱之夾底内查出新式手鎗一支鎗彈九十粒炸藥一百二十餘遂一併帶入水巡捕房因田崎一形似日人由梅捕頭飭送日領事署經日領詢明並非日人故即帶回連同柴志安及手鎗鎗彈一併解送城内地方檢察廳訊辦惟炸藥係危險品物由梅捕頭諭令銷燬 
[曹鶴祺逮捕]  
　　浙人曹鶴祺前爲浙省水警下級官佐陰曆八月間犯事斥革後流而爲匪九月間在嘉興地方纠同羽黨假籌助黨人軍費爲名向某富紳强借銀一千元經該紳告發查拿未獲日前浙省駐滬偵探范某等據線人報告謂曹現在避匿本埠西門外白雲觀後仁友里某號屋内范探等當報明淞滬警察廳加派偵緝隊士協同前往掩捕獲解警廳暫時寄押昨已起解赴浙 
[鎗决剌探軍情之江北人]  
　　江北人龐玉林曾於肇和軍艦出事時爲當人雇用前往製造局附近剌探軍情經三十八團在高昌廟地方拿獲解至軍署發交軍法處提訊據供不諱判决死刑咨請馮上將軍核示昨奉覆准已於午後二時押赴西砲台照擬執行槍斃 
[如意里盜案六誌]  
　　山東人范學田曾於上年十二月十七號晚間與在逃同黨持械夥刦北山東路如意里二十三號門牌同德和記錢莊共計洋一萬一千餘元之現洋鈔票以及抵押之烟土等件范因携贓圖逃失足跌悶於地經總巡捕房中西包探將范拘獲並在身畔搜出贓洋十二元及剌刀一反解入捕房送請醫治愈一再解至公共公堂訊押候核在案前日午後捕房將范解案經王崧生襄讞會同美博副領　在樓上公堂復訊先由六十二號西探及華探尤阿根上堂禀明拘獲情形並經該錢莊經理賈祥甫及莊夥陳廣生相繼上堂供明當時被告等多人各出手鎗剌刀將店中各人驅入賬房後面嚇禁聲張並不許出外即刧取洋箱内鈔票現洋以及押欵之烟土携贓逃逸各情又經該莊學徒徐志堯上堂供稱因見該匪等入内向外奔逃詎被一似與被告相仿之匪用刀戳傷右臂阻住不許出外是以回至裹面見店中人俱不敢聲張故亦不敢叫喊質之被告供稱山東靑州人來申找尋伊兄范學光未遇途遇同鄉人胡姓因即同住於和興里胡姓家中是晚係由胡姓糾同前往連我共有八人我並未進内祇守在門外後來即一同逃走不知如何被人將我撞倒跌悶於地剌刀及大洋十二元並非我有不知由何人抛在身旁中西官以旣據供認夥刧不諱遂判押候備文解送護軍使署按法訊辦 
[餘姚縣引渡盜匪]  
　　盜匪周開標（即兪福全）因糾黨持械在浙江餘姚縣屬黄家埠夥刦居民黄彬齋家衣飾巨贓逃至滬上匿居虹口新記洪路經餘姚縣知事偵悉派警持文來申報告總巡捕房協同華探張芝卿及一百四十一號西探將周拘解公共公廨訊供押候來警帶同事主到廨質究在案昨晨復由捕房　周解廨請究即據餘姚縣知事代表葛福來律師偕事主代表陳榮章上堂聲明前情請爲照章引渡關讞員商之英康副領事以旣據證明遂判周移解餘姚縣知事署歸案訊辦 
[三續關於雲南獨立之官電]  
　　滬上軍事機關宣布關於雲南獨立之官電　迭見前報茲再有數則續錄於後 
　　長沙湯將軍沈巡按通電本日接到唐繼堯任可澄敬日通電及蔡鍔載戡敬電措辭狂悖令人髮指業經逕電切責其文曰前聞兩公通電各省主張取消帝制以爲當此光天化日之下彼黨竟敢竊名煽亂可謂大愚不靈是以毫不置信頃接漾電謂已逕達中央辭意激切驚詫惶惑莫可言狀竊維吾國自改共和以後政治泯棼人民日在水深火熱之中時艱環迫極求自衛乃有變更國體之說詢謀僉同國基斯定循法定之意志之眞情正如衆星拱日萬流歸海天命所屬夫豈偶然前讀貴省報告國民代表一致贊成君主立憲及兩公先後勸進力保治安各文電忠捆勃發令人欽佩每念滇疆遼遠文報稽遲而選舉竟能如期告竣非兩公宣揚德意報國情殷而人民趨向君憲早已切如饑渴奚克臻此幸率土呼籲上邀元首俯從民意肇運皇極吾知兩公敬奉綸音必北向再拜爲國家頌承平數日來勸進之忱得以上動天聽方引以自慶滇海不波邊氛綏靜同領疆圻利賴宏多乃兩公自食前言忽倡奇說前旣厭棄共和今忽請廢帝制輾轉思維不得其解夫國體變更此何大事一經宣布中外具瞻旣非自守閉關豈可温如兒戲兩公明達詎不知此而言之寗非夢囈此不可解者一按約法主權在民民之所欲在心從茲眷彼蒸黎眞宰上訴旣經數月之哀呼乃得帝心之鑒許元首不能違指民意豈臣工可以數語逆天藉非病狂奚事瞀說此不可解者二夫江湖放棄唐怨形諸詠歌落拓偶生觖望激而走險雖爲賢哲所斥尙日緣非得天兩公皆公忠素著勳在旂常幸躋休明正可宏抒偉略今乃犯天下之大不韙違素心以冥行下入八幽寗非自誤此不可解者三且兩公言行信義綦重一經隳壞無異自殺兩公促行帝制於前今忽自行變計於後狐拍狐埋中無所主此後無論有何建白縱信誓旦旦其誰信之衆叛棄離又將何以自處此不可解者四且言論自由載在約法自籌安會之議興兩公如確有見地儘可自由發表或逕達諸中央雖附說并無一人究非害於道義今旣儀約法而證取民意復合五族而共戴一尊乃一槪目爲利誘威脇作僞心勞則兩公均身與選政又自居於何等今旣託名忠告振振有辭然前此贊同意果何居此不可解者五兩公所鰓鰓過慮者惟外交困難一層殊不知友邦勸告係在各省國民代表投票未竣以前且係以發生變亂爲慮並聲明不干涉中國内政現在吾國國基大定商民安堵絶不難邀列强之承認今兩公通電各省是不啻激吾變亂貽人口實且人方以勸告爲名而兩公必稱爲交涉人不侮吾而吾自侮之誠獨何心此不可解者六披覽大電莫揣由來微聞有少敷亂徒濳入設有意圖破壞兩公遠在邊陲於中央情形國家態度容有未悉遂不覺稍涉過慮激切陳詞且勢薄援孤或不免受其脅迫决非出自本意但稍稽時日則眞僞立辨天下將不諒兩公之被脅而欵兩公之從逆利害所關間不容髮義屬同舟不忍不告望兩公即是通電各省自明心跡朝廷洞諒兩公應變維艱必不苛以相繩如實有困難之處儘可盡情相告鄉銘等必能爲兩公設法剖白協力除奸倘不顧順逆之理顯有僭據之謀一旦主上震怒聲罪致討薌銘金鑑衛國致力責無旁貸惟有荷戈執戟與兩公相見於疆場矣臨電迫切急不擇言惟希鑒原立盻復音等語特此奉達希即一致切責如有卓見井希隨時見示爲荷並以奉聞 
　　松滬護軍使致北京統率辦事處電頃奉艷電敬悉查前接山西閻將軍電知雲南警信即當於宥日用華密致電詰責唐任其文曰閱閻將軍聲討電知兩公通電各省謂受軍民逼迫要挾取消帝制不勝駭異查變更國體貴省國民代表不曾一致投票贊成乎兩公不曾通電率領軍政各界一再勸進乎軍民旣贊成於表决之前必不反汗於旣定之後以此誣衊軍民其誰能信此事研究數月全國軍民一致贊勸使元首擺脫未能不得不俯從民意今帝國决定民國消滅已無追論之餘地乃兩公忽有此電實難索解干犯衆怒智者不爲兩公賢明决不出此諒必爲亂徒所致假名號召彼亂徒圖利强鄰爲虎作倀甘心賣國自取滅亡兩公功業冠時奚致爲人利用失足千古殊爲可惜伏望熟思審處即日表示初衷取消前電剿除亂黨撫輯軍民大局幸甚善德等素佩兩公敬伸忠告敢祈賜示以慰杞憂如不見聽善德等惟有整率師旅請旨聲討恐大軍雲集滇省百萬生靈塗炭於兩公之手矣謹布腹心伏希諒察云云旋復改用明碼譯發迄未得復謹復開楊善德印 
　　南京馮上將軍齊巡按通電各省將軍巡按使巡閱使都統護軍使京兆尹川邊鎭守使並轉國民代表繆荃孫夏仁虎彭榖孫盧殿　錢應淸陸文坊隨勤禮楊鑑　葛爲輔張鶴第張雄沈仲長馬士杰曾樸讓　孫許　　劉寶泉都鑒據江蘇國民代表儒琳儲南張丁　成　文淵孫錫恩兪仁愈王檀侯必昌程　僕劉鍾瑛李國銓陳祖貽顧碩甘孫銘吳景陽巫光烈查贅禹桂華胡德良謝葆鈞毛祖貽楊春　陳紹忠戴思恭徐安仁柳保疆李庵恩王以昭魯楨厲鍾麟孫熾昌朱景星龔承祖金其照王貽哲承均葉劉蔚張模葉秉茂周歧王家琪陶瑞徵函稱於本日電奏其文曰北京皇帝陛下聖鑒頃閱報載滇省反對帝制立言狂悖駭愕萬分查約法主權在民我國民鑒於共和之不適國情始　變更國體决非現政府之權力所得而主張且當時各省之依法選舉代表組織大會手續繁重倍於尋常而向無一票之反對者實緣共和四載痛苦備嘗故能萬衆一心推戴聖主此時國是大定敢有持異議者卽爲國民之公敵乃唐繼堯等以首先贊成之人竟敢蔑視滇省代表違背全國輿論昌言反對欲顚覆我新邦實爲覆載所不容神人所共憤代表等斷難認爲滇民公意伏願皇上早登大寶慰我羣黎命將出師速伸天討拯滇民於水深火熱以解倒懸不勝迫切待命之至等語一面另電代行立法院兼國民總代表合辭入告請電各省一致進行前來相應電達希查照轉知馮國璋齊耀琳豔印 
　　開封趙將軍田巡按通電敝省昨經切責唐繼堯任可澄一電文曰頃接漾電不勝駭異公等於君主立憲早經一致贊同推戴今皇効忠肫摯久任邊陲之重寄並邀茅土之崇封何嫌何疑忽生翻覆今上英明神武超軼漢唐天下歸仁已非一日大寶誕膺勉於民情名分旣正率土皆臣而公等乃於新邦締造之初悍然　消帝制是叛君也總統數年一選君主萬世一系覘國勢者均謂久安長治惟君主政體爲最良今聖主登庸蒼生托命耕田鑿井從此胡享太平而公等乃思竊據一隅挑動兵衅是殃民也叛君不忠殃民不仁公等稍有良知何忍出此據聞公等此舉係居於被脅地位其中另有奸人勾煽亂黨迫脅太阿倒持公等不克自主不知此等犯上作亂之人伹利用公等爲傀儡彼輩隱身内幕他日事敗竟可挾資出亡逍遙海外獨令公等被顯戮蒙惡聲彼亦將坦然不頋公等何可倚任彼輩而誤聽其言且甘墮其術耶今爲公等計惟有翻然悔悟速將左右煽亂人等逐出設法捕辦朿身待罪聽候中央核示今上德量寛宏見公等甘冒不韙非出本心必能逾格優容免加嚴譴若竟迷途不返是公等旣願爲天下公敵全國軍民皆將持刃相向以與公等尋仇家破身亡翹足可待書曰惠迪吉從逆凶語曰禍福無門惟人自召趨吉避凶轉禍爲福惟在公等自擇而已各等語查敝省接到唐任逆電即於徑日奏請速申天討兼率所部用備前驅復於感日懇參政院代行立法院奏請宣布唐繼堯任可澄罪狀派遣師徒鋤此兇頑並經通電諸公查照各在案如果唐任等因各省痛責悔罪歸誠固屬幸事否則惟有速伸天威聲罪致討諸公忠貫金石必能發舒偉略戡定邊陲袍澤忝同祈加指示母任切盼再豫省地方安謐堪慰埀厪 
　　南寗陸上將軍王巡按通電前電計達台覽頃榮廷祖同電統率辦事處請代奏其文曰聞蔡戴等敢犯全國公敵甘爲首禍喪心病狂令人髮指前經榮廷祖同兩次電責冀其覺悟乃該逆等竟託名囗囗（電碼不明）妄稱獨立其電詞内有聯絡黔省誓師北伐之語似此甘心叛逆反跡昭著决非言語文字所能開悟應請我皇上赫然震怒明頒嚴諭宣布中外大伸天討拯滇民於水火鞏國基於苞桑榮廷等謹當整勵戎行枕戈待命敬祈代奏等語查該逆等甘爲禍首罪無可逭祈諸公聯詞義告早日宣布該逆罪狀大張撻伐迅滅凶焰大局幸甚特此奉聞 
　　張北廳潘矩楹通電護軍使華密徑日敝處請統率處代電一件其文曰本日接開武將軍唐繼堯雲南巡按使任可澄等漾日通電宗旨悖逆淆惑人心陽托擁戴共和之名陰謀囗囗囗（電碼不明）本之實甘心倡亂實駭聽聞伏念共和政體不適國情全體人民水深火熱嗣聞改革天下景從自學士子弟以至田間父老齊聲呼籲口無異詞是豈由一二人所克倡亦并非數十日所能至該將軍等旣不聞於籌安會學理討論之時稍有異議又復於國民代表籌備之際一致進行迨今民意僉同天命有屬友邦承認指顧可期乃竟自食前言飾詞聳聽支離反覆是何居心查唐繼堯任可澄出身微末素乏賢勞祗以服役滇邊情形較熱我皇上特拔於衆人之内原冀其盡忠報國力効馳驅不想奉職多年毫無成績際茲四岳對颺之會慮有三危出逐之虞忽出微詞售其奸計心跡可恨罪狀當誅似此僉壬萬難寛宥敬懇皇上俯賜明斷將唐繼堯任可澄立予褫職押解到京明正典刑以爲莠言亂政者戒當此國基初定宵小潛滋若不昭著是非竊恐旁生觀望我皇上體念黎元奠定區夏爲國家前途計必不以唐繼堯任可澄一二人之故而失全國士庶之心矩楹等待罪邊疆惟知忠受因抱戴天之恨不嫌出位之思聯電屏營悚惶待命請代奏等語特以電聞 
 
 
 

Page 11

 
 
　　蘭州張將軍通電連日准各省來電以雲南唐繼堯任可澄通電云云甘肅尙未得見當此國勢孱弱國體甫經解决之時全國人心方冀一致進行以安内而對外豈可稍生異議自陷國對於危險之地在唐任忽改初念頓起違言或係受人煽惑此時家待方法非各省堅持固結萬衆一心不足以遏邪謀而先由各省以大義詰責曉以大勢或可挽回亦未可知但其不能取消前電始終執迷不悟國家已定之大計豈容破壞於一二奸人之手惟有聯銜恭請朝命聲罪致討陸將軍吕巡按宥電請馮上將軍領銜專電滇省極力忠告一層鄙意極表贊同所有合力同心一面先禮後兵妥籌對待唐任之策一面審時度勢力圖君憲進行方法豈容雲南一隅阻撓大計是所至盼　 
　　成都陳將軍通電變更國體一事中央曾通電各省一再徵求意見良以茲事體大不能不詢謀僉同始議進行如果宗旨不合僅可於事前發抒意見揩陳得失倘持論正大亦何難折服羣議迺滇省唐將軍任巡按使事前一致贊同事後忽持異議自相矛盾淆亂聽聞宦自奉處電即於宥日去電切責其文曰准處電開頃接徐州湖北電稱滇省通電各省請取消帝制等因殊爲駭愕敝處並未奉到尊處此電想係亂黨竊名揑發意圖煽亂吾國自共和以來人民飽受苦痛故此次對於國體一致主張改革冀立萬年不拔之基値此國體大定帝位有歸正宜相與竭誠擁護中央固我邦本豈可稍有異議致滋淆惑我公熱誠愛國素所佩仰當不出此請公電處聲明以明是非而彰公道至禱至叩並祈電復等語其後迄未得復不知因何稽延抑或别有阻礙尙望京内外寅僚念締造之艱難恤民生之困苦捍彼外禍肇造新邦拱衛至尊匡扶危局一面通電滇省瞭陳利害一面保持現狀嚴密防維倘有陰逞亂謀違反民意者無論何地何人卽應視爲公敵同聲致討宦惟知愛國不計其他負努以待鵠候玉音至於川省軍民均甚安謐知念并聞陳宦謹叩勘印 
　　貴陽龍巡按通電武昌南寗太原盛京將軍巡按使上海護軍使鑒承電敬悉雲南舉動殊屬可駭已會同劉護軍使切實忠告矣仍望尊處力勸以維大局至盼建章沁 
[十八間派兵駐防]  
　　松滬護軍使楊君查得浦東十八間地方素多流氓恐爲黨人勾通代爲藏匿危險物品且該處地甚荒野非有軍隊駐紮難以鎭壓故已飭行十九旅王旅長轉飭所部步兵三十七團團長迅即調兵一營馳往該處分段塡駐以資防範 
[添增警備隊之費用]  
　　淞滬警察廳長徐君派員赴津添募警備隊來滬派赴城廂内外並浦東閘北等處駐防曾誌前報茲悉此次所募警察三隊每月需餉四千餘元並添製冬夏服裝費約共五千一百餘元全年薪餉共計四萬九千七百八十八元業由徐廳長分别造册具詳江蘇巡按使請爲查核 
[停辦尋常事件]  
　　今日爲民國五年元旦上海縣公署並地方審檢兩廳均奉省飭於元旦起停止辦公三天昨已諭飭各科長員並推檢各官以及吏役法警人等一體遵照惟此三日内專指停辦尋常事件如遇重要案件發生仍應責成値日各科長並推檢各官擔任辦理毌得延誤云 
[公廨停訊三天]  
　　今日爲陽曆元旦公共公廨循例停理讞政故昨由關讞員諭知檢察處條示公堂門首於今明後三天停訊民刑訴訟俾該廨辦事人員及當事人等一體知悉 
[城東愛羣兩女校開會]  
　　南市城東女學今日開文藝競爭會於下午一時開幕入座劵每紙售銀一元即在白克路中　學生會門首發售聞尙有　品出售以充經費愛羣女校亦於今明兩日開成績展覽會以覘學生一年來之學業云 
[年假中之講演會]  
　　英租界新閘路和樂里口通俗義務中文夜社係徐望先朱文華陶漢塵項起鳳馬湧泉吳兆麟周少葵郁從周朱稼甫龔蔭卿諸君組織而成逐夜輪流敎授年長失學之工商以日用必需之文字學費不取分文迄今半載有餘各敎員俱循循善誘故遠近工商肄業者頗形擁擠茲悉該社乘年假之暇定一月二日特開第二次講演會業已派駐社辦事員朱文華部署一切矣 
[尙贒堂之新年會]  
　　法租界霞飛路尙賢堂中外聯合會定於一月二日下午四時開新年會請中外會員來賓等蒞會凡欲演說者每人可以五分鐘之時間自由演說對於本年之志願藉以覘衆志之趨嚮是亦一有趣味之會集也聞願與會者槪不須入場劵云 
[主日講道會開會]  
　　主日講道會者全國靑年會總幹事王正廷等所創立王君爲會長卓鏞詩爲書記新年第一次會集定於明日午後五時假座四川路中國靑年會舉行由漢冶萍公司上海總經理王閣臣主席麥倫書院校長白克司主講 
[日本參贊蒞滬]  
　　駐京日本公使館參贊小幡氏由津浦火車轉道滬寗火車於昨日（則三十一號）下午二時五十二分來滬抵站時由淞滬警廳特派長警照料保護並有交涉員署交際科長陳震東赴站歡迎移時與駐滬日總領事有吉明君同乘汽車至日領事署　駐 
[浙江巡緝員來滬獲盜]  
　　寗波人陸阿林向充馬未近在浙省糾夥行刧犯案纍纍經浙省緝獲夥盜訊據供出陸阿林避匿上海故由興武將軍行署巡緝處特派巡緝員王某帶同眼線來滬跴緝前日王巡緝員經過華界老北門適與陸阿林遇見當場拘獲解至淞滬警察二區第一分駐所轉送到廳經司法科略訊一過除飭將陸盜嚴行管押外諭令王巡緝員回報興武將軍來文迎提歸案訊辦 
[棉花船遇盜]  
　　松江鬭富浜附近農民兪阿春雇楊再芳之駁船裝載棉花二三十包來滬求售前晚駛至白蓮涇迤南忽來匪船一只内有盜匪五六人一躍登舟嚇禁聲張當被刧去棉花十六包並該船户之衣服鋪蓋等物楊再芳上前欄阻被盜用刀砍傷手臂並推入河中然後將贓刧去揚帆而逸次日兪開明失單至南滙縣禀請嚴緝贓盜一面派人四處找尋楊再芳尙無下落 
[私販烟膏之敗露]  
　　朱永慶前日私帶烟膏三百七十九盒計重四十兩至滬寗火車站搭車被五區探警搜獲拘入該警署轉解閘北司法科經叚　員訊明判送地方檢察廳究辦 
[殃及比隣]  
　　五區二分所轄境寶山路龔家宅地方某粤人家灶披内於前晚起火由閘北各段救火會到場救熄延燒左右鄰灶披共四間昨經牛警佐派警調查起火詳情再行核辦 
[婦人拐匿女孩]  
　　女孩王春玉住居又袋角寶康里日前被匪拐失現經法捕房包探查獲住居英界開封路之拐婦李王氏連同該女孩解經公堂訊得事出華界昨將該氏及女孩送回四區警署歸　究辦 
[凌虐學徒]  
　　法捕房昨解金布三至法公堂禀稱金將學徒馬榮吉用木棍兇毆頭部左額角與左眼均受重傷請爲驗究經讞聶員將馬察驗實有重傷額角發靑左眼繁閉質之金供因馬時常竊錢使用並極貪懶故略加訓責求宥判馬送醫院醫治金押候傷痊再核 
[新舞臺開演夜戲]  
　　自滬地戒嚴以來城廂内外交通阻滯九畝地新舞臺遂亦停止夜戲爲日已多損失甚巨附近該舞台之商號亦大受影響茲聞該舞台經理曾禀請長官設法維持已蒙許可准於陽曆元旦起仍演夜戲車馬直達毫無阻滯凡往該無台覲劇者可無慮有出入檢查查諸事矣 
[共和影戲園仍演夜戲]  
　　西門外共和影戲園前因滬地戒嚴暫停夜戲茲該園主已禀准警廳於今晚起依舊開幕每晚自七時半起至九時半止聞有最新影片以供衆覽並加演脚踏車藝術云 
[誌謝]  
　　昨承上海中華實業社惠嶒璇璣日曆一帖又承掘井騰寫堂海支店惠贈日曆五組 
　　廣智小學校於陽曆元旦開游藝會由生徒演習平日課藝並置各科成績以備評閱昨贈入場劵兩紙 
　　民鳴新劇社今晚請王李兩名家登台昨贈優待劵四紙合書謝謝 
氣候報告 
[（上海徐家滙天文臺天氣測候報告）]  
　　已過者之報告十二月三十日中國與是本間氣壓漸平海濱凉風方向常易各處有霧下午上海寒暑表驟落三十一日第四晨濃霧涼風仍由東北吹來氣壓漸升三十一日下午四時前二十四小時内上海氣候温度至高六五八至低四四四二去年同日至高四七四至低四三六 
　　未來者之推測三十一日下午四時三十分預測揚子江口 
有霚海濱涼風方向甚爲不定 
雜評二 
[賀民國五年（訥）]  
　　以去歲之情形測之民國幾將無五年矣而今仍有民國五年此民國五年較往年尤爲珍貴故人所以賀之耶然而民國前途究將若何五年中之歲月究有幾何思之必無樂觀則人所以賀之者殆在新年而不在民國耶吾謂皆非也今人之賀僅循例也心中則悲喜未定如初登舞台觀劇演喜劇則從而喜演悲劇則從而悲民國五年之劇情必有變幻莫測者今劇幕將開始矣我國人其拭目觀之也 
　　或曰國人心理喜觀悲劇者多然則今年將多演驚天動地之悲劇乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[理財新策] [  鹽城蔡選靑]  
　　各縣現有招變官地委員政府擴充財政可謂籌策舞遺然究不得謂爲大宗稅欵也鄙人竊有一絶大之稅欵併可先收一絶大之官價雖舉辦全國要政償還公債外債而仍有餘洵爲五千年來籌欵專家理財大家意想所未及者也夫人生天地之間有一宅之地必有一宅之天有一畝之地必有一畝之天有百頃之地必有百頃之天絶不能有地無天而可以立於世者也地之管有權屬於其人必其人先繳地價而後納稅於公家此地之利始得爲其人享有鄙意竊欲援地之例擬將中華帝國二萬方里之天先行招變繳價然後使之按年納稅此地屬於其人此天即令其人承領照地之價値繳價倘有不遵非將其地另行招領即於其地之上高搭晒臺則居於其下者不見日月之昭臨不受雨露之滋潤即無異黑暗世界久之自不患其不繳天價固較消耗奢侈各稅爲正當尤較加賦之理由爲充足現在國帑羅掘俱窮何獨於此莫大之稅源而無人議及况君主已定以皇帝爲天之子承天之命則天地之利應歸天子享有當然無疑袞袞諸公如以此議爲可行謹當詳擬章程再呈采擇 
海外奇談 
[暹羅風俗記] [  顚生]  
　　婚禮 
　　暹羅王之姉終身不適人老於宫中而王之后又不娶他姓立妹爲后苟娶他姓女爲后則生子不能稱太子不能即王位故欲保王位者必與妹爲伉儷 
　　民間嫁娶亦通媒妁其聘物以金銀或寳石裝飾品爲貴迎娶時田家亦延客客以一盤盛果　或糕餅或魚肉或布匹作賀禮男家即將受得之禮送之女家蓋暹俗以送盤多者爲貴故盤尠則女家不樂新婦之妝奩無箱篋橱櫃惟裝飾品數種較聘物加一倍耳自送盤後父母將女送之男家而嫁娶之事即畢矣 
　　衣服 
　　暹羅地鄰熱帶故男女咸裸體跌足以布圍腰而女子所圍之布上自乳起下至膝止剪髮使短不梳髻不挿花琢寳石作環飾耳爲美觀 
　　喪禮 
　　暹俗人死之後不舉喪惟延僧諷經而已待經諷畢則舁諸野而焚之故親友之弔者咸餽柴一束以供燃料其俗以火方終而屍體能几立者子孫必昌然不屹立者多 
　　宗敎 
　　暹俗奉佛敬僧僧亦薙髮以黃布蒙體露右臂偶行於路則兩旁居民或行人咸俯首而立莫敢仰視以爲敬僧持銅钵沿門募食各施精飯食餘則餉鳥雀蘭若無舉火者佛像或泥塑或木雕徧體貼金長三丈許雖　壯之寺亦不能容故仰臥殿上民情節儉事多苟且惟修建寺宇窮極奢華可以知佛敎之盛矣尤信番僧符咒謂善咒者利刃不能傷故昔時宫中養爲兵衛 
詞選 
[甘州客窗歲暮山茶盛開酒賦琴歌宛在小香雪海同詠梅花因倚此解寄筠甫] [  東園]  
　　問小香雪海舊林亭新發幾分花想梅邊紙帳暗香浮動疎影横斜爲底一枝春色寄不到天涯當日題诗處曾否籠紗偏我江東浪迹有名園一角開徧山茶麟麟依綠水面面　紅霞憑寄語采芳儔侣趁如今惜取好年華三五夜且邀明月醉挾吳娃 
[慶春澤題王韻仙女史遺稿]  
　　書韻仙人披香博士如今已入銀臺碎錦零紈依稀翠翦紅裁遺編留在人間世建安文織自蓬萊是蘭閨蘇　詩才花蕊詩才挑燈且　薔薇讀甚淑眞品格淸照情懐明月前身年年雪傲疎梅詞章一卷名千古發幽光府第三槐弔吟魂篆字金爐絮酒金杯 
小說 
[俠請小說紅蘩蕗别傳] [  天虚我生]  
　　第三章（續） 
　　第二幕終亞猛全身如醉閉目以誌其容則覺眼簾之前尙留一白浪琪倩笑之影深入腦髓幾不可以復去而臺下之琴聲則猶疑有膩語之聲雜其間也勃斯乃自語曰美哉白浪琪姑娘小友亞猛以爲如何時亞猛已盡忘前事心中但有女郎則答曰音調美甚吾幼時嘗喜聽流鶯嬌語聲然與曰浪琪姑娘較直村間之牧笛耳勃斯曰音調固佳而容熊尤美下一幕啓時汝尤宜一用眼力毋徒聽歌也亞猛頷之目啓則白浪琪已早艷裝而出翩𦒘舞袖應琴韵而動幾如蛺蝶穿花令人目眩平心而論則白浪琪亦不得謂爲盛美鼻平而不如玉削唇朱而不甚小但其一雙眸子直可勾人之魂作棕色似聚無限愛情之結晶體而成𡱝齒微露粲然乃耀人目頰綘如桃花時起羞暈令人生憐曩者大畫家坦微嘗爲之繪小影然亦但繪其形不能繪其神也所不解者則其眉頭眼角時有顰結若不勝其愁抑者然女郎當此妙齡惜别傷春正復不免無足怪也特惜時光不爲人留轉瞬之間第四幕已終亞猛猶痴然視臺上不作一語 
[奇情小說秘密汽車] [  東埜譯]  
　　第十五章（續） 
　　那警察長道照你的意見將若何預防縢達道當仁不讓到了現在千鈞一髮之時我也無所用其畏葸駕駛汽車的經驗學識我自信比你們差勝一　所以對付這一輛汽車讓我一個人擔任我蹲伏在街道旁邊待那汽車從面前經過縱身面上操縱那駕駛機使之猝然停止你們從背後發槍射擊嘉而德把槍管抬高一些庶幾彈子從我頭頂上飛過不致碍事那警察長怔了一怔不覺肅然起敬道密司脫滕達你實在是個英雄豪傑奮不顧身像你這般見義勇爲英國國家社會上受你一個人嘉惠多多了他說到這裏又取錶一看說道三分鐘去了我們立刻從事預備滕達說一聲使得跳在莾將軍背上徐徐駛行費了一分鐘的時候纔把他横置在路上再跳下車來走晤那率領警兵的少年軍官那軍官正和警察長談話聽背後脚步聲響忙回轉身來滕達看時却是在俱樂部裏時常聚首的亞倫兩人都是喜出望外懇懇切切的握過手亞倫含笑說道滕達你自告奮勇替國家剷除大害警察長向我稱道過了我和你共事也狠有榮光說着側身向警兵等發了一個命令排成一字婚率領前行到斜對面一所美術館前立正那美術館的牆垣正對江面他們擇定這一個地位以便倚牆發鎗流彈如不堕入波心必然飛過對岸不至於殃及無辜的平民再從牆垣邊側首左望可以瞭見萬霍而橋横亘如虹對岸橋堍下一條斜路便是滕達料那秘密汽車駛來的孔道那警察長再取錶一看說道再過三四分鐘那汽車當駛過萬霍而橋來了亞倫道果如長官所言嘉而德那厮的命運在五分鐘以内便要告終了那警察長眉頭一縐說道待我在道中做下一個標誌庶發鎗時易於瞄凖他且說且走前六七碼地位從懐中取出一方雪白的手帕放在道路正中伸頸四望想覓得一些石片鎭住那手帕免被野風吹去後來忽然想着又從衣袋裏摸出一枝手鎗把手帕壓定回身囑咐警兵那汽車駛近手帕約十碼地位鎗口一齊瞄凖待車輪碾入手帕的界線上衆鎗齊發不怕嘉而德不做他們的鎗　這號令一下衆兵士托鎗齊肩靜悄悄不發一聲如是又過了二分鐘不見動靜滕達那時伸頸張目一心向左邊望着忽然身體一蜷說聲來了他語聲未絶衆人已望目萬霍而橋堍下有形似野獸渾身灰色的一件東西直竄過來那東西攢得甚快聲音却是一點沒有滕達身體又是一閃到路旁伏定那地位正在警兵和手帕的中間前後距離相等他頭頸下縮手指觸及地上一種傴腰屈背的姿勢彷彿健步家與人賽跑在運動場出發地點預備聽公正人發槍爲號一樣那東西愈行愈近衆人借着路上燈光已辨得出是汽車車中人似已警覺道旁有伏兵身體向前一俯手腕向轉盤上一旋那飛矢果然名副其實像離着弓絃霎時問已射到手帕上面陡聽轟轟幾響有十數條火線向飛矢上那人直注那人存身不穩撲翻身跌出車外那飛矢身被數瘡却毫不知痛癢冒烟突火而進從這火光中照見一個人影蹻捷如猿從飛矢身旁攀援而上握定那個轉盤用力一旋那飛矢登時斂威戢翼由着人家操縱緩緩轉身向警兵隊裏駛來警兵都是舉槍致敬踴躍歡呼彷彿三軍排齊隊伍歡迎凱旋的元帥一般 
　　東埜天虚我生（常覺小蝶天虚我生）東園栩園劍秋甦　逸虎天白吳悔初梅郎秋夢濟航語溪蠖屈泗濱野鶴山陽宋焜潘葛民楓江高潔雨翁炎炎眞州顯逹陸仙潭右吾瑞蘭小山汪叔良興化劉子吉日箋蓮雨槎諸君鑒上月感承投稿本館備有薄酬希飭紀或惠函向本館賬房陳寳賢君提取爲感（外埠投稿諸君須於函尾開明詳細地址以便郵寄） 
 
 
 

Page 15

 
 
   
 
 

Page 16

 
 
   
 
