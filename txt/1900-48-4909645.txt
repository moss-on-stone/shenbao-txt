# 1900 - 48 - 4909645

 

Page 1

 
 
[追繳欠欵] [  申報館主人告白]  
　　去年胡奏蕃在杭垣館驛後爲本館代售報章積至年終被欠報欵甚鉅屢向催索置之不理今限至本月底爲止務須一律歸楚如再延約定須禀請領事照會地方官押追勿謂言之不早也先此聲明勿貽後悔 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印繪圖繡像四雲亭傳奇告成] [  圖書集成局代啓]  
　　是書爲蜀東彭寄雲夫人所著宜風宜雅亦諧亦莊兼之詞句清新文情曲折誠稗乘之奇觀小說之别開生面者也書凡二十四卷倩本局用大字排印校對精詳紙張潔白謹釘八本飾以錦函印書無多實價洋二元由英大馬路京都同德堂一家發兌想海内文人才媛咸當購置一編藉以助清譚而遣雅興也 
[論遏亂萌宜嚴查盟會]  
　　邇年以來各處匪類横行不法忽起忽落旋滅旋生豈宫兵剿撫之不力歟抑四方亂民之衆而不能一網打盡歟閱連日本報所紀江北則無和含巢等縣小刀曾匪異常猖獗不特富室夜不安枕卽田舍翁多收數石榖亦被搜括無遺其黨類皆本地痞棍句結外來遊勇及安清道友等嘯聚於濱江之五顯殿雍家鎭連漕中路馬家渡黄家渡三叉河計家壩新壩湯家溝三官殿俞家壩何家壩烟家灣姚王廟等處開堂放票一倣岢老會之所爲卿民購其票布輸以財帛卽可安居紳衿之家或遇被掠訴諸目亦不難原璧歸趙惟不可禀官請緝禀則禍無已時廣東潮州則普寗縣境郭厝鄕出有械鬥之事合數百村之衆戮力同心以致居民皆紛紛逃避地方官正禀請撥兵彈壓而嘉惠各屬土匪又復猖獗不靖山東則義和拳匪揭竽倡亂延及直隸景州一帶觀其爲亂之事雖情形不一而原其起亂之始則皆不外聚衆會盟初僅愚魯之民爲其所惑繼則懦弱之民被其所脅隨聲附和擁衆胡爲小則殺人越貨大則抗官害民幸而發覺尚早其勢未成得以立時剿滅而人民之遭其蹂躪者已不可勝計一或因循則必支蔓難圖蹈昔日粤匪之覆轍現在江北各屬雖經地方官禀請安徽撫憲鄧大中丞檄令澄清營統領徐副戎管帶勇丁三百名砲艇十二艘直抵無爲州并撥　和州含山巢縣等處分投駐紥竭力搜捕匪類知不能敵皆已逃散廣東亦經督憲李傳相札委黄和廷鎭軍專辦　屬九縣及惠屬海陸二縣嘉　一州四縣積匪一面移咨陸路提督選派得力將弁將歸善縣各鄕匪首積窩嚴密搜而並飭水師營整飭洋面山東則經撫憲袁大中丞嚴行查辦其勢已平要之之數處者雖暫時安靜而究竟餘孽未清不能不爲後慮且匪類所在皆有不止一省一省亦不止一處散則爲民聚則爲匪蒙意與其臨事而剿事後而搜則何如先事預防遏其亂機之爲愈也夫匪類之起旣由結盟拜會則懲亂之道自當以嚴查盟會爲第一要義雖去歲 
朝廷有不論其會不會祗論其爲匪不爲匪之諭一似盟會等事儘可從寛辦理不知此諭實爲各處教案而發非可一槪而論匪類在盟會之時固無爲匪形跡一旦起事則其勢已成辦豈易易律載妄布邪言煽惑人心者爲首者斬立决又翼姓歃血訂盟聚衆至二十人以上者絞是盟曾等事久干例禁豈可誤會去歲之上諭而寛之耶或曰私自結盟立會若輩必多方隠匿卽欲嚴查安得而知則應之曰此所以須辦保甲也保甲一興則凡一鄕一里之事皆有所責成由官而董如身使臂如臂使指鄕里之間苟有所事無不洞知况盟會等事必有煽惑之跡尤可訪而可查者平若舍此不究俟其羽翼已成而始興師動衆之亦已晚矣 
[本館接奉電音]  
　昨日亭午時京師飛電傳來上諭一道敬謹譯登○正月二十三日奉上諭廣東潮州府知府員缺緊要著該督撫於通省知府内揀選調補所遺員缺著王嘉禾補授欽此 
[轉敗爲勝]  
華歷本月二十三日倫敦來電云英兵之攻搭浪施華列者初甚勇猛搭兵不能敵將軍郭浪傑命前敵軍士各自約退祗督率五千人搬取軍裝器械而令其勁旅以爲後殿英兵追之被擊傷英將二名一名麥多那一名諾斯諾傷較輕或可無碍惟麥則已受大創恐難保全性命矣兵官之死者九人傷者三十九人并有一人爲搭兵俘獲而去至羅的西亞之英兵曾於十三日進攻搭浪施華列砲臺搭兵拒之英軍紛紛潰退 
[俄兵赴北]  
日本長崎埠訪事友人云數日前有客接得電信知鴨緑江畔現有俄兵一中隊駐紥彼處内有三十名已派往義州鐵道督蔡工程矣 
[日艦將竣]  
香港循環日報云日本前在英國暗士當郎廠定造大戰艦一艘命名亞沙施屈計工程大約西歷本年六月杪卽可告竣七月間可以駛返扶桑查該艦與施基司馬艦同式施基司馬業已自西徂東不日可到日本矣 
[日艇告成]  
日本訪事友人云前者日政府向英國著名某船廠定製水雷驅逐艇刻已工竣日人命其名曰曙已於東歷二月八號駛入佐世保港歸是處鎭守府調遣聞是船水量有三百十一墩速力三十一海里管帶者爲海軍少佐河瀨君 
[德艦莅寗]  
金陵訪事人云新正十三日有白色雙烟囱兵輪船一艘駛至下關寄碇新關前桅上高懸德國徽章南洋兵輪船之停泊下關者升砲鳴敬德艦亦卽回砲致謝或謂德艦之來係德水師提督須與正任兩江督憲劉峴帥面商要事或謂德艦係遊歷長江而來道經此地不日卽須駛往皖鄂等省二說相歧未知孰是 
[加賞購逆]  
金陵訪事人云康有爲梁啓超二逆犯逃竄海外散布流言朝廷懸賞銀十萬兩以購二逆署理兩江督憲鹿芝帥欽奉上諭爰特大張曉示遍貼通衢略謂無論軍民人等如有能將康梁兩逆犯拿獲送官騐明無悮者除皇上賞銀十萬兩外本部堂另賞銀四萬兩貯庫以待决不食言雖明知二逆必不回華自投羅網而芝帥亦必風行雷厲者殆仰體深宫剪除奸惡之心乎 
[戸部奏籌餉有成請飭各省仿辦摺]  
戸部謹奏爲江蘇廣東直隸等省遵旨籌餉已有成數請飭各省一體仿照辦理以昭覈實而裕餉需恭摺仰祈聖鑒事竊查恊辦大學士尚書剛毅奉命往江南籌餉會同 
 
 

Page 2

 
 
該省督撫奏明加增江寗釐捐酌提關稅鹽務盈餘裁併局所節省經費以及清理蘇省田賦歲增漕糧條銀計共籌出銀一百二十萬兩嗣復至廣東籌餉會同該省督撫奏明整頓釐捐鹽務裁節局廠冗費酌提公費盈餘計共籌出銀一百六十萬餘兩又直隸總督裕祿遵奉本年五月初二日及六月初四日通飭籌餉諭旨奏明籌提關稅釐金裁節外銷等欵並酌定礦務盈餘計共籌出銀三十七萬餘兩均自本年起存儲各該省以備撥用此江蘇廣東直隸三省先後具奏籌餉之大略也伏維江蘇廣東夙稱富庶故籌餉較易而爲數亦較多直隸則向係缺額故籌餉較難而爲數亦較少然無論勢之難易數之多少總賴身當其責者不避嫌怨不憚講求始克嚴提中飽力社虚糜得以濟時局之艱而佐公家之急中國二十二行省自江蘇廣東直隸以外其地方之繁簡物産之豐嗇縱不相同然莫不有歲收租稅課釐及一切正雜等項亦莫不有歲支薪糧公費外銷閒雜各欵收項之短絀者宜如何加增支欵之浮多者宜如何裁减均應就職司所在殫心擘畫仰慰朝廷宵旰之焦勞如謂江蘇廣東直隸等省有利可興有弊可除尚易就地設法整頓此外各省直無可興之利可除　弊並整頓亦無所施此必無之理也現在封疆大吏辦事認眞力求覈實者尚不乏人若必待特派大員查辦所及始將該省收支欵項反覆搜求和盤托出而未經查辦之處及距京較遠各省仍將收欵任其侵漁支欵聽其冐濫想實心任事之疆臣必不出此也應請旨飭下各省將軍督撫查照江蘇廣東直隸籌餉辦法各就本地情形詳細籌畫比較每年入項究可增收若干比較每年出項究可减支若干迅卽指定欵目覈明確數一律存儲預備提用並限文到一月内切實覆奏毋得遲延觀望是爲至要所有江蘇廣東直隸等省籌餉已有成數請飭各省照辦緣由理合恭摺其陳伏祈皇太后皇上聖鑒訓示謹奏 
[帥節將臨]  
鎭江訪事友來函云正任兩江總督劉峴帥奉旨入都陛見定於日内由寗起程乘鏡清兵艦航海北上鎭郡官塲接電後以此間爲憲旌必由之地特飭辦差人等在六吉園馬頭搭蓋綵棚鋪陳華美水陸各防營亦預備振隊出郊迎　屈指帥節遥臨當在指顧間矣 
[廣文撤任]  
蘇州訪事友人云松江府屬婁縣教諭儲晉三廣文寳琛秉鐸有年日前忽奉藩憲札飭著先行撤任遺缺命府尊濮太守就近委員代理 
[辱由自取]  
蘇州訪事友人貽書云蘇州織造除正堂外有副堂四員吳人呼之爲小織造本月十四日副堂俞君忽得郵政局遞來西字一函當倩同官文君披視文君閱之茫然不知所謂俞遂將函持至郵政局倩局中人譯出局中人謂此函春蚓秋蛇中西均無此文字非某等所能講解君如欲知其意義盍另請高明俞大怒曰此函由爾局中送來何得至此忽然推諉不速將悶葫蘆打破子必不肯干休也於是互相口魚大起爭端局中人卽傳得律風禀知商務局委員李明府明府倩總巡捕頭鄂爾生派巡捕數名詣局將俞及其僕某甲一併拘押捕房旋經人報知文君轉禀織憲景尚衣尚衣卽倩文君持片至捕房保出聞此事已禀知撫憲陸春江中丞未知如何辦理也 
[營務改觀]  
漢口訪事友人云湖廣總督張香濤制軍自擊時艱知非練兵不足以資挽救而練兵尤以改習洋操爲要圖前雖稍稍講求尚未能翕然丕變爰飭部下三十六營一律延聘洋教習大加訓練並增給各營餉銀以示鼓勵 
[慈溪盜案]  
寗波訪事友人云客臘某夜慈溪縣屬羅港左近富戸陳某家突來盜匪三四十人劫去金珠衣物約值洋銀五千餘圓事後盜卽將贓持至兆豐當鋪求質當鋪夥友以鋪中現銀不多商請退還金銀珠寳僅將衣物許質洋銀一千七百元除先付三百元外其餘出立甬江廣和錢莊銀票十四紙每紙一百元忽忽而去案發陳某至兆豐查悉情由卽至廣和求其設法協緝廣和執事人許之次日果有二盜持票兌銀廣和執事人央令少待密使人號召勇夫二十名前來執獲縣主左大令聞信卽命駕至甬將二盜帶回訊辦一面至兆豐追吊贓物然後嚴緝餘黨務獲騚懲 
[鐵甕春濤]  
潤州訪事友來函云新歲以來街衢賭博不似往年之盛一過人日尤潛蹤戢影不復聞呼盧喝雉聲蓋因道憲長久山觀察曾面諭丹徒縣王明府保甲總局楊大令務必嚴行禁止有犯必懲故若輩各懷戒心也○上元節過天轉沍寒居人士小閣圍爐猶覺雙肩起粟街頭無袴公更禦寒無策瑟縮如螿說者謂春行冬令將來必多疾病凡講求衛生之術者宜如何愼益加愼哉○每屆新正武營中例有迎喜神之典鎭江營叅將鄭藎臣叅戎擇於二十日在甘露寺大校塲循例舉行是日守備王守戎以及千把外委均於八點鐘時齊集叅府署伺候移時叅戎由署排齊全副儀仗自五條街過網兒橋出北門迤邐至校塲行禮旣畢叅戎卽鳴騶而返是日也風和日麗景物暄妍經過之處鬢影衣香塡街溢巷不待曲水湔裙已覺春遊駘蕩矣○日前東碼頭附近荒地忽有一無名男屍年約三十餘身上傷痕纍纍經地保投縣禀報旋由縣主王明府帶同刑仵詣騐委係刃傷致死惟並無屍親出認亦無人識死者爲何處人氏祗得飭殮發壇一面嚴緝兇手務獲訊辦○鎭江城廂内外所設官牛痘局現已一律開種惟天氣寒冷剌面風尖是以赴局求種者尚寥寥無幾也 
[五茸雉雊]  
松江訪事友人云奉賢縣獄覊禁之命犯盛秉串同另案絞犯某甲乘間脫逃兹悉此案發於本年正月初旬某夜盛秉預藏鎔鐵藥水乘更深人靜之際燬壞鐐銬偕甲越垣而遁縣主金調青大令聞信大怒現雖懸賞購緝並將管獄家丁收禁訊辦然聞大令恐干處分已不免驚悸成疾矣○郡城向設三書院曰雲間曰求忠爲舉貢生監肄業之所曰景賢則專試童生每屆春初必甄别一次以定去留本屆府尊濮紫泉太守筮期本月二十八日循例甄别融齋書院爲前年陳蓉曙大守創設兹亦定於二十四日就院中點名給卷命題考試○本月十九日爲官塲開印之期文自府署武自提轅以下均各先後行禮雍雍肅肅慶賀如儀是日又值營中恭迎喜神亭午時四營將弁齊集大校塲督兵整隊出南門迤邐進西關繞行各署至未申之交始回校塲送神焚帛分道而歸 
[虎節蒞申]  
昨日午後二點鐘時江南提督兼自强軍統領李壽亭軍門由蘇垣乘舟蒞滬抵埠暫泊集水馬頭本埠提右營叅將廖楚材叅戎江蘇撫標滬軍營管帶龍葆珊遊戎均至江干迎迓 
[請假調攝]  
松海防同知劉乙笙司馬近因政躬稍有違和飭家丁投蘇松太道轅請假數天以資調攝想天相吉人不日卽當占勿藥之爻也 
[示拿逆犯]  
欽加同知銜代理上海縣正堂藍爲出示曉諭事奉府憲濮札奉分巡道余札奉督憲劉札開光緒二十五年十一月十九日奉電傳十八日上諭世道人心之患莫患於是非順逆之不明是以古聖賢有僞辯之誅有横議之戒爲其惑衆誣民也朕自冲齡入承大統篤荷皇太后恩勤教育垂三十年自甲午以來時事艱難益貧益弱朕宵旰焦急恐負慈闈付托之重思纘前聖神武之謨每冀得人以資振作而翁司龢極薦康有爲並有其才勝臣百倍之語孰意康有爲密糾邪黨陰煽逆謀幾陷朕躬於不孝並有保中國不保大清之謀遂有改君主爲民主之計經朕覺察亟請聖慈訓政乃得轉危爲安而康有爲及　死黨梁啓超先已逋逃稽誅海外猶復肆其簧鼓刊布流言其意在蒙惑衆聽離間宫闈迨譚鍾麟查抄康逆等往來信函有譚詞同堪備伯理璽之選是其種種逆謀殊甚髮指凡我中外臣民惡其狂悖者固多而受其欺愚者十百中不無一二不但不識是非兼亦不明順逆所當儆戒而明示之也自去秋訓政以來上下一心宫府一體 
 
 

Page 3

 
 
勤求治理絕無異同而康逆等猶持維新守舊之論煽惑狂躁喜事之徒殊不知我朝聖聖相承祖法昭垂永宜遵守且朕躬圖治之意但孜孜富國强兵爲急今慈聖垂訓之言仍諄諄於保境交鄰爲急兹特明申誥訓坦示朕心凡我臣民勿得輕聽流言妄行揣測倘再搆煽邪說羣相附和去順效逆邦有常典至康有爲梁啓超大逆不道漏網吞舟果爾稽誅是無天理近聞該逆等狼心未改仍在沿海一帶倐來倐往著沿海各省督撫懍遵前旨懸賞購線無論紳商士民有能將康有爲梁啓超嚴密緝拿到案者定必加以破格之賞務使逆徒明正典刑以申國憲卽使實難生獲但能設法致死確有証據亦必從優給賞總之邪說雖煽而忠臣孝子必不認聞國典雖寛而亂臣賊子决不能貸將此通諭知之欽此除分别咨行外合行恭錄相飭到該道卽便通飭所屬各府州縣一體欽遵出示曉諭如有將康梁二逆全行拿獲者本部堂先行賞銀一萬兩拿獲一名者賞銀五千兩一面專摺奏請逾格恩施以示優奬仍將遵辦情形及示稿呈報並由各地方官隨時查拿務獲馳禀察辦等因奉此合就札飭嗣奉藩憲札同前由各等因到府轉飭到縣奉此除隨時訪拿外合行出示曉諭爲此示仰闔邑軍民人等一體遵照毋違特示 
[失火可疑]  
日前英界大馬路德安里應姓家被宵小竊物種火詎料前晚三點鐘時廚房柴堆中忽又火起一時烟霧迷漫勢將上炎幸爲行人所見大聲呼喊左右鄰居均從夢中驚醒爭開自來水管取水澆灌得卽息滅僅焚燬廚房一間稻柴數擔不致成災尚云幸事事後查檢各家莫不失去物件或云此火仍係匪徒所種尚望有捕務之責者嚴密查拿盡法懲辦庶居民得以安枕乎 
[滬南火警]  
前日下午四點鐘時南巿十二圖陳家宅左近鄕民某姓家遺火積薪濃烟四塞炎炎之勢幾致上燭雲霄幸經鄰近居民帮同汲水澆灌約歷一刻許鐘火卽熄滅僅燬柴房兩間 
[新界火警]  
昨日午後三點餘鐘忽聞捕房中蒲牢怒吼旋分六下急出探之知泥城橋迤西新闢租界醬園弄新設捕房北首某姓家因煮午膳遺火積薪不及察知遂致冐穿屋頂幸經救火會各西人驅皮帶車馳至急開自來水管竭力噴射得卽火滅烟消然已焚燬樓屋四幢矣 
[委查帳目]  
發封堆棧一則已紀昨報兹悉宏森棧主裘逹夫虧欠逃避後卽由代理上海縣篆務之戴子邁明府將棧發封並查獲裘之胞弟緝夫並司帳人及帳簿到案查閱帳項諸多糾葛爰委同仁輔元堂董事曹寄耘邀齊各人到堂理算又委典史周少尉主簿孫少尹於昨日午後至堂督算俾昭公允 
[飭理各帳]  
世襲騎都尉郎孟松投英美租界會審公廨呈控翁敬傳串兄翁鼎傳揑造帳目侵吞股本前晚經讞員翁笠漁直剌提訊郎供職員乍浦人於光緒二十三年二月間與翁敬傳等合開成豐瑞洋貨號計股本銀二千兩職員二股翁一股何方墉一股殷潮湧六股計共十股至二十四年何方墉一股讓於職員接頂是年殷潮湧去世去年正月間殷妻翁氏亦將股分讓於職員股本作爲存項惟議單仍歸殷姓收執盈虧歸職承認至去年臘月職員將存項結清詎翁心懷回測今正不將各帳交執故職員將號内定貨成單等件携回告知中證殷靜山向理不服復串同其兄翁鼎傳誣登報牘揑造僞帳意圖吞沒股本並敢出立票銀一千三百兩私向其姊殷翁氏騙去股單經職知覺是以來案控究詰之翁敬傳供洞庭山人不敢串揑僞帳亦無吞股情事號中各帳儘可澈底核算求鑒直剌得供遂判邀集見議殷靜山等秉公算帳呈案再核翁敬傳著交殷實妥保 
[押解命犯]  
上海縣命犯陸海珍因戳斃吳咸林事發經代理縣篆之戴子邁明府拘案訊實於去臘解府過堂年終發回昨日明府飭書吏備齊公文解赴蘇省臬轅勘訊定讞○解犯過站已誌昨報昨日代理上海縣篆之戴子邁明府飭吏備就公文加派差役民壯將謀殺親夫案内之犯婦吳周氏姦夫曹連生帮兇瞿桂銓押解松江府署又另案解勘之巨竊倪嘉林一犯亦飭一併轉解 
[上海縣署瑣案]  
前者沈吳氏控夫姪沈鐵山將次子全山藏匿不放經代理縣篆之戴子邁明府訊供後飭鐵山將全山尋獲再核乃全山忽自行投案明府提訊之下供去臘十七日小的至北新涇典質衣物行經渡口爲兄鐵山扭住髮辮隨被光蛋拽至船上立時開往莘莊身畔所帶洋銀三元三角悉被攫去今幸姊夫同蘇州媽媽尋到給子洋銀五十元始得贖回故持投案聲訴沈鐵山供稱實不知情亦無扭住髮辮之事明府著鐵山向全山服禮並具改過結保釋候查明如果通同光蛋再行提辦○姚錫卿控玉器阿金誘姦伊女等情前晚亦經戴明府提訊姚供本邑人在某小錢莊爲夥前年妻故將次女三寳寄養已嫁長女家中前日據親戚來告云三寳已被對鄰袁阿金誘姦領至城外在胡家宅寳泰小客棧内小的立往查詢袁與次女由後門逸出旋查悉匿於袁處拘獲送案求爲嚴辦姚三寳供年十八父親在寳善街開設烟館小女子寄養於姊夫家因被姊夫毆擊逃至對鄰袁姓處暫避袁母留宿一宵並無與袁姦宿之事袁阿金供無錫人年二十五歲向以玉器爲業不敢誘姦姚三寳明府以袁刁狡著笞責一百五十板收押究辦姚三寳掌頰五十下交其父具結領回管束 
[法租界捕房紀事]  
廖鹺尹之僕人名楊如者前日附輪船至鎭江未啓碇時卽失去衣包一個正在查問之際有賊黨湖南人陳春山許代爲查緝當被索去洋銀二元一角迨向索衣包無著互相爭吵爲巡街捕拘獲並在某花烟間起出馬甲一件一并送入捕房解經明府訊供押候嚴比昨日明府莅捕房發落各案楊投案伸訴前情並云當時在某酒肆沽飲有值堂人目覩其事代鳴巡捕拘送捕房質之陳春山狡展不承明府著重責二百板還押過堂傳同酒保巡捕覆訊核奪○崇明人施惠在南巿集水馬頭某老虎竈司擔水之役前日途遇同鄕人某甲至南誠信烟館開燈甲乘間竊去烟槍一枝值堂人將施扭住送入捕房奉明府訊供押候查明復核昨日命提到案略訊口供飭探帶至集水馬頭查問老虎竈主明白稟復候核○陳阿大在小東門外吊橋攫取行人之搭連袋周阿寳在城河浜行竊路人之皮夾解經明府訊供昨日著照原斷各責三百板同黨王阿四著枷號七天期滿責放○張榮泉在小東門内行竊衣包戴國彬在城河浜搶帽明府命將張責二百板戴責一百板一并斥釋○馬阿新張阿發行竊招商局金利源棧房胡椒檀香等物經明府訊供照原斷各責一百板釋出○徐阿根朱長生在城河浜設攤誘賭爲包探拿獲解經明府訊供著先行枷號半個月期滿責放○竊犯徐主林周阿桂去年臘月犯案到堂經明府訊供判枷一個月昨日期滿命開去荷校照原斷各責三百板釋出 
申報館恊振所經收山東河南江西皖北浙紹賑捐正月初四日至初十日十一日至二十日止第一第二兩次清單 
正月初四日大豐洋貨號銅洋六元○初五日雙村氏完願洋二角○初六日厚記演戲資移助洋三十元無名氏銅洋一元○初七日許鏡澄洋二十元怡園堂内罰洋七角洞庭席守印洋二元乍浦全盛來無名氏洋七元五角○初八日張丹忱還願洋五元○初九日無名氏洋二元韓江慶麟主人洋四元○初十日九華堂銅洋二元金劍記銅洋二元○十一日翁志祥洋十元周昌記銅洋九元二角乍浦全盛來乳溪愛日廬主人洋三十元○十二日完原子洋二十元怡園堂倌罰洋二元茹苦軒洋二元聶雲曇洋十五元○十三日無名氏銅洋一元四角○十四日無名氏洋八元新豐輪船銅洋十四元五角會稽徐維則爲次女徐荃求病愈並合家平安洋一百元○十五日李淦清水口病速痊身體康健洋二十元○十六日曹承業完願洋二元無錫全盛來敬修堂顧酬心愿洋五元○十七日洙涇全盛來葉少蓮洋一元○十八日無名氏了心愿洋二元○十九日何嘉熺病愈還願洋四元無名氏求妻病愈洋十元○二十日周莘農添孫筵資移助洋十元同裕公交來鄞縣馬靜夫洋三十元漢口乾昌來退思軒主人洋二十元以上兩期共收洋三百六十二元四角銅洋三十六元一角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
前晚南巿升吉里姜公館被梁上君子潛入内室竊去銅錫燭臺等物事後開列失單投報十六鋪巡防中局請爲查緝局員文斌臣二尹允之○昨日楊清記至蔑竹街陳桂堂竹器店内購籃二日嗣以論價不合致相扭毆傷及陳目陳忿不能平將楊扭至十六鋪巡防南局控訴局員曾二尹以事起細微飭地甲妥爲調處免肇訟端○前者十六鋪巡防北局委員楊聘侯二尹巡至楊家渡左近福順小烟館惡其容留婦女深夜開燈立將店主婦姚紀氏及其女并烟客張寳生薛阿四等帶回局中前晚命提案研訊張等同供小的等均係生意中人是晚偶往訪友適見婦女阿金在彼伺應因此流連忘返尚乞開恩姚紀氏供鄰婦偶來閒話小婦人並非有意招留求鑒二尹謂烟館定意二鼓後卽須熄燈爾何得貿然違犯且敢窩留婦女咎實難寛著十六鋪地甲夥毛金壽前往查明再行核辦 
[英美租界公堂瑣案]  
英商有恒洋行主人金史美控雷汲安霸阻買地一案曾經公堂會訊前日午後三點鐘英正領事班君蒞廨與讞員翁笠漁直剌升座會訊英商有恒洋行主金史美偕買辦投案供稱去年憑中莊少卿費金軒購買沈其義沈石卿第二百五十一號地恒一方計一畝二分由地保董文祥蓋戳詎管業時突有雷汲安者出頭霸阻請爲訊究二沈同供有祖遺地一畝二分六釐憑費莊二中永遠出租與有洋行不料雷汲安串同地保徐坤舟出爲霸阻求訊莊少卿費金坤同供作中是實地保董文祥供當蓋戳時却係沈地以後不知如何輾轉抵押求請核奪雷汲安供此地係向升科局購買充公之産轉售與意大利人並非有意霸阻徐坤舟供此地確係沈姓祖産嗣經升科局充公後由雷姓購去惟有恒承租在先以致一産兩契中西官互商之下以此事實係兩地保不合姑著與雷一併交保候函詢并科會丈局查明再核○去年英商哈咪洋行控夥魏禮青吞用托收銀兩一案前日午後亦命傳案會訊哈咪供稱去年九月間托魏向晉和寳順兩莊收銀二千八百兩被其吞用嗣卽控追斷令交保清理迄今日久遲延不歸請爲押繳魏禮青供此事已托担文律師向洋人說明求爲寛限中西官予限二十天如數繳銀違千比追○水巡捕何瑞福禀稱匪徒顧掌全手持鐵尺在新閙橋一帶各店鋪索詐拘案請辦翁直剌商之梅繙譯判責五百板管押一年○包探林福生禀稱孫扣子持刀向姘婦張愛寳恐嚇經小的查獲送究張愛寳投案申訴前情孫扣子供愛寳始姘小的今復與别人姘識故與理論並未持刀直剌判責三百板管押半年○包探陳根寳拘解竊賊陸邦發到案禀稱此人竊取俞晉祥家錫燭臺一副經小的查知拘獲送究俞投案請領失贓質之陸邦發認竊不諱惟求恩典直剌判責二百板枷號十天 
[美租界捕房紀事]  
昨日清晨偷兒王阿虎潛至外虹口某姓家撬門圖竊適爲事主所見立卽扭入捕房捕頭令押候解送公堂稟請讞員翁笠漁直剌懲辦○昨日清晨小竊許保福掩入虹口靶子路某姓家竊取布衣適爲某號巡街捕所見拘入捕房捕頭令押候解送公堂禀請訊究 
[醫院紀事]  
浦東人張仁方年甫成丁忽惠石淋之症以致小便閉塞不通昨由其父某甲送至同仁醫院求治醫生割開小腹滌去穢濁病遂霍然吁技亦神矣○前晚楊樹浦某紗廠工人祁桂林偶不經心致被機器軋斷肋骨痛極倒地經人舁送同仁醫院求治未識能免性命之憂否 
[金陵官報]  
正月十六日將軍崇會藩臺恩江蘇督糧道羅嘉杰署淮揚道丁葆元洋務局候補道汪候補道松峻何福海均見吳淞開埠工程兼寗滬蘇浙鐵路候補道潘學祖辭回滬副將王雲松鎭江營參將鄭國祥浙江同知顧士頴江蘇候補知州張會辦回蘇知縣左斌查有銑哀運恒見大通楚西掣騐候補道羅長　江蘇補用道朱福清江西知府鄧在岷揚州營參將袁大升淮左營叅將兼代漕標親軍中營章宗瀚蘇正中營遊擊徐九成銷威靖運船差界口厘捐直隸州彭治武河穴分銷知縣李如松均到見知縣程慶明由蘇來英國頭等律師担文分部郎中羅貞意由滬來卽辭回安徽通判前署桐城縣沈策銘辭○十七日知府袁恭宏揭傳淇均辭回蘇如臯縣單儒紳到禀知昭信股票報効銀兩案内奬核雙月候選知府鎭江營叅將鄭國祥辭南琛兵船徐傳隆到江陰來鎭江木釐分局知縣陳玉斌辭知縣劉麟瑞辭赴三河收米預保遊擊四川叙馬營都司翁煥章到由京引見來惜陰書院山長褚成愽會知縣萬崧齡禀知札委營務處提調卽日到差丁堰釐捐知縣劉佐成邵伯司巡檢李汝鏞均到○十八日藩臺恩巡道徐候補道戈揚曾内熙中恊王統領親軍等營劉代親軍前旗權可仁均見蘇正中營遊擊徐九成叩謝赴任南琛兵船徐傳隆均辭候補道許元章由江西回卽選道陳昌雲由南陵來商務局兼南洋保商事宜候補道劉　謝奏留江蘇補用行知和州釐捐安徽直隸州王懋勲到 
[皖省官報]  
正月十七日旌衝縣李邦慶委辦倒湖　卡直隸州陳寳桂均到東門渡厘卡直隸州吳則藩烏溪厘卡知州譚祖綸天長厘卡通判俞立誠調署婺源縣李延慶宿松縣朱本翕縣薛邦襄均辭知縣吕林鍾辭奉泉憲委壯含山訊案○十八日大通釐卡知府許晉祁到鳳凰頸釐卡通判孔廣洋巢縣釐卡同知沈定皖南土藥兼商務局知縣劉籌署無爲州朱式程桐城縣龍賡言均辭知縣董玉書奉　憲委接查西門外冬防總巡巡檢陳師會解首級赴無爲州回○十九日委辦中梅河厘卡林知府載亨棕陽釐卡梁通判文啓東流縣郭繼泰太湖縣柯劭憼均辭宿州剌史調署　陵縣桂中純到候補縣周麟述奉委洋務局應對 
[蘇省官報]  
正月十八日知府戴文佐由吳淞沙釣　捐局來戊戌科翰林院庶吉士張學　直隸人由無錫來赴上海知州應祖錫禀辭赴常昭海口厘局差請補陽湖縣翁延年由上海來知縣楊炳震禀知奉藩憲委赴無錫盤查　收積榖差卽辭又方敦吉禀知奉制憲傳諭調寗卽辭並銷撫署錢榖差又王芝蘭禀辭赴實山沙洲差次又章　銜禀辭赴寗見制憲又應　完禀辭赴滬見道憲又夏書紳禀知丁繼　憂通判俞壽銘由沐陽清理積案回巡檢陶殿文禀辭赴寗見制憲典史何震堃禀知奉飭換蘇差委○十九日署中鎭參將李祥椿通知接印任事知府莫枚由寗回又戴文佐禀辭回吳淞沙釣船捐局青浦縣汪禀辭同知高廷蘭由崑山公幹回又方澤含禀銷江北就醫假知縣楊紹時禀辭回鎭江保甲局又陳其珩禀辭回徒陽緝私差次又恩厚禀知奉委騐收閶胥馬路工程差布庫大使謝鈞禀謝飭知廿二年分海運案内蒙保補缺後以知縣用縣丞徐炳章禀知過知縣班分發江蘇試用從九品巽光榮由京騐看來省禀到 
[閩省官報]  
鹽塲龔慶龍禀辭赴延平騐掣關府經歷關桐榮委辦邵武揚塘卡鹽塲孫星華禀接辦官運課厘局藩轅牌示照得本任松溪縣二十四都巡檢張翼鵬查無下落以籌餉例分缺間用巡檢王福昌更補又南靖縣和溪巡檢黄維崧丁憂遺缺以新海防遇缺先用巡檢楊載爵吏補又尤溪縣高才扳巡檢胡光謙丁憂　缺以新海防分缺先用巡檢尹承緒更補特示 
[各洋貨寳號已亥冬季捐清單]  
大豐恒興二戸各捐錢二千四百文盛怡豐萃昌順二戸各捐一千五百敦泰增泰源成德豐恒豐瑞怡盛五戸各捐錢一千二百日新盛泰記源甡屏記恒茂盛五戸各捐錢九百天順祥錦豐鼎豐恊豐登豐慶豐義泰四逹瑞恒豐信同源順正昌順同春宏昌鼎裕元生日新增振豐恒德順祥瑞豫祥通裕恊康元興公愼祥豐泰啓泰恒同昌廿六戸各捐錢六百天豐四百五十以上總共收錢三十四千三百五十文滬北天后宫前廣益善堂司董嚴信厚　則敬朱佩珍唐榮俊葉貽鑑等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十六年正月初十十一日京報全錄]  
宫門抄○巡閱長江水師李奏爲假期巳滿尚難登程懇恩續假摺○御史熙奏嚴除鄕試積弊片○吳撫鹿奏報蘇州關徴收洋藥稅釐數目摺○桂撫黄奏爲考察吏才摺○贛撫德奏知縣飭赴新任片○護撫端奏甄别通判片○署齊撫袁奏爲據情代陳摺○桂撫黄奏甄别通判片○越撫劉奏爲調署知縣片○正月初十日噶嚕岱得保奬謝恩○關防衙門奏十五日大高殿拜表瀾公行禮○召見軍機○十一日前青州副都統訥欽謝接充仁字軍恩○銘公續假十日○載振請假十日○内務府奏派十四日奉先殿恭代行禮派出大阿哥○召見軍機訥欽○○巡閱長江水師降調四川總督臣李秉衡跪奏爲假期己滿尚難尅期登程懇恩再賞假一月恭摺仰祈聖鑒事竊臣於十月二十六日叩辭廷陛渥蒙訓誨周至並諭以醫藥所宜勿施針炙感 
垂慈之逾格實沒齒以不忘遵卽敬謹誌心束裝就道旋於十一月初十日行抵河南安陽縣寄寓滿擬醫調速效銷假如期迺因長途勞頓瞬將假滿步履仍復維艱竊念巡閱爲江防所關長江實跨越五省若遽以病體遄行勢難力圖整頓籌度至再仍惟叩懇天恩許臣暫緩行期續假一月一俟開春氣候稍和立卽就道藉効犬馬微勞所有擬求續假緣由理合恭摺瀆懇伏乞皇太后皇上聖鑒訓示再臣曾奏請刊刻木質關防以昭憑信此次繕摺敬卽印用合併陳明謹奏奉硃批著再賞假一個月欽此○○熙麟片再向來鄕試槍冒之弊莫甚於貢監而近年貢監槍冐之弊尤莫甚於順天詳求其故則國子監錄科之卷近年竟不復循定例與中卷同送磨勘於是槍冒紛紛恃以無恐而光緒十九年舉人周學熙等非經言官叅劾欽派大臣調取錄科卷與中卷覈對其文理筆跡之不符者竟無從發覺也瞬屇明年庚子科順天鄕試應請飭下嚴申定例嗣後國子監錄科之卷如仍有不與中卷同送磨勘者卽由磨勘官簽呈雖磨勘大臣指叅將該管官立予嚴懲如磨勘官不卽簽呈磨勘大臣不卽指叅别經發覺一併立予嚴議以除積弊而符定例謹附片再陳伏乞聖鑒謹奏奉旨一道○○頭品頂戴江蘇巡撫臣鹿傳霖跪奏爲蘇州關第一百五十一結期内徴收洋藥稅釐銀兩並開支數目繕具清單恭摺仰祈聖鑒事竊照蘇州關徴收洋藥稅釐數目業經造報至一百五十結止恭摺會奏在案兹據蘇州關道羅嘉杰詳稱自光緒二十四年三月十一日起至五月十二日止第一百五十一結期滿徴收洋藥正稅銀五千六百五十六兩零釐捐銀一萬五千八十三兩零除分别開支外連同上結共實存銀五萬六百三十八兩零係應備還蘇州開埠通商建關原借蘇糧道庫之項開具册扭詳請奏咨前來臣覆覈無異除將該關册摺分咨總理衙門戸部查照外理合會同通商大臣兩江總督臣劉坤一核繕清單恭摺具陳伏乞皇太后皇上聖鑒謹奏奉硃批該衙門知道單併發欽此○○廣西巡撫臣黄槐森跪奏爲屬吏才有可用謹因考察所及臚列具陳恭摺仰祈聖鑒事竊臣疉奉諭旨保舉人才自應留心察舉仰體熙朝孜孜求治之至意惟人才難得且值時事孔艱通逹幹濟之才尤不易　臣才識淺陋未敢濫有所舉然莅粤兩年隨時考察亦不敢不就見聞所及分别賢否據實上陳前己將庸劣不職各員叅劾在案其才具開展辦事得力者查有缷署廣西鹽法道兼梧州關監督軍機處存記試用道吳庚辛幹練明通有體有用熟悉洋務爲監司中得力之員試用道劉能緝沈毅有爲識力鎭定委察營伍實力實心足資倚任缷署梧州府事道員用候補知府嚴震心精力果才識閎通洋務交涉洞逹機宜辦理悉臻妥善可勝監司之任道員用候補知府全文炳識卓才優謀爲堅定勞瘁不辭有裨治理現署鬱林直隸州知州前任龍州廳同知候補知府吳徴鰲器識宏深有爲有守歷任興安籐縣賀縣知縣由升補龍州廳同知署太平府知府政聲卓著動合機宜可備通才之選署南寗府宣化縣事陸川縣知縣沈世培精詳明幹勤政愛民現委查勘升設南寗口岸地基情形洞徹深洽事機可稱練逹之才以上六員臣屢經委用眞知灼見用敢敷陳於聖主之前可否仰懇天恩探擇備用恭候聖裁理合繕摺具奏伏乞皇太后皇上聖鑒訓示謹奏奉硃批吳庚辛均署送部引見欽此○○德壽片再新選遂溪縣知縣崔廣沅於光緒二十五年九月初三日領憑到省當因遂溪縣地方緊要該員甫經到省民情未能諳悉經臣等附片奏明暫行留省委赴發審局學習俾資歷練在案兹查崔廣沅自留省赴局學習以來於地方情形漸就熟悉應卽飭赴遂溪縣知縣新任以重職守據廣東布政使丁體常具詳前來臣等覆查無異除咨明吏部外謹附片具陳伏乞聖鑒謹奏奉硃批吏部知道欽此○○端方片再前准部咨道府州縣無論何項勞績保奏歸入候補班人員到省子限一年察看才具分别補用等因歷經遵辦在案兹查有補用通判晁桂昌光緒二十四年十月二十四日到省扣至二十五年十月二十四日試看一年期滿例應照章别甄據署藩臬兩司具詳請奏前來奴才前於臬司任内查得該員局度安詳才具稳練堪以照例補用除履歷咨部外謹會同陜甘總督臣陶模附片具陳伏乞聖鑒謹奏奉批硃吏部知道欽此○○署理山東巡撫工部右侍郎臣袁世凱跪奏爲據情代奏恭摺仰祈聖鑒事竊臣於十一月二十六日接到統領烟防陜西漢中鎭總兵孫金彪咨稱十月十三日接奉傳到電諭陜西漢中鎭總兵孫金彪著來京陛見欽此十七日接總署電奉旨毓賢電悉孫金彪所帶四營卽令該總兵選派將官暫行經理卽使起程來京欽此當卽欽遵將所部軍隊委帮統廣西候補副將王寳華暫行代理總兵於十月二十一日禀報起程在案於二十六日到京二十八日渥蒙召見一次聆訓誨之周詳懍冰淵而惶悚嗣於十一月初六日詣闕請訓仰蒙皇太后皇上面諭飭令總兵速回烟台當於初九日遵旨出京回防十六日到營接事伏念總兵三吳薄植一介輇庸常年四域從征荷聖恩之稿疉此日東瀛典隊鮮報稱於涓埃入覲天顔彌虧臣職惟有力求訓練益矢堅貞以冀稍報高厚鴻慈於萬一等情前來除咨部查照外理合據情代奏伏乞皇太后皇上聖鑒謹奏奉硃批知道了欽此○○黄槐森片再准部咨未經筮仕人員如加捐過班分發簽發各省令該督撫詳加察看試用一年期滿如果才堪勝任卽據實奏明留於該省遇有相當缺出酌量題補等因遵奉在案兹查有試用道劉能緝試用通判柴駿業已屋省試用一年期滿據署藩臬兩司出具考　詳請留省補用前來臣查試用道劉能緝心精力果幹練通明試用通判柴駿業才識稳練審愼安詳歷奉差委均無貽誤應請留於廣西遇有相當缺出按班補用除將各員履歷送部外謹會同兩廣總督臣譚鍾麟附片陳明伏乞聖鑒訓示謹奏奉硃批吏部知道欽此○○劉樹堂片再秀水縣知縣陳其昌調省所遺員缺係要缺應行酌量委署兹查有鎭海縣知縣周延祥堪以調署據藩臬兩司會詳前來除批飭遵照外理合會同閩浙總督臣許應騤合詞附片陳明伏乞聖鑒謹奏奉硃批吏部知道欽此 
 
