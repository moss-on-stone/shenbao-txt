# 1889 - 254 - 4905896

 

Page 1

 
 
[美查有限公事]  
啓者本公司在香港遵公司律例凡入股者祗須認出股銀於西歴一千八百八十九年十月十五號買美查洋行在上海所做各種生意并地皮房屋一切一爲江蘇藥水廠及肥皂作二爲燧昌自來火局三爲申報新聞祇館四爲申報　所設申昌書室五爲三馬路申報館房屋地皮本公司資本銀三十萬两分作六千股每股銀五十两現在先定銀股分五千五百股計銀二十七萬五千两内二千股巳算付足股銀作爲先遵原主尙餘三千五百股現在招人來買　　蘇事一爲履泰洋行之挨波諾脫先生一爲麥邊洋行之麥邊先生一爲隆茂洋行之麥根治先生一爲梁金池先生經理人爲芬林先生銀行爲匿豐銀行訟師爲哈華托如欲取閱布啓及定股　樣者向經理人處及各埠匯豐銀行索取均可定股者每股先付銀十两其餘於西歴一千八百八十九年九月三十號派股時再付如預定多股派時少得者定銀不能付還將來派股時照算如股分不能派得者其定銀照數付　其定股之期至一千八百八十九年九月十七號卽華八月二十三日下午四點鐘爲止光緒十五年八月初四日啓 
[新印繪圖封神演義告成] [  申報館主人啓]  
封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任姐巳斫脛剖心胎愈史書並非影響而太公之妙算哪吒之神奇以及仙佛妖魔神靈鬼魅則又憑空結撰簇簇生新閱之實足以遣旅愁消綺思說者謂古今章回小說定當首屈此書焉惜乎坊刻模糊苦無善本魯魚亥豕襲謬承訛本舘幾歴居諸再三讐校正其悞字務使髮憾無貽然後用新鑄　字印成復請畫師將諸圖一一重繪鬚眉巾幗掩映生姿雕鏤之工亦無倫比今定於禮拜一卽本月十五日出售每部分裝十六本價洋八角請諸君子移压本埠申報舘申昌書畫室及各外埠申昌或寄售申報處購取可也 
[中外情形未易盡知說]  
中外情形之不同夫人而知之惟其有所不同故中國欲知外洋之情形外洋亦欲知中國之情形顧山川道里可以考而知之政教號令可以詢而知之一切風俗可以見而知之獨至於各處土風各人情性則雖以本國之人尙且未必能一一詳知况其爲外人乎中國之地如是其大也人民如是其衆也不但南與北東與西其風氣判若两途卽同在一省亦有不能盡同者甚而至於同在一府亦有不同再甚而至於同在一縣亦各不同前日余爲大花園之遊甫入園雨點急如撒珠比有後至者則云上海並無滴雨在外人見之必且詫以爲奇事而中國人則不之異也不惟如是中國之地有冬可以不裘者有夏可以不葛者有四時皆和煦者此大氣之不同也淮南子言淮水濁宜麻濟水和宜麥河水調宜叔洛水輕宜禾江水肥宜稻渭水多力宜桼此永性之不同也有五男而三女者有二男而五女者有五男而二女者有三男而五女者此人類之不同也北方風氣剛勁南方風氣柔弱東人之子職勞不來西人之子百僚是試此又地氣與人性互有不同也且不同者或有時而同本同者有時而不同竟有合以天時而不符考之地理而歧出準以人情而紛如者中國人且不能自知外洋之人又孰從而盡悉耶嘗見字林西字報時有有某西人所述中國人情洋洋灑灑每日不下數百言可謂詳矣盡矣爲此說者其居於中國也必久故其平時領會者不少其中適合乎中國人之情事者固亦有之若以此爲中國之信史凡欲知中國之事者胥可於此書究之則猶禾之敢信也觀其書中之意大都穎悟非　大　聞一知二聞一知十之意然天下之人各有性情各有氣質父子不相襲兄弟不相及夫妻不相授必不能强而通之如以一二人之善而遂　舉國無不善以一二人之惡遂以爲舉國無不惡豈通論哉白泰西各國與中國通商互巿西人之來中國者日多爭欲知中國之情形於是有所見輒筆之於書有所聞亦登之於籍是固將以爲他日之考證以備參　之用若有不實而胥動以浮言則亦何敢乎此記載之勞故著舊之難非難在浮詞而難在實義一書出而果信而有徵庶足以傳久遠資考證示子孫壽名山近來中國出洋諸人或特爲遊歴之舉或隨便節以往凡能筆墨者莫不各有所著以備咨訪其大者如國政軍政水師陸師與夫一切砲臺軍火機器等類無不留心訪察一一筆而存之其記也者皆其親見者也其籍也者亦其親聞者也若非親聞親見而以意斷之見某地有一竊物者而以爲此地之人皆喜竊物某地有一殺人者而以爲此處之人咸嗜殺人則見其書者必且笑之於鼻譏之於口或不俟終卷而置之高閣永不　寓目焉則是彼費心費力費筆費墨費紙而祗以供人覆瓿之用又安用此著書爲哉雖然有偏見者不可以著書有成見者亦不可以著書比心譬之於鏡照見美者自成美影照見醜者自成醜影見之者但評隲其影之美醜而不譏鏡子之私卽美者顧影自憐初不必感鏡子之彰其美醜有自慚形穢亦不能怨鏡子之掦其惡諸葛武侯曰我心如秤不能爲人作輕重本此意以著書則其所記載者皆足以取信於後世不然者否矣假如廣東臺灣等處地氣温煖雖隆冬亦不過著一夾衣若遂謂中國皆以夾衣過冬不亦可笑乎北邊　外八月卽見冰雪如以爲中國之冰雪皆見於八月不更成笑話乎紀外洋事亦然南洋地熱若以爲外國之地皆熱則陃矣北冰洋　寒若以爲外國之地皆寒則更謬矣推而至於神父之不娶童貞姑娘之不嫁若因此而遽以爲外國之人皆不娶不嫁見之此有不噴飯者幾希矣古人有言兼聽則明偏聽則暗著書立說何獨不然又曰近朱者赤近墨者黑故必所交接者皆上等之人所往來者皆高品之士則所言者近乎上若所見者鄙所處者隘所交接往來者皆中下之品而欲求其爲上等之言又可得耶雖然著書立說原欲以爲考鏡之資藏之名山傳之後世初非可以輕易下筆吾願採訪中外人情物理將一一筆以成書者必期於切而不膚確而不鑿存　眞以芟其僞用其公而舍其私庶幾所謂不易者亦易矣 
[本館接奉電音]  
　　昨由京友電傳諭旨三道敬謹譯登○八月二十一日奉旨江南織造着文珮去欽此 
同日奉上諭錫珍奏假期屆滿病仍未痊懇請開缺一摺錫珍着賞假一個月毋庸開缺欽此同日奉上諭共彭年奏瀝陳緝私積弊特叅玩公溺職道員一摺蘇松等處鹽梟充斥本年七月間吳灌縣山墩地方竟有梟船擄去巡船殊屬不成事體緝私衞引全在將領得人方足以資彈壓着照祈奏由江蘇巡撫會同浙江巡撫酌委統兵大員兼統緝私 
 
 

Page 2

 
 
一營隨時認眞緝拿嚴行懲辦不得稍涉疏懈緝私道丁兆基於此次巡船被擄未據禀報檄飭拿犯逾限未獲實屬玩公縱匪不知愧奮江蘇候補道丁兆墓着卽行革職以示懲儆署吳江縣知縣蔣一桂兼有緝捕之責防範不密亦難辭咎着卽撤任該部知道欽此 
[湖南鄉試乎塲題]  
　　子曰觚不觚一章下襲水土胸中四句賦得吞若雲夢者八九得吞字五言八韻 
[災民告]  
　　錢塘縣界西鄉蛟水爲災巳列前報兹悉田禾方將成熟皆爲蛟水淹没一片汪洋幾無餘粒東作旣勤西成莫慰本月初五日災民數百人詣撫轅及縣署禀呈荒狀崧振帥准於科塲後卽飭縣下鄉察勘 
[京師雜紀]  
　　八月初間四川督憲劉制軍秉璋與户部咨文内稱奉部訪查巳故廣西酉陽縣趙敏煕虧短正雜稅銀巨欵現經委員查 
明家産盡絶無可追繳相應將查明各節咨部查核施行等語刻聞户部以制軍咨查各節屬實不日將歸入豁免彚案銷結矣○七月二十間詹事府左中允文君煥遣家人　户部遞呈稱職父忠發前在鎭海衞守備任内曾有虧短錢糧經職於庚辰科中式進士分部主事卽以俸銀一半扣繳欠欵歴經遵辦在案惟今年三月十八日恭逢恩詔可否准予豁免之處呈請大部恩准施行云云聞户部承辦司連日回堂斟酌准否尙難逆料也○河督吳清卿制軍前奏鄭工報銷請照軍需銷案章程每銷銀一萬两者着給工部書吏飯銀四十两一節刻下相傳工部巳專摺奏駁矣○七月中旬前門外西河沿汛地有某甲肩負馬套被妙手空空兒竊去白銀三十五两甲於察覺後報明該汛官廳日久尙未緝獲甲卽訴於乃兄蓋其兄素爲某大僚司閽聞甲言商諸少主人遂將前情面陳福箴亭協揆協揆怒營務之廢弛也卽下手諭飭令南營張叅戎殿魁從嚴查究七月二十間張叅戎將守戎以下等官痛加譴責守戎僅予記過一次餘者摘去頂戴所有巡緝諸兵丁槪行杖革懲處自經此次嚴懲捕務當有起色矣○八月初間有口操南音者數人擁入前門大街西河沿汛官廰内聲稱我等適在珠寳巿萬德樓茶社啜茗曾有金銀八包放於桌上臨行時銀包忽不見我等知此街爲貴汛地面務祈速派兵役緝拿實爲德便該廳官役答稱汝等但知此街歸西河汛管轄然於茶社内被竊非我兵役巡察所到之處汝等不冋茶社究詰而向我等嘵嘵不休實不近情彼時官廳門前觀者如堵咸以官役所言爲是勸數人往茶社究詰茶社聲稱晝夜啜茗者往來不斷無從究察爾等自不小心何得問罪於我數人性甚粗莽不待茶社言畢怒氣巳不可遏齊向茶社呌駡並欲扭其主人到官茶社夥友均抱不平將數人毆打數人見勢不佳紛紛逃遁可謂不度德不量力矣 
[籌撥經費]  
　　八月初間户部堂自齊集會議張香濤制軍條陳織路籌畫經費約銀三千餘萬两現令各司官查明各省地丁關稅鹽課 
厘金每年共入若十除京外撥支之外尙有存欵若干一一查清以便斟酌撥支鐵路之需至究竟作何辦理容俟續聞 
[民榖記數]  
　　七月二十間户部將各省民數榖數查明造具黄册恭呈御覽册内聲稱光緒十三年分民數計三萬三百二十四萬一 
千九百六十九名較之十二年分三萬零二百零八萬八千一百十四名計多一百十五萬三千八百五十五名又光緒十三年分榖數二百二十二萬五千八百零五石九斗二升六合二勺較之十二年分二百二十三萬二千一百七十三石六斗五升一合六勺計少六千三百六十七石七斗五九五合六勺 
[粤闈紀事]  
　　初七晚四更貢院砲響連珠監臨張制軍督同提調等官開門點名諸生分五路點進魚貫而入並無喧譁擁擠之弊初八 
日午刻卽巳一律點完將門封鎖點名之速實爲近科所僅見緣向來只分三路點進此屆分五路點進故能若斯迅速封門後尙有考生百餘名馳至皆不得其門而入○頭塲點名時有考生甲乙二人携帶考具立在照墻外聽候點進两相對坐娓娓而談及點畢將近封門該生仍談論不倦有差役卽之日門將封矣爾两人猶在此閒談而不領卷入塲乎該生聞之恍然若失隨應之曰今科誤矣明科再來遂負考具而去一皆聞者莫不稱奇○初十日上午開放頭門塲内均極安靜並無槍替傳遞及死亡等事其中試卷之違式者共有百餘名當經受卷官看　列　藍榜○頭塲首題子所雅言四章次來百工則財用足三離婁之明二句詩荔實周天两歲星得星字此巳早登在報兹聞各考生繙閱縮本陳文其首題竟無符合者人皆服主司命題之妙 
[遼東雜錄]  
　　昨接本館派赴營口防事人來函縷述近事數則擇其要者照錄左方云巨盜張萬金早由犬憲懸賞購拿數年於兹未經 
就獲上月初被哨并孫姓拘獲解送省垣發審同高觀察同善刑訊之卜該盜當卽直　隨卽請令正法旬日後有婦人至觀察行轅訴寃略稱丈夫某中素來安分務晨月初被孫哨官强指爲盜犯張萬金獲解到省悞遭正法觀察聞而大驚暗訪明查聞張果依然漏網不知此案將來作何了結也○蓋州來信云新糧刻巳上市秣米每石價錢三千三四百文營口聞之米亦日賤○時疫盛行死亡相繼恊賑局諸善土於施藥施醫而外另備　棺三百其以一百其發往蓋州二百具留存營口○道署南首靈神廟有奸民訖稱爲狐所附爲人治病誆取金貲一時舉國若狂求治者幾穿户限今春好事者醵資另達一廟規模宏敞金碧輝煌旣慶落成復雇梨園演劇履綦輻輳幾致塞途事爲章幼樵司馬所聞立卽籖差拘會首裘黄孫等七人惡其藉事招謠各責四十小板勒令將戲臺拆缷不准再行演唱以免滋生事端○現署盖平縣金伯侶明府到任甫及一年而於興利除弊之事無不次第舉行遠近同聲稱頌近聞上憲以海防新班陳大令宗偉奏補斯缺蓋邑士民得信咸欲爲借宼之請然恐格於成例上遊未能俯准所請也○今年生意清淡異常糧船回空有尙未出口者貨物之壅滯可知矣○近日營巿百貨皆廉食物尤甚猪肉與柴草獨貴盖緣去冬以來雜糧價貫鄉民無力喂猪遂以少而見珍柴草則以被水之故不及往年之繁多云○關東所産之土年多一年進口洋藥日見減少聞父老言同冶年間每年進口大小洋藥極盛之時有二千九百數十箱至去年竟止六十餘箱洋關稅餉昔推洋藥大宗今只什一矣此亦中西消長之犬關鍵也 
[輪船雜志]  
　　昨接日本訪事人來函所述近聞俱有關於輪舶者因卽彚而記之曰本月初九日上海和昌順飛禽輪船中横濱裝中國 
所購官銅連往天津交卸道出長崎埠甫下椗理事署繙譯羅君卽帶一巡捕將副買辦唐某拘拿詢之知其事者謂此船在横濵裝銅時有日本小工竊銅若干藏諸腰際當塲經買辦覷破縳而毆之二副某西人復踼以足唐更拳揮肆毆旣見小工巳受重傷遂卽送押警察署時銅巳裝畢船旋鼓輸出口越日警察署提該小工訊問見其傷痕遍體恐有性命之虞遂照會横濵理事請電咨神户理事俟該船到埠務須將唐扣住神户理事簡明府得電查得船巳開往長崎乃電請長崎理事查拿云及唐至理事署楊星垣都轉錢取口供論令押候附便船送交横濵理事署核辦按日本律凡竊賊被人毆死並無重治兇手之條猶憶去年滬上某華人至日本商家行竊被日人追獲毆死苦主告發經華官與駐滬日領事會訊後日領事送兇手至長崎裁判所裁判官訊供二次引日本國例毆死竊盜並無重罪不數日卽釋歸此事曾列日本各報章想此次唐毆傷竊銅小工卽敘身死亦不當索其抵償也○和昌順又有飛馬輪船由天津駛在日本出大沽口時木于頭目在桅上理篷索被大風吹入海中初十日船甫到崎據船中華人述及此人姓陸名小乾寗波人家頗小康囚與妻不和懷恨到上海甫於上月杪承充此役不料竟葬身江角腹中不識其妻聞之將何　爲情也○德國威時多輪船船主大副虐待水手等　巳登前報此次由上海至長崎船中水手巳統換日本人惟大副仍用華人十二日下午進口後船言卽禀求德領事照會中華理事官清飭差撫一棺柩上岸安置楊星垣都轉一面委董事咨照對山寺住持將棺暫寄 
 
 

Page 3

 
 
一面照覆德領事此柩准於明日飭提惟請轉問船主此人因何身死恐有前項虐待之事本理事尙須提船中華人研訊口供且請諭令船主一交冬令此棺仍須由此船運在上海以便屍親領回據船主稱此人的係病死請傳訊華人可也至棺柩俟至天寒定當運送不誤又據生火夥件述　死者係寗波人姓周名阿輝十八日患傷寒火症在船旋轉不巳繼又將頭自撞船主得知卽給以藥水飲後仍不見愈次晨八點鐘時船在五島口齒流回而殁云 
[彞陵擄唱]  
　　由宜昌以達川中早經安設電線初在歸州及巴東縣界各設一局以供傳遞信音近因公事寥寥遂將巴東一局裁撤併 
人歸州○有客在重慶經商者由宜昌購辦洋廣布疋雜貨約計三萬餘金雇一大舿子船裝至歸州無端失事全船覆没貨物悉付東流其夥友之在宜者得信後無法可施幾欲聳身入水經同事爲之勸免至夜又吞服阿芙蓉膏毒發而殂由機主及各號商爲之備棺盛殮或曰是夥亦有貲本在内一旦同歸於盡故竟以身殉之也○蜀中某客歸自申江平生極畏舟行是以遵陸回蜀行至歸州界上遇一船户係其舊好泊舟江畔欵以酒殽醉後以船上頗覺清凉不復登岸荻花楓葉臥聽秋聲睡醒小遺失足墮水至次早船户推篷而起則客巳蹤影查然問之隣舟有人云昨夜聞爾船有大聲發於水上意者其竟從三閭大夫游乎船户大驚急向水中撈取果然撈獲客屍隨卽買棺入殮送信其家說者謂客一生最怕舟行此次竟死於水是蓋有數存乎其中歟 
[淞波蟾影]  
　　松江府屬有地名漕涇者南接海濵向爲華亭縣所轄葛江邨邑尊下車伊始卽訪得是處居民某中游手好閒專藉聚賭 
謗錢以供烟霞之費遂於某日飭差前往拘拿庭訊之餘判笞責數百板發往犯事處荷校通衢以爲之儆○西門外黑魚开某姓家開設烟寮不死納汚藏垢一日經某汛弁推扉入拿獲竊犯两名杪解華亭張小芸邑尊當卽提訊嚴懲復派幹役馳往其家將房封釘 
[粤事紀聞]  
　　督憲張香濤鄒軍現在入闈衙内一切公文委中軍王副戎代收於貢院放門時送進衙門外左右均派練兵駐紥防守以 
昭愼重○近來盜賊猖獗刦掠頻仍打單勒劫之徒大覺公然無忌督憲張制軍扎委廣恊黄副戎添募兵勇二千名專巡緝　府屬　縣地方以　營勇之不逮並　懸賞格無論軍民人等有能拿獲盜犯卽優給奬賞自一百两至一千两止按犯罪之輕重爲賞銀之多寡想重賞之下必有勇夫　　徒無從匿跡也○藩憲游子岱方伯年屆七旬而清神隻鑠一切公務必躬必親從不假手書吏此屆科塲方伯親爲料理一切每至魚更四下始命駕回轅○廣西巡撫高紫峯中丞於前爲薨於位聞其靈柩擬先運至羊城再由羊城附搭輪船運回直隸原籍安葬日前巳傳電來省請沿遂地方官妥爲照料　雷瓊道朱亮生觀察前因惠病請假開缺來省就醫現下巳喜占勿藥制軍以觀察蒞任年餘於開墾　防諸大政　置裕如毫無貽悞故仍飭回本任以期得力○廣西提督蘇軍門前在關外迭著戰功張香濤制軍以粤東海防緊要故特請軍門來省商辦一切　軍門擬　　間　往虎門外各砲臺勘騐○候補府滛植生太守培階奉大憲札委軍械局副提調差業巳進局　事按太守前在廣西蘇軍門營内贊襄戎幕保至今職强幹精明勇於任事現奉斯委可期措置裕如矣○番禺縣屬石門埠地當孔要商賈雲集張香濤制軍擬就彼處設立釐厰座征收厘金　裕軍餉詎商民一聞是信深恐抽收過車獲利維艱遂相率罷市以圖挾制聞制軍巳遴委幹員馳住勸諭商民照常貿易至厘厰舉行與否俟體察情形再行定奪○盜犯黄亞萬迭久糾夥行兇惡如山積昨經眼線由香港勾引來省營兵聞信潛俟於碼頭上該匪登岸旋卽擒獲轉　營務處訊明懲辦 
[勘地續述]  
　　上海縣裴邑尊會同察太守至虹口勘視賭徒聚集地方巳列昨報兹悉邑尊會同陳鈺卿叅戎及駐紥高昌廟統帶忠字營之王軍門信字營之陳軍門再至公廨會同蔡太守前往該處勘明賭塲四址飭差及地保將賭棚盡行拆去又在難該處二三里之圓通寺地方勘得田基一方以備將來於忠信两營中酌派兵勇駐紥　間以期賭徒絶跡裴邑尊之辦事周密於此又見一斑 
[烟客痰厥]  
　　粤人某甲在英租界六馬路地方開設烟館非日卜午有某乙前往吸烟乙身體肥胖忽然痰厥氣閉甲舉夥伴將乙舁出附近小孩所見遽呼曰如何將死人舁出甲等以其多事欲與小孩尋釁旁人服两相爭閙由巡捕將甲等拘至捕房諒富送公堂訊理也 
[認領女孩]  
　　昨報列女孩失路一節兹聞此孩至捕房後通事仍令包探抱出由城河浜一帶至小東門招人認領旋有五十二號門牌 
内某姓將孩領去珠還合浦某姓誠幸矣哉 
[上海縣署瑣案]  
　　晉和鼎和两錢莊經理人卓忠裕葉齊控葉志堂姚潤卿串同誆騙得銀脫逃所有讞詞迭登前報前晚　邑尊升堂 
覆訊葉　案聲請道葉姚各呈清帳并將被欠各欵一併關明邑尊察閱之餘卽有姚之司帳人鄧廉生供稱各帳均係實數臺無虚假叩求明鑒可也巴尊飭將各人還押諭令赶緊清釐鄧籲求交保邑尊謂今日卓不投案須俟到來再行核辦○月初某日鼎裕興記行執事人王金相扭司帳人徐雅之卽徐成守至縣以匿帳吞銀爲詞控求訊理裴邑尊研究之下飭將徐交十六鋪地甲帶回邀齊公正同業及薦保人督同核算帳目再行訊辦前世覆訊王及經埋人朱正卿莊海山同稱徐向來不安本分曾於同治十年誘逃婦女初翼上珍控請嚴懲後遂攺名雅之重理舊業前日清算帳目知有總帳两册被伊匿藏以致頭緒全無無可核算稽其大數約被吞用洋銀六百餘元并支透辛工三百餘元保人情願酌賠徐反出而　止實屬居心凶惡叩求恩賜究追徐供稱目下並不匿帳吞洋從前亦無被控誘逃之案行中惟略有虧空求提保人到案照數清償可也邑尊謂天下豈有主人誣空夥友之理顯係爾之逞刁喝令掌頰四十下押侯查明前案比追○裴邑尊訪拿三林塘地棍陸阿炳殷老五两名升堂訊究陸供稱小的以箍桶爲業妻兒在籍耕田連日生意不佳以致烟資無着並未不安本分求大老爺飭查可也殷供稱小的孑然一身爲人耕作並不犯法忽　拘拿尙求秦鏡高懸雪此寃抑邑尊喝令各笞四十板收入所中○祝玉從控唐馬全曹二寳陸天福等誘匿童養媳一案巳紀報章而晚裴邑尊飭提覆訊祝聲請究追唐供稱小的訪聞伊媳溍匿八仙橋然亦未知底細至謂小的誘拐則實係寃誣曹供稱小的素習操舟並無誘拐情事陸供稱小的每日掮賣盧粟得錢過活豈敢作此歹事驀遭拖累以致寃戴覆盆叩求青天大老爺恩賜昭雪邑尊飭將陸交人保釋唐曹暫行管押俟祝將媳尋交再行訊辦 
[英界公堂瑣案]  
　　祥生船廠某西人訴稱更夫張生紀陳阿生等人見王阿三在廠中竊鐵住人贓交捕迭案張陳同訴前因王供小 
的向在廠中當小工現巳停歇昨日因往廠中尋友索取欠錢見有舊　抛散在途偶然拾取並非行竊叩乞施恩蔡太守判枷號七天發該廠門前示衆贓父張陳領去○包探唐寳榮禀稱積竊許阿大前巳案牘如山近乂經小的查得在王家庫一帶鄉民甘協和等家行竊衣物被窩質錢使用　將質票賣與陳松岩舊　店内陳專門收買竊贓因拘許陳吊贓送案甘及李長秀陳毛阿王壽亭陳桂福陳毛狗姚王氏投案申訴情由或稱被賊撬門竊去物件或稱　賊混入屋内致失衣衫今由包探查獲人贓請爲給領許稱小的不該犯竊現在質票巳售與陳店陳供稱小的不知贓物以致誤收尙乞恩寛以後當留心攺過蔡太守判將許發捕房管押六月期滿笞責曰板陳管押两月贓交各失主分别認領○包探秦少卿禀稱大馬路東首老德記藥房失去荷蘭水三十瓶香水四瓶旣報捕房卽由小的查得由出店人朱阿桂行竊因之拘朱搜出原贓送案請究某西人訴稱恐朱尙竊他貨容冉細查朱供詞含混蔡太守飭將人贓父捕帶回查明有無别案俟下禮拜一再　解候判斷○捕頭稱張福寳 
 
 

Page 4

 
 
投捕房報稱偶與沈阿狗口角被沈　傷頭顱因卽送張至病房醫療一面拘沈解革訊懲張訴稱事巳有人調處乞恩免究沈供稱小的與張同事偶因細故口角急争悞碰致傷尙求恩恕蔡太守謂張旣求免究姑飭將沈交人保稱可也○凶探沈金隆禀稱陸雲生張汝生等或報失去衣服或報失去火油燈經小的查獲竊犯沈阿生搜出押票幾張吊到衣服問其火油燈何在則云巳售與某售貨店小的押往吊取卽有店主婦孫周氏出言無狀問其買價言祇出錢一百四十文小的細觀此燈約值洋六七角明係察知贓物抑價買來向詰情由又稱賊之面上並不刺字安知其爲妙手空空兒小的欲帶伊去至案伊胆敢挺身而出謂卽使收贓亦何所懼憑爾解入捕房抑或送至官署可也小的見其兇横異常是以送請訊辦陸張投案請領原贓沈供稱小的除將竊得之衣質錢使用　復竊火油燈售與該氏現巳吊到各贓小的不敢抵賴祗求寛寡俾小的日後革面洗心孫周氏供寗波人丈夫開設舊貨店專向拍賣行中買取各貨門巿從不收買前日丈夫適不在店沈持火油燈求售小婦人貪其價賤無意誤收及由包探來吊始知悞買賊贓深恐累及丈夫是以投案備質蔡太守判將沈發捕房管押一月該氏罰洋六角撥充醫院經費諭以嗣後毋再收買竊贓致十重處該氏唯唯遵斷繳洋六角太守叱令退下隨將各贓交失主分别認領○包探何瑞福禀稱蔣春泉投捕房報稱羅長　　之借貸婉語却之羅卽持鐵彈將伊頭額擊傷捕頭命小的拘羅起到鐵彈二個一并送案請卽究懲蔣供稱小的原籍姑蘇現在某烟館伺候烟客羅係入捕人平時詐擾同鄉人人側日昨向小的强借洋銀一元小的答以逐日趁錢無幾家有父母甘旨須供安有問錢恣爾揮霍羅　而大怒　持鐵彈將小的頭額擊傷小的拉住理諭悞碎伊之布衫伊遂勒令小的賠償洋銀半元至小的被傷之由伊竟置之不睬小的無奈報捕拘案請懲羅供稱伊之店主與小的同鄉昨日小的偶往玩耍時巳被酒與蔣嬉戲口角之際無心將伊頭額碰傷鐵彈本在烟館中並非小的之物蔡太守騐得蔣果受微傷判將羅管押七天鐵彈不准給還存侯銷毁 
[法捕房瑣紀]  
　　法馬路延生堂烟館生意甚佳呼吸烟霞無不厠足其間前晚忽有烟客數人互相口角繼　毆打致將烟館中之司帳人擊破頭顱旋由巡捕拘獲一人送人捕房管押某錢庄出有期票三紙計洋二百二十元至期不能應付被某號人扭其店主入捕房管押○有小車夫數人在八仙橋畔互相打架由捕拘獲一人餘者紛紛散去因將拘獲之人送入捕房捕頭着押候解訊 
[勸募寒衣多寡聽助]  
　　章邱决口十餘州縣被水災民苦不堪言巳蒙士放賑助捐現屆秋深無衣無褐遍現屆秋深無衣無褐遍地流離飢寒父逼更有求者施助寒衣無論破壞總能被體一件两件集少成巨各路善士必然多寄重在發心福報無盡山東水災各路善士無微不照垷父秋令諒必設治寒衣奈災品甚廣須多多益善此地未嘗不有大宗相助惟發心有大小力量有寛窄路途遥遠少恐難寄如果發心雖一件两件不妨送至揚城宛虬橋地藏寺間壁崇善堂匯寄在施者並不吃力而受者卽可禦寒集少成多陰功甚漙 
[助呼將伯]  
　　謹啓者敝堂目放生局分設天后宮以來辦理施　給藥口臻月盛其他各項善舉如義塾恤嫠施棺收惜字榖亦均順手倚蒙遠近善士曲鑒愚誠踴躍樂輸源源　濟今春又蒙葉澄衷大善士禀請道憲慨助地基而聞風興起者旲不各解囊資鳩工版築夏間巳將頭門止廳側廳藥房　竈次第竢工遂卽遷開　逢期診治户限爲穿此皆諸科九生之功力抑亦諸同人之精誠　致現擬建造瞻老接嬰房屋以使告成收養特是善舉旣祭經費益鉅不藉衆擎之力大厦　以支持除繕　册轉相勸募屆時製票收取彚登申報外所望各解杖頭共相藉手或分由俸直如東道之頻來或憫思枯大啓西江而把　敝拜賜隆嘉謹爲諸君子結子壽世之　廣福田之種是所幸甚上海虹口廣育堂可憲謹啓 
[浙省撫轅抄]  
　　八月十一日試用從九品江景炎禀知奉藩司委署玉環巡檢禀安叩謝卽辭赴任○十二日候補按照磨符蔭增禀知藩司委寗郡聨票差○十三日通判 
葉佩萱由西厘局專丁來省禀謝順直賑捐出力蒙直隸督憲保准俟補缺後以冋知用 
[蘇省撫轅抄]  
　　十七日代理長洲縣吳塔司巡檢丁憲顔禀辭赴任○十八日典史余郭成禀知本日到北路一叚巡查差○十九日籤分河南卽用知縣馬嘉楨禀辭赴河 
南○二十日候補縣姚詩聲禀知奉委接辦常昭海口厘局並銷發審差巡檢王紹丙服闋回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東宫報]  
　　審憲　　今甫縣缺委候　縣賈　署理署饒平縣陳善慶撤任遺缺委試用縣杜承洙署理高州通判馬珣病故遺缺委虎門同知文五調署虎門同　　　試用通判　　署理 
[八月十六第二十期戒焑名單]  
　　金淮良保人泰豐銀樓余吉林保人泰豐銀樓王度保人中和棧稽受卿保人屠順興土棧陳士才保人永興土棧應欽賢保人泰昶洋貨號夏阿大保人福健字號　鐘傑保人情祥　張阿銀保人　洪泰紙店沈綏甫保大昌米店　蘭生保人同茂昌櫗店陳阿魏保人王阿來顧知非保人中和棧王少卿保人瞿振豐李德財保人全順　記謝永發保人錦隆炳舘俞錦林保人徐茂興客棧以上各名將次除鎗二十一期准於本月廿五掛號九月初一進局戒除可也上洋打狗橋北平康里内恆濟戒烟局啓 
[上海四馬路文報局内恊賑公所經收山東奉天賑捐六爲上旬清單]  
　　初八日○本埠恆孚莊來銅陵縣姚明府捐亷洋一百元又塾賑欵曹平銀一百两作規元一伯另七两一錢八分一厘日盤記來萬縣興發　號經交萬縣官鹽局行號九八八平沙元一百六十两○安省支應局　建德縣蕭明府曹平元一百零三两五錢五分又來東流縣虞明府曹平一百两两共作規元二百十八两六　二分八厘○葉署青五門　韻翰堂四十二元勵志堂張　故勇曹　魁以求冥福銀二十两無名氏十元正定練軍左營又右營　前　親軍馬隊右營四户各十乙　餘慶堂清善堂两户各四　砲左哨官長又右哨官長水雷營隊長三户各三元左前哨官長又　哨又右哨後哨各官長右前右左哨右右哨後哨又右官哨又後哨各官長以上十六户各二元左右哨長前中哨長馬哨中哨長耕經　餘慶堂紹基堂映雪軒八户各一元三省堂銀三两欽善堂四知堂慶餘堂陸吳俟生四户各銀一两五錢中營中前後先生共元一两二錢誦清堂查餘慶堂明文堂方玉亭清庾堂虞佩卿六户各銀八錢以上共實收英洋二百元○福建善後局來張廷卿袁小雲两善士亮佩銘堂張積慶臧蘐壽堂張留餘堂正氣堂五户各庫平番銀八两陳　亭吳紹慶堂崇義堂三户各番四两盛樹霖無名氏两户各番二两卫僕廷番一两四錢四分治平堂守愚堂龔漢卿務本　　川堂樹　堂紹慶堂留餘堂正氣堂劉松亭　善堂公仁堂十一户各番七錢二　潤豐堂六錢八分無名氏六錢四分無名四錢以上實收規元六十八两○梅里馮恆茂　交到存心室主人爲長　病愈了頭二十元又來順　　二十元○武林趙沈氏將五十壽辰費移助祈合家平安三十元○江西湖口厘局憲鮑募袁心智徐履和羅少臣袁　臣四户各五两裘佐臣羅益和　從兆羅佐元　景烈袁憲揚系　丞金漢三人户各四两羅致九羅壽　羅萬源子達兄四户各三两餘平八分以上共實收九三八平銀一百廿四两零八分○高郵武廟丁　興化　智翁募黄綠奇堂十五元場公記二十元趙正芬堂六元黄竹雲陳玩易堂两户各四元解濟美堂三元衆不立名繼善堂王琴鶴堂三户各二元德本堂黄四房黄老太太顧老太太四户各一　○仙鎭藩錫堂募周人和張順茂梅冶記劉喜吉四户各一元何福昌德星堂韋心田瑞庭氏四户各五角立本堂崇善堂史聚源和記記懋修堂光裕堂旋耀邱八户各五户王永記二百光記銅洋四元以上實收英洋十元同洋四元○常熟眞餘莊募翟記周記两户各五角○蘇城得見齋募無名　三元朱氏　病愈停　　　两户各一元○偃　鎭像興交　無名氏三圓無名氏同　三元○沙溪鎭保俗安心愿二元　波美益行五元寓大塲凌韋生翁三伯文○風經太史第陳　佳暸居士尖淮安　畫局同仁上　陳　林節省舟費移助一洋江甫記存自心培補三洋馮翁求　身健十員無名十員介三居士求免災悔两洋無名氏李二員曹子元募周德成經資移助四角○○本日共收規銀三百　十三两八錢零　厘英洋五百零八員原平銀二百八十四两另八分銅洋七員小洋四角錢三伯文合併聲明 
[上海北巿絲業舘籌賑公所施少欽經收山東奉賑捐六月初十十一日第二千一百二十八次清單]  
　　京都戴青來太史募甄香舘後人由蔚泰厚來京松銀三十两合規元三两另六錢無名氏由奇成北地客來洋廿五元准郡晚翠堂十元茂盛豐募源泰衣莊由嘉興恆新寄來十元林石香募楊鏡塘求母病速愈十元　亭沈子威求母病速愈由余子安　　十元聊盡吾心人　元慈記啓記桂記三角各十元月記四元漢鎭森茂公安然氏佑珠氏各九元怡绵集同人由綺園來六元錢如山爲孫拖恙求速愈不留名各五元隱名氏求子由成泰號來四元梁天興求合家平安三元金興祥　母無病二元無名氏二元常熟黄鴻賓二元三里橋一元郭留生求病愈一元麻埠荼厘總局憲王珊原善士奉　撫憲　捐募王珊原王一泉各曹平銀四两蔚子綒两鄭又小顧燒方陳雍和陳靖波亢　圃張幸然文喜林七户各一两煥亭魏星五馬良才汪少卿趙子元五户各八錢李　三馬幼良郭燕卿蘇埭臣畢瑞五五户各五錢汪義感四錢三合順興隆義叚春源同　號两河口魏春泰號潘家分翁翁同順行經祥源行潘裕興行周義興行羅鼎泰行四合公客黄同順行德順荼陳鼎泰來號無名氏呂長發無名氏廿户各三錢宏昌一錢共四十二户由六安寄來今曹平銀三十两以上初十日○厦門美打行克巳氏由正興來洋一百元不書名求姪病痊七十二安慶無名氏由公太莊來二七曹文五十两合規元五十三两七錢七分五厘江南鹽巡道署蔡達翁由金陵採訪局徐聞韶翁來洋廿元五林童由豐源莊來十元福建章州海澄縣林于擴由正興來十元漢口　義　求病速愈愿十元昌記四季平安十元無力人病愈二元玉山庸字棧募生生會八元又麗氏一元又恭壽氏馮路記各五角許口裕通一無名氏求合家平安六元江都縣署徐子盛咸保子延烈喉症速愈一切如意六元嘉郡恆泰吳海亭求妻病愈五元蔣瑞寳求病愈五元沈姓求病愈一元杭垣愧不如人三元又募許矞士求合家平安五元紹興秦張氏祈病愈二元風涇河署陳留史女蓮仙求母産後病愈二元杭州張太綬求目疾速愈二元浙湖補拙主人二元垂灣張少平募蔡子登陳香谷二元○江西臨江府署裘汎　善士洋十元　募凌壽卿敬業堂無名氏黄慰農凝思堂鄭趙子照文韻華蕭文犀蘇子召九户各二元無名氏三户各二元劉仁山郭坤山彭宿巖邵　峰吳利發永思堂詠琛堂凌杜定安馮舜記沈方庭陳吉江存誠堂汪求蓉方破衣人于台堂朱信上氏嘉福齋春輝堂郝五魁堂敦吉堂彭城堂吳慶和余順德堂眉山書屋黄錦云堂無名氏廿六户各一元共三十九户合洋六十元漢口同順祥一粟子募俞湘記洋四元福生義寳辰公胡賡記張式記佐光記葉煦記周月記謝德記生義全二泰豐義　和謙興昌集義生順記十四户各二元夫必記石棟記徐少甫俞彦記葛裕生喻家記杆左記姚王菴元亨利屠蕋記朱靜記王梅記山高氏田宛記王襲記陳墨記鄭曉記鄧潤記慈湖居士張崇本堂嵩生廿一各一元韋達合記張惠記夫未計同順祥四户各五角共四十户合洋五十五元杭州吳因伯翁募吳恭霞祈孕字延年吳性眞祈延年吳文錦祈文字通達施懷生祈病速痊合家平安四户各十元馬漢川章氏祈病速痊延年五元吳合證祈延年公事如意五元誠敬信來粤東南粤廳德聚堂馮銀二两五錢二分無名氏一两四錢四分靖易堂隴西堂慷他人之旣無名氏四户各七錢二分平昌堂三錢六分無名氏三户各二錢四分共十户合規元八两零三分以上十一日 
 
 
