# 1892 - 69 - 4906786

 

Page 1

 
 
[重印續小五岀售] [  申報諸主人啓]  
　　本舘所印續小五羲一書爲有目所共賞裘海風行不脛而走兹特　付　　字續清淅若列　較之以小字印成殆費目力者不可同日而　　賢鑑家必能辨别也定價　洋五角五分卽日岀書售處仍照曩例 
[論學貴專門]  
　　今天下之學者競言博矣博豈易言哉一物不知儒者之恥由格物致知誠意正心以至於修身齊家治國平天下惟聖人爲能由本以及未推而廣之彌絺於天地之間得其本焉故也若後世學者則當以專精爲本毋徒求博也昨日晚霞生招飲於海天春餞其諸同鄉之赴禮部試而道經滬上者余與藉燕公子聨座彼此皆不善欽相與清談公子博雅殊甚與世之誇多門靡者不同漸談至學問一道云某先逹子學甚高詩才亦妙惜乎自罷官後肆力於經解說文金石之學未嘗專務乎詩與字卒至所肆力者終其身不得竟其業而其所長者乃反以旁駑而稍减焉是可惜已余曰甚矣學之不可不專也公子曰諒哉此言夫學人初開筆學作八股稍稍能成篇則宜專心從事於考等及怨見墨卷中堂島富麗之文而悅之又忽見程文中曲折精老之文而亦悅之於是乎始則取其文而揣摩之繼則握管效爲之卒至於　　西抺旣不似考卷又不似墨卷又不似稿頭作者無一定之心思閱者亦無一定之眼光以此投時决决乎無相含之時矣八股其小焉者也學詩者初學爲試帖詩循規蹈矩以爲可壓也閻涉獵夫近體諸詩乃或於試帖詩中硬加二字以作絶句七律又涉獵夫古風以爲此易於近體而路數轉高乃復學作爲古體詩其有性靈好天分高者亦何嘗不可以成聲及其久焉忽又欲效法六朝徐庾諸作鄙唐宋而薄元明勢必至於所作之詩無一是處而後已詩刻又其小焉者也擅古文之才往往薄古文而不屑爲必探其源以窮經窮經固學人之要務也然爲欲作古文而後窮經已晚矣乃以窮經之故而及於訓詁因究心訓詁而及乎說文因分心說文而旁及小學更旁及乎金石之學此别所謂歧路之中又有歧焉果其天資敏妙過目不忘隨心所欲一學輒會是固一大快事無如近今之人其若此者能有幾人因窮經而漸荒夫古文矣因訓詁而又失窮經之本意矣因說文而訓詁亦略而不問矣因小學而說文反多遺漏矣因金石而并昧小學本旨矣以古文始者且將以骨董終而問其所專門者爲何事則彼自問亦且茫然然則何如收心斂志專攻一門之爲愈乎古人有言心堅金石開夫人弱冠開筆作文積十數年之功專心致志一無旁禱一無紛心一無間斷亦何業不可成者而往往矻矻窮年迄無一得其自以爲無一不知者正其無一眞知者也詎不大可惜哉余聞其言不禁悚然曰是豈僅學問爲然哉國家政治亦何獨不然假如近來中外通商大有天下一家氣象西法之長者中國固宜學其所短者卽不宜學也乃中國之學西法者往往不辨其長短學生由外洋回國問以格致而不知問以光學而不識電學重學化學算學學非一門彼且以爲無乎不包矣而實則其所習知者不過喫大餐含雪匣烟打彈子坐馬車滿口愛皮西堤温都的里如是而已其甚者或鑽入西法中之魔道一似西人不至中國以前中國無一人類也者此亦一歧路也中國所購自外洋之槍砲其名目不一而或以此彈投之彼槍枘鑿而不適於用前者余曾論及宜專用一種庶幾專而易精且兵士習慣槍彈不至兩誤雖製造之處彈子各式皆標明其上而兵士多不識字性又鹵莽誤用者仍復不少故不若專習一種之爲妙庶幾不迷於歧路墨子之悲可不作乎公子亦撫掌稱善且曰請筆之以使人勿入乎歧途余曰唯唯遂書之 
[諭旨恭錄]  
　　正月二十五日奉　上諭巡視北城御史訥清阿等奏遵保拿獲迭次結夥搶刦盜犯之司坊紳董一摺著吏部議奏單併發欽此同日奉上諭巡視北城御史訥清阿等奏拿獲糾衆行强匪犯請飭交部審辦一摺所有拿獲之宗室銘榘卽銘舉並夥犯武二王桂祥盛三傳元有張秀珠文山李生等八名卽著交刑部會同宗人府嚴行審訊按律懲辦未獲之柳三賑王彭七郝二黄二並宗室溥鎔小載等著步軍統領衙門順天府五城御吏一體嚴拿務獲究辦以靖地方餘著照所議辦理該部知道欽此同日奉　旨這所叅疏防藍犯越獄之管獄官順天良鄉縣典史朱世徴著卽革職拿問交祁世長孫楫提同刑禁人等嚴訉有無鬆刑賄縱情弊按律懲辦仍勒粮嚴緝逃犯　得罄等三名務獲究辦餘著照所議辦理該部知道欽此○二十六日奉　旨户科給事中員缺著鳳英補授福建道監察御史員缺著曹志清補授截妈御史褚成博王傚保舉奉天候補知府福培直隷候補知縣際安山東候補知縣嚴正　俱照例用欽此○二十七日太常寺題二月二十二日春分祭朝日壇奉旨朕親詣行禮欽此○二月初四日奉旨大理寺右評事著陳汝鈞補授安徽滁州直隷州知州著齊肇敏補授雲南鶴慶州知州著葉宗幹補授湖北荆州糧捕遞判著張模補授廣東靈山縣知縣著阮萃恩補授山西山陰縣知縣著李光斗補授貴州安南縣知縣著楊榖成補授湖南溆浦縣知縣著趙從炳補授湖北東湖縣知縣著周瑞鑾補授湖南新化縣知縣著王慕修補授江西崇仁縣知縣著張超補授廣東南雄直隷州州同著李逹三補授截取舉人蕭祥霖著以教職用光祿寺筆帖式著文順補授通致使司筆帖式著德善補授廕生樸誠著以七品筆帖式用司經司洗馬著榮慶補授兵部主事宋學曾著交部訪名以直隷州知州用直隷候補道黄建笎著以道員仍發直隷補用並交軍機處存記前雲南補用知州李光舒著准其開復原官仍發原省照例用欽此○初六日奉上諭佛佑奏右翼關稅期滿正額無虧盈餘未能足額一摺著户部核議具奏欽此 
[本館接奉電音]  
　　昨由京友電傳上諭二道敬謹譯登○二月十六日奉上諭崧駿奏任滿籲懇陛見一摺崧駿著來京陛見浙江巡撫著劉樹棠暫行護理欽此同日奉上諭福建福州府知府員缺緊要著該督於通省知府内揀員調補所遺員缺著劉傳福補授欽此 
[江寗盜案]  
　　某甲者江甯人家住南門外距城約四十餘里以織機爲生家頗殷實二月初九伐突有盜匪二三十人口操修音手執利刃破扉而入翻篋搜籠目無餘子甲憤極邊約同居昆季及親友人等持械與鬥奈衆寡不敵身負重傷者五人内有一人已奄奄一息只得袖手旁觀聽其席捲而去計所失諸物惟縀匹絲包價值稍鉅餘皆衣服首飾鄉居儉樸布衣銀器而已初十日入城報案趙小帆大令立傳捕快追蹤尋緝卽由新任三　日走弟　甚云 
 
 

Page 2

 
 
[康山探杏]  
　　揚州邵伯鎭鐵牛灣河水溜急異常舟人偶不經心卽遭不測雖老於駕駛者亦以此爲畏途邇來當道者察得西岸中大王廟一座　岀川漘坐灣廻溜以致水勢愈急遇險愈多遂擬捐集資財將廟移後丈許庶幾堤灣可以剷直水勢或得漸平刻已禀准上游經許太守躬臨勘估日内當興工庀料以兾化險爲夷矣○去冬開辦冬防時各鋪户皆分段添雇民更以資保衞邇者嚴冬已過宵小潛蹤保甲總局趙觀察因於上月岀示曉諭略云冬防旣竣所有各鋪户商民捐雇民更自應一律停止以示矜恤著以正月底爲止嗣後倘再有人向爾等收取民更捐錢卽係假冐准許隨時扭送來局以憑嚴懲如爾等以民更得力不欲裁撤自願常捐留以守衞悉聽自便其更夫工食卽由爾等自捐自給可也○得勝橋高姓火食房夫婦某姓年皆半百膝前僅有一女小字巧子生甫七齡愛如拱璧某日午刻忽然失去鳴鉦尋覓幾於踏破鐵鞋而一顆明珠仍無蹤跡其父母寢食俱廢逢人輙泣狀若瘋癲甚可憫也 
[豫章紀事]  
　　江省經訓書院爲造就高才生之地較之豫章友教兩書院規模尤爲闊大掌教一席非學問淵深文采典麗者不足以應其選近經兩江督憲劉峴帥薦湘省善化皮孝廉錫瑞爲經訓書院掌教禮聘來江拜會各大憲惟孝廉尚須北上應禮部試旋卽辭行約俟會試後回江赴館想孝廉聲望素著必能實事求是誘掖後進不憚辛勤以副此邦人士之屬望也惟經訓膏獎甚薄不足以資事畜高才生多不願肄業其中凡應課者多在外坐館非惟分心於教讀亦與住院定章不符當事者明知其非然經費無岀不得不通融遷就前任學憲龍宗師屢以膏奬爲言甚至形諸奏牘卒無大力者扶助而成就之劉峴帥撫江十載教澤深厚兹者加意栽培特薦博學鴻儒主持壇坫將來若能仿照湘省校經書院章程鼓舞人才振興士氣豈非八百孤寒所翹首而望者哉○江省學憲盛宗師歳試瑞臨袁三郡已列前報聞袁州試畢尚須回省檢齊案卷卽考吉安贑州寍都南安四屬聞按試瑞臨袁三郡時考期甚爲迅速武塲尤形簡捷云○客有自廣東運新鑄制錢數十串而來江右者其錢陽面文曰光緒通寳陰面文曰庫平一錢字蹟明顓輪廓完善知爲機器所造人皆愛其精雅不忍釋手有以四文而兌一文者江省寳昌錢局去冬開爐半月岀錢百串惜以土板鼓鑄復斃雜沙質與粤東所造者互相比較不免相形見絀且聞耗費亦屬不少想當事者必將攺絃更張不讓粤東得以專美於前也 
[穗城春望]  
　　粤垣西關保甲委員馮别駕寳封一年期滿例應瓜代現由臬憲札委龍司馬維霖接辦是差按司馬係廣西人需次多年情形熟識榮膺斯委當能揩置裕如也○候補縣李大令家焯緝捕勤能素爲上游器重去臘入都引　見回省後大憲仍札飭管帶卓勇巡緝城廂各段地方大令感激馳驅異常奮勉未及一月卽緝獲劇盜十餘起邇來盜匪潛蹤地方安靖居民感德幾於有口皆碑矣○新正以來外郡各官稅駕省垣卽賀大憲新禱喜冠棠薈萃車馬如雲頗極一時之盛現已次第禀辭各回任所矣○候補直隷州嚴少龢剌史開第入都引見事竣南旋已於前日到省當飢趨詣鈴轅聽候傳見○洋藥一項嗜者日多銷流日暢聞去年外洋産烟之地大半失收故今春烟土運到粤東者寥寥無幾價值因之日漲每洋一元僅換烟膏一兩一二錢凡有烟霞癖者皆不免愁眉雙鎖深慮難乎爲繼云○南關官碼頭前日有一人年近而立衣服麗都行近河干忽然聳身入水岸上觀者俞爲設法打撈奈波濤洶湧援手無從遂至葬身魚腹特不知有何不得已之事以致岀此下策也○粤秀書院爲闔省生童肄業之所撫憲劉芝田中丞於二月初二日甄别生題學則三代共之至小民親於下詩題賦得雜花生樹得花字童題河海之於行潦詩題賦得春水　慶波得春字計報名投考者共有四千餘人人材之盛於此可見一斑○白鴿票賭博前經臬憲岀示禁止早已弊絶風清無如日久死生復明故態近日城外僻靜之處居然殷蔽開收明目張赡臺無顧忌想臬憲聞之必當重申禁令永除民害也 
[國士橋題柱]  
　　清江來信云二月初五日東北風甚勁憲楹震撼有聲旣而簾外濃雲黑如潑墨入夜天降微雪枯枝低罥幾訝梨花至初七夜密雪復降搓棉扯絮鎭日紛飛初八清晨始雪霽雲開紅輪高照說者謂節過驚蟄雷將發聲而滕六君忽命駕而來恐於春苗不利云○某甲之婦因貧傭於某乙家乙强納爲妾適中遠赴蠶中餬口苦歴蠶叢鳥道已十餘年近忽滿載而歸欲索珠還乙不肯捨糾經良久乙竟大破慳囊○山陽某村有無賴頑意學唱采茶歌游行各處粉白黛緑空巷來觀一日有青皮擠入人叢向婦女調笑以致互相爭鬥幾肇禍端事爲翁邑尊所聞立卽岀示禁止○傳聞三月中制軍將按臨大閱各標遂按日操演俾弓馬槍砲無或生疎是猶秀才將赴科塲亟亟焉温習八銘塾鈔制藝約選之類也綢繆未雨之謂何哉 
[赤嵌宦蹟]  
　　日前飛捷兵輪由省開回臺北有前放臺灣還缺知府之陳仲英太守文騄及引見岀都之朱調元太守和鈞同時乘之來臺陳太守暫假城内西學堂爲行轅卽日上院禀到旋奉藩憲牌示以太守署理臺灣府知府朱調元太守前曾代理臺南府事嗣經前撫憲劉省三爵宫保調辦全臺磺腦及通商海關各差奉咨晉京陛見現始岀都禀到襜帷暫駐於城内之牌坊口尘將來有何差委尚非局外人所能預料也 
[松郡甄别題]  
　　三月十四日松江府恩太守在校士館甄别雲間求忠景賢三書院肄業生産雲間求忠題子曰事君敬其事三章　詩題賦得濟世宜引英俊人得人字五言八韵景賢題曰若是其大乎曰民猶以爲小也詩題賦得盡名玉杯得杯字五言六韵 
[校射改期]  
　　松郡考試武童前奉恩太守示期於十六日在小校塲校閱馬箭嗣以十三四等　大雨淋漓馬道泥濘不能馳騁遂奉牌准於十六七日著闔屬武童進署考試步射外塲則改於十八日考試云 
[案犯解省]  
　　王秦氏菜餅船誣控陳四發撞沈經陳赴省控告監犯人等逼索規費一則早見前報兹悉婁縣張大令復於初十日提集監犯值差等細加研鞫喝令將差役三人並牢卒頭目各一名管監家丁一名先行拘住當於十四日清晨偕同稿案門丁某甲監犯陳和一併押解赴蘇以母質對聞王秦氏及正犯三號航船舵工林桂芳亦均解省云 
[鄴架奇觀]  
　　英人翟君理斯前任上海副領事時卽留心我華文學延師講解寢饋俱忘旣而升任寗波正領事官退食之餘著爲華英字典以西國字母爲篇次雖卷軼浩如烟海而清于虎眼並無檢閱之勞其中博采中國古書凡有益於公牘往還贸易交涉以及尺書通間之類逐一譯作英文書成情本埠别發洋行用活字板排印如欲購者須先掛號以免遺忘現在第一帙先已印成挨號分派聞湖廣總督張香帥亦曾定購若干我知秘帙流傳珍如拱璧洛陽紙貴正不僅左思三都也 
[叅戎岀缺]  
　　提右營周象臣叅戎於本月初患病藥餌無靈竟於前日未時仙逝其四公子隨侍署中立卽發電至江陰安徽等處催次長二公子來申治喪聞擇於今日先行大殮署中一切公事由傳守戎代拆代行 
[撒手西歸]  
　　前日亭午時有王阿松至城内太平街太平樓茶肆啜茗約坐一點鐘之久給付茶資十一文尚少一文許俟午後來找茶博士初則不允繼而首肯王欲岀門忽然倒地昏迷不醒博士呼之不應撫之不動細察之氣息奄奄僅存一縷博士卽雇人將王舁送叵家行至半途旋卽斃命經伊叔王阿六備棺收殮石火光陰拴雖身世可慨也哉 
 
 

Page 3

 
 
[會訉補述]  
　　奥國人納夫帶力控華人王耀庚一案前已兩記報章前日蔡太守傳到保人趙文吉會同夏正領事研訊納夫帶力訴稱　王執事由新園烟館趙文吉繕立保單及王甫到卽失去觀油畫之鏡旋令王代雇三孩又失去鐘表其鏡值價甚巨連日毁壞不少總計須賠洋銀五百餘元今將保單呈電王供稱小的在納夫帶力處爲夥由趙繕立保單繼因失鏡索賠小的遂卽辭歇納夫帶力言須待另雇執事始可告辭後言已有人來忽言失去鐘表疑小的所薦三孩行竊屬將三孩一併送案奉大老爺訊得疑竊無憑將孩開釋納夫帶力又言毁壞觀油畫之鏡然此種鏡本來大半破碎趙供稱小的岀立保單保其虧空至毁失各物實不相干太守商諸夏君以納夫帶力先疑孩子王金當竊取鐘表無憑不究繼稱毁壞觀油畫之鏡須令王賠亦不准理并諭以如果不服須照章訴明貴領事照會前來再行會訊今納夫帶力已控諸貴署今日理應會訊然仍難斷令王賠夏君問王曰三孩由爾代雇乎答稱是夏君謂王旣代雇三孩照料不周亦難辭咎納夫帶力堅請追賠夏君謂雇王時雖立有保單並未待至本領事署盡押今日難作爲憑遂商請太守酌量罰王太守曰諾隨判罰王洋銀二十五元充入公欵如果無力免予深求保單存堂 
[准備戮屍]  
　　光緒十五年分本邑引翔滬周邱合記布店被盜搶去錢布等物當時由捕拘獲沈有才鈺王科畢元章張得勝謝得生劉德標等解縣訊實收禁除沈有才業經監斃外尚有王鈺科等解至蘇省於今年正月間正法將首級解往犯事地方懸竿示衆此已見諸前報昨日上海縣袁大令接奉省憲來文諭將已斃沈有才戮屍示衆大令卽飭差往傳行刑人等齊集聽候示期戮屍所有該犯屍棺現在西門壇上云 
[巡局瑣案]  
　　甲乙二人在糧米船爲水手素有劉伶之癖前日將貨缷清至南巿王家碼頭裏街協和館飯店晚飯將黄湯灌飽旋向櫃上惠鈔忽然口角互相爭執甲乙各奮老拳將店中雜物搗毁一空店主某丙立赴十六鋪巡防局禀報局員鍾偉臣二尹卽飭局勇協同地甲將甲乙拘至局中二尹升堂提訊丙投案請追甲乙俯首無詞二尹以其酌酒滋事判令笞貴甲乙一再苦求二尹姑念鄉愚無知從寛辦理著罰洋二元給償毁物並令具改過切結交保○大東門外護城河内有糞船一艘前日午後船户某甲登岸購糞船内並無一人旋有偷兒某乙東張西望行至船上竊得大錢二千文布衣四件負以登岸適被該處挑泥之某丙所見上前攔阻乙知事不妙卽將大錢一千文給丙囑勿聲張丙爲之首肯乙遂將衣服穿在身上向東而去及甲挑糞回來中途遇乙細視衣服實係已物向之盤問置諸不答甲卽將乙扭至十六鋪中局請究適局員蔡蓉卿二尹因公岀外由汛捕地甲等向乙盤詰乙直認行竊該捕復問餘錢何在乙稱被泥匠某丙取去該捕遂帶乙前往將原錢吊到給甲先行領去乙則由汛捕帶回俟二尹回局解案請辦 
[縣案彚錄]  
　　吳李氏投上海縣喊稱丈夫吳傳恭及夫弟吳惠大遭談毛毛及陳小開等誣姦拆稍已見前報前日薄暮時帮審委員宋莘樂二尹升堂命傳吳李氏至案訊問該氏訴稱係淮安府人現住治下十圖新閘地方丈夫現爲皮匠小婦人織補衣服隨夫度日夫弟吳惠太卽方惠大向與丈夫同業安分守已不料本月初八日有素識之同鄉人談毛毛實係著名地棍糾同流氓陳小開等堅指夫弟惠大與伊寄母犯姦當被詐去洋銀五元至前日談等又來索洋丈夫與惠大因囊槖蕭然無以應茯求被拉至新閘保甲局中管押局員章老爺尚未知悉小婦人因此情急來案喊控求恩提究二尹問曰爾夫旣姓吳何以爾之夫弟姓方答稱丈夫兄弟二人同母異父是以一姓吳一姓方二尹又問曰惠大究與談之寄母有姦否答稱此事小婦人實未能知二尹問何以此案情節支離且事關暖昧令吳李氏退去聽候飭差查明核辦○朱吳氏控杜張氏覇贖田地一案袁大令訊供之下斷令朱吳氏交錢一百零六千五百文並著杜張氏將田單抵據呈案以便分别給領在案前日午後宋二尹升堂覆訊朱吳氏供稱丈夫朱長樂逝世已三十餘年前年小婦人將祖遺田畆抵押在杜張氏處共借過錢九十六千五百文備本往贖被伊覇阻是以來案控告目前奉袁大老爺提訊以杜張氏在該地上搭蓋草房二間作價十千文計共一百零六千五百文著小婦人交案當時曾交洋八十元在案况借錢立據之時言明洋價照典申三十文現在合算除交過外續交洋七元六角尚有十千因小婦人將草房轉售與沈姓由沈令張雲江來案代交二尹傳張詰問張供稱朱吳氏所交之錢求恩先給杜張氏收領小的現交之十千求請暫行存案俟杜張氏將屋岀清再行給領二尹准如所請並據杜張氏將田單借據各一紙呈案求請將錢一併具領二尹不准著具九十六千五百文領狀呈案備查遂問何時可以岀屋答稱請寛限至四月間讓岀二尹不准杜張氏供稱本月廿一日爲兒子完姻務求寛限讓屋二尹謂本月内爲爾兒子成婚何庸遲至四月間　移本委格外成全限於三月初六日將屋岀清如違飭差押逐著具遵結將洋給領田單借據各一紙交朱吳氏具領完案○鴻文書局主林　卿控經事吳羲仙透用洋銀八千餘元袁海觀大令准詞飭提到案於前日晚堂由帮審委員宋二尹提訊原告並未投案吳供稱生員原籍震澤前在鴻文　局生理所虧虧銀已於去年五月間經孫宜亭調停令生員還洋數千元卽將良田五十六畝並期票三紙計洋一千元均交林收去事已過割不知林如何控告本年二月初四日生員請孫至一家春番菜館商議孫言去年林未控告尚可理勸今旣涉訟不能調處生員亦無可奈何求請明察二尹得供卽著交保料理禀候核奪○林金心萬惠如聽信錢阿貴唆使毆斃葉順昌一案袁大令相騐之下經帮審委員宋二尹再三訊供迭見報章前日之晚又經二尹升堂飭提順昌寓主張發至案諭曰前堂因爾供詞支吾將爾掌責今日須將實情供明免受懲責張發供稱係本邑人葉順昌向住小的家内虧欠錢阿貴之錢林金心等於去年十二月十八日前來索承由小的擔保約於廿四日交付届期林金心萬惠如夏云祥三人又來索取小的與順昌無錢應付林等遂拖順昌岀外先至渭園茶館啜茗復拖岀小東門外攢毆是晚小的不知伊等行兒適回家見萬惠如在室内敲檯拍凳勢甚兇横小的不敢入内卽在隣家居住次農聞順昌尚未回家小的往錦昌家探望不見遂卽折回旋在小東門内遇見向之詢問初時口不能言繼言遭林金心等毆打此係實情求請鑒察二尹著退去聽候覆訊究辦 
[英界公堂瑣案]  
　　包探唐寳榮禀稱昨日金少林投捕房稱挑賣鮮蛋途逢劉德裕聲言是捐局巡丁勒索捐錢捕頭命小的拘拿德裕見某蛋行夥劉其林同在一處因之一併帶入捕房德裕交岀捐局諭單捕頭著連其林交保今特送案請訊捐局諭單附呈金供稱小的家在本邑鄉間挑賣零星鴨蛋向不報捐今德裕忽勒令捐資小的不依報捕拘拿送案德裕供稱小的係寍波人在法祖界蛋捐局帮同查緝是日查得金兠銷鮮蛋有數萬枚故令其遵章報捐今將捐局諭單呈騐其林供稱小的亦寗波人在某蛋行爲夥因往閒觀致被獲案蔡太守飭將德裕其林仍交原保俟禮拜四查明覆訊捐局諭單暫存捕　　包控顧福亭禀稱小的見譚全全等欲剥唐阿見之衣付質情同索詐一併拘拿送案唐訴稱小的係本邑人與譚等隣居曾向借秤因之相識並未欠伊之錢昨日遇諸中途混指小的欠錢竟欲剥衣典押爲此報明捕房拘送至案譚供稱小的係江灣人現在張永興柴行爲夥與唐同鄉唐時時向小的借取錢文現向索還伊自願將衣典質不料反向捕房誣報小的决不敢訛錢徐桂芳供稱小的亦江灣人與譚同在一處營生昨日譚向唐索欠致起釁端蔡太守諭令譚等知照永興行主來案具保否則各押兩禮拜○包探顧福亭禀稱尹煥玉家被唐秀芳竊取水烟袋酒壺各一追獲人贓交捕送案尹訴稱家中被庸竊取水烟袋酒壺旣已起到原贓請爲給領唐供稱小的係寍波人流落此間初次犯竊蔡太守判令管押十日贓給九領去○包探顧福亭禀稱小的查獲積竊朱福生詰得近日曾竊沃土氏錫茶壺吊到原贓解送案下沃王氏訴稱小婦人原籍寍波兒子如洲被賊挨門而入竊去錫茶壺報明捕房經包探查獲人贓請爲給張朱供 
 
 

Page 4

 
 
稱小的係上海人偶然犯竊尚乞施恩蔡太守判令笞賣一百板贓給沃王氏領去○包探沈金隆禀稱小的查得積竊沈步洲連次犯竊送請訉懲今又掩入王仙泉家竊取綢衣由一百二十八號華捕獲住帶入捕房小的詰得尚在劉記順記等各鋪誑竊漳絨及綢今日均吊贓解送案下王訴稱家中被沈竊取綢衣套褲由巡捕阻獲人贓請爲給領劉順記洋貨鋪夥某甲訴稱前月之初沈來選購洋貨乘間竊取漳絨一叚謙吉祥綢莊夥某乙訴稱被沈竊去紡綢一匹高王氏訴稱小婦人被竊去銀手釧一雙洋銀五元沈供稱小的係金陵人年二十五歳連次犯竊自知罪不容寛只求大老爺法外施恩以全蟻命蔡太守判令發捕房管押六月期滿笞責一百板起案各贓給各失主分别認領○一百三十九號巡捕禀稱昨日小的巡行至蕪湖路見馮阿連等在龜子薛金富所開花烟館滋閙因此拘送至案薛龜訴稱伊等有意至小的家尋釁無奈告知巡捕拘送案下馮供稱小的係無錫人向業縫衣昨日路過花烟館有人邀令吸烟如今不敢滋閙矣王阿狗供稱小的係寗波人失業多時欲謀餬口因之與馮結伴行走不料竟被拘拿蔡太守姑念釁起細微槪不深究一併開釋 
[法界公堂瑣案]  
　　唐朱氏背夫避匿經其母朱金氏在德善里糜宋氏處尋獲送懲朱明府於懲責後著押候補提引誘之蕩婦謝巧雲再行核辦旣而捕房中訪知巧雲已聞風逃避因於咋晨將唐朱氏糜宋氏解案唐朱氏之母朱金氏及夫唐善卿卽壽卿投案歴訴前情請爲嚴辦明府謂唐曰爾妻幸已尋獲否則爾泰水亦將受爾之虧矣唐連連稱是并稱小的感岳母之恩實非淺鮮明府謂唐朱氏曰爾自幼經朱金氏撫養成人理應姓朱何以到案時冐稱葛姓如此荒謬豈竟不知官法如爐乎卽商諸祁繙譯官判令押候掌頰一百下鞭背一百下以爲之儆歴宋氏不應招留有夫之婦例當重辦姑念年已老邁格外從寛押候掌頰一百下交人保岀巧雲刻雖漏網終必來滬著隨時拘拿懲辦○積竊蔣小星卽秦姓經某包探拿獲搜岀押票八十五紙解訉之下朱明府著押侯吊贓再核昨日包探傳各失主至案諭令各認失贓卽有仁濟善堂施姓飭家丁認明鴉片烟槍烟盤八角大自鳴鐘及一切書畫尚有絲扣帶一條已被蔣作褲帶明府著當堂解下一併給領鴻運樓酒保方祖渭訢稱去年六月二十四日第四十二座酒客王阿林失去東青扇一柄業經查獲是以來案認領明府著檢岀給領王春泉訢稱家在英界寳安里去年十二月有初七日適有喜慶事忙迫中失去灰鼠褂古銅香爐元寳式錫燭臺知已吊案特來認領明府允之朱錦堂訢稱去年九月十四日家申失去水烟袋銅燭臺今已認明無悮求准領回明府曰諾山家園王成泰號王言茂認明所失皮褂灰鼠女襖各一水瑞認明所失去挂鐘一架明府均准給領寳源祥陳福亭飭車夫楊阿六訴稱家生共失衣服十三襲目下知已查到九件尚少布衣四件且家中屢次失竊家主知此賊本領超羣甚欲一見明府謂吊到之衣爾先領先爾主若欲見此賊請隨時來見倘無暇來此則可送至爾主處留一面之緣楊唯唯而退珊記码頭張建臣訴稱去年十二月初十日失去大號錫事件一詢鴻寳齋鄧金生訴稱去年十二月初七日失去小方鐘一架明府謂爾等各自認領可也英界後馬路永清里内陳錦訴稱去年十二月二十五日家中失去縐紗女夾襖沈叔茂訴稱家中有大號八角鐘一架無端失去明府亦著在贓物内檢取此外尚有數物未知失主何人暫留捕房再行核奪復諭各押鋪夥曰此種無失主認領之物約一禮拜後准爾等領回尚有未吊贓之押票五十餘紙飭包探一并吊到秦押候核辦○又新園浴堂司帳人金蒙炳侵用股分中餘利錢五十七千餘朱明府押候提扣人追取昨晨某鋪地甲某甲將保金之金子香傳訊供稱蒙炳係小的堂兄故父在時曾經荐保立有保單現因虧欠受押小的曾屢向查問伊總不承明府謂爾父旣經擔保爾當帮同料理遂著一併管押候交保理處○前者寳生客寓茶房金盈泉控胡裕堂竊取寓客魯金生之衣朱明府著押候查明核辦昨日包探王榮培禀稱小的查得是日胡確向惠順里謝老爺處求賞鷹銀一元明府謂魯係制憲轅下當差人目下因公回去故未來案質訉隨諭胡曰爾當從直值明免受刑法胡仍堅執明府著押候刑訊○東洋車主陳春和訴稱周言林竊去車照一張請爲追究朱明府訊供之下周供稱車照在車中拾得並非小的行竊明府著押候笞責四十板車照陳領去○包探郁庭湘禀稱英探夥詳薛阿六拘捕越界竊賊陸阿男經小的拘拿送案朱明府向之訊鞫薛禀稱小的向在顧包探處當夥役已歴十年陸本係竊賊前日遇諸仁濟堂門外欲向查問伊卽奔逃是以追過洋涇浜叩求大老爺明鑒明府問爾知此次行竊何人之何禀稱小的不知故思查問明府謂爾旣富探夥十年須知租界章程姑念初次違章從寛釋去陸旣是積竊不必訊問判令笞責四十板○包探孫錦榮稟稱李瑞寳卽重瑞寳前曾屢次犯案今又搶取某老虎灶洋銀二元送案請究老虎灶主楊興田訴稱是晚小的正在摇會被董搶去洋銀二元董供稱楊在老虎灶犯賭小的故敢搶取洋銀孫探又禀稱小的查得楊開設老處灶時時聚賭朱明府判令將董笞責一百板爲向賭塲中漁犰者儆楊不予深求惟諭令以後不准犯賭○遥事稱鐵工陸阿如在某處大便不　如何向十五號華浦兇毆是以送案請究朱明府謂陸曰爾亦太不守本分矣隨判令押候笞責一百板爲干犯巡捕者　○包探王榮培禀稱張阿連竊取南巿陸道士家扁擔一條經某號巡捕拿獲今特送案朱明府判令押候笞責二十板○包探王榮培禀稱積竊王桂生偵知英租界福康里野雞流娼王如意留狎客某甲同選襄王之夢因挨身而入竊取元縐皮馬褂羽綢棉袍各一件銀表一枚持至本柤界中典押經小的拘　人贓向之查問據稱尚有風帽一頂已在途中還失旋有如意家傭婦周王氏投案訴稱押客某大少爺失物後忿不欲生屢次吞烟尋死朱明　訊得王甫由虹口捕房釋岀著押候笞責一百板枷號一月以爲行竊娼寮物件者儆○東洋車主徐堯昌訢稱江北小孩周小蘇年甫十六歳　竊人家車輛前日又來行竊爲小的所見呼捕帮同追獲本明府謂姑念年輕判令笞責四板車交徐領去○重事稱張狗元在某烟館吸烟不給烟資經烟館主扭送來案張供稱小的祗欠烟錢十三文竟被毆撃朱明府以原告未來著卽開釋 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[惡棍被逮]  
　　許大者家住姑蘇幽蘭巷遊手好閒不務正業前因犯事收禁改過局已閱多時去秋裁汰各犯許亦交保釋岀無如生性凶惡未能悛改今年正月間與馬醫科巷某公館之少君某甲交好日徘徊於茶寮酒肆中情誼頗治不料許心懷叵測設計暗算前日約至某處雇駿馬二往來馳驟甲偶不經心控傷許之膝盖許遽爾反顔大肆咆哮甲再三陪罪許終不釋在翌日午後相遇於路許卽動手將甲所穿皮褂一襲强行剥下攫之而去甲忿極卽赴某縣控告蒙邑尊准詞查悉許平日所爲種種不法卽會同總捕府惠司馬率領差役多人至幽蘭巷將許拘獲提訊之下卽著釘鐐收禁從重究辦 
 
 

Page 10

 
 
   
 
 

Page 11

 
 
[光緒十八年正月二十日京報全錄]  
　　宫門抄○諭旨六道錄前○提督葉　奏官軍剿賊獲勝現在平建赤朝各王旗等處肅清及留兵扼要駐紥各情形摺○河督許　奏叅革主簿片○東撫福奏審明叩閽人犯按例定擬摺○江督劉奏叅革守備片○豫撫裕奏委署道員片○正月二十日吏部翰林院侍衞處值日侍衞處引見一名○松溎謝署户部左侍郎兼管三庫事務恩○佛佑謝署正白滿副都統　恩○恩公續假十日○召見軍機敬信陸潤庠徐會澧○○奴才葉志超跪奏爲官軍剿賊獲勝現在平建赤朝各王旗等處肅清實賴調兵迅速軍需應時及留兵扼要駐紥以資彈壓撫綏各情形恭摺馳奏仰祈聖鑒事竊查口外地面遼闊山路分歧自金丹道匪由敖罕倡亂以來煽惑愚氓殘害蒙部糾集黨羽妄立僞號顯係叛逆旬月之間由數千聚至數萬人心摇動亦屬不少分陷朝陽焚署刦獄平泉建昌赤峯三州縣及接壤之奉省沿邊一帶大小股匪同時響應或多二三千人少亦數百人盤踞險要蹂躪地方勢成燎原若進兵稍遲承德府各屬不堪設想幸大學士直隷總督臣李鴻章久經軍事全局在胸一閱朝陽警報卽電飭各軍挑選精銳預備調遣並飭軍械練餉各局籌備軍火糧餉源源接濟電報則消息靈通鎭路則轉遇迅速而各軍將士相距口外千餘里山路崎嶇皆能宵征不憚數日内先後赶到當奴才由古北口馳赴熱河正值人心惶恐倉猝購辦糧草殊屬不易比商前任熱河都統臣德福卽飭熱河道廷雍前承德府知府啓紹隨處設局委員經理以足兵食而沿邊各要口復經直隷督臣李鴻章調飭通永鎭總兵吳育仁分兵防堵後路無憂俾奴才專心兵事督飭各將士奮勇前進極力攻剿諸將皆能臨敵用命匝月以來大小數十仗轉戰於冰天雪地之中追賊於深山窮谷之内風餐露宿墮指裂膚均能不避危險鼓勇爭先幸賴我皇上天威迅能殄滅醜類掃蕩賊氛藩服旣綏而地方復靖皆直隷督臣李鴻章善於謀畫各員弁勇於從役之力也所有身臨前敵並嚴防後路員弁及冒險轉運軍火糧餉文武各員均係異常岀力當與直隷督臣李鴻章會商請獎其陣亡官兵飭令造册奏請照例分别從優議卹受傷弁兵已由奴才飭令各將領分别輕重等第給賞並飭妥爲醫治惟敖罕具子府一帶爲道匪起事老巢其間居民或爲煽惑或爲脅從入其黨者居多雖經提督聶士成督率馬步各營節節攻克並潘萬才傳廷臣及奉天練軍在各處共槍斃陣斬逆賊二萬之多其解散脅從及經鄉社認明分别保釋者不知凡幾雖經苦口開導篇貼曉諭准其改過自新各安生業猶慮梗頑難化習氣未除若不留兵彈壓誠恐死灰復燃後患漸萌當飭聶士成統率武毅副中營步隊曁游撃夏青雲練軍馬隊後營駐紥貝子府之楊家灣子一帶總兵藺福喜練軍馬隊中營駐紥朝陽叅將傳廷臣練軍右營駐紥建昌遊撃沈大鰲練軍前營驻紥平泉叅將葉玉標正定練軍右營駐紥建昌之楊家杖子東平房一帶其赤峯一處已咨商熱河都統衙門酌派旗營馬隊前往驻紥建昌與遷安交界之湯道河高爾磴地方咨由直隷督臣李鴻章飭吳育仁留派通永練軍一營駐紥彈壓其貝子府後面至朝陽東北與奉省毗連各處經奴才與統領奉軍廣東高州鎭總兵左寳貴會商留派奉軍三營扼要分紥並飭留駐各營分哨輪流巡緝不准騷擾地方時與奉軍約期會哨遇有緩急不分畛域互相剿辦俟明春天氣和暖耕作俱興可期民心安定再行察看情形撤隊回防所有現在應撤各營已飭由前經有賊盤踞剿平之處分路搜剿緩行回防至於撫恤被害蒙漢及辦理一切善後事宜均關緊要奴才已咨由直隷督臣李鴻章並熱河都統衙門遴選明幹大員親臨被賊擾害各屬督飭文武地方官認眞籌辦編查保甲務期蒙漢守望相助聨絡一氣不至再生事端奴才擬拜摺後卽由貝子府起程赴建昌平泉清理後路轉運事件所有官軍剿辦賊匪肅清皆賴調兵籌餉轉運之力及現留兵彈壓撫綏各情形並奴才起程日期理合會同大學士直隷總督臣李鴻章恭摺馳奏伏乞皇上聖鑒謹奏奉硃批另有旨欽此○○許振褘片再臣本年巡視運河訪問沛縣主簿崔克明嗜利無恥聲名甚劣當卽撤委飭道查覆兹據運河道耆安詳稱遵委泇河廳同知姚延籌查覆禀稱沛縣主簿崔克明除屢次被人控告歴經委員訊結了妥及在家倫紀乖舛非服官省分所能確究外本年春間實於沛汛種蔴地租户有加價徴收任意勒索情弊經民人呈騐折錢執照爲憑又於汛内三孔橋遇有來往船隻動輙索錢纎悉必爭道路譁然似此胆大妄爲無恥已極亟應據實叅革相應請　旨將沛縣主簿崔克明卽行革職以儆貪頑伏乞　聖鑒訓示　勅部施行謹　奏奉　硃批著照所請該部知道欽此　○○山東巡撫奴才福潤跪　奏爲審明叩　閽人犯按例定擬恭摺仰祈　聖鑒事竊前據霑化縣民范亭會以淫惡滔天因贓被害等情在道旁叩　閽呈控丁懐璞等一案經刑部審明擬罪並因該犯控關紏衆搜搶姦污婦女情節較重奏請仍將范亭會解東訊辦等因光緒十六年閏二月二十日奉　旨依議欽此將范亭會咨解到東經前撫臣張曜欽遵行司委提人卷至省訊因原被供詞各執飭提要証張住外岀未到案難依限審結詳經咨部展限旋據報被告閻盛德在押脫逃飭緝無獲兹據要証張住赴案投審經署按察使趙國華提集人証審明擬議解勘前來奴才親提研鞫綠范亭會籍隷霑化縣與丁懷璞等素識無嫌范亭會胞弟范三卽范庭祥與閻全口角有嫌光緒十四年四月間閻全夥同昔存今故之孫長亭行竊王鳳書染房布疋獲案審訊閻全挾嫌証扳范三窩藏贓物經該前署縣朱俊票差劉西峯劉文昇劉偉清閻盛德緝拿孫長亭等質究並查起原贓劉西峯等恊同地保劉中起赴范三家起贓誤將范三家内衣物拿去維時范亭會范三外岀贸易經范亭會之母范張氏范三之妻范王氏追至李璞店内託丁懐璞等處說給還衣物未允劉西峯等將衣物悉數繳縣范三旋卽回家投案經該前縣聨印訊明取保釋放衣物全飭領回並將閻全與劉西峯等分别責懲嗣閻全因病身死范亭會由外回歸因聞范張氏與范王氏曾追至李璞店内託丁懷璞等處說未妥疑被劉西峰等擄去姦污並疑丁懷璞勾差栽贓索詐卽以前情並圖准添砌詐錢數目及過付人姓名作就呈詞晉京在道旁叩　閻欽奉　諭旨交刑部訊擬奏明咨解回東行司委提人卷至省審擬解勘提審供悉前情不諱詰非有心誣告亦無主使教唆之人案無遁飾查例載　聖駕岀郊衝突儀仗妄行奏訴者杖一百發近邊充軍等語此案范亭會所控丁懐璞等各節訊係懐疑圖准添砌尚非有心誣告未便照律反坐惟不查明虚實輙敢於　聖駕岀郊之際在道旁叩　閽殊屬不法自應從重仍照刑部原議問擬范亭會合依　聖駕岀郊衝突儀仗妄行奏訴者杖一百發近邊充軍例擬杖一百發近邊充軍事犯到官在光緒十六年三月二十二日　恩詔以前係屬干已情事應准减爲杖一百徒三年到配折責充徒限滿報明遞籍安插差役劉西峰劉文昇劉偉清閻盛德奉票查起竊贓並不查明誤將范王氏衣物繳案地保劉中起隨同前往均有不合業經由縣責懲應卽一併斥革閻盛德不候訉結在押脫逃仍飭緝獲日另結丁懷璞訉無勾差栽贓情事應與被牽作証之張住等均毋庸議賊犯閻全業已病故亦毋庸議案已訊明未到人証免提省累除將供招審限咨部外所有審明叩　閻人犯按例定擬緣由理合恭摺具　奏伏乞　皇上聖鑒訓示謹　奏奉　硃批刑部議奏欽此　○○劉坤一片　再查都司銜儘先守備裕溪營右哨七隊外委楊安邦操防疏懈不能振作經該管上司詳由長江提督李成謀咨請奏叅前來相應請　旨將都司銜儘先守備裕溪營右哨七隊外委楊安邦卽行革職以肅營伍謹會同長江提督臣李成謀附片具陳伏乞　聖鑒訓示謹　奏奉　硃批着照所請兵部知道欽此　○○裕寛片　再開歸陳許道蔭保因病呈請開缺業經奴才恭摺具奏請　旨迅賜簡放在案應先委員接署查有開封府知府吳重熹精明穏練任事實心前曾護理道篆修防認眞情形熟悉仍委該員署理以資熟手除檄遵照並將開封府印務飭司委員遞署外謹會同河東河道總督臣許振褘合詞附片陳明伏乞 
 
 

Page 12

 
 
[光緒十八年正月廿一日京報全錄]  
　　宫門抄○分缺單○江撫德奏查明鄉試未中年老諸生籲請恩施摺○川督劉奏請將准補知州開缺另補片○又奏請議卹片○河督許奏防護凌汛並催辦河工料物片○東撫福奏沂水縣鹽務請仍復舊章歸縣辦理片○又奏請議卹片○川督劉奏請將請補知縣勅部撤銷片○正月二十一日户部通政司詹事府廂黄旗值日無引見○貴恒謝賞入抬旗恩○珠爾杭阿謝賞委散秩大臣恩○熙貝勒續假五日○額中堂裕德各請假五日○松安請假十日○掌儀司奏二十三日祭奉先殿慶王行禮○關防衙門奏初一日大光明殿拜表瀅貝勒行禮○召見軍機祁世長廖壽恒崇禮○光緒十八年正月分缺單知縣山東定陶晏振怡降平陰王朝榖革湖南新化楊宗誠革江西安福姚濬昌丁湖南溆浦文光宸革陜西保安楊鼎昌丁巡檢廣西永淳潘文沃丁典史甘肅碾伯余化鵬湖南溆浦汪廷燦俱革○○頭品頂戴江西巡撫臣德馨跪奏爲查明應試未中年老諸生循例奏祈聖鑒事竊照鄉試年老生監三塲完竣未經中式者例准查明年歳奏請恩施兹届光緒十七年辛卯正科江西省文闈鄉試查有年届九十及九十以上之副貢生蕭鳴鑾童樹人陳籌朋黄夢齡鄧雲王式金八十及八十以上之歳貢生周晃禀貢生嚴州俊附生楊錫璜龔從龍楊遇王福善王時雍劉集繡陳步曾聶樹勳張承緒盛玉鑑張向榮程桂枝張位南胡紹裘劉道衡林森監生陳爲藩韓樹儀等共二十六名皆踴躍觀光三塲完竣榜發未經中式經臣調查各該生原卷俱文理明順字畫清楚咨查學政衙門入學底册年歳均屬符合並遵新例查明該生等入學年分均在三科以前據各該縣會同儒學取結先後呈送前來臣伏查該生等青燈積學白首窮經沐聖世之甄陶濟修足式作士林之表率勵志堪嘉觀光而願切梯雲未豫明經之選衍算而祥徴人瑞宜邀　槳錫之榮除將學臣送到執監各照並貢單遵照新章另行咨送禮部查核外理合循例恭摺具奏並繕清單敬呈御覽伏乞皇上聖鑒勅部核覆施行謹奏奉硃批禮部議奏單併發欽此○○劉秉璋片再准補涪州知州楊寳珩前署簡州知州尚未到涪州本任嗣查該員於簡州任内辦公已稍竭蹶涪州事務殷繁該員恐難勝任是以臣前請與漢州知州楊鞏對調嗣准吏部議駁在案竊查楊寳珩人尚妥適才欠開展難勝繁劇臣不敢因請補在先稍涉廻護相應請旨將准補涪州知州楊寳珩開缺另補再涪州係種繁難要缺例應由外揀員請補合併聲明理合附片具陳伏乞聖鑒訓示謹奏奉硃批着照所請吏部知道欽此　○○劉秉璋片再查故員懋功協副將倪天元係安徽合肥縣人於咸豐六年投入壽春鎭總兵大營効力打仗立功給予六品功牌八年隨同合肥縣團練撃敗陳逆賊匪並同治二年拿獲逆首張落刑曁赴蒙城解圍各案岀力遞保守備儘先補用並戴藍翎復隨征麻城霍山八月在壽州捐局由守備遵例報捐都司雙月選用四年隨剿大股髮捻肅清皖境由都司保加遊撃銜並換花翎十一月於攻解雉河圍後調防運河撃退宿郯等縣大股捻逆著績遞保免補遊撃以叅將儘先補用復因打仗奮勇請補直隷浦河口營都司經部核准給札於東南軍務一律肅清案内在事岀力保獎請免補叅將以副將儘先卽補並加總兵銜同治七年八月以紀律嚴明善撫士卒借補四川峨邊營叅將又於直東肅清案内請奬保以總兵記名請旨遇缺簡放並加提督銜因該員前在軍營打仗受傷免其騎射十二月經部頒發借補峨邊叅將札付八年三月引見請假回籍修墓十年三月到川赴任光緒三年密保部議准列一等註册四年升補懋功協副將七月初六日奉　旨依議欽此八年委署峨邊營叅將交缷後回籍省墓事竣十年到京引見三月初五日經欽派大臣騐放請旨准其升補照例用是月初六日覆奏奉旨依議欽此五月回省光緒十二年二月經前督臣丁寳楨飭赴懋功協副將本任該故員未及起身旋染寒病引動前在軍營打仗時左臂右骽各處砲傷舊疾醫治不愈卽於是年三月初二日在省寓病故伏查該故員倪天元久歴戎行戰功卓著又能於歴任各營悉心整頓不遺餘力以致積勞内損偶梁寒疾遂引動舊傷復發病故核與議卹之例相符合無仰懇天恩俯念該故員倪天元積勞病故准予勅部核議照軍營立功後積勞病故之例從優議卹以慰忠魂岀自聖慈逾格理合附片具陳伏乞聖鑒訓示謹奏奉硃批着照所請該部知道欽此○○許振褘片再現在節逾冬至氣候日寒河冰凝結隨流而下最易剷削埽壩防護亟應愼重臣已先期通飭道廳將迎溜埽叚相機加廂密挂樁木擋護冰凌委兵看守遇有冰凌近埽立卽敲打推行使之順流而下俾免壅遏爲患至稭料爲修防根本更宜及早堆儲已遵照奏定新章行司撥欵勒限各廳年底辦齊騐收備用庶春融水長不致臨時周章以仰副聖主厪念河防之至意所有防護凌訊並催辦壬辰年料物緣由理合附片具陳伏乞皇上聖鑒謹奏奉硃批知道了欽此○○福潤片再東綱沂水縣鹽務自道光二十九年改歸官辦以來行銷頗爲暢旺上年四月間揀選知縣傳政源等以鹽巡在外滋事請將該縣鹽課改歸地糧徴收呈經都察院據情具奏欽奉　寄諭交前撫臣張曜查辦旋經張曜覆陳請招殷實商人先行試辦一年仍委妥員前往彈壓部議照准令俟一年後體察情形奏明辦理奉　旨允准咨行知照在案時以殷實商人驟難招募據鹽運使具詳查有分省補用知縣吳承恩於鹽務頗爲熟悉擬請暫委試辦當經張曜批准計自該員接辦至念已逾一年細察辦理情形仍屬諸多未協運銷亦覺减色奴才伏查該縣地方隣近日照灘塲私販素稱充斥故無論官辦商辦巡緝一事最爲當務之急惟巡役良莠不齊駕駛不得其方卽恐縱私舞弊擾害平民欲求杜絶弊端全在馭之有法正不必於官辦商辦曲爲區分且昔因商疲而改議歸官今因巡擾而復議歸商倘商辦如前竭蹶漸致岸廢票懸所關實非淺鮮覆查部臣原奏内稱近來該縣除額票四千張全銷外每届復銷餘票七百張辦理尚有起色該地方宫果約束巡役不致擾害閭閻似可無庸輕議更張等語蓋深知巡役之馴擾惟視官爲轉移委員苟得其人巡勇自能守法否則擾民之弊商辦與官辦無殊奴才體察情形所有沂水縣鹽務請仍復舊章歸該縣兼辦以一事權而專責成其應設巡役飭令按照定額擇用上著之人認眞約束不准格外增添亦不准稍事徇縱倘查有滋擾情事卽由運司立時詳叅懲處總期官民相安運課日有起色仰副朝廷整飭鹺綱至意謹附片陳明伏乞聖鑒謹奏奉硃批着照所請户部知道欽此○○福潤片再布理問銜山東候補鹽課大使施鑑於本年六月間經運司委解京餉六月二十八日領銀起程正值大雨時行沿途水深數尺車馬難行該員奔走泥淖之中設法催䟎不辭勞瘁七月二十二日抵京當將餉銀交兌清楚並無遲悮祗以櫛風沐雨積受暑濕旋患時症於七月二十五日在京病故又六品銜補用知縣林國維歴年派委東阿縣七里河防汛該處險工迭岀林國維奮身搶護力保危隄東昌十數州縣得免昏墊乃因積勞過甚本年九月間在工病故查從前山東候補巡檢施春華由東解餉赴甘行抵河南積勞病故經前大學士督辦新疆軍務陜甘督臣左宗棠於光緒元年奏奉諭旨交部旌卹又山東在工當差積勞病故之候補知府倉爾英等各員亦經前撫臣張曜先後奏准議卹有案今該員等情事相同據署鹽運使梅啓熙及河防局司道具詳前來合無仰懇天恩俯准勅部分别照案議卹以慰幽魂岀自鴻慈逾格除飭取履歴清册咨部查照外謹附片具陳伏乞聖鑒謹奏奉硃批著照所請該部知道欽此○○劉秉璋片再署理東鄉縣請補資陽縣知縣田廣恩現在東鄉縣署任内辦事遲緩據該管知府綏定府知府增貴具禀前來未便稍事遷就除檄司將田廣恩撤署外相應請旨將請補資陽縣知縣田廣恩之案勅部撤銷如已奉部議准卽請開缺專以相當無字簡缺酌量另補以肅吏治再資陽縣知縣气川省現有應補人員應請扣留外補理合附片具陳伏乞聖鑒訓示謹奏奉硃批著照所請吏部知道欽此 
 
 

Page 13

 
 
[光緒十八年正月廿二日京報全錄]  
　　宫門抄○發抄硃批四道○浙撫崧　奏特叅庸劣不職各員摺○將軍裕等奏請旌奬片○滿洲都統奕等　奏北新倉支放十二月季甲米霉變不堪倉用據實奏聞請旨辦理摺○豫撫裕奏請將内務府派辦綢綾仍照舊案採辦片○又　奏在籍翰林院編修丁憂起復請再賞假片○浙撫崧奏呈進天生野术摺○正月二十二日禮部宗人府欽天監正黄旗值日無引　見○漪貝勒絪貝勒瀾公徐致祥安興阿各假滿請安○謨貝子恩公各請假十日○八額駙續假五日○王文錦請假五日○禮部奏派知貢舉派岀啓秀李端遇○召見軍機錢應漙張蔭桓陸寳忠現換白風毛褂○發抄張煦奏請以沅州守趙環慶調補長沙守奉硃批吏部議奏欽此○又直牧叚辛昭補柳州直牧奉硃批吏部議奏欽此○魏光燾奏記名提督彭禮堂保案更正奉　硃批兵部議奏欽此○王文韶奏曲陽恊守備楊祖德與東州營守備潘思順對調奉硃批兵部議奏欽此　○○頭品頂戴浙江巡撫兼管鹽政奴才崧駿跪奏爲察看庸劣不職各員分别糾叅恭摺仰祈聖鑒事竊維爲政在於得人廳縣係親民之官固不容以溺職衰庸者濫厠其間卽鹽大使一官亦有經徴竈課錢糧之責不得其人斷難稍事遷就奴才於所屬地言鹽務人員詢事考言留心訪察兹查有定海廳同知黄樹藩辦事颟頇不知緩急泰順縣知縣金鴻霄家丁被控約束不嚴奉化縣知縣夏經鎔年力就衰難膺民社錢清塲大使程萬里巧詐貪鄙任性妄爲相應請旨將黄樹藩開缺撤省另補金鴻霄係進士岀身夏經鎔係舉人岀身文理尚優均以教職歸部銓選程萬里卽行革職永不叙用以肅官方所遺定海廳同知泰順縣知縣奉化縣知縣錢清塲大使等缺浙江現有應補人員應請扣留外補所有察看庸劣不職各員分别糾叅緣由理合恭摺具陳伏乞皇上聖鑒訓示謹　奏奉　硃批另有旨欽此○○裕祿等片再查光緒十一年間據署遼陽州知州章樾具禀遼陽城内舊有襄平書院一處房屋無多規模窄小更兼年久失修勢將廢弛境内文風日盛鼓舞振興不宜或緩擬循舊制籌欵開拓地基添建房舍庶生童肄業有所延師訓課有資章樾首倡捐廉勸諭紳耆量力輸將俟集有成數發商生息藉資開支將已捐各户姓名錢數開揭呈送等情時值章樾交卸當經前兼尹臣慶裕府尹臣裕長批飭接任之員妥爲經理兹據現任遼陽州知州高乃聽具詳據承辦紳董舉人候選筆帖式錫庚等禀稱前項經費紳董捐輸及歴任遼陽州正署各官捐廉共收東錢十四萬三千餘吊歴年發商生息又提欵典置學田所得生息租錢共東錢四萬五千餘吊先後置買房屋三十七間學田五晌又首報升科地畝七百九十餘畝共用去東錢五萬六千餘吊現在以十二萬吊發商生息所得息錢租錢每年約可入東錢一萬九千餘吊擬每年提存息錢二千吊備作賓興經費以一萬七千餘吊作爲延師修膳生童膏火及夫役工食歳修等項之需擬定一月三課共取生童三十六名獎賞隨課升降並據該紳董錫庚等以各捐户内有捐輸較多者若不量加獎勵似無以昭激勸除捐在千金之内不敷奏獎擬請由學政給予匾額外查有同知銜候選知縣李毓芬捐東錢二萬吊又江西贑縣知縣李廷俊遵故父監生李九安遺命花翎同知銜楊克昌遵故父同知銜楊毓琦遺命各捐東錢一萬吊等情詳請奏獎前來臣等查該紳李毓芬李廷俊楊克昌等或見義勇爲或善繼先志共岀鉅資捐助該州襄平書院經費核其所捐銀數李毓芬捐東錢二萬吊計銀在二千兩以上李廷俊楊克昌各捐東錢一萬吊示計銀在千兩以上洵屬好義急公有裨風教查李毓芬一員前於光緒十年捐銀二千兩創建遼　州城内義學奏奉恩旨給予樂善好施字樣准其建坊在案兹復報捐鉅欵襄助善舉合無仰懇天恩俯准將同知銜候選知縣李毓芬給予四品頂戴江西贑縣知縣李廷俊之故父監生李九安花翎同知銜楊克昌之故父楊毓琦均准其照例自行建坊各給予樂善好施字樣以示旌獎岀自鴻慈除將李毓芬履歴咨送吏部外謹會同奉天府府丞兼學政臣張英麟附片具陳伏乞聖鑒訓示謹奏奉硃批著照所請該部知道欽此○○正藍旗滿洲都統貝勒銜固山貝子臣奕謨等謹　奏爲北新倉支放十二月季甲米霉變不堪食用據實奏聞請旨辦理事奴才等所管正藍旗滿洲應領十二月甲米由户部來文札飭北新倉開放奴才等擬於十二月十五日帶領章京赴倉支領彼時公同該倉滿監督春祥漢監督莊元諧等𨷺定菜字厫據該監督所呈米樣尚堪食用及至由厫内領岀皆係久經霉變土米攙雜不堪食用面詢該監督等聲稱本倉除新收米石備放銀折米外其餘舊存米色均係如此奴才等會同稽察該倉給事中舒恩騐明實屬不堪食用謹將該監督原呈米樣及厫内領岀之米分包封固恭呈御覽所有此次應領甲米奴才等行文户部應作何另行支領之處俟部指示再行遵辦所有奴才等赴倉領米看得米色不堪食用之處據實恭摺奏聞爲此奏請旨奉旨已錄○○裕寛片再准内務府咨奏派河南採辦綢綾布疋等項解京應用並准黏單内開各色汴綢二百疋汴綾二百疋汴縐三百疋每疋均長五十尺寛一尺五寸棉綢三百疋大布三千疋寛長尺寸均照案製辦等因遵卽轉行遵辦去後兹據布政使廖壽豐詳稱豫省奉派前項綢綾從前本由江南蘇州杭州各織造辦蓮嗣因各該省均遭兵燹於同治元年由内務府奏明改派豫省採辦接濟俟江南等處克復後仍按舊例札行各處織造辦理當因豫省綢綾恐未合用購備各色綢樣呈由内務府騐明照辦嗣於光緒光六七年間因江浙收復已久豫省屢請規復舊制咨請内務府札行各織造辦理旋准咨覆以關稅停徴各織造未能辦解　運歴年仍派豫省照案採辦在案本年派辦疋數與歴届相同惟同辦汴綾綢縐每疋二十六尺幅寛一尺四寸現各加長二十四只加寛一寸照此尺寸牽算需欵較前逾倍豫省所織綢綾寛無過於一尺四寸長無過於二十六尺推原其故山蠶産絲粗强兼以繅綀無方本不如南絲之綿長匀細而商機杼柚向有定式經緯均難多受機匠祗能就料成材僅得此寛長尺寸今照現開尺寸定織商機旣不合用各機户亦以器具手工相習已久不敢承辦查豫省所辦綢綾歴係就巿採買按尺計價果能放樣織造該機户宜所樂從無如旣限於機張之成式復囿於匠工之所習以致碍難照辦惟有仍如歴辦尺寸照案採買等情詳請具奏前來奴才伏思前項綢綾無論何省採辦同一動支經費江浙克復已久原宜仍歸各該織造辦理以復舊例而符原案因關稅尚未開徴仍派豫省採辦就令加添尺寸原准照數開銷惟據再三體訪巿肆所售綢綾寛長無逾於歴年所辦尺寸其爲限於機杼手藝不能展放尚屬實在情形合無仰懇天恩俯准將内務府派辦綢綾仍照歴年寛長尺寸照案採辦以便委解應用俾免延誤岀自鴻慈理合附片具陳伏乞聖鑒訓示謹奏奉硃批著照所請該衙門知道欽此○○裕寛片再商城縣在籍翰林院編修蔣艮於光緒十五年蒙恩簡放山東副考官揭曉後於九月十一日在差次聞訃丁父憂當經報由山東撫臣代奏回籍守制扣至光緒十七年十二月十一日不計閏二十七個月服滿例應起復回京供職該編修因祖父及父棺未葬兼患失血之疾一時難以就道懇恩賞假一俟葬親事畢病體就痊卽當銷假回京等情由司詳請代奏前來相應附片具陳伏乞聖鑒訓示謹奏奉硃批蔣艮著賞假肆個月欽此○○頭品頂戴浙江巡撫奴才崧駿跪奏爲遵旨採辦天生野术專弁齎交内務府查收呈進恭摺仰祈聖鑒事竊於光緒十五年五月十三日欽奉上諭前經諭令劉秉璋裕祿於浙江之於潜安徽之黄山採辦天生野术業經該撫等先後呈進現在將次用竣冉於各該處採辦不拘多少卽行解交内務府應用嗣後仍著隨時採辦陸續呈進將此各諭令知之欽此欽遵在案兹據藩司詳委准補桐廬縣丞葛錫爵前赴於潜及時採辦去後兹據該委員禀稱近來於潛産术甚少欲求野术尤爲難得仍倣照上届辦法逐　挑　　買眞正野术四斤分裝四匣共爲一箱由司呈送前來謹專弁齎交内務府查收呈進理合恭摺具陳伏乞皇上聖鑒謹奏奉硃批該衙門知道欽此 
 
 

Page 14

 
 
[光緒十八年正月廿三日京報全錄]  
　　宫門抄○發抄硃批四道○河督許奏河防改章現擬核實報銷援案展限摺○大臣載等奏揀補茶上人片○都統奎奏撫恤熱河被擾地方片○江督劉奏請免武員騎射片○直督李奏保獎辦賑岀力各員摺○正月二十三日兵部太常寺太僕寺正白旗值日無引見○莊王文秀各請假十日○芸公奏請開去差使並請停俸○侍衞處奏派口外賜奠派岀施侯榮斌延侯色清額隆恩○召見軍機洪鈞張百熙徐樹銘○發抄魏光燾奏驍騎校連奎等預支俸餉請免追繳奉硃批著照所請該部知道欽此○又漢民周五十鬥殺人命案定擬奉硃批刑部議奏欽此○崧蕃奏下江遊撃魯錫和請歸叅將補用奉硃批兵部議奏欽此○又錢糧比較清册展限造報奉硃批著照所請該部知道欽此○永德等奏盟長患病給假奉硃批該衙門知道欽此　○○頭品頂戴河東河道總督臣許振褘跪奏爲河防改章　辦大致就緒現擬核實報銷援案展限恭摺上陳仰祈聖鑒事竊維黄河歳修之費本國家一大漏巵促來有日增無日减旣今歳稍减來歳必復加增以爲險工無定朝廷以其關繫民生而不惜帑項部臣以其尚合例案而不事苛求故積弊日深馴至耗費益繁辦工日絀此臣所以亟議攺章也原改於道廳營汛者今則臣獨任之若有疏虞臣無所逃罪然而不敢避也臣不甚知治體請以家事例之如人家其大興作王計畫者自必以省費爲先以圖成爲要又凡能省費者必易圖成何也將爲一定之工必籌一定之費先事詳思臨事竭力其所省者耗費非正費也耗費一省工用歸實故易圖成夫黄河天險臣豈不知責備至重臣豈不畏而必限定額欵力求保固者誠亦審度河勢稽核工程以爲如此則辦工不至竭蹶可以從先事而爲補苴遇險有所取資不敢作危詞以瀆聖聽以臣默計所定六十萬之欵其實每歳所必不可省者四十八萬耳至提歸河防局之十二萬今年霜清時實餘岀六萬兩臣盡以買石加抛至於來年必更得力者十二萬兩涓滴到工卽臣前奏所謂新增之補益也向年用欵亦有此數未聞於歳修之外復有片石寸土到工則今此十二萬兩堆積料石衆目共覩遇險不至張皇辦工有所取給名非節省而實則由節省而岀也大約如此補益五六年後每年復可節省五六萬兩不等但須悉如今者辦事積久自可有餘又河工每當大汛不能無險險亦不定生於何處然未有先事而不見萌者臣旣以核實工作責之廳員營汛復於河干另設一監工局終年駐得力委員於其中巡視兩岸逐處勘估以數萬金爲先時之籌備復留數萬金爲臨險之搶救似乎有險亦無他虞然實仰恃聖主洪福百靈効順臣除殫竟庸愚亦别無良策矣又河工往年報銷院道庫儲任之凡册籍由廳呈道由道呈院由院奏咨部臣不甚議駁以其悉合則例庫儲之所以挾制上官者在此其所以作弊取利者亦在此究竟所報悉是虚假但求合例不核實計每年報銷開支用欵二萬數千兩臣去歳改章亦經官吏力以公用爲言提存二萬兩所以暫爲提存者實欲省岀此二萬兩再歸入防河工用耳夫臣旣不用庫儲一工发改易舊轍事核實則與往年大不相侔卽按之工部舊例誠恐亦稍不合仰蒙皇上天恩憐臣之拙信臣之愚臣敢據實報銷不爲劣員劣幕挾制而於公家用款實多盈岀二萬兩是河防局明定十二萬兩今則添爲十四萬兩以之搶補險工豈非大益此等有裨實用想部臣素識大體維持國計亦必不以臣言爲謬抑臣更有請者冋來河督不任修防瑣務故報銷由廳詳道由道加印今則各處工作皆由臣主持緣是遇險先搶往往先辦工而後行文此後報銷擬請專歸臣衙門用印辦理不由道廳轉所旣可省費亦易核實惟向例霜清以後全工就閒今則河防局正在委員四岀購石買土監工局止在監理各廳廂埽添壩工作止忙用數未定若如往年循例報銷反蹈懸空欺飾之咎必俟年終工役完固石料用定先查細帳次騐工程再爲核實報銷年内時日無幾萬赶不及歴經奏展有案合無仰懇天恩俯如所請展限至來年四月間再爲辦理以臻周妥並請此後無論何項送部册結圖幅就用臣關防印信以省糾纒而歸核實臣爲愼重公事起見是否有當伏乞皇上聖鑒訓示勅部存核施行謹奏奉硃批着照所請該部知道欽此 
○○載卓等片再恭查陵寢遇有茶膳上人缺岀例應奏補今慕東陵内務府岀有茶上人一缺奴才等公同揀選得拜唐阿富榮食錢粮十年年二十五歳堪以充補理合附片奏聞謹奏奉硃批知道了欽此○○奎斌片再奴才接管卷内欽奉寄諭理藩院奏據昭鳥逹副盟長呈報該盟被擾盟長曁印信均無下落一摺著該都統迅卽派員確查據實覆奏等因欽此遵卽分札各屬並委員馳往該旗確切詳查一俟查報到日再行覆奏又奉十一月二十五日寄諭理藩院奏蒙衆被擾懇恩賑濟一摺喀拉沁旗突被匪徒竄擾蒙民顚沛流離殊堪軫念著户部撥銀三萬兩解往熱河交奎斌遴派妥員會同該郡王旺都特那木濟特妥爲撫恤等因欽此當經札飭熱河道迅速籌辦此項賑濟銀兩昨據順天府委員如數解到擬卽遴派妥員採買米石解往該旗會同散放並嚴密稽查務期實惠均霑合先附片具陳仰慰厪系伏乞聖鑒謹奏奉硃批該衙門知道欽此○○劉坤一片再軍營打仗受傷人員如结在不便弓馬例准免予騎射又准部咨嗣後請免騎射人員行令照章改習槍砲等因兹查有兩江儘先補用副將楊大章前在軍營打仗被賊矛傷右骽左脅槍子打傷右頸項補用總兵署淮揚鎭標左營叅將陳能伸被賊砲子打傷左臂右骽及左脚胯棍傷左手大指骨節損斷矛傷左手海州營守備陳治尚被賊槍傷右臂矛傷左手中指儘先守備清江城守營左哨清江汛千總程德鈺被賊砲子打傷右肩以上四員均係受傷深重不例弓馬經臣查騐屬實合無仰懇天恩俯准免子騎射以示體恤除飭令該員等照章改習槍砲並將受傷部位清册咨部查核外謹附片陳請伏乞聖鑒訓示謹奏奉硃批著照所請兵部知道欽此○○大學士直隷總督一等伯臣李鴻章跪奏爲直屬賑務告竣查照辦理工撫及勸捐岀力各官紳遵旨擇尤酌保缮單恭摺仰祈聖鑒事竊照上年六月間直屬霪雨爲灾各河漫溢工賑棘手經臣奏明俟事竣將勸捐辦賑各官紳按照河工海運勞績擇尤請獎奉旨允准欽遵在案兹據籌賑局司道查明岀力各員開單請奏前來臣查去年夏間水患之大災區之廣爲數十年所未有被災地方除順屬不計外直隷州縣至四十餘處之多數百萬垂盡災黎流離在道慘不忍睹臣督飭司道遴派印委分投拯救札筏濟渡搭棚棲止赶辦急撫迨交冬令風雪嚴寒凍餒父迫節經委員馳往各州縣會同地方官紳親查户口妥爲撫恤散放錢米棉衣不准稍涉遺濫併於省城天津等處多設粥廠留養饑民本年因積水退消較遲地畝未涸復青黄不接覓食維艱又經接辦春撫直至五月間始行告竣全活災民不可勝計至永定河大清南北兩運子牙瀦龍各河去年夏間同時决堤漫口上下千數百里一片汪洋天津地勢極窪爲衆流所歸城鄉内外永深數尺岌岌可危决口一日不堵人心一日不安當派淮練各軍於天津衞南窪一帶相度地勢分開减河設法疏消積水一面嚴飭辦工文武各員迅籌堵合力與永爭數月之間修築决口數十道本年春夏復將各河堤岸加高培厚凡有應行疏濬之處一律挑挖寛深伏秋大汛獲慶安瀾涸岀地畝亦行及時播種逐漸歸耕又因工撫兩項需費過鉅無從籌撥除函電各省廣爲勸募外分飭本省各屬官紳設法籌助先後集欵數十萬陸續解濟藉免竭蹶之虞現在賑務河工均已竣事查順屬岀力人員業經順天府臣奏請獎叙所有直屬放賑辦工各官紳等或躬歴災區保全民命或胼胝工作卓著辛勤其勸辦賑捐各員值本省大寝之後物力艱窮復能苦心籌畫集成鉅欵濟助要需有功於地方匪淺自應從優獎叙以示鼓勵其勞續較次者已核實删减酌給外獎謹擇其尤爲岀力之員彚保清單恭呈御覽仰懇天恩俯准照擬給獎岀自逾格慈施除飭取履歴咨部外理合恭摺具陳伏乞皇上聖鑒訓示謹奏奉硃批該部議奏單併發欽此 
 
