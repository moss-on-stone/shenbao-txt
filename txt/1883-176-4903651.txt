# 1883 - 176 - 4903651

 

Page 1

 
 
[四書味根錄出售] [  點石齋主人啓]  
　　石印縮本書籍創自本齋近復精益求精每一書山購者爭先恐後四書味根錄一書向無善本本齋特倩名手抄寫校雖遵照相石印法原書十六册總成兩本易繁就簡旣便舟車而字劃清楚又復逐句加圈雖龍鐘無視一目瞭如較諸行稠字密注目熟視而難分行句者有宵壤之別現已印訂成書統售於華商荷記准於四月十二日出書每部實價洋一元五角仍由上海申報舘間壁申昌書畵室發售外埠在發賣申報處並申地各書坊後馬路乾記衖蔣同泰綢莊分銷 
[招股縮印古令圖書集成啓] [  點石齋主人啓]  
　　國朝康熙年間廷臣　輯載籍將以分門別類彚成一編以爲藝林之大觀五易寒暑始藏事進呈　乙覽　賜名古今圖書集成仍　命儘臣重加編校越十餘年未就雍正時復　詔虜山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銀活板排成共印六十部　頒賜諸王天臣外餘以分儲名山石室洵海內之鉅製也迄今諸友邦聞之均驚駭譖歏以爲卷帙繁多當以是書爲首屈一指誠哉中國爲文治之邦也惜當年竭諸臣之才力費內庫之金錢而所　印者僅此數十部兹巳事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法　將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共　規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股　　不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一　其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回　　五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行生人親簽西字爲憑給發收單并將現巳印出之樣張一紙陸收單附閱將來此書開印版口之大小悉照此原樣紙其字巳較點石齋所印之康熙字典放大蓋取便於翻閱也如遠處諾君亦願入股其股銀可由票號匯來收單卽交原票號帶回轉寄當亦無悮也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家茍欲爲鄴架曹倉增色伏祈早來入股爲盼 
[中國齋匪未靖宜先安反側論]  
　　嗚呼觀於古今盛衰迭乘之迹雖曰天道豈非人事哉禍防於此而𠮓生於彼尙論者謂天實爲之而吾推原其故或由於人謀之不臧天道悠遠吾不敢言上下古今盱衡成敗就其已然者約畧言之而將然末然者可以思矣　事才忘今事之鑑者吾夫子謂季氏之憂不在顓臾而在蕭墻之內為季氏言之又不僅爲季氏言之也昔漢之武帝呈英雄畧開通西域　儲　耗民貧盜起故晚年有輪臺之悔隋勤潦東之駕中原驛動諸不逞之徒作無向遼東浪死歌煽或鄉愚盜賊蠭起隋用以亡夫西域遼東亦顓臾之比而蕭墻之禍無不立至何也務遠者略近佳兵者不祥銅山東崩洛鐘西應感召之機捷於影響參𥡴往古可爲寒心今者越南被法人之難使使上國旣灑秦廷之泣宜興王者　師視古之黷武窮兵開邊拓地者固有間矣然吾於斯役也嘗爲之終日不食終夜不寢以思疆塲之外勝負利鈍法人之強弱越人之安危姑置勿論吾聞草澤之中伏莽生心不有所謂齋匪者乎有所謂哥老會者乎有所謂安清道友者乎本館得諸傳出稱其人散布十數省夫夫者不啻鷹之在縧虎之在柙相視而未敢卽發者以髮逆肅清之後留防各路皆有重兵互爲聲援足以控制之耳若一旦以援越之故抽調防營爲數過少則不足以資戰守而各直省提鎭所轄之標營汛地之馬戰餉兵額　多虛難言技勇能引弓注矢一發破的者已目爲矯捷之才至於雖列行伍未經戰陣則與新募勇丁烏合之衆相伯仲然則足備片調者惟防營之兵曁新設之水師營耳防營之最著者曰淮軍湘軍是皆百戰之除臼金之士雖留防次已二十年昔之少壯戶老且死者而零落尙不及半後來充補之兵亦皆久經訓練新舊相參猶稱勁旅近時合　相國經畧三邊督駐海上深謀碩畫固非外人所能知卽此舉之爲戰爲和亦難預料而中興名將如潘琴軒中丞劉省三爵帥盍簪有慶萃集一時萬一棄玉帛之好而有事於兵戎彼淮軍皆相國之舊部亦嘗分𨽻於二公者也廉頗思趙人情之常淮軍已有抽調移營之說獅子摶象必用全力勢使然也第恐防營旣撤兵力單微內地諸匪徒如虎之橫如鷹在嬌者將破柙而出脫縧而飛難乎爲收拾計雖智勇兼施動撫並用恐敉平其亂未可以旦夕期也吾知當道諸鉅公高視闊步操長駕遠馭之術而庭戶之內固應洞悉隱微必將有以處此旁觀者猶鰓鰓然爲杞人之憂轉嫌多事矣然區區之心有不能已於言者齋匪也哥老會也安清道友也繫河人繫何人是豈生而爲匪皆大清國之良民也良民何以流而爲匪殆有以驅之也按中國民數雖有版籍之司亦幾空存名目迨以地計　丁繫於地而民數更無𥡴考以致無技之蠹民多於無產之游民較諸古之四民士農工賈各執其業無　者則必擅一技之長無技者則必具中人之產乃嘆民失其教也久矣無產照技民無所歸氾濫之水有不以斯一者爲谿壑者乎况乎今之官吏去民甚遠咫尺之間不啻萬里閭閣草野委曲之情竟莫由而上遠而用嚴刑以决疑獄者三木之下何求不得遂覺民之命賤於士芥官之威赫若神靈芸芸者寃抑愁苦無可告訴互相牽率以至於此茍有父母斯民之責者勤求民隱反其所爲昔之良民流而爲匪者又將自匪而化爲良民信乎轉移之機在上而不在下也 
[諭旨恭錄]  
　　○五月初一日奉　旨葉大焯轉補翰林院侍讀學士李端棻補授翰林院侍講學士欽此 
[倫敦電音]  
　　○香港西字報載有本月初五日倫敦發來電報云阿非利加之馬達加斯加地方忽被法人用火砲轟擊其西北二口岸所有寓居該處英人及他國人之物件均被擊毀云 
[法將述聞]  
　　○字林西字報言法國現以普轄爲將軍統帶駐安南之法兵計法兵之在安南者共二千人聞續派之法兵亦將近可到也又去聞法員哈滿前曾隨同攻取南定地方嗣後又派往暹羅爲領事官現在哈君已奉命爲總管辦理越南事務之員矣 
[新式砲臺]  
　　○築土爲臺置礮其上以守各海口名曰礮臺申國各要隘亦均有之而外洋之炮臺則有活用者可以載之入海隨方施擊靈便無比兹阅字林西字報言近日中國在上海製造此种砲台两座每座需洋五万元饬令限日趕造勿得迟誤云 
[搁淺又見]  
　　○前報载德國之麥式　耶茶船擱淺後經拖帶出險兹聞復有一船名帶拉恩甫由漢口載茶駛 
 
 

Page 2

 
 
行將出江口亦遭擱淺急用小火輪設法拖拽卒不得動至禮拜六該船主親至上海請三輪船前往該處設法施救信和洋行之公和輪船亦在其列俱於禮拜日下午開行上海之保險公司亦發人前往查看但未識卽能出險否也 
[京師火災]  
　　○月之初一夜兩點鐘時崇文門外頭條胡同失火警鑼四出烈𦦨騰空一時各水會均來救護幸是夜無風不甚延蔓計止焚去三家福龍堂飯莊一魁和坊油酒店一裕成糧店共毀舖面約百有餘間細察情形火似由外而燒入內者故被災之三家僅以身免餘盡付之炬約值三匹萬金現將三家司事人傳問失火緣由均無確供或謂有乞兒夜臥簷下以火煮食致燎天棚延及牌樓門窓者然與非歟固不得而知也 
[齋匪株連]  
　　○近因清淮齋匪鬧事在獲者供出羽黨頗衆凡各府廳州縣之念佛堂內皆有其人而揚州鎭江二府最多其會中男女混雜雖官宦舊家亦復不少前日　揚城拿去兩淮候補二員𨓜去六員據聞乃陰陽學高姓供出又云於高處搜出底簿故按名提訊高某實是揚城會頭且上年漏網之惡棍也其門不衆多今年正月高在教場啜茗一候補分司一武舉路過見之赶卽跪拜叩賀高受之不報衆皆駭然而拜者無愧色受者無得色今日之禍人久知之目下各路正紛紛緝訪會匪彼鄉愚無賴之徒投入其中尙無足怪乃有名列仕版或身爲命婦爲宦女者亦復隨班行禮旅進旅退認師徒認弟兄誠不知是何居心也噫 
[田雞有毒]  
　　○世俗呼蛙爲水雞或呼田鷄或呼人形菜以其專食傷禾之虫有功於稼穡故剝蛙之禁載在政典今春雨水太多蛙亦因此而多前月杪揚州舊城有九口之家買蛙食之死其五而存其四四人乃未食者也鄰叟鄒姓疑之次日仍買數蛙以察其異則見蛙頭至尻有紅筋一條粗如麻綫乃分蛙之有筋無筋以兩釜煮熟投犬食之俄而有筋者犬死無筋者犬生遂恍然於五人之所以中毒也遂將此事原委揭示街頭夫不食馬肝未爲不知味食蛙者何以異是 
[竹西碎錄]  
　　○揚州南門德和客寓屋宇甚敞富賈大商皆棲止焉而江西福建人爲多主人姓金年約五十餘善於逢迎故生意較勝他處上月二十六日清晨有江西虞性客招一薙髮匠入堂修容匠姓宗服役已久從無過失人皆以小宗呼之是日虞客修客旣畢付錢而去忽烟炕上少一時辰表遂疑宗竊時宗尙未出門虞卽向宗追索宗指天畫日咒誓百端虞終不信先交宗於保甲委員而後移縣宗無以自明卽入虞房以剃刀自刎頃刻踣地鮮血四溢衆駭極時有委員之僕在旁熟視曰無妨也緣祇斷食管未斷氣管尙可救耳當卽延醫調治所費甚鉅虞典質一空尙不及半只得乞助於同鄉以備幾餌而宗之父母猶糾纏不已小不忍則亂大謀其虞客才謂歟○名醫某原無眞本領得一二富紳爲之說項遂賃華屋乘高軒隨俊僕趾高氣揚鮮衣華服不知者見之鮮不目之爲名醫而某亦居之不疑然醫男子與老婦尙可定神細診一見青年婦女則神失天據言語荒唐不覺頓失故步一日有某姓孀婦因疾延治某翩然而來笑容可掬診脈時目不旁矚所答非所問及開方立案遂書左脈洪大定是男喜預賀預賀云云某姓見之大怒令地保去其招牌永不許其再掛噫世之爲名醫者多矣聞某姓之事並不爲之汗顏哉 
[二處爭山]  
　　○峯山亦曰峯窩在天津城東三十里中有廟宇供奉藥王津人名之曰峰山廟頹垣敗井零落不堪而神獨靈爽式憑每有祈求如響斯應　傳四月二十八係藥王誕日廟於二十一日預開廟門結歡喜緣侶車殆馬煩卽城市中人朝山進香者亦如水赴壑而山門內外賣香一頂亦爲生意之大宗年例演戲祝神則賣香一舉歸會頭承攬外人不得干預若無戲演則山門以外去廟稍遠地面許擺香攤歴久相沿固不自今日始也會頭楊某承辦不知幾何年矣去年僧俗不和廟中住持與之搆訟今年另邀河東賈某充富會首利之所在誰不爭趨賈便直日不辭大約彼此旂鼓足以相當者特賈住附城楊居村落楊之呼應較爲便捷耳今年香市初開賈便率人赴廟賣香並未演戯亦不照章任上下三村人從廟旁　賣爲一網　盡之舉二十一二日安然無事高視闊步以爲人莫予違二十三日香汛正忙楊突如其來督率鄉人下令逐客所有得攤風馳兩驟奔避不遑間有延遲拳脚從事碎香無算一時拔趙幟易漢幟楊又堂皇冠冕開張賣香矣二十四日買擬尋仇恐主客旣殊衆寡不敵反貽笑柄央人關說楊以香已上就爲辭賈願出資買歸議尙未成而賣香者小本輕營沓來紛至買念頭緒紛歧勢難善罷彼係鄉愚成以官威恫喝尙可奏功二十五日偕兩馬快落鄉馬快係專緝小賊者鄉人瞥覩其來憤不可遏謂何物賈某竟以小賊目我耶如以三班皂快壯來情尙可恕何獨以馬快溷乃公事諸君如廿做賊便俯首受縛否則請以老拳一雪此恥是時馬快不知衆怒尙手一縲　逐賣香者而登高一呼萬山皆應賣香者反客爲主各待扁擔飛奔馬快而來其一狂奔得免一則倒地任人攅毆體無完膚當頭被鐵鞭一傷骨碎肉糜陷人半寸氣如縷不絕賈與住持已經潛𨓜人約來城告狀矣聞該馬快傷勢甚重死固事情重大生亦報復相尋今歲峰山廟會恐無寍日也 
[奉南春荒]  
　　○去歲奉南荒歉以　飢民滋事乃今自三月以來天雨連緜大小麥兩項皆在雨中成熟是以麥粒皆紅腐而不可食勉强下咽半多吐瀉滋病故浦東南民　憂懼均以爲春荒云 
[銅冒炸裂]  
　　○法租界大馬路如意弄內某甲於前日向某處購得水漬銅冐子若干倩人在家打毀將拆下之銅鉛等物聊博蠅頭微利昨日睡時不圖有鄰家小孩持冒戲打某急止之乃冒忽炸裂餘冒亦突然轟發致傷六七人有兩人則被燒難忍躍入城河浜隨經人撈起并其餘受傷諸人並送仁濟醫院未識能保性命否夫區區冒子銅鉛能值幾何而乃貪此薄利致釀巨禍甚矣軍火之爲害烈也 
[法員請見]  
　　○昨晨七點半鐘時法公廨繙釋官于君與隨法公使來滬之繙釋官海君先住李傅相行轅知照迨十點鐘時法總領事傅着卽帶同兩繙釋官晋謁傅相晤談公事越兩點鐘之久始辭出所談何語則外人不得而聞也又聞法國前公使寶君於今晚下三菱公司輪船回國云 
[水手落水]  
　　○前日午後虹口美公廨前有外國水手五名臨流喚渡躍而登舢板船小人重其時風浪又猛船遂覆溺人皆落水旋有水手四名船戶一名次第掙起則見船腹向天其下水聲激盪查點人數尙少水手一名急將船身翻轉則水手果在其內得以援起不致從春申君於水府獻水嬉之技也 
[窺轅被拘]  
　　○李傅相駐節上海行轅前遙瞻近矚者殊不乏人前日不午有三人徘徊徙倚於轅門左側華捕揮之使去三人者皆不服遂　　一人送入老巡捕房矣 
[因瘋投河]  
　　○東婦投河一節昨由日本領事飭東醫騐視據醫生言該婦實有瘋症該婦有姊亦至領事公廨言其妹素有瘋疾且其家中之患此症者世俱　是則可謂疯癫世家矣至所弃兩孩之屍則至今尙未捞获也 
[英界公堂瑣案]  
　　○虹口捕房　地保某稱广婦李阿根與韋仙禄二人失竊衣服物件甚多報由捕房派我查獲廣東人徐阿木鄭阿福　阿金　阿　李阿太等五人皆係屢經犯竊者盤詰至自祗認竊取衣服五件當卽吊閱的係李韋原贓然缺物甚多今特送請訊究李韋二 
 
 

Page 3

 
 
人均訴前因各將失單呈閱徐阿木供前次犯竊被地保索賄洋二元始得釋放今未犯藕地保又因索賄不遂將我拘案鄭阿福等俯首無詞地保禀徐四被拘而誣我索賄伏求明察陳太守飭將人贓一併帶回捕房候查明各卽再行核辦○華捕稱昨日午後兌錢炳榮在虹口地方之外虹橋投河尋死當卽阻救送請安插錢供常州人久居江灣鎭習典業生理現因失業來滬有兄在老閘地方之當舖爲夥曾向兄借錢文兄不允只得尋死由捕　救之時我兄說已得信已肯送我到戒烟局先將烟癮戒絕再薦生理陳太守乃飭差同錢往詢莫果有兄否再行安置○包探曹錫榮稱西人名波利之寫字房內失去洋三十元報捕查緝由我前往察看情形知非外賊所竊當卽盤詰細崽洪月香始認行竊之洋藏在茄菲瓶裏搜得原洋數目無錯并查得西人前夫之綢領二條一并送案井稱初詰該細崽時西人尙言此細崽從香港帶到滬上素無錯誤者西人波利亦投案請究洪俯首無詞陳太守商之司副領事判洪管押三月贓交波利領去波利以包探爲勤能酬洋六元○梁炳南繼開長發客棧昨有人入棧問其意欲何爲其人莫對當在身畔搜山錢六百文係我棧夥所失之錢爲此交捕請究王季三供在周姓銅作習業昨因司務令我出外買物路過該棧門口偶在其門口閒看卽被妄指爲竊錢文現在周司務亦已到案陳太守飭周上堂周供王係我徒昨交與錢六百文出外購辦鐵器不知如何被該棧誣指爲竊太守問染旣稱汝夥所失之錢汝夥何不到案梁稱錢是我自已者太守大怒曰汝前後供語不符本當究誣控之罪今姑從寛將錢紛王一併開釋○包探康阿順稱三珍齋肉店之戎阿慶到捕房稱沈阿友混入店堂竊取帳臺上听擺之洋一元特將人贓送究當據沈稱家在新閘今晨伊妻給洋一元令使贖取所質之衣并錢百餘文買肉　家因先向肉庄買肉該肉庄之戎姓卽指伊手中之洋爲竊贓惠捕頭以兩造各執一詞令我盘問沈妻言語相符且沈之質票亦在身邊足見戎之妄控是以送請核辦陳太守飭將洋交沈領去飭戎嗣後不得妄控○周朱氏稱因貧苦之故藉女兒餬口曾被魏岐奎欠洋一百三十餘元向伊索取則稱洋在友人處令我夫同　收取詎魏出外卽紏同無賴將我夫毆打幸逢巡捕拘案并稱我夫○本係有病令因毆傷恐有性命之憂魏供曾欠伊女局帳洋二十餘元伊因索還不遂欲將我剝衣吊打傍人不服助我同毆伊夫是實陳太守飭將魏岐奎管押飭周朱民送夫至醫院醫傷限七日內禀明傷之輕重再行核辦○粤人李阿丁稱開雜貨店曾與英工部局之買辦潘姓往來初一二三等日有王阿友者持潘姓字條來取火腿鮮肉等件照票發貨計價洋二元零及昨日王又執字條二紙來取火腿等件和因形跡可疑往問潘姓始知王之冒取貨物是以交捕字條五紙呈閱王供字條係潘阿羊交我取貨者陳太守飭將王阿友管押再核呈閱之字條發還李阿丁 
[中國電報局某司事推廣招徒分設子店議]  
　　○竊查現在電報不繁由於報費不賤報費不賤由於分店不廣分店不廣由於學生不多學生不多由於必通西文何以必通則由於教習者皆西人西書其實打報之法統計洋字數碼句訊暗號打法只有八十六種但能識得洋字數碼四十餘字打熟八十六法卽可帮同能通西文之學生專管打報現在甘本電局三百餘處惟長崎等幾局學生能通西文餘皆僅知打報之法而己打報之人旣足則分店可廣分店旣廣則電信必多電佔旣多則報費可减翎費旣减則報必更旺西人股分公司以火輪車電報兩項爲子孫但業蓋取其生意極繁利息極厚年年只有添設雖遇兵荒愈加興旺故也現聞憲局於天津設立學堂之外又在上海設立學堂教習電學然此等學生旣須先通西文招徠似不甚易不如各就各局報房中添招年幼學生數人只求性情厚重質地聰明者教以打報之法少至一二月多至三四月卽能學成學成之後以天津上海學堂中教出之學生一人爲領批月給薪水從事佐以各局教出之打報生三人月給薪水數元二主人卽可分設一店連房飯一切每月開銷約須數十元聽憑各處信局行號包辦所收報費卽歸該店以作開銷盈絀不管該店有一發出之報各局卽有一發回之報回報之費均歸局　約計直東蘇浙閩粤六省沿線城鎭司設分店者不下百餘處若此時立卽收徒教習一年必可學出二百人足以分派各店就現在律滬各局每日收報費五六百元計之閩粤線成多不過加倍若再多此百餘店回報之費則所增不止兩三倍卽將和價减去一半或三分之二常年尙有三四分利息股利旣厚電局必日推日廣矣是否有當伏候明鑒 
[分發人員騐看名單]  
　　○籌餉例擊籖分發　郎中　龔絲圖靦建陳承堃福建花翎三品街鄧裕升湖北鄧承渭湖北花翎三品銜曹英安徽龔家尙浙江　員外郎　郭兆昌福建覺羅聯秀廂籃張雲路安徽　主事　員外郎銜龐鐘瑩江蘇賀欣安徽張兆芝安徽葉保慶四川內閣中書　員外郎升銜趙慶椿福建　炳章廣東許承宣浙江　中書科中書　陳錫麟山東何蔚紳江蘇黃承清江西　京府經歴　于文光浙江監掣同知　沈元龍順天　通判　秦霖江蘇　知縣　同知銜李超瓊四川　鹽運司經歴　劉學鏐禮建　縣丞　布占升銜　陳鏡河福建　未入流　高應垣　江蘇○籌餉例指省分發　道　閻希范湖南廣東花翎鹽運使銜王大温河南江蘇三品銜徐兆英江蘇湖北　知府　李子元湖南雲南花翎危瑄璋江西廣東倪書林河南直𨽻胡晉甡安徽浙江花翎憚祖祁江蘇湖南　同知　張均安順天南河冒樹𣏨江穌廣東汪鎭安徽南河洪子煃四川　西連同銜叚錫琳陝西河南錢觀葆浙江江蘇　通判　陳元楨順天江蘇提舉銜饒繼志福建廣東樊鴻猷奉天河南王琦曾直𨽻河南范鼎湖南廣東方功源湖南廣東提舉銜藍鑑湖南江西劉宗植江蘇湖北程懋昭江蘇湖北問書麟江蘇河南劉傳林江蘇廣東提舉銜榮勳廂　廣東提舉銜蔡恒仁河南東河劉保林四川廣東沈訓信浙江江蘇李宗似浙江江蘇鹽提舉銜徐思德浙江北河藍翎黃　錦浙仜福建孟慶霖浙江廣東褚成信浙江福建袁敏功河南湖北同知銜郭成禮陜西甘肅陳世濂浙扛江蘇許炳常浙江江蘇徐敦詔湖南廣東藍翎提舉銜吳其鏞浙江河南曹世臣順天河南五品銜丁策勳湖南福建鹽運司運判　金敬浙江兩淮黎鵾湖南兩淮胡炳垣浙江兩淮雲騎尉世職夏安潤浙江兩淮　直隸州州同　胡贏浙江江蘇　知縣　同知銜吳忠謙浙江江西王治觀安徽江蘇管繩桓江蘇江西謝維曾江西陜西章毓柱浙江廣東甘肅鼎四川江蘇夏和鈞浙江湖北同知升銜周廷獻廣西福建　布政司庫大使　李　良奉天河南　鹽大使　祝得璋直𨽻福建馬鐘翰順天福建六品頂翎珠爾罕圖廂紅兩淮陳汝晉山東兩淮吳振瀛安徽廣東丁寶恂江蘇福建金元杰浙江兩淮任宗昉浙江兩淮金宗保浙江兩淮　布政司經歴　遠錫恩河南陝西　布政司理問　吳繼祖安徽江蘇馮鐸湖南江蘇　州同梁喬材廣東廣西蘇用譧湖北安徽王錫九江蘇安徽鹽提舉銜劉星聯河南湖北　鹽運司經歴　楊誠福建兩淮雲昌梁廣東兩淮任之翰浙江兩淮　直𨽻州州判　胡方晸貴州江蘇　州判　杜天賜河南東河凌銑浙江河南　府經歴　顧玉輝順天河南張松年山東江蘇蕭易湖北安徽閻恩培湖南安徽張守喆山東直𨽻劉綬青江西湖北王之尹安徽湖北秦德培江蘇河南李起購江蘇河南侯家麟江蘇湖北方寶熺安徽直隸凌以壇河南安徽曾廣益河南湖北　綸四川福建余澤先浙江河南余葆晋河南湖北兪其晉浙江福建任廼霽浙江江蘇　炳煌河南湖北縣丞魏履忠湖北廣東藍翎魯繩祖浙江雲南王九如直𨽻東河喬世培順安河南宋輝漢湖北江西陳毒椿湖北東河王伯滋山東北河蔡樹人江蘇安徽吳步蟾安徽江西馬慶麟安徽北河陳鴻焜江西江蘇楊元績貴州弱河嵇爾楫江蘇河南史悠儀江蘇江西李朝糾雲南貴州孫錫善江蘇湖北葛維藩江蘇廣西彭大齡貴州湖北布　銜趙瀚霖河南東河諸輔廷浙江江蘇邱級曾河南直隸朱慶源浙江江西徐振 
 
 

Page 4

 
 
麟河南東河陳黼章浙江河南彭錫恩浙江江蘇徐志宏浙江江蘇李丹林河南東阿王夢九河南北河朱涵軒河南直𨽻朱學源齊川安徽葉恒新河南江蘇　縣主簿　王延芬安徽東河李祖光順天東河陳國祥順天東何　州吏目　楊永澄江西雲南凌如琨河南湖北沈訓忠浙江安徽數月浦河南直𨽻陸費烻浙江河南　按察司司獄　姚德竣河南江西王家駿浙江安徽府照磨孫燧浙江江西唐祿江蘇安徽　道庫大使　曾貫之湖南江蘇　監巡檢　夏澂順天兩淮周振綸湖南兩淮朱慶鑅浙江兩淮高時溥浙江兩淮程初咸分徽兩淮　鑒元安徽兩淮韓汝僖順天兩淮 
　　此稿未完 
[哭吳柳堂師用絕命詩韻]  
　　○風骨錚錚著鐵中赤心報國矢精忠捐軀蕭寺成千古抗疏明廷感兩宮勁節　矜風鯁異直聲允與史魚同側身四顧狂瀾倒獨力還憑川障東○巍巍人望仰關中讀聖賢書盡孝忠武績久摩金劍嶺　師曾帮辦甘肅團練　文星朗照蕊珠宮己未分校林閳得士最盛氷心矢潔惟矜愼　初官刑部省眼生明鮮異同　繼官吏部　博得西推傳四諫上書　闕勝陳東　任御史時屢上封事○安危治亂具胸中耳目依稀蕭至忠抗論巨奸成信讞　同治朝以劾成祿事鐫級調用　傷心　故主悶幽官攀髯莫及號咷甚苦口憑誰臭味同更有　新恩忘不得掌銓重踏省墻東　光緒建元蒙　恩召用復官吏部○痛煞時流盡熱中誰於　君國效愚忠欲將隻手擎天柱竟爾甘心殉地宮　堯舜深仁期必報宋明往事恐從同淋漓血墨留遺疏視死如歸守薊東　致薊牧書有出镥州一步卽非死所之語○授受　朝廷允執中　聖心默契憫孤忠建儲議敢違　家法承統謀還定　上宮　帝系有歸垂久遠臣工列論肯和同煌煌　天語隆褒䘏身後蒙　恩紫禁東○曾記程門立雪中忽傳凶告佩純忠鴈書未達沈荒驛　春闋肅問計尙未到　鶴弔離親冷繐宮面北竟成終古別道南多愧二心同　門翹首頻揮涕惆悵江雲夕照東 
　　門下士丹徒戴燮元未定草 
[輓吳柳堂先生]  
　　○試間盈廷唯諾中誰陳讜論表愚忠孤臣心事憂　君國　故主恩情戀地宮抗疏垂爲天下法遺尸諫與古人同憑教赤手狂瀾挽忍視江河日向東○血淚淋漓簡墨中哀鳴字字見精忠回天力盡悲蕭寺入地情傷叩　梓宮大統有歸期預定直言不諱肯從同忍將一息成干古留得英風滿薊東○直聲久已震哀中生盡愚誠投効忠敢竭臣心披赤膽願留神器待青宮聞風薄海興觀感集議何人尙異同視死如歸洵不愧上書猶勝宋陳東○堯舜當今屬女中俯從直諫慰孤忠無勞鐵券藏金遺親布　綸音出　上宮一代偉人名世久千秋定論蓋棺同阿兄倍切師門慟應有哀詞寄薊東　少梅兄己未捷京兆試出先生門下今官浙江 
　　丹徒戴啓又子開稿 
[蘇省撫轅抄]  
　　○五月初四日正任上海縣莫祥芝上海來　從九吳世瀛禀知派蘇差委 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百四十二號]  
[光緒九年四月二十七日京報全錄]  
　　宮門抄○發抄　旨四道○御史陳　奏請整飭學校摺○署直督張　奏據情代奏摺○又　奏知府請暫留本任片○又　奏叅各員議處片○將軍銘等　奏保舉司員摺○四月二十七日工部鴻臚寺正白旗值日無引　見○道府哀開第嚴作霖各謝　恩○載鶴　謙各請假十日○截取知府秦鐘簡預備　召見○翰林院奏派𥡴查中左右門　派出德福惪銘○召見軍機　秦鐘簡　○發抄　涂宗瀛奏湖南提標後營千總　光友補長安營守備奉　旨兵部議奏欽此○何璟等奏撫恤琉球遭風難民奉　旨知道了欽此○左宗棠等奏寶山令王樹棻調長洲令奉　旨吏部議奏欽此○又請仍　大挑令李清平試署儀徵令奉　旨吏部議奏欽此　○○掌河南道監察御史臣陳啓泰跪　奏爲請整飭學校以端吏治之本恭摺條陳仰祈　聖鑒事竊惟吏治壞於冗員自　持旨飭停捐輸一清積弊近復議停分發以遏其流從此仕路疎通各省漸有起色然本之亂者末必　治未有儒術壞於先而治術獨能善於其後者也故講求吏治當自整飭學校始謹就管見所及爲我　皇太后　皇上敬陳之　一學額宜酌留也府州縣學原設定額最爲適中然尙有不　　進之時故條例有任缺毋濫之語捐輸增廣以來冒濫無等往往一縣取至七八十名次亦五六十名較正額加多過倍學臣　常襲故惟務見好士林甚則利其規費之多罔顧名器之䙝兼收並蓄冗濫實多庠序乙間幾不可問今議予以限制學臣按試按照各處錄送人數以州縣之大小定入學之多寡或百拿或八十名或六十名始准取進一名人不及數卽留其額將來文風漸盛應試人多再爲補足如保兵燹之餘災荒之處則由學政臨時酌定奏明辦理其錄送人數概由各督撫彚齊咨部以備查核瞬屇選　拔之期舊例廪增附過百餘名始准拔取一名如荒僻州縣實無可貢成均者卽無須勉强充數庶幾取材核實眞品可以見重矣　一教官官澄叙　廣文職司訓迪關係士風最重近來尸祿之員但知需素印卷爭較錙銖常有抑勒鬨鬧之事上下交失廉恥蕩然尙望其講明學規薰陶士類乎况自捐例一開品流甚雜教官中竟有目不識書之人入學食餼本由槍替而得納資選缺勢必取盈庇縱劣生千預詞訟皆意計中事應請飭部將教職捐納一班以巡檢主簿對品佐雜各官攺選其　大挑五貢例應銓選但加捐本班先等名目花樣者攺爲加級紀錄已得缺者督梅學政隨時認眞察看不職者概予沙汰如實有經明行修之儒准學政題請補缺從前惠士奇督學廣東將翁廷資題補韶州府教授曾奉　世宗憲皇常　特旨允准士論榮之今并稍予𠮓通將學官無慙博士之才多上亦交修學行矣一書院宜核實也山林全講實與膠庠之設教　輔而行教官目選而來不能定其品學書院山長財皆地方官商同紳士聘請必衆論交孚然後延到講席故最宜得人近日請託于求頗滋流弊勒提公項分送乾修以士人膏火之資供長吏應酬之費課程規則概置　修從有需院之名並無作育之實無怪乎人才消乏習俗卑污令欲革此陋風實意培植莫若掌教之人悉聽他方官紳自行延訪各該上司不准壓薦私人垂爲厲禁庶幾名實相副師道立而善人多益廣　聖主作人之活矣　一學政宜愼簡也士子風尙惟視學政爲轉移學政得人則凡文教所關在在均收實効邇來膺是選者固不乏崇尙實學整頓士習之人然弇鄙庸陋之徒亦時或忝膺　簡任甚至短喪虧行痼疾極深者均濫厠其間幾何不敗壞士風玷辱　使命以後學臣更替年滿到　京擬請　朝廷逐加考察如果聲名平常量于懲處一二以警其餘庶乎師表克端文風丕振黌序無虞廢弛矣　以上四條似皆與吏事無涉然今日士子卽異日長官不杜其僥倖之途則眞才無由自見不愼乎師儒之選則學術先巳不端猶冀其砥礪廉隅有裨政事無是理也故曰講求吏治當自整飭學校始愚昧之見是否有當伏乞　皇太后　皇上聖鑒謹奏奉　旨已錄　○○太子少保署理直𨽻總督兼管長　鹽政兩廣總督臣張樹聲跪　奏爲新授運司到任叩謝　天恩據情恭摺代陳仰祈　聖鑒事竊據新授長蘆鹽運使額勒精額詳稱前在天津道任內接到行知欽奉光緒九年三月初三日　上諭長蘆鹽蓮使員缺着額勒精額補授欽此跪聆之下感悚難名遵於三月二十二日交卸天津道准升任四川按察使如山卽於是日將長蘆鹽運使印信文卷移交前來卽日恭設香案望　闕叩頭祗領任事伏思額勒精額滿洲旗　世受　國恩由咸豐已未科繙譯進士旋授戶部郎中升任道員　賞戴花翎並加二品頂戴捐埃未報兢惕方深兹复渥荷恩綸補授長蘆運使沐生成之逾格非夢想所敢期查長蘆係煩劇之區運便爲鹽務總匯現値綱情疲累庫儲未充裕課督商在在均關緊要惟有倍加愼勤力求整頓遇事實心經理不敢稍涉欺飾以冀仰酬　聖主高厚鴻慈於萬一所有感激下𢗑並接任日期請代奏叩謝　天恩等情前來理合據情恭摺代陳伏乞　皇太后　皇上聖鑒謹　奏軍機大臣奉　旨知道了欽此　　○○張樹聲片　再准吏部咨調補天津府知府汪守正請假赴山西清理交代並回浙江原籍修墓俟假滿赴直繳憑等因知照到臣查現任天津府調補江　揚州府知府宜霖熟悉津郡情形才具開展辮事穩練汪守正到任旣需時日自應飭令宜霖暫留天津府任免致委署更易俟汪守正假滿來値接任冉飭宜霖交卸前赴揚州府調任其赴揚州府憑限請俟交卸天津府給資起程再行起扣據藩臬兩司詳請具奏前來理合附片具陳伏乞　聖鑒　勅部知照謹奏軍機大臣奉　旨知道了欽此　○○張樹聲片　再據署沙河縣知縣沈枚禀報前任巳革知縣程肇鑄交卸後尙未出署於光緒九年三月初四日夜被賊多人待械撞門進署拒傷眷屬丁役人等刼去銀一干七百餘兩曁衣飾等物該署縣間信往捕無獲當卽會營勘騐追緝聲明倉庫監獄並無疎失等情臣查該署縣雖到任未久暫寓書院而衙署軍地防範是其專司該汎弁亦責無旁貸乃竟有强刼之案足見捕務漫不經心卽經嚴飭該文武勒緝迄今已閱一月贓賊尙未破獲實屬玩懈未便姑容應請　旨將署沙河縣知縣侯補知州沈枚順德營沙河汛千總邢鵬齡均摘去頂戴先行交部議處以示懲儆並由臣將督緝不力之順德府知府李贊元順德營遊擊趙孟周各先記大過一大仍嚴飭該管鎭道府營員一體上緊設法認眞整頓捕房各督縣汎分投訪拿贓賊務獲究辮倘疎防限滿無獲冉行照例分別叅辦理合附片具陳伏乞　聖鑒訓示謹奏軍機大臣奉　旨沈枚邢鵬齡均着摘去頂戴先行交部譏奏此案盜犯竟敢搶刼衙署拒傷眷属以無法紀該地方官捕務廢弛亦可概見着嚴飭督緝承緝各員上緊嚴拿務獲究辦倘限滿無獲卽行從嚴叅辦欽此　○○奴才銘安奴才王亮跪　奏爲差滿司員留吉又逾一年實屬異常著績專摺具陳仰祈　聖鑒事竊吉林將軍衙門兼理全省旂民事務刑名較前繁劇同治三年前署將軍皁保奏請仿照熱河章程於刑司設漢主稿一員由刑部遴選熟悉例案乏正塗郎中員外郎開列名單請　旨派往三年期滿如果辦事妥協例叅由將軍等出具考話送部引　見候　旨升用是刑司差滿稱職之員定例原有准其升用明文嗣因保案大煩名實相副者固多濫竿充數者亦復不少部臣不得不嚴定章程以示限制奏準將部員差滿稱職者作爲尋常勞績由漢郎中員外郎派往者均給予遇缺卽補從優再給予加一級如三年期滿輪　得缺引見照例給予加一級從優再給加一級各等語如有體用兼備勞績卓異之員自不必拘泥新例向准由疆臣據實保獎龥懇　逾格鴻施以示鼓勵近年如前熱河刑司郎中劉緒差滿後保以應陞之缺陞　雖屢經部駁仍奉　特旨允　實於眞重名器之中黑寓鼓舞人才之意仰見　聖主用人不拘成例欽佩莫名查有刑司主稿刑部卽用郎中陶家騶江西進士由光緒五年二月二十九日　欽派吉林刑司主稿四月初十日抵任連閏扣至八年三月初十日三年期滿前由奴才等出具切實考語保俟補缺後　其試俸歴俸嗣部議與新章不符駁令照章給獎復因寗姓琿設官章程未定覆核該處命盜重案需人仍請將誠員留吉曾經　部在案奴才等復經察得該員熟悉刑名通達政體志識堅定操守產潔自任滿留吉以來辦理刑名重案益矢愼勤始終一轍復經奴才銘安派辮邊防文案訪員於訪務一切事宜均能盡心籌策悉合機宜奴才等復督飭該員協同地方文武迭獲著名互盜多名訊明正法地方賴以安　實属異常著績爲部曹中不可多得之員自應據寔保奏合無仰懇　天居俯准該員陶家騶俟補缺截取後以應陞之缺升用出自　聖主逾格鴻慈再該員係進士出身現巳食俸多年與捐班未食俸者不同抑或仍照原保俟補缺後免其試俸歴俸以示鼓勵奴才銘安交卸在卽該員因寗姓　設官章程未定差竣須延時日如蒙　特恩允准俾該員益加繁勉殫竭血誠奴才玉亮亦深資指臂之助寔於地方大有裨益奴才等爲鼓勵人才起見爲此專摺具陳是否有當伏乞　皇太后　皇上聖鑒示遵謹　奏軍機大臣奉　旨吏部議奏欽此 
 
