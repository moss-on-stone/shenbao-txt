# 1918 - 89 - 4916212

 

Page 1

 
 
   
 
 

Page 2

 
 
時評 
[取粤] （冷） 
　　總觀近日各種消息則取粤之議勢在必行非有所利於粤也蓋欲剷除反對者之根據地而使恢復舊國會之說自行消滅也故今日取粤之意與取岳取湘不同也 
　　蓋政府云未嘗不願和我亦信其未嘗不願和也但和不願有條件所謂條件者即恢復舊國會也恢復舊國之說粤中之軍政府爲主張之中堅故欲取粤以完全消滅之也總之今之政府與舊國會不能兩立夫以根本言誠哉不能兩立也 
專電 
　　北京電段於軍事雖積極進行而和議仍不完全抛棄現已密派某某赴滬與南方要人作具體之接洽（六日下午八鐘） 
　　北京電東海約段梁及段芝貴在宅開重要談話段亦主時局應早收拾並辯明非絕對主戰但爲便利統一並使南方承認臨參新法計須奪取廣州方可息戰至對川問題因滇軍東來不能不急加制止但政府只助劉存厚以軍火令其自行作戰東海對段方針未表示贊否僅云外交緊急殊以窮兵爲非宜 
　　（六日下午八鐘） 
　　天津電梁士詒今日回津對人言政府現亦覺悟非整理軍隊容納衆流不足以挽人心 
　　（六日下午一鐘） 
　　北京電政府决先以第二路張懷芝軍及陳光遠李厚基軍隊進逼廣東并飭海軍總司令藍建樞向閩南掩護李軍惟對南接洽仍在進行王鐵珊等南下即負有接洽任務（六日下午三鐘） 
　　北京電梁士詒赴津與徐樹錚等接洽梁意先疏通主戰派再言調和（六日下午三鐘） 
　　北京電某方面主張將非常國會議員通緝恢復舊國會議巳無望（六日下午四鐘） 
　　北京電段電令藍總司令迅派得力軍艦二艘赴閩南一帶擔任海防萬勿遲延（六日下午八鐘） 
　　北京電曹錕請開復王汝賢范國璋原官政府將允（六日下午四鐘） 
　　北京電曹錕請復王范原官部議應從衆議（六日下午八鐘） 
　　北京電莫擎宇到京段昨晚接見對於恢復潮汕有所討論 
　　（六日下午八鐘） 
　　北京電張敬堯就湘督任後仍三路包圍平湘（六日下午三鐘） 
　　北京電龍薦張開儒督桂馮相榮爲桂省長（六日下午四鐘） 
　　北京電中日交涉之說即爲對俄事一致行動之件（六日下午三鐘） 
　　北京電政府外交方針一對俄無論其國體如何决取旁觀態度苟擾及東省則與日本一致提防二對德奥俘虜東下决取嚴厲主義三出兵歐洲與美一致行動（六日下午三鐘） 
　　天津電京中一部分人又傳復辟說徐東海昨語某要人云北方現在絕無此事彼可保證 
　　（六日下午一鐘） 
　　天津電倪嗣冲今日到津與某督密談甚久（六日下午一鐘） 
　　武昌電曹錕原定昨日往湘因事不果（五日下午七鐘） 
　　武昌電馮玉祥軍六日開往公石已派固陵輪船往運 
　　（五日下午七鐘） 
外電 
　　海參崴電此間協約國軍艦司令因日僑四名遇害市長向衆宣言無力遏制騷亂故均於今晨派兵登陸此爲保護公安之暫時計畫居民之　恐因以大減（五日）上海泰晤士報 
　　東京電霍爾瓦特中將與美國鐵路委員訂定合同以中東鐵路交由美國鐵路委員管理（四日） 
　　北京電茲向消息靈通之界探問東京所傳中東鐵路歸美國鐵路委員管理一事據稱目下毫無所聞（五日）以上路透電 
　　北京電哈爾濱來電云海參崴地方因暴徒白晝襲日本石堂商會戕害日人三名市内秩序全廢已陷於無警察之狀態故加藤第三戰隊司令官已於五日上午派陸戰隊六百名上岸佔據兵營當市内警備之任務英美兩國軍艦亦繼之派陸戰隊上岸佔領碼頭（六日） 
　　北京電昨日參陸辦公所發密電致曹錕令其迅速率兵進長沙蓋將驅逐在湖南之桂湘聯合軍以便積極進行攻粤之舉也（六日） 
　　北京電梁士詒於今日上午八時三十分赴天津擬於十日再行進京（六日） 
　　北京電馮總統聘梁士詒王克敏爲總統府財政顧問梁王業已允諾（六日） 
　　北京電廣東領事團對於廣東軍政府一再抗議扣押鹽稅肆意挪用之妄然該軍政府置之不理故由領事團復問其國公使團申明一切情形請向北京政府提出抗議云（六日） 
　　北京電梁士詒關於南北妥協猶未發表具體的意見僅向段總理及其他有力者謂按以現時形勢未便速事交涉惟將來妥協須要保持南方體面且登用南方人材爲根本條件以謀進行而已（六日） 
　　漢口電曹錕爲招撫湘省敗兵起見特派前湘軍旅團長朱澤黄至長沙辦理招撫事宜現巳招集携帶武器之敗兵約一師團之譜（六日） 
　　漢口電曹錕因宜昌瀕危再命馮玉祥援救宜昌馮拒之云若欲與南軍交戰則不能奉命（六日） 
　　漢口電第七戰隊司令官山岡少將定於明晨（六日）乘軍艦嵯峨啟程巡視岳州沙市宜昌及長沙（五日） 
　　漢口電長沙岳州間北軍所獲戰利品計有十八生的重砲兩尊野戰砲十五尊山 
 
 
 

Page 3

 
 
砲十七尊機關鎗二十一枝來福鎗三千枝砲彈八百發鎗彈三十七萬發馬具天幕三千餘件其中之一部巳運到漢口　　（五日） 
　　東京電第六次中日鐵路連絡會議已於昨日開會擬繼續開會一星期巳舉木下運輸局長爲議長（六日） 
　　東京電台灣銀行内定將現在資本金二千萬元增加爲三千萬元（六日） 
　　東京電今日時事新報對於段祺瑞於長沙克復之後仍不謀平和解决之策頗現失望之意　謂繼續討伐南方即所以使内亂延長不已希望中國速恢復安寗秩序以處理對外時局者不能贊成如此之方針云云（六日） 
　　東京電衆議院各派交涉會决議派遣視　員十八名赴西伯利亞滿蒙南洋方面（六日） 
　　東京電今日東京日日新聞之社論題曰（國民間之理解）大致謂自從歐戰以來中日兩國國民似已覺悟苟不互相提携則難維持東洋之安寗故近時兩國觀光團之往來頻繁不絕甚爲可喜又云吾人一面覺中日兩國國民的提携之緊要一面希望賴兩國觀光国團之交歡而爲國民的理解之實現中日之提携實出天理之自然兩國國民宜爲圖東洋之平和與繁榮起見而互相握手也云云（六日） 
　　以上東方通信社電 
戰電 
　　倫敦電今晚海格將軍報稱今晨敵軍猛轟後沿松末河至亞佛河之全陣線進攻甚烈在英軍陣線之中央與右翼者均遭挫衂惟在左翼者曾迫令英軍於哈美爾附近稍退該處戰事仍在進行今日下午敵軍在亞爾貝爾西面進攻完全敗退英飛機雖遭惡劣之天時仍作戰數次共擊落敵飛機十二架英飛機失蹤者五架（四日） 
倫敦電今日據海格將軍報稱昨日下午與晚間吕塞河與松末河間戰事甚烈敵軍大舉猛撲數次均受創而退英軍被逼稍退至維萊爾村東堅守陣地松末河北面敵砲隊夜在布克柯瓦與斯加泊河流域轟擊頗厲英軍曾與敵兵大隊戰於亞爾貝爾附近（五日） 
　　巴黎電今晚公報云今晨芒第第愛北面大戰復作勢甚猛烈今進行未已敵軍在由格里凡斯萊村至亞米安通羅瓦伊路北面廣十五基路邁當之陣線不恤犧牲圖破法軍陣線法軍迄今巳發見敵兵十一師法軍奮力抵禦敵軍之衝擊法砲隊斃敵甚衆敵軍進退者十次死傷不計其數得地數百碼並佔據美伊萊納伐爾與摩里塞爾二村法軍現堅守村旁高地德軍攻擊格里凡斯萊村非常悍猛但皆爲法軍擊散未能逞志法軍繼在該地點回攻得有進步芒第第愛與拉細尼間砲隊甚爲活動（四日） 
　　巴黎電今日下午公報云芒第第愛境夜間砲戰甚烈法軍擊破萊姆西北及末斯河左岸數地點之敵戰壕俘敵三十人獲機關鎗兩架敵軍在萊姆東面亞伏柯爾叢林聖狄愛北面進攻均未得利（四日） 
　　倫敦電德國公報云松末河南面戰事復大爲活動今日侵晨與下午敵軍猛轟後急襲四次圖復摩勒宇伊西南之高地均遭失敗受損頗重今晚公報云德軍復在松末河南獲勝德軍砲轟萊姆以報法軍轟擊拉盎之役（四日） 
　　倫敦電公報局宣稱松末河北面戰局未變松末河南之敵軍於今日侵晟攻擊英法軍在英軍陣線哈美爾村與凡勒叢林方面得有進步在他處者均大受懲創戰事進行未已敵軍進攻英軍右翼之法軍在吕塞河與亞佛河間之角隅得地 
（四日） 
　　倫敦電法境美軍中之路透訪員電稱美軍現扼守凡爾登南面末斯河高地昨日敵軍曾猛轟出襲之（五日） 
　　倫敦電新大戰是否爲繼起之眞正大攻勢抑如德軍於凡爾登進攻失敗後數星期内所施之連環打擊今尙未明萊姆境雙方互襲甚勤該地或將發生重要事變法國半官公報謂亞米安境英法軍前之敵軍現受遏制不能發展包圍之計畫法國後備軍出現後已生效力（五日） 
　　倫敦電英軍大本營路透訪員電稱大雨未止地土鬆濕戰地彈穴積水爲滿敵軍進攻甚形困苦協約軍之交通則未受碍敵軍現以煤氣砲彈猛轟亞美蒂愛爾（四日） 
　　倫敦電泰晤士報請芬蘭白旗軍由台末福爾進攻使德軍在北氷洋得一開放之口岸與海軍根據地此舉足以更變德國海軍全局協約國今急宜維持末滿鐵路之交通（四日） 
　　瑞典京城電聞德兵四萬人携砲三百尊機關鎗二千架及武裝汽車等已在芬蘭漢哥地方登岸（四日） 
　　倫敦電德國公報云德國與芬蘭政府商定派兵在芬蘭登陸（四日） 
　　俄京電德國已占據芬蘭愛克拉斯擊沉港内俄船三艘芬蘭俄艦隊處境頗危（四日０ 
　　俄京電德國運兵船旣抵漢哥（自俄京沿芬蘭灣北濱通行之鐵路盡端）時俄國波羅的海艦隊司令派員謁見德艦司令詢問來意並抗議違背白里斯特里土夫斯克和約蓋約中擔保俄艦隊之安全也俄艦艦長數人自沉其艦以免爲德人占有中有潛艇四艘德軍旣抵漢哥泊於希爾新福之俄艦隊計戰艦兩艘驅逐艦一隧潛艇五艘運船多艘因以陷於危填蓋無觸氷船不能馳至克朗斯太也（四日） 
　　莫斯科電亞米尼亞人已克復歐士魯姆要鎭（四日） 
要聞一 
[西報之平江兵事慘聞]  
　　字林報載平江基督敎循道會敎士譬洛氏於三月二十三日致長沙敎士華倫氏一函詳述北軍在平江搶刦情形字林報大字標題一曰平江慘刦再曰湘境北軍之醜行三曰野獸害民茲譯原函如下華倫君鑒此函今日付　君若得之當可知此間事變之梗槪數日來余無機會可執管作　自朝至暮無一刻不以救人生命　事惟余等自己之生命能否保全且不自知余目不交踕兩夜於茲當此時日縱能作函亦未能送至郵局即能送去而郵局亦未必能寄出也今余姑述近事告君至於途中能否不被人扣留亦惟聽之而已二十日清晨南軍大隊退去聞是日略有商舖被搶情事雖說是南軍所爲其實是獄囚縱火破獄乘亂行刧是晚六時南軍某司令率兵一營自北抵此余偕紳士數人往謁之渠允維持地方秩序至天明爲止並指行刧被戮者之屍以示其不擾民之意迨至翌晨渠已早去而商舖復有數家被搶二十一日午前街道寂然前所未有縣知事於獄焚後業已他遁無人問事商舖悉閉路無行人北軍自何處來何時可到無人知之據郵差言北軍巳經過平江北面九十里之漳樹街舉動尙佳購物輒付其值衆聞之頗慰以爲救護避難者之事宜如非必要儘可取銷乃未及數小時最大變遷倐爾降臨生命財產無處不危午後一時兵士入鎭沿北街行聽視之恍若南軍細察之始知爲北兵到後不足一小時鎗聲四作北兵四處撞開門戸掠搶財物稍加抵拒輙受其苦余出門赴難民收容所但爲兵士所阻求見司令旣不可得欲至敎堂又屬不能余等候多時堅欲回去乃赴醫院附近之難民收容所賀維特君曾在該所旋因其懷橋（譯音）住宅與學校皆被搶刦卽馳回省視故當余到時彼已返懷橋矣余留此約一小時不許搶兵入内但見四周掠刧惨狀爲之心傷余注視醫院等房屋目不敢瞬乃北兵撞擊後門强欲入内正當危急之際幸見一團副（劉姓）經過當即懇其保護於是此收容所得以無恙忽醫院之華醫坌息而至謂西面之收容所將罹刦禍挽余速往援救余即　團副馳往驅散搶兵團副告余謂收容所當得保護並示余團司令部所在旋即辭去逾數分鐘格羅斯維諾醫士自醫院來謂郁威特夫人戒指手表被兵搶去初同巷某婦因其夫被搶兵鎗擊特泣懇郁夫人前往醫治不意出門不數武遇搶兵三人以鎗刺向其胸相距不盈寸强捋其指戒並欲奪其手表但不能捋取之搶兵乃逼令郁夫人自行解下否則截斷其腕以取之郁夫人遂解表與之迅速回家雖未受傷然已吃驚不淺余聞言立赴團司令部覓見團副强之同往余等住宅到時余等住宅尙未被搶但對門人家正在被搶之中團副旣至搶刦遂止團副以爲最上之策乃派兵保護余等住宅及醫院與收容所其言未畢天主敎任神甫奔來謂穆神甫（西班牙人）被兵開鎗擊倒任穆二神甫同赴某處收容所途中一兵詢以何往神甫具告之且示以名片方欲前進又被阻留鎗聲三響穆神甫遂受傷鎗彈穿過其腹從右邊臂上穿至左邊覓輿不得由人肩負而行團副派兵護送又派兵保護余等醫院住宅及懷橋（按據二十五日消息穆神甫傷勢極險今漸有起色）苟無劉團副之助力恐余等生命財產皆不可保矣當搶刦初起時余即請見司令至此始蒙接見某營長導余入見第七師第二十七團李團長余卽報告前情請其速加保護李團長滿口應允但最後囑余往見第七師第一團陳團長因余等住處適在第一團管轄境内之故余晤陳團長始知保護余等之劉團副卽其副官也是　目不交睫衣不解帶西街起火初頗驚惶後竟無事然各店舖無一不被搗毁搶刦一空居家亦然二十二日搶刦尤甚莫可形容余往視任神甫方交談時搶兵撞門而入任欲與之抵抗余知此非善策徒足僨事乃曳之往見李團長請爲保護李允之謂即派兵保衛天主敎與耶穌敎兩敎堂以免暴兵闖入余即奔回余之敎堂等候衛兵詎望眼欲穿終不見其來余立於門口歷一二小時以阻搶兵之入嗣因饑腸雷鳴回家覓食乃留傳道華人鮑君及敎堂司事留堂等候但余甫至家而鮑君已馳至謂搶兵已强入敎堂行刦幸敎堂並未受重大損傷不過鮑君與司事被搶兵逐出耳余聞另有一團長張姓權力較大已至平江余即往見之其人才幹較優聞外人被傷消息爲之駭然當即派衛兵隨余赴敎堂並另派兵保護天主敎堂未幾有鄂人賴營長者來見渠負保衛余等產業之責任此殆余往見張團長之結果也夜間又有一處起火恐慌愈大但余卒酣睡數小時今日掠搶繼作終日不息懷橋衛兵今晨撤去聞第二十七團已開赴五里壩 
午前十時平江前知事趙君與紳士數人集議於商會余亦在場共商聯絡軍官以恢復秩序之策時有高級軍官兩員抵此余等遂往謁之陳說保全倉庫收容所及外人產業等事之辦法彼等唯唯稱是連聲應允但遲兩小時余到家並未見衛兵之蹤跡也其時軍隊續至以學校爲住處賀維特君之學校及其器具全被毁搶無遺此項新兵屬第十一師師長尙未到此余又往見田司令田之參謀長派員隨余往懷橋調查賀維特君亦先至懷橋察視其學校被佔情形但兵士以鎗對之乃廢然而返余與委員此行亦無善果兵士不容余等入内委員告余謂明日當使之移駐他處委員雖有此言然果能見諸實行否耶即使明日果將軍隊移駐他處學校内尙有一物存留否耶雖然余等得保全生命已將感謝上帝不遑矣兵士暴行慘無人道種種景象非筆墨所能形容見之令人心碎余等惟有祈禱上帝哀此小民勿使禍亂再作更勿使長沙亦演此慘劇而巳兵士之最殘暴者爲第一批抵此之軍隊卽第七師第二十七團是已賀維特君之僕人由懷橋來報事變中途失蹤不知何往後從街中拾得一字條係此僕從樓上擲落街中者請余速往某舖救其生命余即至其地但不見其人詢諸當道亦不得要領大約此僕係被兵士拘去勒令當苦力耳上帝臨近余等之旁保衛余等余等賴之得免於難虔求上帝早止暴亂之災更願君等在長沙不受此間慘禍請轉致福列明君告以平江巳被搶矣又二十四日午後一函云賀維特君之僕今巳歸來渠被兵士拘留迫令挑擔先被拘於一樓渠從高擲下字條請余往救後爲查覺致遭毆擊並被曳往後屋當余往覓時渠當在後屋也今晨天未明時渠乘看者熟睡之際升屋脫逃由鄰牆墜下轉至敎堂余已遣之回家今余等所躊躇爲難者即山間避難婦孺之救護法彼等山居無食殆巳半死但非至秩序恢復時余等實無法可想苟無衛兵隨行余等不能招之使回然事勢擾亂余等即能招之使回安能保不轉陷之於危地耶 
　　字林報三十日長沙通訊云此間頗平靖指揮各事者爲吳將軍良民因涉嫌疑致被拘去者常有其人但就記者所聞大半業已開釋官場出示招買鎗械繳鎗一枝或子彈百粒給洋十元限於三日之内在某處繳出逾期查見軍火即作犯罪論嚴懲不貸夜間各城門皆一律鎖閉上星期日當地匪徒肆刦民間受害之重非記者始料所及許多店舖被匪由後門衝入行刦次晨行於街中者見店舖大門被毁者寥寥無幾實則各舖之被搶刦一空者爲數不少也今民心漸安二十六日平江消息報告附近各處被搶情形雖有司令四人駐於平江然不能止之也據云街中未被搶者僅一郵局該局由一供事主持膽識兼優佈置一切得免被刦有醫院一所外人住宅三所距街稍遠皆未被搶但天主敎堂與循道會敎堂皆被毁山間避難之婦孺數百今漸歸去山中旣乏食物又逢陰雨受苦不堪今雖復返然無家可歸惟住於紳士及敎會所開辦之收容所耳民家仍爲兵士佔居云頃聞陸榮廷之子携砲與彈藥若干分附小輪六艘今巳安抵衡州 
[關於時局之面面觀]  
　　和平益難希望自長沙克復之後時局問題沉悶至於三日巳漸露和平難望之機茲得其情形如下（一）中央方面自段芝泉出山以後馮總統對於時局問題巳絕不道及一字而段總理則謂西南不言和則和之一字决不能出自中央之口故對湘對粤對川對宜昌均取積極進兵辦法（二）西南方面亦毫無降服之意湘省雖已失利然於閩粤宜昌方面業有積極之進行事實昭彰母容深諱（三）調人方面據公府某當局言岑西林譚組菴熊秉三諸名流近因時局問題南北巳各趨極端均喪氣至極决不肯輕出一言以自取戾就以上三方面之近情測度和平之機似巳絕望矣 
　　將有大批封賞此次攻克長岳兩役直接參預戰事各軍爲第三師全師直隸第一二三四混成旅第七師之補充旅湖北第三混成旅第二十師之三十九旅及海軍第二艦隊之楚觀楚謙楚泰江貞江鯤江利江犀江元拱辰永安建中各艦早已命令飭查出力官兵呈奬三日曹仲珊宣撫使即有電覆將第三師長曁一二三四混成旅旅長團長海軍各艦長分别叙功請奬計得授勳位者十二人晉中少將者四十餘員叙嘉禾文虎章百餘人首功以第三師長吳佩孚爲最云 
　　大舉圖粤之計畫政府因徐樹錚李厚基之請擬令第二路軍隊大舉圖粤茲據新聞編譯社消息謂某方面所傳條陳攻粤計畫第一須將各路軍隊行行調撥齊集大庾嶺第二可將第二路二十三團調回原駐地點第三將各路軍隊分送策應聞政府擬卽採用至政府電囑江蘇李督軍轉告贛督後已得蘇督之覆電云艶電祗悉推心置腹開誠布公日月照臨捐糜何恤岳長旣下湘可無憂區區之愚亦慮西南披猖驟　就範收服東粤仍必以兵茲承訓示深佩藎盡側聞龍使在粤雖復羽毛未豐粤人固巳喪膽且有多數部分傾向中央待時而發我若出師閩贛兩路夾擊一鼓可平粤平則嬴弱之桂可不戰而服也粤桂來歸於以實行統一促進和平反手間耳謹卽遵諭轉知陳督純在贛較久攻粤計畫粗能識途亦略貢所知囑其預爲研究以便籌商時有所參考純違侍左右倐忽經年尤悔交叢新知日錮竊願仰承訓誨俾有遵循是疑於日内遣本署參謀長何恩溥入都恭謁慈顏請示一切關於自贛入粤當條舉所知附逹清聽云云又聞政府以曩日雖有克復岳州長沙後議和之宣言惟近日滇黔軍隊旣有進犯鄂西計劃而據謙報陸榮廷軍更有攻龍巡閱使之舉南方似無議和之誠意故近日軍界要人疊在參陸辦公處會議討論維持鄂西川東及全粤計劃探其結果確係觀審川粤形勢再定進行辦法倘敵軍進犯宜施即可乘勢以奉軍入川龍軍攻桂魯軍由湘攻粤 
　　施宜方面之警信滇軍東下鄂西形勢乃爲今日可注意之點聞政府續得密報滇軍將由虁萬猛攻宜昌戰事必在旦夕云云因是參陸辦公處三日又開緊急會議爲長時間之討論散會後即分電吳光新及開往前方之奉軍密示攻守機宜至關於鄂西方面防務情形吳光新王鄂督亦連有電來京報告吳電云大總統總理鈞鑒艶電敬悉當即遵論辦理即於三十一日督率衛隊前往矣頃據密探確報川滇黔聯合軍顧品珍之先鋒隊巳抵巴東等處確與黎天才合計攻宜鄂西異常危險新因岳湘次第克復戰事稍鬆業電李炳之所部軍隊迅速開回以固宜防并電請曹宣撫使及王督軍即日撥隊赴鄂西一帶除奉曹王二公復電照准外務懇電飭奉軍兼程并進以厚兵力俾敵無隙可乘藉免侵犯之虞臨電迫切伏乞迅錫示復云云吳光新冬印王電云大總統國務總理參陸處鈞鑒鈞電奉悉所議籌防鄂西計劃誠爲扼要之圖遵即通飭前敵各師旅等查照進行現在吳師旅隊伍已由房縣進攻二十七日克復遠安二十九日克復當陽擬即乘勝規復巴秭再向施南進剿以收一鼓盪平之效是否有當伏乞迅示遵行王占元叩東印三日王督又有電致軍部謂宜昌危迫無隊增援已電朱旅長飭傳知所部如能固守宜昌當賞洋一萬元云云則宜城吃緊情形自可想見惟吳光新巳於東日率同全師馳回宜昌奉軍籌備赴鄂兩旅日内亦有將開拔之說並有徐樹錚氏親自督隊前往戰線消息均未知確否也 
　　西南方面之進行長沙克復後西南各省之熊度如何極爲留心時局者所注意頃據某交通機關所得香港電訊謂陸榮廷等接得北軍攻克長沙電訊後此即召集西南聯合會之各省代表磋商此後西南各省對於時局問題之計劃曾决定辦法數條（一）現在北軍旣已全力注重湖南則西南各省對於湖南暫取守勢并速飭譚浩明將湘桂兩軍集齊衡山並另派桂軍由廣西入駐永州以爲犄角之勢（二）以滇黔川三省之軍力注攻鄂省宜昌即以唐繼堯爲攻宜總司令顧品珍爲攻宜副司令（三）以粤桂兩省之全力進攻龍濟光攻龍總司令即由陸榮廷親自擔任另由李烈鈞率一部分軍隊由潮州進逼福建詔安以免閩督李培之有分兵援龍之舉此等計劃决定後曾通電西南各省軍民長官曁廣東全體非常議員矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[兩日之國務院消息]  
　　四日提出之各案 
　　張靳請假事漸平 
　　三日段總理因無國務會議故未到院代理方秘書長於上午九時到院旋即赴段總理宅面商要公十一時回院後將四日國務會議之議案核定即會同張帮辦伯英核閱各項文電並協定每日携命令赴公府蓋印等事此後暫由張帮辦擔任 
　　四日星期四爲國務例會段總理於先一日囑方　　立之秘書長代發議事日程其中稍重大之案件（一）爲續議奬勵先復長沙岳州得力軍官案（二）爲續議援助宜昌計劃（三）爲派兵援粤辦法（四）爲某項重要外交問題（五）爲任命官吏案此外尙有法國胡公使來電一件聞因事關外交秘密並未列入日程陸子欣總長定於四日臨時提出報告并須討論辦法又一消息云四日之國務會議除緊要外交軍事議案仍列臨時動議項下外僅有海軍部提案一件財政部議案四五件司法部議案兩件其財部最要者爲接濟川邊餉械及海軍部特别經費問題至關於司法之案前因江總長辭職而延擱者今司法方面迭次催議故定於四日開議但條文瑣屑旦又極長一次决難全體通過也 
參陸辦公處處長靳翼青國務院秘書長張遠伯此次請假原因係受某君密函之刺激茲據政府某當局云某君前次致段總理之密函大意謂某某遠離左右翼青遠伯均圓滑異常對於我公行爲未必肯加匡正方君立之共事多年相信其性情耿直謀略亦不在翼青遠伯之下務望羅致左右藉資臂助云云故張靳聞之因有請假之事也又一消息云張遠伯此次與靳翼青同時請假靳旣已銷假視事張是否到院亦爲留心時事者所注意茲聞靳張兩君此次偶受某要人之刺激相繼請假在段總理之意以彼出山未久極不欲内部先自破裂一面對於某方面極力敷衍一面對於靳張兩君處亦極力挽勸故靳有三日銷假視事之結果並聞靳氏銷假之後對於張遠伯方面極力勸說聞張意已漸活動不過因秘書長代理有人張正欲藉此休息故銷假之期或不若靳君之迅速也又聞靳自言外間所傳余爲意見而請假殊非事實蓋此次請假以三日前因宴請日友飲酒過量微有不豫故爾云云蓋其言不得不然也 
[梁士詒之最近消息]  
　　梁士詒來京後行動言論各報多所記載其對於時局主張正在與各方面接洽之中故尙未有具體的發表惟聞二日全體閣員於其寓所公宴梁氏席間曾主張容納罪流汲引新進速籌國民生計云云梁氏連日於各方面酬酢亦極忙碌二日曾訪外交團三日午後日使又約晤談晚間則赴馮總統招宴並聞駐京各國公使亦將次第邀宴三日已約定者爲五日比使午宴英使晚宴十五日唐氏於東鐵匠胡同晤談二小時據中華通信社報告梁氏與王氏晤談時否認主張用舊法召新國會曁主張恢復舊國會諸說 
三日晚七時馮總統在府設筵爲梁燕蓀洗塵並邀曹潤田葉譽虎王叔魯馮幼偉諸要人作陪席間討論維持財政問題談話最多惟詳情未能探悉據府中消息馮總統以梁燕蓀一時不肯入閣特擬派梁暫任財政顧問俾可施其手段乃梁返津之意甚堅究不知肯承認否也 
[北京政客來往記]  
　　徐樹錚來京徐樹錚突於三日上午八時偕曾毓雋乘專車由津來京即在車站以電話通知合肥隨換乘摩托車逕赴府學胡同與段密談良久下午復赴五條胡同拜會徐東海聞徐之此來一說謂出於自動不日對於内閣中陸内兩部首長問題將有透澈之主張一說則謂係由合肥電招表面上雖爲鄂西助戰實則因徐與張靳不睦故特召之來京面爲慰諭云云綜上觀之可知其影響必甚重大也張志潭辭職内幕現勿庸再贅張辭職最近之動機實由日前赴津與徐樹錚晤談時徐當面力數其過張亦反唇相稽由是雙方决裂此張所以不得不去之原因刻聞張巳表示絕對不再回院之意段總理擬即以方樞正式充任故段欲與徐樹錚一商其事云 
　　楊杏城來京楊杏城有北來消息後一般留心時局者視之雖不如梁燕孫重要然亦極爲注意茲得某方面消息云楊氏准於四日到京係爲伊姪完婚而來（楊氏胞姪與項城女公子結婚）又一消息楊杏城巳於四月一日乘新銘輪船自滬抵津有人在津會晤楊君據云今此北上與政局並無若何關聯係專爲其姪婚事在即爲之主婚並擬四日來京云又據某當道云楊君現下仍在天津辦理某項實業確無與聞政事之意惟閣員中希望楊君來京者頗不乏人故有日内楊君到京之說也 
　　朱啟鈐來京前内務部總長朱桂辛久已寂然無聞此次國務院特聘爲高等顧問巳囑梁燕蓀代爲邀致聞朱巳允即來京惟外間傳朱業巳來京則不確也 
　　徐世昌出京徐世昌氏自去秋入京在都已八閱月至於近日頗聞有出京之說聞徐氏出京之故係以清明時節赴衛輝原籍掃墓至其行期或謂陰曆二月二十八日或謂近巳改爲陰曆三月初二日徐欲避去政潮之激盪故藉掃墓以出京是否如此尙待再探 
　　夏詒霆出京駐巴西公使夏詒霆已於前日出京就赴任之途其同行者有法文秘書吳覲訓法文參贊吳錫嘏二人 
[李督答覆無錫駐兵問題]  
　　蘇李督調兵無錫一事某方面疑其别有用心大爲憤激曾電政府請飭令撤回政府得電後即由參陸部發電問李聞李督於冬（二日）日有電答覆其大意云蘇省軍隊調防係因冬防巳過藉以收束訓練兼之原訂邊界區限不清故乘收束之際改畫區域所調不止無錫一處其關於無錫者因楊師長春普迭次面請以江陰駐兵兩團不甚相宜無錫絲市將届正資保衛故調一團分駐無錫計兩營由江陰調往並非由鎭江向南增兵一營由鎭江以南防地乘搭火車赴錫曾經電部有案並非秘密輸送該師向無炸藥尤無能用炸藥之人（中略）此次軍隊調防乃内部小有變易仰承清誨敬當懷遵尙乞主持弭止謠言蘇省幸甚大局幸甚云云 
[西南最近决心之表示]  
　　自聯軍退出長沙後西南大勢爲之稍變陸巡閱使榮廷爲西南中堅人物故其最近對於時局之意見極爲一般人所欲聞頃陸使師次貴縣特派其親信之某參議來粤兼以親筆手函囑某參議交莫代督函中大意以我軍雖退出長沙堅守湘南伹湘南形勢險要而我軍兵力又充北軍斷不能再越雷池一步我輩以護法爲本旨切宜始終一致貫澈初衷惟有先平龍亂内部鞏固則當整師與北軍决一死戰雖戰至一城一池一將一卒亦所不惜我輩惟知護法不知其他云云陸使近來對於時局頗不見其有何表示今以此函觀之則其對於時局之决心昭然若揭矣 
　　湘粤桂聯軍邇因戰略關係特於宥日暫行退出長沙由總司令譚浩明將聯軍本部移駐衡陽再將原定防線重行規劃大致均經妥定係以衡山要隘定爲聯軍第一防線以賁克昭馬濟賓華束程潛趙恒愓等部扼守株州方面定爲聯軍第二防線以陸裕光韋榮昌等部扼守湘南方面定爲聯軍第三防線以劉建藩林修梅等部扼守湘西方面定爲聯軍第四防線以宋鶴庚周偉等部扼守昨已將一切情形電致莫督知照矣 
　　唐督軍來電云天不厭禍戰事復開艱險甫平而禍端又發自應調兵赴援前經計畫出師援鄂其出鄂之師已委黄復生葉荃王文華顧品珍等爲第一第二第三第四路總司令茲又委石青陽爲援陜第一路總司令并令整飭所部尅期出師特電奉聞請爲查照唐繼堯皓印 
劉督軍來電云成密月頌兩公前電奉悉敵以傾國之兵攻岳勢懸衆寡致失此名城以戰略關係比較暫取守勢望兩公激勵將士重張旗鼓期殲敵軍張我士氣滇川黔聯軍前因劉氏尙踞成都所部反側尙待廓清以致未能早日東出實深内疚現已編成五路一路援陜四路援岳旬内陸續集中即日出發以壯軍威面資策應並聞劉顯世宥 
　　譚浩明來電云萬急各省督軍省長各都統各護軍使各總司令廣州孫中山伍秩庸唐少川吳濂伯王儒堂先生海軍林總司令南寗行營陸巡閱使各省省議會各國會議員鈞鑒天禍中國梟雄黠桀者咸以壞法亂紀爲雄民意淪亡國本搖動勸阻挽救之法旣窮西南仗義所以屢勝輙止無非促進和平初無非分之要求焉有權利之攘奪迭電宣言唇魚舌敝此海内人士所共見亦北軍明逹將領之所深表同情者也乃少數軍人刦持中央政府方以意氣用事藉名報復意在弄兵高唱北洋主義以號召其軍人數月之内甲退而乙來丙退而丁來甚至戊與乙俱來極其以國殉身之所至兵力旣盡借欵亦窮亦不難爲吳三桂之乞師爲埃及之予人以監督財政殆可斷言中央前致岑西林電竟有明知以國家爲孤注玉石俱焚同歸於盡其奈之何乎等語其用心亦旣可見矣茲者内憂外患紛至沓來叛督稱兵於北京强敵侵權於魯省俄德媾和已成事實外蒙吉黑等處俄黨德俘日形壓迫甘新同部又爲土匪煽誘國勢岌岌不可終日而彼輩則約法可以不顧外患可以不防亡國可以不恤個人之權位意氣不可不爭是義軍愈進一步則亡國之期愈近一日從此而永作陸沉護法義師固爲萬世罪人我黄帝子孫則何辜面堪此浩明徬徨中夜莫知適從再四思維與其進而促成亡國不若退而留一線之生機俾持報仇雪恥之說者有以饜其心持恢復北洋名譽之說者有以塞其口持不至長沙不止之說者亦有以償其欲而我輩始終希望和平之心亦可大白於天下爰率各軍安全退却讓出長沙以待依法解决主戰派果非有心亡國亦可稍紓其忿念而容納護法之言於以安輯軍民同心禦侮則轉危爲安庶幾其有希微之望乎苟非然者必欲仇視義師滅絕法紀而不稍悔禍以實行其武力統治之謀則義師具存義憒如是浩明亦何敢再望和平自誤誤國自此而一發不可復收或更促彼輩以步吳三桂埃及之後塵固非國民所以堪亦非浩明等敢承其咎者牟嗚呼求奠此邦不惜再三讓步最後宣言血枯涙盡邦人諸友式共聞之浩明有 
　　非常國會吳王兩議長通電略云民國不造禍變相尋始於毁法卒於亂而不可止推原禍始皆段祺瑞武力統治主義階之厲也護法靖國南軍迫於救國之大義周旋於防衛之戰爭者經年屢月於茲方幸調和有人依法律爲解决消弭内競一致禦侮此其時矣乃約法旣毁國會未復所謂民國久已名存而實亡岳州之戰張曹之輩衝錄陷陣屢仆屢起卒乃陷我名城夷爲焦土試問其所以戰之目的果安在爲國家乎安有棄毁其根本大法而能立國者爲總統乎則馮之失其自由固與黄陂同一阨運張作霖徐樹錚之徒方且稱兵犯闕所謂排馮復段免李逐陳諸條欵道路久有傳言行且盡成事實於是馮乃不得不復任段爲總理以求自贖矣然則岳州之戰無他直爲段祺瑞而戰耳爲段祺瑞之武力統治主義而戰已耳馮旅長所謂雖勝猶辱言之可爲寒心今日之域中無南北之界無黨派之爭實以法律統治主義與武力統治主義劃爲鴻溝攸關國家生命危機一髮我宣言護法與力主調和之各省各軍不於此時整軍經武聲罪致討竊恐兇殘所及不特國家被篡抑且人格無存其勢殆非至屠戮西南不止素仰公等義聲仁聞著於中國或則效命疆郊轉戰經年或則忠言讜論力維法紀際此綱紀澌滅萬乞披執堅銳首集軍實重整旗鼓共誓偕亡以紓國難而伸正義同人不敏謹執鞭俟之敢佈腹心佇候明敎國會非常會議吳景濂王正廷叩 
[北軍克復長岳之大保案]  
　　此次北軍攻湘不半月即將岳州長沙先後克復實由第三師長吳佩孚身先士卒所致故參陸辦公處評議功績以吳列首勳而閻相文王承斌蕭耀楠曹瑛張長福張學顏等次之李奎元張敬湯蕭安國吳新田田樹勳劉錫廣等亦均邀上奬此皆主攻之師旅長至團長以下及助攻人員亦按級酬庸所擬叙勳命令已頒到漢口宣撫署計四十餘人尅日發表昨聞曹使以去年岳州失敗王金鏡王汝賢范國璋三師長本難辭咎當經褫職發交軍前委用今茲克復岳長八念兩師在後方協助剿擊黨軍土匪頗稱得力不無微勞足錄特另案請將王汝賢范國璋軍職勳章恢復王金鏡一員因巳離鄂未便列保惟報銷未清之軍費二百餘萬元亦與王督軍會同查明係因倉卒失守兵站册據一併喪失所致並無侵吞情弊亦代爲咨部正式覈銷其押於陸軍審判處内之前第二師三旅旅長王文熙（即王靖安）亦經總執法官殷鴻壽呈請從寛免議以昭平允但聞王文熙與王金鏡尙有糾葛其他失敗之旅團長訏王吞欵者亦衆恐王金鏡終未必能就此安然下去蓋王前在岳州於軍費不免把持向例戰時各旅團之臨時公費甚巨每旅至少月需二萬元多則三萬而開拔之舟車費尙不在内王金鏡於岳防客旅每旅均只給一萬元且聲明不得報銷偵探調查等費用各旅長當時以軍費支絀亦皆安之然偵查不力致南軍以便衣抄入陣後襲擊亦無人查覺此實爲上次失岳之一大原因今者各旅長聞王曾領欵二百餘萬消息無不譁然而王之避離鄂省亦卽爲是如不妥爲調處恐難免不聯名攻訏之也 
[湘南之戰訊]  
　　二十七日北軍佔領長沙後即派第二旅閻相文第五旅張學顏所部分駐附郭各要隘嚴密防守并搜索餘敵至二十九日向南防禦線已展長四十里三十日仍賡續前進二十里迨行抵彌螺嶺據前錄探報南軍約三千人在前方之猿子司（亦名猴子山距湘潭三十五里扼湘南至省門戸）架炮防守云云閻張兩部即就地露營星夜工作分配中左右三路出攻飛電吳佩孚師長加派第三旅蕭耀南之一團續拔策應並派輜重車十五輛運到大宗藥彈糧秣三十一日早三路出動至十一時右翼隊已接近戰火實施攻擊惟該司係湘潭首鎭四圍均有山谷屏障猴子山居中獨高且大南軍於各山脚建築橢圓形之壤壘異常堅固右路進攻四次均未攻破鎗砲對射彈如雨飛戰至下午四時左中兩翼兼程趕到約定三路均用大隊衝鋒一齊猛進立將各小山壕壘擊破南軍咸退入猴子山北軍又奮勇猛撲血戰至燃燈時南軍氣衰力疲棄險而潰紛向湘潭縣城退走北軍遂佔領該司追躡隊巳趨過十五里比晚在十字港露營（距湘潭十里）是役也南軍死傷計逹八九百人北軍死傷僅四十餘人聞此乃克復長沙後進攻湖南之第一次激戰北軍蓋必取得湘潭方能直追衡永也 
　　三十一日第一路施從濱所部之魯軍第一旅由長株車站渡河登陸逕向南路進拔一號可抵猴子司會合直軍攻取湘潭聞吳師長與張懷芝司令電約俟收復湘潭後以直軍就地防守藉資休息以魯軍向南進攻俾均勞逸故連日施部後隊由萍株路運送到長倍形忙碌 
吳師長據前線探險員飛報湘桂兩軍内訌愈烈岳州敗後桂軍完全退入湘南如湘陰平江之敗皆係湘軍故湘軍程趙劉林等部損失甚重不能成軍譚浩明巳退入零陵守衡山者爲陸裕光所部其主力尙在賀家山該山扼衡永最險要之出路去年第八師與湘軍會攻戰四十七天相持未下現桂軍正收拾殘部連日鐵路上（即粤漢路）長粤段運去傷兵與運來軍器晝夜不絕云云張敬堯據情後分電參陸處曹宣撫轉催第二路迅速乘虚進攻矣 
[馮玉祥熊度之一變]  
　　馮玉祥駐軍武穴宣言中立鄂皖黨人則皆欲藉其力以資利用無如馮氏熊度總在若離若合之問鄂黨人首領某乃詐稱與馮聯絡已妥號召同志製備與馮旅同式之軍服於上月中旬襲破圻春縣城馮皆置之不問旋經鄂督電令駐黄州鄂軍團長謝超帶隊前往剿捕某知不敵搜括而逃迨岳州克復之後馮旅已願服從中央受第一路節制經曹仲珊請准參陸部給予欠餉及開拔費二十萬元調往公安石首駐紥一俟該欵領到卽可開拔詎某尙不知馮旅與中央意見巳冺復率其黨轉至廣濟揚言與馮有連希圖起事時馮旅早派營長鹿某率步隊一營住紥該縣城中已經數日而某等尙聚集七百餘人聲張旗幟肆行騷擾富者索資貧者供餐馮以其滋擾過甚如不勦滅必爲中央及鄂當道之疑是以命令鹿營長進攻二十六日鹿營探悉某黨集中縣北二十里餘里之白瓜園地方準備撲城刦縣卽令雇夫六十人僞云奉旅長命令回武穴於午后三鐘將營中用具派兵一排監運由縣至武之大路而去並云全營須俟傍晚開拔抵晚鹿營長率隊由西門繞道北去營門亦上封條比時城内商民見軍隊已走異常恐慌詎知營部尙留伏一連北去者卽攻擊黨人之預定計畫也該營行至城北八里許之姚蒲嶺地方停步休息所有路過該處人民無論良秀一槪拘捕不准前進以防走漏風聲黨人探知鹿營開拔大爲高興果於薄暮時由白瓜園出發抵嶺下與鹿營接觸當被猛烈攻擊黨人不支紛紛逃遁計被擊斃十七名（外流彈擊斃路人一名男女小孩各一口）奪獲快鎗二百零五枝馬二四子彈四大箱銀錢鈔票共一萬餘元某氏僅以身免現聞巳逃往施南擬投黎天才軍中某爲鄂東護國軍之巨擘此次失敗幾同全軍覆没黨人輩無不疾首痛心越日馮在武穴聞卽接有郵信云誓必有以報復馮氏刻已嚴爲警備軍隊截獲之欵則提半賞予鹿營士兵以一半振濟圻廣難民但黨人謂所損失之資尙不祇此數想馮旅有此舉動今後開赴公石恐難保不變計與南軍一戰矣 
[山東匪亂之危象]  
　　東省羣盜如毛各屬幾無一片乾淨土然東臨汶上肥城諸邑雖地方久稱不靖而較之兗曹間其勢固已稍殺不意近亦竟有攻城陷邑之舉也東平毘連汶肥在鄰邑中比較豐饒自上月中旬土匪即有窺伺縣城沙息居民連電告急於是新軍司令何鋒鈺始帶隊馳至將司令部暫設汶上二十八日即派馬隊三連馳赴該縣征裝甫卸於下午一鐘時城内即鎗聲四起馬隊倉皇迎擊而匪已入城將南門裏殷實商號掠奪一空烟燄障天經日而退共傷居民二十餘名架去百餘名外傳匪意圖盤據終賴軍力攻下者尙非眞相又聞嶧縣縣城近頗危急城外土匪千餘人圍攻甚烈寥寥之防軍及警備隊登陴拒守已歷數日知事阮某來電告急詞極迫切 
　　禹城辛店街與平原緊相毗連日昨亦有大股土匪約百餘人突入該街大肆擄掠凡中戸之家均被波及而受害者以鹽店爲最烈共計損失現洋一萬元其他衣服等件尤不勝計并聞鹽店之領莊及街内之富戸某姓三人同時被匪架去現尙不知下落且衆匪行搶時姦淫行爲不堪備述因之附近居民慌恐異常羣謂自楊柳寺遭搶之後數月以來以此次爲最巨云 
　　山東土匪日熾兗州鎭守使唐天喜氏於日昨致電中央條陳勦匪方治略謂匪多兵單無術剿平擬采用剿撫兼用之計殲除匪首收撫附和所需欵項懇請由部擔任如蒙照准即當另擬詳章鑒核云云 
 
 
 

Page 7

 
 
張帮辦以各土匪被官軍勦捕時輒竄逃隣省日前特派軍署王副官赴津與曹省長磋商聯防辦法并要求派撥軍隊沿邊駐紥茲聞曹已派該守備隊五營分駐直魯毗連之鹽山故城廣宗大名東明等縣並派該省陸軍一營駐紥德縣保護兵工廠 
[皖省之短期公債案]  
　　安徽省募集短期公債案現正交省議會議决茲將簡章錄下 
　　第一條安徽省因六年度國家預算收不敷支募集短期公債以資周轉第二條本公債定額一百萬元第三條本公債之募集及償還均由安徽財政廳經理但得委托各銀行及各縣知事代理之第四條本公債自民國九年起分四期償還每半年爲一期每期用抽簽法還本二十五萬元扣至十一年全數還清 
　　第五條利率定爲年息八釐第六條本公債之募集與償還均以國幣爲本位其以他項銀元繳付者照時價折算第七條本公債之募集以安徽全省漕糧爲償還本息之擔保如過期不能償還時准以債票完納丁漕及各稅第八條公債票以陽曆四五六三個月爲發行期間在省城委托各銀行代辦在外縣委在各知事辦理第九條公債票用紙價募集法凡應募各戸每銀幣一元實收九角八分其在民國七年六月一日以前銀欵到廳者每元祗收九角七分以示優待第十條經募本公債之各機關對於本公債之發行均負提倡勸導之責但不得勒派第十一條經募本公債之手續料以百分之三爲限第十二條本公債票面金額分爲二種如左（一）五元票十萬張計五十萬元（二）十元票五萬張計五十萬元第十三條票而記載之事項如左（一）金額若干元（二）支付本位國幣（三）支付地點省庫及代辦之銀行縣署（四）償還期限自扣足二年起至第四年還清（五）率利每年八釐（六）發行之年年月日及號數第十四條本公債票面槪不記名第十五條凡持有安徽省短期公債票者於未届償還期間内得自由轉售或抵押第十六條本公債如有僞造及損害信用者得按照現刑律懲辦第十七條本公債施行細則由財政廳疑訂呈候省長核定施行第十八條本簡章由安徽省長咨請中央政府核定後公布施行 
分年償還本息表如下年分債本數目利息數目本息合計 
　　第一年民國八年八萬元八萬元第二年民國九年二十五萬元八萬元三十三萬元第三年民國十年五十萬元六萬元五十六萬元第四年民國十一年二十五萬元二萬元二十七萬元（合計）一百萬元二十四萬元一百二十四萬元（說明）右表所列利息數目係從八年一月一日起計算惟查債務起息通例欵項繳到時即須計息此項公債旣以七年四五六三個月爲發行期在此發行期内雖不能全數募齊然遲至七年年底當能募足凡應募之債權者均須查照繳欵先後日期按月計息因繳欵日期事前不能預定故暫未列入擬俟債欵償清彙計 
[南洋僑商銀行併合之消息]  
　　前南洋香港兩處僑商創辦之亞洲銀行原與廣東銀行同途異轍現因鑒於對外貿易非資本充足不能與外國銀行競爭特將原有資本實行併合於廣東銀行以期推廣營業範圍聞該行除原有公積三十餘萬元外現時合共資本實洋二百萬元日後擬再陸續擴充務至資本雄厚而後止我華商若能熱心贊助凡一切國外滙兌交易盡委該行承辦實足挽回極大之利權該行司理者苟能注重信用力謀利便則將來營業之發逺可斷言也 
[杭州快信]  
　　曹錕來電報告醴陵克復後戰况現分三路進攻 
　　全國商會聯合會電稱本月八日在天津舉行第三次大會因遠道各省代表不克如期赴會現已展限十天 
　　省議會召集在邇聞有多數議員主張延不到會使其不足法定人數恐將延期 
　　海門地方現又捕獲黨人經寗台鎭使電呈到省巳飭照懲治盜匪例處置 
　　臨浦朱觀濠朱阿三詐擾良民案齊省長昨又檄調諸曁紹興蕭山陶王殷三知事到省會審錄供詳辦 
　　省城第一監獄押犯擁擠已逹六百餘名高檢廳現擬設法疎通已擇情輕者分别遞回原縣監禁 
　　金衢嚴戒嚴司令部軍法官龔毅體弱多病難期得力司令官王文彬此次因公來省面請督軍已更委金聲充任 
[南京快信]  
　　李督近對本省防務非常注意因魯皖蘇交界時有匪警昨復密電外防各軍官無分畛域相機痛剿 
　　李督爲鞏固江防起見昨電海軍總司令部商調軍艦數艘來寗駐泊 
　　張懷芝之大本營已移萍鄉其前隊已進駐醴陵張改道贛南攻粤尙無確報 
　　施愚昨由津致電李督云母病危篤擬在津侍奉湯藥暫不來寗並堀明無入京意 
　　新任海軍總司令藍建樞電告淮齊（八日）接篆視事 
　　張作霖之參謀長楊雨亭昨乘輪赴贛接洽 
　　軍署外交顧問温世珍白堅武謝傅安均擬暫時請假離寗 
　　聞李督决意禁阻省議會代表會議在寗開會各省代表巳紛紛離寗 
　　軍署因外間謠言不息近日門禁更嚴凡無新式符號者槪不許入内 
　　寗商會擬日内開會公推代表赴天津和平會議 
　　軍民兩署會派楊某爲新華儲蓄票開籖參觀員 
　　齊省長電五道尹迅將各屬參衆兩院初選總人數名册呈報以備咨部彙核 
　　昨日清明在明陵第一造林場舉行植樹典禮各機關各學校均放假一日 
地方通信 
[松江]  
　　清節植樹五號上午九時李潤之縣長在北門内縣立苗圃舉行植樹典禮偕同行禮者有縣署實業科主任莊仲清縣立第一高等小學校校長錢魯詹商會職員王某苗圃技士吳步蟾及縣農會各職員舉禮時先由吳技士導入植樹場將購備之松杉等樹苗百株分交李縣長等擇地栽種種畢即在植樹場内合撮一影以留紀念繼仍由吳技士導至縣農會休憇茶點而散同時縣農會亦在該會後方農場内種植桑樹三千株以示提倡林業面爲農民表率 
　　碾斃廠工西外晉泰碾米廠某工人隔昨以掃帚拂拭機上塵垢偶不檢點帚遽被捲該工人意圖奪回堅不釋手詎以力不能敵致身體亦被捲入機器自肩上至腰部肉骨盡傷急爲延醫診治卒因傷重不救 
　　緝獲巨匪屢犯命盜重案之巨匪褚寳金日昨由浙潛回金山縣屬之甸山鎭匿居某姘婦家當被該鎭紳董朱淼煥及該匪族人褚繼曾褚德良被害人侯祥和馬水根時吳氏等至張塸警察所告密該所警佐徐亞伯據報後遂親率各長警前往拘獲旋復略訊一過解送金山縣署歸案訊辦 
[無錫]  
　　部奬女司機員廣通電話公司自前年改用女司機生未始非提倡女界生計之道茲聞交通部總長曹汝霖特褒給奬章以示提倡其奬章文曰三月二十六日交通部令無錫電話公司女監機員楊沈韻倩惲毓盈均給予本部二等第三級奬章司機生領斑秦耀西楊　如均給予本部三等第二級奬章此令云云 
[鎭江]  
　　舉行植樹典禮陽曆四月五日爲舊曆清明節是日清晨丹徒縣倪和甫知事率同各官前往南門小校場左近圃地舉行清明植樹典禮並添購榆楊槐柞柏各樹秧數百株分别種植以資提倡云 
　　嚴禁抛棄孩屍鎭江警察總局沈君讓警佐近查鄉野抛棄孩屍者比比皆是骨骸暴露慘不忍睹殊與人道衛生兩有妨碍昨特分飭各鄉區區長此後查見有抛棄孩屍者即帶區從重罰辦以爲不尊重人道者戒 
　　催解烟酒捐江蘇烟酒公賣局殷局長迭奉部電嚴催解欵急如星火昨特通令鎭屬五縣各分局支棧一律遵照新定解欵辦法每旬一解不准短少分文庶幾各局不能拖欠聞駐鎭烟酒公賣分局已奉到此項通令矣 
　　嚴查囑啡丹徒縣倪和甫知事昨奉金陵道尹俞紀琦訓令略謂近聞各縣民自鴉片禁絕後不思設法戒除往往以嗎啡抵癃實不知嗎啡之毒更甚於鴉片在煙民固不啻飲鴆止渴而販賣嗎啡之徒祗短惟利是圖不惜害人生命實屬可惡已極特通飭所屬各縣遵照前頒懲治販賣嗎啡條例嚴行查拿按例懲辦勿稍寛貸云云 
[揚州]  
　　湘岸主借蘆鹽湘岸運商清吉昌昨特具禀淮運署謂淮鹽迂延難紓湘困仍主借蘆鹽以救岸荒張司長據此業電詳鹽務署核奪矣 
　　知事舉行植樹江都縣知事趙邦彥五日率三科主任吳召封及警界要人前往天寗門外省耕舊舍行植樹典禮藉資提倡樹藝 
　　請奬商團司令揚州商團司令劉漢兼充警察敎練所長任事數年勤勞卓著經商會禀准縣署轉詳省署給奬昨趙知事業奉省令批准詳請大部察核 
[嘉興]  
　　諭禁迎神賽會嘉屬戒嚴副司令官夏兆麟以嘉屬四鄉每届清明前後有迎神賽會情事不特耗財廢時亦且易滋事端除通令各縣知事飭警隨時查禁外並於日昨出示布告矣 
　　催報選民人數嘉興參衆兩院選舉調查事宜曾由縣派定調查員分段調查限於三月末日查竣將選民人數報縣轉核在案現限期已過本邑各區兩院選民人數除第二第四第八等區已經呈報到縣外餘如第一第三第五第六第七第九等區因調查未竣尙未呈報已由張知事分函各該區迅將兩院選民人數分别具報並將選民正册尅日造具送縣彙轉核奪以重選政 
　　籌設景蘭醫院本邑人民唐某等鑒於疫症流行若不設法預防爲害匪淺特籌集欵項組織一景蘭醫院以惠染疫者業已勘定城中芝橋街項街巷唐姓大廈爲院址並聘請醫生四人定於夏正下月初一日開院 
 [P寗波> 
　　進口米榖免稅寗波米行以浙省產米無多向賴外省運輸接濟自前清以來凡有進口榖米止徵船料不征關稅載明戸部則例嗣於何時變改章程無案可稽請仍照舊例免予征稅由總商會函請關督轉稅務司查核去後茲准復稱查小港鎭海近在咫尺如該榖確係小港產品自應免稅惟該商並無將該榖出產區切實憑證呈驗故鎭關飭令納稅查鎭海征收米榖稅銀辦法凡有台州海門等處進口之米其有四聯單者槪不重征如無單照方行補征至若稅率一節按部定新則例百貨均以值百抽二五或海關則例之半數爲率故米榖每擔銀五分稅務司之意新則改行之後前清之舊則自應作廢如貴監督以爲米榖一項仍應遵舊例辦理本稅務司於未奉明文之先亦可暫時照辦云關督以浙省進口榖米前清特定免稅民國以來並無廢止明文則舊例當然繼續有效自後運進常關各口榖米應仍查照向章辦理即轉告各米行知照 
　　開採鉛鑛定海紫薇鄉螞蝗山產有銀鉛鑛前經孔祥雲招股試辦旋以股欵不足開採未能合法因即廢止茲聞鄞人李君雲孫携將該山鑛質依法化鍊得金一銀二鉛七成之比例應卽到地勘驗以前採鑛層不合擬另闢門徑刻已向山主夏姓商租開採以三十年爲限年納租金三百六十元業經訂定契約一俟奉到實業廳令飭並縣示後即行開辦 
[杭州]  
　　聯合運動會之餘聞浙江敎育廳長伍仲文君於昨日五號下午三時召集省内外各中等學校代表會議地方敎育進行方針並第三次聯合運動會應行預備事項又本届運動會給奬定於本月八日假新市場平海路省敎育會舉行 
　　省金庫七年三月份收支浙江財政廳據省金庫報告民國七年三月份國稅及地方稅收入共計銀一百二十萬零四千零十二元一分軍政司法各費支出共計銀一百十六萬零七百八十一元四角六分收支相抵計盈餘銀四萬三千餘元業由張廳長開單呈報齊省長備核矣 
　　浙省官吏植樹盛况五日爲清明植樹節浙江實業廳爲提倡造林起見特令農事試驗場在江干洋太祖灣包山地方籌設植樹禮場下午一時半齊省長偕軍署代表范參謀長曁實業雲廳長財政張廳長敎育伍廳長高等廳經陶兩廳長警務夏處長錢塘沈道尹杭縣景知事及其他實業機關主任長官均至山　舉行植樹典禮第一師軍樂隊省警廳巡邏隊一律到場 
　　慶祝國會開幕紀念四月八日星期一爲中華民國第一次國會開幕紀念日昨已由内務部通電來浙是日各機關團體均應懸旗以誌慶祝並給假一天並聞鐵路郵電各局所奉交通部電届時升旗休假同伸慶祝云 
　　組織農工銀行財政廳張稻生廳長組織農工銀行聘請袁道冲君爲行長已迭誌本報茲悉袁君始於昨日接奉委狀並聞行址已確定於上珠寶巷交通銀行舊址現正在籌備一切 
　　乾源珠寶銀樓開市珠寶巷乾源珠寶銀樓本係數十年之老店去年在巷口馬路新建四層樓洋房於本月二十三日新遷其建築陳設爲杭城商店之首聞第一日開市熱鬧異常營業至五萬元左右云 
[武昌]  
　　慶賀國會紀念四月八號爲中華民國第一次國會開幕之期我國最有價值之紀念日也現其期將届兼省長以例須慶賀昨特通令各機關届期一律停止辦公至各學校亦如星期例放假一日云 
　　辦理選舉展期參衆兩院第二届選舉之期曾規定於七年七月一號以前初選復選辦理完竣内務部曾將選舉法施行細則刋訂成册并連同選舉名册咨行來鄂王兼省長業已轉發各縣依法督促進行但自軍興以來鄂省各縣强半爲戰事之區選舉遂爾中輟王兼省長以七月一號之期甚迫辦理選舉恐難如期告竣特擬具辦法展期三月刻已咨商内務部矣 
雜評一 
[熊度一變] （默） 
　　主張云者憑我良心本我識料所及而出之者也故主張一定而不可變主戰者必欲貫澈主戰之主張主和者必欲貫澈主和之主張此固情理之常也 
　　雖然主張亦未嘗無誤苟一旦覺悟前此主張之非而幡然一變主戰者不終於主戰主和者不終於主和人雖譏其反覆無常而彼毅然行之而不顧者此其人尤爲我人所欽敬者也若夫爲威攝利誘之故而不惜犧牲其主張以從之見人勢盛則和附以謀迎合勢衰又脫離以謀自保則此所謂主張者非眞有所主張亦非興能覺悟主張之非而變計不過隨勢利爲轉移而已 
　　嗚呼今之所謂要人熊度一變者其爲覺悟前日之非而變乎抑迫於外力而變乎吾以問之今日之要人 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[查明腦脊炎症之由來]  
　　大陸報云公共租界衛生處茲已查明本埠華人所患之腦脊炎症實由漢口傳來史丹萊警官之意今後或尙有患此者惟傳染外人之危險殊不足介意漢口此症實狀衛生處官員未有所知第聞前三個月内該處曾有此症患者輕重不一其兇險者疑爲疫症檢驗之後始知乃屬他症云 
[敵國人民入境之對付]  
　　江蘇特派交涉公署昨奉南市軍民兩長來電謂奉陸軍部函開本部對於敵國人民入境擬就辦法二條希即轉飭遵照計開辦法（一）敵國人民拒絕入境（二）凡有武裝或武器之敵國人民應勒令繳械照章拘留聞陳交涉員接電後即函致淞滬警察廳轉飭各區署一律遵照 
[松杭間軍隊之調防]  
　　駐防松江陸軍第四師補充兵第一轉共有三營現奉浙省楊督軍命令以　橋與杭垣甚近現須增厚兵力着將該團第二營營長趙雲龍所轄之三營官兵移駐筧橋再調該團第三營移赴杭省駐防等因第二營遵於昨日（即六號）上午六時半由松江搭乘專車開往筧橋其第三營全部官兵則先於五號上午五點五十五分由松拔隊赴杭填防惟該團之第一營暫緩出發仍留松江防守又原駐杭省之第四師第十四團第二營營長張成功亦奉楊督軍命令以嘉興爲滬杭路線要道應將該營全部調往防守業由張營長將所部官佐士兵及軍械等件於昨日由杭乘車開往嘉興 
[地方廳長不忘國會]  
　　上海地方審檢兩廳陸林兩廳長昨日發出牌示云照得本月八日爲國會成立紀念之期是日本廳應停止辦公一天仰本廳辦公員役一體遵照 
[實業廳長重申米禁]  
　　上海總商會昨接江蘇實業廳長張軼歐公函云案奉省長訓令内開案查蘇省禁米出口已歷多年前經省議會議决咨請重申禁令業經公布乃前聞滬寗等處有出口之謠米價因之騰漲當經電令產米各縣傳知米商勿聽謠言不准囤積居奇在案茲據各屬報到數月以來米價每石增至一元有餘顯有奸商壟斷居奇情事自應重申禁令以維民食除分行外合行訓令該廳長即便轉行各屬一體出示諭禁一面嚴查偷漏以重民食切切此令等因奉此查蘇省米禁並一未一日稍弛前經省署電令產米各縣嚴查偷漏並傳知米商不准囤積居奇復由本廳呈請省長咨部維持各在案乃近聞滬寗等處因謠言出口米價飛騰顯有奸商從中壟斷若不嚴密查禁何以維民食而安人心奉令前因除令行各縣知事遵照出示嚴禁一面密查偷漏以息謠諑而重禁令外相應函逹卽希貴會查照爲荷 
[花邊同業之恐慌]  
　　美國政府提議禁止消耗品進口其種類多至八十餘種曾誌前報旬日以來市上流言謂花邊一項亦在禁止之列消息傳播該業中人莫不大起恐慌故連日浦東一帶各花邊公司紛紛運貨來滬銷售並偵查眞相以便設法維持云 
[北四川路發生盜案]  
前晚八句餘鐘有盜匪十餘人至美租界北四川路六號門牌陳姓家　托購煙土爲由嵰開大門一擁入内袖出手鎗利刃嚇禁聲張旋即登樓入室翻箱倒篋將值洋一千餘元之金珠飾物現洋搜括而去迨經事主開單投報虹口捕房立飭通班中西包探馳往兜拿各匪已携贓遠去該探等即至出事地點詳詢各盜面貌服式口音回禀捕頭通知各捕房及特别機關一體留心偵緝 
[星期六之金融調查]  
　　本月五日麥加利銀行花旗公司輪船　來大條銀一百八十九條又花旗銀行大條銀一百五十八條其餘中外各銀行近數日内之進出口銀洋甚屬寥寥各華商解於洋商之貨欵亦不多故自三日起至昨日止所開銀拆最大者僅有四分最小二分 
　　龍洋與墨洋之價五日之前頗爲平穏嗣因有某華商在市購進銀洋數十萬元故昨日龍洋收盤爲七錢二分六釐墨洋七錢二分六釐三毫七五 
　　鎊價自二日至五日雖有半辦士之升縮惟至昨日仍縮至四先令四辦士大條銀價較二日祗縮去一二五 
　　本月份驃金之價因先令大條無甚漲落故最高之價（五日午後）開過二百四十五兩四錢最小之價（三日上午）開過二百四十一兩惟昨日收盤較二日約漲銀一兩各銀樓飾金此四天中未有加減恒孚等銀樓仍售四十二元 
　　昨係星期六調查中外各銀行所存大條銀及銀洋之數計麥加利存銀二百六十二萬洋二百零五萬大條一百條滙豐存銀三百八十八萬洋二百四十萬大條六條德華存銀四十六萬洋無存正金存銀四百十二萬洋五十九萬道勝存銀三百九十三萬洋十八萬大條二百七十七條通商存銀三十萬洋六十萬東方存銀三百十二萬洋四十萬花旗存銀一百六十六萬洋八十九萬大條六百六十九條華比存銀九十五萬洋四十二萬和蘭存銀五十四萬九十一萬中國存銀二百零九萬洋四百七十萬臺灣存銀一百四十七萬洋一百萬住友存銀二十四萬洋八萬各錢莊街底存銀二百三十五萬洋六十五萬交通存銀八十一萬洋一百零五萬有利存銀三十萬洋十一萬中法存銀七十八萬洋二十八萬三井存銀十二萬洋三萬三菱存銀十一萬洋六萬總計存銀二千九百八十五萬洋一千六百四十萬大條銀一千零五十二條較本月二日多存銀六十萬洋五萬大條銀本有一千六百零九條數日間由各銀爐鎔化寶銀五百五十五條故較前少存二百零八條 
[路員舉行植樹典禮]  
　　滬杭甬路局任局長前擬率同員司專車赴杭舉行植樹典禮曾誌前報茲悉滬甯方面各員司亦同時舉行日昨仍由任局長發起帶同兩路員司於上午八時特開專車赴梵王渡車站自局長以次各自手植柳樹一枝排列成行事畢共攝一影以誌紀念下午二時仍開專車返滬昨報所載赴杭一節即行作罷 
[護送赴杭養病之德人]  
　　德商瑞記洋行副經理德國人漢納生（譯音）因患肺病現擬挈眷赴浙省之莫干山休養因係敵國僑民未便自由行動是以呈請駐滬荷國領事照會交涉員已由銑電呈請外交内務兩部請爲核示旋奉兩部漾電開該敵僑赴莫干山休養病愈即回自應照准惟沿途須由兵警護送等因交涉公署當即轉亟護軍使於昨日轉令京畿憲兵營張營長俟該德人於四月八號由滬雇乘民船啓行之時沿途撥派憲兵妥爲護送刻張營長已令飭憲兵第一連吳連長届時調派憲兵數名護送矣 
[西砲台又將試砲]  
　　上海兵工廠現有造成之過山砲數尊因未試驗藥力與性質未能解濟軍用茲由謝總辦定期本月十號起每日在西砲台逐一試驗惟恐居民聞之悮會驚惶故特請由盧護軍使昨飭軍警先行布告居民以免驚疑 
[嚴緝謀浙黨首]  
　　淞滬盧護軍使昨接浙江楊督軍來電略謂上年甬江獨立首要各人悉被潛逃未獲近聞該黨首等謀浙之心未嘗稍減若不積極捕拿不足以弭亂源而保安寗茲據探報謂謀浙黨首李某現匿租界除加增賞洋外務希通飭軍警各偵緝員一體緝拿務獲解究云云盧使奉電後業已諭飭稽查處上緊偵緝矣 
 [P再誌游巡隊捉賭之衝突> 
王全順在九畝地共和春後面某號屋内開場聚賭被游巡隊士二人入内搜捕王卽喝令衆人拒捕行兇事爲崗警所聞立即馳往救出隊士拘獲十二人解至二區二分署經馬署長訊得内有誤拘者六人卽行省釋其餘一併解送警廳訊辦在案茲悉此案業經司法科劉科長訊明判王全順拘留二十天併科罰洋二十元其餘各人判處拘役輕重不等惟馬署長以處治太輕要求將王枷示三天尙未解决云 
[君學會開會選舉預誌]  
小南門外民國路羣學會照章每年三月開選學大會投票選舉正副會長及評議員茲擇定陰曆三月初二日下午四時開會投票六時揭曉七時叙餐並歡迎新會員聞本年會員已逹五百餘人届時必有一番盛况也 
[選舉事務所考取書記]  
　　上海縣知事公署參衆兩院議員初選舉事務所昨日發出布告云爲通告事照得本事務所日前招考臨時書記一事當經出示通告現在已届截止日期自應將選取者開列榜示仰各遵照於本月十二日上午來所報到聽候繕寫逾期卽作無效特此通告計開李圃鈞戴世昌畫百益薛愚施鶴籌王者興鄭雲林蔣英陳少卿汪恩琦葉逢時張又山李伯愚吳苑孫黄虚生端木大勳邵令怡許升谷林植梅芮維馨備取向耐盡張世昌袁學訓汪君修陳石林 
[紗業競智團推選職員]  
　　本埠棉紗同業所組織之紗業競志團曾於上星期在二馬路該團事務所内開選舉大會選出邊文錦等二十四人候補六人後因時間侷促不及推選正副理事及各項職員經衆决定改於六號舉行復選已誌前報昨日届期適值星期六所有應選各員均先後蒞止略事休息鐘鳴兩下遂由選出各員互相推選至三時許始行選畢茲將職員名單錄下（正理事）邊文錦（副理事）吳惠卿吳恂卿（參事）嚴蘭生邵瑞生（評議部長）賈玉田（評議員）田少梅何麗生匡仲謀項惠卿吳培之田文卿（監督經濟）陳杏蓀（經濟員）田肅民邊瑞韾（文牘員）徐樂卿戚漁耕（調查部）陳秋庭陳馥昌周菊堂包鳳生（幹事部）周品三徐琴舫孫盤溪 
[採購皖省新繭之預備]  
　　皖省桑自經蘇浙皖絲繭公所總理沈聯芳君竭力提倡以來已届十載育之家逐漸增多除青陽貴池銅陵甯國郎溪天長廣德繁昌涇縣南陵宣城當塗旌德績溪等十四縣已著成效外其餘各縣亦已漸推漸廣本年滬上各絲廠出外收繭又將届期沈君以皖省本年有無添建烘灶應先探聽俾便預備故昨已函致青陽等十四縣分公所請將詳情尅日報告總公所以便届時前往採購 
[道尹知事會勘公地]  
　　滬海道尹王芷颺於前日上午會同上海縣知事沈寶昌乘坐汽東馳赴北新涇查勘發生糾葛之公地當經該處董保陪往該地詳察一週始行分道返署 
[警廳屬員之道賀]  
　　淞滬警察各區署警正佐員因悉徐廳長已奉中央頒給四等寶光嘉禾章昨均赴廳道賀所有各科人員及騎巡偵緝游巡保衛各隊長亦入内叩賀頗爲熱鬧 
[營房擬先興築]  
　　松滬護軍使盧永祥前因閘北防軍尙無相當營房曾經派員一再履勘以宋墓旁之公地堪以興建當與工巡捐局磋商擬俟開築依周塘枝路同時興造等情經紀前報茲悉依周塘興築問題將來歸閘北工巡捐局辦理曾經開列預算呈請省署擬募地方公債然核准與否尙無把握而盧使以勘定基地甚合興造營房之用若該路未能即時開築自應籌欵將營舍先行建造以便防軍駐宿云 
[路避長委派駐蘇巡官]  
　　滬寗鐵路駐蘇分巡陳文藻因案撤委遺缺曾派副巡蘇本廉暫行兼代茲任局長以駐蘇分巡員缺緊要昨已令委金同壽補充聞金係留日陸軍士官學校畢業生陸軍步兵中校頗諳警務云 
[青年會消息]  
　　上海各敎堂主日禮拜均用本地語言講道外省人聽之不易瞭解現有萬應遠陳鐵生誠靜怡王瑞亭丁立美麥樂克諸君組織官話宜道會暫定每禮拜下午三時假四川路青年會殉道堂開會今日（七號）下午三句鐘舉行第一次禮拜請美國來會理君主講至青年會原有之德育演講會今晚七時半請浸會堂牧師余士廉君演講古代以色列國種族之戰爭並演耶穌事蹟影戲凡熱心敎務者届時均可往聽 
[調查協和洋貨號東家]  
　　葉實記（即葉瑞馨齋香店主）延請代表律師在公共公廨控告協和洋貨號股東王魯卿不理墊欵銀二千六百十四兩由廨傳訊判候復核在案前日午後由俞襄讞會同英白副領事訊據原告葉實記聲稱協和洋貨號係於民國四年開設該號營業以温州帮爲大宗購貨銀兩均係遠期滙票因是項滙票須向本埠錢莊展期方可與洋行交易當時被告向我商懇代爲擔負展期莊票之責以銀三千兩爲度嗣後陸續被欠銀二千六百十四兩延擱不理若此情同欺騙請求追繳質之被告亦延代表朱斯芾律師到堂辯稱原告所控之數核對不符且當時原告亦係股東被告乃是經理請爲察核繼由兩造律師互辯良久經中西官磋商之下判候函致洋貨公所查明協和究係何人所開復到再行訊斷 
[北市錢莊又增一家]  
　　滬上錢業近頗發逹現北市又新創一家牌名滙和聞於陰曆三月初十左右開市已聘前同德莊協理徐名揚君爲經理該莊資本充裕將來營業之發逹可預卜也 
[棉紗棉花之市况]  
　　棉紗價值於本年正月間逐步增漲旋因各布廠織成之布銷行於東三省一帶者市面甚爲呆滯故紗價漸見平落最近一星期間每包已跌銀四五兩市面尙難看好 
　　花市與棉紗本有連帶關係近日花價超過紗價而市上紗花價值皆漸跌落故鄉人携花來滬者大都觀望一時未肯售脫現各花行門市收價高者五十六七元稍次五十二三元收進殊爲寥寥 
[檢察廳長請假]  
　　上海地方廳林仲立醱察長之第二女公子定於舊曆三月初十日在閩省原籍出閣現在吉期將届林廳長已禀詳上台請假並請遴員代理 
[諭禁迎神賽會]  
　　浦東三林塘中心河陳家宅等處爲上海南滙交界之區邇有好事者在該鄉一帶集衆議定舉行迎神賽會經該處警區查悉先期諭禁並禀詳兩縣公署昨由沈杜兩知事會銜出示禁止舉行一面諭飭經董傳諭大衆一體遵照如違按名拿辦 
[錢郁聯婣之佳話]  
　　閘北市經董錢貴三君之子健人於舊曆二月十六日與滬南郁懷珠女士行結婚禮賀客盈門備極一時之盛廳堂所懸楹聯百年偕老五世其昌八大字係滬南工巡捐局長姚石蓀所書氣魄沉雄力透紙背觀者無不歎服新房内有馮哺雲君所贈相敬如賓圖一軸工緻絕倫聞係旭遲老人所繪上題長古一篇爲魯道人手筆亦莊亦諧不愧才人吐屬詩曰西京这世　選舉孝弟力田迺嘉與風俗醇厚信有繇家給戸足各得所人倫本屬王化先夫耕妻　禮則然相敬如賓情好么翼缺而後名誰傳哺雲交友重實際饋贈偏能蠲俗例偶徵故事作畫圖大痴老筆尤妍麗春光明媚綠滿疇枝頭好鳥鳴睢鳩桃花爛漫紅於錦樂意相關賦好逑郎君喜種藍田玉歡洽親心娛老福青錢萬選佩宜男解佩微聞　馥郁固知積善獲餘慶啓祐儲庥樂未央豈同眉嫵張京兆僅詡温柔别有鄉此詩作者似不經意而神韵出於自然故佳 
[縣知事注意房捐]  
　　上海縣沈知事以本署經辦征收房捐以來每逢月杪必派員調查去歲陰曆年終以迄歲首因空閉之戸較多房捐遂致短絀當此陰曆二月將終市面店戸日有起色調查人員設有遺漏殊於捐務有碍爰又特派毛劉兩司員會同至南市十六舖境内並四鄉各處挨戸調查以重稅收而杜流弊云 
 [P閘北火警> 
　　金侯興王福興二人在蒙古路公益小菜場對面合賃樓房一所居住前晚十二時忽然起火延燒樓房三幢事後經四區二分所將金王一併傳案解送司法科段科員諭令暫押候調查起火情形及曾否保險再行核辦 
[酒店失愼之查究]  
　　北浙江路公共公廨斜對門協和豐酒店保有火險近因失愼由捕將該店主朱瑞忠夥友張阿生一併拘押捕房昨解公共公廨請究先由中西包探上堂禀稱被告所開之店資本無多保有火險銀一千兩今將火油燒於壁上縱火圖賠請爲訊究繼由捕房代表牛門律師投稱此案關係重大應請堂上會勘火場後再行訊究關讞員商之日副領事林君判朱張兩人還押候勘明火場再行訊核　 
　　又一訪函云北浙江路新署附近一百七十六號門牌協和豐酒店於四號夜間失愼旋經滙司捕房中西包探查得情節可疑即將店主朱瑞忠與夥寗波人張阿生二人拘解公堂並禀請關讞員於昨日午刻會同日副領事林出君乘坐馬車　場勘　一　並向救火會會長西員舉德君及四十號西探目潘林干　　　語遂卽分道而返候再訂期研訊 
[京貨店失火罰鍰]  
　　小東門外法租界某京貨店於前晚九時失愼焚去房屋一　　由捕房飭探將店主周　卿帶入捕房交保出外昨日傳至法公堂詰問據稱由學徒陸阿卿携火油壁燈上樓取貨不知何　火於稻草内以致肇禍又據陸阿卿供在周店爲學徒餘語與　相同中西官判令罰洋五元以儆 
[征收酒捐之衝突]  
　　江蘇菸酒公賣局以浦東東溝地方爲上南川三邑往來要　而該處尤爲白酒出產之所故特在該處設立稽查所前日有稽查員朱雲夫與商民凌殿卿因征收酒捐致起衝突　至縣警察第六區經湯區員略詰數語以兩造各執一詞諭各退去聽候函致公賣局詢明辦法再行核辦 
[九畝地菜攤均須領照]  
　　滬南工巡捐局長姚石蓀昨日發出布告云照得九畝地　　菜攤前因試辦暫緩納捐迨後試辦期滿營業發逹自應負納捐之義務當經布告限於三月一日起一律來局報捐領照在案近查該處菜攤往往隨攞隨收延不領照實屬有違定章除令飭收捐員隨時認眞查察外合再佈告仰各該菜攤商人知悉嗣後無論新攤舊攤統限於本月十號以前赴本局稅務處報捐領照以便營業倘再逾延即屬有意漏捐一經覺察定卽照章究罰决不姑寛其各遵照母違 
[凌虐小孩之公憤]  
　　馬福生於前年喪妻生有二男一女男名春祥根祥女名金祥馬於前月間與常州婦人夏王氏姘識賃居法新租界詎王氏人甚潑悍時將馬之男孩春祥百般凌虐並以鐵練鎖在檯桌之下不給飯食當被鄰居周顧氏張鍾氏王張氏等目見激動公憤鳴捕將馬福生與夏王氏及王氏之親生男孩王國二並馬春祥一併帶入捕房昨解法公堂請究先據見證周顧氏等同稱婦人等前往理勸詎伊等非但不服反敢將婦人等行兇是以報捕拘案又據一百五十號華捕上堂禀稱巡捕目見該孩鎖在桌下訊之夏王氏供因春祥時將家中物件竊去出售故略爲訓責並恐再行倫竊是以將練鎖住又據馬福生供民人在大世界種花因該孩行爲不端故此將練鎖住讞員問曰爾今日出外後是否仍與王氏同居馬稱情願仍與王氏度日各原告又稱如果該孩等仍交王氏領回必有性命之虞詰之馬春祥稱被晚母凌虐以致遍體鱗傷業已患病求請超拔女孩金祥稱女子情願至伯父馬阿士家度日中西讞員判夏王氏押女所四月馬福生不應聽從王氏之言凌虐親生子女着押西牢三月春祥送往醫院醫治王國二送堂留養俟伊母期滿後准予前往具領馬金祥根祥送至伊伯父處留養判畢當堂向各原告奬勵數語並諭以後如見夏王氏再有此種情事准予隨時報捕提案重究 
[認領被拐女子]  
　　無錫女子方二囡於上年八月間被婦人蔣王氏拐來上海串同蟻棍張子良顧金奎等希圖售於姚王氏妓院内爲娼適爲包探偵悉帶入捕房旋解法公堂訊供屬實判蔣王氏等禁押西牢方二囡送堂留養候家屬認領在案現有婦人方王氏至法捕房聲稱方二囡係婦人之親生女兒求請給領昨由捕頭飭探至普育堂將方二囡帶至法公堂請示方二囡供王氏實係女子之母情願隨同回家中西讞員判交伊母領去 
[招領迷路女孩]  
　　新閘捕房一百三十四號華捕昨解幼女陸秀林至公共公廨禀稱該女昨在新閘迷路是以送案請示並據陸女聲稱年十歲家住天通庵附近父故母存向居新閘醬園弄姑母家内昨因出外買物不辨路徑等語中西官判送婦孺救濟會留養歷牌招領 
[妾婢潛逃之追究]  
　　公共租界卡德路八十一號門牌九江人凌石泉之妾許月琴於本年正月二十一號借姥蘭喜潛逃無蹤凌即報捕請緝在案前日經新閘捕房包探張芝卿查獲凌妾之弟許雲良一名拘入捕房昨解公共公廨請究據原告凌石泉偕證王金榮投案證明當時目睹許雲良與其妾月琴婢女蘭喜乘坐黄包車而去請求責令交出訊之許雲良供不承認經王襄讞商之義副領事羅君判許交五十元人洋並保限一禮拜找尋許月琴與蘭喜到案再核 
[車夫糾黨攫洋再誌]  
　　黄包車夫邱小三仔糾合同黨在北河南路荒地上携取某西人現洋四元六角圖逃由捕追獲解送公共公廨訊供管押在案昨晨復訊由中西包探上堂禀明查拿同黨未獲請爲核奪中西　以原告未到判邱帶回捕房候下禮拜六再訊 
 
 
 

Page 11

 
 
[人命案不能成立]  
　　婦人沈章氏指控岳阿福於上月十九號在漢碧禮路將沈阿連毆傷内部以致斃命等情由捕將被告拘解公共公廨訊供判候西醫部驗明白復候再核在案昨晨又經提訊先由原告沈章氏上堂禀明前情要求伸雪中日官察核西醫驗單以沈阿連係患肺病並非毆傷致死遂判將案註銷被告開釋 
[印人不受嚇詐續誌]  
　　僑居長浜路四百五十二號門牌之印度人露嘉指控鎭江人朱子藩恐嚇圖詐等情由捕將朱拘解公共公廨訊供收押在案昨晨復訊先由原告印人上堂禀明前情訊之朱供原告屢次與我閒議故向借欵並無恐嚇情事乞鑒中西官判朱押西牢三月以儆 
[小車夫被毆受傷]  
　　小車夫江北人李學庸前日扭孫子仲孫子福兄弟二人至四區二分所控被毆傷遍體疼痛請求究辦當解司法科移送地檢廳核辦 
[娘舅砍斧頭]  
　　方銀生在公共公廨刑事科控被母舅沈鳳亭糾同沈慶和等十餘人於上月二十八號持斧行兇以致受傷等情昨由捕房將沈鳳亭傳至公廨請究原告延萬伯良律師上堂譯訴前情並由原告偕同證人上堂證明當時被毆受傷情形訊之被告供稱因向原告索取洋三百餘元與之口角並無糾衆持斧行兇之事中西官姑念原告受傷甚微判沈鳳亭從寛開釋以後不准再向原告滋擾 
[匪徒攫取金耳環]  
　　婦人王吳氏昨午至邑廟游玩忽被匪徒陳阿四上前攫取耳上金圈一隻逃逸爲警追獲拘送一區二分駐所轉送地方廳午後經檢察官預審之下判將原贓金圈給予該氏具領陳阿四收押候究 
[行李内抄出烟土]  
　　温州人葉景祥昨乘泰順輪船抵滬正欲上岸爲水巡捕房探目何阿春協同海關洋員上船檢查在葉行李中抄出烟土十八塊計重十四兩押送捕房由梅捕頭諭將烟土送往海關候燬葉與行李箱籠等即命該探目押送地方廳訊辦 
[查獲虹口菜市街之烟窟]  
　　蘇州人朱長壽在虹口菜市街一百五十五號屋内私設烟具容留外人開燈吸烟被探薛正昌與一百九十號西探查悉將朱連同烟具等件帶入捕房禀明捕頭押候解廨請究 
[調查清道路燈夫役]  
　　淞滬警察廳訓令各區云照得各署所清道夫名額業經本廳長分别增添足敷應用惟是項夫役向係飭科驗補歷時已久亟應清查備案爲此令仰各署所迅將現有各清道夫依照後列事項造具名册限於本月十日以前具送到廳以憑查核至路燈夫一項亦並附列册尾爲要此令附式姓名年歲省縣何日補充 
[假警察招搖撞騙]  
　　吳東慶冒充東溝地方警察第六區分所長警在外招搖受欺者頗不乏人前日又向醫生胡文舫冒名借貸胡即覺察未墮術中旋經報告該分所湯所長查明本所長警並無吳姓其人冒名索詐殊碍警界名譽當即飭令長警從嚴查拿並通告各界隨時扭控俾免受愚云 
[賭徒消息靈通]  
　　南市第一區一分駐所張署員查悉近有多數賭棍勾結流氓在南碼頭機廠街附近賃屋開設賭場輸贏頗鉅爰於前晚不動聲色會同楊巡官前往密拿詎各賭徒消息靈通早已星散無一就獲張署員乃諭飭崗警隨時密報母舟徇隠 
[處治匪徒劣孩]  
　　匪徒王阿福張阿五與劣孩喬阿秋在東洋公司碼頭串攫豆餅由捕一併拘解公共公廨訊供管押在案昨晨經中西讞員復訊明晰以王阿福專在碼頭竊攫貨物實屬可惡判押西牢二年張押三月喬孩發押改良所習藝半年分别示儆 
[美人放棄保洋]  
　　僑居虹口兆豐路二十三號門牌之美國人來姆因在漢碧禮路毆打落差華捕施金甫致被拘入捕房經捕頭詢知未向美領事署註册諭令存洋二十元保出聽候傳訊在案昨晨由公共公廨傳訊捕房派人上堂禀明前情並以被告保出不到請爲核奪中日官判將保洋充公 
[黄包車勒限尋還]  
　　前晚七時半淞滬警察一區三分駐所派駐陸家浜海潮寺前之崗警王錦文見有兩人在途扭住爭執詢據裘壽山稱在西門大新街飛鴻黄包車公司辦事上月有車夫朱德琪擔保朱士鴻至公司租去值價一百二十元之黄包車一輛逃逸無蹤囑其找尋推諉不允故此爭鬧等語即經該警帶至區内昨午由劉警佐向原被訊詰一過諭令被告覔具妥保限日尋還 
[包車夫竊取鉅欵之結果]  
　　天津路鴻祥錢莊經理馮楚翹指控包車夫朱阿四（卽朱增昌）竊取鈔票洋五千元逃回海門原籍業經捕房將朱及窩贓之陳嘉樂一併拘解公共公廨訊供收押在案昨晨復訊原告投訴前情訊之朱供認不諱並稱除捕房查到之洋及在車站遺失洋一千五百元外餘因娶妻等事均已用去又據陳嘉樂供稱憑媒將女嫁於被告爲妻所得茶禮及存項已如數交出求宥中西官判朱押西牢五年起案之現洋金戒交原告領去陳嘉樂從寛開釋 
[傭婦竊取金練]  
　　江西人周夢樵庽居閘北叉袋角地方雇王朱氏爲傭婦前日該氏爲傭婦前日該氏竊取金練一條從曬台跳下逃逸附乘長江輪船擬往某處由周喚到薦頭朱如祥至輪船碼頭追回扭控四區二分所轉解司法科候辦 
[竊賊當場就獲]  
　　前晚有竊賊蔡阿四至本城虹橋南張家弄口由空屋入内挖洞掩入森茂烟紙店竊得銅元十九千九百六十枚正擬脫逃爲店主朱印生覺察將人贓拘送二區二分駐所昨午由孟警佐着送地方檢察廳究辦並着朱印生自赴該廳候質領贓 
[老虎灶夥友行竊]  
　　謝姓老嫗在南碼頭開設老虎灶稍有積蓄不料前日被其夥洪二剩隙潛入臥室竊取所藏之金鐲一對計重三兩六錢及金戒四枚計重一兩四錢現洋一百元逃避無蹤該嫗得悉急囑伊子謝金奎向薦人打掃夫王阿福根究下落王以不知對遂被扭控一區一分駐所請爲究追張署員諭飭留候核辦 
[工人竊取鐵板]  
　　浦東人孫全生向在浦東祥生廠爲工匠昨午做工時竊取鐵板四塊携贓出外爲水巡捕房探捕人贓並獲解入捕房轉送地方廳訊辦 
[無賴摸竊銀元]  
　　無賴林三日前在法租界内摸竊紴福貴身衅之銀圓被張察破鳴捕拘入捕房昨解法公堂先由原告稟訴前情求究詰之林供　行竊不諱中西官判押一月以儆 
[過犯又圖偷竊]  
　　張布高前日至兆豐路六十號門牌某西人家圖竊被捕拘獲昨解公共公廨經中西官訊知張係過犯判押西牢一年期滿逐出租界 
[上海縣公署批示二則]  
　　張連生爲續陳驅單呈請立案公布由該民果係購買傅祥祥之田何致無故發生訟案果係傅祥祥毫無理由又何致傅祥祥勝訴是所謂購買一節已不可信至稱光復時將田單交王梅生收執聲言助入軍用及至事定之後又欲收回田單亦屬前後兩歧所請不准 
　　楊册書爲奉令查復並請函致會丈局查照由查會丈局將已轉道契田畝按月造册送縣行知册書核除糧額遇有官產沙田部照憑單轉契之田是否有單戸之田並令册書開單具報此等田畝由縣開單行知册書應由該册書照所開之單分别辦理不得諉爲無從知悉至册書一釐經費是否爲地保經收着會同地保自行清理 
[謝劵]  
　　普益學校於陰曆二月二十六七八三夜假十六舖鳳鳴舞臺演劇並請王祝三加演魔術昨承贈劵十紙書此誌謝 
中華職業敎育社通訊 
[年會通告]  
　　敬啓者本社照章定於五月五日開第一次年會届時務祈惠臨爲盼開會秩序如下（如有變更臨時布告） 
　　午後一時至五時（一）報告（二）提議（三）講演（四）辯論（五）學生表（六）展覽陳列品（七）茶點 
　　夜間七時至九時（一）幻燈（二）音藥 
　　又本社擬於年會時交換社員意見特徵集對於第一届年會之簡單贈言有備副片請諸君不拘體格隨意發抒短則數言長則滿幅或對於職業敎育之感想或對於本社進行之商榷或對於職業敎育之疑問或報告關於職業敎育之所聞開會時本社特留白壁彙集披露諸君蒞會共同瀏覽亦一種極有趣味之資料也 
　　本社社員照章於五月納歲費請如期交下有新同志並希介紹入社是幸 
來函 
[徐斌如來函] 警告今秋之螟患 
　　客臘書凍半月農家方謂螟已靡遺然近日於宜興未耕晚稻田間入泥二寸拔視鬚根稻僅十株竟得活潑幼螟二百頭此實爲氷凍不足以殺螟之確證三化螟一頭每次約產六七十卵一年三次轉生能增至六七十萬頭每畒約有稻萬株是不啻有億萬害蟲存在焉晚稻田中旣如是絀稻田中亦可知一縣旣如是各縣又可知倘不迅思防除恐今秋螟患或且甚於去歲矣有地方及提倡農事之責者盍速綢繆未雨乎謹擬夏秋時除螟法如下（一）選種（甲）應絕對不種晚稻（乙）改種適宜之籼稻（丙）盡種早籼稻則尤易避螟 
　　（二）時期浸種蒔秧須酌量提前一月或兩旬如慮天寒秧難萌長可預埋發生酵熱巴料於泥中（如荷花浪草之類）以促其發生上兩法避螟殊有奇效 
　　（三）鷄啄法春暖未鋤田中之幼蟲俱麕蟄於鬚根泥中可拔起根泥二寸令羣鷄啄食之 
　　（四）乾泥法助取未耕動之近根泥數十塊移置高地曬成硬土設螟未全死再用圓柱石滾壓死之然後另換田泥曬之已鋤動田中之根泥亦可仿行之 
　　（五）施肥法秧小時可酌用堆肥秧小或大時均可洒菜豆油以代肥料秀花前之半月内萬弗施用豆餅糞便等之濃厚肥料 
　　（六）藥劑法（甲）刈麥後用石硵石油各半攪和灌透高畦至蟲死爲度（乙）推頭攩前拔身數本漂清水中驗其鬚根色白而微香者泥必無螟色灰黑而帶臭者泥必有螟每畝用老美孚煤洵二斤匀洒水面一週後方可再攩螟必盡死此法係日人授述屢試屢騐（丙）蛾初生時常用竹絲帚徧洒豆菜油於葉莖上另用煤油洒於水面蛾必惡忌而不產卵（丁）卵孵化時速時時用豆菜油徧洒之且可和入極淡之石炭酸水（臭藥水）同洒之螟必易死 
　　（七）捕蛾燈每方里夜間同時懸捕蛾燈百盞約二百日再行換地行之蛾必盡斃 
雜評二 
[花邊業恐慌]  [（默） 
　　各種商業受戰事之打擊無國不然也然他國雖受打擊而其國之商人或藉政府助力或藉團體之自力猶能挽救於萬一焉如日本商人對於美國種種之禁令必盡力以謀轉圜而卒獲多少之效果者即其證也若夫我國商人内旣受困於南北戰禍國内經營已全停滯外又受影響於歐戰而對於貿易更無可言大之如絲茶小之如花邊等類無不同受困苦之感覺然其能藉人力以挽回之者百不一見此我之所以不僅爲商業悲而尤深慨於國力之銷沉也夫 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[敎員之弊（續昨）] [  學究]  
　　曷言乎僞也夫世人之相市以僞也久矣吾奈何獨責此敎員哉誠以敎員爲人師表宜正己而正人今乃相尙以僞其奈之何吾嘗見夫作文之斐然可觀者敎師肄業時之舊作也圖畫之　　欲活者印刷品之映本也手工之琳瑯滿目者紙紥店之定製品也（某手工敎員自輿隸而改業紙紥自學校興一躍而爲敎員遇有開成績展覽會時令肆中人趕做花燈各物以爲陳列之用）各種之表册可以揑造生徒之稀少可以頂替（某高等小學三年級僅四人視學來時恐不雅觀急招比隣私塾生徒數人雜坐其中以掩飾之）其作僞之本能實屬異想天開又若指鹿爲馬杜撰典故則尤僞之小焉者也 
　　如上所述不過一般敎員小犖犖之大弊耳若圖畫敎員之恃範本也圖文敎員之恃敎授法也算學敎員之備演草也若字典若辭源若參考書皆敎師之師敎師之柴米油鹽即在其中也吾於此篇之終復述敎員例外之收入法兩則以爲餘興例外之收入一爲折扣一爲現申書籍皆有折扣大率自對折以至七折八扣不等吾弟妹在學堂讀書從未聞有書籍之折扣照碼實洋釐毫無讓設有生徒二百人每人年須書籍費洋三元平均以七五折算每人可賺七角半二百人可得一百五十元矣惟吾不知校長獨得耶抑敎員均分耶非外人所能道矣而滑頭之學校昻其學費定茶水紙札雜費等種種名目以學校爲營業者尤不勝僂指計也一爲現申寗紹等處有現洋過洋之分過洋在年終時每百元最低約合現洋八十五六元市上皆用過洋學校以現洋收費此事多爲會計之弊記者亦嘗受其欺矣所得有限自賤人格殊不值得吾友姚君在某高等小學當敎師校長月致修金以票蓋過洋也一次至錢莊取洋爲錢莊所拒云額已滿不能支矣吾友懷喪而返此亦敎育界之趣聞也不可不記（五） 
家庭常識 
[棗糕] 　 
紅棗去皮核煨極爛連汁搗泥和糯米粉揑成團以生猪油丁松子仁胡桃仁氷糖等研爲粗末實其中爲蹈乃嵌入方圓靈巧各種模範内印出墊以粽箬蒸以籠鍋色香味皆備大抵糯米粉一升須和紅棗泥一斤少則如糯米糕而乏香味 
[棗粥] [  睡仙] 　　 
煨粥一罐入去核紅棗十枚不加糖每日清晨啜之健脾開胃養生之品也稍加薏芡之類亦可 
[清燉肉腐] [  纎儂] 　　 
吾鄉以清燉肉腐名於世緣將簡單製法錄出以供同好法以猪肉煨爛切之成屑和以麫汁用荷葉包之置於籠上一沸即取出加以麻醬油其味絕佳如預放蝦米等則尤妙但切忌先和以鹽類 
[插瓶桃花] [  顯記] 　　 
桃花插於瓶内水中置豆大之洗衣皂一塊花易開且耐久水亦可無須換（却贈） 
植物須知 
[水蜜桃栽培法] [  獨幅閱歷子]  
　　桃種不一其最良者莫如水蜜桃味色香艶莫與比倫吾國之產於江浙者種雖佳而能獲完全如日本產者實所罕見其日本之種則又由江蘇移去刻下幾已到處皆有近且裝箱輸入吾國則又多一漏巵矣茲將彼改良栽培之法錄右以供藝植家之採取 
　　（一）駁接欲行駁接者必先培植坫樹其法將枝上自熟完美之桃採下連肉埋藏糞地中尖頭向上上覆土一尺餘因太深則不出矣俟其發芽之時即宜帶土移栽别處及至樹長二年之後乃取之爲駁接之坫木接之時間宜擇春分前或於秋分以後離樹根一二尺高鋸去用利刀切光使不滲水又在靠皮帶膜處從上切下一寸餘乃用水蜜桃大樹向東南之枝兩邊削作馬耳狀放在口中含熱插下用紙封實外塗以坭再加芒葉護之（若移枝於遠方宜以二十條樹枝爲一束紥宜緊外加濕荅包裏再包以油紙則運於道中不致動搖及互相擦摩而損其芽至運到時乃解開接之如一時不及可於木屑中藏之）待其生長乃除去芒葉之縛聽其所封之坭與紙漸漸自脫可也樹旣生之後其根若又生嫩枝急須截去否則接枝無力不能暢逹凡種桃樹必要駁接如不駁接聽其桃核所植而成者則結子小而味亦不佳（未完） 
集益錄 
[續答八十九問] 　 
上述飼野之二法乃其大端耳若以人爲與自然比較之要亦各有利害存焉即人爲飼育者監督旣便防禦又易少遺失獲繭多量是其利也而以飼場之規模不能擴大所用人役比諸野外爲多則又爲其害矣爰述各法如次（甲）柞飼育欲養柞必先預備飼場或擇山之本多柞樹者平其地畝删其草萊使蛇虺無可匿藏以去柞之害步履悉臻平坦以便飼之工有此山場復有此項柞樹飼育野成功較易矣設有山場而無柞樹則當購買柞苗排匀種植二三年後即可放惟柞樹種類甚多若橡櫟楢柏樫檞　栗等皆是我國遼東地方所飼作之樹木俗名不落樹亦曰波羅樹於山東省則呼爲相羅樹更就别之則有大葉柞小葉柞尖葉柞胡科樹等稱又謂大小葉柞爲青槓子四川或曰青棢樹乃邇來一般所用者也凡在一山之中各柞悉宜俱備或一處栽植或按畝分種如大柞小柞尖柞櫟等樹所放之繭小而堅如青棡　栗等樹色濃質堅所放之均繭大而匀但春喜食青棡　栗等樹秋喜食尖柞各柞俱備乃能盡物之性而收效自宏焉又考柞葉乃倒卵狀也大者長及五寸邊緣有尖齒其嫩葉表裏皆有白色茸及長則無之表面爲深綠色而有光澤裏面則微有灰色樹皮乃灰黑面粗厚且有深裂而落葉最遲如在幼樹有越冬不落者此樹生長力大性好乾燥雖瘠壤荒土亦能成長繁茂若豐沃之區反因枝葉失於太盛妨礙日射風通不利於柞之飼育而起病害故飼育場反不如得磽瘠之地爲良好耳當業者宜知之（未完） 
長篇小說 
[二城風雨錄] [  英國郤而司常覺小蝶迭更斯原著天虚我生合譯]  
　　卷下第三十七章（五） 
　　言次仰視承塵而笑夫白莎者本以英國無容足地乃始改易姓名投身於法國政府初爲王家間謀曾一至娶安東酒肆而爲馬丹寶瑪齊所敗至今思之心猶　然及共和旣成己亦投身民黨幸未爲人識破然每見馬丹當大衆之前宣布絨織品中人名每一發露則死者續續固知己名亦在其中幸無人知之耳若使卡登一旦舉發謂蘇魯門即爲白莎者則斷頭之台不待梯而登矣言念及此不禁身爲之顫顏色且變卡登仍從容言曰白莎吾知汝必有自全之策當不輕易爲我用也蘇魯門至此自知已無反抗之地則現怍色顧又不甘自屈猶强項曰汝乃有挾而求耶卡登笑曰且不第此試問汝適在酒肆共飲者其人誰耶蘇魯門不虞卒問及此則囁嚅曰渠渠法人卡登曰法人乎或者似之蘇魯門急曰固法人也卡登曰然而其面吾又甚熟何也而語音何以又不類法蘇魯門曰然蓋法國鄉間人耳語未畢卡登笑曰雖然但其名氏我猶憶之今且憶其人矣其人非他蓋即汝之同黨克利是也語出蘇雷門爲之一辱則笑曰先生殆見鬼矣夫克利者死已久矣至今墓木且拱即轉世亦無如是之速語至此不防身後有人拍共肩曰朋友汝言謊也蘇魯門視之則言者爲楷萊也楷萊之來已久方在門外竊聽聞蘇魯門謂克利已死則即不復能耐故亦不待主人之召竟闖然而入蘇魯門曰何謂誑者克利之死吾乃親手置之棺中安得有誤楷萊乃搔首曰異矣汝旣置之入棺誰又放之而出豈謂天下竟有更生之事乎蘇魯門至此不能自鎭語亦囁嚅久之曰嗟乎此人癩矣吾乃不解其言楷萊大聲曰吾謂克利未嘗入棺耳如其不然則斷吾頭爲賭楷萊言時其狀至怪勞雷與卡登互望竟不知其何以知之而楷萊語聲尤高曰實告汝棺中乃石子耳安有死人哉（未完） 
 
 
 

Page 15

 
 
   
 
 

Page 16

 
 
   
 
