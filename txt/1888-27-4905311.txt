# 1888 - 27 - 4905311

 

Page 1

 
 
[經策通繤告白] [  點石齋主人啓]  
　　攷訂之編昉自皇覽掌故之書權輿漢官逮乎三通六帖會要會通御覽册府諸書卷牘愈多流布益廣降至萬花谷合璧事類雖非推調識着號珍盖博學通材藉資叅索兼存軼事遺文也國朝官撰之書無過圖書集成然卷牘繁重價等連城窮鄕僻壤旣限於耳目塞門素士又艱於搆求佗　學海彚函淵鑑涵海或專爲訓詁而設或專收珍秘之籍求其備舉無選博而兼要者甚非易矣此經策通纂之輯所由不容已也其書分前後二集前編仿通志堂例依經編久分爲九　曰易曰書曰詩曰春秋春秋　四類曰春秋總義曰左氏曰公羊曰榖梁曰禮禮分西　曰三　曰儀禮曰爾官曰禮曰四書曰孝經曰爾雅曰說文解經先識字故說文附經漢儒抱幾守缺之功宋賢止誼明道之在門戶見泯並行不悖存其原又不加剛　以志愼也後編甲集說經自群經總義以及經籍沿革探玉函之古笈株諸儒之偉論臚舉條分以佐前書之不及乙部攷史自正史總錄史法史評按部分卷以及通鑑編年綱目紀事古史别史　史霸史載記聖訓實錄曾典志乗譜牒罔勿備載天算叅中西之法而西學卽附其後分野占騐則例以蓻術之類有關經濟兼爲時尚故不憚煩述輿地備方物之制而都邑封建疆域名勝風俗土産外藩四裔附焉歴代之沿革風士之窳良如指諸掌官常見銓選攷課之詳而循吏名宦卽在其中學校詳貢舉取士之制而養老禮賢亦所宜究訂五禮以存制作之精藴攷六樂以明律呂之源流兵制詳累朝之得失而叅以山川之險要邊海之防堵考食貨之經詳刑政之法舉凡貴賦稅庫錢幣茶馬鹽政漕務河工水道尤爲當務之　耜經蠶譜詳於農政水旱凶災攷之荒禮金石選學掌故攸國文苑儒林道統所係帝微箸傳授之心法政治見王道之全謨目錄之學藉資搜羅氏族之譜亦禆實學諸子百家有儒　兵刑法術之區分别集類書載漢魏唐宋元明之故實佗至文章書翰方技藝術紀事物之原始在作者之精神　不校核羅致務臻詳愼甄綜貫串纖芥靡遺引用書籍不下千餘種而以史志三通正續通禮會典爲折衷惟說經之書茫如煙海與其冗複不如錄要故名之曰經學輯要而群經之涯涘諸家之師承已約略具備後書條理編次引用採擷必繫原書之名每條先撰子目以使省　次分門類易於尋檢顔之曰策學備纂而溯源竟委旣非若意林之簡略不詳　要剛繁亦不同漢雋之疏陋寡緒夫經籍散佚收輯爲難經生譜論膠執難合此書所纂諸書各禁部目而經籍門徑着錄　代按次條陳前部明訓詁之體用而亦足以收證叅之益後都具對摥之考訂而未始不備經濟之資守兹一編富擬百城雖名之曰經策通纂而本本元元苦心持擇翦裁區别悉力經營非盡爲經策起見也昔韓子蒼評六帖新書云孔侯之書如富家之儲材榱棟枅拱雲彚山積匠者得之應手不窮其用豈小紀文撻評類書云此體興而操觚者易於檢尋註書者利於剽竊轉輾裨販實學　　此書之出得子蒼之譽亦唯命得文逹之訾亦唯命原我罪我蒙無與焉埋首於研都已五閱塞暑今春又處延名宿急於觀成削犢汗青期在明春又世攷質於師友折衷於大儒以期體製之善有益于世爾　其書合前後二部卷已盈子本非　山之業已成等身之覩布之梨棗致勞汗牛爰仿星復巾箱之本古香裦珍之式付諸石印取其舟車之便先覩爲快以　海内之隅望所慮改題剿襲妄逞私臆販鬻僭竊難免　言區區之心所願當子有道君子共諒焉臨緒悚惶敢布腹心 
[調練軍助鄭工議]  
　　自八月十三日河決鄭州口寛三百餘丈全溜入淮匯注洪澤湖二百年來無此大患籌費浩煩興工艱鉅大憲初議開　成子河碎石河以疏通洪澤湖上下游旋因勘估工費重大毫無把握雖經具奏仍從廢議且因溜勢未准自秋徂冬僅於口門東西築欄黄壩兩道至十一月十五日始劃段派委開辦河工一面挑濬楊莊以下舊黄河二百餘里分沂泗之水以疏其上游一面挑濬裏下河之支河導全淮之水以洩其下游復查出大團閘内有竈河一道可通門龍港海口立時劃派一律興挑伏念此次大工惟辦料集夫兩事爲梟難而集夫則較　料爲尤難試觀開厰以來所收稽料除兩地動用外計存三百餘垜頭二兩批部餉已先後解到又截留楚餉十六萬五千兩各省關協餉源源撥解來工鄭工新例捐生踴躍輸將以此購辦稭　當可無處缺乏况乎多方設法變通籌畫灘派六十餘州縣同力協辦嚴定功過勒　購運復於兩壩曁北岸以及鄰境之東省曹州府直隸等處分派委員設廠採購接濟要需此辦料之難猶可以陸續　運不致遲誤工用而集夫之難則難於頃刻齊集不能迅速功成也築壩以來雖經雇集民夫蠻千名並招募工賑營勇尚不敷用又責成十一塲大使代爲雇募以塲境之大小定人數之多寡雖承募者辦理認眞應募者絡繹爭赴然叚落甚長開挑非易必不能計日完工刻期竣事也然則如之何曰酌調練軍撥赴工次同力合作恊助民夫其所裨益當非淺鮮且歴年北直河工挑泥築壩常調練軍遣撥飛速無須雇募口糧之外酌給奬賞統帶管領無虞滋擾著有成效彰彰在目可覆按也卽本年九月山東黄河斷流漕船回空阻滯不進運道集夫挑通積淤經撫憲飭派營兵恊同民夫挑河築壩浹辰之間連檣南下功多效速此其一斑竊謂練軍助工之便有四焉一曰經費之省也鄭州之患于深至重朝廷發帑截漕開捐施賑無計不施無法不設當庫藏告絀之日遇需費孔亟之時苟有可以節省者亦救時之良策利國之至計也雇募民夫從優定價計工計食按日按名大抵需銀一錢以外若夫練軍口糧正餉已足以赡其身餬其口平日按期操練外飽食安居無所事事調兵赴工分所應得理所當然旣無工作之需資又無日食之需給按勤惰定賞霸其有竭力圖功不事嬉游者則奬銀牌以優寵之俾樂於從事毋生怨心是經費之省也可知二曰歴練之熟也行軍赴敵必擇險要扼形勝而立爲營營必有壁壘也惟軍士築之營必有濠塹也惟軍士濬之猶是築也築堤與築壘同猶是濬也濬河與濬濠同况乎鍬鐝箕圖一切挑挖諸器械皆爲軍士所必需軍營所必　操之者熟練之者精固非張其所難能用其所不習事半功倍惟兵爲然星歴練之熟也可知三曰管束之嚴也民夫之應募者大抵皆鄕愚無知强壯有力處置之未善約束之未嚴則桀驁不馴滋擾地方者有之盖委員之管束民夫究不若統帶之管束軍士也調兵赴工貴成統帶善爲處置嚴爲約束平日操練號令如手應心如臂使指斷不致起釁肇事自取罪戾是管束之嚴也可知四曰工作之速也淮揚諸郡勢居下游一至春間桃花汛漲河淮合流汪洋泛濫其害有不堪設想者今委歴練河員勘估核算　挑土若千方合需工若干　宜觀兵若干名分叚派工同時並舉期於迅速成功不致遲緩誤事是工作之速也可知然事必要於無弊策必衷於至當議必求其盡善盡美調練軍助鄭工旣有四便又有四宜不可不知也一曰宜分　用軍士以助民夫則可廢民夫而任軍士則不可合龍下埽搶辦諸工歴練未精貽害非淺宜以挑築責軍士而仍以搶工貴民夫此人任之當知也二曰宜抽調天下可百年不用兵不可一日不設備時當太平斷不至有盗賊竊發之患强隣窺伺之憂然營伍空虚城塹不守亦殊乖有備無患之明訓宜於十營中抽五營調撥留五營駐防此抽調之當知也三曰宜均勞莫非王事而我獨賢勞詩人所以致慨也宜限以月日定以工程及其時則以調撥这五營遣歸駐防而以駐防之五營隨後調撥此均勞之當知也四曰宜就近省分隔絶行役倍勞所過州縣恐鄕農有驚擾之虞旣至河工與民夫自齟齬之患宜近調隣省朝發夕至兵民相習耦俱無猜此就近之當知也大憲厪念民艱飢溺由已敬陳管見幸採擇而施行焉 
[本舘接奉電音]  
　　昨接在京友人發來電音有本月十三日上諭一道敬謹　登○十二月十三日奉上 
諭貴恒奏請將碩行紳士優予奬勵等語據稱安徽在籍紳士五品銜前任直隸棗强縣知縣方宗誠早年績學經術湛 
 
 

Page 2

 
 
深及官直隸亦能留心利濟生平正學純行實足矜式鄕閭深堪嘉尙方宗誠着加恩賞給五品卿銜以資觀感該部知道欽此 
[兩志火災]  
　　揚州來信云邵伯鎭迤北昭關壩華姓浴堂霎時失愼烈燄飛騰宇棟窗櫺全成焦炭並延燒鄰家房屋二椽至起火之由因廚人誤將灶下火灰抛諸院内大風一起火星吹入積薪以致釀成此禍云十九日兩點鐘時安慶北門外南莊嶺當牛局失愼牛料三堆一炬成灰計價錢二百六十餘串據云是日午刻有秃尾一頭自南而北飛駛過牛棚牧夫見之盡力跟捕不隄防牛棚内無端火起烈燄冲天登時延及草堆以致不可收拾事後局員提牧夫究訊痛責 
[鷺島紀聞]  
　　厦門自秋徂冬久不得雨所種麥及蕃薯多有枯稿者夏門分府唐蓉石司馬於初一日會同叅府等在城隨廟初雨並禁屠宰初三晚陰雲密布初四日卽沛甘霖至初五日簷溜猶不止也○鼓浪嶼通商局保甲局向貿民間房屋本年春問經奎觀察籌集欵項擇定烏隸角下岸塡平基地起蓋房屋夏間興工現已落成委員等於大寒日進局各官均往道賀唯内進及保甲分局之小屋尙未告竣大約年内不能完工○前紀漳盛燕窩店倒閉虧欠各家銀十萬餘云云聞店主孫某現在鄕間挽人向各債主理說大約僅還五折光景 
[命案述聞]  
　　閩中來信云漳州府城内有某甲者託媒聘娶一婦賃居陳某屋内後甲以私娶拐騙之婦被人控告當經署理龍溪縣官敷廷明府訊得甲實不知情係　蟻媒誘騙分别發落事已了矣明府又令陳某繳稅契銀二百兩陳某家徒四壁僅有一妻二女傭工度日無力繳此巨欵經人懇求從减明府命繳二十元方准保稱陳某不得已將小女押賈身價僅得八元復向親鄰借得八元共十六元繳案未蒙釋放陳某自念此十六元羅掘已盡尙少四元實屬無從措辦而明府因瓜期已近追比愈緊陳某情急卽於十一月十四日用小刀自刎十五日係陳太傳祠叅期陳姓合族之人感集一聞此案咸抱不平具公禀卽赴府道各衙門呈控聞漳州府吉太尊立卽札委鄰封相騐汀漳龍道聨觀察已具詳上憲省憲已有所聞先已遴委某太守往漳州查辦此案矣 
[儲憲接印]  
　　浙江糧道世觀察春到机接奉撫憲飭知各情均已列報兹悉觀察卽於初八日接印視事以漕務吃緊之時不能耽延時日也廖榖士廉訪交卸後尙住署内起程之期尙未定云 
[吳下雜言]  
　　新任丹徒縣祁大令德昌已經交卸靖江縣篆務近來省中接奉部文以州縣交代往往一任未清又調一缺弊竇甚多現在凡有調任人員須令該員將前任交代結清方准赴任藩憲旋卽札飭祁大令交卸後來箥將靖江交代算清再行赴任祁大令奉到憲檄以靖江任内解欵無多且丹徒現值漕務吃緊之際禀請先行到任明正再行晉省算交代擬於本月望間接印任事云云不知能否邀准也○鄭工新例捐已奉部文准各首一律收捐報部撥用易笏山方伯接奉院札隨卽就本署土地祠内　局開辦聞上兌者甚屬寥寥當此黄河　決需欵甚殷各捐生尙其踴躍輸將力屬報稱旣可愈九重宵旰之憂又可濟億萬生民之困顧親揚名此其時矣有志者幸勿觀望自誤也○蘇州賭風甚熾向以陳裕南及某大姓爲最呼盧喝雉終日不休深房曲室官憲耳目之所不到以是好與花骨頭爲緣者莫不趨之若騖自陳於前年因賭釀命後某大姓亦以控案纍纍賭奴人等經縣訪　大半遂亦因此歇手賭風爲之稍戢有徐某者係著名賭棍也向本陳之羽翼陳逮案後徐恐株連逃避在外者約及年餘現又漝逃回省故智復萌日惟與三五賭徒呼朋引類達旦終宵引誘人家子弟入局賭博徐則抽頭得利坐享其成少年子弟一經失足鮮不爲之蕩產傾家者竇有司聞之尚其嚴申禁令哉 
[邗上官塲紀要]  
　　兩淮運憲福餘安都轉裕升署江蘇布政司初十日奉到撫憲飭知闔郡官紳衣冠往賀蹌蹌濟濟極盛一時所有署篆之田熾庭觀察國段指日可以抵揚淮南總局委員曁四首領已駕舟至瓜洲口伺接聞擇定本月十六日接篆云○調署甘泉縣吕大令政體違和暫行請假上憲札委候補同知徐木村司馬瑞昌來揚署理於月之初八日任事 
[蘇藩示諭]  
　　照得同通州縣正途候補兩項月課前經議定歸併一塲考試每年共考十次由撫藩臬三署輸流局試其臘正兩月向章停考嗣因各該月度歲無資禀准援照佐雜之案專歸本署一體考試匀分兩月給奬歴經循辦各在案惟查月課給奬原爲體卹貧員起見殘臘新年諸事繁冗所有佐雜各員臘正兩月前經詳奉批准免其考試定期傳集來轅給卷緒寫履歴將局解臘正兩月考試錢文除應扣奬外不分等次按名匀給使能文不能文者均得沾潤度歲甚屬公允今大班臘正兩月同一給奬度歲情形相似自應亦照佐雜成案免其考試今定於本月十三十四兩日齊集來轅繕寫履歴將臘正兩月課銀分數按明匀給以資度義而示周漙除呈明撫憲外爲此示仰各員一體遵照屇期來轅聽候給卷繕寫履歴至照章應扣及例應與考終年未曾考過之員仍不得朦請分給俾有限制再本司交卸在爾特事變通以後各年應否照辦並候隨時酌奪不以此次作爲定例 
[宜昌近事]  
　　招商局新製廣濟輪船於上月二十日午後抵宜船身通黑惟艙面白色較彞陵爲寛長但不及江通之深廣耳至二十五日清晨開回漢口墨池書院山長王君子蕃附之以去○宜昌稅關每年征收稅銀約二十萬之譜日前江漢關來文内開嗣後凡在宜關納稅之票只準在宜征收三分之二其一分留待江漢關完納○入冬以來晴多雨少鄕農望澤孔殷而米反因之貶價誠不可解也○時將卒歲宵小繁多城内各家被竊者日有所見地方官派出差役營兵或三四人或四五人在前後街暗地梭巡每夜輪流不止亦弭盜之善策也○鄭工捐局已開上月廿三日撫憲出示懸掛各門有志功名者不難頭銜榮晉矣 
[滬北火警]  
　　昨晚六點半鐘時法租界浦灘天后宫橋北堍太古十二號棧房失愼其時東北風甚勁火却向西北延燒法界火龍聞警先到於是英美兩捕房以及仁記絲業錢業各水龍先後赶到排列浦灘施救法捕頭備德祿率同中西各捕及法包探嚴頌眉王榮培李雲發等督同探夥分投彈壓小東門捕房副捕頭謝而諾率中西各捕在橋南一帶梭巡英捕房三道頭亦帶印捕華捕赶到帮同巡察以杜搶火燒至七點三刻火勢稍殺各水龍極力噴救始得息滅至燒燬房屋若于及如何起火尚待訪明再述 
[使星照滬]  
　　前記出使德意奥等國大臣許竹簣星使將次回華云云兹悉星使已乘德國公司船於前日夜半抵埠因欲回籍守制並不登岸卽換坐民船移泊英界觀音閣碼頭昨日江海關道松海防同知上海縣英法公廨讞員次第登舟拜會星使擬卽雇小火輪船拖帶返里 
[濬河續述]  
　　中西官議濬蘇州河一事屢紀報端兹悉業已會議定局沿浜皆插旗幟分清界限前在吳淞挖河之安定機船亦於昨日抵埠灣泊白大橋外而不日卽可興工想此次中西會商章程妥善必有成效從此沿浜兩岸悉成坦途河身濬深以便各船出入誠一勞永逸之善策也 
[嚇斃學徒]  
　　前日本埠大東門外花衣街中市乾源染坊晒臺上所晒之布爲風吹墮一疋至隔隣曹榮興漆作内由學徒蓮生拾匿旋有染坊夥至漆作尋見卽喚禁地向該徒嚴詞恐嚇該徒年纔十五歲欋而自尋短見漆作主曹阿榮向乾源理說染坊中人聲稱　失布疋甚多約值錢二十八千尚須向爾賠償曹卽專人至浦東小灣鎭蓮生家知照至昨晨屍母等來滬向乾源主人說話路人咸至染坊觀看染坊中以人多喝阻致觸衆怒僉謂學徒爲染坊内威逼致死抛擲磚塊入内致碎玻璃窓二塊算屍身在漆作内咋日午後尚未棺殮未知能免報案否也 
 
 

Page 3

 
 
[開導屍親]  
　　山東人王德福因患瘋癲由印捕拘送公堂蔡太守判送上海縣前邑尊大令飭發善堂王隨斃命當經邑尊騐明王雖有舊傷的係發痧致死遂諭善堂備棺成殮其中情節前曾詳列報端屍母王汪氏於裴邑尊到任後一再呼寃并稱兒子被捕毆傷身死邑尊查閱接管卷知王因痧身死惟該氏貧苦堪憐因屢次商請蔡太守諭令麥捕頭酌給撫卹費誠氏又赴松江上控恩太守札縣申詳邑尊又復商請蔡太守查問捕頭允照前議該氏又投縣求催邑尊飭差送至公廨候示太守諭該氏日爾子患瘋人所共知由印捕拘送本公廨移送到縣死後騐明因痧身死有案可稽裴大老爺念爾年老孤貧轉商撫卹爾何竟貿然上控乎今又向捕頭言及捕頭謂已由前縣騐明因痧身死旣由屍母不服指爲因傷致死須開棺覆騐如果屬實可將該捕照抵至論爾年老貧苦飄泊異鄕酌給撫卹資亦無不可但不知爾意欲何爲本分府前曾問爾爾惟言困苦不堪盤棺回籍在在需錢本分府問爾欲得洋幾何爾不肯直說本分府叱爾退去飭差轉問爾始言欲洋二百元本分府諭知捕頭捕頭言深知爾窮苦甚願給資推不能給至如許之多况扶柩回鄕斷不消二百元之巨本分府知爾有人爲之唆訟所得之洋必致别人分用爾今可投捕心捕頭欲將爾詳究該氏稱惟求大老爺成全並無人帮扛唆　小婦人亦不願往捕房太守謂且問爾欲訟乎欲洋乎欲訟則照公辦事本分府與裴大老爺均當爲爾子伸寃然恐所控不實則未免徒勞耳欲洋則究欲若干該氏稱小婦人不敢言欲洋幾何總求大老爺施恩太守謂然則爾且退去候示可也隨又謂今爾到堂該處有帮訟圖分之人將來商給撫卹其人苟欲分肥本分府定須究辦 
[上海縣署瑣案]  
　　前報列山左客趙恒順投案具領棺材裴邑尊訊明情節飭將存案之銀洋五元銅洋一元交維順領去朱處所欠紫草洋着向朱收取前晚維順扭朱至案訴求追繳邑尊庭訊之下維順稱紫卓洋二百餘元朱意圖呑没爲此情急求追朱稱一時不能收取是以延遲邑尊謂朱有意放刁着原差帶朱收銀付給屍親了限三日如延嚴比維順叩謝而退○吳宗勝哄騙綿綢一案經英公廨訊明情節將吳送縣辦理云云曾登前報前晚裴邑尊以吳在待質所吵閙飭提研訊吳稱管押已久究屬何意並不敢在押滋閙邑尊謂本縣奉上憲之命將爾管押至如何辦理須候上憲示下施行爾須在押靜候如再胡閙則本縣報法無私也諭畢飭令還押 
[英界公堂瑣案]  
　　昨日禮拜四輸應美繙繹易孟士會訊易君另有要公各案均由蔡二源太守獨斷○包探王阿二禀稱新關辦公西人那姆生因欲移家雇小車裝運物件被車夫李金才竊去金表當卽拘獲人贜送案請辦那姆生所訴與同李供洋東有許多物件裝在車上墮下時辰表貪小拾取叩乞施恩蔡太守判發捕房管押一月　交那姆生領去○包探李錦堂禀稱吳金生至包裕泰客寓借宿夜間竊取棉被一條獲住人　交捕送案包申訴前倩吳供初次犯竊叩乞施恩蔡太守判管押二十一天　交失主領去○華捕禀稱昨見江蘇仁手持脚桶求售詰問支吾顯係竊　爲特送案江供脚桶在法界竊來蔡太守飭將人　移解法公堂發落 
[法界公堂瑣案]  
　　九月十三夜與聖街失愼時有暫居同茂棧之馬姓失去皮箱一口中有翠玉等物至十月初有胡阿榮者持翠戒求售由馬識破拘送捕房解訊此皆已登前報者也昨日馬恒泰金四法投案訴稱有金陵人馬得之言及皮箱一事已有端倪必須照申報所登酬謝洋銀三百元并囑不必涉訟爲此鳴送捕房送案請訊包探嚴頌眉禀稱此事胡松亭向鍾桂山說鍾又向黄長舒說黄與馬得之通信馬卽與金索謝儀四人曾立合同取得謝儀四人分派惟中有楊劉兩姓得受謝儀當須分給合同上各人均畫押今將合同呈案金亦將黄等所寫之字呈騐王司馬問黄名下所畫之押是何字答稱是一生正氣司馬謂爾家甚好爾前到公堂爲着何事答稱爲吉星公乾麫事胡供小的在吉星公接客此事數日前已知道有王阿三者在大方棧中是日小的偕客在四馬路見王携有戒指問伊何來彼云是胡阿榮交下司馬問可曾見皮箱答稱不見祇見戒指小的曾與鍾桂山說過别人一槪未知金稱彼等尙說當時得箱後卽寄存老義和棧棧主不允故於次日遷至洋涇浜儀和棧後復遷至榮鐺遷口某茶葉店鍾桂山供江西九江人前爲接客現無就緒經胡向小的言及小的卽與黄說黄長舒供安徽人現亦無就住泰和客棧司馬謂旣無生意何來吃用答在印書館描字與金不相識比　曾與馬得之言及司馬着將曾鍾胡三人帶回管押候再覆訊又謂馬金兩人此事實由黄思得謝儀業今且向三人追問可也馬卽交兩人帶回○昨報列包探獲到小錢一節捕房將所獲湖北人萬炳生劉得勝解訊包探將破廣小錢呈案萬炳生呈遞禀詞王司馬閱畢詰萬小錢何來有何用處答稱現欲回籍買來搭用實不知是犯禁司馬謂家鄒可用小錢爾又不知犯禁爲何藏諸身畔衣内爾究從何處買來萬稱因欠劉洪生洋十元倘伊見之卽欲索取故　在身邊此項錢由陳東在船上賣與小的司馬謂欠人洋元有錢不還居心已不可問隨詰劉得勝爾之小錢二千要是買來答稱此是萬炳生寄下王司馬判將萬枷示二禮拜後交保倘無保當懲辦劉姑從寛交保小錢存捕房○昨報列誘逃一節原告唐才寳供川沙人爲水作光緒六年出洋四十元娶周氏尙未生育婚書被伊燒去今年七月十六日伊回母家一去不回後查得在下海浦與包得卿租屋同住十一月經伊尋到通信前來於十二月初五日領回前日回家包在家中已將鋪蓋捲好欲走見小的回來卽躬在床下爲此嗚捕送案唐周氏供眞如鎭人並未嫁伊實是姘識回母家後病後三月唐在十月初九日曾來過包托洗衣服並無别事唐有意寃誣况不時將我打今情願爲傭度日不願跟伊包供山東人去托洗衣並不匿在床下王司馬謂唐曰照爾所控周氏靠不住爾也不必收留着將周氏送縣發官買唐着具結包交保○西捕在西洋涇浜獲到賭攤望風之沈正卿據供寍波人本在虹口老順記失就回家於前月十三日到滬昨在英界回路過鄭家木橋測字　邊西捕指爲賭博實是寃枉司馬詰其住何處答稱兄長品香身爲捐客住吉祥街小的卽住足處司馬着寄信出外着兄到來問話○巡丁查梨一案王司馬着包探將徐和尚送江海關包探送往不收因之帶回昨復解案恒泰王啓堂義記張桂動公昌　蓮生一併到案司馬閱關上因何不收答稱不知王張兩人稱捐稅寳於沙船進口時完過司馬着將徐　保王張合具一詞邱另具一禀到案候核 
[助賑摭要]  
　　鄭州貽决口之虞災戶乏棲身之所顚連無告奚以爲生渥荷善士扶持莫名感激福建誦芬居士守彞居士寄來袁芝銘司馬募棉衣資先來洋四百元委助緊要災區由源豐潤號仁丈交來漢口太古晉號寄到東道主鬰郁老人無名士三戶助銀七十兩杭垣程式章翁募到愛日書屋善長英洋一百元求闔第平安由元甡莊來均助河南賑欵嘉興吳鳳溪丈大受爲令弟大猷抱恙求速愈洋一百元由元甡莊來江南提標前營黎漢西　戎志彪大慶各同寅世好處具柬聲明充賑蒙貺桃儀槪行移僵爲諸翁造福共來各善士七起英洋五十五元内有銅洋一元委解災逼拯濟挾纊爲禦冬之具輸資仲愛日之忱朋儕擇善而從儼成鼎峙昆弟行仁是朂定筮履祥夙講韜鈐頓悟救災大義胥傾囊　爰操　德微權用迓休和殊深感戴已[  上海北市絲業會館籌賑公所愚弟少欽施善昌謹誌]  
[上海陳家木橋電局豫皖賑處十一十二十三日事略]  
　　蔚長厚號匯到江石章門寓客經募銀六百兩按寓客歴籌晉豫且東賑欵始終隱名今又承頒鉅欵並函述來春淮揚岌岌可虞等語足徵關懷時局欽佩莫名寓客又云歴年匯寄賑欵均承蔚長厚號不取匯費尤爲可感○朝鮮仁川口曾經滄海客助洋五十元無從投復登報誌謝○兪蔭甫太史續來隸書楹帖三十聨仍寄存戯鴻堂箋扇鋪代銷諸君欲購者從速向取○杭省湖墅絲釐局錢甘卿太守捐廉二百元連同募欵共寄來洋四百八十四元銀一百四十七兩四錢三分仁施所被感同身受○前席借箸客來洋四元賜函拜悉糿佩莫名○高易賑所十一批六千五百七十六兩與昌賑所六批五千兩兩廣電局沈八批一千兩無錫知仁莊 
 
 

Page 4

 
 
廿三廿四批宋樵翁七　杭電局王五批湖州仁濟堂七批旅順電局慕欵均到先此報聞 
[贈章鳳珠詞史楹聨]  
　　鳳翥鸞翔大家芳範圓玉潤盛世元音予徵逐歡塲已歴册載天涯奔走閱人甚多今於庫部徐第席間得覯章鳳珠詞史見其韻如菊淡品比梅清舉止安詳語言雋妙歌喉宛轉餘音繞梁色藝之佳香國中實無往偶允宜盈門車馬名噪一時爲撰是聨以誌忻慕卽希大雅粲政並請南州高士鑒之[  浙西醒緣道人書嶒時年六十]  
[用前作一先原韵留别陳尹湘同硯錄呈桂笙仁兄大人教正]  
　　鏖戰秋闈二十年敲門何處覓金磚蹉跎我豈甘心復僥倖人偏捷足先况有宦途堪易轍欲登道岸詎無船主　未必皆盲左殆與前生總少緣休將獲報叩蒼天天道何曾或爽蓋有學方期資國用無緣何苦乞人憐關心難得逢知已開口誰能不愛錢吾輩讀書宜自奮奚容非禮背師傳書香克繼樂陶然願未酬時志不遷擇友總當三益集放功祇在一心堅運來遲速誠難强着到炎凉已早穿問世還須先問已天涯何處乏英賢欲去還留袂屢牽依依不忍策征鞭久交恍訂三生石共學曾聨一片氈爲利爲名同作客是親是友兩因緣與君揮手暫離别洄溯時賡秋水萹同學愚弟謝錫申石帆甫未是草丁亥臘八後二日 
[蘇省撫轅抄]  
　　初五日府經歴唐天爵禀知奉揚州保甲局憲札調赴揚卽辭○初六日候補縣王昱文禀辭赴川沙○初七日三而銜福建候補道郭熙光上海回方道濟禀知奉委解甘餉差○初八日候補同知　坦禀知奉藩憲委解固本京餉差○初九日藩轅牌示照得吳縣主薄舒瀚丁憂遺缺查有候補班補用主簿劉恆德堪以請補○初十日五品銜補用鹽經歴施培武浙江人自籍來縣丞姚　服闋回省禀到本年十二月二十日巳時封印次年正月二十一日午時開印○十一日藩轅牌示照得松海防同知劉啓彬告病遺缺查有候補班前同知劉元　堪以請補候補縣胡啓榆禀知奉飭分蘇差委○十二日藩轅牌示照得上海縣吳淞司巡檢張道一因案撤任提省審辦所遺員缺照章應行酌委查有試用府經歴孫鼎堪以酌委署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
