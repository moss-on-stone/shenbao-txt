# 1892 - 25 - 4906742

 

Page 1

 
 
[二百八十七號畫報告曰] [  點石齋啓]  
　　丁未春天津府學泮池有躍鯉力瑞是科南皮張相國果大魁天下今冬池中又有期瑞不知明年春試應於何人姑誌之以觀其後他若一身兩頭之人四代同堂之慶西女别有寄託賤婦鬻及菜砧老夫以選色而焚鬚黠賊肆探囊之妙手津沽之祀灶可異越南之異泉忽開及新附乘龍佳詁圖曲並山水人物各册頁與輿地圖等准於廿六日出售此佈 
[送灶說]  
　　二十三日之夜江夏生方偕客登茗樓憑闌細啜俯視六街燈火車水馬龍時有麗人衣香微扇銅壺屢轉猶未言歸客曰今晚爲送灶之期人家皆安排香燭神模竭誠叩拜子獨逍遥自在一若淡焉忘之者此何故也生曰送灶何爲哉予身無媚骨旣不能學媚灶之王孫性更堅剛不屑效焬灶之彌子家雖有灶惟以供炊爨而已灶卽有神惟以守香火而已送之何爲哉客曰我聞道家言灶神於十二月二十四日上天陳奏人家一年善惡善則錫以福惡　降之殃故送灶之時必致敬竭誠以期上奏時隱其惡而揚其善子乃不爲之叩送不且觸灶神之怒以致殃及其身乎予曰不然聰明正直之謂神使灶神果於十二月二十四日上天旣上天卽奏陳人家善惡則當大公至正鯾直無私人有善必舉其善而奏之人有惡亦必舉其惡而奏之世有豺狼其心盜跖其行終年作惡罪積如山者灶神亦安有因其一夕之虔恭而竟巧言以隱飾乎且子第知灶神之宜送亦知灶神之所由來乎禮月令孟夏祀灶則灶宜祀之於炎暑上騰之候而不宜祀之於殘冬莊子達生篇謂灶有髻司馬彪注曰髻灶神名著赤衣狀如美女夫灶神而果司人家善惡則自宜垂紳正笏儀度儼然何竟作美女之形意者惟是中饋主持司執爨之事則送之時惟宜婦女叩拜何爲而欲堂堂男子送之也况一家卽有一灶使每灶必有神則神且不知有萬億之數當其上天陳奏恐將塞破天庭使諸灶祗共一紳則抵此一宵而此亦送彼亦送神安得化身萬億而於一霎間到處降臨乎攷送灶之俗到處不同吳俗呼二十四夜爲念四夜是夜祀灶謂之送灶界比戶以膠牙餳祀之俗稱餹元寳又以米粉裹荳沙爲餌名曰謝灶團祭時婦女不得預先期僧尼分送灶經至是塡寫姓名焚化禳災以篝燈載灶神模穿以竹箸爲灶神之　焚諸門外撥灰中篝燈未燼者還納灶中謂之接元寳斷稻草長寸許和青荳爲神秣馬具撒屋頂俗呼馬料荳吾鄕則於二十三日之夜設竹箕於鍋上供灶神模祀以慈姑荸齊餳飴及粉團十二枚謂按十二月之數逢閏則加一枚阖家婦子羅拜灶前及香燼則納神模於紙糊小簥中昇至門前焚花亦有以餳飴塗神模口上謂膠黏其口使不得開庶幾上奏玉皇時不能直道家中惡事嘻我而苟不作惡何愁神之奏陳我而罪惡滔天則區區餳飴何竟能箝神之口愚民無識以悮傳訛欲以媚神反增褻越不亦可笑之甚耶客曰然則祀灶之說于傳有之乎曰有之馮應京月令廣義燕俗鐫灶神於木以紙印之曰灶馬吳俗呼爲竈界以紅紙銷金爲之一年一換每於臘月二十四日焚之送灶神上天合家少長羅拜祝曰辛甘臭辣灶君莫言周處風士記臘月二十四夜祀灶孟元老東京夢華錄云此夜貼竈馬於灶上以酒糟塗竈門謂之醉司命周密武林舊事二十四日祀竈用花糍米餌吳自牧夢梁錄二十四日不以貧富皆備蔬食　荳祀竈此日市間及街坊呌賣膠牙餳亦有於竈上卜吉凶者謂之鏡聽唐王建及李廓皆有鏡聽詞此則行之於元宵而非二十四夜之事也至於兪　意遇竈神事則出自道家附會事非典雅搢紳先生難言之予則以爲竈果有神亦惟與酒食是議者相習今之送竈固兒女之事祗合兒女輩焚香叩拜可也何必親自衣冠致祭叩叩通誠歟客曰子之所言誠哉不爲無見然以語諸神道設教之流則將俺耳而走矣遂相與鼓掌大笑覓路而歸沿途惟聞爆竹聲喧紙錢火熾蓋方稽首於東廚司命乞年年福庇平安也 
[本館接奉電音]  
　　昨日由京飛電傳來上諭一道敬謹譯登○十二月二十四日内閣抄奉上諭張煦奏特參庸劣不職各員等語湖南衡陽縣知縣樊森操守尙潔惟首邑政煩辦理未能裕如著開缺　省遇有相畐缺出酌量補用芷江縣知縣陳建常性情寛緩馭下不嚴罹文理尙優著以教職歸部銓選新化縣知縣楊宗　才具庸闇縱容丁役舞弊招摇候補知縣張銘舉止浮躁操守平常桂東縣教諭姚怡炳違分干預不知遠嫌湘鄉縣婁底巡檢彭應斾肆意妄爲不知檢束均著卽行革職以肅官方餘著照所奏辦理該部知道欽此 
[玉階仙仗]  
　　吏部爲片傳事所有考試各旂滿謄錄官蒙古繙譯候補筆帖式定於十二月初八日奏派初九日點名初十日考試除將不合例人員本部扣除外相應開單行文各該旂傳知報考各諸生親身携帶卷票於初九日五鼓赴貢院前聽候點名入塲考試並嚴飭派出之識認叅佐領等官亦於初九日五鼓赴貢院前於無名給卷時當塲逐名認眞識認並令其在彼管轄倘識認官不到卽將應試各諸生試卷扣除並將識認官按照定　辦理應飭各該佐領傳知報考各諸生如取中後卽取具該佐領圖　塡寫坐號親身持赴貢院聽候點名覆試如無該佐領圖結卽將該生覆試扣除仍飭原派出之識認官於覆試日黎明赴貢院前識認取中各諸生入場覆試勿得自悮致干叅　○值年旗准禮部爲片行事所有本部具題皇后千秋令節樓儀一蔬定於十二月初十日具題相應片行各　　凡有應汀廻避事件勿於同日呈遞○吏部　咨行事文選司案呈本部議覆湖南巡撫張奏以湖南候補直隸同知馬象乾請補乾州廳直隸同知等因查乾州直隸同知係屬題補要缺所請以該員抵補之處核與定例相符應凝其補授一本於光緒十七年十一月二十九日具題奉旨馬象乾依議補授餘依議欽此欽遵到部合行抄黏原題咨行湖南巡撫查照辦理○吏部示傳所有擬補兩淮東臺塲鹽大使劉承宗一員於三日内親身赴部騐到如有執照携帶呈騐勿違特示○桂撫馬玉山中丞丕瑶以廣西候補道府州縣以及丞倅佐貳雜職在省聽鼓者人已數倍於額非僅補署無期卽差委一項亦有數年未經輪及者而由部領照赴桂者猶絡繹不絶宦途愈形擁擠况廣西本邊遠瘠苦之颧需次省垣閒員旣衆在廉潔自守者坐守困窮而不知檢束者易生　緣奔競之心若不設注變通殊於吏治民生大有關係擬將捐納勞績兩項指分廣西候補正佐各項人員暫行停止分發三年俾　疏通此外　土卽用正途人員仍照舊分發以符定例其他各項分發人員如未經由部領照槪令　　他省以示限制等情專摺　陳於光緒十七年十二月初五日 
 
 

Page 2

 
 
奉硃晉著吏部議奏欽此至部臣如何覆奏刻下尚未定議容俟續　○總管内務府大臣福箴亭大恊揆等諭知管理官房租庫章京等迅將該庫每年應收租銀若干租錢若干其中有無拖欠玩抗不交應行送追者逐細勾稽開具清單據竇禀覆以憑覈辦該管庫章京等不得瞻徇情面致有彌縫遮飾等情如有關閉倒塌之房須將月納租價若干何時關閉何時倒壩查明一併開報勿稍含混庶期涓滴歸公以昭覈實而免干咎切切此諭○吏部爲示傳事現出有廣東博茂塲鹽大使一缺查有在部投供之鄭工遇缺先鹽大使盛元烺一員應行擬補相應示傳該員於三日内親身赴部騐到並將執照携帶呈騐勿違特示○吏部爲咨行事文選司案呈本部議覆山東巡撫福奏以分發山東　缺儘先知州茅恩綬請補平度州知州等因查平度州一缺前經該省扣歸外補今請以茅恩綬抵補之處核與輪用相符應准補授一本於光緒十七年十二月初二日具題奉旨茅恩綬依議補授餘依議欽此欽遵到部合卽黏抄原題咨行山東巡撫查照辦理○本年十二月二十九日歲暮分遣王公致祭東西兩陵業將派出銜名照登前報兹聞太常寺於得旨後遵照行知去後兹據守護西陵奉恩輔國公奎瑛以接准太常寺文開歲暮致祭裕陵奉旨遣奎瑛行禮等因恭查裕陵係在東陵奎瑛守護西陵今本年歲暮奴才奎瑛奉派致祭裕陵惟泰寍鎭距馬蘭鎭六百里之遥非前期數日起程則届時大祭必悮行禮而奴才奉命守護責任綦嚴又未敢　離汛地檢查歴任守護並無似此成案反覆思維不得不馳陳於君父之前所有致祭裕陵之處是否由奴才奎瑛往祭請旨遵行等語於日前具奏當卽飭查此次歲暮大祭行禮各王公原由宗人府酌擬某員致祭某陵行知太常寺太常寺據文照繕題本進呈派遣行禮此次係原擬之悮究竟如何辦理尙未奉有明文也○哈密札薩克回子親王沙木胡索特現由哈密游牧旗率護衛等年班進京該班貢覲已於嘉平初四日入都於宣武門内石駙馬後宅胡同回回館安挿當卽報知理藩院立卽分行内務府曁步軍營立派官員人役弁兵前往照料並於館驛門首搭支帳房守宿彈壓該叵王卽於次日將應進貢單咨文乞由理藩院代繕安摺膳牌循例於初八日代爲呈遞而回子親王沙邸卽於是　祗詣西苑以俟於第三起召入勤政殿詢以數言回子親王敬謹奏覆畢旋卽出海仍回館辭○吏部考試八旗滿謄錄官候補庫使烏林大及蒙古繙譯候補筆帖式等官開列閱卷等銜名於十二月初八日具奏請派本日奉硃筆圈出滿洲閱卷内閣學士兼禮部侍郎銜愛廉太僕寺卿壽蔭去蒙古閱卷内閣學士兼禮部侍鄭銜榮惠去内簾監試御史秀林增濟褚成博丁立灜去内塲監試御史文郁恩漙王聨璧謝雋杭去受卷官刑部主事長明禮部堂主事文彥去場内彈壓廂紅漢副都統色普徵額去搜檢睿親王魁斌工部尙書熙敬廂曰滿都統符珍署正白漢都統果勒敏理藩院左侍郊鳳鳴内閣學士志顔去專司稽　都察院左副都御史奕年去欽此宣旨後愛中書侍郎等先後由内廷前赴貢院入簾以司各事其搜檢睿邸等於詰朝五鼓方往貢院搜檢士子入塲云 
[鉅案三述]  
　　各案會匪供出　目李鴻本館已將被獲後一切情形兩次登報兹聞被獲者係故提督李世忠之子名顯謀並不名鴻然或一人而有二名或另有其人亦未敢臆度據云此事已由督憲上達天聽須俟奉到廷寄再行辦理前日有人過江寗府署見差役多人麕集堂下若伺候太守研鞫要案者然詢之旁人云俟上憲密諭到府卽往貢院提出改收府監並灑掃空房一所安頓眷屬時已薄暮尙無舉動果如所云是已有革職歸案審訊之旨矣事關機密未敢臆斷姑就都人士異口同聲之語錄之於篇 
[鎭軍赴寍]  
　　九江總鎭何采臣軍門因公赴金陵謁見制府禀商事宜於十八日午刻附江孚輪船東下前營遊府黄遊戎後營遊府邱遊戎德化縣羅大令以及城守選鋒新勁等營守備千把外委各員弁俱列江干恭送 
[弄珠樓茗話]  
　　嘉興府屬離秀水縣城三十餘里楊廟鎭迤東里許蔣家浜某鄕民家於本月十七晚初更時忽然失火登時冐穿屋頂鄕村苦無鉅鐲急擊銅盆報警遠近咸集取水澆之未及片時卽行救熄祗燬平屋三椽○宗郡守訪聞新塍鎭有聚賭情事親帶護軍旗親兵密往掩捕獲住賭匪三名連地保押入船内隨查視保甲并面諭鎭上糧廳汛官嚴緊冬防認眞巡緝及回轅將賭犯地保略加訊鞫發交秀水縣劉邑尊收　嚴懲○近日天氣雖晴然沍寒將甚缸中之水點滴成冰○北門内外大小各店生意不甚興旺皮貨店亦買客寥寥米價有昻無賤刻下糙米每石需洋銀兩元三角白米兩元八九角 
[日皇受賀]  
　　日皇預期降旨東歴明治二十五年元旦依次受内外百官朝賀是日侵曉五點鐘時宫中神嘉殿準備駕臨殿南庭御屋中央供設御座式部長以下高等官端整儀容靜候駕臨叅拜天地四方　詣先賢所皇靈神殿行禮禮畢退入伶人奏古樂聲音微妙令人肅然起敬七點鐘時大膳職官吏捧御膳進此膳與人民度歲時以餅菜雜煮宴合家者無異葢古風也進膳後受皇族及宫内高等官各命婦拜賀九點鐘時皇偕后御正殿皇穿陸軍大元　正服佩菊花大綬章勳八等白色桐葉章及憲法發布紀念章后穿白地淡桃花色草花紋洋服佩勳一等寳冠章大綬並憲法發布紀念章小松親王穿陸軍大將正服佩大勳位菊花章妃穿薄鳶色花地洋服佩勳一等寳冠憲法發布紀念章北曰川親王穿陸軍少將服佩菊花大綬章妃穿薄萌黄色上衣下繫水淺黄色裳佩勳一等寳冠章有栖川若親王穿海軍大佐服佩菊花大綬章若妃穿萌黄色天鵝絨洋服佩勳一等寳冠章閑院　王穿騎兵中尉服佩菊花大綬章妃穿白精好地金絲花紋洋服佩一等寳冠章恭行新年禮咸帶喜顔以拜旣而松方伯爵榎本樺山兩子爵授藤伯爵高島土方兩子爵鍋島侯爵三宫花房戶田伯爵井上男爵諸命婦穿各色洋服整列一旁松方榎本後藤大水陸奥棒山高島土方各大臣副島樞密院副議長尾崎黑田川村佐藤各樞密顧問官九條德川二條近衛岩倉一條　司各公爵自勳一等勳二等勳三等官同時面向日皇　聖壽無疆皇后及諸王妃諸命婦所御之裳皆長丈餘拖曵於地行動時均有侍役爲之捧持其　持之人皆於學習院生徒中選出一律穿紫色天鵝絨服與選者必係優等生徒所以獎勵其學業賜以非常光榮云維時鐘鳴九下三十分各官拜賀訖至十點鐘　香閒錦鷄間祗候官及命婦外國敕任官及命婦咸依次拜賀十點十分時四等以下六等以上官拜賀十一點鐘時奏任待遇官拜賀迨十二下駕退用膳午後二點鐘時復御殿受各國公使及夫人　伯子男爵及從四位以上勳三等以上官及命婦又神　各宗派管長勳三等以上外國人及妻曁奏任聘用外國人並勳六等以上外國人各穿大禮服叅賀日皇高登御座一一親受是日也天氣晴朗萬里無塵御園中松柏鬰葱芙蓉峯巍巍高揷天表日皇顧而樂之於是臣下起而祝曰願國家寳祚與天壤並壽無窮 
[日本雜事]  
　　陰歴本月十三日天氣輕暖如暮春洎九點鐘時細雨霏霏狂風驟起敲窗撼戶幾於虎嘯龍吟有頃電光閃青雷鳴殷殷直至更魚四躍始悄焉無聲翌晨啓門四顧但見雪飛六出寒氣逼人矣風雷雨　兼而出之　長崎爲數見不鮮他處决無此事也○德國麥利輪船駛　日本四十里灣遭風失事全船覆没計溺死洋人二名日本人十一名事見十四號鎭西日報○日報紀陽歴舊臘三十日南風甚烈晚上十一點鐘時鳥取縣下杵入郡淀江町失愼火乘風勢猛烈異常警察署郵便局及各民屋俱付一炬且延燒高麗村大字今津村事後查得共燬二千六十餘戶淀江町僅存土藏八戶小學校一所此外二千餘戶皆化灰燼今津村共燬六十餘戶云又本月八號夜靜岡市大火燬失住屋一千餘戶○本月九號小倉衛戍所設火樂庫有兵士入庫運取火藥藥彈有一砲彈堅不能動以物用力觸之忽然火發延及火藥轟然一聲庫屋破裂十分之七兵士十四名驚倒於黑烟毒霧中或燃去手足或腹破腸出共傷十人中有三人負傷尤重○對馬島爲日本海洋之門戶講海 
 
 

Page 3

 
 
防者謂爲最要之處者年當道特派設警備隊以資扞衛今恐尚不足恃議添建砲臺一座陽歷臘月某日高島大臣曾赴此處查勘地勢及回東京又派福家秘書官再徃相度 
[江西官報]  
　　候補縣何其坦禀謝儘先酌委優缺一次行知張善鐸吳忠謙王濟中劉榮拔俱儘先拔委優缺一次李墨林吳鳳來俱委解漕折進京黄錫光委解積谷往金陵贑州府經則錫綸往安義辦保甲宋輝漢洪家衍俱委句道首領從九首樹藩曾炳銓唐印庚劉炳尉何正邦朱述會沈漙俱儘先酌委優缺一次知州趙夢煦同知劉家棣通判慶恩候補縣王作勃傳晉泰府照孫澄清俱儘先酌委一次准補星子青山而端木　應行飭赴新任委署大庾鬱林司舒益元無力赴任以從九尉庚生　理同知史廣善拔委一次蔣啓昌冷利仁俱解九江關餉進京候補縣蔡瑩委解减卒並邊防經費進京通判藥業拔委一次知縣傳晉泰記大功一次大庾縣劉光煥禀謝准補行知豐城典史陳廷熙據報病故以從九鄺鴻彬署理分發從九蕭恩銘禀到係江蘇人朱盛雲陳鳳詔俱酌委一次縣丞部　賓侯過知縣班後分先拔委知縣一次何應禧狄渭俱儘先酌委優缺一次吳灝起服來江分發府經程祥葆典史楊俊俱禀到俱係江蘇人新選上高縣江召棠永寍縣鄭宏准補都昌縣朱盛猷大庾縣劉光煥均飭赴新任通判史保恒委解第八批漕折進京分宜縣丁毓焜卸事清理交代回籍守制指分試用縣許金策禀到係浙江人從九葉咸煕起　來江張葆和韓經衡俱酌委一次 
[鄂垣官報]  
　　十二月初十日漢陽縣縣丞黄新錢赴兩院禀知開局數點桑秧並散發各州准補襄陽呂堰巡檢張興源赴兩院禀辭赴任十五日候補府李謙禀見赴九江公幹督中恊蔣撫中恊璞署武城守叅將劉七營都守俱赴兩院禀知謝委經理軍裝所及各藥庫事宜候補縣曾廣敷奉委代辦寳塔洲厘局禀知謝大挑縣詹瑞雲赴兩院請假回籍起咨會試禀知辭十六日委用縣汪齊輝奉委辦沙口厘局赴兩院禀知謝候補縣林長慶奉委解加放俸餉赴京赴兩院禀辭候補從九徐文偉赴湖南公幹赴兩院禀知候補羅覲瑞奉委河溶厘局禀謝十七日候補同知施啓華奉善後局委騐收新建藥庫外圍墻各工程候補通判陳桂勸辦恊賑蘇皖蒙保補缺後以知州用按經歴張嘉畹奉憲臺行知勸辦蘇晚賑捐案内經以知縣在任候補赴兩院禀知謝鄖陽府經歴員缺飭補之劉贊清赴任 
[宜昌近事]  
　　出東門外四五里有名東山者上有寺曰東山寺山前後有鄕民三五家聚處日前某甲一女年十六歲自初二日出門杳無蹤影至初六日來宜昌城廂内外鳴鑼喊找仍無蹤跡不知一朶解語花落於何人之手談者惜之○有拐騙三人至宜被人阻住在平善壩地方聞因該三人在漢口壽康縀店賒取六百餘兩貨物逃走在外壽康打電報到各口攔截前日經人在平善壩拘得民船一隻載有貨物約值三百餘兩只獲二人其一人已於下路分貨由旱往川而去㦨獲之人正欲押該拐匪提貨回宜不料於夜半二拐匪又私行逃去不知去可現雖電知壽康專人來宜質對而拐匪已杳不知所之矣○天氣暢晴不甚寒冷惟月初略下雨雪四鄕山林深處雪白滿山有至今未消化者路不越五七十里而寒煖異候如此異哉○市面生意清冷之至惟糧米尙不昻貴若各鋪年終結帳仍難收取鄕下鋪帳更覺爲難每日街面因爭限角口者不一而足絶無臘盡春來景象亦有心世道者之所憂也○自洋房被土匪燬後現在太古怡和兩家所租地基興工盖造板築之聲昕宵無間 
[寗郡火災]  
　　月之二十三晚寍郡百歲坊大街已閉亨泰錢店之空房内不知如何失火此時人皆熟睡及聞警披衣起視火已冐穿屋頂不可嚮邇經各水龍竭力施救則已四路延燒絇焚一點餘鐘共燬去樓屋四十餘間云 
[出示召認]  
　　鄞縣正堂楊爲出示召認事奉道憲札開光緒十七年十二月初十日准駐寍英領事翟照會本月初十日據本國太古洋行重慶輪船船主禀稱於昨日由上海開船至寍波至夜深有一無名男子投水而亡有心救援蹤跡全無檢其行李有鋪蓋一捲内有銀鐲一對洋銀四元帳簿二本無人認領只得送到貴署存庫以便嗣後有人領取照會查照等由據此查該無名男子係何處口音年貎若何在輪有無間伴相識之人究在何處洋面因何投水身死現經照覆翟領事飭查見復所送帳簿二本載有姓名貨物一切尙有蹤跡可尋應卽查明核　餘分飭寗波府及鎭海縣遵照曁將送到鋪蓋銀鐲帳簿等件一併隨文飭發該縣騐收封存儲庫外札縣遵照查訪明確仍由該縣查明帳簿所載酌敘情節開明遺物示召屍屬認明訊供察酌給領並移知鎭海縣查照一面卽由鎭海縣派人往查打撈具報毋違計札發鋪盖一捲内有監　布帳子一頂藍本布短衫褲共四件蔴布口袋一只鈕絲銀鐲一對洋銀四元沈毓海沈亥松帳簿二本並簿内夾有買客胡嘉發發票一紙又碼號三張等因下縣奉此除　會鎭邑沿海各廳縣打撈外合行出示召認爲此示仰諸色人等知悉爾等如有親屬外出不歸所帶行李帳簿有無前項遺物相同者許卽赴縣認明以憑訊供給領其各遵照毋違切切特示 
[剿番要錄]  
　　臺北大料崁一帶生番滋事經官軍設法剿辦各節屢登本報兹悉幫辦全臺撫墾事務林時甫星使及總統前敵各軍林蔭堂觀察先後在崁調齊各營擇於本月初九日會同進兵其一路爲鄭子開叅戎統領隘中前左三營由合脗坪進其一路爲陳玉堂協戎統領新隘土勇等營由三角湧進其一路定海正副兩營管帶姚松亭總鎭及陶碧軒叅戎各率所部由水流東夾板山進觀察則自統棟字定海隘勇各營由鴨毋坪進兼以接應各軍查滋事各社有金阿敏社合脗社義興社馬裏旺社新孩兒社等名目勾同宜蘭各處長髮兇番羣起猖狂並　總頭目李阿九一名從中主使勢極兇惡前次林總統歴剿中路各叛番慣携獵犬數頭毛斑黑色高異尋常每出隊時縱犬前導大軍繼進緣後山　帶多屬羊腸鳥道樹木叢雜生番不敢明戰往往藏伏其間手施冷槍傷我將士迨大軍向前追捕彼卽攀籐附葛分竄無蹤有此異犬於進兵時預聞腥穢火藥等氣卽狂極亂吠直立不前軍士見之得以及時隄防不到爲彼所悮總統携此行兵屢向克捷刻將此犬帶赴大嵙崁前敵冀以照前收效想彼蕞爾么麽雖極一時冥頑經林總統此次布置周密四面兠擒有不立時翦滅耶及十二日有前敵親兵名陳大川者陣斬番首一顆携赴崁營請功林時甫星使及該處撫墾總局均賞給有差緣奉憲新定章程凡斬番首一顆立賞洋銀百元故各營勇丁莫不踴躍從事兾得一時重賞云 
[臺垣臘鼓]  
　　機器局總辦蔣丹如太守斯彤前奉撫憲飭赴大嵙崁一帶查深軍情日昨已返郡銷差前赴撫轅禀明一切後回局照常供職○機器周提調一差前爲總辦全臺水陸電報局務薛小亭司馬兼攝現由撫憲另委一蘇大令紹良接辦至薛司馬則專當電報總辦差使以期事權歸一○邵筱村中丞新由上海禮和洋行購得雲吉司砲六尊日前傳諭至南門城堙試放届期自藩司唐薇卿方伯以下莫不前往伺候惟所試之砲由德商某洋人及撫轅隨員蔡輔臣軍門試演數次均經中靶中丞顧之色喜移時卽命排導返署○臺北所立西學堂迄今數載堂中向隸學生數十名自英文教習以及各項費用每月不下千餘元邵筱村中丞抵任後各事以節省經費爲念現特商之提調孫萼齋大令擬將前列學生十名派往電報機器鐵路各局所量材錄用餘均賞給三個月膏火一律裁撤俾得各行内渡亦體卹時艱之一道也○前報所紀管帶土勇林秀川守戎及帮帶隘勇中營賴李春都戎　番陣亡一節兹經隘勇統領鄭子開叅戎派令隨員劉耀廷游戎前往讀文致祭一時聞者莫不痛悼○十二日定海正副兩營管帶陶碧軒叅戎姚松亭鎭軍督隊由水流東長驅直進不意路遇伏番多名恃兇横截二君幸各有備立卽手持快鎗身先士卒斬殺無算該衆見勢不敵始各奔潰二君始復整隊前進現駐夾板山地方靜候林蔭堂總統示期會剿○隘勇前營帮帶　 
 
 

Page 4

 
 
　山　戎前於白摇歪地方身受微傷已登前報現聞恊戎傷已平復勿藥早占遂於十三日仍赴前敵聽候差遣○本月十六日爲邵筱村中丞懸弧令旦屬下文武各員莫不前往叩祝至所送壽禮等件概令巡捕官婉言辭却不受絲毫○飛捷兵輪前由江南浦口一帶裝載新募勇丁回臺停泊基隆口内及經銘軍統領劉雲臣總戎點名登岸後卽奉大憲札諭開往福建公幹已於十六日禀報出口時有西學堂漢文教習邱苹孫廣文前辦營務處王幼雪部郎均搭是輪内渡 
[浙省官報]  
　　十二月十三日牌示仰錢塘縣詳送騎都尉朱陳善知悉本月十五日來轅由巡捕官帶候本部院騐看給咨毋違特示乍都統忠拜會翰林院黄履初湖南籍來浙視拜中恊白禀安同知吳壽昌烏鎭釐局來省禀到禀知潘司委代理烏鎭同知禀見叩謝卽辭黄瀛海禀到修學臺衙門工程完竣禀見夏之時劉宗晏胡福保蔡文杰潘紀恩何恩烰吳文元余顯周俱禀見程報禀銷假禀請期服假二十一天通判劉梓材禀辭赴湖屬催地丁差錢塘縣伍禀知赴瓶窰會查保甲回署禀安前署仙居縣宋熾曾自台郡專丁來省禀到任内交代已查照後任摺開徴解數目遵限先行解楚卽用縣紀銀禀安左宜之謝福慶大挑縣伍褒寅俱奉傳對本禀安銷差范澤溥禀知糧道委嘉秀石桐漕項差叩見葉繩蘭禀銷假候補縣竇文翔禀知委催景寍林故令家屬會算交代並處屬寺丁差叩辭李文慧禀銷假叩見紫陽監院許禀請期服假府經歴徐恭立禀見臬司委上三叚保甲差巡檢瞿庭燮由泉騐看來省禀到從九品陳振翮禀銷措資假並禀知賑捐局飭知記大功三次李燕賓禀知釐捐局委新篁厘局司員差十四日署右司恊領有連候補府沈庚堯俱禀謝步署嚴州同知程焜交御回省禀到叩見運副程佐清寍屬督銷趙連鈺徽屬帮辦俱禀知運司委鹽局差禀見叩謝卽辭運判鳳藻岱山鹽局同知季綸全餘姚緝私俱交卸回省禀到叩見包鳳章錢塘縣伍署桐廬縣陳俱禀見候補縣吳鴻賓禀知交代在郡算結公欵解清禀見劉沛禀銷永嘉樂清催地丁差禀請感冐假數天候選縣陳家桓由台灣來省禀到府經歴汪昌熙禀辭赴津局縣丞姚元霖禀銷山會二縣漕項差巡檢顧光燦禀請感冐假數天典史高煥禀見 
[歇浦瑣聞]  
　　本邑大東門外張華浜西首士姓者生有三子其次年已弱冠向在北市某土行習業前日清晨由店告假歸家一言不發直入臥房其母未之知也至午後入房見其神色有異知呑服洋烟急延某善士到家施冶早已毒氣大發宛轉號呌閱時而殂自盡之由均不知悉○管帶江蘇撫標滬軍營記名提督蕭軍門以時届歲暮深恐弁勇入市購物或有滋擾事情因出有六言告示云營勇星羅棋布保護四境商民現值春頭臘尾誠恐宵小潛生無分晝夜風雨巡邏格外認眞如有匪徒溷迹查拿轉送究懲弁勇購用什物一律兌給現銀照依市價平買不許蒂欠分文鋪户勿濫賒與致起轇　相爭迭經　　誥誡合再曉諭凛遵○前日下午有張虎金徐阿寳二人至南馬頭左近三和磚灰行購石灰數十斤旣已付錢而去閱刻許復來聲稱頃間臨行時遺下皮帳夾一枚内儲廌洋二圓小洋五角懇卽交還店夥云君等去後並未見有皮夾遺下安有洋銀張等堅稱實被爾等呑没夥聞言大怒遽起爭毆馴扭往二十三鋪巡防局請究 
[縣訊會匪]  
　　前昨兩報連記上海縣捕役趙金派夥帶同眼綫在杭州拿獲哥老會匪頭目王金龍押解來申前晚十點鐘到縣後袁大令卽在花廳提訊王供稱小的係鎭江人前在松江當勇現住杭州向來安守本分並非會匪惟曾爲安清道友得知長江一帶共有三龍除陳金龍業已被禽斬首外尚有魏玉龍等人大令以爲時已晚著釘鐐收禁再行研訊 
[上海縣署瑣案]  
　　景南松之妻周氏與李蜚　私識以致景李互控於英公堂宋二尹飭送縣訊辦袁大令正欲提究景忽患病身死由叔母魏氏報請相騐此己迭紀報章矣前晚升堂覆訊魏氏投案籲求將周氏給領回家大令謂此案本縣已查明前者先由李赴英公堂控景滋擾然景實將周氏賣與李爲妻室現在本縣衡情酌斷著李再給爾洋銀十元爲盤柩之費周氏仍給李領去魏氏堅不遵斷聲稱姪兒尚有族人小婦人難以交代大令曰爾可退去候本縣再行核奪○前有朱葆基者投英公堂控唐某圖賴往來銀二萬兩唐亦投案聲訴其時蔡二源太守尚未臥病正欲集訊朱又赴松江府上控恩詩農太守准詞札飭上海縣移提到案秉公集訊袁大令接奉憲札立卽備文飭差移提前日差役將唐之子解案至晚訊問差役禀稱小的奉諭前往提唐適唐有事未能到案小的恐違鈞限因將伊子傳來至朱則藉口唐今日尚未到案亦不投案小的遂傳朱之保戳人張祥候示大令命傳張詰訊供稱小的係本邑人在朱處司帳今日主人未到容卽邀伊明日前來大令謂張曰朱旣已控告無論被告到與不到均應及早候訊何煩屢次傳喚明日再不前來候訊本縣定將此案詳銷張唯唯而退○日前周榮堂因肇事拘案經大令訊責枷號前日枷期已滿差役解請發落大令覆加研訊周俯目恩並稱小的業已知過情願滌慮洗心大令著笞責二百板覔的實人來案具保 
[英界公堂紀事]  
　　蔡錫祿蔡錫和扭龔靜齋至公廨控　股開恒義昌官磺局向索贏餘銀兩捐勒不付請卽訊追龔供　二蔡逞蠻借擾被累不堪宋二尹飭候訊供核斷○孀婦寍朱氏投上海縣訴　丈夫在日開設同發雜貨鋪現在涂介之回呑資本糾人勒索憑據徐僑居英租界請卽移提袁邑尊准詞備文至公廨請宋二尹派差恊提到案交縣差帶回歸案訊理○三百四十六號華捕禀稱小的於巡路時見女子王愛寳沿途啼哭詢以何故則稱現在洋涇浜花烟館賣娼惡鴇凌虐不堪無奈奔逃出外因卽帶至捕房移送老爺案下宋二尹飭候訊供核辦○寍波人徐阿桂似瘋非瘋在路胡閙由某號巡捕拘送公堂宋二尹未及訊問卽由其子阿麟領去稱須送往寍波二尹允之 
[法界捕房紀事]  
　　仁美號主馮鑑甫虧欠山東客曲振川荆子卿等銀兩一切情形屢詳前報昨晨朱森庭明府蒞捕房飭某包探傳應廷和之妻胡氏至案謂爾與馮相識目下馮雖逃逸其妻諒未遠離爾可向親戚人家細心根究若能知馮之下落爾夫卽可脫然無累免得匍匐公堂矣胡氏經稱馮妻雖與小婦人爲戚串然未詳知蹤跡包探王榮培禀稱查得馮妻平日最喜與女伴往來且曾拜某游僧爲師父明府問胡氏曰馮妻與爾確係女友是以爾願寄存箱物供稱馮妻與前開三茂鹹貨店主嚴章寗之妻卽現開高陞客棧者結爲女兄弟此事須追究嚴妻明府謂爾亦女流不妨隨時往彼尋訪隨著將馮之妻弟童子裕提訊童所供與該氏相同明府令胡氏退去童還押荆投案呈遞禀詞聲稱馮尚未獲今又有董靄生買去貨物並棓子四十箱付下支錦記票銀八百兩提貨棧單已取去不料錦記主人顧桂生因虧　脫逃董則現住治下永安街請提案追究明府謂爾之氣運何如此不佳耶今日本不收詞姑念爾情形急迫暫爲留下候示可也○陳朝中控蔡宏伯欠洋銀三百元一切細情已詳前報昨晨報關行繳到現洋三百元將期票兩張領去並訴稱祭尚欠銀一百餘兩由太古洋行某西人繕函追索朱明府將繳到之洋如數給陳領去諭令補呈狀蔡亦須繕呈出收據向何增甫索取欠洋一百十四元旋詰蔡曰爾等本操何業因何欲謀此等生意供稱以前當過副買辦問目下有太古西人函追爾之欠欵爾意如何料理供稱求准交保出外自行理處明府問何曰爾欠蔡洋銀一百千四元如何料理供稱自願出外理處明府令蔡將何領去蔡慶初交保出外自去料理○某　船水手頭目忻春發虧欠陳吉佩包飯洋銀四十元六角前經扭控案下朱明府准交保出外限日理處昨晨忻遵諭如數繳洋明府給陳具領○東洋車主某甲奉斷繳到償還車價洋三元五角明府給買車之翁太行領去○張寳明盧春山代胡保生投遞禀詞伸訴震源莊主黄鎭心所控欠銀之案朱明府飭押交胡保生再核昨日地亞士洋行買辦何瑞堂函請明府將兩人暫行開釋明府准之當飭家丁恊同會捕局某綫勇持名片送兩人交該買辦收領諭令嗣後不准插身多事違十重辦○前者 
 
 

Page 5

 
 
馮金控昇元庄主唐慶祥掯付期票洋五十元朱明府以唐稱期票由麻袋店主張子卿借去判令先將票洋如數付清再行訊追借款昨晨又將　提訊供稱張子卿與小的本有往來出票之時言明到期其自行付下不須小的墊付誰料届期張非但置若罔聞且前欠之一百八十餘元分文不付小的小本營生拖欠至如許之多資本已盡是以一時難以照付明府謂馮所控欠洋著交保出外限禮拜二照付張所欠借洋准再　究○魚客王顯德控泰昌魚行圖賴欠銀屢詳前報昨晨王將簿據呈案被告張樹芬王昌潮林福　繳到找洋三百五十元亦將簿據呈閱朱明府謂張曰王之存洋二千一百元業經允照對折歸還惟魚價洋一千四百元雖不能如數追足亦不可照存項折扣王稱别家存項均在五折之外是以魚價洋銀斷不能分毫折扣明府著一併退去候禮拜二再核○金錫甫齎呈借據請將馬雲山繳案之洋銀廿元給領明府當堂將借據批明令領洋而去 
[宏濟艱難]  
　　謹啓者敝堂接奉孫樹德堂大善士俯念熱河兵荒高目時艱樂助賑捐銀一千兩囑爲彚解當此賑捐弩未之時而該處匪擾甫息待賑情形萬分吃緊得此巨欵以資撫卹眞所謂樂善無分乎畛域好施宏濟於艱　首善凝庥口碑戴道馮將人願感召天和謹登報章以誌景仰[  上海六馬路仁濟善堂籌賑公所施善昌等謹誌]  
[年終善欵]  
　　嘗謂風行百善必資積德之家星紀一周合撰徵祥之錄敝所遵諸善士之厚意體衆流民之苦情衣食安居聊生者不嗟異地藥醫供給垂斃者必兾回天兼爲起烟霞之痼疾陣不驚鴉慰風雨之漂流巢堪棲燕凡諸善一悉賴問人曹今春以迄除將月捐各戶及陸續另助善欵均經分别掣奉收條外兹届年終近承全亨十元悅生棧六元華彰五元老悅生四元廣成合四元廣實記譚同興各三元聨和高　泰長盛遠昌瑞祥合記廣發源各二元順成廣誠信酒棧發興茶號兆昌祥合益東興天成耀記廣豐木號廣益公盛匯安廣利隆鴻發梁天興茂泰福安華昌萬和榮記辦館順源昇利廣吉祥萬利生和堂和盛廣衡隆致寳長建昌生廣泰均昌和廣芝館　遐齋廣昌隆司春堂接元堂日升廣福和全利延春閣永生利普仁堂屈臣氏分局寳泰廣興祥同芳居怡珍居廣萬成經昌泰益和堂安和堂馥闌永益晋興均益宜隆潤寳齋廣泰記成利三板廠同興鄭福蘭堂大來杏花樓一家春萬長春以上各一元廣成發同益生寄珍樓利亨廣興廣發倍記長隆興合合記興隆發廣昌廣益泰吉昌隆長和廣和記永發公茂義益廣利亨泰隆廣連昌廣成昌永義源吉祥軒友蘭軒仙壽窩廣同昌永利祥源濟和堂以上各五角以上共收捐洋一百三十元零五角附由楓涇王門陳氏捐洋六角石誌相助白米十二石計價洋三十四元二角又王錦榮助女所洋十二元等各善士均謹敬收領掣奉收條待刊徵信錄外合先登報以彰善名此啓[  滬北棲流公所司董謹啓]  
[黑籍銘恩]  
　　從來善舉斷難獨支欲期久遠更須衆助乃近年災賑不已籌欵綦難各善堂皆不免支絀而戒烟之舉尤爲不易敝局有鑒於此因思無術以裕來源何妨設法以節用度局用一切力求撙卽遂能持久自戊子至今已三年餘矣施子英　剌辦賑多年災黎皆依之如慈母而且慈祥爲念救急濟貧視爲分内事見敝局辦事之眞誠欵項之竭蹶代募無名氏九八規元一百兩合洋一百三十八元三角以助經費關道憲聶觀察又交下秋冬兩季捐洋十八元憫烟毒之迷人兾誕登於彼岸天道不遠作善降祥食報豈有涯涘耶朱君少梅自四月至十二月共捐洋九元合併登明以昭　實而鳴謝悃[  平康里恒濟戒烟局董事李經馥何鏞鍾洪南謹誌]  
[上海北市絲業會舘籌賑公所施少欽經收山東順直賑捐十二月初九至十八日第三千零五十二至六十一次清單]  
　　初九日　華居士病痊完願由升和綢莊來洋一百元沈海珊爲女求病速愈洋廿元耳順二老人爲　孫病愈廿元揚州施紹飳求母病速愈十元寗波存心十元無名氏六元通州無名氏四元又二元又銅洋八元又　洋一元宜齋氏求病愈洋二元盛源二元被仙病愈完願一元○壽州鹽厘局徐曹平銀五兩零一分五厘朱兆隆本洋三元胡王興二元五角褐火榮張長發朱萬順沈　興棄正叅五戶各二元張鳳仁一元五角萬德才一元長年五角共十一戶合平銀廿兩○初十日揚州韜英氏祈合宅平安洋三十元烟台瑞盛春洋貨號廿元怡記保平安八元三角吳張氏服符愈病二元周愼安求病愈一元○十一日錫州無名氏族中爲失愼蒙神護佑化險爲夷一廿元無錫王源隆棧王衡茹求妻病速愈十元無力鄕人十元無力氏求病愈二元南潯新和典勉力氏一元　鴻鈞求溍災延壽一元○十二日信和裕規銀十八兩皖　崔善士規元六兩五錢三分合洋九元北洋海軍採辦所葉懋審洋十元吳　求妻病　愈有壽五元古歙欒記由惠泰莊來五元張隱名得子三元楊姓一元一言堂一元○十三日視省裕昌洋行莫　樓翁募歐陽年由匯豐銀號來洋一百元合規元七十一兩五錢　浦裕通曹雲漢翁募虞北無力子四許愿卽獲靈應還愿洋五十元孫德璋爲五十壽辰蒙諸友雅睨理宜酬謝茲將該資移助以邀福洋廿元黎里西舘出入爲内子産後諸病求速愈洋十元閩垣孫諧五爲兒痼疾除根身體强健十元張竹侯爲父病愈完願二元　邑博陵無名氏本洋一元英洋一元無名氏　洋十元黄炳甫銅洋一元○十四日海昌宜祥室合家病愈完願由蔚豐厚保川九　平銀一百兩合規元一百零五兩二錢八分寓杭温陵陳公還願洋廿元壽松室主人爲内子病愈完歲洋十七元戢東草堂錢爲肝氣愈完願二元毛近波六元南潯振成公典募周氏六元太倉凌霄子求身體平安五元錢于氏服符病愈還願由鎭江施幼琴來三元淞陽巢　領高滸翁壽分移助二元金陵靳我林爲子啓吉病愈完願一元○十五日大豐洋貨號許春○封翁泣爲女運實服符病愈完願洋十元硤石南卡蕭子華爲弟子常服符病愈完願十元無名氏六元寗波九　　子葉奏來節省一年奉堂上命移　五元無名氏代時明　四元存善堂邱求　病速痊由　郡吳景隆寄乘二元無名氏二元無名氏求體健平安二元又求合家平安二元卯濱　力子一元翁椿山二角不留名銅洋一元○十六日嘉定無名氏求資冥福洋　十元硤石桃源居士四元子和四元銅洋一元無名氏銅洋三元張怡亭洋二元如臯無名氏劉洋一元蕭洽泰四角○十七日溧陽曰生　銅洋二元周曉　銅　一元震澤東　氏銅　二元○十八日　盛泰祥廿元南潯厘忌蔣善士十二元梁溪有心無力人爲妻陵氏求　速愈五元定海稅關方佩紳二元蕪湖匯康莊無名氏爛板洋九元銅洋十一元　留名銅洋二元 
[上海虹口白大橋北首元濟善堂施醫給一文愿第二十次又十一十二月分常捐清單]  
　　恊同慶票號來陜西說華主人爲病愈助陜平銀二百兩正又休琴主人　毋求壽助陜平銀一百兩正○韋陳氏十一月十二月洋四元陳公舘十願六個月份洋一元八角孫氏求病愈洋三角梁顔氏求平安洋三角桂森堂桂森主人金孫氏金　　　吳氏金福寳幼香氏金祥生金翠雲九户各一願全年合洋三元二角申報舘來退　　無名氏從儉齋寳文堂四户合洋一元六角五分張正記花韻居蓮記玉記椿楨記愈　　記七户各一願全年合洋二元四角錢七十二　○以上共收陜平銀三百兩正　九八元三百一十五兩英洋十三元六角五分錢七十二文○又經收十一十二月各善士當　陳鴈記五十願兩月併錢三千文吳春池二千文吳敬堂一千文王岐記三十　一千八百文梁日三一千五百文李照記林湘記鄭程先九章號禮和帳房五户各二十願各錢　千二百文華榮和永義源怡珍居戚益齋湯鴻寳小　主人養和堂　子餘　潘氏九户各十愿各錢六百文廣和記豐泰莊致寳長洗亮光四户各七愿各錢四百二十文至　　六愿三百六十文何日葵華榮昌殷茂庭殷守源殷守泰殷許氏殷恒懷讓德堂湯雲亭隱名氏十户各五愿各錢三百文筆喇帳房四愿二百四十文梁輝堂王尊動何鹿初　光押禮發押佩記裕祥莊七户各三願各錢一百八十　靜慮居華克濟碧雲居守拙子湧　氏孫元振紀少農黄顯庭陶德寳顯少雲十户各二願各錢一百二十文楊方氏　　　汪蓉堂胡玉如張幼山恭壽堂徐宗潢昭敏氏松生氏九户各一願各錢六十文聚和盛錢二百文洽盛恒錢二百文王樹聲張人彩邵人水三户合錢二百文○杏花樓九十十一十二月份洋一元二角全亨號二十願七月至十二二三千六　文麥卓然麥林氏麥永康味蘭子麥篆丹車湛　始平子隴西子范陽子丹陽子十户各七願七月至十二月各錢一千二百六十文黎禮堂鄭梅庭二户各五願全年各錢一千八百文唐伯東二願　年錢七百二十文龍林壽八九十月份六願錢五百四十文裕泰昶五願九十十一十二月份錢六百文許盛增陸少泉養心子三户各三願九十十一十二月份各錢三百六十文方子樵四個月份二願錢二百四十文○○以上共收冬臘兩個月份常捐錢五十二千五百六十文英洋一元二角正合併聲明 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十七年十二月初十日京報全錄]  
宫門抄○諭旨二道錄前○發抄硃批四道○提晉葉奏　除高爾磴賊匪緣由片○副都統謙奏恭報校閱駐防官兵秋操完竣並回關日期摺○直督李奏飭道員赴任片○皖撫沈奏砲台營壘各工擬撥歲修經費片○前江織造文奏恭報交卸日期並移交庫存銀兩摺○江織造文奏恭報接印日期摺○大臣唐奏報各廠辦銅數目片○十二月初十日禮部宗人府欽天監廂紅旗值日吏部引見三十二名戶部三庫十二名都察院六名太常寺四名廂黄漢十名正藍蒙二名正藍漢四名兩翼二十名○睿王等搜檢覆　命○裕德慶福恩普各假滿請安○芸以由西陵回京請安○察哈爾副都统吉陞阿請訓○　貝子請假五日○帛公續假十五日○召見軍機張蔭桓吉陞阿○發抄李鴻章奏淮軍修造砲船動用銀數奉硃批該部議奏欽此○又勸捐直賑之總兵衛汝貴藩司裕長等請奬奉硃批着照所請該部知道欽此○又審明行唐縣民人康三謀毒一家四命案定擬奉硃批刑部知道欽此○又浙藩劉樹堂等捐賑請奬奉硃批劉樹堂着賞給頭品頂戴惠年宗源瀚金福曾均着傳旨嘉奬欽此○○葉志超片再前據建昌縣屬高爾磴等處蒙古喇嘛等呈報匪首佟傑等集黨約數百餘人在該處一帶燒殺等情當經派隊馳往會合調防湯道河之記名總兵曾騰芳實力　剿附片奏明在案連日疉據曾騰芳曁派出之副將楊元昇佐領全齡等禀報湯道河之東及建昌迤南一帶爛泥溝葦子溝柳條溝及南北等處迤邐至高爾磴一帶山崇嶺峻溝澗重岔深林密箐之中多有匪徒盤踞十月二十九日曾騰芳探明爛泥溝賊巢卽乘夜越山掩擊槍斃賊匪二十餘名生擒四十餘名餘匪向葦子溝一帶逃竄奪獲抬槍鳥槍器幟刀矛多件起獲金丹道盟簿符咒等件訊明著名賊匪八名卽就軍前正法餘交鄕社暫押另辦初二日黎明抵葦子溝賊已聞信竄往北山旋令土民導路分隊登山瞭見深谷有炊烟透出知係賊巢急往勦捕擊斃賊二十餘名生擒帶傷者二十餘名内有匪首于剛綽號于大力供認在高爾磴等處殺掠當卽正法焚毁賊巢草屋十數間奪獲刀矛十七件鳥槍八杆隨於初三日帶兵進勦柳條溝金沙溝一帶賊巢槍斃賊匪十餘名奪獲騾馬五匹餘匪向三官廟一帶逃竄適楊元昇全齡等帶隊馳至正在會商問遇喇嘛鮑忠報稱三十家子匪首林玉山與軍師宋先生曁僞平西王佟傑之子佟老耗等被官軍擊敗竄至高爾磴一帶與三官廟道士吳廣生之黨相會約有二百餘人現與太平鄕社互相攻打等情隨令導路前往該社團勇勢正危急官兵排鎗齊擊鏖戰一時之久斃賊約一百餘名吳廣生等集其死黨退入三官廟踞守兵勇四面圍攻將該匪等悉數殲除高爾磴一帶現已平靜並另據帮帶練軍馬隊總兵藺福喜禀報在建昌附近將佟傑拿獲交縣訊辦各等情前來奴才查高爾磴在建昌西南與湯道河相近現爲官軍後路顔有山險可據該處賊旣殲除卽無後顧之慮除飭曾騰芳妥爲搜勦餘匪並令全齡等帶隊回營另行調遣外所有高爾磴一帶賊匪現已次第殲除緣由理合會同大學士直隸督臣李鴻章前熱河都統臣德福附片陳明伏乞聖鑒謹奏奉硃批另有旨欽此○○山海關副都統奴才宗室謙德跪奏爲恭報奴才校閱山海關等五處駐防官兵秋操完竣並回關日期恭摺具奏仰祈聖鑒事竊奴才前將山海關八旂官兵馬步騎射認眞考騐畢循例前往所屬永平府冷口喜峯口羅文峪等處駐防校閱秋操由關起程日期恭摺奏報奉硃批知道了欽此欽遵在案奴才卽於九月二十一日帶印起程前往各處認眞校閱已於十月初十日事竣回關復將山海關八旗官兵槍砲陣式刀矛雲梯分日校閱現已一律竣事綜核八旗官兵馬步箭中靶均在七成以上原設新添抬槍鳥槍杈子槍子母砲分撥各隊排演陣式演打連環過堂均屬聲勢聨絡步伐整齊奴才認眞校閱演放鉛丸中牌均在六成以上刀矛雲梯梗捷可觀其馬隊演放三槍三箭技藝亦屬嫻熟有準技藝優者奴才當塲奬賞生疏者分别責革勒限學習每至一處奴才嚴諭該防守尉防禦等務將兵丁馬步槍箭以及各項技藝認眞訓練務期精益求精咸成勁旅並面諭守口官兵等認眞盤察嚴密巡防不准稍涉疎懈至所屬官員内如有衰憊不職疲玩怠惰者卽行隨時嚴密奏叅斷不敢稍事姑容致滋廢弛以期仰副聖主整飭戎行修明武備之至意所有恭報奴才校閱山海關等五處駐防秋操完竣並回關日期各緣由理合恭摺具奏伏乞皇上聖鑒謹奏奉硃批知道了欽此○○李鴻章片再新授直隸天津道周懋琦現已到津繳憑應飭卽赴新任俾升授廣西臬司胡橘棻交卸入都陛見除周懋琦文憑咨送吏部分檄飭遵外理合附片具陳伏乞聖鑒謹奏奉硃批吏部知道欽此○○沈秉成片再安徽省修補省城東門外等處並移建前江口平定山炮台營壘各項工程完竣業經派委大員騐明一律堅固惟築造在沿江一帶地方潮濕土脉鬆浮每年春秋合操礮式並按期習練施放槍砲震動炮門等處難保無有損傷必須隨時修葺倘遇夏秋江水盛漲漫溢冲擊情形加重又非及時修理未足以垂久遠且恐逐漸損壞需欵更多計惟酌撥修費遇有應修之工卽行禀辦庶要防可常鞏固而用款亦較節省所有省城東門外攔江磯東西梁山平定山各等處共計洋式明暗大炮台九座小炮台一十三座石營壘三座土營壘二座石城一道炮隄一道泊岸護隄一十二道營濠石溝八道藥彈庫砲房兵房營門更樓等共一百三十餘間每年擬撥歲修經費銀八千數百兩遇有損傷情形隨時禀請勘修統俟年終援照准銷成案造具工料清册咨送戶工二部請銷以昭核實相應奏明請旨飭部立案在於安徽省防軍餉需項下每年照數動撥撙節支用彚入防軍報銷案内另造清册咨部核銷所有砲台營壘各工擬撥歲修經費緣由是否有當謹附片陳請伏乞聖鑒訓示遵行謹奏奉硃批該部知道欽此○○江南織造奴才文珮跪奏爲恭報奴才交卸日期並移交庫存銀兩恭摺奏聞仰祈聖鑒事竊奴才恭閱邸鈔光緒十七年八月十九日奉旨江南織造着文煦去欽此於本年十月二十七日新任織造文煦行抵江南省城奴才當將織造關防一顆龍江西新關關防一顆並册檔文卷委派司庫明昌齎交文煦接收任事伏查奴才任内奉辦庚寅辛卯大運及另傳各項活計均已分别造具銷册題奏在案所有織署庫存正項銀七百三十二兩四分六厘一毫四絲内由奴才借撥竹篾燈料工银四百九十兩六錢此項篾燈因上年二月間内務府恭備要差立待應用當卽赶辦呈交並一面給價報部旋奉部覆以查無成案未經准撥復由奴才呈請内務府錄案咨部應俟部覆至日撥到本欵卽由新任織造文煦按數歸還以清欵目奴才現未列册奏銷至申正殿傳辦法衣一項奴才前經核估價值呈報戶部兹奉部覆先行准撥銀一萬兩普行知兩江督臣確查實銷價目奏明辦理現尚未經奏准應將江寗藩司撥到銀一萬兩交文煦酌核開辦又關庫項下歴經移存銀二十三兩八錢六分曁織局機張花本等項均一併造册移交文煦盤查接收奴才一俟交代清楚卽行束裝起程回京當差謹將交卸日期並移交庫欵各緣由恭摺具奏伏乞皇上聖鑒謹奏奉硃批知道了欽此○○江南織造奴才文煦跪奏爲恭報奴才接印任一日期叩謝　天恩仰祈聖鑒事竊奴才内府世僕知識庸愚仰蒙恩命簡放江南織造下懹感悚淪浹難名當經趨詣宫門叩謝　天恩嗣於九月十二日跪請聖訓仰蒙召見訓誨周詳奴才跪聆之下尤深感戴叩辭後束裝起程於十月二十七日行抵江南省垣准前任織造文珮委派司庫明昌將織造關防一顆龍江西新關關防一顆並册檔文卷等件移交前來奴才恭設香案望闕叩頭祗領任事伏查龍江西新關稅務尙未開徵所有織務應行接辦壬辰大運及前任奉傳未辦各活計容當咨　欵項隨時辦理奴才惟有恪遵聖訓核實認眞不敢稍涉因循以冀仰答高厚鴻慈於萬一除將庫存銀兩及機張花本等欵　查清楚再行專摺具奏外謹將奴才接印任事日期並感激下忱恭摺具奏叩謝天恩伏乞皇上聖鑒謹奏奉硃批知道了欽此○○唐炯片再查本年各廠情形巧家廠足辦銅六十萬威寗廠足辦銅二十七八萬平　魯　維西等廠二三四萬不等十一起頭批五十萬十一月内掃數解齊旣不占下年地步以後便可逐漸加增據目前機勢而論辦理頗屬順利謹附片具陳伏乞聖鑒謹奏奉硃批知道了欽此 
 
