# 1906 - 341 - 4912091

 

Page 1

 
 
   
 
 

Page 2

 
 
[電傳宫門抄]  
　　十月念九日召見軍機黄雲壽耆堃岫恩順 
[報湘鄉先生書（僇）(一續）]  
　　蘇省之警察不名譽之警察也。其不名譽之故。一則由經費不易籌二則由巡士無敎育。蘇省之充巡士當巡長者。皆由開辦時倉猝招集。授敎者旣主速成。受敎者又非　駟。謬種相傳。先生不可不設法攺良之。宜多籌經費不繼則宜仿北洋妓船捐之例。以其費歸警察。宜另聘留東警察卒業生爲敎員。授以權力。責以考成宜。將舊日巡長巡士之不職者。一律汰去。寗缺毋濫。此缺定義更無疑義。蘇省仕途之穢敗。至今日益達極點矣。天下吏治之壞無過於寗。而蘇次之。推原其故。由於蘇向以饒富聞天下。優缺多美差衆。無論何色人苟以數百千金購一頭銜。得　當道荐信者。莫不欲以蘇省爲貿易塲。而一試其商賣之手叚。夕營苞苴。夕得美缺是故言官場汚穢之歴史者。必推蘇州。言官塲厅怪之現狀者。必推蘇州。至於今日。官富而民貧。尸位者多。而任事者少。　應某若王某。此其人之事迹。皆彰彰在人耳目。而握權要。稱大人。吸收我脂膏盤踞我要路。近者應雖爲學界所攻擊然某恐某其人去。而百應某其人者。且接踵而未有已也。先生雖一時權力不能及。然與太邱公旣有素。宜運動之使宧途　蠧去蠧去。則源淸。源淸然後事可得而理。利可得而興。害可得而去。此　種旁義蘇省大吏以壓制言論自由爲政治上之手叚。始則奏言上海各報妄議朝政。思設法禁止。之繼又出示禁售某報。某以爲此大誤也。夫防民之口。甚於防川。史氏之言也欲。求止 
謗莫如無辨前賢之訓也。先生旣爲中丞所信肜能運之使。攺易其宗骒者上也。不能則亦宜維持之。俾一線生機。不致摧其由卉皮二種旁義。蘇省實業可興者多。而最爲天下所稱道者。厥維繡貨物雖至微絀細。然銷塲旣廣。關係匪輕。日人有游蘇者。見吾蘇所售繡貨歸而忻羨甚至。雖嘗購各物今女學校彷爲之弗善也。某聞友人言日本婦人。上而貴族下而貧民。無有不朿繡帶者。誠得資本家購其一爲模型。彷其法造之。派人至日廉價出售。必獲厚利。亦未始非挽回利權之一端也。有擁厚資而竺於行者。願先生留意焉。此三種義。所謂决定　者。無可更變之謂也。所謂旁。義者不能直接基運動在上或運動在下。以行其手段之謂也（未完） 
[專電京北]  
　　度支部派員監督 
張家口殺虎口以及倉塲各監督現已决定歸度支部簡員前往七 
年一任（白） 
案此事已見前報要聞内 
[西報紀江督派兵赴贛勦匪]  
　　字林報云江督端午帥自萍鄉亂起頗極力輔助贛撫昨日復電飭招商局江永輪船立即開往南京運送兵士兩營前往亂地昨晚復有中國巡洋艦開赴長江至於英國兵艦克德默司號開往九江於數日前已奉訓條並無他意也 
[西人往長沙避亂]  
　　大阪朝日新聞云江萍鄉會徒起事勢甚猖獗目下　居萍鄉之各西人均一律避往湖南長沙府 
[鄂省派兵赴萍鄉勦匪武昌]  
　　日前鄂督張香帥接湘撫警電因萍鄉煤礦工人滋事匪黨乘機煽惑勾結爲患其勢洶洶請兵助剿等　香帥爰派陸軍十五　王得勝統領二十九標步隊三營枹兵一隊分三起星夜前往（相） 
[皖撫致壽春鎭電（爲緝防匪亂事）]  
　　查泗靈境内係卓勝右後兩營分防汛地現迭據該州縣報有搶刦重案並聞泗靈交界又聚有匪徒數百時出擾害該兩營管帶皆無隻字報聞形同隴瞶捕務廢馳盡可參撤現在徐海淸淮一帶飢民不靖該處與皖北眦連在在堪虞即請貴鎭飛飭各營立將刦案破獲並嚴防鄰匪竄人蔓延爲害倘再不知振作或有疎虞當卽從重奏參决不姑容望貴鎭嚴飭之（福） 
[政府議設元帥]  
　　大阪每日新聞云中政府現擬倣日本元帥之制度以岑春煊袁世凱張之洞等人爲元帥與以兵權目下正商議云 
[西報紀郵政稅務近事]  
　　西十二月六號北京訪函云據一可信之華官相告謂外務部現與郵傳部尚書張百熙侍郎唐紹儀商議管理郵政事宜惟以現無諳練郵政之華員且自一千八百九十八年赫總稅司創辦郵政以來頗爲得法張唐兩大臣擬仍令赫德辦理暫不更攺但稅務處現旣歸併度支部以後凡關郵政之事赫德應申報郵傳部請示張唐兩大臣現正修輯郵政章程以便會同赫德酌定新章爲將來辦理郵政張本並將郵傳部與赫德之權限分劃淸晰探聞郵傳部擬設郵政處專管郵政云吏部以稅務處業已併人度支部所有稅務皆歸度支部侍郎隨時與總稅務司赫德會商辦理後不日將奏請裁去督辦稅務大臣矣譯字林報 
[京都參案彚誌北京]  
史都護念祖前日又爲某御史奏參已發交振徐兩星使查辦 
聞林軍機紹年有摺嚴叅某督並謂其植黨專權其心叵測云 
楊吉城京卿亦爲御史王步瀛所叅惟所言多不實 
山東楊撫子成侍御叅劾後又被趙御史炳麟叅劾所列共二十條（出） 
[王相國决意告休京師]  
　　據京中人王夔石相國近因攺官制不合己志特於日前請假二十日聞相國决意假滿時懇請開缺以遂退隱之志（盈） 
[各部攺用書記之傳聞京師]  
　　近日新設之各部院皆擬考選書記生分七八九三等以供抄寫之役其舊有之禮 
 
 

Page 3

 
 
部各衙門亦擬將所有書吏盡行裁撤另招書記以淸弊竇聞已事在必行（閏） 
[袁督兵權再任之風聞]  
　　大阪每日新聞云袁世凱自解兵柄後北洋四鎭各將士等咸以袁督深得士心勤於訓練一旦自其手中將權奪去咸抱不平聞陸軍部鐵尚書與軍機大臣協議擬以他鎭歸袁統制云 
[鐵尚書榮恊揆之近狀]  
　　日前陸軍部堂官値日鐵尚書蒙特召見聞太后温諭備至有陸軍部責任至重非汝不能勝任之語並賞給食品藥品以示優異倘書本以得陸軍部爲喜且荷蒙獎慰故更踴躍任事惟榮協揆自出軍機之後卽日减除侍從並輿夫全行裁去平日守門勇亦遣回本營似有退志云（盈） 
[政府感謝日皇]  
　　大阪每日新聞云慶王奉兩宫旨以日本交還營口歸復主權特申文致林公使請其轉達日本政府鳴謝云 
[中外合同攺用關防京師]  
　　户部已攺度支部從前與各國合同所用關防須應一併更攺故各國欽使將是事已照會外部聞外部日昨業已照覆允准矣（天） 
[運米交涉案近聞湖北]  
　　英商運米交涉事已疊誌前報茲探聞餐部又有電致鄂督謂英使又來函催覆曾否與駐漢領事開議祈速覆未知鄂督得電後如何辦理（外） 
[江督通飭蘇省各關道札爲土藥捐稅事]  
案照各省土藥及徐州土藥爲未完過八省統捐與徐士統捐者捐銷蘇省境内即由各關卡就近代征暫照本省上年徐州土藥捐章分别補　捐銀黏貼印花方准行銷俟本年議加定案再行飭辦所收銀兩專欵存儲聽候撥用前經酌定大略章程五條分别咨行辦理茲經本督部堂飭據徐州道袁電禀徐州土藥每百斤現收稅捐銀五十八兩擬再酌加膏捐銀十二兩連前原有稅捐共征銀七十兩等語又經電飭該道示諭土商加收膏捐二面附片奏明各在案所有各關卡代征未經完過統捐土藥稅捐除川雲貴土運銷蘇省應完稅捐及各省土藥由蘇省海關出口之子口膏捐均歸宜昌統捐總局主政由江蘇查驗局查照八省土膏統捐章程辦理外此外各省土藥及徐州土藥如未完過八省統捐或未完徐土統捐者倘運銷蘇省境内應由各關卡查照本省本年徐州土藥新章加捐銀數每百斤再加收膏捐銀十二兩連前共征稅捐銀七十兩分别補收以歸一律如全係偷漏者照各處章程本應全貨充公即從寛罰辦亦應按七十兩補捐之外再加二倍議罰除以補捐七十兩抵正捐外餘以一半充賞一半充公由該關查明妥辦具報除分别咨行外合行札飭札到該關即便遵照出示曉諭辦理毋違（簡） 
[川省解賠欵之確期四川]  
　　探聞川省臘月份新案賠欵十八萬六千三百四十五兩餾餘已於本月二十八日（卽昨日）彚解限臘月朔日到滬（外） 
[假冒營弁鬨閙公堂湖南]  
　　湘潭縣前有武營裝　　朿之數人在該縣毗連醴陵之淥口地方遇有某商民由衡州府裝運銅元一艘艤舟該埠該數人逕登商舟盤詰商民因素不相識且係無端而至逐卽詢取自來數人答以係禀夏口廳公文沿途緝拿匪黨始則語以銅元來由繼則易以所帶厦物指爲僞造商民不服致相角辯旋由該埠水師管帶從中調停以爲僞造銅元有干法紀必經地方官審訊始得分辨因隨同該數人及商民等赴湘潭縣投案以憑訊斷詎該數人抵岸時言語支吾不肯投案某管帶通報縣署縣主任大令簽差將各人一併帶案審訊數人中有一人自稱營弁（其餘則稱營兵）不肯下跪大令見其形跡可疑且甚猖獗即呼用刑其人奮起將案前小几舉持勢欲兇毆幸經書役等拿住大令令將宅門關閉一一就擒並搜出小刀一柄手鎗一枝及假銅元印模等件大令飭將五人各加鐐銬分押四班及待質所收禁一面將商民所運銅元查驗並無僞造隨時電請夏口廳調查並禀詳省憲以憑核辦（車） 
[台防統領曹世華上浙撫禀（續）（爲兩敎衝事）]  
標下雖明知中國敎民爲禍之烈敎案受其害之深而此次在塲彈壓敢於攖其兇鋒奪其槍械者良以我憲台痌瘝在抱之念未敢一刻或忘更此日法敎黨衆逼近英敎堂邊稍存愛惜性命之念遲回顧却之思不獨英敎堂立成　粉抑且匪類痞徒必更乘機肆搶地方遭其蹂躪生靈受其塗炭益於是夜星星之火愈形燎原萬難遽息其兇𦦨標下查阮振鐸係黄岩一市井無賴自投法敎十餘年家資輙稱巨萬乃兄阮瑞銘更財雄一鄉粉操何術而至此溯厥申來無非藉敎民勢𦦨莫敢誰何霸業奪產敲詐硬索無所不爲之所致也此次又欲施其伎倆陷害營弁無法無天至此已極更可駭者緘内揑稱英敎洋槍均由黄哨弁所借給又開列失單件數數目自相矛盾益出情理之外總之是非索實公道在人挾嫌架誣難逃公諭私蓄軍械顯背約章若不禀懇憲台揀派明幹大員來椒澈底查明盡法懲辦此風一長後害胡底將來敎民之勢燄愈益鴟張一有敎案防營彈壓更不敢與之抵禦稍一認眞即受誣陷之禍案何敢辦犯何敢拿保護之責其誰任之伏乞憲台賞准照會英法領事詢其敎民槍械何來飭將爲首帶隊在事滋閙各要犯一併交出懲治大局幸甚地方幸甚敎民幸甚感戴憲恩不獨合台赤子也臨禀不勝悚惶待命之至（的） 
[蘇撫飭印禁烟章程蘇州]  
　　蘇撫陳筱帥奉到政務處禁烟章程咨行各省自明年起官場限六個月戒絕如有陽奉陰違察出即行撤差勒限戒除再不悛即行嚴參各省土膏店亦均限半年關閉並嚴禁各店不准出售吸烟用品凡六十歲以上暫聽吸食民間務於十年内戒除凈盡惟吸食者應須遵章報名等各條筱帥准咨已飭布理問刷印分發並出示諭衆咸知云（甲） 
[蘇州政界近事彙誌]  
　　蘇撫陳中丞一切不事事而日以吟咏爲事昨以七律四首徧致僚友索和亦可見其淸興矣 
蘇省軍界學界其廢弛視江寗爲尤甚寗沿有形式蘇則并形式而無之法政學堂專尚敷衍學員之不上課者十居七八敎員亦有三四人不通文理但能東洋法政講義不能講演者管理敎授一無可取虚縻巨欵何爲耶 
應桂馨委印刷局坐辦一事由袁某力保而朱某和之近應事敗不 
 
 

Page 4

 
 
爲官學兩界所容陳筱帥頗歸咎於袁因咎袁而並咎朱聞袁烟瘾甚大須午後乃能起身云（毓） 
[桂撫暫緩到任之風說武昌]  
　　新簡廣西巡撫柯逢時近因　體違和且經手膏捐事務沿多糾葛須緩至明春再行到任云（八） 
[粤督致軍機處電爲奏請慰留丁提督事]  
昨接廣西提督丁槐函稱因病懇恩開缺已商前督岑春煊屬其自奏較爲捷當摺已拜發等因馥因電詢廣西護撫張鳴歧署藩司余誠格旋接覆電云丁提告病此間尙未知廣西伏莾未靖固屬可虞而防管驕悍　習已深尤靠宿將駕馭稍有未得立可釀患本省將才消乏已極外省雖有良將又於情形不熟難資鎭懾丁提威望已著情形熟悉實桂省不可少之人擬請電奏請留等語查廣西伏莾未靖正値年荒財困全賴宿將鎭懾丁槐告病摺如到京仰懇天恩慰留勿准開缺實於大局有益請代奏馥印（及） 
按此事已見二十四日本報北京專電 
[擬就營基築造車站]  
　　蘇省鐵路公司前擬在滬軍營後面築造車站現在再三審度則以滬軍營地最爲合宜已移請滬道查明是否官地商酌將滬軍營移駐他處云（宜） 
[預備立憲公會簡章]  
　　陳伯潛閣學諸君發起預備立憲公會定於下月初一日假愚辕聞正式會已誌昨報茲將該會簡章照錄如左 
　　第一章（定名）第一條本會敬遵諭旨使紳民明悉國政以預備立憲基礎故定名爲預備立憲公會 
　　第二章（宗旨）第二條本會敬遵諭旨以發憤爲學合羣進化爲宗旨 
　　第三章（人會）第三條凡本國人年在二十歲以上與本會宗旨相合得會員二人以上之介紹者均得人會第四條凡介紹人會者應將介紹書交本會會董議决認可經會長簽字發給證劵即爲人會第五條不合人會資格（甲）吸鴉片烟（乙）營業卑賤（丙）貪汚犯贓（丁）經商破產未能淸償 
　　第四章（會員）第六條會員無定額凡照章人會者皆爲會員名譽會員及名譽會董無定額凡未經人會而學力能力足賛助本會者本會公推爲名譽會員或名譽會董 
　　第五章（職務）第七條職務員分選舉與聘任兩等第八條選舉會長一人有總理全會事務之權有提議會中應辦事務以憑公决并執行公議可决各事之權（如會員公議而可否之數適相等會長得可决否决之）有以事由開職員會及開臨時特别會與閉會期之權副會長二人有協助會長理事之權會長如不能到會二人中推舉一人有代表會長完全之權會董十二人有稽察會務綜核經濟之權有尋常會議議决之權有得發抒意見書及接受會員意見書（三人以上意見相同者）關白會長開特别會議之權名譽會董有參預會務之權有得發抒意見攺良會務直接會長函請開會集議之權第九條聘任職務員由會長副會長與會董商定延訂其職務如下駐辦員一人常駐會所執行庶務其執行事件或經公决或得正副會長一人之簽字書記員一人掌理會中文牘事繁得關白會長酌量添人襄辦會計員一人管理會中一切銀錢帳目之事招待員暫不另設由駐會各員兼任編輯員若干人編輯關係憲政及一切地方自治攺良社會分爲兩種一供上等社會之省覽並作爲本會之報告（定爲賣品會酌減）一另編白話便於宣講開通下等社會之知識調查員若干人調查東西各國一切憲制及地方與憲制有關係足資考鏡得失者隨時報告宣講員若干人在會所附設宣講演習所定期演習以便廣爲宣講之用 
　　第六章（選舉）第十條由全合投票公舉會董十五人由十五人中互舉會長一人副會長二人均以一年爲任期連舉連任 
　　第七章（會期）第十一條每年於九月間開常年會一次每月第二第四星期日爲職員常會之期如有緊要事件隨時開特别會 
　　第八章（會費）第十二條會員每年預繳會費二十四元助特别費者聽 
　　第九章（出會）第十三條出會分爲三種（甲）會員自願出會者（乙）會員違背會章或敗壤本會名譽經本會三人以上之揭告由會長會董查明實據公議出會者（丙）欠納會費至一年者 
　　第十章（會所）第十四條本會暫以上海靜安寺路商學公會爲事務所（謂） 
[法國敎育方針之攺革]  
　　二十八日倫敦電云法國外部大臣畢初在議政院立議所有東方之學堂當敎授政治學以代宗敎學 
[美國議紳意見之公正]  
　　二十八日倫敦電云美國上議院紳近上條陳於國會謂美國當與日本會議其意在修攺禁止日本人人美之條約 
[美國煉糖公司受罰]  
　　二十八日倫敦電云美國煉糖公司因授接受鐵路公司違例减價之請被罚美國金洋八萬元 
[俄國無在法國籌借新債之事]  
　　二十八日倫敦電云法國外部畢初通告法國政院議員謂俄國並未在法國籌借新債 
[英國議論貿易條件]  
　　二十八日倫敦電云貿易爭辯條件已由委員在上議院討論譯字林報 
[德國議院奉旨解散]  
　　廿八日柏林電云德相蒲盧親王在議院宣言籌款在西南斐洲建造鐵路議院不以爲然而駁斥之德相因宣讀德皇之諭旨將議院解院 
[法京設立天主敎敎堂兩所]  
　　法報云有天主敎二人經總主敎允准宣布明年當按照法國頒行之法律在法京設立敎堂两所 
[德議院小允添籌財用]  
　　二十九日倫敦電云德國議院駮斥剿辦西南斐洲亂事之兵費計三十八兆馬克德相蒲盧親王當即宣讀德皇之諭旨解散議院當未曾投票公决以前德相因曾以愛國之言力懇議院也 
[敎皇抗議法政府]  
　　廿八日柏林電云羅馬敎皇抗議及對法國驅逐其代表出境事 
[斐洲特國頒行憲法]  
　　二十八日柏林電云南斐洲特蘭斯哇國之憲法業已判行以上譯文匯報 
[謝劵]  
　　預備立憲公會定下月初一日假愚園開正式會蒙贈人塲劵两紙書此誌謝 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇州關道致杜敎士函（爲禁止鴉片事）]  
　　前奉南洋商憲札開准外務部咨八月初九日接准咨稱據美國敎士杜步西曁英德等國敎士等呈稱鴉片本爲藥品用以療病無病之人食則受害敬求嚴諭禁止俾百姓去其數百年之痼病敎士等來自遠方受𢋨貴國歷有年所凡有益於中國者理當效野芹之貢故不揣冒昧敬抒愚見謹請代奏等情查該敎士等本勸人爲善之誠存除惡務盡之意應否據情代奏之處祈核明酌辦等因前來查鴉片流毒中國爲害甚大該敎士等呈請嚴禁情詞懇切深堪嘉尚惟此事已奉諭旨限十年以内將洋土藥之害一律革除並由政務處妥議禁止章程在案該敎士等所呈自無庸再行代奏相應咨復貴大臣查照轉知該敎士等可也等因到本大臣准此查杜敎士現庽蘇州養育巷敎堂應由該關道轉知查照等因到道奉此合就專函奉布即希貴敎士查照（謂） 
[皖省官事]  
　　試用通判朱奎前經皖藩委署徽州府同知現因在籌議公所有經手未完事件攺委試用同知朱景行署理叅將周宏恩現奉皖撫委西梁山正台官縣丞陶宗沆奉皖臬調充巡警處書記員（士） 
[鄂省官事武昌]  
　　鹽道童瑤圃調署臬篆早誌前報已於二十二日接篆其鹽道遺缺委牙厘局總辦曾履初署理亦於是日到任（八） 
[鎭郡警務之進步鎭江]  
　　鎭江警察開辦時總局曾派員淸查户口現警察會辦周錦堂副將會同提調饒子敬司馬赴各分局點名于各巡官所管轄地叚調查民户之多少人民之良莠甚爲詳密並諭令外有各分局將本局所轄之户口偕巡弁一一淸查分别記載務安良善而袪奸宄而巡士之人品心性體格及辦事亦逐條開列具切實考語以便造册送局○又聞會辦周錦堂恊戎以巡警界内所點路燈不甚明晰旣於行旅不便且恐宵小潛藏特飭一律更换大燈並於要區添置新燈若干盞周恊戎於二十五夜親率工役沿路更換並聞每區添派巡弁一名以資督率似此極力整頓鎭邑巡警必能日增進步也（簡） 
[興築馬路之計畫鎭江]  
　　前任鎭關道郭觀察與稅司籌議擬由北固山起至蒜山止一律興築馬路以興商埠業經詳禀江督轉咨外商兩部立案惟經費難籌至今沿未開辦茲現署鎭道榮觀察再三籌畫擬先將北固山至招商局一叚興工建築所需經費暫在鎭關土貨報單罰欵項下挪墊濟用其由招商局至蒜山一帶俟籌有的欵再行擴充已與稅務司義君妥議章程矣（再） 
[法庫商情奉天]  
　　法庫門距奉天一百六十里該處爲來往吉林之要道又近遼源州故近日郵電並通人烟日旺北與蒙古爲鄰紅糧麕集如山如阜其開設糧棧皆巨商殷賈南則與營口糧棧相交易現正届拉運糧食之時大車不絶於道卽此可見商務發達之一斑（天） 
[續誌閩省議攺軍制福州]  
　　日前閩省電請水陸提台洪永安軍門到省議攺軍制已誌前報茲悉軍門業已到閩籌議數次有先行酌裁舊兵之說云（直） 
[營兵仇殺陸軍新兵武昌]  
　　鄂省愷字營兵甲乙二人與陸軍某丙向有嫌隙日前邀丙至酒館痛飲行至僻靜處抽出刺刀將丙戮斃業已由官將兇手拿獲訊供懲辦（八） 
[粤督注重學務廣東]  
　　日前粤督周玉帥特傳學務公所專門課長沈毓嵩專門課副長陶邵彬普通課長陳佩實普通課員張伯英到轅詢問各科學程度極爲詳晰云（來） 
[畢業生遞升監學江西]  
　　省垣高等學堂某生工于運動昔年出外爲敎習本年回堂畢業當尚未出榜時卽升爲優級師範學堂監學月薪四十兩不盡義務亦不當敎習迨榜出後同時畢業諸生僅撥充小學堂敎習月薪二十元須盡義務不能越升故各敎習嘖有煩言擬禀明大憲秉公照章辦理云） 
[傳諭學生勿穿短衣武昌]  
　　鄂省學務處日前奉張督傳諭前訂省城各學堂章程凡學生出門均穿長布大衫示與營兵及各廠工匠藝徒區别近日學生多穿短衣出門實與原訂间程不符爲此傳知轉飭各學生一體知照嗣後出門切勿再穿短衣倘有不遵應即記過以肅學規云（户） 
來函 
[續尚賢堂第六次講義（英武員克登君主講）]  
　　几若此類之導師當以戰事爲最大今日姑置和戰兩端之關繫於勿論而言戰余亦非謂戰爲招人咒詛之物余於此亦數見不鮮矣余一生每日所覩與戰事同一可怖之事亦多矣世界旣常爲戰事所震動然如愚蠢不仁等惡德恶行惡現象皆足以擾亂世界然人不舉以與戰事同論者以戰事足以傷害人之生命也且即世界太平而在上者暴戾恣睢好行不義恇怯無能惴惴焉惟恐失其逸樂即其爲害較甚於戰事反不若兩國國家人民失和開戰猶彼善於此也爲學之道如登巖崖須用精力非或一蹴而幾人之學問由堅苦中得來者較之由安樂而得者爲多戰事之所以爲大敎育家以其敎人以人世之事天然之性無國家宗敎之分也此等知識旣關乎個从亦屬於全體就個人而論則一士卒之必受訓練可知無人能自爲法律人欲必先守法律順秩序循規矩由一人而推至於衆人易易耳且推而至於國家世界亦若是耳今試再即個人而論則軍人之體育所以强健其身體於修身養心之道定其趨向學習規則進而求自守之方盡其分所當爲然後一旦效力疆塲盡其國民之責任以驗其才能以上年述知節雖指軍人而言然亦不專屬之軍人因人之智識亦有由與他人交際而得者且軍人高尚之地位及其行事之關繫固皆爲人所效法者也進而論之戰事之爲大敎育家以其敎士卒以實驗之功用不僅一身之行爲己也且敎觀戰者使知兩戰國之性質兩戰國之與地兩戰國之人情風俗两戰國决鬥之困難較之在專門學校肄業事半功倍矣淺言之戰事可以敎人諳曉地理學史學几作壁上觀者皆注其目力聚其心思於两戰國之地理歷史及其文學固不獨從征之士卒爲然也由是觀之两國之人民其度日行事皆與戰事相關一有戰事則两國之優劣立見爲世界所注意無論何種敎育或大或小非專心致志不能得最善之效果也今試再述戰爲敎育家之原理夫戰事旣敎人以何者常爲亦敎人以何者不當爲旣敎人以遇事敏捷亦敎人以遇事鄭重兩國相爭一國之兵士固應爲其國家種族盡力然易地以思當知他國之兵士亦爲其國家種族盡力一國之人固自以爲理直然他國亦未嘗自以爲理屈也除以上所述各端外戰事復敎人以善德二端一日人愛之心一曰憐恤之意所謂仁愛之心者非施怖錢財於乞丐之謂也非捐助資金於醫院之謂也乃心中確有一種仁人愛物之兪見人種之孱弱困苦則爲之惻然而願覩其和睦友善所謂憐惜之意者何即對於被戮受傷爲囚之人從軍士卒之父母兄弟妻子表其 
 
 

Page 10

 
 
傷感之情也戰事於人類之命運有絶大之影響無論其人爲何等人其才之才智如何要未有曾經戰陣而未學得一善者也且其人旣自受其益更可以之轉授他人矣戰事與敎育之關繫前言已盡足供諸君子揣摩討論今試再述戰事之何以爲世界國家人類之師何以得爲敎育家最大之助（未完） 
　　今日尚本埠及各省新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[開辦地方白話報直隸]  
　　開通民智以白話報爲最利品茲聞直隷王君發起地方白話報專以攺良地方爲主其大綢約分三類（一）地方政治（二）地方生計（三）地方風俗外附論說及國内外新聞並瑣錄各類均包含描冩現狀及輸入改良之學理方法二義起糾合本省學界政吤諸君分擔撰述自本年十一月起月出二册京津保以及外埠均設分售云（吕） 
[劣道自投羅綱紹興]  
　　餘姚西鄉跨湖庵住持道士張明臣前年秋間因不守淸規並將遊方道士一名無端毆斃推入河中事爲該前縣胡大令所聞即飭差拿辦張自知罪大逃至上虞小越地方某哨弁處避匿某遂因此獲咎致被提辦從此張遠逸地方漏未獲究該處紳士爰公議禀縣將該庵改爲濬河公所不復另招僧道所有庵中積存之木植二百餘支亦已由縣請飭撥充縣學堂公用事歷兩年相安無異詎張近又潛來反揑紳董强取庵產等語赴府朦控現該縣湯大令已將張提訊收押井將前案一併聲叙詳請嚴予懲辦（南） 
[上控誣匪勒捐江西]  
　　萍鄉縣彭大令具禀謝姓因子弟被誘入匪會罰捐六千元免其辦罪各節均經列報茲該縣客籍職員謝家松赴省上控本地紳士誣匪恐嚇勒捐先奉藩憲批示職姪謝菊生等如果並無人會爲匪情事該營管帶胡應龍等何敢憑空誣詐勒書票銀案旣經候提郡發委訊明是否屬實仰新任袁州府趙守迅卽查明覆訊確切據實禀辦後奉撫憲批示查此案前據萍鄉縣彭令以該職因弟謝漢臣並子謝菊生被誘入會現知悔過願捐洋六千元以充學堂警察各經費並據職員黄紹乾等結保以後不再爲匪等情據報到院當經批准免究並飭該縣將捐洋照票分别撥充各學堂警察經費在案乃現呈忽稱前項捐洋係被黄紹乾等合謀誣匪恐嚇勒寫控府委員訊准調票詳銷等情與縣禀大相逕庭殊難憑信仰布按兩司即飭新任袁州府就近確查錄案據實禀覆核奪一面仍飭新任萍鄉縣查明所奉前批已否遵辦具報母延（丹） 
[寃獄近狀鎭江]  
　　揚子江白話報記者杜木天之寃獄早紀各報原逮之陶榘林觀察知其被屈入獄慰問原審官郭子華大令許爲平反前月鎭江商會中人并揚鎭兩學界中公舉四十二人赴寗省學務處禀請保釋由商界代捐欵項開辦半日學堂等情已由兩江學務處批示今照錄於後據禀杜鐸爲人牽累願代捐欵辦鎭江簡字學堂以贖前愆等情查杜鐸因案被累在押本處前據郵禀申訴未便准理在案今該會員等所請代詳督憲省釋捐辦簡字學堂准其贖罪之處仰即逕禀鎭江府檢案核辦可也（僇） 
[邑尊親勘漲塗寗波]  
　　鄞邑新鹽場沿江一帶近年來漲塗有千餘畝之多前經運憲委員查勘令各户按畆升課該處民人聚衆與委員爲難當經鄞縣高子勛大令諭令各户母得妄動許以禀請上憲再行核奪此事迄今未結日前運憲復札飭鄞縣親自查勘應否升課禀復核奪大令當於日昨帶同丈書親往該處勘視（易） 
[淮海設防揚州]  
　　昨李定明總戎由省來揚小住兩日其所部健兒均已齊集爲數約五六百人已於念四日午刻開往淮北以資防緝蓋徐海灾民南來甚衆不得不先事綢繆也（悚） 
[商會籌賑蕪湖]  
　　蕪湖商務總會日前邀集各帮商董開會籌議皖北賑捐聞是日共集二千四百餘元擬將此項捐欵分賑三處皖北最佔多數徐海次之江寗又次之（九） 
[冬防嚴密松江]  
　　時屇冬令民有蓋蒇宵小爲寒所驅亦不免狡焉思逞松江府戚升淮太守預飭所屬舉辦冬防近更每夜躬出梭巡不用輿馬祗隨親兵二人見深夜開市之店必諭令早閉西外長橋南某客寓兼開烟燈太守諭令歇去其一城内吉星公保客籍人所開亦烟庽兼設太守三次躬人諭令歇去一門而該店主以有某營員爲護符尚抗不遵從也（是） 
[輪船撞損石船蘇州]  
　　萃豐輪船於十九日帅鎭江開行回蘇道經閶門外小石橋悞將石屑船撞沈船户某甲向之理論反被輪船水手毆傷石屑船遂告知商會禀請吳縣究辦萃豐局亦投縣署互控現聞甲傷勢沈重不知張大令若何判斷也（輝） 
[嚴拿花會賭棍福州]  
　　賭博害人以花會爲最近由恪靖威營總帶王之藩督帶親丁赴鄉將花會首目陳姓獲拿即時解省審訊獲辦（史） 
[窩家獲案松江]  
　　縣南周公堂地方瞿公眞人廟遷後有地楚人某甲就舊址築草廬蟄居其中專收賊贓隣里嫉之二十一日鳴保登門搜出零星贓物頗夥遂扭解華亭縣俟程大令公旋訊治（夕） 
[巡長犯姦被斥蘇州]  
　　西路巡長曹某於前夜帶同某蕩婦至胥門外某客棧歇宿當爲素與不睦之巡勇某甲偵知糾同流氓十餘人擁入拿姦解回西路警局請辦現已由巡官禀知嚴總辦將曹卒業文憑吊銷併斥退示儆（煌） 
[上海官事]  
　　安徽候補道劉樹屏昨日到道拜會甘肅提學使陳曾佑昨至各署辭行文報局委員知縣李景枚請假赴浙吳淞埠工局文案縣丞金玉光禀謝吳淞淸丈差滬軍營管帶龍鎭國請假五天萬航渡巡局委員嚴曾鋐請假五天（宜） 
[委帶警兵]  
　　製造局船塢督辦薩軍門現將塢内警兵一切二十名歸還砲隊營以節經費業己由製造局總辦張觀察傳諭警務幇巡劉萬祥於十一月起歸其赴塢撥帶警兵站巡（尺） 
[札飭查拿匪黨]  
　　上海縣王大令奉松江府札開轉奉巡撫部院陳批南匯縣禀下砂鎭匪徒結黨請飭防營分駐搜捕由奉批浦東地方梟幇各匪視爲窟穴迭經飭令拿辦該邑下砂鎭竟有匪徒私立百龍黨名目備有槍械分發傳單勾結各匪人幇　屬不法己極若不拿辦解散後患何堪設想所請將現駐周浦之蘇捕營兵分撥三成之二常駐下砂就近搜捕自應照准查蘇捕營管帶徐副將經本部院責令專司浦東緝捕今匪胆如此猖獗該副將所司何事除札飭徐副將立即分撥現駐周浦營兵前赴下砂鎭駐紥督飭 
 
 

Page 18

 
 
弁勇認眞搜捕並通飭營縣一體查拿以弭巨患仰卽通飭各屬及水陸營汛一體遵照認眞查拿等因奉此合行轉飭該縣立卽會營認眞查拿云云（宜） 
[稅司重人命免逃稅之辦法]  
　　上海當南北之衝官商士庶紛至沓來各客棧每於中外商輪進口未俟傍岸卽乘划上輪或牽繩緣篙而上爭先接客時有失足淹斃情事稅司以人命至重且紛亂之中易於逃稅迭經嚴禁罰辦乃各棧夥依然抗玩不遵殊於人命關稅有碍除飭傳素有名望各棧主到關切誡並令通知各同業嗣後如再抗違定將人船并扣解送有司衙門重辦外特函請滬道請其查照云（斯） 
[諭禁私製帽章]  
　　上海縣王大令昨日發出示諭略謂轉奉兩江督練公所札照得南洋新軍官佐帽章遵照練兵處頒發圖式一律攺製本公所在省垣責成鳳寶銀樓專認製辦所有各協標營官及各學堂均各備價到該銀樓往購如有升轉等情移交接任之員償還價値以杜冒濫各銀樓亦不得貪利私造出售如違罰辦前有已革兵士徐兆鎔私在揚州購買帽章曾經拘拿訊明究辦在案爲此札飭各屬一體嚴禁各銀樓不得貪利私製帽章等情相應出示曉諭云云（宜） 
[道批照錄]  
　　道士蔡潤霖禀批案經札委馬照磨勘估未復據禀前情候另行派員查看傳匠估計禀復核辦可也（宜） 
[英界火警續誌]  
　　前晚江西路某報關行失愼已畧誌昨報茲悉係報關行間壁第三十六號門牌大昌外國木器店因晚炊遺火延燒貼隣尤和鐵器店計焚去樓面三間（力） 
[公共公廨會訊案二則]  
　　義商喬斯登延博律師控趙貴記包造房屋不依圖樣一案訊供各情迭詳前報前午後讞員關絅之太守與義國承審官穆安素君復行提訊以供詞各執判傳見証黄茂廷到案再訊○日商陳源來控陳定靜不付滙票銀兩一案亦奉太守與日領事松村君提訊太守訊知該欵並非陳不允付乃古愛堂所用遂商之松村君判一併退去候傳古到案再訊（力） 
[上海縣案]  
　　沈品之在縣呈控葉驤雲圖賴存款等情前晚經襄讞洪明府提訊沈供浙寗慈豁人葉之胞弟紫雲開設萬全燭店職員存洋一千四百元紫雲近　病故萬全店歸驤雲經理將職員存洋圖賴不還爲此求究葉供萬全燭店係胞弟紫雲所開胞弟病故後共欠一萬餘金以四折償還獨沈不允况胞弟病中還過洋五百元有沈親筆收條爲憑求閱明府察閱收條語沈不認據稱此條雖職員親筆係與叔父往來款項之條家有賬簿可稽明府令沈將賬簿檢呈候查○潘耕山同母舅李文奎投縣喊寃訊問潘供年十四歲母親李氏前在王金氏家幇傭已于本月初六日停歇當日同荐主取回自己舊衣至十四日金氏投捕房報稱失竊衣飾將母親喚去送至法捕房誣竊伊物致被包探吊打爲此情急投控李供相同明府判令退去候移　法公堂查明復奪○工程局函解義盛草貨店控追皮洋之丁小東訊究丁供有同　丁昌亭前開鞋作賒欠義盛牛皮洋數百元昌亭逃逸回藉該店將小的誣控致被工程局于八月升四日管押至今始解案下明府判押候查核（宜） 
[總工程局記事]  
　　張龍山即鳳山前日路過某處向女郎薛金　調　由　士拘解到案金賓之母亦投案申訴孫明府判戒責二百下押七天○浦東鄉人張　　　　　夫何廣仁到案稱被失去花衣兩包判傳同夫頭帶往查問○廣裕仁葉　　　阿　　去箱子一只追獲解案訊判戒責二百下押七天○潘源盛水葉行　楊阿木到案控被欠洋廿九元判交保理處（尺） 
[公共公廨早堂案]  
　　蘇鄉婦人陳丁氏之女名金林於三十年冬間爲人拐去找尋無著忽於前日在退省路吳公館尋見詢之該公館則稱本年九月二十一日係盛姓老媽經手來押洋二十元言明二十年回贖該氏即投報新閘捕房飭探將盛媽拘詢稱由錢吳氏押出又將錢吳氏傳至　房稱女係已養名愛寶捕頭遂飭將該女送濟良所留養昨日解訊陳丁氏供於二十九年分來滬帮　將金林寄養於同鄉陸金氏處不信請傳陸金氏質對陸亦到案伸訴寄養情形太守以供詞各執遂詢該女所種之痘是否本痘抑係洋痘陳丁氏稱本痘錢吳氏稱洋痘太守著當堂騐視該女二臂並無種痘形跡遂商諸巴君判將該女仍發濟良所留養盛媽不應經手押女發押本廨一月其餘陳丁氏錢金氏等於下禮拜五再行覆訊○朦禀保釋之流氓葛性卿耶張省卿爲包探米順在坭城橋堍拿獲解奉中西官判押在案昨晨解案太守檢查去冬罷市案卷該流氓亦在其内遂判發押西牢五年限滿逐出租界○某西人婢女丁貴現年十八歲不知如何被逐出外由捕解案判發濟良所留養擇配○王李氏因將養女林妹虐斃由包探李星禍將氏解案飭令該地保姚子方報縣相驗各情已詳本報茲捕房以未奉上海縣蒞驗昨又解訊太守判氏押候將醫生驗單及西探供詞抄送上海縣核辦○張子和先後向增義洋行狄表司洋行騙取貨物報捕解究判押候下禮拜一訊斷○已某五百號華捕王阿星私竊號衣號褲逃逸由探拿獲判押三個月○傭婦王阿寶竊取主人羅克正家衣服寄與顧愛囝處前經解訊誣稱係成衣匠查阿四葛阿根所陖奉判押究在案昨解復訊判王押官媒處一年顧押一月查葛訊無干涉交保開釋贓給失主○流氓胡長生即小老槍將流氓蘇州和尚戳傷由捕拿究官以蘇州租倘在上海縣訊押候函致縣署提案再訊○婁仁桂拐賣萬李氏女兒秀弟一案昨解復訊判押限七天交人如違罪（力） 
[公共公廨晚堂案]  
　　唐子培控尤永泉圖賴貨洋前晚提訊唐供與尤往來貨洋除收尚欠四百餘元向索不睬訊之尤供與唐往來各貨已有多年此項欠款實是陸續零找求寛限措還襄讞孫明府判交人洋並保限十四天先還洋二百元餘洋分期淸還○費世祥控談阿二騙洋一案亦奉提訊費供被編洋四十元求追訊之談供此事實是戚云方所爲明府判交保候補提人証再訊○陳錩周在道署上控楊庸齋李梅生楊芷泉等揑名朦銷鉅欵一案前晚由差將蘇州工程局解來之楊庸齋請訊供稱此案却是職商與陳之戚串袁姓說合言明三千两完結分期拔還惟筆據上職商並未簽字求察楊芷泉李梅生同供庸齋業已到案求恩開釋明府判庸齋押候核辦芷泉開釋李交保候訊（力） 
[法租界公堂案]  
　　震昌祥洋廣貨店倒閉一案昨晨該店經理人呂祥基投禀聲稱股東張士卿現在邑廟内開設悅來糖果作趙利生趙斐南俱回紹興原籍請飭提到案訊追被欠各號亦投案請將生財拍賣陳明府商之繙譯准如所請判呂覔保○霍顧氏扭其夫霍邦廷控稱現與販珠寶婦女曹阿掌妍識將婦人所生三孩領去向論被毆求究霍母投稱因媳時常出外閒蕩不服約束是以將孩領去明府判霍交保候提阿掌到案再訊○同德小錢莊主婦何沈氏扭李芳庭到案稱李時來混用銅洋茲被察出將銅洋扣住令其覔保來領詎李不允反糾黨來店行兇求鑒李供向往蘇杭辦貨現住五馬路其字號棧内所帶之洋實不知贋鼎明府判交保候查○盜犯喬福康郭雨生等移縣後又供出同黨陳金文一名匿跡租界經上海縣備文派捕協提到案明府命交來差帶回○朱生康控法商永泰洋人哈夫們不還經手洋一千元昨又集訊朱稱所定翎羊角現因無錢須俟該商將銀交還方可出貨並第七箱之次貨亦須另易上貨中西官得供命退去候下期堂諭（臨） 
[美租界捕房事]  
　　有恆路某西人傭婦王張氏昨向洋東索取工資被主婦毆傷眼角由氏投報捕房飭中西探往取工洋給氏了事○唐家弄某烟間深夜售烟由五百十八號捕報知捕房請廨傳訊○徐三寶與方阿華在密勒路互毆方被失金戒報由二百廿號捕并送捕房捕頭詢無証據斥釋○徐洪生報稱被曹得龍騙去洋十元請究奉飭自投公廨控告○乍浦路十三號某日人家出店楊阿林近已停歇昨晨掩人　竊由五百三十二號捕拘入押究○潘增榮王金寶昨將金練一條至吳淞路押店求質由探劉阿炳拘入押查○小車夫朱長川戴利裕昨在蓬路爭奪裝貨互　朱被傷鼻梁由三百八十八號捕併送捕房奉飭朱送醫求治戴押候送辦（似） 
 
