# 1886 - 326 - 4904896

 

Page 1

 
 
[重印螢窗異草初集出售] [  申報館主人啓]  
　　本舘所印之螢窗異草計共三集其初集現巳售罄而購者仍接踵而來是以重付手民仿照原本排印兹巳工竣每部仍訂四本計價洋二角卽日出書發兌處悉遵舊例 
[開印資治通鑑告白] [  點石齋主人啓]  
　　天台胡注資治通鑑二百九十四卷附釋文辨悮十二卷本齋四處搜求覔得元刋本不自私秘願公同好業已開印並不招股期明年四月出書分釘二十本外加錦函定價每部十二元如有惠顧者請至本帳房取閱樣張可也此佈 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供揣摩未免闕如茸城頌萱室主人　右憾焉爰取同人名手搭題窻稿以及歴屆歳科試藝各省書院傑作羅致極廣剔選極精計得巧搭文四千有奇交本齋石印名之曰巧搭　珊共巳見於近時石印諸書中者概從割愛准於十一月中出書每部分訂八本定價洋四元四角在上海南北申昌發售如願躉售者其價格外從商　　石南局帳房面議可也此佈 
[新出石印藝林拱璧出售] [  點石齋主人啓]  
　　藝林拱璧一書吐棄一切生面别開係武林吳君少學所集選集中窻作居多而家藏名稿亦採取二三理法一准乎清眞風氣必宗諸時尚得文王平餘首萹之尾備列評語俾文之妙處易於尋繹後附　韵試帖詩四千餘首亦皆眉樣入時者校對不厭精詳字跡亦極匀整至於開印之時機器　　火力故墨色黑而匀更無燕瘦環肥之誚現已竣工每部分訂十二本九月初十出書價洋五元五角法馬路南申昌書坊與外埠申昌發售皆可　　如躉買祈至新北門外天主堂街大順行及還讀樓面議可也 
[論華人之習西學尚未得法]  
　　近來中國之人日與西人羣聚而錯處問答而往還風氣所闢浹洽愈深大非二十年前可比上之人有見於西國之富强則必推究其何以致富何以致强下之人有見於西人經商之遠獲利之厚亦必推究其所以能遠能厚之故此固　之所同然勢之所必至也推究之術何在則非語言文字不可試有一不諳西語之華人而欲與西人商議事件則必　一能諳西語者爲之代達其意然其可以代達者十之八而其不能代達者十之二必不能如兩人對語之可以暢所　言也此西國語言之不可不學也又試有一僅諳西語之華人而欲與西人爭論長短辨别黑白華人所見爲長者四人則以爲短矣華人所見爲白者西人則以爲黑矣華人而徒齗齗然與之爭曰是長也非短也是白也非黑也則西人之心終有所不服苟有一熟諳西國史籍精通西國律例者於此則且引事以相證援案以相駁長短黑白自不難片言而決矣此西國文字之不可不習也今中國之人亦旣知語言文字之當學習矣京師則設同文館外省則設廣方言館　及水師學堂武備學堂凡可以鑽研西法造就人才者無不次第舉辦而民間聰頴子弟或送入西塾讀書或倩華人名通西學者教授之猶以爲未足也數年前又有咨送幼童出洋之舉使之訪察其風俗而討論其掌故是則中國之語　西學可謂竭智盡力矣然而近數年來華人之解西語者所在皆有而通西學者曾不多覯卽有一二能通者亦未免　其偏而遺其全取其粗而失其精此豈西學之難通哉誠以講求西學之方有未善耳世之論者輒曰中學廣而西學　中學深而西學淺而孰知西學固有至廣至深者在乎舉凡化學汽學光學重學以及天文地理測騐製造之學莫不浩浩乎如淵海之無津涯以故西人之號爲通儒者亦不可多得而况華人之習西學者往往淺嘗而輒止中道而自貴其不能深造也固有無足怪者嘗見有幼時入廣方言館同文館而稍壯卽出者問以所長不過能爲西人司筆札而已掌簿書而已有咨送出洋而回者問以所得不過道其山河之遼闊城郭之鞏固宫室之美富車服之炫麗物産之饒沃以誇耀乎鄉里此外則無所知也噫此豈國家磨勵人才之本意哉民間之入西塾讀書及倩華人教授西學者亦旣有年試問有能通化學汽學光學重學者乎無有也有能通天文地理測騐製造之學者乎無有也所以然者以習西學之人率非出類拔萃之才其胸襟識見本不能高出尋常且十二三歳之子弟於中國之學尚未能通其心摇摇然一無　見而遽使之習西學稍有一知半解便詡詡然自以爲有得而孰知僅得皮毛豈足以言西學則適以成其爲似通非通不中不西之廢物而已大抵心思不用則不入精力不用則不出西人之用心也專而致力也果一事之理前人或未能悟徹則後人必殫其心以貫通之一物之製前人或未能盡善則後人必竭其力以踵成之華人之聰明智巧未必不如西人惟用心不如西人之專致力不如西人之果而造詣亦遂不如西人之深竊謂嗣後廣方言館同文館及水師武備學堂宜選子弟之聰頴而有志氣者肄業其中與其兼營並騖而終於無所成就不若令其專習一門如測騐製造等不必限以年月俟精通後方准出外如此則督責嚴而因循怠惰之習可攺安見西學之果難深造哉近聞出使美日秘三國大臣張樵野京卿擬在美屬舊金山開設學堂以便華人子弟肄習西學此誠能體國家興賢育才之意者也吾　樂張京卿之有是舉而又慨近來習西學者之尚未得法故直書所見以備芻蕘之採 
[本館接奉電音]  
　　昨得在京訪事人來電有本月初二日旨一道敬謹譯登○十一月初二日奉旨邵積誠補授吏科掌印給事中欽此 
[伊犁不靖]  
　　聞諸京友云伊犁喀什噶爾等處沿邊地方游勇馬賊哈薩克人等勾結搶掠時有所聞雖經大憲逐叚撥兵駐紥無如出没靡常此拿彼竄而俄羅斯國哈薩克潛越掠刼獲物而去亦屬防不勝防想劉毅帥錫子帥坐鎭其間不難立時敉定也 
[都客述新]  
　　醇邸諭令神機營馬隊各專操管帶帮操營總等將本隊官兵認眞訓練所養馬匹務須用心　養一律臕壯倘有不堪乘騎之馬赶緊易换以俟明年正月間本爵親閱○樂部行文侍衛處將光緒十一年除夕十二年上元等日曾經預備喜起舞之大臣侍衞等二十四員查明現在有無事故並應否更换之處卽日咨覆以備繕摺人奏○福大協揆諭知内廷常川值班之番役人等於禁廷内認眞巡察無論何項何處遇有烟館賭博等事嚴密警 
 
 

Page 2

 
 
交門外偏吉官廳呈送衙門懲辦又傳示内廷火班官兵現值隆冬各處火燭務宜謹愼切勿漫不經心自蹈罪戾○有友自京南固邑收租而回謂永定河北數里許胡林地方大道旁有遺屍一具身無完膚頭顱不見據該村人言一日傍晚時爲歹人所殺次晨見屍旁遺有木劍一口細觀地上痕跡似生前曾與歹人對敵迄今數日尚無人報案云○十月二十五日内廣儲司例應開庫支放内廷各項口分盤費等銀因庫官履新伊始庫内一切交代務須查覈明晰方可開支致各項承領者徒手而回云○前報紀南海内外各工暫停一事聞管工王大臣等將晷短天寒工作無多等情據實陳奏皇太后諭以各項海工一律停止俟明年正月再行開工云○右翼官兵前經緝獲賊犯李二等三名刑訊之下供稱曾在醬坊胡同搶刼衣物並在皇城根持刀威嚇更夫刼掠皮襖現將該三犯加上刑具押令在廂藍各甲官廳游行示衆並將所犯竊案在背上大書特書俟游畢然後送交刑部按律治罪并通知廂藍旗所轄地面如有被竊之事未經呈報者趁早報明地方官傳得併案究辦云○廂藍　護軍營抬槍鳥槍練兵於十月二十六日黎明時齊赴宣武門外西城根由該練兵隊長會同印務帶演操練各項陣式以備神機營委員前往抽查○上月二十四日午刻有快車一輛内坐一人外跨一人行至崇文門外東長安街突有十數人手持木棍鐵尺單刀將車阻住外跨之人正欲抽刀堵禦早被數人捉下又數人將車夫按諸地上餘人卽驅車向前飛駛說者謂車内係某庫兵外跨者卽新保庫者十數人皆舊保庫之黨因使費尚未說明故偵知而行刼云 
[三山尺素]  
　　海琛輪船十月二十六日到閩行至白犬洋面機器損壞現尚未能行駛南陞輪船二十八日到閩川十日卽回上海○十月廿一晚北門直街行人如蟻聲頗喧譁少頃閩侯兩縣曁武弁兵勇押解二犯馳赴北關外校塲斬首查該二犯係哥老會匪日前經營務處訊實押送閩侯縣監是日奉有公文遂提出正法聞者快之○閩侯兩縣本定於本月初一日開考文童兹因新任甘明府常俊尚未到省攺於十一日開考○省垣屢見火患人有戒心軍門前口爲四通八達之區紳士擬將華表舊址添築大墻以限内外誠得思患預防之法閩侯兩縣及保甲局提調許君親往勘量查民間爭佔官地已成積習自經火灾左右地叚業經起蓋房屋此次添築大墻想不免拆毁然爲防患起見不得不然也○日前有人闖入督署某幕友房中行竊筆筒被人獲住搜其身畔有木質海防印一顆現已送縣訊問矣○省垣花會日多小巴數百家多係營兵衙役所設近日兵役因互爭陋規自相攻擊金魚里之小巴係軍標甲乙二兵所設不肯出費縣役恨之刺骨日前偵知所在將二兵拿獲送於該處標官立時斥革二兵黨羽甚多此後亦到處查訪凡差役有挂巴者無不飽以老拳小人報復不已勢必釀爲大禍現聞北關外挂巴自十月廿七起停止因私費尚未講妥也餘仍照舊開巴而南關外最爲熱閙云○省垣河道業巳開濬沈司馬兆桂等親自督工不辭勞瘁約非兩月不能完工惟沿河一帶所以易於塡塞者因民間常以糞草傾倒其中開濬以後必當設法禁絶庶不致旋濬旋淤也 
[鄂撫過皖]  
　　新任湖北巡撫奎大中丞於十月二十七日四點鐘時抵皖憲舟用靜海兵輪拖駛水陸兵勇均懸旂升砲列隊恭迎洎憲舟泊定文武員弁各呈手版請安中丞概令免見當卽進城拜謁各憲次日卯正卽揚帆赴上游矣 
[皖事擷要]  
　　丁潛生方伯懸弧之辰屬員之送禮物者一概璧還惟臬道及首府縣設宴八旗會舘以伸祝嘏之忱○撫署自吳中丞官眷遷出後久無人居牆壁門窗頗有傾圮剥落者新撫陳中丞到任之期不遠於是首府成寳巖太守首縣范映泉明府飭匠估工趕緊修理計所費當不貲耳 
[秀州雜錄]  
　　宗太守奉到飭知蒙恩欽加三品銜升補道屬下文武各員紛紛前往道賀冠裳車馬絡繹如梭惟聞政躬稍有違和故月朔拈香委胡捕廉恭代云○嘉興縣王西垞邑尊年將六秩膝下猶虚上月二十七日之晚如夫人忽誕石麟闔邑官紳咸往道賀邑尊顧而樂之俱以盛筵相欵○石門縣西門外戚姓子幼時曾與張姓女聨姻戚子本讀書嗣以家况艱難攺而習耕種本年戚央媒向張說合意欲涓吉完姻張見戚宅日漸凋零擬效崔夫人賴婚之舉戚怒控諸縣署上月十八日周邑尊飭差提張升堂集訊張以戚家貧乏恐難度日爲詞邑尊賞給戚洋數十元傳集儐相諭令當堂完姻邑尊夫人持花兩枝親插新娘頭上旋飭送至戚家案遂結噫今之爲孔方兄以致夫婦仳離者多矣如邑尊者願天下有情人都成眷屬風流佳話不足千古流傳哉我知戚姓夫婦必將焚香頂禮祝賢使君福夀綿長已 
[淮南寒雁]  
　　候補同知于書雲司馬聽鼓南河屢著勞績近捧憲檄辦理衆興鎭厘務於九月十四日遘病仙游擇於上月十八日領帖世交年誼冠盖紛紜極浦上一時之盛○南省客商紛紛購米而北來之米甚少致浦上米價每石又增百餘文家無負郭田者咸蹙損愁眉歎度日之不易矣○補授奇兵營遊擊劉游戎鶴年前署宿遷營遊擊在任數年頗能稱職日前赴都引見刻已南旋將赴本任督憲飭仍署宿遷營遊擊以期臂指之助云○漕標右營遊擊牛遊戎世英前由督憲奏請升補揚州營叅將蒙恩兪允遊戎因赴省叩謁督憲領咨赴部引見其印務暫由右營守備護理○頭品頂戴新授湖北巡撫奎樂山中丞斌自山西啓節於二十日行抵清江入城拜會漕憲旋卽南行 
[之罘寒色]  
　　上月二十四日統領嵩武軍之孫軍門偕海關道盛觀察閱視海防營練軍槍礮打靶復演放格林砲類皆精純嫻熟命中摧堅二憲顧而樂之各予犒賞○營勇數人不知何故毆傷看守電桿之勇二人其一掙札至局聲訴緣由由局移會該營重責示衆○南北洋各兵輪於上月二十四五日來烟會齊旋奉明文南洋四艘於廿五日仍回南洋其北洋之超勇揚威威遠康濟定遠鎭遠等船則須俟丁軍門由威海回津再定行止云○十月二十五日俗稱隆風日未悉何所取義是日爲皮貨生涯者咸設位祭風若有聲自西北來則三冬天氣必嚴寒銷塲定不寥落今歳適如所祝其喜可知已 
[開棺騐屍]  
　　金匱縣北門外有某甲者向開妓館現已閉歇尚剩有養女兩人專以勾蜂引蝶爲事甲有甥某乙爲人傭工度日乙妻年少而美甲艷之邀宿其家經旬累月不肯放歸藉以爲摇錢樹也乙憾之上月初八日宿甲家逼其妻歸甲思乙不去則終不能相安遂以酒灌醉而縊斃之詭以發痧暴斃報知乙弟某丙丙知乙死於非命赴縣請騐旋以親族出爲調處又請自行棺殮金匱縣主以案關人命豈可視同兒戲隨卽輕輿出城連夜傳集屍屬人等開棺檢騐觀者如堵所騐有無傷痕未能詳悉惟乙死於非命而丙不能爲之申寃獄旣興而復自息只顧錢財不顧手足其蔑天倫焉甚矣 
[鄂垣官報]  
　　十月十六日候補縣袁福瀚禀辭解白蠟赴京候補從九盛肇楨奉電報總局咨調差遣赴兩院禀辭十七日卽用縣劉詡解十一年五批京餉赴京差竣就近請假回籍省親回省銷差禀到候補府陳長清禀見奉委辦老河口厘局赴兩院禀知二十日禀辭藩轅牌示廣濟縣馬口巡檢員缺飭准補之和雲漢圻水縣典史員缺飭准補之文鼎南漳縣典史員缺飭准補之宋學莊俱赴任十八日候補府黄仁黼奉臬鹽憲會委接辦保甲局赴兩院禀知署武昌同知李赴兩院銷代辦保甲差十九日分發卽用縣陳閬自京來省赴兩院禀到候補縣駱文彩奉臬憲委赴隨州棗陽公幹漢陽縣禮智巡檢謝廷榮卸事署漢陽縣禮智巡檢符秉忠任事各往兩院禀知准補嘉魚縣章夀康見辭赴任候補縣賈良榮奉藩臬憲委赴通山查辦保甲禀辭藩較牌示漢川縣劉家隔巡檢員缺飭准補之高子裔赴任二十日署圻水縣新選蒲圻縣知縣劉翰 
 
 

Page 3

 
 
翔赴兩院禀見謝委調署蒲圻縣梅冠林赴任准補宣恩縣楊夀昌赴兩院見辭赴任候補縣廖玉麟奉藩臬憲會委赴保康縣提京控案件往兩院禀見知候補從九辛澤塤奉臬憲委查崇文七鋪差赴兩院禀知二十一日湖南候補縣孫兆桐解四批京餉自京來省禀辭委辦沙市電報局直隸候補同知黄邦俊禀辭候補縣嚴守典奉臬憲委赴應城京山會審案件禀知蔡迪康奉藩鹽憲會委辦宜昌川鹽總局掣騐赴兩院禀知謝本任黄安縣黄陂站巡檢蕭一錦奉藩臬憲委謁省差遣往兩院禀到二十二日山西丁憂河東道丁觀察體常抵省差人赴督撫兩院請安 
[江西官報]  
　　新授贛南鎭姚廣武禀辭赴任福建催餉委員候補同知曹廷猷由閩來江領餉廬溪縣典史張渭據報病故以從九傅曾保署理前淮揚海關道桂嵩慶進會從九閻澤民往南城馬清華往奉靖夏昭往瑞州縣丞梁承恩往德興俱催漕折王義正往吉安王恩耀往臨江主簿吳熾生往鄱陽俱催地丁同知王祖蔭往貴溪知州趙煇往興安知縣胡宗濂往崇仁錢寳昌往建昌李霦往樂安錢淵往弋陽俱公幹鍾祖彤往豐城勘圩堤又往永豐公幹巡檢王用賓往吉安龍錫楨往信豐俱催雜欵减平新喻水北司胡日升往萬安從九姜震南往新喻史瀾往餘干威希廷往東鄉縣丞楊定基往　昌俱催漕折蘇預信往寗都李芳英往義武狄渭往奉靖莫猷往建昌惲昌頤往九江俱催地丁黄作霖查章江門劉瑞林查惠民門俱保甲差 
[粤東官報]  
　　藩憲牌示肇慶府紹榮卓異調京引見遺缺委新選廉州府吳錫璋署理文昌縣缺詳請以大挑知縣黄楨題補四會典史缺詳請以分缺間用典史鄒鑾咨補 
[閩垣官報]  
　　寗洋縣羅金誥卸事回奉劉爵撫調赴臺灣差遣鹽塲馮秉義奉委石碼厘局通判鄧聨恩卸辦漳州北溪厘局同知何偉南卸辦興化華税局候補鹽大使雷恩周自京解餉到省同知陳錟奉委調辦閩安海防局知府馬宏斌奉委福甯府祱厘局 
[不認漏捐]  
　　日前籌防局總辦函送偷漏荳捐之協豐天順兩荳行夥至案請爲研究罰鍰帮審委員王司馬研訊之下兩行夥同稱店設小東門外集水街左近實以米爲大宗兼售荳麥等物並未躉做客貨安有漏捐司馬飭吊閱兩行簿據查明覆訊此數日前事也前日下午司馬復傳到兩行夥細加訊鞫兩夥仍執如前司馬着分别交保候核 
[控圖姦]  
　　嚴葉氏偕媳張氏挈子福夀投縣訴稱寡婦奚趙氏誣奸圖詐乘間攫去衣物若干向論遭毆叩求提究莫邑尊飭差提到該氏由帮審委員王雁臣司馬升堂研訊嚴葉氏偕媳投案伸訴前因奚趙氏供稱丈夫已故惟賴女紅餬口上月杪某日之晚突有嚴福夀者闖入圖奸小婦人懼而聲喊旁人不服扭住奮毆有無受傷實未知悉司馬謂嚴旣犯不法驀被衆毆而該氏反敢出頭朦控實屬可惡異常至原告所控失物若干自當澈底根究姑俟嚴子傷勢稍痊覆訊核奪可也 
[因妻自盡]  
　　有一西人因妻逃逸訪得匿跡申江遂附輪而至數日前遇諸洋涇橋西酒店内勸之歸抵死不肯西人忿甚然亦無可知何旋於前日携得小手槍至該酒店前攀機自擊倒地受傷經人舁送虹口公濟病院調敷未知能否痊愈若該西人者情深故劍不辭遠道來尋而竟以床頭人鐵面無情窮途覔死其情亦可憫巳 
[吸烟送案]  
　　法租界新街協勝隆烟館夥施廷享投法公堂稱有十餘人入館開燈五盞吸烟旣畢不付烟資反失烟鎗一枝爲此將王大發陳友明唐子郡三人請究王供揚州人現在八仙橋做小生意陳供南京人在南門外開祥興京貨店父殁後由寄父給洋二百元囑我到申辦貨被匪人拐騙殆盡唐供湖南人光緒三年入武庠五年投左宫保營中現任衛守備昨經張姓邀入烟館太守謂爾有無功名現且弗論到滬後住何處唐供住老北門外永興隆烟館中太守卽着法包探帶去查鎗昨日包探查得所指張姓卽解案之王大發烟槍已經質押由唐子郡將質票塞在某花烟館牌門内當卽取歸太守詰悉情由着于下期解案候斷 
[尚未遷居]  
　　曾襲候赴金陵後其官眷仍住天后宫行臺前日係襲侯夀辰本埠道廳以及英法會審員等均往道賀聞襲侯今明可以回滬將官眷遷入新屋然後北上 
[家丁醉死]  
　　上海縣家丁賈少蘭向辦錢漕日前醉後跌仆經署中人舁至漕總所租之屋内則巳氣絕賈係金陵人巳發電催其家屬來滬料理喪事 
[追還銀洋]  
　　前有妓女金金鈴投英公廨訴鴇母不許從良請爲超豁蔡太守飭發官媒俟娶主投案核辦嗣據該妓稱娶主在蘇未到求准交保又據禀稱許勉齋因訟事騙去洋八十一元請爲追還太守飭差傳許於前晚訊供該妓稱許先寫信來需索一切開銷原信呈閱計先付伊洋十二元又二十九元又四十元共八十一元伊所稱開銷亦有帳目呈閱許妻金蘭生前亦爲妓女許供因妻與伊相識言及從良之事我未用伊銀洋實由盛小蓮唆使誣扳太守察閱信件帳目與保人王樾所簽之押筆跡相符諒王樾卽許勉齋則取洋已可概見姑全許體面着自理還惟所稱之盛小蓮前經冐充某觀察之弟擅入妓家巳經本分府查明其非安分可知卽係觀察之弟觀察秉公辦事决不任弟在外招摇况假冐者乎如再多事決不寬恕 
[法捕房瑣案]  
　　昨報列翁永興扭控郭喜順拆梢一節昨晨翁太守提郭研詰仍照前供太守謂洋在馬甲中馬甲現由爾質豈有不知之理着掌頰四十下管押候訊○前晚有三人入新街某花烟館中以吸烟爲名將妓撳倒剥去摹本縀襖一件徜徉而去龜鴇等大呼追赶僅獲一人送入法捕房管押○前日金利源碼頭金方東棧有一假名扦樣之人意圖竊物被棧客獲住送入法捕房候解公堂 
[誼敦桑梓]  
　　登瀛洲輪船葉鶴舫協戎捐募閩賑洋蚨一百五十五元五角又棉衣四百五十件均於十月二十七日收到除函覆并掣發收單外先此登報鳴謝[  福州籌賑公所同人謹啓]  
[小春時節薄游潯溪訪勝至頴園晤主人桂題先生坐我映月讀書樓出示春初見贈郵寄未達之作依韻奉和]  
　　一園秋色勝三春水竹無多結構新驚座家聲高尚品推襟雅誼苦吟身喜聨舊侣兼新侣不是詩人卽酒人我幸季鷹爲引導謂張杏莊兄迷離花徑有攸遵○附原作我來剛好及青春快覩樓臺柳色新車馬聲中排筆陣管弦隊裏着吟身使君所向無堅壘才子從來有替人幾度到門不敢入可能問字詐陳遵○徐玉臺先生招飮酒樓卽席奉贈一入仙源識酒星漫嫌傾葢便忘形數千年事談何易三百杯傾手不停豪氣直堪追太白虚懷那料竟垂青君家中聖賢應笑難得希蹤醉亦醒○蔣詞仙先生同弟書箴孝廉移尊蓮界精舍見招暢飮醉後書贈三徑偏逢兩主人卽論風度已超倫便便腹羡詩書富欵欵情徵笑語親大抵有才皆嗜飮那知無地不藏春移尊未礙禪房小别有幽懷悟妙因○贈蓮界主人狂從醉後唤眞眞引入仙源别有春不信諸天空色相叅禪偏現美人身香温玉軟屋如舟老我何堪此浪游畢竟佛門眞廣大不風流處更風流○留别潯溪諸君子偶作平原十日留徵詩賭酒儘風流寳山一入不空手贏得珠璣載滿舟[  倉山舊主倚裝草]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年十月二十七日京報全錄]  
　　宫門抄○上諭一道錄前○發抄旨四道○湘撫卞奏揀員調補知縣摺子○將軍希奏採辦參枝專差呈進摺子○又奏試收秧參藥税期滿酌定課額摺○疆撫劉奏烏魯木齊陣亡殉難官紳請卹摺子○十月二十七日理藩院鑾儀衛光祿寺侍衛處值日無引見○長善假滿請安○載贊謝充侍衛班額恩○尚宗瑞請假五日○召見軍機○發抄譚鍾麟奏儘先叅將鄧咸林借補西寗鎭前營都司奉旨兵部議奏欽此○又記名提督李良穆改留陜甘補用奉旨着照所請兵部知道欽此○又補用總兵蔣富山署金塔協副將奉旨兵部知道欽此○裕祿等奏借欵墊支剥船經費奉旨户部知道欽此○○頭品頂戴湖南巡撫臣卞寳第跪奏爲要缺知縣需員籲懇天恩俯准揀員調補以資治理恭摺仰祈聖鑒事竊照湖南沅州芷江縣知縣譚爲坤告病撤任應歸光緒十一年六月分截缺例應在外揀選題補前經臣題請以候補知縣黄廷賛補授光緒十二年四月接准部覆該員前在山西臨縣任内虧短銀兩交代清楚開復原參革職處分惟係本案開復人員應俟引見回省後方准序補行令另行揀選等因自應遵照另補查定例應題缺出先儘候補人員題補無人准以應升人員題升如實無合例堪以升任之員准於現任人員内揀選調補又題缺請調之缺請升俱令於摺内聲明又調補州縣以上官員必於本班内歴俸已滿三年方准插選題調又現任人員如有未請實授未銷試俸及歴俸未滿者均准捐免之後卽准一體升調如未捐免概不准于摺内聲明請升請調各等因今芷江縣知縣係冲煩難要缺非歴練有爲之員難期勝任南省難有候補正途人員均與此缺人地不甚相宜卽應升人員内亦無堪以題升之員自應服例於現任人員内揀選調補臣督同署藩司崔穆之臬司崧蕃于通省現任知縣内逐加遴選查有辰豁縣知縣姜鍾琇年五十一歳貴州貴筑縣人由監生報捐從九品分缺先選用堵勦龍貴竄匪出力奏保俟選缺後以府經歴縣丞升用遵例捐足三班以縣丞指發陜西試用堵勦清水江竄匪出力奏保俟補缺後以知縣升用並戴藍翎嗣在京銅局捐離原省攺發湖南遵例捐免補本班以知縣仍留湖南歸候補班補用赴部引見同治二年二月十五日經欽派王大臣騐放五月二十二日到省期滿甄别以煩缺留省補用四年呈繳捐免保舉銀兩光緒三年在黔捐局報局同知銜題署辰谿縣知縣奉准部覆光緒九年七月初六日到任試署一年期滿詳請實授奉准部覆在案先因勸辦直賑出力保奏以直隷州知州在任候補光緒七年十二月初八日奉旨着照所請欽此在貴州報捐知府因歴俸試俸未滿三年應照例捐免據該員禀報於光緒十二年八月二十四日已專丁赴部遵例捐繳查該員才具精明辦事練達以之調補芷江縣知縣洵堪勝任惟係題缺請調與例稍有未符第人地實在相需例得專摺奏請合無仰懇天恩俯念員缺緊要准以辰谿縣知縣姜鍾琇調補芷江縣知縣實於治理有裨如蒙兪兀該員係現任知縣請調知縣銜缺相當毋庸送部引見又該員係初次請調照例無庸核計叅罰所遺辰谿縣知縣應歸部選南省現有應補人員應請扣留俟奉准部覆照例截缺序補再此案應以光緒十二年八月十七日據該員禀報赴部捐免歴俸試俸之日起限扣至十月二十七日限滿合併陳明謹會同署湖廣總督臣裕祿恭摺具奏伏乞皇太后皇上聖鑒敕部核覆施行謹奏軍機大臣奉旨吏部議奏欽此○○奴才希元跪奏爲採辦參枝專差呈進恭摺仰祈聖鑒事竊奴才于光緒十二年正月二十四日業經續採參枝專差呈進並於摺内聲明採辦參枝已經過時殊不易得仍飭該協領等俟夏令留心妥爲採辦以備上用在案現據協領富爾丹文全陞阿等採得大枝山參八苗中枝十二苗計重九兩五錢五分稱上品共需工價銀二千一百八十五兩七錢五分仍由所收參税項下以錢易銀照數發給奴才謹將參枝親加查騐分盛二匣嚴密包封飭交驍騎校慶夀齎京呈進仍飭該協領等赶緊採辦續有所得再當呈進除咨行内務府查照外謹恭摺具陳伏乞皇太后皇上聖鑒謹奏軍機大臣奉旨該衙門知道欽此○○奴才希元恩澤跪奏爲試收秧參草藥税課五年期滿酌定税額緣由恭摺具陳仰祈聖鑒事竊查光緒六年奏准得吉林所産秧參草藥一併酌抽税課以裕餉源並請照征收土税章程按一成五開支收税人役工食俟收三年再行定額等因卽于是年十月初一日設局經征截至光緒九年年底已屆三年自應酌定歳額以重税欵因此項參藥物價連年遞相减落以致税課收項短絀當經酌擬請自光緒十年起展限二年容俟隨時體察酌定税額等因奏奉諭旨户部議奏欽此嗣經部議核准遵收光緒六年十月開征起至九年年底止三年零三個月共收秧參諸草藥税錢内開支一成五人役工食及採買參茸動存數目按年分造細册連經征各員切結並於光緒十一年正月咨報户部查核覆准各在案查此項試收税課截至十一年年底止巳滿五年據該經征各員將光緒十年十一兩年分所收秧參草藥税錢造册加具關防切結前來奴才等詳加查核自光緒六年十月開征起至是年年底止共收錢一萬零七百三十千零二百八十文除扣一成五人役工食錢文外實剩税錢九千一百二十千零七百三十八文光緒七年共收錢二萬七千一百零五千二百二十文除扣一成五人役工食錢文外實剩税錢二萬三千零三十九千四百三十八文光緒八年共收錢一萬八千一百三十一千五百六十文除扣一成五人役工食錢文之外實剩税錢一萬五千四百一十一千八百二十六文光緒九年共收錢一萬二千六百七十八千九百四十文又扣一成五人役工食錢文外實賸税錢一萬零七百七十七千零九十八文光緒十年共收錢一萬六千一百五十千除扣一成五人役工食錢文外實賸税錢一萬三千七百二十七年五百文光緒十一年共收錢一萬八千零零五千二百一十二文除扣一成五人役工食錢文外實剩税錢一萬五千三百零四千四百三十二文以上五年零三個月征收秧參諸草藥税錢十萬零二千八百零一千二百一十二文除扣一成五人役工食錢一萬五千四百二十千零一百八十文外實剩交庫正税錢八萬七千三百八十一千零三十二文除光緒九年以前歴次支給採買參茸需用價銀折錢四萬五千九百零八千七百零二文前已造報在案光緒十年十一兩年間續又採買呈進參枝需用價銀拆錢二萬四千九百零三千九百五十六文外實在剩存錢一萬六千五百六十八千三百七十四文此項税課截至光緒十一年年底止五年期滿除光緒六年十冬臘三個月係屬創收不足一年難以勾稽不計外自光緒七年正月起至十一年年底止核計五年共收税錢九萬二千零七十千零九百三十文之數詳細勾稽每年應該征錢一萬八千四百千零擬請卽自光緒十二年起每年以一萬八千作爲定額内除扣支一成五收税人役工食錢二千七百千實應征交正額税錢一萬五千三百千按年照額征解不准虧短詳查前因參價低落收項減色奏請緩限定額莊查光緒十年十一兩年參藥價值稍見增昻卽税課收數因有起色均巳儘征儘解毫無隱匿其光緒六七八九等年收支税錢各數及經征官切結前巳分造報部核准在案此項毋庸另再造報除將光緒十年十一兩年所收税錢内開支一成五人役工食並所剩税錢内續買參枝需用價銀拆錢各數目分造清册曁征官各員切結一併咨送户部查核外所有試收參藥税課已屆期滿酌定税額緣由理合恭摺具奏伏乞皇太后皇上聖鑒謹奏軍機大臣奉旨户部知道欽此○○欽差大臣督辦新疆事宜尚書銜降一級留任甘肅新疆巡撫二等男臣劉錦棠跪奏爲烏魯木齊等處四次查明陣亡殉難官紳兵民懇恩飭部從優議卹恭摺仰祈聖鑒由竊查烏魯木齊屬境陣亡殉難滿漢員弁兵民經前任都統臣恭鏜設局採訪計三次共採一千四百餘員先後奏蒙恩准交部從優議卹在案迨光緒九年甘肅省城善後局裁撤烏垣採訪亦卽停止臣于上年四月移駐新疆省城溯自全疆淪陷前後歴十四年凡官紳士民婦女死事慘烈者不下數十萬人雖未能一律查明而有姓名事實可考者未便任其湮没勿彰經臣札飭布政使魏光燾署鎭迪道兼按察使銜英林督同委員設局採訪兹據該司道等詳稱查有從前四次已採未及詳奏官紳兵民共四千二百六員名檢查卷宗核對册案其中或力戰陣亡或轉輸遇害或被執不屈或聞變自戕大節凛然宜邀卹典並造具花名清册詳請具奏前來臣覆核無異合無仰懇天恩飭部從優議卹以彰忠義而慰幽魂除飭該司道等督飭局員再行詳加採訪由臣覆核陵續陳奏並將賫到花名清册咨送各部查照外所有烏魯木齊等處四次查明陣亡殉難官紳兵民懇請恩卹緣由謹會同陜甘總督臣譚鍾麟護理烏魯木齊都統臣富勒銘額恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此 
 
 

Page 12

 
 
[邗江官報]  
　　十月二十五日陳鹺尹鈞委解南京餉二十六日姚鹺尹師虞辭回西鹽查艙差二十七日刑部李正郎愼儒南掣札仁齋司馬均到楊廿八日籖分户部劉主政嶽雲由京南回 
[上海三馬路與昌恊賑公所陳竹坪經募山東直隷賑捐棉衣十月廿七八九日第四百六十三四五次清單]  
　　杭州江干局帳房周樹成先生交來塔册于少彝善士爲久病未愈許愿助賑洋五十元由全盛局來○金山衞東門外十九圖王夀春堂三十元福泰押鋪爲鄰居失愼平安洋三元孫振翁交來四明知愧氏洋五元聊復爾齋病愈完愿洋二元王謹度爲生日夀麵移賑洋二元王雨亭林記木行各洋一元萬裕彤成莊銅洋一元○金陵塔册祈上康齋洋四元南京申昌書畫室助姜衍澤堂大小膏藥各十張徐州天和仁信局募來合肥劉芝田洋二元又求岳母曹吳氏福夀平安洋一元浙紹病士袁麟照妻朱氏子宏壘求三人病速愈洋一元紹興延陵季子爲求母福夀康健洋一元南通州徐杏園求子女病速愈闥宅平安洋一元松江平安是福之室祈病卽愈醫金移賑洋一元蘇州鄒瑞生錢五百文塔册寗波周恆利號銅洋三元又募周清齋錢五百三十文王蒼龍五百李良春王天錫孫筠舫周召存各二百吳煩堯方新桂姚錫淮各一百周福慶錫皆吳元升各五十文以上十三户共合來洋二元銅洋三元○前京都夕照寺助來墨寳今先以售去四尺中堂屏二堂六尺對二付共見洋十四元○萃昌順洋布號交來廣東兪少珊翁轉託彭善士募塔册彭信古堂洋一元鄧心平張振超鄧國楨張孟悌各洋半元又託林善士募塔册玉香谷銀二錢林舉任鳳藻光廷佩蘭侣琴友撫各銀一錢王兆鎔銀六分陳篆生林飛鳳各銀五分林啓奎召經各錢一百文又託陶善士募塔册光裕堂恩榮堂留餘堂修省堂滋德堂栢枝堂陳松濤榮永安堂各銀一錢陳鶴銀二分又託周善士經募履綏堂聽泉山舘各半元無名氏銀三錢三分三厘德星堂銀一錢一分承茂堂兩義堂各銀一錢又託童善士募塔册修梅書屋童葉松友芝陽張各洋一元王凌清洋半元厚本堂雨田氏各銀三錢筠溪劉李慶軒各銀二錢易慈久銀一錢三分竹泉居陳謝記陳深滋百忍堂韓和亭樂善堂禮耕堂善志堂彭徐氏無名氏李馨氏各銀一錢蔣瓊林銀七分二厘隨緣銀七分徐師竹錢五百水靈邨劉山隂高卒琴氏各錢一百文南豐周潁川陳南昌彭各錢五十文以上五册共合來英洋十五元○三天共收英洋一百三十五元銅洋四元小洋十角錢五百大小膏藥廿張合併聲明 
[上海三馬路與昌恊賑公所陳竹坪經募山東直隸賑捐棉衣十月三十日第四百六十六次清單]  
　　江西省童稚芸大善士奉慈命求病速愈助紋銀六十兩又募上高卡共紋銀十八兩五錢七分又本英洋各一元以上共合紋銀七十八兩五錢七分申批見規銀八十三兩一錢四錢二厘本英洋各一元由全泰盛信局來○塘棲全盛局來張湧茂絲行經募塔册張維垣洋一元又錢一百廿五胡洪量徐乃仁謝長潤各洋一元余鴻堃方鸞孫茂力董鳳鳴翟普各洋半元胡鴻燦謝慶龍寳成良培各錢三伯嚴啓順王懷方正達余連生吳正和周士華夏啓明鄔奇顧永祥吳勝林各錢二百葉福慶一百五十陸永其陳天寳各一百以上廿六户共合來洋十元○杭州源大號少坡氏經募塔册錢陳氏陳楊氏各洋一元陳氏室女陳孔氏陳陸氏意雲室各洋半元陸友生陳綏長來傳氏各錢五百繆祥源無名氏陳綬承各錢二百存江氏佑安氏平安氏財源氏安愈氏順遂氏吉慶氏興隆氏柳存氏各錢一百陳豫氏顔汝氏無名氏各錢五十以上廿四户共來洋七元由福潤局來○南京申昌書畫室徐聞韶兄續募曹復衡伯衡昆仲本洋六元换來英洋七元由王嘉翁先生交來○浙紹正初童子將書院膏火移賑洋十元由全盛局來○本埠塔册無名氏錢七百五十○朱氏洋三角南誠信烟號桶捐紅紙包英洋一元散小洋一角散銅洋一元散錢三千二伯八十文○本日共收規銀八十三兩一錢四分三厘英洋三十六元銅洋一元小洋四角錢四千另三十文合併聲明 
 
 
