# 1922 - 116 - 4917669

 

Page 1

 
 
   
 
 

Page 2

 
 
   
 
 

Page 3

 
 
時評 
[不分勝負（冷）]  
　　舉所得數日間戰事之消息以觀之可賅括一語曰不分勝負而已何以知其然也所列之陣地與開戰之時初無大異故也然其間屢進屢退屢勝屢負亦有之然此僅可謂之小勝負而不可謂之决戰之勝負也小勝負則隨時而可改易其地位若决戰之勝負或一定而永不能變或須歷若干時而始能變其地位此乃小勝負與决戰勝負之别也 
　　雖然自有民國以來如是小勝負之戰已屬罕見果否能有决戰之勝負初未可知也 
命令 
　　四月三十日大總統令陸軍總長鮑貴卿呈請任命李秉賡爲陸軍第二十六師步兵第一百零三團團附何釗爲第二營營長均照准此令 
　　又令陸軍總長鮑貴卿呈請任命曾順爲陸軍第十六師步兵第六十三團團附應照准此令 
　　又令富瑞立給予一等大綬嘉禾章此令 
　　又令林懋德給予二等寳光嘉禾章德懋謙給予三等嘉禾章包士傑給予四等嘉禾章此令 
　　五月一日大總統令交通總長葉恭綽呈請任命祖興讓試署技正應照准此令 
　　又令陸軍總長鮑貴卿呈請任命陳廷修爲陸軍第二十五師步兵第一百團團附應照准此令 
　　又令洪維國葆兼均給予二等文虎章此令 
國内專電 
　　北京電長辛店方面戰事無發展固安冬（二日）又爲奉軍所佔馬廠方面如昨電今日有激戰（三日上午十二鐘） 
　　北京電今（二日）午長辛店直飛機投彈斃馬夫一中路僅小戰（二日下午十鐘） 
　　北京電前晚直軍在豐台方面擲大炸彈彈重十五磅擲在田内未傷人（二日下午四鐘） 
　　北京電一日薄暮之戰况西路仍在長辛店一帶旅進旅退東路在子牙河一帶互射均未發展 
　　北京電前晚西路大激戰昨晨反擊衝過三陣線佔據豆店昨役直軍死傷不計外被俘三百餘人奉軍預備今晚進攻涿州 
　　北京電張作霖擬親赴西路督戰參謀部派觀戰員八人赴前線視察（二日下午四鐘） 
　　北京電馮玉祥率步騎砲工輜一萬東夕先將小隊布置掩護大隊渡永定河東夜直軍又退到良鄉遺下木砲模型甚多（二日下午二鐘） 
　　北京電昨（一日）二十九師奉軍一旅砲兵一營及黑龍江之騎兵一旅入關經過天津向固安開發今日西路無激戰中路醖釀有大戰熱河之奉軍二十八師已由通縣開往中路毅軍甚守紀律 
 
 

Page 4

 
 
　　北京電一日午繞到妙峯山之直軍步兵兩連機關槍六架歸路爲奉軍齊占九部截住該三百十一名完全受降（二日下午二鐘） 
　　北京電張福來之一部似已到中路西路直軍退良鄉後又換新式軍裝之隊人數不多（二日下午二鐘） 
　　北京電冬（二日）晨直軍飛機由長辛店環繞一周向廊房落垡飛行未投何物（二日下午二鐘） 
　　北京電奉軍旗幟紅黄藍三色表示漢滿蒙三族直軍旗幟紅色表示漢族（二日下午四鐘） 
　　北京電吳佩孚卅日通告在京外團决不在京城附郭交戰戰勝後軍隊亦不入京城（二日下午二鐘） 
　　北京電張景惠東電戰爭死傷可慘罪在吳佩孚一人（二日下午二鐘） 
　　北京電張作霖東（一日）十萬急電鍾世銘索百二十萬限二十四小時撥付鍾覆庫空如洗待罪候查 
　　北京電昨（一日）五點葡使符禮德訪外部謂三十里内無戰事而戰鬭員尚在京城出入又謂蘆溝橋作戰卽在三十里内使團希望政府切實履行聲明辦法之十條精神 
　　北京電外團接杜錫珪通知海軍出動爲縮短戰期目的正爲恢復海口北京交通請予以便利 
　　北京電徐電孫烈臣盼勸張作霖就和鮑貴卿亦請徐勸雙方就和徐曰請電詢雨亭怎樣意思 
　　北京電二日閣議報告雙方戰事消息·今日甚岑寂僅决例案交部司長劉景山參事何瑞章實授 
　　北京電張文生在濟南得發源軍衣莊定軍衣二萬八千套張電請餫津浦放行（二日下午十鐘） 
　　北京電交派張福運隨梁如浩赴威海調查（二日下午十鐘） 
　　北京電直軍二十九早三時行拂曉攻擊長辛店固安馬廠同時進行汲金純部昨晚一鐘進城住俄國教堂（二十九日下午六鐘） 
　　北京電陸軍部昨晚會同參謀部籌商維持京城治安辦法今日召軍警長官到參陸處會議 
　　天津電奉軍已佔據長辛店 
（三日上午六鐘） 
　　天津電東路姚馬渡白陽橋王家口兩軍大激戰忽進忽退有九次之多未分勝負傷亡甚衆豐台落岱間東日激烈大戰 
　　天津電奉軍在馬廠擒獲直軍三十餘人於東早八鐘解往軍糧城 
（二日下午九鐘） 
　　天津電東晚戰事自九點起至十一點止直軍仍退回良鄉三十夜戰彼此短兵相接者四次迂回西山抄襲奉軍右翼之直軍現有一隊失踪冬（二日）下午三時奉軍飛機飛經天津向塘沽一帶偵察有無南來軍艦 
　　天津電直軍第十三混成旅長董政國東日在長辛店陣亡已徵實 
　　天津電東日全綫攻擊之結果直軍退至良鄉南今晨（二日）又戰結果未詳 
　　天津電吳佩孚將家眷遷至保定以鼓軍心 
　　天津電吳佩孚偕中外新聞記者乘汽車到豐台視察軍情 
　　天津電吳佩孚由保定乘汽車到大城前線視察畢又回保定 
　　天津電北洋大學美教員東晚接美領事館電話約其速遷租界中 
　　天津電天津紅十字會組織之救護隊因未得張使同意暫緩出發 
　　天津電奉張東日專車赴馬廠安次廊坊視察并督戰 
　　天津電海軍附奉附直極爲人所注目兹聞海軍部已電上海艦隊云上海署文密直奉兩軍因塡防接觸發生衝突大總統嚴令各退聽候查辦我軍素無派系不得有所左袒致益紛擾仰飭全部知照海部先等語 
　　天津電東日英美兩使訓令各該國海軍制止楚三艦到秦皇島大沽擾亂 
　　天津電冬早七點日本水電艇三艘由塘沽到天津 
　　天津電冬日奉軍航空處派出飛機巡視塘沽（以上二日下午鐘） 
　　天津電外傳直用飛機係自南苑取出者不確南苑所有各機要件已爲英館卸去中路仍以固安爲樞紐戰事極烈 
　　天津電直隸公益會電薩鎭氷勿使海軍助内亂 
　　天津電聞保定事變已靖唯人心仍極動摇（以上二日下午五鐘） 
　　漢口電杜錫珪東日自寗電蕭已調留滬海容海籌利通三艦赴渤海截奉歸路 
　　漢口電第八師長王汝勤東電蕭及曹吳請率精銳一旅赴保助戰 
　　漢口電鄂軍二旅長寇英傑奉令將該旅集中蒲圻趙李橋備開拔 
　　漢口電聞直軍前敵日需子彈四十萬東日又自楚望台起出大批子彈赴保 
　　漢口電府諮議彭大松東日由海道到鄂遊說和平 
　　漢口電贛陳電鄂請助槍二千枝彈十萬粒蕭東日令就漢廠領取 
　　漢口電江通輪男客多遇救婦女及小孩死甚夥船身僅餘一殻 
　　漢口電軍署東開籌餉會議上月軍政費尚差百五十萬决由財廳先籌百萬（以上二日下午六鐘） 
　　漢口電趙傑派步一旅騎一團陷日赴長辛店助戰 
　　漢口電吳電張福來直軍迭獲勝利前令抽調續備軍兩混旅停止開拔 
　　漢口電蕭冬派副官陳聘三解子彈五十萬軍衣帽等數萬件赴保 
　　漢口電聞京漢軍事車冬可達蘆溝橋曹布告京漢各站之軍隊調撥列車須與鐵路輸運司令部接洽不得稍加强迫 
　　漢口電馮玉祥冬電漢青年會陜軍官佐眷屬組救護隊赴前敵請代雇女看護二三十人 
　　漢口電蕭劉冬召熊祥生入署勸勿辭熊請給假五日亦未允 
　　漢口電兩湖巡署兵站長陶積福冬日到鄂商辦前敵接濟漢榷運局冬撥二十萬元交巡署駐漢軍需處轉解（以上三日下午八鐘） 
　　成都電但懋辛電劉湘謂陳樹藩軍多因食盡潰變林翊斗部亦因餉欵無着謡諑時興請撥欵接濟 
　　成都電劉湘部二師長唐式遵等又主張出兵北伐 
　　成都電楊森巳到重慶在瀘逗遛不確聞七師長陳國棟將來省調停川局鄧錫侯秘書長李鐵樵等代表來省疏通聞已返綿 
　　成都電全川軍隊現已確查有十師四旅（以上二十八日下午十一鐘） 
　　香港電財廳布告取締低折紙幣定辦法九條大要凡納稅及買賣貨物一元以上須用紙幣如違則所有契約法律上不生效并罰有關係人該交易數目之半官廳有違者立撤差知情者亦罰 
　　香港電省銀行布告東起發行五毫二毫小紙幣凡持本行前所發各種紙幣兌現者均以此小紙幣兌換至對外交易需用銀毫須蓋章并聲明數目方可 
　　香港電第二師軍官聯請孫任孟永寛爲參謀長於洪兆麟未回粤前對北伐籌劃一切 
　　香港電港紳劉鑄伯死 
　　香港電海軍部大戒嚴海珠四週派兵荷槍守衞（以上三日上午六鐘） 
　　香港電陳炯明電孫請任葉舉爲桂粤邊防司令李炳榮爲惠贛邊防司令 
　　香港電聞各新任北洋艦長擬用海軍名義發北伐宣言 
　　香港電伍商孫請劃警備軍八十營歸省署管轄維持各屬治安 
　　香港電孫下令特赦前海員會長陳炳生 
　　香港電財部慰留運使鄒魯 
　　香港電汪精衞東日已返粤 
　　香港電廣州銀店因官廳强用紙幣又紛紛閉門其他大商店因得消息不准存銀毫逾三千元否則充公故將現欵存往别處並止辦貨物（以上三日下午十鐘） 
　　南京電據保電兵變說係謡言冬日直軍佔勝芳及信安正攻永清東路佔領耿官屯八里莊之線 
（三日下午七鐘） 
　　南京電晚間保電東路直軍佔馬廠西路直軍佔豐台中路奉軍退三十里（以上三日上午十鐘） 
公電 
　　軍糧城張作霖冬電杭州盧督軍盛京孫督軍王代督軍齊齊哈爾吳督軍綏逺馬都統張家口都統署承德府汲都統天津北京上海各團體各報館長辛店張司令鄒副司令落垡張司令馬廠楊柳青張司令并轉前線各部隊均鑒刻下毅軍全體贊成統一加入戰事南北各省亦多響應西路敵軍全體潰散東路之敵亦有開始退却者可見公理自在人心强權終難持久逆氛已漸歛跡障礙即日掃除和平統一不難實現知關逺注特先奉聞張作霖冬印 
　　奉天白永貞等來電各報館公鑒民國肇建巳逾十稔干戈紛擾迄無寗歳政府儼同虚設法律等於具文益以南北分裂内訌不已民生凋敝國本動摇就對内言不統一則無以圖存往者華府會議雖得友邦贊助稍挽利權然外力扶植仍視自力之何若際此時機危迫急起直追猶虞弗濟倘仍各存私見不顧大局爭回之權利勢必喪失未來之隱患益復堪虞就對外言不統一亦無以圖存顧國人渴望和平匪伊朝夕奔走號呼迄未實現推原其故實以野心軍閥擁兵自重或盤踞畿輔爲擴充地盤之計或横略中州爲控制南北之課誰生厲階至今爲梗言念及此殊爲痛心邇者南北將領有鑒於兹扶義興師期除障礙樹統一之先聲以武力爲後盾登高一呼舉國響應是天下興亡匹夫有責貞等不敏同具斯心分屬國民義難坐視亟應合羣智羣力急籌促進統一之策爰組織統一促成會深望海内賢達共體斯意爲致之進行期統一之實現國家前途實利賴之謹布區區諸希鑒　白永貞李樹滋范先炬翁恩裕高清和曾有翼林成秀薛永來劉愛賓李玉麟鹿鳴戴裕忱吕榮寰彭賢王兆欽莫貴恒楊自寅徐續生康季封魯宗照等及同志三千二百五十四人同叩印 
 
 

Page 5

 
 
   
 
 

Page 6

 
 
特約路透電 
[奉直軍之奮鬭]  
　　三日北京電聞馬廠今日有大戰奉軍中路現正固其固安陣地直軍刻凖備續攻 
　　三日北京電張作霖電致政府申明收到總統諭令停戰之命令並責吳佩孚有意啓釁謂渠派兵入關非欲作戰渠嘗通告曹錕願與直系協商辦法乃曹竟置之不答故渠乃斷定曹已黨於吳佩孚電中又稱曹吳如願停戰渠擬允可 
　　二日北京電永定河濱及固安北面戰事進行無間斷惟迄今無甚勝負據直軍方面觀戰外人稱吳佩孚近嘗指揮長辛店之戰事希圖以曹錕劣兵於馮軍抵陣以前善事應敵馮軍昨已行抵保定吳佩孚自統之兵並未參與長辛店之戰事直軍之進攻未决勝負或卽因此故直軍之作戰採用德國式但無如德國得力之後援耳兵士前仆後繼其勇敢固無可指摘惟外國軍事評論家則稱直搗中心之决心攻擊或善用時機之反攻大可於一日之内變更長辛店之陣地砲隊猛轟不已子彈爲之不繼故目下多以機關槍來福槍作戰 
　　二日北京電今日午後長辛店戰事沈寂該處情勢與星期日同英副領事彭萊特氏於戰事沈寂之際前往視察奉軍陣地爲流彈擦傷頭皮傷勢無礙中路奉軍已克復固安由固安運來之傷兵聲稱前三日内大戰未嘗間斷有時相逼甚近雙方迭有進退直至奉軍援兵馳至勝負始定固安境内之戰事似較他處更烈政府和解之企圖引起無稽之謡言謂目下戰事之沈寂爲休戰先聲 
　　三日天津電奉軍司令部現傳播消息謂吳佩孚爲砲火擊斃張作霖現以五十萬元犒賞建此功績之某師惟此項消息衆皆付之一笑今日戰事沈寂如昨奉天運送援兵之火車仍絡繹開往馬廠 
　　三日北京電魯督田中玉電致政府略謂魯省近遭饑患加以兹方接收鐵路職是之故急宜謀求地方之安靜而不牽入戰事範圍電中又謂奉軍現由南滿鐵路運兵至大連擬以海船載至魯省但魯督並未指實船名日使署已切實否認此說 
[日諾瓦會議之破裂兆]  
　　二日倫敦電據日諾瓦電法代表巴爾都在離巴黎以前聲稱曾於最間晤見英相喬治告以如俄國不接受協約國條件則可不必在日諾瓦繼續討論或締結擔保公約但法國願於五月三十一日以前召集高等會議 
　　二日巴黎電據日諾瓦消息比國對於恢復私人產業之辦法認爲與比國意見相左故决計退出專家委員會及俄事股員會比代表傑思沛氏絶對不允變更其决議而駐意法大使又宣稱奉法政府命因此代表反對條欵之字句故撤銷其對於協約國致俄意見書之最後同意大會各界聞此消息大爲驚震 
　　二日巴黎電半官消息法内閣决定先行考慮股員會之意見書然後送交俄代表法内閣此舉之趨勢顯贊助比國之見解 
　　三日倫敦電倫敦日日新聞探悉英相喬治解决賠欵與協約國間戰債之計畫已於昨日由法代表巴爾都賚往巴黎呈交總統與總理核閱聞英國準備犧牲其一部份之賠欵以利法國但須法國承認一種辦法俾德國目前亟債可减至能募集國際公債之程度 
　　二日北京電半官文告稱日諾瓦時局嚴重僅有比代表傑思沛力爭外人在俄之權利與私產傑氏始終主張私人產業凡可給還者必須給還傑氏不贊成協約國所提准俄國有權不給還私產但付賠償之辦法蓋以俄政府所給之賠償悉爲債劵是業主僅可取得廢紙以代其產業也比代表團之態度甚爲比人所歡迎但比國報紙因法代表未援助比代表之主張故對法國頗有微詞 
　　三日倫敦電日諾瓦消息恊約國致俄之文已於昨夜送出法國附以保留聲明關於賠償私人產業一欵須經法政府覆核始可有效比代表未簽字 
　　三日倫敦電日諾瓦消息巴爾都氏聲明非俟法内閣完全贊成其行動及信重其將來所取之行動則决不回日諾瓦 
　　三日諾瓦電比代表團鑒於恊約國送出致俄公文之態度已函致大會會長撤銷導言中比國所允對俄之扶助如認定銀行團資本等事 
　　二日巴黎電美國務卿今日語人苟俄國不承認其債務則美國不能承認俄政府 
　　三日華盛頓電美政府雖主張不參與日諾瓦會議之政策但並不反對前總統塔孚特氏接受勞農政府外債委員會主席之任 
[俄政府與油公司]  
　　二日巴黎電報載日諾瓦來電據稱俄政府與蛤壳牌油公司定立合同准該公司有運銷俄國煤油之專獨權以若干年爲限此項合同已由該公司與俄代表克拉新發表俄政府得取凈利之半云云惟據日諾瓦路透訪電則俄代表團切實否認曾以任何權利給與蛤壳牌油公司或荷蘭油公司今日克拉新稱蛤壳牌油公司荷蘭油公司及英波油公司　與俄政府商榷但俄政府迄未給以寛大性質之任何權利限於一隅之讓與權或已議定惟亦須俄政府承認而後始能成立克拉新又謂美孚油行並未有何提議 
　　三日日諾瓦電路透訪員得官塲消息英代表團並不知俄政府與蛤壳牌油公司荷蘭油公司英波油公司締結煤油合同一事 
[愛爾蘭之反對和約者]  
　　二日倫敦電昨日反對和約之非正式兵士搶刧愛爾蘭銀行支店十四處共刦去五萬鎊給有收據爲憑被搶銀行曾在英人公司保險狄浦萊立之鐵路線已被掘斷河橋已毁電綫亦斷現英愛和約之贊成與反對兩派領袖已聯名發表宣言書勸各方面勿起衝突並勸軍隊統一因和約爲多數國民所承認行將舉行選舉以組成爲全國信任之政会也 
　　二日倫敦電聞愛爾蘭選舉將於六月十五日左右舉行 
　　二日倫敦電杜白林消息反對和約派領袖鄂康諾氏不承認陸軍宣言書視此爲意在離間共和軍之政治作用 
[英工人對日之示威行動]  
　　二日倫敦電昨晚海德公園有五一紀念示威行動者若干人趨往日使署舉代表入見日使示以在海德公園所通過之議案一通請日政府立即召回西比利亞之日軍示威者秩序頗整據其領袖云此案將送交日諾瓦日代表如無滿意答覆則將夜夜在日使署作示威行動至獲有滿意時爲止 
[英國抗議意土法約]  
　　三日倫敦電英外交部因意政府已與安哥拉政府訂定經濟條約已向提出抗議謂意　不應單獨行動 
[美國之新移民案]  
　　三日華盛頓電衆議院依國會聯合會議之報告通過新移民議案將取締移民法律之有效期限展至一九二五年六月三十日限制外僑入境人數以一九一○年旅美外僑之總數爲根據每年移民不得過是年總數百分之三各國均一律照此辦理 
[各國近事記]  
　　二日巴黎電叙利亞等處有煤油井之問題近頗引起公共之注意但迄今並未有何成績 
　　二日巴黎電安南皇帝下月可到巴黎將駐於殖民部第十三世紀所建築之宮室内現己特殊佈置一切 
　　二日倫敦電教堂傳教會常年會議通過之報告開明全年收入共英金四十六萬七千六百七十七鎊主席隱示海外事業急宜大事縮减 
　　三日巴黎電羅馬電稱俄國外交總長齊吉林氏不日將赴羅馬與教廷討論宗教問題 
　　二日倫敦電印度事務部次官今日在下院稱有英公司一家又印人公司一家呈請依照郵局條例承辦英國與印度間無綫電報直接交通事業 
　　三日西京電英太子定明晨由此越奈良度夜 
　　二日東京電據官中宣稱六月一日到期之國庫劵五千二百萬元現已轉期作爲新債以現資購者九三半實收以舊債劵往易者九三實收 
　　二日東京電横濱帝國生絲公會管理部宣稱决議照市價出售存貨每月不得過二千包 
　　二日倫敦電東京電稱内閣已辭職以便實行一部分之改組 
國外要聞 
[國際鴉片委員會之嗎啡問題]  
　　字林報二日倫敦電云據日内瓦函寄之鴉片委員會詳細報告而觀朱邇典爵士曾稱讚日本所報告之輸入嗎啡額確實無隱當朱氏詢日代表一九二○年中輸入日本之嗎啡四萬八千磅復加以日本自製之七千八百三十三磅台灣出產之八千零十六磅果皆作何用途時日代表逕答其中大半當係私運中國無疑但日本巳製定完全無遺之新律例嚴厲執行以圖減少嗎啡之貿易並得以完全管理之以示誠心履行其署名海牙平和會之義務朱氏繼宣稱中國所没收之嗎啡上有倫敦美國及日本之牌號故會中承認英對於中國亦犯輸入嗎啡罪惡此項嗎啡皆於神户繞越海關裝運中國英美若能立一適合於日本私運制度之新例則日本嗎啡之來源必能大减會内外對於瑞士輸出全世界最多之高根抨擊甚烈按一九二○年中瑞士曾輸運高根三千磅·嗎啡四千九百六十三磅於日本 
[美商部之中美貿易報告（續）]  
　　（十）煤油一九二一年美國對華出口以煤油爲最大宗計達一○八○四八○二五加倫值一六二五六三四九元一九二○年爲一一六四○六七四五加倫一五六五七二三三元一九一三－一四年則僅八六○○六九一八加倫六三四八六一二元銷路之增加蓋由中國舊用菜油燈漸次廢除而代以煤油燈故也 
　　（十一）鋼鐵鋼鐵兩項對華出口數額與價值均大有變動如鐵釘一九二○年爲二七三八一九八三鎊值一五六一五二七元一九二一年跌至一七五三七六五鎊七四六二三元一九一三－一四年則爲九五七六六八二鎊二○六四七二元生熟鐵管及配件一九二○年爲九六八三三二六鎊值八六五六一○元一九二一年跌至八○三一○○三鎊六三六○六三元一九一三－一四年則爲二九五六四○四鎊九七二四八元鋼板一九二○年爲四七三九七九八七鎊一六一二四○八元一九二一年跌至八七四四一二二鎊二八九二○○元一九一三－一四年則爲二五三一六五鎊四○六○元一九二○年之購買大半爲投機性質但亦有確實要求者如中國之造船業曾爲美國航務部承造貨船數艘故頗購入美國鋼鐵一九二一年幸有大批鐵路鋼軌輸入中國（計五四八四八噸二三四九九六九元一九二○年爲一三七六六噸八三○八一三元一九一三－一四年爲一二九九八噸三六一八○一元）否則鋼鐵出口比較戰前將大爲减色 
　　以上皆美貨對華出口之大概情形其華貨之運入美國者一九二○年共值一九二七○八○九四元一九二一年跌至一○一一三五九一一元其故因美國一般實業皆現衰象而對於中國之食品及各種原料要求亦復大爲减少但就全部而論一九一三－一四年華貨運入美國祗值三九三八二九七八元今增至此數大堪欣慰蓋一九二一年之數以後殆可保存而不至再跌也華貨銷美情形再分紀如後 
　　（一）生絲爲華貨進口最大宗一九二一年達九五八六六○八磅值四八○五○三六四元一九二○年爲五九三一八六三磅五三八四四○四六元一九一三－一四年爲五九二六七四五磅一五九一八七三○元美國增購華絲之故因中國近年經美國絲業家之勸導繅絲改用新法選擇蠶種亦愈注意貨品漸見改良以後可望與日本絲競爭至絲織品一九二一年購入七一四四四二碼值一七二四六四○元一九二○年爲三○一六三四碼一四八四六九○元一九一三－一四年則祗值一二○一八九元耳中國目下大問題之一爲增加其原料出口以冀與進口之機器等大宗外貨相均衡今生絲出口漸多將來或可達此均衡目的也 
　　（二）生棉美國進口華棉大半作製造低等綫毯及同類貨品之用其數額繼續增加一九二一年計共三九二一四四○○磅值五九○九五一三元一九二○年爲三八○八四六二五磅一○二三五九○五元一九一三－一四年祗有九一六九六八六磅一○三五六一八元　　（三）織毯羊毛一九二一年美國購入三七一八二七一七磅值四○九九八九三元一九二○年爲一一七六二九二一磅三二四八二○七元一九一三－一四年爲八六五三五八九磅一二二九三四元美國一九二一年購辦羊毛之所以增多半因進口稅率將改故預購大宗存貨半因織物流行新式可用華產低等羊毛織製之也 
　　（四）細毛皮此貨輸入美國一九一三－一四年祇值五八九一五元一九二○年激增至一○五六六七八一元其故因歐洲及西比利亞之毛皮市爲時局不靖移至中國迨一九二一年毛皮市發生危機遂跌至三八六九四二九元此項貿易與政局有關此後未必斷續 
　　（五）茶葉華茶受日本錫蘭印度等處之茶競爭甚烈出口逐年减少必須注意改良品質及裝潢形式始可保其舊日市塲一九一三－一四年美國購華茶二○一三九三四二磅值二七五五五一二元一九二○年跌至一○六二四八二一磅二四○三○八四元一九二一年又跌至一四六三九九○七磅二○六一一八元 
　　（六）草帽緶新發展之中國草帽緶及其他製帽原料出口貿易一九二一年數量及價值均見减縮計是年美國進口僅三七九一三四一二九碼值一三一六七八七元一九二○年則爲一三三○○二七二九九碼八三七九八一九元一九一三－一四年則祇一六九六○四元　　（七）獸皮美國硝皮工業不振故一九二一年購辦中國獸皮之數大减僅有一三二○四二六磅值二三六七七七元一九二○年則爲四七五五一七四磅一八二四七二九元一九一三－一四年爲七八五四○四一磅一九五一一五九元中國水旱災荒迭作或亦爲减少獸皮輸人市塲之一因印度山羊皮出口稅加重美國商人改向中國購辦一九二○年共購中國山羊皮一九○六一五四八磅值二六六三三六九七元一九一三－一四年祇有七三○四七六一磅二一二六七○六元但一九二一年比一九二○年又跌至一○五八五五一四磅三六○七六○七元印度皮業因美國購買减少大受影響現正運動廢止新出口稅 
國内要聞 
[奉直軍大戰紀（四）]  
　　字林報二日北京電云吾人欲知戰地眞况必先擅斥七成之謡言中外記者莫不喜談荒誕之消息更從而信之作爲報告之資料幾幾如同一轍卽如上月三十日外間皆稱奉軍已被敵人逐出長辛店敗兵紛紛回京一節昨日（一日）記者親赴前線視察見奉軍仍安據形勝之高阜來福槍及機關砲對射不絶大砲似不甚多卽射擊亦欠準確似爲未嫻砲術之人所施放奉軍陣地不惟未經移動且又擊退直軍一哩記者經過奉軍全陣線至於北端卽所稱直軍希圖側面擊退奉軍之處則見實際適得其反奉軍將領僅從事於展長陣線佈置適宜之兵士及軍火以備直軍前來而已軍中餉械精足士卒作戰尤饒精神戰塲上來福槍及機關砲發彈雖多而死傷殊少昨日雙方並未戰鬥不過互相砲擊而已至其他各戰場戰事固烈尚無眞確消息但如長辛店之例則目下去眞正戰鬥尚逺大約須俟諸判决勝負之時或有惡戰當今兩軍主要目的徒在作砰訇兵乓之戰聲而已 
　　文滙報二日北京專電云張作霖吳佩孚刻在廣五十哩之陣線對峙奉軍總指揮已由張作霖作孫烈臣現駐軍糧城陣線可分爲兩路一西路一東路西路自長辛店起至固安止由張景惠指揮其司令部設長辛店東路由張作相指揮其司令部設落垡吳佩孚之戰略似在衝破奉軍陣線先達豐臺繼達北京奉軍現仍扼守所有之陣地僅固安已爲直軍攻陷惟奉軍現距該鎭不足二里或可於旦夕克復之戰事之主要特點爲砲戰及偶爾衝鋒一二次但雙方浪費子彈甚夥余（訪員自稱）嘗於星期杪游閱西路陣線張景惠及其參謀員駐長辛店車站以客車三輛爲辦公處軍需源源由京漢鐵路運到駝馬騾畜運輸奉軍之槍砲子彈者絡繹於京外道上奉軍所用之砲多爲十六生的米突克虜伯砲置於長辛店南面數里西山隂之高阜西路陣線共計有戰士四萬五千人外狀雄赳每日三餐爲米飯鹹菜青豆等類火線之兵士所食者爲麵包大餅兵士皆携日本來福槍佩有彈藥囊水壺等物儼如他國新時代之兵士星期日長辛店東面之北段曾見大戰奉軍强襲某岡而敵方砲火猛不可當致未能前進卒爲直軍逐回直軍亦回攻數次但亦被逼退却直至奉軍停戰始已昨夜余臥長辛店南教堂美教士已將該堂改爲村民避難所機關槍聲澈夜不息雜以隆隆之砲聲晨間五時余策騎至陣線但未聞有戰事來福槍聲四面皆是雙方現於此坡陀起伏之廓土扼守未必可恃之陣地奉軍則正掘壕自衞余回鎭時見奉兵方環兵灶進早餐余請一騎兵以芻𥞊食余騎願給以酬資該兵答曰「我不能取錢取了要斷頸𩓐我可給你些高粱乾草此足證軍中紀律甚好今除下令徵取雜糧外餘無刦掠没收情事兵士錢囊頗充實余曾見若輩自小號門竇中購買零星物品惟余嘗聞避難之村民抱怨閒散兵士之暴行據謂日落之後如向購物之兵士索銀則輒被指爲奸細飲彈殞生紅十字旗處處濫用且屢次用以掩蔽實彈之大砲據奉兵聲稱直軍缺乏糧食每日僅領粉團二枚直兵除來福槍外且携有手槍云余離長辛店前有直軍飛機一架環繞天空將歸時擲下小炸彈一枚落於距車站南一里之田中毫無所損余經過奉軍及中國紅十字會所駐之各村歸抵北京紅十字會之救傷員先爲傷兵裏傷然後由鐵路運送北京協和醫學校已願收容傷兵爲之醫治長辛店教堂除收容難民外且設療傷處由醫科學生司理一切北京謡言不息謂吳佩孚調至戰地之兵共有十一萬九千名以抗張作霖之十二萬奉軍其實直軍戰於琉璃河長辛店之間者不過五萬名耳又同日北京電云直軍司令部現設保定吳佩孚分戰地爲三部右翼由王承斌指揮注重河間周圍左翼由馮玉祥指揮馮將率精兵四五萬名直撲豐台長辛店中路由吳佩孚親自指揮位於固安一帶 
　　大陸報一日天津電云余（訪員自稱）親往視察京津陳線知前傳奉軍敗退黄村附近之說不確奉軍現仍扼守永定河兩岸其陣綫有數段向西展開二三哩各路戰事仍在激烈進行中 
　　東方通訊社二日北京電云今日本社特派員赴長辛店方面前綫實地調查如左二日午後二時之戰綫直軍方面之砲兵陣地西在房山縣及南崗窪備野砲約十門東則迂迴甚逺在距長辛店東南約三千米突之距離處備野砲六門又南方在良鄉備重砲二門奉軍雖比較的不發砲然直軍方面則發射榴霰彈榴彈不已此等砲彈皆炸裂於長辛店南方甚盛其間於東方亦遥聞機關槍聲不絶小槍彈由東南兩方陸續飛來無已張景惠及鄒芬皆在長辛店指揮其糧𥞊彈藥似頗豐富戰綫第十六師及暫編第一師之兵士其行動頗覺勇敢午後三時有直軍飛機來長辛店上空在一千米突以上之高度飛向南方而去據聞今晨有直軍飛機二架沿京漢綫飛來一投炸彈於長辛店附近之機械庫上無大損害一投炸彈於蘆溝橋車站所停之彈藥車上亦未命中又據奉軍當局所談則謂自三十日至今日每夜皆戰而於黎明時尤極猛烈迂迴於南部及東部之直軍非常勇敢昨（一日）其軍向由南來此攻擊之直軍步兵猛射砲彈而逆襲之結果其將校團長以下十名及兵士一百五十八名死至拂曉之戰則捕獲其將校一名與兵士二十一名兹已各各解除其武裝發資遣回矣聞此等皆舊時河南省之毅軍新近編成而最近調至戰綫者也 
 
 

Page 7

 
 
云云又在火車站附近一帶則有預備隊及尚未出戰綫之砲兵多數頗極雜沓商民皆鎖户不出然在火車站附近之食物店烟紙店雜貨店等則仍開門營業生意頗熱鬧村民則老幼男女皆恬然在户外觀看頗覺可異然爲備萬一之危險起見北京紅十字會巳於蘆溝橋寺院設立婦穉避難處此外更派多數之救護員與豐台之奉軍野戰病院取聯絡行動至午後四時砲聲一時稍衰然度今晚或明日拂曉當仍有激戰又余歸途時在京漢鐵路見有無數預備隊開至長辛店方面現爲午後十時半不聞有砲聲云又三日北京電云張作霖對於四月二十九日徐總統之停戰命令於二日電覆（曹錕吳佩孚皆未有覆電）其内容大致謂此次首開釁端者爲吳佩孚最近數日之戰爭直軍死傷及被虜者甚夥故曾勸曹錕停戰但未得曹氏之回答余雖聽大總統之言將有所委囑但曹吳等不聽將如之何此際宜由大總統命曹錕停戰方可救此危險之狀態云云昨日吳佩孚通電各部總長列數張作霖罪狀十六條今晨秦華王懷慶申請國務院禁止交戰部隊及其他一般軍隊敗兵等入京定維持京師治安之辦法據總統府方面之觀測此次奉直之戰至少須二十日或一閱月之久方能了結而在北京之秦華王迺斌張景惠等現正協力一致盡力於調停運動代理總理周自齊邀集各部總長及在京主要軍人於本日午後二時半開會磋商最後之調停方法又三日漢口電云據二日武昌督軍署接得電報云直軍前線部隊於一日拂曉由大城縣進攻午後一時奉軍敗退直軍遂占領勝芳鎭勝芳鎭在距天津四十里該方面之直軍係第三師第六旅長楊清臣吳佩孚在長辛店方面得此捷報乃卽電告蕭督軍謂三日内可占領天津又據本日此間所傳消息謂一日以總統令張作霖免職以張錫鑾爲東省巡閱使任馮麟閣爲奉天督軍（該社按右電與京津方面來電有不一致兹援有聞必錄之義姑並存之以資參考） 
　　交通大學北京無線電云自馬廠至京南三十哩之陣線各地點有大戰直軍四萬名希圖占據京津鐵路張作霖以火車載兵十萬入關開赴前敵吳佩孚亦以大軍馳至陣地長辛店開戰後奉軍死傷者共約二千名美水兵伍長臂受槍傷但無大礙長辛店機車廠所雇之法人險爲直軍飛機炸彈所中炸彈轟毁廠所美軍司令今夜可到京與美使會商保護外人事宜（三日到） 
[西報之奉直戰局觀]  
　　頗恭維吳佩孚 
　　星報觀戰記者四月二十八日自保定直軍總司令部所發通訊云今晨直軍開始取大包抄之陣勢昨夜吳將軍步入總司令部時余及青年會葛拉克氏皆在座吳對此計劃作三數言後並以兩臂作包圍之勢而吳氏總參謀長張方賢（譯音）旅長身材挺秀爲人儒雅而韜晦雖掌理四萬大軍之機務安閑鎭靜猶若大學教師在其教室之時某日承其見訪軍隊情形直告不諱幾已絶對不復憶及保守秘密之原則直軍大砲不滿二十尊已於兩日前運出野戰砲則於昨夜運赴前綫馬騾牲畜等曳往車站而由火車運往良鄉等處其地距長辛店僅五哩距北京十五哩直軍前綫沿永定河南岸分布（全綫東北距京津鐵路約十哩左右）惟於天津之西四十哩處陣綫離河而東復東南行於滄州北之青縣地方與津浦路相會其在在天津南約四十五哩陣綫雖長若奉軍不改其近日所取之防禦態度則此長一百二十哩之前綫中僅兩處將有大戰其餘不過取包圍之勢而已大戰處一在北京之南一在天津之西而昨日兩處直軍小隊試圖進行之前京南奉軍已退十哩津西奉軍已退五哩今日大戰開始僅此兩處其餘但取守勢天津方面由吳最信任之師長王承斌指揮京南方面吳氏親自督戰此方作戰兵士雖係曹錕部下之第十二混成旅而將領多係第三師顧旅長部下之吳氏親信軍官前綫軍隊由牛少校統率昨日牛部進攻頗獲勝利前綫已渡過琉璃河直軍擬今日將敵人驅至永定河然後轉西沿五英里之鐵道而取豐台此舉若成則直軍可以進據北京截斷京内外南苑及京綏沿路奉軍與其天津大本營之交通同時王氏則向天津進攻而於天津南方或南北兩方將奉軍截而爲兩今日即開始此種灣弧式進行以圖圍攻「紅鬍子」此時則於天津以南之津浦路及北京以北之處先作小包團目下並望海軍能於山海關葫蘆島間渤海沿岸上陸毁掘鐵路橋樑以擾奉軍後方張氏對於吳氏此種不可敗之戰略果用何術以抵禦誠余所深思不得者也因自永定河以至揚子江結有鞏固之軍事聯盟以抗奉張而奉張根本上之困難尤以張氏本身並無軍人資格而其部下亦無能得軍士完全信仰及服從之人物記者竊謂張氏不於第一次奉軍兩師進至天津之時遽行攻擊已失取勝之機會因當時旣可獲豫趙之助而直軍中馮玉祥尚未離陜吳佩孚亦未統領保定之軍隊誠絶好機會也吳軍中將士記者與語者不下數百人無一不謂可以全獲勝利某軍校曾詢余「君料何時能完全圍困奉軍乎」余曰「此不能預料君軍中不嘗闕缺餉械乎」答曰「余輩豈以此爲憂耶余輩所有者决戰之心耳若區區餉械固不難取資於敵也」吳軍確皆具有决戰之心夫以吳軍之常勝又有新式軍械以供給之即歐美軍隊當之恐亦難於取勝焉 
　　字林報云吾人觀察直境戰爭除每日所傳之前敵戰報援隊進行生力軍配置等種種消息外自必更進而推求究竟例如雙方所有延長戰鬭之機會及所以作戰之具等類戰具一層吾人所知甚罕雖聞奉軍中野戰砲極多然其收效亦尚未有所聞但因直軍備受敵人之砲擊又使吾人想及軍紀之重大問題據各方報告俱稱直軍日夜受敵人轟擊此訊果確則奉軍宗旨或者不在迅速激戰徒欲擾亂敵人軍紀以備日後大戰時易於取勝耳於此吾人不得不一研究直軍之内容頃有來滬之旅豫某西人述其見聞所得及聞自旅洛友人者其言頗可採擇夫苟於戰事略有閱歷莫不知臨陣之間以疲困飢餓之軍士處崎嶇不平之濠溝中内則污水盈積外有敵人砲火欲維持紀律殊非易易初戰時固莫不秩序整肅久戰之後極易渙散至此時則全恃軍中下級將校之能力以爲斷矣直軍今日即處此種情形再加以奉軍之重砲是以記者首即詢其直軍中下級將校之紀律某君答稱紀律甚佳皆與吳氏相同不但爲絶有能力之人且皆具毅勇之風良好紀律已普及於吳軍全體蓋吳氏平生所注重者爲軍隊與園藝二端故於其軍隊之訓練及能力無時不設法求達最高之程度是以今日雖當大敵仍能有序不紊至於洛陽一邑吳氏根本所在今日實占重要地位吳氏軍隊今已悉數調赴北方集中京漢沿路（惟津浦則未遣一兵進駐）馮玉祥軍隊雖大半北發仍留重兵駐守洛陽外間曾有馮玉祥赴前綫督戰之說記者詢之某君則云非確馮氏尚在洛陽蓋趙倜態度可疑日前雖軟化於吳之哀的美敦書内實不免猶懷貳志故馮氏有坐鎭根本重地之必要也 
[奉直兩軍戰塲略圖]  
　　譯三日上海日報 
　　奉天軍（一）此所謂奉天軍四梯隊之中堅以張作相之第二十七師爲主上月二十八日在長辛店開戰即開始行動占領永清縣今據固安而當吳佩孚之主力近兩方各增援軍一俟到達即以新城雄縣爲中心而行一大决戰此一戰也當有此次奉直確執解决之運命其組織如左張作相二十七師全部鮑德山第六混成旅尚有汲金純之二十八師繼續來援（二）京漢路方面即當奉天方面之右翼開戰前雖從蘆溝橋移屯於南苑一帶然爲應直軍之挑戰起見逕從長辛店而驅逐直軍遂以占領良鄉今據所報尚在激戰中其組織如左張景惠暫編第一師鄒芬第十六師及第三混成旅（三）第二梯隊張學良所率之一師從東安開戰相與前進今示欲行突破霸縣之氣勢今後將與張作相之第一梯隊共當直軍之中堅（四）第三梯隊張九卿第三梯隊李景林之所部占領津浦路線之要所突破青縣大城及文安諸縣今左翼之形勢則直軍退却於河間任邱方面李景林五個混成旅及補充團六營其他全部示三萬五千之優勢（五）此可稱爲第一梯隊之分隊歸許蘭洲統率續向琉璃河涿州方面衝擊（六）此爲汲金純之熱河二十八師全部二十九日經古北口達通州繼續輸送於固安方面之前線（七）所謂奉天軍總司令部以軍糧城爲根據張作霖住此指揮全軍其兵力潘玉林之五個旅及二十九師之一部 
　　直隸軍（一）此軍隊即受吳之命令應制機先向奉軍挑戰然招逆襲之結果而退却現有據琉璃河涿州而邀擊奉軍之計畫總之此方面之軍隊大敗據北京方面消息傳稱董政國戰死兩營爲俘虜其組織如左王承斌二十三師董政國十三混成旅及第三第四兩師之一部（二）固安方面以吳佩孚三師之六部十五混成旅爲中堅陸續有直軍之精銳來援此外該方面有補充團數營（三）霸縣方面對張學良之軍者爲張福來之二十四師及曹鍈之二十六師一部續出攻擊（四）爲直隸軍I> 
之右翼開戰前在青縣附近但開戰即忽敗曹鍈二十六師之大部張福來之一部及王用中之十四混成旅彭壽芬之十四旅各部似向河間任邱總退却（五）此即直軍之增援隊陜西馮玉祥之十八師第三師之殘部及其他以援固安方面 
　　要之比於戰前奉軍殆亘全線而進出戰况似頗利有一舉而示突破保定之優勢直隸軍方面有保定兵變之傳說大體似不甚利 
[北京通信（春濤）]  
　　奉直接觸之時期至矣 
　　邇日奉直軍正負兩方面有一一張一弛之消息戰事之或鬆或緊大有關係卽奉直軍兩總司令吳佩孚孫烈臣之來去最惹人注意者是已奉方孫烈臣自二十三日在落垡鎭軍事會議後有二十四日回奉說或謂其被調人趙爾巽游說後自請辭職將出關請張作霖緩和態度或謂其見直軍堅决主戰赴奉商最終之　付前昨兩日孫本有主張和平說然證以二十四日孫烈臣通電中有義無坐視不避犧牲之說則孫之回奉計畫軍事顯然可見其態度已轉趨强硬此可注意者一直方吳佩孚早有軍事布置妥貼即將趕赴保定督戰之傳聞據公府消息吳已於二十五日抵保兩電東海一係爲奉軍如果出關應勒令一律繳械否則直軍仍以武力對待一係報告洛陽鄭州防務巳交馮玉祥擔任彼卽親赴前線視防此項消息必有幾分可靠此可注意者一今日雙方下總攻擊令說一星期前亦已喧傳殆遍頃以電話詢之各方面尚未能證實然昨夕奉軍第二混旅長梁朝棟由落垡怱怱入京旋復出京直軍第九師今早復紛紛向固安方面開拔兩軍交綏想會不在逺矣 
　　奉直戰事彼此積極凖備而兩方面部下仍在摇旗呐喊大吼助威馮玉祥吳新田閻治堂胡景翼發漾電駡張作霖袒護復辟帝制意在推翻共和翌日孫烈臣卽有敬電痛詆吳佩孚之破壞統一爲大局障礙此已經發表之件聞尚在醖釀中者則有直系將領如王承斌張福來孫傳芳寇英傑趙榮華盧金山等將全體聯銜通電述此次奉軍增兵塡防之經過並表示直軍追隨曹吳一致行動王承斌復單銜述赴奉顚末請求公判同時復聞奉系部曲如張作相汲金純張學良許蘭洲諸人亦將有一聯名通電發出大概仍不外廻護自身指摘敵人之套語彼一電來此一電往可謂巳盡文字鼓吹之能事正如大舞臺上正劇尚未開幕例有種種滑稽趣劇或對口相聲以娛座客之觀聽一俟鑼鼓喧闐耳目一新横眉竪眼者始持槍躍馬而出此種無謂電戰庶獲暫告一結束乎 
　　欲知奉直兩軍將來接觸之勝負不可不先知現在兩軍相峙之情形查東中西三路戰線雖長而緊相連屬斥堠相望一觸即發者僅有數處西路則爲長辛店良鄉縣中路固安最爲危險東路則以靜海滄縣馬廠最爲危險奉軍以保定爲目的地直軍以軍糧城山海關爲目的地惟駐紥琉璃河之直軍步兵兩營騎兵兩營砲兵一營已接到吳佩孚命令飭即開拔前進直抵妙峯山與奉軍對峙又駐紥長辛店之奉軍第一師第二旅·步兵三營·砲兵一營進赴趙新店·傳瓦窰·南崗窪一帶塡防南崗窪距良鄉縣僅十餘里良鄉即駐直軍此外奉直軍之在馬廠者亦相逼甚近將來奉直軍戰史上决必以此數處爲導火線無疑也 
　　奉直兩軍之總佈防計畫亦讀報諸君所不可不知者請先就直軍方面言之近日直軍布置仍照戰時計畫辦理聞曹使已委定吳佩孚爲總司令調回第三師駐保定附近馮玉祥爲右路司令以第十一師爲主力軍王承斌爲左路司令以第二十三師爲主力軍張福來爲前路司令以第二十四師爲主力軍肅耀南爲後路司令以第二十五師爲主力軍此外四路並各附以若干混成旅以厚兵力吳佩孚又將各軍於前分三路中每路再分三路第一路扼守隴海全路爲根據地以鄭州爲第一防線歸德爲第二防線徐州爲第三防線第二路運用京漢全路交通以作進行之凖備以涿州爲第一區新城爲第二區容城爲第三區第三路用津浦路實行進攻第一支隊守住龍口以防海軍第二支隊由德州實行北上第三支隊由廊房進攻此外更將所有海軍分作三隊游弋各口岸第一隊保守龍口第二隊開至大沾口以作接應第三隊佔據山海關乘機登陸衝斷京奉交通復加派巡洋艦四艘巡行秦皇島以備不虞此直軍最近布防之大概再就奉實方面言之直軍以滄州爲集中地點滄州以南卽歸奉軍駐紥奉軍總司令孫烈臣已於二十四日下午五時由落垡返天津駐節中州會館第一路前鋒總司令張作相駐安次縣巳在中和糧棧設立司令部並建築營房紅十字會醫院及支搭帳棚二百五十餘座分駐楊村落垡永清固安一帶第二路總司令張學良駐楊柳青一帶第三路總司令李景林駐靜海縣一帶專待總司令部令以定進退此次編制入關之鎭威軍均由張作霖直接調度全軍總司令一席即由張氏自任孫烈臣係副司令張作相張學良李景林係前中後三路司令張作霖更飛調吉林張九卿等兩步兵旅黑龍江騎兵一旅續續入關作前敵之後勁另令許蘭洲由察哈爾綏逺入山西經過大同太原一出河東拊洛陽之背一出娘子關石家莊擊京漢路之腰計畫雖周恐未必能見諸事實此奉軍最近布防之大概直軍利在速戰奉軍利在緩攻此稍具常識者類能言之聞吳佩孚巳密令各軍限一月内將奉軍一律逐出關外張作霖則通令奉吉黑三省政務廳長軍人官吏三個月内暫停支給薪俸挪作軍餉嗚呼兩大軍閥殘民以逞逐角爭雄是非曲直從何說起將來鹿死誰手正可未知也（四月二十六日） 
[西南北伐與陳炯明]  
　　香港華字報云孫中山抵省後迭派人往邀陳炯明返省陳氏之不肯來自屬人人意料所及據聞陳對於來使之勸駕祗答以此次返里係解甲歸農鄉居侍親以後外間一切事概不聞問表面上態度異常冷靜現時孫陳間彼此電報往來雙方不露絲毫芥蒂痕跡但查東江方面已嚴陣戒備將來如有别事發生陳旣有解甲歸農不預外事之宣言則以後一切事都可推在各將官身上據政界中人言孫氏去陳原爲急籌出師北伐起見但以目前論第一問題先要整理内部方可出兵對外陳氏現駐兵東江而虎門各要塞各砲台亦尚未收接完妥留桂軍隊多數係陳氏心腹高雷瓊崖亦屬陳勢力範圍卽第一師第三團團長陳修爵所部三營現亦駐粤漢路一帶此時内部情形如此能否驟然出師亦人人意中所有之問題故近有人謂北伐一事師行尚遥遥無期也孫自率兵返梧後附近土匪蠢然大動卽將靈川縣城攻陷聞日昨該處已有電致孫請予派兵收復 
　　東方社廣州電云孫文爲陳炯明對於將來態度尚不明瞭又因各方面皆須善後决定暫留廣東惟許崇智則當於二三日中赴韶關李烈鈞前由梧州赴香港逗留凡三日卽於二十九日回三水立卽由該處率軍溯北江而上大約今明日可到韶關汪兆銘赴滬之使命聞爲與在滬約會之張作霖代表會晤辯明前此孫張間秘密約定於四月十五日開始軍事行動之議今有急需更軍事方針之必要至期不能實行之意關於將來之北伐方針亦有詳細協議陳炯明自接孫文電報勸令卽歸廣東共襄北伐後卽發一回電云自己此時雖在野然必爲廣東政府盡力但陸軍部長之職雖暫不辭退然甚願休假一切事務請由次長代理 
[蕪湖快信]  
　　馬聯甲因長江聯防事一日晚乘安豐兵輪赴蚌埠並因此問題擬過寗時順道進城與齊督有所接洽 
　　蚌埠帮辦辦公處參謀長宋值初三十日因公來蕪 
　　江蘇督軍公署參議魏旭初一日過蕪赴安慶 
　　安徽財政審查會省垣代表潘惠齋汪石生均於二日由省來蕪赴會 
　　張文生因軍事方殷非欵莫辦現值各縣開征上忙之際於勘日通電六十縣知事大縣應設法籌集一萬元中縣以下籌集五千元限十日内滙解蚌埠 
　　蕪湖警察廳現欠警餉至五閱月之久省欵數月未到擬請總商會代籌現金四五千元維持現狀由廳出具印據作爲借欵俟一二三等月財政廳發欵通知到廳卽由金庫劃撥歸還總商會因此於一日下午召集各商董開會尚未解决 
　　合肥當塗等縣連日皆發現搶米風潮 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[奉直軍妨礙交通之反響]  
　　此次奉直戰爭兩方各利用鐵路供其運輸以致交通阻滯中外商民同感不便聞外交團方面對於京奉路之秩序决計共同維持實行保護條約權利其分配之法（一）法國軍及安南兵集中塘沽（二）日本兵集中楊村（三）英國軍及印度兵集中豐台（四）美國兵隊集中天津駐京法比和三國公使因隴海鐵路不但軍隊迭索車輛作爲運輸且將來戰事發生該路更爲危險日昨各有照會送達我國外部文句相同略謂兹准隴海鐵路總局報稱數日來該路發現巨數軍隊紛紛往來輸運並稱各軍隊官長有徵索車輛作爲運輸該軍之用等情且因有軍隊集中徐州一帶難保不有重大軍隊變故發生於該處一帶際此意外事項發生之時本公使相應照請貴總長妥爲設法務使各有責軍官立卽施行嚴厲辦法切實保護該路洋員之生命及財產爲要至於該路工程曁關於該路營業在歐洲以及在中國之財政狀况並該項營業與中國政府所訂合同發生之互相約束倘因時局變故而受有任何反響本公使應預有切實聲明保留日後提訴之權其由此等情狀而發生之一切影響本公使當於遇事時再爲明確達知可也 
　　交通部因直軍扣留車輛運輸軍隊尋至交通斷絶近亦致電曹錕詰責兹錄其原文如下（一）保定曹巡閱使鑒據京漢路局電稱頃接長辛店轉到保定通電開第一二兩次快車以及各次例行列車在保定長辛店間一律停開以待後命其有二十三日早開到之第六次客車仍由保定繼續開往琉璃河卽用該車之車輛組合第二十一次客車由琉璃河開回保定復由保照第五次車時刻南開至漢等語查本路各項開支全恃客貨票進欵以資挹注從前武漢起義及前年軍事調動本路照常通車庶得維持現狀據報前情匪特交通阻礙人心惶恐且與路務大有影響請迅電請曹巡閱使設法通車等情查京漢路關係南北交通沿路商務至爲重要交通斷絶商民虧損至鉅務請俯念鐵路之信用商人之艱苦准予照常通車無任翹盼並希賜復交通部有（二）保定曹巡閱鑒據津浦路局呈稱近來各大站待運貨物堆積如山苦無車輛裝儎且青縣間鐵路軌被軍隊所毁工程師帶工隊往修亦被阻止營業蒙其影響行旅頗感困難擬請速電曹巡閱使飭令駐青縣軍隊對於修路勿加阻止並請格外保護等情查該路近來收入办常銳減各項開支以及應付債票利息等等均無法籌維鐵路如再斷不惟營業大受損失且恐受外人之詰責務懇迅電駐青縣軍隊母再阻止修路將來行車還希格外保護實紉公誼交通部感 
[奉天戒嚴中之軍訊]  
　　張作霖入關之計畫 
　　奉天消息張使以軍隊入關省城防務加緊當委憲兵總司令陳興亞爲戒嚴總司令王家勳高金山爲副司令自二十二日起將省城正式戒嚴陳王高三司令遵即依據戒嚴條例及其他法律擬定戒嚴條例十數條於二十五日正式布告其大致（一）或嚴司令部管轄戒嚴區行政司法各事務（一）禁止結社集會及有害時局之舉動（一）禁止發行有礙時機之新聞雜誌及其他之印刷物（一）禁止擾害治安之舉動（一）禁止夜深行走（一）禁止容留無正當職業之閑人（一）禁止造謡生事淆亂聽聞並宣傳邪教等（一）禁止刺探軍情露洩軍機（一）檢查郵電（一）嚴緝間諜（即敵探）（一）禁止私藏或携帶販賣軍火爆裂物及其他危險物（一）禁止糧食出境（一）禁止運輸大宗現洋出境（一）禁止毁壞陸軍建築物並軍需物品偷竊者亦同罪（一）禁止窺測陸軍駐軍營軍署及其他軍事機關（一）禁止測繪陸軍駐在地之地點形勢 
　使定於二十七日晋京業已確實兹聞其晋京之步驟預定先行抵津與各要人磋商一切届時如有和平機會然後晋京見元首若無辦法即當駐紥軍糧城以便督飭鎭咸軍以武力對待此次張使出　關内原定由山海關起一直駐紥至徐州以便與皖軍銜接旋經中外軍事家之評論咸謂奉方如是布置殊屬危險一旦砲火相見勢必首尾不克兼顧以致陷入重圍又據孫副司令報告謂直方刻正厚集兵力於保定及琉璃廠等處我軍如再南下勢必有所不利是以張使特於前日在使署召集文武各要人開一緊急會議結果决定縮短防線至德州以北滄州獨流一帶爲前線而德州兵工廠之駐軍亦擬退出當照决議電令副司令遵照辦理昨（二十四日）使署接到張作相拍來快電報告二十二日午後三時帶同馬步砲軍隊及機關槍隊三千名抵楊柳地方駐防特此電聞此次入關鎭威軍之前路總司令由張使自行擔任後路總司令則迄今猶未確定兹聞已特任黑督吳興權擔任其軍隊則令熱察綏三特别區調集暫歸吳督軍統率並業已電令張景惠汲金純馬福祥三都統知照籌備矣并聞吳興權氏現正籌備行裝不日蒞奉日前據軍界傳說陸軍第十六師兵士業有背奉附直消息當道除令鄒師長妥爲撫慰外特行發給欠餉以定軍心結果如何尚未可知惟聞昨接鄒師長來電有云職師機關槍連刻已開抵近畿某處 
[奉直激戰中之鄂訊]  
　　前方傳來之戰况鄂人自救之運動 
　　自上月二十八日以後直奉兩軍始入於正式交戰之狀 
[王督辦視察膠路接防攝影之一]  
態中據前方傳來消息直軍之在中路者被奉軍以汽車隊衝鋒頗受損傷已由廊坊退後數十里扼守永定河西路則直軍獲勝二十九日卽攻過良鄉縣並由側面抄至良鄉縣北奉軍首尾受敵當晚又潰退十數里直軍遂進至長辛店車站之南崗晚又續由南崗進攻奉軍又不支長辛店完全爲直軍所佔至東路則在大城縣東北約二十里之姚馬渡一帶激戰中照上述觀察是此三數日大戰之結果雙方互有勝負據某軍事家言奉軍在西路者本非主力軍亦無拚命抵抗之必要假令直軍中路得勝進佔廊坊則可斷長辛店與馬廠奉軍爲兩截西路奉軍不戰自潰矣現直軍注其全力於西路而坐令中路之失敗設固安一失涿州必危而直軍根據地之保定亦必因之動摇此事之最爲可慮者現奉軍集中於馬廠獨流靜海間將與中路聯進以保定爲目的地張作霖二十九日抵軍糧城三十日已親至馬廠前線督戰吳佩孚亦在沿津保汽車路指揮作戰預料此後戰事當較前此益激烈也鄂省爲直軍後方接濟之地連日運械籌餉無日不在忙碌之中漢陽兵工廠每日加開夜工間日運送一次其存儲楚王台之軍械亦不時北運除前已解去數批外二十八日運去機關槍六架二十九日又解去七九子彈一千箱三十日又備就子彈二千箱砲彈三百箱餅干五百箱銅元十萬串今日即附車北上此外吳又派員在漢口購汽車三十輛煤油五千聽運保又在上海運來機件五百箱運赴鞏縣兵工廠製造械彈其他鄂中製革被服銅元各廠無不加開半工以供前方之用而籌欵濟餉搜羅幾盡鄂省本與奉直戰爭無關而所以受此搜括俱窮官民交困之影響者無非直方視鄂爲其勢力範圍故予取予救莫之敢抗湖北自治籌備處郭肇明等鑒於此等情勢特於昨日通電各團體主張宣布鄂省爲自治區域不參加任何方面之戰爭此爲鄂人自救之第一聲其電如下「湖北督軍省長·省議會·全省商會聯合會·武漢總商會·教職員聯合會·漢口各團聯合會·省農會·武漢律師公會·各縣商會·農會·教育會·勸學所·自治籌備事務所·武漢各報館均鑑鄂人苦兵禍久矣辛亥以還無歳不陷入政爭漩渦雖曰地勢使然要亦鄂人無自衞能力有以致之此次奉直搆兵與吾鄂原無關係而索餉調兵取械之事時有所聞風聲所播亂象已成加以北伐聲浪頻震耳鼓一旦見諸事實會師武漢竊恐大好河山又爲逐鹿塲所吾鄂人民如甘心就死則亦已矣否則及時奮起相與圖存合三千六百萬人士之心思材力就現有各公團組織一最大團體實行鄂人治鄂並聲告全國自兹以後吾鄂爲完全自治省分凡屬假借名義攘奪權利之戰爭對於吾鄂土地人民不得絲毫侵犯一俟統一完成再行參加中華民國之組織不惟可以緩南北衝突實足以救中國危亡敝處爲全省籌備自治機關有提倡自治專責以禍迫眉睫緘默難安用是迫切陳辭昌言自救凡我鄂人盍興乎來湖北全省自治籌備處郭肇明·時象晉·李紹烈·李澤·陳培庚·高佐國·王文贊·周海門·周從煊·劉樳·楊介康·滿耀奎·楊瀚芳·孫紹箕·李培鑾·金煥模·史直書·姚震業·陳文中·向天鐘·袁國紳·程在仁·夏道南·張國恩·王泰臨·鄧煥河·李宗唐·張蔚彬·劉明源·崔學詩·余貽㑺·傅雲龍·陳君勝·李永楨等叩卅」其電發出後今日漢口民新甲種學校學生亦通電各團體主張鄂省脫離戰爭之關係一面宣布中立一面制定省憲鄂人旣多厭戰對於此議當可得多數之贊成而省議員葉蘭彬等固已提議制憲實行自治可信不數日後當有多數之應聲云（五月一日） 
[奉直交兵中之贛陳態度]  
　　北伐改道攻贛之告急 
　　自奉洛决裂後陳贛督即以保境安民爲揭藥派軍法處長袁樹勳簡任職丁其珪分往奉洛勸請張趙破除意見勿與洛吳爲難其致各報館及浙蘇魯閩晋汴皖各督電均主張吳軍隊撤回從容商决措詞微婉儼同調人漢報載贛軍開岳塡防·及軍法課長潘毓桂到鄂與蕭商長江聯防等語非事實緣駐萍鄉二十四旅長蕭安國（鄂人）回防與丁其珪先後過漢因而誤傳也岳宜之役潘毓桂爲駐鄂代表參戰有功爲吳器重獲充景德鎭統稅局長近陳又因張吳兩軍已在畿輔開戰李烈鈞部李明揚賴世璜軍隊集中韶關有由大庾信豐龍南侵入消息崇義（界湘郴）蓮花（界湘攸）並有吃緊之說贛南贛西軍隊祗有五混成旅中央旣不應援又不給餉一旦有警措手不及聞已電召潘來商確大約一日可到即派往與吳接洽原陳與陳炯明感情和洽四月初贛關監督夏同龢奉命遵陸逾嶺至粤謁陳甚見親好說者謂有接近之機乃不幾時孫率許崇智李烈鈞兩軍回粤進行北伐陳旋解職駐惠夏見空氣不佳暫居香港又未畿許李攻贛之聲浪大起南鎭乞援之急電紛至而當局羽檄飛書調兵遣將忙急萬分矣孫之棄桂歸也聞出李烈鈞密謀贛之　陳計畫已歸失敗說者謂洛如勝奉尚有可爲否則贛將從此多事矣 
[湘省近訊]  
　　郴州軍隊反對新省議員沈鴻英部有退出岳州說 
　　自廣州國會通過否認湘憲案於湘憲之實施即不無影響新議會已到省之議員深恐夜長夢多更難免不另生枝節不若早日開會可斬去多少葛藤曾於日昨特開會議决定四事（一）定五月一日集會不再延期（二）集會地點由新議會籌備員與舊議會接洽（三）五月一日集會再行通告省長（四）四月三十日再行集會一次協議集會手續乃當此之時霹靂一聲駐郴縣一帶之某旅長忽連來急電兩件第一電内容係歷數正學系之罪惡及政學系之禍湘請即將政學系中人一律驅逐出省第二電係指本届新議員選舉之違法舞弊請即一律撒廢另行選舉此兩電之措詞頗爲激烈與舊國會之用意正復相同此等行動不惟予新議會以絶大打擊即與湘省政局亦有鉅大影響故日來外間紛傳竟謂郴州已經獨立並謂某旅長將借趙氏慘殺李仲麟等一案對趙氏個人有所行動者結局如何尚非此時所能逆料也 
　　駐岳直軍現在雖已撤退然沈鴻英所部仍駐岳陽湘省各界對於索還岳陽一事頗具决心除巳由舊省議會數電吳氏請將沈部一併撤退外並由沅陵鎭守使蔡鉅猷發起聯合團長以上各軍官致電吳氏請即履行前約飭沈軍退離湘境以完自治之區域而杜西南之責言昨省政府及舊議會均已接得岳陽知事李西庚來電謂岳州直軍陸續撤退沈鴻英軍隊亦已離岳他去岳州今無一兵一卒湘省即可接收云云聞趙總司令已定日内召集各高級軍官會商接防辦法外傳有派第二師軍隊接防之說以岳陽原屬該師防地也 
 
[王督辦視察膠路接防攝影之二]  
[廣東收復北洋艦隊續紀]  
　　廣東政府收復北洋海軍各艦情形已紀前報查祇海圻一艦是役受傷水兵送往長堤博濟醫院治療者共有三十餘人因傷過重施治不及到院斃命者共有七人昨由艦隊司令派員殮葬其餘微傷立卽敷治不用留院者十數人現在院留醫者有王登之田年成（以上）均山東人）林學天翁傳聲陳生泰任孟興林永清施得金宋廷芳陳樂芝黄友海施易官鄭瑞玉（以上均福建人）等十三人聞是夕該院各醫生及看護由晚上十時起爲之剖取槍碼至昨早九時方能畢事據政府方面人言駐粤北洋艦隊自民國六年抵粤以來對於護法事業并未有絲毫帮忙祇有乾領政府餉糈又不聽政府命令而艦隊中熱心護法者均被彼輩排去魏子浩毛仲芳葉心傳等勾結政桂餘孽暗通北敵意圖搗亂粤省治安孫中山此次改道北伐返粤密諭廣東長洲要塞司令陳策召集海軍同志收復各艦陳司令奉令後即返長洲要塞司令部佈置一切於二十七日十二時用寳山逢昌兩小輪先行駛赴海圻令其解除武裝該艦守衞兵士放槍抵拒陳司令卽督飭各台砲兵開砲遥擊連發數砲加以飛機翱翔空際施放炸彈而寳山逢昌兩小輪諸同志奮勇登艦守衞兵士不敵内又有同起響應海圻艦得手後肇和艦内諸同志又復内應起事表示服從命令合安定海亦同時駛近海琛兵艦該艦死力抵拒卒不能敵陳司令即率台兵登艦收繳軍械其餘碇泊省河永豐楚豫章等艦亦同時完全收復是役海軍同志各省籍艦兵長洲各兵官皆奮勇異常　共死砲手兵士四名傷二名各事完妥後陳司令即出示安民其文如下爲布告事本司令此次奉海陸軍大元帥而諭收復海圻海琛肇和等艦現經完全收復再無戰事發生仰爾等商民人等各宜安居樂業母自驚擾是所厚望此佈司令陳策聞孫意將北洋駐粤各艦收復後决計改組切實整頓即派赴長江方面協同大軍北伐並電召蔣拯杜錫圭等艦司令率艦歸來効力護法事業藉以貫澈南來初旨 
　　另據國聞通信社廣州通信云民國十年以來海軍迭次參與政爭都不脫金錢臭味至前日孫中山收復駐粤北洋海軍盡逐閩閥中人時論稱快今述其前後詳情於次上年張勳復辟後孫中山欲率國會海軍來粤北洋艦隊聽命與否以運動費多寡爲從違孫氏經郭泰祺程璧光二人之手交欵工十萬元爲海軍赴粤閩開拔費於是北洋海軍乃服從命令擁護來粤孫設大元帥行營於黄埔再設於士敏士廠海軍部則設辦事處於海珠自此以往孫氏欵項支絀海軍人員向之服從孫者又轉視線於莫榮新矣其時陳炳坤不容於粤人陸榮廷召集梧州會議推程璧光爲督軍陸意嘗試程也程果不敢就於是陸委莫榮新莫抵任後刻意聯絡海軍閩人因閩人在海軍占十分之七八莫之用意外以去孫中山之擁護機關内以殺程璧光有廣東督軍資格之憑藉其要訣不過用多數金錢收買海軍閩人而已海軍參謀長魏子浩滇師長方聲濤二人實爲代莫榮新運動海軍之人莫榮新知閩人不助程璧光也暗殺之意遂動令肇慶人連長黄日高擊殺程璧光於海珠碼頭海軍閩人實與此謀故林葆懌得升海軍總長莫旣得海軍閩人之助預備取消自主逐孫中山出廣東此種計畫爲孫所知連夜與永豐艦長温樹德（山東人）同安艦長吳某（鎭江人）相商由孫親登同安發砲轟莫氏督署兩艦共發五十六砲事後温吳兩人因此撤差海軍閩人自此開始排斥外省軍官水兵矣孫氏離粤後海軍閩人與陸莫等益密以魏子浩爲領袖其主要策謀在用海軍以消滅粤軍在閩之陳炯明而代以海軍總長林葆懌及陳回粤戰於汕頭海軍派艦夾攻之迨聞其已得汕頭海軍又宣佈中立莫榮新載往潮汕擊陳之兵皆由海軍艦隊一手掩護裝載莫榮新對海軍之運動費已用去二百餘萬實則海軍閩人以艦爲飯碗藉此四面騙錢一有開砲危險即行規避故陳氏回粤海軍又來廣東月月領雙餉矣數年以來在南在北海軍均操諸閩人之手每日用無線電報告一切欲騙南方錢則曰北方艦隊來歸欲騙北方錢則曰南方艦隊可回此種金錢南北兩方已不知用去若干最有趣味者莫如肇和來粤一事肇和在厦門北方海軍部逼北京政府發欵一百二十萬北京政府僅給三十萬於是海軍部報告北政府北方艦隊不能維持恐逃往南方北京政府不理肇和艦乃即駛來廣東以爲表示北京大恐支給所要求全欵此欵係南北海軍公分故海軍無一定方向輒視金錢之多寡以爲轉移據最近蔣作賓所談前次岳州之役杜錫珪要求兵艦八艘每艘給銀二千元即可助湘擊吳佩孚後吳佩孚給杜錫珪五萬元杜又助吳佩孚擊湘矣北洋來粤艦隊閩人居十之七粤人居十之二山東人居二十分之五其餘二十分之五則鄂湘蘇直人也閩人首先排斥粤人故海軍中之粤人均移入廣東内河艦隊湯廷光粤人也因此之故辭職不視事去歳八月將山東籍軍官水兵二百餘人一概逐下兵艦他省人亦只能在海軍部領餉而不能上船一步故各省海軍人員合力同謀已一兩月此次孫中山回粤遂有收復北洋艦隊之舉其運動最力者爲前同安艦長温樹德鄂人曹亞伯亦主謀主一執行者爲長洲砲臺司令陳策也一面聯合在艦少年軍官爲内應一面招集各省海軍排斥之軍官兵士五百餘人要求孫氏下收艦命令執行海陸軍大元帥統一職權故一舉而各艦皆降閩人海軍包辦政策歸於無有孫什梧州時曾電海軍部率兵艦北伐參謀長毛頌芳回電謂需百五十萬開拔費三十萬修艦費方可開行後查出北方海軍所來電報謂北方海軍一致助直吳佩孚願以二百萬酬在粤海軍請即離粤否則能擾亂後方見諸實行即交費一百萬來往商量電報均爲當道所護其所謂開拔費修艦費皆猶先騙南方再騙北方之故轍也孫旣獲憑據當夜召集各省海軍軍官及粤省海軍砲臺飛機各司令會議密下二十七日十二時總收艦令是日爲海軍各艦放假之期艦長皆居岸上陳策遂統兵收艦是日正午向北洋艦隊開始襲擊黄埔方面於十二時半先占海圻肇和二艦同安聞風高樹白旗海琛開砲反抗長洲要塞司令陳策聞砲還擊同時飛機從天抛下炸彈數枚直至下午五時該艦始樹白旗降服白鵝潭方面則於下午一時半開始攻擊即占據永豐永翔兩艦楚豫豫章兩艦旋亦高樹白旗表示服從計是役海軍死傷十餘人旋由魏邦平派隊馳至林永謨住宅捕獲海軍艦長鄭祖詒毛頌芳等七名押解警察五區正署看管總司令林永謨則逃往許崇智住宅要求保護云 
[蘇議會紀事]  
　　大會未成改開談話會 
　　本日（五月二日）爲蘇議會開大會之期議事日程早經編發但延至午後三時議員簽到者僅五十一人不足法數乃改開談話會徐果人主席提出江蘇賑務處來函稱『頃准蘇省水災義賑會馮會長煦等卅電開賑欵萬急籌措爲難岑西林謂西商哈同可借十萬元惟哈意必省議會通過方肯成約希商之議長或議長署名簽字於借約或由議會致哈一電證明如何進行俾底於成祈酌量辦理電復爲幸等因查本處會同蘇省水災義賑會辦理春賑區廣欵絀籌措維艱前經電向西商哈同借欵十萬元以資撥濟並請岑西林先生力爲吹嘘在案兹准前因相應錄電函請查照並希即日開會提議電致哈同證明以期有成而拯民命母任盼禱』云云請大家討論張援主張即行電復證明黄端履謂僅由賑務處來函不合手續應由省長正式交議大會通過方可朱紹文張福增等主張由省長補一公文議會叩據以電復張援謂飢民嗷嗷待哺本會應趕速電復證明賑務處之督辦即係省長又何必再待省長來文多生轉折吳輔勳謂如此辦理甚贊成但恐此十萬元或移作别用衆咸目其過慮結果卽日電復義賑會轉達哈同證明次討論開大會日期黄端履謂會雖不能成但須日日開明日仍須開大會張援謂徒開亦無益應請議長切實函催或電促同人來寗當此時局我輩實有應盡之言責遂决定四日開大會而散 
[杭州快信]  
　　司法人員官等官俸省迄今尚未實行各書記官人少事繁舊定俸糈又薄現已電部請照等俸支薪 
　　駐紹第六團團長伍文淵前日因公普省昨辭行回防督署副官長何國華因公赴滬昨亦言旋 
　　前陸軍測量局失竊公幣四千餘金案内嫌疑犯崔鎭東崔華連日經督署軍法課提訊堅不承認現在偵查中 
　　硤石鼎泰恒全盛和等七布廠係屬機仿洋貨現經杭總商會轉請財政廳暫予免捐已准咨復照辦並通令各局知照 
　　商界倪幼亭等發起崇儉會今日下午假杭總商會開成立大會推評議員十七人並選正副會長各一員 
　　臨安茂森林木公司被來紹忻糾衆搗毁經縣拘辦來某避匿省垣昨爲該公司王庚三在新市塲撞遇扭解警署歸案訊辦 
[南京快信]  
　　軍署昨日非正式發表直方戰電如下（一）頃據王總司令東未電稱據王旅長維城報稱正而敵人係衞隊旅曁三旅之一部由張學良郭松齡指揮猛烈攻擊夜不少息今早三時張以敢死一隊突前進至二百米達被我軍姜營排槍擊退死傷殆盡敵乃向信安鎭方面退却我軍正在追擊搜索中等語又據楊司令清臣報稱正面之 
 
 

Page 11

 
 
敵係三八兩旅昨夜漸漸不敵今已向勝芳退却我軍正連合王旅追擊中勝芳今晚可克（二）直軍中路第六旅於東日下午六時已佔據勝芳一帶此役擊散奉軍而混成旅（三）直軍於三十日下午四時巳佔大城之白洋橋一帶此役擊斃奉軍甚夥並奪獲十五生的重砲三尊機槍六架駝騾多匹中西兩路亦獲勝利西路已佔領豐台（四）中路直軍今午獲大勝衝破奉軍三旅因直軍第六旅今日向第四十五旅右翼增援適逢張學良親率衞隊旅所編之敢死隊由信安衝出登時即被第六旅擊散並牽動其第三第八兩旅一律潰退直軍即分兩路向勝芳追擊等四十五旅現已進據董祥莊田家口之綫 
　　部令江蘇官產處長孫啓椿調京另候任用遺差委曹元度接充 
　　財政廳官產處會呈兩長稱蘇州關稅務司請領原租蘇州老巡捕房官產房屋擬准照稅務司擬價四千元給領請鑒核令准 
　　省議員劉昌威等提出對於本省銅元充斥省長究有四種具體辦法體念民艱質問書昨由會咨請省署於三日内答復 
地方通信 
[松江]  
　　加貼印花之反響松商會以簿摺支票改貼印花一角一案又奉縣署轉知部令督促實行並有如果不遵卽飭警處罰云云致此間商人聞之異常憤激以此項改貼命令係屬違法處分業於去冬電呈財部曁各省省長否認在案今政府旣强欲執行並以飭警處罰相脅迫吾商民一息尚存誓死不承如果警察竟實施苛罰手段商會當合全國商會之力依法自衞云云聞該會已照上述意旨復縣轉呈矣 
　　交易所清算終了松江證劵交易所清算手續業已告終計純虧洋三萬二千五百九十元零按照已收股本總額計算約蝕三分之一所有蝕餘股本已陸續發還各股東矣 
　　經理處財政公開松江縣欵產經理處自遵冷改組後卽由總董耿葆煃等將該處保管欵產依財政公開辦法定陽曆每月二日召集董事會將上月收支欵目交全體董事通過然後蓋章公佈一洗向來秘密之弊即該處月發之孤貧口糧亦已按名驗發並須各圖地保當塲指證故以前縣署經辦時之賣證朦領與公役侵蝕等弊亦已完全查出一律革除一面即將所革口糧給與確係貧苦無告之人以期實事求是云 
　　楓涇朱涇兩女子高小近况楓涇女子高小學生自治會成立迄今已届兩載分部辦事成績頗佳近更將文藝作品梓印月刋一種名曰希望創刋號定五月五日出版並於校後開闢體育塲一方設置各項運動器械又朱涇女子高小於四月三十日請楓涇女高小主任講師范叔寒講演學生自治問題大致謂今日學生須有發展個性自動創造能力養成健全人格之必要云　聽者頗爲動容 
　　市鄉委員會之例會二十四市鄉自治委員於五月二日下午在欵產管理處開本月份例會兹紀其議案如下（一）通讀管理處十一年度預算案（二）縣署交議轉據第五區勸學員秦自芳呈新橋鄉第五國民學校學生發達請於自治費項下借撥一千三百元建築校舍借欵由教育費下按十三年攤還案議决市鄉附稅教育費已占六成如再於自治費下借撥建築校舍經費不特將來各鄉國民學校援例以求窮於應付而辦理自治事業轉恐以無欵停頓所請認爲窒礙難行應呈縣轉令知照（三）處董張伯平周鐵橋提議拆賣金山衞城究用何種方法請付公决案議决巳經拆下堆存之整塊城磚照原定價格每萬百十元其殘碎不整者視其程度酌量定價統歸金山衞鄉自治委員鄒厚甫主持召買其未經拆下者約磚六十萬塊一律投標召買折衷定價以三千元爲最低標格投標者須納保證金二成投標地點設欵產管理處惟水陸城門有關交通應行留出 
[蘇州]  
　　救火聯合會之特别會蘇州救火聯合會於昨日下午召集各龍社開特别會議由會長貝理泰主席報告據消防隊丁隊長來稱初三日有齊溪同美龍社因救火無着向消防隊出水等語當山同善社長辯稱係向土丘出水並未向消防隊云云主席謂此事已不成問題無須討論但擬以後出龍後如火已熄滅亦可卽時返社不必拘定俗例出水議决通過各社後即實行繼由主席郎誦振亞工廠來函略謂初三日各龍社誤會該處失愼定欲出水經兪鶴庭君上前解勸被泳息龍社水夫毆打等語並由兪君詳述受打情形卽經泳息社長一再道歉議决將該龍役送縣懲辦以儆效尤繼又提議劃介區域救火全體通過議决擬就草章再行核奪散會時已鐘鳴六下矣 
　　凶犯是否溺斃之傳疑日前朱家園附近戳死姘婦一案兇犯任得標喧傳巳在湘城航船投河自溺兹悉湘城落鄉王家圩地方河内確於前日發現無名男屍一具當由該管第七警察分所長陳受爵前往履騐並無傷痕遂卽據情呈報縣署昨巳奉有指令略謂旣據驗無傷痕應卽就近諭着該圖地保棺殮埋葬標識待屍屬認領云云但是否即係任得標抑或因此誤傳刻尚未悉 
　　催募南京自來水股江蘇嚴財廳長前因接奉督署秘書處函開案奉帥諭南京創辦自來水公司由軍政兩界擔任股銀二十萬元飭令軍需課長會同財政廳分任籌募在案兹經籌備主任仉繼恒檢送章程及認股書前來仰而分函轉飭軍政警各機關分投籌募並附發章程認股書到廳當經分函各縣知事籌募在案吳縣公署准函後卽經分函總商會曁市公所分股勸募去後兹因又奉財廳轉奉督署函催報解故卽復函商會市公所請卽廣爲勸募云 
　　仲塲長撒委消息江蘇省立絲織模範工塲仲漱蓉塲長前經吳縣公民金某彭某程某潘某等以營私舞弊虧空公疑等情迭控省廳澈究連控十餘次始經王省長曁實業張廳長核准會派曹唐二委來蘇實地調查查獲實據返省復命後至今又已遷延數月該公民等以查實後省廳未獲下落故前日復歷舉該場長劣跡請願省議會請議咨行省廳再行澈底查辦事隔月餘兹據寗訊云省署日内已有將仲漱蓉撤委聽候查辦嚴追虧欵之消息至仲之遺缺聞以鄧若先呼聲最高 
[常州]  
　　童子軍聯合會議紀武進童子軍聯合會因籌備會操於咋日召集各團教練員會議議决各項如下（一）會操日期假定夏曆五月初八日如遇隂雨則改十五日舉行（二）表演節目分旗語工程音樂救護架營棒操國技游技球類等項（三）規定儀式唱國歌歡呼其他關於會塲佈置及分派職務等事宜另定日期開會公决 
　　錢業公會開臨時會錢業公會於昨日（二日）下午二時召集臨時會到者各莊經理劉堯性郭曉溪等二十餘人議决案如下（一）接蘇莊公會通函謂劃條超期·劃欵捕拆·窒礙難行公决取銷仍照向章辦理（一）同業期欵劃賬回單因無法收回公决改由劃進之家蓋印回單届期憑條收欵（一）彚通發生僞票關係頗大應由彚通追究如無相當料理依法起訴公會當爲後援 
[鎭江]  
　　丹陽舉辦平糶丹陽縣米價翔貴每石已售至十一元以外貧苦小民咸起恐慌現悉該縣知事已籌欵派員採辦米石籌辦平糶一面令行各區自治委員調查貧户姓氏以便發給執照持票往糴准於十日開糶云 
　　烟酒業否認附加振捐鎭江烟酒兩業商人以目下商業凋敝銅元低落對於烟酒附加一成振捐一致否認業已據情函請總商會轉咨烟酒稅局請爲俯念商艱免予施行 
　　灰石業集議漲價鎭江灰石業同人因近日百物昻貴成本較前加重若不設法救濟殊屬不堪虧累故昨特假座中華園設席公開會議磋商漲價辦法聞已經公議妥洽日内即將實行矣 
[揚州]  
　　洋釐與米價俱漲此間錢業向賴鎭江爲轉移刻以鎭地洋釐暴漲亦隨之增高一日錢業會館提議之早市已達七錢一分七釐有奇而銀拆亦復繼增云又食米價值亦以來源缺乏逐步增高上色米每石巳至十一元八角最次之米亦須九元左右平民粒食維艱無不愁歎欲絶云 
　　茶社罷市之調解本城六十餘家茶社因反對義務教育捐由縣提爲首者擬加罰辦致激動全體於上月二十九日罷市已達四日現經商會調解向縣要求調銷提人差票令其照常開市一面令該業公同酌量捐欵已得雙方同意暫告結束各茶社己訂於三日照常營業云 
　　吞振判處徒刑朦領積榖吞振之公進鄉董許鼎彝及關係人警官孫占元業經江都王知事會同省委張以誠研訊不諱依法判許二等有期徒刑六年判孫三等有期徒刑三年製定判書會銜於二日呈請振務處察核施行 
[南京]  
　　一義教期成會之要函江蘇義務教育期成會因募捐會費組織募捐團推舉王省長爲名譽總隊長業荷贊助兹將王省長復函及致王省長函錄左「觀瀾任之孝若先生偉鑒敬復者展誦瑶函備承雅意義教樹人百年至計經始藉用集腋爲先諸君子望高枌社誼竺敬恭藎籌所及允稱利溥瑚未卜其實而先享其名額首捫心實滋愧悚但成美之誼嘗奉教於君子矣敢不竭其鄙薄廣將伯之呼以期無負諸君子殷拳之望先此佈復祇頌台祺王瑚啓」「鐵珊省長偉鑒義務教育期成會募捐會費以期盡力進行月前晉謁崇階面陳概况荷加許可並允任名譽總隊長敝會同人咸深感仰兹已定於本月十五日發布開始捐募以一個月爲期於五月十五日閉幕我公對於教育積極提倡萬流仰鏡嘉惠宏深兹際開幕之始謹馳函報告用慰垂注並懇我公特加倡率以宏嚮慕不勝企仰之至附塵募捐啓及募捐方法各三十分並收據二册以備或需分募之用統祈鑒閱爲幸隊長名單一紙附呈專此奉達敬頌勛祺袁希濤黄炎培張孝若敬啓」 
　　無爲師範參觀團過寗前日有安徽無爲師範校長林條青同教務主任馮樹庵二君領學生二十九人來寗參觀教育住四象橋招商旅館參觀東南大學·南京高師附小·及第一女子師範·第四師範附小·並參觀明故宮（古物保存所）及圖書館公共體育場等處寓寗兩日已　　於昨晨乘七鐘快車往無錫參觀矣 
[嘉興]  
　　新設裕嘉絲廠嘉興東門外鹽倉橋堍建造之緯成公司裕嘉絲廠房屋將次造竣繅絲工織各機亦己購運來廠分别裝置就緒刻下廠内已有女工四五十人開織平綢並練習繅絲一俟新繭上市籌欵收買後再行招收女工按日工織並定期正式開廠云 
　　編輯教育雜誌嘉興縣教育會前由評議會議决發行季刋記載全縣教育狀况俾得切磋以資借鏡現第一第二兩編已於去歳付刋發行早已分送全邑各界觀覽現自第三編起改爲每年發行兩次以節經費刻正從事搜羅着手編輯六月初即可發行矣 
　　籌設桑皮紙廠嘉興桑株遍境每届蠶汛桑梗多視爲廢物僅作燃料而已現經商民張士華等發起組織桑皮紙廠收買桑皮開廠造紙以興實業現已籌集股本勘定廠址隂曆四月十五日左右即行收買桑皮造紙矣 
雜評一 
[三折之戰訊（默）]  
　　兩方之戰電皆說得如火如荼而究其眞相則去事實甚逺此非僅中國報紙所傳之戰訊如是也即西字報亦云兩方戰訊七分謡言三分眞相宜乎讀報者如墮五里霧中矣 
　　考其所以致此之故一因前敵作戰之兩方各鋪張揚厲其戰績奉則宣傳奉之勝利直則宣傳直之勝利二因宣傳地域之關係不同屬於奉方面者爲奉帮忙宣傳屬於直方面者爲直帮忙宣傳三因宣傳機關之黨派不同表同情於奉者爲奉盡宣傳之力表同情於直者爲直盡宣傳之力讀報者苟不徒於電文中求之而於發電之來源求之則蛛絲馬跡自有線索可尋不然眞墮入五里霧中即此三分之眞相而亦不易得矣 
 
 

Page 12

 
 
   
 
 

Page 13

 
 
本埠新聞 
[齊蘇督重申對於時局之意見]  
　　江蘇齊督軍昨復江蘇縣議員聯合會快郵代電云江蘇縣議員聯合會諸君鑒惠函注意於兩省治安諄諄以宣布保境安民宗旨爲囑思患預防仁言利溥迴環展誦欽佩良深鄙人忝司疆寄自以保境安民親仁善鄰爲職志前於復兩省紳耆電中曾詳言之並已見諸報章諒邀鑒及旣經矢誡布白自當始終不渝區區愚忱諸希鑒察謹以奉復恕不贅陳齊燮元冬 
[海容海籌北駛任務之一說]  
　　國聞通信社云海籌海容兩軍艦日前離滬後外間盛傳該兩艦將開赴直隸沿海一帶助直攻奉惟據海軍總司令蔣拯之秘書陳某告某西報記者二艦北駛並不含有政治的意味但以青島日軍撤防前魯案善後處曾請調艦兩艘開駐青島以防海盜現在即派此兩艦前往云云 
[航業要聞]  
　　外艦陸續開赴北洋 
　　江通輪完全沉没訊 
　　自直奉兩軍開戰以來上海外艦之開往大沽口·秦皇島者頗多昨日有意大利巡洋艦ＳebＣaboto又從浦江駛出將直赴烟台海面游弋以保外商意艦開出後現在本埠浦江中停留之外艦尚有六艘内英國兵艦ＣricketＭnatisＳcarab三艘日本兵艦ＳumideＴsusbima兩艘及昨日到滬之法國巡洋艦一艘 
　　烟津班輪日來雖尚照舊開行但形勢上已較前數日爲緊張自京津乘輪來滬之人民日漸加多各輪進口抵埠時天津之華商貨件已有完全停裝之象如太古公司昨日來申之奉天號船中進口貨祇烟台稍有貨件運到若天津則僅轉運外洋之外商貨物爲數亦至少該輪昨日有從天津裝到之現銀十二箱計六萬兩云 
　　招商局之江通輪失愼兩載本報兹悉該輪失火地點僅離漢口上游一里有餘當發生火警後已不及駛抵漢埠其火確從貨艙内燒起先延及貯郵之信房次延及客艙船中所載之客貨及書信郵件完全皆被燒去艙内客人因爭相逃命之故死於火燒水弱者不可勝計今輪身完全下沉没入江内已無拖撈之希望上海總局去電詢問失火之眞相與損失之詳情至今猶未據其買辦宋雪琴報告但得知該輪已無可救至死傷人數尚無確數可知也此次江通輪之船貨損失至少須四十萬金聞船身保有平安險客貨亦多保險者詳細原委容再續報 
　　大英公司之郵船潑雷賽號定六號赴英法此間有湖絲五百包茶葉三千箱蛋黄六百大桶草帽邊三百噸羊毛二百噸烟葉雜貨五右噸運去據該公司云中國蛋黄出口赴英從無如此次之多者此次係英國商界在華購辦大宗蛋黄運出之第一次云 
　　四川號輪裝小洋來申昨紀本報兹悉該輪此次由港裝到之廣東銀角共有二百箱之多以每箱五萬枚計總數在一千萬角之譜本月此輪出口上海有大條銀二十六條裝往香港云 
　　英國皇家郵船公司之蘭那曉輪本埠由怡泰洋行經理該輪久未來滬　及年餘今該公司又經派駛在中歐班内昨得電報此輪將在下月九日進口云 
　　大英公司之　勃號輪昨日特發來無線電報稱於本星期日船可由港駛出或在十一時晨進口又登古拉號昨日已到滬裝來英國之進口貨計有一千餘噸此輪因香港貨多故遲兩天至滬 
[粤省不靖電止運貨]  
　　本埠各廣帮商號昨日（三日）接廣東商號來電大致謂廣東有不靖消息所有滬上出口各貨暫停運粤故昨日（三日）報關出口各貨一和律暫停裝輪又聞海關人員云兹因奉直戰事發生以來各處出口貨物均停頓所裝出者爲數無幾查往年在西商賽馬時出口各貨頗爲擁擠今年皆因受軍事之影響出口各貨日見清淡惟各國進口貨仍照常來華云 
[釐訂物價標準之代表意見]  
　　英美意荷大概一律 
　　關於釐訂物價標準一節我國提案各國代表多數表示承認惟日本另有異議兹覓得各國代表關於此問題竟見之原文譯誌如下（日本代表之提案）一千九百十七年至一千九百二十年四個年度應作爲新稅則標準年度中國海關貿易册所載該四年進口洋貨之關價應視爲最確實可信者可作計算新稅則之標凖如此項海關貿易册所載貨價其中有認爲不實者亦可用其他公平之法改正（英國委員對於中國提案長示承認之聲明）例如前次修改稅則議决漂市布之價爲關平銀四兩一錢八分卽規平銀四兩六錢六分今假定以此數等於百分再行考查此類布疋在六個月期内（至一九二二年三月三十一日爲止）之平均價格設爲規平銀八兩其中減去百分之十二卽規平銀七兩零四分以四兩六錢六分與七兩零四分兩相比較可知一百之指數增至一百五十一矣凡棉布售出多經拍賣市價易知若擇其中最大種類或十五或二十用上述方法從事比較卽能獲一種指數以證此類棉布自上次修改稅則後價格增加之數目然後對於各項布疋可以算出平均指數以證價格增加之平均數是項指數能通用於稅則内所載各項棉貨倘有以所稱方法根據英國高價貨物平均數目未免太高各關係國委員儘可自備指數如比英國貨物價格較低其平均數目自可減少如按此項方法其顯然可見之利益有二（一）可免去考求時令貨物平均價格之至大困難例如輕重貨物之價格因時令而有不同（三）調查棉貨市價之手續旣歸簡易自可節省許多時間俾本會早日竣事（法國委員之意見）某項貨物在上海市塲之價如因本地特殊情形核與其他市塲之價不同則就所提期限以内所有該項貨物在各國市塲之價格應行研究至關於中國提議根據一九二一年五大口岸海關貿易册核計進口貨物數量賴發洛君說明如下例如市布一項係由各國輸入英國八磅重市布其價大於日本輸入者假定英國市布價八兩日本市布價六兩平均價爲七兩倘有英國布千疋輸入每疋價八兩日本市布一萬疋輸入每疋六兩輸入總數爲一萬一千疋計值六萬八千兩其平均價必非七兩當爲六兩一錢而弱是每國進口數量究有若干最應明晣現故提議所有貨物數量應用一九二一年五大口岸之進口貨額計算海關統計此爲最近者此項提議是否完全滿意余亦不自知因大宗貨物各口岸貿易册均載明來源至零星貨品則付闕如職是之故用一九二○年之數量似較妥善因是年貿易册已完全出版所有各國輸入之貨品均可查明數量不過於中國利益微有損失因一九二○年日貨輸入較一九二一年爲多其結果則貨品價格必至稍低也云云至美意荷三國意見大致與英國相同云 
[圖刺田中之吳宗義脫獄紀詳]  
　　圖刺田中大將之韓人吳宗義脫獄一節曾紀昨報兹三日上海日紙紀載此事節譯如下吳宗義豫審將次終了一俟審結移送長崎該吳宗義遂於二日午前二時十分與同監房中之詐欺犯田村忠一共謀將嚴重的鐐銬先行解除就其所押之樓上第十號監房鐵網用某種銳利之物巧爲破壞脫獄而逃巡邏看守發見之下非常驚愕直報木下署長及館員等當即嚴重警戒之下而就附近搜索然其時必在脫逃後三十分鐘矣是夜木下署長徹夜未眠直向虹口巡捕房急報捕房一面將犯人之照相分送各方面一面警事課行署員之總動員令努力搜索查此事當與外部有聯絡而吳視金益湘爲神妙蓋金在樓下吳在樓下二人各别覊押惟吳與先經判罪釋出而又犯詐欺皮鞋罪之田村·及藤田古宮四人同監吳與田村共謀脫獄之計畫日本總領事館對於此事非常愧恧木下署長及小林警部對於此案决不推諉責任然其何以對流彈死於非命之美婦人乎現在當局正積極搜索不知果能弋獲否 
[韓刺客一逸一解]  
　　金益湘解長崎 
　　國聞通信社云謀刺日本田中大將之韓人吳宗義逃走一事業誌昨報兹聞昨日中西捕探於各租界及華界四處嚴密偵查未得結果惟獲嫌疑人日人一名似與吳宗義同逃之日人不無關係日領署偵探人員方面對於偵查手續尚守秘密惟云日領署已懸賞五百元緝拿吳犯至甚餘暗殺共犯金益湘業於昨日侵晨由日領署派員押送乘山城丸前往長崎將交長崎法庭都訊云 
[贖路貯金大游行預報]  
　　上月三十日學生代表會議决定推舉交通約翰滬江中西中國女子體操聖瑪利亞東吳法科一商曁南商科等九校爲五七游行籌備委員現在各校多已分别派有正式代表如約翰董克仁曁南商科龍瘦鶴等均到委員會共同洽商一切昨委員會又分函本埠各學校請將下列各項分别决定即日函復（一）集合地點及時間請看五月六日申報及新聞封面廣告（二）請每校派出代表三人負游行時一切糾察及照料責任（三）游行時旗幟各校自備惟以關於贖路運動意義爲限（四）請各校於五號下午六時以前到上海商會内籌欵贖路委員會報名並報告各校出發游行約計人數以便編列次序以上四項均請各校迅即答復云云 
[警察統一事權之提議案]  
　　江蘇省議員喬國楨等提議六十縣警察宜統一事權以維警政案云竊謂地方行政凡事總宜統一事權方能推行盡利何况警察關於地方治安實於社會有極密切之關係此豈可大權旁落無所歸宿查六十縣中之警察由縣知事兼任者大半有名無實而警務處委任能自謀獨立之警察莫不具有精神實行保衛地方蓋縣知事之聰明才力原不異乎常人而所辦之事曰行政曰司法曰財政曰教育曰實業而又加之以警察就令負有萬能之縣知事巳難措置裕如况乎庸懦陋劣實繁有徒其有不敗事者卒鮮是以各縣人民爲警察不良赴省控告不可勝紀惟有統一事權各縣均由警廳委派幹員辦理仿教育廳章程特設警務視察員分巡各縣嚴定賞罰不徇情面庶幾可期振作八年秋間警廳曾行此政策顧何以軒格不通半多否認其故在事先未能宣布理由强制執行是以人多誤會欲速不達良用慨然誠能力謀統一妥定規則任用各員就江蘇六十縣保送江蘇警察傳習所畢業學員中揀選學識精通熟諳警務之人才分派各縣就職以地方人辦地方事隱含有蘇人治蘇之意似不難於融洽是在警廳善爲部署學員無廢棄之憂警務有振興之望而警政實能統一事權不再見有腐敗罷軟之形式此固警界中之特色亦吾蘇人之光榮也一得之愚是否有當謹請公决 
[總商會對於改籍避控之援助]  
　　不但適合中外商人心理且適合文明進化之法理上海總商會致北京外交農商部電云滬商近來屢有因債務被控臨時改入外籍希圖規避情事會審公廨因堅執中國國籍法非内務部有允許出籍明文不能承認其非華民已與領事迭起爭議將來此項問題如果在滬不能辦妥或竟報由北京公使團解决亦意中事竊以此案改籍者係中國人民所爭者係中國國法而臨訟入籍希冀避就又與商業安全有礙公廨此種主張確係適合中外商人心理足以防止效尤此舉在今日金融緊急之際尤爲要著應請鈞部飭知交涉員予以援助實於國權商情兩有裨益上海總商會叩江 
[基督教全國大會正式開會]  
　　昨早九時基督教全國大會假南京路市政廳正式開會由籌備委員長郭斐蔚主教提出大會議事法規經衆稍加修正通過後卽選定誠靜怡博士爲本届大會會長新會長入席時全體全表起立表示歡迎之忱繼由新會長用英漢文演述大會宗旨及希望後由提名委員提出事務委員人名蓋本次大會日程及一切事務均須由事務委員執行並經會衆舉定余日章博士爲委員長自今日下午二時一刻起將舉行分組討論會其所討論之問題如下（一）鞏固鄉村基督徒團體問題（二）鞏固城市教會問題（三）中國教會的養成與初級及中級教育問題（四）教會領袖的訓練與高級教育問題（五）中國今日教會急需的文字問題（六）公共衛生中教會的責任云 
[婦女會歡迎基督教女代表]  
　　上海婦女會歡迎全國基督教大會中西女代表定於今日（四日）下午四時半開茶會於提籃橋威賽路二十二號聶雲臺太夫入宅内 
[司法會議籌備處談話會紀]  
　　全國司法會議籌備處昨日（星期三）假上海律師公會開第二次談話會各省法團代表到者有范介生阮恂伯周篤孚孫志山姜寤非孫心齋張雲搏等午後五時開會經籌備主任張雲摶報告略謂本籌備處除昨今兩日報到姜孫等三代表外其餘各省來電報告各代表起程來滬者大約即日可能抵埠今日談話會應請討論本會一切進行事宜各代表互相磋商之下决定再候數日俟各省法團代表齊集到滬再行决定大會日期議畢散會兹將該會昨日接到各省法團函電錄后 
　　（一）淮隂律師公會來電全國司法會議籌備處鑒敝會己推舉卞斌徐沛堂等爲代表參與會議惟正式會議有無變更請即電覆淮隂律師公會江叩（二）懷寗律師公會來電逕復者敝會代表日内選定於星期三由皖起程斷無違誤特先奉聞懷寗律師公會冬（三）厦門思明律師公會來函敬啓者杭縣律師公會馬蒸兩電發起全國司法會議本會一致贊成由本會副會長李思賢即日到滬代表與會除覆杭縣公會外相應函達貴會查照爲荷（四）蕪湖律師公會來函敬啓者前接杭縣律師公會馬蒸兩電敬悉經敝會第二次常任評議員會議决贊成推舉崔祥鳩杜秉衡兩會員代表與會惟近閱滬上各報似五月一日會期或有變更一俟會期確定敝會代表即當首途爲此函貴處諸君察核請煩將開會確定之期見復爲盼（五）神州法政專門學校校友會來函逕啓者杭縣律師公會發起全國司法會議馬代電開邀與會者爲各司法官廳法校及律師公會等上海私立神州法政專門學校現因暫時中止故由敝會指孫鑑會員爲母校出席代表參與會議除通知孫會員外專此即請查照 
[守望團委員會第二次開會]  
　　上海縣商會縣教育會救火聯合會納捐人會發起之守望團於昨日下午四時在勸學所内開第二次委員會到會者爲姚子讓穆抒齋姚慕蓮毛子堅凌伯華賈叔香曹幹臣等公推姚子讓爲主席互相討論公决辦法如下（一）推舉穆抒齋姚子讓編製上海南市守望團服務規則上海南市守望團國技傳習所規則（二）守望團總章託各區救火會會員擔任按户代發徵集入團團員（三）五月八日下午四時續開第三次委員會至五時散會 
[工商友誼會慶祝五五節]  
　　國聞通信社云上海工商友誼會兹因提倡五五慶祝會特發通告一紙云五月五日爲南方正式總統就任之紀念日本會去年曾致電慶祝孫大總統就任承認爲正式政府今五月五日例應開曾慶祝除告工商各界團體一律懸旗外本會訂於是日下午特開慶祝大會届時尚希蒞臨爲荷云云 
[平民自治會之進行]  
　　聯合通信社云本埠江蘇平民自治會於本月三日下午二時在法租界户籟達路籌備處開第三次籌備會到者蔣作新馬杰倪端等二十二人馬杰主席報告籌備情形次討論宣言有蔣作新季方兩稿由主席朗讀一過衆因去取未决皆謂俟大會通過主席又謂現在滬上團體極多均以製造空氣了事本會應重實行鄙意先辦平民學校施良好教育養成自治知識與能力至於開會經費暫由鄙人等墊教務則請本會會員推舉擔任衆贊成蔣作新又謂馬君旣熱心教育爲本會謀建設盡義務鄙人除願擔任教務外並願辦一平民報以資提倡並有許允文許允明兄弟願擔任開辦費在成美舉云云遂公推蔣作新籌備辦報馬杰籌備興學衆鼓掌歡迎一致通過時已六句鐘遂散會 
[市自治講習所定章]  
　　各路商界總聯合會日昨經議事會議决開辦上海市自治講習所培植自治人才當推舉楊春緑周伯堯張靜廬胡石泉張振逺爲籌備委員積極進行昨日該籌備員擬具簡章如下 
　　（一）本講習所由上海各路商界總聯合會設立定名爲上海市自治講習所（二）本講習所以研究地方自治養成地方自治人材爲宗旨（三）本講習所學員以文理清順年滿二十一歳者爲合格（四）本講習所不收學費不限學額以三個月爲修業期間（五）本講習所學員成績以平日箦分計算但入學時須經入學試騐（六）本講習所每週授課點鐘爲十八小時（七）本講習所所授科目如左（一）各種自治法令（二）財政學（三）各項法規（四）户籍法（五）教育行政（六）土木工程行政（七）各國自治綱要（八）勸業及公共營業（九）衛生行政（十）慈善行政（十一）山西省自治行政（十二）廣州市自治行政（八）報名日期囗月囗日起囗止繳報保證金五元試騐及格入學不及格者均發還試騐及格而不入學者處以五元之過怠金（九）報名地址（未詳）（）本講習所學員成績滿七十分以上者授以畢業證書（十一）本講習所於民國十一年六月一日開課 
[沛國族會昨宴各團體]  
　　本埠之沛國族會昨晚宴請各團體代表到者十餘團體六時開宴朱樹翹君主席報告同仁輔元堂議决遷塜一案·及沛國族會等反對之情形到會各團體代表發表意見一致主張聯合進行議决暫不宣布所公定之辦法九時散席 
[昨日之國内滙兌市]  
　　昨日（三日）京津滙兌有市計津匯行化每千兩合申元一千零五十九兩較之一日行市高起二兩銀元每千元合申洋一千零十四元較一日市高五角京滙漲落相同市價計公砝每千兩合申元一千零五十一兩銀元每千元合申洋一千零十五元濟南青島滙兌均無市漢滙較前日市約洋例跌二錢五銀元不動計洋例每千兩合申元一千零二十八兩七錢五銀元每千元合申洋一千零零三元沙市九九銀每千兩合申元一千零七十兩宜昌宜平每千兩合申元一千零三十一元銀千元合申洋一千零十三元均與前日市相同其餘别匯均毫無變動其銀元對於上海匯價每千元合申洋數計九江南昌景德鎭一千零零五元安慶一千零零四元南京蘇州鎭江揚州各一千零零二元半清江一千零零五元無錫一千零零二元半常州宜興常熟南通各一千零零二元半杭州寗波各一千零零三元温州一千零零五元嘉興湖州紹興餘姚各一千零零三元蘭谿一千零零五元海門一千零零四元福州厦門各一千零十元重慶九七平銀每千兩合申元九百八十五兩銀元平萬縣九七平銀每千兩合申元九百九十五兩銀元平　 
[昨日之外幣現市]  
　　昨日（三日）外幣市况沉悶價格大致跌多漲少大都回復一日之行市計英金票跌五分買價爲八元零五分馬克跌二毛半買價爲七釐七毫半荷蘭票跌一分買價六角四分半法郎跌三釐買價一角六分新嘉坡跌一分五釐買價計八元八分五釐花旗票交易不多買價計一元七角八分與前日市相同東京老頭票價跌五釐計買價爲八角四分五其餘市價未變動者爲盧布及香港計盧布千元票買價三兩錢五分二百五十元新票買價一兩零五分五百元老票買價十六兩五元至二十五元票買九兩五錢香港幣買一元零零五釐按目前奉直戰爭華商交易清淡全賴洋商買賣市面當然不能活動且前昨兩日係西商賽馬之期是以市面益見冷淡云 
 
 

Page 14

 
 
[昨日之金融市况]  
　　昨日銀幣市價因杭州南京兩造幣廠新銀幣仍有運到各銀行仍爲賽馬期内裝出不多故市面漸軟上下午皆爲七錢二分六釐七毫半四月半期洋午前七錢二分七釐八七五午後七錢二分七釐六二五小六二五繭市雖將届而時局險惡故人心皆抱消極態度 
　　銀拆午前二錢六分匯豐麥加利等銀行收欵六十萬兩下午銀拆又回至二錢三分比上日大起二分云 
[友華銀行滙市報告]  
　　昨日友華銀行滙市報告云昨日倫敦大條銀價近逺期各長一二五紐約銀價長至六角八分七五倫敦紐約間滙價爲四元四角三分二五今日此間各國匯價僅盧比縮爲二百六十五餘無更動開盤時市况堅定繼乃逐漸見硬英鎊成交價五六月份三先令五便士半美金成交價五六月份七十六元六角二分半其後英鎊成交價五六月份長至三先令五便士七五美金成交價五月份七十七元六月份七十六元八角七分半收盤時售開價已多照此滙率昨日倫敦銀市印度購進中國售出收艦時市况堅定購進者較多紐約市况亦堅定 
[奉直戰爭中之金融狀况]  
　　奉直開戰商業上之首受打擊者厥惟金融界當奉直開火之先人心固早必有惡戰是以本埠銀根呈明寛暗緊之勢蓋已半月有餘隂曆三月底時向例爲錢業發放長期之時其時風聲已緊故客帮大都意圖收束無欵項須用今年長期市面之呆滯卽受戰事影響之明證三日以來奉直開火之說傳來人心頓然恐慌金融最顯之現象則洋釐飛漲銀拆見緊而外滙放長標金市價步跌也前日洋釐市計七錢二分七釐一毛二五雖略見平定然昨日又復漲高銀拆高二錢六分之外先令亦再看漲風標金市價竟跌至三百兩說者謂將進關較之一星期前相差竟至十餘兩之巨綜之戰事一啓凡百商業俱呈呆滯之象目下金融界放欵營業較一月前已見清淡苟戰爭延長吾人甚爲金融界抱憂也 
[呌莊停市已三星期]  
　　自奉直軍在北方開釁滬上洋貨疋頭客帮止辦止裝致拍賣已停拍兩星期此届星期二公平星期三怡和及今日元芳拍賣均繼續停拍如是已共停三星期矣隂曆二月之後所拍呢絨嗶吱市面本屬不佳白貨洋布又爲夏令所應銷之品若戰事延長則疋頭商行所受損失不尠矣 
[棉紗市况之昨訊]  
　　棉紗連日疲多漲少因是逐盤逐小昨日三品紗電報略好日幣一元之譜而美棉則兩日内漲起百餘磅音之多因聞傳說美屬植棉旣受水浸又生害蟲是以飛漲然按之棉花方面則一定好消息而紗價則未必見升緣奉直兩方開戰正劇雙方皆集中於固安地方不日有猛烈之决戰因此天津漢口長江各客帮皆一時無辦貨之活動惟牛莊汕頭江西等少數之銷路所以困於經濟者斷不能久存以待其了結故紗價尚有續小之勢云 
[蠶汎雜聞]  
　　我國蠶桑向以江浙皖三省育蠶爲最盛而尤以紹興所產爲最早現滬上各絲廠因上年繭價甚昻於新貨初出之時絲價不振嗣後洋莊得價雖好存繭已缺是以營業上皆不能滿意兹届收繭銀根不鬆現接該處來信知春蠶已在三眠年成尚稱不惡各廠雖預備出發而經濟則又不若常年之寛裕爲慮也 
　　昨有江蘇洞庭東山繭業中人來申向絲廠接洽繭灶之事並述近日該處蠶桑情形謂各鄉民羡絲價之貴育蠶者增多春蠶已在二眠桑葉期貨抛盤每擔高至四元八角現葉三元二三角本年天時平穩預料將來收成必佳鄉人頗抱樂觀云 
[綢緞跌價]  
上年江浙蠶汛收成不佳繭價絲價非常昻貴致肥絲細絲亦皆缺少每百兩漲至七十餘元秋冬洋莊絲又活動故杭垣所出鐵機緞緯成緞每尺高至一兩三四錢湖州華絲葛及物華葛皆在八錢之外自春季以來舶來品呢絨嗶吱侵奪國貨銷路時局又復不靖故各綢莊緞局無不放盤以廣招徠昨聞該業云杭州緯成日新兩廠之鐵機緞元色現批一兩二錢五分各淺色者批一兩二錢七分湖貨華絲葛六錢八分因預料新絲將届成熟年歳可望豐稔也 
[正二月油豆餅銷數之統計]  
　　滬南油豆餅業萃秀堂公所以值春令各貨銷塲暢旺之時應將本年采菽堂貿易所每月各貨銷數調查曾飭司月各行着手趕辦兹已將正二兩月調查竣事造册開報三月份尚在調查故先將正二兩月油豆餅各貨銷數揭曉轉知各同業矣計正月份銷數大簍豆油共三十三萬零零二十件各種小簍豆油生油兩共十八萬六千九百四十二件豆餅十二萬四千九百二十二片黄豆十三萬八千七百十三石紅糧一千二百零二石五斗二月份銷數大簍豆油共六百二十件小油二萬二千三百七十六件豆餅九千六百十四片黄豆三百二十九石紅糧無按正二兩月銷數比較二月份銷路不及正月份十成之一據云新正紅盤大多數皆去年年底存貨故於此時開出有如此之多二月中北方到船尚未及時各貨市價昻貴致銷路不廣耳 
[煙兌會請定輕質銅圓價]  
　　聯合通信社云本埠烟兌同業會於昨日下午二時在該會所開會討論取締輕質銅元由瞿瑞書主席報告開會宗旨並講演輕質銅元與商民之利害聽者咸謂吾們商人自輕質銅元充斥以來受害者不可勝數在官廳方面雖有禁止之令然現在斯項銅元仍舊充斥次瞿君主張致電王省長請求一面嚴禁進口一方劃定價格使製造者無利可得若此雙方並進或可稍獲實效衆贊同遂散會兹錄其電文如下王省長鈞鑒敬肅者查輕質銅元流行以來貧民生計日益困難而尤以小本營生者爲最前者雖蒙鈞鑒體恤民艱頒布禁令同人聞之不勝欣幸現在銅元充斥仍如前時長此以往貧民損失實非淺鮮素仰鈞座熱心民事務祈體念下情再頒嚴令禁止進口並訂定一定兌換價格查輕質銅元每洋一元可鑄二百餘枚而私鑄者質地更雜當不止此數可否由鈞署議定劃一價格而施行之使製造者餘利無多則不禁而止矣瞿瑞書江叩 
[私帶輕質銅元充公]  
　　某輪船茶房王雨法袁卓華王阿二袁祖生等四人日前在外埠私帶輕質新銅元各數十千枚來申銷售圖利行經法租界黄浦灘適爲巡捕先後查見上前將王等一併帶入捕房諭令交保昨日傳至法公堂請究先由捕頭上堂稟明前情詰之王等供稱此項銅元民人等由漢口地方帶來上海零用不敢私販詰其旣係零用何以如此之多王等語塞中西官判一併充公王等斥退 
[縣商會催繳振捐之公函]  
　　上海縣商會昨致各業代表函云逕啓者案查本届附加振捐改征爲募一案迭經敝會分别函催尅日繳解以清振需在案兹准上海縣公署函開奉松滬護軍使何函接江蘇水災義振會函稱連日各縣查放春振催欵函電急加星火稍遲即誤災民生命而敝會欵絀因應皆窮統計尚短三四十萬滬商改征爲募之欵照上届所牧約有九萬今祇收二萬五千仍有六七萬元之譜請商商會先行墊借以救垂斃災民募欵早墊一日災民即早活一日出死入生爭此一刻等情查滬商否認貨稅附加卒仍改征爲募一案前據兩商會函請業經本署電商中央照准現在春賑需欵應如何設法籌墊函飭迅與貴會接洽辦理又奉江蘇水災義振會馮會長到縣而囑前由各等因相應函達務祈俯念災黎危困速將認定捐欵設法籌措先爲墊解能早解一日災民即早得一日之生機統希察照見復等因到會准此查此案前經南北兩商會聞會議决募集辦法刊發通告並由敝會迭函催繳而各業商固有依額認繳者但繳不足額及分文未繳者亦復不少兹准函催前由爲再函乞查照敝會迭次通函迅將前項振欵尅日依額繳解得能早繳一日災民即早活一日多得一錢即可多活一命夙稔貴業同人樂善爲懷且關於本省振需桑梓情切自必樂於輸助即非認稅項下之各有而號亦且廣爲勸募慨解仁囊以澹沉災倘再觀望不繳設或官廳因此而撤銷自由勸募成案仍由貨稅項下帶征則敝會前日之奔走呼號駐京代表之委曲求全爭得此自由募集之結果仍復撤銷不特前功盡棄即敝會之信用亦因之掃地而各業商對於應繳振欵恐仍未能短少分文孰得孰失諒高明必能洞鑒也 
[國是會議第三次報告書]  
　　國是會議籌備會兹發表該會第三次報告書爰錄於欠四月二十四日開第八次籌備會討論結果黄炎培赴浦東有事聶雲台在吳淞未來沈信卿欲出席上海市納捐人會韓希琦近患微恙皆來函告假故到會人數太少改開談話會由幹事係籌成將往來函電報告後咸主移交下次會議時辦理四月二十七日開九次籌備會討論結果開會前集合已到代表聚餐以聯情誼開會時束請滬上各機關各法團請束白底紅字印三百張旁聽劵白底黑字印一千張新聞記者入塲劵白底黑字印五十張皆請幹事孫籌成置辦開會詞公推沈信卿君起草五月一日開第十次籌備會討論結果對於綏逺總商會請其改選定當後仍推代表與會縣法團推舉代表應想補救方法如未聯合全省公推而由各法團單獨派來者擬俟其齊集後請其自行互選（此層係四川温少鶴代表提議到會者皆附議擬提出議案我付大會討論）開大會日柬請各機關各公團各同鄉會觀禮依照上海指南錄函下次會議時審查發柬并請貧兒院西樂隊音樂北區公學童子軍維持秩序西樂隊由黄任之君接洽童子軍由孫籌成君接洽六日午正開代表聚餐會於寗波同鄉會開大會後另請招待員八人亦由黄任之孫籌成二君分頭敦請新到代表湖北省農會代表陳問鼐庽老垃圾橋北承啓里一○一九號陜西省農會代表庽中華新旅館四川省農會代表都懷垚庽南成都路新樂里一百七十六號福建古用縣商會代表陳秉釗庽石路吉陞棧十一號經費問題廣東海口總商會代表林大魁交來該會先認會費洋一百元收到函電開封律師公會來函贊成江蘇省農會函告江蘇縣農會聯合會己得省批并附該會章程海門縣教育會函稱己通告全縣教育會請書面公推代表留美學生函請促奉直罷兵泰縣縣教育會發起全省縣教育會以書面舉代表綏逺總商會函稱代表全區各商會一體加入會議各案服從多數惟該會正在改選不克推舉代表京兆房山縣商會函稱組織大綱己收到俟與各商會公議辦畢後再行函告北京教育會函稱贊成俟覓得相當人員再推舉與會金華縣議會函詢近狀以備加入并派議員姜在銓來會接洽發出函電復綏逺總商會請改選後仍推代表蒞會 
[六縣欵產會覆松江孔教會函]  
　　爲舊府學灑掃田事 
　　舊松府七縣慈善欵產管理問題爭執己久尚未解决而孔教會松江支會恐松江灑掃局祭田牽入漩渦函請六縣欵產聯合會將灑掃局祭田依舊保存經該聯合會否决於昨日復函松江孔教會支會查照其原函云逕復者接准大函以松江舊府學灑掃田一項前由貴會會員唐維楨等呈奉省長令飭松江縣知事依舊保存現悉府屬欵產問題尚未解决而該項灑掃田畝仍舊牽入漩渦用特抄錄原案藉資備考等因計鈔粘原案一紙准此查松江舊府屬欵產本爲七縣所共有如何管理如何處分應俟七縣公同協議敝會尚難擅定惟以原有欵產就原有地點辦原有事業久馬六縣宣布之宗旨徒以公私之見稍歧遂致糾紛未已抗爭之意但在杜塞漏巵聞者不察乃懼牽入漩渦展誦大函崇聖之心固所欽佩但公有公决片面請行之辦法敝會未敢承認此復孔教會松江支會 
[淞滬駁船公所聘法律顧問]  
　　淞滬駁船公所現聘瞿鉞律師爲法律顧問兹將往來函稿照錄如下 
　　淞滬駁船公所聘函逕啓者同人等仰　執事道德學問素所欽佩此次大駕南歸本造福桑梓之懷抱當有非常之發展也兹謹聘執事爲敝公所法律顧問以期指示方針藉促進行同人等本此匡濟舟人之志與執事爲誠意之結合惟值此經費困難之際懇盡義務容圖後報諸希鑒核許可即予示復無任企禱 
　　瞿律師復函逕復者接誦大函敬悉一切鄙人才疎學淺於法學尤乏精深研究謬荷貴公所委以法律顧問重任實懼弗勝惟是業關航運正乘時會以發皇而誼切桑梓勉作同舟之共濟倘承垂詢當盡芻蕘用復蕪箋諸希惠察順頌公綏不備又聞瞿律師日前接到哈爾濱特别法院廳長李家鏊氏來函以瞿君在奉十餘年政聲頗好將任以書記官長切囑首途嗣經滬中友人勸勿他往以期盡力桑梓義務是以去函辭調云 
[改良學風之省令]  
　　道在道德感化 
　　尚文路第二師範學校校長昨接省長公署訓令云查本公署前以學校風潮頻年迭起正本清源職在校長經於前次教育廳查復省立第一農業學潮案内主張道德感化通令各校校長遵照在案比以派遣第三科科長周歷各校考察預算兹據回省而陳各情察核各校辦理狀况就大體言之均能勤愼從公克稱厥職惟自五四以後青年心理變化極多從前方法勢難裁制訓育方面不能不因時變通以維安寗而蘄進步蓋但期安寗固不能進步欲求進步則先在安寗　諸治疾元氣未復而驟言健强不可得也顧安寗云者非偷安旦夕之調苟不求其方法即動見其憂虞查省立第二師範學校教員職員職務各有分司精神均能統一學生偶有問題何人發見即由何人應付校内有公共休息室教職員治事之餘多集合於此各以所經隨時報告隨時研究故一問題之發生未有醖釀至數日而尚未發見者亦未有發見至一日以上而尚未解决者臂指相使脈絡相通無侵權越限之嫌有通力合作之益省立第五中學校學生游藝提倡最先組織最備計其分類如音樂圖畫篆刻鐵路電報陶業竹木工拳術運動習字國語等有十三部二十一組之多每人選習一部至二部每星期練習各三時一切教授及指導由教員任之以是學生課業餘閒就性所近相與切磨藉以陶養性情儲備技能鍜鍊體格身心旣各有所屬言動即弗納於邪至其他學校各有所長舉此兩端祗其一例學校本教職員與學生兩部分組合而成教職員有精神上之聯絡斯隔閡之弊無自而生學生有規律上之修游斯非僻之心無自而入而教職員與學生之間尤貴相尚以道相見以誠教務方面爲學本與時俱進當精研以靨所需事務方面處事無不可告人當公開以袪誤會而長斯校者尤貴振奮精神提挐綱領勿謂潮流之不可遏而隳其心勿謂障碍之不可排而短其氣一言一動弗矯激而失其中即知即行弗因循而示以弱盡責任以對良知秉赤忱以孚信用如是則可謂安寗如是則可能進步否則一校之中形格勢禁皇皇焉不可終日惟學生風潮是懼於是疾首蹙額舉一切而放任放任之極其氣浮動而不能靜其欲無厭而不能平目前雖倖相安一旦潰决未有能收拾者總之教育之道道德感化爲惟一根本問題已具詳前令兹以派員考察之一得特爲引申其義藉資研究教育廳長及各校校長教職員奉令之後如有所見儘可切實敷陳互相試騐官廳學校共以改良學風福利青年爲已任教育前途實利賴之此令 
[復旦江灣大學部新屋落成禮]  
　　復旦大學定於明後兩日（五日六日）舉行江灣大學部新屋落成禮五日下午一時參觀校舍二時學生演劇六日正午十二時同學會聚餐下午二時校内游行三時名人演說五時欵來賓以茶點昨己由該校柬邀各界届時前往觀禮矣 
[六中學校聯合運動會預誌]  
　　售劵充作俄賑 
　　滬南六校（民立一商清心職業浦東二師）聯合運動會定於五月六日假公共體育場舉行運動各員己由預賽時選定入場劵預印萬張分由商務印書館中華書局及科學儀器館等處代售每張售銀一角悉數充作俄國災賑之用聞運動各員皆精神鼓舞磨厲以須想届時必有可觀日來購劵者己非常踴躍云 
[護軍使署槍决四盜]  
　　松滬護軍使署昨日午後槍决盜犯劉金山趙有富等四名兹錄布告於下爲布告事案據公共公廨呈解拿獲結夥持槍行刦吳淞路裕昌成烟紙店·及東漢璧禮路協和祥京貨店·之盜犯劉金山（即劉金標）趙有富胡長裕王德發等四名並錄供詞到署發交軍法課傳集探捕及事主人證詳加研訊據探捕姚阿生等聲稱此案當破獲時曾在劉金山（即劉金標）趙有富身畔搜出手槍各一只胡長裕身畔搜出尖刀一柄又據裕昌成烟紙店店夥鄭志章指認該犯王德發一名確係當時持刀侵入伊店行刦之盜訊據該犯劉金山（即劉金標）趙有富胡長裕王德發等四名同供伊等於去年陽曆十月二十日即隂曆九月二十日午後六時許夥同在逃之同黨共六人分持手槍尖刀侵入吳淞路裕昌成烟紙店朲搶得大洋數元小洋三十餘角銅元四百枚又於去年陽曆十月二十二日即隂暦九月二十二日晚間七時許夥同在逃之同黨共六人分持手槍尖刀侵入東漢璧禮路協和祥京貨店搶得大洋百餘元小洋四百角銅元四千枚伊等各分得贓洋花用無存嗣同在歐嘉路小茶店被探拘獲所有劉金山趙有富身邊携帶手槍各一枝胡長裕身邊携帶尖刀一柄均係伊等行刦時所用之物已被探捕搜出各等情不諱查該犯劉金山（即劉金標）趙有富胡長裕王德發等上名兩次結夥侵入商店行刦得贓實己搆成刑律第三百七十三條第一二兩欵之俱發罪供係確鑿法無可貸亟應一併按照懲治盜匪法第三條第五欵之規定處以死刑除飭提該犯劉金山（即劉金標）趙有富胡長裕王德發等四名騐明正身依照軍法執行槍斃以昭炯戒外爲此布告仰軍民人等一體知悉此布 
[汽車撞斃工部局工人]  
　　大連灣路口華德路昨日下午有工部局五千二百九十四號汽車駛過司機不愼撞損路旁電桿木適有工部局澆滅蚊油之工人陳壬岳行經該處亦被撞傷腰腹甚重當由該汽車夫送陳往同仁醫院醫治至三點鐘傷重身死提籃橋捕房得悉即派捕將屍送入騐屍所候今日公廨中西官蒞騐 
[青浦旅滬學友會聯席會議記]  
　　青浦旅滬學友會（五月三十日下午二時）假上海縣勸學所開理事評議編輯三股聯庸會議出席者有商科大學同濟醫工南洋中學第二師範民立中學中國女子體操學校曁南商科大學中法通惠合同學院九校共十七人主席丁昌勳記錄陳耀坤（一）主席略說此次三股聯席會議是關於本會進行非常重要請諸君詳細討論以期本會發達（二）各校提議案件中法通惠李鴻恩君提議本會應刊行旅滬學友會姓字錄一册陸禮華女士印刷會員錄本極贊成惟以經濟困難故鄙意印刷會員錄從緩表决通過第二師範王君志高提議本會經濟甚爲竭蹶吾以爲當籌一種基金其方法組織新劇團回至本鄉演劇一方面可謂之演劇籌金一方面即謂之化裝演講誠所謂一舉二得後由孫心磐君陸禮華女士反覆討論結果全體贊成惟須先由理事主任徵求會員意見至常會時再組織委員會南洋路礦胡人龍君提議本會應發行月刊一份後由陸禮華女士金雪漁君孫心磐君等發表意見結果多數贊成本會每月出月刊一小册孫心磐君月刊定名爲「青浦旅滬學友會月刊」袁文彬君提議月刊定名只用學友「二字」結果多數通過孫心磐君提議月刊集稿期及出版期亦須預定討論結果定第一期月刊集稿期五月二十號出版期六月十號袁君文彬因本會經濟困難鄙意月刊收費每屬銅元二枚或三枚胡人韻君陳耀坤君極力反對結果定爲非買品（三）徵求會員問題經大衆討論决議由本會員出信介紹惟女子有不相識者概由陸禮華女士接洽（四）收會費問題議决由各校評議員代收至第一次常會時繳於會計（五）選舉評議長問題以出席評議員不足法定人數决議由理事股主任函催各校速選（六）散會四時四十分 
[邑廟内園重修告竣]  
　　上海南北市錢業公所即邑廟豫園内内園因年久失修公所房屋漸形損壞去年經該業董雇匠重行修葺自動工以來巳逾半載近始告竣内容大有輝煌奪目之概兹己訂定本月七日（星期）行落成禮昨己由該業全體各董柬請本埠各官廳曁南北市兩商會會長會員並各業代表等届時同蒞參觀禮節並設筵歡迎云 
[尚有本埠新聞等轉入後頁]  
雜評二 
[直奉戰與心理戰（旡用）]  
　　直奉此次惡戰實大反吾人心理之戰也無論何種人公然發表之正論必異口同聲而非戰是社會心理宜唯一無二致　 
　　雖然今之社會其心理果唯一乎就上海向來之空氣言宜無袒奉者直皖之役奉實制皖之一分焉兹推奉張聯段之故向之親暱安福者從而袒奉舊交系非眞與奉有根本的相同志趨也兹惟奉張援梁之故向寄生於舊交系者從而袒奉除此二者而外不願多加思索者不袒奉亦不袒直乂殘餘之一部分人自以爲彼善於此而袒洛然則總括言之親暱安禍而袒奉者一心理寄生舊交而袒奉者一心理不加思索而無所袒者一心理以爲彼善於此而袒洛者又一心理一社會也同時有數種心理以與直奉之惡戰南北相掩映其七上八下有奇觀己吾無以名之命之曰心理戰 
 
 

Page 15

 
 
本埠新聞二 
[春季賽馬三紀]  
　　昨爲旅滬西商春季賽馬之第三日上午十一時預賽西人均整轡齊集於泥城外跑馬塲内開始賽跑至暮方畢共賽十一次得標者錄下第一次十五馬工部局西員魯君紅衣黄帽白馬勝第二次十三馬西人海爾代瑞記洋行藍衣帽黑馬勝第三次十一馬工部局西牢獄官史賓斐爾君紅衣帽青馬勝第四次十馬西人小白來代麥邊洋行黄衣黑帽白馬勝第五次十一馬祥茂洋行西人小白格爾醬色衣帽黑馬勝第六次十馬西人馬拉醬色衣帽黄馬勝第七次十八馬西人小大拉斯藍衣帽白馬勝第九次十一馬祥茂洋行西人小白格爾代小馬立斯跑香餅粉紅衣帽白馬勝第十次六馬西人小大拉斯藍衣帽白馬勝第十一次西人小白來代滙豐銀行大班紫色衣湖色帽白馬勝其跳浜之期定本禮拜六（即本月六號）舉行云 
　　昨日香賓票得奬號碼如下頭奬二萬一千二百五十一號二奬三萬九千八百九十五號三奬二萬零四百十四號其餘得奬號數爲四千四百九十二三萬五千二百五十三萬八千三百六十九三萬零八百六十三一萬九千六百零四一萬九千八百十二萬二千九百九十四三萬四千七百十二萬二千零七十二萬六千三百九十一三千零七十六二萬五千二百五十八一百六十八二萬六千五百四十七四萬零七百四十七三萬零四百五十七二萬六千五百六十三一萬二千九百三十一萬五千零八十四萬二千七百四十四一萬二千二百二十五四萬二千七百二十一五千一百四十一三萬二千五百二十九 
[檢定教員手續之預備]  
　　上海縣勸學所昨致各區學務委員公函云逕啓者案奉縣公署訓令内開案奉江蘇教育廳訓令内開案查本省第五届小學教員試騐檢定定於本年各校暑假期内分路舉行業經令行各該知事知照並飭將應受試騐教員姓名曁未經呈請檢定各教員書表統限於五月三十一日以前分别呈報在案現在限期雖尚未届但關於試騐檢定之手續極繁斷非短時間内所能趕辦該縣應受試騐之教員曁未經呈請檢定之教員應由該知事按名傳知督令迅速呈報一面應將請受試騐之教員姓名提前呈報以憑預編試卷此令等因奉此除布告外合行令仰該所長按名傳知督令迅速具報以憑轉呈此令等因奉此查此案前奉令知業經函請依限遵辦在案兹奉前因除分致外相應函達即煩按名傳知迅速具報以便轉呈 
[絲繭交易所所員之交涉]  
　　聯合通信社云當去年春季交易所蓬勃時代上海絲繭交易所亦應運而生籌備至六月十七即假白克路上海公學招考所員取格較他所爲嚴而投考者仍風起雲湧計考三日取三百餘人遂授課養成三月期滿畢業因所址未定故所員亦無事可辦經理事會通過每人每月津貼十五元所員以旣有津貼亦不起何種猜疑豈知至去年年尾該所忽將津貼截止並云所准明春開幕際兹年關在即汝儕各可安心度歳衆所員初尚以開幕有望故亦唯唯從命因循至今該所近忽登報解散對於所員方面則不致一辭衆所員以該所欺人過甚特於本月初四日在太和園開幹事會討論對付方法結果請羅傑律師向該所嚴重交涉一方且擬召集大會云 
[上交所員要求津貼]  
　　上海證劵物品交易所前曾將所員薪水按所得數分别大小以七折至九折分等减給上月底復將各科所員裁却一部份該被裁所員藍君·傳君等特見理事要求照例給予津貼因開幕時理事會曾經訂有專案公布在案有籍可嵇豈可自寒其約全球所員解散時每人尚得支領津貼洋一百三十元中易信託公司此番宣告清理辦事人亦均得三個月薪水津貼而後遺散物品正在營業反吝而不予未免厚於彼而薄於斯有此種種理由不甘放棄聞說正在爭持中該被裁所員所集合團體大有不達目的不肯罷休之概其致理事函如下（上略）敬懇者同人等託庇帡幪自維家貧爲衣食所驅頗知勤以補拙儉以養廉謹守職務深防隕越遺凍餒之憾自本所受上交風潮同人相顧失色深慮營業停頓謀食失所幸吾公偉力幹旋全球加入乃得照常營業同人又交相慶幸以爲依然各得其所相偕告慰家族此無他同人家况艱難仰事俯蓄惟賴薪水支持與他部進有援退有恃者情形逈殊所以同人等惴惴自懼同病相憐也不料上星期六忽下解除職務之命令乃僅驅逐俸最薄家最貧之所員十餘人聞命之下驚惶失措際此百業凋零四方擾攘旣欲謀生無門復苦力難株守客地飄泊進退維谷用敢呼籲上陳伏求我公推恩援手即難收回解除職務之命令乞賜六個月薪水以資補助實爲功德無量臨穎悚惶無任籲禱專此肅懇敬頌德綏（下畧） 
[直軍採辦軍用眼鏡]  
　　國聞通信社云此次北方戰事直軍因未用避涉之障眼物頗受影響於軍事上殊屬不便聞昨由蕭耀南派員來滬採辦軍用玻璃皮眼鏡一萬餘副星夜裝箱由南京轉運戰區應用云 
[惠羅公司營業發達]  
　　南京路惠羅公司貨價格一律認眞削平於四月九號起並於登載本報之廣告上附登代價一成之優待劵連日購貨者絡繹不絶頗爲擁擠聞顧客咸大滿意謂該公司信用可　並聞優待期尚有數日欲購貨者宜從速云 
[南京路廣生行舉行十二週紀念]  
　　中國廣生行發明化妝各品銷路極廣國内外莫不見有雙妹老牌出品年中挽回漏巵奚止數百萬昨爲該行十二週紀念之第四天門前汽車馬車絡繹不絶聞其减價八折祗有七日而花露水生髮油雪花膏菓子露各種香水於此四日内銷去過半幸續到之貨又有五百餘箱所以不虞斷乏欲購化妝品與花露水雪花膏生髮油者盍往購之 
[閳北洋貨店失愼續誌]  
　　昨報紀閘北恒豐路天成洋貨店起火一節由四區二分所傳到該店主李靜波押候查辦在案兹經倪署員查得該店主係安徽人前與人合股在該處開設志成洋貨號近李將股本拆出創設此號開張以來僅一月有零保有火險銀萬二千兩其起火原因經倪君詳細研訊未能明晰遂諭令檢呈保險單再核昨日閘北救火聯合會具函該分所稱此案疑點甚多請將李暫行拘留容查明眞相再請核辦 
[老北門内小火警]  
　　昨日上午十時許老北門内和尚浜面北平屋之某姓家不戒於火冐穿屋頂各區火會聞警馳往立時救熄幸未殃及四隣事後二區一分所派警往拘火首到所訊罰 
[難民滋擾押逐出境]  
　　浦東周浦鎭日前到有兩湖口音之難民數百人成羣結隊沿途求乞並攫取菜蔬食物多方滋擾商民苦之嗣由警局衛隊各派長警等押逐出境 
[汽車碾傷袁堯坤足部]  
　　有崇明人袁堯坤昨日下午三時許行經南京路雲南路口被九百七十號汽車撞倒碾傷足部由老閘捕房九百七十六號華捕到來押令汽車載送受傷人往仁濟醫院醫治旋即帶該汽車夫入捕房稟候捕頭發落 
[小工兩遭車厄]  
　　昨日下午四時許有五千零八十五號汽車駛過楊樹浦路適有小工陳元洪被九路電車撞倒於地被該汽車復碾傷頗重當由提藍橋捕房七百二十號華捕到來將兩車號碼抄鎭押令汽車送陳元洪往同仁醫院醫治 
[浦東長田岸北盜案續聞]  
　　浦東長田岸北姜阿香家及楊耕濤家盜刦各節業紀前報兹悉此案由七區警局呈報縣公署後即奉李縣長委派陸承審員於初一日蒞鄉至該兩家逐一勘騐當令地保具結一面回報縣長通緝又本月初五夜八時許圖董陳步雲君等發起之保衛團内緝獲在境内徘徊之無錫人夏錫耕一名身觀石豆一包據云此物可置槍内充作散彈之用詢其來歷及作用言語支吾旋加嚴訊夏始供共來者有三人一姓謝一姓王一姓馬均匿居附近麥田内餘則不肯吐實現經陳君等移送警局請訊究辦矣 
[周浦附近又出兩盜案]  
　　浦東南滙縣境近浦一帶近來盜案迭出多至十餘起前夜周浦附近蘇家橋南顧金山家及陳村附近趙老瑞家相繼遭刦聞兩家損失有千金之譜云 
[開設水爐違背定章之查禁]  
　　閘北烏鎭路新疆路盛姓所建之市房多幢尚未工竣去年臘月由王子元向經租處租定毓常左里口樓房一幢言明開設老虎竈當付小租洋四十二元出有收據詎盛姓所雇之管屋人丁國璋吉坤霖另在附近賃屋亦擬開設水爐距離丈尺與水爐公所定章不符由該所董杭國治具呈上海縣公署請求查禁昨日沈知事派催征吏來閘北調查屬實諭丁吉二人不准違章營業違干未便云 
[大行台欠租案又訊一次]  
　　前大行臺被房主在會審公廨所控欠租遷屋一案因日商關係判决向日領署控告即經房主向日領署控訴因欠租至本年二月份已有九個月計銀一萬三千五百兩之多由日領署派警察假差押在案現已於五月一日開庭被告律師以此案未經會審公廨判决爲辭堅請日領銷案經原告律師辯護爭執良久後因爲時已晚由日領事命下期再審 
[永泰昌呢羢號倒閉發封]  
　　共倒欠銀五萬五千餘兩 
　　虹口蓬路二號永泰昌呢羢號負債甚鉅不能支持號主陳某竟於前日午後棄店逃避該號往來錢莊銀行有十七家之多統共被倒欠銀五萬千餘兩各錢莊銀行得悉即派人前往見號内祗剩學徒等不重要之夥友勢不能營業爲保全債權利益起見於昨晨延律師稟經公共公廨將該號發封矣 
[張毅英冒取欵項之訊判]  
　　赫門洋行西人指控寫字人張毅英私取支單冒簽名字向滙豐麥加利兩銀行冒取洋八千餘元分存上海商業浙江興業等銀行由捕房將張獲解公共公廨訊供各情曾誌本報昨晨由廨復訊據原告西人投訴被告冒取之欵業己理明應否懲戒請堂上主裁並據被告代表律師到堂譯稱被告所取之欵己經理清要求寛典經兪襄據供商之英包　價事以被告旣己將欵理清姑寛判押一年准予緩刑並着其親友來　具呈被告以後不再犯事保結開釋 
[飯店主冒探拆梢]  
　　在虹口小菜場擺設肉攤之葉榮生因楊樹浦路某飯店主寗波人王福仁積欠肉作洋五百元日前向索詎王非但不還反以葉所售係屬瘟猪肉致伊之營業大受損失糾同更夫山東人李子喜冒充工部局衛生處包探前往將葉之肉攤檢查向其拆梢不遂行兇葉控由該管捕房派包探柯振武協同七十二號西探將王李兩人拘押昨解公共公廨請究兩造均抵律師預備辯論旋由陸襄讞會同英米副領事略訊案情一過判兩被告帶回捕房收押展期下禮拜三再訊 
[信封作夥刃傷學徒]  
　　尚文路胡家弄榮昌信封作夥趙玉福昨晨在作中將一學徒虐待當爲另一學徒張長春自覩向之勸阻詎趙遷怒於張突出利刃將張亂戳致張之左臂被戳三刀左腿被戳一刀流血受傷倒地不起趙知肇鉅禍乘間逃避比該作主夏榮升趕到即知照張之荐保石順達同報二區二分所立飭長警設法將趙拿獲抄出凶刀一柄解送到所連同傷者並夏石等併差地檢廳由檢察官提案騐訊之下判令張回去自醫趙收押凶刀存案候示 
[王福恃醉行兇]  
　　丹陽人張金生在閘北寳興路開設理髮店近被鹽城人王福（一名玉廷又名金朝）串通同鄉唐壽彭騙借去洋二百七十元又收去標會洋四百八十元唐己先逃前日張向王追理詎王恃醉至張處尋釁逞兇毆傷張之妻母朱吳氏之頭面手足等處由崗警拘入五區轉解司法科昨張具呈聲訴前情請求澈究并追還損失云 
[流氓擊破華捕頭顱]  
　　昨晚九時許大來碼頭六百五十六號華捕被碼頭流氓暗算擊破頭額血流被面經該捕歸捕房報告由捕頭函送同仁醫院醫治 
[踢傷孕婦]  
　　向在水巡捕房充當侍者之徐景華家住浦東陸家嘴其妻王氏前日傍晚時往附近老虎竈泡水與店夥劉林狗冲突劉遽起行凶適該氏懷孕被劉踢傷肚腹徐歸家查悉報警將劉拘送三區警署於昨函送地檢廳奉檢察官提訊一過判該氏由伊夫舁回自醫劉押候核辦 
[拐女孩在途破獲]  
　　鄂人余文慶前日携六歳女孩在法租界行走被法捕房包探查悉該女係余從虹口蓬路德榮里八百三十號門牌居婦王鮑氏家拐來女名金妹當將余連女一併拘送匯司捕房昨解公共公廨請究因法捕房包探未到堂證明查獲情形中西官判余押候法包探到案訊明究辦 
[舊貨店收贓罰鍰]  
　　積竊陳三郎于大寳張連生三人日前在公共租界竊取德律風公司内之紫銅電線甚多價值頗巨後持至法租界地方售與何萬氏李和生兩人所開之舊貨店内得洋化用現爲法捕房探目徐阿東任水揚包探周寳生孫金禮得悉將陳等拘獲吊出原贓帶入捕房旋即將陳等三竊解經英公廨判各押西牢六個月出境在案昨將收贓人解送法公堂請究先由捕頭上堂稟明前情詰之萬氏等供認收贓求宥中西讞員判萬氏罰洋五十元李罰十元充公陳等三竊永逺逐出租界 
[私帶烟土罰二十元]  
　　周培永日前私帶烟土一包行經法租界適爲包探查見上前抄出證物帶入捕房諭令交保昨日傳至法公堂請究先由捕頭上堂稟明前情並將烟土呈鑒詰之周供此項烟土實係自己吸食不敢私販中西官判罰洋二十元充公烟土没收 
[客民索錢不遂强搶金飾]  
　　邇來本城内外並四鄉一帶到有男婦客民扶老携幼到處需索口稱自魯省逃荒到此務必滿其慾壑而後己前日下午五時許浦東楊家宅婦人楊張氏在門前河沿洗凈衣服忽來該客民四男子四婦人羣向該氏乞錢該氏不允詎若輩用强將氏軋住攫去金押髮一只金耳環一雙時適氏子楊洪奎自外而歸立即鳴鑼召集衆隣分路兜拿拘獲馬銘勳馬陶氏男婦二人搜其身畔己無原贓當即指交巡警押送三區警署昨晨傳同楊張氏楊洪奎等備文函送地檢廳經檢察官提訊之下馬銘勳等堅稱並不爲非實被誤拘問官判令收押楊張氏母子退去候查明實情再核 
[搶白布押半年]  
　　無賴宋海福前日在山西路串黨攫取王四官所携白布十五疋圖逃當被鳴捕追獲人贓一併帶入捕房昨解公共公廨經中西官訊實判宋押西牢半年期滿逐出租界贓交王領回 
[攫銀元押一月]  
　　江北人王二前日在虹口蓬路攫取西婦錢袋内之銀元當被包探吳如熊查獲拘押昨解公共公廨經中西官訊實判押西牢一月示儆 
 
 

Page 16

 
 
指控串拐玉珍案註消 
　　盛步廣指控陸鴻如陸金賣串拐其十七歳女兒玉珍一案昨晨由廨復訊兩造各延律師到堂互辯良久中西官核供以原告所控串拐證據尚欠充分遂判將案註銷被告兩人開釋 
[攫鍍金鐲被獲]  
　　閩人盧阿狗偕嫂盧陳氏手抱幼孩昨詣邑兩豫園遊玩詎有搶匪李金山見該孩手上戴有鍍金手鐲疑是金質上前攫取奪逃爲阿狗追獲抄出原贓鳴警送由一區二分所備文轉送地檢廳着慮等自行投廳聲請領贓 
[公共公廨訊案彚錄]  
　　昨晨公共公廨民四庭由關讞員會同美丁副領事訊理華人民事訟案三宗如次（一）羣益公司延雷聲布律師訴顧秉南不付支票洋三千餘元案判决後顧延許理律師請求破產兹據理賬員報告顧不將重要賬簿交出且賬目亦多不實是以將顧從押所内提出質訊一過結果應派捕督同顧秉南出外兩日向物品證劵交易所聞蘭亭收取存欵一千八百十九元繳存公堂聽候復核（二）冷旭初訴顧立齋不理漢硯漢磚價洋一千元案顧延甘維露律師代辯以此貨係冷託顧代賣並非出售與顧因無人贖買尚存棧房結果原告訴稱漢硯漢磚等件售與被告惟並無確實證據應由兩造會同前往源昌洋棧眼同點明件數交原告領回完案如該貨件有短少之事准原告來案請求再核（三）印水心訴婦人劉月祥不還借洋案此案係原告在内地官廳起訴來文請爲協傳結果着被告自投審判廳候訊 
[誌謝]  
　　昨承銀行週報社惠贈第二四六號「銀行週報」誌此道謝 
中華職業教育社通訊 
　　住址上海西門外方斜路三四八號 
[又有熱心贊助職工教育館者]  
　　本社爲增進工人之道德知識健康起見在中華職業學校創設職工教育館一所所有房屋早經於去冬籌欵興築落成今春重復集資籌辦内部設備承各界同志熱心佽助一時集得二千餘金己分次在本攔披露兹復有松江錢君思義贊成職工教育館宗旨願將祖遺坐落該縣城内周公堂街之住房九間捐入該館憑本社出租或出售以所入充經費又有兪君畹蘭者聞風興起願依市值以一百五十金易得此產另捐一百金於該館本社鑒其熱誠業經派員會同錢兪二君分别接收點交妥洽錢君之捐屋己由本社先與錢君會呈松江縣知事備案兪君之購入此屋當即由本社續呈該縣知事報明並黏附地界圖請予備案以清糾葛錢君爲寒士兪君爲商人而其急公好義如此爲敢揭諸本欄以表欽感而揚高惠 
[中華職業學校添辦職業師範科現况]  
　　中華職業教育社鑒於各　需要職業教員之殷爲廣儲師資起見於本年起在附設中華職業學校内賡續民國七年之職業教員養成科增辦職業師範科而於鐵工木工兩科外更益以染織板金籐竹三科共設額百二十名通告各省區教育機關保送學員嗣又以南洋各埠華僑子弟之需要職業教育不下於國内僑商諸君對於本社夙多贊助爰復提出學額十名專收南洋華僑學生但招生通告一經發佈保送學員者即紛至沓來如京師學務局報送十二名廣西省長十名廣東文昌縣十六名瓊州學務局三十六名此外山東四名山西六名益以他處所保送僅就本國而論已溢出定額十分之二可職業教育之缺乏到處皆然非多辦養成機關斷不能適應需要也該師範科之教授除普通學科公民學職業算術教育原理心理學職業教育職業心理科學常識諸科外特重實習鐵工木工本設有工塲但須畧加推廣至染織板金籐竹電塗漆工各工場另行設備現一切佈置均經就緒而該科亦己於三月十六日開學云 
[漠北農村教育之發軔]  
　　直隸寳昌縣勸學所函云「敝縣地處漠北學　未能發展農業大有可爲現擬籌設農童學校造就農家子弟俾可稍習農業知識將來回里力田逐漸改良收效當甚速也」等語並寄到簡章大致定額五十名以十二至二十歳之農民子弟能識字者爲合格修業期限定爲三年課程分兩種（一）普通科目爲修身國語算衞科學常識與體操（二）主要科目爲土壤肥料作物栽培園藝種樹法家畜飼養與農產製造教授亦分兩種（一）室内教授每日四時（二）室外教授每日二時附設農塲及學生實習地由寳昌官荒内撥地數頃規畫經營農塲收入將來補助學校經費更謀擴充云 
[廣州市職業學校之發展]  
　　廣州平民社通訊云市立職業學校開辦以來頗見成效現該校機織科擬招技手班學生十六人該班所應授之學科爲織襪織内衣色染漂白色染化學實用國文實用數學公民學教育學學校管理法大意工塲管理法大意等十門凡年在二十歳以上及中等學校一二年級程度之女子均得投考六個月畢業畢業後於本年秋間該校機織科開辦時留校服務報名期限於十八日止截二十日在該校舉行入學試騐云 
來件 
[丘心榮致全國商會聯合會書]  
　　全國商會聯合會雜鏞湘浦迪生諸先生大鑒頃日報載先生等發起弭兵大會婆心善念人天同感滿紙哀號之辭尤令人下同情之涙雖然竊有不解者數端敬爲諸先生陳之（一）頻年戰禍醖釀之秋吾民無不有極哀切之呼籲然其効力幾微極矣今也仍故轍之重蹈向雙方當局作哀哀之籲告當諸先生發起弭兵會之日即聞砲聲之時嗟乎豈意料所及哉豈意料所及哉雖然執干戈以相殺者固武夫耳惟暗中搆煽者實徐世昌也往事不具論矣今次直奉醖釀全國呼號正熱調人載道之時而徐世昌乃輦五十萬債票餌海軍以助直是吾人欲免戰禍而彼惡魔徐世昌乃必嗾之使戰而禍吾民是誠何心哉擢髮豈能數其罪乎吾民今後不欲免戰禍則已欲免戰禍者則徐世昌不容不去不去徐世昌後禍正未有艾諸先生不此之求徒哀籲二方之不戰豈可得乎不解者一也（二）輿論消沉也久矣諸先生明達乃亦爲流俗之談文告之書有謂誓不左袒於何方惟求免禍於眉睫嗟乎諸先生凡事不可作如是籠統之時評免禍亦不應僅求於眉睫嗟乎吾國頻年戰亂雖由武夫受徐世昌之搆煽實由吾民慣作籠統之辭僅顧眉睫之委不圖長治之策致使搆煽者肆無忌憚醖釀戰禍亦層出不窮吾民受戰禍遂日深而日烈姑息所以養奸怕禍所以受禍故吾民今後欲免戰禍圖長治之策者勿再作籠統之辭貽養奸之患是則搆煽禍亂之徐世昌不容不去不去徐世昌後禍正未有艾諸先生不此之求僅作籠統之辭免眉睫之禍不解者二也（三）嗟乎諸先生諸先生意中耆年碩望者誰乎非王乎趙乎張乎凡戰禍醖釀之日彼輩何常不代吾人請命哉其効究如何者故吾民欲免戰禍保安寗不可不依自力以圖之先之以忠告繼之以罷工罷商罷稅等堅壁清野以爲後盾奮主人之威使二方戰無可戰構煽者無從搆煽然擒賊擒王癥結去而病自除是故搆煽禍亂魁首之徐世昌必須合羣力以去之不去徐世昌後禍正未有艾諸先生不此之求徒敦請耆年碩望代吾人請命有何益乎有何益乎不解者三也（四）我商民誠酷愛和平矣然談和平愈甚而受戰禍亦愈烈嗟乎是豈所願者哉倘由今之道無變今之術吾智不至亡國不止蓋彼輩利用吾人酷受和平之弱點以肆其凶燄徐世昌狐媚性成搆煽是其慣技武夫豺虎成習相噬是其本質故對此輩求和平是何異求豺虎之勿搏噬且也商教聯合會爲湘民告難之文有云絶不涉政治作用嗟乎此吾民受災所以日深戰禍所以日烈也蓋衣食住以至日用細微之事無一非政治作用之表現吾人以不涉政治爲高潔不知彼官僚政客武人遂利用此弱點乃得肆其虐而禍吾民失主權賣土地等一無一不由此而發生致太阿倒持彼爲刀爼民爲魚肉生之死之一由彼等故吾民誠愛和平者不可不大干涉特干涉政治以免大權傍落然欲干涉政治不可不先去徐世昌徐世昌不去後難正未有已諸先生不此之求而徒以和平之誠求其勿戰是惡可得哉是惡可得哉不解者四也（五）綜觀徐世昌十年來之罪惡罄竹難書袁在之日居内幕牽扯南北致有贛寗之役二十一條之辱洪憲之禍袁死之後則有黎總統之受擠馮段輩之暗爭等此其未竊高位時之罪惡也迨竊高位後搆煽直皖今復搆煽奉直是徐世昌竊位一日吾國民即不得安其生於一日也退一步言徐不任搆煽之過然當其竊位之日有直皖之爭坐視而不能制止且反奴顏婢膝向武人訴其苦衷事平復無以善其後任武人之縱横截留稅欵坐索餉需自造軍械阻碍交通而莫敢誰何撤一師旅團長必先意承志而後敢發表今復有奉直之役嗟乎古今來竊高位者必一時之奸雄能頤指横暴氣使豪强今徐世昌乃懦弱無能反聽命於武夫政權遂以下移專於取媚爲能以固祿位以如此之人任其竊踞高位吾民安得不日受其禍殃諸先生不先此之求徒日事請願於各方之弭兵有何裨於前途乎不解者五也嗟乎諸先生今年奉直戰爭明年以後知又誰與誰戰年年如是民其堪命乎國其不亡乎心榮爲華僑之一懍國亡之痛僑民必先受污辱故縷縷言之書不盡意諸祈爲國珍重 
公布欄 
[江蘇高等審判廳]  
　　民庭判决盛陳氏爲欵項及衣飾涉訟聲請覆審一案（决定主文）本件聲請應由上海地方審判廳調查裁判 
　　批示朱文龍等一件狀請迅予判决狀悉查本案上告巳於四月十四日判令崇明縣送達矣仰即知照此批崇明縣外沙士紳施滋培等呈爲外沙司法經費請仍照九年度預算開支由呈悉查該縣外沙司法經費巳據該縣知事呈經本兩廳核准暫照九年度預算開支分别呈咨江蘇省曁財廳在案據呈前情仰即知照此批（以上五月三號） 
[江蘇高等檢察廳]  
　　批示韋許氏狀曁附件均悉該案究何實情仰候該縣查覆另行核奪此批許金狀悉准予上告此批蔣阿全狀悉准如所請此批（以上五月三號） 
[上海地方審判廳]  
　　判决主文（民一庭）一件判决徐寳琪與劉爲洪租屋涉訟一案（主文）被告人租住閘北華盛路長源里九五八號房屋應即遷讓交由保人接收本年隂曆正月以後之租金應仍按每月九元四角計算付至出屬之日爲止原　人其餘之請求駁回本案訟費歸原告人負擔三分之二被告人負擔三分之一（民二庭）一件判决沈柳洪與徐黄氏因田土糾葛控訴一案（主文）原判關於冬藏兩字圍蕩地一萬二千步應屬被告人所有之部分變更之冬藏兩字圍地七千七百四十一步應屬控訴人所有本件控訴及附帶控訴併予駁回本審訟費歸控訴人負擔 
　　批示一件徐文榮狀領欵案由准領此批一件王春息狀請執行由狀悉查本案業據卞恆有等提起控訴所請應從緩議此批一件顧企淵狀請銷案由狀悉准予銷案此批一件潘秉鈞狀請銷案由狀悉准予銷案此批一件曹佐臣等狀領啓封不動產由准領此批一件徐潘氏狀請執行由狀悉候傳案訊奪此批一件盛全堂狀請送堂醫治由狀悉准予送堂醫治此批一件趙翰生狀請函廨執行由狀悉准予函請公共會審公廨協助執行批此以上五月一日 
　　判决主文（民一庭）一件判决陸煥成與季禹丞租地涉訟一案（主文）原判除關於上年應分地租稻應由控訴人查照大例完納之部分外撤銷被控訴在第一審請求償還民國十年以前之宅基和稻及令控訴人吐地之部分駁回控訴人應自民國十一年起每年增完宅基租稻一百五十斤本案訟費應歸兩造各半負擔（民二庭）一件判决阿來及姆司訴顧維琴借欵糾葛一案（主文）原告人之請求駁回訟費歸原告人負擔以上五月二日 
　　判决主文（民一庭）一件判决錢國良與東南高等專科師範學校代表人陳鴻書因米欵涉訟一案（主文）被告人應償還原告人米欵洋四百七十一元訴訟費用歸被告人負擔（民二庭）一件决定湯佐才與陳思恭抵地糾葛控訴不服本廳决定聲明抗告一案（主文）原决定更正之本案應由抗告人補具聲請救助狀並加具相當舖保或鄰户切結來廳再行核辦 
　　批示一件吳如生狀請照法判决由狀悉案經確定實無再予訊判餘地迭經本廳批斥在案該民現復具狀聲請判决殊屬有意纒訟着即遵照前批毋再來廳曉奪此批一件莊阿華狀請執行由狀悉張阿棠應即遷讓之處仰候執行但拆卸草屋並未載明和解筆錄所請應毋庸議此批一件陸永驤狀請執行由狀悉曹寳生應交租金訟費巳如數繳廳高榮生一户候傳案訊追此批一件韓海林狀請解除擔保責任由狀悉候傳案訊辦此批一件王堯臣狀領證件由准領此批一件尤才慶狀交租洋由准交此批一件華澄津狀陳故障展期投訊由據狀巳悉此批一件陸題石狀請將被告交保養病由狀悉仰即來廳候諭此批一件李蔣氏狀請緩追由狀悉着仍遵期理楚毋得藉詞延宕致干未便此批一件楊潤卿等狀領啓封動產由准領此批一件沈杏園狀請勘明椿界由狀悉着即來案候諭此批一件沈伯葵狀請交保清理由狀悉姑候再傳張永齡到案訊奪此批一件何子秋狀請執行由狀悉查本案業據楊煥章聲明窒礙所請應從緩議此批一件張維翰狀領租洋由准領此批以上五月三日 
[上海地方檢察廳]  
　　批示馬范氏狀悉案經訊明與施文榮無干業已交保省釋仰即知照此批王維賢狀悉案巳判决毋庸來廳投訊仰即知照此批陸家瑞狀悉案已判决毋庸來廳投訊仰即知照此批張啓雲狀悉陳萬良果有滋擾情事儘可隨時鳴警拘究毋庸先行備案此批以上四月二十九日林文祥狀悉據訴各節顯係違警案件所請提案之處着毋庸議此批陳有慶狀悉本案業經起訴所請私訴候送同級審廳核辦可也此批王楊氏狀悉仰速通知爾子王林生投案候訊毋庸妄凟此批陸有達狀悉案正偵查仰候核辦此批以上五月一日陸全林狀及節均悉本案被告等業經飭警嚴拘未獲據訴地保徐湘洲有將被告藏匿情弊仰候傳該地保到案訊辦可也此批朱進福狀悉候送同級審判廳核辦所請寛釋一節未便照准此批汪子文狀悉仰即來廳聽候騐明核辦此批曹麻子等狀悉一面之詞未能憑信先行備案無此辦法所請不准此批孫金元狀悉本案正在偵查所請開釋之處應毋庸議此批崔仇氏悉案已起訴仰候判决此批宋芹香狀悉仰即來廳候訊此批李榮生狀悉淮予上訴此批鄭陳氏狀悉仰即來廳認明具領此批周驥良狀悉案關民事仰赴同級審判廳請求核辦可也此批楊福祥狀悉仰即來廳候訊此批吳竹筠等狀悉所訴係商事糾葛仰赴同級審判廳請求核辦可也此批以上五月二日孔陳氏狀悉候警署解案再行訊辦此批徐國卿狀悉先行備案無此辦法所請不准此批駱繼狀悉元爾弟旣經先後因案逮捕其非良民可知所謂咨提歸案難以照准仍候警署移解過廳再行訊奪此批馬郭氏狀悉據訴爾夫經探逮捕旣在淞滬警察署仰候移解過廳再行核辦所請咨提歸案之處碍難照准此批陳守志據訴爾子種種忤逆如果非虚殊屬不合將來尋獲時准予送廳核辦毋庸先行備案仰即知照此批朱根生狀悉准予上訴此批濮仰之狀悉候傳被告馬東生歸案訊辦此批金貴華金鳳生狀悉仰即轉飭許文俊迅速歸案聽候核辦此批徐念岩狀悉仰即來廳候訊此批宋耀生狀悉巳於昨日訊明當庭諭知不起訴在案仰即知照此批陳王泉狀悉候送高等廳核辦此批范氷心狀悉仰即來廳聽候騐明核辦此批蘇蘭松狀悉仰候調卷核辦此批劉羅氏狀悉仰即來廳候訊此批季錦春狀悉爾媳如有不法情事儘可隨時送請本廳核辦毋庸先行備案仰即知照此批以上五月三日 
[上海縣公署]  
　　批示喬漢濱訴伊叔喬枬覇產朦蔽追租請求停止飭吏追租由批前據喬讓木開具田租清摺呈請催租巳將原摺令發催征吏協同地保查催據稱該民與喬讓木分析產業喬讓木呈催之租該民分受產業應收之租並稱該民巳在審判廳涉訟等語旣在法庭起訴應候法庭訊辦所有催租之案應暫行撤銷仰催征吏王春林知照將令發原摺呈繳此批姚曾述呈爲遺失田章請給印諭由批候令册書查復核辦此批錢崇德等呈爲遵送同善材會簡章請給示由批來牘及簡章均悉事關善舉應准給示仰即知照此批簡章存上海香港新金山號邵新齋呈爲遵章註册請予給照由批呈件均悉核與商業註册規則大致尚合應准註册發給執照可也商標傭案註册費三元存批批 
　　批示胡鴻鈞呈爲奉批續陳原委由批查閱報紙該民與李士林母子詞各執旣在公廨起訴着候公廨訊判至道契係會丈局主辦之事並着呈明會丈局核辦此批報紙存張海容呈爲聲明田單遺人另立代單檢呈版串請求備案由批候令册書查復核奪此批糧串兩紙存華與權廠吳則周呈爲遵例註册懇乞給照由批呈及商標均悉准予註册塡發執照可也仰即知照此批註册費三元存 
 
 

Page 17

 
 
   
 
 

Page 18

 
 
自由談 
游記 
[杭游三日記] [  蔣梅笙]  
　　余之初游杭也在庚申孟秋自十四日至十七日值秋暑方盛出必以艇於環湖諸園墅涉歷略徧而山程則僅一訪靈隱而已旣歸會校中開課卒卒鮮暇遂無一言用記勝游然湖山秀靈之氣固時繚繞於魂夢中也每思乘間復游一豁襟　壬戌季春校中有一來復之休假因償所願焉偕行者内子清波長女壻程伯威也 
　　初四日晨清波伯威附晨車先往余以午後有課二時不欲曠廢故以夜車行十二時抵杭投宿湖濱旅邸之十三號室清波等已赴靈隱韜光三天竺等作半日游靈隱固疇昔所經僅飛來峰冷泉亭差有態餘碌碌無足觀睢聞韜光地絶高可眺逺惜余未與往耳 
　　初五日九時賃小艇游湖時朝暾匿雲宿霧未散嵐光波影悉在空濛演漾中如美人睡起星眸微展雙靨斷紅向人作嬌慵態須臾煙消日出則已雲髻梳成疑妝盛服矣以昔游之經騐遴園墅最佳者游之其庸庸者則略焉一曰葛蔭山莊室堂之外悉編竹爲　眼棚青藤徧覆其上暑月入之濃緑染衣不知有赤曰之威是其獨勝也二曰孤山北麓有放鶴亭巢居閣並林和靖古蹟環亭閣而植者多梅樹惜花時已逾間有紅桃一二株點綴其間而已循東麓行歷蘇小秋瑾鄭淑嫦諸墓三女者或貞或俠或才行不同而壽世則一以其各有所自樹也 
軼聞 
[天韻樓雜記] [  萱百]  
　　同命鳥（上） 
　　客有還自都門者余訪之談次述其友大興劉冶秋才華艶發妙審音律曾著傳奇數種有脫稿未久而已登氍毹者人或比之李笠翁云今方譜同命鳥傳奇乃演拳亂時兩女子事事跡頗離奇而其間政局之俶擾宮闈之淫亂匪勢之猖獗一一附見之冶秋久於都門所聞見多確異日書成頗足觀也余因請以姑述兩女子事客曰距京師三百餘里地名東鹿西山面之渾河繞之清康熙時有趙給諫者曾築圃居其中名蓼花莊戴南山有蓼花莊圖記直擬之爲世外桃源其居民終歳不入城市嫁娶不出时閈絶少外人足跡謂是亂世肥遯之絶境焉初擬戴氏託言後知實有其地及拳匪肇禍之時有某部郎張汝礪者寄妻女於其中而自追兩宮西行張女名小鸞年十七猶未字人貌絶美而性質頗愚鈍母出江南名族有不櫛進士之譽女乃大異於母雖嘗讀書而文理竟不能通順每自怨自恨願早死重換性靈以彌此無窮之缺陷旣而有趙介石者云給諫後裔而張汝礪之友也亦携家累數口避難來蓼莊略修葺故屋而居張之妻亦遷入趙氏屋介石蓋兩中舉子與張同年頗相親者也介石亦有女年與張女相若已字李氏子名駒字昻千者李才高一世美風儀年十八已登鄉榜趙女名鳳梧亦甚明敏擅詠絮之才惜貌陋女亦常自恨李昻千本係中表親幼時常見之用是益自憎謂若得遇仙翁乞換骨丹俾我顏貌一變乃可配此才貌雙絶之可意郎君若常此不變寗不羞死小鸞與鳳梧旣相見則彼此欽愛鳳梧羨小鸞之貌而嗟其不足於才小鸞敬鳳梧之才而歎其不足於貌蓋兩人者旣相慕又相惜也未幾趙女病半月竟死介石傷之且以女已亡則并失佳壻乃商諸張妻欲以張女爲己女再配李昻千張妻謂小女姿首尚不惡奈不通文恐不足辱李氏郎趙亦頗躊躇方欲召壻來與之商酌而後定忽夢鳳梧來告曰兒之靈魂將借張小鸞之軀壳而重生才不可無貌也覺而以爲異旋聞張女暴卒惟胸次尚有微温介石往視曰姑俟之或能甦也已而果然女驟起呼趙爲父聲亦鳳梧之聲也趙乃以夢告張妻且曰今而後以鸞之軀體藏鳳之性靈生死不離可謂同命鳥矣於是易名鳳鸞時亂已定李亦北來就親趙詳述前事鳳鸞才旣美而貌又佳兩人生前缺陷皆平聞者咸爲李昻千慶幸云 
 
[弗自量力] [  易銓]  
雜錄 
[西湖雜記（四）] [  章頤年]  
　　劉莊多骨董尤以其家祠中爲多陳設亦精雅余曾見一室其桌椅均以螺甸嵌其上作人物狀光彩炫目尤精美其祠前有藍玻璃二上繪蘭花聞某西人曾以一千元購之而主人不允亦可知其貴矣又其四面廳中有巨鏡一長二丈餘高亦尋丈惜其上有數裂痕聞係爲游客以金鋼鑽所劃者吾國人之少道德心於此可見一斑 
　　西湖半以水名半以山勝水固淳潔山亦秀拔登新市場西園茗樓推窗一望匪特全湖在目抑且諸山環列眼前憶昔人有詩云滿湖齊向眼中收不啻爲西園咏也然經九溪十八㵎等地行兩山之間祗見山之一部初未能見其全也山色青翠矗於上泉聲潺湲流於下别饒佳趣與在西園望山之全景者其妙處固又不同矣 
示說 
[社會小說人間地獄（九一）] [  娑婆生]  
　　第十五回惜取華年幾莖秀髮暗藏春色一號香巢　　話說黎宛亭走進嶺南樓赴程二少爺之約一進門程二少爺指着他面上道你們誰大家看時也没什麽奇怪到是黎宛亭讓他們賺得有些難爲情不覺烘的一陣雪白肥嫩的一張大臉頓時紅了起來程二少爺道這是虚心的憑據臉也紅了黎宛亭道我臉上也没什麽特别頑意兒你們大家瞧着我我自然紅了姚嘯秋道不對不對你們大家聽宛亭的喉嚨也啞了眼睛也帶些惺忪之意一定是在那裏小睡片時方有這種現象雪大人道宛翁打一盹也不要緊你們爲什麽引爲奇事呢姚嘯秋道你不曉得他這打盹和别人打法不同老實一句話他不是單純的打盹乃是複雜的打盹柯蓮孫接着道我們法政書上常有的換言之是行爲打盹不是不行爲的打肫賈大人笑道你們二公這一說我更如墜五里霧中眞是翠屏山上潘老丈的話你不說我還明白的你越說我越糊塗了黎宛亭打岔道别聽他們一派胡言他們有意和我尋開心什麽打肫也打出種種名詞來可見揑造這時候程二少爺喚過西崽開了一瓶冰凍和蘭水來倒滿了一大杯那和蘭水的汽泡一個一個往上直冒程二少爺接杯在手往黎宛亭面前一放笑答道你也不必多說話你是向來歡喜喝汽水的請你盡了這一杯罷黎宛亭面有難色支吾道今天天氣驟冷你們没瞧見賈大人嗎已穿了洋灰鼠袍子今天却不是喝汽水的時候還是吃杯白蘭地較爲得時程二少爺道你向不怕冷汽水的你可記得去年十二月下大雪的那一天我和你坐小划船到三潭明月去拍雪景船上帶了半打沙士水全是我們兩人喝完也不怕冷怎麽今天你忽的忌起生冷來呢黎宛亭仍然笑著摇頭吃他的鮑魚湯置汽水於不問姚嘯秋道宛亭你不敢喝這一杯冷水可算是完全屈服了賈大人問柯蓮孫道怎麽又鬧起忌生冷的問題來呢柯蓮孫笑著低低的附著賈大人的耳朶道如此如此賈大人也笑著對黎宛亭道宛亭你有這麽一個好地方打肫怎麽不通知我我前一次問起你你還諱莫如深不肯帶我去原來你是留著獨樂樂的不行不行吃完了你一定要帶領引見否則我也要附和著程仲梅逼著你喝這冷水了黎宛亭道你老吩咐我約到那裏去我一定執鞭隨鐙可是切莫聽蓮孫的話他的話靠不住的我委實没有什麽秘密塲所程二少爺笑道你莫推得乾凈我爽性要明揭其旨的告訴老世叔了 
[餘瀋] [  劉豁安]  
　　黄河爲界棋盤借用也不圖今實見之卽以棋爲喻無論孰先孰後孰勝孰負有和與否其雙方運用之妙固各存乎一心若築室道謀莫衷一是而中心皇皇着子不定遑間結局矣袖手者抑何以觀之哉 
 
 

Page 19

 
 
   
 
 

Page 20

 
 
常識 
　　（一）投稿本增刋者其材料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕酬不給 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句　　（一）投稿不登載者原稿恕不發還 
[成功百訣十一版]  
　　沈有乾君成功百訣業經銀館十一版每册仍收回印本本五分外埠函購加費一分售書處本館營部茲寄售處中華職業教育社中華書局 
常評 
[說工] [  漸]  
　　工之古義爲巧飾象人有規榘古文作𢒄从彡彡毛飾畫文也巧飾之義蓋從古文而出段玉裁謂直中繩二平中準是象凖繩而非象規榘矣榘之本字爲巨从工象手持之則工即巨巨即工也工爲未經手持之巨巨爲業經手持之工巨加木矢爲榘又省木爲矩皆不出工作之範圍要之工與規榘不可分離故徐鍇云爲巧必遵規榘法度然後爲工否則目巧也手工時代目手並用智創巧述皆由於此 
　　今人提倡工業鼓吹勞工神聖之說謂工字上一爲天下一爲地丨爲工人頂天立地之意雖非古義亦新字說之可通者余以爲世界物質文明之進步因無一不賴工人賤視工人者非特違背世界潮流亦大不合於公道但僅僅擡高工人之地位要不如增進工人之技術苟非注意高等工業教育使工人中有領袖之人才而一般工人亦各有科學之基本知識則斷不足與歐美之工業先進國抗所謂頂天立地者能副其實乎願工人各有以自勉 
衞生 
[乳兒離乳之研究] [  畢夢飛]  
　　凡小兒之生也則哺以乳及其稍長則又離之此一定不移之理然離之不得其當則遺種種疾病此亦吾人所常見者故吾人對於乳兒之離乳不可不加研究而研之究道約有二端今述於下 
　　（一）時期乳兒離乳之時期中西各異其在西洋如Ｂiedert氏主張生後第七月而離乳Ｂendix氏張生後第八月而離乳Ｂaginsky氏主張生後第十月而離乳至於我中國則授乳之時期較西洋更長或生後三四歳而離乳或生後至母親懷孕乳汁分泌减少而離乳要之我國授乳時期長西洋授乳時期短授乳時期長則乳母有害健康乳兒亦遺惡習授乳時期短則乳兒營養有碍不易長育故乳兒離乳之時期要以不偏於長不偏於短方爲適當以余之私見則以生後第十六月而離乳最爲適宜何則以是時乳兒之體力漸强齒牙已生十二可以咀嚼故也又暑天離乳乳兒往往因此而起疾病故離乳又當以天氣温和之時爲最適宜　　（二）方法離乳太速則乳兒往往起下痢發熱體重减輕等症我國之以苦物或辛物（如黄連辣椒之汁）塗抺乳頭使乳兒一吮而不再吮遂爾離斷者每見此弊故欲免此弊則莫如下法之爲善也法當離乳之第一週每日减少哺乳一次以稀薄牛乳（即牛乳一分加温湯二分與白糖少許而成者）代之（是時當注意乳兒之糞便與全身之狀况）如此全無障碍則第二週每日代以稀薄牛乳二次或三次如此又無障碍則第三週每日全以濃厚牛乳（即完全牛乳不加雜物者）代之兼用粥飯肉汁卵黄等副營養物但必須稍加食鹽以助胃中鹽酸之產生食物之消化也至第四週則雜進食物亦每妨碍如是逐漸行之則乳兒變吮乳之習慣而爲食物之習慣腸胃之力因之日强不出一月可以完全斷離較之以苦物使乳兒一次斷離者則妥善矣（乙種酬） 
德道 
[聞見厄言] [  滌波]  
　　（一）德莫大於博愛不愛人即不自愛其身 
　　（二）可愛的光隂就是「現在 
　　（三）可依賴的就是「我」 
　　（四）「勞動」是人類生存必要的元素世界上不容有「不勞而獲」之人 
　　（五）個性的發展成於患難而戕於安逸 
　　（六）自信心不可有自决心不可無 
　　（七）競爭心不可無嫉妒心不可有 
　　（八）朋友要從困難中得來 
　　（九）智慧是從精思中出來 
　　（十）多言之人華而不實 
　　（十一）内不足者乃假外資 
　　（十二）學問如逆水挽舟不進則退絲毫放鬆不得 
　　（十三）愛我者有時害我敵我者能輔我 
　　（十四）疑爲覺悟之機 
　　（十五）恐懼是剛毅 
　　（十六）愛情是眞理和理性的結晶 
　　（十七）輕諾則寡信 
　　（十八）靜者心多妙（乙種酬） 
 
[舊社會交際界的心理没有半句真言] [  可南]  
經濟 
[商業問題之研究（續）] [  吳東初]  
　　零購學（六）進貨九知 
　　（四）知貨物之來源貨物購自出產之地其價必較他處爲低廉即就滬埠一隅而言雖居民非必盡屬開店營業購貨非必皆行轉賣與人然設同一購貨應向租界方面購配者而向城内購進或應向城内購進者而向租界購配之均不啻俗諺所謂向飯店買葱豈非不諳貨物之來源而自尋上當之地乎由此觀之商進貨人對於購進貨物尤不可不知其來源之所在矣 
　　進貨人對於貨品來路之調查必須十分透切凡製造家批發家掮客廠家經理人均須一一知道非特知道其人名地址而尤須平日往來感情深篤庶一時有缺貨等情可以立卽配到或有可以情商通融之處可免臨渴挖井坐視上門生意不能做之苦蓋無貨以應門市實至可惜之事也 
　　旣知貨物之來路以及聯絡主持來源方面者之感情以爲臨時之利用仍未可謂對於本題責任完了也吾意進貨人似宜更作較精密之研究有數端不可不先向本身方面嚴爲詢問完全解得之 
　　（一）貨品性質最優者可於何處購得之 
　　（二）貨品性質次下者可於何處購得之 
　　（三）一般廠家或批發家對於貨物之運送快慢如何亦即何家最快何家最慢 
　　（四）臨時缺貨向何家求供給似最爲可靠 
　　（五）今於某貨購進是否於來地各種情形業已探知並各處行情均經明白 
　　如進貨人於以上五端研究有素復時時詳加比較則對於進貨方面有完全之把握何愁不能操勝算而於營業有莫大之希望乎 
法制 
[没收與没入之不同] [  吳子雍]  
　　没收爲刑罰中之從刑没入爲行政上之處分在法律上言之二者絶對不同兹就性質上原因上科斷上物品上分别述之於次以明其不同 
　　（甲）性質上之同没收屬於刑罰之性質列於現行新刑律中没入則散見於他法而不列入新刑律中蓋其性質乃一種行政處分之故也 
　　（乙）原因上之不同没收之原因由違反法令之所致没入之原因則由於違背法令以外種種行政之所致 
　　（丙）科斷上之不同没收之科斷須先有主刑之科斷而後始可附加之没入則無所謂主刑從刑之分果可科斷者皆得獨立科斷之 
　　（丁）物品上之不同没入之物品限於違禁私造私有之物供犯罪所用及預備之物犯罪所得之物没入則限於禁製之物無主之物（乙種酬） 
雜錄 
[犯罪問題] [  彥]  
　　犯罪分二種有道德上之犯罪有法律上之犯罪犯道德上之罪者雖不受法律之制裁但於良心上亦不受苛責犯法律上之罪者或因侵害公衆之治安或對於他人之生命財產權利幸福有所危害而爲人所控告其當受一種懲戒或刑罰自不待言但我人於處置此一般法律上犯罪者之先對於彼等犯罪之原因不得不詳加考察大概人之所以犯罪不出以下幾種原因 
　　一由於遺傳據生物學家及生理學家云邪惡的性情及情緒的傾向與夫顚狂等症均要遺傳 
　　二由於物質環境如天然災變酷熱氣候土壞之磽瘠以及起居飲食等等之不潔凈皆足爲犯罪之根源 
　　三·由於社會環境政府之專横壓迫社會風俗習慣之不良經濟制度之腐敗與結交不良之友以及閱覽不道德之書籍均爲犯罪之主因 
　　由上觀之人之所以犯罪非其本性喜如此乃由於受遺傳或環境之影響我人不當完全督責犯罪之人社會亦當分任其咎明乎斯旨則我人對於往昔社會所用種種嚴酷手段對待罪犯知其不應該如此矣兹就管見所及對於犯罪之人應如何待遇陳之於左 
　　一·對於遺傳的罪犯之待遇據社會學家云遺傳的罪犯在犯罪者之中僅佔少數殊屬幸事社會對於此等人應該另設特殊機關使其與外界隔絶杜防他人受鮑魚之化并禁止其結婚所以使其不再蔓延以爲社會之累彼等若非罹重症者社會當設法授以生活技能所以使其能自食其力不致完全依賴社會 
二·對於由於受物質與社會環境影響而犯罪者之待遇 
甲·增進其物質與經濟狀况對於罪犯社會須授以職業知識與技能并令其作工地方政府應借欵於彼等作爲彼等工作之資本俟其所製之貨物出售之後令其償還或者令其直接傭雇於人務使彼等於經濟方面較前寛展且須注意其衞生運動食物衣服住所等等 
　　乙·增進其知識與道德犯罪之人大半因幼年失學缺乏知識與理性以爲其生活之指導所以偶遇外界刺戟卽任性而行對於不良之習慣與影響因缺少辨别力易於濡染所以治本之法社會應設特殊學校使一般並通犯罪之人皆在此讀書授以公民常識同時施以道德上之訓練使其漸漸能將以前之習慣與動作澈民革除而變成良善之國民（乙種酬） 
 
