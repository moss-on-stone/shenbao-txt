# 1892 - 59 - 4906776

 

Page 1

 
 
[新增正續刑案匯覽] [  圖書集成局啓]  
　　刑案匯覽一書爲申韓家金科玉律學者苟揣摩有素則片言決獄卽無難譽起青油近又增輯續編三編於是搜采愈多卷帙益富鏡古書屋主謂亟宜出而問世因倩本局排以新式鉛字用雪白連史紙印成准在三月杪卽可告蕆如欲預定者計每部價洋六元可至申報舘帳房先付三元掣取書票書成之日再付三　卽可取書一部若欲觀樣張　請移玉至申報舘至出書後購取則當另定價值不能若是從亷矣此啓 
[岑襄勤公勳介福圖出售] [  點石齋啓]  
　　岑襄勤公以諸生從戎　平大亂卓立奇功敭歴三朝壯猷丕煥迨後總制滇黔值公六十生辰上眷公勛德賜壽之禮旣極優隆而滇黔之人感懷舊德無以圖報迺臚公生平編年繫事爲圖四十幀以獻雖不足盡公之功名事業而潤色丹青鋪張鴻烈亦可於是圖見之矣近經公子等携來眞蹟倩本齋用潔白聯史紙印成以貽戚友因商允多印一千部藉廣流傳計共裝一函各頁内悉襯以聯史紙每部定碼洋二元世有欲知公之爲人者盍於是圖一瞻其梗槪乎所印無多請速購取爲盼 
[論西國書院藏書以供衆覽]  
　　從來人才之興關乎學校而學校之盛則在廣羅賢俊崇尙實學其所以開其智慧增其識見者莫如書籍寒畯之士類不能購致多書雖思專心致志終覺限於見聞故通都大邑中多設書院購藏經史子集以便肄業士子入而揣摩法未嘗不善也奈好學媚古之士甚少其人循至有其名而無其實資禀愚鈍者於帖括一道尚不能通况乎能他涉旁騖爲此不急之務哉雖有多書亦惟束之高閣任飽蠧魚而已嘗觀中國歴代以來右文稽古多講求典籍往往詔徵天下異書聚之内府由漢迄明所積動至數十萬卷天祿石渠琳琅滿架特外人不得入覽顧書之爲物有聚亦必有散或經兵燹流落人間甚者簡斷編殘至成灰燼以是古書日見其少我朝文教聿興藏書之富超軼前代不獨聚之於京師亦遍設之於各處如揚州之文匯閣杭州西湖之文瀾閣鎭江金山之文宗閣是也特詔士子願讀中秘書者就閣廣爲傳寫其書皆四庫副本頒給江浙以備存貯此乃公所之所儲也其有一家之私書海内所聞亦屬不少且也搜羅宏備讐校精嚴多宋元以前珍本奇編巽帙爲世所稀鄞縣如范氏之天一閣吳門黃氏之滂熹園錢塘吳氏之瓶花齋崑山徐氏之傳是樓石塚嚴氏之芳共堂南潯劉氏之暝琴山館杭州汪氏之振綺堂鄔鎭鮑氏之知不足齋昭文張氏之愛日精廬皆是也惟罹赭宼之亂幾盡散佚近今崛起者爲吳興陸氏之皕宋樓儲藏之多罕與之埒較之范黃諸家有過之無不及焉别以明以後刊本及尋常鈔帙益以近入箸述之善者建守先閣以儲之念藏書不能久遠特推其同好之心不欲私爲己有請於大府特奏於朝以守先閣所儲歸之於公藉供一郡人士之覽觀其大公無我沾漑藝林可謂至矣卽求之古人中亦豈可多得哉至於泰西建士之法首重學校學校之中專尙藏書所謂中处之學雖殊而其理則一也今考各藏書之處書帙之繁頗足以資聞見奥地里國有大書樓五百七十七所計藏書籍五百四十七萬六千册法蘭西國有書樓五百所藏書四百五十九萬八千册意大利國書樓四百九十三所藏書四百三十五萬册普魯士國書樓三百九十八所藏書二百廿四萬册英吉利國書樓二百所藏書二百八十七萬二千册俄羅斯國書樓一百四十五所藏書九十五萬三千册法國巴黎京城有一書樓宏敞異常藏書最富獨得二百七萬九千册普國伯靈都城有一處亦獨　七十萬册若夫羅馬大院萃四方之秘籍儲上古之珍函别有手鈔書籍三萬五千册細若蠅頭珍如鴻寳尤爲各國所未易及也西國古時但有鈔本而無印書印書起於近今二三百年間悉以活字板排印各國俱有印書公會捐集經費普京伯靈每歲所出書籍獨夥一年中必定出售之期四方來購者遠近畢集如商賈之趁墟市焉其士人箸成一書必先呈之官如無違碍始許刊行凡未經上官鑒定者雖刊不得在本國出售邇來日本亦效斯法德法二國曾立禁止繙刻書籍之約兩國人所著之書彼此不得互譯互刊於是德英俄荷丹瑞西美各議照此立一公約美國向者多私刊他國之書减價賤售今亦甘在約中殆知其過而改之歟泰西公院中藏書許人入而誦讀鈔寫其書分門别類虔置架中中編記目錄易於檢尋院中設有几案觀書之人連坐相屬晨入暮歸惟不得携出來者日有二三百人其勤於學也如此今英國倫敦博物院法國巴黎翰林苑多　中國書籍專設典守之人以司厥事法國向者以儒蓮學士任其職華書目錄凡有三册亦可云富矣惜其國中能通華文者尙罕其人英國大書院二一曰堪卜利治一曰敖斯佛其中亦教以中國之語言文字堪卜利治書院山長爲威妥瑪公使敖斯佛書院山長爲理雅各學士主持風雅爲文教之領袖所儲中國書籍殊多竊以爲收藏書籍私不如公一人之財力有限古今之典籍無窮今以一國之蒐求供衆人之披覽罕覯之帙新奇之編皆得先覩爲快其學問有不蒸蒸日上也哉 
[朝鮮近事]  
　　履端伊始韶景方新華商門首均插龍旗二面以示慶賀商民人等亦皆衣冠濟楚往來酬酢熙熙然如登春臺漢官威儀乃於海外見之○朝鮮國王於元日率同文武各官致祭宗廟及各神祇禮畢回宫○鮮人每於歲首貼春聯於門外與中國彷彿無非多說幾句吉利話惟門楣上之横額則竪寫而横貼之不解何意○有二鮮人至華商店鋪買貨聲稱少頃卽取錢來付值請留一人爲質詎守候多時而取錢者不至向爲質之一人詢問則支吾其詞以對該鋪不得已呈控官署不但不爲究追反將該鋪判罰洋銀四元蓋官署屢頒示諭華商與鮮人交易必須現錢現貨不得拖欠帳目違者議罰而華商皆見利忘義置若罔聞致干議罰想經此次懲創自當稍知儆戒矣○上年臘月廿一日有日本人所開牛奶鋪不戒於火片瓦無存所豢一元大武東逃西竄幸尙未成陣勢不至直衝燕壘耳○客臘廿二日理事署雇工修整旗杆工匠中有一日本人失足墜地體僵氣閉閱半日始甦誠幸事也○國王與政府議定擬請中國英國日本宿儒爲學堂教習藉以教其縉紳子弟造就人材啓迪後進可謂知所先務矣○正月初五日鮮人拿獲一犯自外道解赴仁川紥放一木架繫犯其上用洋槍擊斃觀者不下千餘人○初六日大雪紛飛不啻百萬玉龍隨風鏖戰翌日始止平地約深三尺鮮地素來少雪此次大沛祥霙亦所僅見○是日有一華人擁爐取煖矇矓睡去遺火被間撲救不及遂致皮焦肉爛是亦慘矣○上元佳節施放烟火離奇變幻十色五光士女縱觀喧闐衢巷幾忘身在異方也○朝鮮政府擬設招商局上年本已購有輪船近擬添購一艘往來中國朝鮮各口此事若果有成未始非富國便 
 
 

Page 2

 
 
民之道也○有一鮮人與日本人交易被日本人欠當五錢三百餘千鮮人控諸日本領事經領事判斷准予究追聞者咸服領事之公 
[辦匪詳述]  
　　去臘江西巡撫德曉帥恭請王命斬梟哥老會匪首要頭目廖張吕三犯已列報端兹悉去夏湖廣總督張香帥因哥老會匪潛在長江一帶煽惑搆亂密札幹員設法購線偵拿旋獲首要頭目高德華等研訊確供多至數千字大略謂會内首要頭目數十名賣過標布六萬餘方上至沙市下迄鎭江各埠皆有頭目管轄其中分爲兩大支一在沙市一在安慶約俟洋人美生購到鎗砲軍火卽於十月十五日揭竿起事并另派頭目在各埠備船接應沙市一支復分爲東西南北中五旗各派頭目管帶大頭目有二一爲李勝一爲李鴻九江頭目爲龍海騰張慶廷并有差人廖斌張標吕先等人入會香帥卽將全案供招飛咨江省一律拿辦卽由九江鎭江總戎明亮會同府縣拿獲廖張吕三犯訊供承認解省研訊數十堂忽又翻供去臘香帥以初次咨送者係武昌府提訊供招查武昌縣初訊各供較爲詳細復飛咨江省并將鄂省嚴辦情形飛咨查照曉帥接閱之下卽親提廖張吕三犯研訊數日始各供認不諱遂批令斬决梟示仍飭各處詳訪密拿首要各頭目務期淨絶根株論者謂非江海關搜出槍砲軍火則禍亂不堪設想非香帥嚴密查拿則匪首不遽獲案奸謀不遽敗露非再三飛咨查辦則江省不得細情卽不易辦理非曉帥親訊數日則多延一要犯卽多肇一亂端云又客有自鄂省至江西者言及湖北會匪聯爲一氣利則同享害則同當者上自營中員弁下至行伍卒徒其人難以屈指數卽宦途之譜訂金蘭士商之誼聯肝膽者更多若恒河之沙此外若白晝之扒手黑夜之鼠竊短路之强盜亦無不派有專責竊據一方然大憲以爲若輩黨羽衆多未能一一查辦其嚴行查辦者惟首要各頭目而已刻已奏明辦理并將出力各員弁隨案從優保舉云 
[緝私得力]  
　　淮南近歲官引滯銷皆由私鹽充斥所致堵緝者非不出力實未得法耳客臘運憲江都轉遂將鹽捕營水陸兵丁酌撥一　檄委揚州府許閬仙太守統帶太守旣奉委任卽振刷精神悉心整頓弁兵之懦弱者易之船械之朽鈍者修之如李太尉入朔方軍壁壘依然　精采一變復遴調夙諳緝務之鹽營右哨梅千戎兩淮候補吳叅軍爲水陸管帶重其責任予以事權俾得各盡所長部署旣定太守遂於某日督隊出巡偃旗息鼓不准稍漏風聲巡至素稱强横之唐頭鎭果獲住大小私船四隻著名鹽犯四人復於大村莊小臺莊搜出窩囤數家未及兼旬竟獲私鹽至十一萬數千斤之多仍密飭梅吳二君督率水陸各隊駐紥下河宜陵鎭隨時梭巡兼緝　梟會匪梅吳兩君亦能仰承憲意不憚勞苦不避風雪四出訪查兹聞正月中旬某夜兩君親率隊伍赴梟匪薈萃之郭村地方緝獲私船六隻梟犯二名並搜出窩囤四家計共獲鹽七萬餘斤揚帆擊鼓整隊而回兩岸觀者見其疉獲大夥私梟易如反掌無不詫爲近年所僅見從此緝捕愈勤聲威愈壯彼匪徒梟販想當匿跡銷聲聞風遠遁矣 
[續閩小記]  
　　福州訪事人云金一山少尹潮銘籍隷台州去秋由上府催糧回偶感風寒漸致不起冬間溘然長逝遺下男女均在髫齡妻程氏收拾遺篋得票據一紙計銀三百兩係王游戎仁昌所出訪知游戎現辦東門盤查差因於本月初旬某日乘輿親詣索還游戎稱銀已備就請示票據立卽奉還可也氏遂以票據交付游戎猛撕破吞入腹中氏情急將游戎髮辮扭住厲聲呼救被游戎推跌輿夫見氏如此狼狽一擁上前亦被游戎之跟丁毆擊馴復將肩輿摔毁次日氏據情控諸閩署現尙未蒙批示也○光祿坊人郭溶之媳房中失去錢票千餘文僉指女僕甲厝所竊遂驅之使歸甲厝自問無他十分悻悻去後逐細稽查知竊者實係乙厝一日乙厝行過某處甲厝見之遽起爭鋒乙厝亦反唇相稽以致彼此互相毆擊有丙厝者助甲厝逞兇乙厝氣爲之沮奔回泣告主人郭以此風斷不可長飭丁持名片至保甲局請拘甲丙二厝訊懲保甲局員飭提訊鞫甲厝年可二十餘供稱小婦人並未毆乙厝實乙厝恃强毆擊事後小主婦偪令小婦人向乙厝燃點香燭并放鞭爆　暫行三叩首禮小婦人不從以致被控司馬謂明明爾之不是郭家豈肯屈爾喝令掌頰數十下諭以此後再啓事釁定當重辦復將丙厝申斥數語叱令退去按閩俗呼傭婦爲厝某厝猶言某嬷也○東街天寳樓首飾店主羅雨卿另在南臺開設木行店中庖丁蔡文山已服役八年頗爲羅所信任不料存心叵測竟暗通竊賊進店行竊次日查點失贓約共值錢二三千千之多旣赴閩縣禀報王大令卽會同保甲局員詣勘旋有眼線禀稱小的親見賊持所竊銀物至某處求售大令立飭快役協拿訊究供稱小的由蔡引進行竊事後蔡取去金條一根尙有銀條寳銀首飾以作裙包裹携至蔡家權之重四十七斤小的只取些微餘均歸蔡大令飭差拘蔡蔡已挈眷奔逃不知以後能人贓並獲否○某日福州府侯仙舫太守命駕至深甲局宣布憲意諭令各委員勤愼趨公毋稍弛懈各委員皆唯唯遵諭太守談至移晷始鳴騶　署說者謂恐各委員循例奉行並不悉心辦事故爲之諄諄訓誡也○希將軍某日接奉上諭著署理閩督船政二篆闔城文武皆親詣憲轅叩賀至何日接受關防刻下尙未擇定也○奉直八旗會館在山兠尾向爲黃姓之故廬近經臬司張笏臣亷訪歛錢改建落成之日輪奂一新旋於二月初二日圑拜召祥升班梨園子弟登臺瀆劇一時衣冠蹌濟輿馬喧闐亷訪顧而樂之○南臺鹽倉前挑鹽甲頭以局中所秤之鹽或逾官額而工值並不加多遂糾集百餘人設席某廟商同遞禀求加嘻其亦效各業之聚衆把持耶○正月二十九日閩俗呼爲抝九節民間例於清晨以紅糖煮雙弓米謂之抝九粥又曰孝順粥中加花生芋紅棗梅梨之屬染以紅色供祀祖先百神然後分送親戚女子之已嫁者當饋粥於母家及諸長輩父老傳言一人而啜至九家之粥可以益壽延年俗呼爲過九往往有痴漢深信其言特往九家乞粥殊可笑也 
[嘉禾島事]  
　　厦門德記和記旗昌協隆水陸五洋行出口貨以淡水茶爲大宗臺灣糖次之茶樓細崽每年獲利無涯蓋因過磅俱有使費且每百扣一故也○金門協王恊戎國才出缺後上憲擬以臺灣安平恊李恊戎思經調補業奉部覆核准因於正月二十日到厦擇吉赴金門履新署斯缺之劉協戎毓仲仍回水提中叅府本任署叅府陳遊戎回石碼左營遊擊本任署石碼遊擊左遊戎府賴莅鹿港本任○署分府黃司馬清和於上元日感冐請假纏綿至今尙未告愈近日天氣晴和諒可占勿藥之喜矣○寳記洋行經理和蘭公司輪船往來南洋十三港裝運客貨前因加收水脚意見不和致各洋郊與和記洋行訂立合同貨物皆由和記經理裝太古公司各輪船以兩年爲限旣而代理寳記行主將買辦侯姓辭歇另用程姓爲買辦兹者各洋郊之貨仍歸和蘭公司攬載行主以侯作事並無不合且交好有年是以仍令到行承接裝船生理已於正月二十一日接事矣○去冬小寒節後東北風起峭寒逼人寒暑針降至三十餘度時忽風自南來異常爐熱寒暑針升至六七十度以致釀成春瘟之症幾於比户呻吟入正以來病者尤甚大都醫士束手妙藥難施關仔内厘司棺材鋪爲闔厦巨擘計自去臘起至開印日止售出棺木九百七十餘口連施給貧人者合共一千二百六十餘口似此死亡相繼亦屬駭人聽聞云 
[甬東試事續述]  
　　寍波府胡太守考試闔屬情形前報已屢紀之矣兹將各題照錄左方象山正塲已冠焉用稼子曰誦詩未冠則去我無官守通塲次題吾何爲不豫哉詩題未詳初覆奉鎭内塲他日門　外塲春省耕通塲經題先生問焉終則對通塲詩題春寒爲釀花得寒字象山初覆信斯言也次題學古入官詩題平生志不在温飽得生字二覆鄞慈奉鎭　文題勿助長也至予助苗長矣賦題千門萬户皆春聲賦以題爲韵雜作春陰春寒春風春雨不拘體韵詩題以鳥鳴春得春字五言六韵補考題以補之次題及其成功一也詩題春日遲遲得遲字 
 
 

Page 3

 
 
[關道回署]  
　　寗波關道憲吳福茨觀察於正月十九日因公晉省叩賀各大憲新禧兹悉已於前日回署云 
[白門閒話]  
　　王子卿觀察廷訓前以同知聽鼓金陵去歲由升用府加損道員仍留原省補用正月二十八日劉峴帥委辦同文館差二十九日上院禀謝至二月初二日到館視事○金陵城西三步橋張姓子年甫十齡正月二十八日之晚手携油燈觀壁間畫幅稍不自愼洋油潑翻濺及衣袂一星之火頃刻上炎斯時勢甚蒼黃衣不及解旁又無人可以畫策童乃就地一滾登時火滅烟消始出而告人舉室相慶 
[府試二覆題]  
　　本月初四日恩太尊二覆松屬七縣文童題目錄左通塲文題相詩題賦得鳥臨窗語報天晴得晴字五言八韵經解禋於六宗古學仰眠吹笛看飛花賦以題爲韵引杯看劍限杯字焚香賦琴限香字七律各一首 
[妓女發堂]  
　　前晚上海縣袁大令升堂問案時有妓女彭素珍投案泣訴聲稱係浙江鄞縣人今年十四歲父親姓馬係候補府經歴在鎭江公幹迨父親棄養家室蕭條小婦人於十一歲時遭匪人誘拐來申售入英界四馬路西薈芳里張銀奎所開妓院爲娼習學彈唱稍不遂意卽被鴇婦恣情鞭責困苦難言爲此來案喊寃求恩超豁大令得供飭發善堂擇良婚配 
[上海縣署瑣案]  
　　劉光輝投縣訴稱係候選道在治下老北門外彩視街開設鴻發客棧有鄰人王世璜卽王少堂陳春山卽陳元球兩人到棧藉索欠爲名一味逞蠻向之理論反被行兇毆傷頭顱當將王陳二人扭送捕房管押職員特投案下求請騐傷大令飭仵作騐得劉光輝頭上受有微傷卽著自行醫治候公堂將二人解到再行訊辦至昨午法公堂將王陳二人移送至縣值日差據情禀明奉飭看管候訊○吳熙良在法公廨控徐子章陳芳水欠銀一案訊供情形迭列報章昨午朱森庭明府飭將陳徐移解上海縣訊辦值差禀明之下袁大令諭飭看管候訊○費魏氏控陳金和誘拐夫妾陳氏並偷竊洋銀四百元一案由袁大令屢次研詰判將陳釘鐐收禁等情已見去冬報牘前日原差將陳解案順供大令當堂騐明面貎卽著畫押並加蓋指印仍飭還禁聽候備文解府○袁大令訪拿爲賈陳氏作媒之莊念祖葉蔭堂二人到案訊供收所已見前報前日大令又飭原差將該氏並娶該氏爲室之黃桂華及代繕婚據之胡坤元等三人傳到晚間大令升堂集訊莊葉同供素來安分不敢爲蟻媒賈陳氏供稱係浦東人丈夫逝世後小婦人難以度日自願再醮與黃桂華所得身價爲丈夫營葬之用此事實與莊葉二人無干求請明察黃稱係本邑人素以耕田度日因内顧乏人出洋五十元娶賈陳氏爲妻此事實係小的等當面說妥與莊等無涉叩求恩鑒胡供稱黃娶該氏爲室非由小的代筆大令得供向黃及該氏一再開導謂此事如係莊等所爲爾等不必隱瞞黃等堅稱實與莊等無干大令向胡研問胡一味挺撞大令大怒喝令戒責二百下與黃及賈陳氏一併開釋莊葉仍還所候查明實情再行訊辦 
[英界公堂瑣案]  
　　去冬美商寗通洋行主控稱陳秉記號主陳德寳定買蔴袋五萬口價銀三千餘兩延不付銀出貨其時蔡太守病不能視事讞務由宋莘樂二尹庖代接得美領事照會限陳二月内付銀出貨旣而德商南順泰主控稱合興號主經手向陳秉記定買蔴袋延不交貨請爲追　太守病已告痊接得德領事照會訂於昨日午刻會訊南順泰主申訴前情合興號主劉仁才亦到案供訴陳供稱前定寗通洋行蔴袋並不訂定出貨日期惟言俟貨到卽行付銀提取如果躭延時日應貼棧租息銀後被控告奉訊限二月内付銀出貨旣而將貨售與合興轉售與南順泰豈知現將届期蔴袋行情大漲寍通掯不交貨反索貼銀五十兩况已另售與合興催令交貨又將南順泰主控告然售與合興時並不與南順泰交易太守察閱前卷商諸福繙譯官謂南順泰主旣因合興定貨不交理合控告合興不能逕控陳秉記現著合興主同陳料理究竟如何姑飭南順泰主將定貨承攬呈案閱明以憑核辦○三十二號西捕禀稱昨日巡路時見陳三福坐東洋車帶有厚鉛二十塊值洋銀二十元恐是失贓送案請究某包探禀稱小的查得此鉛由某小工價賣與陳究竟何人行竊尙未查明美最時洋行西人某甲訴稱行中失鉛旣由西捕阻獲請爲究辦陳供稱小的係寍波人在治下開銅作鉛由江北小工先後賣下容尋小工交案蔡太守飭交人保出限一禮拜内尋交賣贓之江北小工覆訊核辦贓存捕房○包探張九意禀稱陳朱氏家失去皮袍一件由小的查明徐阿生所竊得贓後糾同曾經犯竊現今同寓之周永全倩張阿四質取洋銀因將一干人拘拿吊贓送案陳朱氏雙目失明倀倀然摸索到案訴稱家内無人看管致被行竊徐供稱小的係浦東人周供稱小的係江北人前曾犯竊現與徐同寓徐托質皮袍小的轉托張往質張供稱小的係無錫人不知竊贓誤與代質蔡太守判令將徐管押六禮拜周管押一月張管押兩禮拜贓給該氏領去○包探孔阿才禀稱小的查得張鶴亭前曾犯竊現又携不甚值錢之烟槍至各烟館吸烟乘間掉換值價甚巨之烟槍吊到各贓解送案下王阿金杜鴻泰尤阿二及清園翁記二家烟館堂倌甲乙等紛紛申訴情由張供稱小的係寍波人連次誑竊自知該死蔡太守判令笞責二百板押候備文遞解回籍贓給各失主分别認領○包探陳阿九禀稱天保棧執事人某甲投捕房報稱候補縣某大老爺奉差來滬借居棧中失去棗紅色縀面羔皮馬褂一襲疑被家丁張桂所竊小的拘張查究並無贓証惟知伊新購洋傘等物不知錢從何來今特解案請訊據聞某大老爺卽須回蘇張供稱洋傘等物實係蘇州舉荐小的之陳關林託買值洋兩元不知主人如何失竊蔡太守飭押候查明究竟是否行竊再行核辦○張阿仁訴稱小的在靜安寺附近愚園茶館烟寮内傭工被金了願竊取布衫褲追獲人贓交捕送案副捕頭禀稱金係積竊送案懲辦已不知凡幾矣金供稱小的係浦東人蔡太守判令發捕房管押三月期滿笞責一百板贓給張領去 
[法界公堂瑣案]  
　　包探王榮培禀稱粤東人陸阿田陸阿發昆季專竊各輪船搭客囊中之物前日阿田又至江天輪船竊得某信客袋内洋銀六元經信客扭住阿田卽將洋銀從背後授與阿發反誣信客指竊無憑嘵嘵不已幸同船人將阿發拿獲搜出原贓指交小的送案請究朱明府詰問之餘阿田供稱小的因寄父病死棺殮無資至江天輪船向友措錢不敢行竊王探又禀稱日前有搭客失去啞板洋銀十五元至今杳無影響想亦阿田等所竊且伊黨共有三人常在碼頭上剪綹明府謂此次旣由失主獲住人贓豈容抵賴遂商諸祁繙譯官判令押候各責一百板枷號一月遊行示衆○包探郁廷湘禀稱日前汪家生不知從何處竊得帳桌抽屜兩具經某號巡捕送押捕房捕頭以事屬細微從寛釋出不料前晚汪又竊得木面盆一具又經某號巡捕拿獲是以送案請究朱明府以汪行竊屬實著押候責二百板以儆○包探孫錦榮禀稱王德喜竊得魚婦之蝦一籃約值錢三千餘文經失主查獲蝦籃扭送來案朱明府著押候原告到來再行質訊○護城河畔洽順衣店夥汪中興訴稱前日有客購衣忽失去綿綢女夾褲元色縐紗馬褲各一向外追尋將賊吳阿福獲住今特送案請辦朱明府向吳訊究吳供稱褲由地上拾得並非竊取明府曰櫃上之物豈由爾拾著押候責五十板枷號半月發犯事處示衆●東洋車主孔慶雲偕車夫楊殿邦投案訴稱楊於去年九月由江北來申租小的東洋車一輛載客營生前日將晚時楊稱車被流氓拉去意圖勒索小的不解其意偕往扭住流氓張阿大送至案下務請究懲朱明府向之詰訊楊訴稱此車並無英界照會故停歇治下西新橋南畔轉瞬失去小的因無可交代在途號哭張言車有著落無用哀號復有黨羽六七人將小的簇擁至某茶寮由張交出照會勒索洋銀一元小的身畔並無洋銀回寓向孔聲訴將張扭案張供稱楊悮將法界之車拉往英界點石齋附近旣而恐被巡捕所拘中途哭泣有一西人經過問知伊窮苦情形給伊四開小洋銀一枚令小的陪送至法界許給送錢若干小的遂送伊至潮陽樓畔忽有流氓七八人將小的扭住連楊擁至某茶寮中不知如何反將小的扭案朱明府著將張管押候查明核奪○湖北人劉光輝卽劉坤山訴稱職員現在彩視街賃屋開設小客寓復將樓面轉租與王世璜陳元球嗣見王陳不甚安分令其遷居他處王陳因此挾怨前日 
 
 

Page 4

 
 
借端與職員口角屢駡不休職員詢問之餘復被毆擊受傷爲此呼巡捕至將兩人拘送來案包探孫錦榮禀稱小的奉捕頭之命送劉至仁濟醫館騐視據醫云稍有損傷不甚緊要劉又稱職員實有重傷曾訴請縣中騐過朱明府著將王陳移送縣署辦理○包探郁庭湘禀稱小的奉捕頭之命向各烟館查視婦女吸烟前晚九點鐘時見沈陳氏由某烟館出有干禁令拘案請懲朱明府訊究之下沈陳氏供稱小婦人原籍常州現來治下洗衣度日丈夫金培在中和客棧當茶房是日丈夫出外吸烟棧中適有要事令小婦人速向烟館中找尋及丈夫旣去小婦人亦卽出外不料竟被包探拘拿朱明府謂爾旣有丈夫著押候傳案訊核○蔣禮廷偕姨甥宋桂山投案訴稱賭棍朱艮峯阿男等數人誘宋局賭輸去洋銀九十二元尙欠四十二元故將朱扭案請究朱明府向朱訊究朱供稱小的在南市開京貨店時來北市配貨與宋初不相識嗣由某店夥張姓牽引被借去洋銀二十元並無誘令局賭情事明府謂蔣曰爾控局賭須有賭具蔣稱伊等先誘令合做生意繼復入局賭錢朱初到捕房時自認賭錢捕頭曾錄諸口供簿上通事稱朱到捕房自認賭博據云宋輸去現洋之後尙欠四十二元明府著押候核奪宋交保出外○王雲亭訴稱小的向開錢店閉歇後將生財出賃與人開設恆泰錢店今因店主虧欠於二月初三日閉門逃脫尙欠租價洋銀十元零二角乾順燭店許寳榮丁林齋某帳簿店夥任金生萬生烟店王洪義錦昌烟店陳迪義恊成錢鋪夏松伯投案遞呈公禀控被恒泰欠去貨價洋銀共一百六十餘元生財旣由王租與此項亦請向王追繳朱明府著將王押候跟交恆泰店主一面飭某包探查明生財再行核奪○和昌竹布店主某甲因欠房租閉店脫逃控經朱明府查明判今將生財拍賣抵償昨晨馬禮遜洋行收租洋人某乙投案具領洋銀明府將拍賣所得之十一元八角給領洋人又　大自鳴鐘對門泰豐小客寓主亦欠房租十五元請派差查點物件以便限期拍賣明府允之著包探王榮培先往檢查限下禮拜一拍賣○道轅護勇頭目車某被竊一案已紀報章昨十鋪地甲張愼禀稱小的在小東門外豐和質店吊到青縀外套羊皮馬褂羊皮袍寍綢套褲等物傳同質店夥張春生投案車到案具領朱明府詰訊之下張供稱上月廿九日之晚八點鐘時有年約三十左右之本地人身上反穿號褂面帶黑色持衣一何押去錢三十二千六百四十文問其來歴據稱老爺委其押錢時在黃昏櫃上熱閙無暇細究任其携錢而去明府謂爾若欲收回押本須將竊賊指出吊到之衣給車領去○泗源靛青行主李計生控李福成欠靛價銀一百七十五兩朱明府著將福成交保出外料理事懸日久仍未理明昨晨計生遣抱計明投案請追捕房中將福成之保人鄧全福傳案明府升堂訊問供稱福成有事下鄉故未來案明府著押候交到福成再核○山東人曲振川陳裕安王蘭亭等具領仁茂號拍賣生財所得洋銀三百五十八元八角并聲稱荆子卿因病不能來案是以領狀上由曲代爲畫押朱明府允之卽將存案之洋銀如數給領曲等又稱須請追馮鑑甫到案明府　馮如逾限不來定將其妻童氏提究曲等叩謝而退○吳熙良徐子章陳芳水欠銀一案纒訟不休朱明府限三日内理處昨日三人復投安訴稱一切帳目均未結算明白明府著將徐陳送縣諭令吳自行投案候質 
[招認屍棺]  
　　本月初五日廿七保頭圖保正報日暉橋西南坆山屋門前有男屍一具年約三十餘歲身穿藍布短衫褲灰色布棉襔深藍布長衫藍羽毛夾套褲白布襪雙樑皮釘鞋黑縀子瓜皮帽紅結三根頭藍扁辮線當經本堂騐得該屍並無傷痕殮埋義塚如有親屬來堂認領可也[  同仁輔元堂具]  
[敬謝善捐]  
　　竊謂作善降之百祥報施不爽好善優於天下今古同心故誦爲善最樂之言善機自發矢善與人同之願善量潛增苟能廣植善田定善禾之日茂恒存善念必善慶之大來也敝堂勸募施醫贈藥一文愿除前己登報外計廿三日起至廿九日止收回捐册三十扣共洋六十五元九角五分銅洋十三元大錢一千八百七十八文善　拜登實賴善心之代募善囊大解深蒙善士之長捐從此善氣凝祥定卜善人是富善門大啓還祈善信常臨謹伸向善之忱用作善言之拜諸希善鑒卽頌善祺[  上海虹口元濟堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　正月二十七日辦城外保甲局候補道羅廷玉江西候補道惲祖祁辦洋務局候選道會内熙叩謝奏留江蘇李鶴臯叩謝咨文辭進京甘泉縣劉沛霖崑山縣葛培義青浦縣錢志澄均到姜泰厘捐陳紹唐知縣許慶春葉懋本各位均見知縣崔作　奉委調辦龍蟠　火藥局差分發安徽縣丞　錫疇叩謝試用縣丞李筠到由京來二十八日藩臺瑞連臺江人鏡辭辦木厘局候補道鄧裕生辦厘捐局歐陽霖大河口厘捐知府石作楨辭通判朱廷佐分省知州陳其鏕各位均見九江道李希連者蘇松鎭止任九江鎭朱准森署穎州營遊擊王金榜帶江西九江砲隊遊擊劉宇世各位均到見兩淮監　同知　世煦妻泰厘捐陳紹唐均辭補昨日知縣任治龍璋銷漢西門稽查並辭赴差候選教諭李明堉到均見候補通判屠作倫清江來通泰二屬查鹽色委員運判朱昭林由揚來二位均到石港騐補厘捐韓汝綱江蘇候補縣許慶春二位均辭二十九日候補道王廷訓謝委同文館差署　南鎭徐士衡到遊擊王枝發隨漕到汜水甘泉縣劉沛霖謝級案内以上連記大功三次青浦縣錢志澄崑山縣葛培義各位均辭通判朱廷凱叩謝奉委軍械所文案並禀知到差又禀知銷北六七叚保甲差署池州都司施占琦到見卽辭四川府經歴祝松叩謝辭回四川江蘇試用巡檢朱祖謙到由京來 
 
 
