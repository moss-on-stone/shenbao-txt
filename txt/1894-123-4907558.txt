# 1894 - 123 - 4907558

 

Page 1

 
 
[新印咸豐朝東華續錄釐定實價] [  圖書集成局啓]  
　　東華續錄一書爲王益吾祭酒所輯自道光三十年以至咸豐十一年其中纂言紀事若　　　　謨　之　　　　之陳奏　治之張弛　宇之戡定一展卷而瞭然在目欲攷掌故者不可不家置一編本局以新鉛字排成印以潔白紙張每部訂成三十二本兹釐定實價洋二元五角又　印之潘太史頤福所編咸豐朝續東華錄每部十六本釐定實價洋一元三角賜購者請移玉申報館帳房三馬咱申甚書畫室及外埠申昌此佈 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書寛洋四元○隨園三十種實洋五元○　　匯覽宣洋七元○咸豐　東華緣碼洋二元五角○左文襄公奏疏碼洋四元○繪圖三國濱義碼洋二元○駁案彙編碼洋二元○明季　史碼洋七角○明季南北　碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○臨證　南碼洋一元五角○花月痕碼洋四角○徐錢客遊記碼洋六角○永慶昇平碼洋三角○玉堂字彙碼洋二角○徐　胎八種碼洋一元一角○外科正宗碼洋四角○徐氏雜著碼洋一角二分○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉申報館帳房可也此佈 
[能用人而後人樂爲之用說]  
　　今夫宏濟艱難必賴賢才之衆盛　用人爲治平第一要務然所謂用人者非僅爵之祿之分職任之以爲盡用人之能事是必有兼人之學而後有知人之明斯不至濫竽盈庭遺珠徧海徒有用人之虛名未得用人之實效先憂子嘗爲余言凡材兼十人者卽能長十人材兼百人者卽能長百人材兼千萬人者卽可以長千萬人如舜之明庶物察人倫周公之多材多藝孔子之天縱多能諸葛武侯之奇才特識是皆有經天緯地之才居帝王將相之位其尤彰明較著者人人所共知也我朝聖祖仁皇帝天亶　　德邁唐虞萬幾之暇猶且虛心求益好學不倦於簡編乙覽而外並及數理歴象樂器禮儀圖書醫卜東漆西鐘北針　　等雖物理之細微者亦莫不融會貫通折衷一是集其大成卽至工藝之末亦必逐細考究不遺餘力恭讀庭訓格言中有諭匠役人等凡有　傳技藝悉令開誠奏明許以不告一人夫聖祖德爲聖人尊爲天子何所求而孜孜於百工技藝之學究心如此誠如聖訓所云已有不知焉能斷人是非煌煌明諭尤爲千古居上用人之極則蓋不僅後世人君當明此理卽凡爲人臣而有用人之責者皆當敬識此理方今天下正在用人之際而往往以資格限人近來言官屢次條奏或於壅擠者而求疏通之法或於保舉者而嚴浮冐之防皇上勵精圖治廣開言路凡有進言無不嘉納卽一時不卽見於施行或有不盡然者亦以大度優容原以求天下之眞才而用之而此時之欲求眞才惟有先試以言若言之善者固當見諸施行卽言之未善者亦不加以斥責如是則言者衆而可以精加選擇得善而從此正深合　聖祖用人之意而中外各官凡有用人之權用人之責者皆當深體此意也或者謂上智之資間世一出不能盡人皆有有庸庸而居大位者有兼千萬人之才可以長千萬人而反屈於千萬人之下者造物顚倒故弄狡獪令人不測其將奈何殊不知有才面用其才誠爲善之善若　於資秉而優於　　旣已位居人上操用人之柄責無旁貸則宜夙夜自矢略分降尊虛衷博訪敬賢禮士選衆舉能如是則彼兼千萬人之才而居其下者將心悅誠服爲之用而以下兼十兼百之人才蹌蹌濟濟皆可以次第羅致而爲所用所謂朝廷屈羣策羣策屈羣力此之謂也今之進言於朝以論用人者則曰保舉不可濫壅擠不可久其言何嘗不是朝廷何嘗不聽而欲爲天下得人才則仍患其未能又安能使濳虬翔鳳利見來儀明珠不至暗投溲勃亦備藥物也哉夫天下大矣庶事繁矣一人首出而理之必事事躬親其勢斷乎不能故用人之人於衆人之所能者不可以不知而於衆人之所能者不必其盡能知之眞而用之當則衆人之材皆其材衆人之功皆其功是則雖無兼人之材而有兼人之量垂拱而天下治蓋以此也方今强鄰實逼眈眈環伺狡焉思啓角智抒能正宜講求富國强兵設險攻堅殫心於格致製造一船之進退一軍之性命關焉一口之守禦一方之成敗係焉一器之良楛一國之安危在焉此其所　擊者豈淺鮮哉駕船而不得其人與無船同守隘而不得其人與無守同製器而不得其人與無器同謀富國而未得致富之策籌强兵而未見自强之效此其病皆在於不得人身膺重寄倘旣無兼人之才又無兼人之量乃欲以勢位相凌爵祿相市又詎知英才碩彦其才具足以長千萬人其品量足以容千萬人非權勢所得而輕重所謂距人於千里之外者必致自失其左右之良輔使指使臂運動不靈勢必至於徒有其名而無其實甚至以魚目而混珠以碔砆而亂玉隨珠和璧反失之交臂國家所欲收其效者馴至於一無實效而一旦有事轉致失機誤國其咎將誰屬哉用人一不當而其害有如是也夫惟大雅君子破除習見拔識眞才好人之善忘已之尊用人之能同濟國事勤勉從事從容收名斯狡黠者不敢肆其欺蒙功業炳於日月矣古所稱謂社稷之臣者其在斯人歟其在斯人歟世有其人吾乃企予望之世無其人吾亦將中心藏之已 
[諭旨恭錄]  
　　三月廿六日奉旨鴻臚寺少卿員缺著溥頲補授擬補内閣中書松壽錫鈞金鴻翎福州將軍衙門筆帖式額勒登武俱准其補授升補奉天甯遠州知州賀殞著准其升補於知縣任内卓異加一級保舉吉林補用主事瑞慶黑龍江候補主事全瑞吉林候補總站官春霖俱照例用俸滿北城兵馬司正指揮陳文熙著照例升用江蘇華亭縣知縣吳成周著回任卓異廣東南韶連道阿克敦著准其卓異加一級仍註册回任候升卓異俸滿山西忻州直隷州知州許涵度著回任准其卓異加一級註册候升病痊前浙江試用知府李寳章著發往原省照例用京察官刑部筆帖式奎綿麟徴俱准其一等加一級記名照例用福陵總管衙門筆帖式常祥著准其一等加一級盛京刑部本處主事員缺著廉卿補授欽此 
[日下紀聞]  
　　吏部爲曉諭事查定例各項揀選人員有臨時唱名不到者毋庸行查令該員將因何事故不到之處取具同鄕京官印結限十日内呈明如逾限不呈明卽照規避例議處槪不准於限外呈明等語今據廣西巡撫張題請揀補邪地土州州判向武土州州判二缺經本部於光緒二十年三月十一日奏請欽派揀選有臨時唱名不到之特用雙單月各積各缺五缺後用州判何聨恩勞績升班先單月五缺後用州判高海風難廕州判袁蒓新海先三卯分缺先州判尹作賓新海防十五卯雙單本班儘先州判武念祖孝廉方正州判閻蘭馥等六員相應示傳該員等將因何事故不到取具同鄕京官印結務於十日内赴部呈明如逾限不呈明定行照例議處毋違特示○禮部爲咨送事祠 
 
 

Page 2

 
 
祭司案呈查定例皇上親耕後將用過正副牛隻送交内務府牧養等語今本年三月初十日皇上舉行耕耕禮禮成後用過正副牛隻相應交内務府照例辦理○翰林院爲知照事本衙門現有萬壽慶典事宜摺件定於三月十五日具奏相應知照各衙門如遇有應行廻避事件勿與同日呈遞聞所奏者係撰擬册文寳文恭呈御覽云○戶部爲片傳事所有各旗營等處應領本年三月分官兵馬乾等銀現准銀庫付稱於本月十二日開放爲此片傳貴處飭知承辦人員務於是日辰刻赴庫承領莫悞○太常寺爲咨行事恭照本年四月初四日行常雩禮大祀皇上親詣行禮前期二日應派親王一人視甡相應咨行宗人府將無事故之親王銜名兼寫滿漢卽日開送過寺以憑辦理○固山貝子綿勳病故出缺經宗人府秦准降襲奉恩鎭國公因出缺之子早故照例以伊長孫承襲由宗人府揀選以伊長孫載信擬正並於本族近支各派分别擬陪列名於三月十九日帶領引見本日奉旨綿勳所遺降襲奉恩鎭國公著擬正載信承襲欽此艮大宮詹升任閣學朱大宮詹恩著作郎致仕所遺日講起居注官三缺經翰林院將翰詹人員於三月十九帶領引見本日奉硃筆圈出詹事府左春坊左庶子闊普通武翰林院侍講恩順翰林院修撰曹鴻勛均著充爲日講起居注官欽此○吏部爲曉諭事現出有盛京刑部題缺主事一缺揀選得盛京刑部筆帖式廉卿擬正覺羅世榮擬陪今給咨到部又全瑞由黑龍江八品筆帖式因剿辦教匪出力保奏以本省銀庫主事遇缺儘先卽補又瑞慶由吉林八品筆帖式因邊防五年期滿保奏以本省主事補用又春霖由吉林無品筆帖式因邊防五年期滿保奏以總站官儘先前卽補均給咨到部相應　傳該五員穿天靑褂備帶補褂元靑褂並佩帶對子荷包手巾於三月二十五日五鼓赴左翼門外本部下處書到聽候排班帶領引　見如排班時不到卽將緑頭簽撤下並傳該五員於二十三日辰刻赴部演習口奏履歴萬勿遲悞○江蘇巡撫委員管解京餉等銀六萬餘兩分裝本　　解運京於三月二十一日午刻抵部由原解丁役赴當月司挂號訖雇夫將鞘舁入後庫院堆存鎖繫看守俟委員何大令投納文批付庫後卽可示期開庫兌收倉塲委用監督雙奎充補儲濟倉監督所遺隨轅委用監督一缺祥許兩倉帥查有以倉監督委用記名在前之工部候補主事鍾元應行傳補除檄飭遵照赴轅聽候差遣外復分咨吏戶工三部查照○吏部爲示傳事所有分發廣西候補道馮相榮等二十五員本部於三月二十一日給照相應示傳該員等務於是日辰刻親身赴部承領執照勿得自悞○圓明園内務府包衣三旗精捷營官兵所習馬戲花箭技藝欽奉懿旨著令該營馬戲花箭等技藝官兵於三月二十四日辰刻在圓明園閱武樓教塲預備演呈技藝恭候皇太后率皇上往臨　閱除由武備院應備黄幄御座外復傳諭内務府飭傳精捷營馬戲花箭官兵是晨齊集閱武樓恭備覽閱○吏部示傳擬補福州將軍衙門筆帖式額勒登武一員相應示傳該員穿天靑褂備帶補褂元靑褂並佩帶對子荷苞手巾於三月二十五日黎明赴左翼門外本部下處書到聽候點名於膳前帶領引見如排班時不到卽將緑頭簽撤下並先於二十三日辰刻赴部演習口奏履歴萬勿遲悞○奉恩輔國公載　守護西陵三年差滿應卽更換經宗人府開列無要差之貝子公銜名請旨於三月二十日奉硃筆圈出奉恩輔國公榮頤欽此○本年會試新中宗室貢士應行在保和殿覆試經禮部奏請甲午恩科會試中式宗室覆試日期一摺於三月二十一日具奏本日奉旨著於三月二十八日在保和殿覆試欽此○阜成門内大乘寺胡同民人某甲等排有五虎棍一堂擬往妙峯山行香賽會先於三月二十日在錦什坊街富慶堂集衆祀神鼓樂喧天沿街走演迤邐回下處演練一番擬至富慶堂卸裝具膳旁人勸以卽在此處卸裝葢因近奉嚴飭拿禁走會之旨故也甲等以本會訖經皇太后閱覽賞用龍旗龍幌遂不聽勸言依舊沿途走演行至華嘉寺被步營官兵拘獲不令卸裝全行鎖繫連會中一切鑼鼓等物一倂解往右翼公所錄供立解提署懲辦提署訊明口供已奏交刑部矣 
[閱伍先聲]  
　　江撫德曉帥整軍經武不遺餘力未奉巡閱營伍諭旨之先默計本年輪應大蒐軍實卽札飭各營隨時操練無稍懈弛以期有備無患迨奉諭旨整頓營伍積習復默計本年適値文武鄕試正科屆期又恭逢皇太后六旬萬壽慶辰下午年公事忙碌異常不便抽身巡閱卽定三月間先往九江而南康營亦調至九江同閱次往饒州而廣信營調饒同閱又次往撫州而建昌營調撫同閱儘上半年竣事以便冬間往臨吉贛郡巡閱又札飭各營認眞操練整頓積習預備伺候今定於三月二十五日出轅蒞潯所有撫院日行公事奏明由藩司代拆代行其緊要事件封遞行轅親核辦理 
[九江電信]  
　　昨接本館九江訪事人發來專電云祁茶業已開盤其價自四十兩至四十八兩又云江撫德曉峯中丞出省大閱已按臨九江矣 
[漢皋茶市]  
　　本館昨接漢口三月二十八日來函云昨到安化茶十餘號聶家市湘潭茶二十餘字因茶師卽欲淪試旋於今午開盤計安化茶五十兩至五十四兩聶市茶四十兩至四十六兩聞係得和購去今屆雨水延綿出茶不旺西人因先令票昻故肯出高價耳 
[學憲抵杭]  
　　新任浙江學政徐季和宗師之瀛眷於上月廿六日抵杭暫駐督憲行臺至二十九日申刻宗師坐船始到下馬頭停泊杭府陳太尊及仁錢兩邑尊三學教官均往迎迓至本月朔日各大憲均出城恭請聖安叙談片刻而退宗師卽命駕入城至行臺暫駐各憲又親往拜會聞擇於初七日接篆 
[蠶桑减色]  
　　武林東鄕一帶均以養蠶爲業今年天時驟暖蠶蛾早出旋又陰雨轉爲奇冷早出之蠶大半凍死養蠶諸婦女憂心如擣日向蠶王祠及社廟祈禱惟兾速放晴光今年蠶絲尙可望五六分收成否則徒費辛勤難作桑榆之補矣 
[湖壖新志]  
　　杭州下城藩封小橋之北有天后宫焉重樓傑閣金碧輝煌二月二十三日爲天后誕辰先三日由箔業中人分投柬帖知會同行屆期整肅登堂拈香祝嘏是日同行之冠衣戾止者約共二十餘人弄琖傳杯至未末申初始散董其事者爲長慶街姚某○某生命途抑塞以筆耕墨耨爲生涯旣而癖染烟霞窘鄕深入一妻兩子俯畜無資交謫之聲聞於戶外一日慨然謂人曰生不如死死不如速旣乏生人之趣尙何偷生視息爲人婉言勸之不知其死志已决也某日薄暮歸來至榻上倒身仰臥妻亦聽其自然及夜膳時呼之不應至三更後聞榻上轉側聲呼吸聲聲息與平時有異舉火燭之則面目靑紫汗涔涔如雨詢之知已吞服紫霞膏急用藥灌救而受毒已深竟不嘔吐延至次日淸晨卽名登鬼籙慘哉 
[失愼未成]  
　　杭城馬坊前吳姓三月二十六日爲其父作冥慶晚間焚化銀錠火星起處延及紙窗炎炎上熾頃刻板壁俱焦幸鄰人齊集協力灌救臬署差役聞之急取水槍十餘管取水噴射始得救熄然所費已數十千文矣 
[大自鳴鐘]  
　　美國紐約埠有大自鳴鐘一具相傳名人瑪爾定所作其鐘高廣與深皆一丈六尺重一千一百斤輪盤二百六十五枚鬭筍相合以一擺運動擺有十二錘牽掣藉以激盪第一錘每八日回絞一次其第十二錘二千年祗需一絞製法渾厚質甚堅固可用至一萬年不必修改過此則須更易其製矣鐘上報杪數分數點數日數七日數月數年數及閏月數均極周密有圖像一百二十八幀每幀高一尺五寸係耶穌及十二宗徒與各名人像每下鐘一宗徒出俄卽退下挨至十二點鐘則耶穌像出伸手作祝福狀各名人像則遇節氣而出每日四次鐘中奏八音盒宮商迭和聲聞百步外鐘頂裝銅雞一每閱六下鐘雞作喔喔聲與生者無異西人之爭奇鬭巧幾令人不可思議如此 
[納寵異聞]  
　　羊城某甲家小康而中年乏偶欲賦小星久無當意者乃托媒者物色焉荏苒年餘未有以報甲使人屢儘之一日媒者來 
 
 

Page 3

 
 
告某孀婦有女雖碧玉小家而求之世間頗不易得君如一見管保毋事再尋也遂相將往看圓姿替月美貌羞花果天人也問聘値則倍毛詩之數中如約予之其母曰且有後命老身祗此一塊肉常視作掌上珍不忍聽其久離君如不棄請一月而中分之半侍巾櫛半侍庭闈便當倚爲半婿之靠否則雖聘錢十萬難易此一顆明珠也甲念佳人難再得亦姑允之遂諏吉迎歸却扇之夕則濃妝艷裹比初見時尤妍麗甲大喜過望自念幾生修到方能享此艷福但慮三五月明時杜宇一聲催夫歸去由是杜門不出甲有密友近聞亦已納寵一日乙過訪相見後各誇阿嬌之美乙曰吾與君分屬通家本無嫌避盍請尊寵一見始敢信君言之非謬也甲曰近適歸寍未能拜見若肯抛磚自能引玉請先一晤如夫人可乎乙曰諾會當掃徑以俟翌日甲盛服而往不料女知甲來千呼萬喚終不肯出乙入房强曳之甫出堂前卽翩然而入甲諦視之卽家中之可人也大駭默默不作一語乙戲拍其肩曰玉容方覩魂靈兒早被攝去則君家桃葉不及可知矣甲曰君寵乃某姓女乎曰然甲曰君得此姬姜無怪長年厮守願作鴛鴦不羡仙矣乙曰長此不離安得有此全福會看新月照人終不免游泳似鰥也甲曰然則妾在君家必係下弦時矣但君喜笑之時正予愁悶之日竊恐易地皆然吾二人終不免喜愁各半也乙奇其言急詢其故甲舉所見以對乙乃向女窮詰始知其母因貪重資一女而受兩家之聘者尋其母理論早已不知所終於是乙讓甲甲讓乙兩不肯受甲曰吾與君遭此異事此恥誠西江不濯矣如欲解比其惟割愛乎爰寄媒家售之得銀若干各分其半而去 
[預備迎迓]  
　　江蘇臬憲陳舫仙廉訪將次莅滬已登前報聞廉訪於前日午刻起程乘鈞和輪船來滬上海縣黄大令派差伺候以天后宮爲行轅 
[求志書院癸已春季課案]  
　　經學超等許克勤楊譽龍孫德準施世杰汪開祉劉邦霖特等于鬲張之練　儀周鏡澄彭述古宋煥一等潘任季元鏡許克家孫國仁張藩丁同方不取費廷璜將元慶林授經胡同熲李成蹊戴姜福顧蘭佩潘履祥季鴻焈王有德康宜鑑吳燮森顧儊基○史學超等汪開祉孫同康許克勤王廷材○掌故特等王英冕汪開祉李鼎頤汪福森蔣元慶潘敦先特等張天爵黄潤璋許毓麟○算學超等沈善蒸陳維祺支寳枏崔朝慶特等崔銘槃不取吳爕森○詞章超等王英冕李鼎頤季元鏡沈福保徐洪度凌貞佑特等顧賡虞楊應環金箎張之純顧學瀚孫國仁一等施贊唐陸祖誥潘鴻鼎吳爕森張藩李寳鑄不取崔銘槃吳祖芬 
[上海求志書院甲午春季題目]  
　　經學題先後迷民解左右攜僕解内壤外壤解太牢少牢解○史學題羊祐謝安論姚崇李德裕論主臣解夥頤解○掌故題海軍議商務議畿輔河渠議新疆屯田議○算學題設甲乙二弧有甲乙二正弦和角甲乙二餘弦較房或有二正弦較亢二餘弦和氐各有二事求甲乙和弧正弦法以角舁房舁相加或亢舁氐舁相加於上二除上位自之以减上位各開平方卽得設有甲乙二正弦較亢二餘弦較房或有二正弦和角二餘弦和氏各有二事求甲乙較孤正弦法以亢舁房舁相加或角舁氐舁相加於　二除上位自之以减上位各開平方卽得三角形有底與右腰和甲有左右兩腰和乙有底與左腰所夾之角已知底大於左腰求右腰法以甲舁乙舁相加於左甲乙相乘復以倍餘弦乘之以减左置上位一内减餘弦於右甲乙相加倍之以乘右置下位次以一减倍餘弦爲法法除上位爲長方積法除下位爲長闊較若甲角在六十度外則長闊較變爲長闊和均開平方得闊爲右腰若甲角爲鈍則一减倍餘弦之法變爲一加倍餘弦下位内一减餘弦亦變爲一加餘弦仍以有長方積有長闊和之法開之若夾角適足六十度則前上位爲實下位爲法法除實卽得一欲取甲乙二整數令乙舁倍之内减四十九等於甲舁其倍乙舁在六百以内者有兩個答數乃甲二十三乙十七及甲十七乙十三在一萬與二萬之間又三十六萬與六十四萬之間亦各有兩個答數又欲取子丑二整數令丑舁倍之加四十九等於子舁其倍丑舁在百以内者有兩個答數乃子十一丑六及子九丑四在一千與四千之間又六萬與十一萬之間亦各有兩個答數至十一萬與六十四萬之外尙有無窮答數皆可以甚簡之法求得試言其數並論其求法○輿地題禹貢降水考無終考騶衍謂中國乃天下八十一分之一中國外如赤縣神州者九其說於今有可證否薛欽使請開海禁疏書後○詞章題金鼎共乾坤俱永賦以題爲韵春雪春冰二題各七律一首仇十洲漢宮春曉圖七言古詩一首兒童踢鞬子詞 
[法界火警]  
　　昨日黎明時法大馬路西首合德里第五百五十七五百五十九兩號門牌潮州人所開榮興質鋪不戒於火冐穿屋頂捕房鳴鐘告警法捕房洋龍首先駛到旣而英美各洋龍及火會西人亦各飛馳而至用皮帶套自來水龍頭奮力澆灌約歴一點鐘卽行熄滅僅焚去樓房兩椽法捕帶同中西各捕及各包探至火塲彈壓葛同轉亦飭會捕局通班線勇往來照料故搶刦之事絶無所聞該質鋪曾經保險其如何起火尙未訪知實在容俟查明再錄 
[庸醫殺人]  
　　吳江縣人沈鳳山挑賣桂圓蜜棗藉以漁利僦居滬南洪昇馬頭其妻某氏年逾知命日前偶患頭暈就近請某醫生診治一劑甫投忽狂奔亂躍不止自九點鐘服藥至一點鐘倐然長逝沈欲與該醫理論以勢力不敵而止惟在茶坊酒肆　人輒訴以舒其忿聞者莫不代爲吐舌庸醫之害人竟若是哉 
[差役被毆]  
　　孀婦陳沈氏投英公堂控放印錢之山西人金烈文父子積欠租屋洋銀向索被毆宋通刺訊明屬實判令金將所欠洋銀赶緊料理並勒令遷移此去月事也旣而陳沈氏與金理說復遭毆辱禀請押遷通刺允之前日飭差往催金嗾令其子和巧並其姘婦某氏　住髮辮肆意兇毆差役無可如何抱頭鼠竄而回禀請通刺核辦 
[地保互控]  
　　前有本邑二十三保十三圖地保韓俊卿等投英公堂禀稱小的等所轄圖内官河張家浜被舊充地保之顧錦山得受洋商賄賂起造木駁侵佔若干有碍農田繪圖呈請提究宋通刺准詞簽差將顧提案前晚升堂研鞫韓及徐慶堂同禀稱此河東西流通頭　十　農民均沾利便近日顧保私受洋商愛物立之賄任令侵佔將來難免淤塞小的等實爲愼重地方公務起見環求訊究顧供稱上年應小的承充地保愛物立租地造屋曾由會丈局某大老爺勘丈無悞小的實無得賄得事通刺諭候函請會丈局查覆核奪兩造皆唯唯遵諭而退 
[賭棍罰鍰]  
　　何瑞福顧阿六兩包探同禀稱伍淸吉控錢金壽等於上年三月設計局賭輸去洋銀三百五十元金表一枚小的等拿獲錢及鄒子成二賭棍詰之承認同賭事後各分得洋銀一百元尙有一百五十元由己回籍之范吉如贏去兹錢鄒二賭棍已各將洋銀及金表一枚另有金表一枚是鄒自已之物今特一倂送案鄒所繳者洋銀一百五十元期票五十元伍訴稱原籍寍波開設昌記茶葉店上年三月二十四日錢等來購茶葉紏合聚賭先輸去洋銀三百五十元後思翻本又輸去二百元幷將金表一枚作洋銀一百元旋知局騙是以報明捕房伊等　卽逃避現始得見錢鄒指交包探錢供稱小的係蘇州人上年確曾與伍同賭由伍抓攤共輸洋銀三百五十元又將金表一枚作洋銀一百元小的與鄒各分得一百元今已繳案其餘由范取去鄒供與相同並稱小的有金表一枚求卽給還二探又同禀稱小的等查得伊實輸三百五十元另金表一枚宋通刺商之薩副領事將錢鄒所繳之洋銀及金表歸入捕房如數充某西醫院經費再各罰一百元充公如不遵繳則各管押二月鄒自已之金表暫存俟繳到罰欵再行給還 
 
 

Page 4

 
 
[偷兒拘獲]  
　　竊賊沈阿狗竊得銅脚爐等十餘件携至小東門外某押店質錢適失主尋蹤而至將沈扭往南去有知其底細者謂諸物竊自某猪作中今已被拘恐難免於送辦也 
[誘拐訊供]  
　　常熟人周庚庚與傅悅亭誘拐閨女周菊寳來滬至某茶肆商議販賣被會捕局線勇見其形跡可疑拘解法公堂經葛同轉訊明誘拐屬實正在移查間周菊寳之叔父周福在常熟訪聞其事卽行來滬投案聲明同轉訊係確情卽將菊寳交伊具領一面將拐犯周庚庚傅悅亭兩名移送上海縣請爲究辦前晚黄大令升堂提訊周庚庚供常熟縣人向爲成衣度日周菊寳與小的爲隣因小的之姪女向菊寳借取首飾尙未歸還菊寳時時來索適有放印子錢之天津人傅悅亭到來見此情形以爲奇貨可居起意誘拐來滬與小的商議小的應允遂與同來滬上至天香樓茶肆商議變賣以爲開設烟館地步正在商議問被線勇所聞拘解公堂傅供天津人常往常熟地方放印子錢度日誘拐周菊寳是實大令問周福到否原差禀稱在此大令飭傳至案問爾姪女被拐後爾從何訪悉供稱小的係常熟人在昭文縣當長隨姪女周菊寳被周傅二人誘拐後小的各處訪查因周等所雇之船戶回至常熟聲言周等開赴上海停泊老閘地方所有舟資尙未給淸小的因此得悉其詳飛速來滬赴公堂具領大令曰爾可領菊寳先行回去周福叩謝而退大令謂周傅二人曰爾等誘拐閨女已知罪否周等叩首求恩大令曰本擬治以應得之罪姑念苦求從寛發落喝各重責五百板收所候備文遞解回籍 
[給還物件]  
　　二月廿一日王阿二在法界孫家弄戳傷販馬之邵萬通身死一案早登前報邵之同帮劉玉張順馬長春當時皆被戳傷送仁濟醫館厥後傷痊赴案遞禀訴稱當被戳受傷之際帶有鈔票五十元一紙遺失請向王阿二追究黄大令於前晚發牌從内監提出兇犯土阿二至案問曰爾當互毆時曾否搶奪鈔票王供互毆之時人手紛紛又在黑夜小的所穿綢夾襖亦已失去從未見有鈔票劉等供王有黨羽十餘人同打其票必係餘黨搶去堅請究追大令曰爾在仁濟醫館時本縣親來騐傷未聞有羽黨十餘人之語今忽更變况王阿二戳死一人戳傷三人當塲承認供尙切實毫無狡展鈔票難以究追再問王曰爾毆打時究有幾人答稱同一小孩並無别人况被捕拉進捕房時身上盡行搜過又問王家内尙有幾人答稱惟母姊二人開設車寓大令謂劉等曰鈔票定難追取惟將王阿二照例擬抵爾等傷勢旣痊可具結存案先行回籍馬長春供小的前有洋二元及皮夾等物存案乞賜給還大令准如所請卽將存庫物件飭差取出憑馬認明發給馬卽具結惟劉張二人不願具結大令申斥一番著退去王阿二仍收禁聽候詳辦 
[美界捕房紀事]  
　　廣東人梁林氏賃居美租界裴倫路昨日亭午中膳甫畢蓮鈎輕移珊珊外出行不數步適陳鴻安江仁之張阿大鄧阿田四人拉裝煤車飛駛而來避之不及致被撞仆於地輪從足上碾過經巡街華捕赶至將婦及陳等一倂拘入捕房捕頭騐得婦傷勢非輕急送某醫院療治據醫生云閱三禮拜尙可痊愈遂將四人暫行管押○鄧四友葛榮桂籍隷安徽同在某礮船當礮勇昨日午後二點鐘時貿貿然至美租界北蘇州路馬頭閒游見某西人之游船停泊浦濵意欲行船游玩船戶楊淸雲阻之鄧葛不依一躍而上楊向前攔阻以致交相毆擊旋扭赴捕房聲訴捕頭著押候解赴英公堂請宋通刺懲辦○馬大生不知何許人其妻陸氏不守婦道去年十一月某日席捲而逃至昨晨遇諸美租界北河南路遂向前扭住大聲疾呼巡街華捕見之恐肇禍端一倂拘入捕房管押 
 
 
 

Page 5

 
 
 
槍吸戒烟散北散爲天下第一極速極妥極效之戒烟藥老癮半月新癮七日卽除一元六八角萬金不換丹此丹係本堂獨得之秘治内痔如神重者兩瓶輕者一瓶卽愈早巳名馳兩元一元奇效一掃光專治紫白癲瘋有藥到病除之能絶非誇口如不信可以包治遠處寄購每瓶兩元至寳樓毒散此散以少制多以奇制勝雖極險發背花柳各種楊梅瘡毒只須四瓶卽痊矣兩元烏鷄白鳳丸本堂此丸用眞烏骨鷄爲君所以治婦人赤白帶及經水不調子宫寒冷最騐二角立止遺精丸遺精大都心腎不安治病當治原此丸滋腎水水足火自息何遺之有哉一元半元專治耳聾丸市上售耳聾藥者可謂恆河沙數而欲如本堂之靈騐恐不多見每大瓶兩元一元十全大補丸丸内用眞老山人參爲君佐以各藥相輔而行專補氣血兩虧五勞七傷兩元一元聰明智慧丸此丸善治讀書健忘少年人服之聰明益智文思滔滔其妙非常每大瓶五角三角活血木瓜丸專治腰膝疼痛手足拘攀四肢麻木步履艱難等症神效之至每大瓶五角又三角五鞭種子丸此丸用參茸爲君佐以五鞭專補元陽男子下元虚損久無子嗣每大瓶兩元一元萬金保胎丸婦人體氣虚弱往往懷孕卽滑此丸能逐瘀生新調和營衞安胎最妥兩元又一元順氣化痰丸此藥丸製九煉善能降火順氣化痰從此無積聚之患妙哉靈極每大瓶五角三角羊顚瘋靈匠羊顚瘋症世無靈藥本堂此藥可稱獨步不論羊鷄癲瘋只須兩瓶可以斷根兩元靈極疝氣丸俗呼謂小腸氣推其致病之由膀胱寒濕藴結不散氣虚而發此丸極騐兩元一元肝胃氣痛丸專治肝胃氣痛吞酸吐沬一切痰結不化等症如常服此丸自然而愈兩元又一元斷根瘰癧丸此丸善治男婦憂思過度逐成是症每日開水送服三錢半月漸次斷根兩元一元珠珀白濁丸白濁症有濕熱滲人膀胱花柳沾染若不急治恐變重症此丸治濁如神兩元一元立止白帶丸此丸專門治婦人赤白帶竟可以四瓶服完其病若失誠天下第一靈丹兩元一元奇效潤腸丸腸胃閉結惟吸洋烟者居多或老年血枯所致此丸服下卽便絶無閰傳一元半元專治猪顚瘋此藥專治遠年及近患猪顚瘋只須兩瓶卽愈重者四瓶無不永除病根每瓶兩元 
 
 

Page 6

 
 
張四開　算分條六角半附送彩　二條○彩　　彩二千五百元躉批　前公道紅票照匯水現兌函購立奉上海四馬路 
 
 

Page 7

 
 
客賞賜戲價乞付大不勝感戴伏祈原讓爲感天仙天福丹桂福仙天儀經手公叩 
[利濟局木輪船每日開往蘇州雙日開徃杭嘉]  
[聲明取根]  
蒙諸友所　文會試闈　票其根己到齊限期四月初五日携銀取清逾期自悞特此聲明以免後論上海　安興記啓 
[廣東普仁堂蠟丸膏丹略列]  
參茸衞生丸治男婦諸般虧損提神養血每丸洋二角五龍涎戒烟丸此丸服後不思吸烟癮漸輕每瓶洋五角扶陽乾健丸治男子腎元虧損陽事不舉每兩洋二角五調經坤順丸治婦人月信不調培補眞隂每兩洋二角五參茸白鳳丸治婦人百般虧損調經種子每丸洋一角婦科白帶丸治赤白帶下及月經不調等每丸洋一角經期腹痛丸治經前經後腹痛服後卽愈每丸洋一角赤脚大仙丸治色慾過度又能煖腎壯陽每兩洋一角金鎖固精丸治腎元虧損夜夢　精立效每兩洋一角三鞭壯陽丸能培補氣血兩虧皷舞眞陽每兩洋二角龍涎哮喘丸治哮喘氣發服後立卽止喘每瓶洋二角九製蒼术丸治痰喘水飲哮喘咳嗽立效每兩洋一角舒筋活絡丸此丸能宣暢氣血舒筋活絡每丸洋一角參貝製陳皮能順氣化痰生津止咳俱效每兩洋一角立止牙痛散治風火牙痛牙肉浮腫立效每瓶洋一角茄楠氣痛丸此丸治肝胃氣痛服之立效每丸洋二角五腸風下血丸治大便下血糞前糞後立效每瓶洋二角立止白濁丸治花柳酒濕鳺毒水管刺痛每瓶洋三角花柳搜毒丸能搜花柳傳染諸般惡毒等每瓶洋五角紅毛墜金膏治隂陽毒瘡貼後拔毒生肌每兩洋一元珠珀百花膏治發背瘰爛肉去腐生肌每兩洋五角小兒回春丹專治小兒萬病藥到定回春每丸洋一角一寄鎭江洋街大福來號發售○一寄揚州敎塲順記號發售○一寄寗國府城内福興大街德大昌參號代售上洋棋盤街普仁堂啓 
[英大馬路中巿葛同昌]  
固精封髓膏 
本號運售洋廣京貨杜打絲線老牌洋針貨眞價實童叟無欺今售務本堂監製第一靈騐膏藥專治四種遺精五勞七傷助命門之火扶陽生陰補諸虚百損及婦人赤白帶下子宮寒冷等症大有神效每張六角雙料一元○三才封髓丹每料一元半料五角 
[頭彩十萬元]  
有一本萬利五福來 
英六月票雙張十二元單張四開照算分條照市抛球塲萬有利啓 
[吕宋發財大票]  
英六月份端前開彩雙張十一元七角四開分條照算申三馬路認明各行天寳賚范財記不必愁錢運來大家 
[催取票根]  
蒙諸友投買文進十闈姓票根限期四月初五取清至期不取自誤特此聲明以免後論得利謹啓 
[崑腔客串定期]  
敝園敬請蘇松曲社諸君會串崑腔業己登報預佈擇於初三初四夜一准不悞務祈諸高惠顧是幸丹桂園主啓 
[永平保險分行]  
本行設在三馬路鄭福蘭堂對面專保房屋棧房等如合意者請移玉面商可也 
[趙同春堂上等痧藥]  
同春堂馳名萬應痧氣丸 
上等痧藥本堂加料精製遠近馳名統治夏天一切疫癘危急感受寒暑發痧肚痛霍亂吐瀉絞腸腹痛觸犯瘴穢頭眩中暑中痰等症有藥到回春之功向蒙諸大善士存心濟世者莫不以先得救濟爲快也謹將救急時症各藥略列○麝香痧氣丸大瓶一角中瓶洋五分小瓶每洋一百廿瓶○八寳紅靈丹大瓶一角半中瓶洋七分小瓶每洋八十瓶○諸葛行軍散○麝香臥龍丹○時症白痧散○人馬平安散○靈寳如意丹○俱大瓶洋一角中瓶五分小瓶每洋八十瓶○藿香正氣丸○太乙菩提丸○萬應保和丸○六合定中丸○每洋五十丸○萬應午時茶每洋八盒○太乙辟瘟丹每塊洋五分○純陽正氣丸每洋八十包大瓶洋一角廣東同春堂鋪在上海老巡捕房對門開張○分設杭州太平坊○分設山東登州府黃縣城外西關○温州城西街○蕪湖長街○江西○無錫○蘇州○鎭江○江陰等處發售 
[新開第一公道]  
英六月呂宋大票五月初四開彩發財雙張十一元六角單張四開照算批發格外克巳賜顧申三馬路運來錢莊 
[聲明取根]  
諸君買定甲午年文進士之闈姓票根　期四月初四日携銀取消如遲自悞先此聲明以　後論吉昌隆内宏隆謹 
 
 

Page 8

 
 
   
 
 

Page 9

 
 
[火匪送懲]  
　　包探唐淸山禀稱前夜虹口失火時王行隆乘火搶取藥酒六瓶經小的阻獲人贓解送案下玉供稱小的係寍波人見有藥酒遺棄於途貪小拾取宋通刺判令枷號五日發捕房前示衆贓存俟失主認領○二百四十八號華捕禀稱前夜虹口失火時小的見杜見山手持洋傘一頂阻獲人贓解送案下失主未到杜供稱小的係江北人貪小取傘叩求恩典宋通刺判令枷號三日贓存俟失主認領 
[上海縣署瑣案]  
　　蕭權炳爲姪蕭世來與高昌廟左近趙余氏家結秦晉之好日前蕭欲迎娶趙起意翻悔兩下爭執送鐵廠巡防局轉送上海縣請訊前晚黄大令升堂提訊蕭權炳供湖南長沙人年三十七歲向做糧食行生意姪世來自幼聘　余氏之女現在小的挈姪至坤宅成親不料趙余氏起意賴婚誣小的等强搶女子送局呈上小八字請電大令曰婚姻大事豈能以小八字爲憑况無名姓住址及媒人姓名答稱媒人姓余又提蕭世來至案供二十五歲在安徽南陵縣做糧食生意自幼聘定趙姓女爲妻叩求恩斷大令曰照此小八字難以憑斷况趙家旣已結親新郎到宅將迎接不暇豈有如此欵待耶其中必有不盡不實候明日飭差問明趙家究竟如何再行核斷蕭又供俗有結親結義之語今稍氏如此舉動親義毫無求恩傳趙到案俾小的向伊親問究竟願否如願果好如不願小的亦未便相强大令准如所請俟傳趙到案如有願意當爲斷合因世來有病飭差帶往客寓安歇再候覆訊○莊順銓蘭銓兄弟爭産一案屢記前報前晚大令提案蘭銓將方單呈案大令詳細核看謂此應歸蘭銓名下順銓難以爭執順銓供蘭銓之子東生係過繼别姓人難續莊姓家私大令曰蘭銓尙在待伊死後將爾子兼祧承業可也大令轉問蘭銓曰爾意如何蘭銓供順銓之子海全生性强暴目無法紀常欲將小的毆打所以不欲兼祧小的之意祗能分田幾畝與順銓之子况伯父死後亦有産業已歸順銓名下彼尙貪得無厭惟求大老爺明察小的尙有一女欲配東生以爲老來之倚此産亦作老來之費順銓夫婦嘵嘵不休堅欲兼祧又稱有水埠蘭銓不容行走求恩公斷蘭銓執意不欲兼祧供稱小的在日姪子海全尙致毆打若小的逝世東生難以過活矣莊朱氏又供蘭銓曾將小婦人毆打求請懲辦大令曰蘭銓與爾係叔嫂不應毆打但爾子海全豈容打叔父必須將爾子交案與蘭銓同責方昭平允朱氏緘默不言大令謂門前水埠當公同行走至兼祧一事暫行擱過現著爾等各將方單繳案再行核斷莊等唯唯而退○李天成與王配秀口角持刀將王戳傷經九鋪地甲李升帶赴上海縣請騐一則昨已登諸報牘前晚黄大令升坐花廳提訊地甲李升供李與王共在張正卿推沙作内爲夥停歇後昨日在老虎灶爭毆迨小的到塲王已受傷矣張供山東人年三十二歲在九鋪廣福寺前開設推沙作李王二人皆在小的作内帮夥小的因乏本故將二人停歇大令曰爾禀上寫因伊時常口角今爾供因乏本停歇何以前後不符張供口角有之乏本亦有之王供山東人年四十五歲在張家與李共事一年有餘日前因戲耍遷怒以致口角初一日李邀同八九人與小的至茶館吃講茶將小的戳傷大令飭仵作騐明額角大腿受傷屬實飭令張帶回自行醫治李天成脫逃未獲大令諭張留心尋訪本縣亦飭差查拿候李到案再行訊辦 
[英界公堂瑣案]  
　　包探秦少卿禀稱李阿松當平和洋棧出貨時乘間混入竊取花衣一包及經小的拿獲贓卽交還今特送案請辦李供稱小的係嘉定人宋通刺判令管押一月○包探陳阿九禀稱張道二前曾犯竊現又竊取羅金德家烟膏一缸經小的查獲人贓解送案下羅訴稱小的在治下開小烟館被竊烟膏已由包探查獲請准領歸張供稱小的係浦東人宋通刺判令管押一月贓給失主領去○包探黄四福禀稱積竊應德和在彭王廟竊取布衣三件白布二疋銅脚爐二枚携之來滬希圖變賣經小的拿獲送案應供稱小的係嘉定人宋通刺判令管押一月期滿勒令回籍贓存捕房以待失主認領○包探黄四福禀稱姚如榮至李毛二家撬門圖竊拿獲交捕詰得先在姚木生家竊過銀珠首飾兹小的特吊贓送案李申訴前情木生訴稱小的家中失去銀飾珠子油布衣服已由包探查明叩求給領如榮供稱小的係浦東人昨夜被獲毆傷尙求恩典宋通刺判令管押二月贓給失主領去○徐阿全訴稱小的係本地人操舟餬口昨與張阿四因停船口角被張用竹篙戳傷手臂是以報捕拘案張供稱小的係寍波人彼此爭執偶然碰傷宋通刺判令罰洋銀半元給徐爲養傷費○范財生訴稱小的係本地人向當磚瓦匠同業張阿雲王阿四已入流氓黨前曾硬借去洋銀一元二角兹又來借不遂所欲竟敢行兇張王同供稱小的等均是本地人與范同業故向商借宋通刺判令各枷號五日發捕房示衆○管理馬車捐之洋人鉛門禀稱陳英毓所開馬房有馬車漏捐經不穿號衣之西捕查見因在賽馬期内未經拘拿今特指控陳供稱小的係寍波人在治下開昇大馬房凡出門之馬車俱有捐照並不漏捐宋通刺飭鉛門查拿馬夫到案質證再行核辦○一百六十九號華捕禀稱夏阿木等在揚子路打架是以小的拘拿送案夏及馬給和陳阿忠陸如華同供稱小的等因細故口角現在不敢再犯矣捕又禀稱伊等人多碍路有違禁令宋通刺判令各罰洋銀半元如數充某西醫院經費 
[法捕房瑣案]  
　　昨禮拜一係法捕房發落之期葛同轉蒞八仙橋捕房會同謝副捕頭升座命帶包探竊取鞋籃之張阿高到案問押本如何歸還張供無力交出求恩寛恕同轉著掌頰四十下問有保人否供叔父張公奎現在老益慶酒館爲司帳著再掌六十下押候交出押本延干追比車夫徐耀三亦投案同轉謂爾爲車夫理應留心何得擅將鞋籃與人幸經包探查明否則爾受累不淺徐唯唯叩謝而退○著名流氓大棗子卽劉祺林串同鍾子良行竊經包探拘獲後揚言當挖眼報仇葛同轉訊明著照原斷笞責二百板押候同鍾子良送案分别遞籍○在江天輪船竊取鋪蓋之張金生著照原斷笞責一百板卽行釋出在三菱公司竊煤之張阿生金小虎楊金泉三犯照原斷各笞責八十板楊金泉供患橫痃不能受笞同轉准之姑予免責一幷驅逐出境不准逗留○在江天輪船竊取烟鎗之胡阿福在招商局碼頭竊取藥材之王阿仁照原斷胡笞責一百板王掌四十下一幷釋出○新裕昌烟間主李南柱控張柱生竊取烟槍七枝除吊到外尙少一枝經葛同轉訊明押候責懲昨提張柱生到案問押本如何歸還供錢已用盡不能交出著照原斷笞責二百板本當遞解今姑從寛釋出不准逗留○寳善街同椿客棧主姜云卿遣夥顧云山投案求領木鐘同轉命提專在客棧行竊之許春元問所竊同福棧莊票究竟如何供實已撕破著照原斷笞責三百板押候過堂送縣備文遞回寳山縣原籍木鐘一架明日投大自鳴鐘捕房具領○前在小東門外乘火刼物此次在鄱陽輪船竊取衣服之陳阿三及乘火刼物之許阿發著照原斷各笞一百板卽予釋出不准逗留租界○恒泰仁丁聚泰兩烟店各遣夥印祥生孔云生投案控張阿狗以假烟掉換一案昨特將假貨呈電同轉問爾家所售之紙烟從何處買來供向晉隆洋行及廣東人處購買孔供當向小的講價洋一元五角二分同轉命提在押之張阿狗到案問掉換之烟現在何處供已售盡同轉著先行掌頰八十下押候交出問匣子何來供向店家買來同轉卽謂印曰爾店家將匣子賣出宜乎以假亂眞以後不准再賣印等唯唯而退○陳夢金强奸談康氏一案經葛同轉判將談康氏先交本夫具領陳夢金已責三百板押候送縣遞箱昨日命提陳夢金馬桂生到案問所欠瑪禮生房租洋廿八元五角如何歸還陳供小的尙欲開店房租待出外拔還同轉謂爾將遞籍尙思開店耶著先行枷號一個月待期滿送縣重辦馬桂生著笞責三百板押候送縣備文分别遞解陳夢金欠租著將屋内生財拍賣作抵諭包探傳到經租人向陳面收然後定期拍賣○信裕昌紙店主張志和控南誠信已歇堂倌劉二寳竊洋六十八元經葛同轉訊供飭探向南誠信問明是否用過昨據郁包探查明禀復實係患瘡辭歇竊洋之事確實不誣原告投案求追同轉命提劉二寳到案問此洋如何歸還劉供並非竊取實係借來同轉謂念爾初犯全爾體面著限七日繳洋四十元押候覓保劉供倩原薦之朱生才作保旋據朱投案禀稱南誡信堂倌確係小的所薦今已辭歇餘事不敢干與同轉著退去○在吉祥街上金館滋擾之趙長生朱雙喜二犯著開枷照原斷各笞二百板釋出○寡婦徐陳氏控逆子徐元亨不務正業性情兇橫經同轉提案責懲管押捕房已及一月昨日徐陳氏投案同轉命提徐元亨問爾禁押以來已及一月可知愧悔否徐元亨仍崛强同轉著先行笞責一百板其母代求寛恕改爲掌頰求之再四著押候三日内自求親族來案具保○竊取萬安樓安棧寗綢馬褂當塲拘獲之婁金生同轉以押期已滿申斥一番卽予開釋著速回原籍○包探拿獲形迹可疑之秦蘭堂以查無别犯案件著從寛開釋 
[上海北市絲業會舘籌辦順直賑捐滬局鈔錄檳榔嶼中國領事張弼士太尊經募賑捐淸單]  
　　謝榮光銀一千兩廣東嘉應謝學謙銀六百元張振勳洋五百元張維壽一百　元周文齋李定初張鵬南李慶邦蔡有格嘉應平遠姚克明潘三古廷杰吳門饒氏喜娘九戶各一百元潮州大埔戴春榮二百元梁芳同裕興各三十元李門劉氏廿七元二角鄧文榥萬和春張李氏張鴻南張李氏張煜南六戶各廿元品花樓共十六元五角梁三廣和興古維樞余廣晋林業什無名氏郭廣義李邊坪陳汝明張裕寛謝佐臣熊益軒陳慶源新利成攤公衆萬豐利萬隆當黄德明十八戶各十元麥榮生共七元萬興號李炎興萬合公司李何氏梁炎祥廣榮安陳桂桃陸占鰲鄧紹良張關郎梅光廣昌隆劉希讓葉春張佛壽葉盛若林耀滿廖秋來李烏佐劉良才許所卷無名氏謝黄氏萬發蘭萬勝隆李慶堂二十六戶各五元和生號四元三角仁愛堂喜題張嘉和喜題邱國祥張熊氏邱魯肅五戶各四元彩滕樓桂花樓各三元萬榮興無名氏陳福並羅奉璋盧茂昌廖長生梁喜榮梁開榮榮晉勝公所羅國華張凌生張瑞生張炎生李耀堂萬隆孚萬安堂黄禮蚊張水粦梁鶴粦劉宅坤義合號潘門無名氏鍾劉先吳定姑柯亞雲葉三增興公司萬元公司羅燮梅張二妹何貞謝連合無名氏三十三戶各二元李炎祥李銘卿林振達萬福泰李俊李榮壽陳榮勝鄧　合張祀元張鴻元張唐龍張李氏張周氏張尙英張桂英王奎張合琛記張自馨吳棠慶羅王氏羅紹承羅紹基唐子凰張爵琛不名氏李黄氏李仁昭李張氏張應元張爵泰張徐氏張劉氏張浩龍張現龍張壽均張伯謹張壽軒張台五黎參張彬張錫瓊劉福合廖炳基廖時宣李盈堦陳其叔陳子峰張南星張文卿張安古張順　張和記何永福朱鴻喜許利合謝毛氏無名氏謝忠瀛謝應元許興記齊德齡謝應韶謝李氏謝余氏謝廷璋謝獻璋謝崇裕張郭興張興記萬永昌傅興才李友梅張錫珊張桓 
 
 

Page 10

 
 
端李梅訂李温氏李鏡仁湯燮卿無名氏廣義成張熾垣劉長生侯增合葉欽文詠花樓梁桂粦梁煥忠梁雙達梁接運梁金壽梁梅壽馮二合吳盛合黄杰合劉顯合蕭昌合范桂合三妹朱鏡昌熊世存嚴錦章謝水源萬振利熊緣合何榮合鄭安受邱三合姚望紓陳桂姚欽泗亞蘇源昌公司黄新喜宏利馬李江漢萬順馬義盛公司恊盛公司同盛公司同盛坭井義信公司悅勝公司俞寳粦黄大義許安張盛温連張紳記張永記蔡滿貴李復成陳亞來信隆公司淮濱氏温煜李錫彭楊予輝徐水合陳阿福陳翠阿彩陳鈿銀蝦仔姑袁連合鍾添興郭盛合廖享合李南英吳訓合李盛華李興合黄業合張舜吾張奎何三合盧有合鄒鑑合李義友李榮光李義合李鼎生陳安合高英合萬合堤井捷興公司李　合張發祥邱木合梁氏謝順合謝桂合一百七十一戶各一元許鳳章張岳龍王福科謝炳盛謝日釗李梅三董子興古添福張善英張運英張金龍張增坤吳錦龍吳金蕭懷張　瑜黄昌邱奎四楊五張集陳金張燕合張爵玉張發藍大榮張元饒采葉祥何雲階李鳳儀黄品范公亷張北斗張喜齡張懽郎許壽生饒蓉初朱漢四萬發蘭記張方謝藍氏張瑋星林兆鵬炳盛號饒鉅榮傳和祥廖舜臣張正軒張玉軒張亞彬李儀階李張氏廖輔臣李如煜李福祥李朱氏李開龍李開禮謝藍氏李評石何靑蘇穩林水生劉添福張儒合藍二合張秀合陳冉合梁權蔡添　學廖庚合劉春合張丙合林淸合葉德合羅乙秀葉金成蘇王庚劉火合宋三合張來合宋有合宋元合黄桐合李見合朱福合侯安合杜甜　玉伍珠城劉垣合譚欽合葉海雲吳賢合王用合黄森泉卜炳合劉云宏潘振綿羅通裁李可蕃古福興謝祥二饒張氏吳秀香温日合黄傳合鍾傳合王容光陳龍合梁昌合邱保合吳鏡才吳富才潘彩合陳瓊合金玉李增榮許華庭古財英萬和公司姚春心周玉英洗晋萬松源李淸乃李振添李珠理黎善卿鍾玉如潘心田黄鳳階潘有芳宋添長卓謹房晋潘洪吳現杜榮張二廖河記黄盛和馮洪區就鄧九如譚桂李生歡李齊歡黄亞南張耿卜煥祥李樞祥温俊英李斯祥汪炳文李杰陳樹榮陳成邱梅合陳桂好張福好陳氏梅宅阿來陳阿姝阿轉陳勝花阿蘇姑阿二姑楊水合劉標張珍合鄒增合廖懷仁彭盛合楊金合潘德合徐蘭合黄讓合陳冉合葉接合何朝合湯昌合黄滿合藍保合鄭安合駱來合黄維合黄勝合黄譚福古初合黄瓊合李欽合楊三蕭五合郭良合李福合李榮合張煥合曾壽合謝琳合曾七合唐瑞合李路合陳元合廖儀合鍾秀合龍樹合邱滿合陳生合鄧錦合張庚合黄才合李松芳李材根陳香郎徐義合葉增郎宋福合李宏合陳茂葉松合二百廿三戶各五角莊均亭張世燕張仕三李安勝金李礽芳鄧社富容義靖伍寅李伍有岑周善秦徐銀合蔣東合孔有合黄煥達蔡捷合劉均合何容合李宗廟李水連致安源茂李木生古信合陳淸李祿袁東朱金伍榮直江梁其李位曾榮　柱李衆馬福曾昌關隆劉東劉華呂安楊四古雙劉祥　羅伍堯新朱金房榮標吳春合潘壬合吳木合鄒元合李福合鍾三合邱能合何天來吳合張莊合陳先棋葉合葉根合邱　合李金合李榮記梁北合陳松合李元合朱才合鄭並合羅壬合羅蘭合陳帶合陳祐合陳丙合劉興合李新友黄萬合潘水合江水合陳庚合葉運合李盛合張其生李光合李鴻六危蔡安朱三合羅全合楊炳合陳合邱育合邱錦合黄欽合楊義合宋騰合李立合九十六戶各三角黄定陳炎　伍邦合仁照李洪生王環合林二合林内合邱享合余輝合陳盛合廖廖報合黄金合蕭四合吳勝合鍾聲雲黄亞生黄明合湯幹雲葉捷三饒勝合張梓恭劉觀合藍來合陳福合帶好李三讓李烏藕李水港張嬌薛純黄昌張周秀何　靑薛四隆蔡五陸帶姊黄二林黄允鑑羅興邵帶張子昭安記星泰號四十四戶各二角陳泉朱嬌各一角五分張長合林興合李就合林　合陳參合陳進合郭安吳義長鄭源合葉達合黄根合曹華票鄒五合林角合鄒林合李照合黄光騰華記店伙貴十九戶各一角共六百六十五戶共洋四千六百九十四元除由萬裕興　發兩次電報及添印飢圖支洋五十六元零七分外餘洋四千六百三十七元九角三分匯見規元三千五百兩合併聲明 
 
 
 

Page 11

 
 
   
 
 

Page 12

 
 
   
 
 

Page 13

 
 
專治大便下血無論遠年新得服下應效如神本堂誠心濟世採選上品正藥加上修合近有射利之徒以僞亂售貽悞非淺如蒙賜顧請認明葉慧正圖記庶不致悞寄售興記晉昌綢莊吳祥泰京貨 
 
 

Page 14

 
 
[光緒二十年三月二十五日京報全錄]  
　　宮門抄○諭旨兩道錄前○選單○江督劉奏揀補蘇松鎭標右營遊擊摺○陝督楊奏揀員請補遊擊摺○又奏揀員請補叅將摺○又奏揀員調補都司片○江督劉奏請開都司員缺仍留標以把總降補片○江撫德奏拿獲匪探懲辦情形片○三月二十五日内務府國子監正黄旗値日吏部引見三十名國子監三名工部四名欽天監一名鑲黄滿八名正白蒙二名正白漢七名廂紅蒙二名兩翼二十八名火器營八名奉宸苑六名○山海關副都統宜貴請訓○江寗布政使瑞璋請訓○慶恕英琦預備召見○福森布請假五日○吏部奏派騐看月官派出麟中堂熙敬敬信阿克丹裕德龍湛霖沈恩嘉壽耆國秀達春榮陞王廉慶祥秀林林燦烜謝雋杭○掌儀司奏初一日祭奉先殿溥侗行禮○召見軍機宜貴瑞璋壽蔭慶恕英琦○光緒二十年三月分選單小京官翰林院孔目江山助江蘇歲知府四川潼川阿麟正黄監安徽寗國桂鍈正白貢知州廣東連平王屋江　　通判湖北黄州柳大年湖南人知縣四川遂寗魏雲鴻陝西舉湖南桂東劉庭燝江蘇甲湖北濳江屠宗基浙江監四川閬　　廷鈞湖南舉江蘇溧陽楊志立四川舉州同陝西甯羌杜慶琳山東附府經雲南臨安唐應淸甘肅副巡檢廣東龍川濟英　　　山西靈石吳元熥順天監廳照磨四川叙永王廷佐湖北監典史直隷沙河曾雲程四川監貴州安平張毓江直隷附監○○○　　頂戴兩江總督臣劉坤一跪奏爲内洋水師蘇松鎭標右營遊擊員缺擬請仍以謝克明補授恭摺仰祈聖鑒事竊内洋水師蘇松鎭標右營遊擊員缺前以儘先選用遊擊蘇松鎭標左營守備謝克明請補接准部咨謝克明係儘先選用遊擊按照新章應俟奏留省分後方准補用今請補遊擊核與定章不符應毋庸議等因前來伏查内洋水師出缺向准以外洋裏河人員通融請補外海水師現無合例　補之員内洋裏河雖有儘先遊擊曹廣榮陳秀發張玉標吳在田四員内曹廣榮現在丁憂期内例應停其升轉陳秀發行查並未在標不知下落張玉標吳在田二員查與是缺人地均不相宜未便遷就請補此外並無合例之員臣查光緒十八年提標右營叅將員缺請以廖得勝補授接准部咨廖得勝係儘先選用叅將並未奏留省分惟係太湖水師留防人員收標在光緒十四年定章以前應准補授等因是選用人員收標在定章以前者尙准補用該遊擊謝克明從前雖未留省係由儘先選用遊擊借補江蘇水師把總實缺光緒二年部頒官册内卽將該員註入江南水師儘先遊擊班内序補該遊擊旣因借補江蘇把總實缺部册業已列入江南水師遊擊班内序補卽屬准歸江南省分之員似與准收標人員無異與未經留省人員有間廖得勝在定章以前收標旣奉准補叅將員缺謝克明亦係在定章以前經部註册歸入江南水師遊擊班内序補情事相同是以定章後該員於光緒十六年復由儘先選用遊擊借補蘇松鎭標左營守備員缺經部核准在案且查定章新設改駐各員缺如按例揀選委係難得其人而實在員缺緊要人地相需准其專摺奏請等語蘇松鎭標右營遊擊係於同治七年奏請添設以京口中營遊擊改撥爲營官員缺極爲緊要現在逐加遴選實無堪以勝任之員惟謝克明於是缺人地實在相需例得聲明奏請合無仰懇天恩俯念員缺緊要仍准以儘先選用遊擊謝克明補授内洋水師蘇松鎭標右營遊擊員缺實於營伍地方均有裨益如蒙俞允俟部覆至日卽行給咨送部引見以符定制除該員履歴前已咨部毋庸再行咨送外謹會同江南提督臣譚碧理恭摺具陳伏乞皇上聖鑒訓示再所遺蘇松鎭標左營守備員缺江蘇水師現有應補人員容臣另行揀員請補合倂聲明謹奏奉硃批兵部議奏欽此○○太子太保頭品頂戴陝甘總督臣楊昌濬跪奏爲揀員請補遊擊要缺以裨營伍恭摺仰祈聖鑒事竊查漢中鎭標中營遊擊員缺臣前請以留陝甘補用遊擊西安城守恊標右營守備周嘉謨補授旋准部咨該員保奬遊擊一案改爲俟補都司後以遊擊補用保案旣經改奬現係儘先都司所請補授遊擊應毋庸議其漢中鎭標中營遊擊員缺仍令於揀發遊擊班内揀選合例人員請補等因臣隨另選得花翎留陝甘補用遊擊甯夏鎭屬靈武營千總江來儀甘肅甯夏縣人由行伍歴拔靈武營千總隨征陝甘新疆積功保至今職兼襲雲騎尉世職該員老誠樸實辦事亦勤以之請補斯缺實堪勝任亦與部章相符合無仰懇天恩俯念員缺緊要准以該員江來儀補授漢中鎭標中營遊擊員缺俾資得力如蒙俞允該員於千總俸滿案内引見未滿三年應請飭部發給劄付以符定制除查取該員履歴淸册送部查核外謹會同陝西固原提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○太子太保頭品頂戴陝甘總督臣楊昌濬跪奏爲揀員請補叅將要缺以裨營伍恭摺仰祈聖鑒事竊臣接准部咨陝西固原提標中軍叅將成光裕病故遺缺係題補第一輪第三缺輪用預保無人應以第六缺揀發人員請補等因臣查陝西固原提標中軍叅將員缺係各營領袖有表率巡防之責最關緊要非精明幹練之員難資治理隨卽逐加遴選查有留陝甘歸揀發班補用叅將俞陞科年四十八歲湖北咸寗縣人由武童於咸豐九年投効軍營轉戰來甘隨征新疆南北兩路積功保至今職該員年力方强才具勤幹在陝甘年久於地方營伍情形最爲熟悉以之請補斯缺實堪勝任亦與部章相符合無仰懇天恩俯念員缺緊要准以俞陞科補授陝西固原提標中營叅將員缺可期得力如蒙俞允俟接准部覆卽行給咨送部引見以符定制除查取該員履歴淸册送部查核外謹會同陝西固原提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○楊昌濬片再補授甘肅提標後營都司曹潾係屬本府例應廻避前經臣奏請與肅州城守營都司岳振河對調嗣准兵部議覆核計距籍仍在五百里以内與例不符令另揀五百里以外實缺合例人員對調等因臣復查得涼州鎭屬莊浪恊營都司白文治係甘肅寍夏府平羅縣人距甘州八百一十里係在五百里以外該員强幹精明堪以調補甘肅提標後營都司所遺莊浪協營都司員缺卽以曹潾調補均屬人地相宜合無仰懇天恩俯准以曹憐白文治二員互相對調如蒙俞允查白文治係引見回任之員應請飭部先換給劄付曹潾俟准部覆卽行給咨送部引見以符定制謹會同署甘肅提督臣李培榮合詞附片具陳伏乞聖鑒訓示謹奏奉硃批兵部議奏欽此○○劉坤一片再准長江水師提督黄翼升咨三江營右哨都司符仕揆廢弛操防難期振作應請開去都司員缺仍留原標以把總降補俾示薄懲而觀後效咨請會奏前來相應請旨將長江水師三江營右哨都司符仕揆開去都司本缺仍留瓜州鎭標以把總降補以肅營伍謹會同長江水師提督臣黄翼升附片具陳伏乞聖鑒再所遺都司一缺現有應補人員容臣等另行揀選請補合倂聲明謹奏奉硃批著照所請兵部知道欽此○○德馨片再上年十二月間接贛南道周浩南安府知府文炳來電大庾縣界連廣東探得南雄州屬有匪徒劉呌妹聚黨千餘人傳言正月初一日來攻南安府城當經臣電飭該地方文武各員認眞嚴密防範並電飭管帶剛字營兩江題奏提督申道發酌帶所部勇丁刻日馳往勦辦並據贛南道禀調親兵正營營哨勇又贛防水師營李榮春督帶壯勇均馳往該郡恊防嗣據管帶安字營浮梁營都司詹鴻寳具報十二月二十三日有匪徒二三白名頭裹紅巾手執槍砲旗幟突至南安大庾縣屬内良地强槍經該處駐防勇丁奮勇勦捕槍斃賊首三名餘匪受傷數名哨勇王金亮等三名亦被賊槍傷嗣因河洞哨弁謝啓祿聞信馳援團勇亦鳴鑼助勢匪卽退回粤境旋據申道發禀到防布置情形並盤獲匪探蔣觀順一名卽經臣批飭南安府督縣提犯審辦兹據南安府知府文炳督同大庾縣知縣劉光煥提犯審明錄供禀覆臣查該犯蔣觀順供稱籍隷嘉應州在南雄拜劉呌妹爲師給有紅巾爲記傳授暗號劉呌妹　攻南安府城命伊前來坐探並派曾四牯等來往聽信今知大兵到齊防守嚴緊已令曾四牯等回報劉呌妹緩來攻城再候探聽查該犯入會拜師並爲匪探聽虛實實屬甘心從逆罪不容誅臣已批飭該府縣提犯覆審明確就地正法梟首示衆以彰國法而昭炯戒除當卽電咨廣東督撫臣旋接覆電己派撥營勇馳赴南雄勦辦並飭該府縣防營認眞巡緝防範督紳赶辦團練以資守望外所有匪徒圖攻南安府域調營巡防堵緝並拿獲匪探懲辦緣由謹會同兩江督臣劉坤一附片陳明伏乞聖鑒訓示謹奏奉硃批另有　欽此 
 
