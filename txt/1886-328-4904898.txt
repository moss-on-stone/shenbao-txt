# 1886 - 328 - 4904898

 

Page 1

 
 
[附送捐啓灶疏] [  申報舘主人啓]  
　　直東告灾疊蒙諸善士慨助多金源源接濟功德實無涯涘惟是灾區太廣且時交冬令待振尤殷庽滬陳竹坪先生現故重刋募振啓詫本舘於今日隨報分送並附灶君疏一通以便善男子善女人隨時默禱誠求共明福佑尚兾大發菩提心隨緣樂助本舘亦有厚望焉 
[九十六號畫報出售] [  點石齋主人啓]  
　　長崎兵鬨案懸日日死難諸人不知何日可伸　抑卽如濟逺船水手李榮者因傷身死死後檢騐致遭破腹剜出贓腑不少痛惜本齋籍　畫報以著日人之無禮報首仍列告白一張後附淞隱漫錄圖說一則准於初六日出售再者此次辛字十二號己滿例應照繕目錄一紙隨報分送無奈日短事冗趕印不及當附下次畫報中以贈諸君此布 
[開印資治通鑑告白] [  點石齋主人啓]  
　　天台胡注資汉通鑑二百九十四卷附釋文辨悞十二卷本齋四處搜求覔得元刋本不自私秘願公同好業己開印並不招股期明年四月出　分釘二十本外加錦函定價每部十二元如有惠惡者請至本帳房取閱樣張可也此佈 
[增選石印小題眞珠船初續兩集出售] [  點石齋主人代啓]  
　　粤東向有小題眞珠船之刻久己風行海内惜字跡漫憑舛誤其多加以抉擇未盡精純殊不足供有志者揣摩三蒼書屋主人心竊憾之爰請江到見學重别剔選分爲初報兩集計初集得文一萬二千有奇其原刻中聲希味淡讀不經意之作並己見於宗海嫏嬛文藪等集者概行剛汰以　　　雷同外又裒集同人摘本及書院課窗作復得文二千餘首以補初集所未逮名之曰續集交本齋石印兹於是月十八日出書分裝二十本價　八元正此書一出較諸粤東原刻眞有上下　之别矣想薄海文人自能辨之售處在上海各書坊南北申昌以及各省申昌如願躉買銷至二洋　橋同泰號而議此布 
[論洋藥捐局事]  
　　有客語子曰今者上海洋藥釐捐己易人承辦局員亦己及瓜而代從新整頓一洗因循意者偷漏之弊可除而捐釐將日有生色乎子則悄然以思憮然以歎爲間曰洋藥而至抽捐此實不得己之下策即能生色亦庸何益乎攷洋藥產　印度古名阿芙蓉亦作合甫容其毒更甚於鴆羽特用之得當可以療疾病故美其名曰藥耳中國之受其害者無止數萬億人類皆資財漸耗筋力漸弛志氣漸昏形神漸瘁卒至不可救藥與鬼爲鄰初時厲禁高懸犯者科以放流之罪迨後當事者操之過急致西人脅以兵力迫令允從適燄煽紅巾宼氛不靖飛蒭挽粟力盡筋疲不得己與西人立約爲之籌稅抽捐斯時蒿目時艱者咸謂此實國家絶大漏巵猶渴而飲鴆酒飢而啖漏脯此後頽波必致不可抑遏卽西　好善之士亦疾首蹙額設會以勸人戒除萬語千言不憚諄諄苦口而奸商之就中漁利者反明目張膽侈侈然曰官　抽我之捐是准我之販運也彼吸而受害徒自投羅網耳於我何干哉噫事至於此不胥中華十八省盡化爲烟霞世界而不止有心人方爲之痛哭流涕長太息尚何暇計捐十旺不旺耶雖然即曰抽捐亦正非易事也他處姑弗論滬上洋藥行都在租界之内西人租界例不納捐商販因有護身符得以有恃無恐於是心益豪膽益放蛇行鼠伏合夥販私計一年之中海關所征進口稅有一千箱者釐捐祇得五六百箱其餘皆偷漏耳巡丁知其然也凡土無印花而在華人身畔者捉之不稍縱曰是豈在租界中煎熬哉實欲販之内地耳販私者訟不勝則有黠者出焉爲之賄囑失業洋人包買包送倘遇巡丁緝獲則洋人强行出面涉訟公庭華官據理以爭而西官終不首肯輾轉糾葛幾至舌敝唇焦蓋一歳之間如是者必十餘見數十見焉且不觀本報所記厦門之事乎巡緝如是其嚴科罰如是其重而作奸犯科之輩不惜千方百計冀免釐捐至有資雇鄉里婦人藏之衵衣中以期瞞過巡丁耳目者巡丁緝無所得於是盡情羅掘設法搜求職擾鄉間令人臥不安枕人皆歸咎於巡丁之作惡董事之縱容而不知實販私者偕之厲也滬上縱不至是而拿獲私土之事幾於無日無之想販而不獲者當更不可以數計使不嚴加查緝不將走私者日益衆而釐捐不能暢旺承辦者亦虧折良多乎或曰是宜法蕪湖之事蕪湖當初開口岸時華人之販私者多倩無業西人爲之而面開行售土購者並不納捐事爲當道所聞與此頂西人約法三章曰爾毋作奸犯科彼販私者月給爾若干金亦當如數給爾不足則當加給爾西人唯唯從命販私者之伎倆遂無所施故近年来土捐不致偷漏直至今歳始有東臺惟洋行仍蹈前轍旋經雙錫五觀察訪知封其房籍其貨且更逮買辦施某而科其罪今得倣而行之不亦簡捷之一法乎不知蕪湖僅一小口岸西人之僑寓者寥落若晨星故辦理甚爲易易滬上爲通商諸埠之冠中外錯處其數難稽苟將專販私土之西人誘之以利使不庇護奸商安見别無西人蹈其覆轍乎或又曰西人之運土来華者船旣抵埠必先向海關報稅然後置之躉船中迨經華人購取則必赴局納捐由局黏貼印花始得提取立法之嚴如此是以捐可漏而稅不可漏今當與西人約抵埠之後務於納稅時墊納釐捐俟華人来購隨土價給還如是則有一千箱之稅即有一千箱之捐不必設捐局不必雇巡丁而釐捐可萬無一失不知稅則載於和約早經中外朝廷批准是以奉行而罔敢或違至墊捐則素来無此章程彼西商不逺數萬里冒風濤之險販土来華但知利己耳安肯顧華人捐欵之旺不旺而出銀以墊哉試觀香港設洋藥總司之議數年前己有創爲論說者去歳曾劼剛襲侯在外洋察度情形封章入奏朝廷韙其見識于今春命邵小邨廉訪偕赫總稅務司握節南行與英國派駐香港總督和東商榷事經數月尚未克見諸施行是稅之己見約章者欲改新章尚且難如舉鼎况乎素無是例而一旦欲與西人改圖能乎未能不待智者而可决己然則緝私之法將奈何曰今之裴浩亭大令固能吏也跡其綰無錫縣篆時興利除弊鋤暴安良循吏之聲洋溢四境彼治一邑之大且游刃而有餘豈區區設局緝私而尚患其難任乎且局員旣精明幹練則所准承辦之董事自必熟於斯事實心任事之人董事旣寳心任事則巡丁司事亦安敢怠惰苟且飽食嬉遊我知伺察巡查定卜較前爲得力而奸儈雖云狡變亦無從肆其機昨專意販私將見不數月間而捐項之繁不將視前時爲倍蓰哉雖然禁烟本也榷烟末也我深望當事者由末以溯本得幾道光朝林文忠公之善政俾赤縣神州一掃鶯粟之瘴豈不大怏僅以抽捐爲務果何益之有哉 
[本館接奉電音]  
　　昨日午後一點鐘時本館住京訪事人電傳本月初四日上諭二道敬謹譯登○十一月 
 
 

Page 2

 
 
初　日奉上諭曾國荃奏實缺總兵呈請終養一摺安徽壽春鎭總兵郭寳昌着准其開缺養親仍留統卓勝全軍以資得力欽此同日奉上諭曾國荃等奏己故提督戰績卓著懇恩立傳入祀一摺己故烏魯木齊提督金運昌迭經統帶卓勝軍轉戰直東皖豫各省及陜甘關外所向克捷卓著勤勞着將生平戰績宣付國史館立傳並准入祀陜西金積堡安徽臨淮卓勝軍昭忠祠其妾王氏馬氏張氏於該提督病故後先後身殉均着照例旌表該衙門知道欽此 
[崎案近聞]  
　　長崎訪事人来信云中日會訊事宜己停半月聞此案將至東京辦理中國派来之會訊委員担文狀師行將前往日廷所延之美人典儀生刻己回東京矣又譯日報云日捕戕殺華兵一案兩國委員會訊情形頗費時日現中國李傅相擬奏請欽派吳清帥大微取道芝罘前往辦理云云然中國官塲並無此信該報所述未識何所據而云然 
[俄人占地]  
　　有人自長崎貽書本館云聞今秋俄國在黑龍江寗古塔萬麗溝地方拔去界碑侵地四五十方里此地產金最旺大塊里一二斤小塊則如砂如豆亦較他處所產爲多近俄人復占過山嶺百數十里所有華民房屋盡數毁壞勒令遷入寗古塔界内云傳聞如是未知確否也 
[近節保陽]  
　　李傅相駐節天津己有數載前以辦理海防未回保定今者海氛己靖互市晏然明春恭逢皇上親政舉行謁陵大婚諸大典亟需與藩司就近籌商一切現定於本月初十日返節保陽 
[試坐火車]  
　　天津海大道旁置活鐵路試行火車經列前報兹聞此項活鐵路係法人愛李經理由法領事官林椿君函請傅相駕臨試騐傅相俯如所請於十月二十六日偕長蘆運憲周玉山都轉津海關道劉獻夫觀察洋務委員伍秩庸觀察水師營務處羅稷臣觀察坐駛一　此路往還約長五里歴時僅七分而己歴徧可謂速矣傅相嘉許者再是日並騐大沽船塢新造之遇順郵船云 
[津事紀要]  
　　雲南巡撫張鉞卿中丞凱嵩疾終任所公子次珊太史仲炘於上月二十八日奔喪至津即乘輪至申由湖北原籍赴滇運柩○新任廣東肇陽羅道孔觀察憲毁惠潮嘉道德觀察泰於十月二十五六日先後到津二十七日同乘豐順輪船到申赴粤履任○前任長蘆運憲學士周都轉以禮去官於十月二十八日乘海晏輪船南下回籍守制○津海關道以劉獻夫觀察署理前任周玉山觀察升署長蘆鹽運使司均於十月二十四日接印己列前報現聞各關卡委員及總辦等均不調動章程亦不更張運憲定於本月初三日點夘○長蘆運憲衙門除正臘繭月外例應籌解保定練餉銀一萬兩兹聞十月分餉項業己備齊委員起解緣津郡現有要需將欵截留其解費則仍准委員具領以示體恤 
[教事就緒]  
　　津友信云京師天主北堂逼近宫墻經當道與主教商令遷讓並派西員敦約翰君往羅馬面謁教皇妥議一切刻經辦理就緒由教皇遴派使臣来華專理教務敦約翰君於十月二十八日回津將辦妥情形面禀傅相矣 
[漢臯大火]  
　　十月三十日夜三點鐘後警鑼亂鳴人聲鼎沸訪事人仰視火光上接霄漢須臾水龍陸續馳至地方官齊至分路處彈壓梭巡急出訪之知火起於張美之巷清和宮南陳姓家是處盡皆住宅舍宇湫隘無異峰房且又無公牆可以禦火當赤熛怒發時封家姨亟命駕而来相助爲虐雖有水龍分頭灌溉究以夜寒徹骨奔救稍遲致火勢到處蔓延不可禁遏管邐向西南從均昌隆打包店直趨正街拉朽摧枯頓成瓦礫正在危急之際洪益巷内北首霜往宅又跌翻火油燈至兆焚如之慘兩面火發至相接而後己計自北至南約二百數十步自西至東約二百步左右災户百數十家高堂華屋悉付刼灰無不吞聲飲泣事後查得同吉富鋪及門前兩衣莊一雜粮店老岸則復興慶錢莊裕昌雜貨店廣同興廣貨店雜糧店均昌隆打包店飯店烘糕店萬和包子店顧榮興首飾店並新開之某衣莊巷内則焚某棧房其餘概皆住宅其起火之陳傳桂當被拘案責懲現己枷示火塲之側陳之弟媳曁半歳之侄女皆葬身火窟中參不忍覩所失貨物以均昌爲最多聞其素辦藥材此時新到者堆積在棧猶未運赴他方傳言是夕實被匪人縱火洎陳見而追捕則匪己逃遁無跡轉瞬烟燄封門以致弟婦侄女同罹此厄耳 
[寗郡失火]  
　　月之初三日黄昏時寗郡南門外啓文橋垜萬姓不戒於火在城各水龍皆因路逺未去惟靖安臨安長安之分龍及中營之小洋龍出城赴救當卽撲滅約焚一點鐘時共燬去房屋十餘間 
[變述蘇災]  
　　昨報紀蘇垣侍其巷施姓失愼一節兹聞施係候補人員適捧檄出　不料公館中忽罹此厄其岳母年逾七十留宿在家以致慘遭火刼洎火熄檢出則頭焦額爛手足傷殘見者皆爲下涙所有宅中什物不能搬動咸兆焚如至起火之處並非柴房廚灶實從前進延燒入内似係匪徒種火圖刼云 
[續述杭災]  
　　杭垣報國寺被火情形己詳前報兹悉寺爲浙省機器總局向由張冠臣太守督辦中設製造局凡鎗砲藥彈銅帽及各項軍械皆仿西法以機器爲之後進臨水之處别有一屋專製火藥凡杵藥碾藥亦皆機器不繕人工兩廊有平屋三十餘椽半以儲煤炭半以儲　器若軍火藥彈等物一經製成卽發至水星閣中安置是處四面皆水萬無一失是日寺中失火兩廊及後殿盡成焦土所儲之煤及各式機器皆目焚燒聞所失不下十餘萬幸製藥處尚隔一垣否則不堪設想矣次日委員以放火禀報且當塲獲住一人以實之衞靜瀾中丞帶同司道親至寺中踏勘並無放火情形因顧委員曰想此賊擬搶開花藥彈故於此中縱火耳委員不敢答一詞并聞是夕委員祝姓不在局中惟留五人守護迨聞火起奔来而本標中軍唐叅戎早己在塲救護現追究起火之由日提守護之五人嚴訊五人皆以失火對有謂係委員之少君每晚至局擊銅帽爲戲因此遺火然亦未可據爲定論也廿五日午後靜帥偕兩司至水星閣看視見後進儲藥之所四面皆本十分謹愼因擬將報國寺後進照此營造現己繪圖拓地相度泉原不日卽將開工矣 
[侯憲行轅事宜]  
　　昨日本埠道營廳縣及英法會審員均至曾襲候行轅謁見聞襲侯己租定大馬路北首廣南洋行間壁之洋房以便遷住宮眷云 
[押候傳訊]  
　　馬車夫陸阿初通信巡丁將陸宗道所買之土攫去前後訊理情由屢詳前報昨日法捕將陸阿初方根山兩人解案而洋藥局巡丁夥李榮生及法包探查到之朱金大唐伽寳并陳阿金之父陳慶雲四人一併到案翁太守研詰之下據朱金大供在羅三名下爲夥通信是永源棧茶房阿美伊說棧中之客前次販大土多件現又買土喚定馬車要回去我等去果見棧門前停有馬車向陸阿初詢問一聲伊云不錯在後馬夫與伊爭論說坐固要錢不坐亦要錢伊等隨坐車往羅家灣後不知如何捉土唐伽寳供土在新北門捉永源棧茶房通信後悉坐東洋車之兩人藏有私土我等跟去實是三人共捉太守謂本係李榮生與陳阿金兩人訟捉今日又添爾一人究竟土送洋藥局是何人出名掛號唐稱是陳瑞華出名因局中祇須兩人上堂我等故不說明實有六塊牌子太守謂無論六人即牽涉十二人亦應逐一傳到着將六人管押 
[冒扦貨樣]  
　　法公堂昨據天津帮元泰永號許士泰永立號季思元魁記號管德裕人和永李雨書四人聯名禀稱我等貨物抵滬凡遇扦樣看貨等事由我等各號出字條盖上戳記持往金利源棧房扦樣向来如此現查得有人私刻號記寫條往棧中冐扦貨樣所失尚小而假戳 
 
 

Page 3

 
 
不能不究况前次曾有昌興隆僞條昨日又有永立僞條棧中因我等早己關照當塲將人獲住送案請究起意之人翁太守詰之解案人屠阿福據供前在虹口倒開水現遇相識寗波人爲掮客之徐吾堯呼我到金利源棧扦樣伊在外面我進内卽被拘住餘不知情太守問此等事爾做過幾次現在其人住何處答稱我實不知假冒當我被拘伊己兎脫惟知伊掮客原告亦認識太守着將屠阿福管押訪到徐吾堯再核 
[窮途覔死]  
　　寗人倪阿勝僑居本城小南門外家有妻子素有烟霞癖以致進不敷出時時東借西挪近更欠某甲印子錢四千有奇疉下索逋書終無以應前日清晨甲又至倪處逼索爭閙之際經人解開倪自思百級債臺終不得了不如自尋短見以了餘生遂私購阿芙蓉膏一吸而盡迨歸家人見其神色有異詢知吞服洋烟急延醫灌救始得復甦窮途落魄夫亦大可憐矣然非悞於鴉片烟斷不至此君子所以歎息痛恨於鶯粟之禍也 
[不准求銷]  
　　虹口人陳桂林開小飯館光緒六年經林丫頭作伐娶王四和之妹爲室至九年秋忽不安於室私逸出門後得尋歸向林理說林央范錦堂曁江北蘭英諸人勸四和償陳財禮洋六十元將妻退去當時陳己首爲之肯後因只得三十元遂致毁議本年十月偕母范氏投縣控稱妻子遭江北蘭英等串王領匿莫邑尊准詞批差提訊蘭英畏訟挽人向范氏母子調停並出洋一百零四元該氏仍退還四和收領范氏母子允之遂於前日投縣呈稱此事己經人理勸明白特請銷案邑尊閱禀大爲震怒謂陳曰爾既控妻子被江北蘭英藏匿本縣准子提訊爲何今忽求銷顯係得賄私和視法堂爲兒戯着笞臀四十板勒令交差看管候提集人証以憑澈底根求范氏姑念年老着卽退去 
[管房傳案]  
　　前報西人小紅面孔在同德里家中被人將刀砍傷一節法巡捕頭飭包探將該看管房屋之鮑阿勝於昨日解案經翁太守研問據鮑供該洋人所住之屋後面均有人住並乏空房我實照應不到况伊是放債者出進之人甚多人有大司務司帳者實不知其是何等人翁太守謂爾旣管房現在有事亦應緝聽如有蹤跡卽行報捕鮑遵照退出 
[會訊西商控案]  
　　老沙遜洋行西人投英領事署訴被開丙合土行之陳英良於本年西歴六月八號定買洋藥二起一起九箱一起十一箱計銀八千六百餘兩立有合同載明二月爲期付銀出貨逾期不出藉加利銀遷延今己逾期四個月故請傅追等因佩副領事照會蔡太守飭差傳陳于昨午後二點鐘會同佩剛領事訊問老沙遜行西人將中西文合同呈閱陳英良請大訟師担文之門徒賴頓上堂辯論據稱陳向該洋行定貨原有期限惟逾期後向章每箱貼還棧租息銀三兩核計每月六十兩陳己照付該行旣己收受不能藉逾期爲名控令付銀出貨陳稱我向該行定貨轉售蘇松常鎭等處因客商延不付銀出貨我無力墊此鉅欵且我所付洋　棧租息銀客商毫不償還我與該洋行交易二十餘年出進甚大素無短欠西人又稱合同載明不能藉償息躭延如稍逾幾見彼此推念前情當可從權佩君向賴頓曰旣稱己償棧租息銀亦不能永逺無期陳當言明幾時可以付銀出貨賴頓曰然佩君又請太守問陳則稱總難言定日期太守曰該西人所呈合同有華文載明一切本當着爾卽日付銀因據爾稱己給棧租租銀姑限約期出貨若竟無期則是賣空買空矣本分府於中西交涉之事無不准情酌理以歸平允不能徧護也陳堅稱不能定期且向来交易如是太守謂向来如是者出于該洋行自願今己涉訟惟有業公定斷爾於華歴年終付銀出貨如再逾期定干提追設爾不服聽憑上控又商之佩君如能年内出貨可作罷論否則再行會訊定斷佩君允之 
[英界公堂瑣案]  
　　西人淡抛司稱前失金針業查被侍者康瑞發竊取是以送案康供醉後誤將金針放在袋内後己失落無從交還蔡太守商之易繙譯着康交保候查○西人賽利稱在新關爲扦手雇用龔富郎爲車夫因失竊皮鞋二雙憶前次龔曾犯竊向之根問伊不服故特送案確無贓證龔供前數日曾到洋東房取工洋五元後云失竊我不知情惟尚被欠工洋一元零或圖抵賴誣爲我竊蔡太守商之易君以該西人控竊無憑本難准理姑飭龔交保再飭捕房查明有無贓據核辦○一百四十號巡捕稱積竊康長春昨又闖入洋行棧房圖竊被獲送辦蔡太守判將康管押二月○前有開吕宋小票之王某奉公堂派差恊捕傳至捕房央某甲作保後王不　案累保罰洋今甲尋見王交捕送案蔡太守查得是案前經奥國夏領事會訊定斷隨飭捕將王帶回俟禮拜六解訊 
[法界公堂瑣案]  
　　昨報質物逞凶一節捕房將徐阿二解案永順押店夥王蘭泉及出店廖平青投案王稱前日徐携破銅罐要質錢四百文我祗允一百五十文徐當時呌駡廖在門首謂何不到别家去質徐謂其多事卽將鋼罐擲破額際廖供與相同徐阿二供在小東門城脚做小生意伊店不肯押物反將我掌頰故將銅罐還擊太守謂伊打爾無憑爾擊伊有傷着廖由去醫治徐責六十板○前報列有三人至孫家弄某花烟館取摹本縀女襖一件當時拉住一人送捕昨日解案鴇婦王周氏年老而悖供調不能明折翁太守詰所獲之妙阿三據供做水烟袋生意同去者爲李阿虎包長明均在高昌廟做銅匠太守謂爾當塲捉獲衣服諒不在爾乎着出外將阿虎等邀来旋據法包探禀稱姚有師叔在王雙成水烟袋店曾来說女襖是李阿虎所取太守着將姚交保尋其同伴○有江明山者在英租界寳善街戲館前擺餅攤前晚至烟鴇周阿巧家吵閙致被鳴捕送案阿巧供爲夫故後債項未了不得己開烟館經江明山荐到一妓取去洋二十五元時来吵閙昨晚房中有客伊又闖進吵閙客卽避去伊不于休將我踢傷江供到伊家吸烟遥我出洋被將鞋帽打失太守謂周阿巧卽有錢債何得作此下賤生涯江明山擺設餅攤儘可度日何必薦人至花烟舘况復暹兇打架實屬可惡現周傷勢如何如重當送縣請騐周稱可無大碍太守着責江六十板周斥退○前報新街協勝隆烟館施廷向因失烟槍將陳友明送案續獲王大發唐子羣等經法包探將唐帶往八仙橋尋張姓又據唐言張即王大發而質票己在新街某花烟館牌門内取到翁太守訊得陳友明無干先行釋放法包探祗將王唐兩人解案唐稱此事　爲王大發所累太守謂初訊不承現應重辦姑念爾有功名從寛責掌六十下王笞六十板槍交失主○明興押店夥翁永興拉送郭喜順一節翁太守因原告供有四人將衣剥去并將袋内之洋四元攫去故着法包探將牽涉之陳阿六拘到并將帳簿馬甲套褲弔到陳供前在西馬路開增生烟館陳阿六與我往来結欠洋十元錢七百文烟館在八月間盤與他人翁永興欠我之欵前日在路向索無有將衣質押並無多人郭與伊亦認識翁永興仍稱是拆梢翁太守謂陳阿六應有流水簿着檢呈候核○前法包探查到犯竊之寗波人趙阿桂搜出押票及英洋十八元一節昨日吊到贓物翁太守謂趙阿桂前後供詞不符况己犯竊三起着責二百板送縣遞籍贓還質舖洋充公 
[勸募振捐啓]  
　　天下善士均鑒竊聞濟困扶危仁人之羡德解衣推食義士之好施乃者山左啼飢未己直津又告水灾瞬交冬令雪虐風饕凡兹溝壑餘生厄於凍餒者不可以數計烏乎民憊甚矣煦元不德隨諸君子後收解賑欵疉蒙各省善士慨助捐銀藉資集腋尤幸以助賑求病愈者禱於竈君神前感若影響立奏痊效因刊竈疏疏於朔日焚香虔禱遇有善姓士女爲父母翁姑夫婦兄弟子孫求福求壽求子嗣求病愈以及求名求利求合家康健求超荐先人等事立願捐銀無不各請竈疏將疏内自行塡註鄉貫姓名事由曁所捐銀數焚化竈前旋接来書每多奇騐用特隨報敬送以期共迓神庥卽一無所求而慷慨爲懷者亦可藉以種福臨之在上質之在旁惟諸大善士鑒納爲幸 
附急救誤吞生鴉片烟騐方用白藥二錢温水一盌調服遇伏天同燒酒吞下者用冷水調藥隨進温水三四盌卽便嘔吐倘吐出水色未清再飲温水數盌如不吐再用白藥五六分照前調服須吐至水清乃止倘頭冷如冰四肢發癢再用黄藥四錢冷水調厚塗於布上貼縛背心處 
 
 

Page 4

 
 
身上必麻限半個時辰爲度纔將藥布解下倘尚覺癢須再留片時揭去將温熱手巾揩淨另用麻油敷於塗藥原處若手足不冷身體不癢無須用此再用紫藥四錢紅茶葉三錢滾水同泡一大盌將布瀝凈温和服下倘喉燥腹痛再可泡服二三次如前吐清後須令行走流動氣血倘年老虚弱不走亦無妨約二個時辰切勿安睡爲要預備黄米粥候其吐清先服粥湯一盌如吐己止卽飲米粥忌生冷及水菓三日此藥救活多人效難罄述以上三種藥物係向洋行購備合計洋一元卽誤吞别樣每物亦可以白藥探吐救治惟中砒毒須另研生防風末一兩温水調服解救倘善士欲購備三種藥物無從辨識者敝所代辦可也[  上海三馬路與昌絲棧竹坪陳煦元拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年十月二十九日京報全錄]  
　　宮門抄○發抄旨五道○疆撫劉奏爲部駁報銷詳細登覆摺○陜督譚奏爲目病弗瘳請開缺調理摺○疆撫劉奏請委署副將片○鄂撫譚奏請委署知縣片○監督海奏報交卸篆務日期摺○陜督譚奏請揀員對調知縣摺○又奏爲甄别知州片○又奏請封典片○疆撫劉奏請委署知州夾片○十月二十九日户部通政司詹事府正黄旗值日無引見○慶土等因伊子賞翎縀謝恩○嵩申假滿請安○容貴請假十日○海英續假十五日○召見軍機○發抄裕祿等奏請將徵收漕南等欵掃數全完之興國牧宋熙曾加級奉旨該部議奏欽此○又候補道陳汝蕃署糧道奉旨吏部知道欽此○譚鈞培奏江夏令羅湘署鍾祥令奉旨吏部知道欽此○又補用守徐家幹署荆州守奉旨吏部知道欽此○又解第九批地丁京餉奉旨户部知道欽此○○欽差大臣督辦新疆事宜尚書銜降一級留任甘肅新疆巡撫二等男臣劉錦當跪奏爲光緒七八兩年甘肅關外報銷遵照部駁另開詳細清單逐欵登　送部查核籲懇天恩飭部照章准銷以清積案恭摺仰祈聖鑒事竊臣准户部咨議覆甘肅關内外光緒七八兩年收支餉項開具清單報銷一摺關外收支單内統計七八兩年共應支庫平銀七百六十餘萬兩内除七八兩年欠發勇餉銀一百四十餘萬兩只該銀六百二十餘萬兩再除伊犁將軍金順及嵩武軍借支並嵩武軍糧料扣合價銀另案辦理外實應請銷銀五百六十餘萬兩内除由兵工兩部核銷九十餘萬臣部實應銷銀四百七十一萬二千二百六十一兩八錢三分六釐六毫八忽八微内除删除銀二十萬一千一百二十八兩六錢五分四厘四毫三忽七微行查銀四萬一千七百三十八兩四錢三分一釐七毫五絲二忽二微實准銷銀四百四十六萬九千三百九十四兩七錢五分四毫五絲二忽九微分繕清單具奏奉旨依議欽此欽遵咨行到臣除報造洋欵關外協餉曁關内收支單内行查各欵由映甘督臣譚鍾麟另行核奏外兹據辦理新疆糧臺司道等將部駁七八兩年關外支收各欵逐一核明分别聲覆開單詳請奏咨核銷前来　查關外七八兩年報銷收支單内部議有應另行核辦者有應列入收再列入支者有應分晰造報者己飭遵辦至單開　　　各軍統領官曁湘軍管務處分綸文員開支各項共删除銀二萬四千四百三十餘萬兩行查銀二萬九千四百四十餘兩又管理官軍騾駝員弁薪本共行查銀一萬二千六百九十餘兩除行查各欵另於清單内聲覆所有部議删除銀兩實屬己支之欵無從　追應請照單准鎖又議令删除七八兩年採買糧料柴草價銀十七萬六千六百九十餘兩並知照兵部删除運糧脚價銀三十六萬千二百八十兩又提運撫輝廳高古縣採買糧石脚價銀九千三百九十餘兩伏查關外地多戈璧肥磽原至不齊北路地瘠人稀雖加意撫輯究難與南路並論當左宗棠出關之始以逺塞行師不扣粮價其後雖扣糧價而價值大昻兵勇正餉止有此數不得不酌量收扣不敷仍由公中津貼以示體恤善時地有以限之也卽七八兩年以後邊陲　謐而防勇巡防搜捕以及一切工作未嘗稍休駐紥尤不能盡在膏腴之鄉以故採通津貼不能驟裁委係因地而施並無浮濫合無仰懇天恩飭部一併准銷以昭核實至採運價值旣仍請銷所有軍需善後台局經貼人等動支各欵應懇世庸加銷以免重複除咨部查照外繕具清單會同陜甘總督臣譚鍾麟恭摺具奏伏乞皇太勝皇上聖鑒謹奏軍機大臣奉旨該部知道單併發欽此○○頭品頂戴陜甘總督臣譚鍾麟跪奏爲微臣目疾弗瘳病體難支繼懇天恩俯准開缺回籍調理並請簡放陜甘總督員缺以重職守恭摺仰祈聖鑒事竊臣前因目疾陳請開缺備蒙賞假至再至三感激涕零不知所報滿冀力疾銷假從緩醫調目光或可漸復乃自五月以来右目被雲醫遮蔽不見天日近則左目亦生翳障問續不見字對面不辨人加以積受隂寒侵入　理一至深秋便形凛冽腰膝以下其冷如冰升降須人扶掖熱伏上焦時有心煩氣短脇痛頭風等症伏念臣受恩深重盡瘁奚辭如目光銳減步履維艱雜病該生焦急不可言狀邊疆重地關繫匪輕勉强支持必致貽悞再四籌思惟有仰懇天恩俯准開缺回籍醫治並請迅簡賢員以奠邊圉臣不勝迫切悚惶待命之至謹繕摺具陳伏乞皇太后皇上聖鑒謹奏軍機大臣奉旨己錄○○劉錦棠片再署哈密協副將龍在田經臣調省所遺副將篆務查有頭品頂戴記名提督騎都尉世職巴克坦巴圖魯蕭元亨樸誠穏練胆識俱優堪以委署除分飭遵照外謹會同陜甘總督臣譚鍾麟署島魯木齊提督臣譚上連附片具陳伏乞聖鑒謹奏軍機大臣奉旨兵部知道欽此○○譚鈞培片再鍾祥　知縣黄世崇審辦各案諸多含混應子撤任所遺該縣印務自應揀員往署以重職　查有本任江夏縣知縣羅湘才能肆應熟悉情形堪以調署據布政使蒯德標據署按察使武震會詳請奏前来除檄飭遵外謹會同署湖廣總督臣裕祿附片具奏伏乞聖鑒謹奏軍機大臣奉旨吏部知道欽此○○頭品頂戴前粤海關監督奴才海緒跪奏爲恭報交卸印務日期並造册移交錢糧仰祈聖鑒事竊奴才承准户部札知本年三月二十五日奉旨粤海關監督署增潤去欽比兹新任監督增潤於本年六月二十五日行抵廣州省城奴才隨派大關委員正鴻潤恭齎粤海關關防一顆並庫儲錢糧逐欵造册移交訖其大關潮州新關瓊州新關北海新關各口共徵洋稅常稅洋藥稅土貨半稅子口稅招商局輪船貨稅曁各洋藥稅廠收支數目現均截至六月二十四日止一併移交接收奴才俟交代清楚即行起程回京循例恭疏題報外所有奴才交卸印務日期並造册移交錢糧緣由謹恭摺具奏伏乞皇太后皇上聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲揀員對調知縣要缺以裨地方恭摺仰祈聖鑒事竊據藩臬兩司詳稱高台縣爲西路冲途地屬邊要政務殷煩必得精明强幹之員方期勝任現任知縣羅佐清由　授兩當絲知縣調補高台縣缺於光緒九年二月到任前經調省詳加　看該員人甚謹飭惟才具未能　展　冲煩要缺辦理未能裕如有應酌量更調以期合宣查徽縣知縣左壽源年四十五歳湖南長沙縣臺人由分發禀河知縣赴甘措資　　督臣左宗棠留管差遣委代鎭原縣事照章改留甘肅以原官補用嗣經奏補徽縣知縣於光緒九年二月到任該員左壽源年富才明實心任事辦理地方一切諸臻妥恊尢能盡心民事以之調補高台縣知縣洵堪稱職入地亦極相宜所遺徽縣知縣究屬内地事務較簡卽以羅佐清調補可期勝任會評請奏前来臣覆查無異合無仰懇天恩准以徽縣知縣左壽源與高台縣知縣羅佐清對調以裨地方如蒙兪允左壽源以簡調煩缺母庸送部引見惟羅佐清由要缺對調知縣對調徽縣簡缺俟准部覆照例送部引見是否有當謹繕摺具奏伏乞皇太后皇上聖鑒訓示再該員羅佐清在高臺任内因肅州九家竊匪徒滋事失查案内罰俸一年現飭催繳罰俸銀兩此外均無叅罰案件合併陳明謹奏軍機大臣奉旨吏部議奏欽此○○譚鍾麟片再前奉部咨道府同通州縣無論何項勞績保奏歸候補人員以到之日起予限一年詳加察看出具切實考語分别繁簡補用等因歴經遵辦在案兹查分發甘肅補用道直隸州知州雲騎尉世戰徐則林同知銜候補班前先補用知縣麥廷賡同知銜甘肅儘先補用知縣方大垌均己試看一年期滿由藩臬兩司出具考語詳請甄别具奏前来臣查徐則林明白穏愼麥廷賡公事留心方大垌年壯才明均堪以本班留省照例補用除將履歴清册咨送吏部外謹附片具陳伏乞聖鑒訓示謹奏軍機大臣奉旨吏部議奏欽此○○譚鍾麟片再浙江候補道李輔耀前在浙江督辦念里亭汎石塘工竣光緒七年經臣奏保二品頂戴十年於籌解西征協餉案内　臣會同新疆撫臣劉錦棠奏保賞給正二品封典旋准部咨該道員是否捐納抑係勞績保舉查明報部當查取該道出身履歴送部在案兹准部覆保舉人員一切奏駁奏查之案仍應歸原保大臣奏明辦理等因臣查二品頂萬浙江侯補道李輔耀出身履歴業經咨部保奏二品封典與例相符相應請旨飭部查照辦理謹附片陳明伏乞聖鑒訓示謹奏軍機大臣奉旨吏部知道欽此○○劉錦棠片再新疆迪化直隸州知州一缺前經臣奏請升爲迪化府知並請添設迪化縣知縣一缺均奉部議覆准在案自應委員署理以資治理而重職守兹查有疏勒直隸州知州將誥爲守兼優通達政體堪以調署迪化府知府候補知縣陳希洛堪以委署迪化縣知縣事又署哈密通判馮森楷調省遺缺查有候補知縣喻先麓堪以委署署疏陶縣知縣許鼎九調省遺缺查　候補知縣張介棋堪以委署據藩臬兩司會詳前来由臣批飭分别給委外謹會同陜甘總督臣譚鍾麟附片具陳伏乞聖鑒訓示謹奏軍機大臣奉旨吏部知道欽此 
 
 

Page 12

 
 
松溪小山以去歳始遊支那學畵於杭州人戴翁用伯今兹省親北越臨戴氏師弟盛張餞筵歸至西京又得諸老欵遇内外唱和餞 
[贈之什裒然爲卷可謂盛矣今過東京来告别善松溪此遊原于余一封書之介紹故余之喜過松溪父子也因次原韻以爲餞]  
　　何怪隆隆聲譽新才華煥發筆端春比年絶海留孤跡此日高堂拜二親中土風流傳我社名家衣鉢屬斯人歸来豪舉還堪艷引得羣賢宴浴濱丙成九月日本湖山老人小野願稿 
[上海四馬路文報局内協賑公所經收金陵恊賑公所弟次募十月分賑捐細户清單]  
　　五十而舉五元傅金門一元無名氏銅洋一元李培記李寳認合助一元劉周氏一元姜億　騰興潘長　沈德富伏長林潘德茂周鎭之七户合助錢二千九百張方氏銀二十　得利圖十元膏火移賑四元竹居主人本洋十元無名氏二十元金雲溪二十元隱名氏銀十九兩八錢隱名氏十二元又銅洋一元金榕記湘平銀八錢翁疇五求子疾速愈二元金陵驟五百文白下隱名氏助棉衣欵六元本所桶捐一百○以上共計英洋八十二元本洋十元銀四十兩另六錢正錢三千五百二十四文總共長見英洋實收到一百五十六元銅洋二元錢三百八十六文于十一月初二日由春生鑑號交到合併聲明 
[上海四馬路文報局内恊賑公所經收賑捐十月下旬清單]  
　　廿七日江字册巨豐庄交来金陵衍慶堂盛募皖北素行人酬愿一百元又爲小女酬愿二十元　交来金陵榖米局皖北王達生善士募衍慶堂輔修記文鳳姑二元王達生一元振賜明軒記德麟三户各五百文承增植記根記雙珠品珠五户各三百文承清瑞記耕玉堂方鎭記儀記修記舫記桂林八户各　百文承模延林長保鳳有胡記牙寳十　齡秀四姑麗七姑九户各一百文實收洋八元銀一錢八分寳山縣署張伯起善士募茅吉記孫筱記薛儀記吕　記葛　　葛鏡記六户各一元張伯記六元○沈松茂善士二十元滬報舘交来隴酉樵子二元馬三畏堂壽儀移賑四元延林季子爲母九十冥誕懴資移賑五元德記五元平陽迺斌氏二元興餘堂九角補足子一角叔炘子求保平安二元庄亦琴善士十元○本日共收洋一百九十一元銀一錢八分 
[上海四馬路文報局内恊賑公所經收賑捐十月下旬清單]  
　　二十八日江册瑞安縣署交来積壽堂募武寗堂積慶堂敦本堂樹德堂四户各一千文積善堂二千文無名氏樂善堂内二堂尚德堂謙益堂無名氏培厚堂七户各五百文守拙堂敦化堂愛　　　象三餘裕堂三經堂怡善堂留耕堂寳慶堂餘耕堂怡怡齋十一户各三百文積善堂三千三百八十文敦本堂李喜榮繼善堂三户各二百文三槐堂一百文共計捐錢十六千八百八十文實收原庫平銀十兩青浦白鶴鎭李夢星爲先君仲謀公八十冥誕荐先懴資移賑洋十元朱家角德蔭堂眞一元無名氏五百文○催册安慶乾昌信局交来萃經堂湯銅洋二元白良成爲妻病許願卽愈願助銅洋三元湯質君弟兄五人同學讀書願以點心節省移賑二元○怡順昌號交来烟台春成德號棉衣捐洋二十元○本日共收英洋十三元銅洋五元原庫平銀十兩錢五百文附收棉衣捐洋二十元 
[上海北市絲業會舘核奬籌賑公所施少欽經收山東順直賑捐十月十五四五日第一千一百六十六七八次清單]  
　　順泰木行九八規銀一百兩上海林善上由謝研亭代交来洋一百元張錫祺求合家平安王十元　銓叔求病速愈二十元吳樹齋爲鄰居先愼保全家室二十元玉芝堂易了心願人棉衣捐由章興秀水縣署寄老恊興局来二十元力不從心人六元飼鶴軒主求十病速愈由西塘全盛局来五元李門羅氏求病速愈由蘇州寳順局来一元浙乍無名氏省　後藥資移助一元劉霅程英洋三元四開洋三元隱名氏求子病速愈消災降福由湖州仁濟堂寄全盛局来英洋一元虚對洋二元四開洋四元無名氏求子病愈四開洋十二元○楊春榮求却病延年合家平安洋一元四明楊金氏求消灾延年合家平安一元無名氏求却病延年合家平安一元三户由溧陽寳順局来以上十三日○善善　九八規銀十兩徐炳煃求病速清合家平安洋一百元廣東無力子十元張晉升募由龍州永盛莊寄福潤局来五元李念鞫求病愈四元無名氏三元張文熙求病即愈由無錫恆義號寄寳順局来二元阮冰臣二元康健福棉衣捐一元時運来棉衣捐洋一元文銀五兩合見九八規銀五兩三錢三分六厘由鄞江司署寄全盛局来○周鶴臯銅洋一元徐晉川銅洋一元陳松濤將母壽筵資移助洋四元三户由常熟義隆號寄永義昶局来洋四元銅洋二元以上十四日○三山林薛氏將歴年積存資移期求病速愈由嘉郡全盛局来洋一百元金文澤求母病速愈由海寗全盛局来五十元願安子棉衣捐由蘇州全盛局来二十元黄佐卿祈保合家平安二十　邱翠寳求自病速愈二十元金逸仙求患血症速愈由嚴芝楣兄交来二十元求免小過子五元壽陽歸樂安郡武陵安求子病速愈四元鎭洋縣學正堂任印光奇以新生姚奎光贄儀說文舊書一部估價移助由太倉永義昶局来三元守氏求妻產後病即愈由新關河美氏来二元吳王氏洋一元王鶴樓錢五百三十五文二户由坦直橋日生局来志祥氏募善記洋四元由乍浦源隆昌糖行寄全盛局来以上十五日 
[福州籌賑公所九月下旬曁十月份收捐清單]  
　　王錦堂軍門電匯　銀二千元登瀛洲輪船募葉伯鋆棉衣二百件王念鏗棉衣一百件葉大俊薛兆淦各棉衣五十件葉祖枝葉祖璧各棉衣廿五件任定逺任福鹿各　四元趙清臣　三元五角楊穆番三元林承武任阿漢各番二元五角楊鶴舲楊星　林金順徐金盛鄒會鄭爾珊各番二元張得紀岩鄭慶雲王雲生各番一元六角鄭玉壽梁安黄阿四陳成存陳木竹各番一元五角王喜鄭正黄水江本溪王大斌樹霖各番一元四角李琛李早李鎏梁訓銘周田歐松柏孟良發梁福標陳動順陳得祥各番一元三角陳琳任多倪捷林珊阮紅陳國仁陳和住余懷　永恆各番一元二角五占王正興黄和黄合薪鐘天炳江敬銓陳超張光捷各番一元一角五占張天成任高升張炳成陳亨通葉先春郭瑞和張觀銘黄銘各番一元一角鄭得福許堪楊可壯陳春各番一元鄒春泰鄭阿松趙春陳景章劉森綏陣龍田林成魁張發葉任成保孔福山毛慶成各番九角張玉如陳得意任兆三王勝標葉天壽周孚斌任正旺任貽康林成春江春發陳美黄大琪任鳳翔周圖任春斌泰朝祿陳國容朱木生陳青林鄭在安林西蔚陳易貴陳有爲林道濟郭欽辰林則容倪祥嚴文桂黄河清劉連城鄧尚周林添陳院馮孔揚吳薪翁永　嚴有秋林斌周泰孟長訓李文樞陳金騶任鑾張光格攝聘臣將錫珊各番八角王幼竹番七角濮炳南蔣錦芳吳金臚尤相保李吉史有安許得銓各番六角郭黻臣黄辰各番五角王勝原得振林松年林振盛要朝勇率池馬連銓葉開通董家萱莊正各番四角以上登瀛洲輪船其棉衣四百五十件又番一百五十五元五角林恂臣番十元　裕號錢五千文江質堂陳幼竹各番四元松泰號愼餘號恊成號和昌號仁昌號　昌號寳聚號福源號　升號德咸號寳祥號咸宜號咸和號祥泰號仁鋪號春成號瑞康號新隆號卽成號信　號復成號德鋪號祥和號聚源號鼎成號厚生號寳豐號和興號恆生號永　號和春林各錢二千文林　氏項則蒼匯聚號祥裕號各番一元長泰號源鋪號生鋪號成鋪號崇泰號寳泰號鼎盛號賽承號永昌號恆元號泰源號曾其章董堯勛問愼庄各錢　千文高五福羅仁豐謝勝美各錢八百文林學曾錢六百文新豐號林滋德陳忠如陳萬興何三和郭燿　各錢　　文麓西草堂柯錢二百文林康清吳頌年鄧德福各錢一百 
 
 
