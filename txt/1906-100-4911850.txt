# 1906 - 100 - 4911850

 

Page 1

 
 
[電傳上諭]  
　　三月二十二日奉　　上諭江西巡撫著吳重熹署理迅卽馳赴新任胡廷幹著俟吳重熹到任後再行交卸欽此同日奉 
　　上諭廣東瓊崖道員缺緊要著該署督於通省道員内揀員調補所遺員缺著江書雲補授欽此同日奉 
　　上諭江西南昌敎案前經外務部奏派直隸津海關道梁敦彦前往確查昨召見該員詳詢此案情形據奏各節與胡廷幹等電稱情形旣多不符卽該撫等迭次來電亦復前後歧異實屬　頇貽悞江西巡撫胡廷幹著先行撤任布政使周浩另有旨察辦按察使余肇康於重要刑案未能立卽訊騐著先行交部議處此案仍著外務部悉心妥辦欽此 
[電傳宫門抄]  
　　三月二十二日召見軍機王毓芝于宗撞 
 
 
 

Page 2

 
 
[釋忍續昨稿]  
　　夫隠忍與堅忍。雖立於極端反對之地位然其原同出於一本一旦誤用其忍則毫厘千里一美一惡遂至判然如涇渭之不同西人對於内政外交。及創辦各種工商業闡發各種學理。事事有果决心。事事有繼續力故國勢發達。至於於點堅忍之效也。中國對於外交内政。及仿行各種工商業研究各種學理。事事出以苟且。事事出以遷就。故國勢凌夷。至於極點隠忍之驗也。同以相忍爲國。一則振興如彼。一則積弱如此。幾微之間。辨之不可不早若是雖然此其中更有辨焉。譬以忍字相近之例。忍之分途也。堅忍近乎剛。隠忍近乎柔。然剛毅之剛與剛愎之剛同爲剛。德而美惡異。柔懦之柔與柔順之柔同爲柔德而美惡異故忍字分途旣有堅忍與隠忍之大别而分途之中更分其途焉。如堅忍旣爲美德然若堅持私見固執不變。則與勇於服從公理具有不撓不屈不拔不移之氣槪者異是以堅忍之中又分二義例如剛德有美惡之别隠忍旣爲惡德然若含垢忍恥。以圖報復。則與怯於力圖振作具有偸生畏死委靡頽廢之性質者異。是以隠忍之申。亦分二義。例如柔德有美惡之别。西人持堅忍二字以振興其國勢者。蓋以能勇於服從公理也。中國人持隠忍二字以陵夷其國勢者。蓋以其怯於力圖振作也。西人惟對於國内。有服從公理之勇力。故能國勢膨脹。對於中國而敢有堅持私見固執不遷之事。如近日法人於南昌敎案。執定其曲護敎士之私意。多方與中國要挾。而始終不變其說其堅忍之不出於公而出於私者蓋有所恃也。中國惟對於國内怯於力圖振作。故至國勢衰　。對於外國則自無含垢忍恥以圖報復之意如前日中國人對於美禁工約一事。其初未嘗不一呼百應。羣起而謀抵制。乃持之未幾。旋卽解散。至於今幾無一人議及此事。而思所以報復之策者然則中國人之所謂隠忍者祗偸安畏避隠忍而終耳何嘗有越勾踐之思想乎否則亦惟有暴動。釀禍而已矣。嗚呼中國不明忍字之界說。遺禍至於如此。深可歎也。　　嗚呼。觀於此而我國民可以醒矣。近日西報載美國工商部大臣。因美總統及兵部大臣塔虎脫之意志。而有建議修改華工禁約之舉。又有某西報謂美工商部。巳委員三人。調查情形。該委員已上改良之條陳多欵。惟此事之確否。尙在不可必之數。吾國民其母欣。其母幸。卽使確矣。而竭我國民全體之能力。磋磨幾及一載。而不能達其目的。乃於事後而美國忽有此改約之議。此何故也。彼蓋以爲此次禁約之改良。不出於吾國民之要求。而發於美人之願力則華人之得免於苛例也恩出於彼而與我人之抵制無關。是不啻其憐我辱我而笑我也。我華人之受其惠。而沐其賜也。將慚恥之不暇。其又奚欣。其又奚幸。嗚呼。我國民試思之。吾國若此能忍乎否也。如不能忍。則願我國民共奮其志。壯其氣植百年持續之國的合萬人固結之法團有堅忍不拔之氣象而不徇以私見無隠忍苟安之積習而不忘其大辱。庶乎可也。作釋忍。 
[本館接到外部擬奏派卾督辦理南昌敎案專電二十二日酉刻到]  
　　北京專電云梁敦彦回京謂南昌敎案法領事又願在外辦結現外部擬奏派卾督張香帥辦理此事（孔） 
[本館接到定期開放奉天及安東大東漢等處專電二十二日酉刻到]  
　　北京專電云外部近電商直督袁慰帥奉天將軍趙留守擬訂於四月内開放安東大東溝閏四月開放奉天（孔） 
[江西紳士分電各京官南昌]  
　　省垣紳士某某等因十三日法參贊起程回京案歸京師議結十四日卽分電京官計共千數百言備述參贊如何牽涉紳士如何要挾官憲如何挾妓飲酒及文案如何招搖需索如何送案審辦等一一詳細列入意在保全官紳拒絶要挾電費約二百數十元（用） 
[查辦叅案之梁臬司到贛南昌]  
　　京官奏參南昌法敎士致死江大令一案當道辦理遷延致釀重案奉旨交鄂督張之洞查辦鄂督委現署湖北臬司梁星海廉訪代查已於十六日抵省駐節席公祠梁臬於未到之前曾發一電謂一切供應悉歸自備云（用） 
[法參贊文案需素巨欵送案審辦南昌]  
　　法叅贊帶來文案趙庚雲因此次敎案牽涉紳士卽乘機招搖需索巨欵當經參贊查知送交撫轅轉交首府收押審辦聞擬以監禁三年之罪（用） 
[浙省同鄉京官致張撫電（爲浙路爲城事） 
　　杭州張撫台節密請轉樊陸諸公路章由黄仲韜親遞並附鄙人等公函見紹王二丞以速辦少爭論爲勸意頗關切告以湯劉辦事情形甚佩且喜並云貝子爺極盼浙路之成當可邀准聞杭商願路穿城此事京城有成例若照辦城内繁盛翹足可待務懇諸公酌允西河一帶水臭溝濁能塡作軌道尤便將來清潔地方關於警政望另設法禀官辦理韶華原乞轉湯劉二公箕叩（陳） 
[江墅路綫研究會主張穿城塡河杭州]  
 
 
] 

Page 3

 
 
杭州江墅路綫集議多日計有三說甲說穿城塡河最有利益乙說宜穿城不宜塡河當由城東一帶行走丙說宜由城外不宜穿城杭垣商民多主乙丙兩說而路綫研究會將三說比較利害主張甲說近日編成白話開導商民大致謂杭州城南北對穿十里下河直線七里年久淤塞水臭不堪如穿城塡河不特可少拆房屋而且路政潔凈於警察衛生大有裨益將社會丨種種浮言如下河走車震動房屋下河祗可開通不能塡築城内行車徧地烟煤熙春橋南面拆屋騷擾諸說皆一一辯駁確切中理社會如知此理想穿城塡河之舉前途當無阻力云（望） 
[粤省鐵路所收小股銀數廣州]  
　　粤省鐵路所收小股銀數核至三月初旬止七善堂共收十九萬五千一百零八十元連上月總共收銀一百九十四萬三千五百三十三元（野） 
[黄岡洞封禁山奏仍封禁江西]  
　　贛撫胡中丞片奏江西義甯新昌二州縣交界之黄岡洞封禁山經前升護撫柯逢時奏請弛禁開山招墾奉旨允准當經欽遵轉飭署銅鼓營同知吳春鑅墊欵試辦嗣據禀報屢次招集商民入山相度皆以工費太鉅獲利難期無人承領復經札委候補知府陳方銓現任銅鼓營同知兪錫祉詳細復勘據禀該山樹木雖多皆係櫧栗雜植枝條拳曲絶無樑揀異材且生於深堝之中道途隘峻難於運出山中寬平地面無幾零星散處草深數尺野猪猿狖之屬爲害甚劇開墾田地人少則難於防護人多則不敷口食雖有東西两河皆係陡㵎細流奔騰湍急距大河甚遠恐供汲及亦不能資浮送察看情形似難望收成效等語由農工商礦總局司道核明具奏停辦前來臣查採伐木植全在運道便利開闢田地亦須地勢相宜所有黄岡洞封禁山現在迭經勘查山路艱難水流細急開辦無甚利益商民無人承攬自未便奏明在先勉强從事轉致虚糜功力擬請照前封禁仍責成分防銅鼓同知把總曁新昌縣屬之黄岡司大姑司義寗州屬之排埠司八疊司各巡檢循舊隨時巡查以免匪類潛匿云云（用） 
[學習警察人員大半回蘇蘇州]  
　　前撫端中丞考取咨送日本學習警察各員熊開先項譯蟠李凌雲王華國徐敦業梅祖培陳宗彝王家襄楊寳書程明理杜鴻賓等在東京警察學堂肄業一年畢業三月初間由日本警事廳考試取列等第分别給發文憑各該員己陸續回蘇惟内中尙有二三人未回欲再遊歷他國考察一切再行返省故已回省者亦未赴撫轅禀到云（永） 
[巡警與縣差之衝突蘇州]  
　　蘇撫老署包送行轅公牘向裝竹箱一只外有小紙條封固逐日由首縣聽差背送行轅本月二十日晨該聽差背負竹箱行至吉利橋堍養育巷口行走甚急站街巡捕誤認爲竊賊卽攔住欲看該差夥口稱公事不允給看巡捕定欲查看遂致打架巡捕將竹箱打開封條撕破見是公件旋卽解散該聽差夥回署禀明經撫護濮紫帥飭傳西路總察李大令諭令交出巡捕究辦（永） 
[警部咨調賢員長沙]  
　　湘撫文案處賀　生大令國昌夙爲撫憲龐劬帥所倚重前以辦理巡警斟酌得宜彙案入奏已奉傳旨嘉奬本月初大令忽奉警部咨調入京襄辦警務聞大令奉調後即於十二日由湘啓行（時） 
[浙撫撥助學務經費電文温州]  
　　温處學務分處入春以來支用頗窘浙撫張中丞察核該分處所定章程及考察其所辦之事頗有實際遂電温處道賀觀察將平糶項下及釐捐帶收一款立行撥解該分處支領該分處以上游旣代籌欵亟欲認眞擴充以副其望現擬兼設師範學堂已具禀各大憲請欵開辦矣茲將張撫電錄下撫憲張電程道禀准温州平糶餘榖值洋二千四百元撥給學務分處變價支用并撥温處釐局代收學費每百三文均請轉飭速辦解交學務分處領收具報（助） 
[蘇學務處批女學不能延男教習蘇州]  
　　常州劉翊宸等以創辦粹化女學等詞投蘇學務處具禀茲奉批示云據呈創辦粹化女學係爲家庭敎育張本用意亦善惟查定章立有蒙養家敎合一專章獨無女學專章者良因中西禮俗不同驟設女學流弊甚多故設女學一節見於學務綱要者則云不便設立見於蒙學家敎合一章者第二節則云斷不相宜第十節則云中國男女之辨甚謹少年女子斷不宜令其結隊入學其女學無弊者惟有家庭敎育各等語杜漸防微立法何等愼重又查莊先識不担義務擅設女學案内奉前撫憲札處追繳學費内開如有開設女學謬以男敎習雜厠其間者務卽嚴行諭禁毋任蠧害風俗以挽頽波云云卽經本處轉飭常州府縣遵照在案察閱來呈所辦粹化女學係分四科其入學年齡前二科自七歲至十二歲立限已寬然以女敎習任之尙無不合後二科自十七歲至三十歲以莊先識等充當敎員顯與憲諭違背碍難立案仰常州府確核飭遵並將莊先識一案如何辦結情形併案具報毋違仍候寗學務處批示（且） 
[湖南督練處開辦長沙]  
　　湘省督練處經撫憲龐劬帥定期三月十五日開辦是日午前七句鐘劬帥親臨行開辦禮自總辦以次各員均到頗極一時之盛（車） 
[委員往東洋考察陸軍制度廣東]  
　　粤省大憲現委胡大令開雲赴日本考察陸軍制度聞日内卽須啟程（野） 
[岑督嚴禁武弁吸煙廣州]  
　　洋煙一項最足損人神智惰人肢體凡有官員吸食者類多不能辦事况武員身當營弁有訓練兵勇巡防緝捕之責尤不得沾染嗜好岑督現以粤省候補及管帶防勇各營弁吸食洋煙者甚多故已通札飭各屬一體嚴察吸食洋烟矣（野） 
[江督電准撥用過山砲江寗]  
　　蘇省督練公所敎練處總辦劉體乾觀察前禀工督謂蘇省開練新軍擬設過山炮隊所需炮位應請飭局撥發昨奉江督電開劉道體乾函到請撥過山炮六尊己行滬局望派員前往請領斟酌造架（等） 
 
 

Page 4

 
 
[新撫治蘇之秩序蘇州]  
　　蘇省官場傳聞新撫陳中丞與江督周玉帥面商要公時談及履任後擬首先剿辦梟匪次則停止膏捐設局官賣鴉片并禁止人民吸食此二事一俟抵任卽須實行云云（且） 
[日使由漢回京漢口]  
　　日本駐京内田公使於三月十三日坐火車由京抵漢十四日渡江拜會張宫保當由宫保欵以茶點旋查看各學堂及軍備警察十七日至黄鶴樓宴飲十九日仍附火車回京俟新公使到任後再行返國（爲） 
[敎堂購地之糾葛湖南]  
　　常德府港南湖地方有隙地一方被某姓盜賣與天主敎堂曾經該處團紳禀請武陵縣陳理卿令核辦旋因陳大令調赴奉天案懸未結現值新任廖子材大令赴常下車之日卽收呈詞數十紙大半關涉此案者大令面所禀如果屬實實與天主十誡母奪他人財産之旨相違背一俟本縣接印後當卽秉公核辦惟爾等愼勿躁舉致貽口實（輕） 
[敎案不由領事照會不准收理廣東]  
　　敎士祗應傳敎不得干預别事載在條約卽有應請地方官辦理之件亦應禀由本國領事照會辦理不得由敎士逕行函請核辦前有德國敎士郭宜堅擅函請南海縣將敎堂附近堤岸餘地給照管業經陳令委興捕廉前往勘丈事後爲德領事查悉以敎士並未禀報殊屬不合特照會督院飭縣切勿准理督憲卽飭將此案情形查明禀覆並通飭各屬嗣後遇有敎士逕行函請辦理之事非由領事知照卽將原函發還勿予接收以免糾葛（寒） 
[批斥華人華債不得請領事干涉廣東]  
　　東縣元寳街厚福號欠交香港興隆店司事袁廷槐貨價銀兩一事昨岑督接英領事來函云去年函請東縣差傳厚福店東袁榮吉到案勒償至今未見回復應請札飭早日妥辦等情隨查被告厚福號係在中國内地原告袁廷槐又屬華人所控錢債之事應照例自行赴縣呈控何得請由領事干涉殊屬不合已函復知照轉飭該原告赴縣投案聽候核辦並札縣查明分别辦理矣（寒） 
[英領事以敎士欲回南昌電詢贛撫九江]  
　　南昌自敎案起後各敎士紛紛來潯暫避現聞省中已經安靜均欲回省安居駐潯英領事倭訥君卽電致胡撫詳詢可否並請切實保護（本） 
[電咨辦理銀敝情形廣東]  
　　日前財政處咨行鑄造銀幣章程並聲明由戶部頒發模式岑督以揆之粤省情形能否推行無碍己札飭司局預行籌議並電咨直隸兩江督院商辦茲將電文錄下前准財政處咨行鑄造四種銀幣尊處已否頒到模式現時曾否開鑄將來市面能否通行解滬洋欵能否以銀幣交收有無虧折事關幣制似宜先事統籌尊處擬如何辦理賜示（寒） 
[卾督接准戶部電催京餉辦法武昌]  
　　日前戶部行文鄂省畧謂上年九月本部專案奏請嚴催京餉籌備餉需等欵現在截清已未解各數擬切實辦理以示勸懲凡解清者酌予奬叙解不足數者亦卽參辦希將貴省上年籌解何項京餉並藩司關道運司鹽道監督等承辦職名及何人任内應解已解各數分晰迅速查覆以憑核議（世） 
[蘇藩飭屬舉辦四季表册蘇州]  
　　署蘇藩朱方伯擬札飭屬下各府廳州縣將所辦學堂警察等各項新政分列一表按四季彙解省垣呈候上憲鑒核名曰四季表册聞江甯先已試辦頗得江督周玉帥嘉許現方伯已諭飭書吏赶備札文矣（且） 
[江督通飭查辦事件不得含糊禀覆鎭江]  
　　江督近通飭各道府廳州所屬地方官嗣後如有實在政績卓著賢能卽須據賞密陳以憑嘉奬激勸倘有實在劣迹該親臨上司明知故縱並不認眞禀揭一經察出或别經人舉發以及飭查之件敢再含糊禀覆巧爲掩飾除將不肖屬員各予應得之咎外並將親臨上司照徇隠例撤參决不再贷其屬員中倘有平日尙能講求吏治或因公獲咎或一事偶愆以及地方官有爲難情形或自行直陳或由親臨上司詳切具陳聽傳酌核但不得有意朦混致干重咎十八日鎭郡道府奉到札文均已遵照矣（再） 
[粤督電告法兵分駐雷龍二州廣州]  
　　岑督日前電達外務部謂法國調兵一千五百名分駐雷州龍州両處逼近居民恐釀禍端經詢問駐廣州梧州兩法領事均以無權阻止爲詞云云（我） 
[中俄會商交收東三省全案二十五續三月二十一日]  
　　電慶邸李相○宙密文旨未接照覆外部卽日回都洋報傳增將軍與阿提督各派員互訂奉天交地九欵業經畫押摘譯大畧如下一由將軍保護地方助造鐵路二保路俄兵房屋糧食由我供備三遣散華兵交出軍火四拆毁全省砲營火藥局五地方安靖後再交還牛莊等處六地方歸我自備巡捕蟬壓七俄派員駐盛京預聞要公八遇事如華捕力尙不足由俄派兵相助九各欵以俄文爲準云密詢戶部云確有其事惟係兩國新約未定以前暫時辦法然此事果確流弊無窮倘彼挾此成見東省不失而失商辦之件將何從措手當與駁詰至再伊稱中國旣肇此大禍若不愼防將來勢必一誤再誤俄非孩提可以屢欺等語竊思歸地一節彼旣面允决無翻悔但恐所謂交還是吏治而非兵權有空名而無實惠深用焦慮儒九月間由外部轉奉吉江三帥電並傳初六日旨曁蒸電語迄今無覆恐爲該處俄官所阻以致東省消息彼通我塞除外部晤面語氣容續電外先將所聞奉省情形曁維答語密陳乞酌奪轉奏併祈示覆再來電請用宙本較密乞轉劉張哿冬月二十日 
　　慶邸李相來電○哿電己代奏並附電數語如下查增祺來信前因省城危急適己革道周冕由黑龍江來瀋因其畧習俄事派往旅順議和惟不應加全權委員之名致該員肆行無忌擅立暫且章程九條並未請示卽行畫押增欲攺悔又派員至旅相商阿無回信聞頗有後言玩維特語氣想外部亦必堅持以從事實難辦且晉昌壽長各擁邊隊聲稱報復恐俄藉以開釁楊使所稱交還吏治而非兵權此實俄隠情成見牢不可破應如何密令相機維持俾無决裂再格使屢言旣授楊儒全權不應令臣等互相參酌致轉折遲誤以後但當自請電旨耳慶李宥冬月二十八日（未完） 
[贈書誌謝]  
　　昨承本埠樂羣書局惠贈繪圖時務三字經初等小學修身敎科書初等小學珠算敎科書各一部蘇州錢君國祥贈長元吳三邑諸生錄一部書此誌謝（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[裁兵分作三期松江]  
　　松郡正副兩營兵三十年分奉省憲札飭每營招募一百七十九名俾仍舊額（每營五百名）近日忽奉憲札以餉項支絀飭仍將添募之額照數裁撤正副两營管帶何余両參戎奉到札文遵卽按棚遴選汰弱留强分作三期每次每營裁去六十人至本月底爲止並以籍隸外省者先裁各給恩餉一月促令從速歸里（酒） 
[駐鎭留防隊有益地方鎭江]  
　　鎭郡城南一帶地面遼闊時有盜賊出没爲害閭閻現由周錦堂恊戎商准常備第六標新軍統領袁恊戎熙龍撥派新兵若干名前往城南各處防駐（再） 
[兵輪須求合用蘇州]  
　　督練公所兵備處總辦朱方伯以管帶靖湖淺水兵輪謝謙曾具禀護撫謂該輪兩旁圍欄太低致難安設砲位因亦禀知撫憲謂此項兵輪旣不合式應卽修改己將該輪船咨送虞觀察如式修改如不能改卽照約退換（永） 
[阻抑銅元肇事紹興]  
　　越郡各店鋪以銅元兌價日增已皆改用洋碼旣而南貨等業互相演劇不收銅元并藉口於納粮完捐槪不通行之故或有抑作九文者而上虞市廛僅作八文衆皆不平於十六日因某布鋪與客爭執各痞徒乘機而起遽毁數鋪幾至罷市現已禀縣未識作何辦理也（早） 
[禀禁婦女出洋厦門]  
　　泉州府安溪縣舉人胡廷機生員林國清等具禀興泉永道略謂安邑近有年少婦女單身出洋者雖託名尋夫投親其實皆爲匪有拐騙與私自奔逃一到外埠又必被關員赤身相騐方許登岸棲止甚至有墜入烟花者似此失身辱種廉恥全無其咎在不能禁之於未往之先上年曾邀集各鄉紳耆禀請謝前縣出示禁止迨日久禁弛近又紛紛相率而去伏查厦門乃通商口岸爲内地出洋必經之地伏乞出示曉諭各客棧如遇單身婦女不得購買船票其殷實在洋華商欲搬眷屬前往必有妥保方准出口云云（庶） 
[省憲派員考察農務鎭江]  
　　蘇省大憲近以鎭江府屬農務素不講求日前委王太守赴鎭屬四鄉考察農務將所有應墾荒田一一造册詳報十九日該委員己調查回省禀知一切矣（再） 
[志士興學南匯]  
　　浦東孫小橋地方爲南匯北鄉之中心點東與川沙交界今曹紳旭樓之子劼臣茂才由日本弘文師範畢業歸國會商周芑豐艾誦劬等擬在該處組織兩等小學堂一所每年招尋常高等學生各一班四年招足八班以後畢業再招現先建造校舍定於明正開校月初曹紳面謁袁大京兆蒙捐巨欵以爲提倡云（語） 
[懐寗師範開學安慶]  
　　懷寗中學堂今年於堂中特設小學師範一班限一年畢業以備小學敎員之用前已招攷取定學生五十名本擇月初開學嗣以諸生因貼膳用各費磋議數日直至十六日始行開校準二十日上課多 
[歡迎學堂監督安慶]  
　　高等學堂監督嚴幾道觀察於本月十六日蒞皖十七日到堂演說高等學堂全體學生特開會歡迎並致頌辭是日撫藩各憲均蒞堂觀禮並聞撫憲有擬聘嚴監督爲顧問官之說（多） 
[揚城學務揚州]  
　　陳延祺周葆鈞兩孝廉近由趙都轉諭充八區小學堂敎習兩孝廉均峻辭不就○第五區學堂學生名陳扆者素不安分近爲趙都轉查知立卽斥退并革逐附和者數名（引） 
[學務彙誌武昌]  
　　考試警察學員業己取准同通州縣王大昕等六員佐貳雜職施鼎和等三十九員於十五日到局開學繕校人員投考者不下三千餘人巳於十四日榜示就所呈親筆履歷擇其楷法端好堪與覆試之列者計得百人定於十六日覆試○民立中學堂開辦以來禀派出洋者頗不乏人近又禀請鄂督轉飭學務處出示招考百名每名每年繳學費洋八十員定於十六七八等日赴堂報名（户） 
[蘇學務處批示彙誌蘇州]  
　　趙施源等禀批據禀該生等以原有弇西義塾改辦養正初級小學堂誠爲當今急務惟所籌米餅菓酒船猪六項之捐除酒捐己由縣批駁外其餘五項亦尙未批准查閱縣批祇飭該鎭董會同該生等邀集各行戶分别勸導籌議認捐究竟各行商是否允洽來禀亦未聲叙且該職貢等禀縣時則請借清理公所錢四百千文現在據禀到處又稱楊福臻捐錢五百千文已奉縣給爲開辦經費多多益善其意何居仰太倉州督同鎭洋縣確切查明具復核奪母稍違延○劉法曾等禀批察閱所呈外史蒙求包羅宏富囊括靡遺具見用力之勤仰候彙呈撫院轉咨學部鑒定施行○曾樸等禀批據禀於塔前公立學堂内設立常昭學會專事研究敎育不涉學界外事並與江蘇總學會及蘇府學會隨時商酌聨絡辦理界限分明以爲集思廣益起見事屬可行所呈章程均尙妥洽仰常昭兩縣轉飭將遵辦情形由縣具報查考可也（舉） 
[學界風潮迭起金華]  
　　金郡前由士紳聨名禀控中學堂腐敗奉憲澈查海太守卽將所有書院鉅欵全數交出以保聲名後義烏浦江士紳又上控所辦學堂不合程度而東陽杜某因毁學釀事蘭谿士紳則以公欵被官紳侵蝕侵蝕現均紛紛具禀赴省上控矣（目） 
[擊毁學堂賠償了案寗波]  
　　鄞邑南津學堂前被姜山行會衆人將什物擊毁一案由學堂董事禀縣飭差查拿爲首肇事之人迄未拿獲現彼處紳耆誠恐又復生事特會商學董將學堂什物一齊修整刻己禀縣註銷前案矣（具） 
[移送安省地圖安慶]  
　　安省督練公所測繪學堂不日開學備文移請支應局將前次繪圖局所繪安省地圖移送二十四部以資參考該局己如數檢出移送矣多 
[推廣航利九江]  
　　九江至南昌自福康公司行駛小輪船後各公司相繼開辦者不下十數家現又有王沅吉者籌集股本擬創設道生公司購買小輪三艘行駛九江南昌一帶（本） 
[茶肆因賭發封寗波]  
　　自浙撫通飭禁賭後而寗波靑石橋某茶肆仍然聚衆賭博抽頭漁利經城守營劉瀛州帶同營快親往拘拿當塲獲得賭徒數人一面將茶肆發封（易） 
 
 

Page 10

 
 
[反目輕生厦門]  
　　廟仔溪尾蘇某向開銀鋪折本倒閉賴其弟貿易外洋寄資接濟詎蘇年逾五十而猶與某氏有私其妻屢與反目某日又復口角蘇毆之妻遂服鴉片烟而死（中） 
[財政處奏整頓圜法以防流弊摺]  
　　爲整頓圜法以防流弊恭摺仰祈聖鑒事竊以銅幣之行各省爭相鼓鑄流弊日滋謀所以整頓者自以由戶部收回爲正辦惟就目下情形而論收回之事諸多窒礙則以先圖補救爲亟夫補救之道大要不外清來源暢銷路雖非久遠之謀然細察情勢必從此著手逐漸條理將來乃可有收回之一日竊意宜先其所急者約有八事現在有己行者有未行者有巳行仍宜申明者謹陳各事如左 
　　一禁止大宗販運宜申明爲防弊非分畛域也自古圜法宜散不宜歛宜流通不宜囤積大宗販運則歛而囤積不能散而流通且或買賤賣貴致錢價之低昂操之商賈弊端種種豈可不防是則所禁者乃大宗販運其非大宗販運槪不在禁止之列今議以出口進口在二千枚以上者爲大宗二千枚以下勿問 
　　一限制鼓鑄數目原奏己極詳明仍宜隨時酌核也盈虚之數與時消息酌劑之道因地制宜將鼓來鑄或可减可增局所或可裁可併是在總攬全局認眞稽核總期制節不過以適平均 
　　一禁購銅餅以防錢質低劣也查臣處臣部前奏章程十條内載各省銅元局創設之初鑄造不及往往購買日本鑄就銅餅一經印花便可行使看似便利然外洋人工費用皆貴於我而造成銅餅運來價值尙不甚昂貴則其成色分量之不盡如法可知况洋商販運之時不免夾帶多枚出售圖利易啓奸人私鑄之端現旣擬將成色分量劃定一律且各省設局己久不至有赶造不及之虞總以自行鎔銅鑄造爲是是以臣等前經咨行各省禁止購買擬再請飭下各省督撫禁止購買此項銅餅並由外務部轉飭稅務司几有販運造成銅餅一律嚴禁入口以海防流弊等因應仍令各省督撫查照前奏認眞稽核不得日久廢弛 
　　一購買銅斤必先報部核定也查前因河南巡撫請將承辦委員免其議處由臣處會同臣部據咨攺奏摺内聲稱嗣後各省購買銅斤務先將數目價值電報臣處戶部核准後方可訂立合同俟銅斤進口時由海關隨時將某省所購銅斤數目月日呈報外務部轉行臣處戶部互相考核並令各省將辦理銅元局員司銜名造册咨送以憑查核等語應仍令各省督撫查照前奏辦理 
　　一官民紳商宜一律行用也鼓鑄銅元本以救制錢之荒不應專爲餘利起見乃公家以其出也有利則多方開放以其入也無利則多方挑剔近聞有地方官吏於丁漕稅課不收銅元或且於銅元制錢故分輕重不知官不收用民何肯用至於官民俱不用而銅元窮銅元窮而利安在若上下一律通行則利害均利害均則有利而無害此必然之理也應令嗣後凡公家收受錢糧銅元與制錢一律行用不得挑剔違者叅處 
　　一行旅隨帶銅元出口進口不逾二千枚者槪不查禁也旣非大宗販運即無礙圜法倘有不肖委員巧立名目私造護票任意刁難甚至於一省之内此縣行旅由彼縣經過亦且盤詰留難需索使費均應查明懲辦 
　　一市面行使此省地方不得異視彼省銅元也寰宇一統决無介疆畫界之理凡在市面無論何省銅元一體通行各省疆吏不得存自私自利之見以顧全局 
　　一通查各省多寡有無設法匀撥也自銅元可得餘利於是乎各省爭相鼓鑄自餘利在乎多銷於是乎通商大埠首先充斥自地方官恐收銅元之有虧累於是乎窮鄉僻壤尙多並無銅元之處此盈彼虚價日跌落安望周轉惟認眞查明各處情形一省之盈虚由疆吏設法匀撥各省之盈虚由戶部酌核匀撥其如何轉運如何抵償工本應令自行商妥辦此則由公家匀撥轉運不得謂有犯大宗運販之禁也以上八事前四者所以清來源後四所以暢銷路來源清則子母可以相權銷路暢則壅滯可以無患如此則銅元之跌落或可稍挽而餘利亦或可稍延其在目前尙屬切近易行之事而畫一之制亦必從此做起乃可漸有頭緒顧其尤要者則在信賞必罰以上各條如蒙兪允應請明詔中外仿照刋刻謄黄之事由各省將軍督撫頒行地方州縣親交四鄉公正紳士大縣百張小縣五十到處張帖俾上下一體周知毫無阻隔倘有奉行不善及陽奉陰違者嚴叅重處誠以若不從此處認眞則以上所陳皆爲無用甚且别滋弊端所有整頓圜法以防流弊緣由理合恭摺具陳再此摺係財政處主稿會同戶部辦理合並聲明伏乞皇太后皇上聖鑒謹奏 
　　今日尙有各省新聞及本埠新聞均旬入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
　　商務類誌 
　　滙票　三月廿二日老中庸洋行報 
　　上海匯至倫敦 
　　銀行電匯　二先令十辦士二五 
　　銀行卽期　二先令十辦士三一二五 
　　銀行卒日期　二先令十辦士四三七五 
　　銀行四月期　二先令十辦士六二五 
　　商匯四月期　二先令十辦士八七五 
　　商匯六月期　二先令十一辦士零六二五 
　　大條銀　廿九辦士七五 
　　上海匯至法國 
　　銀行電匯　三佛郎五十八分半 
　　商匯四月期　三佛郎六十五分 
　　商匯六月期　三佛郎六十七分 
　　上海匯至德國 
　　銀行電匯　二馬克九十一分半 
　　商匯四月期　二馬克九十九分 
　　上海匯至紐約 
　　銀行電匯　六十九個二五 
　　商匯四月期　七十一個二五 
　　上海匯至印度 
　　銀行電匯　二百十三個半 
　　銀行卽期　二百十四個 
　　上海匯至香港 
　　銀行電匯　七錢二分二五 
　　商匯十日期　七錢一分三七五 
　　上海匯至日本 
　　銀行電匯　七錢一分半 
　　商匯十日期　七錢零一二五 
　　金銀錢洋　三月廿二日 
　　標金現貨　三百四十二兩七錢五 
　　遠期標金　三百四十三兩二錢五 
　　足赤　三百五十兩零二錢五 
　　沙赤　三百五十一兩二錢五 
　　新匯劃收市　七錢三分五釐七五 
　　本洋　九錢六分 
　　小洋　六錢八分七釐七五 
　　銀拆　二分 
　　洋找頭　七錢二分九厘 
　　錢打頭　一千文 
　　銅元　一百五十千四百文 
　　市錢　一百三十二千文 
　　衣牌　一千一百文　 
　　棉花　三月廿二日 
　　通州花每擔十八兩二錢火機花十七兩餘姚花十六兩八錢太倉花十七兩四牌子花十七兩漢口花十六兩九江花十五兩八錢 
　　米麥　三月廿二日 
　　常白元米每石四元八角常白米四元七角錫白米四元六角蘇同雙轉白米四元五角松江高白米四元六角半角里白米四元六角半泗涇高白米四元五角高小麥四元次小麥三元七角 
　　油荳餅　三月廿二日 
　　船牛荳油七兩八錢半　棧牛荳油七兩六錢半　歧山荳油七兩青口荳油六兩八錢　夾倉荳油六兩九錢　輕皮夾倉生油六兩八錢　青中餅一兩六錢零六　陳牛元黄荳三兩四錢　　洋青黄荳二兩九錢　西元黄荳三兩四錢二分　　郵政廿三日收信時刻曉諭傳單 
　　寄往各埠　輪船名　收信時刻 
　　周浦　航船　上午十一點 
　　新塲奉賢　航船　上午九點半 
　　崇明堡鎭　小火輪　上午八點半 
　　黄渡　小火輪　　上午九點鐘 
　　朱家閣白鹤港　小火輪　按日寄遞 
　　嘉定安定　又　又 
　　青浦　小火輪　上午十點鐘 
　　大塲羅店　郵差　上午十一點 
　　瀏河浮橋　又　又 
　　南潯湖州　小火輪　又 
　　江灣吴　火車　上午十一點 
　　淞寳山　火車　下午三點鐘半 
　　南翔　火車　下午二點鐘 
　　七寳泗涇　航船　上午十一點半 
　　南匯川沙大團　航船　下午三點鐘 
　　無錫　小火輪　下午三點鐘 
　　松江亭林　航船　下午三點鐘 
　　洙涇南橋　　又　又 
　　張堰楓涇章　又　又 
　　練塘莊家巷　又　又 
　　蘇州杭州嘉興　小火輪　下午三點半 
　　塘棲莫干山　又　下午九點鐘 
　　汕頭　漢陽　又 
　　威海衛　順天　又 
　　烟台　又　又 
　　塘沽　又　又 
　　天津　又　又 
　　北京　又　又 
　　塘沽　新濟　又 
　　天津　又　又 
　　北京　又　又 
　　本局逐日所登收信時刻傳單近日冗長不便排印爰擬删繁就簡將每日限定各口郵件收信時刻專開一單登明本日報章嗣後一槪拆去不復再登此啓 
　　善治耳聾 
　　廣東彭壽堂始得異法卽愈耳聾丸○立服立愈○不效還洋○假冒甚多○購者宜愼 
凡患耳聾者因腎水下虧相火上炎或鬱火傷肝以致耳聾目昏視聽不靈皆因陰虧陽潛而其病源尤在氣虚血脈不能流通呼吸不能靈捷氣逆則虚火向上故有耳鳴耳聾耳脹耳痛言語不開等症本堂起首創製異傳秘方加工精製是丸專治一切耳内之症無論男女老少兩耳重聽雖二三十年老症服之立見奇效轉聾爲聰補眞陰生津液攝納浮陽退除虚熱重者二大匣斷根輕者一大匣全愈妙在神清氣爽身强體健永無復聾之患專治耳聾之天下第一奇藥也虚言欺人罪我惟天每匣四元中匣二元小匣一元鋪分上海二馬路石路西首興隆里内廣東彭壽堂啓 
　　經騐良方多子多壽真人參人參鹿茸靈芝野术海狗賢壯陽種子延壽丸 
　　大隆公司秘製參茸芝术海狗腎延壽丸方眞料足神效萬分故遠近試騐鳴謝之保證書案盈尺許足見其功力之大有口皆碑 
　　本公司獨得化學經騐良方不惜工本重用海狗腎大枝人參血片鹿茸黄山野术天生靈芝爲君佐以各種滋補妙品熬膏去渣取其精液爲丸故藥少勝多丸小力大專治陽痿不舉精衰無子見色即洩未交先流夢遺滑精耳聾目花四肢無力面黄肌瘦諸虚百損五勞七傷等症其效如神最奇者久患陽痿之人一服此丸陽物立刻雄壯房事任意歡樂雖白髮老翁極虚弱之身體竟能陽堅久戰一索得男妙在藥性補而不燥滋面不滯非覇烈宣淫燥藥可比連服一月百病不生精髓充滿冬天手足不冷夏日身體不熱故常服補命門安五臟壯筋骨益氣血烏鬚黑髮轉老還童屢試屢騐百發百中眞水火旣濟之良方却病延年種子之秘寳每瓶雙料二元每打十二瓶廿元單料減半如用雙料取效更速　上海四馬路望平街口大隆公司啓 
　　張道生醫士常駐在滬 
　　張君名維南匯廣文著名男女内科兼用秘傳外治良法製成清陽散陰金仙雲台保胎催生膏藥立起沈疴另備親騐秘方戒煙靈鵲仙丹包除老讔現因滬上求診日多常駐寳善街滿　芳新豐公棧改定上午門診五角下午出診二元掛號六分敬告病家　黄公續　沈景賢　張藴和　鄭彦聲同啓 
　　茂生保險公司謹啓 
　　本行經理英國皇后公司總行在英京倫敦歷年在申辦理公正素爲紳商共鑒兹因查得有一同業華人乘機造謡以圖私利故特聲明一切照常辦理如荷　惠顧仍請函致三馬路東首新關旁本行保險賬房姜桂生何明生郁潤生三翁接洽可也　經理西人潑立辣具 
　　包愈痔瘡立刻連根脱脱落 
　　廣東宏仁堂益記獨秘珍珠熊膽人參蘆十寳化痔丸○中外馳名○靈騐非凡○包愈一切惡痔脫肛腸紅立服立愈永不復發 
　　本堂不惜工本精煉熊胆珍珠人參蘆消痔散此散力大效速專治内外痔瘡搽之立刻止痛消管生肌硬塊化軟四圍連根脫落雖數十年惡痔膿血淋漓生管成漏痛不可忍者無不藥到病除業經治好萬人有口皆碑○每瓶雙料二元單料一元加内服熊膽珍珠人參蘆十寶化痔丸可將腸内積年火毒濕熱一掃而空愈後可保身體强健永不再發每盒二元如症重者服之二三盒無不連根脫落○鋪分設上海丹桂戲園後正豐街清和坊總衖對過便是○廣東宏仁堂便是遠埠託郵政局最妥信局屢次作僞 
　　匯豐銀行告白 
　　啓者本行收足資本洋一千萬元公積英金值洋一千萬元又銀洋七百萬元共合洋一千七百萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州德國漢口神户長崎意陸伊羅法國吕宋紐約檳榔晏貢西貢舊金山新加坡蘇拉巴亞天津北京横濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年五厘算存三個月者其息照長年三厘算存三個月者其息照長年三厘算代付本埠匯票並辦理銀行一切憲辦事宜匯票可以匯至倫敦及歐洲印度舊金山美國中國東洋等處大通商碼頭待此佈聞 
光緒三十年七月三十日 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[蘇州官事]  
　　署金匱典史殷煥謨期滿以樓廣純署理○管帶浙西鹽捕營朱永璜禀報赴長元江震巡哨○撫轅衛隊管帶吕國華撫轅武巡捕金汝霖管駕靜平輪船簡傳斌均赴上海迎接新撫○署靑浦縣澱山巡檢舒家騄年滿以應寳琮署理○滬寗鐵路第六段委員知縣龔鴻揆禀知奉購地局林札委第十段東路購地差○委署寶山縣主簿景霈禀知交卸兵備處監印差○道庫大使王宗焱禀謝奉委葑門旱關差○管帶太湖右營洪占奎禀知接差並銷代統第一標差管帶飛划左營林開武禀知赴崑新查哨（等） 
[局委撤差寗波]  
　　甬郡洋廣局委員彭大令現因案經浙撫張筱帆中丞撤退遺差委候補縣王仲香大令蘭芳接辦（故） 
[衢守被劾風傳衢州]  
　　衢州府惠式堂太守前因在嘉興本任畏葸無能調署衢州又毫無建白甚或前任移交接辦之學堂等反被所悞上憲以其性情執抝難期振作故已列入參案不日即當檄令撤任矣（的） 
[浙提閱汛回轅寗波]  
　　浙江提督吕道生軍門日前乘新寶順兵輪先赴定海沙門灣察看形勢然後至鎭鎭閱視各營汛茲巳事畢於昨日遄回提轅（故） 
[續誌守備被控事寗波]  
　　前報記提標左營王瑞昌被周啓汝上控一案茲悉周係奉化縣人前擬自備貲斧赴武備學堂學習曾禀請該守備轉禀上憲以期給文前往奈王守備需索規費將公事延擱不禀因此周遂赴提中叅署及遊署上控王守備恐再至提轅上控旋與議和現聞周願赴各衙門取具息訟切給了案（親） 
[運署火警揚州]  
　　十七日晚七句鐘時運署上房後進忽然火起勢甚劇烈幸水龍齊集當卽撲滅（引） 
[按期比較錢糧寗波]  
　　鄞縣上忙條粮現己開徵高大令昨特牌示定期將各差所收錢糧按期按名當堂比較以别勤惰（故） 
　　靑浦學務公所錢君演說文（ 
　　辱承諸君公認推鄙人協理學務自揣才疏學淺向來不敢與聞公事學務公所尤爲全邑學界之總樞紐諸事繁劇豈易勝此職任惟念天生一物必有所用人生世界專顧一生之安不謀全體之益雖潔身自好者亦不免爲社會之蝥賊鄙人心竊耻之因起而担任此職但事不担任則己旣經担任自應實心任事勞怨不辭以求公益鄙人所以必欲提出公益二字者盖以近今社會未嘗無熱心之人但就表面上觀之其精神非不煥發其心力非不果敢而究其所獲之果則又無非爲身家計不爲社會計是熱心反爲彼人之所藉口而社會乃大受其影響矣今鄙人所任之事旣在學務公所則所當兢兢者惟此公之一字夫公共之事必求公共之益每舉一事於我有利必使人人咸有利人人有利然後於我亦有利我爲全社會中一分子不過如滄海之一粟我之利與不利尙屬於第二層之計較不可倒置其先後也有時人我之間或者不能两利則人爲多數我爲少數必棄我而從人然後可以集社會之公益公益所在合全體而均霑者爲上擇多數而享有者爲次今公所擬章凡一切事宜槪由代表人爲之評議則是議事者有權任事者無權美之大統領對於國民自稱曰沙芬沙芬者譯言僕夫也以大統領之尊且爲輿論之僕事事受大衆之指揮而服役之可知公論之不可輕背也况公所爲公共之事尤當以服從公論爲第一義自是以後凡有應辦之事一經公衆議决當卽實力行之雖有一二挾個人之私見來相責備鄙人亦拒之以公理而己雖然整理學務非財政不能立基礎財之所聚最易陷人於私學務公所旣有配支公欵之責任勢必管理財政然一人管理不如人人共爲管理財爲最易動人之物倘八個人掌握人人不爲顧問往往有素守亷潔之士而一游移間竟至壞一生之名譽而不自知者公所爲公共之地人人有關切之分人人有調查之責隨時稽察不難舉從前之積弊一掃而空之吾邑新舊交鬨團體未堅將來辦理能否得宜尙在不可必之數鄙人惟盡我心行我事勉勉焉一以公德是務冀社會有所裨益而己 
[滬城官事]  
　　清丈灘地局委員候補縣劉芳曜前因辦理崇寳沙風災振捐奉道詳請督撫憲保奬花翎四品銜昨日奉文到道禀謝○寶山縣王得庚松江府戚揚河南撫轅文案直隸州知州程世濟南匯縣李超瓊上海縣汪懋琨劉河釐卡委員吳樹楷昨均到道禀見○候選道馬景融昨由閩省來申住大方棧大挑知縣葉在泗由寗來住豐記碼頭管帶太湖水師副中營候補縣鍾鴻鈞到申亦住豐記碼頭午後均詣道署拜會禀見○製造局會辦方芑南觀察奉督辦膏捐大臣柯中丞札飭查辦河南江西兩省膏捐定於今日乘招商局江裕輪船赴寗謁見周玉帥再赴河南江西查辦（合） 
[出境迎接新蘇撫]  
　　製造局總辦魏蕃實觀察昨晨乘大中小輪至吳淞換乘普渡兵輪便同道憲瑞觀察及本埠各員恭迎新任蘇撫陳中丞瑞觀察并札飭滬軍營管帶龍鎭軍及畱防隊各隊官均率兵丁在金利源碼頭列隊候迓（合） 
[委員誤公撤差]  
　　製造局總辦魏觀察查悉廠内差遣委員沈應榕許國荃袁照夔稽查委員劉丞基玩視公事不甚到差因飭一併撤去差事以爲誤公者儆（寶） 
[蠶桑公司禀飭善堂墊欵松府札縣酌辦]  
　　馬橋廣利蠶桑公會司總鈕永昭具禀松府戚太守以馬橋地方風氣未開老董頑固動多阻力公會現在若續若絶之時求請札飭上海縣責成同仁輔元堂督率　橋公善堂董事墊欵接手妥愼辦理並請出示曉諭以杜藉端阻撓奉戚太守批謂查該司總在上海馬橋鎭地方設立廣利蠶桑公會已有四年自應實力擴充以收成效該司總旣稱不時遊幕在外勢難獨任而已成之基礎似不能聽其廢棄惟同仁輔元堂有無餘欵能否責成墊欵接辦應候札飭上海縣體察情形酌核辦理如果該公會實能爲地方興利行之有效必不致有人阻撓所請出示曉谕之處應毋庸議章程存并於日前札飭上海縣汪大令酌辦矣（宜） 
[預備徵兵事宜]  
　　汪大令接蘇省大吏札文悉正副徵兵官阮蘇兩隊官將於日内來滬開辦徵兵事宜故飭預備一切（宜） 
[請發對牌]  
　　滬道瑞觀察以本轅辦公人時有要公於晚間出入各城因函請參府周參戎於昨日函送對牌十五支應用（宜） 
[命婦帨辰]  
　　本月念四日爲道憲瑞觀察之夫人帨辰屬員之餽禮者觀察預飭一槪璧謝（宜） 
[英界火警]  
　　昨晚八點一刻鐘英租界江西路某號失愼經救火會洋龍到塲救熄（力） 
[警察及路燈各捐難收]  
　　滬南總工程局總董今春起收警察路燈各捐乃各米油荳行推諉不付現山總董商請米董張樂君轉向同業勸導　照錢業辦理山董認捐刻聞尙未定妥尺 
 
 

Page 18

 
 
[函請按月造具軍火進出口清册]  
　　日來本埠洋商報運軍火出口進口月有數起故滬道瑞觀察昨日函請新關稅司嗣後須造具清册按月報核（嚴） 
[詳請催解濬浦經費]  
　　開濬黄浦經費前經議准各關攤派彙解滬關俾便支用茲悉日來新關稅司與經辦開濬黄浦事宜之辜部郎等議將興工而各關經費尙未彙齊故經滬道將情詳請江督周玉帥通飭各關迅卽彙解到申以便日内興工撥用云（嚴） 
[西節瞻禮停公]  
　　昨爲耶穌復活節期天主敎中循例舉行瞻禮盛典所有捕房應辦各案經克總巡諭餤口停辦一期（深） 
[上海縣案]  
　　李福慶職控違斷凶擾等情常晚奉汪大令訊問李供山東人在滬開設油號雇某沙船由牛莊運油來滬被耆民王某將油八簍盜賣與義泰油坊經小的投控總工程局奉斷義泰罰洋二十元押候追繳在案詎王違斷命伊家屬至號行凶致被毆傷求騐大令以李旣在總工程局涉訟何又歧控判候移請總工程局核辦○留防十一隊隊官袁副戎公舘被竊衣物由弁勇獲解四人至巡防局轉送到縣訊押保釋已志前報刻又拿獲蕭老干一名仍由高昌廟巡局解縣訊究蕭供在營充當火夫裁革後因病至普育堂醫痊前日在高昌廟巡卡之周姓處臥宿並未竊物大令飭提在押之曾桂林質訊供蕭是夜曾掮一板門出外大令喝蕭鞭背五十下押候再訊○去冬英界罷市時查有流氓葛性卿糾人攫物獲解到縣訊押在案刻因染病甚劇其母一再禀求前晚經汪大令提訊騐得病勢非輕判覓妥保限三天内同母回杭州原籍違干拿辦○孫緯才欠銀被控訊押後央葉長春具保清理詎孫釋出逃避原告禀請提葉著交葉供兩次發信孫仍未到大令判再限三天交孫究追（嚴） 
[閘北巡局𤨏事]  
　　閘北夏家弄某姓粥店前夜有張阿福等聚賭經局員唐二尹拘訊　張不應深夜犯賭判責手心五十下餘人一併交保再犯重究○積竊馬二匿居閘北某烟館由捕役王順查獲拘局請究唐二尹著押候吊贓解核（當） 
[英美公廨晚堂案]  
　　妓傭張魏氏等控妓女姚虞鳳串同其母姚老太圖賴借洋求爲提追等情前晚奉襄讞孫耳山明府提訊張魏氏供姚老太之女虞鳳在小花園賣娼時向婦人借去洋一百五十元立有借據求追訊之兪王氏供被借去洋一百元陸阿喜供被借去洋一百元王阿二供被借去洋一百五十元胡阿二供被借去洋一百元均有憑據叩求追究訊之姚老太供女兒虞鳳所借各欵求恩寬限歸還並不圖賴明府遂判交保出外限三禮拜料理明白如違未便○業洋貨之謝克甫控所娶妓女林顰卿被王醴泉誘令捲物潛逃求爲提究經關司馬飭差將林妓及王提案因王係美商用人由美白副領事照會公廨請將此案訂期會訊司馬接准照會訂禮拜二隨堂會讯（力） 
[公共公廨記事]  
　　上年冬間有寕波婦人徐石氏控翁惠吉姑某氏逼令賣娼不從疊遭凌虐等情後經原被告各延律師到堂聲辯至歲暮時經關司馬判將徐石氏發棲流所留養俟其悔悟交父母領回管束本月初由高易律師函請司馬謂氏己奉押數月請帶回著其父領回司馬核准後已於前日飭差至所將徐石氏帶案交其父領回管束矣○一百二十八號華捕送迷路幼女至廨詢之尙不能言語後經其母鄒氏投廨領去○六百三十三號捕送迷路小孩薛金生至廨旁晚由其父具結領去○六百零八等號各華捕先後送病人董愛甫王安林陳王氏傅同濤等四名口又四百三十三等號華捕送瘋人毛裕隆陸毛囡二名到廨值日差禀知司馬給發聨單妥送棲流所分别醫養（力） 
[法租界捕房事]  
　　某西人前日至某票店購票口角被店夥凶毆該西人禀明捕頭立飭包探將店夥拘押捕房旋經店主投請交保俟堂期交案訊究○南陽橋某女郎赴某絲廠工作路過洋涇浜被某學徒及包車夫某甲調戲被女厲聲斥罵學徒車夫反敢行兇後經喚捕一併拘送捕房押候解堂究辦（臨） 
[美租界捕房事]  
　　昨有住居元芳路之粤婦吳張氏因事出外有流氓多人截住調笑不遂被毆由氏投請查究捕頭允之○王榮生竊輪船碼頭周阿雨舢板艇一艘由探張才寶查獲押候送辦○張禮川竊靶子路麥倫書院竹笆由捕拘獲押候究辦○馬夫王阿三駕車兜攬主顧違章由捕拘獲押候解訊○吳淞路猛將衖之龔月記房屋昨日樸上失火旋卽救熄由捕報知捕房查核（似） 
來函 
[振武宗社書記員報告]  
　　四明曹琳笙發明鵝郎草卽蒲公英說○讀時報坿送貴社簡章鵝郎草圖令人不禁狂喜二公首創此舉援救受迷之同胞眞如善渡慈航僕少讀父書身操藥業最喜研究新理廣收中西醫藥必辯形色性味然後合方取用近見鵝郎草圖與蒲公英形式相似僕特採比之與圖吻合卽與葉君試服果騐今將戒服情形錄下以作後來之表準俾各埠易於採取葉君癮三錢早有痛戒之志後因戲塲失足精疲力憊痛苦難支欲戒不能今悉此草戒烟毫無苦楚僕卽勸葉君試服初用鮮草約四兩濃煎二碗分二次服食越二句鐘藥性至頻頻心煩漸則肢體疲軟臥不着枕似痛非痛又越四句鐘腹鳴便瀉白沬黏膩翌晨胃納不甘飯後又瀉一次變爲紫色是日又服三两痛苦卽减便瀉三次卽止惟胃口不開肢體無力第三日又服二两居然無苦矣然便瀉二次烟積雖除脾胃必衰僕卽勸服補藥五帖以扶正氣葉君不數日脫離苦海眞乃天生靈草也然因病成癮者鄙見宜先治舊病俟血氣充足再服此草更爲得力蒲公英藥鋪亦備遍地皆有又名黄花地丁草又名羊奶草土名鵝乳草氣味甘平無毒微苦戒食毒散滯氣化熱毒消惡腫又主治婦人乳癰按鴉片味苦性澁嗅香苦能助火澁能凝血香能散氣故有癮之病不外熱毒氣滯此草甘平多液以之戒食毒消積滯戒熱毒使氣宣毒去雖云痼疾何憂不療該草春仲生苗葉間三曲如非字　樣一莖直上梗綠内空斷之有白汗如乳根内白汁較梗更多故有羊奶草之名三月成黄蕊四五月開黄花吐後底有絨花風吹卽飛落處卽生故隨處皆有按此草用鮮爲勝以味足汁濃云○南橋文明演說會函云自二公發起自禁雅片薄海人民胥知感悔閱貴社四十四次報告誰不仰公等爲祖國强羣起見（中畧）前寄圖說刻己發完茲乞再賜數十張俾傳播旣廣獲效庶捷晚擬清節左右分往各鄉鎭演說章程圖說亦不可少懇卽郵寄敝會發起人係莊笛僧宋惕深吳伯衡莊伯玉諸君也（後畧）○常州胡友生黄際潤兪繩祖胡和安胡竹安來函强種必先不吸鴉片旨哉旨哉又何怪立社以來天下無不響應（中畧）簡章圖說請賜寄數十張以便代爲廣播（後畧） 
[振武宗社書記員報告]  
　　江陰靑陽鎭振武支社吳緒夫蔣蒓秋李頌平朱友濤吳鳳章謝心畬李翼謀祝月芳潘益軒李彩章洪織雲沈晉卿來函云我靑陽一區當南北要衝染烟毒者較他處爲尤甚刻糾同志悉遵貴社程式立會戒烟茲將敝社簡章以及與議人員謄正呈核并希登報貴社章程辦法可否再賜數十張俾得傳送鄰鎭遵依試辦○靑陽振武支社廣告業精於勤惰則隳功成於勞逸則廢我朝中葉染毒洋煙始則千萬人倡之繼則億萬人和之漸推漸廣流至今日府州鄉鎭無地不受其害士農工商勤者情勞者逸冀其富强得乎蒙等蒿目時艱而愛莫能助滬上少卿曾君湘伯馬君抱援溺之忱具拯饑之志而畫圖列說普告國中人民凡在同胞當荷再生之福從此富者勤逸者勞四民各安其業我國家富强之基其在斯乎○福州漢軍駐防賴豐燕來函燕染烟厄垂十餘年近開尊處所採戒烟臥龍草旣速且靈又無後患欽感交加奈此間無標可覓爲特函求或乾或鮮惠賜十六两即日寄下燕收到後除自遵戒除外另當廣採分送并設支社普勸　副救世婆心（後畧）○安慶集義閱報社函云諸君因我國種姓衰弱故創設宗社拯救同胞海内聞之莫不興起敝報社欲分任義務除自誓不吸鴉片外并擔廣勸親友善務茲附草樣一株不　是否請示敎（後畧）○九江文化學堂學生來函公自去歲不惜犠牲一身以救海外同胞近又有振武宗社之設欲除煙毒使中國之人種强於昔爲根木起見不容舍是生等旣屬國民當爲祖國一盡義務自今以往誓不吸食鴉片有渝此　卽非人類名錄如後羅鑄亨羅煒亨張運陶徐鴻晉羅作霖陶輔仁史美藥羅汝亨方兆鳳劉翺李鳳和譚義澄李献章盧光黻方兆　徐寶源萬啓泰李洪森吳永福劉克　 
[介爾景福]  
　　昨承蘇垣恆孚銀樓交到膚養正善十爲令郎種痘求平安助赈洋一百元又附來善士九戶合洋廿一元小洋三百角銅洋一元當湖旅客助敝堂善舉洋五十元吳汪氏求諸恙速愈厚齋求内症速愈各洋五十元崧麟洋三十元推恩稱慈惠之師積德貽雲礽之慶無施不報有威斯通併列報章祇伸謝悃上海六馬路仁濟善堂董事嚴信厚陳作霖曾鑄朱佩珍焦發昱施則敬張韋承等謹誌 
 
