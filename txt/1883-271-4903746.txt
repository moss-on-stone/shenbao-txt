# 1883 - 271 - 4903746

 

Page 1

 
 
[招股縮印古今圖書集成啓] [  點石齋主人啓]  
　　國朝康熙年間　廷臣搜輯載籍將以分門別類彙成一編以爲藝林之大戰五易寒暑始蕆事進呈　乙覽　賜名古今圖書集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲卷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外誓不多印－部現在附 
股者雖源源而來而尚未滿額務望速來排號以便早日開工至開工後不再收股欲入股者請先將銀五十兩交至申報舘書由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙係收單附閱將來此書開印版口之大小悉照此原樣紙其字已較點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也再本齋所印各書均選用極品之墨字跡能歴久不磨雖越千百年來而墨色仍如初外洋亦有古時石印書盡流傳今取閱之從無潰漫澌滅等弊盖石印書籍與照相理同而事異其中工料大相逕庭故照相年久戰有落色而石印書籍則可無此處也誠恐諸君不察用行附彼 
[書關提學生案後]  
　　前者國家銳意講求西學招生徒送赴美國學堂肄業年限已滿次第回華斯時各學生之父兄咸欣欣然有喜色以爲吾家某子某弟學成而歸　朝廷將命辦理洋務之大臣考其所學而用之從此祟階顯秩不次超遷優俸厚糈足資俯仰誠幸矣哉蓋緣招赴之時妥定章程通衢榜示皆知學成之後不拘資格不論出身十年之後可以立致富貴故爲父兄者肯以子弟應召不恤以髫齔之年作萬里之淤者正爲此也人情無不愛其子弟者若名門世族更有驕養習氣自入塾以至成名督課雖嚴而愛憐綦切飲食起居無日不相顧惜其延帥於家者則更寶貴喜慶出門婢嘆相隨無禀則輕易不離書墊甚至十六七歲而家鄕路徑尚不能知今一旦令下而竟割愛若此渺渺烟波家門萬萬倚閶之望寍不傷心徒以所得者必厚償其所失故忍心相拚爲異日顯揚光大計耳乃今觀於周林二學生之所供不能無憾也夫曩年招赴出洋所許者豈區區十五金之俸哉以學生十年之辛苦其父兄十年之期望而僅得此數以自給其一身良可槪已然猶曰彼學生甫經回華閱歴未熟人望尚輕遽畀大任恐不能勝現有水師製造諸事與海關電報局在在需人以學生在美所習之業分別門類各用其宜無非試以所學倘果精純堪勝萁任則進以總管之職加以頭等之俸可也十五金之數固非限制其人使終於碌碌儕輩耳顧已議定十五金之俸何不按名給之而必於分泒之處嚴其例而隘其額使猶有向隅之感耶　國家仿學西法何事不費數十百萬卽曩日招赴出洋盤費日用不知凡幾始也招之而不嫌其費今乃用之而反出於吝不亦謬乎有事則十五兩數已不得爲豐除飯食自有公帳不須自管亦不過稍添衣履而已其家人十年之中所望於今日者猶覺爽然若失至無缺而閒住者區區三兩則爲父兄者望其以俸自給且不知在何時而况云有餘資以瞻家乎該學生等久居外洋華靡風氣亦經見慣其起居與內地書塾之小學生逈然不侔鄕村秀才教舘三二十金聞城中秀才月考書院謀歲入之鈔恒逾舘榖不覺歆姜然亦無非百十千一年而夫妻兒女團圓温飽養生送死咸取給爲今回華之學生恐不能如是也且學生而孑然一身不妨苦守將來或其父兄仕商當運富有餘資亦可藉家人貼補如其不然則眞令爲父兄者悔恨欲死矣盖不赴外洋或者十年爲期亦可掇取科第顯親揚名今富無可致貴無可階欲他就而未能思歸家而不得其何以爲情耶中國現當諸事興舉數十人之位置豈不能設而必故隘其額以困之乎或曰學生中聰俊者自不乏人而漸染外洋習氣與技藝不成者實不適用故不能一律待之然是說亦執而不通夫西國學堂之例固亦有公家學生不許他圖候補額缺薄給薪水者第西例行之已久子弟入學堂時各出本家之願若中國則從前招赴之日實見　國家厚相期許然後欣然就道所謂有爲而爲者乃一旦令其失望是反不如擇用其尤而遣歸餘人使圖他就之爲愈也且學生之適用與否病在外洋教習之不得其法而非學生之病也人生而幼嗜欲未開資禀雖有不齊教之五年七年終亦斐然可觀古之學者以爲小成大成之期豈謂墊中有棄材耶所以不合於用者當時偏重西學未有飽學之華師兼教中學身處外洋而令博通中國之古今熟悉中國之世務以致欲用其材而輙相鑿柄也不揣其故而徒苛待夫學生抑亦弗恕之甚矣周林二生殆亦甚不得已而後私自搭船來滬乃奉天津行文關查甫經登岸卽已被獲身非罪人而寃遭捕房一夜之覊禁日來送縣禀道不知道憲如何發落吾謂觀此二生而凡學生之月領三金以候缺者皆惴惴爲不敢逃亡矣噫昔以遠大期之而今以卑賤處之其給俸也不如西商之侍者其監管也宛如仟狴之覊囚如此用人安得有良材大器出而爲　國家辦洋務哉 
[諭旨恭錄]  
　　○八月初五日奉　上諭卞寶第彭祖賢奏查明源北各屬被水民情困苦請　旨截留漕米賑撫一摺據稱本年六月間長陽興山宜都等縣蛟水陡發沿河民田廬舍廟宇均被淹灌冲塌甚多又雲夢潛江江陵等縣亦同時被淹現已委員查勘分投賑撫等語覽奏被災情形小民蕩析離居殊堪憫惻着照所請准其截留湖北冬漕採運米三萬石並隨漕耗米等項俾作賑需其餘被淹之孝感等州縣仍着卞寶第等查看情形分別辦理用副朝廷軫念災區至意該部知道欽此同日奉　上諭順天府奏請賞給普濟堂等處米石一摺本年京師雨水過多糧價昂貴前有旨諭令五城粥廠加展兩月先期開放普濟堂功德林兩處自應一律辦理所有恩賞小米三百石加賞小米五百石均着照例賞給另片奏請賞給蘆溝橋粥廠及資善堂煖廠米石各等語加恩着照所請賞給蘆溝橋粥廠粟米五百石資善堂暖廠粟米三百石以惠窮黎餘依議欽此○初六日奉　上諭前據署都察院左副都御史張佩綸奏署吉林將軍玉亮衰病昏惰公事紊亂任意徑行委缺並新委長春廳雙全素行卑鄙等情當諭令崇綺確查具奏茲據奏稱玉亮札委雙全署缺實未悉由道詳委新章並非任意妄行其餘被叅各欵均查無其事同知雙全並無夤緣干進等情據實覆陳等語玉亮雙全被叅各節旣據　蔣軍逐欵查明卽着毋庸置議現署長春廳通判雙全能否稱職着希元隨時察看據 
 
 

Page 2

 
 
實具奏欽此同日軍機大臣面奉　諭旨御史謝謙亨奏請旌表　婦等語陳吳氏着准其旌表禮部知道欽此同日軍機大臣面奉　諭亘御史謝議亨奏請將陣亡之職員交部議卹等語候選直??州州判謝謙文着交部議卹欽此同日奉　上諭禮部奏傳查考試教習頂名入塲一案請旨辦理並將試卷呈覽一摺據稱考取宗學教習舉人吳恩照現已回籍查該舉人覆試試卷字跡與正塲不符顯有檢代情事等語吳恩照着先行斥革並着浙江巡撫卽行解送刑部嚴審出結官陳鴻年中書馬星聨一併先交刑部傳訊該卷併發欽此 
[漢口續信]  
　　○昨報漢口飢耗一節係據鎭江來電言之也昨日怡和洋行之公和輪船由漢抵滬停泊虹口怡和碼頭本館派人探得該輪船於十一日夜暗自漢開輪聞該鎭謠言四起羣謂齊匪復聚不逞之徒約於本月十五日起事輾轉相傳人心惶惑中西官聞信早已氣兵防堵甚爲嚴密倘齋匪果有蠢動之意屇時亦不敢發難矣至詳無緣由俟接漢友來信再當續登 
[防河簡法]  
　　○天津决口及水災情形已屢登於報兹有津郡西人來信登諸字林西字報云津沽决口之處每日用兵二百名設法堵築仍無所濟此華人之辦理者未盡善也鄙意此事但需銀三百兩卽可奏切蓋漕船均約長五丈闊五尺若用船裝泥駛至堤邊鑿孔使沈然後就勢堵築則所築之泥不致爲水冲刷而去約計所費不過三百金而已且堤旣築成其船仍可出水乃不此之計而一任水之漫溢計目下所損已値銀十萬餘何不早爲變計也按西人此言似乎太易姑錄之以俟熟於河務者擇焉 
[宜昌雜聞]  
　　○前月初城北數十里小溪塔地方風雨暴至繼之以雹周圍數十里內木棉禾稼悉受霍傷秋收不免减色矣○前報列兇犯王四在逃一事兹聞已於川楚交界處拿獲解案辦理該犯前本擬流三千里今則加等治罪當復加三千里此後魂沉異域雖欲生入玉門關豈可得乎○宜昌府周太尊因北鄕告災於是開倉出糶設局於城內府城隍廟限以百錢三升略有生計之家不得冒購且將倉米運至北鄕以便災民就食此誠移粟救荒之善政也比戶受福多矣○城內鼓樓街楊聚興藥材店係江西人所開歴有年所近聞省中大憲忽有密札飭崔總戎等查看該店有無比匪窩贓情事各官知店主人斷不爲此皆出結甘保始得息事想該店當爲仇人所誣也○宜昌于上月念六日舉行府試聞有巴東士子十九人雇船來宜駛至三斗坪以下之馬屁股灘忽遇旋風覆溺經紅船赶救只援起二人餘則先赴河伯之召矣○崔總戎福泰山東荷澤縣人由武生起家鎭守宜郡十餘年現在年近古稀而精神矍鑠軍民皆愛戴之前因東省荒歉遣夫人回里一行只有如夫人侍側次口總戎登閘陡然中風口不能言扶歸寢室夜半而逝乃急遣人催夫人回署料理喪事其符印則由中衡遊府暫護云 
[英使起程]  
　　○英公使巴君北上日期己列昨報兹聞巴君於昨早十點半鐘起節當有英按察司大狀師及領事官等送至怡和碼頭巴君乃乘小艇渡上威奇能兵船展輪而去聞巴君行抵大沽卽當換船赴津而威奇能兵船則駛往東洋云 
[刑司赴粵]  
　　○前報英按察司定期赴粵審訊海關洋人鎗斃華人一案兹聞英按察司與大狀師成金生定於今日同坐法公司輪船前赴粵東矣 
[失愼卽熄]  
　　○昨晚六點鐘時捕房鳴鐘二下各洋龍聞警馳援捕頭亦督同中西捕前往比至中途聞福利協力大全公司之裁縫房中遺火燃及房屋立卽撲滅不煩往救各人始散歸 
[誆取燕窩]  
　　○有華人自稱官塲托其友至某鋪購取燕窩値洋二百元及往收取價洋而其人已杳如黃鶴情同拐騙恐爲之友者未免受累矣此前日事也 
[馬夫復役]  
　　○馬夫停工挾制嗣龍飛馬房主擬另雇他人等情已列前報兹悉該馬夫等已挽人從中說合仍復就役云前之停工因付工資之人多攙小洋之故今則情願復回該行亦以一時新馬夫無從雇覓遂亦聽其復還惟爲首之人則屏而不用也 
[匠人跌斃]  
　　○前日本埠大馬路彈子房有漆工修理油漆偶然失足跌於天窻上玻璃碎裂人卽墮下墮入彈子房內立時斃命登高者尚愼旃哉當報捕房立傳二圖地保知照漆作頭杜姓到來據言該匠性張蘇州人有親屬在滬隨卽尋到富惠二捕頭令地保向其親屬言明該匠做工自不留心以致跌斃與人無于姑勸作頭出資棺殮該親屬亦無異言卽領棺木而去 
[匠人受傷]  
　　○虹口頭壩地方有市房十二幢係粵人王某之產近欲翻造房客均已遷徒昨早八點鐘時雇匠拆卸舊屋有登屋揭瓦者有升梯接運者有在內拆卸者不料一經拆動房屋驟倒各匠不及逃避壓傷十人經捕房查知卽送受傷人至同仁醫院其傷之最重者有胡龍生徐悅來沈坤紀葉全榮等四人俱留醫館調治其餘卽出外云 
[停公補述]  
　　○今日係中秋節英會審員陳太守知照捕房停訊一日云 
[水手毆捕]  
　　○前夜十點鐘虹口公和祥碼頭相近有外國水手十餘名醉後滋事爲念一號西捕所見暍阻不聽水手自恃人衆遂將西捕圍而毆之西捕寡不敵衆急吹響號於是該處各西人及經過之馬車俱持械出助各水手始驚竄僅獲一名管押捕房諒當解訊矣 
[控追欠項]  
　　○公大乾通等十三家滙劃錢莊聨名具禀英會審公廨稱被虹口儀昌利洋貨號久銀十一萬零因號主倪芹香病故與該號執事及司帳人核算帳目原約歸銀詎倪有姊氏强出覇阻且該號歴來獲利並不爲耗豈容藉此吞銀均求立提該號執事及司帳人到案訊追并開呈各庄細帳陳太守准詞飭差將被控人提案矣 
[判准從良]  
　　○妓女武巧仙控欲從良被鴇掯阻陳太守准卽提訊等因已列前報兹悉提到鴇婦武華氏於前晚庭訊武巧仙供現欲嫁劉正泰參鋪之小東人劉斌卿被鴇掯阻乞恩超豁武華氏供巧仙旣欲從良我不敢霸阻因伊串同無賴托劉斌卿出面詭稱從良實則欲自立門戶仍作賣笑生涯也陳太守隨判武巧仙繳洋百元給償武華氏身價准卽從良并着具此後不再爲娼切結違于提究 
[英界公堂瑣案]  
　　○楊子帆稱充當華捕因隣人除阿六之妻除郁氏與我妻楊陳氏於前日口角我於昨日落差回家遇徐糾人扭打因訴捕獲徐等送案請究徐阿六禀稱我妻與伊妻口角後伊仗勢糾無賴十餘人毆傷我妻爲此訴捕徐郁氏供同并請騐傷楊陳氏亦請騐傷李阿全汪阿三同供是解勸者陳太守飭楊徐等管束其妻不得擾釁具結而退○榮康洋行西人投英領事署控由履康號付來晉興土行期票銀二百七十兩往對無錯屇期向收不付請傳該行東到案訊追司副領事據情照會陳太守飭差查得晉興土行開在法租界之吉祥街隨給名片至法捕房派捕提到該行之夥翁阿亭到案於昨晨會訊西人申訴前因原票呈閱翁阿亭供在行中習業因主人不在行中致被傳案司副領事謂該土行旣出期票到期不付殊屬刁猾請發對着交銀兩陳太守謂姑將翁阿亭暫押俟查提行東及察該行之有力付銀與否再行核辦○天仙茶園管門洋人稱前有僧在門口遭李秀林拆梢拘至捕房詎李因此挾怨昨與我尋釁毆失帽及洋圓故將李交捕送案李供天津人做饅頭店生理昨到戲園尋友被洋人所阻並未毆伊陳太守判李荷枷一月○包探稱開須志飯店之西人戤　阿炳而昨夜在房臨臥時將價値銀二百餘兩之金表放在台上及今晨檢取則金表化爲烏有查無別人入內惟出店王鳳山曾到房中爲此拘王送案王堅稱並未入房况侍者疱人 
 
 

Page 3

 
 
甚多何得疑我一人陳太守商之司副領事飭將王鳳山押候查明再訊○福利洋行西人稱寫字房中失洋六元惟侍者周金生王阿保時常出入情殊可疑爲此送案周王均稱實不知情太守商之司副領事以該洋人指竊無憑姑蔣周王二人交保着捕房查明確據 
[輪船招商局第十年帳略]  
　　○辦理情形節略　謹將光緒八年七月初一日起至九年六月底止本局第十屇辦理情形及各項收支各船盈絀臚列清册上下兩本呈請　北南洋大臣查考曁咨送江津兩海關備核並分存上海天津漢口福州香港廣州新嘉坡七局以便有股諸君就近查覽另彚簡明帳略分致同人倘有未盡善處尚祈指教以匡不逮幸甚　一辦理情形宜聲明也所添股本原爲購置新船開拓外洋各埠起見適値法越多事所訂代越運糧暫且中止其他各國所屬海口雖有訂約之處未便造次放船行走是以廷樞親往歐洲遊歴遍訪商情擇其確有把握者相與商定然後回華妥議再定行止以昭愼重近年各省偏災各業生意清寥遂致水脚較差南洋更甚兼之去冬漕糧雖蒙蘇省照撥而浙省因歉减數鄂漕又値撥賬比較上屇少運十九萬餘石因此數端則通盤核計獲利無多矣　一各船分駛宜詳述也長江各埠仍以江寬江永江孚江表及江裕新船常川行駛江通仍走宜昌江天仍走寍波江平仍走粵省內河永甯仍走温州至若海船之保大豐順海晏海定永清利運日新鎭東拱北等常走北洋運漕攪載而於秋冬或有調走他埠之用惟富有懷遠美富致遠海琛圖南及普濟新船常在南洋各口春搜閶或調一二船協運糧米若遇裝送官兵公事則無論何船隨時量爲酌調以上江海輪船二十五號皆甚堅固快利尚有定造富順廣利鋼壳海船二號將次可到共計二十七船足敷分駛原有美利一船於正月間在索洋遭風興盛一船於四月間在北洋與帆船相撞沈先利航利達二船當在津沽拖駁應入小輪之列前領船政衙門康濟輪船一號已於本年三月間奉飭繳還矣和衆一案英國政府斷賠半價業已移會駐滬英按察復核照辦專候英國匯銀來滬就可向取俟收到後自當登明下屇清册　一疏虞過失宜防維也輪船航海原不能永保無虞所以泰西有保險公司之設本局仿照西例亦設自保船險照章抽費凡遇碰撞損矢應歸保險理賠者卽取償於此庶於股本無傷歴屇以來除一律取償外尚有公積銀二十五萬餘兩亦積穀防饑之法也　一添置出售宜權度也凡通商口岸本局置有馬頭棧房者十餘處以收船到卽可裝卸貨物之便曾於包局五分公費內酌提租金以資出息惟上海向祗東北二棧自旗昌歸併又多南中二棧其北中二棧濵臨虹口以儲漕糧兼堆南洋客貨其南棧地連城市更稱便當以泊天津長江寍波諸船皆甚得用其東棧係在浦東乃開創時所置一浦之隔究屬不便現雖租堆客貨殊覺寥寥自宜徐圖出售至於南棧地叚間有旂昌租人之地轉與本局接租者次弟期滿不願展租而謀其地者甚衆不得不按照時價購之以圖聨絡沿浦升灘均須塡築馬頭棧房亦在翻造需費雖鉅利便較多將來工竣後上下貨物貼近船邊節省扛力爲數不少未便惜費而棄置不辦北棧左首老寍波馬頭棧房亦係旂昌歸併之產價本十一萬兩添置相連地叚九萬餘兩共合原本二十萬有奇本備開拓然旣有北棧之寬展復加南棧之擴充足資儲貨停船則此老寍波馬頭地基棧房似無所需爰集公議僉謂售去爲是旋由怡和經手售得價銀三十五萬兩已收定銀一萬兩訂遲四月分期交割浦東船塢亦屬旗昌併下連年租與耶松自旣無用亦宜售去故照原價五萬兩售與耶松訂明陸續交銀八厘核息以上兩端共得價銀四十萬兩不僅藉舒周轉而尚有餘彩姑俟收清價欵列入下屇之帳謹預陳之　一各項收支宜指陳也今屇添招新股一百萬兩業經收足應支官利悉按收銀日起算所該官欵今又還去二十五萬餘兩保險局股錢莊等戶及船險公積均與前屇無甚出入客欠水脚還舊拖新川流不息存煤存物日用所需自應常備其船棧等成本除本屇折舊十五萬餘兩外較之上屇多支新造船棧銀六十萬兩並　朝鮮國借去曹平銀二十萬兩因此用欵稍繁故籌墊未能騰輕又値賠失稍重故船險未能纍積　一各船盈絀宜分剖也本屇各船生意餘欵三十七萬餘兩固不及上屇之多按之長江北洋水脚尚不離譜無如少得運漕水脚以及南洋多事遂覺減色其各口租金比之上屇多進二萬餘兩者乃各埠均有添產自應出息漸增不敢自居得手而息銀項下多支十餘萬兩明知較重初亦不料時勢如此究之預訂造船造棧等項俱係要需又措交朝鮮之欵訂定分年本利歸還亦爲助以開埠聨絡商務起見果否有效雖難預决而現在朝鮮勵精圖治有蒸蒸日上之勢本局將來或能得其利益也廷樞等辦理十年日久深恐隕越所望公舉賢才及時更替無任翹企之至　唐廷樞景星徐潤雨之張鴻祿叔和鄭官應陶齊仝啓 
　　綜結　一該股分資本規銀二百萬兩一該官欵存本規銀九十六萬四千二百九十一兩九錢三分七厘　一該保險局錢莊存戶等規銀二百三十七萬零三百四十五兩四錢一分五厘　一該船險公積規銀二十五禺二千三百五十三兩六錢九分六厘　一該綵結餘欵規銀七萬七千六百三十六兩四錢七分五厘　五注共該規銀五百六十六萬四千六百二十七兩五錢二分三厘○一存朝鮮借欵規銀二十一萬兩　一存各口水脚挂欠規銀三十七萬二千一百十六兩七錢一分一厘　一存各口煤炭價値規銀七萬零九百八十八兩八錢六分七厘　一仔各項用物價値規銀三萬七千五百二十一兩九錢四分五厘　一存開平荊門礦股規銀二十一萬五千兩　一存輪船二十七號價本規銀二百八十萬兩　一存各口碼頭棧房價本規銀一百六十九萬六千兩　一存小輪躉船鐵駁價本規銀二十一萬兩　一存船塢麻袋生財價本規銀五萬三千兩　九注共存規銀五百六十六萬四千六百二十七兩五錢二分三厘○綵結　一進各船餘欵規銀三十七萬零七百零五兩五錢八分二里　一進各口房租規銀十一萬九千四百五十七兩四錢三分一厘　一進雜項餘欸規銀八百零九兩九錢二分五厘　一進上屇結餘規銀十三萬零五百二十七兩七錢五分六厘　共計結餘規銀六十二萬一千五百兩零零六錢九分四厘○一支棧房修理規銀二萬六千五百九十八兩五錢三分　一支各項息欵規銀二十萬零零九百六十九兩九錢零七厘　一支股分官利規銀十六萬零零十七兩零一分九厘　一支成本折價規銀十五萬六千二百七十八兩七錢六分三厘　共計結支規銀五十四萬三千八百六十四兩二錢一分九厘　除支凈餘規銀七萬七千六百三十六兩四錢七分五厘 
[臺灣木礦禀批]  
　　○昨報載私招股銀一節兹據該局將臺灣鎭臺吳霽軒總戎憲批見示以見並非私招用特將批附錄於下以供衆覽并悉余令謁見道靈之後隨卽辭出並未交保云○運同銜江蘇卽補知縣余炳奎副將銜福建補用遊擊陳文洪禀爲查勘台屬南北各路山木禀請批示准辦並給札諭俾得招商集資次第開辦並札飭營汛及駐紥防營派勇實力保護由奉台灣鎭憲吳三月十四日批　據禀南北路內由地段寬廣樹木最多該員若能招集商股自備工本雇工前赴採伐事尚可行惟南北內山多係生番住居如能開辦所有生番應由該員等善爲招撫而免生事且萬不准湊合洋股以免另生枝節如有湊合洋股卽將所開之地取回不准再開如有地叚寬廣該員集股未能砍伐之處仍准別商承辦兹據具禀前情自應准照先行招工試辦知招工到地本鎭另再詳請飭遵仰遵照辦理繳○又禀爲遵辦臺屬南北各路山木招商集本議定先由臺北宜屬縣以南蘇澳得其黎一帶設局採辦前請准給札委曁詳咨移行以便開辦由奉臺灣鎭憲吳六月十五日批　據禀招集商股在臺北宜蘭縣屬之蘇澳大小清濁水至得其黎一帶設局採取木料現已招工購噐卽日渡臺試辦等情仰候據情呈咨督部堂鎭閩將 
 
 

Page 4

 
 
軍曁撫部院察核示覆飭遵細閱清摺所擬辦木章程第十五條內所稱臺屬各山木務旣禀歸本局一手經理陸續籌辦他商只能附股不得另行設局以致紛歧等語該員現擬在蘇澳得其黎大小清濁水等處設局採本則該處地方寬廣出料實多自應歸其一手經理他商不得另行設局惟禀內牽及南路等處未便卽照准行該員商等如在蘇澳得其黎等處辦有成效欲再往別處開採必須另行禀請酌核飭遵方准舉辦至煤務礦務能否准其開辦俟該員招工到地之後採有採取之處確有可據另行禀報聽候轉詳大憲核示飭遵至該員商等此次開局試辦木料應納官稅俟開辦時另應請由大憲飭查章程酌核完納惟不准招集洋服以免另生枝節倘招商股份查出招有洋股卽飭停辦該員商等不得異言另禀准雇募工匠壯丁三四百名輪對用工防番並請准購後膛洋鎗一百五十桿藥彈三千個帳篷八架該處野番境丙時需提防若係上憲批准開採木料其防番鎗刀自不可少應准購買帶用惟須約束工匠不准稍滋事端該員集股如已有成似須聽候本鎭詳請上憲批准飭遵方可招工到台舉辦不必着速切切此繳 
[八月十三日致儼君佑之書]  
　　○佑之仁翁善長大人閣下前所捧讀芝函如親蘭芬臨風三復快慰五中曩者匯奉頭批賑欵庫平銀五千兩知蒙照數兌到想閣下旣望登程早經安抵災區正當施仁恩於法外籌普濟以災叢感大德之生成北人沒齒不敢忘也嗣於七月念三日曾託招商局隨輪船裝奉現實銀一百二十只計合規銀六千四百四十七兩八錢一分六肅具寸緘附奉確單三帋此由東海關道憲收下轉交又於七月念七日由濟南府呈祥匯奉庫平銀一千兩並呈蕪函及匯據一帋計已得邀先後收到定荷示復在途念甚盼甚今由濟南府瑞生祥再匯上庫平寶銀三千兩仍附呈憑條一帋於九月十五日期至請檢收到期向兌麟鴻有便尚乞惠示佳音不勝感盼之至敬修蕪啓恭請善安伏希鈞照不備諸善長大人均吉 
　　山東募賑滬局同人公肅 
[江督轅門抄]  
　　○八月初四日　同知周澄清禀知奉委赴常鎭揚等處查灾縣丞沈守經禀知派寗差委　○初五日巡檢凌瑞保辭赴徐緝捕　代理儀懲縣章壽麟赴任○初六日新授江南京口將軍善慶會並今日接印　○初七日藩轅牌示海州吏目缺以未入兪殿輝　贛榆縣青口司巡檢缺以主簿劉烏家均署理　○初八日上元縣楊禀知赴東北　相必並順斯　區卽回　○初九日候補　陳鳴志見辭謝咨赴都並查江海漁團　○初十日知府胡廷玉奉粮道餘知河運保加三品銜　東玉斌禀銷勘估聚通大三城門門樓工程差　曹明志奉委辭赴泰興查斷秋災防湧泉奉委稽查通清門兼城外保甲差 
[蘇省撫轅抄]  
　　○八月初九日准補青村營者司陳光全禀辭赴蠡里公幹　藩轅牌示照得寶山縣知縣王樹棻調補長洲縣業已奉部復准所遺寶山縣沿海要缺查有　　縣知縣張東　堪以調補　○初十日鹽提舉銜分發江蘇試用通判趙廷棨浙江人禀到　分發江蘇試用府經歴張松年山東人禀到　試用道庫大使曾貫之湖南人　試用從九薛秉方浙江人均由京騐看來省禀到　縣丞丁書甲禀知辭奉𣳻憲委赴江北緝捕差　○十一日准補無錫縣縣丞王作舟禀辭赴任　從九楊建珍禀知奉??憲委赴通州緝捕　卽　　○十二日五品銜知縣用分發江蘇試用直州判祝煥勛江西人禀到　從九應文圖卸署新陽縣典史事回 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[京報第五百三十六號]  
[光緒九年八月初四日京報全錄]  
　　宮門抄○諭旨五道錄前○發抄　旨四道○大臣文等　奏擬將要犯送京請　飭刑部傳訊摺○江督左　奏爲請仍准加給准軍統領公費夾片○大臣文等　奏爲舉行冬圍官兵資裝擬由練餉雙通酌發摺○八月初四旨吏部翰林院正紅旗値日無引　見○瑞聨等各諫授署缺　恩○吏部奏泒𥡳查覺羅學　派出尚賢○召見軍機　錫珍○發抄　左宗棠奏籌解山東賑欵奉　旨知道了欽此○又查明已革該員張自牧挪借商人鹽欵業已算清飭令回湘聽候奏結奉　旨知道了欽此○又請仍准加給淮軍統領公費奉　旨着照所請該部知道欽此○文緒奏舉行冬圍官兵資發銀兩變通酌發奉　旨該部知道欽此　○○奴才文緒祿彭跪　奏爲審出佃民歛錢　通言官勾通部書條奏開墾禁荒免追花利罪名攸關擬將要犯送京請　旨飭交刑部就近提傳質訊以昭信　恭摺仰祈　聖鑒事竊奴才等於光緒八年五月十一日欽奉　上諭有人奏黑龍江屬之呼蘭城戶司總理巴彥孟庫於該處滋墾生熟地畝未能將豁免花利押租之處曉諭仍復設局歛資希圖中飽請飭查辦等語着文緒確切查明如果屬實卽行奏叅原片着抄給閱看欽此欽遵隨卽密飭查地協領廉忠就近將楊幗柱陳美張汶儒一併拿獲解省質訊不承正在飭查確據署呼蘭副都統叅領成慶詳據民人張作霖呈稱以已革鄕約　廷思歛錢進京謀辦通肯荒塲並私墾已經成熟之地仍照荒地扣除三成任意撞騙藉此肥已當派雲騎慰阿克敦布帶兵五名將淹廷忠李貴王振昌范廣增　獲連原告張作霖交出潘廷思寄來信　奏底一併送省質訊楊幗柱供稱歛錢屬實曾經禀過協領巴彥孟庫主持飭取該協領　供各執當經奏叅解任歸案審訊十二月初八日復奉　上諭又有　奏恊領巴彥孟庫私收荒地租稅於成慶署副都統時該協領與筆貼式瑞成多方朦蔽並與雲騎慰阿克敦布巴彥倉及著名士棍楊幗柱張作霖張汶儒陳美等恣意誅求歛資甚鉅復泒阿克敦布等帶兵巡緝任令兵丁肆行搶刼以致該處馬賊蜂起兵賊不分着文緒歸入前次交查案內一併確切查明據實具奏原片着抄给阅看欽此遵卽傳到雲騎尉阿克敦布七品頂戴率兵巴彥倉筆帖式瑞成提同前已拿獲到案之楊幗柱陳美張汶儒潘廷思王振昌李貴范廣增等按照原奏情節督同司員逐加斫鞫據潘廷思等供稱光緒五年九月間會同各牌民商議按每晌出錢二百文赴京謀辦奏開封禁通肯克陰荒塲並免部追歴年花利私墾熟地仍權荒地按七成折扣交租大衆願從王振昌等先行湊錢一千七百吊交潘廷思擕往進京寓住西河沿泰興店轉託店夥祁有珍找御史英俊門路　　先送銀二百兩轉謝代邀戶部金經承求部准免花利各事又許銀三千兩屢次寄信牌民歛錢送京以便照准文書並未送到聞得餘屯李貴匯來銀兩在打磨廠遇兄談及前事李貴不信領見御史對話將匯票銀二千五十兩交出到前門外源昇廣取出銀兩自留二百五十兩作爲盤費下剩銀一千八百兩如數酬謝英御史收受因前令回鄕寄衆佃送信之呂進忠復到京城詢及奏開通肯　塲熟地按三七折扣均被本省將軍奏停同見英御史說被協領巴彥孟庫阻擋勾串楊幗柱歛錢中飽意將一堂官員叅處事亦好辦英御史忿怒復又條奏因在京盤費缺少八年六月到家聞案已發覺經官搜拿是以逃在吉林界內躱避張張霖出首控告引拿到案質之楊幗柱陳美張汶儒各供奉呼蘭衙門傳奉將軍奏免花利免押租錢衆戶歡騰恐部再駁聨名呈懇署副都統叅領成慶願爲湊錢挽辦當交恊領巴彥孟庫開導將原呈擲還衆戶心虛卽公舉楊幗柱赴　京探聽准駁信息遇見潘廷思告悉業投御史英俊門路邀金經承辦妥旋卽回家始知衆民續又湊錢買銀二千零五十兩遺李貴送　京未見伊面被潘廷思使去酬謝英御史俟其回來再算不期被御史　叅經官拿問意以歛錢之事推及恊領巴彥孟庫主持可以脫罪提同巴彥孟庫對質仍執前供不認主持亦無設局歛錢情事雲騎尉阿克敦布等奉泒搜獲潘廷思僅帶兵五名用文關行雙城堡同知傳到卽交該弁押回並未帶兵緝捕無從任兵肆行搶刼奴才等以案關重大誠恐不實不盡復經咨行現任副都統倭克津泰再行詳查據報前於七年十一日二十八日接奉　奏准免追押租花利之文十二月初三日札傳廳界民佃咸僅周知實無匿未傳諭巴彥孟庫亦無設局歛錢中飽私收租稅筆帖式瑞成差係微未公事又非握於一人之手無隙朦混各等因並將案內之出錢鄕約劉漢清張有蔡富興徐志林佃民王廷陳作彰陳心修于天和張金張見利王炷韓富山高申張英高月亮一併拿獲送案訊問實係被歛出錢屬實再四究詰衆口一詞此案佃戶私墾地畆經調任綏遠城將軍豐紳查出因均已墾熟隨卽變通章程當年起科不交押租不扣二成奏奉戶部咨令仍交押租並追歴年花利民因無力交納屢在調任琿春副都統依克唐阿及署副都統叅領成慶前跪求先後轉詳前任將軍定安查係實在情形奏請免追花利押租熟地仍不扣三成均經奉　旨允准隨時咨行呼蘭副都統轉行傳諭各牌民佃同知今該副都統咨稱奉文後於七年十二月初三口傳知各界其爲並未隱匿已可槪見叅領成慶署理副都統辦理各事亦無不合雲騎尉阿克敦布甲兵巴彥倉係派拿潘廷思並未帶兵任其搶刼筆貼式瑞成亦無朦蔽之處應請毋庸置議至御史英俊於七年八年兩次條奏開懇通肯禁症經定安與奴才文緒奴才祿彭查明實係有碍圍牧先後奏停兹張作霖呈出潘廷思催令歛錢送京信件內附白摺　奏底照案查核與六年九月十六日奉　旨交定安查辦開禁通肯荒塲所寄該御史奏請免追花利不納押租仍扣三成原片相符則是該佃民潘廷思等胆敢歛錢謀通御史勾串部書枉法營私實屬大干律例第牽涉風憲受賄罪名綦璽是否屬實必須當面質對明確方能折服其心擬將案內爲首要犯潘廷思楊幗柱陳美張汶儒王振昌李貴范廣增張作霖並　領巴彥孟庫一併派員押解送京請　旨飭交刑部就近提傳該御史部書等審訊辦理庶免柱縱至續送至案之劉漢清等係被歛出錢未便紛紛送部致滋拖累應取保聽候辦理所有奴才等爲案關牽涉言官受賄擬請送部審辦緣由是否有當理合恭摺具奏伏乞　皇太后　皇上聖鑒謹奏奉　旨已錄　○○左宗棠片　再准戶部咨議駁酌加淮軍統領公費一片奉　旨依議欽此抄錄原　恭錄　諭旨咨行遵辦前來查淮軍移防江南以後營中進欵迭加核减統領辦公不敷之用惟資米價洋貼而勇丁不無所累是以一律飭照時値扣算以恤其難又慮無以恤統領之艱或至陽奉陰違仍啓日久暗中尅扣之弊故復於各統領原有薪費夫價外奏明分別酌加公費資其用度實以勵具潔清兩次欽奉　諭旨然較諸從前米價之備餘憶覺减薄幸各統領深明大義相率奉行軍情貼服臣竊喜彼此兩得其平不意復以此重繁所詰也謂於淮軍有歧視之心固非臣之所忍出謂以統費爲市患之舉亦非臣之所敢居臣惟知準理而行恩奴固兩非所任譬之一家之內士否則子弟也統領則其父兄也子弟則宅分田幸已各得具所而歲侍祭祀之費賓客酬酢之需仍其父兄獨任之於子弟無與也子弟鼓腹而嬉父兄仰屋以嘆撲之情理不可謂平臣忝在各統領之上旣貢以厚其子弟而不稍恤其父兄於事理亦覺失平且定數甚少開支有時本擬於鹽票票費項下通融挹注可才挪動正欵業經兩次奏明奉　旨立案復以　區區者失信於將領士卒似亦非部臣省事之事也合無仰乞　鴻慈垂念各統領之艱及臣所以請加公費之意　恩允統領淮軍銘武馬步十三營一哨福建提督唐定奎月加公費銀五百　統帶淮軍武毅右營五營提督吳洪洛月加公費銀三百兩慶子五營一哨提督曹德慶米價旣隨核辦則公費自應隨衆照加並准月加公費銀三百兩均照原案分別自米價改照新章扣算之日起支以資辦公而昭欠信此外各營不得援以爲例用示限制庶繼開誠許　上下同心微臣藉免朝令夕更之愆於大局實有裨益於部章亦無加損謹　片　陳伏乞　聖鑒訓示謹　奏軍機大臣奉　旨着照所請該部知道欽此　○○奴才文諸祿彭跪　奏爲照舊奉行冬囡官兵應需責裝擬由練飭變通酌發俾兵丹併練以壯軍威恭摺仰祈　聖鑒事竊照章行圍　原爲請武一切規模委𣳻經歸行　無異人習勞苦馬嫻馳騁　　野畜　盡人馬之辦搶箭並施各以隨機爭奇誠爲練兵之第一要典在江省曠野荒陬尤最相宜是該官兵馬上之　㨗利便實由於令興不　之相聚也軍興以來征　頻仍以致逐漸廣弛後經舉行因　難請兵數亦减本不如前觀無如山東應解圍裝銀一萬四千八百餘兩　年愆期不到先向本地　商借塾積欠至五萬一千餘兩之多上年因萬　通融是以奏請暫停以該省應解圍裝銀兩罰作本年冬圍之用緩此一步冀其如期應手計今一年之久仍無報解之償現屆奏請之際卽或催僑勢必貽悞若將冬圍練武之舉由此而廢不特無以壯軍威且官兵於馬上拔　亦必逐漸生疎奴才等再四熟商現在練軍西丹自經奏調就習改爲常川訓演謚陣謀技藝均已熟悉擬將步隊三千七百名由十月初一日起停操一個月騰出餉銀一萬二千六百餘兩作爲官兵冬圍資裝之需下餘不敷銀二千一百餘兩亦當由練軍酌用如此變通辦理惠而不賢庶經年練軍西丹藉可少爲休息技藝不致生疎而於官兵冬圍講武之令不府亦可用壯軍威如蒙　兪允所需銀兩仍　練餉併案報銷以免轇轕奴才等爲舉行冬圍關於兵丹練力圖自强起見是否有當理合恭摺具奏伏乞　皇太后　皇上聖鑒訓示遵行謹　奏軍機大臣奉　旨着照所請該部知道欽此 
 
