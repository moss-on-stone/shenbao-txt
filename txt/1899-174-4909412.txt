# 1899 - 174 - 4909412

 

Page 1

 
 
[新印萬國新史大事表出售] [  圖書集成局代啓]  
　　　書旋各國形勢政事沿革及一切交涉公法探源溯流搜羅宏富於西史中獨得窾要閱之可以通權變而廣見聞方今時事多艱有心世道者於外　用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先　局蘇州彚文軒發售 
[讀史方輿紀要告成] [  圖書集成局代啓]  
　　本局前代二林齋排印顧祖禹讀史方輿紀要本约上年臘月告竣又顧炎武天下郡國利病書本約本年三月告竣嗣因悉心讐校致延時日故曾登展期三月告白刻下讀史方輿紀要已告成准於四月初十日出售每部　二本用潔白上等連史紙印釘格外精工是書原由二林齋出售股票請附股諸君憑票找洋向經售處取書至郡國利病書本年六月初准可告成此啓 
[新印大字古文雅正告成] [  圖書集成局代啓]  
　　是書乃漳浦聞之先生評選薦前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百册餘篇歴代名臣奏議採之各家文集廿一史者以及文選文粹文苑文鑑無不畢備非異端夾雜可語乃士林中之圭璧每部計　七角上洋三茅閣橋飛鴻閣發兌此佈 
[論中國欲泯外侮宜靖内訌]  
　　中國自海禁大開而後事變紛乘時局日亟論者皆歸咎於强鄰之逼處外侮之相循不知其釁皆自内啓之夫惟安内方可攘外若内匪蠭起而欲求外變之不生其可得乎西人之入中國傳教也意在勸人爲善而各處匪徒往往仇視之毁教堂戕教士紛紛擾擾時有所聞而天下遂因以多故朝廷意主柔遠不忍輕啓兵端一經上聞無不曲爲撫字賠欵則動輒數萬罪魁則立子駢誅自天津一案曾文正委曲求全之後與斯民休養生息者垂二十餘年至今日而教案益多辦理益形棘手皇太后皇上深宫厪念屢頒保教恩綸以冀地方官實力奉行杜漸防微隠除後患誰非食毛踐士忍使國威口損貽君父以無窮之憂乃自德人藉口閙教强占膠州灣以來民教齟齬之端幾如銅山西崩洛鐘東應嚴刑不能戢其燄明諭不足動其心羣情洶洶逞私忿而忘大患國法有所不顧兇燄日益鴟張嗚呼教民果有何仇而　　者乃偏借以生事也本月十九日本報轉錄天津國聞報云山東卽墨縣人王義訓勾通大刀會匪專與天主耶蘇兩教爲難迨被執後其弟信訓遍告會中諸匪約定四月十五日擁進縣城閙堂刼獄届期果有千餘人迤邐由西門入行至十字街經人婉言勸解若輩多方要挾請官將王義訓釋回官不許惟准從輕定罪直至傍晚尚未議妥官無奈向衆痛哭三寗斷吾頭不從其請遂率衙役攻之初獲七人繼又獲一二十人餘人始散然各役皆已頭破血流有負傷甚重者愚以爲此事幸發覺尚早渠魁就擒禍機得卽消滅否則德人方在沂州肆行恫喝有不引爲得計以償其鯨吞蠶食之謀者哉夫王義訓不知爲何如人大抵無賴不法之徒　已獲案不難盡法重懲所異者大刀會匪早經殄滅何以目今尚有道擊千餘人且此千餘人之外能保其無蔓延勾煽終爲伏芬之憂者溯夫大刀會匪之揭竿倡亂也肇自丁酉之春迭經官兵加意搜勦不遺餘力當軸者豈不知除惡務盡之義無如中國官塲習氣圖救目前罔恤隠惠能獲一一匪目陣斬數十匪徒便張伐其功曰匪首成擒蕩平巢穴卒至羽黨四散元惡覊誅曾不旋踵死灰復熾諺曰斬草留根逢春再發小不忍則亂大謀譃哉是言前車可鑒已抑又聞之四川大足縣土匪余蠻子刦法國華司鐸挾制多端本可尅期勦滅而當事者偷安畏葸不忍加兵幸賴王芍棠方伯銳意進剿始得帖然近得余匪業已就撫而法國亦無異言則川省大憲辦理得宜概可想見獨不解大刀會匪黨何猶蠢然思動與王義訓聨絡氣不惜身命欲與教士結不解之仇夫内亂不平外憂之所以益甚也欲消外患先靖内訌近年來各國　隣虎視眈眈逐逐冀償索地通商之奢願者大都因教案而起秉國鈞者旣不能禁民勿再閙教又不能强教士曲與民和更安所得内外相安之策曰是亦惟於民教加之意而已大抵民教之所以不和者皆由平民不知教中作爲而起今宜由地方官傳諭紳士隨時宣講鄕約將教士傳道勸善之意與國家准予傳教之旨剴切陳說曉以利害使愚民各冺猜卿自不致無端興波作浪其有愍不畏法貿然爲難者密爲搜拿有犯秘獲首惡固難逃顯戮從犯亦永禁囹圄或發新疆黑龍江等處給官兵爲奴俾人皆愓然畏法咸知避禍於幾先其有娶衆數千人敢與官抗拒者立調重兵痛加剿洗勿待養　成患悔莫能追若是則事雖近乎張皇而行之數年人咸惴惴於心不復敢作奸犯科内變不生外釁自然悉泯尚有如大刀會匪之復萌故態者吾不信也今天下事勢亟矣變故多矣處積弱之餘圖自强之道舍此曷由毞若謂爲揚外抑中則吾豈敢 
[本館接奉電音]  
　　昨日午刻京師飛電傳來上諭三道謹敬譯登○五月二十日奉上諭鐘泰奏假期届满病仍未痊懇請開缺一摺寗　將軍鍾泰著准其開缺欽此同日奉上諭前據　崑等奏孝陵由七孔橋南至一孔橋一帶地方並景陵大碍亭附近及裕陵一孔橋迤南松樹問有生蟲之處當經諭令溥崑等督飭上緊搜捕現在情形究竟若何實深厪孫著派載　前往敬謹詳細查明毋稍大意欽此同日奉上諭御史余誠格奏民間昭信股票請將息移獎應提民便一摺前因内外臣工認　昭信股票禀請報効　經降旨准其報効飭部照數給獎其紳商士民認繳之項仍令按原議計利分季還本兹據奏稱民間昭信股票有情殷報効不願領本息者准其繳票按給獎叙其願領本息者仍照原定章程辦理等語著户部咨行各督撫體察地方情形分别辦理總期各從其使不得稍有抑勒至滋紛擾欽此 
[俄事閒譚]  
　　某西人致書某西字報館云聞諸俄人謂英俄立約後俄人已有全權管理满洲如欲取满洲之地無論中西人産業地價皆可不償且曾接盛京信言離車路約九十華里有金礦若干處已由華商開採所用工役不下二萬名目下俄人責令華官飭卽停工意欲據爲已有距盛京之北約一百五十華里有某煤礦係華商所購俄人竟前往强占離車路約四五百英里之煤鐡等礦俄人亦欲取而有之所雇築路工役每語人曰满洲鐡路局所需屋宇礦産田地皆可任意取用且有二處不俟華官之命自行占據雖中國政府諭令民間不能將礦産田地擅售與俄而俄人任意所欲如取如携中朝固無能向阻也 
[惓念聖躬]  
　　天津國聞報云上月十六日兩江總督劉峴帥具摺恭叩皇上起居旋卽欽奉硃 
 
 

Page 2

 
 
筆批回今錄其奏摺云奏爲謹陳下悃恭摺仰祈聖鑒事竊臣於光緒二十五年正月三十日及二月初一日奉到直隷督臣咨正月初八日奉上諭上年夏秋之交朕躬違和至今尚未痊愈著將太醫院脈案五日一次由軍機處發裕祿閱看並著裕祿隨時轉咨各省督撫一體　看欽此並少黏正月初七日及十一日兩次脈案恭閱之餘莫名冀念欽惟我皇上敬天法祖勤政愛民惟日孳以求治臻上理乃以時艱孔亟疆場多虞臣等無術修禳以至上煩厪慮宵旰焦勞太過馴致聖躬違和詳審兩次脈案誠如太醫院臣所言必須静養調理恭逢皇太后垂簾訓政宏濟艱難臣伏願皇上稍檡憂勤珍衛眠食以期勿藥有喜仰慰慈懹率土臣民同深禱祝所有微臣敬念下忱理合恭摺具陳伏乞皇太后皇上聖鑒謹奏硃批覽奏具見悃忱朕躬仍日進湯劑總未大巡且身軟氣弱有時眩暈不耐久於坐立每日召見臣工尚覺勉强朕心亦不勝焦急知卿企念特諭及之欽此 
[要犯成擒]  
　　寗波訪事友人云去年奉化縣屬銀山岡匪徒閙礦縣主郭大令曾獲首犯韓阿九覊禁候辦嗣竟瘐斃獄中旣而李把戎之父李某以韓並非正犯赴道署鳴冤時吳福茨廉訪方綰榷篆閱詞後嚴飭大令懸賞購求務在罪人必得迄今已閱數月始由某兵輪船在浙江洋面某漁船上弋獲正犯汪阿大及竺某兩名旋將汪犯解送道署道憲李觀察發交鄞縣畢大令會同郭大令提訊汪初猶狡賴及施以重刑始稱當日鳴鑼聚衆毆辱李把戎皆由小人主便遂命釘鐐收禁俟竺犯解到覆訊核辦 
[蜀中刼案]  
　　沙市訪事人云日前商家來信謂四川簡州出一搶案被盜殺斃二十餘人起事之由因棉花帮中人有　銀六萬兩金葉三百兩交四信局承運押以夥友七八十人行至簡州問渡卽有刼匪二百餘人蜂擁而至格鬥多時傷斃二十餘人金銀搶刼殆盡或謂係本地土匪或謂係余蠻子餘黨路遠山遥無從得其實信也 
[會查時疫]  
　　香港循環日報云華歴本月十五日午後港中潔净局官紳邀集各人公閱臺南英領事函報内開西歴五月九號至十五號臺南安平等處居民因沾染核疫送入醫院療治者共一百一十一名口同時醫院内病人染疫而死者八十六名口得痊者祗三十三名口由十六號至二十二號染疫得六十六名口死者五十五名口痊者六十一名口由二十三號至二十九號梁疫者七十三名口死者五十六名口痊者二十七名口計自正月七號時疫初起至五月二十九號止染疫者都計二千零一十六名曰死者一千五百二十名口痊者三百八十八名口查臺南城内居民四萬七千九百九十一人自初發時以迄於今患者共一千七百二十七人因是而死者一千三百二十六人安平城内居民四千三百七十一人染疫者一十四人死者八人其餘附近各縣之染疫者尚不在此數又駐厦門英領事函稱本署醫生麥德哥路氏言鼓浪嶼有一西洋人死於核疫此外城内華人或有染疫者未得而知現在工人之附輪船出口者皆由醫生漢尼路氏小心查騐此後如查知厦門時疫已成必先知照此六月一號信也迨八號得續函則謂刻下厦門已有數人沾染時疫潔浄局宫醫祈勒氏言由厦門來此者祗四月十八號有一人染疫然則厦疫之非盛概可知矣旋又得澳門函報五月二十八號以前一禮拜内澳中共死六十四人悉由他症並無染疫者惟以後一禮拜内所死六十七人中有二人因患核疫 
[鄂中喜雨]  
　　武昌訪事人云鄂中自入夏以來天時亢旱迭經府縣官設壇祈雨無如羲和駐景屏翳銷聲龍隰思塍漸致龜坼江夏縣陳少石大令因親詣八岔山龍潭請水以冀早沛甘霖果幸至諴感神如響斯應連日濃雲密布急雨傾盆下隰高原無不旣霑旣足早稻雖經枯槁現在補種晚槄尚可收效桑榆　菜荳木棉均已蓬蓬秀發農家者流無不欣欣然有喜色 
[鳩兹苦雨]  
　　蕪湖訪事人云邇來匝月不雨熱氣蒸騰四野禾苗漸將枯槁吳邑尊三次設壇祈禱依然一經紅日高照空中競流後一日大小店鋪或翦紙爲旗或以白绫繪墨龍大書甘霖渥沛字樣就門外高懸邑宰復桐帽棕鞋徒行烈日中爲民請命迨初八日濕雲漫天催詩雨急自黃昏至清曉傾盆而下幾疑倒瀉銀河次日仍甘澍宏施溝渠洋溢於是高原下隰前之纹如龜坼者今皆禾苗葱蒨生意盎然初十日甫開霽十一日復大雨滂沱江潮陡漲丈餘駭浪驚濤平堤拍岸圩内低窪田畝積潦無從宣洩秧針半在水中聞之農家者流謂若再數日不晴必致其魚興嘆矣 
[沔陽雨雹]  
　　友有自沔陽至沙市者語諸本館所派訪事友云漢沔交界處有地名郗家亭者三月二十一日天大雨雹巨如雞卵平地高積六七寸鴛瓦皆爲震碎有被擊破頭顱者時二麥正作花多被摧毁四月中旬某日又復雨雹惟較前略小然此邦之人皆已疾首蹙額謂所傷實多矣 
[西貢火警]  
　　越裳法字報云華歴四月初四日安南四貢埠中約街某華人所開之店猝爾失火警鐘旣報停泊是處之法國戰艦統帶某君急派弁兵登岸協同施救軍裝局水龍夫亦齊集救護無如店内藏有火油以致火勢蔓延無異風掃敗葉及將火撲滅則已燬去物業約值洋銀二萬圓矣誠巨災也 
[救水肇事]  
　　沙市訪事人云四月晦日二磯頭失火焚燬茅屋數椽本月初二夜八下鐘時張家巷鄧某家又不戒於火大賽巷水龍夫因争路口角互相格鬥由保甲局委飭勇拘住二人解局候訊各水龍夫聞之羣擁至局門外總局龍庚三陞守見勢不佳立卽升座命將在塲滋事之勇丁責革五名所拘二名善言開釋并倩本處紳土爲之調停其事始寢是役也幸鄧宅牆垣高峻祝融氏衝突爲難故左右鄰雖飽爱虚驚尚未被池魚殃及 
[温郡官塲紀事]  
　　温州訪事友人云城守營王敬廷都戎士貴赴省領餉本月十四日附招商局普濟輪船回署隨赴鎮轅禀請銷差○本月十四日清晨温州鎮劉吉園鎮軍祥勝乘永靖小輪船赴平陽鎮下關與福寗鎮會哨○本月十二日爲温處道王心齋觀察懸弧令旦廣徵菊部大啓芝筵裙屐駢闐頗極介眉之盛事 
[鄂省官塲紀事]  
　　武昌訪事友人云日前署湖南岳常灃道張觀察鴻順乘舟來鄂謁見督憲張香濤制軍面　岳州開埠事宜刻已事竣遂于某日禀辭回任矣○孝感縣署覊押人犯最多現值清理積案之時漢陽府余堯衢太守特禀知撫憲委候補通判包子如别駕前往會同縣主沈來峯大令分别訊明保釋以恤罪囚京古者明愼用刑之遺意也○湖南候補道劉觀察選青籍隷鄂中近者因事請假回籍日前特赴督撫署禀見○青山港閘工現已開辦惟工程浩大經理需人張香帥制軍特委况叅軍克城帮同辦理想不難早日告竣也○葛大令調鼎前奉撫憲委赴隨州會審要案現已事畢回省銷差 
[潤州官塲紀事]  
　　鎮江訪事友人云常鎮通海道長久山觀察於本月十八日黎明時命駕登官舫帶以小火輪船溯江往金陵謁見兩江總督劉峴莊制軍面禀一切瀕行鎮江府許紹翯太守舟徒縣王伯芳大令及周錦堂都戎等各官咸赴江于恭送○者理蘇松太兵備道曾經郛觀察經剛子良星使飭赴江寗面詢要務本月十七日由滬乘福安輪船上駛十八日貓晴轉午時行抵京口就江中下椗鎮郡文武各官咸詣舟次投剌觀察接見之下略叙寒暄旋卽啓輪望秣陵進發○新署丹徒縣楊大令家騵頒發紅諭示期本月二十日接印十八日午前由蘇垣乘舟蒞鎮旣繫纜卽命駕登岸詣道府署禀見旋假貢院暫駐襜帷○瓜州鎮總兵高鎮　光効於本月十八日渡江至鎮聞長江水師提督黃芍巖 
 
 

Page 3

 
 
宫保因防務緊要故特調鎮軍商辦一切也 
[石鼻刓苔]  
　　宜昌訪事人云天久不雨地方文武各官　止　宰　禮祈求并詣龍土洞請水亦可謂能竭其　矣近日雖得廉　小雨尚未渥沛甘霖以慰下民之望初八日河西之葛道山有鄕農　百輩在山巔擊鼓虔求噫不興種植以潤土氣而僅事祈禱愚民之愚必爲格致家所竊笑也○前者日本大坂商船會社大元丸駛往上海修理兹已工竣某日載運各貨至宜沙車輪船亦因修理機括駛赴上海大約三四禮拜後方可竣工也○前月各輪船運到發物甚多現已陸續由民船轉運入川幸江水尚未封峽行駛頗覺平安惟有洋紗船兩艘行至猫頭峽遇險幸入水俱浮得以飭人撈獲所失無多只須曬晾耳 
[金沙人語]  
　　沙市訪事人云甲與乙比鄰而居中富而乙貧甲有子女各一子已授室女年十七甲夫婦甚鍾愛之擇壻綦嚴尚在閨中待字乙惟一子年與女相若亦以門第低昻未了向平之願先是有學究某者假甲居設館甲女與乙子皆從學焉塾中童子六七人女與乙子最親　人咸謂一對璧人若能好結朱陳眞可謂天生佳耦甲婦深厭其說向甲絮聒俾學究屏乙子於門牆之外無何乙疉遭變故愈不能支客臘忽抱沈疴撒手西逝累年積欠俱向其婦索償不得已將祖父遺業轉售與人邀各帳主至家照欠攤還别賃居李公橋畔仰十指以給饔飱女聞乙遷居抑鬱不樂陰遣人風示乙婦倩　人婉商姻事乙之從姑丈某内與甲有葭莩親乙婦爰懇爲月老再二關說甲心許之謀諸婦婦大怒謂一顆掌中珠何得輕許窮措大果如老奴言將女沈溺水中豈不省事自此詬誶之聲漸人女耳女知此事不諧寢食俱廢五月朔日之夜潜吞阿芙蓉膏幸嫂氏知覺多方灌救始得不死然不知一叚好姻緣尚能成就否也○自上月二十三日雨後天時亢旱鄕民無可插秧江陵縣李清溪大令爲民請命自初二日起至初四止禁宰三日設壇祈禱○端陽競渡各處皆然沙市内河向爲各憲所禁惟外江則禁令稍寛蓋以江面寥闊非素諳水性者不敢一試也本月初四日川中某船主邀集同業多人戲爲此舉甫駛至寶塔河一船以身輕載重偶值急流卽行傾覆同船六七人被屈大夫招去其三其餘雖得救起然已喪魂失魄矣 
[晴川夏緑]  
　　漢口訪事人云漢陽府屬朱河埠向未創設教堂兹者美國聖公會牧師韓君倫敦命華教士二名設堂宣教民教頗得相安亦幸事也○鄂省銀圓局開辦以來頗著成效曾另製石印銀圓票在外行用旋有不法之徒私造假票騙誘資財局憲恐以後事多紏葛因將眞票一律收回付之一炬以杜弊端○漢口華洋互市毂擊肩摩江漢關道轅事務日繁　權日重楚督張香帥因奏請加兵備字樣以重職守兹聞已由大部覆准矣○漢口五方雜處良莠不齊偷漏地課屋契之弊所在皆有上憲因嚴飭辦理保甲事務各員分叚稽查挨户騐視契尾如未經完納者限三日繳楚○武漢之水來自襄河邇日迭接電音知老河口連日陰雨不休兼之内塘發蛟水勢驟增一丈有餘舟人聞之無不兢兢戒備 
[三泖魚書]  
　　松江訪事人云本届科試府華婁三學新進文童尚未行謁聖之禮日前松江府濮紫泉太守懸示通衢擇定本月二十二日率領諸生送入　庠肄業○南鄕亭林鎮附近用廣十二圖有教堂焉地保某甲不满於堂中教士之所爲時出不遜語教士聞之傳甲詢問甲不自引咎乃函知華亭縣署劉謙三大令飭差提案笞責荷枷以爲妄騰口說者儆 
[上海官塲紀事]  
　　松江府濮紫泉太守奉欽差大臣剛子良中堂飭查保甲圑練事宜因卽分委屬員赴各屬先行查察候補縣沈聨棣明府唐奉委來申昨日命駕至縣署與王欣甫大令細談一切○署理蘇松太道曾經郛觀察於本月十六日因公赴江寍昨日署中人探　今明當附某輪返滬因飭執事人預備迎接 
[匪犯送縣]  
　　私造中國通商銀行僞鈔票之匪人厲雨亭劉雲山及私鑄銅質八開小銀圓之匪人唐介眉鄭仁山獲案後由英界公廨讞員翁笠漁直剌訊實口供除將各項器具稍毁外分别定以監禁十年五年之罪飭探補緝餘犯通詳上憲核示遵行嗣爲通商銀行督辦盛杏蓀京卿日知以此案情節重大務須澈底根究飭將各犯送縣重懲昨晨直剌以唐之同黨張惠卿錢雙喜在逃未獲而厲劉所供之袁少卿查無其人無從飭緝因命藍副捕頭先將五犯解案覆加研詰隨商之梅繙譯官連僞鈔票二紙銅八開數十枚一併移送上海縣署聽候王欣甫大令訊明嚴辦聞京卿以此案攸關中國商務幸得中西包探實力稽查立時破獲深堪嘉許賞給洋銀一千元以獎其能 
[船夥被責]  
　　寍波舟子沈雙才向在徐仰言所駕船上爲夥迨被徐辭歇將舟中物件私自調换前月徐遇諸萬新茶樓向論行兇致將船夥顧三仔額角毆傷因卽扭訴捕房昨日解請工程局會辦委員司徒貽芬司馬研訊司馬判令笞責一百板著將調换之物一律交還如違嚴辦 
[上海縣署瑣案]  
　　浦東唐橋巡防局委員王二尹函送流氓施錫華到縣縣主王欣甫人令查得施前會禁押改過局釋出後依舊怙　不悛藉端訛詐遂於前晚倩帮審委員馬清渠明府提案嚴訊施初供並未犯事研詰至再始稱小的已知過求恩寛宥明府著生責二百板發改過局收再六月○十六鋪巡防北局委員楊二尹函送徐興啓扭控李晉發誘拐女兒一案至縣馬明府提訊之下徐供鎮江人年五十二嵗在治下開設帽鋪娶妻李氏生有三女内姪李晉發在店習業小的見其勤慎曾爲之娶妻忽於上年辭歇不知向往妻子素有外遇本年正月十八日逃逸無蹤至本月十四日黎明時三女亦相率捲逃聞鄰人言被李誘令從樓窗縋下携之而去前日小的偕學徒張福全王樹溪胡阿菊胡春溪等四處訪尋旋在集水街與李相遇盤詰支吾是以扭送巡局究追轉送案下李晉發供徐係小的之姑夫小的素蒙照顧習業成婚感激不遑豈忍誘拐表妹姑母素與姑夫不陸本年正月至鎮江祖母處安居表妹三人實不知被何人誘逃恐亦往鎮江與姑　同住容小的往彼查問兩禮拜内卽可領來張等同供師傳年邁恐被欺侮是以同扭到案明府以張等不相干涉諭令退去著將李交的實人保出限兩禮拜將徐女交案以便覆訊核奪 
[英界公堂瑣案]  
　　雉妓王陳氏見粤人盧全福踽踽獨行遂牽其衣裾强令入迷香之洞盧不允正在扭結不解之際五十二號西捕見而拘拿妓忽指盧調戲信口嘵嘵　一併拘入捕房昨晨解案請究盧申訴前情王妓供此人無端調戲小婦人因與辯論不敢强拉讞員翁笠漁上剌謂西捕目覩情形豈容抵賴商之梅繙譯官判令責手心二十下盧無干省釋○包探費阿銀禀稱小工沈阿賢向在耶松船廠工作近忽竊取舊銅數磅被廠中人獲住交小的送案請究耶松洋人投案请將沈從嚴懲辦沈供此係廢銅久已無用故敢取回直剌判押一禮拜○包探洪阿寶禀稱洋人　羅失去銀表一枚洋銀十元疑傭工張林年所竊報捕後經小的往查張不承認今特解案請訊　羅訴稱商人原籍德國所失銀表洋銀均藏臥室中並而他人出入張難辭其咎求卽究追張供小的素安本分無端被誣實出意外直剌著帶回捕房押候查明定於禮拜六復訊核辦○包探沈阿鶴禀稱竊賊王阿五在順泰馬頭瑞和輪船上竊取王阿六所携水烟袋一枝由小的緝獲送案請究王阿六投案領賊王阿五供小的不敢行竊尚乞恩寛直剌判責一百板遞解回籍○包探胡瑞龍禀稱宋春寶攫取沈春榮所携夏布一叚飛奔而逸由小的追獲　請訊究沈投案請領原贜宋供小的不敢攫物直剌判責二百板○包張阿五禀稱竊賊彭福順在虹口某馬頭竊取洋由四疋經小的拘獲送　訊究直剌略詰數語著發回捕房遞解回籍 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續辦圑練]  
　　揚州訪事人云揚城圑練去冬由江甘兩縣宰遴選紳董議章舉行當由曹董等創設東南西北四局招募壯丁督率俊巡其經費一切悉由街市各鋪酌量輸捐辦理未久旋奉郡尊沈太守委員總辦圑防其經費亦由各鋪捐助曹等見有圑防總局遂將圑練四局暫緩辦理迨至今春太守委辦之圑防局因經費不敷奉示停辦刻下曹董等以本城地方遼闊圑練實爲查奸詰究保衛閭閣要圖旣已開辦於前何可半途而廢因公同會議擬呈請兩邑宰將所設四局續行舉辦以衛　梓時邑宰適奉臬憲札文查騐各該府縣圑丁名數及開辦情形飭令造具花名清册呈送邑宰與董籌商仍將圑練四局續行開辦經費一切悉照前定章程分别辦理所雇壯丁須認眞剔選勤加訓練以期技藝精純一丁得一丁之用昨日已由周明府出示通衢勸諭市廛各鋪一體遵照聞日内明府尚擬躬親點卯認眞較閱想届時如火茶定有可觀也 
[劇盜正法]  
　　揚州訪事人云揚城新盛街泰豐錢莊曁皮市街錦泰祥錢莊去冬被匪刼搶巨資等案經營縣詳奉上游批飭嚴緝經郡尊沈太守前江都縣朱大令甘泉縣周明府會同各營曁圑防保甲分投飭緝一面又出懸重賞購線跴緝未及匝月先後拿獲案犯十名迭次研鞫訊出眞正首夥案犯計共七人其餘三人或係事後知情並未同謀或係無辜牽涉經甘泉縣周明府錄供通詳上憲以案情重大又遴委幹員來揚會同勘訊兹甘署於本月望夜奉到省憲釘封公文一角明府卽於十六日黎明時傳齊通班差役並請城守袁守戎來署升坐大堂標發監牌由獄中提出盜犯七名騐明箕斗如法捆縛由守戎督隊押赴南門斬訖明府等分道回署照例排衙行香該犯等首级分盛木籠七具令原差分别押解至泰豐錦泰祥兩店門首示衆嗣以天氣炎熱懸示片刻卽舁往城外瘞理 
[仙嚴爽籟]  
　　温州訪事友人云瑞安人文蔚起知名之士登甲榜入詞垣或授職知縣者殊不乏人本年胡少玉大令寶仁王筱木大令嶽嵩先後丁憂家居讀禮兹者黃仲　太史又遭太封翁大故奉諱言旋宦途中雲散風流不勝今昔盛衰之感矣○駐甌稅務司那威勇君前因政躬不豫請假一月航海赴東瀛藉資静養兹已假满於本月十四日附乘招商局普濟輪船回關仍司榷政 
[焦仙遺蹟]  
　　鎭江訪事友人云賭博之害久垂厲禁邇日長鎮通海憲長久山觀察面諭丹徒王大令及保甲局某君總巡局周錦堂都戎從嚴懲辦旋卽拘獲數名笞責枷號並擇其尤者押令遊街示衆○本月十七八九等日大雨如注簷溜淙淙胼手胝足之流無不喜上眉梢謂土脉沾儒可以及時播種矣日來米價因此頓減上等者每石約值洋银四元二角次者不過三元七角新麥每石二元五角左右想彼小民其亦何幸而得此哉○瘟疫流行迄今未止七濠紳士按叚募捐廣延羽士建水陸道塲禳之或五日或三日旃檀之氣鐃鈸之聲遠近相接嘻其亦所謂藉神道以設教者哉 
[上海巡局紀事]  
　　前晚更魚三躍南市二十三七鋪巡防局委員邱友齡二尹督率地甲勇丁巡至董家渡左近見某甲在路旁蜷臥向之呵斥兇横異常因命拘至輿前笞責四十下飭地甲驅逐出境不准逗溜○南市十二圖内朱公館前被偷兒竊去衣物計值甚鉅因卽開單報知二十三七鋪巡防局請爲跴緝事已多日汛捕戴五一味玩延不能破案前晚邱二尹特傳至案命笞責一百板子限五天務將竊犯獲案如再玩延定于重究 
[南市捕房紀事]  
　　前日某販户載蠶豆四十餘石至滬向元吉泰及裕大兩行求售論價不合遂另售與愼餘豐裕大行中人知之與愼餘豐夥理論以致在馬頭上各奮老拳裕大行夥姚　舟趙西庚兩人受有微傷旋由二十六二十七號兩巡街捕將行兇之沈永升楊春一併拘解捕房管押沈楊一再懇情願罰洋銀五元充馬路經費捕頭允之著卽如數交出○周小福在萃豐馬頭駕一葉扁舟以资度日前日不知因何忽與其妻張氏占反目之爻同業徐大前往解勸一言不合互肆忿争水巡丁知之一併拘入捕房捕頭令押候解工程局禀請局員司徒司馬訊究○前日李阿炳在路旁大便被三十九號巡街捕拘入捕房捕頭詰知身畔未帶洋銀不能科罰令禁押二點鐘之久然後釋之使出 
[法界捕房紀事]  
　　昨禮拜三讞員朱森庭明府蒞捕房旣升座卽命提竊取天主教堂金十字架及金繡桌幃之竊賊吳起順黃雲林至案著枷號一個月發天主堂門首示衆期满責釋○竊取菜市鮮魚之潘德祥前經包探解請明府訊明昨日著笞責五十板從寛斥釋○甬人陸金寶在護城河畔設攤收買舊貨太古洋行司事人鄭鹿笙遺失金剛鑽戒指一枚值洋銀三百元報捕查悉陸出錢六十文收買因之吊到原贜解送至案明府以陸不應以賤價買貴重之物著笞責二百板然後釋出○竊賊吳阿四屢次犯案遞籍近復來滬行竊被包探拘獲解案明府訊知一切著重責五百板然後釋出○竊犯趙子祥前經明府判枷一個月兹已期满令帶案開枷重責四百板卽行釋出○寶山縣劉家行人宋土明陸介壽陳錫金經賣幼孩被孩母顧王氏扭控明府判令各枷號半月兹已满期命各責四百板○安徽懷寗縣人江子柯手携拷綢衫袴向押店質錢被包探拘獲解送至案明府飭押候查明覆核昨日長春棧茶房江子芳偕張春來投案禀稱江子柯係小的之胞弟前日代張春來典衣不虞被包探誤拘求准保出明府准之○寍春里孀婦朱趙氏以樓面半間租與張阿毛所私蕩婦陸梅氏同居旋被氏夫陸振榮尋乃扭人捕房解送至案明府以朱趙氏有類臺基判枷號半月示衆昨已期满命帶案開枷鞭背一千下驅逐出境不准逗留○蘇人俞蘭生前因貼票虧欠巨欵控經明府迭次讯供責比供認與大興里妓女朱静蘭姘識尚有存欵求提妓歸案訊追明府准詞出票飭提朱妓知風避匿迄今尚未到案原告屢次求追昨日明府命提俞責比俞一再叩首乞恩明府以金王氏吳友立等不能置身事外飭探傳諭帮同清理如延押追○東園烟館執事人石壽生以議單向孫王氏抵押洋銀七百元延不取贖致被孫王氏具控明府飭押候嚴追昨日命提到案限三日内赶緊理明延于追比○計雲泉假刊義興京廣貨店圖章冐取絲絨頭繩及絨衫等物被義興店主扭控明府飭押候嚴比昨日南市某米行主某甲遣夥某乙投案求追被騙之白米二石明府准卽附追○車夫孫紀吞没坐客陳林氏所遺象牙骨扇控經明府訊供押候嚴比昨日飭提到案著笞責一百板從寛釋出不復深求蓋因原告不到故也 
[美界捕房紀事]  
　　天潼路及北四川路一帶近有粤東賭棍賃屋偏僻處勾引良家婦女入内賭錢彼中人謂之女牌館受其害者不知凡幾昨爲英美租界工部局總辦濮蘭德所知飭包探洪阿寶將著名賭犯候林拘入捕房責令供出同黨諸人名姓以便一併拘獲解送英界公堂禀請讞員翁笠漁直剌訊辦○昨午浦東流氓陸阿寶手持僞捐票至虹口冐收船捐適爲包探洪阿寶所見盤詰支吾因卽拘獲帶回捕房搜出僞捐票數十紙捕頭令押候解送公堂禀請訊辦○昨晨竊賊施金元混入蘇州河某姓駁船上竊取衣服被包探劉阿炳拘入捕房捕頭令押候解送公堂禀請訊究○昨午甲乙二小竊闖入武昌路某姓家行竊被包探金立生拘入捕房捕頭令押候解送公堂禀請訊辦 
 
 

Page 10

 
 
[金陵官報]  
　　五月十一日總理兩江營務處候補道陶均禀知伺候欽差打靶畢候補道陳壽庚到交缷駐蕪米釐差回奇兵營遊擊武延謙辭泰興釐捐知縣陳其璟專差叩謝留辦知縣沈瀚到由蘇來又秦炳禮禀知奉委龍蟠里火藥局縣丞章其俊奉府委赴滬接新藩臺候補道朱之榛到見交缷署蘇臬司來○十二日欽差大臣恊辦大學士兵部尚書　中堂會首府劉禀知扄門考吏治南琛兵船徐傳隆辭回滬通判韓秉厚由京來到省江寗縣戴禀知點騐花神廟小米行兩正圑練勇丁畢署安徽蒙城縣張樹建到○十三日江西湖口掣騐候補道錢松年由京引見回蘇州清丈洲事宜候補道賀元彬由蘇來候補道沈瑜慶均到見縣丞劉榮瑞世職陳承瀚奉示騐看均見候補道徐懿立叩謝咨文辭進京江西善後局委員知縣王萬育江西來宣城分銷兼寗太緝私分省知縣鄧錫麟祥雲輪船耿朝泰由滬裝銀條來鹽捕營都司劉玉泉辭○十四日候補道朱之榛辭江寗縣戴禀知點騐秣陵鎮練丁州判周紀常禀知奉籌防局委赴吳淞崇明一帶公幹卽辭○十五日安徽鳳陽府馮煦到叩謝明保並大計卓異委辦界口厘捐直隷州彭治河辭赴差主簿洪恩波叩謝保准過班藩轅牌示署六合縣訓導嚴治平期满遺缺查有候選訓導高沅又贛榆縣青口司巡檢陸敦儒病故遺缺查有試用巡檢陰毓衡又委署如皐縣典史江德堃病故繳委遺缺查有試用從九品孫岱均堪以署理 
[蘇省官報]  
　　五月十六日元和縣陳禀知下鄕查保甲圑練回同知李念典禀辭赴滬知縣韓國楹禀知奉藩憲委會同紳董盤查長元吳三縣豐備義倉積穀差委署婁縣小徵司巡檢潘明發禀辭赴任○十七日太常寺卿盛宣懷由上海來知縣汪國奎禀知奉上海道委赴松江公幹又戴運寅禀辭回滬從九嚴永清禀銷催提青浦川沙漕項差管帶撫標　中水師飛划營請補太湖恊鎮歐陽成松辭赴松江會哨○十八日同知周文煦禀知奉上海道憲委查蘇屬各廳州縣積穀保甲圑練差又萬賢龢禀知奉委管解漕餉差知縣朱鏡清專丁禀奉欽憲奏派辦文案又方蓀由吳淞货捐局專丁來省禀謝一年期满此較有盈奉飭留辦理問朱之榮禀銷上海貨捐北卡稽查差藩轅牌示照得按察使司獄孫棣病故遺缺查有候補班按司獄楊者直堪以咨補 
[邦江官報]  
　　五月十三日鄭分轉琦傳見○十四日劉　尉詒謀委丁埝緝私差○十五日黃分轉以忠辭回高實總巡差洪　尹溶禀知回淮北大伊山卡○十六日監掣章司馬辭赴泰屬查探水勢陳　尹壯猷禀知赴少公幹 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年五月十三日京報全錄]  
　　宫門抄○諭旨一道錄前○護豫撫景奏爲審明謀殺期親尊長人犯按律定擬摺○齊撫毓奏爲籌欵辦理平糶摺○新撫饒奏爲藩司到省飭赴新任片○秦撫魏奏爲糧道到省飭赴新任片○贑撫松奏爲甄别知府照例補用片○又奏爲道員到省飭赴新任片○五月十三日理藩院鑾儀衛光禒寺廂黃旗值日翰林院引見十九名值年旗二名光祿寺二名嚮導處十六名○溥良假满請安○黃思永謝授侍講學士恩○錫侯續假十五日劉鯤預備召見○倉塲奏漕船五日回空○召見軍機劉鯤三音額爾德木圖○○護理河南巡撫布政使奴才景星跪奏爲審明謀殺期親胞兄一家三命並遺火燒斃幼姪二命人犯按律定擬恭摺仰祈聖鑒事竊據遂平縣知縣靳介熙禀報縣民蔣心廣商同胞弟蔣心越及沈囊仔殺死胞兄蔣心明曁其妻徐氏妾張氏一家三命並遺火燒斃幼姪蔣來成蔣聚成二命一案前經撫臣裕長以案情重大批司轉飭該縣親身押解犯證來省飭發審辦去後兹據開封府知府張楷會督候補知府馬永修王焕台遂平縣知縣靳介熙審明擬議由署按察使穆奇先覆審解勘並聲明蔣心廣於訊供後在縣監病故沈囊仔在省監病故先後騐訊取具圖結隨案申送前來奴才親提研鞫緣蔣心廣蔣心越卽蔣潮淋沈囊仔均籍隷遂平縣已死蔣心明係蔣心廣蔣心越長胞兄蔣心廣居次蔣心越居五其故父蔣士顯原配史氏生蔣心廣妾楊氏生蔣心明繼娶唐氏生蔣心平蔣心慈蔣心越三人蔣心明素性强横聽妻蔣徐氏妾蔣張氏調唆常向蔣心廣等欺凌因此兄弟不睦分居各度嗣唐氏病故遺有養老地六十畝經蔣心明變賣除衣棺葬費外剩錢七百餘千蔣心明僅出錢四百千與蔣心廣等按股分用下餘錢文霸爲已有蔣心廣蔣心越家貧難度均心懷不平往向索分蔣心明狡賴不給口角争吵經人勸散光緒二十四年十二月二十三日蔣心廣因乏用度復向理索蔣心明夫婦齊向斥逐不令進門並稱以後再來定以妄訛告官究治蔣心廣氣極走回憶及屢被蔣心明聽唆欺侮全無手足情分愈加忿恨起意將其三人一併殺害洩忿因知蔣心越亦嗔蔣心明夫婦等相待刻薄是日傍晚蔣心廣邀蔣心越在家飲酒商謀蔣心越允從適素好之沈囊仔走至閒談蔣心廣邀其共飲告知情由央令幫助並許事後酬謝錢文沈囊仔亦貪利應允帮助是夜三更時分蔣心廣蔣心越各携刀子沈囊仔執持火亮偕抵蔣心明家均由屋後翻牆進院蔣心明同妻蔣徐氏妾蔣張氏幼子蔣來成蔣聚成俱在後院北屋草房住歇蔣張氏聞聲驚醒開門出視蔣心廣卽用刀砍傷其眉叢相連兩眉兩眼鼻梁並札傷咽喉倒地蔣心明與蔣徐氏亦各驚起踰出蔣心廣赶上用刀吹傷蔣心明偏左相連頂心偏右蔣心越亦用刀札傷蔣心明左脇倒地蔣徐氏喊救沈囊仔接過蔣心越刀子吹傷其右額角蔣心廣又用刀吹傷蔣徐氏右脇並札傷其咽喉倒地均各殞命詎沈囊仔進院時遺落火煤燃著草堆致將蔣心明等所住草房延燒蔣心明族叔蔣士眞在二門外東屋住宿聞喊驚起暼見火光赶出查問蔣心廣嚇禁聲張啓大門同蔣心越沈囊仔分路逃逸蔣士眞喊同蔣心明之弟蔣心慈等撲救不及蔣來成蔣聚成均被火燒斃蔣心慈投報經該縣勘騐獲犯蔣心廣蔣心越訊供先後禀詳因案情重大批飭該縣押解犯證來省飭發開封府審辦並續據該縣詳報正陽縣差役恊同該縣緝役將從犯沈囊仔緝獲批飭一併解審兹據該府張楷等審擬由署臬司穆奇先覆審解勘並聲明蔣心廣於訊供後在縣監病故沈囊仔在省監病故禀委騐訊均係病斃研訊刑禁八等並無凌虐情弊取具圖結隨案申送前來奴才親提研訊據供前情不諱詰無起釁别故及有另在塲同謀加功之人矢口不移案無遁師查律載殺一家非死罪三人者凌遲處死財産斷付死者之家爲從加功者斬决又謀殺期親尊長已殺者皆凌遲處死各等語此案蔣心廣因蔣心明聽唆欺凌又霸地價不分反向斥逐並欲告官究治心懷忿恨起意商同蔣心越等將蔣心明夫婦及妾一併殺害並遺火燒斃幼姪二命兇惡已極按謀殺期親尊長與殺一家三人罪均凌遲處死自應從一科斷蔣心廣合依殺一家非死罪三人者凌遲處死律擬凌遲處死係兩犯凌遲應加割刀數業已病故仍戮屍梟示蔣心越聽從同謀助逆亦應按律問擬蔣心越除從聽謀殺一家三命擬斬决輕罪不議外合依謀殺期親尊長已殺者皆凌遲處死律擬凌遲處死照例處死照例先行剌字沈囊仔聽從謀殺一家三命在塲加功合依殺一家非死罪三人爲從加功者斬律擬斬立决業已病故應與訊無凌虐之刑禁人等均毋庸議蔣心廣並無妻子應免緣坐蔣心明雖已絶嗣仍應查明蔣心廣財産照律斷付應繼之人承領蔣士眞救阻不及亦毋庸議蔣心明地價錢文身死勿徵監斃凌遲人犯一名管獄官職名係遂平縣典史陸均驊恊獲鄰境斬犯一名應叙職名係署正陽縣事候補知縣張莘沈囊仔帶病進監病故管獄官例得免議兇刀解騐發回未獲免起各屍棺分别飭埋無于省釋未到免提餘將全案供招圖結送部外所有審明定擬緣由理合具陳伏乞皇太后皇上聖鑒勅部議覆施行謹奏奉硃批刑部速議具奏欽此○○毓賢片再沂州府屬飢民甚衆人心惶惶擬撥欵辦理平糶以濟民食緣沂州界連江蘇之徐淮三府該處災歉頻仍購糧辦賑沂民但顧目前之利儲蓄半濟隣封因而户鮮蓋藏民貧艱於餬口他鄕轉徙者實繁有徒曾由前撫臣批飭賑撫局撥銀六千兩買糧平糶在案入春以來充民漸次歸鄕满望雨啺時若二麥豐收不意雨澤未能著徧糧價益昂民多菜色奴才飭據署理沂州知府楊建烈開報貧民户口數目計蘭山郯城費縣三縣共有飢民三十七萬餘口徧野嗷鴻安忍坐視擬撥欵賑濟實在無欵可籌惟有於無可設法之中赶緊籌銀一萬五千兩運往沂州府由山東善紳襄同辦理早日買糧接濟平糶俾免流離失所幸近日得雨秋稼漸次布種民情安謐堪以仰慰宸厪除將平糶用過銀錢飭由賑撫局併案核實詳報外所有沂州府屬辦理平糶緣由理合附片具陳伏乞聖鑒訓示謹奏奉硃批知道了所辦平糶著督同官紳妥籌接濟以惠窮徐欽此○○饒應祺片再臣前准部咨光緒二十四年九月十九日奉上諭甘肅新疆布政使著趙爾巽補授欽此查該司現已到省應卽飭赴新任署由政使鎮迪道兼按察使銜潘效蘇護理鎮迪道兼按察銜迪化府知府朱免榮應飭交缷各回本任以專責成除由臣曁藩司分别給委外謹會同陜甘總督臣陶模附片具陳伏乞聖鑒謹奏奉硃批知道了欽此○○魏光燾片再新授陜西督糧道升允現已抵省應卽飭赴新任其署理督糧道西安府知府童兆蓉交缷道篆亦卽飭回本任各專責成除分别飭遵外謹附片陳明伏乞聖鑒謹奏奉硃批知道了欽此○○松壽片再准部咨嗣後道府州縣無論勞績捐納各項人員應於到省一年後察看考核分别補用等因兹查有候補班補用知府鮑國楨試看一年期满應行照章甄别據藩司張紹華會同署臬司周活詳請留省補用前來臣詳加察看候補班補用知府鮑國楨年强才裕堪以留於江西補用相應請旨留省照例補用謹會同兩江總督臣劉坤一附片陳明伏乞聖鑒謹奏奉硃批吏部知道欽此○○松壽片再新授江西廣餃九南道明徵現已到省自應飭赴新任除檄飭遵照外理合附片陳明伏乞聖鑒謹奏奉硃批知道了欽此 
 
 

Page 14

 
 
[光緒二十五年五月十四日京報全錄]  
　　宫門抄○諭旨四道錄前○皖撫鄧奏學臣因病出缺代遞遺摺摺○蜀督奎奏爲恭報開採金鑛情形摺○皖撫鄧奏爲遴員署理太平府知府片○通政使龎奏爲因病懇恩開缺調理摺○提督董奏爲查覆報銷案摺○五月十四日吏部翰林院正黃旗值日吏部引見八十名○劉永亨謝充起居注官恩○德魁續假十日蒯德浦預備召見○召見軍機蒯德浦○○頭品頂戴安徽巡撫兼署布政使臣鄧華熙跪奏爲學臣因病出缺循例由臣暫行兼署並代遞遺摺恭摺仰祈聖鑒事竊臣接據署太平府知府杜恩榮禀據學院家人王永禀般家長安徽學政兵部右侍郎徐致祥光緒二十三年十二月到任二十四年分安慶等十三府州屬嵗考均已完竣本年二月初一日出棚舉行安慶府屬科考事畢患病具摺請假於三月初十日回太平府駐署調理冀可漸痊不料病勢旋復加重醫藥罔效於四月初六日寅刻因病出缺病篤之際口授遺摺令嫡長子正三品廕生候選中書科中書鼎襄出嗣次子四品廕生鼎康長孫正三品廕生錢壽出嗣嫡次孫籙壽等謹遵繕就並將學政關防封固同文卷等件一併呈府由該府委員齋送前來臣查故學臣徐致祥自蒙簡放到皖一來潔清自矢諸事精動孜孜於教士培才其衡文以清眞雅正爲宗上年考過各屬關防嚴密校閱認眞取中公允士論翕然悅服臣於年終附片奏陳有案兹因氣虚病作自安慶請假回署調治無效遽致不起殊湛惋惜臣先據當塗縣知縣吕耀翰電禀當飭將其身後事宜妥爲照料已電請總理各國事務衙門代奏將所遺員缺請旨迅速簡放在案現據送到關防文卷臣循例於四月十二日暫行兼署並將其遺摺恭代呈遞謹缮摺具陳伏乞皇太后皇上聖鑒謹奏奉硃批知道了欽此○○奎俊片再鑛務爲時政切要之端迭奉諭旨垂詢亟應核實辦理以裕國帑而盡地利查前督臣鹿傳霖開辦冕寍金鑛極意經營委道員賴鶴年總司其事並由賴鶴年薦知府徐麟光總辦商股同知唐星球爲礦師原訂官商合辦共本三十萬兩官商各半前已用去官本七萬九千餘兩本年又據請撥官欵添購電氣鑽機因係開礦要需若不籌發勢虞停輟不得已在土釐項下暫撥官本銀二萬兩俾得赶緊購辦惟查賴鶴年等先後禀詳皆稱辦有成効而採取之金僅二百二十餘兩奴才密加詢訪道員曹穗前奉鹿傳霖飭往勘騐礦質甚佳川省官紳亦僉稱此礦實爲得地果能認眞辦理何以數年之久未見礦利賴鶴年等總以官本短少機器不足爲詞而是否用人得當事事核實尚難盡信奴才現委藩司王之春督辦並委知府李壽田提調局務會同賴鶴年等將現辦情形澈底清釐一面督飭在工員役切實開採總以鑛旺金多爲憑不得虚言收効徒糜官本一面查將以前有無弊混再行詳細奏明分别辦理謹先將大概情形附片陳明伏乞聖鑒訓示謹奏奉硃批知道了卽著確切查明有無弊混詳晰具奏欽此○○鄧華熙片再署太平府知府楊琮清因病請假就醫所遺員缺應卽委員接署以重地方查有補用知府杜恩榮歴練老成辦事勤愼堪以署理據藩臬兩司會詳前來除檄飭遵照外謹會同兩江總督臣劉坤一附片具奏伏乞聖鑒謹奏奉硃批吏部知道欽此○○三品銜通政使司副使臣龍鴻文跪奏爲因病懇恩賞准開缺調理事竊臣近年因心血虧耗遂得心跳不寐之證初尚偶發卽愈今年春分後觸患較深入夏以來心火上炎更覺跳動難禁現竟連夜不能熟寐精神委頓骽軟腰酸據醫家云若不息心静養恐成怔忡之疾非一時藥力所能取効臣再四思維病勢旣非旬日可痊不敢瀆請假期以病軀戀棧致曠職守爲此不揣冐昧仰懇天恩賞准開缺俾得設法調理一俟病證痊愈卽當泥首闕廷冀圖努力報効不敢稍耽安逸自外生成所有微臣因病懇請開缺緣由謹繕摺　陳伏乞皇太后皇上聖鑒謹奏奉旨一道○○太子少保尚書銜甘肅提督奴才董福祥跪奏爲查明報銷案内奉部駁查各欵分别據實覆陳懇恩飭部仍照原案准銷恭摺仰祈聖鑒事竊奴才前將所部馬步砲隊各營旗光緒二十四年分收支餉項造具細數銷册奏懇飭部照數准銷並請指補不敷餉項等因奉到硃批著照所請户部知道欽此兹接准户部咨核議甘軍二十四年分收支各欵一摺具奏奉旨依議欽此鈔錄原奏清單咨行前來奴才按照户部原議逐加覆核謹將查覆情形詳細陳之如部單内開甘軍二十四年以後續募勇營較前不過五分之一册造隨營各局處月支薪水公費銀數較上案幾至倍增係因何增多原册亦未聲明令卽查明聲覆一欵查奴才所部甘軍馬步砲隊各營旗前自河惶軍務肅清後分别裁併原議留十二營復添成十六營彼時隨營各局處委員弁勇書夫應支薪工雜費需銀八百四十餘兩嗣遵旨募足二十營除原有十六營外其續募之四營至二十三年嵗募始行成營旋於二十四年春間又續募五營部議所謂二十四年以後續募勇營較前不過五分之一係指後續之五營而論其先經續募之四營於二十三年年底始行募成自與二十四年新添無異則二十四年續募勇營較前實不止五分之一况奴才所部各營自甘肅防次奉命調紥大晵關平陽府復又移紥正定近駐畿輔長途跋涉舉凡沿途約束營勇到防督練操演辦理摺奏文案支應糧餉押運軍裝行營發審偵探以及一切雜差在在需人非多派員弁實不敷差使計二十四年添派總理全軍營務委員一員全軍督操官二員文案五員支應一員軍裝一員經管册籍官一員行營差遣官四員以上所添各項委員已屬減而又减實不能再少之數此查明隨營各局處薪工雜費較前增多之實在情形也又如部單内開二十四年正月以後添募修理洋槍機器匠官獸醫各名數按新添勇營成數攤算人數較多令將因何添募八名之多查明聲覆一欵查奴才所部各營二十三年冬及二十四年春先後共添馬步九營其修理槍械匠人卽須隨營添雇又自甘肅移札晉直一切槍砲器械屢經隨營搬運長途裝載不免多有傷損之處到防後均應卽時修整以資應用是以應修軍器較前實多更須多雇匠工始能濟事故酌添四名其添募官獸醫四名亦係因二十三年冬間以後馬砲隊續有添募復自二十四年又將總統分統及各營旗應設駝集照舊起支餧養經費是以二十四年增添馬騾駝隻數目較前實多其官獸醫卽須一律添募此查明修理洋槍機器匠官獸醫各名數增多之實在情形也以上各欵皆係事所必須並非無故增添委屬實用實銷毫無虚冒合無仰懇天恩飭部仍照原報一併准銷出自逾格鴻慈至部單内開各營旗應支柴薪銀兩册造原統馬步砲隊二十四年連閏十三個月共支銀數按章核算計多開銀二千三百四兩令卽於請銷數内剔除更正一欵奴才覆加查核此欵實係原報銷册核算錯誤應卽遵照部議更正於請銷數内剔除連上案遵剔多支銀二十三兩五錢二共應删銀二千三百二十七兩五錢均在於本案不敷欵項内照數扣抵此外仍實不敷銀一萬三千餘兩前經奴才奏請指撥已蒙俞允應併請旨飭部如數指撥以清墊欵所有查覆報銷案内奉查各欵並請撥補不敷餉數緣由理合恭摺具陳伏乞皇太后皇上聖鑒訓示謹奏奉硃批户部議奏欽此 
 
