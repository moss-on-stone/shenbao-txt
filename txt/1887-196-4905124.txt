# 1887 - 196 - 4905124

 

Page 1

 
 
　　石印四書古註羣義彚解開印啓　點石齊主人代啓　是書計九種一　侃論語義疏一李文貞公大學古本說中庸章叚中庸餘諭一毛大可四書改錯一劉楚楨諭語正義一焦里堂孟子正義一宋　山論語札記孟子札記盖皆博考羣言闡明古義于章句註疏說文之學融會貫通精當不易較之尋常味根錄備旨合講諸書尤覺原本本斷　詳明習舉業者果能家置一編臨文時自必別有慧心獨具隻眼是書見于叢書者多向無單行本可購茲特以家藏九種彚爲一冊精楷重抄圈點仍舊託點石齊印三千部字跡固然明顯校對亦復精詳每部裝訂十六本外加紅木灰板定於九月成書出書之日售價洋十二元如現在預定者每部從亷取回工料洋六元備有樣張向點石齊帳房及二馬路春記德景行里怡豊洋貨號閱看預定可也此佈 
　　遵阮本重校印十三經注疏幷校勘記識語出書告白　點石齊主人啓　阮刻宋本十三經注疏舉世推重以有校勘記也而校勘記之所以可貴者文達公羅列諸家異同加圈字旁以爲識別讀阮本如徧讀諸本本　得阮刻初印本精繕宋字　校再三又延知名士按核校勘記精審之面蓋圈焉惟原書校勘記中間有脫條而且正經與注疏以高低爲識別者亦有　例處茲據他本重爲是正全書分裝廿四本又一本外加夾板兩副課巳一律峻工凖於十五日發兌向點石齊帳房取書並南北申昌亦可取此佈 
[諭匪黨魚肉鄉愚] 上海之地匪黨衆多拆梢拐賣之事幾於無日無之書不勝書諭雖有巡捕日夜梭巡而若輩每避比趨彼專注巡捕所不及見之處以展其神通卽有中國委員以匡巡捕所不逮而猶不足恃也盖若輩黨羽甚繁花樣百出又加會防洋藥各局巡丁衆多其中良莠已覺不齊匪類卽乘此以逞狡層假胃巡丁欺劫鄉愚尤爲易易噫何其橫也昨有客告余曰有鄉人自南翔來三人同舟年皆五六十歲載豆麥等物以鬻於上海一早市物已售去得洋五十元其中有一老嗜阿芙蓉因購得大土三塊倂洋藏於腰橐不知如何爲匪人所見潛而尾之蹱行者巳半晌三鄉人在租界小作徜徉命將船泊於老闡遊興旣畢躑躅至老闡橋下正待上船開行突有數人將身邊藏有大土及洋銀之鄉人扭住不放聲稱該鄉人藏有私土必須扭送局中該鄉人出土示之計三包皆有某店發票圖章明明官土血匪黨佯若不見强指爲私計匪黨有六七人彼三鄉人者寡不敵衆不敢與拒只得從之以行中有一人拖住一鄉人之髮辮兩鄉人則亦隨行不捨迤邐至虹口有甯人某君在彼監造房屋聞喧擾聲出而視之詢得其故見鄉人所購之土實係官而非私勸令釋之匪類怒目疾視不但不之聽反力拉該鄉人髮辮欲使速去該鄉人年老髮稀竟被拉脫斯時有旁人密告某君謂若輩知該鄉人身畔藏洋五十元是以生此風波盖眈眈者在此五十元其爲拆梢無疑也某君性素亢直殊覺不平然見匪黨中有一人身穿巡丁號衣恐其果係在官人役卽又不敢輕動乃不復阻但遙蹱其後該鄉人旣無辮可扭則扭其胸前之衣橫拖倒曳以行不數武有巡防局謂何不卽送於局若輩不肯又欲强曳而去某君憤不可遏令工匠等攔阻不令前行一面親至局中請見委員門丁曰委員尙未起請少待匪類見委員不出又洶洶然欲去門丁喝阻不服擾攘中委員已聞聲而起接見某君廉得該匪黨情狀且知其所覬覦者在五十元立卽出視詢該鄉人身邊　　何物該鄉人呈出土三包騐得實係官土又呈出五十元隨將該匪黨大加呵斥祗以其中有一着號衣者不能决其果屬假冒不遽懲辦而該黨亦復嘵嘵置辨以爲是否官土私土均當歸洋藥局訊辦委員乃以洋五十元付隨行之二鄉人赶卽下船開行被拉去髮辮之鄉人則與諸匪徒同送洋藥局以備質對尙不知洋藥局訊鞫之下果屬假冒與否若何辦理而鄉人則辮已拉脫受辱亦旣多矣人以上海爲花天錦地由是言之直是荊天棘地耳正不知高坐堂皇者所司何事也余曰子何見之晚也吾嘗言熱鬧之處匪人必多不特上海一隅爲然卽中國他處　頭以及外洋各處都會馬頭何一處不然此等匪類之魚肉鄉民今不幸而爲某君所見巡局委員又頗具肝膽執而送諸洋藥局或者局員秉公認眞懲辦果屬假冒則必將移縣以嚴懲卽非假冒而明明官土而强指爲私土藉緝私之名而欺虐鄉民雖五十元之贓尙未入手而一尺餘之辮竟已離身其鹵莽凶橫之情形亦可槪見或將窮治其事重子之罰亦未可知顧所窮究者此一節耳所重罰者此一人耳此外之橫行者正不知若而人又安得一一盡懲之卽又安得一一盡防之上海之規例其在租界之內則責在巡捕其在租界之外則責在華官今此輩懼巡捕之耳目而不敢放膽於租界之內獨　懼華官之刑威竟動手於租界之外是獨非華官之恥耶然華官之中若該處委員尙係氣節可嘉深恐一送至洋藥局血遽網開三面則若輩之胆愈壯矣又不然而洋藥局廉得其假冒巡丁欺侮鄉民罪不容誅必須按律重辦因而移　縣署而縣署中之師爺以爲多一事不如少一事甯失出而不肯失入以藹然仁者之言奉勸東人東人亦卽從善如登不肯爲酷吏而欲爲循吏不予深究薄責而釋之而若輩之氣斯　張矣吾故曰匪類之衆多匪類之自多也爲之上　煦嫗而噢咻之不欲以刑威而欲以德化於是乎托庇宇下者皆戀戀焉而不忍去且源源焉而來愈多耳試問除莠安良四字作何解耶客曰快哉此諭請筆而存之何如則應之曰諾 
[諭旨恭錄] ○五月二十六日奉　旨稽察祿米倉着謝祖源去稽察南新倉着吳兆泰去稽察舊太倉着童毓英去稽察海運倉着端良去稽察北新倉着伊薩本夫稽察富新倉着札拉豊阿去稽察興平倉着桂年去稽察太平倉着鳳英去稽察本裕倉着張元普去稽察儲濟倉着何玉福去稽察中倉着舒恩去稽察西倉着馮應壽去稽察豊益倉着壽慶去稽察內倉着劉綸襄去欽此 
[防俄條議] ○客有曾歴邊陲者博訪形勢作防俄條議數則確中時弊爰卽錄登如左○一阿爾泰山宜早防守也阿爾泰山乃古之金山爲漠北全疆左臂額爾齊斯河出其南北流入齊桑諾爾復西北流入俄境之賽密廷斯克卽斜米省治再北經俄之多穆哈拉爾入北海其山體勢尊崇泉甘土沃我據之可以制俄俄據之可以害我　也故同治年間已於布倫托海埋物爲記其意存侵佔非一日矣布倫托海在阿爾泰山正南三百餘里由布倫托海東南十三臺可達古城皆無人之境今中俄分界已至薩烏爾山嶺去布倫托海甚近若一旦有事俄人由布倫托海南下一至古城則伊犁烏魯木齊均隔絕在西而新疆全局皆震若於阿爾泰山設兵防守或復於布倫托海舊治屯兵　　則東 
 
 

Page 2

 
 
於科布多之邊防可固西於塔爾巴哈台之東路可以無虞南可以遮蔽烏魯木齊全境而新疆受益匪淺鮮矣○一伊黎邊境宜籌布置出伊黎舊制滿綠各營駐紮河北錫伯一旗駐紮河南索倫營駐紮西北額魯特上三旗駐紮西南下五旗駐紮東南察哈爾駐紮東北星羅棋布洵爲極邊重鎮今以霍爾果默河爲界西北險要全失殊覺難於自守宜自霍爾果斯北山與博羅塔卡倫相接處沿塔勒奇山而東直至伊黎東山　哈什河源而南　那喇特山嶺沿南山而西至特克斯川西與俄接界處而止設內邊一重寬處設澗堡窄處設碉卡而於果子溝闢　沁溝博羅布爾葛素溝並那喇特山嶺均設關隘將軍駐紮伊犁鎮守關外而控全局參贊大臣駐精河鎮守關內而維後路無事以伊犁爲戰地每歲所收糧石運赴山後精河儲積苟有不測將軍督飭各營戰於前參贊大臣督兵扼守各關隘而接齊於後庶戰守均有餘地伊犁各領隊大臣索倫營領隊宜於索倫營適中之地駐紮或卽駐拱宸城以扼伊犁河北西面門戶錫伯營領隊宜於錫伯八旗屯堡適中之地駐紮督飭耕種以扼伊犁河南西面門戶額魯特領隊宜於特克斯川駐紮以扼伊犁山南與俄接界之西南門戶兼扼　崇察哈爾領隊宜於博羅塔拉駐紮督飭耕收以扼伊犁山北與俄接界之西南門戶兼與塔爾巴哈台西南聯絡以爲精河轉車若伊犁參贊大臣擬裁則精河庫爾喀喇烏蘇一帶必須另設大員防守以維後路否則一旦有警不獨伊犁後路空虛而烏魯木齊西境亦無屛障矣○一纏金等處宜開屯田也光緒八年俄人請於草地無論設官不設官之處均准通商似其意別有他屬由烏里雅蘇台可達甘肅之金塔毛目甘州鎭番並達阿拉善王旂由庫偷可達張家口化城並及河套若不先事防守以屯田爲名以隱修邊備爲實恐一旦有事倉卒備邊糧艱費鉅辦理殊非易易惟有擇沿邊可墾之地陸續墾種爲陳兵所費不鉅而有事時徵調便捷糧草亦省轉運多矣求可以屯田亦可以練兵而於民無擾者莫過於纏金纏金在河套之北山陝人民潛往　處私種者不少藏匿匪徒每每滋事若於其地築堡開屯農隙教戰以次漸及金塔毛目牧該處無事遊民以爲用俾免滋事遠可備漠北之徵調近可以顧山西陝西甘肅三省之邊防若東三省有事尤可由草地東趨以備　神京之衛無事俾安耕鑿有事可張撻伐修實備於無形似於　局不無裨益○一漠北等處宜善撫綏　漠北草地與俄人接壤頗多喀爾喀士公等荷　聖朝累世之恩固可深得其心矣但父母之愛養子孫必使有所依怙不爲外侮所侵始能固邊圉而爲我用至陝回之在邊境或寄居俄國或往來中土服色語音出入莫辨又哈薩克或在中國或屬俄境服色語音亦皆相同出入邊卡稽查均屬不易夫邊圉之固必須兩國明定章程使奸宄無所溷跡爾界始能肅淸中國之哈薩克旣已誠心向化自當遵我約束仿照塔城舊屬哈薩克古特之例編爲佐領因勢力導使易服色與俄屬哈薩克異等庶幾稽查較易云錄粵報 
[穗城茗話] ○粵省輪船碼頭只有兩處原不敷用現在稅務司及各西入議定將海關騐貨廠毀去改建碼頭一座其騐貨廠則移建靖遠街水步頭事爲六街鋪戶所聞以水荜頭爲客商上落之要區若建騐貨廠恐致窒礙遂稟官理處上月二十三日有西人督同工匠前往興工鋪民等大抱不平糾集百餘人將石亂擲欲得工匠而甘心焉工匠見勢不佳罷工逃散聞各鋪民會同商議此水步爲六街生理衰旺攸關斷不肯任其建造未知稅務司能俯順輿情仍其舊貫否至前報謂建稅務司衙門者係傳聞之誤也○南海梧村譚何兩姓月前聚衆闘毆經官憲派兵彈壓立卽解散現聞該兩姓復挾前怨意圖再鬬邇來秣馬厲兵大有誓不兩立之意大憲訪聞深恐釀成巨禍札飭順德協利副戎統率部兵馳往該處查辦想副戎明幹有爲威望卓著定能消患於無形也○城廂內外劫案迭出王臬憲疑係遊勇逗遛致爲地方之害諭飭保甲局各叚委員悉心搜捕其有未經犯事者則一槩解回原籍○寶華坊吳某年逾耳順家擁厚貲膝下僅有一子日前被匪拐去懸賞找尋渺無蹤跡吳念子情切痛不欲生竟服阿芙蓉膏畢命未築思子之臺遽作輕生之想嗚呼慘哉○某統領公館前夜被竊失去衣箱一件館中門閂並無破壞似非外賊入內行竊者統領隊將家人送縣嚴訊務期水落石出○前日榖埠某花船中有某客醉眼模糊失足入水各船帮同撈救屍身無着一時座上豪寶筵間妙妓相與張皇四顧枉灑臨流之涕徒招已逝之魂樂不可極樂極則悲生冶游者尙其知所戒歟 
[入贊機務] ○近聞都中傳說軍機大臣滿缺尙少一人　朝旨將以湖廣總督裕壽山制軍參預軍謀賛襄機務按壽帥久任封圻渥荷聖眷出將入相同意中事此信如果屬實不久必見明文也 
[求免厘捐] ○具稟漢川縣生員職監李正賢等十二人聯名爲縷陳苦衷奔叩垂念民瘼俯准一律分別裁免以蘇民困而裕　國課事生等均在漢川城內開貿花布粮行咸豐間軍餉支絀前撫憲胡審時度勢抽厘助餉以保　國家而衛民命厘章酌定本城市及本邑各口鎭鄉集除水卡過江及船載到岸落地抽厘外幷有肩挑背負之落地厘謂之門面厘也同治年各大憲軫念民艱裁撤縣屬之禹家巷神靈口等處支局支卡幷免各口鎭鄉集之落地出產等厘時我城局汗委以城市各行貿易較鄉集踴躍不特不入裁免例尤復嚴加抽提於是鄉貨到城無論肩挑背負以及手提之零星小貨槪行抽取計貨一石取門面落地厘數十文則賣客之貨價較他集鎮爲低賣客因而他往買客　將成載必先納出產再納過江然後許其開行是一貨未行先已納厘三次矣現有局章可查雖輸厘不一人而納厘只一貨則城貨較他集鎮爲昂買客因而不至卽如卡以上七八里之楊池口十數里之系馬口城皇港卡以下一二里之窑灣四五里之橫堤榔頭其他附近之新溝溳口道人橋等處不惟無肩挑背負之門面落地出產厘弁無船載之過江落地厘彼爲商者錙銖　計豈肯棄賤市而入貴市耶竊查咸同間城鄉一律抽取落地出產厘金時城市每年收門面厘約一千數百金至二三千金不等自鄉鎮厘免後城貿日見冷退城厘日見减色前三四年收厘尙有二三百金近一二年二百金且不足此逐年　减之數局中有帳可稽生等爲厘局合盤籌算除此項查街司事辛水外其有助於軍餉者無幾而於城市貿易則受害無窮夫城居非有　鑿全靠貿易爲生計一貿梗阻則百貿不通勢將束手待斃樂歲終身苦此下情不能上達也伏思川城之民自屬一視同仁倘荷垂念民瘼俯准一律分別門面落地厘裁免則貨價自平貨價平則商賈集商賈集則厘局之過江厘必至大有起色未必不倍蓯於肩挑背負之門面落地厘者於　國課民生兩有裨益則减之實所以增之也生等曾將苦情稟之邑尊而邑尊以事有專司辭稟之局委而局委以舊章不敢擅更辭乃閺闠依然日　無市仰事俯　無以爲計若不仰邀飭查苦衷大開生路則坐困難堪爲此不揣冒昧縷情奔叩大人臺前垂念作主格外拯救俯准將川城有限之門面落地厘一律分別裁免至于開行過江以及上坡下河貨物仍照章輸納不敢額外邀免庶民困可蘇　國課可裕憲恩普被憲德永垂沾仁上叩閏四月十八日稟十九日奉湖北通省監茶牙厘局憲江惲牌示批開查現値餉需支絀整頓厘收之際該處定章已久何得率請邀免惟所陳市面情形是否確實姑候檄飭厘局委員會同地方官查明稟覆察奪此批 
[勒賠厘欵] ○湖北通省牙厘總局起自咸豐七年前撫胡文忠公創辦原以藩司總其成另派候補道府爲坐辦爲會辦爲提調立法至嚴定章至善也迨何小宋制軍　鄂藩護院遂帶至撫署專主自是而後一切人才進退皆由院委而方伯不問矣而總局無權矣去冬奎樂山中丞到任洞知日久弊生嚴諭總局新督辦江雨棠方伯加意整頓並於今春加派惲崧雲方伯贊勷之幕中則延癸未翰林山西康達夫太史士銓綜司考核山西丁憂知縣浙江祝大令汝嘉湖北候補知府歸安沈太守保祥分稽報册採訪利弊復委陳司馬慶煌李司馬紹遠分上下游稽查局卡于是從前各局委員一槪撤換加蔡甸局歲額五萬串樊口局三萬四千串北河口局五萬串金口縣府河口三局各四千串漢川局八千串旋訪德樊口局唐守串通作弊報解不符勒賠短收厘金一萬串曾登前報現聞唐守已繳兩千餘串由局憲爲之邀恩尙未批准茲又訪得已撤 
 
 

Page 3

 
 
漢川局員馬令銘　四月分短收太鉅亦復批飭牙厘總局責令賠償所有撫批列左益見中丞之不避嫌怨認眞整頓矣再查馬大令係上年四月留辦起扣至本年三月止共收錢七萬四千零五十串零三百二十文該局歲額七萬七千四百串比較少收錢三千三百四十九串六百八十文又四月分少收七百六十五串零八十文閏月分少收二千七百零一串五百八十文共應少錢六千八百十六串四十文合並誌之　撫批云卸辦漢川厘金專局同知銜候補知縣馬銘稟　送閏四月報册由奉兼署督憲奎批該局委員馬令因收數短絀撤委今閱閏四月僅收錢二千七百餘串短少幾及五成比較上兩年四月少收亦鉅顯係馬令因已撤委任意侵漁此　情弊殊堪痛恨卽從嚴查辦以儆效尤仰牙厘總局查明該局逐月所短之數共有若干嚴飭馬令於一月內如數賠繳如敢飾詞搪塞卽行詳請奏叅仍將遵辦緣由先行詳覆此繳册摺俱存五月十五日 
[馬戲將停] ○車利尼馬戲來申開演迄今已一月有餘其中超躍騰驤離奇變幻有目共賞無待贅言茲該班主登告白於本報後幅謂演至本月初五日而止初六日卽須前往厦門諸君子有欲眼界一新者尙其葵扇蕉衫　車而往乎 
[縱火宜防] ○英租界中巷街口之老閘人街向開萬生米鋪自該米鋪搬移後是處房屋遂空閉忽于前夜二點鐘時見樓面起火一時烟霧迷漫適天氣炎熱附近熱加都未就睡均在門口乘凉見之卽大聲呼喊捕房近在咫尺由捕頭督率中西包探巡捕立舁藥水龍馳往灌救始得息滅計焚去樓窗兩扇屋掾十二根尙未冒穿屋頂論者咸　空屋中何以有火其爲匪人縱火無疑凡經管房屋者所當於僻靜之弄空閉之屋加之意也 
[失火卽熄] ○昨下午一點半鐘時捕房警鐘亂鳴知英租界大馬路南首有失火情事嗣查得係外洋涇橋北　之外國總彚後進第四層樓上廚房中因煤火不愼致兆焚如火勢炎炎遂致冒穿屋頂英法美洋龍及捕房藥水龍先後齊集然是處洋　高冲霄漢救火人殊難爲力是時火會中穿紅衣戴銅帽之西人或持斧或携繩索或皮帶等物奮勇猱开屋頂幸浦灘卽在前面起水甚易得卽息滅法美兩界各洋龍見火息卽行馳回惟英界洋龍仍在起水澆滅餘火直至五點鐘時尙在出力該洋房門面四圍毫無損　云 
[押候再訊] ○紹興人徐順德等以伊父泉源向丁錦全索銀口角當經姚姓理勸未妥泉源忽赴姚處自縊姚喚七鋪地甲協同報縣當經前任莫善徵火令莅場相騐而屍子徐順德等又請免騐莫大令飭分別具結在案嗣徐又邀親屬多人前全姚家吵鬧毀物驚死姚母據情稟報道憲飭將徐順德等男婦十一人發上海縣管押訊辦節經蒯邑尊提訊兩造供詞各執未便定斷因飭將徐順德押候訊辦前晚又經邑尊飭提覆訊姚申訴前因叩求伸冤質之徐泉源等男婦多人供詞嘈雜挺撞多端蒯邑尊以徐泉源等所供均不近情實屬狡猾殊難斷結飭將徐順德等男婦分別還押再候覆訊 
[依然狡飾] ○南誠信烟館堂倌陶金梅遭方小妹等毆傷致死一案縣官迭訊翻供各情均列前報昨晨又經帮翻審委員吳司馬飭提方賈蘇三人隔別訊鞫方稱當起釁時小的確批陶頰一下蘇有無扭陶髮辮是否由賈八踢傷致死我未知情不敢妄言况小的業將起釁情由供明惟乞照例究辦詰之蘇阿大仍前狡展駁詰再三仍無確實口供司馬命方蘇兩人退去旋提賈八詰問賈則仍稱陶金梅由我足踢致死毫不諱飾司馬乃命將賈八移入內監收禁方蘇兩人供詞狡猾情殊可惡隨飭分別帶回鎖押以俟刑訊 
[提訊盜犯] ○去年行刦滬城西門外梅義興染坊案內盜犯陳維翰等五名經蘇省解歸上海縣訊理一節已見前報昨晨由上海縣蒯邑尊請帮審委員吳司馬飭提該五犯研鞫據陳維翰孔慶寬許克升王維發等同供籍　湖南前曾販運私鹽並無爲盜情事孔禮勝供亦湖南人於上年九月來滬尋生意途遇孔慶寬等囑我同往行刦梅義興我未應允未與其事伊等同夥者共計十五人大半與我不相認識造事後各人分贓而散我則由陳孔等給布兩疋司馬隨着孔退去復詰陳維翰等四犯依然狡賴司馬謂此案早經爾等認實故由蘇省解至本縣歸案訊辦况孔禮勝照前供認毫無諱飾爾等何可狡賴刁惡已可槪見駁詰再三四犯俯首不答惟求恩典司馬乃命將各犯帶回監禁以候覆訊核辦 
[英界公堂瑣案] ○緝私局眼線查得虹口白大橋北首平房內存有硝磺因稟請蔡太守派差趙金協同捕房包探楊阿炳由眼線引領至該處李祥川家搜獲私鹽一百四十一包硝磺四十三包幷拘李解案包探楊阿炳申訴前情該差趙金稟曾到伊家搜尋無着及察其住處打通空房又在灶下搜尋方得搜出私鹽硝磺李供搖杉板度日家內並無硝磺包探又稱販運私鹽硝磺之人專託搖杉板人駁運存堆太守再四究詰販私人何在李堅不認太守飭將李押候覆訊鹽及硝磺暫存○寗人謝　荃稱在別發洋行爲管事加重有妻素患瘋症老母年力就衰龍鐘萬狀尙有一女年祗十七歲有外甥嚴雲來幼喪父母八歲時由我撫養及成丁爲伊荐保出外習業然仍常到我家昨下午四點半鐘我女忽然失去檢點金飾衣服盡被棬去旋見嚴雲來回家向之究詰狀甚慌張可見我女被其誘領已無疑義未此交捕送案嚴雲來供表妹往寍波母姨家去並非我領蔡太守問爾何以知其往寍波答稱伊平日曾言被父親毆打欲往母姨家如蒙將我開釋卽可往寍尋到否則又恐往他處無從尋覓太守謂旣知往寗波又言遲恐往別處汝何由而知答稱想當然耳太守謂揆度形嚴雲來誘領表妹已可槪見隨飭押候派差協同前往尋女○包探王阿二稱造房處之木匠與水匠爭喚小工口角以致擾歐水匠打傷木匠二名內有一名傷重舁在醫院今將一干人送案陳阿木供是木匠因喚小工豈知水匠顧渭泉葉增祥等以伊等所雇之小工不許我等喚用我以同處工作無分彼此伊竟行凶毆打將我打傷顧渭泉葉增祥同供是水匠所用小工與木匠各有專責不能聽憑任意喚用因此與論不敢行凶作頭石仁孝投案聲稱水木匠爭擾之事我可調停請爲保顧葉出外蔡太守姑准石仁孝保顧葉出外妥爲調停否則仍須交案○錢雙林稱以成衣爲業曾被周金奎欠工錢十三千零我曾合周登會應輪今年冬間收會尙未屆期周卽硬要收取會錢昨同其妻陸氏前來尋釁由捕拘案周金奎供欠伊成衣錢果有其事收會之期現確未到不過向商略行拔前伊非但不允反欲逼索成衣錢致與爭論周陸氏供尙有姊妹行托我交做之棉衣被其勒住蔡太守謂會非一人所付之錢今應令周金奎先交成衣錢俟會屆期再由錢雙林彚齊會欵照給周金奎○包探顧阿六緝獲竊犯王桂生搜出小悶表一隻係銀壳連銀練者據該竊犯稱在路竊得無從交還失主解案後由蔡太守判押該竊王桂生十四天以儆贓存俟失主認領巡捕頭囑列本報以便失主知悉報明表之牌號式樣相符卽可給領○蔡文祥稱向在同春祥京廣洋貨鋪爲夥每月辛俸錢四千文有韋照農向我言新開大昌祥鋪邀我到彼處加辛俸每年六十千甫做三个月　將我辭歇向找辛俸不但不踐前言反將我鋪蓋扣住向論恃蠻由捕拘案請未究追韋照農供用蔡爲夥每月辛工三千文已被用透今旣辭歇理合找還不敢恃蠻蔡太守衡情酌斷飭韋照農照按月四千文算給蔡文祥幷着交還鋪蓋○陳阿五稱曾欠陳江峯土洋二元作伊來索取我懇緩幾日伊不依碰檯拍板致被毀壞自鳴鐘並碎火油燈幷失去價值七元之大土幸有巡捕至將伊拘案自鳴鐘等件呈案陳江峯供被欠土洋一再延約昨向索取仍不付洋致與爭執蔡太守隨飭陳阿五照還土價與陳江峯再令陳江峯賠償自鳴鐘等件完結 
[法捕房瑣事] ○阿五者不知其姓因在大自鳴鐘東首楊聚興飯店司洗碗送飯等事故人以飯店阿五呼之阿五於前日下午投法捕 
 
 

Page 4

 
 
　　房訴稱頃在新街背面蘭芳里相近處被不認識之五六人拖住毆打致傷頭額當卽扭住一人餘均散去發捕頭着將所扭之人管押以待解訊○前日黎明時巡街捕在新開河橋見一人踽踽獨行去而復至如是者已非一次甚以爲疑向之盤問其人煙雲支吾因拘入捕房搜其身畔有質票二十五張昨日一倂送案王司馬研問之下其人供姓杜名洪牛寍波鎭海縣人前在外虹口習手藝現已停歇住小東門天成客棧正思回里苦無盤費向公信行借洋二元雖已應允尙須近日往取因此守候天熱不能安睡到江天碼頭乘凉司馬詰其當押票何來供稱均是己物一時無錢使用是以付質司馬謂一日之中亦不應連當二三次杜支吾莫答司馬着將杜交捕管押飭法包探將票看明所當何物再核○彩視街成衣店學徒甲乙兩人前日在茶肆啜茗不知有何糾纏旋有流氓到樓初用　語後欲挾兩人至某烟館吸烟評理後忽齟齬爭執之間巡捕適至將三人一倂拘入捕房昨晨經　捕頭研問着將甲乙兩學徒放出於今日到公堂候示流氓暫押 
M> 
[匾對招牌助賑] [  ○金免痴] 生以書畫名家屢以筆資助賑災黎之受惠者已感激頌禱之不暇矣兹　東直沈災未澹良用慨然爰再以手書匾對招牌等件助賑仁人用心有加無以是可嘉焉潤格列後○堂額一元中額七角齊額半元題跋加三倍招牌同琴對一角四尺一角半五尺二角生紙不書匾額如生紙者墨汁自備否則不應潤貲悉數充賑一月止信貲自給墨蘭行書紈摺扇格减半半月惟長題及杭扇統加三倍不歸助賑來件交北市戲鴻堂二馬路古香室城內豫園得月樓三處收付立索不應 
[丁亥夏仲寄懷天南遯叟紫詮先生卽就有道正和] ○犵　蠻花思黯然雁書送　字纏綿　孫頑石東來帶到賜書辱存問殷拳　故人遠別八千里此老生當五百年才大幾疑天地窄數奇翻使姓名傳三山仙藥君曾採鴻雪猶留未了緣　曩年日人　君懂遊禮遇甚隆至今彼都人士稱道弗衰來書亦有重遊扶桑之想○第一流推溫太眞雙眸犀照見精神文攖世忌宮臨蝎道倂時窮筆絕麟瘴海棘荊沈玉局湘江蘭芷怨靈均西歐東亞君名在共道中華尙有人○三尺龍泉夜吐芒酣歌斫地見王郎馬牛身世憑誰問螻蟻功名爲底忙無定風雲觀變態有情花月繫吟腸吳淞江上蒓鱸美香國閒鷗夢正長○十二珠簾蕩夕記曾樽酒與論文　前歲因公回國遇君滬上談讌甚歡　元龍　氣應嗤我捫蝨高談合讓君老去閒情悲杜牧古來恨事說劉蔶輞川想望滄波闊一片離愁逐海雲　海鹽陳明遠哲甫脫藳　扶桑卽署 
[陳哲甫叅賛自東瀛使署頒到寄懷詩四律依韻奉和幷請遙正] ○讀罷新詩意惘然感君情思致纏綿關心密籍搜三篋屈指前遊近十年　盛世勳名欣有屬私家箸述愧難傅仙源萬丈紅塵隔怕向蓬萊問夙緣　迂疏秉性傲非眞詩筆拈來已若神誰信寥天困鸞鳳從知行地有麒麟賈生涕淚才難盡同甫文章識自均　坫東南留一席要令海外見傳人　酒膽輪囷作有芒亦知天壤有王郎徒傷閱世風雲變不解跳空日月忙半世心雄緣傲骨一生才盡到迴腸憂時感事何能已懶問神山說短長　黃歇城邊海月曛披函新見色絲文同龕仙佛稱先覺並世影響讓使君當戶蕙蘭羞幸草早衰蒲柳等蔶待　花事春江夜樽酒高樓話夕雲　天南遯叟弟王韜紫詮甫待定草 
[素芳詞友將還都門過余話別寫墨菊便面爲贈幷倚阮郎歸一闋送之] ○果然秋菊勝春蘭臨歧情自含別時容易見時難花枝愁裏看　香氣靜粉光寒無言空倚欄斷腸聲裏唱陽關何事鴻鴈還　意琴寄聲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
M> 
[咏菊和晚霞生臨仙元韻錄請高昌寒食生詞壇正拍] ○春色繁華渾勘破　然不伍羣芳獨標晚節傲寒霜俯觀隨地老高視任天荒　蛟蝶夢醒秋意冷枕邊空剩餘香白衣人去感茫茫東籬懷舊雨老圃吊殘陽　意琴主人稿於延秋小閣 
　　浣花館主觴海上諸名士於蔡桂生詞史粧樓　亦潛厠其問旣媿且幸復讀主人七律一章風情旖旎逸態橫生兹不自揣敬和原玉並 
M> 
[請高昌寒食生指正] ○一曲霓裳會衆仙雪鴻此　證前緣凉生桂苑人初集月上珠簾影乍圓入座　花堪悅目傳情文字託吟箋難忘三五良宵候　板金樽設綺筵　種榆山人胡悅彭就正稿 
M> 
[二十四日晚偕諸同志至法界看燈口占一絕] ○層樓高　似雲梯五色旌旗一望迷簫鼓千家燈萬盞遊人齊說法西此陵醉墨生稿 
臨江仙寒爾連宵不能成寐有懷桂芳幷寄子雲　○風雨燈殘爐火冷　衾裹住愁人驀然憶汝欲銷魂相逢羞不語含笑倚銀屏　不敢淸狂誇杜牧　才負了幽情何時重叩碧桃門春江花月夜閒話倒芳罇○高陽臺　月盪花魂燈扶客夢更殘寶鼎香銷惜別傷春掀翻　海波濤銀塘不穩鴛鴦睡更無端種了愁苗最堪憐燕侶驚儔鳳泊鸞　　芳情怎比烟痕淡奈天涯咫尺盼斷蘭橈鬢　　橫紅樓憔悴織腰柔腸閣住相思淚擁孤衾無那　霄待何時　點琴樽　略槽惜　夢梅閣主 
　　上海北　縣業會館籌賑公所施少欽經　山東順直賑捐五月十九日廿一日第一千四百零九至十一次清單　○現成功德莫要錯過機緣救命摺第二千二百十四號公記洋十元公記不　名各五元由楷記棧來○又四千八百五十七號浙湖吳佩欽募王地馨堂洋十三元朱和軒裘秦川各六元潘芝泉馬言　五元陸寶珊陳謹夫各四元程　友朱紹光范子美吳佩　四戶各三　　衆二元五角王紫陽二元王慶農黃天成　吉茂劉恒升王次元王繼之本立錢曹孫氏王　甫　景星十戶各一元羅黎照一元五角共廿四戶出招商來洋七十一元○又九千三百九十一號軍暑印　公募趙又武祥一角五角無名氏錢四百文張以記德善夫經綸軒文聽符錫　堂文朗齊唐誾如貴自　祥仲昌依壽山楚湘十一戶各二百文德澤八一百七十二文隱名一百五十文亡名五十共十六戶由浙省正大局來洋三元錢七文○又三千九百七十九號毛張氏毛林氏吳諸氏吳林氏讓德堂吳五戶各洋二元無名氏胡高氏各一元共七戶由巨豐庄來洋十二元○又六千四百六十號廣昇氏英洋一元銅洋一元○又七千七百五十六號無名氏洋一元○又五千二百五十五號歙縣　亦脩弟子募莫書名洋五元何濟事三元許從善二元共三戶由徽州全　　局來洋十元○又五千四百五十六號九江永昌銀號盛星臺募盛星齊游王紀森盛恒三戶各洋一元耕野堂盈豐寶成青選堂三益五戶各五角　人和錢五百文莊子記四百愼泰三百無名氏永昌仁各二百誠德無名氏各一百共十五戶由全泰盛局來洋六元六角盧對開一元○胡久安爲友病愈完願由　口全泰盛局來洋十八元二角蘇州江夏寔求病愈由月中桂來十元俞鴻鈺爲　病愈完願由蘇州鴻源局來八　叅州　　書屋居士求病愈省月費由鎭江全泰盛局來八元周風鳴求合家平　二元王門毛氏一元黃錫貞　日用由常熟永義昶局來洋六元錢二百零六文以上十九日○崑　　　堂唐趙氏孫病愈由全泰盛局來洋十元　張氏太太求目疾愈保平安十元幼女盛孝頤　尊長安　聞寓淸吉十元二戶由蘇州張公館寄全盛局來蘇州劉宅　元金鼎由蘇州全泰盛局來一元乍　蕉　書屋錠灰變價洋一元錢七百文○　命　第六千五百四十八號名不敢登洋一元禮敦堂二角虞記樹記各一角以上二十日○救命　笛四千二百九十九號廣東儀臣募　記無名　寶善堂錦雲堂　然堂慶堂六戶各洋二元如記鄒仲　有則堂　　堂四戶各一元無名氏三戶各一元無名銀四錢無分不書名　錢餘記一錢七分五號一錢共十七戶由本埠大東門萬生　火腿店來　　十四兩六錢○六蜜德豐衣庄募作　備公記濟洋二元王興和店六角江承德堂張兩銘堂方　字呂　思堂四　各五角汪晶山方祖茂劉秀贛黃憂和王珠樹堂汪　英李進臣呂紹坊潘理齊八戶各二角呂賢金呂先　汪　　呂能樂江澤和五　各一角共二十戶由　湖全泰盛局來本洋七元○甫　州東海燕語　人爲女　仙春種牛痘求保平安萬事如意洋八角進德堂求病速愈身體平安八角　澄福貞求病卽愈不發八角厚德堂求病不發精神康強六角　戶令洋二元○不書名　願洋十五元內銅洋一元蕭山無名氏求保闔家平安由金陵務本堂寄政大源局來洋十元內銅洋一元知非　洋十元無名氏完願五元嘉禾堂不　名由鎭江全　　局來二元　草　生氏一元銅板一元以上二十一日 
　　上海四馬路文銀局內　賑公所經收賑捐五月下旬將軍　○廿七日漢口鎭衆商號公集戲資續助錢二百千文合來規元一百三十四兩二錢七分由　埠元豐昌號內汪爾生先生交到幷受福冊綏字三號冊一本細戶另登報章○作善降祥冊甬江雲外散人募　道人十元林維晉心全氏無名氏三戶各二元如心氏雲外散人笑談風　齊會　船陳福發船愧無力六戶各一元○又冊硤石同仁　士募朱福新吳琢齊胡永興包順興朱家燕　餘堂紀記得過且過客來省棠修川老農九戶各五角不知名七角蘇一利禹　鄭　英二戶各三角讀書臺後人季記張兆葵二戶各二角五分紫微山樵二角　浦釣德桐對後人筆耕子硯田農老自然而然人五戶各一角○本埠慶元永號交來蘇城吳子寶學士新聞家平安助洋一百元○吳淞李養源堂新　人口將吉百事平安並免火燭盜賊助洋十元　高郵丁　齊先生　　四十五次西冷　　堂十三千七百文松果師潤資三百文傅　堂四百文方萬豐二百文張步綸曹善翁賈冠卿吳老大感應子吳不留名李六戶各一百文實收洋十四元○使君受福冊松江元泰來庄交來問梅　主人募陶昌庄一元徐懹　五角吟香　三角張愼大二角徐福堂一角○又冊江西景德鎮江佩華先生交來程　嘵　士募無名氏二元劉雲暉黃永泰程煥　三戶各一元汪慶福五角余揚生三角葉道五二角○本日共收英洋一百六十一元規元一百三十四兩二錢七分小洋一角 
　　上海四馬路文報局內　賑公所經收賑捐五月下旬清單　○念八日厦濟　社協賑公所募　十批賑欵石碼西湖亭祈善堂募捐番洋二十元平重十四兩四錢三分外武　櫃捐銅洋六元五角銀一錢四分四厘錢一千一百文又交來泉郡麥海陳君道　士募隱名大　士斬身體　泰助番洋五十元計　　三十六兩五錢兩共實收到規元五十一兩三錢五分○作善降祥冊廣字大團鎭盛慶伯龔潤生兩君交來青村港黃愼　　士募仁昌號六百四十文前記二百聞不留名　麟層士二戶各一百文實收洋一元又黃水　　士募三十初度節省麺資助賑一元汝南雙秀一元汝南一村童二角陶米　三角吳竹卿無名氏徐二戶各一角醉痴省資芳溪息　書屋二戶各五分不留名隱名氏二戶各一百文實收洋三元又王麗生　士募仁人居不留名有成堂沈三戶各二角權花小隱一角王用霖四百文吳成泰業幕大二戶各二百文有心無力人吳悅來梅瘦生緣　山莊吳泰興莊恒泰東江散人王五福八戶各百文實收洋二元二角錢四十文又王甫縣　士夢北合昌胡王甫卿洽記　記立本南合昌胡六戶各一百文倪姓祈母壽　四百文鮑桂山徐邦榮徐麗東三戶各五十文實收洋一百元錢一百文又俞可久沈林甫爾　士募沈松亭隱樂居立大號三戶各銅洋一元宜壑居士吳理三義成淸利仲氏隱樂氏隱樂居六戶各一角黃定金姐蔡茂榮二戶各五分實收銅洋三元小洋五角五分錢一百五十二文又眉影樓主人募張　陽七百文方立　堂六百文實收洋一元錢二百六十文又傅炳　　士募　石仙館忘蓉記州廬舟三戶各一元縵記虛對開一個王　記忘夢記王鳳記王寶記友竹仙館傳承德堂十　山房七戶各五角王　記王琴史靜學齊春柳山房傅茂記隱書記六戶各二百八十文傅採記四百二十文實收洋八元五角虛對開一個錢十二文又新揚渭盛　　少藏　士募徐春舟韋新堂陳星甫盛德棻王從　五戶各二角鄭辰甫王竹坪顧醴泉黃源恒陳永淸康秋唐六戶各一百文實收洋一元係估見銅質又小洋五角錢八十文又趙恩江　士募無名氏陳永熙王緣苔不留名四戶各一百文宋秀榮七十文顧耕甫五十文實收洋五角又盛　六　士募盛君官印痴助洋十二元○又册枕　　大　士募　義堂徐　　堂　二戶各二角五分金厚餘金壽年魏文治莊調診力薄子五戶各一角○又冊鎭江李先生募祈母康泰一元祈求闔家平安無名氏二戶各五角水王氏六角吉慶氏平安氏二戶各四角無名氏有心無力胡泰實無名氏半老山人夢雲居士有心氏濟陽氏明經氏九戶各二角古月氏立里氏隱名氏三戶各一角○又冊新市　閒小錢　士募仙潭同人五元　閒小　二元不書名無名氏不名氏三戶各五角不敢害人人銅洋一元從善惟愿不書名三戶各二百文實收英洋九元銅洋一元錢九十文○又　湖州東門無名氏　氏募捐　　一元又錢四百文第一花館主人一元肖記四百文　王人二百文實收洋三元○又冊無名氏銅洋一元○使君受福冊飽玉露先生交來京都芸叶先生募百緣堂京平銀九兩五錢○又冊本埠南市德昌參　交來台郡岑　　藥號募知足軒五元三　堂無名氏光裕堂三戶各一元厚德堂求　居杏花書　師善堂無名氏承德堂無名氏侬竹堂耕莘堂傅經堂王杏亭霞舉堂十二戶各五角無名氏共助錢四百六十文○又冊海昌　士募無名氏二戶各一元五角吳芸馥無名氏二戶名五角○江冊何周　十二元○常州孫少棠小洋二角又錢二百文○本日共收英洋七十七元銅洋十二元五角虛對開一個小洋十四角五分規元五十一兩三錢五分原平銀九兩五錢錢一千四百十二文 
M> 
[上海四馬路文報局內協賑公所經收賑捐五月下旬清單] ○廿九日作善降祥冊本埠廣義棧文來江　包貢翁大　士募劉和　堂聲名堂安吉堂崇禮堂貞吉堂　德堂李厚德堂曹　大堂與敬吉堂余敬六堂夏　德堂以上十一戶各九五串錢一千文合易來洋十元二角又使君受福冊募胡恂臣邊洋三元胡陽谷徐德固堂徐翰泉三戶各邊洋二元不書名胡存厚堂胡惠堂　懷義堂胡德源胡德　胡德　七戶各邊洋一元合易净英洋十四元八角兩共實收英洋廿五元○受福冊公字廿八號臨浦鎭穗春米行王卿國先生求闔家平安十元　求亾弟卿　資冥福十元又募壽鈺山徐鎭二戶各十元○使君受福冊池　緝私總局吳子豪太守募桂文輝吳名氏二戶各本洋一元桂有利桂錫九孫琴堂三戶各本洋五角陳玉竹四百文折本洋三角無名氏銀三錢三分四厘以上易見英洋五元張三長堂二元吳名氏友鶴軒二戶各一元徐熾昌楊道生二戶各五角郝子和謝献廷谷寶泉杜津門四戶各二角五分又受福冊公字一百另五號周箴六貳尹募孝敬堂葉本洋四元八行堂史　雲書屋眄柯山房待月軒葉義順店胡菊甫江泰和無名氏八戶各一元李益大修竹軒毛仁榮吳補種蘅燕館主戀記吳郁記吳未森發廣泰義退省居士笑月居士近棧氏張咫聞　葉懷淸堂傳報本堂俞愼德堂李三槐堂王　慶堂張勁節堂鄭求全主人金慶記周福記周二十一戶各五角元與怡裕合二戶各四角徐元濟吳春茂紫陽朱芭蕉主人裘天昌義吳春陽鄭祥泰汪隆與永盛泰永盛順映雲堂孫積善堂轉童　興十三戶各三角胡萬吉　義順義道堂龍四義堂姚四明王敬修堂葉汪恒興七戶各二角公　　二元岳敬山郝飛熊二戶各一千文寶善堂周八百五十文以上共實收英洋五十元由本埠愼餘莊交到○本埠惠泰莊交來蘇　潘仲　先生募第六十五次賑捐介坪　君三十週期　資移賑十元存心德士一元○松江存之善士4爲先考慮辰將　資　賑以資冥福二元○本日共收英洋一百廿八元 
　　上海北市六馬路西首仁濟書堂經收各　士施　經費丁亥年自正月起至五月　止第一次清單　○陳印波軍門捐洋兩次共一百元鄧　翁募麥開基　士洋四十元朱　　募周梅生　士洋三十元○謝子楠吳子記郭位庚　　四戶各捐洋二十元○楊　松李子淸徐綺琴徐彬四戶各捐洋十元○蜀子　倪童氏惇久　許春榮同泰袁朝鈺無名氏　寄團八戶各捐洋十元○無名氏王天順馮　甫三戶各捐洋五元王　芳張麟祥無名氏三戶各捐洋四元○　立氏承　堂朱薛朱氏又薛朱氏四戶各捐洋三元○鄭昌言　　堂黃宋詩寄　生張保元陳鄭氏六戶各捐洋二元○馮館甫蔣張氏二戶各捐洋二元○江淸文培新堂　各捐洋一元又銅洋一元楊鄭氏四角○無名氏洋二元陳　由陳耕寶王智　無名氏王春記各捐洋乙元留澤堂陳洋一元二角程開生洋五角○黃　　大　士捐錢五千　　　　土捐紋銀一兩零三分○鄭鮑氏方　　各捐洋十元　雲泉鎭邑氏各捐洋一元○袁仙山二元劉貝氏三元性本堂　捐洋四元扶風氏捐洋五元馮書根捐洋十元馮春　捐洋一元吳子性捐洋二元孫邵捐洋二元○本埠　臣洋行棧房　金池大　士　來甘　午時茶一　計二千八百　○全亨寶　　來小紅靈丹　　丸各三百瓶○共收洋四百八十元一角正又紋銀一兩零三分大錢五千文正 
 
 

Page 10

 
 
   
 
 

Page 11

 
 
   
 
 

Page 12

 
 
　　光緒十三年五月二十六日京報全錄　宮門抄　諭旨一道錄前○選單○江督曾等　奏請調補要缺知縣摺○又　奏淮商捐欵更正三代摺○又　奏揀元請補游擊摺○又　奏大石灣修建礮　片礦務大臣唐　奏請調用礦務局員片○五月二十六日內務府國子監正藍旗値日無引　見○　公服滿請　安○吏部奏派騐看月官　派出錫珍奎潤麟書祁世長奕杕沈秉成周德潤孫詒　洪良品順齡翟伯恒伊薩本金壽松本貴慶綿童毓英○兵部奏派演放水師砲位　派出德福裕禮○掌儀司奏初一日祭　奉先殿載瀛行禮○召見軍機　崑岡盛昱秀吉王仁堪○光緒十三年五月分選　　知府浙江溫州福榮監同知浙江溫州屠漢章監通判河南河南張敷問監湖南辰州伊綿泰文生江蘇鎭江趙雲芝　知縣山東海陽陳公亮廪江蘇靖江張嘉言監河南寍陵錢繩祖監四川南部李汝霖甘肅合水嚴澤四川青神王樹相湖南桑植宗炳壽俱甲湖南藍山徐士英監山西天鎮裘宗圻附甘肅秦安彭福孫舉陝西洛川楊鼎昌附河南上蔡李振聲廪直隸武邑程熙舉江西雱都孫允慶　山西垣曲戴家松甲廣東河源李徵庸甲陝西汧陽趙策鴻文童湖南興寗高聯璧拔　丞江西萬安李岳生監巡撿江西贛縣韓錫祺監江蘇泰州許扶崑附湖南龍山葛存願湖北漢陽又俊東西寍馬三得廣西武緣兀壽椿俱監典史江西人庚張藩崇義王中貴州安化童春樓湖北遠安胡光泰陝西同官董化霖咸陽余世勳湖南醴陵鄧鴻藻江西都昌馮服膺湖南常寍韓景忠浙江臨安秦業曾俱監湖南慈利李得祿供湖北光化金倬雲道倉大使陝西　敬倉錢溥監　○○兩江　督臣曾國荃江　巡撫臣崧駿跪　奏爲揀元調補沿海海要缺知縣恭摺仰祈　聖鑒　竊上海縣莫祥芝請補太倉直隸州知州接准部文扣至光緒十三年三月初二日作爲開缺日期歸三月分截缺所遺上海縣知縣係繁疲難沿海兼三要缺開應在外揀選調補該縣　臨江海五方雜處且辦理各國通商華洋交涉事件非精明練達熟悉情形剛柔並濟之員不足以資治理臣等於通省現在候補正途知縣內逐加遴　非現居要缺卽人地未宜復於各項出身現任知縣內揀選查有無錫縣裴大中年六十二歲安徽文童於沙河肅淸案內保以主聞選用　捐府經歷復於任賴埝股肅淸案內保以知縣留於江蘇補用同治九年引　見奉　旨著准其以知縣留於江蘇補用欽此十年到省十二年請署無錫縣知縣經部　准光緒二年四月到任於元年分海運案內保以同　直隸州在任候補三年分海運案內保候補同知直隸州後以知府用試署期滿奉准實授新章考試取列三等各在案歴俸早滿三年覆查該員諳練精明爲守兼優以之調補上海縣要缺知縣洵堪勝任與例亦屬相符據藩泉兩司會詳請　奏前來臣等往返函商意見相同合無仰懇　天恩俯念員缺緊要人地實在相需　准以無錫縣知縣縣裴大中調補上海縣知縣實於海疆要缺有裨如蒙　俞允該員係現任知縣請調知縣銜缺相當毋庸送部引　見至調補要缺一切因公處允例免核計該元前在無錫本任經　錢糧並無絲毫欠解亦無承審積案未清及承緝案件已起革職參　情事惟係初次請調所有應完罰俸銀兩仍飭查明依限完繳清楚造册咨銷謹合詞恭摺具　奏伏乞　皇太后　皇上聖鑒訓示再所遺無錫縣知縣江蘇省現有應補人員容俟部　截缺後另行遴員請補合倂聲明謹　奏奉　硃批史部議奏欽此　○○太子少保兩江總督一等威毅伯臣曾國荃跪　奏爲淮商捐輪鉅欵不敢邀獎請將從前捐考三代一律更正恭摺仰祈　聖鑒事竊淮商尹德培功等世業淮　家道　實由原籍鎭江府丹徒縣遷居揚州府儀徵縣久置田廬早符胥吏從而播弄案延多時頗滋物議先是德培等於咸豐初年在儀徵應童試時被人攻訐其父當因族譜內有故絕族人欽魁一支遂令德培得功將應考三代填寫曾祖欽魁祖明珂父淸字樣藉以息訟厥後德培之子肇熙允恒允中得功之子允昭捐案三代仍前沿襲勢有固然德坤等乘此瑕隙益復爭論不已控經臣調騐譜牒欽魁實係絕支德培得功實係尹欽文之曾孫明壽之孫瀚之子信而有徵批准　宗毋庸立繼並飭派署運司程桓生督同署揚州府程儀洛傳案勸諭德培等給德坤之母養贍銀六千兩以　族誼 
　　維時適値直隸山東賑務孔急又勸捐賑欵京平松江銀二萬兩又勸捐本地善舉田一千三百餘畝約估值銀二萬兩許以捐欵繳清將前次錯填三代　奏咨更正旋據德培德坤等在司具結不願終訟案始辦定浮議全銷分限繳欵茲據該運司禀報捐欵均已遵限繳清分解直隸山東兩省助賑所捐之田亦已查明皆係成熟畝數相符分撥儀徵揚州各善舉之用捐欵不敢邀獎祗求　奏咨更正三代前來臣杳爭繼之案無非爲爭產而起一經控案不善剖斷往往鉅萬資財爲訟師胥役飽填欲壑傾家蕩產而迄無了期人人視爲利藪積習已深此案經臣發交運司督同府審兩造皆已具結完案德培等遵捐巨款固屬急公德坤等到案卽據實供明亦尙非始終固執者比其前次錯填三代核以同姓冒宗之律咎實難辭原其將捐贖罪之心情殊可宥除分圳咨部暨江蘇學政臣德培等從前捐考三代一律更正外所有准商捐輸巨欵不敢邀獎請將捐考三代更正緣由理合據實恭摺具　奏伏乞　皇太后　皇上聖鑒訓示謹　奏奉　硃批着照所請該部知道欽此　○○太子少保兩江總督一等威毅伯臣曾國荃跪　奏爲揀員請補外海水師遊擊要缺恭摺仰祈　聖鑒竊江南蘇松鎭標左營遊擊劉連升病故遺缺接准部咨係外海水師　題補第二輪第三缺輪用豫保查江南省外海水師豫保及揀發班兩項均無人應行過班輪用應補亦無人輪用現任應升人員請補等因臣查是缺遊擊駐紮外海有管駕艇船督巡洋面之責非精明強幹熟悉紗線諳練　濤之員難期勝任臣於實任台例各員內詳加遴選謹查有實任內洋水師海門營左哨都司現署是缺遊擊湯懷忠年五十四歲江蘇丹徒縣人由行伍出師隨剿出力洊保遊擊銜儘先都司於水師積年防剿出力案內保以遊擊儘先升　同治三年正月十六日奉　旨允准嗣於海運出力案內　奏加叅將銜先後歴拔內河水師外委把　干總守備各缺光緒九年經前督臣左宗棠以該員久歴水師樸實耐勞　奏請遞行借補內洋水師海門營左哨都司員缺經部覆　奏十年二月十九日奉　旨依議欽此十一年給咨赴部九月初十日由兵部帶撫內閣經　欽派王大臣騐放覆　奏奉　旨准其借補欽此領札回省於十一月二十六日到營接印任事十三年正月內經臣委署是缺遊擊該員久歴水師熟諳紗線風濤日歴俸已滿游擊乃應升之階若以之升補蘇松鎭左營外海水師游擊員缺洵堪勝任核與例章均屬相符台無仰懇　天恩俯念海疆員缺緊要水師人材難得准以海門營左哨都司湯懷忠升補蘇松鎭標左營外海水師游擊實於水師營伍均有裨益如蒙　俞允該員引　見未滿三年並請　勅部照例頒給　付以照信守至所遺內洋水師都司員缺江省現有合例人員應請扣留容臣另行揀補除飭去該員出身履歷咨部杳核外謹會同江南提督臣譚碧理恭摺具　奏伏乞　皇太后　皇上聖鑒訓示謹　奏奉　硃批兵部議奏欽此　○○曾國荃片　再江陰南岸黃山舊礮臺原設八十磅子克虜伯後膛銅礮四尊前因在該處建築八百磅子極新洋式大礮明臺用將該四尊礮位拆下另擬於就近大石灣明臺八門左右添築四門以資安置祗因上年赶　洋式大礮明臺工務紛繁未遑並及惟多安一砲卽多得一砲之用現在前項洋式砲臺大工將竣飭據統領明春武毅等營蘇松鎭總兵張景春勘估此次大石灣添築砲四四門工程若乘此接續興辦一氣呵成可期事半功倍所需工料經費格外力求撙節約共需銀一萬兩有奇又該營所儲一百二十磅出鷄礮制作精良最爲設防利器惟須於江面設把操演嫻　臨事始益有把握並擬於大石灣一帶擇地建造礮房一所各築三台十垛墻一道將礮位妥爲安置一面不時挽運致易損壞約計亦需經費銀五百兩左右以上兩項經費將來均着於八百磅子洋式大礮明臺用欵案內一倂造銷以昭核實籌防局司道詳請　奏咨立案前來臣查所估經費甚屬撙節自應准其照辦以期江防益臻鞏固除將動用工料銀兩彚案造報並咨戶部工部暨咨呈總　衙門海軍衙門杳照外謹附片具陳伏乞　聖鑒訓示謹　奏奉　硃批該衙門知道欽此　○○唐炯片　再礦務　體繁車兼　庫帑出納亟須羣策羣力始免貽誤查有海防先候選知縣濮又曦深通化學諳習開廠辦礦事宜該員現在京候選四川機器局委員巡檢高啓文精於製造機器該員曾經已故督臣丁寶楨奏保四川越嶲廳同知鄧林明　勾稽諳練鼓鑄該員籍隸江西現已告病開缺回籍仰懇　天恩飭下吏部及四川江西督撫臣飭令該員等迅速來滇聽臣差遣用資臂助謹附片具陳伏乞　聖鑒訓示　奏奉　硃批另有旨欽此 
 
 

Page 13

 
 
　　光緒十三年五月二十七日京報全錄　宮門抄○教職單○將軍穆等　奏留道員摺○東撫張　奏報粮船挽入境內片○都統恭爲　奏間員致祭禹土廟片○陝督譚　奏核擬秋審各案摺○五月二十七日理藩院鑾儀　光祿寺廂監旗値日無引　見○召見軍機　奉禮　花尙阿　景澧　童華○光緒十三年五月分教職單　教授貴州陽余　中恩州陽歐泰舉　正諭江蘇太倉黃元芝昌州盛家駒山東濮州　際平寗海張萬青河南商邱劉方乾南陽武玉潤唐縣李容弟江西南昌李眞實豐城熊藻鑑湖北漢川白楚彥惧舉雲南河西潘繼先廩山東鄒乎周士林附　訓導奉天鐵嶺鹿名世安徽巢縣木延禧山東鉅野門聚奎河南延津杜振翰西華仝煥章浙江當山錢其瑛松陽徐十駢江西安仁劉翰書湖口嚴樹南永豐劉十譽湖南城步胡棣華廣東封川羅嵩培四川鹽亭賴九　貴州畢節狗成德俱　奉天岫岩郝錫疇歲山東濟陽王建中山西屯留唐德峻河柘南城郭寅恭俱挨四川渠　鐘煇南歲　復諭直隸樂亭康增美　唐山陳　善安徽穎上桂培森俱廪山東平陰錢薰恩高密劉之珍拔鉅　趙汝寅新泰于志灝山嵉縣葛化行河南安侯錫章濟源黃崇實俱　淅川原田每恩山東德平王玉珂舉山西平陵鄧步青舉陝西高陵王永淸江西餘干丁承椿俱　上猶潘震舉湖南永明陳兆蓉黔陽黃金鑾恩四川銅梁杜煥章廪大竹王鎭典　聞中陶啓懽恩盧山廖湛華廪開縣葉培基副　復訊直隸易州駱逢達定州險冊網安徽歙縣蔡薌河南開　任光斗唐縣劉乾元江西吉安龔鳳林廣西柳州梁材雲南龍陵高融雲南麗山韓惠祖安寍劉彭齡俱廪江蘇江寍王　臣福建邵武劉炳南湖南長沙何維棣俱舉江蘇金匱十有贊拔山西曲沃韓兆麟歲河南信陽馮元塏附福建　文雷起龍優增湖北黃州陶文炳附湖南善化戴嘉善優廪福建南安李滋潤春歲　○○奴才穆圖善變裕裕長跪　奏爲道員才能兼人請　旨留於奉天補用以資臂助恭摺仰祈　聖鑒事竊維方今之世求才最爲先務搜羅之道宜精取用之途宜廣果有傑出之材自當破格錄用俾展所長以收得人之效未可拘泥成例致令交臂而失也奴才穆圖善恭膺　恩命總理東三省總兵事宜奏調各省人員來營差委查有甘肅遇缺題奏道陳寶善年六十二歲江蘇江寗縣監生由浙江溫州府經歷因籌餉出力彚案保奏以　縣用歴署永嘉西安臨海錢塘會稽山陰歸安等縣補授黃巖縣知縣所致均有政聲其在永嘉縣署任內適値該員赴鄉催徵會匪乘問襲　溫州郡城該員　警召募鄉兵斬關直入賊衆立潰城失方四時旋卽收復越四日該匪復　衆直薄城下該員督率民　　機禦敵斬馘甚衆自是該匪不敢犯郡同治元年春髮逆竄擾溫郡該員激勵兵民固守危城五閱月之久適遇援兵救至遂解城圍賴以保全厥後調任黃巖縣其地民風剽悍不時聚眾為亂該員窮搜捕治　其巨敦徐大慶襲六旺梁國元等多名立置於法餘黨就撫六年以保守溫州出力案內請獎以同知遇缺卽補七年以剿辦台匪案內奏保俟補同知後以知府補用十三年報捐過　光緒三年晉豫災荒該員奉委在浙勸辦山西賑捐集數二十四萬有奇旋經保獎俟補缺後以道員用五年經原任大學士陝甘總督左宗棠奏調赴營差委派辦新疆善後事宜總　哈密行營粮台七年奏請改留甘肅免補知府以道員遇缺題奏嗣因新疆五次剿平邊寇出力保案　賞戴花翎八年奏署鎭　道九年調署喀什噶爾道因久歴艱辛積勞致疾請假回籍就醫病痊正擬赴甘肅銷假經奴才穆圖善奏調來營派允東三省支應局總辦本年二月黑龍江將軍恭鏜因創辦該省稅厘乏人經理與奴才穆圖善會商飭調該員前往襄辦曾　會銜具奏奉　旨允准在案奴才等查該員忠誠廉幹才勇過人其事功經濟均從艱難困苦閱歷而得　能遇奇險而不驚臨重任而能濟自　奏調該員來奉於奴才慶　奴才裕長因公接員深美其才識宏通體用兼備洵未傑出之才奉省候補人員鮮能企及惟該員由浙江實任知縣屢著勳勞效力邊陲歴功保至　缺題奏道積十數年之辛勤未能寔授一階近因奏調來奉隨營差委總辦東三省支應局務經理得宜責任重大實爲營務不可多得之員似未可遽令回　另易牛毛但該員年已六旬在甘省資勞最久早已輪補到班現因　務羈身轉致升途遲滯未免向隅殊非鼓舞人才之道奴才等公同商酌奉省自前將軍崇實更定新章一應公車悉仿行營規制奏調隔省才能人員留奉委用迄今已閱十餘　舊日人才凋落時有乏人之歎該員經黑龍江將軍恭鏜　留差委該省亦無道員升補之階且黑龍江遇有文職出缺均由奉省派員前往接署東三省本屬一律可　仰懇　特恩俯准將該員仍以遇缺題奏道留於奉天酌量　用如蒙　俞允實與奉省營務官方均有裨益雖奏留改省與部章未符然人才難得易失該員旣爲行營必不可少之員又値奉省需才之際果於公事有益未可拘泥成例謹合詞籲懇　逾格鴻施准將該員留於奉天酌量　用俾奴才等得收指臂之助奴才等爲鼓勵人才起見是是否有當伏乞　皇太后　皇上鑒聖訓示冉此摺係奴才慶裕　稿合倂聲明謹　奏奉　硃批着照所請史部知道欽此　○○張曜片　再本年河運南漕四月二十三日江蘇第一期粮船挽入山東境內當經臣恭摺　奏報在案茲查江蘇　帮於四月二十九日全數入山東境內現已趲過泇河廳屬連　上駛除仍嚴飭司漕　弁加緊催趲俟低十里堡察看水勢開　渡黃外理合附片奏　聞伏乞　聖鑒謹　奏奉硃批戶部知道欽此　○　恭壽片　再准乍浦副都統咨稱浙江巡撫開光緒十三　年三月二十三日接准兵部火票　到禮部具奏祭吉夏禹王陵　單請旨一摺於三月初五日奉　旨浙江派乍浦副都統和琨欽八此欽遵恭錄轉行在案茲　香帛未經齎到　未前往致祭旋因該副都統因病出缺所有　告　夏禹王陵一差自　請另請　簡員前往致祭倘此時香帛齎送到浙暫在奴才衙門敬謹收存除咨報禮部外理喝附片陳明伏乞　聖鑒訓示謹　奏請　旨奉　硃批另有旨欽此　○○頭品頂戴陝甘總督臣譚鐘麟跪　奏爲核擬甘省光緒十三年新舊秋審人犯胡鈺幅等各案仰祈　聖鑒事竊據署甘肅按察使饒應棋會同　政使譚繼洵署蘭州道向邦倬詳稱前准部咨奏准變通章程內開甘肅應入秋審新舊人犯所屬造具案由淸冊由臬司核明罪犯輕重分別寔　將應勘人犯停止解省卽將擬定實緩淸冊奏明　部覆核應入情實人犯　　旨卽行處决緩决可矜人犯前久變通章程分別减等發配等因奉　旨依議欽此欽遵咨行在案當經通訪所屬各廳州縣暨該管道府州一體遵辦查光緒十二年原辦新舊秋審情實人犯　除奉　旨已勾之官犯魯開第皋蘭縣斬犯牟莨有存絞婦牟氏狄道州絞犯馬有倉大通　斬犯畢興禾金縣斬犯張舜奉　州斬犯馬萬伏寍夏縣斬犯納銓秀肅洲斬犯牛鈺站徽縣斬犯馬訪張掖縣斬犯韋漂又原辦緩决奉　旨改實已勾之張掖縣絞犯趙泳年共十一起計犯十二名口均經飭令處决訖又原辦舊事秋審請實奉　旨停勾之官犯俞應鈞一起一名業經在監病故詳請　題咨在案又原辦新舊緩决人犯內奉文監禁二年再行减流之河州絞犯馬名倡呈蘭縣絞犯周鏡堂卽周家鑑岷州絞犯包汶溶階州絞犯高三三子河州絞犯馬法力克古浪縣絞犯李大永昌縣絞犯張瑞淋共七起計犯七名均於十三年四十等月先後監禁期滿又擅殺决一次奉文减流之故原州絞犯　幗柱一起一名均經飭令照例起解倂分別期滿陸續請牌發配以上統共二十起計犯二十一名口俱應於十三年秋審內開除外尙有原辦舊事秋審緩决經部奏明不准减等之寍夏縣絞犯胡鈺幅卽胡二一起一名又光緒十二年新事秋審人犯內原辦服制情實奉　旨停勾之徽縣斬犯張瑞沅一起一名又原辦緩决之禮縣絞犯包　倉階州絞犯李沅娃仔河州絞犯馬大十四中衛縣絞犯周盛共四起計犯四名仍獲彚入本年舊事秋審情實緩决辦理並有已奉部覆應入光緒十三年新事秋審西和縣絞犯韓德元古浪縣絞犯林新椿寍朔縣絞犯張積善敦煌縣絞犯康永泰平審縣絞犯曾可撻狄道州絞犯馬改右木絞犯雍保階州絞犯王雙七子寗遠縣絞犯　誰番平羅縣絞犯季淦　河州絞犯馬大城西和縣絞犯王功仔階州絞犯張金錢兒河州絞犯馬牙　岷州絞犯馬四兩仔文縣絞犯李有得伏羌縣斬犯楊　偵秦州斬犯劉晏泰斬犯閔牙信河州斬犯何沙棒大通縣斬犯馬黃英岷州斬犯顏來城仔隴西縣斬犯張沅善城縣斬犯柏泗淋統共二十四起計犯二十四名　合遵照變通章程人犯停止解勘照依　犯等情罪酌擬實緩分晰新舊彚造年貫案由淸冊呈請具奏前來臣覆核無異除齎到冊籍咨部核辦外謹恭摺由驛馳陳伏乞　皇太后　皇上聖鑒　勅部核覆施行再甘肅並無應入朝審人犯其現入秋審人犯內亦無祖父子孫陣亡應行聲敘之案再此案係遵開前奉部議變通章程辦理是以改題爲奏合併陳明謹　奏奉　硃批刑部知道欽此 
 
 

Page 14

 
 
[被擄潛逃] ○粵省強盜擄人勒贖之案狂　素　非自近日始也盜　于鄉落間密窺富家子弟察其可啖　遂乘隙擄　于曠邈之區逼令親筆書函囑其父母兄弟備資求贖輾轉納交務　所欲而後已此等作用綠林　語名爲捉參以其貴重故也大凡間閣不幸而　遭此厄者猶須轉達哀怨惟命是從方能保全或有珠還之望倘　主不察　宜徒恃強項扣除不遜之言彼　所聞必至遭其荼毒難保生還且慘酷情形有非人所能料者嘗聞昔年順邑劇盜老朱受因擄捉某富家兒勒獻重資取贖兒固　　稚子也擄後潛致函其家備言數日及父納地步詎兒之父叔不惴事機自恃本籍紳富肆意詈罵且謂萑付鼠輩輒敢橫行奢望若出豈綠林果有蒸人甑耶姑致之覘其作何布置期不過　怒之餘聊洩其忿恨之語耳何期駟不及舌言　為盜所聞竟逞兇將該孩洗剝而烹之　膝於蒸籠間乘夜置諸其家門首大書特書請觀蒸人甑數字詰旦家人曉起闢門驀覩駭報其主闔家震悼惟抱無涯之戚然已無　如何矣此則被害而不能啞忍致遭殘暴之明徽也要知若龍皆蛇蝎爲心虎狼成性天理王章均置不問者　近聞新會縣屬鄉落間有富家子某甲於前日中旬被賊截擄因索貲過多其寧急難措掰反覆傳　以是耽延時日送經遷徙囚於幽室行監坐守不得輕越雷池一步甲被擊禁如坐針氈眞覺過一刻似三秋然身不由主徒喚奈何惟靜侯消息而已五月十三日爲關聖帝君誕期是日衆賊以祀神爲名會盟暢敘相與大嚼狂飲酩酊大醉甲亦佯作玉山頹狀先行睡息迨見羣賊鼾聲如雷鳴側耳聽之遙間更樓拆音將交四鼓遂突起潛逃之念旋拼膽拔關而出由後園踰垣躍下趁着明月當空罔分南北循路狂奔約走兩點鐘久時將散擂不意誤入山徑谿間羊腸險仄坳路崎嶇奔波至此力倦神疲又慮強徒追蹤心如鹿撞忽遙見樹林之外隱有火光若遠若近　　而至及近始知爲捕蟀者數人聯行持火携籠載　載笑甲從林中突出托詞迷路求與偕行衆見其文弱知非歹人乃引導而　黎明乃抵伊人之室詢其地則離家四十餘里耳衆中有某乙人頗慷慨憐其失路是　殺雞爲　情意殊　談次甲諱言被擄祗云遇盜倉促逃命而誤入山中幸遇提携鏤心刻骨務　再行方便同返里門決不有負隆情也乙諾之飯後隨辭衆偕赴江　附舟直抵江門然後歸家甫入門父母妻室喜從天降執手牽衣頻來慰問甲略述逃難之由闔家嗟訝不已乙此際始悉其情代爲欣　甲堅留信宿酬以洋　十枚乙乃珍重而別甲言被擄之後軟禁一室始則擺設炮烙刀仗諸刑具爲逼脅計繼則甘言美食以誘之囑令安心靜守而寸步不得擅離便溺皆在室中每於夜間倐然遷徙一夕數更睡無定處移則以布袋囊首使人背負而行或高或下或如登山或如涉水開目則仍在密室迷離　恍究不知作何行徑目不覩天日已將近四旬如居　獄莫敢喘息聞加重有增數之信則笑容相待旨酒嘉餚羣歡飲啖紛以不入耳之言來相勸勉承顏順意儼同上賓若數日無耗羣則怒目相視肆意恫喝持刀弄杖云蒸云殺喧　不休旋由以二人出爲拼解衆始息忿悻悻而散其中詭秘情形有不可言喻者其家人幸　習橫行不悉將何以杜絕而案閣閭也 
[憲示錄] ○兵部尙書兼都察院右都御史總督兩廣等處地方軍條兼理糧餉張兵部侍郎兼都察院右副都御史巡撫廣東地方提督軍務兼理糧餉吳爲出示曉諭事照得仇殺平民罪無可赦私藏軍器律有明文鬥毆聚眾之風必究何人起意抗拒官兵之案實與謀反同科凡此　國法之森嚴皆本案情之輕重乃士子不知讀律愚民未必懷刑相習成風無知抵死原情則可憫執法則難寬如粵東各屬械鬥之風屢經示禁積習難迴小有紛爭訟變便起未經官斷先報私　合兩姓　兇徒性命身家全然不顧逞一時之積忿姦淫擄掠無所不為聚黨至數千人地方官安能禁遏傷亡至數十命鄉里間不忍見聞毒莫毒于掘墓燒棺慘莫慘於棄屍滅迹或聞風助械數村並作一帮或同室操戈一族分爲兩黨隨至儒者廢讀農人廢耕舉國若狂執迷不悟凡此械鬥之案一日不結則一日不安一波未平乃一波又起控案纍纍日糾結而不淸衆情洶洶　譸張而愈幻此風俗人心之大患亦　王法天理所不容揆厥根中無關緊要要錢財細故或爭小利于錙銖出土偏隅容有未淸之界限但得秉公調處鄉父老亦所優爲卽使具狀陳明賢牧令何難立斷涓涓不息流爲江河青青不札將尋斧柯勿謂地方風俗之不良莫非疆吏因循之所致本部堂本部院自慙德　莫補時艱拯救有心感孚無術爲此出示曉諭並嚴禁各屬鄉村械鬥滋事凡爾紳士商民其各互相切勸毋得視為具文父兄之孝　先子弟之率不謹　心約束勉爲讀書明理之人薰德善良必無　勇鬥狠之事若　舊習甘蹈覆車兩敗俱傷同作破巢之卵三尺具在更無漏網之魚是以本部堂本部院不　煩勞廣爲示諭勿爭意氣勿逞頑兇勿以小事而涉公鬥勿因好鬥而傷　誼勿以交結棍徒爲得計勿以私藏槍炮爲保家勿以怨報怨勿知法犯法小不忍則成大禍須知後悔之難追不得已而用軍刑實非愛民之本意切切毋違特示 
[成就姻緣] ○前任新建縣曾劍池大令繼勳於上月初十日卸事前已列報茲聞大令將卸事之時辦理一案於權變之中寫玉成之意頗有足資談助者是邑有甲乙二人相友善其婦各懷孕因指腹為婚俄而甲賦弄璋乙占弄瓦二人喜甚謂良緣由夙締佳耦本天成卽請媒訂婚焉是日納采問名大禮已行其五近年甲沒而家賛其子漸淪落而乙日以富始悔前議令甲子退婚將女改字某丙之子丙固雄於財而開　興鋪者也奠　　鸞行有日矣乙之丙弟某丁心抱不平適向乙借銀未遂遂以乙嫌貧貪富將女另字　詞訴諸琴堂大令訊悉前情乃飭丙子跪前乙女跪中甲子跪後大令故聞女曰爾願前頭抑願後頭女以婚姻大事當　父母作主不敢專擅大令又再二問女乃以願前頭對其意蓋指前跪之丙子也大令佯稱之曰好女子好女子從一而終深明大義本縣當爲汝成此美意蓋詭以前頭爲前議婚之甲子也立命赴任出使甲子乙女當堂交拜成夫婦禮大令贈以花燭酒禮飭乙贈贄見　五十兩所備嫁奩悉以與之用官轎送甲子乙女回家乙丙見事已至此無可如何惟唯唯諾諾而已噫嘻當今之世重富輕貧取貴棄賤昔　之快婿近日視之如路人聞者眦裂見者髮指況身當其境者乎若以曾大令之法處之則姻緣簿不致　填離恨天可以不補矣快哉此舉當浮一大　 
[戒烟簡易方附經驗二則] ○生薑半斤搗自然汁去渣赤砂糖三斤入開水五六碗攪勻用　篩瀝去沙泥烟膏一錢癮大者自一錢　加至二錢三味用銅鍋熬成膏裝入磁盖鉢內每　烟癮將來半點鐘前用膏以湯匙以開水沖服卽不思吸烟矣其膏每次取出一湯匙卽將開水一湯匙倒入鉢內久久服之其膏日漸變淡烟癮亦日漸消除倘烟癮已積數十年每日能吸二三兩只須將此方法照加一倍如法沖服　諭久服小土川土或　灰　泡吞土皮者　不以服斷癮也○按先君於二十四歲吸起至五十七歲閱三十三年服各種戒烟丸均不見效後得此方一服而癮絕且飯量頓加身體強健不似吸烟時之消瘦矣　目覩烟害生平不入烟　從未吸過一口祗因近數年　　患肝氣癱瘓等症去冬十月倐加喘咳　吐白沫數碗兼之兩手　脚癱不能動諸醫束手合家惶懼力勸吸烟以延殘喘不得已試吸數日嗽止痰淸豈知半月後卽不見效以後每交節氣必增　三日然增則不見其益處若少吸一口或　吸數分時不惟喘咳吐沫一如初病形狀而且加以涕淚　身發寒發熱僕去冬初吸每日止五六分後來逐漸如增至今春竟須日吸六七錢其時癱瘓未愈復被烟困回思向日疾烟如仇今竟被累至於此極中夜捫　忿不能遏遂於三月十四日毀棄烟具用此方如法戒之不一月而癮斷喘止前病若失此方前於同治丁卯年　入林樂知先生教會新報聞教中之貧苦者以此方價廉易辦戒絕烟癮不少可知有心戒烟不在參茸貴品惟在人之志堅意决耳此方雖極有效騐因未刊入貴報故知者甚少爰將撲父子戒烟情形現身說法列於左方尙祈貴報中以廣流傳不勝感禱　陽湖楊少坪稿 
[恭送絜齊察入都引] [  見詩誌別] ○瀘陽城東白日暮瀘陽江上凄烟樹繞隄楊柳自依依解迓公來送公去絜齊觀察人中豪立品不減蒼松高興酣落筆有奇氣如跨江海驅神鰲經濟文章何卓牢詩成嘯嗷凌河　人誇忠節孝兒孫我羨淵源舊家學玉堂現任今天蘇視學萬里來蒼梧乘城捍賊罵賊死如此孤忠天下無憶昔京華風景好公苦沉淪我潦倒官菜園南多白雲珠巢街畔空秋草南齊尊酒北　琴旅邸論文見素心和氏祗應留白璧燕臺何處有黃金同時儕輩登金闕君家兄弟偏摧折吁嗟造物豈無心不使科名掩忠烈於今觀察來川南故人榮矣我何堪贈金不惜傾囊再下楊曾經吐哺三捐資散勇眞陰德移粟救荒信奇策示士爭傳錦繡篇賑民費肅吹噓力懸　建　慕賢良種樹修隄遺愛長騎竹兒童　未已攀轅父老淚成行嗟我窮愁雙鬢改坐冷皋比又三載惜公來晚悵公歸別緒離情深似海　鳳詔驚傳未忍聞南箕貝錦徒紛紛浮塵有影能遮日飛劍何時更抉雲自古才人天不薄暫時返旆歸林壑陽關一曲笛中吹江畔梅花向人落　治晚羅　學荷政草 
[蝶戀花贈涵碧樓主敬步惜紅生元韻錄請高昌寒貪生拍正] ○眞箇聰明冰雪净絮語燈前氣似幽蘭靜除却姮娥誰可並淩波遙想驚鴻影　欲遣閒愁愁　屛倦倚籐床瘦覺腰支損一枕梨雲初夢醒鬢花羞倩　　整　碧湖馥花仙史倚聲 
[憶舊] ○臨歧未訴寸衷私欲遺離愁強賦詩吩咐吳江江上水流將好夢慰相思　燒殘紅燭淚潸　明月滿庭人未還試問虎　山下桂一枝秋色更誰攀　東武纏夢生求是草 
 
