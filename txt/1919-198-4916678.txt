# 1919 - 198 - 4916678

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[時局近觀（冷）]  
　　綜觀近來各種重要之事無一不遲遲不决若有所待不知待而不决則重要之事將積而愈多勢已至此更待何時乎抑更待何人乎 
　　或曰否非有待也實無法以進行之也然則遷移時日者將徼天之倖以賜福耶抑望其禍之自行消滅耶人助自助自侮人侮中外古人之格言烏可不深長思也 
[命令]  
　　七月二十一日大總統令　程步墀授爲陸軍步兵上校常萬里展慶齋均授爲陸軍騎兵上校賈朝棟楊學懐劉聖孚王斌修丁占業李增堯王連三趙興亮加陸軍步兵上校銜賈汝評李潔堅加陸軍騎兵上校銜此令　 
　　又令　司法總長朱深呈准大理院長姚震咨請任命左德敏署大理院推事應照准此令 
　　又令　陸軍總長靳雲鵬呈請授張繼武爲陸軍步兵中校並加上校銜竇連寳郭際昌李葆鑫米國賢鍾元李占元袁廣振姜占鰲薛春和張邦發羅占元般同保楊秉彝爲陸軍步兵中校王道達孫多軒加陸軍步兵中校銜授盧懐德余金城蔡華春杜瑞璜李松岩胡砥平王震昇陳元貴蘇振東爲陸軍步兵少校劉春齡范文星簡慶先呂錦堂張萬貴張錦濤爲陸軍騎兵少校李春元爲陸軍砲兵少校周良臣姜祥鸞顔成喜王起龍畢傳玉馮連登鄭福桂孫德荃儲世德張景芳加陸軍步兵少校銜石文華于允恭郭百臣龔順玉閻春郊單力龔自福秦啓貴加陸軍騎兵少校銜授馬全祜爲陸軍二等軍需正並加一等軍需正銜授張維鋆汪本李文濤爲陸軍三等軍需正王德林曹百遂孫汴環爲陸軍三等軍醫正均照准此令 
　　又令　梁克發晋給二等嘉禾章杜國勳于金武馮祖德均晋給三等嘉禾章程文沅王開誠崔恒泰王得勝李沐霖鮑喜淸李泰和李傳勳張秉彝張炳南丁萬淸均給予四等嘉禾章此令 
　　又令　劉學濓晉給三等文虎章修良友修鳳林劉永慶李振山均晉給四等文虎章此令 
　　又令　舒和鈞給予四等寳光嘉禾章此令 
　　七月二十三日大總統令　任命恩沼爲遼陽城守尉此令 
　　又令　大理院院長姚震呈署推事胡錫安因病懇請辭職胡錫安准免本職此令 
　　又令　外交部呈請將駐北波羅洲總領事謝天保免去本職應照准此令 
　　又令　外交部呈請任命余祜蕃爲駐北波羅洲總領事應照准此令 
　　又令　呼倫貝爾副都統勝福呈請任命成德爲額魯特總管應照准此令 
　　又令　陶鎔給予二等大綬嘉禾章此令 
[專電]  
　　北京電　總代表以錢繼朱聞已確定分代表概不更動（二十三日下午四鐘） 
　　北京電　長春中日軍隊釀成交涉徐昨付外交委會討論應付方法（二十三日下午四鐘） 
　　北京電　院復吉林郭省長依蘭匪事已飭各部主管辦理該縣善後希卽商督軍撥隊剿撫並派員查辦隨時電復（二十三日下午四鐘） 
　　北京電　段奉命督辦邊防一面草組織章程一面設淸理參戰處結束參戰事（二十三日下午四鐘） 
　　北京電　魯代表謁徐由吳笈蓀代見衆謂前此請願未得要領今再上書乞轉呈求總統以明令宣布對德約如不能保留山東三欵永不簽字吳允呈閱指令國務總理批示（二十三日下午四鐘） 
　　北京電　贛省圑體紛電反對丁乃揚長贛丁因求魯省長並得張督同意（二十三日下午四鐘） 
　　北京電　英美法三使已赴北戴河避暑意比諸使亦將前往（二十三日下午四鐘） 
　　北京電　法官考試委員長定張一鵬（二十三日下午四鐘） 
　　北京電　新督楊增新請改訂中俄約（二十三日下午四鐘） 
　　北京電　楊增新電據俄領稱塔 
什干等處俄新黨謀攻伊犁擬在俄國領運快槍千枝及子彈等物假道塔境運至伊犁轉運庫里加特等處以便堵剿等因查俄新舊黨爭戰欲在我國境内公法條約萬無此理卽使新黨進逼伊犁自有我國軍隊防阻决無由彼代爲堵剿理請向俄使嚴詞拒絶（二十三日下午一鐘） 
　　北京電　府電張作霖稱車臣汗 
部一帶時有蒙匪出没請卽抽撥數營前往駐防以便與駐防索倫山一帶奉軍聨合一氣（二十三日下午一鐘） 
　　北京電　張廣建電玉樹吃緊前飭西寗鎭使馬麒撥隊三營前往外現又續調兩營卽日開拔至玉駐防（二十三日下午一鐘） 
　　香港電　林葆懌因閩省軍務益形紊亂擬派海軍逐走李厚基自據閩省（二十四日上午十一鐘） 
[各通信社電]  
　　北京電　汪有齡江紹杰電述唐少川語謂能催北代表全體南下則和議解决尚有希望 
　　北京電　報載岑西林電以恢復六年憲法會議爲和議讓步最小限度 
　　廣州電　唐克明吳醒漢前因誤會幾致决裂現已和好　湘省議會請解散安福俱樂部及安福系盤踞之國會通電發自長沙　趙恒惕堅辭湘南總司令譚延　聞已由永移郴但尚無正式就督軍省長之通電　方聲濤靑日（九日）首途入内地編遣護法各軍　　以上平和通信社電 
　　北京電　提撥關餘擬改訂辦法除將收入扣付外欵餘儲外國銀行隨時動用 
　　北京電　魯省長迭電辭職有丁乃揚繼任消息 
　　北京電　將任命伍朝樞爲國際聨盟會代表 
　　北京電　蘇督電總代表無論錢龔王請速一提出 
　　北京電　派張一鵬充司法考試委員長 
　　北京電　中華銀公司閣議通過 
　　北京電　陸徴祥電靑島問題留待調停此外條件與協約國一律以六月儉日（二十八）爲與德和好期 
　　北京電　東海傳見傅良佐派往長春調查 
　　北京電　總代表擬錢能訓因某派反對停擱 
　　（以上二十四日）　以上中華通信社電 
　　北京電　日使小幡以吉案向政府詢問各處排日中國能否保護日僑安居對於濟南案迄無表示 
　　北京電　徐與段商吉事善後段主仍從鮑議調高入關促孟離吉中日衝突由鮑督辦理俾易解决 
　　北京電　郭宗熙電高士儐勾結土匪聨絡西南所部不服有三十六營譁變請促鮑督速來乘勢收撫 
　　（以上二十三日） 
　　北京電　高士儐窮蹙願隨孟恩遠入關駐紥懇郭宗熙向中央說項 
　　北京電　孟恩遠電請令高士儐剿匪自贖院以查辦令已下不准 
　　北京電　閣議吉匪由三省會剿昨已由院部電各督從速進兵尅日肅淸 
　　北京電　分代表方樞堅辭聞擬郭則澐繼任方將仍爲院秘長 
　　北京電　駐日莊景珂又辭職有以曾宗鑒繼任說　　南昌電　石城土匪業搜剿凈盡昨陳督電報肅淸 
　　南昌電　贛紳反對丁乃揚長贛彈戚案暫擱 
　　（以上二十四日）　以上中孚通訊社電 
 
 

Page 5

 
 
   
 
 

Page 6

 
 
[中美新聞社電]  
　　倫敦電　封鎖德國之舉取消後恊約間之商戰大盛英商目下尚受若干制限惟不久將重行經商於萊因河之彼方美商已滿載船舶待於各口岸法國較不順手因其工廠罕有已恢復戰前原狀者德封鎖旣啓對於俄國之封鎖亦難實行恊約現擬一併取消云 
　　倫敦電　澳洲總理許和士氏對待船歸國之澳兵一萬二千人演說云吾在巴黎時有人力言澳洲應開放門户吾答之曰倘汝必欲破壞（白澳洲）之主義則吾人必抵抗到底吾行將歸國一俟歸國之後吾人應開始與一切激進派戰若無此决心澳洲將不保澳洲將來之地位必較大不列顚爲重要其期當不遠也云　　華盛頓電　威爾遜總統於參議院外交委員會開會之前曾與民主黨參議員開會協商聞威君云和約並不以在山東及膠州之政治權利給與日本不過給與經濟權利之將終止於六七十年之後者云云 
　　華盛頓電　美國駐羅馬專使配奇氏由意回國昨抵華盛頓 
　　紐約電　紐約時報駐華盛頓訪員從可靠方面探悉威爾遜總統不久將提出一關於以武力干涉墨西哥俾恢復法律秩序之議案於國會 
　　沃木斯克電　哥爾郤克將軍接南方戰地總司令報告大致謂我軍進行順利全線過激黨皆敗曾佔據克利米亞境内之城鎭多處勞工派治下之俄國情形日惡鄉農屢起反抗交通方法均毁壞棉布絶無僅有工廠工人對勞工派之感情益惡烏拉山境内紅衣軍因遭哥薩克軍之迫已退走母尼根將軍部下曾大勝勞工派治下之俄國與各交通要道均已斷絶 
路透電 
[收束歐戰之種種]  
　　十八日倫敦電　巴黎消息籌議分割敵國殖民地及草擬代管規問之委員會開會時比國代表（駐巴黎大使）宣佈英比條約之基礎其起點即爲瓜分德屬東斐比國於該地戰事曾有微勞應分有一部分比國允將舊有孔戈及唐干伊加湖附近之地一大部分交與英國以易德屬東斐之地一大部分此舉實與彼此有益英國受有與開浦交通之保障比國則以三百萬人之土地易得七百萬人之土地且視前爲富此項辦法須待高等議會批准 
　　十八日巴黎電　高等議會今日考慮小亞細亞之現局聞希臘與意大利巳商定分配軍隊計畫愛倫堡現就該區英法希意兵總司令之職 
　　十八日巴黎電　克勒滿沙氏在衆院媾和委員會前詳述英美法聨盟之足以保全法國安寗法國今因此可以減短兵役期限 
　　二十一日倫敦電　下院一致二讀通過媾和議案及移交審查會即經通過未加修改旋由院以一百六十三票對四票三讀通過 
　　十七日貝爾格拉電　塞王已由雅典回塞大受歡迎 
　　十八日巴黎電　戰爭責任委員會已提出報告交高等議會主張不得以他人代德前皇受審 
　　十八日倫敦電　福煦上將被請爲倫敦城之自由人並受寳刀一柄藉示尊崇現料將於七月三十日行此禮節 
　　十六日倫敦電　邱吉爾氏訪喬治氏歸後在新中央圑宴會演說力言混合内閣有繼續維持之必要又和緩分子協助抗拒過激主義乃絶對必要之舉是日與宴者有下院議員百餘人　議設新中央黨一事外間初無消息至與宴議員數人回至下院後始行傳出政界爲之大詫衆意此舉進行殊爲順利惟對於工黨持何熊度尚難豫决喬治氏大約將爲新黨之領袖 
　　十七日柏林電　右社會黨决議與共產黨斷絶關係共產黨志在建設勞兵民國 
　　十六日瑞典京城電　柯夫諾消息德兵現正迅速退出立陶宛 
　　十六日丹京電　末尼克消息近充巴伐里亞勞兵會迪克推多之土勒氏已受判監禁五年 
　　十六日華盛頓電　參議院外交委員會一致通過提案要求國務部交出關於在華日德權利任何條約之錄文而尤注重一八九八年之中德條約與一九一五年之中日條約 
　　十七日倫敦電　財政大臣在下院宣稱勝利公債共募得英金四百六十兆　 
[俄國之過激戰事]  
　　十七日倫敦電　南俄英國軍事委員圑主任陸軍少將白里格斯氏頃由台尼金將軍大本營歸來路透社代表曾經往謁之白氏切實否認外間所傳中傷台尼金將軍諸說並稱台爲識見廣大强有力之俄國愛國者不存野心英法美委員圑主任曾與台尼金將軍政府商定下列之計畫而皆簽字於上此足徴明台尼金將軍政策之性質（一）銷除過激黨之擾亂（二）建設統一之俄國（三）依據普及選舉權召集國民議會（四）以廣土自治及寛大地方自治行地方分權（五）保證平民與宗敎之完全自由立即改革田制以應工界土地之要求（六）立即頒行工制以免工界爲政府或資本家所虐使白氏又稱吾人責當輔助台尼金將軍與柯爾恰克將軍俄民反對過激主義者占百分之八十五餘者五爲官吏五爲受厚給爲官吏用命之凶徒五之態度在不可知之數俄民爲勞兵會之邪說所中多信英法兩國現協助過激黨台尼金將軍於前十五個月内所成之事業殊可令人驚奇不幸柯爾恰克將軍被迫退走但此僅暫時之事須知紅衛軍前敵之兵皆被驅而戰苟稍退後即有爲機關槍擊斃之虞白氏末稱今當速與克復土地之人民通商以助反對過激主義之人否則德國將恢復所失全俄之貿易與勢力查台尼金將軍今已克復前爲過激黨蹂躪之廣土其居民共有六十兆人則此舉之急要從可知矣 
[戰後之生活問題]  
　　十六日倫敦電　約克地方各類鐵路工人開大會議决即行罷工 
　　十七日倫敦電　東北鐵路之火車因工人罷工幾全停止開行全國路工聨合會已命會員服務於東北鐵路者於談判進行之際照常工作 
　　十八日倫敦電　東北鐵路里資地方之用人雖接昨日聨合會之通告仍一致罷工東北各鎭現有缺乏糧食之虞 
　　十八日倫敦電　礦工拒絶波拉勞氏之提議已引起不良之印象白拉斯氏雖喻告礦工煤價每噸增六先令受害者將爲礦工云云而礦工均不爲動 
　　十八日倫敦電　波拉勞軝今日在下院答某議員之質問謂因礦工聨合會拒絶彼之提議故煤價將於二十一日實行增加六先令 
　　十六日丹京電　柏林消息斯台汀罷工風潮漸盛餅司公共服務者及船港工人均罷工交通停頓暴工者多行暴舉　波米拉尼亞之斯特拉爾森之工人全體罷工中等社會亦罷工以抵制之 
[斐將之歐洲大局論]  
　　十七日倫敦電　南斐斯末資將軍於啓程返南斐之前發表告别之文首段對於英國人民表示極誠摯之謝忱蓋以最近兩年有半英人對之不因其曾爲英國之仇敵而不尊重之不信任之也並舉以爲模範以見對敵表示感情時有出以和緩之必要又謂其不滿意於對德和約之言論已得極多來函表示同意彼言進化大思想已與科學的物質主義相鬭而獲勝利今後急宜着手於重行調合之事業歐洲現狀慘烈已極古所未有全世界中亟待補救之地以歐洲爲最大此乃英美人所可致力者在此時代中苟無穏定之德國則無穏定之歐洲故柔和德國關係極爲重大馬依斯末資意見現有之日耳曼民國應得英人之贊助其故以德國阻遏無政府黨之舉動與軍人之反動措施適當出人意外也德國處於危境經數月之久以拒無政府主義之膨脹勢力而保歐洲之秩序此種大爭點之勝負殆將取决於德國矣斯末資主張聽令俄國自救滅亡並主張廢封鎖守中立重慈惠戒偏袒斯末資言及殖民地時主張對於印度埃及立即實行自由與自治主義以此爲帝國存在之要素也斯末資於此隠示宜採他法以代官僚治權之意又謂愛爾蘭事爲英國憲法上迫切問題其影響及於英美者頗巨宜速注意以求解决之道末段斯末資評論國内現狀請國民抱持因戰爭而發生遠大慈愛之新精神 
[各國近事記]  
　　十八日倫敦電　英飛機一架在維爾特希亞飛機場墮地起火駕機者因爲物所格不能脫險有焚斃之虞旁有德俘一人名白魯克漢見之奮不顧身趨往救出現議定即行開釋該俘許其自由回國給資若干並贈以銀時計一枚上鐫數字嘉其勇武 
　　十七日聖約翰電　萊恩漢氏今日第三次希圖飛渡大西洋其機升至三十呎之高忽墜地破毁飛行家均未受傷 
　　十八日倫敦電　美國裴興將軍今日在倫敦市政廰受倫敦城之名譽自由及刀一柄 
　　十八日倫敦電　下院今日討論電報延緩之際東 
方電報公司某董事謂彼望至八月杪東方公司之海底電線均可修復原狀該公司且擬於十月間置一新線由英國通至直伯拉陀逐漸展長繞地中海而達新加坡 
國外要聞 
[美國通信　學界之佳音]  
　　伊黎洛省立大學爲美國最著名大學之一今年六月 
　　二十三日舉行第四十八次畢業禮畢業學生共有三百五十五人中有中國學生五人其姓名錄如下 
　　梁平（廣東）商科學士（專門銀行） 
　　唐滔（廣東）商科學士 
　　顧雄（江西）工科學士 
　　陳紹舜（福建）農科學士 
　　盧壽澂（廣東）普通科學士 
　　聞梁平君今年九月往紐約入哥侖比亞大學院研究銀行及審計兩門 
[爪哇通信（九）]  
　　巴逹維亞埠之舉動足爲各埠表率 
　　月餘來荷屬華僑對於國事之熱心爲互古以來所未有其一種慷慨激昂之概尤勝於辛亥年援助起義之民軍記者對之不勝欽仰然又惴惴慮其過於興奮或有軼出軌道之行爲而孰意證之巴達維亞一埠舉動頗爲文明西人謂爲有大國民之氣概足見該埠主持社會之人其學識閱歷高人一等矣以爪哇巴壟泗三大埠而論三寳壟首先抵制其進行輕率粗魯結果受在地政府之干涉并惹起本國人自行衝突識者惜之次爲泗水埠發難爲一般文雅之士日以愛國自豪日以不出名姓之文字排斥賣日貨者迨其結果日人未嘗稍減威風而一般經商之閩人先受委屈矣巴達維亞之華僑頗有贊同三泗兩埠之舉動者亟思起而糾正之由主持社會者商酌一至善之法以期從根本解决初有多數警察暗探日在中日兩領事館巡邏（巴達維亞中日兩國之領事館左右比鄰）以盡保護之責并到各華僑圑體機關處偵查而月餘來未嘗發生何種排日形跡警察大爲滿意日人之心亦稍安但自五月以來各日商店中於土人新年之際大書特書各貨減價之廣告然竟無一華人入内買貨者其景况已與往歲不同矣 
　　六月一號粤帮僑商假中華總商會開會籌設振興國貨公司聚資一百萬元當場認股者十三萬餘已誌前報現聞該公司進行頗速水日即可成立總店設於巴達維亞分店設於泗水三實壟等埠并擬在上海設一工廠製造各品專備南洋行銷之用 
　　六月六號閩帮僑商假中華總商會開會籌設一中華國貨有限公司聚資一百萬當場認股者十四萬餘現已着手進行擬集資至二十五萬即行開辦總店設於巴逹維亞分店設於上海香港三寳壟泗水等埠大約不久亦可實行也 
　　巴達維亞一埠已有兩大國貨公司發現將來實行推銷本國貨物當遠勝於空言抵制者矣如果各埠華僑均能仿效巴達維亞辦法多設極大之國貨公司并設大工廠於國内將見十年以内國貨必可發達於外洋國家勞力必可藉以進步以華僑之人數財力均可做到也所惜者尚有多數之華僑浪費奢侈不知愛國爲何物更不知自身由何國產出耳惟南洋眞正大資本家究以土生華僑占多數此次提倡國貨土生華僑贊成者竟寥寥無幾此吾之所深慨者也上海華僑聨合會南京曁南學生會何不印幾篇馬來文之勸告書以勸導此土生華僑之富翁乎 
　　更有數事爲國人告者初有某商店收到大宗日貨按時分散各小店代售乃各小店咸拒絶不收減價亦不收展久欠期仍不收某商店不得已即停辦日貨又巴達維亞之裁縫業全爲廣東梅屬人對於顧客以東洋布做衣者全行謝絶又巴達維亞之馬來文新報在南洋銷行頗多言論亦有價値自上海報紙不收日人廣告後該報亦即照行不登日人廣告 
　　今有人試游巴達維亞埠一周幾不知有抵制日貨事然其内容髣髴人忠黴毒者黴毒潛伏於血内雖一時表面上未發現何種形象而後日發現於周身甚速也記者於此願國内愛國諸君速將抵制日貨名詞改爲專一推銷國貨之名詞并同心協力誓不達到發達國貨之目的不止庶不負此一番苦心乎 
國内要聞 
[吉林中日軍隊衝突别報]  
　　長春方面中日軍隊在二道溝衝突情形業紀前報兹據二十日長春消息昨日（十九）午後二時許頭二道溝一帶槍聲隆隆商民不知底藴恐慌異常皆順商埠大馬路由北向南馳奔不已城内外各商號紛紛上板逾時槍聲漸靜市内人心稍安探詢滋事原因其說不一有謂係中日兵在二道溝小鋪買貨致起衝突者有謂係陸軍第三旅步二圑兵士二三人在二道溝與日本兵因言語誤會日兵鳴槍向我陸軍帳棚射擊示威因之雙方開槍對擊者聞兩方軍隊互有死傷日本方面亡軍官二名兵士三名中國方面傷亡之數尚在調查刻中日雙方當軸正交涉一切 
[奉吉事件之近訊]  
　　據奉天某報消息吉事發生奉省當局分派防邊及中堅軍隊先後出發已出動者爲百七八圑當局爲厚集兵力起見已令工輜及衛隊機關槍營預備動員機關槍營已於日昨出發百五六圑均已從事抽調出發又駐昌懐梨之第四旅山城子輝南海龍之第五旅均已沿磐石伊通長春方面前進兩軍守候相望惟均嚴守防線奉令待發聞政府對於吉事除責令東省當局處置外又以採取各方意見孟氏已在挾迫之中高士儐等已處騎虎之勢擬先從事勸導現已派孟秉初氏來東（孟在吉時與孟曙村不分内外極相契合）其勸告之要點（一）國家决不能放棄已成之勁旅吉軍絶無變化（一）孟氏到京後再酌予任用（一）高士儐等應酌任邊防職務如果仍再爭執即行從事討伐 
　　又據吉林消息自孟督内用命令頒布後吉省人民惶惑曾經迭電請留昨日（十八）午後三時許有公民代表王亞南郭雲慶等率同四鄉居民百數十人袖藏請願書齊赴省議會要求面謁議長當由劉議長輔忱接見其請願書大旨係請求挽留孟督軍及維持地方治安當由劉議長向衆告慰略謂此事現正分投進行本會爲代表民意機關自當徇從衆意至維持秩序一事乃地方官應盡之責任萬不容稍有疏虞業由郭省長通知各縣知事妥愼辦理勿庸過慮云云語至此適于朗昆知事奉郭省長命到會宣布省長意旨勸衆各安生業勿事張皇各代表等復欲往見軍民兩長經劉于再三勸止謂督軍省長公務殷繁均恐不易延見諸君僅可靜待消息一切由本會代表可也各公民遂相率而去當公民圑到會時各手小旗一桿上書吉林公民圑爲維持治安保護民生字樣探悉該民等多半爲農人而以住居圑山子及西北二關者爲多數 
[徐樹錚經營蒙古之外訊]  
　　中美新聞社二十日北京通信云西北籌邊官制已發表北京對蒙古之侵略計劃已開始實行所謂參戰軍實際上已改爲西北邊防軍觀該軍近來之行動可知數星期來據張家口外人報告有前參戰軍五千人到該處内有若干已派入蒙古境内其中有兩支隊已到烏台（内外蒙交界處）又有參戰軍七千人常駐於張家口及綏遠據軍事當局計算原參戰軍中現歸小徐節制者足有四旅人數此等軍隊均將爲駐庫倫都護使之後援（都護衛隊定額二百人六月間已增至七百人）所謂西北邊防計劃者如是所用經費甚鉅汽車運兵已經實行均係美國汽車已開始滿載兵士上七百英里到庫倫之長途惟據昨日張家口消息有汽車數輛在路上翻跌破壞兵士無法前進除汽車外當局又向福公司購有舊式飛機一隊及大批無線電用具以及各種鐵路車輛用具及供給品等中政府曾請求許某日人商行供給軍火此固日人所樂爲至無線電器具大約係外蒙交通之用飛機殆用以抛擲炸彈然駕駛人不中用恐將投間置散聞國防處擬築輕便鐵路以利交通先築兩線一從宣化府迤西至白楊口折西北而達歸化一從張家口向西北至多倫諾爾聞即將實行測量按此項大計畫幾乎破產之中政府如何能擔任此經費乃一疑問故此項軍隊自然仍爲日本借欵所維持至其他計畫之經費小徐顯然欲設一華人銀行藉以挹注此銀行資本定爲二千萬元由各督軍爲股東按俄使前以此項防蒙計畫直接違反中俄條約曾提出抗議今又有此鐵路計劃恐俄人更將第二次抗爭（中略）有人謂此舉係北方武人派之策略藉以集中軍隊以備調遣然觀此等軍隊確係派往遥遠之蒙古境内於北方之軍事上殊無關係再則此項行動除軍事意味外確尚有商業及開發的性質據小徐參謀某氏言入蒙軍隊將來應徴期滿即將在蒙遣散從事墾殖事務但兵士不能改爲良好之移民遣散之說顯然難望實現政府對於過激派之活動曾屢屢張大其詞但使館界人莫不笑之須知外蒙之文化形式絶不能誘致社會的運動蒙古高原之内絶不見有西比利亞過激派活動侵入之痕跡也或又以謝米諾夫之全蒙獨立運動爲中國派兵之理由但昨據負責任方面消息謝氏目下不在外蒙實在貝加爾湖境内最近到外蒙之華軍兩師斷然未遭謝軍之反抗且聞謝氏自宣言効忠於哥爾却克政府後已抛棄其全蒙計畫矣又有一說謂日人在謝米諾夫蒙古僧侣及中國武人三方面施其陰謀以期煽起中國西北之亂事使中國益形擾亂然謂日人竟作如斯迂闊之舉動未必近情况彼固不願再贊助謝氏乎由是可見政府之宣布開發蒙古計劃確係事實惟當此財政極窘之際如何能實行乃一疑問至於小徐之帶兵入蒙或欲使其遠離北京而得一發展權力之機會耳若夫所需經費或係　督軍私財供給未可知也 
[陳獨秀有回復自由希望]  
　　聨合通信社北京消息云新文學派巨子陳獨秀自被捕後各方面詰問政府之函電不下數十起近據政界某君傳出消息府院方面關於陳獨秀一案迭受西南各要人之質問早欲釋放陳氏以平公憤祇因格於北方守舊派以及軍閥派之勢力（北方守舊及軍閥兩派均深恨陳氏）不能獨斷獨行是以遲之又久致陳氏自由束縛無解除之希望尚幸警察總監吳炳湘腦筋較爲新穎雖被軍閥派多方威脅及守舊派暗中慫恿然其對於陳氏始終毫無苛待（當陳氏初被捕時步軍統領王懐慶即與吳爭執權限斯時陳最危險蓋一入彼之勢力圈即無生還之望幸吳警監堅執不肯讓步故仍得留置警廰）最近政府方面與西南積極謀和急欲聨絡西南各界之感情聞府院自接岑西林要求釋放陳獨秀之來電龔心湛親謁東海禀商此事東海主張從速開釋意極堅决並謂無論他派情形何如决不爲所動大約和議續開以前陳氏可望回復自由矣 
[中美新聞社之京訊]  
　　中美新聞社二十一日北京通訊云東京十七日電訊謂北京政府與美國資本家數人已訂約借欵日金五千萬元用以延長錦璦路線及築連山灣海港云云頃據美使館正式宣布並無此事查數年前錦璦路問題發生時中政府許一美銀行圑與一英銀圑有優先權建築該路支線至連山灣並築葫蘆島之海港（若中國自有資本築造則不在此例）該美圑包有摩根財圑在内而摩根財圑卽爲此次國際新銀圑中美國之首領是故上述優先權問題如提出時似應由新銀圑經過目下則絶未計及此項行動也 
　　八年預算案現山新國會委員會審查聞審查之結果支出項下將减去一萬萬元軍費約減百分之二十然尚有五萬五千萬元財政部用費亦大減現信此案提出大會討論時數額恐復再减新國會因討論預算案决計再延會兩個月憲法起草進行頗速一月後可付大會討論聞段祺瑞表示願贊助新舊國會同時解散之說以調和南北而使東海之地位不受影響也 
[魯聞紀要]  
　　挽留沈省長之要電　日前沈省長以外交棘手電請辭職各界曾發電挽留兹聞旅津魯人以時當吃緊之秋端賴長官維持不宜遽行更動遂由同鄉會長呂鏡宇領銜致電中央挽留並直接發電省長懇其取消辭意兹將兩電錄下（一）致北京電北京大總統國務院鈞鑒吾東自沈省長抵任一切措施老成持重與論翕然嗣因外交變起東省首當其衝對日交涉濟南尤屬中堅其應付之難堪維持之困苦旁觀者平心涉想應悉當事者之棘手然罷課罷市巨波終歸平靜捕人搗店交涉悉出和平社會未揚大波人民毫毛未損此中經歷若非有老練毅力之沈省長主持匡救恐難得如此善果疆吏維持地方保障人民固其專責本會同人亦不敢代爲張功但揆之公道人心亦可告無罪矣乃前因日人逮捕學生不逞之徒聚集多人閧閙公署致迫成省長之辭職幸蒙中央慰留此猶謂愚民　知不足深責也乃近有名爲安福派之一部分人在濟南盤據營私因沈省長不受指使復大肆攻擊假借十府三州公民名義不曰交涉失敗卽曰懦弱無能試問以濟南日人勢力之所積尚曷交涉之可言値此民氣澎湃沈省長撫循慰藉立使浪靜風平强項者又將何如似此肆口狂吠任意汚毁直欲使東省擾亂以洩其私憤此種人本無質證之價値然是非不明終釀紛擾本會同人等利害切己不容緘默謹特具實切陳懇乞我大總統代總理明察魯難鼎力維持電慰沈省長値此風雨飄蕩之際堅持救民之初旨勿爲浮言所牽動則東省四千萬衆生均泥首拜賜矣情迫上告急不擇言未盡之處統乞鑒察旅津山東同鄉會會長呂海寰趙毓華劉麟瑞曁全體同叩（二）致沈省長電山東沈省長鈞鑒我公長魯岱海歡騰値此外交紛擾民氣澎漲我公靜默措施百端咸宜凡我東民無任感激聞萌退志實深惶恐除電政府慰留外特電懇請念時事之多艱以大局爲前提勿聽煩言取消辭意魯民幸甚大局幸甚山東旅津同鄉會呂海寰劉麟瑞趙毓華趙德三王維藩吳葑等同叩霰 
　　商學聨合會之遷移　日昨商學聨合會召集各幹事在師範學校開會磋商一切進行手續當以聨合會會場原假師範學校現在各校開學在即未便久假當另謀地址以利進行遂議决派代表十人向城内商會磋商經商會慨允將商會前院房屋八間借作商學聨合會場定今日即行遷入 
　　土匪之蠭起　當道頃據探報單縣境内日來匪風甚熾共匪首之最要者爲城東代德功吳三秀等糾集夥匪數十人或竄擾於金單之交或出没於豐碭與單縣毘連之處其餘三五成羣幾於無處不有若任集合成桿勢必日見鴟張等語當道據此已嚴令曹單定城等縣協力嚴剿　東平縣知事吳鳳生致電軍署略云現在靑紗障起本縣逸匪及招安之人由湖南回者甚多其最著者爲萬二磨劉聚成趙大個子等率衆多人踞東汶陽壽鄆五縣交界之壽張集雖經五縣警隊及梁山新軍不時會哨巡緝而兵來匪去徒勞窮追勢非駐有重兵不足以資鎭懾請令梁山吳圑長就近酌撥一營駐紥該處以爲五縣保障 
[廣東罷市後所聞]  
　　十六十七兩日之狀况 
　　昨夜十五八時許有學生數人在榮生攤館前販賣書籍印刷品并演講罷市救國說話一時路上行人圍聽如墟警察上前干涉勸令他往羣衆大怒欲與警察爲難將擬上前用武警察向空鳴槍適同時又有機器工人沿岸自東來一路制止各商店懸燃大光燈見大新公司與榮生攤館尚高懸此種燈色光明如晝工人等上前勒令除下公司不服各人遂將該燈用石繫毁警察制止不服驅逐不散乃又鳴槍向空示威一時異地同聲轟轟不絶附近商店紛紛閉門路上行人爭先飛跑喧叫之聲不絶事後警察將肇事人帶回警區訊問 
 
 

Page 7

 
 
復山警察代各商店將大光燈親自懸燃而罷 
　　自十五日國民大會爲官廰解散後中等以上學生聨合會聞訊立卽發出公函邀請中等以上各學校於十六日假座小北公立法政校内開緊急會議是日赴會者有十餘校由各代表相繼演說均表示内政外交各要着并云各校學生出隊應遵守三條件（一）圑結力始終如一（二）保守學生尊嚴（三）謹守文明維持秩序旋即列隊出行旗上大書罷市罷工的同胞快想出對外對内法子來及國亡在即大家速起羣策羣力共圖挽救等字樣又有小旗數十面上書學生巡行一致救國他匪所知字樣是日出行祇各校學生百餘人並無閒雜人等出校由惠愛街出雙門底永漢馬路經行長堤及西關一帶聞各生行至雙門底及打銅街均爲警察于涉有學生約四十餘人行至第七甫水脚即被軍隊攔截該學生等乃過小艇入二圍出城基經榜眼坊又有軍隊截住及出四牌樓又有軍隊截住見有佩刀者傳令到警區休息云云各學生遂隨同前往到警署尚列隊持國旗鳴鼓吹號而進警署門外閧動多人學生進内後即由警兵將閒人驅散另人消息云十六日有公立法政曁第一甲種工業等十餘校學生多人游行至揚巷口適該區警察奉到制止游行命令不許各生經過各生向之駁詰該段長警以此舉係奉公事非與各生爲難各生不服請同往警廰遂由該管警區派出武裝警察將其護送入城沿途經過三區地點該段武裝警察亦復攔阻如前各生以不經此地何得到警廰亦着三區警察派隊隨同前往下午五時許抵南朝街各生卽在警廰門前排隊站立舉出代表三人入廰詢問不許經過理由由該廰總務科長陳益南出與接洽婉向各生開導洋洋數千言歷數小時之久當各生植立門外時有公立法政生符明初因積勞倒地感暑暈倒地上由警廰電請大漢紅十字會到場施救移時始甦又聞莫督軍以公民圑體混雜巡行商民覩此相戒不敢復業非由各區實行制止不足以維治安特飭由警廰通令各該警區凡有此項圑體招摇過市者一概不許經過兹將學生聨合會快郵代電錄下　本日學生巡行演講原冀激揚民氣救國救粤不意道經太平街突有大隊武裝警察數百人洶湧前來不問情由强奪學生符明昌手執國旗逮捕學生周共鑑等三百餘人押回警廰多方侮辱嗣經學生駁論始乃釋放竊思學生等此次救國運動主張公理是國民應盡之天職乃軍警無端示威横加逮捕實爲國法人道所不容應請諸公主持公理予以維持不勝迫切待命之至廣東學生聨合會叩七月十六夜發 
　　十六日廣州市面情形仍甚冷淡城外之繁盛街道計店舗已將門户洞開者十七甫則有奇有新愼和榮盛等店十八甫各約有誠信恒昌等店下九甫東中西三約有瑞和瑞泰生記惠隆昌金些利怡安瑞生隆太和堂平安敬採生堂和隆廣義豐宏盛等店西來初地正街有某筆店瑞南茶樓新遠來晏店等新勝街有正昌順發收買店泗興隆永生堂等德星里有吉盛同記順泰廣利英泰等店槳欄街有人和天香樓茂隆萬昌萬昌棧調六廣同濟等店打銅街有均興美商太如盛記等店第八甫有成泰聚源等店第七甫有聨安興發仁壽泗合裕昌盛永生敬德堂等店第六甫有祥安廣源和昌怡昌盛廣馨聨興敬義信泰壽元記利成翠雅齋德祥惟信合和太昌益壽高壽等店曉珠里有成昌正華禮源等店揚巷各店則完全上舖長樂街有合和隆盛逢源等店十三行有成億永亨興利晋源等店靖遠街有榮昌泗和安記大章友泰聨泰等店故衣街有廣貫堂及某賭館惟寗遠坊各店完全上門裝帽街有榮冠天冠樓東安祥等店以上均爲十六日午前之情况至城内大致景象是日猶與十五日相同廣府前之大新公司及先施公司各大商店仍上貨櫃祇開一門出入十八甫之眞光先施兩公司亦如十五日一般又聞罷工風潮首先實行者爲電燈工人自十六晚起全城已無燈光惟至十九早全城電燈忽然光復商民多爲詫異昨午有人從電力公司經過則見内多穿白衣白帽者在此操作因此言人人殊有謂係海軍中人有說係香港工人現尚未能查悉惟人心得此則已大定矣十六號早有新編陸軍游擊隊十餘人各佩長槍在西濠口某輪渡捕獲四人均以鐵練扣鎖手頸逕押入城嗣查得該四人被捕原因係向各輪渡運動停擺所致前日解散東園會議聞先由游擊隊長入内並出公事將適當演說之胡振國（聞即前充統領胡文燦未知是否）帶區在會各學生羣起爭論並願一同前往某隊長告以此屬個人之事與學生無涉卒將胡捕去然後將會議解散 
　　前日警廰扣留機器總會長黃煥庭後聞機器工人卽在河南機器總會開會集議事爲該管區署所聞立即派出武裝警察制各工人遂亦散去復聞該會員等聚集於一機廠集議并派代表汪某等二人赴港機器分會報告情形及電告華僑工黨聨同港中會員籌議善後一切辦法又聞黃煥庭下午尚留在警署籌建中國廣東機器總會所粤省董事局通函云敝會粤董事局長黃君煥庭於本月十五號往省議會請願外交内政問題至四點鐘返後突被十一區二分署警察傳去旋即送廰留押查此國民大會係出自全省公意絶非箇人所　鼓動黃君煥庭不過敝機器會代表之一份子從衆意請願出於愛國愛鄉之熱誠今無事被捕我各界代表何堪設想夫北庭以軍閥弄權對於學生曁國民請願尚予優容我西南護法省區自應更爲寛待乃爲所欲爲於情理容有未當迫得籲請貴公會先生速予設法維持省釋俾黃君不到罹禍大局得以解决敝會幸甚吾粤幸甚 
　　十六日夕電燈復明後各街行人已稍繁盛非復前之滿目愁慘是晚各路軍警仍行嚴密梭巡十七日西關十三行白米街靖遠街聨興街等之舖户已洞開門户照常貿易者粗計約有五成左右較諸十六日爲多餘如十七甫十八甫槳欄街太平街第八甫第七甫第六甫第五甫第四甫西門口直街惠愛街四牌樓廣府前高第街濠畔街大新街天平街狀元坊油欄門竹欄門甯遠坊故衣街裝帽街興隆街顯鎭坊杉木欄福德里西堤長樂街楊巷曉珠里上九甫下九甫西來初地正街新勝街長壽街德星里長壽里等街之商店仍多照舊上門堤岸大新先施兩公司是日均已牽開正門之鐵閘臨街貨櫃則尚關閉十八甫眞光先施兩公司及廣府前之大新先施兩公司亦未全開貨櫃尚閉廣州機器工廠以河南尾爲最多就中大涌口之協同和嶺南等工廠規模尤大廠内操工者數百人此次罷工風潮起後各工廠均爲停頓聞該業中人云計是役之罷工者有協同和廣南嶺南均和安同升成發恒昌泰恒興藝新利昌伯洲大安安昌合昌廣昌隆廣興廣同合恒泰振興士敏土廠藝拿廣同興廣華興利興事興鴻興同興永興等數廠 
　　十七日午後四時許有學生數十人身衣制服以國旗校旗爲先導沿途大奏軍樂在東關一帶緩步游行售雪恥週報該學生并執有一種旗幟均題有字句其意義無非勸人堅心救國及謹守文明切勿暴動所至之處見者多爲肅容爭購雪恥週報嗣行至惠愛九約市場該報紙已爲途人購盡聞沿途軍警均未加以干涉故該學生得以自由行路又聞當道以高等法政學校連日均有學生齊集會議昨特電飭警察一區分署隨時派警偵察嚴行制止 
　　軍政府佈告云爲佈告事國際變遷外交失敗痛國勢之阽危原禍因之有自本軍政府昕夕厪念數月於兹對於山東問題及其他密約迭電歐會專使嚴重交涉并歷經警告北廷促其反省又嚴電懲究曹汝霖章宗祥陸宗輿等以謝天下即唐總代表所提八條一則曰對於歐洲和會所擬山東條件表示不承認二則曰中日一切密約宣佈無效并嚴懲當日訂立密約關係之人凡兹表示宇内共聞幟志所在惟力是視乃近日廣州公民大會溯對外之敗懲作誅奸之呼籲義憤所激罷市罷工似此不惜犧牲具徴熱誠愛國惟按其請願之理由亦即本軍政府一年來始終不渝之素志也所抱旣同當然容納國民公意貫澈前此生張兹恐國民尚有誤會因將經過情形明白宣示用釋羣疑尚望各界首領剴切董勸一律復業以保公安而維秩序切切此佈 
　　廣東國民大會快郵代電云上海各報館鑒廣東國民大會疉次請願軍政府下令討伐賣國賊廢除各種密約及任命人民信仰之伍總裁兼任廣東省長屢置不聞粤民憤激經於眞日相繼罷市罷工鹽日下午四時學商工各界正在省會欲該議員一致簽字贊成之際突來軍警數百隨帶機關槍三架如臨大敵直行開槍亂擊當場槍傷學生工人等十餘人有無性命之虞尚未得知當即發電通告電報未能發出本日正在廣東東園集議又來軍警數百分帶機關槍數架强行解散兩次毁滅國旗輕視本國各文件盡被遺失電報不能拍發特用快郵代電奉逹以護法之地而以救國救鄉之人爲仇務請仗義援助以申正紀大局幸甚臨電情急不知所云廣東國民大會公叩銑 
　　十萬急咸日即將機器總局長黃煥庭公民代表劉柱石胡文燦等毒毆慘刑故入人罪乞即嚴電伸雪挽救危亡臨電悚惶迫切待命之致再公叩 
[自流井產鹽狀况（續）]  
　　同時一工人駐守井旁者已取蔴索擲而繞諸管上此管乃併合數竹竿而成此時其下端亦旣呈現此工人即引之至旁側一木製之貯積器上以左膊挾竹管以右手啓其皮製之舌門則管中所藴藏之黑濁流質物卽入此積貯器中此流質即爲鹽滷事訖復將竹管移置井上降落井中甚速如是不已以取得鹽滷然則起此鹽滷之動力何自來乎余觀其繩索旣離第二輪後即入一大草棚棚入地數尺棚之中心有一極巨之竹輪如鼓狀高十二尺週徑六十尺置諸一埀直之軸上上加以繩離地六尺方余入時正有人將大水牛四頭繫於此竹輪之周圍距離適均牛各有圉人其職在用蔴束鞭牛令走竹輪轉時蔴索即環繞其上距離同不致限碍水牛之行動鞭牛刻許至竹管復起時始止牛受鞭後不勝其勞至口吐白沬始解其縛引歸牛圈自圈中别出四牛輪替余所參觀之一鹽井共用牛四十頭每組（四頭爲一組）二十四小時内各出作工約十次此項牛牲均特别遴選專作此種工作其價銀每頭四五十兩余所見者皆肥腯健碩雖善爲飼畜然其生命大抵不出五年每日各費芻秣之費三百文多有未期年而斃者此固不足爲異緣牛之爲物祗宜於和緩之耕種生涯不宜過受鞭笞者也余復步觀井旁之積貯器則見鹽滷已入竹管通流至煑鹽棚内木製之小積貯器余復往觀此煑鹽棚棚内地上均列磚砌爐灶頂上均有圓孔各灶上均置一圓淺之鐵鍋直徑約四尺滿貯鹽滷鍋下各有一竹管塗以石灰其端裝有鐵龍頭發生火燄又有多數較小之竹管上翹亦可發生火燄映照棚内蓋煑鹽之工晝夜不輟固需此爲燈火之用也後余復參觀所謂火井燃料所從出者去鹽井甚近其口有塞以防走氣亦由塗石灰之竹管通流分赴各棚此等火井大抵均在城内其中所產殆爲石油所以能發生煤氣以供給天然燃料然華人又從未設法提取此油闔邑煤氣　滿味至臭惡頗令人念及煤氣燈之地然又未嘗用爲路燈以便行人凡此鹽井火井皆由私家集資辦理今已受政府之控制設一官局於自流井總司一切鹽場鹽價每觔制錢十三四文然政府向買户徴稅每觔之鹽逐有價漲至二十二三文者鹽分塊鹽（或稱鍋鹽）與粒鹽兩種塊鹽厚二三寸大小式樣與煑鹽鍋正同若製爲粒鹽則須加豆粉使其色潔白煑鹽之工須費時二日至五日不等依煤氣之力而定鹽井共有千餘火井則祗約有二十處故鹽滷多運至城内煑之煑鹽之鍋可以租用（未完） 
[鄂民生鋼鐵公司之發起]  
　　日前鄂省有孫堯欽君發起民生製鐵公司後又加研究改製鐵爲鋼鐵其範圍較前尤爲寛闊日前特柬請武漢軍政商學各界於七月十九號午後二點鐘在樓外樓開一籌備大會一時到者極多如李隠塵屈兢存郭炯堂趙南山丁笏堂舒湜生楊劍靑馬剛侯王民僕韋鍾琪李性晟李石玉胡侣農諸君均列席兹將開會情形錄下（一）推定主席未開會前即由公議推定孫堯欽爲主席報告一切開會旨趣（二）决定名稱該公司名稱經到會諸君公議爲民生鋼鐵公司（三）修改章程原訂章程多未週到當即公推孫堯欽楊劍靑馬剛侯舒湜生王民僕五君爲修改章程委員（四）分組招股其招股辦法原擬分成十組分途進行以期輕而易舉故當即成立十組其姓名及擔任諸君姓氏列後甲組屈競存李隠塵郭炯堂趙南山陳叔澄孫子涵乙組李石玉舒湜生王職夫李葆林朱鐵夫范純甫丙組陳義山朱肇五李性晟杜文瀾黃馥亭黃吉亭韋鍾琪胡厚齋丁組丁笏堂楊劍靑李新如李時諳時謀臣但衡卿廖相如戊組石幼希龔和軒江恕之孫愷湘彭玉廷楊子雲己組江述之陳育武管亦仲孫惠卿庚組熊晉槐胡侣農陸德澤潘山伯辛組劉玉堂（因劉君現不在漢其組部人員未定）壬組孫堯欽劉貢三胡捷之謝錦堂李華堂范香圃張紹良朱鼎三癸組馬剛侯王民僕周韻宣王森虎馬華甫（五）分任用費每組擔任一百股計洋五百元（六）指定銀行指定浙江興業銀行爲存欵　關（七）指定幹事甲組趙南山乙組范純甫丙組杜文瀾丁組楊劍靑戊組江恕之己組江述之庚組胡侣農辛組劉玉堂壬組范香甫癸組馬剛侯按南通張季直有言救國惟棉鐵政策現在棉業已稍稍興起大規模之鋼鐵廠則寥如晨星今有民生鋼鐵工廠出現籌民生 
之大計行見蒸蒸日上矣 
[長沙大公報被封紀]  
　　長沙大公報及湖南日報均於十六日載有『湖南各公圑聨合會否認省議會非法選舉之宣言』廣告一件次日兩報即均未出版並發布同樣之特别啓事云本報於昨夜三時奉警廰派員傳述命令飭暫停止發行越日大公報又復出版其本省新聞欄内刋有本館昨日停刋之始末一則云本館與湖南日報館因登載湖南各公圑聨合會否認省議會非法選舉之宣言廣告一則於前晚二時被警署派警將兩館館員逮捕次日停止發行各公圑聨合會聞悉以此項廣告係該會所登不能使報館代人受過當於昨日午前十時召集臨時緊急會議一面致函警廰聲明廣告由該會負責一面上書省長亦聲明負廣告完全責任並解釋宣言之用意並推舉代表十人晋謁省長譚判至三點鐘　久由代表詳細陳明此次省議會辦理之非法並解釋宣言之意係對於包辦運動選舉之安福系而言非對於政府而發省長聞悉深爲嘉許並對各代表道歉惟責立案手續不合前日呈請緩辦選舉之書未用正式公文不便轉呈中央諭補正式呈文允爲轉達中央緩辦選舉以副民意至報館一事容易辦理並談及紡紗廠事甚久代表興辭而出復至聨合會開會討論補請立案及請求緩辦選舉之呈文當推蔡湘龔家凱楊樹達等起草是日學生聨合會亦派代表到會全體表决認可加入繼議派代表赴警廰請開釋兩報館館員恢復出版自由即推定總副幹事湯松李佛肩兩君前往又議對於兩館道歉方法議定登載特别聲明一則遂散會湯李兩君未赴警廰之前先行電達警廰始知兩館逮去之人已經開釋並准繼續出版遂止未去『此外尚錄有各公圑體聨合會呈報組織成立及請緩辦選舉呈文各一件其請緩辦選舉文與前次宣言大同小異不備錄』是日下午警察東署忽奉警廰訓令將大公報查封並將經理拘去隨由警廰佈告略謂奉督軍手諭本月十八日大公報載停刋始末查核内容殊多臆造似此信口雌黃殊屬淆亂聞聽仰即將該報查封並帶經理到案處分以示懲儆等因除將該館查封並將經理帶案處分外合亟佈告云云湘省言論之不自由於此可見一斑矣 
[洪都要訊挽留省長之内幕]  
　　近日省長更動之呼聲甚高外間有沈銘昌調任或段書雲丁乃揚繼任之傳說至十九日午間本城又喧傳國務院議决以丁長贛有謂即見命令者有謂尚需時日發表者有謂未得陳督同意不成事實者衆議員宋育德黃大壎二人適於是日來省一般人士均極注意謂其向與省長接近此來必有重大之商榷也 
　　先是陳督軍於十九日上午接駐京辦事員電報有篠日閣議已提出丁乃揚繼戚長贛語當邀戚省長至署告知此事安慰一番戚回署立傳南昌縣知事汪浩面授機宜未幾商會長兼省長公署顧問龔士材應聲而至與商挽留問題至申不决正爲難間宋育德黃大壎二人到省（宋等於十六日晚由京動身）逕往公署拜會將最近關於更動信息詳細報告並謂旅京同鄉張勳等及諸議員皆主更動無疏通餘地事機迫切祗得來贛面商辦法必從本省各公圑電請挽留入手庶幾有效云云於是黃以讜言社長資格向其同鄉贛南議員邱玉麟温肇祥劉濬源等（讜言中堅分子主張彈戚最力者）竭力疏通宋前任敎育司長現兼敎育會長各校長員多其舊部自然惟命是聽商會長旣已拉牢至是讜言議員學界又經接洽數小時間居然辦妥可謂敏捷遂擬定電稿斟酌盡善即以商會讜言社聨合會（學生對於此事多不謂然第以宋故亦末如之何）名義各發一電挽留省長二十日各圑體發電挽留者有所謂各界公民聨合會及敎育會農會兩起又山省長老師耆紳歐陽霖領銜以紳商學各界名義電北京同鄉議員等速請政府勿議更調並另呈督軍請留戚拒丁文一通外並以八十五歲耆紳名義上大總統一畫及陳督軍兩函力詆丁乃揚父子家世此又呈文中之别開生面者也初各商業公會及公圑均以戚去爲快惟慮安系人物長贛丁本接近西南東海及贛京官皆贊成之而某社之在京者宣言丁運動安系二十萬元力謀長贛云云十九日某報又極力鼓吹其說某顧問遂以丁善理財將來加重商民負擔爲言而大家不願簽名矣一說謂遠因由某公怕將來算不淸賬因出死力抵制而公民方面以合羣議員彈劾省長極是乃無端將懲辦公民加入故遷怒之出此挽留下策以防報復要亦無恥議員激成之耳 
[杭州快信]  
　　杭市金融現已圓活錢業會館請弛禁運現出境准陰曆七月一日起實行 
　　杭總商會顧金兩會長辭職今日下午開會董會籌備另選 
　　前敎育次長袁希濤來浙與蔡孑民有所接洽 
　　此間某布莊等勾通某某轉運公司運改頭換面之外貨分送各莊大率以原箱布疋拆開盛以蔴袋滿包及布包每件約二三十疋不等昨運到四百餘件每件二十餘疋聞今日尚有數百件續到以粗布及斜紋等項居多花色貨次之 
　　蔣運使以餘姚各醬坊串合引商私自納稅捆鹽已成習慣請鹽務署切實整理 
　　吳興各公圑電省署稱長田圩爲武康德淸兩縣水道咽喉被人私設魚斷妨害農田水利已令縣查禁 
　　新委省公署第一科科長王岱昨到差 
地方通信 
[蘇州]  
　　知事赴鄉勘災　吳縣温知事特委張警佐赴舊長境各鄉查勘水災而舊元境各鄉農民又紛紛來城報告田畝盡遭淹没請求蒞勘温知事遂於日昨親自前往五潨涇一帶並轉赴唯亭角直等處查勘 
　　司法官考試定期　本年七月三十日起舉行司法官考試地點定在蘇州草橋頭江蘇省立第二中學校内應考人員須於本月二十七八兩日携帶報名收證親到原報名處領取領卷證云 
　　廠工觸電　齊門路漁郎橋南首蘇經絲織廠内前日下午二時許雷電交作之時有廠工三人忽然觸電霹靂一聲一人背脊頭部均有傷處滿身焦黑而死其餘二人雖亦被擊受傷較輕尚無性命之虞一時同廠之人莫不驚惶失措竟有多數工人伏地哀求近處人民聞信羣趨往觀該廠恐人多嘈雜急將大門關閉不准閒人觀眷云 
　　市辦電廠近聞　蘇州市公所自辦電燈公司招股章程發表實行收股以來認股者沿稱踴躍而振興方面大有難以支持之勢前日特託新董事楊廷楝之叔楊叔英由滬來蘇假總商會邀請市輩事貝陳陸三君蒞會籌商情願將振興公司减價轉售與市公所以免雙方爭持所議如何容核續探 
　　女學生組織義務學校　本城女學生救國圑圑員王光夏田隆俊王壽玉田隆俶等邀集同志多人組織義務學校三處第一處小倉口女師範附屬第二處廟堂巷七十三號汪宅第三處觀前施相公弄二十七號孫宅學生年齡規定十歲以上三十歲以下授以日常需要之文算並講演時事已於昨日開課一切均由該圑圑員擔任先期廣發簡章按户勸導 
[松江]  
　　電請停採南漕　松籍省議員朱世瑾盛元音於昨日致電南京齊省長云南漕蒙鈞座電部停採萬民感激近報載吳督辦來電疏通仍擬採運人民聞訊惶恐又生入夏以來霪雨兼旬農田被淹近復螟蝻發現災象已成尸鮮蓋藏自求不暇前經省會議决米禁即爲本省未雨綢繆値此靑黃不接之時萬不可再任運銷益妨民食仍懇鈞座力予矜全電部停運以維成案而體民艱蘇民幸甚 
　　燒燬日紙轇轕　大生襪廠私進日貨馬糞紙被各界聨合會會員陳念慈等發覺拾赴獄廟内燒燬後該廠事後唆令工人在也是園茶樓圍陳圖毆因衆怒難犯未成事實而該廠仍欲甘心於陳故現由工人范全渭出面向縣控訴謂陳等聚衆　刦已經由縣批令警察所查復 
[南通]  
　　商會勸禁抛花　通崇海泰總商會以目下棉花尚在幼穉時期而通海滬各商已紛紛預做抛花交易不顧危險日昨特分佈通告忠勸各地商人當此棉花收成未定之際切勿貪做抛花交易以免將來多數物權落入外商之手 
　　創辦英化學校　英化職業學校主任李敏孚碩士曾畢業於美國路易費大學理化科該校所定前四年之課程較普通中學减少科目意在專精化學製造養成工業專門人材爲日後工業之用現因桃花塢房屋未曾興工故暫　屋招生先行開學云 
[無錫]  
　　組織紗廠之籌備　錫埠紗廠先後開設已有三處比年以來營業極形發達近有當地士紳籌足資本在北門外購置廠基預備開辦紗廠已向上海漢口路泰和合組之保豐洋行經理凱衛倫君　購英國赫直林敦廠最新式紗機一萬六千椗一俟機器運到即行開辦云 
[鎭江]  
　　漂邑鄉民報荒　溧陽水災旣重且廣植稻田畝悉行淹没即高處植棉之區亦因雨量過多葉成黃象收成定爲減色近日來各鄉農民成羣結隊至縣署報荒請知事蒞鄉勘荒 
　　鄉間時疫流行　鎭郡西南鄉天王寺上蕩丁角黃莊等處邇來發生一種痧症患此症者四肢冰冷吐瀉交作朝發夕死萬分危險並且易於傳染流行甚速各處鄉民患痧身死者已有多人醫家謂今年暑候寒暖不和重衛生者應切戒生冷腐爛瓜果冰水等品云 
　　洋馬路之刦案　二十二日晚八時鎭郡洋馬路源順錢莊突來暴徒數人肆行搶刦並開放手槍擊傷年幼學徒一人搶去小洋數十元飛奔逃逸迨巡捕等聞警趕至該匪等已去如黃鹤矣 
　　組設火柴公司　自抵制以鉅鉅商李高裕等爲挽回利權起見擬在本埠新設火柴公司已在新河購地一方以爲廠基現正繪圖丈量籌備一切約出月初間即可開工建築云 
[揚州]  
　　各界聨合會議　揚州各界聨合會業由學報兩界籌備員籌備完竣於二十二日下午假五師附屬小學校開會討論進行方法計蒞會者農會周挹芙縣敎育會張少秋市敎育會戚素秋學生聨合會黃植旅外學生會何仲英錢業賈鼎銘潘厚之藥業朱竹軒朱明中帽業夏筱城藥水業吳培生烟業林裕隆酒業謝燕山酒麫業馬蓋之程宜卿肉業季海琳茶社王震常古玩業梁敬之漆貨業梁福盛蛋菓業姜慕陶綢業張輔之廣貨業金樹滋陳楚材布業方心如馬少亭茶葉業劉敬之醬業徐子鴻王淸泉炭業戴靜山汕坊王敬亭茶食張善徴凌朝棟香粉謝馥春柴業高殿臣及各報記者六七人籌備員報告後公推朱竹軒爲臨時主席由任訥宣讀草議章程及宗旨計應選會長一人副會長二人評議員十五人衆贊成遂定於下星期開成立會選舉職員 
[紹興]  
　連遭風雨大災　紹興地近三江有水閘在焉閘内盡是沙地多種瓜頭棉花等植物土民搭茅室而居其地往年常有水閘崩潰等禍事故土民恒遷移靡定前數日霉雨連綿沙地水漲數尺凡瓜豆一切產物均被淹死土民奔逃四方有逃避不及而死亡者及水勢旣平土民復遷居舊處意欲恢復一切產物不料於昨日（二十日）午後忽又狂風驟起土民茅屋被狂風揭去者不可數計貝得走避各鎭顚苦之狀不可言喻 
雜評一 
[匪禍（默）]  
　　匪禍每起於多事之際如吉林有易督風潮而胡匪以起山東有外交風潮而土匪又起蓋一方乘民情之憤慨與惶恐一方因發生事故而失業益多當局處此多事之際又視土匪爲小事而不暇顧此匪禍之所以日烈也然而匪禍愈烈人民愈不聊生今日因多事而流爲匪者一旦爲人利用則他日又不知變成何物是故國事摇摇不定當局無悔禍之决心則將來製造匪禍之機會正多即有思想較高者不入於匪亦必别有所歸束斷不能長此失業坐以待斃也如是則國内之擾攘恐益不知所届矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[北京近日政象之滬聞]  
　　平和通信社云頃有自京來滬之某君言北京近日之政象曰北方政治之實權現已完全掌於安福系手中徐東海不特無與抵抗之能力且遇事商之段祺瑞承其意旨無敢或違安系有鑒於錢内閣之議和所有一切參戰軍及新國會問題均在被處分之列故倒錢以後欲自被動一躍而爲主動地位是以議和總代表一席無論如何必須以安系充任聞彼夾袋中所擬定之總代表人物首爲王揖唐次則李盛鐸再次則龔心湛現王之總代表業已内定并未打消王揖唐自詡其有財有勢謂南來後必可化去南方對彼之猜疑一切議案擇其可以讓步者由自己出名送禮亦可藉以見好於南方云惟彼之所謂送禮者有其一定限度如參戰軍等則牢固把持此禮必不肯送至於新國會問題如兩會合併制憲說乃認爲已經讓步者如萬不得巳則可承認舊國會制憲新國會仍自由行使職權明知舊會制憲旣一時不克藏事則新國會藉可延其運命總之若輩用意不僅在保持現在之權勢尚欲達政治未來之慾望因安系旣遭各方反對幾已陷於重圍彼欲突圍打出一條生路唯有自行出馬議和之一法苟南方與之相見於和會席上則有此一度之緩和已無形獲得易賓爲主之地位將來純一内閣組織時安系可大耀功亦可於中分得首座此有莫大之作用存焉云 
[江確生之改良總商會意見]  
　　主張重行選舉 
　　總商會會員江確生昨日分函商會全體會員略云查上海商業爲最繁盛之區惟吾國商業爲最幼稚時代總商會機關爲各業組織之大圑體關係何等鄭重各商界歷年供給商會血汗經費正不知幾許深望總商會凡關於商業之有利者當興之有害者當革之故商會之於商界休戚相關利害相共乃歷年來總商會之於商界一事不辦一味與官僚派接洽與吾商界眞如秦之視越暮氣太深官派太重麻木不仁非一日矣以歷年來各商界金錢之供奉養成會長文處嘉禾之奬章此次佳電風潮發生以來商會之名譽信用價値大爲減色况際此多事之秋會長忽焉辭職安樂則享之患難則棄之與官派之臨難辭職同一傳染病言之灰心因聞後日即夏曆二十九日爲吾本埠全體商界各會員開大會之期鄙意當重行選舉明哲之才將來於會務之應興應革商界之興利除弊銳意改良以養成在商言商完全商業之性質如其於舊會輩中推舉會長則换湯不換藥終無興革良好之希望質之本埠全體商界會員以爲何如云云 
[總商會開會員會之預備]  
　　上海總商會各會董因該會訂定明日（二十六）開臨時會員會預備將經過事宜及歷年賬略次第結束並將興建商品陳列所工程進行事項綜核明確俾於大會時報告兹已將一應手續部署妥定昨日午後各會董均蒞會詳細調查畢復將董事會方面應行提議各案由預行籌畫以便臨時交議聞會員方面亦於昨日在愛多亞路商業公圑總事務所開臨時會云 
[全國學生會評議會紀事]  
　　昨日（二十四）下午新鐘三時開會到會者三十九人主席劉慶平紀事林祖烈主席登台宣布開會後先請日昨紀事員黃維時朗讀通過議案衆無異議遂討論會章繼續通過第十一條第十二條第十三條第十四條第十五條第十六條復討論議案奉天代表提議對於山東問題討論結果分爲數項辦法錄之如下（一）電巴黎我國專使切不可聽北政府密令任意鬆懈以交還靑島名義設法補簽（二）電巴黎藍辛懐達白利斯表示感謝（三）謝各地各圑體與駐華之美國公使及名商聨絡表示謝忱并望其代達民意討論畢鐘已鳴七下遂由主席宣告閉會 
[上海學生聨合會消息]  
　　七月二十四日上海學生聨合會交際部開常會到會者三十六人上午九時開議主席陳琮書記董克仁所議决案如下（一）部長報告調查家庭工業會社情形（二）副部長陳琮報告接洽美孚公司情形（三）女靑年會體育師範代表陳詠聲提議請印傳單鼓吹抵制提倡等事（四）南洋代表陳琮報告商業公圑所處情形及地位（五）民立代表董克仁提議『聨絡錢莊處制㚥商』法（甲）派各交際員至各錢莊說明理由（乙)要求錢業公所開大會討論一切（六）勤業師範代表張維貞提議如有交際員三次以上無故不到者立即暫時收回徽章以昭愼重（七）南洋醫學代表陳人杰提議如遲到者當在部長處說明理由（八）同濟代表周明棟報告華章造紙廠全是某商云（九）勤業代表張維貞報告調查貧民女子小學情形（十）民立代表董克仁要求同意請第二師範代表蔡祚章辦理書記（十一）同濟代表提議發書致出糖各地學生會請調查價貴之情形及鼓吹製糖以防利權外溢五時散會 
　　本星期六（二十六日）上午新鐘十時該會學術演講會請張一志君在貝勒路事務所演講講題爲（英國憲法的特色及他進化的歷史)張君留學英倫有年於法學一門尤多研究研究法學者届時盍往聽之 
[疫症之昨聞]  
　　南方議和代表章行嚴君向住新閘路三十一號岑宅近日染患時疫勢甚危險已入時疫醫院請治由西林公子岑心叔代爲照料 
　　曁南學校華僑學生某亦染得時疫勢頗危險現在上海醫院醫治 
　　滬南董家渡大新街楊家渡一帶近亦發生時疫傳染頗盛患者以江北苦力爲多死亡相繼新普育堂特日夕爲若輩施診頗爲忙碌該堂對面新建之時疫醫院因内部尚未工竣不及提前開診現正督工從速畢事以便救濟時症 
[電詢没收敵船組公司辦法]  
　　旅滬商帮協會昨致北京電云北京海軍部交通部鈞鑒奉薩監督山密轉奉交通部號電敬悉没收敵艦並無外人購買又由藍司令轉知奉海軍部鹽電云此項敵船已由部會同交通部議組官商合辦公司以興航業等語各帮商民深感大部實力提倡中國航業商民爲愛國熱忱不願裝運某船三月以來各埠貨物堆積如山霉爛損失尤難悉數船隻能早駛一日商困即早紓一日究竟如何組織務乞迅示辦法俾有遵循臨電無任迫切之至旅滬商帮協會叩敬 
[大批金銀進口]  
　　大宗金洋來滬一節已誌昨報昨晨花旗公司輪船果進口儎來華比銀行盎斯金十六大條核金洋十二萬五千元花旗銀行美金洋十五箱計五十七萬五千枚運通銀行盎斯金三十二條核金洋二十五萬枚麥加利銀行計金大條三箱合金洋二十萬枚總共値金洋一百十五萬格以致是日烚赤現金售價由二百十二兩五錢開盤跌至二百十一兩並聞今日（二十五日）英公司輪船進口亦有大宗金銀大條與金洋到滬其數較昨日花旗公司輪船儎來者爲多 
　　自恊約國簽得約後我國出口如絲茶籽油白芝蔴蛋白蛋黃等貨運往美英兩國者頗爲暢旺爲數年來所未有而進口貨則除疋頭機器外雜貨寥寥兩項價値相抵相差甚巨故各外國銀行所存現銀較春初查倉減去一千餘萬兩之多是以先令頻長銀價日高邇來除現金來華易銀之外其銀兩仍供不應求所以各外國銀行在美國購定大宗大條銀始於昨日亦由花旗公司輪船儎來計滙豐銀行三千三百九十八條道勝銀行四百八十二條某銀行一千零十七條共計四千八百九十七條其中某銀行之一千零十七條因係(日商)故泰亨源等銀爐不允代爲熔化寳銀致某銀行將此項大條銀悉數售與中法銀行滬上之銀根得此稍覺鬆動各銀行結出遠期鎊價者亦見縮小今明日先令勢必看軟云 
　　大陸報云價値美金八百五十餘萬元之金銀現由花旗輪船公司哥倫比亞號與昌興輪船公司之亞細亞皇后號裝運來滬哥倫比亞號已於夜半到淞二十四日午前十時後即可駛入浦江載有金洋六百萬又價値美金一百萬元之銀條並載有貨物一千七百六十噸内有洋酒啤酒飲料三千七百三十七箱亞細亞皇后號定於二十五日夜半到滬載有大條銀四百四十六條値美金五十萬元又金洋一百萬枚並載有貨物二千一百噸 
[米麥價日見增漲]  
　　採辦軍米漕米兩項俱經江蘇齊省長會同李督軍急電政府内務陸軍等部請爲暫緩輸運所有前頒漕運護照不生效力以期保全蘇省民食在案惟滬上南北市米價開盤依然有漲無跌昨日頂高機白米每石價漲至八元四五角聞因仍有天津帮客商王某等戤用護照託稱軍米廣爲輸運出境之故由南市豆市街某某米行承辦者爲多連日預備打包上棧等手續頗形忙碌以致價値不易跌落 
　本埠茂新滬豐大正華興申大陳茂和等麵粉廠向臨淮屯縣無錫常州戚墅堰鎭江等處採辦小麥數達鉅萬經由滬寗鐵路火車裝運來滬每日平均總在四千包左右此項小麥在上月間售價每擔二兩一錢目下因米價增加小麥亦隨之漲價每擔已漲至二兩六錢市面銷售日旺大有供不應求之勢滬寗路之麥根路車站貨棧房邇來堆積此項小麥達五萬餘包每日首先車送各廠異常忙碌而逐日車運來滬者仍源源不絶故該貨棧不易出淸云 
[查復私販米糧之令知]  
　　日前省公署訪聞滬上米商有私販米糧出口情事特令滬海道尹調查嗣經該道尹呈復至省省公署即轉令沿海各知事各稅所對於此後有私運米糧情事應卽嚴行偵查以杜㚥商嘗試其通令文如下　前因訪聞滬南萬豐米行行主楊和淸勾通豐大米行等貪圖重利私販大宗米糧二十萬石售與日本訂定陰曆五月初八日交貨由水陸分運出洋等語當以是否屬實即經訓令滬海道尹派員密查據實具復去後兹據復稱當即密派任用知事嚴莊分投確查據實呈候轉呈去後兹據復稱遵卽改裝易服不動聲色親往秘密調查現經查得萬豐米行行主楊和淸曾於陰曆正二月間代三井洋行訂購米二十萬石米石並未交淸嗣後三井洋行因出口禁令森嚴未交者退還已交者陸續售出此外並無所聞自即前事傳聞之誤是分運出洋一層已無俟查究至豐大米行行主爲張樂君今年陰曆正月因　本歇業陰曆五月二十二日已改豐大源號另行開張核計時日似豐大米行並無爲萬豐行主楊和淸勾通販米出洋情事奉令前因合據實復陳以憑核辦委員調查所得有不得不爲鈞署陳者江蘇米禁森嚴始終不懈上海爲通商巨埠耳目衆多更復計無可逞然利之所在人必爭趨近聞無恥奸商已别出機謀改途易轍先將米糧改用小船零星運至沿海各縣俟積有成數再運往靑島可免關卡稽查以成其販運出洋之故智心思至爲詭密若聽其常川販運則涓涓不塞勢成江河擬請鈞署轉呈省長通飭沿海各縣嚴爲偵查庶得正本淸源不復再售其奸愚味之見是否有當用特詳細附陳伏候鈞裁等情前來查此案旣據該員密查萬豐米行行主楊和淸前雖代三井洋行購米二十萬石然已交者陸續售出未交者俱各退還旣未分運出洋似可免予查究至豐大米行歇業與開張時日有所不同尚無勾通情事惟據稱近有奸商别出機謀改途易轍先將米糧用小船零星運至沿海各縣俟積有成數再行運往靑島販運出洋如果實有其事殊屬有礙民食應請省長通飭沿海各縣認眞偵查遇有奸商偷運立即嚴行究懲以申禁令而維民食所有遵令派員密查萬豐米行行主楊相淸等私販米糧一案情形理合備文呈復仰祈鑒核施行等情前來除指令呈悉旣據查明萬豐米行主楊和淸並未售米出洋豐大米行現經歇業亦無勾通情事應即母庸置議惟據稱奸商别出機謀將來運往沿海各縣偷運出洋如果屬實亟應嚴行本究以杜偷運而維民食候訓令沿海各縣嚴行偵查遇有奸商偷運立即提案從嚴究辦以肅法紀並候令財政廰轉行沿海各稅所一體遵照此令等因印發並分行外合行訓令該知事即使遵照辦理並將遵辦情形具報此令 
[華僑在南洋組織國貨公司]  
　　駐蘇門答臘日里棉蘭領事張公善因見旅外華僑喜用國貨特籌集資本金三十萬組織南强國貨公司專採祖國貨品業已創設總公司於該埠不日派人來滬組設分公司並先期函致本埠華盛國貨公司請爲協助進行原函錄下（上略）貴公司派人南來招徠俟到埠日自當極力介紹查本埠自抵制風潮發生以來雖無暴動情形而生理影響一落千丈梅縣僑商洋貨商各家均知非振興國貨空言抵制無補時艱爰與張公善領事商組南强公司集資三十萬專採四貨運輸南洋爲宗旨目下將次開辦並舉瑞璋公司梁福屏爲經理月抄即首途回國駐滬開始辦貨務須貴公司謝主任大力招呼庶足以收實效所有詳細辦法到滬面議云云 
[廣東銀行又開大宴會]  
　　昨晚廣東銀行總理李煜堂經理黃朝章在四馬路倚紅樓宴請朱葆三蘇筠尚虞洽卿本埠華商銀行同業並報界等宴至中間由李煜堂朱葆三代表張爾云盛竹書蘇筠尚邵仲輝及李煜堂之長子李子重相繼演說李氏父子大致謂此次在滬發行紙幣按照英國銀行條例一切手續極爲愼重蓋該銀行在香港英政府註册其發行銀幣之準備金悉由英國國家銀行查賬員監督查騐故其信用頗爲可靠云云其餘諸君皆表歡迎之意惟盛竹書君謂將來如能由各華商銀行組織一商業聨合銀行發行統一紙幣凡各華商銀行欲發行紙幣可向該聨合銀行兌取庶幾紙幣可能統一云云聞廣東銀行創始於八年前設立於美國金山後在廣州香港上海次第分設現四行資本共有英金八十萬鎊約値國幣四百萬元限在上海先發紙幣十萬元紙幣自五元起點十元二十元五十元一百元至五百元止云 
[美商科發藥房之擴充]  
　　英文滬報云中美圖書公司及美國香水公司不日均將遷至南京路中美圖書公司將居哈同房屋内美國香水公司則遷入雙龍洋行舊址該公司爲美商科發藥房董事所發起之新營業行將躉批或零售各種香水與化妝品大約兩月内即可開門營業中美圖書公司向設於廣東路今因哈同房屋條理將近完工故已開始遷移科發藥房擬擴充華德路之廠屋八九月間卽須開工業已購得鄰地二十畝在華德路現共有地五十餘畝築屋草圖業已繪成擬先造長一百二十尺寛八十尺三層樓之製藥所一處云 
[女子愛國實業圑之發起]  
　　女界王織雲金拯華俞文耀歐陽紉秋盛棣芬黃獻華俞儒珍黃國珍劉冠華蔣藍田俞鎭東姚愛珠郭瑞仙王志英等發起中華民國女子愛國實業圑志在創辦女子實業義務學校女子國貨工廠女子國貨商業公司及負販圑發行關於實業之圖書報紙開辦經費悉由發起人及贊助人捐助暫借新閘蔓盤路頣康里房屋爲會所聞將卽日假座大舞臺演劇籌欵兹錄該圑所發緣起文於下　嗚呼以積弱至於今日之中國内亂外患紛至沓來大局阽危勢如累卵而吾國民處此水深火熱之中咸思以保國者保家於是研究夫致弱之原由於貧貧之原由於實業之不振實業云云概括農工商三者而言農出貨者農事不求精進則固有之天產胥歸劣敗而遑論增加種類乎工成貨者工廠不亟推行則日用之所需胥賴舶來而遑論堵塞漏巵乎夫至農事窳陋工藝　寂則無怪乎爲商者徒作外人之販賣圑博些微之回用而已矣然而欲求實業之發達必先具雄偉之經濟力按程序以盤旋其間由小致大由近致遠堅忍不拔如江河學海有不到不止之形勇往直前有破斧沉舟一瞑不視之概羣策羣力再接再厲而於是乃克有濟夫所謂雄偉之經濟力者將求之政府乎政府不暇我顧也將求之友邦乎適則爲人作嫁也將求之少數擁資者乎求之數年而不可一得也然則其力必於我國民之集合體是求黍黍之增積而盈斗涓涓之滴堅石爲穿愚等雖是女流洞明斯義誰謂興亡之責專任鬚眉况參戎則夫人之城永留勝蹟秉政則胡床之設世爲美談自古英雄固疉出於巾幗也若言夫好義散財猶其餘事大則罄納庫藏免輸下户小則自勤紡織賑贍宗親史乘所記固知我女子非吝於財者而况乎今也隨意投資襄成盛舉富家閨秀略節脂粉之資貧户淑賢稍集菱蒪之値不其事更較易乎願吾女界勉之勉之 
[救國實業實行圑成立]  
　　本月二十二日下午二時救國實業實行圑假座民國路同義善會開成立會到會者數十人公推馬裕隆爲臨時主席宣布開會宗旨報告章程經衆討論逐條改正繼由羅書生提議本圑儲蓄各圑員每月祗有大洋二角雖然聚沙能成塔然範圍過小開辦期限必延時日於實業前途恐難進行各圑員必先量力承認欵項作爲基本金至開辦時卽爲優先股衆贊成當由到會各圑員踴躍承認計洋二百餘元未到會者後當再認馬裕隆又發言謂以後各圑員如能介紹新圑員滿十人者即爲十代表衆亦贊成於時各圑員投票選舉職員由程企堂顧寳廷吳錦芝爲監票員當選舉（正圑長）汪善賚（副圑長）馬裕隆（監察）顧寳廷吳錦芝（文牘）周勛臣唐梅章（交際）沈逸舫徐小僊（會計）洪筱亭（查賬）宋金才羅書生並派定各路幹事員十人本城戴桂生民國路張錦林南市朱嘉賢西門夏錫星法大馬路張順黻石路陸海寳新閘方錦元寳山路程企棠虹口包啓榮王子和舉畢散會時已傍晚矣 
[組織中華工界聨合會]  
　　中華國民救國圑嚴覺悟譚俠軍鍾君準費哲民沈若仙鄭國生司徒蔭趙石龍譚達三等發起組織中華工界聨合會以聨絡工界討論解放勞働問題結合工界中堅圑體互助道德上知識上經濟上一切利益一切進步昨日由各圑員在翠樂居開茶話會討論進行方法經鍾君準費哲民兩君提出組織細則各圑員討論之下大體一致贊成付表决次由嚴覺悟司徒蔭沈若仙譚俠君等演說組織工界聨合會之必要及種種辦法次由各圑員相繼演說並聞該會籌有的款擬先創工界義務學校輔助工人無力求學俾短促時間得受普通敎育云 
[中國廣告公會派員赴美]  
　　中國廣告公會前日開會會長海格君宣佈云因廣告有一種極大之效力此次世界戰爭協約國勝利之迅速亦與有功焉廣告將必爲世界改革之要素也明矣是故世界廣告聨合會定於九月二十一日至二十三日在美國紐奥連士城開常年會討論數項問題關於世界改革上廣告之作用 
　　美國紐奥連士城之會議曾有說帖致中國廣告公會以及各聨合機關其文曰廣告有普及播揚之能力實爲世界政治上社會上以及商業上改革之要素 
　　該說帖又云廣告爲製造家與商人謀發達者成交互易之動機又爲個人專門營業或經營商業者對於公衆至有價値之傳遞器不寗惟是廣告今日已認爲造成公衆對於世界文明應有之心理之極大利器 
　　中國廣告公會已選派格利地君爲正式代表列席紐奥連士城會議該會固不限於聨合會會員凡研究廣告學者均可與會云 
[廣西路商號請免加捐批示]  
　　江蘇特派交涉公署昨據廣西路商號道信等九十二户呈爲工部局驟加房捐環求照會領袖總領事轉商工部局免加等　當發批示云呈悉查此事前據利華等商民一千餘户先後呈請巳迭函領袖總領事查照辦理在案據呈前由候再函　領袖總領事轉商工部局迅予解决以蘇商困仰卽知照此批 
[蔡廷幹致沈仲禮電]  
　　中國紅十字會沈仲禮先生鑒文溥君等到滬諸承愛照甚感滬疫流行應亟拯救先生熱心公益素所欽仰紅會捐户疑改官辦實屬誤會仍請力爲解釋以資維持常議員諸君贊助協畫素具熱誠會務進行正資借助並祈轉代安慰爲幸幹勘 
[第二艦隊將在湖口會操]  
　　海軍第二艦隊司令官杜錫珪以湖口爲長江之天然門户現擬集中湖口調集所轄各艦艇會操以一月爲期以資練習已定八月一日實行開操昨特咨呈海軍藍總司令請爲調查有無海軍見習生及其他艦艇加入會操如有艦艇加入操演即開往湖口以便預爲編配等因藍總司令據咨後已飭知第一艦隊及練習艦隊一體查照辦理矣 
[海軍陸戰隊組織營部]  
　　江南造船所近因承造美國軍艦工作紛繁工人甚衆曾經海軍部令調海軍陸戰隊兩連來滬駐紥該所藉以保護在案兹海軍部特派營副官一員於昨日來滬組織營部一面頒給營長關防一顆嗣後辦事直接向海軍部請示遵行 
[日本對華商况之西訊]  
　　字林報轉載日本英文報知報七月份中日貿易新聞一則據云七月初旬日本對華貿易出入皆較前大增十日之内輸出之額達日洋一千一百三十七萬元較之去年同時增多四百零九萬一千元卽較之今年六月下旬　增亦多雖輸往揚子口岸者其數不若北部之膨脹然亦達日洋四百七十八萬八千元較去年同時多十四萬九千元輸往中國北部者値日洋三百八十四萬五千元較去年同時多二百四十七萬六千元至於輸往滿洲者則較去年同時多一倍有奇兹列對華輸出額簡表如後 
　　今年七月初旬　　　　　　去年七月初旬 
　　滿洲　二．六九二．○○○元　一．二二七．○○○元 
　　北部　三．八四五．○○○元　一．三六九．○○○元 
　　中部　四．七八八．○○○元　四．六三九．○○○元 
　　南部　　　　四五．○○○元　　　　四．四○○○元 
此十日内對華輸入共達日洋八百二十七萬六千元去年同時爲三百零七萬五千元兩相比較今年七月初旬輸入之數加多五百二十萬一千元兹列對華輸入之簡表於下 
　　今年七月初旬　　　　　　　　去年七月初旬 
　　滿洲　一．六○○．○○○元　　　四一四．○○○元 
　　北部　二．一○二　○○○元　　　九二三．○○○元 
　　中部　四．一四一．○○○元　一．五八五．○○○元 
　　南部　　　四三三．○○○元　　　一五三．○○○元 
[組織南沙電氣公司]  
　　南匯城内近有人發起組織南沙電氣股份有限公司定股額三千股每股洋五元共計資本金一萬五千元除由原發起人認定一千股外尚餘二千股由各發起人分任募集以八年陰曆十月爲截止期聞已按照公司條例呈准省部現設籌備處於南門商會辦公處 
[亞細亞皇后號明日開行]  
　　昌興輪船公司亞細亞皇后號準於本月二十六號星期六日由滬開往香港及小呂宋是日下午四時半在工部局碼頭備有駁船載搭客及行李等至吳淞上船 
[預防螟蟲之通飭]  
　　松江迤南與浙省毘連處近有螟蟲發現當經該處各長官詳報上台通令各縣知事轉諭農民及軍警等嚴加搜捕上海縣沈知事奉文後以本縣境内雖無此等螟蟲發現但爲保護農田起見不得不思患預防因諭飭各市鄉經董先期防護云 
[孟納拉路越貨傷人案續紀]  
　　星期一晨二時許孟納拉路發生刦案匪徒沿途開槍被流彈擊傷業測字之胡廉西周漢璋二人經十四號包探等送入醫院請治已紀前報昨經捕頭派探前往醫院調查傷狀據稱胡廉西子彈自其右前胸射入穿肺而止於左背肋骨間雖經醫生用手術將彈鉗出但内部傷在要害深屬危險其周漢璋一名則僅右臂爲彈掠傷不日卽可告痊云即由捕頭據情呈報總巡候核矣 
[合開花行人財兩失之控究]  
　　南匯縣人喻永興年逾二十向在本埠南市爲花行生理今春該行因虧閉歇喻賦閒歸家端節後有友人楊素芳邀喻合股往湖州新市開設子花行彼此言定於七月中開辦日前喻在家要求乃父發給資本其父遂付給鈔幣洋五百元現洋數百元另派次子喻永發隨往喻昆季由籍來滬與楊會面後即乘輪動身往湖州籌備不料舟抵浙境忽失永興蹤跡永發情急向楊根究楊對答支吾聲言或係在旁小便失足落河溺斃詰其票洋何在楊稱由爾兄隨身携帶云云永發乃中道 
 
 

Page 11

 
 
折回家中向乃父報告其父聞信大駭帶同僕從連日赴失事地點詳細偵查毫無影響當因痛子情切於前日具詞分投水陸各警廰禀請澈究 
[俄人抗違堂諭之判押]  
　　年有六十餘歲自稱俄國貴胄之西人土羅斯因穿着俄國軍衣冒充軍官在公共租界内游行經駐滬俄領事署查悉咨照會審公廨由刑事科出票派令閔行路捕房華探張阿星西探司密司恊往有恒路二十五號門牌屋内將該西人拘案訊明判决着令致函俄領事署道歉並候被控各案理淸即須離開上海等情曾見報端兹悉俄領事署查得土羅斯並未遵諭離滬且於六月二十六號在報紙登載譭謗俄國長官之告白殊屬謬妄已極因復咨行公廨再簽提票仍派承辦此案之中西包探於前日午後二時半將該西人逮案經俄副領事儀君蒞廨會同張達卿襄讞升座訊據土羅斯供認登報不諱並稱現在我將乘東洋輪船離滬請求派人護送等語堂上核供以其不應抗違堂諭判押西牢四十五天期滿着即離滬不准逗留抄出各件送存俄領事署候再核奪 
[英總領事致交涉署函]  
　　駐滬英總領事致函交涉公署函略謂據英人配奇函稱於日前挈婿詣北車站接眷被站外帶刀警士指爲奥僑定欲檢查雖一再以京話聲說無效任聽搜檢當檢查時圍觀者頗衆似有竊笑之狀形近羞辱函請轉致各該警士嗣後對於英人勿加慢視云 
[閩學生來滬參觀工廠]  
　　福建公立工業學校校長何長祺日前帶領學生十四人由閩乘海輪來滬擬向各工廠參觀一切昨日何校長特向滬甯杭甬兩路管理局局長任筱山請求參觀鐵路各工廠當經任局長允許准於今日（二十五）乘車前往吳淞車站滬寗鐵路之機廠參觀一切云 
[海關監督回滬]  
　　海關監督姚文敷日前因公晋京已於前日夜車回滬昨日分咨護軍道尹交涉各機關云本監督前於七月八日因公赴京將本署日行公事派委文牘科長應鏞代拆代行分别呈報咨行在案兹於七月二十二日公畢回署照常視事除呈報咨行外相應咨請查照 
[普益社組織驅疫隊]  
　　近今疫症流行死亡相藉推其故乃由於街道之不潔垃圾之汚穢所致南市大東門内基督敎靑年普益社童子部汪智湧王承騏劉震東等有鑒於此故發起組織驅疫隊一組擬於本月二十五號下午三時率領學生等携帶掃帚藥水等躬自外出淸潔街道去除穢積垃圾並隨路分發傳單勸告市民注意淸潔講求衛生願居民自知保存淸潔顧全公衆衛生則人己兩受其益且不負該校刻苦暴日操作之苦心焉 
[施送救疫藥併紀]  
　　醫生徐錦裳於民國元年在閘北新民路協志里創辦中華公義善會常年舉辦施醫給藥義塾施衣等各種慈善事業近因疫症流行該會仍循舊例施送春甫痧藥水及徐自製之辟疫金丹兩種日來到會求藥者自朝至暮日不暇接 
　　博濟藥房主人木圭氏所製神效時疫急痧藥水醫治時　頗有效騐近來滬埠發生時疫木圭氏特派朱炳臣隨帶藥水數千瓶分路施送不取分文昨日午後由朱君在南京路法大馬路南北市挨户分給親告服法各商店皆爲讚許外埠函索無不照給舖在上海公共租界寗波踏即中旺弄北福興里二百二十四號 
　　四川路一百三十五號震寰藥廠發行之至聖水救治四時瘟疫霍亂抽筯等症無不藥到病除如有貧民患疫向索者該藥廠均肯施送云 
[神州醫藥會出發救疫隊]  
　　浦東洋涇鎭因疫癘發生由官紳函請本埠神州醫藥會派遣醫隊前往該鎭施救已載本報兹悉該會會長顔伯卿理事長王紹裘現已籌備醫藥並臨時防疫醫院應用床帳等件派定醫校敎務長包識生胡作屏醫士帶同見習生藥劑師准於今日渡浦開辦救治該會所發明之子午解懸丹專治　螺吊脚等痧雖病至垂危但得此丹下咽即可回生云 
[靑年會介紹部消息]  
　　靑年會現設介紹部其宗旨在需人者簡易之間接而得極宜之人員該會所推薦者必先澈查其人之聲名品學始允介紹本外埠諸東或有懸缺添席可將名稱地　職守每月薪水若干逐日作事幾句詳細說明通知該會介紹部該部必能代爲物色也兹將待聘各職員列表於左 
　　繙　　　譯　　員　八　　人　工　　程　　司　二人 
　　中文高小學校敎員　一　　人　縮　寫　打　字　一人 
　　英文高小學校敎員　四　　人　圖　　　　　畫　三人 
　　中文高小算學敎員　一　　人　洋行或公司收賬　九人 
　　英文高小算學敎員　二　　人　記　　賬　　員　九人 
　　洋　行司　寫　員　二十一人　打　　　　　樣　二人 
　　事務所庶務兼打字　二十人　　電　話　接　線　一人 
　　打　　　字　　員　四　　人　醫　院　侍　者　三人 
　　報　館　通　信　員　二　人 
[各學校消息併紀]  
　　閘北惠兒院　閘北慈善圑惠兒院學校於前日（二十三號）下午舉行暑假休業禮到校者如惠兒院長王彬彥寄養所長趙鏡芙敎員朱季寅俞元爵姚祥生朱善食等首由主任敎員朱季寅報告近年來校務之進步及諸生之成績次由王院長致訓詞勉勵諸生恒心求學習勤耐勞對於音樂曁各種工藝亦宜專心學習俾將來各有技藝可以謀生自立次由俞敎員演說諸生除勤求學問之外更須注意衛生養成高尚淸潔之人格云云嗣由各學生唱校歌休業歌後院長會同敎員發給諸生奬品而散 
　　培德學校　培德學校通告學生家屬云本校辦理有年學科俱重實用自本年下學期起初小第四年以上各級尤特别注重國文英文算術三科俾先確立學問上之基礎爲升學及習業之預備至初小第四年以下各級除特别注重國文（講解作文寫字均屬國文）算衛之外有與學生性情不相近身體不適宜者得酌量免習兹定於陰曆七月二十五日開學有意來學者務希速爲報名俾免額滿見遺是禱 
　　異與學校　小南門外蔡陽弄市立巽與甲種商業兼國民學校現有男女學生共四百五十人係高士良爲校長前日上午舉行畢業式計商業科畢業者爲陳　寳汪廷鈺顧錫全曹朗西黃鍾貴官榮全馬根寳袁朝珪張正修王桂鑫等十人國民科畢業者男生聶海寰等二十一人女生曹玉英等十一人舊鐘十時由校長領全體生齊集講堂向國旗校旗先行三鞠躬禮次經高校長詳述上學年諸生成績報告經過情狀繼復訓勉各生競求自勵養成國民資格復由各敎員分别訓話大要不外乎自勤自愛等詞次由校長分給畢業證書及奬狀全體合唱暑假畢業等歌而散下學期定陽曆八月十九開課 
[基督敎大佈道]  
　　虹口崑山路二十號監理會景林堂定於本星期内每晚由袁恕菴牧師范子美徐可陞李啓藩胡貽榖黃扆言諸君自八時半始至十時許止宣講基督敎救國要道聞前昨兩晚前往聽講者有三百餘人願記名慕道者亦頗不乏人云 
[保護滬西慈善會之布告]  
　　上海縣公署前日發出布告云爲布告事據商會董徐菊如徐邦傑袁星伯孫濟臣沈鹤鳴王蔭之徐良鈺呈稱竊本會於民國四年春間同人發起組織善會集資籌備一致贊助地點當擇西門外肇周路係屬華法毘連之區雖有新開租界市而仍然寥落居户尚多均是貧苦在彼設立善會嚴爲相當適有天佑坊房屋寛暢藉資租賃開開所需一切開支均由同人等籌措且有善士商號慨助月捐如不敷出董等擔任撥助立名滬西慈善會常年施診給藥開種牛痘發送衣米附設學校招收貧家子女孤苦嫠婦月給錢文凡有病苦身亡施捨棺衾開辦以來四載有餘惻隠成績歷有徴信竊思滬上巨埠客籍甚衆每有盤柩回里無力無工者亦屬不鮮未免抛骸露骨本會爲慈善起見有鑒於斯特再集資購地現在寳邑大塲廠二十七保十六圖王家厙購置第二百二十五號業户王新桃則田四畝三分建造殯舍開築義塚業經呈請寳山縣公署立案保護在案緣爲每屆冬季施送衣米先給票證以憑照發無如窮民甚致硬索以及棍徒流丐乘間滋擾實於辦善之處大有妨礙再四思維惟有懇請鈞署立案給示保護以照鄭重爲此聨名具呈請求縣長電鑒俯賜立案給示保護以維慈善而資鄭重實爲公便等情據此除批示外合行布告仰各色人等一體遵照特此布告 
[仁濟女醫院暑期停診]  
　　山東路仁濟女醫院每届炎暑例停門診兹定於八月一日始九月一日止暫停門診惟急症仍隨到隨治昨已經該院懸出布告通知各界 
[寗紹碼頭倒斃男屍之請騐]  
　　十六舖地甲盧永德昨午投地檢廰報稱今晨據水巡隊傳喚寗紹碼頭有一人倒斃往查並無家屬據該處路人云此人係向寗興輪船買票動身將欲登輪即行倒斃等語查其人身穿藍布對襟短衫内襯白布對襟短衫白布馬甲下着白布褲衣袋内金線戒二只大洋十四元小洋十一角鋼元三十六枚爲此報求相騐梅廰長諭候派員詣騐 
[浦江内撈獲女屍]  
　　法租界大自鳴鐘捕房七十五號華捕於前夜十時後僱車載一自浦江撈獲落水身死之女屍至同仁輔元堂禀請捕頭核示該女屍年約三十餘歲身穿黑雲紗衫下着藍洋布褲大足白線襪無鞋似係失足溺斃者至昨日午後尚無屍屬至捕房報認因天時炎熱經該堂用電　請捕房核諭奉示暫由該堂棺殮發壇招認 
[犯婦急痧殞命]  
　　婦人藍陳氏前因誘拐婦女案發被捕　地方審檢廰訊明判决監禁三年發送監獄執行在案不料該犯婦在漕河涇監獄内忽染急痧監治無效而死昨由獄中報告地檢廰委派沈檢察官毛檢騐員等前往騐明無訛因無家屬判山善堂棺殮 
[兩汽車軋撞人力車之慘劇]  
　　公共和界南京路廣西路口昨晚十一時許有一人力車載一中年婦人被來往汽車一千四百十八號及一千四百四十三號兩汽車撞倒人力車全部毁壞人力車夫高愛蘭及坐車婦人受傷甚重由老閘捕房八百八十六號華捕瞥見當即前來抄錄兩輛汽車號數另雇車送二受傷人投醫院醫治婦人到院因傷重旋即斃命經該捕據情歸禀捕頭諭着將婦屍車送斐倫路騐屍所候報請公廨相騐 
[道士假名騙錢]  
　　昨晨有羽士張振祥僞冒天后宮建醮在十六舖各商行募化錢洋適被天后宮内羽士呂東生在彼募捐察破以其假名歛費立即扭控一區警署由趙署長詰據張供在北市誠濟會當羽士不認冒名旋在身上檢出印刷品天后宮齋戒單顯係假名騙詐飭送警廰司法科訊究 
[内地債務人押候引渡]  
　　蕪湖彚康錢莊經理周誠章在公共公廨刑事科呈控寓居山東路惠中旅館内之甬人陸增堂於去年二月初四日在蕪湖用聚茂號名義騙取洋三千七百元等情由探將陸拘解公廨諭着押候訊核在案昨晨由廨提訊原告偕證周惠明及代表 
律師上堂陳述被告欺騙情形請爲究追訊之陸增堂供稱結欠原告往來銀二千五百九十兩係個人名義蓋戳並無聚茂號關係請求寛限設法料理中西官核供會商之下以本案發生在内地判陸押候三禮拜内仰原告速投蕪湖地方官廰起訴備文來廨提回歸案訊理 
[擅搬木料玻璃之扭控]  
　　某作場主徐永記昨扭張仲和至法公堂控稱張於日前無端將商人作場中價値數百元之木料及玻璃等物搬去請求訊追詰之張仲和供因原告虧欠某姓之欵甚巨向索不還此項物件實係債權人所搬並非商人搬取且商人作塲與原告作塲均在吳淞地方並非在法租界境内請察中西官判被告交原保出外候原告自投内地官廰起訴着被告投案候訊 
[押繳代運垃圾費]  
　　承辦淞滬警察廰包運垃圾之船夫頭目姚增兆因延不將南市大碼頭浦濱一帶垃圾裝船運淸致逢霉雨衝激垃圾遍溢街市爲各商號公函警廰及第一區警署後即經徐廰長令知該區趙署長傳姚到來限日運淸未果仍由該署長商之水巡隊潘隊長多雇船隻添備小工從事挑運出淸一面將姚革除另行召充在案兹聞此次由趙署長代墊之駁船小工船夫工食等費共計發出洋三百餘元據情開單詳報徐廰長請爲核給徐廰長查得此種開支應歸姚承認如數照繳故已將姚之代表陸新記傳廰飭發司法科預審押令照繳矣 
[婦人違犯烟禁之懲押]  
　　楊州婦人葉李氏近在新閘梅白格路五百四十七號屋内私設烟間賣烟被該管捕房捕頭偵悉於前日派令中西包探協往將氏與烟客趙紅良朱金元陳來興王有德連同烟具一併帶入捕房經捕頭詰問一過令王存洋十元保出餘人分别拘留於昨日解送公共公廨請究即據中西包探上堂禀明前情並將烟具呈案請察訊之葉李氏供詞支吾而趙陳朱三人供至氏家找尋友人不認吃食鴉片烟經中西官核供以葉李氏故違禁令判押女所二月趙罰洋十元朱陳各罰洋五元王有德保出不到保洋充公烟具銷燬 
[車夫失妻之追究]  
　　江北人張玉樓拖車爲業娶妻趙氏向與張妹小實同在某絲廠做工本月十七放工後姑嫂二人不知去向前日小寳已歸家詢知被同鄉周洪升誘匿張即扭周至四區一分所告發楊警佐諭解司法科押候究辦 
[妓院容留幼女]  
　　湖北路淸和坊一百十七號門牌妓院内因容留年未及笄之女子崔巧英學唱戲曲經人函告老閘捕房於前日派令中西包探協往將女與鴇婦王徐氏一併拘入捕房經捕頭略訊一過諭令王鴇存洋五十元保出崔女留濟良所昨由西女董將女伴送公共公廨請示即據華探榮錦林與西探鼐鐵相繼上堂訴明前情並稱王鴇保出臨訊不到請爲訊核李襄讞得禀商之美思副領事判崔女仍留濟良所候傳鴇婦到案訊核 
[雉妓脫離苦海]  
　　江北女子吳二寳於前年被人姦拐來滬押入西藏路二十九號門牌雉妓院内賣娼近患瘡毒由龜鴇送入廣仁醫院醫治前日該女潛行出院自投濟良所泣訴賣娼不堪受苦請求援救所輩准予暫留昨晨將吳女伴送公共公廨請示經中西官訊悉前情判女發濟良所留養照章擇配 
[七次過犯行竊兩則]  
　　七次過犯寳山人張阿江前晚串黨崇明人耿毛郎竊取高塔路寳安里六十八九號門牌殷順生洗衣作内値洋二百三十元之中西衣服數十件消贓與某日商司閽人葉大卿得洋四元六角分用被事主報告捕房派探侯阿寳將張耿葉三人連贓於昨一併獲解公共公堂請究由中西官逐一訊明判張押西牢一年半期萌仍驅逐出租界耿葉兩被告各押西牢四月以儆　又鄂人沈玉珍前晚竊得阿拉白司脫路二百八十六號門牌居人孫有章家衣服多件携贓逃出被滙司捕房包探朱子藩查獲拘入捕房收押昨解公共公堂經中西官訊悉沈係七次過犯判押西牢二年期滿逐出租界 
[過犯行竊夾金表]  
　　南京人趙文魁前日至南京路四百九十一號門牌史維記鐘表店内以購物爲由乘間行竊夾金表一隻圖逃當被店夥黃鹤林瞥見鳴捕將人贓一併帶入捕房昨晨押解公共公廨經中西官訊供不諱以趙係過犯判押西牢九月期滿逐出租界 
[誌謝]  
　　昨承商務印書館惠贈第五卷第七號婦女雜誌一册謹謝 
[贖約儲金消息]  
　　救國同志會　救國同志會募集第四批贖約儲金淸單如下　濟南東慶恒洋一百元又公德乾洋一百元恒興德洋一千元濟東銀號洋一千元恒興公洋一千元裕厚堂洋五百元裕祥福洋三百元慶和永洋三百元以上八户共計洋四千三百元違前共洋十四萬五千七百六十五元 
　　大東門内大街老義隆南號同人認額如下　張舜臣一百額黃桂榮十額顧介眉十額浦士泉十額黃幻樂三十額陳芝祥八額唐儒珍六額孫粹銘六額戴臣富四額徐子祺四額丁正鋼四額許寳堂四額張仲英（飯司）四額　老義隆東號同人認額錄後　張廿蓀五十額徐雲從二十額蔣少川十額費仲衡十額唐雲陛六額楊銀槐二額陳士芬二額 
　　估衣業　估衣業績認欵如下　寳善街乾昌衣莊周松慶二百五十額李選靑二百額孫沛龍十額高梓琴十額吾兆坤五額曹福興五額盧子雲五額萬盛初五額高逹卿五額金德淸五額以上計五百額 
　　水果業　南市大碼頭唐恒泰水果行同人認額如下　唐蓮生五十額黃梅芳二十額朱少山十四額黃亮生十額黃月山六額王松雲六額徐春林八額王淮泉十額馬石林六額朱金奎四額張金桃八額顧天鎔四額徐如松二額羅錦榮二額以上共計一百五十額計洋七十五元　寓唐恒泰内王桂記號同人王承鈺二十額王承福十額王承佑四額王久香六額王漢卿十額以上共計五十額計洋二十五元 
　　金業　泰康潤金號一百額趙仲英五十額金梅先五十額鍾俊甫二十額文瑞生十額謝秉泉六額李仁生六額丁仲澄四額鄭秉衡四額張仲英五十額林芸生二十額茶房李子家四額飯司魏景卿四額司務何永泰四額下灶張阿大二額車夫施阿三二額又郭阿金二額又張阿福二額共結三百四十額計洋一百七十元 
　　洋貨業　南京路榮昌祥呢絨洋貨號同人認欵一千零四十二額合銀洋五百二十一元正姓名如下　榮昌祥四百額王士通四百額李國華三十額王士楚二十四額潘瑞章二十額王嘉佐二十額張年福二十額黃采章二十額宋琴舫十額周世壽十額王嘉讓十額王祥源十額周振生六額王正甫六額沈左泉四額劉萬泰四額金信孚四額徐松齡四額蔡繼春四額王振豪四額王汝章四額李彬夫二額郁慶尚二額王汝賓二額陸慶裕二額鄭文斌二額劉玉卿二額龐榮卿二額王嘉佑二額王仁睦二額李蓮生二額周富來二額趙宏文二額范寳林二額胡月明二額　南京路王興昌呢絨洋貨號同人認欵五百額合銀洋二百五十元正姓名如下　王興昌二百額王才興一百額王和興一百額韓道仁十二額王徐仁十二額王士祺十二額馮維新十額蕭斌榮十額陳禮訓十額俞安甫十額李定槐二額俞阿福二額勵阿昌二額陳生財二額林福祥二額朱榮庭二額忻和靑二額壽增法二額汪文富二額潘禮章二額王汝芳二額王祖英二額以上兩號同人所儲之欵存上海商業儲蓄銀行决定此欵用於贖路他事不得挪移 
　　禮查旅館　禮查西旅館同人認欵額如下　鄭安堃羅金生高福生胡漢章馬夢世各十額王阿四虞秀祥貝寳山王阿林林良利各六額朱驚日婁順生馮仁寳於水香厲寳康傅鼎山徐炳棠謝福堂余元昌李阿元俞雙喜周福順成祖純戎松鹿林孝紀金王良葉嘉泰康紹聖沈阿毛余松泉王順根劉阿寳葉秀林柳梅卿董仲舒朱良貴舒採豐樂友生沈順利陳夏生孫學明各四額張苗生張錢龍唐阿財各三額陳桂生羅阿林潘根富夏叙雲胡阿若戴阿琴陳阿三陳祥泰毛福元吳顯榮余阿四張松濤仁生沈阿定項挺生王阿廷徐全發周陶子得成顔雙富董金寳張桂生朱新義致仁金子圓願金根徐阿巧郭殿臣朱玉林董三寳桑長生胡孝弟黃阿初周彩彪潘新猶朱阿南張春富華阿狗顧秋泉阿荷姐阿寳姐趙阿富女士各二額楊阿林夏生昂吳東生邱安慶周阿大各一額以上房室處工務處共計大洋一百五十一元正該欵已存四明銀行俟正式收欵處成立後加入 
　　南貨業　聚源二十額許曙泉張雅雲朱叔忠各十額張桂生陳長生陸愼之趙爲治朱壽耕顯福鴻許守淸錢耕壽各一額朱雷生二額新鉅源二十額許蔭生王志淸　十額洪渭如朱秋琴查思敬唐意生獻龍司桂生伯君各二額南北永源共六十額新震昌趙伯生黃協甫各十額畢芳生四額張希琴應竹君毛關通侯監雲各三額厲松廷楊蓮根各二額南成大二十額呂愼卿駱蘭生各十額陸文荃六額沈廷梅李梅生朱維生趙錫魁各二額瑞泰新關泰祥新泰祥共一百額瑞餘二十額洪盛四十額陸佩衡十額張輝伯八額南北協隆四十額北成大呂愼卿五額各友十五額公順十額葉浩鈞五額陳文生蔣增榮各三額侯价甫葉仲康程禮盛各二額王徴祥陸伯生朱雲生各一額萬源盛承泰潘治銘潘仰喬湧和怡昌新餘大各十額湧盛六額新老公和二十額老怡昌二十額正和四額祥豐四額以上共計七百二十額 
　　履業　履業同人認欵如下　南市老寳基號十額張瑞元四額傅祖林二額莊桐銘二額張雲才二額周春壽二額張賡才一額趙壽根一額菊生飯司一額顧瑞安一額以上共二十六額（以上由老寳基代勸洋亦歸該號收）鞋底作賀壽全十額汪阿才二額鞘鞋作曹昌龍四額女鞋作楊星記二額皮鞋作胡銀祥二額番鞋作張履安四額老寳基門前洋貨攤湯福志二額以上共二十六額霞飛路禮和號徐長禮十額以上總共六十二額 
　　珠寳業　日前由恒昌祥裕昌祥寳昌祥三珠號發起儲金救國今由該業董事等於昨日在珠玉公所邀集同人開會認欵已認定欵額及姓名如下　萬源昌義記一百額又同人一百額吳堯卿六十額萬源祥五十額陸春岩二十額倪悅如五十額信昌仁四十額楊片園十額源昌成一百額程心伯連同人一百額錢松生十額利華三十額李潤泉二十額萬源長四十額陳春茂四額陳梅芳四十額沈少齋二十額沈文達二十額趙元奎二十額范大昌八十額張寳新二十額朱寳淸十額陸榮生十額鄭芝生十額邱竺生十額朱愛泉十額姚仲虞二十額張增福二十額張秉興一百額丁福林十額源昌愼二十額俞松記十額羅子祥十額于森奎十額曹桂寳四額張盛祥十額朱少甫二十額莫松卿五十額許少卿一百額章晴蓀五十額錢儒欣五十額潤昌六十額義昌五十額蔡選三二十額汪贊君十額袁福壽四十額謝其章二十額信源四十額萬源長同人三十額顧桂蓀二十額沈渭生五十額鈞記五十額成源新記五十額朱祥和五十額信順四十額王賓南十額裕豐景七十額吳杏泉七十額陳養泉五十額萬昌成五十額朱遇吉十額程子卿十額顧文騮二十額周龍慶十額沈寳泰十額王開泰十額章君浩十額復太十額胡麟生十額鄭雲芳二百額源昌仁　記二十額朱子宜十額夏子林四額邵子記二十額陶選記十額姜瑞霖四額周瑞卿二十額錢雨辰十額馬精英二十額萬源永王友松一百額祝文卿十額陳惠泉十額林記四十額天成祥連同人一百額許大椿十額謝祥銘二十額鄭蕙初二十額許春和十額鈕紀卿十額樊春水十額杳記十額王菊庭十額王培邨一百額振昌二十額福源德記四十額范寳和十額沈鄭徴四額杜吟香十額吳少蕚十額周瑞生十額葉鹤麟十額程仲華六額沈錫根四額以上計三千二百五十額連前次兩共四千零零二額 
　　浦東祝家橋　浦東祝家橋　南小鎭市而不甚繁盛自本埠發起廢約儲金該鎭聞風繼起由保源典經理丁正藩等發起一時紳商學各界贊成者甚多二日之間爭先認額者計八十四户三百六十餘額（每額半元）所集之欵以本埠南市浦東公所爲儲金機關昨由該發起人致函該公所接洽一切 
　　照相業　滬城豫園照相同人認額如下　維新二十額維新同人陸志淸十額陸志雲十額倪文漢四額吳榮春四額楊林生六額沙達巨四額郁瑞生二額唐蘭州二額陸順懐四額　鏡華二十額鏡華同人陳泳峨十額胡滌甫六額田子卿四額馮季卿二額史根生二額酈長庚二額酈傳榮一額李兆明一額　品芳二十額品芳同人陸子文二十額周鑑鴻十額茹伯釗六額陸松橋六額季佩芳四額陳竹屏四額蘇如東二額李文斌四額各學生十額　時新十六額時新同人蘇醴泉十額嚴耀卿八額嚴嘉英六額劉叔英六額張鏡淸六額各學生四額　容光十額容光同人王世英六額毛根淸二額蘇仁麟二額邱子波一額汪萬筌一額徐子興一額　人仙十額人仙同人顧伯良五額楊雲甫二額顧仲良二額顧提廷二額　半淞園十額吳濮臣十額瑞芳四額計共三百二十四額合洋一百六十二元 
　　西旅館華人　虹口崑山路三十八號敎士公所西旅館同人認額如左　孫葉根三十額高東生十額姚春林十額程阿毛六額沈韻棠四額張朱氏四額孫耀祖十四額丁寳林十額顧孝芳四額沈阿連二額顧阿來四額鍾根棠一額沈金貴十額孫銘壽十額劉秀秋四額張順生二額周永朝四額沈湘和四額陸季良四額應蓮芳二額沈杏林二額趙錦春二額蔡森林四額蔡桂生三額張梓湘十額共結一百六十額計洋八十元已存入四明銀行 
　　鐵業聨益會　鐵業聨益會昨日因籌欵廢約事特開臨時會經各號同人認欵如下　瑞大朱潤齋三百元朱逸齋十元沈子述十元李志遠十元陳季卿五元張叔莊五元毛軒章五元陳穗生五元姜士平五元全體司務十元　德昌趙錦昌一百五十元各友二十五元　亦昌榮子威十七元潘茂棠十元李長生十元梁國干十元榮建夫四元章德潤四元張福寳四元楊壽昌三元丁壽生一元　義來二十元季恩慶二十元季菊人五元王時艱二元榮蔭隆三元季月琴一元　源大四十元　瑾昌三十元　祥康十元王仁照五元許培根五元張泰興五元季阿壽一元蘇根林一元　祥大二十元周渭淸二元穆士鈺一元潘進寳一元　志泰二十元莫瑞初一元戴光貴一元戴生達二十元　元祥十元吳涵淸十元　德泰十五元　盛源張鳳培十元丁紀達五元　永昌十元張富隆二元毛阿惠一元賈子盛一元　恒豐十元沈度一元糜錫麒一元邵紀法一元　源豐榮泉根五元周根泉五元項正榮二元　元鎰十元周鳳瑞一元　湧大十元薛賡培一元　晋昌十元王炎林一元　順大華根生十元　仁泰十元　泰昌十元　久恒十元　仁記十元　洽泰源五元襲洪根五元　亞昌十元萬有餘十元　唐通源十元　松茂張子彥五元丁錫棠一元韓一中一元章義勝一元　培昌榮堯臣五元俞堯章三元源和五元　怡大徐榮生五元　温州同昌五元袁繼緒五元　潤昌五元　宏昌五元杜佐廷五元陳順山五元侯駿明十元　洽源張榮培五元　恒泰五元　丁森記三元錢利順五元　大昌四元　餘豐二元以上共計一千一百十九元正 
來函 
[虞洽卿來函]  
　　頃閱貴報新聞欄内載有廣東銀行發行鈔票預記一則内有四明銀行虞某云云查四明銀行當前淸開辦時鄙人固同爲發起迨成立後鄙人早經辭退並已登報聲明此次赴廣東銀行之宴係個人交際與四明銀行無關恐有誤會請登入來函門内爲荷虞和德拜上七月二十四號 
[西姚家弄大成里居户來函]  
　　啓者城内疫症流行傳染極速四牌樓至曲尺灣一帶連日死亡甚衆皆由於警察平時對於地方衛生不加注意任令淸道夫役偷懶垃圾恒積至三四日始一掃除穢氣四佈行者掩鼻同人住居西姚家弄大成里（房屋係大成公司之產）里内垃圾瓜皮散滿道旁蠅蚋紛集實爲釀成時疫之一大原因苟能每晨督率淸道夫役勤加掃除積穢澆以避疫藥水功德無量不知此是地方警察之責歟抑係工巡捐局之責歟事關公衆生命安危　望負此責者迅速設法解救免滋蔓延貽毒地方至切至要沈人菁葉望聲王楚堂田憤民陳競存趙實甫潘仲文錢惠吾同啓 
雜評二 
[告總商會會員（庸）]  
　　總商會自正副會長辭職以來會務停頓已久今該會已定於明日開臨時會員會吾人希望於臨時會者一會長問題宜循商界之公意解决勿爲少數覇持者陰謀破壞重陷於内閧之悲境二組織問題宜造成平民的商會根本上抛棄其依賴有勢力者之心習勿仍視總商會爲貴族商人之商會祗知擁戴接近官僚之人物致商會僅成爲傳宣官意之機關國民自决主義今方風靡一世世界潮流所趨商人又安可不澈底覺悟哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係沈信卿先生手書 
新談 
[飛機探極記譯科學週刋] [  問渠]  
　　一九一五年之九月加拿大南北極探險會會長司太份生氏（Ｓtefan　son）冒險而失蹤者已十八月舉世以爲遇險而逝一日忽電報飛傳國中謂司氏安然猶存且己尋得土地於派屈力克皇子島（Ｐrinoe　Ｐatriok　Ｌand）之西北一時全國歡騰莫不以哥崙布第二期望之冀其或可發現一新新大陸也 
　　是役也記者亦隨司氏同行朔風凛烈艱苦備嘗所歷各地氷雪凝結終歲不熔共步行至六十五英里之長前四十英里適西南風甚厲頗助吾等行程餘二十五里逆風而行困苦不可名狀共費時十六始獲無此巨風然歸時有更甚焉 
　　此二十五里路程類多氷山路滑而難行某日自朝至暮未息一刻步行僅五百碼其行路之難殆有甚於蜀道者矣 
　　步行探險之難旣如上述於是各探險家紛紛集議思有以解除其困難記者遂有利用飛機探險之建議 
　　在一九一七年秋地文學家海立司氏（Ｄr.Ｒ.Ａ.Ｈarris)經數載之苦心從北極潮流之速率推測發出一種測量該地之大略謂該地全區彷彿若加拿大西北隅之叢島其而積約可五十餘萬方里是此報告發現後於飛機探極一層獲益匪淺蓋平常飛機進行茫無頭緒有此可略有成竹在胸洵爲飛機探極事業前途之一大助也 
　　飛機探極利益在司太份生時代毫無夢想迨近二三年中飛機探極成績頗稱偉大於是有司等益鼓勵飛行家出發探險時當冬令日較夜短而且風雪更厲於飛機進行亦多危險故在冬飛機成就猶少其在長夏之中每日日光可延十六時至二十小時之久每一飛機之功續足可當疇昔極勇敢之探險家用雪車馳驅二三月之勞旣有如此之能力故一切渺茫之土地在美之阿剌司加之北亞之西比利亞之東自派屈力克皇子島直抵北極一帶昔司太份生輩所未及經營者藉飛機開闢可計年而成功矣 
　　當探極飛機未發之先駕駛者須詳審該機之速率及該機與地球行動之比較速率至於飛機進行方位及無論何時所在度數飛行家當臨時熟籌也自司班萊Ｓperry發明一種測風器飛機探極進行在百英里之外即可測出前程風之狀况而變更其飛機之速率免去危險飛機探險雖有上述之種種防衛及預算然以地心吸力之關係出發時更須備有表地球旋動之器Ｇyroscopic　Ｓtablizer二架以準飛機遇風時之進行近兩極地球之磁性極相近一切平常指南針不適於用須藉他項器械代之所述表地球旋動機二架正所以一指地球之正北方向而一架相置與彼垂直定地球之經度也 
　　當探極初用飛機之時往往一二飛機備多日之糧出發探險其效果甚少蓋北極一帶毫無救援設飛機而用品盡罄或機有受小傷不堪再進時有無效果之出發或甚至不返之虞晚近探極家出發必偕一輪船載多隻飛機及應用品食物抵北 
冰洋船則停泊於附近洋左而遣飛機數架進發探極於是飛渡冰山直搗亞美二洲之間陸地規劃一切而返輪去秋得探險會中報告謂司太份生所尋出之新新大陸現已一部分規劃頗有　緒再數年之後此地必得完全探得矣（完） 
雜錄 
[海外拾珍錄] [  蘭]  
　　巴黎人之帽　巴黎人多謙抑遇人於途必脫帽行禮故帽之敝也恒較他城中人爲速故營帽業者無不利市十倍聞帽敝時先敝其四緣即因時時脫帽之故倫敦人於禮節較脫略遇稔者第一點首一帽之壽命每足抵法人之二帽而敝時亦必先敝其頂云 
　　長行之鐘　美國加利那城中有文士南山阿爾古氏者家有一鐘行動歷一百二十年之久未嘗少息亦未嘗加以修理蓋自其祖若父開動鐘機後自身初未一窺其機關南北戰爭時此鐘忽爲兵士斷一輪齒停頓可一年之久後由阿爾古氏倔匠修補遂行動如故 
　　側身騎馬之起源　歐美婦女多側身騎馬考其起源實濫觴於英王利却特二世時代時王新娶德皇公主安痕爲后親迎時寳馬香車極一時之盛后下部有隠疾故馬上用側鞍側坐而行國中婦女以爲美觀遂相率效尤每出必側身騎馬聞以前皆直騎與男子同今歐美時髦之婦女春郊試馬亦有直騎如男子狀者 
　　選舉中之蛋宴　美國烏哈哇州一小村中每年必選舉重　世界偉觀（六）紐約華爾街 
　　華爾街爲美國金融之中心凡銀行托拉司公司及關係金融之各機關咸萃焉圖中左爲證券交易所右爲金庫銀行托拉斯之建築物高凡三十九層 
要人員掌理村中一切公務凡候補者之中選者須於選舉後合開蛋宴會煮蛋四十打遍餉投票人以示酬報三十年來年年如是其起源則不可考某年中選諸人中有一人性奇吝不願與聞蛋宴翌年選舉時投票人遂一致排斥云 
　　古道可風之朋友　紐約洛乞斯德城中有一人爲商業代理人性誠愨爲朋輩所稱一日勸其友某君投資五六千金營投機事業不利資盡喪其人深諱之秘不告友遽質去其家宅得資以償第謂未曾獲利而已友信以爲實猶不知其人之義輩也似此義友恐不能得於上海更不能得於今日之上海 
小說 
[潛艇歷險記（續）] [  翠岑譯]  
　　第三十三章　别矣波羅的海！ 
　　四日後Ｒ十九號已可望見霜特水雷叢密之南口防線雖危險近在目前而艇員中無一餒怯者麥快亞曰羣兒乘園主與防犬他出潛入園中竊果旣得迺出雖遇主人獵犬亦必奮爭突圍矣然苟能免則終以避園主爲愈也吾艇此時得母類是台列克曰霍本納如何麥快亞曰不佳艦長君雖去其一而吾艇回國時或更有一瘋人也彼竟自述水雷區之秘密矣台列克曰汝與之何語麥快亞曰吾旣不能止之勿言則聽之耳台列克思索移時念德人畏死故吐露秘密冀得脫險則其所言當然可貴忽又一思彼頭腦旣昏未必眞確且人情不可測則寗自恃爲佳遂曰麥快亞彼言且置之安然渡越固佳否即水道新易吾亦自謀之可也今晚是其時矣日旣夕Ｒ十九號準備越險夜午遂上浮銳察四週緩行而進台列克與諾愛爾立駕駛塔外之臺上指揮行動夜霧沉沉五十碼外無所睹前望艇首亦糢糊難辨霧氣果能少淸者則潛艇可嘹望較遠得見敵巡艦或滅魚雷艇之影以從事潛伏而敵艦則不能暗潛艇低微之形跡如是寗不大佳惟今則不然故進行梢形艱險 
　　航行全恃草圖不憑衡度而一毫之差存亡係之此其事亦難矣哉駕駛臺後曳以測程器却而茂司佇立其旁司視察器面發光針之運動盡報告之職記錄器之鳴鈴則摘去之俾無聲響測程器所錄出之行程里則復以與輪葉旋轉所得之數相較使無纖毫差誤於是Ｒ十九號單依羅經之力徐徐而前以兩岸漆黑陸上無所標準也一小時間寂無聲息諾愛爾步後至却而茂司許低聲曰進行如何答曰佳曰固意其如是也却而茂司曰吾儕已過定點Ａ矣台列克聞之乃悄然命曰舵師右八點令行深入水内之艇身遂緩緩右轉自是佈網之域遂在艇後矣行移時復左折窄狹之　道旣過台列克知由此更直北數里者水雷區即可過盡正思間忽艇尾右舷外百二十尺處海水上躍幾二百尺隨以天地坼裂之震聲若干百霹靂同時並起者海霧充塞之空氣激盡成風諾愛爾幾爲吹倒海水湧至膝間Ｒ十九號之艇身顚頓不已台列克睜然視其屬官曰險哉福達愛斯却而茂司何似噫吾人轉變乃太驟諾愛爾返視却而茂司却而茂司木立若偶像諾愛爾曰却而茂司無恙耶却而茂　乃遽然若醒曰無恙也惟測程器往矣言已曳起測程器之繩則繩端之器已無而水雷炸發之原因亦明蓋Ｒ十九號轉舵過促距水雷過近而曳於艇後之測程器則轉灣之區域較廣金屬圓柱體之旋轉亦稍緩且艇行愈緩則測程器之下沉亦愈深於是當艇轉行時測程器下沉適觸落一水雷之角而爆發遂起 
　　水雷不中已幸而台列克且因此得一警告知艇行偏於水道之一而而校正之以霧故德巡艦雖聞水雷炸聲而無敢冒險入水雷區者又一小時後霧漸稀朦朧之兩岸微可辨認守望者報曰紅白閃光見於右舷又曰紅綠者又見艇首之左台列克舉其遠鏡先右而後左顧謂諾愛爾曰吾儕矣右旅舷之光瑪而木（霜特東岸之瑞典城）也可傳命以極速率前君意然否别矣波羅的海！ 
[自由談之自由談] [  不冷]  
　　仔細　國人無仔細推究之心則眞僞不易分别而奸巧之徒得以售其計誠實者反不能得志世事因之日非故國人仔細推究之性質如能養成亦一救時之要迫也 
 
 

Page 15

 
 
   
 
 

Page 16

 
 
   
 
