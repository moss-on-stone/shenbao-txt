# 1882 - 107 - 4903223

 

Page 1

 
 
[書陜督謂奏報川楚會哨邊境摺後]  
　　中國統轄之地以本朝爲最廣除西北邊界之外沙漠遼闊土地枯瘠物産不豐因而居民亦不甚多若各直省疆域之中自秦漢以來設官置治亦越三千年宜其民人生聚物力充盈無不闢之土矣乃川楚陜三省毗連之處則尚有隙地焉豈前代分崩畫疆而守者特棄此以爲甌脫乎夫陜省當漢末之世鄴都所在猶屬於魏雖三分之勢旋成自漢中以下爲蜀境而東界荆州抵武昌又爲孫吳所踞此隙地者正爲三國時分界之處相沿空曠或有其理然三國不過數十年晉已混一不應久無人居也或曰懷愍蒙塵江左偏安中原之地棄於五胡天下自此紛紛此攘彼奪不暇建置故有此隙地歟顧南北朝亦止二百年開皇一統旋禪於唐長安爲帝都則此隙地相去京畿不滿千里必無棄置勿治之理况山南東西實分二道不屬於東卽屬於西苟偏於楚則荆南道之所轄偏於川則東川西川二道又得屬之安有唐時尚仍三國之舊而終比於甌脫者乎吳魏東境分淮水爲界吳遷淮南之民於近江一帶魏亦遷淮北之民於青兗諸州臨淮各空地數百里以清兩國之界而免交涉之患然自晉以來淮南北之民已逼淮而居可見前代分界之地及混一之世其制已改斷無數千年後依然空棄勿居者然則川楚陜三省毗連之處至今林深箐密人煙間絶者殆不關乎人事而地利之有所限乎雖然地利固不盡無憑而人事有權則地利亦隨氣運而轉移竊謂此三省交界之地至今猶棄而勿用者蓋分道之後各守其疆土而不能合力經營之故也此處隙地在陜界者去西安千餘里在川界者去成都千餘里在楚界者去武昌又千餘里自行省之設而郡守縣令無權督撫等官貴重事煩耳目所不及之事姑置勿論幸而疆圉肅清瓜代有期可告無罪何暇爲創舉哉且封疆大吏位尊望重下僚有能見及者亦勿敢進言而且畛域之見横置胸中卽鄰省有欲舉動文函商榷意見輙不能合此所以歴前明至今而無人議擬及此也然而嘉慶之亂用兵十餘年統軍大員血戰於山深林密之區跋前疐後久始成功當其相度地勢偵探賊巢之日未嘗不恍然有見謂教匪之根株曼衍實由於地不墾闢四無居民嗣是而有籌善後者必開闢其道路斬伐其林木建城設堡招徠隣近　屬之民耕種生息移駐文武員弁坐而治之則當日之匪跡可以肅清而此後之匪徒永無萌孽矣惟是事定以後卽無建此議者三省大吏　守畛域不肯相助爲理又以軍興十餘年糧餉浩繁幾罄部庫之儲朝廷亦遂爲惜費起見不更撥欵以濟善後之用僅年例責成督撫督率邊境鎭將巡哨一次而已而不知會同巡哨之爲虚文也竊意三省邊鎭之兵以之調遣征剿未必得用以之會同巡哨則亦不爲不力葢年例某月出巡往返不過月餘而平時擁兵自衛但令各按疆界隨時認眞查緝設有匪徒匿跡潛謀不靖豈竟寂無聲息者杳拿彈壓固屬各鎭之責成而其權可以自主者特恐玩泄因　有徼幸無事之心則邊防爲不可恃耳故爲久遠計者終以墾闢招徠變廢地爲腴田爲上策也著林深箐密之處土脈必不磽瘠人烟間絶以山徑崎嶇道路未通不便往來出入是以弗之居耳國初剿平吳藩深入雲貴烟瘴之地礮火所到天地爲之廓清自是而雲貴各屬頓多沃壤近年經營臺灣亦用斬木通道之法竊思此三省之隙地亦以此法行之深林密箐付之一炬然後山徑皆成坦途田畆可以區畫種植可以繁茂旣有物産卽有民居教養生息成聚成都費十餘年之經營足矣何必令中原之腹地長留此千古之甌脫乎哉 
[諭旨恭錄]  
　　二月二十九日奉旨温紹棠轉補翰林院侍讀錢桂　補授翰林院侍講欽此同日奉旨稽察廂黄旗漢軍旗務着英俊去欽此同日奉上諭前因翰林院侍講學士陳寳琛奏江寍三牌樓命案疑竇孔多當派尚書麟書侍郎薛允升前往查辦該尚書等馳抵江寍提案研鞫取錄各供曾經具奏大槪情形諭令督訊定擬兹據奏稱訊明周五卽周步畛挾仇起意謀殺朱彪商同沈鮑洪卽潘洪濳携蔑刀　遇朱彪糾邀行竊至三牌樓竹園旁將朱彪砍斃同逃並未移屍嗣經地保報縣騐詳已故兩江總督沈葆楨飭令營務處洪汝奎懸賞購拏並派緝捕委員胡金傳密訪先後拿獲僧紹棕張克友曲學如並賄教方小庚作証胡金傳與問官嚴堃同訊喝令用刑酷逼成招初供殺死謝姓旋供係薜姓名泳洤繼復稱爲薜春芳胡金傳輾轉誘令改供洪汝奎於覆審後以案情重大禀請泒員覆訊沈寶楨以爲會匪自相殘殺批飭將曲學如僧紹棕正法上年拿獲竊犯李大鳳供出沈鮑洪周五殺死朱彪等情與辦結前案地方時日相符當將沈鮑洪周五獲案訊供不諱現經反復推鞫周五沈鮑洪均各供認商同謀殺朱彪胡金傳亦將刑訊教供各情據實供吐方小庚張克友等供俱各吻合應卽擬結等語此案周五起意謀殺沈鮑洪聽從下手加功均脫逃已逾三年胡金傳故入人罪寃殺二命情節較重周五卽周步畛着依擬斬立决沈鮑洪卽潘洪着依擬絞立决已革叅將胡金傳着依擬斬立决均着卽行正法兩淮鹽運使洪汝奎督審此案率行錄供於胡金傳教供私拷等情毫無覺察候補知縣嚴堃承審此案率將胡金傳誘取供詞認爲實情隨同附和實屬糊塗謬妄洪汝奎嚴堃均着革職發往軍台効力贖罪餘均照所擬辦理會審此案之候補同知單之珩候補知縣丁仁澤着交部分别議處察議前兩江總督沈葆楨辦理草率實有應得之咎業經身故着免其置議餘依議該部知道欽此同日奉上諭國家欽恤庶獄凡有關罪名出入之案無不愼之又愼誠以民命至重每年秋審人犯矜疑再四始定爰書各省問刑官員遇有重案宜如何仰體朝廷德意虚衷研鞫以期無枉無縱本日披覽麟書等覆奏江甯三牌樓一案訊明已决各犯實係寃抑似此輕率定讞枉殺無辜實堪痛恨業將此案承審各員分别懲辦嗣後各直省督撫辦理命案務當嚴飭屬員細心研訊如有疑竇卽應加意推求詳細覆核不得稍涉大意甚或偏執成見致成寃獄至武員例不應會審案件如胡金傳之刑求教供草菅人命尤屬荒謬已極倘各省再有此等情形定將該督撫等從嚴懲處决不寛貸將此通諭知之欽此 
本館於日前接到津友發來電音知江寍貓耳山一案經麟薛兩欽憲訊供擬結具奏後二月念九日已奉有上諭曾將大槪情形錄入月之初三日報内兹已接到念九日邸抄合卽敬謹照登如右[  本館附識]  
[本館自己接到電音]  
　　本館於昨日接到在津友人專發電音到本館有三月初三日諭旨三道敬謹譯登○三月初三日奉上兼本日引見之降調直隸永平府知府李秉衡着發往山西以知府補用欽此同日奉上諭御 
 
 

Page 2

 
 
史張鴻遠奏請飭補行考試孝廉方正等語著吏部議奏欽此同日奉旨着于十二日換戴凉帽 
[電報錄要]  
　　本月初三日倫敦發來電報言英國拉生地方煤礦其工匠等忽然滋閙經官兵彈壓始得稍定然至今猶未安謐也又言開槍之逆犯墨鉻林政　經審訊因其素患瘋疾從寛不予科罪云 
[東報雜譯]  
　　昨閱日本西字報據稱神户有外國人之總會於上月二十二日晚間被賊竊去洋三百五十元緣總會司事收得此洋以外國節期銀行閉門不便將洋送去故卽置於抽屜内不知何以爲賊偵知是晚潛入總會撬壞抽屜將洋竊去刻下尚未能查獲也又云横濵地力有舢板船會館突然失愼舢板被焚者四艘其側有日本居民四家及一外國煤棧房悉付一炬幸水龍麕集竭力澆灌始得撲滅否則必更憂延矣又言日本今歳所出新茶甚多日内貨色將到大約今年茶業必然生色也又言日本兵船計僅十五艘兵則僅止五千人大小兵官計五百人分布十五船現在頗以船少兵稀爲慮傳聞擬添造兵船連前合成四十艘刻下日人汲汲購辦木料想前言必非無稽也 
[欽使宴會]  
　　中國泒駐美日秘三國欽使鄭玉軒觀察使節抵美前經列報兹閱美國新聞紙知欽使於正月二十六日大設宴會美總統及大按察使並美國各官曁各國使臣均與是宴亦可盡克盡睦鄰之禮矣 
[海程迅速]  
　　自河運改章以來沿河各州縣之貧而無告者生機斷絶貿易大爲減色天津則猶幸有輪船沙船由海道而駛入内河並有江北八帮闤闠中得稍活動輪船係週年來往固與閭閻休戚相關一届開河彼此望之若歳其情形固可想見若江浙之沙船與江北之八帮比較沙船貨多人衆遠勝八帮盖向來河運各船以該八帮最爲寒苦津人謂之竊人帮者是也若人抵埠不過擾攘於烟間茶館中無所謂操奇計贏者沙船則竹木山貨紙米油糖色色俱備津城有所謂雜貨局與及經紀中之泡河者專靠沙船爲生意之大宗眼望捷旌旗耳聽好消息一俟其來使油飾門面書寫招牌爲招徠地步今年亦復如是而河開較早二月念四念五兩日已有兩船安抵内河抛椗聞該耆舵云自開行至泊岸爲期止十二日計到大沽僅行六日因候潮進口稍覺爲難日間當陸續啣尾而至於是市上之持籌者皆欣欣然有喜色云 
[縊死待騐]  
　　天津東門内營務處對門某舖夥於二月二十五晚縊死其覔死之由據云緣有債務無法清釐故尋短見卽經地方報驗而天津邑尊亦於是日出缺瓜代雖有人尚未接印舊謂死屍不移寸地故任其終日高懸未經騐明不敢放下門外觀者竟如堵墻噫天津固多重利盤剝者但時非年節何至避債無臺竟至以身殉之耶 
[夜半火警]  
　　漢皋自黄陂街水巷被災後匝月間尚覺安謐前月十七日夜半二點鐘後居人於黑甜中突聞火警乃花樓大巷後待口荳絲舘遺火廚房深夜焰發幸其左隣之風火墻尚固右卽落湖巷之路經街隣竭力撲救拆屋並有張美之巷水龍首先馳至得以隨手奏効止焚該舘一家卽熄餘無殃及云 
[拐風甚熾]  
　　漢口五方雜處良莠混淆拐孩之事層見疉出該鎭街市時聞敲鑼覔孩者大蔡家巷某姓有女婢年十三齡前月十三日四五點鐘囑令上街購烟許久未返遣人找尋無着復沿街鳴鑼呌喊仍屬杳然拐徒如此猖獗地方官可弗搜查懲逐以爲保赤之謀哉 
[洪都瑣錄]  
　　邇來天花盛行凡上下城各巷弄居家門首但見粘有緩步低聲字樣者卽是惟風色尚正罕聞十分凶險者然人家幼孩已不敢任其出門凛然皆有戒心按江垣每當春日必有此種症候說者多以爲時氣使然不知省會地面人雜則志自不齊雖牛痘通行已久平穩可靠而生性堅僻一成不變者終以割苗爲外遵以吹苗爲内功冒險不顧招禍無怨而流毒更非所計也則以煙火萬家之區或隣里往來或親朋餽贈聲應氣求沾染固自易易耳時氣云乎哉○二月十五日晡時近墩子堂湖傍上有幼孩四五人相逐爲戲忽一孩失足砰然下水餘噪而起卽有兩人躍入極救幸水淺易覔登時援出雖存一息已不聞作聲旋經抱回屋内大約不致傷生也然亦險矣○自二月初七日得雨後隨又放晴燥熱益增至月半間街市粗作之流及鄉民之推車來城者多有裸袒浴於池塘居人亦咸穿單袷也乃十六破曉北風忽作暴雨繼至淋漓竟日風勢漸狂入夜遂大猛厲屋瓦窓檽多震損次晨寒侵肌膚指爲之僵而風仍未息絲絲細雨間灑雪珠將有冰凍之勢重裘無温矣 
[衆怒難犯]  
　　福州城内仙塔街多打鐵店此外皆旗人房屋民居甚少二月初八日下午有本街鐵店藝徒年甫十五歳出街收買火炭行至都統衙前與旗人相撞該徒被毆重傷倒　致各舖户公忿不平次早仙塔街附近一帶各店閉門罷市旋經福州梁協戎曁閩縣總明府親臨面諭聽候提騐查究各舖見官來安民始陸續開店照常貿易云 
[糧來滬續聞]  
　　江蘇粮儲道憲王觀察由蘇抵滬前已列報兹悉觀察乘坐民船到埠停泊滬北老閘東首之觀音閣碼頭並不登岸本埠官員咸往迎迓昨午前莫邑尊赴舟次謁見適聞旁泊之船有婦女啼哭聲邑尊卽飭查得該婦係由蘇被人拐來并携有小孩二口拐犯則已上岸當　船户尋　拐犯船户慌懼即行　交邑尊飭差將拐犯及婦女小孩暫送英會審公堂至誘拐之詳細情形俟訊供後再錄 
[毆傷幼女]  
　　前日英刑司署有一中國幼女約十一二歳投案控被四人哈力生打傷哈力生供稱事出無心因持棒旋轉女立其後致被擊中而該幼女則稱被哈力生毆打兩次出血甚多至今傷處猶痛又有一婦稱係該女之姊一同到案刑司以拘獲哈力生之巡捕未經到堂不能查問虚實着俟下期覆訊 
[車户求恩]  
　　英界工部局定議東洋車捐自西歴五月一號起每輛每月加捐洋半元合一元五色此已列報昨英界會審公堂據東洋車户等公稟稱前以工部局定章綦嚴違者扣留車照而置辦一二輛之户未能隨時修理故由平捕頭囑令設立公所自行整頓已禀奉給不准辦在案實深感戴兹工部局新議加捐業等亦情願遵章惟聞嗣後車照統歸西商經手華商不得與聞租界中有東洋車一千五百三十一輛其間大小約計三百餘户立致坐困况從此賃價勢將增長租車者苦更難言可否求恩照會領事官請其轉致工部局董免將車照歸西商經手等語陳太守將情商之夏領事領事謂工部局捐項本公堂向不干預車户等再四求恩太守諭以今年輪值美國領事爲總領事爾等可投美國領事署具訴本分府據情照會各户乃退 
[從游被累]  
　　法界會審公堂昨據捕房解到吳淞人張阿二原告鴻運樓酒舘夥周榮棠投案稟稱昨晚張與一少年某甲來店飲酒呌局三人妓女去後算帳計酒菜錢二千二百六十六文囑爲暫記我等以夀不認識不允甲囑同去取錢其時已在二鼓光景卽着店司同往隨至南市鹹瓜街甲令店司及張在一家門首暫候彼一人進内片刻卽有出店等人出外將店司驅逐隨卽閉門故將張帶轉送交捕房等語翁太守訊據張供初到上海住太平弄左近繩索店中間壁弄内有周祿夀者不知其作何生意因來繩索店得識昨晚被約我來北遊玩行至鴻運樓前又邀我入内飲酒當與言明身畔無錢彼稱不妨及進去後伊卽寫條呌得長三局一人么二局兩人所吃酒裝錢多少亦不得知在後同去取錢又囑在門外　等詎進内後竟不出來致被殳捕今情願還錢惟身畔無有請將衣服暫抵翁太守問能　尋到周祿夀答稱可以尋到太守看周 
 
 

Page 3

 
 
榮棠隨張阿二出外取酒菜資許張將周祿夀隨時扭送懲辦 
[毆捕判押]  
　　英界會審公堂據惠捕頭稱久樂戲園現改名爲喜春昨有某馬房之馬夫前往看白戲由把門之華捕喝阻詎彼等胆敢將捕毆打查該馬夫等動輙逞兇請加懲辦戲園夥沈文明供詞與同董坤行王來順不認毆捕陳太守判董王二人各押一月以儆 
[控追吞銀]  
　　葉松三投英界會審公堂控稱開設洋貨鋪被陸小亭侵吞銀兩避面今得尋見交捕送案請究容再明白具呈等語陸供與葉股開洋貨鋪伊是大股我是小股陳太守令值日差將陸看管諭葉遞呈候理 
[拐關提]  
　　昨日法界會審公堂准嘉定縣差端升夥役王正呈遞嘉定縣關文内稱本署據陸裕堂呈控親家李錦榮匿女不嫁及提李錦榮訊詰稱女兒李囡姐訂婚陸姓是實惟去年十月初五日被周道觀拐出不知去向訪得有朱阿茂知情今朱阿茂住居上海法租界等語爲此移請拘朱交原差帶轉以便歸案訊究差役王正禀稱上海縣莫大老爺處亦有文書投進朱阿茂今已找到看住在某茶肆惟租界中未便擅拘請爲泒補協掌翁太守着包探速卽協同來差前往拘朱管押俟過堂後再交原差帶去 
[遭毆控姪]  
　　昨報列夜行遭毆一則兹悉法界會審公堂據德順土行扭送范阿鈐請究原告受傷人范某由人扶掖上堂禀稱阿鈐係我堂姪仝在行中不知何故挾仇竟指使流氓陳阿明陳阿瑞陳進天陳兆容四人用鐵尺將我毆打陳兆容先動手傷我頭面而身上亦被踢傷其時已在晚間八點鐘後該處地僻店户均石庫門時皆關閉故無人知曉至巡捕到來行中始悉將我舁去等語翁太守訊據范阿鈐供我在行中聞叔父被打卽行告訴伯父其實並不知情太守飭將范阿鈐暫押俟查明是夜八點鐘後范阿鈐是否在行再爲核辦 
[誘領小孩案判結]  
　　初四日報列誘領小孩一案昨日法捕房將曹和尚解案翁太守復加研訊斷責二百板枷號一個月示衆 
[文珠妝閣卽事詩六首錄請縷馨仙史霧裏看花客高昌寒食生哂政]  
　　江頭吹過杏花風好買青翰訪小紅來去自如梁上燕勾留重繫柳邊驄瓊枝　眼鉛華賤杯茗談心水乳融隔院謾誇春似海春光祗在畵樓東開尊綺閣逢今夕剪燭篷窓憶去年多半光隂付離别偶來游戲分　仙重温香誓燒金鴨一繫情絲類紙鳶花好月圓人健在春宵無價莫成眠銅壺漏轉漸黄昏别後情懷子細論倚枕錦鞋曾入夢挂冠股　承恩三生桃葉參因果兩點萍花證宿根相對海棠銀燭下不須眞個已消魂香膚映雪頰凝酥俗李穠桃勝得無倘有良緣應玉汝羞將艶質事金夫情禪未捨三乘筏身價須量十斛珠一晌憐才心最切豪華　笑黨家麤態度穠　任較量玉人性格費猜詳幽蘭入座偏耽靜叢桂留人别有香隨意梳妝都雅淡傾心賞識出驪黄風塵青眼渾難得魚目休教混夜光漫將心字撥爐灰愁外櫻桃兩見開泥爾重彈流水曲留仙須築避風臺深情密地傳鸚母恨事當年誤鴆媒艶福幾人脩得到不知誰是畵眉才[  願花常好館主甫稿]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月念二日京報全錄]  
　　宫門抄○發抄旨五道○日講劉奏爲請旨嚴飭查辦摺子○川督丁奏叅革員外郎拿追片○閩督何奏請奬叙片○大臣劉等奏楝員借補都司各缺摺御史英奏請飭下查明究辦片直督李奏請擬補遊擊片○大臣載等奏爲奏聞摺○二月二十二日工部鴻臚寺八旗兩翼值日無引見○醇王明桂由東陵回京請安○英煦由西陵回京請安並謝授大理寺卿恩○直隸宣化府知府王袞謝恩○張楷劉海鰲預備召見○召見軍機張楷劉海鰲王袞○發抄譚鍾麟奏吳樹德等署成縣等令奉旨知道了欽此○又寍夏理事同知廷蔭年滿再留一任奉旨吏部知道欽此○又補用道向邦倬署平慶涇固道奉旨知道了欽此○李鶴年奏服姪儘先通判李治良廻避改指江蘇候補奉旨吏部知道欽此○又河南府通判謝元照汝寍府新息逋判沈宣昭對調署理奉旨吏部知道欽此○○日講起居注官右春坊右庶子臣劉廷枚跪奏爲蘇省首邑文廟失火典守之官未經叅處並苛泒民捐請旨嚴飭查辦以懲玩忽而重典禮恭摺仰祈聖鑒事竊江蘇長洲元和縣學内大成殿於光緒七年十一月二十四日失火業經護理撫臣譚鈞培具奏在案臣伏念大成殿崇奉至聖先師曁先賢神位並懸宥翰匾額該學教官宜如何敬謹典守今旣不戒於火是該學教官之看守不愼及地方文武撲救不力均難辭咎查殿西卽教官衙署原應時常照管若如原奏所稱除朔望洒掃外局鎖嚴固其爲平時漫不查察亦可槪見且扃鎖嚴固等語亦但據禀報一面之辭殊難憑信自來火起必非無因學校乃清靜嚴肅之地無端被焚此必向來未能禁止閒人任其出入或有引火之物狼藉在内所致理應將教官書斗等逐細根究原奏祇云查無起火形跡又云火自何起無可究詰是其曲爲諱飾一味爲屬員等諉卸地步不然何以言之輕忽若此耶至蘇省歴年善後局奏准動用一成厘金各項工程咸取諸此文廟爲祀典攸關亟宣修復今不提欵興工但集紳士等籌捐無論多方搜括跡近苛派卽使累寸積銖亦屬緩不濟急况蘇郡自經兵燹元氣未復民力維艱若紛紛派捐恐於事無補徒形滋擾相應請旨飭下新任撫臣衛榮光再行確切查究取看守不愼及撲救不力各職名照例奏者議　一面迅　善後欵項卽日興建並飭停止派捐以免擾累臣爲愼重祀典起見是否有當伏乞皇太后皇上聖鑒謹奏奉旨已錄○○丁寳楨片再前准貴州撫臣咨同治十一年飭委四川紳士刑部廣西司員外郎顔懷珠在本籍富順縣屬自流井勸辦黔捐共取捐項銀二萬七百兩零除已陸續兌　外餘欠銀五千七百餘兩潛匿拖延迭次咨川押解赴黔追繳等因當經行司照辦兹據藩司鹿傳霖詳據委員候補知縣俞圻會同富順縣知縣陳　鬯稟查得顔懷珠已于光緒六年託詞往川北一帶探親久未回籍派差查訪查無蹤跡顯係侵吞捐項恃符狡　詳請奏叅通緝等情前來臣查該員顔懷珠因奉委勸捐輒虧捐項五千七百餘兩之多延不赴黔完繳實屬玩愒現復聞拿逃匿迭查無獲捐　虚懸無著若不嚴緝解追何以重捐項而儆貪狡相應請旨將在籍刑部廣西司員外郎顔懷珠革職以便通飭恊緝押解黔省微行追繳以重公項而期迅速除分咨吏刑部曁貴州撫臣查照並飭川北道飭屬存拿押解外謹附片具陳後乞聖鑒訓示謹奏軍機大臣奉旨着照所請該部知道欽此○○何璟等片再光緒二年閩省水災勸捐助賑廣東潮州鎭總兵方燿捐繳銀二千一百兩當經　入葉廷眷等捐案内奏請優叙嗣准部咨以該員等所捐銀未奏報到部係在限内准照章程請奬等　咨行遵　去後兹據善後扃司道詳准該鎭方燿咨稱前次捐銀當時係奉母命助賑伊母林氏業經得有恩賞一品封典援例請于建坊奬叙等情前來臣等查士民助賑捐至千兩以上者例准請旨建坊該鎭恪遵母命捐資助　洵屬好義急公相應請旨勅部核准建坊奬叙以昭激勸除將三代履歴咨部核辦外謹合詞附片陳明伏乞聖鑒訓示謹奏軍機大臣奉旨着　所請該部知道欽此○○欽差大臣督辦新疆軍務通政並二等男臣劉錦棠頭品頂戴護理陜甘總督會辦新疆善授事宜臣楊昌溶跪奏爲揀員借補都司守備各缺以實營伍而重邊防恭摺具陳仰祈聖鑒事竊臣等接准烏魯木齊提督臣金運昌　烏魯木齊城守營都司喀爾通阿瑪納斯協標右營都司安桂提標左營守備李科喀喇巴爾噶遜營守備馬文蔚均殉難遺缺又提標中營守備康林瑪納斯協標左營守備鍾志潔均病故遺缺又提標城守營守備張維昶陣亡還缺現當規復營制之初應卽揀員借補兹揀員選得花翎儘先卽補遊擊張積功心地樸實熟習營伍堪以借補提標城守營都司員缺陜甘督標補用叅將傅廷誠實勤愼勇於戰陣堪以借補瑪納斯協標右營都司員缺留甘儘先補用都司黄桂芳精細勤能辦事可靠堪以借補提標左營守備員缺留甘儘先卽補守備楊柏材心地明白熟子營伍堪以拔補喀喇巴爾噶遜營守備員缺留甘補用遊擊殷樹洪質實勤謹久歴戎行堪以借補提標中營守備員缺花翎副將銜留甘補用叅將李桂　謹飭安詳戰陣勇敢堪以借補瑪納斯協標左營守備員缺副將銜陜甘督標儘先補用遊擊張金榜穩練勤能打仗奮勇堪以借補提標城守營守備員缺以實營伍並進具各員履歴清冊咨請奏補前來臣等察看得花翎儘先卽補遊擊張積功才投優長熟於營伍堪以借補提標城守營都司員缺陜甘督標補用叅將傅廷年壯才明辦事勤謹堪以借補瑪納斯協標右營都司員缺留甘儘先補用都司黄桂芳久歴戎行挍藝嫺熟堪以借補提標左營守備員缺留甘儘先卽補守備楊柏材年力富强志趣向上堪以拔補喀喇巴爾噶遜營守備員缺留甘補用遊擊殷樹洪辦事精細有守有爲堪以借補提標中營守備員缺花翎副將銜留甘補用叅將李桂馨年力富强胆識兼優堪以借補瑪納斯協標左營守備員缺副將銜陜甘督標儘先補用遊擊張金榜辦事勤能心地樸實堪以借補提標城守營守備員缺以上各員借補前項各缺均能勝任合無仰懇天恩俯念員缺緊要虚懸日久准以該員等分别借補以重邊跡而期得力如蒙俞允應請飭部一併先給署札俟防務告竣卽行給咨送部引見以符定制除將各員履歴清册咨部查照外謹會同烏魯木齊提臣金運昌合詞恭摺具陳伏乞皇太后皇上聖鑒訓示堪行再此摺係臣錦棠主稿合併聲明謹奏軍機大臣奉旨兵部議奏欽此○○御史英俊片再向來各衙門書吏當差均有年限已滿者不准在京逗遛以免通同舞弊奴才風聞户部已滿書吏韓士傑卽韓仲敏孫際昌卽孫春圃把持庫務兩姓輪充多年卽隨同上堂之吏皆伊等姻親外人不容充當每至收發餉項刁難勒索不可枚舉該吏等累被控告惟恃納賄彌縫竟敢抗傳不到韓士傑於報滿後係伊姪韓秀甫接　韓士傑仍在身　辦事韓秀甫近來並不進署當　有伊戚史恩濤朱貴卿朦混冐替而史朱二人嚇詐招搖工於作弊韓秀甫每於餉銀到京卽在伊家商量部費並另設說事過賍之所藉端勒索是以解餉之員莫不切齒因思庫儲重地　容櫜吏日久盤踞影射把持難保無使蝕舞弊等情相應請旨飭下該營大臣查明究辦立予斥革卽將孫際昌卽孫春圃韓士傑卽韓仲敏驅逐出境不准再事逗遛以免抱持而防弊竇奴才爲愼　庫儲起見伏乞聖鑒謹奏奉旨已錄○○李鴻章片再天津鎭左營中軍遊擊陳本榮升補督標保定營叅將所遺天津鎭左營中軍遊擊員缺前以副將銜儘先補用遊擊大沽恊中營都司李德源請補旋准部咨陳本榮尚未引見底缺例不應開俟開缺後辦理等因兹陳本榮已引見准補叅將經部開去遊擊底缺令卽揀選儘先人員請補臣查天津鎭左營中軍遊擊係沿海要缺值籌辦海防必須熟習戰守訓練得力之員方可勝任儘先遊擊名次在前各員與此缺未甚相宜惟李德源年四十七歳廣東嘉應州人由武童投効軍營隨剿髮捻各匪迭著戰功歴保遊擊借補都司該員樸幹　勞勇往任事熟悉海疆情形堪以　補天津鎭左營中軍遊擊亦與例章相符如蒙恩准其補授所遺大沽中右營都司員缺再行揀員請補除飭取履歴咨部外理合會同提臣李長樂附片具陳伏乞聖鑒敕部議准施行　奏軍機大臣奉旨兵部議奏欽此○○奴才載燦紹祺跪奏爲保留總管恭摺奏聞仰祈聖鑒事竊查各　陵總管五年期滿例應咨部引見惟陵寢重地總管有督率官兵巡守之責每届期滿察其平日當差勤愼管轄嚴明之員奴才等歴經奏請留任荷蒙恩准在案兹據泰陵總管慶秀呈竊於光緒三年三月間曾經奏請留任五年自是年六月起連閏扣至本年四月又届五年期滿應行前期三個月咨報部旗等情前來奴才等查總管慶秀自莅任以來於陵寢一切差使均能奮勉矢愼矢勸約束兵丁亦屬嚴明謹援案奏請仰懇天恩俯准將泰陵總管慶秀再行留任五年以資熟手如蒙俞允俟命下之日由奴才等照例咨行兵部　册再　才溥楙現在請假守制未經列銜合併聲明理合恭摺具陳伏乞皇太后皇上聖鑒訓示遵行謹奏軍機大臣奉旨着照所請該部知道欽此 
 
