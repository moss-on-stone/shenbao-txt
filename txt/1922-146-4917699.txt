# 1922 - 146 - 4917699

 

Page 1

 
 
   
 
 

Page 2

 
 
   
 
 

Page 3

 
 
時評 
[徐世昌退職（默）]  
　　徐世昌退職矣徐退職之後第一步黎黄陂果允復位否也第二步孫中山果允與徐同時取消地位否也黎果復位矣徐孫同時下野矣舊國會開始行使職權果能順利進行而一無意外障礙否也蓋國務院代行職權之時間甚短必於此短時間内能將種種問題迅速完全解决而後時局乃有光明之希望不僅此也上述種種問題爭點旣多而此短時間又爲各方活動之時間必謹愼從事而後乃可免意外之危險苟其不然則野心家視此爲惟一無二之機會乘時利用以謀自身之發展勢必主張多而意見龐適以引起時局之糾紛而已 
　　是故徐世昌之退職不可謂非統一上拔去第一大障碍然苟進行不愼且速則非特第二第三障碍依然存在且夜長夢多變化有不可測者統一云乎哉 
[命令]  
　　六月一日大總統令財政總長董康農商總長齊耀珊呈察哈爾實業廳廳長兼全區墾務總辦章啓槐因病懇請辭職章啓槐准免本兼各職此令 
　　又令任命龍驤爲察哈爾實業廳廳長此令 
　　又令任命龍驤兼察哈爾全區墾務總辦此令 
[國内專電]  
　　北京電徐印交院今日特别閣議决組行政委員會代行政府職務徐午刻宴閣員名流告别又今晨使團會議對政變旁觀希望中國爲有秩序的改革（二日上午十二鐘） 
　　北京電徐最後令以職權交院代今日（二日）午後三點赴津院卽電曹吳到京商善後辦法（二日下午七鐘） 
　　北京電今日（一日）閣議（一）明令裁汰各官署冗員（二）中央收入槪歸國庫（三）中行正副總裁王克敏張嘉璈（四）李書勳塞北關督袁祚異爲鳳陽關督（一日下午九鐘） 
　　北京電山東條約今日午後四時交換（二日下午五鐘） 
　　天津電東海冬日（二日）下午七時抵津各機關均到站迎迓徐來津後政局有大變化黎復職將由曹吳各督通電推戴 
　　天津電章太炎電復曹吳云不撤巡閱使一切國會國是問題皆爲舞文之具曹頗韙其說 
　　天津電曹銳仍未允回任聞政局定後將與高凌霨對調 
　　天津電直財廳長王之杰辭職 
　　天津電直軍前哨已至榆關西門奉軍將不戰自退（以上二日下午十鐘） 
　　天津電外間有冬（二日）日黄陂赴京說不確（二日下午十一鐘） 
　　成都電田頌堯部孫旅劉斌部郭旅各有一團現移南部田頌堯定日内出省返防余際唐在綏定通電言未派軍隊向渝萬進發 
　　成都電鄧錫侯向商會代表宣言已與各要人一度接商未得具體辦法將再公開研究不至無謂開釁川東情形已趨緩和川北順慶遂寗現均寗靜（以上三十日下午二鐘） 
　　安慶電六角米照捐緩辦許世英有辭職說（二日下午七鐘） 
　　香港電孫東（一日）下午帶衛隊一排由韶乘車抵省卽乘汽車回總統府其妻亦隨行 
　　香港電大本營電告許崇智部艷（廿九）早佔信豐城陳光逵向贛州退　　香港電國民對葡大會議决定十項大致請政府派北洋艦往澳護僑由人民自動與葡人斷絶關係定今日再在第一公園開全體國民大會 
　　香港電粤路黎洞站上之山崩塌連日上韶客車須在該處接駁 
　　香港電兩日來海軍加緊戒嚴 
　　香港電孫任許崇灝爲粤路警備司令（以上二日下午六鐘） 
　　香港電省署派調查澳事專員東（一日）晚電告肇事日死華工二人傷四人次日死四十五人傷六十餘人溺斃二人第三日因傷致命者不少 
　　香港電孫抵省卽召各高級軍官開緊急會議聞其議案（一）對桂問題（二）粤軍回防問題（三）派員請陳返省就職問題各項已有端緒孫俟各事辦妥卽返韶 
　　香港電今日在第一公園開國民對葡大會議决請政府派艦收回澳門 
　　香港電駐省將領聯電陳言孫東日返省希卽返省商各事 
　　香港電當局加派陸軍兩營及江漢雷兌兩艦赴前山保護由澳回之僑民 
　　香港電廣州機器工會分電各埠同業勸勿往澳門作工 
　　香港電前廣西人擬請粤軍退出梧歸政桂人仍服從孫命令惟粤軍不允（以上二日下午十一鐘） 
特約路透電 
[徐世昌赴津]  
　　二日北京電今晨發表命令内含徐總統之辭職宣言徐已於今日午後赴津 
[海參崴之俄政變]  
　　一日海參崴電海參崴發生暴力的政變乃因末古洛夫氏解散國會促成現有兩派互爭權力一由總统末古洛夫工及謝米諾夫氏爲領袖海軍及加浦爾軍官若干員屬焉一由安特魯希基維志氏等爲領袖國會及浦加爾軍隊皆贊助之鎭中安靜並無戰事日軍維持中立態度 
　　二日海參崴電總統之弟避匿日軍參謀處總統末古洛夫氏則仍居府内由海軍兵士保護國會現暫爲名義上之政府地方秩序則由摩爾恰諾夫與加浦爾之軍隊維持之大局殊形混沌州自治局昨日决議承認新政府卸貨工人聯合會昨派代表至國會願輔助安特魯希基維志氏職工聯合會總會亦聲明工界願輔助新政府 
[愛爾蘭事件之緊急訊]  
　　一日倫敦電聞貝爾福伯爵現活動參與倫敦愛爾蘭問題之會議明日將在外交部會晤克萊格爵士諸人政界視愛爾蘭大局極危急簽定英愛和約之英員會議尚未能使大局稍見光明 
　　二日倫敦電衆意政府或將重以武力制服愛爾蘭今一切均繫於愛爾蘭之談判高林士氏　釋與伐勒拉氏携手之原因僅能稍减政府所抱高伐協約將損壞和約基礎之恐慌昨日提交内閣之自由邦憲法草案内閣未能滿意因其超越和約中所規定之權利也克萊格爵士固拒與南愛爾蘭代表會晤内閣各員昨與爵士會談後首相喬治氏突然取銷赴克里西慈之休假内閣繼開會議參謀大臣開文伯爵亦列席討論應付烏爾斯特邊界時局之計畫及和約破壞時應施之方法 
[愛爾蘭内戰現狀及損失額]  
　　一日倫敦電今晨貝爾法斯特復起騷亂死四人傷九人電車多輛爲人以炸彈擲擊英兵開槍干涉叛兵乃暫息槍火未幾復以機關槍向各街道轟擊當交戰之際共和軍軍官兩員被俘昨夜斯特拉班及里福特邊界宣布休戰該處戰事已歷數日軍隊已代特别警士衛守台龍與杜尼加爾邊界特里城南北兩面已設共和軍營房兩座各駐數百人驅逐艦華維克號今日在烏爾斯特邊界海濱攔阻輪船一艘派警搜查乘客未拘一人一日倫敦電今日午後貝爾法斯特彼得山區有人開手槍傷數人已舁入醫院黨人擊斃汽車夫一名駕其汽車而去境内發生火警數次疑係縱火所致損失甚巨 
　　一日倫敦電孟卻斯德旅已奉命於六月二十日由根塞開往愛爾蘭 
　　一日倫敦電烏爾斯特聯合會宣稱自上年十二月六日起至五月二十九日止共死警察二十九人兵二人傷警察二十九人兵十四人自五月二十日起至五月二十九日止共有火警七十七次所燬財產共值英金五十萬鎊以上 
[法總理之外交談]  
　　一日巴黎電法總理普恩賚今日在衆議院答關於外交之詰問普氏對於近東問題不發言論蓋以協約國已開談判也普氏謂法國對於德國可免單獨行勳但若欲犧牲法國權利則協約國之一致雖屬必要恐亦不能維持普氏言及英法關係意頗遠大但含友誼謂近來發生各事并未使此兩國失歡兩國政策縱極接近然欲意見完全相同其勢有所不能云 
[法法官控中法銀行董事問題]  
　　二日巴黎電衆議院現派特别委員會審查檢察官之請求據檢察官之意應起訴控告中法實業銀行董事嘉拉立氏（塞勒州衆議員）以違反禁止不規則發行股票及發給虚假股息法之罪此案迄今尚無辦法因法國赦免法載有特别規定凡在戰爭中躬與戰役者得邀赦免嘉拉立氏是否可適用此法頗有疑問也 
[英礦工資之核減法]  
　　一日倫敦電蘭開夏與吉夏之工資聯合會議所已决定六月份礦工工資應再减十鎊音此爲依照現有合同之最低度計將受此影響者十萬人 
[倫敦之經濟活氣]  
　　一日倫敦電馬克價格三月份最高價格爲一千四百八十今則回漲至一千二百零二實業股證亦皆見起色頗起引商業蘇復之希望物價皆有超於堅固之勢食物價仍下縐但紡織品等現稍高起據專家意見各物價格將皆穩定而生活代價當與目前不相上下　 
[奥京之英文商報]  
　　二日倫敦電爲　進歐州商業之復振起見奥京現將發行一種英文報紙由英人編輯名爲歐州商報歐州各國政府大半將贊助之助其搜集凖確消息此報無宣傳作用專以事實與統計供給商界 
[惠特夏號之遇風觸礁]  
　　一日紐絲倫奥克蘭電汽船公司之惠特夏號遇風觸於大堡之礁土上船身破裂爲二船上未有搭客船員八十人恐難脫險往救者因波浪太大無能施救又電惠裝夏號船員四人經過種種困難得登海岸尚有船員百人在破船中待援風浪漸小施救似有望 
[各國近事彚記]  
　　一日柏林電愛森附近屬於克虜伯廠之煤礦爆裂傷三十五人死十七人尚有八人不知下落 
　　一日倫敦電賠償委員會近致德國之文僅允延缓一部分賠欵之償付自五月起至十月止按月應付之五千萬金馬克及十一十二兩月每月應付之六千萬馬克仍須償付 
　　二日紐約電金鎊價格逹戰爭以後之最高點每鎊合美金四元四角六分衆　德國暫不償付賠欵且將籌備外債果爾則倫敦將來必有德國大批存欵故金鎊遂漲價 
　　二日紐約電美國鋼鐵公司三家刻在併合中重籌資本另募新股二千萬元 
　　二日倫敦電中國逾期未付之維克廠飛機債劵今有照付之消息故此項債劵之價格漲起兩磅音其他中國債劵亦漲起自半磅音至一磅音不等 
　　三十一日倫敦電李氏在孟却斯德細紗廠聯合會演說謂美國某公司確信果蠧蟲之害可以毒物除之有棉田九百英畝用此毒物穫棉六百包而同大小之棉田因未用此毒物幾毫無收穫 
　　一日倫敦電兩年前裝運貨物常遭偷竊故保險公司曾定新章失竊貨物公司照賠四分之三其餘四分之一損失由商家自認近來商家寄運貨物對於包裝等事格外愼重竊案因以大减保險公司現取消前章願擔保十足損失 
　　一日愛姆斯特丹電韋克斯波爾之機車廠失愼焚毁大半 
　　一日巴黎電秘魯鐵路銀公司總董已與坎拿大公司代表簽立合同築造四千基羅邁當軌路以期與東秘魯各大河相聯貫 
　　一日巴黎電巴黎熱度仍高今日陰處寒暑表逹八十六度 
[中國情報]  
　　二日北京電徐世昌於今日午後一時十五分離任三時十五分乘專車赴津黎元洪明日可到京舊國會議員大約亦將入京已通告安福國會秘書處即讓出國會辦公所 
　　二日北京電戰事消息僅知昨日海林（譯音）交戰結果未詳黑龍江督軍聞現派兵五千以禦攻者衆料攻者地位不甚堅固山海關方面戰情岑寂北戴河現已無兵士蹤跡惟警察槍械尚未取回 
[上海電車公司之擴張熱]  
　　二日倫敦電上海電車公司昨日開會總理麥考爾氏言擴張之必要上海乃分佈貨物之集中點且爲實業發逹之集中點故其奇異之發展已造成逈異尋常之輸運需求如所擬擴張計畫皆卽實施亦僅可應付現有之一部需要主席鄧特爵士稱現已開談判以期公司可辦理新加坡之電車 
交通大學無線電 
[總統問題與直奉]  
　　北京電徐總統辭職内閣暫留職以待繼位之人 
 
 

Page 4

 
 
舊國會在天津召集將發表宣言書促徐世昌下野舉黎元洪復位聞曹錕有副座望孫中山已被請合作統一中國之運動舊國會行將移京以行使其職務聞吳佩孚將利用徐世昌自行退位之機會勸孫中山亦退位庶南北政府兩元首同時下野可使統一早日實現 
　　天津電中東路綫直奉軍已交綏吳佩孚指揮大軍前進以山海關爲目的地聞全部路綫已在吳軍勢力之下反對張作霖之情感現蔓延於滿洲全境 
[南美政權之劇爭]  
　　阿眞廷京城電南美巴拉圭京城電稱前巴拉圭總統夏益勸氏部下赤利夫氏現以哀的美敦書致現任總統阿雅拉氏要求於二十四小時交出政權否則赤利夫即率兵進佔京城宣佈迪克推多制巴拉圭京城東南一百八十哩處已有戰事聞前總统現匿德使署内 
[美國四月份之對外貿易額]  
　　華盛頓電商部報告四月份對歐貿易較諸去年同月輸出增多輸入减少去年四月份輸出爲一萬七千五百萬元輸入爲六千九百萬元今年四月份輸出爲一萬八千萬元輸入爲六千六百萬元對華輸出額與去年四月份同即九百萬元輸入爲一千萬元比去年同月少一百萬元對日輸出爲一千四百萬元比去年多二百萬元輸入一千九百萬元比去年少五百萬元又電四月份對華輸出九百三十萬元輸入一千零四十萬元自七月一日起鐵路運費减輕百分之十鐵路工資亦减百分之十二鋼鐵產額增多製造品價格低减原料有增無减 
[歐美雜訊]  
　　紐絲綸電英船惠特夏號載重一萬二千噸船員約百人在澳洲海岸外大堡礁擱淺船脊已破處境甚危風浪險惡救生艇不能靠船 
　　巴黎電法衆議院財政委員會票决以一千一百萬佛郎爲明年巴黎萬國運動大學之經費 
　　紐約電有鋼鐵公司三家擬合併爲一現已議定合併辦法新公司名稱將爲北美鋼鐵公司 
　　華盛頓電哈定總統已允英使吉狄士氏之請夏間赴阿拉斯加時將順道至英領土維多利亞·温哥武·哥倫比亞等處游歷 
　　德國愛森電此間克虜伯礦穴爆裂炸死礦工十七人傷二十五人失踪者八人 
　　紐約電原糖巿面堅固製糖廠乃提高煉糖之價格自一角至五分不等菲列濱售出六月份期貨原糖七十四萬六千包價爲四又十六分之三 
　　羅馬尼亞京城電俄軍現從比薩拉比亞邊界撤退 
　　倫敦電北愛首相克萊格等已抵倫敦與喬治邱吉爾等會商愛爾蘭問題 
　　美國魯易維爾電一百三十歲之黑婦烏拉葵現已逝世（以上六月二日） 
[公電]  
　　第一届國會宣告徐世昌總統無效電各省區軍民長官省議會教育會農會商會工會各法團各報館公鑒民國憲法未成以前國家根本組織厥惟臨時約法依據約法大總統無解散國會之權則六年六月十二日解散參衆兩院之令當然無效又查臨時約法第二十八條參議院以國會成立之日解散其職權由國會行之則國會成立以後不容再有參議院發生亦無疑義乃兩院旣經非法解散旋又組織參議院循是而有七年之非法國會以及同年之非法大總統選舉會徐世昌之僞大總統旣係選自非法大總統選舉會顯屬纂竊行爲應即宣告無效自今日始應由國會完全行使職權再由合法大總统依法組織政府護法大業亦以完成其西南各省因護法而成立之一切特别組織自應於此終結至徐世昌竊位數年禍國殃民障礙統一不忠共和黷貨營私種種罪惡舉國痛心更無俟同人等一一列舉也六載分崩擾攘不止撥亂反正惟此一途凡我國人同此心理特此宣言惟希共鑒參議院議長王家襄衆議院議長吳景濓曁兩院議員東印 
　　劉鎭華等主張黄陂復位電各報館均鑒國於天地必有與立立國要素在於法統國會代嬗元首繼承同屬法統範圍二者相互缺一不可我國法統自六年六月十二日解散國會而立法之統中斷自六年七月二日黄陂退職而繼承之統中斷銅山西崩洛鐘東應箇中消息不爽毫釐要之非法解散雖出於元首之命令實迫於職權不能行使直視爲未解散可也元首退位在國會解散後不及一月且黄陂先電曾聲明不能執行職權直視爲未退位可也今者障礙鏟除全國統一以多難而興邦藉殷憂而啓聖乃千載之一時影稍縱則即逝舊國會籌備處旣已尅日成立多數主張依法自行集會鎭華等前次建議恢復六年舊國會完全逹到目的則同年辭職之元首亦應同時恢復俾繼承統緒有所皈依政治重新河山再造有道長基卜於此矣惟是黄陂津門遯跡恬退自甘數年來感於大局之糾紛絶口不談時事甚至一見顏色而不可得恐非我同人合詞籲請曹吳兩巡帥就近敦促終難望其立正大位獨斷乾綱以慰天下望治之殷而斬歷來叢生之蔓至關於政治問題尤當急起直追互相策勵應一面召集各省區代表及各名流擇定適宜地點速開會議解决救國大計但人數不宜過多以杜事雜言厖之弊存亡關鍵在於呼吸諸公明逹諒多偉畫幸辱見教無任神馳劉鎭華吳新田閻治堂井岳秀劉寶善顧琢塘石紹明孫積孚田玉潔卅印 
　　馮玉祥覆第一届議員電各報館均鑒頃接天津第一届國會籌備處來電籌備開會等因當復一電文曰萬萬急天津第一届國會籌備處議員諸公均鑒共和國家以人民爲主體代表民意惟國會是賴國會失效法紀蕩然十年以來淪胥將盡天心厭亂障礙剪除恢復法統正在此時今幸第一届國會乘時召集統一希望在此一舉惟願棄舊日之爭執及不守時刻之惡習合全力以進行守根本之大法納人民於軌物全國之父老昆弟當共拜諸公之賜矣爲國稱慶謹電奉賀等語特電奉聞統乞察鑒馮玉祥叩東印 
國内要聞 
[北京特約通信（危言）]  
　　時局緊轉直下之原因 
　　明日爲六月一日北京天津兩方面將有若不相謀又若相對待之兩事發見蓋日前所震動一時者爲恢復舊國會問題而總統問題尚爲連類而及之一事今則急轉直下更進一步兩方呈肉薄之觀矣不過隔夕之所聞至明日有無變化則不敢知耳 
　　北京之事至爲平凡即王士珍組閣命令决定發表是也保定方面原不以王閣爲意而村人則急欲將閣組成其始玉頗有不幹之表示即近日亦尚有謂俟下令後再敦勸者又有謂王仍不就者然村人急欲王閣成立之意則前後有兩種變化最初實欲以王制曹吳而安坐集靈囿以保持其現在之地位且謀將來之連任及乎最近形勢變化則接近府方者所傳謂總統問題之趨勢如尚延緩則由王召集其理想中之政治會議以解决舊國會之應否恢復如愈逼愈緊則因有正式内閣可視爲託付之人彼時即自行表示去職而以印交内閣由王代行其職權故此一任命實與總統問題有關並非平日之内閣遞嬗比也 
　　　然一面則組織内閣一面則恢復法統於京津兩地間在一日之内有此兩事出現實極天下之奇觀舊國會於二十四日開籌備大會時原未談及政治問題且定每星期六開會一次乃頃忽將本星期之會改爲明日（星期四）國會分子今日全體已相率起程並據個中人言籌備會將以此次爲止以後將入於實行召集期間二十八日王家襄吳景濓以曹吳之敦請於豐臺會齊同赴保定淹留一日三十日晨吳返津王來京在京議員在中原公司候王報告而王之報告至簡略只謂「接洽結果極爲圓滿内容不必詳言亦不便詳言同人可以意會但同人無論如何須於明日（即今日）一律赴津六月一日開會務必全到」而同時外間紛傳黎黄陂復職之說旣確且急一若事實卽在目前也者哈漢章之來往津保尤爲大衆屬目之事據保定歸客所談近一星期内此事醖釀異常緊急愚探得其内容則聞仍是恢復法統四字題内應有之義因法統恢復村人之現在地位當然不能存在而馮國璋之代總統實親手組織臨時參議院改國會兩法又親手公布安福國會兩法親手下選舉令是馮氏之行動爲違憲其地位即應消失即其代理期間亦爲法統中絕時代故此年餘之任期可認爲仍屬黄陂所有今當先請黄陂復職自行取消民國六年六月十二日之解散令以恢復五年前之現狀依吳佩孚之意且欲於本年六月十二日卽由黎下此命令此急轉直下之形勢料明日天津之舊國會籌備會必將對於黎馮徐之地位將有極明瞭之宣言發表或如直派中人托名河北公會在津所發之傳單即請黎復職亦未可知證以舊議員之開會旣如是之急與日前保定招王吳王吳迄未肯往近忽同去同歸怱促集會皆若有明驗果旣成事實者不知王士珍内閣能如邨人之意維持絕續之交否 
　　至直系所以擁黎而忽如是其急者則愚亦從直系方面略探得其一二蓋吳佩孚之意本即擁黎而非擁曹去年紛傳之第三政府說其内容即主黎氏復職至今未變主張曹吳效電之前有孫傳芳主恢復舊國會及請黎復職之電聞即係吳氏所擬交孫發出者且有鄂蘇兩督參預其中至近日而又有孫之勘電出見孫之第二電已較第一電爲進一步而又有第三步之事即由蘇齊領銜直系各督聯名一本孫氏勘電之意再發一電現在尚未發出（各報所傳已發者不確）正在互相商榷中保定所傳則此項電稿確已拍到保定吳且手加刪潤矣而舊會方面所以急欲表示者以在野某領袖商諸吳氏以爲軍人倡首發言實爲惡例應先由舊會發表吳韙其言故吳氏及張紹曾敦促舊會至急恨不能半月兩旬間即能正式開會以免夜長夢多事敗垂成而最近數日來則以邨人對於舊會之破壞百出奇計積極進行吳張諸人深感時機之稍縱即逝恐一月以後彼方布置益力計術益工統一終歸泡影孫氏勘電之拍發齊等聯電之醖釀皆由此而來以漸成明日雙方相對之奇觀矣 
　　若以京保之近事言之則保於王懷慶保其爲熱綏察巡閱而邨人另下一令仍令督率衛戍實有一使離京一使留京之頂鋒援贛之事邨人積極進行而曹但贊成其以隸衛戍之第一師前往且請以馮玉祥所不收之常德盛與蔡成劃偕不獨顯然同牀異夢且含有對南不戰及去其羽翼之兩種作用此殆相逼而來之形勢而明日以後之短時間内京津間尚將有許多新聞也（五月三十一日） 
[北方政局重大變化]  
　　徐世昌已辭職出京 
　　東方通訊社二日北京電云徐世昌將於今明日中再發辭職之通電已於昨晚將電稿擬就傳聞該電較前次所發者稍長大旨謂於内政上不能逹和平統一之目的於外交上當華盛頓會議開會之好機會中國因内爭之故不能副國民之希望以此兩問題深自引咎辭職 
　　又同日北京電云徐世昌本日辭大總統職内定令國務院代行其職權自遷至私宅徐世昌已發退位之通電由臨時閣議决議代行職權以待黎元洪來京徐於本日午後三時　總統府赴天津據傳天津電話云黎元洪未承認復職　晨將派人赴　定通告謝絶復職又一日北京電云據中國方面所接天津電話今日在該處有參衆兩院議員等二百十餘人出席開非常緊急會議就吳景濓王家襄兩氏所提出之國會以前受不法的解散故今日當行使其職權令合法的大總统卽黎元洪組織政府之議解决通過又同日天津電云聚集此問之舊國會議員二百三名於今日午後四時在省議會内開會議决發出通電宣告國會完全行使職權由合法之大總統依法組織政府該宣言旣决議卽由王家襄立刻赴英租界黎元洪宅與黎氏會見 
　　星報二日北京電云徐總統已退職舊國會已在天津召集將發表宣言書免徐世昌職而請黎元洪復位聞曹錕將任副座舊國會並正式邀請孫中山協謀中國之統一舊國會日内即將移京曹錕已命發表宣言聲明無覬覦總統之野心其前程問題願聽决於國會及人民曹且議通電各省表明心跡以消除各省所具曹之野心將爲黎元洪復位障礙之恐慌曹錕堅主孫中山亦當行此政策今之危險乃在吳佩孚受無經驗顧問之游說活動與聞政治過事操切使對方太失面子則必引起惡感黎元洪現仍泰然自處苟欲陷其於政爭漩渦則必不允復位 
　　國聞通信社二日北京電云徐今日午後返五條即於三時專車赴津午前閣員緊急會議組行政會維持秩序徐離府後全體閣員决通電辭職以國民代表暫維現狀傳黎四時由津入京 
[時避重大變化之由來]  
　　黄陂復位說將實現 
　　自舊會復活之說起世人莫不聯想及於總統問題誠以東海之地位與舊會之法系絶端不能相容决無兩者並立之餘地也然世人之觀察此事者亦不過曰兩者之法系旣不並立當然俟舊會開會以後由議員提出總統法系問題計其時當在數月以後因之游說之士且有獻計於東海者謂現旣無力禁止舊會復活莫若令舊會先議憲法後選總統則憲法條文之爭執經年累月猶不能决現總统之地位便可於不知不覺之中滿任而去矣故一時舊會僅限於制憲之說盛行於府派方面特是一言及於恢復舊法系則不獨舊會應在恢復之列而舊法系下之舊總統亦同時發生恢復問題蓋舊國會及舊總統同爲舊法系下之二大產物今舊國會旣因任期未滿之故准其再行恢復則同屬一母所生之舊總統在當日去位之際其任期亦未滿足於法理亦應與舊會同時恢復其地位且舊國會之恢復旣不必經由他種機關之决定而自行恢復則舊總統之地位恢復亦自無庸再有經由議會及其他機關决定之必要此主張擁黎說者之論斷而言之成理者也更就事實上言之自日前孫傳芳率同鄂中將領地電主張黄陂復位識者早知此電必有由來蓋孫氏並非黄陂系下之人設無有大力者之授意孫氏决不至貿然發此通電及日昨則齊燮元又有聲請東海退讓之電發表世人更爲異常注視固知江暗雨欲來大問題之發生即在指顧間也原來黎黄陂復位之說早爲直派要人間之研究問題乃近以時局上之趨嚮更有感於擁黎之必要加以近日四川之劉湘熊克武劉存厚湖南之趙恒惕等均先後致電曹吳謂如能依法請黄陂復職則西南方面當一律取消獨立曹吳接到諸人之電又曾以之轉電北方各督徵集意見近日各省復電亦皆以黄陂復位收拾時局爲便因是曹吳遂於前日（二十八）召集直派重要將領特在光園開緊急會議列席者除曹吳兩氏外有曹之參謀長熊炳琦秘書長王毓芝及兩使署重要職員張方言等數人首由王毓芝報告各省來電内容繼田某氏報告北京最近之空氣熊炳琦氏遂就各方面之情形力陳利害之意見吳氏發言謂我輩始初原誠心維持東海今各方面意見如此當然祇有請黎黄陂復職之一途曹錕默然不語者久之繼曰好在東海求去之心甚切而且已屢向國人表示犧牲個人地位而成全統一則其功績之在國家更爲偉大遂决定第一步由直派全體通電贊成齊夑元主張東海退讓之通電第二步由直派全體將領致電黄陂請其復職任事第三步則如有阻撓黄陂復職者直派决以全力爲其後盾會議决定之後當即委託黄陂左右現在保定之哈漢章陳定遠兩君前往天津面謁黄陂徵其意見哈陳兩君於次日（二十九）早車由保抵京即乘下午四時半快車赴津又國會議長王家襄吳景濓兩氏亦於二十九日早車到保曹吳兩氏即迎往光園略叙寒喧畢即由熊炳琦代表曹氏與吳王兩議長爲數小時之談話首由雙方述明對於時局及國會問題之進行情形繼由熊炳琦說明各省已决定依法請黄陂復位之事實吳議長謂黄陂復位如能取消解散國會之命令則同人當然爲滿意之贊成王議長謂國會本身祇要求恢復國會而止其他問題均須待院議之解决今日對於兩使之談話不過個人之意見十二時曹吳宴王吳兩氏於光園又相與討論時事良久下午三時王吳告辭由保定出發下午七時到長辛店王換車回京吳偕同李景龢等轉車赴津今日（三十）吳議長特召集駐津議員開談話會於直隷省議會吳報告情形畢多數人主張即日發表一種宣言從恢復法統上立論取消非法總統由合法總統依法組織政府就現時形勢測之北方政局之大變化殆將指顧實現也 
[王吳赴保後之舊國會（野雲）]  
　　進行方針忽然劇變 
　　舊國會議員前已開過一次籌備會於津門但其所决定之辦法擬俟赴滬赴粤代表接洽有結果再行議定召集日期通電全國蓋純取一種和緩態度不意自參院議長王家襄衆院議長吳景濓赴保定以後兩三日間形勢乃驟變現已决定於六月一日再開第二次籌備會於天津即行提出法統問題對外正式表示凡舊議員之在京者均經王氏通知趕於明日（三十一日）晚到津劍及履及幾有迫不及待之勢矣 
　　王吳兩氏聯袂赴保在保小住兩日王氏昨晚始乘專車由保返京在京舊議員紛紛向之打聽消息王氏談話略謂此次赴保之目的專爲解决國會自身活動之態度因及於某種重要問題其結果吾不必言亦不能言六月一號在津開大會吾當向諸君詳細報告又云以我在京此時所處之地位與環境凡在保所議之結果殊不便詳晰爲諸君言但可爲諸君言者則六月一日津門之會可認爲吾舊國會一種生死關頭成敗在此一舉就目前趨勢以言總算可樂觀多可悲觀少又謂津門籌備手續有此一次大會决定成亡則籌備之會可以此一次爲最終當時同人中有以經濟調查局薪水無着時届節關經濟問題極爲可慮爲言者王謂此無庸慮此次赴津各人不過勉力籌措十餘元以作旅費所好只有此最後一次事成則以後經濟當然無問題發生事不成則從此罷手雖有錢亦無處用也另據與王氏接近者云王氏到保以後雙方晤談彼方（指曹吳）頗怪舊國會同人之進行不速活動不敏謂此事時機已算十分成熟各省區覆電均到一致贊成西南方面除廣東無所表示外餘皆同意並且我們通電稿將擬定靜候國會諸公勇猛前進我們好在後面撾鼓助威本來我們可以超過諸公之前而進第以地位所在旣深恐冒干政之嫌且亦不便使諸公有受武人操蹤之行跡今觀諸公舉動似乎尚在徘徊觀望之中殊不能令我們滿意討論及法統問題彼方謂現成有一條大道可走諸公何必徘徊歧路趦趣不前所謂大路者何殆卽認黄陂復職有極充分之法律根據是也此次王吳到保彼方即提正該項辦法勸其速走此一條光明大路且謂北京軍警方面外交方面均經接洽妥貼可說絶對無一點問題王吳兩氏至此乃决定六月一日開全體大會此形勢劇變之所由來也今日（三十日）下午都中盛傳孫傳芳等又有豔日通電到京主張南北兩總統同時退位果爾則所謂武人超過國會議員而進者似已稍露其端矣（五月三十日晚） 
 
 

Page 5

 
 
   
 
 

Page 6

 
 
國内要聞二 
[美人之張作霖獨立觀]  
　　謂張作霖與日本確有關係 
　　世界新聞社譯美國勞斯坦貝克陸軍中佐LtColBRoustamBek論文云近日滿洲獨立歸日本軍閣及張作霖保護之說屢見於報紙中國與列强之外交界對於此說皆大爲驚憂蘇維埃俄羅斯及遠東共和國於此種重大事情當然不能取旁觀態度張作霖倘果於西比利亞中國之間設一有力緩衝國確於俄羅斯及遠東大爲不利遠東共和國之地位尤爲危險况目下日本軍隊正在攻擊該國乎此種事情足以引起東方之新劇爭蘇俄以地理關係當然不能坐視而以喚起世界同情之輿論爲急務 
　　日本報紙之一部分素反對東京之軍閥者現皆贊助俄人要求日軍撤去沿海省及薩哈連島俾日本於外交上與莫思科及赤塔開直接談判以求得和平之妥洽如此辦法斷然可以促進俄國與中國間滿蒙問題之解决惟另有一部分東報受軍閥之暗示竭力抨擊俄人謂其有意反對日本實爲擾亂東亞和平之罪魁實則除俄人詆責軍閥的日本外全世界之報紙以倫敦太晤士爲首亦皆詆責日本 
　　中國向來受皇帝時代之俄羅斯與帝國主義之日本之困害此無人能否認之者張作霖之盜弄國權即日本有以助之張今雖爲吳佩孚所敗仍爲統一障礙中國受日本之害最烈人人知之全文明世界皆憤之試觀山東南滿中東鐵路及臺灣非日本侵略中國之鐵證乎苟猶以爲證據不足則再觀日本參謀部新定之防禦線此線乃畫於中國境内從漢口起向北經哈爾濱如此當可曉然於日本倘與任何第三國作戰時中國人民受害之劇烈將至何度 
　　臺灣之中國人在日本人眼中殆不齒於人類其所遭慘厄較高麗人尤甚日本軍閥之機關報盛載俄國侵略中國之說以證日本參謀部實有以巨欵維持之必要然同時滿洲則直已成爲日軍之征服地卽如哈爾濱駐有日軍一全旅其爲維持張作霖「王國」中之秩序耶抑另有理由耶以記者觀之彼祗有一目的即欲侵略蒙古與俄羅斯遠東並欲佔據中東鐵路作爲軍事之用耳邇來恒有某某國在蒙古具有利益之說接觸於耳鼓但究係何國有此利益則爲日本美國俄國中國以至英國間之一大爭點吾以爲蒙古人對於其自已國土當第一有利益關係而列强皆絶對漠視此點其爲例外者獨有一蘇維埃俄羅斯耳美國在蒙古並無特别利益僅有少數次要之商人在彼謀利而已美國在蒙古之利益其分量不過等於俄國在墨西哥之利益至英國羊毛工業在蒙古似有若干利益但據英國著名羊毛業家韜登氏言俄人與蒙人聯合經營羊毛貿易非常得法外商殊難揷足美國國内天產豐富距蒙古甚遠並不需求蒙古之原料且美國對亞細亞並無一定政策故美人如在蒙古投資亦將不得相當之保護 
　　俄國與蒙古以商業往來接觸已數世紀然俄人從未抱有蒙古非中國領土之想反之蘇俄政府會屢次聲明彼承認蒙古爲中國國土之一部分但爲自治區域而已至俄軍之駐在蒙境一方爲俄舊黨在蒙古境内活動所促成一方則爲張作霖之屢屢危迫遠東共和國所迫致 
　　五月二十九日天津益世報載一電訊謂海參崴俄舊黨政府首領麥庫羅夫已派一代表名范雪洛夫者至奉天謀與張作霖訂軍事同盟此種同盟必具攻守兩種性質該電又稱范雪洛夫已到大運同時北京之日人報紙乘機肆其宣傳謂庫倫已施行共產主義蒙古已爲布爾什維克人之犧牲此種讕言眞不值一笑須知蘇俄政府早於一九二一年改變其經濟政策抛棄共產主義列寗曾公開宣言一國欲逹到共產主義須先經過一長時期之工業經濟的發展蘇俄雖未盡棄其政治理想暫時則確已與資本國相合作今謂俄人舍其較爲成熟之本國土地而移植共產種子於不相習之蒙古决無是理 
　且宣布此種謬說者殆不知蒙古人已訓服馬克思主義實較俄人尤爲容易蓋自俄舊黨恩琴消滅後蒙古全境騷亂法律秩序皆屬蕩然新組立之政府不能不遵行中國兩國問所訂之各條約兹引一九一五年十月二十四日（俄曆十一月六日）中俄呼倫布爾條約之一節如下『呼倫布爾之土地爲其全部人民之公產故中國人祇能於一定期限内取得土地及租借權並祇能於依當地官員之意從事農耕無碍土人畜牧之地方内取得租借之』觀此可知若認土地國有爲共產主義則呼倫布爾之施行共產主義當責備俄皇尼古拉第二與中國今之蒙古政府不過承認已存在之事實耳 
　　唯上述之謡言當然於張作霖及日本參謀部之機關報極有用處可以淆亂中國之輿論并挑起吳佩孚對蘇俄之惡感但此等徒勞無益之舉動反助吾人注意於事實眞相吾固久知我國反革命運動與張作霖有關係但未得確據張氏之代理人旣努力否認吾人亦未便堅持詎上星期日之英文華北司丹逹報（日人機關報）乃於社論中爲一極重要之供招其言曰『兹有一共知之事實卽張作霖部下有許多俄人服務其騎兵長卽俄人也奉軍之壕塹乃俄人所規畫似無人料及之實則俄人因歐戰之故對於塹壕戰事較日本人有經騐也』又謂此等俄人如係布爾什維克派亦不足異因『布黨與張作霖問之關係較張與日人間之關係密切得多』日人此種暗示亦可謂竭盡能事矣 
　　然吾敢言凡俄人之心房爲國家而跳動者其人决不肯參加於張作霖公然與中國興盛爲敵之舉動張作霖與俄布黨間之關係可以滿洲近事爲明證遠東共和國代表之住宅曾爲張氏下令搜查赤塔公民福爾谷兄弟爲張氏逮捕下獄判禁一年没收其所有又親自加以酷刑五月一日哈埠俄人開會爲張作霖所阻甚至不許發行一種奬券以振俄國之災民 
　若夫吳佩孚則斷然知蘇俄對中國之眞意與莫思科之表同情於彼之主義彼必知蘇俄與其巨鄰中國休戚相關中俄兩國皆欲日人離去高麗與滿洲俾中俄軍隊可以全撤彼又當知彼若引軍入蒙古俄軍將歡迎之而對張作霖則將抵以槍砲因吳佩孚之背後爲中國國民張作霖之背後則爲日本軍隊也 
　　今若謂日本之宣傳皆不誤其詆責俄人之言皆有價值蘇俄眞欲佔據中東鐵路并爲種種對華謬舉如日本之所言又蘇俄當局對於吳佩孚之友誼並不措意試問彼蘇俄之外交家政治家如列寗特羅斯基及齊吉林等皆久博世界各大領袖人物之尊重者豈竟出此愚昩行爲彼等豈不知吳佩孚就中國對日關係而論可謂中國人民之眞代表彼從未與日本發生關係此眞爲蘇俄之友而豈有與之齟齬者至於吳佩孚通逹事理又爲一有經驗之軍人又豈有不了解俄人此種心理者哉 
[交財兩部之裁員與借債]  
　　交通高恩洪於前日連下二十五道部令將交通界人員用大刀闊斧大裁特裁乃高氏自下令後於昨日（三十）上午十時復追回兩道部令㈠所有津浦浦信兩路督辦名義着即取消㈡所有各路局之會辦副局長副處長副課長等均一律裁撤各部員正在駭異間不意下午二時兩道部令復照當發下惟其中確有變更四字即關於前者勾去津浦兩字關於後者勾去會辦兩字因此部員中復有竊竊私議者謂第一道命令之變更係保全徐世章之津浦鐵路督辦地位第二道命令之變更係因各路局本無會辦恐於文義上有些說不去故高氏不得不爲之更正然則高氏此舉亦未能免俗矣又聞高氏昨日下午一時又續下五道部令更動航電兩司之科長數人並派孫丹仁等十餘人爲秘書上僉事上辦事兹將部令摘錄如下㈠航政司工程科科長張鑄開去科長職務派宋建勳充該科科長㈡派陳海瀾充管理科科長王倬充航業科科長㈢僉事宋眞關去電政刊主計科科長派在秘書上辦事又派柏森署主計科科長㈣所有各電話局之帮辦會辦坐辦稽查槪行取銷又派孫丹仁等十餘人調部辦事㈤派顏德慶署參事 
　　又交通部原有電報生四五十人均爲歷任總長向各外局調部辦事者每月薪水較原局酌加五元或十元現在電報生一律被高飭回原局辦事該生等謂津浦鐵路督辦署每月經費四千五百元爲徐總統介弟故尚得保全地位而生等小小津貼斷無不可收回成命之理特於昨日下午三時均麕集中央公園會議擬具呈高民懇請收回成命結果如何尚未明悉 
　　財長董康對於午節各機關經費擬給以三成現洋七成兌換劵以資點綴但就此而論亦非現洋一百餘萬不可而部中所有祗剩二百萬二次六釐整理公債因此頗費張羅昨日（三十）下午已有四十萬元之希望微　以九六公債劵一百餘萬向某銀行抵押二十萬元債權方面提出之條件九五交欵月息二分三個月爲期以此合算約計利息在四分以上又以二次六釐整理公債向又一銀行抵借三十萬元其條件爲九三交欵利息一分九釐六個月爲期合共計四十萬元聞昨日下午董氏尚派員分頭向銀行界接洽結果如何尚未探悉至於擬支配之七成兌換劵即託由平巿官錢局發行但原定劵額三百萬現已改爲二百萬惟銀行界未十分贊同而財部已决定發行昨日正在支配中 
[王懷慶不就熱察綏巡閱]  
　　新任熱察綏巡閱使兼熱河都統王懷慶自奉令後即夕上呈請收回成命以便專任京畿衛戍總司令兹錄其呈文如下竊於本年五月二十九日奉大總統令特任王懷慶爲察熱綏巡閱使兼熱河都統此令同日奉令京畿衛戍總司令王懷慶現經特任爲熱察綏巡閱使並兼熱河都統該總司令近年以來保衛京畿績效昭然商民愛戴京師爲根本重地所有地方治安事宜仍責成該總司令督同步軍統領京師警察總監妥愼辦理用副倚畀此令等因奉此聞命之下惶悚萬分竊懷慶以受知日久薦蒙重任年來以步軍統領兼署京畿衛戍總司令值政局之多故欲辭謝而未遑京師迭遭事變雖幸未致貽誤而自問心思才力實已應付爲難昨讀明令方幸步軍統領一職有人負責懷慶可以專心戎事拱衛畿輔迺迭奉命令兼領巡疆復諄諄以京師根本重地治安相責訓示周詳感染肺膈本不應妄事凟辭重煩睿慮惟查熱察綏三區現當用兵之際地方瘠苦民物凋零旣非指顧可以奏功而京師地方重要又不容顧彼失此致負我大總統殷殷垂念之意且巡閱使職位較重非有長駕遠馭之才不足以資治理以懷慶之庸駑斷難勝任思維再四惟有仰懇俯鑒愚忱收回成命另簡賢能充任熱察綏巡閱使及熱河都統之職俾懷慶專任京畿衛戍司令一職以分任務而專責成理合備文呈請鑒核批示祇遵 
[曹銳再電辭職]  
　　直人反對曹銳愈演愈烈而政府當局對於此事若未聞覩曹銳前雖來電辭職乃政府置民意於不顧對曹銳大施其挽留手段不知政府何爲寗犯天下之不韙而必欲留一曹銳以禍直人也前日曹銳又來電辭職原文如下北京大總統鈞鑒竊銳於本月二十五日因病電請辭職兹於二十七日承准國務院感電開有電悉直省當兵燹之後瘡痍未復内政財政均待整理執事長才碩望久鎭畿疆切盼力疾任事濟此艱危省長一職希勿辭却奉諭特逹院感印等因奉此仰見大總統軫念民艱勸勉僚屬之至意欽感莫名伏念銳以孱弱之軀膺艱鉅之任汲深綆短竭蹶時形兹復久病不痊於地方要政諸多曠誤捫心自問負疚良深日來夜不成眠飲食銳减病勢增劇藥餌無靈據醫者云非靜養數月難期就愈矧直省當兵燹之後百端代理尤非病軀所能支拄徬徨午夜愧懼交併不得已惟有再行籲懇慈施俯准開去省長現職俾得就醫院調治並乞迅賜簡員接替以資整頓臨電迫切無任悚惶伏乞鈞鑒切訓施行曹銳儉叩印 
[日政府對魯案細目之方針]  
　　日本政府已於五月二十三日正式批准山東條約並卽日由外務省特派岸田事務官携帶修約正本來華交換簽字岸田已於三十日晚抵京頃據大阪朝日新開載稱日本政府對於山東條約批准交換後之條約實施之交涉擬務必從速開始外務省前此設置之山東凖備委員會亦已着着進行各種准備且自二十五日起連日正式開會决先將各種准備辦妥以備批准交換後卽時得以開始交涉又二十三日之定期閣議並已託携帶條約正本赴北京之岸田事務官代逹政府與小幡公司接洽之事項至關於該條約實施之交涉委員則根據條約之規定分爲關於交還膠濟鐵路之委員及其他事項之委員之二種小幡公使則兼兩種季員之委員長并内定任命出淵大使館參事官及秋山青島民政長官爲委員其餘委員目下正在遴選之中聞駐剳福州之總領事林久治郎氏當爲其有力之候補者又北京日本使署二等書記官矢野眞氏亦將爲山東委員之輔佐而木村外務省書記官則當爲交涉委員之事務總長此外高尾總領事等多數外務省事務官書記等均當爲山東委員陸續赴華一俟批准交換後委員之任命當即發表又據大阪每日新聞東京電話云關於魯案細目協定之件前此業在外務省内設有由外務陸軍大藏遞信農商務青島民政署等各關係官廳組織而成之山東凖備委員會將該案各分部類分别研究之結果大體調查業已告竣並經樞密院審查條約完畢二十二日批准二十三日之閣議對於上項調查事項更加以調查惟因其範圍過於微細故是日閣議未能全部調查竣事然而對華交涉之根本方針則已决定下列三項㈠五月十五日駐華小幡公使與中國魯案善後事宜督辦王正廷氏會議之際王曾表示中國不問政局有何變化决計依舊進行且有開始交涉之凖備又此項交涉擬避去徒事討論或空鬭議論之舊習慣而專用懇切會議辦法迅謀圓滿之解决日本政府對於用懇切會議辦法一層最所希望故决定此次交涉以此種辦法爲進行之宗旨㈡日本政府對於山東問題竟退讓至無可再讓之程度者純由希望早日除出中日兩國間均認爲不快之山東問題而起故此次交涉希望中日兩國均當排去一切出價還價之手段而於極短之日期成立交涉此層宜特對中國政府望其考慮及之㈢膠澳歸還之結果膠濟鐵路職員及民政署職員等僑民中難免無因此失職之事預料當有莫大之犧牲故日本政府對於此事之救濟亦曾研究研究結果該犧牲者中有有救濟之必要者亦有認爲無其必要者其區别頗爲困難同時假令以通融低利資金以及他方法而爲救濟然以日本政府現在之財政狀態觀之殆有到底不能令犧牲者滿意故此次協定細目之際縱令政府所得甚少而對於善良之犧牲之將來則以可及的謀予以利便之精神而與中國委員協議之 
　　以上之根本方針業已閣議承認故均已託二十四日遄赴北京之岸田事務官轉逹於小幡公使矣 
[小幡通告撤退漢口日軍]  
　　日本閣議已議决撤退漢口日軍待山梨陸相游歸即决定實行時期聞駐京日本小幡公使奉本國政府之命昨日（三十）午後五時訪問外交部已將日政府决定撤退駐屯漢口日本軍隊之旨通告中國政府兹錄其全文如次從來中國朝野表示希望各國撤退駐華軍隊日本政府對兹特表深厚之同情信賴中國上下之努力與誠意兹特决定迅速實行撤退駐漢口之日本軍隊此固純屬根據善鄰國民之情尊重中國之獨立及主權期待中國國力自由不覊向上發展者也且日本國民並確信前項决定即所以副華盛頓會議所决議之精神也而在中國政府方面今後亦宜力期保護各國在華僑民之生命財產毫無遺漏不至發生如過去之不祥事件是則日本政府　切望者也 
[贛省戰局之嚴重]  
　　粤軍勢如破竹贛南要隘盡失 
　　自十七日贛南前敵方面因粤軍進逼虔南信豐大庾三路開火後此一星期中南昌官塲時有捷軍逹京謂已擊退粤軍並對各界首領表示勝利顧未正式宣布電文聞者莫不懷疑然當時猶以贛軍布防周密大庾有險可守且距南昌有千餘里之遥苟能支持一二十日以待曹吳救援即可避免兵禍乃二十四以後消息漸見險惡紳商之赴軍民兩署探詢戰訊者以當道含糊答覆且現憂悶之色贛州來人均言消息險惡商電亦不准發始悟前電係安慰人心之作用近日贛南各縣知事及紳商各界眷屬紛紛來省極形狼狽陳系官眷亦趕將細軟收拾預備赴潯銀樓金飾換售一空每日出城行李至數千百件之多據個中人言陳光遠傳知凡同鄉有家眷者趕快出省各界聞知驚恐萬狀軍政界消息不可靠則至商會問訊而亦不甚詳悉蓋軍情瞬息萬變消息隔閡矣虔南信豐大庾失守官廳亦不諱昨更有崇義失守之說粤軍佔有信豐四通八逹贛南十餘縣城皆難保守固意中事據各方傳說贛南陳軍因欠餉未發不肯用命粤軍步進兵各旅節節退守惟廿三旅長周蔭人係學生出身尚肯上前接戰以前勝電殆即指此其餘各旅士官皆爲傭兵宣言長官發財享福我等拚死打仗殊不甘心皆不戰而退又統軍官同爲旅長無一總指揮意見不一各自進退不相接應此亦一失敗原因前日軍署僱輪運米二千石赴贛昨忽命令緩運外間因傳贛州亦已不守二十四旅已退吉安現聞陳赴吉督師保全下游半璧軍務帮辦吳金彪昨由潯來省有護理督篆之說北京派蔡成勳常德盛率師援贛尚未知何日開拔贛中軍心渙散已難支持再越數日不知成何局面也（端午日） 
[魯代表返濟後之談話]  
　　開放八埠將改爲三埠 
　　濟南各團體前爲沿膠濟路開埠問題推代表杜星北朱薇生李萊山三君入都陳情於外交當局述明東人反對開埠之理由現在杜君爲徵集地方同意作第二步之進取已於昨日先行返濟據其談話云余等在京情形想報紙均有紀載不必煩贅此次該問題發生係發動於内務部當四月二十七日之閣議竟模糊提出通過其實外内兩長均尚未知也予三人到京如周閣揆沈外次王督辦京同鄉等等均屢次與之接洽述我東人所持理由已多容納大槪近數日來當道又有所謂折衷主義者蓋卽所謂改八處爲三處是也（政府委王儒堂督辦答復謂取折衷辦法由八處改爲張店濰縣高密三處）惟予等三人以爲山東人所反對者爲政府開埠之不當非以其開埠過多來京作减少之運動當道此舉吾人亦所根本反對予先回濟徵求地方意思當予離京時已草成一種呈文擬即日上之於部院該呈文内容共有三項理由（一）膠濟沿路日人所侵佔之地產及其設施魯案善後當然清理而取締之今於善後以前開放沿路商埠實啓無窮糾紛與後患無論多寡斷無商量餘地（二）日人近在青島組成大企業公司欲包括攫奪東省一切善後中之實業故必至善後完結方能開埠（三）沿線現在情形多開放一埠即多一糾紛於地方人民無何等利益將來果有開埠必要時應由中央及地方切實酌量開放不能容聽日人絲毫之支配云云據聞魯案善後研究會定今日（三十一日）下午開會請杜君報告並討論最後辦法兹錄該代表等呈外交内務兩部文如下頃據南北報載政府曲徇日人之請在膠濟沿路開闢商埠八處魯民驚駭之餘業經電懇政府取消在案兹復選派代表來京請願特將請願之點列舉於左㈠按山東條約第八條内載外人在青島租界内之旣得權無論在德國租借時或日本軍佔領時經合法公道取得者應尊重之惟日人自佔據膠澳以後在膠濟沿路之濰縣坊子張店淄川博山青州等處强行租佔房地任便居住營業此項權利於法律上地位無效力及此次山東條約均無根據此種違約行爲歷經被害人民呈請交涉及政府提出抗議各在案現值魯案結束正宜要求交還賠償損失如果在各該地開爲商埠是不啻追認其以前之違法取得交還無望此現在之不能開埠者一㈠膠澳交還日人術窮近聞改變計畫思有以壟斷山東利權擴張將來勢力於是發起大企業公司等舉凡現在及將來一切公共事業設立權包羅無遺總公司設於青島復要求我國將博山坊子青州張店淄川等處關作商埠設立分公司於各該處所將山東經濟權作一網打盡之計其用心實堪驚人而我政府不察即於此等處一律開爲商埠是青島名爲交還而我山東之實際經濟權已完全先操於日人此現在之不能開埠者二㈠開埠須有種種預備查膠濟路綫不滿九百華里乃政府擬闢商埠至八處之多所有巿政之設施警察之編練統非我國財力所及然名義上旣定爲商埠勢必引出直接間接由日人起而代謀即不啻犧牲國家疆土完全供給日作殖民地現在各國領事裁判權尚未撤銷我國警察權不能完全行使將見交涉日繁爲政府方面設想亦必至不可收拾此現在不能開埠者三總之山東人民非絶對的反對開埠實反對開埠時間之太早及數目之過多敢祈政府體察民意珍重主權對於膠濟沿路關埠之計畫統俟魯案結束以後再行提出商酌則山東人民均感大德於靡極矣 
[長沙通信（華）]  
　　湘省之兩大問題 
　　㈠對外湘省實行省憲根據新法召集新省議會對於統一辦法採取聯省自治主張此種態度久爲各省所共知惟湘省之高唱聯省並非迷信一種主張不過利用招牌阻南拒北此亦各省所共知者也日前吳佩孚來一要電請湘省贊成恢復舊國會之主張趙恒惕如何答覆外間鮮有知者即省議會亦無所聞湘中人士以聯省自治與臨時約法絶對抵觸湘省以此失孫文之歡心今若贊成吳說是前日以之拒孫者今日轉以迎吳殊非所以尊重人格且内部意見不一尤恐促成反響省議會議長林支宇因此面謁趙氏請其明白答覆且請將以後方針見告惟趙自接吳電後明知反對則失吳之歡心贊成亦失體面乃出兩全之策覆電吳氏原電不提舊國會應否恢復但言統一辦法宜以聯省自治爲前提此文可謂活潑之極以爲有此應付總可敷衍交卷矣不料吳氏見趙態度混沌又來一電竟請從速贊成彼之主張趙氏乃覺非常困難省議會聞此消息已開協議大會討論此事今將各方面之意見分述於下㈠省議會之意見除政府黨議員惟政府之馬首是瞻外其餘自林議長以下均以爲贊成舊國會即自認省憲爲越軌行動省議會根據省憲產出即應解散湘省歷年辛苦創造之省憲均同廢紙林氏已召集報界發表此種意見請各報一致力爭議員亦以全力對付不使政府包辦惟該會内之政府黨則暫守沉默之態度因政府至今尚未决定方針也㈡軍人之意見除接近當局者外其平日不以吳氏爲然者均反對其主張謂以前湘省首先宣布護法吳氏即領兵攻湘今湘省順應潮流脫離護法範圍專談自治而吳氏忽又强我護法我等萬不能承認㈢政府之意見須觀察國内大勢始罷决定如陳炯明唐繼堯劉湘果與吳佩孚携手湘省亦當一致行動否則暫不發言以免失足觀此情形足見各方面意見未能一致近日議員政客紛紛交頭接耳無非討論此事某派政客似表同情於吳氏之主張刻正着着進行惟當局深知苟一不愼内部即起爭端尚不欲偏於一面以後如何變遷隨時報告可也 
　　㈡對内對内共有二種一係湘南軍官謝國光陳嘉祐 
 
 

Page 7

 
 
主張援贛長沙當局主張持重此事尚可從緩討論惟第二師第四旅更換旅長一事尤爲緊迫第四旅前旅長鄒序彬因與師長魯滌平意見不合（以前魯主張攻岳州鄒反對之）經當局之苦心調停始以折衷辦法將鄒調爲警備司令（前傳游擊司令後改警備）以警務處長張輝瓚調任第四旅長張於去年任第四混成旅長該旅奉令解散尚留一團歸第一師長宋鶴庚節制今將收回此團歸入四旅鄒則抽去一團編爲警備軍此事發表後本可迎刃而解惟鄒爲寶慶派軍官該派多人紛紛語鄒昔日如攻岳州此時湘省何能保持現狀君之主張不錯不宜屈服且警備司令並非正式陸軍爲君計惟有恢復第四混成旅君爲混成旅長張輝瓚則任第四旅長方可謂平（湘軍編制第一師所統爲第一第二兩旅二師爲三四兩旅除兩師外尚有十混成旅惟第二第四兩混成旅均於去年取消寶慶派欲鄒脫離第二師恢復第四混成旅長張則繼任第二師之第四旅長）否則可不交卸云云鄒爲所動果有改任混成旅長之意但鄒因與魯不合而去第四旅長職今若改任混成旅長是不啻因得罪師長而升官又豈事理之平於是枝節横生隔閡愈甚鄒旅所部兩團一爲團長劉世燾一爲團長汪磊其初計畫擬以劉團撥歸張新旅長汪磊由鄒改編惟自改委命令發表後鄒忽不肯交出劉團已將該團由湘潭調往他處張新旅長如允就職原有兩團被鄒帶去僅由第一師收回一團何能凑成一旅故張宣布辭職張之原任警務處長已另委人照此做去張必一無所有宋魯兩師長及其他高級軍官刻正調停此事其結果張必仍爲第四旅長惟其編制如何殊未可知此實湘省内部之絶大問題也 
　　續函云第二師第四旅長鄒序彬改任警備司令後即不欲將原有軍隊交出於二十七日不辭而去將駐在湘潭之第十團移往湘鄉師長魯滌平聞報即拍數電沿途探投各營令勿移動惟近據電告鄒氏已抵湘鄉兹將鄒魯張各電分紀於後㈠鄒序彬電竊彬以軍事會議與師長意見稍殊張處長輝瓚從中播弄以致獲罪行將免職恐遠道訛傳不明眞象謹將呈懇總座趙師長魯電文通呈文曰長沙總司令趙師長魯鈞鑒彬以非材謬襄閫寄賦性戇直不敢阿諛以負知已自就四旅職任凡有敷陳竭忠盡智總座師長虚衷采納上下一心毫無隔膜前次會議岳州軍事師長主張武力收回彬以收回岳州天經地義竊念武力有限尚須稍待時機且爲積極準備顧民間疾苦軍隊疲殘動而無功愈難收拾心所謂危不敢含默不自知其言之多也方謂面折廷爭古人所許不料招尤負謗惟口啓羞今聞將有免除四旅職任之命軍隊割裁在彬一人方幸克卸仔肩以遂初服實出鈞惠無有怨言惟是全旅將士自援鄂防而陷陣衝鋒爭先恐後營長曹劉以下死傷計九百五十四員名而積勞成疾因而死亡者不在此數正在竭力籌措資遣傷兵撫恤遺族出示宣佈赴部請領以宣盛德而固軍心敝給尚不及十之二三而現役官兵積欠薪餉又在六七月以上猶復含辛茹苦分途剿匪未敢言勞所在軍民相安風紀不在各支軍之下尚無不法長官擾害百姓行爲今以彬故罪及全旅死者旣無所歸生者行將就斃不得不觸冒尊嚴表明心跡擬請將陣傷陣亡官兵欠餉葬費除由彬已經散給者不論外其餘應請籌措巨欵掃數清理現役官兵欠餉如何處理並乞明白宣示否則不但彬失信於人抑且有損政權仍懇將四旅名義完全存在使鋒鏑餘生各安原職不致豆剖瓜分流離失所體念前勞以策後效亦微臣去國之一大幸也彬祗候命下即當凖備交卸又恐發生誤會不得已於昨回防將各團營調集湘鄉開誠曉諭謹此電陳伏冀垂警不勝惶恐待命之至序彬叩儉子印㈡魯滌平電湘鄉鄒旅長勛鑒儉電敬悉滌與吾兄二十年交好袍澤情深辱承不棄屈綰旅符滌以疏庸備居上列實恃私誼始敢覥顏凡所施爲莫不置腹推心披肝瀝膽集思廣益共濟時艱此志此心可質天日時局混淆原難究詰應付方法自有總座主持我輩唯命是從苟利於湘有何主見不可犧牲有何隔閡不可計議惟自慚學識譾陋忝居兄上履冠倒置竊位難安慕柳下惠之賢原期比肩並立或文武各任所職俾得互相提携或滌即從此避讓賢能退思過闕耿耿初衷天人共鑒嗣奉總座命令從事改編均屬乾綱獨斷自當絶對服從滌實毫無成見存於其間日昨趨而邀詣總座請示具體辦法始悉旌麾業已赴潭嗣聞駐潭各部已由兄率領移駐湘鄉情形尚未深悉道路傳聞莫衷一是若以滌與兄之故致湘軍兆分裂之端人其謂我何此滌更深爲慄慄危懼者也貴部官佐士兵皆鋒鏑之餘干城之選共歷患難備嘗艱辛中道分離寗不痛惜撫躬循省内疚滋深所有貴部節餉及欠餉當照所領數目平均分配傷亡卹葬各費按照政府規定决無歧視滌治兵將近二十年對於餉項素不敢稍涉支吾請釋綺念並請轉知各官佐士兵共悉此意風雨如晦國難方股相堅金石久要不忘黽勉同心尤所望於吾兄也臨電神馳不盡一一滌平叩謙㈢張輝瓚電長沙第二師師長魯鈞鑒奉感代電轉奉總司令命令第四旅旅長着張輝瓚充任旋奉總司令發下委狀一紙各等因敬聆之餘母任惶悚輝瓚猥以輇材厠身軍旅遭時多難叢集愆尤慨佳兵之不祥願束身而自好援鄂之後解甲情殷披瀝陳詞幸蒙罷免方意庭闈侍養悔過讀書明令旋頒飭司警政堅辭不獲勉策駑駘以事務之紛更欲整理而未暇撫躬循省歉疚彌增今復奉命再典師干瓚何人斯能不感奮况荷總座知遇之隆獲隷師長帡幪之下苟能擔負何惜犧牲無如頻年戎馬憂患飽經雖攬轡澄清尚未全銷乎壯志而盤根錯節實已示弱於鉛刀再範馳驅必滋叢脞徬徨終夜卼　難安用是掬示血忱退避賢路夙蒙明察當荷鑒原謹將委狀璧呈伏乞轉陳總司令准予收回成命另簡賢能臨電不勝屏營待命之至張輝瓚叩 
[陳炯明最近之談話允回省一行]  
　　廣州消息馬育航昨由惠到省某報記者以陳總司令能否俯順人心即速回省詢之馬君謂我抵惠時汪精衛程潛居正魏邦平葉舉諸先生均在連日夜諸人包圍競公力勸出山我有話亦無隙可以揷進去說（馬君並謂競公囑其覓東西洋留學生數人凖備偕同出洋游歷此次赴惠即爲此也）汪先生並表示一種可憐態度以感動競公兹以競公答話中之一段述之如下競公曰諸先生謂兩廣人民均盼我出去維持然我廻想當廣東財政困難瘡痍滿目之日去征廣西由省庫提去軍餉六百萬雖不至有濫發紙幣之害而羅掘俱窮直接之損失不少其他間接財產之損失人命之損失爲數更巨至廣西遭此兵燹家散人亡滿目凄凉更屬不堪設想是得廣西亦實不償所失乃今一旦棄之使盡復爲土匪流寇之地兩粤何辜受此慘害我實無以對廣西人更何以對廣東人也即兩粤父老兄弟不我責我總不内愧於心乎諸君勸我我何面目回去而廣東紙幣巿面日益低折由九成而八成由八成而七成由七成而六成工商軍學各界均感痛苦而社會因是以滋事者亦層出不窮其害有謂由於我去後濫發紙幣者有謂由於人心浮動者然我終不能免拖累廣東人之咎廣東人何辜再罹此害此亦我大大對廣東人不住者也即粤中父老兄弟不我責我能不内愧於心乎諸君勸我我何面目回去言下極爲悲哀更示懺悔之意旋又謂我與孫先生政見有所出入孫先生駡我我亦不怪最可痛恨者本黨機關報謂我對於桂林軍隊毫無接濟桂林軍隊之有無接濟不可以口舌爭查桂林出發時支去行軍特别費八十萬福軍一十萬許軍長二十萬（各軍月餉另支）以後陸續滙去數萬元者尚有幾次即桂林回兵之時尚解去二十萬又程天斗由銀行劃解去二百萬數目歷歷可考何得謂之毫無接濟不顧事實任意傷人此實最痛心者言時頗爲憤慨此即談話中之一小段也由我推測總司令　没有回去决心但因咎要人往返勸駕而軍界工界商界亦紛紛函電催促或不忍拒絶轉意回省亦未可知育航此次來游西湖對此景物不無感慨云 
　　日前伍居程三氏奉孫命赴惠勸駕陳總長對汪君等之大要表示已略見前報兹又聞陳總長對汪君諸人云因時勢的必要不能不出任國事但各種名義如討賊軍中路總司令之類可以不要因自身現任陸軍總長職權已極重大至援桂剿匪之責爲貫澈桂省自治起見極願擔負祇望元首給以一紙訓令有隨時節制調遣兩廣軍隊之權自可指揮一切云云聞當時陳總長并允三十日左右可以返省一行視察各路軍隊汪等以陳已允回省故二十五晚返省後即由廖仲凱於二十六早馳往韶關將上述情形報告中山同行者有徐謙林森諸君昨二十七晚廖等已由韶返省聞孫對於陳之意思深爲容納日間當有重要訓令頒佈 
[南方所傳贛戰之勝報]  
　　廣州消息孫中山以粤軍援贛前敵迭電報捷對於今後之如何進行尤不能不再三研究以期完密特擬於韶關大本營召集軍事會議以資討論連日各要人紛紛赴韶聞係列席該會議之故蔣作賓來電云廣州伍省長鑒頃接中路捷報滇贛兩軍於宥日完全佔領南安又接右翼捷報我粤軍在坊廟附近大獲勝利圍繳敵人大砲數門步槍千餘枝機關槍廿餘挺子彈輜重甚多刻正圍攻信豐等語特聞蔣作賓叩沁午另據大本營接到前敵捷報分别錄下㈠敬日我軍中路贛軍李旅長所部蔡支隊長完全佔領仙人嶺敵人退至馬鞍山（大庾嶺右方有此山非龍南之馬鞍山）仍頑强抵禦激戰數小時我軍傷斃兵士十餘人擊斃敵軍營長一名奪獲快槍十枝子彈多箱敵人不能支持向大庾縣潰逃我軍遂佔領馬鞍山稍爲停息相機追擊又有日午前八時贛軍第二混成賴旅長親率所部分爲左右兩方協同進攻右方第四團及左方第三團於本日拂曉向社公壩敵人猛烈撲擊第三團已將該敵擊退確實佔領敵人陣地敵回大庾縣屬之青龍方面逃竄正在追擊中并相機進攻南庸第四團亦於是日早八時猛攻沙江壩斃敵甚多完全佔領該地敵退東山仍步步頑强抵抗我軍傷亡及彈藥消耗不少奪獲退管砲二門步槍百餘枝俘敵中士數名正在相機追擊又第一混成旅長李明揚亦於有日晚八時完全佔領大梅關大庾嶺敵人以左右被圍星夜潛退甫至五里店遇我軍已會集該處逼繳敵人槍枝數百枝機關槍二架子彈百箱敵人殘部向庾城潰散㈡查此次對敵作戰原分三路李部進攻大庾嶺中路黄部出左翼進攻聶都一帶許部出右翼進攻信豐方面太庾嶺本極險要爲敵軍主力所在之地正面攻取原不容易幸右翼許部用主力進攻信豐一面合何旅襲取新城以斷敵人後路自二十四日實行總攻擊後信豐敵軍節節敗退二十五早八時何旅果佔新城大庾嶺敵軍聞訊心膽已寒又經中路李部極力攻擊敵軍不能不敗然新城旣爲許部何旅佔領諒敵必從上猶方面退却而左翼黄部已佔聶都附近彼之退路又爲黄部所威脅其狼狽情形定不堪設想矣此役尤以右翼何旅佔領新城爲敵軍致命傷故其敗退如是之速我軍佔領龍南定南以及南雄之東南各縣後二十四日天明開始總攻擊敵人戰線由信豐經梅嶺至湖南邊界之汝城激戰兩畫夜二十五日晚我軍主力克復梅嶺梅嶺乃至阨要之地設有要塞敵軍布置亦復完密除天然險固之外尚有四十門之大砲敵人費六個月之工作始有良　之戰壕鐵線網以及各種電器我軍右翼已經克復新城向南庸方面追擊又我軍左翼已擊敗敵人佔領江門坳内良刻向贛州左側進擊又聞南雄密邇贛邊故自我軍决定援贛後南雄即成爲軍事上重要之點現在大軍雲集其中恪守紀律者固多但因公地鮮少無地駐紥故借居各鄉居房者亦不少以是各鄉居民日來取道韶關轉與粤漢路來省暫居者絡繹於途昨二十六日粤漢車由韶關來廣州各等客車多屬南雄一帶居民 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞三 
[粤軍回省後之雜訊]  
　　援桂各部粤軍曾在南寗會議决定全數返粤後當即起行聞赴貴縣齊集河干然後分兩路東返計葉舉熊略翁式亮等所統各營由梧州直到肇慶而陳炯光邱耀西等軍則由貴縣分路經鬱林北流岑溪入廣東之羅定西寗封川江口而逹德慶轉至肇城陳炯光等所部因繞道之故更形跋涉致抵肇慶時已遲數日迨各軍均到齊始陸續開赴來省此乃援桂各部粤軍班師回省之經過情形也惟各軍長官抵省後多數主張將所有軍隊駐紥於燕塘等處以免鄰近民居滋生事端聞目下葉總指揮辦事處擇在白雲山安期仙祠其部屬兵士則駐於燕塘陸軍營盤陳炯光與翁式亮之司令部則同在息鞭亭對門之小旗亭惟熊略則仍以原日長堤之司令部爲辦事機關其所轄各團部則分駐於（一）農林試驗塲（二）東堤二馬路（三）舊陸軍學堂至於楊坤如所屬軍士則駐黄沙及高塘新街一帶邇來附郭所駐之軍人約其數萬故燕塘沙河新舊墟各舖生意極形暢旺燕塘一帶沿途往來大有車水馬龍之勢 
　　惠州城自破獲圖謀暗殺機關後石龍遂加緊戒嚴詎昨二十一日由石龍開赴惠州單行輪船於將開行時有小艇疾駛而來擬即登船駐石龍司令部偵探見該船内有兩人神色可疑上前盤詰搜出手槍二桿并西紙二百餘元當卽連艇并人帶赴司令部訊問旋即押出槍斃聞該犯係擬在東江實行暗殺鍾司令以案須秘密不予宣布該兩人姓名爲何尚未查悉惟聞其口音似爲省地附近之人 
　　梧州粤軍班師回粤後該處軍隊祇有黄司令昭榮一部在此防守但日前賁克昭獨立適關司令國雄督師返粤路經梧州遂將賁克昭所統軍隊悉數繳械因之黄司令部隊僅得營餘梧州方面兵力異常薄弱雖關司令部隊目前尚有一旅在此防守但關志切北伐斷難久駐是問馬省長因委易健爲蒼梧縣知事兼警備第十二司令協同黄司令昭榮維持梧城治安因易健歷委桂省要職與黄司令同爲桂人且又同學故有此次之委任查易健係藤縣人廣東將弁學堂畢業生前任第二軍參謀長陳總令司援桂時曾委桂縣知事馬省長蒞任時擬委爲桂省邊防督辦易力辭事遂終止今委任斯職聞端陽節後即當由粤首途 
[皖垣藥業罷工風潮]  
　　全城藥店一律閉巿 
　　端陽節届各商號正值收賬之期忽全城各藥店一律停止營業門首均貼有「無人應巿暫停營業」之紙條致各醫生所開之方無處配藥病家大起恐慌總商會一聞此信即派人出爲調解無如商會副會長張樹棻係藥業業董伊家所開設之立逹堂藥號在藥業中首屈一指在此風潮中亦爲當事人之一調解殊不易措手先是藥業夥友會發起藥品研究會其目的係因夥友中有由遠方來省謀生一旦失業往往無力回鄉由會中同人捐資補助儼然一種善舉機關不過以研究藥品爲門面語詎料呈請警廳立案時警廳長王善荃認爲一種工會按照部定工商同業會章程應由商會許可轉呈辦理批示不准發起人接到此項批示遂集衆於西門外赤帝廟開會討論各夥友異常激昻有謂警廳此次批駁係由某店東恐我等結合團體運動破壞所致於是有人主張逕向各店東提出加薪條件如不滿意卽行罷工一律出店吾人出店後大家量力出資每人百元或五十元不等分五城開設公藥店（取名同仁堂）藉以抵制此訊傳出店東方面亦就藥業公所開會討論對付辦法内容甚秘次日各夥友即向店東提出條件三項㈠維持藥品研究會之成立㈡實行加薪㈢年内各同人不得無故辭退各店東旋即答復對於第一項如能合章成立當以善意維持第二項加薪按錢碼改洋碼每錢一千文改爲七角五分原支洋碼照此遞加至第三項當然可以照辦惟夥友有意外行動或店東改組或歌業則不在此限夥友方面接受答覆後即集衆討論當有某夥友首店東方面會宣言同人如有要挾之處節前即停爨截支實屬欺壓同人此等答復不能認爲滿意非全體罷工不可一唱百和遂决定實行「昨日赤帝廟開會之决議同時店東方面亦主張不再讓步致碍營業雙方遂告决裂二十九日清晨罷工各同人由西門外出發沿途邀人出店有不從者即加强迫城内外各藥店遂均無人應巿一律關門僅西門内飲蘇堂因係南京班向不在藥業公所同業會之列不受影響罷工第一日店東方面允每錢一千改支洋八角仍從加薪着手夥友方面則堅持非將藥品研究會成立不能調停風潮恐不易息也 
[南京快信]  
　　中央電齊督撥派一師援贛齊以蘇省匪患未靖防務重要勢難抽調已婉電拒絶 
　　省署昨准院咨開（一）省内各駢枝機關自陽曆六月起須一律裁撤（二）凡中央從前規定增設之各機關應增職員均一律停止（三）各項預算祇許核减不准加增（四）薦任職以上兼職人員一律停止車馬費 
　　蘇省水災義振會因春振不敷另向上海鹽業等銀行合借銀元六萬元共計七家均已於五月中旬訂借交欵日期先後不等以廳給印收爲憑指定交通附加曁常關附加兩欵作抵六個月期按月一分二釐計息合同兩長已會鈴印章矣 
　　蘇州總商會電請疏通銅元辦法一案兩長令財政核議復奪昨廳呈復略云現在銅幣壅滯日甚一日當再切實申禁惟完納賦稅收用銅元各處情形不同究竟能否實行必須詳加考查方免窒礙 
　　兩長昨致南通張嗇老電云養電敬悉公以碩德殊望主席交會金融前途必臻鞏固謹電奉復並表賀忱 
　　齊督昨派諮議宋玉峯張辛朔赴鄂贛謁蕭陳接洽 
　　財廳昨委張鏡第充本廳諮議沈兆九赴吳縣查案電燈廠長單毓斌禀知赴滬公幹 
　　省議會昨日大會不足法定人數現改今日下午一時接開大會不知能足法定人數否 
　　豐縣知事余家謨被控案省令財廳曁徐海道查復 
　　城内西區估衣廊粥廠昨已開辦每碗粥取銅元一枚係商界集資設施三個月後停辦 
　　機工四百餘人昨持香向省署請願增加工資維持生計旋推代表入署王省長允再令王警廳長向各緞業切實開導 
[杭州快信]  
　　衆議院議長褚慧僧因國會恢復問題來杭面晤盧督協商一切昨午車返滬 
　　中等以上各校校長今日（二號）午前在省教育會開緊急會議體專校長王卓夫主席首議法校風潮公推馬夷初王卓夫代表謁省長從速持平辦理早日上課次議教育基金推馬夷初黄人望妥訂分配辦法交下次會議三决定七月一日各校放給暑假四組織各法團協進會推朱文淵陳柏園葉墨君程震旦爲籌備幹事 
　　沈省長因一中與議會衝突問題經各法團請求於昨午親赴議會道歉午後該會談話會多數主張開議詎有一部分議員堅不承認議長沈鈞業乃定今日績開談話會取决 
　　工業專校現金代校長已將開除學生一律收回四教員丁某駱某等亦允回校教授今日（二號）照常上課 
　　公立法校罷課至今已四星期學生部分日在太平門錢宅開代表會議前夜十一時又至該校第一講堂開會昨午前九時在大講堂開全體大會結果要求省長早日解决倘不逹驅逐周伯雄目的誓願散學周卽警告省署是以昨日一區第四五六各分署俱加派雙崗並添步哨至午後七時仍無舉動始奉令收回聞學生與周氏已有不兩立之勢 
　　浙省長沈金鑑又有向中央辭職消息 
　　集成經絨公司籠絡料房散給新絲成經加給工價不許收受各綢莊包經致起交涉實業警察兩廳奉省令以此舉妨礙染絡織各工十萬人生計於今日發出布告凡遇各莊包經照常接受倘有外人干涉准交就近警署拘辦 
　　下城各機料房及織綢廠停待新絲日久昨一律開工 
地方通信 
[蘇州]  
　　互毆釀成命案閶門外楊安弄寶遠街一百十三號張友堂拖人力車爲業前晚與同業陳小順子偶因細故發生口角繼則扭毆陳小順子竟將張友堂毆傷要害立時斃命陳某見已肇禍卽行逃逸當經地保報縣請騐昨午由承審員帶同錄事檢騐吏等前往騐勘確有致命傷兩處一在腰部一在睪丸當卽塡具屍格令屍父張四具領棺騐聽候緝兇究辦 
　　保大典鉅竊案已破閶門外西津橋鎭保大典當被賊踰垣入内竊去金銀首飾粗細綢布衣服及大小零星物件事後點檢損失估值頗鉅卽經開明失單報請水陸警察派員勘緝水警張世璋隊長滸關警察袁頌平所長據報後卽行分别委派駐防蠡墅鎭之水警十號巡官戴金鴻西津橋鎭第一派出所巡長張漢臣馳赴該當會同履勘據情呈復並令屬嚴緝戴巡官奉委後於前日改裝易服孑身下鄉佯稱係業户派來追租在該典附近一帶訪查該案情形未及兩日已訪得係附近積竊常熟阿大糾集無賴某甲等所爲惟若輩現均匿跡滬上一時不易破獲故卽出資購定眼線在該鎭左近偵察若輩踪跡如果返家卽行報警往拘頃聞戴巡官已於一日據眼線來城報告云該積竊等業於本日由滬返鄉現在家中該巡官據報後卽於是夜黄昏時協同駐防西津橋鎭水警馮巡官帶領水警十餘名不動聲色掩至竊犯家中將該積竊擒獲綑縛帶隊送廳訊辦 
　　成衣匠議加工資蘇垣本帮成衣工夥全體因邇來洋價日高百物昻貴原有工價勢難過活特定昨日（一日）下午二時邀集城内外本帮成衣工匠在久勝巷軒轅宫製衣公所内聚行開會討論要求該業各舖主量加工資以維生計未知如何解决也 
[南通]  
　　聯合運動會籌備消息南通中等學校聯合運動會籌備近頗忙碌其會場一切布置刻由體育場奚場長直青分别辦理將次告竣評判長一席業請體育家麥克樂氏擔任約本月十五日以前蒞通此次爲節省時間起見各校團體運動决不加入除個人競技田徑賽外並有球類比賽本日（一日）紡織代師甲商英化等校預賽網球公證人爲郭守純裘子端至足球預賽則定六日就新體育塲舉行已請裘子端朱林一爲公證人 
　　籌備阜昌紗廠之進行如臯紳商沙健菴等發起設立阜昌紡織股份有限公司現已就該邑商會組織籌備處公推沙健菴陳心銘爲主任廠股額定一百五十萬元分作三萬股每股五十元刻已開招股欵俟繳足三分之二即召集創立會依法選舉職員云 
[鎭江]  
　　溧陽議辦平糶溧陽縣米價昻貴民食維艱該縣知事前日特集紳董到暑會議提借倉榖數千元並另籌現欵四千元派員赴上江採購秈米不日即可運溧平價出售矣 
　　鎭繭陸續運滬本年各縣蠶汛甚佳溧陽揚中一帶鄉村育蠶者產繭均在八分以上絲價亦頗昻　日來鎭繭之運滬者絡繹不絶尤以溧揚兩縣爲盛連日上海各行商派人到鎭收繭者亦頗不少云 
　　茶飯繼續漲價鎭江銅元充斥凡以錢碼計算之貨物其售價莫不飛漲近日各飯店各茶館刻又續漲凡茶資在一月前每碗已漲五文自昨日起每碗又續漲五文中碗飯每碗亦續漲十文 
[揚州]  
　　鄉民呈報盗案中洲鄉曹莊鄉民曹宏鏡家日前被盜搶刦財物被掠一空昨特開具失單赴縣報案請求飭探跴緝贓盜未知能弋獲否 
　　取締銅元之省令江都縣署昨奉軍省兩長會銜訓令謂本省銅元充斥物價騰貴商巿交敝亟應嚴行取締以杜私運兹擬定禁止販運大宗銅元入境辦法凡入境銅元每人携帶不得過一千枚如甲縣銅元確係抵交乙縣欵項或收交帳欵數逾一千枚以上准由各縣商會證明呈縣電省發照准行違卽照章充公所有前頒禁止章程除限制地點及數目外餘均有效仰卽認眞查禁切實布告卽經江知事分别函知商會及出示布告矣 
[嘉興]  
　　小車夫罷工通益同利翼輪雙利四逹利濟等六小車公司車夫以洋價日長每日所得車資除繳納車租小洋四角外餘資不敷贍養因於一日起由車夫某某等發起運動各車夫全體罷工要求各公司經理每日減收錢五百文各經理則謂可加收乘客銅元一二枚車租不能核減因此尚未解决二日仍未出車往來行旅頗感不便云 
　　節後米價又漲各米行以鄉間已無存米客米到埠極稀米價大都看漲昨巿冬米每石十元一角尖米十元二角白米十元二角大盤亦較節前漲起五六角另售每升一百八十文升斗貧民莫不憂形於色云 
[湖州]  
　　縣商會請禁標會近來標會之風盛行利息之大聞所未聞有會洋五元而標息至三元五角者會本二元標息至一元六角者無知男女貪圖重利尤易受欺吳興縣商會會長前特詳陳種種弊害面請知事設法禁止吳知事已允所請並謂俟酌定標會結束辦法後卽行出示禁止云 
　　繭公所函謝水警本届繭巿曾由浙江内河水警第三區趙區長令飭水警十一隊金隊長撥派巡船兩艘專司護送現銀並飭該巡船開駐吳興城内咨請繭業公所隨時調用現在繭巿行將終了各行繭欵亦經停運昨由繭業公所特備謝函咨請開回原防矣 
[常州]  
　　南河沿發生命案西門外普濟橋西境南河沿源大成槽坊間壁韓介壽之母年已五旬餘前夜約十二鐘時忽爲人用繩絞斃原韓姓家中祇母媳二人另有某姓與之同居韓子經商於外韓母手中頗有積蓄久爲人所垂涎是夜兇手由後園入内潛進韓母房中伊媳隱約聞房中有聲即燃燈照至後房見韓母不在祗有柴灰狼藉地上及床中心頗疑異繼至廚房忽見韓母横臥灶窠中兩瞳奪眶而出柴灰滿口舌伸於外頸項現有繩痕厥狀殊慘手摩其胸覺尚有温氣遂喚醒同居某姓只同施救無效至天明氣絶檢點各物僅失去棉被一條此事傳出後哄動遠近羣往觀看昨由縣署派員前往相騐嚴緝兇手歸案究辦矣 
　　各校呈報畢業暑假將至城鄉各校紛紛呈報畢業兹將縣署所據各校呈報者探錄如下縣立男師四年級有錢浩明等二十名甲種講習科有陳蘭峰等三十一名附屬高小有鄭梓等十三名女師有許孟春等二十四名一高有劉耀堂等二十七名二高有章友堂等七名七高有孫國裕等七名八高有張元生等三名乙高有駱鏐生等十六名惠化鄉立高小有王槐清等七名私立競化有錢友濓等二名横山私立高小有是鑑清等十名俟轉呈教育廳核示後卽當定期派員前往各校監試云 
[南京]  
　　東大南高近事彚聞東南大學高等師範組設圖畫研究會研究西洋新式畫由圖畫教員周玲蓀君指導一切午節特開第三届圖畫成績展覧會於大會堂往觀者數千人嚴財廳長借座該校農場宴政界要人席罷參觀各種圖畫深爲讚許該會成績分油畫水彩墨炭鋼筆鉛筆等項油畫中如該校圖景自北極閣上遠視惟妙惟肖水彩畫中如吳江冷之紫金山王兆俊之揚州四景頗得自然畫之精義洵爲傑作其餘佳作尚多炭畫如雷震清之郭秉文君肖像神情活現鋼筆畫如嚴洪江之可憐關裏月亦覺悠然神往描寫寗垣名勝如鼓樓北極閣清凉山皇陵石翁玄武湖鷄鳴寺諸作不特情景酷肖并含有自然畫之天趣足以感發人類之美育思想云又東南大學教育科主任陶知行君於五月三十一日下午二時演講辦公原則規定辦公時應注意之目標有八㈠唯事的中國舊習慣是爲人的各機關用人以人爲進退不以事之應當分工與合作爲標凖㈡科學的科學在物理化學室可以應用在辦公室亦可應用㈢效率的辦公欲增進效力有三種要素（甲）辦事得其時（乙）用人適其材（丙）工具適於應用㈣教育的人非機械是活的有生氣的應使其學業繼續進步㈤美術的辦公室應帶有美術觀念而以清潔爲尤要㈥衛生的對於辦公時光線空氣温度等必須注意㈦興趣的辦有興趣之事則事半功倍㈧互助的同事宜互相協助以促進機關事業之發逹有此八種原則更宜以開誠布公爲綱領云云又中華教育改進社年會决於七月初在濟南舉行該省省公署特商請改進社主任幹事兼南京高師教育科主任陶知行君聘請教育專家赴濟調查學務核製統計編成圖表俾便於開會時展覧一切以供各省教育人士之觀摩陶君即商請南高教育科教授附中主任廖世承附小主任兪子夷兩君擔任斯職兹悉廖兪兩教授業已應允定六月二日首途又以事繁時促輔助需人并派該校附中教員王克仁教育科學生李勉韶祝其樂三人同往助理約十日後返校云 
　　泰成綢緞洋貨號之新建築下關泰成綢緞洋貨號開設河東鄧府巷口已近十載營業頗形發逹現該號爲擴充營業起見特在下關大馬路自建洋房一所業已開工約七八月間新屋落成卽當遷入届時必有一番盛况刻下仍在舊址交易云 
[清江]  
　　警備隊赴泗剿匪淮陰五巿湯家集地方曾於陰曆四月二十七日五更時被大股土匪撲進圩内圖搶駐防警備槍械旋被警備兵士擊退兹悉當日該匪等臨逃時曾搶該集店舖張鴻裕紀復興何兆元三家當時除宋集沈排長運球率隊跟追外王隊長振鵬於二十八日晚間得信後亦曾率隊馳赴現縣警備隊已將匪黨丁桂之李長勝劉守友胡必飛王有富等五名拿獲各供認此次來搶係由卓小老戴維楚周順之三人領福在泗陽戴家集集合王隊長得供後除將五人解縣一面親率沈排長運球劉排長清棠張排長明才等督同隊兵往泗陽戴家集撲拿戴維楚等惟戴等早已聞風遠逃僅獲其徒劉學義一名刻亦押解來縣矣 
[安慶]  
　　各團體力爭米照捐電各報館轉安徽同鄉諸公鑒蕪湖代表湯善福陶則堯朱稼田潘伯和鮑筱齋謝景平沈子陶等晋省請願撤銷六角米照捐敝處艷日開會歡迎據湯代表等報告許省長口頭表示俟端節後取銷等語查許氏素性詭譎言不顧行苟非即時明令撤銷後患不堪設想諸公眷懷鄉國知不後於吾儕尚希一致聲援早除苛政出人民於水火俾桑梓以又安臨電瞻依伏惟亮察安徽各團體維持民食辦事處叩陷 
[廣州]  
　　淫伶朱次伯被人暗殺寰球樂班小武朱次伯性好漁色故仇家極多自淫伶李少帆被剌後朱已迭聞警告前日在港演劇曾被人包圍欲藉此以儆淫魔朱遂怱怱逃回省城詎返省後淫態依然不改上月二十六夕該伶在西關樂善戲院排演夜明星下卷演畢下檯身穿黑膠綢衫褲頭戴樹膠雨帽有砲手郭來蘇輝二人暗懷手槍護衛（該伶自知仇祝者多故戒備異常寸步皆有打手隨衛）由第八甫打銅街出太平路回河南行到普濟橋口附近之仁安藥房門首突有穿黑謬綢衫褲者二人左右手各拔出三號左輪手槍共四桿向朱伶狙擊朱應聲倒地兇手復向之連轟二槍計肺肝脅下共受三傷均中要害隨行砲手郭蘇二人即拔槍與兇徒搏戰附近店舖共聞槍聲二十餘響兇徒且戰且走時已十二點二十五分鐘軍警巡邏略懈而該處横街甚多兇手遂獲逃脫其砲手郭來脅部亦受一傷蘇威即厲聲報警一面將受傷之朱郭二人扛往長堤韜美醫院救治聞該班旦角新丁香耀亦與同行惟相隔稍遠幸未被傷抵院後朱尚能言旋扛入割症室由黄醫生出而施救詎三傷皆在要害之處醫生云傷勢太重不能救治話猶未了朱已斃命卽將屍體搬入殮房其受傷之郭來因所傷尚輕不至有性命之由該院用藥敷治後即扛回河南翌晨朱怜親屬男女多人來院守候檢騐蓋伊家屬經呈報檢廳騐屍緝兇故也自晨至午寰球樂班各伶人赴院吊慰者絡繹不絶下午四時朱伶屍體尚陳於該院後進右便之殮房用紅毡掩蓋最奇者朱伶斃後除伊家屬外青年婦女入院探視者甚多類皆秃袖短衣裝束時髦見者咸嗤其無恥至該伶致死之山據伊家屬云該伶數年前曾到台山某鄉演劇因賭敗與該處土棍區老三揭欵八十元屢討不還旋勒令簽班約兩年近日該伶聲價甚高區老三勒欵五千元方准交回班約朱槪置不理區揚言不准到港澳演劇并傳語該伶詰其欲飲刃抑吞彈朱月來不敢到港澳演劇者實由於此故疑區老三實有購兇暗殺嫌疑然此係該伶家屬一方面之言殊不不足信惟社會上一般人推測僉謂該伶之死實蹈李少帆覆轍故近日一般淫伶莫不人人自危旋卽在韜美醫院棺殮出殯伶界前往執紼者甚多聞該伶現年二十六歲曾在某外國公司購保險五千元是夕是期六海珠戲院演寰球樂班爲朱伶首本夜吊白芙蓉因朱被剌於院外大書朱次伯昨晚身故由細倫排演等字班王何浩泉被朱虧欵甚鉅又據某探言剌朱兇徒原欲於樂善戲院動手嗣以該處地狹人稠恐有不便是以改在大平南路云 
雜評一 
[解决時局與解决心事（默）]  
　　以眞心覺悟解决時局則其道甚簡不過一舉手之勞而已以手段解决時局欲利用解决時局以解决各人之心事則愈解决而去統一之途愈遠 
　　擁黄復位之各派果爲解决時局而擁黄乎果爲解决時局擁黄而不雜以他意則自無他問題發生若爲别有作用而擁黄則與時局之進行何益贊成恢復舊會之曹吳與各督長果皆爲解决時局而贊成乎果皆爲解决時局贊成而不含有他意則自無他關係發生若爲别有目的而贊成則與時局之糾紛又何補此外若舊議員自身能否消弭種種意見南方各要人能否犧牲種種主張亦皆以是否眞心解决時局爲斷蓋眞心解决時局則必能合各人至不一之心以歸於一自無不可解决之難題非眞心解决時局而欲以解决時局者解决心事則各人之心事不同斷不能强不同之心事以歸於一時局將永無解决之望中國治亂之機亦即於此决之矣 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[徐世昌出京之外訊]  
　　國開通信社云日來北方政潮甚烈吳佩孚已表示態度擁戴黎元洪故徐世昌已有不得不去之勢昨日下午三時本埠外人得北京電報徐氏業於昨日宣告退位乘車赴津 
[兩次修改稅則會議紀要]  
　　討論中國提案議事錄供給各報一致通過 
　　修改稅則委員會於三十日開第四次談話會時最初通過棉紗疋頭分委員會之審查案英代表福克斯提議謂中國提案第一條最後一句謂「於决定新稅率時貨物巿價應視爲超過現行關稅根據之物價再增百分之七之數」本人對此略有異議按現在關稅係百分之三·五再加百分之七係百分之十·五此數太鉅較之百分之十二其餘不足以應臨時發生之費用緣近年以來棧租及其他費用均較前爲增加故本人提議此問題應歸分委員會討論或更換字句不願稅率增至百分之十二以上云云美代表阿諾爾附議賴發洛云從量稅與特種稅應分别折算日本代表以爲各貨應同様折扣而不得過於百分之十二比利時代表提議將上次修改稅則會議關稅規則採用此案不必歸分委員會討論緣此問題關係全部之利害自應由全委員會討論又謂以百分之七供臨時費未免太少緣今日保險棧租等費均甚昻貴主席蔡廷幹主張將此問題移至下次會議時討論庶各代表對之得詳細攷慮衆附議當將此項辦法復决定於星期五開會英代表福克斯提議以後開會經過准書記發表議事錄供給各報新聞當卽散會 
　　昨日下午二時一刻該會續在總商會開代表會蔡廷幹主席先由蔡廷幹起立聲明略謂上次中國提案未曾議决今日請繼續討論次英代表福克斯謂上次大會無結果係因英國對此提案稍有異議之故現在本代表團已加討論結果對中國提案可表贊同惟將來對於中國通商進口稅則善後章程第一欵尚須公開討論美代表阿諾爾日代表船津均附議於英國代表之所述當由主席付表决全體通過主席並聲明五國代表通過中國提案之好意次中國代表賴發洛謂第一種審查會將自五金類入手并定下星期五開審查會貨價表俟印就後再分送各國代表阿諾爾謂貨價表何日可以送到賴發洛謂下星期二三必可到阿諾爾謂如此恐時間太促不及研究請改至六月十三日（星期二）舉行衆對阿諾爾提議無異議遂由主席宣告散會 
[范源濓西遊之目的]  
　　前教育總長范靜生氏昨日乘「南京」號放洋赴美聶雲台黄任之沈信卿郭秉文吳和士許兆豐朱賡石等均赴新關碼頭歡送范氏此次考察之目的係注重農村教育及公民教育先往美國再赴歐洲約一年後歸國又留美學生游嘉德孫澄慈連炤楊公亮王仰曾等亦乘此船出發赴美云 
[夏敬觀避學潮來滬聲言不再回任]  
　　國聞通信社云浙教育廳長夏敬觀自一中與議會風潮發生後自知難安於位卽離浙赴京有所活動兹聞夏已於前日過寗到滬住其友人某君私宅將於本月五日赴吳淞中國公學觀畢業禮事畢卽須他徙昨有遇之者夏謂自履任以來學潮洶湧此息彼起幾無寗日自省無力消彌祇有退休决不再作回任之想云 
[陳友仁赴粤誌]  
　　國聞通信社云廣州總統府英文秘書陳友仁來滬已久兹因公於前夕乘輪赴粤聞不久仍將返申主持英文滬報筆政云 
[吳淞巿政籌備處明日開幕]  
吳淞商埠巿政籌備處定於明日（六月四日）學行正式開幕典禮昨已由籌備員袁希濤·沈恩孚·劉垣·聶其杰·錢永銘·吳兆曾·徐國安·史家修·榮宗銓·嚴端·張嘉淼·金其堡·李中一·朱治·嚴恩棻·兪維珏·李文浦諸君·發柬邀請各界人士往淞觀禮其開幕儀式單如下㈠開幕（奏樂）㈡向國旗三鞠躬㈢主席宣言㈣商埠督辦致詞㈤演說㈥答詞㈦散會（奏樂）㈧攝影㈨茶點兹更摘錄火車時刻表如下「上海開」上午十一時五十分下午一時十五分下午二時四十分「吳淞鎭開」下午三時二十五分下午四時五十分下午六時十五分商埠局卽在吳淞鎭車站對面預卜届時當有一番盛况也 
[省令守望團停止進行]  
　　上海華界納稅人會鑒於城廂内外時發生盜刦之案即會同各段紳董發起組織守望團曾經迭次開會選舉團長區長等職員暫假尚文門内勸學所爲辦公處並擬訂章程呈請上海縣知事轉詳松滬護軍使及江蘇督軍省長核示施行在案兹聞此事經王省長察核所呈各節實與警察範圍内施行細則有所抵觸已咨請何護軍使體察情形飭屬將淞滬警察事宜詳加整頓外所有該守望團無成立之必要等因何使已函致該團令即日停止進行云 
[贖路儲金第二星期報告]  
　　總銀數七千二百八十三元 
　　贖路儲金第二星期收欵業已由各銀行錄送籌贖膠濟鐵路委員會兹列表如下 
　　行名户數銀數行名户數銀數 
　　正利四七一三三○中南八六八 
　　中國三一○一一六三金城八一八 
　　上海一五五八○六工商六六三 
　　惠工七五三七五江蘇二四四九 
　　勸工二五五三七二金城三一一 
　　四明四七一四七交通一五 
　　浙江絲繭二三九九二東萊二二四六 
　　東陸一七三五四明華三三○ 
　　浙江興業四二一七七華孚一五 
　　大豐一九三六○華一九二九 
　　浙地實業六二一七○永享六二七 
　　淮海七二二蘇州八一二 
　　東亞九三三五聚興誠三四 
　　中孚四三二通易四一七 
　　華大四二六大陸五一○ 
　　廣東一二一七九大同一一 
　　中國棉業二○四八合計七二八三 
[東南大學詢問贖路辦法]  
　　國立東南大學曁南京高等師範學生前致函余日章宋漢章詢問贖路辦法云敬啓者魯路自贖全國同情同人前議集欵辦法業經登載各報兹聞台端由滬上各界公推主持斯舉無任佩仰時機孔亟各地人民翹企辦法或取集股之法或用募集公債之法敬祈惠示以便與寗垣各界接洽一致進行云云業已由籌贖濟路委員會核復並寄去本埠各銀行贖路儲金辦法若干份云 
[華安壽險公司之十週紀念]  
　　獨認贖路儲金一百萬元 
　　昨爲北京路華安合羣保壽總公司成立十週紀念之期於上午十時開紀念會各界到者甚衆當由總理吕岳泉報告歷年經過情形及現時營業狀况並謂贖路儲金一項現由本公司獨力承認一百萬元述畢由總董朱葆三曁各界來賓先後演說壽險之有益於社會散會後至大觀樓午餐盡歡而散 
[航業消息紀要]  
　　大宗美銀條之入口英日輪相撞案之處置 
　　太平洋郵船公司之毫雪邦號輪現改名爲林肯總統號此次從美國舊金山來華有大批花旗銀條運來計大通銀行購入者一千零六十七條滙豐銀行九百零一條友華銀行二百二十一條花旗銀行四十三條統計二千二百三十二條美生銀久無大宗貨裝來近以此次之進口爲最多云 
　　大英輪船公司之杜古拉號上月二十號被日郵船熊野丸在吳淞口撞傷後損失甚巨延期亦久迭經英公司向日郵社交涉索償前日熊野丸又復進口到滬當經該社將其船主町田氏停職改派福永新船長接充現先知照英輪公司以便再行磋商損失之償還辦法聞此案可得圓滿之和平解决云 
　　英商在長江航輪中占勢力最巨者當推太古怡和兩公司之輪舶該兩公司中之在上江航業前祇漢宜班長沙班而於宜重一路之四川航路尚付缺如自去冬以來各國商輪咸紛紛在斯路添船闢路太古公司因已踵起建造萬縣號商輪而怡和洋行亦急起直追决計於今年加開四川上江輪船特就本埠耶松船廠訂建七百十噸凈量之福和號新輪一艘前日已在浦東下水現正在布設客位一俟竣工卽行試車馳往實行開班至船身爲二百十英尺長三十三英尺闊十英尺七寸吃水有大餐室十六官艙五十二怡和洋行自此輪落成後共有『和』字號江輪十三艘矣 
　　日本駐防漢口巡游長江之海軍第一艦隊内宇治號驅逐艦其船中有海軍士官兵卒二十五名至五月底爲瓜代期滿之日業經該國海軍省電調回日前日各士兵已自漢口來滬當卽乘日本郵船會社之竹島丸歸國云 
　　提督公司之松木邦號輪現定明日回美由上海裝赴西雅圖之出口貨共有大宗蛋白蛋黄三千九百二十桶野絲五十件華絲四十件大宗桐油五千七百七十噸羊毛一百七十件云 
　　昨午四時許中國公司之南京號出口放洋范源廉氏於四點鐘左右從新關碼頭登渡輪赴美范氏所乘之艙位爲第四十二號本月二十四日可抵舊金山上海動身之旅客中有華人八名聞由香港起身赴美之華人計有一百數十名之多云 
　　東洋汽船公司之春洋丸昨日上午到申時來客盡係從基隆到滬之臺灣糖商等等共計三百數十名下午往美時出口旅客爲四十餘名運美湖絲有二十五件又有漢冶萍裝至舊金山之鋼鐵二百五十噸云 
　　中國郵船公司之南京號輪上次赴美查出之鴉片一案業已略誌本報兹悉上次該船内旅客私帶之鴉片與嗎啡經舊金山關員查出者共值銀六十萬元（約合美金三十萬元）係裝在五茄倫之煤油　内據云歷來太平洋航輪内從未有若南京號中查出鴉片嗎啡之多者且證明非關輪舶之事似係香港方面之有資本者囑運至美國云 
　　江南造船廠刻下又代天華洋行承建一千零五十噸之長江上游輪兩艘一名宣慈丸一曰護法丸將在兩個月中建就該二船落成後亦派在四川之重慶宜昌線内行駛俾舉聽天丸行地丸兩船合爲四艘專駛該路規定四日一班云 
　　太平洋公司新添之紐約班貨輪東方商人號不日可來上海來貨三千噸並有煤油五千箱云 
[各工團公團聯席會紀]  
　　聯合通信社云各工團公團等於昨日下午四時開聯席會議到者中國勞工同盟會四川旅滬勞工總會駐滬參戰華工會中國工會罷工經濟後援會安徽旅滬勞工會改造安徽同志會工商友誼會職工俱樂部中華電氣工界聯合會百老匯路商聯會中華國貨遊行演講團浦東紡績工會四路房客聯合會法租界商業聯合會中國勞動組合書記部以及報社記者等三十餘團體公推楊草仙主席王奠世紀錄當由主席報告開會宗旨略謂今日開工團公團聯席會議爲本人道互助之主張如浦東日華紗廠罷工廠主工人俱受莫大影響而澳門外人槍殺我國同胞係友邦藐視我國人格而餘姚王嘉增之衛兵槍殺勞農同胞等事我國民應不坐視秉正大之魄力代一般屈抑同胞呼籲云云次由童理璋將「上海各工團執行委員」經過情形詳細報告次浦東紡績工會代表徐錫麟報告兩次罷工經過情形次討論調解手續陳國樑主張請律師與官廳交涉王吉人附議曹一飛主張用華洋律師華律師歸中國工會擔任洋律師歸書記部擔任俱盡義務周啓卿附議次討論澳門葡兵槍殺華人事王吉人主張以電致廣東省長廣東總工會張工權附議次討論餘姚勞農槍殺事王奠世主張致電浙省當道秉公澈究沈問師附議次改推執行委員九人王吉人王奠世張工權張星五童理璋徐錫麟曹一飛楊草仙尚有議案三條俟下次討論均通過議畢散會 
[十人團注意澳門兇劇]  
　　聯合通信社云法界南陽橋中華救國十人團聯合會因澳門葡警槍殺華人百餘人一案特定星期日開緊急會議昨發出會員通告云敬啓者此次葡警開槍殺傷華人百數十人一案我國尚未至亡國地位而國人性命竟鷄犬之不若本會定星期日即五月四號午後二時特開緊急會議討論對付方法事關重要幸准時出席是盼 
[章太炎九次講學預報]  
　　蘇省教育會延約章太炎氏講學業經舉行八次本日爲第九次講學之期仍定於午後四時起在職工教育館開講凡領劵聽講者應准時前往並聞此次講學預定十次講完故有志研究之士咸願於此最後兩期内前往聽講以示有始有終云 
[滬漢地線房與公衆交通]  
　　滬北工巡捐局因滬漢電線局遷移地線房一事致函該總管處云逕啓者遷建地線房一事轉租路局餘地實以鐵笆以内爲最宜笆内餘地尚多地線房佔地無幾諒無妨碍否則鐵笆以外適當寶山路交通路虬江路等交通之處路頭逼仄於車馬往來未能立時解决除由局再行函商外相應函逹卽希貴處與鐵路切實磋商俾可雙方兼顧以裨交通並希見復爲荷又致滬寗鐵路局函云逕啓者滬漢電線管理處擬借貴局餘地改築地線房一事前經敝局代繪圖様由黄處長轉商在案此事本以交通關係覓地遷築最妙在鐵笆以内佔地不多當可兩無妨碍若在鐵笆以外則適當寶山路交通路虬江路等交通之處該路交通極繁若爲地線房佔用則路頭逼仄路線殊欠整齊似非整理巿政之道相應函逹請煩貴局顧全路政將鐵笆以内之地酌量劃借則雙方兼顧裨益交通實非淺鮮並希見復爲荷 
[會勘大中華紗廠建築之呈復]  
　　蘇浙太湖水利局江南水利局查悉吳淞太中華紗廠建築駁岸有碍水利交通太湖水利局派委查鼎江南水利局派委鮑思涵到淞會勘以該廠確有妨害水利交通業已呈復兹錄鮑委呈復江南水利局原文如下呈爲遵令會勘吳淞蘊藻浜瀕河建築妨碍水利情形復祈核轉事竊奉鈞局第一三九七號令開案奉省長訓令案准蘇浙太湖工程局咨開（中畧）等因下局奉此兹於上月十八日奉太湖工程局查委員鼎來寶接洽即於十九日會同委員馳往該處實勘得吳淞鎭西首蘊藻浜北岸瀕河建築之大中華紗廠一所所有前面房屋及大門等處委係佔及河街妨碍水利至於駁岸現雖將近建築而猶未動工奉令前因理合將會勘情形繪圖具文呈復仰祈鑒核轉呈云云 
[日華紗廠罷工十四誌]  
　　雙方條件磋商就緒定星期一上工 
　　浦東陸家嘴日華紗廠罷工風潮迭誌本報昨日午後三時由三區警署曾署長召集該廠各部工頭二十餘人齊集署内會客室廠主方面委派翻譯李國士及駐廠巡官夏柱庭爲代表當由曾署長將雙方誤會情形逐一解釋並謂鄙人兩次出任調停均抱和平主義並不受何方委託而前次調停條件經鄙人費盡唇舌得以就緒旋復决裂延長時日雙方損失殊屬可惜云云旋經互相討論解决方法結果仍照前次所議條件辦理（其條件已紀前報從略）内有賠償損失一條稍有更改前議罷工期間每名發給工資一天現改爲兩天至覊押警廳之張益章王春鑫等數人由曾署長保釋定於下星期一開工惟爐子間工人則於星期日傍晚先行入廠等情日人代表及各工頭一律允諾一塲若不風潮從此結束矣 
　　又一消息云日華罷工已十六日矣在此十六日中雙方皆有各趨極端處日昨警署又有調停意在上午十一時召工會代表入署磋商調解方法謂條件仍如前張益章郭文英必須撤去否則無調解餘地代表中諸多不允後經署長再三勸慰始允撤一人廠中發工資三月以後在會中做事由會内略事津貼以感其爲工人謀福利之熱忱云日華罷工之解决或卽在目前也又學生團體所募之欵本擬六月一日往散工友後經工會職員會議謂八百餘元不夠分配若一散發恐引起工人分爭反於團體有害於是轉請緩發至二日晨學玉團體又有男女學生十餘人至該會重述散發工資之意該會職員謂非八千元不足言發工資我們雖託人轉向各處借貸亦未足此數是不敢隨意將錢發出今諸位捐得之欵俟敝會事解决後或存作敝會基金或罷工基金若不解决俟敝會欵項借足後再請諸位來浦分發又海員團體對浦東罷工事亦極表贊同並代募四十三元云 
[楊樹浦水廠一部分小工罷工]  
　　要求增加工資 
　　楊樹浦路上海自來水公司小工因邇來米珠薪桂百物昻貴兼之銅元跌價度日艱難該公司本訂定工資每名錢四百八十文該工人連日邀衆集議要求公司大班西人每名增加工資一百二十文合爲六百文不遂所欲乃於昨日起有一部份之小工一百餘名同盟罷工並舉代表向該公司大班請願增加工資經該管捕房捕頭得悉深恐集衆要挾故派通班中西包探前往彈壓 
楊樹浦自來水廠西人指控雇工陳某朱某用强暴手段脅逼各工人同盟罷工等情昨由該管捕房華探目季立仁協同西探將兩被告拘解公共公廨請究首由原告西人上堂證明此事係於前日發生質之被告供因湖北帮工人要求增加工資阻止各工人作並非我輩所爲等語中西官訊畢判兩被告各押西牢七天 
[楊樹浦鄉民械鬥互傷案]  
　　楊樹浦高郎橋地方昨晨八時許有鄉民與鎭江人陳姓各約集多人械鬥其結果本地人沈順法被斧砍碎顱頂骨腦漿外流不省人事鎭江人陳張生陳利全亦被斧刀砍傷頭肩胸腹等處楊樹浦捕房聞警即由捕頭率同二百三十二號二百五十九號等華捕馳往捕獲執械凶鬥者數人拘入捕房一面雇車送受傷人往同仁醫院醫治聞起釁緣由係因鎭江人匿藏本地人之童養媳云而沈順法一名至晚十時許已氣存一息云 
[友華銀行滙巿報告]  
　　昨日友華銀行滙巿報告云一日倫敦銀價近遠期均縮二五紐約银價落至七角一分七五倫敦紐約問匯率長至四元四角五分八七五今日此間滙率英鎊落至三先令六便士半美金落至七十九元日幣長至六十兩七錢五其他匯率各有上落晨間巿况頗平某時曾現軟象英鎊成交價六月份落至三先令六便士三七五七月份三先令六便士二五美金成交價六月份七十八元七五七月份七十八元半午後英鎊掛牌落至三先令六便士美金七十八元其他滙率亦有變更惟巿况所受影響甚微收盤時且見堅定英鎊六月份售價三先令六便士半七八月份三先令六便士三七五美金售價六月份七十九元七八月份七十八元七五中國昨在倫敦售出少數現銀印度購入倫敦收盤巿况堅定紐約巿况沉滯無交易 
 
 

Page 14

 
 
[緝獲北河南路攔刦殺人案犯]  
　　崇明人王寶生 
　　滬寗車站對面界路大通轉運公司於三月二十七號午命出店錢茂安押同小車夫車送銀洋兩箱往後馬路某錢莊行至北河南路被乘坐汽車之盜匪攔路刦奪開放手槍將錢擊斃掠去銀洋一百五十九元事後捕房曾懸賞緝兇迄已兩月餘始由滙司捕房華探目金福壽包探陸連奎王桂生等於前日緝獲案犯崇明人王寶生（混名蘇州阿榮）一名係向城内官廳提來昨解公共公廨請究經陸襄讞會同美約副領事略訊一過判押候特别訂期研訊 
[法西探長新訂包探規則]  
　　法租界自開放法新租界後地方遼闊捕房計有五處偵探共有七十餘人分爲東西中三班辦公大自鳴鐘小東門兩捕房爲東班嵩山路盧家灣兩捕房爲中班善鐘路捕房爲西班兹聞總巡捕房西探長戴薩克爲整頓本租界緝捕事宜保衛安寗起見於本月一號起新訂規則數條照錄如下㈠捕房發給包探執照須常備在身不准留在家中㈡各包探不准住居在華英各界須一律住居在本租界内㈢包探亦應兜差巡緝界内有無流氓盜竊等事㈣各包探如在某班捕房辦公其住居之處亦應遷至某班捕房附近所在地點以便易於傳喚辦公㈤各包探在捕房辦公至月終時由西探長擇優奬勵 
[贛州安陽紅分會電音]  
　　贛州上海紅十字會總辦事處鑒分會在贛城設立時疫院二所已收容傷兵甚多臨時婦孺救濟所十一處共收容避難婦孺六七千人現戰事仍急乞速撥鉅欵接濟爲禱贛州分會叩 
　　安陽（上同）分會基金微薄此次戰前救護掩埋傷病藥膳死亡棺殮除以基金抵支外尚虧二千元之外現醫院留住療傷兵民仍有六十餘人逐日所需毫無着落地方凋敝籌募爲難懇轉河南督軍省長酌予補助以竟其事安陽分會叩東 
[輪船撞壞釣船紀]  
　　招商局愛仁輪船於昨日下午三點餘鐘駛進吳淞浦江行經蘊藻浜口浦面適有寗波釣船金順泰號滿載菉豆沙石停泊該處被愛仁輪碰撞船頭損壞檣桅折斷帆亦毁壞愛仁見已肇事立卽停車詎料其時行駛甚速幾乎駛至衣周塘岸旋卽倒車退出口掉頭進滬折回時間約延一點之久金順泰船被撞後卽報告河泊司由新關河泊司到來騐看情形將該船拖進蘊藻浜口暫爲停泊聞損壞修理等項約需數百元云 
[昨日之金巿]  
　　較前日收盤漲九錢勢尚看漲 
　　昨係星期五大條銀近遠期均縮二五標金毛盤二百九十六兩因買者漸多故高起二錢先令揭曉縮半辦士印度小三羅比二五法匯小五法郎美匯小七五東匯大七五嗬囒小二盾半新加坡大七五惟香港羅卜馬克勿動先令等巿面尚平七月份先令銀行賣出價三先令六辦士半買進三先令六辦士六二五美滙七月份賣出七十九元買進七十九元二五東匯賣出六零五買進六零二五斯時金價爲二百九十六兩二錢小至二百九十五兩七錢後高至二百九十六兩收盤烚赤做過三百零六兩七錢五分 
　　午後標金甚平開盤爲二百九十五兩八錢小至二百九十五兩五錢先令初揭曉均勿動其時金價二百九十五兩九錢至二時三刻許先令忽改縮半辦士印度小三羅比法匯小十法郎美匯小一元東匯大七五嗬囒小二盾二五餘勿動其時金價爲二百九十六兩三錢先令等巿面頗軟七月份先令銀行賣出三先令六辦士四三七五買進三先令六辦士六二五美滙賣出七十八元七五買進七十九元東滙賣出六零六二五買進六零三七五故金價至二百九十六兩一錢收盤較前日每條漲銀九錢先令共縮一辦士美匯共小去一元七五東匯共大一分半大條先令均係縮回並聞得印度有大條七百數十萬兩到申故人心亦甚堅固標金有看漲之象云 
[昨日之金融巿况]  
　　昨日銀幣巿價上午稍漲開盤爲七錢二分三釐五毫無錫春蠶繭巿已將完全結束故有裝回洋二十萬元杭州造幣廠亦有運到以致午後又回小至七錢二分二釐三七五比較前日小三毫七忽半 
　　銀拆上午三錢二分匯豐銀行收欵五十萬兩其餘道勝花旗等銀行收欵二十萬兩下午銀拆遂小爲二錢八分比前日略高二分巿面銀根漸鬆聞某銀行將有大批現銀由國外運來爲數約七百餘萬兩大約下星期内可到云 
[昨日之外幣巿况]  
　　昨日（六月二日）外幣巿面因標金價格堅定故交易異常活動除各種盧布票價無變化外其餘大都漲高英金票漲八分買價爲七元九角八分荷蘭票買六角四分五較前日巿價高起一分花旗票亦漲一分買價爲一元七角三分半馬克遞加二釐五買價爲六釐七五法郎漲二釐買一角五分八釐坡元高一分半買八角七分半港票上三釐買九角九分八釐東京老頭票遞加一分一釐買價爲八角四分盧布千元新票買四兩二百五十元票買一兩五百元票買十三兩五錢五元至二十五元票買八錢四錢價格均與前日相同云 
[昨日之國内滙兌巿]  
　　昨日（二日）京津並無行巿漢口來電銀滙並無變化洋滙則遞加半元計漢口洋例每千兩合申元一千零二十三兩五錢銀元每千元合申洋一千零零二元半紗巿九九銀每千兩合申元一千零七十兩宜昌宜平每千兩合申元一千零二十六兩銀元每千元合申洋一千零十四元九江南昌温州等銀元每千元合申洋仍爲一千零零五元蕪湖銀元每千元合申洋一千零零三元五角安慶清江海門銀元每千元合申洋一千零零四元蚌埠徐州蘭谿銀元每千元合申洋一千零零四元五角南京蘇州鎭江無錫常州常熟等銀元每千元仍合申洋一千零零一元五角宜興南通銀元每千元合申洋一千零零二元杭州寗波嘉興湖州紹興餘姚等銀元每千元合申洋一千零零三元厦門福州銀元每千元合申洋一千零十元重慶九七平銀每千兩合申元九百八十七兩五錢成都九七單銀每千兩合申元一千零十七兩五錢萬縣九七平銀每千兩合申元九百九十五兩重慶萬縣銀元仍與申洋相同惟成都銀元高一元每千元合申洋爲一千零零一元云 
[車糖最近之巿况]  
　　車糖巿價於此一星期内逐步見升至昨日更甚東三半劃盤六兩九錢五比較上月底須漲起四錢五分之多聞津漢兩帮因價大無合算辦去難銷太古三半温前曾開價七兩一錢今開升七兩三錢頓增二錢各行家無敢吃進公會午後劃巿共有五千包之數六月份開盤七兩二錢至七兩二錢五繼又高至七兩五錢後又回小至七兩三錢人心皆注意東洋廠轉電倘塊角十一元二角可開劃盤至少須跌小二錢據業中人之談論謂巿面之大由於多頭者望好心熱抬高所致非實際之堅漲也 
[新蠶豆開始上巿]  
　　本邑近鄉所產之新蠶荳昨日爲第一朝上巿由北新涇鄉人裝來爲數計二百餘包身骨尚佳聞由新閘橋鎭大行買進每百斤約四元左右今年天時調匀收成不壞故明後各鄉將有續到也 
[昨日之茶巿]  
　　路莊新珍眉綠茶抵申之後昨日始由怡和天裕兩洋行買進美最香六香永一品香天香等四種商標計二百五十九件價爲五十八兩由恆記洪源永兩棧售出雖此種係上中之貨上年高貨開盤在八十兩以上核諸去年則有相形見絀之槪又謙義怡和天裕拈孖治等洋行買祁紅一千二百九十件蝦目六十八件湖州珍眉一百九十六件秀眉二十三件價亦中平而已 
[皖蘇浙學生夏令會預誌]  
　　大學部在杭州中學部在蘇州 
　　江南學生夏令會之宗旨係聯絡友誼交換智識共謀服務社會之方本年第十九次夏令會分大學中學爲二部大學自七月四號至十號聚於杭州之江大學内會費四元報名向杭州青年會學生部張登瀛或上海青年會學生會中學自七月八號至十三號聚於蘇州天賜莊東吳大學内會費三元半預付二元隨報名單在六月十五號以前寄南京花牌樓青年會學生部汪平伯君或上海青年會學生部凡赴會會員可得滬寗滬杭兩路優待票届時開會請名人演說並有體育專家傳習種種游戲三省大學中學教員學生乘暑假之暇赴此盛會饒有興趣也 
[衛生會第一日游行會紀]  
　　有趣味且有意思 
　　昨日下午爲中國衛生會第一日游行由唐豪爲總司令陳恭夫爲隊長與會學校㈠廣肇公學四十人㈡啓秀女學十人㈤亞東公學一百人㈣神州女學五十人㈤巿四公學四十人㈥民福學校四十人先由惠兒院音樂爲前導昌世中學童子軍在旁維持秩序並有紗紥各種傳染蟲模型燈如鼠蠅蚤蚊等燈邊題有「我是死疫的房東你認識我麽」「我是傷寒的媒介病從口入」「我是死的媒翁細菌是在我嘴上」「我是瘦病疾的寄娘送給了你罷」「你也認識我麽糞坑是我的住宅」等字様另紗紥瘦人一題句曰「我太瘦了是有病」肥人一「我太肥了也是有病」沿途民福學校分發勸人加入衛生會傳單所經之地觀者麕集頗形熱鬧云 
[中國衛生會消息一束]  
　　（甲）陽明隊之演講中國衛生會陽明隊副隊長翁國勛昨晨十時半赴聶中丞華童公學演講當蒙校長納氏慨許介紹翁君遂依照衛生圖畫標本等詳爲演講語氣活潑頗動人聽講畢委託該公學學長舒何兩君及各級級長共同徵求以襄盛舉云 
　　（乙）孟賁隊之聚餐昨晚孟賁隊聚餐於青年會討論徵求事宜到會者約三十餘人皆教育界有力分子尤以體育家居多數始由胡宣明博士備述中國衛生會經過情形以及將來之希望次由隊長盧煒昌演講略謂國人衛生程度太低向來無人提倡胡博士十數年來之研究與經騐糾集同志組織是會發起以來苦心孤詣積極進行幸蒙各界熱心人士所贊助本隊同人尤當努力徵求以期衆志成城逹到最後强種强民强國之目的爲止云云又有該會幹事談志雄女士對於徵求一事尤其出力所有隊長隊員等皆爲女士所聯絡云 
　（丙）范蠡隊之通告茶話本月三日星期六下午四時中國衛生會　蠡隊擬集全體隊員開茶話會於青年會所昨已發出通告共計百餘人擬共同討論徵求辦法緣徵求時期已過去一半而所得分數尚屬無多各隊隊長隊員等期於最後一星期内徵得圓滿分數而獲最後之勝利云 
　　（丁）民福校熱心贊助發傳單西華德路民福學校諸生對於社會服務素來熱心近設有衛生專部昨午節放假見有該校諸生在馬路上散佈一種傳單題目大書願衆人加入中國衛生會文中備述衛生對於經濟人格家庭國家種種關係並逢人便與之演講 
[昨日運來之浙茶]  
　　本年浙屬箱茶業已上巿昨由滬杭甬鐵路茂順泰轉運公司由閘口裝來箱茶四百五十六箱運抵上海南站卸車即由海關洋員查騐後由該路運送處裝載場車送往滬北元記洋棧存儲再行報關出口 
[昨日運來之浙繭]  
　　滬杭甬鐵路滙通轉運公司昨日（二號）由臨平許村長安嘉興嘉善楓涇等站裝來鮮繭計列如下上海集益一百九十一包通緯五百十一包緒興五十包源餘六十包信記四百三十六包豐記二百零七包永泰五百包豐記二百二十包振裕五十三包豐記二百二十包以上共計運到鮮繭二千四百四十八包均運抵上海南站卸事仍山繭捐員會同海關海員查騐放行 
　　滬杭甬鐵路開運繭子以來已近兩星期矣刻下運滬者已逹萬餘包而紹蕭鮮繭尚未起運今年繭情紹蕭兩處收成不過二三成諸曁僅有二成嘉興嘉善長安有五成左右較之去年成數幾多出一倍楓涇最旺約逹七成故今年繭子由嘉楓等站裝來者實占多數云 
[各貨巿况之週報]  
　　絲巿本星期來絲巿較形清靜成交甚稀價格與上星期相同至本星期末趨勢略形堅定因聞内地繭　好起之故蓋内地絲商在先已將新絲抛出現在交貨之期將近故不得不購買新繭而不顧其價格至於本年繭收較預算爲半苟歐美方面無急切之需要則絲價一時欲望漲高不可得也本週甲里昻方面稍有購買惟美莊仍無意辦貨故絲巿前途之漲落殊不易推倒繭收情形究竟如何下星期可望得較確之消息云海外絲巿紐約方面絲廠大帮需要清淡故巿面平定惟目下巿面趨勢頗可樂觀苟價格不繼長增高則絲廠定有購買日本横濱絲巿同期貨交易約已有四百萬權近因繭價暴漲而巿上存絲又少故絲巿大都挺秀四月份中横濱出口之絲共計二萬三千六百三十包較三月份輸出之數增加九千包較二月份增加五千包云 
　　府綢府綢洋莊銷胃當夏秋之交向來極暢近來巿面漸動據烟臺產地消息河南府綢目下三十碼至五十碼綢需要極盛本週中頗有成交且目下存貨殊稀故價格堅定山東府綢巿面亦堅有貨者大都抬價最近巿價長十九至二十碼闊二十七至二十八寸重九十盎司價十八兩五錢長十九至二十碼闊三十三寸重三十八至四二盎司價十一兩長四十八至五十碼闊三十三寸重九十五至一百盎司價二十七兩長十九至二十碼闊三十三英寸重八十至八十五盎司價二十兩長二十八至三十碼三十三英寸重一百二十至一百二十五盎司價二十六兩五錢闊長二十八至三十碼闊三十三英寸重一百二十五至一百三十盎司價二十八兩 
　　髮網髮網巿面上兩星期大跌之後本週以來特殊跌落目前單總髮網因需要較少故巿面未見十分起色最近巿價平定而雙線因美莊方面需要甚暢而價反致大跌特跌此實一反對常理之現象考其原因所在蓋由髮網商前在產地收羅貨色一般織户鑒於購買之旺以爲今年美莊銷路必然大盛故織户大都不織單線而織雙線故結果遂致雙線網因貨多而跌價單線貨因貨少而巿價得以堅定目下織户大都願虧本一元至二元將存貨脫售故該項巿面大現恐慌之象最近巿價十寸至三十八寸單線網每羅二元十寸至三十八寸雙線網三元十二寸至三十八寸單線網二元四角十二寸至三十八寸雙線網四元二角三十八寸至四十寸單線網三元四角三十八寸至四十寸雙線網五元云　　麵粉本星期來麵粉巿面價格略疲近價計六月期一兩七錢九七月期一兩七錢七八月期一兩七錢六考其原因由於麥收有豐美之望據產區消息本季有八成半年成上年則僅八成云下兩星期苟天氣雨水太多則麥收將受淹苟天氣太旱則麥將枯死故目下麥收如何殊難决知也本埠麵粉本週中無交易目下本廠粉存貨預計約二千噸左右美粉本週均無運到麩皮日莊辦法極多聞共計成交二萬包大都七月期至九月期出貨價每担二兩六錢云 
[淞滬警察之整頓]  
　　偵緝隊士將分撥各區署任職淞滬警察廳長徐國樑近奉江蘇王省長令飭趕速整頓緝捕所有地方人民呈報之盜案亟宜飭着該廳偵緝隊上緊嚴緝限日破獲並着將緝捕事宜改良進行等因徐廳長奉令後查得本廳偵緝隊隊士向章每日輪流撥往各區警察範圍以内從事緝捕至傍晚一律歸隊將經辦職務分别報告凡地方發生竊盜案情似無負責之意殊於地方保衛有所不合爰特會議後令飭偵緝隊郝隊長迅將該隊全體各隊士實力整頓自即日起改爲分撥各區署所每處兩名駐守擔任緝捕職務以專責任外復通令所屬署長買員將駐守隊士節制監察令將經辦地方緝捕等事隨時呈報以憑考核功過而定優劣聞不日即須實行云 
　　外鹹瓜街加撥游巡隊防護淞滬警察廳徐廳長因所轄地段遼闊各處推廣之馬路日益擴張盜刦案情時有發生業已規定每日午後六時起加撥本廳游巡隊至各要隘站防以補警察之不逮兹因南巿一區境内地臨衝要除已撥派六名分段站崗外因外鹹瓜街爲商業繁盛之區是以又在大王廟及老馬路泉漳會館外口等處加撥游巡隊士兩名實行防護 
[浦東警察聯防之磋商]  
　　本邑浦東方面之警察其管轄有淞滬與地方之分淞滬警察爲　泥渡之三區總署楊家渡之三區一分署洋涇鎭之三區二分署塘橋鎭之三區三分署等是地方警察如三林塘楊思橋之第五分所高陸兩行之第六分所等該處雖有六警署然内與南滙川沙兩縣交界地方遼闊警察尚鞭長莫及致各鄉鎭近來時有盜刧傷人並沿途搶奪情事因此各圖董保先後呈請官廳多派長警保護治安淞滬徐警廳長地方沈兼警察所長據呈後往返函商擬在該管區域以内派警聯防一俟商妥辦法即當實行 
[二區警署加賞緝盜]  
　　江蘇淞滬第二區警察署李玉庭署長昨日發出佈告云爲懸實事照得本署境内泰亨里益豐當於四月五日晚被盜刧去洋元二百餘元又於四月十四日晚東安里居民華德興家被盜刧去金鐲一付均經本署先後呈請警察廳飭探上緊協緝並蒙廳長懸賞五百元在案本署長現爲除暴安良急求破獲起見爲此重申布告自示之後無論何色人等如有能破獲以上各案贓賊或聞風報信因而破獲者除由警廳照例發給原懸賞銀外另由本署長加賞一月餉銀特此布告 
[公廨檢察處鄭重民事公文]  
　　朱律師書記之聲明 
　　聯合通信社云公共租界會審公堂檢察官對於民刑案中西文件嚴飭所屬一體認眞辦理隨到隨有故案無留牘朱懋楨律師代表同泰升辯訴中西文狀詞因怱忙祇蓋圖章未及簽字昨檢察官飭探退回旋經該律師書記孫鏡湖專函致覆原文錄下敬啓者前朱懋楨律師代表同泰升磚灰行呈辯訴中西文稟詞一件因怱忙未　西文稟單簽名昨日蒙鈞處飭擲還業已照領現因朱律師已赴常熟縣代理要案須六月七日返滬一俟到日即行補簽送呈因思朱律師代理貴公堂各案未給之件甚多理合謹將朱律師離滬情形報陳冰案敬祈察照並希惠覆云云 
[新組三路聯合會]  
　　聯合通信社云本埠各馬路聯合會均早經成立惟天津路寗波路江西路三路尚付闕如前經大明眼鏡公司莊鴻臯等發起後贊成者一時興起刻方積極進行一待章程擬就即開成立大會云 
[禮明律師向最高美法庭上訴]  
　　星報云禮明律師今日宣稱渠已向美國最高法庭上訴今料秋季之前不致開審渠所延請加里福尼亞律師加萊特氏與美克勒尼氏已爲其運動在開審之前暫停執行徒刑如不能逹目的則禮明律師將自行投到此次上訴如不得直則唯有由總統特赦始可獲免服刑 
　　尚有本埠新聞等轉入後頁 
雜評二 
[守望團與官的體面（旡用）]  
　　旣做人民誰願侵官的權人民有人民的職業誰願來管官的閒賬此官之職責在此而人民唯一之希望亦在此也然肉食者鄙未能遠謀四郊多壘巿廛失寗頻呼保護而搶刼之案日出未有已人民曰今之爲官者做官也非做事也做官之目的在加官晋爵地方應行興革事求人不如來已於是聚而討議本先哲守望相助之義别組守望團補警力所不及保地方於治安就事實論此守望團者决不妨於官之職務倘守望而有效弭盜於未然緝盜於事後太平康樂官榮如何乃呆讀法規之官員曰是將侵警權也是於官的面子不好看也認與警察範圍内施行細則有牴觸批駁之以全官之體面甚矣官之體面重而地方之治安人民之生命財產輕也守望團雖明知有裨地方治安人民生命財產然斷斷不能犧牲官之體面而容許之而官之體面重於地方治安人民生命財產萬萬矣人民於此惟有兩道一則繼續進行本人民自衛之義以爲備一則暫行擱置且觀官之保護地方之實績而再定應付方法耳 
 
 

Page 15

 
 
本埠新聞二 
[哈同捐振欵之代電]  
　　蘇省水災義振會致省議會代艷電云南京省議會徐議長曁諸先生大鑒線奉至哈同君證明振務借欵代電饑溺關懷至爲感佩當　　哈同君據稱時局影響前囑借十萬元實難籌措等語僅自　一萬元助振借欵旣未成事實尊電未便留存彼處謹以奉數並鳴謝沈蘇省水災義振會馮煦艷 
[中國實業糖果餅乾公司開幕]  
　　四馬路畫錦里東首一百十四號中國實業糖果餅乾公司於昨日正式開幕各界前往參觀者頗不乏人對於各種絲光橘子香蕉檸檬等糖及十景軟糖稱謂中國自製所罕有將來營業可望發逹也 
[同濟雜誌八期出版預誌]  
　　同濟大學發行之同濟雜誌每期所載醫學士藝專門外著及自然科學理論高深實際適用聞數日内第八期即可出版本期醫學題目（一）消化病新談（二）白帶症之研究（三）水　（四）感冒與寒冷（五）預防間歇熱指南（六）同濟醫學會之責任如何 
[雲南旅滬同學會之發起]  
　　秦光宏等鑒於滇省旅滬學生日愈增多若無一種結合必致精神渙散有如散沙爰發起雲南旅滬同學會先從調查入手再行定期開會磋商進行現設通信處於北河南路桃源坊一一五號 
[世界道德會舉職員記]  
　　世界道德會上海支會前晚八時在九江路三十五號事務所繼續推舉職員到二十餘人（一）公推主席（二）報告開會宗旨（三）繼續推舉臨時職員當塲推定樂秀迪爲名譽主任錢季寅爲總務邱菊生爲文書劉國英徐鴻經吳顯臣樂徐美英爲交際楊培仁孫桂芳傅尚志袁文浩爲調查兪淦爲編輯（四）由主席宣告散會 
[青年會之義俠電影]  
　　青年會今晚八時之同樂大會已覔得最好俠義武士影片五大本一次演完劇中叙一武士豪俠好義膂力過人會某廠股東富翁某失竊重要圖様關係甚鉅武士慨任偵查卒得珠還合浦嗣復脫翁父女於險翁嘉其義以女妻之此劇情節之佳早經膾炙人口外有滑稽笑片三卷更覺妙緒環生想届時觀者必衆要看佳劇盍早定座座劵三角會員减取二角遲恐抱向隅之憾云 
[中華教育改進社在滬開會記]  
　　中華教育改進社以下月一日定在濟南開年會主任董事范靜生君又有赴美考察農業教育之行因於前日（六月一日）下午八時假上海西門外江蘇省教育會先開談話會一次邀集在滬社員及董事曁邀請至濟南開年會與會人員共同商議并接洽一切是夕到會者有社員沈信卿中華職業教育社代表王志莘同濟醫工專門學校代表沅介藩及江蘇省教育會商務印書館教育雜誌社滬江大學等五機關代表董事范靜生黄任之袁觀瀾郭秉文邀請赴濟南年會人員有鄭章成張君勵胡敦復顧拯來顧蔭亭吳研因楊聘漁MissLewis陳鴻璧湯蘇本楠及主任幹事陶知行八時半開會范靜生主席首由范君報告本社組織大綱並謂此次赴美係考察農業及公民教育董事部長請蔡孑民先生擔任董事請名譽董事梁任公先生代理報告後由陶知行君報告社務進行及年會籌備事宜到會人員均有討論十時散會 
[學校表發回重塡]  
　　上海縣勸學所昨致第一區學務委員公函云逕啓者案奉縣公署訓令内開案奉江蘇教育廳第一四二二號指令本知事呈彚送各校職教員生表緣由開呈表均悉查縣立務本女子中學四年級生胡慶璋等三年生莊素繪等三年生夏永寶等縣立第一女子高等小學校三年女生葉胥珍等二年生周志平均由他校轉入該校前在原校修業若干時期未據塡明無從核辦兹將該兩校職教員生表發還仰即轉令重行塡造呈候復核再各該校轉學學生庶將轉學證書呈送證明再予核轉併仰分飭知照來表暫存此令計發還務本女中學校表册三分縣立第一女子高等小學校表册二分等因到署奉此合行令仰該所長轉致重行塡送呈候核轉並分致各校如有轉學學生庶將轉學證書並呈核轉此令等因並發務本女子中學校表册二分縣立第一女子高第小學校表册二分奉此相應函逹即煩轉致各校查照辦理 
[江淮同鄉會徵求之踴躍]  
　　超過定額三倍有奇 
　　江北旅滬人云約數十萬人向無結果之團體現經沈卓吾成夑春鄭三等發起組織江淮同鄉會藉資聯合自徵求會開幕後爲期僅十餘日徵求數目已超過定額三倍有奇進行之速殊屬罕觀兹特各隊隊長姓名列下總隊長顧竹軒總參謀成夑春直隷隊長劉錦山新疆隊長姜春崧山東隊長劉善夫甘肅隊長董友賢奉天隊長楊濯之山西隊長石筱峯吉林隊長梁瑞亭江蘇隊長韋伯成陜西隊長賴松茂福建隊長劉淦泉廣東隊長姜春翹雲南隊長金九林廣西隊長張茂才黑龍江隊長馮廉秀安徽隊長馮廣秀自動隊長吳文韓自治隊長陳傑三 
[定安艦今日運煤出發]  
　　海軍第二艦隊司令杜錫珪因長江上下游各煤棧存煤用罄特派定安軍艦來滬裝運兹定安艦已在江邊碼頭停泊候儎連日已將烟煤裝足由艦長劉永誥入署報告奉蔣總司令飭知運往南京蕪湖湖口等處各煤棧卸存以便各艦挺就近領用劉艦長奉令後已定於六月三號（今日）啓椗出發云 
[硝磺局查獲洋硫磺之交涉]  
　　法商長安西藥公司買愛亞爲製藥材料由海關監督發給護照准予洋硫磺三十噸進口上月二十四日售出十包洋硫磺白藥粉十磅送到華界南巿協興街義泰藥材行二十五日忽來硝磺局稽查二人不准洋商謀此營業將一切原料押存南巿一區警署該公司乃呈由駐滬法總領事函致交涉公署轉請發還並賠償停止銷售損失銀一千兩聞許交涉員准函後已轉函江蘇硝磺局查照見復以憑轉致云 
[南京送來言語不清之俄人]  
　　五月二十四晚九鐘有一俄人在南京朝陽門步行巡警以其夜深行走可疑帶區詢問該俄人言語不清未能明晰究竟由南京温交涉員派員將該俄人護送至上海交涉公署請察酌辦理經許交涉員飭將該俄人送至上海俄僑通商事務局查明情由見復云 
[檢查印花之開始]  
　　今届夏季印花稅大檢查已於昨日開始舉行上海縣沈知事委臧凌雲（鵬）淞滬警察廳徐廳長委温季衡（楷）即於午刻會同至南巿第一區警察署經王署長委巡官李敬于申錫侯隨率長警先從老馬路毛家衖一帶商　按尸檢查 
[英皇誕辰與聖靈祭日之休假]  
　　今日爲英皇喬治誕辰星期一日爲聖靈降臨祭日本埠各外國銀行均將休業今日英商行亦均停止辦公 
[吳淞商界請懲滋擾戲園之水警]  
　　吳淞淞興舞臺因被水警兵士闖入觀戲滋擾毆傷戲園主韓潤卿等該鎭全體商舖大動公憤以水警不應行兇擾事妨礙商業故由宏升等號二十四家聯名於前日公呈江蘇水警廳請求查辦 
[學商公會開始施診]  
　　上海學商公會夏秋施醫去年開辦貧病者受惠良多今年繼續舉行已於舊曆五月初一日始分送施診劵憑劵至下列各醫生處診治槪不取資中醫顧霖周地點南倉街施家衖口時間下午四時至六時中醫葉指發地點南倉街勾玉衖南首時間下午一時至三時西醫鄧源和地點小南門外水神閣該會事務所時間下午二時至四時 
[調查鹽務機關房產]  
　　松江運副公署奉鹽務署令開據河東鹽運使呈稱案准河東稽核所函稱以奉總所令知現擬極力設法將關於鹽務機關所有之各房產詳情無無其運署·榷運局·鹽局或歸分所稽核處曁稅收局所管轄者一律徵集須將下開標題之單表開送查核（甲）鹽務機關於稽核所未設立以前已經購置之房產（乙）鹽務機關於民國二年五月二十一日設立稽核總所以後購置之房產（丙）鹽務機關暫時租用之房產每類房產之詳情應用附列標明（甲）（乙）（丙）之表式妥爲塡報此項表式可以隨意更改以期適合特别情形（一）查表式内所開各節雖或難以悉行塡報然所塡入之詳情務宜詳盡無遺此外並須另附圖様如無圖様者則可另繪草圖凡遇業將圖様寄呈總所之案則可於附表規定欄内將附呈該件之公函號數日期註明等因請示前來當經本署以稽核總所擬發之表式旣分甲乙兩項之期限權限可據以劃分自自可依式塡送等因指令飭遵在案各該運使運副榷運局等處如接有前項調查事件應同時呈報本署倘未據分所調查應照稅所所擬表式分别查明塡送本署以資考核除分行外合行令仰遵照辦理 
[民國女學搬遷訊]  
　　閘北虬江路勤業里民國女學校係今年春季設辦學生甚形發逹惟校舍狹小不克擴充故該校現已遷往中興路太原坊六十號該處房屋寛暢空氣清佳（能容學生四百餘人聞通學生離家較遠貼午膳者每人每月僅收膳費一元故一班舊有學生咸欣然前往云 
[長浜路失火記]  
　　法租界長浜路第六百二十一號於昨日下午三點時忽然失火一時烟火四射冒穿屋頂當爲瞭望台查見鳴告火警即由救火會立驅皮帶車到塲灌救始熄計焚燬左右房屋六七間後由捕房飭探黄守謙前往將起火之某甲帶入捕房詰訊之下該甲推諉不認諭令管押聽候查期起火情形再核 
[十歲紹興孩迷路]  
　　六區崗警前日在吳淞蘊藻浜查見迷路女孩一口昨送司法科經段科員提訊之下據供名阿有年十歲紹興人住閘北太陽廟北父母皆亡餘語含糊奉判送交慈善團留養候查 
[挑水夫尋獲失女]  
　　挑水夫徐阿發家居關帝廟西隔壁平屋内有女阿二年十七歲已經許字與人四月二十七日該女忽然失蹤徐到處探訪始悉阿二實遭方連生誘拐姦佔連日協同伊兄徐少蘭四處訪尋昨午在民國路將阿二及方一併尋獲扭控二區一分所轉解地檢廳訊究 
[偵獲三千元之詐騙犯]  
楊樹浦路六十六號與發榮鐵廠出店甬八鄭夏榮因於本年二月二十八號竊取該廠經理日本人計洋三千元之支單一紙冒名簽字向浙江銀行圖騙票洋案發逃逸當經事主報捕請緝在案昨由華探目季立仁在南潯路八號門牌新昌祥皮件店内將鄭查獲拘入捕房捕頭略詰一過諭飭押候解究 
[郵務司指控書記唆衆罷工]  
　　北京路郵務總局郵務司指控書記河南人李啓漢於上月二十四號發起唆衆罷工違犯現行第十五條及三百二十四條刑律等情昨晨由總巡捕房包探潘連壁西探目殺拉文將李提解公共公解即據該探等上堂稟明前情以案須調查聲請展期開審等語經李襄讞得稟商之英包副領事判李交五百元舖保候訊 
[茶客猝病斃命]  
　　業顏料兼古董生意之沈濟川昨晚七時許在帶鈎橋怡園品茗忽面如土色不省人事由該茶館車送仁濟醫院醫治一而投報捕房沈濟川入院後旋即斃命經捕房派捕將屍車送騐屍所候騐 
[婦人自盡之免驗]  
　　砲台營久大弄有在兵工廠爲冷作生理之張福九本月初一日與伊妻朱氏因家務細故口角詎該氏一時氣忿背人吞服赤燐自盡延至前晚毒發而死事爲警署查悉立命地保陳蘭亭於昨午投報地檢廳請爲相騐張福九偕妻弟朱龍壽同投到廳具詞聲請免騐車檢察長准如所請着具結送查速往棺殮 
[陳志泰跳電車受傷]  
　　紹興人陳志泰昨晚九時許附搭法界電車行經公館馬馬不俟車停貿然躍下跌傷頭腦不省人事當由法捕房三百六十九號華捕到來車送仁濟醫院醫治一面歸報捕頭候示 
[梟匪夥刦槍彈案今日開審]  
　　蘇屬緝私第二營八號槍划前被梟匪糾黨奪去槍械三支子彈九十三粒當由余營長飭緝去後緝獲劉燦發一名並搜獲槍械一支子彈二十九粒訊據供認夥刦槍彈不諱又據供出逸匪姓名且因尚缺快槍二支子彈六十四粒除分咨軍警協緝外當將劉燦發送請上海地方檢廳訊辦在案兹悉檢察廳業經預審於結提起公訴定於本月三日由審判廳公開審判昨特函致第二營請傳八號船長王修德及人證等届期投案候訊當由余營長已飭王船長等届時投廳候訊矣 
[船户指拘盜匪]  
　　船户曹生泉於舊曆本月初裝運蘆箬來滬售賣將貨卸清舟泊浦東陸家嘴附近前晚忽有匪徒四人各執兇刀一擁登舟口稱爾船中係專運烟土我等特來搜查曹係鄉愚不敢違抗任其所爲若輩遂將曹之大洋六元小洋二十七角皮鞋二雙及衣被等一併搶去其時曹已知若輩爲惟見彼等執有兇器不敢聲張迨盜黨去後始登岸報告崗警追拿無蹤昨晨曹生泉到爛泥渡某茶肆啜茗見旁坐之陳掌寶確係昨晚爲首之盜上前扭交巡警解由三區警署立命函送地檢廳下午山郭檢察官訊供之下曹投案訴明被刦情形質之陳掌寶一味否認堅稱被誣問官判曹退去陳着收押候查明再核 
[蔡吳竊燬債劵各押一年]  
　蔡長清吳彩志翟彩成與在逃之戴正貴等於去年七月二號將虹口東有恒路二十五號門牌其主印度人戴家生值洋四千元之借劵一束盜取焚燬而逃近經捕房緝獲解由公共公廨訊供等情已誌前報昨晨續訊蔡吳兩人均供認與在逃之戴正貴盜竊原告債劵焚燬不諱惟翟否認並延律師代爲辯白張襄　核供商之英米副領事以翟對於本案訊無證據着即開釋蔡吳兩人判各押西牢一年以儆 
[錢債控案之管轄主張粉麩交易所倥建祥棧]  
　　中國機製粉麩交易所前延巴相律師代表投法公堂控建祥棧不理劃條欠欵等情嗣因管轄問題被告抗不到案奉判登報傳逹限被告投案質訊在案昨又傳訊先由巴和律師聲稱此案因管轄問題拖延至今敝律師查得公共公廨亦有某姓控告華人一案詎該華人臨訟入葡萄牙藉當由公廨中西官諭曰無論是否入籍飭傳時務須到案對於此案略同况查得被告確係中國商行泉漳曾館註册可證詎登報至今仍不投案求請准予缺席判决等語中西讞員判聽候下堂諭飭遵 
[兪徐氏請求離婚]  
　　兪徐氏昨延賚美律師代表投法公堂控稱原告前嫁兪全根爲正妻不料被告時常將原告毆打以致遍體鱗傷原告曾投醫院醫治有傷單可證原告如此遇人不良故此不願偕老求請准即離異今將婚據呈案請察等語被告兪全根亦延逹商律師代辯一切中西官判退去聽候覆訊再核 
[吳月生有何寃憤]  
　　吳月生於前日至法租界黄浦灘投河圖盡適爲巡街捕查見設法救起帶入捕房昨送法公堂請訊詰之吳月生供民人向在江西路某洋行内爲出店因有寃憤之事故此投河餘供支吾中西官判還押聽候查明情形再核 
[兪福元五千元人銀並保]  
　　漢口升豐莊前延巴和帮辦博勒律師代表投法公堂控兪福元不　欠欵　情一案奉判着被告交還原告洋一萬二千六百元着被告自行投案再核咋又傳訊先由原告律師稱此案已由公堂判决請求照堂諭履行着被告交保限繳等語被告由逹商律師代辯稱兪福元前至漢口地方向親戚商借無着故此回申現悉公堂判决還洋被告深恐到案拘押即與其妻商議其妻聞言忽患神經病情實可憐求請原諒可否着被告限七天尋保到案等語中西議員判着兪改交五千元人銀並保被告交前保人蔡慶堂帶出限三天内另尋保人到案 
[潘祥寶用客賬]  
　　浦東人潘祥寶米行業去年因購買合衆交易所股票失敗虧空千餘金今年由其親戚介紹在閘北光復路晉泰成米行爲砲街昨被該行經理蔡維翔扭入四區控潘私收客賬二千餘元開呈往來户名及詳細數目請爲究追顏署長諭令暫行收押聽候訊究 
[歸四林不安本分已極]  
　　鋸匠沈木炎南滙人住閘北永興路前日偕證人火龍海扭本地人歸四林至四區控稱歸因拆梢不遂被攫去藍布短衫一件銅元一千二百文請爲究辦當經顏署長質訊之下查歸上月曾因持刀行兇由保衛團拘辦有案釋出未久實屬不安本分判令收押聽候核辦 
[寓客不道德罪歸棧主]  
　　山西路佛照樓客棧主張翼臣容留寓客作不道德行爲被捕查悉以其違章請廨出單於昨由捕將張傳至公堂經中西官訊明判張罰洋三十元充公示儆 
[攫挖耳西牢三月]  
　　流氓張阿四前日在福建路攫取顧陳氏金挖耳一支圖逃被包探陸根生查見帮同追獲人贓帶入捕房昨解公共公廨經中西官訊實判張押西牢三月贓交失主領回 
[煙膏三十一盒罰洋七元]  
　　嚴連生前晚身帶烟膏三十一盒經過山西路被五百十三號印捕搜獲以其有違禁令將嚴與烟膏帶入捕房昨解公共公廨經中西官訊據嚴供該烟膏係友人囑爲代携等語判罰洋七元充公烟膏焚燬 
[六人同吸鴉片烟]  
　　老閘捕房包探姚錫卿前日與鄧副捕頭在湖北路三百零七號屋内查見胡仲範張文佩劉同升孫益卿徐則山李均成等同在吸食鴉片烟當將以上各人連同烟具一併帶入捕房昨解公共公廨經中西官訊實判各罰洋五元充公烟具銷燬 
[滬寗車搭客帶土之破獲]  
　　滬寗鐵路總局車務處迭接密報謂近有土販某某等組織公司由青島曁古北口及蚌埠等處從魚簍或箱寵内夾運大批烟土來滬等語當經洋總管密飭車務稽查暗爲偵察詎於初五日（端節）寗滬夜車到滬時查有形色慌張之某甲携有籐皮二箱異常沉重當令啓視詎某甲以取鑰匙爲由倐爾遁去遂將兩箱扣留候領距今三日未來領去故將該箱啓視内有西土三十包約重千餘兩業已報告車務總管處置云 
[公廨車務公堂訊案記判罰十五起]  
　　星期四下午公共公廨車務公堂開庭由陸襄讞會同英米副領事訊理汽車馬車違章案十八起除王阿五交五十元保王姓出外均改期再訊兪永才訊無違章證據開釋外計判决罰金者十五起被罰人名數目如次倪姓罰洋三十三元王阿三罰洋二十元陳長發殷卜坤史子明陳阿二各罰洋十元潘阿大陳掌榮楊阿銘葉阿貴徐根福各罰洋五元阿翠罰洋五元周阿狗黄姓及德國人某均各罰洋三元所有罰欵一併充公 
[公共公廨訊案彚錄]  
　　昨晨公共公廨民四庭由陸襄讞會同美丁副領事訊理各案併誌如次（一）徐霽生訴周電如不理担保已經解散江浙魚巿塲籌備員趙醒民託登告白費案周延高露玲律師代辯而原告以李瑞九係該塲發起人請將其名列入被告飭傳到案訊追結果第三被告之聲請本案開審時再行核奪原告請求修正訴狀應予照准（二）婦人陸寶英延許理律師訴其夫山有先不顧贖養請求離婚案被告延朱斯芾律師請求免保結果被告具結候訊（三）益隆西號訴黄介甫等不理糧食作洋案結果者徐占蓀檢齊合記米行簿據並邀同證人於下禮拜五到案候訊本案未判决以前徐占蓀不得將店内貨物移動變賣並飭提徐某至案訊核（四）裕黔公司訴旗昌源號定購機器不出請追損失案結果着原告代表律師於七日内補具理由書呈候核奪被告方面接收該理由書亦須於七天内答復（五）徐占蓀訴沈祝三欠洋案結果被告屢傳不到應准原告請求缺席判决着償還原告洋一千零五十七元二角二分並自民國八年陰曆八月十五日起至執行終了日止按月八釐利息堂費歸被告負擔（六）張書文訴趙鶴舫欠欵案結果候囑檢察處派人調省原告否在滬再行核奪 
　　又午後民三庭由兪襄讞會同美丁副領事訊理因案在押之梁鳳山訴棉業銀行絲繭押欵糾葛請追損失案結果候傳到見證再訊民二庭由李襄讞會同西班牙魏副領事訊理（一）入西班牙國籍之胡立夫訴王叔平將方單七紙抵押洋三千元延不取贖案被告延朱斯芾律師請求减輕交保結果王改交二千元舖保展期再訊（二）西班牙人控訴劉長桂曾桂福不理所欠滙芳公司車租案結果着劉長桂賠償原告洋二百四十六元一角五分並繳堂費曾之控案改期候傳吳順品並由原告帶同朱更生到案訊核民四庭由兪襄讞會同美約副領事訊理（一）金愼記訴正和莊股東經理高鳳池徐樹衡裘芝山夏少棠夏品川等不付存欵案結果本案原告勝訴被告等臨訊不到着於十四天内清償違即强制執行票據賬單共四紙附卷（二）任聚豐訴徐張林徐玉林不理木料價洋案結果被告等避不到案判令十四天内償還原告洋二百四十一元一角違即執行並繳堂費票據等七紙附卷（三）張渭生訴周雲冲地皮糾葛案結果本案註銷張義生即二狗若一年以内再不回來由張渭生丁桃桃約同親族公同會議辦法呈請木公堂核奪（四）陶葉生訴陶寶寶地皮糾葛案結果改期再核 
[誌謝]  
　　昨承吳淞同濟雜誌社惠贈第七期「同濟雜誌」一册謝謝 
中華職業教育社通訊 
　　住址上海西門外方斜路三四八號 
[社務討論委員會開會通告]  
　　兹定本日星期六上午十時開社務討論委員會討論第五届年會及全國職業學校聯合會年會交社辦理各案並其他事件除專函佈邀外合再登報通告務希委員諸君撥冗早臨賜教爲幸 
來函 
[國民宜發起集會討論恢復利害及聲援澳門事]  
　　國民全體鈞鑒自恢復舊會之論出紛紜是非策議蠭午果其行而善也南北合一戰爭之事銷建設之礎立國之幸無過是矣行之而不善揆於理而不當施於事而不完把以權力運以陰謀名曰規復而實利用之攘竊權位而假舊會之名義以號於天下曰正統則是竊袁世凱之故智而重演之亂不可止而且益甚爭不及已而又更生所謂　而重之謬而襲之一誤之不已而事再誤國將不復能存主持者之責能無問而附和者之罪又何能逭乎某等不敢自專懷有思義輒開略條庶公論討决集衆定議舉如左方 
　　恢復舊會爲軍閥之所主持無能復之能毁之之憂歟仰本人民自動心合百力固者歟 
　　以推翻舊國會之軍閥至於用兵而復主張恢復舊會其前推翻之罪用兵之責可置之不論歟抑當立法治問其罪而刑罰之也 
　　承認恢復舊會則以前南北交戰之兩方孰爲非法孰爲合法者歟以開設於南方之舊會爲合法者歟抑以除名捨棄舊議員而服官或且爲新議員者仍可認爲合法之舊議員歟 
　　承認舊會則自解散舊會之後一切命令及官吏自總統以下巡閱使督軍等皆當視爲僞職非法自居當一律解除現職施之懲戒罷斥或予赦免歟抑舊國會解散而一切命令及其官吏均不失爲合法而可存在者歟 
　　承認舊會則選舉新國會之命令爲僞固矣抑獨以選新國會之命令爲僞而其他一切任官命令則皆非僞歟 
　　今不統一不能借債而政府無以立復舊國會而假其名以謀統一實爲借債以謀居政府之利歟抑實爲謀統一非借債且不欲享有居政府者之利歟 
　　墨西哥以爭總統亂國今恢復舊會非爲爭總統歟抑其中實爲舉某某爲總統而以恢復舊會爲爭總統之械器而用之也 
　　孫傳芳之通電其授意不問何人顧以一軍職擅舉何人何人當去總統何人何人當位總統此例開而民國必有援例之人且他有軍權之人反孫傳芳所推爲總統者以爲當廢孫傳芳所去其總統者以爲當復如此則慮其長亂無已時歟抑以此爲民國善法也凡此數端義多未盡而治之與亂已顯分列出於此之一爲治出於彼之一則爲亂我民之經治亂多矣不討不究視表忘實喜其一時之可以集事顒顒然以爲國治更新太平其來至於亂發禍見而受其害者則吾民也是亦吾民所自取之咎也某等位非官僚身無黨派上不爲有權者諮詢所及下不爲萬衆者氣力所奉所謂國之平民者其吾儕乎國之利非吾等平民之所得有國之害則吾等平民所受獨多關心怵目慘慘是憂遭亂久而思苦更變多而慮深我國民寗無同此嘅嘆者乎伏乞國之諸地或代團體或以個人即日發起集會討論抉其利害勘其是非究其善惡明其公私以弭後患除遺弊不然有一不平之人而附和者駢起六年後戰爭之事將復開於今日非了前此紛亂之局實開後此鬨裂之階是在吾民之秉公心澄遠識凡一思一慮所及皆國之治亂所關和爭所分古云羣言淆亂折諸聖今惟羣言淆辭則折之民耳迅望集會有日有地國事幸甚又澳門事變受外欺虐并宜集衆響應以援之諸迫事機棘不容缓敢布私　衆明裁行蔣智由童學琦沈伸華錢錦江葛祖蘭項衡方朱定一曹慕管同啓 
來件 
[招商局章程私議（三續）張一鵬]  
　　第十四條股東常會應議决之事項如下（一）選舉董事監察人及其補選事項（二）迫認本届賬略及利息分配方法事項（三）臨時提議事項（說明）按公司條例凡公司之計算應將各項簿册提出於股東會請求承認舊章第十三節舉行尋常會議時董事應宣讀年報並由股東查閱賬目與此條相同惟於分配利息等經後追認稍爲更易 
　　第十五條股東臨時會應議决之事項如下（一）修改章程事項（二）增加資本及擴充事業事項（三）補選董事監察人事項（四）股東十分之一以上或監察人臨時提議事項（說明）本條即照舊章第十四節編訂今更分列事項以期明顯 
　　第十六條股東會召集開會及議决方法悉遵公司條例程序辦理 
　　第五章董事會 
　　第十七條本公司設董事九人監察人四人（說明）舊章第十六節董事九人查帳員二人今董事人數仍舊照公司條例無查帳員故改爲監察人公司條例第一百七十三條監察人有二人以上時得各自行其監察權今設定四人使監察人各自行使職權以裨公司 
　　第十八條本公司股東年在二十五歲以上有股分一百股以上者得被選爲董事·監察人但有左列各欵情事者不得當選（一）曾處徒刑以上之刑者（二）褫奪公權或停止公權尚未復權者（三）受破產之宣告尚未復權者（四）有精神病者（五）虧欠公欵尚未清結者（說明）按商人通例須年滿二十歲時得營商業至被選爲董事監察人者當取富有經騐股份較多之人所以規定年齡須在二十五歲以上股份須在一百股以上方得當選舊章並未規定年齡股份限五十股現在股額擴充一倍故當選亦加一倍至於消極資格又應嚴示限制以重公權而杜濫進 
　　第十九條本公司董事應選時須將合格被選之股票交由監察人封存（說明）按公司條例第一百五十三條董事被選就任後應將章程所定被選合格之股票數交由監察人存執本條即根據於此 
　　第二十條董事會以董事九人組織之並互選一人爲之長 
　　第二十一條董事會每星期開會一次遇有特别事故得臨時召集之（說明）按公司全部事權均屬諸董事是以以全數董事組織董事會並規定每星期開會一次有特别事故並開臨時會庶事無阻滯而利進行舊章第二十八節上段亦規定董事會議每星期一次 
　　第二十二條董事會以董事長爲主席非有董事過半數到會不得開議非有到會董事過半數之可决不得議决但到會董事適成雙數而可否各半時應依董事長之所决（說明）按公司條例第一百五十七條董事之執行業務除章程别有訂定外以其過半數决之免少數之專擅得議决之公平董事長爲全體董事中推選自可予以可否各半取决之權 
　　第二十三條董事會應議决之事項如下（一）股東會議决案執行方法之事項（二）章程疑義事項（三）各科請示事項（四）局員進退及給奬事項（五）其他應付會議事項（仍未完） 
公布欄 
[江蘇高等審判廳]  
　　民庭判决沈華書與李鳳樓因執行田產聲明抗告一案（决定主文）本件抗告發交上海地方審判廳調查裁判 
　　批示程椿一件請領證物由狀悉查本案卷證業經發還仰逕赴無撫錫縣公署請領可也此批陳志賢一件聲請救濟由狀悉案經第三審判决發還更審該民對於此種判决不得聲明不服所請救濟之處應毋庸議此批高元勳一件高元勳因告訴李吉甫等竊取蘆柴一案私訴請求示遵由查此案私訴部分業經原縣移付民庭辦理仰仍逕赴原縣請求可也此批（以上六月二號） 
[江蘇高等檢察廳]  
　　批示于朱氏據訴是否屬實候令江寧地方檢察廳查覆核奪此批李榮生狀悉准予上告此批王龔氏狀悉候調卷核尊此批馬萬龍狀悉准予上告此批許鼎等狀及委任狀均悉候調卷核奪此批張華堂狀悉准予上告此批陳立本狀悉查本案未經泰縣判决所請調卷訊辦之處無此辦法着即回縣聽候偵查母得來廳凟訴此批朱景雲狀悉准予上告此批劉成龍呈憑投效請求錄用由呈及文憑均悉仰候聽予錄用文憑發還此批（以上六月二號） 
[上海縣公署]  
　　批示滬南閘北水爐公所領袖杭國治呈爲查明同業實情檢呈水杓請核定示遵由批呈悉據復該水爐業以錢價影響收入受虧而支出均用洋碼如房租薪工米煤自來水等各項增價入不敷出虧本過甚非請酌加水價營業實難支持該同業此次陳請旣屬實在爲難自應量予維持察核呈騐水杓原係容水十四兩售錢一文今核定加放水量爲二十一兩准予售錢二文此爲業户用户雙方兼顧兩劑其平仰該公所領袖遵照核定辦法改製水杓呈騐式様俟較核相符再將改用新杓劃一手續核飭遵辦聽候給示曉諭可也此批全浙西式木器工會康順泰等呈爲罷工索薪聚衆滋事請飭查由批據呈李生全等教唆罷工要挾加薪如果有聚衆滋閙情事殊屬不合旣據具訴會審公廨應靜候訊辦可也此批維一製造心絨總廠徐賡華呈爲遵例註册請求給照公告由批呈悉核與商業註册規則相符應准註册給照公告商標註册費存此批（以上六月二日） 
 
 

Page 16

 
 
   
 
 

Page 17

 
 
自由談 
閒話 
[繁華風轉記] [  昭實]  
　　說者謂法國彌佳令Mi-Gareme大會點綴足覘一年中人事之變遷如一九二二年大會前列之共和軍與往年同次則戴俳優圓帽之比利時庖工學校音樂家七十人每人持長竿竿端之象形物蘿葡麵包無奇不有次爲歡樂車以舞女三十人作野蠻民族裝束者二十人環立其間并有白衣黑臉之人奏樂其上次爲值日神車其所謂值日神乃一高不可攀之管屋人右手高擎門鑰其足下有美術家有商家有其他民衆翹望此鑰而不能得意謂巴黎卽有空屋亦已爲人把持吾輩若欲以此鑰開入無人租住之屋其難蓋甚於進天堂云次爲便服步行之音樂家二十人帽綴『理財』『加稅』家様其後一車上飾螺旋壓榨器器甚簡單祗須以一人立鐵板上轉捩螺旋鐵板即漸沉板下作人形者受緊壓口中能吐出無數金錢與紙鈔以之譏剌當局以見戰後歐洲窮迫之情頗堪發噱更後一車後半爲自動車作向前直進狀前半爲一將見折墮之鐵柱路燈似經被此自動車猛撞其上有人作警士裝警士原爲留心來往車輛者乃自動車來勢已急不及趨避竟倉猝猱升抱持以逃命不知車觸柱折時彼輩能否獨全也以之譏剌法國自動車之疏忽警士之防範無方尤足發人深省 
 
[被螺旋壓榨器下擠出無數金錢之人民]  
劇談 
[梅訊（五）] [  珍重閣]  
　　皖泗楊瑟君爲前北洋大臣楊蓮帥之猶子貌似畹華爲京津人士所稱道而其家人却云不似以詢畹華畹華固謂其似也 
　　前日畹華演金山寺玉芙飾小青爲其侍婢而次日春香閙學則畹華飾春香爲其侍婢此亦一種報應乎一笑 
　　畹華治裝之高閣適對大東四層樓之客室以是觀者雲集畹華深畏之輙命垂簾云 
　　嫦娥奔月爲畹華古裝戲之鼻祖先是七月中李釋戡輩與人夜行玩月談及畹華李云曷不排一應時古裝之劇使之出演耶次日徵其同意遂爲規劃自賓白唱詞至於衣飾場子一一斟酌盡善使排之再四改之再四至於八月逐貼報出演都人士以爲此得未曾有之劇一時園座爲之擁擠蓋自皮簧盛行百餘年來旦角之攻裝易服此其藁矢别闢蹊徑以哄動一時而後此遂續排千金一笑黛玉葬花等比者嫦娥奔月等戲不特都人士已習見之卽海上梨園亦無不競引以爲榮然日月出而爝火息畹華以創作之家獻此絶藝兩潮聲裏人月雙圓可謂盛矣 
　　觀客題名昨有未盡者周湘舲湯節之林守堅等無日不在正廳李瑞九楊珸山黄梅生陳小石李季高及簡照南之公子等無日不在花樓也 
　　楊珸山公子操阮妙手不亞陳彥衡與茹蘭卿輩尤總角之交比定十一晚宴小樓鳳畹妙玉王拴子輩於其新宅届時長浜路之盛况可知 
　　鄭讓于公子夙與馮春航善日昨在惜陰堂見及畹華謂將何日介二人一見當能投契也 
　　甌海道尹林鐵尊素事塡詞尤所傾倒者夔彊二公懸鉏漚繡夔之額於庽齋自署半櫻以夔公字洽櫻廡也客年見題香南卷子清平樂即相繼倚聲别刋一册曰廣咏梅詞兹排日錄之 
　　清平樂 
　　讀秀道人咏梅詞意有所觸即拈是調賦之得二十二解爲廣咏梅詞梅耶非耶或亦秀道人所云當於無聲無字處求之者與 
　　天仙狡獪化境成游戲多少英雄兒女事併入歡場鉛涙伊凉徧徹哀絃人生能幾歌前不盡鶯鶯燕燕問誰依舊華年 
　　塵緣長短恩怨憑誰管安得化身千億萬一一眞眞親喚　　本來色相皆空無端姹紫嫣紅珍重餘香襟袖瑶臺昨夢相逢 
　　春紅如許開落誰爲主難得一杯乾凈土分付回風休舞奈何春裏春歸回頭無限芳菲併作人天哀怨和烟和雨凄迷 
　　廣寒不遠顧影成迷戀藥竟有靈如爾願爭奈海天心眼紅墻碧漢迢遥三生幾度魂銷多少步虚環珮瑶宫可許招邀 
 
[安居北洋破壞了護身　符　]  
小說 
[社會小說人間地獄（一一五）] [  娑婆生]  
　　第十八回宵深看竹狎客輸金歲莫典裘鴇兒寡義　　話說屠五老爺正要他小兒子屠阿狗打指印誰知阿狗一嚇竟大哭起來往樓上跑拚命的喊姆媽這時候驚動了樓上的屠五太太走到樓梯邊一疊連聲的呌奶媽可是官官跌壞了嗎那奶媽回答道太太官官没有跌是老爺捉牢他簽字他害怕嚇哭了屠五太太道簽什麽字小孩子家懂得什麽屠五老爺追到樓梯邊一面揪回屠阿狗和老鷹捉小鷄一般一面對樓上屠五太太道你莫管你懂得什麽屠五太太便也嚇得不敢響縮了進去屠五老爺也不管他兒子哭抱在椅上抓著阿狗又小又肥又嫩的大拇指頭塗上些乾墨往筆據上一撳撳完了屠五老爺放了他駡道滾開去阿狗見他爺爺放他了便直奔到奶媽身邊依然哭個不住奶媽連忙抱了起來問屠五老爺道還有官官的事没有屠五老爺搖搖頭道没有了去去去奶媽便抱著阿狗又從後門出去到間壁裁縫店裏去了這裏屠五老爺候筆據上簽字墨跡一一乾了摺好雙手捧與他兄弟六老爺和七老爺收好又跪下來叩了一頭道兩位老弟多多包涵又向賈大人下跪賈大人嚇得趕緊拉了起來只聽見屠五老爺道幸虧親家帮忙否則我命休矣賈大人道笑話笑話正要再說别話忽聽屠六老爺吩咐自家帶來的管家王貴和車夫阿二進來將中間所懸老太爺的容像除不來帶回去王貴阿二遵命七手八脚的除下來捲好帶走賈大人笑向屠六老爺道尊大人的一幅容像還是吾兄自已帶來臨時懸掛麽屠六老爺也徼笑點頭賈大人道怪不得你們一進門就丁丁東東搥板璧呢原來如此屠七老爺對屠六老爺道我支不住了這裏舖上吸得不過瘾我趕緊要回去你怎麽様屠六老爺道我也要去了不過我們還得到樓上對姆媽說一聲罰屠七老爺道我没氣力再扒樓了我看我們可以走了呌老五上去說一聲三四十萬銀子洽他寫寫意意的用了這點義務只好讓他盡了屠五老爺聽見忙道你們儘管先走我就上去通知屠六老爺屠七老爺對賈大人點了一點頭說再會便掦長而去也没對屠五老爺招呼可是屠五老爺見他兩位大債主走了好似心中落下一塊大石頭留着賈大人在家吃便中飯賈大人道不是你提我到忘了此刻差不多要三點鐘了我還没吃飯呢可見有要緊事體眞能廢寢忘飱我下午四點鐘還有人約我我還是回去略吃點飯你也須好好的休息一下子罷屠五老爺也不堅留再三的對賈大人道謝賈大人出得屠家急忙的喚車回去在車中獨自呆想今天這一塲家庭新劇文武齊來正笑啼並作眞是聞所未聞見所未見說到師根一句話全是屠榖亭自家不好一念之貪遂有此辱可是屠老六老七這副手段也太不顧手足之情了不覺在車上又歎了一口氣暗想現在時勢友于之愛本已不成問題了 
[餘瀋] [  吳縣瘦鶴]  
　　有有形之戰有無形之戰有形之戰者兵戰也無形之戰者智戰也處今日萬國競爭之世智戰之烈甚於兵戰普及教育使吾國人人受合法之教育則十數年後人人皆可爲智戰塲之决戰健兒未嘗不可與列强一競爭也 
 
 
 

Page 18

 
 
常識 
　　（一）投稿本增刋者其材料除衛生法制道德經濟四項外增教育科學宗教巿政雜錄問答六項其計涉攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕酬不給 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增刪其字句　　（一）投稿不登載者原稿恕不發還 
常評 
[端午雜談（四）] [  老圃]  
　　齊民要術爲中國講烹調學最古之書此書用糝字最多而第九卷别有　糦法則糝與糭截然爲二物與廣韵同但後魏時糝糭不妨二物而糝糭要爲古今字說文無糭糝即糭也且齊民要術豈　析糝糭爲二即同是糝字亦已析爲二種今考其書如作魚鮓法炊秔米飯爲糝布魚於甕中一行魚一行糝魚上多與糝作羊盤腸雌斛法和米一升作糝缹鵝法秫米四升爲糝蒸熊法蒸熟擘奠糝在下肉在上凡此諸糝字皆說文糝字之本義所謂以米和羹也然第十卷所載非中國諸果物如枸櫞味奇酢皮以蜜煑爲糝鬼目似梅味酢亦可爲糝橄欖味酢蜜藏仍甜南人以爲糝益智如　荷味辛取外皮蜜煑爲糝古度子似杏而味酢取煑以爲糝凡此諸糝皆蜜漬果物即吾向所謂蜜糣與說文糝之原意又稍不同而廣韵則易其字爲粖然則廣韵析糝粖爲二而由齊民要術言之則粖亦糝字猶廣韵析糭糝粖爲三齊民要術析糭糝爲二而由說文言之則糭粖皆糝字也糭無他義僅米粒耳古音侵冬不别故糝糂糣轉爲粖粽後世音冬東不别故又書爲糭胡三省註通鑑徑以粖爲角黍頗受非難然糝糭爲古今字要無可疑也（完） 
道德 
[我之儲金贖路說] [  惠祥]  
　　嗚呼年來國人高唱愛國之聲浪幾普偏於全國矣然而祗憑空說而未見諸實行則所謂愛國者果何在哉自華府會議以還我人實行愛國之好機會至矣何則膠濟鐵路旣經我人民一致力爭始有贖回之允許然則我人民宜如何踴躍儲金而達實行贖路之目的爲我民國歷史上闢一收回主權之新紀元寧不快哉否則不獨利權不能收回抑且貽笑友邦而喪失我國民之人格苟以後再有國際會議則我國代表有何面目而與之折衝壇坫哉此所以國人對於此次儲金贖路萬不能作壁上觀也况儲金贖路又能得是路之股票直接享有股東之利益間接恢復國家之主權是則公私利益兼有之矣不寗惟是况前此友邦之鄙我者將亦佩我人之毅力可欽而自歛其野心睥睨之妄念知我國人民之不可再欺也是以此次之儲金贖路關係國家前途與個人幸福殊非淺鮮成敗利鈍視我人民之確能努力與否以爲轉移也吾不知我人民果能表現實行愛國之精神以趕快儲金乎余當拭目俟之（乙種酬） 
[西方格言（二九四）] [  謝介子選譯]  
　　具有成功之能力自能指揮如意矣（英吉利諺） 
　　母未全勝而唱凱歌（臘丁諺） 
　　有奢婦永不富（英吉利諺） 
　　無所仇怨不啻鉅富（德·法·意諺） 
　　富者善遇貧人爲有道（勃勞突斯）（Plautus） 
　　作事更迭而有恒勝於固執而不變（瓊生）（BenJonson） 
　　寡婦再醮實遺終身之恥（英吉利諺） 
　　多鳴之羊其毛恒夕（德意志諺） 
　　巨木蔭細樹（英吉利諺） 
　　徒思多作者每不能作一事（意大利諺） 
衛生 
[使用電話之衛生] [  白宗傑]  
　　近來使用電話者日多如官塲辦公之處商界貿易之所以及游戲塲旅館住户等幾無不用之以其便利傳逹故也但使用者旣多於衛生上亦頗有關係蓋電話機上之傳信筒最易傳染疫病設患肺病者用後無病者用之必有傳染之患是不可不注意閱家庭常識二集（天虚我生編輯）内載有一法可免斯患法於設置電話之處機旁置一桶桶中置消毒水（如石灰水食鹽水明礬水硼酸水等）無論何人用過電話卽浸入桶中取出拭乾置機上如是則後來者卽可免傳染之患矣閱者諸君盍據此法而一試之（乙種酬） 
法制 
[打破遺產制] [  月卿]  
　　打破遺產制一事倡言者已衆卽本欄對於是項論文亦已數見不鮮是事欲即見諸實行固非易易然其爲益於社會國家則亦非淺故吾人不可不知今請再論之 
　　古時人少地多人人盡力畊墾財源亦無竭盡之患初無私產之必要及後人漸增多土地財源將有不敷之慮故欲爲一已深遠計爲子孫幸福計不得不各佔一方以爲私有世世相傳於是遺產之制度生焉今略述其害如下 
　　（一）子孫因有遺產卽不作事亦可生活於是徒手坐食而爲游民 
　　（二）社會多游民則生產者少而消費者多將生經濟之恐慌 
　　（三）因無產者不能自立作事必須傭於有產者人類因而不平 
　　（四）受產者因金錢非自已心血得來遂任意濫用嫖妓賭博等有壞風俗之事亦因之而生 
　　（五）因承產之不均平易起骨肉相殘之畢 
　　（六）引起旁人覬覦之心而生暗殺之事 
　　種種罪惡不勝枚舉是故打破遺產制一事確爲要着旣可減少社會之罪惡即遺產者及承產者雙方多可免去許多禍患許多憂慮願閱者倡行之（乙種酬） 
[習慣法要件] [  葉聖超]  
　　習慣者地方之慣例也習慣法者國家認此習慣有法律上之效力也但地方習慣繁多何者有法律上效力即具有下列各要件之習慣也 
　　㈠内部要素即人人對此習慣皆具有法之確信心 
　　㈡外部要素即於一定期間内就同一事項反覆爲同一行爲之標準 
　　㈢要爲法令所未規定之事項蓋旣規定於法令則成爲成文法非習慣法矣 
　　㈣要無背於公共秩序利益蓋法以禁惡爲目的若背於公共秩序之習慣則　地方惡習法且禁之不暇自無承認之爲法律之理 
　　必具以上要件之習慣且經審判官之採用而後方成爲習慣法非任何地方之習惯皆有法律效力也（乙種酬） 
 
[看最後的結果　心情同　結　武裝　　]  
經濟 
[中國人須研究製藥方法] [  苦學]  
　　余憶某月某日上海理科研究會舉行第三届工藝傳習會請葉漢丞周夢白二先生敎授家庭用藥之製法二先生於敎授之前并爲極簡明之演說記者以其言足以促吾國人之注意爰略記之其言曰我國近來西醫日漸發逹固爲可喜之現象但西醫用西藥漏巵甚大將來西醫愈發逹漏巵亦愈大吾人欲提倡西醫不可不提倡製藥吾國人於此事素不研究如甘草吾國產額極富但甘草粉則來自日本日人購我原料加以研磨仍以售諸吾國其價倍增國人習用之反以爲非用日本甘草粉不可豈不可笑又如中國藥店亦非完全國貨日本貨竟占三分之一藥店但取其價廉不問貨物之眞實與否其中且有甚危險之事如中國之大茴香本爲良藥查近來藥店中之大茴香共毒竟能殺人蓋此並非茴香名曰莽草與大茴香相似而含有毒質藥店以中國茴香價貴即以日本之莽草代之近日之五香豆腐乾　多用此種又如大黄佳者多爲外人買去今中醫所用者多爲下等之貨長此不變醫藥前途何堪設想故吾國人當學習製藥方法以爲挽救云云（乙種酬） 
教育 
[星期女學]  
　　女子不讀書之害盡人皆知所以近來女子多半入校讀書是女子從此可免不識字之苦矣雖然此乃青年女子之希望也而中年之婦人仍舊目不識丅惟欲入校讀書而家務繁重兒女累身亦苦無求學之機會此種問題余嘗欲覓一補救之方法最後思之惟有星期女學之一法凡各鄉村俱設有國民學校及高等小學校而一星期中六日讀書一日休息苟各校教習能盡義務於星期日召集隣近婦女在校修業一日此法大有益處因年長婦人之智識總以小孩爲多今一加教導則一字一語必能記誦分明較小孩易於領會故雖學之一日而功必不减於童子一星期也且一日讀書六日操作雖家務繁重兒女累身而終無害於事旣不妨礙女工且得讀書機會豈不快哉吾以爲此法若能行之二年不少間斷則此等婦女於家庭之來往信札簿書筆算槪可曉矣使之持家豈不綽綽有餘哉（未署名蓋章） 
雜錄 
[消弭神拳之方法] [  佐卿]  
　　近來江北一帶神拳之風頗盛村中廟宇無不有彼等足跡一般鄉民往往受其蠱惑爭趨赴之苟不思消弭一切將來影響於地方實大爰將消弭方法列舉如下 
　　（一）組織講演隊鄉民無知最易受人愚惑苟地方一二有資望者組織講演隊到處演講神拳之害使父兄約束其子北毋使加入久而行之則神拳之勢力自消滅於無形矣（二）警察負責任寺廟旅社皆爲彼等駐息之地地方警察宜嚴加檢查如有不受勸戒者當嚴懲之 
　　（三）設工作所授神拳者大都逼於衣食藉此以糊口耳地方最好設一工作所招收彼等入所作工日給以工貲彼等自就此而棄彼也 
　　（聞某村現已施行此法入所作工者頗多） 
　　消弭神拳之法頗多以上數則不過擇其要者言之凡關心地方者對於以上數端不可不注意之（乙種酬） 
問答 
[伸鼎問]  
　　鄙人昨於魚巿購甲魚一尾（即所謂釐）其甲上有小酒盃口大一洞因賣者云係捉該魚時所傷故不爲異迨宰割已畢始見有黑色肉一塊細辨之頗類老人口目鬚眉均甚明晰手足十指亦與人無稍異然經煑沸數次毫無捐傷殊爲不解每聞有鼈寶之說未　是否此物海内不乏博學大家祈將該物成形之理由曁有無用途合併教之以開茅寒而廣見聞 
 
 

Page 19

 
 
申報汽車增刋評論 
[夏季丨汽車] [  省]  
　　夏日酷暑人各愛凉滬居富商其必相率購辦汽車而海上汽車營業在此夏季將大有起色矣 
　　雖然汽車式様繁多車行如林購者將目眩而莫知所擇凡經營是業者當如何謹愼以羅致其主顧也其大登廣告遍貼招紙以引起其注意乎抑减估其價以廣招徠乎記者於此略有數語爲銷車者告 
　　各車行銷售其車對於主顧宜設法使其明瞭各種汽車之原來及結構之沿革駛行之躉力用單行說明書或在專門各報發表之則購車者於購辦汽車時無絲毫疑惑不致爲掮客或汽車夫所欺弄要知掮客與汽車夫之欺弄顧主即間接減少車行之營業也 
討論 
[汽車路應否鋪設鋼軌議] [  陸超]  
　　鋪設道路所用材料各有主張是以討論愈多則研求尤精其結果當尤佳揆諸報端有設以煤屑者有設以石片者且有以設置鋼軌者至於利弊多寡不得縷舉就管見所及無論路之短長總以免去鋼軌爲利其主要之理由如下 
　　鋪設鋼軌則軌下須用枕大庶幾全路所受重量相衡若是則路面須加闊方可使他種車輛行駛且所須建築時間及工程反不經濟其費之昻實數十倍之即軌下不設枕木則鋼軌接觸之路基當堅實倍蓰或用特殊之材料方不致有凹陷成漕之虞但鋼軌難以穩固其不接觸處感受運動路面易生裂縫至於車輪當然不可用橡皮胎製亦必改換鐵製若是則重量反增全路更易受損且是項汽車不可駛行他路其弊孰甚 
　　凡遇灣道處鋼軌之建築頗難内外軌道須有一定高低不可在同一水平面則車輛不致越軌之險倘灣度愈大則設計殊難内外軌之差益甚於是車輛行經時有傾跌越軌之虞觀此則鋼軌之鋪設益有不可能之勢 
　　論者有以煤屑路易於颺塵石片路不易吸濕易於破裂謂爲行駛長途汽車之一大弊余固未敢深信若夫煤屑鋪路須十分壓堅并澆以柏油則塵灰當然不易飛颺至於道路須有排水管以洩水（洩水法當另篇論之）斷不可恃路之鋪設材料爲吸水體質謂石片易於破碎動搖亦未免太過蓋石片有多種如碎石片整石塊（七至八寸厚三寸至四寸半闊八寸至十二寸長）等前者固不利於汽車等行駛後者西國用之頗廣石縫内再塡以沙泥又何患乎動摇乎（路之鋪設俟另篇詳之）（乙種酬） 
[對於『秦伯未君規劃路線提議』的我見] [  陸超]  
　　泰君所提議的規劃汽車路線（參觀五月二十七日汽車增刋）我讀了覺得是很爲確切的講到兩旁留出三四尺餘地是道路應有的就所謂傍路（SideWalk）在這傍路上佈種樹木每隔二三丈種一株在那樹上再貫以鉛絲旣竟可以調和氣候還可以便利行人絶對没有危險豈非一舉　得麽再有轉灣的地方應該立一種特殊標記好像夜裏設立觸目的紅燈之類倘使遇在溝道和塡高處應該設立一種保護欄（Guardrail）方纔免去意外危險保護欄有木鐵及三和土三種不論用的是何種材料總要比路面高三四尺至於長短依情形而定的再有一層要緊的是路上各種的標記設置如半里一里（或英里或基羅米突）表桿危險標記和引路標記三種里表桿用三和土的三角柱式標明里數在上面危險標記刻黑色險字并以紅以色尖頭（↓）指出引路標記用三和土桿高出路面十尺左右在六七尺間釘以記號板管見如此未識諸同志以爲如何（乙種酬） 
專論 
[讀朱貞白君應設鋼軌論感言] [  秦伯未]  
　　善哉本報記者省君之論鋼軌問題曰「舖設鋼軌以速長途汽車之成長途汽車成道路未修交通所及限於鋼軌是所謂舍本求末之計也」然則鋼軌之不宜於長途汽車彰彰矣朱君謂「世不乏長於路政之士當必有公平之判斷」不知讀此作若何感想抑亦將謂之武斷耶 
　　鋼軌不論陰陽均非適宜蓋因路之不良而後有鋼軌之設使鋼軌以外而仍可通車則何苦建此鋼軌爲此三尺童子皆能辨之而朱君乃謂「倘陰軌則不成問題」此說不得不謂之神經過敏也 
　　朱君又謂「石片路不適長途汽車之用」此言予不敢如朱君之妄稱武斷恐讀者諸君亦難免有所疑慮蓋上海城内石片路亦能載重量之貨車豈獨不能載長途汽車耶抑宜於城而不宜於鄉耶 
　灰塵易颺與灰塵飛颺有何大分别即成重要問題而有討論之價值要知不論易颺難颺終歸飛颺一則言其標一則言其本也噫一字推敲詩人傳爲美談予謂對於長途汽車此一字果有推敲之價值乎不務其大而惟吹毛求疵若是而曰商榷吾恐終無完美之一日也 
　　朱君曰「軌道兩旁工程可稍遜」又曰「堅實道路不是單靠張嘴說是要拿鉅欵來築的」然則又須鋪鋼軌又須實道路朱君諒已胸有成竹即必有良好之預算知鋼軌與道路並築其費當不在單築道路上請有以語我想讀者諸君亦翹企待焉 
　　穆君曰「有研究然後有進步」誠哉是言是則互相討論各言爾志無所謂武斷矧抛小害而論大利亦理之常卽省君所謂「宜以修道路利交通爲目標」也噫朱君或以已意度他人而有此言耶不然何不倫甚也夫利口捷給昔人所戒况更武斷人乎予欲無言願與朱君共聆公平之判斷 
　　按鋼軌聞已定製鋪設恐難挽回且坐視將來之成敗也可至於評論已迭見本報識力之高下目光之淺深正何庸喋喋矣（乙種酬） 
[中國之急宜造路談] [  嵩生]  
　　我國築路之聲耳聞已久而其成績則已成之路寥寥無幾此無他因經濟之不足與辦事者之無毅力也我國人民常有虎頭蛇尾之惡習其初也莫不同心讚道竭力襄助數月或數年後漸漸冷淡其用心一若無關於已者於是成績毫無交通之不便依然如舊而欲國内實業之發逹其可得乎余謂經濟不足尚無大患國人如有毅力從事則其結果總不致十分惡劣所謂有志者事竟成也 
　　今者日本東京將有築路之舉哥倫比亞建築道路會會長海耳（SamuelHill）過日時曾與該國領袖討論築路之計劃蓋夫道路之建築即爲汽車事業發逹之先聲將來中國日本之道路情形其何異於美國現在所發展之情形耶然則將來遠東汽車事業定爲旁觀者所驚奇者矣日本需路甚急故從事者亦極有精神惟欲建造良好之道路當有一度經營而後所築之路始能堅固觀日本對於建築道路積極進行其結果定能優良視我國之虎頭蛇尾遲遲不進則遠東道路與汽車事業之發展祇日本一國而已故我謂執行路政者急宜覺悟籌劃切勿專事空談則海耳之言將來於我國或亦可成爲事實也 
[飛機之汽車] [  汪彼得]  
　　近代航空事業日形發逹所以應用於海陸軍者亦日臻完備商業航線已遍於歐洲自通行以至今日亦並未發生何種意外是以空中旅行家每月亦不在少數·兹將法國之航空事業約略言之法國國外航空共分數線均以巴黎爲起點其一飛渡海峽逹英京一逹比京一逹德京 
 
[飛機已離地之圖]  
 
 

Page 20

 
 
其餘如羅馬荷蘭西班牙及君士坦丁等處與巴黎間亦有航線甚至非洲（Maroc）之法屬殖民地與法國亦有航線相連法國巴黎附近（Bourget）葡爾及航空總站報告自一九二二年三月一號至三月十號載客飛機來往於總站者有八十六架之多乘客二百三十六人共載貨物二千七百五十一基羅郵件五十八基羅可見商業航空之發逹矣 
 
　　近來法國飛機廠極力從事發明去年法人（ReneTampier）當比埃發明一種飛機上裝三百匹馬力之引擎每一小時可飛行一百七十法里下地後可將其左右翼向後摺疊與機身平行機身下再加二輪即可航行地上與汽車無異（惟在地上航行時另用一馬力較小之引擎此引擎係預裝者）改裝之手續計需時祇二十分鐘誠航空之利器也去年法國開飛機展覧會時此機已陳列於會場中閉會後由當比埃及其所用之飛行家（Meyniel）梅你安而駕駛於巴黎城内與汽車無異其後又開至（Buc）别克飛機塲將左右翼張開將後輪撒去則又由汽車而變成飛機飛行於空中矣至今年則此種飛機汽車已數見於巴黎法人之言曰機器鳥至此始爲完備因其已能用足行路也（甲種酬） 
[運貨汽車不發逹之原因] [  吳有三]  
運貨汽車爲商業上轉運之利器故快省時固夫人而知之矣上海爲萬商薈萃之區運貨汽車早應日見發逹何至今除少數大商家購備者外猶寥寥不多購請以下列原因商諸讀者 
　　㈠國人對於汽車事業本不注意而以商人之墨守舊法者爲尤甚彼不明運貨汽車之重要及利益自不顧問社會中此輩衆多其欲望運貨汽車之發逹難矣 
　　㈡運貨汽車價值昻貴非二三千金不能購卽有力購者每月所用汽油及車夫薪工至少須四五十元中下商家之無力購備者雖可向汽車行租用而每點鐘租價非四五元不可如此昻貴焉能不使人退縮乎 
　　上列兩層爲滬上運貨汽車不發逹之實在原因故深望汽車增刋能多載關於運貨汽車之著作以喚起業此者有澈底的解决則上海運貨車事業前途之發逹自不難與泰西各都巿相頡頏也（却酬） 
（在飛機場將左右翼摺起由飛機變成汽車之圖） 
 
[飛機落地後之圖]  
[短資本亦可興辦長途汽車] [  戴欲仁]  
　　傳遞消息轉運貨物出門旅行欲求迅速隱妥端賴交通便利我國内地羣山疊阻路政未修故交通遲緩且荒野僻壤舉目皆是行人履感不便是故建設道路誠不容緩今者開辦長途汽車之呼聲日高諒必有全國交通便捷之一日然而言之非艱行之維艱築路購車在在需資而事屬初倡資本家每不肯投資發起者常以資本不足而中止致使全國道路之建設不能早日完成然而余以爲短資本未必不可興辦如福建泉州至安海段之長途汽車即以短資本而築成者也蓋當時資本家亦不肯投資幾致失敗幸發起人利用短資本計畫先以集得之欵築路四十里自安海逹青陽鎭並酌量購車用以載客運貨初公司不分盈餘即以盈餘挨次築路及去年冬季已直逹泉州南門外矣昔日荒山重隔交通陸賴轎馬且常有盜刼之虞水行繞道外海又難免風浪之苦今者此數十里崎嶇蜀道祗須響笛一聲一小時可以直逹行旅運貨迅速安隱豈不快哉且聞公司營業日漸發逹每年可坐收其利資本家睹其成績之佳近亦有人出而組織長途汽車公司由泉州逹興化復由興化至福州路線測就開工在卽他日之成功正未有限量也故余以爲短資本亦可興辦汽車不知熱心道路建設者以爲何如（不受酬） 
[一九二二年之汽車業] [  　薛迪靖] 　 
　　本年美國製造客車之家較去歲增多百分之十二共一百八十有一家而去歲僅一百六十家一九二十年僅一百三十二家一九一一年共有三百七十五家爲最多之數一九一九年僅九十五家爲最低之點客歲退業者雖有十二家然加入者三十有餘克利佛能Cleveland窩海窩Ohio提曲羅脫Dteroit密希根Michigan印提安那Indiana仍爲製造汽車之中心而此項之實業近更推廣於各省密希根有機三十餘部仍列第一次之爲窩海窩有機二十八部再次爲印提安那製造工廠有二十五處第五爲紐約有機十五部第六爲意利那阿Illinois有機十二本薛文尼有機九部而麻省及密希根有機八威思康辛六脫克捨斯Texas五其餘各省如華盛頓路易雪安那·Louisiana肯脫搆Kentucky南加羅來那SouthCarolina加加佛尼亞阿歷棖Oregon脫能西Tennessee佛金尼亞西佛金尼亞康乃克克脫Connecticut明勒沙逹Minnesota及阿那白麻Alabama均至少有製造家一試觀下列近四年來八月間所用汽油之表可知此項製造業之勃然振興 
　　咖倫 
　　一九一八年八月三九四八一七○○○ 
　　一九一九年八月四○二九八八○○○ 
　　一九二十年八月四七九七四一○○○ 
　　一九二一年八月五○三五一三○○○ 
　　觀上表可知近來汽油銷塲日益增加一九二一年橡皮公司所造製造橡皮輪表亦足證明此項事業之趨向也 
　　月份　　輪圈 
　　一七○三四五○ 
　　二八一九八九二 
　　三一一六三三一四 
　　四一六五一四一八 
　　五二三一三二六五 
　　六二三一三二六五 
　　七二五七○五二四 
　　八三○四三一八七 
　　一九二一年所出汽車不下一七○○○○○輛觀現在情形則本年汽車事業之發展可爲預卜此種預料實根據於事實非根據於希望也一九一七年美國共出摩托卞一八六八九四七輛其中一二七○○○輛爲運貨車假令摩托卞可用五年則本年此項車輛已不適用必須更換故此項營業之發展甚爲明顯也現今美國投入製造汽車事業之資本共二○○○○○○○○○金元有餘而從事於製造汽車車輛及其附件或從事於零售事業而藉以糊口者約一百萬人之譜 
　　製造汽車百工咸集自鐵匠工匠上至技師管理工程師繪圖師稽查員分銷員機師等無不齊備每歲支出共一四二○○○○○○○金元 
　　近數年來汽車製造家漸注重於出口貿易最近開汽車展覧會時各製造家集會討論决定以後對於汽車之售銷於各國宜特别注意而外國各代銷者亦當與以較良之協助美國汽車之優良常爲人所贊賞焉（乙種酬） 
[遠東運輸業之比較觀] [  李嵩生] 　　 
　　美國女士奇斯曼（MissHarrietGeithmann）曾遊歷日本高麗滿洲及中國等地謂昔時之輸送法與現今之運輸法比較之殊有可笑可驚者也 
　　惟西國人士以爲遠東地方用舊式運貨車者居多故於輸運事業不甚發逹在日本可見小牛拖之二輪載重車橡皮輪人力車及汽車等惟在高麗則所見逈異卽在主要街道如西屋耳街（TheStreetofSeoul）有用猪以拖小車者又有用大牛駕車駕具後點火以使牛疾駛者在滿洲之主要街道祗有街車均用驢馬以拖載然以前普通輸運之法多以苦工負載蓋此種人之腦筋頑固不靈代代相傳或尤有二千五百年前秦始皇作萬里長城時之輸送法者惟現今舊法輸運漸漸消滅大半已完全改良汽車及運貨車應用於遠東者爲數亦多在日本已有六千五百輛汽車其中三千二百輛專用於東京城内觀中國各大城巿應用汽車則遠勝於日本矣 
　　當海耳在日時曾忠告其人民謂日本道路爲全世界之最劣運輸頗感不便現應及時改良云云故近來日本對於道路與輸運業無不竭力以謀發展也 
[汽車化油器注意之管見] [  繼頌穆]  
　　汽車化油器（西名考勃拉逹）爲機械中最重要之部份其作用在節制燃料化和養氣猶人體之口鼻司呼吸飲食也故偶有阻滯非惟燃料消耗受其影響即引擎動作亦生窒礙兹將研究所得之應行注意各點分述如左以備採擇其亦同志者所樂聞乎 
　　㈠浮針不宜瀕瀕抽動并忌猛力浮針形似　耳與浮筒互相爲用所以節制燃料多寡者也其端尖銳極易灣鈍如抽製瀕瀕而又用力過猛則一時失其作用所儲燃料必致上浮外溢而蒙意外損失也 
　　㈡空氣管須調節適宜萬物必藉空氣而燃此係不易之物理然空氣過多亦足妨碍燃燒减少馬力反是非惟發熱逾恒爲汽缸所不能堪即燃料亦靡費不尠矣故此管必須兩得其平方能發生滿意馬力 
　　㈢灰沙雜物不使侵入器内油孔其細似線故被侵入者雖極細微之沙灰亦必阻塞各孔而致失其作用也 
　　㈣按月整理一次無論若何留意必有若干雜物混入如不按月整理則愈積愈多必致不能動作也（乙種酬） 
[汽車裝設無線電話之利益] [  秦伯未]  
　　美國無線電話之發逹蒸蒸日上戎馬車輛無處不能裝設構造簡單而利益頗大姑以關於汽車者言之㈠中途如有機械損壞不能行動卽可通知總公司飭人前來修理㈡乘客如有重要事宜與友接洽即可於車上通知㈢前途如遇危險若刧掠暗殺之類即可知照捕房家屬前往救護㈣如有撞傷行人不便送往醫院卽可通知醫生使前來施種種手術諸如此類利益正多予願上海汽車公司早有以裝設之也（乙種酬） 
[汽車夫應有之德性] [  孫俊]  
　　閒嘗披閱報章最足令吾人可怕可駭可悲可痛之新聞豈非汽車碾斃人之生命乎彼其人生命之受碾斃固曰咎由自取或已以爲膽大焉或以爲老上海焉然而人誰不愛其生命亦以避讓不及有以致之是則汽車碾斃人命汽車夫亦未可諉其責矣吾述汽車夫應有之德性願鑒及之 
　　（甲）自信心不可太深試觀汽車夫之開汽車往往爭先恐後以爲不如此必不足以顯其技能殊不知碾斃人之生命戾在此一觀念吾希望一般汽車夫自信心不可太深能如此則處處謹愼從事禍亦可免矣但汽車夫自信心之深由何而養成乎曰·汽車主人之妄加褒奬有以致之然則汽車主人之於汽車夫也可無相當之訓育乎 
　　（乙）驕傲心不可太盛竊聞汽車夫一年之所入且有遠勝於中等學校之教授者此固事業不同無庸置喙然而汽車夫驕傲不馴之風卽自此而產出矣年前予友坐汽車往龍華旣至汽車夫向其索賞彼以銀幣六毫與之汽車夫擲諸地喃喃不已駡護之言竟至不堪入耳噫如是 
 
 

Page 21

 
 
之汽車夫其驕傲爲何若乎但此猶其小焉者也若夫碾斃人之生命孰謂亦非緣此而發生耶吾希望今後之汽車夫當自抑驕傲之心以期造罪不重於心亦安耳 
　　（丙）努力修養謙讓心謙讓心人人皆宜有之汽車夫尤不可不具者也何以故蓋汽車夫無時不和乘客交接能得謙讓未有不博乘客之歡更有進者路上行人絡繹不絶汽車固未便久待然須候其走過再駛若在人旁僥倖以駛終必召禍然則不欲碾斃人之生命汽車夫可不注意謙讓心之修養乎 
　　（丁）努力修養愼重心事之僨也禍之生也推源理端蓋不得不歸於不愼重之故汽車夫更須具有愼重心以防碾斃人之生命試觀今日之汽車夫什九輕佻浮廓長此不悛正可慮也吾願汽車夫努力修養愼重心吾更希望汽車行主或東主隨時勸誡使其一種輕佻浮廓之氣易爲愼重之風也 
　　以上四條汽車夫苟能依而行之則汽車碾斃人命之事庶幾可以減少管見如是不知高明以爲然否（乙種酬） 
[乘滬太長途汽車之見聞及希望] [  錢化石]  
　　日前乘滬太長途汽車返瀏按時出發不若前月之虛延鐘點致貽擁擠被擯之患道途較前平坦堅固亦無偏倚不安之象非股東之熱心輸欵曁辦事諸君之慘淡經營曷克臻此現正規劃裝置長途電話消息靈捷更可利用作瞭望線之標桿藉免駛行之危險則行車之安全可操左劵詢經理洪君知續招股欵已得四分之三所缺者爲數殊尠深望海内人士投資該路旣可獲莫大之利益又足徵我國團結力與新事業發展之速度使該路得完密之設備則於運輸貨物種種計劃亦可實行即於我輩僕僕道途者受益尤匪淺鮮矣（不受酬） 
[汽車末端裝噴水桶的吾見] [  徐玉峯]  
　　現在應用汽車的地方一天發逹一天因爲對於時間經濟很有關係就是乘客也一天多似一天但是汽車愈多灰塵也着他增加於是對於衛生方面極有妨礙只看汽車過後便知道了想諸君也知道的我的意思在汽車的末端裝一噴水桶但不必太大因隨地都有自來水可隨時隨地加入充分的水至其重量與快慢可不生問題且做一機關可以自由使用如開駛遲的時候和行人少的地方則將此機閉住若在開駛很快的時候或行人很多的地方則將此機放開使水噴出那麽地上的灰塵可不再揚起來了（乙種酬） 
[吾國亟宜創辦汽車學校] [  昻千]  
　　將欲振興汽車事業必先增多其車輛欲增多車輛又必先設立製造廠然製造廠固不可缺苟無此項人才雖有其廠庸有濟乎故吾以爲當今中國尤宜創辦汽車學校聘用有學識經騐者爲教師學制可分速成科正科兩種入速成科者教以駕馭之方法越數月或半年後試騐及格給以證書其入正科者教以製造汽車上各種機器經三年或四年後考查成績優良准予畢業畢業後卽派入廠内團事製造汽車然後汽車事業自能蒸蒸日上豈特足以抵制舶來品而已哉故創辦汽車學校誠不可視爲緩圖也鄙見如是不識國人以爲如何（乙種酬） 
[汽車中應備之急救藥品及器械] [  慵夫]  
　　汽車事業愈發逹則交通愈便而危險亦愈多其不幸而膏車輪者聽之於傳說目之於報端自有汽車以來恐更僕難數矣然死者已矣其傷而未死者生命懸於呼吸而病院又或距離過遠此時如何處理之歟則急救之法尚矣且又車中之人或得倉猝之急症則急救之法亦爲不可稍緩者也故汽車夫於習駕駛之術外更當附習急救之法 
　　急救之術精矣其如無藥品與器械何故汽車之中簡單急救之藥品器械不可不周備也兹將其必備之藥品器械及其用法依病症之區别分述於下 
　　（甲）車中人之病症 
　　㈠關於卒倒（中風）者 
　　a醋酸與磠砂精以之置於鼻端分病者嗅之可恢復其呼吸與知覺　　b冰囊以冷卻頸部血管使血之至腦部者減少而恢復其知覺 
　　㈡關於腹痛者 
　　a芥子泥用貼心窩或摩胸腹　　 
　　b重炭酸鈉（小蘇打）略服少許 
　　（乙）撞傷者之病症 
　　㈠關於深創者 
　　a鉛糖（醋酸鉛）以五十倍水溶化以棉花浸之敷於創部以鎭靜其受傷局部之疼痛 
　　b碘酒以棉浸濕用繃布緊縛創部可以消腫 
　　c硼酸水及酒精用以洗創部免綢菌之浸入 
　　㈡關於止血者 
　　a止血藥以開礬及兒茶等量研末糝創部可止血 
　　b止血棉置創部以繃帶緊縛之 
　　c大橡皮管用以壓迫創之上部動脈血以止血 
　　d汽水銃洗滌創部 
　　e繃布縛創部防藥物之脫落及細菌之侵入 
　　f脫脂棉紗取此棉紗約五寸煑以五十倍石炭酸水或硼酸水中而貯藏之若遇創傷則以敷於患處覆以亞麻仁油紙再縛以繃帶 
　　以上簡單之救急器藥汽車必須備置一副裝於小藥箱中則置於車中不佔地步而所費又無多吾願有汽車者其速置辦一副以備不時之需也（乙種酬） 
[句鎭馬路長途汽車之動機] [  句容濟民]  
　　句鎭馬路動工已兩句矣蓋先就原路坦而廣之現馬路之規模亦將粗具約三閱月内即可竣工而謀交通事業之發展者已組織長途汽車公司額定資本二萬五千元分二百五十股此雖由句　方面所發起然因路之關係又不得不招鎭人加入也故簡章有句鎭各半一條其内容則備置長途汽車馬車黄包車等其附屬之事業則有轉運公司雜糧行等是不僅便利行人已也且於地方實業之發逹有莫大之利益焉考句容出境貨以五榖爲大宗入境貨以南貨洋貨爲大宗則將來貨物之轉運必可盈餘而往來客商之多寡亦無足介意也該公司營業之優勝可不預卜乎（丙種酬） 
 
 

Page 22

 
 
   
 
