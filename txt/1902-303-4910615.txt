# 1902 - 303 - 4910615

 

Page 1

 
 
[順天闈墨出書] [  圖書集成局白]  
　　各省闈藝本局首先覓到次第刊行藉副諸君子先覩爲快之意順天鄉試萃各省英才入彀之文尤足爲四方程式本局預倩汴省友人於榜出後將闈藝飛速遞來用新鑄銅字排印定於今日出書每部價洋一角六分其解首經義三篇列於論策之前者係照闈中原刻未敢率爾妄更有識者必能鑒及也此佈 
[漢高祖命叔孫通起朝儀論] [  順天第一名高毓]  
　　夫古聖玉之以禮治天下也非若操規以爲圓而不可以斯須易也必酌乎人情之極而立中制焉使世世循之而不至大敝於其後其斯爲聖人制禮之意也乎禮之興也盖始於君臣上下之際上世人生旣繁慮其相爭無以相養也故緣情定分而制禮於是君臣之義明而上下之位辨衣裳之制車旗之等拜跪趨蹌之節雖極至繁不厭其數要使愛敬之意肫然相交於天地之間以爲非是則天下之爭將無已也自後下之事上日嚴而上之禮下寖薄矯其弊者又謂流極將返而谷舉衣冠文物之章章者盡去之而從簡陋則亦惑矣此非聖人制禮之過而不善述古禮者之過也。君臣之禮。莫嚴於秦。漢高祖有天下。一變而從簡易。其時舊將功臣。皆馬上從。未諳禮節。至於酒酣妄呼。拔俞擊柱。乃命博士叔孫通。求魯諸生弟子其起朝儀。採古禮與秦舊儀雜習之。數月而成。漢家官儀。於此稱首督孫之功爲不沒矣。然而自漢迄今。沿革雖殊。而所謂朝儀者。大都近是卒使夏商周之盛自此不復而禮意瀹胥僅以虚文相交接督孫不能不任厥咎也。且夫洪荒之世。渾渾噩噩。無所謂上下也。迨人類充滿。自其所歸而立之君爲之君者必有神聖之功而後衆之趨之若羣山之望泰華若百川之赴東海而上下以。判先聖後聖相繼代興尙質尙文法度損益天下曉然於君道之重蓋君臣之禮遞嬗而愈嚴者亦世運之所積然也然而古者未嘗縱一人於萬人之上而肆其欲也天子視朝則孤卿諸臣有揖受版則拜四方諸侯朝有燕有報聘詔之以叔父伯勇之稱所以明禮讓達上下之情而後天地之位定山澤之氣通焉戰國而降下敬上之禮亡上恤下之禮亦亡漢高驅除羣雄併而爲一使正位之後博求通古今之士搜輯放失而復古聖王之法則三代之明備故爲不可筣見哉督孫通儒之陋者也。彼惟服習外著之儀文不明禮意故能止拔劍擊柱之氣而不能化箕踞娼駡之態上下之禮不廢於六國秦而徧廢於漢爲可惜耳難然使高帝以馬上治天下則陳豬彭韓之變未必不起於　　之兩將不止外叛已也此　通起朝儀之功也陰季漢以後　千百　。君　　　。　下　將　　稱以爲　。甫　言骨　之距。寥寥無幾後世迂妄諸生不達禮經大旨見君臣之分過嚴輒欲盡屏拜跪之儀忘咫尺天威之　棄禮法而從脫略是則天下之亂言也去。 
[各國錢幣異同策] [  高毓]  
　　天下有衆共爭趨之一端寒不可爲衣飢不可爲食而隱操乎國計民生之權而制其輕重者諒哉其惟錢幣乎。列國通商以來。聚萬邦之財。致四方之貨遠取其齎輕近取其用廣値取其重製取其精兼乎此者利權乃握。泰西以政爲國本。於錢幣一政。斟酌完善。操貨物之奇嬴。資寰瀛之利用。其制異同。可不加之意乎。英制金錢曰磅。銀曰先令。銅曰本士。凡磅一。易先令二十。先令一。易本士十有二。行於印度之銀錢曰羅比。法則銀錢曰佛郎。而銅曰生丁。金磅一。値佛郎二十。佛郎一。値生丁十。行於越南之銀錢曰比阿斯德。德之銀錢曰馬克。銅曰弗尼。俄之金銀錢皆曰羅般。銅曰古具。奥金錢曰喀郎。銀曰福祿林。銅曰紐扣而哲。其値大都小異而略同。此各大國三品鑄幣之略也。此外意早賴兒。荷曰結利。特葡與马曰密勒。丹麥典瑞典曰列斯大拉。班曰祕西笡。祕曰沙而勒。皆銀圓也。美利堅智得科侖比亞等國。皆行墨西哥之祕瑣。亦銀圓也。其他小國或自鑄幣。或奉大國之制。渺乎繁矣。銀錢輕重之差。較之中權自一錢餘至七錢有奇不同。然最以墨西哥之祕瑣。重七錢有二爲中制。卽中國通用之魔洋也。大都西人之法。以銀錢爲通行之幣。而輔以銅線雜錢。行之境中。以抵細微之物價極之於金磅。以致遠方。是以萬國林立。而所用金磅。相差未甚。蓋商磅之權繁於此也。日本初行通寳錢亦如漢制。未幾而攺立錢法。規摹西制。頗得其道。富强之術。卽寓於斯。中國自黄帝采銅鑄幣以利用。厥後面刀面布而泉而元寳通寳。至於我朝酌劑輕重。永爲定制。用至便也自初閉關而治自相灌注而有餘不藉輕齎以爲便也雖𧓍珠茶馬買胡來自遐方從未有海地檣天絶萬里波　而。互市者今則環球四海近若門庭市舶之司盈瀕海口岸操重馭輕以商爲戰。如英磅之重。祗中權二錢二分。易銀先令二十。先令重錢有半。是猶不足十五倍。而以磅易中國散銀。則三十倍矣。况償款則以磅折銀。土貨則以銀易磅。其得利者輾轉市金以去。遂致金價愈昻。錢幣賤矣。比年詔行新政。銀幣所鑄。已漸流通。惟冀酌採各國錢幣之善法。以權量其重輕而擴充之斯可矣。 
[百工居肆以成其事君子學以致其道義] [  高毓]  
　　天下事無他道也習焉而已耳目之所經手足之所營不遷其業而久道化成若有莫之致而致焉者何也視聽積於外則　明發於中也。子夏曰。百工居肆以成其事。君子學以致其道。夫工者制器者也。肆者器之所積也。君子學道者也。學者道之所聚也。學謂學校之學。非人之所謂學也。蓋曰君子居學以致其道云爾。其不言居者。省文也。致至也。謂居學則可以至於道云爾且夫欲事事所事如勿來其成斯已矣苟求其成其惟愼於所居乎。居朝者思顯。居野者思逸。居山者思峻。居澤者思深居之所在思繫焉思之所繫志之焉志之所之所寓業精焉。形下者見諸器。形上者見諸道無二理也。管子曰。少而習焉。其心安焉。不見異物而遷焉。是故工之子恆爲工。士之子恆爲士。謂此也古者梓匠輸輿皆數世守之面無改者也古者學校庠。序皆終身肄之而不厭者也匪獨此也古者四民之　羣萃而州處語以事示以功蓋比較焉而務盡其能已未能而彼已能焉弗措也已已能而彼已精焉弗措也。今之百工。非古之工也。今之君子。非古之君子也。古之學者聚。今之學者散。古之學者久。今之學者暫散則無講習無切磋暫則無優柔。無漸漬以此爲藝尙不可况於道乎。烏乎。其焉知不爲百工所竊笑耶。 
 
 

Page 2

 
 
[電傳宫門抄]  
　　昨日午前京師友人傳來專電云○十月初四日皇上召見軍機及丁振鐸翁曾桂許涵庭同日奏事處口傳奉懿旨十月初九至十一日賞丁振鐸聽戯在姜桂題之次欽此 
[美議减兵]  
　　香港循環日報云美國兵部大臣倡議將常備軍减至五萬九千六百名惟設戍飛獵邊島之陸軍並無變更 
[德擬撤軍]  
　　德國華地報云日前德皇諭讼將駐紥秦王島之兵士撤去一隊用渣士忌運軍船載往靑島設戍 
[請用俄員]  
　　香港循環日報云俄員威巴者乘戰艦名訥謙磨符者於東歴上月十五日由旅順抵高麗濟物浦午後卽遵陸入韓京翌日又有俄親王施利路者偕艦中管駕某君抵漢陽閱數日與威巴君進謁韓皇堅請任用威巴君爲韓國參謀與所用日本參謀不分等級　　 
[美韓交涉]  
　　日本報云頃得韓京來電言某日美使照會韓政府謂元山總督於美人所開金礦未能盡力保護請卽調回蓋以美商曾以高銀三十萬圓向高政府購得此處金礦每年叧報効二萬五千圓因恐利權有所損失也 
[俄員閱口]  
　　英京來電云此次俄國户部大臣滑地君秉節東下巡閱琿春大連灣兩處口岸聞須壯琿春闢爲通商馬頭並酌更關稅大連灣則經營一切費至數百萬羅卜因自築堤以後灣中於冬令已無氷凌故擬爲海軍下椗之處也 
[講求商務]  
　　金陵訪事友人云現當振興商務之際一切樞要亟宜竭力講求而目今步武泰西能得其要領者莫如日本爰擬委幹練州縣多員前往考察以資借鏡而得折衷 
[續登順天鄉試題全錄]  
　　林懋勳廣東新寗監許榮棣直隷新城附張從仁江蘇銅山增范潤庠直隷永年附馬克燿直隷靑州附齊世銘直隷蠡縣廪翟文選奉天雙城附朱五年直隷欒城廪陳建中安徽懷寗監安鳳森直隷豐潤廪范國彬安徽懷遠廪王延升直隷沙河廪陳德昌山東濰縣貢吳德鎭直隷新城附許中傑直隷安定監何福年廣東番禺監彭保珊河南廪范芸臺直隷霸州附歐陽花廣西臨桂監馮毓之直隸直化附張本地直隸邯鄲附譚逵英廣東南海監高慶題直隷朿鹿附王保眞直隷祁州增田步蟾江蘇淸河附張嗣堪直隷曲陽廪張蘭直隷任邱廪陳琇璋安徽宿松監張坊年直隷香河廪梅厚仁廣東南海監劉漢文直隷開州附費典江蘇武進監韓振家直隷冀州附曾全湖南湘鄉監王謹河南鹿邑貢劉羲年四川萬縣監王培儒直隸文娄廪王培仁直隷獻縣附任治臣直隷平泉增馮汝其浙江桐鄉臣王雨琴直隷甯津廪馬振川河南睢州監傅錫元直隸棗强廪侯存倫直隷深州廪沈恩燎安徽石埭監尙秉和直隷行唐監賈睿熙直隷蔚州拔趙錫春直隷定州廪李麐選山東壽光監史翊經直隷高陽廪王名謙湖北黄岡貢李宗虎直隷交河廪黄雲甫河南眞平監張毓濡直隸高陽附白荷端直隷新城廪王之錄山東堂邑貢徐德輝江蘇宜興員孫昌恒江蘇崇明監李炳華直隷玉田附麥植榮廣東順德監王庭堂直隷肥鄉附尤樞江蘇無錫監劉鴻逵直隸趙州增胡宏彬河南羅山監王延齡直隷開州附高鴻飛奉天長春附王鴻誥直隷定州附劉國昌直隷雞澤廪高嘉猷直隸任邱增周宣湖南湘陰監魏祥浦直隷寳抵廪陳嘉暮湖北黄陂貢李塘直隷冀州附楊㵎泉直隸霸州附姬治直隷元城廪馬良奉天錦州廪孟廣謨直隷淸平拔李越直隸束鹿廪李九花直隷蠡縣附程昌祜江蘇江寗監薜省三直隷磁州廪宋鶴舉直隸棗强貢李宣猷直隷長垣附張錫恩直隷昌黎拔陳雲藻直隷易州附孟慶榮直隷安平增王廷弼山西屯留拔陳雲誥直隷易州廪葉學韓江蘇上元監李夢庚直隷撫寗附左宗澍湖南長沙監楊守敬直隷永平增張恕林山東掖縣拔吳以成浙江海寗拔杜維翰江蘇山陽監張聖杓直隷磁州附李綍直隷東光廪叚裕文直隷永平附王廷棟直隷安州附鳴鳳河南洛陽監馮佩珂直隷新河廪楊光熊江蘇陽湖監郭乃郛奉天遼陽增王夢林直隷寗晉增何樹楨山東荷澤張震科直隷寍晉廪劉鍾芳直隷滄州附鍾剛中廣西宣化監趙宇航直隷南宫廪孫庭瑞直隷長垣拔張之照直隷遵化廪余名之四川遂寍監陸丁勳直隸昌黎增王作孚直隷慶雲附呂興周直隷樂亭廪王杜浙江仁和監曹善同直隷深澤拔張迪襄河南祥符監楊書靑直隷商籍廪卓寳謀福建閩縣監劉在睿直隸樂亭廪王貫直隷河間監劉杲直隷蔚州增王紹曾直隷豐潤廪楊乃賡奉天廣寍拔王殿花湖北黄岡增楊致安直隸臨榆廪王相賢廣東東莞監錢詵槃江蘇鎭洋監朱霞河南新野監董庸直隷安肅廪聶逢其直隷欒城廪張仁壽江蘇靑浦監靳鶴齡河南密縣貢杜潤池河南汝州監劉培荃直隷靑縣附李維第直隷深州附尙希賓直隷威縣廪縱精林江蘇蕭縣監劉顥泉直隷安平廪李慶年直隷南宫貢時林直隷平泉附劉廷顥貴州龍里監燕世奇直隷定州廪馬振波河南唯州監錢選靑直隷雄縣廪趙調梅安徽涇縣監高遵章直隸靑縣廪吕邦楨直隷新城附解莘田山西交成監范琛直隸肅密附吕壽雲南監王聚奎直隷欒州附張星桂直隷振寍附姜廼恒直隸朝陽附趙榮普直隷保安廪李錫直隷寶坻監張文栻陝西澄城貢連中元直隷大名增師西勛湖南長沙貢王炳炎直隷故城廪張寶懌河南偃師監焦煥桐直隷束鹿附王廷元直隸宣化廪袁克家浙江山陰監于應龍直隸甯河附魏竟蓉河南安陽監王培藩直隷曲周廪龎毓同直隷棗强監馬英俊直隷東光廪王景其山東歴城監晉春棠直隷蠡縣附蔣鴻斌山東滕縣附劉元任福建長樂附劉峙直隷固安貢武不丞直隸柏鄉廪劉廷彦直隷樂亭監王憲章直隷昌黎增黄會元湖南善化監劉德芬直隷容城廪劉宗彝直隷河間監鄒廷鸞江蘇金匱監陳思奉天遼陽州監郝廷鐘四川樟潼貢王振孟直隷大名廪劉榮淥直隷阜城廪李奉天奉化附裘相五直隷元城廪陳鴻範直隷曲陽廪范寶昌浙江會稽監王廷爕直隷高陽附包庶昌江西南豐監袁瑞直隷磁州廪張星濓直隷交河廪李志清直隷倉州廪王秉南直隸開州廪區誥廣東南海監廖文廉四川富順貢錢潤林直隷建昌附王召廷直隷威縣附黄光照江蘇江陰貢馬俊聲奉天蓋平附崔藴珍河南新蔡監徐振聲江蘇刑溪監劉肇修直隷肅寗廪趙家幹奉天開源附張林如直隸祁州貢張廷璽直隷長垣附郭書勳河南鞏縣監王映庚直隷保安廪易樹烈河南商成監顔景嵐直隷交河增王景直隷定州增徐奐章直隷樂亭附張允榿直隷豐潤附柴楹直隸曲周附陳際澤直隷吳僑增齊涵玉直隷慶雲廪張堃直隸
贊皇廪崔潤之直隷長垣貢楊蔭陸直隷廣平廪郭維成直隷宣化貢 
 
 

Page 3

 
 
柴楹直隷曲州附馬鐘南直隷衡水廪張金森直隷南樂增王壽能直隷新城附楊堤蔚直隷梅寗附王汝榆直隷涿州附萬淸寛直隷滿城附咸增慶江蘇宿遷貢郭賡詔直隷高陽附詐珩直隷滿城監楊國醒直隷平泉附 
[公宴主試]  
　　湖北訪事人云某日正主考寶瑞臣星使副主考沈子豐星使至督撫合轅拜會端午橋中丞即於是日設筵黄鶴樓祖餞次日浙江會館首士復公請兩星使至安徽會館赴讌倍座者爲端午橋中丞瞿賡甫方伯李少東廉訪張篤生任小棠兩觀察　　 
[禁索門包]  
　　湖北訪事人云湖北兩主試公館文武巡廳均貼有主試紅諭一張略謂此次中式之舉子來轅謁見者可徑至巡廳由巡捕官帶領進見所有各役不准留難需索如違定卽送縣重辦决不姑寛其體恤寒生之意亦云至矣 
[都護閱操]  
　　杭州訪事友人云副都統德統制於上月十九日回任接印後傳諭各旗佐領認眞操演至二十八日親臨大教塲調集本營常勝軍試演新陣及洋槍打靶等技自辰至午始得竣事其技純熟者分别給奬以示鼓勵 
[武林喜雨]  
　　杭州訪事友人云浙省自八月下旬以來天久不雨新稻雖已登塲而菜麥種植爲難鄉民望澤甚殷上月二十二日雖得雨寸許尙未沾足至二十五日大雨傾盆通宵達旦二十六日復得數陣田畦之中菜苗滋長有勃勃葱葱之象而麥亦得及時播種部屋編氓無不爲之欣悅也 
[大令騐屍]  
　　前者婦人周吳氏投捕房控被姪兒周阿四行兇擊傷頭額請辦經英美租界公堂訊明悄實判將阿四笞責三百板管押捕房三月示儆迨期滿釋出阿四又至吳氏所開之車寓内饒舌被江阿大驅逐出外不料翌晨卽因病逝世其兄祥林以弟被嬸毆斃等詞投上海縣請騐午後縣主汪瑤庭大令帶同刑仵書吏前往該圖地保徐子良已預備屍塲捕房亦派包探張天林前往彈壓大令旣升座飭仵作將阿四如法相騐喝報委係因病身故並無别情大令親視無訛遂諭其兄祥林備棺收殮周吳氏江阿大交該探帶回捕房解送英美公堂過堂再行送縣諭畢排導回署 
[限捕緝賊]  
　　本邑保甲總巡朱森庭明府查悉邑廟内時有剪綹賊乘間行竊婦孺飾物均經投局報請查緝而是處汛捕張忠毫不爲意捕務廢弛爰命傳至局中詰其玩忽之咎喝令重責張苦求得免隨著具結限三日將賊破獲如日後再有此等情事擾害行人當請縣主汪瑤庭大令斥革 
[賽馬初誌]  
　　昨日爲西人秋賽之第一日共賽九次第一次十馬小加波勝紅衣黄帽黄馬白第二次五馬牛莊薄支勝衣黑白黑帽白馬靑第三次廿六馬怡和勝衣帽黑馬靑第四次三馬小來司勝衣帽緑馬白第五次十一馬順全隆勝衣黄黑帽黄馬白第六次九馬塔一代大有勝黑衣黄背心帽黑馬黄第七次十一馬小茄門代老勃生勝衣帽紅馬黄第八次十二馬順全隆勝衣帽黄馬黄第九次七馬小茄門勝衣帽緑馬黄 
[西人受傷]  
　　前日淞滬鐵路火車由吳淞駛滬至新靶子路左近車上有某西人不知緣何忽從車上躍下致被火車碾傷手指及頭面　　　　　　 
等處幸尙無性命之虞耳 
[上海縣署瑣案]  
　　恒源昌珠寶號主王似山前因倒欠源豐潤等各匯票莊銀十八萬兩控經英美租界公堂移送到縣前奉縣主汪大　　　　　　　　　　 
令訊明發捕廳看管著卽赶緊料理在案前晚大令提案復訊王供此銀實被他號轉欠目今某號已許先還五萬金不日收到即可繳案餘求寛限大令准限十日先繳銀五萬兩仍還押典史署○陳承甫投縣喊求騐傷汪大令提訊之下陳供小的向業銅匠胞弟承華習釘秤業前因父母均已去世由小的主婚倩張某作伐娶周朱氏之女爲弟媳未幾卽被岳母領回日欠不放囑弟往領置若罔聞向媒理論又故意推諉不得已小的親往周家索人竟遭毆擊叩求騐傷大令飭仵騐得並無傷痕斥其所控不實諭候查明實情再核○前者姚丁氏與朱茂和互控爭產一案日久尙未訊結前晚大令提案覆訊丁氏供丈夫姚金發今已去世小婦人撫二歲子苦守寒門當丈夫在日曾因叔父母病歿無後立爲嗣子理應承受遺產奈叔父母所有房屋方單均由堂妹掌管當時叔父未曾囑伊交出致被霸佔當王大老爺在任時曾控蒙研訊諭著親族理處適氏夫去世被堂妹之夫朱茂和欺凌孤寡意圖霸呑叩求公斷朱供小的入贅姚姓家岳父所遺房產祗有四間金發在日爭論不休曾由親族公議兩人平分故小的祗得兩間今丁氏尙谷一併奪去來案妄控求鑒大令判曰姚姓旣有嗣子贅壻不能得產且丁氏孀居子幼無人照顧應將四間一併給伊收管著丁氏具結將存案之方軍領去朱不得妄爭兩造遵斷而退 
[馬路工程局瑣案]  
前日江北划船户雷西關因母王氏與同帮人朱殿良爭攬生涯互相口角扭至捕房聲訴旋轉解馬路工程局總辦翁子文太守倩襄讞委員黄衡堂二尹研訊朱供小的係淮安府屬阜寗縣人駕舟度日因係张頭每向同帮抽錢置備路燈然亦從未勒索今雷等挾嫌誣控求恩明鑒雷供朱不講情理敺擊母親故此控請究辦二尹諭令不再滋閙從寛斥釋○東洋車夫夏雙寳倪恒和在途扭毆不釋由巡街捕拘入捕房轉解工程局太守倩黄二尹研訊之下夏供小的以船爲家無端被倪將船拔去致失物件求恩究追倪供小的並未取夏什物二尹予限三日帮同查緝 
[英美租界公堂瑣案]  
　　包探劉森堂解張阿二到案禀稱張掩入怡和紗廠行竊棉花一捲由小的獲到人贓送案請究讞員張柄樞司馬商之美總領事繙譯白保羅君判笞責二百板以儆○包探顧福祺解倪阿四至案禀稱倪行竊西人羅及士家刀义等物匿於袖内經小的搜出原贓送案請懲司馬判責二百板贓給失主具領○包探倪順泉解趙大根到案禀稱趙因被西人疑竊鈔票洋銀三十元查無証據今原告不到送案請核司馬以原告兩次不到且疑竊無証未便准理判趙當堂開釋○包探顧阿六解陳寶慶到案禀稱陳貧無依倚由王三大領回撫養詎料其乘隙行竊王之衣物質取洋銀購買赴抗船票報由小的拘獲送究王投案申訴前情司馬判陳戒責二百下押送杭州小輪船回籍贓物給王具領○包探金立生解雉妓張小寳葉唐氏到案禀稱此二妓在馬路違章拉客送請訊懲司馬以此種惡習均由龜鴇逼迫所致判張葉還押候提龜鴇張王氏到案究辦○包探徐榮珊禀稱解案之頑童張根生前經竊物懲辦遞解今又來滬在新閘一帶圖竊經小的拿獲送究司馬判戒責二百下仍行遞回江北原籍○日前馬良叔控被王阿裕强取翡翠班指抵欠等情由包探王長桂將王阿裕拘解請究質之王阿空供馬少爺積欠小的馬車洋銀二十元迭次向索無着前日在斜橋地方又向追取馬自將班指交小的作抵洋銀二十元並非强取叩求明察司馬以王所供尙屬近情將馬申斥一番麾之使出　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　昨日張明奎持法界陳廣昌竹布店支票至南市棉陽里正興錢莊冐取銀二百五十兩經莊上執事查係贋鼎扭控十六鋪巡防中局局員黄衡堂二尹研訊張供此票得自素識之趙子文由彼邀至匯水茶樓品茗囑令持往取銀不知其僞二尹令押候補提趙到案復訊核辦○前晚塘橋鎭巡防局員蔣克生一尹督勇巡至鎭上潘阿錫所開茶肆内拘獲賭徒甲乙丙三人帶回局中押候訊辦　　　 
[法租界公堂瑣案]  
　　寍波鎭海縣人謝厚榮販豬來滬以鋪蓋一個寄於稱心如意樓茶館交素識之値堂人朱阿銀收拜内儲洋銀一百二十元被朱呑沒反收糾同店主柴士堯將謝兇毆被包探一併拘入捕房經捕頭訊問朱供不認并稱有一百元寄於城内東街某姓處昨日傳同原告解案請訊旋據如意樓執事人邱順卿投案訴稱朱係値堂人所雇之夥寄存鋪盖之事並不知悉質之朱阿根矢口不承大令以朱先在捕房供明瞻敢狡展不認著押候傳同店主嚴比○法文報館雇用華人丁龍生司澆印鉛板之役因竊取銅字爲館主查悉送案請究先顧同夥史祥生供稱丁曾竊過銅字二次質之丁龍生一奈支吾大令著押候嚴比○榮泰錢莊主倪伯恒控高太金將小洋兌換大洋騙去洋銀四百元以二百元存放伊父高如香處禀明大令出票前往城内協同地甲拘提高將探甲閉置室中不使外出爲捕房知悉飭探前徑戕高拘入捕房昨日傳同原告解案請訊包探伸訴前情大令以高如香不應拒捕實屬藐法已極著押候嚴懲○都料匠唐桂林周掌林與同夥某甲口角毆傷捕頭飭送仁濟醫館療治甲不欲多事代爲求請免究昨日將唐周解案略訊數語當堂開釋○女孩朱巧雲蘇州蕩口人父母俱亡爲胞姊帶出迷失路途昨日解案請訊朱供姊名朱大姐住英界安康里大令著暫留捕房候家屬具領又男孩周阿榮蘇州大平橋人父名松橋在家耕種度日又王敬生川沙廳人父亡母在均因迷路由巡捕帶至公堂大令著發堂留養待領○楊大興屢次收買賊贓經公堂判罰不許再犯此次又買竊賊周阿四所竊各贓爲包探查獲吊出原贓解案請辦大令判罰洋二十元充公周笞責一百板○浦東鄉民周阿囝因父母俱亡經人帶出習學磚瓦匠迷失路途解案判發善堂留養昨日鄉民朱洪海偕水作時來生投案請領大令判交朱領回好爲看待○船户張阿榮徐阿妹因在碼頭冐充太古駁船上人把持勒索爲西人查悉送案請辦大令判各責五百板○張秉鑑控泰生祥東洋莊主魏生賢不允加租積欠房租四個月玩延不付經大令訊供判每月加銀三角魏不肯遵斷昨日張投案求追大令判限月内遷出房租仍照前價給付　　 
[美租界捕房紀事]  
　　前日傍晚時公大馬車行内圉人某甲駕四輪轎車由英界外灘行經外大橋適有法兵數名駕貨車自北而南兩不留神致相碰撞甲馬驚逸不止撞在彼處郵政局信箱上致馬受傷而斃由某西捕將馬舁入捕房捕頭詰知肇事之車係法兵所駕允照會法國領事再行核辦○日前蚽口某西人家忽然失去脚踏車一輛昨經包探朱桂生查係盛少亭所竊連贓拘入捕房捕頭令押候解送公堂禀請讞員張柄樞司馬訊辦 
　　 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十八年九月十七日京報全錄]  
　　宫門抄諭旨均已錄前○四川總督奎奏查明知府等員被叅各欵據實覆陳摺○盛京將軍增奏倉厫被佔額徵荳石請援案飭交折　備銀存庫片○河南巡撫錫奏已革知縣獲犯出力懇恩開復原官仍請飭部議處片○浙江巡撫仼奏撥籌解京餉片頭品頂戴兼署成都將軍四川總督奴才硅俊跪奏爲查明知府等員被叅各欵據實覆陳仰祈聖鑒事竊承准軍機大臣字寄光緖二十年四月初二日奉上諭有人奏四川成都府知府阿麟捕務廢弛信任家丁致吏治不修盜風日熾前成都縣知縣鄧元鏸治游受辱旋署涪州貪懦養賊現署涪州知州鄒放貪酷逢迎納谿縣知縣許時中永寍縣知縣楊昱貪汚縱盜江安縣知縣耿秉樞丑弱養奸請一併飭查各等語著奎俊按照所叅各節確切查明據實具奏毋稍徇隱原片著抄給閱看將此諭令知之欽此遵即札飭藩臬兩司遴委妥員會同地方官秉公確查兹據該印委等禀覆如原叅成都府知府阿麟不以捕盜爲事信任家丁王四頗著貪名屬吏忙於趨承盜賊因而蠭起一節查川省自來多盜向以成屬爲甚而近年冶盜尤爲成屬加嚴阿麟督同所屬亦當勤於緝捕前用門丁王四曾與官塲交結招搖原叅謂屬吏忙於趨承或卽指此曾經藩臬兩司及前署成綿道賀綸夔訪聞飭令阿麟嚴查罪辦因無納賄證據已於上年將王四驅逐加籍其貪亦無從查實又原叅前署成都縣知縣鄧元鏸冶遊受辱髮辫被割旋署涪州貪懦養賊官船被刼支吾了案一節查光緖二十六年鄧元鏸攝篆涪州客民鄧遠鑑隨父鄧貞琳官遊江西回蜀過涪州被劫報州州民周瑞庭卽周占彪在州城開麫館生理不安分人遂疑其知情鄧遠鑑卽微報密查因見麫餲壁　懸有對聨是其失贓當將人贓拿送州署訊不承認所獲對聨供係買自不知姓名人押候待質乘間脫逃隨獲盜犯郭缺嘴卽郭煥堂等詳報究無砍落賊指之事亦未供有周瑞庭在塲且案經委員會同後任審辦鄧元鏸如果縱丁養賊豈肯爲之隱諱代人受過惟鄧元鏸前署成都縣時聞　事涉曖昧爲僕所辱而傳聞異詞遂訛爲髮辫被割又原叅署涪州知州鄒放著名貪酷出身微賤最善逢屢署腴缺前任鄰水縣勒借富民萬餘金一節有鄒放初係游幕諸生聞其親族留在他省官署充當貼寫之說無從悉其究竟自入官後尙無貪名光緖十年在鄰水縣任内因鄰境逃犯張濠義　亂辦理團防需費曾向紳士借用銀六千餘兩事隔十餘年借銀之人多不詳其姓名亦始終無人告發謂係勒借似有未確惟其每遇竊案用刑過嚴不免迹近於酷又原叅納谿縣知縣許時中貪汚縱盜濾州藍田塲一案贓賊皆被委員緝獲賊窩在納谿縣中興塲地方州差與保正通同許窩家許令與保正通信使这遠颺並勒令事主不敢認贓一切查瀘州藍田塲劫案係事主周伯如門人邱姓因倍貸不遂勾結匪人所有瀘州委員候補典史陳亨代差往捕起獲繳贓事主以要犯逃逸及所失之金釧未獲不肯具領並非不敢認贓川省差投保正與匪相通事所常有屢經通飭查辦至謂許時中通信保正使之遠颺尙不至於如此惟聞許時中納妾丁氏氏有寄女名丁丁者亦納爲妾嗣因兩不相睦又將丁丁與其友之妾互易　一口詞聞者恥之又原叅永寗縣知縣楊昱貪汚縱盜該縣學堂學生六人被盜拐凡順盜者绵奸宿家江安縣知縣耿秉樞亦儒弱養盜一節查楊昱才具平庸不能辦盜則有之謂其貪汚細訪殊不得實光緖十七年八月楊昱卸任永寗其實學堂尙未設定初聞有學生被拐盜宿其家之事耿秉樞署理江安縣到任之初布置稍疏其後嚴捕匪徒尙屬認眞辦事至原奏上年有鄧丁二宼在納谿上馬塲地方聚衆焚劫川南賊魁鄧五率二千餘人隨時出沒興文有盜贓戕斃守備之事納谿亦有保正二子捕賊被戕各節查上馬塲一案係光緖二十七年十一月增生同步珮家被賊行刼當經團練追捕遺火焚屋後遂謠傳刼塲曾經前署瀘州知州沈秉堃往查會辦命宼卽鄧五又名鄧銀洲以滇邊郭家墳爲巢穴時率其黨出擾於叙永瀘州各屬疉經署永寗道黄立鰲帶隊親往會滇兠拿匪已竄入滇省川境現仍嚴訪丁宼卽丁烺事回已叧案獲辦光緖二十七年與文縣建武營汛弁王易文被匪轟斃事主由守備蕭錕斂費演戯而起前已奏叅在案納谿縣合面塲保正簡直堂之子簡壽全簡壽伯因疑匪與營勇葛朝林朱家駒格鬭受傷致斃報經營縣拿勇嚴辦原奏捕賊被戕之說或卽此事各等情由藩臬兩司會詳請奏前來奴才覆加查訪情節相同成都府知府阿麟失察家丁致招物議永寍縣知縣楊昱庸懦無能不知振作已均奉旨革職應毋庸議開縣知縣鄧元鏸納谿縣知縣許時中辦事雖無貽誤而行止均實有虧應請旨一併革職以　官常本任華陽縣知縣鄒放才尙開展亦無貪酷實據惟旣被叅劾擬請開缺察看如果不堪造就再行叅處前署江安縣事候補知縣耿秉樞人頗穩練並無劣迹應免置議所遺開縣華陽縣納谿縣等缺川省現有應補人員應請扣留外補至川省春旱雜糧失收入夏雨澤稀少所有被災之南充簡州等六十一廳州縣均經奴才督同藩司飛飭各地方官速辦振糶已于六月初四日陳奏在案現准部電欽奉懿旨特賞賑銀三十萬兩仰見深宫軫恤飢黎無微不至凡屬臣民同深欽感遵卽飭行確查分别災情較得酌定發銀數目核實散放以廣皇仁應俟賑務辦竣詳細奏報各災區得此鉅欵民無乏食人虞而大股拳匪已平人心亦漸次安定所有查明知府等員被叅各欵理合據實覆陳伏乞皇太后皇上聖鑒訓示廑奏奉硃批另有旨欽此 
增祺片再内倉每年額征合豆六千百餘石除額放等項外餘豆三千三百餘石歸厫存儲前因積豆較多恐致霉變於光緖十二年經原任侍郎啓秀會同將軍慶裕奏明每年以五千石攺交折色每倉石作價銀八錢交庫收存其餘一千六百餘石仍交本色與積豆新陳各半搭放等因在案兹據内倉監督等禀稱前因庚子閏秋之變内倉積豆無存厫座亦均被俄軍佔據所有額征豆石應由二十七年新征項下照數發給餘荳三千三百餘石可否儘數出糶備銀交庫等情前來奴才等查核所禀各情自應因時酌辦内倉旣無存荳額放之項應由新征發給餘剩荳三千三百餘石亦應權宜辦理擬請援照前案　年飭交折色免有積霉之虞是否有當理合附片陳明伏乞聖鑒訓示謹奏奉硃批户部知道欽此 
錫良片再泌陽匪徒滋事一案查前署泌陽縣已革柘城縣知縣費鴻年追索賠欵致激事端當經電奏叅撤查辦奉旨革職勒緝等因欽此又前署唐縣已革候補知州歐陽明先以從匪損威幾釀大患奏叅革職各在案兹據交涉局司道詳稱此次緝獲張澐卿等犯該革員等或跟蹤追捕或　覓眼線不無微勞足錄可否仰懇天恩俯准將已革候補知州歐陽明已革柘城縣知縣費鴻年開復原官仍請飭部照例議處出自聖裁理合附伏乞聖鑒訓示謹奏奉硃批著照所請該部知道欽此　 
任道鎔片再准户部咨奏撥光緖二十八年京餉一摺奉旨依議欽此計單開浙江地丁銀四十萬兩等因業經先後三批解過銀一十五萬兩奏咨在案兹據布政使誠勳詳稱動支光緖二十八年秋撥報存各欵銀五萬兩作爲籌解本年第四批地丁京餉飭委補用知縣劉錫五管解赴滬由滬附搭輪船運津解京交納等情詳請奏咨前來臣覆核無異除分咨查照撥護並取起程日期咨報外理合附片具陳伏乞聖鑒謹奏奉硃批户部知道欽此 
 
