# 1921 - 26 - 4917221

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[終究發現（冷）]  
　　近有久經鬱積而終究發現之兩事其一即所謂中日軍事協定之撤廢其二即張勲之任命也 
　　軍事協定之撤廢經國人再三之要求又經千廻百折之交涉至今日而始底於成若張勲之起用則適與此相反其說早有所傳經國人再三之反對又經政府再三之否認其事似可消滅矣不意至今日而與撤廢軍事協定者同時出現 
　　豈政府以爲一則稍慰國人之心者一則即可激國人之怒而無妨耶於是可知凡平時信誓旦旦而否認之者終必有發現之日而非必奸人造謡矣 
命令 
　　一月二十四日大總統令　察哈爾都統張景惠呈稱考察各縣知事擬請分别獎勵等語調署張北縣知事孫鴻志才識兼優深曉治體著給予六等嘉禾章試署陶林縣知事萬錫理樸實無華操守可信調署豐鎭縣知事沾源縣知事周德鈺才具明敏措置有方均著傳令嘉獎以昭激勸此令又令署司法總長董康呈審核熱河審判處覆判罪犯黄玉振陜西高等審判廳覆判罪犯雷宗貴各案處刑過重擬請分别減刑等語本大總統依照約法第四十條將判處死刑之黄玉振減爲無期徒刑判處無期徒刑之雷宗貴減爲一等有期徒刑十二年以昭矜愼此令 
　　一月二十五日大總統令　參謀總長張懷芝呈署直隸督軍公署上校參謀錢家駒請免署職錢家駒准免署職此令 
　　又令　任命何謙吉爲直隸督軍公署上校參謀此令 
　　又令　署内務總長張志潭呈准安徽省長聶憲藩咨長淮水上警察廳試署警正廖允祺請免本職應照准此令 
　　又令參謀總長張懷芝呈請任命于炳洪爲陸軍第一師二等參謀官應照准此令 
　　又令　李鐘凱孔祥榕均晉给仁等嘉禾章此令 
　　又令　周詒春給予三等寳光嘉禾章此令 
專電一 
　　北京電　廢止軍事協定今日午後四鐘由外部公布（二十六日下午四鐘） 
　　北京電　軍事協定己正式取消本日閣議决定再用明令發表 
（二十五日下午八鐘） 
　　北京電　奉張以張勲任命令迄未下來電詰責現擬先任勲林墾督辦提交閣議發表（二十五日下午三鐘） 
　　北京電　昨六點西田齎協定取消換文稿見熊垓先行接洽取同等方式熊持呈顔認爲妥協卽日公表惟收束恊定關係如軍事聨絡員中東路駐兵尚須兩月 
（二十六日下午二鐘） 
　　北京電　本日令張勲督辦熱河林墾（二十六日下午五鐘） 
　　北京電　崇文稅押借六百萬不日簽字期限六年利息一成二 
　　北京電　財部向本國銀團訂短期借欵六百萬以崇文門稅收擔保聞今日可簽字（二十六日下午三鐘） 
　　北京電　崇文門稅關借華銀團六百萬九三折扣六年還本利息八釐稅收逐日交銀團收日内簽字聞華銀團現欵尚缺有轉向他行挪移說（二十六日下午二鐘） 
　　北京電　交部將二十二萬九年公責向中行押現十萬將七年短債十五萬向邊業借現十萬將某官産向新華借二十萬（二十六日下午二鐘） 
　　北京電　財周因被逼求去詞意堅决無可挽留將以潘次升任 
　　北京電　財周亂呈有今年提出說（二十六日下午三鐘） 
　　北京電　財周因借欵無着曹錕陳毅等最急之欵至少六七百萬無法應付擬决意亂職（二十五日下午九鐘） 
　　北京電　交部購車借欵條例將由教令公布（二十六日下午三鐘） 
　　北京電　財鹽兩署連日會議根布提案依據借欵合同鹽稅擔保不足洋員始有顧問權現在歲收過額當然不容干涉討論結果决將原案駁回（二十六日下午三鐘） 
　　北京電　海薩因艦餉問題相持否决頗露辭意（二十五日下午三鐘） 
　　北京電　奉張答復對南方針力主和滇圖粤（二十五日下午三鐘） 
　　北京電　張景惠許蘭洲同車返奉聞奉天又有大會議徐靳對張使提案均有意見附加交張許携回付議（二十六日下午三鐘） 
　　北京電　赴歐視察戰後教育派章士釗期半年先發川費五千 
（二十六日下午二鐘） 
 
 
 

Page 5

 
 
   
 
 

Page 6

 
 
專電二 
　　北京電　農部訂通商口岸限止外人游獵章程咨外部請簽註 
（二十六日下午二鐘） 
　　北京電　贛電張宗昌部在萬載新喻高安上高各縣就地徴糧按户勒索並施行戒嚴斷絶交通現陳督己調集軍隊將强硬干涉 
（二十五日下午十一鐘） 
　　北京電　有日（二十五）使團在西使署議决禁止廣州扣留關稅卽電粤領事團保護海關（二十六日下午五鐘） 
　　北京電　某使署接贛分宜縣教堂急報袁州軍隊到縣大掠所過爲墟乞救又陳光遠戚揚漾（二十三）日急電稱張宗昌隊伍到新俞縣佔據電局要殺局長章局長星夜逃出電線爲兵切斷該縣官民己墮陷穽懇派隊救護今日閣議討論電陳光遠出兵一團馳往鎭懾並將詳情速報（二十五日下午一鐘） 
　　北京電　贛陳限張宗昌部由銅鼓義寗出境否則以武力對待政府特電王占元請其調駐鄂境或接濟餉費（二十五日下午九鐘） 
　　北京電　直曹電復川局不易統一請先向黔疏通（二十六日下午三鐘） 
　　北京電　駐川探員電告熊不就省長自居總司令統一川局因兩劉又相持不下形勢益危急 
　　北京電　湘自治章程十八條寄京徐云大規模之省自治亦應有中央政府湘省此制認爲不類 
　　北京電　參陸處電催鄒棻赴庫督飭另電陳毅勉爲其難母庸辭職（二十五日下午三鐘） 
　　北京電　張景惠電　各路援軍業己嚴催開拔惟天氣嚴寒交通不便萬難迅赴戎機（二十五日下午九鐘） 
　　北京電　叨林電俄人己由桑旗組織運輸甚爲靈更車盟各旗又有同時暴動說形勢愈吃緊 
（二十五日下午十一鐘） 
　　北京電　馬福祥仍不願赴綏遠任院部又電催促（二十五日下午十一鐘） 
　　北京電　黑孫電請將附征一成振捐儘撥移民經費批交内部核議 
　　北京電　黑移民實邊直魯各五萬人省會議决本月起五月止天津武强吳橋等縣己集六千人待運孫督請扣留加征及勸募與扣薪等賑欵撥作移民費今財内部會核以移民數目有增减加征等類係定額應先繳京黑省所需由京撥付（二十五日上午十二鐘） 
　　北京電　秘魯華僑電控夏詒霆侵呑公欵拒絶到任並稱秘國百年大慶紀念各國均派專使與會請亦改派以尊國體（二十六日下午三鐘） 
　　北京電　部電容揆代查反對夏詒霆之李有是否公正僑商有無挾嫌情事速復（二十五日上午十二鐘） 
　　北京電　中美無線電借欵内容（一）金額四百六十二萬元（二）電臺設滬京漢粤哈五處（三）償期分十年清還（四）利息七釐未還清前完全爲公司營業惟每年提收入十之一報効中政府（二十六日下午三鐘） 
　　北京電　英倫電七月十三英日同盟滿期政黨中贊成多理由謂一九一一年第三次日英盟約第四條載凡英日國家與第三國訂結仲裁裁判條約者卽不受攻守同盟約束苟日美衝突英不助日早經確定但反對者謂續盟後將招致各屬地反感得不償失 
　　北京電　漢訊孫藍兩軍己在施恩縣北雙樹門交戰（二十五日下午三鐘） 
　　北京電　鄂王電孫傳芳個日（二十一）克恩施（二十六日下午八鐘） 
　　北京電　桂陸派來四代表定勘（二十）（八）日返桂惟陸裕光擬暫留京予以將軍府參軍（二十五日下午八鐘） 
　　北京電　林行規電院卽赴港代理關餘訴訟規未到前請俞鳳韶仍以政府代表資格留港免手續間斷頃諮詢寳道甘溥士云政府派員往港不訴失體面否寳等答國際間慣有之事不失體面 
（二十五日下午一鐘） 
　　北京電　直豫鄂皖均有索餉電來詞極迫切（二十五日下午八鐘） 
　　北京電　厦門交涉員二十二訪日總領要求撤警日領口頭允許 
　　北京電　　京綏路又獲軍人劉子成等大宗烟土（二十五日上午十二鐘） 
　　北京電　盛傳重慶有獨立訊但府院否認（二十五日下午三鐘） 
　　北京電　由粤返京舊議員組織新團體定名宣南寄廬（二十五日下午三鐘） 
　　北京電　滬絲業代表黄晉紳等請救濟結果甚樂觀政府將准保息三百萬（二十五日下午一鐘） 
　　北京電　滬寗趙慶華預將兩路收入先存交行待用（二十六日下午二鐘） 
　　北京電　皖紳楊慶辰等建議築安寗安商安閩三鐵路請派大員督辦府交交部密議（二十六日下午二鐘） 
　　北京電　十年紀念郵票上鐫徐靳小像（二十六日下午二鐘） 
　　北京電　李盛鐸禡日（二十二）交出八年公債二十萬安該債李前授饒孟任作定國軍費者係南潯路股本（二十六日下午二鐘） 
　　北京電　紥蘭諾爾鼠疫十五天死五十名患者甚多部令伍連德移海拉爾防疫所至扎（二十六日下午二鐘） 
　　北京電　前交部秘書吳賓駒因案爲憲兵拘去（二十六日下午二鐘） 
　　北京電　黎函當局反對夏者卽前之歡迎夏者所求不遂反愛爲憎政府任官維賢元洪不參末議 
（二十五日上午十二鐘） 
　　天津電　旅京鄂人派孔庚來津謁黎商議撤夏黎答夏辦選舉認眞遭反對派嫉妒應維持其他位 
　　天津電　張作相帶衞兵三百餘徑（二十五）午來津隨赴小站校閱奉軍（二十六日下午十一鐘） 
　界路透電 
[巴黎首相大會記]  
　　二十五日倫數電　謂英法關於德國解除軍備問題之意見不致有重大之歧異英法軍事當道僅不以德國目下違背和約保留武器之限度　然今英法之主要異點乃在英國以爲此　可在法人所限時期遲數星期安然辦妥現信大會提議履行應施各計盡之最遠時期當不出六月 
　　二十五日巴黎電　今晨恊約國大會考慮關於資助奥國商業等事之提議　議决奥國問題與中歐經濟狀况相結合故該問題己移交英法意比商務大臣調查而尤注重如何可平滙兌一節　軍事專家對於解除軍備問題己得完全之同意 
　　二十六日巴黎電　協約國會議指派委員會　以調查因奥國情勢而發生之難題一事極爲倫敦所歡迎以爲今日最急迫問題之一可望迅速解决因各委員關於此事己有把握也　聞協約國代表己請各委員根據最遠大之範圍着手辦埋即奥國之鄰邦亦須納入考察之中至於希臘雖協国約國代表一致主張維持現狀但决定僅與希政府接洽而不承認康斯丹丁協約國會議所抱之對土政策近因情勢變遷己呈改變之象　現確悉土約行將修改有一重要提議擬將希臘占領區域改爲經濟利益屬諸土國主權之區域而將希軍撤去　今日協約國會議所須討論者爲最重要之賠償問題 
　　二十四日紐約電　巴黎消息　威爾遜總統請協約國擔保不攻擊俄國之牒文　使俄國時局成爲高等議會所須考慮之重要問題 
　　二十四日紐約電　巴黎消息　英相喬治出行之置重衞及巴黎所接之消息己引起新芬黨謀施政變之謡言 
[倫敦之萬國礦工大會]  
　　二十五日倫敦電　今日倫敦萬國礦工大會宣讀之報告證明商業墮落業己普及各工廠多減短工作時間各國多積存煤斤大會一致採納法比礦工團體提出之議案由德國團體贊助之議案中主張請各國勞工倍其活動力以謀礦産國有德代表宣稱　魯爾區存煤九十萬噸上西萊西亞存煤三十萬噸按照斯巴條約　如運輸利便可運濟内地各處云云又産煤區域　現多所屯積急應設法改善運輸　鞏固滙兌俾煤斤可運濟各處以資工業發展以上二事經衆贊成列入紀錄大會於是遂閉會 
　　二十五日巴黎電　萬國礦工大會在倫敦開會　由斯密里氏主席法國之代表爲昆丹氏與巴爾杜爾氏 
[美日加州交涉之就緒]  
　　二十五日華盛頓電　聞日使幣原與回國駐日美使摩里斯談判加州取締外僑置地法　及規定美國日僑權利事己圓滿告竣惟待兩國政府之認可　幣原己報告東京外交省　摩里斯候本月二十七日國務卿柯爾碧由南美回京時亦將提出報告聽候核奪 
[印度之黄白兒童交涉]  
　　二十五日孟買電　證劵交易與棉花大條市　均宣　停止交易蓋有歐童在途斃印童所蓄之二鴿　彼此爭鬭印人遂議罷市表示反對歐童之欺凌印童　警察曾拘捕印童羣衆大譁尾隨警察要求釋放於是警察衝擊羣衆傷及數人並拘獲十七人 
　　二十五日印度亞拉哈巴特電　上星期菲柴巴特境之暴動今復發作目下參與示威運動者共有萬人且有多人擁入境内顯圖殲除警察運兵專車一列刻己由魯克勞駛往亂區 
[工商停滯之轉機]  
　　二十五日倫敦電　近來各工廠紛紛宣告停工　或減短工作時問兹聞威爾斯馬口鐵廠數家復行開工愛爾夏之花邊廠曾議定減短工時六個月今亦開全工矣郝爾特氏在郝爾特郵船公司常年會議主席據稱彼信商業墮落之關業經打破今後可稍轉機而使商業重行發展略有餘利 
[各國之近東問題大會]  
　　二十五日巴黎電　希臘與土耳其之近事如希王康斯丹丁之回國土國國民軍領袖基瑪爾氏行動之發展土國國民軍與過激黨聨合之趨勢　及希軍在小亞細亞失敗等事一經考慮後遂有在倫敦召集近東大會之决議英外相克松首發此議　法總理白里安即贊助之大約此會將於二月二十一日舉行　同時土國政府可自由與基瑪爾政府協商俾可决定土國聨合代表團之組織 
[英荷之天空航務]  
　　二十五日倫敦電　倫敦與荷蘭亞姆斯特丹間天空航務將於四月一日開始運載旅客商品　今規定由亞姆斯特丹與洛特丹飛至不魯塞爾巴黎倫敦　並由亞姆斯特丹飛至白里門與亭堡乃由亭堡飛至古本海琴 
[各國近事記]  
　　二十五日巴黎電　米勒蘭總統今日下午接見新任華使陳籙陳向呈遞國書 
　　二十五日倫敦電　據宫場消息　印度中央各省及孟買災象漸露　現賴賑濟度生者　有九萬八千三百九十八人 
　　二十五日巴黎電　西班牙首相逹杜氏後　繼任者當爲下院議長古爾拉氏古隸保守黨 
　　二十五日華盛頓電　代理國務卿逹維斯宣稱　交通大會不日卽將舉行 
　　二十五日巴黎電　法報載稱　過激軍己委棄里區鎭刻正準備退出惠海波斯海濱之安齊里鎭 
　　二十四日舊金電　懸美國及夏威夷旗之美船　己退出萬國航行費大會　預料此舉將起航業上之競爭 
　　二十五日巴黎電　巴黎古巴使署宣稱　報載古巴發生亂事消息　金無根據　古巴今安靖渝恒　刻正謹愼從事甜菜收成　俾得資助度過目下之難關 
　　二十五日美國樸特倫電　大西洋灣與太平洋汽船公司宣稱渡越太平洋之航務公司决議將往來遠東紐約間取道太平洋濱各口岸巴拿馬運河及紐哇蘭斯者之船費使與取道蘇彝士河者相　以便與外國航務公司競爭 
　　二十五日華盛頓電　參議皖採納參議員波拉氏之提議案請參院海軍股員會查覆能否停止美國海軍造艦工程六個月 
　　二十五日紐約電　鎊價今日漲至美金三八○二二五此爲近六個月内最高之率 
[英人反對中國麵粉]  
　　二十五日倫敦電　每日捷報大書特書其所謂中國麫粉之危害引某醫士之言　謂該醫士所診之人多有患胃炎與皮膚病者因食中國麫粉而起該報言及民食部國會秘書本月八日在下院所發政府頗滿意於中國麥質一語謂掩飾眞事欺騙國會　並謂今己有此種麵粉頗多蟲蛆之嚴重責言　有三萬包不合人食者　售與紡織工人云 
太平洋路透電 
[日本議會之軍事質問]  
　　二十五日東京電　今日上議院反對黨之質問　以間島問題與小徐脫逃事爲焦點田中陸相答稱關於小徐脫逃事陸軍省並未授意與駐華小幡公使政府曾發訓令禁止各官吏予以助力小徐旣逃出後　當其欲由天津潛赴旅順之時　曾施以若干之助力此乃純由感情且因某種情勢而作　至於是何情勢則爲愼重計今不能發表使署衞隊司令應負責任故己受懲戒使署司閽者在小徐脫逃時未曾認明因出入使署者除華人外皆不盤詰也若間島事水町大佐被遣往間島以防教士與訪員對於間島用兵之誤會水町大佐致教士之函純係私人性質但訪員則視爲正式與官塲之文實則陸軍省與水町大佐之言毫無關係己本軍官之在中國者不乏其人其目的在熟悉中國之情形　故常被人斥爲交涉外交問題此種責言　除關於西比利亞者外實無理由　若西比利亞之日兵司令則常不得己參與政治但始終得民事當迫之信用也 
　　註水町大佐於去年十一月杪率員赴間島　奉有日本陸軍省之使命以調合間島之陸軍與外人爲職務水町函致琿春教會領袖福德博士辯護日兵活動之理由並痛斥教士挑唆韓人謀反之舉動日報輿論因之大譁 
　　二十五日東京電　陸相田中在衆院答覆海參崴槍擊美員案謂此案刻仍在調查中　據調查所己得證據觀之似由日哨兵先行關槍今所未解决之問題　爲該兵開槍理由之程度美員深夜行走街中當然可增人誤會此案並非國際問題海參崴美員極信任日本公道之精神現靜待調查之結果田中又謂日兵受海參崴領事團極重要之委託當然有巡邏地方之責 
[日本監視美僑]  
　　二十六日東京電　京畿警局外務科昨開緊急會議討論監視美人僑庽或旅行日本之計畫　據警局外務秘書聲稱現覔得證據　有自號旅行家之商人　暗中從事調查日本實業與軍務狀况　與久庽日本之美人　互相聨絡　近來抵朝鮮與中國之美人　實繁有徒彼此互通無線電報其電文殊易爲中日秘密偵探偵知惟彼等在日本之行動不若在中韓之彰明較著當道今　注意此輩 
[赤塔政府與日軍]  
　　二十六日北京電　海參崴某外人來電　赤塔政府請日本停止干涉西比利亞事務卽撤退軍隊並請日政府接見赤塔委員團 
[北方近聞記]  
　　二十六日北京電　孫烈臣電致内閣　建議占據阿穆爾對岸之六十四村　據謂該地華人　刻受虐待其地以六十四村爲名　一八五八年中俄條約承認此爲中國土地源亂之際俄人逐走華民據爲己有後此華人多回至該地者云云内閣己命孫勿出此舉因此須由外交官協商辦理也 
　　二十六日北京電　中央政府接趙恒惕通電　謂湘省應自行制憲政府旣未便許之亦未便禁阻　因政府爲行政機關非立法機關也　此事日後將移交國會核奪 
[南方與稅關]  
　　二十六日北京電　外交團命駐廣州領袖領事照會伍廷芳各國斷不容軍政府干涉海關政務 
　　二十四日廣州電　粤人議於下星期内舉行游行大會表示贊成軍政府接管海關之舉軍政府此舉　殊礙西南外人之利益　選舉西南部總統之舉展期夏曆新年後舉行　商會欲以七十萬元貸與軍政府　以供歲杪要需　　軍政府現議發行善後公債劵五百萬元利率八釐每半年償付一次以地丁錢爲糧爲擔保品九五實收擬託廣東省銀行擔任發行事宜所得之欵用以辦理善後諸事而不移充軍用及他項用途 
國内要聞 
[京津學界營救朱謙之絶食]  
　　北大學生朱謙之上　　慶日因散發傳單被警察當局指爲有宣傳過激主義之嫌疑覊押警廳迄今數月近 
 
 
 

Page 7

 
 
外間傳言朱君在警廳以無辜久覊憤不欲生有絶食自戕之舉學界大憤昨日旅京福建學生會代表劉陽生楊慶霖至警廳請見總監質問朱君絶食之事　總監委司法處科長代見該代表詢問朱君絶食貴廳擬如何處置該科長謂此事係謡傳　朱君日來如常並無絶食之事且本廳對於朱君　向抱保護主義若果絶食本廳絶不坐視不救該代表以口頭上之答覆不足爲憑　乃請求親見朱君　另有以報告同鄉該科長謂此事總監絶對不能許可該代表乃作第二步之要求請照前五四等次被捕學生用筆代口例以通問起居該科長不得己往詢總監意旨繼出語該代表謂總監云此項辦法亦不能照辦推本廳可以保證朱君實無絶食之舉該代表不得要領遂即辭出報告該會另籌辦法　又北大學生自得朱謙之絶食之訊　異常憤激昨日特推代表郭愛良偕校醫及職員一人赴警廳探視警廳拒而不納　三人愴然返校　該校學生益形激昂　認警廳此種處置爲有意摧殘志士蔑視人權　假令朱君果有刑事嫌疑　警廳應於二十四小時内移送法庭公判　今乃無故拘留至數月之久將且逼至絶食　朱君若有生命危險　該廳實爲違法濫用職權應負故意殺人之責任　特於昨日發出通告招集全體同學　於今日（二十五）上午十時集第三院操塲開全體同學露天大會討論營救方法 
　　天津學生聨合會　因北大學生朱謙之在京師警察廳絶食事昨日午後一鐘特開緊急會議　議决先致電司法内務兩部其電文云司法總長鈞鑒北大學生朱謙之散放傳單　遽被拘捕迄今拘捕三月餘毫东審訊致令出絶食之途朱獨非中國民乎　吾中國豈無司法乎奈何以號稱法治之國家而致令國民受非法之蹂躪言念及此澘然涙下唯望總長眷念國民之人格　顧慮司法之尊嚴速令地檢廳咨請京師警察廳移轉管轄從速開始偵查以定罪之有無庶人命可保　且不致褻　人格刑賞忠厚弼教明刑獨非我公之心乎　北望殷殷謹呈司法總長鈞鑒天津學生聨合會叩又致内務總長電云内務總長鈞鑒去歲國慶日北大學生朱謙之散放傳單京師警察廳認爲有過激嫌疑而拘捕之迄今三月有餘不見偵查結果亦不見移送法庭　致朱謙之在警廳因奮絶食法治光明之世　迫而出此慘無人道之舉人孰無心尚忍言乎　縱朱觸犯刑章亦不過罪有應得而今蹂躪之苦　此豈吾號稱法治之中華民國京師警察廳所宜出乎敢乞總長速令該廳將朱謙之移交法庭以便明定罪之有無庶不致冷國民之心實爲公便 
[外交部注意英日續約]  
　　英日同盟續約問題最近日本方面運動益力聞當局連日迭接倫敦來電謂日人爲運動繼續盟約先後來英者己逹三十餘人其中多爲著名之政治家及外交家而新聞記者亦居其一部分舉止闊綽四向聨絡儼然佔有一種新勢力並據英外部傳出消息英日盟約之繼續將付諸帝國大會之表决其開會期問約在本年七月現時英政府己着手準備一切並預行討論約文中應行修改之點以備臨時提出外交當局接據上列報告以英日此次續約關於約文中涉及中國事項必須先得我方之同意己於上年秋間開具節略　送請英政府查照今兹續約一舉旣將實現在我仍應重申前請以促英國之注意除由部擬具公文準備相機提出外　外交顔總長並己於日前親赴英使館與艾斯敦公使妥商此事歷一小時之久始行辭出 
[内務部議移災民實邊]  
　　此次北省旱災饑民逃荒出關者不可數計　大半徒步數千里遠赴吉黑兩省意圖在彼墾荒顧兩省荒地盡在荒販手中此蜚佔領大段宫荒永不開墾　專待眞有開墾者來乃以高價出賣　前黑督朱慶瀾曾設法限制凡未墾之地不論己領未領　悉聽農民自由開墾　墾熟後　即爲所有一般荒販子當時大爲恐慌　而該販子大率皆有勢力從而阻撓令竟不行故此次災民前往都無地可墾僅恃傭佃爲生活耳内務部有鑒於此　意欲趁此時際實行實邊之計畫　前曾分電吉黑兩省　籌商辦法適吉鮑督赴奉　尚未覆到黑孫督覆電謂移民必須大宗欵項此項移殖經費己經省議會議决將部讓附徴一成捐稅截留撥作移殖之費並擬將各屬勸募之欵曁按成扣俸之欵儘數撥作移殖災民之用　刻内務部己在核議中又聞孫督昨又有養電抵京請求免收運費以惠災黎厚文如下本省辦理移殖直魯災民一案業己電逹諒荷鑒察惟移殖辦法以轉運爲先應請曲諒江省財政困難體恤災民所有京奉路線運送直魯災民曁辦事人員往來一律免收車價　並請開於移殖災民電報費亦請概予免收發給執照蓋節省用途即以加惠災黎聊南滿中東兩路先行磋商外特此電懇並祈速復爲盼孫烈臣叩 
[熊劉衝突之京訊]  
　　川中狀况頗爲混沌在半月以前　北京喧傳劉存厚爲熊部所逐有退入陜邊之說旋又證明不確近日劉湘等屢有通電申明四川自治並否認政府任命川省長官之命令而京中又盛傳川局不穏據某方面消息昨日（二十四日）政府接赴川疏通劉熊之某要人來電謂熊克武近日在重慶屢次召集軍事會議　並對衆宣言劉存厚之獨行主義非驅逐其退出成都不可且謂對於省長一席决不願就責成劉湘在川北川東一帶爲軍事上之佈置在潼南設立靖川總司令部　並委劉湘主持一切熊氏則在重慶積極籌備後路運輸事宜窺其舉動確有實行攻劉之請卽設法調解云云　同時劉存厚來電略謂熊克武疊開軍事秘密會議並向成都增加防兵爲以下之宣言（一）决意辭却省長以川軍總司令名義統一川局（二）任劉湘爲副司令帮辦軍務（三）以東川嘉陵兩道之錢糧賦稅補助軍餉現熊把持一切並督軍之權亦爲其所侵云 
[贛張宗昌移兵就食之恐慌]  
　　張宗昌師長於一月十日抵袁州防地因索餇不遂對於陳光遠頗懷愠意忽令所部軍隊移地就食十八日萬載有張軍團副楊昌第率兵到縣向商會借洋十萬米五千石該縣紳商招待供應並將詳情電呈軍民兩長及財政廳長請設法應付一面籌欵三萬元米一千石楊軍始安頓無事十六日晚三更後上高縣到張軍兩運謂係開往高安者十七晚三鼓又到兵一營亦索餉米該縣紳商祇得勉力供應　上高較萬載地尤瘠苦　無力支持己派代表來省晋謁督長請示維持　高安縣於十八日到兵一營係由上高開來　堵城挖濠　檢查郵電　索餉甚鉅官紳開會討論難以應付恐又發生變故特由各界供給飲食今日（二十一）聞新喻縣宜豐縣均到張軍一營有東下之勢有傳張宗昌意在驅陳爲某系擴張勢力者未知確否惟該軍如抵樟樹與省軍接觸則地方危矣兹將二十一日各方情形錄下 
　　軍民兩長迭接告急電後昨特致張軍電云袁州張總指揮鑒頃據高安來人報稱貴師步三團第一營到縣　堵閉城門斷絶交通在外要路各放步哨居民驚惶　行旅裹足　查高安係屬江西内地决無客軍施行戒嚴之理貴師名爲購米而來何須如此舉動流傳遠道　殊駭聽聞請飭該營趕緊開回袁州以免滋事　委員赴各縣購米請飭勿帶隊伍米如購齊縣中自爲派警護送决無疏失也望速電復陳光遠戚揚 
　　贛省文武各長官勸張軍電云袁州張總指揮鑒删電敬悉貴師頻年征戍欠餉太多軍無宿糧待欵孔急屬同袍澤具悉困難　幸台端統馭有方各將士素明大義故能茹辛如飴忍饑枕戈側聞近情同深敬佩貴師困苦之狀帥座軫念尤殷苟有食之可分　雖罄甑而不惜無如贛省財政奇绌此執事所洞知本省各軍隂曆年關之餉至今尚絲毫無着時艱共值焦灼莫名帥座前接台端告急之電己爲切羅中央並將此間爲難情形詳覆籖閣想大部體念兵艱必能撥欵救濟貴師係直隸中央國軍似宜由台端再電催欵愧無分憂之力第增抱歉之忱謹布腹心統希鑒亮　吳金彪方本仁張之傑岳兆慶蕭安國楊慶鋆陳光逵同叩效印 
省議會於昨日（二十二）連開緊急談話會　午前議决之電如下北京大總統國務院陸軍部鈞鑒一師張軍　久駐贛西經本會電請令調移防在案近日報載張總指揮迭電向陳督告急以軍食斷絶危險不堪言狀前承代墊數十萬元均己告罄請繼續籌欵維持　大有朝不保夕之慮查贛省金融奇緊又值年關公私財政竭蹶異常安有餘力長此接濟客軍然多數健兒　雖明大義决不能捫饑腸而無怨稍有貽誤地方何堪　誠有如張總指揮迭電所云者本會代表人民用再籲陳钧座院部俯念贛省瘠苦一面迅行撥欵接濟　一面指定長駐地點令速遷移以安軍心而重地方不勝迫切待命之至萬急萬急贛議會議長龍欽海副議長饒正音胡廷鑾曁議員等同叩晚間又開會龍議長報告　謂今晚開緊急會有兩種原因（一）陳督邀本席與饒胡兩議長赴署談張軍在高案堵城拙濠之驚人舉動（一）爲胡君俊由高安回　談該軍索餉索米情形當時陳督對我們二人表示意思大致謂張部爲國軍在贛省方面爲客軍地位贛省對該軍籌餉運米己屬仁至義盡今在高安乃有堵城挖濠儼若備戰舉動實是出人意料兹爲江西三千萬人生命財産計萬不能不籌防範以保地方因此業將情形電陳府院部處請示遵行督軍並云軍事上當負完全責任對於張軍舉動則確有把握囑勿惶恐云云結果討論辦法復議定一電其文如下北京大總統國務院陸軍部鈞鑒養電計逹現張軍分隊向萬載上高宜豐高安等縣索餉並聞在高安有堵城掘濠舉動羣情惶惑懇請電令張總指揮約束所部嚴守紀律并電陳督切實保護地方以安人心不勝迫切待命之至贛議會議長龍欽海饒正音胡廷鑾曁議員等同叩養 
[鄂省募集地方公債]  
　　王鄂督以鄂省主客軍欠餉甚鉅中央又無的欵接濟特商准財部發行地方公債二百萬元業己將公債條例連同咨文送交省議會核議兹覓得條例原文查與外間所傳償本付息之辦法略有不同一全文如下（第一條）湖北省爲調劑客軍餉項起見募集地方公債以二百萬元爲額名曰湖北省地方公債（第二條）此項公債利率定爲按年一分每年上半年六月卅日曁下半年十二月三十日各付息一次（第三條）此項公債自民國十年起第一第二兩年付息自第三年即民國十二年起用抽籖法每年抽籖一次每次抽還總額四分之一計五十萬元至第六年卽民國十五年爲止全數還清前項以債抽籖日期定於生年十二月底在湖北省議會執行　其還本以次年一月一日爲開始付欵之期（第四條）此項公債　以武昌造幣廠餘利爲償本付息的欵即由造幣廠專欵存儲不得挪作他用前項造幣廠民國十年餘利先己抵還漢口銀行團借欵本息所有第一年卽民國十年一二兩期息欵歸入第二年卽民國十一年三四兩期一併付還（第五條）此項以債按照票面實收通用銀元不折不扣（第六條）此項公債概不記名其債票種數分爲千元百元十元五元四種（第七條）此項公債之債票及息票得自償本付息到期之日起准可完納本省各縣各徴收局一切賦稅及代其他種種現欵之用其未到期債票得隨意買賣抵押其公務上須交保證金時作爲擔保品（第八條）經理此項公債人員　如有損毁信用之行爲依照妨害内國公債信用懲罰令辦理（第九條）此項公債以武昌造幣廠爲償本付息機關（第十條）本條例自呈准日施行一觀其條例第一條固己關明爲調劑客軍餉項起見而其咨交議會公文則云純爲辦理解散或調遣客軍之用究竟此項債票用途是否僅用於調劑客軍餉項抑尚辦理解散客軍或調遣客軍出境此最可注意者又北京傳來消息請餉代表尹同愈不日即可歸鄂並己領到現欵五十萬公債票二百萬爲裁減一師一旅之用其所裁減者　當然指客軍而言但默察鄂省客軍如孫傅芳趙榮華劉躍龍毛鴻恩吳新田所部各師旅及王督自己所轄之第二師皆視爲得力軍隊　而與王督關係較輕之王懋賞王汝勤與張聨陞所部各軍又皆擔任鄂北之防務勢亦不可遽減　至喧傳甚久卽將解散之宜昌變兵旅迄今尚有一團存在則所謂解散客軍與調遣客軍者　亦不過爲請欵與募債之門面語耳（一月二十二日） 
[鄂西北軍告捷之官電]  
　　鄂西戰訊己如迭函所述現從某處覔得孫傅芳所上王督三電報告前線情形至爲詳盡惟張俊峯所稱藍天蔚不知下落一節經向某方調查　藍自花果坪被北軍攻陷後確己退入鶴峯刻正負險死守　一方力拒北軍之進攻一方規畫恢復民團所奪之各地民團知藍必圖報復除向王督請援外刻亦準備與藍抵抗　意者張俊峯之所述或爲前數日之情形也兹錄孫氏三電如下（咸電）武昌督軍鈞鑒楚密頃據王總指揮都慶寒電稱據張副指揮俊峯電話報告我軍己佔領催家壩　藍天蔚顔得勝等向花果坪退却　馬團己由黄木堊進攻花果坪　詳情另禀等語查崔家壩爲敵軍支撑點　該處旣被我軍佔領施南不難指日克復也　除電張副指揮允明火速進攻建始外謹聞　并乞速催邱團進攻鶴峯等語職當即令邱團作速進攻鶴峯以收夾擊並令前方各軍猛力追剿以期早日肅清特電聞施宜警備總司令孫傳芳叩咸（篠電）武昌督軍鈞鑒楚密　據張副指揮俊峯銑電稱在花果坪附近之大股敵軍首領藍天蔚顔得勝等己於六（六字疑有誤）日被我軍擊潰勢將解體聞分途向鶴峯利川等處向湖南逃　并該副指揮現率劉馬楊等團駐崔家壩追剿等情己電令前方各隊猛力追剿并急令邱團星夜進攻鶴峯矣施宜警備總司令孫傳芳叩篠（巧電）武昌督軍鈞鑒楚密據張副指揮俊峯篠電稱職今晚抵崔家壩敵人張矩謙所部千餘人現在白洋坪胡顔兩敵各率殘部在雞心場藍天蔚逃竄不知下落關克威易繼春兩部經鶴峯逃竄湖南等情謹聞施宜警備總司令孫傳芳叩巧 
　　續函云孫傳芳又月皓電至省報告建始己被張允明所率田穆兩團克復其文如下武昌督軍鈞鑒楚密頃據王總指揮巧二電稱都慶行抵朱沚士接張旅長允明銑電稱三里壩地勢險惡晝間不易逼近令田穆兩團輕裝乘夜進攻至銑日早七時佔領三里壩斃敵無算匪軍向建始退却當挑奮勇隊四百名竭力尾追餘隊續進至午後二時完全克復建始幸我軍僅微傷數名刻令田團各部分途剿除餘匪穆團一部在大志田同民團截殺潰軍一部進駐三里壩以固後路等情　當電令該旅長稍事整頓即相機進攻利川又張副指揮俊峯篠電稱敵膽旣寒勢如瓦解恩施指日可下等情當即電令該副指揮克復恩施後可即相機進攻宣恩咸豐來鳳之敵再己將克復建始情形電知夔府張旅矣等情當即電令該指揮等督率各部竭力進剿以竟全功竊思我軍猛進勢如破竹建始旣下施南亦指日可平巧電所請犒賞如蒙俯允請即速撥下以便頒發是所盼禱總司令孫傳芳叩皓印 
[南京快信]  
　　省議員儲南强徐瀛王撰曾等公呈省署財廳請將各稅所積弊整理提出中飽振興地方事業 
　　蘇商會聨合會反對加征賑捐一成財部昨派參事錢承緒來寗與嚴財廳長會商疏通辦法 
　　緞業董事魏家驥于本埰龔春源張斌黄慶桐等五人昨日求謁齊督請維持繭行條例齊派郝副官長代見 
　　蘇州絲織模範工塌場長金其照辭不到差昨經王省長改委實業視察員仲漱容前往接充 
　　王省長以本省烟禁廢弛　昨通令各道尹各警廳長各縣知事切寳查禁以清惡毒 
　　嚴財廳長前日赴滬今日早車己返寗 
朝陽門外湯泉寺之湯出鎭樹木叢雜風景極佳附山有温泉現新築馬路己竣汽車馬車可直逹該處現定名南湯以示與北湯之區别 
地方通信 
[松江]  
　　警察擒解盜犯　水釐便同亭林陸警擒獲盜犯張阿和張阿滿二人於二十四日解交縣譽由縣開庭審訊據供均係本地人夥刦倪八圖張姓鄉嚴因是日探悉事主摇得一會遂起意行刦共刦得衣飾現銀等約值百數十元 
　　斥革舞弊胥吏　縣署收發王某壓擱追租傳票　每一開租呈文於額定四角小費之外私索大洋兩角　被公民朱廷颺等電　省長謂王某串結書記故意壓擱追租案件至百餘起之多弄權舞弊額外需索請予飭縣革辦云云本日郭縣長己將王收發及某書記一併斥革以儆姦胥 
[蘇州]  
　　縣署革辦檢騐吏　縣屬東橋鄕民圖荒風潮案内　軍隊格斃鄉民五人日前温棟甫知事遵奉省令　帶同檢騐吏李寳堃等赴鄉開棺相騐當時僅騐二屍其餘三棺則均由家屬具結請求免騐事畢返蘇後李檢騐吏即將所用屍塲經費開具清單呈送乃温知事以李寳堃所報經費諸多浮冒立命將伊收押聽候訊究一面又發革條實貼大堂云（本公署革除檢騐吏李　堃一名永不准復充）說者謂温知事殆視騐吏爲前清仵作故用革條大約此事表面爲浮報經費内容另有他事亦未可知云 
　　靑年會歡迎美公使　蘇州靑年會因悉美公使克蘭君於二十五號由北京來蘇當於下午四時假十全街烏龍堂内木杏橋洋房巴克蒙君宅中開歡迎大會並敦請克蘭公使演說是日到會者官塲如縣長廳長等紳商學界如龐天笙潘子起沈益之等均先後蒞止美公使演說時由徐可陞君代爲譯述明白曉暢散會時特攝一影以留紀念 
[鎭江]  
　　棉紗銷路活動　近數日來紗市益爲活動上星期尚因大阪三品之漲疲不定故價格時有上落昨今兩日則頗形堅定加以江北各處客帮紛至鎭地購辦甚夥以致三品紗漲高兩許本廠紗亦漲二兩左右 
　　小河口之盜案　鎭郡之東小河口左近王姓家於二十三晚八時突來盜匪十餘人執持手槍叩門入内先將王姓等四人一併撳倒即以胡椒塞入各人口内使其不能聲張然後翻箱倒篋刦去銀洋衣飾等物所值甚鉅聞該盜等均操本地口音形似流氓云 
[揚州]  
　　股東控經理舞弊　江天高寗食商同福祥係前之公寳豐因有控案關係改組現該號股東紀某以舊入之兩萬串股本改爲新股祗剩五千串認爲經理舞弊延請蕭律師在縣起訴王知事於二十四日委　佐陳鏡如調查該號簿據核辦 
雜評一 
[江西之張軍（默）]  
　　異哉以兵力相競之中國而乃有無人管束之客軍中央無財以養之則放任而不管各省以非己之軍隊則甲諉而乙拒於是所謂客軍者到處搶刦如盜賊到處求食如乞丐人民乃受無窮之累矣其實所謂客軍者亦國軍也如江西全省惶恐之張軍本爲直轄陸軍部之一徒以各省不能視爲己有而此直轄陸軍部之軍遂成爲無人管束形同流冦之軍然則今日祗有督軍之軍而無國軍督軍私有之軍有督軍豢養有督軍代索軍餉苟其軍而非督軍親信者則皆掉頭不顧嗚呼此之謂中國之國軍 
　　特吾不解政府對於此種無人管束之軍隊尚容留而不裁何也如謂裁之無費則將任其東竄西擾永永成爲流冦耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[舊曆庚申年金業之盈餘]  
　　共一百九十四萬二千兩 
　　隂曆本年正月初先令掛八先令二辦士其時標金市價爲一百六十八兩後先令雖步步見縮而標金價仍跌多漲少迨至夏初金業中受虧者不少致恒裕祥金號因受先令之影響而倒閉嗣後先令上落無定入秋以來先令頻頻縮短標金遂步步見高該業中因做多頭者頗衆所以本年盈餘不少迄今統計先今市價與年初比較相差有四先令四辦士半之多昨日掛牌三先令九辦士半期金每條亦漲起一百六十兩恒孚等各銀樓飾金每兩漲二十一元　而是業中本年共盈餘一百九十四萬二千兩兹將各號盈餘數　查列於下　裕豐永約盈五十萬兩泰亨源十萬兩天昌祥三十萬兩大順五萬兩恒孚三萬兩同豐永恒記五萬兩　萃泰二萬五千兩福順三萬兩晉昌永五萬兩晋祥四萬兩恒豐潤七千兩潤昌裕二萬五千兩申康一萬兩協康九萬兩義豐永十一萬兩福康五萬兩震昌祥五萬兩晋康一萬兩永康十一萬兩元亨二萬五千兩祥泰二萬兩瑞康四萬兩天祥一萬兩延豐永一萬兩泰康潤四萬兩永豐餘三萬兩同豐餘二萬五千兩永豐一萬五千兩聚昌四萬兩元盛永一萬兩宏興永四萬兩 
[中國運英之煤]  
　　譯遠東時報云近來中國發現煤礦甚多　故煤之産額亦日益增多且適值各國需煤緊急世界缺煤之際故中國煤之輸出亦日益增多其中以運往英國爲最發逹最近又有數千噸中國煤由本埠裝運赴英其貨質甚佳且價格遠在英煤之下　故極爲該邦製造廠家所歡迎據測量地質局之報告謂目前中國藴藏之煤礦約有一百二十萬噸現在産額年計三千萬噸其中供給本國之用者計二千萬噸其輸往各國自一千九百十三年以來大約每年在一二百萬噸之譜云其在倫敦市上之價格據最近之電訊傳報謂上月末時每擔約二先令四辦士云 
[最近之出口市面]  
　　據出口商情沙息新年以來滿望市面振起乃於兹一二旬並未有若何活動華絲自年初價雖略高惟交易較年前更少近星期來以美商動辦故似有興起之象惟絲帮失業者己不下萬人現聞財部擬舉十年内國公債三百萬兩以一百萬兩謀改良絲業以二百萬兩振興市面云 
　　自十三號至二十號一星期中出口貨甚少　計運往日本有鮮蛋六二五六八○○○枚麩皮六四八六五○擔棉花四九九九擔廢棉四二一○擔　獸皮一五五○○張又三五六○擔植物子二八五八八擔　苧蔴二五○○擔運往英國猪鬃二八五六擔蛋白二一六○擔蛋黄二○○六擔禽毛二○三○擔花生五○三九擔猪油二五六○擔植物子二○四八八六擔獸皮五一二七六張烟葉三六○五擔其餘出口物　有運往美國二二二九二件中有茶一一四六擔絲九一七擔　望奇浮埠一○六九件中有茶三○擔絲一六一擔　輕物浦茶二四六擔雜物七三擔尚有運往别埠雜物六萬六千餘擔其輸出總數較之年益形減少云 
[近一週中之洋布與生皮市况]  
　　洋布　本星期中（二十六日止）本埠洋布市面大有起色成交數額亦不在少各帮銀根旣寛故在都皆有需要其中現貨成交者亦復不少各帮中最堪注意者厥惟天津蓋該帮己久有訂貨詢價近週中亦有來電採辦且數額極巨故明年該路之銷路大有希望其外高里購買亦巨大教係上等之貨　北帮及長江諸帮均有辦法惟川帮則殊無動靜云需要旣旺價格遂立起如白布原布黑羽絪之類莫不漲起　絲光布亦頗堅定云曼鴻史得方面接最近之電訊　謂市面呆滯如故各方面俱無來電詢價一時尚無轉機之象又據倫敦方面最近之私人電訊謂目今世界商務　仍在疲呆之中戰後困難之現象一時竟難期其復原　惟疋頭一項近幾日來其趨勢己稍變動蓋緣一年以來各處俱無訂貨以情形度之各國疋頭存貨殆己枯竭且曼鴻史得各織布廠大都己議决減少出貨　故將來需要一起無相當之貨足資供給價格必將漲起無疑惟目前一般存有積貨者莫不百計設法脫售貶價在所不惜　此種惡劣之情形　殊亦無怪其然也　且現在更可憂慮之事即東方先令之滙價照現在情形一推究之世界之銀價大此數月之内殆無漲起之希望明年恐尚經一度之大跌　是東方諸邦之訂貨一時頗少希望云　就今年疋頭之銷數而論各廠所産　銷去者殆不過百分之二十其餘之貨脫銷亦頗不易　且聞美國現在物價大跌較之一年以前不及百分三十如是美貨之競爭　大堪恐怖也惟明年在中國市面上苟日本疋頭進口　能稍爲減少是猶幸事耳　本埠各呌貨莊己於本週停止昨日公平洋行並未拍賣須待明年再呌故本埠之疋頭市面可告一度之結朿云 
　　生皮　本埠生皮市面自去年臘以來　極形疲滯陽曆新年以後以仍未稍有轉機近週中接英美方面電報謂該埠生皮銷場極少且價格不能穏定　連日來大有跌落之傾嚮故本埠英美洋莊俱朿手不肯動辦云 
[聶雲台在日人俱樂部之演說]  
　　謂友好親善··不在言語在行爲··不在形式在誠心 
　　願以忠信自勵··並望友邦人士以此自勵 
　　昨日（二十六）午後六時上海日本人商務總會宴請上海總商會正副會長曁全體會董於日本人俱樂部到者中日兩國共四十餘人皆商界重要分子席間野正會頭致詞聶雲台會長即席演說由吳應圖譯成日語至九時半散兹錄聶君演說詞如下　今人競言中日親善之說其實華人與日人最親善　向者華人對於歐人守閉關主義而對於日人則素所歡迎在唐時中日人士己有倡和送行諸詩故以國家譬之個人中國與歐洲諸國爲新友而與日本則爲老友老友之交情當然勝於新友中國視歐洲諸國爲遠客　而視日本則爲鄉煼鄉鄰之交情當然勝於遠客其後有甲午之役　然兩國之交情初不因此而損且因交通頻繁而交誼反爲之增進試觀日俄之戰中國雖稱中立然全國人士皆偏袒日本雖居窮鄉僻壞者得日本戰勝之新聞皆喜形於色此實出於至誠乃知中國人親善日本之誠心出於自然吾儕固敢斷言中國國民　未嘗對於日本有絲毫虧負之處蓋對於老友與鄉鄰固應爾也　豈料今日日本國勢日益發展而老友與鄉鄰之交情反不如前中國國民以失望之故竟有所謂排日感情者此實至痛心之事頃聞原首相在議會演說謂日政府深知對華友交之極端重要現當竭力設法以期中日友好之實現中國仇日運動並非專由日本政策之結果云云夫仇日運動之果由於日本政策與否或由於日本之何種政策或不由於政策而由於其他何種原因今姑勿深論但日政府能知對華友交之極端重要不可謂非遠大之眼光日本人果能竭力設法以期中日友好之實現　中國人固無不願友好之理但鄙人有一言所謂友好親善不在言語而在行爲不在形式而在誠心其願此後友好親善見於兩國民之誠意之實行而不願其徒爲新聞紙外交家交際家之口頭禪吾儕在商言商每日每時不能離忠信二字推而至於國交亦每日每時不能離忠信二字竊願以此自勵並望友邦人士亦以此自勵 
[上海市政會年會紀]  
　　郁賜氏演講市政問題 
　　二十五日晚上海市政會開年會時會員郁賜演講上海市政問題略謂上届大會前工部局總董丕爾斯氏演講之詞極關重要市政會己請其重行編校加入註解另印單行本以廣流傳俾上海發展之經過　得爲人所共悉公共租界之行政雖遇特殊限制種種困難爲世界他處所未前有者但其措施之有效力則觀於上海之迅速變爲世界一最要商埠己可想見此讀丕爾斯演詞者所共有之感想也濮蘭德氏（十餘年前公共租界工部局書記）近著重游上海一篇　曾揄揚上海租界之行政濮氏又曰上海所以能有顯著進步者以行政權操於一方面之手故政權集中　政策不變一旦涣散分裂之各國人羣起爭行政權則模範租界之命運殆無望矣濮氏此言或不大誤上海行政之困難與複雜近年愈增將來尤甚此乃無　諱者外人驟增一國人之管理權上優勢遂漸減輕華人入居租界漫無限制今乃較外人多四十倍而要索與聞租界行政權矣　上海之發逹絶景而馳非昔日籌畫租界制度者能料及故上海依以行政之憲法乃有時而窮不能與變局相應合多數居民今有一種感想以爲市政與全體居民幸福有關居民不可不留心市政苟從前有公議市政之機會則現有之許多難題當不至若是之不易解决此市政會之所以組織也市政會非欲增行政之困難但欲供給討論市政之機會俾納捐人與居民遇有必要之計畫可合力助成之以應合變化無窮之事勢耳市政會原擬定期請人演講市政但對於地産章程能發議論者　皆不願蒞會演講蓋以目前無修正地産章程之氣象暫不必擾醒睡犬也惟以余個人意見言之拖延愈久則解决愈難余今晚略言數種市政難題尚望有識者將來對此各問題分别詳言之工部局各科長於此種問題具有專門學識但未許來會發揮意見亦一憾事也郁賜氏言至此乃就下述市政問題發其議論大旨如下 
　　（一）路政　上海之發展在許多年前己可逆覩乃從前當軸者缺乏眼光不預籌其發展後之需要誠屬無可逃責十五年前路政卽不令人滿意爲人指摘凡稍知美國或坎拿大等處荒凉村莊　一變而爲繁華城鎭之情形者　皆知上海亦必變爲龐然中國有人民佔世界户口四分之一者之最大商務集中點乃當軸諸人於錢多地賤之時竟未能預籌及此今機會己失往事不言但目前事態不可不籌補救之策數月前有携馬逹自行車來游上海者甫到滬一二日即不用其自行車以上海道路狹仄行人稠密行路之難較任何他處爲尤甚也中央區域之馬路其寛度不能應合行路者之需要在今日己然在將來將尤甚不足一年前浚浦局總工程師在其海港報告書中曾有中國商業與上海地位之重要將使上海爲世界第一等口岸等語顧應行之計畫以減行路者之擁擠而謀將來之需要者今猶未舉行　若工部局准公共工程科長與納捐人集議共同討論路政問題未始非一善法也路政與上海各居民咸有舒適便利與安寗之密切關係故市政會擬卽開大會繼續討論之 
　　（二）公共利用之事業　與上述有關係之重大問題　尚有公共利用之事業專利權如電車電話等是己此層屢受公共指摘實非無故在電車未行時　曾有專門家名羅炳森者表示意見謂上海非行有軌電車之處　苟道路不能加寛則將來必有拆除己數軌道而以馬逹街車代電車之一日即從他點言之電車頗有大可指摘之處較諸香港不逮遠甚　電話亦未辦理美滿雖有種種情形應曲予體諒但究不應若是之　陋近查發電話一百五十次每四次輒有一次接綫不善納捐人己飽嘗此種公共利用事業專利權之經騐　他日遇此種專利權擴張時　公共對之定必更大注意也 
　　（三）房屋房屋之供給因上海之發展　亦成一種問題房屋奇缺而藉此謀厚利者所在皆是　昨有鎭上某處房屋之承租人謂得銀四千兩將其租約售與屋主由此可見屋主將此房屋轉租與他人必索善價矣但租界當道可否設法救濟之乃一問題　房租昂則造新屋者必多迨新屋旣足敷用　則索金價謀厚利者或可少歟市政會會員對於此事將來當兩詳細討論之 
　　（四）公共教育　租界外人日多情勢己變教育方針應有改革以期與事勢相適合爲華人設立公共學校固有特别之理由但中國女童則未有施以教育之規定也今有熟於學務者行將演講租界内之教育問題此可樂爲預告者 
　　（五）推廣租界　此問題今無述及之價值　推廣租界之機會其門雖曾開放然己關閉恐非俟允華人參與行政後此門將終不開也 
　　郁賜又言及與中外人民華福有關之其他事件　如勞動問顯萬國公園之設立公司註册問題及處置流落外人等事末謂工部局宜撤除其不贊成居民批評行政討論市政之政策凡好意之批評與討論皆有益於當局與居民苟無民意則直寡頭政體耳不能與迅變之事勢居民之需要相適合也演講旣畢主席賀立台氏提議上届董事全體可再選出連任會員洛凱特氏謂董事之不出席於年會者應除其名旋加討論但無决議卒議定展期再行開會 
[萬國賽槍會年會與選舉議董]  
　　華董陳景塘繼續當選 
　　租界萬國賽槍會　於本月二十四日星期一午後五時四十五分在南京路議事廳開常年大會正會長Ｍo.Ａ. 
Ｂrooke·Ｓmith布魯克史密司君（現任工部局總董怡和洋行大班）·副會長ＣolonelＲ.ＭarrＪohnson.曼挨强 
生君（現任萬國義勇軍總司令）·ＣoininssionerK.Ｊ. 
Ｍceuen麥高雲君（現任工部局總巡）·均有事不克到會副會長ＭajorＴ.Ｅ.Ｔrueman屠魯門君（前任萬國義 
[陳景塘君小影]  
勇軍總司令彚司洋行大班）·一九二○年董事藍遜·羅司·陳景塘·脫雷而·伊籐一郎·白色司多·書記員高拉沙·諸君及中西會員先後蒞場者約一百餘人五時四十五分由副會長屠魯門君主席宣告開會略謂本會會員由各國義勇軍及租界巡捕等組合而成一九二○年共得會員一百九十三人歷年賽槍經過成績頗形完美久爲中西各報所贊揚此皆賴缍事部諸君及各會員奮志毅力所造就且引起旅滬人士所注目認爲必要之團體繼由書記員報告上年收支帳略謂本會收入會費及報名費除備辦獎品外另付本地善舉洋三百六十六元五角揭至上年十二月三十一日止　收支兩抵尚揭丈洋八百七十二元一角　經全體通過次會長宣言兹承英國皮字隊排長林姆白脫贈送銀盃一架定二月份比賽所有報名費收入悉數充作倫敦醫院經費是否贊同請舉手經大衆通過次議及一九二一年議董問題由會長宣布照章定額六人查現在表明被選資格者共有十人須發給選舉票以票數多者六人爲當選以期當塲表决遂公推徐通浩白色司多二君爲監票員投票結果仍由會長唱名Ｄr.Ｓ.Ａ.Ｒansom醫學博士藍遜（美國人）現任工部局董事·Ｏ.Ｍ.Ｓergt.Ｗ.Ｊ.Ｒoso羅司君（英國人）現任總司令部軍需長·Ｍt.Ｋ.Ｄ.Ｓheu陳景塘君（中國人）現任中華義勇軍射擊教練長景泰洋行大班.Ｍr.Ｒ.Ｌ.Ｌto伊籐一郎君（日本人）現任歐日交涉事務所主任·ＭR.Ｈ.Ｗ.ＬAMBERT林姆白脫君（英國人）現任怡和洋行出口物産房大班·Ｍr·Ｏ.Ｌ.Ｌibert愛而别脫君（英國人）現任工部局電氣處帮辦·等六人當選爲一九二一年議董一時掌聲雷動表示賀意　會長又云本會書記兼會稽員Ｍr.Ａ.Ｍ.ＣoＬlaco高拉沙君（葡萄牙人）歷年辦事勤愼本會仍擬留任以資熟手衆鼓掌贊成遂通過會長又問會員中有無提議事件英會員斐而特起立謂讓分數一層尚須修改經英董羅司君起立答辯會長謂章程如有不妥之處儘可函致董事部表决衆遂起立敬謝會長旋散會 
[上海婦女會茶會紀事]  
　　昨下午四時上海婦女會在北四川路寳興路啓秀女校開茶會先由會長石美玉醫生演說多勉勵詞略謂鄙人新來滬上雖本地情形未免隔膜但極願與各界女子共同服務社會且海上素爲人才會萃之地如留學生也中學校畢業生也女靑年曾幹事也各校校長與員也種種人才不一而足旣如此吾等女子更當聨絡羣策羣力服務社會例如紅十字會首倡者爲一英國女子後有美國某女士繼起今日此會己普徧全球又美國節制會之所以發逹迨至今日竟能使全國禁絶酒毒亦由偉來特女士之功也吾中國女子亦當步歐美女子之後塵爲國造福故上海婦女會者實一聨絡各界女子以服務社會之機關也次茶點會員退至膳室後有報告（一）社會服務部長黄佐庭夫人略以該部經過情形報告並請各董事以所捐之欵報告朱胡彬夏女士己繳入四百元未繳者有吳玉芳女士己捐得四十元沈均女十五十元李觀森夫人六十元程婉珍女士十元　陳景韓夫人三十元孫邦堯女士三十元張庭榮夫人三十元黄佐庭夫人五十五元（二）秩序委員會會長報告下次開會之期與地點及時刻略謂下次開會時　將請各界士女與會開會秩序己有頭緒届時將有演說唱歌等並謂嗣後每次開會將有一定之秩序每年一次請本埠西人與會以期聨絡中西人之感情一次請本會所設之義務學校學生與會一次專爲各會員之子女開會一次專請各社會服務機關之要人演說各機關之事業藉以眞正研究社會服務之關鍵云旋由朱夫人介紹西賓勃來恩女士及斐夫人與衆勃來恩女士現寓於施高塔路五十號來華僅有兩月餘爲女靑年會交際部總韓事　女士亦有演說略謂鄙人今日能與諸君共集榮幸之至貴會會長石醫生久爲美人所推重亦爲鄙人所欽慕今聞貴會開辦義務學校九所此眞爲服務社會者也又聞啓秀女校爲徐女士之熱心毅力始有今日之成績於是可知徐校長服務之心更不可言喻矣鄙人有一友欲爲之擇一貧而好學之女子助其入學但今日旣聞貴會有義務學校卽移該欵爲辦義務學校之用（衆鼓掌）（三）宋美琳女士報告云美國婦女會之社會服務部特請上海婦女會派一代表於下星期二與會以本會之社會服務事業報告該會末由會衆起立向徐校長致謝散會時己六點半矣是日到會者約五十餘人 
[請止清室私行給諡電]  
　　江蘇省教育會等六團體昨致北京電云北京總統國務院内務部司法部教育部鈞鑒　查清室優待條件善後辦法第三條内稱大清皇帝諭告及一切賞賜　但行於宗族家庭及其屬下人等其對於官民贈給以物品爲限所有賜諡及其他榮典概行廢止等語　比聞清室違背此項辦法私行給諡近且日見其多可勝驚駭同人等一再討論以爲此等諡法在法律上固屬不生效力惟淆亂國民耳目侵害民國政權惟名與器不可假人履霜堅冰慮之宜早政府若再放棄職權不加制止萬一不軌之輩從而生心復辟之謡遂熒衆聽民國前途危險何堪設想請查照善後辦法第三條　迅速處理并明令宣告全國以鞏國基而消隠患江蘇省教育會上海縣教育會中華職業教育社華僑聨合會·基督教救國會·華僑學生會寢 
[外洋輪船之行程]  
　　昌興輪船公司之日本皇后號昨己在香港開出二十九日上午五時一可抵吳淞即日開往温古武旅客之行李物件須於二十八日下午三點鐘以前送至北京路總公司由該公司渡輪亞歷山大號轉駁换輪又有中國郵船公司之尼羅號本日離開香港三十日可抵吳淞即日開赴新金山取道横濱檀香山兩處預定二月十八日到金山　又有好時洋行經理荷國輪船公司之愛爾定銘號Ａlderamin此次初由德國漢堡及荷國之阿姆司得登取道日内瓦開行來滬昨日來電報告謂現將駛抵哥倫布尚有三星期行程便可到滬云又有提督公司司經理巴勃輪船笛蒯斯尼Ｄuquesne號自去年十二月中旬在紐約開出後今將行抵東洋二月五號可進口至申該輪甫自去去新加航駛遠東商輪之一現己定二月十五日由申開赴倫敦盎凡爾及荷國之落得登尚有紹相洋行經理之葡商輪葵里門號自一月六日由烈斯奔出發二月之二十號左右可到上海到申卸清各貨約月底開赴日本之横濱神户定三月中旬　由申開往葡萄牙云又天祥洋行本年新加之意大利商輪曙曼森猗羅號Ｍasaniyello從納布爾思開出後現得電訊行將至星加坡下月初旬可以來滬此次進口之後不往東洋卽在上海運貨至日内瓦一又英郵船公司本的添航中日歐洲之喀什摩埃號自一月十四號從倫敦開出後昨據該輪電告己抵波脫賽特到滬期須在下月二十四號又有開盤號Ｋhyber一輪亦爲今年添航歐亞郵船之一己定下月四號開出約三月十八日抵申尚有蘇定南哥雅蘇笛那號等三輪均係本年增航中國之郵船兹得英公司電告蘇定號Ｓovdnn定二月十八日從倫敦開出須四月二日來滬南哥雅號Ｎagoya則三月三號出發四月十五日到此蘇笛那號Ｓaudinia則須至三月底離英來滬 
[海寗路商界請嚴懲販米出口]  
　　前晚（二十五日）八時海寗路商界聨合會爲百老匯路陳茂記運米出口一案邀集各職員開會討論僉謂此輩奸商稍縱即逝設再任其漏網何以洩公憤而杜私運結果擬繕就公呈向公堂投遞務祈盡法懲治云兹錄其呈辭如下　呈爲奸商販米被拘顯求從嚴懲究以維民食事竊商等閱一月二十五日申報載運米出口案開審一節（中略）商等駭讀之下顯見該被告之販米出洋贜證確鑿無可遁飾伏思滬上從無祗存米樣及裝米器具而高懸米行招牌者亦無帳簿上僅列輪船上生火人等姓名者乃西探目等顧恤貧民生計且奉有工部局訓令飭查　而該律師猶駁稱工部局爲納稅人組織而成非立法機關可比一若查禁私運權屬海關工部局之與西探等似下應非法干涉者殊不思運米者尚在租界浦岸且時己深夜此種權限試問是否屬於海關人員在稍有法律知識者類能言之嗚呼民以食爲天本埠居民近受若輩之毒害莫不切齒痛恨食其肉不足以蔽其辜興言及此聲涙俱下今幸天網恢恢一旦破獲實上帝假手於西探目與華捕等而足徴工部局顧全公益不分主客此本埠百萬蒼生咸馨香頂祝者也爲亟瀝誠籲求貴公堂俯順與情　准將該奸商陳茂記從重嚴究以儆效尤而全民命不勝感戴之至謹呈 
　　該會又通告各團體云逕啓者昨閱報載陳茂記運米出口案開審記一節敝會同人己向公堂投遞公呈矣蓋此輩奸商稍縱即逝　設再任其漏網何以洩公憤而杜私運爲特函請貴會同聲至討續進呈辭則全埠居民未有不深銜感者也 
[美公使昨日抵滬]  
　　駐京美國公使克蘭氏偕二女士於二十三日由京南下）乘滬寗路車由寗抵蘇勾留一日昨日（二十六日）由蘇乘快車於下午二點四十二分鐘到滬現寓禮查西飯店 
[趙慶華今日北上]  
　　滬寗滬杭甬兩路管理局局長趙燧山　前奉部令更訂各項新章計有十餘種限本年一月一日起實行雖經分别遵辦然中有於兩路習慣上發生窒碍者惟以案關部飭未便停頓故擬親自赴部面陳一切昨上海北站站長己接趙届長飭令預備花車准於二十七號掛於滬寗路夜班快車赴寗轉車北上夏曆年内恐不及回滬矣 
 
 
 

Page 11

 
 
[逆倫案之昨訊]  
　　浦東三林塘鎭張萬興米店主張鑫生被朱紹生控其商通醫生朱健臣用藥毒斃乃父駕雲一案除將朱健臣拘獲並偵查駕雲墳墓外迄己兩旬張鑫生依然在逃未獲現此案爲省公署訪悉業己令飭上海地方檢察廳着將本案内容詳加偵查據寳詳辦等因譚檢察長業己遵照辦理矣 
[友華銀行銀市報告]  
　　中美新聞社譯友華銀行二十六日報告云昨日倫敦銀價近期跌一先令四便士遠期跌三先令八便士紐約價不動倫敦紐約滙價爲三八○又四分之一此間今日定價與昨同惟金圓漲至七四市况始頗穏固後漸鬆動定價跌至金鎊三先令九便士半金圓七二日金六七半跌後市况又稍穏　收市時賣出價金鎊三先令十便士金圖七二昨日倫敦銀價之跌由於中國賣出之故（印度仍寛進法郎滙價今日暴跌暫時似無漲起之望 
[麵粉近日之銷路]  
　　近來麵粉洋莊久己不動且聞有洋麵粉運華消息故市價頗爲平定前昨等日除北省辦去赈濟所　之三號粉七八萬包外又有福建督軍派員來申採辦軍食麵粉二萬包委郭軍官承辦住居新旅社業經李姓掮客議價訂接待有輪船即行裝去云 
[國内輪船進出口貨之調查]  
　　進口貨（港汕）昨日怡和洋行之同升輪船自汕頭香港來申運來之貨有蚶子一百七十八件金條一箱片糖八百三十六包夏布三百八十七件煙梗二十一件靑菓十擔鮮柑二千三百九十四簍點錫六百錠赤糖四千四百四十一包白糖二十六包年皮膠一百六十一件藥材十七件紅毛呢三百桶烟絲五十五件橘皮三十六件牛皮八件頭髮五件土襪十件雜貨四十件（長江）招商之江裕輪船昨自長江來申裝來棉花七百包機花四百十四包土布二百三十件羊皮四十一件桐油三百九十五桶粘米二千六百包菉荳一百三十三包大麥八十四包鐵镬四千九百九十二個紅茶一百零一簍彩蛋五十　藥材四百三十三件鷄子四子擔牛皮二十八件皮油二百三十九桶土酒一百五十　茶油三簍絲綢二十八件木耳八十一件表芯紙二百三十件頭髮二十件銀洋十萬元餘爲雜貨又有華大輪船亦裝來機花花衣六百六十四件秈米三千包礦沙一告令九十桶紙頭八十三件生漆八十桶水烟三十五箱夏布一百件烟葉三十件皮油一百五十桶乾菓三百件餘爲雜貨（寗波）昨日太古公司之新北京輪船自寗波裝來花餅一千件漿粉五十九件藥材二百三十五件蠶荳一百零一包草蓆二百零三件皮蛋二十　螟蛹五十件銀洋五千元冬笋十一件 
　　出口貨（福州）昨日招商局之新銘輪船由申運赴福州之貨有襄餅五千地换麫粉六千袋白米一千九百包黄荳九百八十八包靑蔴一百五十件水菓二百六十藝銀洋十箱雜貨三百八七箱洋布三百零五件水菓二百六十簍銀洋十箱雜貨三百八十六件轉口貨一百九十四件芝蔴三十包麩皮五百五十包（港粤）昨日太古公司之浙江號開往廣東香港汕頭等處由申裝往汕頭之貨有花衣六十一件清蔴一百四十四件乳腐三百罎黄荳一百九十八包洋紗十六件荳餅二千件粉絲二十件生仁一千二百三十二包磁器二十二件煙菜四百三十八件麫粉四千五百包雜貨九十三件銀子十六箱裝往香港者計茶葉四百五十七件彩蛋五十罎白菓五十三包藥材三百三十二件棗子二百十三包粉絲三十一包書籍三十三箱水菓二十簍雜貨二十件裝廣東貨中有麫粉六千包生仁一千五百八十四包瓜子一百二十四包粉乾十件蜜糖四十六桶藥材二百四十五件栗子十包橘子四十擔雜貨二十八件（寗波）昨日寗紹公司之新寗紹船裝出白米四千六百五十包機花一百包花衣四百五十包生油四十一桶黄荳三百二十包香烟二百零二箱魚乾六十六件菉礬五十件菊子三十九桶芝蔴四十六包白糖四十五包洋釘五十五桶鐵器六十擔蚶子七十五件棕衣四十件雜貨一百四十九件又有太古新北京之裝甬貨中有白米一千八百三十四包襄餅一千塊麫粉一千七百八十包皮油二百四十八桶烟絲烟梗四十件荔乾三十八箱白糖五十包烤皮二百四十九包荣蔴二十五件洋釘四十桶生油十八簍點錫四十錠　紙頭十三件雜貨五十三件（長江）昨日招商局之長江班輪船裝往之貨有洋紙七十件白糖二百二十包蔴袋三十件個絲三十簍紗布三百十件香烟四十箱土布二五件肥皂二百箱此外爲鐵器雜貨 
[女界義賑會消息]  
　　女界義振會因陜西災重振少特請唐慕潮繼任陜振　兹將該會與唐往來電信錄下『女界義振會去電』北京闢才胡同三十五號唐慕潮先生元電敬悉陜振承允擔任災民之福振欵現有的欵五萬如不數當再設法勉籌五萬總以十萬元爲率至能放幾縣請公擇尤量欵酌辦何日榮行候示即將免費電照寄京　上海女界義振會盛莊德華等嘯『北京唐慕潮來電』斜橋盛公館轉女界義振會盛莊太夫人鈞鑒嘯電敬悉承撥十萬加惠陜民生死骨肉我佛慈悲謹爲陜省九十餘萬垂斃災黎九叩以謝查户同志六十餘人查放直豫義振奔走四閱月久勞思歸奉電後即力爲慰留均即返家度歲約定元宵節到京聚齊同時出發東票電照如己備就可寄京應用否則由愈向部代請亦便振欵交票號滙解西安均可免費由西安轉解災區須到陜再行酌辦特有請者陜振區廣災重善團罕往政府以海關加稅抵借振欵四百萬未許陜省代表列席遑論推欵重責寡　深懼勿勝務懇續籌一二十萬以爲後盾陜省萑　遍地非特助軍隊不易前進己電知陜省軍民長官約期派隊迎至潼關另由觀音堂請兵護送至潼幷派員與南軍于右任先生接洽不分南北擇尤濟急是否有當尙希諒察竚候電敎再本會應否推舉會員數人同赴陜省查振縣分每縣駐一人監察一切祈卓裁愈養 
[王邵反控寗紹董事案之續訊]  
　　寗紹公司董事會會長樂振葆等前在四明公所開會被衆眇鬧後樂等投法公堂控王聲臯喝令行兇並控邵立坤在塲附和等情經中西讞員訊無證據將案注銷後王邵以樂等不應毁人名譽故投公堂反控王請向董事會追償損失六千元並向股東朱湘順追償損失五百元邵亦請追損失一千元經法公堂傳訊等情曾紀前報昨又傳訊朱湘順由逹商律師代表稱朱當時實被人毆破頭額故此投案具控因不能指實爲首行兇之人故奉判注銷豈能即借注銷二字反控請察樂振葆等延普萊梅律師辯稱寗紹公司董事會係公立之團體並非私立之機關在四明公所開會時被衆滋擾有毆傷股東情事不得己具控公堂亦係董事會應盡之義務不過當時人衆難以指出行兇之人故判注銷現王等即以注銷一節投案再控實無賠償損失之理原告王聲臯由郭蘭克律師代表稱樂振葆旣係該公司董事會會長應知責任當開會時被衆吵鬧究係何人爲首不能指出不應贸然將王聲臯誣控又用刑事案件起訴敗壞原告之名譽所受損害其巨理應賠償原告之損失仍請追繳邵立坤由巴和律師代表稱　當開會時邵立坤雖則到場衆人如何眇鬧邵毫不得知事後該董事會將邵立坤以刑事案起訴後蒙堂上訊得此事與邵亳無干涉將案注銷該董事會　係故意入人之罪破壞體面商人之名譽請求追償損失一千元陳讞員商之葛副領事判令退去候下堂諭飭遵 
[各學桃消息彚紀]  
　　通惠小學　打鐵浜滬紹水木工業私立通惠學校於昨日行休業式由校長湯頌康致訓詞并謂歐戰之後世界經濟狀况困難己極欲恢復元氣勢非競爭商業不可我國際此時會亦當急起直追方可圖存况上海又爲通商大埠商業智識更覺需要本校雖於英文簿記商業諸科向極注重現鑒於大勢所趨故明春再添打字一科俾學生出校有志經商者得立足於商戰塲中是不特本校之榮亦國家前途之福也說畢即發報告單而散聞該校開學現定於明春正月十四日云 
　　江隂旅滬公學　楊樹浦江隂旅滬國民學校　係江隂旅滬同鄉設立校長爲夏肇殷係義務職有學生七十餘人昨日行寒假休業禮首由校長訓話次教務主任給獎繼學生唱校歌及休業歌禮畢而退聞隂曆正月十八日開學云 
　　浙江旅滬公學　新閘路浙江旅滬公學定於月之二十七日上午十時舉行休業式届時由校長報告本學期成績及經過狀况並請浙江旅滬學會諸董事蒞校施訓勉詞下届開學之期聞定於二月二十五日云 
　　紹興旅滬公學　東唐家弄紹興旅滬公學　學生己逹三百六十餘人昨日行寒假休業并第四届畢業禮首由校長朱堯臣報告歷年辦學狀况次來賓數員及校董等相繼演說學生俞定祥用國語演說末由校董周子慶給發文憑計得憑者李渭森黄金灿鄭國安龔大中楊景鳳等二十三人云 
　　滬北公學　北四川路漉北公學日昨舉行寒假休業式首由校長報告各級成續有特升者有得獎贈者對於各生尤多勉詞次山各教員演說詞都懇切次全體起立向國族行禮唱歌散會聞該校春季始業定二月二十三日刻正招考挿班生云 
[聖約翰大學校友會年會聚餐預紀]  
　　聖約翰大學校友會幹事與各會員准於本月二十九日晚七時半假塵永安公司大東酒樓舉行年　聚　以資歡叙云 
[碾米公所常會紀]  
　　本埠機器碾米公所例定每月開三次常會逢隂曆八日舉行昨日隂曆十八又爲常會之期因年關將届爲本年末次開會故將議案及應辦手續預備結束下午二時董事張樂君錢貴三評議員蔣敬文潘獻廷朱安生曾影毫張查園徐鴻荃故司月同業到者二十八家振鈴開會後提議事件（一）南京運輪公會押滙客秈米來滬前次雖議以五元爲限今仍有逾越定限者但恐客秈源源而來今冬米價太高來春勢必跌小故經衆决定函逹該公會仍照前辦理（二）近日報載公共工部届取締私運米糧及囤移等事我業廠家係代客碾米情形不同應備函呈請工部局聲明擬就函稿經衆通過（三）議糠粞價仍照前盤價通過 
[人力車公會開會紀]  
　　昨日白克路華洋人力車公會開全體大會到會會員逹十分之九會議事項（一）議請項鴻生襄辦會務（一）定期點騐照會（一）議宣布本月賬略當山洋會長代表愛白稊司發言　由謝金鏞譯稱請張　雲律師將會董陸德泰等議請項鴻生襄辦會務各情譯轉華洋會長並向各會員宣布襄辦大意畢次由華會長代表劉繩武宣言本會旣經董事會議請項君帮辦會務鄙人前經辭職早付議案今項君慨任艱辛無任歡迎鄙人得卸仔肩請諸君通過而各會員均否允僉謂項君係從董事會議請之襄辦會務於華會長無甚出入當此團體發展之時華會長斷不能萌退志且本會選舉會長之期未届碍難中途辭職一再挽留華會長始表示暫允次洋會長又向各員宣稱項君襄辦會務諸君贊成者請舉手各會員均舉手通過洋會長代表又稱洋會長遄返本國未回鄙人代理會務望諸君勉力維持再次巾華洋會長請項君出席稱鄙人擔任襄理會務望諸君共維鉅艱彼此須意見副洽共謀利益云云次議點騐照會准定下月十號送會點騐末由華洋會長當衆宣布本月份賑略畢散會時己薄暮矣 
[證劵物品交易所消息]  
　　昨日證劵物品交易所發出關於二月一日起更改花紗證劵油荳等定期賣買之通告三則照錄於下市場揭示第一百九十二號云本月期定期買賣定於二十九日交割二十八日起停止定期交易又第一百九十三號云定期買賣之期限二月一日起更改如左證劵二月期至三月期棉紗二月期至七月期棉花同上大連豆二月期至四月期河南豆同上本廠豆油同上豆餅二月期至三月期芝藏同上又第一百九十四號云二月一日起棉紗等級表施行期限改定二月期起至七月期止棉花等級表同上 
[寧波同鄉救護難民]  
　　浙洋大風漂失漁船多艘幸在定岱各島救起　兹有台州人周德興陳宗漢梁小中温州人葉老七岱山人袁開貴夏順有六人均在漁船遭難七日夜漂至閩洋幸遇白尤山大捕廠曹守福援救由燈山洋員送入福州馬江理船　暫爲收容嗣經福州商船總公會甬商領袖董茹生託虞君所辦三北公司寗興輪船發給免票另給銀元由閩抵申送至寗波旅滬同鄉會爲之預備早飯另給每人零用洋一元其台温籍四人分送台州急賑會資遣岱山二人則搭寳華輪船回籍云 
[屠宰稅投標問題]  
　　江蘇財政廳長嚴家熾查得上海縣屠宰稅一項向分滬寗蘇三帮由該同業商人榮銀和赴縣認包在案刻因認稅之期己　届滿自應另籌妥善辦法令商人投標承認以杜流弊而重稅欵兹己頒發投標章程八條到縣令該縣知事轉知商會核議呈復以便詳廳核准後趕備手續等因沈知事奉令後業己遵照辦理矣並聞縣商會查得屠宰稅認稅一事歷届由該同業公舉代表承認辦理在案投標辦法雖極　洽然未免爲業外人所　入恐滋未便故擬於開常會時列入議案公衆討論以憑公决 
[高昌廟一帶舊曆年關之防範]  
　　上海防守司令部副官處昨日分函本埠軍警各界云逕啓者頃奉司令面諭兹值舊　年關在即高昌廟地面閑雜人等較往時尤多前經冬防會議辦理手續應注意之外更宜格外派人出而調查至於夜間巡邏應照常日另加一班所有特緊期限兹定於舊曆十二月二十日起至明年正月十五日止祈飭所屬妥爲防範爲荷 
　　混成第六旅第一第二兩團劉王二團長兹奉何護軍使令飭略謂高昌廟至龍華及自斜橋至西橺等處均爲荒野之區入晚以後行人更少值此舊曆歲暮商舖店夥收取　欵之際經過該處恐被匪刦不得不預爲顧及應於舊曆十二月二十日起至大除夕天明爲止着在該處各馬路一律加派變崗兵士荷槍站巡並於上燈以後另派巡邏隊分班輪流通宵出巡藉保地方治安仰即遵辦等因昨由劉王二團長各令所部各該營長一體加派兵士届期實行站巡矣 
[南市加班巡邏]  
　　南市第一區警察署趙墨林署長前奉淞滬　察廳長徐國　令飭以據南市十六舖境内各商號呈稱向例每逢隂曆年關之際呈由鈞廳飭屬派警查拿各碼頭所逗留之竊匪禁押第一區警至明年元宵節後釋於以免各處商人來滬購貨遭其攫竊今届仍援案請示辦理等情當即令飭該管區署所注意查拿並於年關伊邇自應竭力加防以保地方公安等因趙署長奉令前因即邀集所屬各分駐所署員巡官等到來會議防護之臨時辦法訂於隂暦十二月二十日爲始無分晝夜一律加班巡邏外務各親自督率周歴巡察以分各崗警之勤惰而定功過云 
[靜安寺捕房添派探捕]  
　　虹口閔行路與滙司捕房捕頭麥搿等因靜安寺捕房捕頭以該處地段偏僻轄境廣闊且多洋人住宅所有探捕不敷分佈稟請麥總巡向該捕房等借用幹練探捕數名每晚撥往靜安寺一帶帮同該捕房探捕徹夜巡邏日間仍歸本捕房辦公以資臂助等情爰特遴選幹探數名每晚輪往靜安寺捕房轄境帮同巡緝 
[監犯騐係病斃]  
　　蔣銀林去年七月十六號在江灣鎭搶刦鹽斤當經駐防陸軍一營四連目兵拘獲解送實山縣公署訊供判押候辦在案兹悉該犯在監未奉判决前晚忽在獄暴斃由管獄員報告寳山縣知事孫鳳一轉詳蘇州高等廳請委鄰封相騐等因昨晨高等廳以快郵代電令飭上海地方檢察廳派員往騐譚檢察長即委許檢察官沈檢騐員等乘坐火車赴寳山縣監獄騐得己死蔣銀林委係因病身死塡明屍格判由堂收殮 
[火燒草屋多間]  
　　阜寗人吳杰山住閘北姚家宅橋草屋内販賣柴草爲業前晚炊飯起火延燒鄰居草屋多間由各段救火會到塲救熄四區顔署長將吳傳案訊問一過諭令交保聽候查辦 
[昨日公共公廨訊案紀]  
　　昨晨公共公廨民四庭先由關讞員會同美俄兩國副領專丁麥二君訊理瑞隆牛肉莊主德國人弼德爾倒欠各欵案此案自債權者華人吳春桂等起訴請飭將該牛肉莊發封備抵後有俄國婦人羅谷文科亦控該德人將生財各物盤頂與伊延不交出管業等情業己諭將該店生財變賣得欵交存公堂並派理賬員將賬清理報告再核惟當該俄人起訴時中政府尚未停止俄國使領待遇故前此迭次開審麥君皆蒞廨陪審兹届結束本案之期　梦君仍以俄副領事資格蒞廨陪審首由查賬員上堂報告查賬及分派情形次由各造律師互相申述『結果』所有理賬員報告書内優先債權各欵應准先行分别發給具領其債權項下除夫脫於一名應另行訂期提出證據外餘均照該理賬員主張報告辦理費輔堂陳文生在被告牛肉莊内所存各欵未便與各債權人享同等之利益羅谷文科與弼德爾旣有密切關係原告所請一節未便照准所有人欠各欵洋三千三百三十六元九角七角應判原告羅谷文科有權收回此判次亦由關讞員與美丁副領事曾審（一）鍾　濱請求給諭准予將道契過户事『結果』准如所請給諭應由請求人之代表律師擬具正式諭單呈候核奪飭遵（二）陸伯熊訴塾師浦望屺不付房租洋八元請飭押遷案『結果』限被告於一個月内遷移又午後民四庭由李襄　會同美約副領事訊理（一）婦人朱許氏延朱斯芾律師訴妓女半天紅不還借洋一千元案『結果』提前排審（二）江都縣知事署函請協傳夏巨川案夏被王某在該縣控告不理押欵是以受理官廳派吏奉文前來請求協一傳「結果」訊據夏巨川供在滬住居二十餘年現爲天津路同裕慶記蛋廠股東兼經理並據代表律師聲稱夏尙有美商控案不能離滬應着原告來廨起訴一面函復江都縣查照（三）鄭華華訴金小雲地皮糾葛案此案纏訟己近十年判决亦有數次皆因或係原告不服或係被告不服以致迄未解决兹係被告請求復審『結果』兩造律師於一個月内將本案情形詳晣稟陳並將兩造單契關於本案地皮糾葛緣由繪圖說明呈候察核後再行開審 
[指控索詐案註銷]  
　　英美工部局捐務處辦事之華人何九如在公共公廨刑事科呈訴廣東路一百八十三號門牌某客棧主婦姚王氏誣指索昨等情由捕將氏傳案訊諭氏交五十元人洋並保等情曾誌本報昨奉張襄　會同美約副領事復訊即據原告代表律師詰據原告供稱被告所設之客棧因不照工部局定章添設扶梯故不允發給執照並無向之索贿洋一百八十元被告乃至捐務處誣攀請爲訊究並據見證　榮記投訴原告山伊邀至被告客棧擬繪圖式並未向被告索賄等語　之姚王氏亦延律師到堂辯稱捐務處西員羅斯　次到堂所供此案發生之前訽問何九如曾否到過被告客棧内何言並未去過繼由海生西人問何究竟去過與否何乃言去過語多矛盾故工部局令何停止職務查此事被告先至捐務　指　原告索賄洋一百八十元而後原告不得不赴公堂起訴應謂將案註銷中西官核供以原告所控不實會判將案註銷 
[指控恐嚇圖詐案展期訊理]  
　　張聚盛在公共公廨刑事科狀訴無錫人許阿根劉信（又名嚴金山）冒充捕房包探用言恐嚇希圖詐銀三百兩等情昨由虹口捕房華探薛正昌西探康仇恊往梧州路一千二百另三號屋内將兩被告票提至案　方皆延有律師出庭預備辯護旋經張襄讞及英赫副領事判被告兩人各交一百五十兩人銀並保展期訊理 
[串拐女孩分别押儆]  
　　住居法租界太平里袁家柯之八歲女兒於日前被朱耀喜誘拐出外串同吕金邦王志和等希圖販賣出口旋因該女見勢不佳乘際逃回訴之父母報告捕房飭探周寳生前往將朱等三人一併拘獲帶回捕房管押候究在案昨解法公堂請究先由原告稟明被拐情形又據袁之女兒稱先由朱耀喜將我拐至游戲塲游玩畢即領至吕之家中住宿一宵次日由吕帶往某茶館内致被女子逃回是實詰之朱耀喜供認誘拐不諱質之吕王兩人同供民人實與朱在途遇見不敢串拐餘供支吾中西讞員以朱等誘拐女孩罪己成立着朱押西牢一年吕押六個月王押三個月期滿一併永遠逐出租界 
[養媳交姑領回]  
　　鎭江婦人胡沈氏之童養媳何金寳前晚投法捕房聲稱女子時遭翁姑凌虐且近年又令女子爲娼因不善逢迎致被毆傷脚骨故此逃出請求援救等語捕頭當即飭探將沈氏傳至捕房略詰一過諭令退去候究昨日傳至法公堂請究先由何金寳投訴前情請求超豁詰之胡沈氏供婦人並未虐待亦無逼娼之事至於金寳脚骨上之傷痕實係凍瘡可騐近因金寳之母意圖賴婚故發此制人之計請求查察又據包探韓邦逹上堂稟稱查得沈氏實無凌虐原告之事請核中西官判金寳仍交沈氏領去 
[汽車傷人兩則]  
　　昨日上午某號汽車駛經愛文義路撞跌江北人張六寳頭部手足等處皆受輕傷由新閘捕房五百四十六號華捕瞥見常即前來抄錄汽車號碼另雇車送受傷人投仁濟醫院醫治即持西醫所簽傷狀單呈報捕頭候示又昨日下午六時許有揚州人吕其才行經宜昌路被某號汽車撞倒受傷頗重即經戈登路一千二百零一號華捕到來抄錄汽車號碼另雇車送吕往醫院醫治一面歸報捕頭查核 
[屢違煙禁之科罰]  
　　王福根及婦人張陸氏前因在法租界私設烟榻容人過癮經捕房拘解法公廨判各罰洋在案邇來王等又在法租界小東門等處分别設正烟具私賣燈吃現爲捕房偵悉於前晚帶同包探等前往抄出烟具等物帶入捕房昨解法公堂請究先由捕頭上堂稟明前情並將烟具呈鑒詰之王等供認私賣燈吃不諱中西官判以王等不應屢犯不　着各罰　五十元充公烟具銷　 
[誌謝]  
　　寰球中國學生會内設有遊學招待部以代定船位介紹醫生及代辦服裝並指導一切出發事宜爲職務歷届官私費出洋學生由該會招待者頗多而尤以赴美國爲最該會因留學諸君對於船中情形及交際儀節服裝飲食等多屬茫然諸多不便爰刊印留美須知一册凡經該會招待之學生各贈一册俾資查考至遊學招待部之服務大略則載該會十五週年紀念册中昨承該會惠贈留美須知及紀念册各一本誌此謹謝 
　　聶中丞公學同學會去歲編輯年刊現己出版昨承惠贈一册印刷精良裝訂華美其中銅版圖十餘幅及三色版之處邱春景圖尤爲佳麗特誌此以鳴謝 
　　又銀行週報社惠贈第一百八十四號銀行週報一册謝謝 
來函 
[基督教大學同學會聨合會通函]  
　　敬啓　本會現定於新暦二月十八號下午六時假大東旅社新宴　廳舉行基督教大學同學會聨合會年宴業經公推王正廷博士主席敦請靑年會全國協會總幹事余日章博士教育部次長袁希濤先生（新自歐美考察教育事業回國）曁戒煙酒會代表王女士即席演說並推舉中西女塾聖瑪利亞女塾代表擔任音樂秩序外爲特通告貴大學同學會即希查照先期通告貴會員等届時一體蒞會共襄盛舉並盼見復俾便訂定席次　資每人大洋一元合併附及專此布逹祗頌台綏會長李啓瀋書啓钮立卿同啓 
[元順錢莊來函]  
　　逕啓者今閱貴報本埠新聞欄載有漢口路合愼洋紙號於前日虧倒莊欵有欠小莊銀四千兩左右現己由廨飭提追償各等語查小莊與該號向無交往以上云云想係傳聞之誤即請更正不勝感荷之至元順莊謹啓隂　滕月十八日 
專件 
[袁希濤君講演歐美教育狀况（續）]  
　　三中學教育　中學學制各國最爲複雜　以年期論則美國自四年至六年如連小學計算有小學八年中學六年者謂之八四制小學六年中學初級二年高級四年者謂之六二四制小學六年中學初級高級各三年者謂之六三三制至歐洲之年限長短尤覺不同有九年者德國瑞典及瑞士之一部份是也有八年者意大利與瑞士之另一部份是也有七年者法國比國丹麥是也有六年者英之一種中學荷蘭之文科中學瑞士之另一部份及西班牙是也有五年者英之私立中學荷蘭之近世語中學是也有四年者英之一種中學瑞士一部份之近世語中學是也（英與瑞士在一國中亦多不同）其课程编制則美用選科制聽學生爲範圍内之選習其規模較小班數甚少之學校則由學校選擇一定之科目令學生照所定者習之歐洲選科制極少大概用分科制一爲古代語科亦文科則注意拉丁希臘文一爲古代語與科學參合者亦曰實科有拉丁無希臘文而兼有科學一爲近世語科亦曰高等實科則全係近世之本國及外國文與科學一國之中多兼有此三種亦間有第一及第三種者惟西班牙祗有偏重古代語之晋通科近二年來始有一新式中學爲分科之試辦蓋今世界惟有西班牙及日本及中國爲普通制之中學我圖不可不注意改良者也 
　　分科以外又有分級之别如俄國中學九年實兼有中國高小中學及大學預科之階級其他年限雖略短亦不能不分級大概其始數年爲初級其後爲高級如意大利八年前五年爲初級後三年爲高級法國及丹麥七年前四年爲初級後三年爲高級瑞典九年前五年爲初級後四年爲高級也初級之初年期有不分科者（德國前三年不分科自第四至第九年乃分科英國年期較短最初亦不分科他國略同但亦有初年級即分科者）以後卽分科至高級之最後年期則分科愈細如英國最後有分四科者法國於第六年卽分四科是也我中國自小學七年後入中學己在歐洲各國初級中學之後數年或高級中學之前數年而猶用普通制此不可不加研究者也 
　　至中學之趨勢則有二端一則古代語科無甚增加而近世語科則日見發逹從前近世語科學生有數科大學不能入今大概皆可入惟入文科法科者仍以古代語科學生爲多耳一則女子中學大增或女子中學添校或男女合校之中學加增女生視男女爲尤多 
若以中學學生之數言之則美國一萬萬人口據中央教育局長約有二百萬之中學學生英國除公立者不計外現調查私立中學己在五千校以上即如丹麥人口不過三百萬而有中學五十四校其發展可見一斑矣 
　　各國又有一種副中學其程度不及中學之高在德國爲六年丹麥爲五年（德國分科丹麥不分科）畢業後不能入大學可入農工商實業學校（仍未完） 
雜評二 
[私諡（訥）]  
　　民國之優待清室可謂至矣雖經復辟之變猶容留而不放逐清室於此當益知愧感急請自儕於平民之列以優遊歲月即不能亦應尊重民國體制不敢稍爲非分乃今仍不知避嫌侈然自大日以頒發私諡聞民　政府固太不顧民國體面而清室亦太不自知檢束也雖然復辟首禍之張勲猶有人日爲之力保政府且傳起月之言則又何怪清室之自忘身分而爲此荒謬之舉耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[白門隨感錄] [  邢琬]  
　　貢院自開闢市場以來迄今己竣工者不過十之一二街衢廣闊馳道如砥望衡對宇皆商店也其房屋最壯觀者厥推茶肆如新奇芳如六朝居如靑雲閣靡不樓臺金碧電燭輝煌鬢影屐痕嘉賓戾止惟梯少而户狹偶遇不測危險堪虞主其事者曷加之意耶 
　　民國元年畫舫之生涯清淡者皆停泊文廟前煑茗留賓倩鬟獻曲紅牙低按翠幙輕垂一時慘綠少年羣焉趨之而投機之營業家遂各利市三倍嗣警廳以其有傷鳳化概行取締於是一般歌者乃扁舟一葉放乎中流日暮輒榜舟巨艦前嬲客點唱每齣約費小洋兩角豪竹哀絲遏雲沈月於飛箋招妓外不啻節外生枝然社會生計之艱卽此可以覘其微矣 
　　地方交通愈便則風俗愈漓蓋美化難遷惡因易種其傳染之速實較虎列拉百斯篤爲尤烈寗垣密邇申江故習尚之奢靡行爲之巧刻無一不得其形似尤可痛心者則娼妓之盛有加彌己余向不涉足北里然耳傳目接固有深可驚歎者每值黄昏月上時此輩輒徜徉於夫子廟一帶尤以茶舫爲其待言所舫中雖名爲男女分座實則女座盡爲二三等妓女所據因之色授魂與者頗不乏人須知若輩亦好人家女兒特命逢磨蝎遂致淪墮耳埋愁簾底忍涙燈前其笑彌甘其情彌苦倘人人以不嫖相戒則若輩自向他途以覓生活矣聞下關聖公會某君創設一白十字會徴集同志禁絶冶遊是亦婦女解放聲中之一線曙光也 
筆記 
[臥雪記（下）] [  鴛雛]  
　　余聞友夫人言在評論上意有不能兩袒者以妾凌婢爲同一制度中應有之現象然玉林不恤其同類卽不恤其前影詎謂有人心耶是夕風雪甚閉門上燈時己封短巷余與友人餐訖圍爐猶不能持忽有排闥者寒風撲雪花入户而玉林與之來矣入時以手去衣上之雪兩蘋葉頰愈赭然爲蘋菓矣入門呼友夫人見余及友人在立形其羞譅友夫人令人玉林乃以面向余等以背向壁其行忸怩如蟹也余不禁失笑彼己坐以手支頣而指撩額前之髮雖受寒身顫而猶甚自憐者友夫人即以其主所語語之且令返而承過謂爾髮雖鉗爾究不能以女學生終也然玉林聞言仍表女學生之志謂忍死勿受渠辱渠止擁若干臭錢耳乃生死人耶我豈句言時揚其紅蘿蔔形之左手若五指中有五銀行在足以藐視其主者旣而附友夫人耳語以白其苦衷後此友夫人宣布之謂主婦之仇玉林初非爲稚婢稚婢特借因也因主婦有面首挑玉林妬而忍心出此是夜玉林見友夫人無留意怏怏而出友夫人以其有糾葛故不敢留度其此去自有容納之所也不謂此桃李媚質乃一夜委頓於雪中天曉時爲街捕牽之而去者明日有見自濟良所門而入更月餘復自濟良所門而出領之出者爲一少年惟不審即主婦之面首否乎余今日對雪不期思之願玉林終以女士之志終雖然昨歲華北大災子女公然鬻賣則也日又不知見幾許玉林矣如玉林猶屬幸己（終） 
譯叢 
[情塲片斷錄] [  若渠]  
　　疇昔之日少年報中發現嚴迭丹博士徴文七字題爲予之經過談以一千鎊爲贈品爲一得其半至第十名依次遞改限大學生截止日文卷山積俱一一道研究學術之心得娓娓動人發表時則逹士平北第一蘇格蘭商科大學學生也其文異常人所述爲隨其父至戰地所經所歷血跡涙痕隠現於行間字裏令人讀之汗流溢背文筆之清圓流利尤可見其所學也他日面博士取贈時有一女子亦隨至博士爲二人通姓氏女子乃密司教蓮也盛道逹士文章之佳逹士謙讓再四博士旣與以金曰此次徴文贈資皆出自女士 
女士爲僕之女弟子實告君女士選第一者願爲夫耳逹士此時竟瞠目無言蓋心中實愉快萬狀而密司都蓮則紅暈兩　睇逹士逹士嚅囁言曰何幸得此謝博士固所願也三人乃同赴餐房會宴以爲紀念俱道温南司（Ｖenus司戀愛之女神）萬歲温南司萬歲 
劇談 
[綠意] [  禹]  
　　綠所演諸劇無不受人激賞而時裝戲更令觀者顚倒紡棉花一劇昔芙蓉草在滬時人皆嘆爲絶作自芙伶倒嗓離滬後此劇鮮有能工者今綠屢演於亦舞臺觀者僉謂持較芙伶過無不及余謂紡棉花一劇雖屬偶然凑趣之作然亦當處處求其大方勿落坤伶常套爲尚其中如寧波哭老公一節無謂己極且覺厭耳吾願綠此後演此大可删去寗减少幾句采聲也 
新聞拾遺 
[許一] [  車人痴]  
　　昨道經杭州薦橋街見一某校學生年尚幼稚手挾衞生衫褲衣包一踽踽獨行怱來衣冠楚楚之某甲見該生即趨前授以一掌並奪其衣包曰何物小子將我衣包偷來今且饒汝下次决不汝貸言罷欲去時該生大號適有生同學經過上前　問情由某甲卽指生爲小竊而生則謂此衣係在某店買來包内尚　零星洋貨質之某甲令其將包内物件報明則瞠目不能對卽將原包擲還該生曰我確係失一衣包今旣誤認我尚須　去追尋也說畢拔步溜去 
[孝] [  荆香]  
　　昨日下午十時許南市大東門外朱家衖口有一少年身服童子軍裝戰栗立於某姓家牆外嗣經余詰問始知爲四川人氏因父在三馬路某土行作夥不返家鄉己十餘載該少年因思父情切所以不遠幾千里來滬尋覔詎某土行己被封閉省年父亦己遷往廣東該少年人地生疎舉目無親川費無着興質盡罄今日無處投宿擬在此處度夜云 
小說 
[社會小說衆醉獨醒（二五七）] [  瞻廬]  
　　第四十一回聞警報將信將疑誇貞操有聲有色慧姑得了玉如的警報事出意外背脊上宛似澆了一桶冷水舉起一條粉腕接受他娘手裏的字條一陣色色索索把粉腕顫個不住細看這字條兒郤是一紙電報旁邊譯出兩行中文道『蘇州某巷劉邦平先生令郎今晨跳海撈覓無蹤華國自天津發魚』慧姑看了又看鼻兒一酸斷線珍珠般的涙顆滴瀝篤落齊向紙片上打來直把電報打個混透那時蓮芬　　也都凑頭過去同看這紙電報蓮芬抽了一口氣道好好的一個靑年却被惡家庭磨折死了（惡家庭磨折好靑年何止一個）飛霞連連摇頭道不該自殺不該自殺便算家庭專制婚姻不得自由將來總可設法離婚也不犯遽萌短見犧牲這寳貴生命從來輕生自殺的都是意志薄弱的人劉玉如旣是二十世紀的新人物便不該和這些人一般見解（責之甚當）這幾句話却提醒了慧姑忙把涙痕拭抹乾淨問着朱氏道母親這電報從何而來我想事有可疑玉哥哥是聰明絶頂的人又經爹爹寫着盈篇累牘的信札三番五次竭力勸導他難道他體曾不得驟然行這下策（我亦疑之）朱氏道這事本出於意外我也不敢十分深信但是這紙電報明明是劉公館裏的劉福送來劉福還候在外面說奉主人之命送這電報給我們過目看過了仍要把原電帶回以備查考况且這一紙電報明明有電局人員的簽押斷然不會假的署名的華國又是你玉哥哥的好友也不會拍發這莫須有的電報前來嚇人你玉哥哥縱然聰明絶頂不肯行這下策但凡聰明人的希望一定是很高的他遭着絶大的失望戟剌過甚神經錯亂便是自己也不能做主你玉哥哥屢次來信總抱着一種悲觀十封信裏倒有八九封說着『國難家禍前路茫茫』可見他的心緒却是異常惡劣這番跳海自盡倒有六七分確實不虚 
記昨日所感 
[自由談之自談] [  鵑]  
　　昨見街頭有老人曳車一步一頓迂緩若蝸牛行坐者滋弗耐申詈不己予於此竊有所感私念吾人對於此輩曳車之老人果當如何坐其車則憫其老而恨其不能疾奔若盡人作此想不坐其車則彼輩又將何以爲活是誠一大可研究之問題也 
 
 
 

Page 15

 
 
   
 
 

Page 16

 
 
常識 
常評 
[新銀團合同] [  漸]  
　　新銀團合同四國公使旣送交政府矣政府將提出閣議矣吾以爲此等重大問題不僅當取决閣議也尚當取决國民之公意 
　　何也新銀團合同備我國之借欵也借欵國庫有負擔之契約也國庫有負擔之契約按照約法應取决於國會今國會方將改選尚無行使此職權者政府先提出於閣議固亦正當然或不取决於國民之公意而政府貿然行使其可否之權則不合於民國之精神也 
　　蓋新銀團成立此四國中無論何國當不復能單獨借欵於政府矣使政府而果有支配財政之能力果有爲國爲民之實心則單獨借欵何嘗不可濟一時之困無如前此之單獨借欵都入貪人之槖而因此斷送之主權己不知凡幾則單獨借欵不適宜於今之政府固彰明較著矣 
　　然則新銀團合同我國財政之生死關頭也我國民安可不人人注意以研究此合同我政府安可不以此合同全文正式宣布待國民之研究 
道德叢話 
[偷竊陳稿之可恨] [  竹賢]  
　　閱常識諸作或識見宏偉或學具專長誠足暢我胸懷增我智識較之取閱小說以消遣相去竟何如耶詎意本月份投稿者之偷竊陳稿有四五篇之多思之殊覺慨然吾不知該投稿人何所利而出此論酬金則萬不可得論名譽則人知其轉錄他稿反遭譏誚苟非天下至愚之人諒不爲也鄙人亦謬列投稿人之數見有斯弊深爲投稿同志之恥籌思至再得有一法請主筆編輯諸君詳加察焉 
　　露布外將原稿人原稿之字跡章記如果有與該抄錄之稿核對轉錄他稿人原稿之字跡章記如果有與該抄錄之稿同一字跡同一章記者雖屬佳作應即廢棄夫如是　偷竊陳稿之風當可稍減不敢嘗試之矣 
　　鄙人之恨轉錄他稿者非恨其他也實以其存心欺詐　可恨耳蓋轉錄他稿投之報館旣欺報界又欺閱者其存心尚可問乎其品行其人格尚足論乎深　同志諸君對於投稿如遇筆興稍阻之際寗可少投萬不可轉錄他稿以自取辱不勝引領盻切之至（乙種酬） 
商業常識 
[改良商品和改良廣告] [  陳言]  
　　廣告所以傳播商品招徠買主原是商業上所不可少的但商品是本廣告是末商品是實的廣告是空的廣告的效用是完全從商品而發生的我看近來商人講究廣告比講究商品來得利害報纸上鋪張揚厲翻來覆去這樣好那樣好說得天花亂墜其實一半都是空的而且生意愈小廣告愈好花樣愈多說話愈覺動聽倒不如先施永安商務書館等大公司簡簡單單說幾句就罷了我前天看見新申報上有一封來函宣布買橘被欺事說『我看見廣告上登得甜美非常就高興去買來試一試那曉得不但不甜而且有一種酸氣所以我不願别人再受其愚特爲宣布一下』這種情形實在很多我自己也上過幾回當兒覺得甘言蜜語總有些靠不住照這樣看來豈不是反用廣告謝絶主願嗎所以我有兩句話要貢獻商界諸君一句是改良商品一句是改良廣告改良商品是根本上求名副其實的方法因爲人家看見你的廣告不見得立即相信必定要拿你的商品來做試驗試驗得對下次才有生意不對那就從此了結無論什麽樣的廣告一概没有效用了改良廣告是要除去浮泛不實的說話未登以前須先估量我的商品能配這廣告的稱讚不能如果不能寗可老實一點譬如做人寗可做土財主不要做空心大少那末人家即使嫌你貨劣竊還不至駡你哄騙你祗要能改良商品自然有興隆的希望倘專從紙上鬭弄花巧籠絡買主那末内容一經揭破你的廣告就没有人要看了即使將來商品眞能和廣告上所講的一樣人家恐怕也要起疑所以改良商品是要精良改良廣告是要實在兩者實則互相爲用須知天下惟誠字最爲可靠商界的飯碗就在這一字上金錢喪失是可以再賺的信用喪失是不能再收回的貨物是容易改良的牌子一壞是不容易改良的敬勸商界諸君放遠眼光不要專圖一次的便宜（乙種酬） 
靑年常識 
[發起寒假學生負販團的意見] [  毛嗣開]  
　　淮安 
　　目下各校都己放寒假了這一放須得有三四十天這三四十天裏學生在家用功的雖有然而頑要的還恐怕占有多數在我的意思與其在家頑耍不若趁這時候組織一個學生負販團天天在街上做此交易挣幾個錢聚積起來將來的學費總可以不愁没有着落好在資本不多不難籌措且極易於實行在貧苦的學生固當藉此練習謀生的技倆就是不貧苦的學生也是應當藉此養成一種獨立耐勞的性質萬一將來窘迫時候也可以不愁没餬嘴的方法了至於負販的物品應當注重國貨不宜賣絲毫外貨像這樣子做去那麽於國於家統統都有利益的有人說這種辦法雖好但是社會腐敗實行起來恐怕受人諷笑不知學生負有改良社會的責成這種舉動正所以提倡勞工神聖的主議含有不惜以身作則箴砭社會的意思那又怕什麽諷笑若是怕諷笑那麽前年又爲何在街上有販賣國貨的舉動呢我看越諷笑越要做等到做的人多了他們自然就不諷笑了（乙種酬） 
日用常識 
[米之鑒别法] [  許簡修]  
　　米之種類甚多雖老於此業者不能道其詳而其貨身之高下亦不一兹分三項以爲鑒别之法（甲）米粒之整碎（乙）米質之乾潮（丙）米色之鮮宿甲項最易鑒别余不多贅試言乙丙兩項 
　　（乙乾與潮之鑒别法分以手鑒别以目鑒别兩項（一）以手鑒别法　凡乾燥之米上手必光滑潮濕之米常有一種滯澀狀態試開米袋之口以手伸下其手能直入袋底者此米必係乾燥否則伸入六七寸即生阻力（二）以目鑒别法色之老潔者乾燥之象也嬌嫩及肥潤皆爲潮濕之狀若粒子上有碎紋則係最潮之貨不可久儲 
　　（丙）鮮與宿之鑒别法分以鼻鑒别以目鑒别兩項（一）以鼻鑒别法新出穀之米俗稱新礱以鼻嗅之常有一種清香之味卽米之本來臭味也若無此味必非鮮貨嗅之有霉氣者則係極宿之貨（二）以目鑒别法凡新出穀之米必有一種新鮮狀態色澤可愛呆滯及晦暗者定係宿貨　此外尚有用握力以鑒别之法取米於手用力握之乾者新鮮者不致團結若係潮宿之貨則結成一塊此惟老於米者優爲之局外人不能效其一二也（乙種酬） 
工業常識 
[顔色玻璃製法] [  李月波]  
　　玻璃Ｃless爲炭酸鉀炭酸鈉矽酸鈣矽酸鉛及砂等物製成將以上各種原料置爐中以高温度使之鎔融冷後即成玻璃其品質上者透明無色劣者色淡綠而有氣泡不適於用倘其中加以各種金屬之氱化物或鹽類則現各種美麗色彩顔色玻璃Ｃolorejclasses即用此理製成顔色玻璃多用於光學及裝飾品現市上所售者多爲外貨我國製造者甚少今將各色玻璃之製法述之於後以供國人仿製焉（一）紅色玻璃製法　當玻璃鎔副時以金Ｃold銅Ｃoppery及氱化硒ＳeleniunＯxide加入則製成之玻璃遂爲紅色ＲedＣoloe若單獨加金則　成之玻璃爲淡紅色加銅則爲暗紅色加氱化硒則爲鮮麗之朱紅色用時須視所要之顔色以爲配合 
　　（二）黄色玻璃製法以硫黄Ｓulphur或含有炭素之物質ＣarbonaceousＭattcr加入於鎔融玻璃中則製成之玻璃遂成黄色ＹellowＣolor製造黄色玻璃普通多用硫化鎘ＣadmiumＳulbhide及焦角ＣharredＨorn但玻璃之原料中不可含有鉛質因鉛遇硫黄則變爲黑色故也 
　　（三）藍色玻璃製法以鈷或銅之氱化物Ｃobnlticoxideyorcopricoxide加入於鎔融玻璃中製成之玻璃遂爲藍色ＢlueＣolor製造藍色玻璃時用氱化鈷量甚微倘用千分之一則製造之玻璃爲深藍色磨碎後可用以爲顔料Ｐigment卽Ｓmalt（藍色颜料名） 
　　（四）白色玻璃製法白色玻璃ＷhiteＣlass又名乳色玻璃ＭillkＧlass以水晶石Ｃryolite或瑩石Ｆluolite混於鎔融玻璃中冷後即成不透明之白色玻璃矣 
　　（五）黑色玻璃製法以軟猛礦Ｐyrolusite鐵或氱化銅Ｉronotcopperoxide加入鎔融玻璃中製成之玻璃遂成黑色倘用於光學者須加以鎳Ｎickel 
　　（六）橙色玻璃製法鎔融之玻璃中加以硒金屬之鹽類或氱化第二鐵Ｆerrucixude二氱化錳ＭanganeseＤioxide之混合物則製出之玻璃遂成橙色ＯrangeＣolo　 
　　（七）綠色玻璃製法當玻璃鎔融時以氱化第一鐵Ｅerioyusoxide氱化鉻Ｃhromiumoxide加入製成之玻璃爲綠色ＣreenＣolor 
　　（八）紫色玻璃製法以不含鐵質之軟錳鑛加入玻璃中則製成之玻璃爲紫色ＹiolotＣolor倘含有鐵質則成暗黄色頗不美觀（乙種聖） 
生理常識 
[人體需熱問題] [  學]  
　　人體之態度較外間爲高約在華氏寒暑表九十八度有十分之四此熱均得自食物中因養化作用而生出熱量考吾人每日所需之蛋白質爲一百二十七克炭水化合物爲四百九十四克油類爲一百十三克足以供熱二千八百十六加路里（加路里者一克之汽水使之改變百度表一度所需之熱也）蓋四百十加路里得自蛋白質一千四百七十六加路里得自炭水化合物九百三十加路里得自油類而人體每日所需之熱約二千二百二十五加路里惟因年齡之不同操作時間之多少略有增減兹列表如左 
　　每時休息與操作所需之熱量表 
種類　　　　　　點鐘　　　　所需之熱量 
休息或睡眠時　　　　　　　　六十五加路里 
坐定時　　　　　　　　　　　一百加路里 
稍操作時　　　　　　　　　　一百七十加路里 
中和操作時　　　　　　　　　二百九十加路里 
劇烈操作時　　　　　　　　　四百五十加路里 
最劇烈操作時　　　　　　　　六百加路里 
　　幼時與成人時每日所需熱量表 
　　　　　　　　　人類　　年齡　　　所需之熱量 
　　　　　　　　　幼孩　　一歳五二歲　九百加路里 
　　　　　　　　　幼孩　　三歳至五歳　一千二百加路里 
　　　　　　　　　幼孩　　六歳至九歲　一千五百加路里 
　　　　　　　　　童子　　十歳至十歲　一千八百加路里 
　　　　　　　　　童子十二歳至十四歲女孩十五歲至十六歲二千四百加路里　 
　　　　　　　　　成人　　二千七百加路里 
以上所述爲人體需熱問題之大要錄之以供注意衞生者之參考（乙種酬） 
雜錄 
[留聲器之使用法] [  春軒]  
　　（一）忌受潮　要放在乾燥地方片子更爲要緊 
　　（二）忌汗手　唱的時侯片子换來换去手要潔淨如遇汗手摸過必定日久唱不嚮了再唱的時候開機的人不要口氣去冲片面也能使片子受湖 
　　（三）忌一次開足　開機的人不可性急要是一次開足唱的時候必定是先快後慢要一邊唱一邊開自然而然唱的調門也成一氣不會亂七八糟了 
　　（四）忌時快時慢　唱機上有個快慢針就是向（Ｓ）字轉的慢了向（Ｆ）字轉的快了這快慢針要在没有唱的前頭就要搬準切不可先半片是慢的後半片就搬成快的快慢不一片子機頭是都容易損壞的 
　　（五）忌雜布拭片　片子放的好就用不着拭他要是拭他必須要用法蘭絨切不可用雜布及棉花拭之因爲雜布是很不潔淨的要是塵穢拭在片子裹告　頭那就不動不嚮了 
　　（六）忌缺螺絲等件有些人急着聽戲也不管機器上缺不缺東西就開起來了這是最容易损壞機器唱片的大毛病要在開機前頭仔細看看如有少的東西就該趕緊去配齊他切不可將就唱唱那就因小失大了（乙種酬） 
 
 
