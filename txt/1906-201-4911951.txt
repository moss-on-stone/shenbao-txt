# 1906 - 201 - 4911951

 

Page 1

 
 
   
 
 

Page 2

 
 
[工部主事劉樳呈學部代奏稿代論]  
　　呈爲敬陳學務要端。呈請代奏事。竊維學堂之設。在西國爲致强之總綱在中國尤爲救危之上藥。比年以來。敎育普及之議。樊然盈耳。自停科舉設學部以後。薄海之聽睹一傾。自敎育宗旨宣示天下以後士夫之趨嚮一。正近且特簡提學使。分布各行省總挈學綱繼今以往。學校林立。治化日新。蓋無待言。惟規制貴乎因時。推行期於無弊。事屬創始。不厭求詳。職誠愚陋。懵於學務。而慨念時艱。深維至計謹就管見所及。舉犖犖大端。籌議辦法。上備採擇。敬爲我皇太后皇上縷晰陳之。 
　　一籌擬學生身。上年御史陳曾佑奏各學生卒業時。但宜授以文憑不宜授以官。此誠一定辦法。行之久遠。可以無弊。東西各國。莫不皆然。然學生則不樂聞斯言者蓋亦有故。中國榮視官吏久矣。上以爲餌。下以爲的。社會所崇拜。父兄師友所敦勸。咸以官爲最寵榮之　　 
一事。方今捐例未停。保舉猥濫。紈袴子弟。輦金入都。内而京秩。外而府道以下。何求不得。彼卒業學生固。民之秀特者也劬。學累年反。故狹其入仕之路揆。諸情理實。不可通卽。如該御史所奏仿照日本成法外部需人以法律卒業生應考。商部需人。以商業卒業生應考。而區區數部。用人有幾。登庸者一二。向隅者千百。而州縣等官。則卒業生末由與選科舉旣罷。必悉取諸捐保二途。未必彼等才識。反出學生之上。此學生解望所由滋也。竊以爲自小學以至大學。各學生卒業之時。宜一如該御史所奏。但給文憑。不予官階。第考取授官。不宜限以京僚州縣各官。應調取高等卒業生及優級師範生之克盡義務。已滿年限者應考至。捐納一途最。足爲學堂之障急。宜一律停。止使。學堂以外別。無進身之階所。謂不塞不流不止不行也如。此則有學而不官之人斷。無官而不學之人有。學而不官之人則。各學堂敎員管理員及。各局廠監督總辦及。集合公司營工商各業者不。患無其人矣無。官而不學之人則。中材以下人人勸勉學堂之成立自。不患其不廣矣。抑更有請者。我朝設官分職。大抵沿襲前明。未遑更定。其在今日與學生進用之格。尤爲鑿枘。誠宜大加改革。使有一事卽有一官有。一官即有一事且。宜使在官所任之事卽。在學所習之事。兹事體大。非通籌全局。博采東西各國制度。未易斟酌盡善。俟規制大定後。學生入官章程。始可詳悉决議。非兹時可預定已。未完 
[蘇撫奏請加徴丁銀以抵賠欵蘇州]  
　　蘇省認解新舊賠欵以及創辦新政一切款項爲數甚鉅向賴銅元盈餘挹注茲以銅元局奉部文停止指撥各欵均無著落大府辦理一切殊形棘手焦急異常故日前有設籌欵局之議又聞撫憲陳中丞擬於上下忙地丁項下每銀一兩加徴錢二百文巳於日前具摺奏請奉旨户部知道欽此所有加徴之欵聞係抵解賠款之用也（對）　　 
按今春督撫奏請規復銀價每兩加徴二百文已遭户部駁覆不准而此次蘇撫又復藉口賠欵重伸前議其全充賠欵耶抑仍留其餘以調劑屬員耶且觀其後 
[商訂破產律窒礙電文]  
　　六月朔張殿撰致商部電商部貝子爺大人鈞鑒破產章程蘇滬甬商懼有窒碍環求代懇暫緩實行卽由各商等禀詳 
商會曾少卿等呈商部電據錢業董事面稱破產律間有窒碍之處求代懇暫緩施行餘卽禀詳 
商部覆電來電悉律文宜參攷各處習慣法本部破產律係採各商會條陳折衷訂定故仿照外國條文較少此事不能僅憑一業之意見一隅之風氣而定蘇滬甬諸商對於該律旣有異議本部深維法律係便民之具要在推行盡利倘果是眞知灼見邃於法律兼通知各省習慣法者儘可將律文某某實有窒碍之處指出詳細討論本部自當虚衷釆擇希轉飭遵照餘俟函詳商部江（助） 
[擬將南甯開通商埠京師]  
　　日昨政府王大臣會議廣西省自兵燹後元氣未復商務不振兼之某國屢次運動意在攘奪該省利權宜籌抵制之法興復商業自應先將南甯開闢商埠以興商務而保利權已擬電飭桂撫考查情形酌核辦理矣（和） 
[控駁潯道招致洋商開闢商埠江西]  
　　九江道玉觀察近將潯城外龍開河西岸開闢商埠釘立界址並擬招致洋商創修馬頭建造房屋開通馬路以期振興商務贛省紳士聞之以欲開商埠必先籌巨欵自行辦理方不失利權今如玉道所辦是直賣地與外人恐收回無期且慮鐵路告成之時外人佔盡地基華人必無立足之地因於日前上控撫轅逐層指駁未知吳仲帥如何辦理也（田） 
[紀雲南鐡路招工受虐詳情寗波]  
　　去年法人在雲南開築鐵路先招兩廣人前往工作後以虐待之故由官紳設法救回公司遂改由寗波續招工人均見前報現悉寗波應招工　　 
人慘受虐待無異前日茲將函電信件照錄於左亦可見華工困苦之狀况凡在同胞不可不哀而救之也 
[辛税務司致甬道函]  
　　啟者昨閲西報云雲南招工出去土工受苦異常聞之殊爲悲慘查寗波去歲十二月二十九日出口五百六十一人今春正月二十二日出口一百四十二人二月初三日出口四百零一人共一千一百零四人聞前法國人到甯招工有保護工人之信在案但事己如此應如何設法救援之處尚祈貴道鼎力栽酌是本税務司所深盼切者耳貴道愛民如子此舉功德實屬無量矣附上抄錄西報一紙呈閲泐此並頌日祉 
　　字林西報館主筆鑒今雲南鐵路苦工之慘聞者傷心見者流涙始則尚未實知其苦情而今確信其情之慘矣初時由天津相近之處有七千人往雲南鐵路作工者每天每工給價一元其用資僅給至海防而止不科該工人到作工之處均係崇山 
 
 

Page 3

 
 
-　 
　　峻嶺必湏自行建搭茅屋草寮方可安息其建搭成後始作工而工錢亦不給發每天僅米一斤然米價之昂如飢荒時相同兼毫無菜蔬魚肉油鹽等物柴火一切往山中自行採伐如此苦情已受两　之久食不飽臥不安水土不服猶用兵壓制以逼作苦工因此傷命甚多工人向取工資亦全行推諉不給於是有必不得已而私逃以求生路者倘有私逃被捕之人從重懲辦不貸其間得而歸者途中亦死傷無數逃至貴州邊界受瘴患病亦屬不少總之亡者多而得生者少也如強壯者能耐兩月跋涉之　方能抵家弱者不言而喩矣常見此等難民路過甚爲可憐有作工限十月及十一月做完者猶云限期未滿反云前已言明作五年方可給全工價孰不知但給一元至两元之數而已因此有死者有逃者以爲此事將有了局不料近來新有工人由上海寗波等處而來者並常有三五十工人踵門跪求生路者咸云上海不准出口轉由甯波上船出口而往海防等語但開工做事之時均知受苦難當怨生怨死其悽慘不可言宣此種難民不能閉目而不顧坐而不救也惟求貴主筆籌思善策而救此生靈塗炭則積陰功莫大於此矣 
[甬道禀浙撫電]  
　　杭州撫憲鈞鑒頃據税務司辛盛函稱見字林西報載雲南鐡路招去天津華工七千人靳給工貲用兵壓制死多生少受苦異常而新自寗波來者則往往三五十人踵門跪求生路應如何設法救援卽請裁酌等因查去臘今春該工等自甬出口共一千一百零四人初時領事送有招工章程本尚公允今乃令食臥失所無計逃生似非文明辦法所當出此除鈔報具稟外合亟電逹可否懇恩電咨外部會商法公使設法拯救同深感禱口口叩禀 
[杭州洋務總局復甬道電]  
　　道台鑒頃奉撫憲面論庚電悉己電詢巡帥華工被虐情形得復電部增青　 
[浙撫批甬道禀]  
　　查雲南鐡路招募華工前准外務部電浙照辦今據所禀法商虐待工人情形深堪憫惻除電請雲貴督部堂照請法官查究外仰候電咨外務部設法拯救以保民生此繳（容） 
[揚郡府縣因匿報搶米案記過揚州]  
　　揚州府縣日昨接奉撫憲電開揚州城内暨仙女廟鎭於上月念五六念九等日迭出搶米之案甫電飭運司查復適准督電始悉原委事已多日該府縣並無一字電禀來蘇實屬玩延除飭司各記大過一次外仰將滋事查辦情形迅速先行電聞等因未識如何禀復也（星） 
[學部擬整頓京師學堂規制京師]  
　　日前學部堂憲會議現查京師官立大小學堂監督教習多因所任非人以致内容腐敗種種不堪本部業己設立督學局總　京師學務原爲認眞整頓教育普及應飭該局先行委員稽察各學堂員生疑學程度詳核規條學制重行改良其堂中員生有不稱職者卽行斥退勿稍徇就以肅學務而育眞材並聞擬定俟督學局考試師範生後約在七月間會同學部官員分赴城内外各學堂調查核辦（樂） 
[江蘇學會復常州師範傳習所諸生函]  
　　傳習所諸君鑒昨接公函内稱半日冠英正則繩正驛西各校朦禀省學務處及府縣謂四月九日武陽公學有斥退學生之事五月二日師範傳習所有師生衝突罷課之事擬舉常府學務公所庶務長楊廷棟爲總理惟師範傳習所並未有罷課之事實爲污衊全體名譽懇查昭雪等情查傳習所罷課與否一經調查　易昭雪至於應否添請總理及楊君能否常此重任向來辦理學堂其延請各員無與學生預謀之理公　之校則自常謀之於衆既須添請總理必該校内容有應力圖改良之處亦無非爲學生求學　也聞該校開辦至今歲需幾五千元平時聽講之人往往多不如額無任稽查之職者又聞每月奬洋數亦不資仍前膏火花紅之故習諸君試思之人必不自治而後他人得而代治之此大演之公例也然受治於人之不足耻不自治而又不願受治於人則終于不治之足耻設傳習所内容有如以上所云爲諸君計毌甯湔除既往相率發憤勿爲先腐之物而召後生之蟲此亦我輩勸學之苦衷也至莊氏父子據來書所不滿意者與本事無干現在各處學生動囂囂然曰團體曰自由究之非團體也鳥合而已共解散可立待非自由也破壞秩序而己侵犯人之自由其不能自由也亦可立待諸君來函但爲昭雪名譽可也因而干涉延請總理之事諸君試再思之尚在師範生權　以内乎他人之短長更不必論矣本會迭接常府前後報告如粹化如公學如師範傳習所各種情形己見一斑儗由本會專員前往調查務使辦學者人人以興學爲亟入學者人人以求學爲先有公是非而不計私是非論大是非而不及小是非此則本會對於同人之忠告也此覆江蘇總學會謹啓 
[通飭嚴禁與民學爲難湖北]  
　　日前鄂督接京師學部公文言近來外間謠言有查禁私塾之説請通飭出示曉諭毌爲所惑所有民學一體保護總之私塾是否合法只能令地方官紳照定章勸導不容惡棍土豪藉端訛索云云鄂督接准後卽飭司通行各屬一體遵照切實保護（高） 
[慶邸擬捐廉倡設貴胄女學堂京師]  
　　昨慶親王在政府談及各省女學己漸發逹而皇支婦女多未肄習文字豈能輸入文明應卽奏請添立貴胄女學堂一所以便飭令各王府之郡君格格及滿漢二三品各大員之女公子入學肄業以期通曉禮義咸具愛國之心並擬捐廉若干以充經費俾得早爲開辦（上） 
[岑督札行辦理英商輪船被盜案廣州]  
　　英商西南輪船被海盜刧掠已迭據西報譯登茲得粤督岑雲帥查辦此事札文照錄如左照得英商西南輪船於五月二十二日曉六點鐘時候在三水縣屬蘇文沙附近高要縣富灣河面被匪行刧槍斃英醫生麥道德及槍傷船主人一事該輪二十三午刻駛回省河經卽派委洋務處員温道宗堯龔道心湛曾同廣州口英總領事赴船訊騐請閲該輪簿據是日在省搭客一百二十五名容奇九名馬寗二名甘竹三十一名九江三十七名訊據該輪船水手人等供稱二十二日辰刻由省起程赴梧行至蘇文沙附近先有匪徒假扮搭客在船陡起行刧追奪船上印度兵手槍船主聞聲出視用手毆匪被匪槍傷右脅英醫生麥道德以華語告匪勿打旋被匪轟傷頭　　 
部登卽殞命此外印度兵被傷四名華人被傷四名匪徒在船搜贓約一點鐘之久行至富灣匪徒指令停輪卽有小艇五艘約載匪二三十人泊近輪船接載餘匪而逸其在船行刧之匪或稱二三十人或稱八九十人或百餘人不等並據該輪人等將所告贜單呈繳前來查西江一帶水陸巡防營勇星羅棋布該輪被刧時在六點鐘尚在白晝竟任匪徒肆刦槍傷多人且行刧至一點鐘之久接匪小艇共有五艘之多該處地方文武及輪扒各員弁毫無覺察查拿任匪携贜逃匿實屬形同聾聵緝捕廢弛至此深堪痛恨除將緝捕輪船分統邱牧至范林牧橋松先行摘頂記大過三次及將高要縣謝令三水縣馬令統帶西海北江緝捕營揚鎭發貴暨該管水陸營弁一律摘頂勒限嚴緝並將贜物發交邱林二分統先行馳往緝辦處查本案情節重大亟應派委斡練大員督帶弁勇前往會督該地方文 
 
 

Page 4

 
 
　 
　　武認眞嚴緝務將本案刦匪悉獲懲辦以免遠颺查有署廣州恊黃　　 
鎭培松緝捕勤能地方情形熟悉除札委署廣州恊黄鎭培松遵照尅日帶領得力弁勇馳赴蘇文沙及富灣等處令督該管文武務將　　　 
本案贜賊悉數弋獲追贜給領一面嚴查富灣等處有無窩匪之鄉勒令紳耆綑交毌任庇匿仍將緝辦情形隨時禀報察核（玉）　 
[常州府電禀各屬圩岸受損情形常州]  
　　常州府許星璧太守以前奉省電飭屬保衛圩岸等語常卽分派委員赴各屬查勘情形茲據吳從九禀復宜興荆溪湖蕩低區因十四日風雨圩壞田淹荆溪從一等八區尤重又據李倅復稱靖江圩岸無恙錫金低田漫壅幸天晴可望疏洩太守得禀已飛飭宜荆兩縣赶緊會紳勘辦並電禀撫憲察核云（甲） 
[寳應縣陳祖懿禀各憲文（爲禀復鄉民冲壞小輪各情形事）　]  
　　（前略）竊於五月十六日奉督憲電准日領事池部函據大東戴生昌電禀初九該局拖船同安同昌駛至二堡暴民蜂起同昌當被冲壞水手負傷劉家堡六黃閘等處亦有暴民肆兇上下水現均停班請電淮揚道保護至拖船被壞停班損失俟開單求請賠償等情函請電飭保護前來當以迭接延帥曁淮安府縣來電沿河堤工危險鄉民聚衆防守小輪萬不可開行致生事端請卽電飭該公司遵照停班俟水平再商定開輪日期現將滋事各節電陶道台派員往查　　 
並電淮安府縣及沿河州縣違諭鄉民愼安堤防禁勿暴動一切聽官商辦函復去後望查照咸印（中略）知縣當以奉咸電敬悉查二堡山陽界初十日小輪上水至淮折回内有回籍留學生十人知縣　　　 
雇船護送餘各安慰勸行近湖河水大知縣週巡防護沿河鄉民日夜守堤上水輪船駛至劉家堡見堤上人衆又因二堡滋事不敢駛上並無暴民肆兇之事六黃閘非寳地現遵嚴督鄉民愼護堤防愼勿暴動昨西門外河堤漏水隨率鄉民搶堵現安謐無事於十七日電禀督憲鑒核正在禀報間奉江北提憲札准督憲望電淮揚暫停行輪事已切告日領並電陶道商辦得復再達望嘱府縣住堤防守並禁鄉民滋事等因查前據淮安府縣電禀河水盛漲行輪有碍鄉民在岸防守勢不相下恐釀大患等情卽經本部堂電達督部堂並電陶道速諭三公司暫停行駛嗣接陶道電已飭三公司停班俟水勢稍平再行開駛復經電知淮安府縣各在案惟河水現仍未消鄉民仍聚河干易於滋事飭縣住堤防守嚴禁滋事仍約束差没無得欺凌鄉民等因奉此伏查近日河水盛漲所幸湖水略平小輪旣已停班鄉民心安無虞生事知縣遵飭會同文武營汛督率鄉保農民駐堤防守日夜梭巡隨時嚴禁滋事並不准差役欺凌鄉民以期安於無事云云（永） 
[籌議茶務善後辦法漢口]  
　　漢口茶市日漸虧折日昨茶商等邀同商會中人在茶業公所開特别大會籌議善後辦法（千） 
[日本官長辦理水手行兇滋事案]  
　　文匯報云禮拜日晚間日本水兵在虹口司者脱路刃傷巡捕一案已經日本裁判所審問據云須加審訊者尚有十二犯至昨日發回兵艦之九犯已重提到案該犯在艦内所充職事亦已開除改派他人昨日下午日本裁判官偕醫生一名捕頭麥克濤至醫院内察看受傷之印捕華捕當經醫生騐視兩人傷勢皆重華捕能否痊愈尚難預决肇禍之兩犯已經問官擬定視受傷者能否無礙再行治罪倘受傷之二人有一人斃命則當擬抵本　得日本總領事通告謂以後如再有此等案件當從嚴懲辦該領事已照請停泊口内日本各兵艦艦長嚴戒水兵不准再在租界内滋事有礙治安並不准携帶軍器登岸如敢故違一經查出當以極嚴之刑法懲治之 
[俄國民院會員宣布檄文]  
　　初四日倫敦電云俄國國民院會員之前往芬蘭者己在維己葛地方宣布檄文惩令百姓不復完納捐税充當軍役俄國全境猶太人皆惴惴焉惟屠　之是懼歐第薩地方之哥薩克巳起而暴動猶太人皆驚惶失措 
[美洲大開會議]  
　　初四日倫敦電云美洲國會在秘魯國利歐　尼柔京城開會　美洲各國除委内瑞拉一國外皆遣代表赴會 
[英人評論首相之言論]  
　　初四日倫敦電云英國首相俾南門君于　美議員在上議院開會演説時因提及俄國國民院致遭衆人之評議聯合黨報章皆斥之爲大錯攺進黨報章則極稱美之謂俾君敢出此言世界内必有起而響應之者 
[日本人民哀悼將星之遽隕]  
　　初四日東京電云日本陸軍大將兒玉子爵逝世後定于禮拜六舉喪子爵之死日本國家失一棟樑人人震悼盖子爵實陸軍之干城也子爵一生所得陸軍名譽之寳星甚多 
[德國辯誣]  
　　初三日柏林電云德國某半官報力　德國並無與開俄國内政之意 
[美洲民主國議和]  
　　香港日日報載倫敦電云中美洲瓜第瑪拉聖蕯瓦多兩民主國近因事失和旋經美總統羅斯福及墨西哥總統居間調處巳允議和譯字林報 
[德皇回京有期]  
　　初四日柏林電云德皇赴北境巡行後定于西七月三十一號回京 
[俄國革命黨暫不作亂]  
　　初四日柏林電云俄國國民院之會員齊集于維巴葛地方宣布檄文三道勸民不納捐税不從軍役俄京自國民院並無紛擾情事因革命黨首領聲言三禮拜以前何不能遽行罷工作亂　 
法國醫學家逝世 
　　初四日柏林電云法國巴黎大學著名醫學教習白　德君已逝世 
[俄政府念切農民]  
　　初四日柏林電云俄皇所下詔敕内並諭令貴族議院亦應俟明年三月五號新國民院成立後再行開會新内閣常將均田問題之辦法利布以消除農民愁苦爲宗旨 
[俄國報章充公]  
　　初四日柏林電云俄京政界報章大半皆被充公 
[俄國平定消息]  
　　初四日柏林電云俄國諸事平定 
[德唁日本亡將]  
　　初四日柏林電云日本陸軍参謀長　玉子爵作古德國報章皆爲之誌哀 
[俄國猶太人之苦情]  
　　初五日倫敦電云俄國歐弟薩搶畧之事已止街市之情狀與一千九百零五年惨殺時相仿人民驚恐有非可以形容奥弟薩巡撫高爾拔斯大將告誡猶太人代表謂哥薩克兵如有一人受傷則奥弟薩一地積血常有没踝之深譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[商部札飭勸商人會鎭江]  
　　金陵商務總局司道近奉商部札飭傳令各業均入商會彙註清册報部一體妥爲保衛等因當由司道照會鎭江商會總理恊理開會演説勸令各商入會（拜） 
[裁減留學旅費情形湖北]  
　　鄂督張香帥近因鄂中財政極爲支絀遇事皆從核減日前以留學東京學生暑假中旅行費一項爲數不資擬一體裁減電知留學生監督喜仲泉觀察照辦頃聞留東學生以暑假旅行爲益匪尠一旦裁去殊有碍進步已環請觀察電禀鄂督仍照舊發給觀察已據情轉逹惟尚未邀核准（高） 
[省憲通飭佐雜擅受民詞鎭江]  
　　蘇撫陳筱帥近以官方不肅多由佐貳雜職舞弁弊端推原其故實由擅受民詞始因通飭各州縣凡遇民間詞訟事務須親自裁判不得假手吏胥倘有佐雜人員復萌故智胆敢擅受獨斷獨行卽由該印官禀明參辦云云初一日鎭江府承太守奉札後已轉飭各縣遵照矣（再）　 
[示招生員考職松江]  
　　府華婁三學廣文奉文出示曉諭凡上年考列前茅未經歲試各生實係品學兼優者限十日内從速赴學報名聽候會縣察看照應取十倍之額保送晋省聽候督撫學各憲考試其取列一等者以巡檢用二等以典史用惟曾充學堂教員或在學堂肄業曁曾經遊學外洋者不得預考（酒） 
[鄂督添招北人作衛隊湖北]  
　　湖北除常備軍營及緝捕防營外督署原有教練一隊向皆土著其目的係充本署衛兵日者鄂督擬又添招若干人因專飭腹心赴天津一帶招募北方土著冋鄂藉充衛隊之用（高） 
[遵章改名勸學所紹興]  
　　越郡於今春組織學務公所并分舉八邑學董提倡教育頗有進步邇因總理蔡鶴頃君因事他去復又投票公舉王子餘君承乏擬遵部章改名勸學所刻已禀奉學務處批准矣（回） 
[紀葉榭女校改良松江]  
　　葉榭女學校創始於今春茲因暑假後各項規則又加意改良本定學額五十人茲又添招走讀生十人膳宿生二十人所延筆算手工科敎員舍監並會計兼國文科教員機工兼裁翦縫紉科敎員體操科敎員均係婦女充當堂中經理女士王鏡侶君尤稱開通將來女學之發逹可預決也（顛） 
[甬商認籌鐵路股份寗波]  
　　全浙創辦鐵路前由上憲札委甬郡當道設法招股當道奉札當照會商會董邀集殷實紳商會議招股事宜開議多次迄今始有頭緖聞鄞縣各商認定股銀十萬兩奉化縣各商認定股銀五萬兩現由當道就寗波商會内設立全浙鐵路招股公司以便各殷商就近交付股銀（故）　 
[查勘遠安銻礦湖北]  
　　孝感縣附生汪慶鏞前本肄業湖南武備學堂於化學礦學頗有心得因查勘遠安縣屬苟家　有銻礦一區取得礦質與銅藥洋匠化煉原質甚佳遂約同該縣紳耆業主訂立合同具禀省城洋務局局員以定章須飭該縣查勘實在情形如果毫無糾葛於所禀符合奉覆核定再行示准（典） 
[商董被控續聞松江]  
　　西門外典商林錫田自充商會總董後頗不洽輿評前日爲任九芝茂才搜列十欵指名聲控松郡甯紹帮中人亦不善林所爲擬另立商會與上海總商會直接林向開米行而米業中人首先反對聞因近來米價昂貴林稱奉府憲諭不准放盤搜糴而陰獨遣心腹增價攬糴且傳諭各同業每家裝米出口不得逾十五石而己所開之穗長豐獨不遵章同業偵知向林詰問林猶强詞奪理不肯認過説者　商爲振輿商務設似此不顧公理任意妄爲松郡商界前途殊可慮也（酒） 
[禀陳木簰撞沉船隻情形常州]  
　　日前武進縣賴寳臣大令禀陳各憲謂本年入夏以來雨多晴少河流漲盛急　異常五月十五日下午縣境西門外大王廟前无昇豫木行河下停歇木簰被水冲激脱犁走纜隨流直瀉勢若奔騰　挽不及將附近所停黄荳等船撞毀多隻知縣聞報當卽親詣查勘卽據　船户紛紛面禀被害客船共有三十二隻當經逐一勘訊計全船沉沒者三艘餘或撞損首尾或碰破檣圍或因挨擠冲失貨物其間荳船諸多約値鉅萬内有漁船一隻被簰撞沉船户王金大落水淹斃已經撈起由木行撫卹備棺收殮該船尚有冲失六歲女孩一口又范得和船失落十二歲男孩一名均未撈獲當分飭各船户赶緊設法修理打撈人貨一面多派人夫並由該處駐防隊官劄少　加派隊勇幇同壓並將漂散木植赶速撈置岸上疎通河道免碍行旅查此次木簰走纜撞損船隻雖由水溜湧激所致本非木行意料所及惟不能先事防備咎亦難辭且各船帮多係客民藉船爲生遽遭此禍衆口嗷嗷情殊可憫自應酌量賠償以示體卹當因窰貨船柯長第麥船顧學開搖船周長庚等投案籲求貧苦小販未便守候先由知縣核其船貨價值酌斷墊卹共洋二百四十元俾得提前啟行另謀生業其餘被害之船已諭飭木荳兩業董事妥速會商議卹免令失所現在各船幇静候辦理尚無滋擾情事（下略）（吉） 
[越郡銀根緊迫紹興]  
　　越郡市廛因今歲蠶汛大歉茶市亦不見佳銀錢日形短絀現下錢業掉期利忽驟漲各業亦因之未能周轉殊非閭閻之福也（早） 
[鎭郡開辦妓捐鎭江]  
　　鎭道陶觀察日昨示諭各妓館均令註册報捐歸警察局查察保護惟各局委員司事諸人宜束身自愛倘有身入妓家滋生事端者一經覺察定予嚴行撤辦云（再） 
[困竊釀命蘇州]  
　　蘇垣盤門内有周廣有者失竊小皮箱一隻内有田房契卷等件周戚寳珍謂見此箱在對門隣居許栢氏家是晚寳珍卽同周廣有往許家查尋詎許栢氏之夫許德明先已携取皮箱避匿他處周廣有等與許柏氏在街吵閙時已半夜經西路巡警查見拘解到局巡官文章卿大令查得許德明係轎夫現旣携贓遠遁自應由縣差緝遂移送吳縣核辦張蓬仙大令正欲提審許柏氏忽患痧閉當卽交保醫治詎至二十九日許栢氏身故報經張大令帶仵親詣騐明委係患痧身死塡格通詳一面飭差勒緝許德明追贜究辦（永） 
[嚴拿賭棍漢口]  
　　漢口著名賭棍蕭某王某毛某爲臬憲訪聞已飭夏口廳嚴密查拿矣（矣） 
 
 

Page 10

 
 
來函 [ 
[湖南放振員劉君愼之來電]  
　　滬上籌振諸公鑒衡州大火燒數百家應否兼恤請電示遵增叩 
今日尚有各省新聞及本埠新聞均列入第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
　 
[滬城官事]  
　　新任寗紹台道世伯先觀察善到申住大方棧新授浙江紹興府知府貴壽鋆太守福赴任過申住長發棧又署理甘肅提學使陳蘇生提學曾佑由京赴日過滬住名利棧又江蘇咨派留學日本警察畢業生王君幼山字家襄由蘇來住周昌記棧昨均因公到道拜會禀見○委署太倉州知州姚本泉刺史炳熊昨日到申住晉陞棧午後到道禀知交卸瓜泗釐局差由寗領憑來申並呈履歷○鈞和兵輪管帶馬廷樹遊戎奉飭定於昨日赴馬鞍島等處查看魚雷○江蘇候補道梅斐猗觀察光遠昨日到道辭行赴寗公幹○廣西全省彩票駐滬分局出官沈果齋明府紹祺到申住長發棧昨日到道禀　滬南太平里設局○随辦洋務委員羅季新刺史忠銘昨日到道請假一月回籍（合） 
[考政大臣行轅紀事]  
　　昨晨關道瑞觀察等印委各官俱詣轅禀謁○端戴兩大臣於八點鐘乘雙馬車帶同譯員毛二尹英美公廨讞員關司馬赴駐滬各國領事公館答拜一點鐘返轅午膳三點鐘又出轅答拜本埠官紳及至各衙署謝步○六點鐘由道憲瑞觀察等各官在行轅設筵公宴○華商體操會董虞洽卿觀察聞干今日恭請兩大臣蒞會閲操（力） 
[洋米已到]  
　　米商周某前定洋米頭批昨已到滬擬售六元四角聞後定者陸續亦可到滬云（助） 
[米石未便轉運出洋]  
　　駐滬法總領事巨君因有法商公興洋行在西貢以法公司船裝運食米來申轉運至海參威交卸函請滬道迅致新關税司騐放道憲瑞觀察以食米一項無論外洋本埠均不准轉運出洋故於昨日函覆巨君一面函致税司飭照向章辦理（嚴） 
[詳請派員履勘]  
　　天通庵巡防局巡兵在華洋交界之吳淞路與美界工部局巡丁成友鵝生等因爭逐鄕人所設菜攤互相爭執經成友等訴知管事洋人邱舌將巡兵欽蔚年謝均森拘送公共公廨奉關司馬與美安副領事會訊之下判將二人交保候查覆訊在案已志昨報茲悉司馬以此案關係甚大將情具詳道憲瑞觀察請另派妥員至肇事處履勘究竟菜攤設在租界之外抑係界内禀覆核辦（力） 
[羣學會體育部擬招新班生]  
　　羣學會體育部前禀道憲請給新槍一百枝已荷瑞觀察允准如數撥給現由該會校長及各會員集議俟暑假期滿後仍請南洋將備學堂畢業生邵君馥初爲教員惟擬續招新班生五十人云（宜） 
[批准查明封產]  
　　道憲瑞觀察昨日發出批示一道照錄於 
下張祥君等禀批准照案行廨比追並移寗紹台道催提周魯齋解滬審訊一面查明房產發封備抵可也（宜） 
[道憲示禁建醮]  
　　海道瑞觀察因滬地各業每届秋令有雇用僧道建醮迎賽盂阑勝會情事以有用之錢作無益之舉故於昨日出示諭禁（嚴） 
[文生鬧局移縣]  
　　浦東爛泥渡鄉人楊泉林向楊錦咸購地一方因爭出路楊投總巡局其控判照契載四址繳價劃收錦咸不遵投縣控告奉批聽候移提訊辦泉林得悉將晙訟之太倉文生顧起鳳卽顧蛟生及楊錦咸一併扭至總巡局復控謝岳松明府立時升訊詎顧大肆咆哮自稱禮部郎中又稱文生與明府爲難謂田土之案應歸縣憲訊斷局中不能審辦明府大怒暍令送縣懲儆顧竟扭翻公案勢甚兇惡局差乃將顧及兩楊一併星夜備文移縣一面禀道澈究到縣後汪大令升堂提訊泉林供稱所購之地議定價洋四百十元先付三百五十元契内書明四址並註明南首應劃出路長計一百五十尺闊約六尺餘價俟劃定找清今忽改議不遵欲索洋六百十元爲此控究是實錦咸供該地當時憑中議定價洋六百六十元泉林因欲減少完税銀兩商允四百十元立契乞鑒大令得供以錦咸不合减價立契串同匿税藉此滋閙判責一百下仍令應照契上註明價址核斷又訊林泉顧係何人供稱自云文生由綿咸請出幇訟大令傳顧訊問時顧裝傷舁騐并稱相勸有之不敢幇訟大令詰其何年入學着令默誦入學時文數句姑念受有微傷從寛免辦判限十天出境不准在滬居住違干提究楊等命退候派差恊保前往照契劃地繳價了案（嚴） 
[兇犯減等治罪]  
　　謀斃江二挖去腎囊之兇犯顧和尚由汪大令訊實收禁詳禀各憲茲悉大令以該兇犯與死者係屬表親故應減等治罪當經詳候上憲核示聞不日該犯當解府訊勘矣（宜） 
[犯差解回]  
　　解犯不愼中途被逃之犯差朱福瞿和前經大令判押習藝所學作苦工茲以該所房屋被風吹塌仍行解回大令判押外監候示（宜） 
　　昨日午後三點鐘有某洋人之電汽車行經英租界四川路廣東路轉角將站崗之一百七十四號華捕撞倒經該洋人留名而去旋經他捕將受傷捕送入捕房轉送仁濟醫院療治聞醫生騐得頭面手足腰部等處受傷甚重云（力）　 
[拆梢釀命]  
　　美租界蓬路七百廿五號門牌成衣店主羅益波之子子卿前晚至英界福建路被自稱探夥者多人軋入奎園烟間指稱前曾犯案强欲拆梢當由益波馳至出洋六元始釋子卿氣忿回家呑烟倒臥昨晨身死由屍父投報捕房奉飭中西探查明核辦（似） 
[串保積竊]  
　　三十六個黨積竊頭目余阿元由法廨拘獲究出同黨曹福林陳阿福等曹福林之兄光黼上堂申辯並欲保余出外經陳大令駁詰至再斥逐下堂己志前報詎曹光黼昨又串令該黨多人假扮信客并請某訟棍揑繕公禀擁擠到堂環請將余保釋幸陳大令洞燭奸謀仍當堂斥出不准并諭探捕嚴拿各同黨重辦 
不貸（興） 
[初訊棍黨供詞]  
　　著名巨棍范高頭之妾張氏同黨楊成閻文元由道探往山東緝獲解滬前晚奉汪大令提訊氏供向居本城小南門外桑園地方母故後被范高頭引誘成姦悔己莫及本年四月范遺同黨來滬逼乘輪船至山東東關租屋居住一月有餘范祇來過數次一切食用均出婦人自帶資斧求鑒楊成供在歷城開鐵店與范高頭所租之房隣近妻與張氏俱江南人時往閑談致遭拘 
 
 

Page 18

 
 
 ]解閻文元供亦上海人流落山東躭擱范處是實大令研詰不移判楊閻還押張氏仍發官媒看管候再訊究（宜） 
[懲儆私立茶會]  
　　泥城橋金波茶樓前月有嚴少卿張阿四胡德春等三十餘人私設茶會縣有粉牌大書奉公守法桂記卿記福記春記四記等人事爲捕房所知以此項茶會早經禁止前日由西探及華探王寳生等往拿祇獲嚴等三人餘均逃逸昨日解廨請究茶館主徐德春供嚴少卿等不知作何事業昨午後四句鐘將一女人帶到茶館認竊拷綢衫一件後來吊到　衣不知下落至晚又將公司中包車夫帶到茶會旋卽放去餘不知情旋有餅灘人投供被嚴等食餅不給錢文訊之嚴供阿福阿三不知其姓均在茶會是實餘人不知胡張二人同稱以後不敢關司馬以若輩聯名私立茶會大干禁令商之英副領事判各發押西牢兩年期滿逐出租界仍補提餘黨究辦粉牌銷燬（力） 
[二訊定貨糾葛案]  
　　英商譄裕麫粉公司控華商永愼和不交定買麥子永愼和控增裕不交麫粉一案前日午後又經英副領事會同關司馬覆訊原高者易被告担文二律師均到案伸辯被告律師稍向原告所定之麫粉計　一两七錢者五千包一两七錢五分者一萬八千包皆約期天津封河之前交納後因該公司不能依期交貨共湏吃虧銀一萬二千一百五十两棧租尚不在内訴曅即由原告律師訊永愼和報事袁寳生供詞袁稱所有客人定貨均在上海定購並在定單上誩明封河之　一　到　後因市價稍高該公司將貨售與别人兼之機器上不及出貨以致愈期　商人與司　等無日不至該公司催貨該公司一味延約商人因念多年交好故未認真查去年八月該　棧内僅存麫粉一千餘袋此乃第二次會訊時由該洋人自說餘貨諒俱賣與别人求察两造律師互詰良久中西官訂十八日上午再行覆訊（力） 
[上海縣案]  
　　浦東總巡局函解宋季氏控夫堂弟宋文蘭欠租霸房到縣訊究季氏供文蘭租婦人房屋兩間夫故後被欠租金六年刻竟連房霸佔求究文蘭供氏夫病故西郷由小的購棺成殮扶回需　十餘元氏以此房推抵乞鑒大令斥無証據判文蘭交保限十天交還房屋○警察東局函解李仁富控朱張氏藏匿寡姊亦奉訊究李供寡姊王李氏年廿九歲近命小的由揚州原籍伴送來申爲人傭工度活昨由顧錦仁領至存頭朱張氏家留姊過宿據云明日領往主家今日復往張氏忽言姊亦昨日出外不知去向顯被藏匿求請究追顧錦仁供詞相同張氏供李等領王李氏到來巳四點餘鐘李等去後氏即以買香烟爲由一去不返求察大令判張氏交保帮尋王李氏到案訊核○林學初抬弟學全喊求騐傷大令立予提訊林供前日向全大索取會洋六元反被糾同余德堂崔二等兇毆致學全學本两弟受傷復扭學本至太陽廟巡防局管押故抬學全到案求騐大令飭仵騐得學全微有傷痕判候移查巡局復到核辦（宜） 
[總工程局記案]  
　　日前英租界捕房派中西包探帶同小竊朱阿四至南市弔取　興押店鉛絲竊　已志本報昨又派探至局請恊提鴻興店主翁某歸案訊辦○馬路橋三源館素麫店係寡婦張沈氏所開其女畧具姿首對鄰德盛米店司趙掌桂糾合麫店夥周和尚至近處厲萬興酒店飲酒故意遲回借宿三源館内夜半時趙竟步入女房當被覺察扭獲送至南區解局請究趙稱酒醉所致并言身上有鈔票洋二十五元失去陳參軍怒其混供判戒貴三百下押两禮拜周比匪游蕩亦有不合當堂申斥交該店主婦帶回管束○提右營馬兵徐文逹失去馬鞍一架値洋三十餘元疑馬夫胡阿大所竊扭控南區解局參軍判交保帮同查緝○吳金氏偕子本有扭控湯阿初欠米洋六十九元請追參軍判先還四十元交保餘俟下月還楚○西區解箍桶匠朱仁生張阿春在第一樓茶館拆稍互毆請究參軍因張不認拆稍判押候查明復訊○陸宗揚賃屋廿三鋪境因其住屋現改爲小學堂房主　令遷讓不允控由南區解局參軍判赶緊覔屋遷徙○新馬路王宅家丁汪錦甫昨晨偕小主赴學行經王家嘴角被鞋匠唐榮生屠戶汪桂芬不知因何口角攫取小主草帽當即扭交駐防所巡士解究參軍判唐戒責一百下汪戒責二百下○生元米行學徒周瑞寳至楊家渡浦江扦米頭上草帽被風吹至桂馬小划船上向索不還互扭當唤巡士解究參軍判戒貢一百下（尺） 
[英美公廨早堂案]  
　　沈伯英騙楊天祥眞珠値洋二千一百零六元迭訊未交昨又解究沈求再寛限一禮拜先繳洋六百元餘求交保出外措繳關司馬商之英副領事判還押捕房姑准再限七天繳洋違定重辦○某洋人控細崽王阿利竊鈔票洋十元由捕解究判押捕房三禮拜○虞朝云竊黄連元等家衣服時表由捕解辦判押三○维國瑞養犬無套由捕傳究判罰洋五元○張德生至素不認識之金姓家硬借川资資疊連三次金令僕人給洋两元不收　船票張亦不取胆敢任意吵閙由金報知包探李星福拿究張惟叩首求恩中西官判押捕房六月○女子蔡阿大受荐頭阿四之騙將顔錫記之婢桂香拐逃經王貴生暼見告知顏姓報捕解究司馬以案証未齋判蔡與桂香交媒押候補提人証再訊○張榮生掩入汪長春家圖竊報捕解究判押一月○江北如山即陳如山盤踞美界無惡不作近又潛赴浦東冒稱包探指豆腐店内窩藏竊賊詐洋八十元爲總巡局偵知函請公共公廨提究昨由包探倪順泉拘獲解訊判還押再奪○王碧頭與李潘氏串竊怡和紗廠洋紗報捕拿辦判各甲三禮拜○捕解搶物流氓王阿慶之羽黨王耀　請辦康王氏投訴耀根曾與阿慶持刀恐嚇情形中西官判押西牢一年○僧人悅來竊洋人之牛奶壺等物由捕解辦判送棲流所候示○王四甫與王小福藉小孩口角爲由將李文卿等家碗　玻璃搗毁報探解究判罰洋四元賠償李等碎物○沈裕廷違章聚賭由捕解辦判押一禮拜○陳壞慶竊源昌廠棧器由捕解辦判押三禮拜○已革三百五十三號華捕王阿二挾仇誣控屠梅生拉客經中西官訊明將案註銷　王糾人將屠兇毆並持刀猛戳一下屠亦將王打傷昨日由捕解究判王押一禮拜如再尋仇重懲不貸○翁阿銀王阿信串竊王周氏首飾報捕解辦判各押二月○馮吳氏竊主人楊小春家水煙袋由捕解辦判押五天○孟廷禎保瞿楚珍租印度人培蘭生處車租每日小洋三十六角　來積欠洋五十一元控由捕房飭探恊差將孟傳案請究孟供五月問由捕房派探石姓勸過還洋廿元小的以吃虧不允始來控告求恩司馬判先還洋五元交保分三禮拜還洋十五元完案（當） 
[法租界公堂案]  
　　法商龍興洋行洋人控船夥李其郎陳阿狗串竊船上大餐刀义及雜物等値洋一百餘元昨由包控傳齋人証解訊陳供各物係不知名之女孩所竊李則堅供贓由陳阿狗竊取在美界押鋪吊出荐保人朱惠金供願向洋人勸和陳大令判朱交保陳李飭探帶至押鋪查對何人來押再訊○周善前晚在城河浜被金阿生搶去毛扇一柄由西捕拘究大令判押捕房半日○捕解王阿桃誘拐嚴松山之子炳生請辦嚴松山投案領孩大令判炳生交父領去王押一月○梁余福控王再福張桂延藉端凶毆受傷經捕頭送至醫院驗得並無傷痕昨日解究判王張開釋梁斥退○捕控戴阿四在西新橋圖搶銀表請究大令判交保覆訊○長盛牛奶棚主計姓同夥將竊　陳桂生倒吊樹上毆打由馬差西捕拘究中西官判計罰洋四元陳押五天○談胡氏投捕房控凌二牛向其夫拆梢不遂用刀連戳數十下由探將凌及姘婦李金花拘案請究質之凌供詞狡賴金花亦然因判押候查辦○李建堂控陳阿六在新濟船竊衣一包請究判押三月○張阿根控林阿林林倪氏串拐伊妻湯徐氏昨日覆因所供不確判林交保查核○探解湯小狗竊木作内衣服一件請辦判押一月○法興西人控公司車夫高小積欠租租車洋十九元判押追繳在案高已在押二月昨由捕房解堂請示判再抑十天○各洋布業公禀專在輪船竊貨之曹亭山請辦判押一年（盬） 
[美租界捕房事]  
　　婦人許吳氏前失女孩一口查由楊樹浦路陳福生家 
藏匿向領不遂被毆報由捕房飭探將陳夫婦拘究陳稱此女向許吳氏之姘夫張其山買來捕頭命姑出外聽候查明再核○工部局西人昨又查得茂海華記等路張寳與戈琴茂等十七户傾倒拉圾違章咨照捕房請廨單傳訊罰○陸阿福東洋車至北四川路被王阿六馬車撹壞由捕一并拘究奉飭賠脩斥釋○張阿二馬車至　子路將李子英右足碾傷由捕拘入捕房奉飭給資養傷了事（似） 
 
