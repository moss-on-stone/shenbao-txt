# 1896 - 328 - 4908442

 

Page 1

 
 
[校宋本黄帝内經靈樞王氷註告成] [  圖書集成局代啓]  
　　内經素問爲醫家之祖卽秦越難經亦發明是書之旨皇甫　甲乙經惟撮是書之精要邇來岐黄家所讀馬元臺注素問厭其繁繼汪氏素靈類纂惜又太略板且漫懑誤字亦多臭門汪氏藏有宋刻王氷注内經廿四卷後附遺篇一卷靈樞十二卷爲當時林億孫奇等奉敕梭正全部　　局新字排印用以潔白連泗裝訂六本碼洋一元存上海棋盤街文瑞樓蘇州閶門綠蔭堂書坊出售　 
[校印王氏潛齋醫書五種○脈學四種] [  圖書集成局代啓]  
　　潛齋醫書五種海寗王士雄先生所著先生博覽羣書研究醫學數十年著手成春名布遐邇其壽風行海内久爲醫林鴻寳惜原板久已瀘漫翻刻訛悮甚多讀者憾之今緯文閣主人倩本局用新鑄鉛字校印紙張潔白字畫清楚一洗模糊之弊首醫案正續次病源匯參次古今辯論一案一方條分縷析識醫學津梁也○温熱經緯是書彚輯名人方論互相參考發明仲景諸家奥義實辨别温熱之要書也○飲食譜詳者食物之本性功用洵衞生之寳鑑醫家不可不知○增訂霍亂論是書經烏程汪曰楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋涇橋緯文閣書莊發售 
[閲初九日本報載有飭毁淫書事喜而書此]  
　　甚矣淫書之爲害烈也其有命意淵深措辭微婉者粗閲之似難索解細味之每易移情若是者謂之暗藏春色凡在穎慧之子童稚之年智識初開血氣未定見之旣多蕩魄思之尤足醉心偶趁邪緣顯則喪兹行檢卽無奇遇陰亦耗厥眞元小而戕身大而釀命爲宗黨之辱貽父母之憂此其爲害者一也或詞旨卑汚語言穢褻雖不堪入識者之目最足牽俗輩之胸彼此傳觀紛紜轉述將見庸夫村婦藉藉稱揚獃女痴男津津樂道而鑽穴踰牆之事寡廉鮮恥之端俱由此起傾家蕩産亂倫敗常勢亦在所必至此其爲害者二也究之流俗之人穎慧者少愚魯者多故凡淫書之毒淵深者爲害轉淺淺陋者貽害尤深絶其根株搜其板片付之祖龍之炬藉收廓清之功所不能不於地方之賢大吏良有司是賴也惟是禁售淫書之舉官中亦旣設有科條本館往昔論說中更復不嫌辭費言之者屢矣然而禁者自禁售者自售兼之石印風行成書尤易手民坊賈遂不卹陰取先時懸爲厲禁者别取新名一一石印或仿袖珍鉛板陰圖射利租界數里間上而書肆雖不敢概以淫書出售而售者固已十居八九下至書灘曁夫沿街呌賣之徒大抵淫書爲夥敗俗傷風曷其有極不又貽人心之蠧肇世道之憂乎幸松郡陳太尊深悉其端因特商之英界讞員請其設法示禁文宜書局主人遂將所有小說數百部運至仁濟善堂悉行焚燬不意尚有利令智昏者私刊著名之燈草和尚一書害將伊於何底宜太尊之飭令讞員乘其未及成書之先派差密訪務令焚書劈板葢非此不足遏隱患於無形也雖然今豈獨燈草和尚一書之所當焚燬者哉傳聞租界近日更有取濃情快史舊本重加刊刻者雖未悉其果刊刻與否要亦不可一日令其流傳於此世者也太尊苟一知之所欲預爲籌禁者要必不容稍緩葢太尊之拯斯民於陷溺其心必如是而始快也獨是所當銷毁者亦豈獨此二書爲急者哉考之小說之始雖云昉自虞初而代遠年湮古籍久經散佚降而漢晉間有傳書下迨隋唐乃多完帙然凡纂輯究備勸懲卽有寓言要爲實錄况乎辭尚體要語近雅馴兒女冶情閨房秘事未敢形諸翰墨穢及簡編則猶未爲害也洎乎宋室評話斯興原夫評話之由來創於趙家之初葉其時深宫清宴海寓敉寗上侍萱闈欲知民俗下瞻蔀屋用儆皇衷因令伶倫摭拾閭閻瑣務亦由供奉搜羅里巷遺聞旣知物力之艱難並悉世情之誠僞比之前古輶軒之使鞀鐸之司雖失其文略存其意則亦未爲害也無如風氣旣開面目漸失共衍俳優之調别翻盲瞽之編或作傳奇更多雜劇加諸關節並演章回元明以還沿及今世流傳謬種餘毒難湔葢不徒導淫亦且誨盜屏之使盡詎曰不宜尚冀有心人抉擇其間分别去取亦未始非致治之一術耳竊謂今日倘欲示禁又不徒一封札諭數紙教條所能成其事也自非會同西員不可夫西員辦事矢以實心不同華人視爲具文者可比不觀婦女之入烟館吸烟乎男女混雜幾致廉恥無存自中員告之西員遂行禁絶非其明徵乎又如發售春片得西員諭令巡捕見有以春片售者禀官弔銷量予科罰迄今兩租界中永無此物不又明徵也乎西員之於租界民間弊病未嘗不欲去之净盡苟中員能告以害之所至彼有不欲助我行者我正不信也抑又思之租界之害今日尤當急爲垂禁淫戲亦其一也夫忠孝節義之劇何嘗不足饜觀者之意若必刻畫雨雲侈陳風月描媟褻之狀繪狎暱之形夫何爲哉并望良有司之告之西員并行禁演可也 
[本館接奉電音]  
　　昨日午前京師飛電傳來上諭一道敬謹譯登○九月初九日奉硃筆劉恩溥補授太僕寺卿欽此 
[易水秋聲]  
　　天津訪事人函云鼓樓西義源誠換錢局於去歲開張局面雖不堂皇而該處一帶錢鋪寥寥因之該局錢帖同得通行該局將計就計霎時發出錢帖爲數不少所收現銀均入已槖上月廿七清晨日高三丈雙扉未闢有取帖人叩其門内無應者推之則門係虚掩隨手而開屋内闃其無人於是先入者查點其櫃内銀錢空空烏有卽諸夥行李衣物亦皆運出惟剩生財器具而已見者知其荒閉越擁越多少頃有帖者令人搬取家伙作抵詎一經搬動不由分說頃刻間並其門窓板片亦不知何許人早已携帶一空後來者睹其壁立自嘆悔氣無如何也不逾時地保已將不餘一物倩形禀明天津縣由縣飭用蘆席釘門加以硃標封條一面簽差速拿鋪主到案究追帖欠以慰輿情○津郡自開局鑄錢以來新錢已經通行市面咸謂是當可以免錢根短絀錢價高昻矣不料錢肆奸商仍復高擡錢價雖有官府維持圜法一片苦心而究於閭閻無補現聞於大口地方設立官錢局取通商惠工之義額曰惠通月之下旬已開市交易矣夫見利忘義士大夫且不免何况市儈故非由官爲之酌盈劑虚恐無以制錢商之高下其手也爰樂得而記之○洋人馬某與自稱道員董某開張天昶洋行董旣無資本而又拖欠米商銀兩馬恐干連因其挈取衣箱將董兩弟指交巡捕送海關道看管業列前報當下董弟到案時以善於說詞經問官准其保釋由是與馬兩人覿面將原立合同撤毁馬係美國人遂向美國領事銷去開行册籍以後與馬無涉矣可異者原牌天昶洋行之上有美商兩字現董將馬撤開卽不用美商而改貼硃箋大書華商字樣下面天昶洋行四字依然如故也論者謂其旣華商矣而又稱洋行甚矣其眞董而不懂也歟○拐匪之害固不止離人骨肉絶人宗祀已也賣良爲賤女則飄茵墮溷男則隨俳爲優抱終身之恨貽先世之羞殊屬令人　指安得良有司盡法懲治爲萬家生佛哉月之廿四日紫竹林法租界居人李公義之四齡幼孫就門前嬉戲被匪拐去無蹤李正搜查詎已挈至磚砲臺止擬問渡過河該處爲租界之盡頭再越雷池一步卽非 
 
 

Page 2

 
 
巡捕所能過問而對渡卽係河東更復天空海闊無蹤可尋已乃不先不後於招招舟子之時適與巡捕張二相值張固該孩之東鄰西舍也叩匪汝爲伊何人汝挈伊何往匪支吾以對還詰該孩與匪是否親屬曰不知不過伊給我包子一枚帶往河東看戲耳匪欲遁逃捕吹號呌將其拿獲並孩送入捕房捕頭飭屬來領一時團聚而觀者甚衆將匪送交租界轉送津海關道發縣懲辦不意翌日又有南路馬快手持器械於梁家園營門之内緝獲拐匪兩名被拐少婦一口婦係旗裝衣飾不華惟描眉畫眼傅粉塗脂似已落平康籍者於是坐婦東洋車而用縲絏繫兩匪以隨行押向南門而去　南路馬快下處坐落南門外也 
[禾城火警]  
　　嘉興訪事人函云初八晩更魚四躍居人皆在黑甜鄉中與漆園叟游戲忽警鉦亂鳴蘧然驚醒亟披衣起視輭碧紗窓已映　粉紅雲色各坊水龍及洋龍飛馳而過急飭獠奴探視始知北門内大街中市某姓家失愼頃刻冐穿屋頂經水洋龍竭力噴救文武各官先後到塲彈壓至五鼓後祝融氏始棄甲曵兵而走至如何起火未經深悉容俟探明續錄 
[漢口水患]  
　　襄水日日加漲漢鎭内河外江水將平岸土璫厘卡業經淹及等情已紀初七日本報兹又得漢口訪事人函云當水漲時洋街怡和碼頭麥邊碼頭高搭跳板以免行人褰裳而涉漢防營傅竹湘太守派幹勇百餘名將興隆街堤培土加高以防壅决不意漏巵難塞江家垸曁東華茶樓門首至八角亭金塘等處水已瀰街行路者均須着屐而過詎料本月初三日上燈時蕭家垸堤臨城路口又霎時决裂水勢劈空而過奔騰澎湃直冲至喬口城下而至約近十里盡成澤國該處本浮厝之所漂流满目慘不可言居民猝不及防什物一切盡付東流人則登樓趨避其支茅爲屋者已淹斃數十名上閘口中閘口幸早有備閘内居人均免其魚之嘆日來　水漸退兼之天公做美雨水不加可毋庸深慮亦鄂省全局之幸也惟是災民流離蕩析無食無衣不知地方官將何法已援之 
[馬路續成]  
　　金陵訪事友函云省城馬路自江督劉制軍回任以來仍前開築屢誌報章兹諗督憲面諭商務局員迅速辦理以觀成效因此工程夫役刮摩搏埴　鋪兼施邪許之聲互相和答所築之路已由碑亭巷穿過二郎廟横亘於花牌樓大街迤邐至西華門通濟門等處砂平土厚格外堅緻溯當省中初闢馬路之時地方有限馬車東洋車生意寥寥城南各處又古道崎嶇輪轍所經輙遭損壞集股承辦者無不大受虧折幾於一蹶不振現值馬路續成地面開闊據此中人云生意當可起色矣 
[倉山晩翠]  
　　金陵訪事人函云某甲江北産也前年携資來省在漢西門開設雜貨店其初生意頗盛近年大爲減色家道因以中落某日將赴城北探親途遇同業某乙詢近况甲愀然作色曰運蹇時乖不堪言狀生意清淡姑不具論如城西某錢莊字號亦向稱殷實小店嘗存銀洋數百元不意外强中乾嗣忽倒閉該莊主現寓太中橋踐次向索皆無以應似此市面艱難眞令人懊悶乙聞言慰藉良久分道别去詎其在途絮語時適有里中無賴子從旁竊聽悉其顚末自念甲店某傭與已相善因往候乘間竊其店主名片翌晨逕持赴大中橋向該錢莊坐索前欵逼勒萬狀莊主不堪其擾呵斥數言無賴知計難遂吼怒逾常繼竟用武捽該莊主於地飽以老拳迨鄰右出爲解圍始歛手遁去於是該莊主以甲遣僕來辱已心實不甘擬與結訟倩戚友　寫白稟赴縣署喊控將一番横逆　形陳訢於官官卽飭差提甲訊問甲初不解其故後到署前詢知其中情節上堂質証始恍然於冐充債主者之肆其毒也官令返店根究爲誰而無賴子早已高飛遠颺不知去向矣當向莊主賠禮謝過其欠欵由經手人調停事得寢○聚寳門卽南門也沿大街而上有下江考棚考棚口某氏婦者孀居數載不安於室里閈間盡人皆知而口不能言日昨又與某姘識夜來明去習以爲常詎婦嘗因事見辱於鄰翁心銜翁而未能報翁有女年已及笄貌頗不俗婦往往誘女至家而導以花前　下某夕所歡者　至遂與商就暗度陳倉之計引之入女室女情竇初開又見婦分禁臠甘染指焉不意隔牆花影閃爍簾櫳女有嫂最伶俐窺破小姑行徑潛以告翁翁謂小姑居處本無郎烏得有雙雙者遣僕輩入室搜之女聞惶急從牀上縱令逸去翁氣沮聲稱將與某家結訟第捉奸須在奸所又須雙雙捉住今事無憑証某反謂其信流言汚已糾衆向翁理論片言未合扭作一團兩個假親家互相毆打手下人各爲其主紛紛擾擾說不出所以然一時閧動街市聚觀如堵後有知其事者爲言其中情節乃爲魯仲連再三排解懋勸兩造莫效鷸蚌之相持俾漁人坐收其利當局然之事廼寢○有二童者年約十四五歲衣履翩翩偕行至小彩霞街途遇某甲走近身邊低聲問曰少爺欲購水晶眼鏡否未及答已由袖出所藏以示之神色倉皇佯出竊來模樣叩以價則洋六元童接過把玩見係墨晶而鑲玳瑁者覺非僞物因給一元甲嫌過賤請益未許怱怱分道去行尚未遠遥見甲又出鏡以示突來之某乙狂喜願出洋三元購之旣議定矣囑在路旁俟其歸取洋來反身逕走適經前二童買鏡之處因頑謂曰此奇貨也吾向在天寳齋玉器店曾見是鏡討價必十數元而後可卽質典鋪亦值六七元言畢直行不顧童本不識此物至是益惑其說急招甲來以現洋二元五角付之取鏡在手甲猶爭覆不已有某丙飛奔至以手奪鏡大聲叱甲曰汝敢偷店中物在此盜賣賊骨頭竟不怕一頓打煞耶言未了甲早奪路而逸丙從後飛追轉瞬間均出巷尾逾刻不見其返蹤影全無二童尚呆立道旁也後以語人始知遇騙懊恨而歸 
[玉鈎斜冶秋詞]  
　　揚州采訪友人云前署兩淮鹽運使廣西候補道程尚齋觀察之公子文定洪良士分轉之閨媛諏吉八月三十日行合卺禮先一日晩觀察置備緑呢大轎至坤宅迎娶都轉張燈結彩鼓吹喧闐至翌日清晨由灣子街公館中送新人前往儀從執事備極奢華及彩輿登堂鼓吹大作參天拜地一切如儀少選在城各官紳均整肅衣冠登堂道賀冠裳薈萃極盛一時○徐凝門内曾文正公祠每歲春秋由地方官循例致祭衣冠秩秩爼豆莘莘兩淮卾湘西皖四岸運商復以公總制兩江時增定鹺務新章盡善盡美商民奉爲圭臬歴久弗諼特於例祀後糾約諸同袍虔備牲牢筮期公祭本屆涓吉八月廿九日舉行由首事遍發傳單約集諸商於前一日赴祠中演禮屆時請運司江都轉主祭適瓜洲鎭總兵高鎭軍公幹在揚遂亦命駕而來隨班行禮簪纓薈萃濟濟蹌蹌執事諸君無不致慤致誠恪恭將事洵煌煌乎盛典也○兩淮鹽運司江蓉舫都轉牌示轅門仰合屬文武官員均於九月初五日換戴暖帽順時布禮所宜然也 
[九仙山述異記]  
　　福建采訪人函云北門某公館家向有阿紫爲祟上月某夜漏深人靜忽聞風雨驟至揚沙走石之聲驚魂動魄主人急開戶出視則满天星斗零露方濃燭視庭中又見有豆盈斗諦視之豆中盡現人面形團圝如月不啻富家翁日啖花豬肉者躍躍欲活萬頭攢動見者大怖罔知所措其殆蒲留仙所紀嫦娥青鳳之變相耶○黄巷某姓家設有鸞壇素以神靈著聞戚里有某甲患瘵病奄奄一息將往芙蓉城與石曼卿爲友矣家人無計可施就乩問兆思以一滴楊枝水作反魂之術乩乃大書於盤命斫庭中翠竹尺餘兩首帶節摇之當轆轆有聲試剖吞之不異一帖清凉散可令其再向紅塵游戲也聞者半信半疑顧以仙人言不敢有逆姑如其法引刃解之不意果有絳丸數十夥騰躍而出病者一服而愈次日卽能起立嘻怪矣 
[赭嶺聲]  
　　蕪湖友人來函云當塗縣謝鳳岡明府日前晉省謁見撫藩臬道各大憲禀陳本縣秋收各情形事竣於上月下澣乘輪回蕪拜會各寅僚後小作勾留卽由早道遄回本治○新授蕪湖縣典史張小雲少尉振華奉藩憲檄飭赴任自省捧檄來蕪於上月廿八日在城隍廟花廳接鈐任事○每屆水涸之時江北各埠無業貧民恒挈眷來蕪在江于一帶搭盍茅龍作各項小本營生以果其腹保甲局憲楊若臣太守以此等游民去住無定難保無匪類混雜暗滋事端特以一紙官符諭令不許在江于麕集已搭之屋限日拆毁倘敢不遵定卽提案從嚴責懲云○蕪湖鈔關查船委員陳晴溪叅軍振鴻現奉道憲袁爽秋觀察檄飭調辦新關北卡查騐差遞遺查船差使札委解餉回轅之張鼎臣少尹光明 
 
 

Page 3

 
 
接辦○道轅發審兼管庫委員袁東邨叅軍上榖現奉道憲撤差另委蔣印谷少尹雲鵠接充發審差其銀庫一差則委沈樸城少尉忠域接管均於上月下浣捧檄到差矣○張香濤制軍於廣東湖北兩省創購外洋機器鼓鑄銀圓分别大小五種以收外溢之利便民富國誠爲擘畫周詳制軍署兩江總督任時曾頒示各省通飭官商軍民人等云此項銀圓凡市面交易及完納關税厘金各項捐欵以及支發官欵均准一律行用俱按照該地方市價核算各官吏商賈不得故意低昻致干查究等因早經遵行在案乃蕪湖自去年冬間市面錢缺奸儈居奇以致小民多被其累各當道維持圜法特飭殷商往湖北購運大小銀圓數萬枚來蕪使用以濟制錢之不足小銀圓業已通行無阻各奸商又復施其龍斷伎倆凡外洋鷹洋之兌二七寳銀六錢七八分者湖北銀圓則須毛色二三分不等鷹洋每元之兌大錢九百三四十文者湖北銀圓每角則僅能作錢八十八文八十九文而已大洋換小洋則每圓僅只十角而小洋兌錢及換大洋則又貼水補色一出一入小民受虧無所底止轉不若昔之通行大錢者稍受錢價漲跌之虧而無折耗之弊市儈心計之工固無足怪然大憲一片厚意已爲若輩所消耗矣豈不可恨○某砲艇伙夫某甲日前在途拾得南邑恒泰向蕪湖同泰錢店匯票一紙計二七寳銀五十兩八月廿二日期甲於十八日持票至該店照騐店夥詢以所自來甲以拾遺對夥隨囑其至期可來取銀詎至廿二日甲往取銀夥又答以前途已來掛失不能兌銀甲以該夥有心推諉如果掛失須著失主親來將當日如何遺失情形詳細質明卽不願得此倘來之物夥本妄言欺甲愚魯思吞此一項非分之財不圖甲成竹在胸欲求根據至此計無所出默不能應甲以該店言出兩歧顯係兩邊圖賴邀同友輩向其評理旋經錢業中人轉圜著該店照遺票之例認給甲銀一半甲雖允許而該店尚不肯給未知將來作何了結也○蕪湖自上月抄日飛廉氏税駕將軍跋扈無異虎嘯龍吟本月朔日起繼以憑夷氏戾止銀河倒瀉簷溜淙淙誦满城風雨近重陽之句正不知墨客騷人當添幾許詩興也 
[蘋花溪訪菊記]  
　　鄂省上游各府州邑襄水成災道饉相望蒙袂輯屨貿貿然來者皆有無黔敖爲食之嘆轉瞬三冬霜風砭骨彼無衣卒歲者又何堪設想耶湖北籌捐總局告賑孔殷業委保甲總局之黄鐵生太守會辦賑捐未知仁粟義漿能否源源而來俾鳩形鵠面者得不至委身溝涸也○湖北天門漢川諸邑均係旱地栽種雜糧者物豐收一稔可以温飽數年所謂三年耕必有九年之食九年耕必有三十年之食者非耶奈去冬兩歲迭遇水災淹汨殆盡不特金穰玉粒全被波臣攫去卽各項雜糧亦大都爲魚履之葬漢上專恃上游等處接濟刻下來源稀少價日加昻眞有一珠一粒之歎小民何以謀生耶○水勢日漲高與岸齊低窪之處竟須詠褰裳而涉者後湖蕭家垸側水已穿過長堤居民之支一椽以蔽風雨者犬率宛在中央幾疑王子安所謂下臨無地者眞有其事蕩析離居殊堪剌目倘再繼長增高有加無已恐漢口上下一十五里俱成澤國矣商民驚怖之狀不言可喻至武昌漢陽漢口各處受淹情形還當問之目擊者其亦向洋興歎否○漢陽保甲總局羅司馬自接辦以來遇事認眞不稍懈怠日前在漢口永玉河側拿獲冒充巡河委員一名帶回本局重加懲治聞該犯亦係羅姓故思爲魚目之混張湯之先與留侯同祖一龍一豬固無傷於大雅乃紀信卽欲以漢高皇自居其智亦可謂黠矣司馬深恐效尤者不乏其人密飭幹役數名在沿河暗防保衞閭閻可謂無微不至○日前道路喧傳黄陂附近山巖突有野獸盤踞時出擾人居民枕席不安深以爲害幸防守綦嚴尚無罹其厄者兹聞該處鄉農集錢若千募健士二三十名入山搜捕已食其肉而寢其皮矣周子除三害此非其一耶○湖北黄石港地方亦一熱閙廛市也土産以棉花布疋紅石爲大宗同治年間花布最盛嗣後市情日薄花客日稀現在華洋互市百貨流通該處於疋頭東西洋雜貨銷塲頓旺而花市仍無起色花業中人已經重訂新章變通前法振興商務在在皆當如是觀何憂無起色之日乎○陂邑湯姓者巨族也卜居南鄉雄視一切北村有李姓者北平之後裔前將軍氣概亦復不可一世上月某日南鄉演劇酬神湯令演羅通掃北故事有意侮弄之李姓聞而以爲辱因亦招優演劇特演五虎平南事以報復之湯姓不服與之爭閙一時臺上之袍笏方登臺下之棍拳齊舉嗣經兩姓族長出爲調停始各悻悻而退兩姓之愚一何可笑○前者湖北通城地方亂民滋事及平靖各音均登前報省憲恐若輩死灰復燃曾委某營長率其帳下健兒在該處駐紥以爲攝服地步今該營長奉檄移防他處武昌城守楊叅戎已飭吳哨長錫龍率兵若干名前往換防矣 
[滬上官塲]  
　　辦理金陵洋務局候補道容純甫觀察閎昨有要公蒞滬入城至道署拜會黄觀察延入客廳暢談良久始行送出○新關税務司霍君昨日午後鐘鳴四下乘坐四人大轎入城至道署晉謁黄觀察延入客廳晤商税務良久乃别○浙江候補縣德麟閣明府恩奉浙藩委在滬採辦銅鉛日昨命駕晉城至各署拜謁比至縣署黄大令飭丁擋駕 
[火未成災]  
　　本城梅家弄蘇州人某甲以打絲線爲業昨日午炊灶火過猛烟囱中火星亂竄烟霧迷漫幸鄰右瞥見大聲呼救家人聞警畢集立爲灌救得熄不致成災 
[馬路換工]  
　　滬南開築馬路以來已四閲月矣而工程止有三分之一昨日黄幼農觀察諭令馬路委員朱森庭明府赶緊辦就朱明府奉札之下另招工頭某甲承攬每日招工數百名在灘挑塡並限於十月内將樁木一併打齊以期尅日竣工云 
[忿辱輕生]  
　　無錫人某甲在八仙橋西首永興里開設酒釀作有同鄉某乙來滬覔就寄宿其家日前該作失去缽頭蓋六個指爲乙竊甲兄某丙在英界某探名下爲夥將乙軋至英界某茶館盤詰不承乙以蒙此羞辱卽於當晩將短衫質錢暗購阿芙蓉膏背人吞服甲見有異赶卽施救不及而逝該處地鄰以事關人命未便草率遂將摇唇鼓舌之某丁用鐵鍊鎖項一面報知家族來滬料理旋經甲等湊資備棺收殮未知家族來滬能免對簿公庭否 
[監犯患病]  
　　本縣内監犯人吳桂華前因聽從在省正法之吳妙林謀斃淫婦阮張氏之本夫阮阿狗由縣拿獲訊供詳解發回候示在案日來該犯在監陡患傷寒病勢沈重禁卒邢棟禀明黄大令立飭官醫王仿臣進監診治 
[英界公堂瑣案]  
　　祥和機器廠洋人控泰昌機器廠主楊永錦私仿伊自畫圖樣製造小輪一案曾經判令查對兩造圖樣再行復訊昨晨原被告均投案並倩打樣西人培而閲看圖樣祥和洋人供泰昌所造之船實係私仿商新畫之圖而造且該廠之木匠工頭曾在商人處做過此次又向廠中工頭索看新船式樣工頭不允顯見其有心私仿旋據培而將兩圖細心比較供稱兩圖大致彷彿内中氣筒泰昌較祥和略大而不同之處亦有數件楊永錦供現造之船係自已畫圖照駕時斯美南琛南瑞而造惟機器中有名生特者僅用一個因較爲靈便至該洋人之圖亦非新式何得指人爲私仿惟目下華洋聲勢不同職亦不敢言惟此船工程已過大半勢難中止俟此船成後以後决不再造此式可也祥和洋人又謂此案須得泰昌之木工頭到案方能明白中西官互商之下著候傳泰昌之木工頭到案於下禮拜三再行復訊○包探陳阿九禀稱湖北人梅玉溪向在英租界後馬路龎公館内當家丁此次竊取主人之珠花金手釧銀表玉器等件質錢使用報捕後經小的拘獲起到原贓送究龎公館令家人龎升投案供被梅竊去家主龎澤鑾之物今旣由包探緝獲原贓求爲給領龎又遣司帳李某到案供梅破案後伊母應氏在公館中吵閙不休並要覔死勢難容留惟念其服役已久可否求恩免責同其母一併遞解質之梅玉溪供認行竊一味求恩别駕以本應懲辦姑念伊主代求從寛免資押候遞解回湖北○包探施奎江禀稱流氓王阿狗前曾犯過命案此次又串沈來法及在逃張雪雪等在楊樹浦向紡紗局做工之陳毛毛夏孝水等先後拆梢又向朱六生拆梢洋二十元聲言如其不允須拔至鄉間毆打等語報知捕房今旣獲案求爲訊辦質之王阿狗沈 
 
 

Page 4

 
 
來法同供本地人不敢拆梢惟求鑒察至命案至今已事隔六七年之久矣别駕以沈等連次訛詐著各責二百板管押二月○陳阿三竊取蔡阿紀所開烟館内之烟槍一枝經包探倪順泉查獲人贓送究蔡阿紀投案請領失贓質之陳阿三供因窮苦所致以後不敢再犯矣叩求恩典别駕判責一百板贓還失主○包探石金榮禀稱緝獲過犯陳金寳此人屢次犯竊曾經懲辦此次又復竊取孫四喜等三家物件經小的緝獲起到各贓送究孫四喜俞瑞寳周松亭等三失主投案請領失贓質之陳金寳供本地人行竊該死惟求恩典别駕以過犯行竊判責四百板交捕房管押三個月○包探趙銀河禀稱孫時林以賭爲生近將賭具上暗做記識引人入局故孫每賭必勝此次經小的查知爲此拘送請究孫時林供寗波人不敢作弊惟喜賭則時或有之别駕判罰洋三十元○包探趙銀河禀稱魯意師摩洋人指控曾爲侍者之陳竹卿竊取衣料大呢經小的查無實據今特解案陳竹卿供不敢行竊實被誣指求爲鑒察别駕以指竊無憑著將陳竹卿具結斥釋 
[咨照停訊]  
　　昨禮拜五法捕房發落之期因判責者寥寥無幾鄭大令咨照捕房展至下期一併發落 
[美界捕房瑣紀]  
　　崇明人陳桂生曾充密勒路第八號洋房之細崽兹因不守本分今春洋東辭歇上月中旬忽潛入該洋房竊取金表一枚經包探獲解英公廨奉屠别駕判禁二禮拜期满釋放邇者押期已满前日釋出詎是晩又去由後披屋越上挖開玻璃窓潛至臥室竊去皮箱一口内係西式灰鼠皮等服昨晨洋東報捕經包探倪順泉在新閘地方將陳查獲拘至捕房吊取原贓押候送請英讞員究辦○老贓常州人張阿富昨晨在周浦路因見第二百五十六號房屋門上用鐵將軍牢牢把住張隨施其伎倆將鐵鎖扭落闖然直入正在注意搜索適事主自外歸當塲扭獲喚交一百九十三號華捕送至捕房捕頭遣包探倪順泉查出竊案四五起贓已吊出押候查明失主然後送廨訊究○前晩有甲乙二西水手未知由何處訪麴秀才俱已酩酊大醉在百老匯路任情滋事適一百十五號印度捕踴躍而來傍人均紛紛退避甲乙自思捕來勢將不利遂以先發制人之計一躍上前將捕撳伏兇毆捕竭力爭脱號召某某二華捕襄同將醉漢拘至捕房押候解送領事署訊辦○昨日午後本地木工某甲在元芳路與寗波鐵工某乙不知何故互相毒毆三百七十四號華捕一併拘入捕房經捕頭斥釋○昨日清晨兆豐路路傍棄有洋布二　無人看守經二百八十七號華捕雇車載送捕房存候認領○前晩有年約二十餘歲之某甲投狄四威路第七號門牌某客棧住宿夜半猝斃棧主宋海松大駭於昨晨奔告捕房捕頭令喚地保查明有無屍屬妥爲料理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡局一則]  
　　顧秦氏昨日至十六鋪中局禀控丈夫鴻昌在時向　埠頭爲業夫故後妾係女流不能身任此業因託徐金海代爲管理刻下徐心懷不良圖吞此業叩求提究李蘭史二尹立飭小甲喬芝山提徐到局審訊並提總埠頭到局問明情由斷令仍歸顧秦氏管業詎徐　猎性成不遵局斷二尹立卽備函送縣訊辦 
[上海縣案]  
　　監生顧浩卽顧雅山挈子文生顧名　　縣禀控無賴葛村寳挾嫌將糞塞口等情前晩蔣刺史升座花顧訊問顧供監生家居流東廿四保十八歸向在本城小東門外沿　灘開設天地一家春茶館長子名驥已入上庠與葛村寳住隔二村葛素不安分今春總巡老父臺在鄉訪問流氓兒子同文生孫思泮均係圖董因出迎談經總巡回城拘葛到局未辦保出監生在茶館未曾曉得緣故詎至五月十七回鄉翌晨到金家橋余茂廷小茶肆啜茗坐尚未定突被葛村寳父子將糞穢塞入口中並塗满面監生要逃被他父子扭住撕破衣服因就袖中取衣呈閲刺史已聞穢氣急命差役取開謂是眞憑又供茶館主余茂廷曾經目覩應求嚴辦顧名驥供葛係無賴牧羊爲生常驅羊踐壞禾苗後奉示禁遂卽游手滋事總巡憲垂詢因卽實告致被挾恨持糞塗塞父親面目求請按律定罪葛供年已六十有二家有二子均以修接電線爲生於上月十六出門自知持糞塞人罪應該死求開恩情願憑地保等原勸設酒服禮求免重辦余茂廷供年六十歲葛將穢物塞顧是實陸九皋供是十八圖地保顧浩被葛塞糞事後曾經勸過名驥又供葛近日又要糾合棍匪楊耀才等賽會閙事刺史乃判葛重責一百板照原勸服禮并着具緒不准賽會閙事違卽重辦○上年英界會香里内錦繡齋繡鞋店主邵金生與同夥張茂康索錢起釁口角爭毆後邵因病身死經黄大令蒞騐訊供將同居之女子任阿秀及兇手等帶回分别管押張狡展不承前晩大令升堂先提任阿秀至案謂爾係年輕女子不過他們打架爭吵在爾家樓卜取個見證口供就可省釋以免拖累阿秀乃供張茂康在樓下開店小女子住在樓上那晩只聽得張茂康於十二點鐘後回店旋有邵金生來向之索債口角將洋燈烟袋一切亂擲旋立在樓門口看見張邵扭住邵將門閂擲張被張接住反擊良久邵竟出門去說喚巡捕張亦將門閂閉不顧不知如何因病身死屍兄邵春生供金生是弟上年被張欠洋不還向索遭毆身死蒙騐有傷應求伸寃弟媳王氏有病不能赴案乃提張茂康據供小的與邵素好因欠他洋一時無還豈知他定要因於午後約至西園至晩就在烟館内吃夜飯畢到满庭芳街小客棧内邵買洋參　茶茗談小的就回店中到夜半邵又來催索前欠將洋燈各件擲擊又取門閂打來小的奪下彼此互扭當將邵髮一綹扯去並打他眼角肩　　處現求恩典邵春生又稱他店中貨物已經拍賣得洋三十五元除代付租金十二元外只到手廿三元大令謂此案現有確供必須擬辦任阿秀無干省釋交伊母領出赶爲擇配張茂康着釘鐐收禁外監邵春生亦具結并諭以此後爾與弟媳等均可照常度日不必再至縣中張茂康定須懲辦爾可放心邵叩謝而退○武生沈思聰因虹口沈家灣地畝田額不符經公田委員葉司馬函請縣署前往勘丈均誌前報前晩黄大令會同葉司馬升座會訊沈供武生有田四畝餘已押與洋商計二畞現洋商已往别埠所有糧串上計完漕米約二斗零九合上忙條銀一錢二分四厘下忙一錢二分三厘而此田目下每畝值銀八九百兩大令分别研詰堅執如前乃商之葉司馬謂沈漲灘丈計九畝餘與所執田單數盈近半　乎隱匿但察係無心著照公田局章程每十二畞賣銀一萬兩算補繳公田價六千三百兩限於半月繳楚以後如檢出方單可將所繳公田價給還沈具結叩謝而退○虹口薙髮匠吕寳生被彚司洋行買辦沈樹亭之子沈蓮坤紏人毆傷身死卽據屍兄吕浩生屍妻吕李氏禀騐緝兇均誌報端一面將沈樹亭押交一面簽差緝兇去後昨經原差查悉沈蓮坤逃匿無錫患病身死遂卽禀明大令閲禀乃提一干人證訊問先據原差跪禀沈蓮坤訪明逃匿無錫北門外衣莊公所内患病身死經該處親族發電知照不識果否沈樹亭供與相同求恩交保出外屍兄吕浩生匍匐供請伸寃沈蓮坤係是正兇若果身死必須有眞憑實據不能含糊過去大令判將沈樹亭交差陪同吕浩生等赶往無錫查看蓮坤是否身死候卽備文知照地方官核辦 
[法捕房事]  
　　寍波人某甲在甬附輪來滬有皮箱二隻雇江北小車夫裝至英界四川路該車夫頓起不良在人叢中伺間逸往南行車至十六鋪界適巡街捕檢查車照以該車並無照會當卽扣留時失主己跟蹤尋至查對物件無訛遂禀知捕頭將原箱給還車夫押候解送公堂請問官究懲○江北人李某在城　渙擺設冷攤與同業孫二不知因何起釁互相口角扭入捕房翌晨捕頭訊問以事屬細微交人保出不准再向滋擾 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
