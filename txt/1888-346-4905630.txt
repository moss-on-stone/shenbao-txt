# 1888 - 346 - 4905630

 

Page 1

 
 
[本館告白]  
　　啓者古今圖書集成第一次出書四百零八本第二次出書六百本裝釘旣竣卽經本舘詳加檢點本數無訛然後盛　　　　　封條　與股諸君付足第三次銀來舘取書本舘又必請其當面點遇諫可謂愼之又愼詳益加詳矣不料邇來屢有人藉口於書本短　　　　　不知此　係用活字印成並無零餘且難續印倘必齗齗索補勢必將所存整部者拆散不全不特本舘受虧卽與股諸君亦未免近於不諒爲此再行布告伏乞於取書詩細加查檢免致事後嘖有頍言大雅諸君尚其俯　 
[催取圖書集成告白] [  圖書集成局主人啓]  
　　本局開印古今圖書集成其頭二批業巳出書頭批四百零八本二批六百本凡有巳繳三次銀兩者請速至申報舘取書取書時并祈當面檢點　勿自悞其尚有未繳二次銀兩者數十户請卽付繳勿遲其三批之書亦將次可以裝訂齊全特此佈啓 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清逺里恆泰昌出售此外則南北申昌及本帳房皆可購取價碼仍照四十元至其校對印訂績潢無不精益求精早爲有目共賞所有售出股票亦統歸恆泰昌發書此佈 
[一百七十二號報告白] [  點石齋啓]  
　　名妓從良大非易事貌潘安才子建有王大令之風流無李十郎之薄倖然後奉箕帚侍巾櫛焉今之妓不然其所歆羨者惟鄧氏銅山郭家金穴耳滬妓左紅玉與徽客朱某情最暱朱本富家子願得阿嬌藏金屋無如所謀輙左致負盟言妓怨甚至自剪其髮欲覓蓮社以棲身論者爲寂寞禪房苦空戒行恐非花天酒地中人所能耐守也微哉斯言繒准十六日出售前後附圖悉仍曩例 
[論穗垣機匠械鬥事]  
　　甚矣哉械鬥之爲害也不論是非而計勝負不論曲直而决雌雄徑行直遂聚衆稱兵鎗砲齊施戈矛並舉彼小民何辜血飛肉薄受刃怡然而不之悔乃至助戰帮凶頂名替死子弑其父弟弑具兄此其害可勝言哉顧有尤甚焉者古有云其父殺人報仇其子必且行劫夫殺人爲王法所不容報仇爲人情所大快司讞者猶將援報仇之故而寛其殺人之條然其子但知殺人不知報仇其父以報仇而殺人其子以殺人而行刼勢所必至理有固然自械鬥之風熾而樂於戰鬥習爲故常由是爲刦盜爲流宼爲叛逆在上者其可不彈壓而懲儆之哉如前月穗垣機房之織衣辫欄杆者金花彩金兩行械鬥一事有可駭者其始也金花行改用機器織造物美價廉是其裕財之源通民之力意至美法至良也方今執政者振興洋務講求西法旣精益精不遺餘力滬上之機器織布局一再興復不廢前功則金花行之改用機器當亦執政所聞而嘉許者矣彼彩金行誼屬同袍相形見絀嫉妬之念爭勝之心固所不免顧同此材力同此心思何以獨不能倣而行之夫旣不能倣而行之矣則或自愧無能急流勇退或力爭向上刻意求工而乃糾集機匠數百人各持軍械前往尋釁是彩金行實爲戎首無理取閙固不得寛其責而薄其罰矣獨是金花行旣聞彩金行之糾衆尋仇也當一面戒嚴門户以備不虞一面密報官衙以求保護安知地方官必不能彈壓而解散之乎如是則機房不致停工機匠不致廢業孰得孰失必有能辨之者乃計不出此而亦糾集機匠數百人與之相抗戈矛之色光耀天日　砲之聲逺聞數里一戰於珠帽崗再戰於荔支灣斃者數人傷者無算至於地方官竭力排解置若罔聞比上憲調勇馳往兩黨始散歸寢　是則金花行與有罪焉竊謂械鬥之風不可長也然所以防其先而善其後者豈僅懲辦首事搜括軍械而己乎即以機匠械鬥之事論之金花行之改用機器物美價廉則機器之大有利益可知旣用機器必廢人工旣不能使機器廢而不用又不能使機匠舍而他求則游手好閒無所事事何以謀食何以營生今雖暫時安輯兩造解嚴吾恐志不得逞氣益難平挺而走險　不畏死追思失業之故貽恨始事之人報復相尋固結不解而械鬥之風愈禁而愈熾也然則將何以防其先而善其後乎曰天下事逆而制之難爲力順而導之易爲功今之執政者亦旣振興洋務講求西法矣則各項機器次第舉行夫亦因時之宜當務之急莫若因金花行改用機器之法而效其章程籌其經費令彩金行倣而行之俾得與金花行一律改用並駕齊驅嫉妬之念爭勝之心由此而平械鬥之風由此而息除弊也而興利寓焉矣不寍唯是通商立約惟粤東爲最先出洋貿易惟粤東爲最盛則將來洋務西法通行民間各項機器次第舉行非粤東其誰屬歟且吾又因粤東之械鬥而有感焉從來有利者必有害有害者亦必有利昔粤宼之亂各省官軍望風披靡其能制之者惟湘軍楚軍激之以義鼓之以氣一往直前其勇百倍夫是以大難平而天下治也迨天粤氛旣清解甲歸田晏然太平相安無事向之湘軍楚軍志氣頽惰筋力廢弛暮氣己成不復振作猶之强弩之末不能穿魯縞者也故今論兵者以粤軍爲可用盖粤東民俗强悍風氣剛勁訓以紀律可恃無恐然則有地方之責者當因其俗而施其政棄其短而用其長在械鬥之機匠則足以爲害在從軍之戰士則足以爲利亦視其用之之道何如耳 
[本館接奉電音]  
　　昨接在京友人發來電音有本月十五日上諭三道敬謹譯登○十一月十五日奉上諭本年各直省辦理秋審人犯經刑部由緩决改情實者湖南山東均多至六起該撫並臬司於秋讞重犯未能詳審核議着交部查明分别議處嗣後各將軍府尹督撫等務當督同所屬遵照定例酌核案情悉心究擬固不可失之刻覈亦不可惑於救生不救死之說故從輕減總期設法持平無枉無縱用副明愼用刑至意將此通諭知之欽此同日奉上諭户部左侍郎兼管三庫事務着熙敬轉補敬信着調補户部右侍郎兼管錢法堂事務禮部左侍郎着續昌轉補文興着補授禮部右侍郎欽此同日奉上諭北洋海軍提督着丁汝昌補授北洋海軍左翼總兵着林泰曾補授北洋海軍右翼總兵着劉步蟾補授欽此 
[燕市讕言]  
　　十月下旬某日有泰西士女站立前門大街迤南天壇旁堆撥上四顧閒觀旋見一大官向之指示一時人山人海結隊聚觀後有知者謂大官是太常寺卿徐君致祥也京師五壇人廟例歸太常寺管轄數日前有某國人照會總署欲携婦女瞻仰天壇景物總署因咨行太常寺定於某日派員役照料一切徐君以天壇乃國家禮天靜地何得輕容婦女入觀因於是日親立門前待其到來將告祭大典縱略告知云○宣武門外二地廂計行　　 
 
 

Page 2

 
 
某甲之妻携胞妹以遊廟爲名潛與前門内簾子胡同某乙偕遁甲弗得而知也事經數日不見妻回乃稟報各地面官署隨卽尋拿越三日經左翌官兵將乙並甲妹弋獲由步軍統領衙門移交刑部究辦惟甲妻於左翌官兵入乙家時聞聲而遁至今蹤跡杳然連日刑部嚴鞫情由毫無實供惟據甲妹稱伊嫂向與乙有染現將我拐人其家聞欲售與妓館求恩作主交我兄帶回實爲德便云○十月初前門外西河沿某金店主王姓以應武闈在德勝門外黑寺稅居多日王翩翩年少似土揮金今秋以白鏹四百金購一快馬愛之不啻如拱璧十月中旬有一京東人某甲衣服華麗從其衆來王寓所拜謁言次甲稱久聞足下有一駿馬日行千里願一瞻仰以慰平生王悅甚卽飭廐夫將馬牽至寛敞之所甲一躍登鞍加鞭飛向東去王待之甚久不見甲回心頗滋疑詢甲從人略無端倪始悟其爲騙手然亦無可奈何矣 
[四明瑣記]  
　　寍紹台道薛叔耘觀察日前因公晉省己於初十日傍晚時回署○前報鎭海薛家河地方之太平庵被刼一案所獲之賣桂圓人實係閩人並非盜黨己經保釋矣○鎭海章市某廟塑佛開光逺近各賭棍因之赶會開賭經某書院肄業生童公稟縣署請爲查禁王邑尊立卽往拿拘獲賭棍數名餘被逃竄所獲賭棍現己責枷發犯事地方示衆○近有某薙匠哄誘幼女到天封塔上姦污幼女大呼救命寺僧聞聲往視薙匠畏罪逃逸而幼女己不能行走矣問明住址告其家屬將女抬回事爲徐邑尊所聞嚴行訪拿然鴻飛冥冥無從弋獲矣○寍波府屬縣試日期本定於本月十五日刻因下忙錢糧徵收吃緊之際勢難兼顧且試事紛繁一時赶辦不及業經徐邑尊禀請府憲轉請學憲展限於十一月廿五日縣考至府考日期尚未定也 
[臺北雜誌]  
　　臺北機器總局文案丁某前爲其同事挾嫌上控省帥當將是案立交營務處查辦嗣營務處以兩造均有不合禀明省帥後卽將兩人差使同時撤退刻下接辦是局文案者爲劉君文鷺劉君向在福省候補今歳請假來臺卽由本局總辦丁培仙太守禀請接辦是差云○離臺北數里地方某鄉一日有婦女數人登山採茶口渴異常相率在附近池塘掬水汲飲詎回家後舌結不能成聲有謂其中水毒者有謂其感受疫癘者多方灌救始能言語惟一婦飲水過多不可救藥因而斃命究不識水中果有何毒也○日前有新委營官田藍二君奉到統領鎭海後營張月樓軍門札委前赴江南一帶招募勇丁二營己坐海鏡兵輪來臺省帥卽委周雨亭協戎前往滬尾點名當由飛捷輪船先載數百人開赴埤南其餘俟有便輪卽須盡行載往也 
[江右紀聞]  
　　江省東大街泰和豐錢鋪係集成質鋪之所分出自上年開張以來票張盛行所發出者不下二三萬串近有同行嫉妒者謂該錢鋪行本不過數千而出票乃至數萬恐不可靠暗布謡言漸傳漸廣人心爲之惶恐持票取錢者愈擁愈多鋪中預存現錢僅千餘串甚屬不敷鋪主急往别鋪收回數千串又向質鋪撥出數千串咄嗟立辦卽請持票者向質鋪兌錢一日之間兌近萬串而各處之錢仍源源而來以資接應持票者見之始各放心多有半途而反者若非該鋪資本充裕呼應靈梗幾不免爲所擠倒甚矣謡諑之可畏也○東鄉縣有孝子某廬墓三年未嘗稍離至本年七月三年期滿家人强迎回家孝子勉强就道依依啜泣一時宗族鄉隣傳爲盛事爲之報縣請旌未蒙允准孝子哀痛未忘未及一月竟以毁卒至孝不求人知三年廬墓雖近沽名然竟以毁卒則其至誠惻怛洵有足爲末俗風者誌之以存直道○撫州有某中者己失怙恃依寡嬸以居久而析爨娶妻生子稱小康焉近年嬸信讒言向姪尋釁姪念前情不與計較乃嬸信讒不己本年控諸琴堂姪邀同族戚訴明一切嬸計不得行又攔路尋隙姪繞道避之一日嬸挾利刃伺姪於要路久之姪果至嬸突起斫之姪不爲防大呌一聲暈倒於地嬸亦手忙脚亂不覺跌倒爲刃悞刺久化姪復蘇而嬸竟不起後有以人命報者姪負傷逺逃差役拿其妻與子入獄迄今妻尚在犴狴而子己瘐斃嗚呼慘己○江省武鄉試於十月二十七日考竣硬弓刀石德曉峯中丞卽於十一月初二日出示挑取四百五十名定於初五日覆試硬弓初七日給卷内塲初八日列榜曉示 
[灊上寒聲]  
　　安慶信云長江水師安慶協柳馥堂鎭軍報丁内艱大吏以鎭軍係實任武職二品大員刻下軍務平靜例得開缺回籍終制遂委長江金陵營叅府鍾月樵叅戎署理是篆未到任以前著長江安慶營都司楊都戎萬頃暫行瓜代○桐城縣東門外小街某染坊與某錢店比鄰上月下旬某夜三更突有强盜多人明火持械毁門入染坊將布疋搶掠一空旋復擁至錢店掠取銀錢店主出而阻攔被匪戳傷右眼事後檢點計染坊失去二百餘金錢店失去二十餘金邑宰吳雲濤明府聞報立飭幹役會同汛營跟追查無蹤跡日來遂懸嘗購拿不知果能破案否○某甲家居大南門外提籃入市小本營生一顆掌中珠年方二八小家碧玉艷冶絶倫月之初五日偶與鄰舍媪口角媪肆口污衊之女頰暈紅潮含羞入室愈思愈忿遂密購阿芙蓉膏和茶吞下烟毒陡發痛不可熬輾轉嬌啼延至四更而歾甲詢知情節意欲囘媪尋仇而媪孤苦龍鍾無可理論無奈吞聲忍氣備棺收殮瘞諸阡原 
[袁江雜錄]  
　　汪冰臣太守代理淮安府事去任時民心愛戴製牌傘以頌德政蓋淮郡因利局近由道憲撥銀五百兩太守吹嘘之力也○信和錢店失竊錢物内有本店票若干號恐其在外混用爰將號數揭帖通衢以分涇渭○曾統領仙逝於初七初八兩日設奠初九日發引回湖南原籍○清河張邑尊由獄提出盜犯五名會同城守余都戎押赴西城門外北角斬决以申法紀○淮揚章鎭軍近因痰疾勢頗沉重後延名醫調治己有起色麾下弁兵同深快慰○道憲旌節將臨本在崇實書院預備供張迨道憲到浦以是處地方窵逺辦事諸多不便遂暫駐遊擊衙門云 
[東報彚譯]  
　　長崎港飽浦造船所所有朝鮮國訂造之汽船濟江號早經竣工下水本月一號由德國汽船司古那魯號護送出港取道馬山浦向仁川進發○哥魯子夫工塲其製作向來著名近來工程益見浩大此次鑄造之大砲凡重百五十墩長五十七尺彈子裝足開放能及英里十二里之外洵可謂軍中利器也○本月三號東京發電山縣内務大臣己往歐州着松方大藏大臣兼任内務大臣大山陸軍大臣着兼任監軍○本年八月間查得各國帆船失事沉没者計美國二十一艘𡒃國一艘白耳義一艘荷蘭西魯一艘英國二十八艘智利五艘丁抺二艘荷蘭三艘法國五艘德國八艘希臘一艘伊大利五艘諾十二艘俄二艘瑞典三艘統計九十八艘○法蘭西駐紥安南東京等處兵數現存一萬三千八百五十名加以土兵一萬八千人共得三萬二千今法國擬裁减各地駐兵以六千人駐安南東京等處約計减去歐洲兵六千名按歐兵一名每年費餉銀一千五百佛郎裁减兵數之後可省餉銀八百萬佛郎云○上月二號海牙發報荷蘭國王目下抱病甚篤不知能占勿藥否○日本内務大臣山縣伯將往歐洲時日皇曾命并上伯署内務之缺嗣以井上伯再三辭謝乃命松方伯兼任聞内務大臣一缺事務叢雜最易爲人民怨府井上伯因思萬一有誤去年之事或再見於今日又須退位不若不就危地之爲愈故决計不奉命云○西鄉海軍大臣飭令第二廣島縣吳港第三長崎縣佐世保兩鎭守府所有船隊着於明年廿二年正月調齊至軍務局親領内訓○瑞西共和國大統領海魯他司哥以君於上月二十六號夜間仙逝電達横濱該國總領事署 
[東報述朝鮮事]  
　　朝鮮京城近報言左議政金炳始罷職放逐其缺己命右議政金宏集升補查金炳始罷職之故因其所上條陳五個開罪於上現雖免其議處而己退居東大門外别墅矣○國王所用之洋人顧問官名義又名他可近日所進計議悉爲王所嘉納銳意更新因是 
 
 

Page 3

 
 
守舊黨凡有陳於主前者皆目爲陋說而被斥理勢然也○韓政府以本年荒歉下令禁止米榖出口若是則他國若以米榖運入國中當通咨稅關免稅目下此事正行照會未知韓廷允行否○西歴十一月廿七號來信言本年漢城氣候温和爲近今所罕有四五日前寒暑表自二十八度至三十三度升降頓殊一昨大雪霏霏忽現瓊瑶世界此後三四個月不知滕六君又有幾番稅駕也 
[厦島紀聞]  
　　初一日厦門福河宮　神賽會有神船擡擱等件鼓吹聲喧旗旙影颭紅男緑女空巷來觀聞須連迎三次始畢乃事耗費貲財當不少也○厦門猪行向來不領牙帖現經某姓在省禀請部帖來厦開張猪行各行之未領牙帖者當不能如從前之坐收其利矣○有甲乙二人合股開張某號某出貲本十分之七而乙僅出三成號中一切事務皆歸乙經手不數年貲本化爲烏有乙尚以爲未足控甲於官請追額外欠欵甲以乙開設别店其貲本皆自號中侵吞而得亦具禀控官請爲追還彼此互控案閱數年尚未了結近來有人爲之理說擬消雀鼠之爭而修管鮑之好乙又不服欲將理說之人禀控未知何時始息訟端也○時交冬令保甲查夜較尋常更爲嚴密有某甲者翩翩濁世之佳公子也更漏三下在某酒樓開筵痛飲並招名妓以侑觴筝琶雜奏笑語聲喧繼因吃醋打架適查夜委員經過謂夜己深矣何人在此滋閙飭差上前彈壓甲出言挺撞委員大怒照犯夜例薄加笞責以儆其餘樓上之笙歌未歇階前之竹肉齊鳴可謂前甘而後苦始樂而終悲矣 
[鄉民禦盜]  
　　距揚州數十里有樸樹灣亦小鎭集也距鎭數里之某甲家於本月初七夜三鼓時忽來暴客多人冲撞大門因堵閉嚴緊未被冲開復由後門撞入不意甲家己有准備見其擁入遂一面鳴鉦告警鄰人畢集一面各持扁担掃帚拒敵當將暴客戳傷一人餘衆見勢不佳呼哨一聲將受傷者搶負而去先是二鼓時相隔數武之某乙門前草堆忽然火發直上炎炎光燭霄漢甲披衣起視間係空地草堆被焚心知　異急令家人咸起將前後門堵塞各持農具潛伏於旁盖早料其有聲東擊西之計也至是果不出所料遂得以逸待勞從容相拒也誰謂蔀屋　人無急智哉天色旣曉甲檢點什物絲毫未失開門出視見地上隱隱有血點意必傷者所滴一路跟尋直至大河浜而没始知昨夜圖刼者殆浮家泛字之流也該鄉中人因此咸有戒心相約購置銅鑼添備更夫一有不測守望相助庶幾有備無患云 
[魂游水府]  
　　連日運河水勢仍未退落六閘一帶驚濤駭浪依然滾滾而來本月初旬有鹽阜帮客船一船行至該處舟人偶爾疏虞船身翻覆搭客舟子共十八人經隣舟拯救僅淹斃男婦四人内一女郎年纔十四明眸皓齒色藝超羣其父兄擬擊至蘇滬一帶作賣笑生涯不圖罹此水刦遽爾香消玉殞論者咸爲惋惜然造拐之生才不偶造物之憐才當較尋常爲倍摯意者生此尤物不欲使其墮落烟花特遣河伯小試手叚俾清凈之身仍歸上界未可知也安得呼蒼蒼者而一問之 
[勃谿自盡]  
　　虹口鐵路基居民某氏婦年約四十餘家中時刻勃谿旋以氣忿交加自經而斃其夫知覺業己無從救治遂卽投報捕房由包探王阿二查騐情形家屬告以願卽自行棺殮得免涉訟公庭 
[上海縣署瑣案]  
　　製造局小工高朋清原籍海門有一女孩年方　角上月某日被同鄉人張狗郎袁文嘉等誘至江北售與蔡喜炎得洋十元事爲地保楊四清所悉將張袁蔡等誘來滬上向高訴知情節隨將一干人扭赴高昌廟巡防局禀控局員訊供之下禀知製造局總辦將原被一千人函送到縣前晚裴邑尊升堂訊究高稱女兒被張等拐販無蹤叩乞究追俾得珠還合浦楊稱小的在海門充當地保訪悉張袁拐高女孩是以設法誘來上海女孩己不知去向張稱小的推車度日女孩由同鄉人某某等誘交小的轉托袁售與蔡姓得洋十元分用袁稱小的向　車寓張將女孩交與小的托爲轉售不知其有誘拐事情蔡稱小的不知女孩由伊等誘來是以出洋買得撫爲己女孩本有疾病小的延醫療治迄無效騐旋卽斃命邑尊飭高暫退楊交差張袁各笞三百板蔡責一百板一併交待質公所候移文海門廳補提人証到案覆訊核辦○陸順寳控馬慶堂拆毁房屋一案迭見報章日前裴邑尊己往勘明隨於前晚升堂覆訊陸稱小的央人看守物料所費不資叩求明鑒馬稱此屋關係祖塋風水求恩飭令另行擇地起造邑尊着馬繳洋二十二元給陸領取將房屋稍爲遷讓不致有礙兩造遵斷具結而退○英公堂送杜錦堂并其女冬林及鍾如春蘇沈氏到縣裴邑尊庭訊之下杜稱小的係句容人女兒被鍾售與沈氏轉抵與妓館賣娼叩求給領鍾稱杜落魄無聊託小的將女售與沈氏計洋八十元言明十年取贖沈氏稱冬林由鍾作中售與小婦人後因貧苦轉抵與吳姓冬林稱年十四歳邑尊以此案轇轕甚多着將冬林發堂餘人交差令明白具禀候示 
[英界公堂瑣案]  
　　陳大有訴稱小的駕轎式馬車在路被王光裕東洋車撞碎玻璃窗須費修配洋二元爲此交捕送案王供彼此在熱閙地方不能預備以致碰撞蔡太守判王繳洋二元給陳始准拉車去○王連守訴稱兒子桂芳被朱阿三毆傷報捕拘朱送案兒子現在醫院不能投質朱供不敢逞兒求恩寛恕蔡太守飭押候受傷者投案訊斷○三道頭華捕禀稱洋涇浜一帶逐日清晨有人擺設菜攤碍路前經禀請傳案諭令改設兩旁今仍設在當街因將各人傳案復興行徐復泰鳴成記陳同豐恆隆昌各人同稱現均遵章改設兩旁且將中路埽除潔淨蔡太守謂旣己遵章可無庸議如再碍路定卽罰鍰○秦阿二訴稱昨遇袁天保自稱係陸阿龍之友陸被麫館主人滋擾具控指爲小的所使卽將小的毆破頭顱鮮血淋漓渾身沾染爲此報捕拘袁送案袁供浙江象山縣人以後不敢逞蠻蔡太守騐得秦受傷屬實着投醫院醫傷袁押候備文遞回原籍不許再來滬上逗留○劉馬氏訴稱家中失去綿綢襖由捕緝獲竊犯徐阿四吊贓送案徐供飢寒交迫初次犯竊蔡太守判管押十四天贓父該氏領去○潮州人翁錦順訴稱現開烟館王阿毛來吸烟乘間竊去烟袋一枝由捕阻獲人贓送案請究王供初次犯竊惟乞施恩此後當悔過自新决不犯竊蔡太守判管押七天贓交翁領去 
[法界捕房瑣事]  
　　昨日禮拜二王司馬别有要公知照捕房停解一期所有諸案統歸下期訊理○小東門外一帶每有閩中無賴游手好閒藉端生事前晚有甲乙等閩人至某烟館吸烟非但分文不給反敲檯拍凳紛擾不堪烟館主無奈呼捕至拘到兩人管押以候解案訊懲○前日午後西捕巡至公舘馬路西首被一流氓辱駡因之拘押捕房 
[上海陳家木橋電總局内豫皖揚鎭協賑處十一月初九日至十四日事略]  
　　啓者揚州轅門橋謝君濟川奉先慈丁太夫人遺命以生平節省日用資悉數移賑洶足見賢母平日心存利濟節儉可風其今秋病劇時執子之手指枕畔而言曰頻年薄積早點午菓之資計有英洋五十五元今當水旱偏災目擊慘傷我逝後切勿齋醮務以此洋寄交賑所以助賑需藉可補過於萬一濟川涕泣受命俟禮畢後克承先志交至友周問青兄匯寄敝所用特登諸報端以揚仁風○京都全芸軒翁續募第三十二批京平銀五十兩○大倉繆蘅雨廣文來第廿一批以旱災册募洋八元又錢三百另九文○無錫諸公舘諸秦氏祈病體康健助洋十二元○仙女鎭集善堂同仁十月分月捐洋五元○九江永昌順官銀號方傳記洋五元湖州源和號王文瀹沈敦書來洋五元均到先此報謝 
[助賑摭要]  
　　長沙李復燾大善士爲母中風祈保速痊安康奉嚴命助冬賑由蔚盛長票號來規元五百兩梁溪達源莊武陵榮記大善士由裕源莊來洋五百元合規元三百六十五兩三錢七分五厘蘇城醬業公所潘仲溪善士募第一百八十六次范黄氏爲子慶福求病卽愈洋五百元曾募陶源長兩善士各助銀寳二隻由製造局督辦聶大人交來合批見規元二百十四兩二錢七分五厘揚州福和祥經募無名善士求 
 
 

Page 4

 
 
諸病全愈日增壯健文運亨通助金鐲一雙原重五兩八錢兌見規元一百三十二兩二錢九分七厘又求去諸病身子結壯金鐲一雙原重五七錢兌見規元一百二十一兩五錢九分八厘又求諸病全愈日增壯健洋五十元孟卿洋十元以上四户由潤昌棧元和莊楊子雲兄交來湖南常德府署募四十八户由蔚盛長票號來合規元一百七十八兩六錢杭州馮利泰春屏山善士募十二户合洋二百元知足子求保病除家口平安洋二百元高名潤善士奉父遺命捐助九八五鄂平銀一百二十兩除退次銀八兩二錢又募表兄叔青銀廿兩以上二户由招商局來合批見規元一百三十五兩五錢湖南瀏陽縣劉友觀善士求母乳症速愈由孫冠臣兄交來寳銀一百廿兩合規元一百廿六兩二錢四分前甘肅秦州知州余二田善士續募陳氏因難產許愿果獲母子平安蘭平銀一百兩合規元一百零四兩七錢四分甘肅秦州署刑部主政于子俊善士續募無名氏求脾胃病愈蘭平銀一百零三兩合規元一百零七兩八錢八分以上二户由天成亨轉托源豐潤匯來謝灜洲募隱名善士由俗昌永綢莊來洋一百五十元怡怡黨還心愿洋一百元萱澤生求病速愈由莫放梅兄交來洋一百元温州攬若居士病愈完愿由豐泰莊來洋一百元瀏河同珪氏求保大父益壽康寗洋一百元何增記善士六十壽辰喜助求益壽延年由恒大莊來洋一百元姚銑善士求父病速愈洋五十元陸秋園善士由葛蕃甫同轉交來洋一百元硤石寳昌森孫元瓚善士求妻病速愈洋五十元仁和張炳培善士病愈完願由莊榖卿兄來洋五十元常熟同福義周龍章善士前許願求子今果獲麟兹特續助完願洋五十元泰州泰壩署札拉芬阿善士洋五十元錢塘葉振衍善士求台家平順消災延壽洋五十元當此水旱洊臻飢寒交迫幸荷諸君子仁風下被惠露頻施欣逢一葦兹航得免嗷嗷中澤頌遍萬家生佛咸欽藹藹吉人德莫大焉感何如之謹登報以聞[  上海北市絲業會舘籌賑公所少欽施善昌謹誌]  
[來啓照登]  
　　謹啓者本局戒烟得津中異方在春夏二季治戒百人有奇均收速效惟自開辦以來緣經費不敷期久逺之際旋奉山東登萊青道盛觀察月助經費首倡常捐己於前月二十九日登報申誌兹於本月十四日接奉欽加二品銜江南分巡蘇松太兵備道憲龔鴻慈下逮廉俸月頒每月捐洋五元祗以領得冬季戒烟局經費洋一十五元正用敢佈告在本局戒烟諸君隨董等同申感激默祝三多仰副大憲保赤訥懷無微不至之深意謹誌奉告[  上海培元堂戒烟局董事顧福基王增禧黄錫正吳承逺謹啓]  
[戊子秋闈報罷率成一律錄請夢畹生吟壇政刊]  
　　風雨秦淮感滯留棘闈報罷四經秋枉從文陣逢青眼　僕四度棘闈三邀堂備遇而不遇良用慨然難賺微名慰白頭堂上期望甚切侯鄙爛羊知骨傲婦甘搏虎暗顏羞　酬壯志親先老悔不當年筆早投長白山椎子英元興未是草 
[蘇省撫轅抄]  
　　十一日請補無錫縣典史吳廷勳謝飭知赴任○十二日據報長州縣縣丞陳鳳崗于十一月十一日未刻病故蘇寓西美巷况公祠擇於十四日午時大殮 
[浙省撫轅抄]  
　　十一月初五日准補中防廳程禀知藩司飭知赴任禀見叩謝典史朱占元由京騐看分發來省禀到姚維鎭禀知藩司委署理定海岑港巡檢叩謝○初六日縉雲典史李禀辭赴任代理海寗州史目吳濡溶禀辭赴任○初七日准補遂昌典史陳星涵禀辭赴任○初八日候補同知莊人寳禀知糧道委海運文案差禀見叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奉題讀月廬藝林畫舫繕請吟政兼呈小樓主人桐孫吟兄點鐵]  
　　四美是誰具一身先生潇灑出風塵少陵詩學淵源在摩詰畫圖流派眞閒對春山如帶笑偶逢秋水亦傅神當年陶令歸來日髣髴廬中讀月人人生豈必過求全消長盈虚總在天風月有情多繾綣雲山無處不流連一身謝絶功名累千里交通翰墨緣塵世繁華何足戀飄然學箇散神仙[  甬上止可室主人周麟瑞未是草]  
[奉題讀月廬藝林畫舫錄呈吟政併博小樓主人一粲]  
　　羡君志趣慕君才知是神仙謪下來宇宙寛閒詩境闊雲烟變化畫圖開奥探唐宋源流逺派衍荆關衆妙該我亦性耽山水癖何時置酒一徘徊[  甬上雲甫王葆宸初稿]  
[戊子闈後阻風笆斗山越三日夜半舟行沈上誌喜]  
　　桂蘂高攀試院秋此行不比等閒遊祇因千里鄉心急買得秦淮一葉舟一葉舟如小洞房連牀難得水雲鄉狂譚風月消清晝彷彿陽臺夢楚王笆斗山前風力勁桅檣林立萬千竿花神且被封姨妒何况文章奪命難風濤靜後聽雞鳴夜半波心打槳行夢回己過黄大蕩指點京江一棹横[  古歙吟香居士蔚初甫未是稿]  
[題則文宗臺孝養圖小照]  
　　朝朝慈竹報平安况復松筠耐歳寒手上羹湯循子職膝前兒女博親歡家風難得丁年振愛日無如丙舍寛廿四圖中添一幅先人作樣後人看[  戊子小春宗弟汪炳森拜稿時同客龍游]  
[題余君紀堂茂才巖山小隱圖玉照]  
　　幻出輞川圖幽棲樂有餘山中成小隱畫裏見眞吾松菊元明宅蓬高仲蔚居知君尋舊夢祗是夢蕝鱸○從此塵緣事都教一筆除敲門惟老衲入室謝高車小飲邀明月酣眠枕漢書龍邱堪尚友莫漫溷樵漁戊子小春蔚初氏稿於龍邱客次 
[胡君石泉工丹青尢精篆刻薄游龍邱介三影詞人來索詩漫成長句卽希粲止]  
　　硯田生計遜屠沽賴有生花筆未枯醉後狂談驚瓦雀秋來鄉夢戀蒓鱸秦碑漢碣供珍賞近水遥山入畫圖我亦覊棲寥寂甚愧聞佳客索詩逋[  飯顆山樵稿於秋樹齋]  
[上海三馬路陳裕昌恊賑公所陳竹坪經收河南皖北直隸奉天賑捐九月初六日第一千一百五十一次清單]  
　　九江姑塘厘卡不書名寄來前川山人楚香居士宦遊人三户各錢十千力不足人厚德堂各二千免災氏長江湖上老人月下老人四户各一千唐古子餘慶堂徐不書名不留名四户各五百麻子小民養素道人鬚胡子各四百補不足無名氏各三百松林山房矮子湯記各二百待賑人銅洋一元以上共來曹平銀念六兩一分申批見規銀廿八兩二錢五分五厘銅洋一元○崇明大成號寄來洽記元記生記人成正記義記成記昌記裕記德記仁記十二户合洋十一元○京口力不足者經募都統文案印務處諸公七元○曹歙欒記五元○姑蘇同興號來葉城山葉汪氏尚義厘有餘四户各錢二百行子等二户各一百又册厘有餘葉城山等四户各二百移花接木等三户各一百以上共　册行二元錢一百念文○江隂支應局陳木吾來隱名氏求子病愈十元田小籌一王志濤一角陳兆麟丨元童士剛五角沈祖培三角何靜　沈根生何姓三户各二角周春泉角以上共元五角○雖貧亦助人勉力子各二角節省身繳客一角共五角○崑山顧紹洛味道各一元沈子斐杭鳳春陸榮如陶子裁無名氏湯子祥汪姓七户各五角無名氏銅二元吳雲槎周海春顧頴川盛春兄四户各四百姚田立無名氏各三百韋補二百陳棉高一百顧少甫一角以上共洋八元銀洋二元○蘇恆吉號回鬚號來無名氏恆吉合二元○以上均是上格蒼穹　○慈航普濟册九江知非子完夙愿六元德義堂陳曹平銀一兩留耕堂六也書屋吳各一元無名氏三元余心一德善堂李各元元又册孫勵風德蔭堂廬各二元戴耀庭一元以上二册共洋廿一元内估出銅洋一元平銀一兩申規銀一兩四分一厘○横徑陳達夫先生寄來方夢川爲子病全愈完願續助念五元蘇州胥江同西美來張介圭介壽合捐十元蕪湖新關北卡來絶處逢生客二元廣東梁佑亭一元又無名氏十元○本埠朱茗齋善士交來福建普安堂經收由王子芸善士續寄來梁興巡司梁子雲酬愿三元珠山寺守初子晨樂王祖丞各二元長樂王德川和川頴川鄭王碩馬梅梁以丞病愈張善堂程蓮溪七户各一元敬思堂梁祈保妾病卽全錢二千梁裘記求嗣子以丞病全一千求順遂母慕榮退恩室光前子裕後居等十四户各二百七户各一百以上合來洋念元錢一百六十文○杭省萬承志堂憑聽五善士纘募功德册師竹齋衆等同登軒省日用各四元知白齋三元無名氏銅一元一册師竹齋曹子鳳湯餅各一元好善堂普善堂聞善堂樂善堂共善堂衆善堂拜善堂八户各一元以上共洋廿三元銅洋一元内又估出銅一元○海寗陳春生二元鄭捷卿廬定山周晋延居晋雲陸西岩五户各五角汪啓麟二百章佛眉書森周愼逺各一百以上合五元○梁耀十元郭振端一元潤源二元無名氏鄭二元又銅二元○○本日共收英洋一百七十八元規銀廿九兩二錢九分六厘銅洋八元小洋十三角錢一千另八十文合併聲明 
[上海三馬路奥昌恊賑公所陳竹坪經收河南皖北直隸奉天賑捐九月初四日第一千一伯四十九次清單]  
　　三原厘局朱明府經慕有福册廷輝堂朱銀十兩平安主人七兩六錢寄鴻舍二兩四錢介邑黄郁文三原天成亨李樹德堂過載行垂裕堂史延喜堂武安王念修葆樸堂八户各二兩大成天益西禮三户各一兩二錢義順天昇復盛三原順隆益致逺堂何節若堂陳永慶堂王懷德張樹德堂袁致和堂康玉劉堂陳十一人各一兩世德堂陳順源各六錢雙盛恆豐凝順三户各五錢同德玉盛盛美堂韓三各四錢日勝仁義恊成恆盛紅發李洞軒季崇信堂七户各錢五百德盛中源各三伯德順復順各兩百五奎一伯念以上四十五户各銀五十七兩三錢二分合來英洋八十四元二角虚對開乙個由本埠恊興公皮貨號沈翰墨先生交來○上格册來生平安人五元珠記四元移蟹二元求免災人一元四角求一家安樂一元六角移藥資人預慶六旬人省壽筵費任記欽記四人各一元扶風少記寓琴鼎記各五角顧廷棣錢四百蔣壽記立專各二百馥卿二伯四十文以上共合來洋廿元又蘇省胥江應如寄豫賑善士二元勉力子同鄉自怡氏各一元拂雲居士義泰號祚水散人殳山聽香氏四户各五角以上合洋六元又崇實堂李一元又周姜氏兩角周海秋徙祥師合兩角千保大沙船來保大號募方記仁記合家安汝南室身楊南五户各五角錦記三角价記和生保安隨氏容膝居廣源氏孫氏方氏金記樂安氏培記樂氏薇息居寒子耕讀草堂獻會氏素琴草堂抱病求善人十八户各二角倍慶聚昌瑞等記十六户各一角以上共八元○又杭州百子堂十元○水災圖狹石徐仁核來王張氏二元○解囊册錢先生來馮友泉江仁昌吕雨生沈志雲四户合四元浙江裕全隆來怡安氏一元包太　施三餘各一元裘怡安錫家康各一元以共五元金陵黄子培翁又募齊玉溪四元潘桂高心愿堂洪甫宸陶勳臣王會亭無名氏六户各乙元以上七户共十元○江右源泰裕布號來龍鵝堂王石麟徐闈場中秋月餅資移賑九元錢一伯安慶皖同菜根堂汪乙洋嘉興申昌書畫室寄來鮑君三元揚州刋上棟雲氏將張翁子所送修金助賑五元○管可壽齋來代售榜花書局彩票提助五元四角德星堂陳雲十元隱名氏十元沈家初保平安一元兪永祥爲子病愈完愿二元又銅洋一元紫陽士四元無民氏一元未難同人五角丁應男錢五伯念文○○本日共收英洋二伯零一元小洋十五角銅洋一元錢六伯廿文虚對一個 
[上海三馬路與昌恊賑公所陳竹坪經收河南皖北直隸奉天賑捐九月初五日第一千一百五十次清單]  
　　寗波胡孝道爲子明琅病全完愿洋四十元狹石恆受參號來沈山乞人祈父病速愈虔請灶神洋三十元平湖新皇大觀堂張助洋念元周先生來乾生紙號洋六元二角又毛松隂拾洋恆豐號來沈文喚因妻吳氏難產祈禱神佑母子平安酬愿十元凌芸記募十元武林勉力盡心求病卽愈十元陳篤卿先生醫金助洋一元五角青浦沈元堅二元蘇省王公舘來無力子祈妾病速愈二元上册嘉郡來嘉興府洋十元詒安堂陸二元懷白堂張永泉堂王李春田三户各一元以上共十五元又崑山永泰源衣莊來陳彚良兩洋張永吉一元永泰源錢七伯吳癸卿裕泰莊同源昌三户各五伯王西亭四伯朱欽記朱福亭徐仁卿嚴以初徐俊生張子封無名氏七户各三百朱應昌張東如各二百三户各一百湊數六十以上共八元二角　鎭江鄭瑞成號來廣朝氏乙洋又杭省汪一經堂一元又乾泰豐帳房諸友一元又蘇省申報分舘交到徐沈氏四子平安二元又蘇省力不足齋一元又常熟裕泰仁莊來謝成信三百陳吟山二百另五胡恆興曹振記鄒成泰曹二記沈尹明曹念記司源盛七户各二百嚴杏泉等十二户各一百以上共合三元又二馬記無民四户合二元又揚州席書舲募邵劉氏求病速愈十元又體仁二角楊觀齡甘兆朋無名氏各一角以上共五角○○本日共收英洋一百八十五元小洋十四角俣併聲明 
仁義 
 
 
 

Page 10

 
 
   
 
