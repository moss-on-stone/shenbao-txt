# 1889 - 137 - 4905779

 

Page 1

 
 
[精印新科會試闈墨告成] [  申報館主人啓]  
　　墨卷隨風氣爲轉移故每屆元魁花樣迥乎各别而要皆嗣發書理一以淸眞雅正爲宗本科禮闈揭曉後本舘亟託京友赶寄闈墨南來付諸乎民昕夕排印刻己裝釘告蕆卽日出書每本收回工科洋六分諸君子有志揣摩者請速向上海本舘帳房及申昌書畫室購取至各外埠則經理申報人處均有出售此啓 
[點石齋售書啓略]  
經　　纂○是書蒐羅宏富取用不竊購此應試可咄　辦然門　非由素　臨事經易張皇預　　頭隨翻隨　則臨用之獲益更多而人勞　　矣今定碼洋卅五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文　○　文一萬五千首其中向無陳作而特　者不下萬首新穎美備無踰於此碼洋八元○五鳳樓試帖○得詩一萬二千首　　土飯槪不闕入碼洋　元○　纂七經先印五經○直行宋字精校精印碼洋八元○廣治平略○采緝史事有　有用洵經世必　之書碼洋一元其除種類繁多不　　　本埠外埠俱　分鋪士商就近購取可也此佈 
[發售小題觀海告白] [  點石齋啓]  
　　本齋曩有大題觀海初二集之刻可謂綜制藝之精粹集文苑之大成矣而小題獨無美備之選尙爲憾事今又廣搜博采延聘高才愼加遴選得文一萬五千首與現行之小題文府等刻無一犯重所以絕雷同持風氣也分釘廿本價洋十二元準於十五日出售上海在南北申昌及抛球塲點石分局外埠則各分局購取可也此佈 
[新設點石齋分局四月十六日開張] [  點石齋代啓]  
　　本分局專辦一切石印經史子集兼售各局諸書以及中外輿圖西文書籍名人碑帖畫譜楹聯册頁花色齊全價目克已紳商賜顧請認抛球塲南首三層樓紅墻洋房可也此佈 
[茶事芻言]  
中國茶業之壞匪一朝一夕之故其所由來者漸矣今年茶已上市而各處報到信息以漢口爲獨詳而其所言則謂今年漢地開盤惟俄商爭購約計四分之三英商則袖手不問其購取者不過四分之一是豈英商之辦茶者近年以來反不及俄商之盛乎據云今年之茶梢粗惟香味獨勝或者俄商之爭購者爲此然英商豈獨不喜香者乎又謂現在寍州祁門河口三處之茶其價已高於上年三五六兩長壽街茶其價自三十一兩至三十六兩而高莊茶則均被俄商購辦殆盡續來者不多辦者亦有限矣兩湖之羊樓峒平江聶家市羊樓司此四處茶價亦高出於上年三五兩而高橋茶則每担比去年高出七八兩大都就目下面論英商之所以袖手者嫌其價之高耳然價雖較高而俄商購之若弗及豈英商反不若俄商之碩腹便便乎凡此諸說皆出於揣度之詞其實則俄國今年多添商家數戶各自爭能故英不爭先購辦蓋以前此俄商不多往往有茶皆被英商收盡俄人需茶反向英商轉購以至利歸於英而俄人出重價焉以故今年添出商人數家以自專其利權然則漢友所云若照現在行情穩住雖不得利尙稱過得去此言或不虚也所慮者山價過昻寗祁尤甚聞因莊口增多之故據稱每年開秤未幾卽行倒碼今年則不然如現售出六十兩者頭字猶難賺錢二字更無論矣蓋山頭規矩頭二字進價彷彿而售出則二字價必見短也且滬漢各錢莊聞今年放銀約已有三百數十萬較上年爲多而茶棧之放於山頭者亦然刻下兩湖寍祁之茶高貨頗形短絀棧家殊深憂慮卽各莊亦恐難高枕因所來之茶抵欵尙不足也由前之說觀之似乎今年中國茶業有可獲之利由後之說觀之則似仍有可慮之患此何故哉竊以爲此其中有天時也有地利也有人事也何以言乎天時今年之茶葉子頗粗而香味獨勝此由於春寒雨多不能及時早萌其採之也亦遲此其所以粗也而採之旣遲葉已老而其味自較嫩茶爲厚去年茶業華人稍沾其利今年棧家增出多處滿望茶業之大有轉機而偏遇此等天時以至貨短而山價倍昻此固由於氣運使然無可奈何者也何言乎地利如去年寍祁兩湖皆獲利而平水獨無利可獲且有虧耗者今年據漢友來信謂兩湖尙可保本寍祁必至虧折是則同一茶也而各處不同此非限於地者乎然而天時之不齊地利之偶失皆不足慮所慮者人事之未盡耳九江來信謂四月初間至今天氣寒冷雨水連綿山茶經雨大半霉爛茶無可摘則山莊之價驟漲浮梁客有銀而無貨則有收莊歇業者其人工水脚房租花銷一切已不貲矣此猶曰天爲之也臺灣來信謂近來淡水茶規頗不整頓常以茶末茶枝攙雜茶葉內售與西人每因茶不對樣致多虧耗厦門經手購茶之各洋行乃集衆會議今年茶葉到厦必須嚴加剔選凡有以茶枝茶末攙和其中者雖其價極賤亦不收買月之十一日科麽沙輪船載有廣帮某號茶數百箱到厦拆看茶樣內多茶末茶枝攙和西商槪不收買將茶退還若此者則由於人謀之不臧可以力圖補救者也而吾則以爲中國茶業歴年疲敝至去年而稍有轉機據西報言印度西倫出茶年多一年至去年而印度所出之數直與中茶彷彿中國之茶必無可獲之利其所以去年稍有生色者以中國售諸英人英商又售於俄國中國則以銀計英國則以磅計俄國則以羅卜計此亦如先令票輾轉核計略有漲跌而會逢其適偶有沾潤耳非茶業之果有轉機也然則中國之茶業其果無生色之一日乎哉各茶商謹愼小心勿作譸張之幻顧瞻大局亦勿惑於人言但持信義以行之所謂盡人事以聽天命而國家又能助之國家之所助者不必其以帑金爲補不足助不給之計也但能顧念商情減其厘稅雖不能如印度西倫之悉從免捐苟能如日本之從乎其薄不至如現在之價無定而稅有定則商人固無不感恩而茶務亦必有起色此則言之已屢而猶望其或能採聽者耳 
[本館接奉電音]  
　　昨接在京友人發來電音有本月二十二日硃筆一道敬謹譯登○四月二十二日奉硃筆胡聘之補授太僕寺少卿欽此現換實地紗袍褂 
[恩詔恭錄]  
　　奉天承運皇帝詔曰朕惟嬀水觀型聿肇唐虞景運周京繼美允推任姒徽音矧當幾康親理之初尤念精一執中之訓鞏燕昌於璇軸聖人成能煕鴻號於璆編天下大悅欽維慈禧端佑康頤昭豫莊誠壽恭皇太后恩覃有截福庇無疆深宮虔履道之思庶政底咸煕之績椒闈布化憲皇煌帝諦以垂謨蘭殿敷仁溥海晏河淸而獻頌兹以恭承巽命親綜乾符遵懿榘於娥臺儀型丕楙嫓薪傳於娀幄訓迪長承庸循議謀 
 
 

Page 2

 
 
之僉同遹順臣民之歸美式申鉅典敬　隆稱祗告天地宗廟社稷於光緒十五年三月十五日率諸王貝勒文武羣臣謹奉册寳恭上慈禧端佑康頤昭豫莊誠壽恭皇太后徽號曰慈禧端佑康頤昭豫莊誠壽恭欽獻皇太后琳琅耀采與星雲糺縵以齊輝衢　騰歡宜雨露霑濡之溥曁慶成典禮特沛恩施所有應行事宜開列於後一親王以下宗室三等輔國將軍以上應加恩賜一外藩諸王各加恩賜一内外自公主以下至格格各加恩賜一在内親王之　　以下公之妻以上著加恩賜一外藩蒙古諸王之福晋以下公之妻以上俱加恩賜一民公侯伯以下二品大臣以上著加恩賜一從前尙過公主格格之額駙等照伊等品級着加恩賜一從前恩詔後陞職加銜補官者悉照現在職銜給予封典京官文職三品以上武職二品以上各廕一子入監讀書一王公並内外文武官員任内有革留降留罰俸住俸者咸與開復其現議降革留任罰俸住俸者悉予豁免一外藩蒙古王公以下台吉以上有罰俸住俸者成與開復其現在議罰者悉子豁免一京外大小文武官員着各賞加一級一閒散宗室覺羅人等着賞給一月錢糧一京師旗緑兵丁着賞給半月錢糧一太監等着賞給一月錢糧一上三旗辛者庫當差婦人着酌議賞賜一支借官項扣俸扣甲永無底止殊多苦累着自光緒十五年正月以前所有王公大臣及世職官員支借俸銀曁呈借内務府等處官項已扣定原借之數各員概予免扣其未扣足者並准停利歸本一各直省地丁錢糧着戶部查明實係積欠在民酌議年分豁免其已徵在官者不得借口民欠侵　一京城内外有鰥孤寡獨窮苦無依者各該衙門查察名數酌量周恤各直省府州縣衛所舊有養濟院額設米糧該部通行各該督撫確切稽查不得有名無實一罰贖積榖原以備振冬月嚴寒貧民無以爲生着直省各督撫令有司務將積榖酌量振濟毋令奸民假冒支領一失業流民各地方官有能振恤全活五百人以上者覈實紀錄千人以上者題請加级其有鄉紳富民尙義出粟全活貧民百人以上者該地方官覈實具詳分别旌勵一各直省借資民力向有差徭全在有司各官持平匀派儻有豪紳劣衿蠧胥猾吏或設法倖免或包攬規避偏　窮民莫此爲甚著該督撫嚴飭查察如有此等情弊從重懲辦一各省額設兵丁及留防各營應得錢糧務須覈實支放不准壓欠侵漁如有此等情弊該管官卽行糾叅一各省有城垣傾　橋梁毁壞地方官能設法修葺不致累民者該督撫具題卽與議叙一官吏民人等有犯除謀反叛逆子孫謀殺祖父母父母内亂妻妾殺夫奴婢殺家長殺一家非死罪三人採生折割謀殺故殺眞正人命蠱毒魘魅毒藥殺人强盜妖言十惡等眞正死罪不赦又貪官赦前已發覺罪應至死者不赦外其餘自光緒十五年三月十六日以前已發覺未發覺已結未結無論男婦咸赦除之有以赦前事告訐者以其罪罪之一刑例從嚴定擬人犯除游勇士匪馬賊就地正法外其餘盜案及盜墓各犯新章從嚴者有可攺歸舊例之處著刑部酌覈議奏一貪官罪不至死者繳淸贓欵革職免罪一凡應追贓私查明實係家產盡絶力不能完者概與豁免毋得株連親族一自同治元年以來曾經任用現已革職官員除大計貪贓及居官不職以至失守城池各員外若有事係寃枉被革果有才力堪用者在京聽該衙門在外聽該督撫查明詳開緣由奏明請旨一滿漢兵勇從並征剿各處臨陣傷損殘廢未經給賞者該部查明速行賞恤一各處効力贖罪人員向無定限多致苦累殊堪矜憫著各該管官查係已滿三年者聲明犯罪緣由奏請酌量寛免一黃運等河堵築疏濬所用夫役掃料難免累民或地方官借端加派或委員侵冒詐索該督撫嚴加淸釐禁戢仍須認眞修防力求鞏固以衛民生一列入祀典之黃河神運河神曁天津大沽口新建海神廟均遣官致祭一山林隱逸果有懷才抱德通達治體者該督撫覈實舉薦聽候錄用一各省設局抽釐原屬不得已之舉嗣後内外諸臣務當通籌出入設法撙節俟度支充裕逐漸停減與民休息各該督撫其愼選賢員核實經理如有私立名目藉端苛索擾累商民者從嚴叅辦勿稍徇縱於戲推慈恩而錫類萬方興怙冐之歌纘褘緒於金甌億禩愜尊親之戴布告天下咸使聞知 
[茶船阻滯]  
　　江西所出紅緑各茶箱均由撫州裝運至九江與西商交易向例經過姑塘關卡由茶行納稅放行日前有茶船數十艘滿載茶箱二三萬口躭延一二日尙未出關九江茶商聞信之餘急發電詢問一切或謂船爲風雨阻隔或謂完納關稅因銀色齟齬云 
[姑塘蛟患]  
　　距九江四十里有鎭名姑塘者背鄱湖面廬山半郭半村頗不寂寞一日福音堂某西人散步至此臨流掬水倚樹聽泉塵冗一淸其樂何極忽熟視　訝曰此地有蛟恐不久將爲民患矣遂廢然而返返則繕就告白數十紙倩人到處黏糊大旨謂廬山之麓有蛟數處不久將爲災凡屬山居者務於霪雨時先期防備以免臨時驚駭云云至月初果陰雨連綿溪流盛漲十二日濃雲羃　狂颷怒號大雨滂沱幾若盆傾玉女四山湧起水頭高丈外有數處蛟忽破卵而出衝風挾浪一瞬數里所過之處一片汪洋猶幸湖面闊而且深水有消路是以各村房屋尙未倒坍云 
[示禁馳馬]  
　　邗上馳馬傷人之事時有所聞兹經甘泉縣出示諭禁略謂近來揚城每有少年子弟以及無業游民在於閙市通衢無故乘馬馳聘行者躱避稍緩卽遭碰撞是逞一時之興令人受旡妄之災查律載無故當街馳驟車馬因而傷人者減凡門　一等致死者杖一百流三千里將馬入官立法何等森嚴各宜知所儆懼乃竟不知利害任意馳驅殊爲閭閻之害合亟示禁爲此示仰諸色人等知悉嗣後務各安分守業痛攺前非倘敢故違立提按律究辦在官人役有犯加等治罪云云此亦見賢令尹保衛民生無微不至也 
[江魚素]  
　　安慶訪事人云委辦洋務局王緑泉司馬錫恩客臘奉藩憲阿嘯山方伯委解盛京協餉新正就道旋於本月初十日回省銷差司馬素患咯血之症是晚舊疾忽發醫藥無靈延至十一日淸晨竟赴玉樓之召按司馬籍隸湘省筮仕皖垣聽鼓十餘年宦槖蕭條亦可見其淸廉之槪已○本月十一日太平寺前月牙塘内浮一屍身當經善局飭人撈置江干停放兩天無人承認遂卽備棺收殮埋諸義山十三日淸晨躉船邊又有一屍浮起有小船戶見之打撈未獲後經救生船撈起爲之備棺殮埋 
[宜昌近事]  
　　皇太后歸政與皇上恭上徽號大赦天下本月初九日淸晨八點鐘時恩詔至宜闔城文武官員均朝服朝冠出大南門赴碼頭恭迓至北門内大關廟中開讀○江通輪船赴上海修整後漢口貨物之運宜者俱用江寬輪船裝載至固陵輪船前因川中委員不欲其常川入蜀遂招人承買估得銀十二萬兩後爲西官所阻事遂作爲罷論現亦駛往上海修整云○邇值滇銅解運入京之期由委員取道蜀中載運來宜一船行至巫山縣下十餘里箜望沱地方船戶自不小心以致沈溺約失銅五萬餘斤委員帶有一箱内藏緊要公文被急湍激碎遂將船戶送交地方官懲辦○江水不漲不退尙不至于封峽川船頗能行駛自如惟是陰雨連朝牟麥恐致霉爛是以農民皆翹首致祝深願碧翁翁早放晴曦云 
[攺期出殯]  
　　天津來信云周剛敏公之長公子鹿陔部郎素在京華供職當剛敏得疾時請假來津親侍湯藥比剛敏騎箕後原擬本月初三日扶柩南歸現攺期十五日由小站營次舉襄十六起設幕河北獅子林公館開弔三日十八日恭請李傅相點主然後附輪回皖卜葬 
[車上失銀]  
　　天津某南紙鋪夥毛某山左德州人去年冡媳云亡今歲家中老弱又被二䜿子作祟因於春間請假回鄉料理一切假滿由水路附船來津鄉人有貿遷者付以寳銀三錠計一百五十兩有奇並託兩人同去囑其于到津後悉購米石兌交兩人由原船運回德州銷售毛諾之旣抵津就城西登岸　行李雇坐東洋車其寳銀貯於搭連内安置車廂中及至鍋店街鋪中人代爲搬取行李付給車錢毛與同事一一 
 
 

Page 3

 
 
周旋正欵洽間回憶車廂尙有寳銀忘未携取赶到街頭尋覔而車已不知所之在車夫得此橫財未必卽時致富而毛憑空被累心跡難明焦急情形當有不堪設想者己 
[一蹶不振]  
　　邗上某翁素精岐黃術前日下午由教塲茶社啜茗回家行至大東門巷内忽然傾跌久之不起近前撫視氣已絶矣嗣有相識者赶至翁家送信當由其家屬舁回收殮聞者多相與駭詫益信人生如電光石火殊可慨也 
[總戎蒞滬]  
　　昨晨福山鎭總兵雷總戎玉春乘坐兵艦來申向十六鋪碼頭小泊提右營陳叅戎以下各武員均往謁見總戎旋乘輿赴各處投刺答拜 
[賊僧又見]  
　　趙阿二訴稱小的開設小烟館爲生去年十一月失去烟鎗一枝當時有僧人普悅來吸烟實不防伊行竊今由包探沈金隆在普悅處起到原贓送案請究該包探禀稱贓在普悅處吊到普悅供稱小僧係泰州人不敢犯竊尙乞恩寬蔡太守謂失贓旣獲豈容抵賴飭將該僧押候備文遞回原籍贓交趙領去嘻何連日賊僧之多耶我恐該僧一經遞籍旣不能爲和暢又不能爲和撞惟有終身和宕而已矣 
[控追電費]  
　　啊咖喇銀行西人投英領事署訴稱亨特生有地若干託行中代爲經理近有華人王松年欲購因囑電致亨特生嗣卽接得回電計電費銀一百十餘兩向王索取王竟不付是以控請傳追賈副領事據情照會蔡太守飭差傳王於昨日午前會訊啊咖喇銀行遣買辦陳迪蘭投案申訴前情并稱亨特生返國時所有地基概托行中出售有一處定價銀二萬二千兩如少分毫斷不出售王還價一萬八千兩囑爲電問亨特生行主答以亨特生早經定價可無庸問王自願出電費銀務乞問明因此言明電費由王付出王供曾向啊咖喇購地三處内有一處確往外洋電問應出電洋一百十餘元已經照給現在又追回電銀查去電祗費洋一百十餘元何以回電加至一百十餘兩向例回電費從無向受主收取者太守問爾向啊咖喇銀行所購之地現在售與何人答稱售與沙遜洋行問可有贏餘答稱有贏餘太守謂然則區區電資何必靳而不付答稱於理不合故不願償太守謂彼有定價本可無庸電問爾願出電資往問旣問自有回電何謂回電向無受主承認之理爾自思之王仍呶呶置辯太守怒謂本分府據理而斷電費自當由爾歸償着卽繳銀存案如果不服聽憑上控可也隨商請賈副領事令啊咖喇銀行將往返電費開帳呈候察閱王始遵斷請派差同往取呈莊票太守允之 
[仍舊站籠]  
　　　棺賊犯瞿阿掌陳阿掌兩名前晚復經裴邑尊升堂訊供仍飭裝入木籠日間發頭門外示衆晚則出籠收禁 
[勘丈漲灘]  
　　浦東爛泥渡一帶漲灘甚廣均未升科現經上海縣裴邑尊禀請上憲設局勘明畆數照則徵粮昨已諭令該圖地保莊念祖伺候委員淸丈矣 
[禀求領女]  
　　因案發堂婦女向例由堂董妥爲擇配近則堂中攺訂章程如有人欲領回作妻者須繳飯米錢若干并酌定堂價分爲上中下三等上等者須繳洋一百二十元中等者八十元下等者四十元而堂規遂自此壤矣前日朱明府在法捕房時有王張氏者投案遞禀訴稱女兒才寳因案發堂今欲領回已繳米票若干紙明府查得才寳有狎客朱姓出洋一百四十元米票亦朱所出因之不准該氏領回諭以才寳本係江都縣人爾必欲領須由江都縣備文移請上海縣照會到來始可又有翁胡氏遞禀欲領女兒明府着於租界内覓的實保人始可允准 
[上海縣署瑣案]  
　　山嘉大控應文升一案迭紀報章前日裴邑尊升堂覆訊應稱刻已遵諭將房屋拆毁矣邑尊飭將脚鐐開去交保趕緊淸理○年租地保曹錦昌經裴邑尊訊究之下飭收入待質公所勒令赶緊理淸帳目并將各圖正供錢漕照數繳淸毋許疲玩遲延致干咎戾 
[英界公堂瑣案]  
　　啊咖喇銀行控魏肯堂積欠利洋四百餘元蔡太守傅魏研訊魏稱須收房租付利約於五月初二日定湊齊矣太守准之限初二日繳銀延干提究○包探唐靑山禀稱王世美報稱借住長椿棧失去大皮袋内洋銀四百元及珠戒綢衣又箱内銀表四枚小的前往察看情形知非外人行竊旋在隔壁房内諸學時鋪盖中搜出洋銀珠戒綢衣惟時辰表祗有二枚今將人贓送案皮袋呈騐王申訴前情諸供稱挖洞入房行竊贓皆起案至表之缺少與否卽小的亦所不知蔡太守飭將人贓交該包探帶回查明缺少之表定於下禮拜一再行覆訊○包探沈金隆禀稱小的緝獲積竊陳阿四細加盤問認竊西人雪而物之鐵踏脚售與張郝氏舊貨攤上又竊有恒洋行管門人張昌紀之布衫褲當卽分别吊贓　案請斷雪而物張昌紀均投案領贓張郝氏供稱小婦人不知竊贓是以收買計出錢七十文該竊供認疉次犯竊籲乞施恩蔡太守判發捕房管押三月該氏收贓本當懲辦姑念婦女無知從寬免究起案各贓交兩失主分别認領○印捕見陳大毛在浦江撈取鐵斤拘拿解案蔡太守訊供之下飭押候查明再訊等因已詳前報昨日水巡捕投案禀稱陳確是網船戶惟不應撈取鐵斤陳仍供稱打撈沈下之網悞將鐵皮鈎起太守謂陳旣非有心撈鐵可無庸議○二百三十八號巡捕禀稱昨見馬夫陳夏瑶在街坊溜馬有違租界定章拘案請罰陳供小的在協大馬房當馬夫偶牽馬匹經此並非有意違章如今情願受罰蔡太守判罰洋一元撥充醫院經費 
[法界捕房瑣案]  
　　昨報列趙王氏控稱養媳盧阿妹經其母盧朱氏接回後被顧金甫卽金福誘之到滬云云朱明府以據供阿妹被藏西門外自來火行側因於回局後飭勇丁分投查訪嗣經查悉顧曾將阿妹寄在胡永昌家因又將胡提案昨晨在捕房飭提阿妹詰問阿妹供稱今年十四歲被　誘來約已一月旣到滬卽送至四馬路某妓院意欲售錢决計不依日夜啼哭今幸得睹大日叩乞救援明府詰其與顧如何相識來時父母知道否答稱父親已故家中祗有老母顧與兄長春和相識問爾母在家可與顧姓往來答稱母與叔祖私識明府着將盧朱氏及媒人盧國興　金福胡永昌等一併提案并傅原告趙王氏趙元順曁偕來之盧成林盧春和分别研究判將顧笞責三百板胡笞責四址板隨有四圖地保盛炳華到案明府卽將胡交該保帶去立卽押遷不准逗遛片刻復令趙王氏具領狀將媳領回盧朱氏及子春和具結備案趙王氏等遵照叩謝而去○理竊輪船物件之巨賊楊錦之經前讞員王鴈臣司馬判責枷號滿期送縣遞回原籍縣中以遞籍後勢必復來因復送至捕房管押昨日楊繕禀固封呈案朱明府閱得禀中控探夥張小園索賄由妻措得洋銀交前日犯事釋出之沈三經付因着將楊還押候查張以楊有心誣指隨將沈及楊妻孫氏并沈牽涉之蘇林找到交包探送請質訊明府嚴詰之下各訴情由及詰楊孫氏則供稱並無洋銀交沈賄通探夥明府以其狡展着掌頰二十下仍不實供明府以蘇無干省釋餘人一併管押候再判斷○前報列包探拘獲　竊之和尙張成華吊贓解訊等情昨晨朱明府蒞捕房飭提張至案問爾旣爲僧必有法號該僧仍以縬成華對明府謂旣藏假辫諒思還俗本委特照谷家律辦爾隨判笞臀一百板復着掌顂四十下責後再三申斥着速回本寺毋許逗遛 
[價目正悞]  
　　昨日報首登出售會墨告白每本實係六分云七分者一時筆悞也 
[上海四馬路陳春記内恊助奉賑公所接到遼陽楊殿臣先生曁營口朱叔梧翁曉山二君函電]  
　　少欽逢辛心如詠南子萱蓮山紹勤成忠蕃甫純齋葆三春瀾仁兄善長大人閣下日來電音往復如親麈教初三日自牛庄發五號公函度邀均覧辰維籌祉賢勞爲頌培奔走遼潘毫無裨益惟念盖遼等屬災黎待賑迫切初四日　牛完竣卽偕同人赶赴遼陽擇其尢者先行查放過營口面　誠道憲暫借庫銀一萬兩又向陳春記撥用六千兩彚帶災區以應燃眉之急沿途目覩災况從太子河津河迤邐而下自東北之西南緜亘百餘里最重者下游小北河一帶縱 
 
 

Page 4

 
 
橫六七十里間民不聊生　苦萬狀去臘阮星兄經放冬賑苦於欵項不敷格外删减現今水退流離者聞賑歸來次貧者變爲極貧其人口之衆果不侍言且去冬未賑之戶何忍不補極貧之戶何忍不加奈滬上籌募之難培於此心有所戚戚焉是以與叔梧曉山介眉三兄晤商遼賑帶銀一萬六十兩較冬賑祗多三千餘金欲兾洒遍楊枝窮黎澤普非仗諸善長全力勸籌速爲解濟不可且盖州春撫勢難坐視非培作無厭之求實不得已而爲災民請命伏望海内善士仁人大發慈悲迅解囊金拯此倒懸臨頴禱切延企爲勞專肅瀝陳敬請德安惟祈公鑒愚弟楊培頓首四月　三日遼陽發○滬上各公所諸善長鑒遼陽災極重粥廠因欵絀停止日斃數百人人心惶惶殿兄飛函告急因電懇籌墊二三萬金速救億萬民命立候復示五號公函到修春同叩四月廿二日 
[上海四馬路文報局内山東振捐收解處會同各公所起解第五批振欵]  
　　謹啓者本月十四日解出第四批後疉接謝佩芝嚴佑之二君曁盛杏蓀觀察來電言各路災區添索續欵甚巨若無接濟仍必餓死等語兹又湊集第五批庫平銀一萬兩於廿一日匯寄烟台轉解災區散放此　内絲業公所規銀五千兩文報局公所規銀五千九百六十兩高易公所丸藥一箱葛藩記經募丸藥一箱現值災地疫病盛行振欵與藥丸並急伏望各省好善仁人迅速輸助以救貧病無任禱祀以求之至同人施善昌陳德薰葛繩孝王松森謝家福經元善楊廷杲等謹啓 
[賑捐事略]  
　　昨承三洋涇橋益順盛號内錦豐益號趙郁堂翁交來山東登州府黃縣悅生堂丁捐助東賑規銀一千兩○怡順昌王瑞芝翁交來黃邑丁怡善堂賑捐規元四百兩○常昭凝善堂寄來李吉甫翁壽辰親友祝儀酬謝酒筵一併移賑洋一百零七元無用子捐洋五十元　州未遂子售衣助賑洋十五元昌盛號送未遂子舟金移賑洋八元徐仲明翁送未遂子折席移賑洋四元○朝鮮仁川電局程燦琳先生募規銀一百六十四兩三錢七分七厘英洋五十三元日本洋六十一元銅洋一元○以上諸公均志切救災情殷拯溺同人欽佩靡涯除按旬登報外先肅刊　藉鳴謝悃[  上海文報局山東賑捐收解處同人謹啓]  
[芹儀助振]  
　　吳門蔣君挹之客滬上性好施與見善勇爲六馬路仁濟善堂是挹翁與諸同人經之營之克底於成今春其哲嗣世兄采芹入泮戚友欲爲致賀挹翁堅辭至再不獲已請以芹儀移助山東賑濟爲諸君造福天道好還將見三槐手植光大門庭可操左劵焉凡與挹翁有禮尙之雅　請逕送四馬路文報局賑所代收兹將收到賀分列左施少欽三元經蓮珊胡梓卿王松年徐玉成各二元沈芝庭陳儀泉謝槐卿各一元　鳳鳴陳在東貝鹿巖合一元[  施善昌葛繩孝經元善公啓]  
[奉题欽旌節孝黃太孺人事蹟]  
　　四載調琴瑟驚聞别鵠歌此心終不轉古井本無波月旦鄉評協氷霜苦節多貞珉勒千禩姓氏耀巖阿[  潄蘭室主稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東粤官塲紀要]  
　　雷瓊道朱亮生觀察因病禀請開缺來省就醫大憲俯如所請札委候補道顧觀察元勳前往接署○廣州府孫駕航太守考試十四屬文童頭二塲均已揭曉說者謂太守衡文極當防弊極嚴凡列前茅者皆一時知名之士間有因路途遠隔或爲風雨所阻未能依期赴考者仍許赴禮房報名投卷定於十四日補考一次○初九日係秋審之期是日淸晨各憲齊集撫轅前伺候少焉連珠砲響張制軍冠服升堂司道叅見後分站兩旁隨喚差役將各犯帶堂訊勘畢賞給錢文葵扇餑餑制軍隨退堂各憲亦次第鳴騶回署○署廣糧廳王子展叅軍存善奉藩臬兩憲札委善後局坐辦差刻已進局視事矣 
[醫金助賑]  
　　吳門潘雲汀先生精岐黃術治目前滬上時行喉症尤爲擅長憫念奉東巨災願得醫資减半助賑每號門診祗收錢一百文欲求治者請付交四馬路文報局賑所掣取收票至虹口新虹橋東堍大街萬生染　間壁潘杏茹醫室就診可也[  文報局協賑同人代啓]  
[畫潤提半充賑]  
　　秀水陶君次頤善繪事而尤精花卉於客歲來滬求者踵接現因山東災鉅願畫扇册二百件每件减潤二角提半充賑卽送絲業會館彚解災區畫件送二馬路長泰棧帳房代收五日取件遠處信力自給[  愛竹齋主人啓]  
[叔姪助振]  
　　山東奉天告災孔亟所賴善士傾資佽助感德良深今　鋤經氏善士求病速愈洋四百元抱璞善士求病速愈洋五百元二戶振欵均由姚梅溪先生交來委解賢竹林孶孶救世種德同心感召祥和可操券焉[  上海北市絲業會館籌振公所愚弟施善昌謹誌]  
[王省齋三秩開一索詩勉成二章示之]  
　　去年君稱觴徵詩曾應命今又值懸弧仍以詩來請　壽木可量我詩殊不敏一歲一徵詩江淹恐才盡君年三十一矯矯方壯時祝君長奉母喜君善尋師君能安義命我亦泯怨咨詩成發浩歌共君傾酒巵[  倉山舊主拜祝稿]  
[贈高太痴錄呈桂笙先生郢政]  
　　奇才抑塞不逢時客裏容身大可悲胸有千秋難免傲目無餘子不嫌痴喜從楮墨窺名字枉被離愁織　絲我若無卿當是傑會須樽酒共談詩[  廣寒宮侍史恢庵袁鶴就正草]  
[立夏送春在蓮花館作呈夫子誨正]  
　　落花飛絮盡沾衣聞說東皇正欲歸惜别贈行無好句陽關一曲柳烟微聘三詞客 
[偶譜念奴嬌一闋自題紅藥草堂錄就桂師顧誤]  
　　杏花時節看玉階多處徧成霞色天倩東風扶不起自是一般嬌客幽艷紛紅柔枝嚲緑綽約風情絶天寒入倦芳心難與春說猶憶曉起吹簫晚凉覓句咫尺蒼天容小語私將紅艷祝又恐相留無術細數陰情閒評肥瘦詩思和愁織明年新燕花間能否相識[  鐵笛倚聲]  
[戲爲璇閨八詠錄四]  
　　纎纎　手玉莖莖長爪於今又得名翠袖不禁風露冷月斜廉外夜調筝銀甲採菊裁綃更寫詩紉針親自繡紅絲莫教夢入臨卭去酒熟當瓐滌器時菊枕繡就鴛鴦上綺紈輕和翠袖伴單寒無端一奏寛裳曲汚得啼痕濕未乾繡帕垂髻纎腰帶自拈新裙宮樣製輕縑渭城唱罷伊州舞六幅潇湘露鳳尖素裙[  鐵笛]  
　　碉樓吟并引按碉樓者治苗匪而設在黔省鎭遠遵義兩府之間築於山逕要道高岑之所約數里一座座有守兵事或警急可以互相援救其爲樓也形如雉堞大者徑一二里小亦尋丈周圍女墻多穿孔竅用置火鎗最能命中墻外濬以溝渠防絶水道自設碉樓以來豺狼胆懾罔敢猖獗余去秋晋省時曾見此樓並見苗子所居之處皆在深山窮谷　土爲墻編逢爲戶見余至則皆森然睨視男似漢粧女如西飾游倦歸來作碉樓吟以記之○驅車出東門漫漫涉長道樹木何蕭瑟西風摇百艸崎嶇不易行岩阿復窈窕碉樓一何雄岧岧揷天表勢眞犄角形爰把狼烟埽何物野苗匪時敢驚邊郭天性本憍强攻伐以爲好追之則鳥散釋之或獸擾亘古不能懷窮兵何時了我朝聖德隆威靈覆遠島聞兹桀暴　天兵爰征討一戰便功成遂陳大義曉向風各慕義無異同再造兹樓今尙存百世得稽考[  種榆山人悅彭氏稿]  
　黔中靑溪客邸 
[歇浦晚眺]  
　　憑眺江邊獨放歌斜陽返照醉顔千里樹密疑烟護一望潮平似鏡磨風笛數聲催去棹雲帆十幅快登梭江城市散人喧渡暮色蒼茫映緑波○客邸卽景偶成江樓憑眺捲簾時倚檻春風淡蕩吹花徑黏紅霏爛漫麥畦堆緑拂離披寒烟低護池塘柳濕　輕颺酒肆旗極目蒼茫天已暮尊前獨自寫新詩[  鶴沙浮槎仙使張郁周艸於雲間客次]  
[上海四馬路文報局内恊賬公所經收山東奉天賑捐四月上旬淸單]  
　　初十日○香港東華醫院第二批東賑欵規銀一千兩又第三批東賑欵規銀二千兩又第四批東欵規元二千兩汪少愚善士五十元丁瑞泰善士廿元風經洋藥局王柳門善士　靑心伯堂王東培王柳門王劉氏四戶各一元心記二角仁記一角○本日共收規銀五千兩英洋七十四元三角○本旬共收規元一萬四千二百七十六兩五錢五分英洋五千四百七十八元六角二分計合規元四千另七十兩零六錢一分五釐爐丕洋八十二元計合規元五十八兩二錢二分銅洋一百零六元羊見規元十五兩七錢五分二厘原平銀九兩四錢九分一厘批規元九兩六錢厘虚對開洋六個規元一兩七錢八分三厘小洋三十五角規元二兩六錢錢三千四百七十文規元二兩三錢九分三厘○八項計合規元一萬八千四百三十七兩五錢一分五厘○連前共收規元四十八萬八千雲零六兩六錢三分一厘○本旬解東海關道第三批東賑庫平一萬二千兩計規元一萬三千一百五十二兩又解白米十八石計重二千九百九十斤飯乾念九包計重四千二百三十四斤○連前共解規元四十八萬七千二百八十三兩五錢七分一厘○實存規銀七百廿三兩零六分合併聲明 
[上海四馬路文報局内恊賑公所經收山東奉天賑捐四月中旬淸單]  
　　十一日揚州電局盛莪盤翁募梅花　屋助洋六百元三桂書屋五十元服施少欽先生靈符愈病人三十七元何夢生五元補不足三元太顚顧琴齋無名氏三戶各一元無名氏乙千文同人氏八百曾軼羣四百以上實收洋七伯元又交來恊茂號銅洋十元天順祥寳號來雲南電局李蘭翁太守經募規元四十二兩二錢五分○高郵武廟丁鏡齋翁募楊鳳山太史十二元積記五元力不足一元王生記一元寗波謹縣帳房傅善士募壽憲室嘉樹軒　雲居渺寄廬保怡堂敏愼齋藝經堂吉祥止二室八戶各五角浦江縣署孫墨槎翁募山陰徐燕記兩元會稽蕉窗客募搏伯行傅耀庭兩戶各一元蕉窗客五元味靑居士八元仙鎭胡又亭翁募集善堂同人三月分捐二元鐵梅居士病愈還愿四元揚州寳盛號募揚宴春馮吉升兩戶各一元棉力子四角倪吉齋王子記無力子句東無名朱錫朋維榮記秦禮徵王景榮范信福陳節樹吳金友金景方李振凡孫鑑堂朱順齋王金惠十二戶各二角杜均寶陸如寶兩戶各一角蘇省恆泰興號募洽昌純恆泰順恆泰興三戶各五角李順齋周松濤張秀榮張子卿大昇東黃恆州查子珍周廷記王國才丁金榮張泉興王永瑞十二戶各三角戴云江周恆怡無名無名四戶各二角無名一角錫山徹底無能子銅一元瘦珊居士十元吉安電局學生潘利生六　大浦揚勤齋翁二元蘇城得見齋募張氏十元公太興號來典輝永堅兩君五元陳善士十元湖口何慶餘翁募無名二元胡星堂募馬聯興阮至堂胡星堂三戶各二角序杭盛榮奎葉頤伯序槐四戶各一角○施少欽楊子萱經蓮山三善翁公送法穀成太史花甲壽儀八元○連　惠典募隱紅氏五元○本日共收英洋一百十八元規元四十二兩二錢五分銅洋十一元合併聲明 
[上海四馬路文報局内恊賑公所經收山東奉天賑捐四月中旬淸單]  
　　十二日香港東華醫院第五批東賑欵規元三千兩百麥加銀行韋文圃翁交到蘇城電局募黎里徐陸氏求乳　卽愈助洋五十元蔭思求病愈程徐氏求肝胃氣痛卽隱名氏求平安三戶各十元伍氏生期捌元程蕪詒四元程恭說無名氏兩戶各二元朱春輝平安氏無名氏平安氏四戶各一元○申報舘交來方怡和　募柏林山人守拙軒兩戶各五十元○江北鹽城和豐號募地肺山樵二十　不留名隱名氏兩戶各十元不留名八元不留名名六元壽萱室求病愈君實氏三戶各五元不留名瑞藹萱庭兩戶各四元黃山遊子黃子手兩戶各二元不留名復昌益壽堂張天美湯麗手不留名顧術手無名氏用記九戶各一元○江北鹽城駱金門善士二十元以上兩欵均由本埠廣和糖行交到○福州招商局四十元福州電局交　林芝伯翁募不留名爐胚洋二元又張應弟募萬軸堂李古翁釣徒陳兆堂三戶各五角鄒春夏兩角林紅弟趙克顯林列妹林金水劉東竹陳廣森六戶各一角實收爐坯洋二元小洋三角○南市椿元莊交來無錫知仁莊募孟里積穀公欵賑三十二元同里金小蘇先生募顧不留名四元同善堂掩埋欵東賑十元王三小姐王五小姐無名氏三戶各五角實收洋十五元五百廿文○太古東棧交來無名氏十元○○本日共收規元三千兩英洋四百另七元爐坯洋四元小洋三角五百念文合併聲明 
[上海四馬路文報局内恊賑公所經收山東奉天賑捐四月中旬淸單]  
　　十三日與昌賑所彚解第二批賑規元二千兩惲松均觀察募漢鎭樂輸規元六百廿一兩八錢三分七厘○徐子靜太守喜筵賑二百元仙鎭龍西下士募曹其元陣紀昌兩戶各五元存德堂三元三角四分李鼎興二元六角六分○吳中顧正心善士募正甫實甫振甫三戶各二元通甫師保祿保三戶各一元富冠三百文羊泰二百文張憶春五百文以上實收洋九元錢一千文九江謙滇安號募　聘生善士十五元蘇城玉壺舘主募華鶴堂節省懺資以資冥福四元三省主人保安氏願育麟室玉壺舘主四戶各一元懷德書屋周駿之兩戶各四百文昌記三百文王家炎楊雲生王聯禧三戶各二百文無名氏義記徐壽春陸長庚四戶各一百文以上實收洋十元錢四十文皖撫署不留名募燕喜堂銀五十一兩雲三分欲寡過齋銀三兩五錢三分詒穀山莊四兩樹臣十兩以上計原平銀六十八兩五錢六分實收申合規元七十三兩四錢四分九厘盦韻篁十元愛蓮書屋八元小書生十六元密邇齋四元無名氏二元常山庸字鹽　募福餘居士六元五角平常氏一元五角胡金標求父母康健一元四角張免悔　求平安一元消愆氏四角竹影氏二角○浙蘭集昌源號交來太原忍臣軒主人四元無錫安鎭壽山堂交來戴冠卿翁募隱名氏三元隱名氏兩元吳中有心無力人求免災二元○○本日共收規元二千六百九十五兩二錢八分六厘英洋三百廿二元錢一千零四十文合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十五年四月十五日京報全錄]  
　　宮門抄○諭旨四道錄前○發抄硃批四道○副都統明奏參印務參領並自請議處摺○豫撫倪奏遵章考試正佐各員摺○又奏揀補要缺知縣摺○將軍杜奏遵保年滿戍守官兵摺○將軍定奏核銷西路緝捕經費摺○四月十五日禮部宗人府欽天監廂紅旗值日宗人府引見十六名○黨吉新謝授雲南遺缺知府恩○恩光請假十日○謙光續假五日○察哈爾副都統永德請訓○奕枤景灃各請假十五日○禮部奏派稽查刊刻題紙派出長春○又奏派稽查中左右門派出桂祥德隆○召見軍機永德寳昌黨吉新皇上明日卯初至大高殿拈香○發抄吳大澂奏試用縣丞周桐豫撤銷保案仍以知縣留省候補奉硃批着照所請吏部知道欽此○又鄭工合龍應辦善後事宜及造册報銷測繪河圖奉硃批知道了欽此○又節逾挑汎各工一律平隱奉硃批知道了欽此○崧駿奏二月分海塘沙水情形奉硃批工部知道單圖併發欽此○○奴才明秀跪奏爲特叅疲玩公事之印務叅領請旨交部議處並自請議處恭摺奏聞仰祈聖鑒事竊奴才明秀現在署理正白旗滿洲副都統事務於本月二十四日已刻據印務叅領承齡等面稱本旗衙署看庫值班官兵報稱本月二十三日夜間被賊挖窟將庫内收存都統印信盜去等語奴才聞聽之下不勝詫異隨問詳細情形並已否回知都統博多勒噶台親王伯彥訥謨祜及副都統容貴當據該叅領等聲稱都統親王伯彥訥謨祜副都統容貴本日俱係隨駕前往頤和園有差此時回知不及等語奴才當卽面交該印務叅領等確切復加詳查赶緊回知都統親王伯彥訥謨祜副都統容貴辦理摺件據實奏聞請旨飭下步軍統領衙門順天府五城一體嚴拿務獲賊犯勿得遠颺並將看庫值班官兵送交刑部訊辦外所有本旗現在應行文件未便積延請旨可否暫行借用本旗蒙古都統印信鈐用以備咨行併請旨飭下禮部另行補鑄正白旗滿洲都統銀印一顆仍俟補鑄頒發到旗再行鈐用各等情現已四日之久該印務叅領等未將如何辦理情形摺件何日呈遞緣由詳妥奴才伏思都統印信被盜失去理應卽行奏聞方爲正辦豈容遲延多日復於二十六日奴才進班之日面令驍騎校桂昌再行催問曾否回知都統等竟自至今仍未將如何辦理情形覆知奴才愚見印信失去本有失察之咎倘有别經發覺或將賊犯被獲之處若再遲延未將據實情形奏聞奴才等更獲重咎俯首無地奴才不揣冒昧謹據實恭摺請旨將疲玩公事之印務叅領承齡先行交部議處並請旨飭下都統親王伯彥訥謨祜副都統容貴等詳查該叅領等有無朦混隱匿不實不盡之處另行奏聞外相應將都統印信被賊盜去情形並請將奴才一併交部議處再查本月二十八日係齋戒期内不敢廻護處分併此件係據該叅領等先行回知奴才一人其曾否回知都統等奴才未得其詳是以未經會銜合併聲明各緣由理合恭摺具奏奉旨已錄○○河南巡撫臣倪文蔚跪奏爲遵章考試正佐各員彚定等第循例奏報恭摺仰祈聖鑒事竊准部咨凡由俊秀監生捐納勞績兩項出身之府廳州縣及佐雜官等無論現任候補委用試用均一體考試府廳州縣試論一道視其於刑名錢榖一切治理是否通曉再加面詢量其才具分别等第佐雜等官試以告示判語如文理未能明通仍於繕守履歴中考其字畫詢其字義量其才具與府州縣一律辦理等因查豫省原定章程每年六月十二月各彚考一次嗣經前撫臣　傳霖奏准攺爲每月考試一次列等存記半年彚奏所有光緒十四年上半年考過正佐各員業經奏明在案兹自十四年七月起至十二月底止半年内報考計正佐共十二員均經臣隨時嚴密扃試分别等第連同各卷發司存記現查各卷文理尚屬明順字畫亦復無訛其佐雜各官詢以字義均能通曉尙無才識荒謬應列四等及不堪列等之員現屇半年彚奏之期所有考過正佐各員及列二等者一員三等者十一員據藩司劉瑞祺列册詳請奏咨前來臣覆查無異除考過各員照章委補並將淸册咨部外所有考過正佐各員彚列等第緣由理合繕摺具陳伏乞皇上聖鑒謹奏奉硃批吏部知道欽此○○河南巡撫臣倪文蔚跪奏爲揀員請補要缺知縣以裨地方恭摺仰祈聖鑒事竊照安陽縣知縣趙錦章於光緒十四年十二月十六日在省寓病故經臣題報開缺應以該員病故之日作爲開缺日期歸於是月分截缺查安陽爲彰德府附郭首縣地當冲煩難兼三要缺例應調補必須精明幹練之員方克勝任經臣督同兩司在於通省應調應補應廾各員内逐加遴選非現居要缺卽人地未宜惟查曾任實缺候補知縣李鐵林現年五十七歲係直隸臨榆縣人由拔貢生中式咸豐辛酉科順天鄉試副貢生同治壬戍科考取八旗官學教習傳補正藍旗官學漢教習期滿引見奉　旨以教職用中式丁卯科順天鄉試舉人辛未科會試進士攺翰林院庶吉士甲戍科散館以知縣歸部銓選簽掣河南夏邑縣知縣遵例加捐同知銜領憑赴豫光緒元年四月到任是年七月派充乙亥恩科鄉試同考官差竣回任五年賑捐案内奏保花翎七年派充已卯科鄉試同考官差竣回任六年三月調署南陽縣事旋調補淮寗縣知縣奉部覆准七年調署祥符縣篆務八年代理安陽縣旋攺署理十年九月飭赴淮甯縣本任十一年正月到任八月聞訃丁繼母憂回籍守制服滿因事到京在部起復並呈請分發原省補用十四年五月引見　　旨照例發　憑領回豫九月三十日到省委署祥符縣知縣該員諳練詳明前署安陽篆務措理尙稱裕如以之補授安陽縣知縣實堪勝任惟調缺請補與例稍有未符第人地實在相需例得專摺陳請據藩臬兩司會詳前來合無仰懇天恩俯念員缺緊要准以曾任寔缺候補知縣李　林補授安陽縣知縣實於治理有裨如蒙俞允該員係以曾任實缺候補知縣請補知縣銜缺相當毋庸送部引見亦毋庸查開叅罰至該員前任夏邑淮寗及署南陽祥符安陽等縣交代均已結報淸楚合併陳明所有揀員請補要缺知縣緣由理合恭摺具陳伏乞皇上聖鑒訓示謹奏奉硃批吏部議奏欽此○○奴才杜嘎爾車林多爾濟祥麟跪奏爲遵旨酌保年滿戍守官兵以資辦公而昭勸激恭摺仰祈聖鑒事竊奴才等前於光緒十三年十二月間因烏里雅蘇台换防旗緑兩營戍守官兵寒邊遠戍每屆滿營三年更換緑營五年更換時揀其辦公可靠或差勤得力者留駐一班甚至有留駐三班人員未得陞補額缺若不設法獎叙實不足以示鼓勵擬自光緒十四年爲始滿營每遇三年換班之期除例保額缺之外卽在軍營四部院候補委署筆帖式及奴才等衙門當差委署驍騎校内擇其平日差勤辦事可靠者各酌保數員作爲額外驍騎校勿庸支給鹽糧仍以三年期滿一題送部引見回城後以驍騎校相間補用至緑營官兵内每遇五年期滿時換班酌保數員其次出力弁兵由奴才等給予六七品功牌咨部註册嗣後每屆更換之期照案酌保一次庶於邊務大有裨益等因奏奉硃批着照所請該部知道欽此欽遵旋准兵部恭錄咨知遵照等因各在案復於上年九月間綏遠城滿營戍守更換之期由奴才等照例奏請指調藉差來營以符原額奉旨允准當經分咨飭遵辦理亦在案兹查留駐戍守弁内擇其公務熟習技藝嫻熟差勤得力者亟應遵案核實酌保謹將應請獎勵弁兵繕具淸單恭呈御覽合無仰懇天恩俯念戍卒遠守寒邊異常瘠苦殊恩特沛俯准獎叙則該兵等自必益加奮勉以策將來所有酌保留駐年滿戍守官兵以　辦公而昭激勸緣由理合恭摺具陳伏乞皇上聖鑒謹奏奉硃批該部議奏單併發欽此○○奴才定安濟祿裕長跪奏爲覈銷西路緝捕官兵用過盤費銀兩恭摺具奏仰祈聖鑒事竊照奉天省西至山海關爲通衢大道時有盜匪爲害行旅歴經前任將軍先後奏准由錦廣二城所屬八路額兵内抽撥馬隊八十名遣員管帶常川緝捕應需　費由錦州徵存船規項下動用按年覈銷嗣前署將軍崇厚抵任後因寗遠地方緊要復經奏添緝捕馬隊四十名所需口分亦由錦州船規項下發給在案前准錦州副都統崇善咨稱西路前後奏添緝捕馬隊兵一百二十名光緒十四年分用過盤費東錢七萬三千三百五十千按照錦州市行覈計共需銀七千七百七十一兩四錢一分照章由錦州徵存船規項下動用發放等因造册咨報請銷前來奴才等覆覈無異除將原册咨報覈銷外理合恭摺具奏伏乞皇上聖鑒謹奏奉硃批該部知道欽此 
 
 

Page 14

 
 
[光緒十五年四月十六日京報全錄]  
　　宮門抄○諭旨一道錄前○發抄硃批五道○東撫張奏加修黃河堤埝遷移村民籌畫經費摺○監督那奏差滿回京循例齎交盈餘銀兩摺○直督李奏甄劾庸劣各員片○署臺藩沈奏爲恭報接署藩篆日期摺○都統伯奏印信被竊請將值班官兵交部審訊遵旨覆奏摺○晉撫剛奏甄别鹽經歴片○又奏革知縣片○廣督張奏叅追前署縣欠解交代銀兩片○四月十六日兵部太常寺太僕寺正藍旗值日無引見○豫王等塲差完竣覆命○崇光請假五日○侍衛處奏派保和殿監試之王大臣派出頭班瀅貝勒温公誠公奕功志鈞二班㴻貝勒德銘賡音布徵壽倭立布○召見軍機白桓文秀閱卷大臣派出張中堂鍚珍李鴻藻許庚身嵩申祁世長許應騤孫詒經徐樹銘恩棠○發抄崧駿奏海運漕船全數兌竣放洋奉硃批戶部知道欽此○楊昌濬奏盤查司庫存儲銀兩奉硃批戶部知道欽此○又請以守備郭懷佐與哈喇庫圖爾營守備袁生瑞對調奉硃批兵部議奏欽此○又韓忠卿借補甘肅提標營守備奉硃批兵部議奏欽此○又補用總兵譚吉士署定邊協副將奉硃批兵部知道欽此○○太子少保頭品頂戴山東巡撫臣張曜跪奏爲山東黃河堤埝亟應加修瀕河村民亟須遷移經費亟須籌畫恭摺具陳仰祈聖鑒事竊以論河者每言不與水爭地讓地於水爲展寬河身之地此在古昔之時人稀地廣可以順水所趨賈讓陳之漢時已不能用今山東黃河原係鹽河兩岸城郭村墟鱗次櫛比其南岸或未築民埝或向有民埝殘缺未修退守遙堤讓地不過三五里而瀕河數百村莊已浸入黃流之中是人不與水爭地水實與人爭地雖人懼安士重遷頻歲以來疉加賑濟終非長久之計臣與司道熟籌至再必須將臨河被水村民擇地遷移自齊東至利津南岸各莊以及長淸東河平陰等縣南岸亦有終年被水之處均應一體勸令遷移除有力之戶不計外其餘尙有三萬餘戶以每戶津貼銀十兩計之爲數不資至沿河堤埝工程臣於十二年九月曾經奏明大堤分年增培蓋以東省河堤寛厚不及豫省十分之三又於十三年勘估增培堤埝請撥工需銀七十七萬餘兩部臣奏從緩議其時鄭工未竣用 
欵浩繁不敢再瀆天聽惟以山東黃河形勢而論隄埝加培之工實非可以從緩者也凡此需費之鉅若必取之部庫深恐籌撥維艱籌思至再惟有仰懇天恩准將各省所收鄭工捐輸銀兩撥爲山東工賑之需則凡修培要工遷移災黎皆可次第興辦如蒙俞允伏乞勅下戶工二部籌議施行是否有當理合恭摺具陳伏乞皇上聖鑒訓示謹奏奉硃批該部速議具奏欽此○○殺虎口監督工部郎中奴才那謙跪奏爲差滿回京循例齎交盈餘銀兩恭摺奏聞仰祈聖鑒事竊奴才於光緒十四年二月二十一日蒙恩派管殺虎口稅務自是年三月十三日接任起至五月二十一日關期止計兩個月零九日徵收過稅銀八千四百九十九兩二錢四分連前任監督世綱移交光緒十三年五月二十二日起至十四年三月十二日止計九個月零二十一日徵收稅銀三萬五千四十二兩八錢九分前後一年兩任共徵收銀四萬三千五百四十二兩一錢三分除解交戶工兩部正額及開除支除各欵外實存盈餘銀一萬五千六百七十九兩二錢七分七厘業經於本年二月内恭疏具题並造册送部在案今自光緒十四年五月二十二日起至十五年三月十二日止計九個月零二十一日共徵收過稅銀三萬五千四十二兩八錢九分按例支銷各欵共用過銀三千五百三十三兩六錢二分五厘除支銷訖實存庫銀三萬一千五百九兩二錢六分五厘移交接任監督禮部員外郎恒壽收管仍俟扣滿一年再將應銷應解各欵數目分晰具題報部核辦所有盈餘銀一萬五千六百七十九兩二錢七分七厘並本年節省三季捐貼解費銀三百八十四兩二項共銀一萬六千六十三兩二錢七分七釐奴才謹齎到京解交何處恭候命下遵行再前准工部札開大靑山有無徵收木植稅銀應由該監督任滿時隨摺陳明等因在案今查奴才任内並無徵收大靑山木植稅銀合併聲明伏乞皇上聖鑒謹奏奉旨已錄○○李鴻章片再牧令之賢否民生之休戚繫之臣督同司道認眞考察業將庸劣不職各員隨時甄劾在案兹查有臨城縣知縣曹作舟糊塗任性玩視民命束鹿縣知縣周植瀛才識庸闇緝捕不力寗津縣知縣王廷鈺審案錯謬難膺民社惟係舉人出身文理尙優深澤縣知縣汪澂患病未愈辦事疲懈均未便姑容擬請旨將曹作舟卽行革職周植瀛以縣丞降補王廷鈺以教職歸部銓選汪澂撤回俟病痊另行酌補以示懲儆所遺各缺直隸現有應補人員均請留歸外補所有甄劾庸劣不職各員緣由理合附片具陳伏乞聖鑒訓示謹奏奉硃批另有旨欽此○○開復布政使署福建台灣布政使臣沈應奎跪奏爲恭報微臣接署藩篆日期恭摺仰祈聖鑒事竊臣於光緒十五年二月初八日奉撫臣劉銘傳札開據藩司邵友濓因病未痊陳請開缺業經奏明給假回渡就醫台灣藩司印務委臣署理等因於二月十三日准邵友濓將藩司印信一切文卷移送前來臣卽於是日恭設香案望闕叩頭任事訖伏念臣西浙庸才東瀛於役沐殊恩之稠疉愧未報夫涓埃兹復奉委權篆藩司凡理財用人胥歸專責且旣辦淸賦分界草創經營尤形繁重如臣檮昧深懼弗勝惟有勉竭駑駘　事禀承撫臣實力經理不敢以暫時庖代稍涉因循以期仰副高厚鴻慈於萬一所有微臣接署藩篆日期謹恭摺具奏伏乞皇上聖鑒謹奏奉硃批知道了欽此○○管理正白旗滿洲都統事務科爾沁札薩克和碩博多勒噶台親王臣伯彥訥謨祜等謹奏爲臣旗印信被竊請將值班官兵交部審訊並遵旨覆奏仰祈聖鑒事竊臣等所管旗分印務叅領宗室咸春等呈稱據印庫值班章京世管佐領德　等禀稱本月二十三日夜内被賊挖墻入庫撬壞印箱封鎖盜去印信等情禀報前來臣等當派官役各處尋找並無蹤跡伏思印庫重地該官兵等所司何事致將印信被賊竊去殊堪詫異正在繕摺具奏間二十八日奉上諭署正白旗滿洲副都統明秀奏印信被竊一摺其如何被竊情形及該叅領等有無朦混情事着伯彦訥謨祜容貴迅卽查明據實具奏該署副都統自請議處之處着俟伯彥訥謨祜等覆奏後再行降旨欽此查二十三日夜間印信被竊現經臣等勘騐明確實係被賊挖墻入庫撬壞印箱封鎖將印信竊去該章京等所禀尙屬實在情形相應請旨飭下步軍統領衙門順天府五城一體嚴拿務獲送交刑部外並將在庫值班世管佐領德容領催福增興順送交刑部審訊印房值班章京驍騎校吉綸擬請革去驍騎校一併送部印務叅領宗室咸春印務叅領承齡失於覺察均請交部議處臣等亦有失察之處應請一併父部議處並請飭下禮部補鑄印信赶緊頒發未頒以前尙需時日如有一切文件擬請暫借本旗蒙古都統印信以資鈐用所有印信被竊緣由遵旨覆奏等情理合恭摺具奏請旨奉旨已錄○○剛毅片再前准吏部咨嗣後同知通判運同運判等官凡係補缺應行具題者試用期滿由該督撫詳加甄别專摺具奏等因歴經遵辦在案兹河東試用鹽經歴方駿生試用期滿據河東道咨由　臬兩司加考補請甄别具奏前來臣查該員方駿生勤奮供職考以律例亦屬曉暢堪以鹽經歴本班留於河東照例補用除將該員履歴淸册咨部查照外理合附片陳明伏乞聖鑒謹奏奉硃批吏部知道欽此○○剛毅片再安民以察吏爲先臣自莅晋以來時以整飭　治培養民生爲急務凡牧令之賢否必詳細考核於治理才優者隨時加以激勸其庸劣不職者迭經據實叅劾在案兹查有署五寨縣事坐補潞城縣知縣崔曉然前因延擱案件徇庇家丁先行撤任臣覆加查察該員狎暱多私行止荒謬實屬難膺民社未便姑容並據署潘臬兩司會詳前來相應請旨將坐補潞城縣知縣崔曉然卽行革職以肅官方再潞城縣員缺係屬簡缺晉省現有應補人員例得扣留外補合併陳明伏乞聖鑒謹奏奉硃批着照所請吏部知道欽此○○張之洞片再據署廣東布政使王之春會同交代局司道詳稱查有前署西寗縣知縣翟茂萱徵存雜欵銀四千六百餘兩迭經勒限嚴催未據完解詳請叅追前來相應請旨將前署西寗縣知縣候補通判翟茂萱暫行摘頂勒限四個月將欠解米石掃數完解倘逾限不完或解不足數再行嚴叅查抄備抵如抵不足數卽將各該管上司應行分賠職名一併開單具陳以重庫欵而免推延所有叅追前署知縣欠解交代銀兩緣由臣謹附片具陳伏乞聖鑒謹奏奉硃批着照所請該部知道欽此 
 
