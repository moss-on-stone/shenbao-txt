# 1891 - 54 - 4906413

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尚有未經來取者深恐因路遠所致未便遽爾充公是以再展限期遲至本年三月之杪若仍不來提取則定將提單作爲廢紙此後决不發書矣用先布知維祈　雅鑒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[點石齋發售各種精本石印書籍]  
　　硃批雍正上諭　御纂五經　經策通纂　五經文準　經藝淵海　五經簡旨　三層佩文韻　　三層淵鑑　皇朝各直省地圖　十三經廿四史策案　大題觀海初二集　小題觀海　大題文府　小題文府　試帖三萬選　試帖五鳳樓　試帖宗海　經餘必讀　八賢手札　元魁圖成　增補角山樓　先正事略　新印瞿子冶先生墨寳五尺蘭竹屏八角市裱加七角○本齋種精繁多不及備載擇其尤者登報以供海内文人賞鑒價當格外從廉卽希光顧爲盼售處一在三馬路申報舘編豈又設分局在二馬路横街三層樓紅墻洋房内此佈 
[雷殛答問]  
日前雷電交作時有瘋人自沈於河一時無識者流咸謂被雷震死譁傳遐邇爭往一觀本館旣據實列諸報端且著論以闢其謬妄昨逢休沐有客過余齋而問焉曰中西人之論雷電其說迥判天淵中國諸雷電有神以主之專殛人間陰惡之輩凡予毒其母婦斃其夫人卽未知神先覺察往往豐隆一震卽褫其魂或且令被殛者將罪狀宣言然後殛斃而作踐五榖字帋亦必觸怒於神閃電一飛猛雷旋至是以宣聖　之而色變卽英雄如劉備亦且失箸於筵前獨西人則以爲電氣常往來空中人悞觸之卽遭震擊其發而爲光者曰電激而成聲者曰雷雷與電並無所殊安見有誅殛惡人之事其爲說也與中國書中所紀大相逕庭子其韙中說乎抑韙西說乎余曰西說是也西國古時知識未開亦謂雷電有神忤之則凶敬之則吉怒則發聲以殛人物與中國之說相同迨後世攷核漸精見聞漸廣知雷電爲萬物公理所應有苟空氣中之電氣與空氣相平則從高處透至雲中或達諸地下若電氣過重一時無所發宣卽陡發大聲令人驚悖其或附於樹木沾及人身則驀受其災致遭轟擊試思人卽偶有隱慝樹木何罪而亦驀受天誅其爲不經之談不已彰明較著子客曰子固華人何致袒西法若此不觀諸書所載乎某處鄉村震死一牛肋有秦檜七世身五字某處文廟震死一蜈蚣長可丈餘背有　也賢後身五字可見大奸巨惡卽已墮入畜生道中雷神猶必奮其餘威大張撻伐安得堅府西說而謂書策俱不足憑歟曰中西通道以來凡西法之流入中華者我輩儒生皆得取而攷證其有法雖甚妙而不甚便於中華者縱存其書原置之不論不議之列獨至格致一事則華人所不甚注意者西人能愈闡而愈精卽如電也僅渾舉其說而言之華人原不足深信今試將歴歴可據者逐爲引伸庶知電可由人力造成安所得有神以主宰原造電之始有俄人製一巨匣蓄電於中及電已盈火光陡發震腦而斃電火自足底直透頂心遂别出心裁創爲防電之法用鐵條長數丈上出屋面下埋地中電火流行緣鐵條而下凡高樓及藏火藥處多設此鐵輪舶則以鐵練爲之試思雷果有神則盛怒之餘豈一避所能倖免其說之不足信一也旣而參考益精知電之本原具隂陽二性若一爲狐陽一爲獨隂則隂者必合於陽陽者必合於隂如天空二雲一含隂電氣一含陽電氣二雲相近勢必隂陽傳引轟然有聲夫使雷果有神安有隂陽之别豈眞如梨園中所扮雷公電母乎其說之不足信二也厥後化學家知電氣之用甚廣於是　心研究思得新法良多如寄信則有電綫也交戰則有電雷也治病則用電筒也喚人則用電鈴也照夜則用電燈也近且藉電氣以行車借電光以照相錢金銀則需電轉機軸則需電通語言則需電電之爲用無一不可代人工使竟有神則正直聰明豈肯爲人効一手一足之烈其說之不足信三也抑嘗聞之友人言西國有發電機器將機轉動電卽隨之而生一日置一籠鳥於其旁鼓動電機初聞其聲隆隆然鼻中微聞硫黄氣旣而電光閃爍陡發巨霆廻視籠中鳥已斃失夫使雷而果　神以王宰則籠鳥並無惡念何致人欲其斃神卽從而斃之豈雷神與劊子相同官令行刑則竟及鋒而試耶其說之不足信四也有此四者之不足信予當亦昭然於電之爲電矣而尚何執無稽之說部反責僕以袒護西人之言乎且自有雷殛惡人之說而匪人反得借之以行奸聞之某先儒有貧民家夫婦二人相敬如賓甚相得也一日忽怒雷洊至撼屋搖櫺突一雷公尖啄抝晴從窓間飛入持楔殛其夫致斃仍出自窓間其婦哭之哀草草爲之棺殮閱半載婦以貧不能守再嫁與人旣生兒矣偶檢後夫衣箱見有雷公假面具及楔子在疑而窮詰夫不能隱告以實情蓋涎婦色殊尤計不得遂乃賄囑亡命者乘迅雷之際假扮雷公以斃其夫然後謀娶其婦也婦乃奔訴縣庭論後夫如律今子欲執中法以論雷電恐世俗無知之輩信以爲眞安見不無稔惡之徒别出隂謀借雷公以行姦借雷公以行刦借雷公以殺人復仇天下不自此多事乎客無言而退余乃存其說以質諸閱報諸君 
[神京清話]  
　　浙江巡撫松振青中丞駿因去夏順直等處水災甚重需賑彌殷首捐數千金倡率僚屬陸續集成鉅欵分解順直兩處接濟賑需災黎得延殘喘經合肥傳相援照廣西巡撫馬丕瑤等賞給頂戴成案入奏請　賞給頭品頂戴以資觀　十二月二十二日奉　硃批崧駿著賞給頭品頂戴欽此○内務府掌儀司爲咨行事照得十二月三十日　皇上升保和殿筵宴應行預備菓品餑餑盯九十九張奶酒五十瓶除咨由光祿寺等衙門分行預備外爲此咨行管宴大臣領侍衛内大臣查照○兵部爲咨行事職方司案呈本部議覆寍夏正紅旗佐領興泰年老乞休應准所請可否賞給全俸請　旨遵行一本於光緒十六年十二月十六日具題本日奉　旨興泰曾經出兵打仗殺賊著以原品休致給與全俸以養餘年欽此欽遵到部相應抄黏原奏咨行寍夏將軍查照○上虞備用處爲咨行事本處拜唐阿現懸數缺應卽咨取各項人員案請揀選相應咨行各旗營卽於恩騎尉藍翎長領催親軍前鋒護軍鳥槍護軍馬甲養育兵以及舉貢生監原任現任一二三品大員子弟中擇其家道殷實狀貌魁梧者保送造具出身履歴祖父二代銜名 
 
 

Page 2

 
 
有　滿漢清册並木牌五分務於文到五日内咨送本處以便彚齊奏派揀選○嘉平二十有三日上午十點鐘逾五十分　皇上駕抵紫光閣武　　少座閱七八分升黄幄御寳座所有内外蒙古各盟旗親郡王貝勒貝子公台吉塔布囊呼圖克圖大喇嘛等七十有七人分爲兩翼各按爵　於黄幄前分班侍立左翼領班爲博多勒噶台親王右翼領班爲喀拉喀親王那彦圖　皇上進茶賞茶畢卽由欽派遞酒之奈曼郡王瑪什巴圖爾跪進酒畢分賞蒙古王公等奶茶奶酒菓餚食物並白玉喜字搬指翎管烟壺瓶錢荷包小刀火鐮等件各王公等跪領向上踫頭謝　恩　皇上賞宴閱看善撲營官兵貫跤經該管堂官慶克二邸跪進名牌　欽命善撲翼長二等侍衛崇山等十六人當塲貫跤勝者立賞尺頭酒食次閱騙駝騙馬對杆子對單刀蒙古各曲畢　皇上乘輿還瀛台蒙古王公等卽由福華門退出各散維時已交兩點鐘矣○喀爾沁等蒙部各王公台吉等各就本旗牧羣選擇馴良騸馬數匹雖毛色未能純一而馳驟尚屬合度足備　天閑之選於去年携帶入都進呈備用由理藩院據情代奏請　旨賞收理藩院卽於歳杪將所進貢馬八十餘匹遵　旨送交上駟院云○鑲黄旗護軍統領宗室謙光爲咨行事本旗護軍統領宗室謙光奉派歳暮致祭　端急皇太子園寢於臘月二十四日由京起程所有本旗護軍統領印鑰循例移交正黄旗護軍統領崇禮暫行佩帶當日挪授之勉相應咨行景運門户兵兩部鑾儀衛正黄廂黄正紅正白各旗查照○管理太常寺事務禮部尚書宗室崑岡等謹奏爲奏聞請　旨事恭　正月二十三日　孝聖憲皇后恩辰應行遣官恭詣　泰東陵讀文致祭謹遵奏章應由守護大臣中　欽派一人就近往察理合繕單進呈伏乞　　裁訓示遵行爲此謹奏請　旨本日奉　旨遣奉恩輔國公奎瑛行禮欽此○前紀新街口北四條胡同某甲之妻被地痞糾衆突入家内搶刦以去並將其姑嫂砍傷倒地云云兹經步營官兵將爲首之定山又名小玉子卽玉和尚緝獲並獲黨羽九人解送提者訊明搶刦婦女屬實遂令原拏弁兵將定山等解交刑部懲辦經刑部當月司收案後先將人犯飭交南北監獄分行收禁禀明堂官簽分陜西司訊辦 
[覲見述聞]  
　　各國在京使臣定於今春　覲見業經明降　諭旨宣示中外兹聞在京各國使臣僉議　覲見儀節不必援照同治十二年　覲見成案俾得均霑優禮以固邦交而譯署以已奉　明諭查照同治十二年覲見成案自應循照辦理何得輕議更張迭經辯論而各國使臣不欲在紫光閣欲在大内　覲見傳說如此姑照登之竊忠珠槃修好玉敦襄儀典禮何等鄭重袞袞諸公必有以折衷王當也 
[定災續述]  
　　定海大火前已錄報兹接該處友人來函較前函尤爲詳確故再述之初二晚十下鐘時龍首橋畔開荳腐店之某甲兄弟二人不知何故兩相爭鬥誤將桌上火油燈撲翻以致延燒柴堆登時烈焰狂飛是晚風力甚大火乘風勢風借火威遂如拉朽摧枯不可收拾雖有水龍七架而杯水輿薪無濟於事兩架又被祝融氏收去以致百餘年大店鋪如豐裕大昌並對街芝山戴錦成等店接連燒去直至城廟弄分火西至其昌烟鋪東至狀元橋又分兩火一至南街解元橋一至東街翁家卉爲止皆係對面並燒直至初三日五點鐘時始得熄滅所可歎者被焚之家大鋪居多且在熱閙地界關係闔邑市面如此大火實屬罕聞現因各房主一時無力起造祇得搭廠擺攤或借租貧民住屋暫作交易昔日熱閙之地今變瓦礫之塲不知何日始能恢復舊觀至於貧苦小民無地棲身情狀更爲慘惻刻經教士勸捐賑濟足以稍甦涸鮒矣 
[西湖春曉]  
　　前報記浙撫崧振青中丞於貢院照墻後購買地基起造十一府考棚云云兹悉已於去臘動工三面已列圍墻東西各開圓洞大門兩扇南面左右又立石庫門曩時斷耳零磚荒榛叢棘現飭楚營兵勇計日程工或則習畚挶之勞或則竭交刈之力一俟布置就緒卽當命彼工人大興土木有此一番經營締造庠序中人有不頌憲恩之高厚者哉○剪綹之輩恒在熱閙塲中乘人不備勇竊身旁物件横大方伯地方於某日下午開演猢狲戲有某甲身穿寍綢羊皮袍元色綢背心擁擠人叢中一飽眼福轉瞬間皮袍後幅爲剪綹者剪去一方甲尚揚揚得意顧盼自如旁觀者告曰螳螂捕蟬燕雀乘其後君之謂矣甲錯愕回顧則新衣粲粲竟類裋褐之不完妙手空空兒已無蹤迹維　垂頭喪氣徒喚奈何而已○杭俗於元宵節賽行紫薇會前道旗牌傘扇尋常儀仗外更有彩亭　亭萬象回春亭如意亭今年各處龍燈馬燈攙雜其中羽葆增輝笙簫送響光搖絳燭黛畫長娥一時經過之處但聞喝采聲歡呼聲笑語聲聲聲相應月下簷前遺簪墮珥不可勝數是亦一年勝會也 
[邗江官報]  
　　十四日調署通州黄直剌承暄過揚赴蘇前山西藩司王方伯定安過揚十五日運轅牌示淮北永豐壩委分司鄭震接管袁虧尹世敦禀赴青口局差十六日丁分轉士年委解甘肅餉銀起程泰屬各塲員均抵揚禀賀 
[京江燈市]  
　　上元佳節星月交輝鎭江都天廟南字營弁兵斂集貲財紥成黄龍燈蜈蚣燈及各色花燈爭相迎賽前導有燈牌上書天下昇平四大字繼則傘燈茶擔燈高蹻戲劇彈壓之某武弁紅頂花翎以馿代步先至易統領府第跳舞一番然後往支都憲黄觀察曁文武各衙前都憲以下各官均賞給花紅以爲之勞一時黄童白叟聯袂往觀人海人山異常擁擠○北岸六七濠所泊湖北船製一龍燈及高蹻諸戲乘火樹銀花之際各處游行爆竹聲喧頗爲熱閙南岸居民之渡江而往者絡繹如梭小划船應接不遑利市三　 
[鎭江近事]  
　　自帥邑尊禁除娼賭以來舉凡呼盧喝雉之儔引蝶招蜂之侣無不銷聲匿跡不敢陽奉隂違近届新正漸漸出而嘗試有劉盤龍之好者時或以花骨頭卜一年利市免致技癢難搔日前訪聞西門外萬家巷内仍有賭場立卽籨差往捕不虞若輩已聞風散去未獲人繼於舟中將賭首許雲標拘獲帶回縣署訊懲○海州人陳某老鰥也錦衾角枕遐　頗殷適有某姓婦文君新寡擬嫁相如遂央好事者作撮合山娶以爲室夫耕婦饁已有年矣邇來陳忽得暴疾醫治無靈漸入膏肓撒手而去婦悲悼不已恨不欲生經人慰勸再三始爲之購棺收殮陳有外甥周某素與婦不睦聞陳已殁突稱身死不明務必控諸公庭請官騐視後經同居人出爲排解令婦從豐殯殮多延僧道超荐事始得寢　事人所述如此然離奇已極恐其中尚有别情姑列報端以質深知其事者 
[甌海春潮]  
　　温州訪事人云入春以來朔風凛冽寒氣逼人連日隂霾大有釀雪之意貧民鳶肩高聳幾類號寒之蟲卽身御重裘亦骨冷砭肌骨惟立春及元旦兩日大放晴光于廂西疇者咸謂豐年之兆云○每届歳暮各衙夫役必向各店分送曆日索取酒資　稱曆包每家多　數十本百餘本不等甚至任情需索務飽貪囊不遂所求百般騷擾市廛受害莫不疾首痛心而小本經紀之攤被累尤甚上年紳衿禀請示禁前陞府李太守出示禁止在案舊臘李健齋觀察訪悉前情嚴申厲禁大書示諭黏之高脚牌上派差役沿街巡綽有犯必懲若輩遂聲息寂然不敢復逞觀察猶恐餘波未靖復於新正出諭并札飭保甲局令城廂各處按　查拿如敢故違卽查明何衙夫役送交本官懲辦並諭令民間准面禀保甲局將夫役扭送以免破費錢財云○新正初二日永嘉縣邵補堂大令因公出署途經西門内見沿街賭攤喝雉呼盧人甚擁擠因傳保再三申斥諭令自今以後毋許賭錢及歸衙卽飭差四出查拿務獲嚴辦稍知自愛者均不敢以身試法操劉盤龍術者恐不能一擲千金矣○前署永嘉縣甯琯　大令於新正初六日由西路赴省　民公製牌傘先於初五日恭送入署以表去思○温郡歴辦冬防每於除夕撤局兹邵補堂大令不辭勞瘁每夜必親出巡查　督飭勇丁梭巡城廂内外佐貳曁保甲局因之不敢疏懈巡夜更加嚴密民閭咸頌賢有司惠我無疆云○三角門外五十丈地方　爲靜僻初七日突有男屍一具倒仆路旁血肉模糊身有刀傷四處似被人謀殺者　地甲隨赴縣禀報傳聞妻弟因索欠被妹去殺死然正兇現已脫逃未能知其確否也○初六日親兵某甲與第一橋烟館主某乙口角以致爭毆乙左手被傷血流如注卽奔投縣署訴請騐傷○茶園詳寺三井巷有井焉其源來自巽吉山素號甘泉居人咸有汲飲新正初三日突有瘋人某甲遺矢其中居人羣起逐之然已無可 
 
 

Page 3

 
 
如何只得雇人戽水至乾將井底拭凈 
[甬上新聞]  
　　元旦黎明闔郡文武各員咸朝服朝冠恭詣　萬夀宫行朝賀禮文由道憲吳福茨觀察領班武由提憲馮煜康軍門領班禮畢又詣各廟拈香○十五日爲平橋廟宋丞相吳公誕辰府憲胡練溪太守飭縣備辦牲醴親往致祭○城南某婦守寡多年現已年踰不惑子女成　人皆以爲心如古井不起波瀾矣不意垂死春蠹情絲未斷去冬忽與比隣某甲目成心許倍極綢繆雖人言藉藉婦亦毫無顧忌今正初旬婦忽失所在蓋本無翁姑店事惟夫叔料理叔明知卓文君隨相如而去不欲追究乃前日婦之母貿然而來陽爲看視外孫隂實潛取婦之衣物旁人以爲婦旣隨人而去則所有衣物不得復爲婦有於是羣起而阻之該嫗惱羞成怒意以老命相拚逢物便毁旁觀代抱不平爲鳴保送官嫗始斂威而退○月色燈光滿帝都香車寳馬溢通衢此古人上元夜詩也寗城爲四明舊地春秋佳日勝事良多每當金吾弛禁玉漏停催火樹　花爭奇鬥勝今歳好事者所製新式人物翎毛各燈尤爲奇麗初有綢紥彩亭爲之開路繼而獅子鳳凰燈曰象白鶴燈又有幼童八人稚齒韶顔黑香剃面手執明燈爲八仙會聚之戲此外又有稚子多人身騎五色馬燈輪船一統萬年燈無不鮮艶奪目徧迎城廂沿途翹首立跂足觀者如水如雲洵一時之盛也 
[欵賓續述]  
　　俄皇子將於三月間來浙游歷等情已紀前報兹悉關道憲聶觀察接奉總理衙門行文俟俄太子抵滬時須以最優之禮欵待觀察探明俄太子定於華歴三月初六日可到上海預備銀一萬兩作爲迎接欵待之費碼頭所搭彩棚用粤省所製彩畫蘆席已派人前往購辦想届時定有非常熱閙也 
[開印續誌]  
　　昨日已時爲開印吉期海防　上海縣英會審公廨以及丞簿各衙門均循例開印黄綾乍展喜溢公庭書役人等均遞手版恭賀劉司馬陸邑尊蔡太守及佐雜各員齊至道轅員喜武會則守備城汎等　齊至叅府衙道賀節序從新章程守舊是豈奉行故事云爾哉 
[詳訊虧倒]  
　　本埠南北震源正兩錢莊倒閉後由縣訊供及股東投案情形已見前報前日陸邑尊飭原差傳到受寄銀兩之湯少谷陳子卿到案旋卽提同原訊証人及奚世榮等升堂集訊據奚遞禀訴稱是南匯縣文生家住南邑趙家樓地方與黄鎭心之父係屬世交前與鎭心合股開設南北震源正錢莊文生得三股鎭心得四股半經手之黄祺祥得二股半無如鎭心獨攬大權並不與我商酌歴年如此兩次欲與拆股因循未果祗得隱恨忍受不料去臘十八日被黄祺祥父子捲逃驟倒文生在鄉耕讀得信稍遲鎭心旣在滬上應卽追我來申和衷辦理詎料鎭心素以文生懦弱可欺獨自查檢帳簿圖章等物迨二十一日文生來申與鎭心會晤後並不將始末告明亦不將帳目交閱呈詞上雖列文生名字其實禀底並不交我閱看種種藐視心實不甘　在事已至此文生旣在股中斷不敢置之不問惟須着令將帳理算明白應認者照股甘認不應認者斷難忍受况震源正副經手曾言鎭心在本莊用銀三萬有奇尚未歸欵文生受虧過甚爲此來剖訴叩求鑒察據黄鎭心供震源正與奚　開伊得三股亦是東家去臘僨事後伊竟避匿鄉間屢追不至此間萬分危急職員祗得邀同錢業董事等到莊將帳簿圖章逐細檢點交董事收存迨世榮到滬職員至伊寓三次並未晤面直至卄一日會面卽邀至公大莊晚膳當將莊務細述伊並無一言所有各帳簿現由董事倩人查算圖章亦有董事封固收存至本月十三日見案仍無别語不料十三日以後世榮忽生異計意存推諉况去臘祺祥父子捲逃後爲數頗鉅一時驟難查明實虧若干惟洋商拆票不容延緩世榮旣不在滬祗得由職員籌墊銀十四萬兩此外各債户　　職員誠實可信並不追索奚置墊欵於不問一味推諉不知是何居心但職員自去臘至今料理此事本與世榮不分彼此現伊旣存此心以後職員惟顧自已四股半之事世榮三股令其自行理會職員之不避嫌怨煩勞自任者蓋與世榮有休戚相關之誼今伊不知感激反來憲叅禀控職員實非始念所及現在惟有着令世榮將職員籌墊之銀十四萬兩　股籌歸不致職員一人被累俟董事算明帳目再行照派况世榮居心刁險務求與職員同押憲案以免日後臨傳不到且可以對各債主邑尊謂汝等兩人均是股東自應和衷共濟何致同室操戈反多口舌奚黄二人在堂爭辯不已邑尊再三開導着提黄祺祥徐仁錦陳子香至案據黄供奉　後協同徐陳清理帳目尚未理楚我子楚寳現在不知下落遣人往尋往返需時叩求寛　徐陳同供連日經差帶赴北震源正理帳因帳務紛歧尚需時日同求恩典並據黄鎭心供查得楚寳於去臘十八日捲逃之前一日曾至德隆章水烟行住宿一宵且該行主湯少谷於震源正未倒之前曾向支取銀兩並有正裕莊經專陳子卿受寄祺祥私運銀八千兩額係窩頓私銀且湯爲正裕股東楚寳下落湯必知悉邑尊命提湯陳研詰據　供在　南開德隆章水烟行與黄祺祥爲友遂與震源正往來去臘中旬震源正支取票銀四千兩百帳可稽此外並未受寄銀洋可請查訪至黄楚寳於十七晚至我處自言莊事難支次晨卽去不知何往求恩明鑒陳子卿供在正裕莊爲經事黄祺祥是我母舅湯少谷係我莊股東並未受寄黄祺祥銀兩邑尊以其言語支吾着壯大帽脫下一再研詰始據供稱十七日黄祺祥將寳銀一百五十餘錠合銀八千兩有零寄存我莊不知伊侵匿私運現在情願繳案惟求開恩邑尊將湯陳再三船詰堅稱　此一欵邑尊訊得湯少谷尚無串同黄楚寳窩頓情事如日後查出支票之外另有寄銀定干究辦至其留宿一宵縱令逸去可見平日往來莫逆豈有不知下落之理卽　　同黄祺祥赶尋楚寳到案以示薄罰陳子卿窩頓私銀殊屬不合着原差帶同出外卽日將銀交出送存南市安康莊劉董事處取具收條呈案備查仍將陳子卿帶回候示黄祺祥徐仁錦陳子香仍交差帶赴北震源正清理帳目並着祺祥於十天内將子交案如延于比黄鎭心奚世榮均爲股東現在俱爲祺祥父子所累奚世榮不得懷疑推卸黄鎭心亦不可因疑袖手總須同心商辦毋得各存偏見自貽伊戚邑尊判畢黄奚各執前詞互相辯論奚則堅稱鎭心不應獨斷獨行文生心實不甘黄則堅稱世榮旣已懷疑職員祗可理自已之事且世榮家産雖豐居心甚爲刁險以後傳訊恐多周折請與職員一併交保俾各債主聞之亦可放心邑尊准之卽着分别交保候訊 
[奄然物化]  
　　安徽人混名麻支范山年僅四十六歳向爲糧船水手家有妻女僑居英租界地方范因有病不能出外營生每日在法界新街上第五十二號元昌小烟間内領略烟霞滋味前晚十一點鐘時范正在呼吸不知如何僵臥不醒店夥上前呼喚氣已絶矣當卽報知捕房立傳屍妻到案自行備棺成殮駒隙光隂蜉蝣身世可慨也夫 
[英廨瑣案]  
　　冉　氏控周裕仁圖賴欠洋昨又扭案蔡太守飭將周裕仁暫押候訊○鄭汝煜扭控陳日新欠洋不還求請訊追值日差據情禀明蔡太守飭將陳日新押候訊供察辦○陳浦氏控媳浦阿二被鄒雲卿誘匿昨由該氏在六十號房屋尋見媳婦扭交巡捕解送英公廨蔡太守飭候集訊核辦○粤人羅阿扣年約二十左右近患瘋疾在虹口一帶異常吵擾三百六十五號華捕上前拘拿倔强不服經三百十八號華捕帮同拘獲帶至捕房捕頭以羅阿扣見人便打見物便毁非言語所能約束命用手銬移送英公廨請爲安置蔡太守飭將羅阿扣交值日差細查如有親屬飭領回醫治否則發善堂醫養 
[法捕房瑣事]  
　　積竊楊錦芝日前被包探夥江福生瞥見上前扭獲被楊將袖藏剃頭刀割傷探夥訊押究辦各情均登昨報昨據包探王榮培查　楊竊案纍纍禀明備捕頭將　帶往虹口各押當内吊到金表銀表各一枚醬色甯　夾箭衣皮袍皮馬褂各一件約計當本洋一百元左右一併吊至捕房禀請追究○法界德善里經管房屋之王某因向工部局經辦清潔事務之金俗卿索收糞捐錢七千八百文金因向無此 
 
 

Page 4

 
 
例金不肯付給遂致兩相齟齬由金禀訴捕房捕頭立飭包探將王拘入嚴加訊究王一味抵賴捕頭恕其初次從寛釋放諭以下次不可再蹈前轍○住居八仙橋相近之某甲被賊竊去物件將某乙扭送捕房指爲竊賊捕頭着押候解案請究○甲乙等四人同吸花烟遂致口角打架經鴇婦鳴捕送入捕房捕頭訊得甲等行兇時毁壞物件判令賠洋一元當卽釋放 
[更正]  
　　去臘二十七日登賑捐還復一則内開湯友生翁生字悞寫文字包蔭堂翁蔭字悞寫錦字二十八日經收營口助振清單湯友生翁生字亦悞寫文字合亟更正今正又接營口樂七齡翁募來捐洋五十元其捐助善士名號容再彚錄清單以昭公信[  上海鐵路橋廣益堂 
内順天振捐公所謹誌]  
[上海六馬路仁濟善堂施醫藥局并診]  
　　謹啓者敝堂常年施醫給藥延請各科内外大小方脉自自設藥局精選各種藥材專濟貧病本年辛卯擇於正月二十一日開診特請内科郁笛梅徐子才姚晉三徐玉山李佑之周仁伯陸小軒劉竹如先生外科李瑞林黄菊蓀郭善卿先生在本　施診如遇疑難痼疾之症本堂給票就診於内科陳篤卿沈芝生巢崇山蔣笑山眼科時明齋五位先生又延專診嬰堂幼科顧雨田沈鴻章王湘臣李厚璋推拿驚風耿湘波五位先生並有安善堂女醫二位帮治嬰堂諸症本堂仍按單日早間七點鐘掛號八號鐘開診午後一點鐘至四點鐘止診後照方給藥本堂醫局專爲無告貧民而設總則事歸實濟以副諸善士憫念病黎慨助藥貧之至意合將延診醫士開診日期登報奉聞 
[情關桑梓]  
　　竊以定海火刼異常悽慘敝堂分册勸募代呼將伯乃蒙昌國趙君馥疇　念鄉關不忍坐視業經勸集無名氏洋二百元豐裕洋行洋一百元又廿六户共洋六十五元交到敝堂彚解賑撫以桑梓之殷拳爲權輿之功德憑仗人力感召天和代領之餘曷勝欽仰惟念甯郡寓滬諸君具大力量抱大慈悲者頗不乏人或解仁囊或集義腋凡各善舉靡不踴躍矧關鄉誼必更有爭先恐後者謹爲定海災民代熱心香拭目俟之所有各善士細　清單另行刊佈公鑒[  上海六馬路仁濟善堂籌賑公所施善昌謹誌]  
[助振摭要]  
　　接誦德興隆號洪崑孫仁丈清瑞函聆悉貴友邵家浩兄在日本神户多年客秋病時曾許振濟今正疾消助洋十元由　友許震元者一筆罰欵家浩兄亦提作振洋十元勸懲父盡美出兩全而助　多方具有可以勵世者猶指不勝屈焉耿師愷堂善士爲李質堂軍門代襲綿衣由耿伯齋兄交來洋七百二十元武陵隱名氏由協源莊來洋一百二十元林屋徐敦禮善士求合家清泰生意順遂由泰記號來規元八十兩無名氏求病愈洋六十元善翁永痰喘病速愈由杏記棧來洋五十元浙江朱錫朋善士求病速愈由蘇州源康莊託惠泰莊來洋一百元雙林鄭坤常善士爲尊人病祈速愈由泰隆號來洋一百元厦門楊翊卿善士規元五十兩委解直東各善士俯　時艱相助爲理胥憑人力定召天和濟世傾城愛同冬日可爲脩德者更進一　焉[  上海北市絲業會舘籌賑公所施善昌謹誌]  
[江督轅門抄]  
　　正月十二日知縣陳俊康赴上海機器局差○十三日安徽直隸州吳則藩由京來○十四日内閣中書冠從仁辭行進京○十五日通港厘捐知縣郭其淦到○十六日安徽直隸州吳則藩辭○十七日知縣綿先覺蘇州回○十八日前九江鎭朱惟森辭進京 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[疉頒鉅欵]  
　　頃奉到謹畏齋大善士代募友人樂助山東順直賑捐洋各二百元上海輪船撈屍經費洋一百元又無名氏順直賑捐洋四十五元無不可氏洋十五元共洋五百六十元又有大善士駕臨敝堂隱名助施粥洋一百元祇領之下欽佩莫名抱斯人吾與之儀體上天好生之意情殷鳩助念切鴻嗷善與人同自協和聲之相應德邀神鑒定徵厚福之無疆敬爇心香代鳴謝悃[  上海六馬路仁濟善堂籌賑公所施 
善昌謹誌]  
[上海北市絲業會舘籌賑公所施少欽經收順直山東賑捐庚寅年十二月廿二至三十日第二千七百十至十八次清單]  
　　慈谿生員鄭乾求父病全愈延年益夀由合茂行來洋五十元揚州泰記殷立亭募陳府廿元又卞府二元鎭江潤昌李肩吾子尊人募寳悔生求資嚴慈冥福合肥清清氏各本洋十元又無所求心石力棉子英洋十元嘉定葛福基求疾速愈十元山隂褚星湖酬願先捐十元山隂褚少湖酬願又捐求佑男士儀無瘡瘄之患十元張如松爲母病愈完願五元蘭生氏五元謝光美爲幼女驚風痰厥祈速愈四元吳淞無名氏四元銅洋七元隱名氏完願洋二元戴敏修求父疾速愈一元孫斷恆昌求消禍子一元○清江陳梅生翁募陶止香洋七元陶承棟五元陶承榮三元孫貽生孫源深孔紹伯陶又東四户各二元厚記歴山堂常香亭無名氏楊集局太生賈石齋盧海航羅世伯萬子功栗塢樵子劉子靜萬泰黄劍澤十四户各一元吳並胡李沈楊秦公助二元劉並一元共廿三户合洋四十元以上廿二日○溧陽寳隆莊洪子球求足疾愈由恊源莊來洋一百元秀水隱名氏洋廿三元對開洋一元粤東羅門黄氏爲保分免平安洋十元金陵王恩綸完願十元武林平安室主人求弟病除根續捐五元揚州李隱氏因女病愈還五元廉秋泉求保平安四元馮芝記求妻子平安二元徐棟卿前賑被盜向局賠出由屠鎭元豐寄來二元蔣慶生二元石湖叢桂居士因得子大小平安並求合家康健一元樂安居士求病全愈一元誠心子一元金陵江子記募不名善士洋九元查少棠貢子賓章希爰三户各錢一千文查衡仲六百文胡自求查幕初各五百文兼善堂二百文德言堂一百文共九户合洋十四元以上廿三日○吳菊生求病卽愈由恆豐信來信五十元松江朱村亭六元歸安凌頌平四元王李氏求病速愈五元求共免染疥人五元孔坤記求病全愈合家平安二元肇隆求平安二元林德芳一元江隂官鹽總棧江言贊銅洋九元以上廿四日○安定氏由恆隆慶來洋廿元仙舟求病愈人十元江西信鉛山縣洋林港卡蔣無名氏求嗣十元昭文縣署同人封印公讌移助九元馮憶藹生爲寄子久病未愈四元玉雪卿求妻病愈二元蘇城王半痴募無名士求雙親精神永健一元以上廿五日○潮帮土業洋廿元珠嶺山人爲母病求愈由惠泰莊來廿元吳經賢爲嗣父六十冥誕並三十周年二元李更初三元又　遵祖父遺命十五元爲祖父病五元又以百解醮資移助五元漢鎭敦實堂募遷善堂錢十千文由長源泰來合規元七兩一錢五祝平安八元運漕鑑湖氏爲姪沈桐生病求速愈二元宿遷朱永其病愈完願二元無名氏求病愈二元許鏡登求身體康健一元錢二百文劉旭初第三子目疾速痊一元蘭谿心安氏一元銅洋八元金陵懺悔餘生求佑父母超昇仙界洋一元又求佑消災免疫四季平安一元無名氏銅洋二元以上廿六日○江南製造總局廣方言舘庚寅年終請各教習繹譒酒菜資移助十二元集慶堂單十元方行素居求平安三元周浦求安子一元無名氏二角以上廿七日○協同慶洋八十六元永泰源茶棧經募衆茶客除茶業會舘收去四十兩外餘欵移助規元五十三兩八錢一分合洋七十四元六角益記號移年節酒費十六元樊母康十元如臯同裕泰吳衍慶堂求病速痊十元寡過未能人由南通州吳隆泰寄來十元不足道人募貢資善士七元五角又竹記一元留海氏五元胡又青由百通來足銀四兩合規元四兩二錢河口張蔚亭求母病愈合家平安洋四元蕪湖源成典倪鳴鑾得彩全助三元山塘陸幹臣奉母命囑助二元病愈願二元莫少卿病速愈消災降福二元皖南魯贍面九均求順遂各一元仲甫森如均求平安各五角蕪湖華順一元顧笏齋三角安孚莊實和莊銅洋二元寳和莊彤源莊銅洋一元以上廿八日○金錫主求病速全由覃昌號交來洋一百元平權氏省醫藥費求身體平安五十元無名氏求弟病速愈先捐五十元鹽城何其祥由廣和來三十元海陽高平氏節省虚度筵資祈合庭清吉十元揚州勤廉堂主人四元汪堅記二記二金捐記一元漢鎭分府署雙桐書屋主人三元丹陽吳氏四病許現已全愈了願保佑百病消除一元濤記求保平安一元無名氏還願一元以上廿九日○袁增剛毅歳底壓歳洋移助洋廿元何藻生十四元白沙老人二元胡復堂求平安十元又代朱娘姨病愈完願一元武穴江防府署十元尤天寳尤承烈均病愈還願各二元蘇州顧堂求病愈一元彭麗生一元榮陽無力子一元黄全茂銅洋十五元麥邊洋行帳房銅洋十三元新大銅洋六元以上三十日 
[上海北市絲業會舘籌賑公所施少欽經手庚寅年解各處賑欵清單]  
　　二月初九日解山東規元一萬兩二十八日解浙江湖州修圩岸規元五千兩付楊殿臣翁津貼費用規元二百兩閏月初九日解浙江規元五千兩十三日撥解嚴募大德塘橋劉貫記經付重修費洋五百元二十三日解山東規元五千兩三月三十日解浙江規元四千兩　月十五日解山東規元二千兩二十六日解于賠火賑洋二千元五月二十四日解福州規元一千五百兩六月二十五日解順直山東規元四千五百兩七月十二日解山東規元一千五百兩八月十二日解直東規元一千五百兩十九日解順天規元二千兩二十四日解山東規元一千兩九月初九日解順直規元五千五兩又三千兩二十四日解山東規元三千兩十月初九日解山東規元二千兩二十一日解山東規元四千兩十一月初八日解湖州綿衣捐洋一百四十元十二月初八日解順直規元五千五百兩二十一日解山東規元六千兩解順直新製綿衣三千套計元一千三百七十一兩洋一千三百八十一元一角七分本年共解出規元七萬三千五百五十一兩洋二千六百四十元另自辦純陽正氣九不在其内上年冬賑甫經告錢春撫需賑孔殷刻不容緩新年十餘日順直山東嚴劉諸君連日來電催欵甚急兩處拮鋸一時難以應命眞乃顧此失彼春賑若不迁絮籌惜夏何以耕獲善昌擬今正月底會同各公所湊解山東順直二三萬金已電夏嚴佑之先生劉蘭階兄及子英四小兒先向莊上換錢查放届期匯解春振爲　甚長需欵甚鉅只得再求各省諸大善士救人救澈重發仁慈俾凍餒餘生具有轉機感荷帡幪非言能喻想奮然種德者不厭辭之煩瀆也事出萬不得已不勝懸盼之至 
[上海六馬路仁濟善堂籌賑公所施少欽經收順直山東賑捐正月初一至二十日清單]  
　　敬畏齋募友人洋二百元又募無名氏四十五元又募無不可氏十五元徐公許一百六十八元貽燕堂徐求病愈一百元和氣堂五十元芝嶺山人求母病愈四十元問舍書屋主人六旬夀儀節省洋三十元古潤病餘生夀筵移助朱　伯無名氏楊兆平四户各洋二十元楊鏡人叔頴樂葆求母病愈洋廿元南聚興爛板洋二十元朱祝三求病愈陳聶氏率子禮耕寳山求清吉平安京口福興泰棧鄰家失愼許願得安量力子宏四户各洋十元正郭俊臣洋八元正王廷楨病愈完願洋六元正尹允安求合家永平安隱名氏求産平安袁懋業求母病愈程乾甫張毓寳王世杰求子痘平安李少卿聚康八户各洋五元董運生膏火移助周子聚求外甥身安隱名氏求母病愈三户各四元隱名氏林誦芬鄒鎔三户各三元吳兆庚病傅完愿隱名氏仁志堂李神山游客唐春湖病愈完愿三樹堂王求子病愈勉力子烟霞隱者八户各二元上海縣署徐朱錦堂隱名氏不留名兒病愈完愿四户各一元隨月山房汪貴川來湘平銀二兩批見規銀二兩另八分一厘蘇官生寗城無名氏二户各銅洋十二元無名氏銅洋四元不書名銅洋二元陳玉麟銅洋一元○山東賑捐敬畏齋募友洋二百元未至齋來捐册八扣共洋八元○以上共收順直洋八百八十三元爛板洋廿元規元二兩另八分一厘病洋三十一元山東洋二百另八元 
 
 
