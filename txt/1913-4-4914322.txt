# 1913 - 4 - 4914322

 

Page 1

 
 
社論 
[俄蒙交涉檔案（十）（九）（無名）]  
　　（三十一）開魯戰史十一月初九熱河崑都統來電據開魯鍾令報告保扎卜等率領蒙匪千餘人盤據縣北相距百餘里已派駐開馬步隊鄉巡擇要堵截惟該匪日益增加懇催各隊迅速赴援等語除飭北路陸防赴援並飭駐開馬步鄉巡奮力抵禦並由該縣令就近協商奉省馮師長會勦外應請飭派定毅軍由錦州前進十一月十六日又稱據赤峯張統帶等電稱開魯於十一月初十日與匪接仗一晝夜我軍力薄不支因而失守鍾令避匿開西十五里北山根地方該匪設卡於河垞樹筩甚嚴陸軍與防前營已到惟烏丹城林西防兵尤少突進可慮請增加兵力等語政府當即派定毅軍六營禁衛軍五營由米吳兩統帶督率前往十一月十九日又電陳布置攻剿防守事宜稱開魯東面已由奉督飭派吳統領俊陞馮師長德麟分路進兵西面則由赤峯防陸各營嚴行堵截並分撥駐熱陸軍星夜赴赤相機分别攻守西南面朝建墩屬各處則已經朝陽姚守分派練軍馬步扼要駐紮並派文管帶帶馬隊一營駐紥於距赤七十里之那金溝梧桐芳兩處派陳管帶帶馬隊一營分紥於綏東大青他東建平後甸子兩處派李管帶帶馬隊一營分紥綏東大歹一帶派郭管帶帶馬隊一營仍駐阜新縣街彼此聨絡聲氣互相策應一俟毅軍齊到三面包抄當可一鼓盪平十一月三十日又電開魯事現據前敵各軍報告毅軍米統領所帶各隊已抵赤峯并已分派步隊兩營馬砲隊各一哨由建平北境小河沿赴敵熱河陸巡馬步砲共四營田建平北山根前進奉軍吳統領俊陞一軍派諾萬王柏四管帶各率所部並砲兩尊由醴泉出發馮師長德麟一軍派張旅長帶步騎砲工各營由小庫倫直搗開魯并遏匪南下之路派江旅長帶第三營並砲二尊由彰武取道瓦房進攻開魯之左並派米團長兩營以爲游擊各等情現旣大軍雲集三面包抄會合進攻前敵軍情當可指日奏捷並分飭各處巡防團警嚴杜竄逸巡緝土匪以保治安十二月初九日又電據朝陽姚知事電稱練軍汪管帶正剛陳管帶春廷會禀該管帶等在東樹筩探實蒙匪由公營子等處公股設卡與我軍並峙當由該管帶等與熱軍宋董車三管帶會商進剿方略嗣經商定由宋管帶守筩北沙力好來東面飭右後兩哨與董管帶守西面陳管帶守筩西扣河車洛之南車管帶守扣河車洛之北汪管帶同中哨曁各營留兵爲中間策應十一月二十八日有蒙匪高喇嘛等二百餘人來撲經宋管帶揮兵力敵斃匪二名斃馬一匹汪管帶馳至奮力爭先冐險助戰各卡策應匪勢頓挫正齊隊進擊間熱軍張統領率隊亦至合軍前進匪增至三百餘人且戰且退旣而折回當經各隊力攻陳管帶帶有大砲兩尊向匪轟擊斃匪七八名傷二十餘名匪敗遁逃乘勢追至中乃甸子匪等復據沙崗抵拒陳管帶以砲居中迎擊並分隊與建平巡警會同夾攻尾追四十餘里因沙壘層疊天黑路生匪由捷徑遁逃我軍繞徑進追以致愈追愈遠匪已逃過老河正擬仍一面留防一面進追十一日接奉天來電稱二十八師馮師長德麟於二十八日督兵進駐瓦房二十九日兼程馳抵胡魯蘇台廟地方與張史吳鍾各旅團營長先後取齊預備進攻留江旅長郭團長等暫駐河南加心子屯以爲聲援三十日親督各旅團營及機關槍隊先渡老河節節分佈以防匪襲我後詎該匪先已將四野房屋焚燒井水以土石塡之兵士多裹氈露宿捧雪爲飲困苦情形不堪言狀幸各將士矯健善戰並藉有洮南得勝之餘威愈堅忍亦愈奮發十二月一日進駐開魯附近之查杆套力改廟扼其險要旋由史團長帶領步騎四營分路進攻一面四出偵探並遍詢蒙漢各商民期得實情各商民僉云該匪等一聞我軍突至已先期望塵而遁並云去時將所擄之牛馬駝羊及各項粮食等均用大車載往庫倫計前後約有四五百輛之多馮師長探悉後當於是晚進駐開魯兵不血刃收復縣城仍督飭所部整師以待並在開塘飛騎四出搜捕務清餘孽以靖地方至遇被難蒙人及各喇嘛廟宇僧俗人衆經馮師長力任保護隨遍加查勘各街及附近廬舍焚燬殆盡人民流離失所慘不忍聞旋由熱河崑都統遣派文武各官赴開接守而馮師長以所部各卒歷經戰陣勞苦功高遂開回奉境暫行休息此開魯前後之戰勝情形也 
 
 
 

Page 2

 
 
　　中華民國二年一月六日星期一（申報）舊曆壬子十一月二十九日第二版 
命令 
[一月四日臨時大總統命令]  
　　任命顔錫慶爲長沙關監督陳恩壽爲厦門關監督此令　　任命劉道仁爲宜昌關監督并兼管沙巿關及荆州常關事宜此令　　董愷元王老縝姚以价李輔黄田宗湞朱綬光王祺昌均授爲陸軍少將此令　　陸軍總長段祺瑞呈請任命吳元澤李雲龍李鴻舉范樂田雷囗均爲陸軍步兵上校并加陸軍少將銜成炳榮劉繩武鄧質儀均爲陸軍工兵上校并加陸軍少將銜應照准此令　　陸軍總長叚祺瑞呈請任命趙正平彭錫範均爲陸軍步兵上校喻毓西爲陸軍砲兵上校應照准此令專電 
[北京電]  
　　袁總統已定今後實行政策六條不日發表（一）畫一暫行省行政官制（二）畫一順天府官制（三）畫一道官制巡道改爲觀察使（四）畫一各省特别官制（五）畫一京師警視廳官制（六）畫一各省警察官制並聞文官任用法懲戒法甄别法等亦將公布 
[北京電]  
　　此數日中各省都督民政長均紛紛致電政府祝賀新年各國公使及參贊亦均於二日致賀總統惟俄使未與其列實　係因病 
[北京電]  
　　駐俄代表劉人鏡來電稱俄政府對於賠欵緩償一節極端反對勢難通融請政府設處置之法駐京俄使亦曾與陸總長發過此議因之俄庫協約不能十分交涉 
[北京電]  
　　袁總統近以蒙約迄未取消蒙事日棘自黎副總統主張征庫後全國大動日前特電鄂招致參謀長吳兆麟等來京面詢一切 
[北京電]  
　　熱河一帶各項軍隊不下二萬餘人崑源威望不孚大有不能節制之勢熊希齡尚無到任日期大總統擬任命陳光遠爲各軍總司令陳係前清第四鎭統制現充北洋練軍營務處會辦 
[北京電]  
　　三音諾顔汗薩特王旗日前被庫倫僞政府派兵將該旗印務各員綑載而去聞該旗全體僧俗均不附從獨立 
[北京電]  
　　庫恰各僑商以西口京莊兩帮爲最多財力亦最厚統計資本不下四千餘萬日前公舉代表大盛魁天義德兩家來京謁見大總統力求保護並云全體華商公議與其以脂血被蒙侵蝕不如報効國家助作軍餉其情可憐 
[北京電]  
　　綏遠城放墾後蒙漢糾葛日甚一日殊非調和種族之道蒙藏事務局特派任簽事卓人前往查甚以清宿案 
[北京電]  
　　日本駐京公使以萍鄉鐵礦公司全係私人性質日商投資其問數頗不貲中政府委任孫武爲總理日商惶恐異常應請取消總理仍由公司自由營業云 
[北京電]  
　　丁義華君組織中美同盟會昨日（四號）開會到者百二三十人又丁君曾於日前集會美國敎士八十餘人致電本國政府請速承認民國 
[南京電]  
　　某商現擬購領下關舊砲台基址價洋四十萬元業經程都督允准刻正丈量不日簽字 
[南京電]  
　　程都督現飭交涉局凡關外交文件均由該局擬判送府核辦 
[南京電]  
　　應民政長現以財政支絀凡本府總務處各司均暫减成支俸 
[南京電]  
　　昨日（五號）救國會支部開成立大會到者甚衆特約路透電 
[哈爾濱電]  
　　俄國及外國出口家並糧食商在商會會商防遏鬍匪猖獗辦法軍界鐵路俄領事及外國各銀行均派代表蒞會參議當由主席宣布邇來歐人所用辦事員於役滿洲内地輙　匪刦故皆生戒心不敢遠行致鐵路各車站送交豆麥等物頗費周折繼由東清鐵路代表起謂鐵路管理處及俄領事署今對於應爲之事無不盡力惟碍於中國之主權如自由行動則勢將引起嚴重抗議今以兵力征剿鬍匪效力甚微蓋中政府已屢次反對此種舉動而華人皆袖手不肯相助也故就現狀觀之當地所定辦法殊難解决該問題以彼之私意而論必迫令中央政府出理此事始可収效後由軍界代表起謂鐵路衛兵司令現欲將鐵路以西常虞匪患之各處衛兵增加馬隊以固防務惟目下因無營房容留該隊故一時尚難實行云卒乃通過以下辦法（一）呈請當地華員設法剿滅鬍匪（二）呈請外國各領事轉請各本國政府與俄國協力行事（三）竭力促迫中國政府以引華人自行恢復本省商業安寧境狀 
[北京電]  
　　華人素抱聨美之願今已有人組織中美聨合會會員中有參議院議員多人及美人若干以敎士居多昨日該會舉行會議參議院議員到者五十餘人議長吳景濃君亦在其内總計與會者共有二百人美人及華婦約佔四十餘人會議後即投票舉定以下各職員名譽會長羅斯佛君孫中山君聨合會會長吳景濂君馬丹博士丁義華君又舉定幹事員八人然有一事適與上舉相反則爲小吕宋商會叅與北京工商實業會代表呈請中央政府與美國重開談判除去美國取締華工之苛例蓋菲列濱羣島之商業頗爲此例所累故也譯電 
[倫敦電]  
　　據各報意見媾和談判如果决裂則列强不得不出而干涉羅馬尼内務大臣覺萊斯克君之抵倫敦外間皆注意布爾茄利亞與羅馬尼之邦交説者謂此亦爭端中之重要因子現料土人必以羅馬尼將出而干涉惟倫敦布人皆謂羅馬尼如出干涉必將擾亂列强故此舉斷不致成爲事實覺萊斯克君昨日（三號）曾謁見布國代表領袖達萊夫博士據其告路透代表云吾人昔嘗不惜犧牲維持和平至於今日此志未變惟將來如何不能豫言耳該大臣不肯討論關於羅馬尼向布國要求土地之消息 
[倫敦電]  
　　媾和會因土耳其代表尚未得政府完全訓示故僅於今晚（三號）六時集議巴爾幹各邦卽交出三重之愛的美敦書卽關於亞得里亞那堡克利脱島及愛琴海諸島者並謂如至星期一日下午四時無明白滿意之覆文則卽將决裂談判土耳其代表允於明日下午四時答覆已由各邦允可土耳其代表挺然作答説者謂足見該代表等已知決裂必不能免矣 
[倫敦電]  
　　各邦之提出愛的美敦書實因土耳其代表於上次會議答覆各邦要求提出切實條件時不能令各邦滿意之故土耳其提議由亞得里亞那堡附近某點起一界線沿亞達河向西折至拉茄斯灣以達薩沙斯島東爲止亞得里亞那堡城仍歸土有至克利脱島問題土耳其允將該島各項權利讓與列强該島將來制度由列强主斷惟不得要求復讓他島各邦答稱土耳其以戰爭結果置諸度外深可爲憾邦異日决裂談判殊有正當之理由惟各邦爲表示和平之精神起見故特續詞申請土耳其於星期一日提議以克利脱之權利及愛琴海諸島並亞得里亞那堡城讓與各邦否則談判恐有决裂之虞云 
[柏林電]  
　　各國大使復於本月二號在倫敦會議巴爾幹問題討論頗久聞頗滿意 
[里斯本電]  
　　葡萄牙内閣已於本月一號辭職公電 
[張寨力辭勳二位電]  
　　大總統鈞鑒報載電令錫之動位愧怍無地謇江淮之間農民子也安習於民前清時代以曾忝科目時時論列民生之計而迄無效由是爲農以没世之志益决共和建設雖亦以國民天職薄有獻替而民國成立以來垂及一載民生痛苦倍於昔時蒙藏蜩螗不知所届是非功罪正自難言顧瞻四方悲涕欲絶未知所以爲民也而忽有位未知何以慰民也而忽有勳遠溯介推緜上之逃即貪天而無自近維田疇關内之讓並賣塞而無詞良知尚存未敢承命伏願大總統精思廣運善協機宜念方殆之民奠將懼之國匪日伊月内有禮防而外無敵壘俾謇得晏然儕於耕田紡布之齊民受賜已多勳位殊榮俟彰有德匹夫守志幸賜鑒原支要聞一 
[去年末次之大借欵會議]  
（北京特約訪員一葉子）　　去年十二月三十日英法德美日俄六國駐京公使會議大借欵問題此會議之要件因六國銀行團不能直接向中國財政部提議故特假手公使團爲之提議交涉云其所議如左　　一中國中央政府及各省所有之外債旣達償還之期及分年償還而屬於民國二年份者一律於此大借欵内扣除　　二革命以來外人所受損失亦於此大借款内扣除以爲賠償　　三第一次交款數目以能足中國所提出之急需行政費裁兵費賠償外債費外人損害賠償費爲限以上三項均經公使團協議後定於大借欵簽約以前由公使團提出向外交部提議大借欵草案於二十七日在參議院開秘密會時雖非正式通過然已無反對者雖此草案條件之間尚有磋商之處非卽照此草案簽字也利息大槪定爲五厘扣折則在協議之中據所報告極爲闇昧參議院亦無反對只聽政府之臨機處置扣折之所以尚未决定之故蓋因歐洲今日之金融界若以五厘利息出賣債票决無人顧問若過於五厘又恐招參議院之反對故特留此不定之扣折以爲伸縮之地步據外人言目前形勢五厘利息之公債折扣非在九十以内不成且此草案中之五厘利息尚爲假定者究竟之利息若干須俟本年十號倫敦大會之决議將來如何變更現尚不得而知也 
[外交部答覆英使禁烟抗議内容]  
駐京英使朱爾典君藉口東南各省都督嚴禁印土進口外商虧損異常於上年秒向外交部提出抗議業經陸總長於十二月三十號正式駁覆略謂貴國外務次官阿克蘭德君會於貴國議院關於中國種植鶯粟及吸煙總額答辯内稱中國政府於逐漸减種鶯粟一事不按中英條約辦理稍有懈怠之狀等語中國政府逖聞此項答覆深爲詫異貴國政府所云已經全行停種鶯粟之各省復行種植等語並無實據又稱在已經禁運印煙之各省亦多種植鶯粟等語查前因革命起義地方擾亂中央命令不能通行或有二三省匪徒暗行種值以資獲利嗣因革命告成秩序恢復飭令各省都督嚴禁種植已經禁絶便如湘省前因有匪徒再種鶯粟制定法律斷行禁絶近有某外人周游該省晋京據其報告云該省禁種已經根株斷絶故關於禁煙條例已無須頒佈云云又貴國政府所稱各省種植鶯粟者爲數最多等語如貴政府所稱果有實據必須將實查日期及種植區域確實指明否則空論虚言耳如貴政府爲中國政府提出實據何幸如之中國政府何嘗有意違背中英鴉片條約盖上年所訂條約係禁絶中國之禍根且在英國議院爲禁運鴉片貿易起見全院一致議决者也又聞外務次官阿克蘭德君在議院宣稱中國共和政府前途艱鉅大有諒察苦衷之處等語中國政府遥聽之下均感銘不已現在上海儲存鴉片頗爲巨額推英政府之意必知勒迫各省將民間鴉片悉數收買一事於事實上頗爲至難敝國政府亦斷難辦到也云云 
[趙總理對於新省協餉意見]  
新疆都督楊增新上年底電陳新省危狀仍請各省照舊接濟協餉已紀本報茲聞前日國務會議時趙總理曾向財政周總長提議以新省地當西北要衝實爲堵截庫逆西犯之樞紐當茲邊防吃緊之際新省餉源拮据譁潰堪虞固應接濟欵項以固邊圉無如各省財政同一支絀停止新疆恊餉一節曾經各省聲明在案今楊督欲復回原狀恐難盡數辦到中央亦難遽行責令各省依前協濟不得已惟有先行通電各省都督民政長説明俄庫事起新疆關係重要及經濟窘迫邊局危險情形商請各省體察本省財政情形雖不能如前例協餉之鉅亦請量爲接濟一俟接到各省覆電後再行酌奪倘有不敷再由中央酌量撥濟以應急需 
[黨員搗毁報館案尚未審結耶]  
白逾桓田桐仇亮等於上年六月間紏黨搗毁國民公報并將該報總理徐佛蘇君痛毆扭至警廳反訴一案迭經京師地方審判廳傳集兩造豫審數次乃白田仇等畏罪逃審以致此案懸擱至今不能了結近日檢察官已正式提起公訴審判廳因時届年終又傳集兩造於上年十二月三十號午後一時到廳公判及届時開庭白逾桓又具呈稱疾不到田桐仇亮亦均抗傳惟徐佛蘇到案是日公判係以推事五人合議開審並有檢察官三人監視某推事首問徐君例語數句嗣謂此案本久應了結奈廳内改組多費時日而數次傳案白田仇等來庭豫審彼等皆未到案是以擱置現在本廳改組已妥檢察官審查案情知白等告國民公報所謂破壞臨時約法之罪不能成立至彼等毆人捕人確係現行犯屬於刑事問題是以檢察官專就此事提起公訴定於今日開庭公判乃白某因病就醫田仇兩人亦未到廳此事今日仍不能判决徐君謂白某等糾衆兇毆前日警廳已目擊情形此事旣係刑事犯罪檢察廳應以原告人資格提起公訴故吾始終未曾具呈催審乃遷延半年法庭傳審數次而彼等抗傳逃審則法庭應卽捕拿到案否則當下闕席裁判若任其逍遥法外則法權獨立之謂何至我一人之被害尚無甚關係某推事謂檢察官旣爲原告被害人不過到庭作一證人而已無須催審今日公判彼等旣仍不到案本廳自有辦法今日可卽退庭云云徐君遂退後由羣化印書局經理黄崙出庭謂本書局係獨立營業者無故被彼等搗毁損害甚大今此案懸擱已歷半年營業人力不能支請法庭從速判决處以罰金之罪以作賠償本局之資若再拖延下去則本局勢必出於上訴某推事謂書局被害情形本廳已查 
 
 
 

Page 3

 
 
　　中華民國二年一月六日星期一（申報）舊曆壬子十一月二十九日第三版 
明證據自有相當之處罰今日彼等旣未到案日後當再傳審黄君遂退 
[財政部規定中國銀行兌換劵章程]  
　　財政周總長以近來金融機關一切停滯公私出納皆以現金遂至周轉無方商民交困非有大宗鈔幣流行國内不足以救濟恐慌現在中央政府所設之中國銀行已經籌備組織次第設立擬在紙幣則例未定以前卽以該銀行所發之兌換券暫時通行全國所有官欵出納商民交易均准一律行用並由該銀行多儲準備金以供兌換多設兌換所以便取携總期信用漸孚藉以維持巿面一俟紙幣則例經參議院議决頒布之後再照新章辦理業已擬定兌換劵暫行章程五條呈請大總統鑒核施行茲摘錄如下　　（一）中國銀行兌換券由中國銀行及中國銀行指定之代理處一律發行　　（二）凡下開各項用途一律通用此項兌換劵（甲）完納各省地丁錢糧釐金關税（乙）購買中國鐵路輪船郵政等票及交納電報費（丙）發放官俸軍餉（丁）一切官欵出納及商民交易　　（三）此項兌換券按照券内地名由中國銀行隨時兌現　　（四）凡兌換券内印有兩處地名者在此兩處皆可通行兌現不取滙費　　（五）此項兌換券如有拒不收受及折扣貼水等情從嚴取締 
[税務處改組之大要]  
　　財政部周總長以税務處前清時代雖屬獨立惟一切税政實權盡操諸總税務司之手兼以各關監督半爲地方鹽巡道等兼管遇事須禀承督撫而行亦不盡受税務處之指揮監督是以税務處雖係獨立機關而該處督辦會辦等不過徒擁虚名旣不能節制總税務司復不能管轄各關監督有稽核税欵之責而從未一施准駁之權有考核各關之名而從未一籌整理之策雖未設官分職而事少薪厚人競以兼差爲榮且兼差大半部員至於税務部中向不過問事多隔膜遂亦不深考究循是以往税務前途殊無進行之望本部前次提議擬將税務處改歸財政部直轄亦深知關税關係甚大非有統一實權不能入手整理業經督飭部員編訂税務處官制若干條組織稍事更新以收統一之效昨已向國務院提出請求國務會議通過後提交參議院議决茲摘錄該官制案要點如下　　一統系税務處直隸於財政總長統轄全國關税事務　　二職員督辦一人以財政總長兼任管理本處事務統轄各關監督節制總税務司税務司及各關本國外國辦事人員會辦一人（簡任）輔助督辦整理本處事務廳長二人（荐任）丞督曾之命分掌各　事務僉事九人（荐任）承長官之命分理各廳事務主事十八人（委任） 
承長官之命輔助僉事分理各廳事務　　三編制税務處置第一第二第三三廳（甲）第一廳之職掌（一）管理各關監督任用進退事項（二）考核各關監督辦事功過（三）管理任用進退税司及税司請奬事項（四）綜核各關監督税司經費及收支報告事項（五）綜核各關收數比較畢項（六）稽核洋欵賠欵事項（七）管理各關所有産業（八）考察各口輸出輸入事項（九）編制統計事項（十）辦理税務學校一切事項（十一）管理收發文件編輯檔案事項（十二）管理稽核本處庶務會計事項（乙）第二廳之職掌（一）管理江海各關一切税務事項（二）管理修訂税則事項（三）管理各省關埠事項（四）稽察運送軍械及其他禁止品事項（五）稽查洋藥土藥事項（六）稽查船鈔罰欵事項（七）管理理船廳及設立燈塔浮標事項（八）核定税關之檢查處分（丙）第三廳之職掌（一）管理向歸海關兼管各當關一切税務事項（二）考察各常關徴收利弊（三）管理税務司代徴鹽貨釐事項（四）稽核免税事項（五）稽核洋土貨進出内地事項（六）考查内地行輪徴收事項倫敦通信 
[西班牙首相被剌（侃叔）]  
　　一千九百十二年十一月十二號西班牙首相加拉勒沙斯爲無政府黨巴地拏白晝暗殺於道全歐爲之大震加氏在西爲民黨領袖其初主張共和極力與王政反對繼而入自由黨組織政府擴張民權西之舊黨無不與加氏爲難不審無政府黨人何以選此平民之友而死之也論者謂無政府黨絶無意識但知其爲政府領袖死之易於震動耳目其他原非所問且他政客皆盛衛極難得手獨加氏性愛平民政治每喜步行常與細民閒話毫無準備亦擇其易者爲之耳萬國無政府黨公會成立於五年前其中决議暗殺政界要人至夥而葡西兩國尤占多數往年葡王及太子被刺即該黨之主動去年該黨會議以爲暗殺西王無益不如取政府最要之人素負民望者去之蓋於輓近情勢惟此等號稱民黨者始有維持社會秩序之能力若無政府黨之主義專以破壞社會秩序爲目的固與他之革命黨不同不能不首致力於此遂决意刺加氏去年八月加氏之名已在暗殺册中而黨人中有知加氏仁善對此深抱不平匿名函告加氏屬其預防巴黎無政府黨亦函告西班牙使館加氏早已知其必死曾密與其友言及惟謂於民間有好感寧犧牲其職任决不因此求退卒以得禍世論惜之被刺之日加氏適由王宫覲見旣而回署公畢徘徊一大書店門首刺客卽自其身後開手銃擊之連發四響僅有一彈由右耳後根穿過大腦當卽倒斃於地刺客隨卽開鎗向口中自擊暗察捕之旋亦氣絶僅得問其名姓知爲巴地拏西班牙人業圬年二十七歲爲無政府黨員而已餘無一字之供刺客頗似上中社會曾受敎育之人面皆薙凈無鬚其懷中有一婦人照相上題願勿相忘等字初審判時斷其爲失戀或絶望所致倉卒起意並無損謀之人而途人眼見者則謂實另有一人在旁若監視熟後炮科人叢中不見又似爲探察而來勢出於不得已也（未完）雜評一 
[借欵與折扣]  
　　豈政治上之損失當爭　　而經濟上之損失不當爭乎募債之方法有以實收之數較其票面額之數减低至百分之幾以廣爲招徠者亦有就承受債權人繳出之額復減低至百分之幾以爲經理之費用者此固普通之辦法然其減低之成分亦有一定之比例未聞有如吾國大借欵之折扣以百磅減至八十五六之間也　　據京電則現在政府與六國團所議之折扣終將在八十五六之間此爲六國團繳出之實數至六國團向購票人收取之數其定率尚未得悉然以格利斯浦借款之定率推之則格利斯浦財團繳出之數爲八十九而收受購票人之數則爲九十五以百磅之票面額而僅繳九十五磅之實價購者寗不至願故其第一批五百萬磅之發行額遂不數日而盡罄尤妙如滬上麥加利銀行代售此票發行僅一日雖踵門者相接而亦致慨向隅蓋以極確實之債票利率亦不薄得以九十五磅將來收回百磅之實數宜乎購之者之爭先也格利斯浦借欵吾政府實收之數爲八九一時論者猶以爲損失過鉅况百分之八十五六耶　　參議院議决之内國公債其實收數爲九二視六國團之所磋議者實增高百分之七故由六國團之折扣推之雖僅僅兩千五百萬磅之借款損失當在三百七十五萬磅之上卽吾國之銀幣當在三千七百五萬元之上而磅元交換之損失猶不在内也不寗惟是六國團有此最低折扣之權利將來發行債票其實收數當可减至九十二以下則吾民縱有餘力恐亦爲六國團所發行之價票所吸收記者甚願我政府一注意及此也 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國二年一月六日星期一（申報）舊曆壬子十一月二十九日第六版 
要聞二 
[蘇省提法司裁撤]  
　　江蘇都督府提法司係江廳丞回蘇交代後卽須裁撤已紀前報茲悉京師司法會議已於去年十二月念五日閉會江蘇高等審判廳廳丞江漢三君同提法司署總務科長陸菊裳君同乘津浦鐵路火車南下業　去臘三十一號抵蘇當　提法司鄭惔臣君將一應司法行政各案卷備文移送江君接收提法司一缺亦即截至上年底止實　裁撤各科長科員等均經鄭君預爲安排各有差缺不致空閒無事云 
[蘇屬水利聨合會近况]  
　　蘇屬水利聨合會定於一月八號假座城内舊學前吳縣敎育會開會議决章程茲將其呈都督文錄下爲呈請事去年十二月二十一日奉吳縣知事照會内開本月十五號奉都督程民字三千三百八十五號指令蘇屬水利聨合會呈送測量吳淞水道一案由據蘇屬水利聨合會呈請寛籌經費速設水利機關等情前來目下米捐尚無把握應候籌定的欵後派員開辦仰卽轉知此令等因竊維本會兩次開會上書呈請以規畫水道爲預備以籌欵設局爲入手良由蘇屬財政以田賦爲命脈而田賦之盈虚其消息繫乎水利水利興修則以二十二萬餘頃之田每畝歲收多增一斗榖粟饒溢財政充盈出省抽捐公私兩利何必憂貧行政當有方針有大計不當安於消極坐失時機今都督指令謂米捐尚無把握侯籌定的欵派賆開辦是因米捐之無把握而另籌的款以爲開辦之資也惟籌欵之程叙開辦經費爲一事常年經費又爲一事三江之測量已竣則常年經費可以預算籌畫指撥不難公布而武進盛氏認捐水利費二十萬元設局購機亦可從事軍民分職民政長下車伊始尚懇宣布鴻謨竟都督未竟之志爲吳氏造福利本會承省議會之中絶爲縣會分子所組成雖非法定機關未始不足代表民意苟有諮詢不敢放棄如有献納亦望採　所有水利進行舉員設局宣布預算指撥經費尚望民政長檢查前卷迅賜察核施行無任盼禱之至謹呈 
[蘇城某黨幹事員作盜]  
　　城協興林永和等九家信局杭班划船日前在盤門紗廠左近　盜截刧一案已詰前報茲悉此案即划船首領某某黨蘇支部文通部幹事員董金龍爲首勾串各船夥所爲自案出後即有自由黨員知其底藴者向董要挾勒借董亦聲言如有人敢告密者當抽其脚筋挖其眸子使知董某辣腕該黨員愈益懷恨次日即往飛划營密報當由孫松泉管帶立派幹員杜長貴帶同兵士隨　來人至閭門外渡僧橋鳳鳴台茶室後樓將董金龍之兄董三林及倪阿方二人獲住當時董金龍適在前樓見兵士上樓知事小佳獨自兎脱杜君隨將二人帶回本營審訊初尚狡展嗣將倪阿方鞭背十下倪始直認夥刧不諱並供出同黨十一人當時實有現洋三百餘元羊皮統十件零星貨物十件已經分散等語隨押同二人至三擺渡董金龍姘婦家中床下搜出原贓皮統二件青布包一個内有素緞一方洋鐵小匣一只中貯十一人夥刧盟單合同一紙現已將人贓解至地方檢察廳拘押一而懸賞緝捕董金龍及同黨之人務期弋獲各信局亦另外招貼加賞云 
[江輪撞沉划船]  
　　江北王姓划船由揚州載有貧民二十四人赴無錫做工詎於一月二日午後三時行至江陰左近突被招商江孚上水輪船撞沉斯時貧民盡行落水江孚隨卽停急放小洋划援救除十二人得慶更生外餘均淹斃是晚九時江孚抵鎭由該輪買辦告知鎭江招商局總理朱秉鈞君當卽派紅船三艘用小火輪拖帶駛往江陰打撈被淹屍身俟查明後再行核奪云 
[川鄂派遣勳員出洋留學辦法]  
　　湖北鄂省自共和成立後英俊青年羣以起義元勳自炫不肯精研學術專以要求位置黎副總統窮於應付不得已乃仿湘省辦法選擇其確有功績尚待深造之士一百四十人擬以百二十名遣送日本學習陸軍法政實業餘二十人則皆英法文程　甚高者擬即咨送美法德各國留學其名單早已確定因與各國交涉尚未辦妥故未定放洋之期聞陸軍部蔣次長頃有電來請將該部副官李律加入派赴西洋留學之内原電略謂聞公有選派年富有功人員赴歐美留學之議爲國儲才無任欽佩查有本部副官李律係湖北兩湖師範畢業中學普通確有根抵其人志氣遠大將來造就有成未可限量今年二十四歲去秋起義以書生投身軍界効力於荆沙之間轉戰於陽夏之際均當險阻頗著勤勞南京政府成立委爲本部副官軍書旁午多資臂助任事迄今幸無隕越該員久懷留學歐美之志因無機緣未便派遣吾公愛人以德必能成人之美望將該員加入送派之列以宏造就等語聞黎公已列其名於備取俟起程之際有辭不去者卽以補入頃已復電蔣次長查照矣　　四川四川政界前議派遣光復有功人員四十人送往歐美留學咨請省議會提議當由該會審查後議决通過惟須考選有功者二十名普通者二十名准於本年一月三十日在省城考試聞以後每年考選二十名至有功專額二十名則以此爲限茲將川議會審查會報告錄下查此案遣派留學本會極表贊同惟敎育司所擬分配名額考試期間均於事理未當至留學何國學何專科與夫中式資格悉無規定來咨所送光復有功名冊其中資格未必悉當且同爲有功之人何者應保送何者不應保送漫無限域即以稽勳局報名論如川北張瀾保送者四名川東熊克武保送十餘名紛紛續報已逾定額當事者又何所據以定棄取迄不能不出於考試一途而考試之法究非嚴定咨格無以取效於將來值財政困難之際猶不惜重費以造就人材必令送一人得一人之用而後欵不虚糜有裨大局本會以茲事體大詳加討究謹擬定條項開列於左　　第一條此次選派歐美留學額定四十名由普通考選者二十名由光復有功考選者二十名後不爲例第二條考送名額分配德國十二名法國八名英國十名美國十名第三條專習科學以左列指定者爲限認定之後不得自由變更（一）　國工科理科醫科（二）法國法科（三）英國商科礦科（四）美國農科礦科第四條投考資格分左之二種（甲）凡光復有功績者除由稽勳局咨　各生外凡省内外之川人曾於光復有功自願與考者得由其他法定團體咨送履歷到敎育司一律考試轉咨稽勳局存查其年齡以未滿三十歲者爲限（乙）凡本省人有具備左列資格者皆得與考（一）年未滿三十者（二）在本國或外國中學校以上畢業者（三）　一國語言文字者（四）國文通順者第五條前條甲種中式之資格如左（一）通一國語言文字者（二）國文通順者（三）數學有中學畢業之程度者第六條前條乙種中式之資格如左（一）外國文程度限於能直接聽講并能抄錄講文者（二）歷史地理數學物理化學各科均有中學優　畢業程度者（三）國文通順者第七條合格前二條之規定者方能派遣若中式額不足時則缺之第八條攷試時由民政府及敎育總會各派二人會同敎育司嚴加試驗第九條凡學生留學時能勤勉順次升進者不拘年限以學問爲主如非實有疾病常曠功課者除停給官費外仍酌量追償學費第十條學生畢業後除中央錄用外應在本省服務三年如本省無相當事業始准出外就事 
[兩湖茶商之壟斷]  
　　湘鄂各茶業公司行店日前會商擬於漢口岳州重慶宜昌沙巿羊樓崗各處茶商薈萃之區發行茶票按照鹽票辦法凡購票者方有貿易權利否則不准通行一經拿獲即以私茶辦理輕則罰　重則充公業經議决不日即可實行上海各茶業公司聞耗以此輩不知計學原祗圖壟斷私利將來茶業不但不能發達且有大礙於茶商前途遂於日昨通電來鄂呈請副總統曁民政長轉飭内務財政實業各司切實查禁夏民政長業將來電發交各該司核議不知如何辦理也 
[吉議會力爭蜜蜂山煤礦]  
　　吉林蜜山府屬蜜蜂山一帶煤礦准歸法商高路沙開採一案前經吉林墾植分會要求吉林省議會開會力爭其開會時所議各節大致謂蜜蜂山煤礦案前經都督派　出席業已議决不得歸洋人承辦今忽又以均勢主義電請國務院准予洋商承辦洵屬前後矛盾且均勢主義對外言之是正啓其瓜分之漸所謂倒柄授人也等設復經墾植會副會長楊福洲總務部長劉方田先後報告陳都督與國務院來往電文並墾植會致參議院國務院曁墾植協會電稿請由省議會出電力爭以保主權省議會全體贊成先由省議會電致中央政府力爭並請此後凡關於地方權利事項無論如何非由省議會通過後都督不得自生效力並一面備文咨　都督查照 
[浙省鹽局長莊景仲話别書]  
　　景仲任理鹽政已及期年昌言改革而官收商賣政策迄未實行以爲我兩浙人民造福歉愧莫可言狀今瀕行在卽願將辦理顚末爲我兩浙父老一長言之景仲（中略）承乏鹽政鹽課爲浙省歲入大宗其時前局長蔣君孟平辭不視事者已十餘日財政部長高君子白敦促再三景仲謂滿清鹽務窳敗雅不願以商專賣之秕政重困吾民辭不就高君迫益甚語益摯　都督蔣君伯器又極意贊成改革來相勸駕一時義無可辭勉力担任遂與范君運樞等日夕討論官收商賣法成意見書一卷議甫行鹽商力肆反對蔣督悃頓還初意會熊君希齡長財政晤於滬瀆徴集浙省調查表改革書以爲參考到部後定就場專賣法向參議院宣布政見政府之注重改革鹽務或以此爲嚆矢無何浙省臨時議會議裁鹽局機關熊總長電令景仲勉爲其難辭不獲命一面以鹽政直轄中央疊電蔣督力爭卒以機關問題理不當廢電飭財政司兼管比張司長霓蒞任實行兼管以景仲熟手也仍屢辭不獲相助爲理者又三匝月頃者中央簡任有人仔肩克卸矣惟是任事以來承光復伊始各分府截留鹽課財政未歸統一加以各地私販横行巡緝無效商界金融恐慌課税益滯丁此時艱種種困難當爲我兩浙父老所共鑒亮景仲復於入手之初鋭意改革引銷一方稍不暇顧然統計本年度實收欵項比較前清原額尚無短絀浙西肩地且獲增加數萬元收回舊欠幾三十萬元而局用經費力求撙節比較前清開支已省在十萬元以上　則差足告無罪於萬一者也顧或者謂浙鹽幸未改革課欵無損益信舊法可預算新法無把握噫斯言也非片紙寸墨所能辯景仲業將實地試驗所得舉凡吾浙産銷官鹽數私鹽數户口數與夫改革後課欵若干逐項比較精碻會計不日附刊改革書二編内以爲諸父老告孰得孰失明達之士必能辯之特時局阽危瞬息萬變鹽課爲國税大宗先時改革操縱之權主體在我必俟局外者借箸而籌始出於不得不改之一途抑又非景仲所忍言矣 
[浙省軍事代表定期北上]  
　　中央陸軍部前次呈請大總統分電各省遴派軍事代表各二員限期入都合謀編制大綱現朱都督已派定軍事廳參義員吳鍾鎔六師馬隊團長徐樂堯二君充當代表經軍事會議全體贊成即日電知中央一面令行兩代表定期於一月八日束裝北上並聞徐團長另奉都督密令採辦北伐軍需及戰馬等事云地方通信 
[蘇州]  
餘烟運滬蘇城各土膏店均於上年底一律遵令閉歇即各土棧亦均開至十二月三十一號止至二年正月一號一律歇業惟各土店存土尚多每店或十餘箱數箱不等現經巡警局知會洋藥公所務令各土店將存貨限三日内一律運至上海銷售勿得逾違聞各土棧之意須俟押包物件贖清後再行遷運至滬訪員設席各報舘駐蘇訪員梅冠三等前曾聨合多人具呈都督要求於督府中設立訪員登記席一事刻已蒙都督允准前日頒到指令略云來牘閲悉官廳爲發佈政令之機關報章有指導社會之天職尤宜聲息相通力袪閡隔應准如所請在府中置備一室以爲各訪員萃集之所遇有應行宣佈事件隨時交閲登記該訪員等採確切之政聞詔國民以正軌本都督將拭目視之此令等因刻都督府秘書處已知會庶務員將前時公報處内預備一室以爲各訪員登記之所云 
[常州]  
檢驗命案武進昇西鄉鄉民金桂發將族姪金生大活埋斃命一案自經某報揭載後檢察廳即提起公訴以重法律桂發大懼暗囑生大之父許以良田十畝銀洋數百元令其出面辯訴謂伊子屢次行竊被伊用家法處治手棒痛責落河身死並無活埋等情馮廳長批示俟訪查得實再行核辦遂致外間輿論僉謂檢廳對於此案不應敷衍檢廳聞之遂擬即日派員蒞騐以徴虚實兇手金桂發因又大施運動冀逃法綱未悉能達其目的否 
[松江]  
烟業閉歇松城各土膏店前曾各推代表向警局商議展限當經沈警務長堅執不許嗣經再三婉懇始許新年停辦公事三日内不向干涉各土膏店乃照常挑售自四號起已一例閉歇矣火警彚述西門外猪行街陳姓紙作坊於一月四號晨不戒於火比經獄廟大王廟各洋龍飛馳而至得即灌息然房屋兩埭已可憐一炬矣二號夜跨塘橋左近某店亦遺火積薪房屋貨物槪被祖龍收拾惟近隣尚末殃及亦云幸矣 
[青浦]  
省會名單青浦省議會議員初選當選人六十六名蔣以敏陸文釗陳世垣孔慶珍高藴玉諸尤高其昌陳豐桂劉銘翰尤璣錢文傑俞達璋倪世恩鄭文倪炳陸古詩蔡鍾秀葉克成俞達璜孫仲甫唐寳仁馬蘭蓀諸長城唐寅伯高世銓唐汝紳王淵葉仲周李雲祥潘銓　金士惠金曾驥汪國光孔繁邦陸延宗沈雲仁朱實綬朱寳光張壽康鄒炳熙金澤咸孔慶廷沈心榮李寳泰陸秋江陳世培胡兆奎顧光第田毓華萬文煥沈日華倪泰怡施恩霈楊德裕鄧祥墉黄思貞徐宗賢金福康黄封顧韶汪其濬徐宗澤陸靜卿周維清陳承澍金世襄 
[鎭江]  
調查關務被裁揚由常關司員蘇某等赴都督府控告該關各項弊竇現經程都督遴委熟籌税務員三人分赴揚由關各口確切調查並命該關總理陳屏孫將各關口實收數目造具清冊送府稽核 
[桃源]  
審判廳成立桃源縣審判廳尚未設立現經提法司於交代之際委任現充溧陽審判廳推事程雲清君充任桃源審判廳廳長飭令即日前往組織辦理程君頃已束裝啓程矣 
[湖北]  
慶賀新年副總統前接蘇都督電請參與一月一日南京政府成立紀念會當由黎公特派參議官鍾振聲代表前往赴會以襄盛典一面飭於鄂垣烈士祠開會慶賀黎公擬於是日親蒞該會大讌中外來賓所有軍民兩府屬下各司司長各局廠總理各師上級軍官中外來賓烈士忠裔等赴會者均各給銀質鍍金紀念牌以誌盛會並令各機關公署一律懸旗結綵張燈以資點綴聞是日辰刻黎公仍在府中受賀並將議事廳鋪陳改作禮堂凡來賀歲者排班行三鞠躬禮欵以酒點而退自三十一號至元月三號此四日内尋常公牘槪行停批惟留司命令及秘書二員在府當值至各學堂早已放假以兩星期爲限軍隊則停止操課四日除奉派巡查街巿外雖元旦不准擅離營門至舊例過年巿間有售花燈玩龍燈唱花鼓放花炮種種無益游戲殊屬勞民傷財現在國體更新不可仍沿舊習已由民政府特飭警廳嚴諭禁止以挽積習 
[浙江]  
質問法院温州兩江同鄉會因同鄉洪春發被丐婆鄭葉氏聽人唆使藉屍圖詐經縣法院預審二十餘次毫無証據竟違法釘鐐收禁妄以臆度理想之詞判决洪某以三年徒刑以致大動公憤延請律師徐象先向地方法院上訴迄今數月僅止庭審一次仍延不決現又經該會於去臘上書質問矣略云本年九月十五號敝會據南門外森泰昌茶棧呈遞説帖以同鄉洪春發向充本棧炒鍋司無辜彼鄭葉氏聽人唆使藉屍回詐禀控縣法院妄判監禁飭發押所因此不服已向地方法院上訴迄今時閲三月屢次催判無效受此屈押痛切剝膚懇乞俯念商艱即日召集會議維持公道等情前來據此查該商民洪春發前次被控毆傷人命一案曾經敝會特派代表四出調查確係藉端陷害毫無證據旣經上訴貴法院自應靜候秉公集訊定期判决惟洪春發籍隸安徽作客甌郡家貧親老待哺嗷嗷今忽遭此不白寄寃覇留押所值此臘鼓頻催年關已届若再延不判决長此拘留其如合家老幼生命何今幸共和時代法定刑律人民具有請求伸訴判决之自由權貴法院爲司法獨立機關原爲保障合郡人民而設此案旣經洪春發上訴多月自應從速集訊判决早清訟累何可任情捺擱敝會爲兩江同鄉僑團之代表因事關公誼未忍坐觀且此等陷詐惡風尤爲客帮商旅所大忌除由同人等分佈傳單召集全體曾員業於十二月二十三號假座貧民習藝所公同會議表决外爲此備書質問務祈貴地方法院俯賜察核迅將延不判决之理由刻日答覆俾尊人道而重民權不勝迫切待命之至雜評二 
[一般國民之責任（訥）]  
立國之道求在我者而已某國人曰今年中國外交將有意外之變也某國人曰正式政府成立後中國仍無統一之望也吾人不必憂某國某議院將請政府承認中華民國也某國某敎會將請政府贊成中國禁煙也吾人不必喜某國要求改約將以增兵恫嚇我也某國要求路礦將以强權威逼我也吾人不必懼某國以我政府無能力譏我虎頭政府也某國以我國民無知識譏我捐班議員也吾人不必忿懣某國資本團信任我政府將慨允假我巨欵也某國外交團贊助我民國將慨允交涉讓步也吾人不必快樂吾人辦事無責任心是乃眞憂無公德心是乃眞懼無勇往之氣而但有依賴心敷衍心是乃大可忿懣苟能明於内憂外患之危險而痛自改革一掃從前之種種惡根性斯則我人之所深喜而快樂於無形者也本埠新聞 
[都督令防忠義黨]  
上海縣公署曁商埠巡警局奉江蘇都督通令云准陸軍部咨開第二軍徐軍司令長咨稱案據敝部十二砲團團長沈朗禀稱訪聞揚州大王廟内有匪黨濳伏廣散票布並勾結營兵至千餘人之多該匪等私立黨名曰忠義設立僞官總機關設在上海並拿獲僧人雲虚卽了塵德明二名並匪徒戴凈仁賈少泉潘杰等三名親鞫供認不諱咨請通行各省一體防範以弭黨患等因並錄供咨行前來查秘密結會例禁森嚴亟應嚴密逮捕以絶根株而寒匪黨相應刷印原咨並合供咨行貴都督查照飭屬一體防範如查有上項匪黨匿跡所在迅速密拿按律懲辦等因合行令仰水陸各軍各縣知事各警局一體嚴密防範如查有上項匪徒亦即拿解懲辦毋稍疏懈 
[公廨附設上級法庭]  
前清時代公共公廨定章凡華洋訴訟兩造如有不服判斷之事逕赴江海關道署上控由道照會該管總領事訂期在洋務局會同覆訊自前年光復後公廨暫歸外交團管理當因中央官制未經頒佈遂致無從上訴刻經領事團與陳交涉司商議通融辦法暫以公廨樓上附設上級法庭凡遇上控案件由交涉司遴委精通中外法律之員會同總領事開庭研訊以昭公允聞已雙方允可不日即須實行 
 
 
 

Page 7

 
 
[商團聨合畢業誌盛]  
　　各業商團新班會友昨　滬杭車站前面隙地上舉行聨合畢業禮操場上搭有蘆棚並彩牌樓一座週繞松柏遍掛旗幟場内設有軍樂室來賓室一應佈置悉臻美備午後一時各商團及軍警學各界並蘇州一七兩部商團與松江商團先後排隊到場各省代表曁蘇都督代表梁練柏君相繼蒞會到者約有萬餘人頗極一時之盛會塲令旗分爲五色紅旗爲指揮團總指揮劉舜卿副指揮朱少圻參謀長江榮儕黄旗爲一營營長馬崙三藍旗爲二營營長鄭品南白旗爲三營營長顧謀明黑旗爲砲隊營長張玉發鐘鳴三下劉指揮遂傳令正式開會（一）軍樂隊奏樂（二）升團旗（三）鳴炮十二响（四）全體向梁代表行相見禮梁君答禮後即入座參觀操演各種陣式（五）行觀禮式（六）走排（七）梁代表宣讀程都督訓詞（八）頌詞（九）答詞畢梁代表演説略謂方今商戰時代競爭職務已屬不遑而能出其緒餘組織商團保護地方秩序蓋因商團非軍界可比軍人食公家之祿自應忠公家之事商團不受餉糈自行組合而能奮發尚武精神且復始終不懈有志竟成足見平日操練之勤良精神之團結各省如均仿而行之實足爲國家陸軍之助鄙人旣爲諸君賀更爲地方幸云云次由陳英士君代表孫中山君演説略謂今日孫先生因政體違和委鄙人蒞會鄙人深佩諸商團之能力上海光復均賴商團諸君之臂助現各商團操練精良益形進步他日防匪禦寇綽綽有餘實爲中國商團之特色今日舉行畢業大典敬爲諸君道賀繼由蘇筠尚王一亭葉惠鈞相繼演説畢即由梁代表發給畢業文憑計共一千三百三十五份尚有各種陣式因時間侷促不及操演遂各整隊回至十六舖復從外馬路往南至巿政廳及南商會而散是日各商團會友多至二千餘人大都精神振奮惟到場觀禮者因其延緩時間未能照秩序單逐一試演不無失望云 
[通令軍營保護商輪]  
　　混成第三旅李旅長昨日訓令所部水陸各營文云爲訓令事茲准蘇軍政司來函以准外交司函開接駐蘇日本領事函以日清汽船公司奉天小輪由滬至杭忽遭盜刧因思目下土匪散勇到處都有蘇屬亦恐難免值茲寒冷防務尤緊應請轉致水陸各軍預爲防範以保商旅等因據情函請迅飭水陸各軍於該國商輪往來加意保護以免疎虞而重交際等因到敝司准此除函復外相應函請貴旅長查照辦理等因准此合行通令各該營長立即遵照嚴飭所屬一體保護以敦親睦而維航路 
[嚴防秘密會黨]  
　　商埠巡警局長穆杼齋君昨日通令各區長云准上海縣知事特奉蘇都督應民政長第二十四號訓令内開案准國務院電開奉大總統令據探報長江一帶現有秘密會黨四出運動希圖破壞團體擾亂治安不惜國民締造之艱難欲陷五族同胞於塗炭雖多數明理之人不爲煽惑難保無游勇痞匪陰相勾結爲害地方應由各都督密飭所屬軍警嚴爲防範如查有實據即照土匪懲辦以安善良而遏亂萌等因合電遵照等因奉准此合亟訓令該知事仰即轉飭所屬各警務官吏一律遵照辦理毋忽此令奉此合亟通令各該區隊即便遵照並轉飭長警等一體格外留心毋稍疏忽 
[諭禁銀匠罷工]  
　　本埠銀匠同業因向各銀樓要求加給工資不遂同盟罷工詳情迭紀前報昨由公共公廨關讞員發出告示一道照錄如下爲出示禁止事據上海銀樓業董事桂芬徐萃生延德雷斯律師禀控自稱工黨部及首飾團代表顧鞠臣張鴻堯葛霽軒傳寳林王曜朗逼勒南北巿楊慶和福記老慶雲老寳成景福裘天寳方九霞老鳳祥裕記費文元北慶雲楊慶和久記南鳳祥和記新寳成裕記裘天寳新號新鳳祥德記等十五家工匠糾衆罷工要挾滋事禀請示禁提究等情除批示並飭傳爲首之顧鞠臣等訊諭外合行出示禁止爲此示仰該工匠人等一體知悉務各照常工作安分營生不得糾黨罷工巧立名目勒索捐錢藉端滋擾致干提究其各凛遵毋違切切特示 
[嗎啡較鴉片尤毒]  
　　上海禁煙局長嚴君昨日咨會商埠巡警局長文云爲咨請事據調查員報告各鄉嗎啡針抵癮之事素來盛行今已查得閔行鎭更夫阿關泉每日在於更棚内代人打針又北橋鎭開設鐵店之吳煥章販賣嗎啡使人以針抵癮各等情查嗎啡針一項害人性命毒於鴉片萬倍現在司法總長已經定有專律懲治此種人犯茲據前情相應咨請轉飭閔行區官迅派幹警密拿更夫阿關泉並將針藥贓證一并起送懲辦其北橋吳煥章一名可否逕由貴局派警前往抑由閔行區官就近派警前往查緝統希貴局酌量施行俾臻妥善總之藥針流毒視吸食鴉片尤爲酷烈往往受針數月卽至肌膚潰爛而死現旣嚴查吸食勒禁膏店難保無不肖烟民更以藥針爲抵癮方法自尋死路永無救濟思念至此殊爲痛心自非時時嚴密稽查重懲一二不足以救愚民垂死之命而儆匪徒牟利之心除函請各鄉自治公所隨時訪察嗎啡人犯報案外相應咨請貴局請煩查照分别飭拿以儆奸惡而維人道 
[禁煙局提回煙犯]  
　　禁煙局調查員徐士文前晚在小南門外校塲梢地方查知江北人人力車夫姜鴻壽家有違禁私吸情事當即協同五百三十三號巡士進内搜獲烟具烟膏等物解至二區問明屬實即送商埠巡警局請爲核辦又昨日午後由調查員王增壽在小東門外查見江北人陸阿四持有烟膏烟盒當即拘至一區暫留繼由禁烟局長飭丁至區請將先時拘押之烟犯張子山楊海和邱克明及陸阿四等四名一併提回訊明發落 
[高昌廟發生命盜案續誌]  
　　滬南高昌廟西栅口陸姓家於本月三號晚被盜行刧並拒傷事主陸阿毛抛入河中因凍致斃當經隣人追捕拘獲軍人喻春生及陸阿全解送商埠巡警局訊供不認並函請地方檢察廳派員騐勘各情已紀昨報茲悉巡警局長穆君以喻係軍人必須研詰確實以憑究辦遂於四號晚間復委司法股員王君提案研訊喻供湖南人在陸軍混成第三旅三十七團充當目兵奉派在製造局西栅口駐防本月三號晚有人前來報告陸家被盜軍人急忙往捕以致未穿軍服被各鄉人誤拘是實陸阿全供本地人是夜由親友家吃喜酒回家因飲酒過多醉倒墳墓旁邊遂被誤拘至陸家如何被盜實出不知王君一再研訊喻陸二人矢口不移遂判還押候傳當塲捕獲之人及事主到案再行核辦聞陸姓事主昨已協同二十五保十四圖地保至地方檢察廳補具呈詞惟適逢星期日由法警告明着於次日來廳具報 
[范高頭羽黨被害三誌]  
　　著名巨棍范高頭之先鋒卜小毛被仇人夤夜入室持刀砍斃由尸妻卜葉氏等報請地方檢察廳派員驗明緝兇未獲茲悉此案發生後陳廳長即函請商埠巡警局長穆君各派探警四出調查茲經探警查得洋涇鎭附近之某甲實係此案首要業已密禀廳長於昨日派人往捕矣 
[調查邊患眞相]  
　　前蒙藏探險團發起人曁蒙藏報總撰述楊嘯鶴刻因西北風雲日亟擬小日乘傳赴都詳查此事眞相及政府對待方針並發表一切意見以冀克盡國民一分子之義務云 
[酌改分期解訊之議案]  
　　駐滬外交團前日提議將各捕房瑣案分期解訊已誌前報茲又以此項辦法尚欠便利復經西官與捕房卜總巡再三磋議僉以捕房解訊刑事案件輕重有别如果分期解訊勢必有悞要公是以重訂新章嗣後各捕房解訊案件無論巨細均歸指定之捕頭承值禮拜一堂期由新閘虹口兩捕房捕頭到廨分上下堂承值禮拜二四六由老閘匯四兩捕房捕頭承值禮拜三五由四馬路總巡捕房與虹口老行兩捕房捕頭承值以專責成 
[恊緝贜賊之通令]  
　　混成第三旅李旅長昨日通令各營長略謂准上海檢察廳移開二十二保五十二圖周家橋蔡毛大家於十二月十五號夜半時被賊竊去英洋二千元並銀鐲銀表衣物一案迄因賊未獲案移請貴旅長通飭各營一體協拿此案贓賊務獲解廳訊辦等因合行令飭各營立卽遵照購線查緝 
[城内]  
　　縣知事批○（公民衛家珽禀批）據禀於咸豐六年受抵長壽菴基地何以田單遺失僅存抵據歷年旣完糧賦何以又納營租情節支離手續均不正當萬難有效况地屬公産本無私相授受之理三十年作爲絶産之説焉能援引來稟亦知與民田有别聲叙歷年錢糧與在地房屋請示辦法等情查代完糧賦有逐年耕種收入可抵究竟年餘若干本知事不追旣往已屬從寛豈復有所藉口至在地有平房數間自應趕即拆去候即派員查明酌給拆費以示體恤該公民等素知大義自必能顧全公益也（公民陳全生等稟批）周家和各人私檢以及業田資格關係個人至重應否議准入梱是非自有公論靜候圖董　理必無袒私妨公之事該公民等可毋過慮　　押解盜犯○朱光如張逸青二人曾於舊曆十月二十六夜在南匯縣境　境家路口紏衆連刧沈愼之所開信裕　坊張萬總所開之同裕盛布莊陸頌芳所開之同茂米莊及民人朱香泉陸海濤等五家由地方檢察廳訊供判押在案聞陳廳長昨已備文派　將朱張二犯押解南邑歸案訊辦矣　　蠻不講理○二十六保二十一三十一圖民人金濤金和生等前日至地方檢察廳呈訴逃子新盜賣田地向論不　反被紏衆毆傷等情陳廳長諭候驗明傷痕再行核辦 
[南巿]  
　　截留拐匪○寧紹碼頭偵探李文祥昨在該碼頭查見閩人陳世良張奚金將拐帶來滬之徐州男孩薛裕霜送上輪船希圖販往他處當卽拘住解至一區由區員問明該孩年十二歲父母俱亡被陳等在籍拐來當命一併解送商埠巡警局訊究　　無從送達○第二初級審判廳公示云案照本應假執行張友田詐喬福生不還銀貨一案所有應送達被告人之判决書命令書各一件茲據承發吏王果蘭報告以不知被告之居所不能送達等情請求公示前來除决定外依民訴律二百十條之規定將判决書命令書公示之仰該被告知照此示 
[閘北]  
不認誘匿○粤人李七之子阿四被同鄉劉慶誘匿虹口天潼路後由阿四之兄李達林尋見領回昨李七於三區　内仁劉遇見扭控三區經區長解送巡警局由凌司法長提案研訊劉狡賴不認質之阿四供稱確被劉拐出給伊小洋五十六角買衣穿着判劉還押候查明實情移交檢察廳究辦串騙錢財○陸順厚前日扭袁金生至三區控被串騙洋五元由區長解送警局經司法科長提訊判押候移送檢察廳訊究訊究拐匪○昨由五區解送拐匪周金標朱得勝及婦人朱王氏米谷氏葛徐氏又女孩陳小意子等至巡警局經凌科長提訊據周等供此女父母雙亡係朱得勝帶來上海許配於人並非拐賣判一併移交檢察廳訊明嚴辦言語支吾○通州人楊某昨來上海在南巿登岸雇朱阿三小車載運行李在途走失該車夫行經三區被崗巡查見向詰支吾拘禀區長解送巡警局押候傳到失主　核 
[公共租界]  
印人違章○電車公司查票印人拿來生曾於去年十二月廿一號在馬路上荷鎗行走巡捕以其旣非工部局用人又非團練殊違定章回禀捕頭於上星期五將該印人傳至英臬司署請究先由捕頭克利山投案訴明前情訊之該印人延德雷司律師上堂代辯檢察官司的克奈姆君以被告有違工部局第三十七條定章着罰洋五元充公以儆徧地荆棘○陸金來前晚八時半由法租界雇乘人力車行經垃圾橋北阿拉白斯脱路突遇匪徒三人持刀攔住刦去皮夾袋一只内有公債票八張及零物計值洋四十二元陸向抵禦卽被刀傷手指逃逸事後當報捕房飭探查緝又住居新閘梅白格路之婦人丁周氏陳周氏前晚十一句鐘同行至厦門路突來匪黨數人各出利刃恐嚇剝去狐皮羊皮襖各一件並金戒金鈕珠圈等物共值洋一百五十元當時喊捕未獲卽投老閘捕房請派包探偵緝嚴緝出店○本地人朱華貴向在商文印刷有限公司充當出店因於陽曆十二月初九日盜取現洋六百元逃逸曾經報捕請緝未獲昨由卜總巡發出通告通飭各捕房中西包探一體嚴緝務獲解究畫影圖形○吕懷之不知何處人現年十九歲身長五尺三寸腫眼泡前在漢口德領事署洋書記員處執役近因竊取洋東金錶金針銀器具及古銅玩物逃逸無蹤業經失主報捕查緝未獲昨由卜總巡開明吕之年貌通飭各捕房一體派探偵緝小孩迷路○小孩朱阿生前日在浙江路迷途啼哭由捕查見帶入捕房捕頭向之盤詰據稱江北人年十一歲在西門外横浜路二十四號門牌信成成衣店内學業奉飭留候派探沈阿岳照知其師認領查獲賊贓○新閘白克路居人屠甫普前日在三馬路失去被褥床帳等物報請老閘捕房查緝旋由包探曹錦珊在六馬路押店内查獲原贜吊存捕房候失主認領冐名行騙○南京路一百五十一號住户陳香閣昨至捕房報告被人冐名騙去值洋一百廿二元之金飾請爲派探查緝捕頭允之西婦失竊○寓居法界蜜采里西飯店二十七號房内之西婦失竊值洋八百五十元之嵌鑽金鐲除報請法捕房查緝外昨又報告總巡捕房飭探偵緝捕房記事○總巡捕房代理西探總頭目强生因病請假遺差由卜總巡諭令二十七號西探副目彭山暫行代理又靜安寺捕房捕頭梅爾生假滿回滬於昨禀奉卜君着回本捕房辦公所有代理梅捕頭之副捕頭戬畢生諭赴總巡捕房當差虹口捕房一百三十號印捕昨奉印捕正巡斐立脱命令調赴新署當差所有新署内原派之一百卅七號印捕着赴總巡捕房辦公又派在新署當差之三百六十六號印捕亦奉裴君調往虹口捕房當差深夜報警○百老匯路一號西人所開之根利雜貨店於前晚二時起火由救火會到場救熄焚燬樓面貨物昨日捕頭即派包探勘查候再核奪流氓病斃○著名流氓江北如山卽陳如山前經公堂判禁西牢二年日前患病送工部醫院於前晚斃命昨由捕房飭地保查明有無屍屬再行收殮拘獲水販○販賣小孩之匪徒李鑑堂郭玉林二人前日領有男孩許丫頭貝小毛二口途遇一百八號華捕拘入捕房分别收押候辦日人行兇○昨有甲乙丙三日本人雇坐吳金秀等人力軍至斐倫路因吳爭索車資被三日人拔刀戳傷手臂傷重倒地由捕一併拘押捕房吳送同仁醫院療治候再核辦 
[法租界]  
拐子入獄○廣東人陳芬前帶拐孩一口乘輪他往包探見其形似拐販拘送公堂經中西官提訊據稱住在客棧該孩由李瑞生託送上輪李已乘隙逃去不知拐來判陳管押候查在案昨又提訊供仍如前聶讞員判陳押西牢六月孩送善堂留養候認限期理清○勝家公司跑街夥葉錦榮因私收客帳洋五百九十八元被控曾經公堂訊實判交人銀兩保限令交還在案迄已日久無人作保故又提訊據供在押實難爲力且人銀兩保更尋覔須求恩典聶讞員商之西官准卽交人保出限兩星期理婦人遇暴○婦人韓氏前晚出外購物被匪徒蔡小元攔住一手掩口一手强將頭上所插之金簪搶去氏即投報捕房派探緝獲解廨訊究蔡供詞諉卸判押兩禮拜示儆供詞兩歧○婦人徐陳氏前日至捕房報稱被素識之周阿福乘隙竊去金壓髮金戒等物覺出後向論逞蠻請提究追等情經捕房准詞將周拘解公廨訊究周供與氏賭博氏將金戒等件抵押我處並無行竊中西官以供詞兩歧判交保候查再核雜評三 
[海關收入大增感言]  
民國元年之一年内受革命影響商務疲敝　財源乾涸而攷海關收數獨較前年大增説者驚爲異事殊不知海關所增多係入口税入口税愈增則漏巵愈甚我中國愈窮試將各海關之出口税一爲比較而後恍然於我工商業之不振我國民應鑒於此而力圖振興他日出口税足與進口税相抵則中國始有富强之兆是所望於民國之二年來件 
[民國元年臨時工商會議議决案件目錄]  
一整理錢莊銀號案一籌擊出口貨物檢查局案一地質調查待商案一籌備地方物品展覽會案一製鐵業保護法建議案一提倡信用組合案一限期規定地方工業試騐場規程案一國立人壽保險公司案一推行度量衡新制案一提倡推廣紡織工廠案一改良中國土布運輸案一請選派海外實業練習生案一設立地方貧民工場案一組織出口茶葉公司實行茶葉保育政策案一設立工商訪問局案一請設立賃貸手工機械局案一提倡家庭工藝案一規畫商場案一籌辦商團案一蒙古曹達改良製造案一實行免釐增加輸入税施行奢侈品消費税之計畫案一設立中央製煉廠案一普及工商業敎育案一組織蠶絲業公司案一籌設國内外商品陳列所案一整頓油業案一設立銀行案一商會法案一維持國貨案一提倡設立交易所案一擬請仿行工商信用証書案一興辦延長口油案送部參考案 
一統一地方實業行政機關案轉送法制局參考一設立商事裁判所案轉送司法部參考一酌减國有鐵路運貨價目案轉送交通部辦理一請設郵政貯金案轉送交通部參考一利用東三省木材造紙案請部電東三省辦理一請通令産礦省分均辦模範礦山以爲礦業普及之媒介案一提倡民業礦山案一選聘地質學者或礦學者調查蒙藏及各邊省確有把握礦山招集華僑或内地資本家及時開採以固邊圉而闢利源案一提倡開採鑛務案一開改定礦章案一開辦機械工廠硫酸工廠以興實業案一推廣設立火柴工廠案一提倡設立呢絨麻織工廠案一請速定商律以救時弊案一請速定商法公司律以資保護而圖振興案一請速定商政嚴訂商律以維持内外貿易案一請廢止牙帖實行登錄税案一提議開辦四川水力發電案一維持出口商業案一擬請提倡組織枕木總公司案一振興商務必先擴充電力補助各小工廠案一提倡雲南礦務案一駁正暫行礦章請速修改案并送礦章討論會來函 
[李澂五君函]  
敬啓者陸女士請購美人劵一事鄙人並未預聞乞登報宣布爲感此請撰安 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[戲擬民國新紀元史（續）] [  率]  
　　七月以武力迫脅代議士通過全體國務員唐紹儀旣解職陸徴祥代之第一次赴參議院演説以口訥不善詞令致不爲代議士所喜頗露輕視之意及提出國務員要求參議院同意時全體否認中外駭然頓生恐慌都下軍界尤不直代議士之所爲至有投書參儀院擬以炸彈奉餉者曁第二次改擬提交院内外重兵羅列駸駸乎有以武力解决之勢代議士大懼乃即日通過悉徴同意實則此次所擬人員固未見能勝於前也 
　　八月沈佩貞鞭熊再揚於鄂州熊再揚者北伐隊之走卒也向隨沈佩貞供奔走之役鞠躬盡瘁尚能効力此次佩貞赴漢再揚隨與俱往同庽逆旅不免稍假詞色詎再揚貪心未足妄念頓生未經　貞正式承認貿然遍發傳單謂某月某日將與佩貞行自由結婚禮且持佩貞影片以爲証佩貞心雖怒其無狀然回念舊勞亦復恕之忽爲黄禎祥偵悉大忿恃其强權立縳再揚必請佩貞發落而後已佩貞不得已持馬鞭將再揚痛鞭數下旋釋之去 
　　要求女子參政權領袖唐羣英摑宋敎仁頰先是同盟會女會員唐羣英等疊次要求女子參政權均爲參議院所否决及是五黨改併宋敎仁復删去男女平權一節羣英等大憤日赴參議尋釁一日在會場旁聽席與宋敎仁遇哭辯不已繼以詈罵羣英突起捉敎仁之鬚運動其纖掌摑敎仁頰無數其聲清以　較之肉鼓吹有異曲同工之妙也此時全場懾於雌威無人敢出爲　救敎仁力竭聲嘶不特無片語之答復抑且氣咻　然若將埀死可憐之狀况殊非筆墨所能繪復經議長一力解釋乃已 
　　九月准國務總理趙秉鈞吸鴉片烟陸徴祥旣以不善詞令見惡　代議士於是推翻陸内閣之聲無日不形於各政黨之口徴祥乃不安於位呈請辭職報可以趙秉鈞繼之秉鈞酷嗜鴉片爲各界所素知惟恃得大總統寵彰明較着任吸無忌而大總　亦以人才難得吸烟之違犯法律本可援議貴之例量加曲恕一意優容之參議院代議士雖有腹誹之者徒以大總統亦旣陰許其吸食也勢利之見激於中以爲言之亦將無效且不免開罪於總統故衆皆佯托痴聾置諸不問 
　　胡瑛平妻唐羣英干涉之民國肇興所號爲當代偉人者其政策自高人一等至好色之劣根性則固亦猶常人且加甚也胡瑛盡力革命有功社會素爲本黨所崇拜平日主張破除階級男女平等至是一娶二女擬同日舉行結婚一爲前清某觀察女一爲鄂省某獄卒女不分嫡庶號曰平妻黨人中羣起反對嚴詞質問而胡瑛不顧也事爲唐羣英所聞忿不可遏乃結合女將軍將於婚日興師問罪瑛知之遂濳行結婚不及成禮而罷（未完）（二） 
[郭先生傳] [  蝶仙]  
　　漢舊儀武帝初置博士擇學通行修者爲官吏稱先生中華光復以後爰復漢制而民國之有數人物則尊之者稱姓而不名是蓋孔門所謂諱名不諱姓之禮也革命偉人如某某二先生者夫人皆知之矣郭某之歷史則惟女界同胞知之較稔特多諱秘而不肯言毋亦埋没英雄之甚當茲稽勳有典采及　軒外史氏與有責焉是不可不爲之傳先生家世殊不可考或謂史記留侯世家商山四皓中角里先生之苗裔也又或引楊萬里詩有云吳中介士郭先生卽其人也然吾考之蒲留仙集中則知先生實産於藤津其爲人極圓熟具有大器御人深得易旨蓋能剛柔並用寛猛相濟者也惟於表面觀之殊蠢蠢然身短小有類侏儒然其頭角崢嶸則又望而知爲幹材也時有發起男女平權會者先生乃秉其熱心挺身投効爲女界謀自由幸福雖犧牲其身磨頂放踵所弗惜也以故女界中之愛重先生直不啻陳安之愛將士（晋書劉曜載記隴上歌曰隴上壯士有陳安軀幹雖小腹中寛愛養將士同心肝）而先生亦奉使維謹凡有指揮無不婉轉如意尤能屈節忍辱能人所不能使爲胯下之鑽儘甘生受若有面上之唾亦聽自乾其涵濡之雍度實灌輸於文明是以先生之名重於一時凡在女界莫不知有先生矣或則開門而揖圖把握以爲歡或則掃徑相迎出醍醐而勸飲遂使先生之身沈溺於其間而無以自主身類匏瓜之繫强毛錐以處囊口若葫蘆之提請使君而入甕先生蓋不勝其煩矣然而鞠躬盡瘁一秉其敎育之至誠以爲束挺之奉未嘗可以無誨焉而先生之名於是益震民國成立一般女士要求參政權者創爲十年不與另子交接之議先生聞而喜曰此吾主張之目的可以達矣不於此日出頭將埋没其終身焉乃竭力運動鑽營而進誓甘化身千萬抱流血主義以盡人道而圖効於萬一維時女界雖創前議而其間模稜之人實居多數得先生挺然而出知足以謀自由幸福也於是全體歡迎而先生之勢力益形膨　特不踰越乎勢力範圍之外是亦先生工於涵養者深矣厥後諸女士力爭參政權居然賴先生之力得以堅持到底未及十年遂達目的諸女士議爲先生鑄銅像以表其功或援馬伏波銅柱銘勳之例以爲先生之貌不揚抑且身材短小殊不足以引起一般敬愛之心於是采陰山之精掬温泉之水取鑽隧之火鍊爲銅柱巍巍然立於鴻溝之界俾後人瞻仰之者乃得指而目之曰此爲郭先生放大之模型（二） 
尊聞閣詞選 
[雪霽] [  人壽廬主]  
　　白戰連宵助苦吟清晨霽色破層陰日光明處同雲散風景朝來積雪深銀海忽開新世界瓊柯漸失舊園林當窻快寫時晴帖尚有餘寒耐不禁 
[新除夕]  
　　國步艱難締造中初元一載去怱怱殷頑猶梗時多故漢臘方新世大同尚有寒威餘積雪幾曾暖意到春風歲功莫謂完成易應補隆冬未竟功 
[新元旦]  
　　不待梅枝報早春漢家日月又重新聲殘爆竹千門寂彩煥旌旗五色匀兵氣已銷將洗甲邦基初奠恰逢辰舉杯且飲椒花酒醉裏今朝説賀晨 
劇談 
[紀趙如泉之水淹七軍] [  玄郎]  
　　關公戲自昔首推程長庚扎扮登場神威儒雅面面摹足帳幔甫啓檯下俱肅然起敬一若眞覩公之臨場者其故由以平時熟讀演義揣摩凈盡臨時乃能處處體貼入微愜人意志夫古人之狀貌如何舉動如何後人俱不得見而知之不過就書籍所載者而想像得之故演者亦祗須就書中所載古人之立品作事應有盡有演寫出來以符合觀者之心理即成名角矣然此必曾讀書籍深明意義者能之若三麻子輩形式尚可腹無詩書究覺未達一間如泉亦犯同病觀其看春秋一段撩髯欹身睜目斜視威則威矣惜有作意存乎其間適成暴戾恣睢以云儒雅氣象遠矣從古看書亦未有如此看法徽調一叚嗓子乾枯有達不出處似不如小孟七之頓挫如意又關公戲配角周倉張飛等俱爲極緊要之角色所謂牡丹雖好尤仗綠葉扶持三麻子之著名亦賴有蕭國貞之去周倉形容得體襯托入妙耳王永利與如泉搭配尚稱得手捧刀法摹架子處處精神飽滿淋漓盡致亦不弱於國貞也惟探卒來報軍情持刀躍躍欲殺以警此部下之人太覺過火關平抹臉殊與戲情支離亦宜改以本色臉 
小説 
[政治小説鐵血男兒（二十四）] [  常覺　獨鶴]  
　　第十章 
白來特與僧人語不移時忽焉神魂顚倒知識疑惘一枕黑酣冥然罔覺久之聞有人呼曰（烏突殿下）其聲甚巨白自惡夢中警醒起坐榻上但見眼花撩亂心思惝恍頭復劇痛欲裂自知有異又憊不可支乃仍偃臥惟低呼曰誰喚我者我方欲眠速去毋多擾聲始寂然少頃履聲槖槖一人執杯前躬身謂白曰請飲此白正吻乾喉噪渴不可耐見杯狂喜重起受杯一吸而盡如飲醍醐涼澈心肺神智亦頓爽張目四顧人物全非但見身處斗室一不相識之人佇立其旁乃如墮五里霧中不知所以愕然問曰此間何處！汝何許人二日影横窻室中光線充足纖毫畢露白細察此人身短而肥碩鬚髮作灰色目光鋭利聞白言改容曰殿下乃不識鄙人乎記憶力亦薄弱哉鄙人則自識荆後無論易時易地仍能立辨尊顔也白曰然乎君果誰氏僕誠忘之矣曰今請以賤名奉告殿下或尚能迴憶鄙人卽陶米洛甫也白應聲曰君乃陶米洛甫基仍爲····陶不待辭畢亟續言曰仍爲俄國駐西奥司大使白環視四周复詢曰此何地耶君胡爲乎來此陶曰殿下頃在岡露塞税關内鄙人因有極重要事須於殿下未抵都城前面商一切特疾馳而來適值玉體違和乃不揣檮昧敬移大駕至此稍憇俟休養數小時後再請登程殿下以爲何如（二） 
[滑稽小説鰥魚夢] [  鈍根]  
　　某鰥魚者家貧無所得妻而情欲熾發不可自遏行於道見少艾饞涎點點滴襟上遇其友輒曰余將以情死奈何友嗤以鼻　　新歲申報出版紅印燦然封面有告白大書曰救災美人劵某見之狂喜逕奔友人家稱貸不足又顧而之他凡丐七友乃足銀元一枚持銀恭詣青樓進化團總機關處購得一券藏之襟底出門將返顧心旌摇摇若有所失信足所之不覺已六七里驚而悟尋途回家痴坐斗室妄念紛起不食亦不飢日未下便頺然臥朦朧間聞叩門聲甚厲出啟之則有二人襟綴鮮花鞠躬謂某曰恭喜先生美人劵得標矣便有雙馬車伺道左某登車行須臾覺有美人坐其右憶自總機關處迎歸者美人笑　承歡自言陸姓字文琴言次口脂香直撲眉宇忽車已抵家兩車夫舁一箱進蓋五千元之奩資也某欣然導入置床下障以敗甕復出前室美人忽不見尋覓甚苦奩資亦旋失乃至總機關處索美人良久始有一人出應曰券售未罄不開彩矣某欲與辨恍惚又有一人出曰開標已月餘汝不來迎美人歸去矣某於是怨氣衝天滾地大哭忽有偉衣冠者數人出而大喝曰無恥窮漢勿得滋閙捐款救災分所應爲汝祇費一塊錢便思消受美人耶然則汝之解囊不爲救災徒爲好色耳好色者存心不善當捉將官裏去畀以重罰某大驚視之則伍廷芳關炯之葉惠鈞等諸先生也某自知理屈覥顔匍匐而起踉蹌出忽聞人聲洶湧有災民數百萬追逐而至口中大呼將賑欵來將賑款來某益捨命狂奔忽解石而踣痛呌一聲痴夢頓醒微聞鄰兒啼飢嫠婦飲泣　　頃承商學初等小學惠贈戲劵兩紙謝謝該小學以經費不足特於本月十二號日間假座丹桂第一台煩諸名角特演拿手好戲藉以　費邇來以演戲補助公益者甚多在觀劇者本不惜區區游戲之資在得欵者已受衆力贊襄之惠故熱心社會者恒樂觀之是在上海壽集公費之第一善法也吾更望有繼起者借此籌集征庫軍餉 
 
 
 

Page 11

 
 
   
 
 

Page 12

 
 
   
 
