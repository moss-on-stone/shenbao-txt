# 1899 - 195 - 4909433

 

Page 1

 
 
[售報杜弊告白] [  申報館主人啓]  
　　啓者本館托漢口江左漢記書局代售申報已歴數年查漢口一埠爲七省通衢是以批發之價照上海一律以冀旺銷此誠格外體恤之意也乃貪利之徒竟收買上海閱過之殘缺舊報寄至漢口私售與人甚且塗改年月日期附張亦遣失不全有礙本館聲名殊爲可惡曾於去年三月十一等日登報誥誡無如若輩置若罔聞且有串通本館送報人互相舞弊情事但邇者帋墨之價一切皆昻若不杜絶弊端賠累伊於胡底是以本報漢口分售處自今正爲始另租洋街一碼頭內花樓後街洋房懸挂分售申報牌號歸江左漢記書局上下兩家經理敬告賜閱者請知照該處以便飭妥人按户送呈免致歹人將殘缺舊報搪塞其向來誠實之人願承送本館申報者必須立一保單倘有拖欠錢文私售殘缺舊報等事惟保人是問特此布陳諸維雅鑒 
[中西言雷不同說]  
　　雷之爲用神矣哉顧中國之言雷與西人異中國之言雷者曰雷有神以司之曰焱火曰謝仙曰律令皆雷神也人有隱惡倖逃法網者天卽驅雷神殛之故華人無論智愚賢不肖無不有一雷之神存乎意中卽十時凶惡悖逆愍不畏法之徒一聞隆隆之聲亦莫水變色相戒若有所惕蓋其心所敬畏也久矣有究心格致之學者知雷之爲神頗涉虛誕以爲雷乃天地之戾氣相激盪而成世有惡人本戾氣所鍾戾與戾相感故雷擊隨之斯言也其識見已高出於雷神糾慝之上矣而西人則以爲不然西人之言曰雷乃天空之電氣其氣爲用本廣用以鍍金銀燃砲火通文報代燈　皆可以人力制之而是氣最忌五金之物一遇鐵器便順流而下觀於電氣行所用之電引以鐵物卽相離四五寸不必貼近瓶邊而瓶中火光卽激射而出其理已可槪見故西人言大船桅杆與夫高堂廣廈皆不可用鐵柱恐近電氣易致轟擊爲患也大抵雷之所擊不在千尋之喬木卽在百尺之旗杆無識者遂謂其中必有怪物爲害於人故雷神特搜而殺之實則木分兩截杆毁數叚但有焦灼之迹而叩以怪物之形則杳不可見其有樹之中空多竅者人乃指爲怪物蟠踞之處究之附會影響之談終未嘗確有所見也故西人言雷之擊物乃天空電氣偶然感觸遂致轟然作聲死於火非死於擊死於氣非死於神其云雷斧雷鑕之類則羣誚其妄矣然而中國數百年來傳者皆言之鑿鑿且旣云無神何以所擊類多有隱慝之人卽使中國人喜神其說不足爲憑然載籍所言故老故述豈果槪不足取信乎是亦有說焉今夫刀吾知其殺人者也而刀不盡人而殺之其所加者類多在兇人然則雷電之火旣足以殺人而人之凶者亦適足攖其鋒焉意者此輩凶悍奸險亦如金鐵之性陰寒剛暴故易與雷火爲緣乎西人嘗言凡電氣積之過多亦有時而炸裂其聲與霹靂無異是雷之爲電氣所激無疑而中國之愚夫愚婦乃塑雷神之像於廟中跂其足手椎鑿翼而能飛此又不知其何所據聞雷州有雷神廟其鼓糊以紙相傳昔本糊布因雷聲過響人輙震死故易以紙而雷聲乃不若前此之猛然此言如果可信則是雷之神仍以人爲之設并紙而不爲之糊則雷將從此無聲乎以是知此等無稽之說不足當識者之一笑也第中國人雖有賢智亦知此說之誣妄不足信而究不敢謂雷之必無其神此其故何哉蓋中國以神道設教其來已久人之畏王法不如其畏天誅自商王革囊射天爲暴雷震死而後天下之人皆以雷擊爲天討凡多行不義者惴惴焉惟恐雷電之下臨聖王因是鋪張其事以禦人心之奸慝而聞之者乃益戒懼而不敢恣肆故雷震夷伯之廟聖人亦著之於經初不以其偶爲電氣激發而置諸不論不議之列是猶日月之食本有一定度數而有國者亦必悚然儆惕以爲天象示變而倍加修省其理一也故吾謂西人之言雷乃深探雷之體中國之言雷乃盛陳雷之用理雖不同亦兩不相悖也易曰洊雷震君子以恐懼修省嗚呼聖人之意深矣 
[本館接奉電音]  
　　昨日午後京師飛電傳來上諭一道敬謹譯登○六月十一日奉上諭近因各省吏治疲玩已久迭諭各該督撫愼選牧令認眞整頓惟是地方民事雖視乎州縣之得人而道府等皆有監司表率之責乃近來爲道府者往往意圖安佚於刑名錢榖事件循例申轉並不考核一切責之州縣漠然無所可否殊非朝廷設官分職大小相維之意嗣後道府等官於所屬地方利弊務當悉心考察督率州縣事事認眞辦理各州縣有貪黷不職之員著卽破除情面據實禀揭倘該道府等不能整躬率屬甚至徇庇屬吏扶同欺飾卽著該督撫隨時一體叅劾以肅吏治欽此 
[擬裁保甲]  
　　金陵訪事人云保甲局分設城廂內外星羅棋布不下三十餘處兹者剛子良中堂奉旨蒞江寗查辦事件以保甲之設有名無實當此餉源奇絀何堪以有限經費養此無用冗員爰商諸督憲劉峴帥擬將省垣保甲局一律裁撤其保甲事宜卽責成元甯兩縣主切實辦理而以江寗府督辦其事聞不日卽將下札矣 
[飭撤學堂]  
　　金陵訪事人云前者兩江督憲劉峴帥欽奉諭旨在省設立學堂候補道蒯理卿觀察議將儲材學堂改爲江南高等學堂峴帥允之爰選取上下江舉貢生監課以中西有用之學自去秋經始迄今年四月朔始獲開堂方冀總辦教習各得其人無負朝廷教育人材之意諸生務爲有用儲作國家折衝禦侮之才乃剛子良中堂以該學堂毫無實效徒事虛縻言於兩江督憲劉峴帥飭卽裁撤峴帥意亦謂然爰卽札飭總辦著於本月內將學生一律遣散 
[試演水雷]  
　　温州訪事人來函云温州鎭劉吉泉鎭軍曁温處道王心齋觀察以邇來海防吃緊特於六月初一日同詣九山寺前試演水雷魚雷迨公畢回轅已鐘鳴三下矣 
[都轉騐工]  
　　揚州訪事友人來函云揚屬運河由六閘起以迄淮東門東西兩堤綿亘數百里屹然爲裏河各州縣保障而東堤尤關緊要每屇春初總辦必親歴工次擇要勘估興修俾大汛時得以抵禦今春因新舊總辦交替開工稍遲直至上月始據承辦各員禀報工竣馬漢卿觀察躬親查閱後詳請督憲派員騐收旋由劉峴帥批飭淮運司就近往騐江蓉舫都轉遵卽帶同熟諳工程員弁於本月初二日下午排導出轅詣騐 
[首邑鶯遷]  
　　武昌訪事友手畢云江夏縣陳少石大令以詞林出宰屢綰花封刻因漢口新設撫民同知政務殷繁非精明練逹之員不足以資治理署藩司瞿賡甫方伯特禀商督撫憲檄委大令升署是缺所遺江夏縣篆務則詳 
 
 

Page 2

 
 
委本任羅田縣現署隨州陳介菴大令署理聞交替之期當在雙星渡河時節也 
[誼重救災]  
　　杭州訪事友人云省垣大街店鋪林立向鮮高牆一遇火災輒至蔓延數十家是非拆斷火路不爲功而居民狃於目前之見禍未臨門往往希圖幸免不肯任人拆缺卒致同歸於盡其情亦殊覺可憐善堂紳董王同伯主政窺知其隱謂此輩之不樂從事者非不欲避禍也懼事後無力興復故爲此苟且偷安之計耳爰抒藻慮擬定章程禀請臬憲批示大旨謂救火之道首宜拆斷火道嗣後凡遇失火處須於左右兩旁各拆房屋三間以免火勢竄入釀成巨禍則鄰屋庶可何全事平卽由保全之家按照家資貧富分别捐助營造之費俾被拆者不致向隅自肯俯首聽命而獲全者亦易於爲力也又查省城地方遼闊官署所置洋龍無多全賴各集義龍協力襄助而各龍夫每因爭奪水道時相齟齬反置救災於不問擬請責成巡局文武委員督率差勇竭力彈壓遇有閙事者赶卽妥爲勸解以成善舉至拆屋之事全藉短具人夫而短具之設始於二聖廟義集現雖各龍均已仿行終不若該集之精應請給發諭單歸該集董事會同各龍不分畛域盡力施救似此官龍民龍互相聨絡方可稍免疎虞並於上城育嬰堂下城棲流所之側擇地建造房屋以便被災貧户暫資留養以一月爲限俾得從容布置重振門庭不致流離失所云云時運憲世都轉方攝臬篆閱禀後卽會同藩憲惲崧耘方伯詳請撫憲劉中丞批示准行已出示曉諭矣 
[浙省官塲紀事]  
　　杭州訪事友人云自上月下浣杭州府學訓導沙廣文仁和縣學教諭梁廣文相繼逝世後仁和　學訓導朱麗川廣文忽患氣喘之症然仍力疾從公旋奉府尊林迪臣太守檄飭兼理府學篆務廣文仔肩益重以致病不能支延至本月初五日申刻竟歸道山經家屬擇於初七日子刻大殮廣文秉鐸閱十有二年桃李盈門頗多沾溉以故門生故舊恭具生芻一束親往吊唁者馬龍車水相屬於途○兩浙鹽運司世都轉交卸所署臬篆後本擬本月初三日申刻回任嗣以運道兩署公事紛繁一時未及交代故改於初八日辰時接篆關道憲陳觀察亦於是日回任所 
[鄂省官塲紀事]  
　　武昌訪事友來函云何大令逢孫奉委署理石首縣篆務特詣撫轅禀謝撫憲子中丞面試判語一條大令所判未能中肯遂飭藩司暫留讞局學習所遺石首縣篆務改委程少門大令署理○麻城縣張雲生大令調補漢陽已奉部文核准日前由藩轅牌示飭赴漢陽新任所遺麻城　篆委候補縣湯符階大令接署至現署漢陽縣之李廣侯大令則飭赴興山縣本任○童别駕絢勛向辦柏墩茶釐局事務近奉　憲行知題補漢陽府通判爰於某日來省詣各轅禀謝○卸署荆宜施道恭養泉觀察由荆返省在途中小有感冐請假數日現已銷假赴督撫轅禀見矣 
[贑省官塲紀事]  
　　江西訪事友人云樂平縣吳雲卿大令下車之始訪悉是處民情强悍械鬥成風而盜竊之案更時有所聞知非嚴整保甲不足以戢匪蹤爰禀請大憲札委董叅軍正嚴少尹濬源帮辦稽查保甲事宜以資臂助○自吉臨各郡蛟水爲災義紳華再雲侍御目擊顚連　辦義振官紳聞風興起各解囊金同襄義舉災民之賴以全活者甚衆近日藩憲張筱船方伯復委善後總局提調林仰霞太守兼辦籌振事務而以布　歴陳秉卿叅軍副之庶幾官紳聨絡一氣集欵較易而溝中之瘠不致永慨仳離乎 
[漢水延凉]  
　　漢口訪事友人云有饒少谷者虎而冠者也某日不知何故指黄陂街某布店夥張某行止不端張以清白被污遂萌短見與芙蓉城主石曼卿結地下之交家屬奔赴漢楊縣署禀報縣主李廣侯大令飭差將饒拘押候懲○當大憲奏設夏口廳同知之時原議就租界內建立官衙旣而督憲張香帥因念經費難籌擬將清軍府改爲廳署刻已大興工作邪許聲喧矣○上憲以漢陽縣李大令清釐積案勤奮可嘉將摘頂處分開復某日署藩憲瞿賡甫方伯牌示飭速赴興山縣本任所遺漢陽一缺以張大令集慶調補新舊接替卽在指顧間矣○江夏縣陳少石大令夔麟現經督撫憲題補夏口廳同知所遺縣篆札委隨州陳剌史樹屏前往署理遞遺隨州一缺委漢口同知金司馬鴻領接署○今春黄禮堂之媳某氏被其戚某甲誘逃黄積忿難平控諸漢陽縣署縣主李大令准詞飭差嚴緝近已將氏及甲拘獲到案訊實口供申詳上憲旋接上憲批回飭將甲用木籠站斃以爲懲一儆百之計說者謂近來拐案之多層見疉出安得地方官皆援此例嚴懲庶若輩稍知儆懼不敢以身試法乎 
[匡廬瀑布]  
　　九江訪事友人云廬山之麓相傳有一銀礦近經商民集議醵資開採恩營什一之利聞已禀請地方官定　一俟批准卽當擇日興工然恐築室道謀難收成效也○姑塘關稅務向由彭麟甫少尹金子明叅軍會同辦理已歴有年近日關道憲明華亭觀察忽調金叅軍辦理九江大關而以吳叅軍盤年接辦姑關日內已分别下札矣○巡江委員宋子巖少尹現經關道憲明觀察調辦大關事務所遣巡江一差另委鄔少尹接辦○本屇二麥豐收雨暘時若米價因此漸平德化縣吳儀生明府復出示平糶甲米自六月朔起每升定價二十四文數米而炊者莫不歡聲雷動 
[青溪小志]  
　　金陵訪事友人云省城地方遼闊良莠不齊除安清道友哥老會匪之外又有所謂小刀會匪者每人各携小刀一柄向人勒詐不遂則以刀劙破肌膚肆行恫喝必滿其　壑而後已前經江寗府劉嘉樹太守飭縣嚴拿此風稍息近者日久玩生此輩故態復萌依然横行無忌安得有除暴安良之責者及早訪緝毋使滋蔓難圖地哉○新任江寗藩憲恩藝棠方伯與江防同知恩司馬彥爲昆弟行例應由官小者呈請廻避司馬因於方伯下車之次日具禀陳明方伯准之卽於六月初三日牌飭解任候詳請上憲改省分發所遺江防同知員缺飭督糧同知敖司馬式金暫行兼理○去年秋收大有今屆麥秋又獲豐登雖三四月問雨澤愆期米價稍稍昻貴然自五月中浣以來連得好雨山圩田畝一望葱蘢轉瞬秋稼登塲定占豐稔鄉民之居奇困積者至此咸輦粟入城以致外江米船雲屯霧集來源旣旺價遂日低自前月下旬以迄於今市中上白米每石僅值九八五制錢三千文中白米二千四五百文聞米業中人云此後米價尚當有減無增數米而炊者莫不鼓腹含餔欣欣然喜形於色矣 
[金焦夏景]  
　　鎭江訪事友人云常鎭通海道長久山觀察現奉欽差查辦江南事件大臣剛子良中堂來檄飭辦保甲團練積榖各要政遂札飭各府州縣赶緊遵辦○道憲長觀察嚴禁賭博業已三令五申近又訪出著名賭棍多人面諭丹徒縣楊劬孫明府飭差嚴緝旋卽擒獲三名按律重辦想從此劉盤龍一流人當稍稍銷聲匿跡矣○近日長江水師堤督黄芍巖宫保訪悉城廂內外每有外來游勇開設烟館窩藏奸宄等情因面諭江勝全軍總巡周錦堂都戎及葉都戎天崖會同丹徒縣楊劬孫明府加意嚴查務將各勇遞回原籍房屋發封如遇患病不能行者按照路途遠近酌給川資雇舟載送是誠保衛閭閣之善政也○春間絲價甚昻業此者咸獲利市邇因來貨過多洋商皆不樂購以致市價陡减刻下上白細絲每兩祗值銀一錢六分粗絲約在一錢三四分之辦曾幾何時低昻立判市情變幻可預料乎○本月初三日瓜州義渡碼頭有匪類多人擄一少婦飛奔而去適遇練勇將婦截回併拿獲　類一名送請保甲局員訊辦當練勇追截時匪黨瞻敢放槍拒捕致傷一練勇勢甚危險光天化日之下匪類横行一至於此世途荆棘可勝慨哉 
[泖湖滌暑]  
　　松江訪事友來函云松江城守營游擊曾鏡亭遊戎恒德蒞松已歴十餘年現聞提憲李壽亭軍門有給札送部引見之說遺缺擬委金山營楊游戎調署○自交小暑節後每日銅鉦高掛入晚則大雨傾盆不異銀河倒瀉攝生家偶一不愼每致吐瀉交作釀成霍 
 
 

Page 3

 
 
亂之症府署東偏某點心攤夥伴四人皆强有力者某日同染是症惟幸其勢尚輕不致有礙性命耳府尊濮紫泉太守惄焉憂之特於某日諭令城廂內外各屠鋪於本月十五日起二十一日止一例禁止屠宰並在城隍廟延羽士起建醮壇以冀消災禳疫上迓神庥○城內修治街道除某錢莊主墊銀九百數十兩外不敷尚巨屢經紳商集議迄無成說現在所購石條堆積普照寺中如岡如阜然工作之期及起止地叚刻尚未經議定也○西鄉打甡埭人李甲素某不理於衆至近得充鹽　營哨弁其弟李乙仍以販私爲生某日誘令某村夏姓于姓等數人集資販運而寗報其兄率勇捕獲報官請功并函請婁邑尊屈大令差提干夏等六人到案訊辦附近鄉人知其冤誣遂聨名赴婁縣署遞禀環保不知屈大令如何辦理也 
[備迎相節]  
　　昨晨上海縣王欣甫大令接到金陵來電悉欽差大臣剛子良中堂將次來滬遂飭辦差人等在碼頭預備供張竭誠迎迓 
[商團禀稿]  
　　日前上海縣王欣甫大令邀集本邑紳商讌於張氏味蒓園會議興辦商團一事本報已紀其略兹得其禀呈奉旨查案之剛子良中堂手稿一紙爰照録之其文曰謹禀中堂大人閣下敬禀者竊奉本府轉奉憲臺札飭將團練保甲積榖各事宜認眞舉行分晰開造清册呈請分别校閱查騐等因仰見憲臺軫念時艱之至意當將卑縣遵辦情形通禀憲鑒卑職竊維團練重在保民而卑縣之團練則保民之外尤重保商邑爲華洋綰轂之地城外租界一帶富商大賈鱗萃靈集首財充牣之處卽是宵小垂涎之區故租界富户雖多而無業貧户亦累萬盈千日有眈眈逐逐之勢雖洋人巡捕綦嚴亦僅能禁爭鬥防偷竊假令結黨呼羣持械搶刼亦非洋人巡捕所能制此輩不早爲防閑小則以盜竊爲地方官之累大或藉閙教貽國家之憂此卑職早夜圖維惴惴然惟恐生意外之慮也伏查泰西以通商爲重其保商之法必辦商團卑縣雖有城團鄉團漁團然皆因地制宜各保家室欲令兼顧租界合力保商則情渙勢散非特其心有不甘而力亦不給卑職近又與租界華商熟籌舉辦商團保衛商業該商等本各有身家之念爲同仇偕作之謀義氣相感頗形踴躍現在欵由商集事歸商辦官爲主持仿照西人商團辦法於殷實商家選集步隊二百名砲隊六十名馬隊四十名延請東洋教習認眞操練常以兵法部勒作有備無患之計通計常年需用的欵必十萬金存放生息始敷撥用幸一月以來已有其半由此勸集當有把握此卑職於城團鄉團漁團之外又欲舉辦商團以爲保商之策也惟現在雖有成議但係租界地方未奉明示不敢冐昧舉行合將擬辦大略情形先行禀陳仰祈鑒核俯賜批示祗遵如蒙允准當再集議妥定章程禀呈立案恭請勛安伏乞慈鑒 
[再訊繙譯索賄案]  
　　義國領事署繙譯鄧文道卽鄧理才因保王明揚向王妻張氏索賄控由梅繙譯與英界讞員翁笠漁直剌會審曾紀報端昨晨義國人亞的亞司與德國人西　　明投案惠副捕頭將鄧帶案候質梅繙譯與翁直剌升座後王張氏投案申訴一切見証人田氏供正月二十一日張氏至小婦人家借移洋　　十五元　　欲保伊夫王明揚出外因有需用小婦人如數交付後同往西　烟館見張氏卽將洋銀付鄧鄧言數尚不敷小婦人因又　出洋銀八元及小洋銀十角合成七十四元當時並無西人求鑒鄧文道供與前堂略同亞的亞司供此事鄧文道先來託吾因知王明揚　不安分故轉託德人西丁海明竭力襄辦以圖保出後以事不成就故付還洋銀五十元我等重洋萬里無非來此謀生此次謀事雖屬未成亦已　　　　　此二十四元原可作爲謝儀况吾向有成規凡代人書一信須銀二十四兩今王張氏並非控晉若控吾則須先將其責罰然後與之　　　　　　守倡妓　繙譯不必如此吾係義國人貴繙譯倘以所供爲不然儘可赴義領事署控告西丁海明供德國人鄧文道託保王明揚除　　　　五十元外　用二十四元是實直剌與梅繙譯互商之下著將鄧文道仍發回捕房候禮拜王再訊 
[淫嫗游]  
　　貎嚴氏淫　也在　　　　設臺　引　　　婦女爲野田草露之行事　發覺由英美租界讞員翁笠漁直　訊實判令荷枷一月游街示衆昨見虎而冠者押氏游行前導之人肩荷牌示手擊小鑼所過之處觀者塞塗莫不鼓掌稱快以爲罪有應得其牌上大書曰臺基攸關風化情節實在可惡押令游行示衆俾使驚心觸目 
[讞員恤囚]  
　　火傘揚威天時炎熱身居囹圄者穢氣薰蒸最易釀成疾疫法界公廨讞員朱森庭明府惻然憫之因於昨日命駕至捕房將押犯十一名枷犯九名逐一提至案下分别給以紅靈丹痧氣丸等藥及芭蕉扇各一柄以示體恤一時蓬頁垢面之徒歡聲若雷次第叩謝而退 
[上海縣署瑣案]  
　　周金藍承充糞夫頭目之後與舊糞夫頭目俞錫林等時時糾黨鬥毆彼此投縣請騐此已紀諸報章近有老　行八家聨名投道轅上控道憲曾經郭觀察准詞飭上海縣提訊前晚縣主王欣甫大令提案訊鞫周供稱小的奉工程局憲之諭准充十六鋪糞夫頭目按月繳洋銀四百元向各家挑糞俞錫林童子江等糾衆霸阻且揮令衆鄉民肆毆控騐有案求恩公斷張孝先供在周處爲夥餘語與同俞供監生開　糞行三十餘年一旦被周奪去生計艱難不得已投道轅上控求公祖訊斷大令大怒叱曰爾係何等人亦稱公祖耶俞俯首不敢答童子江張長順供與俞均是老糞行主被周霸奪度日維艱是以同投道轅禀控吳復興韓萬興藩合興張永順張生泰同供小的等因同業俞童等起意上控故亦列名求大老爺公斷小的等不敢措一詞大令曰爾等可先退去與俞童等同至同仁輔元堂求董事曹寄耘商議妥洽禀復察核○英界公廨移送施張氏施阿小至縣文開張氏在邱姓家傭工邱家失去枕箱請爲訊究前晚經縣主王大令提訊施張氏供稱年已六十有二在邱姓家傭工甫及四月並未竊箱施阿小供小的係張氏之胞姪松江府屬婁縣人幼失怙恃由氏撫養長大爲之娶妻近來氏賃居滬北兩次到松誘妻來此賣娼刻經小的查悉領妻回松餘不知悉大令謂本縣察得施張氏所爲實係開設臺基理應重辦施阿小無干省釋施張氏掌頰一百下飭差押令遍遊各城門遊畢帶回再行訊辦 
[上海巡局紀事]  
　　有薛桂林者不知何許人前日扭其胞弟阿二至二十三七鋪巡防局訴稱小的被弟借擾不休求賜訊究局員盛而村二尹提案研訊桂林供稱阿二乃小的之弟時至家中强借銀錢以供揮霍小的不勝其擾是以扭案請懲阿二供稱小的患病呻吟無可借貸因念兄有同胞之誼向之乞憐不料伊竟控諸案下二尹謂阿二不務正業專事游蕩情殊可惡判責二百板交其母周氏領回管束○時當夏令衣不帶領國家之通制也而滬上輕薄少年往往高其領鬆其辫招搖過市自詡時髦無論其不齒於於正人卽此儇薄成風其跡已與流氓無異江海關道憲曾經郛觀察心焉惡之除出示嚴禁外並飭各巡防局委員嚴密查辦以儆浮囂於是若輩知趨時之反以速禍不敢復作振衣挈領之思而愚闇無知者往往仍復故違禁令昨日十六鋪巡防北局委員楊聘侯二尹飭勇查獲以上裝束者若干人解局訊辦語曰服之不衷身之災也人可不知所戒懼哉 
[解欵聲明]  
　　啓者去年山東黄水爲患災情重大需欵孔殷除前經申報館曁敝所籌墊四批共規銀一萬九千六百兩庫平銀一萬兩均解交劉蘭堦高養之兩善士往放已先後登明各報外嗣劉高兩善士以散放不敷就近在濟南電報局劃支庫平銀四百兩此欵卽作解第五批合行登報伏乞公鑒[  上海陳家木橋電報總局內籌振公所啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[大風覆車]  
　　日本長崎埠訪事友來函云上月某日有火車由東海道濵松埠開往米原甫　望蒲郡驛突遇暴風將客車四輛貨車六輛吹覆車中坐客五十餘名受傷者二十餘名管車者亦受重傷是眞旡妄之災也 
[淮鹽豐收]  
　　揚州訪事友人來函云淮北各塲所產之鹽悉由曬晾而成向例春秋二產秋陽力薄所出無多每歲全綱全賴小滿節前後數日過此則炎熇當空又嫌過於燥烈矣兹有來自是處者言及前去兩年每屆曬鹽之時或風潮漫溢或淫雨兼旬是以產鹽不能暢旺今年則一交四月無日不晴掃鹽之池丁等役有鑒前車昕夕併工不敢稍懈因是所產較之往年不啻倍蓰除本綱之外尚可彌補前綱所缺惜彼處運鹽河道自春徂夏水勢日淺不克暢行刻已由該管分司遴委員弁分往下游各處察看情形以便築壩潴蓄想指　間各鹽船卽可中流容與矣 
[早禾豐稔]  
　　温州訪事人來函云温郡上下河鄉地甚膏腴農民勤於耕作本年播種之後雨暘時若早禾豐稔願慰篝車六月初已有紅榖登塲處暑節可以是刈是穫薦寢嘗新矣 
[南市捕房紀事]  
　　前日小販楊李興挑瓜一擔置諸路隅一轉瞬間忽被歹人竊去昨日清晨行至新馬路見王桂卿所負之籃與所失者相符向之盤問王不認竊取致相毆擊二號印捕巡街見之一併拘入捕房捕頭以各執一詞碍難憑信著押候解送工程局禀請會辦司徒貽芬司馬訊核○昨日上午十六鋪橋南首某水菓行被偷兒吳錦生竊去棉被一條花包袱一方經行夥某甲拘獲交三十八號巡街捕帶入捕房捕頭令押候解送工程局禀請究辦○前日傍晚時王昌葉毛頭二人不知何故在馬路中扭毆不釋三十一號巡街捕見之一併拘入捕房捕頭見葉鼻孔受傷令將王管押兩點鐘時然後麾之使去 
[英界晚堂瑣案]  
　　杜姓所雇家丁劉陞控鍾春山與鴇婦阿林串拐四川蕭姓女逼勒爲娼已紀前報前日午後鴇婦阿林携妓女花媛媛投案當晚卽由襄讞委員張柄樞司馬提訊原告臨訊未到鍾春山供小的係餘姚人年三十有八向在某南貨店執業去年九月友人何喚卿領此女來申稱四川人向在梁山賣娼名玉紅託小的與夏成芳徐阿德及不知姓名之三娘舅爲媒賣與阿林得身價洋銀二百二十六元並非小的誘拐求恩鑒察鴇婦阿林供小婦人係寗波人年三十有一上月某日鍾春山領花媛媛小婦人家稱花妓於前年來申向爲野雞游倡今欲調至書寓自願拜小婦人爲師學習彈唱小婦人因出洋銀二百二十六元由鍾等出立賣契旋在尚仁里租屋開設妓院租用紅木　凳等物費去洋銀百元迄今未滿一月忽有人來案控稱小婦人誘拐求恩　察花媛媛供小婦人年十九原籍四川前年五月某日從寄母某氏來申旋被領至鍾春山處逼令爲娼上月調至尚仁里鴇母阿林處旋　狎客　少峯欲納小婦人爲妾小婦人不誠趙卽嗾令其友户部主事杜德興遣丁來案朦控求恩公斷司馬謂本分府詰知　串捐　眞著　候補提蟻媒夏成芳徐阿德三娘舅至案訊核阿林旣向鍾春山處買來從寛開釋花媛媛發棲流女所擇良婚　○　詠春　　堂控陳華華卽鄭　生　賴所墊銀五百兩經前任讞員鄭瀚生大令訊取口　判陳折還洋銀三百元交保出外　　　付至今延約不還周遂投廨禀催前日午後　司馬提案訊究周供租陳之地一畝四分建造房屋每年租價四十元兹已期　　　地售與洋商洋商令小的拆屋陳不允後由小的雇得工匠將屋拆去代陳付銀五百餘兩屢索不還故於去冬來案呈控至　延不付還求卽究追卽華華卽鄭慶生供稱小的之地租與周蓮生造屋後並未賣與洋人後據周言已賣在洋人處洋人勒令拆　故小的檢出田單意　來案呈控突被相識之汪海帆取去許代小的控訴不料其竟將田單吞没不還請提汪訊追司馬諭令將陳交保候補提江海帆到案復訊察奪 
[界公堂瑣]  
　　文匯報館某洋人控字林滬報館翻印新開公共租界地圖昨晨讞員翁笠漁直剌與梅繙譯官會訊文匯報館洋人供稱館中側繪此圖閱三月之久始行告竣一旦被其翻印請爲照例罰　滬報館主汪甘卿倩律師高易申辯謂此圖由工部局送與字林西　館旣而字林洋人轉交滬報館分送文匯報於上月二十八日刊出滬報館卽於二十九日登明告白至本月初一日分送僅隔一日且未得錢可否求免直剌與梅繙譯官互商之下判罰汪銀二十五兩○江鏡控裕大小輪船司帳人王正　及李德桂周文　等串竊珍珠等物約值洋銀數元會經翁直剌訊判王等以爲此案不應於晚堂訊問故又於昨晨倩包探顧阿六解請復訊江鏡供裕大小火輪船由滬至蘇中途遇雨船棚滲　因託王等　顧衣箱言明有貴重物件在內旋見箱已劃破查點之下失去珍珠　　的值洋銀數百元干供江所失物件何以與報　數目不符求鑒李周所供與江相同船主杜亮臣供此船係向王廷山租來直剌著一併押候補提王廷山到案追賠○　探趙　河禀稱昨日張阿大糾衆向胡如生索欠悞將胡家所點洋油燈撞翻幸胡及店夥顧仁堂徐仁福等從　撲滅得未成災然胡顧徐三人已均被灼傷張知事不得了自將面目劃破奔告補房今由小的查得實情爲物送案請究胡因受傷略重故未來案顧徐　案申訴前情並稱　受傷較重不能到案求訊張供向胡索欠竟被擊傷叩求騐傷究辦直剌見兩造均已受傷著一併送縣辦理○包探竇如海禀稱歹人韋阿培曾經犯案受懲遞解回籍今又來滬依然無惡不爲經小的拘獲送究韋供小的係常州府屬無錫縣人來滬購物卽欲回里不敢逗留求恩寛宥直剌判令笞責二百板再行遞解回籍 
[法界捕房瑣案]  
　　行竊來往長江各輪船之著名積竊胡文章偕同黨王靜卿王麗卿至江孚輪船竊物被包探拘獲解經讞員朱森庭明府訊核明府著將胡枷號一月期滿　釋二王各責三百板從寛釋出○翦綹賊量榮生在途行竊被失主拘獲送入捕房解經明府訊供　責二百板○偷兒尤阿生毛小炳均經明府訊取口供著將尤責一百板毛責五十板一併斥釋○偷兒章阿高在江天輪船行被失主拘獲扭入捕房解經明府判令枷號一禮拜發碼頭示衆昨已期滿命疏枷重責二百板釋出○自稱洋務委員之曹維善持大成祥東洋莊進貨簿與碼單勒索銀六千兩相持不下旋忽詐稱簿與碼單已呈送剛子良欽差請爲查辦大成祥主遂投報捕房將曹與歇夥洪仁貴吳子方拘案明府諭令分别押候禀明道憲核辦昨日提曹到案謂之曰　旣自　洋務委員速將委札呈候查騐曹稱委札前已繳案明府謂前者包探在爾寓所抄出文書封一枚其中空無所有今忽任意誣言　見刁狡著給以潮州扇一柄爲拂號之用仍還　所 
[美界捕房紀事]  
　　前晚賊犯姚春山混入靶子路某姓家竊得衣服數件至昨午持至吳淞路某押　求質適爲包探沈阿鶴所見盤詰支吾因之拘入捕房捕頭令押候解送公堂禀請讞員翁笠漁直剌訊究○昨晨偷兒俞阿桂掩入百老匯路某姓家竊取衣服正欲携贓逃逸適爲某號巡街捕所見拘入捕房捕頭令押候解送公堂禀請究辦○甬人任某貨居新記浜路某號門牌屋內以餘屋半間轉租與同鄉人關某昨午向索租金　無以應致相口角旋肆見毆繼復互扭至捕房聲訴捕頭詢知事起細微釋之使去 
 
 

Page 10

 
 
[省官報]  
　　六月初五日藩轅牌示照得蘇糧道庫大使徐祖　因病請假遺缺查有候補縣丞姚雲堪以曾行代理吳縣賴禀知下鄉　明保甲　防崑山縣　禀辭　　吳江縣朱秉成禀辭赴任知縣朱賡日禀知奉飭派蘇差委又陳叔謙禀辭剛奔牛釐局○初六日知府黄家瑋由松滬局來江蘇謙叙班補用通判潘世　奉上海商　局委赴安　公幹回省禀到縣丞姚靈禀謝奉委代理糧道庫大使事新選上海縣典史趙熙禀知奉府委解安東縣盜犯首級差○初七日同知鄧文　禀謝奉委調　松滬厘局總巡差知縣朱賡旦禀知奉委赴南匯縣查騐積榖差卽辭五品頂戴准補布庫大使馬祈由通州來禀謝奉飭准補　 
[上海北市絲業會館籌振公所施子英經收山東淮徐皖北賑捐四日初一至十三日第五十八次清單]  
　　初一日汪公館求女病愈先繳洋十元吉　堂　洋六元○初二日劉樹德洋五元梅景福五元杭垣樊鵬伯二元鄭王氏二元○初三日源昌號求　病速愈洋一百元可　洋七十元唐晉記三十無　范衛生求病速痊廿元吳宋眞爲子延壽十元○初四日惠秀里朱巧雲洋十元同善廬十元常熟誠修閣主人十元還譠山房八元　錫好善齋書畫助賑小洋十角○初五日江西尚德堂由蔚長厚來九三八平紋銀五百八十二兩六錢申規元六百廿一兩八錢杭省劉頭年募劉靖　祈病速痊由延康莊來洋五十元王惕齋還心願十四元自然　望　了願十元無名氏元廣泰餉洋　元○初人日常熟誠修閣主人洋十元直塘求痊子續助五元○匯張春槎　　賡　唐緣亭吕焜燿倪南四户各三角王瑞圍徐南記金春岩王有梅計佐　　杏卿六户各二角共十户合　二元四角○初八日平湖黄訪亷洋十元頤善老人興釵還願助　徐留　由延康莊來二元無名氏一元許薛氏求合宅平安一元○昇昌鐵號周舜卿先生募經名氏洋一百元榮保泰洋五十元姜蘭亭　元義豐恆二元各友廿元林純泉趙廷玉各十元張石君八元不署名四元無名氏一元共十户合規元百四十九兩四錢洋廿六元○初九日太食陳不留名求保家宅人口平安洋一元嘉定陳安記洋一元銅洋一　○江西版築四夫樊補山無名氏黄林族巖生無氏　佐女痊心願王堯臣邱肇棠八户各一元姚繼芬六角王韻梅王漱　各五角沈椒生四角共十一户合洋十元○初十日江西奉縣羅坊司署黄雨生洋十元梁懋綸華恩培未兒病速痊身健續助十元○十一日陳李氏求人病痊愈洋五十元　名氏四元　秋泉張雪梅小洋四十角錢一百四十四文合大洋四元○十二日韓景祉爲次　身患愁病求速愈由立盛號來洋一百元心成神明氏十元○十三日杭城因心　爲八歲孫女警風求痊洋廿元本洋十元兌見英洋九元八角嘉定誠志　求女肝胃不和嘔吐不止速愈洋十元錢景周六元五角寗　　學署祝康寗二元無名氏銅洋十四元○郵武　賑所丁玉軒募陸　全　張氏張　揚三户各洋元港西莊諸善十共洋元錢四日文張宋氏洋五角　文澍樊錫五二户各二角徐出華姑　葉春發三户各一角無名氏錢四百文司　逹辛自寛司永槐四户各三　文辛自齡司明悅展周榮辛自　陳長鎔陳長泰一徑堂德芝長煦無名氏薛在郭大福温汝盛應田陳正義胡長慶辛自　十　户各二百文殿卿氏何　孫厚昌吳耀彬何　明蔡有才孫鴻儒馮聚元吕慶發于長富馮慶餘吳凔海馮智元虞步行葉春來陳步元查山林周大淮袁步雲徐茂才徐茂喜　仁元徐文周徐忠才東逹高卡森　胡國美陳長　于桂榮陳允高陳允太胡文富陳秀生計董氏陳朝元司永先司永田司永松司永豐陳長山陳長愷葛春利陳履方胡士義陳朝舉胡金品房漢雄陳長順胡金堦韓慶元郭茂林實道生　　春黎德明陳開義崔濟時周林山周　書周太奎周太金六十户各一百文劉在散六十文蔡心田無名氏竺衣珍三户各五十文楊長慶張善者各三十文共六十八户合洋十七元五角 
 
 
 

Page 11

 
 
   
 
 

Page 12

 
 
   
 
 

Page 13

 
 
[二十五年六月初五日京報全録]  
　　宫門抄○諭旨三道録前○滇督崧奏爲遴員請補選缺知州摺○越撫劉奏委辦營務處片○燕督裕奏爲揀員請補要缺知州摺○齊撫毓奏爲散放春振並酌給籽種摺○江督劉奏爲委員辦理金陵關稅務片○六月初五日工部鴻臚寺正白旗值日無引見○瀾公由東陵回京請安並謝者左翼總兵恩○綽哈布謝調成都將軍恩○山西補用知府胡延謝恩○戚揚預備召見○步軍統領衙門奏拿獲交拿人犯鐵頭太歲朱進喜巡山老虎曰珍卽曰萬豐賽諸葛翟常名等三名請父刑部○召見軍機綽哈布戚揚瀾公○本日已正皇上升勤政殿德國使臣克林德覲見○○頭品頂戴雲貴總督奴才崧蕃跪奏爲遴員請補選缺知州以裨地方恭摺仰祈聖鑒事竊准吏部議覆雲南在任候補直隷劍川州知州左肇南准其補授武定直隸州所遺劍川州知州選缺准　該省另行請補坐光緒二十四年十一月十八日等因按照部中行文坐日照限減半計算應以二十五年正月十三限滿之口作爲開缺期歸正月底截缺是月分選缺知州只此一缺毋庸掣簽業將截缺日期報部在案查奏定章程內開道府以至未入流輪補班次先用鄭工新班遇缺先二人海防先二人至第四缺海防卽用海防先分班輪用一人卽接用各項輪用班次一人以五缺爲一週又定例道府同通知州如係奉旨命往或督撫題明留於該省候補者無論應題應調應選之缺令該督撫酌量才具擇其人地相宜者悉准先儘補用又輪補升調遺選缺知州先儘候補班前酌補一人次將候補正班酌補一人各等語查滇省知州升調遺選缺一項上次鄧川州知府請以候補正班補用知州謝詩純請補奉文覆奏在案今劍川州知州係歸選後所出升調遺第二留缺滇省現無新海防及鄭工遇缺先舊海防先海防卽舊例有捐遇缺先遇缺各項人員按輪應用候補班前該班內僅有羅守誠一員前在元江州任內有奉旨革職留任帶罪緝拿之獲應行扣除應接用候補正班亦無科甲出身人　應用各項出身之員酌補查有候補正班補用知州張德熙年二十九歲係江蘇清河縣監生光緒十八年在雲南番庫報报州同指分雲南試用嗣因　平猓黑叛匪在事出力保奏請免補本班以知州仍留原省歸候補班前先補用經部議改俟補缺後以知州用光緒十九年五月二十一日具奏奉旨依議欽此復遵新海防例捐離本班以知州仍留原省歸候補班補用經吏部帶領引見奉旨著照例發往欽此光緒二十三年六月十八日到省試用期滿甄别留省補用在案奴才查該員張德熙年壯才明留心吏治並無叅罰案件以之請補劍川州知州實屬人也相宜洵堪勝任與例亦符據署雲南布政使林紹年署按察使全楙績會詳請奏前來合無仰懇天恩俯准以該員張德熙補授劍川州知州實於地方有裨如蒙俞允該員係候補知州請補知州銜缺相當毋庸送部引見除咨部查照外所有揀員請補選缺知州緣由理合恭摺具奏伏乞皇太后皇上聖鑒飭部議覆施行謹奏奉硃批吏部議奏欽此○○劉樹堂片再浙省防勇前經臣奏　改爲五　在案凡一切裁併營旗更定營制頭緒紛繁經理未便無人經臣檄委藩司惲祖翼辦理通省防軍營務處事宜並委署臬司世杰　運司陳允頤會辦以資臂助理合附片陳明伏乞聖鑒謹奏奉硃批知道了欽此○○頭品頂戴直隷總督奴才裕禄跪奏爲知州要缺揀員請補恭摺仰祈聖鑒事竊查昌平州知州林紹清升補四路同知應以光緒二十四年九月二十七日接到部文之日作爲開缺日期斷九月分截缺所遺昌平州知州一缺地當京北首衝界連邊關隘口旗民雜處命盜案多係衝繁難兼三要缺例在外揀選調補因缺關緊要一時未能遴選得人咨部展限在案查定例順屬州縣題調缺出由該府尹於所屬各員內揀選題　如　屬一時無可保題再由直隷通省人員內揀選保題又知州知縣應調缺出照例於現任人員內對品遴選調補如現任人員內實無合例堪調之員准以候補正途人員題補又吏部畫一新章內開道府直隸州知州遇應用候補時先儘科甲出身人員如科　出身人員不合例或人地不宜應令詳細聲明方准以别項出身候補人員請補各等語今昌平州知州一缺臣等督同藩臬兩司在於順屬直屬選缺知州內逐　遴選非歴俸未滿卽人地未宜一時實乏合例堪調之員其候補知州科甲出身人員不合例自應在於别項出身候補人員內揀選兹據藩司廷杰臬司覺羅廷雍查有候補班前先補用知州裴敏中堪以請補會詳前來查裴敏中年五十八歲安徽霍邱縣增責生報捐詹事府主簿光緒五年改捐知縣指分直隷試用十一年朝鮮防護定亂案內保以知州仍歸原省前先補用是年十一月十六日到省試看一年期滿蒙經甄别在案歴辦海運出力保加四品銜並保俟補缺後以直隷州知州用十八年七月請咨赴部八月初五日由部帶領引見奉旨著照例用欽此是月二十一日回省是年辦理奉天海運米豆案內保俟補直隷州後以知府用該員才識穩練辦事精詳以知州請補昌平州知州實堪勝在亦與例章相符應請准其補授如蒙俞允該員係候補班前先補用知州請補繁缺知州銜缺相當毋庸送部引見所有揀員請補知州要缺緣由理合會同兼管順天府府尹臣孫家鼐順天府府尹何乃瑩恭摺具陳伏乞皇太后皇上聖鑒敕部核覆施行謹奏奉硃批吏部議奏欽此○○山東巡撫奴才毓賢跪奏爲散放春賑並酌給籽種錢文一律完竣開單具陳恭摺仰祈聖鑒事竊查山東省災區本年應放春賑所有已放之惠民等二十七州縣一塲並由義賑南紳散放之齊東高苑博興三縣均經奴才於三月內奏報在案其時惟長　齊河鄆城三縣村莊太多查騐較繁旋亦截數發欵分投散放現計應賑之三十三州縣一塲均已一律放完共申賑撫局發過銀四十七萬三千六百餘兩共賑給錢數極貧每大口京錢一千二百文次貧每大口京錢八百文小口均各减半賑欵之外遇有水　災　民田涸復力難自籌籽　之户則又給與錢文俾購籽粒或補春麥或揷種秋禾均係酌量籌給旣非各縣皆有亦　多寡不齊計惟齊東最多發過銀九千六百餘兩鄆城次之給銀二千八百餘兩高苑又次之給銀二千兩此外自百數十兩至五六　兩不等奴才仰體聖慈軫恤復嚴飭印委各員於賑錢籽種兩欵認眞查放務使實惠及民不容絲臺含混各該員等均尚不辭勞瘁以及早竣事所有印委督放之候補道府及散放之正佐各員現已先後回省惟應辦平糶各處刻正平價糶賣其沂州所屬蒙山郯城費縣等處近較旱荒已飭委員前往查勘情形並發欵發交地方官督率紳士一律辦理平糶第輾轉糴糶難免虧折究竟共耗若干此時尚難預計容俟事竣截數核明另行奏報所有賑過州縣村莊户口曁酌給籽種各欵兹據賑撫局司道開單詳請具奏前來奴才覆查無異除　分案造具細册咨部查銷外理合繕具清單二紙祗呈御覽爲此恭摺具陳伏乞皇太后皇上聖鑒謹奏奉硃批該部知道蘭山等縣近復被旱著卽督飭印委各員一律辦理平糴並察看情形是否成災據實奏報單二件併發欽此○○劉坤一等片再署江南鹽巡道吳炳祥現已病故所遺　缺查有江蘇特用道黄承乙明白和平講求時務堪以署理仍照案監督金陵關稅務除檄飭遵照外理合會同江蘇撫臣德壽附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒二十五年六月初六日京報全録]  
　　宫門抄○諭旨三道録前○漕督松奏爲振撫各處災民分别資遣接濟一律完竣摺○又奏爲懇恩免裁漕標第三批勇丁片○晉撫胡奏爲委員赴　購辦軍火摺○滇督崧奏委署同通各員片○六月初六日內務府國子監正紅旗值日無引見桂公假滿請安○德魁謝調西安右翼副都統恩並續假十日○奎順謝授正黄漢副都統恩○濓貝勒續假五日○朱侯請假十五日李徵庸劉慶芬胡延預備召見○內務府奏派致祭龍神派出德茂○召見軍機李徵庸劉慶芬胡延○○頭品頂戴漕　總督奴才松椿跪奏爲賑撫各處災民分别資遣接濟一律竣事民情安謐恭摺具陳仰祈聖鑒事竊光　二十四年十二月十四日奴才因各屬飢民流離道路情極可憫奏懇截漕賑濟一面勸諭官紳量爲捐助旋由電傳十二月二十九日欽奉慈禧端佑康頤昭豫莊誠壽恭欽獻崇熙皇太后懿旨松椿奏清淮一帶災民甚衆籲懇撥漕賑撫一摺本年江北一帶疉被水災飢民不下二三十萬雖經劉坤一分别委員携資前往工賑兼施而災區甚廣爲日方長恐難周及著加恩賞給內帑銀五萬兩卽由江蘇藩庫先行墊發以便及早散放深宫軫念災黎　加無已該督等務當嚴飲各員核實經理勿任稍有弊混餘著照所議辦理該部知道欽此跪誦之下欽感莫名當飭淮揚海道謝元福督同原辦　員同知汪泳沂徐乃斌丁松年知縣周士鈺等並加派妥員分投速辦復令淮揚鎭總兵萬才恊同稽查彈壓並恭録恩旨隨處宣小該災民等仰沐鴻慈歡聲雷動咸慶更生奴才伏查向來賑濟之法設廠留養不如資遣回籍上年被災之區距清江皆不甚遠一注留養聞風紛集將使耕鑿之民悉成流離之衆雖盡心撫恤而小民不免失業所捐必多惟是遣歸者當使有以餬口在籍者亦須有以資生若購糧近地則其價更昻若運於熟區又難以應急因思豆餅一項江北鄉民素多食用救饑甚爲合宜因卽加委道員鄧賢輔辦理海州等處振撫該道同稱樂善勇於救急隨飭令多購豆餅告其所急開放海州沐陽贛榆安東清河各州縣災重之區凡清江遣歸人口與紳士義振所未及者並老弱不能赴工力作者皆以豆餅振之合計足敷兩個月之用以俟麥熟先查給海州境內極苦之十二鎭並龍窩一蕩贛榆縣內一鎭又協濟海州　廠洋銀三千元　貧所等處錢八百千文又查給沐陽縣境內十三鎭並恊濟該縣粥廠洋銀一千元又查給安東縣境內三鎭清河縣境內四鎭統計海沐贛安清五州縣共振二十三萬餘口按大小口牽算每口給豆餅十五斤共放豆餅三百五十餘萬斤連該處粥廠流民均沾實惠者二十六萬餘口此淮海各屬就地給賑俾免流離之情形也至淮徐海各屬流民除先已南下由督臣陸續資送回籍外本年正月在清江者尚有十萬五百餘口先經奴才督同鎭道及在事各員查明資遣每大口給錢二百文米一升小口減半發給到籍後卽由道員鄧賢輔以豆餅賑之該流民等旣有路費又得就食悉已樂歸故土安靜無譁此資遣來浦災民回籍就賑之情形也此外尚有清河桃源二縣被災之區雖尚未逃亡一至青黄不接之時卽恐流離失所奴才復督同鎭道遴委妥員會同地方官查明被災輕重酌量接濟清河縣之丁家圩滿家集五里莊澗　漁溝附近等處災民二萬一千四百餘口每大口給錢二百文小口减半又士家圩等處災民二萬五千八百餘口因已近麥熟每户合計大小口人數酌　二十餘日生活之資桃源縣之　鎖鎭災民二千八百餘口每大口給錢二百文小口减半又吳三圖十五圖災民一萬三千餘廫每户給錢　　文又恩二圖等十六圖災民八千八百餘户每户給錢二百五十文其清河安東交界之保河洪西等莊及　近清河等處雖被災相輕其中亦有亟貧之户不得不擇尤撫卹此清河等屬青黄不接酌量接濟之情形也至清江資遣災民時間有患病出痘未能就道亦有由南回籍病中途均經籌給　藥並施糜粥俾得早日痊愈歸就麥收截至四月下旬一律完竣全活各處災民約計五十餘萬此皆出自慈恩浩人黎庶同聲感激以上所需賑欵由江蘇藩庫墊解　　　賞銀五萬兩督臣劉坤一撥濟銀三萬兩道員鄧賢輔籌捐添購豆餅銀一萬兩　不　　　　才及各官紳等捐集湊用所有派出辦事各員如候補同知汪泳沂等皆係自備資斧其微末員弁奴才另行籌給川資不動振欵分文所　之不敢仰邀奬叙現在二麥漸次登塲各屬民情安靜惟　歉之後尤盼秋成奴才虔潔設壇率屬步禱時有雨澤未能沾足仍兾甘霖大沛　稼豐收上慰宸厪除飭開具實用清單另行具奏外並懇天恩准予免造報銷細册以省繁冗所有振撫災民一律竣事緣由謹繕摺其陳伏乞皇太后皇上聖鑒謹奏奉硃批據報辦理賑撫情形尚屬周妥著准其開具清單奏銷免造細册該部知道欽此○○松椿片再漕標七營兵丁前經督臣劉坤一於奏裁三省制兵案內約定人數分作三起裁汰計已裁過二起扣至光緒二十四年十一月底係第三次遣散之期惟查海州營分駐海贛沐三州縣西接　郯北連日照汛防最廣鹽城東海等營遠在海濵中午中東之役招募步勇三十餘營分守要隘猶覺不敷淮安爲自古重鎭南北衝途中左右城守各營額兵本屬無多照料彈壓在在胥關緊要且均密邇塲灶緝私不容　懈奴才所部雖另有水陸勇營多在上游邳宿清桃一帶其淮安府城及海州境內平日並無勇營常川駐紥現在教堂林立會匪尤多兼值海疆多事年歲荒歉若仍照案裁撤竊恐地廣兵單不足以資策應據各處紳董紛紛禀留奴才詳加體察委係實在情形較之淮徐兩鎭地方尤爲吃緊復與劉坤一往返函商意見亦合可否仰懇天恩俯准將漕標七營應裁第三起兵丁暫免裁遣以資保衛而安閭閻除咨户部兵部查照外謹會同兩江督臣劉坤一附片具陳伏乞聖鑒訓示謹奏奉硃批該部議奏欽此○○頭品頂戴山西巡撫臣胡聘之跪奏爲晉省添練新軍委員赴滬訂購槍械恭摺奏明立案仰祈聖鑒事竊臣於光緒二十四年九月以晉省兵力過單請將裁兵節省餉銀添練新軍並請調前山東曹州鎭總兵萬本華來晉督練嗣於本年二月該總兵由籍抵晉旋卽派令前赴湖北河南交界地方招募勇丁疉經先後奏奉 
諭旨允准在案兹查該總兵所募五營業經陸續招齊不日來晉卽可點騐成軍所需槍械亟應購備齊全以資訓練查有候補通判　世榮現委解洋欵赴　因卽飭令就便採購毛瑟單響步槍二千數百杆馬槍二百杆配帶皮袋子彈等件並因省城左營添練砲隊需用格魯森等新式快砲十數尊飭令一併訂購運解回晉以備操練新軍演習砲隊之用由營務處司道詳請奏明立案前來除俟各種槍砲購定飭將動用銀數另行核銷外所有委員訂購槍械緣由理合恭摺具陳伏乞皇太后皇上聖鑒謹奏奉硃批該部知道欽此○○崧蕃片再署廣西直隷州知州張恩洪因病請假遺缺查有補用同知劉均穩練明白堪以署理又新選白鹽井提舉文源准調緬甯通判魯甸通許祖瑞本任威遠同知現署安平同知張舒翰應各飭赴本任許祖瑞所遺魯甸通判缺查有試用通判郭殿藩才具勤能堪以署理　舒翰　遺安平同知缺以鎭邊直隷同知陳鴻勳署理又署永善縣知縣趙紀瑞署路南州知州張鴻文均調省遺缺查有試用知縣桂運炳樸勤任事堪以署理永善縣知縣准補趙州知州錢福嗣堪以署理路南州知州據署藩臬兩司鹽法道先後會詳前來除分檄飭遵外謹附片具陳伏乞聖鑒謹 
奏奉硃批吏部知道欽此 
 
