# 1903 - 213 - 4910884

 

Page 1

 
 
[敬募急振] [  申報館協振所啓]  
　　天災流行無歲蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黄河決口數百里内外室廬牲畜漂没無存而廣西又因匪徒揭竿肆行焚掠今雖亂事稍弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康疆子孫逢吉者此理可操劵卜也肅此佈陳惟希垂鑒 
[石印明通鑑出售] [  點石齋啓]  
　　論世之書莫善於通鑑顧自司　温公正集而後至我朝畢秋帆尙書作續集又祗及宋元明代尙付闕如讀史者每以爲憾當塗夏明府爕有見於此爰將有明三百餘年之事跡本之正史　之稗野以至諸家紀述凡可以記典故之得失證史傳之是非者遠紹旁搜折衷至當踵成明通曁一書非惟讀正續二鑑者所當蟬聨而下卽彼究心明史者亦不可不以此爲者鏡之資也兹由本齋用潔白連史紙石印告成每部裝釘十二本定價洋兩元卽日出售此佈 
[整頓學堂平議接昨稿]  
　　主張新學者曰是學生之能台人格也是學生之能知合羣也學生之智識程度視總辦教習已高數級而總辦教習反箝制之壓服之其羣　而相爭也亦宜主張舊學者曰此少年血氣未定本性易漓沾染民權自由之說浸潤平等革命之風所致也不爭學問爭意氣不務遠大務瑣碎異日流弊所滋正不知伊於胡底故變法而不崇實不去弊轉不如不變嗚呼彼主張一說者之誠各有所偏舉也吾固不敢武斷各學生滋事悉田總辦提調監起居教習措置失當所致吾亦未能盡責各學堂釁端悉南學生浮躁舉動所成特以全國學校而屢有此等風波無論曲在總辦教習提調監起居與曲在學生惟以若此之無規則無秩序異日其能造就轉移時勢之英雄培植左右國家之才俊以副此希冀償此願望乎其能如德意志之倚之以中興日本之資之以自强乎吾一念及而不能不爲當世懼吾一念及而不能不爲前途危歐美各𫒗學堂數萬區學費數千萬學生數十萬中國步武外人議廣開學堂尙百不得其一二猶大輅之椎輪耳岷江之濫　耳而先現此濁亂惡劣之象爲舊　藉口致新者灰心十年以後勢必至絲毫無補於時局而徒貽東西人士咥咥之笑也夫天下萬　有因於有果造種種因然後結種種果一時有一時之因果一事有一事之因果今日學堂之景象亦因也他日當結如何之果尙難　臆斷而今日學堂之景象亦果也　日曾造如何之因而致結此果則固可以覆尋能由今日之果以　推昔日之因得其本原及時而補救之更易之他日所成之果决不若今此之潰敗决裂也可知吾請爲在上負教育責　　進箴言曰首務謙抑孟子有言訑訑之聲音顔色拒人於千里之外故雖位勢崇於我聞望隆於我而必倨傲放恣陸轢一切則令人難堪今之學堂總辦提調非司道卽府縣教習非編檢卽科道官塲氣習積染旣深所行者無非頤指氣使之狀態所喜者無非奴顔婢膝之屈伏苟萬一而以此施於學生則强者怒於言弱者怒於色積之旣久一旦啓微釁亦是爆烈矣因不必實行壓制手叚東縛主義而後致禍也次戒情面情面二字中國古今之通病一學堂中學生百人必有與總辦同鄕焉必有與教習戚串焉或年誼世誼焉平居無事他人已耳而目之曰某也與總辦爲桑梓某也與教習爲葭孝蓋無時無地不以私意相揣測而懼其扶植之援助之果也向所屬目者一旦月考置優等分班置前列則譁然不平擠擊紛起矣更請爲在下受敎肓規則者貢直詞曰平意氣勿恃勢盛而不論曲直可行以挾制勿倚人衆而不論是非動出以紛擾勿徒詈總辦之頑固教習之迂謬而但返求諸已果能開通否果能文明否又况生今之時處今之世欲爲異日膺國家之艱鉅非實有刻苦堅忍之志深沈强毅之槪不足以語此而欲以歛食細故開鉅釁乎而欲以輕舉妄動敗大局乎再曰辨學說中外交通以來東西各𫒗之以實學導中國者日新月異而學生中能得　新理新智者殊屬寥寥若夫平等獨立自由權利諸語則已成爲口頭禪嗚呼平等獨立自由權利固彼中巨儒先哲所經騐有得至寳至貴之學說也特一說有一說之界限一說有一說之眞正宗旨抑卽以自　論西儒謂眞自由乃能服從服從者何服法律也今學生言自由者其亦知服從法律之義乎吾見有評花品者有嗜烟　博者規語之則抗言曰我自由禁抑之則反唇相稽曰壓制我自由浸假而藉口细故挾脅同類以與震天撼地之風波猶曰我爭自由我爭自由謬種流傳貽毒已甚嗚呼其可不博學詳說愼思明辨以挽此狂瀾耶以上四說粗舉崖略雖未羅舉該括而皆足以致學堂潰裂之原因殷鑒不遠來軫方遒學堂中人共以斯篇爲河漢也吾聽之或以爲芻蕘一得也吾亦聽之 
[諭旨恭錄]  
　　六月初三日奉旨太常寺少卿著麒德補授浙江道監察御史著姚舒密補授浙江嘉興府乍浦理事同知著柏棟補授卓異江西贑州府知府查恩綏陜西涇陽縣知縣雷天裕俱准其卓異加一級仍註册回任候升卓異病痊前江西安福縣知縣陸善格著准其卓異加一級仍註册候升照例用補授福建霞浦縣知縣陳履益擬補江寗將軍衙門筆帖式哈郎阿俱准其補授保送直隸州工部主事志琦著交部記名以直隸州知州用欽此同日軍機大臣面奉諭旨本日引見之明保候選道前直隸大名府知府馮汝騤著於本月初四日預備召見欽此 
[本館接奉電音]  
　　昨日午後京師人飛電傳來上諭六道敬謹譯登○六月十四日奉上諭浙江處州鎭總兵員缺著蔣雲龍補授欽此同日奉上諭科爾沁輔國公博迪蘇貝子銜鎮國將軍載振均著加恩在御前大臣上學習行走欽此同日奉上諭唐景崇現在出差工部左侍郎著李紱藻兼署欽此同日奉上諭張仁黼現在出差所署之兵部右侍郎著楊佩璋暫行兼署欽此同日奉上諭直隸承德府知府員缺著英啓補授欽此 
 
 

Page 2

 
 
同日奉上諭御前訖清門侍衛各員入則侍班出則警蹕應如何嚴肅整齊豈容任意玩悮嗣後當差各員著御前大臣認眞整飭務當遵照定制一律嚴整如有怠惰情事該大臣卽行據實叅奏毋稍瞻徇欽此 
[援師赴桂]  
　　金陵訪事友人云粤西匪勢猖獗迭經前署兩江督憲張香帥及今督憲魏午帥无後接到乞援之書調撥雄師携衐餉械前往助勦近日午帥復接粤督岑雲帥咨文知桂省匪燄正熾未易盪平爰飭標下防軍四營星夜馳往協助各營統領奉諭後已於本月初九日預備一切拔隊登程矣 
[電信頻傳]  
　　金陵訪事友人云聞諸宦途中人言及本月初九初十兩日兩江督轅迭接京師來電多至四十餘起電語皆用密碼雖收電之官報學生亦不解其意惟照碼抄呈督憲魏午帥午帥閱之頗露惶遽之色誠不知其有何秘密機宜也 
[德人還地]  
　　聞之京師友人云日前北洋大臣直隸總督袁慰庭宮保以德人所佔大沽地方業已交還中國派員接收管理爰卽咨呈外務部其文曰爲咨呈事案照天津至山海關一帶各國軍隊佔據地叚迭經咨呈貴部照會各國駐京大臣商請交還在案兹據署大沽協林副將頴啓署天津海防同知章丞師程電禀閏五月二十九日准德國調駐塘沽武員爾鋀特羅交還自河南岸南砲臺地基起至與法國合佔之中砲臺中間止又水雷營鐵碼頭之半均經該副將等接收管理等因相應咨呈貴部謹請查核備案須至咨呈者 
[五續寗滬鐵路合同]  
　　第十四欵築造及行駛幹路枝路所需各種材料無論由外洋進口或由别省運至工次照北洋鐵路章程辦法准免關稅釐金又此項借欵小票息票餘利憑票以及鐵路之進項中國槪免各項捐稅鐵路經過各省所運之貨物搭客等應繳稅釐督辦大臣應商統轄鐵路礦務總局户部妥籌善法實力保護鐵路及藉鐵路運貨客商免受横征需索諸弊如中國别條鐵路辦理釐金更優於此約所指之鐵路則此鐵路及藉此鐵路運貨客商應得一體均沾第十五欵造路期内應付常年五釐之利息及買地欵六釐之利息議定應由借欵本銀内交付如有造路期内未用到之借欵轉存生息之息以及造成一叚行車後所得之欵皆可用以湊付利息其尙不足之數總歸借本内提付鐵路全工告竣後小票利息及地價利息均由鐵路進欵交付按半年一付卽係六月一號及十二月一號每次攤還借本及利息之數目並代理人卽上海匯豐銀行經理清還借欵其應得用錢每百磅著一磅之四分之一者　即每萬磅得二十五磅於十四日前在上海用上海規元兌交該銀行足以備購金磅匯至英京支發其匯水當照付銀之日當時所定之行價與匯豐銀行算定此借欵本息中國國家應允按期清還如有鐵路進欵或借欵不敷還利之時應由中國總公司設法補還如總公司無法湊補應由督辦大臣奏明設法以别項補足還清以便於每次付利期前至少十四日按照所需之數付給上海匯豐銀行查收第十六欵鐵路經過之處如匯豐銀行未有開設分行或將來亦無意開設則自當與就地之中國通商銀行妥議銀錢來往辦法蓋英公司之意原欲藉中國通商銀行以爲銀錢來往匯兌之便總之能與交易之處卽與交易第十七欵銀公行可將此合同之權利權柄及辦事操縱之權准交其繼後之人接辦或代理人代辦惟約内所應肩任之事仍須一律照辦但銀公司乃遵英國律例所設之公司不能將此合同之利益及此鐵路辦事之權轉與他國及他國之人民惟中國及英國人民均可接受總公司亦須照樣不得將其按此合同所有之利權轉授他國人民兹再議允除由督辦大臣與銀公司互繕憑據允准外滬寍幹路及枝路經過界内他人不得建造爭奪生意之鐵路並不准築造與滬寗鐵路同向並行之鐵路致損利益第十八欵倘銀公司擬出拒貼籌辦欵項於籌借大欵之前猝遇戰事或在中國或他國政務有極大變動之舉以致外洋銀市震動或鐵路因有阻碍不能開工係意料難及之事非銀公司所能挽回者淮該公司於籌欵開辦完工之期略爲展限以昭公道如果小票已出借欵已經起利除上列情節准展限外其工程不能停緩此合同奉旨批准後卽應赶緊興工如督辦大臣願意每叚工程應儘力赶造自批准之日起除以上本欵所言意外事不在此例外全路限五年竣工倘有逾此期限若非商允督辦大臣則所有五年内銀公司已得五分之一之餘利全行扣罰須俟全路告竣後銀公司方能分此項餘利第十九欵鐵路行車應收脚價若干由車務總管議列淸單交總管理處按查中國已興鐵路之車脚則例從廉核定又由總管理處核准後准與别處接連之路商訂彼此過境運價倘遇軍務無論外侮内亂中國調遣兵丁轉運糧械及軍火用物又中國因振饑災異運糧等事奉有督辦大臣命令此鐵路須儘先載運價半倘與中國有損之事不得用此鐵路運載其有碍於中國國家者皆不得用此鐵路 
[皖臬履新]  
　　安慶訪事友人云新簡安徽臬司濮紫泉廉訪由京南下本月初三日行抵皖垣屬下文武各員迎迓如禮廉訪暫駐浙江會館定於初六日接受關防 
[皖學起程]  
　　安慶訪事人云安徽全省學政綿達齋宗師於閏五月初十日按臨皖江考試安慶府六屬文童現已將次竣事聞宗師已定於本月十二日起馬按試他郡矣 
[福建船廠述聞]  
　　傳聞福建船廠抵與法人沈京卿奉旨撤差卽爲此事兹由閩友述其始末云初沈與法員杜監督訂立代製上海華法公司輪船三艘之約内載各廠事權槪爲法人所操有俟三年後船政欠欵七十餘萬還清後卽將各廠歸還船政管理等語迨約稿旣成沈卽鈐蓋會辦關防蓋前此將軍虚擁兼管船政之銜所有公事沈可亦可沈否亦否沈以爲崇將軍亦必如是故擅行訂約蓋印及杜業爾將約請兼管船政大臣崇將軍用印將軍大不爲然謂此約係與沈大臣所訂我不承認等語杜卽大肆咆哮謂此約爾不承認則會辦之關防應亦不足　但前此所有文件一經會辦鈐蓋關防後無不照件施行今貴將軍如不承認此　卽請將會辦大臣之關防當堂毁銷本監督卽亦將此約當堂扯破作廢將軍愈怒於五月二十八日電奏故有撤差追還京銜之諭又聞沈撤差後留守仍堅執不認此約大抵須改議方能訂定也 
[粤督岑飛檄查辦稿]  
　　爲飛檄查辦事照得不知地形之險易者不能制勝不知賊情之虚實者不能料敵廣西土匪初志剽掠而已　則僭僞相稱雄長雜出蔓延至省流毒四民近聞邊界已報肅淸然股匪盡而元兇未除餘黨猶夥今日散者明日可以聚也今日撫者明日可以叛也本署督郡堂奉命署理兩廣總督並奉電旨會合師旅盡絶根株蓋朝廷深鑒乎伏莽之濳滋隱慮乎養癰之終潰本署督部堂以爲致宼之由在於吏治戡亂之道在於渠魁而尊籌决勝之方在於窮其本源究其得失今有先飭振奮者四應查詢者七州縣貴得人用人之權操之上司而勤惰廉污轉　視其一心地方多故斷非躭晏安務饜足之時一念之私一刻之懈禍民卽以禍已必應日夜淬厲如何設方略如何廣間諜如何豐賞犒清盜之滬擒盜之魁離盜之黨一時雖無事而若大敵當前不以宼未至而忽之盜稍息而玩之一官之率作彌先四境之精神皆起本署督部堂按部所至察吏是其首務起擢在前峻罰在後二者悉惟自擇倘苟偷欺飾但顧目前則恐悮考成者且誤身家矣此其振奮者一能 
 
 

Page 3

 
 
剿然後能撫古今恒言也我武不揚而惟用覊縻之術予之以金錢助之以槍械藉兵齎糧變在肘腋詎得爲可高枕矣該州縣檄勸所帶兵勇並移會客軍亟求簡練而節制嚴明務使良懷莠懾凡從前元惡之未除者附從之思逞者謀攻擒治不容稍怠攔搶行旅捉勒富民亦當遏絶其風安反側者無非偶尙權宜立功績者乃可宥其罪惡　剿之計弋致之法均不能一日忘此其振奮者二制流宼者莫善於鄕團羣盜如毛尤在清窩頓防奸應並以鄕團隨處可以追捕撲星火而救燎原鞏金湯而集求志團練之效此時最應講求富出資貧出力聨比閭族黨而爲伍兩卒旅恩足相恤義足相救非可專恃客軍已也是在良宰牧揀任賢幹有誠信以求之此其振奮者三盜必有所由起縱非困於吏之貪殘亦恒熾於官之怠弛而爲災患所迫者尤多東之廣肇西之柳潯同被亢旱而兵燹之區商業蕭條民食艱鮮流離遷徙從賊如歸此皆見於章奏者也故曰攻捕是急仍須振撫兼行安集流亡乃可瘡痍漸復誘脅者自知反正饑寒者不致相毆定民之心所以孤賊之勢瘠地公私俱窘然父母斯民之義總當殫竭經營力籌振糶勸捐集欵身任其難此其振奮者四轄境四至八到廣狹遠近有無城池寨堡關隘孰爲正道孰爲捷徑其里數地勢均應繪圖貼說山陵高下沮澤深淺萑葦障蔽有關軍事者一一詳之荒僻地方必無精於測繪之人而舊圖不免謬誤今須考問明確不求工緻而求切當期於行　扼守追襲深裨實用此應查詢者一賊匪多少强弱或聚或散或遠或近首惡之姓名年貫材勇優劣性情向背某匪親密某匪携貳器械良窳多寡糧運缺足其祗劫掠者罪狀蹤跡並陳共要此應查詢者二某營紥於境内人數幾何從前曾否立功其約束嚴縱士卒勇怯並該廳州縣所招土勇所調鄕團各若干此應查詢者三該處爲某路大道有無宼攘近日曾出搶劫勒贖等案若干起其商旅是否梗阻人民是否逃散田畝是否荒蕪抑或往來如故安堵照常耕鑿循舊此應查詢者四賊匪糧械有無奸民接濟其志欲安在策畫若何此應查詢者五官弁紳保下逮勇役丁練之屬誰爲名譽夙著才略優長功效昭然艱勞弗避以及熟悉情勢堪爲軍營嚮導或作跴捕線索此應查詢者六地方辦匪辦圑等事並經費如何籌措如何裁節官軍到彼米糧採運若何氣候燥濕寒暖當有衛生保險之法此應查詢者七以上各節振奮者力求實際不當應之以欺欺人者終於自欺而已查詢者分别考核迅具圖說表册專送來轅勿任書胥任情塡寫文牘不難粉飾然立言之眞妄蒞事之疎密本署部堂亦將於此辨之矣除一切事宜容與兩撫部院詳細商籌再行妥辦外爲此檄行檄到所屬一體遵照無違切切 
[新榖登塲]  
　　潯江訪事人云今歲潯郡雖二麥歉收然入夏以來頗能雨暘時若邇者四鄕新稻將闪登塲下隰高原一律豐稔贑省居民無不感上天之粒我蒸民也 
[禁車入城]  
　　日前上海縣汪瑤庭大令申詳蘇松太兵備道袁海觀觀察公文一道略謂據同仁等堂職董姚文枬等呈稱竊城内街道狹窄車輛往來每致碾捐橋路歴經嚴禁在案兹日久玩生城門弁兵並不攔阻以致小車東洋車入城不特碾　道路　行人避讓不及致有口角爭閙情環乞會營出嚴禁並請詳道憲移行各關局各處銀鞘軍火仍用脚夫扛擡不准夫頭貪省雇用小車裝運以免民車要口等情到縣據此除　營示禁外理合具文申請移行各關局嗣後軍火餉鞘入城一體扛擡不得雇車以免民間藉口等由觀察接閱之下已移知各關局一體遵　矣 
[添線勇]  
　　本邑浦東保甲總巡謝岳松明府以所轄地方遼闊匪徒混雜最易滋生事端爰仿照法租界會捕局章程雇一缐勇專司緝捕之事現已募就給諭承充矣 
[奋察勇丁]  
　　駐紥滬北黄渡之某防營管帶某君近以分防浦東龍王廟之哨弁徐千戎不甚得力立卽調回而以楊千戎接辦其事並定於今日親赴浦左查察勇丁能否勤愼從公以便隨時整頓 
[追失女]  
　　婦人王徐氏前投捕房控蕩婦陳曹氏誘匿伊女翠寶經捕頭派某包探將陳拘送公堂讞員孫建臣直刺略訊口供飭交官媒押候過堂質究前日晚堂直刺升座提詰王徐氏供小婦人係蘇州府屬某縣人女兒翠寶今年十五歲向在虹口某繅絲廠作工至閏五月初十日忽然一去不歸詢之一同工作之婦人錢二寳據稱曾目覩女兒與鄰居婦人陳曹氏在六馬路仁濟善堂馬路中行走叩求向之追究以全骨肉質之錢二寶供是日在六馬路目擊陳與翠寶同行現匿何處不知其細訊之陳曹氏供前日行經六馬路與翠寶相遇略與寒暄旋卽分手嗣往何處實不知情惟聞翠寶與其姊妹行名桂寳者向甚契合現桂寶被某甲誘姦賃屋垃圾橋永順里或可向之探訪蹤跡直刺遂判陳曹氏暫交官媒飭差押帶出外赴永順里向桂寶處查詢有無翠寶行蹤禀復核奪原告亦須赶緊偵緝錢斥退候示 
[上海縣署瑣案]  
　　英美租界公廨派差移解賊犯胡金庭連原贜銀小茶壺及皮袋内炸藥等物至縣署前晚縣主汪瑤庭大令提訊胡 
供小的係揚州人前在某營當勇同營中有李某者曾向小的之母　去洋銀十八元現因營已裁撤向索無著小的爲李所誘於上月二十六日隨之來滬一切日用均由李質衣供給二十八日李邀小的潛至鄕間某姓家行竊各物携之而逸行經租界同被巡捕拘獲李則乘間脫逃是以惟將小的解案求恩寛宥大令著將胡收押贜存候失主認領○張春泉控嚴老虎擅將所抵田單轉售與錢根全前經大令訊供斷令嚴張措還本銀著錢將單繳還在案前日大令以錢抗不遵斷提案復訊嚴供小的已備制錢二十六千還錢奈錢不收求恩追繳錢供此地係由妻母出資購得小的未便擅專大令察閱買契均錢出名顯見刁抗喝責一百五十板斥退候另給印諭交張收執爲憑○顧慶𫒗控顧紀堂陸松林等串扣洋銀一案迭經大令訊供前晚大令提集人證升堂復訊有唐池生者投案供稱小的前開合順軋花棧去年七月間倩顧紀堂向陸松林購子花九十一包計價洋銀四百二十元小的隨將花軋好轉售與老公茂内王文毓不意王卽虧倒乘問脫逃小的共被欠去洋銀二千三百餘元絲毫無著以致陸處花價不能措還前者央人向陸婉商願分立期票陸續拔還陸文不允至去年十月顧慶𫒗倩紀堂買花曾付陸定洋銀四百元陸疑係小的之欵卽被扣住求鑒二顧供詞相同陸供去年七月唐買去子花共計洋銀四百七十元遲遲未付至十月紀堂交來洋銀四百元應卽扣除前欠大令謂此項洋銀係顧慶𫒗之欵與唐無涉何得貿然扣除今姑從權准爾收取三百元歸還一百元一面著唐繳一百二十元顧紀堂繳八十元合成三百元給還顧慶𫒗另著唐再出期票兩紙每帋洋銀百元兩紙給陸與慶𫒗抵還前數唐陸與顧紀堂均交人保出限八月初繳齊違干未便 
[浦東總巡局瑣案]  
　　前日婦人陳曹氏扟控謝德寶拔禾　田等情總巡謝岳松明府提訊之下以謝素行無賴罪不容寛命備文移送上海縣署請縣主汪瑤庭大令訊究○捕役某甲拘獲積竊趙長生解局請究總巡謝明府提案研訊趙供認不諱明府判責二百板枷號二十日○浦東天主堂朱司鐸以教民金雲祝不守教規在外滋事函送保甲總巡局總巡謝明府命押候帶案訊核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[輿夫釀命]  
　　　杭州訪事友人云本月初五日廣興巷口某姓家雇瓦匠修理墻垣工畢復令至門前拂拭不意甫上雲梯突一肩輿由拱宸橋飛步而來輿　漫不經心將梯碰撞連人倒仆乘輿者見已肇禍卽乘間脫逃輿夫被人扭住交地保看管一面延醫調治無奈受傷甚重至次日卽斃　經是處埠頭出爲調處令輿夫竭力湊集洋銀二十元餘田修牆之家貼補備棺收殮始得含糊了事 
[漢臯解佩]  
　　漢口訪事人云本月初六夜三更時江漢關署之右某巷由官發封之朱祥茂妓院中忽被匪人種火幸各善堂水龍聞警馳至竭力救援火始告熄未至蔓延○前者鄂中大吏派往日本肄業之師範生某某等數名兹已畢業回鄂月之某日上院禀到○月初某日有一德國兵艦鼓輪至漢小泊數日卽開往宜昌 
[奏淮書舫]  
　　金陵訪事友人云日前城内外保甲總局拘獲私售軍火之犯研訊之下供扳上元江寗兩縣所設團練局曾購其貨總辦徐次舟觀　賡陛聞之大怒卽簽票飭差將團局紳董周孝廉拘案令發審委員升堂提犯對質犯自陳與紳素不相識前次所供實係子虚始得無事旣而信府河所章孝廉家偶與某茂才等作麻雀之戯觀察立出硃簽添差協甲馳往拘拿及孝廉等挺身到堂觀察令委員鞫之知其同屬儒林令具不再犯賭甘結始釋之歸○江寗藩司李薌垣方伯前在城北鷄鳴山下武廟之側創建周急工藝局委候補知縣左松軒大令辦理其事自今春三月興工迄今尙未告竣邇者方伯將次交卸亟欲觀成大令遂將前此選定年力强壯堪令習藝之貧民一律招集並於普育堂中挑選素習有手藝之男婦數十名口及向民問所選精於各藝之人派爲教習以資啓迪已於本月初十日開工矣 
[禹陵秋蘚]  
　　紹興訪事人云紹屬八縣下忙地丁正耗銀兩刻將開徵而各屬所解上忙額課尙未及半府尊熊再靑术守爰派員分赴各縣嚴催各縣尊卽傳諭書役分催糧户從速完納其因賠欵帶徵之每課一兩隨捐錢三百文一併照輸不准延緩○邇來越郡城廂内外時有匿名揭帖分張於巷尾街頭大率襲拳匪之謬言以冀搖惑人心藉圖滋事刻由當道偵知密派幹役四出稽查務獲造謠之人嚴辦以儆效尤○越郡自上月杪山水暴發低窪之區幾成澤國現雖水勢漸退而民間之流離失所者幾難數計兹聞已有人馳往撫卹并須施粥留養俾得殘喘苟延亦好行其德者也○刻奉省憲派委候補縣蔣大令本鑑來越逕赴蕭山公幹說者謂大令此行蓋因蕭邑西門外姑娘橋之通益公紗廠曾領發商生息之　欵銀兩現以庫藏空虚特來抽提未識能卽措繳否也○臨浦鎭左近富農劉某家於本月初三夜半時雷雨交加之際突有盜匪破屝直入露刃示威肆行劫掠直至天將破曉搜括殆盡始呼嘯而去聞所失約值千餘金 
[南甫捕紀事]  
　　前晚閩人韋阿賢等在南市某酒肆沽飤旋偕至太平弄林合興小烟館開燈吸烟值堂人以時已深夜下令逐客韋等醉容可掬大肆咆哮店主林阿友出爲解勸被其黨某甲扭住痛毆刃傷頭顱及臂血溢淋漓當將韋追獲解送捕房押候轉解馬路工程局訊核昨日總辦翁子文太守查悉林身受重傷未便訊理命備文移送上海縣署請縣主汪瑤庭大令騐明訊辦○昨日南市德泰麻袋店夥某甲田北　送貨而回行經新馬路突遇乙丙二流氓向之索詐不遂所欲輒肆兇毆甲大聲呼救巡街捕聞聲而至得將乙丙拘入捕房捕頭令押候轉解馬路工程局禀請總辦翁太守訊究 
[英美租界公堂瑣案]  
　　婁士梗在東和公票號爲包車夫邇因竊取號内金條五根逃往蘇州報由包探趙銀河緝獲吊到贓并其所私之婦曲寳一併送案請究讞員孫建臣直刺商之英總領事署代理繙譯官許君判責婁五百板押捕房三個月期滿再責一百板曲寳身患惡搶押送仁濟醫院治痊再辦贜給失主具領○某姓包車夫陳連坤乘一同服役之傭婦陸周氏洗浴之際掩入臥房意圖行姦被陸周之氏母聞知向之理論陳反將其母左目及頭面毆傷報由包探朱桂生拘獲送請究懲直刺判責二百板枷號一月期滿再責二百板○細崽徐阿福乘洋東外出將蕩婦羅劉氏及朱長海王阿三等人引入大餐房團坐暢飲正在調笑間洋東忽然回來不覺勃然大怒鳴捕將一干人拘入捕房昨由包探趙銀河送案請究直刺判徐枷號十四天餘人戒責五十下○車夫陳阿寶因曳車不愼壓傷石教和之左足爲包探倪順泉解請訊究直刺判責三百板枷號一月期滿再責一百板○靑年會某洋人失去現洋銀七十元疑店司張金永所竊報捕後由包探邵仁初拘獲解案請究直刺判枷號十四天以儆○徐阿金行竊安竹卿等三家衣飾由包探李星福拘獲人贓解請訊究直刺判責五百板押捕房三月期滿再責五百板然後遞解回籍　細崽蔡阿闕與妻王氏在和國領事住宅服役串竊洋東香水手巾等物報由包探張金林拘獲解案請究直刺判蔡枷號十四天王氏掌頰一百下○黎阿有先後行竊黎阿生等四家衣物報由包探劉光震有贓并獲解案請究直刺判責三百板枷號十四天期滿之後再責一百板 
[法租界公堂瑣案]  
　　上月某日有寓居本埠大方棧之天津人王奎至法界義記鐘表店内假修表爲名乘間竊取擺鐘一架爲店主當塲拘獲送入捕房吊出大小皮箱二隻内儲衣服物件據稱自已之物奉大令訊供判枷一個月期滿遞籍昨有恒茂和報關行主鄭秀山偕及王啓林投案遞禀稱與王同鄕求准交保自行回籍大令准之著將皮箱二隻當堂給還趕緊回籍不准逗留○江天輪船茶房方子香陸阿秋前控裕元錢莊學徒劉春生朱竹軒以兌換洋銀爲名騙取大錢一百六十八千合洋銀一百九十二元將劉拘案請究魏大令以該店開設英界著將劉送英公廨　究原告自行侵案備質昨日方陸二人投案禀稱英公廨差役勒索訟費洋銀十七元小的無錢應付不令入内大令仍著投案候傳索費之差役質　核辦○鄕人張明華前被歹人竊去方單一紙倩郭阿松向趙某抵借洋銀一百元爲張偵知報捕後經包探查獲吊到原單給還失主郭阿松押交洋銀七十元歸還趙某邇因郭在押日久懇原告投案代求交保出外理處大令准之○周富春禀稱前晚行經護城河畔突遇流氓陳福壽糾同羽黨多人向小的訛詐不遂披擊破頭顱并竊去洋銀十四元旋經包探將陳拘獲解案請辦大令判責陳五百板枷示二個月期滿再責五百板發改過所監禁三個月○偷兒張金查陳阿三爲包探拘獲吊出各贓昨日解案請訊大令以陳阿三迭次犯案著先責五百板送改過所監禁半年張責五百板押改過所二個月○扒竊張阿大摸竊途人洋銀兩元爲包探拘獲解案請辦大令判責二百板○偷兒陳阿發在江天輪船行竊搭客洋傘衣服等物爲包探緝獲解案請辦大令判責三百板贓存捕房待失主認領 
[美租界捕房紀事]  
　　日前閔行路甬人劉姓家被偷兒乘夜撬門而入竊去綢衣數件事後開明失單投報捕房請爲查緝昨經包探劉阿炳拘到積竊楊裕生解入捕房押候吊齊原贜轉解公堂禀請讞員孫建臣直刺懲辦○昨晨小竊金阿二至外虹口公平路某姓家撬門而入意圖行竊爲一百三十號巡街華捕所見當塲拘入捕房捕頭命押解公堂禀請訊辦 
 
 

Page 10

 
 
[金陵官報]  
　　六月初四日調辦蕪湖米厘候補道趙帮帶新兵前營陸厚餘千總卿先陞均辭前甘肅平凉縣龍惠昌知縣施煃候選國子監典簿賀萬　均到見初五日藩轅　示委辦瓜州　巡緝張鴻恩期滿遺差查有府經趙　接辦新授江甯藩臺黄到見知縣杜召棠徐炳章由蘇來成希縉由滬公幹回叩謝甄别知縣吳錫官縣丞鄭洪年均接新任藩臺回主簿周　由淮　貼告示回澄波輪船王金相禀知運軍裝赴湖南順接新任藩臺回並請假修理機器知府徐乃昌辭赴蘇通判林廷墉奉委江西督　差遺知縣蕭譽昌叩謝甄别加考縣丞桂芳交缷江甯認捐周差主簿劉景儀謝委文闈供給所隨辦差初六日雲南提臺張軍門會新授江甯藩臺黄叩謝飭知試用道孫傳　安慶協傅永貴由京來委署漕中恊李東武謝委淮左營叅將姚文煥均辭委署興化縣王以乾辭赴蘇見撫憲一海製造局提調前廣東知縣李鍾珏到留南補用道曾紀勳到甘肅來初七日知府姚繩武奉保甲局委赴蘇採訪警察章程辭委署宿遷營遊擊何復勝謝委甘肅同知龍惠昌謝委會辦營務慶提　兼發審事務知縣趙樹棠辭進京分省直隸州劉天錫到督捕營都司張普沾到奉調來省騐看指分雲南布庫大使鄒承紀銷護送雲南師範學生並齎解試卷由京來前甘肅布政使沈晉祥叩謝辭赴滬候補道慶錫庚禀知通判盧振鏊丁降服母憂正任通州汪樹棠赴蘇府經歴趙粮謝委接辦瓜洲司巡緝　示縣丞楊景松謝委太平門稽查差巡檢白松年禀知到省初八日知府徐乃斌奉示察看江防同知王燿煥泰示甄别禀知任事委署海門同知劉卓拭辭赴蘇見無憲後赴任同知張家瑞由蘇來試用縣饒翼禀知到省督糧回知敖由蘇見撫憲回同知鍾祥壽交缷江防竊事直隸州姚炳熊謝委辦保甲總局文案兼發審差候選通判劉誼到分省知縣楊開晃辭赴部引見大使魏光慶訓導陳汝錫均奉示甄别知縣查宗仁禀知赴滬察勘工程物料差　九日督園牌示贛州鎭標左營遊擊李天元叅革遺缺本部堂查有兩江儘先補用遊擊王才民堪以請補釐捐局兼林釐局候補道俞禀謝加札照舊兼辦兩江營務處山西司刑部學習主事張恆到同知吳廷桂呂學正知縣孫舉璜郭慶祺均叩謝甄别知縣左杕周禀知工藝局初七收男女學徒縣丞劉澍奉江北查禁私運薛道調赴差遣 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
伏乞皇太后皇上聖鑒勅部核覆施行謹奏奉硃批吏部議奏欽此 
[山東巡撫周奏道員急公好義請旨嘉奬片二十三日]  
　　周馥片再山東上年黄河漫决灾軍且廣冬賑春撫欵絀用繁正慮難以周轉旋據二品頂戴浙江候補道張士璠捐助銀二千兩匯解來東湊放春撫據稱出於誠不敢仰邀奬叙臣查張士璠籍隸安徽合肥縣孝悌篤行著聞一時平日飢溺爲懷勇於行善光緒二十七年夏間揚子江漫溢安徽沿江各州縣被灾尤重該道邀集義紳籌放急賑全活災黎無算復經前兩江督臣劉坤一等派委該道督辦皖省下游工賑事宜興築無爲州以下至儒須塢一帶江岸官民各壩三百餘里該道自備資斧往來督率無間寒暑工成迅速民慶更牛厥功甚偉上年臣派委該道在江寗設局勸辦山東工賑捐務該道以勸捐緩有濟急先行借墊鉅欵解東備用兹復慨捐銀二千兩湊放春撫有裨災區實非淺鮮洵屬急公好義樂善不倦雖據稱不敢仰邀奬叙推其好善之誠未便聽其湮没合無仰懇天恩俯准將二品頂戴浙江候補道張士璠傳旨嘉奬以昭激勸出自逾格鴻施謹附片陳請伏乞聖鑒訓示謹奏奉硃批張士璠著傳旨嘉奬欽此 
[户部尙書那等奏左右兩翼監督一年差滿請旨更換摺二十三日]  
　　頭品頂戴户部尙書臣那桐等謹奏爲請旨事光緒二十九年閏五月初二等日准左翼監督景豐右翼監督恩壽各將差滿日期照例豫報前來臣等查左右兩翼稅差期滿例由臣部將各衙門保送人員並八旗内務府俸滿人員職各開列具題恭候欽簡更替近年俱係專摺奏明請旨均蒙特簡大員管理在案今查左翼監督景灃於光緒二十八年七月初一日接任起連閏扣至本年閏五月二十九日止一年任滿又前任右翼監督載澤於光緒二十八年七月初一日接任起至本年二月二十二日止現任監督恩燾於是月二十三日接任起至本年閏五月二十九日止前後接扣一年任滿均應更替理合專摺具奏請旨簡放伏候命下由臣部行文左右兩翼遵照仍俟一年差滿豫期報部奏請更換再臣景灃係左翼監督是以未經列銜合併聲明爲虎謹奏奉旨欽此 
[兼湖廣總督端奏職商報効鉅欵懇恩仍照原擬給奬摺二十三日]  
　　頭品頂戴兼署湖廣總督湖北巡撫奴才端方跪奏爲職商報効鉅欵部議改奬銜封等項懇恩仍照原擬給奬以昭激勸而勵將來恭摺仰祈聖鑒事竊照湖北省漢口鎭職商同知銜候選知縣黄訓典　効鉅欵庫平銀一萬兩前經本任湖廣總督臣張之洞會同奴才專案具奏懇恩優奬欽奉硃批該部議奏欽此旋准户部咨　照例定十成銀數請奬虚銜封典等因奏奉諭旨依議欽此咨行到鄂當經欽遵檄行司局轉飭遵照去後兹據湖北布政使瞿廷韶詳據夏口廳撫民同知馮啓鈞詳稱案查光緒二十六年欽奉上諭現在需餉孔殷有能倡捐鉅資者奏請破格優奬等因欽此嗣經户部具奏核議停止實官捐輸一案原奏内稱嗣後凡有報効鉅欵奏請優奬之案須聲明報効銀數較籌餉例有增無减以杜取巧而昭核實等因奏准通行在案該職商同知銜候選知縣黄訓典光緒二十七年報効銀一萬兩已聲明較籌餉事例候選知縣遞捐道員雙月先用例銀有增無减實與通行之案相符今部議以與十成捐輸無别改請奬給銜封等項似不足以昭大信在黄岡縣附生羅榮袞報効銀一萬兩部議改奬銜封旋經奏懇仍照原請知縣遇缺先選用給奬奉硃批著照所請該知道欽此該職商黄訓典係與羅榮袞同時報効並據聲稱嗣後貿易如常仍當桉年報効銀一萬兩實屬深明大義若不爲之籲懇恩施實無以資鼓勵懇仍照原請奏奬等情詳請具奏前來奴才查職商黄訓典平時篤於内行見義勇爲每于地方興學備荒諸政無不力任鉅資從未妄希榮利兹報効銀一萬兩並據聲稱嗣後貿易如常仍當源源報効深幕古人輸財佑邊之風不同尋常急公好義之舉且與羅榮袞同時報効所繳銀兩在未停捐輸以前羅榮袞奬叙之案已邀恩准合無仰懇天恩准將同知銜候選知縣黄訓典仍照原請給奬以昭激勸而勵將來出自逾格鴻慈是否有當謹恭摺具陳伏乞皇太后皇上聖鑒再湖北巡撫係奴才本任毋庸列銜合併陳明謹奏奉硃批著照所請該部知道欽此 
[廣西巡撫王奏紏叅貪劣庸懦文武各員摺二十四日]  
　　廣西巡撫臣王之春跪奏爲紏叅貪劣庸懦文武各員恭摺仰祈聖鑒事竊維廣西吏治軍政廢弛已極經臣力加整頓將貪劣之防營管帶及不職各守令疉次擇尤叅劾在案數月以來其自知儆戒者雖不乏人而怠惰貪肆仍前放縱者尙復不少如記名提督邱顯銘調度乖方請假規避記名總兵廖長春懦怯無能治軍不前補用遊擊唐有德紀律太壞遺失槍械江西補用知縣叚紹約束不嚴遇事任性署河池州知州事補用直隸州州判唐登岱聲名甚劣被控有案羅城縣知縣馬振江行止荒謬勒派規費天河縣知縣趙鎭清任用私人　守難信指分廣東試用府經歴李樹煃惟利是圖包庇匪人興隆土巡檢韋國器違例擅殺掷動軍糧以上九員均屬萬難姑容相應請旨將邱顯銘謬長春唐有德叚紹馬振江五員均卽行革職唐登岱先行革職歸案咞究趙鎭清以府經歴降補李樹煃韋國器二員均革職永不叙用臣爲整飭戎行澄清吏治起見是否有當伏乞皇太后皇上聖鑒訓示再羅城天河二缺廣西現有應補人員應請扣留外補合併聲明謹奏奉硃批另有旨欽此 
[杭州將軍常等奏特叅辦事不力之佐領摺二十四日]  
　　杭州將軍奴才當恩杭州副都統奴才德濟跪奏爲特叅辦事不力之佐領一員恭摺具奏仰祈聖鑒事竊維現值時事多艱之際亟宜整頓管制澄叙官方奴才於駐防營員之中隨時隨事逐一嚴加考核所有差操勤愼辦事認眞者無不秉公擢拔遇有庸劣不職者亦必據實叅劾以實營務而整官箴兹查有杭州駐防正黄旗滿洲四佐領世襲騎都尉榮照性庸身弱辦理佐務諸多遲誤難期振作不勝佐領之任現值整頓營務之際似此不力之員未便稍事姑容除將該員先行　任外　應請旨將正黄旗 
 
