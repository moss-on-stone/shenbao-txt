# 1894 - 128 - 4907563

 

Page 1

 
 
[繪圖後施公案出售] [  圖書集成局代啓]  
　　施公案一書前經本局排印始於江都縣合終於倉塲總督其中情節　奇變幻可波可歌能令　　　湯　者　　兹又覔得後　公　　　　之覺其事實既蟬聯而下而其敍次之周密用筆之精奇尤　前刻而上之　九名臣傳方略實錄無不樣輯殆　而　公之　　於是手　　　用新鑄鉛字排比成帙并倩名手繪成圖像冠之篇端至其紙張之潔白刷印之精良猶其　事每部六本　洋八角卽日出　　購者　向天津文　　本埠江左書林文淵山房掃葉山房三馬路申昌書畫室可也佌佈 
[論津地暴棺惡俗]  
　　暴露屍棺旁人見之猶有不忍之心况爲其子若孫者乎然而竟有視之若不見聽之若不聞其忍心害理　至於此人心不幾於澌滅殆盡耶文王以澤及枯骨而開王業彼於他人之枯骨猶欲爲之掩埋而及於已之祖父　骨視之若不干已事也者又何殘忍至是此其故由於貧者半由於富者半顧貧不能葬其情猶可原也富者何以如此則風水之說誤之奢靡之俗壞之也天下豈眞有忍棄其祖父之骨殖者哉其初則貪求風水欲以祖父遺骸博子孫之富貴此處不佳彼處未善堪輿家又言人人殊久之而意終莫决則年復一年爲時既久而露處如故設或遭家不造子孫或由富而貧由貴而賤則先時將以富貴遺子孫者今且以暴露遺祖父矣又有害於奢靡者則如津人之風俗是矣津人風俗喪務務極其奢華而不顧入土爲安之義往往鋪張揚厲僭越逾恒而舁之出城卽置之道旁謂爲暫厝後將擇地安葬而從此遂　天而席地一棄乃不復顧盖舉襄出殯已破其家如再欲求好風水以葬其親其力實有未逮則惟有棄之而已矣天津向有掩骨之會每年春秋兩季修理城廂附近無主孤墳掩骼埋胾廣施仁澤近聞會中人云此會係爲義葬而設緣盛殮棺木既不能厚掩埋入土尤不能深年湮代遠日炙雨淋枯骨飄零幾令人不忍注視爰集同人於春三秋九等月爲之掩埋至於有力之家暫厝之柩固不敢代爲干預乃歴年以來於東西南三面荒塚中輙見巨棺和頭金字燦然或半厝半埋或竟棄郊原任其破裂此則津沽之惡俗所不可不思有以挽救之者也欲挽救之非官爲嚴禁不可欲爲嚴禁非申明律例不可其有貪心太熾將其祖父之墳墓發掘遷移而以地售之他人此則行同盜賊其律在刑律盜賊門發塚條内不分首從已行未見棺槨者絞立决見棺槨者皆斬立决開棺見屍及毁棄屍骸者凌遲處死不待言矣卽喪葬亦律有專條列於禮律儀制條内其律文謂凡有居喪之家必須依禮安葬若惑於風水及托故停柩在家經年暴露不葬者杖八十註云依禮謂定限也其條例兩則一則言旗民喪葬概不許火化除遠鄕貧人不能扶柩歸里不得已携骨歸葬者姑聽不禁外其餘有犯皆照違制律治罪族長及佐領等隱匿不報照不應輕律分别責處一則謂民間喪葬之事凡有聚集演戲及扮演雜劇等類或用絲竹管絃演唱佛戲者該地方官嚴行禁止違者照違制律治罪乾隆三十七年定例停柩未舉者以一年爲斷除有力有地可葬者促令依禮安葬外或一時實不得地許於城外賃地權厝仍令上緊覓地埋葬無致久寄淺土倘有遠年停柩在家者按律治罪可謂曲體人情無微不至矣伏讀雍正十三年欽奉上諭朕聞漢人多惑於堪輿之說講求風水以致累年停棺漸至子孫貧乏數世不得舉葬愚悖之風至此爲極嗣後守土之官必多方勸導俾得按期埋葬以妥幽靈以盡子職此厚人倫美風俗之要務也務各凛遵毋忽欽此讀之猶見皇仁之厚而用意之周由此觀之能依禮按期而葬則爲遵制否則卽爲違制而津人風俗乃至連年不窆至於屍棺暴露而爲子孫者竟漠然不動於厥心此其爲違制也大矣各處善堂公所亦有運柩之舉各帮創造寄柩之所原以便其同鄕同帮中人之客死者一時未及運柩回籍借此以爲暫厝之所意至美法至良也至於久寄不歸則有代爲運回之章又有代爲埋葬之舉彼有子孫者至於祖父之遺蛻不能自運回籍安葬而令善堂公所爲之運往爲之掩埋其將何顏立於人世故善堂公所中往往先期告白甚有子孫者一聞此信亦多上緊行遞回安葬蓋羞惡之心人皆有之非眞天良之盡泯也若津俗則可爲天良悉泯者矣說者謂君子不以天下儉其親故津俗之舉殯可以罄其家之所有而有殯資而無葬費則又安得不以權厝爲久厝而不知喪禮稱家之有無非謂傾家之所有也且所謂稱家之有無者亦祗在附身附棺之具非指外面之排塲體面而言也故吾以爲欲挽此惡俗先須禁止奢華而後繩以定律斯陋習可以悉除而人心漸可培厚矣 
[本館接奉電音]  
　　昨由京友電傳上諭一道敬謹譯登○四月初七日奉上諭著派裕德廖壽恒馳驛前往四川查辦事件隨帶司員著一併馳驛前往欽此 
[日下紀聞]  
　　順天府爲鄕試事案查乾隆四十四年二月内欽奉諭旨此後凡考試舉人生員之人令該都統嚴查善教於考試之前將騎射好者揀選送名或仍有平庸者經派出王大臣叅奏不但不許應試者入塲必惟該都統是問等因欽此欽遵在案今光緒二十年甲午科文塲鄕試所有八旗應試生監除咨順天學政國子監傳知各生考試錄遺册送外相應移咨值年旗轉行各旗將貢監生員並由貢監生員出身補授筆帖式人員等願應本年文鄕試者欽遵諭旨騐明騎射好者造具佐領年貌三代清漢字名册二分其貢監生員人等務於册内分晣註明滿洲蒙古漢軍字樣咨送過府以便轉咨兵部考試馬步騎射俟箭册劄發到日卽將順天學政國子監科册兩相核對俱有名者准其入塲鄕試倘科册有名而箭册無名及箭册有名科册無名者俱照例扣除不准鄕試所有各生名册務祈赶辦於五月中旬咨送以憑辦理幸勿遲緩○吏部爲知照事所有揀補詹事府滿右中允一缺前經揀定翰林院編修熙元擬正翰林院編修豫泰擬陪今本部於三月廿五日帶領引見相應知照貴院轉令該正陪二員穿天青褂備帶補褂並佩帶對子荷包手巾於是日五鼓赴左翼門外本部下處書到聽候排班帶領引見因用印不及徑行白片○新任太常寺卿慶大典常福擇吉於三月廿五日履新經寺丞廳示仰闔署官員及樂舞三生以及書吏廚役皂隷人等知悉至期一體謁見○戸部爲片行事准銀庫付稱本年例屇盤察外銀庫之期擬至四月初四日截止所有四月季兩黄旗甲米折色銀兩定於初一日開放移付俸餉處轉傳各該旗營務於是日辰刻赴庫支領等因移付前來相應片行正黄滿都統並轉傳各該營可也○戸部爲知照事所有本部堂主事文綬升補員外郎遺缺揀擬正陪於三月十九日帶領引見奉旨戸部堂主事員缺著擬正樂平補授欽此二十日述旨奉竊旨是欽此欽遵到部相應知照吏部曁廂紅滿 
 
 

Page 2

 
 
固山查照○吏部爲批示事據五品銜捐納仍留四川補用知縣羅大任呈請騐看分發到部查該員前因剿辦羅江土匪出力由補用鹽大使保俟補缺後以知縣用並加五品銜於光緒八年五月二十日具奏奉旨依議欽此應將該員俟補缺後以知縣用註册所請五品銜已逾准奬層階應毋庸議其五品銜既經議駁所有本月分騐看應不准其戴用○年例於春夏秋冬四季支放八旂兵丁大檔甲米應由都察院奏請簡派旗漢御史各一人稽察甲米三月期滿按季更換兹届夏季更換之期經都察院繕單請派於三月廿三日具奏奉硃筆圈出掌廣東道監察御史端良福建道監察御史曹志清去欽此○禮部爲知照事所有本年甲午恩科會試新中宗室貢士於三月廿八日在保和殿覆試相應知照内務府轉飭於是日黎明開放保和殿槅扇並照例預備茶水○軍機處爲咨取事所有此次考試翰詹人員應由本處將由進士出身曁繙譯出身之内閣六部九卿等衙門滿漢堂銜開單請派閱卷相應咨行各衙門卽將科甲出身之滿漢堂銜立卽開送本處並知會開送各堂於三月廿七日寅刻進内聽候宣旨○本年適逢京察之期吏部循照奏定新章咨取六部曾經截取記名知府之實缺漢郎中二三員保送引見分發省分以知府用並於漢主事各保二員送部引見以直隷州知州分發省分補用所有保送各員統以四月十一日爲開缺日期等情已咨行各部查照辦理矣○值年旂准禮部爲咨取事今年甲午恩科繙譯會試並駐防繙譯會試應由各該旗將認識章京叅佐領等銜名造册送部以便届期轉送外塲御史查照相應行文值年旗轉行八旗滿蒙漢各都統照例派出叅佐領等官俟定有入塲日期再行知照赴貢院碍門外逐名識認並將派出官員職名造具清漢文册送部届期轉送外塲御史 
[朝鮮近事]  
　　日報言朝鮮叛臣金玉均戮屍後國王命逮其妻及女兒從重治罪又云朝鮮派駐日本公使前者不奉詔命擅自回國今經政府擬定充軍罪名以示儆戒 
[很心辣手]  
　　滄州人李九者不知是何蟲豸流寓津城以醫獵食懸壺賣藥人遂以先生目之其藥室在西門外含污納垢之區說者謂其雜投藥餌草菅人命不止一次前月有某營兵勇因病請假由棚頭送赴李九處就醫棚頭與該勇休戚相關越若干日往視該勇已無蹤跡詢之李九則稱病已霍然故舍此而他適也棚頭以該勇既不銷假又不回營將於何地存身不覺疑團滿腹然尚不虞其由生入死也先是施饝局旁趙姓門首有一人倒斃不知姓氏由地方禀報鄕甲局掩埋嗣由鄕甲局查知死者係病斃醫室之中由李九移屍至此當傳李九訊問李九不承旋爲棚頭所聞詳叩地隣死者年貌確與就醫之勇符合根究李九李九支吾以對棚頭遂以圖財害命等詞投縣控告李九爲死者昭雪委員謂該勇烏得有財該醫爲何行害棚頭回禀該勇就醫時曾帶衣裳鋪蓋兼有月餉數金律重誅心李九以庸醫殺人猶復移屍滅跡非爲圖財起見而何委員諭以好好回營當差俟提李九研究虚實以憑核辦及李九到案頗耐刑罰並不承招嗣提其徒某甲到案供吐前情不諱而李九猶百詞粉飾遂命管押再候澈究近來庸醫殺人何可勝數所異於李九者不過無移屍情事耳何有幸有不幸而李九獨遭告發重罹法網哉然懲一足以儆百則李九一案自未便從輕發落也 
[廉訪回蘇]  
　　江蘇臬司陳舫仙廉訪自滬啓程回蘇已列前報兹悉廉訪已於初七日黎明行抵蘇臺蘇州府林太守率同長元吳三縣宰乘坐官舫駛往滸墅關迎接迨憲舟抵胥門外碼頭已交辰刻各官紛紛呈遞手版廉訪接見之餘旋卽排導回轅迨各官散時已花隂轉午矣 
[鶴市閒談]  
　　道前街恒隆酒鋪於前夜三更後被梁上君子所算撬開鋪門闖入内室竊去衣服數件洋銀若干枚當於詰朝問單報案未知尚能破獲否○養育巷南如號蜜餞鋪日前有一少年衣履翩翩不知者幾疑爲濁世佳公子選購食物計洋一元餘該鋪夥包裹完備正在核算錙銖不料少年驀取物包飛馳而逸夥竭力窮追至鳳池園茶肆後面忽然不見四處搜尋杳無蹤影旋覓至鳳池園樓上則少年方危坐品茗面不改色當卽上前拘住曳至原處敬以老拳旋經途人爲之勸解始將原物取回釋之使去○本月初二日清晨胥門外護城河内氽來一男屍年約三十左右面白無鬚衣履亦頗完好當經地甲招尋屍屬至下午尚未有人來認想須報案請騐也○烏鵲　附近某機坊學徒俞某年方弱冠上月杪不知何事觸怒其師某甲既經訓斥復加鞭責俞忿甚傾萌短見潛購阿芙蓉膏數錢背人吞服靜臥牀頭逾時毒發呻楚不休甲詢知顚末赶卽設法施救一面延請某公子用洋法灌治幸毒未甚深得以轉危爲安亦云幸矣 
[兼攝縣篆]  
　　嘉興縣劉邑尊之太夫人於初三日辰刻在常州原籍仙逝邑尊聞訃之下卽赴府署禀報丁艱嘉興府宗太守委秀水縣寗邑尊兼理嘉興縣篆然後詳請省憲派員署理 
[京口小火]  
　　初五日夜十點鐘時鎭江北門外某糖坊不戒於火遠近水龍飛馳灌救僅燬草房三間瓦屋兩椽迨文武各官到塲彈壓則已烟消火滅矣 
[磯夜嘯]  
　　白馬山在蕪湖南門外二十餘里高峰插天清流澈底登其上者但覺天風浪浪如登太華峯頭山麓有娘娘廟一所不知所奉何神每年三月十八日相傅爲娘娘誕辰愚夫愚婦咸不遠數十里躬奉一瓣心香而爲廟祝者又復揚厲鋪張雇鞠部登臺以冀聳動游人今届天不做美大雨滂沱四方香客寥寥無幾遂改期三月廿四日演劇香客雖不及往年之盛而鑼鼓響處萬人如嶬更有青皮賭棍及鄕人之售賣農具者各於山門占一席地以謀其生直至廿七日香消燭滅會景闌珊始各緩緩歸去是亦山村水郭間一年勝會也○鰣魚出産洞庭湖每年春末夏初隨潮入江俗以爲朝拜小姑山也未知出何經典當此春光欲暮紅瘦綠肥漁人張網得之首先飛送當道並富商巨賈冀領重賞其次則携以入市每斤非七八百文不可今年自三月下浣開網後其初似不甚旺曾不及旬而市中銀鱗活口盈篋盈筐身價遂因之大貶老饕者流略解杖頭錢百翼卽可觀我朶頤彈鋏馮生可免無魚之嘆矣○三月二十八日俗傳爲東嶽大帝誕好事者咸赴江口東嶽廟拈香並整備旗鑼傘扇一切儀仗舁神出遊一路笙簫迭奏羽葆繽紛雖無龍車鳳輦之盛而經過之處紅男綠女夾道縱觀頗有舉國若狂之概○某觀察之姪公子日前乘輪來蕪下榻某客棧中夜間出外遨遊興盡歸來已是東方既白脫扃進房忽見所帶小皮箱狼藉不堪檢點之下失去金時表一枚朱提六十兩急召棧主問之轉詰各夥均稱不知一連兩日猶無端倪公子揚言將赴保甲總局訊辦内有接客夥忽赭顏告其同類願將贓物和盤托出立刻遠去他方棧主聞之恐被拖累急向公子求請免究遂得含糊了事○西湖池北岸一帶盡係荒塚白楊蕭索祭掃無人每年清明前後本地好善之士共相解囊彚由積善復本等善堂雇工挑土掩培其有棺木朽爛骸骨零亂則拾而藏於池北之白骨亭深仁厚義所以爲泉下慰者無微不至本届復本積善兩堂仍循舊例於三月下浣開工又恐傭工人等潦草塞責該堂董親自督工自晨至暮蹀踐於荒榛亂草中毫無倦色若該董事者眞可謂懂事矣○月前某日江裕輪船下水已駛過安慶有小竊張長林一名溷跡客艙試其探囊胠篋手叚被客驚覺　塲拘獲船中買辦令水手繫之船隙次日天明船抵蕪湖遂送交查輪武弁黄君佐卿解往保甲總局該竊尚有行李衣物亦卽面交　君解案想須盡法懲辦也又元和輪船於上月二十五日晚間上水抵蕪有一客失去扁箱一只形色慘蹙奔過躉船滿處探尋良久不得不覺失聲大哭仍附原船上駛而去其爲空空妙手所算可知然此輩自各處嚴懲久已戢羽歛形今忽復萌故智豈眞不能盡絶根株　 
[日本郵音]  
　　大谷派本願寺大學林創建於寛永十六年天明八年及元治元年二罹火災書庫獨免故藏書極富現查明版大藏經全部外雜書佛典及中日子史文集類共四千六百十八部計二萬五千二百六十九册又洋書四百餘部此次宫内省議修奈良東大寺大佛殿須 
 
 

Page 3

 
 
費二萬金奉旨賜金五千千○廿六號午前十點鐘日皇至上野公園遊覽第二次漆工競技會並春季美術展覽會十一點半在會用午餐由細川副會頭導遊各所請覽古物及新品午後三點鐘還宫覽漆工競技會時賞識八種卽命照價買回廿九號皇后往遊本月一號太后往遊皆有女官命婦等隨從 
[准備大閱]  
　　今年係蘇省大閱之期提右營廖楚材叅戎前晚乘坐大號砲船督領本營兵弁駛往太湖莘莊等處會同前後中左各營閱操候各兵操練純熟再請江南提督譚青崖軍門憑軾觀之以備奎大中丞按臨大閱 
[生芻一束]  
　　昨係水利廳林珍虞少尹夫人設奠之期上海縣黄大令松海防劉司馬城守營李千戎等均詣吊奠素車白馬絡繹於途 
[幼女喊冤]  
　　昨日五點三刻時有一幼女頸間繫有鐵練乘坐東洋車向英公廨轆轆而來聲稱王其姓阿幸其名年十三歲家住虹口時被父母凌虐痛苦不堪今日又遭毒打且將烟扞渾身亂刺幾無完膚故乘間逸出求青天大老爺超生正泣訴間又有一女奔至自言年十三歲名喚阿囡係王姓童養媳今日被翁姑兇毆旋以烟扦刺膚繼用鐵練與姑娘阿幸同鎖閉置一室暗無天日因見姑娘潛逃故亦投案請大老爺作主訴畢嚶嚶啜泣慘不忍聞由值日差暫交官媒看管候示查滬地虐媳之事時或有之至虐媳而兼及其女則未之前聞語云虎毒不食兒若王姓者眞虎之不若矣痌瘝在抱是所望於良有司 
[養媳吞烟]  
　　縣西三牌樓有張姓婦年已知命開設吉祥客棧其門如市婦早年淪落烟花閱人已多迨從良後命犯孤鸞聲悲别鵠帷空帳冷未免凄凉與訓蒙之某甲相狎居然伉儷不避瓜李之嫌旁人皆白眼相加婦念此地不可久居遂至滬北另設一棧城内一棧則委之於甲儼然以閫外將軍相待前夫之子年近二旬娶鄕間某姓女爲童養媳年歲相若尚未完婚日前母屬遣人探望養媳以青蚨八翼購豆腐以備盤飱甲見養媳破費錢鈔欵待母屬其心不可測譖於張氏張氏遂與養媳勃谿養媳忿無所洩吞芙蓉膏以畢命後甲招母屬至以女死於非命吵擾不已經和事老再三勸解始得從豐棺殮事已寢矣甲與氏密議恐母屬重興問罪師不如用先發制人之計遂於昨日赴上海縣喊控母屬藉屍圖詐經值日差帶案請示未知如何發落也 
[避罪潛逃]  
　　王毛氏者卜居滬城西門外巡防局左近有一子名順芝在滬北某衣莊爲夥曾憑月老聘浦東高橋鎭戚姓之女爲妻俾主中饋毛氏性情凶横虐待其媳時時勃谿左右鄰敢奴而不敢言上月乂因細故起釁將媳痛毆媳念卑不可以敵尊少不可以凌長當夜乘人不備出外避之有頃毛氏回家見房闥依然而人蹤已杳急托人尋覓天空海闊雁杳魚沈媳父戚某及母某氏聞此消息結隊而來謂我女旣爲爾家婦生富還我人死當還我鬼聲勢洶洶欲扭赴西門外巡防局請究後經人出爲排解令氏等稍安毋躁戚欲邀婿順芝至茶肆評理順芝知罪有攸歸亦蝟伏不敢出戚守候多日尚無端緒定欲將毛氏扭赴上海縣署控告毛氏遂於前晚將所有細軟物件暗中運出而取木花柴堆在一處取火焚之己則乘機遠颺隣人見火發高聲呼救各自披衣而起汲水灌救得以卽滅毛氏爲避罪而遠颺則悄然而出肅肅宵征斯己耳乃竟縱火焚燒冀以貽害鄰家其居心之很毒誠何異於蛇蝎哉 
[公館失竊]  
　　保甲總巡葉司馬公館在縣橋浜前日下午三點鐘有妙手空空兒竊取提桶一隻被家人拘獲司馬帶至局中訊究供稱姓王名其三湖州人向爲南貨業近失枝棲住施粥廠不得已而行竊司馬飭送縣備文遞籍回至公館卽傳地甲問曰時當曰畫賊敢至公館行竊已有二三次民間受累更不知凡幾爾等所司何事地甲供日間另有差事以致不能兼顧且竊案係汛捕專責與小的無干司馬大怒曰地甲不管竊案實屬罕聞爾是正身抑是夥計答是夥計判將甲夥枷號發總巡局示衆一面傳正身諭曰爾爲地甲雇用此等夥計難辭疎忽之咎聞三鋪地甲亦由爾充當請黄大老爺將爾斥革地甲叩頭如搗蒜願以後雇用妥當夥計司馬遂諭汛捕徐慶以後總宜留心緝捕汛捕叩謝而出 
[查詢寄櫬]  
　　昨報記身死不明一則黄大令於晚堂提訊十六鋪地甲裘鎭供葛夏氏來申住於北市伊子前三年在張東木船上爲夥因欠洋三元停歇後至王來木船上爲夥張向索前欠二月廿三日邀至清和樓茶館評論是非至廿五日身死後由王張二人收殮寄厝會館當時小的並未知悉現詢陳阿九據稱口角時伊曾解勸廿四日卽回寍波不知以後如何身死陳阿九供五十二歲奉化人在烏山船管帮餘供與裘鎭同葛夏氏供六十八歲奉化人生一子名春世娶有妻室住在鄕間兒子在王來木船上爲夥今因叔叔葛小毛毛到申聞春世被人毆斃回里後告知小婦人旋向陳阿九詢問據言被人擊斃問兇手何人陳不肯言明惟言屍已收殮寄厝會館小婦人念兒子既由陳姓收殮其中必有曲折小婦人於二月廿九日到申求請伸冤又提抱告俞金魁詰問供四十歲奉化人陳阿九既爲管帮何以不明情節當時由陳同孫順和煤炭店主到會館作保寄棺求大老爺向伊查究大令曰葛小毛毛王來木何以不來陳供上月廿四日回寍波大令以兩造供詞不符飭差前赴寍波會館查明究係何人作保送棺寄厝禀復候訊 
[小婦鳴冤]  
　　高顧氏投英公堂控稱丈夫永全縱令大婦將小婦人欺凌難以度日求恩超拔經值差禀明宋通刺飭交官媒候訊前晚通刺升堂訊問顧氏供稱年十九歲前曾許字張春生尚未過門因小婦人犯姦涉訟奉前憲蔡大老爺提訊具結離婚聽由母族另行擇配後經親串殷阿祥等爲媒嫁與高永全爲繼室及過門後見有大婦自念生不逢辰不敢萌怨尤之想無如大婦素性兇悍時將小婦人凌虐丈夫久不顧問母親曾來探望一次大婦不許入門三載以來含冤莫訴惟有將八千根煩惱絲剗去留贈良人了却一生冤孽本擬遁入空門深慮波及母族是以奔投案下剖訴冤衷通刺以一面之詞殊難憑信著仍交官媒看管候飭提伊夫高永全及大婦沈氏到案再核 
[串拐無憑]  
　　前有陸王氏控錢昌桂等串拐女孩曾解送早堂會審判將串拐之錢昌桂責懲尚有寄匿女孩之黄觀光黄張氏由宋通刺於前晚覆訊觀光供稱廣東人現住虹口與寄母張氏同居小的販賣猪毛爲業曾有開設猪作之陳金桂挈領女孫暫寄小的家初不知其誘拐是以收留實非有意藏匿張氏供廣東人餘供與觀光略同通刺以訊無串匿實據著具以後不得違犯前項情事切結存案備考 
[上海縣署瑣案]  
　　李松林控祝阿二祝米氏等將妻誘匿一案日前黄大令催差帶訊因無人交案將原差笞責諭限次日交到前晚原差將李松林祝阿二兩人帶訊禀明祝米氏在蘇未回黄大令提李松林至案供妻沈氏被祝阿二等於去年九月間誘匿滬北胡家宅祥春里野鷄妓院經小的尋獲當卽領回祝阿二供無錫人年四十歲成衣度日姘妻阿珠在祥春里開設野鷄妓院沈阿寳與李松林亦係姘識並非夫婦去年九月由包毛毛引至阿珠處至九月十五日阿寳將物件從樓窻抛下携以逃逸阿珠因此忿恨成病至今未痊大令曰爾不應開野鷄妓院判枷號頭門候交出包毛毛到案再行訊究○吳壽南包裝烏程縣糧米到滬結欠十九石五斗經烏程縣徐明府將吳函送上海縣訊究前晚黄大令提訊吳供安徽桐城縣人在烏程縣包裝糧米因水脚吃虧結欠糧米十九石零求恩寛限繳足大令准限五日交保料理如逾期不繳解至烏程縣追比問有保人否答有李姓願保大令著交差帶交李姓具保一面著具限結存案 
[英公堂判案]  
　　包探施福寳禀稱馬夫陳阿玉在費阿蘭馬房内竊取棉被一條經費拘案請訊費申訴前情請爲究辦陳供本地人亦爲馬夫昨晚至該馬房借宿被費誣指行竊叩求明察宋通刺以陳阿玉不應深夜闖入人家姑念圖竊未成從寛交保具結備查○包探　少卿禀杭州人文鳳僑寓某客棧誤入同棧之徐玉三房内致徐欵竊伊妻之白縐紗繡花洋巾解案請訊徐因有事未到文供杭州人曾經入洋因慕 
 
 

Page 4

 
 
滬江風景泛棹而來暫寓該棧昨晚偶往徐玉三房探望致被誣指行竊生員身列儒林豈肯作此無恥之事叩求鑒察宋通刺以文雖無行竊實據究不應擅入隣房且該房有婦女在内瓜李之嫌尤宜謹避將文申斥一番當堂開釋○慶昌土棧夥唐某聲稱有鎭江人王生昌於昨晚九下鐘時掩入棧内圖竊大土兩塊今特送案請究質之王生昌供亦爲土對實因失業無聊求恩曲宥宋通刺得供之下問王滬上可有熟人答稱鎭江源泰順號内黄恒桂係小的親戚通刺令其開明姓氏飭人送往不准再來滬○吳仁甫控倪阿寳無端兇毆求爲究辦倪稱曾與口角並未毆打望求鑒察通刺以倪恃蠻毆人殊爲可惡判責一百下以儆將來○二百八十六號華捕禀稱昨日小的在虹口招商局北棧馬頭巡街見有小工沈麻子竊取鐵板一塊拘解請究沈供鐵板並非竊取實係某鐵行上貨時落在浦中當時潮水盛漲不能撈取未幾潮水略退故向撈取通刺謂鐵板係行内之物應由行中撈取爾何得忘撈沈稱實因貪小原屬非是現已知過叩求恩典通刺判將沈管押十五天○某號印捕見王生全在楊樹浦調戲繅絲廠散工婦女解案請懲女工張妙根陳茄茄稱在祥記絲廠工作昨日工罷回家路遇素不相識之王生全始則入以遊詞後竟肆意調戲務請重辦以儆狂暴王稱惟略與言語並未調戲通刺判令枷號十天○一百八十八號華捕拘解在途賭博之王阿二請究並將賭具呈案王供本地人失業無聊在天后宫旁設二十一門小賭以餬口原屬非是通刺判押五天以儆賭具存候銷毁 
[上海六馬路仁濟善堂分設養狗公所啓]  
　　謹啓者敝堂現奉英工部局議定於本月初六日起凡捕房所捉之狗概由敝堂逐日派人領取運往蘇州分别雌雄喂養以全狗命而迓天和竊謂捕房捉狗之令亦因租界人烟稠密誠恐瘋犬傷人或遭不測爲保護商民起見不得不捉既捉矣而又無地可以留養於是乎用藥淹弊藍貴人賤畜不得已而行此權宜也然而上天好生萬物並育至於瘋犬傷人或千百中偶有一二同人等久欲設法兩全而未得其便今蒙工部局諸洋董一視同仁和衷共濟敝堂爰於新閘地方設立養狗公所雇用司事夫役按日捕房捉狗若干頭派往領取每頭分裝木籠積狗百頭雇船載運蘇州交永善局及胥門外養甡局分别留養該兩處先建廠屋各二十間尅日興工以資開辦另雇司事夫役以專責成惟是經費浩繁尚無把握伏望仁人義土體天好生慨解腰纒俯賜臂助救命卽以挽刼愛物無異仁民功德不朽福壽無量况狗性通靈而近義將來啣環結草報德正復無窮彼蒼者天永錫蕃祉倘蒙惠賜捐欵請交上海六馬路仁濟善堂列收掣付收條爲憑隨卽刊登報章徵信錄以昭公鑒謹陳緣起敬盼鴻慈施善昌等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[逃媳領回]  
　　日　徐掌福控康金華等將妻顧氏誘拐一案經黄大令倩帮審委員葉司馬集訊候傳徐母到縣訊明再將顧氏給領此已列報前日下午大令公出回署徐母吳氏攔輿訴稱媳顧氏被康金華等誘拐今蒙訊明是以投案具領大令飭候晚堂給領至晚間九點鐘大令在花應提訊徐吳氏供年六十五歲南匯人媳婦顧氏於去年二月間至親友家喜宴被何炳松等拐去今蒙大老爺提案訊明求給小婦人領回大令問爾有　子供二子長子掌福娶顧氏爲妻次子掌千於去年成親次媳譚氏廿四歲長媳顧氏廿五歲已抱孫矣今年四歲大令曰爾長媳顧氏是原配否答是原配又有吳萬生投案供年五十四歲徐吳氏係小的之姊掌福是外甥顧氏確係原配大令問顧氏曰爾供丈夫已故稱掌福爲阿伯今爾婆婆舅公皆供爾與掌福是原配爾可從實供來顧氏供自幼至徐家由婆婆撫養掌福兄弟三人當初議配與第三子未成婚而夭改配掌福問爾與掌福成親是否屬實兒子可是掌福所生答稱是大令怒曰今已供明尚敢狡辨否爾有不是處丈夫責駡理所當然何以背夫逃遁著貢籐條二百下顧氏叩頭求恩徐吳氏吳萬生均代求免責大令准之吳氏又供顧氏潛逃時有賣猪洋十六元被伊帶去求恩追給大令問顧氏洋在何處答被康金生之妻取去適有康金華在押托外甥湯阿發將洋繳到十五元葉大老爺前斷十五元乃給康金生收回身價之項大令謂吳氏曰康金生現不在此若傳案究追爾須守候多日今姑給洋十元與爾顧氏交爾領回飭具領狀存案徐吳氏等均叩謝而退湯阿發稱母舅康金華已將斷洋繳案求恩開釋大令將康提案略訊數語飭具改過結斥退 
[法界公堂瑣案]  
　　順利保險行執事李祖橋投案聲稱法大馬路榮興質鋪經本行保險本月初二夜不戒於火公堂送次研訊所有　餘物件派王阿多看守昨晚十一點半鐘私將衣服等件雇車裝載爲包探拘獲咨照本行兹將王阿多等解案請訊治以監守自盜之罪包探禀稱當拘獲時伊云載往康白度處小的詢諸保險行並不令其裝載王阿多陳小寳供稱小的見别人裝載卽往拿獲同轉謂包探當塲拘獲尚敢狡辨著將王阿多押候掌頰八十下陳小寳掌頰六十下贓交保險行領去○玉露春茶館對門蘿間頭目陶阿六偕看守籮間之范桂香訴稱同鄕人陳阿四於十八年分投小的處傭工屢次與同事吵閙且又竊取范桂香衣服欲送捕房請辦小的念桑梓情代求免究今伊仍欲在蘿間内傭工小的不允因此拘送捕房同轉問事在何時失竊何物范供前年被竊褲子馬褂同轉謂當時何不禀報相隔多時不能訊理著將陳進籮間時所出費洋兩元給還陳亦不准再往兩下遵諭而退○莊陳氏訴稱兒子名子卿不務正業好與無賴游在西新橋三星齋茶館賭博反敢向氏索錢前年因伊不遵教訓送押捕房四月釋放後依然怙惡不悛爲此送案請辦同轉謂子卿曰爾年紀不小不應違忤爾母著押半個月期滿掌頰一百下莊陳氏請永禁捕房同轉謂捕房管押極多不過三月若欲常禁須貼飯資每月兩元莊陳氏願貼飯資同轉准之○徐陳氏以兒子元亨不遵訓誨送案請究經葛同轉屢次訊責押候親族來案具保昨日徐陳氏投案訴稱此子性情雖劣從前尚不如此自前年驀受雷驚致成痰迷之症詢問醫生須服虎睛丸同轉謂本分府飭人至普育堂乞取此丸給與爾子吞服徐陳氏叩謝而退○寡婦華朱氏控徐兆寰吳桂芳等侵吞清潔局股本一案經年累月迭次上控尚未了結去年原告遞禀葛同轉將一干人研訊並飭妥爲清理此已疉詳前報嗣據徐兆寰等求提久戸訊究同轉准詞出票飭探拘提昨日包探將張和尚沈祥祥各欠戸提到保人曹安卿代繳洋十元請將張和尚開釋原告禀沈寳林尚欠洋四十九元同轉問因何不繳供去年曾付廿六元徐兆寰稱當時由司帳吳竹軒結　實欠洋四十九元同轉著限五日内付清吳桂芳請追沈祥祥之父同轉著將祥祥之弟阿桂管押候傳到其父來案措繳張和尚交曹安卿保去徐兆寰等著出外赶緊清理○李文德投案領洋十元同轉命提季小冬蘇阿大到案著將季交王寳才保去遵限自行回籍蘇交其弟蘇阿三保出以後不准多事各人均遵諭而退○曹正富朱芳李云生控翁阿二之夥計大竊取東洋車經葛同轉提訊著將翁阿二交戴錫慶保出與各原告妥商聽候禀復銷案昨日曹正富等投案禀稱奉諭出外　處今戴將破車賠償實不能用求請提追同轉飭探帶同各原告騐視車輛是否合用禀明候核 
[分發人員騐看名單]  
　　新海防例掣簽分發郎中花翎黄炳離江西劉亮藻湖北内閣中書戴鳳儀福建曾樸江蘇徐履端江西通政司經歴關豫浙江鹽運司運副吳鴻年江蘇鹽連司運判提舉銜祝登瀛浙江○鄭工例指省分發縣丞解裕慶直隷河南○新海防例指省分發道吳庚辛廣東廣西丁乃揚浙江江西知府馮譽驄四川雲南同知夏敬中江西浙江通判何希仁安徽江蘇知縣史廷颺江蘇直隷董樹勳江蘇浙江于恩第陝西直隷五品銜馮錫綬浙江湖北陳嘉謀順天河南王雲漢安徽河南批騐所大使雲騎尉世職孫彤壽江蘇長蘆鹽大使徐德立湖南兩浙黄賓賢貴州雲南温其璋安徽浙江布政司經歴阮有燾浙江福建布政司理問黎明江西江蘇鹽運司經歴陳善治四川廣東直隷州州判林承梁廣西雲南府經歴李鈞順天貴州任承緒山西廣西張歡保浙江山西鄭彭齡浙江廣東將士倬陝西四川楊悅四川湖北楊紀常湖南雲南高爵湖北福建縣丞何魁昌漢軍江蘇李懷德福建江西施鍾琦福建江蘇蔡德耀湖南福建陳勰湖南河南孫孝藩安徽四川徐士榖江蘇廣東楊盛鳴貴州雲南王熊曾江蘇浙江胡沅江西湖南范期倬安徽江蘇陶霦江蘇浙江張國煇安徽浙江順景燧河南直隷王玉珂河南湖南姚文傑浙江江蘇徐應宗四川浙江郭學齡河南江蘇黄瑞輝浙江福建陳世輔四川湖南丁鶴翀湖南湖北鹽運司知事童朝華浙江廣東州吏目胡文烜福建廣西王若琳直隷山東榮命錫湖南廣西湯執中湖南陝西王曾源湖北山東蔡壽椿貴州雲南楊維藩雲南廣西張銘江西甘肅縣主簿徐壽慈江蘇河南府照磨王朝賀安徽江西巡檢陳紹唐福建江西裴宗玉直隷山東王允濟奉天山東胡鐘黔湖南浙江熊高翼湖南廣東黄體銘湖南廣東潘雲興江蘇浙江儲樹人安徽四川張祖同安徽江蘇孫書麟貴州山東楊光德江蘇浙江張友仁江西湖北孫寅亮浙江直隸邵錫綸浙江河南徐廷弼浙江山西憑鋆四川河南陳德炎浙江山東王鶴皋貴州廣西從九品于鳳文順天廣西柳德孚廣東廣西王壽昌順天山　陳陸山東河南張曾裕江蘇北河汪承湛江蘇河南朱毓桂江蘇直隷徐祖銘江蘇山東吳坤厚江蘇山東典史張選順天浙江馮汝梅廣東廣西謝錫琛順天山東易炳文順天四川莊汝楫順天四川李建章湖北四川劉棫山西山東屈逹邦湖南貴州高師章江蘇陝西許壽遐江蘇浙江袁大經江蘇山東惠從龍江蘇浙江張森安徽山西文瑩四川雲南高恭綬浙江四川徐樹勳浙江四川張冠雋浙江山東徐承光浙江廣西王家　陝西山西王育仁浙江直隷英豫漢軍山東范奎垣浙江直隷未入流吳鴻鈞順天陝西周宗翰廣東福建艾榮章湖北四川蕭鳴鑾浙江廣東胡家棟浙江直隷陳坤培浙江四川○籌餉例指省分發府照磨藍翎張凝湖南江西從九品黄庭梧廣東山山典史葛維清浙江河南孫錫康浙江湖南○勞績掣籖分發知府王國佐直隷知縣藍翎周道存湖南從九品楊繼善湖南○勞績指省分發道藍翎姚嶽度江蘇陝西知府黄恩煥安徽廣東同知斷知府銜范樹升浙江奉天知州花翎陳其元浙江直隸高欽河南奉天知縣張守誠直隷山東吳叡順天浙江同知銜賀虔山東直隸馮起鵬浙江直隷羅大任湖北四川縣丞沈作彬順天湖南簫炳堃湖南廣西州吏目俞恕順天山西縣主簿六品頂戴趙朝宗順天奉天六品銜白豫曾山西北河巡檢邱景藩安徽湖北張立誠湖南廣西閻金堂山東奉天從九品王壽堃湖南廣西典史楊之復江蘇山東○截取呈請分發直隸州知州四品銜惠祐廂曰陝西○議叙指省分發從九品吳貢琛廣東福建典史江斌安徽湖北孫際泰浙江直隷○應補呈請分發州吏目孫詒榖湖南廿肅縣主簿王元鋆浙江直隷巡檢江瀚四川湖南從九品李兹蜼四川廣東李堂直隷奉天未入流邵承濋順天湖南陳德咸廣東福建 
[醫藥兼資]  
　　謹啓者去歲冬不藏陽今春又忽寒忽熱以致時氣伏氣醖　成患貧苦之體尤易致疾敝堂開診以來號數日增一日每期至四百餘號之多所請内外各專科應接不暇兹特添請内科韓君小　丁君紹　項君少輔竺君潤山單君星安兒科徐君纘成針科謝君雲山共襄診治惟是敝堂醫藥浩繁而度支竭蹶抱病來者又不忍令其不醫而去伏冀諸大善士俯念時艱同施仁術源源接濟功德無涯敬登報章統希慈鑒[  滬北廣益善堂謹啓]  
此膏用龍涎香枷楠香沉香高麗參發四草等藥三十二味製成取名曰三香膏眞天下最穩最妥之妙藥可保戒烟斷癮後不生别病見烟不思能除心癮轉弱爲强旣痿復能種子兼治一切百病人皆喜用此膏故以消路日廣四方爭購可恨有無恥之徒見利眼紅紛紛冐效因恐魚目混珠不得不指明他店假冐並揑名登報毀謗實據他店越毀謗則本堂生意越興旺可見是非虛實明眼人自能辨之本堂所製各藥問心無愧可質天日存心正直自有神佑任他狡詐百端於本堂何害哉吁○本堂所製痔漏去管生肌丸不論內外痔並年久根深之痔可以包能除根眞有藥到回春之妙每兩洋三角○薰洗痔瘡藥每包一角○神效耳聾丸不論老少但服此丸卽好每盒一元○治喘止咳順氣化痰丸每瓶三角○仙傳延壽丹每瓶一元○赤脚大仙丸每兩一角减附桂每兩八分○立除汗斑嫩面散每瓶二角　上洋中和里内詹誠德堂啓 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年四月初一日京報全錄]  
　　河督許奏　旨商辦永定河務大致就緒壩工刻期可成擬侯臬司回工再回本任摺○督辦礦務大臣唐奏採辦京鉛情形片○皖撫沈奏調署知縣各缺片○又奏甄别知縣片○滇撫譚奏調署州縣各缺片○陝撫鹿奏委道員兼署臬篆片○又奏揀員借署州同片○○頭品頂戴河東河道總督臣許振褘跪奏爲遵旨商辦永定河務大致就緒壩工刻期可成擬俟臬司回工再回本任恭摺上陳仰祈聖鑒事竊臣承准軍機大臣字寄光緒二十年三月十二日奉上諭前　許振褘奏查勘永定河上游情形擬設立河防局派臬司周馥等辦理河務當諭令該河督會商李鴻章將河防局事宜督飭周馥等認眞經理現在　理情形若何黨溝南岸建築减水石壩何時可以竣工此外應辦各事如己與李鴻章商議就緒卽著李鴻章督飭周馥等妥爲接辦刻下已届桃汛豫省河防緊要著許振褘將經手事件移交後卽回本任毋庸來京請訓將此各諭令知之欽此臣等當卽欽遵無任感悚拯饑救溺勞視民如傷之聖心柳往雪來極使臣以禮之恩遇生成莫報淪浹滋深伏念此次永定河工蒙聖主不惜鉅帑俯採　言將爲未雨之綢繆遂有沿河之興作臣等懍遵恩訓審度要工思積弊不可不除則人事必當曲盡所愧材識庸下未有裨益至於培堤添掃分水浚川則從來修防諸策不過如此但能實力奉行未必遂無寸效所幸督臣等籌思補救不遺餘力既有時授之機宜復責各路之保固而河防局司道皆分職經營異常奮勉將來大汛届期而修守差有所恃不似向來之財力均有所不足也蘆澣建築石壩其工本　繁重然必求分水而不奪溜此事亦費圖維早經臬司周馥數月操勞率同候補道竇延馨終日監工限四月告成大約若遇風雨其竣工亦不出五月中旬此壩一成則上游殊有憑藉至兩岸工程不僅南上北下著名大險昨經大順廣道吳廷斌永定河道萬培因逐處查勘其可危可慮者不下數十處併有純沙無圭之堤目下欲求保守不得不概行培補惟此時辦公至難計增添稭料必另購千數百垛之多方能添掃防險向之每垛料價不過三四十兩今則增至一倍委員四出採買維艱然又必趂大汛以前概爲辭足又苦純沙無土之地則堤岸一無可恃必應掃外加掃多壓膠土而取用膠土又遠在一二十里之外車價夫工所費不資現在撙節估計凡應培補之工料實應需添鉅欵又兼以工代撫督臣議於籌賑欵内支發臣等以保險爲急恐稍緩則誤要工先事防維隨時提用萬不敢一字虚飾而在吳萬二道領此專責已極爲其難矣下游急應疏治督臣已飭司道估計刻日興工其裁灣取直之浚船則由候補道張蓮芬經理正在試用以何等之船合宜卽行訊速造建凡諸工作皆能各任所難各趨所急以力圖保固而後已此臣等近日商辦河工之情形也臣於永定河務地叚生疏而識力又極短淺無能贊助愧負實深幸賴諸司等禀承督臣指畫方略可以奮力程功務臻穩固伏乞聖懷請寛慈厪臣頃無經手事件本可遵旨卽回惟臬司周馥止值辦理秋審亦是緊工公事臣屬其回署辦理俟該臬司四月初旬事畢回工以後壩工防務卽由臣督飭周馥等妥爲接辦會同各道　眞查催其添掃造船需時與該道濟寗閱伍勘堤將運河各事稍爲佈置再行回任所有臣等商辦就定河務大致就緒壩工刻期可成及臣擬俟臬司回工再回本任緣由謹會同大學士直隷督臣李鴻章恭摺上陳伏乞皇上聖鑒訓示祇遵謹奏奉硃批著照所請欽此○○唐炯片再臣於上年七月曾將貴州礦山被災尤重採辦京鉛情形奏明在案查礦山廠向來煎煉皆在威寗購運煤炭而下江毘連威寗運脚較省民間皆由廠運礦至下江煎煉故常年下江一處鉛爐多至一百數十座每月出船不下十萬觔自十七年以來連歲災荒米糧踴貴爐民折本全行歇業體察情形該處竟無從調劑竊念煤炭爲煎煉敢要之物北海踞礦山較下江爲近因飭公司於北海查勘山胍試開煤廠幸八月後見功煎煉合用復飭公司沿山修路製造牛車往來拉運以便移炭就礦移礦就炭直至十一月一切始行就緒合計礦山北海兩處月可出鉛十萬觔始將貴州京運癸已白鉛五十萬黑鉛四十萬辦出解交貴西道委員收齊臣已咨明貴州撫臣由撫臣飭司委員解運並飭公司於威寗昭通毗連之銀爐河龍街等老廠設法調辦倘得年歲豐收爐座自可漸次增添現在東川糧價仍未平减業經督撫臣撥欵賑濟復得透雨麥收可望民心暫定理合附片具陳伏乞聖鑒謹奏奉硃批該部知道欽此○○沈秉成片再調署宣城縣事本任涇縣知縣包宗經因病出缺業經恭疏具題在案所有宣城縣篆務應卽委員往署以專責成兹查有現署懷寗縣事本任無爲州知州章維藩精明幹練堪以調署所遺甯縣係省會首邑查有建德縣知縣黄國城才具開展堪以調署遞遺建德縣篆務查有盱眙縣知縣丁嘉言謹愼小心堪以調署所遺盱眙縣篆務查有候補知縣張樹建辦事周妥堪以委署據藩臬兩司會詳前來除分檄飭遵外謹會同兩江總督臣劉坤一附片具陳伏乞聖鑒訓示再該員章維藩等各任内均無承緝已起四叅案件合併陳明謹奏奉硃批吏部知道欽此○○沈秉成片再勞績保歸候補班州縣人員仍於到省一年後察看考核出具切實考語奏明分别繁簡補用歴經循辦在案兹查有候補知縣汪大奎自光緒十八年五月二十一日到省之日起連閏扣至十九年四月二十一日止試看一年期滿例應甄别據藩臬兩司會詳前來臣覆查該員汪大奎精明幹練辦事認眞堪以繁缺留省補用除咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○譚鈞培片再署威遠同知張霖因病请假遺缺查有試用通判汪應芳才識明敏堪以署理武定直隷州知州馬晉錡調省另有关委遺缺查有彰先補用同知現署祿勸縣知縣周行鑛幹練有爲堪以調署所遺祿勸縣缺查有現署元謀縣知縣張銓堪以調署遞遺元謀縣缺查有准補該縣知縣黄炳南應飭赴任署寳寗縣知縣蘆咸頊撤省遺缺查有候補知縣王樹槐穩練老成堪以署理江川縣知縣甘棠茂據報病故遺缺查有補用知縣葉凌雲安詳穩愼堪以署理據藩臬兩司先後會詳前來除分檄飭遵並將江川縣知縣甘棠茂病故日期另疏題報聲明所遺江川縣知縣選缺請留外補外謹會同雲貴督臣王文韶附片具陳伏乞聖鑒謹奏奉硃批吏部知道欽此○○鹿傳霖片再臣接准吏部咨開光緒二十年正月二十六日内閣奉上諭鹿傳霖奏臬司呈請開缺據情代奏等語唐樹楠著准其開缺陝西按察使著曾鉌補授欽此等因前來查新授臬司曾鉌到陝尚無確期而臬司唐樹楠急欲交卸回籍所遺臬司日務自應委員接署查有督糧道松壽心細才長堪以委令暫時兼署以省更代之繁除檄飭遵照外謹附片具陳伏乞聖鑒謹奏奉硃批知道了欽此○○鹿傳霖片再查商州查隸州州同吳藹然經臣於大計案内叅劾所遺員缺前仍以孝廉方正試用直隸州州同景　源奏請署理奉旨吏部議奏欽此嗣准部咨試用佐雜不准請署要缺所請仍以孝謙方正試用直隸州州同景星源署理商州直隸州要缺州同之處應毋庸議其商州直隸州州同要缺飭令另行選補等因奏駁奉旨依議欽此於光緒二十年正月初二日咨行到陝兹臣與潘臬兩司覆加察核陝省直隷州州同上此一缺無員可調亦無候補委用州同應補人員惟查有大挑試用知縣蕭鎭東現年四十歲貴州石阡府人由廪生中式光緒五年已卯科本省鄕試第三十六名舉人十五年已丑會試後蒙欽派王大臣挑取一等引見奉旨以知縣分省試用欽此簽掣陝西五月初一日領照截留回籍聽候咨取十六年遊幕川省十八年閏六月奉文咨取七月二十八日到省試用期滿業經加考甄别以知縣留省補用在案該員年力富强才具明幹以之借署商州直隸州州同實堪勝任扔俟試署期滿如果稱職另請實授由藩臬　司會詳前來合無仰懇天恩俯念員缺緊要敕部核覆准以大挑試用知縣蕭鎭東借署商州直隸州州同洵於地方有裨仍俟試署期滿如果稱職另請實授至該員係知縣借署要缺州同將來歴俸三年後應照原銜升　合併聲明所有商州直隸州州同員缺請以大挑試用知縣借署緣由謹附片具陳伏乞聖鑒訓示謹奏奉硃批吏部　奏欽此 
 
