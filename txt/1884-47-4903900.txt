# 1884 - 47 - 4903900

 

Page 1

 
 
[股印古今圖書集成告白] [  點石齋主人啓]  
　　本齋招股開印古今圖書集成現巳定爲大字所有股分曾經聲明一千四百股之外須增至每股收銀一百八十兩其一千四百股内則仍照前議每股收銀一百五十兩去年一千四百股未曾滿號刻下尚缺一百餘股今此書約計二年半可望告成如有願附股分者務請作速前來掛號其在一千四百號内仍每股先收銀五十兩一千四百號外不過增印數百部則每股先收銀六十兩特再布知 
[招請賣報售書] [  申報舘主人啓]  
　　廣東爲極大省會仕商雲集本舘現欲請一友人在穗垣代銷申報及點石齋申報舘兩處所印之書籍如有粤友願辦此事祈來本舘面議一切惟須在上海覔一殷實大鋪作保方可訂定也此布 
[論中法不願失和之意]  
　　倫敦新聞帋昨言中國近來竭力欲得一居間之人以商法越之事觀此情形似中國不願以兵戎相見其實則倘有居間排解者出而相商法人亦當相從緣法人用兵東京云係復仇今則巳足雪恥故仍當與中國言歸於好云云此雖非實在消息而旁觀有此擬議亦足見中法和局未必就此决裂越南之事尚有可商且中國本願和好不得已而出師之意實爲他人所能共諒而兵端之啓斷宜歸咎法人也第中國今日而欲與法人言和其事實有難焉者蓋法人初視越南似可唾手而得劉軍雖强苟無中國之援久且力盡計窮退處隠伏而越南全境不難底定故甚不願中國與聞其事迨幾次敗衂創鉅痛深巳成不能中止之勢而中國又决十出師傳電本國請餉發兵故示張皇實則自知兵與餉之所出較中國爲難特迫於無可如何不可不貌爲紆徐托爲整暇而以虚聲　喝中國忽而欲擊廣東忽而欲取瓊　種種譎詐無非爲越佔疆界索賠兵費地步今又自文其說謂其用兵東京原爲報仇雪恥起見今仇恥差已報雪自合住手夫法之圖越欲得其全土以窺中國滇邊何人不知而乃易說以自粉　耶其所謂仇恥者卽李威利被黑旗戰殺之事也試思李　利何爲死於黑旂其率兵而與黑旗戰也又屬何爲謂不圖越吾將誰欺後此之報仇正無解於前此無仇之日也或曰此不過英人擬議之詞欲爲兩國居間故爲法人設說庶可執以勸和其實法人並無此意見也然法人初無此見而今日則未必不以是爲藉口以待中國之欲和與他人之調停也英法本屬隣邦往來親密或者深知法人之意而始爲此言也顧余思之目下所難者不在法人之不願與我和而轉在法人有可和之機何也彼以爲報仇是與劉永福爲仇也永福居越地爲越事而與法人戰此不干中國者也法以爲不干中國而中國不得不干劉團之名見於諭旨大兵出關駐守北寍與劉合力拒法是前此劉永福爲越南保存半壁之義民今兹劉永福爲中國扞衛牧圉之驍將而適爲法人之仇然則法人之報之也謂報之於越南可謂報之於劉永福亦可卽謂報之於中國亦舞不可旣報之於中國則不啻以中國爲法人之仇今曰恥已可雪和復可成法人有不歸咎於中國之不善處劉使其損法之兵折法之將暴師年餘糜餉千萬而責償兵費於中國耶曩者英人馬加理探𫐄被戕禍首罪魁主名莫得而英人則曰有所主使將爲復仇中國於是輸撫卹之銀兩國和局不因細故而壞日本爲琉球難民被戕於臺番因欲與中國爭琉球爲屬興師犯臺藉端討罪非以媚琉球實以紿中國而兩國幾樂開釁之際忽有調人爲之解釋中國於是致銀日本以爲勞師　難之禮二事未遠成例可援法人而索賠兵費何不能措詞之有哉夫法人本意原不僅在兵費將使兩國之界越過紅河永福一軍遷入内地今事已至此明知中國不肯允許而設報仇之說示意旁觀使其擬議猜度乘間而出爲調停將來彼此遷就酌中判决則兵費必可賠償噫此法人深意預爲地步者也然中國目前之勢則有萬萬不可令法人索賠者夫中國之不欲戰非畏法也聖人用心一視同仁邊徼之民無非赤子法人黷武窮兵暴骨以逞所得越地動輙用開花　洗蕩越民死傷不計其數其存者又復火其廬舍絶其耕種使不得生至若西貢一帶越民之無義者服法人之教貪法人之財更雇爲兵俾與阿非黑兵同爲先驅以薄劉軍而受死以他人之性命逞一已之私欲而劉軍但知殺　兩軍相遇豈猶審視其爲法人與否及黑兵越兵之脅從利誘與否而於鎗林彈雨之中稍分軒輊也耶就目前計之死者何止萬人若再與法開仗兩下相持兵禍解於何日卽使得勝而法軍前隊皆屬無辜之人越人固爲屬國之民爲法效死愚而可慘卽黑人之受雇者獨非血肉之軀乎中國因此不肯果戰豈眞畏法人哉不畏法人而仍賠兵費其何经對海疆義憤之民也耶法人志驕氣傲目前雖已中餒特狃於前日之得意不甘遽萌悔禍之心固宜藉報仇之說以待他人之轉圜然而爲中國計者則又不得不慮之深矣 
[蘇垣電音]  
　　本館於日昨下午四點鐘接到蘇垣訪事人發來電音云衛大中丞定於今日已刻出轅用小火輪拖帶坐船遄臨滬上有何要公電音簡略未經言及大約欲與左侯相面商一切也 
[侯相行程]  
　　昨晨傳聞官塲接到電音左侯相於二十五日酉刻出鎭江口尚須至江陰崇明等處然後至吳淞約今晚明晨可以抵　駐劄徽州會館之恪靖銳軍親兵二百名日　港督標護軍營親兵二百名及城内九畆地之江蘇撫標滬軍營勇親兵等均到金利源碼頭排隊伺候昨晨翁太守親諭法巡捕頭以兵勇在租界經過請通飭中西各捕隨時照料云 
[西人傳言]  
　　近有西人從海防來謂聞得法元帥之意欲於北甯四周徧築炮臺凡在北寍之華兵黑旗及百姓等須盡數用炮擊死不受投降等語法人之　刻很毒眞令人聞之髮指中國大員理應迅發大兵前去接應毋使其布置　備致數萬生靈同遭毒手也蓋法國軍械堅利命中及遠似勝華人一籌設令四面之炮臺築成然後欲突圍衝出所傷必多故思患豫防是　望於統兵之大帥 
[套圈被獲]  
　　套圈之賭此風行於日本曾列前報兹閱東洋報言本月十四日長崎租界爲巡捕拿獲圈套賭 
 
 

Page 2

 
 
徒多名拘入捕房由捕頭訊問飭將三人管押俟解公堂訊究餘則訊係無干卽予省釋云 
[遠出就學]  
　　日本報言向來在海軍省大學校學習兵學之山階定磨王其學業已有成效今擬出洋游學英國業已上請政府允准行將束裝矣至陸軍卿大山帶同隨行將弁十餘名察勘兵制週歴歐州各國則期以十五個月回朝也 
[日船巡遊]  
　　日本朝廷命筑波艦兵船出洋業已由品川海開輪向新西蘭歴智利國再往檀香山等處週遊南洋各港以資歴練期於本年十月間駛回東瀛云 
[心繫故都]  
　　日報言琉球藩王尚泰之世子尚典於去臘初西日由東京動身回藩並携金二千五百元賑恤藩地之窮困者是亦不能忘情於故都黎庶者矣 
[堵塞海口]  
　　愠州信云温州鎭憲張奎垣軍門自省返署帶來火藥六百桶並軍械洋槍等物聞巳飭練軍前營翁喈官由陸路赴上海一帶招募廣勇數百名復在温郡招募台勇數百名以爲海防守禦之用至於龍灣海口再設炮台一座茅竹嶺一帶業巳堆積石塊二百八十餘船以爲堵塞海口之用各處佈置可謂周詳但聞父老言處郡十縣之山水福建浦城之溪水皆由狀元橋海口流出倘將該處海口堵塞恐各處山水驟發勢必衝石而去不僅患湖水之掃蕩也是說也姑存之以質疑 
[鉅號疉閉]  
　　春升錢店乃温郡著名鉅莊也今正各處所收莊票咸來索取以致該莊立卽停歇聞欠約有十萬光景又府前街信位公誠各錢店均因虧本閉歇銀根吃緊巿面蕭條己可概見其餘各店如大街春生布店養源錢莊御華首飾局寳興南貨行共有十餘家之多時事艱難眞有無可如何之勢也 
[津沽近信]  
　　客臘李傳相在津度歲比屇新年文武各官之來轅叩賀者踵趾相錯吉林調來之戴統領及吳清帥亦於初四日來津傳聞醇邸亦有來津之信然未奉明文不敢信以爲實也傳相則定於二十日起節巡閱海口炮台並一切防務云○丁丑年天河兩屬偏災人多買兒鬻女被拐匪販至上海者指不勝屈經升任海關道鄭觀察札飭海關搜查輪船截留南下於是拐販爲之一戢去年天津被水不下二十餘州縣轉瞬鬻廠一散鬻孩者其勢必多拐匪冀獲厚利亦必載以南下竊謂此時津海關正宜援鄭觀察之成例嚴查出口輪船不使拐販得售其計則良家子女受賜多矣○初二日河北之聚昌樂壺洞之聚豐聚慶茶店口之祥泰成初三日東門内之恒鎰厚各錢舖相繼倒閉現已經官發封人則看管矣 
[吳中瑣事]  
　　金閶皋伯通橋東首源潤齋帳簿店有學徒某鎭江人於念四日早起以極細微之事遽夻阿芙蓉膏圖畢命以洩憤店中初未之覺少頃觀其神色有異知係呑服生烟急挽友敦請善士前來如法灌救因爲時稍久未能奏手繼又抬至葑門西國醫生處求救尚未悉能否挽回然店東已張皇無措一面飛函告知伊父請速來蘇料理童子無知動輙拚命騃也而亦可哀矣○吳署西首河中於念二夜有某　少君不知緣何跌入中流時方黑夜行人稀少竟致淹斃次辰地保見有浮屍拖之上岸而某宅男女僕人己四處找尋及見屍身急報家屬飛至河于慟哭不止現已搭廠棺殮矣聞此君酷好杯中恒至宵分始歸而不虞其驟死於非命也○年頭團拜風行直省久矣本年省垣以雪融太久始於近日紛紛舉行多借八旗會館演劇排宴十九日金螺青明府主席係嘉興府官幕二十一日汪耕畬觀察係皖省官紳念六日係各大憲并聞二月中尚有數起官幕分日歡叙樂且無涯而城外梨園顧彼顧此頗有應接罕暇之勢云○上臘金閶一隅計倒帳之涉訟者凡三家同興藥材行恒大仁布莊同泰閏線店而又分控三縣同興在長洲恒大歸吳縣同泰覊元和開篆後連日審訊其枝節最多者爲同興牽涉恊利乾昌兩行各數千金又有存貨五千大約七折光景可以了結次爲恒大東人居常熟聞已退股僅有三四成抵貨又次爲同泰所該莊欵止有一家已經在外調處講至五成現欵二成期票約可成議近日莊家東奔西突皆皇皇然若有所失究以巿面窄小不勝波濤方諸本埠去歳倒帳眞小巫見大巫矣 
[美慶千秋]  
　　昨係美國前總統華盛頓誕期故本埠美國水師提督兵船及各國兵船均懸掛五色彩旗美領事公廨停辦公事一天公廨前之旗杆特懸大旗一面以誌慶祝也 
[輪船又往]  
　　懷遠輪船失事後經派福利小火船兩次往探均列前報兹聞福利船復於昨日駛往該處未識能將銀箱取出否俟其回滬時再述 
[炸藥傷人]  
　　老閘西首垃圾碼頭泊有江北艒艒船前日午後五點鐘時船户某甲拾得炸藥罐三个初不知其爲何物也卽在灘岸持斧擊罐連擊二个並無他異及擊第三个忽聞評然一聲藥力齊出是處之地陷成一窟並傷旁觀男女老幼十二名當由巡捕將受傷人舁至仁濟醫院據聞一孩傷勢最重左手及脚骨幾斷僅連皮肉而已一女傷右脚臂尖亦受重傷何不幸而罹此厄耶其餘十名或傷下頷或傷頭或傷手脚腰腹等處皆係微傷現均分别醫治捕頭間甲炸藥罐從何取來據稱在石屑堆裏扒出捕頭亦不予深究云 
[火燼餘聞]  
　　法租界新街失愼情形已詳昨報兹聞和興南貨店主之親族等於昨日上午在瓦礫中檢出手臂一隻五指不全三點鐘時又在灶後檢出學徒之屍衣服儼然又在灶前檢出店主婦之屍手中尚抱小孩一子倒在其傍見者爲之惻然合計前昨兩日所獲屍身適符店中人數云 
[車夫碾傷續聞]  
　　昨報車夫碾傷一節據聞坐客係城内閔元泰衣莊之夥手臂受傷所携錫器亦被壓壞車夫則碾傷脚骨均經法捕頭飭送仁濟醫院洋人馬車現亦暫　捕房 
[馬夫開釋]  
　　昨晨三圖地保馮錫昌至英公堂禀明被馬撞傷身死之王某已經調停棺殮請將在押之馬夫何得順開釋黄太守允之 
[英界公堂瑣案]  
　　妓女韓秀卿稱寍波人現住懷仁里昨有王慶雲糾十餘人來言被楊寳康欠洋十六元特來索娶我答以楊客久已不到王竟欲搬我水烟筒等物爲此訴捕拘王等五人送案王慶雲供向爲參客與楊寳康爲友該妓係楊之髮妻當因積欠房金向我借洋十六元立有借據現在楊巳避匿故向其妻索討初則延約繼則不容我入内不得巳而邀友人前往卽被訴捕並未取水烟筒捕禀往拘時王等確有十餘人祗獲七人餘被逃脫及行至小弄中又被逃脫二人據云楊欠王洋是實惟楊已將髮妻價賣爲娼王又將借據呈閱其友人王和尚鄭阿順朱坤山夏春仰等均無詞黄太守隨向王曰票據係楊立與汝者汝應向楊理索一併斥釋借票存堂俟尋見楊姓再可控究○包探陸子雲稱自來水龍頭上之銅冐失去一百三十餘個捕頭因派華捕三十餘名不穿號衣守候行竊之人經三十六號華捕見周世福持鐵鉗撬取銅冐當 
 
 

Page 3

 
 
獲人贓帶至捕房問得每竊銅冒一个價賣與小南門内王家弄中之周福昌得錢一百二十五文共竊過八個周福昌則轉賣校塲稍之某銅鑪作此銅冐外係紫銅内嵌象皮公司購辦時每個需洋三元零捕頭囑我禀請飭提收贓人再究爐作自來水公司洋人亦投案申訴周世福供與包探略同賈副領事請備文至上海縣移提周福昌黄太守允飭將起案之鐵鉗銅冐　周世福一併交捕○虹口捕房地保稱有小孩在路啼哭送請安插小孩楊聖發供年十一歲住浦東楊家塘家中有母與祖父母昨同隣叟來滬走失黄太守飭交值日差俟傳該處地保到案給領 
[助賑捷效]  
　　本埠江榮茂茶棧主李君麗生致絲業會館主施少欽封翁書云去年十二月初遍體忽發疥瘡兩手更甚腫痛異常醫爲之束手見申報有助賑愈病之說立願助賑洋一百元卽請代解山東不出四十日而疾果全愈喜出望外因願再捐洋一百元彚解山東以助春賑又北巿吳家駿少山氏函云拙荆於去年九月初一日腹痛一晝夜坐立不安女科及收生婆均束手命在呼吸間因思助賑尚可挽回立愿助山東賑捐洋十元未幾果産一男急將賑洋送上仰答神佑又十二月二十四日次子名鳳書年甫六歲在樓窗口跌下氣息奄奄涌血不止速請兒科傷科敷治歴四時之久未見蘇醒因亦立願山東賑捐洋十元順天十元不半日而身體轉温延醫服藥日有起色今已愈矣急應將二十元送上顧以教讀生徒未能預支修脯祗將歴年藏書十三部送絲業會舘請法家批售以了心願計通鑑網目一部一百二十本子史菁華一部二十四本唐土名勝一部六本英字指南十部六十本共計十三部二百十本此二君者雖助賑有多寡之殊而其立念之誠收效之捷則一也天下多好善士當必有聞風興起者矣 
[幼童婦湊資助賑]  
　　今有本埠吕鳳瑞幼童歲杪家長所賜壓歲錢並新正往各親長前叩安蒙給百歲錢兩共併成洋十元近聞家長及親長往來賀年時談及順直山東水災從未有如此之大各處善長募捐甚爲棘手春賑待欵急迫本欲併成十元趁新年放館之時與同硯世弟兄觀戯游春坐馬車赴茶社之酬應作用旣奉親長說及籌賑艱難卽將併成之洋節省親自送到絲業會館籌賑公所匯解災區○又有本埠恒源里晉升　莊苕溪李苕溪部郎宅中之僕婦蘇籍王門譚氏亦聞得山東大災節省平日工資洋兩元親自交來助賑未便湮没其苦志附列報章以上兩項助賑一年尚埀髫一帮人僕婦實屬難得較之巨富解囊功德更勝萬倍也上海絲業會館籌賑公所施少欽代啓 
[酬神金猪移作賑捐]  
　　啓者本埠大馬路有保安司徒廟俗呼虹廟正殿供奉觀音大士東西兩殿供城隍神土地祠每逢朔望善男信女敬香甚爲熱閙逢大士誕期香烟更盛廣帮中有酬神賽愿當會者敬清音香燭福物外備供全燒金猪一向廣帮俗例别帮則不行也正月十四日有本埠元亨洋行鄭桂峯先生因念敝會館籌募山東順直春振勸捐不易酬神免用全　金猪卽將猪資移作賑捐交來洋十元囑解災區此乃桂峯先生之創始可免殺生以助救人莫大功德因思　帮居家在滬上甚衆奉勸如能仿照鄭桂峯先生酬神免用金猪卽將猪貲移助賑飢陰功最大神目如電定必錫汝以福書云黍稷非馨明德惟馨其是之謂乎以此爲宴神可免金猪者告上海絲業會館籌賑公所施少欽登報奉勸 
[奉勸遠出敬香莫如就近助賑]  
　　啓者燒香拜佛吳俗盛行時屇春二三月往天竺進香者自蘇關至杭一路官塘香船連接每船内總有一香頭領袖向各香客派費善信進香者無非爲求神禱佛或求子或求壽藉以邀福現下直東兩省水災從未有如此之大數百萬饑民嗷嗷待哺春賑待欵急迫一時難籌奉勸各香頭領袖如能仍照往年各香客派費下來交到敝會館按户助賑按户登報出有收條轉交香客向灶神前焚化叩禱灶神定必上逹天庭保祐闔家平安心中欲求一定如愿灶神記功以爲遠去燒香近處作福者勸上海絲業會館主施少欽謹白正月二十四日 
[懷高昌寒食生詞長]  
　　等身著作夙推袁倚馬才高日萬言詩句豪如李太白文章神肖柳宗元彈丸脫手擅長技尊酒談心重細論幾度思君成七字深慙弄斧在船門[  嶺南遊子煒生羅仕勳未定草]  
[上海四馬路西中和里辦理直賑捐輸總局第十一次收欵]  
　　杭州府吳捐監兩名計庫足銀二百二十六兩又經募東防廳徐英洋五十元西防廳黄五十元中防廳姚五十元海防守府蔡三十元前署玉環廳過二十元潘司馬印志稱二十元劉分府印舜年十元余太守印庭訓五元水利分府黄四元杭理事廳英四元乍理事廳廷十元甯紹分司季六元嘉松分司黄六元無名氏六元○又昌化縣胡捐洋二十元並經募章尊行一百二十元湯擷華八十元胡定海八元潘玉書八元方秉章四元方蕚華二元德和鹽棧十二元凌錦文四元江少岩二元○新城縣周捐洋二十元並經募汪錫麟二元陳鴻寳四元金宏豐八元穗餘豐三元仁和三元隆順二元恆興二元徐永新二元信大二元同春和五元劉大昌二元泰康二元德一二元衡泰和三元來寳康五元　泰四元同裕四元開泰二元蔡永林五元同恊源三元益昌二元朱蘭伯二元袁濤十二元陳書十元吳正仁六元陳育祥二元袁思亨八元繆洪堂四元繆邦興五元侯士華十元徐百祥二元朱海林十元周效泉三元○臨安縣趙捐洋三十元並經募敎諭陳四元訓導陳四元典史孫四元餘臨汛張二元張均四元張繩武四元高經元二元永號二元夫源二元永源一元廣泰一元森泰一元胡聚豐一元汪裕隆一元沈裕大一元高淑明一元吳錦標一元俞保和一元俞文藻一元俞繩熙一元羅淇瀚一元楊銓二元童佐樹二元黄芝田二元耒志敬二元楊裕宗二元姚洪二元唐生年一元龔近禮一元周松林一元李鶴年一元張步高一元俞廷熙一元徐燃二元周逹二元方以高二元俞乃仁一元方作舟一元蔣其楨一元徐桓一元盛世美一元童正蒙一元○嘉興府宗捐洋八十元並經募統帶嘉興水師余總鎭二十元張太守印鑑南三十元嘉興副戎侯二十元嘉興分府胡二十元嘉興都戎胡十元正任平湖縣彭三十元○嘉善縣胡捐亷並第一次經募共先解英洋二百六十元三角又銀二兩五錢○海鹽縣王捐亷並第一次經募先解英洋一百七十五元○平湖縣索捐亷並第一次經募先解洋一百八十四元○湖州府郅捐洋七十元並經募南潯分府劉十元都督府張十元都閫府穆四元左營副閫府周四元右營副閫府李四元安吉營副閫府謝四元湖協左右安吉三營千把外額目兵等共七十四元府敎授宋二元訓導施二元烏程敎諭沈二元訓導張二元歸安敎諭張二元訓導王二元　州府經吳捐金消息五錢六分二厘易規元銀十兩零九錢二分折合庫平銀九兩九錢六分四厘又無名氏捐足赤金鐲三兩六錢六分二厘易規元銀七十一兩三錢七分折合庫平銀六十五兩一錢二分○烏程縣趙捐洋二十元並經募耘綠堂一圓張廣隆二圓眞州吳二圓雨金堂二圓麻城民二圓師魯堂二圓無名氏二圓朱貽穀堂二圓積厚堂一圓無名氏一圓不留名一圓順慶堂一圓延陵菊記一圓吳興織簾一圓樂安嵩壽一圓吳興葭記一圓吳興兢業一圓桂馨山房一圓柳樵書屋一元清河帶湖草廬一圓顧求是廬一圓顧炳森章成德堂共一圓可談風月主一圓小不其山房高平餘慶共一圓讀耕新一圓東平竹生費霞　共一圓琴鶴堂趙容膝草堂延陵氏凌鶴勝吳興樂樵愼記平陽氏七户共捐錢三千二百七十文合英洋三圓○德清縣莊捐洋二十圓並經募敎諭余二圓訓導王二圓主簿沈二圓典史湯二圓新巿巡檢二圓把總周二圓千總邱二圓候補縣徐四元鑑湖王元柱二圓許菊人二圓徐午橋二圓施容齋二圓徐愛廬二圓鑑湖王蓮生二圓許心齋二圓陳寳涵二圓沈春岫胡笑梅共二圓王雪樵施箎笙共二員鍾修省二員趙鳳趾二員沈合興二員程修德二員胡尊聞二員錢體人二員敦善二員清遠堂二員不書名一員松蔭堂一員餘慶堂一員樂閬堂一員華寔軒一員鑑湖王石卿一員王理一員王幼蓮一員王觀瀾一員王子芸一員王餘慶一員平江趙一員趙蘭森一員趙旭初一員趙醒初一　葉鍾煦一員葉韻笙一員吳紹康一員袁恭甫二員五桂堂黄黄叔鶴共一員積善堂許一員仲秉初陳萬和共一員江汝珍李燦培共一員程有經沈泰峰共一員薛荷裳　金濤共一員職思堂王三槐堂王共一員海陽余愼齋氏共一員○長興縣趙捐洋五十員○武康縣朱捐洋三十員並經募縣丞劉四員典史黄四員把總王四員恆德典四員陳恩澍四員[  此稿未完]  
[浙省撫轅抄]  
　　正月十九日前署象山縣宋熾曾卸事回省張振祥禀知粮委守催程安德武漕項差○二十日林端仁銷復催蘭谿地丁差禀知聞訃丁父憂署玉環守備王瑞章禀辭赴任典史程建章禀知藩委上海公幹叩辭咨補浦江典史任甸安交卸遂昌典史回省禀到○廿一日府經歴張啓後縣丞儲汝翼均辭赴海運差紫陽監院周學洙吳有　均禀知到院 
[蘇省撫轅抄]  
　　正月廿四日從九雷凌漢禀辭分寧差委胡肇基禀知奉委赴南匯圩岸工程差孫正愷禀知奉首府委監放吳縣孤貧口糧差丁炳文服闋回省 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒九年十二月三十日光緒十年正月初二初三日京報全錄]  
　　宫門抄○東撫陳奏擬請籌辦河工緣由片○又奏擬先開引河緣由摺○江督左奏甄别大使片○江撫潘奏委署道篆片○都統繼奏照章擬請實授知縣摺○陜督譚奏請仍照變通章程辦理摺子○十二月三十日○惇王等謝賞荷包恩○召見軍機○皇上明日寅正至奉先殿行禮辰初三刻至慈寍宫行禮辰正三刻升中和殿受禮太和殿受賀已初二刻至大高殿壽皇殿行禮○正月初一日○恭王謝賞八寳荷包恩○欽天監奏風從巽地起主人壽年豐○召見軍機○明日吃肉卯正二刻入座○初二日○召見軍機○皇上明日夘正二刻至壽皇殿行禮○初三日○芸公請假十日○桂公請假五日○瑞公續假二十日○岳林富勒渾泰各續假十日○召見軍機○○陳士杰片再臣前於倉塲侍郎游百川會議仿古人成法就歴城北岸新决口門開通分水入徒駭河以减溜勢而保重堤曾經會同奏明奉旨俞允在案比日水勢未落無從估計工需兹據各委員先後查勘禀稱由歴城北岸之杜家溝開至濟陽縣境之垜石橋入徒駭河約六十里再由垛石橋至商河界之南河頭止計長六十里由南河頭起至周家莊惠民界止計長七十六里由周家莊起至濵州之丁家道口止計長九十里自丁家道口起至霑化之流鐘口交界止計長五十五里由流鐘口至入海口止約一百二十里除流鐘口以下一律深通不計外合計河身應挑之處共長三百四十餘里據候補道張上逹禀稱歴年氾溢爲災其故有三一日阻塞過多一曰灣曲太甚一日黄水浩大難以容納若格外挑寛不惟無此巨歀且於田廬不無妨碍兹相灣處直再將河身窄者挑寛淺者挖深使歸一律並築减水大石壩寛三十五丈厚八丈前後鴈翅各五丈撙節估計約需銀五十萬兩仍須稍資民力方能就緒臣細加察考該道才具明練所估尚屬核實交春似可委員分叚辦理所需五十萬金可否一併於山東十年京協各餉改撥他省代解五十萬兩抑或由户部籌撥出自聖裁謹附片奏陳伏乞聖鑒訓示謹奏軍機大臣奉旨覽欽此○○山東巡撫臣陳士杰跪奏爲查看利津縣十四户决口擬先挑引河以便堵築及鐵門關以下擬逢灣取直以速宣洩恭摺仰祈聖鑒事竊臣十月十六日馳抵十四户查有該處决口現今水落寛尚二百餘丈水深自四五尺至一丈數尺不等大溜向决口西趨者幾及十之八九正河溜勢雖經疏刷不滿二分遠望决口以下百餘里一片汪洋河西鹽灘横壩均被冲缺而水勢漫衍乘小舟順口門徑行四五里便行淺阻一由慶定溝出海一由洚河出海卽徒駭河尾閭若不亟行堵塞不惟被水災民無從生活而鹽灘冲刷全省均有淡食之虞惟水勢過大自來決口奪溜不過二三分多至五六分今則已逾八分約略估計工料需銀五六十萬兩而施工固屬不易需欵亦復過多且所用蘆葦秫稭約五六千萬　麻木樁爲費尤鉅地近海濵卽加價採辦不能如許之多由上游購辦道途甚遠運價亦昻就是不惜鉅費而近溜堵築辦理亦難確有把握臣竟日往返河干再四思維其弊由東岸挺出沙洲年長一年故水勢直冲十四户而正河轉爲旁河擬仿占法先從迎水之處開引河一道長六里寛四十八丈底寛二十丈深一丈對岸築挑水壩數座河頭築迎水壩一座引水直入正河水勢旣殺再行堵築口門則用力較易而省費亦多以臣核實估計開挖引河並堵築口門用費不過三十萬金便可蕆事俟堵合後被淹地面全行涸出再行察看何處冲刷較深可就勢一小河分水入海俾令暢消因勢開挖所費亦不過十二三萬金水勢不順卽作罷論臣察看十四户口關現在籌辦之實在情形也至海口不能宣洩之故臣細心體察採訪海濵父老曰由海潮頂托口門淤墊亦曰河道灣曲過多水緩沙停所致臣擬自鐵門關以下逢灣曲過大之處悉爲取直至新河口止凡應行取直處約長二千六百丈擬開面寛四十丈底寛二十五丈深一丈河濵夫少均須從上游招募而又開深至三尺卽於見水之中挑挖爲力數倍撙節估計約須銀十二萬兩以臣愚見逢灣取直水勢直瀉冲刷較爲有力係古今不易之法洵屬有益無損似可舉行所有臣察看十四户口門擬先開引河再　堵築及於海口逢灣取直緣由謹專摺具陳是否有當伏乞皇太后皇上聖鑒訓示祗遵如蒙俞允兩項工程共計需銀四十餘萬可否卽於山東十年應解京恊各餉内改撥他省四十萬以資辦公抑或由户部籌發之處自出聖裁謹奏軍機大臣奉旨該部議奏片併發摺内自出二字繕冩錯誤殊屬疏忽陳士杰着交部議處欽此○○左宗棠片再准部咨勞績保舉鹽大使補缺有關具題按照章程應由該督詳細甄别具奏等語兹據兩淮鹽運使孫翼謀查有勞績保舉遇缺前先補用大使恒彬試用期滿造具履歴清册詳送甄别前來經臣甄别該員年力尚强堪以留淮補用除將履歴册咨移部科外謹附片具陳伏乞聖鑒勅部查核再遵照部行新章考試該員取列二等合併聲明謹奏軍機大臣奉旨吏部知道欽此○○潘霨片再臣接准部咨欽奉上諭江西按察使着王嵩齡補授等因欽此當經轉行欽遵應飭交卸前赴新任所遺鹽法道篆務查有候補道繆德棻安詳穏練堪以署理除檄飭遵外謹會同大學士兩江總督臣左宗棠附片陳明伏乞聖鑒謹奏軍機大臣奉旨知道了欽此○○奴才繼格跪奏爲要缺知縣試署一年期滿遵照定章擬請實授恭摺具奏仰祈聖鑒事竊查朝陽縣缺經前任都統額勒和布會同署直隸總督臣張樹聲以熱河儘先補用知縣希凌阿奏請先行試署俟一年期滿果能辦理裕如再請實授等因具奏由吏部議准覆奏奉旨依議欽此當經轉行遵照在案兹據署朝陽縣知縣希凌阿群報該員自光緒八年十月二十六日接任試署之日起扣至九年十月二十六日試署一年期滿造具履歴清册由道府加考詳請前來奴才查該員希凌阿現年四十八歲係廂紅旗滿洲寳印佐領下人由官學生在捐鲖局報捐筆帖式咸豐八年補授都察院筆帖式同冶元年京察一等奉旨記名以理事同知通判用欽此二年調補倉塲總督衙門筆帖式三年隨辦海運出力經倉塲總督保奏以理事同知通判儘先帶領引見並賞加同知銜奉旨依議欽此四年五年隨辦海運出力經倉塲總督保奏俟補理事同知通判後賞加知府銜奉旨依議欽此六年京察一等復奉旨記名以理事同知通判用欽此七年二月初九日奉旨補授通州理事通判四月二十日到任光緒二年正月調補豐寍縣知縣六月初二日到任三年正月調署赤峯縣知縣二月二十三日到任四年九月調補赤峯縣知縣十月初九日丁親母憂交卸是年十二月因在赤峯縣任内拿獲首要盜匪經前任都統延煦彚案保奏俟服闋後以知縣仍留熱河儘先補用五年三月請咨回旂守制七年正月初九日服滿起服三月初十日經欽派王大臣騐放十一日覆奏堪以發往奉旨依議欽此四月初十日在部領照五月十二日到郡經前任都統額勒和布奏請試署朝陽縣知縣印務計自光緒八年十月二十六日試署之日起扣至九年十月二十六日止試署一年期滿奴才到任未及三月例不出考現據道府加考詳稱於地方公事均能辦理裕如以之實授洵堪勝任與定章亦屬相符謹會同署直隸總督臣李鴻章合詞具奏伏乞皇太后皇上聖鑒謹奏軍機大臣奉旨吏部議奏欽此○○頭品頂戴陜甘總督臣譚鍾麟跪奏爲甘省升調補署各缺請仍照變通章程辦理以裨地方恭摺仰祈聖鑒事竊臣准吏部咨甘肅軍務業巳肅清所有升調補署各缺均照平定各省定章辦理其原定變通章程應請查銷不得再行援引等因當卽轉行飭遵兹據藩臬兩司詳稱甘省自軍務後升調補署各缺遵照部定變通章程辦理十餘年來地方尚無貽誤者無非因地擇人用收寔効若照平靜省分定章辦理以正途勞績捐納分三班輪用本極公允而甘省情形微有不同者查甘省候補府廳州縣勞績班居十之八正途不過十之一捐納一班不及十之一所謂銀捐分缺先間各花樣無人焉照章分班輪補則正途捐納兩班不數輪輒　勢不得不以勞　人員酌量請補是猶變通之道也否則祇有勞績一班按到省先後爲序不論人品之優劣才具之短長人與地是否相宜但令名次在前卽當頂補其事固簡而易行一書吏優爲之而於地方吏治則有難言者且關外鎭迪所屬　缺向由關内調補軍興以來久未照辦現在鎭迪道廳州縣及敎雜十餘缺無一寔任之員均係由營　行委署卽南路新設州縣各缺亦巳奏明由營委員試辦其勢不能遽照定章辦理同一省也而關内外辦理兩歧似於政體未協可否仍照變通章程辦理抑或另定甘肅關内新章以便遵行之處會詳請奏前來臣查甘省邊遠之區承平時卽與各省情形互異肅清後諸事草創不合例章者甚多殊難與平靜各省概論至升調補署各缺照各省定章辦理臣與司道籌商亦覺甚便第其中有窒碍難行不能不稍爲變通者並非欲爲人擇地意存偏徇也合無仰懇天恩俯念邊隅要地得人爲難補署各缺仍照變通章程辦理俟一二年後關外局勢大定自當遵照定章以歸畵一臣爲地方吏治起見謹繕摺具陳是否有當伏乞皇太后皇上聖鑒訓示施行　奏軍機大臣奉旨吏部議奏欽此 
 
