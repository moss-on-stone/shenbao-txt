# 1919 - 225 - 4916705

 

Page 1

 
 
   
 
 

Page 2

 
 
   
 
 

Page 3

 
 
時評 
[忍痛（冷）]  
　　今日之爲國家謀者當有不屈之志意又當有忍痛之精神蓋方今世界雖以公理正義相號召而强權之根性尙未盡除我旣勢力不能如人則祇能擇其大者要者盡力以爭而其餘不得不忍痛以俟日後此我愛國者所不可不知者也 
　　不然人乃羣以謀我我乃獨立而無助惜其非大非要者而大者要者亦以無成此至拙之計也我閱巴黎顧電我因有斯感 
命令 
　　八月十九日大總統令南元超加陸軍中將銜蔣雁南授爲陸軍少將方日中張厚生均加陸軍少將銜郭幹卿加陸軍軍需監銜陳致祥馬金榮李鵬揚均授爲陸軍步兵上校湯華灺普民康均加陸軍步兵上校銜此令 
　　又令國務院存記方朝桓著交内務部酌量任用谷正清著發往吉林李文韶著發往直隷王祖仁著發往江蘇李耀廷著發往山東交各該省長酌量任用此令 
　　又令任命關寶祥爲陸軍第二十八師參謀長此令 
　　又令陸軍總長靳雲鵬呈請授秘德馨爲陸軍步兵中校杜錫琦賀國光加陸軍步兵中校銜史錫三加陸軍砲兵中校銜傅崇倫劉國全楊春林呉德芳侯引龍授爲陸軍步兵少校呉承緒安金齡加陸軍步兵少校銜關鴻勳授爲陸軍二等軍需正袁昱授爲陸軍三等軍需正馮潤發授爲陸軍二等軍醫正周振聲授爲陸軍三等獸醫正應照准此令 
　　又令參謀總長張懷芝呈請任命宋文耀署山東督軍公署少校參謀應照准此令 
　　又令楊夢齡晋給四等嘉禾章此令 
 
 

Page 4

 
 
   
 
 

Page 5

 
 
   
 
 

Page 6

 
 
專電 
[北京電]  
　　安福大會議决以後專議預算日程首列此案並不贊成變更解樹强臨時會案撤回但已未提議臨時會時予以贊成（二十日上午十二鐘） 
[北京電]  
　　國務院通電聲明三事（一）地點仍在滬（二）分代表悉慰留（三）王以個人資格派充非安福關係（二十日上午十二鐘） 
[北京電]  
　　江紹杰語人深不以王揖唐任總代表爲然謂决無辦法（二十日上午十二鐘） 
[北京電]  
　　施愚復允在滬靜候開議呉鼎昌仍電辭（二十日下下四鐘） 
[北京電]  
　　某要人談改派總代電寒日可到粤但軍府必徵各省意見復電齊須十日故粤復電暫難到（十九日下午九鐘） 
[北京電]  
　　王廷楨日内赴滬照料和會蘇督李純亦電吿派何恩溥往（二十日上午十二鐘） 
[北京電]  
　　王揖唐昨謁段密商和議事（二十日上午十二鐘） 
[北京電]  
　　陸電吿奥約宥日簽字（十九日下午九鐘） 
[北京電]  
　　顧維鈞自巴黎電奥約提出修改關於中國各條自第一百十條以下均經改動如庚予賠欵原定無條件免除現改爲提出一部給予奥民族國又敵僑敵産問題原定不得發生抗議現改爲酌給賠償奥與中國另定合同又租界問題原定全部歸還現改爲中國備價收買公産又原定中奥取消當時各約現改爲仍照待遇各國人民例待遇奥人並仍適用各約且准奥人已有土地仍歸所有顧向英美爭論英專員謂奥民國係新建國故與原定各欵多所更動云云協商國言語支吾態度冷淡現電陸使速回巴黎共籌應付（二十日下午四鐘） 
[北京電]  
　　陸使電謂拒簽德約意見歐美甚尊重政府能堅持到底必得良好結果並催速發對德復和令（二十日上午十二鐘） 
[北京電]  
　　擬電軍府嗣後對外由北主持南方勿再發令（二十日上午十二鐘） 
[北京電]  
　　英使定九月十日回國（二十日上午十二鐘） 
[北京電]  
　　施履本今日謁龔謂暫緩赴任魯新交涉擬在京略與日商定（十九日下午九鐘） 
[北京電]  
　　滬護軍使又有曲同豐說（二十日上午十二鐘） 
[北京電]  
　　浙盧督電吿陳肇英財産俟與潘師長清算無欠欵方啓封（二十日上午十二鐘） 
[北京電]  
　　國議討論邊防督辦處與西北籌邊使權限靳（雲鵬）朱（深）主張不同大起爭論靳憤然退席無結果（二十日下午三鐘） 
[北京電]  
　　陳樹藩電陜省前擬擧辦銅元紡紗兩局借用日債訂約以紅利爲擔保並無以棉花專利作底事（二十日下午四鐘） 
[北京電]  
　　陜陳樹藩電謂只以地方公債押欵未以棉花專利權作抵（二十日上午十二鐘） 
[北京電]  
　　鮑電奉令整頓護路已調集吉黑各旅團營分駐哈長綏各段現均開抵沿路線兵力足敷保護兹據謝代表電稱此次技術部會議日代表先提議謂我護路不力擬提出監管會以協約護路軍高級武官節制經謝拒絕謂現在吉事已平護路兵力較前加厚斯總理亦當塲駁詰日代表始無言等語俟接督辦任後當擬訂護路辦法呈核（十九日上午十鐘） 
[北京電]  
　　鮑貴卿電日美兩國各在海參崴增派海陸各軍（二十日下午四鐘） 
[北京電]  
　　對俄激黨擬與協約國取一致行動（二十日上午十二鐘） 
[香港電]  
　　軍府設經界局限下月初成立擬清丈一次約得四千萬爲護法軍費如和議卽成改作善後費（二十日下午三鐘） 
[香港電]  
　　糧食會請撥借關餘三十萬辦賑（二十日下午三鐘） 
各通信社電 
[北京電]  
　　駐京美使苪恩施已辭職約九月中旬返美新任公使未到京以前使署事務暫由頭等參贊丁嘉立代理苪使謂凡美人之知中國事情者宜以中國所有機會指導國内美人以增進其對於中國之興味此事極爲重要渠回國休養後之事對將與中國事情有密切之觸接云云苪使之夫人與子女三人刻在火奴魯奴苪使回時將與之同返（十九日）大陸報電 
[舊金山電]  
　　十二日接華盛頓消息云美上議院外交委員會開會經辯論良久之后决定從速討論和約對於約中各章節有所辯論星期三日當開始爲必要之修改北京中美通訊社無線電 
[北京電]  
　　陸徵祥電宥日（二十六）奥約簽字 
[北京電]  
　　施履本暫不赴魯擬先將魯省新交涉在京辦妥再行（以上十九日）以上平和通訊社電 
[北京電]  
　　淞滬護軍使擬以曲同豐繼任 
[北京電]  
　　奉財廳長魁陞實業廳長談國桓即發表 
[北京電]  
　　盧永祥電請中央飭陳　英赴厦結算賬目如公欵無虧准予啓封 
[北京電]  
　　高等文官考試擬下月舉行 
[北京電]  
　　將再電禁各省截留鹽欵（以上二十日） 
[北京電]  
　　王總代表未行之先擬指定一分代表赴滬接洽籌備開議 
[北京電]  
　　伍廷芳擬日内赴滬參與和會消息 
[北京電]  
　　庫倫電謝氏派兵進攻桑貝子旗政府已飭奉黑吉會師援應 
[北京電]  
　　外部設立德奥復和討論會通知京内各機關派員蒞會（以上十九日） 
[北京電]  
　　衆院施肇曾賣路呑欵案多數通過即咨政府查辦 
[北京電]  
　　熊克武派邱建勳到京 
[北京電]  
　　吉省長電吿省城長春哈埠疫症甚烈已設防疫所七處 
[北京電]  
　　國會因預算未了擬開臨時會（以上二十日） 
　　更正十八日陸莫譯電願代表下係（規勸軍界） 
誤爲西南軍隊特更正以上中華通訊社電 
[北京電]  
　　有人詢王揖唐外傳將取消新會確否王謂新會非不可犧牲惟必自身解决不願他人干涉 
[北京電]  
　　新舊國會同時解散南北協議將定舊交系已着手下屆選舉運動 
[北京電]  
　　迄本日止西南對代表問題未有正式覆電龔頃電岑催詢 
[北京電]  
　　外委會議决魯案暫擱先對德恢復和平簡放駐德公使陸專使來電亦有此項主張 
[北京電]  
　　陳籙使法說暫難實現 
[北京電]  
　　院電陳毅活佛派兵拒謝堅心内向已電吉黑兩省出兵援助望對蒙兵加意撫慰并將軍情隨時陳報政府得外蒙警報交邊防督辦籌邊使商訂協助計畫 
[北京電]  
　　參陸處電王占元蒲圻兵變務即扼要兜剿毌任潰竄蔓延致成大患 
[北京電]  
　　各處鹽務人員奉鹽政署召先後來京赴鹽政會議聞於産銷征收等弊將大事整頓 
[天津電]  
　　孟前吉督延不入京聞因交代及舊部事尙有糾纒 
[香港電]  
　　滬四代表來廣不得要領勢難久留擬日内離廣返滬 
[香港電]  
　　舊會反對王揖唐甚烈陸榮廷來電只問條件不問個人軍府對此頗躊躇京電至今未覆 
（以上二十日）以上中孚通訊社電 
法國無線電 
　　十九日里昂電星期一日下午協約國國際最高會議集議研究上細勒細亞鑛工罷工後所發生之現狀此種現狀殊使波蘭爲之不安因該處不日將開庶民大會也軍事評判員將被邀陳述意見星期一日晚間所得消息罷工殊有消滅之印象最高會議復討論任勒首相關於匈加利之德人區域問題展期决定星期二日下午最高會議復集議星期二日晨委員會之奉命整理各審查員關於奥國覆文之答案者曾集議 
　　十九日里昂電維也納消息據匈京消息約瑟大公曾訪協約國將領正式通知匈政府之成立及彼之意見一俟國會召集將用普及選舉法舉行總選舉協約國將領僅紀錄其宣言預備提交和會羅馬尼亞軍隊之一部份已離匈京現正從事組織六千人之協約國國際警察一團 
　　十九日里昂電現傳匈加利新内閣尙未有人擔任之商務糧食兩席分配如下匈京商會副會長兼奥匈銀行董事亨利氏被任爲商務總長約瑟大公之會計官被任爲糧食總長 
　　十九日里昂電西班牙京城消息工部大臣已决定遣派農業工程師及軍事評判員一團往巴黎倫敦參觀出售之軍用材料並研究西班牙政府所可購買之材料 
路透電 
　　十九日巴黎電對奥和約大約將於下星期初在聖哲爾滿簽字協約國國際高等議會昨日討論遏止上西里西亞德人陰謀問題該處工人因受德人煽惑罷工者佔百分之七十高等議會大約將决議佔據該地 
　　十八日倫敦電哈姆斯韋士氏今日於下院質問之際宣稱英政府議以英金二百萬鎊貸與波斯七釐起息以波斯入稅爲抵押品俾波斯得實行所籌畫之改革又稱政府允助波斯自强處於健全之基礎外間猜疑政府有所建議跡近將波斯作爲英之保護國或波斯已承認此節諸說毫無根據波斯内閣談判今約之態度及波王之來英皆足消除物議 
　　十八日倫敦電倫敦城銀行家與商家等聯名上書首相謂礦産及其他實業歸爲國有一事非俟全國人民已表示意見不能遽行作决 
　　十八日倫敦電小麥委員會今日規定入口小麥每瓜特之價如下加拿大五十二先令六便士至六十先令美國五十四先令至六十先令澳洲六十先令至六十一先令阿眞廷五十九先令 
　　十九日巴黎電法總統昨日開始巡閱亞爾薩斯勞蘭第一日有摩托車一輛失事乘者爲亞爾薩斯勞蘭統監與上亞爾薩斯長官一受微傷一受重傷法總統曾巡閱一九一五年八月十五日德人縱火焚燬之墨爾化森與巴爾士堡二鎭 
　　十九日巴黎電由法飛往斐洲之飛車哥里亞士號自十六日上午四時至今杳無消息 
公電 
　　留日學生總會電大總統鈞鑒魯省同胞久處荆天棘地之中外見凌於强鄰内被壓於豺虎比因外交失敗不願爲亡國奴原出愛國至誠神聖可佩馬良擅殺無辜媚外禍國殘民以逞罪大惡極普天同憤乞速正國法以謝天下留日學生總會叩寒 
　　湖南各界聯合會通電安福派賣國禍民自靑島問題發生舉國號呼力救危亡現雖拒簽德約漏舟風雨外交更難安福派苟有心肝早當歛跡乃猶密派黨羽煽惑疆吏湘省上年非法選舉省議會已奉部令停辦不料死灰復燃昨七月内則有初選復選之事各團體以和議旣未續開湘省尙非統一非法選舉抵死不能承認且各省正値提倡工藝國貨之時吾湘僅有紡紗一廠尙須擴張規模挽回利權乃二三奸人慫恿長官將廠出賣希圖分肥人民惶急迭開會議决呈極峯力請並公舉湯松陳□方等數人面謁省長代表輿情蒙許次日正式文吿逐條答覆詎至數日竟有安福系之黨徒帝制犯之餘孼曾廣鈞符宗一辜天保志中李藩西彭佛同袁家元等數人假敎育會開僞公民會并請北兵團長張繼忠同時帶兵蒞會層層刀槍如臨大敵首由辜黃登臺痛詆各團體均係暴徒非眞正民意非嚴辦不可紡紗廠當然出賣聲稱立請督軍解散各團體逮捕湯松等暴烈情形楮筆難宣比時學生聯合會會長彭璋代表邱維勤等冒死登臺演說即被辜黃等各衛兵將彭邱兩人扣管令跪臺下冀以威嚇手段禁止學生發言一時裝槍聲呼叱聲會中秩序幾於大亂學生彭璋等願拼一死始終不爲所屈張繼忠知非武力可以解决轉以緩詞囑歸校了事次日大公報館因登載各公團反對非法選舉之宣言被封其主筆趙長雲亦被捕收押郵電各局派兵守衛嚴密檢查偵騎四出越日省長出有布吿謂選舉暫時緩辦並派大員赴京報吿經過情形而紡紗廠除成交之一萬餘錠馬力機器出賣外餘由湘商籌欵一百四十餘萬收歸商買惟報館仍封主筆未釋今更將各項出版物一律禁止險象環生選舉事又有復活之說敢乞國人主張公道通電阻止　後湘中各團體人士雖觸怒□□亦所不惜臨電官鳴無任盼切湖南各界聯合會叩印郴州發 
國外要聞 
[美參議院與山東問題（二）]  
　　美參議員共和黨洛氐氏與民主黨希去考克氏關於山東問題之辯論已譯登昨報兹將紐約時報所載七月十五日參議員諾里斯Ｎｏｒｒｉｓ（共和黨）在院内宣讀日本與英法意俄訂結密約之演說詞迻譯於左諾里斯氏曰一九一六年三月二十七日日本外務省大臣訪問駐日英國大使提出願與英政府訂立契約之意旨英使依據來意電詢本國政府及接到本國訓令旋致照會於日本政府曰『依據上年三月二十七日之談話英國政府允諾日本之請求保障將來在講和會議中維護日本關於處分山東德國權利及佔領赤道以北德屬羣島之要求同時日本政府對於英國在赤道以南德屬羣島之要求同以同樣之意旨處理之余謹願假此機會向貴大臣聲明余之質言一九一七年二月十六日英國駐日大使格里痕氏』其後日本政府於同月二十一日答覆英使之照會略曰『日本政府對於貴國政府所保證之友誼深用感激此爲兩同盟國密切結合之鮮明證據余願聲言日本政府已準備在將來講和會議中以同樣之意志維護貴國對於赤道以面德屬羣島之要求』日本政府一面靜候英國之答覆一面又與其他協約國進行談判外務大臣致駐日法國大使之照會略曰『日本帝國政府擬在講和會議中向德國要求割讓戰前德人在山東之土地權特别權及太平洋中赤道以北之德屬羣島故日本政府竭誠希望法國政府鑒於此項要求之合於理法而予以保障使日本在此問題上得法政府充滿之維護』數日後法使答覆日本外務大臣曰『法國政府準備在媾和談判中關於解决日本在山東半島及赤道以北德屬羣島之重要問題時予日本以充分之贊助并允諾維護日本希冀割讓戰前德人在山東及上述羣島所有權利之要求同時法國政府要求日本帮助中國向德國宣佈絕交絕交以後應即辦理下列四件（一）立以出境護照授與德國外交人員及領事官（二）凡受德國管轄之人民强迫其離去中國土地（三）圈禁椗泊中國口岸之德國船隻依據意大利葡萄牙之例悉數没收交協約國管轄據德政府之報吿在中國口岸之德船共十五艘計四萬噸（四）没收德國在中國境内設立之商店取銷德國在中國所佔租界之權利』日本政府接受法國此項照會後即依據照會中所開條件允許辦理同時與意大利開同樣之談判所得結果亦同惟談判之地在羅馬而不若英法之在東京又與俄國爲同樣之談判當時俄國猶爲協約國之一預料講和席上俄國亦有位置也據此觀之此輩世界領袖政府一面勸令中國加入戰團以取得中國之協助而尤以佔有圈禁中國口岸内之德國船隻爲重一面交互結納密謀一旦中國允許若輩意願待戰事終止而後即從而傾毁之此種隠謀顯已揭露吾不信在世界史册中結此可羞之契約以剝削友邦而非敵國之領土猶有甚於此者也苟吾人認可此種文件吾人欲自謂唯一不受賄賂之裁判員尙可得乎苟吾人批准此項條約不易一字則吾人非唯認可其判决并承諾結此條約時所用之非理方法也苟此條約實行而後山東華人三千萬反抗日本之統治馴致其同胞羣起扶助山東華人欲謀推翻異族政府非法暴虐之統治則依據國際同盟第十條現在不更易一字之規定吾美亦當犧牲美人生命流美人之血於疆場之上以協助日本之控制其勢力矣故此條約即應退回苟我美國人民能窺見約中所包容之流弊而表露愛國之熱誠則吾當深信可以有一致之投票退回此約英法意三國有道德之國民一旦徵實此約之不公道則亦將與吾曹聯合以要求是約之退還也 
　　紐約時報又云十七日共和黨議員夏門氏Sherman催促參議院拒絕承認巴黎和約之山東條欵聲言國際同盟者傳揚一種進步之捨己利他主義者也今和約之數節竟以山東半島授予日本不啻沾着汚點誤呑毒藥致在近世史中將使國際同盟爲無上之奸謀毒計也山東條欵將使日本有世界之利劍時欲出鞘又爲之增加勢力以步德之後塵爲世界之軍權國中國何以欲爲他國之利藪其土地則以租借地爲假面具而爲人所併呑其海口則爲外國所主宰其路礦權利則爲日本所控制凡此種種苟無貪慾與軍權之協同進行必不致發生也吾人更當注意在日本憲法之下皇帝有海陸軍之最高指揮權可以宣戰媾和締結條約當德皇恫嚇歐洲及全球時其權利之大亦不過如是政治之爲獨裁者猶日之方中可以宰割中國之行省要索中國之讓與品慾壑不饜直至亞洲之凱撒（德皇稱號）統制全亞及太平洋之事權而後已日本之加入戰團其目的無非在驅逐德人於租借地以外而已日本佔據以後之苛政對於無吿人民之暴行及侵奪財産刦掠富源種種行爲皆可以使吾曹憶及德人在比國之暴行吾曹對於德人則唾棄不暇顧於日本則人且請求吾曹認可其行爲宣稱其爲高尙之目的而贊許之或謂日本將在一定限期内退出山東交還中國然日本在亞洲大陸屢次聲明暫時佔領終則永久據爲己有此例不鮮見也美國行施主權於斐列賓羣島日本之擴張非徒在大陸方面猶在海洋方面進行其野心瀰漫於亞洲大陸及太平洋中德人之隠謀有增無已故德日兩國在歐亞兩洲聯合以後瓜分利權非不可能之事實也日本在中國境内獲得主權雖矯飾詞令多方譬解而事變已迫在眉睫不足掩其眞相也日本旣得之利益必不輕易抛棄國際同盟第十條及山東條欵猶諸同胞兄弟聯袂進行以鑄成罪戾二者交互爲用詞令卑陋適足以證明其必有預先磋議妥貼之計謀也至於日本移民之權吾人已否認之此或可以中傷其驕矜之氣然吾人之在斐列賓亦易受其中傷吾人最親之友爲中華民國之國民吾人終當保衛自身雖保衛之代價至鉅而不可不償清也吾人失去斐列賓亦未可知然失去以後吾人最大之友即華民也今者人且要求吾人凌辱之解散之可乎紐約時報又載共和黨議員斯賓塞Spenoer提出議案云參謀院對於和約第一百五十六條一百五十七條一百五十八條規定之條欵表示不滿意蓋此等條欵以中國山東半島人民土地之絕大利益權力及自然財産轉移日本對於三千六百萬以上中國居民之眞實權利及深切意旨則不尊重之對於中華民國爲不公道更足以危害將來之世界和平也合衆國竭誠希望此種顯著之不公道立即重加考慮以糾正之 
[協約國要求懲辦禍首及從犯]  
　　法國無線電社巴黎通信云據倫敦消息英國内閣閣員巴拉勞氏前日在下議院答覆議員之質問曾以英政府之名義宣稱協約國尙未正式與荷蘭政府交涉要求引渡德前皇惟曾從事於必要之運動云云某議員復問政府是否已有一非正式之公文致與荷蘭政府巴氏答稱關於此點余願守緘默按德國將領之被協約國指爲罪犯而須蒞庭受審者其姓氏及所犯之罪名列左巴伐里亞魯泊爾脫親王（罪案）放逐列里魯倍土爾昆及其他等邑之人民麥剛森上將（罪案）焚掠及殘殺羅馬尼亞人民比魯將軍（罪案）焚燒恩德尼及殘殺人民一百人駐紥比京德國政務局局長朗慶男爵（罪案）嘉凡爾女士及弗里脫大尉被戕案内之嫌疑犯夏貝爾海軍上將（罪案）潛艇戰爭中所犯罪惡之責任惠南中尉佛郎蒂南司令福爾斯南司令（罪案）擊沉病院船孟德弗爾少佐（罪案）焚燒羅文蒲羅少佐（罪案）毁壞亞爾溪並殘殺平民一百五十人奥爾遜將軍加塞爾將軍（罪案）虐待杜培里資軍營之俘虜勒蒂希 
 
 

Page 7

 
 
中尉（罪案）虐待魯勒朋軍營之俘虜格資少佐（罪案）虐待瑪特堡軍營之俘虜聶美易昆季（罪案）虐待哈門登軍營俘及喀洛蕯爾郓營之英國虜戴西將軍（罪案）殘殺阿龍平民一百十二人奥斯脫洛惠資將軍（罪案）刦掠特尼齊並殘殺平民一百六十三人桑特將軍（罪案）殘殺叙利亞人及阿爾米恩人羅溪倫昆季（罪案）在薩爾河流域被逮被控曾盗大宗機器約佔面積十愛克答爾 
要聞一 
[北京通信（霜羽）]  
　　廢止共同防敵協定問題 
　　大衆驚駭之中日軍事協定即所謂共同防敵協定事項者近日確有廢止之動機而提出此案者則爲外交部十二日外交部所召集之會議其對於此案之大槪已見本館十三日專電矣近數日來向各方面調查廢止協定之議及最近之狀况可得而言 
　　此協定之時效最初以「戰爭狀態終了之時」規定於條項中據此以言則嚴格的解釋當在歐洲議和之初即從寛格亦在和議吿成之日然本年二月參戰當局與日館武官重以條文聲明對此語下一解釋曰「所稱戰爭狀態終了之時一語係指中日批准平和條約並中日兩國軍隊自境外與各國軍隊同時撤退之時而言」云云此即陸顧諸使曾自巴黎來電責政府不應自取束縛且不應不先吿知者今已廢止論即對於此項聲明求一救濟之策使能隨戰爭狀態而終了也據外交界某君所談廢止之理由有三 
　　（一）對德休戰旣擬以命令發表而奥約亦將簽字敵之性質旣已消滅則所共同防範之對象物不存在遂亦無防範之可言蓋境外出兵之所防者爲俄境德奥俘虜之擾亂今德奥非敵而俘虜亦互交已無可防之物故共同防敵協定之性質亦應隨而消滅 
　　（二）如因俄境激黨未平則從前所認爲敵者爲助激黨之俘虜非爲俄國之激黨我於俄之激黨未嘗有認爲敵之正式表示自不適用共同防敵之辦法即曰防其侵我東三省侵我蒙古新疆然純爲我境内之國防問題無與他國共同設防之理 
　　（三）如此時不能廢止則永無廢止之時以敵字之解釋不正確則將來轇轕更多我更無以自明也 
　　至如何始可廢止此屬實質的外交手段吾輩無從探知但聞外交部召集各部委員會議之前（委員會議係對德奥平和恢復後種種事項之討論軍事協定只其中之一問題）曾提出國務會議由海陸兩總長携歸本部商辦外交部之委員會乃第二次討論者然軍事協定本由參戰處締結陸海兩部未嘗與聞且原約亦極秘密即兩部有之亦僅事後所交付者而除一二重要人以外亦無人能窺見一字故此兩部會議時大衆茫然幾無辦法然無辦法之中亦有兩種主張其一依據外交上之理由即請外交部主持交涉逹廢止之目的其二則以事屬前之參戰處即今之邊防處當由彼作答而兩部不贊一詞在外交部會議之日固未有所解决而以「由陸海軍自行討論辦法」爲不了之了兩部各自商酌之結果又諉諸邊防處以一紙公文抄外交部提案請其决定辦法俾回復外交部而兩部則以未曾與聞之故第二說已見實施但迄於今日尙未聞邊防處如何解决耳 
　　據某要人所談此協定之廢止恐不甚易蓋邊防督辦處仍根據此協定而來機關生命之所繫未必即肯使之廢止某要人又述一段趣史謂有甲乙兩人（述者不肯舉其名）閒話及此甲謂「敵字之解釋依日人某之意是指凡破壞東亞和平者而言故不得專限於德奥而可通用於激黨」乙曰「如此則範圍太廣漠譬如中國内爭如不平息亦可指爲破壞東亞和平而由中日共防否乎」此語雖近戲言而其危險之點已不啻切實指出矣 
　　軍事協定之廢否固尙爲懸案且在不可必之數然近又有關此問題之兩事（其一）軍事協定所規定之聯絡員僅東三省及庫倫新疆五處日館前派員至隴已被張廣建拒絕近又有小野氏忽由庫倫至科布多赴烏梁海經陳毅報吿政府由邊防處向日使交涉謂違反軍事協定之條項幾經磋商日使始允撤回然科烏兩處尙未有小野離境之電吿（其二）軍械借欵合同束縛太甚近日義大利有大批新式軍械可以購入而日人以軍械借欵之故加以牽掣致不能進行傅良佐與徐樹錚間且因此事小有意見故觀軍事協定之害尤覺廢止之不可緩但在武人方面尙以與日人之種種關係未能即下此决心耳而猶有可駭之談較此更甚者則傅聞中之西北軍事協約交涉謂與交通實業一一相關範圍尤廣也（八月十八日） 
[日本對新銀團主張之前途]  
　　中美通信社消息云近十日來日本對於新銀行團之態度已大明瞭日本意見最初之表示即爲中外商業報八月九日所載之論文謂日政府刻正從事調查將滿蒙置諸新銀團範圍之外一事故日本對於新銀團第一次墊欵之交付尙須時日方能宣示其確定之意見該報謂英法銀行家對於美國銀行家反對劃分滿蒙於新銀團範圍之外一層已示贊同美國雖屢次催促日本從速答復然日本尙未答復之前新銀團之進行自不能延緩云云自中外商業報揭載此論後本月十四日復傳來東京消息稱日外相雖贊成加入新銀團對於滿蒙不爲何種保留惟日本軍閥派則堅執以日本在西伯利亞之活動不能不要求特别權利故新銀團之範圍不能包括蒙古及東三省在内十五日又得東京消息稱十四日日本内閣會議决定要求將滿蒙劃出新銀團範圍之外蓋日本在該處有特别權利云以上消息與從事各報所載日人方面傳出之報吿大相逕庭日人消息謂美國對於新銀團尙在觀望而英法日諸國已預備一俟美國情願加入即着手進行云云其實就前十日間日本傳來消息觀之已顯見英法美諸國在巴黎之代表實採同一政策一俟日本加入即着手進行今新銀團之延宕不能立救中國財政上之眉急純由日人作梗蓋彼欲保存在中國北部之特别利益權利易言之即日本之計畫擬聽列强所爲鞏固新銀團之地位而滙集其利益而日本則保持其特别利益於滿蒙同時並收利於他部此種事實美使館人員亦承認其爲眞確並謂美國財團對於新銀團之組織進行未嘗或懈亟欲按機會均等主義成立新銀團貸資於中國此爲美國自始迄今所持之政策聞日人之要求滿蒙特别權利在北京財政兩界頗引起不良之感想蓋此種要求視爲日本謀制中國死命之又一計畫或謂日本必願於他方面言之日本自能爲一種引誘之讓步如無條件交還膠州實足以誘致中國承認其在蒙古及東三省之特别權利以爲交換至英法美方面對於匯集財政利益廢除特别範圍特别權利一層未見其能表示退讓日本固竭力圖謀其可能獲得之利益而英法美三國財力雄厚實能抛棄日本自組新銀團一般人士俱信列强果出此等舉動將卒能使日本承認三國之條件加入新銀團云 
[王揖唐之南下問題]  
　　躊躇未决 
　　王揖唐之行期因西南方面覆電迄今未到贊否猶在不可知之數不敢冒昧成行是以擱置未决連日所來贊成之電皆屬於北方範圍之各省區究皆無甚關係當局昨致電蘇督請向西南疏通承認可見王之貿然擔任實未有把握據政界傳說某方面昨接西南來電對王似不絕對反對惟附有先决條件若干條其中最扼要之一條聞與新國會之連命極有關係似非竭力疏通不能開議因此關於王南下問題仍無何等發展聞王以自身一時旣不能南下而上海方面又非先有人前往不可擬先就方樞劉恩格二人中擇一赴寗滬兩處偵察各方形勢再定行止至分代表中之求去者有吳鼎昌施愚徐佛蘇等而施之請辭似因對於某問題有不滿之處政府對此業經東海召集王揖唐與在京之各分代表及全體閣員在府密商决定切電慰留並由龔心湛致電朱桂莘請其轉致誠意將來代表人數仍照前派决不更換但吳施等能否打消辭意尙難斷言各方面對王之態度旣如上述然王之代表熱並不因此冷淡日前文致駐外各使十碼電一件内容略謂滬會久停羣情望治瞻言世變宜息内爭頃朱前總代表引疾堅辭府院猥以揖唐繼承此席國人之疾苦方深友邦之屬望尤切公義敦迫謹當部署南行誼切同舟敬祈指敎云云亦可謂極標榜之能事矣 
[北京各界聯合會二次請願]  
　　北京各界聯合會昨向國務院提出請願書云爲重申前請並續請願事本會前推代表晋謁崇階深荷郭秘書長殷殷垂答請願六事不僅貢其芻蕘並望俯予採擇乃歲月逡巡倐忽兼旬政府始終未有復命同人惶惑莫知所可値兹時局萬變形勢日危政府與國民苟不推誠相見共何以收對外一致之效爲此不避冒瀆再貢罪言幸垂察焉比者報載政將補簽德約並有顧使來電反對之說雖道路傳聞未可憑信而國民於外交失敗之餘操心危而慮患深矣聞耗之下莫名惶惑本會深諒政府以民意爲標準度未必有此違反民意補簽德約之舉第政府對於外交旣守秘密無怪謠諑紛起人心浮動足證本會前請外交公開實爲今日急要之圖政府居心坦白何不與人民以共見宜請政府將不簽德約以來各種外交文件儘量宣布倘於此後外交許國民隨時直接參預則民志旣堅對外應付較易爲力此重申前請者一中日關係始終以近年以來軍事協定高徐濟順兩路墊欵草約及各種密約爲日人藉口之資和會失敗實基於此解鈴繫鈴一反手耳政府苟有决心則此等協定草約密約何嘗下可撤廢應請政府早作準備將此等協定草約密約設法撤廢此重申前請者二北京學生自五四以來爲國宣勞不遺餘力乃以細故纍纍被捕亦知政府無干預司法之權然豈遂忘維持敎育之義歷觀史乘所紀士氣盛者其國雖弱而不亡叔季之世往往有摧殘士類之舉宋明已事可爲殷鑒且查學生被逮原因直類兒戲事旣發於校内而所爲又係校事卽有踰越範圍之舉亦當由學校常局處置之今法庭於學潮甫平之際乃以細故逮捕學生雖曰依法究不免摧殘之嫌且聞法庭以學生所犯爲私擅逮捕監禁諸罪其事有無固尙待考查且學生之間往往與普通社會情形不同譬如小學生爲官打捉賊之戲法庭亦將加以私設法庭私刑私擅逮捕等罪乎有以知其必不然矣故願政府稍加之童迅飭主管部先向法庭保釋庶於維持敎育之中仍寓尊重法權之意否則敎育固受其影響即法庭亦未嘗不失其尊嚴前本會代表曾以此情面陳郭秘書長當荷允予轉逹應請鈞座速予採擇施行此重申前請者三此次山東問題旣起魯人以切膚之痛奔走呼號不遺餘力而地方武人朦請戒嚴横加壓迫夫戒嚴非禦外侮卽防内亂豈學生商民之集合而亦有戒嚴之必要耶中央以各大吏一紙電文遽與許可將來各省紛紛效尤必致全國鼎沸激成意外濟南鎭守便馬良自兼戒嚴總司令以來草菅人命戮辱無辜腹誹被逮偶語有禁迭經東人呼籲而政府不聞不問也應請政府速行解嚴並將馬良撤去各職差聽候查辦否則政府不以民氣爲後盾反從而摧殘之天下後世其謂之何鈞座虚心從善當必有以處此矣此再行請願者一也食爲民天民爲邦本古有明訓自東鄰乞糴以來奸商蠹吏狼狽爲奸私運之事迭有所聞人民以政府不加裁制乃自起而任偵查監督之責民意所趨已可槪見政府忽於此時設置漕運局查前清漕運猶有程限本年南省産米之區洪水爲災逆料秋收無望現在上海米價已飛漲至每石八元六角有餘若再實行漕運政府即居心無他而南人已不復堪其苦况復風聞京津乏米原因實由運米出口乃設漕運欲以南米彌縫其缺果如所聞則以南米接濟京津民食猶可言也今乃間接以爲蠹吏奸商運米出洋之便稍有人心應不出此查漕運直隸財部財部又鈞座之所兼攝者也亦知責任所在必有以明示國人惟以本會意見應請將漕運局卽予撤消此再請願者二也政黨結合本屬自由而安福俱樂部名稱旣類總會行爲實同政團一年以來把持政權倒行逆施無所不爲天怒人怨已非一日政府隠忍不加裁抑夫正式之政團政府固不應干涉然安福非其倫也窺其名稱實一種私人結合以私人結合而干涉國家大政致爲衆怒之所歸政府何愛於該俱樂部忍聽其禍國殃民而不一過問耶近來各省來電請解散該俱樂部者日有所聞政府其亦嘗俯垂聽聞否應請鈞座毅然决然速將該俱樂部解散以平衆怒此再請願者三也本會同人對於右列六項詢謀僉同理合呈請俯予採納施行實爲公便謹呈國務總理龔八月十八日 
[威埠華工俄警衝突案解决]  
　　在威華工前與俄警衝突一節刻由吾國駐威邵總領事與當地聯軍警察長等商有辦法邵領事並發通吿如下俄國警察與我軍民人等時因在街細故言語不通發生種種誤會糾葛日多小之積成惡感大之妨乃鄰交本總領事時引爲慮兹於七月二十五日與聯軍警察長俄國檢察長城守使警察長等會同議定暫山聯軍警察長派聯軍警備兵帮同俄警站崗並沿街梭巡如遇在街發生事故或有不合舉動無論何人均須遵從此項崗警及巡警之指揮與禁制不得抗違如有不遵即由此項崗警及巡警拘捕送辦倘敢拒捕或擅動武力受有捐害該警等亦不任咎各等因查吾僑工及無定業之人爲數旣衆向喜在街游行立談徘徊觀望一遇些須事端卽羣赴觀探本屬無意之湊合並非有聚衆干預之成心而觀探所得遇有不公則人叢之中或不免有呼喊怒詈之聲由是俄警即認爲華人聚衆干涉或揮刀亂擊或開槍傷人此種情形數見不鮮其結果或傷或死皆係華人受害反貽人以口實本總領事痛吾蚩蚩之衆不明法律不知趨避動遭冤中之冤兹特剴切曉諭此後所有僑衆務須自尊自重勿許在街任便聚集及有不規則行動如遇崗警及巡警有指揮禁止之處更須一律聽從不得違抗卽遇各警違法辱人或拘人在被辱被拘人但將該警臂上號碼記明儘可從容隨之而去有理不難求伸在旁觀者即憤不能平亦僅即將該警號碼及其舉動記明隨時奔吿領館本總領事定當據理交涉斷不漠視吾民竟被欺凌此節早與俄國副檢察長及警察長當面訂明並吿商會會長傳諭週知今因此次議定辦法大致與此相同加以添派聯軍警察維持監證無非資雙方各守法律不相侵犯以求其彼此相安再無衝突用免誤會除令商會黏貼廣吿並派會差在街隨時切吿外仰吾僑衆一體遵照 
[京華短簡]  
　　謝米諾夫百計搆煽外蒙經全蒙王公會議正式拒絕謝計不得逞遂謀洩憤據最近庫倫急報謝氏已派兵三四千人自大烏里南進逕攻桑貝子旗輜重已先出發有牛車二百五十輪馬二千頭聲勢甚盛外蒙官府先派莽賚王率千餘人往援莽王已於本月十四日向都護使辭行要求政府迅派東省軍隊長驅入蒙夾擊會同庫倫駐軍互相策應聞陳毅已據以報吿政府陸軍部連日會商業飭奉黑吉諸省會師援應矣 
　　中美通信社昨日得美政府核准駐京美使苪恩施辭職之訊當由該社代表晋謁芮使探詢詳細情形據芮使稱辭呈係於六月七日電逹華盛頓至昨日（十八日）始得美政府來電批准刻定九月半前後離京返國芮氏又云彼駐華六年嘗竭力謀增進中美兩國之友誼并提倡中美兩國合辦各種實業目前離華甚望一切計畫將來可得圓滿之結果芮使此次回國係供職於政府此後仍當盡力謀中美親善之增進並願將來仍能來華云云又聞該使館漢文參贊丁家立博士刻已升任參議將來芮氏去職新使未到任以前大約即由丁氏代理公使職務 
　　徐樹錚月初擬赴庫倫察視一切曾致電陳都護使與活佛商訂相見儀式且云赴庫之期定於月望以後頃聞徐因楮其祥旅長等赴庫於西北邊務有許多調查擬俟調查得復後預備一切乃能成行而楮旅長來電則謂一切統俟面陳故徐氏赴庫之行已中止矣 
　　新國會安福議員陳懋鼎等近又提出修正中國銀行則例案内容特殊之點約有三項（一）添募股本三千萬元以爲準備金（二）正副總裁改由政府任命以保國家之利益（三）官商股官利紅利應一律平均 
　　北京各界協進會日昨在虎橋湖廣會館開第一次幹事會各團體及商學各界所推幹事全體出席千后四時首由楊震華報吿公推總務主任王敬芳爲主席報吿經過情形及進行辦法旋由衆提議請京師總商會會長安君加入最後討論會務進行方法推舉代表數人爲王君楊君胡君等先赴滬鄂等處組織分會不日即當就道此外對於山東問題切實討論不久當有意見發表 
　　中美通信社消息據聞安福俱樂部預備鉅資擬組織一大通信社總機關設在北京並在滬漢等處設立分社以便實行操縱全國新聞計畫該社刻正在組織不久卽行實現 
[文官高等考試法之内容]  
　　本年十月間舉行高等文官考試此項法案自政府提出新衆院之後前日業經該院完全通過兹將原案錄下（第一條）文官高等考試除法律别有規定外依本法之規定行之（第二條）文官高等考試於中央政府所在地舉行文官高等考試典試之組織以敎令定之（第三條）中華民國男子年滿二十五歲以上有左列各欵資格之一者得與文官高等考試（一）本國國立大學或高等專門學校修習各項專門學科三年以上畢業得有文憑者（二）經敎育部指定外國大學或高等專門學校修習各項專門學科三年以上畢業得有文憑者（三）經敎育部認可本國公私立大學或高等專門學校修習各項專門學科三年以上畢業得有文憑者（四）文官普通考試及格分發學習期滿者修習政治經濟法律之學與第一項一二三欵各學校畢業有同等之學力而有薦任以上相當資格或經考試得有出身者經國務院派員甄錄試騐亦得送考政治經濟法律各項專科（第四條）有左列各欵情事之一者雖具有前條各欵之資格不得與文官高等考試（一）褫奪公權或停止公權尙未復權者（二）受破産之宣吿尙未復權者（三）有精神病者（四）虧欠公欵尙未清結者（五）其他法令有特别規定者（第五條）凡應試人關於考試有不正當之行爲或違背考試規則者均不得與試考試及格後發見前項情事有確證者應撤銷及格資格追繳及格證書（第六條）文官高等考試分爲第一試第二試第三試第四試第一二三試以筆試行之第四試以口試行之四試平均合取者爲合格給與合格證書前項之筆試應用中國文字但考試文學技術惠門各學科有必要時得用他國文字（第七條）第一試試國文一通（第八條）第二試第三試就各項專門學科分門考試各項專門學科應試之科目另以附表定之（第九條）附表所列應試科目由典試官臨時指定之每試至少以四項爲率（第十條）第四試以典試襄校三人以上之出席就應試人曾經筆試之得學科口試之（第十一條）考試及格者按照所考科目分發京外各官署學習期間以二年爲限學習期滿其成績優良者經甄别後作爲候補由國務院銓叙局註册備案歸各該長官以相當之職缺按照薦任職程序呈請任用之（第十二條）文官高等考試每三年舉行一次如遇有必須延長期限或暫緩舉行時得由國務院酌量情形呈請大總統先期公布之（第十三條）考試日期及取錄名額由大總統以命令定之（第十四條）本法施行細則以敎令定之（第十五條）本法自公布日施行 
[龍沙通訊（柳）]  
　　中東路罷工聲中之現狀 
　　中東鐵路工人以感受黃條子羗帖之痛苦相率罷工一節已略誌前報現在該工人等均集中哈爾濱聽候正當解决偶或有爲各界强迫開行之上下列車到哈即爲罷工工人所截住卽不能往前開駛甚或到一小站卽須停頓一二日向乘客募欵分給車上各工人購食物者其根本問題實爲生計關係外傳此次罷工純爲過激派所煽惑非眞相也當罷工事發之初中東鐵路我國督辦郭宗熙氏曾一再電請中央請於協助欵二千萬中先劃出七十五萬匯哈以維持現狀何如中央庫空如洗敷衍軍費且虞不給更有何暇以經營此挽回國權之事自罷工以來轉瞬二旬餘毫無何等辦法而其影響之及於龍沙者一爲百事停頓二爲物價飛漲以現時情狀言之絕類人之病麻木不仁而不能稍事行動且日增加其養病之資者然蓋龍沙地處邊陲土産甚少一切日用所必需之品靡不仰給於外來故實以交通爲生命而中東路之地位尤爲生命中之最要害處今旅客旣往來不便百物當然停止運輸物價飛漲固意中事而本省紙幣復受鮑督赴吉影響匯出現欵二百餘萬元遂至日見低落現須四元八角始得換現一元因之百事停滯而巿面頓現一種慘淡之象身歷其境者殊覺有無限悲觀夫商人以流通爲利益以阻滯爲損失於兹二旬中之交通斷絕其所觸受之痛苦當與中東鐵路工人抱同一之感以是而推之哈爾濱滿洲里想亦不能逃此苦痛長兹以往其何能久刻聞中央以中東路名義與美國商借四百萬以資接濟并有不日就緒之息工人佇盼現欵若大旱之望雲霓果能辦到即可恢復原狀惟不至移作他用否此非記者之所知也日來郵車尙能二三日開行一次故郵件較有起色客車絕無僅有偶然有之擁擠幾無立椎地行旅咸苦之 
　　入秋來天氣寒冷不時忽然熱到九十餘度忽然降至六十餘度以之易受感冒患泄瀉及寒熱病者甚多前日來竟有虎列拉症之發現驟然倒斃者已有數人僉云自哈爾濱傳染過來者蓋哈埠此症極盛言者亦不爲無因刻警局正在想法防禦及救治中 
[浙省之統捐局數]  
　　中美新聞社杭州通信云民國初元浙江曾將全省釐局一律裁撤蓋前清咸同間因軍餉浩繁而有釐局之設滿布各地抽釐助餉數十年來商賈交病目爲惡稅光緒末季有裁釐加稅之議迄未實行光復後東南各省以免釐之舉爲收服人心之策浙江即其一也卒以軍餉過多難以應付又有恢復之議竟至實行故至今局卡林立徵收百貨不過易其名曰統捐耳兹將各統捐局之地點述之其分局之數附於下（一）杭縣分局十一（二）閘口分局二（三）硤石分局三（四）海昌分局六（五）塘棲分局二（六）餘杭分局二（七）嘉興分局五（八）乍浦分局四（九）嘉善分局四（十）海鹽分局一（十一）桐鄉分局四（十二）呉興分局四（十三）新巿分局八（十四）烏鎭分局四（十五）菱湖分局七（十六）雙林分局三（十七）武康分局二（十八）長興分局三（十九）南潯分局八（二十）雲水橋分局五（二十一）鄞縣分局六（二十二）紹興分局三（二十三）安昌分局三（二十四）餘姚分局六（二十五）曹娥分局十（二十六）蕭山分局三（二十七）聞家堰分局六（二十八）海門分局六（二十九）蘭溪分局三（三十）嚴州分局一（三十一）威坪分局上（三十二）龍游分局一（三十三）常開分局四（三十四）清湖（三十五）永嘉分局十三（三十六）平陽分局二（三十七）瑞安分局二（三十八）麗水分局一（三十九）靑田（四十）龍泉（四十一）松陽分局一上述各捐局之地址凡商貨經過時其首先所經過者報明貨目查騐繳捐給與聯單行經第二第三等局時向各局呈騐聯單由各局復騐貨目如有中途增加超過其聯單所載之額數時則令其補捐應行納捐之物貨名目繁多大别之爲十三類（一）綢緞繡貨類（二）皮毛牲畜類（三）棉花廠紗類（四）呢羽布紗絺綌類（五）錫箔紙剳類（六）磁器窰貨類（七）木竹類（八）銅錫鉛鐵類（九）油類（十）藥材類（十一）食物類（十二）顔料京廣類（十三）雜貨類 
　　今日尙有要聞及地方通信轉入後頁 
雜評一 
[國民之力（二）（默）]  
　　弱國而欲求外交之不失敗世界固無此僥倖之事弱國失敗之外交而必謂一無挽救世界亦無此不公平之事是故弱國之外交惟有視國民最後之抵抗力何如耳所用抵抗力之程度必以失敗之程度何如爲斷喪失權利大者則國民所用之力亦大自當堅持到底而不稍遷就喪失權利而稍小者則國民所用之力亦較小凡可稍遷就者自當遷就之以速了其事苟能權衡其事之輕重辦别其利害之鉅細而一一稱量以出之則力以不妄用而專而事乃有濟此非僅情理之所當然亦多事之弱國用力緩急先後之道宜如是也前此外人嘗欲借他問題以轉移目光即欲利用我國人無判辨力國民若眞無此判辨力而漫然以施之者則失敗又將何從挽救哉 
 
 

Page 8

 
 
要聞二 
[風潮平後之東三省]  
　　奉軍副司令張景惠于前日晚車由京回奉係奉東海諭令籌商吉林善後辦法及黑省邊防事宜張使以前方軍事行將完竣遂於日昨午後召集張副司令陸軍二十七師長張作相及鄒陳梁闞蔡各旅長等開軍事會議其解决車項（一）第一師駐紥奉吉邊境（二）奉軍插入吉省軍隊辦法（三）江省添招新軍經費問題（四）軍中防疫取嚴主義至午後四時始行散會 
　　吉林省長郭侗伯治吉有年前以行政上種種棘手屢向中央呈請辭職嗣經政府迭次慰留而該氏之去志仍未稍泯現在孟氏已去該氏復多感觸故其去職之志益堅不日即當實現闻繼其後者孟秉初氏因某派之反對已難成爲事實公府顧問徐鼐霖則已得各方面贊成將來發表必爲徐氏無疑 
　　長春鎭守使裴其勳由奉回長赴吉謁見鮑督軍鮑督深爲器重欲保爲軍務幫辦而裴鎭守以爲高士儐獨立雖未附和其中實不能無所嫌疑况孟高兩君均已去吉彼即在吉充差於孟高兩氏之意又不相宜不如退隠於新舊兩督較爲兩全故已在鮑督面前决意辭職矣 
　　新任江督孫氏現因吉奉政潮已息又奉中朵屢促赴任故已搭乘南滿車於十三日下午到長小作勾留卽乘吉長專車赴吉聞係與鮑督有接洽事務必須面商一切至外傳赴京一節已不成事實矣 
　　吉省自鮑督履新後對於軍事一項特别注意昨擬宣布誥誡數條以便各旅團營之軍官及兵士等遵照（一）各旅團營之軍官以服從長官之命令爲天職遇有緝捕賊匪等事均應身先士卒不得退縮（二）各兵士等均應恪守營規不得入黨入會購買物品尤須公平給價不得欺侮商民（三）各旅團營須於每日定出時間將各兵士等認眞操練（四）各營兵士等不得無故呈請長短等假致悮事機（五）各旅團營之軍官對於本部兵士均須賞罰分明不得有所偏枯以上各條不日即可宣布又聞前因省垣政局變動將各處駐防警備隊全行調省藉保治安現在政局業已底定各警備隊亟宜撥回原防以免各處胡匪任意騷擾特於日前將外防調省之警備隊一律分回原防地點各隊奉令後擬於日内即行開拔 
[張敬堯做壽之籌備]  
　　如此闊綽何日言財窘 
　　湘督兼省長張勳臣氏於本年舊曆閏七月二十八日四十初度一般屬僚以其旣係整壽又適逢閏七月遂準備爲大舉之慶祝業已公推湘江道道尹王丙坤軍署副官長楊開甲長沙縣知事稽炳元裕湘銀行總理杜占鰲四人爲籌備員其所定計劃極爲闊綽除屆期將軍署内外特别鋪陳並添設電燈數千盞外仍擬就省敎育會陳設一切在該會前坪搭戲臺三座並專人赴京雇定戲班來省接連演戲三日無論何人均可到場觀看預計演戲費用定爲五千元陳設各品刻正極力搜集如有不足則專人往滬漢採辦酒席則槪用西餐暫定一千份聞已由萬利春承包其餘如慶賀禮節招待外賓犒勞僕從種種均正在籌劃中並聞所須之請客書套擬槪用紅綾上書金字各界以籌備如此闊綽則贈送壽儀自不能過於菲薄故所預備者亦甚爲豐厚除珍玩屏聯之類當以繡貨爲最多各界定繡之品盈千累萬繡業因之大忙繡工亦因之驟漲據繡業中人見吿謂日來同業承做之繡品價額已近十萬有某軍需處定繡萬名傘八十柄繡旗二百二十面亦係備作壽禮者其繡價已逹一萬餘元云云又聞各界所預備之壽禮　最普通者每人亦不下六十元若差委稍優則至少亦每人在百元以外就此情形推測之則將來之熱鬧當有非吾人所能意料者矣 
[杭州快信]  
　　新任盧督昨委孫梓琴爲本署副官長胡福山劉化仁爲本署參謀孫筱芬爲本署秘書 
　　新委全省警備隊總稽查梅占魁昨已呈報到差惟不兼參議職 
　　新任山東烟酒公賣局長楊慶澂因丁父艱聞决計不赴新任擬即日向中央辭職 
　　前嚴州官營産事務所所長潘任虧短公帑萬二午餘金曾奉令查拿現省署又派員赴新昌會同余知事至東門外原籍搜捕已早遠颺 
　　嘉興新篂鎭梟販於日前糾衆拒捕械傷警兵刦奪槍枝經緝私第十四營長陳德懷督率第二隊長施占魁當場拿獲三名呈報到省蔣運使已飭解送張知事嚴訊一面追緝餘犯 
　　餘姚鹽民近因天雨産歉不待加價聚衆赴厫滋擾該場知事恐釀風潮派警彈壓一面邀集就地紳董妥商辦法 
　　温嶺省議員包溥詐欺取財案經杭地審廳判處徒刑三月不服上控高審廳定二十二日開庭審理 
[南京快信]  
　　李督患腹瀉甚劇昨日並未見客特派齊鎭守使代表赴下關答拜美國水師提督勞裘司氏 
　　李督齊省長昨再電京詢王南下確期 
　　施愚已由滬回寗住水濟巷胡宅聞施辭職意甚堅 
　　新任浙督盧永祥派軍事諮議宋世林來甯李督因病派泰代副官長接見 
　　張紹曾程克昨日午車抵寗未入城即轉車赴滬 
　　省立各學校齊定九月一日一律開學回籍學生已紛紛來省预備上課 
　　徐州各屬又有匪警李督電張鎭守使陳旅長飛派得力軍隊前往撲剿 
　　第七十四旅旅長陳調元電軍署報吿已派岳營長率所部馳往土山鎭剿匪又聞宿遷之丁家圩邳縣之舊城鎭泗陽之黃河灘等地方近日匪勢甚熾來省吿急電已有四五起 
　　粤軍政府因米荒昨又電軍民兩長乞由蘇運米赴粤平糶以拯災黎 
　　財廳長胡翔林以需欵欵急昨電催各縣借漕委員迅將息借冬漕欵數詳報措解以濟要需 
　　近日疫症流行城北一帶傳染甚盛省警廳已積極進行防疫 
地方通信 
[松江]  
　　松江各界聯合會之兩通電（其一）各報館轉各省敎育會商會農會各團體公鑒歐戰停止方慶世界和平不意和議結果吾國着着失敗兼以南北和議無圓滿之希望正式内閣如傀儡之登場近則奉吉之爭長春之事足使聞者痛心言之切齒武人跋扈生鑒塗炭推厥原因實安福派之陰謀詭計有以釀成之跡其所爲直欲置國家於萬刧不復之地尙安可爲人民代表滬上各團體共電聲討本會極表同情素稔各貴團體關心國是務祈一致行動除此僉壬迅組各界聯合會共濟時艱力圖挽救民國幸甚松江各界聯合會叩（其二）各報館曁天津漢口各地各界聯合會上海中華民國學生聯合會　州呉偑孚師長鑒馬良殘殺商民拘禁學子甘心媚外謬妄已極政府任其鴟張不予懲撤法紀何存魯民何率羅此茶毒用敢電懇諸君嚴詞申討一致要求北政府立將馬良撤任依法穂辦以快人心而平衆憤松江各界聯合會叩 
[蘇州]  
　　疫氛漸惡蘇垣近日時疫漸盛如養育巷八良士巷内張氏婦因其太姑喪中延請羽士五人在家作道場並接婦之姊來家照料詎至午間羽士三人及婦之姊均發疫症立時救治婦姊染疫較重旋即殞命又葑門闊家頭巷朱寶善於前晚三時忽然腹痛吐瀉不止至習晨斃命又呉縣直街雷姓婢女梅香於前日下午三時忽然腹痛四肢麻木螺癟雖立刻救治無救至晚即行身死 
[鎭江]  
　　風旱影響稻棉鎭郡天氣亢旱雨澤愆期加以連日大風各鄉由田禾稻均受損傷大港諫壁姚家橋沿江一帶正當禾棉結穗結鈴之際連遭風旱摧殘受災尤巨恐秋收不免減色　　疫勢猛烈此間自發生疫後前昨兩日患者更多南門外王姓小馬頭某甲小閘口張姓新馬路沈某及老嫗某氏均染疫症腹痛手麻筋抽膚縮當晚醫治無效次晨即行斃命醫生對此急症咸爲束手云 
　　私運日貨被罰鎭埠自抵制以來各業稽查極爲認眞闻城内某工場於日前私運日紗六件來鎭被稽查員查出昨經各界聯合會公决處罰洋一百五十元以充善舉又恒懋巽原買西洋針而售户以東洋針代之經查出後自願罰十五元再與售主交涉惟嚴大生號於日昨運到東洋毛紗被查出後該號不認有此事爰將該貨交存商會再公議處置辦法 
[揚州]  
　　保護經過壩口鹽船連日江潮澎湃水線平堤運河水師江十壩業經先後開放現塲運局以各壩口波浪滔天鹽船經過該處危險異常特函知沙漫洲救生會董事楊正鈞撥派紅船數艘公駐各該壩口以資保護 
　　習藝所籌費開辦江都監獄官陳濤同以籌設罪犯習藝所經費缺乏商准佟知事於二十日起假廣陵大舞臺演影戲十日所得戲資除去開支作爲習藝所開辦費以資挹注 
　　鄉民與警區衝突瓜洲河堤畔設備涵洞多處爲農田蓄水之用每洞由縣委公正鄉民經管該處農民以日來天氣亢早稻田須水灌漑十六日遂將上游涵洞啓放爲人報吿警區長區遂飭警將開放滿洞之人帶區訊責以致激動鄉民公憤集聚二百餘人至區欲與區長爲難幸經紳民排解允將報吿人交出聽農人發落衆遂散去未釀禍端 
[杭州]  
　　中國科學社年會閉幕十九日爲中國科學社開會之第五日上午參觀貧民工廠大英醫院省議會緯成紡織公司武林鐵工廠十二時赴兪丹屏兪曹濟兩君之宴習農諸君則偕周幼山君參觀筧橋農塲並由周君欵待午餐下午五時靑年會在新建未竣工之會所設茶點會請到會社員晚七時社員在省敎育會大宴並請敎育實業界名流由金邦正君主席來賓經子淵梅籐更周幼山伍立夫諸君均有演說十時半散席國内第一次年會遂閉幕矣聞該社名譽社員張季直先生因事不能赴會兹錄其祝電如下杭州清華旅館中國科學社年會鑒函悉年會期屆走以事繁途遠未獲躬與盛會曷勝歉仄惟祝社務昌峨志願克逹敬此奉祝張寒霰 
[安慶]  
　　安徽之煉鐵電氣兩問題前財政廳長劉鴻慶曾擬設立煉鐵所由公家擇地開採鐵鑛擴張軍實呈准上官在案自劉卸任此事久經擱置兹又經實業廳長高炳麟呈請省長略謂該所停辦日久現須由廳調查章程俟得端倪逕行歸併職廳賡續辦理以免曠廢又交通部前訂部令凡民間開辦電氣事業如有未經呈報立案者一經查出即將産業充公兹以繁昌裕繁鐵鑛公司曾設專用之電燈電話查與部章不符爰特咨請省署飭查頃據該公司復稱該鑛區安設電燈電話並非特别營業一切材料均於鐵路項下附帶欵由自辦並無外債關係及另訂合同等事刻已由呂省長咨復該部矣 
 
 

Page 9

 
 
   
 
 

Page 10

 
 
本埠新聞 
[南方反對王揖唐之表示]  
　　平和通信社消息自北方發表王揖唐爲總代表後吾人早料其必不爲南方所容昨本社（平和社）得粤電唐繼堯與譚延闓已發電反對措詞激切則滇湘態度業已大明四川因段派謀川甚亟爲自衛計當然反對最近四川代表已有數次主張反對王揖唐之電貴州因戴循若之事與段系惡感最深且向與雲南取完全一致行動其必激烈反對斷然無疑陸幹卿一方面安福派頗造作謠言謂王爲總代表事先曾與陸已接洽妥善此說當然毫無根據兹請舉出三例以明之即知所傳不實（一）前當議和開始時廣西代表瀕行曾詢陸之議和方針言議和我固贊成惟段與安系如再出掌政權我仍不惜一戰（二）滇省上月有代表某君赴南寗謁陸諮詢大局陸謂和局能成固好否則自守特萬一段再出山即當與之再戰（三）譚延闓與武鳴素稱密切武鳴對譚無處不加以維持譚亦嘗視武鳴態度爲標準今譚有反對王揖唐之電語氣激昂義不反顧可見其必已與武嗚預先商得同意由此觀之陸縱不表示反對然决不致歡迎之也次則唐少川因唐有論條件不論人之說疑爲唐並不對王拒絕者然觀唐對人談話已早表示反對態度雖近來有傳其秘書函京歡迎王揖唐者當不確即有之亦必爲南代表辦事處不相干之人有此舉動亦未可知然决非出於唐之授意可知也此外又有謂孫中山並不反對與王揖唐議和且派葉夏聲赴京與段有所接洽而籌辦五旅和平共進會之金某金爲許世英所派許之態度如何不可知但金與王揖唐頗有關係近方到處揚言王揖唐之爲總代表實早得中山之同意云云本來孫段早有聯合之風傳吾人終不敢相信而謠言不少息中山爲護法首創之人豈有與毁法賣國之輩提携融洽之理中山對此事應必有所表示以息浮詞耳綜合西南各方形勢觀之已趨於一致反對縱内中不免有一二不盡同處實少數中之又少數無論何人决不致有歡迎之舉也 
　　全湘將領致唐總代表電（銜略）王揖唐充北方總代表湘宣誓不承認已與西南各省一致反對爲諸公後盾務請嚴詞拒絕不與開議除通電外特奉聞延闓恒惕修梅則范學濟廳詔德軒等篠（八月十九日到） 
　　湘南將領致唐總代表電（銜略）唐總裁文電奉悉安福系包辦賣國全國憤懣王揖唐爲安福首領若任議和總代表無論和局難期成立即和議吿成國家主權將益被其斷送愈難挽救恒惕極端反對惟望諸公一致否認爲禱趙恒惕叩篠（八月十九日到） 
[省敎育會第十五次大會紀]  
　　昨日上午九時（舊鐘）江蘇省敎育會開第十五次常年大會初到者寥寥二三十人待至九時三十分始繼續而來約二百餘人由副會長黃任之君主席述開會辭略謂本會兹有二事須會員注意者（一）此次學潮發生後本會竭力維持得渡此難關（二）本會爲敎育機關而極宜防範政治勢力之侵入云次由駐會幹事沈信卿君報吿中學敎育師範敎育小學敎育幼稚敎育英文敎授理科敎授美術體育縣視學等研究會情形及講演會談話會江蘇童子軍聯合會全國敎育聯合會科學名詞審查會等之經過又述本會現已加入北京五團體所組織之新敎育共進社進行情形所出新敎育月刋其宗旨崇尙輸入歐美敎育思潮而不以抄襲日本文字爲事並報吿江浙兩省敎育會聯絡情形辭畢復由黃任之君報吿（一）敎育新宗旨在養成健全人格發揮共和精神（二）敎育上之重要問題道德敎育而外尙有（甲）職業敎育（乙）義務敎育（丙）體育（三）研究敎育上之要點在吸收世界知識審察社會狀况云其他報吿出版書籍狀况及决算等則另有印刷品分贈會員提議事件中第一件爲評議員凌昌煥譚廉王言綸君等提出之修改會章第五條第二欵通過如下（一）現任敎育職務者（二）於敎育上富有經騐者（三）有專門學識者又修改第二項如下志願入會由本地方敎育會或勸學所以正式文件介紹或由會員二人以上保證經本會之承認乃得入會討論此議案時因該會初聞有某派欲謀破壞頗有人欲加以嚴格之限制發言者甚衆其結果僅加以本會之承認一語蓋爲防患未然計也第二件孫國珍君及縣視學研究會提議寛籌敎育經費案原案大致言各縣附稅特稅雜捐等項下敎育經費均宜增加或整頓田畝捐亦須各縣一律實行討議後照原案通過一面籌畫未來一面咨請官廳辦理嚴杜挪用第三件爲孫國珍君提出提擴張女子敎育案討論頗久未得結果至十二時休會下午二時續議另行修正通過注重女子職業並預先養成師資第四件爲陳家鳳君提議之督促各縣舉辦通俗夜學校以期普及敎育案先請滬江大學副校長董景安君演講試辦通俗敎育狀况略討議後全體贊成通過第五件爲討議張宏業君提出之請議省縣組織靑年團意見後以去年聯合會已有通吿此次改爲提倡各地方組織靑年團案以謀進行衆咸贊成所有議案旣畢遂由基督敎東方敎育會代表衛雅谷君演說述該會於省敎育會開會必派代表蒞會耶敎中人深以爲中國缺乏師資計算中國須有三兆之敎員方能稱足故耶敎頗願在中國敎育人材以助發逹云由黃任之君表示謝意遂選舉會長張謇君以一百五十四票當選副會長黃炎培君以二百零三票當選幹事員十六人當選由黃任之君擬定分配職務如左（一）學校敎育部袁希洛范祥善章欽亮楊鄂聯（二）社會敎育部林文鈞李中一盧壽籛劉海粟（三）調查部譚廉蔣昂鄒揖朱亮（四）庶務部駐會沈恩孚（書記）張世鎏（會計）朱叔源莊兪此次選舉之前頗有某派破壞之謠而其結果則除新幹事袁希洛章欽亮李中一譚廉朱叔源五人外均爲舊時職員於此次大會前新入會會員六十七人聞其中臨時入會者三十人當交入會費一百二十元云 
[各代表爲加捐事謁英領紀]  
　　公共租界工部局在界内各店戶加增房捐及特别捐一事昨日南京路各店戶已遵照各代表將總商會商勸及楊交涉員函件等通知將捐欵先行照新章繳納故工部局收捐司事前往收取如數照付至下午新鐘三時各路所舉之代表陳惠業王才運張鱣雲等齊至總商會由正會長朱葆三與會董祝蘭舫聶雲臺沈仲禮等偕赴英總領事公署面謁總領事述華商要求舉華董參預巿政權之意見並聲明各店戶絕無反抗普通房捐納稅之義務詳細陳明雙方暢談良久英總領事對於此舉願表同意允爲贊助惟稱此事須由華人呈請交涉員轉呈外交部向各公使提出行知上海領事團會議一面再由華人趕緊組織顧問團可向工部局董事接洽一切必須一兩月之間可以竣事廳納房捐請勸導各商號繳納云云 
　　聯合通信社云昨日下午四時各路聯合會代表陳則民王才運張鱣堂翻譯兪鴻鈞四人同赴總商會邀同商會會長朱葆三會董聶雲臺祝蘭舫宋漢章沈仲禮英文書記張籋雲偕訪駐滬英總領事陳述華人意志並詢英領意見領英謂一切情形均已知悉惟吾曩在廣東多年見該地居民未嘗有參與巿政權者陳則民謂統一政府成立後吾人當對政府爲共同之要求必得巿民權而後已嗣由英領發言謂此時設立華人顧問部俾對於稅務爲提議討論之機關吾人可以承認即以此機關爲華人直接參與巿政之過渡機關至華人如何參與上海巿政應由華人自行陳請北京政府與外交團交涉陳則民發言謂工部局昨覆商會一函不爲商會與租界華人留絲毫餘地與華苒人感情關係極鉅應請貴領事注意至加捐一層吾人當感謝貴領事允許組織華人顧問部爲巿民權過渡機關之美意設法勸導華商一體照付但請求展期至下禮拜一開始徵收否則時期倉卒仍恐發生誤會英領首肯各代表始興辭而出 
[工部局發表關於加捐函件]  
　　工部局發表商會與工部局間往來函件兩通兹照譯於下 
　　十六日商會致工部局代理總董懷德一函略謂閣下於本月十三日致祝蘭舫君書關於華人不繳工部局捐事據稱閣下向同事會商後有權聲明將來工部局之財政股董事遇籌議加捐事件時當歡迎華人代表之意見而興之商榷等情本會業已讀悉當將來函送交各華商代表閱看旋據華商來會聲稱此種來函不能令人滿意蓋華人非抗繳工部局捐不過請工部局注意於上海各國商人履行義務後皆享有權利華商則獨有義務而無權利也爲此理由華商不得不請工部局許以選舉議董之權利本會兹請通吿閣下者本會擬派會董四人於下星期内會晤閣下共商雙方所可滿意之適當方法該會董何時何處可與閣下晤見尙望示知再者聞工部局擬於下星期二即十九日收捐本會敢吿閣下華商代表未允照繳希暫停收兩星期在此時期内本會可與閣下會商調處此事也朱葆三沈聯芳啓 
　　十九日工部局覆商會書略謂十六日來函言華人不繳捐與工部局華人代表權事業已敬悉兹覆者余言已盡見於十三日致祝蘭舫君函中不能復加一詞現惟有表示工部局之憾惜以商會竟認隨同反對工部局贊成抗捐爲適當也商會關於此事之政策勢必喪失外人對於華人希求租界行政發言權之同情工部局於此别無他法惟有對於不繳捐者立即設法逼其照繳而已代理總董懷德啓 
[密勒報對於加捐之言論]  
　　中美新聞社譯密勒評論報云（上略）在毘連公共租界之法租界其所處置此種事較爲明敏法界行政機關所有華人代表二名凡遇此種問題法總領事與法工部局恒與華董商量而後行此乃必要之安全法門法租界當局因此凡事能得風氣之先而公共租界則事事落後法人承認中國現在發展於華人所要求之改革輒能先事允准公共租界則反是彼輩所持之論據謂華人之入居租界係求外人之保護並非外人所邀請此項論據早應完全抛棄夫外人管理上海所行政治未嘗不良於中外人皆有益向使上海在華人之手則今日之汚穢黑暗道路狹隘不講衛生殆將與一般華界無異但一切外人以商人之地位旣皆知宜與華人商量聯絡何以對於行政事務即不願與華人提携此理殊不可解須知治理上海之巿政實亦不過一種商業的經營而已總而言之上海需要一新政府上海地位太重亦非少數僅抽其一部分時光以辦公事之人所能管理應採用巿政經理委員式之行政法并雇用眞有材能之人執行行政事務上海將來必日益發逹成一眞正世界商埠如自下情形不故變則勢必地位愈發逹情形愈擾亂華人目下進步甚速正在採用西方之最良方法吾人若放大眼光則對於目下之爭端自以平正處置爲妙此則與華人外人皆有利益也 
[留法儉學生定期放洋]  
　　此屆上海留法儉學會會員准於月之二十五號由滬起程赴法該會主任洪秉端昨發公函通知各會員云逕啓者法輪（盎特雷蓬）准陽曆八月二十五號由滬起程赴法凡此屆赴法會員務於二十四號十鐘齊集上海二洋涇橋全安棧本會招待所内商榷事件屆時務乞惠臨是盼上海留法儉學會洪誠謹啓 
[上海學生聯合會職員]  
　　八月二十日上午十一時上海學生聯合會假復旦大學開全體職員大會討論修改本會章程會長何葆仁主席文牘鄒恩泳紀錄由主席將委員會所修改之章程逐條宣讀每讀畢一條限五分鐘討論即付表决至十二時半散會午後二時半在南洋公學繼續開會先由正會計報吿本會近三月來收支欵項數目畢仍繼續討論章程後主席發言意謂開學後功課甚忙弗能任學生聯合會總會理事之職欲先請人代理俟狄侃到滬即由狄君接任衆贊成時已七句鐘遂散會全體齊集操場拍照而散 
[陳炳謙國籍問題之復函]  
　　上海總商會會員陳炳謙自發生葡萄牙國籍問題後該會曾受會員之函詰兹錄其日前復會員徐菊如湯節之函於下菊如節之先生均鑒逕啓者接本月十一日大函以陳君國籍問題囑本會種種解釋等因即於次日會董特會交議僉謂此事已呈請部示自應靜候解釋相應函復即祈查照云 
[民國路商業聯合會成立記]  
　　昨日下午新三時民國路商界在商業公團開成立會到者二百餘人由主席宣吿開會宗旨後請逨賓演說首由朱賡石演說略謂商界聯合開會即爲商界自决之動機鄙人承招到會愧無商業知識貢獻諸君惟對於貴會有三大希望（一）希望爲永久團結（二）希望擴張會員（三）希望振興國貨須從實行調查入手并將工料價格與某貨兩相比較工料務取堅精價格定要低廉萬不可貪目前之小利阻後日之銷路云云次由滬南商業義務學校創辦人桂湘舟演說義務敎育之必要並希望聯合會對於籌辦義務學校一事積極進行再次由少年宣講團注龍超演說大旨勸在會諸君要有熱心及恒心多勉勵商界之語未述祝頌詞再次由顧惠民演說工商兩界必須聯合方能日有進步中間申說工商界所以不能分離之原因再次由勵志宣講員徐惠施就聯合兩字之意思陳說此外尙有畢格心華民等相繼演說會員中亦有演說者 
[新粳上巿之第三日]  
　　周浦新粳米業稱爲東新已於古曆二十三日到申開始交易昨爲本屆新粳上巿之第三日爲數僅一百六七十石高者價八元八角中次者八元六角由廠家趕緊碾白廒應新米上巿蓋因夏雨過多出數較遲至年收及巿價問題一時尙難預决也 
[工商研究會消息]  
　　工商研究會訂於本月二十四日（星期日）下午二時開會歡迎審查國貨部全體職員業於昨日繕發通吿請各職員屆期蒞會 
　　又該會審查部昨將印就國貨審查證明書附以規則備函分送本外埠實業各機關團體查閱備攷並請轉致各商號工場公司商廠一體可照兹錄其審查國貨證明書規則如下一本會爲審可中華國貨起見特發國貨證明書名曰中華國貨證明書二國貨證明書以分列國貨等級證明有無國貨資格及扶植國貨信用爲宗旨三審查部所列國貨等級如評議會認爲有不合之處得指明訛點請會長交審查部重復審查之四本證明書以一等至六等止共分六等五審查員由會選擇相當人才隨時延請之六審查出品非經審查者三人以上審决不生效力七會長評議長審查部長審查員等如寓審查品有關本人資本或工作上關係者應廻避之（評議員遇此等事於會議時退席）八國貨分列等級援照本規則各條辦理之九國貨證明書由會中出資印刷不向出品人征取分毫經費十出品人預將裝璜齊全完全成功之出品三份（如遇笨重及貴物品得另行面商）及未經製造之原料三分連同報吿表格各三份志願書一份保證書一份送交本會收發處登册十一出品人將審查各件送會由收發員按照收到日期時刻繕出收據所書日期如有錯誤該出品人須當時聲明更正否則本會不任其責十二出品人所塡報吿表皆須據實塡註不得有欺飾隠瞒等事十三出品人所得國貨證明書得攝印原書隨品包裏惟限於審定之品不得戤用其他未經審定之品十四已准領得本會證書之物品以後該物品如有更改必須報會審換證書十五凡得有證書之物品倘查有與原審出品不符或偷減低劣有礙國貨信用者或出品人改入外國籍者（如係海外僑民不在此例）卽將審查原案註銷並通知出品人限日繳還原得證書該出品人須將證書於限内繳還本會並不得再將攝印證書隨貨包裏否則由本會登報取銷並仍向原保人追繳證書十六出品有下列情事者不給證書（甲）藥品未得内務部化騐許可之證書者（乙）出品本會認爲有礙風俗者（丙）未有商標者（丁）商標與他出品人雷同已先有人來會記册者（戊）時鮮品本會認爲無證明之必要者（己）資本人有外國人在内者（未完） 
 [P黃浦灘行將開始塡寛> 
　　大陸報云黃浦灘由北京路起至愛多亞路止塡灘工程行將開始數月内即可完工將來該段馬路可望加寛江邊草地形式雖不更動但將移至塡出新地之上而原在之地則改爲停車場約可駐汽車二百五十輛估計經費需銀六萬兩云 
[擴充租界問題之飭查]  
　　江蘇特派交涉公署近接省公署令略謂頃准外交部電咨以駐京公使團又向政府提議擴充上海租界問題希即轉屬飭查自有租界以來之範圍與沿革及與從前比較歷年已經擴出地畝範圍四至逐項分别列表比例趕速報部以便駁復等因查租界範圍較之原約歷年以來擴出多少希即趕速詳查逕行報部云 
[楊小川晉京]  
　　駐滬楊交涉員於前日晚間受各界餞送後即於是日夜車赴寗轉道北上所有交署日行公事由總務科長代拆代行除通函各機關外并照會領事團查照聞楊交涉員此行約兩星期即當回滬云 
[蘇督署參謀來滬]  
　　江蘇李督軍昨派本署參謀宫邦鐸來滬當赴龍華護軍使署訪晤防守司令王如見會商甯滬防務軍事諸問題 
[亞細亞艦隊司令行將回滬]  
　　江蘇特派交涉員署昨接金陵關兼交涉員來電略謂駐滬亞駟亞艦隊司令於十四日到寗十六七謁軍民兩長今明即當回滬希派員接待云 
[中國科學社第四次年會攝影]  
　　（民國八年八月十八日攝於杭之西湖） 
[部飭兵工廠查報成績]  
　　兵工廠廠長謝邦清近接部電着將該廠現有機件人數並製造成績詳細列表報部查核以便着手擴充聞已飭承將歷年成績出品名目人數花册趕造報部矣 
[送彈嚇詐案摘釋一人]  
　　前日（星期二）下午公共公廨開第一刑庭研訊由老閘捕房拿獲之江陰人陳仲良（即廖一凱）章杰蔣武蘇少山陳虎臣王九江呉玉生陸金根沈阿二陸小三子在新閘山海關路六百零三號門牌組織中華國民鐵血團自本年四月至七月先後寄送信函炸彈與南京路先施公司經理歐彬永安公司經理郭標湖北路孟淵旅社主徐孟淵九江路天蟾舞臺經理許少卿及許之平望街寓所並江陰縣屬居民何者亭索詐巨欵一案新鐘二時半由承辦此案之華探顧阿根與西探開納傳同歐郭徐許何五原吿及人證將廖一凱等十名押解至廨旋經兪奠孫襄讞會同義副領事羅斯君升堂即由工部局刑事檢查科代表高易帮辦律師上堂譯稱查被吿蘇少山與本案無關請先摘釋所有各原吿收到之信函皆係廖一凱及該團具名蓋章四月間孟淵旅館已被詐去洋五十元化騐彼等送與先施永安兩公司之炸彈其性頗烈有騐單呈察惟第八九十三被吿係帮助犯罪譯畢將被吿自四月至七月寄與先施公司之信四封呈案信内略謂吾黨有百餘人在滬爲辦應付某國欺侮我國之事欵缺不敷商借洋五千元見信當送交某處給予琥式收條且因屢函無復已送炸彈一枚在場内說書之處如再不來接洽當更以激烈手段對付等詞又將被吿與何者亭之信六封呈案其前四信大旨謂請捐欵辦事如無復音則派人前來贈爾炸彈手槍使爾身首異處房舍爲墟特先知照等詞第五封信所言皆係通知如何交接送欵等事第六封信則詆何者亭販賣鴉片烟罔顧禁令等詞並由歐何二人分别上堂證明收到此項信函情形何並謂自六月間家中發現炸彈後仍有此種信函寄來故來滬找尋堂兄代我報捕請爲查緝云云又由先施公司茶房張阿林投稱四月間在扶梯畔拾一洋鐵罐卽送交賬房罐内不知何物卽由西探總目禀稱四月十七號先施送來一罐内貯炸彈騐得彈性頗烈騐單已經呈察被吿章杰陳虎臣同延賚美氏爲代表先向歐彬略問數語遂轉詰何者亭據答稱章子靑章紉秋我均不相識我名何者亭並非老八前者雖有人來我家搜查烟土但無證據等語堂上訊至此以時將薄暮諭曰旣據捕房聲請將蘇少山開釋應予照准其餘九名一併帶回收押候再續訊 
[軋花刀工人改訂辦法]  
　　鐵工手藝向有冷作熱作之分而冷作又有專做軋花刀一業即專供花機軋耔花之用者向來外帮之能做者共有六七百人團結頗堅本年來此項工人大半應外洋招募華工而往或改作别項鐵作故做軋花刀者今祇二三百人僅剩原有十分之三四該業作主以現値新花上巿承接各花廠花刀無工可雇將來屆時不能交貨因而異常恐慌昨日遂召集同業在城内邑廟該業公所開會籌議改訂辦法主張將内帮外帮兩種不分畛域一律工資俾有人願做衆皆贊同 
[慈善團體之救疫消息]  
　　餘姚上虞交界之五夫孫魏等地方日前發生時疫蔓延甚速大都均係癟螺吊脚等痧紹興同鄉會聞信曾函求濟生會派員馳往救治兹聞該會已添聘專醫隨帶藥品於前日出發赴餘上疫區救治矣 
　　上海醫學研究所此次在西門外三區救火會及浦東楊家渡兩處設立臨時救疫醫院中西醫士施診各情迭誌本報兹悉三區救火會主任沈韻笙與該所董事顧賓秋籌商善後救濟方法蓋以患疫者多爲貧民平日不知衛生一旦病發遽難遏止故特發起宣講隊由救火會會員及中西醫士中醫專門學校另授西法之見習生二十餘人組織特製長梗燈十餘盞導以軍樂舁病車帶藥品每夜游行城廂内外隨處演講衛生要旨及防疫方法沿途遇有患病者即以病車載入病院救治槪不取資並發傳單以補語言之不足 
　　保安社主任錢炎士連日派社員王禮仁李煥章帶仙功普濟丹仙功普濟水數千瓶馳赴城鄉内外各區如浦東龍華下海浦呉淞崑山等處救護時疫急症並挨戶施送昨該社接杭州紹興嘉興蘇州鎭江各處來函俱云時疫盛行勢甚兇猛務請該社迅速派員多帶靈約趕赴該地救護錢君當令日夜修合丸丹藥水即日派員出發各處矣 
[仁濟善堂籌賑處之往來電]  
　　仁濟善堂籌賑處致北京施省之督辦電云函電悉近來江浙各屬縣紛紛報災輕重不等擬分别往查或放賑或平糶再酌需欵甚鉅祈各鄉長垂念桑梓加惠災黎感盼日深則敬等叩養又電云接銑電知蒙幕老諸鄉長公電齊省長呈請發帑振濟並分别蠲緩感甚兹有一電請分呈莊思絾院長張仲仁總長徐又卿籌邊使任振采協理及同鄉諸公蘇省入夏後霪雨兼旬山水河水同時盛漲致呉江崑山常熟宜興潥陽潥水靑浦太倉南滙呉縣無錫海門金壇等縣先後被災早經齊省長於停辦漕運電内聲明有案現在仁濟善堂設籌賑所設法勸捐求請諸公鼎力募勸加惠梓桑是所至感施則敬叩篠 
　　又接施督辦篠電云接浙省長咸日復電開文電悉已先期派委分赴被水各區會縣切實履勘勸諭農民及時補種呉興安 
 
 

Page 11

 
 
吉桐鄉等縣並已飭撥縣欵曁崇儲金榖分别借放餘正酌量擬辦未屆秋收以前災歉情形尙難預測蠲緩一節容俟歸入秋勘併核辦理兹承垂詢特先電復等因又接巧電云頃接篠養兩電已轉吿莊思緘徐又錚張仲仁張雲搏董授經張小松任振采諸公矣肇曾接安吉縣呉紳如滋來函云敝已災情自五月下旬起一雨經月山洪屢發水停不退田禾久淹有不及補種者有無力補種者其補種者亦因天氣不熱有無秋成之望尙不可知且有螟蟲發生其未淹者亦深其害兹據所報災情大略另紙附呈敬希察閱 
[學校消息兩則]  
　　培德學校虹口清雲里培德學校於昨日（二十號）開學學生二百餘人禮畢校長盧頌虔報吿訓練管理槪略及敎授上注重國文英文算術而歸之於自治與實用次由各敎員演說以資勉勵本屆新聘男敎員三人女敎員一人實力整頓俾得　美云 
　　商業打字專修學校新北門内舊敎塲王醫馬弄商業打字專修學校主任胡宗祿以嚮學者日衆大加擴充除添備新式靈捷機器及加增打字學科外特設寄宿舍以便外埠學者復聘請周福洪爲速記掌敎呉逸君爲打字簿記主敎 
[將有航業商務西報出版]  
　　聞下月初旬將有一商界兼航務界西報出現該報定名爲上海航業商務西報純係登載可靠而準確之東方商務航業各種消息及新聞該報筆政係由前泰晤士報主筆今勞合週報主筆之喬土勞合君主任編緝部及發行所設本埠香港路五號云 
[徐國梁患病請假]  
　　淞滬徐廳長抱病經旬迄未稍瘥昨日已呈上峯請假三天以資調治 
[救火會員呉康之逝世]  
　　第三區救火會第一分所領袖呉康之平日對於遇警出救無不勇往直前自辦理火政迄今已二十餘年兹因積勞成疾於本月夏曆二十五日丑時逝世現定於二十六日（即今日）下午二時出殯救火聯合會昨已通吿各區火會全體會員屆時一律制服銅帽前往恭送以誌哀悼 
[利濟劵第五期中獎號碼]  
　　昨日爲中華利濟劵第五期正劵開獎之期午前八時爲始在南巿久大碼頭總發行所舉行開獎至下午三時始竣頭獎第二萬五千三百七十八號（杭州義記承銷）二獎第二萬一千六百零三號（南昌福順祥承銷）三獎第二萬九千六百號（本埠瑞源承銷）又第四千九百八十八號（南昌利逹公司承銷）四獎第四千七百十四號（漢口湧記承銷）又一萬三千六百四十號（本埠瑞源承銷）又第二萬三千九百六十七號（本埠善中承銷）五獎第四萬六千零九十號（嘉興湧最利承銷）又第八千一百四十號（杭州中央承銷）又第二萬零二百九十號（杭州義記承銷）又第四千三百零九號（本埠萬利源承銷）又第四萬零四百六十五號（本埠大利元承銷） 
[女總會聚賭科罰]  
　　北四川路二百六十四號門牌廣東人鄧良所設之總會近因邀集男婦同鄉在内賭博抽頭事爲虹口捕房華探蔣阿林偵悉禀明捕頭與粤探江標西探麥道漢於前日協往計拿獲梁阿和郭阿啓唐楊氏徐魏氏徐張氏杭王氏李阿鳳梁阿妹等男女八人抄出賭具連同頭家鄧良一併帶回捕房除飭鄧良收押餘各准存洋十元保出昨晨由捕將鄧解送公共公堂請究染阿和唐楊氏亦到廨候示其餘六名均避不投質旋由中西包探上堂禀明查獲各被吿聚賭情形將竹牌骰子等賭具呈案詰據被吿鄧良供稱該屋係姊姊租賃爲女總會近因姊姊歸家託我照料與賭各人均係熟識等語梁阿和唐楊氏供不承認在場賭博李襄讞核供商之英包副領事以鄧良糾賭違章判着罰洋三十元與保出不到者之保洋一併充公梁阿和唐楊氏各罰洋三元無洋各改押三天以儆賭具銷燬 
[家藏烟具之押儆]  
　　虹口元芳路一百八十四號門牌婦人嚴徐氏所開之粥店内藏有鴉片烟具被滙山捕房捕頭訪悉以其家藏烟具有違定章飭探前往將氏拘獲抄出烟具昨解公共公堂請究經中西官訊悉前情判氏押女所二月烟具焚燬 
[竊賊分别押儆]  
　　過犯粤人陳阿福串黨何森李日生陳水陳桂生唐國威先後竊取華洋居户依飾皮鞋等物業經包探拘解公共公堂諭着押候查吊贓物澈究在案兹由捕房品齊原贓傳同失主陳少廷陳錫餘葉子祥沈華銀朱長桂郭周氏馮寶及某印人與某東洋人於昨將陳等六名解廨經中西官訊實判陳阿福押西牢六月何李與陳水各押三月陳桂生押兩月唐國威押十四天分别示儆贓給各失主認領 
[過犯誘人賭博]  
　　沈阿林呉金才前日在虹口斐倫路擺設賭攤誘人賭博被捕查見將沈呉及賭具一併拘入捕房昨解公共公堂經中西官訊悉前情以該兩人均係過犯判各押西牢二月賭具銷燬 
[攫取僧人銀角]  
　　僧人根倫昨投法公堂控稱日前僧人由普陀山來申寓居某客棧内詎有素不相識之王子和前來僞稱伊在某廟爲香伙欲薦貧僧至某姓家帮同建醮數日惟該姓家之小孩現適壽辰須先送禮若干元等語僧人答稱並無銀洋王稱不論多寡均可遂將僧人手中所持之小洋四十九角强攫而逸經人追獲扭案請求訊究詰之王子和供此項銀洋實係民人向胞姊借來餘供支吾中西官判王押十四天以儆贓洋給原吿領去 
[行兇禁押一月]  
　　法新租界居民徐品正丁懷裕兩人於上月間口角用武徐用菜刀將丁左臂砍傷由巡捕到來將徐丁兩人帶入捕房飭將受傷人送往醫院醫治將徐先行解廨押候原吿傷痊再核在案現因原吿傷痊昨日復解法公堂謂究先據原吿上堂禀明被砍情形詰之徐供實因原吿先將民人兇毆故此回擊誤傷是實中西官判徐押滿一月以儆醫費亦歸被吿擔任 
[函請追繳煙酒牌照稅]  
　　江蘇第二區烟酒公賣分局劉局長昨致寶山縣知事公署函云逕啓者案據敝區烟酒牌照稅主任陳傑呈稱據分征處報吿寶山羅店鎭錢永興欠繳八年第一期整種稅欵屢次催繳迄未納捐領照並敢恃　藐抗欵關國稅不能以其數目微細任其抗延理合呈請轉函縣長拘案押追實爲公便等情據此除指令外應函請貴公署飭傳羅店鎭錢永興到案勒繳稅欵實紉公誼 
[典夥薄倖瞽婦可憐]  
　　滬南陸家浜鎰泰典夥友陳文卿因已拆姘婦通州人張羅氏往典中滋擾喚警帶至一區一分駐所申送警廳司法科訊究等情已紀昨報兹經劉科長預審據該氏供年二十八歲與陳私識已有九載生過一女婦人本有丈夫自被陳誘佔後爲夫所逐不料陳另有所好將婦人棄置不顧因而氣憤現已雙目失明不能生活去年春間陳邀同警廳偵緝隊士李廷才及探夥張少堂等人出爲調處令婦人收洋四十元作爲分離婦人不願是以仍向要求給資過度現經勸之李張二人均已逝世無奈自往典中與陳商懇乃分文無給反遭毆辱等語劉科長察核該氏所供各節情甚可憐向陳開導着酌給洋十十元爲養身費氏尙不願一味哀求因飭暫留鍏再復訊 
[娘舅戳傷外甥]  
　　寗波人孫嘉逹近因失業無聊迭至十六舖某水菒行内爲出店之母舅林維生處硬借銀錢滋擾不休前晚又去盤踞胡鬧林即袖出削水果所用之小刀向孫猛戳孫前胸等處受有刀傷二處一時流血滿地當由巡警到來將兩造拘入一區警察署經趙署長提訊一過諭將孫先行發送醫院將傷口封固昨日備文將孫嘉逹林維生移送地方檢察廳請究下午經檢察官預審之下判林收押孫發堂醫治聽候核辦 
[水捕被獲煤案]  
　　斐倫路榮記駁運公司前者代客承運紅煤被竊去百數十噸當時報吿水巡捕房緝獲運贓及銷贓之陳某等五人並船一艘嗣又在日暉港破獲堆存贓物紅煤數十噸又獲一人一併押送地方檢察廳迭經檢察官開庭研詰因陳等五人供多推諉諭飭分别收押候訊以故尙未判决詎前日該公司又失竊紅煤屑數十噸當由該公司代表李榮貴仍投水巡捕房報吿請緝梅捕頭立飭探目何阿春率同探捕四出查拿當在浦江中查獲賊船一艘載有贓煤十餘噸上有倪毛大賈香楨二人立將人贓帶入捕房經梅捕頭詰得係由在逃之楊某發起所竊之贓由渠承銷並供認與前次獲案各人確是同黨梅捕頭得供諭將贓船暫行押留一面備文於昨午將倪賈仍飭何探目押送地檢廳歸案訊辦原吿李榮貴着自赴該廳候質 
[寶興路之騙案]  
　　住居閘北寶興路之王兆生在滬寗火車爲隨車員其父在鎭江某輪局爲司事前日王公畢回家忽有衣服端正口操呉語之某甲來庽找尋自稱劉姓並投楷片一紙及王父家書一封述王父即日由鎭江逕赴南通因有急事不及到家急需洋一百二十元云云兆生見乃父有函來深信不疑如數付之詎翌日王父忽然歸來始知被騙惟查其姓名似略有端倪故己四出追尋劉之踪跡矣 
[妓院幼女私逃迷路]  
　　浦東爛泥渡三區警署巡警張玉砲前夜在擺渡口查獲迷路女子金珠一口帶署詰據供稱年十五歲現在六馬路野鷄堂内因被鴇母拷打不堪其苦是以逃出迷路等語曾署長於昨命解警廳發落 
[婦人私賣鴉片]  
　　通州婦人王氏近在浦東爛泥渡王春園老虎灶樓上租賃房屋廴設烟具供人過隠昨爲三區總署李巡官訪悉帶同長警前往查抄烟客已聞風逃逸僅將王氏拘獲連同烟具全副及烟膏四十四盒一併帶署轉解警廳司法科訊辦 
[帶土與拆梢併解]  
　　向爲輪船厨司之甬人周林雲前日帅外洋私帶烟膏數盒來滬爲同駇人房書才得悉糾同流氓多人向周敲詐洋五十元而逸昨房書才在浦東爛泥渡得意樓茶館啜茗被周撞見即以房書才搶刦洋元等情喚警扭控三區警署經曾署長訊明前情以若　帶土拆梢均有不合命解警廳司法科訊辦 
[火車站查獲烟犯]  
　　李春生前日携帶烟膏七百盒計重九十餘兩正欲搭乘滬寗火車運往他埠當在票房外被五區駐站巡警查獲抄出物證解回警署王警正命解司法科轉送警廳究辦 
　　又松江婦人劉金氏專以私販烟土漁利前曾獲案訊辦有案前日該氏又潛至上海在北巿購得烟土五大塊烟灰二大包藏在身畔擬乘滬杭火車動身當在車站爲警抄獲烟證押送二區警署昨晨轉送地檢廳訊辦 
[崗警查見迷路男孩]  
　　涨灣人張斌之有十二歲子江生前日隨兄毛毛來滬在途失散在閳北境内迷路哭泣經四區崗警查見帶回署内張署長命暫留養候查傳家屬到來再行核辦 
[冒騙外國紙牌之追究]  
　　公共租界河南路八十一號門牌廣同昌洋雜貨號經理陳啓泰前日投總巡捕房指控周傳珍私刑同路五百三十五號門牌金華公司西酒店圖章揑寫字條冒騙値洋二百九十元外國紙牌四十四打等情捕頭准飭中西包探將周與紙牌一併拘入捕房押至昨晨解送公共公廨請究即據原吿偕中西包探分别上堂訴明前情訊之周傳珍供爲小車夫係在逃之某甲交我字條囑往搬取不知是騙求鑒關讞員核供商之英卓副領事以本案主腦人在逃判周押候補提人證展期一禮拜解訊 
[過犯摸竊鈔票]  
　　杭州人劉阿林前日在北京路郵務局内摸竊寄信人周朝康袋内滙票洋七十元鈔票洋十五元經周察悉喚捕追獲人贓一併帶入捕房押至昨晨解送公共公廨經中西官訊知劉係過獲判押西牢半年期滿仍逐出租界贓交原吿領回 
[竊案牽涉烟妓]  
　　南巿某店學徒席先元收得廣東路永豐利報關行所失値洋二百三十五元之洋布多疋携至租界内圖消被包探查獲當將人贓一併帶入捕房解經公共公廨諭着押候訊究在案兹經捕房查得法租界某花烟間内烟妓呉銀寶范阿媛與此案均有關係於昨派探劉文軒投請法捕房加派探捕協往將兩烟妓提獲一併解送公堂經中西官略訊一過判兩妓押候美領堂期解訊 
[木匠私取皮鞋]  
　　木匠徐阿毛前日在南京路十三號門牌惠羅公司内工作時乘間私取値洋十元之皮鞋一雙藏匿身畔被該公司西人瞥見報捕飭探將徐連贓一併帶入捕房押至昨晨解送公堂公堂請究經中西官訊供不諱判徐押西牢四月贓交原吿領去 
[縣署批示四則]  
　　張芳洲呈爲田單燬失請補給印諭由候令册書查復核辦 
　　嚴慶源呈爲贖單無着請求備案由據稱二十八保五圖刑字圩第三百零二店嚴准囤戶則田一畝六分六釐一毫方單遺失候令册書查復核辦此批報紙糧串存 
　　得利公司代表董麗生呈爲送田單乞騐明發還由已訊諭矣此批 
　　王洪庭呈爲案經原吿呈請撤銷請開釋由已批董麗生呈内着知照 
[誌謝]  
　　昨承銀行週報社惠贈一百十二號銀行週報兩册又姒侗君贈救亡十策一册又中國化學工業社贈二妙牙粉十二包書此併謝 
　　更正昨報工部局職員之加薪一條末句本爲每月增銀四十五兩『兩』字爲手民誤排「萬」字合爲校正 
贖約儲金消息 
　　四明長生會四明長生會會友繼認贖約储金如下夏高福五元陸文卿五元李荷生五元朱昌利五元沈貴鶴五元林鶴亭五元朱祥福五元陳順高三元李炳榮二元胡德金二元丁和生二元王蘭卿一元孟和尙一元江茂林一元孫世榮一元林采芹一元陳俊卿一元共洋五十元 
來函 
[李德立君書記來函]  
　　頃閱八月四日貴報所載北京電云『旅華僑商李德立等自北戴河兩電當局勸和議早續勿任安系播弄予日人以漁人之利並聞李德立仍將聯合中外商人再促當局省悟』敝居停李德立君閱之駭甚因其除上東海書外並無討論黨派是非之函電蓋因我國内容複雜不敢越俎代謀至日聯合中外商人一節事非無因日前確以快郵代電警勸全國商會聯合會出來聯合各界促成南北和議兹將該件原文錄呈台登如蒙照登則尤感也北戴河小東山李德立宅書記室上言八月十六日 
　　照錄致中國全國商會聯合會電稿北京南京上海全國商會聯合會公鑒敝會僑商等經商貴國感誼同深歐戰旣平方謂彼此通商日臻發逹不料貴國南北分裂數年商業摧殘所損失不可計數我僑商旣受鉅大影響想貴國商界痛苦尤甚上月間學界罷課工買罷巿而貴會商爲界領袖未聞有所建白竊見貴國在歐洲和會以山東問題未經簽約所望國際聯盟開會伸訴或有轉圖乃南北和議停頓黨派林立國内幾無統一之期深恐因債務關係不得受人監督倘不得列入聯盟即失其獨立國之資格敝會不忍糢視特聯合期和除電呈大總統警勸旬側聞南方議和代表並未撤銷在滬佇候兩月北代表迄未派出貴會明逹諸公必能深思其故貴國内容複雜敝會何敢越俎代謀但見共和國憲未定總統總理終日以調停疏通爲能事是全權代表永無派定之日爲今之計惟有貴會聯合全國商界開會集議就北政府注意諸人之中擇其資位道德爲衆望所孚者即由貴會聯合各界公電大總統敦迫請求即日委派爲全權代表迅速到滬與南代表面訂和議在大總統係一國之主自可毅然獨斷在各黨派未便深違民意自能委曲成全而南方領袖素以尊重民意爲主當然亦無異議倘和議早成南北統一非特敝會僑商得同叨福庇而貴會商民庶可安居樂業且國讼統一而後可列入聯盟列入聯盟而後可脫除一切不平等之束縛如山東問題當可立解關係之大何可勝言敝會同人誠不勝急切盼禱之至僑商期和會會長李德立啓八月八日發 
[杭縣江干童子軍第一團來函]  
　　頃閱本月十九日貴報地方通信欄載杭州童子軍成立一節與事實不符本團係江干全鄉區立私立各國民學校（除區立第一國民學校）聯合組成並非區立第一國民學校創辦所有聯合各學校其校長中亦無薛兆基其人謹此聲明請爲更正中華浙江杭縣江干童子軍第一團謹啓 
[中華民國學生聯合會總會特别啟事]  
　　本會地址現移至法界貝勒路義和里嗣後如有函電等件請直投此地不誤如各界有要事與本會接洽者亦請來此爲盼此啓 
[中華全國工界協進會幹事部通吿]  
　　我們工界商有工會是我國的一個大缺點現在有中華全國工界協進會之組織於日前八月六號在北四川路翠樂居開討論會籌議進行辦法到會的有二千餘人多是個個贊成因爲有此工會成立之後使可以發展我們工界的事業謀我們工界的幸福所以本會檘望我們工界的人大家來入會結成一個大團體凡我中華民國的工界同胞不論火車輪船電汽機械印刷銅鐵水木竹匠漆作革履銀工紡織碾米製造等各工廠及薙髮成衣洗衣旅館茶館酒樓茶房與汽車馬車黃包車小車等凡百工人均可入會入會之後有極多的好處每月只收會費小洋兩角如貧苦無力者亦可以聲明免交凡我工人速來北四川路仁智里第十二弄二百四十二號籌備處取閱章程便可明白如欲入會者即可以來報名這個好機會要請我們工界的人都要了然覺悟萬不可錯過的此啓 
來電 
[論舊幣改鑄新幣之必要（寄傾）]  
　　滬上自六月間罷巿後洋元缺乏錢業公會集議將英龍洋合開同一巿價以期維持當時鄙人曾草一文其題曰『英龍洋同一巿價即爲統一國幣之先聲』頗得我金融界之同意但以我國銀幣種類之複雜非設法統一不足以資久逹故極端主張收回舊幣改鑄新幣其辦法均詳前文今忽忽兩閱月矣我金融界尙寂焉無聞不得不少一得之愚貢獻於我金融界查我國銀幣向以省别而一省之中所鑄之年代不同而成色重量即有差異自民國紀元以來益以孫總統之開國紀念幣黎總統之紀念幣袁總統之新幣四川軍政府之四川幣計其種類約在二十種以上揆之泉幣學原則豈不大相矛盾况除少數新幣外大扺行之此省者不能行之彼省幣制之混亂流通之阻碍爲世界所未聞財政當局以年來歲出入不敷甚巨幾灝破産亦無意爲此久遠之圖今幸滬上英龍旣已合併是不啻驅逐英洋扶植龍洋之朕兆各業無論矣即錢業公會銀行公會亦均爲積極之維持各外國銀行亦以英洋之供不應求欣然樂從噫此何時乎此非我國幣統一之極好時機乎然論目前統一國幣之方法舍收回舊幣改鑄新幣外其道未由謹臚列管見與我金融界同志一商榷之也 
　　（一）由財政部令造幣廠逐日改鑄也現在造幣廠鑄造新幣以南京一廠而論幾以營業爲目的每日鑄造十八萬元南京中交兩行各四萬元一海中交兩行各四萬元鹽業銀行二萬元該行等每日運去現銀掉回新幣其洋釐比錢巿低减一釐以爲該行等之手續費若洋釐在七錢二分四釐以下收入利益不敷鑄本即行停鑄而遠論巿面新幣之盈缺哉且滬巿爲我國首埠每日區區十餘萬新幣奚足支配而遣幣廠不顧也而財政部不問也而國家銀行之中交兩行亦無能爲力也鄙意爲根本訐所有鑄費應由財政部估算按照國幣條例施行細則第二條『舊有各官局所鑄發之一圓銀幣政府以國幣兌換改鑄之但於一定期限内認爲與國幣一圓有同一之價格』督令造幣廠收回舊幣改鑄新幣准各銀行及各錢莊自由購買或掉換一二年後所有舊幣勢必全數消滅也 
　　（二）由中交兩行陸續收回鑄也中交之爲國家銀行其責任較他人爲重其義務亦應較他人爲多統一國幣之計畫中交當道亦必贊同鄙意如上列（一）項不能辦到宜由中交兩行與造幣廠商訂改鑄合同每日以極少之數改鑄若干每萬元鑄費最廉若干此項鑄費由中交兩行與財政部擔任每年由歲出臨時費項下支之或由中交兩行特别提出若干以補助之其辦法仍由中交兩行每日定一極小限度准各銀行及各錢莊掉換數年之後亦未有不見成效民國四年曾規定各錢莊每日以舊幣二萬元爲度向中交兩行掉換新幣迄未實行殊足惜也 
　　（三）由各華商銀行及各錢莊自由向造幣廠改鑄也如以上兩項均不能辦到不得已而降思其次查見在我國銀幣種類如此其混雜成色如此其參差江南之幣不能行之於湖北北洋之幣不能行之於廣東豈非貽人笑柄乎即就上海一隅而論此次英龍合併銀行公會與錢業公會集議仍以新幣大清銀幣江南湖北廣東英洋六種爲通用貨幣而滙豐銀行所指之北洋銀幣麥加利銀行所指之站人銀幣以及奉天吉林雲南四川等幣均不得列入此何以故無非藉口於成色之低高重量之軒輊噫此等現象當爲我金融界之缺點若准各銀行錢莊陳請財政部准予自由改鑄則向不通用之銀幣不得不犧牲鑄費向造幣廠請求改鑄南京一廠倘以鑄數之繁日不暇給宜由滬添設分廠當時杭州本有分廠旋因事停辦現在以杭移滬其便利良多且内地向以英洋及新幣統率巿面者今以英洋短缺新幣不敷上述省别之銀幣旣不能流通於滬漢津粤之巨埠内地尤不必言年來内地花繭上巿輸運洋元爲數甚巨即通州一隅本年春間其數必在數百萬以上鄙意各銀行錢莊犧牲最廉之鑄費於内地輸運現金上亦有利益數年之後無論商埠内地則新幣勢必不脛而走矣 
　　上述三項能擇其一於統一國幣即可逐漸實行但我國人劣根性即在於始勤終怠鄙意應由銀行公會及錢業公會各推舉董事二人或四人會同監督務使按照國幣條例第五條第一項『一圓銀幣總重七錢二分銀九銅』成色不致高低重量不致軒輊庶幾外國銀行無所藉口各界交易亦不致以向之視各省舊幣者視之迨國幣統一後進而謀輔幣之推行未知我金融界同志其亦起而贊助也否 
雜評二 
[護軍使問題（庸）]  
　　盧子嘉之兼任滬護軍使北京政府原爲一時權宜之計繼任者今正在爭逐之中近日所傳擬議之人物段派之呉光新也曲同豐也與非段派之王廷楨也齊變元也無論孰得孰失要不過爲黨派間勢力之消長問題而已 
　　以吾言之上海本爲商務薈萃之區非軍事形勝之地護軍使之設置當時袁氏方欲帝制自爲故以此爲一種對内壓迫之特殊機關於國防計劃初無關係吾爲蘇省人民言爲蘇省軍事當局言宜向北京政府建議在時局未决以前滬軍使一職暫維兼任之現狀南北統一以後亟應廢置一則江蘇之軍政可以统一再則上海之商務不受軍事障碍可以發展而黨派間之爭逐得以消弭猶其次焉者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調换一次今日係呉昌石先生手書 
新談 
[影戲之結構談（三）] [  秋葉]  
　　題名曁羽（原名ＢｏｒｒｏｗｅｄＰＩｕｍｅｓ） 
　　梗槪有營衣業之老人白朗者死時遺囑舉其産授之二甥哈威與瓦特但規約二甥必紹其業故爲新店主者二人焉二人俱鍾情於一美貌女工瑪喬梨女則疏視瓦特因致隙一日女欲赴跳舞會苦無新衣遂思竊借之店中服以夜出而於翌晨歸璧方女取衣時適爲瓦特所覺因思有以辱女其夕女於寢室試衣瓦特招偵探至獨入女室威脅女欲投之獄女沉靜不爲動瓦特將出招偵探捕之啓戶則見矗立於外者乃爲其從兄不禁愕然哈威蓋於電話機中無意聞瓦特與偵探所語而追踪以至者旣入力辨女之無罪且許之爲妻室瓦特且喪而去 
　　出塲人物（其性格外貌等項原略又非主要者皆不列） 
哈威·白朗愛士羅·白朗之後嗣瓦特·西蒙哈威之後弟白朗之第二後嗣 
瑪喬梨·威琪白朗衣店雇役之女工 
　　場面數（亦標背景今但舉總數詳從略）室内六十（律師事務所五白朗衣店之工塲三十四又事務室八偵探局二瑪喬梨之寢室六寓處　下二幻影三）室外五（衣店門外一街四） 
　　預定尺數（原略） 
　　臺本 
　　第一（塲面順序下同）律師事務室内（詳細設備原略下並同臺本中亦有依背景變化編定塲面之號數凡用同一背景之塲即但記號數而省說明者如此場可記么一---塲面一---律師事務室内第六塲可記第六---場面二---工塲内部第十一塲則但記第十一---塲面二可也） 
　　律師坐讀遺囑哈威與瓦特勞聽律師向哈威讀白朗約束之事項（美國式臺本書法多於記述動作文字逐句用短書Ｄａｇｂ界開以便應用兹從省） 
　　第二哈威大寫 
　　哈威熱心傾聽律師之言 
　　第三律師大寫 
　　律師復向瓦特讀之 
　　第四瓦特大寫 
　　瓦特聞律師所讀作輩　之狀 
　　第五律師事務室全景 
　　律師覆閱所讀文句一過（此時插入遺囑一部之大寫）『再者余希望瓦特與哈威能不改余之道而繼續營業』（續原場面）律師交付遺囑哈威兄弟各與握手而去 
新智識 
[童子軍游戲（續）] [  上虞陳伯源譯]  
　　（三）嗅味取進 
　　黑夜嗅味取進乃斥候之緊要技術也 
　　今有一排踐足敵地而駐營也四顧無敵遂埋鍋造飯以禦饑寒俄而防哨猝入謂敵人已至營恐難保急汲水滅火然火熄焑生不得息也 
　　外敵於是嗅烟取進當是時駐營者則屏息圍坐不作一聲 
　　此種游戲每於平靜夜黑在田野間舉行之最爲適當其烟可以熏紙成之或取濕火藥於鐵罐中煨之亦可 
　　（四）探燈 
　　此種游戲於黑夜間在田野中行之爲最適合 
　　選隊囎二人給以燈前一盡燃之作爲逃員使向某方面進越二分鐘其餘隊員始出追從之 
　　逃員所執之燈可以隨意遮滅火光惟每分鐘必須以顧其光至少一次至其執燈也則逃者二人可以隨時調易惟執燈與否其餘隊員均可虜之 
　　每當執燈者危急之際其他逃員可以混入捕羣試援救故於游戲之前逃者二人不妨商定種種之密號庶幾每於萬一之際或可施用因之而得免也 
　　（五）探火 
　　此種游戲不但可以運動身軀且爲一耳目二官之練習法擇黑暗之區使一員任意散步每聞隊長笛聲即駐足出示所匿之燈火逾五秒鐘仍取燈而匿之默居其地以候覓者 
　　其他隊員一見燈火則注目視之私斷道路之若何以及執燈者之行縱待燈滅則摸索而前以其首逹執燈處者爲勝勝者然後取其燈作爲執燈員游玩如初 
　　（六）外哨 
　　取隊員二人或四人（或多取幾人視參賽者人數之多寡爲 
[巴黎麥特來痕敎堂]  
準）使各乘踏脚車或取同樣之燈火成對而前作爲外哨距起點四百碼之外（路之遠近可以隨時改動）而止旣停一處不准調易地位惟可以隨意藏示燈火 
　　外哨去後十分鑲一員執一玻璃燈而出試得外哨之行蹤作爲跑員跑員燈火則無時或可滅也 
劇談 
[東籬軒雜綴] [  柳遺]  
　　名伶善於機警者多惟其善於機警故成名余實未見蠢如鹿豕而得社會之歡迎者因憶黃潤甫麻穆子合演英雄會黃起黃三太麻起寶爾墩出場後通名道姓時黃問來者何人麻誤言黃三太黃從容言曰你中寶爾墩你老子纔是黃三太將一個大差輕輕抺過好在並不思索令觀者未及留意而自己復得到一個現成便宜其機警爲何如宜其狀阿瞒奸雄描寫盡致而在世時並有活曹操之譽也 
　　天下事以比較而後知優劣此勝於彼謂之優彼不如此謂之劣所謂相形見拙者是也李吉瑞之連環套非不佳妙然觀於楊小樓而終覺其火氣未除劉鴻舁之空城計亦甚負名然觀於譯鑫培而終覺其儒雅有虧即梅蘭芳之靑衣妓艷無其倫有衡以陳德霖之莊淑則懷慚　碧雲之花衫綺麗安有匹　衡以用桂臥之細腻則色沮小巫之於大巫美惡立判假碑之於眞塔虚傷立見無可强飾者也故學以功深養到醇而不雜爲貴彼徒以戲迷傳十八扯等戲投社會之所好者又烏足以語此 
小說 
[畸人畸行錄（四）] [  劉麟生]  
　　忽聞人呼曰此旅館中之恃者也余諗其聲爲白勞開此時余雖爲數人所持何尙能自由言語所懼者惟恐彼等窺破余之喬裝耳遂故作震戰之狀呼曰我來此於諸君無惡意也歐斯德怒而問曰然則汝意何居汝何爲而能至此余齒戰有聲答曰余老母居近此近忽攖重病故吿假出一視伊余來也喚一街車行經距此不遠之街見白先生蘿賽夫人及一位少年亦由一街車而下余素富好奇之心自謂曰此間僻靜乃有貴人之車賀殆有勝地可遊耶遂得至此彼等聞言皆默無語惟均以目注視余歐斯德曰眞耶僞耶吾惡知君非自警察局來耶余曰噫是何言余有充當侍者之證書在此也遂出懷是證書一捲彼等圍而聚觀意少安某少年曰姑給彼若干以塞其口白勞開探其錢囊取紙幣授余曰汝須靜聽余言不得再出旅館今日之事切不可以吿他人汝能允諾此五十鎊之紙幣即爲汝有余故作欣羨之態遂受此紙幣連聲應諾而行旣出虎口不覺自賀且喜余喬裝技之純熟爰向東安街彳亍而行且行且思念彼等之案件必甚重大否則烏肯以五十鎊給人哉余覓車返旅館數日間無甚新聞發覺忽忽一星期喧傳二貴客來此下榻一爲亞利司多親王一爲其夫人范酡娜郡主皆俄國貴族中之用連阡陌者也親王曾一度爲俄皇之櫃密使郡主則曾侍俄皇有年幼時曾有神經錯亂之病今則　形輕肌亭亭玉立姿態妖嬈令人神往服飾之侈歎爲得未曾有然清瘦太甚惡之者謂形同蛇蝎實則范酡娜眼波之敏銳令人愛之而又不敢近之蛇蝎之毁有由來也親王每日與伊共餐時室中之客無不注視彼二人之身此亦英人好奇之特性無可諱者親王之風儀亦甚美然最惹人注目者厥惟其夫人余準彼夫婦至餐桌時夫人嫣然而笑餐畢坐客無不盛誇范酡娜珠寶之可珍貴伊頸練上鑽石之大駭人聽聞練以白金製之益燦爛奪目二貴客旣入此旅館後白勞開之舉動更奇特某日親王夫婦方在彼二人客室中余方爲之陳列花草門忽徐徐開白勞開入内張目四望徐行至親王前深深鞠一躬曰吾可自薦乎吾爲白勞開先生乃意之大科學家想殿下久耳其名矣范酡娜笑曰吾儕其願見先生親王初本不知所措至此乃亦和藹可親答曰吾亦云然范酡娜曰請就坐一談何如白勞開安然就坐言詞頗敏捷談可五分鐘所謂蘿賽夫人者亦入内余不覺大驚白勞開旣啫蘿賽亟携其手偕見親王夫婦爲之介紹曰此余之近親敢求見於殿下夫婦親王曰善四人各就坐而談白勞開固善談親王靜聆不露倦意四人坐甚近談有頃蘿賽言伊之白玉雕花胸針落地起尋之親王亦曲身爲之尋覓白勞開亦起余置花於几上伏地四覔逾五分鐘仍不見有胸針蘿賽忽呼曰余已尋得之矣胸針固在余袖中也余何笨若是諸君皆爲余費力誠抱不安四人復譚片刻白勞開與蘿賽皆辭去且曰今日冒昧來此罪莫大焉范酡娜曰譚論甚樂何罪之云惟彼夫婦并未言再會一語爲可異耳 
[自由談之自由談] [  不冷]  
　　權利凡權利之失也斷非一朝一夕之故故其欲爭而得也亦非一朝一夕所能成得尺焉得寸焉今日能成就幾何則即守之而勿失以待他日之復進我之失權利於人也無一不由此道若能一蹴而幾非不可喜然或一蹶不振甚可惜也 
 
 

Page 15

 
 
   
 
 

Page 16

 
 
   
 
