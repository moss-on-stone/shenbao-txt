# 1894 - 243 - 4907678

 

Page 1

 
 
[重印增廣申江勝景圖告白] [  點石齋主人啓]  
　　本齋曾於光緒十年分石印申江勝景圖乃吳友如先生手繪並諸名人題咏寄託遥深形勢畢肖久巳風行海内所印七于部早　售肇今又橋入愚園張園徐園及織布局諸圖重加印出筆精墨妙海内咸知近有射利之徒將此書略加去取原書翻板照印更其名日申江名勝屬魚目混珠殊足令閱者齒冷用特詳爲申說爲諸君告幸勿爲所惑幸甚計卽日出書價洋七角在棋盤街本分局北申昌並各省分莊均有發售特此佈聞 
[增廣華英字典出售] [  三馬路申昌書畫室啓]  
　　增廣華英字與一書爲蕩東鄜容階司馬所輯其中縷析條分便於檢閱較初印本更爲美備誠牖人之寳筏渡世之金針也爰付剞劂以廣流傳每部訂成三本碼洋六角欲購者請至本埠三馬路申昌書畫室暨外埠申昌售申報人購取爲盼此佈 
[三百八十四號畫報告白] [  點石齋主人啓]  
　　倭奴犯順屢被天诛今又接得十七日平壤之捷十八日大同灣之捷繪圖貼說以供衆覽此外各圖亦皆分外出奇所謂欲語並雷同當亦閱者所共鑒焉是爲第三百八十四號售處仍照曩例此佈 
[論杭州嚴查種火事]  
　　有郵筒自六橋三竺而來言及杭州火患頻仍甚至有一日之間被焚兩三處者雖日由於天災間有匪徒放火圖財者仁和錢塘兩邑尊於本年正月間己微有所聞飭差密訪并懸賞格徧貼通衢不意至上月中又有放火者二次初十夜三更時則有長官弄某機坊後門外竹籬上不知匪人用何物引火霎時烈焰騰空幸籬之内乃一片荒園不致釀成巨災至十七夜車橋某木作門首又有人用洋油浸溼草紙夾於門縫中將火燃着幸爲巡更人所見高聲呼救大衆畢集立時救熄而門己燒通屋檐亦經焦灼矣此處地近臬轅王心齋亷訪聞有此事大爲震怒查得光緒十二年曾經拿獲放火匪徒周大法一名立卽梟首示衆因札飭縣官及保甲局員如有前項放火匪徒一經拿獲卽照此案辦理兩縣奉文後立卽抄札出示曉諭并飭差嚴行察訪夜間更輪流出巡故邇日各處巷栅更加嚴密云云甚矣浙臬憲辦理放火匪徒何竟如是之嚴耶在仁慈之長官見之則且曲爲之解日匪徒放火其罪可誅然要不過爲飢寒所迫其初意亦止在乎乘機攫物而巳余前者屢著論說謂火塲中搶物之人其中不免有放火者在内當嚴鞫審辦之而有人謂爲言之太甚若果如此則火塲中偶然拾取零物亦將律以駢首之誅殊覺殘忍余聞之亦唯唯不敢置辯蓋勸人以用嚴亦自覺其碍口也雖然彼放火匪徒之所以衆而横者皆此不敢失入之一念有以致之夫其放火祇以圖乘機攫物則凡火塲中攫人之物者其罪雖不同於放火其心則與放火者無異何則其攫物一也强盜之殺人奪貨所殺者不過一人多而至於數人所害者不過一家多而至於數家止矣而其罪則己在不赦之列若匪徒放火則所害者數十家數百家均不可以逆料所殺者數人數十人亦所難知雖非放火之匪徒操刃以殺之實不啻其手刃爲誅心之論其罪實浮於强盜而官長於此等匪徒往往輕縱不辦者則皆以爲放火之匪旣非親見拿獲苟非臨塲卽在可疑之律罪疑惟輕古人早有是言與其誤入人罪以致枉殺無辜不如誤出人罪猶可不傷陰德卽此一念而匪人之受惠者己無窮期良民之受禍亦無已時古人所謂治亂國用重典若地方上時有匪徒乘間放火以圖搶刦此則實不得謂之治國於此而不用重典烏乎用重典况彼臨塲攫物者其居心亦正與放火者不甚懸殊人當驟罹火厄家燼財空倉梟無措見之者方且憐之憫之而彼匪徒乃反乘此而刦奪其手中之物此其居心尙可問乎故放火而攫物與不放火而而物其情罪亦正相類不過罪同同罪之間略分輕重而己如竟以爲搶火者决非放火之人然則彼放火者所爲何事蚩　深仇積怨挾嫌報復者哉大都爲搶物計耳己則欲乘亂搶物而忍使破數家數十家數百家之産或至喪數人數十百人之性命以求逞其志此其人而猶日可恕有是理乎杭州王廉訪之援前案以札飭縣令照案嚴辦正不得謂廉訪之忍也十二年之案居然立卽梟首示衆則照光棍律從重不僅照放火焚人房屋之例而己放火焚人房屋本律苟非焚斃人命固無死律其從重者必其因而致斃人命者也然竊以爲人命固宜從重卽非人命而旣巳攫物有據飭亦不宜輕辦如必以從重辦理失之過酷則不如拘禁終身勿令外出否則或以蘇州府王可莊太守治流氓之法濟之各剌寧於其面俾終身不齒於齊民如此辦理則或者有人知放火者有罪卽搶火者亦不能無罪而後優然於王章之可畏官法之無親而幡然咸知所感悟而猛然回頭不敢再犯則地方之百姓受其福者己不少矣王廉訪之一怒而查案札飭嚴密查拿有犯必懲决無寛恕兩縣抄札出示吾知若輩雖日無知究亦自惜其性命苟知厥罪可以梟覓示衆剿蚩有怨不畏死以身試法著當無不斂迹於杭垣而特恐顧而之他爲他處地方之害而上海人多地狹尤所時有敬告有司牧之責者曷不及早仿而行之也哉 
[本館接奉電音]  
　　昨由京友電傳上諭一道敬謹譯登○八月初四日奉旨本月十五日　崇上　皇太后徽號應遞如意之王大臣於皇太后前遞如意一柄著於前一日交奏事處欽此 
[紫禁簪毫]  
　　八旗滿漢驍騎營抽調練兵一項創立迄今己閱數載雖動逾數萬而歲僅調操兩月恐難免間斷之虞惟兵在精而不在多非一意講求勤加訓練不足以成勁旅而恃緩急近奉諭令於此項練兵中每旗挑出練擡槍一百名排槍兵一百名砲營六十名神威大砲三尊籐牌營兵四十名另行特濂専員訓練勤加演習以期一律純精等情刻己點齊成軍開操訓練矣○聞近有諭旨特命多羅備郡玉載漪兵部尚書敬信管理八旗新立練兵事宜等因諒己傳示八旗各固山矣○吏部爲片行事所有揀補浙江乍浦理事同知一缺本部於七月二十三日帶領引見相應片行貴衙門傳知以理事同通記名在先之兵科筆帖式佛爾國春吏部筆帖式鍾秀太常寺典簿崇山鴻臚寺筆帖式文琦翰林院筆帖式鍾禧刑部筆帖式額特赫倉塲衙門筆帖式穆圖布詹事府筆帖式增全内閣中書瑞鳳耆延等於是日五鼓穿天靑褂備帶補褂元靑褂並佩帶對子荷包手巾赴西苑門六項公所吏部公所書到聽候點名帶領引見並先於二十一日辰刻赴部演禮如是日不到扣除引見莫悮可也○户部司務廳示傳管解山海關俸餉銀差吏龔耀庭知悉限卽日親身赴部伺候當堂問話毋違特傳○吏部爲片行事所有俸滿截取以煩缺知府用之刑部郎中于民新一員本部於本月二十三日帶領引見相應片行貴部傳知該員於是日五鼓穿常服備帶補褂 
 
 

Page 2

 
 
佩帶對子荷包手巾赴西苑門本部公所書到聽候排班帶領引見莫悮可也○管理太常寺事務禮部尙書臣宗室崑岡等謹奏爲具題請旨事恭照本年八月二十三日世宗憲皇帝忌辰應行遣員恭詣泰陵讀文致祭謹案臣寺祀則應由陵上守護公等中題遣一人就近恭往致祭准宗人府將守護公載遷榮頤等銜名開送前來臣寺照繕題本進呈恭候欽遣一人俟命下之日再由臣寺轉行遵照謹此具題請旨於光緖二十年七月十六日奉旨遣奉恩鎭國公載遷行欽此○八月初三日秋祭先師孔子廟皇上親詣行禮所有四配位十哲位及東西兩廡照例應派尚書侍郎等分獻行禮經太常寺開單請派分獻行禮一摺於七月二十日具奏本日奉硃筆圈出户部尚書煕敬户部尚書翁同龢禮部尚書李鴻藻署禮部尚書崇禮户部左侍郎張蔭桓户部右侍郎陳學棻禮部左侍郎錢應溥兵部左侍郎徐樹銘刑部右侍郎龍湛霖工部左侍郎汪鳴鑾欽此得旨後卽由太常寺恭錄諭旨分行各部遵照矣○聞某日又有會議事件仍是翁大司農李大宗伯總署樞垣王大臣在海内樞臣值廬會議諒必仍因倭事其詳不可得而聞也○聞某大臣奏籌裕餉源一疏近經户部己將疏内所陳各省關加倍抽厘一條議覆奏准諒己分咨各省關遵照辦理說者謂僅令加抽一年云○吏部爲曉諭事所有光緒二十年七月分選知縣湯坤周頌聲等二員相應出叙傳令該二員於二十四日黎明赴部過堂二十五日赴天安門外本部朝房聽候掣簽如是日不到定卽指名題叅毋違特示○桂之三日皇上親祀先師孔子廟所有崇聖祠自應照例由相國恊揆中派員致祭經太常寺開列大學士励辦大學士銜名清單請派致祭崇聖祠一摺於本月二十日具奏本日奉硃筆圈出恊辦大學士吏部尚書麟書欽此 
[譯西人書述牙山戰事]  
　　葉軍門留兵三百守牙山日人調兵進攻黑夜自相殘殺及知覺則己死傷不少此爲前報所巳紀兹接朝鮮西人遞來信息云日本陸軍少將大島義昌初攻牙山爲我軍所大挫深恐喪師辱國復帶兵一萬往攻及到時與己兵悮戰知葉軍門己拔隊起行恐其乘虚進擣韓城急以一枝兵守牙山而調大隊回韓城不見葉軍門帶兵來攻私心竊慰然其兵在半路早己困憊不堪步履傾欹衣帽抛擲異常狼狽大島詭告鮮王以牙山華兵己被我殺盡脅令鮮王相賀鮮王不得己賀之然語鐵顔冰非出於心願也晚間飽啖大餐以自鳴其得意觀此可見日人之學西法尙未得其萬一但能於衣履飲食間極意摹仿耳宜被葉軍門玩之如孩童也今大島首級早己割下然則卽以此次大餐爲絶命湯也亦無不可申報 
[朝鮮軍報]  
　　自用兵朝鮮以來中國大憲爲愼重起見凡商電之有關軍務者槪不准傳遞加以海氛不靖商舶亦觀望不前僅頼兵船傳遞消息而又寛以時日始得遞到一次宜關心時事者之望眼欲穿也　接朝鮮遞來消息臚陳近日軍情亟登報牘以副諸君子先覩爲快之意來信云日本覬覦朝鮮藐視中國不始於今日在數年前早己預備其於朝鮮海島口岸河道自仁川迤南一一鈎稽探討又測水之深淺潮之上落船隻何時可以出入逐細繪成圖樣恃爲獨得之秘不使外人知之故日船在此往來較他人爲熟悉在牙山戰敗後添兵一萬五千名赴鮮以資接應近日鮮人及鮮兵皆深恨日人東學黨亦不直日本之所爲由是聨爲一氣羣與日人爲難全羅道所有之米盡被東學黨取去藏之深山窮谷日人所不能到之處以絶其覬覦日本所派朝鮮官東學黨視若無物不聽指揮十年前金玉均作亂不成逃至日本亂黨之隨去者不少今日使大烏圭介脅令鮮王召用亂黨鮮王不得己允之六月中亂黨由日本至朝鮮計有十人派日本巡捕一百數十人護送鮮王所出告示徒擁虚名實則大鳥一人之意任情播弄於其間甘冐天下之惡名而不顧而不知欺人之術祇可欺於一時不能欺於日久今者兵敗餉絶力竭計窮卽欲自爲諱飾而有所不能然則如大鳥者適足供萬人之唾駡而己矣 
[軍電秘密]  
　　天津訪事人函云自衛紫秋軍門督帶新募兵勇五營前赴義州爲朝鮮後路接應後連日並無徴調一似風鶴無驚者朝鮮亦無開仗信息想因電局秘密不肯爲人傳電故近日戰狀若何無從懸揣也 
[倭兵大敗]  
　　本館派往營口訪事人信云有奉軍右營金總戎部下勇丁因公回營口據云奉天調去各營以及淮軍盛字營銘軍大隊己到进鮮平壤渡河而前距漢城不遠惟雨水過大泥泞没踩不能前進只可待夫晴後抜隊再進又據官塲傳述七月十三日我軍大獲勝仗倭兵死者五千餘名斬馘千餘級騐視之下中有婦女頭顱五六十個男子不敷調遺乃以婦女充數坐使玉貌花容化作蟲沙渺渺倭奴之力竭矣獨不慮貽笑於各國耶 
[行兵神速]  
　　營口信云上月初淮軍統領衛總戎汝貴率盛字三營過營口往朝鮮其輜重軍械由地方官雇民間大車數百輛載送言明每牲口每人每天給大錢五百文至鳳皇城交缷不意由鳳皇城赴鮮之兵計奉軍淮軍銘軍毅軍東三省練軍共有五六萬應差車輛早己應接不暇衛統領至鳳皇城無車可换祇得仍令營口所雇之車送至江邊旣至江邊又少人夫運物復令車夫牲口駝運前去車則暫置江岸行兵貴神速觀此益信 
[密查倭奸]  
　　中倭開戰以來倭人奸細散布内地刺探軍情營口道憲深恐此等倭奸多作華裝易於溷雜難於查察嚴飭稽查處弁兵及查街差役鄕約人等格外認眞密訪外又飭海防廳専派幹役數名在東西營大街小巷分投巡緝見有形跡可疑語音崛强者逐一盤詰倭人雖有鬼蜮伎倆至此亦無所施矣 
[帶兵巡緝]  
　　營口訪事人函云道憲因日本違背公法約章無理開釁業經宣戰故將各口倭人一例驅逐出境深恐愚民無知或開罪於别國商人特出告示曉諭并派委員馬范二君每日率領小隊往東營租界保衛西商巡緝奸宄 
[債負山積]  
　　日本蕞爾島國財力本自有限加以好大喜功輕舉妄動遂致逋負山積查其在本國所借之項則以七八仙半利息而算者計十兆零五十萬元其餘無息之借項則計二十八兆八十萬元合共所借之項計有二百七十兆零五萬元有奇此在其本國所借之項也更有向外邦所借者則共五百一十八萬元以上合計其借項共至二百七十五兆二十三萬餘元又查其國家銀行所出之銀紙用於國中者共計三十一兆三十萬元合此銀紙而計則其國債共至三百兆零七十一萬元之數矣加以近日用兵朝鮮餉糈不繼始則以鐵路抵借尚患不敷又向國中商民借貸商民亦知其債負不少相率觀望然則日本之力竭矣兵敗財絀不亡何待 
[英將談兵]  
　　中國前北洋海軍教習記名提督琅威理現雖乞休回國惟在中國海軍中效力己久實能深悉此中强弱情形與局外懸擬者不同近因中日之役英京有人往謁軍門詢以此中利鈍若何據云余雖不在中國然任事己久於海軍勢力素所深知今承明問姑就余之所見爲君略陳中日兩國不出於戰則己一經開戰則日本一國必將爲中朝糜爛蓋其力大非中國所敵且中國人民之衆糧餉之豐百年以來素稱戰國日本安能與之抵敵但中國冋不利人土地其力雖能勝日諒亦不至往攻日地但琉球一國則必須向之索回是說也實有爥照之明非在中國海軍任事有年不能如此此係日前由英發電來華所述用照譯之 
[疫氣全消]  
　　昨日香港來電云港官己出告示謂疫氣己銷除凈盡香港疫氣旣退然則别處口岸亦可免傳染矣 
[誤觸水雷]  
　　長江北口石頭沙地方安設浮碰水雷數百具以防倭艦侵犯早經地方官示禁船隻往來本月初四日下午五點半鐘忽有五枝桅本地沙船一號滿裝布疋雜貨開赴牛莊不肯繞道行至該處時誤觸小碰雷兩個登卽轟發該船桅板悉數燬爛中竪大桅枝劈分爲 
 
 

Page 3

 
 
兩半枝復折作數叚船户等二十五人曩抱斷木零板飄浮水面幸安雷各員弁均在工次赶卽設法撈救得慶更生内有二人聞雖受傷并不甚重并聞該船户姓金名義泰船身長十七八丈吃水深一丈二三尺以載米三千六百石悮撞小碰雷船雖燬爛人幸遇救倘撞大碰雷必致連人轟斃同時查得尚有金永康沈隆茂沙船二號駛至該處幸在工員弁用小火輪拖救得免 
[潤州火警]  
　　本月初二日夜三鼓時鎭江西門外長樂巷某姓家不戒於火突兆焚如頃刻間濃烟四塞烈燄工騰俄而警鑼亂鳴左右鄰急往取水灌救得以告熄僅焚去草瓦房三門所幸前後均有高墻阻隔以故祝融氏不敢越雷池一步也 
[關道抵寍]  
　　新授常鎭通海道吕觀察海寰於本月初二日到省赴督轅禀見劉制軍卽於是日懸牌飭赴新任接篆之期想不甚遠耳 
[製造銀幣]  
　　聞中國在上海創設一局以便鑄造大銀錢及四開八開十六開等小銀錢己托元豐順洋行代辦機器起造房屋矣 
[遵陸北上]  
　　前日下午縣署接電知湘撫吳清帥約昨日可抵滬江立飭辦差人役赴碼頭伺候昨晨又接電音知清帥巳由清江登岸遵陸赴津不必取道滬江矣 
[譯員回滬]  
　　法繙譯官祁理恒君請假十日往東洋遊歴曾紀前報兹悉祁君業己回滬昨禮拜二己赴公堂與葛同轉會判各案矣 
[奸商運米]  
　　日前有崇明某沙船由某姓所雇開赴太倉州所屬之瀏河口向該處某米行購買白米五百石裝運出口行主以日來屢見各大憲示禁裝糧出口事關重大倘被關員查出誰能當此重咎旋由該沙船主再三商妥後向某某兩報稅行串通某君將米裝上沙船正欲開行爲是標後營駐紥劉河之誁德泰抱戎所聞立卽帶同汛兵及該處地甲前去押令該沙船將米起岸不准裝載出口如敢有違禁令定卽送官究辦米行主情急萬分向許把戎再三苦求願酬洋蚨三十翼把戎不允增至八十元把戎仍不允以事關接濟敵人未可稍存寛縱遂一面禀請鎭洋縣劉拱宸明府提案究辦一面禀請嘉定營遊擊傅文彩游戎派勇看管此係官塲所述錄之以見近日米糧仍不免漏出口外者皆奸儈爲之也 
[英界火警]  
　　昨晚九點三刻捕房鳴鐘告警探係英大馬路石路南首之某飯店因火油燈炸烈以致火勢猝發旋卽燎原雖經左右隣帮同灌救無濟於事未幾火會西人巳驅皮帶車至急開自來水管竭力澆灌祝融氏始無從施其伎倆是役也約燬樓房三四幢此處德祥質鋪近在咫尺不致殃及亦云幸矣一切細情俟探明再錄 
[虹口瑣談]  
　　麻皮小才子江北産也今春屢犯竊案被獲到官遞回原籍至夏間又來滬上仍操故業途遇包探竇如海見其衣服華麗舉止可疑細加偵探始知匿跡新閘相近江北人顧瞎子家遂於昨晨四下鐘時帶同探夥將麻皮小才子顧瞎子及顧妻沈氏一併拘獲送入捕房捕頭細加盤詰供認行竊數十案捕頭飭押捕房候吊齊贜物解送公堂究辦○虹口頭壩萬陽樓茶館内堂帶賣洋烟堂倌寍波人阿桂因事回家以同鄕人王阿五庖代未幾王患病數日以來勢甚危殆司帳胡秋元不加憫惜反商之店主扶出門外王病勢本重加以風吹雨打更覺憔悴難堪至前日午後經巡街捕舁入捕房捕頭向之詢問尙能言語答係在萬陽樓爲堂倌被司帳胡姓逐出捕頭大怒立飭探捕將胡秋元拿案大加呵斥諭以如願領回調養可免根究否則送官究辦胡答稱情願醫養遂舁往萬陽樓及至則氣己絶矣棄諸門外至昨晨由王之友人舁往萬陽樓後面空屋内收殮○鎭江人王福順前日在美界寳勒路十四號某西人屋内窺探被西人拘送捕房捕頭訊問之下語無倫次遂飭包探張阿五押至通運碼頭晚間趁長安輪船載往鎭江 
[研訊日奸]  
　　昨報日奸歸案一則當解到道轅時江海關道黄觀察上海縣黄大令洋務提調蔡太守保甲總巡葉司馬道署繙譯徐司馬等均在座卽由制憲所派洋務委員劉太守略訊情形二日奸供稱一名福源林平廿八歲一名楠呐友次郎廿六歳一在城内梅溪書院攻讀三年一在跑馬廳華英書館讀書其餘均操日語劉太守與之問答數言尚未定讞并將地圖逐細閱視卽將二日奸發縣署看管黄大令飭寄留西花廳過宿一宵如何辦理尚待續聞 
[會訊日奸]  
　　日前美捕房飭探何瑞福拿獲改裝日人七名送往美領事署嗣由美領事訊明内有日本人六名尚無作奸實據故卽遞回日本惟内有身穿高麗衣服之一人尚覊押署中昨晨由美署送至英公廨早堂會訊祇以言語不通無從取供旋由美廨邀到熟悉高語之某甲爲舌人宋通刺升案訊問據供高麗人姓金名長春年二十五歲並無家屬因從幼出門不知究係高麗何處人來滬後因無棲身由友人薦在新馬路某店暫住通剌又問爾旣係高人何故改作華裝答稱高俗尚未娶妻之人俱梳髮辮所穿之衣領下有一圓孔委係高服並非華服其餘言語仍多含混通剌命將金還押聽候禀明道憲再行核辦 
[高人送縣]  
　　前日高麗人金昌林安光信兩名在金陵販賣高麗參丸藥等物由江寍縣解送上海縣安插黄大令送交天保棧朝鮮通商委員李君承鳳收管己詳報後因金安兩人又至松江地方販賣人參爲華亭縣所聞以刻當中日有事之秋未便任其游行内地飭差送至上海縣再請安插值日差禀明黄大令飭暫看管聽候核奪 
[幼孩失路]  
　　某號華捕在途巡緝見有十　幼孩迷失路途恐入匪人之手帶回捕房請爲安插經克捕頭訊問之下孩供年十歲姓馬名阿祥捕頭命暫留捕房候家屬認領 
[約束兵民]  
　　法界巡捕晚間在護城河畔巡街北門守城兵士及無賴流氓等往往辱駡甚至抛磗擲石由巡捕訴知捕頭轉禀法總領事函致關道憲札縣出示嚴禁黄大令奉札飭承繕就告示業巳糊貼北門其示略謂奉江海關道憲黄札開准法總領事祁函稱城門兵士及流氓等辱駡巡捕拖擲磗石知照北門守城某弁置之不理函請查禁等情到道准此合亟札縣出示禁止等因到縣奉此合行出示禁止爲比示仰軍民保甲人等知悉自示之復毋許再在城上信口呌駡抛磗擲石免生事端該汛弁等亦當隨時禁阻毋得懈忽其各凛遵毋違特示 
[上海縣署瑣案]  
　　前據英公堂移送遞籍復來之朱文隆一名到縣當經黄大令飭暫收所聽候訊辦前晚倩帮審委員葉司馬　坐花廳提案訊究朱供寗波人去年遞籍因本鄕無事可謀今年正月來申謀事暫住某家偶然口角不敢行兇司馬日遞籍又來理應痛悔前非何得行兇喝重笞二百板著具攺過結斥○周炳控胞弟周全泰盤踞索閙送請究辦前晚葉司馬提訊周全泰供常州人向爲布業七月三十日到申住胞兄周炳處找尋生意並未滋閙司馬日爾母現住何處答住常州胞兄周炳號周子明在三馬路藉書畫以餬口司馬日爾兄禀請將爾遞解回籍母親現在常州儘可回去本應押候備文遞解姑念生意人格外施恩交差看管候公文備就遞回原籍○前報妓女吳秀蘭喊禀自愿從良黄大令先發普育善堂聽候堂訊一則前晚葉司馬升坐花廰提訊原差請片赴堂帶回縣署吳供鎭江人丈夫姓李翁姑均己逝世前年丈夫將小婦人帶至申江售與蘇州人祝竹三妓院内爲娼後因閉歇小婦人贖身出外又至四馬路桃源里某鴇家爲夥妓當取帶擋洋四十五元現有物件未取可以作抵司馬問母家尙有何人答稱前年來申時母親有病刻下未悉存亡此外並無别人司馬日可有客人約爾發堂後來娶堅稱無司馬著具自願從良切結發普育善堂擇良婚配○日前普育堂圑練勇及本縣汛捕在西門内普育堂一帶梭巡見有兩城躱伏其間當卽兠拿該賊升屋飛奔力追逾時始獲周大海一名由汛捕將周解縣請訊巳誌前報前晚葉司馬提所周供年十八歳蘇州人向爲刻字主意行竊 
 
 

Page 4

 
 
祇此一次司馬問贜物何在汛捕禀稱在普育堂内又問逃逸一賊是何名字答稱陳阿順松江人現不知逃在何方司馬得供判責一百板枷號一月發廿二鋪並育堂前示衆 
[英界公堂瑣案]  
　　祁鍚甫控趙海三竊洋十三元一案定於昨晨復訊當由包探何瑞福將祁趙解案祁申訴前情趙海三供所有洋銀十三元却係當來通剌問爾洋旣係當來何以與當中之洋圖章不符反與祁鍚甫之洋圖章一式可見此洋實係祁之原物爾亦無庸狡辯旋問祁日此洋給領須有的實人來案具保答稱可宋通剌遂商之易副領事判將趙海三交捕房管押一個月祁著覓保始准領洋○昨報紀竊車被獲一則昨晨包探江阿三將蕭妙仙等解案蕭供在臬西人處爲包車夫前日將車停放在西華里口怱然不見後知被湯竊去今旣由包探獲住求爲訊究湯供曾由蕭雇爲替工因工資無著取車作抵蕭稱與湯並不相識另有施小江唤湯爲小的作替工通剌飭差往傳施小江到案於禮拜四復訊○江包探又解謝天生到案禀稱謝行竊盧施氏烟槍一枝經小的緝獲送究謝供氏係母親因父親棄世再醮盧姓將父親遺下之浴堂售與他人故往理論盧手持烟槍欲將小的毆打是以奪下質錢通剌判將謝交捕房管押一個月○朱樹楷曾將綢衣數件交縫工周松庭縫級被周質錢使用昨適遇見扭交一百五十六號華捕轉解到案通剌問明情節以周不應將人交製之衣質錢使用判令管押七日贜交朱領○小陔項金德項阿六在火塲拾取洋磁片經二百七十八號華捕拘解到案通剌判各責手心一百下交伊父領回嚴加管束○包探何瑞福禀稱陳生全竊取王隆慶所開洋貨店内千里鏡二枚售與錢金山一併送究通剌判將陳管押兩禮拜收贜之錢金山判罰洋一元○朱生鍚竊取康善友家之布單被一條經包探顧阿六緝獲人贜送究通剌判將朱管押三日送回嘉定○二百五十九號華捕拘送馬夫陳福桂到案禀稱陳駕駛馬車與人爭先是以拘請判罰通剌判罰洋五元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[三峽猿簷]  
　　七月十二日夜雷電大作有某甲行至臨江門鋼廠灣地方忽見電光如火當頭掠過遂痴若木偶想被電氣所觸也○巴縣城西六十里地百市驛有縣丞衙門此處米市向在文昌廟内近日廟僧因案涉訟分縣王君勒令將米市遷至衙前首土等抗不遵斷竟敢糾衆將大堂二堂行窻户格悉行擊毁不服彈壓黎觀察己札巴縣查辦矣○渝城電局現懸牌示凡商報務將街道住址逐一注明方能傳送不得専冩牌號如日字數過多願商定减字之法者准其掛號以五字爲一字應取掛號銀二兩其己經掛號者仍照前例○巴縣耿大令前在老鼓樓創設里中公所札委里正六人管理城鄕公事近有某孝廉遞禀新任陳大令以里正武斷爲害鄕閭呈請裁撤未識能否允准也 
[法界公堂資案]  
　　亦新園盆湯主婦趙孫氏控夫妾王氏時常吵閙等情經葛同轉提訊並據李雲軒鄧麗才等呈具卽略同轉以王氏執迷不悟著　押捕房並傳趙世義趙寳生等到案各情迭紀前報昨日趙孫氏偕其子世吉並姪趙世義投案同轉問寳生因何不到世義供稱寳生向在世吉店内近日巳將鋪蓋携去世吉供寳生向欲另尋别處生意世義又供奉諭勸導王氏實不明白依舊執迷欲削髮爲尼否則願入清節堂同轉閱視禀詞謂爾旣受伯父撫育之恩何得向世吉滋擾世義供並無其事世吉又供五月間世義弟兄在盆湯店内吵閙以後又同朱大順及王氏清芬堂叙議將五氏牙齒一枚包好欲誣小的打落伊等願作見証寳生之妻在家病故小的將金表一枚押洋廿元以助喪費旋被世義將票撕敬求恩追究同轉謂爾弟兄同受伯父撫養之恩理應圖報况各有行業何得率行滋擾旣有經手表洋著赶緊清理並著爾堂兄具結以後不准再徇世吉纒擾世義供從前並未分析本屬一家何分爾我世吉供小的之父將老北門鐘表店分給叔父旋被叔父盤頂他人又提趙王氏到紫問禁押多時曾否明白王氏洪不願隨大婦回去兒子呼我爲小老婆同轉謂爾旣不願回去尚有玉堂遺下田房筆據何在王氏供均己取去同轉謂前飭包探眼同檢點並無男衣况爾丈夫之舊交李雲軒等均有節略呈遞僉稱並未檢交究竟何在王氏仍不肯供同轉以其執迷不悟者押候覓保趙世義弟兄著具到切結送案備查○蜜采里司閽人朱珍三拘獲竊鎖之沈雲生解案沈供與司閽人阿二有仇前日傍晚行經是處卽被拘入强指爲竊郁探禀有鑰匙一個用以開鎖西人自報捕房旋據朱珍三投案禀稱在密采里管門遺失大鎖三件小的先己賠還至第三次又來探望卽被小的拘獲送案請究兹將鎖匙三個呈電沈雲生矢口不承同轉命押候追比朱斥退下期投案備質○張炳生抱孩上堂　稱上月十四日張阿四之妻因打媳婦小的提壺在乎泡水回來伊妻將壺擊擲以致潑傷小兒頭面當時卽報捕房蒙飭延醫調治現在節近中秋向索醫樂等資反稱小的敲詐同轉問共費幾何供共用洋七元二角通事稟當時面許償還今忽翻變張阿四供所費並無如許之多小的不願償還同轉命押候繳洋七元二角釋放呈騐之樂方發還○裏虹口胡家橋貨捐局分卡委員灝譚其五月初六日失竊白皮箱一隻棕箱一隻内儲綢縐衣服數十件另開清單報縣請緝法包探郁廷湘拘到竊賊張迪生並吊到各贜解案請訊縣捕柴樛副役胡勝將飭緝牌農呈電張迪生供在虹口同王小四及小才子竊來王住文昌閣左近向爲小工於五月初六日竊出小的同王在外面接贜除吊到之外所有衣服均在王及小才子處小的分得衣服六件質洋五元四角置辦元縐衣料包探呈騐各贜禀稱元縐衣料在成衣攤上吊來同轉問尚有洋五十四元何在張　舉懸縣捕副役胡勝又禀前任華邑尊寄存箱子一隻亦被竊去張供王小四住虹口松園茶館後面小才子住十六鋪前因犯案　藉同轉命提到二竊再核遂與祁繙驛會商將人贜一併交縣捕帶回候出票恊提二竊歸案辦理各押鋪請領押本同轉著暫退俟追到投案具領○積竊桂懸勝陳德元供出鍍金表一枚及銀表一枚寄存萬安樓客棧並供出茶房王實卿楊小毛串同行竊由郁包探吊到原贜並將楊　一人一并瞧不請訊同轉命提桂德勝問是否原贜桂供鍍金表一枚卽孫太守失贜小的因用虧盤費將此抵與張姓得洋十四元銀表係另不　來烟袋攺　亦孫太守矢贜小的與王實卿在長江輪船認識王實卿供桂等來棧係楊小毛接來小的只用洋二元與桂素不認識桂供初住萬安樓忼　銷贜回來曾酬洋二元玉器一案伊等並不與聞七月廿六日王領至棋盤街富貴堂妓院王供小的在外招接客人向在九江揚州漢口各走辽路不相干涉楊小毛供在江寛輪船與桂會晤一次桂德勝又供同王實卿至三洋涇橋富貴堂妓院陳德元供同去一次王實卿　有供認同轉　此事無關緊要之事認亦無防楊小毛供向住新北門内曾代桂德勝租賃房屋旋因無人保租未及一月卽行搬出桂供五月廿日搬進　孫　元及　三人同住嗣因房主飭覓保人卽行搬出七月十六日同伊等至浴堂洗澡後入妓院尚有江西客人同去同轉誚桂曰爾年紀尙輕　得隨口妄供累及無辜又以王等不肯承招必須根究飭將陳桂二人還押楊小毛王實卿亦著押候再核吊到各贜暫存捕房待失主認領○萬安樓各棧執事劉濟川投案訴稱客人李儀庭住廿四號房間前日下午失去悶表一枚值洋四十六元事後查緝知被在棧薙髮之錢炳元所　　案請訊另有藍紡綢袴及洋布短衫係竊同房費客之衣同轉以此事牽涉桂德勝等命提桂德勝到案供稱小的前住該俴爲發與王姓二人敲詐錢業剃頭王係茶房錢炳元供桂德勝與面上有疤之人同住小的指伊等爲竊因此挾恨劉稱廿六號有周姓客人矢去洋傘一把亦係錢竊　人己用三個月由王姓薦來錢炳元供四月廿九日到棧並未行竊商呈案之洋四元如何供係自己之物另有縐紗手巾及鎖起一個箱子現在　房同轉命將錢炳元押候咅責一百板贜交劉濟川代領又諭失竊各件禀候飭緝劉遵諭而退○積竊周裕卿在安憂輪船竊取湖北人童笙陔等元寳六枚經葛同轉迭次研訊責比因贓木追齊送縣比究昨日童戴二人投案同轉命提周裕卿到案將供調復詰一過飭送上海縣嚴比童笙該戴洪顯著自行投縣備質○積竊李廣餘七月十四日送縣遞籍後又來滬上行竊爲包探拘入解經葛同轉訊供仍飭送縣遞回丹徒縣原籍○積竊陳阿喜三年前在捕房帶械脫逃此次來滬拘獲飭送上海縣備文遞回丹陽縣原籍 
[卾省官報]  
　　七月二十六日候補州判徐文詔缷辦漢鎭石碼頭釐金分局○二十七日候補府盛春頤奉委騐修貢院工程○二十八日候補縣寳豐奉督憲札委赴京帮同點景禀謝候補府王曜鑾禀見謝奉委巡查江面 
[金陵官報]  
　　七月三十日辦城外保甲局候補道譚信榘委署江寗府陳鍾蕃禀知任事○初一日于寳之謝委沙漫洲沿江緝私差知府凌嘉森禀知奉撫憲札飭分寗差委同知李文濤到由蘇來派寗差委　縣許慶春謝委府發審差邵承灝謝委會辦善後局銀錢所銷南臺叚保甲差新授江蘇常鎭通海道吕海寰到由京來 
[蘇省官報]  
　　七月廿八日吳江縣縣丞倪善慶到卽辭縣丞范景員謝委署吳縣縣丞卽辭赴任石元勲辭赴昭文保甲臬憲陳到○廿九日藩轅牌示照得　甫丹陽縣梢以焕業經奉准部覆目應飭令赴任署柘林通判周煦山辭赴松接印藩轅牌示照得靑深縣知縣錢志澄奉文　缺歸同知直隷州班候補遺缺查有時旨班　補知縣　瑞曾堪以酌補○三十日分履江蘇試用從九錢鹵楨浙江人回案○八月初一日知府彭文明到總辦　戴又佐到晉辦又余慶祺銷兼辦三位　牙釐總局提調差　崇　専丁來省禀知交缷署昭文縣事省駐常熟料量交代事宜郭署光鐥中　總巡差並到洋務局文案差藩轅牌示照得長洲縣主簿陳金飭赴元江靑縣丞升任遺缺查　試用布理問　文鍚堪以委署長洲縣主簿員缺 
[江西官報]  
　　七月初十日軍裝所委員往上海採辦軍裝候補道張暄會辦晝局事務賀元彬管理進賢門城上防城事務候補縣鄭輔清驗收皇殿工程又又兩四所總門楊炤幾樂局彈壓張善鐸賚解萬壽貢物晉京徐元霖張世曦俱文闈搜查姚光運晏瑞嚴潘琦姚春融王瑞珍俱入簾執事屈振聲接查惠内保甲葛慶鐘趙焕勲崇築善王世瑞潘肇煌汪善培劉宗鋆張如馨馬維翰劉綬靑萬中傑俱文闈執事○十一日内閣中書徐步衛由奉新籍來省鄱陽縣羅廣煦禀赴任譚鴻基策嶲俱拔委一次郭昌肖照料南昌府屬士子入闈吳鍚論照料南安丹屬士子八闈裘錦丁父憂南昌同知蔡世俊隢同藩司晉京祝嘏以龍照麟署理印務 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年七月二十六日京報全錄]  
　　宫門抄○教職單○閩督譚奏請補知縣摺○蘇撫奎奏報江海關收支數目曁查明免單總數抵解餉需摺○又奏起解京餉片○江撫德奏解海軍經費銀兩片○又奏添募弁勇並選練營兵緣由片○鎭撫譚奏甄别知州片○七月二十六日户部通政司詹事府正藍旗值日無引見○瀅貝勒容貴謝放崇文門監督恩○林開章龔鎭湘于民新預備召見○八額馹明桂各續假五日○英年請假五日○良培續假十日○召見軍機瀅貝勒林開章龔鎭湘于民新○光緒二十年七月分教識單一正諭直隷蔚州馬櫆昇河間山西沃李仁溥平定湖南攸縣魏藩寳慶浙江蘭谿鄭文同嘉興貴州綏陽周鍾麟貴陽俱舉遵義范　佐普安優獨山馬克成貴陽歲平越文明安順廪訓導山東沂水丁榮恩登州河南原武陳琥陜州陜西宜川王履豫西安四川高縣　元第潼川俱舉廣東海康林鍚峨惠州挨復諭直隷深澤蘇琪增保定拔河南商水王鳳桐衛輝葉陜西汧陽牛應辰西安恩經泉軡　德興安恩甘肅靈台龍振龔平凉江西奉新鍚兆璵南晉石城葉繼高南昌貴州龍里譚彝德遵義俱舉江西東鄕龔導慶南昌　　東始興莫京魁高州恩四川筠連陳順彬潼川拔復訓直隷天津張之翰永平陜西懷遠王克昌邠州浙江紹興譚日堉嘉興湖北嘉魚戚克恭鄖陽廣西臨桂焉盛世太平四川漢州楊泰舒龍安俱察湖南華容鄧承鼎長沙舉○○太子少保頭品頂戴閩浙總督臣譚鍾麟跪奏爲請補知縣以裨地方恭摺仰祈聖鑒事竊照福建浦城縣知縣熙汝海病故遺缺請以卽用知縣李夢斗題補尙木准到部覆該員在閩清縣署任聞訃丁母憂業經題報聲明浦城縣缺仍應留閩另補在案查閩省鄭工新海防例遇缺先海防先卽籌餉遇缺先遇缺各班均無人輪應卽用本班其次之員更補查有卽用知縣翁天祜年四十二歲廣東海豐縣廪生光緒己丑科進士奉旨以知縣卽用簽分福建領照來閩光緒十五年十二月二十八日到省據藩臬兩司會詳前來查該員才識穏練公事細心以之更補浦城縣知縣洵屬人缺相宜與例亦符該　係卽用知縣請補知縣銜缺相當毋庸送部引見並免覈司叅罰除咨部外理合恭摺具奏伏乞皇上聖鑒敕部議覆施行謹奏奉硃批吏部議奏欽此○○頭品頂戴江蘇巡撫奴才奎俊跪奏爲江海關第一百三十三結期内徴收華洋各稅及支解　目暨查明免單總數抵解餉需恭摺仰祈聖鑒事竊照江海關徴收洋稅按結提解部庫四成嗣於四成銀内酌留二成以備機器局用欵其餘二成銀兩除額撥黔餉並提解加放俸餉外餘賸銀兩同招商局四成稅銀一併分解南北洋作充海防經費各等情均經先後奏咨轉行遵照在案兹據江海關道聶緝槼詳稱自光緒十九年八月二十二日起至十一月二十四日止第一百三十三結期滿共徴各國商船進出口正稅銀八十四萬九千一百七十四兩零除洋商前完止稅准給存票换領現銀一萬二千一百二十九兩零外實徴銀一十二萬八千二百五十二兩零共實徴銀九十六萬五千二百九十七兩零應提四成銀兩内以二成備撥機器局用欵其餘二成銀兩除提解黔餉銀六萬兩並提解加放俸餉銀五千兩外餘賸銀兩分解南北洋作充海防經費至是結期内洋商請領存票居多間有願請免照之貸實給過各口免單稅銀天津一十一萬四百四十七兩七錢七分三厘牛莊二萬一千八百二十六兩六錢六分四厘登州三萬三千二百一十一兩八錢三分一厘甯波三萬四千四百五十八兩七錢三分三厘福州五千六百四十一兩二錢八分温州四千一百三十四兩八錢六分二厘鎭江九千八百五兩八錢六分三釐漢口四千三十五兩六錢九厘蕪湖二千九百二十兩二錢七分四厘九江二百六十四兩二錢六分七厘厦門二百一十八兩七分一厘汕頭五百三十兩五錢三分三厘廣東一百九十一兩一錢二分四釐淡水八百一十三兩四錢五分四厘另造清册送部查核此項免單稅銀卽在前項實徴數内均己抵放京恊各餉無從撥還其徴收招商局輪船及關照船進出口正稅並洋藥稅銀九萬九千七百三十八兩零應提四成銀兩亦經分解南北洋作充海防經費各等因造册詳請具奏前來奴才覆核該關第一百三十三結期内所徴各項洋稅除提四成銀兩外實共應存銀五十七萬九千一百七十八兩零提出一成五釐聽候指撥出使各國經費餘賸銀兩均經抵放京恊各餉並稅務司月支經費暨例銷各欵之用至免單稅銀仍懇恩撥濟緊要餉需毋庸撥還長江各口免致互劃之煩除將原册分咨總理衙門户部查核並令將給過免單稅數另行造册詳辦外謹會同通商大臣兩江總督臣劉坤一核繕清單恭摺具奏伏乞皇上聖鑒謹奏奉硃批該衙門知道單併發欽此○○奎俊片再准户部咨開奏撥來年京餉一摺單一分於光緒十九年十月二十七日奉上諭户部奏預撥光緒二十年分京餉應照奏定數目於來年分批赶解限五月前解到一半十二月初間全數解清不准截留攺撥等因欽此單開撥江海關洋稅銀一十萬兩扎關運解業經先籌第一批銀五萬兩奉部奏准留抵銅價在案兹據江海關道聶緝槼詳稱於關稅項下續籌第二批銀五萬兩循案交商匯兌以歸妥便並聲明光緒二十年分原撥銀餉銀一十萬兩業巳全數抵解清欵等情詳請奏咨前來奴才復核無異除給咨起解外謹附片具陳伏乞聖鑒敕部查照謹奏奉硃批户部知道欽此○○德馨片再查光緒二十年二月内承准總理海軍事務衙門咨光緒二十年分北洋海軍經費撥江西厘金銀三十萬兩按八成解足分批徑解北洋大臣兌收限十二月内掃數解齊等因經臣轉行遵照籌解兹據藩司方汝翼詳稱查并西省每年撥南北洋經費銀三十萬兩按八成飭解光緒十二年奉將前項經費攺爲海軍經費計　年分共解銀二十萬兩十三年分共解銀二十四萬兩十四年分共解銀十一萬六千五百兩十五年分共解銀二十一萬兩十六年分共解銀十九萬兩十七年分共解銀十九萬兩十八年分共解銀十九萬兩十九年分共解銀十三萬兩先後詳奏在案今二十年分海軍經費撥北洋銀三十萬兩仍按八成解足自應盡力籌解現于司庫厘金項下設法騰挪銀二萬兩爲二十年分海軍經費徑解北洋第一批銀兩五月二十八日動放發交新泰厚商號限四十日匯赴北洋大臣直隷總督臣李鴻章天津行署投兌以昭妥速並照章放給該商匯費銀二百兩等情詳請具奏前來臣覆核無異除飭續籌撥解並咨户部暨總理海軍事務衙門及北洋大臣查照外所有籌撥二十年海軍經費徑解北洋第一批銀兩交商匯兌緣由理合附片陳明伏乞聖鑒謹奏奉硃批該衙門知道欽此○○德馨片再前准户部咨各省防軍練軍水師兵勇以後如有增减餉數隨時奏咨在案等因歴經遵照辦理在案兹查上年十二月間廣東南雄州屬地方匪徒聚衆滋事圍攻南安府城又本年正月間湖南酃縣會匪潛匿龍泉縣邊界大小井等處竄撲永甯縣城勢均危急經臣先後檄調駐紥吉安袁州兩府屬之統領剛字全軍兩江題奏提督申道發酌帶所部弁勇分馳兩處相機會勦惟查江西防營勇丁迭次奉文裁减現在所存陸軍勇數實巳無多分紥各處要隘以及鄰省邊界頗形單薄一旦有事抽調旣不便虚防以應有顧此失彼之虞自不得不臨時添募以資防勦當據申道發禀報此次南安吉安兩府邊境被擾各處紳民甚屬驚惶紛紛禀請留營防堵所部勇丁不敷分布就近添募弁勇陸百三十六員名以便分别留防馳援並據南安營叅將徐壽春以南安與粤東壤地毗連山谷繁多路徑歧險防勇不敷派守請援照贛標練兵章程在該營額兵内選練兵丁一百名派弁管帶扼險駐巡以上兩處添募弁勇並選兵丁均酌照調練選鋒營津貼錢文數目支給薪糧以從節省據總局司道詳請奏咨前來除俟各省會匪大加懲創邊境照常安静應留應撤容臣察看情形再行奏明辦理一面咨明户兵二部立案外所有江西添募弁勇並選練營兵緣由謹附片陳明伏乞聖鑒敕部查照施行謹奏奉硃批該部知道了欽此○○譚鈞培片再道府同通州縣等官到省一年期滿例應督撫察看出具切實考語奏明甄别以肅官方兹查有四品銜雲南補用知州謝詩純候補班遇缺前先補用知州余秉鑅均各試看一年期滿例應甄别據藩臬兩司會詳前來臣查該員謝詩純老成幹練余秉鑅穏愼和平均堪留省以各本班補用除將履歴清册咨部查照外謹會同雲貴督臣王文韶附片具陳伏乞聖鑒謹奏奉硃批吏部知道欽此 
 
 

Page 14

 
 
[光緖二十年七月二十七日京報全錄]  
宫門抄○諭旨四道錄前○湘學政張奏報科試完竣情形摺○御史齊奏倉塲咨調委員宜示限制摺○湘撫吳奏報鹽厘收支數目摺○御史齊奏各倉滿漢監督應認眞保送片○豫撫裕奏恩賞貧民銀兩確查散放摺○黔學政葉奏請將捐賑之生員以訓導選用片○將軍永等奏委員恊理印務片○七月二十七日禮部宗人府欽天監廂藍旗值日無引見○荆州將軍祥亨到京請安○太常寺奏派告祭天地宗社派出睿王莊王克王怡王○禮部奏派接談换卷派出志銳良弼楊頤殷如璋顧璜徐承煜○召見軍機祥亨李鴻藻長麟○○湖南學政翰林院编修臣張預跪奏爲各府州屬科試一律完竣情形恭摺仰祈聖鑒事竊臣上年試畢岳州等府州及西路三府一州於六月初七日回省當將各屬文武歲試完竣情形恭摺奏報在案除辰州沅州永順三府靖州一州科試業經照章於歲試完塲接考竣事外臣回省卽舉行長沙府屬科試七月九月先後接辦文武錄科事畢隨于十月十六日出棚渡湖先試岳州府再由小路取道沅江安鄕等處接試灃州陸行至堂德府試畢十二月二十二日就近回省度歳本年正月二十五日出棚考試南路五屬照章先由陸路寳慶府次永州府三月下旬浮湘經衡陽東入耒河至永順縣遵陸經郴州試桂陽州仍出耒河試衡州府五月二十三日衡屬試畢由水路于二十九日回省各屬文風仍如歲試以長沙衡州爲優其餘披華啓秀亦漸多根底務實之士均經詳細校閱分别等第取進如額惟各屬考數較多易叢弊竇經臣於歲試時詳爲條教簡立章程督率同提調官等實力整齊認眞防範任勞必兼任怨未敢避宵小之謗疑用嚴仍濟用冤藉以養士林之廉恥此次科試各屬均能恪循法度咸就範圍塲規之整飭旣先奸弊之滋生自絶臣又于按臨每棚詣學行香講書之日及試畢發落之期誥誡當堂輙逾晷刻示以守法懷刑之訓朂以讀書爲學之方匪特望考政之肅清亦勉冀士風之丕變也本年二月試寳慶時適值郡屬武岡會匪蠢動擾及附郭邵陽境内城守未集衆情惶惑臣初至首先飛函乞帥于撫臣猶恐緩不濟急復商令地方官邀請城紳前新疆藩司魏光燾尅日募圑以資助守仍飭地方文武嚴密稽查一面出示慰諭生童及居民人等毋得先事驚恐亦毋得小故爭嚷優動人心布置梢定臣仍照常排日扃試該匪經撫臣派兵勦辦以次撲滅臣亦得安穏完塲各生童頗無一人不遵約束致滋事變者此皆仰頼聖主威福綏又士民實深感佩自是遞按永州等屬至回省垣匪警不聞城鄕樂業又去冬雪澤深厚今年春夏暘雨以時田禾可望豐收民氣尤極静謐均堪上慰宸厪所有微臣科試各府縣屬一律完竣情形理合恭摺具陳伏乞皇上聖鑒謹奏奉硃批知道了欽此○○署巡視北城事務山西道監察御史奴才齊蘭跪奏爲倉塲咨調委員宜示限制以杜流弊恭摺具陳仰祈聖鑒事竊各項保案均經奉旨嚴核惟倉塲咨調委員宜稍加變通每年辦理漕務差委之員向以六十五員爲限均由倉塲侍郎在直隷順天實缺候補兩項州縣佐貳教職内指名咨調辦理海運俟全漕告竣奏請獎勵此歴辦之成章倉塲侍郎祥麟許應騤自膺此任整頓諸事能任勞怨是以近年漕務大見起色其内外河監視稽察各差以防偷漏最關緊要而指名咨調委員易開請托之弊始則鑕營求調繼則謀幹差使希冀列保官階又留次年差委層層奔競事事夤緣而於漕務非徒無益且恐冗員盤踞日久更易滋弊多端請旨飭下户部每年倉塲委員攺由順天府直隷藩司於屬員中擇其誠實可靠之員出具切實考語咨送倉塲各二十員其餘二十五員之額仍歸倉塲侍郎自行酌委奴才有稽察倉塲之責管見敬陳是否有當伏乞皇上聖鑒施行謹奏奉旨一道○○頭品頂戴湖南巡撫臣吳大徴跪奏爲開報光緖十九年分湖南川粤鹽厘收支數目仰祈聖鑒事竊照湖南省自咸豐六七年間先後奏准借銷川粤鄰鹽抽釐助餉川鹽則於岳灃入境之處設卡抽收粤鹽則於郴宜衡永等處分設卡局抽收嗣因川淮分界岳常等府屬専銷淮引岳州遂無川鹽入境惟灃州仍准借銷川引照常抽厘所有歴年收獲厘稅數目截至光緖元年止均經附片陳奏並將支用細數彚入百貨厘金欵内開報二年四月准户部咨以湖南設局抽收川粤鹽稅應將收支數目另造細册報部查覈不得列入厘金項下籠統奏報等因當經行局遵照嗣後均係另欵開單按年具奏至光緖十八年止在案兹據總理湖南厘金局務布政使何樞補用道周麟圖查明自光緖十九年正月起至十二月底止各局卡經收川粤鹽厘稅錢及撥解支用各款截清數目造具簡明四柱清册詳請奏咨前來臣覆核無異除清册咨送户部外理合繕具清單恭摺具陳伏乞皇上聖鑒謹奏奉硃批户部知道單併發欽此○○御史齊蘭片再各倉滿漢監督冋由户部咨取各衙門司員保送帶領引見請旨記名挨次傳補奴才近聞各衙門保送此項人員均以久不進署或年老衰庸之員充數塞責一經傳補到倉任憑花户把持毫無振作形同木偶而望其整頓倉務興利除弊亦甚難矣伏怠監督統辖一倉之責任重事繁豈可令冗員濫竽充數應請旨飭下户部嗣後咨取各倉滿漢監督應由各衙門堂官認眞保送誠妥可靠之員以期倉務日見起色倘該員到倉後如不能勝任者應由倉塲侍郎指名叅辦或咨回原衙門行走奴才爲整頓倉務起見是否有當謹附片具陳伏乞聖鑒訓示施行謹奏奉旨一道○○頭品頂戴河南巡撫奴才裕寛跪奏爲恭逢慶典恩賞貧民銀兩通飭確查按名散放以廣仁慈而昭覈實恭摺仰祈聖鑒事竊照本年恭逢慈禧端佑康頤昭豫莊誠壽恭欽獻皇太后六旬萬壽上年欽奉懿旨於省内帑項下賞給各直省貧民銀各二萬兩恩周寰宇歡治窮檐當卽轉行欽遵知照嗣准部咨令在地丁京餉項下截留備用比因癸己年京餉業己全數報解應在甲午年京餉内留用奏明在案伏維深宫節用愛人行慶施惠仰蒙懿訓核實散放必期毫無遺濫方爲無負慈恩因查豫省各屬例設養濟院之外尚有廣仁廣濟等堂名目不一章程各異或地方冋有公産或由州縣捐廉計口授食以資養贍良由例額無多不得不有此額外將恤此皆實在窮黎平時本有名册可以按籍而稽此外窮鄕僻壤恐尚不乏無告窮民業經由司通飭各屬詳細確查其駐防滿洲蒙古八旗人等内有貧乏無養者亦應共沾恩賞責成城守尉切實查明統限於七月内按名開報由司核明人數均匀分攤飭發散放仍俟事竣造册報部據者藩可長祿詳請具奏前來奴才查所籌辦法尙屬公普除飭傕依限開報核實散放務使寳惠均沾勿任稍滋弊混以仰副皇太后闓澤覃敷有加無己之至意所有賞給貧民銀兩欽遵辦理緣由理合恭摺具陳伏乞皇上聖鑒訓示謹奏奉硃批户部知道欽此○○葉在琦片再臣按試安順時據大定府威寗州學學正顧履均訓導趙以巽禀稱威寗地極荒寒比歲歉收民多侍哺今年春夏之父靑黄不接知州史鸞書採買榖米設法平糶暗賑窮民有庠内生員孫培源將祖遺義祭各田共值銀五千一百餘雨减價售銀二千八百餘兩先後買包榖六百六石合京石二千石呈官騐收並請於城鄕内外恊中之處分設八局糶賑兼施其一與運費皆該生措辦殊屬急公好義有光庠序合行禀報請示等語復准貴西兵備道臣邵積誠以前情咨商給獎前來臣查威寗瘠土苦貧士多爲地所拘鮮能自拔該生内行克謹學業亦勤累創善舉疉經臣獎勵在案兹復深明大體任卹爲懷損己利人見義無恡誠爲邊庠不可多得之士可否仰懇天恩准將該生員孫培源以訓導選用飭部註册俾多士咸知觀感出自逾格鴻慈臣爲激善行起見是否有當謹附片具陳伏乞聖鑒訓示謹奏奉硃批該部議奏欽此○永德等片再據三音諾彦部落盟長親王將固斯瓦齊爾等呈據本盟札薩克輔國公索諾木逹什呈稱竊職前因落馬折傷骽骨尚未痊愈近又偶染傷寒加以心跳神迷等證雖經延醫百方調治總木見效實難力疾辦公呈請照章給假俾　調理其札薩　印務派委本旗恊理臺吉鄂羅什祜署理等情當經差派恊理臺吉那本齊勒多爾濟前往查騐屬實取具該札薩克臺吉印結據情呈報前來奴才查該札薩克臺吉現在患病請假旣經該盟長等查騐屬實自應按照定章給假兩個月令其調理所有札薩克印務卽照所請派委本旗恊理臺吉卾羅什祜署理除將呈送到印結存案備查並檄覆遵照外理合附片具陳伏乞聖鑒謹奏奉硃批該衙門知道欽此 
 
