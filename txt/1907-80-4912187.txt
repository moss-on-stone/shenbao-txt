# 1907 - 80 - 4912187

 

Page 1

 
 
   
 
 

Page 2

 
 
　　電傳宮門抄二月十四日召見軍機紹英 
[論政府之對於留學生（斧）]  
　　近日政府。所頒待留學者之規則。可謂十分綦嚴矣自外觀之則其情似可感而一察其。隱則又覺其可恨而更可憐也。 
　　雖然何以感之。夫海外留學。率多可畏之後生。而萬里迢遙。殊未嘗。有保傅父兄。以爲之約束。似一染人習俗。即踰閑蕩檢。而入於亂。臣賊子之一途。故政府與外人再三立約。不惜以至苛刻之科條見。待。并請逐其旁之引導作亂之人。使人人各端其趨。各盡所學。以求。爲異日歸來柄用計。嗟乎。是一仁者之用心。不圖於今日政府見之。烏乎其可以不感。　　　　　　　　　　　　　　　　　　　　　　 
　　然而何以恨之。蓋政府之於留學者。豈愛之乎。實畏之也。夫聚千百。喜事少年。而立於恣言無禁之地。則政府苟有種種陰事。設爲彼所。偵得。有不痛發其覆者乎。况政府保全祿位惟恐不至者也。而學生。往往有以恫喝之。其實諺云 [書生造反無濟於事］而政府薫於。利而昏於智者。聞之得不寒心耶。其不欲食其肉而寢其皮也幾希。矣。其畏之也。旣如虎蛇。如蜂螫。故不問其人爲同胞與否。雖已之權。力不及。卽借外人之權力以箝制。之亦在所不恤已。推其用心如是。則。天良尙可問耶。烏乎可以不恨。 
　　然則又何以憐之蓋。中國之政府。老大之政府也。雖居中央集權之。要任。不過碌碌數行尸耳。而又上戴一專制之天。外臨無限耽耽之。虎。天灾之不足。又繼以兵戈。正虞室家不知其何以安子孫不知其。何以保。而加之無數留學之徒。揶揄之。辱駡之甚且欲取而代之以。爲政。以彼頽廢腐潰若此。一聞此舉。有不一駭而魂魄四竄者乎則。其與外人立約以嚴禁學生也。當有出於無可奈何者。烏乎其可以。不憐。　　　　　　　　　　　　　　　　　　　　　　　　　　　　 
　　嗟乎。政府已矣。而方興未已者留學生也。政府之所爲。誠不足責矣。而留學生之舉動。殊不可不愼重也。蓋自命不薄者。留學生也人望。之甚殷者。亦留學生也。其自待果何如耶。政府雖待之如是其不情。而學生之中。亦曾有一二以自取辱者乎。藉曰有之是其過不在政。　　 
府。而在學生。過而在於學生。則不惟予政府以口實。阻留學之前途。而奄奄中國。亦因之不可問矣。豈不重可哀歟。嗚乎政府。嗚呼學生。 
[專電一北京（二月十四日亥刻（]  
　　奏請緩議外省官制○御史趙啓霖奏各省荒歉已成民情惶懼請將外省官制暫緩議行奉旨交政治館各衙門閱看（蓋） 
[專電二北京（二月十五日子刻）]  
　　各州縣先設裁判官○政府以司法獨立各省意見互異議令各州縣設裁判官一員先行試辦（法） 
[專電三北京（二月十四日申刻）]  
　　照會日俄車長派兵赴黑○馬玉崑部下崑源帶兵十隊於今日由新民屯鐵路開赴黑龍江已由外部照會日俄兩使轉致日俄車長代爲照料（川） 
[專電四北京（二月十五日丑刻）]  
　　日使照請派兵往滿洲接替○駐京日本公使以滿洲日本軍隊不日撤退特照催外務速調重兵前往駐紥（莫） 
[專電五北京（二月十五日丑刻）]  
　　奏請劃一海陸軍操法○某侍御奏請訂定海陸軍劃一操法奉旨著陸軍部知道（民） 
[專電六北京（二月十五日丑刻）]  
　　衍聖公晋封王爵○某大臣議請晉封衍聖公王爵不日開御前會議斷决此事（不） 
[日使限期轉運中國兵隊北京]  
　　去年政府議派馬玉崑部下崑源帶營十隊開赴吉黑兩省因須由新民屯鐵路轉運經外部與日使磋商今得日使函稱准奉天鐵路提理部來電現訂於華歷二月十一日起每日午前午後分二次運至二月十七日運畢先發隊務必於初十前來至新民屯其餘建昌平泉等處各隊速卽拔隊陸續到新倘或逾期則該鐵路訂於華歷二月十九日交南滿鐵路公司接收一切事務十分忙碌礙難照辦請速電各該軍官務須在訂期内集合新民屯搭乘運畢等因外部卽飭該統帶查照速飭各營隊務於所訂期内陸續到新以便分起搭運萬勿逾期致多阻礙（句） 
　　按此條宜與本報今日專電叅觀 
[日人借債築路之辦法奉天]  
　　日本政府擬急 
 
 

Page 3

 
 
築東三省鐵路而資本不足乃授意於現在英國之日本銀行副總裁高橋氏與美國資本家借債八千萬元爲築滿洲鐵路之用所借之債謂之社債蓋作爲商民自借之欵與國際無涉是可以見日人在東三省之用心矣（樞） 
[美商建築油池之交涉蕪湖]  
　　美商美孚洋行去歲於蕪湖南岸建築油棧經商學兩界迭次具禀關道請飭遷移前升道馮星巖廉訪曾經照曾駐寗美領事轉飭遷讓嗣該行經理劉懋恩遂在弋磯山下覓地一區另行建造現除建造棧屋外并又添設油池是以商學兩界又於初九日在商務總會會議遂聨名上禀江督曁皖撫懇請從速阻止以免日後交涉特未知兩憲將如何辦理也（少） 
[江督辦理大閙公堂案近聞]  
　　西三月十八號北京訪函云江督端午帥電達外部謂一千九百零五年西十二月大鬧公堂一案應在南京開議並請駐京英公使朱邇典派員赴寗以便與洋務局總辦接洽如此說不行則請英公使准駐寗英領事就近商辦至租界英人於暴動時所遭損失業經再三審度毋庸賠償云云英公使對於前滬道袁樹勛之意見亦與中國當道不洽故此案結局尙須延緩也譯字林報 
[天津府縣裁判所開辦]  
　　西三月十八號北京訪函云天津府縣裁判所已於西三月一號奉袁督諭令開辦兩所各分設民法刑法兩司總辦爲天津府凌福彭襄理各員皆係曾在日本留學法律之學生此法先於天津創辦尙須逐漸推行於畿輔各境云 
[西報紀郵傳部近事]  
　　林尙書○軍機大臣林紹年奉旨团理郵傳尙書昨蒙兩宫召見日内卽須到任張尙書病已痊愈惟因近遭嚴旨申飭且以守舊無知之滿員執政於朝見有與其私意不合者卽從而攻擊之雖欲整頓亦非易易故自願告退云 
　　唐侍郎○郵傳部左侍郎唐紹儀之近狀現無所聞但知慶邸曾告以如不再奉旨申飭勿遽乞休一俟駐京俄使濮科第回京卽須開議滿洲約事矣 
　　吳侍郎○郵傳部右侍郎吳重憙會同外務部堂官向政府提議籌欵贖回京漢鐵路並改良郵電路各項要政衆皆懸揣中國恐無法集欵向比公使贖回京漢鐵路也以上譯字林報載西三月十八號北京訪函 
[衍聖公奏陳要政北京]  
　　衍聖公以大祀典禮進京謝恩於初五日召見兩宫垂詢治安之策衍聖公奏稱各省亂事疊起是宜標本並治地方自治一事實爲憲政之要點並謂各少新練陸軍頗著成效而振興海軍亦屬當務之急計陳應行要政十餘事兩宫諭令御前某内侍以筆記之以備考施行（仁） 
[議辦公債票作練兵經費北京]  
　　初六日政府王大臣與振貝子徐尙書會議東三省添練重兵需欵甚鉅擬卽開辦公債票仿照直隸辦法作爲練兵經費昨已電商直督曁盛京將軍核議飭速詳覆（禮） 
[咨查特别物產解部陳列廣柬]  
　　北京農工商部陳列所需辦各省著名物品因特開列淸單咨行到粤略謂本部職掌所關不能不加意講求相應開列淸單請轉飭所屬按照單内所列各類就本地著名特别物產或酌收子種或精選秧苗植物則並詳培植之方動物則並詳飼養之法統限五個月内彙齊派員解送到部以副陳列考騐兹將單式錄下品類名目產地價値種植飼養法摘要寄送年日月榖菽類果蓏類蔬菜類花木類桑麻類染料類菸菜類藥材類雜類蠶類絲繭附鳥類獸類鱗介類昆虫類凡寄種子如果核榖種菜子皆須選其肥大者陰乾後用厚紙封固紙上載明各自裝入木箱以防着潮霉爛凡寄苗秧須帶土炭裝竹簍内上用青苔打濕蓋覆以防枯稿凡鱗介類如有不能生致者可用玻璃瓶或洋鐵箱裝入浸以火酒以免腐敗凡種植物無可歸類者歸入雜類 
[東三省近事]  
　　哈爾濱開放之咨文俄國東淸鐵道會社長官現頒布開放哈爾濱租界之咨文略云哈爾濱巿爲萬國公法規定之通商地今實行開放凡關于各國人之犯罪檢舉及裁判總歸各該國之領事官裁判若無領事官者可交付其友邦之領事官卽關於東淸鐵道租界内所釀生事件亦應由中俄國警察署拘禁後轉送其本國領事館但未有治外法權之國民則均由俄國及淸國裁判 
　　俄國郵局已撤俄國前在吉林省城所設行軍郵政局業於今正元旦停止將局員撤架回以後或另設尋常郵政局與否尙未議定 
　　電告調用武員日前黑龍江將軍程雪帥電告陸軍部云現在添練新軍需人襄助擬調安徽常備軍第一標二營管帶王觀鎬到江以資臂助除已電知皖撫速飭該員卽日啓程外應先電知大部查照存案 
　　電詢日商居留辦法齊齊哈爾開放商埠有日商數十人不肯照約移住租界經雪帥與之磋商各國領事亦會合抗議等情已紀前報現雪帥以辦理棘手已電請外部速示辦法以便遵行（輝） 
[會議抵制公司擅舉私人之辦法廣東]  
　　粤路股東因公司私舉三人往港簽名不符督批原意特於初七日在集議所邀集股東公舉黄敬陔爲臨時主席研究一切茲將議案錄下（一）議公司存港銀行之路欵經公司私舉往港簽名換單三人羅保臣李敬寛方善亭查當時公司派傳單請善堂行商中人會議實與股東無涉現調查此事經該公司諸人實行在港簽換是否我股東公認衆議此次簽名換單係公司扶同串舉我股東决不公認（二）議互相箝制之法必須有本所股東在塲列名換單方能互 
 
 

Page 4

 
 
相箝制互相稽核今股東槪不與聞實屬無從箝制無從稽核應如何對待請衆股東公議衆議現在公司私舉簽名換單三人實屬背旨抗諭無從箝制稽核斷不任其所爲必須聯禀督憲請其切實保護嚴行究辦以遵朝旨當塲簽名入禀者共二百餘人（留） 
[籌撥海關稅務學堂經費北京]  
　　督辦稅務大臣鐵尙書前議創設海關稅務學堂預儲海關辦事人才以備將來簡派華官接辦不致臨時束手惟所需經費籌畫不易現擬由各關洋稅項下酌量提撥以濟要需已與政府諸公籌商一切矣（仁） 
[江督電聘德國敎習南京]  
　　江督端午帥與德人交誼頗洽調兩江後一切施設多聽德人頃聞午帥有意將金陵學堂所有洋敎習一併辭退改聘德國敎習電致駐德欽使令其向德外部聲明德外部大臣奏請德皇允准卽選派多名附輪赴華矣（星） 
[江督蘇撫致軍機處電北京（爲滬寗鐵路第一次試運漕米事）]  
　　蘇省各屬漕粮向來多在無錫金匱採辦由錫雇船運滬交招商海運兩局會同驗收運赴津京歷經循辦在案上年冬間先後據滬寗鐵路局及上海總商會錫金商會各總理道員等禀每屇船運漕米由錫至申須過殿山金鷄瀆涘等湖偶遭風水不順往往遲誤程期甚至沿途遇險輪舶相撞卽抵申後停泊浦江旣有潮汐風波之險江海輪船到埠兼有擁擠傾覆之虞種種艱險情形輒苦補苴無術現在滬寗鐵路告成一日之間可以來往兩次查本路借欵合同第十九欵内遇有轉運粮械等事本路須儘先載運等語請將本屇漕粮改由火車起運以期便利等情並准督辦滬寗鐵路大臣唐紹儀電及郵傳部咨同前由當飭蘇松粮道陸鍾琦議覆去後茲據該道詳稱遵與招商鐵路兩局詳細籌商漕糧改由車運旣無一切風濤之險且免駁船沿途攙水之弊於漕務深有裨補而路局得轉運之利亦復有益公家惟事屬更章不得不格外愼重以期萬全無弊擬於本届新漕内先撥十萬石試行車運一次並由招商局海運滬局分派員司在無錫驗收各屬漕米交鐵路局裝運到滬仍由商滬兩局會同過磅上棧以昭核實俟本屇事竣詳察情形再於下届起運糧漕時先期議章詳辦等情前來伏查蘇屬漕糧向來多由無錫雇船運滬現在滬寗鐵路告成自應設法維持公益以裨路政不敢以事屬更章意存諉卸至該道等請於本屇漕糧先撥十萬石試運一次係爲愼重漕政起見應行照議辦理除飭會同兩局督飭各屬妥愼籌辦並咨部立案外理合電請代奏奉旨著度支部知道（面） 
[浙省免抽米釐來往電文杭州]  
　　浙撫前以備款往蘇皖粤購米擬請免抽釐稅由軍機處代奏今得覆電照錄於下 
　　軍機處覆電奉旨張曾敭電奏悉現據端方陳夔龍恩銘等電稱該省米糧缺乏均在各處採運該撫請分赴蘇皖購米自母庸議其廣東所購米糧著免抽收厘稅餘依議度支部知道欽此　　附浙撫原電浙江杭嘉湖去年被水成灾曾經奏蒙恩准發帑賑濟在案此外金衢寗紹等處收成亦歉民食缺乏甫屇春初聚衆搶米之案已經數見靑黃不接爲日正長伏莾滋多實堪憂慮已飭司籌挪十萬元分赴蘇皖購米彼處米亦缺少所糶無幾又向鐵路公司息借三十萬元往廣東購洋米以備平糶路遠費鉅抽耗必多浙庫奇絀苦無閑欵彌補惟有仰懇天恩俯念饑民待命准飭粤蘇皖各省於浙江委員所購米糧免其抽厘並請將息銀及抽耗之數作正開銷以慰災黎而廣皇仁不勝待命悚惶之至乞代奏曾敭（大） 
[爭洲械鬭連斃多命湖南]  
　　湘省武陵縣大溶湖地方有鄕民某某等因爭奮洲地聚衆械鬭致斃多命經該處圑保禀報到縣縣主廖大令當卽選帶幹役多名馳往勘驗臨塲拘獲六人遂一併帶回聽候訊辦（亦） 
[白鶴江鎭鄕民搶米松江]  
　　靑浦白鶴江鎭於初九日早鄕民糾衆搶米陶戴愓等姓十家均遭搶刦至初十日仍復紛擾不已珠家角小輪拖帶米船該鄕民自橋上擊石攔截去路船中米糧亦被搶盡後又有尙逹橋米船過鎭被鄕民追獲米旣搶完并將船身踏沈當日幸有黃渡營兵到鎭彈壓始各星散十一日太湖水師飛划營由吳淞江駛進分駐市河十二日靑浦縣張令蓬仙會同城守營至被搶各家勘驗云（望） 
[蘇撫札滬道又（爲革除牙稅規費及禁冒洋牌事）]  
　　據江蘇籌欵所司道詳稱竊奉院批上海商務總理農工商部議員李厚祐等禀各牙商禀求革除牙稅規費准予目行上兌並禁阻冒掛洋牌據情禀乞批示飭遵由奉批據禀已悉該商等旣遵新章完納牙稅尙屬急公可嘉至革除規費嚴禁白拉本係奏定辦法所請行縣立案納稅不由牙甲經手及飭滬道禁阻冒掛洋牌各節仰籌欵所核議其復以憑分别飭遵等因奉此查牙稅一案前奉憲飭責成本所會同藩司妥爲辦理即經詳加核議明定辦法原有一成稅銀係屬隨征耗羡照案解司以符正課新增九成銀兩卽由各屬逕解本所祇須按照司庫平色收銀解銀不得折收錢洋亦無傾鎔耗羡名目各牙户願將所加稅銀自行上兌亦即准如所請一切例差規費槪予革除無帖之户限三個月内一律請帖開張倘有無帖私充以及扶同隱庇者一經查覺立予嚴究原禀所稱革除規費嚴禁白拉及准予自行上兌各節均經本所詳准通飭遵行並出示曉諭各在案惟各牙户如有抗延短欠或揑詞來省具繳等情仍應飭由各該屬督催追繳以專責成至上海老公茂等十一家在南巿開設花行冒掛洋牌不請部帖不獨有關稅項且於内地商務大有窒碍萬一相率效尤影射洋商滋生枝節其流弊尤不可問應請飭由滬道查照約章嚴行禁阻以順輿情而維商業等情到本部院據此合行札節札到該道卽便查照約章嚴行禁止以維商業而裕稅課切切特札（迎） 
 
 

Page 5

 
 
　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美國造紙業之一大發明一大改良（錄紐約領事夏偕復報告）]  
　　近百年來美國造紙之業始昌現計有紙廠七百數十家資本共約二百八十兆元最初用爛布爲紙胚後五十年而草胚之紙出現其時南北戰興新聞報之刋布陡增於是以木作胚爲紙其始木胚紙質較草胚紙爲低後經改良使之堅潔精粗並宜爲用遂廣上品之備美術印刷用者於粉澤磨光之事特加人工迄今紙產百分之九九皆爲木胚其木係一種之松名斯潑路司繁殖於坎拿大沿海諸境及美之西北一帶地方但木由產地運至製胚廠地湖海程途均稱艱阻（查紙廠所用木胚有由荷蘭運入者）且經歷年之斬伐頗有濯濯之虞本巿資本家有議以温高華一帶之林木供給此用者又有南美洲人擬以巴西沿河之林木輸備此用但因該處木質不能成佳胚議遂中輟諸造紙家久思别得一物以代木之用者而幸也有一大發明一大改良現均設廠試辦矣 
　　所謂一大發明者經人查得棉樹枝幹之維可以造紙並可造火酒及無烟火藥　物現經資本家集成資本地千五百萬元立棉藥產物公司就南方產棉之地徧設廠作約相距五邁設一造紙及火酒廠不久卽可開造據稱棉樹之維百分噸之三十五可成紙九可成火酒此業將來如有成效利益溥於全國卽以南方而論棉產之値可每年增一萬萬元綠棉花轉輸之法一變可省運費約三千萬元現時所有產棉軋成花後均由鐵路運至中央地方大綑棉廠綑紮成包再由廠運出至巿該公司則將於每分廠設軋花部並綑棉部農人但將棉質送至就近之廠代軋代綑卽已成何而毋煩两次鐵路之轉運矣又棉之傳染病毒可除保至値棉者之資本約七千五百萬元棉樹枝幹久遺田間則滋長此種病毒現時至以爲患自此物成爲有用材料一屆早秋卽盡移去田疇潔凈蟊害不生而棉質且因而改良矣 
　　所有棉地之枝幹約計有三千萬噸現時皆爲藥材付之一炬如以之製造是化無用爲有用而國遽增一種之富夫每年有如許多之生料以造紙札豈獨足供國内自用紙及紙胚均可輸出且農人聚枝幹而燒之費工費財今乃得以爲賣品每噸可售錢自一元半至一元半其有利於農豈淺鮮哉棉樹之胚可造至精之領寗以至至粗各種之紙其性堅韌其質柔軟現今木胚紙之料旣日少木之轉輸亦費致紙價日昂新聞業尤被其害將來棉胚紙出洛陽無紙貴之虞矣 
　　棉樹除可作紙及火酒外尙可造無烟火藥晒蠟晒（一種火藥棉及樟腦之合質可以造假牙角珊瑚等品現美國用此質所造之櫛具等中國人頗喜用之來遊者都購歸以爲贈品）愛晒頓（一種火酒精）以及辟刺搜林（一種爆藥）諸種之副產物其渣滓尙可爲最佳之肥料 
　　至諭棉樹之造火酒則於軍備商業两有裨益現在該公司之計畫先將所造火酒供各分廠提取棉維及造紙機之用内部蒸汽引力機者（内部蒸汽引力機者一機之内部具有蒸汽引力之機如自動坐車之類是也）用火酒爲此等機之燃料較馬力大三倍將來火酒之爲用甚廣如自動坐車鋤地機刈穫機平地機運載車等皆可用之蓋此酒此機有將廢馬力於無用之勢不但此也魚雷艇之引力機亦可以火酒爲燃較之用煤者輕快用瓦斯林者安全現方有人繪畫圖案造魚雷艇之用火酒引力機者日後火酒供給增多美之魚雷艇或將冠軼一時乎 
　　所謂一大改良者能將草胚改良使成潔白堅韌之紙五榖之草均可以製紙胚其法由來已舊然而不白不堅迄今祇能成較粗之紙現有人在紐約設一試辦廠用小麥草爲胚將來即就產麥地造麥草胚就產米地造米草胚凡此皆所以節生料之轉運據稱所用機噐雖尙非完美而所成胚可爲至精至粗各等之紙從前以草爲胚者總未能消除草節凈盡該廠所用新法草經頭次洗濯其節卽不可辨凡用鹼濯三次硝濯二次濯後登機從一端納人烘乾切碎從他端輸出約四小時頃卽成完全之白胚可付造紙之機矣以草爲紙則廢材得用生料不窮成本大廉材木勝用故造紙家至注意焉 
　　查中國紙品有至精者爲西國之所未能造中國以竹爲紙此利生料爲西國之所未有然普通用紙都非如西國之堅凈此當由手工之不若機噐近今新聞紙行印書漸多學校廣設郵政流通用紙之途日繁用西式紙之處亦日多紙之供給誠宜研究倘各紙業家能參考西法將原能自造紙胚改良用機噐造紙以應當今時代之需亦振興工商業之一端上言棉樹之維可以造紙此法新出美廠恐尙不欲授人然吾紙業家試卽造竹草各種紙胚之舊法以求棉樹之爲胚物理相同當可有得如棉樹采爲造紙原料非獨紙供有增利之所溥及於棉農又鼓勵棉業衣被吾民之一大道也 
[勸工陳列所裁减司員北京]  
　　農工商部奏設之勸工陳列所開辦後大致就緒日前振貝子又在部中提議嗣後該所事簡宜力求撙節養有用之財力辦待舉之要政所有前派總協理及庶務等員應卽核減現除總理劉世珩協理陸大坊庶務長熙魁外其餘司事等差均一律減少（生） 
[派員襄辦農事試驗塲北京]  
　　振貝子於農事試驗塲一事頗爲注意地基本極宏廠籌畫亦極完備並以該處爲御路所經故預爲兩宫遊幸之地前經派委農工商部沈右丞雲沛總理其事而規劃形式訂定章程皆由胡君宗瀛草創現胡已爲吉省調去振貝子亟派祝君瀛元襄助沈右丞籌辦一切（大） 
[東莞縣搶米饑民正法廣東]  
　　東莞縣饑民搶米詳情已誌前報茲悉拿獲爲首滋事之黎亞就何亞錄二名業已審實於初六日由該縣趙大令押往西校場正法示儆（留） 
[續誌太平府貧民搶米詳情安慶]  
　　前紀太平府貧民搶米茲得確實訪函云太平府當塗縣馬驛街德昌米行木月初三日有貧民數人來行買米行夥答以本行向不零賣貧民等向之辨詰適有靖江米販王慶森在該行辦米九十餘石運往河下貧民見之大起鼓噪行夥亦素性暴躁當卽扭獲一人擬送官辦貧民大憤一時聚集多人蜂擁上船搶去米二十餘石行夥隨赴各署報案提督程從周軍門聞警赶派中協張有亮協戎右哨楊巨峯都戎調集杉板前往彈壓貧民始一鬨而散次日當塗縣段愼徽大令查獲貧民兩人枷號示衆貧民益不服紛紛至協署要求協戎恐衆怒難犯卽赴府縣衙門妥議解散之策嗣經店董鳳尊三等將枷號之貧民保請釋放風潮始息（支） 
[周督胡藩之意見廣東]  
　　近日粤督周玉帥與藩司胡方伯頗不相合其故則因用人之故蓋府縣等缺向由藩司主持而近日則每換一府縣或由周督開單或面諭委某人署理而省中各局周督又將全權畀之會辦故胡藩更不滿意周督亦頗怒其强項日昨周督以廣府已由東莞返省特飭巡捕請胡藩到署商酌平糶事宜胡竟推以他事不到周更大怒（留） 
[派員遊歷東瀛武昌]  
　　鄂督張香帥前擬札派實缺人員赴東遊歷考察政治已派就岐亭同知陳爲鏞通城縣知縣知王祖洵利川縣知縣張振聲麻城知縣劉炳南共四員擬卽就道前往（采） 
[儀棧總辦辭差南京]  
　　總辦儀徴鹽棧徐積餘觀察以各處 
 
 

Page 10

 
 
私梟出沒無常深恐釀成他變有碍前程爰於前日面求午帥另委他員接辦（王） 
[吳鎭軍力辭總稽查武昌]  
　　常備軍左右翼遣散後吳統領心頗不滿鄂督委以總稽查兼帶憲兵屢經力辭現又屢請病假大約必須另委妥員矣（采） 
[靈壁縣禀請派兵防護安徽]  
　　皖撫恩新帥近據靈壁縣禀稱現値春初荒歉之餘恐有匪徒潜勾飢民滋生事端懇賜派撥勇隊分隘塡紥以期彈壓等情現恩新帥已札調卓勝軍戴守禮分撥兩哨馬隊迅赴防護（上） 
[籌辦巡警防匪南昌]  
　　義寗州地方廣袤四百餘里界鄰十二州縣山嶺叢雜道路紛歧且崇武兩鄕毗連湖南瀏陽平江兩縣會匪奸徒出沒無定現經州牧咨請城内警務巡官管士超前往該處籌辦巡警并有陳紳鳳雲紏合崇鄕五十五都武鄕二十五都二十七都恊謀辦理已捐得錢一千六百緡存放生息動用俟春間紅茶冬間茶油上巿再酌量抽捐以資接濟（功） 
[巡警學堂委員名單安慶]  
　　提調大挑知縣梁昌駿湖南長沙人前充湖南保衛局名譽員副提調兼總敎候選同知潘世琛桐城人留學東洋宏文學校卒業生前充南洋巡警局警務科長外塲總敎趙廷璽湖北武昌人北洋警察畢業生原充安徽督練公所執法科長提調分敎員候補典史胡作賓湖北江夏人留學東洋法政警察諸科卒業生分敎員孫爲霖江南鎭江人東洋速成警察畢業生分敎員昌延平日本宏文學校卒業生部長五員候補巡檢張合富南洋警官學堂卒業生候補典史徐本立南洋警官學堂卒業生馬志遠懷寗人日本速成警察卒業生傅潤生無爲州人安徽武備學堂卒業生候補千總許國恩鎭江人 
[勸辦族學安慶]  
　　日前提學司以安省多未設立族學因特札飭各州縣會同學董各就村鄕巿鎭殷實富户勸其興辦族學以期敎育普及（孔） 
[高等師範生之價値安慶]  
　　安徽高等師範生於去冬畢業五十餘人日前該生等具禀學憲懇予派事沈提學卽派往各州縣見習充顧問助敎等員遇有敎員缺出再行請補薪金優者十元次者六元可謂廉矣（化） 
[仕學員薪水一律裁減武昌]  
　　湖北仕學院每年經費約共需銀六萬餘兩近因財政支絀鄂督張香帥特飭該堂提督程道存等酌裁冗員以省糜費現該提調等已議將院中丁役人等裁汰三分之一凡委員有兼差者俱不支薪水各學員係州縣班者薪水减至十四兩佐雜班減至八兩堂内亦不供給膳費云（安） 
[發給師範畢業文憑武昌]  
　　鄂省武昌道師範學堂府師範學堂及漢黄德道師範漢陽府師範湖南旅學師範均於去歲畢業茲由提學司黄仲弢將畢業文憑呈請鄂督蓋用關防於初十日一律發給（安） 
[開設礦務學堂之先聲武昌]  
　　湖北學堂林立各項均已開辦惟礦務尙屬關如現鄂督張香帥擬建一礦務學堂專門研究開懇礦產不日即可見諸實行（卜） 
[創辦初級師範學堂揚州]  
　　署泰州分司任分轉會同署東台縣沈大令將所屬十一場按引鹽捐一千五百餘千又於東台公車賓興項下動撥八百餘千稅捐一千三百餘千合共三千六百餘千在東台縣街創設初級師範學堂現已組織完備將章程禀報上台咨部立案定於三月初六日開辦不拘民灶商三籍子弟皆可人學肄業云（司） 
[商團體操會定期開辦鎭江]  
　　鎭郡各商董借閩浙會館創設商團體操會定於本月二十日開辦現報名人會者已有一百餘名會中章程亦已由朱商董議定（五） 
[順屬飭設自治局北京]  
　　順天府孫大京兆興辦一切新政頗爲認眞日前已飭大興宛平兩縣設立自治局試辦地方自治並將調查天津自治局章程視自詳核改定以期妥善（智） 
[檄飭籌設商塲新巿局廣東]  
　　粤督周玉帥日前檄行藩司及農工商局略謂前據農工商局詳請開設商塲當經批准由官辦理無庸設立公司查此事有裨商務並獲衛生之益無論商民人等均願樂觀厥成自應赶緊勘界繪圖購地興工惟事務繁多應另設一局名爲新巿局由藩司刋發關防移送卽以藩司爲督辦委署廣州府陳守爲幇辦柴守維桐爲提調每月准支夫馬銀一百兩另由藩司選員派充副提調委員等分司職事工程欵項務須權責分明便於稽查以期弊絶風淸惟新巿局無欵由農工商局籌借將來所辦事件收支欵目開單報明其南番二縣亦應隨同辦理妥速告成將來南岸併築隄路連同北岸隄路修至黄埔再行體察情形禀辦云云（留） 
[贛藩牌示江西]  
　　進賢縣文炳堃禀求交卸以試用知縣羅傳珍署理署長寗縣王衍曾期滿以試用知縣程祖蔚署理署豐域縣馬慶龍期滿以弋陽縣孫增調署遺弋陽印務以正任樂安縣錢志銘署理署廣昌縣王朝賀期滿以試用知縣王樹森署理署安福縣彭騰瑞期滿以部選斯缺之温其瑞赴任署永豐縣許寳蓮迥避遺缺以部選斯缺之李昻赴任署寗都州知州倉爾楨禀請交卸以現署貴谿縣事准補斯缺之孟慶雲赴任所遺貴谿印務以准補斯缺之劉光篔赴任義寗州尹葆衷丁憂以現署龍泉縣禇煥祖調署所遺龍泉印務以人挑縣林志埏署理正仕廣信府經韓鑑因病請假以補用縣丞程國鈞署理建昌府經賀彥彬請假以按知事張照榮署理委署長寗新坪司巡檢朱騮成繳委以從九劉綬靑署理署永封表湖司巡檢葛泰階期滿以從九馮興齡署理虔南廳楊溪司巡檢萬國琛請假以縣丞江玉珖署理南封縣丞薜治昌請假以巡檢季孝憲署理安義縣丞盧榕請咨赴引以府經徐惠荃署理署德化大姑司巡檢吳瑞期滿以委署寗都州下河司尙未到任之補用從九吳燾松調署所遺下河司員缺以府經魏焜署理南康潭口司巡檢王作霖請假以典史 
 
 

Page 11

 
 
楊傳煦署理都昌縣周溪司巡檢張之銓病故以府經熊燦署理署德化通遠驛丞陶乃豫期滿以典史施恩溥署理准補崇仁縣丞孫世訓新昌縣典史何彥璋鉛山縣丞張友閔蓮花廳照磨程歩雲均飭赴新任署贛州府經徐以道丁憂以正任府經劉敬山冋任（因） 
[紡紗等局經理易人武昌]  
　　紡紗織布繅絲製蔴四局久已官督商辦歸粤商鄧紀常經理一切現鄧因事繁不能兼顧特禀請鄂督改歸韋紫豐君爲經理其管理四局事務之鄧君墨林則仍舊接充其餘各司事亦多未更易云（卜） 
[烟袋幇大鬧戲園漢口]  
　　初五日晚七句鐘時滿春戲園門首陡來打烟袋匠四五十人不納戲資强行人座與賣座者大起衝哭將管栅欄之人打傷後經警局聞信馳往彈壓始得無事（卜） 
[當商照常開巿湖南]  
　　常德府各當商前因爭加月息一律閉巿己誌前報現經官紳調處允協仍舊每月取息二分五釐故於日前照常開巿矣（放） 
[不允德商開設報館南昌]  
　　江西省城現有德國商人葛雷門君在官巷地方新設日報館定期二十日出版該商於前月二十九日謁見韓撫請爲保護瑞中丞答以不符約章未便照准而該商援日商開設江報之例辯駁良久不知以後作何對付也（千） 
[展寛馬路武昌]  
　　漢陽門外傍江坡岸本已修成馬路惟爲小輪渡江上下孔道行人麕沓頗嫌窄狹前經當道將城濠一帶民間佔踞官地各棚屋一律給予搬費押令速行遷移茲各棚户已遵照搬空所餘兩旁曠地業已興工展寛馬路矣（卜） 
[大堤口修理碼頭武昌]  
　　武勝門外大堤口爲渡江要道碼頭年久失修上下不便現由公家籌款修理石料已經採購齊全匠人等昕夕經營告成之期當不遠矣（卜） 
[製蔴局獲利確數武昌]  
　　製蔴局所出各色花布光潤無匹運往各省甚爲暢銷聞該局去年與紡紗局共獲利五十萬金（卜） 
[鹽船撞沈復被搶刦鎭江]  
　　潘姓鹽船日前駛至寳塔灣地方突被上水洋船撞沈甫經撈起派人看守詎初九夜有飢民一羣蜂湧入艙先將船中人捆縛任意搶奪業已報官查緝矣（下） 
[革役私造假印常州]  
　　陽湖縣革役蔣炳南日前私刋陽湖縣印信假造差票恐嚇鄕民事爲圖董等窺破遂立時拘獲解往縣署訊供不諱業已將假印弔案具詳核辦（言） 
[條陳堵修江塘紹興]  
　　越郡東西二江塘年久失修漸形坍損邇日水勢甚大岌岌欲倒因有某紳投禀府署條程堵修各法貴太守亦恐一旦倒决山會蕭三邑勢必盡成澤國故己函致塘閘局紳董詳詢情形矣（心） 
[盜犯正法南京]  
　　皇城内將軍署前某旗員家於月初被盜行劫禀請派兵跴緝當獲盜犯六名卽由將軍派人解交江督發縣將盜首楊大漢先行正法餘盜暫行監禁（王） 
[嚴防監犯通信武昌]  
　　去歲陸續捕獲之革命黨朱子龍劉家運等九人久已監禁在案前日各監獄官奉梁星海廉訪面諭將司監之犯轉禁府監府監之犯轉禁縣監而縣監之犯則轉禁司監所有外間往來書函均須獄官查核方與閱看（朱） 
[小輪多載被罰武昌]  
　　小輪載客向有定章現聞箴記公司來往武黄之楚武小輪於初五日多載四十餘人被漢關洋員查悉將船扣留罰洋二百元（朱） 
[山西全省士民抵制福公司意見書]  
　　福公司總董近有中西文之意見書排印成本分送各當道衙署及各報舘南省一帶未知亦接到此函否茲將本省士人共同抵制福公司辦礦之意見五端列後 
　　一礦約合同上並無山西巡撫及商務局關防東西各國向無以此等合同可作憑證二合同上並無華人姓名僅有福公司羅沙第字樣而來辦礦者又非羅沙第山西亦無代表人可與出而辦事 
　　三自此合同後雖有盛宣懷另訂練鐵廠數條簽字蓋印然全晉紳商一千四百萬人無一與聞其事斷不能據此未曾簽字蓋印之合同續有所議盛宣懷所辦事向不可靠爲各省公敵山西官商豈能承認且約中漫無限制貽禍全省什百倍於舊約 
　　四合同上書明商務局專辦某某等處礦務轉請福公司辦理字樣又有福公司與商務局會同辦理字樣乃福公司聲言有專辦之權勘礦一切均不會同商務局卽係完至無缺之合同如此違約辦事豈宜不廢 
　　五河南福公司因胆敢違禁私運炸藥入境逮轟發後釀成重大交涉山西事同一律後患　虞 
　　今中國上下交困年須付賠款三千數百萬而各省舉行新政及各項用欵尙不在内當事者但知節流不知開辦上卽無欵可籌下又困窮殆甚所可恃者僅此慢藏之尺寸土尙未盡爲外人所發掘耳晉中礦產共有十餘種内尤以煤鐵爲大家西人謂晉煤可供全球二千年之採用又各國產鐵地無煤產煤地無鐵山西則煤鐵並盛洵世界最良之製造塲全中國加不言保守則已如言保守則未有可棄山西而能保守者故至國及全晉人民斷無不扺制公司之理觀該公司意見書動謂合同係與中政府訂定殊不知昔時民智未開可聽任一班賣國賊得銀盜賣國　且任用壓力不顧民命令則全晉士人己知是乃關係身家性命之重要部分故大衆一心以謀抗阻無論福公司用何運動手叚晉人必不甘蹈刀俎袖手以待死期政府旣不能保守晉省礦產則山西人亦惟有自保而己今所以不認福公司採礦之權力不受政府及官吏景之壓抑者卽所以自保之道吾儕爲福公司計不如速將昔日賂遺胡聘之及運動賈景仁劉鶚與總理衙門盛宣懷等金銀總數並此次運動外務郵傳两部與其他　國助虐之賄贈又自至中國後一切費用詳細開一確實帳目晉人當有以償之若仍恃其捱延籠絡恫嚇各種卑劣手叚晉人必不能苟且爲所屈也總之晉人必與晉礦生死相終始李培仁己殉礦於前吾儕悲之痛之垂涕泣而道之倘政府及官吏仍用其不正媚外之手叚剝奪晉人脂血以授外人必有繼李培仁而起喪身亡命以炸裂彈酬之者願熟思而審處之毋令晉人必出於不得己也 
[謝贈]  
　　學報社贈學報一册内容豐富印刷鮮明爲月報中有一無二之作 
　　敎育器械館贈圖畫三十九種鉛筆六匣圖旣精妙筆尤便用實爲敎育界要用之品 
　　申昌書室贈改良笑話六册詼諧雜出雅不傷纎足以醒睡魔而消酒渴 
今日尙有繙譯本埠新聞及小說來函均列入第三張 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[郵船失事最近之調查]  
　　十三日東京電云最近明查謂大北公司郵船達何太號機噐間己分裂爲二僅有桅杆一支浮露水面船内所裝貨遂波漂流散至附近各處矣 
[德法報章對於摩洛哥之責言]  
　　十三日倫敦電云法國頗注意於摩洛哥情形德法两國報章議論近日摩洛哥所出意上之變兵言益見嚴刻 
[美國中部小國失和]  
　　十三日倫敦電云美洲中部尼揩拉古國與宏圖拉斯聖　爾凡多　國開戰數次两國兵士皆受創至戰事之原因尙不得而知 
[歐美股票巿面彙記]  
　　十二日柏林電云歐洲股票市面現已平靜十三日倫敦電云昨日美國紐約匯票又紛紛出售其價値令人聞之驚異又電云英國股票交易業已就緒有出乎意想之外者禮拜六即可一律結淸云 
[英政府反對開鑿海峽地道之策]  
　　十三日倫敦電云英政府反對開鑿海峽地道之議已於西三月二十一號宣布故此議業己收回 
[摩洛哥土人戕害法人之交涉續紀]  
　　十二日柏林電云摩洛哥國皇宣言法國醫士毛家孟被戕一案必使法國滿意此乃個人之事不致牽涉大局摩洛哥現頗平靜然言雖如此而巴黎之人己爲之震　法國内閣己開特别曾議矣十三日倫敦電云法國爲醫士毛家孟被戕向摩洛哥國要求懲辦見手賠償卹銀交毛醫士家屬措款撥人法國善　並須將前次法人在摩洛哥遇雖一案議結以此案尙未了局也又電云法國内閣己决定進佔摩洛哥國愛爾支亞邊界左近之烏達地方以醫士被戕案索有滿意之交涉爲止 
[日本不反對弭兵問題]  
　　十二柏林電云得意大利國傳來消息謂日本並不反對海牙和平會議論弭兵問題譯字林報 
[上海官事]  
　　前任廣東陸路提督李福興淞滬釐捐督辦朱宜振寳山縣王得庚昨均到道轅拜謁松海防同知秦錫鎭奉道憲委赴黄龍山監哨昨到道禀辭前往（哲） 
[京兆謁客]  
　　順天府尹袁大京兆昨日午後乘坐馬車至總工程局及製造局拜會總辦（準） 
[粤督飭抄商船公所章程]  
　　粤督周制軍因粤中小輪常有懸掛洋旂眞僞不無混淆擬照江南辦法設立商船公所改換龍旗力加保獲現己函致滬道著將江南商船公所章程一併抄寄以便仿辦（王） 
[新令禁止搶米韻示]  
　　新任上海縣李紫璈大令昨日發出六言韻示一道照錄於左流氓當街搶奪結黨擾害鄕里或藉米貴爲由附和匪徒搶米情與盜賊無殊均屬大于法紀若輩豈無人心胡爲胆惡至此本縣早經訪聞現値下車伊始不忍不敎而誅用特明白宣示亟且改惡易行違卽嚴拿處死愼勿自蹈刑章庶免空貽後悔（軌） 
[籌議防匪]  
　　浦東總巡謝崇聲明府昨日邀請各紳董及圖董赴筵集議安民防匪等事各董均受命而退（證） 
[稅司解送私連粮米]  
　　道憲飭探楊錦山赴吳淞緝獲私販出口秈米四百三十二石前由海關扣留經道憲瑞觀察照會稅務司將米發還茲悉稅司已如數解送到道矣（軌） 
[自治會將開第一週記念曾]  
　　上海上商自立自治研究會迄今已屇一載現由各董定期十八日假滬北張園開第一週年記念會柬請各紳商及華洋各官臨蒞演說設立該會之宗旨並宣告各項章程（準） 
[制定投審新章]  
　　總工程局裁判官近以往往原告遞禀批准後提被告至案時原告反延不投案故制定新章嗣後如再有抗不投審者無論人証已齊應著禀候圖截店保限三日交到如逾限不到卽將被告人証開釋（准） 
[新租界創立菜巿]  
　　閘北工巡局佈置已紀本報邇有職商陶慶治等其禀瑞觀察批准于相當地方自行籌費創設菜巿工巡局長李太守于前日會同徐董及陶商勘定菜巿基址菜巿兩旁開馬路兩條以利行人不日施工至租賃警察局房屋已由李太守勘定賃在新閘橋西首河浜（莊） 
[再認車屍入城事]  
　　昨紀車屍入城事經警察局送縣李大令提訊據顧福康供稱表弟戈石榮因患急病車送至仁濟醫館醫治詎在途斃命將車折回擬欲推至息影公所收殮忽被巡士瞥見將小的及二車夫一併拘局轉解至案求鑒大令判顧卽速將屍盛殮具結存案備核王江二車夫判各交保（杞） 
[縱火圖賠案訊結]  
　　前記美捕房控瑞記洋貨號主胡雲培緃火圖賠保險銀兩一案前日午後讞員關炯之太守　同英巴副領事復訊原被律師及各見証人均在案各見證供詞詳訊一過大都與前堂相同原被告律師互相駁詰畢太守卽興巴君磋商後遂判訊得胡蓮卿陳金生張錫藩汪榮生等通同串騙保險銀兩屬實胡蓮卿著罰銀一千兩發押西牢一年陳金生罰銀六百兩張錫藩罰銀三百兩汪榮生罰銀一百兩分别撥充善舉完案（舟） 
[會訊牛奶棚窩娼案]  
　　日前捕房控北四川路牛奶棚粤婦陳大好窩娼情事昨早又經襄讞員王肇之明府會同英巴副領事提訊陳延穆安素律師到案申說中國律例無應辦靠娼爲生條例此是中國公堂應照中國律例王襄讞曰中國律例載日買良爲娼本人不願告發者應杖一百隨傳原告葉阿翠到案供現在陳處共有四妓二人尙幼三人可以應客霸阻從良是實畢穆律師將原告供詞逐加駁請究之被告陳太好供並無丈夫依洋東　日並下開設妓院明府曰旣不爲娼要此幼女何用訊至此時已　午穆律師又申說一過著退去訂下禮拜三再訊陳大好仍還押（編） 
[上海縣案]  
　　陳長貴誘匿倪掌卿之媳經倪將陳父扭控訊押陳父央張九寳等勸倪另娶願償茶禮銀倪不願將洋繳案呈催前晚王大令提訊倪供陳願償還洋一百另五元小的已收到洋二十五元今將洋繳案求追陳供逆子長貴不知避匿何處情愿賠洋大令判陳責一百板還押限速尋長貴到案○周趙氏扭控伊婿程松雲行見毆妻訊究周趙氏供氏婿寵妾　妻特　尺將氏女兇毆經江　縣訊斷月貼膳費詎至今未給分文程周氏供嫁程已閱二十一年生子女七人長子程延彩乃中學堂學生餘供與　仝程松雲供詞支吾大令將程嚴斥傳其子延松到案再究○押犯朱阿炳前爲　案牽涉收押因患病沉重由看役禀報大令　傳案驗看屬實判准予交保出外自行醫洽○寡婦徐錢氏控夫弟漢邦覇在坟地到縣前晚提審錢氏供故夫徐振邦自坟地一畝四分在新閘地方被夫弟覇吞富邦供錢氏係故兄姘婦兄故無嗣例應小的之子承嗣錢氏欲將坟地盜賣串出洋人滋擾大令判坟地歸徐漢帮執管不僅售賣錢氏斥退○竊彩票衣物之蔣阿培由總工程局解縣訊押伊母蔣張氏投案禀稱阿培不依訓誨求請重辦大令命將阿培判發改過局一年○鐵路公 
 
 

Page 18

 
 
司前送不遵約束小工徐松海到縣曾判枷責茲期滿送案徐求恩釋大令判疏枷釋放○前由英廨函解牽涉拐案王富金之妻王李氏到縣經訊押官媒旋患病由王大令飭送晋育堂醫治詎前日在堂斃命由堂董報縣飭氏夫富金備棺收殮○開鎗拒捕匪犯陳金富顧福生两犯李大令諭將二犯解道過勘昨日道憲親提訊鞫陳順供不諱顧畧一抵賴喝掌頰五十下姑供帮拒屬實觀察判發縣收（夏） 
[總工程局紀事]  
　　同德堂藥店收買恆大藥材行竊贓一案拘到店主押令交出餘贓並有洽興街介泰益泰陸昌義泰專藥材轉買同德藥贓一併傳訊各店主着交保交出原贓詎延玩不交昨飭探提各棧主及程梅卿催令交贓○張阿四持刃威　行人被東區巡士查見拘解總工程局由張供刀係友人吉祥寄在小的處明府判押候補提吉祥質訊○公順等水鮮行六家在局呈控魚販金榮新欠價洋二百廿元避匿請追提訊判交伊兄帶出理明○潘元盛水菓行司賬人包福祥捲逃扭到薦頭薛子梅到局諭限尋薛存洋二百元保出招尋逾限昨夏訊判存欵二百元斷給原吉薛不允遵着押候備文送縣○匯廣公司榻車夫頭尤阿洪扭伙江二福吞沒鈔票洋十元逃避官判帶出限四禮拜理楚（車） 
[公共公廨晚堂案]  
　　前報載高子山控曹十子曹姚順阮竹如等搶洋一案高兩次避不到案中西官訊將两曹開釋交保捕提高等再訊前晚堂襄讞王肇之明府提訊高訴被搶情形訊之两曹供因與高口角有之並不紏搶現阮未到明府以供詞各執刋兩曹釋出曹茂春押交阮竹如到案再行復訊○張夑控費小林央中劉阿餘圖賴代墊銀两一案亦奉朋府提訊張供廿九年費爲工頭乏資央中向小的代墊銀一千两除收外尙欠甚多屢追不睬劉供爲中是實是否欠找待查費供求保出淸理明府判交保限十天自行理楚○田相梓前控姜廣和圖賴貨洋二百十元奉押追繳前晚提訊田投案求追姜供實遭誣控如屬實心有筆據明府以所控不實判交保自行理楚（舟） 
[公供公廨早堂案]  
　　賊犯王德奎圖竊爲捕拘獲竟用斷捕左指送醫昨解究王肇之明府商之英巴嗣領事判押西牢一年○前報包探米順購得眼綫前往瀏河捉拿繫繫西捕之流氓一節昨該探將杜阿信陸阿三小炳泉之弟吳阿福等三人拿獲解究杜陸吳同供在羅甸收取丐頭使費與小黄牛相識小黄牛聞拿己逃小的們實没犯過别案明府判一併押候查辦○王　狗馬榮張毛函等在馬立師路剝取方長華皮衣搶去洋元一案訊供屬實刋押候補拿供出之人再辦昨捕房將王等解訊西牢提出之王和尙供犯事這二人並不在塲方供王係旁立並不開口馬榮喝令行人不准勸解張毛園持刀剝衣訊之馬張同懇恩典明府判張發押西牢二年馬還押候查辦王阿福從寛交妥保候訊○孫松和將酒醉打妓院之吳榮生陳金生两人小衣剝脫報捕解究張阿二供花媛媛處爲傭吳陳吃酒打房間求恩追賠吳陳同供因路過客堂將紅燭　倒不敢閙事求察明府判各罰十元再各罰賠毁物洋五元剝衣之孫松和加押一月○李金甫混名黄毛經共父李俠義控案判過堂訊奪○两次違章牛奶攙水之張子良判罰洋一百元充公○蘇州河畔昇昌鐵號舊鐵攔路違章捕囑不理判罰洋一元限两天將鐵遷盡（霜） 
[法租界公堂案]  
　　漆匠作王陳勝林扭夥鮑炳生至廨稱誘拐妻子捲去金釧金戒衣物送捕解訊尙有學徒阿林同逃未獲吊贓尙少金戒衣服質票亦呈案鮑稱帮同找尋主母被誣氏稱因丈夫娶小星走出與鮑無私陳明府判氏並贓給予領回阿林諭經荐人限七天尋交鮑押候再究○李施氏控馥園烟間司賑詹子卿吞用經手借洋傳訊氏稱詹父國榮曾担保代陶錫卿向小婦人借洋一百元次年又借去五十元國榮未幾去世借欵無着詢之陶云款己如數還與詹向詰一味推諉詹稱事係父親經手小的並無吞用官判交保限半月將陶尋交訊核○夏三元之子牙田將洋東洋銀店物竊逃拘案着交因未能交案判賠償二百五十元己交一百五十元餘延不遵交昨日着保交案陳明府諭下期禮拜三到案候示○秦寳生前竊宋宅銅錫噐冥到禁押半月昨期滿解案官判送縣遞原籍（契） 
[美租界捕房事]  
　　張洪友擕女孩在楊樹浦兜售由探拘獲捕頭盤詰稱係女父託售仍飭探將張帶往楊樹浦一帶查詢屬實回禀捕頭將張斥釋○婓倫路竹行主王某被包車夫張阿林竊逃洋百元報捕請緝捕頭允之○顧洪氏被泥水匠王小弟騙去衣服金飾亦投捕房請究飭探查辦○吳阿二葉羅卿昨在北河南路互毆由捕拘入押究○木作主戴某昨扭小包頭李寳泉王阿咸稱不給工人工貲遂致停工請究奉飭投公廨控告○楊樹浦王阿福家前晚歨失男　富金　捕房報請飭查捕頭允之（西） 
[寓言小說雙靈魂不准複印（十七）]  
　　第十七節 
　　備格升壇。宣言曰天下之物。體積最輕者。莫如空氣。而空氣之中。又以輕氣爲最輕。故輕氣恒浮積於綠氣弗氣淡氣炭養氣之上。輕氣球之能升高。卽其明證也。 
　　然輕氣雖極輕。猶有原質。今靈魂並無原質其更輕於輕氣可知矣。流質行質各物。每以輕重之差定高下。輕者必在重者之上故輕氣。若不與别種氣質化合。必浮出於諸氣之上而後己斷不能平行於。空氣之中。如油之不能潜遊水内。必浮出於水面而後止也。　　靈魂旣無原質。輕於輕氣。其所以能在空氣中者。爲其包含於軀殻。之内也。若脫離軀殻。人於空氣。勢必向上直行。如油之在水底。直向。上浮。且並非有體積之所能阻碍（舊說人死則魂升於天魄墜於地西人不言魄然由此而知舊說人死魂上升之不誣國學失傳惜哉）今此印魂。何以能從戈登路平行二里之遙。而至派克路哉。以此推驗。其人當仍係患神經病。而非眞有印魂傳身之事也諸君何以敎我。我甚樂聞之言旣。下壇返座。壇下諸博士皆拊掌稱善。座中有一人。獨不拊掌。搖首微笑而起。衆皆驚視。則催眠術家神幾。先生也。神幾不以備格之言爲然。其胸中别有一解决。於是又升壇。座。宣言於衆。衆皆屏息凝神。側耳而聽之。 
　　案破佛嘗曰惟仁者。可以生。可以死。苟爲不仁。其於生也絀其於。死也汨。此言不仁之人。靈魂入於空氣。汨然而亡散。非獨不能潜遊平行於空氣之中。亦並不能上升於大也。易曰仰以觀於天文。俯以察於地理。是故知幽明之故。原始反終。是故知死生之說。精氣爲物。遊魂爲變。是故知鬼神之情狀。嘻欲明天道神道鬼道。庶幾自理化始歟竊願與萬國百科博士共研究之。 
[來函]  
　　南京端午帥來電○吕欽差盛宫保鑒庚電悉沭陽粥廠曾少卿諸公極願接濟錢欵聞之感佩惟楊道處一時無米可撥正切躊躇旋據沭陽俞令電稱奉撥米四千遵擬照撥據劉紳云吕盛大臣電屬具領向楊道請米不在平糶内都電知其誤會未便固執備文交其請領一面撥米三百石借銀三千兩開辦初四日劉紳云領米未發都當時又撥三千五百石矣等語祈轉告曾少卿兄並轉電劉紳知之方元 
 
 

Page 19

 
 
淸江劉愼之來電○疊奉來電均拜悉粥店之米四千石俞令已照撥矣刻亦起運往沭愼之由浦謹叩 
　　救飢辟榖仙方○黑豆七斗黑芝蔴三斗用水淘凈卽蒸蒸起去壳卽晒乾黑豆蒸去壳芝蔴蒸取仁均三蒸三晒○右二味各搗細做團如胡桃大入甑蒸從戊時蒸至子時止寅時出甑三蒸三晒爲丸晒乾或爲末乾服以飽爲度但不得再吃他物一飱可七日不飢如其口渴研芝蔴末煎湯飲之更潤肺腑若要另吃别物須用葵花子三合爲末煎湯冷服卽解任吃他物無妨如仁人君子修合一料可救千人所費有限功莫大焉右武林望雲子送來屬登報章者鄙人未曾經驗是否可用尙乞同胞斟酌鑄附識（川） 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
唐阿增棋等奏奬奉准在案現在時局日艱東事尤急非併力以赴則權利有坐失之虞非挹注有資則舉動有後時之悔奴才蒞奉之始熟爲籌度欲挽奉事之急必以整理釐稅爲第一義當經奏明設立財政總局並分設稅務所俾令專司整頓釐稅各事所有向隷盛京將軍户部曁各旗屬經徵之釐捐木植粮船湊掛河口粮貨等稅槪歸經理現據報自奴才到任後自光緒三十一年七月起截至本年六月止統計一年共收秤稅銀九十一萬三千四百九十四兩零釐捐銀三十二萬九千九十八兩零東邊各稅銀三十五萬九千二百六十兩零木植捐銀四萬三千二百五十六兩零河口粮皆及通江子河稅共銀三萬九千九百三十一兩零期粮捐銀七萬一千五百十六兩零營口八釐捐銀一十三萬六千四百五十一兩零菸斤加價銀六萬七千二百八十一兩零酒斤加價銀三十四萬五千九百一兩零土藥曁畆捐估徵銀三十一萬六百八兩零鹽釐曁加價銀一百一十九萬三千五百九十一兩零船規湊掛銀一萬五千二百七十兩零統計收銀三百八十二萬五千六百五十七兩零分别擴充各項兵餉及辦理學務警務衛生馬路工程及創辦各新政局所之用一切細數應歸另案分别核辦詳核一年收數較光緒二十八年奉省各項釐稅報收一百二十五萬者並旗署所收各項雜稅已增至二百三十萬以上卽較二十四年依克唐阿整頓最旺之年一百六十二萬者並旗署所收各項雜稅亦增至二百萬以上誠屬成效昭著爲各省近來所罕有奉省辦理要政皆得藉手不致懇待部撥上煩宸厪實非奴才始料所及惟是整理奉省釐稅其難有一百倍於各省者奉省官缺得項無多經收稅釐倚爲利藪奴才整頓之初摧政收者皆舊委之員考核者皆舊日之吏癥結所在肯言者少自設立該局責以體訪情形鈎稽欺隱百端考求積弊始露得一熟悉情形關心公家者必須優爲禮貌方可望其摘發遇一涓滴不染和盤托出者必須親手批奬方能資其倡導此下之難也及至本年後章程略定弊端漸袪釐稅亦漸起色而徵收者品類不一狃於積皆急思染指者則不持思破壞範圍巧爲嘗試稍消疏緃卽虞潰决奴才又督飭該局各員謹守繩尺嚴爲考查不遵章者必嚴批駁之玩檄令者必撤處隨之甚有交　所及生意外之波折者時須據理辯論竭誠爭執此收效之難也現核各城釐稅收數有較往年增至五六倍者有增至三四倍一二倍者凡此財欵歸之於公者有數百萬則失之於私者卽有數百萬雖局外之人肆騰謗議面奴才仍堅持定不爲所動竊謂道光咸豐年間兩淮之整鹽法湖北之淸漕粮皆致詬病且昭昭章然均蒙列聖鑒查俾底於成奴才渥受厚恩誼無瞻顧仍飭該局毌避勞怨認眞經理乃能致收數若此此始終任事之難也總之此次整頓稅釐除煙酒遵照部章加價外未嘗增取於民該各員爲國家歲入增二百數十萬之鉅欵使奉省要政皆得次弟舉行實　有益於國似不容沒其微勞現經奏准改辦統捐將來稽核徵收亦貲激勵擬循照奉省成案將整頓稅釐最爲出力之軍機處存記留奉補用道葉景葵請加二品銜候補直隷州知州陶鏞擬請免補本班以知府留於奉天補用花翎分省試用同知周肇祥擬請免補本班以知府分省補用山西試用縣丞陳廷絜擬請免補本班以知縣仍留原省歸候補班前補用山西試　知縣張鵬一擬請免補本班以同知直隸州留奉補用分省試用通判全祿擬請免補本班以直隷州分省補用山西試用府經歷徐庚孫擬請免補本　以知縣仍留原省補用湖南試用府經歷文廷直擬請免補本班以知縣仍留原省補用湖北試用府經歷蔣宗謀擬請免補本班以知縣仍留原省補用縣丞職銜夏寳擬請以縣丞留奉補用仰懇天恩俯准照擬給奬以爲各省籌欵有效者勸此外各城十經徵人員另行遵照新章造具每員經徵及比較細數附片請奬至奉省稅釐公費有分按一成二成及一成五開支者現旣增收極鉅將向來中飽之數全行解出各該員已委無餘潤可沾加以本省情形變遷百物昂貴倍蓰内地自非優給津貼不但不敷辦公且恐日久别滋流弊擬統懇准按二成開支以免支絀而勵廉隅所有陳明整頓奉省槯收稅厘一年收數併循案請奬尤爲出力人員各緣由謹繕摺具陳再向來東邊各稅係兼斗秤捐在内現已歸入各城斗秤捐彙報合併聲明伏乞皇太后皇上聖鑒謹奏奉硃批該部議奏欽此 
　　宫門抄十二月二十六日熙彥謝授農工商部左侍郎恩定成等謝授法部丞參恩薩蔭圖謝授湖南岳常灃道恩内閣呈進賀表侍衛處奏派入座次序派出溥興在奎俊之次樸壽在奎順之次崇勳在色楞額之次葛寳華在符珍之次薩廉在伊立布之次召見軍機熙彥薩蔭圖 
[四川總督錫奏爲川省上年徵收地丁等項並本年新賦徵完各數目摺]  
　　頭品頂戴四川總督奴才錫良跪奏爲川省上年徵收地丁等項並本年新賦徵完各數目恭摺具陳仰祈聖鑒事竊各省每年完欠錢粮例應隨奏銷時核實具奏四川光緒三十一年分額徵地丁錢粮屯租等項銀六十萬九千一百三十一兩六錢六分八厘零隨徵加一五火耗銀一十萬一百六兩八錢六分一厘零又一切雜項稅課銀三十二萬八千四百四十九兩七錢八分五厘零正雜共應徵銀一百九萬七千六百八十八兩三錢一分六厘零内除變關因被各洋關子口稅及掛旗船隻侵佔稅額少收雜稅銀一十六萬九千二百七十五兩七錢五分三釐零均已册報有案實該徵完正雜等銀九十二萬八千四百十二兩六分三釐零又額徵米豆一萬三千四百五十四石七斗八升三合五抄查三十一年分地丁五耗等項先徵完銀七十一萬七千四百一十三兩四分一釐零續徵完銀五萬一千八百二十五兩四錢八分八釐零雜項課稅徵完銀一十五萬九千一百七十四兩三分二厘米豆一萬三千四百五十四石七斗八升三合五抄以上錢粮均於奏銷前掃數全淸並無蒂欠其三十二年分額徵數目現已徵完地丁正耗銀三十三萬六千三十七兩一錢三分八厘九毫内除留支祭餼官俸等項連閏共銀六萬一千六百八十四兩八分六毫外實存司庫銀二十七萬四千三百五十三兩五分八厘三毫其餘未完各種銀糧應俟催徵掃數時歸入下屇奏報據布政使許涵度查造淸册詳請奏咨前來奴才覆覈無異除將淸册咨部查照外理合恭摺具陳伏乞皇太后皇上聖鑒謹奏奉硃批度支部知道欽此 
[奉天將軍趙奏爲續行查明奉省總添設聼縣分防各治試辦擬請飭部立案摺]  
 
