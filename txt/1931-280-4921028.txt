# 1931 - 280 - 4921028

 

Page 1

 
 
   
 
 

Page 2

 
 
   
 
 

Page 3

 
 
國内電要電 
[國聨重視非戰公約]  
　　照會中日兩政府注意公約義務洮昂路戰事已停張海鵬軍南退日人嗾匪在新民城外大肆焚掠 
[國聨陷於僵局]  
　　有召集特别會議之擬議電請中日注意非戰公約 
　　（日内瓦）　目下國聨對於滿案之發展狀况、撮述於下、（一）現理事會尋覓解决方法、婙入僵局、（二）召集評議特别會議之提議、討論頗見順利、（三）日本聲明非俟與中國直接談判商得恊定後不撤兵、（四）各理事决定分函中日提醒凱洛格非戰公約之義務、（五）日本繼續反對美國參加理事會、（六）美政府訓令美代表勿加入討論對於中國或日本之經濟抵制（七）美報界論調對於參加理事會贊否不一、（八）有施行制裁或經濟抵制之提議、（九）國聨欲喚起世界輿論及道德力量、壓迫中日政府、（十七日國民社電） 
　　（日内瓦）　頃從極可靠方面探悉、理事會在本日秘密會議中、對於召集評議會特别會議一節、討論頗見順利、倘目下僵局不能打開、則此事將見實行、評議大會之任務、大約在討論究用制裁抑經濟抵制、以解决中日危局、更或將滿洲事件之整個問題提出評議會、以喚起世界輿論、亦未可知、但如目前所討論之經　抵制計劃、尤其在英美之合作、衆必認爲亦不能行、至召集評議特别會議、在九二六年討論德國加入聨盟案時、已有先例、聞今夕各理事秘密會中、已論及總秘書立即召集評議特别會議之手續問題、 
又電、今夕各理事續開秘密會議後、對於解决滿案仍毫無辦法、明日將續行會商、今日與會各理事　美代表在内、議定再分函中日兩國政府提醒對於凱洛格非戰公約所負之義務、尤其對於第二條規定、定用公斷爲解决國際爭執方法之義務、據可靠消息、今夜秘密會議六時開殆、討論事項仍如晨間會議、先討論喚起全世界輿論與道德力量、壓迫中日政府之方法、次乃根據凱洛格公約有無繼續行動之可能性、至七時半散會、晨夕兩次會議、美代表俱列席、惟中日代表均未往、當今夕秘密會議之前、白里安曾訪日代表芳澤談話甚夕、但因日本仍堅持反對美國參加、反對撤兵及主張直接談判之故、無甚結果、又今日芳澤照會理事會、强辯日飛機在滿偵察非作戰行爲、純因滿鐵沿綫土匪熾盛、欲擾亂滿鐵附屬地、有威脅日僑之勢、故派日飛機偵察、及至日飛機受人攻擊、始抛炸彈云云、（十七日國民社電） 
　　（日内瓦）　今日午後國聨行政會舉行公開會議一小時、决定電致中日兩國政府、促其注意於凱洛格非戰公約下之義務、旋休會、定星期日十一時重行集議、同時送交國聨秘書處之消息、仍如雪片　來、皆與滿洲事件有關、中國代表團現紛紛將南京傳來報告滿洲日軍戰事行動之消息轉送秘書處、日代表團發出宣傳文字、詳說日飛機出現於滿洲之正當、以匪氛日熾、時常危害日僑爲理由、並竭力聲明日本願避免增重時局之誠意、日代表團現切實否認日本要求邀　俄國參加行政會共同討論滿洲問題之說、（十七日路透社電） 
　　（日内瓦）　國聨行政會會員雖值星期日、亦不休息、仍努力辦理爲中日交涉謀取解决之問題、行政會之討論、今日入於一種新局面、蓋已着手爲滿洲難題尋覓調解方案云、午前十一時、除中日代表外、各會員舉行非公開會議、考慮數種草案、其所議定之方案、將提出於明日公開會議、促進中日政府注意其非戰公約下義務之照會、時夜由各委員之曾簽定該約者、分别發出、外交官轉致、照會措詞不同、而命意則、美代表亦同樣辦理、負責方面認召集國聨議會緊急會議之謡言不致實現、此間未知有此計畫、今晨行政會之非公開會議、歷一小時四十分之久、散會時已十二時四十分、明日之公開會議、將於午前十時半開始、意總代表格蘭蒂雖巳往羅隊籌備往游柏林事宜、但或可復返日内瓦參加滿洲問題之最後討論、不過尚未確定耳、意外相往游柏林之期定下星期日、故可留於日内瓦至星期五日、由此直赴德京、此間人士希望行政會此次會議可於星期三日左右結束、今日會議内容、雖極守秘密、但聞對於解决　洲問題之方案、已有進步、擬於明日會議時聽取中日代表對此之意見、時局現稍有進步、今晨會議後、議長白里安语人曰、吾人希望從此事可開始進行、　白里安現將行政會會員致中日兩國之照會、通知簽定非戰公約而非行政會會員之各國、此種通告、雖純屬形式的、但將時局日前情形一一詳告、聽其自行决定同樣步驟之採行、日代表團又以公文一通送交議長、重申日政府對於行政會不通加入美代表一事之意見、此文足見日本迄未改變其日前態度、而猶　美國參加問題非爲手續問題、文中說明日政府確信時局不致有引起戰爭之危險、又謂巴黎非戰公約簽字者、不止一國、而因此獨許美國參加行政會會議、已引起複雜問題、日政府甚欲知行政會所留置日後討論之法律問題、究至何時可以討論云、白里安通告發出後、蘇俄政府有何種舉動、此乃行政會會員所極願知者、查蘇俄乃國聨會員、而非行政會會員、故議長白里安以致中日之照會通知之、議長白里安將於今日答覆日本來文、覆文情詞和緩、但詞意堅决、聲明國聨行政會對於本會之决議、自有權衡云、現悉英法意德挪威已於昨夜由日内瓦以照會直接電致中日兩國、惟美國之照會已由華盛頓發出、（十八日路透社電） 
　　（華盛頓）　美政府因國聨理事會在解决滿案亦陷於僵局、有召集評議會考慮經濟抵制之說、今日特訓今美代表吉爾伯在理事會中討論、　、以旋用凱洛格非戰公約爲限、其用意　致美國在對中國或日本經濟抵制之計劃上、担負合作任務、現美政府極密切注意日内瓦、希望其終能覓得一解决方法、完全恢復滿洲之和平與秩序、又對於東京亦有密切與焦急之注意、冀或能有减少緊張之兆象、國務院中某君聲稱、美政府料日政府將可信美國僅注意於免除中日間發生戰爭、對於解决之條件若何、完全不注念云、（十七日國民電） 
　　（日内瓦）　昨上下午、行政院均有會議、中日兩國代表并未蒞塲、美國觀察員則已參加兩次會議、中間芳澤與白里安晤談甚久、午前十時開會之前、白里安曾接見施博士、聞午後會議芳澤與行政院多數會員將互相辯論、芳澤根據東京電報、以一照會送交白里安、對於美國參加再度抗議、以爲國聨會盟約因此大受妨害白里安即將答覆、明日舉行公開會議、行政院對於當事雙方之提議、屆時當知分曉、據本社昨日所發表、此項提議不外限期撤退日軍、并由中國允認尊重條約保護外人、又行政院爲便利直接交涉起見、亦將提議遣派國際顧問員、用以襄助中國交涉專員、日本堅執不悟、甚屬爲難、障碍亦大、昨日行政院以執行非戰約爲理由、同時照會中國與日本、其效力未必可艱、原因美國一部份輿論、不完全贊成國聨會行政院以非戰公約爲言、使之滿意、并使之對於國聨會之舉動、感有興趣故也、國際老人全體致表决之後、日本仍持異議、中國代表所處地位極佳、蓋除刺探消息信任行政院而外、未必有所舉動也、國聨會迫於事勢、對於中國多所廻護、而行政院考慮辯論方式、與日本心理完全不同、實爲緊要問題、行政院以滿洲時局危及世界和平、芳澤則以遠東事務、與西方政治家所想像者不同、其言有曰、依照渠輩意見、日本利益必致破壞不可收拾、遠東情狀、惟日本乃能加以判斷云云、此種秦越之見、至爲難堪、各國代表對於芳澤之執迷態度未免爲之氣短、芳澤之意、全世界因滿洲事件而受衝動、實無理由可言、中日爭端其重要情形、實亦過於誇大、此層絶非行政院所能承認、（十八日哈瓦斯社電）　　（日内瓦）　明日行政院將請雙方當事國對於和平解决發表意見、白里安逆知雙方必不同意、將代行政院發表意見、據本社所知、本日晨開會時、經西班牙代表愷切發言之後、行政院十三國代表贊成無先决條件撤兵、至日本聲言蘇俄亦須參加及其最後保留、未必見諸實際、觀於東京傳來之報紙言論、即可知之、、（十八日哈瓦斯社電） 
[暴日絶未悔禍]  
　　侵我領土偏稱自衞 
　　談判不成决不撤兵 
　　（東京）　日政府預料將接有促其注意或非戰公約下義務及要求撤退南滿鐵路區域外日軍之照會、聞現正預備說明其地位之文告、該文將承認非戰公約反對以戰爭爲國家政策之工具、但將謂九月十八夜日軍在瀋陽外之行動、純出於自衞、而所有以後行動、實爲此基礎事實之天然演進、故並無國家政策、或戰爭意思之問題、非戰公約祇許以和平方法解决國際爭端、是以日本主張與中國直接談判、謀以和平方法解决滿洲時局、日本以爲中國不首先設法向日本協定解决辦法、而遽申訴於國聨、實爲錯誤、日本又以爲國聨接受中國所發日本欲以武力解决紛爭之說、亦屬根本不對、蓋少數日兵在鐵路區域之外、與談判問題無涉也、日兵之在鐵路區域外、乃自衞之連帶行爲、非俟使出兵爲必要之狀况、及日僑生命與財産之危害消滅後、日軍必不撤退云、（十八日路透社電） 
　　（日内瓦）　日代表芳澤今日向美聨社通訊員談話、對滿案力爲狡辯、並謂日本非俟與中國直接談判、商得滿意協定保障日僑在滿生命財産之之安全後、不能撤兵、日政府與文官武將一致抱此意見、日本認美國之參加國聨理事會、爲快事件、且有威脅性質、有激動日本人民之虞、（十七日國民社電） 
　　（東京）　日政府於十七日命日代表向國聨理事會長白里安提出質問如左、（一）日政府向來盡力於國聨之事業、常努力增進其權威但國聨之行動、不可不確守規約之所定、尤不可爲一時的便宜、而藐視規約之條文、（二）日政府就於美代表之派遣邀請、開陳疑義之所在、求理事會加以考慮、而理事會並不從事各論點之審議、遽視爲手續問題、以過半數可决、將法理的解釋問題、保留於後日、（三）或謂因美爲非戰條約當事國之故、所以關於該條約之適用、可使美國在理事會得有發言機會、但日本政府不但確信現下之事態、無至於中是開戰之危險、且非戰條約爲含有非國際聨盟國十餘國之條約、豈得獨令美代表出席理事會有發言之機會、（四）遽以過半數可可决「議案之决定應當依過半數抑應當依全體致之問題、保留於　　國聨行政會照會中日兩國注意非戰公約義務洮昂路戰事已停新民縣城外南台子村被匪攻陷華北英艦全數開滬（見國内要電）　大發明家愛迪生逝世（見國外要電）滬西日人尋釁（見本埠新聞） 
 
 

Page 4

 
 
將來、」不得謂爲愼重嚴正之行動、所謂保留至他日之法律問題、　將以如何之機機會議論之乎、其討論結果與十五日之票决之關係如何乎、日政府甚望在未决定關於今日　提議全部問題之態度以前、知悉理事會議長關於右諸點之意見、（十八日日聨電） 
　　（東京）　負責方面雖不信國聨行政會將援用會章第十六條、但日内瓦來電、今言及其可能、致使若干民衆方面發生極不幸之印象、美代表甫加入行政會、復繼以援用第十六條之說、愈使人起盎格洛薩克遜國家現聨合乘機予日本以打擊之想像、各負責方面以爲如再有此種採用裁制條欵之說、將害多而益少、但此種言論、不能嚇倒日本、徒可引起排外情愫、而爲反動派所利用、致愈增政府謀和平解决之困難云、（十七日路透電） 
　　國聨會章第十六條與非戰公約第二條附後 
　　國聨會章第十六條聨合會會員如有不顧本約第十二條第十三條或第十五條所定之規約、而從事戰爭者、則據此事實、應即視爲對於所有聨合會其他會員有戰爭行爲、其他各會員擔任立即與之斷絶各種商業上或財政上之關係、禁止其人民與破壞盟約國人民各種往來、並阻止其他任何國爲聨合會會員或非聨合會會員人民、與該國之人民財政上商業上或個人之往來、 
遇此情形、行政院應負向關係各政府建議之責、俾聨合會各會員各出陸海空之實力、組成軍隊、以維護聨合會盟約之實行、 
又聨合會會員約定、當按照本條適用財政上及經濟上應採之辦法、彼此互相扶助、因此所致之損失與困難、減至最少點、如破壞盟約國對於聨合會中之一會員施在任何特殊辦法、亦應互相扶助以抵制之、其協同維護聨合會盟約之聨合會、任何會員之軍隊、應取必要方法、予以假道　便利、 
聨合會任何會員違犯聨合會盟約内之一項者、經列席行政院之所有聨合會其他會員之代表投票表决即可宣告令其出會　　非戰公約第二條　各締約國同意解决各國間發生之任何性質之爭執糾紛、除用和平方法外、不得用其他方法、 
[洮昂戰事已停]  
　　張海鵬軍發生内訌 
　　由江橋退却七十里 
　　日機向于旅投炸彈 
　　蘇旅開昂昂溪增防 
　　（哈爾濱）　洮昂路江橋間戰事至十六晚止、張軍受損失甚重、已退却七十里、戰事已停、張海鵬部軍隊兩團、原爲遼軍二十四旅黄顯聲舊部、十八年春、黄駐防洮南時、與張有隙、十五日黄親到江橋站收撫、因是軍心摇動、部蒙軍不戰而逃、黑軍蘇焜旅開昂溪增防、吳松山旅團開富拉爾基蒔草塲、防張軍潰竄、（十八日專電） 
　　（哈爾濱）　黑省政務有人主持、人心穩定、秩序已復、（十八日專電） 
　　（哈爾濱）　今午前十一時、日機一架、自洮南飛黑省垣偵察半小時、黑軍蘇炳文旅步兵兩團今自海拉爾向昂昂溪佈防、一團駐富拉爾基、與吳松山部、防張海鵬軍攻入、蘇炳文本人今率衞隊　到黑、並謁馬占山、（十八日專電） 
　　（哈爾濱）　洮昂路戰事自十七晚起、巳歸停頓張軍無動靜、似待某方援助、（十八日專電） 
　　（哈爾濱）　黑省新主席馬占山、十六午己抵省垣就職、南下防張隊部、增加騎兵第一旅吳松山、第二旅張殿九、張海鵬部舊官兵多不戰且反擊、新加蒙匪昨相拒在嫩江橋與泰來鎭間、漸南退、駐龍江日領及日僑全退哈、（十七日專電） 
　　（哈爾濱）　日人哈爾濱通信社、今日號外、誣馬占山部與蘇聨之關係、此間日人與白俄帝黨謀組遠東緩衝國之風說甚盛、（十七日專電） 
　　（哈爾濱）　日鐵甲車一列、開至洮昂路、十七午、日機一架飛江橋站向于兆麟旅投炸彈五枚、未中的、（十八日專電） 
　　（哈爾濱）　洮南逃哈難民言、張海鵬圖黑意獞未决、十二日日軍三百入洮、由日領率見張、立逼張下令動員、張不得已乃從之、先令步兵兩團開拔、兩團長見張辭行叩頭、謂鎭使强迫部下、自相殘殺、團長如整隊歸還時、當提頭來見、張不悟、此兩團出發未久、即反正、（十八日專電） 
　　（北平）　洮南來人談、張海鵬上月二十五日、聞日軍將開洮南、即召集部下、會議對日表歡迎、二十七日軍開到張親自招待、並參觀當地竹青學校、張令將總理遺像撕毁、日本接濟張第一批槍械、爲步槍七千枝、子彈二百萬發、當時建築營工人一千名、均發給子彈、並委工頭爲團長、張自稱邊防保安總司令、萬國賓適在卜奎、逐將洮昂路車全部扣住昂昂溪、致張部進軍甚緩、（十八日專電） 
　　（北平）　張海鵬部仍在泰來鎭、齊齊哈爾在黑軍手、（十八日專電） 
　　（北平）　黑軍第旅吳松林部已動員、張海鵬恐後路被斷、極恐慌、馬占山部在正面迎擊、雙方仍在嫩江兩岸對峙、日機利用夜間、偵察黑軍陣地、十七晚、發現日機盤旋時而去、（十八日專電） 
　　（北平）　哈爾濱電、（一）日領本橋稱、本莊不滿丁超任護路司令、（二）滙水金票多日無市、（三）　日方代表海鵬向江省駐哈機關斡旋、望勿拒收張抵江後文書、（四）十七晨、大烏里開到俄軍三千、又蒙青年黨數百人槍械齊全、擬進佔黑境、（五）吉敦路第七站橋樑、被日軍炸毁、不能通車、（十八日專電） 
　　（北平）　此間接外人電報、據稱、齊齊哈爾時局混亂、有日飛機出現、民衆恐慌、日韓人民紛紛出現張海鵬有在齊設立政府之意、但已阻於洮南至齊齊哈爾之途中、因黑省軍隊轟斷嫩江橋也、（十八日路透社電） 
[瀋陽日軍積極凖備軍事]  
　　附屬地掘有地窖 
　　渾河沿岸設砲位 
　　（北平）　瀋陽電、（一）瀋陽日軍未撤一兵、且積極作軍事準備、惟自十三起、除兵工廠迫擊砲廠北大營及各城門、仍有日兵駐守外、其餘表面上各機關巳無日兵、（二）由皇姑屯西開火車、因日方運兵赴巨流河、十四起不通、民衆走逃無路、益恐慌、（三）日方在瀋積極裝設軍用電報電話、近日來更忙碌、（四）大連居住之遺老及下野官僚軍閥、最近活動甚力、（五）瀋陽各機關均各派正副領袖一人、正領袖爲日人、行政　均操日人手、（十八日專電） 
　　（北平）　日人在瀋散放一種傳單、上繪一旗、半爲青天半爲紅日、表示中日合併之意、見之令人憤慨、（十八日專電） 
　　（北平）　瀋陽來人談、瀋垣日軍現有守備隊兩隊、爲二九及七八兩聨隊、每隊約合我國步兵一團、此外尚有憲兵一總隊分駐城内外、日軍晝伏夜出、附屬地掘有地窖、潛伏日軍甚多二至夜則完全出動、路絶行人非諳彼方口號者、罔不被其格殺、各地多列煤油桶、内未悉藏何物、但决非煤油、副張私邸、日軍確埋有地雷及炸彈、渾河沿設有大砲而密、成一柏形、皇姑屯軍器倉庫、十二夜被日軍將軍用品悉數軍盡、（十八日專電） 
　　（北平）　錦州電、（一）巨流河開到日兵車六列、載兵三百名、大砲二尊、汽車七輛、輜重彈藥各一列車、有向西襲進勢、（二）十七日營口來日艦三艘、滿載軍火及新式步槍五各枝、（十八日專電） 
　　（天津）　新北寗路十七日下午一時、日兵車一列由巨流河開來、日軍官四名入日領館、似接洽要務、晚五時、仍返巨流河、（十八日專電） 
[南台子村慘遭胡匪焚掠]  
　　全村三百餘户成焦土 
　　（天津）　新民縣城外六里之南台子村、十六晚有胡匪二百餘名、在日人指揮下來攻、該村民團抵抗、至十七晨　攻陷、全村壯丁十九　殺、婦女被污、最後縱火焚村、至十八晨熄滅、全村三百餘户、變成焦士、（十八日專電） 
[日飛機昨到錦州偵察]  
　　（天津）　日飛機二架、十八晨到錦州羊圈子雙羊店一帶偵察、未擲炸彈、（十八日專電） 
　　（北平）　日軍近向外國記者宣稱、中國駐錦軍隊有六萬人、實則僅萬五千人、日方故意造謡惑衆、（十八日專電） 
[日人計畫没收東北各路]  
　　悉改南滿路支綫 
　　瀋海路通車情形 
　　（天津）　日人刻計畫將東北各鐵路、全改南滿支路、瀋海路業於十　實行、又日軍所佔各地之行政及警察機關、均由日人派員改組、（十八日專電） 
　　（哈爾濱）　瀋海路十五正式通車、車票換日文、每次開行、有日兵一隊隨護、並有飛機在前偵察、（十八日專電） 
　　（北平）　前遼農礦廳長王城甫語外報記者、謂東北各鐵路、皆將改爲南滿支綫、瀋海路已由日方派員管理、（十八日專電） 
[本莊視察吉長]  
　　（哈爾濱）　關東軍司令本莊在長視察畢、十八回遼、（十八日專電） 
　　（哈爾濱）　日關東軍司令本莊、十五午到吉林視察、熙洽率僚屬郊迎數里、晚到長春視察、（十八日專電） 
[東省官銀號實際由日管轄]  
　　（北平）　官銀號實由日人管轄、日人曾在正金銀行提出二十萬、作經營官銀號業務之費、（十八日專電） 
　　（天津）　遼寗民財各廳、東三省官銀號·邊業銀行、均由日人指揮管理、恢復辦公、（十八日專電） 
[日軍增駐敦化]  
　　（哈爾濱）　日國隊約六百名、開抵敦化、聞爲保護韓人對、吉會路與吉敦路接軌工作、（十八日專電） 
[黑省獄犯暴動]  
　　（哈爾濱）　十六晚十二時、黑省監獄犯暴動、擊斃看守、逃十餘名、爲軍警追獲者十餘、擊斃四名、（十八日專電） 
[吉林各軍拒絶熙洽命令]  
　　（哈爾濱）　吉林各軍不奉熙洽命、仍擁戴舊長官張作相、長春鎭使李桂林拒絶熙洽所委警備司令齊知政接事、十八日專電 
 
 

Page 5

 
 
   
 
 

Page 6

 
 
時評 
[非戰公約之勸告又如何]  
　　十六日美國代表吉爾白以奉到其本國政府之訓令正式列席國聨行政會議時。自大會主席白里安以次。各國之政治家外交家。都譽揚備至。一月以來陰霾蔽空一籌莫展之國聨。亦一若以華盛頓代表之正式參加遂頓呈活氣。全世界人民都注視諦聽。屏息以待伸張公理維護和平之佳音從日内瓦方面播送而出。蓋此時國聨已達到眞正執行之時期。人類未來之命運即將於此三數日内判分也。 
　　據今日電訊。在十二國秘密會議中。美代表列席結果主張勸告中日兩國遵守非戰公約第二條之規定停止足以破壞世界和平之行動此與國聨九月三十日休會時之决議。如出一聲。與其謂爲新的决議。母寗謂爲舊調重彈　　九月三十日國聨行政會議勸告日本於十月十四以前儘速撤退軍隊日代表芳澤旣已正式接受。然而延至十月十四。日軍盤踞我東北也如故而其暴行更有加無已。今且毅然直言决不撤兵。日人旣已斷然蹂躙國聨之威信於九月三十以後。茲復何有於非戰公約。復何有於重申前說國聨盟約旣已負創傷。非戰公約乃復踐其舊跡奮勇而來。吾人誠不識非戰公約有無「護身之符。」其發言是否遂眞可以裁制横暴。使日人俯首承受其覊勒中國自始迄終。徹頭徹尾。維護世界和平。靜候世界公斷於日人之暴力横臨終始退讓。中國固絶未違犯非戰公約第二條之規定也。固不必列席秘密會議之各代表。第二次誠懇之勸告也。中國目前之所要求者。爲解除當前暴力之壓迫。伸展人類共有之正義中國全體人民所忍死企盼於國聨者在此所殷切期望於非戰公約者亦在此。 
　　自日軍暴行發生以至今日。業已一月有餘。亘一月以來之光陰全世界政治家外交家焦思苦慮。罄其心力。今日秘密會議。明日會外接洽侃侃而言齗齗而辯。而日軍則於國聨諸公之焦思苦慮。毫無顧惜曾不以此而稍歛戢其暴行。爲國聨留　線。之體面與威信。日内瓦議塲中之高談闊論聲與日飛機在我東北投擲炸彈之炸裂聲。隔歐亞大陸而遥相應和國聨諸公聞此應聲否。華盛頓政府代表聞此巨響否。設使日人終始貫澈其强硬手段藐視第二次之勸告。非戰公約亦竟不能制止其暴行。吾人不知國聨諸公是否已準備請出九國協約之第三道靈符。 
　　自九月十八日以。來日人所加諸中國之暴行。世界各國。有耳共聞。有目共見。此種暴行之足以危害世界。危害全人類。世界人士應亦不言共喻故今日之事。誰曲誰直。誰爲破壞和平之罪魁。誰爲全人類之公敵以及如何裁制如何使罪人承受其責任。但使國際盟約國有維持盟約維護公理保障和平之决心。則上述諸問題之解决。並無若何困難。如其不然。則焦思奚益。會議奚益勸告又奚益。 
　　國際如一大舞台。各國政治上活動之人物即爲戲劇之扮演者此種譬喻證之今日之事。吾人不能不認爲確切。蓋國聨今日集十四國之政治家外交家於一堂。其所排演者不啻一齣滑稽喜劇而已。以美國代表之參加。使此喜劇更爲滑稽。然而吾人深信此滑稽喜劇之最後。即將爲絶世悲劇之開始。　　中國無疑義的爲未來悲劇中之主角。然而全世界各國又寗能超然於悲劇扮演之大舞台必將舉全人類而同歸於盡。世界各國果已有此决心乎。吾人誠一致禱祝此末刦之不早日到來。 
國内要電二 
[吉垣添募警察廳P ] 
　　（哈爾濱）　熙洽委長春市公安局長修長餘爲吉警虔長、吉省垣警察五百、維持治安、（十八日專電） 
[遼財政廳成立]  
　　（哈爾濱）　遼財政廳成立、維持會委翁恩爲廳長、分三科辦事、新廳長就職前、先率屬謁日市長土肥、聽其訓話、（十八日專電） 
[吉林日軍一部退出省垣]  
　　（哈爾濱）　吉林日軍十七日忽一部退出省垣、駐城外七里之蓮花泡、聞係奉關東軍司令本莊命令、（十八日專電） 
[日機昨又飛哈]  
　　（哈爾濱）　今午日飛機二架、又由西路飛哈、（十七日專電） 
　　（哈爾濱）　今早十時、日飛機兩架、自長春方面飛哈偵察、半時始去、（十八日專電） 
[遼吉日軍建築冬日營房]  
　　頗有長久屯駐意 
　　（北平）　今由瀋返平某國參贊談、日軍近在長春建飛機場、並在巨流河一帶、建築冬日營房、頗有長久屯駐之意、至在南滿沿綫及四洮路沿綫之日軍、亦有長久佔據準備、近日軍並擬開鐵甲車至通遼北站一帶鎭守、（十八日專電） 
[駐津義領奉命赴瀋調查]  
　　（天津）　駐津義領事賴洛離奉義政府電令、調查日軍侵佔東北實况、賴氏十八午偕海軍隨員托納、搭車赴塘沽、換輪赴大連、再搭車到瀋陽、從事調查、（十八日專電） 
[日方限令闞于等組政府]  
　　復辟運動在進行中 
　　（北平）　闞朝璽·于冲漢等野心頗大、日方限短期内組成遼省獨立政府、並令改懸五色旗、將來如何尚未可料、（十八日專電） 
　　（北平）　外訊、日本侵佔遼吉後、恭親王肅親王等、在瀋頗活動、彼輩自清社亡後、未免抑鬱、日人此次遂乘機利用、謂滿洲在昔、本爲清廷艱難創造之基、今願助彼恢復祖宗舊業、連日與恭親王等秘密會議、積極運動復辟、並遣人到津、迎溥儀、擬推爲滿蒙皇帝、暗中仍由日人主持某項陰謀計劃、極可注意、（十八日專電） 
　　（天津）　日人近在津勾結下野之軍師旅團長、已達三十九人、仍照吉林熙洽辦法、由日人供給槍械軍費、每日在英租界陳宅開會、直系陳某安福系吳某均列席、（十八日專電） 
[榆關方面中日兩軍隔離]  
　　相約各不越鐵路綫 
　　（南京）　外交界接平電稱、榆關秦皇島附近、現駐日軍官兵二百名左右、機槍陸續增加、約三十餘挺、壯丁約六十名、無陸戰隊開到、榆關秦皇島以南爲日軍營房所在地、各部均駐鐵路以北、並經雙方約定、不越過鐵路線、當不致接觸、中間地區旣由得务警察維持、無形已成緩衝地帶、（十八日專電） 
　　（北平）　駐山海關旅長何柱國電副張、報告該處情形稱、（一）榆秦兩地現駐日軍官兵二百名左右、自動火器陸續增加三十餘挺、僑民壯了約六十名、絶無陸戰隊開到、（二）榆關秦皇島鐵路以南爲日軍營房、我部均駐鐵路以北、雙方相約不越過鐵路、中間地區、由警察維持、無形已成緩衝地帶、近日方宣傳榆關形勢險重、乃另有用心云云、（十八日專電） 
[日軍人陰謀釀成政變]  
　　下級軍官十人被拘禁 
　　（東京）　陸軍省言及傳佈頗廣之驚人謡言、切實聲明並未發現冀造成日本軍人狄克推多或政變之陰謀、但陸軍省承認有下級軍官十人、因有冀以劇烈行動表示其對於時局憤慨之嫌疑、已被拘禁、（十八日路透社電） 
[各國輿論一斑]  
　　（巴黎）　行政院之理論、與日本之主張相距甚遠、各報均皆知之、其對於中日爭端、仍以爲必可獲得一種方式、俾便逐漸解决、「志願報」載稱、日本在日内瓦已形退縮、行政院不顧日本堅决反對、而承認美國參加、其超於一切之志願、無論在太平洋畔抑在日内瓦方面、均有極良之影響、十二國家行將强使中日兩國尊重諾言、而以全力避免戰爭、此舉在精神上與在政治上之意義、未可忽略、其在東京方面、尤當視爲一種嚴重警告、誠以各大强國必欲維持遠東和平、而其連帶責任之觀念、又非託諸空談故了、「新時代報」對於白里安之權能、與其精幹之處加以稱道、并謂各大國一致行動、其意義當爲日本所知、且當及早知之、「事業報」謂有兩項成績、其一、日本法理上之反對歸於無效、美國觀察員卒受邀請、其二、中日爭端、人皆視爲國聨會前途之試金石、茲因白里安之勇氣、而國聨會有以證明其本身價值、與其在精神上之力量、抑知國聨會係亿界各民族之法庭、世人雖欲不承認、而其意旨所在、究非可以忽視云、（十八日哈瓦斯社電） 
　　倫敦星期時報評論日本反對國聨行政會請美參中討論事、謂此種地位、不堪容忍、如僅因爭執者一方面不同意於國聨之手續、即阻止行政會之行動、則國聨尚有何用處、故此困難必須制服、目前爭點非爲滿洲、但爲日本之拒絶不允將此爭執由最高國際團體日本亦爲其一份子者和平解决之耳、反對美國參加、非日本所當爲、勢必喪失世界各處之同情、日本不可維持此種態度、爲其自己利益計、宜即電諭其日内瓦代表撤回本不應想及之反對云、（十八日路透社電） 
　　紐約美國各報對於美國參加國聨理事會中日問題之討論、贊否不一、各報現極關心國聨調解爭端之努力、而對中國方面傳來之消息、已不若前之注重、（十七日國民社電） 
　　（莫斯科）　伊士凡斯旭報今日批評國聨行政會請美國參加事、謂日本旣已鞏固其在南滿之經濟與軍事地位、今乃欲擴張其經濟與政治之勢力範圍、而囊括南滿全部、美利堅帝國主義欲干涉之、但又慮邦交緊張至美日開戰之點、故欲在由國聨出發之國際旗幟下施行其反日政策云、該報又謂法英兩國未表示與日本開戰之特殊準備、法國自歐戰以後、竭力與日本帝國主義結好、以易其對於法國仇德政策之援助、是以此次國聨集會、未必有何義勇之舉、日本在滿洲所欲得之目的、頗爲明顯、未必有遭人排斥之慮云、（十八日路透社電） 
[抗日救國運動]  
　　（南京）　首都抗日會函總商會轉各商店、自十九日起、至二十一止將已登記日貨、分别移送各該業分會封存、聽候處置、 
　　（南京）　中國抗日救國義勇團十八開團務委員第一次臨時會、决議、警告東北維持會、勿甘作亡國奴、并發表告京市民等書、（十八日專電） 
　　（南京）　中央義勇軍各隊長人選已推定、并組織軍事訓委會、定十九開始操練、（十八日專電） 
　　（南京）　國人趙鳴九等發起動儉救國會、訂公約八條、通告徵求會員、日來贊成加入者頗衆、（十八日專電） 
　　（北平）　駐臨河之義勇軍王英通電抗日、語極憤慨、謂必要時可集二十萬騎兵以備驅策、（十八日專電） 
　　（北平）　此間學生昨今兩日圖開大會、惟爲當局所阻、因恐暴烈分子混雜其間、攻擊黨部、及作其他滋擾也、目下當局戒備甚嚴、地方安謐、（十八日路透社電） 
　　（漢口）　學界定十九日在漢陽武昌舉行對日總示威、抗日總會十八日發緊急通知、各校數萬人全參加、漢口暫緩舉行、並由總會電中央、請以最大决心、作宣戰準備、（十八日專電） 
　　（南京）各校義勇軍均於十五日成立、救國會頒發小學抗日課本、並於夜間用汽車宣傳、（十八日專電） 
　　（清江浦）淮陰各界三萬餘人、晨在城南校塲舉行國難週月紀念大會、所有大小商店及勞工均各歇業一日、討論抗日救國方法、會畢並結隊游行、又從今日起、各商門首皆自動貼出不買賣日貨標語、（十八日專電） 
[蔣定今日召見東北民衆代表]  
　　（南京）　蔣定十九晨召見東北民衆反日救國會代表、詢日軍在東北暴行詳情、（十八日專電） 
　　（南京）　東北民衆反日救國會代表電北平總會請向副部建議、派目擊日軍暴行之參謀長榮臻、赴日内瓦國聨會、親自報告、俾各國代表對日暴行實際情况、更加明瞭、（十八日專電） 
[華北英艦全數開滬集中]  
　　（香港）此間得訊、華北英艦巳奉令全數開赴淞滬集中、（十八日專電） 
[美海軍提督過秦皇島赴平]  
　　（北平）美國斐列賓海軍提督海茵絲、爲考察東省日軍眞相、由斐乘美軍艦直駛秦皇島、轉乘北寗車、今晚可抵平、此間各界、均擬到站歡迎、副張亦派員參加、海氏定二十四日赴津、檢閱美國駐華陸軍、（十八日專電） 
　　（北平）　美國菲列濱海軍提督今晚與張學銘同車來平、（十八日專電） 
[粤方要人昨分兩批北上]  
　　議定和平辦法携京討論 
　　蔣在陸園商談統會進行 
　　（香港）　此次粤要人赴滬、連隨員共百餘人、須分兩批北上、張繼·蔡元培·汪精衞·孫科·伍朝樞·李文範·陳友仁·林雲陔·傅秉常·馮祝萬·張發奎·唐生智等、十八晨一時同乘勿地臣總統號、餘人同晨八時乘德輪多里祁北上、二十可到滬、（十八日專電）　　（香港）　粤委未離粤前、曾議定和平辦法、携京討論、（十八日專電） 
　　（香港）　林雲　赴滬期間省主席由林翼中代、張惠長亦赴滬、（十八日專電） 
　　（香港）　汪精衞十七晚在港談、和議前途樂觀、抵滬後即與蔣胡等會商、當可解决一切、現外患日亟、粤方實不欲唱高調、至滿案因美參加、國聨國際形勢、已有進步、但將來結果、仍屬可慮、蓋日逼於國際公理、對東省或作形式上之交還、但東省之精華、巳剝取殆盡、此點最爲重要、我在國聨應據理力爭、揭破日人陰謀、故余偕友仁赴滬、即爲力爭此事云、（十八日專電） 
　　（南京）　蔣十八晨在陵園邀集李石曾·吳鐵城、及在京各中委商統一會議之進行問題、談二小時、已有具體結果、李吳定十九晨赴滬、將在京晤商情形、轉達胡漢民、俟汪精衞等到滬後、蔣即赴滬、參加預備會、研討國是、（十八日專電） 
　　（南京）副張以此次和平會議、集黨國碩彦、共商大計、甚爲重要、本人因坐鎭北平、不克來京、擬派顧維鈞·羅文幹·劉哲·等代表參加、（十八日專電） 
　　（南京）　東北民衆抗日救國會十七日電蔣胡汪等、並轉中央一二三屆各委云、和平會議、行將開幕、統一大業、指日可期、東北爲中國之領土、其民衆爲中國之民衆、將來是否爲朝鮮之繼、全在諸公一念之轉移、革命領袖乎、亡國罪人乎、請諸公有以鑒别之、揮涙陳詞、諸希諒察、（十八日專電） 
　　（北平）　鄒魯因出席和平會議、前晚離津南下、胡宗鐸日内亦離津、（十八日專電） 
[馮軼裴昨公葬]  
　　（南京）　國府警衞軍故軍長馮軼裴十八晨舉行公葬典禮、蔣親蒞主祭、各機關要人及警衞軍官兵執　　數千人、（十八日專電） 
　　（南京）　馮故軍長軼裴公葬、十八日晨舉行、五時許由兩廣寳館啓靈、陳儀代表致祭、讀啓靈告文、蔣主席·朱培德·吳稚暉·曾養甫·顧祝同·俞濟時·等中央要人警衞軍德籍顧問及馮氏親故等、千餘人執紼、警衞師步兵一營騎兵一連軍樂四隊參加、送殯行列長里許、均步行至中山門、沿途由衞戍部警廳特加警備、十時靈車抵中山門外麒麟鎭之大山崗、鳴禮砲、扶柩入壙、蔣主祭讀安葬祭文、禮畢始各返城、（十八日中央社電） 
[府令敎部整飭京校學風]  
　　（南京）　府令敎部、通令本京各學校、整飭學風、嚴禁造謡、（十八日專電） 
[公務員限制參加民運]  
　　（南京）　府令各機關、禁止公務員參加民衆運動、免紊股系統、（十八日專電） 
[閻眷屬返大同]  
　　（太原）　閻眷屬十七日由連返抵大同、總部十八日派汽車往接聞趙戴文偕行、閻馮態度鎭靜、連日與粤方往返電頗繁、一切候京會决定、（十八日專電） 
[常州商學衝突]  
　（常州）　今晨學生至大豐仁洋布店主胡瑞麟住宅、責問其反對封存日貨、旋將胡拖出遊行站木籠、其同業罷市、並搗毁縣黨部反日會中山報社、復破籠將胡挾去、計重傷黨部職員吳文璧陸藻兩人、學生議决翌日總罷課、（十八日專電） 
[長興發現股匪]  
　　（杭州）　長興十七發現大股土匪、數百煤礦公司礦警槍械被繳、整礦警職員工人數名、大肆擄刦、省府飛電梅溪保安七團三營馳剿、並加派省垣七團兵兩連專車趕往、會同該縣長痛剿、（十八日專電） 
　　（杭州）　浙保安處長竺鳴濤今晨奉令親自出發、赴甬視察海口各要隘防務、第二科長吕閱江隨行、（十八日專電） 
[蘇州附近鐵軌被人撬毁]  
　　旋即修復 
　　（蘇州）　十九日上午一時許蘇州站與滸墅關中間第百十五號橋上、不知被何人撬去鐵軌一根、幸有駐該處道房巡道小工曹某查見、立即報告蘇州站站長、當派駐該處道房小工急行修復、（十九晨一時專電） 
[傳令士兵亦施訓練]  
　　（南京）　總部通令各軍事機關、自即日起、凡勤務傳令士兵、一律施以軍事訓練、（十八日專電） 
[行政院慰留劉尚清]  
　　（南京）　劉尚清電請開缺、府令行政院、轉令慰留、並以國家多故、令即回部銷假、（十八日專電） 
[吳鐵城宴顧維鈞等]  
　　（南京）　吳鐵城十八晚在本宅宴顧維鈞·顔惠慶·羅文幹·劉哲·李石曾·等、對東北外交事件、有非正式之磋商、（十八日專電） 
　　（南京）　羅文幹·劉哲·日内將赴平一行、向副張報告中央對日政策、（十八日專電） 
[馬福祥北上視子病]  
　　（南京）　馬福祥因其子鴻逵在許昌患恙頗重、十八向國府請假數日、親往看視、聞蔣對馬鴻逵病甚關注、囑其來京就醫、（十八日專電）　　 
　　（徐州）　馬福祥十八晨由京過徐西上、轉赴信陽視察十五路軍、馬鴻逵亦派海濤代表赴京謁蔣、報告防務、（十八日專電） 
[士官學生請入軍校]  
　　（南京）　留日士官校回國之第二十四期學生、十八推舉代表、向訓練部請願、要求轉入陸軍大學、及中央軍校、繼續肄業、（十八日專電） 
[軍事敎官訓練竣事]  
　　（南京）　第一期高中各校軍事敎官、已由訓練總監部訓練竣事、定二十分赴各校擔任敎育練、（十八日專電） 
[蔣宴四全華僑代表]  
　　（南京）　蔣十八晚在勵志社宴四全代會到京之華僑代表、並邀于右任·戴季陶·等陪席、（十八日專電） 
[京市募集大批寒衣]  
　　（南京）全市童子軍全體總動員、向各界爲災民募捐寒衣、三日間捐得二萬件、現經理事會整理　事、定十九日將全部捐品在市黨部大禮堂展覽天、即送水災救濟會分配散放、（十八日專電） 
[江鶴號機全部工竣]  
　　（南京）　海軍部飛機製造廠自造之江鶴號飛機、全部工竣、日内由海軍航空處長沈德燮駕駛飛航、至江鶬號一機、本月底亦可造竣、（十八日專電） 
[京杭路將全路通車]  
　　（鎭江）　京杭路已修復、訂本月二十日全路通車、每早七時由南京杭州對開、通票共九元八角一分、又京秣新路十八完成、沈百先吳簡周均往試車、（十八日專電） 
[美游歷團抵北平]  
　　（北平）　美國遊歷團百五十餘人、昨晚抵平、遊覽各名勝、昨晚抵秦皇島、（十八日專電） 
[章士釗奉張命入京]  
　　（北平）　章士釗今晚赴京、係奉副張命、與國府當局有所接洽、（十八日專電） 
[雲南日領退至海防]  
　　（北平）　雲南日總領事前曾奉日使署准其於必要時退出滇省之訓令、茲已於十六日退至海防、（十八日路透社電） 
[龐炳勳部購辦棉衣]  
　　（北平）　龐炳勳部在津購辦大批棉衣及麵粉、孫殿英部在津購置軍刀甚多、日内分别運往各該防地、（十八日專電） 
[日艦開往烟台龍口]  
　　（青島）　日艦三艘昨由青開旅僅刈萱一艘、朝顔開烟台、芙蓉開龍口、十八日專電） 
[膠路煤商赴京請願]  
　　（濟南）　淄博章濰礦煤業代表李祖模楊源赴京、向鐵部請願、取銷膠路運煤費二成加價、聲稱不達目的、勢將歇業、（十八日專電） 
[華文選告擊潰豫匪]  
　　（漢口）　華文選電漢、報告擊潰豫匪、並收復應山縣城、（十八日專電） 
[漢失業工人之救濟]  
　　（漢口）　日泰安紗廠停工後、失業工人、正由市府反日會等設法維持生計、各華工廠均願於可能範圍内、　量收容、（十八日專電） 
 
 
] 

Page 7

 
 
國内要電三 
[何健催發補助費]  
　　（長沙）　何健六次電京、催發九十月份補助費、（十八日專電） 
[湘軍進向贛邊勦匪]  
　　（長沙）　劉建緒十九抵平江、令李覺師由平進、彭位仁部由瀏進、向贛邊龍門廠會剿孔匪、（十八日專電） 
[蔣賞航隊萬五千元]  
　　（南京）　蔣蔣以航空隊炸斃黄公略、賞萬五千元、（十八日專電） 
[鄭州日僑紛紛回國]  
　　（徐州）　路訊鄭州日紗廠日人宣稱、回國投效對華軍事、該日人等紛紛離鄭、（十八日專電） 
[廣州更調公安局長]  
　　（香港）廣州解嚴後、公安局長將由陳章甫繼、（十八日專電） 
國外要電 
[發明之王愛迪生逝世]  
　　路透十八日紐約電世界著名發明家愛迪生、今晨三時二十四分逝世、年八十四歲又八月、殁時其妻與子女六人及醫士皆在側、 
　　國民十八日西橘電世界發明界怪傑愛迪生、今晨三時二十四分病殁此間家中、壽八十四、家屬皆圍聚榻前送終、愛氏患老病數星期、卒以體力衰竭、藥石無效、一星期前已入彌留狀態、不能進食者逾八日、全世界慰問函電不下萬通、今晨噩耗驚傳、全美震悼、 
[愛迪生遺像]  
[愛迪生小傳]  
　　愛迪生以發明家聞於世、但渠僅願自稱爲電學家、渠常稱機械之進步、大足增進眞正文明、此言若然、則渠之盡力於推進文明、已視任何人爲多矣、渠於四十年中、得發明品專利證、不下七百種、如留聲機電影機電燈中之炭絲、爲最著名之數種也、愛氏以一八四七年二月十一日生於美國俄海倭州之米蘭、家赤貧、生活之尋常所需、亦時告乏、七歲時、移居米奇干州休龍港、無力求學、由其母訓育、年十二、售報於火車中、以求升斗、年十六、充電報生、後五年、發明電氣瓦特記數器、得專利證、此爲其第一成績、但未能行銷於市、乃運用其智力、研究爲民衆所需之物、翌年、在紐約電報公司獲一位置、以嘗脫某理事之子於厄、故頗受青睞、因得從容鑽研一切、年二十三、發明證券報價機、得酬四萬元、當携往論價時、購主詢以欲得之數、愛迪生欲索五千元、而囁嚅不敢出諸口、購主問之再四、吞吐不言、購主曰、四萬元如何、愛迪生聞之、喜出望外、呼吸爲促、年將三十、始得出其積蓄、在紐傑賽州孟洛公園設化騐室與工廠、其許多精巧發明品、皆由此産生、一八九一年發明電影機、一九一七至一八年發明戰時用品數十種、蓋是時美國加入歐戰、故愛氏乃以全廠爲國效勞、聞尚有價值更高之戰品若干種、現由美政府秘密保存、未公諸於世、愛氏所發明之物、除留聲機乃得諸偶然外、餘皆爲殫精竭慮、多次試騐之結果、故愛氏常曰、吾之所獲、皆從辛苦恒力得來、悟性佔百分之一、汗勞佔百分之九十九、愛氏欲製一物、或改良一物、輒靜坐冥思、必至成功而後已、愛氏以幼時受人摑掌、耳爲失聰、愛氏嘗謂渠之耳聾、匪特有助於其思索、且使其心不外驚云、質言之、愛迪生之身世、實際爲五十餘年來進步的科學成績之歷史、一九二七年愛氏八旬生辰、美國各大報訪員之往祝嘏者、以種種問題請愛解答、愛氏謂科學决不能創造生命、無綫電有益於世、第足損音樂之價值、無綫電將來能否傳發動力、實爲疑問、愛氏又稱、渠不信兩心感通及玄靈學、惟渠堅信有一智周萬物者統治宇宙云、 
[玻巴宿嫌未釋]  
[兩國邦交時有决裂之虞]  
　　國民社十七日華盛頓電南美玻璃維亞與巴拉圭兩共和國、數星期前因邊界哨兵互起種突、加以數年前格蘭恰斯土地爭案、雖經仲裁得免决裂、而迄未根本解决、茲因新事牽動宿嫌、兩國邦交大有决裂之虞、今日由美國古巴拉烏圭墨西哥科侖比亞五國申請拉丁美利堅其他十四國協同考慮挽回兩國戰爭之方法、 
[國國選舉形勢]  
　　路透社十七日倫敦電工黨領袖漢德森駁財政大臣史諾登所稱發出工黨反對稅率之宣言者、即爲前在内閣首先提議稅率之人一節、謂與事實相反、蓋脫離内閣之工黨諸人、前僅聲明寗願考慮暫時稅率之可能性、而不願贊成失業津貼之削减、但絶未提議稅率也、選舉競爭則在進行中、今晨某報稱、自由黨領袖喬治俟病愈後、將入於社會派、喬治近與工黨領袖漢德森晤談後、準備辭自由黨領袖職、而集合左翼自由黨員、另派新黨、將來可與漢德森及社會主義者相併合云、選舉中景象、以國民政府黨最佔優勢、惟英相麥唐納在細翰港選舉區之命運、尚在未定之天、成敗殊難逆覩、再、工黨漢德森在蓬萊選舉區亦遇一勁敵、其人爲保守黨所選出之海軍少將剛白爾、頗負時譽、故競爭必甚烈也、 
[荷蘭經濟恐慌]  
　　受英國停用金本位影響 
　路透十八日海牙電荷蘭經濟狀况現漸惡化、此乃英國停用金本位之結果、據第二院委員會之報告、荷蘭對英輸出、佔荷蘭全部輸出五分之一强、今則大爲減少、而英貨之輸入、反有增多之象、 
　　路透十八日海牙電據國會研究外部預算案委員會之報告、國聨工作之結果、漸使人失望、該委員會之若干委員、且有荷蘭應退出國聨之表示、但多數委員則以爲退出不成問題、 
[白魯寗深孚衆望]  
　　德法委會月杪在法京舉行 
　　國民十八日柏林電此次白魯寗總理之在國會獲勝、使德國民衆受深切之印象、連日賀電如雪片而至、白氏之得衆望、於此可見一斑、說者謂自歐戰以後未之有也、即反對黨報亦承認白氏復獲勝利、擁獲政府之社會民主黨前進報等、均對於總理挽救國難之成功、表示滿意、惟謂新内閣僅供稍安喘息、若不能利用機會堅定根基、則仍將入於否運云、 
　　國民十八日柏林電三星期前法德析林會議之第一結果、爲組織法德委員會、茲悉該委員會將於月底在巴黎舉行第一次集會、白魯寗總理將以外長資格、率領德代表團出席、萬一爲政事所覊不能抽身、則將由經濟部常務次長特倫堡代德出席、 
[公電]  
　　占卑來電上海申報館轉寗粤報政諸公鑒、大難當前、國幾不國、公猶不釋前嫌、共禦外侮、坐待中國之錦繡河山、任被强鄰奪去、公何以辭其咎、覆巢之下、必無完卵、那時公縱欲爭權利、尚何權利之可爭乎、尚望諸公澈底覺悟、戮力同心、以滌大仇、僑民誓爲後盾、臨電不勝哀切之至、占卑華僑删、 
[特載吉會鐵路]  
　　（柏林大學經濟學博士張恪惟） 
　　日人自九月十八晚十時三十分出兵佔住瀋陽以後。不數日遼吉兩省之重要城鎭。及東北各鐵路。均相繼佔領矣。自佔領以後。日人之行動。皆係破壞我東北之政治與經濟之組織。同時積極進行彼之政治組織與經濟工作。其中最令國人不能不特别注意者。即吉會鐵路之建築也。 
吉會鐵路之路線。乃自吉林經過敦化·天寳山·渡圖們江·而達朝鮮之會寗。以抵清津港者。故以吉會稱。其過去史的發展。遠在一九○九年之中日間島條約。該約第六欵規定。「中國政府將來將吉長鐵路延長至延吉南邊界。與韓國會寗鐵路相聨絡。其一切辦法。與吉長鐵路一律辦理。至應何時開辦。由中國政府酌量情形。與日本政府商議。」其中之所謂吉長鐵路。（長春至吉林）乃由日本借欵。早於民國元年築成。全線通車。該鐵路之管理。乃由日本代行。我雖設一局長。而實權乃在日本工務運輸會計三處長之手。 
迄民國七年。日人又積極進行吉會鐵路之完成。墊出日金一千萬元。作建築費之用。並與曹汝霖訂立吉會鐵路借欵預備合同。此爲西原借欵之一部。國人誓死反對。政府未敢輕動。正式借欵無由成立。預備合同中所規定各項。當然失其效力。不過日本人對我國之交涉。每每是百折不回。正面不通即取側面。其於吉會鐵路。因國人之反對不易得逞。乃捨中央政府而入於地方運動。並避吉會之名。而採分段期成政策。於是與地方周旋。從吉會兩端作起。一是天圖鐵路。一是吉敦鐵路天圖鐵路。自吉林的天寳山起。經老頭溝·延吉縣·龍井村·而達圖們江的上三峯。與朝鮮北岸的會寗清津間鐵路相接。即是吉會鐵路尾部的一段。日本運動這段鐵路。費去許多力量。經過許多波折。卒於民國十一年由日人飯田延太郎與吉林省政府訂立中日合辦天圖鐵路契約。該路遂於民國十三年竣工。其朝鮮境内的會寗至上三峯一段。早在民國八年築成·吉敦鐵路。由吉林省城經蛟河至敦化。約長二百一十公里。適爲吉會鐵路之半。亦即吉會鐵路的頭胸兩部。該路過去史的發展。係民國十四年。滿鐵會社向奉天當局要求承辦。當時江浙戰事方起。郭松齡反戈在即。奉當局容納其要求。派吉長鐵路局長魏武英與滿鐵會社訂立墊欵築路合同。工程承辦金額。共計爲日金二千四百萬元。全路於民國十七年竣工。正式通車營業。至圖們江鐵橋。亦於民國十六年十月建成。天圖段爲輕便鐵路。吉敦段則爲普通軌道。然則所謂吉會鐵路。已完成三分之二。所待修者。只敦化天寳山間之一段。約一百○六公里而已。據日人之核算。敦化至天寳山間之建築費。計爲日金一千萬元。自會寗迄天寳山之輕便鐵路。改築費須八百萬元。吉敦爲滿鐵之墊欵。天圖路之日本股份。亦早由滿鐵收買。事權統一。進行自利。各報稱吉會路三月内可完工。自爲絶對可信之事。 
日本在我東北。原有南滿鐵路。自長春以達大連。以及安奉鐵路。自奉天以達安東。大連爲偉大商港。後年吞吐六七百萬噸之貨物。安奉與朝鮮相通。尤爲軍事上之脈絡。更以南滿鐵路爲中心。藉借欵政策促成其左右兩面之培養線。除吉長而外。四洮洮昂亦先後告成。即我自辦之鐵路。如瀋海吉海二線。同在日人計畫之内。不失培養滿鐵之功。故其滿洲鐵路網固節節勝利。今更築成吉會鐵路。則日人之深入我東北。由大連北進有南滿鐵路。是爲西路。西北進可緣安奉線。是爲中路。西進可由會寗沿吉會路至吉林省城。是爲東路。至是日人侵略我東北。已成犄角之勢了。 
吉會鐵路之經濟價值。乃美不勝數。日本現時輸入美國木材。每年價值約一萬萬日元。而敦化方面有二億噸之木材、以供日本二百年之消用。此其一。吉會沿線富有煤與金銀銅鉛各礦。其中尤以新邱煤礦。久爲日人所埀涎。據稱。其埋藏量有十四億噸之多。其質且在撫順煤之上。此其二。農産方面。則可以爲原料、製油釀酒。此其三。日本人口稠密。急須移殖。吉會路成。則交通便利。佈置較易。可以大批移民東滿。開拓稳田等業。以解决人口與食糧問題。並防止中國移民之侵入。此其四。至鐵路本身營業之餘利。每年計有八百萬元。猶其餘事。 
在我東北之鐵路。原有三個大系統。一是南滿鐵路系統。及其出口港大連港。一是俄國中東鐵路系統。及其出口港海參崴港。一是我國的北甯路系統。及其出口港葫蘆島港。葫蘆島港已於去年開始建築。因自吉林及瀋陽起算。距離均較大連爲近。允可爲聨絡中國自有各路及借欵各路之中心。使予南滿鐵路及大連港一大打擊。但吉會鐵路成功。清津港之處勢。則較葫蘆島港優越十倍。就吉林省城來看。由吉林經吉海瀋海和北甯三路到葫蘆島的距離。較由吉林經吉會到清津港。要長一百六十三公里。若就長春來看。則要以清津港爲唯一便捷之出口。由是所謂東西二幹綫包圍南滿鐵路之勢。經吉會從側面一擊。完全紛碎了。所以日人之侵略我東北。早由大連港至陸上主義。轉入多港爭輝主義。滿鐵中心政策。轉變爲兩大幹路夾攻政策。因而不惜九死一生。以築成吉會鐵路。 
抑吉會鐵路之成功。不但於北甯路之系統及葫蘆島有重大之危害。中俄共管之中東鐵路及海參崴港。亦受莫大之打擊。吉會路綫與中東路綫勢成平行。所以清津港與海參崴港决難共存共榮。從哈爾濱到海參崴。較從長春（吉會延長綫吉長鐵路之首站）到清津港。要多一百四十四公里之路程。長春以東的吉林全省運輸。勢必被奪於吉會鐵路及清津港。所以吉會鐵路成功。日本在鐵路方面可以擊敗中俄兩國。以囊括全東三省了。 
然而吉會鐵路之眞正價值。還在軍事方面。日本近年來目光常注意到與美與俄作戰。無論與美或與俄作戰。總須先佔住並保全東三省。以爲原料與食糧之來源。故僅以大連港爲出入口。則美人甚易於對馬及千島兩海峽之間。用潛水艦游弋其下。以封鎖之。况由日本走南滿鐵路發兵到北滿。實在是過於遥遠。曠廢時日。由大阪而門司。而大連。經滿鐵到長春。 
 
 

Page 8

 
 
距離有一千四百零七英里。費七十七小時。但是由大阪·而敦賀·而清津·而會寗·走吉會和吉長到長春。僅一千零十英里。費五十六小時。路途可近四百英里。時間可省二十一小時。在軍事上的便利。可以想見。故日人有言曰。「吉會路者眞可爲日本致富之路綫。是亦日本武裝之路綫。」 
然於我國則如何。我之鐵路網。完全被其衝破。旣有安奉綫。從朝鮮發夕抵我遼寗之省城。又有吉會綫。且從日本出發。亦僅二日夜。即抵我吉林之省城。（如用快走船及快車只須一日夜）遼吉二省尚有安全之保障嗎。至南滿與吉會兩路所擁抱之各縣。其不能爲我所有。殆彰彰明甚。 
由上看來。吉會路成功後。日人縱然撤兵。交回東北政治權於我國。東北亦名存而實亡了。然則東北問題尚有和平解决的辦法嗎。 
要聞 
[遼吉日軍密佈如故]  
　　東北各路盡入掌中 
　　吉會工程雙管齊下 
　　哈爾濱通信、日方向國聨報告謂侵入吉遼各地軍隊業已大部撤退、其實全係欺驅國際之詞、絶非事實、據愚調查、現在關東軍司令本庄繁所轄之步兵一師團一混成旅團、獨立鐵道守備隊森連所轄之全隊、朝鮮軍嘉村少將所轄之一混成旅團、長谷·天野所轄之步兵各一旅團、共三萬餘人、分屯於各地、鐵甲車在南滿路幹線者四列、在吉長吉敦四洮瀋海四路者各一列、空軍飛機三十四架、分駐於長春瀋陽、其改塗之東北航空處飛機廿一架尚不在内、日軍事重要機關、最近變更駐屯地點、關東軍司令部·嘉村旅團部·憲兵大隊部、均設瀋陽、多門師團部·憲兵支隊部設長春、天野旅團部設吉林、長谷旅團部設公主嶺、獨立守備隊部設四平街、空軍司令部設瀋陽、此外撫順安東營口新民各駐一聨隊部、瀋陽及吉林另設警備司令部、瀋陽之警備司令爲嘉村旅團長吉林爲坪井大佐、軍事上交通上佈置極嚴、對於各地華人具有聲望而不顯著其媚外行動者、胥以十二分之注意監視之、又瀋海吉海吉敦吉長四洮五路、自日人管理開車以來、所有吉海瀋海兩路機車額貨車較爲新整者、均已運置於滿鐵、所餘祗敝舊機貨車百餘節、以致每日開行無定時、惟吉長吉敦四洮三路、以有日方借欵關係、日人尚未爲十分之破壞、近日瀋陽維持會以瀋海關係遼吉交通之聨絡、商請日方恢復通車、日方已允、惟將原有官股部份攘歸日方、已派土肥原爲官股代表、一面由舊有董事職員共同推選五人、爲商股代表、從茲該路由東北官民合辦一變而爲中日合辦、東北國有各路、至是完全握於日人手中矣、至吉會鐵路、經日方徵發韓工千餘、自延吉天寳山積極建築土基、限定兩個月完工、頃已築成三分之一、同時毘連我延邊之朝鮮圖們鐵路、原本窄軌、祗駛輕便客貨車、現已於本月八日舉行寛軌典禮、實行改築、先成上三峯至鶴浦一段、計長四十里、此段成功、即爲會寗路之上段、雙管齊下、其手段之辣、尤可驚也、（十三日） 
[長春日軍益横厲]  
　　長春通信、吉長日軍撤退無期、武力壓迫、較前益烈、商民被害、如火益熱、茲將最近情形、分述如次、以告國人、 
　　檢查郵件扣留報紙　自日軍佔領吉長後、郵政機關尚未派人監視、往來信報亦未嚴格檢查、較諸電信交通、稍稱便利、不料近日長春日本憲兵隊長坂野據華探某報告、（一）中國京滬津平各大報、排日最烈、某報在長銷數若干、應請查扣、以杜宣傳、（二）日軍佔領吉長眞相、種種軍事行動、並最近軍事上之準備、防禦上之配佈、盡被各報記者調查報告、及東北軍官吏偵報軍情、以致中國報銷路激增、日本漢字報銷路暴落、應請檢查信件、扣留報紙、（三）現有某軍便衣隊潛伏吉長等處、勾結敗兵、計圖反抗、而期恢復舊勢、上述三者、日憲兵隊據賣國奴報告後、除督同華警搜查旅店　館及娱樂塲所外、並於八日午前九時派密探馬獻　、帶日人三名、前往頭道　郵局、開始檢查信件、扣留平津各報、舉凡中國報、一律没收、通訊稿件亦被扣押查究、至各派報社之報差等、均在頭道溝車站被捕、拘解日本憲隊内、經坂野鞫訊、盡量脅迫、禁止派銷中國報紙其其命令計公三點、（一）速函電各報、停止郵寄、就說商民退閱、不准說被日軍扣留没收、（二）除盛京滿洲泰東關東大北各報（均日人主辦之機關報）外、如天津益世大公商報、及北平華北晨報、並其他京滬之中國報、概不准出賣送達、如有私擅遞投、或暗銷售者、一經查覺、即按軍法治罪、（三）日本軍事上之秘密、防禦上之準備、如有洩露宣佈者、一律處死刑、除上述三點外、又於九日午前十時、將市内各派報社報事及報差等傳至日本憲兵隊、由坂野隊長逐一鞫訊、並宣布禁售反日之中國報、違者按規定三項辦理、决不姑寛、各報執事等至下午五時始行放回、日軍封閉民口、計亦毒矣、至其所謂便衣隊潛入勾結、反抗日軍等等、全係日方揑造、意在藉口不撤兵耳、 
　　日軍野砲駐駐屯南嶺　長春南嶺、日軍刻正督工建築大營、本月九日由頭道溝運去木料十三車、石料三大車、十日運去木料八車、磚瓦十四車、雇工一千餘人、分部建造日本式之營房、聞限一個月竣工、將海城野砲隊及第二師團第十五旅團全部、調駐於此、以資統轄吉長、至第三十聨隊則屯駐二道溝寛城子車站、日方增兵之不暇、何有撤退模樣、 
　　電報局長被捕毒打　長春電報電話兩局、仍被日軍駐守監視、檢查報話、我方情報全爲杜絶、電局長田雨霖、日前在永衡官銀號借用吉長直綫電話、向省城報告某事、後被奸細告發、日憲兵隊據告後、立將田局長派兵捕去、拘禁隊中、打駡交加、擬置死地、幸經修局長力向坂野緩頰、以田年逾花甲、不堪刑拷、始准放回、並由修局長負責保證、以後不再私通電話洩漏機密了事、（十日） 
[日軍迫四平街改制]  
　　日人握市政最高監督權 
　　華商會長甘作日軍走狗 
　　哈爾濱通信、日本計畫之遼寗獨立及東北新政權、以袁金鎧拒絶不幹、闞朝璽雖野心勃勃、亦不敢單獨做去、近日方乃拉出在大連爲寓公之溥偉、（即所謂恭親王）由二日人伴同至瀋、住於滿鐵附屬地太和旅館、同時宗社黨復辟派一班人物均雲集瀋陽、據聞日本眞意、須俟此等新政權樹立後、方將現侵駐之軍隊、撤至原駐地點、另以憲兵駐紮、代替關東軍行使其監督權、現除瀋陽而外、撫順遼源公主嶺四平街營口等處、亦經日軍以暴力改易局面、四平街於本月八日、頒布所謂市制、市長爲商會長翟書由、其組織章程如下、（第一條）四平街市政公所設置於四平街、（第二條）市政公所設一市長、（第三條）市政公所設置顧問、日人三人、華人二人、（第四條）四平街市政公所設日人諮議數人、（第五條）市長由市民公選、經顧問同意後任命之、（第六條）市長經諮議會之承認掌四平街之市立自治行政、（第七條）四平街市政公所内設置總務警務財務衞生四課、（第八條）四平街市政公所職員如左、執行委員四人、委員十一人、繙譯若干人、書記若干人、雇員若干人、（第九條）諮議官爲市最高機關、關於市政要項、開諮議會審議决定之、（第十條）執行委員輔佐市長、依首席命令、處理市政、（第十一條）執行委員中、首席委員代理市長、執行職務、（第十二條）委員關於市政、開委員會、具申意見、（第十三條）各課課長經諮議會承認後、由市長任命之、（第十四條）課長受執行委員會之命令、處理課務、（第十五條）警務課長受四平街日憲兵分隊長之監督、行使警察權、此項市制宣佈後、日本守備司令同時並發一布告、略謂「此次事變突發以來、匪賊横行、蜚語流布、均頻仍不絶、且有便衣隊潛入之傳說、以致人心洶洶、不安空氣今猶未去、庶民不得安其生業、在此情勢中、梨樹縣四平街商務會其他一般官民等、均請願於四平街施行市政、自思洵屬適於機宜、故特准許、爲除去已往中國軍閥政治之弊風、增進住民安寗福利計、本職不惜其指導與援助、甚望能體本　　、安定心神、專心服業、　使善政愈有　　」一面市政公所、亦恢日方怠旨、發佈告云、此次發生中日事件以來、中國軍警不得安其職分、因而盛起流言蜚語、盜賊横行、市面治安不得維持、遂致居民不安、不能營其生業、其情之慘、實不忍言、茲者我等商民、否認遼寗軍閥政權、取消其一切政治機關、欲從新設法以維治安、幸已得日本軍憲之承認、爰布自治制、以當市政、望商民大衆善體其意、各各安居樂業、恊力一致從業云云、其措詞之悖謬、令人髮指、蓋翟書田亦如熙洽、儼然自居爲日軍走狗矣、（十二日） 
[東北綠林豪客崛起]  
　　蓋三省等聨電請纓 
　　有衆十萬械彈齊備 
　　朝鮮遺民亦願結合 
　　哈爾濱通訊、此次日軍暴行、全國共憤、請纓作戰者、不一而足、近更有東北著名匪首蓋三省等、電請當局撫綏願率十萬綠林豪客、爲討日之前驅、此種壯舉、出之胡匪、誠屬難得矣、茲錄其致哈報館函及原電如下、 
　　原函　大主筆俠鑒、國難當頭、人民之責、此次暴日變亂、中外切齒、蓋等甘願犧牲一切、與之偕亡、大主筆熱心救國、具有同情、故敢抄錄原電、希求登之報端、公諸同胞、藉頌義綏、附抄原電、蓋三省等同叩、 
　　原電　南京國民政府、陸海空軍總副司令、各部長、各省軍民長官、文武官吏軍警士兵、各黨部、各學校、各報館、各商民法團均鑒、國家興亡、匹夫有責、蓋等幼讀聖書、粗知大義、雖居綠林、亦中華國民一份子、日本此次漠視國聨、漠視非戰公約、不與我宣戰、無故以武力佔我遼吉、殺我同胞、直視我民族國家無一人、推其野心、不滅盡我民族、鯨盡我領土、必不終止、大難臨頭、存亡祗爭一息、與其信仰國聨、信仰非戰公約、堅持不抵抗主義、坐以待亡、曷若合四萬萬頭顱鐵血、與倭奴共没於沙塲、以於亡中求存、相信以我十人百人之身首、換彼倭奴一人、我黄帝子孫、猶可圖存、則死者盡爲捍國雄鬼、生者亦可免爲亡國賤奴、尤相信人能無故入我腹地、佔我國土、我以自衞公理、出與血戰、即直搗日京、當亦爲國聨與非戰公約所默許、頃聞國府已將暴日無理舉動、公之世界、及國聨、與非戰公約盟主、請求公判、並有最後决心京粤亦抛棄成見、一致團結、怯於私鬥、勇於公忿、學生僑胞、同具必死熱忱、蓋等一息能存、不敢後人、業已糾合三省同志、得械彈完備者十萬六千餘人、成立决死隊、伏處倭寇左近、枕戈待時、甘願犧牲生命、靜候國軍動員時、出奇斃敵、此外義憤墳胸、技能精熟、缺乏槍彈者、尚有二十萬左右、但求接濟利器、不求薪餉、同願與日偕亡、成功退爲平民、决無地盤思想、盛重根、賽張良兩同志、雖入國籍、皆係大韓遺民、亦願結合朝鮮國内及寄居三省同胞、乘我總攻擊令下、同時舉義、恢復祖國、助我成功、並經再上集議表决、取得羣衆同意、專殺在疆塲與我敵對之倭寇、所有與我表同情之民族、及中立國人民、隨地隨時、妥爲保護、即散居各地之日本商民、亦不妄加仇視、决不肯以怨報怨、仿行無公理無人道之暴日、戕殺我遼寗無抵抗之商民、槍斃我吉林旣經繳械之軍警等獸行、爲世界文明國家所不齒、敢請我政府速飭陸海空軍總司令、立發命令、早剪倭寇、共雪國恥、並求我中華民族文武官吏軍警紳商農工男女、同心齊力、共赴國難、勿燕處危巢、猶秦越相視、痛癢無關是感、臨電涕泣、佇候動員、東三省綠林代表蓋三省、震東洋、小北俠、齊李靖、鎭華北、張國威、草上飛、賽叔寳、盛重根、賽張良同叩、江、（十三日） 
[青島日海軍游行示威]  
　　幸地方已有防範 
　　故未致發生意外 
　　青島通訊、日本旗艦球磨、及驅逐艦朝顔·芙蓉、刈萱、三艦、於十二日先後來青後、均停泊前海未動、十四日日本領事館、即分函市政府及海軍司令部、謂該艦官兵、將於十六日登岸、參拜神社、請查照云云、市當局爲免除误土會起見、特請日領轉令各該兵士、勿携帶武器登岸、因自日艦開到後、本市人心恐慌、謡言四起、又加以日本國粹會方面、曾於十四日深夜暗運兵器數箱赴某處、分授僑青日韓浪人、希圖藉端滋事、以遂其擾亂本市之目的、市面空氣、更形緊張、故不得不預爲防範也、公安局亦加緊工作、嚴密布置、因此市面幸未發生意外、今（十六）日上午九時起、日本各艦官兵、即陸續登岸、人數約計六百餘名、分數批游行市内示威、其一種驕横不可一世之概、眞所罕見、我國人士、多與避道而行、至下午二時、各該官兵、在遼寗路日本神社集合、舉行參拜禮、復盤桓至下午六時、各士兵始陸續回艦、（十月十六日） 
[宜昌日海軍俱樂部失火眞相]  
　　軍政部接武漢行營參謀處電云、頃接第二十一軍袁參謀長彬寒電報稱宜昌桃花嶺日本海軍俱樂部蒸（十日）晚失愼情形、及處理經過如下、宜昌日本海軍俱樂部於蒸晚焚去廚房毘連之書記室一間、日艦長提出抗議一事、曾於文日彙案電呈在案、查該俱樂部原係空房、四圍高牆、失愼時約晚間一句鐘許、因何起火、無從而知、職部聞警、即派隊馳往援救、該俱樂部門尚關閉、宜昌縣及公安局亦率隊會同將火撲滅、火自内起、時在深夜、详情已飭縣局偵察眞日日艦長提出抗議、復經職據理接洽、嗣後無若何表示、元午日艦長請求將該俱樂部封閉、重要物件搬運一空、連日以來、職對於日領事館及俱樂部日清公司等處、派兵保護情形、日僑似均諒解、當時救火出力、爲日海軍陸戰隊所目擊、大阪新聞所載各節、實屬過甚其詞等語、武漢行營參謀處删印、 
[徐州學生軍大檢閱]  
　　第一次共到一千餘人 
　　下次人數將增加一倍 
　　徐州通信、徐埠各界成立反日救國會後、工作極爲緊張、自九日至十五日、定爲宣傳運動週、舉行市民大會、出發講演隊、召集鄉鎭長談話會、舉辦仇貨展覽會、開宣傳游藝會、發行特刋等、極爲熱烈、刻以各學校之學生軍童子軍、均整理完竣、特於昨日（十六）午後、在雲龍山下公共體育塲舉行大檢閱、邀請王均任總檢閱官、王因事未到、委由三軍團幹部訓練隊敎育長周體仁代理、是午一時、各校學生軍童子軍、紛紛蒞止、計到有徐州中學學生軍三連、三百二十人、童子軍則有第四十五團（徐州中學）一百八十人、第四十六團（培心中學）一百人、第四十七團（文昌街小學）二十二人、第四十九團（徐中實小）一百二十一人、第五十團（銅山師範）九十六人、第五十一團（銅山實小）五十六人、第三百八十四團（大巷口小學）二十九人、共計九百二十四人、復又邀請第三軍團幹部訓練隊學生參加、到第一二期兩大隊、總數一千餘人、服裝整齊、精神充足、臨時推由幹部訓練隊敎育主任王宗武任總指揮、徐中童子軍敎練顧祖華任副指揮、各團隊以次排列、成一字形、先行閱兵式、周檢閱官率同各機關參閱人員、巡行檢閱、由三軍團軍樂隊奏樂、氣象嚴肅、次行分列式、各學生軍童子軍團幹部隊等、繞塲一週、經過閱兵台前、步伐有序、行禮如儀、觀者均極滿意、最後由周檢閱官集合各團隊訓話、大致謂代表王總指揮檢閱、獲見精神飽滿動作活潑、甚爲滿意、旣然要以武裝謀民族之生存、須要養成一貫的武力、才能得最後勝利、希望此次檢閱之後、一要注意軍事紀律訓練、二要遵守時間秩序、庶可漸成勁旅、以爲國家干城之選起而禦侮衞國、共保民族之生存云云、次復由縣黨委張明理、縣長楊蔚、特黨部胡光濤、記者會陳肅儀、反日救國會孟紹周、等演說、大致均主張武裝抗日、以爭國家之人格、保民族之生存、慷慨激昂、發人深省、各學生正立靜聽、始終不懈、至五時始竣、是日環塲參觀之民衆、達萬餘人、齊呼武裝抗日口號、熱烈之氣、爲向所未有、聞各校之學生軍童子軍、以此係初次檢閱、服裝器械等項、多有未備、故僅到二分之一、准備下次檢閱、全體參加、人數當將增一倍以上也、（十七日） 
[北寗路撫卹被難員工]  
　　路局已訂定辦法四項 
　　北寗路關外員司、自日軍占領東省各地後、日處危險之中、日軍飛機及胡匪、尤不時侵害、致死亡及受傷者、日有所聞、但内外員工、均不因此而稍有畏餒、仍能忠於職守、其艱難困苦、且遠逾於平日、局内各處長課長、自九一八以來、亦均輪流在局内值班、不分晝夜、指導全路事務之進行、故全路除貨運較前减少外、一切工作、均與平日無異、該局爲撫卹此次事變中死傷之員工起見、特於前日局務會議中、制定特别撫卹辦法、凡死者立予治喪費二百元、並對其遺族担負敎育養瞻之責、其受傷者分别輕重、酌給月薪、殘廢者則養其終身、該項辦法業於昨日公佈、茲錄局令如下、一查此次日軍暴行、侵擾本路、關外沿線各段站及各次列車、首當其衝、致在事員工、備嘗艱苦、或竟遭險傷亡、深堪痛悼、茲經局務會議决定、參照部頒撫卹通則及員工服務條例、特别優定撫卹辦法如下、（一）死亡者除定期在津開會追悼外、特别優給喪葬費二百元、並由路局給其長子以相當職務、仍照其父原薪晋級支給、至其子程度高於乃父者、待遇應酌量提高、子幼者由路局担任敎育費、仍照其父原薪晉一級支給、至成年由路局量材任用、薪資不得低於乃父、並加保障、嗣後裁員減政、對於此項人員、不得減薪或裁汰、其有天才確可深造者、路局應資助高深敎育、或遣送國外留學、無子者、由其妻或其父母照領死者原薪晉一級支給、至其父母身故及妻身故或改嫁之日爲止、（二）受傷者除按傷之輕重、照下列規定、分别待遇、及由路醫免費療治外、並一律給予臨時救助費十元至一百元、一·因傷致死者、一律照死亡例待遇之、二·因傷殘廢不能工作者、給予二個月薪資之給養費、並發給全薪資、至身故日爲止、（部定係半薪資）三·重傷及殘而不廢者、給予二個月薪資之給養費、醫愈後視其服務能力、給予相當職務、四·輕傷者給予一個月薪資之給養費、醫愈後照舊服務、五·凡受傷者、無論傷之輕重或殘廢、一律按照原薪晉加一級、並予以相當保障、六臨時救助費之核給、視其傷之輕重而定、受傷輕重之評斷應照其喪失服務能力之程度、由衞生課考核檢定之、七·臨時工人傷亡者、均按長工待遇、傷而醫愈後、並即改補長工、給予終身保障、（三）傷亡之員司工警、凡因此次事變出力之員工、應得之奬勵、及平日應享之待遇及利益、死者之家屬及受傷者均得一律享受之、（四）·凡受傷之員司工警、除違犯刑章外、概不裁汰或減薪工以上規定辦法、除呈報備案外、合亟通令遵照、並仰各主管首領、迅將傷亡員司工警之職務姓名、及傷亡情形日期地點詳細開報、以憑核辦、至在危險區域各段站及列車服務之員司工警、應有之特别優待奬勵辦法、業經組織委員會尅日議决、另行公布、一 
地方通信 
[松江]  
　　林院長視察監獄蘇州高等法院院長林彪、以本縣監獄迭報獄犯病斃、月必數起、十月份竟死去十五名之多、前經訓令沈縣長、轉飭李獄員注意獄犯生活、改善飲料、以維人道在案、茲乘星期假日之暇、特偕書記官施澤丞、於十八日上午十一時抵松、逕赴縣法院、由黄院長朱首席檢察官迎入、面陳司法行政事件、旋即伴同林院長視察監獄、曁看守所、對於獄犯連續病斃原因、頗致詰問、並面諭着妥籌改良云云、回院進午膳、至下午一時·始搭車返蘇、 
[無錫]  
　　捉賭拒捕毆斃警士一邑分安第十六分局長夏春淦、於本月十二日、派警趙長春、孟慶餘、孫德順等九人、在楊亭鎭諸阿大茶館内捉賭、詎有該處副鎭長高逸卿、鄧左弼兩人、出而阻止、並唆使衆賭徒、將警士一一綑縛、拳足交加、痛毆一頓、結果、孫德順、孟慶餘兩警士、受傷最重、投入營工醫院醫治、後經夏分局長、復派警士拘獲賭徒諸五寳、諸盤福、諸大生三名帶局、解送總局、判處罰金釋出、但傷警孫德數、孟慶餘二人、醫治無效、延至前昨兩日、先後傷重斃命、當由夏分局長、呈報公安局、請求轉報縣法院、派員蒞騐、華局長據報、除飭科轉報法院相騐外、並簽發拘票、將唆使犯高逸卿·鄧左弼、及拒捕賭犯拘案、以便嚴辦、惟唆使犯等、早已聞風逃逸、無從弋獲、 
第二區長被控詐財縣屬第二區（景雲市）區長倪建業、最近藉名詐欺得區民吳四寳、鄧阿寳、倪阿根、及毛月泉之子洋二百四十元、邑中某公安局長、亦有關係、昨日被該區陶典鄉公　民　　　、向　政府控告該區長　職違法、　欺取財、殃民劣跡、衆目昭彰、請求立即撤職、歸案訊辦、以整吏治、而昭大公、不知陳縣長接呈後如何辦理也、 
壓迫孀盜　田産第十四區開化鄉楊鐵巷鎭、西楊灣居民楊候眉、輿妻宣氏吸食鴉片、敲詐良民、無所不爲、最近並盜　孀婦楊王氏桑田九分、王氏與之理論、而候眉則聲勢洶洶善用其壓迫手段、虐待王氏、是以王氏迫不得已、於昨日延請律師撰狀、向縣法院控訴、請求將楊候眉拘案法辦、以伸寃抑、 
[鎭江]  
　　無錫代表來省請願無錫各界代表吳免一·蔣麟閣等十餘人、昨聨袂乘車來省、於下午至省府請願、時葉主席適有要公、委由交際主任余天覺代表接見、據謂係爲該縣所組之反日會、有不滿人意之處、請求加以糾正、余代轉達主席、該代表等遂又至省黨部等各機關請願、又昨日上午十時、興化縣長華振·敎育局長高陽春、敎育會代表潘德鈞等、齊至省府請願、當由葉主席接見、華等即陳述該縣災况及敎員等困苦情形、請求迅予救濟、葉主席允即再函義振會及敎育廳、對於災民及敎育界人員、施以相當維護、 
江北廿五縣征工浚河繼續測勘建設廳水利局、前曾鑒於江北河道不修、災區頻仍、根本圖治、固在浚導淮沂泗沐、然工費鉅艱、急切不易實施征工浚河、尚屬輕而易舉特訂定江北二十五縣、征工浚河章程、呈奉省政府委員會會議通過、經費在治運畝捐項下撥助、以十萬元爲限、辦法除每里支事業費十元至三十元外、餘用業食佃力征工疏浚、每縣至少浚河百里以上、由水利局計劃、各縣建設局長共同負責辦理、巳由建設廳通令各縣遵照、並由水利局派員分五區先行測量、以便從事計劃在案、嗣因汎水漲發、工作阻滯、現水勢稍退、除第二第三兩區已經勘測完竣外、茲由水利局訓令港邳段負責辦理第一區測勘事宜、佐理工程司莊均測勘第四區、佐理工程司羅孝登測勘第五區、分别前往積極進行、 
[揚州]  
　　水災急振會改爲善後會江都地方人士、自從邵伯决口後、遂組織江都水災急振委員會於商會、分别籌募糧食、馳往災區散放、並設所收容、活人無算、計期兩月、積極救濟工作、已告完了、故今日（十七）各委員在商會召集會議、一致主張、對於急振會即日取消、但一切善後事宜尚多、故重行組織善後委員會、從事善後、並仍以急振會委員爲委員、以資駕輕就熟、 
督令查封祁寅臯家産綏靖張督辦、因睢寗縣晨會敎育使、電陳該縣祁寅事、出有大　票　十萬　、自祁獲解督署後、該票俸兌、飢民號泣、懇飭查封寅臯家産、變賣兌償萬勿輕釋等情、昨（十七）特派員嚴查、 
宜興地方官縱警爲匪宜興縣民胡志清、具屋督署、控告該縣地方長官、縱警爲匪、請求查辦、現經張督辦、電令駐宜保安步隊第四團長張一能、查復到署、詳陳長警勾匪綁架及地方長官縱容情形、昨（十七）特電令該縣長、即日查解該匪警王文標王傳仁二名來揚、以憑法辦一面將該縣長官縱警爲匪情形、咨黨省府、依法懲戒以肅官箴、 
[江陰]  
　　華澄日纱尚待澈查　學生會前日在華澄查獲日紗一千六百餘包、當由縣黨部與反日會辦理、嗣因涉及商會主席吳淑英、吳遂堅决辭職、前日（十六）縣執委開會議决、關於日紗問題、决派吳鳳年蔣澧泉會同縣　敎育局澈查、 
[南通]  
　　縣欵竭蹶之救濟　南通縣地方財政、刻已陷於絶境、政警各費、積欠甚鉅、張縣長十七日向金融界、商借一萬五千元濟急、 
[來函]  
　江蘇綏靖督辦公署朱參謀函 
　　閱本月九日貴報外埠新聞泰縣通信欄内載、有曲塘鎭黑夜虛驚一則、其中情節查與事實、相去過遠、無任詫異、當本月二日傍晚、昌乘輪赴通公幹回揚、經過該鎭東端木橋、司輪者拉回聲、管橋者貪懶、只將橋面啟開一半、致使機輪誤將橋柱碰壞、正擬開人鎭内、上岸查察、找人修理、詎船進抵鎭内橋前、有一老者率衆站立橋上、大聲呼詈、禁阻開行、聲勢洶洶、有動武之象、當時昌祇帶隨從兵四名、知不可理喻、一面派二人分頭去請當地區長與公安分局長、一面派人勸慰老者、允予賠償、並請其下船商議、一再挽請登輪不允、又勸衆衆人離開橋上、以防木橋出險、後該鎭曹分局長士榮丁助理員秋碧前來、昌即告以誤撞木橋經過情形、表示歉意、籌商賠償辦法、該分局長與助理員、均說全係誤會、碰壞程度不大、不肯承受賠償、而情意至厚、並呼橋役開橋、囑過橋後再停宿、明晨即可一早開行、此即當時實情、至痛毆查詢人、沿途派兵斷絶交通等語、皆屬虛無之事、試問隨從共有四人、除派二人上岸分頭去請區長局長外、留船二名看護輪船、尚覺不及、何得毆人而又斷絶交通、情理至明、事實俱在、本無庸置辯、但恐淆亂聽聞、致碍本署及個人名譽、懇請代行更正爲禱、江蘇綏靖督辦公署參謀主任朱昌謹啟、十月十七日、 
 
 

Page 9

 
 
本埠新聞 
　　出席和平會議之 
[粤代表明晨可抵滬]  
　　俟代表到再决會議地點 
　　胡氏發表抗日救國意見 
　　昨移居西愛咸斯路新屋 
　　地點問題　傳和平統一會議、有改在京舉行之說、經各方面探詢、因悉會議之舉行、究在滬抑在京、現尚未定、須俟粤代表汪孫等到滬後再定、將來如移京舉行時、滬上亦必須經一度之磋商云、 
　　孫科來電　展堂先生賜鑒、弟等現定巧（十八）離港赴滬、閱報載先生移寓敝宅、到滬正好朝夕聆敎、至爲欣幸、請不必再覓居所也、科叩、銑、 
　　蕭佛成電　胡漢民先生鑒、頃悉先生已安抵上海不勝雀躍、此後尤望先生本平日爲黨國之心、不避嫌怨、力任艱鉅、對人對事、尤須徹底主張、黨國存亡、專視今日之合議、能否有完善辦法、孫汪李伍諸同志、已定于嘯（十八日）赴滬、並聞、臨電愴神、不盡欲言、蕭佛成叩、銑、 
　　代表來滬　據陳銘樞等所接報告、粤方所派代表汪精衞·孫科·伍朝樞·李文範·四人、已於昨日由香港乘大來公司輪船麥迪遜總統號離港來滬、除汪等四代表之外、大約尚有林森·陳友仁·曁胡夫人等、亦同來、該輪大約於明日上午可抵此、屆時蔣主席將派陳氏爲代表、前往歡迎、 
　　各界謁胡　昨日上午、應胡氏約赴莫利愛路謁見之各界代表、計王曉籟·陳霆銳·林康侯·王延松·陶百川·虞洽卿·等十一人、聨義上海支部部唐志南等七人、下午有中委褚民誼·張羣·陳銘樞·前任中山縣長黄居素·實業部次長鄭洪年·新疆省政府主席金樹仁代表張鳳九·海軍部長楊樹莊·國府參議楊虎·及吳木蘭女士等多人、由其秘書王養冲接待、 
　　胡氏談話　胡漢民氏子昨日上午九時、由張市長代約、邀請各界領袖、在莫利愛路孫宅談話、到王曉籟·王延松·后大椿·陸京士·陶百川·虞洽卿·林康侯·等十餘人、席間胡氏表示抗日救國意見、謂救國運動、必當忍受犧牲、尤須全民衆努力團結、一致進行、造成一種極普遍有力之信念、自能發生偉大力量也、云云、 
　　胡陳長談　昨日（十八）下午三時許、新任京滬衞戍司令兼淞滬警備司令陳銘樞·驅車至孫宅謁胡、前中山縣長黄居素·及前國民會議代表曾濟寛等、亦在座、與胡談頗久、内容大致關於和平事宜、四時後、陳等始興辭而去、 
　　復北平電　胡致北平東北民衆反日救國會電云、北平東北民衆反日救國會鑒、篠電悉、此次東北失地數千里、實我國有史以來未有之奇辱、凡在國人、莫不悲憤、漢民于寒日抵滬、誓竭血誠、進行和議、求安内攘外之方、雪國家民族之恥、遠承明敎、幸共勉力、胡漢民巧、 
　　港監委電　胡展堂先生鈞鑒、先生爲黨國宣勞、德孚中外、際茲國難日急、亟應復出主持在大計、黨國前途、實深利賴、敬此電陳、伏祈埀鑒、香港支部執監委員會叩删、 
　　粤黨部電　　胡委員展堂均鑒、聞公恢復自由、安全抵滬、本市同志、咸深歡感、時局艱虞、國難孔亟、務懇領導全體同志、全國民衆、繼續努力、撲滅暴日兇燄、以安黨國、無任盼禱、除派代表即日赴滬慰問外、特先電聞、並祝、健康、中國國民黨廣州特别市黨部叩、删、 
　　海外來電　海外二十餘國民黨總支部、及直屬支部、兩日來均絡繹來電、慰問胡氏起居、除美洲總支部已派代表來滬致意外、南英屬·荷屬·斐屬·三總支部、昨日更電告推定吕渭生君、即日赴滬、敦促主持黨國大計、並參加和議云、 
　　廣東社電　民國日報分送申報新聞報時事新報、頃粤省黨部致胡漢民先生電云、在國難方殷、國民悲憤塡胸之際、聞先生安抵滬上、無任歡忭、亟盼領導全國國民全黨同志、團結一致對外、獲得全民族之自由與獨立、對内建設代表國民利益法治的政府、本黨同志、於過去艱苦困頓之中、爲眞理與正義而奮鬭、此心此志、堅如金石、今後之意向、亦仍當本過去之精神、以隨先生之後、爲國民之利益而努力也、茲公推林直勉同志、即日動程來滬、代表全省同志、敬致慰問、尚祈指示、曷勝盼禱、廣東社篠、 
　　胡氏遷居　胡漢民氏、自京到滬、即寄居莫利愛路十號孫寓、茲以孫科即將到滬、遂决定遷居、擇定西愛咸斯路三百零一號房屋、即於昨晚遷入、並决定俟粤方代表到滬時、命其左右、另僱專船、前往歡迎云、 
[李烈鈞等重要表示]  
　　向統一會議中提案九條 
　　日前李烈鈞·徐謙·張知本·程潛·陳嘉祐·等九人、對於時局、曾有陷電、痛陳禦係救國之策、現和平會議開會在邇、聞李氏等五中委、連日協議、已擬具大會提案、對於黨政措施、詳陳所見、原文大綱九條、尚有詳細說明書、茲探得其大綱如下、說明書甚長、敬啓者、當公理未彰、風雲暗淡之秋、本黨同志、欣集一堂、共籌救濟、前途實幸、諸同志躬膺重任、必有藎籌、能安國本、愚等幸參斷會、謹竭愚慮、條陳數事、以供參考、即希衡核、採納施行、敬述如次、（一）切實保障人民、實行集會結社言論出版居住信仰之完全自由權、（二）本第一項原則、人民得自由組織團體或政黨、（三）縮短訓政時期、入憲政時期、其法如次、（甲）於六個月内、設立國民大會籌備會、（乙）國民大會籌備會人員、由人民選出之、（丙）國民大會籌備會之責任、除籌備各項事務外、并須擬訂國民大會代表選舉法及施行細則（丁）國民大會籌備會設立後、於一年内、開國民大會决定國是、（四）實行自治、發展地方、（五）喚起民衆、捍禦外侮、貫澈對日經濟絶交、并爲不得已時、進一步之準備、（六）尊重國聨條約與凱洛格非戰公約、務期世界文明、日益進展、永遠和平、得以實現、而野蠻横暴之勢力、無所施其技能（七）恢復蘇俄國交、并增進美利堅之國際關係、（八）洪水爲災、應速籌政治之救濟、（九）綏靖萑苻、宜并重政治設施、右述各條、是否有當、謹提請公議、提案人李烈鈞、徐謙、程潛、張知本、陳嘉祐、 
[四區黨部之巧電]  
　　響應胡漢民删電 
　　四區黨部響應胡展堂先生删電云、萬急、全國同志公鑒、方今日寇囂張、東夷拔扈、我黨爲治國之黨、亦應爲救國之黨、爰自近年來、庶政不修、黨基摇動、馴至藉黨營私、藉黨漁利者、比比皆是、於是一般民衆、對黨遂無好感、訓政指爲獨裁、黨治譏爲專制、反動者乃乘虛而入、施其惡劣手段、騙之不足、繼之以嚇、嚇之不足、繼之以拆、拆也者、分化也、夫爲分化、吾黨忠實、或走而之四方、或轉而之溝壑、或受麻醉而不自知、呼嗟、個人之不幸、黨之痛也黨之不幸、而國危矣、於是帝國主義者、窺我弱點、虎視鯨吞、今幸各方同志、皆大激悟、深知以往之誤失、亟謀今後之團結、展堂先生、亦已應粤方同志之請、由京之滬、尚望各方同志、以黨國爲重、惠焉肯來、共商大計、不勝欣慰、然前事不忘、後事之師也、尚企諸同志、深體總理親愛精誠之旨、善視天下爲公之意、努力團結、永矢勿諼、則黨國幸甚、耿耿此心、伏維公鑒、中國國民黨上海特别市第四區黨部叩、巧、 
[抗日救國運動市聨會定期檢查日貨]  
　　二十一日出發 
　　上海市民聨合會、昨日下午二時、召集各區分會代表、組織檢查日貨委員會、到會代表計有二十九區分會、葉其昌·劉仲英·吳半厂·陳九峰·鄭東山·陳不光新·余玉卿·張賢芳·陳東海·史久麟·周輔璋等五十餘人、舉王肇成主席、行禮如儀、議案如下、（一）定出發檢查日期案、議决、（甲）定十月二十一日出發、（乙）通知各區分會準備、（丙）催各區分會未成立檢查隊者、速行組織、（二）出發檢查、應否會同抗日救國會及同業公會案、議决、（甲）函知市商會轉同業公會備案、（乙）函抗日救國會備案（丙）遇日貨同業公會已封者、本會應加封、以昭鄭重、（三）日貨肅清期限案、議决、通告各區分會、轉各商店、應遵抗日救國會第十號廣告、限九天一律裝箱、本會再行加封、（四）檢查時宣傳工作案、議决、店東應與權夥友、從此不賣買日貨誓言、請各夥友監視、如違請夥友密報抗日救國會嚴厲處分、店夥日用如買日貨者、惟有開除職位等語、互相監視、俾便肅清、（五）檢查會經費案、議决、未繳者函催、未認者致函認繳、（六）外商代日商改牌銷貨案、議决、交委員會辦理、（七）抗日救國會派員出去檢查日貨之前、應會同當地區分會同往檢查、以免發五誤會案、議决、致函抗日會查照、（八）歡迎各界密報日貨案、議决、報告人須憑事實證明、本會嚴守秘密、决不宣佈其名姓、但報告時須眞實姓名地址、以資實在、議畢、散會、 
[律師公會兩通告]  
　　上海律師公會抗日救國、積極進行、茲訂定於星期二下午七時、開各組委員聨席會、討論救國團開操問題、昨日發出通告、（一）逕啓者、准本會對日經濟絶交組提議稱、請通告各會員、（一）不得與日本律師合作、（二）已接受日本人委託案件者、即時解除契約、未接受者、一概不得接受、（三）不得代曾受抗日救國會制裁之奸商辯護、或辦理交涉、但有寃屈情事、不在此内（四）凡會員中有租日人房屋設立事務所、應即一律退租各等由、經提交本會八九次執監委員聨席會議議决、交常務委員會酌辦在案、相應函達、務希貴會員查照施行、（二）逕啓者、案准本會對日宣傳日本暴行組提議稱、請本會推舉會員、分任赴各大學演講日本暴行及其侵略情形、並創刋物、宣傳日人暴行等由、經本會八九次執監會議議决、應函徵各會員有願擔任演講工作者、請先將演講文稿交閱、得本會同意後、用代表本會名義、分往各大學演講、如願擔任編輯刋物工作者、希來函述明、或將稿中、於一星期内送會、以便酌定組織、彙集付刋、等因在案、相應函達、務希貴會員查照爲荷、 
[東北同鄉抗日會議]  
　　昨開第三次全體大會 
　　東北旅滬同鄉抗日會、昨開第三次全體大會、首由主席陳愚公·金鼎銘·報告開會宗旨、並介紹馮大敎授張慕珊先生報告東北實况、張君現被日軍檢查、有極痛切之演詞、多爲報端所未發表、東北同鄉、莫不痛恨切齒、討論時間頗久、結果、通過重要議案十項、（一）執委會縮改爲幹事會、分總務研究宣傳交際事務五部、由前常委五人組織之、（二）發第三次大會宣言、並另發援助兵工廠被難工人宣言、（三）幹事會另設委員四人、由幹事會聘任之、（四）援助兵工廠被難工人、（五）大會與被難工人互派代表、交換意見、（六）去東北喚起羣衆堅决抗日、（七）由幹事會派代表二人、列席上海各大學校長聨席會、（八）各分會組織研究會、（九）出定期刋物、（十）定期開大會、歡迎遼吉代表、散會後、决定明日晚七時、開第一次幹事會、聞該會負責人等、此後决由實際着手、積極抗日、 
[婦女救國大同盟]  
　　致世界婦女書 
　　懲戒破壞和平者 
　　改造融洽的世界 
　　婦女救國大同盟致民界婦女書云、我中華立國埀五千年、覆專制而爲民主共和、亦二十載、全國朝野、方努力於改革之後、共圖建設、詎料洪水爲災、徧十餘省、同胞救死扶傷、呼號莾奔走、各國弔慰賑恤足徵人道同情、乃日本横暴、乘我之危、又見列國亦困於經濟、恣意横行、侵入我東三省、慘殺我民衆、砲燬我兵庫、種種兇蠻、人所共見、我國人雖素來酷愛和平、至此亦民氣爲之激昂、均主自衞作戰、而我女界之愛和平、固甚於男性、每念戰爭死亡之慘、心碎股傈、誠不願因暴日此次之兇殘、引起世界第二次大戰爭、現我國政府雖始終維持和平、隱忍退讓態度、靜候國聨撤兵回防之决議、發生效力、乃日本竟再接再厲、調兵增艦、迫我沿江海省區、目無國際公法、蔑視國聨、今後之險惡情勢、决非空言所能制止、惟望國聨及我全球婦女界、本自助助人之旨、而求世界和平、蓋日本非惟欲得我國而已觀其欲以武力屈服美利堅·戰勝俄羅斯·併吞印度南洋羣島之國策、曾由田中義一具奏日皇、逐一說明、其侵略趨向、不限於亞東各國、國聨朝野之士、當早已見及、今佔我東三省、妄欲併吞中國、寖及其他、此次之殘掠、不過爲違背華府會議及九國非戰條約之試騐、中國人民之自救、固不待言、設列强不因而懲罰、則世界和平、將從此破裂、無可補救、我中華酷愛和平之婦女、願與世界愛和平之姊妹聨絡一致、向國聨請願、依法懲戒破壞和平者、改造融洽的世界、使此後全球人類、得永享和平之幸福、與萬國同爲和平融洽之友邦、是爲至盼、 
[各界抗日工作]  
　　湯德民昨日播音演講　國民社云本市第三區黨部於昨日下午十時、敦請曁南大學訓育主任湯德民君、假大中華無線電台作播音演講題爲統一奮鬥與抗日救國、略謂、日本侵略中國、自甲午始、在此卅六年中、予中國民族之恥辱、實佔中華國恥史之大部份、如佔朝鮮·台灣·琉球·旅順·大連·及民四之强訂廿一條·十八年之五三濟南慘案等等、而此次佔領東北事態之嚴重、更有逾於已往者、此次暴日侵略動機、手叚與時機、與甲午之役、如出一轍、日本鑒道光廿二年鴉片戰爭、中國之失敗、即步英國後塵、作奪取朝鮮之謀、而釀成甲午之痛史、自十六年國民革命軍統一中國後、日本即異其觀感、十八年雖有出兵濟南、逞其兇暴、然不敢不即行撤兵十九年中東路事件發生日本實爲幕後之主使人、蓋欲試騐新政府之實力、以爲染政策之張本、不幸東省與蘇俄戰爭失敗、中東路仍復舊觀、日本乃逞世界不景氣、與中國天災人禍交迫之際、而出非常手段、攫取東北、更以奪取朝鮮故智、煽惑滿人獨立、脫離中國、其在東省兵士之獸行、更較以前爲殘暴、語云、人必自侮而後人侮之、吾人須檢閱招侮之由、日人在發展工業經濟與繁殖人口兩大難題下、向中國侵略、乃受事實的驅迫、設中國甲午以後、即奮發自强、則日本亦無所施其技、乃中國國民性受歷史的遺傳、人各一心、私慾横前、即不顧國家民族之利害、民國成立、迄十六年、國民軍統一中國之階段内、即因軍人政客互爭權利地盤、而政治尚未清明、國際壓迫如故、民國十六年、國民政府成立南京後、似應有副人民之願望矣、乃四年來、黨中同志、於旣得政權後、不能積極建設、重蹈分崩離析之覆轍、叛亂迭作、大失人民所期望、追溯原由、亦無非個人利害觀念、超過民族國家利害之意識所致、此次日人施暴、吾黨同志、均應自認罪過、負責懺悔於國人之前、今日而言統一團結、雖爲亡羊補牢、尚未謂晚、然此四年來大好時機之被犧牲、黨内同志、當無以向國民辭咎、今日實應澈底覺悟、團結一致、共圖國事、始能建立强有力之政府、以禦暴日、及一切外侮、政府當局、固因團結一致、而國民意旨之統一與團結、尤屬重要、抵制日貨之運動、已十數年、不見成效之原因、亦由國民不瞭解個人對國家之責任、私慾當前、購買日貨如故販賣日貨如故、裝運日貨如故、個人極微細之利益、可以犧牲國家民族而不顧、抵貨運動之失敗、亦即今日重受暴日侵略之原因、故全國民衆、在此國家存亡繫於一髮之際、亦應懺悔已往之過失、統一意旨、起而奮鬥、政府人民、上下一心、只知國家民族之利害、不知個人之得失、必如是方能抗暴日、方能救中國云、 
　　三區黨部之建議　本市第三區黨部爲討論抗日救國問題、召集所屬各分部委員談話會、當决議通告各界、在銀幣上或紙幣上加蓋不買日貨印章、經該區執委會轉呈市執委會核辦、現該區黨部已奉指令照准、茲錄其原呈及原令如下、區執委會呈市黨部文）、呈爲建議在銀幣或紙幣上、加蓋不買日貨印章、請採擇施行、並通告各界進行事、竊本會於十月十一日爲討論抗日救國問題、召集全區各分部委員談話會、僉以對日經濟絶交方法甚多、而在銀幣或紙幣上加蓋不買日貨之橡皮圖章、更爲觸目驚心、當使用此項銀幣或紙幣時、見此「不買日貨」四字、愛國之心、未有不油然激發者、此事雖小、影響實大、應請市執委會通告各銀行·各信託公司·各錢莊·各商店·各烟兌店·及各機關·各公團·及各界民衆·一體遵行、市執委會並應首先實行、以資倡導、當經議决、一致通過在案、爲此備文呈請、仰祈鈞會採擇施行、並通告各界一體遵行、（市執委會指令原文呈爲建議在銀幣或紙幣上加蓋不買日貨印章、請採納施行並通告各界遵行由、呈悉、所請業經令飭市商會採納、並轉知有關各業辦理矣、此令、 
　　二區六分部努力　二區六分部、因鑒此反日工作緊張之時、鄉村宣傳、尤爲重要、爰組織演講隊、於昨日（星期日）出發閔行宣傳、由蔣持平·黄影呆·金禹田·孫道良·徐仲餘·董明理·諸同志、分赴閔行街市講演、聽者咸爲動容、是日適值閔行各界婦女抗日救國會開會、另由張漢雲·李鴻鳴·郭純青·三同志出席演講、該隊自晨間出發、直至傍晚回滬、工作甚爲努力、　　楊樹浦區義勇軍成立大會　楊樹浦區義勇軍、昨日下午二時、假上海市銅鐵業機器公所、開成立大會、計到委員張子廉·李永祥·盧慕琴·及張子安·董鵑影·黄藝農·等二百餘人·行禮如儀、公推張子廉爲主席、首由主席報告開會宗旨、并籌備經過情形、次由李永祥委員指導組織、盧慕琴委員指導編制大略、當由李永祥委員提出先組楊樹浦區義勇軍臨時委員會、當場全體通過、并公推徐立·周增華·戎國騮·傅本支·沈文俊·方針·周慕韓·潘亞洲·周文揚李瑋棠·徐多霞·等十一人爲臨時委員、辦理進行一切事宜、一待編制就緒、即行實施訓練、 
　　醫師公會主組小規模藥廠　全國醫師公會、昨函上海新藥公會、謂據南京市醫師公會函稱、議决、對於矮國此番蹂躪屠戮行爲、我國自有歷史以來未有之奇恥大辱、主調查全國製藥人才、就交通便利人才集中之處、組織小規模之製藥廠、以製造能與外貨相抗衡之國産藥品、以抵制等因、相應請貴會詳加討論、擲賜高見云云、 
[滬西日人尋釁]  
　　用暴力驅散演講隊 
　　鐵甲砲車路上示威 
　　滬西勞勃生路川、邨紀念塔附近空地上、昨日上午十一時一刻許、來有學生演講團一隊、向民衆演講日軍侵佔東省之强暴行爲、鼓勵聽衆一致救國抗日、此時適有普陀路捕房之一九一號日捕及二九二號西捕等巡邏至此、見有羣衆麕集路旁、聽愛國演講、日捕不問情由、上前用暴力將羣衆驅散、聽者大憤、而駐紮於戈登路之日本海軍陸戰隊、亦已得訊、派出鐵甲車、滿載所裝兵士前往、擬將聽衆衝散、尋釁之日捕至此、意氣大張、竟將演講隊之旗幟奪下撕毁、逢人便打、於是激動衆怒、呼聲大震、該捕等見勢不佳、遂逃避於路旁晉泰廣雜貨舖中、將門扃閉、衆亦不追、祇在門外抛擲石子數塊洩忿、而大批日陸戰隊則荷槍上刺、如臨大敵、鐵甲車四輛、梭巡路上、往來示威、衆乃從容散去、至下午一時半、日人又乘機尋釁、在同興工房附近毆傷華人及幼孩多名、幸民衆深明大體、極力容忍、不與較量、 
[張羣招待太平洋協會代表]  
　　到二百餘人 
　　上海市長張羣、偕夫人馬育英女士、昨日下午四時至六時、在楓林橋外交大樓、舉行茶會、招待太平洋國際協會全體代表、該會到者、除我國代表徐新六·胡適之·何廉·陳立廷·皆參加外、各國代表、均先後聨袂蒞止、同時各代表國駐滬領事、加拿大商務參贊、及本埠各機各團體代表郭秉文·徐維震·應時·梁仁傑·王景歧·虞洽卿·王曉籟·吳經熊·黎照寰·報界張竹平·董顯光·等、俱被邀參加、連同市政府各職員、賓主共有二百餘人、先後來會、均由市長夫婦及秘書等殷勤招待、一時賓主暢叙、倍極盛况、直至六時後始各盡歡而散、 
 
 

Page 10

 
 
[時人行蹤錄]  
　　海軍部次長陳紹寛氏、於昨晨七時許、由京來滬、當即往高昌廟江南造船所處理要公、九時許、察勘在塢修理之江元軍艦、並面詢該艦長史國賢、以江元艦沉没經過、唯對於處置該艦負責人員問題、並未發表意見、繼復至民生艦視察一週、即往霞飛路訪晤楊部長、於下午二時許、乘京滬中快車返京、 
　　浙江省黨部第四屆執監委員、早經中央圈定、現定本月十九日宣誓就職、中央派張道藩前往監誓、張氏已於昨晚由滬返杭矣、 
[陳松源已開釋]  
　　保鏣毛連科同時釋放 
　　協大祥經理復被監禁 
　　國民社云、本市小東門協大祥洋布號、私售日貨、反將抗日會檢查員押入捕房、與抗日執委陳松源之保鏣毛連科出槍示威、即被監禁一節、已誌昨報、今悉該會其他執行委員·曾與全體職員解釋誤會情事、初以事屬抗日重責、全體職員、不予開釋、嗣於深夜十一時許、由公安局長陳希會·及黨部執委吳開先等之細繹情理、詳道誤會之後、即由陳吳等開釋陳松源·毛連科·而去、第協大祥之經理凌治平、及跑街葉景明·嗣該會以協大祥等洋布號私售日貨、及陳松源之包庇奸商各節、猶未解决、遂於昨晨、召集各業工會開代表大會、到煤氣業工會·十區棉紡工會、鐵路餐務工會·箋扇業工會·等念四團體代表多人、當衆即由該會報告、檢查詳情、嗣付討論、結果、决向各方報告、以促社會之注意、並即派代表向市黨部請願、茲將其報告經過書、照錄於下、爲呈報事、竊職等奉派調查協大祥事、會同調查部汪同志·及南區檢查所周同志等、前往協大祥、查内中日貨、由該同業公會封存、小部分、多餘日貨、均未封存、即向該號經理先生請將定貨簿及進貨總清簿拿來把我們看看可好、該經理忽然拒絶、職等云、你若不將簿拿來看看我們要將全數日貨一齊保管、後由賬房先生將簿拿來、查賬内有頗多新進可疑日貨、職等向經理先生云、此種是否日貨、頃好到抗日會說明、不料該經理先生不言而别、後即到法捕房報告、該法巡捕來了四五十人之多、該號有跑街舉手就打汪等、即由巡捕捉去汪文·吳之并·郭季光·等三人、我等見勢不佳、要求該號制止捕房、不料該號衆人拍手大笑、職等一時不及工作、不能將日貨詳細提出封存、無法只得將該貨物悉數暫行封好、候來會請示辦法後、即協同將蔡二隊長到信大祥查賬、是否有新進日貨、承該經理先生將賬簿拿出、帶會詳查後、亦到元昌祥調查、問該號經理先生及賬房先生、該號人員云、均不在家、職等請將賬簿拿出閱看、是否有新進口貨、該員云、在洋箱内、我等云、要求先將洋箱封好、候該經理或賬房先生回來、請電話通知抗日會、刻可來人起封、便能查明賬簿、該號員云、請候一小時、經理先生即來、職等信以爲眞、候至一小時半、未見經理或賬房來店、只有同業公會派來人查封該號日貨、職等問、若抗日會不來查、你們也不來封、此種日貨、恐怕新進、該號若不將賬拿來、可疑是新進、請勿封此日貨、由抗日會保管、候查明後、貴會再作辦法、職等辦理扣貨、不料本會委員陳松源來到該號、開口云、你們有何種命令來查貨、没有報告同業公會、你們就來查貨、此地貨物不可以運出、要運貨、應皆得我命令才可以、即將手拉保鏣人一拉、該保鏣即將手槍拿出、立在後面、該委員即云、爾等要運此貨就不能怪我不客氣、（即就是手槍來了、）職等見勢不佳、恐遭無辜慘案、復問陳委員、是否果能負該號完全責任、該委員將手一拍、當能負責、做委員不能負責、那一個能負責、不過自後未經我同意、不能來查、職等亦云、此係我們責任、不能腐化有名而不做事、隨時該委員敎保鏣押我們上汽車、我們要求該委員到會說明此大批日貨、不是我們放走、是陳委員放去、不得不將陳委員拿手槍壓迫檢查員、及阻止扣貨工作、事關本會名譽及抗日救國前途、理合備文呈報、仰祈鑒核、（下略） 
[縣抗日救國會檢查日貨被辱案]  
　　抗日會函閔商會限奸商三日交出日貨　　肇事兇手已拘獲一名現止在嚴緝逃犯 
　　上海縣抗日救國委員會、於本月十五日赴閔行檢查日貨、被該鎭奸商汪協順·新協昌祥·董惠大·拒絶檢查、復糾集當地流氓毆傷該會秘書陳國安、並搗毁長途汽車、意圖暴動一案、各情迭誌本報、茲悉自此案發生以來、各界異常憤激、縣屬各機關團體、均發表宣言、咸主將該奸商等嚴厲制裁、以利反日運動而救國難、茲將昨日所得各項消息分誌於後、 
　　三林商會之響應　上海縣三林商會昨發宣言云、各報館轉全國各界同胞公鑒、我國不幸、正當國内水災深重之頃、日本之帝國主義者、又乘火打刦、突然出兵、强佔我東北、國人處强權之下、無可奈何、僅有採經濟絶交之唯一辦法、以紓國難、凡屬國民、宜如何堅决一致、誓死力行、詎知本月十五日、本縣閔行奸商新協昌祥·汪協順·董惠大·等數家、竟肇出售賣日貨、反抗檢查團、毆救國會職員事件、消息傳來、不勝貧慨、該奸商等實爲國人之公敵、商界之敗類、喪心病狂、無可救藥、本會誓爲縣抗日救國會後盾、主張嚴予究辦、以謝國人、并希全國各界同胞一致奮起、共除奸蟊、而抗國難、謹此宣言、 
　　抗日會函閔行商會　逕啟者、查本月十五日、本會全體常務委員赴閔行鎭檢查日貨、被汪協順·董惠大·新協昌祥·葉裕大·等奸商阻撓、糾合流氓、毆辱檢查員一案、當經本會第三次執監聨席會議决議、限拒絶檢查之商家、於三日内、自動將全部日貨、送至閔行商會、由本會封存、並由三商店登報道歉在案、相應函達、即希轉知各該商店、限三日内、將全部日貨送至貴會、再由本會封存、並在上海各大報登報道歉、事關抗日救國工作、祈查照辦理爲荷、 
　　奸商已拘獲一名　是日檢查日貨時肇事之沈四金（水根）一名、昨日已由公安局拘獲、押送來滬、暫押於縣公安避、候將在逃之汪秉文等緝　後、併行究辦、聞抗日會已函縣府飭公安局嚴緝云、 
[市黨部昨開首次市訓練會議]  
　　加緊預備黨員訓練 
　　　舉行抗日救國徵文 
　　國民社云、本市市黨部訓練科、自開始辦公以來、積極於内部工作之整飭、茲以各項條例規章法則等、均已擬訂就緒、而抗日求國討論事宜、亦待結束、特於昨日下午、召集各區訓練委員、舉行第一次市訓練會議、討論進行方針、計區訓委出席者有一區陳唯一（許萬美代）·二區陸慧明（何亢明代）·三區胡星耀·四區沈鼎·五區沈愚·六區文忍菴·八區沈日升·九區宗孝杰·曁市訓練科主任汪曼雲·總幹事吳顯仁·朱家瓖等、由汪曼雲主席、朱養吾紀錄開會如儀後、由主席及各區報告工作畢、即開始討論、茲錄其議决案如下、（一）加緊預備黨員訓練案、决議、規定第一期訓練、（甲）調查、　兩星期、（乙）閱讀三民主義丨兩星期、（丙）測騐、丨一星期（丁）測騐表作丨由市黨部製定頒發、（二）限期結束日本出兵東北問題特種討論案、决議、限本月底一律結束、於十一月十日前、同區訓委彙報、（三）按期塡報各區訓練工作報告案、决議、九月份起依式按期塡報、（四）請召集擴大訓練會議案、（六區提）决議、請市黨部核辦、（五）請舉辦全市黨員抗日救國徵文并規訂奬勵辦法案、决議、請市黨部核辦、議畢、散會 
[李程之科學求國意見]  
　　本埠李程之律師頃鑒於外禍日亟、國人雖多熱心救亡、苦乏切實辦法、緣創科學救國之議、徵求同志合作、其大意如左、我華人不幸頻年多故、國勢本極衰微、今且横遭外禍、前途艱險、豈復忍言、溯自日軍侵我東北、於茲已匝月、當局對此、訴諸國聨外、尚無其他應付方法、同胞中雖多熱忱愛國、然奔走呼號、僅作消極之抵制、而未有實力、寗足禦侮、當此危急存亡之秋、國人苟不迅謀挽救、覆亡恐終不免、必也全國上下一致努力、共負此救亡之責、一線生機、容或可保惟是救國之道、决不能徒托空言、蓋謀國家之健全、首須集合充分之力量、採取有效之方法、努力實行方始有濟、而組織團體、以集中能力、實爲當前之急務也、嘗考吾國之所以衰弱、要以缺乏科學爲唯一之原因、此舉國上下競尚空談、一切事業、大抵操諸無識者之手、陳腐簡陋、日趨衰落、祗見弊竇之層出不窮、從無製作之日新月異、所謂智識階級除文墨以外、則又一物不知、以視歐美諸邦之深具實學膛乎其後矣、即以日本而論、維新僅數十年、一躍而爲强國、今且舉兵侵我、使我不能不望風而遁、以彼此大小衆寡之懸殊、而彼反遠勝於吾者、科學之效也、然則我人欲救危亡、安可不急起直追、提倡科學乎、提倡科學、自須運用政治之力量以謀普及、而收實效、政府欲盡提倡之責、則政治本身非先科學化不可、是宜摒棄官樣文章、專事實際工作、寗可减縮範圍、務必實事求是然後竭其全力、以提倡一般之科學、凡人生所需工、世間所有、不論鉅細、均以科學術研究改良之支配利用之、使實用事務、無不屬於學衞、一切學術、無一不全於實用、民間有勃興猛進之事業、政府方有積極建設的工作、而國家之富强、亦可操券以待矣惟是科學事業、端賴羣策羣力、决非一二人所可濟事、際茲國難臨頭、提倡尤貴迅速、海内賢明、不論在職在野、尚祈各本所知所學、籌擘計劃、發抒宏論、先謀團結之準備、進而求實行提倡之方法、以免空言救國、無裨實際也、吾蘇浙二省面積户口、可比東隣三島、且夙稱東南系庶、今欲提倡科學亦當發軔於斯先就二省中各大城市革新市政、創辦實業、本科學之方法、使政治與民生俱進、學術與物質同興、自城市以達於鄉鎭、更由蘇浙推行於全國、如是則三數年間、即恃蘇浙二省之力亦足以抵禦外禍而有餘、程之不敏、敢登高號呼、所望有識之士、聞風興起、使科學救國之團體、早日成立、先從組織模範市、着手改良警務司法、以鞏固保障集合科學人才、竭力服務更籌募資本、興學設廠、冶學行於一爐、然後扶助生産、努力建設、造成進取之社會、培養服務之精神、以有爲之民衆、振萎靡之頽風、除國難救危亡、惟此而已、海内賢達、如蒙贊同斯旨、祈賜明敎、共策進行、幸甚幸甚李程之謹啟、 
[時事新報股東會記]  
　　增加股本改選董監 
　　上海時事新報館、自民國十六年八月改組之後、至去年六月、即遵照公司條例、組織股份有限公司、並向實業部註冊、昨日正午、該公司召集註冊後之第次股東常會、計總數二萬權之中、出席者一萬七千六百十權、先由董事長張竹平君舉行開會式如儀、次致開會辭、報告帳略及近年營業進步情形、重要議案之中、有資本自二十萬增加十五萬爲三十五萬元一案、一致通過、又修改章程、於原有董事張竹平·汪英　·潘公弼·熊少豪·程滄波·等五君之外、加選董事二人、結果、徐新六君得一七二八○權、張公權君得一三七三○權當選、又改選監察人二人、結果、鄭耀南君得一七四八○　、孫潔人君得一七二八五權、二君皆連選連任、又董事熊少豪君以專任經理、函請辭職、當即按照章程、以本屆候補董事董顯光君遞補、下午二時半歡散、 
[膠濟路煤運加價之反響]  
　　煤業公會電請撤銷 
　　煤業同業公會昨電中央云、萬急、中央黨部國民政府曁實業部鐵道部鈞鑒、江日膠濟路通告、略開、煤斤運價、内地照加二成、出口訂定二元八角本年十一月一日實行等由、核對鐵道部東日電示、准盡量撥車改訂特價以利國煤之旨、適成反背、查日煤業經绝交、急待國煤接濟、該路此舉、無異自殺、請電飭撤銷該路成議、改訂特價、並請電覆、以安人心、上海市煤業同業公會叩、巧、 
[粤省府電告廣州警察開槍案近狀]  
　　昨電復本埠各大學抗日會 
　　各大學學生抗日救國會昨接粤省府復電云、上海各大學學生抗日救國聨合會鑒、删電悉、此案發生之初、政府即將肇禍人員杜分局長煊泰等扣留、命組特别法庭審理、嗣杜等串通監守潛逃、復懸重賞通緝、并將主管之公安局長嚴行查辦、一面對於死傷人民、分别療治撫卹、各界以政府辦理認眞、均表滿意、希釋遠念、國難方殷、望努力團結、一致對外、廣東省府篠、 
[海軍新生甄别考試]  
　　正取學生八十名 
　　杜錫珪月終來滬 
　　本埠海軍界消息、本屆海軍新生、前由各省保送到京考試、由考試委員評取九十六名、即送入閩省馬江海軍學校、該新生到校後業於本月一日舉行甄别考試、所有考試成績、均已核算完畢、正取新生共八十名、當分爲三班、名爲普通班、將來再行分别航海、輪機·兩科、俾資專習、未錄取者十六名、均退學遣回原籍、並聞該校校長杜錫珪、定於本月底來滬、再行晉京、面商要公、並商洽該新生分班辦法、以期妥善、 
[縣農敎館組織兩委員會]  
　　耕牛比賽委員會 
　　農産展覽委員會 
　　縣農民敎育館、爲改良牛種、推進生産起見、定於十一月十二日、舉行農産展覽會、十三日舉行耕牛比賽會、其辦法已誌本報、該館以開會期近、依照規程、聘請嚴愼予·彭利人·施養勇·黄梅仙·高踐四·朱漢閣·楊惠明·吳景青·施安生·逃九成·王益人·孫瑞生·彭蔭喬·畢新齋·邢志剛·鄭果齋·康强·金作賓·張經野·李傳瑨·顧　如·劉雲書·等爲農産展覽委員會委員、嚴愼予·彭利人·施養勇·吕哲·姜彦秋·楊惠民·孫仲機·鄭紹元·沈鵬程·劉耀山·何期堂·趙松麟·周文奎·倪斌治·金林榮·馬俊才·金爕卿·等爲耕牛比賽委員會委員、茲定於明日（十八日）在農民館演講廳舉行第一次委員會、討一切進行辦法、該館爲引見農民人會興趣起見、定本週爲耕牛比賽宣傳週、分往各鄉村切實宣傳、一般農友聞之、都樂焇加入云、 
[民生艦再度赴淞口試砲]  
　　海部新艦民生號、於前日一度在吳淞口外、試快車速率後、因風大停止試砲、改於今晨、仍由李世甲廳長、率同該艦長及江南造船所人員、再度赴淞口、正式試砲、 
[十九年罷工停業統計]  
　　市社會局公布 
　　本市十九年罷工停業案件、市社會局編有統計、刻已公布、書由商務印書館發行、全年案件凡八十七起、關係廠號數、凡六百七十二家、關係職工數凡六萬四千一百三十人、損失工數、凡八十一萬零一百零二工、損失工資數、凡四十六萬九千四百七十七元並將三年來罷工停業案件、作一詳盡的比較、有此一書、本市工潮原委趨勢、洞悉無遺、鄭洪年序、謂本書能發其癥結、窮其究竟、純用科學方法、陳宗城謂、其採用國際勞工局所擬訂細製方法、故適宜於國際的比較研究、潘公展謂、可供社會研究之準據、與立法行政之參考、蔡正雅謂其注重之點、在原始材料之蒐集、與編製方法之標準化云、 
[第二特院向不徵收送達費]  
　　只收舟車費 
　　上海律師公會昨致全體會員通告云、逕啟者、據會員瞿鉞·鄒繩祖·等分别函報、上海第二特區地方法院及江蘇高等第三分院、關於民事調解案件、對律師爲特别授權代理人送達者徵收送達費、且收費參差不一、事出創舉、請會核議一案、經本會轉函該兩法院請釋明征收費用根據及抄示收費標準各節去後、旋接上海第二特區地方法院覆函開、接准貴會來函、以來院對於民會調解案件、向特權代理人爲送達者、亦行征收送達費、且參差不一、囑將征收費用之規定·及其征收標準·詳細抄示、等由准此、查本院受理民事調解案件、對於特權代理人爲送達者、除依路途遠近征收定額之舟車費外、向不征收送達費、至舟車費之標準爲十里區二角、十五里區四角、二十里區六角、二十五里區八角、三十里區一元、三十五里區一元二角、四十里區舟車費一元四角、食宿費五角、四十里外酌核遞增、此類舟車費、於送達文件上注明、似無參差不一之處、如有額外需索情事、應請隨時檢舉、俾便究辦、准函前因、相應函復、即希查照爲荷等由、經本會第八九次執監會議議决、除轉函原報告會員外、並通告貴會員查照辦理云云、 
[交通銀行檢查報告]  
　　第十六次 
　　交通銀行滬區總庫發行準備檢查委員會第十次檢查報告云、該行第十次檢查滬區總庫發行準備、經由該委員會於本月十七日公推蘆事陳贏生君·常駐監察人許修直君·會同會計師嚴鷗客·帶同人員、依據該會規則、在該行舉行檢查、茲將檢查結果、分列於下、兌換劵流通額、　千肆百十參萬九千四百六十九元、準備金總額四千四百十參萬九千四百六十九元、内計現欵準備數、二千六百五十二萬六千零二十九元、保證準備數、一千七百六十一萬參千四百四十元、 
[市聨七區分會成立]  
　　上海市民聨合會第七區分會、昨日下午二時、舉行成立大會、公推主席團劉仲英、史久麟·周輔璋·等、開會行禮如儀、（甲）報告與來賓演說畢、（乙）舉行選舉典禮、由上級監視開票、當選揭曉、以周輔璋·劉春華·史久麟·許廷佐·劉仲英·費輔卿·錢芳洲·王錦昌·侯祥流·等當選爲執行委員、次多數嚴善林、周錫祥·簡玉階·爲候補、選舉畢、討論抗日救國問題、次及茶點攝影、鐘鳴五下而散、 
[市聨十七區分會開會記]  
　　市民聨合會第十七區分會、昨開第一次執行委員會、公推張屏翰焇本會主席、俞銘選王劍鍔汪誠齋陳九峰舒文耀爲常務委員、兼各科主任、唐惠廉爲交涉專員、陳明來葛培源爲經濟主任、王繼陶李福祥爲組織主任、高捷元爲調解副主任、陳希聖方慧劍爲檢查日貨專員、蔣賢和爲總務副主任兼文書各有專職、積極工作、並討論北四川路每晚發生日人尋釁事、因地界適處二十五區與十七區交界處、議决、與二十五區開聨席會、然後會同向華洋各上級機關、嚴重請求澈底保障、又因歡迎和平代表事、公推張屏翰王劍鍔俞銘巽葛培源四君爲本區代表云、 
[最近出版之文虎半月刋]  
　　文虎專刋社編輯之文虎半月刋第二卷第十四期、昨已出版、其中名作如林、目不暇給、當此秋實無俚、披而讀之、無異置身於春燈影　也、聞每冊定價五分、全年一元二角、愛閱者可直接向三馬路三七二號該社預定、 
[星期文藝努力抗日]  
　　星期文藝第十四期、業已出版、對於抗日救國文字、仍儘量刋載、本期要目有楊昌溪之英美報紙綸東三省事件、康秀之俄人眼中之日本與東三省、劍英之赴京請顧印象記潄琴女士之柯倫泰夫人毛一波之日本的夜會、邵冠華之寄肖蓉姑娘、汪倜然之讀「旅程」、康林之美利堅慘史影片之訴訟、辛克萊新作飲酒賽會、及高爾基新作四部脚本等、内容極爲豐富、每册價洋三分、全年特價一元、訂報處爲上海四馬路現代書局、 
[現代服裝季刋出版]  
　　本埠靜安寺路鴻翔西服時裝公司、爲南匯金氏昆仲鴻翔儀翔所創設、專門督造婦女界新樣時至、二十載以來、馳譽中外、允執海上時至界之牛耳、今歲其弟儀翔、復别出新裁、創辦萬國創樣所、特設編輯所露飛路、發行時裝專門刋物「現代服裝」一書、（又名婦女裝飾專書）按季出版、第一期秋冬季號、現已問世、内容有最新式衣樣三十幅、拍照繪圖、活色生香、用十三色橡皮彩印面成、絲線裝釘、名貴異常、每樣并附說明、按圖索驥、美便無比、洵爲現代婦女界添製服裝之唯一好顧問、每册門售特價一元五角、總發行所鴻翔公司、本埠各大绸緞時裝商店均有代售、聞第二期冬春季號、定於即日出版、 
[新報第五期今日出版]  
　　舒舍予·尤半狂·楊塵因·合辦之三日刋新報、已出三期、内容頗有可觀、日前第四期、因警局發現有「上海新報」、亦在其所託之印刷所承印、當將上海新報版底抄去、工人四散、新報因之不克印齊、本埠發報、改遲一天、并由鄂森律師登報代表聲明、免資誤會、刻已另換印刷所、第五期今日出版、嗣後仍按原定日期、照常發行、 
[惠羅公司本星期出售一元貨]  
　　南京路十三號惠羅公司、於本星期出售一元貨、此次因金價回落、存本减輕、故各貨價目、較前更廉、 
[同業公會消息]  
　　火腿　火腿業同業公會、昨開第三次執委會、公推張玉珊主席、議决案、（一）近據多數會員要求、將月費改分等級收取案、議决、自十月份起、改爲特等四元、甲等三元、乙等一元、丙等四角、四級收取之、（二）關於營業稅塡報案、議决、如未繳來者、再發函通告、限五天之内、必須繳送到會、（三）會員潘德生關於市秤事件來函詢問案、議决、函復、（四）本會應推定代表爲市商會出席代表案、議决、公推蔡曉和爲本會加入市商會出席代表、（五）對暴日應有積極表示案、議决、（甲）通告全市同業、應立誓從此永遠弗買日貨、（乙）分貼抗日標語、議畢散會、 
　　眼鏡業　眼鏡同業公會、以國難日蹙、抵貨方殷、恒苦國人乏鑑别日貨之常識、每將國貨疑爲日貨、於國貨出品、不無影響、聞該業就所有之日貨十餘種、各檢一份、送抗日救國會陳列、而與國人心認識日貨深刻之印象云、 
　　腸業　腸業公會、迭奉市商會催促、舉辦營業稅一案、該公會以勢難延緩、已分函各同業、限一星期内向該會登記、否則依營業稅處罰規則辦理、 
　　尚有本埠新聞轉入後頁 
 
 

Page 11

 
 
本埠新聞二 
[日人槍傷鄉農]  
　　日人在引翔鄉打鳥鳥飛天空人在地上 
　　何以竟將鄉農打傷公安局將嚴重抗議 
　　引翔鄉人陸金發、昨日上午十一時一刻左右、在周家灣東首棉花田中工作時、有公大纱廠日本人伊福一太·吉岡四郎·兩人、在附近打鳥取樂、轟然一聲、忽將陸金發之左臂打傷、四鄰居户、以日人在此時期不應大意放槍、而况鳥飛天空、人立地上、白盡之間、竟將陸金發打傷、實屬目中無人、可惡已極、羣情洶洶、勢幾用武、幸經該管五區四所公安局警土前來、將肇事兩日人拘獲、卸除行兇槍械、併解總避、將向日領交涉、並查得兩日人所用之鳥槍、其執照早已過期、亦屬違法云、 
[雲南下級軍官來滬投義勇軍]  
　　同來者計有二人 
　　其一因貧病交迫 
　　圖自殺喚醒國民 
　　幸經舢板夫救起 
　　此次日本出兵侵佔我國東省諸地、有志青年、莫不奮起從軍、以冀效命疆塲、奪回國土、是以各地紛紛發起義勇軍之組織、最近有雲南下級軍官二人、離隊來滬、擬加入義勇軍爲敵前驅、不料内中一人、不幸患病甚重、盤費用罄、竟爾投浦自殺、幸得遇救、未與波臣爲伍、茲將詳情分紀於下、 
　　怒眥欲裂　雲南第十路討逆軍總指揮龍雲部下砲兵大隊小隊長陳用中、字紹周、年方二十二歲、係該路敎導團幹部隊砲科畢業、文墨亦頗通順、平日極有愛國思想、自上月十八日東北事起、爲時不久、驚耗傳遍全國、陳於部隊中惡劣消息頻頻傳來、聞之怒眥欲裂、曾向其長官請願、欲求將第十路軍開赴東北前線、與日人决一死單、而長官告以政府自有對付辦法、如果須要用兵時、兩候命進發不遲云云、如是者至二至三、卒未達其目的、於是乃有離隊來滬决心、 
　　來滬投軍　、嗣與其同學名周祥者（係該部候補副官）談起日兵暴行、擬赴前線、與日人拼命之事、二人志同意合、因見上峯尚無美滿答覆、聞上海各地有救國義勇軍之組織、其目的在爲國犧牲、以保疆土、遂不惜離開久共患難之同隊弟兄籌得川資若干、輾轉繞道來滬、雲山遠隔、長途跋涉、其飽受困苦、自不待言、抵滬後、人地兩疎、不知義勇軍部之所在地、遂寄寓於棋盤街一新商棧、再候訪問、 
　　貧病交迫　詎陳因沿途受風箱摧殘、到晚即寒熱交作、病勢沉重、客地逆旅、除同伴周姓一人外、舉目無親、乏人照料、身畔川資、所帶有限、一病七日、囊資告罄、周亦伴隨左右、又不忍棄陳單獨投軍、陳病中無聊、翻閱報章、知日軍變本加厲、暴行不息、一時神經刺激過深、誤認自己一人、無補時艱、不如一死、以促國人猛省、 
　　投浦獲救　前晚七時許、陳隻身不别出棧漸能步行、漫無目的、迨行至法租界新開河碼頭、雇乘第二一一七號舢板、聲言渡赴浦東、摇抵浦東、突然縱身投浦自殺、舢枝夫陳某竭力將其救起、得未溺死當即送至水巡捕房、訊明前情、並在其身畔搜出致雲南彌陀縣家屬書信多封、又告同胞書一封、捕頭令暫留捕房、候今日派探送至地方法院設法救濟、 
　　自殺原因　陳身穿藏青學生裝、年少英俊、雖面有病容　而精神尚佳、據其在捕房與人談話、自稱原籍你母雙全、有一兄一弟、本人曾受相當敎育、知國家興亡、匹夫有責、此次自殺之原因有二、（一）因川資告盡、（二）受日人重大刺激、雖今遇救、一俟病痊、仍當加入義勇軍、願當兵士、蓋殺敵不在乎權利、祇要將國土奪回、馬革裏屍、方是爲男兒之最大目的云云、察其慷慨激昂之語氣、殊足令人欽佩也、 
　　告同胞書　陳之告同胞書、茲抄錄於下、「親愛的同胞、國難臨頭了、日本帝國主義、向我們進攻得非常萬害、得一寸進一尺毫無顧慮、同胞的頭顱鮮血、已灑遍了東北、我政府抱不擔抗主義、靜聽國聨解决、也是紙上空談、不生效力、若再遲延下去、恐怕國要亡了、同胞呀、矮奴的兵艦、已佈滿了沿海一帶、使用封鎖的戰術、欲一攻即進佔我國土地、大凡有血性的青年、都髮指眥裂的望政府出兵、與矮奴宣戰、同胞們、快點團結起來、永遠不買日貨、不賣給日人糧食、誓死不屈不撓的同敵人拼命吧、」 
[游案尚須預審]  
　　須傳訊受傷　人 
　　一時尚難　公訴 
　　閘北寳山路慘案、自游伯麓解送地方法院後、前日又經楊檢察　開庭預審、游供爲自衞、而屍屬要求殺人償命、並賠償撫卹、法院預審後、因尚有受傷未死者、尚未傳到、故諭再傳、至游伯麓及各警士一併還押、是以本案一時尚難起訴、 
[雪蝶上訴開審]  
　　胡蝶赴平拍戲 
　　今日盛况如何 
　　電影女演員胡蝶、曩與男演員林雪懐結成婚約、久未舉行婚禮、識者早料其日久必生變化、迨至去年冬間、雙方果趨於决裂之途、佳耦翻成怨耦、涉訟法庭、胡方要求解除所訂婚約、並追還歷年借欠各欵、而林方則主張維持婚約外、否認一切債務、迭由第一特區地方法院周達仁推事數度開庭研訊、鄭重考慮之下、判决准將婚約撤廢、着被告償還原告貸欵七百餘元、原告其他請求駁斥、但林雪懐心不甘服、比即由其代表律師鄂森·倪徵噢·爲之具狀、向江蘇高等法院第二分院提起上訴、列余理由、要求廢棄原判、予以平反、狀上至今已五閱月、茲經高二分院定期今日午後二時、在該院第二法庭開始審理、此案前曾轟動社會、初審時、每次開庭、旁聽者奚啻千百、惟胡蝶已往北平拍戲、故今日上訴審之開庭、往觀者或未必如昔時之盛、當亦不致冷落也、 
[軍官投海自殺]  
　　因妻子一去不返 
　　傷心之餘欲自殺 
　　幸經李實若救起 
　　復曉以一番大義 
　　昨日午後、吳淞海濱、有一年約二十餘歲之軍官四川人夏鑄九、投海自盡、當由吳淞同濟大學李實若君發見、即命小船施故幸未滅頂　得以救起、李君當借衣服與之更換探詢其自殺原因、據云、渠係四川人、曾充國民革命軍第廿一軍·又國軍第十三師迫擊砲隊長·及連長·等職、十八年在成都造幣廠工作、得王某介紹、與卿俊如女士結婚、情感甚篤、偕來上海工作、亦已二年、本月調防金山縣城、因日本侵佔遼吉、團長特調遣彼回松、敎授軍事學、至本月七號與妻小有口角、不料二四日妻竟一别不歸、私行逃出、不知何往、並留下遺書一封、語甚墾切、渠見此頗爲懊喪、最傷心者、能帶她出川、不能帶他返川、使她飄流異鄉、心尤不忍、故上上海·南京·鎭江·江陰·等處尋覓、辛苦數日、毫無下落、故搭車至吳淞海濱、以求自盡云云夏君言畢、李君即以國事危急軍人應及時努力、何苦自殺、當即代爲雇到汽車、送至五馬路廣福里匯記興内伊之友人蘇子光君處、安慰一番而去、 
[市公安局趕辦冬防]  
　　上海市公公局陳局長、近以秋盡冬來、天氣漸寒、正宵小竊發時期、綁架盜刦之案、日有所聞、加以暴日强佔遼吉、本埠各界反日工作緊張、而日本浪人、日在北四川路華租交界輹馬路向華人商店尋衅肇事、雖已嚴令所屬各區所、加意防範、並與租界當道會商防止辦法、而防務吃緊、亟應提早開辦冬防、現已飭科將冬防防務事宜加以嚴密修正、以便提交局務會議後、呈報市府核示遵行、 
[江浙銀行創立會紀]  
　　吳啓藩·及其兄啓鼎·聨合金融界陳健菴·杜月笙·張嘯林·孫衡甫·徐伯熊·徐夢梨·徐椿林·祝伊才·劉吉生·譚鴉聲·張叔馴·周文瑞·洪苓西·等顧念江浙兩省、爲全國富庶之區、意在發展江浙工商、以促進全國實業之發達、爰組織江浙商業儲蓄銀行、資本額定三百萬元照章收足二分之一、前日（十七日）假座銀行公會、舉行創立會、到會股權、逾十分之九、公推吳啓鼎君爲臨時主席、開會如儀、當由籌備主任周文瑞君報告籌備經過情形、並稱、資本分存中匯銀行五十九萬元·中央銀行十四萬元·金城銀行十四萬元·四明銀行七萬元·國華銀行七萬元·益昌莊七萬元·永豐莊七萬元·敦餘莊七萬元·同春莊七萬元·厚豐莊七萬元·滋康莊七萬元·同新莊七萬元·共計一百五十萬元、經公推黄振東等檢查無誤、嗣又修正章程、並票選董事及監察人、得票最多者、張嘯林·劉吉生·杜月笙·周文瑞·吳啓藩·金廷蓀·黄振東·譚雅聲·徐伯熊·祝伊才·等十一人、當選爲董事、徐椿林·徐夢梨·張叔馴·等三人爲監察人、次多數李晉孚·洪苓西·等爲候補、董事、張晨·杜炳卿·等爲候補監察人、即日呈部註冊、擇期開幕、聞已擇定四川路四十八號爲總行行址、於經營商業及儲蓄業務之外、兼辦國内外匯兌行、將於國内外重要都市、遍設分行、一切辦法、兼採最新銀行制度之長云、 
 
[路市展覽會有奬門劵]  
　　昨日開奬結果 
　　路市展覽會有奬門券、已於昨日上午十一時半、假座逸園開奬、由陶樂勤·董克昌·及西人史百克等監視、並由該會主席曹雲祥·總幹事吳山·執行幹事鄭希濤·金士柏·等、在塲招待、至下午三時、始將開奬手續蕆事、當摇出頭奬號碼八七四六四、贈價值一萬元别克八缸轎車一輛、二奬號碼八三五三一、贈價值六千元福特都市轎車一輛、三奬號碼四五七五八、贈價值四千元之馬律斯小轎車一輛、其他自四奬至五百奬、當於明日各報刋登廣告續佈云、 
[救濟會留養女子逃亡]  
　　地方法院下令通緝 
　　救濟會留養之女子王巧珍·張答英·兩口、昔因被拐破獲、近日因患病送上海醫院、前日忽告逃亡、查得係王忠漢·張王氏·串拐逃亡、救濟會飭拘未獲、是以函請地方法院、救爲通緝、檢察處現已發通緝令、命警長許金清督警查緝、 
[香檳旅館庽客服毒]  
　　雲南路一一四號香檳旅館、前晚十二時許、來一旅客、身穿黄斜紋制服、頭戴電車公司號帽、外罩呢大衣、形似查票員模樣、當經茶房導人四十二號房間、隨將房金付訖、循環簿上書就本地人何迺嬴、年三十七歲家住華德路荆州路同慶坊三十二號、茶房將茶水面湯等侍奉後、遂即走出、一夜相安無事、迨至翌晨七八時左右、何曾起身一次、按撳電鈴、語茶房購賣點心充飢、食畢蒙被又睡直至中午十二時、尚未起來、茶房因格於旅館定章、在房外叩門數響未應、繼乃大聲呼喚亦未見動靜、因此疑竇頓生、設法將窗門撬出、探首人視、瞥見其殭臥床第、咽間發出嗡嗡之聲、亟飛達賬房、　報老閘捕房、飭一二八號包探到來車送仁濟醫院療治、據醫生云、何服毒過多、恐有性命之虞、後經包探按址通知其妻到場、據妻稱何之出於短見　由自作、實因賭負無法彌補所致、 
[抄獲滑頭香檳票]  
　　近來市上發現一種中法商聨總會滑頭假香檳票、在外秘密售賣騙錢、法捕房政事部於本月十六日晨、在愛來格路四十七號門牌華僑印刷所内搜查反動印刷物、當塲抄獲此項僞造香檳票數千張、並拘獲該所主人應展鵬·費伯蓮·二人、將解法院訊究、 
[嗎啡害人可畏]  
　　打針處密如蜂窠 
　　針師等分别判罪 
　　公共捕房禁毒部西捕頭柏潑·華探目丁玉高、前日下午二時、在華記路二十九號門牌屋内、破獲打嗎啡針代食鴉片之機關一起、當將針師天津人郁老三·及打針者陳灣一·周阿二·王大·王長根·周長榮·王仁根等一千人、連同鋼針七枚、嗎啡二十三包、一併帶入匯山捕房收押、翌晨解送第一特院刑三庭、據捕房律師張天蔭陳述案情、請究、繼由西捕頭丁華探禀明抑獲各被告狀况一過、當將鋼針嗎啡呈察、經沈炳榮推事、向各被告訊問一過、並察視若輩臂腿等部、打針之處、如蜂窠一般、覩之駭然、當庭判决郁老三處徒刑六月、併科罰金八十元、王長根·王仁根·咸係過犯、各處徒刑三月、各罰金五十元、陳灣一等四人、各處徒刑二月、各罰金三十元、鋼針及嗎啡均没收、 
[荒塚内之勒斃男屍]  
　　昨晨六時、浦東楊家宅附近荒塚内、發現有傷男屍一具、身穿青布棉襖藍布袴、足着藍布鞋、無襪、頸項間有繩痕一條似係被人勒斃、當經三區巡邏警士查見、回區報告、傳諭地保謝阿龍、投報地方法院、於午後派汪檢察官帶同隨員渡浦、騐得死者委係生前被繩勒斃、查無屍屬、判令拍照堂殮候核、 
[牙醫生拒用日本藥品]  
　　上海牙醫界同人、鑒於暴日强佔東北、用武力壓迫吾國、憤慨之餘、已一致議决不用日貨牙科材料、凡有國貨可代者、儘先採用國貨、否則用歐美藥品、凡日本貨之藥品材料、一概不用、近已由各牙醫生互相通知、相約嚴守勿渝、 
[新郵務員今日發表]  
　　閱卷三月錄取七十名 
　　本埠郵務管理局本屆考選郵務員、因投考者達四五百人、試卷繁多、評閱已將三月、現始閱竣、共錄取七十名、已呈經郵政總局核准備案、定今日（十九日）正式發表、即當通知來局任職、 
[王巧仙不願與俞秋生同居]  
　　具狀宣告婿約無效 
　　或須提起離婚之訴 
　　大德橡膠廠主甬人俞秋生、因欲納妾、恐良家女不願爲小星、乃詭稱髮妻陳氏、業已死亡、娶婦係屬續弦、遂有紹興婦人王潘氏、被其愚弄、將十七歲女兒巧仙、配與爲偶、成婚後事始洩、巧仙不願自貶人格、近旣脫離俞家、訴由捕房、依重婚罪提起公訴、業經第一特區地方法院傳俞到案、諭交二千元保、見證媒人徐葵卿及新世界飯店管事王雲寳、均有僞證嫌疑、着各交保候訊各情、屢誌前報、據聞徐王到庭作證、而爲虛僞之陳述、實係事前受俞　生之囑託、故甘以身試法、爲俞左袒、現檢察當局非常重視、刻尚在縝密偵查中、結果如何、未便推測、惟告發人王巧仙、以伊與俞之婚姻、旣係被誘騙而成、自無繼續履行同居義務之必要、故已另行具狀請求第一特院先予調解、將該項婚約宣告無效、該院已經通知對告、不久亦將開庭、倘調解無成、則决正式提起離婚之訴、是故俞王之訟爭、似非最短時間所能結束也、 
[美華利鐘表行經理王卿善服毒自殺]  
　　致死原因不明 
　　南京路美華利鐘表第三發行所經理寗波人王卿善、年二十五歲、住居七浦路恒慶里一零二四號、昨晚九時餘、不知何故、頓萌死念、在家取山芋藥水吞服、（此藥水修理鐘表上必需品、較任何毒質爲烈、）後經家屬察覺、亟用汽車送入仁濟醫治、未逾數分鐘、即爾身死、據其妻稱、夜膳時尚無異狀、迨服毒後始發現一字條、上書「二哥好、（指其表兄任錫麟、）再會了、」僅此寥寥數字、究竟因何致死、殊不明瞭、 
］ 
[按導醫家證道居士返滬]  
　按導醫家證道居士、月前應長沙余太華金號電請、爲太夫人醫治不食·不眠·周身疼痛·及春間吐血·繼以咳嗽·諸重疾·蒞相未及一月、諸疾咸瘳、刻已回滬、仍在霞飛路二五八號照常應診、 
[清和旅館三週紀念]  
　　大廉價大贈品一月 
　　公共租界清和坊清和旅館、房間寛暢、陳設精良招待周到、價值低廉、自開創以來、已屆三載、營業素稱發達、現聞該旅館自本月十九日起、舉行三週紀念、大廉價大贈品一月、以答惠顧旅客之雅意、 
[水巡捕房總巡與捕頭銷假]  
　　海關水巡捕房總巡何達夫·捕頭開立交·二君、今春告假六月、乘輪回國、現已假滿來華、前晨輪船（德商沙蘭突號）抵埠、海關及捕房中西人員、均到輪埠歡迎、兩君已於昨日起、照常視事、 
[克勞公司新出中國報絶指南]  
　　日本暹羅南洋羣島等地報紙亦舉大概本埠克勞廣告公司新出中國報紙指南一册、是爲中國各地日報週刊等出版物統計之嚆矢、該書計五十二頁、惟已將在華出版之中外報紙、包括無遺、近自輿論中心之上海、遠至内地窮鄉僻壤中外大小報紙、以及週刋月刋等出版物、經詳細調查之結果遂應有盡用、至於各報銷數、亦附帶報告、編者且將各大報及重要雜誌之内容、加以簡單說明、而各地人口亦有統計、該書雖名爲中國報紙指南、惟日本朝鮮爪哇蘇門答拉暹羅新加坡及馬來羣島等地重要報紙、亦舉其大概云、 
[各工會消息]  
　　木器業職業工會　昨開理監事聨席會議、公推趙道林主席、行禮如儀、首由主席報告開會宗旨及會務經過、次議决案、（一）暴日侵佔東省、屠殺同胞、破壞東亞和平、實行滿蒙政策、全國同胞、義憤塡胸、本會應如何表示案、議决、通告各會員、一致嚴厲抗日、並組織義勇軍、實行武裝救國（二）常務朱雲標請假回籍、應請何人負責代理案、議决、由趙道林同志暫行負責代理、（三）總務朱紀綱久不到會、無人負責、應如何辦理案、議决、由袁復運同志擔任之、（四）靶子山各木作工友、拒繳月費、應如何辦理案、議决、派趙道林潘子伯林舁高任阿三等前去交涉、議畢散會、 
讀者通信 
　　某文具商人訊（將日貨分别擺設） 
　　抵制日貨、是中國人的天職、我們文具界和學界有很密切的關係、應該格外努力的、但是許多日貨文具、和西洋貨差不多、不很容易分别出來、有些東西明明是日貨、而奸商竟說是西洋貨、主顧一不留意就會上當、敝商店有鑒於此、所以將日貨文具、擺在大櫉倉裏面、表明貨名、貢獻給大家認識、使人家不再上當、這樣一來、知我知己的朋友都來勸我、說、設或日本浪人和你結寃不是自作孽嗎先生、我們商店會發生危險嗎、設先生以這樣擺的爲勝、請將這封信宣布、請事商店也這樣努力的舉行、使中國人都認識日本貨、誠懇的請敎、 
　　（覆）你在自己的店堂裏、將日本貨和其他各貨分别擺設、使買客容易辨别、這法子很好、各商店很可以一律照辦、這是你商店的自由、怕什麽、 
　　何懼君訊（願爲深入敵人重地的通訊員） 
　　在這樣的緊張空氣之中、滅亡與復興兩條大道、交义着的十字路口、我們的民族、甚至壓迫在帝國主義巨輪下呻吟的候補做失國遺民的民衆、我們還有什麽要求呢、記者先生、人家的假仁假義、「膜不相關」的同情、我們不要以爲永固的堅牢的護身符、我們祗有拚着我們的頭顱熱血、喊起我們的口號、幹幹幹、什麽呌做無抵抗、不是懦弱無能的美名麽、我們的國家、甚至黄種的整個民族、我以爲都要在這「無抵抗」三字之中隱隱地消滅了、記者先生、世界上還有公理麽哼、假若有公理的話呢、咱們的祖國、早已不會在異國人的鐵蹄之下了、我們的熱血、早已沸騰了、我不能「執干戈以衞社稷、」更不能替國家社會生一分一毫的利息、我只是一個平庸的我呵、記者先生、我這裏有一個要求一箇平庸而無意義的要求、就是我希望能夠把這封信在報上發表是了、眞的、意義並不是眞的祗這等簡單我的心中的希望、尚不祗此呢、記者先生、在這兒容許我自己來介紹一番麽、我是一楣尚非老邁的青年、曾經受過高等敎育、幹過幾時的新聞記者工作組織過通訊社、所以自信對於新聞學一道、尚有一點把握、目下很願替任何團體、任何新聞機關深入敵軍的命根重地、探各種新聞消息、聊盡我一分國民的責任、記者先生、這是我的一個平庸的而無意義的要求　、我希望能夠使我的希望、變成事實、至於我的通訊處呢、就是浙江紹興東關何懼收好了、 
[通訊印花]  
　　通信時貼此印花並附相當之郵票 
[特載]  
　　抵制日貨一點也不難（中暇） 
　　只要有切實辦法（四） 
　　全國學界工界應當奮起 
　　附錄　民國十八年日本台灣朝鮮輸 
　　入中國貨品表 
　　（一）非生産貨品 
　　（千關兩）（佔日貨輸入之％） 
棉布　一○六、四八六　三一·三％）三二·九％ 
其他棉製品　五、四八二　一·六％）三二·九％ 
蔴製品　四、四三○　一·三％ 
絲及夾雜質製品　一、八四八　○·五五％ 
毛棉製品　七四○　○·二二％　三·九五％ 
毛製品　二、五五五　○·七三％ 
雜質疋貨　三、八五三　一·一四％ 
糖　二二、四○三　六·六％ 
麵粉　一六、七七七　　四·八％一八·七％ 
魚介海産　一一、二七八　三·三五％一八·七％ 
紙　一三、○七一　三·八％ 
汽車·脚踏車·車輪胎　六、○四二　一·七八％ 
衣着·帽子　五、三二七　一·五七％ 
磁器·搪磁·玻璃器　三、六四三　一·○七％ 
像皮及樹膠靴鞋二、四九九　一·○三％ 
及其他製品二、四九九　一·○三％ 
橘子·蘋菓及其他菓品二、五七五　○·七六％ 
化粧品（肥皂在内）　二、三二○　○·六八％ 
文具及科學儀器　一、八四二　○·五四％ 
洋參　一、十五六　○·五二％ 
酒、啤酒、燒酒飲水等　一、五九一　○·四七％ 
榮器及玩具　一、二三六　○·三六％ 
軍火　九九○ 
鐘表　八二二 
米　七九九 
罐頭食品　七七九 
鐘子　七三七 
鐵扣　六四二 
鈕托　六二三 
冷熱水瓶　五五五 
攝影材料　四九八 
扇傘　四七六 
袋蓆　四六九 
女紅用品　四五四 
可可糖菓　四三二 
以上合計　、二二七、一三○　六七％ 
七○其他消費品　三％ 
　（二）生産貨品 
　　（千關兩）（佔日發輸入之％） 
棉花　一四、四一四　四·二五％ 
棉紗　五、八四三　一·七二％ 
金屬材料及礦物　一四、四二五　四·二五％ 
煤　一○、三八七　三·○五％ 
木材　七、○八六　二·○八％ 
化學産品　六、五七○　一·九四％ 
紡織廠機器　二、○九一　○·六二％　二·○五％ 
其他機器及零件　、四、八五五　一·四三％　二·○五％ 
電氣材料及配件　四、八一○　一·四一％ 
生皮熟皮　一、七三七　○·五一％ 
膠、油、蠟等　一、三一八　○·三八％ 
水泥　一、一○五　○·三二％ 
建築材料　九九一 
烟葉烟絲　九六五 
火柴材料　八七四 
染料顔　八七六 
鐵路機車、煤水車　五一三 
電報、電話材料　四八一 
鉛印石印材料　四七九 
以上共計　七九、八○○　二三·五％ 
其他生産貨品約　七·○％ 
[天氣報告]  
　　徐家匯天文台昨日下午四時三十分氣象預報云、天冷有雲、黄海東海之上有强烈之北風、至東北風不等、台灣海峽與巴林塘海峽之内天氣惡劣、因颶風向西北方進行之故、颶風中心當上午六時進至距北緯十九度東經一百二十四度交點六十哩以内、又昨日下午二時前二十四小時内本埠氣温最高七一·七、最低五八·三、去年同日最高八○·○、最低五八·五、 
[來函]  
　　逕啟者、頃閱貴報登載陳松源包庇奸商新聞一則、殊與事實不符、查抗日救國會吳汪葛三查檢員之被捕係在十七日下午十二時餘、因該檢查員等與協昌祥跑街周吉人扭結街中、聚集多人、崗捕恐滋事端、遂用電話通報捕房、其時敝會陳主席正在市商會向抗日會各常委陳述經過、並未在塲且結果仍由協大祥向捕房具報釋放、此有法捕房報告及當塲目睹者可資證明、又保鏣出槍示威一節、尤屬虛妄、蓋陳主席保鏣之槍械、實於被毆後爲抗日會警衞所解除、皮有該會高級職員查詢情形時之紀錄及在塲人可證、用特函陳事實、希即登入來函欄、以明眞相而正觀聽爲荷、此致申報館、上海市棉布業同業公會啟、十月十八日、 
 
 

Page 12

 
 
   
 
 

Page 13

 
 
敎育消息要聞 
[蘇中校敎聨會請願情形]  
　　江蘇省中等學校敎職員合會、執委會常務委員吳德彰陳越薛建吾遵照大會及執委會議决於十二日赴鎭江向省黨部省政府及敎育廳等處請願、停發中大經費、省黨部各常委因赴省府出席黨政會議、乃由謝委員澄宇代見、省政府由金秘書長體乾代見、敎育廳由韓科長原生代見、對於代表請願各點晴示接受、並允努力向中央設法、以免蘇省敎育破産該會各常委、並於次日赴京至中央黨部及國民政府行政院請願二事、（一）對日宣戰、（二）將中大經費改由國庫負担中央黨部由殷詩園同志代見、行政院由劉秘書公潛代見、表示轉達常委、極力解决、各代表又至敎育部請願、適值開會、由鄭湯和君代見、對於中大經費改由中央負担事表示同情、謂即當轉達部長核辦、各常委等探知江蘇敎育經費稽核、委員會於該日下午上時在管理處開會、遂即前往要求列席、並請對於中大經費發放一節、拒絶簽字、該會表示容納、並决議二事、（一）二十年度起在中大經費未有正當解决前、絶對不予簽字、（二）中大十九年度六月份下半月經費三萬五千元、暫因無欵不發、俟中央决定、將中大經費由國庫支給時、可酌量補發、各代表認爲滿意、興辭而出、 
本埠 
[留日陸軍士官校回國訊]  
　　代表四人赴京請示 
　　留日陸軍士官學校中華學生共有二十三四兩期一百七十四人、自十月一日起、陸續出校、計截至目下止、二十三期、出校者、已達五十餘人、二十四期退學者八十餘人、其餘尚被日人軟禁於校内、不日當能全部出校也、已退學之二十三期生業已有三十六人、於十六日乘總統號抵滬、連日分向黨政各機關等報告退學經過、並接洽種切、更推派代表四人、於昨晚晋京、向中央請示、以後行止、其餘一百餘人、日内亦將全部返滬、該團自本日起、移住大世界隔壁青年會内、在滬勾劉日期、尚未有定、須視赴京代表請示結果而定、 
[上海各大學敎員協會紀]  
　　進行統一禦日救國工作　改選執監委員上海各大學、敎員協會大會於昨日下午二時、在華安舉行、出席共計各大學敎員六十餘人、黎國昌主主、宣佈開會理由、董任堅報告該會過去工作、吳澤林報告調查敎員生計委員會工作、陳藎民報告最近工作委會情形、議决參加各團體組合統一禦日救國工作、並組織各種專門委員會、如工業商業敎育等製等禦日救國之各種永久實施方案、統交執行委員會急切進行、改選執監委員結果、董任堅郜重魁吳澤林周君適曾義黎國昌汪呈因張相時蔡正雅當選爲赱行委員、全增嘏陳藎民黄稼初孫寒冰凌翼支當選爲監察委員、新選執監委員、定於二十一日在威海衞路中社開執監委員會、 
[中國童軍上海市理事會]  
　　丨第一次理事常會丨 
　　選童行白汪剛顧拯來爲常務 
　　中國童子軍上海市理事會、於前日舉行第二屆理事宣誓就職後、繼即在市黨部會議廳召開第一次新理事常會、出席者徐子成汪剛顧拯來金魁元冷雪樵瞿越徐佩璜（周尚代）、由童行白主席、趙慰祖紀錄、行禮如儀、當即舉行票選常務理事、計童行白汪剛顧拯來等三人當選、繼又討論各項議案、（一）議决推定汪剛顧拯來兩同志於十九日接收上屆理事會、（二）議决請常務理事擬定工作計劃交常會通過、俾支配駐會職員工作、（三）議决准定汪剛爲總務科總幹事、徐子成爲指導科總幹事、冷雪樵爲編製科總幹事、瞿越爲考核科總幹事、各科工作計劃及聘任幹事、由各科總幹事擬定後、交由常會通過執行、（四）議决推定汪剛趙慰祖兩同志就近尋覓適當會所、議畢散會、 
[曁大昨广校務談話會]  
　　國立曁南大學自恢復常態上課後、各項抗日救國工作、仍力行不懈、昨日上午十時該校在華安開校商談話會、决定在常態上課情形中、以一期之一三五下午加緊軍事訓練抗日宣傳及請名流講演下一星期則改在二四六下午舉行、此項辦法自本星期三起實行、再鄭洪年校長今晨紀念週對全體學生有重要訓詞、 
[私小敎職員批日救國會]  
　　昨開全市代表大會 
　　上海市私立小學敎職員抗日救國聨合會、籌備多日、至前日止、各區分會均相繼成立、遂於昨日下午一時、假惠羣女中校召集各區代表大會、計到南區精勤·市南·清心附小·東區澄衷附小·華成·士林·北區晶文·普志·里仁·中區滬江·競立·清如·西區培明·由惠羣女中代、共十三校、代表全市三百餘校、公推里仁學校程明爲主席、市南王光星紀錄、首由總會代表程祖欣報告、籌備輕重情形、繼即照章訂定執行委員十五校、候補委員十校、分區選舉、每區執委三校、後補二校、辦理總會事務、井决定各區負責學校、爲東區澄衷附小、南區市南、北區晶文、中區滬江、西區培明附小、并定本月二十四日、在就立小學開執行委員會、討論工作、通過簡章後、議决捐募救國基金、及會員佩帶一心抗日袖章等重要議案、總會辦公地點、擬設於中區、推杜椿蓀君接洽、摘錄會章、（一）定名本會爲上海市私立小學敎職員抗日救國聨合會、（二）宗旨本會以大規模之宣傳、喚起民衆愛國觀念、使人人存抗日救國之决心、（三）略、（四）組織·分總務·會計·文書·庶務·組織·編制·調查·糾察·宣傳·交際·出版·等、（五）職權本會以全體代表會爲最高機關、全體大會閉幕、以執委委員會最高機關、（六）略、（七）會費每校一元、敎職員每人二角、如有不敷時、得臨時捐募之餘從略、 
體育 
[西人會甲組賽曁南勝臘克斯]  
[結果三對一]  
　　丨鎭和二球洪寳一球丨 
　　丨守門温鼎新漸進步丨 
　　曁南足球隊昨日下午三時、在逸園足球場、與臘克斯作西人會甲組賽、爲曁南隊參加本屆西人會之第一砲、戰士努力、致人死命、三對一比、奏旋而歸、壁上觀者約三四千人、亦一時盛會、券資收入、將作賑災之用、確數刻尚未知、不日該會將有正式報告也、裁判員海兒、 
　　丨曁南新陣線丨 
　　梁樹棠　劉祖侃 
　　馮運佑　羅海光 
　　温鼎新　莊世鴻　陳鎭和 
　　江善敬　陳鎭祥 
　　陳福忠　梅洪寳 
　　曁南失去戴麟經陳家球、丘東炎又以病不克服務、原有實力、不無减色、新陣線中、有新將四位、值得注意、守門温鼎新、籃球名星兩手運用如意、上三路球、早已毫無問題、側撲姿勢良佳、下三路球、將來亦可解决、體力健强、堪與敵人對抗、目下所缺乏者進奶出人之經騐耳、右前衞陳福忠可造之才、惟長力不足、日後當可進境、左翼劉祖侃甚有作爲、現與同隊尚少聨絡、致未能盡量表演、右内鋒陳鎭祥、鎭和之弟、左供右給、能傳能射、他日或能與乃兄並亨盛名、七位老將、各有專長、江善敬勇敢、馮運佑穩重、莊世鴻老練、梁樹棠精細、陳鎭和威武、梅波寳小巧、羅海光認眞、惟以全部論、内外本身、均難一氣呵成、或者時機未屆耳、 
　　丨臘克斯内容丨 
　　勞琴　愛爾傑 
　　Ｈ透納　赫勃格 
勞勃刺　麥特强生 
　　Ｗ透納　傑蘇 
勿愛脫　明高齊 
　　近年來之臘克斯、其聲譽遠不及往昔之喧赫、人才缺乏故耳、本屆球員、半自乙組升入、演來尚佳、實實力仍在曁南之下、守門功過相抵、兩内衞頗健破、中堅滿飛全場、成績爲全隊冠、兩前衞漏失過多、梅劉乃得盡量活動、右翼不及左翼敏捷、中鋒三人、身手矯健、受人監視、活動艱難、其失第一球、五步之内流血、非人力可挽、奪來之球、完全對方自造之差誤、非其戰士之功、至後之損失二球、一球因内衞運用風力不當、誤踢後方、形同倒戈、末一球咎在後方空虛、對方得乘隙而入也、如果曁南射門工夫佳妙、至少可得五球、臘克斯得茲結果、良亦不幸中之大幸、 
　　丨上半時二對一丨 
　　角球得利　臘克斯開球、轉輾入江善敬脚下、交與前鋒、迫成角球、梅踢來得法、守門擊出、陳鎭祥加以一挑、陳鎭和對門不入、全場浩嘆、敵隊反攻、自救成角、混戰之中、温鼎新雙手托後、圍遂以解、曁南連得二次角球、均梅主　、落處良佳、敵人内部堅守、無隙可乘、值劉祖侃踢角、球落門前三碼間、陳鎭和一擊中的、敵人喪膽、 
　　自觸羅網　臘克斯整軍前來、五路並進、右翼晨高齊挑送中央、落門前十碼處、雙方起而奪之、温亦出門抵禦、龍門大開、落球觸及曁南球員身上、滾入網内、是球之失、温氏缺乏經騐之故、蓋守者非至必不得已時、决不出大門調球、或救出不然、反加危險、其時在得球之五分鐘、離開賽僅十五分鐘也、 
　　風助成功　曁南假風勢、一字式進展、劉祖侃向門挑擊、守門撲出、陳鎭祥再挑中、陳鎭和迎前一頂、高出門後、臘克斯險象方過、危境又臨右内衞迎踢高球、運用失當、被風挾回本陣、守門大驚、梅洪寳鴻運高照、趕上一脚、切柱進網、上半時二對一曁南占先、 
　　丨卞半時一對零丨 
　　五虎闖陣　曁南逆風作戰、五虎相繼闖陣、劉祖侃迎來一球、進展數武、匹馬打關、守門奪之出險、臘克斯一再侵襲、失意而返、劉氏再來、横過球門、梅洪寳回挑門前、陳鎭和輕輕撥入、成三對一、 
　　風浪互起　嗣後三十分鐘、彼此互有風浪、温氏漸見老練、一次球方撲出、又遲反攻、温氏跪地奪］之、正落手中、化險爲夷、臘克斯分路進窺、繼續不絶、射擊欠精、徒費心血、末後曁南加鞭、羅海光脚力不足、出擊無效、戰時告終、曁南以三對一得勝、 
[中華足球會昨賽結果]  
隊名　組别　比較 
健進勝滙理　（會一）　五對一 
粤東勝高橋　（會二）　一對○ 
巔南勝競雄　（足一）　三對一 
青華勝滬東　（華）　　五對○ 
義通勝申報　（會一）　二對○ 
中青勝樂樂　（球二）　四對二 
浦風和市南　（球一）　一對一 
北城和亞細　（華）　　二對二 
東華勝江南　（會二）　九對○ 
西區勝南金　（球二）　一○對○ 
華伶勝强南　（足一）　二對○ 
永安勝羣誼　（球一）　三對二 
健進勝英美　（足一）　二對○ 
[昨日西人足球會成績]  
　　諾棒堡勝施谷德　甲組　二比○ 
寳塔隊和優游隊　丙Ａ　二比二 
華伶隊勝聖芳濟　丙Ａ　六比一 
猶太隊勝茂泰隊　丙Ｂ　二比一 
[草地網球决賽錢文寳獲全滬初級單打錦標]  
　　丨六比二·七比九·七比五勝馬安權丨 
　　林寳華高級單打複賽不幸大敗 
　　德孚表演驚人將與邱飛海决賽 
　　錢文寳昨日以六比二、七比九、七比五、在霞飛路法商總會球塲决賽勝馬安權、得上海草地網球會公開初級單打錦標、高級單打之複賽、則林寳華以二比六、三比六、八比六、一比六、敗於加拿大台杯選手德孚、德孚將於下星期末與邱飛海舉行决賽、 
　　丨錢文寳奪得錦標 
　　下午一時三刦正錢文寳與馬安權開始作初練單打决賽、第二第三兩盤曾經劇烈競爭、費時甚久、於是各勝一盤後、改三盤二勝以第三盤定勝負第三盤馬曾以五比四居先竟連失三盤、以致棉標爲錢文寳所得、 
錢文寳　六比二　七比九　七比五　馬安權 
[錢文寳猛抽克敵]  
　　馬安權首先供球、錢文寳一下而連得三局、馬得第四局、錢又以五比一勝、六比二終第一盤、錢之得勝、全在其有力之長抽、及左右二邊線球、正手之一下重壓、時能制人死命、 
[馬安權苦戰奪回]  
　　第二盤起、形勢漸現緊張、馬安權亦左右進攻、上網攔殺、錢雖以三比一居勝勢、馬反成三比三再成四比四馬此時猛施壓殺、聲東擊西、果以六比五突向前進、錢文寳雖力禦、已苦於奔命、六六而七七、馬卒以九比七奪回第二盤、 
[决勝負文寳獲標]  
　　第二盤共戰十六局之多、費時不少尚有高級單打在後、乃臨時改三盤二勝以此第三盤决勝負、錢文寳因第二盤之失敗、膽量以較小、不敢用力遠抽、惟恐出界、而馬則恣意進攻、上前攔殺、故此盤錢在以四比二佔優勢時、馬突連勝三局、而以五比四超前居勝勢、不料功敗埀成、錢則反敗爲勝、亦連得三局以七比五勝此决賽之第三盤、 
[二少年前程萬里]  
　　錢馬二將、年少力强、擊法皆頗可取、前途希望甚多、錢之有力對角抽、疾而有力、發球雖重、但姿式似欠佳美、步法亦尚宜改進、尤宜致力網前之重壓馬已入門徑、前進攔殺、可取甚多、奔跑亦快、可惜者、缺少反握、發球之雙借誤甚多、抽球尚不及錢之有力而穩也、 
　　丨林寳華不幸失敗 
　　林寳華對德孚之高級單打複賽、繼之而起、林寳華竟以二比六、三比六、八比六、一比六、爲德孚所敗、德孚最近已完全恢復原狀、故事前羣料恐寳華不敵不謂結果如是也、幸第三盤努力勝一盤、然已計窮力盡、寳華雖敗、昨日表演、固未能謂之不佳、 
　　丨劇戰經過紀 
德孚　六比二　六比三　六比八　六比一　林寳華 
　　德孚不可一世 
　　德孚開始供發、得一局、林發球、亦得一局、若是者凡五局、成三比三形勢、第六局林發球、遂大變、德孚開始上前攔網、林竟以淨避失敗、繼連失二局、德孚以六比二大勝第一盤、第二盤寳華亦上前攔網、第二局曾因此得數分、仍歸失敗、二局又歸德孚、第三局林向德之反手連攻數下、果得之第四局林發四次炮彈式重球、連得四分、亦再淨勝一局、然一轉瞬、形勢又非、德猛向極角重抽、有如砲下、林之反手、幾成德孚砲彈之描準點、林再以三比六失敗、 
[希望終歸泡影]  
　　林得勝之望已弱、第三盤忽見振作、十分小心、進前攔網、東西聲擊、果以四比一居極優勢、殺球之得力、掌聲大起、正得意時、德孚四比四追上、寳華努力、加上一局、次局又告失敗、風雨飄摇、而海上小舟、呼吸頓現緊張、德孚忽見野球、寳華因以八比六勝、豈知事仍不濟、檸檬之後、重整登塲、滿望寳華反攻、結果竟爲一比六、不禁德孚一擊而敗、第三盤之希望、不過鏡花水月耳、寳華總結以一比三失敗、 
　　丨勝負成敗談 
　　不愧台杯名將 
　　寳華之失敗、不若謂之德孚之驚人表演、德本爲本届加拿大台杯選手、惠特曾謂如德孚、如入於原狀、海上無人能敵、其砲彈發球、海上今無第二人、舉動之每速、長抽之深遠、網前之攔殺、嘆爲觀止、高球有把握、遂使寳華不能近網、猛烈千鈞之球、令人望之而畏、昨日集全力攻寳華之右手、足見單略之深、 
[雖敗至矣盡矣]  
　　寳華雖敗、表演不能謂之不佳、以較精强之德孚、乃甘拜下風、其長抽不能謂不重、而不能制人死命者、離底線太遠也、而不向二角擊去、一見德孚上網、高球又欠把握、德身材高大、效力亦鮮、低抽則送入網内、自殺之球甚多、寳華如能致力此數點希望尚在也、 
[邱飛海之勁敵]  
　　邱德定本星期末决賽觀德孚近日表演之進步、邱欲勝之、必須加倍努力也、 
[體育週刋出版預告]  
　　著述者俱屬體育界名流 
　　體育週刋Ｔhe　Saturday　Sorto　　時事新報體育記者蔣槐青主編、内容豐富、印刷精美、包括國内外一切體育消息、理論及運動指導等、著述者俱屬體育界名流、言論公正、思想銳利、取材新頴、文筆生動、爲全國民衆不可不讀之刋物、將於本月二十四日出版、每逢星期六發行、全書十六頁、用道令紙精印、爲求普遍起見、每册祇售大洋六分、全年五十二期、預定連郵費國内三元、國外八元、並歡迎讀者投稿、社址上海法租界馬浪路振華里四十號、 
商業新聞 
[金融上週標金飄忽]  
　　消息紛纭市態複雜　上週間標金仍屬恍惚、波瀾不小、日有十餘兩起伏、常在七百兩内外盤旋、自週初僅見六百八十二兩三錢低價、迨週四到過七百○七兩、統有二十四兩七錢參差、統核計漲九兩、惟國外消息紛岐、且以人心迷惑、多空兩方、互有牽制、至於海外銀市、漲而復跌、而滬市匯票明放二檔、暗則反緊、更以同一業中零户等大半空頭、故若有落手抵進、則價一觸即哄焉、殆市况幾成盤旋之局、惟籌碼有限、乃無大票交易、現今大連帮已翻空頭、廣帮并投機商吳某等亦占空方、惟套匯票者係多頭也、昨（十八日）大條銀續長、而今天學市或開低盤耶、茲將一週間經過情况、摘錄於後、 
　　時進時退變化不一　自週一（十月十二日）大條銀連十一日兩天共長一二五、美銀長半分、先令亦放一檔、惟内盤逈異反見緊象、同業扒塞不一、至金市開盤反漲二兩半、爲六百八十六兩、因銀條長而欠多、人心似好、次退爲八十二兩三錢、嗣後盤旋於九十兩内外、午刻大户購買、漲爲九古三兩半、至收市九十二兩五、乃印匯報長故也、下午開市九十三兩、是後買勁、陡已衝出七百兩外、計○二兩五錢、復後傳聞日俄有接觸之謡、故又退至九十四兩、殆收市九十五兩五、比上週五（封關前）回漲十二兩、全市計有二十兩零廻顧、次日大條又長○六二五、銀價停工、先令勿更、内盤似硬、標金初開小去四兩五、爲六百九十一兩、繼爲八十八兩、以後恒興生大補空、一躍十餘兩、爲七百○四兩五、該號且私買日金、經同業唾駡、入後因時局關係、且賣方活躍、遂跌至九十五兩半、迨收市爲九十七兩、下午九十五兩五、開市次爲七兩三錢、復以售出頭寸活動、跌至八十九兩三錢、嗣後恒興生大又進、遂爲九十六兩七錢、迨收市九十四兩二錢、回落一兩三、互有十六兩半廻旋、而大連帮賣出多頭、約二千餘條、廣帮買進四千餘條、週三大條回縮二五至一八七五、銀價縮一二五、先令如前、美金掛縮二五、而内盤英鬆美堅、至標金開市七百兩、即加四兩八錢、乃脚地良優、美國售出、次由六百九十九兩半至七百○二兩、後因乾昌祥志豐永益豐同太昌順利等出售甚力、一瀉十兩、爲九十二兩五、午收九十六兩七錢、下午九十五兩半、次爲七兩七錢、收市九十六兩二錢、因逢週三外匯無市、故場内交易極少、提早而散、比上日略加二兩、前後市有九兩半升縮、然國外消息複雜、英國有復用金本位之說、日本裝美現金、並聞德債延期三個月等、致人心猶豫不遑、翌日大條又縮一二五、美銀縮二五、先令勿更、美金回長一二五、乃軋匯兌内部平定、標金初開即漲八兩三錢、爲七百○四兩五、次爲○七兩、復因大户吳某等均售、故瀉落七八兩、爲六百九十九兩、午收七百兩○○六錢、下午開市六百九十九兩、繼因印匯報大、遂退爲六百九十七兩八錢、復因買多、又漲爲七百○三兩、殆收市七百○一兩七錢、比上日計加五兩五、統計九兩二錢上落、週五大條再跌一二五、美銀縮二五先令仍無升降、美金縮一二五、内部則長、買賣不怠、同業前扒後出、標金市况、由堅復萎、開市七百○六兩、計加四兩三錢、次爲○七兩、以後愈盤愈下、日本内閣風潮更烈、人心向下、迨午收計六百九二九兩、下午九十五兩、次爲七兩五、旋後僅爲姨九十一兩七錢、賣方逾恒所致、惟收市爲九十三兩八、較上日回落七兩九錢、共有十五兩三錢廻顧、週六大條銀回升三七五至三一二五、銀價長六二五、先令長一檔、美金長三七五、内盤英鬆美穩、至金市開盤减四兩八錢、計六百八十九兩、以後　旋不一　、僅二三兩之數惟人心尚好、實因大條脚地良好、且買方似勤、故漲爲九十五兩、迨午收九十二兩半、復又做至三兩四五錢、比上日略遜一兩三錢、半日間有六兩差次、交易不多、而美匯揭價計撳六十餘兩、茲將英美印銀市及匯票標金高低價、分述於後、 
種　類最　高最　低　比前週六 
大條近期　十七便士五　十七便士　不動 
又遠期　十七便士六八七五　十七便士二五　不動 
　銀價　一角九分八七五　二角五分二五　長一二五 
孟買市　五十七羅比○二　五十六羅比○八　縮十二 
英匯掛一先令七便士七五　一先令七便士五　長半便士 
美匯又　三十一元八七五　三十一元五　長八七五　 
標金　七百○七兩　六百八十二兩五錢　張九兩 
[海外銀價續長]  
　　昨逢（星期日）、中外各洋銀行循例均不辦公所有金融外匯等市無報告、惟倫敦來電、大條銀續見上增、計近期加長一八七五、爲十七便士五六二五、遠期亦長一八七五、計十七便士七五、脚地中國及印度均有買進、交易稍少、買户知足、收市後市况平平、又接約電訊、美銀價亦長一二五、計現貨爲三角、英對美加上一分一二五、爲三元八角六分八七五、美對英升一分二五、計三元八角八分二五、英滬先令勿更、仍爲一先令八便士半、孟買現貨加大八安那、爲五十七羅比零四安那、遠期升十二安那、爲五十四羅比云、 
[厘拆一致回旋]  
　　昨值星期日、銀行例假、故市氣甚寂、洋厘銀拆價格亦大致下游、早市厘價爲七錢二分八厘七毫半、午市爲七錢二分九厘一毫二忽半、結果較前日略小一毫二忽半、銀拆早午兩市均爲二錢八分、較前日驟小一錢二分、做出匯劃票欵早市九十四萬五千、午市四十八萬五千、鈔票早市及午市一律無交易、惟塲外鈔票早市八萬五千、午市亦無做開、錢莊洋公單收解三百九十餘萬、銀公單收解三千九百餘萬、銀行交易及收解均照例無消息、小錢莊買賣三十餘萬、廣東小洋早市爲六錢五分七厘半、午市同價、交易早市十一萬五千角、午市一萬五千角、江南小洋早市爲六錢五分八厘、午市爲六錢五分七厘半、交易早市四千五百角、午市二千角、銅元改長一千五百文爲三百七十六千五百文、交易二萬八千餘串、　　證劵上週債市趨勢略平 
　　市價變動全受外交形勢支配 
　　結果多漲數元統鹽稅上落微 
　　上星期（自十月十二至十七日）内本埠證劵交易所各債劵市况、現貨每日零星進出、頗不寂寞、全週共成交十三萬四千四百元、比前星期增十餘萬元、期貨前對於十月其曾有取消現品提供擬議、惟以現貨市面未平、猶未實行、故在上週内無稍套利交易、十一月期貨進出仍極稀少、即十月份期貨亦仍沉靜、蓋以自日人强佔東北以來、外交形勢險惡、不特投資者態度冷淡、即賣方情形以甚屬觀望、查全週每日成交均僅在五六百萬至八九百萬元間、合計四千四百三十二萬元、較前星期約减九百萬元、内統鹽稅仍較多、計統稅八百四十三萬元、鹽稅七百三十六萬元、二零關六百二十五萬五千元、二零捲五百零七萬五千元、一九關四百五十九萬五千、一九善三百三十九萬五千元、裁兵編遣各三百四十七萬元、關稅庫劵一百零二萬五千元、整理六厘七十二萬五千元、九六公債五十二萬、而統計各債劵十月期交易實佔四千四百二十四萬、十一月期僅八萬元、至於各債券價之變動情形、較前週已覺稍呈緩和、雖每日上落仍屬頗鉅、然非若前週内漲跌常致停拍矣、蓋在前星期内以外交突起變化後、一時人心過於恐慌、市價變動越乎常　茲則全國和平統一可期、而外交局轼眞相略明、市塲人心遂稍安定、如週业以國聨提早開會、而美復有將召集非戰公約團會議消息、人心良好、編遣一姓九善張高一元七角、餘亦一致回堅、週二外交消息惡劣、日本竟拒國聨干涉、益在我東北肆暴、形勢較爲緊張、市上買氣沉寂、各價乃一致回跌一元左右、週三以國聨形勢各國頗有公允申述而國内和平統一實現可期、時買進較旺、價漲殊勁、各債價多上漲達三元左右週四國聨議請美國參加、日本形勢孤立、故市場人氣益佳、價復抬漲數元週五以日拒美參加、國聨會議無稍結果、而日在我東北更備戰甚力、外交形勢又見嚴重、於是各債價遂爲壓低二三元不等、但於週末一日、外交形勢復有轉機、各國不顧日本之拒絶、竟通過請美加入、國際輿論、亦對日攻擊、而我國内和平統一、愈見接近、於是各債價乃續轉漲勢、其漲與跌、蓋多以外交形勢爲背景也、結果較前週大致均回漲、内除統鹽稅期貨漲甚微、各債券現貨之近無交易者亦續跌亦、其他則各漲高一元數角至三元半左右不等、數週來形勢嚴重之市場人心、至是已略定矣、茲將上週内各債劵市價高低漲落統計分别後、（單位元） 
債别期現　最高　星期　最低　星期　差額　漲跌 
整六現貨　四三·八○　六　四一·五○　二二·三○漲　一·五○ 
整六十月　四五·○○　四　四二·○○　五　三·○○漲　一·一○ 
關稅現貨　四○·二○　一　四○·○○　五　○·二○　跌二·八○ 
關稅十月　四一·六○　四　三八·五○　一　三·一○漲　一·四○ 
關稅十一月　四三·○○　四　四三·○○　四　○·○○漲　三·○○ 
編遣現貨　四○·二○　六　三六·五○　二　三·七○漲　一·七○ 
編遣十月　四一·六○　四　三七·○五　二　四·五五漲　三·四○ 
編遣十一月　三八·○○　二三八·○○　二　○·○○漲　一·○○ 
裁兵現貨　五六·○○　四　五三·○○　二三·○○跌　三·三○ 
裁兵十一月　五七·○五　四　五○·八○　二　六·二五漲　一·九○ 
一九關現貨　五五·九○　四　五○·○○　二　五·九○跌一一·一一 
又小現貨　五二·○○为四　四五·○○　一　七·○○跌一二·八○ 
一九關十月　五六·九○　四　五○·六○　二　六·二○漲　三·一○ 
一九善十月　五四·四○　四　四七·○○　二　七·四○漲　三·六○ 
一九善十一月　五一·○○　六　五○·五○　五　○·五○漲　三·○○ 
二○捲現貨　四四·二○　五　四四·二○　五　○·○○跌　二·三○ 
二○捲十月　四八·五○　四　四○·五○　二　八·○○漲　三·六○ 
二○捲十一月　四七·五○　四　四七·五○　四　○·○○漲　四·四○ 
二　關現貨　五二·○○　四　四五·○○　二　七·○○跌　六·二○ 
二○關十月　五三·○○　四　四四·八○　二　八·二○漲　三·七○ 
統稅現貨　五○·○○　四　四四·○○　二　六·○○漲　○·九○ 
統稅十月　五一·八○　四　四三·四○　二　八·四○跌　○·二○ 
統稅十一月　五二·○○　六　四七·○○　一　五·○○漲　一·五○ 
鹽稅現貨　五一·○○　四　四六·五○　三　四·五○漲○·七○ 
鹽稅十月　五一·四○　四　四四·九○　二　六·五○漲　○·一○ 
鹽稅十一月　四七·二○　一　四七·二○　一　○·○○漲　○·一○ 
九六十月　一一·五○　一　一○·六○　五　○·九○漲　○·三○ 
金融現貨　二九·○○　四　二七·○○　六　二·○○　跌　八·二五 
　　紗花美棉續漲念五磅音 
　　購力甚强......印棉抵空亦堅　　昨日美棉初因投機買進而堅、後因華爾街有力及同業購買、市况益昂、計期貨漲十八至二十二磅音、現貨漲二十五磅音、英棉期貨漲二點、現貨漲一點、埃及棉現貨不動、印棉空頭抵補、市况穩定、計平果爾及奥姆辣漲一·二五羅比、白羅溪漲一·七五羅比、原電錄左、（十七日電） 
　　美棉　比上日　合申規 
十　六三四　漲二二　二六·二○ 
十二　六四一　二○　二六·五○ 
一　六五四　二一　二七·○○ 
一二三　六七三　二○　二七·八○ 
五　六九二　二○　二八·六○ 
七　七一○　一八　二九·三○ 
現　六五○　二五　二六·九○ 
　　英棉　比上日　合申規 
一　四三七　漲二　二九·一○ 
二　四四○　二　二九·四○ 
三　四四四　二　二九·七○ 
現　四七八　一　三二·○○ 
埃及　七三五　平　四九·五○ 
印棉　比上日　合申規 
平果爾　一三一·○○　漲一·二五　一九·九○ 
奥姆辣　一五一·○○　一·二五　二三·一○ 
白羅溪　一七二·○○　一·七五　二六·三○ 
　　糧食河下米市續趨下游 
　　南頭　近來到貨尚湧、薄厚破夫化極呆、行情縮短三角左右、東西新粳亦趨下降、情况更爲欠佳、全日本城走銷竟懈、情勢沉寂、南帮石浦泗松等貨百哥窰種白稻跌風轉烈、甩落四五角、實緣買户寂寞、産價告疲、新洋杜尖此間鄉莊不動、惟買方非殺價不可、開盤各低角半、變陰兩元米無所榮辱、 
　　新閘　近日裏路到頭共約四十五六號、形勢一蹶不振、新粳項貨交易尚可、價降二角、窰種紅稻竟鮮主顧、來源絡續、步鬆三四角、新陳洋杜尖銷塲清淡、形勢微軟、茭白尖趨勢亦仍無神、到銷二敵、鬆落近角、埠團尖稍轉堅穩、頂價仍開十一元半、 
　　絲茶上週絲市益疲 
　　歐美絲銷仍無轉機......電轉寥落來價奇小　　華商本重虧蝕難售...絲市前途仍抱悲觀上週中本埠洋莊絲市、仍趨疲靜、缘海外生絲市塲因受日絲廉價侵銷影響、致華絲廠銷仍乏轉機之可能、紐約方面日絲充斥、絲價奇小、中身滬白廠經伊文奈司（即匀度）須八十一分至八十三分、開價祇八百四五十兩、（以美金扯合華銀價、）里昂英倫均因經濟不安、咸主减輕成本、對於滬白廠經等去電均嫌價昂、電轉寥落、各廠商僉以廠經成本不廉、中身等級須扯九百二三十兩、虧本難售、是以上週絲銷疲滯如故、絲市前途、仍抱悲觀、歐美市塲上週因匯率關係、華絲開價續呈疲勢、週間各絲經成交不滿二百包、現絲輸出七百餘包、茲將上週末海外市塲華絲市價列表於下、（紐約每磅價、單位金元、里昂每基羅價、單位法郎、） 
别絲　紐約　里昂　絲别　紐約　里昂 
高等滬經　二·九八　二一五　上等乾經　二·○八　一○九 
上等滬經　二·五四　一六四　中等乾經　一·五八　○八八 
中等滬經　二·一六　一一八　下等乾經　一·一五　○六五 
下等滬經　一·七八　○八一　上等大經　一·六五　○九八 
上等魯經　二·○八　一一三　下等大經　一·○五　○六○ 
上等川經　二·一五　一二一　上等白絲　○·九二　○五九 
上等灰經　一·○五　○七八 
　　五金馬口鐵廠銷活潑 
　　馬口鐵市面、因到貨太多、而出路呆木、故市上現貨供過於求、人心求售心切、致標準每况愈下、綜觀大勢、幾有不可收拾之概、惟近數日來、廠家需用浩繁、而出路若漢口四川諸帮、亦均各有點綴、是以成交達六七百箱之多、開價因是遂有扶摇直上之象、刻價九十磅、英貨估十三兩二錢半、一百磅十五兩、一百磅美貨十六兩二錢半、九十磅十四兩七錢半、二百磅廿九兩、一百八十磅廿七兩、 
 
 

Page 14

 
 
自由談 
[痛心的話] [  鵑]  
　　親愛的國人。美國果然列席於國聨了。暴日因有不可告人之隱。對於此事之痛心疾首。不問可知。但我們决不可因美國之列席國聨。而遂認爲可以帮我們的忙。就此懈怠了我們抗日救國的工作。要知美國之所以列席。無非爲了世界和平起見。想使中中日兩國免以兵戎始見。而致引起世界大戰。並不是眞的有愛於我國。所以我們不問美國在國聨列席不列席。我們自管脚踏實地的幹我們的事。用鐵肩擔起救國責任。用鐵腕制止仇貨流行。到萬不得已時。我們更得以鐵血爲代價。恢復那寸寸尺尺的被暴日奪去的我國領土。 
不除庭艸齋夫談薈 
[小孤山]  
　　十五年五月二十九日乘船經過江西之小孤山，口吟兩絶，向它表示我的敬意。 
　　（一）（二） 
　　誰說孤山小？ 
脚跟忘記了。 
號令長江水： 
　　「東流兩邊繞！」 
　　（二） 
　　誰說孤山小？ 
　　年紀忘記了。 
　　東西往來舟， 
　　淨沈知多少。 
[嚇退倭宼之霍將軍] [  孫籌成]  
　　浙江平湖。每年舊歷四月十八日起。掛燈三天。以紀念漢大將軍霍光顯聖以退倭宼。　跡近迷信。但當此日人暴横之際。東北當局抱不抵抗主義。而連失要城。不得不令人回想此神話。以冀滅敵也。爰述所聞。以告讀者。 
　　平湖東門外。有大王廟。已數百年矣。畫棟雕樑。狀甚雄壯。内供漢大將軍霍光夫婦遺像。紅袍紗帽。端拱並坐。相傳明嘉靖三十四年。倭宼東侵。沿海各省。大受其累。一日沿乍浦而進犯平湖。消息傳來。咸甚恐慌。縣令邀集各界討論抵禦之策。因城内外駐軍甚微。萬難抵抗。結果主一面派員赴嘉興請發援軍以解圍。一面令城外附近居民。暫避城内。將城門緊閉。以效堅壁清壘之法。入夜派兵巡邏城垣。四月十八晚。倭宼進兵至東門外里許。均面現驚惶之色。相率棄甲曳兵而遁。甚至自相踐踏。死去大半。守城者莫明其故。俟其遠走。開城檢視。道旁遺屍纍纍。所獲軍械無算。進城時。忽見城上有一碩大無朋之人。怒目束視。狀甚嚴肅。察其面貌服裝。與大王廟内所供之霍大將軍完全無二少頃天明。進城面謁縣令。并述晚間所見情形。僉以爲霍大將軍生前忠於漢室。死後痛惡異族。故倭宼來犯時。高坐城垣以資鎭攝。倭宼相率潛逃者。懾其威靈也。除重修廟宇外。并規定是日爲紀念霍大將軍嚇退倭宼起見。家家户户。懸燈以慶。相沿迄今。數百年依舊如是。民國十五年。予曾前往看燈。見 
[世界小事記]  
　　渡過英國海峽。英國和法國之間。有一條英國海峽。Ｅnglish　Channel狹處約二十英里。最闊處約一百英里。據說是不容易渡過的。一千七百八十五年間。最初有人用輕氣球横空而過。一千八百七十五年間。有一位游泳家游泳而過。一千九百○九年。有人用飛機飛渡而過。一九百三十年間。有人用平底的小船渡過。今年却有人用滑艇渡過。這個更爲難得了。 
　　飛行事業的發達　歐洲飛行事業。一天發達一天。每一架輕便飛機的費用。比了一輛汽車。並不過貴。所以私人方面也很有自備飛機的。至於以飛機爲業的航空公司。更是大獲其利。據最近調查。全歐有航空公司二十九家。共飛二千四百九十六萬三千九百二十四英里。法蘭西得最高紀錄。德意志次之。意大利居第三。荷蘭届第四。英國却屈居第五。 
城外横街後街廟街。以至城内大街漢水橋等處。天空高張天幔。橋上搭蓋彩亭。各店舖掛燈結綵。爭奇鬥勝。街頭紮有彩台。懸於空中者數十座。舉市若狂。大王廟内香烟繚繞。霍將軍伉儷木偶。並坐大殿。桌上端供祭菜。均城内外居民感其顯聖以退倭宼而蒙庇佑。特供奉以表謝忱者。兩旁街牌直立。均係紅底金字。内有一塊書「威懾島夷」四字。即表示其嚇退倭宼之成績。當此遼吉各地相繼被日侵佔之際。言念及此。能不傷心。宼深矣。當局者因循坐誤。不知霍大將軍能再一顯其威靈否。無法可想。以冀神佑。讀者請忽笑我迷信也可。 
[抗日瑣聞] [  志浮]  
　　馬寅初之抵貨談　立法院經濟委員長馬寅初氏。學術道德。望重士林。前者予因事赴杭。車中值先生。時先生手執一卷。專心研讀。旋告予曰。中國之抗日本。僅經濟絶交一端。已足制其死命矣、言已。以詳細統計見示。計分糖。棉紗·紙·海産等。估計爲每年所入口者。不下二萬萬六千餘元。馬氏又謂往昔抵貨之弊。在於不澈底。此次倘能痛下决心。自可奏莫大功效也。先生不嗜茶。愚試詢之。則曰。茶之爲物。易引起頭腦興奮。於讀書時亟宜摒絶。並謂伊之讀書。先覽大意。擇其主要部分誌之。然後加以精細之研究。車抵杭垣。視先生之書。已盡百餘頁矣。[  志政]  
　　抗日聲中的阿寳　阿寳業蟹。豪氣不减燕趙慷慨悲歌之士。擔筐往來滬之楊樹浦路。市人莫之識也。日某偶過余校。同人述日倭譸張爲幻。侵佔我東省。帥其。蟊賊。盪摇我邊疆。尤復派艦窺我堂奥。阿寳驟聞斯言。即以同仇敵愾。誓舍身殲滅醜類一死爲快。又言五卅慘案。曾與英捕格鬥。於今猶感慨係之。詢其境况。家徒壁立。曰。國難如斯。余無家可毁。亦不能爲家所累。誓願參加貴校義勇團。前驅殺賊。遂立即塡就志願書。余以其言有可警奴顔以媚外者特記之以告來者[  浮丘]  
[秋花憶語] [  荆夢蝶]  
　　曩歲之秋。借館蘭陵何氏。月夜空齋。萬籟俱寂。階前白鳳仙數株。亭亭玉立。微風過處。摇曳生姿。隔窗以窺。如見美人顧影。恍疑倩女離魂也。時正少年。頗涉遐想。更深不寐。徙倚闌干。感彼冷艶凄馨。直似惱人春色已。即景成五言詩。有云。「風來花拜月。露下葉胎珠。」朋好見者。以爲宋人佳句也。 
　　錫友某君。藏有秋花圖一幅。爲名畫家吳昌碩王一亭三數人合作。隋珠和璧。美具難并。至名貴也。題者有曾農髯朱古微諸老。年時江南老畫師吳觀岱尚在。主人出畫眎余。指圖中一角隙地。謂將往索吳補題。並丏余先爲擬稿。且曰。圖中物爲牽牛雁來紅菊花三種。而諸家題句渾括之。母乃太簡。吾子能以一詩分貼三物否 
[過鄭州雜記（上）] [  狄建庵]  
　　余自服務上海商品檢騐局棉花檢騐處以來。專研究吾國棉花品級。近奉令派往鄭州陜州靈寳等處實地採集棉樣。並有中國棉業貿易公司協助進行。該公司在鄭州及陜州均有分行。可得居住上之便利。茲將鄭州旅行情况。拉雜識之。 
　　余於九月二十九日上午。同中國棉業貿易公司鄭州分行職員劉君鳴岩。在上海乘九點三十分特快車。於四點三十分到寗。此事徑赴江邊。望見下關一帶。巨水淹没。貧民茅舍。祗現屋頂。平地之水。深者四五尺。或二三尺不等。行人祇憑支搭之木排以通行。火車至江邊。亦於水中進行。因之思及此次吾國各處水災之慘。不禁惻然。至江邊乘渡江小輪至浦口。即登津浦特别快車。車票須再買。因購有上海至鄭州之通車票也。六時家兄君武畫三及表弟陸相生均自南京城中來。　多穿衣服。又爲預備鄭陜一帶介紹信多封。余切一一保藏之。傾談不一小時。彼此即握手珍重而别。七時車開。余等加購臥車票。每人三元。安睡一夜。翌晨達徐州。下車經天橋而上隴海車。車於上午八時開。經過楊山馬牧集商邱柳河蘭封開封中牟等站。沿途眺覽。頗覺荒凉。地廣人稀。偶有大村莊。而爲散居之農户。河流甚少。多沙地。荒地亦多。聞豫中歷年灭災兵禍。土匪徧地。故地方甚苦地。下午八時三十分。始達鄭州。計自上海到此。共費三十六小時。下車後。中棉公司派人來接。遂寄居於福壽街中棉鄭記公司中。 
　　鄭州居豫省中心。交通便利。京漢隴海兩路縱横其間。街上交通爲騾馬及人力車。繁盛市街。爲縣之西門外至車站一帶。以大同路爲最盛。次爲福壽德記西大等街。城内頗荒凉。惟中山街稍見熱閙。民風儉樸守古。如閨女不輕出門。規律森嚴。雖素識不能直入人家。必須先在門上招呼。方可入内。生活以麵食爲主。房屋簡陋。（商店除外）門首均不寛敞。布衣粗服。人各晏如也。雖極當之本地人。亦不能以貌相。聞有趕騾車者。家擁資二十萬。尚着破衣。而爲人驅策如故。殊爲可敬。鄉間房屋。其牆多泥砌之。村莊四圍多土城。人有住在泥洞中者。俗稱窰户。戲劇中之薛平貴回窰。即此是也。（未完） 
。余笑曰。是在方寸間之組織法耳。即成一絶云。「會罷天孫百感催。幽懐且共傲霜開。西風爲惜秋容瘦。着個紅妝點染來。」某得之大喜。謂寥寥二十八字。三面俱到。可無遺憾也。 
　　宋玉悲秋。詩人同調。遲暮之感。千古一例。昔年古德諾博士。以返老還童術盛傳滬上。究之以人勝天。挽回造化。終非易易耳。不謂人類所難者。在草木偏有之。則秋日之老少年是也。豈誠莊生所言。有知不如無知耶。老少年即雁來紅。愈老愈艶。故有此名。吾人羨之。不可無詩以詠之也。詩云。「借葉爲花鬥艶妝。果然丰韻屬徐娘。秋容何必輸春色。好景原宜看夕陽。翁子半生遲富貴。文君再嫁更風光。階前一樣經霜質。不是凄清等海棠。 
[記義僕] [  張仲言]  
　　家兄執事於本埠某銀行。一日。行中喧擾特甚。異而詢之。乃得某同事家義僕事。歸而告於余。余以其事雖微。足以風世。因記之而公於衆焉。 
　　同事某君者。宦家子也。父卒。遺有薄産。僅堪温飽而已。家有老僕。蓋傭於斯十餘年矣。傷主之餘。某日忽泫　謂幼主曰。不幸主公卒。遺資無多。少君宜勤儉持家。僕追隨主公十餘年。視君家猶吾家也。豈忍言去。顧留於此。則君家月糜數金以爲酬。非節儉之道。然僕果不受者。諒少君又未必肯也。爲君家計。僕不得不認痛而去。某君感其言。遂給資使去。未幾而家乃遷焉。僕去後。檢其所得資。多過其分。屢欲還之。苦於不知其主之蹤跡。日前忽探知某君方任職於本埠本銀行。遂將餘資寄奉。而某君初猶啞然。不知究竟。蓋已事隔五年矣。噫世之臨財不敬者。寡矣。且以峨冠長紳者刦奪爲尤甚。彼短褐跣足之徒。日侍人側。素不聞詩盡禮義。乃能恥非分之財。雖一芥不苟取。豈取捨之義。固不待讀書而後明耶。雖然斯僕也。其形奴也。其質君子也。又安得舉世之人。盡如斯僕哉。（不受酬） 
說部扶輪會 
[敲夢的杵（一七）] [  程贍廬]  
　　他又剝了兩枚芋艿充饑，且吃且和長老閑談： 
「過去時代的中國，已領略過了；未來時代的中國怎麽樣呢？老和尚，請你給我游一回未來世界罷，請你給我游一回五十年後的未來中國罷工。」 
　　「居士，老僧不要你看未來的中國，老僧但要你看現在的中國。」「老和尚，現在的中國，有什麽好看呢：看了越敎人不快活。」「居士，不要着急；老僧你去年現在的中國，管敎你眞個「此間樂，不思蜀。」」 
　　「難道這恐怖世界，還有我們的樂園麽？老和尚，我又想坐你的轉輪椅子，試試你的年光不流。」 
　　於是，陶遲第二回坐上轉輪椅子了。瞑目凝神的一會子，睜眼看時，自己並不坐在轉輪椅子上，却和兩個好友！一是趙梅亭，一是錢蘭軒，同行。 
行的是一條很寛廣的馬路，兩旁都是大商店，看這繁榮情形，和上海天津等通商大埠差不多，但不是上海天津等通商大埠。 
　　其時，正是晨曦初透的時候，馬路上行人稀少，大商店還没有開門，三個人踏着其平如砥的人行道，正是行行重行行，談談復談談的大好機會。 
　　陶遲和同行的兩位朋友，都是相知以心的：趙梅亭是一個建築家，錢蘭軒是一個思想家，而陶遲本人是一個富有軍事學識的少年。 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
上海該場 
　　商塲消息 
　　南京路郵政局舊址史惟記鐘表總行宣稱、本行現已開幕、各界之趨購者爭先恐後、擁擠異常、全日營業盛况、足能打破鐘表業之紀錄云云、 
　　先施公司宣稱、南茶部新到大帮廣東臘味香魚九龍吊片尤魚蝦米吕宋生割魚翅、以及各種國産罐頭食品、銷路異常暢昧、又選辦羊澄湖清水螃蟹、紅螯青背、肥碩異常、售較市尤廉云云、 
　　南京路新世界南部隔壁漢明眼鐘公司宣稱、本公司爲著名眼光學家所組織、騐光詳確、出品豐富、近鑒於各界患眼病者日衆、特將價值八元之德國最新式藏金托力克博士眼鏡、無論近視老花平光、一律削本減售二元五角、以一千副爲限、購者非常擁擠云云、 
　　西門路鴻運烟公司宣稱、本公司出品精良、近新出「５」字牌香烟、烟味香醇、售價低廉、烟内並附有贈券、可換鐵床金戒子及玻璃檯鐘等精美贈品、各烟紙店均有代售、贈品亦可於各代售處掉換云云、 
[劇塲消息]  
　　普思濟世路龍馬影片公司宣稱本公司、處女作梨園外史、業已開拍、由王元龍導演、容麗娟王艶秋雪明珠謝幼龍孫蘭亭王愼聲劉從俠等主演、劇情係描寫伶工成名之難、編製頗費苦心云、 
　　摩登電影歌舞社宣稱、本團自余漢良張才賡王劍光等積極籌備以來、已於本月一日正式開幕、内部組織、備及完美、且有少女歌舞團及武術音樂團之設備、近日報名者形極擁擠云云、 
　　在　舞臺宣稱、本臺之滿清三百年、現已脫稿、行頭布景在趕製中、兩項所費、已超萬元、日來晝夜排練、擬儘月内出演云云、 
[醫藥訊]  
　　霞飛路華新大藥房宣稱、本藥房創辦人張湘紋、總經理朱昌亞、均係海上著名女醫師、故出品無不經濟合用、今夏自開幕後、營業備極擁擠、尤以星期廉價、最惹人注意、近以時值秋令、正爲進服補品之季、特不惜犧牲成本、按照批發價目、在星期廉價中出售、本星期廉價品爲牛肉汁及可口麥精等等云云、 
 
 

Page 20

 
 
   
 
 

Page 21

 
 
   
 
 

Page 22

 
 
   
 
