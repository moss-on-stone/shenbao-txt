# 1903 - 267 - 4910938

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報　申昌書室及各書坊購取可也 
[條陳粤西軍事書]  
　　竊聞風過林則振響水觸石則揚波非風之自響水之自波也有所激也民之從賊也亦然承平之世耕田鑿井衣食無憂何樂爲盜所以甘心爲此者水旱迫之會黨擾之團總虐之兵勇復從而殺戮之不從賊則無以謀生從賊則或可救死此其原因大可悲憫官吏不察概目爲匪率隊下鄕不分皂白殺一人則全家從賊殺一家則全村從賊此所以滋蔓難圖也昔之土匪不過劫搶仇殺爲一方害而已近且勾聯遊勇廣購槍砲戕官據邑勢若燎原若再示姑息則適足養奸故辦理之法宜先剿而後撫然剿之難有五滇粤黔三省俱有賊蹤滇軍盛則竄粤粤防固則窺黔狡兔三窟莫能制其死命其難一用兵之道搗堅巢易制流宼難今之游匪行蹤詭秘出沒無常防不勝防勦無可勦我軍疲於奔命彼轉得以逸待勞其難二游土旣合游勇得土匪爲鄕導何村富饒何地險要賊已周知我軍多調自他處地利不熟雖有勁旅亦無用武之地其難三軍興數載我師迭次敗衂兵勇震於游匪之名未接戰而心膽先裂手足失措發彈亦難命中故多有棄槍而遁者銳氣已挫難振軍聲其難四士卒之所以一往直前奮不顧身者有利以鼓舞之也今之月餉重者不過五元否則二兩四錢耳而又多方以折扣之米珠薪桂餬口猶難安能買其身命乎口糧旣薄士不用命其難五有此五難師徒所以屢出而無功賊燄所以愈撲而愈熾也今條陳辦法次序於後一曰設經略以一事權也賊旣蔓延三省自宜合三省而統籌之始能有濟前雖奉有三省會勦之旨然僅各派鎭道一員徘徊境上資望旣輕兵力亦薄而又此疆彼界畛域各分粉飾敷衍遂以肅清上聞大難何日敉平也擬請表簡雲貴兩廣督撫爲經略大臣數省水陸各軍俱聽節制則權歸畫一責有專司旣無掣肘之虞斯不至以鄰爲壑經略得人而庶政可次第舉矣一曰籌防堵以備他竄也滇黔雖有賊蹤而大股實在粤境故雲貴止須籌防擬請自滇之普廳塘剥隘皈朝者桑黔之黄草據坡脚獨山荔波沿邊一帶分屯重兵建硐築疉分巡會哨聲氣相聯全粤與雲貴分界之區有景山唆嶺爲之限黑白花衣各種苗人處其間而游匪亦多據其隙爲巢穴擬請召其頭目曉以利害聯爲苗團與雲貴之邊防相呼應賊雖矯健不能飛度賊失堅巢麕集腹地則易施勦捕之方矣一曰畫限地以專責成也賊區太廣經略不能遍履其地則分任九貴得人擬清分潯州柳州慶遠爲一路南寗思恩太平爲一路擇知兵之提鎮任之百色泗城鎭安爲一路本省提督任之每路至少十五營賊無定蹤我軍但分據險要星羅棋布互爲犄角以團練爲鄕導雇土勇作引線偵知賊所四面兠　軍心宜靜不宜動陣式宜散不宜整士卒宜伏不宜立而尤有最要之著槍必視準而後發勿未見賊而施放至何處可以設伏何處可以立營何處爲賊潛蹤何處爲賊竄路則在將領之博采旁諮悉心籌運而不能懸测者也防戍旣周戰守有備然後可專力而治内矣一曰嚴團甲以查内奸也團練保甲之法爲辦匪之極則而尤宜於桂省爲其民匪　居非此不能分别良莠也擬請俟大兵區畫定後各牧令同時下鄕各清治境嚴查保甲令甲長開列匪名懸賞購拿如有隠匿爲别甲攻出者與同罪查拿旣嚴賊必藏匿深山窮谷間則團練之事也數年以來各鄕深知團練之益多有籌欵禀請自衛鄕閭者故不患練丁之不力而患團總之有弊得錢賣放著匪挾嫌誣陷良民實爲團總通病宜重賞以勵之峻法以防之有能偵探匪蹤助剿得力者從優保奬誣告索詐及一切害民等事從重懲辦保甲旣清團練旣集賊内無可容外無可竄宜乎勢窮力蹙矣然羽黨猶衆槍彈猶足益宜廣招撫以散其附從嚴關卡以斷其接濟近日善堂振米舳艫相接窮黎得此無復亡命走險之心其已從賊者苟能悔罪許以自新且擇其勇而馴者重用之則脅從必將瓦解而賊勢益孤矣賊之槍彈多購自羅定高州商人此輩奸賈假託商販恒背負黄木箱二　俗名爲通天擔暗在北海等處採買槍彈繞道由欽廉進鬱林過靈山散入内地售與賊匪以圖重利稅吏以其營生之微也忽之而不知其挾帶利器爲禍甚烈宜令沿廣東一帶關卡嚴禁此輩入境並派兵嚴密梭巡遇有懷挾槍彈者送交地方官重懲羽黨斷散槍彈將竭不日可期殄滅矣某庸陋之見何敢言兵惟桑梓之鄕糜爛如此百姓流離失所慘目傷心用敢貢其知聞冀効土壤涓流之助云爾 
[本館接奉電音]  
　　昨日午前八下鐘越五十分時京師飛電傳來上諭一道敬謹譯登○八月初九日内閣抄奉上諭本日召見之奏留山東補用道楊晟著仍留原省以道員補用並交軍機處存記欽此 
[電傳宫門抄]  
　　昨日午前八下鐘越五十分時京師友人專電告知本館云八月初九日皇上召見軍機大臣及楊晟 
[外部拒俄]  
　　華歷八月初九日京師來電云　國駐京使臣向外務部詢問前開各欵能否允從外務部答以須俟貴國將東三省所駐之兵如期撤退方能開議以定從違 
[土國亂耗]  
　　華歷八月初九日英京倫敦來電云土耳其亂事至今未已土廷無法以平之目下麥西多尼亞人處此甚爲困苦緣麥西多尼亞人向信希徽教土人則信回回教故土人之殺戮麥西多尼亞人甚爲慘酷已有一　數千古逃避深山之中惟山中異常寒沍現已　雪恐因此凍斃者實繁有徒先是俄奥兩國曾開列條欵令土廷　　 
 
 

Page 2

 
 
施行整頓一切英國亦以爲然並添列數條請各國互商可否美國本有兵船駛至土境土王商請美廷撤退美廷答以貴邦政府不能整頓此事則美兵船斷不能退回 
[易船航海]  
　　西字報云法國公司輪船每於二禮拜内由滬駛回本國日前有輪船名奥司搭臘音者由滬駛至日本神戸埠忽然失火致受損傷現尚在彼處修理故擬改派輪船名安南者開駛回國惟安南先已開往日本須俟回滬方能定期出洋 
[西粤近聞]  
　　聞之西粤友人云自鄭鎮軍惠霖將武緣那蒙等村圍剿後匪人計窮力竭自願繳械投誠鎭軍許之乃將各匪分别安揷或撥充營勇或遣令歸農本處地方稍爲安靖黄軍門呈祥則辦匪甚嚴每日正法者多至八九十名少亦十數名岑雲帥以西匪所用皆新式利器官軍槍械不足擬將所存陜省之曼士利槍彈一併提赴行營 
[示安反側]  
　　聞之西粤友人云南寗匪目李八唐文忠前經革撫王之春招降分派各營充當哨弁詎料二匪仍縱令其黨肆行剽掠事爲督憲岑雲帥查知立卽一併正法以肅軍令而儆效尤猶恐衆口訛傳謂其虐待降人致已投誠者多懷疑慮特電諭提道各憲出示曉諭以安反側之心並諭令各降弁果能痛改前非立功自効不但不追旣往並當分别奬以崇銜 
[桂撫募勇]  
　　漢口訪事人云新任廣西巡撫柯遜菴中丞由贑蒞鄂小駐襜帷擬在鄂中招募護隊二百名以資護衛一俟足額卽須帶赴桂林 
[粤匪猖獗]  
　　廣州訪事人云月初某日歸善縣境河南岸突有匪徒數十人蜂擁至某某等家恣情搜劫銀錢衣飾攫取一空瀕行復奪去耕牛十餘頭翌晨衆匪行經三棟地方被鄕勇拘獲十餘人然其餘已不知所往矣○先是上月某日三水縣境白泥鄕陳姓家二女赴對河　州沙採桑突被匪徒擄去越數日匪黨投函女之族紳字菊裳者勒令每口備銀二百兩贖回逾期不來當轉賣爲妓吁匪燄猖獗一至於斯尚復成何世界耶 
[續錄本任江西巡撫調任廣西巡撫柯大中聖亟籌補救札文]  
　　一教民工作罪應罰鍰者均可責繳土貨若干如紗線布絹之屬以廣工作其拘禁監獄及待質自新公所者應令人習一藝如磨豆腐打草鞋搓麻䋲糊紙錠裱布壳做帽胎織線帶春米織席此類尤多或廣設園塲飭飼雞鴨如向有手藝或自出心裁能工製造者并准呈騐試行僅習粗工者勿假銅鐵剪刀以防流弊應用器具材料由官墊購每日每名限作何工若干時銷出貨物除收回成本提充飯食前餘利若干分簿登記俟遇赦釋歸或悔過取保酌給營生化莠爲良此最長策一巡察農務勤者收數較多租稅無缺宜奬勸之惰則收數必歉宜酌罰之或情非苟安力多不逮宜察實而資助之或借子倉榖秋收照還不加利息必官爲巡行郊野考其土性慰其辛勞斯農民益自奮勵縱有偏災無從揑報宜如何定立巡視日期禀報備查一開墾荒田該縣四鄕何高何低宜旱宜潦何爲膏腴何爲磽瘠分别官屯民地繪圖貼說某鄕未墾若干若議興墾畝約資本若干或無力自墾以致久荒應卽呈契集資興辦先報開墾緩限升科有主之業酌量墾幾年方令完租其悉妥議具覆業經開墾隠匿未報者察出罰懲一懲儆游惰該縣城鄕何處有業若干入無業若干人土客各若干人無業游民飭習工藝否則重罰孤獨無依者酌設棲流等所教藝營生或設因利局酌給資本限日抽還以資周轉　勸興倉社收放倉榖認眞稽核自可歲有所增如有田之戸收榖一石令繳二升儲倉五十戸一社立一長立簿記之設遇水旱災祲除極貧無業者酌用倉榖糶振外其歲出若干按戸給還以濟歉乏若有田不儲顆粒官義振勿予絲毫旣免年荒籌振之難亦免食貴流離之苦應卽實力勸行仍嚴侵蝕之禁一善籌保富富民一邑之元氣該縣富戸上富若干中富若干各約産業若干何戸因何業致富凡奸民訛詐奸商騙誘奸佃掯租訊實嚴懲平時優予接待曉以大義若殷實商家亦宜選舉商董時與考察盈虧舉定商董何人隨時禀報有涉錢債控案訊非重利盤剥者必嚴禁需索設法追還不得以細故忽之此稿仍未登完容俟明日賡續 
[星使錦旋]  
　　香港循環日報云本月之朔出使日本大臣楊星垣星使由滬上附泰順輪船至香港華紳馮華川譚子剛陳曉雲上船恭迓星使隨登岸赴督轅拜會卜制軍又至麥端那道晤日本領事晚赴馮紳之宴隨卽回船初二日午前鼓輪赴省其隨員及所携丁役則先附金山輪船登程聞星使到省省親後卽偕夫人及兩公子五女公子返港中附日本郵船會社加賀丸東渡按星使係粤東駐防旗人年五十五歲由同文館出身歷充廣東軍裝局黄埔水師學堂總辦京師外務部東京使署參贊兼横濱長崎領事今春總辦粤漢鐵路工程未幾奉上憲委署肇陽羅道甫及月餘卽賦皇華之什誠匡時之能臣也 
[龍頭已獲]  
　　香港某日報云富有票匪正龍頭何秉焜卽何正坤前因鄂中捕治甚急潛逃來粤近被線人偵悉密報廣安粤義軍管帶某君月初某日某君飭于劉二哨弁帶勇擒獲解交營務處訊究何直認不諱並供出黨羽數名 
[商賈騰驩]  
　　厦門訪事人云閩省前以償欵浩繁當事者挹注無方設立各項捐輸名目繁多非惟近於煩苛抑且民力實有未逮近者鎭閩將軍兼署閩浙總督崇佑帥軫恤民隠擬除咨准之隨糧坐賈及膏酒捐鋪捐等五大宗外其餘一切雜捐概行豁免以示限制而廣皇仁行商坐賈之流一聞此言驩聲雷勤 
[設局保商]  
　　客有自湖南常德府至漢口者語本館訪事人云彼處自闢作通商口岸商務日漸擴充現經各紳士籌集巨欵創設保商局以開風氣之先 
[桂臬蒞鄂]  
　　武昌訪事人云新任粤西近察使司劉廉訪心源於八月朔日行抵漢皋隨渡江赴鄂垣拜會各當道翌日遄回嘉魚縣珂里展視松揪大約小作勾留卽須隨同柯大中丞履任 
[闈中獲賊]  
　　杭州訪事人云本屆浙江鄕試當事者已將貢院大加修整所有監臨主考提調監試各房周鼎商盤陳設古雅七月二十九日有甲乙二匪徒頭戴大帽冐充公人昻然直入圖肆胠篋探囊手叚嗣以各房均有人管理無從下手大門内外復由巡兵防守綦　至日　進退兩難徘徊觀望被巡兵查見上前盤詰言語支吾遂拘送仁和縣署請訊懲 
[浙省官場紀事]  
　　杭州訪事人云前署浙江永康縣知縣葉詠霓大令昭敦現奉藩憲崔磐石方伯調署松陽縣缺某日飭丁詣藩轅禀謝○塘棲釐局總辦岑大令現屇瓜期由總局憲委候補同知楊司馬允斌前往接辦○金衢嚴道郭榖齋觀察式昌因公赴省於本月初一日詣撫轅禀見○八月初二日爲致祭文昌之期護理浙江巡撫翁筱山中丞札委藩司崔磐石方伯親詣吳山致祭○署黄巖縣沈大令一年期滿由 
[]  
 
 

Page 3

 
 
藩憲崔方伯委正任仙居縣王少潭大令壽頤調署○江干警察總巡一差現經大憲札委候補通判何别駕厚慈接辦别駕謝委後於八月初一日到差○浙省官書局進呈書籍現已裝潢齊備本月初三日由管解委員候補通判馮别駕斆典督同夫役裝箱以便擇日就道○新選嚴州協右營守備周守戎恩科於本月初四日赴撫轅禀到 
[東越官塲紀事]  
　　紹興訪事人云浙江嚴州府知府黄峙青太守履任以來將積案逐一清理并親書勿輕怒三大字懸諸大堂以自警惕古所謂良二千石如太守者庶幾無愧矣○山陰縣知縣某大令因事去任後上憲以安吉縣知縣汪夢緩大令一麟奏請調補飭先蒞任以候部文甫及數月因勞成疾乞假就醫遺篆由上憲委趙佑之明府長保接署兹者大令清恙已痊而部中忽駁令仍回安吉本任山陰爲首要繁劇意須另行遴委他員矣 
[鄂省官塲紀事]  
　　漢口訪事人云此間糧捕同知朱别駕奉上憲札委兼辦鸚鵡洲保甲局差已於月初某日上院禀謝矣○正任武昌府知府梁集菴太守前奉上憲札委襄辦荆州中小學堂須於中秋節後命駕親赴荆布置一切 
[珠江月色]  
　　廣州訪事人云邇求善後局憲查得自南關至油欄門一帶堤工緊要委員一再測量水道深淺廣狹備書於册本擬由官籌欵興築嗣以庫儲支絀挹注維艱准各叚商民自行籌辦蓋商民生長於此休戚與共開築必多用樁木較諸築自官者必更堅牢鞏固誠扼要之良圖也○已革廣西左江鎭總兵潘瀛押解廣東暫交南海縣看管潘深憚陸路艱辛擬懇由輪船解赴戌所無如定例解犯須逐縣過站領取公文故卽當事者有意周旋亦未能允如所請也 
[吳山立馬]  
　　杭州訪事人云本科鄕試赶考巿者惟書坊爲最多前已開設五十餘家兹又續開二十餘鋪惟生意寥落顧問無人因之書價從廉較平日祗六七折而房租食物較貴於往年恐業此者難免虧折也○省城屢遭火患雖有各水龍施救而官署所募勇丁訓練旣未精良器具亦不完備現在興辦警察以緝匪救火爲要圖故督辦劉觀察特委候補府經歷宣參軍保章赴滬採購救火器具以期有備無患參軍奉委後已於本月初六日首途矣 
[三泖凉波]  
　　松江訪事人云華亭縣北鄕莘莊鎭某道院住持羽士屈增祥前因不守清規被人驅逐後浼孔方兄彌縫得以了事兹又被人在院中檢出衣箱一口内儲時式女衣數件秘戲圖一册因一并解入華亭縣署縣主陳大令飭差拘屈研訊之下詞多閃爍爰命將道服褫去易以女衣押至署外遊示一周然後收入待質所聽候嚴懲○華婁兩縣應徴下忙條銀均於本月初二日開徴每銀一兩實徴錢二千二百文并帶徴積榖捐十文自初二至十一日每兩减收一百文○日前華奉金南四縣生監耆民吳福昌等以槍船混雜梟勇莫辨金山縣差役平連福等糾黨索費等詞投府署上控府尊許子元太守批示云此案前於華奉金三縣職監生耆張錫齡等禀内詳悉批示照章示禁嚴將槍船一律編號標識以示區别當經本府詳奉臬憲轉詳已奉巡撫部际咨會浙江撫院會同示禁批司飭府分檄各屬一體認眞查拿並移會各營遵照辦理曁飭金山縣查明差役平連福據實核辦矣○城内各河已於春初一律開濬邇日西門外自日輝橋起亦已分叚揷標一俟捐欵募齊卽可鳩工疏鑿矣 
[浙撫蒞申]  
　　本任安徽巡撫調任浙江巡撫聶仲芳大中丞由皖附招商局某輪船來滬昨日午前八點鐘時抵埠本邑文武印委各員均詣碼頭迎迓中丞登岸後暫駐美界北河南路天后宫側出使行轅 
[上海官塲紀事]  
　　前陽湖縣知縣翁笠漁明府交缷來滬昨日命駕至上海縣署拜會縣主汪瑶庭大令○昨日絲茶北卡委員張旭初明府乘輿至縣署拜會縣主汪大令面商要公良久始退○昨日江蘇候補道周湘雲觀察江蘇補用同知秦錦泉司馬先後至縣署拜會縣主汪大令均飭丁擋駕○昨日山西候補同知李嵩年司馬衣冠詣縣署拜會縣主汪大令 
[上海縣署瑣案]  
　　前日陶慶祥遣人舁其女蘅寳至縣署聲稱被沈映泉毆傷等情當晚縣主汪瑶庭大令升堂研訊陶供妻子去世已閱十年女兒照管乏人小的令其寄名陳張氏膝下不料陳張氏竟於光緒二十六年將女兒私賣與盛泰油棧主沈映泉爲妾當時小的並無所聞直至次年始悉其事業已無可奈何今沈將女兒凌虐不堪昨日驀被毒毆遍體鱗傷逃回小的處爲此舁送案下叩求騐視伸寃蘅寳供詞與其父大略相同大令飭仵役騐得身上傷痕甚多令陶舁回延醫調治候提陳張氏沈映泉到案訊明核辦○山東人劉禹臣倒欠恊裕等錢莊銀數萬兩前經控請大令訊明押繳雖已變産理償所欠尚巨嗣經各莊主赴松江府轅上控奉府尊許子元太守發回原縣訊理申報前晚大令提劉覆訊諭令赶緊措銀繳案不得再延 
[滬壖零墨]  
　　南巿錢公館失去衣箱報請二十三七鋪巡防局及上海縣派捕緝查昨日縣主汪瑶庭大令派令捕投協同地甲在城廂内外各當押鋪查問未知能究出原贓否○浦東人陸金田操舟爲業前曾娶南巿張河浜轎夫周阿大之女爲妻結褵以來夫婦極爲和好上月某日女歸省父母被周堅留不放陸怒糾人與之評理旋由十六鋪地甲出爲調處陸始領女而歸○南巿黄家嘴角縫工曹桂榮之子阿遂與比鄰木工諸金桂之子阿三在外嬉遊不知因何忽然互毆以致阿遂脫落骱骨曹得悉約集多人向諸理論後由地甲介紹令諸延傷科醫坐爲之療治其事始寢 
[上海巡局瑣案]  
　　前晚二十三七鋪巡防局員韓仲甫二尹親率勇役巡至董家渡見同豐裕小客棧内人聲嘈雜詰知並無循環簿可呈遂將棧客張阿元等六名及棧夥姚萬炳帶回研訊供稱小的等均係良民安分不敢非爲尚求鑒宥旋由孫進良投局具保出外惟王阿六胡杏生二人並無保人二尹命捕役帶去勒令姚將循環簿呈局如違嚴究不貸○昨日二十三七鋪巡防局員韓沖甫二尹以境内竊案頻聞汛捕緝查不力特傳地甲錢德汛捕瞿慶至案各責二百板子限三日務將各案破獲解請訊懲○前晚南巿花衣街同泰南貨棧中被賊竊去衣服器物旋由管棧人某甲開列失單報知十六鋪巡防南局未幾蔑作街居民孫姓家亦以被竊衣服開單報請緝查局員賈楚玉參軍准之立卽派令汛捕勘明務獲贜賊解案訊辦 
[英總領事署案略]  
　　有一帆船名烏利爿克航海來華泊在上海前日午後船主投英總領事署控水手多那夫在船肇事并於華歷八月初六七八日停工不作等情二副所訴大旨相同英總領事判令將多那夫監禁一月罰去六日工資多那夫聞矢口詈駡驀褪下所穿皮靴猛繫船主之首幸急躱避不致受傷英總領事見而大怒立飭官役以鐵械梏其兩手然後送入獄中 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
北洋軍醫局總辦徐觀察禀陳衛生事宜十二則○一查駐京隊平日飮水皆味鹹不潔最易致病宜速飭各營擇地挖井引取甜水却病之道莫於此一查京局現在病房祗有兩間尋常病症可以聚居一處若遇有瘟疫重症必須另有專房方免傳染之險眼科尤宜另設黑房内外二科亦須分房醫治庶易見效擬請於各營建造病房一所或在醫局附近另租房屋數間俾病人得以分别就養一查兵隊隨身所帶之水壺現在均銹不堪用用之必受其毒擬請速爲設法購料自造查外洋及日本軍隊所用水壺均不生銹蓋另有一種鐵料永不生銹似宜仿而行之一查各營軍隊所發雨衣已歷有年一逢陰雨均溼透不堪似宜更換一查各軍所用子彈皮盒亦均破爛不堪適用一查各軍被窩應用皮帶綑束似宜添置一查軍隊嚴寒之時雪衣尤不可少一查前在小站所分派各兵藥棉花球並三角布伖圖樣等項早已用罄擬請照發以備不時之需一查各國軍隊每日必給以肉食我軍則五六日一次飲食不如人雄壯之氣自减擬請飭各營不時犒賞以作其氣似亦養兵之一法一查保衛局房屋窄狹現只能留住病人四十餘名此外患病之人無處可住來往就醫情殊可憫擬請設法速　建造醫院養病房庶可一勞永逸一查常備軍醫局治病器具及一切應用之件現在待用孔殷應請速購一查中國藥材孔多亟應延師設局製配各種藥餌俾生徒藉可習練且料精價廉將來辦有成效亦可稍收利權並可免因人成事之恥 
[荆沙警務]  
　　沙巿訪事人云此間開辦警察頗著成效惟以經費不足辦理殊艱邇由局員熟籌良法曉諭能衢略謂警察之設固屬清理街道但經費不足碍難多雇勇丁沙巿一局僅有巡勇兩棚所轄大街小巷不下百餘專資巡勇打掃仍不能遍及現在城内各街巷皆歸鋪家烟戸每日清晨自行打掃局勇則專挑渣滓隨時經理而已官民通力合作街道獨見潔净沙巿自應一律照辦合行出示曉諭爲此示仰沙巿鋪家人等知悉各家門口仍須於每日清晨自行打掃潔净將渣滓用竹箕篾筐裝置門口由清道夫轉送僻靜地方傾倒至往來騾馬遺糞街心仍須責成兩對門隨時掃除各清各叚不得推諉至廟門公所無人之處則仍歸局勇按日打掃自示之後倘敢故違一經坐辦分辦委員查覺定行傳案責罰决不姑寛其各凛遵勿違 
[嚴懲妄控]  
　　揚州訪事人云日前府尊余石蓀太守查悉郡屬近有一種棍徒投遞匿名信函揑詞妄告爰札飭江都甘泉兩縣宰出示嚴禁札内略謂照得匿名揭帖告言人過按律罪應環首卽使所告盡實亦有應得之咎例禁何等森嚴揚郡往往有等地痞訟棍投散匿名揭帖迭經前保甲局憲示禁此風仍未盡絕兹本府兼理保甲事務訪聞此等棍徒近竟故智復萌除密訪查拿外合亟札飭札到立卽查禁等因江都縣盧大令除派役查拿外刻已出示通衢矣 
[淮上官塲紀事]  
　　揚州訪事人云兩淮海分司所屬板浦場大使祖鹺尹因案撤任所遺印務運憲恩新甫都轉查有正任餘東塲大使唐鹺尹堪以檄調往署已於本月初四日詳奉督鹽　魏午帥批准札飭遵照矣 
[英美租界公堂瑣案]  
　　屠夫徐阿關驅豕一羣手執鐵竿任意痛擊保牲會洋人見之惡其殘忍報由包探倪順泉送案請懲襄讞委員何吉生大令商之英總領事署繙譯官迪比南君判責三百板荷校半個月發犯事處示衆○流氓胡阿金卽朱桂生糾同其黨胡阿榮在福建路中向張記聽攫取小洋銀三十一枚報由包探竇如海拘解至案大令判責五百板收禁西獄半年期滿之後再笞責三百板收押捕房三月○賊犯陳生初甫由捕房釋出卽潛入某姓家竊得金對時表一枚持赴某處典質適爲包探張才寳所見拘案請懲大令判責三百板收禁西獄半年○日前湯金法向同居之葛金富竊取金約指三枚報由包探竇如海獄解案下葛聲訴被竊情由大令判令將湯責三百板發押捕房三月金約指給葛具領○積賊陸阿五先後檽開沈如松等四家門戸側身入内竊取衣服若干報由包探劉森堂拘獲吊出原贓送請訊究大令判令笞責五百板枷小一月期滿之後收禁西獄三年各贓分給各失主具領○某荳腐店夥王阿炳向店主汪阿二預支工值汪不允遂乘隙竊取錢三千文報由包探徐榮珊獲案請訊大令判責三百板○永安棧接客夥朱宏法吞沒王鳳樓所帶衣箱一口内儲寳銀六錠洋銀衣服各若干報由包探平長桂拘獲解案大令訊鞫之下飭押候補提棧中執事人訊追以上各情均已紀諸前報昨日平探將朱解案旋有某甲者投案供稱小的在永安棧執事王之衣箱實在輪船上被竊叩求明鑒王稱當時將行李檢交與朱連衣箱共五件如何失去自應向朱究追大令准之飭將朱管押一面責成永安棧將所失物件照價賠償違干未便○偷兒王阿榮掩入霍甫興等四家行竊衣服洋傘烟袋等物報由包探竇如海拘獲吊到原贓解請究辦大令判責三百板發押捕房一月○某店夥陳文榮行竊店主戴菊林所儲小洋銀二十枚報由包探金立生解案請懲大令判責二百板 
[法租界公堂瑣案]  
　　中法匯報館主某西人失去羊皮一百張值洋銀一百元將傭人瞿美林孫桂林送案請究讞員魏蒓塢大令詰訊之下瞿供稱其時小的因父死回家羊皮由同事沈榮堂照管不知如何被竊孫供稱小的於四月中辭歇此事實不相干大令乃商之法總領事署費繙譯官著押候查明定於下期傳到細崽張墨林質訊核斷○大昌洋行主人以行中失去貨物將工頭趙阿金小工柏金坤王四四送案請究大令飭將趙暫行交保出外柏王發押捕房聽候查明訊核○某洋人家細崽陸阿林訴稱車夫陳阿二潛入室中竊去衣服三件當卽尋獲送案請追陳供稱小的因患病告辭臨行時一切皆交代明白大令著押候責手心一百下○過犯楊德生陳阿昌陳阿金前經大令訊供判發改過所收押三個月兹已期滿由局員送回捕房昨日解案請示大令著將楊陳開釋喬因縣署别有控案押候傳到伊兄送縣辦理○瞿長順聚源衡泰永泰同仁昌金合順恊記等八魚行主扭控販戸王培堂之夥陳阿弟結欠錢一千六百餘千陳供王已去世此欵由伊弟桂生伊姪壽福與司帳人商通圖賴小的並不與聞大令著押候補提桂生等人訊核○某店傭人陳金林行竊店中洋銀五十六元及衣服數件控經大令訊供限於十日内繳案今已逾限挺押不繳昨日飭提至案重責四百板○林桂福被賊竊去金質對時表一枚值洋銀八十元報捕查獲賊犯王少卿陳阿生昨日解案請訊大令著押候嚴比○某錢莊學徒唐文桂扭控童惠卿乘間行竊當十銅圓四百枚前經大令訊供管押昨日復訊童極口呼寃大令著覓人保釋 
[美租界捕房紀事]  
　　昨日甬上匪人某甲闖至外虹口某碼頭所泊某輪船上竊得金質對時表等物旋經包探沈阿岳拘入捕房捕頭令押候轉解公堂禀請讞員孫建臣直剌懲辦○昨晨跑灘賊劉阿四潛入公和祥碼頭某號貨棧行竊所儲舊鐵若干携之而出適爲司閽人所見拘入捕房捕頭令押候解送公堂禀請訊辦○前日傍晚時某號華捕巡至提籃橋左近荒地上見有孩屍一具因卽回報捕房捕頭令地保備 
 
 

Page 10

 
 
棺收殮 
[上海北巿絲業會館籌賑公所施子英經收各處水英賑捐六月初一至廿九日第一百三十三次清單]  
　　初一日高郵丁玉軒募董湯氏太太洋十元又映珠堂右記二元又安樂堂訪手小洋廿角○初二日朱少記求合家平安洋二百元余記由景鎭永豐申莊來四十元○初四日周仕沅率子懋德懋功懋昭龍洋五元英洋五元華封氏一元○初六日一恕堂洋二百元鴻記求病速愈洋一百元○初七日凝翠堂陳方官官因夜不安睡皮焦骨熱等症求愈由崇餘莊來洋廿元蘇城俞曲園先生募相記平記均祈保平安各洋十元王養記銅洋二元○初八日種德堂洋四元亦囂囂館主二元守法堂醉　絮香室主三戸各一元○初九日杭州儻來生祈舌病愈洋一元松江杜大生碎邊洋一元兌見小洋十角銅洋十七元○初十日周陳氏求病速愈洋廿元○十一日東海心平子洋十元無錫趙庭招求病全愈增福延壽龍洋十元湖城趙府保病速愈洋五元○十一日龔樹森爲先慈祝孺人八旬冥慶移經　資洋三十元蘇胥德本堂求女病速愈十元力不足人求子平安長大先助由鉅元莊來二元○十三日南匯修竹軒主爲母病愈元願並求兒疾速愈洋十元父山悟非子四元○十四日蘇城俞曲園先生來龍記洋三十元慈谿宓敦初廿元琴軒氏求吉順廿元無名氏十元鴻陸氏十元○十五日問津客爲少子銘圭病求平安速愈洋十元程朔生十元乍浦同裕錢莊次錢七十八千文○十七日松江洽昌沈泖東洋三十元南匯謝榮熙求保手　速愈諸事如意二元○十九日無名氏洋二百元○廿一日南浦鷗泛客由源豐潤來洋十九元○廿二日喝琴醉墨軒主人洋十元龔樹森爲子保善求病速愈十元○廿三日高郵丁玉軒募高沙全德堂洋十元裕康莊孫實甫五元○廿五日新聞報館協賑所經募三十批英洋一百廿元龍洋四十六元錠一只批見規元十兩零八錢二分六釐小洋四十角銅大洋三十四元銅小洋九十八角○廿六日無名氏龍洋四十五元英洋五元内有銅洋一元○廿七日張雲楣爲兒疾求速愈洋廿元○廿八日無名氏保病愈家安由同義堂來洋六元○廿九日菱湖德昌園程昧書爲母病求速痊洋廿元○六月份共收規元十兩零八錢二分六釐洋一千二百六十五元扯七五二二五合規元九百五十一兩五錢九分六釐龍洋一百零六元扯七四合規元七十八兩四錢四分小洋七十角扯六七五合規元四兩七錢二分五釐以上共收規元一千零四十五兩五錢八分七釐銅大洋五十四元銅小洋九十八角小錢七十八千連前共收規元三十五萬三千三百三十一兩三錢七分八釐銅洋二百七十八元八角小錢七十八千文 
 
 
 

Page 11

 
 
   
 
 

Page 12

 
 
頓田房契加抽土藥各項雖於的欵可措而收數未暢不敷尚鉅每欠湊解仍須息借商欵加以上年廣西匪氛日盛湘桂脣齒相依派軍出境防堵本省兵力單薄又復添募兩旗籌餉購械用費不貲供億愈繁艱迫愈甚實有自顧不遑之勢是以各省恊餉均無力兼籌惟雲南軍務需餉甚急現經奏令湘省卽將應恊滇餉先籌十萬陸續匯解大局所關自當於萬難設法之中勉力籌解再四籌度實屬無欵可撥祇得息借商欵先行墊解以濟眉急兹已自商號借墊銀三萬兩指明在司庫裁兵節餉項下撥還銀一萬兩邊防經費項下撥還銀二萬兩於閏五月十三日發交大德通商號限六月十五日匯解四川重慶府以便接匯到滇議定由湘匯至重慶每一千兩匯費銀二十兩共協餉銀三萬兩匯費銀六百兩卽由該商號在恊餉内劃扣守候批照回銷藉期稳愼而免貽誤詳請奏咨前來奴才覆核無異除分咨查照外謹會同兼署督臣端方附片具陳伏乞聖鑒謹奏奉硃批戸部知道欽此 
湖南巡撫趙奏籌解廣西協餉片十八日 
趙爾巽片再湖南省隹戸部每年派撥協濟廣西軍餉銀十二萬兩自光緒十年奉文起至二十九年五月止陸續籌解統計先後共解過庫平銀六十九萬七千餘兩均經奏咨在案兹准兩廣督臣岑春煊先後電催設法恊助前來奴才隨飭司局接續籌解去後今據湖南布政使張紹華會同善後局司道等詳稱查湘省餉源艱窘庫儲如洗前經兩次匯解洋銀三萬五千兩已屬搜羅殆盡惟念粤湘輔車相依需餉孔亟籌商再四不得不於無可設法之中勉湊長沙省平常用洋銀三萬兩於光緒二十九年閏五月十六日發交連順慶隆寳新義豐祥各錢店承領限於六月二十八目匯解赴廣西交收以應急需等情詳請奏咨前來除分咨查照外謹會同兼署　臣端方附片具奏伏乞聖鑒謹奏奉硃批戸部知道欽此 
廣西巡撫王奏查明歷次剿匪陣亡員弁團紳懇恩賜卹摺十八日 
革職廣西巡撫臣王之春跪奏爲查明歷次剿匪陣亡員弁團紳開列清單懇恩賜卹恭摺仰祈聖鑒事竊維國家褒崇忠義凡臨陣死綏之士無不優卹子典所以彰節義勵戎行恩至渥也臣去歲奉命視師抵任之初群盜如毛處處荆棘兵餉俱絀措手維艱日以忠勇勸勉將士派令分途剿辦仰荷天威震疉股匪悉已盪平惟餘匪尚須搜捕近日慶遠邊界又有黔邊竄匪滋擾論者遂謂廣西匪氛未净而不知較之去年糜爛已極商賈裹足其情形已大不相侔也臣前於奏報肅清摺内聲明應奬應卹人員一俟彚齊上乞恩施立案現在臣奉文交缷自愧治軍無功未克始終基合所有防剿出力人員爲國効力分所宜然何敢上瀆宸聰惟歷次陣亡人等抱修期殺賊之心罹先軫歸元之痛鞾刀帕首期奏續於崇朝碧草青燐慘捐軀於一旦論取義成仁之志固已無憾生前而決胸斷脰之情亦當見憐黼座除死事之勇丁團練人等隨時籌欵撫卹外謹就去歲七月以後所有剿匪陣亡各員弁轉練開列清單恭呈御覽合無仰懇天恩飭部照例分别議卹宏聖胡懋賞之恩勵戰士致身之義出自高厚鴻慈所有查明歷次陣亡員弁團紳懇恩賜卹緣由理合恭摺具陳伏乞皇太后皇上聖鑒再此次奏報陣亡人等係據各營及府縣禀報查核明確開單彚呈其有未經報到以及聲叙未晰批令復查未據禀覆者應統歸新任撫臣核辦合併陳明謹奏奉硃批著照所請該部知道單併發欽此 
廣西巡撫王奏分省補用知府運解軍火中途身殉懇恩賜卹片十八日 
王之春片再分省補用知府徐啓書經臣於去歲咨調來桂差遣隨營征勦各屬匪徒不避艱險尤爲出力前於剿平貴縣羅傘嶺等處匪巢案内經臣專案奏保請將該員徐啓書由分省補用直隸州以知府分省補用奉部核准知照在案本年五月臣因雒容永寗交界地方搜剿竄匪派徐啓書運軍火往各營接濟行至昭平縣屬威鎭灘地方船隻碰石入水該員身立船頭督令勇丁搬運槍砲火藥以防濕壞乃因灘險水急船隻欹側該員照料軍火一時不及自顧失足落水波流湍迅撈救不及竟至斃命直至次日始於下流數十里外將屍身撈獲臣查該員徐啓書任事忠勤不辭勞瘁曾隨臣出使英俄各國充當隨員臣前在四川剿平大足縣匪在安徽剿平大通票匪該員無役不從素稱得力此次來桂辦理防剿尤能身臨削敵屢著勲績乃因運解軍火中途涉險雖蹈危地仍復照料槍砲防有疏失以致倉猝之間慘遭溺斃殊堪憫惻朝廷卹或刃凡因公身亡各員無不仰邀賜卹况該員立功積勞於前又復以管角軍器中途落水斃命核其以死勤事與請卹　符合無仰懇天恩俯准將分省補用知府徐啓書飭部照例從優儀卹以慰忠魂而資觀感出自俞格鴻慈謹附片　陳伏乞聖鑒謹奏奉硃批著照所請該部知道欽此 
護四川總督陳奏敬陳賢員政蹟籲懇恩施片十九日 
陳璚片再地方繁要求治綦難時事多艱需才尤亟重慶旣爲通商口岸交涉之事日多撫綏必得其宜中外方能翕服遇此盤根錯節欲求能勝利器之選實難其人臣留心考察惟有准補涪州知州現署重慶府知府張鐸體用兼備器識宏深歷任地方久著循良之譽權守渝郡彌端表率之方曾於光緒十八二十一等年兩膺保薦卓異又經前撫臣鹿傳霖署督臣岑春煊先後明保均奉 
上諭傳旨嘉奬經前督臣奎俊密摺保奏有　以本省有洋務地方道府之任尤爲相宜等語奉硃批著交軍機處存記伏查重慶爲川東重鎭華洋雜處民教最多從前川省教案獨以重慶爲甚洎夫張鐸調巴縣署重慶府以來講信修睦推誠布公辦理民教涉事件心志高明領事主教持之以平聯絡商情使華洋各得其所不特民教咸服卽各國領事主教牧師莫不樂與相商馴致重慶風氣不變民教耦俱無猜以故去年拳匪滋事渝郡竟能安靜無譁是張鐸平日之措施得宜卽此愈足徴其明騐查該員已於光緒二十八年四月遵助餉例捐升道員不論雙單月在任候選似此洞逹中外政治熟諳洋務情形匪惟川省州縣傑出之才卽求之道員中亦復不可多得值此需才之際合無仰懇天恩俯准將涪州知州張鐸開缺仍以道員留川補用並照前署督臣岑春煊奏留任任候選道鳳　等成案准其留川均有裨益除查取該員履歷咨部外理合附片具陳伏乞聖鑒訓示謹奏奉 
 
 

Page 13

 
 
硃批著照所請吏部知道欽此 
護川督陳奏陳明道府各員從緩引見緣由片十九日 
陳璚片再爲政不難在乎得人得人則治今古同然當此時局維艱似宜變通常格睦鄕重夫交涉理財先及餉源苟非深明外交精通稽核者不足以應其選然其人未易數數觀也查有二品銜四川儘先補用道陳嵩良光緒初年由刑部郎中經出使美日秘各國大臣陳蘭彬調充叅贊差竣保奬知府簽掣來川歷署府州各缺輯和民教無倚無偏前各督臣委令查議賠欵尤能據情理歛才氣以與之磋脾故每事歸於平實本年議結拳匪之案較歷次償卹之數節省甚鉅實探得陳嵩良之力爲多前署督臣岑春煊專摺保加班次升銜仰蒙俞允惟該員捐升道員之後尚未引見雖經奏准補用亦未聲明從緩赴引臣因合州釐捐不無弊蝕現派該員接管正資整頓未便又易生手人才難得實難遽令離川又查前署督臣設局辦計岸三十八廳縣官運鹽務爲練兵儲榖之需訪知前黔江縣知縣黄兆麟向在滇黔官運局最稱精核其時調令來蜀朝夕在局區畫精勤不數月已底於成歲爲庫藏增一巨欵其尤難者改創之際商民無不樂從則批郤導竅之效也前署督臣上表其功仰邀聖恩嘉奬現在該員早經服闋業已捐升知府候選應卽給咨赴部惟局務初定事緒猶繁措置偶乖頓形扦格是以前署督臣去任之日專札責成經理兹據該局司道等詳稱該員勤愼明幹一時不能離局前來臣查交涉理財皆爲當時要務若不平日儲材備用臨事輒難其人如陳嵩良通逹經權體用俱備黄兆麟心力精銳爲守兼優均爲蜀中所不可多得之員以之留川實足供緩急之任使合無仰懇恩施逾格俯准候選知府黄兆麟仍以知府留川補用與道員陳嵩良一併暫緩給咨送部引見俾收指臂助之益駕輕就熟之功實於洋務籌餉諸要政大有裨補除飭黄兆麟交班次等項銀兩並查取履歷咨部外理合附片具奏伏乞聖鑒訓示謹奏奉硃批著照　請吏部知道欽此 
護川督陳奏陳明賢員經手事件懇恩留川補用片十九日 
陳璚片再杳保舉留川候補班補用知縣朱光忠前經閩浙督臣調辦武備學堂事宜分省補用同知鍾頴前在奉天當差研究機器製造深悉其中精微因值川省開辦武備學堂機器局乏人任用經前署督臣岑春煊先後檄調該員等來川派令朱光忠充當武備學堂監督兼繙譯事鍾頴充當機器銀圓局提調又浙江候補知縣鄭懃榮奉委來川查探硝磺價值前署督臣見其人尚精勤留心外洋工藝亦派入機器銀圓局充當帮辦提調在案兹據朱光忠請咨赴部引見鍾頴擬欲報捐指省鄭懃榮乃以在浙候補將次輪補到班恐扣資格禀懇銷差回浙前來臣覆查該員朱光忠才識明通究心實學兼習東文東語前在閩省武備學堂供差擘畫極其精詳今調委川省武備學堂監督及繙譯事務駕輕就熟深資得力正期日臻妥善以觀厥成該員鍾頴年壯才優心精守潔該　鄭懃榮才明心細勤愼耐勞察其委辦機器銀圓局以來洵於製造工程莫不深悉利弊應辦事件整頓尤爲認眞馴致積頓俾局務日有起色似此苦心孤詣結實奉公實爲川局不可少之員伏思川中西學風氣漸開僻處邊隅人才難得當兹百度維新之候應籌羣力相輔之方破格搜羅量材器使庶幾漸推漸廣成效可收合無仰懇天恩俯准留川候補知縣朱光忠先行留川補用從緩送部引見並准分省補用同知鍾頴以本班留川補用浙江候補知縣鄭懃榮暫行留川辦理機器銀元局務免扣在浙輪補班次俾各盡心供差以專責任臣實爲激勵人才起見是否有當除分咨吏部曁浙江撫臣查照外理合附片奏陳伏乞聖鑒訓示謹奏奉硃批著照所請吏部知道欽此 
護川督陳奏籌解本年七月分新案賠欵摺十九日 
頭品頂戴護理四川總督布政使威勇巴圖魯臣陳璚跪奏爲川省本年七月分應撥新定賠欵照案先期籌解恭摺具陳仰祈 
聖鑒事竊查光緒二十七年八月奉文新定賠欵四川省每年派銀二百二十萬兩匀作十二次按月攤撥先期解至江海關道轉付計每月應解銀一十八萬三千三百十三兩三錢三分三釐又每次應補關平銀三千一十二兩一錢六分六釐零向在藩庫鹽茶道庫滇黔鹽務局各庫動支撥解歷經撥解至光緒二十九年六月分爲止兹查光緒二十九年七月分還期將屇自應陸續籌解於司庫新加關釐及正雜各欵項下湊集銀一十八萬三千三百三十三兩三錢三分三釐又補關平銀三千一十二兩一錢六分六釐零共銀一十八萬六千三百四十五兩四錢九分九釐零由該司等出具文批於二十九年六月十八日發父百川通存義公蔚豐厚蔚泰厚蔚盛長新泰厚恊同慶恊同信蔚長厚通商銀行天順祥日昇昌等商號承領限令七月二十日匯解至江海關交收匯費照案支給作正報銷據署布政使黄承暄鹽茶道吳佐辦理滇黔鹽務局補用道趙藩張九章詳請奏咨前來除咨外務部戸部兩江督臣江蘇撫臣查照外理合恭摺具陳伏乞皇太后皇上聖鑒謹奏奉硃批該部知道欽此 
護川督陳奏籌解騰出加復俸餉加增邊防經費片十九日 
陳璚片再查光緒二十七年十一月奉又新案賠欵令各省關將應解部庫等銀全數提出留作賠欵單開四川省加復俸餉銀一萬四千兩加增邊防經費銀五萬四千兩旋復令將騰出各欵分作十二次匀攤匯滬等因查照上兩欵共銀六萬八千兩分作十二次匀撥每月應攤匯銀五千六百六十六兩六錢六分六釐又每次應補關平銀九十三兩一錢三釐在於藩司鹽茶道兩庫動支撥解業經撥解至光緒二十九年六月分爲止兹查光緒二十九年七月分限期將届照案撥解俸餉邊防銀五千六百六十六兩六錢六分六釐又補關平銀九十三兩一錢三釐共銀五千七百五十九兩七錢六分九釐由該司道出具文批於二十九年六月十八日隨同新定賠欵發交百川通商號承領限令七月二十日匯解至江海關交納作爲川省光緒二十九年七月分籌解騰出各欵銀兩據署布政使黄承暄鹽茶道吳佐會詳請奏前來除分咨查照外理合附片具陳伏乞聖鑒謹奏奉硃批該部知道欽此 
 
 

Page 14

 
 
陜西固原提督鄧奏核銷忠武景字馬步各營旗支過薪餉數目並請飭部指撥的欵摺十九日 
頭品頂戴陜西固原提督奴才鄧增跪奏爲忠武景字馬步各營旗隊支過薪餉等項銀兩據實造册報銷並請飭部指撥的餉以清墊欵恭摺仰祈聖鑒事竊查光緒二十六年八月間奴才迭奉電旨著督帶隊伍迅赴行在遵卽挑帶景字馬隊兩旗親軍小馬隊十名步隊一營迎鑾山西蒲州隨扈抵陜留駐西安十月初一日承准軍機大臣交片奉上諭鄧增著招募三營石光賢所部武衛中軍兩營步隊撥歸統帶欽此遵卽接統派員招募忠武中左右步隊三營於是年十一月十一日成軍嗣於二十七年八月定期廻鑾奉上諭沿途行宫著派鄧增照料以昭嚴肅並節制在陜隨扈各軍欽此欽遵統帶護駕北上至直隸正定府折回旋於二十八年正月底裁撤武衛中軍步隊兩營四月初十日裁撤忠武左營步隊一營其餘忠武中營於七月初十日一律裁撤業經奴才先後咨報戸部在案所有支過各營旗隊薪餉雜費等欵悉照甘楚各軍章程分别照支减支委係實用實銷毫無浮冐計自光緒二十六年十一月起至二十八年七月初十日一律裁撤止統計實支過湘平銀四十三萬六千七百八十四兩五錢九分八釐除由直隸陜西各藩庫及前路糧台歷次請領過庫平折湘平銀四十萬五千八十五兩八錢四分外計不敷銀三萬一千六百九十八兩七錢五分八釐應請飭下戸部迅賜指撥的欵以便清還墊欵除將總散清册分咨戸兵工部查核外理合恭摺具陳伏乞皇太后皇上聖鑒訓示謹奏奉硃批該部知道欽此 
護浙撫翁奏審明命案人犯按例定擬摺十九日 
頭品頂戴護理浙江巡撫印務布政使翁曾桂跪奏爲審明命案人犯遵章改奏恭摺仰祈聖鑒事竊查案准刑部咨嗣後各省命盜案件無論凌遲斬絞立决監候例應會題者由各省遵照諭旨一律改爲專摺等因具奏奉旨依議欽此欽遵咨行在案前據署餘姚縣知縣李思敬詳報民人徐沅堂戳傷無服族弟徐守炎身死詣驗獲犯訊詳一案經前撫臣誠勲批飭確訊詳辦去後兹據將犯審明議擬由府解經臬司覆審擬解勘奏前來臣提犯親鞫無異緣徐沅堂籍隸該縣與已死無服族弟徐守炎素睦無嫌光緒二十八年五月間徐守炎因誤聽傳言以徐沅堂販賣私鹽聲稱告知兵役捕拿徐沅堂聞知不依於是月二十九日十後往向徐守炎理論徐守炎不服混罵徐沅堂回詈徐守炎卽取桌上尖刀向戳徐沅堂閃側奪刀過手徐守炎舉脚亂踢用刀戳傷其左膝徐守炎扭住徐沅堂髮辮往下擒按徐沅堂挣札不脫一時情急用刀嚇戳適傷徐守炎右胯因刀尖向上鋒利透入小腹徐守炎喊痛鬆手倒地經徐阿雲路過瞥見勸歇問明情由詎徐守炎傷重旋卽殞命屍弟徐金炎投保報經該前署縣但懋祺詣驗獲犯訊詳覆審擬由府詳司審擬解勘經臣提犯審供不諱詰非有心致死亦無起衅别故及在塲幫毆之人究詰不移案無遁飾查律載同姓服盡親屬相毆至死以凡論又鬥毆殺人者不問手足他物金刃傷並絞監候各等語此案徐沅堂因徐守炎誤聽傳言稱伊販私往向理論爭閙奪刀將徐守炎戳傷身死殊屬不法查已死徐守炎係該犯無服族弟至死應同凡論自應按律問擬徐沅堂應如所擬合依同姓服盡親屬相毆至死以凡論鬭毆殺人者不問手足他物金刃並絞律擬絞監候秋後處决徐阿雲勸阻不及應毋庸議兇刀供棄免追屍棺由縣飭屬領埋除將供招咨部查核外所有審明命犯定擬緣由理合恭摺具奏伏乞皇太后 
皇上聖鑒勅部議覆施行謹奏奉硃批刑部議奏欽此 
直隸總督袁奏舉劾屬員以飭吏摺二十日 
太子少保北洋大臣直隸總督臣袁世凱跪奏爲舉劾屬員以飭吏治恭摺仰祈聖鑒事竊維三載考績實關治道之張弛百度据興尤賴平時之懲勸直隸當兵燹之後地瘠民貧人心浮動撫綏整頓端在得人臣每於接見屬僚虚心審察其政績昭著者自當量子褒揚其貪劣不職者亦應分别罷黜謹就見聞所及臚列陳之署滄州知州正任慶雲縣知縣銘峻才識宏通盡心民事署天津縣知縣候補知縣唐則瑀持正認眞體用兼備署寳坻縣知縣正任香河縣知縣馬爲瑗勤政愛民實心任事以上三員應請 
旨嘉奬署蘆台海防撫民通判試用通判蕭承厚貪鄙謬妄怨讟沸騰應請卽行革職永不叙用豐潤縣知縣郭文翥才具平庸操守難信肅甯縣知縣巢鳳翔馭下寛縱心地糊塗署赤城縣知縣正任寗津縣知縣祝嘉庸性情畏葸罔知振作以上三員均請卽行革職署雞澤縣知縣卽用知縣楊雲卿懦弱因循難膺民社惟文理尚優請以教職選用蔚州知州黄祖戴性近優柔才具竭蹶南皮縣知縣王樹泰信任劣紳罔恤民隠河間縣知縣唐國珍安於懶惰不堪治繁内邱縣知縣張錦紱才欠開展難勝衝要以上四員均請開缺另補交河縣知縣龔彦師饒陽縣知縣汪寳樹均緝捕不力才尚可用應請摘去頂戴以觀後效此外尚有應行舉劾之員臣仍當隨時考察庶賢者感繳自當奮興不肖者知所儆戒以仰副朝廷澄叙官方之至意所遺各缺直隸現有應補人員應請留歸外補所有舉劾屬員以飭吏治各緣由理合恭摺具陳伏乞皇太后皇上聖鑒訓示謹奏奉硃批另有旨欽此 
直隸總督袁奏請循案開支公費及白賞等銀片二十日 
袁世凱片再前因庚子亂後藩庫支絀異常前督臣李鴻章奏明自光緒二十七年秋季起將緑營餉項改發一半其守護 
陵寢之馬蘭泰寗兩鎭各營餉糈仍照舊章全數惟該兩鎭應領公費白賞等銀隨同各緑營公費一律停緩在案迄今二載該兩鎮迭次請領前項銀兩均經藩司照章駁緩兹查公費爲營中操演修械購買鉛丸等用白賞係駐防旗兵遇有白事恩賞之項緑營無之伏思該鎭等標營拱衛兩陵餉糈全數本與他標情形不同所有公費及白賞等銀擬請隨同餉項循舊開支以示優異據調任藩司周浩詳請具奏前來理合附片具陳伏乞聖鑒敕部杳照謹奏奉硃批戸部知道欽此 
直隸總督袁奏查明副都統被叅各節據實覆陳摺二十日 
太子少保北洋大臣直隸總督臣袁世凱跪奏爲查明副都統被控各節據實覆陳恭摺仰祈聖鑒事竊臣承准軍機大臣字寄光緒二十九年六月初六日奉上諭都察院代遞旗女琴格以大員擅殺無辜呈訴寛抑據情代奏一摺著袁世凱派員密查 
 
