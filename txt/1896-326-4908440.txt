# 1896 - 326 - 4908440

 

Page 1

 
 
[闕書求補] [  圖書集成局啓]  
　　韓文故一書爲福建光澤高雨農先生澍然評點本局承友人諈諉重付手民排未竣工偶疎藏庋被鼠嚙去卷一第六十一六十二兩頁及卷三第一至第十七頁以致排工暫輟不得不重事搜求敬告海内藏書家如鄴架中儲有是書者乞借補鈔以成完璧本局願贈新書或洋銀若千聊獻微芹以酬雅意至於原本仍當歸趙决不破損沾汚倘許玉成請惠寄上海三馬路申報館或福建南臺怡興洋行轉交爲盼手此布陳維冀雅鑒 
[新增批評小題正鵠全集告成] [  圖書集成局代啓]  
　　是書爲平江李次青先生所輯選諸名家之文細心删潤取長去短使全文清新警拔雄麗絶倫意在力矫時弊屏剔敷衍原書三集初集爲人門　鍵二集乃立脚之基三集則金丹換骨誠千古不易之文也天祿主人憾木板糊錯難讀特倩名家校正錯字加增批解後附訓蒙艸養正艸用大字鑄板紙尤潔白訂成六大本訽讀本盡善之書碼洋六角躉購價亷上洋南晝錦里天祿書局南京天祿閣發兌各省書坊皆有 
[接論俄勢日大]  
　　不然當東事初啓時英人雖屢言欲使中日兩國言歸於好而終不肯力任調人迨俄法德三國聨盟而英人但守局外公法付之不見不聞蓋明知此事固大有益於英也俄人亟亟焉修築鐵路整理海軍逼抑日人不過欲分東方之利以弱英國商務之勢耳其於我固猶秦人視越人之肥瘠豈眞有厚意於我哉總之中國孱弱立剖瓜分外人皆以爲易如反掌俄與我同處亞洲尤以外府視之一旦日本得志而又有利於英此俄之所以不容姑待而崛然以興也是故中國之盛衰關係於海外各國之大局中國惟不能自强而虎視眈眈者惟恐捷足之先得於是此也思攘奪其利彼也思總攬其權天下紛紛從此多事泰西諸國每謂共保太平愚則以爲欲保太平必先保中國之太平譬之有一美饌於此一人欲食之一人亦欲食之使皆不得食則亦不過互相垂涎已耳有一人竊思染指則彼一人遂欲起而奪之矣英人但貪目前之利漠然不顧我中國而俄遂欲于與東方時事以肆其先發制人之心故當日人之欲割取臺灣也英人則謂日人如欲割取臺灣我英必不出而阻撓則其與日之心昭然若揭推其所以如此者則以日之漸自强大而欲引以爲奥援也夫英之始願本欲聨中以拒俄自中國不足與有爲英遂改而欲與日本雖臺灣之割於英無甚大利然如是則日必感英之意一朝有事可借以拒俄法至於俄人一則曰不許日本干涉朝鮮政事再則曰不許日本割取遼東地方兩國之心各自爲計固不待解人而知也俄所駐意者在東苟朝鮮歸日人管理遼藩爲日人割據是不啻遏猛虎於深山使不得出而嚙人也乃日人以數島之地彈丸黑子自知累卵非巨石之敵帖然退避不欲遺不度德不量力之譏俄人卽無所求於中國中國當亦必有以酬之西卑利亞之鐵路旣許其接至黑龍江則俄卽不必席捲中國而高屋建瓴已可無求不遂豈第通逹商務一端而已哉外間謡傳有謂中國已許俄於旅順口屯軍駐艦且將膠州灣亦借給於俄捕風捉影之譚固不足以深信惟日前本報載八月十一日旅順口突有俄國列陣圖兵策馬遠臨測量地勢噫是誠何心哉豈所謂謡傳者或非烏有子虚之語而眞實有其事耶洵如是則我之控制全失必將事事聽命於俄而我何以爲國夫俄人狼顧鷹瞬之心固不自今日始且亦非於中國爲然昔年波蘭爲俄所誘倚爲腹心不及址年波卽爲俄夷滅今之高麗恐將步波蘭之後塵而俄人得以六通四闢逞其大欲無論中國力不能支將成守府卽奮發有爲之日本恐亦遏抑而不能自如若然則亞洲之地利權已盡歸其掌握英之受困誠不可言而亞洲必先被其害或者乃謂俄國調紥東方之兵刻下已有二十七萬餘人不發難於日本卽發難於中國愚則以爲此亦不可必之事以意逆之卽有兵事似尚不在我而當在東海一島國蓋俄與我方敦睦誼未必出爾反爾遽自違言惟日本於戰勝之後趾高氣揚俄人或不能耐逞其兵力未紓思欲一挫其燄亦未可知特中國積弱不返苟且偷安則亦難保其卽無覬覦之志觀於俄皇詔其國中子弟讀四書五經而孔子之廟修理一新規模極爲宏暢則其大志正未可限量兵法曰攻心爲上攻城爲下俄豈欲以攻心之術試之於中國乎嗟乎俄人之勢如是其大俄人之心又如是其深遠歐亞諸國岌岌震動吾不暇爲天下憂吾先欲爲中國憂矣時事如此眞賈生所謂可爲長太息者也 
[諭旨恭錄]  
　　八月二十七日奉上諭步軍統領衙門奏拿獲結夥搶掠行旅並刦奪餉銀槍斃事主盜犯請交部審辦一摺所有拿獲之大王卽王玉珍大張卽張玉山梁九兒卽梁永升梁四張二等五名著交刑部嚴審辦理未獲之劉運頭劉二康文亭等犯仍著嚴緝務獲送部至原拿此案之員弁等俟刑部定案時聲明請旨該部知道欽此同日奉上諭步軍統領衙門奏拿獲迭次結夥偷竊武備院官物賊犯請交部審辦一摺所有拿獲之王大卽王山兒連受卽鐵兒文子竇文元卽二臭沈慶安卽喜兒信玉順等五名著交刑部嚴審辦理未獲之殷二丫頭一名仍著嚴緝務獲送部該部知道欽此同日奉上諭前據御史楊崇伊奏叅江蘇巡撫趙舒翹勒遷棚民幾至激變及署元和縣知縣葉懷善著名貪酷各節當經諭令龍淇霖確查具奏兹據查明奏稱崇實去浮勤求吏治被叅各節均係訛傳卽著毋庸置議署元和縣知縣葉懷善聲名狼藉怨讟繁興著卽行革職該部知道欽此○二十八日奉旨此案著交王文韶督同臬司親提人証卷宗秉公研訊確情按律定擬具奏原告童生王親賢該部照例解往備質欽此同日太常寺題九月十一日祭歴代帝王廟奉旨遣魁斌行禮兩廡遣長萃溥善溥頲寳昌各分獻欽此同日又題九月十三日祭都城隍廟奉旨遣文熙行禮欽此 
[覆命有期]  
　　津友手書云李傅相於上月廿七日使節旋津業迎迓情形列報襜帷仍駐於河北行轅連日屬員絡繹禀安而西國官商亦復往來投謁脚鞭手版應接不遑聞擬於九月初二日晉京覆命 
[金臺夕照]  
　　京師采訪友人云南城勇目趙雲起被内監砍斃一案早已讞成刻經兵部議給卹趙家屬銀二十七兩五錢至所請蔭襲等情因該勇死事情形與前敵殉難者不同未便核准○禮部尚書李蘭蓀大宗伯因病請假已閲多時刻聞大宗伯又猝患中風口噤不語恐一時未卽就痊也○八月二十五日小洪奎菊部在大棚欄同樂戲園演劇部中小丑與花旦互相諧謔語侵觀劇人某甲揷科打諢本優伶之常技不料甲係山東人氣質粗暴聞而大怒陡將茶杯擲上戲遂停演旦旣效紫燕之駡東風丑更淺笑低聲大有惡語侵人六月寒之意甲怒益甚縱身上臺揪扭諸優遂自後臺一擁而出擦掌摩拳甲懼而逸諸優復遷怒於甲同座之某乙羣向亂毆乙以遭此无妄之災誓欲與之涉訟經園主人出爲排解尚未知能浪靜波平否 
[夥刼西員]  
　　天津西字報云蘆臺爲北洋屯兵之處有一德國武昌張沙臘者經當軸延充教習已歴多年邇 
 
 

Page 2

 
 
者營中大加沙汰以致老弱軍卒多賦閒者若輩以無衣無食相約刦沙臘之家某日之晩有數十人一擁入室扭傭人而抶之并砍斃一舌人大踏步入沙臘臥房沙臘懼奔至套間掣取洋槍以禦數十人奪門而入沙臘扳機發響擊死一人餘黨遂星散事爲營主李君所悉急出兠捕得以拘獲十人立置諸法 
[日開商埠]  
　　東歴十月三號東京傳電各處云日本政府已准外國商船進出口岸六處計越前國之敦賀港肥前國之口之津港及唐津港筑前國之愽多港伯耆國之境港石見國之濵田港以上各港均係出煤之處故允開商埠以便煤可流通也 
[赤嵌新語]  
　　日本長崎鎭西日報云臺灣深坑街駐劄中隊長大尉鹽田氏禀報政府稱本處所屬坪林尾崙尾寮莊介乎臺北宜蘭之中近有土兵出沒是以特派混成第一旅團長小佐氏島田率步兵四中隊帶生番十餘名前往辦理土兵見日軍已至向尖山湖四散現留一隊屯彼餘均撤回又云大嵙崁附近亦有土兵出沒爲首者姓陳名建生副以胡嘉猷江進源二人又云臺灣現未平靜水社附近土民前者避難他徙至今來歸者仍屬寥寥又云南投附近土兵擬再舉事以致人心洶洶大埔林附近約有土兵二百餘名出沒無常現已派步兵一中隊赴彼查搜矣至南望定及水底坊附近土兵已散刻下仍嚴爲之備有警部及兵卒一名某日猝被土兵殺斃 
[銀行帳略]  
　　日本横濵正金銀行刻已印成清帳計本年東歴六月杪止連去年所餘歸入各項共餘銀一百八十七萬四千三百七十四圓八角二分一釐除去開銷銀一百二十萬三千八百六十五圓一角一分六厘尚存銀六十七萬零五百零九圓七角零五厘再除去各零項及公積銀外派給新舊各股友利息一分五厘共派出銀三十三萬七千五百圓餘銀歸入下半年帳内觀此則行中獲利之豐可以燭照數計日人亦善亦營運者哉 
[擬換總統]  
　　循環日報錄泰晤士報云法蘭西自改爲民主之國每屆三年爲一任由民人公舉公正之人爲總統現在法國人民以現任總統所行之事未免過於專權意欲將其撤去另舉他人執政有識者謂法人情性旣貪且狠每欲興兵奪利而該總統則常以和爲貴不欲妄啓釁端以致民心多有不合也 
[石底新鞋] 叨報云德國有某格致士格得新法能以石製鞋底殊利於用查其制則鞋底之面仍舊用皮皮之下乃更用不畏水濕之膠攙和幼沙石粉以爲之據謂此等鞋底最便於崎嶇泞滑之途如遇道路欹仄不平或地滑如溜亦能牢吸不至有蹶仆之虞其製若成當可卜其風行海表矣 
[開礦先聲]  
　　蕪湖采訪友人云寗國府地處皖南上游林密山深多産五金之礦其礦苗之顯露者銀銅煤鐵一望可知上年太平縣某上舍曾擬條呈十六則將上之署兩江總督張香濤制軍適制軍奉旨回湖廣本任遂未果投近有曾任監司之某巨紳將採其議禀請南洋大巨劉峴帥集股開採一俟批准卽當帶同礦師前往相度矣特不知果能實事求是否抑仍是托之空言也 
[鳬舄飛來]  
　　蕪湖采訪友人云委署蕪湖縣事萬文甫明府世章接奉藩司于方伯飭知後卽電諭本衙書吏涓吉九月初一日午時接篆旋自會城乘船就道適爲風雨所阻至本月朔傍晩始抵鳩江因吉時已過祗得暫就江于土藥局下榻翌日書吏假長街湖南會館爲公館請明府暫駐雙鳬明府允之遂頒下紅示定於九月初三日申時上任屆時由公館排道至本衙先行祭儀門之禮隨拜會前任朱蕙卿明府小叙寒喧朱明府卽將印信文卷一一移交萬明府爰更換朝冠朝服行望闕謝恩禮然後拜印升座查判卷册受各書役庭叅禮成復詣道轅禀知任事並遍謁各寅僚仍回公館辦事 
[蕪湖蒐軍記]  
　　皖南鎭李壽亭鎭軍上月廿七日由金陵公竣回蕪舉行閲邊大典是日黎明練軍各營將領偏裨各率馬步健兒齊詣東門外大校塲一路軍容整肅鼓角烏烏戈戟如林殿以洋鎗大隊演武廳上張燈結綵璀燦異常將臺高懸帥字大旗甬道前則擺布城一座上掛三軍司命旗幟遥望正如飛龍夭矯盤鬱空中本城自叅將以下各武官咸先後蒞止俄鎭軍亦鳴騶而至各官排班鵠候略叙寒暄卽升公座是時將臺上鼓樂大作各將領哨弁一一報名庭叅隨由材官跪禀請出令旗至階下臨風一展卽見布城中冲出兵馬兩枝先鋒官帶領繞行校塲一周旋排演長蛇八卦蟠龍臥虎諸陣離奇變幻神妙無方每排一陣放排槍一次校塲上烟霧迷漫幾於對面莫辨旣又接操洋鎗大旗籐牌各雜技衝鋒對壘正如臨敵交綏操畢紅旗報捷繳令退陣再閲馬隊騎射各健兒挽强命中罄控如飛頗極草枯鷹眼疾風勁馬蹄輕之致鎭軍備有袍褂大卷及荷包扇揷等奬勵各哨弁其兵士則奬以銀牌受賞三軍鼓舞蹈躍齊聲叩謝鎭軍命駕回至行轅已日之方中飯後拜會道憲並各寅僚小住一宵於廿九日揚帆上駛回寗國本轅當憲節啓行之晨各營弁兵之排隊恭送者較來時尤爲整齊蓋以閲邊亦非常大典也 
[于湖秋景]  
　　蕪湖訪事人函云當蕪繁三邑約會定期縣考慈悉蕪湖縣朱蕙卿明府接當塗縣謝鳳岡明府來文云現當查勘秋成未及告竣應卽一體展期會同出示改於九月初八日取齊十二日開考想届時童子軍自必各抒心得也○蕪湖秋稼一律登塲朱明府據實詳府遵例開徵一面標發紅諭定於八月廿一日設櫃啓征本年下忙丁地錢糧並帶征上忙未完各項銀兩想萬井收成旣已倉箱豐稔完賦爲正供所應爾自不難踴躍趨公也○湘人羅某者在蕪邑寗淵觀河沿開設煤炭號自本自客所居爲乃祖遺産該屋前通大街後逹河沿大街門前租與閩人開設恒升泰桂圓棧已歴多年前年羅因缺用向恒升泰借洋數百元當時言明其屋將來或典或賣必先儘該棧找價執業今夏羅某倐搆時疫撤手西歸其子以後事所用不敷卽向該棧告貸以治喪詎該棧執事翟某因思乘人之危冀可貶其值而享其成欺羅子年穉半出挾制然鳩上湘人頗衆互爲不平由是不得已涉訟琴堂日前朱蕙卿明府傳案集訊一則麻衣如雪謂翟恃衆閙喪一則衣頂煌煌謂羅藉屍圖詐在堂上各執一詞明府諭飭原中調處未審得免此一塲雀角否○蕪湖長街戴永興估衣莊旌德人戴鬚鬁之金穴也戴工營運於有意無意之中陸續積欠各錢莊一萬餘金日前忽閉門思過且邀請各莊主說債似可不至决裂然並未說妥乃戴已串出同業潘某將招牌改爲潘天盛開門貿易矣各錢莊見其有心串騙立卽赴縣禀控朱明府卽於廿四日派差將該店發封簽提戴潘二人至案押候訊供追繳虧欠銀兩俾免市儈步其後塵 
[廬阜晴雲]  
　　九江江訪事人云前報紀新任九江鎭宋珮箴軍門於十四日抵潯十五日清晨坐官舫晉省拜謁德靜山中丞兹於廿七辰刻返棹文武各官俱迎接在嶺南會館作行臺擇吉接印○上月廿六日官塲接南昌電音藩憲牌示瑞昌縣以請補之范秋帆明府羲馭先行署理前委之德松溪明府垣改署安遠縣○新關委員沈築夫明府霖巖前奉關道憲誠觀察札委管解銀六萬兩進京上月廿五日回潯銷差○新任德化縣梁蔭南明府樹棠接印後連日行香拜客閲城點卯放告并禀請臬憲札委李蔭伯叅軍樹森襄辦本縣保甲於上月廿六日到潯○前任德化縣升授寍都直隸州金雨卿直刺時宣在任病故其公子少卿明府扶柩回江夏原籍道經柴桑在城外龍池寺開幃設祭郡伯尹太尊曁文武寅好及紳商士庶多往弔奠○捕役李某拿獲賭徒某甲至保甲總局請究吳儀生明府庭訊之下喝令笞責八百板訊悉該捕有索賄不遂及搶錢情事勃然大怒喝令重責三千板枷號示衆○上月三十日有鄉民在同泰典質青銅八百翼串斷錢墮衆孩搶拾竟將八百文搶净無仔一時彼拿此竄僅捉住一孩送保甲局吳儀生明府謂小時竟敢如此長大可知喝令薄責六板示戒卽令巡丁至各該家將錢追出給還失主鄉 
 
 

Page 3

 
 
人叩首而去○娼寮烟館皆倚兵役爲獲符有妓女王鳳兒在城外龍池寺傍開設花烟館與門首擺吃食攤之某甲爭執適爲獲符之某兵所見竟將甲拳打脚踢遍身鱗傷甲赴保甲局喊禀羅海源少尹訊騐之下卽飭丁將該娼與兵帶局訊問數語送營轉送德化縣懲治 
[淛省官塲紀事]  
　　杭州采訪友人云調補錢塘縣吳大令鴻賓涓吉九月初一日午時接印是日辰刻束明府將印信移交前去大令遂命駕入署行三跪九叩禮望闕謝恩升坐大堂接印任事書吏差役隨班叩賀如儀及退堂卽回翁館蓋因衙署尚需修整然後擇日鶯遷也○浙江巡撫廖榖似中丞於九月初三日牌示現在天時漸冷本部院定於九月初四日換戴煖帽仰文武各官一體遵照毋違特示是日爲黄道吉期民間多有舉行婚嫁者換季一事未及周知冠服遂叅差不齊有仍戴凉帽者 
[自投羅網]  
　　寍波訪事人手畢云寗城妬奸釀命案内在逃之帮兇王寳生地方官因案已了結不與深究任其法外逍遥兹聞鄞縣某捕役於日前因案往鎭途遇王寳生膽敢攔路行兇捕役卽扭王送鎭海縣管押一面上郡禀明鄞縣楊大令已飭差關提到案未知作何訊辦也 
[海山仙館校書記]  
　　廣州采訪友人云鹹魚行釐金舊由陳錦成包繳嗣改歸梁廷修承攬以致互相爭訟累月經年兹者陳復赴撫轅上控許仙屏中丞批示云鹹魚行司事陳錦成等禀批查各行抽收坐釐遵行已久商民相安若别立名目包承課餉未免迹近把持本部院到任之初卽據梁廷修陳錦成等因鹹魚行捐釐一事彼此呈控已知立堂承餉弊政故歴次批行該局總以有益於餉無害於商妥籌議詳現據該局另詳南海縣禀省城明德堂大盈等十家油行藉承臺砲爲名把持壟斷請將大盈名目革除等情由局議歸省河補抽局帶收洵屬商民兩便其梁廷修包承坐釐亦復類是查閲黏抄并經南邑黄令以廣濟醫院紳董夙稱公正邀集大小生理數十行人等會同籌議大端仍歸本行復承爲是以梁廷修攙奪爲非梁廷修前請札局出示當經督部堂批駁卽飭南番二縣確訊核斷在案南海縣黄令不避嫌怨據實直陳在番邑豈有異議仰釐務總局確核案情如該縣果照會紳董邀集各行秉公議覆所謂衆論僉同卽可照禀辦理毋再遷就違延并錄批報明督部堂察照抄件并發○花縣土匪梁荒盤據獅嶺四出剽掠并聨盟拜會羽黨日益衆多各鄉市鎭良民多有畏其兇頑措銀献納者上月縣主赴省請兵設法剿洗兹聞大憲已飭鄭遊戎帶勇前往矣○闈姓一事日前大憲曾出示限至九月初三日爲止著新充商人繳足銀一百六十萬始能發札開收如不繳卽當另飭别人接辦兹聞商人另立堂名向督轅繳足現銀六十萬兩其餘一百萬兩俟給札後陸續繳足督憲已俯如所請批飭總局准於八月二十八日給札開收矣○老城满州街核篦巷成公館主從九職銜名宗藩應官聽鼓已歴多年邇者衆鄰見其形跡可疑知有作僞情事禀請該管協領至公館中查搜起出銅質僞洋銀數百圓假票僞札若干件卽交保甲總局轉解南海縣訊供成初稱兒子得中吕宋票收得洋銀五千圓衆鄰意欲分肥特來誣控縣主逐層駁詰成堅執前詞遂發押捕衙俟禀請大憲詳辦○城西北帝廟重修告竣好事者擇於八月十六日起建醮五晝夜九月十一二日舁北帝偶像巡遊○油欄街定期於八月二十七日迎神賽會前道有馬百餘匹擡擱數十卒鑼鼓十餘架人夫多至二千餘名所費約在千六百金左右不作無益害有益粤人其亦聞兹古訓否耶○曹巷一名桂蘭里邇有匪人開設賭館數家某夜有賭匪入局行刼館中人持械狂追守棚人皂白不分悮將館中人槍傷數名不知能免涉訟否 
[制軍特札] 署松江府正堂加五級紀錄十二次陳爲轉飭事光緒二十二年八月初六日奉督糧道陸札奉兩江總督部堂劉札開照得官塲陋習專事逢迎僚屬趨承無非餽送凡遇上司到任鋪陳一切務期備極奢華卽後逢節壽之時以及家中有喜慶事亦必餽遺禮物似此交相酬應專尚虚文於分内應辦公事必致多所荒廢殊非居官盡職之道况目下時事孔艱財用日匱正當交相策勉勵精圖治之時更不宜酬酢往來致啓奔兢之習所有一切公欵當以絲毫爲重卽使自出已財亦應守儉以養廉之義自此次通飭之後凡我寅僚須力戒浮華各勤職守不准再有前項情事致于未便札道轉飭所屬一體遵照毋違等因到道奉此合亟札飭又奉藩憲轉奉督憲札同前由等因到府奉此查此案前奉督憲札飭卽經轉行遵照在案今奉前因合就轉飭札到該縣立卽遵照毋違持札按官塲虚文習氣各省都有實於吏治大有妨碍蘇省自同治六七年間經丁雨生日昌中丞撫吳時痛加整頓吏治一新當時官吏胥差蠧役各皆凛威遠竄力改前非時曾文正公總制兩江批諭有江蘇吏治積習已深現經該司力爲整飭無異發聾振瞶可嘉之至現劉峴帥特札遵行後先媲美洵不愧砥石元勳尤願各省疆吏皆以峴帥之心爲心則吏治庶有轉機而自强之道亦在是矣 
[滬上官話]  
　　韓子樵太史培森係丙戌科翰林昨由浙江坷里買棹來申換搭津輪入京供職一昨登岸至道署拜謁後分赴各署　客○卸署太倉州原任上元縣陳諒山直刺謨日昨因公蒞滬僑寓同豐祥客棧午前乘輿進城至各署拜謁○正任南匯縣汪蘅舫明府以誠前奉藩憲牌示飭回本任已誌報端日昨明府從白下謁見各大憲後搭輪抵滬換官舫用小輪拖帶往茸城謁見府憲並聞擇吉本月十一日回任接篆云 
[示期科試]  
　　江蘇松江府上海縣儒學正堂宣爲科考事奉署本府正堂陳札光緒二十二年九月初二日奉督學部院龍札開照得該屬童生業經通飭取考在案今本部院試畢蘇州卽按臨該屬科試所有取齊日期合行札知札府卽通飭各縣各學曉諭與考生童定限於九月二十三日齊集松江聽候示期考試等因到府轉飭到學奉此合行出示曉諭爲此示仰與考生童遵於九月二十三日齊集郡城聽候學憲按臨考試均毋遲延自悮特示光緒二十二年九月初八日 
[英員回任]  
　　英國駐滬總領事韓君前曾請假回國署中日行公事均由正領哲美森君庖代前日韓君已事畢來華接任視事矣 
[押候定罪]  
　　本埠漢德洋行火災後英界捕頭查詢一切疑是行主漢德氏種火因卽解請領事訊問押入獄中此已譯登本報初七日英副領事官察閲各口供令歸捕房管押以便申請刑司定罪 
[飭毁淫書]  
　　淫書中有名燈草和尚者詞意穢褻不堪入目署松江府陳容曙太守訪聞現在上海英租界中有人將此書翻刻若一俟成書出售殊於風俗人心有碍因特札飭英讞員訪查明確將書焚去板則甓毁屠别駕奉札後業已派差密查矣 
[竊犯發回]  
　　前者新選湖南寗鄉縣朱大令國華由京引見出都附輪南下道出滬江上月初八日附招商局江孚輪船上駛尚未啓輪失去文憑禀知上海縣黄大令轉咨英法兩界讞員請爲查緝法讞員鄭大令接到來函立飭包探拿獲輪船扒竊魯載陽一名請爲研究旋經該輪船茶房在船拾得文憑一副送還大令持赴新任該竊魯載陽經黄大令研訊之下並無别案發覺爰卽送回法公堂請鄭大令發落 
[遇救更生]  
　　昨有崇沙某商船在大沽口裝满鹹帶鮝魚等貨於上月晦日駛至吳淞口銅沙洋面陡值海風大作急雨跳波以致船貨均覆舵耆水手計共十三人均遭淹溺惟有某甲稍諳水性遇救是生昨投蘇松太兵備道署求請賞給盤川黄幼農觀察賞給英洋二元諭令速回本籍另圖别業謀生 
[乾綱偶振]  
　　寍波人陳某携妻某氏賃居裏虹口合興街前日下午夫婦勃谿聲聞戶外氏索以雌虎著名陳向者一聞河東獅吼聲輙戰栗不已今忽遽作雄飛一變陳季常跪地故態氏大受挫折氣憤難伸奔至裏虹橋相近躍入江心意圖自盡幸經船戶撈起送之回家想從此雌威定可稍殺矣 
 
 

Page 4

 
 
[遞解竊犯]  
　　張少　　　發二積竊經包探先後獲解捕房轉送英廨屠别駕判令遞解回籍　日下午捕頭派包探竇如海將張陳二賊帶至公和祥碼頭附福如輪船解往漢陽 
[英界公堂瑣案]  
　　本邑人陳竹卿上月曾在魯意師摩洋人處當細崽旋卽停歇近日魯意師摩查得行中失去衣料大呢十八碼種花查得行中失去衣料大呢十八碼種花匠龔土生及夏丫頭謂曾見陳先後取去兩包碩大無朋其中不知何物魯意師摩遂指陳行竊報知捕房捕頭遣包探趙銀河往查毫無實據昨晨將陳解案禀稱各洋商房中只准細崽入内惟魯意師摩無論何人皆可出入魯意師摩帶同龔夏兩証人投案請究龔供稱小的向當園丁西歴上月十八號見陳取去一包夏供稱十九號小的亦見陳取去一包惟其中不知何物陳供稱上月十三號小的至魯意師摩處執役至二十號卽停歇嗣後聞主人已換雇兩三人所取之包係小的自已鞋襪棉衣實非行中之物屠别駕據情商諸慈繙譯官將陳仍交趙探帶回捕房查明一切定於禮拜五覆訊○包探孔阿才禀稱賊犯王永法竊取花三福家布衣八件土布兩匹報捕後捕頭遣小的緝獲人贓解請訊究花投案領贓王供稱小的係浙江寗波府屬某邑人行竊該死求大老爺筆下超生别駕判令笞責一百板○二百七十三號華捕解馬夫胡阿生至案禀稱此人駕車行駛不照工部局定章沿路加鞭飛馳與他車爭先鬥捷是以解案請訊胡供稱小的雖當賤役頗識章程實緣馬性不馴以致如此别駕判罰洋銀三圓如數充某處　費○二百七十三號華捕禀稱殷阿昌飛馬奔馳由小的拘入捕房卽以洋銀三圓爲質得以暫時釋出今並不投到是以禀請示下著將所質之洋銀充公○包探張阿五禀稱賊犯王桂生前曾解訊此次又連竊王阿四陳裕泰葉阿全石王氏陳阿來等家鋪蓋衣服絨毯等物經小的緝獲起到原贓解請究辦王等男婦各失主紛紛投案領贓桂生供稱小的係常州府屬無錫縣人罪無可辭惟求恩典别駕判令笞責二百板遞解回籍贓分别各失主給領○賊犯方阿全竊取朱仁芳木作内木板數方適爲五百五十二號華捕拘獲解案請懲朱投案領贓并請究辦方供詞左支右絀一味求恩别駕判令笞責一百板 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[南市寒飈]  
　　江北某邑人馮王氏僑居新馬頭昨日其子馮甲向崔虎全索舊欠以致互相口角繼以兇毆馮力不能支被崔擊傷遂扭至十六錢巡防中局　訴李蘭史二尹判罰崔洋銀二圓給馮爲養傷費○前報記馬路工程局所購樁木被沈堂堂竊取二株售與浦東洋涇鎭人沈五全得洋銀八圓五角工程委員朱森庭明府查知其事將五全等二人送縣請究堂堂聞風逃逸黄愛棠大令訊悉情由判令將三人各笞二百板枷號浦灌示衆限三日緝獲堂堂送究昨日明府擬罰枷號之三人洋銀數十圓函請縣中開釋 
[縣案瑣錄]  
　　日前英公堂移送販賣珠寳之金王氏及監守自盜之德祥質鋪管色沈麟祥到縣黄大令親坐三堂研訊判將沈等收押立出堂單補　德祥質鋪執事陳步鰲孫鹿鳴等到案追究昨金王氏又投遞禀詞謂小婦人所質之珠寳各物前經訊問對明被該質夥等吞沒抄黏清單求請追給昨日英公堂協派差役指獲櫃夥孫鹿鳴備文押解至縣黄大令飭差收管著卽赶提餘証一併限日解訊○前有唐義生扭控徐二觀串保陸大順盜贖田畝等情經蔣刺史訊著各檢契據再核前晩又經蔣刺史訊問唐義生供徐二觀所抵田計錢四十五千由小的轉抵在周姓契據一切小的處實已失去又訊徐二觀供地有二塊一計一畝七分餘一計八分四厘内八分四厘中有二分已爲唐賣與人築馬路實只六分餘内有祖墓原契呈上刺史察係乾隆年間遠契謂此亦難以作憑又訊經勸之王晉臣據供此田抵錢實四十五千惟冋由徐種尚欠佃租要還至八分餘地内的有墳墓求察陸大順供是廿八保五圖地保前徐二觀托至周姓處贖出田二塊售與洋商議價四百五十元先收定洋一百元而徐已用去此刻如不斷還定洋難以措還必多周折剌史謂田係轉抵不能逕贖擅賣爾爲地保足見不安本分串出糾　今姑著樹出洋八十三元給徐所有一畝七分半之田著歸唐管其八分餘之田從寛念有墳墓在内准由徐二觀管業兩造具結遵斷○本邑虹口廿三保十三圖地保本年輪應第三梱徐晉錫徐慶堂承當於二月間禀准接充給諭詎被歇夥韓俊卿將印諭冒領在外兠攬蓋戳徐晉錫等　役上海縣察請追究經黄大令批准吊諭飭提而韓俊卿又因盜夻地價拘押英會審衙門大令乃備文移提到縣嚴追前晩請蔣壽林刺史升坐花　提案訊問先據原告徐晉錫供二十三保十三圖捆保圖中向分四大捆挨年輪直本年應小的與徐慶堂輪當當經二月初禀蒙大老爺批准給諭著充豈知有已歇之夥韓俊卿向圖差處朦領印　在外招摇小的因地保責任非輕此種壞人决不再用現求給領承辦刺史得供謂韓俊卿　　一地保之夥竟敢如此胡爲韓連稱不敢徐又供小的有徐聖全戶名方單抵在韓處計洋二十元洋已還他單被吞匿求卽併追韓稱洋是收　　徐尚欠代完漕糧有三十多千徐供韓係　話不過四五千之譜刺史拍案大怒連聲喝打韓叩頭如搗蒜刺史乃從寛免責遂判十三圖地保准匿徐晉錫徐慶堂合當諭單當堂具領所有田單限明日繳案候給徐領著徐出洋五元交案候給韓領各具結而退 
[法捕房瑣事]  
　　甲乙兩竊在某棧房竊取茴香當經失主投報捕房飭探查獲贓售南市某店得洋二元七角將甲乙兩竊送入捕房押候吊贓解堂訊究○偷兒某丙在太古碼頭竊取烟煤爲巡丁拘獲解送捕房押候解堂訊究○包車夫某丁向某戊索欠在孫家弄花烟間門首互相格鬥致將丙之頭顱擊破爲巡街捕拘入捕房捕頭訊間之下兩造各有不合著禁押片時卽予釋出 
[美捕房瑣事]  
　　昨晨有粤人某甲持污穢布衣四件至武昌路石順記洗衣作囑令洗刷作主索資五十六文甲與以四十八文爭論之餘各以老拳奉敬適三百八十號華捕巡至將兩造拘入捕房捕頭以事甚細微一併斥釋○江北人某甲至百老匯路鴻泉茶樓後面某烟間領略烟霞滋味吞吐旣畢揚長竟去館主潮州人某乙以其尚未給錢呼之使回甲稱已如數付給兩相爭閙繼至用武旋經二百六十七號華捕將甲乙拿解捕房捕頭略詰原由不予深究一併斥釋 
[邗江官報]  
　　八月三十日三江營遊府裘遊戎德成公幹到揚　　尹　堂銷中富局差○九月初一日孔分轉廣杰由皖岸來揚項鹺尹兆騋回通泰資探水勢○初二日儀棧提調許分轉星璧由十二圩來○初三日鄭大令詩鎭銷解京餉差祖　尹女斌銷城外三叚保甲差 
[上海北市絲業會館籌賑公所施子英經收山東順直湖南廣西賑捐八月初一日至十五日第七次清單]  
　　初一日管哲夫由錦椿帽鋪來洋十元○初二日培養居求病速愈洋四十元唐門葉氏因病求愈由江天船來三十元乍川兩金　　　求　家安順洋四元銅洋一元松爲徐彭齡爲丙子秦氏濕瘡求全愈四元自蘇嚴姓一元無名氏銅洋二元○初三日周穎麒爲祖文煥病危商諸祖母朱氏願將自已積下壓歲錢併湊病卽愈洋一百元趙門貝氏十元鐘子湘三元孫金城求妻病速愈二元無名氏求三兒關煞開通一元○初四日無名氏寫屏潤筆移助由沈淇泉先生交來洋五千元山陰周守和求病速愈三十元無名氏二元小洋七角四分○初五日求朱董氏病愈人洋五元○初六日振新堂葉洋五元○初八日宋介生雲生季生爲嚴親六旬正慶將筵資移斯洋一百元蘇城金鼎三角○初九日唐門范氏求病速愈洋一元○十二日李信常　長五十大　蒙諸親友惠儀移助計沈芝庭沈賡生沈子焌興盛典順康莊周秋舫六戶各二元生記昌盛典李幹卿朱念生丁午亭沈寅安生記七戶各一元尹渭安洪少甫合一元以上共　二十元並將謝筵資移助二十元○十三日陳廷錫爲子病求速愈洋四元崔氶剛二元○十四日杭州邊竹潬因文孫隬月蒙諸同鄉惠儀移助計孫雲亭崇幼軒白海珊亷仲　孟秀圃李筱丹常靜先李石朋孫蔭池楊子渠合洋十元施子英二江並　管席資移助十元蘇州王錫瑋求血痢速愈二十元不留名求病速愈十元吳陵不着名人因室人生　平安完願十元蘇州魯芳因本月初十五旬晉九大慶並九十月内兩女公子誕期節壽　資移助洋九元銅洋一元汪君求病速痊五元嘉定錢詠梅室主人爲二兒週歲將　賞移助二元○十五日肄書榭求病人轉危爲安洋二十元無名氏三元玉梅氏惜花生　壳件賛卿交求各一元蘇姓一元 
 
 
 

Page 11

 
 
   
 
 

Page 12

 
 
[光緒二十二年八月二十七日京報全錄]  
　　宫門抄○諭旨三道錄　○將軍　奏查　道員把持税務實有中餉摺○浙撫廖奏和府起復赴京引見緣由片○又奏浙江關籌解出使經費銀兩　○八月二十七日兵部太常寺太僕寺鑲黄旗值日無引見○鉦楞額假满請安○澤公續假五日○永隆續假十日○召見軍機○○奴才依克唐阿跪奏爲遵旨查明道員把持税務實有中飽恭摺　奏仰祈聖鑒事光緒二十二年五月二十一日奉上諭依克唐阿奏道員把持税務據實糾叅一摺奉大東邊等處税捐前經依克唐阿奏准派員會同　收現派候補道員王頤　等前往說局會徵　邊道張錫鑾並不聽同商酌自行分派總辦帮辦委員經收所　税欵均送道暑並不　省似此任意把持籲係希圖中飽情弊張錫鑾著先行開缺交依克唐阿嚴行查辦欽此當卽欽遵揀派署昌圖府知府陳震協領廣　補徵東邊木　委員候選同知陳懋元等會同前往秉公查辦去訖現　陳震等按照原叅各節逐細查明開單禀報前來奴才覆核　異謹將所查東邊道張錫鑾實在情形爲我皇上縷晰陳之一原叅張錫鑾謬以向有定章罄東邊所入供東邊所出嘵嘵置辯一節查光緒二年　署將軍刑部尚書崇實曾有是奏原以東邊道署初設恐冥入不敷出故爲限制並非奏明定章税捐餘欵盡歸道署此該道　執　　以把持税務之實在情形也一原叅張　　與王頤勳等設局會徵並不公同商酌自於沙河子大東溝寛甸河三處分　總辦帮辦　員書差二百餘人竟有一局委員至十四人之多者又與京遼楊　嶺開原各局八九處亦派總幫辦各委員所派之員並宋　明　才更不商之王頤勳等一節查沙河子大東溝長甸河三處税局委員書差共二百四十五員名其大東溝一處委員實　十四　該道於本年二月初二日派各局員扎文概列單　此在王道未到差以前續於三月二十日派沙河子委員劉秉鈞亦係單　此在土道到差以後均無會同王道札委字樣王道來文内稱興京各局員約自上年已經派定沙河東溝各局員亦係未設局以先派充此該道自派局員以把持税務之實在情形也一原　張錫鑾似此把持居苛非　申飽何以於奉旨收捐之事不容他人著手一節查本年四月二十日委員何厚　報張道呈稱面奉會辦王道諭飭將本年收捐易銀數目呈報等語是四月以前不令王道與知四月以後雖令與知而統不在著手此該道不容他人著手把持税務之實在情形也一原叅張錫鑾所轄興京各局二月分共收東錢五千六百餘千開用三千六百餘千所用皆該道私人一節查典京各局二月分收錢一共用數目報有清册與原叅相符其沙河子總辦委員張體元係該道姪孫大東溝總辦委員何厚啓係該道姻姪此外各委員無非該道親故此該道任用私人以把持税務之實在情形也一原叅張錫鑾稱後年呈父督署四萬兩此外不能開報者十餘萬兩一節查此係從前陋習該道所開東邊每年籌解津貼犒賞及道署税局一應辦公經費清摺内均一一列明各項數目俱無行提文件王道亦稱奉派會徵並未奉有明文惟王道呈遞手摺内開月報文册呈到憲轅請先存案祈弗報部緣將來東邊道支銷各欵恐有不能報部者等語又查張道交代卷内提各項耗銀一萬兩内有解督署五千兩已經批駁又支放該道本署發審營務文案各處薪工銀一千三白兩零又該道欲將東邊各税耗羡銀欵全歸道署辦公稱係外銷之欵不入册報因爲數過鉅經土道一再請示亦被批駁仍令歸公有卷可查此該道冐銷税欵以希圖中飽之　在捕形也原叅張錫鑾委員俱加薪津巡差反减工食故便走漏一節查薪工加减尚無明文惟本年税局由該道定　每銀一兩作錢九千其委員何厚啓　體元等每月散放巡差工食不　局定九千之數比照孤山銀行每兩八千數百文之　發給以致衆口嗟怨　於稽查是故不免走漏此該道委員尅減工食以希圖中飽之實在情形也一原叅張錫鑾正二三三　月僅收銀六萬餘兩除去開銷所　無幾卽重新整頓已敗壞數月少收十餘萬兩一節查沙河子大東溝兩局春季收欵全靠船裝雜貨進口隨運糧買出口　進一出納税兩番故收欵較旺本年因該處委員張體元何厚啓任意横徵卽如金箔一項向按每束千張納税該員等故謂商人藏奸勒令每束納一千五百張之税一不遵從非打卽罰以致商人裹足船貨皆赴營口過税後用車運沙河東溝售賣來船旣稀出貨自少收欵無多職是之故又該道指沙河子加平盈餘銀五千餘兩作新修書院之費查東邊各城書院向右　欵安懷寛通四縣官街地租並柳林子鮎魚泡棋盤山一帶官地糧租以及寛甸縣參地税捐皆是檢閲道署卷宗惟本年五月十六日經該道提沙河子去年官街地租錢二千千發交鳳凰廳修啓鳳書院他屬無聞所稱　業生童紛紛來署禀請興修　查無此案據此該道假公冐欵以希圖中飽之竇在情形也一原叅税欵俱歸張錫鑾派人經收奴才所派之王頤勳等一概不容過問僅於年終告以收捐總數其實欵均送道署從未解省分毫一節查東邊道所轄各税局及各屬邑自光緒二十二年正月初一日起至六月十四日止批解正欵各收銀九萬六千九百四十四兩零際支兵餉廉俸等項　五萬三千六百一十四兩零實存銀四萬三千三百二十九兩零各項雜欵　收銀三萬三千二百六十一兩零除稱批解省署及雜支銀一萬一千三百七十兩零實存銀一千九百五十四兩零均存道庫並未解　再查該道交代卷内柳林子局自正月初一日起至四月底止共收錢一萬五千零五十二千零除局用錢一千五百六十千應存錢二萬三千四百九十二千零交代册開僅交出錢一萬三千三百二十一千計不符錢一百七十一千　大東　局　二月初七日起至四月　止共收錢二十一萬六千六百九十六千零除局用錢一萬六千五百九十一千零應存錢二十萬零一百五千零交代册開　交出錢十八萬九千三百八十千零計不符錢一萬七百二十四千零又查該道自光緒二十年十二月二十七日到任起至二十三年十二月底　一年期内興京通化懷仁寛甸四城尚歸轄制一切收支款項堅不交代後任外統馬步隊八營均係由省領餉合併聲明此該道把持税務實有中飽之實在情形也以上八條係陳震等奉派或考卷宗或叅輿論確切查明王道原禀並奴才原奏均屬相符伏思該道張錫鑾係監司大員宜何如潔巴率屬以圖報稱而所爲各事諸多欺蒙查該道收捐四月有餘共收銀九萬餘兩目下税局接辦未及兩月已報銀十萬兩互爲比較數目懸殊其中情弊不言可想現卽遵旨逐節查明該道把持税務委係實情其希圖中飽者有　邊各税耗羡銀欵及指修書院之沙河子加平盈餘銀五千餘兩並所稱不能開報之十餘萬兩其己歸中飽者有柳林子伏東溝兩局册卷不符之東錢一萬零八百九十五千零此外更有自二十年十二月起至二十一年十二月止一切收支亦不交代後任之欵惟案係欽飭嚴行查辦應如何懲治之處未敢擅擬恭候聖裁所有遵奉諭旨查辦開缺道員緣由是否有當理合恭摺覆陳伏乞皇上聖鑒訓示謹奏奉硃批另有旨欽此○○廖壽豐片再前浙江提督塘工局委員候補知府時慶萊於光緒十八年報捐道員准部調取引見時值議修海鹽石塘經前撫臣崧駿以該員情形熟悉公事認眞奏准暫留塘工經理旋於十九年十月間在差丁艱遵例回籍終制本年正月服满由江蘇原籍給咨起復來浙據　員聲稱前經奏留工次並無經手未完事件今當賡咨赴部引見懇請具奏前來理合附片陳明伏乞聖鑒謹奏奉硃批勅吏知道欽此○○頭品頂戴浙江巡撫臣廖壽豐跪奏爲浙海關匯解一百四十三結期内出使經費銀兩恭摺仰祈聖鑒事竊據護理浙海關寍紹台道吳引孫詳稱案奉札行出使各國經費各關均自第七十一結爲始於六成洋税内原提一成之外再提坐成並於商局六成税内亦按十成計算每結併提一成半解至江海　備撥嗣奉改解江寍藩庫兌收上年奉總理各國事務衙門飭仍解交江海　存儲等因遵經解至一百四十二結止所有光緒二十二年二月十九日起至五月二十日止第一百四十三結期满共收華洋各税銀十三萬二千零一兩七錢九分一厘共六成銀七萬九千八百一兩七分五厘内應提前項一成半出使經費銀一萬一千九百七十兩一錢六分一厘現己照數兌交號商楊源豐照案匯解於光緒二十二年六月初九日起程前赴江海關道投納詳請具奏前來臣復核無異除分咨查照外理合恭摺具陳伏乞皇上聖鑒謹奏奉硃批該衙門知道欽此 
 
 

Page 13

 
 
[光緒二十二年八月二十八日京報全錄]  
　　宫門抄○諭旨三道錄前○豫撫劉奏揀員請補知府摺○熱河都統壽奏委署知縣片○東撫李　奏出省察勘河工起程日期片○又奏核减通省糧銀折收錢數摺○將軍恩等奏擬將各城制兵所用火槍改練拾槍摺○又奏更換防營管帶片○八月二十八日刑部都察院大理寺正黄旗值日無引見○崑貝子啓秀各假满請安○盛京工部侍郎鍾靈請訓○直隸布政使員鳳林請　訓○值年旗奏派稽察内七倉之大臣派出睿王○召見軍機員鳳林鋪靈○○頭品頂戴河南巡撫臣劉　堂跪奏爲揀　請補要缺知府以資治理恭摺仰祈聖鑒事竊照南陽府知府濮文暹於光緒二十二年五月二十一日在任丁母憂報經臣恭疏具題應卽以本日爲開缺日期業歸五月分截缺報部在案查南陽府係衝繁難兼三要缺例應在外揀員請補該府管轄十三廳州縣南連鄂境西接陜疆轄地遼闊山徑叢雜匪徒易於出没民情亦多　悍目郡城設有教堂時有中外交涉事件舉凡彈壓撫綏均關緊要非剛柔互濟精明練逹之員難期勝任臣與藩臬兩司悉心商酌豫省現有截取記名保送分發補用知府桑實李廷瑞二員但均與此缺人地不宜復在通省應升及科甲出身契各項候補人員内逐加　選非本任緊要卽人　　宜未便遷就惟查有曾任實缺候補知府傅鳳颺現年四十八歲山東昌邑縣人由一品廕生於同治八年十一月初三日引見　　旨外用選授雲南安寗州知州十年十二月十八日到任攻克新城肅清案内出力保以直隸州在任儘先補用並戴花翎因攻克騰越　城雲南全省肅清案内出力保奏開缺俟補直隸州後以知府用先換頂戴委署開化府兼理開化府印務署理寳川州補授元江直隸州知州光緒五年八月二十一日到任實歴烟瘴邊俸三年期满交卸撤回内地候升委署開化府事九年三月奏補永昌府八月聞訃丁父憂請咨回籍服满起復捐離雲南改指河南仍以知府歸候補班補用十四年請咨赴部三月十九日引見奉旨照便用欽此領照回省卹工賑務出力保俟補缺後以道員儘先補用該員才明識練爲守兼　現委署理南陽府知府措理裕如以之請補斯缺人地泃　相宜與例亦符據藩司額勒　額臬司長祿會詳請奏前來合無仰懇天恩俯准以曾任實缺候補知府傅鳳颺補授南陽府知府以資治理如蒙俞允該員係候補知府請補知府銜缺相當毋庸送部引見亦毋庸查開叅罰爲此恭摺具陳伏乞皇上聖鑒敕部核覆施行謹奏奉硃批吏部議奏欽此○○壽蔭片再建昌縣知縣凌邦靖　報該員現屆三年期满例　更換所遺之缺自應先行委員接署以專責成查有候補知縣藍步青老成穩練實心任事堪以委令接署等情據熱河道湍多布詳報前來奴才覆嚴無異除檄飭遵照並另行揀員請補外理合附片陳明伏乞聖鑒謹奏奉硃批勅部知道欽此○○李秉衡片再河工遇有緊要事務應由臣親履查勘前經奏明在案查黄河屢决總由入海尾間不暢臣前擬從呂家江口門順流而不至陳家屋子仍引歸錢門　迤下舊河入海嗣因趙家菜園决口形勢變遷於五月二十四日奏報摺内聲明俟伏秋汛過再察看情形辦理現在節届曰露水勢己定其何處入海較順應卽親往查看以便設法疏導臣擬於八月初六日出省赴趙家菜園漫口及溜行入海尾閭詳悉查勘應如何辦理之處俟勘畢再行奏報所有臣署日行事件循例委潘司代拆代行緊要事宜仍包封送臣行次核辦謹附片具陳伏乞聖鑒謹奏奉硃批知道了欽此○○降二級留任山東巡撫臣李秉衡跪奏爲遵旨核减山東通省糧銀折收銀數恭摺覆陳仰祈聖鑒事竊臣於光緒二十二年五月初八日在下游工次承准軍機大臣字寄五月初二日奉上諭有人　山東掖縣等州縣糧銀折收過多請飭迅行核减一摺據稱萊州各屬掖縣平度每銀一兩折收京制錢五千六百文膠州高密卽墨每銀一兩折收京制錢五千八九百文均係同治年間所加其時銀價每兩易錢三千八九百文現時庫平足色銀每兩祗京制錢二千六百餘文各屬浮收多至一僧有餘請飭核减等語著李秉衡確查各州縣徵收數目如有浮收情弊一律從實核减以恤民生等因欽此仰見皇上子惠黎元體恤周至跪誦之下欽感莫名伏查山東各州縣錢糧有照銀數徵收有照錢數折收其照錢數折收者當同浩八九年間銀價昻貴每兩連火耗加平解費折收京制錢五千六百文至五千八九百文不等現在銀價日低以各處市價牽算每兩易錢不過二千七八百文而收數仍相沿未改實屬浮多臣上年覆奏掖縣知縣楊德成被叅各欵案内已飭司酌議核减章程轉飭遵辦兹復欽奉諭旨自應核實删减以利民生臣復查各州縣錢糧收數向不畫一其折收至五千以外者尚不止萊州一屬爲然今旣另議核删自應普律均霑使無畸重畸輕之弊臣復督同藩司悉心核議際照銀數徵收者名仍其　外凡折收錢數之各州縣衞所鹽塲無論紳戶民戶統自光緒二十二年下忙開徵爲始每糧銀一兩折收京制錢四千八百文一切火耗加平解費等項均在其内此外不准另加分文其向來不及四千八百文者仍應照舊完納不准藉口加增倘將來銀價昻貴州縣實不敷辦公之用當再察酌情形奏明辦理除由臣刊刻告示飭發各屬張貼曉諭如州縣中有陽奉陰違於定章之外設法巧取分文者卽當嚴行撤叅外所有山東闔省錢糧折收錢數一律核減緣由理合恭摺覆奏伏乞皇上聖鑒訓示謹奏奉硃批戶部知道欽此○○奴才恩澤增祺跪奏爲黑龍江各城制兵春秋兩操所用火槍未能及遠謹擬因時制宜改練拾槍　以振興軍氣恭摺具陳仰祈聖鑒事竊查黑龍江各城制兵每年春秋兩操向歸火器營叅領管理各旂恊佐等官皆不預事良以江省官兵　日所長　在嗣射攷古先平賊之方往往怒馬直薄敵營每戰則克卽咸豐同治年間征剿赫穩各匪火槍一項竟在可有可無之列故其向例操演直同虚應故事奴才今春入廠校閲所見幾與兒戲無異槍聲旣不整齊彈子亦難及遠當與奴才增祺商議並　恊佐衆官討論方今外洋軍火極其猛烈所出快槍砲又日新月異雖江省所練鎭邊一軍皆執毛瑟之槍然統只七千餘入軍械之費亦甚不貲現在各城制兵之數合領催前鋒共計當有一萬一千餘衆如必概練洋槍力有未逮倘仍拘守陳法實不雅觀且臨陣必不得力况兵法云器械不利以其卒子敵可不深長思議因念中國抬槍所用子藥可以隨人輕重致遠速率亦可以隨時增加非同洋槍子母用藥有一定之數敵人可以預算閃躱者故近日皆稱此爲利器今若一概故練是化無用爲有用矣衆宫以爲然奴才等查齊齊哈爾省城固有制兵二千餘名若三人共練一桿以一兵抬前一兵撥機一兵執刀後護兼備替換除各項差占並擬臨時酌挑馬隊外約可演練四百桿其餘各　卽按照兵數論定貢令春秋兩季亟爲　演務期純熟以資寳用至抬槍一項各庫所存多少且係舊式概用火繩燃放者倘遇風雨自多不便奴才愚意均須改扣銅帽庶幾使用便捷較爲得力昨歲在吉林曾爲江省代造扣銅帽抬槍加之庫中舊有實不敷今日演練之用擬後卽急爲改製並籌欵添造爲變更舊操故謹預先陳明然後通飭辦理奴才等爲因時制宜藉以振鄭軍氣起見是否有當議恭摺具奏伏乞皇上聖鑒訓示謹奏奉硃批知道了欽此○○恩澤片再防營遇有更換管帶各員欽遵諭旨歴經具奏在案竊照鎭邊軍馬隊統領一缺查有副都統銜記名簡放副都統花翎恊領捷勇巴圖魯扎克丹布饒有膽略勇於戰陣堪以委補又中路步隊統領一缺查有奴才前由吉林奏調之已革花翎副將銜補用叅將張錫祿久經戰陣老於軍事堪以委補又右路步隊統領一缺查有花翎儘先遊擊五起馬隊營官一差查有儘先佐領驍騎校雙壽歴練兵事堪以派委又六起馬隊營官一差查有儘先驍騎校領催俊安樸實耐營堪以派委又中路前營步隊營官一差查有記名佐領防禦定祿勤於振作堪以派委又中路左營步隊營官查有儘先恊領花翎驍騎校壯勇巴圖魯全順膽識俱優堪以派委又左路右營步隊營官查有卽補叅領佐領繼增訓紳有方堪以派委又右路前營管隊營官一差查有五品花翎記名倉屯官筆帖式恒玉差操勤愼堪以派委又右路右營步隊營官一差查有儘先驍騎校富昌保營隊　肅堪以派委又鎭邊軍另練砲隊需員統帶查有奴才昨歲在吉林募勇投効之荆州佐領錦繡講求兵事年富力强堪以派委除分飭遵照外理合附片具陳伏乞聖鑒謹奏奉硃批兵部知道欽此 
 
 

Page 14

 
 
[光緒二十二年八月二十九日京報全錄]  
　　宫門抄○諭旨一道錄前○倉塲侍郎祥等奏覆陳南新倉放米情形摺○豫撼劉奏叅革陜州分卡委員審辦片○直督王奏請接辦順直推廣賑捐摺○又奏查明前辦推廣賑捐銀數分别請奬片○熱河都統　奏請准留員補用片○豫撫劉奏叅革縣丞片○八月二十九日工部鴻臚寺正白旗值日無引見○睿王謝稽察内七倉恩○恩燾等演放水師砲位覆命○英信明安各假满請　安○瀾公請假十日○麟中堂請假五日○工部奏派西陵專案工程派出吳廷芬○又奏派丞修　醇賢親王園寢工程派出鳳鳴○召見軍機李端棻○○臣祥麟臣廖壽恒跪奏爲遵旨查明南新倉放米情形恭摺覆陳仰祈聖鑒事竊光緒二十二年七月二十四日内閣奉上諭啓秀秦叅倉監督開放兵米　雜不堪請旨懲處一摺本年七月分南新倉應放廂黄旗蒙古兵丁甲米據該都統呈進米樣具稱監督一味支吾任意刁抗著倉塲侍郎查明放米情形據實具奏仍將應放兵米迅行開放毋誤兵食該監督何以僅止廣瑞一員其漢監督因何未到倉之處著一併查明具奏欽此欽遵由内閣抄鍊原奏前來臣等現駐通州當卽札派豐益倉監督有恒售太倉監督王旭東迅速赴該倉確查票覆一面札委祿米倉满監督雙奎兼理南新倉飭將廂黄旗蒙古兵丁甲米赶緊開放兹據委員有恒王旭東呈稱職可等　卽前赴南新倉確切察訪查　倉盤放將竣所餘　米三千餘石及買補米八千餘石前奉部札飭分令援照十七年奏定章程以二陳一新　放並准戶部札到七月季廂黄旂中米七月十三日據該旂满洲　統到倉領米業經遵照部章新陳搭放一律領竣七月二十三日該旗蒙古都統到倉　在支領色好米該倉满監督廣瑞卽將部札呈上詳細回明該旗都統未及詳察盛怒而去該監督委係因都統　　不得不以遵　　軰據實禀陳並非支吾刁抗覆騐該倉惟觀字一厫係屬陳米均經師颺尚無攙雜情弊至漢醫督劉　翰未經到倉一節查二十三日係满監督班期漢監督居住外城去倉較遠黎明由宅所赴倉城外道路泥泞難行及到倉時該　都統甫出倉門以上均係實在　形並取具满漢監督現供花戶甘結呈覆前來臣等查各倉陳来尚多南新倉自十七年四月奏准以放代盤至二十一年十二月展限已满臣等飭催報完維時該倉尚存陳米並花戶買補之米共一萬一千餘石前據該倉監督因朱色不齊呈由臣等騐明移咨戶部分成　放中米節經部覆准共搭放聲明應俟輪札該倉甲米到期仍應援照奏定章程以二陳一新開放各在案此次該倉開放七月季廂黄旗甲　亦經部札聲明在案該旗但知新倉陳米盤放完竣卽當一律領食新米不知尚有餘仔陳米係在應行搭放之數造開　時量　米樣談旗總未應允而該倉監督復以原樣呈問縷斯分辯致被駁斥未能卽時開放職此之由現據委員等封呈米樣臣等察騐蕪異满監督廣瑞查明委無支吾刁抗情事惟措詞失當亦有不合漢監督劉啓翰到倉稍遲雖厲　因紀有應得之咎相應請旨將南新倉满監督廣瑞漢監督劉啓翰交部分别照例議處至廂黄旗蒙古應領中米業據該倉呈報已　七月二十八日照章領訖臣等仍嚴飭該倉監督將所存陳米赶緊搭成完竣報部開除以清界限而免牽混所有臣等查明南新倉放米情形謹　摺澽實覆陳伏乞皇上聖鑒再臣祥麟駐通催提河運漕糧未克呈遞膳牌合併陳明謹奉奏旨已錄○○劉　堂片再自上年六月及本年正月間疉准部咨令整頓厘金大旨以力袪中飽爲要義查豫省厘税以土藥爲大宗而收數恒不見　　保無賈放偷　情弊因於常設局十而外密令各屬認眞簡稽舉發兹據管帶水師砲船委員龔文明禀報有武陟縣趙莊碼頭及　船口洛口等處　獲裝戰　船九隻計土大小三百八十餘箱並無豫省印花執照訊據該土販供稱係由陜西收買取道潼關入豫經　鄉縣之　底鎭卡報税等供查　底鎭爲陜州分局西路首卡由　鄉至武陟中間靈　陜州陜石之局卡皆該販必經之路旣稱　税何以並無印花卽無印花何以各局卡任令闖越其中情弊顯然應將該土販發交開封府訊明一面行提局卡一千人等澈底提究並請將該分局委員更　　　辦尋情由布政司厘税局會詳前來臣聞厘局委員舞弊其法不一或得賄放買或用私票發給輾轉收回　無痕迹此案如票有前項情聲自應從重究辦以資懲創而挽頽風擬請旨將陜州分局委員候補直隸州夏壽濤先行革職歸案審辦之處再山臣奏明請旨　行臣爲整頓厘税起見謹附片具陳伏乞聖鑒訓示謹奉奏硃批著照所請該部知道欽此○○降三級留任直隸總督臣王文韶跪奏爲本年順直各屬復被水災工賑需欵浩緊請接辦推廣賑捐以資接　恭摺仰祈　　事竊查　直各屬本年六月間大雨連朝上游口外諸山之水奔騰下注各河同時盛漲驚濤駭浪高過堤顚以致潮曰永定子牙等河先後漢濯沿河州縣粹被沉災業將大概情形馳奏仰蒙恩旨截留江蘇江北河運漕糧十萬石分撥賑濟皇恩浩蕩薄海同欽無如頻年災　之餘民間元氣未後今又遭此巨災許京津上下數百里一片汪洋民田廬舍漂沒洪流小民蕩析離居莫能目保迭據順天天津河間零府所屬州縣　報經臣督飭司局分别撥欵派員分往永定河决口當衝各州縣及被災極重之區查放急撫暫　目前　自秋徂　爲日方長　　未消秋成無望哀鴻徧野待哺嗷嗷約計冬賑春撫及各河應辦工程非預籌有著之欵源源接　必致無　楷手查上年順直　災　　奏請開辦賑捐仰蒙恩准在案計自光緒二十一年七月初七日接准部文之日起除去封印日期扣至本年八月初七日一年　满現在災重用繁欵無所出再四籌商惟有仍將推廣賑捐展限一年接續勸辦或可稍資補助　　賑局司　具詳請奏前來臣　本年順直水勢之大災情之重實與十六十八十九等年相等直隸爲缺額之區災歉類仍庫儲支細而　　重地民生疾善尤　廣東不得不力籌補救之方爲民請命籲懇　聖恩准現辦推廣賑捐自本年八月初七日限满　　行接展一年所有章　　欵悉照前案辦理自接辦之日起一年限满卽行停止所收捐欵隨時會商順天府尹分别災區輕重酌　　　惟各省物力艱難賑捐久　　末此次展限接辦係於無可設措之中冀收尺寸之效且分投勸辦亦恐緩不濟急容俊永定河大工估有確　再由臣　　　　請旨辦理所有順直各　復被水災仍請接辦推　賑捐藉資工賑緣由理合恭摺具陳伏乞皇上聖鑒訓示謹奉奏陳　戶部　　欽此○○王文韶片再光緒二十一年順直各屬水災民情困苦籌辦工賑需欵浩　經臣　准援案　成開　推　　捐　　刷實收章程分咨各省一體勸辦在案兹查自光緒二十一年七月初七日開辦之日起截至二十二年五月底止共收過　　外省　　商富捐銀五十三萬五千兩有奇均經隨時兌收分撥災區辦理急撫冬撫春撫及堵口藥提以工代撫窮黎均　　　保全良多内有捐數較鉅者分别專案奏奬並請旌表建坊其餘捐生履歴分批咨部核奬　照據　賑局　道具譯請奏前來臣　查　　際俟續收捐欵集有成數冉行奏報外理合附片具陳伏乞聖鑒勅部查照立案謹奉奏硃批戶部知道欽此○○籌陰片再前准部咨議覆督臣李鴻章條陳熱河變通同知州縣補缺章程内開准照順天差委之例由該都統於直隸曾任正途候補同知州縣人員内　其熟習口外情形者指名咨調差委到郡後果能講求吏治留心蒙民情形准其隨時奏留熱河補用　因准此現在熱河地方盜風滋熾民情未安一切緝捕撫綏均關緊要非有得力之員難期治理查有填隸候補知縣繆桂榮安徽廬州府巢縣人由優　生報捐貢生加捐訓導因河工出力保俟選缺後以教諭不論雙單月選用復遵例報捐縣丞指分直隸試用光緒十七年　口外數匪倡亂帮辦營務出力奏保免補本班以知縣留原省補用並捐五品銜該員雖在直隸候補而於口外情形猶爲熟悉辦事　隸前經奴才咨商直隸總督將該員保奬在案查該員年强才裕辦事詳明應請援照奏准新章將該員留於熱河請用俾收指　之助謹附片具陳伏乞聖鑒訓示謹奉奏硃批吏部知道欽此○○劉樹堂片再候補人員遇有　委自應謹愼趨公官　　　兹督有候補縣丞王定　　差　利物議滋多未便姑容相應請　旨將河南候補縣丞王定瀾卽行革職以示懲創而儆效尤爲此附片具陳伏乞聖鑒訓示謹奉奏硃批著照所請該部知道欽此　 
 
