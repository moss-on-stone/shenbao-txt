# 1919 - 36 - 4916516

 

Page 1

 
 
   
 
 

Page 2

 
 
   
 
 

Page 3

 
 
時評 
[國人與世界（冷）]  
　　自來中國之厠於國家之列者不過備位而已於世界之大事初未嘗稍有預聞也自對德絶交宣戰而後中國之政府始預聞世界之大事自國際聮盟同志會等出現中國之國人始又研究世界之大事是亦可謂國人進步之一矣 
雖然據所傳者有國際聮盟同志會又有國際聮盟協會所謂同志會協會者其爲一耶何以有不相同之處其爲二耶是外對世界而内仍含黨派之臭味也殆非所宜也 
[命令]  
　　補一月二十七日大總統令川上俊彥晉給二等大綬嘉禾章史梯理晉給四等嘉禾章此令 
又令張克瑶晉給三等嘉禾章賈振國晉給三等嘉禾章蕭樹棠吳宏權均晉給四等嘉禾章此令 
又令潘鴻鈞給予三等寳光嘉禾章劉印川李學瀛均給予四等嘉禾章此令 
又令雷長祿王康福王萬全王載新張履春均給予三等文虎章此令 
又令任命譚椒馨署熱河財政廳廳長此令 
又令張叙忠授爲陸軍軍需監此令 
又令陸軍總長靳雲鵬呈請將柏崑授爲陸軍步兵中校趙慶元授爲陸軍三等軍需正應照准此令 
補一月二十九日大總統令陸軍總長靳雲鵬呈請任命高景褘爲副官應照准此令 
又令陸軍總長靳雲鵬呈請任命王貴發爲薊榆鎭守使署副官應照准此令 
又令陸軍部呈請授張廣漢郭玉璋王殿臣鄭步準爲陸軍步兵少校均應照准此令 
又令陸軍總長靳雲鵬呈准察哈爾都統田中玉咨請以色爾卾特陞補總管應照准此令 
又令司法總長朱深呈甘肅高等審判廳推事洪紹祖虞錫晋胡炳章彭則榮懇請辭職均照准此令 
又令司法總長朱深呈請任命陳鳴謙童益漸署安徽第一高等審判分廳推事蔡成瑞俞乃恒署福建閩侯地方審判廳推事余傑署福建思明地方審判廳推事楊樹猷署浙江第一高等審判分廳監督推事陳怡壽署浙江金華地方審判廳推事徐士楨署浙江杭縣地方檢察廳檢察官洪逹署浙江金華地方檢察廳檢察官均照准此令 
又令司法總長朱深呈山東濟南地方檢察廳檢察官王瑞曾署甘肅高等審判廳書記官長葉文鈺因病辭職均照准此令 
又令司法總長朱深呈署湖南高等審判廳書記官長黄玉藻久經離任貴州高等檢察廳書記官長何增崙另有任用請免本職均照准此令 
補一月三十日大總統令據援粤總司令張懷芝呈請取消援粤總司令等語現在南北停戰大局漸就和平援粤總副司令均卽撤銷該總司令等所屬軍隊著由陸軍部派員前往妥籌收束以專責成此令 
又令財政總長龔心湛呈安徽財政廳廳長劉鴻慶辦事不力請予免職劉鴻慶准免本職此令 
又令任命胡思義爲安徽財政廳廳長此令 
又令財政總長龔心湛呈河南財政廳廳長蔣楙熙輿情未洽請予免職蔣楙熙准免本職此令 
又令任命鄭褘署河南財政廳廳長此令 
又令調任闗賡麟署交通部參事蔣尊褘黄贊熙署交通部司長此令 
又令任命陶思澄爲淮安闗監督此令 
又令王記三加陸軍砲兵上校銜此令 
又令交通總長曹汝霖呈請任命程源深試署僉事應照准此令 
又令陸軍總長靳雲鵬呈請授郭泰勝爲陸軍步兵中校齊洞爲陸軍砲兵中校馬麟趾加陸軍步兵中校銜均照准此令 
又令陸軍總長靳雲鵬呈陸軍第一師砲兵第一團團附戴星因病辭職應照准此令 
又令陸軍總長靳雲鵬呈請任命王樹楷爲陸軍第一師砲兵第一團團附應照准此令 
又令陸軍總長靳雲鵬呈請任命劉名顯爲吉林督軍公署副官長應照准此令 
又令參謀總長張懷芝呈請任命宼紹言爲吉林督軍公署中校參謀張琴署吉林督軍公署中校參謀李建奎爲吉林督軍公署少校參謀許秉衡署吉林督軍公署少校參謀均照准此令 
又令陸軍總長靳雲鵬呈請任命賈起鶴爲湖北陸軍憲兵營營長應照准此令 
又令金萃康給予三等嘉禾章此令 
又令趙家幹給予四等嘉禾章此令 
補一月三十一日大總統令内務總長錢能訓呈准浙江省長齊耀珊咨請任命吕耀鈐爲南田縣知事應照准此令 
又令參謀總長張懷芝呈請任命朱毓棟署理陸軍第一師二等參謀官應照准此令 
又令逹木丹巴斯爾給予二等大綬嘉禾章此令 
又令齊默特色楞旺楚克給予四等嘉禾章此令 
補二月七日大總統令國會議决以七月三日馬廠首義再造共和之日爲民國紀念日茲公布之此令又令國務總理錢能訓呈秘書高景祺懇請辭職應照准此令 
又令察哈爾都統田中玉呈考察各縣知事據實呈報等語署豐鎭縣知事黄樸勤政愛民幹練有爲調署多倫縣知事孫鴻志實心任事輿情允洽試署興和縣知事主瑞霖緝捕認眞成绩昭著均着傳令嘉奬餘如所擬辦理交内務部查照此令 
又令鄭咸張競立張恩壽均晋給三等嘉禾章衛國垣張鑄顧準曾馬文蔚巢功贊均晋給四等嘉禾章此令 
又令章祖申陳恩厚均給予三等文虎章刁作謙朱鶴翔程遵堯吳葆誠于德濬崇鈺李殿璋許熊章黄承壽劉迺蕃黄履和吕烈煌管尙平均給予四等文虎章此令 
又令蔡傳奎給予四等文虎章此令 
又令茲制定郵旗公布之此令 
[專電]  
　　北京電主座以各項政治廢弛擬定各種告誡地方官吏訓條以備頒布各省（十二日下午二鐘） 
　　北京電廣州訊軍政府議决派軍事委員鈕永建李書城金永炎等十五人赴滬（十二日下午二鐘） 
　　北京電王壽昌任福建管理敵產分局長陳嘉善任江西分局長王豐鎬任浙江分局長已發表（十二日下午二鐘） 
　　北京電内務敎育農商三部會陳山西閻錫山治晉政績准特令褒奬（十二日下午二鐘） 
　　北京電本日令特任沈銘昌爲山東省長（十二日下午二鐘） 
　　北京電蘇督轉吳佩孚電兩軍劃界後無桂軍進駐花橋事惟文明舖發現土匪經兩軍兜剿竄向花橋一帶張督所云或傳聞失實（十一日下午十一鐘） 
　　北京電政府飭龍濟光謂駐瓊龍軍運回遣散改編已告收束嗣後續到兵士應卽截止 
（十一日下午十一鐘） 
　　北京電援湘贛安武軍及輸卒補充等三萬餘現均撤回連日在蚌埠遣散輸卒八千餘此項撤兵等費係就地暫挪經皖督電請財部撥還（十一日下午五鐘） 
　　北京電湘新化紳民歐陽淦等呈控七師團長張繼忠淫殺掠索等十欵請查辦（十一日下午五鐘） 
　　北京電湘督據田使稱接南軍林司令電祁寳士紳請兵剿匪當派吕營等前往查該處剿匪當由彼派兵惟其中恐生枝節叢飭田使嚴防（十一日下午五鐘） 
　　香港電廣州各團體連日開議擬組織大會討論對付日人要求之方法（十二日下午三鐘） 
　　香港電國會明日開聮合會討論下述議案（一）向衆宣布承認巴黎中國代表之行爲爲保護中國利益之適當舉動（二）電致王正廷嘉奬其態度促其向和會請求廢除二十一條要求及各種密約違法借欵（三）請陸徵祥顧維鈞襄助進行堅持到底（四）請政府爲代表後盾 
（十二日下午三鐘） 
　　香港電聞南方領袖因外交戟刺願卽締和（十二日下午三鐘） 
[公電]  
　　新國會發起國際聮盟協會電省議會商會農會敎育會各報館均鑒美大總統威爾遜於歐戰平和會議提議國際聮盟爲世界謀和平爲人類求幸福義聲仁言風動一世凡我同人莫不欽服爰發起國際聮盟協會於二月十一日開成立大會議决章程依章假衆議院爲事務所推定參議院議長李盛鐸衆議院議長王揖唐爲本會總裁議和專使顧維鈞王正廷爲本會駐歐代表同心協力以促其成貴會爲地方表率登高一呼萬山響應如蒙贊成即祈由貴會聮絡法定機闗發起分會同襄盛舉並隨時來電與本會接洽無任禱盼參衆兩院全體議員眞印 
　　李唐爲國際聮盟協會事之通電督軍省長各省議會商會農會敎育會各報館均鑒盛鐸揖唐被國際聮盟協會推爲總裁德薄能鮮深慮隕越公等識見閎通洞明大勢敬盼隨時賜敎俾有指南臨風翹企無任禱盼李盛鐸王揖唐眞 
　　張南通致總統電北京大總統鑒頃見報載日人制我專使在巴黎議會發言權又威脅我外部不宣布種種詭詐取得之秘約令人憤邑懸亡國奴隸四字爲幟無南北無智愚賢不肖皆恥之行見舉國騰沸也謇則以爲我政府即甘受日之箝束聽日之指揮不宣布秘約我國人非我國人能容我政府之晏然乎日能安享而晏然乎能終不宣布乎衆迫而後布與不待迫而布孰愈乎於義孰正勢孰安乎元首之明當見及之以國爲命忠誠勇毅一掃平常敷衍之策惟公是望惟公之職比見樂於自殺者不止一人一國矣他不足惜獨惜芝泉氣矜一時爲人牽鼻至於功不補患而不悟也進退屈伸天道如此人道如此安得爲芝泉言之張謇冬 
　　李督軍覆湖南善後協會電上海湖南善後協會佳電悉巳函請朱總代表轉陳中央矣李純文印 
　　貴陽來電（續）查路礦兩項爲目前必要之圖借債修路開礦勢不能免之事以兵作工不特退减軍費且可化兵爲工次則　窳之軍隊及無業遊民捨移之殖邊外亦無他法令其生產總之中國衆多之軍隊留之不惟無益國防抑且互相造亂裁之不惟不能食其力抑且擾害治安非設法使之自食其力漸能生產則軍隊免爲製匪機闗不寗惟是馴至國人皆欲捨其農工負販之業而爲不倫不類之兵聚歛不足則日借債以養之如是國家前途尙胡可問個人幸福又安可得而坐擁重兵爭權奪利實自遺伊戚耳或有疑者謂國際武裝競爭終未脫盡五十旅之數不能爲最後不虞之備徵兵未辦不能臨時補充一也國内治安多恃陸軍遽然收朿勢將紛亂二也即令擬定辦法誰能使之遵行擁兵自衛多多益善已成不可掩之事實孰能自束其勢以納於軌且皆以治安爲己任名義甚正不能衡其多寡良窳而收縮事更不能責以路礦工作而以其兵寓之更不能令其移邊而墾植之則如之何由前之說是昧於勢吾國現狀任誰以武力來者雖傾國而出亦不足以當人一繫不惟財力物力交通諸端非十數年所能辦到即陸軍本身而論何以言戰海岸線之長海軍之幼穉何以攻守敎育不良信徵兵制度何以實施夫常備軍五十旅戰員三十餘萬目前猶嫌其多美利堅常備陸軍平時不足二十萬一年之間召集三百餘萬之衆者無他國家社會良好敎育普及完全而財力物力足以副之故也東亞永久和平固非吾國所能操縱風雲變幻最後競爭萬一不幸而復以武力則吾國狀况亦非以實業爲根據充實其財力物力普及敎育後不可言戰擬定五十旅者亦維持邊防之現狀耳由次之說則不即裁汰而寓兵於工者亦維持軍民分治過渡時間治安之意於此過渡數年之間吾國警察非極力擴充整頓不可將來不惟陸軍不應負内部治安之責即中國特產之雜項隊伍亦應逐次裁汰溶化於警察範圍之中不如是則所謂法治國者終不可期而利用割據負嵎爭權之事終不能免且數年來妨害治安最大者莫如軍隊本身果能根本解决悉遵軌道進行則區區股匪甚屬易治至揭竿嘯聚時集時散者多因生計之窘迫此則行政之範圍非陸軍之能事矣由後之說久爲國人所詬病者實無詞以自解亦吾人良心上所愧怍而急欲解决者則捨求諸軍政長官之覺悟全國軍人之反省外尙有何法耶吾輩軍人負國家安危之重任年來更成舉足存亡之勢其演成此惡果者眞軍人所樂爲耶豈軍人中皆蠢蠢如鹿豕毫無知識耶蓋亦歷史沿革之育孕執政巨公欲便私圖每因襲而利用之政客從而煽動之遂致違反世界進化公例成國家特殊之事實旣由事實自然之演成則除自身解决外又孰能使之令之以歸正軌脫能之者則當在十七世紀以上海禁未開以前互爭雄長或七八年或數十年封豕長蛇搏噬呑併碩果僅存則帝之王之亂極思治不統一而自統一不治平而自治平矣今也不然國家根本摧殘已盡四圍强力壓迫而來我不自覺悟而求解决則必有迫我解决之者决不容我永外殘憍剪除異己以便濁圖而逆世界之潮流故爲今之計非軍人自身覺悟排除個人利害觀念以公共利害爲標準則亦惟有聽人之剥削以陰險之經濟政策以制我以强力而迫我使四萬萬同胞悉爲外人之經濟的奴隸而後已文華國民一分子也亦軍人也不幸而軍人爲世詬病豈始願所及料時機已迫不能不求自身解决之方更不能靳諸軍政長官與同袍之覺悟而籌策善法以超出文華管見所及者萬萬心所謂危不敢不言知而不言是自欺也言而不當是不智也寗負不智之咎不忍自欺其心苟有解决乞示得洗軍人之恥缷軍人之責而國家仍無振興之望者則誤國之罪不專屬諸軍人區區苦衷尙希公鑒黔軍總司令王文華叩歌印 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　成都電熊克武昨出示自稱爲四川督軍意在上海和議成立後保全地盤（十日）大陸報 
　　北京電政府接上海來電謂商准荷使署用德領署招待北方代表（十一日）字林報 
　　南京電朱啓鈐對人言此番和議雙方祇能將停戰範圍内事項列爲議案若軼出範圍之件是政府權限非和議代表所宜過問云云 
　　南京電齊耀琳因財廳胡翔林及米禁兩事有將他調說 
　　北京電政府議更湘督俟和議竣後發表 
　　北京電閣議准以金陵闗督曹豫謙兼江蘇僑工事務分局局長 
　　北京電海部委託交部郵電學校辦理高等電氣工程班及無線電中等工程班兩班學員現已第三届畢業海軍劉總長　將該校長陸夢熊優予奬勵 
　　北京電聞政府以此次中日新交涉惹起中外疑慮擬將中日各約宣布俾明眞相日政府亦贊同有雙方同時宣布消息 
　　北京電院致陸徵祥電專使有全權凡利於國可便宜行事 
　　北京電外交委員會昨全體謁徐商中日交涉事　　北京電捷克民國派使遞國書外部預備接待 
（以上十一日） 
　　北京電張樹元覆院電魯匪大勢巳平現正嚴搜餘匪務絶根株地方治安自應由樹元負責 
　　北京電决簡張元奇爲閩省長不用宣撫使名義（以上十二日）以上中孚通信社電 
　　北京電據總統府方面消息云闗於陜閩問題近日内將發表命令南北兩軍當局停止軍事行動靜待平和會議解决不得再有誤會（十二日） 
　　北京電昨晚中央密電李純告以新國會已閉會務望於二十日之閉會期内解决時局問題（十二日）　　北京電盧永祥來電報告以德國總會作和平會議議場以德領事署爲和平代表行館政府已於本日照會荷蘭公使（十二日） 
　　廣東電國會議員赴滬者已逹九十餘名因此國會不能開正式會議無已現在每日開談話會 
　　東京電巴黎來電云日本媾和委員牧野仲顯男爵於本月七日發表陳述書閘明在媾和會議中闗於極東問題之日本之地位曰日本參加媾和會議並非提出何項要求僅欲主張日本之立脚地及闗於東洋之將來吾人所認爲正當之意見耳男爵更概說中日戰爭以來過去二十年間之歷史上之事實然後論及欲在東洋確立根據地之德國之活動由一八九八年德國以該國敎士二名被戕之賠償爲口實而占領膠州灣即謀在該處建設德國海軍根據地及一大商埠自是以後亘二十年德國在山東省之地位日見强固忽表示欲伸其怪腕於中國全部之形勢即德國已獲得中國之利權猶以爲不足更欲擴充其利權同時更强索鉅金爲庚子之賠欵且欲加斧鉞於他國在極東之勢力常積極進行從事於傳播中傷的流言煽動華人之排日熱如火上之加油另爵又聲明一九一四年八月日本之對德通牒爲德國所不容日本遂占領青島之詳情且曰但日本現被中國迫令交還青島其結果使中國得較應當向德國之掌中索回青島之期限更提早八十年收回青島一九一五年所締結约交還青島之條約中無一可目之爲秘密條項者即一九一八年九月間所締結闗於中日協調之條約亦無非解决中日兩國間之當面問題計相互之利益結當然公正之規約闗於此等條約之公文已全部明示美國及其他諸國而無所遣漏夫日本之所希望者在堂握開發中國之大事業之公平之半部耳我等日本委員認將加入國際聮盟之諸國問於國交上必起絶大之變化同時深信如欲使國際聮盟得有效果不可不以聮盟規約撤廢私利的侵略經濟上之專横及不公平之差别主義等日本不望在中國獲得領土唯專心一志期望保持中日國交便中日兩國之協調日益親善捨此更無他意也男爵又提及西伯利亞問題謂日本曾與美國及其他各聮合國同意之後决行出兵且云其後日本巳將派遣軍之大半調回本國今日甚望俄國早日樹立整然有秩序之政府以便日本派遣軍有悉數調回本國之日也闗於馬瀉爾加羅陵兩羣島男爵陳說該島土人之事實尙未脫野蠻之域大致謂日本爲圖平和與開發該島起見亟欲占領該島倘除由日本占領該島以外别求處分此等羣島方法則對於國威方面之國民的自覺心强烈之日本將以爲莫大之國恥且深信將此等羣島之統治權付與日本則日本可保護太平洋通商並於地中海及印度洋援助我與國以日本之勞爲多之當然之道也日本亟當求赤道以北島嶼之統治權而不已蓋日本銳意努力開化該諸島必將謀其文運之進步諸島所居住之蠻民之將來一視其開化如何以爲定也男爵最後之結論曰日本政府及日本國民乃英法至誠懇之盟邦而又爲美俄之親友我等日本委員今日之參加媾和會議爲欲盡瘁於堅固豫防將來戰爭之障壁使東西兩洋諸國家相互間結成完全之諒解與公義之連鎖之諸國之事業也（十一日） 
　　東京電貴衆兩院發起之憲法發布三十年紀念祝賀會於今日開會出席者各皇族以下朝野名士有千餘人天皇階下因傷風未親臨幸各新聞皆著社說回顧日本憲法之歷史並祝其將來（十一日） 
　　東京電外務次官幣原氏因有重要外交事件於昨日午後晋謁原首相聞此會見之結果不久將開臨時外交調查會云（十一日） 
以上東方通信社電 
　　東京電滯留於小田原之山縣公爵染流行性感冒頗篤（十二日） 
　　東京電據某處電云青島問題因中日兩國間意見不能一致故講和會議僅將此留下將不作何等决定云（十二日）以上共同通信社電 
[路透電]  
　　十日倫敦電巴黎公報云高等軍事議會今日午後討論展長休戰條約條件柯洛資君曾述及一九一六年德國陸軍參課部所發刋之一書其中規定德人破壞法國實業預定有秩序之評判該議會已將此書移交經濟委員會賠欵委員會曾討論要求賠償權利所依之原則並審查各代表提出之意見書休士君陳述英國代表意見書所依據之事件 
　　十日倫敦電今日巴黎公報云國際工制委員會議决討論工制之列國大會須有各政府及雇工者與工人機闗之代表 
　　三十日倫敦電北京來電謂京人士因日人之行動大爲激昻據謂（一）巴黎和會中國現由日本代表日本現圖約束中國代表（二）日本曾運動限制中國代表人數日人已切實否認此二說且謂巴黎和會中國之代表爲陸徵祥君王正廷君顧維鈞君施旋基君至於每國參與和會代表之人數乃由大會决定與日人無干又據日本當局宣稱日本之政策爲以青島歸還中國與中國訂至親密之闗係遵守開放門户政策輔助中國發展利源云 
　　十一日倫敦電貝爾伐斯罷工之舉已暫時解决各工人允依據每星期工作五十四小時之辦法重行上工以待雇工者開大會建議每星期工作鐘點减至四十七小時以下俟明日由全體工人確認之後即可上工 
　　十一日倫敦電克萊德罷工委員會請於明日一律上工以待實力充足宣布全國罷工而逹每星期工作四十小時之目的爲期不遠云 
　　十日倫敦電北俄英國遠征軍戰報云利物浦之兵與法國外籍兵一支隊在加狄虚南面龔敵獲勝毁敵野戰砲兩尊敵兵死傷甚衆敵兵正在準備進攻爲我軍先發所制 
　　十日倫敦電英國船廠近所承造之船共有百餘艘其　位甚夥大約爲前所未有之舉造船實業之前途如工人安分工作則甚佳好 
　　十日巴黎電斯特拉斯堡法國總督赫斯旭愛將軍報告福煦上將謂查明當戰爭之際德人會於斯特拉斯堡天主敎堂駕機闗槍且用爲砲隊之瞭望所有公文爲證無可置辯 
　　十一日倫敦電國會於今日行開幕禮英皇英后曾乘車至會與禮英皇宣讀開會詞甚爲清切故全院之人字字聞之 
[法國無線電]  
　　十一日里昻電協約國國際高等軍事會議將於星期三日重行討論預備加入休戰條約内之新條欵該會議曾將起草之責屬諸一委員會此項委員會於星期一日晚即集議由福煦上將主席法國委員爲克萊芒德氏特古脫將軍美國委員爲逹維特氏及勃里斯將軍英國委員爲塞西爾貴爵及惠脫氏意國委員爲克勒斯比氏及加伐勒洛將軍協約國國際高等軍事會議開會時法國財政總長克洛資氏曾披露德國參謀總長在一九一六年所刋行之一書證明德軍在法國破壞實業之預謀及决心並發現一種反響若德人剷除法國數種實業殊有大益於德國克氏在會場詳細推究此書巳决定交付經濟股審查 
　　十一日里昻電列里消息巴黎及列里間之空中郵政於星期六日首次開始舉行副官巴汀及外委魯意乘雙翼飛機於上午十一時四十五分在蒲爾石飛機營啓行下午一時三十分飛抵魯琴飛機場載有郵件五袋嗣後空中郵政每日將繼續辦理巴氏已被委任在列里組織郵政根據地 
　　十一日里昻電畢德斯堡消息美國財政總長格拉斯氏在畢德斯堡商會演說時宣稱下次公債應名爲感謝公債較之名爲戰勝公債尤善人民歡迎此項公債應出以愛國觀念而淡視其爲商業性質公債總額將爲五千兆至六千兆金元云 
　　十一日里昻電法政府已决定一九一九年年度鐘點之提前即將實行與前數年同自三月一日晚起通常鐘點將提前六十分鐘至十月五日復舊此項制度在和平時代是否仍將維持法政府將任命一各部委員會研究之 
　　十一日里昻電二月十一日巴黎倫敦間匯兌率英金一鎊合二十六佛郎法國公債劵巿價如下三釐公債六十四佛郎七五一九一七年四釐公債七十四佛郎八五一九一八年四釐自由公債七十四佛郎五○一九一八年五釐自由公債九十一佛郎三○ 
要聞 
[凡爾塞與世界各國之闗係]  
　　歐洲和會今已在巴黎外交部署開議然此乃協約國間彼此磋商之和會耳若與敵國開議之正式和會則將在法國凡爾塞舉行各方面之問題全世界之命運皆將於此會受最後之裁判焉正式大會之所以須在凡爾塞舉行者則以其有歷史闗係故美國遠觀報載有凡爾塞史一篇茲節譯之以供留心世事者之瀏覽焉其言曰法皇路易十三好游獵置行宫於凡爾塞宫爲方形以磚石砌成今猶巍然存在此即現有凡爾塞宫之起點也路易十四（一六四三至一七一五年）在位尤喜大興士木用工匠三萬六千人馬六千匹經若干年之工程費數千萬之金洋凡爾寒新宫始克告成宫殿亭園宏麗無匹即其宫室言之其大足容萬餘人路易十四乃召貴爵朝臣羣居其問晨夕優游笙歌不輟路易十四顧而樂之曰朕即國家也君臣相嬉國事遂廢外臣因疎遠而生妒忌下民因困苦而有怨言路易十四雖高處深宫垂二十年威勢顯赫莫可侵犯然帝室基礎遂摇動矣路易十四崩於此宫路易十五（一七一五至一七七四年）繼位亦居此以放蕩聞與奥國訂立凡爾塞條約三次後亦崩於此宫路易十六（一七七四至一七九三年）較法前皇才具不足而誠厚過之偕后居此未幾國人以國會自一六一四年後久未恢復入宫逼帝下令召集議員旣至會於網球殿而誓曰法蘭西一日不得憲法此會一日不散巴黎有巴斯第爾砲壘者爲著名之黑暗監獄亦專制之標識一七八九年七月十四日國人奪而有之此即革命之初步法人以七月十四日爲其國慶日即以此故不出數月法人奪入凡爾塞宫路易十六乃率眷屬返巴黎至是朕即國家之說遂廢而自由平等同胞之聲滿漫於空際矣拿翁稱帝偶來凡爾塞迨路易斐理下踐祚乃改凡爾塞宫爲博物院收羅名畫雕刻物以實之然逈不及宫中固有之美藝也凡爾塞宫與美國之歷史闗係則始於一七八二年十一月三十日是日美國佛蘭克林氏在凡爾塞宫簽定英美議和草約翌年九月三日英法及西班牙三國締結和約於凡爾塞宫同日英國又因巴黎條約而承認美國之獨立焉迨一八七一年普法戰爭時普皇威廉第一以凡爾塞宫爲駐蹕之地翌年一月十八日威廉第一於此舉行日耳曼大皇帝升冕之禮二月二十六日法德議和草約亦成於此閱時未幾法國大將麥克芒駐節於此指揮凡爾塞軍官以平巴黎之暴民而凡爾塞遂爲法政府所在地點至一八七九年始已此後總統任期將届之時國會輒早一月集議於凡爾塞宫以選舉下屆總統焉統觀凡爾塞宫歷史法國之革命發源於斯美國之獨立奠定於斯威廉第一統一日耳曼兼併亞爾薩斯勞蘭南面稱帝挾其威力逼成法德條約於斯今者黷武嗜殺破壞和平之德國將受處分於斯而重整歐洲改造世界伸公理重自由黜專制保昇平之大事業亦將成立於斯若凡爾塞者是誠與全世界大有闗係之地也 
[國際同盟案進行迅速]  
　　華北明星報載八日巴黎電云國際同盟委員會治事之速出人意表本日之會議或可告葳會務果爾則下星期初可將計畫報告和會全體大會威爾遜總統現信未能將大會採定之計畫携帶回國今重要之條欵泰半已經暫行决定此乃於委員會上届會議所决者也第一决議乃准研究强迫兵役制意在廢除此制如法意兩國所提出志願兵軍餉彼等不能供給之問題能速解决則此制即可廢除第二决議即裁減軍備一事應全交國際同盟辦理國際同盟所定辦法各國必須遵從否則以與同盟脫離闗係論闗於此節現正設法解釋美國之主此並非視爲確定蓋必須國際同盟證明其爲有力機闗及其所提出裁減軍備辦法經衆遵行後始可交其辦理也今夜有人謂美國海軍議案殊合此種政策美國現所作之準備和戰皆可如國際同盟能如願成立各國能誠信相處按照所承認威爾遜總統包羅各要點之主義制定條例則美國海軍政策將即遵從國際同盟所定辦法變其方針惟美國於此事未定以前尙須準備一切以防意外 
同日巴黎電云國際同盟草案行將告葳不出一星期第一世界制度可以提交世界各國核議草案所定各欵乃在爲自由人民利益計阻止戰禍之重見及發生維持治安之力量凡一國之兵越過他國之界線而志在侵略者則國際同盟可向侵略之國宣戰此項主義已經衆贊成國際同盟除軍事壓力外尙可施行經濟壓力即此一端已足使戰釁無由可成威爾遜總统現力促國際同盟委員會速將草案擬定但有歐員數人不欲操勞過度故曾反對夜間會議威爾遜總統因見委員會進行有延宕之象乃出其外交手腕注重目前急要問題威爾遜總統每次到會不爽時刻連日晨夕參與會議少有餘暇星期六日午後雖無會務而雅典大學代表與保護波蘭人民會代表先後晋謁一贈以名譽學位一陳遞波蘭人民感謝書 
同日巴黎電云國際同盟委員會今日續開會議各員意見仍相一致會議旣畢各委員覺所辦事業行將告葳尙有數事移交起草股修改文字者仍須經委員會斟酌可否另有數點暫經認可者或亦仍須續加討論始能將報告提交和會委員會已定星期一日晨間十時三十分續開會議星期日午後上述之起草股將先行集議準備委員會下屆會議之報告 
同日巴黎電云國際同盟草案三分之二已由該問題之委員會通過惟所餘之一分尙有最重要之提議四條今日已指定副委員考慮此四事使報告委員會全體威爾遜總統現力促委員會從速作决歐洲政治家治事不慣驟進威爾遜總統則身爲表率昨日深夜離會今晨十時又在會中矣威爾遜總統離巴黎後和會各委員會進行諸事必將視今爲緩威爾遜總統亟欲將國際同盟草案全稿於下星期初提交大會俾可於彼啓程回國之前採納最後之草案威爾遜總統如得携國際同盟之草案回國則將自覺已告成一大事業其作此想理所當然蓋威總統若不親至歐洲敦促則决不致有國際同盟之一舉也連日法國各報盛倡展長休戰條約條件須更嚴厲之說惟不致成爲事實其他各國皆不贊成此見蓋彼等不以德國恢復元氣爲懼且謂各國如欲德國人民肩荷和會所將加之擔負則固須容德國恢復元氣也 
[北京通信（三）（秋水）]  
　　國際聮盟同志會之發起 
　　國際大同盟問題自經美總統威爾遜提倡後早已風靡全球英美社會早已表示一致贊同今則在巴黎大會中列爲議案事在必行我專使顧維鈞且由十九國中所舉國際聮盟五委員得占其一實中國在外交上之絶好消息也顧此問題異常重大其利害得失固然未可遽下批評然以大勢所趨吾國當然表示贊成之意故由汪伯唐熊秉三林宗孟蔡子民王亮疇諸君發起一國際聮盟同志會五號在石駙馬大街京畿水災籌賑事宜督辦處開第一次會當日京中知名之士到者甚衆由衆公舉汪伯唐梁任公王亮疇蔡子民李木齋爲理事九號復在石駙馬大街原地點開會討論會章通過後復公舉熊秉三張季直嚴範蓀三君爲理事并舉梁任公爲理事長以梁不在國中又公舉汪伯唐爲代理理事長林宗孟爲總務幹事胡適之爲編輯主任林桐賓爲文書主任霍堅爲會計主任曾宗鑒爲庶務主任卽日發電到巴黎與梁任公報告開會情形及舉其爲理事長請其在巴黎爲該會代表協助進行該會并定十二號在北京大學法科開講演大會云近來京中新發生之對外團體其多如　而該會則爲各團體中之有聲光力量者茲將該會宣言及定章列下 
　　國際聮盟同志會緣起今茲世界大戰經四年餘之爭持犧牲生命過於千萬糜費財產不可勝數誠爲人類之浩刧雖非親歷者亦無不思之黯然顧往事已矣全世界之人心大之憂念人類之前途小之顧慮一己之子孫殆莫不渴望和平建設告成而戰事自茲永免誠以人類之科學知識組織能力日進未已他年復見戰事者其牽涉之廣屠殺之慘必倍蓰於茲役也然欲和平之永久也當先求各國之推誠相與平等相待而後戰機乃不再發往者列强藉合縱連横之形勢以維持武裝之和平而從事於國際政策之競爭世界大局有如厝火於積薪之下燎原之災嗟咄可成苟今茲媾和不能以世界公共之组織代替危險之均勢則國際政治仍將不外乎以强凌弱以暴易暴戰禍再燃必難倖免各國識者有鑒於斯故羣以國際聮盟爲今之亟務和平大會且立爲提前討論之議案其深憂遠慮凡屬人類宜無不贊同矣然所謂國際聮盟者其内容當何若猶未能舉世一致也試舉一二例言之國際聮盟自當有法庭以裁判國際之法律問題有調處機闗以解决國際之政治爭端而是否尙應有所謂國家之名譽及生命問題不受國際之裁判判詞决議設有抗違應强制執行至何程度皆疑問也又如組織聮盟之委員人數各國一律則大如英者將與小如海地者勢力均等若强國得遣派多數而弱小者遣派少數則又何以保其不以强權分宰天下不流爲中世紀歐洲之神聖同盟是以國際聮盟組織之事必當周諏世界民意而採集衆長庶不騖於空想而又不偏於專制也國際聮盟旣成亦非可任其自然也當有全世界之輿論監督之使其不有所偏援助之使其不失之弱更當有以增進國際之友誼鼓勵聮盟之發展庶乎永久和平之可躋也是以歐美人民今方組織團體熱心鼓吹以盡輿論之責如美國有强制和平聮盟會League　toFnforoe　Peace以前總統塔虎脫爲會長又有自由國家聮盟會Ｌeague　of　Frea　Nation　Sooiety與威爾遜總統採同一之政策英國有國際聮盟社Ｌea 
gue　of　Nations　Sooiety及國際聮盟協會Leagne 
ofNations　Assooiatiou去冬合併爲國際聮盟聮合League　of　Nationg　Union更有全國各派耶敎徒代表之大會由大主敎召集之以援助同盟并與英國各屬土及他國同志協力進行法國有國際聮盟會Ligue　Pour　Une　Sooiete　des　Nations其會長布M.Leon　Bourgeois卽爲和會討論聮盟之法國專門委員意大利北部之密蘭Milan於去冬發起大會贊助聮盟設立國民大會以與他國同志提携又如歐洲弱小民族之寓於英法意者贊助亦皆甚力世界民意之所趨概可知已中國之政治思想夙以大同爲至善大同者天下一家卽國際聮盟圓滿之境也中國民族好和平惡戰爭蓋涵濡於數千年聖哲敎訓之所致尤與國際聮盟之精神相符也故吾人之歡迎聮盟决不讓於他國顧僅歡迎之未爲足也國際聮盟所以互保政治之獨立領土之完全質言之卽所以保國家之權利也中國與上古之希臘羅馬巴比崙埃及並時立國迄今四千餘年以世界最古之國家得與近世新國家共奠新世紀之基礎其國家之權利孰能蔑視之國際聮盟又所以謀人類之和平幸福也中國民族之人口過於世界人口五分之一其安危之闗係於人類者至大以人口最廣之國家能與世界各族共謀人類之幸福其國家之民族卽孰敢輕侮之故吾人對於世界對於本國皆有擁護國際聮盟之重大責任當仁不讓此之謂也爰是集合同志設立斯會將對於國際聮盟爲積極之主張并與他國同志互通聲氣彼此提携以期逹我大同之理想全國人士有奮起者本會同人願執鞭焉熊希齡張賽蔡元培汪大燮梁啓超王寵惠李盛鐸嚴修王捐唐周自齊王家襄周樹模林長民范源廉梁士詒張國淦胡適藍公武李士偉沈瑞麟梁善濟張元奇梁秋水馮耿光葉景莘梁敬錞林桐實魏斯炅汪庚宋春舫陳漢第劉道鏗金紹城霍堅陶履恭沈金鑒王世澂孫潤宇高而謙刁敏謙薫顯光梁啓勳陳寳泉王家駒張煜全金邦正鄧文藻張伯苓同啓 
　　章程第一條本會定名爲國際聮盟同志會第二條本會以主張國際聮盟及援助其實行促進共發展爲宗旨第三條本會事務爲左列三項（一）研究國際聮盟各種問題及其他問題與國際聮盟有闗係者（二）講演或刋布中外文字以鼓吹國際聮盟之主張（三）與他國同類之團體互通聲氣提携進行第四條凡中華民國人民經會員之介紹得職員會通過者卽爲會員第五條凡他國人士贊助本會者皆得由職員會推舉爲本會名譽會員第六條本會會員對於國際聮盟之意見送交本會職員審定發表之第七條 
 
 

Page 7

 
 
會費得由會員隨意捐納第八條本會設職　如左理事長一人綜理會務代表本會理事十人協理會務總務幹事一人執行本會事務文書部幹事十人掌理中外文　事務編輯部幹事十人掌理編輯撰譯中外文件及保管書籍事務會計部幹事二人掌理收發保管欵項事務庶務部幹事五人掌理印刷購置及其他一切庶務第九條各部幹事中設主任一人綜理各本部事務第十條本會得招用雇員承職員之命辦理一切事務第十一條本會職員隨時開職員會執行一切會務第十二條本會得隨時舉派代表赴他國與同類之團體交換意見接洽事件 
[中日新交涉續訊]  
　　外交部對於中日新交涉昨日發表正式聲明云自日本小幡公使爲歐洲和議問題訪問外交部陳代理總長以來報紙誤載謡言繁興世人不察以僞爲眞誠爲遺憾茲將當日會見之情形披露於左以免世人有萬一之誤會先是一月三十一日晚間日本公使以電話約見聲言希望早日接見因正值陰曆年假陳代理總長外出不獲接見乃訂於二月二日即星期日下午會見是日下午三時半小幡公使帶同西田通譯官來訪於外交部次長官舍陳代理總長出見並有外交部施參事履本在座當時談話重要之點即小幡公使因接到巴黎日本代表牧野男爵來電謂在巴黎之中國代表未與日本代表接洽遽告新聞記者謂中日兩國所訂闗於山東問題之秘密文書無論何時可以發表此舉認爲違反外交之慣例頗使日本政府有不快之感日本亦不能不維持其相當之國際地位茲奉其國政府訓令請中國政府注意並電知中國代表等語且謂日本政府並非反對發表特以中國代表之行動其手績有未合耳云云乃世人不察謡諑繁興中外報紙以一月三十一日路透電有中國代表顧王二氏與日本代表辯論之消息羣疑日本政府必於此時設法壓迫中國政府又值小幡公使於陰曆年假之期急於求見乃於是有種種之揣測甚至謂日本政府要求中國政府撤回顧王二使否則永久佔有青島等語此全係不明眞相之誤傳因之兩國國民妄生疑慮日本報紙亦有日内閣現常爲公平之聲明以努力於中日親善之實現而北京政府不察反不諒解日本政府之眞意以致有今日之現象等語是以世人揣度之詞詆及中國政府殊爲不解但果如該日報所載日本政府由事實上表示日本政府之誠意中國朝野人士自無不諒解日本之親友的精神總之各國代表在巴黎會議席上顧本國之利益爲正確之主張爲今日國家獨立自存應有之義他國絶無干涉之理世人何得妄爲揣測而忘及世界各國公平自由之正義乎中日兩國現正謀親善之實現更不應有何誤解盼望我兩國代表在巴黎會議場中勿再生何等之誤會庶合於相互對等主義維持之世界和平之旨云云 
按此項聲明已載十一日本報外電但意義雖是而文詞不同詞意亦間有輕重抑揚之别茲再揭載其原文如前 
北京通信社云據美使館要人之所傳說下之消息政界人雖否認然外交團方面已傳說殆遍據聞某公使謁見當局時曾提出口頭上之條件七種其内容有駐在山東日本軍隊全數撤至青島膠濟路交還中國但編制鐵路警察及鐵路要職須用日人並有闗於民政署事因此英美兩公使已調查其内容發電回國報告並請示辦法 
府院鑒於各方面之來電日内已電飭李蘇督轉告南方諸人安心靜待務持鎭靜態度自有公理爲最後制勝之地步此時切勿過事激昻國務院亦將發布一種通告之文件令各機闗於外交問題切宜慎重某巨公曾請總統勸告各界不得再有激烈論調惟總統因此係人民之愛國心未便干預已婉謝之惟擬將該項交涉要點告知各省軍民官員外並徵集其意見云 
章公使來電報告後政府昨日覆去一電大意謂中日爲唇齒之邦無論發生何種問題均可互相讓步决不致如外間所傳交生惡感至膠州灣青島山東鐵路等問題中政府决聽協約國於和平會開會時仲裁處决萬不能在此時間互逞私爭以背正誼之旨望速以此意請轉告日致府以免猜疑誤會有礙邦交此外另電致陸使以和會消息闗係特重嗣後希即隨時將一切情形專電入告 
朱總代表八日由寗電政府略稱青島係德租地對德宣戰後當然收回今日本視爲德屬地大誤屬與租不能并爲一談此項交涉闗係我國存亡萬不能讓步請詰責日政府並電章使陸專使等據理力爭山東省議會電云近聞歐洲和平會議日人對於青島問題堅不退讓並持膠濟鐵路須由中日合辦之說彼旣惟利是視一意侵漁東民生命攸闗寗能忍受羣情忿激誓與拚爭懇即電陸使據理抗議以保國權而平民氣山東省議會鄭欽王朝儀張介禮等叩庚旅津山東同鄉會電云報紙喧傳中日新交涉案魯省有萬險景象旅津同人不勝駭異務懇堅持勿爲所愚致失國土權利一面電請大使力爭感激萬代旅津山東同鄉會長劉麟瑞等公叩佳國會議員（魯籍）謝鴻燾艾慶鏞劉星楠王訥及本省議會正副議長鄭欽王朝俊等日前致駐法胡公使轉顧王兩代表電云青島問題務請堅持萬勿退讓魯民全體誓以死力對待此次歐戰和議應尊重各民族主權中國民意如下（一）中德宣戰後德在山東一切權利應直接歸還中國（二）歐戰期内凡各國所傳密約闗於處分中國土地權利者中國人民誓不承認（三）歐戰改中日所定各約及各合同皆由日本用武力陰謀强迫應令取消 
山東籍國會議員謝鴻燾等日來奔走籌策不遺餘力更約同志議員若干人於十一日晉謁總統總理叩詢外交意見惟田農商總長則於九日下午七時在交通博物館宴請日本公使小幡酉吉頭等參贊船津辰一郎二等漢文參贊中烟榮西田耕一陸軍武官東乙彥海軍武官土居政道陸軍中佐鐮田彌彥參戰處段督辦幣制局陸總裁平政院夏院長全國水利局王副總裁鹽務署張署長外交部陳次長稅務處孫督辦江次長井陘礦務總辦邢端日文譯員屠振鵬等四十餘員於此事諒亦有闗係也 
陸專使道經日本所失之外交要件聞已由政府派人將底本重抄追送陸使現已收到中日新交涉情形陳次長已致電巴黎請陸總長示預計陸總長之復電十一日可到政府昨接西南來電詢問對於新交涉之辦法某巨公昨致駐日章公使密電一件徵詢日政府對於青島交還問題究持何種態度 
[朱總代表之外交談話]  
　　新聞界訪員某君昨日赴寗親謁朱總代表叩以近日外交情形據朱總代表答云予近日迭得有責任之消息日使小幡因青島問題與外交部交涉以王顧二使提議青島問題及宣布密約二事并未先與日專使接洽與國際慣例不合請政府注意至外間所傳要求撤退王顧以武力恫嚇各節實未言及近日政府接歐洲來電謂五强國會議處分德屬島嶼問題日本提出青島當爲無條件之讓與其時并未先與陸使接洽迨各國主持須中國委員出席一鐘前始通知中國委員到會顧使倉卒出席抗爭當然不能先與日本接洽各國對於顧使辯論表示同情乃小幡到部反以不先接洽相責實與事實相反某君又詢以政府誥誡王顧有無其事朱總代表答以并無其事昨政府又有電致陸專使屬其轉告王顧元首對於此事之態度初非浮言所能動聽也最後某君謂宣布歐戰後中日密約一層政府有無確實辦法朱總代表云當日小幡日使至外部交涉亦曾言及可將濟順高徐路約提出歐洲大會外部因與二十一條有闗并要求將二十一條同時提出日使並無異言此係經過之實情也云云 
[南北和議之京聞]  
　　朱桂莘九日電致政府云現在大小政客羣趨滬寗議論龐雜非和議前途之福擬將和會尅日開議以免多生周折業將此意商之於唐總代表得其答覆會議日期非十二日即十七日須視布置會場情形而定日内赴滬先與唐總代表接晤一次作爲非正式交換意見又續來永密電云吳王汪徐諸君與唐總代表會商之結果少川爲節省手續起見主張定期開正式會議勿庸再開預備會此節似可允其所請 
某機闗消息和平會議轉瞬開會闗於各項提案應用參考文件均經國務院檢齊全交某委員携往南京政府與西南各要人議定和議開幕後凡兩軍所駐守地點不得再發生軍事并由各該處軍事長官完全負責更由李蘇督隨時督察惟聞總统曾致雲南唐督密電請唐速電態克武囑其對於陜事勿持激烈言論蓋前三日熊克武直接致元首電請撤在陜援軍之故又聞總統並請滇督轉飭熊氏先撤在陜之川軍而劉存厚昨由寗羗來電則謂刻下川北一帶所駐南軍僅有一旅請速轉飭陜軍道出劍閣可圖昭化届時存厚統率田旅即可恢復已失各地方縱即劃界其陜南川北亦難完全陷入南方云云蓋兩月以來爲時局進行之障礙者莫若陜閩問題今則頭緒紛繁不易解决者僅陜西問題而巳闗於解决陜事之前提惟在劃分兵匪換言之李秀山所謂南方所爭在不得指在爲匪北方所持在不得指匪爲兵然則孰匪孰兵誰爲保證於是雙方派公正大員前往調查之議以起此所謂公正大員其資格頗難選擇北方以爲公正者南方未必認爲公正南方所謂大員者北方未必認爲大員如政府擬派宋聮奎而西林則推張紹曾少川又推張瑞璣張瑞璣現在南方不能赴陜又擬推楊銘源者以代之現聞此事亦由雙方代表自行磋商謂祗須人員派出陜事便可暫置而會議或當及於他事矣時局進行吾人仍認爲有希望也 
[交通界人員大更動]  
　　新舊交通系自分裂以來暗潮極爲激烈曾毓雋氏繼葉恭綽爲交通部次長乃新交通系戰勝舊交通系顯著之事實也最近交通部重要部員及鐵路局長之遷調即爲曹潤田曾雲需兩氏除舊布新政策之動機如權量之督辦吉會鐵路兼領吉長管理局局長闗賡麟之調任參事黄贊熙之升任司長蔣曾褘之調任司長均已見明令又如原任吉長鐵路管理局局長　鐸之免職另候任用原任電政司司長周家義之調充隴秦豫海鐵路東段工程局長原任路政司營業科科長劉景山之調充計核科長原充路政司總務科科長龍學競原充電政司總務科科長何元翰之調歸交通月刋編輯處辦事原充電政司營業科科長馮懿同之調歸參事廳辦事郭則洵之派充路政司營業科科長汪廷襄之派充路政司總務科科長林志琇之派充電政司營業科科長徐德培之派充電政司總務科科長均巳陸續發表蓋交通部最重要之位置爲路政司次爲電政司其餘郵船兩司一則權操於外人一則尙在幼稚時代故均無足重輕前年曹潤田氏再長交通本注意於路電二司因其時新系勢力尙未發展葉恭綽爲交通次長總持一切曹雖欲有所圖而量力不敵未能如願迨至今日新系旣獲勝利羽翼亦已豐滿故有此番調動上述各員如闗賡麟闞鐸周家義龍學競何元翰馮懿同劉景山等均係舊系之中堅人物向佔該部重要位置今則均投閑置散由繁調簡矣又權量本係舊系人物前因附許世英排擠舊系爲葉氏所忌擯斥部外權遂投入新係故此次得督辦吉會之事又黄贊熙郭則洵林志琇均係新系之重要分子又係閩籍（與曾毓雋同鄉闗係極深）故此次均佔最重要之位置近日該部舊系人員大起恐慌人人自危而曹曾兩氏亦决意嚴格淘汰俟部内一切布置妥貼即將調動各路人員矣 
[京華短簡]  
　　八年公債民國七年度長短期公債業將銷盡聞財政當局擬續發八年短期公債額數四千萬元概收現洋利息年八釐起息用途整理金融償還期自九年十二月起五年内還清擔保津浦路礦稅礦釐等五百五十萬作抵以上各項業在閣議席上商定詳細辦法尙須經一度商議方能發表 
中日合辦奉省鐵礦張作霖於上年十二月間曾以省長名義與日本南滿太興會社訂定合同開採該省弓長嶺鐵礦其内容由該會社先交墊欵日金一百萬元作爲開辦經費趕於合同成立之三個月内組織總公司於省城並設分公司於遼陽卽行着手開採查該礦在邊陽縣之東南區域甚廣礦苗亦旺據礦師家言能出純鐵與磁鐵不下一千萬噸云 
郭宗熙辭鐵路督辦日前忽傳吉林省長兼中東鐵路督辦郭宗熙電請中央辭職然是否辭省長職務抑或辭去督辦兼職外間皆不明瞭頃據府院消息郭氏所辭者確爲鐵路督辦兼職蓋中東鐵路刻下問題極多我國徒有空名不易收回實權故也惟中央尙無照准之意 
新國會閉會之尾聲國會會期已滿十一日上午十時舉行閉會式閉會後更開談話會一次係因按照兩院支給規則閉會之後每議員歳費尙須付給二千餘元往例係屬分期支付此次因下次會期提前轉瞬即至故須提前發給連同兩院秘書廳經費共計七十餘萬元財部擬發國庫劵或公債票兩院因是擬開談話會商决辦法 
又是開放米禁之機闗内部議設調節糧食會由各部委員組織以内務總長兼會長定運米出口每百斤捐洋一元 
[天津之拒毒大會記]  
　　天津拒毒會於八日晚七時半邀集紳商各界假青年會講堂舉開拒毒大會到者四百餘人由副會長山理牧師主席宣布開會宗旨略謂今日開第一次拒毒大會會長邊潔卿因公赴京所以兄弟代替今日開會係爲討論提倡拒毒辦法所希望者必須逹到拒絶毒物之目的非逹到目的不能將本會之名義取消當即介紹京津泰晤士報英文部主筆吳德海演說云承邀鄙人至會演說欣幸無巳貴會成立爲實行嚴厲剷除鴉片嗎啡及各種麻醉藥品之辦法鄙人在所主持之報紙曾竭力宣布嗎啡之流毒想諸君多已知悉因得各方熱心志士之襄助對於北方嗎啡營業獲一詳細之報告所有經營此種毒品之人無論零售批發均以日本人爲最衆據本報得東三省直隸及山東等各方面之報告皆足取以爲證此後若日本官吏依然漠不闗心則流毒當繼續風行無法遏正之也然其咎亦非祗在日本敢問貴國（中國）官吏果何爲乎何以准許販賣嗎啡之人居住於通商口岸以外之内地乎又何以此種多數未有護照之人不按照約章以干涉之乎鄙人今夕得與貴會提出剷除嗎啡等流毒兩種進行方法其一即外交要求政府對於此等淪喪道德之貿易向日本正式提出抗議並將此事電請中國派至萬國和平會代表將此流毒之眞相提出抗議並通知全歐報紙力爲反對其次以貴會全體會員名義要求北京政府按照條約主權辦法今試舉中日通商條約一端爲諸君讀之據條約所云若彼（即日本人）未有護照或犯法爲非即行狗捕送交最近之日本領事署懲罰惟須於必要時執行云云如中國之官吏確能盡其天職按照條約辦理則不出一星期定能將所有在通商口岸外之販賣嗎啡之日人拘送日本領事署爲之罰辦矣諸如唐山北戴河湯河北口北京潔縣等地所發現之案即可照此辦理貴會須堅持到底此即爲中國掃除此毒之唯一及最要之辦法也至於其他嚴厲進行辦法則留與貴會志士演說施行王厚齋演說云夫人必自侮然後人侮之返躬自問錯處在我查拒毒二字之釋解如嗎啡鴉片非小毒實闗係生命存亡之大毒也拒字就是拒絶毒害之意然必須實力作去次復執告北京近日土販之種種眞相並表示進行上困難之情形謂嗎啡來自某國我國闗卡無查騐之權現在内地人民受嗎啡毒者甚夥於是我们纔設法拒絶總而言之最烈之毒有二一曰洋毒一曰武毒並詳釋武毒之實况鄙人主張拒絶之法分爲三端一以紳商及拒毒會名義上書巴黎萬國和平會議請求給我们取締之特權二請求政府通飭各闗卡檢察郵政包裹並取締在我國内地之營業三報界鼓吹由本會設立廣告部以資徧散全球使知受毒之鉅此節闗係甚大諸君不可視爲兒戲云云美使館商務委員演說云鄙人今日經過天津恰遇貴會舉行大會得與諸君談話甚爲榮幸拒毒會甚爲要緊目今北京亦開拒毒會現在中國人民大夢已醒所以要求拒絶毒物觀近日中國上海焚土之成績其價值約一千四百餘萬元數十年之毒害一旦除去此爲中國醒悟之明證今中國所作的事全球各國均爲注意鄙人在中國十六年惟見中國所辦的事就是拒毒最爲要緊（中略）且歐戰協濟會籌欵的事踴躍輸將因而各協約國無不感激中國人民之尙義此次拒毒會成立各國尤爲注意是以鄙人甚爲滿意並主張一面取消一面建設云云後有參觀俞舜卿王牖忱相繼演說孟震侯宣讀拒毒會公决意見書云徐大總統頒令焚土禁烟一事極力進行惟禁者自禁焚者自焚栽種瞿粟者如故私運嗎啡者如故嗎啡之外更有苦根等種種毒藥接踵來華不知者以爲良劑豈知於不識不知中入人詭計矣昔染鴉片之癮今更轉受嗎啡之害其毒愈演愈烈眞可謂一患未絶衆毒繼熾言念及此實深危懼公民等有見於斯遂於民國八年二月八日集會討論羣意反對種種毒物之内侵並設法拯我受毒之同胞今將公决表示意見如左（一）拒毒會注重民命宜以公意輔助之（二） 
徐大總統所持禁烟政策宜聮絡中外士紳各界一致擁護之（三）四年海牙和平會所議之禁烟條件未曾追認各國應請各該國公使轉請各該國政府從速追認之並請各該國政府凡闗於中國拒絶各種毒物之舉動務誠意切實輔助之（四）欲謀中國有完全消除毒害之機會宜以公民名義電逹在法和議代表請在和議席間要求在會各國代表凡闗於來華之各種毒物從嚴取締之主席付表决後全體起立宋則久報告本會組織及進行法主席又報告來函畢時已十時一刻宣布閉會 
[蘇省會召集臨時會議]  
　　蘇米弛禁一事齊省長以案闗省議會議决婉辭拒絶現中央以日本購運蘇米有闗友誼且每石認繳特别照費洋一元不無小補特電李齊兩長請向省議會疏通遂於昨日邀請議長錢崇固磋商定於二月二十八日召集臨時會令議能否弛禁以憑公决茲將召集臨時會文電分誌於下（一）咨省議會文云江蘇省長公署爲咨行事茲因特别緊要事件發生定於二月二十八日依省議會暫行法第二十二條之規定召集臨時會除電内務部查照並公布外相應咨行貴會查照轉知爲荷此咨（二）致各縣知事電云各縣知事覽茲因特别緊要事件發生定於二月二十八日依法召集臨時會除公布外仰即通知在籍省議員如期倒會省長齊印（三）致内務部電云北京内務部鑒茲因特别緊要事件發生定於二月二十八日依省議會暫行法第二十二條之規定召集臨時會除公布外合電奉聞齊耀琳印（四）諭各科處文云省議會因特别緊要召集臨時會開會在年前咨來各件有未咨復者有未答復者有未轉行者務即查照速辦 
[南京快信]  
　　朱總代表赴滬確尙未定期聞因陜事和議稍停頓平和會議規則朱總代表昨日已簽字即派庶務鄭某等赴滬籌備開會和議須俟陜西實行停戰後始開議王克敏吳鼎昌方樞昨日晚車又赴滬 
南北和議已移滬開會和平公報總經理羅惇　主張移滬出版李督尙未同意 
李督前派赴滬招待南方代表之任壽祺廖宇春胡慶培昨日已奉電召回寗近日各處要人來寗者李督概未接見 
陳樹藩許蘭洲仍在陜進軍朱啓鈐昨電中央請速設法令其停止進行免生和議障碍 
政府來電令軍民兩長傳諭各界解釋中日交涉免生誤會 
寗垣各團體昨電中央請將日本交涉眞相擇要發表米禁已無可拒絶此間米價連日每擔已驟漲八角頗現恐慌之象 
美國米梭里大學新聞科學長威廉博士日本東京廣告報經理法蘭休君昨日下午過寗轉乘六時半津浦車北上 
王芝祥尙未抵寗聞後日早車准可到熊希齡復朱電即日南下 
浙省長齊耀珊電吉准明晨（十三日）抵寗 
通州鎭守使張仁奎來省陳報防務李督因病未見昨日即已遄回防次 
今日（十二）爲南北統一紀念日各機闗各學校均放假一日 
[地方通信南通]  
　　戊午商業盈虧誌略舊曆新年巳　焊竹聲而去矣記者特將通境戊午商業盈虧略誌於下去歳秋收頗豐營業　發逹者莫如木業此光復後之第一盈年次如鳳祥施天　兩銀樓獲利當在萬金左右綢緞莊如泰豐祥廣　允茂等生意較昔尤佳聞各盈餘數千金錢業就本城各錢莊言之以豫豐順康源昌福永昌林等莊獲利最鉅其他各小錢店亦均獲利布紗兩業稍有盈餘棉花因受戰事影響價值忽起忽落題境營此業者以高某顧某虧折最多全縣大小花行虧折計在二十餘萬元其營洋貨業者八九兩月生意較昔年有四五倍之多紛紛進貨十一月銀根驟緊生意頓减而莊欵拆息又大進出相抵略有盈餘衣業與洋貨業相同雜貨業生意頗好歳底尤爲獲利又次　業以唐閘巿爲晟盛聞源泰恒等行有貴價囤積者　於脫手虧折最鉅業已閉歇聞城南廣大生陸陳行亦虧折數千金城中金某堆積顔料頗多因歐戰告終價值漸低歳底結束虧折在八千金其各業賬欵年終收數均在八成以上 
[揚州]  
　　添駛小輪揚窰一帶航路（揚莊衆興宿遷　灣）本有帆汽船往來其曞生涯頗盛刻有大通輪船公司備置輪船於九日起在該處行駛以便行旅 
　　軍隊調防十二圩駐防陸軍第一混成補充旅第二圖所部之軍隊現屆期滿由駐揚黄旅長調揚另調一團所部之軍隊一連前來圩地填防 
　　冒充偵探駐揚陸軍第一混成旅部及江都縣署於十日晚先後據北門外吉家酒店王振沛報告有自稱督軍署探隊多人在該處搜查軍火察其行爲不正請予核奪云云當由旅部李參謀率同軍隊星夜往查縣署亦派警隊一排隨往知係冒充當塲拿獲李　李沐卿張長清余周三趙玉白劉連惠六名嫌疑犯二名並搜出僞符號一枚一併解押旅部訊究 
　　調查產米蘇米接濟鄰邦之說將見實行故齊省長特派員分往各屬調查存米其派來本埠之林玉銘抵境後業己函致商會詢問一切現該會特將困難情形呈復矣 
[無錫]  
　　航船被刦之詳情懷下巿羊尖鎭航船於本月六日開駛來城行經安鎭附近之横塘浜口突有帽帽船一只飛槳趕來而該航船搭客中亦有異鄉口音之二人出立船頭撑船傍岸接引帽帽船中人一擁上船將船夥搭客鄉縳搜刦計刦去大洋二百餘元小洋五十餘角銅元五十餘千衣包什物等損失不資并打傷舟子三人呼嘯而去先是該船行至　下地方有口操異音者二人高呼趁船下船後船主以其形跡可疑預將代帶之銀洋打成一包以防變是時急將銀包沉入河内故未搶去被刦者皆客人之物 
[杭州]  
　　省議會訟案尚未消弭省議會副會長姜會明　舉訴訟案經高等檢廳　回不理後原告人議員任鳳崗等以該廳並未依法飭行偵查手續遽予决定無犯罪條件有類審判官之當庭宣告於法未免不合業於日前抗告總檢察廳昨聞陶廳長已檢卷申送矣 
　　現洋運赴上海杭州現洋出運仍須陳明商會填給護照俾有稽考新正以來錢業存現甚豐連日陳明總商會裝赴上海現洋解歸同業者數在十萬元以上至省内各處商用現洋望日後始有出入預測春季金融可望舒轉云 
　　甬曹路之橋梁問題滬杭甬路任局長以甬曹段曹娥江橋梁前因日德交戰被扣青島現在歐戰告終是項被扣之橋梁可否放行以便建造昨已電交通部請轉詢又聞三山橋梁公司亦派員前往請領矣 
[雜評一]  
[國際聮盟會（默）]  
　　國際聮盟會之主旨在維持世界和平使此後不再發生戰爭之事苟有恃强權以侵略人國者則國際聮盟會出而以武力干涉之或以經濟之力壓迫之自無人再敢存非分之想和平乃可永久維持而不敝全世界人對此國際聮盟會有不渴望其成功者乎今聞歐洲和會中進行之迅速草案之將告成功有不竭誠以歡迎者乎又聞北京方面人士知此事之重要紛起而研究之並謀所以贊助之方亦爲一可喜之消息但同時同地而忽組兩會（國際聮盟同志會與國際聮盟協會）果皆興起於有所感觸而不存絲毫之意見否則尙未敢預言耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[萬國禁烟會職員會紀事]  
　　昨日午刻萬國禁煙會開職員會於卡爾登西飯店并歡迎天津孫仲瑛君及劉君到者爲唐露園羅賓加聶雲台蔣夢麟伍爾香梅生穆藕初費吳生梅華銓華特魏特朱少屏并孫劉二君計十四人唐會長主席先由書記宣讀上次會議紀事次由會長致詞歡迎孫劉二君次由書記報告北京各公使館來信均異常贊成禁烟會之設立並願極力贊助伍連德博士提議在電報局註册一致贊成次宣讀南京天津江陰烟台陜西雲南及本埠各處來信天津章元善君之信係報告在天津組織分會情形并謂已籌有經費一千元决議請伍連德博士代表本會赴會其餘各信均報告當地私種私吸私販情形陜西方面私種情形尤爲可怖（來函大致如下此間播種鴉片之事諒亦有所聞去年所種爲數旣鉅而今年尤多其實數不易調查茲就此省數處而論亦已占全境二十分之一之地盡栽種𦉍粟且鄉董四處遣人勸說農民多種鴉片有賞否則須照罰辦等語經此勸誘而欲滅絶此種害物實無異於登天之難然多數人民則虔祝此害物須永遠掃除并祝君等對於禁烟事業所謀皆遂云）嗣有人提議將此禁烟情形提出於巴黎會議及江蘇會議茲將該會議决案錄下（一）組織萬國禁烟會於上海凡本屆集會簽到諸人均加入爲會員公舉下列諸君爲本年度職員會長唐露園君副會長美國羅賓加審判廳長聶雲台君中文書記蔣夢　君西文書記伍爾香君會計陳光甫君董事朱葆三君伍連德君斯梯芬君梅生君穆藕初費伍生君梅華銓君擔任本會規程起草交下屆會員會通過（二）要求中國政府厲行禁止各省私竽𦉍粟私運烟土嗎啡與其他相似毒藥入境之政策以强有力之法律限制僞稱醫用藥品之使用用相當之方法救治曾受前項藥品之毒者（三）爲擴張人道主義與實力援助中國政府起見懇求各國政府之前未承認千九百十二年海牙鴉片會議者取一致之行動（四）將本議决案一面鈔呈中國大總統國務院與駐京各國公使一面電逹歐洲和平大會請其討論推行此舉適當之辦法（五）請求司法部轉咨法制委員會修訂闗於禁烟法令仍用徒刑廢止罰金並增入凡華人私運烟土者一律處以無期徒刑一條（六）請求中國政府商准有條約各國凡遇各該國人民有將烟土與其含有烟土之藥品秘密運入中國境内者偵獲以後應分别懲治 
[朱桂莘尙未抵滬]  
　　北方和議代表朱桂莘氏前曾電滬准於十二號由寗抵滬昨日警廳等機闗均派員在站躬迎直至上燈時仍未見朱氏抵埠 
又據平和通訊社消息朱總代表昨有長電致北京政府略謂陜事糾紛宜速實行停戰以昭誠信若再無切實辦法和議一開如遇南代表詰問殊無辭以對南方云云措詞頗爲懇切又北代表除徐佛蘇劉恩格外餘均於今日早車回寗略爲摒擋一切約於二三日後朱總代表即偕全體代表蒞滬準備開正式會議 
[唐少川抗議北兵入陜]  
　　英文滬報云中國擁護憲法政府内國和會總代表唐紹儀君十二日致英文電與北京外團領袖英使朱爾典爵士文曰自宣布休戰以來北兵仍源源由京漢汴洛鐵路出發據最近消息今續有宋邦翰部下之兵若干携帶大批軍火開抵鄭州取道河南汴洛鐵路運往陜西北京政府此種行動爲余所抗議者乃彰明較著破壞休戰之舉敬請各友邦公使注意此事懇設法卽止北兵由此鐵路入陜之輸運並阻此後軍隊由各路入陜之行動 
[省令調查滬地存米]  
　　上海縣沈知事前奉齊省長訓令以糧食研究會請弛米禁事闗民食究　存米若干飭卽查明確數具復核辦等因沈知事奉令後當向南北兩巿米業切實調查始懇南北各碾米廠現存米四十餘萬石浦江各米船未曾起岸之米約三萬石左右南北米店存米六七萬石统共滬地存米約有六十萬石之譜現擬據此呈復省公署核辦 
[紀昨日紀念日之慶典]  
　　昨爲南北统一共和紀念之期本埠各機闗均停辦公事一日即租界各領事署及捕房曁中西各商行店號亦多懸旗慶賀外黄浦灘中國電報局門首更紥以冬青翠柏紙花等項以示慶祝 
公共公廨正會審官闗綱之君以昨日爲南北統一共和紀念之期公廨例應停理讞政故特函咨輪應到堂陪審之英副領事卓包兩君查照一面並令檢察處西員史賓斐君轉知各捕房停解瑣案 
[軍政界要人之行踪]  
　　直隸第一混成旅旅長吳長植前由濟南防地來滬赴杭晉謁楊浙督面商要公現巳事畢昨由杭乘車返滬回濟又浙江齊省長赴寗事竣回滬昨於午後三時乘坐快車旋杭 
財政次長李思浩乞假南下於昨晨七點二十分乘滬寗車抵滬並帶隨員二員現寓大東旅社當抵站時有淞滬警察廳長派隊迎護並有浙屬緝私統領米登魁亦在站恭迓聞李氏此次抵滬闗於偵察某項要務 
[闗於遣送敵僑之消息]  
　　遣送敵僑事務所近在本埠分設南北辦事處爾處均經派員任事辦理現聞盧護軍使以陽曆三月一日爲遣送敵僑回國之第一期凡有僑寓轄境之敵人皆應照約遣送昨將所定第一期日期令由交涉公署照會荷領事查照飭遵矣 
　　遣送敵僑事務局督辦盧子嘉君曾經擬就布告送交協約各國領事徵取同意後始再發表本擬昨日公布因各協約國領事問有未曾送回故定今日發貼又聞該局督會辦等磋議敵僑出境時應派員監視上船並須取具各該敵僑平安出境證書以資備考此項手續議定照從前對德奥宣戰時敵國官員與僑民回國均經立具證書之例業已向交署吊取原卷以便援案辦理至租界方面應如何派員監視上船之處已由蔡會辦與領袖領事籌商辦法以期接洽據聞遣送敵僑最難問題爲船期前次敵國官員人民回國係繞道美境此次應走何道尙未確定轉瞬三月朔將屈亟應早爲定妥庶免臨時侷促現該局正與政府電商此事　　滬寗杭甬兩路管理局局長任小山君現奉遺送敵僑事務局蔡局長委任閘北遣送敵僑事務分所主任該分所即設在滬杭鐵路局左首鐵路協會之内所中辦事人員由鐵路局職員兼充者居其泰半日昨任小山君特飭兩路正副巡官對於車中站中西人乘車者除有護照外其他須特别注意會同檢查員隨時認眞查察兩路正副巡官奉令後已分飭警探遵照辦理　　淞滬警察廳長徐輔洲昨日訓令各區署所云案奉督軍李省長齊蒸日代電開頃接内務部陽電開查禁止與敵國通商條例早經公布除施行細則所特許者外均在禁止之例此次限令出境各敵僑所有之不動產與取得屬於不動及闗係礦產之各種權利非經特許不得變價移轉其他各種處分一律作爲無效爲此電逹查照並希布告周知再現在管理敵國人民財產事務局業經成立此項特許之權並經本部委任該局長行之嗣後凡前開呈請事件當行管理人民財產事務局核辦等因除分行外合亟訓令該署所仰即查照辦理 
　　工部局出示自今日起德奥僑民凡男子年在十六歳以上者須逐日赴捕房呈報且不許改易住址 
[坎拿大運貨人境之新規定]  
　　字林報云坎拿大駐滬商務委員勞斯博士接奉坎拿大戰時商部來電謂除掛　燕麥小麥麥粉糖果製成椰子粉與糖尙需進口執照外餘物皆可入境無須領取執照 
[戊午年各業盈餘之調查（十）]  
　　南巿青雲堂箓笋一業向有先期結價之規則去年大受結價影響巿價雖昻而福建由貨被該處軍隊阻裝是以盈餘均不能滿意惟春茂行盈七千兩裕興五千兩成茂順四千兩金裕豐三千兩順茂三千兩萬和二千兩豐盛一千兩永餘祥一家收歇 
　　皮絲一業全以建帮人爲多專辦各行在新開河洋行街一帶頗占巿面前年該業不滿二十家是以同行團體堅固定價無參差之虞獲盈亦屬可觀乃去年忽增設十餘家之多又以改良皮絲及各種牌號花色繁多各自放盤巿價不能一致故同業莫不大受影響獲利難艱大都得以保全不虧折爲幸現聞該業擬自本年邀集同行重整行規以期一致去年之略有盈餘者蘇新泰林三和林大生怡和成賴天生德賴益興蘇德康等皆爲有年老號 
[日華紗廠女工罷工四誌]  
　　浦東陸家嘴日華紗廠因本年改革廠務以亨司計算工資女工羣起反對要求仍照舊章辦理未果致新老兩廠相繼罷工巳三誌本報茲悉此項風潮雖經該廠經理日人派人四出勸說尙無效果昨日午後有女工百餘人渡浦赴日領事署陳述困難情形其要求理由如下（一）該廠管事日人平時對於工人動輒毆打要求撤換（二）工資仍照向例辦理逐日計算（三）車間人數照舊不得減少（四）落紗仍歸幼童不得更換婦女以上四項如不逹到目的决不入廠工作當經日總領事有吉明君派員開導諭令散歸聽候查明核辦而日人方面仍堅持原議謂以亨司計算工資與工人有益無損以是風潮一時尙難解决茲將三區警署佈告及該廠牌示節錄於下（警署佈告）昨據日華紗廠函稱敝廠現改訂工資規則緣敝廠工作工資向有兩種辦法一種以工頭計算一種以亨司長計算而以工頭計算者往往有怠惰之工人不能出其全力工作其所得工資乃與勤於工作者平等而以亨司表計算者如勤於工作即多得工資如懶於工作即少得工資似此辦法庶可激勵勤能敝公司之新廠早經施行亨司表辦法該廠工人甚願工作因爲工資比前多得現在舊廠亦擬仿照新廠實行亨司表辦法詎舊廠之工人有不知敝廠體恤工人之苦心竟致强迫良好之工人聚衆罷工請求維持等情本署長身任地方警官對於工人罷工之事自當體察雙方情形竭力維持日昨考查該廠所用亨司表辦法勤快之工人每日於三號大車能作六個亨司可得工洋三角四分八釐較前每日三角多得四分八釐惰慢之工人每日於三號大車只少能作五個亨司可得工洋三角另八釐亦較前多得八釐似此類推均比舊時工頭計算獲益甚多與工人毫無損傷倘遇機器停壞等情均由該廠　認增加工價並不折扣工人調查該廠辦法實與工人有益無損用心至良爲此佈告各該工人等務各安分工作不得藉故滋擾作無理之舉動自取損失倘再有强暴工人阻撓他人工作者定即拘署嚴懲不貸勿謂言之不預也切切此佈（紗廠牌示）自今日爲始工人所做工作照亨司計算能比日頭工洋多者照亨司算給倘照亨司計算不到日頭工洋者則照日頭工洋算給公司用意在於激勵工人不使工人吃虧望各該工人盡心安分照常工作切切此示 
[丁寳銓被剌五誌]  
　　庽居新閘山海闗路二百四十八號門牌之前清晋撫丁寳銓（衡甫）君於八號早九時讦在山海里口被匪開槍狙繫殞命已迭詳前報現聞該管新閘捕房一號捕頭對於此案非常注意連日遴派幹練中西探目前往出事地點秘密偵查據該處人謂丁君被擊時凶手確係兩人身上均穿長服外罩淺色洋布長衫内一人連開手槍三響後遂與同黨一人向志成新煤炭店隔壁弄内逃去云云該探目等據情回禀捕頭核與丁君車夫陳大所供凶手兩人均穿黑色褐衣之詞不符以故昨日復飭華探目邵和鈞九號西探目斐斯蓋潑前往山海里一帶向各舖户居民挨户查詢當發生此案時有無在場日覩之人得能證明實情以俾着手偵拿凶犯懲辦 
[浦東創辦電車之近聞]  
　　日商三井洋行茶樓買辦程錦章等發起創辦浦東華商電車公司集資本洋一千萬元訂立章程禀請交通部立案給照在浦東董家渡鋪設軌道直逹川沙嗣因外間傳聞攙有外股致起當地紳商之異議由部派員來滬調查巳紀前報茲悉該部派員調查業巳竣事回京復命所請部照不日可以頒發到滬現該公司已將進行手續擬定聞大致如下（一）該公司資本洋一千萬元現議在資本額内讓出二百萬元歸當地紳商購股以示利益均沾（二）該公司擬造電車三十二輛貨車二十四輛由求新廠等承造（三）所有沿途鋪設之鐵軌由湖北漢陽兵工廠製造聞先付材料定洋一百萬元（四）該公司基礎設立於浦左薰家渡業巳購地繪圖不久興工建築 
[華僑平和期成會成立]  
　　昨午二時華僑平和期成會在法租界霞飛路一百六十三號開成立大會到者皆華僑商學界知名之士當時舉定正會長李登輝君副會長朱遐九謝碧田二君職員文牘鄭浩然君交際洪孟揆會計程秉春等當由李登輝君宣言本會宗旨期成和平協贊南北政府以謀統一庶國内人民與海外華僑一致對外繼朱遐九謝碧田鄭浩然君等演說發揮盡致衆多鼓掌並議决種種進行方法已分電海内外華僑各團體機闗矣 
[清理處控追敵僑欠欵]  
　　本埠德華銀行清理處在公共公堂控德商安士洋行禮和洋行及德人（赫德爾）（意司來爾）（恧威）（道司德而）（華愛脫）（華愛此）（猛蠻）（開姆威）等十户均不理欠欵前日由廨傳訊卽據原告代表律師上堂譯稱被告安士洋行之欠欵係有烟台地方道契及他種股票作抵應請斷歸原告勝訴並給諭准將此項抵押品出賣得欵償欠惟禮和洋行控案巳經料理請爲註銷被告赫德爾所欠之欵現在略有償還請爲展期意司來爾與道司德而兩人欠欵請着照數償還恧威一户請斷原告得直華愛脫華愛此開姆威三人所欠之欵巳經查賬員英人勃羅查明屬實均有公債票爲抵押品請歸原告勝訴並給諭准將公債票拍賣又被告猛蠻前曾來信謂無錢清理然不能任其延宕亦請追償云云聶襄讞經商英領卓君判照原告律師請求辦理 
[交通部整頓氣象電報]  
　　上海電報管理局昨奉交通部訓令略謂准敎育部咨開據中央觀象臺臺長呈稱現查氣象預報及氣象圖之製作悉以各處氣象報告爲華闗係至爲重要乃各測候機闗逐日所致本臺氣象電報到逹多遲常有遲至後數日者於預報進行殊多妨礙擬懇大部咨請交通部通令各電報局對於各測候機闗所發氣象電報隨到隨拍並令北京電報局接到該項電報隨到隨送萬勿稽延等情到部查該臺所稱各節闗係至爲重要相應據情咨請貴部查核辦理等因除咨復並分行外仰即轉飭各生對於各處測候電報務須隨到即發母稍稽延 
[滬杭路添開夜車之停頓]  
　　滬杭鐵路擬開夜車一節疊誌前報茲悉此案已經該路局長任小山君呈請交通部核奪但交通部以添開夜車手續繁重其第一重要則在添置車輛方足以資調遣目下部欵支絀無可指撥而該路年來營業雖漸發逹然亦僅敷開支實無餘利可言似此無米爲炊殊難着手亟須另議善策確有把握再行着手進行故此案雖未完全打消然亦尙須稍爲停頓也 
[船户運貨被盜]  
　　船户馮琴生由滬承裝洋油六千箱桐油三十桶以及德和洋貨店託帶現洋二百元囑至崑山交陳春記收下於前晚八時許馮船行經上海青浦交界之三江口突來盜船兩艘盜黨十餘人口喝停船藉搜查烟土爲名一躍登舟將馮及船夥郝阿寳用繩綑縛復在後艙抄出代帶現洋二百元而逸嗣由米船周巧林駛過聞聲往救始將馮等解放昨日馮已回滬特投水陸官廳報請查緝 
[崇明分治案咨部核辦]  
　　崇明分治問題前由齊省長派委邀集該縣官紳在道尹公署會議并將情形會銜詳復昨王道尹已奉齊省長指令略云呈及議案錄均悉准予據情咨陳内務部核辦仰即知照 
[馮國勳被參後之狀况]  
　　前任海闗馮監督自交缷後因被糾參仍在滬靜候查辦加之新任姚文敷因收買存土案件闗係重大對於此項卷宗頭緒紛歧故特將馮氏欵留在署以便遇有疑問即時面詢聞馮氏自被參後無心仕途屢次電京辭赴鹽運使新任并有極長呈文辯白參案 
[租界義勇隊定期演習野戰]  
　　松滬護軍使署近接公共租界義勇隊長脫路門（譯音）函稱義勇隊擬於西部舉行野外操演因須在華界方有曠地如蒙照准則同人等受賜實匪淺鮮茲定於二月十五日卽星期六有義勇隊約二百五十名佩刀執持槍械由北站同乘下午二點五十分車至梵皇渡下車演習野戰爲此函請照准等語聞盧護軍使接函後除函復照准外又慮該處人民或未知悉原委特於昨日令知該處警區傳諭各鄉民知照 
[海軍界休假日期之修正]  
　　海軍界休假日期現經海軍部修正令發海軍司令公署轉行各艦隊遵照茲將修正海軍休假規則條文擇要錄左第二條休假日期（一）國慶日（十月十日）（二）各紀念日（二月十二日宣佈共和紀念）（四月八日國會開幕紀念）（七月三日馬廠誓師紀念）（七月十二日恢復共和紀念（（十二月二十五日雲南倡義擁護共和紀念）（三）新年年假（一月一日）（四）春夏秋冬四節日（舊曆元旦端午中秋冬至等日）（五）星期日第八條凡銷假時須本人具銷假書呈報該管長官艦艇人員銷假時如遇本艦艇開離原泊處所可向附近軍艦或總司令公署及其他機闗呈報情由候示遵行 
[特派員參觀租界監獄]  
　　昨日十一句餘鐘北京外交部特派員陸君乘坐汽車蒞公共會審公廨適因南北統一共和紀念停理讞政故由駐廨檢察西員史賓斐君招待入署導至第一公堂繼至男女兩拘留所察看後同乘汽車往虹口提籃橋華特路西牢參觀一切至一句鐘始分道而返 
[虹口事件最近之函牘]  
　　昨日工部局報告續斌有日總領事與工部局間闗於虹口鬧事之函牘茲節譯於左一月十一日日總領事有吉明致工部局總董不爾斯之函略謂茲請工部局對於華捕之聚集日人損失之赔償與日捕殯費三事重行考慮（一）七月十九夜華捕之集於虹口巿場工部局自認此爲大背紀律之舉動查鬧事紀錄當時有持械華捕二十五人與無械華捕二十一人未曾回捕房報告落差縱工部局對於此項華捕聚集之原因有何懸擬之詞然終不能洗刷其不回捕房報告繳械之過失虹口捕房旣處四周崗位之集中地點則華捕不由各路各回捕房而羣集於一特殊地點此非偶然凑合當爲工部局所知前函指捕長里夫斯氏所稱此叢極安靖而有秩序一語謂爲離奇蓋謂里夫斯未曾設法令華捕回捕房銷差爲離奇也是時華捕當然不若是之愚魯以不合規則之行爲而暴露其預定之計畫再查換班上差之華捕不允無械上差繼欲取有軍械後竟違棄警紀奔出捕房而與其他華捕相合凡此事實工部局不可不認爲華捕早有預定計畫之明證也至於日人聚於附近各處之報告殊與華捕行爲無闗一羣日本平民烏能攻擊持有武裝之華捕工部局旣未能對於與鬧事有闗之華捕提出刑事之控訴但十九夜鬧事時持械之華捕二十五人工部局定知其人余意工部局宜加調查而革除之蓋罪人必在此二十五人之中也（二）來函中有（工部局不能負生命喪失財產損毁之赔償責任余請爲君指出者就可歸罪於華捕之生命喪失財產損毁而言此確非由於華捕在其僱用範圍内所行之舉動而起也）等語按工部局承認華捕破壞紀律而忘却華捕身着制服手携武器且吹警笛凡此固工部局之公物也且華捕未曾報告銷差未曾換班工部局以賠償問題交與年會核議正未可謂爲恩施行爲且亦未有人請求或指望恩施總之依照已知之成例而言工部局於此特殊情形之下實負賠償之責故請工部局重行考慮此事（三）日捕殯費工部局竟不視爲格外情形殊令人訝異要知當時事勢實有殯儀較常豐盛之理由故望工部局重爲研究焉工部局對於民族問題與鬧事無闗一說不能同意第余頗爲工部局告者當鬧事時際中國平民絶未有民族感情之表示亦未與聞鬧事其與　事有闗者惱華捕耳故工部局所下鬧事之斷語余不能得其理由云云 
一月三十日工部局總董丕爾斯答覆日總領事之函略謂（一）工部局未曾爲華捕洗刷並且加以降級之處分來函所稱華捕持械者二十五人未持械者二十一人集於一特殊地點之說並不確實華捕之集於菜巿在工部局視之無足奇異蓋華捕由崗位回捕房時所行之路多經過菜巿或其附近當事勢吃緊時偶有少數華捕集於菜巿則他捕或聞之而來或遥見之而趨至一處此亦尋常事耳至於里夫斯捕長未曾設法令絶無暴動表示之華捕回捕房銷差一層亦並不爲離奇蓋里夫斯係一穿便服之捕長當時回至捕房呈報長官俾調查未曾換班之故按諸當日情形里夫斯之行爲頗爲適當也來函所云換班之華捕不允無械上差繼欲取有軍械後乃奔出捕房一節查此層若不取闗於鬧事之其他事端一併研究之則似可謂爲早有預謀之證但若取其他事端一併研究之則自工部局觀之華捕之所以不允無械上差者實恐日人乘隙攻擊也在十九日以前日人固曾對於單個之華捕而加以攻擊矣尤有一事未可忘懷者鬧事時日人中不乏持械之人此乃有證據可證明之也（二）赔償問題工部局業已表示意見决交納捐人年會核准相當之卹欵給予受害諸人此純爲恩施行爲而非承認赔償義務之行爲來函所稱工部局依照前例應負責任及工部局忘却十九夜鬧事中華捕身着制服手携武器等語工部局不能接受（三）日捕在鬧事中喪失生命誠屬可悲但在工部局觀之當時情形殊無殯儀應格外豐盛之理由巡捕之於履行職務時而爲武裝强盜所害者可與之相提並論焉當鬧事時際雖日本平民有與聞亂事者而中國平民則無活動此亦工部局所知者來函對於受損失者有惋惜同情之表示工部局頗爲感佩深望此後不復有同樣事變以擾及租界之治安及貴領署與工部局間之友誼云云 
[各學校消息彚誌]  
　　英界派克路養性女校開辦以來巳歷八載本年力事整顿業於昨日起開始招生定下星期一即陰曆正月十七日正式開課 
　　新閘派克路涵德男女兩等學校於十一號開學除舊生照額外新增男女學生三十餘名聞今歳擬添設英文夜校定於十七日一併正式上課 
　　今晚四川路青年會成人部經濟科正式開課學者五十餘人教師爲美國最著名經濟學家 
　　小南門外陸家浜圖書公司屋址省立第一商業學校本學期延聘清心實業學校校長美人孟保羅擔任敎務該校正預兩科共有學生二百七十五人現定十四日開學十五日正式授課 
　　大東門外南中華路巿立朝宗國民學校（校長潘友梅）共有學生一百三十餘人現定十四日開課 
　　美租界東唐家弄聚實里中華女子公舉本届新生報名較上年爲多校長朱堯臣恐校舍不敷因另闢敎室添聘英文手工教員聞定十六日開校十七日正式上課 
　　商務印書館在北華安坊西首順徵里二弄租賃高大洋房兩進專供館中同人寄宿之用茲爲利用公餘時間增進同人學識起見特在所中開設夜學分甲乙兩班課程有英文國文尺牘薄記珠算看洋打字等門並擬酌收附近學生現已組織完備定於本月十八日開課 
[普益社同樂會記略]  
　　昨晚七時南巿普益社日夜校開同樂會　　爲朱文瑞首共唱國歌次恩鮑堂音樂班四人合唱再次該社總幹事包　賢演說學校之精神鄭留隠演說學生今日之要務末再由思鮑堂音樂班四人合唱日夜校校長孟保羅報告而散是晚到會者聞有二百餘人之多 
[中國紅十字會開常議會]  
　　中國紅十字會上屆常議會議舉宋漢章盛竹書二君爲臨時常議員兼任會計董事現該會訂於今日（星期四）下午三時開二十三次常議會即請宋盛二君蒞會任職并議救濟德奥華僑辦法昨已分别通知矣 
[商學研究社組織成立]  
　　閘北商學研究社係滬西北商學界中人發起昨日開成立大會除選舉職員外特請南洋商業專門學校會計學敎員袁若　演講會計原理及新式簿記法之效用當由該會聘爲　問專爲各商店籌劃改良簿記之法 
[武術學會之擴充]  
 
 

Page 11

 
 
1新閘醬　武弄術學會係劉高昇黄滌之等主持開辦已歷兩載茲以地位狹小不敷所用特遷至四馬路觀盛里内增加學額擴充範圍聞該會定於二月十二日後開始練習 
[天洋丸之進口期]  
　　東洋汽船會社天洋丸將於本月十五日由香港出帆十八日可抵滬埠並於同日離滬開往舊金山經過日本長崎神户横濱檀香山等埠其渡船在江海闗碼頭准於是日下午五時運送搭客並行李赴該丸云 
[俞家弄添設巡邏警察]  
　　滬城俞家弄西通大南門大街東逹永興橋道路極長且弄中居民繁盛該處兩端俱無巡警崗位故自舊曆歳暮以來發生沿途搶刦婦女金飾之案已有數起茲由一區三分所警區查悉前情特於前日撥派臨時巡邏長警不分晝夜專在該弄内來往巡邏以維治安 
[女子臨嫁私逃]  
　　賃居浦東洋涇鎭之崇明人唐大有推車爲業有女名三郎年方及笈自幼許字原籍浦姓爲室擇於本月十一日迎娶詎三郎於婚期之前數日即失所在沛姓乃偕媒證來滬查悉前情即向唐轇轕雙方扭控該管三區二分駐所唐則指控鄰居張有根誘拐當經王警佐略詰之下以所控誘拐事無佐證婚姻轇轕雙方均屬苦力勸勿興訟諭令出外自行調處未識如何解决也 
[高昌廟警區查察烟賭]  
　　高昌廟警區李巡官近因查得境内所居人民良莠不齊且有違禁私售鴉片烟及聚賭抽頭情事實屬不法昨日特令各長警嚴行查拿懲辦 
[攔收牌照稅欵之糾葛]  
　　本埠徵收烟酒牌照稅前認商顯元基擱收本年稅欵經烟酒兩業商人告由新認商陳傑轉呈烟酒公賣總局核示去後該局於昨指令陳主任轉飭顧元基從速料理違干未便該徵收處奉令後除轉知查照辦理外並通知各店靜候措料惟烟酒各店因迭次函顧詢問何日方能籌料業巳三日仍無隻字回復現已集合兩業同人擬即日具禀烟酒公賣總局及江蘇財政廳請求核示辦理 [ 
[酗酒滋事之懲罰]  
　　潮州人楊五郎温碧軒張玉書及某甲等數人於上年除夕日因事口角致起冲突經人報告捕房當由捕頭立飭包探潘瑞福前往調查詎楊等不問情由即將潘探扭住行兇致將頭額毆傷旋即巡捕到來帮同將楊等三人拘入捕房諭令交保出外候究在案昨日將楊等三人傳至法公堂請究先據潘探上堂稟明前情詰之楊等三人同供民人等是日實因飲酒過醉以致糊塗誤毆自知不合求宥中西官判着各罰洋十洋充公以儆 
[報闗行夥私提皮貨之控案]  
　　馬厚卿前延逹商律師代表投法公堂控太古昌報闗行夥夏維新范左臣竊取提單私出儥值一千數百元之皮貨求究並請向太古昌主卓逹吾追償損失一案奉判候傳見說到案再核昨又傳訊先據見證隆成德隆森大三押店主稱此項皮貨實由一女子持來質當是實繼據原告律師稱馬厚卿雖以太古昌牌號報闗然有酬勞與該行請核太古昌主卓逹吾遣夥陳某代到稱馬以太古昌牌號報闗上年間並無得有酬勞是實詰之范左臣供此事實於九月間夏維新起意向民人串同當因民人不允故此未成直至十一月間夏始與周陸兩人私將皮貨提出寄在民人家後由民人姘婦婁范氏轉寄與夏裕亭家是實夏維新仍圖賴不認夏裕亭稱此項羊皮實係范左臣之姘婦婁范氏持來寄藏嗣因商人聞得係屬贜物故此送至捕房是實中西官判夏范兩人竊取提單私出皮貨着各押滿六月以儆如能將皮貨完全繳出准予酌减刑期原告請追損失一節候覆訊核奪 
[英商請追瑞記洋行欠欵]  
　　英商蔡爾司安利與海立安司及婦人蘭姆記同延代表律師在公共公廨控德商瑞記洋行股東權利糾葛並不理墊欵及遗產銀九十五萬九千五百五十八兩七錢五分又存欵本利銀十八萬四千六百十六兩二錢八分一案前日午後經闗讞員會同英卓副領事復訊即據三原告代表律師上堂陳明案情並稱被告已承認欠欵請爲給諭准將其產業拍賣作抵云云並據原告蔡爾司安利投案證明該洋行係合資組成計共四股伊弟兄兩人巳佔其二等語中西官得供判候查閱全案供詞復訊再核 
[婦人請求離婚不准]  
　　婦人馬阿秀（即張馬氏）延律師在公共公廨控夫張永泉百般虐待請求斷離並追值洋千餘元之妝奩及赡養費一案前日由廨傳訊先由原告律師上堂陳明案情繼據原告馬阿秀投案一味哭泣旋稱年十九歳於前年嫁與被告爲妻嗣因嫌我貌醜屢與其父毒打詰據被告父子兩人均供無虐待之事並延律師到堂辯　李襄讞得供以原告所控理由殊欠充分遂商之英包副領事判令將案註銷 
[控竊案解廳澈究]  
　　江北人劉維宏住閘北义袋角聚興里　猪行爲業前日投四區二分所控稱陰曆初七夜同鄉王大元偕同某甲穴牆入内臉上均塗烏煤當經驚覺喊呌僅竊去皮袍一件而逸山倪警佐提到王大元質訊之下據供與劉素有嫌隙致　誣陷倪君查得原告並非安分之徒前經四區警署拘辦有案且此次所訴情殊支離一併轉解司法科押候澈查究辦 
[煤炭店控追賬欵]  
　　某煤號跑街夥陸榮貴控虹口復興昌槳爿店主毛新來圖賴貨洋四十一元八角一案前日由廨傳訊即據原告代表律師上堂譯明被告不理貨欵情形並將賬據呈案請追質之被告供稱此項貨洋已於前年如數還清云云王襄讞得供商之英領包君以原告賬據確實因判被告照數料理 
[包車夫行兇索詐]  
　　包車夫吳春富昨日藉端向皮匠史金年拆稍洋十元不遂即糾集流氓多人將史蜂毆致傷頭額血流不止由四區值差巡長顧守賓查見一併拘入警署張署長察得史受傷屬　論解司法科究辦 
[靶子路同樂里口之火警]  
　　昨日上午十一句除鐘虹口靶子路同樂里口某洋房内不戒於火幸時在日間救火會皮帶車聞警畢集竭力施救即行撲滅祇燬去雜物等件並未冒穿屋頂 
[穢物任意傾倒之傳究]  
　　吳淞路一千五百四十號門牌某店主范振星因將糞穢傾倒於馬路陰溝又北四川路二百八十二號門牌粤人余景誠因將污水傾倒於門口不顧公衆衛生被五百零一號華印各捕查見分别回稟捕頭請廨出單傳究 
[巡警查獲失竊鐵板]  
　　南巿裹外馬路一帶之溝井鐵蓋及自來水機開上之鐵板均迭被偷竊雖經崗警注意查察然亦防不勝防以致失竊之事仍有所聞前晚兩句鐘時有在郎家橋巡察之二十一崗警察查見黄包車夫徐四所駕之空車勢頗笨重心竊疑之即向阻止查看始在車箱内搜出鐵質溝井蓋一塊正盤詰間詎後隨之竊賊巳見機遁去致未拘獲遂將徐拘解第一區警察署詰問之下該車夫供有人雇爲車運奈其人已逸去實非串竊等語當飭連同贜物申解警廳司法科訊究 
[木匠學徒工作跌傷]  
　　中華路與喬浜路某商雇工起造住宅昨午有木作頭沈進發之學徒施阿云登高工作偶一不慎在木架上失足墮下跌傷頭頂腦部等處不省人事當經同伴知明工頭雇車立送醫院求治聞所傷頗重恐有性命之憂 
[偷竊棉被被獲]  
　　陸杜根因於前晚在山西路七十六號門牌屋内竊取羅金川之棉被五條質洋化用被羅控由捕房派探將陸查獲吊出原贜帶入捕房押候解廨請究 
[道尹公署批示三則]  
　　外沙代表施滋培呈爲外沙分治辦法應請從速宣布以慰衆望由批呈悉查一月十七日會議錄己發崇明縣轉發各代表仰即逕赴縣署取閱可也此批 
　　海門縣治巿農會長兼敎育會長薛廢相呈爲知事貪贜枉法民不堪命粘呈證據代表請命由批據呈該縣趙知事貪贜枉法民不堪命等情是否屬實旣據分呈應候省長批示祗遵此批附件存 
　　寳山縣民殷海潮呈爲佔產匿糧　求履　請飭清丈吊卷以憑核示由批呈悉查此案據實山縣知事呈復該民對於本案業經提起控告經高等審判廳審查决定駁回如果不服應再赴司法機闗提起上告母庸來道多瀆此批 
[上海縣署批示兩則]  
　　潘杏山呈爲督徵圖呑股本請求查辦以保血本而重稅務由該商民與認繳屠宰稅之顯長福因合股糾葛係屬民事與認稅無闗旣據呈奉法庭判决應即遵照此批抄件附 
　　前青蓮前院住持僧活雲呈爲菴基餘地情願捐與火會求請備案由呈悉應准備案候令册書註册此批圖存 
[淞滬警廳批示四則]  
　　江恒昌呈批查該民人當舊曆歳暮之時特取與身分不相當之物品冀圖燮售巡警在途查見盤詰解案係屬應盡義務所當然自亦該民人自取其咎茲據邀有店保請領存物前來事實旣待證明自應准予發還以示體卹仰即投廳具領可也此批領狀存 
　　陳嚴氏呈批　　呈悉查該氏之夫陳福生即陳老三實爲盜案要犯正當訊明嚴懲之時何得飭詞瀆陳冀圖漏網所請不准特斥此批 
　　張朱氏呈批據呈私蓄被廳各節係屬一面之詞何能憑信即使事屬實在亦係自願借貸應即訴請法庭訊追况此案不屬於警察範圍以内碍難受理所請着母庸謹此批 
　　高子嘉呈批據呈已悉查該民之内姪李福金幼受敎養長爲成家輒復習於下流糾匪時有滋擾不休情事此種不肖子弟將來後患堪慮所請備案應予照准此批 
[謝贈]  
　　昨承商務印書館惠贈敎育雜誌第一號一册又上海恒豐紗廠惠贈同樂大會入場劵二紙併此誌謝 
[來函]  
　　申報館編輯部台鑒查今日貴報第三張有滬杭路近事兩則一　内第一則有敝公司上年曾與滬杭路訂有欠賬合同預存押櫃迨年終該公司賬目未能理清已由車務總管通飭全路各站長嗣後該轉運公司報裝各貨一律收現等語查敝公司於本月十一日起停止月結記賬係爲不願增加保證銀三千兩實由於蝕息過甚通籌未適起見並無欵欠路局發生停止記賬等事且有路局賬簿可查質證俱在貴報所載想必傳聞之誤用特函請更正以符事實蘇浙滬站鐵路二聮公司啓來件 
[南京王鳳誥致糧食研究會函]  
　　頃見貴會登載廣告宣佈組織糧食研究會宗旨在請求政府允許　粉免稅存米疏通出省而對於存米應否疏通殷殷徵求意見可知貴會請名流於米槳一事終以與論爲依歸並非舍有作用如謡傳之甚也竊以爲蘇省米果存餘不獨可以出省並且可以出洋但第一要調查江蘇歳產米若干除供江蘇民食豐歉平均扯計每歳存米餘若干而後可以有限制出洋之石數第二步要解除英商條約庶蘇省官民可以斟酌盈虚於弛禁之期得隨時重申禁令第三步要限定弛禁日期必在收穫時後數月俾中下農户得高價出售以免奸商之囤積居奇如果於些三步研究完備有何不可出洋之理特恐翠爾疏通不足以利蘇民實所以困蘇民又豈　會諸名流之本意哉倘或如外間所傳諸名流爲鄰國領事商人情義所感動不得不代謀疏通數災恤鄰固仁者之心挹彼注茲亦爲政之道曷不堂堂正正謀諸本省官紳設法買存米百萬石委公正官紳運往東鄰不許抬價照本平賴旣可救與國之人民　荒又可免英商以條約詰責旦不致牽動本省民食　起恐慌一舉而數善備貴會名流　亦研究之乎此啓 
[揚州鐵口門糖坊巷姚元綸糧食問題意見書]  
　　運啓者米糧出口鼓勵生產本鄙人素所主張惟時在今日確不宜貿然從事原因有三（一）蘇省頻年歉荒惟舊歳收成較佳米價稍落人民喘息方定何堪又食貴穀且目下本省存米實數是否供過於求急切間恐亦無從確考（二）禁例一聞囤户居奇米必騰貴　　未受其利本省已受其害（三）目今去收穫之期已遠一般農家　粒早空圃積者不外鉅商富户今爲彼　　通銷路計則得矣其如大多數之人民何利一人而害萬人仁者當不出此斯舉　係至重東　米　可爲前　諸君共滇之蘇民幸甚此啓 
雜評二 
[今後之禁烟問題（庸）]  
　　禁烟問題爲我國生死闗頭之一自滬上存土付之一炬而後政府當局對禁烟之决心當爲外人所共見惟近來私運之案其來源本不闗於存土而遏絶之難尤非一焚之簡單可比據我人之觀察辦理今後之烟禁當分内政與外交爲兩事私土之輸入與夫嗎啡等等之秘密製造販運此闗外交者也内地之私種私賣此純係於内政者也闗於外交方面當如萬國禁烟會所主張請求海牙禁烟合約尙未批准之各國迅行追認該約以共負驅除世界毒物之任務而尊重我國之烟禁自已包含其中此固不能不厚望於友邦諸君子之熱心協助以底於成者若夫内地之禁烟則爲我政府與國民唯一之責任絶不能存絲毫畏難之意而希望外人之盡力轉以自荒其天職政府誠能以强力抑制軍人戢其不法之舉動則於内地禁烟之事已思過半矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（十）] [  一之]  
　　天下事有幸有不幸不獨女子爲然也然在尋常之人苟其遭時不遇未嘗無否極泰來之機苟竟瀕於墮落亦未嘗無發憤爲雄之日獨在女子凡不能有過人之資稟與夫不可顛撲之經騐不可滅没之學力者一旦而經意外磨折每若秋風之摧木葉盡成離柯之枝而不能復歸以自聮於原有之幹　矣其第五等即一無所長而又不知樂天安命者也即一無所備而又不知勤勉刻勵者也美國各商店之夥友下而至於戲園餐館之跑堂莫不選其秀麗出衆聰慧敏捷者任之即退而論洗衣店之傭工各工廠之助役亦以老少美惡之殊隠示偏苛側重之見故大多數之婦人欲在大城自食其力未嘗不有登天之難也美俗雖尊禮婦人然在廠商之於雇役行號經理之於下手雜職又往往以極冷靜之態度而令受者忽逼處於難堪之境此荏弱無力之婦人旣不能如我國之淡泊幽居遂不得不進而作苦以承受此無謂閒氣美國雖無虐媳撻婢之舉而其精神上之苦難在程度較高之國民當之固有無可告訴之隠痛云有中年婦人孟德耈氏始終安貧不字者也年未四十而乾枯憔悴尙倍甚於中等人家五六十以上之老婦彼在某雜誌社之堆棧任捆紥包裹之職已歷十數寒暑矣微末之薪金經久無所增雖欲如少年婦人之先衣履而後食宿尙在不可能之數且其包紥處乃在地底層左右前後共事者莫非蜷髮黑面奴瓦斯偶洩觸鼻而頭重腦昏煤燄輕　著體而素衣塵染迨其事畢歸來已若與地底層之黑而奴洪爐合治而令人驟焉不可辨黑白矣某歳之夏東美酷暑行廠局所公役私職莫不有一月或數旬循例之休息而獨不及地底層中之苦役幾令人焦悶欲死此婦人欲暫乞假而館員動曰不能欲竟退休而老境凄凉他處更難插足悲從中來不覺放聲大哭而以右述之事語記者記者退而思之我國固未嘗無卑田院之窮愁困境然皆偷惰者自致之也我國固未嘗無飢寒垂盡轉徙失所之流民然必不知煤燄瓦斯之風味尙於此數者外别開其生而也故我國有（討飯三年不想皇帝）之俗諺而在世界各國民之心理中幾視此說爲齊諧誌怪者之附會語矣以僅就其强顔自立終身不嫁而又不知爲學術上之預備者言也更有旣經出閣而役夫壻若牛馬積時旣久遂占脫輻者此則咎由自取更覺不足深惜矣東美某鄉村有婦挾數兒離夫而獨居不幸身爲二豎所纏各兒遂日出而求乞於鄰户每日母子相處并不能謀一餐之共飽焉更有某幼女無知人之明偶識一浮蕩少年而誤認爲多金之巨　遂至終身墮落於烟花而爲儕　所不齒此又極端自由之爲害也美民本視名譽爲第三生命故名譽上之損失直什伯倍於財產上之所損失也我國不諳西俗而習爲蕩檢踰閑者聞此亦將知所自警歟 
老申報 
[淮軍來滬記餘]  
　　（見光緒元年六月二十五日） 
　　前日淮軍四營於本埠怡和碼頭登岸先列成陣頗覺熱鬧其在前者各持旗幟而旗皆裹於桿子之上後有許多火夫爲挑行李食鍋等件虹口之路幾爲之塞行人及馬車俱停駐兩旁以待之在後忽有吵鬧之聲亦未知因何事該勇等途遇西人俱怒目相視若有不滿意者儘有將旗桿擊路旁之馬時或在頭時或在足不定又有將槍桿在人頭上舞弄藉以嚇人人皆俯首而避之故不特同行之勇爲之狂笑即左右之華人見之亦吃吃笑不止及過大　而抵英租界稍形整肅及到法租界則又聲張起來見西人則仍作不相下勢其最甚者莫如於法租界浦灘上見西人與婦同車有兩勇竟持桿突　兩下一中西人之額旁一中西婦之首致花冠爲之落地而面亦受傷自後即迤邐而至高昌廟駐紥然半皆病容不堪故有步履維艱而落後者亦有乘坐小車而行者并聞船到碼頭時已病死營勇三人即交舢板船　去擇地埋葬至所帶各軍械亦紛亂不一計有洋槍尖刀長槍劍等然皆鏽　不適於用也按該營勇出師赴臺將及一年不獨鋒鏑堪虞而且水土不服計四分之中已約去其一大抵戰死者少而病死者多茲得一旦來歸重覩江南風景固宜其喜不自勝而手舞足蹈也故即與西人或小有失禮亦當原其情而姑容之耳 
温州江心寺（古蹟圖十） 
新拾遺 
[弗祿倍爾之敎育] [  半痕]  
　　蒙養園之制創始於弗祿倍爾弗祿倍爾者大教育家也其先志趣靡定識業屢更或爲虞人或爲建築家且喜與牧豬奴輩爲伍故貧而不治生產與當世敎育界領袖潘太勞集蓋甚相似焉年十二會其友格羅奈主教弗蘭克福模範學校羅而致之使膺講席時在千八百五年弗祿倍爾於是敦品勵行坐擁臯比顧設帳傳經非所素習一旦驟易其故轍而從事於敎育弗祿倍爾之遭際其來蓋突如也 
　　先是弗祿倍爾嘗以平日所得證書致某建築家作毛遂之自薦誤於郵傳遽失其證書弗祿倍爾於是仰天歎息曰此殆天之欲吾致力於教育因奪去吾證書使不得復爲馮婦乎然則從今而後吾惟奔走努力於春風時雨中矣因作書貽其兄曰昔者吾心目中未嘗一念及敎育且視敎育爲煩惱之事今忽門牆桃李樂此不疲洵屬可異之至亦始願所不及料也雖然吾一登講壇即覺此生於敎育界實如針芥之相翕合磁石之相吸引而恍然於疇昔所經營之事業殊無足道陶鑄羣才其將爲吾之天責乎 
弗祿倍爾之主議於弗蘭克福也敎育之方悉模仿潘太勞集其指導生徒務以啓迪良知爲本且秩然有序誨人不倦尤爲潘氏所弗逮與潘氏夙有舊因於一千八百八年率其徒三人適伊佛登佐潘氏敎授二年得親炙其良法精意以故益　於教育而有蒙養園之創設嘗告人曰此兩載之光陰實爲吾一生之闗鍵也 
弗祿倍爾之與潘太勞集其身世旣相類其爲良教育家也亦同條而共貫然考其品性則又各異潘太勞集務自謙弗祿倍爾能自信潘太勞集亂頭粗服邊幅不修弗祿倍爾博帶峨冠尊其瞻視其行事之微有差異者此耳 
新智識 
[讀書機器] [  翠岑譯]  
　　歐戰以來新發明之事物日新月異而其最足駭人聽聞而令人歎異發明者之聰明　絶者殆無過於讀書之機器機能以聲昔傳出書中之文字凡尋常印刷整齊之報紙書籍皆可用之 
用機者坐桌旁桌上置機器大不逾打字機用機者之耳畔則置電話之聽筒筒下連機器機面有玻璃板所讀之報紙書籍即覆置其上機鑰動機即能誦字句於聽者之耳聲嗡嗡然作柔聲中雜互換高低之五音聽者靜神聆之即可譯之成語機體往復移動於玻片之下機上有細孔五列成一排五孔適對玻片上文字之一字母最上一孔對字母之上部中孔對中部下孔對下部第二與第四孔則對上中間與中下間之兩部合之此五部適對一完全之字母每孔均節制一通流於電話之電流故電話中共有電流五道雜和而使音板發聲 
電流非單一而穏定者惟各自斷續間歇如間歇有一定而速度復適合則電話中即發五音如樂之音號音號之辨别即在間歇之不同而異 
五電流間歇之互異故即各有其特殊之音號間歇者即爲細孔所節制故也 
細孔初對書頁空白之邊無所見故放電流通過同時聽者即聞其聲五音同時發作己而一細孔巳對第一行第一字之黑處電流即停止流通而一音遂止若第一字而爲一豎若工形則五細孔盡對其黑處而五音遂全停以此例之以各字母處地位之不同而細孔所節制之電流間歇亦不同而音號即以之各異聽者即可由此辨别何音爲何字而綴續成語惟此事必需熟習而後可不誤辨盲者不能視用此最佳而其聽覺亦較常人爲靈據云熟習二十小時即可習聞若語言云至若細孔之制節電流則其作用亦無甚特異不過利用一種物質耳物質之名曰硒（或作　或　西名Ｓelenium）爲屬硫類之一種非金屬原質此質之導電性以光線之明暗而變所受之光而暗或竟無光射之則電流幾不能通過忽以强光射之則電流可自由通過無殊於金屬因此作用故此機之五電流圈均於一處隔以此質其處即在細孔之下而由紙上穿玻片而下之光即各由細孔聚攝於此質於是細孔對空白處時光即下射至　而電流以通音號以發及對墨質卷掩而音號以滅綜此特性而此機之製造廼成此機成而盲目者之幸福乃大增闊書看報無須人助與明目者無少殊矣 
小說 
[名家寫情小說神聖之愛情] [  胡寄塵陳旡我同譯]  
　　法國聖批來Bernadin　de　St.Piette.原著 
附聖批來小傳 
　　聖批來法人也一七三七年生於哈佛幼聰頴絶倫能演故事娓娓動人使聞者不倦性喜動物及園藝无富於愛情初在開恩受奇蘇德氏之敎育後又畢業於温路入某軍隊爲工程師未幾以不受圖勒葉職嗣是七年無一定之職業旋僦居巴黎一志從事文學聖氏得文名在於（保羅及佛及尼）一書（譯者按本篇即是書之節本也）是書出版於一一七○年叙述熱帶地一天眞爛漫之情史卓然爲一佳作旅行名家亨波爾德嘗稱其紀述熱帶植物之確拿破崙亦極愛是書被放於聖希列納島時反復讀之不厭盧騷亦欽服其人引以爲友即法皇魯意十六亦愛重之聖氏娶婦已五十七歳殁於一八一七年 
法蘭西島魯伊港後山巒重疊東向山坡間有小谷焉巨石環其四圍熱帶之林大蔽其上此中有老屋二遺址僅存人去久矣余（著者自稱）喜其幽僻恒徘徊於是間一日遇一老者肅整而和譪察其狀似久居於此者余乃問此頽垣斷井中當年爲何人之居老者曰小子知之二十年前此頽垣斷井乃極快樂之家庭也且復有哀情艶事足以感人惟今則年遠代久不復能動世人之聽今多暇請爲汝述之余就老者所述記之如次 
 
 

Page 15

 
 
   
 
 

Page 16

 
 
   
 
