# 1908 - 351 - 4912898

 

Page 1

 
 
   
 
 

Page 2

 
 
   
 
 

Page 3

 
 
上諭 
[十二月初四日内閣奉]  
　　上諭設立變通旗制處一事前降諭旨未盡宣示明白現在朝廷一視同仁勤求治理兹特諭知該處王大臣等其宗旨在於變通應改之制度盡力妥籌敎養之方及一切生計總期自强自立之意所有錢粮兵餉仍均照常母使八旗人等妄生疑慮特諭知之藍筆繳進欽此監國攝政王鈐章軍機大臣署名奕劻世續張之洞鹿傳霖袁世凱 
　　上諭袁樹勛奏查明一年山東各屬秋禾被災情形懇恩分别蠲緩錢漕一摺山東青城等九十三州縣及收併衛所並鹽塲本年六七月問雨水過多秋禾致被傷損曁沿河一帶被淹村莊若將應徵錢漕照常徵收民力實有未逮加恩著照所請所有成災最重之青城縣屬各村莊應徵本年錢糧漕米漕倉等項全行蠲免其餘成災輕重不等之東平州等州縣應徵錢漕等項按照單開各村莊地畝分别蠲緩該撫即刋刻謄黄徧行曉諭務使實惠均沾母任吏胥舞弊用副朝廷軫念民艱至意餘著照所議辦理該部知道單併發欽此監國攝政王鈐章軍機大臣署名奕劻世續張之洞鹿傳霖袁世凱 
　　上諭李經邁奏瀝陳下情懇請開缺一摺浙江按察使李經邁著准其開缺欽此監國攝政王鈐章軍機大臣署名奕劻世續張之洞鹿傳霖袁世凱 
　　宫門抄初四日召見軍機載濤毓朗鐵良 
論說 
[寗蘇諮議局分合問題（王同愈蔣炳章稿）]  
　　逕啓者。頃接寗籌辦處張仇許夏叚周諸公來函。言得孟楊二君書。論寗蘇諮議局不可分設。并已得同愈炳章之同意。如果合設一局。則設局之地。當在寗而不在蘇。凡寗人對於此說。自無不表同情者。但蘇人全體。是否承認。囑爲徵集意見。以便取决多數等因。同愈等私持此說頗久。惟關係重大。非三數人所應擅决。今願宣布臆見。以求敎於諸君子前。倘蒙惠錫嘉言謹當竦息以俟。兹將主分主合之理由。並列而評論之。 
甲主分之理由 
一諮議局章程。於寗蘇議員。各分名額。是爲寗蘇諮議局應分之證。 
二主務官廳。如藩司學使。俱寗蘇分立。是又爲寗蘇諮議局應分之證。三諮議局章程。言各省諮議局設於督撫所駐之地。今江蘇督撫分駐寗蘇。是又爲寗蘇諮議局應分之證。 
　　評論第一說據局章分額爲證。惟諮議局議員名額。係按照各該省學額總數百分之五爲準。江蘇全省。本定八十九名。繼因蘇省漕糧最重。學額較少。因復就漕糧。每三萬石加增一名。而寗蘇漕糧。仍有多寡之殊。不便統算。乃分計寗屬漕糧共二十七萬石。應增議員九名。其原有學額總數百分之五爲四十六名。合之得五十五名。蘇屬糟糧共六十九萬石。應增議員二十三名。其原有學額總數百分之五爲四十三名。合之得六十六名。局章分額之意在此。不足據爲分局之證也。 
　　第二說據藩學分設爲證。按順治初本設左右二布政使。並駐江寗府。後分右使駐蘇州府。康熙朝停左右之名。分上江下江兩布政使。乾隆朝又分下江之江淮揚徐四府通海二州。增設江寗布政使。而蘇州布政使。專轄蘇松常鎭四府太倉一州。仍駐蘇州。是寗蘇之分設藩司。僅在乾隆朝。非初制即分者也語。其職事不。過分理其所轄各屬之丁銀 
 
 
 

Page 4

 
 
　　漕米而已。（通海雖直隸寗藩司而又與常鎭兩府同受常鎭道管轄）學使係新設之缺。在昔學政。寗蘇相共。今新立學校較多。因分設專官以董理之。而寗藩蘇藩寗學蘇學。仍皆受。成於督撫。非寗藩寗學隷於督。蘇藩蘇學隷於撫也。分設官廳。取便職務。是亦不足據爲分局之證。况臬司合寗蘇爲一說者。獨未之知乎。（淮揚道僅兼按察使虚銜並不兼理合屬刑名） 
　　第三說據督撫分駐爲證。惟局章之意。言諮議局應設於督駐之地。或撫駐之地。各省中有有督無撫者。有有撫無督者。因並列之。在他省同城督撫。皆已裁撤。存者惟江蘇省。然究不得謂爲兩省。第能。言江蘇一省中有督有撫。不能因有督有撫之故。即横劈一省爲兩省。既爲一省。自應設諮議局一處。督撫雖分駐。行政區畫。不隨之而分割。是又不足爲分局之證。彼直隸總督與順天府尹。固並列之行政長官也。然順直已合設。一諮議局矣亦一省不能分割爲兩省之證也。未完 
專電 
[電一（北京）]  
　　禮部奏製就攝政王金册金寳俟擇期告廟後恭陳孝欽顯皇后儿筵前由攝政王袛領 
[電二（北京）]  
　　某御史奏江西州縣私勒洋價每元祗作八百餘文官未受銅元之害民實受銅元之害民實受銅元之害貧民不堪剝削深慮滋事請飭查辦並將試辦一年之百文酌停寄諭憑汝騤查覆 
[電三（北京）]  
　　直督楊奏馬玉崑之妾以身殉節請旨旌表奉批着照所請 
[電四（安慶）]  
　　今日（初四）法政學堂開演習選舉式會 
緊要新聞 
[張相磋議兩湖借欵情形北京]  
　　前日濮蘭德蒞張相宅内晤談曾廣鎔亦在坐商議粤漢鐵路借欵事因抵押一層大費周折張中堂堅持不礙路權主義竭力與之磋商始就範圍大致刻已議定擬初二日出奏即於是日在京訂立合同簽字欵借三百萬磅聞此合同與路權絲毫無損云 
　　附張中堂原奏竊臣奉命督辦粤漢鐵路所有籌欵用人興利除弊皆責成臣通籌全局主持定斷查此路在湖北境内約長將及五晨里在湖南境内約長一千二三百里自向美國合興公司收回後奏准由各該省自行集欵築造已逾兩年無如商力薄弱至今集欵尚無眉目以致久未開工兹路爲南北中貫大幹路關繫政令兵事運道商務均極重要其勢不可再緩溯查臣前在湖廣總督任内贖回鐵路之時其時爲期迫促銀數極鉅漢口英總領事法磊斯奉其國家之命由彼之香港總督借給鉅欵利息頗輕當時曾與議明嗣後如兩湖需借欵修路時須先向英國商借等語奏明在案嗣後因借欵一事議論龐雜未經外務部覆准以致久延未辦上年夏間臣在鄂即與英總領事議有借欵條欵大略自臣奉召入京以後詳察目前時勢並叅以現訂津浦鐵路借欵章程條欵但借欵只要章程周妥路權不失並無流弊現與外務部已經商妥以爲可用兹由英總領事特派中英公司經理人濮蘭德來京與臣定議擬即派令引見來京之湖北施鶴道曾廣鎔並調湖北提學使高凌霨來京與該公司濮蘭德面議鄂湘兩省借欵條規大約大過十日即可定議火車往返亦不過旬餘已與湖廣總督陳夔龍湖南巡撫岑春蓂商妥相應奏明請旨如蒙俞充當即電知該督撫速飭高凌霨來京並分飭鄂湘兩省鐵路總局曁公司遵照俟借欵辦法議定後再行專案會同奏明辦理 
[紀葉侍御奏參徵進方物情开形北京]  
　　御史葉芾棠封奏略云電徵方物難昭大信十月二十七日奉上諭各省督撫鹽關向有呈進方物現當哀痛之時着即停止等因欽此跪誦之餘薄海臣民莫不欽感乃近聞内務府紛電各省徵進方物如已經奏准而電徵也則不足取大信於天下如未經奏聞而擅自電徵也則明違諭旨因思此爲新皇帝第一次所頒恩詔若可不遵視爲具文以後各諭旨何以令天下况皇上正當諒隂服素之時無須此等繭絲綢緞粤閩等省又舉大災亦應體恤民艱可否飭下内務府仍遵前旨一律停止呈進臣忝任言職既有所聞不敢不據實直陳云云摺上攝政王意欲准如所請飭内務府遵照辦理適内務府堂官在内（按内務府各堂逐日進見在樞臣之後）當經攝政王將原摺持示該堂官繼祿面稱諭旨所飭停止係特别貢品 
 
 

Page 5

 
 
若　每年照例進貢各物一概停止非但在京購置不易且有在京購覓不到之件甚多即使停止仍應稍有分别等語攝政王然其言遂諭令樞臣擬交旨各省應進方物著内務府開單咨送軍機處請旨辦理聞此三年中但停特别品貢其例貢仍照舊辦理 
[變通旗務事宜彚紀]  
　　攝政王對於變通旗務一事異常注意恐所派大員不能迅速籌辦擬將世相派入世相力辭攝政王曾云預備憲政固事事均關緊要而此事實爲憲政基礎不得不迅速籌辦云 
　　又聞攝政王昨日面諭軍機大臣將變通旗制章程速爲訂妥早日實行聞又擬將張相國仍請加派爲值年旗王大臣不日即奏 
　　那中堂澤尚書曁各軍機於二十六日午後暫假内閣會議政務處會議應行商辦各事宜提及查旗併旗之法先由籌議八旗生計入手次定裁撤某項虚糜其總司旗制章程條欵甚多須由各旗署調查成案參酌辦法此係第一次旗制開議 
　　裁旂問題曾由政府飭京外各部院各將軍督撫等各抒所見呈遞說帖以憑採擇惟迄今條陳者甚少昨日攝政王面諭軍機大臣謂裁旗問題關係甚重宜催飭京外速具禀復務于年内呈遞以便定奪 
會議政務處提調昨奉軍機諭令將自光緒三十二年八月二十一日奉旨妥籌旗丁生計後所有各省將軍都統曁諸邊防大臣各省三司大員議奏條陳各摺及政務處議覆各摺片一併彚查送呈軍機處查閱聞該處文案官等現正遵查一切 
[外部添派會議禁烟專員電文]  
　　上海道台轉赴滬會議禁烟委員劉道等冬電悉本部已添派藩司瑞徵滬道蔡乃煌爲會議禁烟專員擬即具奏並聲明應派大員届時赴滬督率開會以昭鄭重電報减價一節應咨郵傳部核辦外江印 
[整理西藏之計畫北京]  
　　政府諸大臣以西藏關係緊要擬仍請簡派外部張丞堂蔭棠復往西藏治理一切並經擬請旨加恩賞以本部侍郎升用以示隆崇 
　　昨聞郵傳部各堂會議明年决意築張綏鐵路所有西藏之各支路現已安設電桿其經費需欵若干應當先期預算已飭某司預算一切矣 
　　樞府諸公曾議在西藏添設交涉使及軍政使幫同辦事大臣趙季帥辦理交涉練兵等事刻因逹賴喇嘛業已起程回藏亟應物色深通交涉知兵大員隨後赴藏帮同辦理刻已物色大定將次發表矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[粤督電請嚴防革黨武昌]  
　　鄂督陳少帥近接粤督電開現獲革黨葛謙等訊據供稱在逃之譚文貞與伊由日來粤運動軍隊希圖乘國喪起事已散票布數千張並云現在長江一帶軍隊較粤省開通易於辦事入會之人甚多詰其長江頭目何人抵死不供應請飭屬嚴密防範等情當即札行督練三處及營務處轉飭鎭恊統制水陸巡防隊統領嚴密防範所有各軍隊外來信件概須認眞檢查并飭臬司巡警道一體認眞查緝 
[京師近事]  
　　内府昨日呈進由杭州製造之龍衣四十二件均係今上御用之物 
　　皇太后於上月二十六日率瑾貴妃及福晋等親詣景山内觀德殿景皇帝梓宫前行奠祭禮卽在關帝廟少座午刻祭畢還宫　　禮部鑄印局匠役已將攝政王金質漢文圖章趕造齊畢用梨木錦匣裝潢經該部溥尚書驗畢即於二十五日入内進呈　　監國攝政王以此次國喪各國皆致電弔唁關切倍至擬於百日服滿後特派親貴大臣分赴東西各友邦致謝 
　　東陵守護大臣瀛貝勒係惇親王之子聞攝政王有調用差遣之意 
　　蔡烟大臣恭親王邇有調入軍機之說 
　　陸軍第六鎭統制趙國賢現奉鐵尚書諭將該鎭宿衛兵隊調回南苑訓練所有宿衛事宜已飭知第一鎭何宗蓮統制派兵宿衛昨日已一律更換 
　　内東華門前栅欄現已安設尚未油飾非賞乘朝馬轎之官均應在栅欄外下車馬以昭敬肅聞此栅欄因日前奉旨整頓門禁而設明年再行撤去 
　　理藩部會議所有各蒙古王公進獻之物品銀兩今年是否賞收日内將行請旨定奪蒙古王公凡有來京叩謁梓宫者擬賞以御前大臣差使以示榮遇 
　　稅務大臣集議鴉片稅課日形虧消急宜預籌抵補之策聞有擬决將一切奢華品物加重稅課以補虧缺 
　　各省財政異常紛亂皆因人民無監督財政之權各項機關不備以政百弊叢生聞度支部議將各省先設度支司一俟諮議局告成後即准其因財政弊端直接呈請度支部核奪以清積弊 
　　學部議定所有丙午等年留學畢業生已得有進士舉人出身者母論有無原官均於宣統元年舉行廷試請旨錄用不日當即入奏 
　　御史俾壽遞封奏一件略謂現在各省督撫各部院衙門藉辦新政紛紛奏調假破格用人之名越級委署啓仕途爭競之習莫此爲甚非軍務省分不准奏調請旨申明舊例以崇政體而杜巧宦 
　　在資政院幫辦之前陝西巡撫曹鴻勛現聞政府以其熟諳吏治而新疆正在整頓之際故有簡放新疆巡撫之信 
　　江西巡撫馮中丞前曾被叅兹經袁尚書力保以其前在直辦事甚爲認眞才可大用不宜更動俾得安心整頓 
　　科布多叅賛大臣致電軍機處據云科境哈蕯克民拒捐作亂已一面派員撫諭開導一面電塔城大臣派兵恊力彈壓 
　　津浦鐵路公司經四省官紳商議定招股章程計應招二千萬零五十萬其股票分作三種整股一百兩半股五十兩零股五兩凡在第一年内入股者每十股加紅股二股第二年内每十股加紅股一股半三年内每十股加紅股一股獨力認股在五十萬兩以上者奏請優奬 
　　吕督辦海寰擬向軍機大臣力保前侍御馮伯岩開復原官以示鼓勵分類新聞 
政界 
[江督深惡州縣玩視民命南京]  
　　江西龍南縣周大令前奉贛州府委驗信豐縣犯人賴慶茂在管病故一案業已將委係病斃並無凌虐等詞通詳查該兹奉江督批示略云查前據信豐縣詳報該犯在管患病本部堂當以西省命盜案件往往獲犯供認不諱而地方官圖省招解小費揑稱要証未到藉詞拖延致犯瘐斃比經批飭該縣撥醫調治務使速痊一面依限解勘倘該犯或致瘦斃定惟該令是問等因在案兹據詳稱該犯委係病斃等語查賴慶茂係刃傷劉寵生身死要犯早經供認不諱乃該縣王令並不依限按擬勘解致使死於淹禁若不從嚴究辦州縣官玩視民命竟成錮習尚復成何事體仰西臬司即飭信豐縣先將該犯病故緣由核入正案辦理一面由該司會同藩司將王令如何懲處之處議擬詳復以爲玩視民命者戒仍遵照前批將審解遲延查照定例嚴定功過妥議章程通飭各屬一體遵照 
[湘撫禁運鄂省銅元湖南]  
　　湘撫岑堯帥致鄂督電云湘鑄銅元本屬無多尚不至供遇於求惟市面銀價極昻官民交困僉謂實由外省銅元輸入所致亟須設法禁止以維圜法聞尊處已電商江督禁運銅元進口深佩藎籌湘鄂情形相同擬請飭屬查禁鄂元運湘俾資補救 
 
 

Page 11

 
 
[條陳防範私運軍火辦法浙江]  
　　浙江巡警局總辦王省三觀察前以防範匪黨私運軍火擬就辦法二條禀請撫憲核辦兹奉增中丞批查内地匪黨敢於作奸犯科乘機蠢動無非恃外洋輸運軍火私相接濟故水路巡查不容或懈現在水上巡警尚未興辦亟應嚴加防範以遏匪蹤據禀所陳取締拖帶船隻及密派專員偵探二端防其私運軍火卽以杜絶亂源不爲無見候嚴飭巡防水師曁各關道查照辦理可也此繳 
[蘇藩批准歉收辦法蘇州]  
　　蘇藩昨據昭文縣職員等禀陳本年木棉歉收情形奉瑞方伯批云據禀昭邑七扇等區本年木棉歉收租額减讓核與縣禀勘報情形大致相同業經由司批定將被淹各銀米全行觸免其餘高低被歉各田分别酌改八釐三釐此係本司格外體恤就此定案已飭府照章核辦矣該職等母再凟請著即遵照 
[浙漕定期開兌浙江]  
　　浙省本年冬漕已奉部行起運四十萬石由海運京所有杭嘉湖三府屬各州縣均已陸續開倉徵收或於年內或於明春分別運滬交完現悉京滬兩局總辦候補道李觀察呈報上台擬定於十二月初二日起在滬先行開局兌收 
[監獄傳習所定期開校南京]  
　　江南監獄傳習所前經江督札委日本警監學校本科畢業生王春生黄鳴和等認眞組織兹定於十二月初五日開校已禀請江督届期蒞所頒給訓詞 
交涉 
[續誌官紳仇敎案漢口]  
　　漢口義領事照會鄂督云前據李敎士禀訴襄陽敎會可悼情形兹又據該敎士來禀代呈索敎士禀詞一體縷陳朱家嘴附近敎會情形似與襄楊情形無異查來禀所訴以地方官紳俱有仇敎之狀阻碍敎務不淺索敎士所遣之司事郭方濟往傳背敎敎民二人仍趙玉銘鳴鑼聚衆喝令百餘人毆打致郭負重傷敎士亦幾被戕害趙玉銘固爲該敎士所指控者朱福軒曾老五等賄宜城縣楊令以銀楊令受之亦皆爲其所指控者相應照會貴部堂請煩查照希即委派專員前往併案查辦並希見復爲荷 
[嚴禁排外書報安慶]  
　　民政部前准英領事函請查禁語涉悖逆慫恿排外之書報當即咨請郵部通飭各省郵政禁止寄遞旋接郵部復稱查郵局定章只有查驗封裹是否合式之責任並無拆視郵件内容之權柄故民政部又復通行各省責成警局隨時查訪禁止書肆售賣及嚴禁民間購閱以免交涉等因皖撫接咨後即行通札各屬遵照矣 
軍界 
[緝私營勇之積習南京]  
　　淮運司趙都轉近將飭委查復如皋耆民公禀緝私營勇奸淫擾害一案禀報江督奉批略謂既據委員確查逐欵聲復或傳聞失實或指摘過情其守在事出有因者亦均已議結完案自可母庸置議惟緝私營勇遇愚懦則任意苛求遇强梁則歛手畏縮即如柴灣鎭小米船携帶數十斤之鹽輒被查起並乘機搶奪藏洋此苛求之確証也掘港鎭與敎民口角致被神甫强爲干預捆勇責打勒罰重懲一一吞聲聽命此畏縮之確證也此後務須嚴飭各該營隊痛除積習嚴申軍紀寛於窮苦小民而嚴於大帮梟販方不負設營之至意其有關涉敎民爲敎士出頭干預之案無論情節輕重均應立時禀報該管上司斟酌辦理不得私自通融了結至五里墩一案應飭揚州府嚴催該縣勒限拿兇訊擬究辦不得稍涉含糊 
[官員避亂撤差安徽]  
　　皖省督練公所執法科隨員兼充水巡警正巡官候選知縣郭世五當馬砲營兵變時該員在局並不能約束巡士保護地方獨乘划船過江逃避迨經事稍平定又復百計彌縫冒功邀奬昨經朱中丞訪悉以該員於亂事之前既屬毫無覺察而兼任警防又不能臨時鎭定竟至棄局先逃似此懦惰無能殊非他項候補人員臨時逃避者可比立將該員兩差全行撤銷並聞將吊取該員原捐執照咨部參辦 
[蘇撫嚴飭整頓防務蘇州]  
　　蘇撫陳中丞以省垣所轄逼近太湖一帶爲匪黨淵藪昨特札飭所屬鎭協標統各營隊嚴密防範本部院即以所屬地方安否爲各鎭營之殿最務須振刷精神所有巡防緝捕應辦各事實力整頓不得稍有鬆懈致負委任 
[添練工輜隊之計畫蘇州]  
　　蘇撫以創練新軍已逾四載僅成步隊兩標馬砲隊各兩隊擬再添練工輜各兩隊合成混成一恊之制已紀前報兹聞督練處袁劉兩總辦奉飭會議以現在庫欵支絀擬先練工程輜重各一隊以樹基礎俟籌有的欵再行擴充並擬請將上津橋舊營房重加修葺作爲合練工輜之所開練經費約須萬金現已詳細具文禀復學務 
[省視學查復學紳衝突杭州]  
　　杭嘉湖省視學王韌前奉提學司委查臨安初級師範學堂歸併停辦一案昨已禀復略謂此案實因印紳鴻賓與姚紳祖範意見不合致生衝突現已會商官紳切實整頓並擬推廣小學各辦法呈請核示旋奉批云臨安初級師範年齡程度大半參差難收實效自可照楊前令所擬歸併辦理惟裁一學堂成就一校得失相等現據該紳查議將年長各生於本届下學期畢業分派各鄕推廣小學其餘諸生并入明年添招足額改爲兩等小學至縣校經費不敷責成該縣另籌的欵切實整頓自是兩全辦法應即照准仰臨安縣蕭令遵照批指卽將初級師範名目年内決行裁撤兩處小學迅籌建設務求完備不得再挾私見遷延貽誤 
[縣令鄭重小學畢業松江]  
　　華婁高等小學現届第二次畢業校長顧君會同經理各紳禀奉華尊張大令批云學部改定各學堂考試新章凡高等小學畢業考試應先期由本學堂將畢業各生履歷册功課分數册請假曠課册各敎員科學講義所用敎科書籍學生筆記成績彚具齊全呈由地方官衙門核明會同各項人員定期考試會考之學務官以縣視學勸學所總董及敎育會會長爲宜自應遵照辦理庶不致似往届之屢奉提學憲批詰現届舉辦第二次畢業考試僅據送到各生履歷及敎員講義所用敎科書册摺所有功課分數請假曠課各册未據造送似與定章未符雖據聲明歷届分數成績俟本學期功課完竣總核造送惟 
 
 

Page 12

 
 
　　畢業考試事較鄭重未便稍涉參差且現奉提學憲批發部頒各學堂分數履歷表式最爲簡當已經照送勸學所轉發遵辦仰即俟本學期功課完竣核實塡表及請假曠課各册送縣核辦勿再因欲速而致不逹 
[留東學生改給官費辦法杭州]  
　　藩學二司以奉飭核議留東浙籍自費生考入官立高等專門大學改給官費各情會詳浙撫兹由增中丞批云該司所擬辦法事屬可行仰候咨請出使日本大臣取消前案並將三次單開各生查明除已回國及已補五校官費外一律改給官費並聲明以後卽照新章辦理不再補給以歸劃一至所需學費應請作正開銷一節俟公使咨復到日由司核明確數詳候奏咨 
實業 
[農工商局擬設裁判所蘇州]  
　　蘇省省農工商務總局熊觀察以近來本局事務殷繁到局控訴案件日益加多飭縣辦理往往延宕玩違難望速結現擬創設高等裁判所派員辦理凡來局呈控各案即在局内審訊裁判以免延悞聞已議定章程日内即須詳請撫憲核辦 
[匀攤倒欵鉅商産業江西]  
　　贑省錢業衆商以怡生厚錢莊倒閉致欠同行鉅欵禀懇撫轅維持兹奉馮中丞批云怡生厚虧倒鉅欵市面震驚已經本部院飭印委分投各處查封其店主管事産業並經湖廣督部堂咨會皖蘇各省一體澈查其營業備抵已電准　廣督部堂復允江西欵目合漢口宫債華洋商欵匀均辦理在案著即知照 
[議加鐵路招股酬金長沙]  
　　湘路集股會某紳以湘路招股已經數年優先股　未足額查原議代招股欵至五千元者酬金百元爲數甚微誰肯竭力從事擬即開會集議將此項酬金量予酌加以示鼓勵 
雜記 
[嚴究誣控學習神拳南京]  
　　江西贛縣刁棍繆德沛又名春林專以敲詐爲業近復冒名揑控鄕民學習神拳經該縣舉人蔡世培等以賴和森等均係安分鄕民並無引誘習拳情事出具甘結禀請金保權大令銷案大令隨卽派差值緝兩月之久始將繆德沛獲案質訊明確具禀江督請將該棍革去職銜監禁十年限滿酌釋當奉批飭西臬司確核詳復飭遵並飭將繆德沛執照追繳詳銷定以永遠監禁之罪即逢恩詔不准釋放以免出外後再行尋讎報復貽害地方併由司妥議詳復通飭遵照 
[追還祖妾吞匿資財南京]  
　　前任江寗藩司繼昌之嗣孫李承遠禀呈江督稱祖妾陳氏於祖父故後並不隨柩赴京潜赴湖南吞匿祖遺資財串通吳蔭之經手私自存放懇請提案究追等情端午帥當即飭由巡警局總監何觀察將指控之吳蔭之傳案追獲寗號大德玉所存陵平銀二萬二千兩又洋銀八十八元十角當交李承遠具領嗣李又查悉尚有漢號大德玉存銀二萬二千兩立有李佳陳記　摺因卽商請寗號大德玉電知漢號止兌一面禀奉端午帥飭的江寧藩司轉飭寗號大德玉知會漢號大德玉將前項存銀二萬二千兩撥交李承遠收領原立存摺一概作廢以杜糾葛 
[嚴拿搶毁鹽棧梟匪鎭江]  
　　聞兩淮運司趙都轉以加臯縣屬石莊鎭鹽棧被梟匪朱雨串通黨羽王潤施榮等散布謡言率衆毁棧搶鹽似此梟匪拒捕例准格殺勿論况聚衆搶毁鹽棧其事尤關重大除由司出示勸導解散脅從並咨請定字營統領李定明軍門派兵駐紥外一面嚴札如臯縣責成將該匪首一體嚴拿務獲究辦 
[禀復委查同鄕各員蘇州]  
　　蘇垣候補庫大使馬二尹炘前經藩憲委查同鄕候補各員兹由該員查復並呈清册二本經瑞方伯閱後批云據送清册兩本存候彚核辦理仰將未經查明各員趕緊確查另再開册續送以憑核辦母違 
[宣講所開講蘇州]  
　　蘇垣自治局總辦等創辦四區宣講所並派法政畢業學員陳昌淦等爲宣講員已紀昨報兹悉該講員等已於初三日到所開講以後每月逢三八兩日宣講惟内有講員汪廷沭因事遠出傳記 
[仁和王相國事略]  
武英殿大學士仁和相國王文韶服官京外。 
五十餘年。政績昭然。無俟贅述。惟庚子一役。朝論未定。首禍諸臣。惑於邪說。日以排斥異已爲事。仁和力持正論。尤中其忌。立山尚書之被陷也。忌者并欲甘心於仁和。已附本請誅。賴兩宫聖明。留中不發。廻鑾後。榮文忠在内廷以奏摺示仁和。始知此事。聯軍入京之際。仁和值宿樞廷。數日未歸。猝聞。兩宫西幸。即携帶軍機印鑰。徒步追扈。崎嶇三日。及於懷來。其時兩宫倉猝出狩。大臣均未及隨蹕。密邇巨宼。朝無元良。衆心洶懼。聞王相至。立命八對有此後國家大局。惟汝是賴之諭。股肱腹心。一人任之。草詔罪已。讀者感泣。於是中外始知兩宫消息。人心稍定。迨後隨扈入奏。駐蹕西安。中旨召對。日凡數起。事無鉅細。無不疇咨。仁和外捍牧圉。内總機務。往往日昃不食。中夜不寢。凡東南保障之約。罪魁懲辦之旨。聯軍議欵之條。皆參贊宸謨。卒能聯合京外。轉危爲安。其獨持危局調護聖躬之功。有非外人所能知者。廻鑾之後。倚畀益專。時值舉行新政。廷臣條議。有關軍國大計。必就詢仁和。核議施行。然仁和襄善不伐。其所　施。雖家人有所不知。前年因老疾乞休。蒙恩慰留。經年之久。始得請旋里。正值江浙鐵路借欵風潮。羣情洶洶。勢將暴勤。仁和關懷大局。以外交。重要。深恐激成他變。貽書拒欵會。力戒憤激。一面抗疏力陳。爲民請命。本年十月。猝聞兩宫先後升遐之耗。一慟幾絶。二十六日。力疾哭臨於宗陽宫。伏地不起。經家人扶歸。自是以後。病勢陡劇。終日號泣。不再進湯藥偶進食物。必問是否上賜。日夜　語。似與大行奏對間。或神志稍清。惟以國事爲念。語不及私。臨殁之頃。促備輿馬。云將趨朝。旋即薨逝。殆所謂生有自來矣。文苑 
[大行皇帝哀辭（陳伯潜稿）]  
　　及時麟見世猶疑。卒爲神州植福基。四資具瞻知有聖。衆生同病孰能醫。聲銷坐見堯飢腊。涙盡如聞蜀魄悲。十載孤臣愆赴召。刼留殘息哭瀹曦。 
[大行太皇太后哀辭]  
　　手定中興四紀周。女中堯舜古無儔。冲齡忍見三朝嬗。末命猶厪萬禩謀。危事易言臣自失。狂夫一得聖常收。遭逢元祐無微效。晚絶攀號但涕流。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[浙江]  
　　十一月十六日浙撫致憲政編查館電云據諮議局籌辦處禀呈初級師範完全簡易兩科自係均與中學同等惟據部章在初級師範學堂未盡設以前得設傳習所該所似與該學堂同一地位其畢業得有文憑者亦應有選舉權等因請核示飭遵增韞諫 
　　畢業得有文憑者自應有選舉權至師範傳習所部章畢業期限至多不過一年畢業後亦無奬勵該所畢業生如無他項資格僅恃此一畢業之文憑遽行比照完全簡易科畢業人員辦理尚欠平允碍難照准卽希轉飭遵辦憲政編查館 
　　寗波府屬各縣初選舉事務所業經官紳陸續舉辦所有複選舉區亦應預爲佈置夏太守爰于上月間就本署内開辦特派試用知縣吳大令鋆管理是項公牘即於日前到署視事現該守已將辦理情形禀報省垣籌辦處矣 
[山西]  
　　十一月十七日晋撫致憲政編查館電云諮議局選舉事宜已飭照章籌辦兹尚有應詢各條開列於左（甲）選舉資格中辦理學務及其他公益滿三年以上著有成績者三年之期當繼續計抑可間斷合前後計學務公益兩項可否合計成績乂以何爲標準（乙）中學同等之學堂如法政師範簡易講習等科是否在内（丙）曾任實缺職官實缺是否對虚銜與候選候補者而言曾任二字範圍是否包署任在内（丁）五千元營業資本及不動産兩項可否合計（戊）按章程初選投票人須親到所自行投票而於投票被選人尚未有親到之限制晋省交通不便南北相距二千里士商民之合格者多在省垣若概令返籍投票有妨公事職務因難極多可否於投票人遵章親到被選人雖不到亦准被選至複選時皆須親到其投票始爲有效以昭實在而免重選之煩（已）按貴館答江寗丁項内複選被選人本無人名册自可不拘是否複選被選人不限於初選被選人凡於複選區内合格者皆得被選以上各條統乞詳爲解釋迅賜電示以憑飭遵寳棻咸 
　　十一月二十日憲政編查館覆晋撫電云咸電悉所詢各條核覆如後（甲）辦理學務及公益兩項不能合計著有成績學務以合於尋常熒繢照學部定章二年以上畢業得有文憑者可視爲中學同等之學堂其法政講習科如係一年半畢業者亦可照辦惟師範傳習所僅一年以内畢業者不得援以爲列（丙）實缺職官對虚銜與候選候補者而言辦任二字包署理及代理在内（丁）五千元營業資本或不動産得合併計算（戊）被選舉人本可無庸親到其票均爲有效（已）複選被選人不以初選被選人爲限凡於複選區内合格者均可當選即希轉飭遵照憲政編查館 
[江蘇寗屬]  
揚州江都甘泉二縣會禀設立事務所並陳辦法及章程等件奉江督批云禀及單摺均悉所陳分别調查情形辦法頗合步驟卽刋呈各件亦多切實有條理惟於本省寄居人資格與續准館電辦法不符此外恐亦有不能悉合之處仰諮議局籌辦處核飭遵照頒章改定並飭赶速進行母逾定限 
[江蘇蘇屬]  
　　蘇省諮議局籌辦處札各屬文云照得諮議局局章程第六條吸食鴞片者不得有選舉藩及被選舉權自係指現在吸食尚未或絶者而言業經本處解釋章程並由本處選舉科科長楊廷棟編纂調查須知詳明聲叙札發各屬照辦在案兹據金山縣選舉調查事務所正所長黄端履副所長葉秉常呈稱竊紳等於本年十月間奉憲設立金山選舉調查事務所遵章辦理交相勗勉於消極欵内吸食鴉片一項尤爲注意非特現吸未戒者　不入册即去烟服藥烟癮尚未戒絶亦在擯斥之列蓋藥爲烟之替代物一日不除藥即一日不斷癮烟雖去而癮自在也此非不計及將來選舉人之寥寡特恐一涉通融即於朝廷禁煙前途必　大礙故一任吸烟者如何仇怨如何反對皆在所不顧近聞南匯青浦等邑其調查時苟本人聲明願戒即一律入册至明歲選舉時仍未戒絶即停其投票權又聞華婁兩邑之調查册則竟假手於素有煙癖之莊董圖董以紳等所聞如毗連金山之華亭南鄕圖董李翰侯元宰張聲雅等無一非烟癖深重者以素有煙癖之人委以調查資格之事其煙員滿册不問可知又如願戒一說微論其空漠無據也即果願矣亦僅有意思而未可指爲事實法律依事實爲判斷自陳願戒即許入册豈眞所謂妄言妄聽者歟至謂煙未戒絶投票時可奪其權則彼時名册名確定驟加以未戒絶之判語彼必有詞以抵抗抗則必行試驗然試問今日投票今日試驗二者同時並行果能乎否耶章程内剝奪公權之項凡八皆依據各國通例惟吸食鴉片一項爲中國所獨有此蓋於選舉資格之中特寓蓋煙之令朝廷於此一項溧惡痛絶犯此者無論其具何等名位資望均屏諸公民之外凡在我民應如何激厲奮發奉行德意以上爲朝廷作立憲之基礎下爲地方沽自治之榮光若視爲虚應故事或以吸烟者厠入其間則既予以選舉權不能奪其被選權將來議員人材仍以吸烟者濫竿其間則凡欲戒者可不戒已戒者可復吸煌煌部章視同虚設國家禁烟之舉從此永無盡除之一日而憲政之　亦從此掃地矣紳等見聞雖狹然竊以爲松屬如此蘇省可知蘇省若此他省可知憲政方頒其始基之壞已如此勢必貽悞全局騰笑外人中國前途可勝痛哭取怨鄰邑尚何敢辭爲特瀝陳聞兄之所及迫求迅賜通飭各屬初選監督嚴行覆查務使吸烟之人剔除净盡庶憲政可以實行强國始基卜於此舉紳等不勝迫切待命之至等情前來除批示外合亟通飭札到該囗務即照會事務所辦理選舉調查各紳凡吸食鴉片應以調查時業已戒絶者爲斷母稍寛　如現未戒絶者即係吸食鴉片應照章不得有選舉權及被選舉權尚有朦混列入名册者應即查明剔除毋違自此次通飭之後再有吸食鴉片之人充當調查紳董及列入選舉者惟該囗是問 
[奉天]  
　　諮議局籌辦處十一月廿三日早八時揀派司選員十六人到局與自治研究所學員上堂聽講章程當由民政司張司使宣讀訓詞云今日本處開講議員選舉章程以選舉爲諮議局最緊要最困難之事若調查不確辦理不善竊恐憲政尚未成立先結成諮議局之惡果此本司日夜所兢兢引爲已憂也查憲政編查館奏定議員選舉章程一百十五條初選複選各有監督投票開票各有管理員監察員執行一切事宜本司僅處於監督之地位然府廳州縣於此等事從未辦過若因循遲誤明年九月轉瞬即至諮議局不能成立本司何以塞奉天全省人民之望故不得不先籌一協助之法兹已派定法政畢業生及輿辦理新政有經驗者十六員分赴各屬協助選舉解釋章程并將自治研究所年假推廣一個月各學員各回本籍協助調查仍恐諸君於此項章程或有未盡明瞭之處特於本處加班開講一星期再行按定所派區域親往該處協助地方官辦理 
 
 

Page 19

 
 
　　就事實論本司擔任籌辦處事務似己勉竭心力至於協助選舉協助調查全賴諸君之熱心公益各盡義務爲本省造成一完全無憾之諮議局使開國會時奉天議員得與各直省並駕齊驅同擔負全國之責任便爲本司莫大之榮幸然本司更有一語與諸君共勉諮議局者憲法之小影也調查不實恊助不善是得罪於奉天全省之人且得罪於憲法願與諸君共矢斯言 
士民實行調查 
[江蘇寗屬（淮安安東）]  
　　十一月三日安東縣許大令召集各鄕董會商選舉調查事宜至十四日開正式大會成立事務所紳商學界到者三百餘人首由邑侯報告開會宗旨次由司選員王君樸宣講諮議意義曁一切調查細則旋經全體投票公舉王君錫爵爲正所長馬君澄唐君浩然爲副所長邑侯提議經衆贊成推定胡君世璧爲名譽所長並舉定各區調查員四十一人分赴調查已於上月二十五六兩日各調查員陸續到所投交選舉人名草簿 
[江蘇蘇屬（蘇州崑新）]  
　　崑山新陽兩縣選舉調查事務所自上月初十日經公衆覆審原簿後即繕造清册於二十四日分送兩縣并即日撤所歸併縣中所設之選舉事務所專辦歷時六十日經費由商學會撥助及所長認捐而開支甚省辦事調查各員均盡義務故所費僅約二百元之譜惟總計兩邑人數祗有一千四百餘人爲太少耳刻聞兩邑尊已將選舉區分劃妥定矣 
本埠新聞 
[日暉氈呢廠援案完一正稅]  
　　北京稅務大臣奏覆江督奏上海日輝廠機製氈呢請援案完一正稅概免重徵片云原奏内稱職商樊棻葉璋等在上海創設日輝織呢廠所有應行完納稅釐擬援照上海湖北織布局成案辦理近年督理稅務處大臣核定新章凡機器仿造洋貨均准於第一關卡按值百抽五收正稅一道沿途概免重徵現在日輝織呢廠用機器製造洋式氈呢冀杜漏巵事同一律懇恩准照歷辦成案將日輝廠所出氈呢完納海關正稅後運銷各處免繳内地釐金其在上海本地零售者並予免稅等語臣等伏查華商用機器製造貨物與洋貨無異者在本地零售免完稅釐如運銷出口照洋貨稅率完一正稅沿途概免重徵其辦法實始於上海織布局而湖北織布局繼之馬關締約准洋商在通商口岸設立機廠製造貨物其貨稅輕重並須華洋一律前總理各國事務衙門始有改爲值百抽十就廠徵稅之議旋因體恤商艱奏明緩辦迨光緒二十八九年間與英美等國所訂商約加稅免釐欵内亦載明機器貨出廠稅應照海關進口新則加倍完納其稅率仍與值百抽十無異第現在該欵尚未施行洋商在通商口岸設立機廠者亦屬無多卽華商機廠亦尚須振興鼓舞俾營業日臻繁盛是以臣處遇有設廠置機仿造洋貨請援上海湖北織布局成案完稅者無不量予核准原所以勸實業而濬利源今上海日輝廠用機器仿造洋式氈呢核其營業實與上海湖北織布局相同所有應完應免各項稅釐擬請准其援案辦理惟此係暫定辦法將來商約加稅免釐一欵施行無論華洋機廠固當概按海關進口新則加倍完納出廠貨稅卽加稅免釐未實行以前如查明此項貨稅實有應行變通之處臣等仍當隨時酌改俾適時宜十一月十七日奉旨依議 
[工部局禁閉烟館之周密]  
　　英美租界第二次應閉大小各烟間限於華歴本月初九日一律收歇經紀前報兹北謙和綺　等各大烟間已先期閉歇工部局總辦雷福敖君猶恐届期觀望又於得日知照捕房餘派包探按戸知照母得抗違 
[蘇路公司咨請保護測勘北線]  
　　蘇路公司咨呈江督蘇撫江北提督並移淮揚道徐州道文云查本年三月間督辦津浦鐵路大臣吕會同張袁兩軍機奏定津浦路綫摺内聲明自徐州横造枝路一條逹於清江以利江北商民集欵修造限於四年内與幹路一律造成等語在案十一月敝公司開股東會股東咸以開築水綫爲當務之急議定清徐一綫先從清江之西壩楊莊入手暫調南路工程司周良卿照料員安徽試用知縣吳大榦帶同測地夫等前往測勘以便年内即行購地開工查北地風氣未開民情樸僿路工開辦伊始惟恐無知愚民造謡生事有礙路工本月初二日該工程司等已由滬首途應請大帥通飭所屬地方官於該工程司等所經過測勘之處一體切實保護以重路政實爲德便除先行電陳外合再備文咨呈大帥察照施行 
[食鹽公司請追存欵]  
　　承辦府海食鹽公商人嚴輿敬前有公司餘欵銀一千五百九十餘兩存于晋益升滬號生息兹因該號倒閉具禀滬道請飭併追昨蔡觀察已札行公廨寳明府併案嚴追矣 
[請撥開河經費]  
　　總工程局承挑城内大東門至　門之河道及城外北叚之護城河現已一律竣工計需工費錢二千零十二千五百五十七文禀請滬道在城河經費欵内核給蔡觀察以事關動撥公欵須核勘工程方准照發當即札委景明府崧前往查勘兹據復稱所挑各處河道確未草率該局請領工費錢數亦均核實並未浮冒云 
[元源莊與順元莊之瓜葛]  
　　元源莊股東沈上之前將住宅三所紅契方單及莫翁記典當股單向順元莊抵銀三萬兩今元源倒閉房屋發封順元莊以此項房屋抵欵均係血本往來銀兩可比且時近年關周轉不易爰特禀由商會移文滬道請將此項房屋飭縣啓封以免虧累 
[東省咨送新書]  
　　本埠設立之中美換書局曾由外務部通咨各省將新出書籍送交滬迫代爲調換兹東督徐菊帥以東省並無新出書籍祗有編輯甫竣之延吉邊務報告一書計共四本昨已咨送江督札發滬道查收矣 
[保壽公司奉文復開]  
　　湘省長沙關道查禁保壽公司一節已兩誌前報嗣經上海華安總公司呈請商務總會移行長沙關道略謂該公司係屬全體華股禀奉農工商部註册立案在内地開設公司並無不合亦非假藉冒騙且該公司分設時曾經敝會咨請貴道給示保護在案乃據英領事函查遽行飭縣查禁勒停殊屬有碍中國公司名譽應亟移請開禁等情兹准朱觀察移復已將禁示撤銷並札飭湘潭縣准令復開矣 
 
 

Page 20

 
 
城内 
[審訊兇犯]  
　　兇犯潘其祥杜阿毛由縣監禁在案兹奉蘇藩札縣傳被害之張桂生到案取供詳辦前日傳訊張供杜向小的借洋不遂竟被剜目訊之杜潘均各抵賴判張具供結兩犯還禁 
[不允拆遷]  
　　楊幼林所租之洒掃局公地五分轉租於沈驥良造房居住每年租金十千五百文由沈覈局今飭拆遷不允禀縣提訊判交差帶往該局商議 
[召充地甲]  
　　本縣李大令出示云照得七舖地甲吳春即流氓園地長春唆訟取利民有怨言現將卯名私言於已革四舖劣甲吳杏林冐名頂替均非安分之徒兹據該鋪董　禀請斥革前來除斥革除卯並傳諭頭舖地甲帶管外合行出示召充爲此示仰諸色人等知悉爾等如有熟諳捕務並無過犯愿充斯役者許即出具認保各結呈縣以憑核明傳驗諭充母得觀望延悞 
[酌撥罰欵]  
　　滬道批醫學研究所董事汪祖堃等禀云據禀已悉兹在會餘順康等罰欵内酌撥洋二百元開票隨批飭發仰即查收備用補具領狀送道備案 
[押犯病斃]  
　　縣署押犯王朝升前因患病發往普育堂醫治在案前日斃命由堂董報知李大令札委水利廳孫少尹到堂相驗實係患病身死並無别故遂由善堂備棺收殮發壇召領 
[幸未入彀]  
　　李沈氏由桃源原籍隨徐某夫婦逃荒來滬被高永明勾串徐妻王氏擬將沈氏賣入花烟間沈氏得悉遂赴高昌廟巡局禀控解縣訊究判發堂條示 
[索還棺木]  
　　王子林盜賣周姓墳地經周婿梁俊朝控奉縣令訊飭交還棺木在案迄已年餘仍未遵辦前日復由梁禀催提訊王供周姓棺木已代遷葬判交差押往指交禀復核奪 
[不認竊洋]  
　　聖公會女敎士失竊銀洋二百三十元一案昨由縣署帮審李明府飭提在押之廚司王雲桂復訊王供非奉呼喚從未上樓惟傭工陸阿三有登樓洒掃之責且失洋　後出外兩時許情有可疑明府喝責二百板仍不認竊判還押候查南市 
[防範作弊]  
　　江浙兩省海運滬局總辦因恐胥吏斛手人等通同作弊昨特援例分别諭禁 
[愼重火政]  
　　總工程局分設之西區辦事處以每遇火警各巡士倉猝往救不甚合法故於初三日起將救火責任分别派定飭令逐日操練以免臨時延誤 
[圖賴借欵]  
　　俞森泰木器店主俞毛棣曾向莊順記線店主借洋一百五十元圖賴不理控奉工程局派役邀同原保陸子培前往理勸仍不遵照即由裁判所提案訊追 
[拐賣小孩]  
　　總工程局近接得廈門來函 
謂有住居南市之船戸楊阿妹私姘福建興化人　阿如勾通甬人王阿文誘拐男女孩下船載往興化陳天家出售漁利絶人後嗣等情昨局中已密飭包探留心查緝 
[不實不盡]  
　　崇明女子王銀寳被人誘拐來勖賣於南門孫姓家爲婢旋即逃出由工程局查獲發堂在案昨由該女之伯父王祥郎到局禀請給領提女到案訊知尚有别情判仍留局候核 
閘北 
[臭味差池]  
　　巡警總局批監生黄金成禀云查閘北清潔一事本年五月間據牙戸談石卿周耕松等禀請承充每月認繳警捐洋二百元當以該牙戸具領部帖在先故行照准認繳月捐爲數過少本總局調查情形批飭按月承激規銀二百兩預繳三個月試辦一年期滿如果烟戸繁盛再行酌量加增并令換具切實商號保結送局妥議辦法簡章呈候核給示諭在案其所以體恤商情者固已無微不至乃時逾半年該牙戸該石卿等迄未續具一禀批指各節亦未遵行本　局推廣警政整理地方清潔事宜最關衛生要點亟應改良辦理萬難延緩兹據商人黄金成禀請承辦按月認繳警捐洋三百元并聲明率同各糞夫悉心經理斷不至滋生事端等情查該商前既辦過清潔具禀有案所擬章程亦尚妥協應即准其承充認繳警捐按月上旬如數呈繳不得延欠所請以五年爲限碍難照行姑准試辦兩年俟届期滿再行核奪一面速取殷實商號切結呈局查核聽候給示飭遵倘談石卿周耕松等胆敢出頭覇阻或煽惑滋事准即報局嚴拿究辦并即知照 
[夫也不良]  
　　吳才寳扭馬夫胡會同至四路二區警局控胡拐匿伊妻周氏等情經該局轉解一區警局審訊該氏供吳因家貧將伊賣娼由該馬夫出資贖身求察判氏發棲流所留養胡交保釋放 
英租界 
[汽車傷人]  
　　四川路自來水橋附近十六號門牌某洋人前日開駛汽車至南京路浙江路轉角將住居浙江路之甬婦李甘氏撞倒碾傷後臘由捕送至仁濟醫館不及醫治旋即弊命當由捕房飭保報縣相驗在案昨由屍女毛李氏禀求免驗大令准之遂飭自行棺殮 
[欠債收押]  
　　著名地販趙卓士央朱幼蘭作保向陳錦章借洋不還前日趙在南京路被陳撞見扭至老閘捕房請爲追究旋即解送總巡捕房與朱幼蘭一併收押候解公廨訊究 
[巡捕分贜]  
　　新閘某店學徒張杏生竊取店主金戒二只逃匿昨被店主在南京路尋獲扭至老閘捕房捕頭詰知一戒已被七百六十三號華捕取去當即飭傳該捕質明着與張一併收押候究 
[竊案彚誌]  
　　過犯王海虎竊北海路曹王氏家衣物被探拘入捕房押候吊贓解辦邱阿清竊北西藏路王阿生家衣服由探查獲人贜解至捕房押候解究陳金標昨在九江路竊取木植由探查獲解入捕房捕頭詰係過犯遂飭收押候究 
美租界 
[醉漢行兇]  
　　前晚有二美人乘醉至百老匯路闖入順利雜貨店將店司湯阿虎頭面毆傷旋由印捕拘入捕房捕頭飭令二美人合給傷費二元了事 
[希圖陷害]  
　　陳福全之妻阿桂前日至嘉興路向馬夫陳寳寳之妻唐氏索欵口角氏即吞烟奔至陳福全家圖盡旋由陳報知捕房飭探將氏送往醫院救愈捕頭以氏有意圖害飭送公廨押候訊究 
[改傳爲提]  
　　季阿順任意傾倒垃圾由廨飭傳未到昨粜信票將李提至捕房押究 
[過犯復來]  
　　過犯秦小春復至租界匿跡新記浜路由探拘獲解入捕房押候送辦法租界 
[麵店抗議]  
　　法界花烟間炒麵店等曾由麥總巡通諭限于十二點鐘一律閉門已誌前報兹悉各炒麵店主以該業每天交易全賴夜市若遵限收閉殊碍生計因特聯名具禀求請展限至兩點鐘閉門未知麥君能俯如所請否 
[造謡誣害]  
　　曹生泰白鐵店主曹啓明向與屠夫陸祥雲有仇被陸將曹龍生行竊一案誣扳曹之同族窩藏贜物業經公堂訊明了案詎陸現又造謡希圖誣害曹氏同族咸抱不平因又具禀公廨請爲究辦 
[未便釋放]  
　　木匠徐榮記將隔省方單託范吉甫向大昌行抵銀一千兩避匿不贖曾經公堂令范如數墊償一面將徐子東興拘押在案前日復訊東興供無人具保求恩釋放所有鄕間房屋係租地建造並非已産判仍還押候查明核辦 
[房租無着]  
　　新瑞和收租人扭欠租逃避之王海永到廨請追租洋四十七元中西官以王無力償還判押捕房一月了事 
[逼人太甚]  
　　甲乙二人向甚交好昨日甲至城中收到帳洋二十元回至大馬路馥國烟間與乙吸烟甲忽失去十元鈔票一張疑乙竊取逼令脫衣搜查及至赤身裸體仍未搜出後仍在甲之衣袋内自行檢獲乙因與之失和互相攅毆後經旁人妥勸乙遂忿忿而去 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[探險實事北京巴徐間競車日記（廿一）]  
　　余等在歐亞交界最末一亞洲村内。有一中頗堪發噱。哥里農君之車。在余車前約百邁。忽遇見一騎者。馬聞車聲驚逸。騎者大怒擊馬。既至一小屋前。握巨石將擲哥里農。彼蓋僅見哥車。未嘗見吾車也。余即停駛。畢石克君與余同車。當即躍下。救助哥君。俄人見余等勢衆。始遁入小屋中。畢君逐之。彼即閉門。余等遂罷。 
　　途中聞汽車聲。自遠漸近。蓋余車方穿西伯利亞鐵道橋下而過。既見不遠。復有一相等之橋。與此橋成平行。乃俄人預備築雙綫也。余等車行。漸陟二三高坂。遠遠望見一絶高大之樅樹。是卽歐亞分界地點之絶大標記也。既而西伯利亞火車。請衆客全下之聲。隱隱映入耳鼓。是時余等之樂。眞無涯浚矣。 
　　余與哥里農君。願有驕色。余謂哥里農曰。以兩烏託磨皮車穿過亞細亞之平原。由北京起程。而憩于烏拉嶺。上歐亞交界之峻坂。誠可謂破天荒之第一次矣。尤有動余感情者。爲此平方邁當木製之標識。高躋古樹。二巨枝上。東嚮爲亞。西嚮爲歐。劃分簡明。無　淆混。余等肅立此大樹下。敬禮吾自由平等親愛之三色國旗。高呼法蘭西共和國萬歲。 
　　三十一號午刻。天忽隂暗。濃雲如墨。余等駛車下賐坂。約行七威斯特。抵斯拉逹烏斯特。此地爲烏福省行政之首區。有居民二萬五千人。房屋極多。皆係木製。形式卑小。無高大之建築。地勢高踞一斜坂上。其下瞰一大湖。湖水清平如鏡。余等繞此湖行。始克入城。城内有大敎堂。其右有一製造兵器之分廠。乃俄政府所設立。其錬綱之法。極爲粗良。 
　　余等入客棧早餐。此地能操法語者頗多。幾至應接不暇。既而晤一法人者。亦甚衆。並得晤奢南古大將。 
來函 
[南翔紳耆爲許稚梅辨誣書]  
　　逕啓者本月二十五日忽有人在敝鎭沿街遍發黄色傳單一紙細閱之係僑居敝鎭之上海人姚子梁君與敝鎭學會會長許稚梅君爭執文昌閣主權事大衆駭愕不已昨日貴報將此項傳單登入來函一門翔人見之尤爲不平用敢將此事内情爲大主筆陳之查里中文昌閣向爲學界公地閣中懸有司會姓氏名牌非本籍人一衿以上者不得濫厠（許君亦爲司會之一）並無閒雜人等可以混入此闔鎭歷數十年來無不公認者也此次重修原由學界諸君發起（發起者五人許君居其一）惟事屬公益以故紳商等亦各量力捐輸此亦對於地方應盡之義務並非爲爭主權起見也迨後收支相抵尚缺洋二百餘元在紳商等固不便與聞豈知學界發起諸君亦竟此推彼諉（閱竣工報告自知）獨學會許君念延擱半途究非了局不得已商人同會竭蹶維持凡事不難於創始而難於克終如許君者任人之所不能任我等方心折之不暇何獨不滿於姚君而爲此無謂之饒舌也且尤可異者姚君係上海籍現充松屬學務議紳與我翔本無甚關係即以重修文閣而論姚君並未捐過分文與我翔文閣更無絲毫之關係果使許君辦事不公自有我等南翔人在南翔雖小鎭明逹之人尚不爲少亦略有權利思想正無勞一個流寓到此之上海人爲我等數千百之南翔人代表也姚在我翔一切舉動行爲遠近皆知無煩贅述即以此事觀之明明個人具名而一再牽扯闔鎭亦可謂目無翔人矣至於後幅不滿南翔學會之言尤爲悖謬敝鎭學務情形較鄰近各地爲發逹自章邑憲以來歷任長官備加奬勉有案可稽綜計六七年間地方舊董對於興學一端非常淡漠獨許君組織同志苦心提倡成效彰彰闔鎭明逹者方私幸我鎭有此人物足以自豪每談及地方情形莫不推學會爲開化之原動力而姚君偏謂既有敎育會不得再有學會名目無論上海有羣學會各地旅滬學會等名即如我邑既有嘉定敎育會仍不廢嘉定學會姚君係學務人員何識見反出我等下也至於其他污衊之談自敝鎭一班舊劣董被汰之後（丙午冬敝鎭堂董改爲公舉由許君發起）誣揑矇控忍心害理我等耳不忍聞矣姚君云云何乃酷肖若輩口吻也（劣董中有周某者姚之妻弟）姚君休矣而今而後請就身任之松屬學務認眞建議黽勉改良勿負七縣一廳學界之責望致爲桑梓不容是實姚君分限内事也至於翔地之文昌閣自有我等翔人主持之果有不得不爭之處自有文閣司會中人力爭之姚君事不干已無多談以上云云敢請貴報照登來函一門佈告大衆以彰公道南翔闔鎭紳耆士商公啓 
[按此函係疁南旅滬同鄕會送來]  
 
 
 

Page 27

 
 
   
 
 

Page 28

 
 
   
 
