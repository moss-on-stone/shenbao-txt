# 1909 - 117 - 4913019

 

Page 1

 
 
   
 
 

Page 2

 
 
   
 
 

Page 3

 
 
交旨 
[三月初九日軍機大臣欽奉]  
諭旨郵傳部奏恭備皇太后前詣西陵請欽定火車開行時刻一摺摺於己正開車欽此 
　又奉 
諭旨郵傳部奏恭備路差事宜並車輛數目開單呈覽一摺知道了匀排次序單留覽欽此 
　又奉 
諭旨郵傳部奏派員測勘開徐海淸路線一摺知道了欽此又奉 
諭旨郵傳部奏懇讀賞給洋員寳星開單呈覽一摺著照所請外務部知道單併發欽此 
　又奉 
諭旨農工商部奏籌議推廣農林先行擬訂章程開單呈覽一摺著依議單併發欽此 
　又奉 
諭旨着理藩部咨查内務府每次頒給土司賞物欵目電知陜西巡撫照數採辦頒賞即飭由陜折回以示體恤欽此 
論說 
[江蘇之今日渭江蘇複選舉人注意]  
　　三月十五届期矣。江蘇。諮議局之複選舉。非今日歟。決定議員之誰其誰某。非今日歟。江蘇之議員得其人。則江蘇之地方人民蒙其福。一複選區之議員得其人。則一複選區之地方人民蒙其福。而所以造福者。必自今日始。江蘇之議員失其人。則江蘇之地方人民被其害。一複選區之議員失其人。則一複選。區之地方人民被其。害而所以貽害。者乂必自今日始。何也。今日者。固蘇屬六十六議員之姓氏。暫投諸票匭。逾一書夜而脫頴。越五閱月而判我地方人民休戚者也。然則江蘇人宜重視今日。江蘇選舉議員之複選舉人。尤宜注意今日。即記者謀効忠於江蘇。對於江蘇複選舉。人而爲選舉之忠告者。更不敢放棄最後機會之今日。 
　　江蘇初選舉之醜態。爲世所詬病者。不知凡幾。雖然初選者。不過舉出當選人而已。縱辦事之不合法。被選乾之不合格。而於諮議局之前途。尚無直接之影響。至於複選則異是。蓋即選舉諮議局之議員也。將來諮議局之結果如何。實已胚胎於此。各地當選人。雖不可謂盡屬合格。然寥寥此數。究不若初選舉人之品類不齊。從事選舉之茫無把握也。其必能選出才德出衆確能爲地方謀公益之議員。固可不虚一般人士之望矣。但當局昏昏。乃人之常情。記者仍不無鰓鰓過慮之處。爰再申說二層。倘亦今日複選諸君子所樂聞者歟。 
　　設立諮議局。在謀一省利弊之興革。非爲一州一縣計也。將來城鎭鄉地方自治成立。凡會議地方事務之局所甚多。自鄉而鎭而城。均必有如諮議局之設。城鎭鄉隷於縣。由縣而府而省。易言之。諮議局者。即省會也。按諮議局章程原定諮議局開會議事。須就通省立論。不得偏舉一州一縣之事。據是而論。則爲諮議局之議員者。宜具何種學識。而後始可勝任乎。心術行誼姑不論。即就可稍稍發言議事之一點而論。亦必其人有統籌全省一切事宜之學識而後可也。乂按諮議局選舉章程。於被選舉資格一層。繩之甚寛。祇問年齡合格及犯消極資格與否。外此均不計及。原爲廣羅人才起見。以此爲準。則不問其爲農爲工爲商。但合被選資格者。皆可舉之也。故另有不限初選當選人。不限初選舉區。不限初選表册之三層。範圍寛溥。毫無抑制。選舉之自由。可謂極矣。當局者苟能虚心訪求。何患不能選出合格之人。竊以爲章程之規定。旣如是其寛。儘可脫盡顧慮。就一邑之中。擇其心術行誼學識才力均無缺點。且又家資富足。優游無事。不汲汲爲衣食謀者。任舉之可耳。十室之邑必有忠信。百里之地。豈無其選。苟其稍有意識。稍知抉擇。則紳商學界之中。平日爲我所敬服者。豈無其人。我但選出以能爲地方謀公益之可矣。其他均所不計也。不必束 
 
 
 

Page 4

 
 
縳於章程。亦不必追隨於人後。更不必存徇情避嫌之心。光明正大勇毅果决。斯眞大丈夫之所爲耳。蓋公正之士紳。一地能有幾人。好惡之見。人有同情。我舉此人。安見人不之舉。不期而得多數。而得當選。非選舉最良之效果乎此選舉議員者所宜愼思决行者也。 
　　諮議局旣爲统籌全省之利害而設。凡身任議員者。其責任何等重大。選舉者旣不可輕於投票。熱心爲議員者亦何得妄想當選。甚至施其鬼蜮之計。而美其名曰選舉運動。多見其不自量耳。諮議局九月召集。去今僅及半載。其爲議案而須决議者。種類之多。頭緒之繁。苟非學識素養。明毅有决斷者。豈能免知難思退之感。必於全小之吏治民事軍備財政敎育實業等項。洞見其利弊。確然有興革之見。而後始可應付裕如。倘胸中毫無主見。貿然列席。人云亦云。則非特爲同僚所見輕。且不免爲一般人士所誹笑。當此之時。内疚神明。外慙淸議。徒覺進退兩難。蹙焉不能自安。回問初心。雖悔亦無及矣。諸君須知諮議局議員。係地方公舉爲地方議事之人。凡所議者。决非含糊草率之可以了事。發一言。須有若干之價値。决一議。須有若干之價値。旣不可任意胡言。又不宜絶口不談。蓋其事有甚難者。富於學職之人。被舉爲議員。固義不容辭。在無此資格者。愼勿謬事運動。致貽後悔。前届初選之當選人。多係鄉董雖出。於鄉人專注此輩。然亦。運動之結果也。推其所以熱心運動之故。厥有三端。有以爲初選後即爲議員者。有以爲此次不爭當選。即不能安於鄉董之位者。亦有未充鄉董。以爲此次當選後。即可爲鄉董者。有此種種誤會。故運動之潮流。爲之大盛。當局者倘不悟其昔日之非。則際此複選。必有仍用其手叚。以求當選者。是則深堪爲諮議局之前途憂矣。非謂鄉董之不宜當選。誠以學識之開展。才具之優勝。鄉不及城。有斷然者。以其域於一隅。故步自封也總之諸君須知爲議員之實難。母徒慕議員之虚榮。况議員究非官職可比。誠無所謂顯榮也。且可以一言决之。確有議員資格者。必不至運動。凡運動者必。乏議員資格原。無分城與鄉也今。敢正言以相告曰議。員實不易爲母生企羡之心。此希望爲議員者所宜。猛省回頭者也。 
　　要而言之。選舉諮議局議員。關係於全省大局之利害。不可爲個人計。并不可爲親友計我所舉者。必以能勝議員之職。能爲地方謀公益者爲歸。苟其合格。無論爲家人。爲親友與夫不相識者。决意舉之可耳。如是則選舉上之種種窒礙。種種紛擾庶可一掃而盡也乎。 
專電 
[電一（北京）]  
　　劃界大臣高而謙電告樞府外部刻抵粤省即遵旨赴澳會勘界事葡國所派之馬沙鐸已到 
[電二（北京）]  
　　電寄粤督張人駿電奏悉端陽貢品著仍遵前旨永遠停止 
　　按粤督電學奏見十一日本報專電 
[電三（北京）]  
　　憲政編查館擬派一二等諮議官即日入奏 
[電四（蘇州）]  
　　正任淮揚海道蘇省牙釐局督辦朱之榛（竹石）十四晨因病出缺 
緊要新聞 
[恭紀梓宫奉移情形]  
　　字林報載十三日北京電稱景皇帝梓宫於昨日奉移上午十時由景山門發引除攝政王慶親王各部大臣各軍隊恭送外並有各國專使及隨員人等隨送鹵簿長約一英里金棺由西便門出京取道保定前赴梁格莊輼輬飾以黄幔凡景皇帝往年御用之與馬駱駝等物另由專員押隨於後外人觀者約五百餘人日本專使貞愛親王及俄國專使大臣均經慶親王接待隆裕皇太后於今日（十三日）乘專車取道豐台預往梁格莊守候大約須三四日後梓宫始抵彼處也 
[農工商部抵制派員之風潮北京]  
　　各部丞參有承上啟下之責定章由各該部將試用得力之員酌量預先奏保記名事極鄭重近數月來偶有未經預保之員而得丞參者然皆出諸特旨各部亦無可如何近來陵工大臣奏准將英俊開去底缺充陵工監督並派在農工商疗丞參上行走實爲創例聞該部司員因此事大起風潮謂丞參兩職派自部外人員則本部司員出路必致壅滯日前聯名要求溥堂憲專摺頂奏溥尚書以事關奉旨允准之件未便奏駁遂作罷論能各司員猶忿忿未平云 
[王京卿辭差紀聞北京]  
　　浙江正監理官王丹揆京卿辭差之意頗極堅决此次到京後即往謁澤公面謝栽培並商酌辭差之法王意擬一面謝恩一面面辭澤公竭力挽留王意仍未能决故到京多日尚未謝恩惟王京卿聖眷正隆部臣又深資倚任恐未必能辭並聞攝政王曾兩次諭飭王監理官迅速到差澤公以應行商酌事尚多面奏至遲三月底出京又經度支部議定奏明出京時均不請訓 
[部定舉劾失實章程之内容北京]  
　　日前御史奏請特定舉劾失實章程一事已奉旨交内閣會同政務處吏部妥擬具 
 
 

Page 5

 
 
奏刻出吏部主稿會同入奏計其内容舉薦内分囑賄徇情務名等四則參劾内分受囑挾嫌誣指失實等六則又參劾失實以被劾者所得之處分反坐如有受賄　事另加枉法贓罪併科 
[館咨中外入籍婚娶事宜北京]  
　　國籍法規已奏訂通行刻聞憲政館復將中外入籍婚娶條章及本館對於中外互相入籍婚娶之權限通行京外各衙門一體遵照兹將條章權限附列如下（條章)外國人準其入中國籍中國人準其入外國籍及中外國籍人婚娶時應各出具保結甘結（權限）須將保結甘結及詳情呈報本館核辦 
[部咨酌裁各項細捐名目北京]  
　　度支部澤尚書現擬印花稅試辦後即將各項細捐酌量裁撤昨咨各省督撫將舊有細捐名目詳細查淸酌核裁减并將裁撤情由轉飭各府廳州縣出示曉諭俾衆咸知 
[最近外交彚誌]  
　　中俄外務部現擬照會駐京俄使開議上年會同理藩部議辦之恰克圖界約及商約兩事併聞此約已由駐俄薩使向俄廷辦有頭緒此次不過訂立約文無甚棘手俄國殖民廳報告上年移民東亞之數統計三十五萬人其他以私人資格經營者後拔爾卡州一萬人黑龍江州一萬人沿海州一萬五千人觀此情形俄人之殖民著著進步矣 
　　中日日人佔據粤屬大東沙島一事久誌本報前者廣東香港各商因此問題未得結果暫停一切交易以示抵制所有買入之貨品電致横濱等埠華商囑令一概停配刻據日本商會調查其損失之結果横濱等處市面大受影響内中海產物及雜貨商尤形困頓如鮫鰭各價跌落四五元鮑魚跌落十元之譜 
　　中英外務部日前接江督來電略稱據分部郎中方臯等二百八十五名聯名具禀請向英商凱約翰力持廢約冀保礦權以免激成公憤致釀事端并請電咨外務部轉商英使飭令該商即日停工速行議結等情請貴部查照迅即轉商電復 
[京師近事]  
　　聞京西房山縣屬北黄村一帶恭備奉移梓宫路差例應培墊御路該縣鄉民有不賄通縣署官役者差役即以培墊御路爲名或蹂躙麥苗或深掘畎畝鄉民因此大累 
　　德人招募華工前往波黎黑河一帶開挖煤油礦月薪三十元貧民應募者甚多先由西伯利亞鐵路開往一次惟華人出洋作作工前經外務部咨行禁止未知此次亦設法嚴禁否 
　　此次各國專使來京原爲致祭送葬起見與尋常慶賀通聘之專使不同且在國服之内一切宴會未便舉行故外務部宴宫中宴及慶王等宴會均訂期午餐以示區别聞政府中人頗費斟酌 
　　土爾扈特王久在日本留學現擬三四月間由日本來京 
　　肅親王因民政部現在津貼堂官照章六成有餘司官按照定章不足六成現擬定畫一辦法不日實行 
　　政務處擬在各鴻省分設版籍調查局今聞該處擬候奉移大差後會同外務部先將海國圖誌一書重修一次再行奏設版籍局 
　　東督徐菊帥屢與日本小池領事商議决定各出資本金七十五萬元合成百五十萬元以經營木溪湖之炭礦先是太倉組投有一百萬元之資本金現旣共同經營俟菊帥交還二十五萬元於太倉組後即派遣技 
師從事實地上之調查聞合同已擬就惟俟外務部覆答後即行調印 
　　前聞某邸力保肅邸爲西藏辦理事務大臣統籌改建行省及關係交涉一切事宜不日决定 
　　學部飭諭編譯圖書局云查第一年本部應行編輯簡易識字課本通行各省咋據該局稱已將第一二册輯成呈請審定查其内容尚屬可用惟期限將及仍須將餘册迅速編輯本年暑假内務使一律告成 
　　陸軍部鐵尚書近擬將部中人員一律改用軍官其非軍官者即令其改入他衙門當差 
　　某侍御奏請裁撤各處兵備道改設軍政使司一摺已交政務處議奏近聞諸大臣認改軍政使者頗佔多數刻已大略議准俟再酌核完善便即覆奏 
　　度支部因現在磅價奇漲每至賠欵之期虧短甚巨向皆由部獨任殊非常法擬令各省於盈餘外平均擔任以資補助 
　　舊例發遣爲奴人犯子孫世爲旗兵奴隷不可超豁前經黑撫程雪帥奏請開豁始得與齊民伍然旣無相當財產又無獨立技術一朝解免反至無以爲生現在東西布特哈已豁旗奴千餘人流離道左經純心齋總管禀請黑撫撥給荒地使之墾闢業經照准並咨民政部備案 
　　德勝門外分科大學擇定之地現已大動土木聞張相國頗欲早日觀成又聞此次所派分科大學監督每月薪金大約定在三百金以内 
　　恭邸召見時面呈攝政王云變通旗制當以敎育爲先普及敎育當從宗室入手務令族長學長切實調查凡已達學齡而不入學者王公子弟停止蔭襲閑散宗室扣除錢糧攝政王嘉許即諭飭宗人府照辦 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[奏准開復中興功臣北京]  
　　錦州府義州紳耆馬芳田等公禀東督云已故革職河南巡撫賞還三品銜李鶴年係奉天義州民籍道光甲辰舉人乙已進士入翰林御史外放常鎭道未至任署河南臬司升直隷臬司署藩司升湖北巡撫調河南巡撫時同治四年忠親王僧格林沁殉難曹州張總愚賴汶洸任柱各逆裹脅日衆易步爲騎往來剽疾駸成流寇五年三月該故撫奉命撫豫抵往後統籌全局毅然添募兩大軍曰毅軍曰嵩武軍各萬餘人考察豫省將領惟前四川提督宋慶忠勇善戰以毅軍隷之維時前山東巡撫張曜方以總兵請假回籍以嵩武全軍屬焉更以前副都統善慶統率馬隊與兩軍爲犄角自是豫省始有敢戰之師又以黄河天險爲畿疆屏蔽增調防兵梭巡厥後任逆果於黑岡縱火掘隄已將潰決賴有師船擊退搶築隄岸得以轉危爲安嗣後增置戰艦河防益密會前大學士兩江總督曾國藩前大學士直隷總督李鴻章奉命督師相繼來豫以任賴二逆慣以避兵紛竄會商滅賊之計該故撫和衷共濟議逼賊於海隅合數省兵力緣河築圍畫地分守時張逆方勾結陜回竄擾華州同州等處該故撫乃派候補道叚康灜督兵把守潼關結陜回竄擾華州同州等處該故撫乃派候補道叚康灜督兵把守賊不得逞乃乘間突過膠河該故撫即飭善慶會俣淮軍跟蹤追勦而令張曜等固守圍防賊竄海沭邳宿屢爲官軍所敗往復竄突豫軍憑墻力禦賊至贛榆淮豫兩軍乘勢截殺斬馘無算逆首任椎爲賴汶洸所倚善慶以洋鎗斃之餘賊潰亡賴賊就獲由是東股已滅僅餘西賊張總愚一股復擾近華州豫軍西路設防嚴密賊雖北竄陷海德擾米脂乘河冰凍合力猛撲渡黄河由晋入豫擾及河朔該故撫亟飭諸軍剿堵兼施戰無虚日七年春全股北犯該故撫聞報出省馬蹶傷足仍星馳進駐磁州密授張宋兩軍機宜星夜疾馳於廣平獻縣連獲大勝至淸苑深澤等處分抄截擊斃兇賊張五孩於饒陽五孩爲張逆所倚猶賴逆之有任柱賊奪氣西竄張曜等督隊進躡不容喘息與各省之兵協力痛剿全股盪平豫省全境始獲敉安光緒初豫省大荒赤地千里前撫臣李慶翺前藩司劉齊銜均以辦賑不力獲咎該故撫募捐巨欵以租帑捐項設廠施粥復捐設慈幼堂以養幼孩全活無算該故撫在豫有年地方善政次第修舉洵有功德於民後雖因公獲咎終蒙恩賞三品銜翎旋即身故伏查已故山東巡撫張曜提督宋慶均蒙恩准建祠追維往事竊以張曜宋慶與該故撫功績實乃相濟以成即已故提督馬玉崑皆當時偏裨亦爲該故撫所識拔今張曜等得伸報饗而該故撫身後寂寂感念實深用敢合詞呈懇奏請開復原官並於立功省分建祠致祭等語徐欽帥閱禀後亦以中興名將湮没無聞殊堪惋惜隨即據情奏聞謂臣昔年隨宦中州於該故撫戰功政績見聞最詳今復承乏陪都正該故撫桑梓之地父老與論猶嘖嘖稱道其遺事弗衰臣細加考核該紳耆等所呈語皆屬實毫無虚飾查中興以來立功諸臣無不邀身後之榮於立功地方建立專祠該故撫以鄭工獲咎本屬因公乃竟以一眚掩其全功未免向隅合無仰懇天恩俯准將李鶴年開復原官准於河南省建立專祠並將其生平戰功政績宣付史館立傳以奬前功而示激勸三月初六日奉硃批李鶴年着加恩開復原官生平戰功事蹟宣付國史舘立傳該部知道 
分類新聞政界 
[落地釐金改章之計畫南京]  
　　職商崔有昌以洋貨落地釐金規復舊章抽收仍擬發給護照等情禀請江督照准當奉端午帥批示云落地一捐改歸到地抽收係屬規復舊章且非此亦不足以副名實所請加發保商護照有無窒磚仰安徽牙釐總局核明詳辦至沿途各卡需索照票查驗使費以及到地之卡勒價浮收實爲病商虧課一大弊原併即由局通行飭查永遠禁革違即分别詳參究懲以肅榷政 
[州縣帶徵自治經費南京]  
　　江督端午帥批自治局詳請通飭各屬帶收忙漕錢文專備自治地方應用文云籌辦自治頭緒至繁無一不需財用現在所籌的欵僅止帶收忙漕錢文一項若任令藉詞挪用必致濫支濫應誤及要政所請專欵存儲曁嚴防挪用各辦法係爲預防流弊未可謂爲過慮仰候行司如詳立案通飭遵照 
[請裁冗員問題安慶]  
　　安徽試用府經歷日前上禀撫帥略稱各署局冗員亟宜嚴加裁汰凡屬掛名以及無事可辦之人非各員親戚之請求即京外上官之情面多立名目浮支經費現當預備立憲各省出入欵項均須列入預算决算表若不速爲裁革將來議案之彈劾報紙之登記爲督撫者未免代人受過等語旋得朱中丞批云所陳各節頗爲切直現在時艱日亟財政日窘本部院自受任以來事事務求核實前月欽奉諭旨從本署先行核減已通飭各衙署局所分别裁併矣 
[詳請參追縣令欠欵蘇州]  
　　 蘇撫陳伯帥前據蘇藩司詳稱州縣 
應征各項正雜錢粮絲毫皆關國課一經交卸應將已征未解存庫銀兩掃數淸解不容稍有蒂欠兹查開缺嘉定縣高烝任内欠解正雜各項已征未解銀兩迭次嚴限尚欠銀一萬餘兩錢二萬四千四百餘千欵關緊要萬難姑容若不從嚴參辦何以肅功令而重庫項據該管道州揭參前 
 
 

Page 11

 
 
來相應詳請憲台鑒核奏請先行革職勒限兩個月完解如再逾限定即從嚴參處等因當已批准照辦矣 
[禀設戒烟公會之批詞蘇州]  
　　常郡士紳禮部主事史悠瑞等赴省禀稱在城設立戒烟公會擬議章程開具淸册並請檄飭府縣出示曉諭等情兹奉批云該職等組織公會製藥施醫意在廓淸烟毒與市肆售丸牟利之藥店宗旨不同具見熱心公益惟章程是否妥洽所定藥方果否有效仰常州府查議具復再行察奪 
交涉 
[美使干預國事犯之咨商湖北]  
　　陳小帥刻准外務部咨駐京美使面商國事犯劉家運覊押鄂省並無實在罪過屢經本國各敎士懇請釋放未蒙允准現在該犯已監禁兩年可否援照恩詔電請從寛省釋等語查該犯劉家運原係長江革當首領情罪重大未便遽允省釋惟美使一再懇請可否從寛减定監禁年限相應咨請查照酌辦小帥刻已轉飭臬司核議矣 
[廣澳鐵路新約之簽押廣東]  
　　廣澳鐵路合同業經外部與葡公使議定註銷辦法兹聞外交界中人云中葡兩國現議之新約得於月内簽字 
[咨請保護游歷外人直隷]  
　　直督准外務部咨日本陸軍步兵大尉松井石根時事新報特派員電井陸良擬由京起程經張家口前往口外察哈爾一帶游歷又准鄂督咨日本國人佐佐木精赴江西湖北湖南安慶河南直隷盛京陜西各省游歷各等因刻已札行所屬照約保護 
軍界 
[派員校閱軍隊江西]  
　　贛撫馮中丞行兵備處文云簡閱軍隊爲整飭戎備之大典本省渥成一協將次成立所有步隊兩標馬砲各一營亟應派委熟諳軍事及長於醫務之員隨同校閱以課殿最兹查有陸軍小學堂總辦吳道介璋堪以派充叅議官陸軍小學堂監督夏之麒前敎練處帮辦韓祖繩蒐討股委員周恩綸訓練股委員何文斌兵器股行員朱璜籌備股委員蔣元良等堪以隨同檢閱步隊測繪學堂總敎員劉麒測繪學堂敎員江則棠等堪以隨同檢閱馬隊測繪學堂敎員楊慶恩敎育股委員吳雄等堪以隨同檢閱砲隊賞罰兼醫務股委員邱惟瀚堪以檢　步隊醫務前路巡防隊醫官韓錫謙堪以檢查馬隊醫務陸軍小學堂醫官弋銘彝堪以檢查砲隊醫務除分别札委外札到該處即便知照 
[護路防營改制河南]  
　　豫省各防營分駐各處拿緝刀匪保護鐵路深資得力現由營務處遵章一律改編巡防隊所有營制悉遵陸軍部奏定章程辦理各軍駐紥處所一律仍舊以免更動 
[改良粤省陸軍警察法廣東]  
　　粤省陸軍警察業經奉准部咨大加改良并將學期延長以期完善大吏以粤省現當擴充新軍成鎭在即陸軍警察隊雖已編成出巡然分隊名目似應更改即餉章營制規則服式肩章等項均應查照部章及本省情形從速籌議分别實行以期完備劃一永遠遵守現已飭行切實釐定詳候核明以憑咨部察核 
學務 
[江南水師學生罷課風潮南京]  
　　江南水師學堂學生原分駕駛管輪兩科每遇操期考期唱點之時均係駕駛居前管輪居後嗣因該堂逐漸改良每遇考試洋文時以兩甲班程度較深唱名時即改爲先點兩甲班次則兩乙班再次兩丙班當時均各服從相沿數載並無一人反對者不意此次管輪甲班學生以資格較駕駛爲優思駕其上前日升桅點名時無端相率罷課經蔣叅戎超英面加申斥並擬將爲首倡率之人查明懲辦後擬照上學期升桅考案名次照點乃駕駛新升甲班學生曉曉不休仍不遵辦閏月二十六日升桅之期駕駛甲班單懷玕等二十七人抗不到塲經參戎禀奉江督面諭飭將摺開擇其尤者之單懐玕周超崔爕何南炳劉建超楊道生等六名先行斥革詳候追繳學費其餘脅從各生暫行留堂察看參戎回堂後遵即懸牌示諭乃該六生見示即率領全班大肆咆哮旋即各回齋房將行囊等件並堂中所發書籍操衣帳毯等物席捲一空且單懐玕竟以强迫手叚押令全班於是晚散學出堂現經禀請督帥嚴飭該管州縣令該生等家屬照章措繳學膳等費以示懲儆該班學生原共二十七人除已革六名外内有四名早經因病請假其餘十七人須俟查明後分别首從再行另案辦理 
[賓上遷三屬中學之落成廣西]  
　　賓州上林遷江係思恩府屬因光緒三十二年議設中學武緣與賓州互爭建校因此賓州上林遷江公同禀明學憲蒙批示准於賓州建立武緣恃該屬首縣希圖優勝復禀張帥批准建於武緣而賓州無所適從續禀學憲當與張帥核議批准武綠另建賓州與上遷併建一校今鳩工告竣業於月前禀請府尊招考 
[柳州中學添班廣西]  
　　柳州中學開辦兩年疉起風潮自辭退林監督芾後王監督楨燾到堂接辦將該校極力整頓敎授管理漸臻完善堂内原有甲乙兩班學生百二十人傳習師範一班學生六十餘人現師範班已業畢添招中學丙班前經行文各屬每屢送生十名聽候考選入堂以便一律上課 
淮河創辦平底機輪安徽 
　　長淮一帶上能渦熲下達淸淮凡七百餘里且中有洪澤湖風濤之險商旅視爲畏途兹有鳳台縣貢生張炳榮創造四輪平底機輪船無論水勢漲發以及風濤險惡俱可無虞刻已 
繪具圖式禀准撫憲赴製造廠指令工匠仿式製造一俟製成即行試辦 
[皖人保礦之熱心江西]  
　　贛省皖人因搂安慶路礦公會電稱三月十一日開特别大會研究爭回銅官山礦務事宜當經旅贛皖人在江南會館開會集議公舉江西候補道江峯靑朱震兩觀察爲代表赴皖協同研究礦務以資爭回而保利權兩公被舉後已於三月初八日乘坐祥霖輪船起程赴皖 
[提倡蠶桑之計畫山東]  
　　沂州李太守今春自備巨資差人赴浙 
 
 

Page 12

 
 
江省採辦上等桑秧一千七百餘顆將城南舊校塲隙地墾作桑田雇人栽種刻又欲在桑田外建設蠶桑學堂講求養蠶之術不日當可興辦 
[南寗蠶業萌芽廣西]  
　　南寗蠶桑一業向多放棄茲有順德商人周献章等組織蠶業公司於商埠對岸地方租地栽植桑秧試辦已經一載現已著有成效所出蠶繭雖不及他處之堅厚當有改良之希望曾禀請左江道憲紀觀察轉詳撫部院懇請免稅三年以資奬勵現已奉憲批准如所請俟三年後成效大著再行酌核辦理 
[南寗商埠之航業廣東]  
　　南寗當初開商埠之際能常川往來梧寗之輪船僅有英商天和洋行電江一艘該船吃水二尺容客百餘人載 
重五十噸嗣因進出口客貨俱多該商復於去秋派置一艘名曰電龍獲利頗厚仁和洋行因之垂涎仿置一艘名曰航安其艙位噸數速率較天 
和所置者較勝一籌昨駛抵滬埠商民均極歡迎 
雜記 
[續訊串造假札情形武昌]  
　　漢陽協查破姜守備東方僞造督札一案已紀前報日昨又經首府黄太守督同讞員提訊究出實情僞札係姜所造倩楊姓繕寫戴某描印督署書吏陳輔卿與此案無涉惟淸書蕭伯泉知情事後曾借靑蚨兩千傳訊楊某亦供認不諱當判一併發候審所收管詳院核辦 
[余協統去留之爲難安徽]  
　　安慶混成協余統領大鴻前因兩標兵士一時不能足額由鄂軍調來多人派充弁目嗣因鄂人編皖軍與定章不合並飭一律改招宿望兩邑籍貫俾免藉口兹以皖鄂兩處人士攙雜其間各有意見未能融洽故余協統又擬將卾人一律撤換并自料理 
經手未完事件即行辭差惟朱中丞則以上年馬砲兵變頗得該員贊助襄理得宜行將極力慰留 
[皖省衛兵驚慌之心理安慶]  
　　安慶自兵叛後數月以來尚屬安靜前晚東門外忽見有大隊軍人前荷無字白燈籠一對由迎江寺行經砲營被衛兵瞥見報由管帶飭令追詢詎料追至將近倏忽不見以致居民互相傳異（俗云陰兵）乂復驚恐匪徒藉此造謡煽惑朱中丞現飭地方各文武留心戒備并訪拿造言惑衆之人從嚴訊辦昨日城外某甲等數人在路聚談此事適遇偵探聞知遂逮赴懐寗縣究治 
[不准免予考試蘇州]  
　　蘇垣試用府經歷劉頌淸近由東京舉業回國前赴藩轅呈驗證書禀請免予考試業奉批云該員肄業警監留東一年僅得證書非高等正式文憑照章不能請免仰仍來司報名聽候送考毋得規避自誤 
[咨催蒂欠捐欵安徽]  
　　皖撫朱中丞昨接湖南巡撫來咨以調查皖省路礦事宜龍道佐才經辦湘省振捐欵多未淸迭經辦理振捐熊參將函催置若罔聞事關公欵豈容蒂欠相應咨請轉飭該道即速赴湘料理淸欵 
[左右爲難之巡警山東]  
　　前日有濟南警兵三名逃至烟台隻身而外行李全無有問其情由者謂該處之事無不責之巡警本地無賴因此諸多不便屢思中傷之該警兵恐受暗虧請假不准私自逃脫 
[定邑派定統計人員寗波]  
　　定海廳統計處已於上月成立設在選舉事務所内業經史丞延定孫君貽謀爲編纂員並派定兪君兆熊陸君修綆余君性存爲調查員均已分給照會每逢星期三六等日到處遵照頒發章程認眞辦理 
[訪拿烟賭之嚴厲安慶]  
　　日前朱經帥訪聞懐寗上石牌東北街擺有賭攤晝夜聚賭而烟館亦未禁絶照常開燈實屬不成事體業已札府飭縣密查現經懐寗縣王樹鼎大令委員查復確實將聚賭之人拿獲五名解省訊辦惟烟户先已聞風逃避俟再派差緝拿嚴究 
淸談 
[今日何日]  
今日何日是江蘇初選舉人忙碌投票之日。 
今日何日是擇優選勝考試議員之日。 
今日何日是江蘇利害關係之日。 
今日何日是中國强弱存亡轉機之日。 
今日何日是熱心志士藉手有爲之日。 
今日何日是蠅營狗苟目的達到之日。 
今日何日是地方人民禍福利害造端之日。 
今日何日是熱心議員憂樂喜懼之日。 
今日何日是運動失敗全功盡棄之日。 
今日何日是從欲徇情爲虎作倀之日。 
今日何日是一般公民咸願複選諸君選舉。得人之日。 
今日何日是我江蘇人足以自豪曰中國第一投票複選之日。 
歷史小說（鶴續） 
[章祥蓀無禮取鬧陸小魚將酒壓驚]  
　　章祥蓀也不開口。呆定了兩眼朝複選監督望着。良久。複選監督又歎了一口氣道。這時議員到底還没有定。我也不必說了。我忝守是邦。數載於兹。媿没有一些兒德政。足以表見上媿君皇。下慚黎庶。現在好了。諮議局九月裡成立了。議員也今日選定了。人家說官治不如自治的親切。現在我的一肩重担將交付諸位議員身上了。但恐賭位議員。或是力小任重。或是營私武　。或是蠅營狗苟。地方没有受一些兒利益。反受了許多的害。官治雖没有一些兒好處而自。治的壞處反多於官治。那時候不但幾位議員没有面子。就是一般初選複選的人。臉兒上也有些不好意思。古人說得好。但有治人没有治法。議院的法子雖是好的。恐怕弄着一般委瑣齷齪的議員。那時地方上的事情。更屬不堪設想。今日你也不要多事。好歹自有公論。假使你們所舉的議員。個個熱心愛國。公爾忘私。把地方上的事情。果然件件弄得井井有條。這是他們說的不對。地方上受了幸福。這也是議員的掙氣也是你們的掙氣。届時我再到諸位前恭賀道喜不遲。萬一果如他們的說話。我不知你尚有何顔再來見我。章祥蓀聽到此處。已是面紅頸赤。别轉身體要走。複選監督道且慢。你今日旣經自知妄控。必須具了切結。方能出去。祥蓀正在要脫身來難脫身的時候。聽見具了切結。方能出去。就具了一張不再誣控切結。夾緊屁股。一溜烟跑了出來。陸小魚等在門外許外。不見祥蓀出來。心内正在疑惑。忽見章祥蓀面孔紅漲。頭上的臭汗好像珠兒一般。氣呼呼的跑了出來。看見小魚也不立定。向西就跑。陸小魚隨後喊道。祥蓀慢走祥蓀慢走。祥蓀那裡聽見。越加跑得快了些。小魚死命的追。方纔拖住祥蓀。祥蓀還拚命的爭脫。恐怕還是。府裡頭的差人。回頭一看。方認得是陸小魚。小魚看他面色好像猪肺頭。知事不妙。街上人多。不好細問。便一把拉了祥蓀。到酒店裡吃酒。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[預備舉行複選舉]  
　　江蘇蘇屬（松江）松江複選監督戚太守因恐初選當選人忘帶執照日前飛函各屬屬即分派專差知會當選人切須隨帶執照來郡以憑簽字時查驗一面登報通知又因複選原定十五日投票十六日上午開票特恐當選人不能如額業由戚守擬定如果臨時票數或不能如額即是十六日下午重行投票十七日上午再行開票再不滿額則十七日下午再投票十八日上午再開票 
[官長設立]  
　　江西南昌諮議局籌辦處憲鈞鑒奉發選舉人名正册式白話演說查包封驛遞未到以逐站嚴查外期迫乞補發應用知縣閏月二十日接篆查調查員尚未出發即經催令迅速切實調查除禀報外先此電聞信豐縣知縣桂芬禀 
[瑣聞]  
　　江西廣信府禀司選員沾染習氣辦事不遵章程一案兹奉中丞批云據禀於嚴核之中仍寓曲成之意所見甚是本省籌辦處規定調查員辦事細則資格權限何等嚴明本部院前因司選員出發特撰訓詞何等婉切正爲求實效防流弊起見果如該守所稱上饒附生張宗杰弋陽貢生童燮和平日得之親見親聞殊失國民資格張生至令家人備大座公館尤可駭怪現在期限迫近司選員業經出發應查明張童兩生係何人保送責成出具切結務保該生等回籍辦事恪守定章盡除積習明於官民分際法律範圍得以依限竣事人無間言姑不深求倘仍生事作威溢出權限是不遵章程不記訓詞以個人而害全體本部院新政爲重不能爲該生寛也夫子有云能補過者君子也華歆同席廢書張升歸里班草在該生自擇之而已况當立憲時代尤以名譽爲生命乎仰諮議局籌辦處查議詳奪傳諭該生等知之 
[專件]  
　　湖南湘潭縣選舉研究所章程 
　　一課目解說諮議局章程（詳說議員之責任及權利）解說選舉章程（詳說投票開票之方法） 
二時间　每日午前九時起午後二時止 
三期限　每班不限久暫總以了解選舉章程毫無疑議爲止 
四名額　每班不拘多少隨到隨講 
五資格　凡熱心地方公益有選舉權者皆可到所聽講 
六場所　附設在城内地方自治局 
七日期　自閏月初十起至四月十五日止如須延長臨時酌議 
八招待　本所但備茶水不寄宿不留餐不取費 
九演說　各人入所研究之後歸到鄉間務宜隨時隨地演講俾人通曉 
十問答　四鄉僻遠之處遇有事故不能親到本所聽講者可用信函質問隨到隨答 
　　附則　本章程如有未盡事宜應隨時更定 
來函 
[紀婁縣劉邑尊勸令朱某辭職事]  
　　婁縣選舉運動醜聲四播十一日劉邑尊招朱某到署告以上憲通飭如有烟癮濫厠被選惟該府縣是問現在閣下目的已達而外間僉謂癮尚未除且公文有寗缺毋濫之說倪君因自審才力不逮已經辭退外間咸欽其高尚閣不何弗照行免得旁人刺刺朱某竟說如謂吾吃烟嵵皮身家性命作保有人正式訴訟定當竭力與之對付否則報章所載萬不能作准云云老羞成怒一不罷二不休議員目的不達不止複選在即當拭目以觀之 
本埠新聞 
[興築法華馬路之阻力]  
　　本邑西南鄉法華鎭董事擬在該處興築馬路曾紀本報兹經總工程局各董開會集議咸以法華鎭與西區轄境相距太遠終有鞭長莫及之慮且築路經費毫無着落局中亦無餘欵撥濟爰即禀復滬道暫從緩議 
[預防裝設水管之交涉]  
　　法界自來水公司擬在南市白藻泰路機廠街等處埋設水管接通徐家匯路曾由法工部局禀奉法領函致滬道照會總工程局董事磋議定奪曾誌前報前日局中會議僉以南市係屬内地並非租界且白藻泰路機廠街等處均逼近製造局地叚前經内地自來水公司埋有水管未便再任法人埋設致啟交涉遂即决議禀復請轉法領作爲罷論 
[印人輪姦鄉女八誌]  
　　印人蒲及項生等輪奸鄉女劉阿妹一案昨日上午十時經英署巡按廳經君升坐研訊滬道蔡觀察委課員安得臣到堂觀審被告延德雷師律師到案辯護鄉女劉阿妹因傷未愈未及到案先由靜安寺捕房十三號西探上堂將該印人犯案情由及事後訪查各節詳細申訴並呈閱犯事地方地圖一紙旋由經巡按將所錄該西探訴詞朗誦一過命印度繙譯傳知被告並命該西探在訴單上簽押而退繼乂由靜安寺捕房捕頭麥克來克君到堂詳述此案情節並述三月之前該印人曾在戈登路犯事應請嚴辦經巡按復誦捕頭訴詞仍命印度繙譯傳知被告並命捕頭簽押而退後傳中興麵紛公司司事洪伯泉周舒甫曹禾靑馬孝侯及工頭王全旺等上堂作證時被告律師要請經巡按將堂下觀審之人一併屏諸門外然後將各證人分别傳至案下詳細訊問據聞由被告律師逐一駁詰各證人供詞均與在警局捕房時所供相同亦令在供單上簽押而退審至此時已十二點鐘經巡按諭將該 
 
 

Page 19

 
 
印人帶回捕房還押尚有巡士陸忠仁蔣廷臣韓重新等三證人著於今日上午九時到案申訴再行核辦當屏退閑人時聞有某律師派來之華繙譯某君亦被逐出某君回告律師致函詰問經巡按即傳電話允准某君人内聽審並聞問案時門外有印人二十餘名肩摩踵接探聽消息深望西官迅將此案從嚴定斷爲懲一儆百之計則滬上華人當歎服文明國法律之嚴正也 
[義勇隊友被匪鎗斃八誌]  
　　方雲卿被人鎗斃迭詳前報昨由捕房將案中關涉之陳智春王吳氏及雉妓陶金寳等解至公共公廨由讞員寳大令與英副領事巴君提案復訊先據見証劉吉人訴聲商人向在滬南工程局辦理捐務本月初五日傍晚七點鐘時偶至二馬路文明雅集啜茗與兪仲英同檯閱看報紙至七點餘鐘陳智春亦來啜茗兪招陳同檯商人於八點餘鐘因事先行陳言守候他友尚須略坐商人昨與兪友會面即同至捕房聲明前情捕頭令於今晨到堂作証求鑒又據見証羽士金鴻學供初八日在王寳麒家誦懺據王寳麒談及初五夜在貴州路見方被鎗擊斃隨後即有一身穿袍褂之人往南奔逃伊恐殃及不敢追赶王談及此事時尚有羽士十人在塲共聞今在方家誦懺與之談及囑令到堂作証是實尸子方瑞文供父親被害後即延羽士到家設壇追薦據金羽士談及王寳麒目覩當晚情形因之投報捕房由捕頭派探往詢詎王托故不肯作證求請察核又據見證馮昌林投稱商人向爲綢業家住後馬路北京路口所有在案之王吳氏其夫已去世十年該氏在家爲鐵車縫衣生業其第三子現在電報局營生本月初五旁晚七點鐘該氏邀商人到家代寫信札至八點餘鐘出門往北泥城橋訪友次日又到氏家據氏稱方雲卿昨午二時尚到伊家至晚被人鎗斃等語方之叔父與小的亦曾相識餘不知情訊至此寳大令諭陳智春曰方雲卿與爾交好爾曾與方同至彼處方言王吳氏家係是檯基此中隱情爾當深悉自應從實供明以期破獲止兇爲方伸雪陳智春供王吳氏家是否檯基雖方曾偶爾談及未敢指實其中隱情更不得而知求恩交保出外帮同緝兇中西官會商之下以案情重大未便照准判陳與王吳氏等分别還押候禮拜五再訊 
[禀請給照運售川米]  
　　去年米價翔貴曾由紳商籌欵購買川米二萬五千石運滬平糶未及一月米價漸平故祇糶出一萬石其餘存棧 
未糶今米價更賤若照現在市價在滬出售勢必虧蝕鉅欵因由董事葉佳棠姚文枬姚天來朱日宣蔡正蒙顧言等具禀縣令轉詳滬道商請稅務司給發護照分運各處無米之區設法消售兹李司馬已詳請道憲核示矣 
[記中國新公學之參觀團]  
　　本埠界路中國新公組織已及兩學期受各省及在滬各團體之賛成特於昨日下午二時約齊來觀以爲贊助之地到者爲寳山縣胡大令總工程局領袖總董李平書君江蘇敎育總會沈信卿君龍門師範學校夏琅雲君及仁濟醫院長張汝舟君尚有郵傳部高等實業學堂監督唐蔚芝君商務總會李雲書周金箴兩君狄楚靑君則請代表來預參觀先後蒞校詳細考察均以苦心孤詣佈置有條奬勵之參閱後開茶話話决議事件如下（一）推定李平書君爲校長（二）請定張汝舟君爲總敎習（三）報告各處捐墊建築費即日勘測江灣校址籌畫動工由胡大令擔任測勘李校長擔任經費（四）請張總敎整理學科以期敎科劃一四時散會 
[賽馬初誌]  
　　昨爲旅滬西商舉行春季賽馬之第一日共賽十次第一次二十四馬小麥司代老公茂克來勝白馬綠衣綠帽第二次十二馬小來司代馬頭官勝花馬黄衣黄帽第三次十三馬李達代麥比勝黑馬藍衣白帽第四坎匕馬客來登代牌夫勝黑馬黑衣黑帽第五次十三馬海司代沙遜土夷勝靑馬紅衣靑帽第六次二十馬開步代馬蹄勝白馬荷色衣帽第七次十八馬考脚齊勝白馬黄衣藍帽第八次十馬李達代麥比勝白馬藍衣白帽第九次十馬小來司代馬頭官勝紅馬黄衣黄帽第十次十三馬客明代沙遜保眼勝黄馬紅衣紫帽 
城内 
[不解之寃]  
　　潘思發之子和尚與隣人　根餘之子德芬彼此口角曾經扭至西區諭飭地保妥爲勸息兹該地保因理勸不明禀復區長解縣審訊潘思　供與劉根餘隣居已久小的之子和尚與劉子德芬同學讀書和尚屢被欺侮去年冬間竟將和尚打傷扭控西區飭探查究詎劉與該區偵探素來相識揑詞包率求究劉根餘供潘子與小的之子口角藉端圖詐今由四圖地保華成忠及業師李壽臣從中解勸彼仍不允求鑒地保華成忠業師李壽臣亦投案伸訴判劉出洋十元給藩和尚養傷潘不肯領堅求重辦李襄讞遂諭地保將潘等帶出妥爲調處 
[伊誰之妻]  
　　葉阿林控周大剛誘拐伊媳王氏一案前日周將伊子麗泉及王氏一併尋獲送至縣署周供住居廿五保十五　日暉橋地方與葉爲隣王氏係葉之螟蛉女小的曾於光緒二十九年間央媒向葉說合與子麗泉爲妻有婚據喜帖爲証今已娶回多年王氏生有一子一女相安無異詎阿林揑稱媳婦誣控誘拐求鑒訊之葉安發仍曉曉置辯判各退去候傳媒証訊奪 
[違禁售煙]  
　　黄炳華私售燈吃昨日由縣訊明屬實判送改過局收押兩月再核 
[股東提案]  
　　立生錢莊探葉姓股東用空銀九千餘爾昨已由縣將葉提案看管候訊 
[增批四則]  
　　呂山泉禀批仰松江府轉餘婁縣嚴限漕督張守恭　洋還契赶速了結如敢　勒欺詐准該商禀候飭提訊究可也黏單併發林子韶禀批仍着禀由温處道轉移到道再行填照函送美總　事簽印給執可也顧炳華禀批前禀批局彚案查復未到兹又據具禀前情仰會丈局迅速確查復奪陸晋堂禀批現據至引貴一再禀求已飭查訊辦情形着候上海縣復到核辦 
南市 
[告誡巡士]  
　　總工程局警務長昨出條諭云仰巡士知悉沿途公益事宜如小便處之自來水郵筒電杆之類必須加意保護如有損壞該巡士漫無覺察酌與記過若將損壞之人當場拘解准即奬功一次又　云仰巡長巡士知悉查標會近於賭博例應嚴禁自示之後如敢故犯首記大過從記中過巡長倍罰 
[勒限遷移]  
　　邵裕禧前賃許建屏之房屋開設剃頭店去年轉租於林如生接開近因翻造房屋林不允遷控奉工程局傳案研訊判林及　妻馮氏妹阿巧等限於三天内一併遷出 
[帮同找尋]  
　　紹興人周阿大（即鎭烈）昨將兪阿二扭至工程局控被拐匿伊妾昭劉兪供前曾與之私識今已拆開此次逃匿實不知情求宥判戒責一百下交保責令幫同 
 
 

Page 20

 
 
找尋不得置身事外 
[船夥竊洋]  
　　瀏河船户楊大　將船夥楊聚山扭至工程局控稱前在瀏河地方被聚山竊去洋一百元逃避已久今始尋見求追聚山供所竊之洋寄於親戚處判押候傳同伊戚到案追還賠洋 
[本性難移]  
　　甬人李明海前娶煙妓葛氏爲妻住居城内今該氏逃至南市新太平街與福建人劉某私姘避匿兹被尋獲將氏扭至工程局請爲究辦判押候提劉質訊核斷 
閘北 
[吸烟被疑]  
　　毛玉淸錢豐記在家吸烟被三路一區巡士疑是私賣拘局請究氏錢供向有烟癮並非私售判暫行交保候查核辦 
[幸有姑母]  
　　歸昌記四貧將子託蟻媒丁義卿蔣張氏賣於粤人王姓被姊周歸氏聞知措資贖還詎王不允以致互毆由巡士拘入三路分局判氏交洋贖回王姓如果覇留定干未便 
[庶母捲逃]  
　　黄拱宸昨至警局禀稱庶母毛氏於初八晚捲取衣飾等物潛逃無蹤請爲查緝巡官准之 
英租界 
 
[限期改告]  
　　朱仁安因造屋不照圖樣昨由工部員飭探將朱傳至公廨判朱具結限一月改造如違由工部局拆卸 
[冒名行竊]  
　　傳小菴控張阿良冒充電燈公司工匠以修燈爲名乘間竊取衣物一案昨經公堂復訊屬實判張押西牢九月 
[姦拐婦女]  
　　胡永明因姦拐白張氏之姪孫媳白許氏昨由捕房解廨請究判胡押捕房一月白許氏暫發棲流所候函致揚州甘泉縣查傳氏姑來案具領 
[領回養媳]  
　　袁寳發袁王氏控王東生覇匿養媳等情昨經公堂提訊袁供憑媒出洋 
五十餘元聘王長林之女阿珠爲養媳回長林次王銀洋被王將養媳領去覇住不放請究王供阿珠是小的之堂妹因其父負欠逃遁將阿珠阿二姊弟二人交與小的代爲照顧判阿珠交袁阿二交王着各具結領回不准虐待 
[出賣淫畫]  
　　吳桂生江澤生等七人出賣淫畫昨由捕房解廨請究判各押滿三天吳期滿後再罰洋十元充公 
[凌虐婢女]  
　　捕房昨解迷路婢女李紅英到廨請訊據供在珠寳掮客陸永堂家爲婢因被虐待是以逃出判發棲流所留養 
[好色好貨]  
　　流氓張根生誘拐浦東婦人姚金寳逼令爲娼由探拿獲昨解公廨訊究張供姚婦自愿爲娼求鑒姚金寳供父母均住三林塘地方婦人因貧來灑幫傭先被張根生誘姦後即押入福州路龜奴和尚開設之妓院内爲娼旋又誘往杭州前日逃回上海張又欲將婦人賣往天津爲此報捕解案請究判姚金寳交保張押候查明再訊 
美租界 
[酗酒滋事]  
　　某日人前晚酒醉在有恒路某西妓家門前持刀恐嚇旋由印捕拘解捕房押候解送日署訊辦 
[西人行兇]  
　　前晚有甲乙二西人在百老滙路將行人林阿榮扭住痛毆由林鳴捕拘入捕房捕頭命林自赴該管領事署控告 
[日人兇横]  
　　某日人前日在北四川路毆打華捕撕破號衣當被拘解日署請爲核斷判賠修費洋兩元拘押三天 
[是否誣詐]  
　　昨有葡國婦人至密勒路廣吉祥飯店午膳因算帳口角以致互扭事後該婦投報捕房稱被打失去鈔票五元捕頭飭婦退去候飭包探查辦 
[請緝逃妻]  
　　陳嘉瑞昨至捕房訴稱其妻胡氏於前晚逃逸請爲查緝捕頭准之 
[設攤誘賭]  
　　江北人胡小二子昨在狄思 
威路設攤誘賭被捕拘獲押候究辦 
法租界 
[馬夫慘斃]  
　　三十五號垃圾馬車昨晨七點餘鐘行至寳昌路馬忽奔跳以致車馬傾倒將馬夫某甲壓傷胸脇登時殞命捕房聞報立飭包探查傳屍屬報縣請驗 
[失火即熄]  
　　紫來街口春泉樓茶館披屋前晚失愼幸即救熄迨捕房驅車往救已烟消火滅矣 
[動輙行兇]  
　　某號電車前日馳至小東門浦灘時忽有東洋車夫施金福因兜攬生意横竄軌道經該車司機人陳小廣東等將施扭住肆行毆打七十八號華捕上前解勸陳等又出言抵抗旋由該捕偕施訴知捕房將陳及同黨毛金泉提至金廨請爲訊究中西官以電車工役動輙恃强毆人實屬非是判陳押捕房三天毛從寛開釋 
[不堪究詰]  
　　王福生控沈瑞林藉探友爲由行竊金戒金鈕扣一案昨又由廳集訊新司馬以王投竊無憑碍難深究而王妄稱王妻張氏係是野雞妓女素與相識亦不足信惟沈深夜擅入氏家究屬咎由自取判押捕房三天以示薄懲 
[串賣甥女]  
　　載炳秉於去年九月間至常熟伊姊陸戴氏慮將九歲甥女領至上海通同二房東金泉串令李綏之侯福泉售於此川沙地方某姓家戴氏聞知趕即來滬報捕將戴拘解公堂請爲究辦判押候備文帶往北川沙指提該女到案再究 
[續獲竊賊]  
　　王文棣指使大成押舖學後顧金生行竊店中時表銀飾等物私自付質與張阿寳等分用一案前日復由公堂將王續獲王祗供認分得銅表一枚判枷一月押捕房三月 
來函 
[中國靑年會來函]  
　　謹啟者敝會爲建幼童所運動塲募購地銀七萬五千兩特將本會樓下空門面一間佈置齊整爲募捐事務所其捐得之數隨時登記於壁并製大鐘數只分懸各處詳記捐得之數俾衆周知上禮拜六晚特開歡迎全體會友大會由曹君雪賡演說並佐以活動影戲及軍樂新曲等當荷熱心者認捐銀一千另五十元又蒙林石舟特捐巨欵銀二萬兩楊潤之一千兩施省之五百兩王西星五百元連上共已捐得二萬二千兩之多倘荷諸大善士源源捐助當不難成此美舉也 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（六十三）]  
　　第十二回項觀察潜逃回直隷蘇中丞奮勇出榆關說着。遞過帖子。那班武官見果然是蘇總統。便不敢攔阻。陪笑對蘇總統道。統帥請等一回兒。待卑弁進去禀報。說着。便怱怱的進去。等了一回。只見營門大開。三聲砲嚮。裡頭傳令出來。請蘇總統進去。蘇中丞心上二十分着急便急急的進去。只見一隊一隊的軍士。一排一排的將弁。一齊站在兩旁中間讓出一條大路。那氣象十分嚴整。蘇中丞也無心細看。一路進來。走過幾層帳房。猛抬頭。乂吃一驚只。見一隊如狼似虎的親兵。綁着一個人。手中拿着明晃晃的刀簇擁着一路過來。那綁在中間的不是别人。就是他那位兒女。親家匡廉訪。蘇中丞見了大驚。連忙上前說道。你們請略等一。會兒不要動手。待我進去見你們總統講情。那一班兵士聽了。知道他是中路諸軍的總統。不敢怠慢。便有一個領隊的武員。上前說道。旣如此。請蘇統帥快些進去卑弁們不敢停留。總統的軍令利害。蘇中丞不及回答。搶步進去。到了大帳。只見慶總統大踏步凶接出來。兩下行過了禮。彼此坐下。蘇中丞性急慌忙的說道。舍親匡吉人。不知爲何事犯了軍令。可否看兄弟的分上。寛免了他。慶總統不等說完。就正色說道。這個怡是不能。蘇中丞聽了。他開口第一句話兒。心上一百二十四分的。着急待要和他爭論幾句。乂怕來不及一時。急得無可奈何。只得立起身來。雙膝跪下。連連的叩頭道。今天這件事。兒萬望軍門俯允。免了他的罪名。小弟感激不盡。慶總統見了。連忙也跪下。拉住了蘇中丞道。有話請起來講。不要失了觀瞻。蘇中丞那裡肯起來。口中只說軍門要是不肯俯允。兄弟就跪在這裡一輩子再不起。來慶總統被他纏得没。法只得說。道中丞且請起來。兄弟答應就是了一面說着。一面傳令出去。放了匡吉人的綁抓他進來。蘇中丞聽了。方才在地下扒起身來。拱手致謝。不一時。只見幾個武員。前推後擁的。把個匡廉訪推了進來只嚇得渾身亂抖。面白唇靑。低着個頭。再也抬不起來見了慶總統。連忙跪下。不住的叩頭。不知以後如何。且聽下回分解。 
專件 
[草擬浙江淸理財政局暫行章程（續）]  
　　第五條本局應設編纂員聽受科長之指任參觀案牘襄理鈎稽擬議草稿其職務以各署局爲别 
　　第一股　關於藩司衙門之財政 
　　第二股　關於運司衙門之財政 
　　第三股　關於糧道衙門之財政 
　　第四股　關於各關道衙門之財政 
　　第五股　關於各局所之財政 
　　開辦之始暫定五員嗣後事務日繁再行酌量添委其現委之編纂員須熟悉該署局財政條件者俾分擔其責任官界不足則兼用幕僚 
　　第六條本局設立正副書記官二員聽受科長之指任草擬禀牘文移兼管收發事務掌存各衙門文牘 
　　第七條本局設繕校四員聽受科長之指任及編纂員之委囑繕定各種表册式樣分發經手如式淸繕詳細校對毋使舛錯 
　　本局由司道衙門及釐餉局各選經書一二名充當書職凡遇繕寫表册文件由書記官繕校員隨時督飭通力合作毋許諉延 
　　第八條本局應設庶務官一員科量局務兼掌收支 
　　第九條本局擬定表册單結各種文牘由主稿員署名簽字各科長列銜蓋用圖記呈送總辦及駐局之會辦核定判行繕發後再送各會辦補行其屬於運糧關各署之案件並須俟主管衙門覆核判行 
　　第十條本局調檢各衙門檔案頭緒紛繁應由科長曁專管本股之編纂員隨時向各衙門統計　詳細討論即由統計處調卷列簿登號呈送本司道蓋用圖記包封送局由局掣付收條閱畢即須歸還以免曠誤 
　　第十一條本局暫擬開辦經費一萬四千兩總辦會 
辦由現任司道兼充乾不支薪水其餘各員月薪曁局用各欵另單審定詳報撫憲立案 
　　第十二條本局係合藩糧運關釐餉局共同組織應需經費亦應由各署局雜欵内共同籌撥以抒挹注之艱 
　　以上十二條作爲本局暫行章程如有未盡事宜隨時斟酌審訂（完） 
國外新國 
[荷主分娩續聞]  
　　十三日倫敦電云荷京海牙電稱荷蘭女主之駙馬已遵成例將新誕公主註册取名巨立拉安瑪瑪利威廉納註册所目覩各員皆謂公主貌美體壯云 
[摩王臣下反叛]  
　　十二日倫敦電云據阿丹地方傳稱摩王麥那之臣下近有激烈之暴動殺死甚多並有兵士千名逃入英境 
[美國稅則問題近聞]  
　　十二日倫敦電云華盛頓電稱上議院修訂稅則專員所擬至高稅率各貨均按値徵稅百分之二十五此項章程俟至一千九百零十年三月三十號實行此外由徵稅至大之國運入之咖啡則每磅徵稅洋五分茶葉每磅徵稅洋一角鈕約電云美國上議院財政員請以所擬至高稅率加入稅則議案其餘低微之稅率則由總統裁斷 
[美紅十字會近舉]  
　　十二日紐約電云美國紅十字會現已禀請政府設法拯救阿米利安人民美西拉敎士亦有急電乞行此舉 
 
 

Page 27

 
 
   
 
 

Page 28

 
 
   
 
