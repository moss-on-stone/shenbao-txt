# 1906 - 194 - 4911944

 

Page 1

 
 
[電傳上諭]  
　　五月二十六日奉上諭禮部奏萬壽聖節禮儀一摺著在仁壽殿行　禮停止筵宴餘依議欽此 
[留日學生姚明德上張殿撰條陳請注重機械以興實業代論]  
竊維通商以來利權日溢各國挾其新巧之器物競至亞東之巿塲以爲尾閭之洩數令我國土貨之價值日形下落財源日竭民生益困補救之策竊以爲不難蓋以我國地處温帶物産饒富甲於 
 
 
 

Page 2

 
 
寰球占天然優勝之地位西人羨稱爲原料國昔之所難者徒以不能製造洋貨改良土貨爲彼捆載而去製成熟貨而來其利倍蓰不可勝數漏巵之鉅莫此爲甚近者朝廷整頓實業諭旨頻頒比年以來舉國臣民咸知實業爲富强之本且先生明見萬里在揚子江首創實業中外同深欵佩惟是振興實業必先講求各種貨物製造之法欲求製造之法必先求其器械之精卽論語所謂工欲善其事必先利其器彼之實業發逹製造精良實歸功於器器者何機械也然機械與器具有辨器具如刀鋸等物是其運動專恃人力擀造之極簡單者也機械之擀造則甚複雜其多少自動之性質其所有之原動力則牛馬之體力與水力風力蒸汽力電氣力等是也明德留學日本最注意於經濟機械爲經濟之一部非經濟之全體其長其利用敢不揣冒昧瀆陳於左（一）機械可發非常强大之力故論機械以馬力言之一馬力可當眞馬三匹非有二十一人不能運動尋常機槿之中有三百馬力卽可當六七千人如鑄鐵械關等類固非人力所能施也其長一（二）機械之動作力量匀凈而且細密又從無休息之時此皆非人力所能及也其長二（三）機械動作不費人力如紡績機器等女子卽可施其力而反優於男其長三以上所舉三長皆機械自有者言之其影響於生産界之利益又如左從來未有之生産事業可使成立如航海兵輪等非藉機械之力不能有此速率其利一也從來己有之生産事業可使增加如日本紡紗在機械未有之前皆出自女紅産額無幾旣有機械乃大進步英國亦然木棉一業自機械發明以後棉花入口歲額頓增數倍皆其明騐其利二也東西各國皆有機械製物薄脆不能經久之說推原其故實由人競趨末用粗惡之原料有以致此何嘗機械使然觀之紡紗用人力者則有粗細不匀之弊用機械者無之此其明証其利三也機械之利益其及於生産界者旣如是矣然機械不獨能利於生産界而士者農者商者兵者無一不需於機械故西人稱今日之世界爲機械世界蓋士無印書機械新書報章不能自出以開智識農無耕種機械生産不得增加以收厚利商無交通機械卽無電力汽力獸力之車輪運輸致多不便兵無機械利器不能自製難與人敵此外如醫家無機械診治不能察及肺腑國家無機愈貨幣紙幣不能製造精細以定本位制度其他受機械之影響者不可勝言故今之世界商世界也工世界也實利用機械世界也中國人力有餘惟機不發明事事瞠乎人後凡物人力百日爲之機械一日爲之旣省人力又增産額資本可輕售價可廉今日地球上徒用人力者惟中國呈而己以人力國與機械國競其何能支故今日言派遣學生出洋學習機械學一科可爲急迫切要之事矣（未完） 
[伊籐侯宣告開放滿洲之政策]  
　　東報載倫敦電云英國日日郵信報遠東特别代表人馬金叙君曾謁伊籐侯告之曰日奉以高麗滿洲之事曾立自制規則日本當謹守勿渝滿洲全境如瀋陽大連灣等處皆行開放惟旅順則未必在内伊籐侯並實告該訪事謂各國人在滿洲經營商業所得之機會當與日本相等云譯文滙報 
[日本將派鐵嶺遼陽副領事]  
　　二十七日東京電云滿洲昌圖府日本軍政署己于禮拜六撤去日本定於西八月間簡派副領事分駐鐵嶺遼陽両處譯字林報 
[日本新簡駐京公使抵津]  
　　天津西報云日本新簡駐華公使林權助君沿途有魚雷艇護送己行抵天津極受日本僑民之歡迎 
[駐滬美總領事因遠東要事回國]  
　　文匯報云駐滬美國總領事羅師治君于禮拜三乘大北輪船逹格太號起程離滬先至日本與其眷屬人等會齊暫行回國謁見美總統及美外部羅脫君商議遠東重要事件數大端 
[英政府對于中印鴉片贸易之意見]  
念七日倫敦電云英國下議院内有人問及中印鴉片贸易一節英國政府是否照請中國設法改革當由管理印度事務大臣馬來君答稱英國政府擬先視中國之意見如何再視其能否與英政府相合云譯文匯報 
[電覆並無俄人阻撓蒙旗開墾京師]  
　　日前黑龍江將軍電致外務部謂奉電查續放郭爾羅斯荒地時有俄人任意阻撓墾務是否屬實飭卽電覆等因現據委員詳覆前有俄人曾赴該旗觀望並無阻撓情事此說毫不的確想係誤傳（上） 
[伊犂將軍電告嚴防邊鄙京師]  
　　日昨政府接伊犂將軍來電謂因俄人移居伊犂邊境者日多不時勾結回匪竄入境内大肆滋擾雖派兵剿辦略覺平靖惟其匪黨甚衆難免蔓延滋竄現己督飭營弁加派精兵多駐邊界實力嚴防以杜隠患（存 
[外務部擬保固路礦利權京師]  
　　近日外務部各堂官因各國官商時有無理要求路礦之事雖經駁斥未免徒費周折擬照會各國駐京公使各省路礦均由官紳籌款自辦外人未便干預除各國商人業經開採者不計外嗣後應請各諭本國紳商不准向中國要求路礦權限致被駁斥其從前所訂合同務請仍照前議限滿不得再請展期以免糾葛（貴） 
[允准西潼鐵路加徴土厘京師]  
　　商部奏西潼鐵路加徴土厘作爲路股俟　程告竣卽行停徴一摺己奉旨依議由商部將原摺咨陜西巡撫曹鴻勛查照辦理矣（閏） 
[滬道不預滬錫鐵路開車典禮之原因]  
前日上海道致蘇撫電云滬寗鐵路改期二十五日行開車禮徴理應赴蘇恭陪憲駕因澤尚兩大臣在滬前有謡諑未便暫離尚祈察宥除函謝公司外謹陳（仙） 
[路礦學堂開辦有期天津]  
　　京渝鐵路聨合開平 
 
 

Page 3

 
 
礦務公司創立路礦學堂延訂英國工程博士葛理斐士君爲總教務長學生額設一百四十名以百人肄習俄路工程四十人研求礦務專門預擬西十月間開堂招考（辰） 
[法律學堂擬添速成科京師]  
　　法律學堂現己工竣早經出示招攷昨日法律大臣沈侍郎與堂中監督核議擬設速成一科專備候補候選缺輪將及到班曁身任要差人員肄習以期迅速畢業免致曠時（諸） 
[大學堂擬添課兵學京師]  
　　日前榮大軍機與各堂商議擬於大學堂學生揀其身體精壯者添課兵學以培尚武之精神雖其中意見小有參差然事在必行俟暑假後卽可舉辦刻己咨飭直　總督保送北洋水師學堂畢業生二員來京充當兵學教員以期專心授課（以） 
[揚運台復江蘇學務總會電]  
　　（爲寳應搶米　　毁學事） 
總學僵鑒禡電悉己飭派運字旂前哨及瓜洲高鎭台派來砲船四號一併由揚州府榮守曁楊管帶押隊前往查辦彈壓矣濱澜（助） 
[提學使定期出京京師]  
　　各省提學使現定於念二三兩日依次請訓後念五日乘早車出京偕往日本（吕） 
[督訊私造鈔票委員抵蘇蘇州]  
　　前日蘇撫憲陳筱帥電致滬寗鐵路購地局總辦林訪西觀察云刻己會委執事來蘇督訊要案公牘計逹請速來電復等語觀察接電後己於二十四日到蘇聞所訊要案卽係爲朱竹石廉訪之公子私印鈔票一事因朱廉訪前曾禀請江督派員查辦故有是舉也（次） 
[贛撫牌示升署藩臬各缺江西]  
　　撫憲吳仲帥日昨牌示周藩司欽奉諭旨革職查追欵項自應遴員先行接署所遺藩司篆務查有現署按察使督糧錫道恩堪以署理遞遺臬司篆務查有現署鹽法道升授安徽提學使沈署道曾植堪以兼署除另檄飭遵外合先牌示諭知特示（用） 
[袁大京兆接印有期京師]  
　　袁海觀大京兆到京己逾半月現己定二十一日辰刻接印治中糧廳司獄大宛兩縣及候補各官均赴行轅呈遞手版叩賀（陽） 
[新撫電調洋務人員京師 
[ 
　　十五日政府接到新疆巡撫來電謂新省舉辦一切新政逐漸改良惟與英俄接壤交涉事件日益繁難必須叅攷中外法律條理政治源流方足以裨治理現因新疆乏才任使務請迅速簡派精通外洋語言文字熟悉外交人員飭卽到新以資臂助（上） 
[議擬咨飭各省選舉鄉官京師]  
　　十七日政府王大臣會議政治事宜擬先咨飭各省督撫飭令府廳州縣選舉本籍公正舉貢爲鄉官辦理裁判並飭所屬試辦地方自治以爲立憲之基礎慶親王謂須詳籌妥善章程奏明請旨施行（伯） 
[議將靑海改設行省京師]  
　　政府迭議籌畫邊防之策因意見紛歧不易折衷一是十九日王大臣復議擬將靑海改爲行省添設巡撫一缺歸陜甘總督所轄昨己電飭該督查看地勢風土民情繪具圖說咨送軍機處核奪如可實行應如何添設地方官缺再行電飭陜督酌核奏明辦理（以） 
[政府不以新寗分縣爲然京師]  
　　日前岑督奏請分新寕爲二縣一隷陽江直隷州現經新寕紳商電政府力爭聞政府接電後多主持不分縣之說（冬） 
[新昌縣匪亂己平江西]  
　　瑞州府新昌縣洪江會匪警己紀前報兹聞該縣天保墟圑丁會同巡防軍擊斃匪徒三十餘名餘匪當卽潰散兵丁亦死傷十七名正在嚴拿首要適省派之常備軍二百名亦卽赶到相與搜捕餘匪務絶根株現地方己一律平靖矣（用） 
[常備軍因吉安平靖中途折回江西]  
　　前報紀撫憲吳仲帥卽飭常備軍步隊一營用小輪拖載駛往各節兹悉該軍行至中途樟樹鎭接奉吳仲帥電諭據該府電禀警亂己由防營彈壓漸次平靖不必派兵前往非惟跋涉多勞且恐鄉民又加警惶查核尚屬實情應卽折回該軍遵電轉舵卽於十八日進省（用） 
[湘潭屠業因學捐罷巿湖南]  
　　湘潭縣中學堂常年經費原恃屠捐一項以資挹注约計每歲可收錢四千餘串惟從前僅捐屠宰凡宰猪一頭抽錢一百文去歲又加抽猪捐凡買賣猪隻亦必酌抽若干屠業中人公同請領部帖一紙藉圖抵制旋經學務辦公所楊紳昭樸禀請大憲將該帖提歸學務辦公所管收議將原領費資一千餘串繳還屠業今年因屠帖尚未開辦費資亦未繳還各屠户疑爲狡騙恨楊甚深日前由辦公所遣人往收捐項至爲各屠户所窘又因屠業所派之周五十與學堂所派之馬文藻同往河東収捐彼此口角旣遂鬥毆馬歸向學務辦公所紳董申訴比由紳董禀縣經縣主任大令簽拘周五十到案而屠户亦會合同業百餘人齊赴縣署代周理訴並約同闔邑屠坊暫爲罷巿停贸且聲言欲將楊紳殺却以洩公憤故近日紛紛謡傳有能殺害楊某者願酬五百金蓋欲藉此以示恐嚇而屠業己罷巿三日矣（刻） 
[勒碑永革丹徒征粮雜費鎭江]  
　　丹徒縣漕粮開征除正供外需費三百餘文故本籍京官吳佑之侍御特奏請上諭飭下督撫查辦江督蘇撫己札鎭江府於丹徒縣頭門首建立石牌永遠革除里運夫馬粮差烟飯及報荒勘荒等雜費設胥役另立名目需索錢文准鄉民告發嚴治云（工） 
[電飭各省清查長江户口京師]  
　　近因外間紛傳孫文羽黨甚衆隠匿長江一帶謀爲不軌意圖乘機起事並有不利於攷求政治大臣之說政府大老頗有所聞頗滋疑慮己擬密電 
 
 
] ] 

Page 4

 
 
沿江督撫認眞訪察並飭所屬清查長江户口商船以免匪徒溷跡一面加派兵弁巡邏俾防不虞（受） 
[電飭保護常郡各屬圩堤常州]  
　　常州府許星璧太守奉撫憲電飭以近日隂雨不止沿江沿河濱湖各隄岸誠恐潰決爲災迅速飭屬查勘督率夫工擇要加培文武紳董日夜駐防加意保護母稍疏虞等因太守當卽飛飭保護旋據武進縣報稱沿江水大圩岸幸無事陽湖縣報稱芙蓉圩等處圩岸漫決其餘各縣尚未報到除先禀復撫憲外己委李倅産鍾赴江隂靖江吳從九爾沐等赴宜荆錫金查勘情形以便禀復云（時） 
[平橋汛東堤漫溢揚州]  
　　運河水勢邇日盛漲異常高寳一帶堤工屢次出險兹又聞距寳應不遠之平橋汛堤工前日風雨交加時猝被洪流漫溢大溜東趨堤内田房悉成澤國淹斃人口尚無確數江督周玉帥聞信己遴委何觀察趲程前往詳勘（詳） 
[財政處議通行紙幣京師]  
　　日前財政處王大臣議及前經奏設印刷局印造紙幣業己奉旨允准現今京畿地方銅元不敷周轉且又停鑄當十大錢巿井甚覺窘迫擬先採購特别紙張蓋用銀行戳記暫爲頒用以資流通一面速籌設局刷印紙幣俟所造紙幣刷妥再將暫用紙幣收回庶免曠延時日致有錢荒之慮大約此事在六月間可以通行矣（諸） 
[山東鼓鑄當二銅元濟南]  
　　山東銅元局每日銅元出數五十餘萬枚然皆每元當制錢十文使用民間不便以致銀價驟漲刻經變通鼓鑄當制錢二文之銅元以資補救（陽） 
[巡警局整頓路政蘇州]  
　　蘇紳朱以增張履謙吳韶生尤先甲呈復巡警總局略謂貴局所定章程業己詳備所指欄杆鋪板侵佔街道一節乃蘇城店鋪通弊極應一律拆進以復舊觀惟積重難返辦理尚多窒碍若由差保經手尤滋擾累擬請委派巡警卒業學生分段按勘先去其太甚漸趨於劃一斟酌限期飭令拆讓其有實在不能遽讓者暫准通融辦理惟須按月納費視所佔之丈尺爲納費之多寡以示區别其現在未經侵佔者不得援例反爲僣出地步向來業户翻造房屋必有水利廳差役需索陋規一得廳示前街則任意侵佔後河則隨便塡築蘇城内外街道河道之狹實由於此以後如有翻造擬請先行丈勘應讓進若干尺知會該業户遵照并查同治八年光緒二十五年前藩司示諭無庸水利廳干與其事河道傾倒垃圾久懸禁令務在實行以免視爲具文至另行籌捐一節或照京師工巡局開辦妓捐窩娼一條刑律業己删除而妓家所納陋規爲數不少化私爲公尚無滋擾以充路燈各項雜用不無裨益等語現經蘇城巡警總局司道批云侵佔街道律有明條蘇城各店欄杆鋪板櫃任檯意侵佔本屬有干例禁各紳等謂積重難返若遽派差保押拆誠恐擾累應飭縣照會各業公所董事諭勸同業各將欄杆等項收進爲各户先路之導所有向無公所及小本營生店鋪由縣出示曉諭限期拆進逾限不拆如地非衝要或各紳等所議按月納費視所佔丈尺定納費多寡以充公項惟通衢大道仍須一律拆讓不准納費以利行人而免碍路其本未僣出者亦不得援請納費爲圖佔地步庶於納費之中仍寓禁止之意嗣後業户翻造房屋曁所開店鋪責令站岡巡警隨時報知巡官前往勘丈不論前街後户祗准照舊址讓進若干尺母許搭出分雨三縣主簿索費給示自應咨請藩司衙門查案札知重申前禁各街後河向懸筐簍盛積垃圾俟清道船出城時順便收取應由巡官會同清道委員重言誥誡不准傾倒河中並輸飭船夫遵辦至姪館彰明較著者閶門下塘及倉橋浜一帶居多而城外馬路曾有此項妓捐並應札飭商務工程局委員錄送捐章察酌辦理云云（　） 
[五月上半月户部所收國民捐計數京師]  
初一日至初五日共收庫平足銀一千五百十五兩六錢四分初六日至初十日共收庫平足銀七百十五兩八錢四分十一日至十五日共収庫平足銀三千四百八十六兩四錢以上共收庫平足銀五千七百十七兩八錢八分（顚） 
[英國停運華工赴南斐洲之期]  
　　東報載倫敦電云英國殖民部次官温斯敦翹其爾君在下議院宣言自西十一月起卽停止載運華工前往南斐洲蘭因德礦地譯文滙報 
[俄艦出險]  
　　廿七日東京電云俄國巡洋艦諾維克號前在薩哈連島之高塞柯夫地方擱沈現己浮起 
[日本大水爲災]  
　　廿七日東京電云日本名古屋之東大水爲災損傷甚烈受害者頗多 
[俄境火灾]  
　　二十七日倫敦電云俄國諾拂高羅德地方大火于六小時内共焚去房屋二百七十五所存貨棧房數所 
[日本籌借外債]  
　　東報云日本東京當道己與倫敦公司商議籌借日本洋十八兆元 
[日本鐵道國有之期]  
　　日本國民新聞力陳鐵道國有之政策應于三年内辦竣 
[鐵路貨車失事]  
　　廿七日東京電云有鐵路貨車六輛在西京左近墜入急流之中 
[英國陸軍改良之法]  
　　廿七日倫敦電云英國下議院任事會員於開會時决議不以兵隊聨合之法制爲然並力勸印度及各處將兵士當衆處决一端應行禁阻譯字林報 
[葡京兵變己定]  
　　廿六日栢林電云葡萄牙京城信息謂遠征兵隊變叛之事業己了結 
[瑙威國皇擬赴德京游歷]  
　　廿六日栢林電云瑙威國皇偕皇后于函十二月赴德京游歷 
[英德陸誼]  
　　廿六日栢林電云英國己將西納半島問題載入白皮書付刋書中以英國與土耳其爭論塔拔一事時德國頗盡睦誼因特重言以申明之 
[俄國警察罷工]  
　　廿七日倫敦電云俄國警察己相率罷工並來往巿街問强令其同伴與之從同云 
[英殖民部宣言鴉片問題]  
　　廿七日倫敦電云英國殖民部次官温斯敦翹甚爾君在下議院宣言謂彼以巫來由各境新加坡香港鴉片烟業之租稅並無可訾議之處並云如有更改彼亦未見其有用云譯文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[議飭八旗妥訂整頓章程京師]  
　　十四日政務處王大臣會議政治館一切事宜謂目今裁撤稽察八旗御史深恐叅佐各員滋弊日深毫無顧忌必於補署差缺之時任情顚倒舞弄公事應咨八旗都統務將各旗補缺派差之事妥訂章程奏明辦理倘有徇情舞弊除將該員嚴懲外都統亦議以失察處分如别經發覺本都統並無覺察或知情故縱均應嚴行叅辦以資整頓而肅旗務（和） 
[分别遴委要差揚州]  
　　揚城巡警局總辦袁分轉奉委署總分司篆所遺巡局現委前隨趙都轉來揚之蔡太守接辦又淮南海局提調任分轉奉委署理泰分司篆遺差現委黎分轉接辦另又加委李分轉和慶爲會辦至任分轉兼辦之泰州官鹽局業經都轉另委揚分轉永錫承乏均己先後到差（詳） 
[鎭府飭屬保送生員鎭江]  
　　鎭江府承太守近接省憲來札略謂前政務處奏准量予出路以憲寒峻准令各州縣會同教官愼加遴選保送出各督撫會同學使認眞考試取其文理暢逹事理明晰者用爲巡檢典史等職等因太守己於日昨遵卽轉飭所屬所縣一體照章定額保送（再） 
[定期考優福州]  
　　新簡提學使姚稷臣學使定期本月念六日在貢院扃考優生頭場所有報名己於念日截止現各府屬考優各生皆己紛紛赴省應考矣（其） 
[南昌江賢令給領卹銀南昌]  
　　原任南昌縣江雲卿大令出殰一事己紀前報兹聞上憲憫恤故員給予卹銀三千兩由官銀號交付公子輩具領始得治裝回里並聞當日靈柩經過西大街書街中大街等紳商士民皆爲流涕不置（用） 
[徴兵歸櫬松江]  
　　華亭徴兵陶元鼎屍棺昨日由其家屬領回登岸時用大紅呢罩木主舁以四人輿羽士緇流各五名并嗚鑼開道云（夕） 
[諭催編譯各項新書京師]  
　　日昨學部榮尚書諭催翰林院編書局提調飭將所纂各項西法新書迅速編妥以備呈覽然後頒發各省學堂以資考鏡而育人材（榮） 
[裁免津貼助興警學杭州]  
　　浙省各州縣缺優瘠幾如霄壤如著名之宣平浦江等七苦缺每致賠貼故於前年定章由仁和山隂等優缺提欵解司撥作苦缺津貼己將三載兹奉張筱帥着將苦缺廉俸按季如數支撥卽飭裁免津貼令移是欵備作省垣警察學堂常年經費并添招巡士教練云（的） 
[寗學務處批准學會收向佔地鎭江]  
　　學會前次收回全浙侵佔基地一事旋經會長馬相伯具禀兩江學務處請示可否將該基地充作興學之用兹奉批准立案惟全浙執業時有無契據須札丹徒縣查復云（工） 
[開明女學生送入務本松江]  
　　開明女校念三日暑假後校長楊子文挑選甲班生四人津貼費用送至上海務本女學校學習體操卒業後卽派充本校教員（夕） 
[本董被控撤調杭州]  
　　金衢嚴木業董事今歲由皖人王某承充後不孚衆望屢次被控兹又由本商張順生等投禀撫轅當奉浙撫批示云此案迭據本業董事及金衢嚴公學先後具禀到院均經批飭錢塘縣查辦並飭司委員會查在案據禀土元益冒充董事無論是否屬實然木商董事自應由木商公舉王元益曁爲商情所不願自應撤銷並由錢塘縣傳案飭令交帳澈算至現舉之總董皖人仰商務局先行存案一面會同學務處嚴飭錢塘縣會委尅日定復禀奪（的） 
[爭購鐵路馬頭左近曠地武昌]  
　　粤漢鐵路馬頭定爲三處其白沙洲丁公廟一處附近曠地甚多現有趙子安等紛紛爭購以備修造棧房捷足先得此之謂與（八） 
[擴充卡屋漢口]  
　　夏口廳馮韻軒司馬兹奉上憲札委飭將卡屋擴充併重行修純仿造西式洵惠及罪犯之一端也（兵） 
[求請丈升牧地漲沙紹興]  
　　紹屬沿江沙地或由鹽場收課或謂旗營滿兵放牧之地歷年以來漲沙各地均由農民墾種成熟計共千項之多每被書役沙民佔爲己産爭奪釀命積案如山去歲曾派專員在蕭山縣境勘丈升科照征糧賦官租然僅十之一二己成鉅欵現又有某士紳等以財政竭蹶應將此項沙地丈升入官約可歲增數十萬金詳細禀候撫憲察核誠自然之利也（早） 
[農民求改水道紹興]  
　　餘姚縣境各鄉地勢高下懸殊曾築塘岸仍多水患兹議按畝抽捐由塘開洞洩水向南流入海中奈南鄉數十里中各村廬恐致淹没邀集農民數百人同至縣署求請仍照舊日河道向北宣洩當由汪半樵大令好言慰遣各安農業邀請各紳董集議查勘（梧） 
[湘省因平糶閘局長沙]  
　　湘省米荒經籌賑局　倉平糶己两月有餘現因領糴人多不無重領擁擠之弊加以下游採購之米陸續運到由是添設局所改良章程分飭各叚警務委員督同地保按户查明發給執照限於初九日起均須持照領糴無執照者不准任意買票乃有善化十四十八二十等局地方尚未經局員查竣各貧户赴局買票局中司　例不給發各貧户悻悻而歸羣向各該叚警務分局紛紛滋閙至有將局員强迫登時避匿之事幸經各警兵竭力解散尚無他變故近日復加委妥員補查城廂内外貧户各處所派之畢業新警兵亦隨時赶緊造册每至徹夜不寐異常勞苦各貧户現在亦頗稱安靜云（時） 
[工程局委員爲堂倌所朦蘇州]  
　　盤門外大馬路清園烟館值堂人渾名金川者無錫人自租開清園以來專以婦女誘人財物卽吳諺所謂仙人跳是也上海某票莊子無錫某米行子均被詐去千餘金近有上海某棧房執事陶老二者懷洋八百元來蘇經營坆墓至該烟館開燈亦被計誘入彀未幾所帶洋銀悉數用罄金川遂厭惡焉嗣以揮之不去商同自稱工程局執事江福林及專作唆訟之蔡琴甫以陶欠烟資一百餘元等詞繕禀投工程局控請究辦局員汪太守爲其所朦准提陶到案判責一千六百板押繳洋五十元始准釋放（且） 
 
 

Page 10

 
 
[批飭米商刁狡九江]  
　　鄱陽縣米行郭新盛等以運米糾葛事赴道轅具呈旋奉批示云查江省米價昻貴准藩司移會己移請稅務總局轉移湖口稅捐分局并分札各邊境統稅分口查禁本省及外來客商不准販運米穀出江及出本省境界以保江省民食等因業經照辦在案饒郡係江省轄境且并非産米之區自應遵照查禁販出境現據饒州府中以該米行萬泰等於承領護照採辦米石遲遲不到反將存郡之米轉售徽商方大炣等販運出省業經鄱陽縣訪聞截留追向旋據方大炣等禀卽批以該商所買之米己在奉藩司禁止之後斷難追回卽就本處而論自顧不暇何遑他囑批縣立飭原賣經手各行將該商原價如數交還不准稍有短少并將各行從嚴懲罰等情自係爲顧全民食杜禁漁利起見該行商等乃不赶將價銀分别照數籌還聽候鄱陽縣核辦輙砌以飭賠是否見諸新例無從凛遵刁狡之詞來轅瀆訴殊爲不合據呈前情仰饒州府卽飭鄱陽縣迅速查明情形酌核辦理貝報母違切切（於） 
[河水仍漲續開璧處大壩揚州]  
　　趙都轉以揚河水勢逐日增漲正在籌商間奉劉延帥電飭啓壩保堤卽於月之十六日將金灣壩開放兹因河流來源洶湧盛漲如故現又將璧虎大壩開啓以資宣洩乃城内積水尚未消退十九日起又復大雨如注絡繹至二十日晚始止新舊城低窪各處因積水不能通行坍墻倒屋者不知凡幾城外則缺口東關各門水皆漫溢上岸云（詳） 
[漢臯决囚漢口]  
　　拾八日黎明時漢口陳慶門閫慶門閫戎曁張福堂千戎督率勇丁押解盔頭巷樊美軒家被搶之要犯何炳勝洪貴生萬金勝張高生等五名在大校塲或覱或絞分别行刑（千） 
[蘇省决囚蘇州]  
　　念四日蘇垣頒到刑部釘封公文當由臬司朱廉訪札飭吳縣張大令會同夏守備在獄中提出盜犯四名綁赴北寺後面大校場斬首示衆（且） 
[嚴拿搶米要犯江西]  
　　廣信府河口鎭地方一再搶米均紀前報近日該商人等赴廣信府上控承太守卽飭縣嚴拿眞正要犯己經縣役在附近各鄉拘獲數十名其中不少株連被累者地方官須分别研訊不可颟頇從事也（用） 
[行舟被刧重慶]  
　　有涪州攬載船劉洪順於又四月底由涪至渝路過泰洪崗（江北廳所轄與長壽交界至重慶百餘里）時己初更正欲停泊忽有匪舟數艇飛駛而來劉見勢不佳逆流上駛冀近人烟稠密之處或可一避兇鋒詎匪衆船輕旋被追上斬去　索船上人見之急鳬水而逃匪等趁勢上船搶去現銀千六百餘兩衣物金飾七八百兩格傷船户二名搭客二人幸均未至死（古） 
[松江]  
　　北鄉莘莊鎭昨到有三人稱係英界石路清濟堂司事挨户募捐有一二角至七八角者檢其捐簿爲光緒六年份道册顯係冒名募捐卽將三人驅逐出境○北門外醫生高姓與劉氏女通銅匠李姓與馮氏女通兩女向係同居旋相約逃至黎里鎭賃屋同住馮之夫族朱姓前投華署控告縣主派差馳往雙雙拿解回郡城由華亭程大令提案細訊判將高李兩人各鞭背五百下荷校示衆女發母族領回（夕） 
[來函]  
[曾少卿經收湖南振捐第十三次清單]  
　　慶昌仁柴君　助純陽正氣九二萬服託由恆義公報關行寄交放振員劉君散放李氏太太洋四百元金陵武君仲英經募舊金山各户改撥湖南洋二百八十元河南周家口勉力人洋二百元義務君洋八十元祁君冕庭舊金山改撥洋十元泰州北鄉振武支社同人洋十元　名氏求平安洋十元杭省劉聚興洋五元芮雲鹽堪輿酬儀移助洋四元清文學當諸君洋三元小洋三十二角錢廿二文蘇垣永和同人洋一元五角王　君洋一元共收　陽正氣九二萬照洋一千四元三十七角錢廿二文正謹持登報以揚仁風 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[運腦假冒之失策福州]  
　　自樟腦改歸官辦民間運腦非有官局運照不能販行奸商往往假冒洋商於樟腦箱面僞寫某洋行收字樣希圖朦混十三日有福安商販運腦七箱從三都塔江門輪船上省亦無官局運照其箱面寫某洋行收及到閩被某洋行中人撞見明知非行中之貨缘箱上旣書明字號著將原箱台進該商人聞之倉皇失計卽詣洋行懇情求爲放　聞所費頗不資云（其） 
[滬城官事]  
　　撫署文案委員楊輔卿明府元勲浙江人前日來滬住吉祥街吉如里昨至道轅禀見並呈蘇撫憲公文一角書箱一隻（合） 
[端戴兩人臣並不蒞滬述聞]  
　　昨聞滬上官塲傳述滬道瑞觀察接考政大臣端戴兩專使來電略謂今日可抵吳淞不再至滬故澤公及尚大臣等有擬乘輪赴淞等候同乘北洋兵輪起節赴京之說（宜） 
[澤公尚大臣蒞華商體操會閱操]  
　　昨日四點半鐘澤公尚大臣乘馬車至美界北浙江路華商體操會閱操前導有印度馬兵六騎及三道西捕馬巡一騎由會員虞洽卿觀察等迎人開操閱畢各會員本擬公請至趙園飲讌二欽憲致辭道謝旋卽回轅（力） 
[攷政大臣行轅紀事]  
　　蘇松鎭總兵陳鎭軍東暘候選道吳觀察馨候補道潘觀察學祖何觀察亮標洋布商董郁司馬懷智紳董孫太史廷翰江寗城守營副將何副戎師程候補道魏觀察允恭上海道瑞觀察上海縣汪大令昨均禀安禀見○京口都副統奎芳差帖至滬禀安並遣左翼驍騎校金和禀見○午後傳見南北洋海軍總統薩鎭泳軍門面諭要公（力） 
[瀛眷抵滬]  
　　新任上海縣王少各大令之如夫人及眷屬人等由陽湖任所乘舟來申昨日抵埠假小東門内大生弄蛋業公所暫駐本縣書差人等得悉紛往叩見（宜） 
[營弁頌德]  
　　飛划營左右兩副哨哨長沈保義凌秉忠等因上海縣汪大令將次交卸各製德政牌萬民傘昨由蘇垣乘槍船來滬定於今日迎送至縣（寳） 
[瑞典領事因病請假由丹領事代理各事]  
　　大丹國領事昨日致函滬道瑞觀察略云瑞典國領事因病告假前赴他埠養病所有瑞署事務交由本領事暫行代辦合爲函請查照（事） 
[會商收回永裕公司事宜]  
　　南巿永裕公司藉掛洋旗抗繳各項捐欵經各公所迭次禀請貨捐局總辦詳奉撫憲咨准江督批准收　自辦札道會同松滬捐局督辦查核業經滬道瑞觀察會同總局督　陳觀察知會該公司將抗繳捐欵赶速遵章繳納外一面設法如該公司再行抗違定卽收回自辦云（嚴） 
[商請存寄槍彈]  
　　雲貴採辦軍火委員候補府鄭太守思賢到申向德商逸信洋行訂購快槍三干桿並子彈等件由德公司船運滬禀經滬道咨關騐放進口外以槍彈無處可存特請觀察轉商製造局總辦魏觀察借棧存寄再行擇日運省（嚴） 
[函詢二麥出口詳情]  
　　上海道瑞觀察前日致函新關稅務司好君略謂前接鎭江關來電詢問滬關二麥是否准運出口當經備函特詢在案兹准鎭關催詢前來合再函詢卽希貴總稅務司查明二麥是否照常報運出口迅將詳情見示以便轉復（事） 
[行縣查覆核奪]  
　　滬南商界各業董現擬設立商圑體　　照滬北商圑章程辦理由董事顧藩等多人聨名公禀道憲給示開辦瑞觀察以查閱該董等所擬章法不甚妥善且所舉之各董事素所未悉諭候行縣查明禀覆再行核奪（宜） 
[函復緩期測量]  
　　南巿大逹輪步公司業經禀准商部頒到關防己紀昨報兹悉該公司擬自十六鋪橋以迄大關碼頭地方建造機房碼頭在在需地須將該處沿鋪灘岸展闊以便興築故特移請滬道瑞觀察轉致新關稅務司傳諭營造司奈格君測量岸線經好稅司查得此項測量之事甚非易易更兼刻當炎暑實難草率從事故擬暫緩辦昨己函復瑞觀察轉復該公司查照矣（宜） 
[諭禁喧譁]  
　　滬道瑞觀察近以署内往往有人肆意喧譁實屬不成事體因諭收發處於昨日書條轉諭禁阻略謂頃奉憲諭二堂相距上房甚近理宣靜肅嗣後無論何項人等不得高聲喧嚷如違送縣懲治不貸（嚴） 
[英輪水手鬧事]  
　　字林報云昨日停泊江内大英公司輪事丹父哈號船上所用之火夫瓦相格鬥其故由于船上水手共分兩黨積不相能偶因細故致用武器彼此狠鬥良久船上執事人員因見無法彈壓高懸旗幟以告警察並送信至英兵艦亞斯脫立號乞援自下香四句鐘起至薄暮未見浦江警察來助故船員皆受困逼其後有工部局警察四人及亞斯脫立號兵艦所派水兵一小隊上船恊同鎭壓始得解散未釀巨禍然己有受重傷者當由船上醫生爲之醫治矣 
[函請約束營勇]  
　　畱防隊丁近因奉撥開河前日黎明時經過王家馬頭口唱淫歌巡士喝阻不服反持扁担兇毆巡士衆寡不敵急報駐防所知悉該勇竟敢率衆赴所大肆滋鬧始各散去事爲教習偵知以此風斷不何長昨日禀明局董函致該管帶請爲從嚴約束以儆兇燄（寳） 
[營弁私押人犯]  
　　汪錦成在飛划營降弁凌秉忠處爲舵工其妹小妹年將及笄許字閔行某姓爲室昨日午後忽又偕所私之打鐵阿寳卽張阿寳私逃來滬在指南白玉樓啜茗適汪隨同凌弁至申在該茶樓相遇當卽拘住處以私刑押至槍船事被總工程局董事訪知以事關營弁私押人犯立卽一併拘局押候究辦旋有巨棍潘其祥持沈凌二弁名片投局具保局董得悉正欲諭拿潘己聞信避逸大約須澈底根究也（寸） 
[棍黨解申]  
　　著名巨棍范高頭之羽黨楊成閻文元及范妾張氏由山東歷城縣按站解滬昨到道轅瑞觀察飭令押發上海縣訊究（宜） 
 
 

Page 18

 
 
[拐逃破獲]  
　　己誅惡棍雕花阿三之羽黨東洋毛毛引誘擺 
水菓攤張發材之女愛貞同逃經張察悉同妻王氏往尋在人東門扭獲卽交巡士解至東局由局員郁少尹轉解上海縣署訊究（　） 
[兒戲釀命]  
　　天通菴北餘沙地方有沈姓家五歲男孩前日與隣孩互相遊戲被隣孩將鐵鋤刺傷肚腹贜腸俱出當經孩父送往同仁醫院求治無效延至昨晨斃命旋由家屬備棺收殮（似） 
[孩屍何來]  
　　木作頭蔡姓將王家嘴角某姓屋上拆下零磗送與紹興人石春陽爲造房之用堆在茅山殿相近前日清道處小工疑係磗屑正欲挑除忽見内有孩屍一具不禁大駭當卽告知清道處董事范君函致總工程局南區分辦處立傳問二十三鋪地甲飭查旋據該地甲禀稱作頭住居十六鋪境當飭十六鋪地甲裘鎭查明禀覆（蔭） 
[會訊違背合同案]  
　　奥商新和洋行主亞洛克延穆安素律師投本管領事署控買辦張文煥石麗堂違背合同辦事請究經副領事施文格君據情照會公廨讞　關司馬於前日午後傳案訊究被告延來滿律師到堂申辯原告穆律師禀稱亞洛克延張石二人爲買辦言明墊銀四千兩立有合同約明四月一號接手因無保人可保議存銀五百两代保詎料二人所交乃係支票並非現銀到期該莊不估因向函追後由被告允貼洋若于元收回合同作爲罷論經陳幹臣交到票洋四十元人竟不見後由原告細算帳目有海參威貨物一千件折耗皆因該買辦不照合同辦事所致應追繳　耗洋五百元請察來律師即將原供駁詰一過並由被告見証嚴葆仁朱子相供張等爲該行買辦因事不成曾託陳幹臣付去現洋廿元票洋四十元將合同注鎗詎陳　洋去後未將合同銷去求察司馬問該洋商虧折之欵有無實據洋人答稱並無别據司馬因商之施　以張石不照合同咎實難辭惟該洋人請追勸折亦無實控　難照准判被告賠償原告洋二百五十元完案力 
[上海縣案]  
　　季玉泉控凌金松圖賴借洋前晚經汪大令　訊季供年七十六歲駕船爲生同業凌惠忠十九年分修船乏資立　洋五十元病故未還逐年　其子金松索討一再延約近忽投入教堂反顔抵賴無奈控追凌供父親曾否借洋小的不得而知大令察得據帋陳爛斷非僞造姑念年久判令還本免利凌稱須問教堂牧師大令怒其藉教圖赖嚴喝重責始稱牧師亦命還本因判交保具結限二十天還洋五十元两次分繳違于嚴比○劉三控陳阿四誣竊擊破供父頭　經浦東總巡局解縣訊究劉供父親劉朗前晚到陳阿四烟間吸烟給錢交明烟具而歸陳等時正　博不知如何失去烟槍父于今日復往被陳誣竊擊破頭　控局解案求請騐究劉朗供與子同陳供向劉詢問有之不敢誣竊因劉吵閙小的失手推伊　地以致磕傷大令騐得劉朗頭傷屬實判陳交保先償費洋四元○協昌宰猪作主張阿二于五月初一夜被李祥祥作夥無錫阿毛卽張阿毛刀截斃命兇犯脫逃李亦避匿昨始拘李訊究李供阿毛先在阿二處爲夥未悉有何仇隙小的先于四月杪出門不知阿毛現逃何處大令以李不能置身事外判保速將張阿毛尋交到案訊辦○無賴傅雙喜糾黨訛詐由　察北局獲解到縣訊究傅因恃無証據狡不承認大令見伊劉海髮與婦女無異實屬不知羞耻喝差先行將髮剪去判責四百板押候查明解辦（宜） 
[總工程局記案]  
　　區區巡士在南碼頭義園茶館内查有酒醉胡閙之匪徒四十餘人上前喝阻被匪棍陳大推出遑兇咬傷手指當塲拘住一人解局請究陳參軍判戒貴四百下交保並傳該店主婦到局罰洋一元○西區解安徽人賭棍江　生至　補　骨牌作内以　貨爲名誘郁至北巿連元棧以僞賭騙洋一百餘元請究孫明府判江先戒責二百下押候派探至其所住之長奉棧内查問一切旋有馬阿毛禀稱亦被江以　貨爲名騙去賭博求請嚴究明府判候覆訊核辦○元盛皮箱店司徐根大與劉桂芳將元益壯八百两之假票一帋持往兌洋破庄夥察出扭局請究孫明府判各戒責五十下劉著交保徐押候傳店主并其師弟到案再訊○寗人朱德生鷟不頭船爲業去年誘騙伊嬸朱汪氏至滬姦佔被其叔朱榮生尋見扭局請究孫明府判德生戒責三百下押三月氏給朱榮生領回管束（尺） 
[英美公廨早堂案]  
　　蔡六　因將施金相草帽損　日角吞煙斃命　甲包探將施　訉　司馬以案關人命商之英副領事判還押捕房候覆訉再奪○三百五十三號華捕控屠梅生違章拉客請究屠供實因該捕合小的一會前日到會畧　致　掌頰两下復遭誣控司馬判即開釋該捕由捕頭查辦○張桂生即徐南祺棍名小塌餅串同王　福李阿和在楊樹浦弄開設花會秀賭爲包探王金生偵知協同西探拘案請究明府判各押捕房一月票　銷燬○陳淦泉控某流氓誘姦其女三囡經中西官判芬别發押在案兹該流氓勾串陸阿交將陳兇毆受傷報由包探解究明府判陸押十四天三　交陳具領完案○方俊與瞿松記合　石子被瞿吞資行兇两　延律師穆安素郝門到案瓦　一切司馬以此係華人控案毋庸于預判瞿押候過堂訉奪○沈伯英騙楊天祥眞珠屢奉中西官　　押交迭詳本報昨己逾限由捕解案司馬判再　展限一禮拜繳價交珠違定嚴辦○沈烏根竊衣由失主王桂堂拘請突辦　押一月○陳大　竊金瞿氏家鉛片百餘斤由捕解究判押两月○金月卿違章倒糞由捕解辦判押七天○葉阿芝陸五根梁桂一因將工部局所派查察荷　木之沈和生等三人凶毆由捕解辦判各押一禮拜○張玉良以購買縐紗爲由乘隙竊取一疋由捕解究判押一月○徐少泉竊胡阿大等衣物由捕解辦判押兩月○李玉山與廖錦山串領楊姓屍棺撫恤两經王委員查悉禀請司馬簽差　案判候過堂訉究○毛慶餘因欠陳善聨帳銀提案亦判過堂候訊　劉水德竊同機戚榮高馬褂等物由捕解究判押一月當 
[公共公廨晚堂案]  
　　何松亭控郭誠齋偕子樹屏盤踞永和祥棧　詐經關司馬提訊以該機初時由郭創辦判何給洋四百元限令遷出郭因所斷不敷不肯遽遷經何禀請司馬飭差將郭父子傳案於前　奉褒讞孫明府覆訊郭樹屏供願搬出該棧但並不犯法無須具結郭誠齊供實因奉斷之畧太少故未具領願甘押禁明府因判押候搬遷郭子開釋不准再到該棧如違干咎一面令何將存棧各物開單送查○顧長家控姚阿根藉端兇毆亦奉提究顧供前日向姚憲取欠洋詎被毆傷左眼求驗　之姚供此曾控捕房不理實無行兇情事明府察得顧傷痕確鑿判姚押捕房一禮拜○　訊毛子方控王陳氏與子馬夫租尚勾匿妻子劉氏一案毛供劉氏被王勾誘乃由其子牽引向諭反遭毆打務求究辦質之王陳氏供詞含糊明府判交官媒着交馬夫和尚到案再訊○又訊周坤榮控馮氏串同夏阿二將妻盧　藏匿一案馮氏供該氏實被阿生拐去賣與寳出縣當粮書之王靜欵處　察明府判押候移提人証再（當） 
[法租界公堂案]  
　　六號西捕控馬夫徐阿榮朱全高竊東方銀行　票銀七十两昨由捕房解訊徐供在　人處做工七年不敢行竊朱供做工四十五天從未入洋人内室陳大令商諸魏繙譯官判各　　查明覆奪○木作頭之　王華氏扭管工頭之妻朱傅氏控被拐養　請究質之朱傅　供住八仙橋坟山路姘夫陳谷香在徐處管　並未拐匿華氏之媳大令判　姘夫到案再訊○探　積竊金阿大在蘇州會館傍竊木板請究大令判押七天○沈林舟扭控姘婦王李氏捲逃由捕房解究氏供原籍同庭山夫故來滬　姘識上有老母下有幼孩皆恃婦人養赡與沈初識之時自言並無妻室及至深家尚有大婦兇悍異常故與離異現在英租界祥和里開雉妓院度日大令詰得沈係誣告斥退不理該氏發堂　養　寄信與母來　領回完案○探解濮根生竊衣吳阿三在城河浜挨竊請辦大令判各押五天○　程局移送竊吊王福在華界銷贜請究大令判押半月○陳小林前將假匯票禹元鼎莊騙銀八千二　两　　法報捕拘究供出同夥林小連由林交出洋六百七十元陳處吊到鈔票二千餘元又金表金戒金練等物約值洋一千多元尚少餘贜甚鉅昨日原告陳金元投案求追大令判將吊到各贜俱給原告具領陳林二人還押候辦○探解楊利泉金順生圖搶途人什物奉判查在案昨又解案請訊大令以並無証人從寛省釋（臨） 
[美租界捕房事]  
　　馬大陳極生駕　至北河南路馬忽驚躍蔣張阿二東　車撞壞逃至靶子路始由印捕扣住帶入捕房旋由該馬夫賠洋了事○王小毛行經北四川路與某日人互撞日人大怒將王肆毆受傷由捕一併帶入捕房奉飭王送醫求治並飭自投日領事署控告○某西人在　德路　坐計子明東洋車因計不　受雇致觸西人之怒拘入捕戾奉飭押　牢一天以儆（似） 
 
