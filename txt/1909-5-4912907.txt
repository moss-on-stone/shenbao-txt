# 1909 - 5 - 4912907

 

Page 1

 
 
   
 
 

Page 2

 
 
   
 
 

Page 3

 
 
今日本報目次 
[第三張]  
　　上諭宮門抄交旨論說專電緊要新聞 
[第二張]  
　　接緊要新聞分類新聞雜評清談雜錄 
[第三張]  
　　各省籌辦諮議局本埠新聞 
[第四張]  
　　小說國外新聞振務 
上諭 
[監國攝政王鈐章]  
　　十二月十三日内閣奉 
上諭前因京師入冬未經得雪曾派恭親王溥偉等恭代拈香虔申祈禱旬日以來尚未得有雪澤尤宜再申禱籲著於本月十六日仍派恭親 
 
 
 

Page 4

 
 
王溥偉敬詣大高殿恭代拈香時應宮仍派貝勒載洵昭顯廟仍派貝勒載潤宣仁廟仍派貝勒毓朗凝和廟仍派貝子銜鎭國將軍載振同於是日分詣拈香欽此 
上諭軍機大臣上學習行走大學士那桐差務較繁著開去步軍綂領差使步軍綂領著毓朗補授欽此軍機大臣署名奕劻世續張之洞鹿傳霖那桐 
[宮門抄]  
　　十三日召見軍機梁敦彥劉人熙王乃徵秦樹聲交旨 
[初五日軍機大臣欽奉]  
　　諭旨度支部奏議覆岑春蓂奏湖南澧州等屬被災請開辦賑捐一摺依議欽此 
初七日欽奉 
諭旨内務府奏已酉年大運綢緞等項關於祭祀應用可否照案派辦一摺著核實派辦欽此又奉 
諭旨御史俾壽奏請節減浮費興復海軍一摺該衙門知道欽此又奉諭旨御史俾壽奏嗣後遇有祭祀及朝賀大典擬請嚴訂陪祀及行禮各章程一片著該衙門議奏欽此 
諭旨御史俾壽奏請將邊疆各缺愼重用人摺着會議政務處知道欽此又奉 
諭旨御史俾壽奏請飭各省督撫遇有京控咨行案件務須親提研鞫等語該衙門知道欽此 
論說 
[書津浦路以五釐息招股事（心）（史）]  
　　悲哉吾民。方日夜苦生計之逼窄。不免相率而轉於溝壑也。處商戰之塲。爲外人所朘削。生無法律無財政之國。銅元紙幣。皆足以制我民之死命。而有餘。商業僵仆者相望。惟主持津浦路者。乃待我民者甚厚。曰英倫之。民。能競以五釐息投資於中國。豈吾中國之民而轉肯讓之。於是忽然奏設四省商股有限公司。忽然强派若干人爲總協理。忽然獨訂招股章程。天下之有資本欲購股票以殖産者。聞五釐之息默自忖曰。中國任何公。司。入股者七八釐息尚不難得。即生有鐵路股東之癖。非鐵路萬不投資。今尚有江浙公司在。江浙公司。雖有借欵。尚爲商辦。不若津浦之官商合。辦也。雖路利未可知。尚有路可爲營業之目的物。不若津浦路之尚待十。年以後也。然吾聞江浙公司之招股。以不踴躍爲病。向者拒欵之役。江浙。人情。天下其知之矣而猶若是。豈非吾國金融之狀况。止有此限耶。當道。者尤有最毒之藉。口焉曰。津浦之無入股者可。見國民並不勇於築路江。浙之風潮。顯然有鼓扇之者。夫此在政府言之猶可。所慮者社會不明津。浦招股之眞相。亦從而咎四省人民之不遽投資。而爲政府煽其燄。吾賞。熟於此路之原委。烏忍不發其覆以示社會。而令四省同胞蒙不白之寃。乎。 
昔者中國有鐵路總公司。其督辦某。以五路贈英。當時無所謂津浦。祗有津鎭。去年借欵之議起。外間止知津鎭有成言。而蘇杭甬則部允商辦在前。且已有開車之路。爰出死力以爭之。其於津鎭。蘇人雖知奪我北線之路。然不暇復及也。江浙代表入京乃知政府援彼路借欵之合同。爲此路。借欵之底本。則不得不索彼合同以觀其情狀。始發現津鎭之已爲津浦。在江浙代表。初無暇深求其所以然。蓋方自顧之不暇。而蘇人私意。則以。爲改鎭而浦。乃天然留我瓜清之線。清徐之線。使吾蘇大江南北。雖亘一。滬寗於中。尚得自主其南北兩端。至贖回滬寗以後。蘇尚有完全之路。此亦各恤其私之隱情。非有意以鄰國爲壑也。夫其改鎭爲浦之理由。自理。論上言之。由鎭則濱於運河。由浦則貫於陸地。獲利之度。鎭不如浦。以故。外人運動改道。而政府竟許之。果若是。則津鎭猶曰前有成言。津浦則臨。時遷就。一聽外人之擇肥而噬。吾國民谋自救。則脅以不規則之約言。外人謀自便。則起滅一任其意。誠事後言之而有餘痛者也。或者謂長江提督某。與革職治罪之劉鐵雲等。夥買浦口灘地數十萬畝。因運動改道以徼利。此則得之風說而不盡有據。姑妄聽之而以爲談助則可。是爲定名。津浦之緣起。 
津浦之約旣訂。而蘇杭甬之轉。圜猶在若離若即之間。蘇人念滬嘉已成。而蘇嘉又將受束縛於國際之契約。則百里之間。有並線焉。寗非自斃之。道。爰爭改蘇爲滬。外人不允。則即以改鎭爲浦。反唇稽之。彼無詞以難我。由是而成今日之滬杭甬。斯時松人謂滬路本與借欵無涉。一轉移間。松遂不得爲乾凈土。蘇人則謂蘇有交通之利。改滬則蘇嘉從緩。皆大相反。對。浙人則利於浙路之下流。多一分歧。在蘇爲害而在浙則爲利。爰挾其。聯合董事會之機關。横來干涉。謂蘇果不應擅改。此當日齟齬之所由生。迄今皆成往事矣。其可以相形而。見相提而論者。則莫若預購英人債票。一問題。是爲今日津浦之大累。以至急欲揑設一商股公司。託名招股以。圖彌補者。其事至可笑。而外間莫或劉意。則宜其身處今日。尚有以勸購。津浦路股爲言者矣。（未完） 
專電 
 
 

Page 5

 
 
[電一（北京）]  
　　張鹿二軍機退值後往訪袁宮保滿漢章京亦去均未接見 
[電二（北京）]  
　　近日樞垣辦事大概由世中堂主張 
[電三（北京）]  
　　那相力辭軍機上行走差經攝政王温諭勉允賛襄 
[電四（北京）]  
　　某御史奏參京師大學堂總監督劉廷琛才不勝任原摺劉中聞有交張管學察看消息 
[電五（北京）]  
　　稽查門禁大臣現於北池子設立公所 
[電六（南京）]  
　　江西南安府南康縣土匪起事勢甚熾府縣飛禀省憲檄調吉安巡防隊往勦 
[電七（雲南）]  
　　楚雄府鎭南州夷匪滋擾兵到即平 
緊要新聞 
[内務府緩進方物北京]  
　　内務府大臣通致各省督撫曁蘇浙織造電云貴省應進方物經本府復查有無關乎祭品分别開單奏准除另備公牘外特專電希即照辦應進貢物均緩進内務府魚印按上月杪府中方紛電各省廣徵貢物至此忽然改變則御史葉芾棠一奏之力也 
[閩浙不預萬國禁烟會浙江]  
　　浙撫增中丞前日致電閩督略云昨接午帥漾電以西歴明年各國在滬舉行禁烟大會囑查種吸買三項實數以備届期應付尊處派員赴會否祈速示照辦云云旋經閩督松鶴帥覆電稱閩省並不派員赴會聞浙撫接到閩電亦當仿照福建辦法不即派員赴會日内將據情咨覆江督云 
[揚子江商輪互撞紀聞鎭江]  
　　初十夜太古某輪船由鎭衝波而下駛至焦山左近忽與大貞上水輪船互相碰撞其時太古船上水手三人被撞落水隨波而去大貞船身亦略受損傷旋由襄陽輪船拖至七濠起缷客貨遂於十二晚開回上海 
[附譯字林報]  
　　初十日鎭江電云昨晚七點半鐘時大貞丸與新利（譯音）輪船在銀山峽間互撞兩船受傷頗重大貞丸駛擱金山岸側新利亦駛擱銀山岸側以免沈没大貞丸傷處適在右舷機器房後水線下兩船當時均有水浸入急以抽水器施救始保無虞云江新輪船適在附近亦急駛擱岸側以避與兩船相撞又接初十日鎭江訪函云大貞丸在右舷機器房後部水線下撞一大洞目下日夜抽水不息大約須先經船廠稍修始能拖回上海入塢修理此次互撞幸未傷失人口兩船現已旁泊鎭江大貞丸係自上海開來新利船係由汕頭開來船上均滿載各貨新利係華人之産由日人駕駛管理大貞丸當時幾兆焚如蓋艙内裝有火柴甚多急將該貨箱搗碎始得脫禍 
[津浦南線行開工禮南京]  
　　十二月十一日爲津浦鐵路南叚開工之期是日午刻舉行開工禮先由呂大臣演說次端午帥演說略謂今日津浦鐵路南段開工中西賓客咸來觀禮本部堂兼轄江皖兩省且有會辦此路之責屬望成功尤爲殷切近來中國風氣漸開民間咸知鐵路交通之利蘇皖兩省方競谋展拓路綫預爲以枝接幹之圖將來軌道縱横互相聯絡人人希此希望然必幹路先成枝路乃有附麗則津浦路工於江皖尤關重大今得呂大臣主持其事本部堂深知在工人員必能實事求是於採辦物料則力求核實於承辦工程則力求堅固於開支欵項則撙節虚浮於管理工役則堅明約束於地方交涉則務主和平於窮苦業户則力加體恤購路局於所購軌道取敷路用必不肯多佔餘地損及民間共享之利益如此則路工所經之地紳商士庶到處歡迎阻礙不生觀成必速大工告竣大利勃興本部堂實有厚望焉 
[衢州請兵防範革黨浙江]  
　　金衢嚴處道王綽衢府周以翰會禀省憲略謂接奉憲台密碼電開頃接南洋蒸電内開據探稱革黨張共繞因徐錫麟黨王金發竺紹康之招約在衢州起事現已有蠢動之說陶逆成章亦將返國務望速飭嚴防以遏亂萌等情竊查衢州爲三省連界川陸所滙四通五逹兼且山林叢雜最爲匪徒淵藪之區衢屬四營標兵自歴次裁減僅存五百有奇除分防六縣十餘汛外留郡甚屬寥寥巡防隊之分駐衢州府城者僅二十八名且離省路隔五百里之遙臨事請兵殊虞緩不濟急兹奉密電前因查是項革黨謀爲詭秘蹤跡難尋一旦蠢動頗有不測該黨殆亦探悉此地空虚故謀擇此地起事是非駐紥一軍在郡殊不足資保禦本擬早經禀請憲台添設一軍駐紥衢郡以備遇事策應今會商至再惟有懇恩俯念地方衝要賞准添設巡防一隊 
 
 

Page 6

 
 
專駐衢城每月約需不過一千五六百金萬一經費無可籌撥惟請將衢標裁餘存營之兵内合郡汛挑選精壯戰守兵丁二百五十名編列巡警隊駐紥府城該戰守兵丁有本身餉額每名祗須加給二三元此項經費可否暫於本標裁撤五成之兵騰出餉項内提撥每月約需五六百金可以朝夕常駐操練巡防不致另謀别業旣節餉糈又資防範一轉移間於營伍地方兩有裨益是否有當仰乞憲台籌奪示遵 
　　 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[佛山輪船命案之正式交涉廣東]  
　　葡領事照會粵督文佛山英商輪船疑爲命案一事内開請英總領事將據報踢死華人搭客之某洋人查拿候訊及察閱供詞多有不符非添傳人証屍親提出被告開正式裁判不足以昭公道而塞衆口因奴路夏係西洋人特請本總領事飭傳到案迅定日期以便飭令南海縣并委員等到本總領事署提案正式裁判公辦等因均經閱悉查往來省港商輪搭客時時有斃命之事蓋華人常有帶病搭船以冀赶回家鄉者及半途斃命報由方便醫院殮埋此等事人所共知今此次恐亦事同一律只因有一年僅十五歲之童子起意誣奴路夏用脚踢死搭客遂將其心之所想遍告船客該船客約有六百餘人該船主一聞有此童子傳告衆客之事立卽呌之到前詰問情形聽其所言大爲駭異於是即問衆搭客有無眼見而中有幾位則云聽見該童言奴路夏工人用脚踢客人亦無眼見云云在英領事署所審之證人有一供稱眼見該工人打死搭客之人即是在船上當船主面前供稱並無眼見之人也誣告者只此十五齡之童子而一到省即已逃去無從追拘其如何見有此事是以别無理據可告奴路夏者只此童誣言而已此誣言猶之油污衣上立時散開所以假愛國之人遂言爲眼見同不合例之名爲自治會遂將此并無過犯且是時常有見之事變作重大之案以致省城百姓憤恨洋人及華官矣被告係西洋人父母亦西洋人生長澳門在太古洋行雇工已二十多年雖其工職好難免有仇敵之人控告然到底無一次犯錯事無一次被人控過旣是西洋人自應歸本署辦理惟因英總領事接有貴部堂文請集議查辦英總領事以爲旣係英人故此定期查辦迨後英總領事知被告係西洋人卽行通知本總領事請親往會查並問本總領事允否在英署審訊本總領事因見貴國官員及華人皆甚注意此事以爲重大又知英署已定審期且知英總領事必秉公訊辦可以令人見出並無私見分别被告係屬何國之人是以允在英署審訊而親往會審見南海縣及貴部堂委員俱在英總領事一秉至公以問原告之證人復任貴委員訊問此事向來未曾做過之辦法照例審訊犯罪重案理主機密地方官不得到堂街上人不得到看但雖是如此而英總領事意在明示大公俾貴部堂及各人皆知審訊之公正而無偏倚故本總領事亦無不服貴委員自始至終所親見亦曾親問證人即可將當日英署訊問之至公無私禀復貴部堂知悉矣原告之證人口供有明明見得係自治會賄買或私囑其如此說法者省城日報於未開堂訊問之先即已將此供詞一句一句刋發報上可必證據是則各證人理應嚴辦省城日報亦應嚴辦而自治會於此等只係本總領事與貴部堂可以辦理之案件亦妄爲干預並鼓動民間憤恨洋人及官長又開罪於損體面於各領事官及各友邦皆屬理應究責者原告證人口供明係假語觀船上所有同奴路夏一齊收票各人之供詞更顯出其假矣假供狀無庸置論只論檢騐屍身當日已經英國醫生兩次檢騐貴部堂同是請該醫以驗之貴部堂於英總領事命往驗屍之醫生有不信心何以仍延其往驗雖沙面尚有别醫而貴部堂偏仍用原驗之醫生自應於該醫生騐單深信不疑况且别無多智之醫駁其所騐更屬可信今该醫騐單明明報出佛山船上斃命之華人死於自然毫無打傷痕迹醫生騐單如此是此案早已完結奴路夏實係無罪查本國關於此案律例與各國律例無異凡辦理案件以秉公道爲最要並不能任令閒人或得賄或有意將人之身命及體面肆誣損害旣由英總領事查無憑據質實被告則本總領事不應再審若貴部堂欲本領事再審訊必須另找切實愼重証人由本總領事查問果於被告有罪再訂期開正式公堂審訊至初時查問尚非會審地方官無庸到座報館訪事與夫一切外人均不能到聽但爲查問中國人命之事欲杜衆人藉口議論可由貴部堂委派司道班人員能通法國文語者到座觀聽能兼通英文者尤妙惟委員觀聽時祗可抄錄口供不得查問一切證人獨本總領事有如按察之權查詢一切證人如果查出證人有誣告情事應請從重責罰倘各報館議論多端致使百姓鼓噪及用言語開罪於本總領事亦應責罰以上各節如承貴部堂概行允諾則請早日照復俾便訂定時日飭知被告之各證人及請貴部堂飭由地方官將原告之證人開單送過本總領事署以憑查詢 
[張督覆葡領函]  
　　查此案佛山輪船收票之人不止一奴路夏被控踢斃華人並未指出姓名奴路夏何以卽自首爲被告英領署會議時錄送供詞内各證人供指被告甚確奴路夏無一語置辯已可爲默認有罪之證據大伙水手人等供詞甚多不符至德醫生檢驗一節中國官不能承認查同治四年英民爐禮士在漢口鎗傷華人彭尚令身死一案又同治八年英人卓立哲鎗斃華匠王阿然並傷陳唔　一案係憑漢陽縣上海縣所驗屍傷定案此次葡人奴路夏踢斃華人經南海縣驗明屍傷屬實自應照本國法律交涉成案以該縣所驗屍格傷痕爲據按辦兇手以應得之罪現在本案之屍親證人均已齊集控告應照約章第五十一欵卽由中國地方官與領事官會同審辦公平訊斷辦理按約文旣有會同字樣卽應由兩國官員公同審理一律皆有查詢證人原被告之權且斷訊必須見其公平公堂自應准人觀審以期公諸衆論本部堂照請貴總領事官將本案開正式裁判飭地方官並派委員到貴署會訊係按照約章曁辦過通行之成案而行請貴總領事即速定期會審照知辦理原告證人之口供貴總領事官指爲賄囑究竟何人行賄何人得賄有何證據並未確實指明以憑查究未便空言誣衊若報館有聞必錄本許言論自由至關於本案未結之先道聽途說之言業已示禁登載在案此係另案辦理之事不得牽合而言貴總領事惟宜持以平允無論何人自無所用其訾議也 
西報譯要 
 
 

Page 11

 
 
[外人對於袁軍機開缺之觀念]  
　　字林報載十一日北京電云袁世凱奉諭開缺回籍養病殊出人意表聞者皆異常驚惶十二日北京電云都中外人今晨聞袁世凱開缺消息皆不滿意午後見梁侍郎敦彥署理外部尚書之諭遂各心定 
[廣東華人抵制佛山輪船]  
　　又載十二日香港電云廣東華人現起抵制英船佛山之風潮本月初十日有華人多名麕集碼頭阻止旅客上船佛山船船主遂將該船開赴中流招致英國水手多名在船保護仍復開回原處此後並無意外之事華官亦派兵勇蒞塲彈壓而衆人仍集近處直俟佛山啓椗赴港始各散去。該船搭客寥寥無幾字林報按此次抵制風潮係爲西十一月二十八號佛山船有某華人搭客遽然身死當時華人謂係由該船收票某葡人踢斃故於該船抵粵即公禀地方官懲辦兇手該省自治會辦理此事尤爲出力某日開會時有人演說謂此事若非葡國領事允懲兇犯則須設法抵制該船如有人胆敢乘坐該船者一律割其雙耳云 
[津浦路事近聞]  
　　泰晤士報云津浦鐵路北段總工程司杜泊麥納君已由天津啓程赴濟南查勘该叚下部路線李德興觀察現已率其書記員曼西珊君偕赴奉天迎接該路幫辦大臣孫寳琦因孫大臣已由歐洲乘西伯利亞火車回國不日抵奉故也 
分類新聞政界 
[請參戒烟人員安慶]  
　　安徽試用府經洪誥向染烟癖嗣經巡警道將洪調入戒烟公所查騐洪尚吞丸當由巡道禀明皖撫將洪參革旋奉經帥批云若因该員服丸如故即行參革恐不足以服其心仰卞道細考其所吞之丸有無嗎啡烟丸或實在戒烟藥品再行禀請核奪聞尚有可疑者七十餘員上憲擬一併批飭調所查騐 
[永嘉整頓警察温州]  
　　永嘉縣警察六十名向由武弁呂某管帶現由浙撫札飭改良於十二月初一日考取一百二十名每人按月發給英洋六元公舉紳董張益平周仲明二人總理警務畢業生四名每人管警察三十名警察總局裁判官高祝三二尹力勸大小各店捐助經費每月共計捐欵洋八百餘元不敷尚鉅初五日盛大令傳集大小各客棧到案面諭大客棧每日每客加錢廿文小客棧加錢十文五日一繳以助經費温州府啟太守每月助洋一百元盛鴻燾大令每月助洋五十元現在開辦經費洋一千元做就青呢衣褲呢帽木棍皮靴一百念套形式上頗壯觀瞻 
交涉 
[咨查九龍中英界址廣東]  
　　郵傳部以廣九鐵路之九龍邊界與深圳相接之河關係要衝且蠔利甚大似應由中英合辦並查河面寛廿餘丈其下游赤灣海一帶長數十丈宜由中國築橋以固利權惟事關界務關係交涉業經咨由部查明圖界合同照會英使現特咨行來粵迅行勘查明確將詳情報部核辦以便興工 
[泰安輪船被拘詳情廣東]  
　　泰安輪船前在鶯哥嘴海面撞沉瓊華玉戲船傷斃八命損失器物一案已紀前報先經事主控由粵督照會英領事按約訊辦據覆英國並無此船張安帥以該輪船係由香港行駛江門一帶又照會港督查辦旋由港督照覆謂英國確無此船不知係何國之船其懸挂英旗係屬假冒督憲接文後即札飭江門關稅司將該輪扣留詎稅司禀覆以泰安輪船領牌時經英領事署簽字不允扣留督憲以所禀與港督及英領署照覆不符大爲震怒隨於前日文移水提李軍門飭派分綂林國祥通判王仁棠督同江大江清兩砲船前往猪頭山河面候泰安輪船截拿昨日該輪路過此地時兩砲輪即升旗飭令停輪該輪竟置弗理徑前直駛幸兩砲船速率較强駛過前面再懸號旗謂如不遵令停輪擬即開砲該輪然後停驶隨登該輪查見船主大副二機師均係英人船主詰問何故截留林王兩員告以係奉憲命到省自知當時各搭客頗多已派輪分送甘竹江門等處登岸即由兩砲船將該輪押駛回抵省河經李軍門回明督憲會同洋務處委員提訊據駕駛機師各洋人供稱泰安輪船的非英商資本船東爲新寗人買辦爲南海人均余姓云 
[奏奬紳士辦理海島敎案杭州]  
　　湖州府海島交涉一案經在籍紳士劉錦藻沈毓麟張曾熙俞宗濓等始終堅持悉數爭回並由該紳等捐集巨資劃還基址建築祠宇以杜覬觎兹由浙撫增中丞以該紳等　心公益勞怨罔辭業於日前附片奏懇將劉紳錦藻沈紳毓麟張紳曾熙等悉予請旨嘉奬其舉人俞宗濓苦心經營尤資得力並請奬給内閣中書銜以昭激勸 
軍界 
[蘇省戒備新軍之原因蘇州]  
　　蘇省督練公所以經費奇絀此次新軍秋操所有各軍兵士禮服伙食等項擬即在關餉上按名扣算不再支給因是衆軍士心頗不服盧標綂正擬禀請上台核辦忽見有匿名揭帖分送語多悖謬標綂深恐或有變端因特上轅面禀撫憲其時敎練處總辦袁幹卿觀察出巡在外聞信赶回赴營點名飭將軍裝子彈一律呈繳當即檄飭飛划等各營隊調回省城分防六門以防不測 
[秋操軍官補行宴會蘇州]  
　　蘇省秋操新軍奉江督發給奬品等情已誌昨報兹悉此次秋操適值國喪縞素期内未及舉行閱兵式宴會初八日該總辦就蘇州督練公所備辦西宴邀集與操之四十五標軍官補行宴會到者計一百三十餘員宴畢均各懽忻而散 
 
 

Page 12

 
 
學務 
[南番敎育協會集議情形廣東]  
　　南海番禺兩縣本年各民立學堂多届畢業月來各學堂禀請考試均爲學憲批駁昨午南番敎育協會特開大會集議到省五十餘校連各生父兄人數極衆各學代表均以此次學憲未知民間辦學之難近年粵學衰落已逹極點不思挽救而反任意摧殘各學堂久已灰心幸學生尚有感情故復勉辦今若此與其下年不能再辦不如早日一律停辦以免再自尋煩惱等語於是鼓掌之聲不絶次某校代表某君言敝校已决定我辦我學自有價值云云全座益形踴躍决定辦法兩端第一端呈禀督學憲如不諒則分電中外一律停辦議决後由各學代表次第簽允而散 
[松江學堂考試畢業彚誌松江]  
　　松江府中學堂自開辦迄今學生成績極爲優美其特班生應於今冬舉辦畢業故由戚太尊詳奉蘇提學批准委陸議紳爾奎蒞堂會考陸紳諳悉學務奉委後已於前日到松即定於十一日開始考騐每科共發六題二小時交卷由戚太守陸議紳會同監試與考學生計共五十四名每一課桌祇坐一人不得互相發問亦不得離坐及左右顧考規甚爲整齊關防尤極嚴密各課卷則於收齊後即由陸紳封送府署會同敎習秉公評閱華婁高等小學堂本年又届四年生畢業之期定於十五日開考二十日竣事旋因中學堂畢業蘇垣樊提學使適委陸煒士君在松經顧校長商准兩縣主面請陸君同蒞該校監考以昭鄭重陸君已允所請惟時間旣促尚須蒞考師範故商准顧校長改定十三日開考十七日考竣 
實業 
[皖路會辦援案移交安慶]  
　　皖路會辦孫道上撫憲文云竊職道傳檙前於光緒三十三年四月奉郵部奏派會辦安徽全省鐵路事宜旋以前總辦候補京堂李欽使奉簡命出使英國大臣安徽鐵路總理屢舉不就直至本年九月始奉郵部奏派以前署江西按察使湖南候補道周學銘總理安徽路事傳檙亦先後奉北洋大臣楊奏派監督灤州官礦事務當經新任安徽鐵路總理周學銘擇期本年十二月初一日接任路事傳檙聞信之下即從灤州差次馳回蕪湖料理交替嗣准總理周學銘由滬來電聲稱現正在滬籌欵俟欵籌定再任事决非推諉等因具見熱心公益伏念傳檙奉派監督灤州礦務事關奏案現值開井工程緊要未便久延轉致兩誤查前鐵路總辦李係駐滬辦事傳檙初任事時亦係駐滬辦事今新任總理旣係在滬籌欵辦事核與前情事相當自應仍照周總理前議所有銀錢欵目工料事件均於本年十一月底截止一面遴委提調王昭培齎迭關防文卷欵目工料清册赴滬交納爲此呈明貴撫部院請煩查照施行 
[開辦利淮公司安慶]  
　　皖省淮河之範圍上逹正陽關下抵清江浦數百里間未有輪船殊爲不便兹有商人張宗吉等糾集股本開設利淮公司擬購小輪三四艘上至正陽關下抵陳家集前由該商禀請撫台咨部立案現經大部批准聞於來年春間卽可開辦 
雜記 
[報告熊逆蹤跡安慶]  
　　皖省馬砲兵變首逆熊成基久漏法網撫台前已加懸賞銀五千金飭拿未獲兹據偵探密告略云探聞该逆曾由皖北一帶竄至湖北麻城境界刻因訪拿緊急又復逃往山東地界除跟蹤追緝外謹此報聞等語朱中丞聞知現又加派幹練弁兵前赴魯境合力灤兜拿期在必獲 
[常州肉担滋事之辦法南京]  
　　江督近接蘇撫電開常郡肉担滋事案現據陸守會同長守查明禀復肉担入城與匪徒滋閙係屬兩事應分别辦理擬將肉捐改爲城鄉分成具繳以化畛域滋事棍徒由府督縣另行訪拿嚴懲業已批飭照辦並令補禀曁錄批報明鈞處查核聽候批示知關厪念謹先電聞等語端制軍以城鄉肉捐改爲分成具繳滋事棍徒訪拿嚴懲辦理尚屬允當當已查照批示矣 
雜評 
[那相入軍機]  
　　攝政王監國以來。素抱調和滿漢主義。觀其注重變通旗制一事。已足窺見一斑。且聞攝政王曾有朝廷用人一秉至公。並無黨派之成見等語。則知此次那相代袁入軍機之諭。其殆無所容心於其間耶。然而世人不察。見夫軍機大臣與各部尚書。滿人多而漢人少。遂不免妄相窺測。以爲朝廷終挾一滿漢之成見。議論益因之而横生。此又吾人所亟宜研究者也。記者則謂朝廷用人不當。問其滿。人與漢人。其人而賢能也。雖滿人亦無從訾。議。其人而不賢能也。即漢人亦難免譏評。矧　臣職尤重要。參謀機密。翼贊綸扉。其人之。賢否。動關全國大局。故研究此事。當問那相。之能任樞職與否。不當問那相之爲滿人與。否。然則今日者。攝政王不避滿漢之嫌疑。而特擢那相者。其才能果堪勝任否耶。記者曰。那相久領步軍。兼管稅務。才具之優劣。學識之長短。當世自有公論。吾人何敢贊一詞。清談 
[京師盛行足疾]  
　　江南人多軟脚疾。地氣使然。不謂近年以來。北方行營高燥地。亦時時以足疾著聞。 
法部戴尚書今年忽患足疾。請假調理。至數月而病痊銷假。可稱吉人天相。乃入冬以後。以炙手可熱之袁軍機。忽患足疾。而開缺回。籍。以王公領袖之慶親王。亦患足疾。而續展。請假。雖慶邸之足疾。未知於袁公何如。然初。九退朝。兩人扶掖。果如京電云云。恐將步袁。公之後塵。嗚呼一足疾之故。而牽動政界。波瀾掀起。豈南方之軟脚疾。今日轉移於北方。耶。抑捷足不已。終必有顚蹶之日耶。 
雜錄 
[輓仁和王相國聯彚錄（二）陸元鼎]  
　　聖恩予告。未及兩年。退圃養疴。憂樂不忘天下事。 
國恤連遭。則周一月。鼎湖痛哭。攀隨竟遂老臣心。 
[湯壽潛]  
　　知我勝賤子自知。十電不獲辭。補過急求賢者代。 
負公并浙人盡負。六州成大錯。攀髯恨不從之游。 
附跋語云。仁和中堂。成功者退。與國同戚。薨逝里第。遠近悲之。某被强迫。適墮羿　。每念路事。爲大局哭尤哭其私。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立廣東]  
　　粵督張安帥札行司局妥議一切略謂現准該館咨開竊查諮議局事屬創辦關係重要所定章程頭緒繁多條文細密自應就省會地方先行設立諮議局籌辦處預籌應辦一切事宜由該督選派公正明逹官紳經理其事俟一年内籌辦就緒諮議局成立後即將該處裁撤其籌辦處詳細章程卽由該督酌定仍送本館備查等因准此應即迅行查照原咨事理刻日體察情形一面將詳細章程辦法迅行擬定詳候核明咨報查考一面愼選公正官紳列名呈候核派以憑從速開辦籌議一切事宜 
按廣東籌辦處今日尚有擬議時代其程度曾不及新疆雲貴黑吉等邊僻之省官之恥耶紳之恥耶吾烏乎知之。 
[山東]  
　　諮議局籌辦處詳報東撫略謂本處自十一月二十日派定司選員分赴各府直隸州按之本處詳定辦事期限毫無延悮業經詳報在案惟查初選舉頭緒旣繁期限亦迫自調查以至開票種種手續全爲初選監督之責任各該州縣能否按期一律辦齊本處殊無把握若至臨時貽悮卽將貽悮之州縣從嚴懲處業已妨害大局補救無從兹由本處預爲籌備擬將初選事宜劃分三期自十二月初一日至明年正月底止爲第一期各州縣調查草册一律告成自二月初一起至月底止爲第二期各州縣調查人名清册一律告成自閏二月初一起至四月初一日爲第三期各州縣一律行初選舉每届一期除將辦理情形備文詳報外應由各該州縣先將辦竣日期專電報告本處以爲告成之據如届期不能辦竣致無專電告成者或藉口電報不通因由驛遞遲誤者應由本處一面將該管州縣詳請懲處一面遴派專員馳往坐催庶各州縣有所儆覺而本處按電觀成平時之查核旣周則事前之補救較易所有劃分初選舉限期預防貽悮緣由除逕札各州縣一律遵照并分飭該管府直隸州就近按期督催外理合具詳伏乞憲台鑒核施行 
籌辦理連日迭據各州縣禀報申送聽講員人數惟肥城一縣計有十九人之多且於申送名册之外尚有自願赴府聽講者籌辦處閱禀大加嘉奬 
[山西]  
　　諮議局籌辦處具詳撫憲云晋省辦理選舉事宜除飭各屬依限籌備外業將關於選舉各項章程等件詳請憲台咨送綏遠城將軍並由本處移會太原右衛城守尉先後各在案兹因選舉期間轉瞬即來按照諮議局章程第二條第二項載各省駐防得於該省議員定額外每省暫設專額一名至三名其名數由各督撫會同將軍都綂定之又議員選舉章程第一百八條載各省駐防專額議員之數視該省駐防舊日取進學額全數在十名以内者設議員一名二十名以内者設二名二十名以外者設三名由各省督撫會同將軍都綂定之是本省駐防專額議員額數應預爲核定以便後日之選舉相應詳請憲台酌核分别咨札各駐防視舊日取進學額名數擬定專額議員名數期無延誤而符定章所有詳請咨商綏遠城將軍並札太原城守尉遵章擬定專額議員額數緣由詳請憲台察核 
士民實行調查 
[江蘇蘇屬（松江華婁）]  
　　華婁事務所正副所長十一日郵禀蘇垣籌辦處略謂紳等奉華婁兩縣憲照會内開奉鈞　札文據金山縣選舉調查事務所所長黄端履葉秉常禀稱華婁兩邑辦理選舉假手於素有烟癖之莊圖董等情竊思本所於十月二十二日成立之後由同人討論調查入手辦法因期限緊促地方遼闊自當以熟悉本區各地叚情形者擔任調查以期迅速而舊辦事員或有他故即另推就近公正合格士商分投辦理自經草册彚齊到所之後紳等又以華婁兩境窵遠各有百里之遙人數有四千之衆見聞雖廣然掩耳逃目誠恐在所不免是以商奉兩縣尊照會城鄉各區資望素優學識卓著者二十人爲兩縣審查員嚴定辦法逐日到所照按名審定又經分認地叚將稍涉疑似者禀縣展限十日分别挨户覆查犯一消極資格卽擔任公益爲地方熱心辦事之員素含積極資格數項者亦無不剔除凈盡故經審查之後合之原册除去九百餘人之多是紳等審愼周詳早上體朝廷禁烟之前途法難寛假與夫憲政自治之基礎事在實行當早在上憲洞鑒之中矣查本所爲輔助機關將來草册呈縣後初選監督本有公布呈訴之條紳等見聞疎狹錯誤遺漏事所不免乃本所草册尚未造竣選舉人名亦未宣布而黄端履等指爲烟員滿册不問可知果何所據而云然且所指李翰侯元宰張聲雅三人未經初選監督給予調查證書本所亦向不知其人即檢對審定草册亦未列有所指各名似不免以耳爲目捕風捉影本所同人似不庸置辯惟近在鄰縣而可以個人臆斷將何以解於他省他府之人况法律以事實爲斷黄端履等亦言之能詳矣事關公共名譽紳等亦豈能緘默兹本所赶將草册造送外謹將審定章程一扣呈請憲台大人迅賜鑒核一面札飭金山縣傳知该所長勿播風說以起鄰縣之疑而貽各屬之悮是否有當恭候鈞裁 
按黄端履訴訟自是一孔之見而鄰近州縣審查員鑒此前車竟有將烟癖已戒之人亦被剔除者立言之不可不愼如是 
本埠新聞 
[萬國禁烟會美國專員抵滬]  
　　文滙報云萬國禁烟大會美國專員爾拉愛脫博士業已抵滬假寓滙中族館又一專員丁家立博士於本月二十四日可抵裴倫脫主敎二十九日前後亦可抵滬 
[狄主政帮辦洋務]  
　　滬道蔡觀察昨日照會狄主政葆豐請爲帮辦洋務以便遇有交涉事件隨時咨詢商辦月送薪銀一百兩 
[同式商標之交涉]  
　　日商鍾淵紡績株式會社所出棉紗向以藍 
 
 

Page 19

 
 
魚爲商標兹楊樹浦又新紡織公司亦用藍魚商標該日商以其有意混冒昨特禀請日本領事照會滬道轉飭禁阻 
[詳請嚴懲兇犯]  
　　胡華春向在浦東老白渡碼頭挑賣餛飩前被裘炳春杭寳才劉四等設計謀斃曾誌前報兹經上海縣李大令訊得裘炳春因見財起意商同劉四杭寳才謀害在胡身畔搜出洋四元銅角五十枚裘得三元又銅角十枚杭得二元劉得銅角四十枚李大令以裘炳春本係無業流氓今向胡華春借貸不遂胆敢謀害實與强盜無異自應按照圖財害命成例不分首從俱擬斬立决爰特通詳各憲請示應否遵照新章解請道憲就近提勘卽行就地正法請即核示遵辦云 
[批斥元源莊股東之推諉]  
　　元源莊股東莫梅城兹又具禀滬道聲明實非元源股東當奉蔡觀察批示云該守合同股據業經當堂騐明簽有該守之號梅城兩字一無批註雖將劉仁記花押剪去係專爲劉姓拆股之事豈能藉口况上年該守索取紅利兩信亦經本道吊到原函驗閱詞義毫無含混更難推諉乃並不遵照堂諭催促沈上之趙松坪赶緊理結猶復來轅混瀆殊屬荒謬如再執迷不悟故人歧途任意狡缷舍詳參監追别無他法勿謂言之不預也仰上海縣傳諭懔遵切切 
[組織中國醫學校]  
　　中國醫學會總理蔡小香君擬於明年開辦醫學堂請桑丹笙君主任而桑君已應他聘未能常川駐校因俟晋省醫學舘主敎周雪樵君歲暮回申會同商辦大約年内尚須招考也 
[開收意國地震賑捐]  
　　旅滬意大利官商因意國南部慘遭地震特組織一籌賑會由駐滬法國代理總領事法君領銜在意大利銀行開收賑捐 
[學堂畢業彚誌]  
　　江蘇敎育總會附設之法政講習所定於十四日下午一時行畢業禮務本女塾定於十六日下午二時年假並爲高等小學行第二次畢業禮 
城内 
[信船遇盜]  
　　全盛等局信班脚划船由蘇來滬駛至鐵廠左近忽來盜匪多人將洪聯陞所駕之船攔住搶去銀洋物件約值洋二投餘元旋由洪聯陞協同該處地保沈阿多百縣禀報派委水利廳孫少尹前往勘驗 
[同業交涉]  
　　本客兩帮裱畫業因貶價爭閙控由巡警局解縣審訊據王咸福趙祝泉王松松等供稱本幇裱對百副計共工洋十二元近被南京帮貶至八元小的等實難餬口求恩公斷客帮戴順生楊利春等供各自營業本帮不應干預且王松松在途攫貨尤爲不合請究判王松松管押餘人斥退一面著繳該業老者凌雨春華春泉等秉公妥議禀候察奪 
[淫棍荷枷]  
　　船户施三囡專事調戲婦女兹由俞張氏控奉本縣李大令提訊判枷示一月期滿責釋 
[兇犯狡供]  
　　砍斃蔡福生之張毛毛昨日由縣提案跪練良久供仍狡賴判還禁再究 
[曾否强搶]  
　　成衣匠張益生控鄰人馬金生强搶綢縐由縣提訊張供上月廿三日進城購買綢縐一包回至高昌廟被馬金生毆打搶去求究馬供被揑誣訊之地保計阿妹供不知情判馬收押候飭差協保查明再核 
[誰家骨肉]  
　　尤李氏昨至一路巡局禀稱婦人於光緒二十九年間曾與李文俊姘識前年李身故後婦人即嫁於尤式玉爲妻生有一子前日携子進城被李文俊之妻馬氏糾同呂長榮將子搶去求請究追游巡官准即飭提李馬氏呂長榮及左右鄰居吳禮奎郁德泰顧泰高等到案訊問李馬氏供丈夫在日與尤李氏姘識生有一子三十二年分丈夫患病身故其時子已兩歲成殮之時成服穿孝親族皆知後尤李氏因係兩敎不便同居此時小孩尚須哺乳是以由該氏領去另住現子已四歲可以離母理應歸宗故託呂長榮向該氏商通於前日抱回並不强搶有親隣可証質之親鄰顧泰高吳禮奎郁德泰呂長榮等供與李馬氏相同判一併移縣訊究 
[竟成怨耦]  
　　徐蔣氏控女婿吳文錦棄妻不顧等情昨由一路巡局將吳文錦吳徐氏夫婦傳訊徐蔣氏供女兒於光緒三十一年嫁與吳文錦爲妻相安無異忽於本年九月間將女送至氏家不肯領回氏再四商勸置之不睬吳供妻子時常出外不守婦道是以不願領回吳徐氏供丈夫因有外遇將婦人休棄現在情願發堂靜守求恩照准游巡官向吳再四開導堅執不聽判將吳徐氏暫行送堂留養俟伊夫知悔再行禀請領回 
[道批五則]  
　　戚桐芬等禀批前准商會來移及各莊禀訴謂全泰美各股東均係殷富該商唆令陳芝生等飾詞推却欲以一已所置弔産搪塞推抵各該莊因年關伊邇銀根急迫不願受抵等情業經分别移行傳提在案該商應即邀同陳芝生等赶緊清理毋再飾延自取重咎此批吳雲泉禀批究竟如何情形仰公共租界會審官查明核辦黏抄并發胡全寳禀批該商墊付之欵如果章功華拖宕不還應准追理仰公共租界會審官弔閱泉源莊收條傳齊兩造迅速訊明核斷勿任訟延黏抄并發朱順來等禀批公所贖價不敷迭經行廨嚴追在案兹該商等求保杜緝庭出外與原告會商了案辦法是否可行仰會審官寳令核明辦理具報殷善聞禀批此案旣由臬司批府提訊倘縱火屬實猶敢狡賴自應遵批解省審辦如訊無確據亦應衡情斷結何以事隔兩年尚未定讞究竟案情若何仰松江府迅速查明具復察奪黏抄並發 
[官事]  
　　委辦海運滬錫局提調候補知縣林韶貽昨日到道禀知於十四日開局新選廣東惠州府碣石通判安鍾愷到道禀見南市 
[清理訟案]  
　　總工程局裁判所昨出硃諭仰偵探所丁人等一體知悉現在年關伊邇所有一切控案亟應訊結該探丁等奉派往傳及飭保交案各件務於五日内一律傳到聽候質訊 
[巡士何往]  
　　住居生義弄之夏姓婦人昨日出外購物行經該弄被匪人攫去　挖耳一支該氏大聲呼喊並無巡士到來匪遂逸去 
[限期清理]  
　　同泰米店主方俊發乃方倫寛控石匠陳茂香欠米洋十九元七角將寳山縣田契抵押延不理償由西區移至工程局判交保限明年正二月還清田契暫存 
[店夥受累]  
　　蘇廣成衣店主錢楚平近因負欠捲取各客衣料私逃被船户張阿憨等將其夥王友堂扭至工程局請究判交保帮尋並傳二房東開泰隆主婦來案查詢下落 
[司帳舞弊]  
　　潮帮德興號主林錦堂控司帳何阿和私出鼎茂錢莊票銀二百兩串同大甡糖行夥劉安康私取洋二百六十元經工程局陳參軍提訊判交保赶理 
[斥退會友]  
　　南市商圑公會會友趙九香不守命令昨由司員將情報告大衆照章斥退 
閘北 
[再用刑訊]  
　　騎巡隊捉賭肇禍一案昨由巡警總局張參事孫裁判飭提賭徒張鴻生張瑞生王阿虎范仲康周阿虎等到案會訊張鴻生供爲小販家中尚有老母妻兒有時往彼賭博並不爲首開賭判責三百板並跪大練仍不供認復提其餘四人逐一研詰均無實供判張瑞生責三百板周阿虎掌頰二百下王阿虎責二百板范仲康從寛免責仍一併還押候禀請總辦核示 
[控追房租]  
　　王壽鴻欠錦和公司租洋十四元昨被經租人韋炳照扭至四路一區警局控告判王交保按月拔還 
[巡警總局批詞]  
　　職商潘鍾英禀批據禀已悉查此案前經飭據三路分局禀復以該 
 
 

Page 20

 
 
商前扭控殷捕頭到局後屢傳不到嗣於堂訊時顧全該商體面致未申斥判令被告將欠洋四十元分四期還清該商先已遵斷忽又請解總局緣案經判定未便照准詎因此挾嫌竟以叱跪受辱視爲奴隸各語妄登報章等情具復前來察核所禀各情是該分局辦理此案尚無不合乃該商旣在總局禀控又復挾嫌登報殊屬任性妄爲有意健訟本應澈究姑行從寛候飭提殷捕頭到案復訊核辦該商赴局聽候備質可也三路二區開除巡士葉存榮禀批據禀已悉該巡警旣在南京巡警學堂畢業來局投効派區當差應如何恪守定章服勤職務乃敢擅離崗位一句鐘之久本管巡弁查詢猶敢抗辯不服僅予開革已屬格外從寛所禀各節着不准行特斥 
新租界 
[掩埋孩屍]  
　　派克路附近空地上昨有孩尸一具由捕報知捕房飭探往傳地保將尸掩埋 
[强搶項圈]  
　　蔓盤路滿福里朱姓小孩昨在成都路口被匪搶去項圈當即投報捕房飭探查緝 
吳淞 
[梭巡洋面]  
　　蘇松鎭叚總戎昨日乘坐領江艇到淞諭飭外海六營各管帶分往各洋面巡緝總戎亦換乘策電兵輪督率梭巡 
[更舉職員]  
　　吳淞巡警局開辦以來已届一年兹由警務長李盛二君於初十日發出選舉票更舉職員於十二日四時函請寳山縣胡大令及河鹽廳洪二尹到局監視開筒英租界 
[擒獲盜黨]  
　　盜黨陳金標朱阿四毛圃生高桂生王德仁等近在寗波糾搶某姓巨贜潜逃來滬匿居公共租界老閘橋北首唐家弄一百七十七號門牌前日被探偵知前往拿獲一併解入捕房押候解廨訊奪 
[毆斃小孩]  
　　周如廷之小孩被湯阿二無端毆斃報由捕房派探將湯查獲昨解公堂請究押候上海縣驗明再核 
[嚴懲搶匪]  
　　章張氏控毛榮昌搶取田單衣飾一案昨經公堂復訊屬實判毛押西牢一年期滿逐出租界 
[咎在車夫]  
　　某西婦之汽車撞斃老婦李甘氏一案昨晨由探將車夫劉阿四解廨請究判劉給尸女毛李氏洋一百元如無力繳洋改押二月半 
[債臺高築]  
　　恒德瑞京等錢莊三十二家在道署環控英租界北京路全泰美磗灰行主戚桐芬虧空巨欵經蔡觀察札廨提究在案昨晨由探將戚解案判押候過堂訊奪 
[志在從良]  
　　妓女王才雲不愿爲娼奔至濟良所昨晨解廨請訊王妓供受苦不堪求恩作主判留濟良所候核 
[欠銀逃逸]  
　　華洋各商環控徐桂記欠銀逃匿前日由差協探將徐提獲昨解公堂請究判押候分别究追 
[拆梢宜究]  
　　張李氏控楊寳福拆梢一案兹由探查獲解廨訊明判楊先枷號一禮拜期滿再押六禮拜 
[拐案起解]  
　　趙謝氏串拐董羅氏之養媳押於蘇州周巧貞妓院爲娼由董羅氏控奉蘇州馬路工程局移廨將氏提獲昨日復訊判送蘇州工程局歸案訊辦 
[火警]  
　　山西路錢興成絲線店前晚起火延及太陽保險分公司朱卜年課館某錢莊鼎陞客棧及過街樓共焚房屋十餘間 
[公堂瑣案]  
　　過犯周阿二搶取福建路楊協成烟膏店銅元判押西牢一年逐出過犯王海虎竊趙王氏衣飾判押西牢年半逐出唐祥大竊張慶林皮衣判押候查明再訊孫桂生竊顧益齋被褥判押候查明再訊永和祥控謝鴻清竊鐘　明屬實判謝押三月逐出 
美租界 
[能否管束]  
　　理髮匠張四子與住居靶子路之葛陳氏有曖昧交涉前晚被氏夫葛廷龍撞見雙雙捉獲扭入捕房捕頭着葛將氏領回管束了事 
[流氓行兇]  
　　住居元芳路之曹德才昨日偕妻顧氏至捕房報稱前晚突來流氓多人强借行兇請爲究辦捕頭謂如敢再來准予鳴捕拘辦 
[欺朦店]  
　　無賴汪雲卿金雲甫李慶才專以銅飾向各押店質錢昨被徐阿生察破扭交包探帶入捕房押候查辦 
[蕩婦淫奔]  
　　蕩婦王汪氏背夫潜逃昨爲氏夫王掌法撞見扭交印捕帶入捕房轉送公廨押候訊辦 
法租界 
[日人何往]  
　　李金林與某日人串竊捕房手槍一案昨由捕房將在押之革捕薛文江周其仁吳鳳安一併解廨訊究李供在茶館内與某日人認識伊稱現當兵頭欲爲小的代薦生意一日乘坐脚踏車至小的家内將車及手槍棄下一去不回不知其爲竊贜求鑒訊之周等供並未與該日人爲伍判一併還押候核 
[償還傷費]  
　　廿六號電車司機人薛成珠瞿金標在西門外撞倒徐文法之東洋車並碾傷腿際業由醫院醫愈昨解公堂訊究徐供薛瞿二人並不按鈴以致不及避讓判薛瞿各罰洋三元給徐養傷了案 
[再押一年]  
　　周連生控伶人葉鳳仙與蔡錢氏勾引伊妾與伶人劉子仙逃往汴梁曾經公堂判葉與錢氏收押勒交在案迄已數月仍未交出昨又傳到原告判葉開釋氏再押一年候核 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[衣冠影（一）]  
[第一回戰强人砲台失守奉朝命大將出師]  
　　四萬銀子的賞格。四萬銀子的賞格。我們不要管他三七二十一四七二。十八。拼着性命。去碰他一碰。：旌旗捲地。鼓角喧天。鎗砲如林。戈矛照日。一隊整整齊齊的兵士。排齊了隊伍。好像要出隊開戰的一般。電捲星飛。的向前奔走。在那兵士的前面。有一大隊横七豎八的人。旣没有軍服又。没有旗幟。三三五五。前前後後的。也不成個隊伍。也有拿着小手鎗的也。有拿着鳥鎗的。也有没有軍器。手裡拿着一根扁担一根棍子。的這些人。走在兵隊的前面。奮勇當先。身上穿的衣服。拖一塊。挂一片就像叫化子。的一般。七張八嘴的嚷嚷。四萬銀子的賞格。四萬銀子的賞格。我們不要。管他三七二十一。四七二十八。拼着性命。去碰他一碰。看官。你道這是怎麽的一回事情。爲什麻這一班整整齊齊的軍隊。要和着這些人混在一起。這四萬銀子的賞格。究竟又是什麻事兒。諸公靜聽。待在下做書的慢慢的講來。只說我們中國廣西地方。游匪最多。前幾年政府特地派了高秋　制軍。做兩廣總督。叫他到西路督師。自從高制軍破了柳州的叛勇又攻破了四十八洞以來。廣西的匪黨。就去掉了十分之七八。但是廣西地方。和法國越南省接界。每每有革命黨裏頭的人。從法國潜入内地。想佔據廣西。所以廣西的偵緝革命黨人。比别省更加嚴密。那廣西全省最要緊的隘口。就是龍州府鎭南關。關口有一座極大的砲台。上面架着十幾尊大砲。形式上倒也十分威武。論起來這座砲台。旣然在這樣要緊。的地方。至不濟也得派個綂領。帶上兩營人馬。看过這個砲台纔是。誰知非但没有重兵鎭省。連砲台綂領。也不派一個通共只有一員游擊。帶着八十名疲癃殘廢的老卒看守這個砲台。這班老弱的軍士。要是當眞。遇着了敵人。要來奪起這個砲台來不要說不敢開砲迎擊。就是快快的。叫他逃走。還恐怕腿上嚇彎了筋。逃走不來。 
國外新聞 
[意大利大地震六誌]  
　　字林報初十日倫敦電云星期三夜美西拉復遭地震兩次所有災黎現已陸續運至萊泊爾斯地方安插災區全境現有匪徒肆意擄搶災黎迫於飢餓覔食爭奪甚劇美西拉現已頒行軍律星期三日拘獲盜屍匪徒二十人即治以鎗斃之罪餓犬飢禽現均噬食死屍悽慘之狀不忍目覩意大利兵艦現均輸送糧食分赴沿海各處惟災黎過衆殊難遍濟現惟有移徙災黎就食他處而已意大利各報深美英俄兩國水手果勇好義十一日倫敦電云災區貓犬各獸均經擊斃以防瘋癲里派萊羣島亦覺地震甚烈墻壁均裂死者九人同日華盛頓電云賽爾的克郵船現已開赴美西拉該船滿載賑物共值美金一百五十萬圓美艦隊司令官海軍大將史潑萊已奉命綂率全隊各艦往拯意大利地震災黎美國各處現均輸助賑欵絡繹不絶十二日東京電云日皇已撥私欵日洋一萬圓以賑意大利地震災黎文滙報十三日倫敦電云倫敦市長撥付賑濟意大利地震灾黎捐欵計英金三萬四千磅美總綂羅斯佛已請國會撥助賑欵美金洋五十萬圓爲歴來所未有羅馬敎皇亦懇請世界各主敎輸助振欵十二日柏靈電云意皇意后現皆在雪西萊舍身救災不遺餘方德國救灾各舉頗爲周到所捐振欵爲數頗巨賽買里丹火車輪船俱滿載振物開往意境巡洋艦吼賽號及维多利路易斯號救灾異常出力 
[英國氣候和暖]  
　　初十日倫敦電云英倫氣候兹忽轉暖各處冰雪現均溶消 
[英國給發養老金]  
　　十一日倫敦電云英國養老金已於昨日給發尚無擁擠之患 
[美國政界近事]  
　　十一日華盛頓電云勃登君已舉爲哇哈愛哇省上議院議員故塔孚脫君之兄業已退任纽約日報載稱塔孚脫君之兄將繼里持君充任美國駐英大使 
[古巴政界近事]  
　　十一日華盛頓電云古巴知事曼古恩君行將導引各國外交員與新總綂高曼士君相會該邦各黨派現已聯爲一氣 
[土王宴待國會議員]  
　　十一日柏靈電云土爾其議會各員近經土王首次賜宴均各盡歡而散 
[俄國對波政策]  
　　十一日柏靈電云俄國外務部大臣伊斯華克兵部大臣勞桀俄國駐波公使哈維於初八日在聖彼得堡會商要政聞哈君不日將回波斯原任俄國此後擬更求活潑政策對付波斯 
[英國擢升海軍員]  
　　十一日倫敦電云英國海軍副將華衛君已升任海軍大將海軍少將伊桀登君已升任海軍副將以上譯字林報 
[塞國議員排奧]  
　　十二日柏林電云塞爾維亞議院近有議員米君演說排奧事宜措詞異常激烈謂不得任令奧大利亞成爲巴爾幹半島之國云 
[俄國議院罷議]  
　　十二日柏林電云俄國議院業已休停至西二月三號再爲開議以上譯文滙報 
賑務 
[粵商樂善]  
　　本所收養無業貧民學習各項工藝一切經費悉賴善士捐助歴年旅滬各粵商每於冬間由領袖商董勸集年捐本年由華彰寳號經勸共捐集洋二百三十三元四角用特登報以揚仁風[  滬北棲流所謹白]  
 
 

Page 27

 
 
   
 
 

Page 28

 
 
   
 
