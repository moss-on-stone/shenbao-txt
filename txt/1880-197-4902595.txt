# 1880 - 197 - 4902595

 

Page 1

 
 
[啟零出售　本館告白]  
　　有客於　花幕下者遷近日官塲八行睿之　儷語分門別類抄錄成　名之曰　　熱　之覺宦海　　固常奉為圭臬而其中如時令祝謝等事則生意塲中亦悉可　採擷　卽取而印行計每都訂成二本定價评一角五分　本月十三日　　拜一出售諸葛　仍　購　所賜顧為盼 
[論江右某鋪捉賊事]  
　　昨報載江右某雜貨鋪捉獲竊賊因恐送　交捕均須費用遂　無所措手　為地保索昨鋪二千文始得將賊帶去其事始了問竟不禁為之憤然也夫地保本有杳緝匪類之實捕　更有搜捕盜賊之權縣官又有除暴安良之任之三者皆民之所恃以無恐而賊之所深懼者也乃觀於江右一事一若之三者反足以害民二庇賊是亦可謂聞所未聞矣夫地保其小焉者也凡地方有失竊之事一輕報官踏勘無論賊之獲案與原賊之緝獲與否而地保先當街杖責余初見之以為成因地保不先報官或以地保不能輯盜故責之繼而屢見皆然始知此為例杖故地保皆不顧失竊者之報官然賊既獲住則地保之例杖亦可將功折罪雖報官亦無傷也而乃一味混說必待錢已入手而後帶賊以去則其狡獪為何如今而知此輩受責固不足惜也至捕役則捕賊乃其專責矣然捕役未有不與賊通　凡獲一新賊則以私刑吊打必使其吃盡刑法自認年節例規若干而后　令去嗣後卽掛名賊籍不論其行竊與否逢時遇節必須照例獻納　或竊得大注又須分潤於捕以故竊案纍纍破獲則絕少蓋一至破獲則捕役白此少一進餉矣然事主旣獲竊賊而送之捕役則是送禮物於捕又豈有不受者而又必勒索使費此何為也哉民間失竊官必比捕以期緝獲而捕以受賊貢獻之故甘於被責而曲庇賊人是猶曰有所利也且捕役各有替身凡受比之時往往以替身當之而正身則脫然事外故官雖嚴刑勒比事主雖壘詞催捕而彼仍置若罔聞誠恐有以遂事主之意卽不免得罪於賊有以塞官之責卽無以致賊之賄卽逢明察之官必欲提取捕役正身認真嚴比猶欲施其狡計以求庇乎賊是捕之於賊不啻衣食所在决不敢有所開罪彼為賊者有此護身之符更復何所忌憚但歲時稍進規費卽可以任所欲為不但捕役斷不與之為難卽有捉賊以交捕者而捕反與事主為難則賊之膽益大而民間之害乃愈甚矣然捕役之庇賊猶其小焉者也縣官之所司為何事哉盜賊橫行地方官之恥也捕務　弛地方官之罪也為縣官者必欲使盜賊潜　居民安堵胠篋者不敢入其境卽偶有一二宵小穿穴踰墻以為民害亦必嚴責捕役使之購線以緝重飭地保使之按戶以稽民間亦令守望相助互相扶持茍有所獲解案懲辦則重賞或賊之人而則捕役地保以緝查不力之罪如是則匪徒何由容足哉而乃如痴如聾宰百里之地而無異尸居餘氣民間疾痛秦越無關而一任其下之舞弄而無所聞見至於居民或賊　送縣之使費而不敢解送則是庇盜者不特捕役而已卽官亦未始不庇盜也大抵近日之官莫不以無事為安凡遇命盜等案往往改重就輕蓋一則為省費起見恐招解過省費用不貲皆須縣官賠墊也一則為省事起見備文詳覆文書重疊轉折實為不少也有此二者故皆以掩飾消弭為務然竊賊送案則初不待招解過堂也笞責之而已禁錮之而已卽有　已盈貫必須詳辦者亦尚可以設法　則可以認賠賊則可以杖斃盖此等案件其操縱原在地方官之手固無慮有翻案上控等事則亦何以不肯卽收而必欲耗小民之　耶夫此等使費官固末由知之是皆由於差役門丁等類交相朦蔽勒索民財以至民間畏之或賊而不敢送耳吾故曰近日之官如傀儡嗚呼卽小可以見大下情之壅塞如此而謂親民之官尚有政績之可觀也哉 
[恭錄　諭旨] ○六月初六日奉　上諭御史李振南奏條陳科塲積弊亟應整頓一摺着禮部議奏另片奏殿試交卷遲逾宜杜弊端等語着禮部一併議奏欽此同日奉　旨洪鈞轉補左春坊左庶子張之洞補授右春坊右庶子欽此同日奉　上諭譚鐘麟奏蠹書朘剝小民盡法處智請將辦理糊塗之知縣革職一摺浙江錢塘縣庫書何秉仁等平日包徵錢漕勒折浮收計　逾萬此次因清查荒熟輙敢將缺額田賦攤入熟地改派科則雖未徵銀入手而分給戶管勒令庒首具結致令四鄉百姓朘削不堪入城環訴現輕譚鐘麟提訊明確將革書何秉仁卽行正法洵足以儆奸蠹而安衆心其餘書吏卽着分別情節輕重另行懲辦以後該縣錢粮均由花戶自封投櫃不准書辦包徵從前徵收錢漕一切陋弊悉予裁革以甦民困准調石門縣知縣署錢塘縣知縣陳國香於本境荒產並未分晰查明任聽書辦蒙混改派輕徵錢糧書吏肆意侵漁毫無覺察昏憒糊塗至於此極僅予革職不足蔽辜著革職發往軍台效力贖罪書吏營私骩法每令良法美意阻格不行一縣如此他縣恐亦難免着譚鐘麟督飭各府州縣振刷精神勤求民　仍將境內荒熟分數認真清理不得縱容書吏舞弊苛累小民用副朝廷實事求是至意欽此 
[緩最續述] ○字林報得京友來信云　中朝暫免崇前使罪名因按照萬國律例欽差無治罪專條故英國威公使力勸允從京中人士羣以為崇前使可免斬首之罪矣然上海西人共議以為中俄一事尚難定妥蓋俄國前謂不免崇使之罪不再議及後事今僅暫免相去遠甚又會襲侯並無　俄之信計暫免崇前使罪名之　上諭　外 
 
 

Page 2

 
 
　　國秉已數日自應有囘電發來今乃寂寂無聞或俄知僅係暫免罪名仍不肯商議未可知也 
[土國設防] ○前記歐洲各國會商後同心強土耳其振興內政土國不聽一事昨得倫敦七月十八日電報云今土國在大特耨而海口各要地添調兵士加築炮台等語按大特耨而海係地中海及黑海之關鍵最為要隘也 
[輪船失事傳聞] ○字林報云昨日租界中相傳招商局海琛輪船從香港來滬中途失事全船覆沒惟人貨則俱無恙此信不知來自何處惟查禮拜日十一點鐘有從香港抵滬之寍波輪船據稱與海琛同時由港開行途中並未一遇則似失事無疑及詢招商局則為小有傷損已折回香港修理云 
[寍波發水] ○寍波自上月下旬以來連雨十餘日田間積水已深尺餘本月初六七兩日又大雨傾盆鄞江橋一帶山水衡激沿山民居被水衡壞者約有數十家并聞傷及十餘人幸越日水退否則將共賦其魚也 
[從并得妻] ○蘇城桃花塢某姓家有一婢女年已及笄一日偶拂主母意頓遭徵貴婢乃含憤輕生自投於井某家遍呼將伯無以援手者時適有染匠某甲經過其初詢悉緣由慨然自任命備長綆兩條一持於手一綑於身令有力者縋之約曰繫鈴於綆鈴動則收綆以出可也如其言果　手中綆紮婢蟬聯而出某姓感其情以溺者未字而援者亦未聘也遂由主母主婚以婢許匠云 
[尋仇毒毆] ○蘇州閶門外戲園把門之天津甲乙等人恃其膂力素極兇橫有營中兵勇多名前因看戲爭論與之門毆身　受傷粮又被革因是仇成不解初八日下午兩造遇於茶室革勇人數較多而甲乙止有兩下交手寡不敵衆甲頭顱旣破益亦器物　傷幾於體無完膚恐有性命之憂乙身較捷突於人叢中　逸雖亦受傷尚可無虞嗣甲乙擡赴營中報騐營中以勇早斥革事不相干飭赴縣　控告云 
[小孩沉溺] ○初九蘇閶外上津橋西首某姓快船一小孩年甫八九歲與其小妹在後艄戲耍偶一失足竟至滅頂其父母赶為拯救比及出水而腹已膨脝身亦僵挺傳聞該船戶止此一子而衅起無端災生不測亦可哀也 
[杭垣火警] ○本月初四夜起更時分杭城湧金門紫城巷紀姓公館失火幸為時尚早救者四集不致延及鄰居聞紀姓家主人遠出室中惟兩婦居住其火係由匪徒所放者蓋其貼蹸為某富翁所居欲借此為假虞滅虢之計也火初透時蹸近各家皆見有持刀攫物者有登樓剽掠者計共十有餘人未遭池魚之殃先受貪狼之刦此風其鳥可長哉 
[池中溺死] ○杭垣於日來梅雨連綿兼之上江水漲城中各河皆滿東園一帶池蕩尤多前月二十八日城東之潮嗚寺前小池中溺死一人由該保雇人撈起並無屍親認領其姓名籍貫無從查考不得已報明善堂收殮該處居民并為醵錢集資命寺僧誦經超度聞該屍約二十餘歲一美男子身着白洋布小衫褲鞋襪俱全想係失足落水者或謂此處素多溺鬼每歲五月聞必有溺於此者故居人比之汨羅江云 
[越佔地基] ○揚州教塲內皆係營地所開各鋪均按春秋二季完繳地租所繳之租銀卽由揚營歸公撥用其餘空廊之處留為平日操演地方未便任人起造屋宇昨聞某茶館以牆壁倒塌飭匠重修復以為地基窄狹頓將前進移出數尺並未稟明揚營迨造成後揚營見之以為有碍操演請縣履勘勒令拆讓茲已奉縣勘畢該茶館無從置辯第工程業已告竣著須拆讓勢必前功盡棄不知該茶館何以了結也 
[嚴君佑之直隸寶坻五月念六日來函] ○尊兄大人閣下前具復函略陳梗概諒蒙垂鑒信發後三復賜函慚感交集弟　木偶豈竟絕無天良特迫於事勢不能自由滿擬如天之福雨賜時若俟寶坻事竣暫可南旋不意連朝大雨傾盆寶邑之窪區又成水國所種秋稼均已無望從前稍高之處薄收而三分麥熟俱堆塲霉爛生芽災民之生機乎欲絕文大安雄相距不遠更不知若何浸淫秋熟業已絕望情形如此賑務幾無了局南中豈有不竭之源小民竟無可生之路務祈布告諸大善士慷慨輸捐飛速接濟庶救人救徹不致功廢半途並祈切實函致各處速籌大批銀兩斟酌妥友隨同潘振翁來津分局辦理是所竊禱如竟無欵可濟只好見死不顧於出月寶邑事畢卽行南下矣飛函布達卽請日安愚弟巖作霖頓首 
　　此信於六月十三日到蘇較六月初二日來信先發後到查敝處於五月二十六日會解蘇州第七批銀五千兩二十八日有解浙江第七批銀五千兩六月十三日又解浙江第八批銀五千兩蘇州第八批銀五千兩上海楊鎮兩公所聞亦有欸起解約來此款到直後續賑寶坻應可敷衍惟查六月初二等日來信大成文安等處又成一片汪洋此時旣欲分局辦理總須先行籌款蘇州已有筋疲力盡之勢浙滬楊鎮四處卽使稍勝於蘇恐難大批起解是分局辦理一節本可置之不議惟前次佑翁來信有人困馬乏之語是宜添求善士飛速前往除經函商潘振聲孝廉外如有淡於功名之士向嚴君聲應氣求可以自備資斧者務祈卽日就道至以為盼倘有外省善士另籌巨欵分局辦理尤深感仰再敝處本擬六月二十五日續解第九批賑欵如有善士惠助鉅資卽日可提前赶解以應急需尤不勝鵠企仰望之至　桃塢賑庽啟 
[道憲晉省] ○本埠劉觀察聞擇於今午乘鐵皮輪船晋省謁見各上憲面稟公事云 
[西命案定獻讞] ○前日虹口西洋命案兩登本報茲聞禮拜一晚西班牙領事署提犯弗拉里斯鞫審實係故殺平民按照西班牙成例必須正法卽使略有可原亦當永遠監禁此案據領事之意實無可原故不日解回西班牙覆審後卽行正法矣 
[頭捕壓傷] ○英新巡捕房門口之涼棚昨午前忽然坍倒壓傷男婦兩人當由巡捕舁送體仁醫院調治並聞此兩人皆因事江投捕坊訴控者是真所謂禍不單行矣 
[拐案移縣] ○前報列拐販爭賊一節輕縣明府着法包　將兩婦人拘到昨解公堂隔別研訊先據二婦人供稱一名史銀寶一名汪桂 
 
 

Page 3

 
 
　　仙汪稱會在史銀寶家作夥史寶　　館者本不欲來滬上想至鎮江因李景雲　上海可　　故於三月間來申　官詢其年歲及家中父母名　姊妹兄弟等明汪桂仙歷訴姊妹三人弟兄四人官着暫為帶　復提高錦雲汪萬才李景雲三人訊　汪萬才稱桂仙的是親姊官詢其兄弟姊妹幾何則稱姊妹計有二人弟兄則惟我一人官謂可另有否答稱母自　　過來却帶有哥哥三人及詢高景雲據供桂仙寶石妻室　謀生之術故仝到滬與李景雲一起來也李則供與汪高在家鄉多不識認到滬後始在客棧相識正在詳訊時又來湖北人兩名一名張四開一為張四東稱史銀寶是似開之室被李景雲拐販來滬　　府　此等案非一時可能問結其中情節種種支　着將男女五人一併送縣辦理 
[私带洋鎗] ○前夜三點鐘時虹口華捕見有廣東人身藏物件當卽盤問查檢見有手鎗五枝彈子一匣　帶至捕房昨送英公堂請訊劉阿壽供是漢廣輪船水手此手鎗係在開煤地方之友人托從香港購來是實　司馬以軍貨豈容私帶　係漏報關税本應懲辦姑從寬免　將手鎗鐵彈扣留充公人則斥釋 
[勸提絲餅貨厘啟] ○無錫中心孫烈氏手函云　　刻下零　絲貨荳餅正在上市如能十分之中提二餘息助賑在助者譬如少賺積少成多於災區不無小補謹將僕等所提二分計洋十五元寄請附　直賑并祈登明申報以待諸君子工結善緣當由蘇州桃花塢賑寓接收代解並抄寄來信到館用照登之 
　　接錄　蘇州桃花塢江浙同人經　直賑六月上旬清單○五十五號常州趟映泉募念戶十圓三百文孫琢鄉子病愈二　顧正心二十五千文蕉山書屋薦先者批　責十圓蕉山書屋兒病已愈十五圓一百九十二號常州張維藩募八戶七千二百文一百九十三號又募四戶二千八百文四十四號誦芬主人募十四戶六圓二百八十一號　阳寶　與手廿五戶九千二百文二百八十二號募六戶二千九百文二百另五號硤石陳長茂募九戶十二圓默祷子一元卽義堂二圓一百十八號陳問梅募五戶念九圓一百十九號又募兩戶二十一圓一百六十二號王榖孫張篠衫募五圓忠穎氏一圓同延益氏　二十兩無名氏求身軀康健十圓又求家宅安康十圓王貝氏求病速愈五圓七十老媪嚴徐氏祈延年一圓一百三十號俞笙詩募餘慶堂鄭求室　疾卽愈二十員又募沂溪釣叟五員趙姓一員三百另七號俞笙詩募念員五角三百四十九號張篠衫佑光子募三戶三員一千五百文二百九十六號周玉圃募三十五戶五員七伯文三伯號又募四戶兩員四伯文三伯六十七號　　堂求目疾卽愈十員古潤埤城祝萱生質冬衣十五員焦東移德堂山陰平安子六員一伯八十三號嘉定人母五十六戶洋一伯七員六角五千四伯文聞風興起人移膏火銀三錢海陽　同心居心願三員誠求子祈子病速痊四員心募義十員廿六號福山中營游府沙募六十四戶七千七伯文廿七號又募六十四戶二十六千五伯五十文浙江仁和黃介眉募勸親友逐日節省茶酒資十七員浙江仁和彭稼生又三十三員三十一號耿思泉手廿八戶七十五員無名氏一員又一員二伯十一號補過居士七員又三齡童子兩員　思　基合總一員蔭思恒陳合一　蔭思松記合一員蔭思新槎合一員蔭思求病還愿二　休邑貽仁堂祈免疾病五員費　　交來念五員池上草堂一員宜芬氏六伯文三十五號江干匣口厘局周募六十三戶一伯另四員二伯六十九號楊春坡募四十三戶七十五員一伯六十一號張篠衫蔣克　募十三戶五千五伯八十六文三伯五十六號張篠衫汪廉浦募二戶二十千另一伯四十文○萱冊六號鄭明濤等六戶十五員 
[光緒六年六月初五日京報全錄]  
　　宮門抄○發抄　旨四道○晉撫會　奏查勘廣　古渠委難規復仍請照舊禁止開挖覆陳摺子○直督李　奏請給獎夾片○六月初五日工部鴻臚寺正白旗值日無引　見○棍公英俊各請假十日○內閣奏派驗放之大臣　派出全中堂穆隆阿祁世長程祖誥○召見軍機○皇上明日夘正至　大高殿拈香　○發抄　會國荃奏請准鄭官應於原籍為其父母循例建坊奉　旨着照所請該部知道欽此○又請准劉其沛之母李氏於本籍循例建坊奉　旨著照所請該部知道欽此○馮譽驥奏董兆蓉接署延榆綏道奉　旨知道了欽此○岐元等奏請以張錫蕃調補錦縣令奉　旨吏部議奏欽此　○○太子少保頭品頂戴三系巡撫一等威殺伯臣會國荃跪　奏為查勘廣濟古渠委難規復仍請照舊禁止開挖恭摺覆陳仰祈　聖鑒事竊承准軍機大臣字寄光緒六年三月初十日奉　上諭給事中張觀準奏山西定襄縣向有古渠約可灌田數萬畝迄今渠身久廢農民失利請飭查勘辦理等因欽此遵卽抄片轉行藩司卽速委員馳往會同各地方官詳細認真履勘酌量籌辦去後茲據委員榮杏春會同忻州知州方戊昌定襄縣鄭繼修稟稱遵卽訂期會同前往渠所逐細勘得忻州忻口鎮外有滹沱河一道河流自北向南繞東而下河之東岸係蝦蟆石地方蝦蟆石之南約寬五尺深三尺餘係巖嶺村寺家莊白村三村公共之渠約可灌地十餘頃渠岸栽種樹木約有一千七八百株巖嶺等三村均在渠北寺家莊白村兩村房屋廟宇墳墓均緊挨渠岸白村之東四里許有南北山溝一道土名梨兒溝係忻定交界之處溝東卽定襄縣境自蝦蟆石至梨兒溝一帶除白村等三村小渠外沿渠悉係白村等三村民人糧地並無別有娶路形跡梨兒溝東至上湯頭村一里上湯頭村至下湯頭村三里下湯頭村至向陽村二里向陽村至于家庒七里沿村均係民間糧地種有禾稼並無渠形于家庒至崞縣屬之橫三村八里徵有渠跡當日渠路似係由于家庒中穿過現在已有房屋墳墓佔據其上橫山村至定襄縣屬之季庒十里有渠路形跡或斷或續季庒至辛安村四里辛安村至橫道鎮三里地勢甚高橫山村至大營村十里地勢亦高洗係民間糧地毫無渠形惟該村東頭徵顯渠形約長五六丈寬一丈據定崞二縣里老指稱廣濟渠向在蝦蟆石之南引滹沱河水入渠經州境巖嶺村寺家莊白村入定襄縣境由上下湯頭村向陽村于家莊橫山村季村莊辛安村橫道鎮直達大營村東退水仍如滹沱河相傳是渠自乾隆初年閉塞迨後該二縣民人李生罍等因於開復是渠被州民攔阻迭次控京委員勘明有碍田盧坟墓廟宇詳輕示禁開挖查勘大營村東頭至該里老等所指退水指出地勢係由低面高難以退水以上各村以無退水之處隨查廣渠舊名滹水渠乃前宋爾朱氏始開喬十萬齊全美繼之而成於州倅李子成至前明洪武間始廢康熙二十一年復開改名廣濟渠至乾隆初年又廢　在縣志又查州志內載白村渠在州之西北引滹沱河水等語又查州卷乾隆五十八年至嘉慶初年崞二縣民李生罍積鳳來等以廣濟渠向灌一州兩縣地畆履議開復因無 
 
 

Page 4

 
 
　　渠路痕跡卽　白村渠為廣濟渠之舊址欲行開濬經白村民人郭大逢周郭斌等攔阻涉訟互相上控先後飭委代州會同沂州勘訊並經雁平道親詣履勘各路情形委難開濬詳經前撫臣批飭出示嚴禁不准開濬道光十九年崞縣生員溫憲達復欲開濬是渠京控告經步軍統領衙門　送刑部解晉飭發定襄縣查勘經該縣稟經忻州會同崞縣督勘而定崞二縣民人李先選等復先後控經前撫臣飭委代州勘訊議詳請照嘉慶年間斷案出示嚴禁批飭太原府核議仍循舊案不准開濬詳經前撫臣咨部覆准有案伏查開渠引水原所以利民果是渠復開有　灌溉於民間無所妨碍何感拘泥舊案不必及時規復今細勘渠路詳閱地勢參觀舊案實於民間先有妨碍者三不得不詳細縷陳查該渠之源始於蝦蟆石地方竟岩嶺村寺家庒白村入定襄縣境乃因荒廢年久州境渠路悉成民地從前定崞二縣民李生罍等因欲開復是渠迭次控省控京先後委員勘明子蝦蟆石至忻定交界之梨兒溝一帶除白癡呢渠之外悉屬白村等三村民人粮地並無別有渠路形跡迄今又逾三十餘年之久歷履勘更無　跡可尋欲復是渠必在白村等三村民人糧地內從新開挖但定崞二縣民人並無實在置到渠基確據又無完糧串票而白村等三村民人之地確有粮串為準姑無論白村等之民必不允開且蝦蟆石地方彼時歷勘地勢過於低窪寬闊水勢難收又兼土性鬆浮難築渠岸現在查勘該處地勢實於前勘毫無變遷若將糧地開挖通必致漫溢汪洋無以隄防水勢該處地畝均有淹沒之患白村等三村之民受害實非淺鮮是定崞二縣民人之利尚未見而該三村之民先受其害其不可開者一也又查從前李生罍等因渠路無跡可尋欲將白村渠開寬引用餘水以灌該二縣之地迭次呈控委勘祇以該處土性較鬆渠岸不　兩旁栽種樹木以固渠岸渠旁又有房屋坟墓廟宇若准開寬則樹株砍伐渠岸不固必致冲塌沿娶地畞房屋坟墓廟宇均有淹沒之害是以不准開寬如果此時地勢變遷能將白村之渠開寬作為三屬民人公渠俾得均沾水利亦未始非便民之道今歷勘渠路地勢仍復如前毫無更變而渠邊房屋坆墓廟宇亦復依然佔據一經開寬均須紛紛遷移另設勢有所難且渠身旣寬岸須別築該處土性較鬆不能堅固必致冲塌漫溢沿渠數十百頃地畞同遭水害該三村之民固不降心相從卽有法亦難張制其不可開者二也又查自定襄上湯頭村起至大營村東頭退水之處止逶迤四十餘里倒光二十一年復勘渠路猶存十之二三今則惟橫山村至季莊一帶尚有渠路形跡其于家莊至大營村東頭僅止徵可辨認其餘悉成民間糧地而于家莊又有屋房坟墓佔據舊渠之上一經開濬不特挖毀糧地不少而房屋坟墓亦須拆毀遷移戶數衆多必致互相爭競且辛安村至橫道鎮地勢甚高而橫道鎮至大營村地勢亦高至州境形勢係斜長而下由州境開渠引水乃屬逆行水性就下旣不暢流而各村之北又係重山峻嶺每逢大雨時行山水河水同時暴漲悉注於此一時宣洩不及必禍漫溢州　附近渠邊低窪村莊卽遭水害况大營村東頭至退水之處地勢亦係由低而高難以退水而沿渠各村又無退水之處一經開濬又難保無泛濫之患是白村等三村之民固屬受害無窮而定襄亦受害不淺其不可開者三也總之水利為民生所檕如果該渠之開實有利而無害總使雨水調勻亦必世守勿替何以自前明洪武年間荒廢越二百餘年之久迨至康熙二十一年經理之後至乾隆初年又復廢棄雖期間或作或輟代遠年煙無從稽考竊恐未必非害多利少所致從前李生罍等迭次控省控京節經勘明如該渠果可復亦何至屢次議請禁止開渠則是渠之斷難開復已可　見卽以現勘情形而論開復是渠不但州民受害無言卽定崞二縣民人亦無利而有害且界連三屬人民衆多此爭　阻尤易釀成械門重　其害更不可勝　悉心妥議與其興利而轉有所害何如仍舊禁止免滋事端等情由藩司葆亨詳請具奏前來臣覆加查核委係實在情形　分　查照外理合恭摺覆陳伏乞 
　　皇太后　皇上聖鑒謹　奏軍機大臣奉　旨知道了欽此○○李鴻章片　再臣接准出使英法國大臣紀　咨開隨帶出洋人臣員已屆三年期滿照章奏請獎敘其文報局員黃惠和等經理周密均属勤奮本擬一併辦惟該員接遞出使東西洋各國大臣及南北洋大臣文報應如何議獎應由南北大臣核奏等因飭據江海關道劉瑞棻津海關道鄭藻如詳稱前奉吏部奏定出洋隨員保獎章程照異常勞績准保免補免選以應升之階選用補用查用知黃惠和先經出使英國大臣奏派接遞交報嗣在上海設立總局添委王松森幫辦又派知府惲桂孫通判朱璋達於天津設立文報處凡出使英法德美日秘日本等七國大臣奏摺　諭旨並與總衙門返　送較之出岸　員僅辦一國一事者更形勞瘁洵屬異常出力自應與出洋人員一律給獎以期公允所有上海委員分發江蘇試用同　黃惠和擬請免補本班以知府仍留原省　先補用五品衡應升之缺升用分發廣東候補知縣王松森擬請俟捕缺後以同知補用天津委員三品衡道員用候補知府惲桂孫擬請俟補知府開缺歸倒班後加二品銜同知銜北河候補判通朱璋達擬請俟補缺後以同知直　州知州　缺補用上還聚書候選從九品李鴻翊擬　免選本班以按察司照磨儘先前選用朱璋達雖係河工人員惟　差在部定新章以前且辦理洋務文報與地方差使不同合併聲明等情前來臣覆核並無　濫理合會同署南洋大臣江蘇撫臣吳元炳　片具陳伏乞　聖鑒訓示僅　走軍機大臣奉　旨着照所請吏部知道欽此 
[這撫轅事宜] ○六月初九日　署海　縣姚徵典交缷於潛縣來賓稟到血藩司委署海豐縣事稟見　　發州判黃汝麟稟之藩司委赴绍郡　邑催提南河公　　辭試用從九品朱承　　　武廉與史向賓稟到 
 
 
 

Page 5

 
 
間發暖漸至周身舒暢精神頓勝於先較吸鴉片烟强足百倍因之入夜又冲服一次及次晨大外爽利食量倍　氣體充足眠食安　爲吸烟以來得未曾有遂從此服白蘭粉而不　吸黑土烟矣子每日吸烟三次每次需烟一錢餘初服白藥粉日需九包月餘　日減至八包又月餘減七包半年後遞減至一日兩包後立志保身得二日一包久之脫然無累亦未因此而生他患噫近時各賣戒烟之藥幾徧裏地售藥非　　熱味卽烟灰爲主空受一　苦楚久則戒而復開兩次三番烟癮更長甚至多年大癮以茶膏等藥限日强斷因而廢命者均屬可虞洵不如是白藥粉一種登時冲服登時卽不思烟旣無後患更不復萌心　盖不受苦楚不受磨難自不致半途而頓改初心也惟減藥之速遲則視乎保身之久暫　者自明其理予因身親所歷特誌類末於茲實爲斷癮者指津梁非爲售藥者大標初也願有志戒烟諸公　渡　　早離苦海予之言豈無裨於世哉 
　　光緒二　年　月　日 
　　北平復甦人自誌 
　　有信係由海關總稅務司轉寄於本房故錄之以呈衆覽緣本行戒烟蘭粉種專治烟癮一病于他疾無所見效且戒烟藥原爲本行所創製馳名遠通已有多年此後各藥雖林立而類皆假仿本行之方旣少難騐面反或有害身之虞各　貴客其愼之爲幸故凡買戒烟藥粉務祈查明包子須有老德記圖書印其上始可深信無悮每六十包計價一元正 
　　光緒三年新正日 
　　上海大馬路老德記藥房告白 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
