# 1893 - 182 - 4907258

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔浄洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[海濱多盜說]  
　　瀕海之地往往多盜初不解其何故既而知海濱居民大都性情强悍心多貪力多很貪而且很則盜之徒也近來日報中凡報盜賊繁多之處皆係海濱地方如浙之台州舟山岱山廣東之佛山九龍山直隷之天津書不勝書記不勝記說者謂海濱地方遼闊荒野易聚而易散積而久焉則海濱地方無可肆刼乃由近而遠害及内地如近來嘉興周宦家之被刼是也夫嘉興非濱海地也而何以被盜而不知被盜者固屬内地而爲盜者仍是海濱之人也吾知又積而久焉將亦有内地人民步厥後塵者矣夫人之所以樂於爲盜者以其得之也易然觀周宦被刼案中已獲各盜之供詞則每人所分得者亦尚不及貫而竟不能逃駢戮之刑此則亦殊不值矣顧盜之所以爲盜也非生而爲盜者也盜案無種盜亦無師而其所出之區往往在海濱地方則一似乎其有種也其刼掠之案亦往往如出一手則一似乎其有師也無種之種其種不窮無師之師其師無涯而人民之受其累者衆也已天津之盜則爲馬賊居多晚間登人家房屋居然大聲疾呼名曰告借盤川限以數指以地期以時有不應者則恣其搶刼焉若此者十居八九居人惴惴焉惟恐開罪於盜多如其數如其期至其地以付之而刦禍以免若是者則彼中所謂好漢前年經李傅相從嚴懲辦就地正法而此風爲之一戢聞近來日久玩生又有小試其端者且不止一二處矣廣東之盜亦彷彿似天津其登屋而敲詐居人時所常有而又詭計百出有乘人嫁娶而僞作賀客者有乘人家有訟事而假充官差者卒多墮其術中得手而去捕之急則遁而之香港香港爲英屬中國之捕不能越界以捕人彼遂得藉此以爲逋逃淵藪厥後中英官互商以爲天下之惡一也且此輩在省城爲盜被敺而至香港若不捕除安知其不在香港行刦乎雖曰香港英屬巡捕多而規矩嚴不敢恣肆然若輩本無恒業被追而流寓於港將何所恃以爲衣食資偶一爲鋌鹿之走險而港人又必有受其禍焉者已由香港官允與華官合力同心協同緝捕而盜之氣爲之懾然近日則又成泄沓若輩之出没於省城及各州縣者又屢見於報則是前令已不行也至於台州之盜則多在沿海其出没也無常其打刼也不時前此彭剛直公知其中之渠有黄金滿者可以羅而致之遂撫以好言奬以職銜金滿遂感激馳驅願爲國家供驅策而自時厥後台州海盜如蛇之無頭不驅而自散遂各斂迹今則又漸肆矣岱山孤懸海外與舟山同而其海面則與台州相接壤以故舟岱之地台人雜居於其間者最多而舟岱兩山之間盜賊亦由是而縱横由是觀之盜之生也無種而有種盜之傳也無師而有師其出也無窮其流也無涯其將何法以治之耶吾則以爲是有妙道也人之所以爲盜者貪與很故也其所以貪者必以貧故其所以很者必以逆故海濱之地既爲盜賊所薈萃而海濱之地廣遠遼闊而無人墾種者正不知其凡幾其地之漲灘隙地從未升科從未徵糧曷不卽以海濱空曠之地容海濱貪很之盜使之呈報收領各自耕種以贍其身家其糧卽使稍稍徵收格外從薄以廣招徠彼雖貪很性成然苟有所資以自養則有以養其欲而給其求貪心可以不熾終歲勤動有業可執亦無從逞其委志由是而漸加以教化則必有不難於一變者賣劍買牛賣刀買犢古人之所爲今人胡遽不相及也乎然而今之治盜者則不過派役跴緝而已獲則刑求而已訊實則按律懲辦而已若是者已謂之好官其諱盜爲竊賠贓免緝者更不知幾何又烏足與言妙道也哉 
[本館接奉電音]  
　　昨由京友電傳硃旨三道敬謹譯登○五月二十二日奉硃筆湖南正考官着黄紹箕去副考官着秦綬章去欽此同日奉硃筆四川正考官着朱琛去副考官着徐仁鑄去欽此同日奉硃筆甘肅正考官着程棫林去副考官着謝佩賢去欽此 
[金臺墨瀋]  
　　吏部爲示傳事所有同知銜勞績保舉山東補用知縣崔慶賢同知銜保舉山東補用知縣劉聚奎鹽提舉銜河南候補知縣杜壽銘同知銜保舉廣西候補知縣吕德鰲保舉河南候補知縣鍾樹森五員本部於五月十一日帶領引見相應示傳該員等於初九日辰刻衣冠赴部演習口奏履歴如不行赴部照例將引見扣除初十日晚在内城左近歇宿十一日丑刻穿天青褂補褂備帶元青褂並佩帶對子荷苞手巾忠孝帶赴西苑門外六項公所吏部公所書到伺候排班帶領此見如排班時不到卽將綠頭簽撤下毋違特示○詹事府爲招考事照得本府額設供事現在懸缺例應招考爲此出示曉諭投考人等取具五六品同鄕京官印結於六月初一日親自赴本府呈明年貎籍貫三代履歴以備核明給發卷票聽候本府定期考試各宜懍遵毋違特示○新任兵部右侍郎壽武卿少司馬廕涓吉五月十一日辰刻履新先期司務廳出示仰闔署書吏馬館廐長本部効力差官各省駐京提塘並巡捕五營副叅游都守等官十六門門軍闔署皂役至期一體分班謁見○禮部爲移咨事儀制司案呈本部議覆湖南巡撫題請將年逾百齡五世同堂之湖南衡山縣壽民眭洪恩旌表一疏覈與年例相符應准其旌表一本於四月十九日具題二十一日奉旨壽民眭洪恩著照例旌表加恩賞給上用縀一匹銀十兩餘依議欽此欽遵到部相應黏抄原奏移咨湖南巡撫查照○吏部爲示傳事所有特旨官已革江蘇候補道趙繼元特旨官已革前山西遇缺題奏知府董夢蘭開復官前山東候補知縣趙惠霖三員本部於五月十一日帶領引見相應傳令該員等於初十日晚在内城左近歇宿十一日子時穿天青褂備帶元青褂並佩帶對子荷包手巾赴西苑門外六項公所吏部公所内書到伺候點名帶領引見如排班時不到卽將綠頭簽撤下並先於初九日卯刻衣冠赴部演習口奏履歴如是日不到卽將引見扣除毋違特示○五月初八日爲禮部左侍郎錢子密少宗伯應漙嶽降之辰戚友寅僚咸往正陽門内東城根府第祝嘏少宗伯設筵宴之極爲欵洽○吏部示傳花翎保舉知府奏補陝西乾州直隷州知州嚴書麟又俸滿卓異前四川合州知州孫開嘉本部於五月十一日帶領引見相應傳令該二員於初九日卯刻衣冠赴部演習口奏履歴初十日晚在内城左近歇宿十一日丑刻穿天青褂備帶元青褂補褂並佩帶對子荷包手巾赴西苑門外六項公所吏部公所内書到聽候排 
 
 

Page 2

 
 
班帶領引見再是否現任原任一二品大員子孫仰或現任一二品大員兄弟卽行赴部呈明毋違特示○前湖南永州鎭總兵韓總戎晉昌服滿入都恭候擢用本月初七日乘車抵京僑寓北長街靜默禪院繕具安摺膳牌於初九日子刻齎至西苑交奏事處呈　旋於寅刻趨詣西苑門外俟旨嗣由奏事處齎發原摺口傳奉旨知道了欽此總戎遵卽散值回寓午後赴各要津處禀安○吏部示傳擬補國子監滿助教毓祥擬補國子監漢助教景啓驥二員本部於五月十一日帶領引見相應示傳該二員穿天青褂備帶元青褂補褂並佩帶對子荷包手巾於是日五鼓赴西苑門外六項公所吏部公所書到聽候排班帶領引見並先於初九日辰刻衣冠赴部演習口奏履歴毋違特不○本月初十日申刻雷雹交作所下氷雹如桃核大雖歴時不過兩點而傾盆暴雨勢如萬馬奔騰正陽門迤東田禾不免被雹所損西皮市長安街各處大樹拔去十餘株墻屋皆被壓傷皁成西直兩門被拔之樹尤夥 
[西報譯登]  
　　西五月二十四日美國總察院官布路亞在芝加高宣言於人曰我美邦因獵取海虎一事與英國紛爭致成齟齬然此不過小小事端尚不致貽人口實無足介懷其最可恥者莫如機利新例强令華人註册一事此例若果舉行天下諸國不獨私相議論直將置我美國於不齒之列其玷辱體面孰有甚於此者夫中美兩國原立有和約凡屬華人應以待别國最優之禮相待並應照例爲之保護方爲合理乃既不能依例相欵則亦已矣復欲反此而行試思此等苛例將來議院闢門聚會時若不刪除不獨今日爲天下所笑且恐傳之史册不能留芳百世直將遺臭萬年也○俄京來信云某甲與某俄官言亞細亞洲中央之事俄官謂現時鐵路已由亞細亞洲中央接至深麥澗有人欲再接至高澗以圖進止按高澗距中國邊界不遠目下俄人與英國因巴馬之事不知者私相忖度議論沸騰而知者則謂兩國固無甚爭論也所慮者俄人與中國或致滋生嫌隙而已又言亞細亞洲中央地土肥沃若有火車來往其間必能興旺大約二三年後西卑利亞車路建造妥當並能遠接至各處則於俄國商情軍務大爲利便矣○美國電報云刻下橋巴地方各衙署有壓制律師之意故各律師聯名罷業不復爲人權理訟務云○英京來信云美國南邊嬌也歸路城忽然地震全城傾塌屋宇壞去其半居民死傷甚衆斯亦一塲大災害也○法京電信云天久不雨草木皆枯牲畜無以爲食農務大臣擬由某埠購辦粗糧以餧牲口○電信又云濱城有士威士及意大利國人因事滋閙彼此相鬥致傷百餘人○西六月十五日倫敦來信言昨日美國爹哥打城忽遭回祿之災疉閣層樓盡付咸陽一炬計所燬物業約值二三千萬圓而居民之無枝可棲者約有二千人此誠非常之災也 
[東報譯登]  
　　日本西字報云巴西國行文日本欲簡欽差至日本招人往巴開墾求日廷俯准文中載明管理招工之欽差名加路路氏已由雲哥華起程矣○日本商人湊銀三兆圓欲覓一合宜之地開闢通商口岸○前月日本公司船載日人五百二十名往美國昆士蘭種蔗四月二十九日已行抵堆士的海島發電回日本傳報平安○日本痘症流行目下大坂地方每日赴官衙呈報者尚有數十家計四月二十七日以前每一禮拜内報出痘者多至八十五人死者三十六人自痘症初起至今染患者共四千六百一十五人死者一千八百五十一人 
[蜀東餘墨]  
　　重慶訪事人云稅務司好博遜於四月二十五日附船東下各員相約在江濱元通寺祖餞及席散而出燃放爆竹震耳欲聾隨於夜間十點鐘時解纜○某日有人策騎至草藥街悞踐某甲傷及右腮街鄰獲而詢之云係福音會堂所雇馬夫隨送甲入仁濟醫院請笡醫生診視據云尚無大碍諒可免雀鼠之争也○各省之入川貿易者其銀票皆匯至重慶四月下浣銀價甚昻祇就烟業一項言之已須付出現銀八十餘萬兩以故各號歸款過急致永盛源棉花號被逼而倒共欠銀一萬餘千兩又聞某花鋪亦因此受累以致歇業巿道之壞眞每下愈况也○定遠坊教民董久遠因修屋鑿石與隣人王德普紛爭隨有各屬生童粘貼告白謂鑿石之處有關府學風水欲集議禀請究懲事爲耿鶴峯大令所聞查明爲首之人拘押往辦及質訊則僉稱雖曾口角現已理明大令飭將鑿石處封禁以免滋生釁端○葉烟以産自成都府屬什方金堂郫縣等處者爲佳今夏巿價陡昻每百斤約值銀十二三兩近日來貨較衆值稍從廉然每百斤仍須銀十一兩左右○試院附近每有無賴之徒圍以布幄在内獻口技以博蠅頭間或雜以淫穢之言牆上有茨歴歴如繪年輕子弟往往因之心蕩神移是亦有傷風化者也 
[烟臺茗話]  
　　山右告災賑務急如星火烟臺電報局及厘金局門外張貼災况圖以期見者感發善心傾囊以佽亦足見籌賑者之苦心也○某日有濰縣人持刃傷人隨經人舁傷者至縣請騐聞身上雖受刀傷數處而氣體强壯似尚無性命之憂也○連年銀價日貶至客冬始稍見起色目今每兩可易錢一千五百有奇儲銀之家頗獲利益○麥秋已届隴覆黄雲據聞今歲啺雨得宜收穫頗稱豐稔南村北舍惟聞人語中含樂歲聲也○烟口對岸芝罘山舊有陽主廟不知建於何代所奉何神俗傳五月五日爲神誕辰闤闠中人皆相約至彼遊眺蘭橈桂楫欵乃中流風景絶佳不亞秦淮競渡兹又有工於心計者預備小火輪船一號以濟游人每人科青錢二百文竟獲三倍之利○邇來田中忽生細蟲蠕蠕然緣延隴畝幸二麥已穫未被嚙傷或曰是蟊也所當舉炎火而畀之賴初九夜大雨滂沱醜類始悉行殲滅○邇者開往海山威之輪船每人增至水脚洋銀十餘圓蓋因華民之前任者過多故有斯舉也竊謂中國人浮於事謀食維艱越國過都在所不免然就登州棲霞一邑而論其與萊陽交界處荒田尚有七十餘里之多何不招致貧民令其墾種庶若輩免致在海外仰人鼻息而國課亦賴以加增然歟非歟願以備芻蕘之獻焉○凡開烟館者必先報領門牌有黠者暗倩梓人刻一木質印信私自印成頒發斂錢以館私囊墮其計中者已數數覯近始由官查悉逮刻字匠某甲比之而其人已如雉之離罿鷹之脫鞲矣 
[章門雜紀]  
　　江省大憲平糶積榖米鋪不能居奇米價因此而平貧民受惠不淺日前南昌平糶局因人多擁擠幾釀事端後經深差彈壓得以無事各外縣平糶積榖有每石一千二百文者又有公局礱成白米每升二十八文者更有米鋪串通司事儘先糴去使鄕人不得霑顆粒者同一善政而得失判然豈不存乎其人哉○省垣及各屬典鋪近月生意甚旺存錢不敷周轉相率　省兌錢運往接濟動至數萬串致銀價一跌再跌錢價一漲再漲紋銀每兩僅值十足制錢一千四百文左右洋銀每元僅值十足制錢千文典鋪生决愈旺貧民困苦愈深皆因上年秋收歉薄冬苗凍萎本年春花寥落不得不向長生庫質錢以謀升斗醫得眼前瘡刓郤心頭肉讀此能無慨然○赤金價值同治間每兩兌錢二十八串左右光緒初年某富人搜羅赤金回里遂漲至三十二串左右上年復有搜羅赤金回里者竟漲至三十九串左右且金鋪存金甚多積至十兩卽被搜羅而去金貴銀賤必有大受其虧者亦時事變遷之一端也○南昌新建縣試前已列報兹聞府試於初十日取齊十二日開考南昌新建靖安三縣仍照向章在貢院考試塲規極嚴惟義寍武寍二州縣路途甚遠往返不易俟六月初旬院試届期始辦府考以示體恤 
[罪人斯得]  
　　寍波候補把總全百戎文茂於本月十六日行至鄞江橋緝獲一匪卽去年八月初四夜在自新所脫逃之賊犯謝道友當卽解交鄞縣署楊大令升堂研鞫供稱西鄕竺家橋袁姓家東鄕殷家灣鄭姓家及某局信船刼案小的均屬知情惟未與同刼耳大令飭仍押自新所再行核辦 
[武林會景]  
　　杭州温元帥廟共有六所前報所紀崧振帥出示嚴禁賽會廟魁因之小試其技遊社上表朝叅北闕此蓋　德觀元帥廟事也至下皮市巷元帥廟改期十七日午刻賽會出東轅門轉楊子凌巷進清吟巷過皇誥兒巷出聯橋詣司馬渡巷至賞樂橋炭柳官巷折至平 
 
 

Page 3

 
 
津橋薦橋進金芝蔴巷頭髮巷繞慶春橋東街過新橋詣福聖庵巷出史清里進肅儀巷過永寗院仍由東轅門前導用鑾駕半副繼以直入天門無拘霄漢等藍字金牌四對十景擔四副提鑑香盤鑼鼓傘扇之屬末後舁八人空轎一乘申初天忽雷雨觀者皆衣服淋漓無異雨中病鶴也吳山城隍神向例十月初一日賽會今春下城東園巷新塑城隍偶像工竣後擬於五月十七日先行遊社筮之曰吉乃於是日舉行會中有高蹻八起荷花燈十二對擡閣四架肩閣四起十景擔六副對馬八匹馬上鼓吹一部及馬上傘扇馬上敕印之類殿以鑼　亭一座神槍一枝神馬一匹儈子四名拜香者十四人末後八人舁雕嵌紅木大轎一乘文武判官各一清音一班神金面長鬚所過之地婦女及目不識丁者咸相驚詫曰元帥老矣面色何變而爲黄也蓋悞認爲温元帥元帥本藍面無鬚云 
[赤嵌紀事]  
　　臺灣巡撫邵筱村中丞分委各員赴臺南北中以及内山澎湖等處點騐隊伍兼視打靶前已紀諸報端矣其委往基隆滬尾兩處之謝澍泉大令壽昌姚西牧大令近范刻已騐畢回省謁見中丞及全臺營務處唐薇卿方伯面陳一切中丞於各員前往時均嘱以破除情面嚴定各營操槍打靶章程須以能滿七成爲限否則卽書下考眞不愧爲實事求是矣○近有外來匪徒勾串本處游勇三五成羣到處滋事一日有某姓被竊旋經淡水縣捕獲賊匪數人内有一名供稱贓已售與前當清賦委員之某人縣主飭差帶往起贓時已夜深其人方在所狎某妓處偎紅倚翠以爲温柔鄕不是過也及返始知禍起倉猝云○臺灣布政使司唐薇卿方伯籍隷粤西由科第洊摧今職日前接得京師來電悉快婿劉殿撰福姚奉旨簡放貴州正考官前數日先接喜電悉介弟印景崇者奉命摧升左春坊左庶子方伯則於臺省商務案内經邵筱村中丞保授頭品頂戴未浹旬而恩綸疉沛喜溢門楣臺屬官塲傳爲佳話○五月初四夜臺北基隆某土店有盜二三十人手執槍械搶掠一空所失烟土洋銀爲數甚巨撫民理番同知方樾亭司馬以廳治重地盜匪如此猖狂實出情理之外立飭差捕會營星夜四出嚴拿旋於基隆滬尾兩處獲到首犯數人訊之有牽涉營勇情事遂據情禀知邵中丞中丞立委前署安平縣姚西牧大令前往查辦並會審盜犯口供日前大令已回郡銷差矣 
[准免站籠]  
　　天津混混潘萬清劉起順殷二等三人在道署頭門站籠示衆潘萬清獨站一籠劉起順殷二分日互站一籠業已列報道憲此舉原非好爲已甚不過以津民頑梗不得不用重典以爲懲一儆百之計現以减刑期届且經大衆籲恩於月初准其疎籠免予站示仍著分别押禁以待定罪庶幾情法兩平恩威並濟云 
[牲口被刦]  
　　山東武定府海豐縣有村落曰十二營者向係回民聚族而居此輩中亦有良民而其凶悍之輩則打家刼舍無所不爲且販私鹽掠鹽店視爲常事現當夏令草木叢生凡有騾馬之家多半放青以節喂養之費該回民等復行竊掠勒索取贖之資雖經事主控告從未搗穴擒渠近日某紳所豢牲口又被擄去勒贖銀六百兩某紳允給三百兩未滿所欲掯匿不還某紳擬請官憲會營剿捕除一方之害特不知坐而方者能否起而行耳 
[蟂磯浣葛]  
　　十三日相傳爲關聖誕辰文武各官咸詣武廟拈香各會館及店鋪亦皆香花供養燈燭輝煌先一夕雇清音班及傀儡盲詞之類爲神餪壽笙歌徹夜如聞三疉霓裳士女偕來有塞巷塡衢之盛○牙厘局許小巖觀察於初八日因公晉省禀見各大憲已於十五日回無○蕪湖大通兩埠保甲統歸道憲督理事務紛繁兹由省憲添委候補知府梁若舟太守來蕪贊襄不日卽可遄臨○今年自春徂夏蕪湖米市異常清淡代客買賣之各行間有無力支持暫時收歇者惟廣帮各米號依舊兼收並蓄載運赴粤繼因獲利良難各商皆老成持重靜以待時不敢再作徼倖之想幸今夏二麥收成大稔價亦相宜故粤商多有改收小麥者又聞今年米糧出口視往年雖有天淵之判然自正月至端節廣東汕頭兩埠運去者亦有二十餘萬石云○北門内陳宅素有中人産主人爲抱關吏去年抱黄門之戚黄口雛兒乏八乳哺雇一江北婦爲之哺　支持門戸則仰給於北堂之萱不料外間信口雌簧者謂主人與乳婦有染繼而乳婦亦聞之探本窮源知係主人之戚汪姓妄造黑曰不禁羞忿交加購阿芙蓉一盞背人吞服奔至汪姓家索取證據汪姓大窘且見其神色有異急雇人將婦舁回陳宅甫入門已歸泉壤主人無奈只得厚備棺殮一面遣人告知其夫俟其來時再行收殮○鳳陽關道雙錫伍觀察於十七日由皖乘江裕輪船赴金陵謁見制軍道出蕪湖地方父老感觀察舊時德澤咸奉壺漿出郊迎迓 
[屋倒傷人]  
　　鎭江西門外雁兒河沿隄一帶茅檐櫛比有某姓家牽羅補屋支木爲梁歴年既久岌岌欲圮初九日大雨如注加以東北風怒吼屋汛淋漓幾無一片乾净土甲正夢入華胥忽聞轟然一聲屋宇倒下躍起視之見堂屋尚無大損惟西房二間已被狂風吹倒有一老嫗年逾古希臥病在牀倉卒不遑逃避被壓在内次晨招集鄰人將屋掀開嫗兩腿已壓成虀粉血液淋漓令人不忍注視延至午後氣絶嗚呼慘哉 
[巨騙又出]  
　　朱東生者馬扁中之渠魁也英法二租界已案如山積無可藏身乃遁而至鄕間施其技倆前日語西門外楮家橋聞合興石作主聞松林曰今有人欲在吳淞口張華浜建築石磡二十餘丈爾如願承此役請往一觀聞唯唯相約雇坐轎式馬車至河善廟停車指示河于築磡處聞方再三審視估計工程朱又至鄕間哄鄕人某甲曰我在此築石磡現已有人將工作擔承爾如欲充小工頭則每工計錢三百文此中略可沾潤也甲欣然允之偕往與聞至某茶肆啜茗朱指甲謂聞曰此人係小工頭爾等既同辦此事不可各存意見以致紛更遂在身畔取出一紙上書洋文數行交聞曰爾可持是票往匯豐收取銀一千兩爲資本餘則再算可也三人旋又坐馬車回行至鐵馬路相近朱曰不知此時幾下鐘矣聞出表示之朱曰已四下矣卽令馬夫停車曰我此時有事欲往某處怱怱忘却帶表爾表可借我片時我速去速回爾等二人取銀後可在靜安寺愚園稍候又謂甲曰爾將銀取得送至聞處後可代我至某處將我所寄之官紗長衫雕翎扇取來甲連聲諾諾及聞至匯豐行取銀騐得此票如春蚓秋蛇略無文理且朱並無存銀之事始知被騙不覺喪氣垂頭既而聞疑甲與朱串同行騙遂扭甲入美捕房捕頭出所照各犯之相示之令二人細細辨認乃知行騙者實是朱東生遂將甲管押候拘朱送案究懲 
[寓主吞財]  
　　崇明人黄回春在本邑虹口大英醫院當車夫又賃屋漢璧理路第一千零三十六號開設車寓俾小工車夫之類夜間於此雞棲日前有販賣柳條布之陳玉培秦紹奎來此借宿日向街頭喚賣陸續積得小洋銀一百枚黄知之語之曰爾等如欲掉換洋銀則弟願任其役免致受小錢莊之虧也陳秦信以爲眞遂將小洋銀交付黄意圖乾没百計支吾陳秦急欲回鄕屢向索取黄竟將陳秦扭交美捕房管押誣以竊去鈔票銀十元黎捕頭因指竊無憑著包探王阿二查明禀覆既而查知黄有心吞筮架詞誣良捕頭遂令將黄押候送案懲辦黄自知有過再四乞饒陳秦亦不欲蒲伏公庭因請捕頭將黄開釋 
[鹽梟拒捕]  
　　本月十九日午後四點鐘時浙西鹽捕營某號槍船由什長陸松元營兵吳開科張家鉅及某甲駕駛出外尋緝私鹽行至本邑凉行鎭生家港地方見岸上七八人挑鹽喚賣遂令甲將船看守陸則帶同吳張登岸拘拿賣鹽者自恃人多逞强不服旋有鹽販王坤榮喝令衆人動手卽由盧掌寳王桂元等糾合十餘人將陸張拘入屋中肆行毆擊陸張大呼救命無人到來吳見事不佳乘間逃出奔至夏家跑訴諸某巡船巡船管帶卽帶同兵弁馳至救援始得挈陸張而出然已身受重傷矣昨晨陸張倩人舁至上海縣請騐九下鐘時黄愛棠大令升堂研訊 
 
 

Page 4

 
 
吳訴稱小的係安徽廬州府人在鹽捕營當差十九日小的等巡至治卜生家港被鹽梟王坤榮喝令將陸張拘去小的見寡不敵衆逃出報信幸有夏家跑巡船駛至始將陸張救出重圍小的未被兇毆陸張均受傷甚重陸訴稱小的年四十二歲係安徽桐城縣人在鹽捕營富什長是日被王喝令毆打卽有盧與桂元等人將小的等拉進屋中奮擊如今身上均已受傷張訴稱小的係鳳陽府人年三十二歲在鹽捕營船上　差已歴多時十九日隨什長巡至生家港被王喝令衆鹽販動手盧與桂元等人卽不分皂白將小的等拉入任意吊打迨救出已受傷矣大令飭仵作騐得陸張左額角右臂膊均受竹木器傷五六處卽著送往仁濟醫院醫治候拘盧王及桂元並傅二十四保二十四二十七兩　地保徐湘舟趙竹卿到案訊辦 
[解犯登程]  
　　汪阿冲等盜犯十二名行刼太倉沙頭鎭李知太隆吳同太昌烟土錢店獲解州署訊實備文押解至申赴道署過堂　觀察勘訊之下判令寄禁上海縣監聽候備文解回此已紀諸本報前日觀察將文憑發給縣捕諭令於次日解回並委上海縣黄大令過堂　名昨晨九點鐘時大令傳點升堂命捕役將汪及李心觀張時汶張時洪殷金龍朱子友陳一峯丁立薪周雲狗張荃休周昌裕王立生十二名提案點名畢卽飭通班捕役並提標營兵二十四名押解出城由大碼頭登舟向太倉進發 
[乘凉受罰]  
　　一百四十一號華捕至英公堂禀稱小的見侯善春露坐納凉有碍道路向之喝阻反被扭毆侯供稱房主潘張氏與捕吵閙事與小的無干蔡太守諭令押候傳該氏再訊此已列入報章矣昨日潘張氏到案供稱小婦人與侯均在自已門首乘凉巡捕驀地喝令移開故與爭執蔡太守判令將侯管押兩禮拜潘張氏罰洋銀二元○麥捕頭禀稱陸唐氏等沿路乘凉礙人行走二百八十三號華捕囑其入内致被凶毆復有某西洋人所娶之華婦助之逞蠻蔡太守諭候傳此婦到案覆訊核辦此亦前報所已詳昨日華捕禀稱西洋人所娶之婦已往他處無從往傳至起釁之人實是陸唐氏陸唐氏供稱小婦人等原在門首乘凉巡捕來乞茶小婦人不與以致挾嫌妄禀張王氏張阿金同供稱小婦人及小的亦在乘凉陸唐氏與捕忿爭曾冋解勸蔡太守判罰陸唐氏洋銀十元張王氏及阿金交人保釋 
[鎭海海鄕停收振捐啓]  
　　敬啓者竊敝鄕去年秋旱冬雪釀成奇荒萬千生靈嗷嗷待哺錫等目擊心慘自傷綿薄爰興乞食之謀遂作沿門之舉荷蒙貴報館將敝鄕荒歉情形登列報章仰邀諸大善士或解囊慨助或多方勸募俾垂死災黎得以免塡溝壑實屬造福無疆除事竣勒石以誌不朽外謹代災民臨風叩謝比來綜核經收欵項計可振至六月中旬爾時早榖將登貧民當可度日理合停振爲此將停收情由仍懇貴館登報以便周知[  寗波鎭海海鄕曹惠錫胡宋銓胡克思胡克畬胡廷昌葉兆榮虞景璜范多玠同啓]  
 
 
 

Page 5

 
 
[汪恒春中國大藥房始創黑靈之返眞戒烟丸大瓶五角小三角]  
本藥房主人儒理内科精叅羣方䖍修丸散膠丹精製飮片設肆上海歷有年所名馳近遠於戒烟方中擇其靈效者修合如梅花參片利於山川寒濕之地陽虚肥胖之人衛生戒烟丸遐齡膏等利於陰虚瘦弱之人林文忠公戒烟丸各體咸宜一無偏勝故而歷久不替方極妥善惟吃烟一錢服丸一錢必須茶水送下舟車不便且須數月方能戒絶凡人性俱喜便捷故將林方大旨叅人黑靈芝老山參等各種熬煉成膏名曰黑靈芝返眞戒烟丸每癮一錢服丸二分三五日後遞减不半月　絶返眞者返其眞原人體健旺卽因病成癮戒後前病俱失如服别種戒烟藥不能戒絶或戒而致疾者速來購去祛病本主人費十餘年苦心覔藥精煉去年應世小試俱稱靈便購者紛來壬辰歲底售罄今春來購致勞空返皆黑靈芝一味採取匪易之悮今特廣採多備惟望黑籍中人早離苦海得此妙藥不致英雄爲烟困耳梅花參片大匣五角小二角半衛生戒烟丸每兩四角遐齡膏每兩八十文林文忠公戒烟丸每兩百四十文每包七文信資自理上海棋盤街老巡捕房南面西一顆印庫門内 
[米得洋行告白]  
啓者本行開設在英大馬路二十號門牌今又運到外國柳條花之綢被其色比前格外美觀爲中國人所喜此種被於目下時候用之最屬相宜如盖尋常被嫌其太熱出汗盖此種被輕而且煖最是適用身體不生疾病可避風濕痧疫本行所售者去年此時售出許多並未　有盖此而生病者旣知有此等好處是以今年又運許多來俾諸君保護自已身體或眷屬身體可來購買且用此被不但保身房闥之中閱之亦甚動目賜顧者其價每條洋二元如買一包每包七十條其價可另行商議惟買時須認明本行勿任他家混冐緣此種物祗有本行出售也本行又有汗衫每三件洋一元又有頂上遮太陽及灰沙之眼鏡每付洋二角三分多買者照價大减又有英國綢洋傘每把洋一元九角又有蠟條自來火其價較别家格外公道不論何時可免潮濕之弊本行此外傢用之物甚多請卽賜顧特此佈聞 
[神童二仙第一靈丹]  
廣東益三堂老藥房首創濟世靈丹聲名猪羣狗黨冒名 
本堂老店開張粤東澳門街經有四十餘載在於光緒十二年分設上洋鐵馬路東首坐北朝南門面發兌百種應騐古方丸散膏丹痧丸外另將先祖傳遺此方專治男婦身虚體弱遺精夢洩溺後淋濁四肢困倦一切虚弱症恙皆取效如神故取别其名曰神童二仙包治天下遺精之第一聖藥也屢經友人試騐故敢出於問世非圖漁利也每盒三兩價洋一元○不料近出猪羣狗黨借得山西區區印錢羣住小衖樓底半間專門私刻本堂馳名各種神童二仙吐血斷根包醫疝氣神效耳聾珠珀白濁等仿單暗患局友航船茶房對拆分肥僞藥亂眞明誰招牌改换各别專將本堂先祖遺下獨秘良方之神童二仙他改曰二仙神童等字樣無怪近世多出人面獸心之類也倘實貨眞何須冐名登報魚目混珠閙亂於市竊思丸散非爲兒戲能一藥損人之命能一藥救人之功惟想高明之士斷不致受其魚肉也但恐初到客地不知誰眞誰假亦可請問眞眞廣東同行各寳號立可分清玉石也 
[公信洋行告白新増標布]  
本行新增各式標布計十五種如合意者請來　光顧價從克已此佈 
[美國佛羅斯製貢邦補益藥水]  
專治肝勞肺癰癆瘵飮食停積胃口呆滯心悸多諸君賜顧請向上海大馬路晉隆洋行寳善街晋隆分行四驚四肢酸軟身虚體弱陰損陽虧宗筋不舉氣血衰敗馬路中西大藥房華英大藥房曁濟藥房等五家並嘉定酒色過度水土不服小兒不長成小兒血不强壯病後西門内牛痘局寄售購辦大瓶一元五角中瓶一元起碼小元氣未復精神神委頓吸烟人身體瘦弱烟癮新斷精神恍愡　五角原箱十二瓶價目格外公道批折另議 
惚傷寒症初愈軟癱以及五勞七傷等患服此皆效美國佛羅斯醫生謹啓 
[石印詩經世本古義出書]  
說詩者自漢而降無慮數百家其仿史傳編年體者惟鄭氏詩譜爲最古然其書宋時巳散佚明季何元子先生楷獨具卓識以詩爲聖人治世之迹排次時代歴七寒暑成詩經世本古義二十八卷起夏少康訖周敬王首冠以公劉遷幽諸什而終于下泉一篇世次相承釐然不混而又貫通義理考証精詳卷爲小引以識其世誠能子經窟中獨樹一幟者恭讀欽定四庫全書目錄稱其名物訓詁考據詳明本本原原足資考證秀水朱竹坨先生亦稱其書足取知其有功于詩敎者不在鄭氏下也傳本絶少不能家有其書茲慈水古草堂主人謹依周氏重刻原本精校端抄付諸石印楮墨精良每部分裝十六本并套價洋五元有欲誦詩論世明盛衰因革之原者自宜置備一編賜顧者請至上海二馬路千頃堂及各書坊寗波汲綆簡香齋購取 
[上海各火險公司訂定保費章程告白]  
啓者所有上海保火險各公司今於壬辰年五月初七日卽英一千八百九十三年三月一號公同議定保費章程一律遵守庶無彼此軒輊之弊特此佈告以昭劃一　計開　各欵保費價目錄列于左上等石庫門房屋四面有高圍墻者每千兩保費常年十兩　洋房店號每千兩保費常年十兩　店號市房或住宅木架房屋每千兩常年保費十五兩　烟舘照以上各價每千兩均加二兩　以上各價各公司會同議定極爲公道上海　巴勒　裕昌　公裕　保宏　泰隆　太古　永平　豐裕　天祥　各公司仝啓 
[丹桂茶園]  
五月廿三夜演 
减價正廳每位洋一角包厢二角新排文武前後本連檯接演新戲遊龍訪鳳 
[一仙茶園]  
五月廿三夜演 
齣頭　烈女描容　父子聯婚　鬼馬榮首本　岳嫌婿貧杯中弓影孝順賣兒店房結義貿易安南枯木逢春運至得美姑媳同婚　 
[天仙茶園]  
五月廿三夜演 
夜戲大减價檯包每位洋二角正　龍爭虎鬥　二進寒宮　跪池三怕　六月飛霜重排新戲雙新到燈戲　溪皇莊翠洛陽橋　献計拿花德雷屏山加添三十六行奇彩 
[天福茶園]  
五月廿三夜演 
大减價檯包二角正　破采石磯　鍘判官　花園増　　七子八𡜖　活擒文公　舉鼎觀畫　法傷祭夫　雙打櫻桃　修造長橋　錯搶和尙� 
[天儀茶園]  
五月廿三夜演 
　駕擋道　重排全本　鼎足三分　金順橋　擒張任　唱山歌　算糧登殿　全本　白蛇傳　端陽佳節　解破原形　雄黄大陣　 
[天仙茶園]  
大减價 
本園於五月廿一夜起再大减價檯包每位洋二角倘各寳號請客包廳面議格外克已恐未週知特此登報園主謹啓 
[丹桂茶園]  
大减價 
近口天氣炎熱准於廿三夜起减價一月正廳每位洋一角包廂二角格外公道務請賞鑒是幸園主啓 
[禮拜四五拍賣]  
啓者茲於廿三廿四日下午二點鐘在浦東太古棧拍賣黄埔輪船駁回各貨洋棉紗上百十八件斜紋粗布原布標布八十一件皮子八件顔料玻璃點銅鈕扣燈筒米鐵管舊鐖板洋松板紙錫箔雜物等如各寳號欲買者届期同趁小火輪船往該棧面拍特此佈告　壳件會德豐仝啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[三錄考差人員引見銜名單]  
　　翰林院檢討錢駿祥浙江人宗室希廉正紅人王　山東人宗室寳豐正藍人勞肇　廣東人光緒十七年貴州試差一次編修鍾廣内務府正黄漢人江標江蘇人王繼香浙江人王萬芳湖北人叚友蘭江西人光緒十七年福建試差一次魯鵬安徽人王祖同河南人高枬四川人劉啓端江蘇人光緒十七年湖北試差一次程棫林貴州人祖籍安徽檢討温仲和廣東人編修杜本崇湖南人檢討陳曾佑湖北人編修葉昌熾江蘇人吳蔭培江蘇人光緒十七年順天分房一次余朝紳浙江人張星吉山　人曾廣鈞湖南人陳昌紳浙江人光緒十七年順天分房一次曹樹藩廣西人檢討王守訓山東人編修文廷式江西人鹿瀛理直隷人檢討雷在夏陝西人編修楊士驤安徽人檢討黄紹曾江西人編修朱錦直隷人祖籍浙江姚士璋浙江人李立元貴州人徐繼孺山東人孟慶榮直隷人朱益藩江西人討佩賢江西人李經畬安徽人許晉祁廣西人江雲龍安徽人宗室載昌廂藍人吳懷清陝西人王修植浙江人楊家驥浙江人汪鳳梁江蘇人蔡曾源山東人劉成傑福建人華俊聲直隸人夏寅官江蘇人趙惟熙江西人啓綏正白滿人吳煦雲南人王景禧山東人楊捷三河南人田庚安徽人鄭叔忱福建人范仲垚河南人黄曾源正黄漢人檢討劉樹屏江蘇人黄履初湖南人閻志廉直隷人王塾山東人高潤生順天人修撰劉福姚廣西人編修吳士鑑浙江人陳伯陶廣東人王以慜湖南人陳光宇江蘇人駱景宙廣西人王安瀾河南人檢討姚文倬浙江人編修楊承禧湖北人米毓瑞山西人黄紹第浙江人徐兆瑋江蘇人檢討張學華廣東人詹事府左庶子唐景崇廣西人光緒十二年會試分房一次右庶子徐致靖順天人祖籍江蘇光緒十二年會試分房一次洗馬榮慶正黄蒙人左中允文煥廂黄滿荆州駐防右中允張仁黼河南人祖籍江蘇光緒十一年湖北學差一次左贊善李殿林山西人光緒元年順天分房一次三年會試分房一次十一年廣西學差一次右贊善華金壽直隷人光緒五年湖南試差一次十一年河南學差一次國子監司業闊普通武正白滿人鮑臨浙江人光緒六年會試分房一次十五年福建試差一次助　松廷廂紅滿人趙鑾揚直隷人此單未完 
[浙省官塲紀事]  
　　新授臬司趙廉訪舒翹交卸温處道篆務後於某日赴省由上碼頭登岸各員恭迓如儀○前紀臬司趙廉訪尚需入都陛見大憲以運司惠都轉署理臬司杭嘉湖道署理運司現經下札委定矣惟杭嘉湖道遺缺另委候補道任觀察權攝並非由杭州府陳太守升署云 
[邗江墨浪]  
　　前報紀皖岸銷巿暢旺所有運到之北鹽經皖岸督銷局張觀察籖掣口岸咨請儀棧轉飭各商赶速運銷云云兹聞各商訂運者寥寥無幾現又經儀棧曾觀察札飭淮南總局諭催其大旨云戊子秋綱北鹽一百五十票業經皖局咨送掣定各商口岸引數花名前來迄今未據各商過掣領運殊屬延宕除飭知分棧外合再札催札到該局卽便遵照轉飭皖岸承運北鹽各商赶卽領運濟銷等語局員已懸示局門諭令各商赶卽遵章訂運以濟銷巿○邗上每届蒲節各項手藝皆停工一日各店鋪亦於午刻閉門俾店夥學徒人等出外遊玩惟教塲各茶社則添雇茶博士多名往來伺應蓋是日茶客之多數倍於往昔也小本營生者咸於教塲列攤求售無不利巿三倍今年是日因雨師稅駕道路泥濘游人敗興而返各茶社茶博士如秋聲館童子垂頭欲睡各耍貨攤亦寥落若晨星城外畫船寳馬亦復冷落異常共嘆天公之不做美也街巿各店生涯以洋貨錢土食物等爲佳欠帳收回者不足六成豈因銀根緊迫所致歟然近日錢價較上月杪則又略高每洋換足制錢一千零五十文寳銀一兩易錢一千五百四五十文赤金價亦增至廿四換半 
[滬城瑣語]  
　　四牌樓鼎豐榮碗店虧欠方姓房租錢二百數十千方令其遷去并許給遷費洋銀三十元店主某甲堅索一百元此已登諸前報連日經中人竭力排解事不得諧方遂投保甲中局控告局員汪二尹提甲到案庭訊之下判令甲具結卽日遷栘如違提究○浦東唐橋人山某氏之子在新北門内開設羊肉店前日午後氏渡浦入城取得青蚨數百翼行至大碼頭忽患急痧倒地不起旁人向之詢問已口不能言旋有同族某甲到來雇肩輿送回家内不知可保無虞否○某甲家在西門内前晚行至新北門忽有流氓某乙故意與之碰撞向之理論扭住卽毆甲忿火難消遂將乙扭交城門汛官請辦汛官喝令鞭責數下而釋之甲以汛官不應擅釋向之吵閙不休後不知如何息事○前日清晨有一偷兒混入城中三牌樓某香店竊去擠香筒一枚迨學徒查知已了無蹤影矣至午後有一午約在十左右之人自稱包探言今晨爾家所失擠香筒現已查獲如欲將贓領取須酬洋銀若干店主婉告以此物非我店所失無勞閣下來報甲乃趦趄而去 
[南巿委談]  
　　小南門外某花米店主某甲年纔而立登徒子之流也瞰比鄰某姓女美而艶琴心默證笛眼潛通似漆如膠不離形影女自幼許字某乙去春詩賡迨吉迎娶過門女既遇新歡益思舊好時時與乙吵鬧無一日不占脫輻之爻乙疑而訪之得知底藴遂將女鬻入某娼室得身價洋銀若干元女迎門賣笑之餘見匪尋鴻致信與甲甲浣微三復如聆九陛綸音急整理衣冠乘車而往相與殷勤話舊繾綣言歡甲以大道青樓非久居之地爲之謀脫樂籍就南巿三茅殿畔賃屋同居人方謂從此夢穩駕鴦不復嗟落花無主矣豈知女又濳與某寺僧私識四禪天上時留歡喜因緣前晚甲由店回家遥聞房中有喧笑聲急大踏步入門雙雙獲住僧手足無措惟連連叩首乞憐并願將身畔洋蚨悉數奉獻再酌立期票以贖前愆甲以取不傷廉遂首爲之肯既而事爲近處無賴所悉意欲向甲分肥昨日羣集某茶肆評論以後不知如何了結○孀婦張氏家在南巿海潮菴畔生有一子小名阿四年甫九齡昨午回自塾中途遇鄰孩阿更遂與互相角勝偶一失手致被擊被頭額鮮血淋漓急奔回哭訴情形其母痛子情深向阿更之父沈阿囡聲罪致討阿囡置之不理以致口角忿爭隨喚地甲到來意欲控告地甲勸令阿囡出香燭賠罪氏始喃喃怨詈而回 
[英界公堂瑣案]  
　　三百四十三號華捕禀稱昨日小的巡路時見楊仁發在南京路浦難投水自盡是以援救送案楊供稱小的係紹興府會稽縣人久失枝棲異鄕流落意圖返里苦乏川資進退無門以致自尋短見蔡太守諭候酌給川資自行回籍○一百六十五號華　禀稱吳增培在大馬路設拆字攤膨脝碍路囑移不允反將墨水濺及小的之身今特拘送案下吳供稱小的竊苦無聊藉拆字度日突聞巡捕吆喝慌張之際誤潑墨水於其身蔡太守諭令驅逐出境○侯瑞飛訴稱小的在鴻福樓當酒保昨昨張增元來訪友乘間竊取自鳴鐘塲獲住人贓父捕送案張供稱小的係浦東人貪小犯竊只乞施恩蔡太守判令管押三禮拜贓給失主領去○夏金三訴稱小孩在門前玩需被胡吳氏竊去耳上金鎖片及項間銀練查獲人贓送案請訊胡吳氏供稱小婦人家在浦東年三十九歲在治下傭工度日貪小行竊尚乞原情蔡太守判令發官媒管押一月贓給失主領去○包探黄四福禀稱小的緝獲積竊沈根裕吊出衣物詰知竊自蕭照雲等四家今特解送案下蕭及甘自松朱阿大夏德寳各報所失請准領歸沈供稱小的連次行竊罪當情眞不敢狡供惟求恩赦蔡太守判令發捕房管押一年期滿笞責一百板贓給四失主分别認領○包探秦少卿禀稱小的緝獲竊賊王阿土詰知曾竊城内朱信誠香店綢布衣及鐵管各一今將人贓送案朱信誠夥施小狗投案領贓王供稱小的係大塲人初次犯竊求恕一遭蔡太守餫移送上海縣究辦 
[法界捕房瑣事]  
　　前日下午四點鐘時有賊掩入卜鄰里某姓家後門竊去廚房中銅杓等物家中人追至門外呼令管門人拘獲連贓送入捕房大約須押候送請公堂究辦也○某甲橋居八仙橋附近某里積欠兩月租金先將雜物潛運出外旋卽逃逸無蹤管房人賠累難堪四出偵訪前日下午鐘鳴三下遇甲於途遂拘入捕房押候解訊 
[桃塢瀘電晉義公信信昌復昌蘇電蘇賑各公所晉賑記十八]  
　　清節堂創於蘇州嘉慶間陳封翁某盡捐家産創爲是堂以處青年節婦之無告者兹承内堂諸女士集捐洋兩元錢八百文噫此捐必非二三同志所慨捐定從一二十文所集腋羡分卹婺無非清白銀錢解向災區定有神明監察寄語賑友好爲區分申告同仁無慚揚勵請爲之大書特書曰蘇州府清節堂衆女士捐洋兩元錢八百文○八公所於五月十三日提前起解潘君振聲第七批規銀五千兩連前共解四萬三千五百三十八兩仍擬於二十前續解第八批所承長軍憲文觀察各捐一千金周觀察二百金均歸八批起解○頃見劉觀察啓彤禀李爵相公牘云天鎭陽高兩縣由黄修撰撥榖散放豐鎭共十六萬八千餘口寍遠廳共八萬五千餘口歸　紳民表經放賑欵僅能放至四月歸化廳十九萬三千餘口後山爲最重薩拉齊廳二十二萬　千餘口包頭鎭爲最　褚教諭已往後山李編修專顧包頭及後山兩處和林格爾廳六萬七千餘口托克托廳八萬八千餘口清水河廳四萬八千餘口南北　賑皆所未及俟解欵到日派員分查賑欵僅能放至五月口外向無麥秋尚有五六兩月青黄不接若不展賑一二次孑遺仍復死亡云當由津局以敝所等處義賑銀三萬六千兩解交潘君以各處恊賑銀六萬四千兩解交劉觀察分撥散放姑就潘君經辦豐鎭寍遠兩廳計之以三萬六千兩賑欵攤給二十五萬三千口災民每口每月得銀七分以支五六兩月青黄不接之時其可得乎其可得乎 
 
 

Page 10

 
 
[福造蒼生]  
　　謹啓者敝堂接奉朱大琛大瑗二大善士奉嚴命壽筵移助山西急賑規銀一千兩又奉西河林鋆大善士樂助銀一百兩甡和莊徐少卿仁翁經募保善堂大善士樂助洋二百元耕心堂葛大善士樂助洋一百元萬承志堂憑聽五仁翁經募珍記大善士　則洋五　元又四戸大善士共助洋五十元海昌覺僊壇大善士籌措洋三十元蔣朗山大善士求病速愈樂助洋三十元均入山西項下當此晉賑孔亟籌欵者不遺餘力樂輸者造福更多仁孝之至俾爾壽康慈祥所徵宜君昌吉如是功德不可思議謹登報牘用誌心儀　上海六馬路仁濟善堂籌振公所施善昌等謹誌 
[廣東官報]  
　　五月初七日缷海山場徐禀到缷事回○初八日仙川鹽經歴葉基琳禀銷連陽督配差禀辭赴龍母廟接辦緝私差缷散門縣鄧缷新寗縣丞許俱禀到缷事回禀見○初九日候補巡檢何國賢禀到京來○初十日缷大埔縣邱禀知任内欵項解清○十一日新選鹽　同瑞誥禀到京來○十二日候補同知增亮禀知奉委會同南海縣往三元里查勘被災情形委署擔州瘙均孝禀銷差由廉州回禀謝委禀見○十三日候補縣裴克寛禀知收呈候補巡檢李鴻春禀辭往歸善等縣催兵米○十四日缷澄邁縣俞禀到缷事回新選海康縣王星齋禀到京來候　縣劉樸禀知委讞局學習禀見委署博羅蘇州司俞繼光禀謝委禀辭赴任候補巡檢王松霖禀到服闋回 
[立大莊經募山西賑捐七次清單]  
　　湖州成記莊折端節費洋八元又成記來沈嗣軒等十九戸合洋十二元漢口衡源莊洋廿元又恊成銀號洋八元又梧溪書屋錢十千又運甓山房錢五千又無名氏錢一千合洋十六元大通同記求平安洋廿五元又江懷德堂洋五元協和信武大欽來隱名氏洋十元洪永裕來沈樊氏洋一元李同泰洋一元無名氏洋一元人和坊洋一元徐治三洋五角邱廣才洋五角徐　良洋一元合記洋一元綵石氏洋一元心蘭書屋洋一元在修堂洋五角三元堂周善甫隱名氏洋一元馬金松洋五角稻香書屋洋一元無良性人保平安洋十元寗波永懋愼號來無名氏洋六元信女汪門潘氏洋四元以上共捐洋一百三十六元 
[桃隖同人彚報收解晉邊義賑瀘電局杭晉義杭公信滬信昌蘇復昌蘇賑局蘇電局五月上旬清單瀘電晉義公信三處收數俟寄到再登]  
　　上海書錦里信昌珠號平江公所陳君養泉經收信字册張姓女李備記周載記無名氏丁方彪魯吕氏魯鳴夫七戸各五角不留名黄病卽愈高鴻記胡承記隱名氏有心無力鄭昌申烏人壽陳松房敬思堂八一老人英孩誠心氏平安氏存心氏藩錫堂德記懋記十八戸各洋一元毓瑞堂源昌五鳳茂文節省人義記六戸各兩元鳳祥二元六角承志安定氏兩戸各三元民陵有心無力氏省吾居不求知餘元四戸各四元魏森記朱尹氏春暉堂潤德堂楊衡江五戸各五元無名氏六元多福壽八元四角不書名九元退步主人求平安萬成移節酒蘭谿電局南陽氏無名氏五魚堂延陵寄館許召棠妻胡病痊許胡氏病速愈十戸各十元永安堂二十元向道人四十元金意壽五十元耕莘堂常州老豐裕兩戸各一百元鎭海敦本堂方二百元抱甕廬主人二百廿元○電字册楊子翁方子翁經募不留名唐毓珊朱承法卓耀梅唐啓青陸松森六戸各四角留春仙館敦仁堂合味然室清愼堂本善堂薇記賞山水葊耕餘堂陳南屏堂江八戸各五角和甫六角雪記敬記吳氏不留名力不足齋逮逮子新吉萬春敦厚堂張丁壽川拙存堂一粟齋寳樹堂謝武功堂蘇修心堂馬槐花軒德山堂白下農夫崇道堂繭秋齋話雲山房無民氏醉　主人富有堂富有堂蘇梓敬一票齋懷玉堂姚得月樓余榮古堂余美善堂質齋余怡園三十三戸各一元韻氏誡心樂寳康悅來大豐新泰恆源華少筠惇叙堂鍾佩劍書生忠厚堂邵經世堂葉餘慶堂求安子習禮堂三拜後人蘭苕翡翠　福慶堂史玉翠軒崇德堂李姚學仁不厭讀齋平安室巢英蘭惇叙堂鍾鍾少辰貢澤生二十六戸各二元同樂堂三元眉壽書屋蔚記寄鷗居士補讀書齋程一廬主人五戸各四元源豐掃紅山房悔昨生三戸各五元深柳書屋敦睦堂節愼書屋三戸各六元無名氏古吳力不足不留名夢萱圖室貽德堂李餘慶堂清芬閣七戸各十元青村林海東燕侣兩戸各二十元雲南楊質公六十元眞州寄陀居士洋一百元○以上一百六十戸共收洋一千三百五十四元五角合見漕平銀九百十六兩零九公五厘○蘇州犬庫前電報局王君經收報字册朱允記五角仲圭李豫岩李述記華德記華碩記華純記李皜修李靜涵泰鑒遠無名氏無名氏吳鈺淇家宋國義十三戸各一元洛陽賈一元五角錕寳二元韻琴樓王三元秦門楊氏咎己士謝熙味默齋李四戸各四元楊守記吳源壽兩戸各五元吳悟心八元求志堂薛王季霞氏謝渙吳鄒氏無力子五戸各十元梅竹軒王詹鍪兩戸各二十元思補齋王娛萱室王兩戸各一百元以上三十三戸共洋三百四十四元合見漕銀二百三十三兩八錢三分五厘○蘇州馬大籙菴宋君培之經收培字永字册潘無名無名氏兩戸各一百文傳經堂從善堂槐蔭居無名氏有心無力人荷鍤軒瘦郎七戸共二百文蘇餘興四百文咫學齋陳春坡孫步青潘王亭周欣壽胥授春六戸各五百文許大椿七百文禮記二千文不留名二千五百文無名氏朱鈺亭張洪興王在善朱憶椿隱梅室補拙子顧良夫江秀峰九戸各五角楊復興邵竹村鄒敬齋鄒聚興楊恆大楊敬德楊惠堂黄鳴山鄒子英胡遂初陸純記朱松亭陸桂興錦秀知非生夏琴生顧壽室昌盛　　祥永益德記白下王氏李竹軒不留名不留名不留名補過子憑曁記德記善記何大興任洪祥顧閏生致和堂張正興啓雨氏無名氏于太宜人資冥福存硯主人吟香舘誠記咸章萱蔭草廬陳欲寡過齋補愆子黄德　陳裕記浦友記侯鶴蔭侯冠峰順昌同元亨侯又卿裕祥恆吕景山蓉初壽氏金氏陳氏無名氏五十九戸各一元楊叙倫一元五角心有所求黄祥記徐瑞記潤通朱夢蝶黄寳善沈雲槎守化居玉記公益興懷永堂福記寒食子移藥資移粽費人免災氏虎記隱名氏無名氏同仁和徐吟安樹善堂二十一戸各兩元此稿未完 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年五月十六日京報全錄]  
　　宫門抄○東撫福奏學臣因病出缺請旨簡放摺○皖撫沈奏甄别道員片○又奏飭道員赴任片○又奏委　　片○又奏飭知府赴任片○又奏飭解甘肅新餉摺○又奏續完銀數名員摺○又奏酌撥耗羡銀兩　○閩督譚奏　　輸人員摺○署黔臬黄奏報署篆日期摺○黔撫崧奏調委現任人員名數片○又奏甄别知縣片○又奏委署府縣片○又奏調署各缺並無逾額片○又奏請展限盤查倉糧片○又奏報鹽稅協餉銀兩片○東撫福奏揀員請補知府摺○又奏山東德正首帮漕船開行日期片○又奏浙省海運漕船二次東收口放洋日期片○又奏臨清戸關一年期滿溢收盈餘銀兩請抵補工關缺征抵剩之項按數給奬摺○五月十六日戸部通政司詹事府正白旗值日無引見○恩燾假滿請安○莊王續假五日○八額駙那公各續假十日○徐郙良培各請假十日○梁仲衡請假二十日○召見軍機熙敬崇禮○○尚書銜山東巡撫奴才福潤跪奏爲學臣因病出缺請旨迅賜簡放以重職守恭摺馳陳仰祈聖鑒事竊據兗州府知府王蘂修署滋陽縣知縣朱慶元禀報山東學政臣秦澍春按臨兗郡辦理科試事宜五月初六日因病出缺等情奴才查該學臣自到任以來按試各屬關防嚴密校閱認眞士林翕然稱頌兹忽因病身故殊堪惋惜本年舉行恩科鄕試其未經科考者尚有濟南泰安武定沂州登州萊州青州等府及兗州府屬未竣之處現距秋闈已近兼須考錄遺才所有山東學政一缺相應請旨迅賜簡放並請飭令作速來東接辦一切事宜不勝待命之至除飭該府縣將學政關防文卷封固送省遇有學署日行事件由奴才用巡撫關防暫爲兼理外謹繕摺由驛四百里馳陳伏乞皇上聖鑒訓示謹奏奉旨已錄○○沈秉成片再捐納試用道府人員應於到省一年後察看考核出具切實考語奏明分别繁簡補用歴經循辦在案今查有花翎三品銜試用道王樹蔭自光緒十八年二月初六日到省應以下月初三掣簽之日起連閏扣至十九年二月初三日止試看一年期滿例應甄别據藩臬兩司會詳前來臣覆查得該員王樹蔭才識明敏辦事實心堪以留省分别繁簡補用除咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○沈秉成片再新授徽寍池太廣道袁昶現已到省應卽飭赴新任以重職守除檄飭遵照外謹會同兩江總督臣劉坤一附片具陳伏乞聖鑒謹奏奉硃批知道了欽此○○沈秉成片再安徽按察使嵩崑奉旨升授貴州布政使新任臬司員鳳林到皖尚需時日所有臬司篆務自應委員接署以重職守查有安廬滁和道丁峻屢署臬篆例案熟悉堪以署理遞遺安廬滁和道員缺查有候補道蕭允文才識明練處事精詳堪以署理除分檄飭遵外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○沈秉成片再新授鳳陽府知府曾樹椿現已到省自應飭赴新任供職以專責成所有現署鳳陽府事本任頴州府知府鳳林前經調署太平府篆務尚未到任續又調署鳳陽府事兹值交缷鳳陽府篆應仍飭令前赴太平府知府調任俾符原案據藩臬兩司會詳請奏前來除檄飭遵照外謹會同兩江督臣劉坤一附片具陳伏乞聖鑒謹奏奉硃批吏部知道欽此○○頭品頂戴安徵巡撫臣沈秉成跪奏爲奉撥光緒十九年甘肅新餉現收二成三成銀兩依限照數籌解恭摺奏報仰祈聖鑒事竊准戸部咨光緒十九年分甘肅新餉指撥安徽省銀二十萬兩截至十八年十二月底止赶解三成十九年四月底再解三成其餘四成統限九月底掃數解清等因當經行司遵照將應解前項頭批三成銀六萬兩依限如數動撥飭委候補知縣劉傳梁管解赴甘並經分别奏咨在案兹届四月分應解二批餉銀之期飭據布政使德壽詳稱遵查此項甘肅新餉爲兵食要需亟應赶緊提前籌解今於庫存地丁項下移緩就急動撥銀六萬兩飭委候補知縣蕭仁兩領解赴陝甘督臣衙門交納轉發甘肅藩司兌收充餉其餘四成餉銀容再設法赶籌接續依限委解不敢稍遲等情詳請奏咨前來除咨戸部曁陝甘督臣查照外所有安徽省委解十九年甘肅新餉二批三成銀兩緣由謹恭摺具奏伏乞皇上聖鑒訓示謹奏奉硃批戸部知道欽此○○頭品頂戴安徽巡撫臣沈秉成跪奏爲安徽省光緒十七年分津貼奏銷案内叅後續完銀數各員遵章繕具清單恭摺仰祈聖鑒事竊據布政使德壽詳稱前奉戸部奏定章程各項奏項案内未完一分以上各員先行開單具奏由部核定處分其有具奏後續完者准其續行奏請歸本案開復等因奉經遵照辦理安徽省造辦光緒十八年分津貼奏銷前經遵章先將未完一分以上各員各單詳請奏報一面循例造册詳題在案兹查明光緒十七年分津貼奏銷案内該州縣衛各員叅後續完分數按照奏銷原報清單未完分數按項開單其赶報册列原報未完不及一分各員續完銀數職名請仍歸奏銷本案辦理詳請具奏併據聲明繁昌縣接征知州葉鴻荃奏銷册報未完分數在七分以上惟查應征銀數係在百兩以内當卽遵照新章聲請暫行免議由司勒限嚴提赶解糧道庫兌收造報在案該員於奉文後將未完銀兩續解糧道兌收現已查照續完銀數分别核計已未完分數逐一開報應請咨部核議等情前來臣覆核無異謹收津貼奏銷案奏報後續完銀數各員繕具清單恭呈御覽除咨部查照外理合會同兩江總督臣劉坤一恭摺具奏伏乞皇上聖鑒勅部核覆施行謹奏奉硃批戸部議奏單併發欽此○○沈秉成片再安徽省歲徵耗羡不敷支用向於司庫地丁正項内每年酌撥銀五萬兩歸入耗羡支用歴經遵照辦理所有光緒十七年分應撥銀兩前經劃撥銀一萬兩附片陳明在案今因耗羡仍不敷用請再撥銀一萬兩歸入耗羡項下支用據布政使德壽循案詳請附奏前來臣覆核與例相符理合附片陳明伏乞聖鑒謹奏奉硃批戸部知道欽此○○頭品頂戴閩浙總督臣譚鍾麟跪奏爲閩省新海防捐輸第九次收捐銀數懇恩奬敘以昭激勸恭摺仰祈聖鑒事竊閩省新海防捐自光緒十六年二月十一日起至十八年十月底止捐官職貢監共收實銀五萬九千三百三十六兩八錢分案編列八次先後奏奬所收捐項遵照部行分别解赴海軍衙門及直隷省察收轉解順天府備賑在案嗣因厦門購砲築台援案奏請留新海防捐欵動用已奉硃批允准兹自光緒十八年十一月初一日起截至十九年三月底止據張慶鈞等三十二員名報捐各項實職共收實銀二萬九千一百七十四兩三錢二分先塡司印實收給領俟部頒執照發換所收銀兩留閩備用並飭屬廉爲勸捐續詳請奬拋福建善後局司道編作第九次造册詳請具奏前來臣覆核無異合無仰懇天恩俯准奬叙以昭激勸除造具細册送部查核外謹繕摺具陳伏乞皇上聖鑒勅部議覆施行謹奏奉硃批戸部議奏欽此○○二品頂戴署貴州按察使糧儲道臣黄元善跪奏爲恭報微臣接署臬篆日期叩謝天恩仰祈聖鑒事竊臣於光緒十九年二月十五日接奉貴州巡撫臣崧蕃行知按察使唐樹森署理布政使所遺臬篆委臣接署於三月十八日派員將印信文卷齎送前來臣當卽恭設香案望闕叩頭謝恩祗領任事伏念臣諫垣備職未報涓埃光緒九年十二月由工科掌印給事中蒙恩簡授貴州糧儲道十年五月到任迄今將近十年三權臬篆兹復忝署斯職彌切悚惶查黔省爲邊徼要區臬司爲刑名總匯舉凡察吏安民明刑弼教諸大端在在胥關緊要如臣檮昧懼弗克勝惟有仰體聖朝刑期無刑之德意遇事禀承撫臣實心實力認眞振飭斷不敢以暫時攝任稍涉因循致有貽悞以冀仰酬高厚鴻慈於萬一所有微臣接署臬篆日期並感激下忱謹繕摺恭謝天恩伏乞皇上聖鑒謹奏奉硃批知道了欽此○○崧蕃片再查案准部咨凡調署實缺州縣佐雜不得逾十分之二並將因何調署緣由及委署若干員按季造册詳咨又咸豐十一年十一月二十三日 
奉上諭嗣後各省州縣無論奏調委署代理著每届三月彚奏一次由吏部嚴行查覈如有違例更調等弊卽將該督撫藩司分别叅奏欽此又准部次議奏候補委用試用人員除委署無人之缺及暫時代理無庸覈計外委署有人之缺擬請州縣與佐雜分計每年各不得逾十分之一以示限制又准部咨議奏州縣佐雜實缺人員調署比照委署定章各不得逾十分之一以示區别各等因歴經遵辦在案兹查光緒十八年冬季分調委現任人員署理别缺者知縣一員候補委用試用人員除實缺調署别缺及另有差行撤省察看所遺各缺不計外並無委署有員之缺據兼者藩司唐樹森造册具詳前來奴才覆查無異除册分送部科外謹附片具陳伏乞聖鑒謹 
 
 

Page 14

 
 
奏奉硃批吏部知道欽此○○崧蕃片再查前准部咨奏定章程道府州縣無論何頂勞績保歸候補人員應以到省之日起扣限一年期滿詳加試看出具考語奏明分别繁簡補用等因歴經遵辦在案兹查有試用知縣那森到省試看一年期滿應行照章甄别據藩司王德榜臬司唐樹森造册會詳核奏前來奴才查該員那森年壯才明堪以留省補用除册分送部科外謹會同雲貴總督臣王文韶合詞附片陳明伏乞聖鑒謹奏奉硃批吏部知道欽此○○崧蕃片再署大定府事銅仁府知府曹昌祺丁憂遺缺查有擬補大定府缺之楊熙瑞爲守兼優無忝裴率堪以署理又綏陽縣知縣樸興文調省遺缺查有貴筑縣知縣李應華樸誠檼練堪以調署所遺貴筑縣缺查有黄平縣知縣瞿鴻錫廉明勤幹堪以調署據臬司兼署潘司唐樹森具詳前來除檄飭遵照外謹會同雲貴總督臣王文韶合詞附片具陳伏乞聖鑒再銅仁府缺前請扣留業經揀員請補合併聲明謹奏奉硃批吏部知道欽此○○崧蕃片再查案准部咨凡調署實缺州縣佐雜不得逾十分之二並將因何調署緣由及委署若干員按季造册詳咨又咸豐十一年十一月二十三日奉上諭嗣後各省州縣無論奏調委署代理著每届三月彚奏一次由吏部嚴行查核如有違例更調等弊卽將該督撫藩司分别叅奏欽此又准部咨議奏候補委用試用人員除委署無人之缺及暫時代理無庸核計外如委署有人之缺擬請州縣與佐雜分計每年各不得逾十分之一以示限制又准部咨議奏州縣佐雜實缺人員調署比照委署定章各不得逾十分之一以示區别各等因歴經遵辦在案查貴州州縣共四十六缺佐雜共九十三缺光緒十八年春夏秋冬四季分州縣調署别缺者三員並未逾額候補委用試用人員署理有人之缺州縣佐雜除實缺調署别缺並因病請假撤省察看因案撤省另有差委請咨引見所遺各缺不計外並無委署有員之缺據兼署藩司唐樹森造册具詳前來奴才覆查無異除册分送部科外謹附片具陳伏乞聖鑒謹奏奉硃批事部知道欽此○○崧蕃片再查藩司到任應盤查各屬常平積存各案倉糧向係移委道府代盤有無虧缺限三個月由司道造册具結詳請題咨歴經遵辦在案今兼署藩司唐樹森於光緒十九年二月十五日到任應查照舊章移委盤查結報惟查黔省自咸豐四年桐匪楊逆滋事以來上下游苗教𤞑夷各匪相繼竄擾又因髮逆蔓延奉調官兵分路堵剿各屬存儲常社倉糧亦係碾供軍食並因被擾之區秋糧難徵所需兵米亦係碾動社倉榖石又因城池失守被賊燹掠奏准豁免所有各案倉糧碍難船查造報均經奏明展限現在地方雖已肅清防營改爲練軍而饟項及善後經費需用浩繁各屬應存倉糧無從籌欵買補是以未能截數結報據該司唐樹森會同糧儲道黄元善詳請具奏前來奴才覆查無異合無仰懇天恩俯准展限俟各案倉糧設法籌補截有成數再行委員盤查結報以符定例除咨部查照外謹附片具陳伏乞聖鑒訓示謹奏奉硃批着照所請戸部知道欽此○○崧蕃片再光緒十九年正月分收到各省關解黔軍餉銀數前經奴才奏報在案兹查二月分收到四川省鹽稅釐恊餉抵捐銀三萬五百兩又江蘇省藩運兩司及江海關厘局恊饟共銀三千二百五十兩共收銀三萬三千七百五十兩據兼署布政使唐樹森申報前來除咨部查照外謹附片具陳伏乞聖鑒謹奏奉硃批戸部知道欽此○○尚書銜山東巡撫奴才福潤跪奏爲揀員請補要缺知府以裨地方恭摺仰祈聖鑒事竊照東昌府李清和報捐離任開缺接准部咨係光緒十九年三月初五日行文按東省照限三十日减半計算扣至是月十九日作爲開缺日期所遺東昌府知府員缺係題補要缺前經部定新章專歸地方補用查例載應題缺出先儘候補人員題補如候補無人方准揀員升調又道府等項缺出酌量以候補人員請補時先儘截取記名分發人員等因該府管轄一州九縣政務殷繁其界連曹州及直隷所屬之處間爲盜賊淵藪緝捕巡防尤關緊要且有管理河漕修防催䟎之責非明幹有爲兼諳河務之員弗克勝任東省現無記名分發人員應以各項候補人員請補奴才督同藩臬兩司詳加遴選查有遇缺儘先前補用知府洪用舟現年五十三歲四川松潘廳人由咸豐辛酉科拔貢就職直隷州州判同治四年四在甘肅軍營克復鐵角城西峯曲子等鎭案内出力保准免選本班以知縣分發省分歸候補班補用並加同知銜賞戴花翎五年簽掣山東由部帶領引見奉旨着照例發往欽此六年四月到省委署樂陵縣事因防守黄河出力經前撫臣丁寳楨保加運同銜補授德平縣知縣九年正月到任旋調署荷澤縣事因堵築侯家林大工出力保以知府在任遇缺儘先前補用十二年調補滕縣知縣復因辦理江北河運漕糧出力保加隨帶二級調署陽榖縣知縣光緒元年因堵築賈莊决口出力保俟補知府後以道員儘先補用調補歴城縣知縣二年二月到任經前撫臣丁寳楨補行甄别堪以繁缺知府補用調署臨清直隷州知州三年大計保薦卓異七年二月飭回歴城縣本任旋丁母憂開缺服滿起復於十四年九月回東缺知府班候補十七年前撫臣張曜彚保連年搶護險工出力人員案嵴請加三品銜十八年堵築白茅墳等處漫口在事出力經奴才保准俟離知府歸道員班後加二品頂戴本年二月到任該員才具開展辦事精詳現署斯缺措置裕如以之請補東昌府知府實堪勝任與例亦屬相符據布政使湯聘珍按察使松林會詳前來合無仰懇天恩俯念員缺緊要准以遇缺儘先前補用知府洪用舟補授東昌府知府實於地方有裨如蒙俞允俟准部覆再行給咨送部引見該員係候補人員毋庸聲叙叅罰合併陳明謹會同河東河道總督臣許振褘合詞恭摺具奏伏乞皇上聖鑒訓示謹奏奉硃批吏部議奏欽此○○福潤片再山東省本年起運光緒十八年分漕糧除因災蠲緩撥賑外尚有應運東陵西陵兵米兹據督糧道恩燾禀稱督飭縣帮愼選乾圓潔净米石上緊徵兌外河德正首帮現已兌齊逐船盤騐定於四月十五日開行北上其餘各帮船隻亦卽依次前進等情奴才覆查無異除飭赶緊運交以濟兵食外所有山東德正首帮漕船開行日期謹附片陳明伏乞聖鑒謹奏奉硃批戸部知道欽此○○福潤片再本年江浙兩省海運漕船初次在東收口放洋日期隻數業經奴才附片奏報在案兹續准登州鎭臣章高元咨並據管帶登榮練軍副將傅介壽及該管道府禀報本年三月十二十八二十二等日浙江嘉善縣漕船金豐大掃安縣漕船金元賚海甯縣海鹽縣漕船李廣登長興仁和兩縣漕船金惠源仁和縣漕船金恒大金捷昌計六隻先後駛入東境收口旋卽陸續出口放洋由練軍護送北上等情除仍飭查探續到船隻隨時迎護催䟎外所有浙江省海運漕船二次在東收口放洋日期隻數理合附片陳明伏乞聖鑒謹奏奉硃批戸部知道欽此○○尚書銜山東巡撫奴才福潤跪奏爲臨清戸關一年期滿溢收盈餘銀兩請照歴届成案抵補工關缺征抵賸之項按數給奬以示鼓勵恭摺仰祈聖鑒事竊照臨清關稅務向委臨清直隷州知州征收由奴才核計完數奏報戸關每年應征正額銀二萬九千六百八十四兩銅斤水脚銀七千六百九十二兩三錢一分三厘盈餘銀一萬一千兩以上六千六百兩爲額内四千四百兩爲額外兹據濟東泰武甯道張上逹轉據臨清直隷州知州陶錫祺詳稱自光緒十七年八月初四日起連閏至十八年八月初三日止一年期滿共收過船料貨稅糧食稅正銀四萬七千六百二十一兩九錢又因順直被災自十七年八月初四日起至十月十六日止奉文免過運京米麥雜糧稅銀三百四十七兩五錢七分一厘又十七年八月起至十八年閏六月底止奉文免過江北江蘇河運漕船二成貨稅銀九千三百九十一兩六錢八分六厘征免併計共銀五萬七千三百六十兩一錢五分七釐除正額盈餘均經足數外尚溢收銀八千九百八十四兩八錢四分四厘查是年直省歉收糧價昻貴各商由豫東二省販運糧米雜貨紛紛北上故能征收溢額律得聲請議叙惟查工關尚有缺征盈餘銀二千八百四十六兩八錢六分因汶河舟楫不通祇賸衛河一路榷征船料無多以致未能足額自光緒十年以後工關短收稅銀均經戸部議准以戸關之溢額撥補免賠撥賸之項照章核給議叙兹届戸關一年期滿情事相同擬請援照成案及道光十年戸部會同内務府奏定章程各關征收盈餘溢收五分以上者准加二級以此次應得之尋常加級改爲加隨帶加一級等情詳請具奏前來奴才覆查無異相應仰懇天恩俯賜勅部准照成案以盈補絀核給議叙出自鴻慈除咨戸工二部查照外謹恭摺具陳伏乞皇上聖鑒訓示謹奏奉硃批該部議奏欽此 
 
