# 1907 - 408 - 4912515

 

Page 1

 
 
本館爲閱報　諸君利便起見特在甯波東渡門外小江橋下第三道公墻下設立分館定報　諸君請向該處接洽當按日速送不誤如蒙　惠登廣告亦請　駕臨面議可也　本館謹啓 
[奏辦安徽鐵路勸股正分副彩票廣告]  
安徽勸股正分副票爲全省路股而設正票中彩立兌現洋不中之票可換股份分票一本萬利派彩至優係由鐵路公司自辦與尋常招商承辦情形不同可謂至公至妥近日副票益加整頓各總辦親臨開彩一秉大公十七會正分票准期十一月十五日在蕪湖當衆開彩三十二會副票准期十月二十六日在上海當衆對彩凡本外埠各寳號批發格外從亷收兌紅票各號立卽兌現並售湖北大票江南正副分票函購原班回件此體●本埠經理批發處○萬寳全○亨得利○鳳翔○廣利○廣發祥○萬福來○萬鎰利○恭禧○連連中○濬利源○同得財○彙源○新通源○通有利○老必得利○老同得利○順發○兆昌發○廣悅來○同得財○萬億利○復發元○聚寳元○萬利昌○廣有源○大有利○同發源○萬寳來○萬寳源○恒有餘○萬培利○財源來○萬有餘○廣發源○恆有利○萬有利○快發財○德發財○萬有源○義盛源○協利源○時利和○老通源○廣泰祥○廣惠利○廣鏞源○必得成○有得中○永利○美利○得月樓○三萬昌○立中○財運來　上海各票行啓 
[信義禮和洋行軍械事務所今遷移江西路二十七號告白]  
[信義儲蓄銀行代招蘇浙路股廣告]  
本銀行總董馬相伯謹代招蘇浙路股凡我愛國同胞請到鎭江西塢街揚州清江漢口大董家巷河街上海鐵馬路鵬程里本銀行照新章認股爲盼 
[裕大祥洋棧聲明]  
啓者英十一月十五號福來德洋棧期滿推歸與裕大祥承受所有福來德舊棧單務祈速至棧房兌換裕大祥新棧單　紳商各寶號賜顧者照常開辦格外克已　廣招徠恐未週知特此聲明　本棧主人告白 
[吸雪茄烟者請嘗試之]  
烟的性質最能避瘴避穢化食消積於衛生上頗有益處惟製造不良乃有害焉本公司有鑒於此所以專心考究必求世之好烟者有益無害而後快諸君如以所言爲不實不妨親臨本公司採購一二種嘗試嘗試庶可明本公司經營之苦心也　英大馬路小菜塲對面瑞華烟總公司啓 
[甯波旅滬同人公鑒]  
啓者上海一隅無論工商紳學各界惟我甬人最占多數鄉誼亦較他埠爲親愛但各自營業未睱常通音問殊憾事也現爲浙路集股事擬擇期開同鄉大會若只憑少數人之所知者函件往還必多遺漏爲此登報聲明凡我甬人之在滬者務望各按本業廣爲調查如工界之領抽商界之經理紳界之旅居學界之校員以及各業董事每廠每鋪每校每公所會館各舉代表將姓名住址營業於登報五日内詳細函　示敝處以便臨期奉邀會議選舉董事是所至盼　賜函請寄上海三馬路南廣西路寳安里電話七百四十號　商辦浙路甬屬集股處敬啓 
 
 

Page 2

 
 
[今日本報目錄]  
　　第一張宮門抄論說（四國協約後之中國）專電路欵要聞 
緊要新聞 
　　第二張畫史要件（漢口旅鄂商董上新任浙撫禀）分類新聞 
　　第三張小說（支那旅行）國外新聞本埠新聞訟案振務 
各業行情表 
[宮門抄]  
　　十月二十三日召見軍機全福 
[論說四國協約後之中國（叔）]  
　　自四國協約成立以後中國國際上之事項乃紛起。如間島佔領。如日僧傳教。如滇越鐵路。如蘇杭甬借欵。如西江緝捕如惠州劃界。其間關於日者二。關於法者一。關於英者三。卽歐美之老於外交者當之。恐亦未能因應咸宜。而况乎以顢頇頽唐之外部。東方病夫之弱國。膺茲艱鉅。奚克自全此固不能不爲外部原諒者也。但我所謂爲外部原諒者。非謂外部種種之讓步。種種之受虧。皆當默認不言也。今外部旣處於困難之地位。則我民當百出其方法以爲之後援。齊一其心思以爲之後盾。務使外部得有藉口。外人畧有顧忌或者國權猶有萬一保全之希望。若姑息以愛人則相率而偕亡耳。嗚呼。論國力則若是其窳敗。論人材則如是其消乏。所恃者惟此民間之輿論。猶或稍有力量。而奈何國民猶敢放棄之。政府猶可摧抑之耶。 
　　蘇杭甬問題發見以後。上下人士慷慨激昻。始則江浙兩省之人爭之。繼則江浙兩省以外之人咸爭之。下至妓丐。旁及婦孺。莫不憤憤然垷於詞色。誠知借欵之問題。不獨江浙存亡之問題。乃全國　存亡之問題也。今我 
 
 
 

Page 3

 
 
有一言爲同胞告者。借欵之問題。誠爲全國存亡之問題。借欵以外之各問題。亦無一非全國存亡之問題也何也。今日外交上之事項新。發見者凡六。（見上）發見巳久而今又提議者凡四。（如銅官山如西藏條約如建邵汀如福公司）人皆挾其雷霆萬鈞之勢。我獨餒其乞憐求救之情。使有一問題可以遷就了結者。將無一事可以不遷就使有一國幸得滿志而去者。將無一國不欲求滿志。此各國均勢之局所必出於此者也。試觀四國協約之條文。無一不曰互守東亞之和平保全中國之主權。又無一不曰默認某國在某處之勢力。夫旣曰互守和平保全主權矣。又何有於某國在某處之勢力。旣欲伸張勢力矣。又何有於東亞之和平中國之主權。揣其用意無非互保均勢之局。藉固自有之藩。如有甲國而在勢力範圍之内伸張其權力者。則乙國卽默認之。而亦自於其範圍之内。圖權力之擴張。如有乙國而在其勢力範圍之内伸張其權力者。則甲國亦默認之。而即自於其範圍之内。作相當之處置。蓋如是則此疆我界。力敵勢均可以不折一矢不用一兵。而堂堂之中國已無形分割於此協約之中矣。故我國今日之外交。如有一尺之土。一寸之權。可以退讓與人者。則全國之亡。實可以頃刻待也　　然則將奈何曰凡有關於外交上之損失者無一不當出我全國民力以抗爭也。今日爭之最力者。莫如蘇杭甬。其餘若閩若滇若粤若皖若西藏若東三省。類不過其本省之數人。或留東百十學生。起而抗議。夫以蘇杭甬之事。出其全國之力。猶不足以動外部之。聽微而至於數十百人。又安能濟。則以上各事。苟不幸而稍有損失者。不可謂非吾國民自放棄之也故今日我民所當知者。若鑛若路。雖爲一方面之事。而什百方面。皆一方面之積也。若西藏若東三省。雖似僻在邊隅。而邊地之不保。腹地何以圖存也。總之一寸之權。何莫非我中國之權。一尺之土。何莫非我中國之土。譬之弟兄雖分析。苟有謀奪其產者。將坐視而不救乎。抑將合力以爭乎。其必合力以爭。無可疑也。則今日我民惟有合二十二行省之團體而聯爲一大圖體。有一事可爭者。合全力以爭。之卽不啻合全國以爭之而後外交或少有起色。中國或有萬一保全之希望也。有志者盍早興起焉 
[專電]  
　　電一　　　（北京）蘇杭甬路事外部以英使逼迫仍擬借欵自辦已定稿將入奏 
　　電二　　　（北京）浙省樟腦案浙撫請外部照會日使據約力爭 
　　電三　　　（北京）學部淮呈講羲兩份一呈慈宮一呈御覧 
　　電四　　　（廣東）香山縣紳民以葡人佔界電請外部挽回 
　　電五　　　（杭州）嵊匪四潰東陽告警甬屬亦告警八旗巡防隊准備漏夜開差 
　　電六　　　（杭州）海鹽梟匪竄擾沈蕩鎭勢頗猖獗電省請兵 
路欵要聞 
[全浙國民拒欵會紀事]  
　　全省國民拒欵大會二十日下午二旬鐘借兩級師範學堂開會集議官紳商學各屬代表蒞會者約共三千餘人會場秩序（一）起發人王孚川君宣布開會（二）報告本會成立情形（三）推舉臨時議長（四）公舉會長（五）議决草案（六）議决入京代表（七）聯合二十二行省設立總機關（八）擬俟馮撫到任各代表全體扣轅請見籲請代奏（九）閉會報告畢續布發起後之情形及經濟事務並言本日會期撫藩臬各憲均有要公然與本會均表同情特派代表次請會衆選舉臨時議長有寗波代表俞君倡議仍請王廷揚君爲臨時議叩衆贊成經臨時會長布告推舉王夔石相國爲會長並言中堂齒德俱尊於浙路拒欵尤爲熱心將來領銜主持事尤重要云云全體贊成並公舉濮子聲君爲本會全體代表偕同相國文孫王純伯君親赴相府恭請到會主席次由寗嘉代表倡議選舉副會長二人當由臨時議長報告本日選舉票十紙分給同鄉各界照例塡舉當舉定杭州代表祝鳳樓嘉興代表褚慧僧湖州代表周湘舲寗波代表陳李衡紹興代表陶七彪台州代表喻志韶温州代表許壬處州代表夏定侯金華代表蔡雨香衢州代表余時登嚴州代表王槐卿杭乍駐防貴　香收票後再舉副會長兩 
 
 

Page 4

 
 
人第一王廷揚得六十三票次張菊生得四十二票某君倡議以次多數爲定會衆反對仍照前復選揭曉後張菊生得七十四票當選次多數爲張讓三君會員某起言張君菊生現在上海一時不能到杭且上海亦爲機關重要之區得張君坐鎭尤　借重惟會長一席責任重大勢難久曠擬請次多數張讓三君代理衆贊成張君力辭並云某身居幕府兩涉嫌疑萬一辦理失當何顏以對國民好在信中丞去任在卽某不久卸事然後可到會辦事現在不能承認經學界書記傅君力勸張君担任言公如可憐全浙同胞望速出幕府力負義務言辭痛切全座拍掌張君亦慨允不再辭學界代表許壬君倡議十一府赶設拒欵分會以省城爲總機關部王議長復宣布暫定簡章草案内有以後凡認五元一股本會全體即認爲會員又宣布江浙鐵路公司選派代表入京爭路已舉張菊生張仲容李雲書此事並未通告國民會萬一將來如有失敗須兩公司担此責任我國民萬難承認惟現在無法取消不得已擬籌補救之策爲受派人之後盾又議分電二十二行省聯合組織保路公會擬布電稿請衆改定某省某團體鑒敞省抱定不借外欵爲宗旨本日國民大會會長公推王相國張菊生王廷揚兩君副之力任後盾存亡大計哀懇協助議合二十二行省在滬設立總機關力保路權全浙國民拒欵會電 
　　五點鐘本會派迓王相之代表濮君返會持中堂手書力辭會長祗允幫忙經留學界代表陳季衡君起言王相不認會長關係重要擬請十一府代表聯合踵邸力請如再不允吾輩决不散會其時已六句三十分鐘各代表列炬齊赴相府會中亦繼燭以待當有海寗代表報告杭君辛齋因開拒欵會被舉會長海寗州程贊清隸捕入獄此事關係拒欵前途合屬人心憤激將成暴動擬請會長會員公求撫台代表王省三觀察面禀中丞迅速電飭釋放以安民心王觀察慨然應允全體拍掌聲謝次經耶穌教友徐春齋君演說擬俟馮撫台到埠聯合全體赴碼頭請見要求代奏爭拒不允不休語稍激烈全體雖贊成惟王議長以人多必無秩序力阻改議仍每府各派代表三人扣轅請見婉求堅持其時巳七句三十餘分鐘十二代表先後遄返報告王相實緣小病不能親身到會會長一席現已承認惟全體會員辦事須遵法律應行事件並請隨時通知相國商允後再行發表全體歡呼贊成八句鐘散會 
[借欵議結傳聞]  
　　字林西報載十六日北京訪函云蘇杭甬鐵路擬借外債一百五十萬磅雖江浙人民反抗甚力然外部巳與英使商定銀公司總理濮蘭德已於本月十三日偕費蘭溪君前赴奉天游歷東三省各處軍機處近又面奉諭旨慰告兩省人民謂一千八百九十八年所立之條約具在政府舍借欵之外别無善策並謂已命郵傳部大臣保護江浙人民此路之利益而蘇杭鐵路公司所用之人員則一仍其舊云緊要新聞 
[唐撫續請開缺後之朝議北京]  
　　奉撫唐紹儀現又密奏東三省交涉日形棘手籌辦各事又諸多掣肘圖報愈難清夜自思五中惶悚惟有仰懇大恩俯准開缺賞派閒散差使藉効馳驅云云慈宮覽奏時曾諭訽慶邸究竟徐世昌性情如何何以唐紹儀兩次奏陳諸多掣肘慶邸面奏徐世昌辦事穩當不肯聽唐之擅權或者有之而唐則喜歡辦事時或任性去年郵傳部之事即可想見等語慈諭如此說法唐紹儀幸而與徐世昌在一處云云惟徐唐二人均袁軍機所保者聞之殊覺不悅退朝後回到軍機公所則云唐紹儀善辦外交於鐵路尤講求有素現在浙江路事風潮日甚不知以後如何結局若調唐紹儀前往定可得手或卽以馮汝騤調任江蘇云云慶邸未贊成（忠） 
[電飭各省畢業進士到部報考北京]  
　　學部通咨各直省將軍督撫電云本部現定於本年十一月十五日會考進士館游學畢業學員業已咨行在案貴省如有在籍修科畢業及以前游學畢業回國未經與考之進士請飭於十一月初五以前來部報考云（用） 
粤東西江緝捕問題 
[廣東商會集議情形]  
　　十七日廣州總商會因西江捕權事柬請各行商善董集議是日到者二百餘人隨宣佈議案一條畧謂西江爲兩粤門户商務關係甚大倘授外人以緝捕之權恐致民情激變勢不能不極力爭回加以惠州府屬歸者海濱地方爲英竪旗立界其居心尤爲叵測今特邀請七十二行九善堂蒞會妥商辦法衆議内地緝捕豈容外國干預我商民必展竭血誠聯結團體出死力以相爭斷不忍坐視聽憑外人欺凌現旣議定電文可速發呈請代奏 
[總商會致同鄉京官電]  
　　法部戴尙書曁同鄉京官轉達軍機王爺中堂大人農工商部列堂憲鈞鑒現英人謀佔我粤西江緝捕主權且在惠州歸善縣屬海濱地方竪旗立界如不拒絶恐將來各省内河盡爲外人所奪全粤人心憤激恐釀禍變懇請代奏力爭廣州總商會叩 
[九善堂致外商郵法各部電]  
　　北京分呈外務部農工商部郵傳部 
 
 

Page 5

 
 
法部列憲鈞鑒西江緝捕英奪主權全省奇憤誓死拒絶查内河航業盡挂洋旗原因洋關苛罰驗司掣肘驅迫至此每一被劫洋商出頭若不收回捕權嚴懲關卡整頓緝捕主權一失各國援例亡可立待善堂爲行商代表謹電乞挽救廣東愛育等九善堂謹禀篠 
[國權挽救會集議情形]  
　　十七日開會舉沈孝則爲臨時主席黃仲允葉日銘爲書記茲將議案及舉定幹事人名錄下（甲）宣佈致外部電文并補禀（乙）籌捐電費甚爲踴躍（丙）議定公呈張督將各事分禀（丁）分電桂林潯州一律協助（戊）議定國權挽救會草案（已）舉幹事員十一人沈孝則何劍吳葉夏聲李綬青黎起　潘達眉李書兆伍漢持葉日銘王藩陳炯明 
[附電文]  
　　北京外務部電鑒香山屏籓嶺海葡人越境侵佔拒官虐民對葡如怯列强益橫邇英人又遣兵輪藉測航路侵入歸粤領海内諸港及新安等處操兵演砲竪旗圖佔均碍主權違公法民情震駭恫粤瞬亡鈞部又遽假稅司西江捕權西江非公海内匪非海賊稅司外人兼辦捕務外患已亟更棄兵權輕民命嶺海東西旦夕鉅變粤民誓死挽救統乞鈞部汛即據理與葡英兩國力爭以保國權全粤土謹聯六十六學堂一千九百二十人呼籲迫切待命廣東國權挽救會士民沈厚慈何鍔葉夏聲陳偵李綬青等叩 
[附章程紀要]  
　　一本會名國權挽救會以挽救香山惠州領土權西江緝捕權如此等事已消滅本會仍當續辦永遠存在如有關涉於損害國權之事本會均設法挽救一本會非有排外意思如有關於損害國權之事齊集同人條議得失獻諸大吏及政府以盡國民義務亦與庶政公諸輿論之諭旨相符一凡能以個人或代表團體負荷本會責任者無論士農工商但有職業之男子皆可入會一每人入會基本金一元每特别開會時再量力捐助 
[旅杭閩人爭廢礦約各電杭州]  
　　十九日福建旅杭同鄉在關干閣全閩會館開會集議爭回建邵汀礦約已誌昨報茲將二十日分致各處電稿錄下 
[上外務部電]  
　　北京外務部王爺中堂大人鈞鑒閩省建邵汀三府礦約前經大部展限二十四個月扣至本月期滿仍未開工懇即向法使聲明廢約由閩自辦萬勿再展坐失利權旅浙閩同鄉會叩 
[上閩督松制軍電]  
　　福州閩督憲鈞鑒建邵汀三府鑛約限期又滿應即作廢由閩自辦懇卽電外部向法使聲明廢約不可再展旅浙同鄉會叩 
[致同鄉京官電]  
　　北京陳尙書郭張二侍郎及諸鄉台鑒建邵汀礦約又逾期應作廢閩設公司自辦公推胡國廉總理請公呈外部向法使聲明廢約不可再展致失期激憤旅浙同鄉會哿 
[致旅滬閩同鄉電]  
　　上海謙吉里鄭蘇龕君轉同鄉會公鑒杭十九集議鑛事已分電京閩廢約自辦宜協力共籌旅浙同鄉會哿 
[鎭海縣電請會剿海盜寗波]  
　　鎭海縣電禀浙撫略謂近日卑屬洋面突來盜船多艘裝用快砲新鎗無烟藥等械截劫商船洋面戒嚴是處爲各國商輪必由之綫萬一肇事必致釀成交涉現已會商統領遴派得力哨弁十六名率扮商廣艇各師船出洋兜捕並請迅電吳軍門飭派兵輪開赴該處洋面會剿以保商旅云云（疑） 
[督撫會札莊道督辦梟匪南京] 　 
　　江督因松太嘉湖一帶梟匪充斥特會同蘇浙兩撫札委在籍前廣西太平思順道莊藴寛督辦梟匪事宜先令親赴各該處調查情形妥擬辦法然後再行奏派以昭愼重（齊） 
[新嵊匪警詳誌寗波]  
　　紹屬新昌嵊縣等處土匪聚衆滋事擊斃管帶勇丁多人迭紀前報茲悉是案因加徵鹽稅該處居民聚衆滋閙土匪遂乘間起事聚衆數千人由紹府電請呂軍門調正中營劉佐廷管帶督率勇丁二百餘人先往彈壓嗣復飭副中營林石泉管帶繼往協勦劉管帶旣抵該處拿獲土匪十餘人砍斃土匪四人是時十八都地方亦有匪徒起事管帶旋星夜帶勇往勦因路途不熟甫至該處土匪暗中燃放洋鎗劉管帶未及防備管帶及吹號二人均被擊斃并斃勇丁數十人浙提呂道生軍門聞報即派常備營官帮帶十隊張管帶各率勇數棚前往勦辦昨軍門又得紹府急電復派衞隊及前兩營加派勇丁協勦　　杭州訪函云十九日夜撫轅疊接紹興官紳告急電文多至十六七起其末次電文但言官戕弁亡城危乞援八字信中丞立發電話分請司道到院商議派兵二十日黎明令第一標三營管帶張再揚督帶二營前隊匆遽開差至上午十句鐘續派巡防隊常榮清帶隊繼進并發急電致嚴州府云紹興嵊縣匪徒起事警報迭至現在淳邑旣靜祈即知會到嚴之新兵隊長立刻拔隊逕赴紹興萬勿廷誤紹城人心驚惶府城戒嚴 
　　寗紹台道張觀察致浙撫電云陣亡之劉管帶楊弁及兵丁等實係該處警兵助匪開仗所斃現飭嵊縣秦令多派兵役馳往各處將匪首匪目及逃竄之餘匪併助匪之警長警兵一律密購綫役分路兜拿以期掃盡匪根 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[漢口旅鄂商董上新任浙撫禀]  
　　爲路亡權失環泣請命懇恩作主事竊商等籍隸浙江蹤羈鄂渚九月間聞外務部主持奏准奉旨商辦之浙路改借外欵驚皇罔措呼籲無門查蘇杭甬鐵路草約於光緖二十九年由盛大臣函英公司予限六個月不辦不復草議一概作廢三十一年七月浙江紳士呈請商部具奏籌辦全省鐵路並請派員總理先行立案七月二十六日奉旨依議欽此等因在案浙省鐵路公司籌辦以來集欵踴躍工程迅速江干至湖墅已於今年六月開車現嘉甬一帶亦接續勘辦前集股本五百數十萬今用不及十分之三似此奏准商辦欵足路行何須借用外欵自貽已收復失之患外部汪侍郎大爕旣未奏明請旨又不與浙路熟商輙與英公司開議背奉行之成旨翻已廢之草約以個人交涉而英使勒令全浙放棄路權怪異孰甚蓋路權爲全浙命脉所關一允借欵其害不可勝言今約舉害之大者速者爲我大公祖大人剴切陳之列强政策久倡財產均分之說鐵路收回自辦原以保守主權挽救利害爲目的公司章程不收洋股深慮國勢孱弱必啟外人干預之漸路權所在即土地主權所在浙路奉旨　辦在前外部又徇英使之請强借　欵蔑視朝旨取媚外人路權損失土地主權隨之其害一英人注意揚子江以江浙在勢力範圍内今蘇杭甬允借英欵假使凡屬自辦鐵路外人皆援以爲例競投資本勢必爲印度波蘭之續竊恐茫茫神州不足滿外人無窮之慾壑其害二浙路開辦已及二年英使不提議於商辦未成之先而提議於江墅開車之後謂借欵不成須重提草約是英使自認草約已廢藉借欵挾之外部甘受其愚不惜失信於江浙人民江浙人民擲無量之膏血集成公司所謂至艱極鉅今外部因英使一言勒令借欵與各國提倡實業之政相背而馳以後商界灰心坐使外人之壟斷失路即失地失地即失國處此競爭世界何以自存其害三浙省自聞路欵强借之說人心浮動查浙路股東近二萬人勢力聲望多係鄉邑著姓今突遭壓脅雖不敢有輕重朝廷之心竊難保無仇視外人之意而不逞之徒藉此煽惑嘉湖鹽梟金華匪類伏莾遍地重以凶荒竊恐借欵未成患在眉睫矣其害四凡此四害皆大者速者至於借用外欵工程管理處處掣肘鐵路材料壟斷居奇種種設施僅屬浙路公司受其害不過利益損失其害猶小汪侍郎身居外部不爲桑梓利害計獨不爲國家利害計乎方今朝廷銳意立憲提倡議院無非爲保全國脉開通民情起見性命財產應在法律保護之例蘇杭甬路借欵利害所關輿論不洽信署撫憲同深維護電奏請收成命情詞痛切浙民感切肌髓賴以苟安今大公祖大人奉命撫浙一省安危繫於一身安則大公祖之賜危亦大公祖之恥幸逢八騶渦鄂用敢千瀆威嚴環泣請命願勿讓信署撫憲專美於前以副全浙紳商士民之望伏祈俯鑒輿情將借欵利害剴切敷奏鼎力主持全浙幸甚大局幸甚謹具上禀 
[分類新聞]  
 
 

Page 11

 
 
政界 
[法政講習所招考學員鎭江]  
　　南洋憲兵總司令官陶駿保觀察在鎭創設法政講習所已於二十日招考大旨以養成地方自治之人才爲宗旨現已禀明督撫憲立案擬借萬壽宮開辦延聘教習五員均係遊學日本法政畢業生其章程先收學員一百名分晝夜二班以一年爲畢業優等由本所申送江蘇官立法政學堂肄業以宏造就（御） 
[庫倫辦事大臣咨保蒙王北京]  
　　庫倫辦事大臣咨致軍機大臣謂現因所屬圖什業圖漢郡王車林巴布旗四等台吉巴特瑪濟爾親王剛達多爾濟旗四等台吉成棍那爾圖等管理該倫稅卡現已期滿亟應咨保等因現已由監長核准禀明大臣應保給紀錄一次昨已行知理藩部查照立案矣（明） 
[政府議查邊荒北京]  
　　直藩增子固方伯前奏請推廣旗丁生計一摺現經政府會議擬先行飭下新撫川督駐藏大臣併内外蒙古各將軍都統及熱河都統東三省督撫各查明該省實有閒荒沙淤地若干是否堪以開放迅速聲復以備核辦（旦） 
[調查監獄委員蒞鎭鎭江]  
　　江蘇臬司陸中甫廉訪近日札委知縣洪大令鼎芬赴鎭江各屬察看監獄以便改造現大令已於二十一日抵鎭矣（御） 
[關道飭縣取消加稅之議鎭江]  
　　丹　縣王大令履任後卽允鮑京官等之請在房產稅契項下加收稅銀二分藉充求　學堂經費嗣因士紳會議均不謂然現鎭關道榮星莊觀察恐拂輿情立即飭縣將原案注銷云（代） 
[札飭籌欵設立自治局蘇州]  
　　江督札飭藩學臬三司文云照得各國地方制度以議會爲立法樞紐以叅事會爲行政機關而仍受監督于官府惟自治法理必先由本地人民從下級辦起次及於上方爲純一之治法中國法制未備人民程度不齊不得不稍有變通由官紳先爲引導以期推行無阻江蘇民智發達最早士夫之熱心公益者頗不乏人自應先行設立自治局由財政局籌銀三千兩作爲創局經費云（去） 
交涉 
[俄員驅逐春邊村民吉林]  
　　哈爾濱附近春邊地方向由東清鐵路公司租借境内有民户四百丁口二千前年曾經公司飭令該村居民　移他處村民等以一時無處遷住懇請緩期二年再遷茲於十月十六日爲展限期滿之日公司卽派員隨帶護境兵二中隊赴該村會同哈爾濱俄國警察署長包圍該村勒令村民移徙他處村民等不忍遠離哭泣哀求俄員以展限期滿竟將居民盡行驅逐并將該村房屋悉付一炬矣） 
[洋人購地新章]  
　　字林報云天津關道呈遞條陳由直督楊代奏大旨謂此後洋人凡在租界外購地必須在地契上加塡（如中國政府因建築鐵道及他項公事需用此地則執業洋人應照時價售與華官不得違抗）等字樣以免日後致起交涉云云此摺已由政府議准蓋以際此振興路礦及各種利源之時此議實不容緩也至於此項新章赴華教士能否服從各國使臣有無違言現在尙未探悉 
[示禁租界外開設行棧湖南]  
　　湘省自常德府闢商埠已經劃定租界所有洋商自應照約在租界内賃屋經貿乃近來某某等洋商在内地租賃民房開設行棧現由武陵縣羅麟閣大令禀請府尊王伯苹太守詳請省台照會各該國領事飭令各洋商一律遷移以符約章而敦睦誼並將所有應守條約之處出示曉諭（讀） 
軍界 
[軍門巡緝匪類鎭江]  
　　江南提督劉華軒軍門以常鎭各屬港汉紛歧向多匪盜日胶因親乘砲艇馳往常州金沙丹陽等處巡緝並查閱緝私各營防務二十一日換座商輪赴寗面謁江督端午帥禀商緝匪事宜（御） 
[江督位置陸軍畢業生南京]  
　　江督端午帥前署蘇撫時曾派武學生分赴東西洋留學陸軍現在留學德國馬隊專科學生解朝東繆慶禧生業已畢業回國自應量材錄用俾得自効午帥查南洋新軍成立未久所有各營官弁尙係足額而該生等學期致用未便虚懸業已發交督練公所見習委用遇有缺出即當加札委派至每員應支薪水若干飭由該公所支領轉發（盲） 
[編勇扼紮封川新江廣東]  
　　粤省前因西江盜賊猖獗經購小輪十四艘分段查緝故將上游各扒船全行調回以免　費惟廣肇羅蔣道以現在潯梧有匪分竄封川開建一帶商旅戒嚴肇羅應增兵搜捕萬難抽調一空倘被竄擾西江爲害實大封建内河綿亘數百里前撥扒船猶嫌稀少若全裁去尤恐不支特懇大憲另撥營隊並留扒船五六艘分泊巡緝以衞商旅等情電禀督轅當由大憲妥議辦法并電覆蔣道遵照以小輪十四號現已派赴西江一帶巡緝其在西江上游肇安左營各扒船卽應全行調回所請酌留扒船數號分泊封川新興兩處諸多窒碍惟封川毗連西省聞近日西匪多有麕聚其間已電西撫飭行梧州派勇前往搜拿封川新興兩江商船來往不少若無兵勇常川梭巡亦屬疎虞惟該處水淺扒船亦不能到現擬留肇高扒船九號之餉改編陸勇數隊在封川新興江岸上扼要設廠分紮巡緝以資保衞云（因） 
[籌解邊防經費廣東]  
　　日前粤省奉諭催速清解東北邊防經費當經督轅札司照辦在案茲聞司局奉文後飭先將本年應解銀四萬餘兩分别籌解至念八年至三十二年積欠十餘萬應俟復日補解等情現已詳請督院咨部查照（因） 
[擬設憲兵隊之組織北京]  
　　京師擬設憲兵隊已載前報現聞鐵尙書與各堂商訂擬於内外城各設憲兵兩隊聞外城以楊欽三君爲統領内城尙未酌定其人將來設置後一面約束軍人之違警一面輔助各廳警察事務俟與民政部商妥權限方能實行（爲） 
 
 

Page 12

 
 
學務 
[大學堂之風潮北京]  
　　北京大學堂教務提調張君託名總監督牌示開除標本學生布青陽等兩名以學業未進爲辭各標本學生疑有不實之處由其班長向總監督請問監督而監督尙未盡知遂向提調責言提調怒駡以致激動公憤適博物科科長程君因事亦與提調交鬨提調大聲謾駡標本教習某以其擾亂學規欲電致原聘人李欽使評理全校學生恐大學名譽敗壞於一人之手因歷舉提調劣迹若干條大書於壁遂於十四日晚飯後開第一講堂會議到者約三百人公布其劣迹若干條决定上書於總監督請其更換提調并公舉某君爲代表人如其無效則當上書於學部尙書云（來） 
[慨捐鉅貲興辦族學長沙]  
　　湘鄉縣曾紳廣江與其乃兄洛園孝廉商定擬在省垣曾氏總祠並原有之武城試館創辦一族學堂願以家貲十萬兩作爲該學堂經費現在擬定規章修改房屋一俟禀請立案卽行開辦（敏） 
[要索出洋學費湖北]  
　　石首縣附生曾壽軒去歲在章玉臣大令任内請咨出洋遊學旋以進省過遲未及東渡該生迺措資赴日留學警察本年隨班考試卒業領取文憑回國到鄂後至學務公所朦禀奉批原籍補給學費又至臬署呈控章大令不肯熱心教育嚴禁烟館等情迨歸石邑適値新舊縣令交替該生先見前任請領學費經章大令諭以未奉批准旋晤新任請給川資三百串又經姜朗夫大令諭俟接准移交查案辦理乃該生迫不及待至學務會計處索先墊發會計員以未奉文不允該生即拳足交加將會計員毆傷幸經城鄉各紳出勸設法挪動他欵六千作爲該生出洋津貼了事（爲） 
[崑山訟棍阻學崑山]  
　　崑山縣屬金莊小學因經費支絀擬提本圜南巷廟產禀縣　准在案詎有訟棍周志千煽惑鄉愚興訟索洋阻撓學務鄉愚無知一經挑撥即羣起反對云（東） 
實業 
[禀准廟產試辦種植鎭江]  
　　鎭郡西鄉高資鎭附近廟產公地向爲民間佔踞其中荒廢者亦復不少現由成紳等禀請府縣擬就該地試辦種植兼設農務學堂以興實業當奉各當道批准照辦矣（射） 
[敦勸錢莊減輕銀息鎭江]  
　　鎭郡錢莊銀息日見增加貨店大半不能搘柱府縣憲深恐有碍商務特敦勸該業董將六錢銀拆畧爲改輕俾資周轉并謂如錢莊遵諭辦理則凡遇倒欠之案當代爲按律嚴追否則先自蹈重利盤剝之咎卽難於維持保護云（數） 
[運動紳商贊成承辦公司鎭江]  
　　鎭江自來水屢辦不成皆因經理人圖借　欵官塲恐釀交涉重案所致現有趙某等設法運動商會總理吳君澤民及在寗供差之陶道駿保等簽名贊成以壯聲勢而昭信用惟紳商仍欲俟調查實在方能贊助也（退） 
[電查亞東貨物北京]  
　　稅務大臣電致西藏辦事大臣聯豫及亞東關稅司張玉堂飭將亞東進出貨物名目及數目一并詳查列表咨部以備立案比較而資考查（成） 
[錢莊市面大受搖動鎭江]  
　　鎭江大小錢莊銀根均異常緊急現興化縣慶恒大雜貨號又復倒閉共欠鎭莊來往賬目至四萬七八千金之巨緣此市面又大受搖動（三） 
[津鎭鐵路改線訛傳鎭江]  
　　津鎭鐵路現有改爲津普之說鎭人大爲恐懼纷纷電請同鄉京官從中維持現陸軍部某丞堂等致書答覆頗以路事自任月謂津鎭局面已定外間訛傳不足爲據云（數） 
[電告英京華茶暢銷北京]  
　　外部日前接准駐英欽使報告云英京華茶近日銷路異常增漲計自本年西歷六月至九月增銷數目已較去歲增漲一百二十磅請轉告農工商部飭令各省仍當於茶業竭力改良俾利權日漸擴充不致再爲印度所抵云云刻已由外部咨行農工商部核辦矣（爲） 
雜記 
[淸江紳商請弛米禁淸江]  
　　淸江紳商界公呈督撫兩帥電云奉示禁止米穀下河甘泉高寶州縣復派差攔禁惟淸河向不產米專恃高寶汜水界首轉輸以資接濟若一經禁運則數萬家口立嗟乏食擬懇電飭高寶汜界等鎭凡淸邑米船有關戳可憑者即驗結放行毋許阻攔以示區别大局幸甚（一） 
[提訊謀殺親夫重案廣東]  
　　粤督院張安帥提訊花縣犯婦梁宋氏犯人何耀二名該婦供稱係與何耀通姦意圖長久謀殺本夫遂於本年正月中旬詭使其夫梁連興往贖衣物預囑奸夫何耀伏於半途並告知手執　巾者卽其夫也何伺梁行至紅嶺僻靜之處連發三鎗均中梁要害不數日梁卽因傷殞命事後地方官緝獲已遵例解省定讞云（爲） 
[軍衣發給罪犯禦寒江西]  
　　贛省城内各處監所人犯每届寒冬按名發給寒衣以資禦寒現因庫　支絀難於籌辦當道議以軍裝庫内所儲各營繳回舊軍衣分别發給各監人犯以禦寒冬而示體恤 
[嚴訊要犯松江]  
　　松江婁獄所禁張阿四初疑其即是牛鞭阿四疊經刑訊矢口不承嗣經飛划營何嘉祿守戎獲解眞牛鞭阿四卽江北阿四訊實收禁華獄而張阿四亦係著名賭棍不容狡展連日由婁縣劉宣甫大令提案復訊但尙未定讞也（爲） 
[監犯圖逃未成蘇州]  
　　蘇垣司監人犯寥寥故由長元吳三縣各撥人犯十名押解司監收禁乃二十日該犯等意圖逃逸幸經禁卒覺察飛報司獄孫參軍率帶兵役多名前往兜圍幸未經釀事現由孫參軍據情禀明陸廉訪核辦矣（致） 
[開釋被誣之衞船鎭江]  
　　水師偵探某守備在荷花池查見衞船携有防禦海盜之鎗炮指爲犯禁向索三百元不遂乃揑禀高鎭軍咨呈督帥批令丹徒縣王令密提船主管押在案旋經王令驗得該子彈與炮之口徑不相符合顯係誣控當即據實禀復現已蒙午帥准予開釋（五） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（四十四）]  
　　弗倫被斐德力這一駁。駁得他呆了一回。方才笑道。你這個話兒又說錯了。咱見了個支那妓女。這般恭敬。正是可憐他們的際遇寛等他們一點兒。就是咱英國文字裡頭。那妓女的名稱。意思是個可憐的女子。可見遇 
着妓女的人。應該可憐他。不該應糟塌他才是。斐德力聽了。倒覺無言可答。停了一回。方才笑道。你旣是這般可憐他你就天天在這裡伺候他。給他倒溺器。好不好弗倫聽了。忍不住也笑道。聽你這樣的說起來。想來是給他倒慣溺器的了。兩人取笑了一回。薩克森插口說道。好幾年不見弗倫君。他的口才。却長進了許多了。方才那兩席話兒。雖然有些勉强。我心上想了半天。要想一名扳駁他的說話。竟想不出來。想是出來游歷了幾時。居然長了學問了。弗倫聽了也笑道。咱不用你這樣稱奬。也不要你提起咱的舊事。說著。斐德力便呌海棠紅先擺起抬面來。一面寫條子請客一面問弗倫還是要吃他們本國的菜呢。還是怎樣。弗倫道。咱們一天到晚。都是吃的這些東西。吃得也有些厭了。咱想還是吃支那人的菜。倒還覺得新鮮些。斐德力聽了道。我也是這個意思。說著。便呌海棠紅吩付下去。一央又冩局票呌局弗倫没有局呌。便和他代了一個清倌人。名呌林金花。薩克森呌的。却是一個英國妓女。一回兒請的客人。也陸陵續續的來了。都是英法各國的人。只有一個支那人在裏頭。呌的倌人。也有支那的。也有歐洲的。大家以次人席。上了頭一道白汁魚翅。斐德力舉筯道請。弗倫。舉起筷來。却是一雙象牙的。拿在手内。累累贅贅的。覺得甚是不便勉勉强强的。在盆内夾了半天。夾了一塊魚翅出來剛要送到口内去。不料那象箸十分溜滑。一個手鬆。早連著那一塊魚翅落了下來。落在他自 
己身上。弗倫慌忙立起身來把衣服亂抖時。一件簇新的衣服上。早油了一大塊。一時間又把自己面前的一個酒杯。帶得翻在地下。豁啷啷一聲打得粉碎。一班席上的客人。都笑起來。弗倫自己也覺得不好意思。只得重新坐下。對斐德力笑道。咱從來没有閙過這個頑意兒。今天還是破題兒第一次。委實的用他不慣。斐德力見了他這般局促的光景。恐怕他以老羞成怒。連忙分解道。你第一次用這個家伙。怪不得用不慣。我們當初第一次用的時候。也是這個樣兒。說著。連忙呌人取過手巾。來給弗倫拭凈了衣服油迹又把地上的牙筷。拾了起來。放在弗倫面前。弗倫經了這樣的一來。便束著雙手。不敢舉箸。憑著主人再三相讓。弗倫說咱已經吃飽了。斐德力見了。也只得由他。 
國外新聞 
[坎使蒞日情形]  
　　二十二日東京電云坎拿大專使工部大臣萊氏到日後日皇因病未見惟曾由日后接待萊氏夫婦今日宮内省大臣又奉皇諭欵宴萊氏於芝離宮十月二十八日並將欵以公宴惟欲立正式條約限制日本移民入坎此事恐未必能成然今日萊氏之奉使人皆預料其必得美果也 
[美國經濟恐慌後之結果]  
　　二十二日倫敦電云紐約電稱鄭京斯脫辣斯於十三日經官府派員管理現查得總理琴根君有作僞等情故已被捕其昆仲二人一在維廉堡脫辣任總理一任經理亦均被捕孛魯克林之蒲魯銀行前任總理麥君因作僞納賄被拘後於星期一日經人保釋忽於昨日自盡 
[美艦隊展緩行期]  
　　二十二日紐約電云大西洋艦隊出行之期　因有數船未經佈置完備恐又將展緩行期矣 
[日本債劵在美之市價]  
　　二十二日紐約電云日本戰事公債劵 
之價今仍無所更動至商務公債劵其價如何市價表未列也 
[美民赴歐之衆多]  
　　二十二日倫敦電云昨晚紐約有商船開赴歐洲帕來毛司下等客艙之搭客不下三千二百人爲歷來所未有而坎拿大之赴歐者其數亦相等 
[英國煤礦爆裂]  
　　二十二日倫敦電云英國維脫海文地方煤礦爆裂死五人傷十一人 
[俄國添置海軍]  
　　二十二日倫敦電云俄政府以金四十萬磅託維克公司代畫二萬墩每點鐘行二十海里之戰艦圖樣二艘卽將在俄國建造云以上譯字林報 
[歐美經濟現狀]  
　　二十二日栢林電云歐洲各國之金融市場目下情形已見大定即美國貨幣交換市亦見穩固 
[普普士國防問題]  
　　二十二日栢林電云普魯士國會提議撥欵三百五十兆馬克收買西普魯士及朴孫省之田產此兩處田產目下蓋爲波蘭人所管執者據稱此舉之原由不過爲國家邊防計耳 
[俄議院表忠于俄皇]  
　　二十二日栢林電云俄國新議院近上書俄皇内多忠君愛國之詞 
[墨政府之聲告]  
　　二十二日栢林電云墨西哥政府聲言並無承允日本人之要求准其于西方海濱置立屯煤所之事云以上譯文滙報 
 
 

Page 19

 
 
本埠新問 
[洋商運米問題]  
　　駐滬英領照會江督文案查八月初三日本總領事曾經照會貴大臣以英商老公茂行由南圻運來洋米從浦東楊家渡碼頭運往租界中途被貨捐局拘留一事至今未接復文查此案本署與貴署正在辯論洋貨由浦東碼頭運往租界應否抽釐之際乃貨捐局竟目移請上海縣將華商提傳勒罰是直視本總領事與貴大臣皆爲無足輕重若云此米已經賣給華商本總領事意謂與此案要鍵無涉盖上海洋商運來各貨大半爲華商定購如貨捐局以爲洋貨由輪船或卸載碼頭運往租界賣給華商卽應收釐本總領事斷難應允倘若允從不但與浦東各洋棧大有妨碍即上海商務亦必受虧矣相應照會貴大臣查照示復施行 
　　江督札滬道文（前畧）查英商老公茂行運滬洋米在浦東卸載被貨捐局扣留一案迭准德護總領事照會均經札飭江海關會同松滬釐局查明妥籌辦結具報在案究竟洋貨由浦東碼頭運往租界應否抽釐該關局自應迅速查照約章與英領悉心磋商妥爲定議以免藉口今准○ 
照稱貨捐局又因華商買得租界原經紀之米移縣提傳勒罰此事貨捐局曾否禀報核示應由該關局確查實情併案與英領妥商辦理不得稍有延悮除酌量照復並分行外合行札飭札到該道即便遵照先今札飭事理妥速會同確查商辦完結具報 
[青浦紳士再致蘇路王總理函（爲姚涇橋閘事）]  
　　敬啟者前奉寸函諒蒙賜察現在路工日與姚涇接近工程師徐君及方惟翁察勘之後迄未宣布辦法故鄉父老益滋疑懼卽讓一步說敝鄉洩水之要道不止一姚涇然西古浦之斜塘口東古浦之秀州塘口如此淤塞即在松人之明白水利者亦有目前不能堵塞姚涇之議若照前日公司之意僅放出二丈三丈之口門以三十丈之河面計之即使三丈亦僅十分之一其去堵塞也幾希譬如人家天井中有一陰溝本來闊至一尺忽然收小變成一寸一旦大雨滂沱不及宣洩有不浸及堂堦者乎今日 
公司路事已迫旣不能待松人開濬各處上流淤塞之河然後於姚涇築 
二三丈之橋閘亦應明白宣布放寛若干以釋羣疑而資共同之研究現在預備立憲時代官塲且不能專制况爲社會辦事公司爲營利法人先生爲法人之理事工程師之責皆先生之責也法人有損害賠償之例將 
來如有損害先生即能爲公司担此賠償之重任然一方則青邑巳受其害一方則公司仍有損耗之虞沾沾目前實爲最下之策願再熟權之伏 
惟垂察 
[滬道復領袖總領事文（爲水巡捕獲犯事）]  
　　爲照復事本年十月十八日接准來文水巡捕一事（中畧）查接管卷内上年六月十九日准貴領袖總領事照會公廨收押男犯或係水巡捕解送各案又是月二十九日續准貴領袖總領事照會各案犯由水巡捕解送公廨訊判嗣後應押入西牢或發往公共租界之外以及鄰境之外監禁治罪等因兩層辦法見商瑞升道以此項案犯旣由中國海關水巡捕在碼頭及浦面拿獲本應解地方官訊辦祇因牽涉西人不能不先送公廨會審以符洋涇浜設官章程然一經訊明判定自以送交租界外縣署爲是當於七月十六日備文照復在案其時貴領袖總領事曁各總領事均無異詞業經行廨照辦今閱年餘之久官已兩易其任忽准前因核與前案不符未便允行應請仍照原議辦理相應照復轉致各領事官查照 
施行 
[浙撫起程]  
　　新浙撫馮中丞昨五點鐘由洋務局起節至觀音閣碼頭用小輪拖帶坐船赴任（西） 
[測勘蘇嘉路綫]  
　　蘇路公司工程師徐君日内將赴蘇測勘蘇嘉路綫并聞勘竣後卽行渡江至清續勘北綫 
[滬道拜謁各國領事]  
　　昨日梁孟亭觀察帶同洋務英法文繙譯官陳二尹萬司馬到駐滬各國領事拜會（軌） 
[道批照錄]  
　　徐阿全禀批爾與長春均屬徐姓外孫徐無後嗣所遺產業應將贅壻之子承受固無擬義然當時誰爲贅壻無從懸揣該縣斷歸長春憑何佐証是否確知長春之父入贅於徐何以公親賴徐氏反爲阿全剖寃舉發長春種種不是仰上海縣迅再集訊秉公核斷至謂阿全無賴判發改過局習藝數年是以本案民律訴訟變成刑律究竟阿全曾犯何項不法情事有無飭拿未獲之案堂諭並未聲明殊不足以成信讞而來呈及賴徐氏縣禀均言各該前縣任骨長春犯案纍纍然則兩造之爲人果孰爲惡劣均應詳查澈究毌稍枉蹤是爲至要仍具復察奪 
[移請協緝凶手]  
　　浦東蟻棍康阿全被流氓陸小蘭在南滙縣境戳斃一案現由南邑尊王大令查得該凶手前曾犯案監禁後乃越獄脫逃因即備文移請上海縣李大令一體協緝（泳） 
[報驗棧客病斃]  
　　甬人某甲年約三十左右前晚至法界恒大小客棧内借宿翌晨身死由該棧主報由捕房飭探協保投縣請驗李大令當卽帶同刑仵人等驗係急病身故飭堂棺殮候屍屬認領（舟） 
[棺殮溺斃]  
　　昨早有一江北人年約五十歲左右在湯恩路河中溺斃由捕房飭傳地保查明有無屍屬棺殮（西） 
[公堂停訊]  
　　昨禮拜四輪値美白副領事會訊捕房各案因即照會讞員寶子規明府停訊公堂一天（莊） 
[上海官事]  
　　直隸候補道施則敬江蘇候補道何亮標直隸候補道胡駕林江蘇試用道梁榮翰裕源銀號總經理陳毓棻江蘇試用道虞和德招待出洋學生委員補用知縣謝上松昨日均到道轅分别拜會禀見卸辦一路四區巡局委員副巡官李朝瑞禀知銷差江蘇候補道沈敦和郵傳部左參議張元濟内閣侍讀學士劉宇泰候補知縣楊繩武候選通判何紹先候選縣丞朱大昌均至道轅拜謁（車） 
訟案 
[上海縣案]  
　　夥搶浦東楊思橋黃少華家衣飾銀洋之謝阿德因解道勘審與原供不符前晚經本縣帮審李明府復審供認聽從張老尙紏往夥搶得贓不諱判在還禁候再詳 
 
 

Page 20

 
 
解過勘○荳腐店主張月林毆傷朱阿三身死一案順供據稱朱買油荳腐因攙有隔宿之貨辱罵行兇小的還毆失手傷斃判還押候示○塘橋巡局函解朱高氏扭控楊桂全冐詐一案訊究高氏供子炳榮本年三月初六憑范根郎等爲媒買寡婦顧氏爲媳出洋六十元月底又被無類朱慶林詐洋二十五元昨日朱復串出楊桂全冐稱顧氏前夫訛詐不遂欲將顧氏搶去子又開船外出由婦人扭局解案范根郎供顧氏由冐爲叔父之姚錦山領來託倪華轉邀小的同爲媒人將顧氏嫁賣朱姓計身價洋四十元均姚收去出立婚據倪與小的各得媒洋十元楊桂全供陳家　人娶顧氏爲妻去年逃逸顧氏供夫死八年今春二月被楊誘姘匝月被騙至浦東串託姚錦山將婦人價賣求辦判楊責二百板掌頰四十下押候懲辦范不應作媒從寛與高顧兩氏叱退○縣捕居勝承緝不力迭次悮公被捕頭徐文查悉到案禀知大令准詞前晚將居捕提案由幫審李明府訊居一味苦求判記責一千板（車） 
[總工程局紀事]  
　　徐步修庖丁前將小普陀地方平房基地一畝二分在顧慶祥處抵去洋三百元向追圖賴控追到案孫明府訊判徐限十一月二十日繳洋并諭顧將單呈案備查○彬記布莊夥蓮子卿控已閉同業趙合記夥洪裕卿所出支票洋三百八十元至期不付判洪交保向趙合記理處○苗神父前送馬金濤誘匿有夫婦袁張氏奉判押交在案昨日復訊判戒責一百下勒限五天速交○蕩婦富阿囡在增祥碼頭賃屋紏賭現爲房主恆德典遣經租人陳茯山投控到案判限三天遷去○日商東亞公司主祖山锺山倩代表村上大律師在英美公共公廨函控住在南市梅家衖彭家荒場之楊滄舟定購菜餅菜子到期不能交貨等情並由日領事照會請追昨經廨員寳大令函至總工程局請爲查傳局中派探往傳尙未獲案（永） 
[巡警局紀事]  
　　總局禮和洋行控白頭根泉售地不遷坟墓一案判限一月内遷葬延于提究○十三歲幼童唐阿根在閘北迷路帶局候領在案昨經蘇州順興機坊遣人到局聲明係該店學徒求准給領局員准之○山東婦人薛陳氏控高阿二圖奸行兇一案昨日提訊以該氏所控不實惟高李二亦非安分之徒判責一百板押候交保○夏茂記控李小松積欠房租判交保出外清理○賈裕金王仁金在途扭住李鶴松兇毆巡士喝阻反被撕破號衣攫去警笛旋得他人帮同獲住判李保出候訊賈王押候訊究 
　　城内第一路第一區陸少耕送伊子阿五違忤等情由游巡官研訊屬實判責二百板送改過局押五月期滿察核○李明甫竊燈罩數十隻奉判責四百板鎖示七天 
　　第一路第三區台州人彭德官在嘉興原泰衣莊竊得綢布衣十餘件當票十張由巡長拘獲判責四百板鎖示大門七天 
　　浦東第二路巡警分局小孩張根桃迷路由巡士帶局候領○湯金壽竊棉花衣十餘斤由水巡拘局押候訊究○積賊王玉堂竊衣由巡士拘局押候訊究○陳瑞林竊林阿康洋數元錢四千文拘押候訊（衣） 
[公共公廨昨堂案]  
　　公義會投公共公廨控奚祥福奚桂生等圖賴帳銀一案前晚奉寳子觀明府提訊公義會供前向奚祥福店訂購行名簿子言明三月交貨付過定洋五百元除收過二百簿外餘簿不交請追奚供曾經收過定洋四百五十元該少名簿懇從緩二月交清又朱文軒投供被奚祥褔欠房租五百二十兩奉訊將奚父桂生管押在案乃至今不繳求恩追究桂生供求寛限判桂生開釋奚押候將店内生財拍賣抵償○趙金大控陳小炳圖吞股銀一案昨日由差將陳夥朱章桂解訊趙供所有店内各事及銀錢均陳一手經理現陳避匿浦東求察明府以被告在上海縣境判朱開釋趙投縣控究○周宗聯前控胞弟周瑞連周紀生周瑞龍等串呑方單一案昨奉提訊周供此案前奉前憲斷將田六畝五人均分惟另有大方單　紙及各債胞弟等不肯承認求察周紀生等同供大方單係在胞兄處不肯交出况父親周文邦前充地保時一切均由宗聯經理所有合同已呈上海縣求察判一併退去候查明是　呈縣再斷○葉子綬控馮坤揚圖賴金磅價銀昨奉提訊葉供被欠金磅價銀五百餘兩求究馮供共欠三千多兩帳不合符求察判押交妥保候商明該業董事再奪○陳合記李春森控王阿弟賴欠避匿求究昨奉提訊陳供被欠牛價洋三百十二元李供被欠牛價洋八百零四元向討不還况他所放各帳均是洋商無有拖欠者求追王供求恩典家有地基可以作抵判還押理楚○袁志軒控朱田郎等串匿妻子亦奉提訊朱供妻子於七月三十日不見嗣訪悉被胡王氏帶出交朱田郎領　求究朱供並無此事胡供詞支吾判朱交保胡押候查明再訊 
[英租界捕房事]  
　　嘆口路妓女彩雲閣昨投捕房報稱失竊眞珠等物値洋一千七百元請追捕頭准飭中西包探前往查緝○趙德甫竊取庽言報　綢衣十餘件當由失主開單報緝包探沈阿岳昨將人贓並獲押候解辦○王阿三在南京路北誠信烟間衖内搶取王沈氏頭上金挖耳一只由探拘獲送捕房押辦○日商田邊等三家控保人陳四華趙立豐等不還欠銀昨由中西包探將陳趙等拘入捕房押候解訊○原居山家園某甲向在租界内專做金磅生意昨爲讞員寳子觀明府訪悉當即簽差協探將甲拿獲拘入捕房押候解送公堂訊辦（莊） 
[法租界公堂案]  
　　坤和新衣店失愼一案昨又提訊供詞各執聶司馬以范雲生恃有保險故意不救居心可惡着罰洋三百元管押追交陳等退去候查○王伍氏誘拐男孩二口由探偵知拘押在案昨又結訊伍氏供一孩向其父出洋買下爲子一孩由陳阿桂領來寄養實非誘拐鄰居韓雲生供伍氏同居未久不知伊拐孩之事陳供孩由王阿四拐來托小的領至伍氏家是實司馬判韓父子具結開釋伍氏逐出租界陳還押拘到王阿四再辦○沙米洋人前控李開忠不交金磅虧價銀一千二百兩一案李延開達律師辯稱此事係福泰號主串出沙米具控金磅係賣買空盤不能作証况奉道憲禁止在案求請註銷中西官以該律師所辯均係實情准予將案註銷（舟） 
[美租界捕房事]  
　　章阿榮行竊嘉興路寳源煤炭店票洋衣物由包探徐阿華拘入捕房押候吊贓送究○章林生之妻石氏前被朱文卿誘逃昨由包探在楊樹浦緝獲交章領回管束○伯頓路鴻興里某婦人報稱被賊擊破玻璃窗　竊驚喊被用刀刺傷手背當由包探往勘後據實禀覆（西） 
振務 
[上海仁濟醫院報告]  
　　本醫院開設上海麥家圈已歷七十年矣貧病之求醫者絡繹不絶漸有不能容足之勢同人輩爲善舉計擬推廣病舍以垂久遠幸蒙倫敦會以附近本院之地併入本醫院减取价値銀五萬五千兩並由各善長慨助囊金贊成斯舉　佩奚似茲謹將捐款諸君台銜登報以揚仁風惟尙有不足之欵約需二萬兩伏望海内外樂善諸君共表同情解囊相助俾竟厥功感甚幸甚計開上海道瑞助洋五百元上海縣正堂李助洋二十元薩鼎銘軍門助洋五十元招商總局捐銀五百兩中國電報局捐洋五百元陳輝庭君捐銀一百兩恆昌祥捐銀一百兩中國電報總局助洋五百元滬寗鐵路公司助銀二百兩江南船塢助洋二百元唐靜波君助洋二百元唐露園君助銀一百兩招商局總船主蔚霞捐銀一百兩招商局棧房捐銀一百五十兩招商局總管碼頭洋人夏厘士捐銀二十五兩源盛公司捐銀五十兩華成公司捐銀三十兩何明生君捐銀十兩陳振聲君捐銀十兩怡順昌寳號捐銀五十兩寗商總會助銀一百兩華英藥房助銀一百兩王竹銘君助洋一百元錦章寳號助洋五十元崇餘寳號助洋二百元義善堂助洋二十元何立卿君助洋二十元四維堂助洋三十元周仰山君助洋二十元唐華九君助洋二十元賈典記君助洋二十元周步雲君助洋二十元朱葆三君助銀一百兩東方輪船公司助銀一百兩董桂庭君捐銀七十五兩唐紀常君助洋五十元任炳榮君助銀五十兩無名氏陳君助洋五十元正祥寳號助洋十元正昌恆寶號助洋十元源豐寳號助洋十元葉子綬君助洋十元派加君助銀五十兩楊恆記寳號助洋五十元大豐永寳號捐洋二十元裕豐永寳號助洋二十元東來升寳號助洋二十元敦豐永寳號助洋二十元恆豐永寳號助洋二十元義豐寳號助洋二十元同豐永寳號助洋二十元恆愼永寳號助洋二十元正豐永寳號助洋二十元恆豐慶寳號助洋二十元成豐永寳號捐洋二十元天昌祥寳號助洋二十元德記寳號助洋二十元天裕寳號助洋二十元益豐永寳號助洋二十元順興昌寳號助洋十元天和永寳號助洋十元祥豐永寳號助洋十元傅筱菴君助洋二十元李文甫君助洋十五元無名氏助洋十元無名氏助洋十元胡耀庭君助洋十元張瑞祁君助洋十五元李成德君助洋五元俞鵠臣君助洋五元九成寳號助洋二元共計元一千九百六十兩洋三千零八十二元上海濟仁醫院笪達文謹啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
