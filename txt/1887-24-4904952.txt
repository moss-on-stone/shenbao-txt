# 1887 - 24 - 4904952

 

Page 1

 
 
[重訂告白章程] [  申報館主人啓]  
　　本館初開時所定告白價目第一天每字五文第二天至第七天每字三文第八天以後每字二文半是時申報銷塲每日僅三四千張故定價格外從廉現在申報暢行每日發出報紙視初開時不啻倍蓰而告白價仍照舊例紙張太費實屬不敷因準自今正初六日起凡託登告白概以錢價改爲洋價如向例五十字第一天應作錢二百五十文者則改作洋二角五分第二天至第七天每日一角五分第八天起每日一角二分半分是類推庶本館不致折閱妙在洋價現亦平平所差無幾想諸仕商定能原鑒必不較及錙銖也此布卽頌新禧統希鈞鑒 
[一百二號畫報出售] [  點石齋主人啓]  
　　本齋按年出畫報三十六次不惜巨金隨時聘請著名丹靑客各出新意以相爭尚故時閱三年之久號列百次之多依然有增而無减而於每歲之第一期則尤格外詔眞以快閱者之目此次首列二圖一爲鼠飛一爲猴舞鼠飛之寓意曰受福猴舞之寓意曰嬉春略舉二圖爲欲　耳目者告焉報首敬送着色梅艶圖一張可裱立軸係張君志灜所繪筆墨古雅當亦有目共賞後附淞隱漫錄圖說一則準於初六日售始專此布告　賀　禧 
[論西人作事之堅忍]  
　　嘗謂中國之作事往往悞於因循西人之作事往往成於堅忍此非揚西而抑中也蓋西人之堅忍實有不可及者卽如輪船鐵路一切諸事在西人初試爲之亦未見其必成未見其必精然而彼則不顧其工程之浩大不問其時日之久遠一人之身不能卽成則子孫數世接續爲之一人之力或有難精則合千百人之力相助爲理務期其必成必精而後已此卽聖人之所謂果毅也昨閱英國畫報見有英國新創火車鐵路一條在於没爾水之底自利惠波起直達北根海此路向有船隻往來祇以舟行濡滯工商往來每多不便因於十六年之前擬在該水之底開挖地道裝砌鐵路以行火車先從北根海開工孜孜矻矻不厭不倦至九年之久而工不成若在他人鮮有不畏難而止者而西人不顧也欲求速成必爲兩路夾攻之計於是又籌良法窮思極算添用機器又從利惠波一面穿穴詳細算定其高低幾許廣狹若干曲直何似一邊則自左而右一邊則自右而左如是者又六年至今年西歷正月而工竣兩面接連之處竟能不差累黍　是而砌以磚石使四周水漬不致滲入鋪以鐵路駕行火輪而人貨往來遂乃絡繹不絶此在聞所未聞者鮮不有詫爲海外奇談者已然而西報言之鑿鑿可據其闊則二丈六尺其高則二丈三尺内設兩路一路可以往一路可以來落　之日特請英皇太子駕臨勘定至今該水道上則行舟下則行車上下兩路並行不悖此豈空中樓閣也哉前者紐約地方具海口之路有大礁横亘於中船行必多紆繞美人以爲不便因而鑿山深入將該礁石錐而空之由漸加大而後在石内安放炸藥歷年旣久布置停妥通線燃着一聲霹靂而海水壁立礁山横飛數百年之害一旦頓除至今舟行便利行人稱頌不置此正可與水底開路之舉頡頏嗚呼苟非西人堅忍之功曷克臻此聖人有言爲山九仞未成一簣止吾止也譬如平地雖覆一簣進吾往也兹數語者在孔子不過借以譬喻爲已之學如是如是而其實則作事亦莫不皆然中國之人情性軟弱積習因循苟有可以偷安之處斷不肯獨奮其力苟見有難爲之處必退縮不前以視西人之作　堅忍志在必至於如是又豈得以其西人也而少之哉中國自與泰西各國通商凡所以效西人之法者無微　至然而造一船也動以數年計製一砲也動以數月計且有年月已久而仍未曾告竣者卽如水師一事中國之練之者亦旣有年而前年與法人戰竟無一之可恃兵輪雖日有所增歲有所製而管駕則初無一克勝厥職之人雖已設立學堂多方教練而至今未聞有出一人材可以充此任者而所用之管駕不過徇情面採聲名卒至常有失事而仍不之悟此何故哉因循之抿害之也天津海口吳淞海口皆淤淺而不利於巨船之往來行船者莫不殷殷盼望幾於望眼將穿而仍不見動手開濬此何故哉亦因循之積習害之也夫因循之弊爲中國之大病此病不除諸疾皆難療冶試觀黄河自漢以來築宣防塞瓠子自是而歷代相仍年年修堵而迄今成爲中國之一大漏巵前有西友爲余言及中國之黄河非不可治特以治之不得其法往往偷安粉飾以致千百年永無了時方奏桃汛安瀾卽陳黄河决口此等情形不獨近來爲然自古卽已皆然如是而欲治道之一治而不壞烏可得哉苟以西人處此則應開者開如紐約之美人卽山礁石且轟炸而裂之應洩者洩如没爾水底之路且將濬而通之若以之治黄河則九河故道苟有可尋必不至迷　舊轍北河之徙苟可阻遏必不致泛溢爲災不過以中國之河道不能自治而必借力於西人若爲可恥故靳而弗爲也雖然必令西人代爲治之果然可恥倘使中國之人咸學西人堅忍之力因而同力合作以收成效於一旦是豈亦不可爲者乎孟子言挾太山以超北海語人曰我不能是誠不能也爲長者折枝語人曰我不能是不爲也非不能也今中國人之甘爲因循不知堅忍豈挾太山以超北海之類哉是折枝之類也胡弗思之甚哉 
[京華紀麗]  
　　内廷國史舘所撰皇淸奏議已於上年十月告成今春富恭繕黄册進呈正副總裁以此次書籍告成諸多不易非從優保奬不足以鼓勵人材想在館諸君當可頭銜榮晉也○禮部自去臘初九日起演習慶隆歌舞嗣是以後每値三六九日則排演一次名曰小演至二十三日乃大演之期是日當官齊集署中閱畢遂將歌舞曠典繕具淸册俟元旦入大内歌舞時將册進呈盖亦我朝定制也○京師各衙門滿漢官員本年春李俸　向例先於上年造具俸册二本一送吏部稽俸廳一送户部稽核年例臘月十五日爲結俸之期各衙門皆不得逾此期限云○翰林院票傳五城司坊各員於臘月初九日黎明赴該院面交要差至日淸晨各員齊至該院堂官面諭本院有編修林壬曾於者間告假回籍昨奉廷寄因有某言官風聞該編修在籍種種劣跡具疏叅劾諭令翰林院究查究竟該編修於未出京時有無　案限五日内詳細查明禀覆各員皆不解其故唯唯而退○前報紀户部銀庫書吏交刑部審訊一事刻户部續將承辦河工領餉之山東司書吏陳某送交刑部刑部派承審司六員連日訊鞫該書吏尚無口供 
[直省鹺務]  
　　咸豐二年山左鹽灘衝廢經東撫奏明發票借連蘆鹽以裕國課而便民食此誠一時權宜之計也去秋各灘衝廢從同經綱總禀明撫憲張朗齋中丞批准給照向沿海各島採買鹽斤以便捆運惟未咨明長蘆運 
 
 

Page 2

 
 
憲及奏明借運蘆鹽字樣而山左永阜塲商竟自備資斧向蘆臺購取鹽斤灶户張廷弼等具呈運憲請示遵行周玉山都轉以鹽塲疆域攸分豈容混越着不准行該商無奈掃興而回○蘆臺灘副亦被衝坍本蘆灶户曾禀諸運憲請餾商借給資本以便興修各商允之給銀三千兩灶户以爲不敷具禀督轅批由運司核辦周玉山都轉飭商體察情形酌量賙濟各商尚未禀覆而山東永阜場商已領票由沿海各島買鹽灶户以蘆臺亦在沿　之列乞恩運憲准其交易 
[縣令遇盗]  
　　去臘某日有新選山東縣令携僕出京行至固安縣日之夕矣突來馬賊數名各執器械喝令下車旋將車中箱篋等類搜括一空縣令以箱内有吏部憑文若竟失去不特不能到任且有鐫級之虞急向諸賊哀求諸賊怒抽利刃砍其背騎馬逸去縣令傷不甚重見賊已去　　　　　　縣專　　大驚留寓署中急飭役各處捕拿遲之半　無從破獲而縣令傷痕已愈急欲登程縣尊乃將被刼憑文情節詳報順天府尹憲大約可以補領憑文矣 
[粤垣火警]  
　　天久不雨易斃火災去臘二十夜十二點鐘時西關外金利埠瑞記豬欄隔隣虔虔齋香粉棧忽遭回祿火光　燭雲與通紅各集水龍赴救者多至七十餘衆歷四點鐘之久火勢始稍稍就衰棧内存貯貨物約値銀萬兩頓成灰燼聞者惜之聞是晚適　起貨遺落燭燼于香粉　不及察覺致罹欺禍語云星星之火可以燎原鋪户居民能不愼益加愼哉○西關外源昌街卽旗昌洋行舊址地近珠江頗饒景物其　烟館酒館茶館　不星羅棋布華麗矞皇所有盲妹彈飼館管弦粉黛極盛一時履舄駢闐晝夜不絶誠省城第一繁華澤藪　去夏曾遭火患納垢藏汚之處幾于一炬無遺曾幾何時而畫棟連雲綺寮貯月鳩工庀匠居然頓復舊觀至臘月二十二晚四更時忽　焚如共燬三十餘間各烟館盡成煨燼昔之烟霞巨窟頓成瓦礫荒場說者謂平日每設阱陷人故上蒼特降之罰焉翌日有無賴輩在火塲中鍫掘銀錢　動危墻忽然傾塌有兩人因傷致命嗚呼慘哉 
[災生臘尾]  
　　去臘二十八日姑蘇元妙觀前大街老桐椿氈帽店及郁聚春帽舖均於下午時猝遭回祿該處市肆甚稠街衢頗狹且離水甚遠　　　難各洋龍聞警奔馳幾於無可設法幸逢雨雪居家鋪户儲水甚多得以盡情噴救然被災者已蕩焉無存災時當送臘災兆燎原一炬可憐　　無所嗚呼慘哉 
[逃犯已獲]  
　　監犯脫逃已登昨報兹悉當晚撫標左營統領閃叅戎殿奎調撥各哨弁帶同勇丁在城分頭搜緝通宵達旦絡繹於途而黄鶴凌風杳無蹤　死旦黎明出城尋覔至下午在閶胥門外楓鑲利市鎭等處先後獲解盗犯四名左面皆刺强盗二字當就獲時頭髮早　剃去裝作行乞情狀一見弁兵拚命拒　幸各弁兵有力如虎故能立刻成擒是日適逢霖雨泥塗跋涉衣履沾濡亦苦矣哉現在逃之犯尚有四名各哨官各捕役仍周流跴緝不敢少休想天網恢恢不日卽當至數擒獲也 
[高陸紀事]  
　　盗賊横行日甚一日官　言之故益肆無忌憚也○美國送國王電燈機器一副已由仁川運來並荐洋匠三人管理其事每人月工五百元甚不菲也○每年冬令炭價騰昻謀蠅頭者約伴赴外道辦運木炭頗見利息商人謀利之心無微不至○連夜以來巡役執獲盗賊八九名有立斃　下者而盗蹤仍不戢○傳聞有白蓮教黨男女髮髻被剪落者甚多而人心滋懼○營中兵丁其髻被剪者有數十人正睡時忽覺頭上奇痛醒後髮卽落於枕邊謂有確見之者○傳說某家夜間雞籠上有行動聲覘之一人長數寸逡巡欲去以水噴之變無紙人一手持利剪一手　雞毛騐其雞羽果有剪去痕閭里相傳幾於草木皆兵矣○有施買符咒者索價數千自云能避邪術大約謀利之徒設此法以欺衆不必眞有騐也○夜間禁放鎗砲已非一日今弛其禁每夜砲聲不絶盖爲驅逐邪術計耳上行下效民間亦多買爆竹以爲之而爆竹之價　漲○上次敦賀丸開行時海關將客人嚴搜以致搜出紅參百餘斤爲覓錙銖乃喪　斧可慨也○美人打傷華人數日而愈已調說了事○西歷元旦之日洋商在仁川者門首皆支搭松棚遍懸燈彩以慶新年頗覺熱閙○日國木匠性頗靈巧工價亦廉近因華人雇其造屋逾期本成兩相口角以致興訟現已了結矣○因有夾帶紅參　以後每上船時必逐件拆閱徧身搜摸始令登船當輪　展之先海關人又到輪船上重加翻檢必使毫無漏網而後快○兵船開時海關例不得過問而今亦派人沿岸巡邏見有可疑者亦必翻搜之○十二月初四日太王妃生日各國使又　宫祝壽蹌蹌濟濟頗壯觀瞻○嘉闰初間温燠異常土人云數十年來無此天氣○初六日下午又隱隱聞雷聲二氣不調致有偏勝恐時疫臣將作矣○鎭海兵船早已内駛在高者惟泰安一艘而已 
[長崎日報譯錄]  
　　日官覆訊長崎打架事件每日提問十數名西歷正月十九日午後傳到梅香崎警察署巡查吉田嘉一郎等七名外又調關係人渡邊鶴之助及濱田重松二人少頃特傳八月十三日起釁之妓館主中村新三郎因其遠颺在外一聞歸崎卽經傳訊也○又云傳聞中國内閣謂長崎事遷延至今日本人實屬非理今後可不必以口舌相爭務與日人相見於烟彈砲雨中又稱日國人民知政府決意與中國開戰已將軍情密備矣惟寄居東洋之西人則稱　崎之事有欲戰之形而無必戰之事早晚當能言歸於好也○日本皇太后行幸西京乘坐浪速艦於月之十四日午前到神户五點鐘進行宫○日廷擬建造國會議事堂假地於内幸町舊三條邸其規模悉仿英國下院構造現已着繪圖樣云○東京於西正月十六日午後六點鐘地震其勢甚厲民人均出户走避時横濵亦地震惟無若此之甚耳○大坂府於去年民間患天花者共四千八百七十六人因之而死者一千九百九十九人由此同府大和國葛下郡御所町外二村傳染流行去月末罹斯症者九名當道尚恐延着各郡區役所臨時種痘並着　病者入避病院並令患病者將舊衣燒毁以絶根苗 
[五茸韶景]  
　　去臘之杪浹旬陰雨道路難行肩挑貿易之徒幾至坐以待斃提中軍楊叅戎見而憫之易服微行察得實係貧苦者投以莊票一紙計錢四百文米一斗使持票向鋪領取一時白叟黄童齊合十致祝曰使君　德福壽無極○瘋人某甲不履不衫往來廛市除日暴雨如注忽卸去渾身衣服一絲不挂袒臥街心遂卽僵死地方見而憐之爲之給棺殮瘞○火樹銀花合星橋鐵鎖開昔人詠燈節之盛今上元之夕正副兩營兵擬用綵綢紥成獅象爭奇門巧色色爭新預於初七日試燈昇平景象不禁顧而樂之 
[皖中零語]  
　　去臘底雨雪連綿貧民之啼饑號寒者幾不知生人之趣二十二日有好善之士書成米票數百張每張註明給米三升飭家丁在私街小弄往來巡視遇有貧窮之人卽給票一紙亦可謂痌瘝在抱者矣是日行至南門内哈吧巷遇貧民六人該家丁照數給票内有二人　得無厭仍向該家丁饒舌不已家丁不得已飽以老拳而去諺云善閂難開殆謂是歟○首縣范快泉大令到任以來日以興利除弊爲事而於差役約束尤嚴去蠟以差役三人不能奉公守法立即革退永遠不准復充並出示頭門略謂本署理宜肅淸豈容無知之徒任意踐踏嗣後每日　晨打掃一次如果再有任意踐踏許爾扭禀前來重責不貸此雖細事然亦整頓之一端也○臘月望後初得大雪至二十二日辰刻又見六出横飛漫山逼野閱二晝夜不息街中所搭凉棚盡被壓下平地積雲二尺許冷瓊寒玉觸目皆然行人幾不辨路徑文武各衙門皆遣人打掃積雪以便騶從出入亦知茆檐甕牖中尚有僵臥之袁安否耶○統領澄淸馬步水陸各營張子初軍門補授岳州總兵後所遺統領缺尚未有人接 
 
 

Page 3

 
 
　陳六舟中丞念責任綦重未便　以畀人惟有現任長江水師協臺柳金源軍門素嫻鞱略卓著聲威于廿三日札飭兼署軍門接札後各員弁爭先趨賀手版脚靴極一時之盛 
[古潞聞]  
　　去臘十二月初四日許仲韜觀察起節赴保陽謁見李傳相面禀平家疃隄上事宜○十二月初一日道署開庫放東路冬季兵餉初二日坐糧廳開庫放銀一萬兩由經紀頭役承領前往馬庄採買袋布○王藎臣司馬原係道署發審委員今權州篆發審一差遂改委王吉甫别駕矣○許觀察起節後東路捕盗營派兵多名赴道署値宿巡查保護道庫亦謹小愼微之意也○每屆仲冬各當鋪統行减利向取三分者減作二分向取二分者減作一分五厘　歷年成例也去年被水成災貧民艱苦大憲遂諭令自十二月初一起原利三分者再減去八厘原利二分者再減去五厘體恤小民可謂無微不至○署通州王藎臣司馬於十一月二十五日接印二十七日考充代書二十八日放告十二月初二日點卯書吏差役戚衣冠整肅高聲應名司馬　以勤愼辦公勿貪賄賂書役咸唯唯而退 
[楚北官報]  
　　候補道惲觀察於年十二月十九日起服來省進見新選崇陽縣桂口巡檢趙慶頤同日來省二十一日候補縣陳閬奉委赴河南公幹海防新班試用從九吳盛唐來省候補巡檢陳正柏奉委調查仁壽一鋪差銷查新興三鋪差藩憲牌示長樂縣縣丞事務　委試用縣丞江楚良興國州龍港巡檢事務詳委試用巡檢汪仁壽光化縣典史事務詳委分缺先補用道庫大使孫禮循鄖西縣典史事務詳委試用巡檢梅之灼　署理潛江縣主簿兪德城卸事回省赴兩院禀知丁母憂 
[閩中官報]  
　　藩轅牌示新選按經歷馮樹勳飭赴新任署按經歷之本任按司獄馬啓英飭回本任記名同知錢稼秋請補平潭同知已奉部覆准卽飭赴新任邵武縣典史　昌病故遺缺應以海防例試用典史諸源咨補詔安縣典史傳善全病故遺缺應以海防新班先用典史戴有德咨補金門縣丞撤省察看遺缺以現署平海縣丞福州府經歷來棨署理 
[金陵官錄]  
　　去年封印之第二日藩轅牌示署泰興縣楊激雲期滿遺缺以知縣周崇禮署理署桃源縣龔之格期滿遺缺以知縣朱湘署理此牌一挂在省需次者無不頌新方伯之公且明緣周大令繫匏最久聽鼓最閒數米最寒嚙氷最耐歷多任俱不遇孫陽于太行之阪以致常困鹽車今忽黍谷回春并不藉吹鄒陽之律豈非冷落門庭所念不到此者哉 
[袁江官報]  
　　去臘初四日襄辦江北河運委員直隷州用候補知縣兪熙自氾水來浦赴漕轅禀見旋回差次初九日總辦江蘇河運委員候補知府潘學祖自氾水來浦旋回差次二十日候補閘官周禧林起服回工赴漕轅叩安候補知縣常英奉漕憲委購買竹纜候補同知王耕心奉漕憲委辦理阜寗厘捐 
[鄂渚官報]  
　　十二月十八日新授廣西臬臺張委辦川鹽局候補道蔣　辦洋務差俱赴兩院見辭候補縣丞趙建勳奉淮鹽局委赴松子關緝私分卡禀知辭署潛江縣主簿易謙謝委 
[鄂撫告示]  
　　頭品頂戴兵部侍郎湖北巡撫部院奎爲通飭嚴懲訟師以安閭閻事照得本部院蒞任以來訪聞民多好訟每閱呈詞竟有事甚細微輙粧點情節架詞聳聽如出一轍顯有訟師暗行煽惑意在拖累無辜從中漁利實爲地方大害亟應查拿究辦以安良善　行按蔡司通飭各屬嗣後自理詞訟及上控發審案件卽應隨到隨訊立將曲直剖斷逐　淸結凡有健訟之徒誣告良民訊明後務須按律懲辦不得以到堂後卽行供明尚無始終狡執爲詞曲予開脫如究有訟師從中播弄是非尤應查拿詳辦不得稍有姑容外合行出示曉諭爲此諭仰軍民人等知悉爾等良善之人自應各安生業不得以一朝之忿輙思興訟如有實在寃抑自應據實具呈地方官究治不得聽信訟師浮言挑唆砌詞妄控牽累多人以圖洩忿一經訟事牽纏廢事失業審出虚詐自罹法網是爾等實受其害而訟師反漁利于中後悔亦復何及卽或各州縣審斷稍偏亦可赴本管府道衙門呈訴錢債細故不得率行來轅瀆控如有重大事宜來轅遞呈須將代作呈詞之人姓名住址書於呈尾如不將代作呈詞之人名姓寫明遽爾赴訴者不准理並追唆訟之人若無人唆訟而該民人纏訟不已則是健訟之徒已無疑義立卽押發究辦本部院言出法隨決不寛貸各宜凛遵毋違特示 
[章門紀要]  
　　江撫德曉峯中丞公忠體國勞瘁不辭去年十一月間偶然政體違和奏請病假三個月以資調理想天相吉人早占勿藥有喜也○去冬江省雨雪愆期德曉峯中丞關心民瘼因於臘月望日齋戒沐浴次日虔詣省城隍廟設壇祈雪是日下午果見雪珠錯落灑徧城廂自是同雪密布天宇四垂至二十三日二更後又見六出繽紛光摇銀海次早視之平地已積雪數寸矣猶憶前年臘底雨雪紛紛去歲果慶有秋去冬之雪不减於前年則今歲之滿篝滿車定可操券而得此可見中丞之至誠感召有以迓天和而慰民望也○江省去冬照章設立粥廠原所以賑濟極貧户口也日需米數十石本與米鋪毫干涉乃各米鋪竟揚言粥廠日需米數百石買自米鋪銷路太廣積儲一空不得不稍昻其價於是每石漲價至二千三百文然則粥廠之設名爲貧民度活計不啻爲米鋪牟利計矣市儈狡詐往往如此然此特據省城而言也此外各屬頗稱豐稔米穀價値甚賤小民尚易謀生計米每石大都不滿二千文卽離省城三十里之生米渡等處每石米亦不過千八九百文云○近日釐卡巡丁漸就約束而積習太深依然作弊者亦間有之去臘中旬有農民某以冬日多暇因斵木爲梳胎以博微利綑成點挑經過上高釐卡該卡巡丁勒令完納釐金農民謂粗料梳胎尚未開齒成梳例不納釐且業此多年從未納過釐金再三哀求免納巡丁不允農民復持梳胎上岸向司事者商懇爭論多時仍勒令出錢數百文謂之小票始允放行小票者盖於尋常釐票之外巧立名目者也嗚呼例章所不應納釐者尚有勒索之舉則凡例章應納者其勒索安有底止耶○經訓書院爲造就高才生之地其膏奬較别書院甚爲豐厚院中規制崇閎亦爲别書院所不及自洪文卿宗師修治以來迄今已六七年去冬復經各大憲札飭候補同知王君祖蔭監督工匠重加脩葺現已告竣從此在院諸生仰夏屋之渠渠可免不承權輿之歎　○臘底省垣紛傳有游勇千餘人逗留城外數里之某地方以致粥廠停放兩日城内街道亦嚴密巡查通宵不止惠民門於淸晨尚未敢啓鑰幸南昌縣查探確實不過遣散勇丁數十名由江西而歸湖南且一路安靜毫無騷擾情形於是届心始安各大憲因函奬南昌縣之遇事鎭定云 
[邗上題襟]  
　　每至除夕居民徹夜然放花爆至歲首更放流星烟火等物雖曰及時行樂往往易肇禍端運署三首領特先示諭略謂運庫重地亟宜愼防火燭所有花爆烟火流星高升等物概不准於密邇運庫之運司街南北牌樓柳巷等處燃放倘敢不遵定干提究具見先事預防愼重庫儲之至意想該處居民無不恪遵令甲也○教場内所設詩寳摇會擲骰拾博等攤密比如鱗引人入勝鄉愚無識易罄腰纏迹雖兵于賭其害實較賭塲爲尤甚近更有海陵各處外來匪類創爲携籃拾博者往來於各茶社内絡繹如梭每人各携一籃内貯新鮮菜　及時花卉曁各種玩收凡少年子弟曁店鋪學徒品罷　團相對無語時彼等卽乘機引逗聊供消遣豈知一舉手卽負或十百文或數千文甚至十數千不等 
 
 

Page 4

 
 
在富有者尚不惜此戔戔若寒素之家曁學徒藝匠則其苦實不堪言狀矣甚至因此失業者有之竊物典質者有之内而受家長撲責外而受若輩追呼逼迫無奈自尋短見者有之種種爲害不能殫述每屆新年作此生涯者尤衆兹經保甲局趙觀察訪聞預爲示禁大旨謂倘再引誘少年許被　名家捆送來局說者謂觀察言出法隨彼等聞之其亦稍知儆懼乎○風雪交加寒威料峭小街僻巷無告窮民瑟縮情形殊爲可憫有某紳慨發惻隱飭人於傍晚時肩厚粥數桶專在竹籬茅舍間挨户散放與粥廠相輔而行盖粥廠祗于早　施放一次將午卽止今得此則朝暮皆得果腹矣並擇其眞正貧苦者給予米券絮棉襖褲等物蔀屋孤寒咸不禁歡聲雷動如該紳者謂非好行其德者歟陰德耳鳴不禁合十祝之 
[憲將臨]  
　　昨日本埠官塲接到金陵來電悉江寗藩憲許方伯乘招商局輪船來滬已於初六日啓行是以上海縣莫邑尊卽飭辦差人等預備一切並在小東門外長江碼頭伺候據聞許方伯因有公事赴蘇商辦順道而至滬上也 
[觀察回轅]  
　　蘇松太道龔仰蘧觀察于昨晨十點鐘時由省回申在大東門外大碼頭登岸 
[撈屍未到]  
　　萬年靑兵船失事情形前已次第詳　本報昨晨得吳淞信悉撈得屍身甚多約二點鐘時可以到滬蔡二原太守裴浩亭大令及陳君竹坪急命工匠在天后宫後加搭草棚傳喚土工伺候一面知照捕房派中西探捕到來彈壓候到五點鐘未見到來始各散去聞當日生還者除船上做工人安置法界空房附船兵弁安置天后宫外尚有幕友等人均寓中和棧内云 
[協緝逃犯]  
　　去歲除夕蘇府監犯脫逃後雖卽擒獲四名而尚有四名依然漏網魁太守因行文各州縣一體緝拿昨日上海縣接到文憑已立傳捕役柴樛趙金等嚴行協緝矣 
[錢業興隆]  
　　上海錢業例于新歲財神誕日畢集公所中是日設有未到則係閉歇無疑上年南市錢莊共三十七家本年並無虧倒閉歇之事且又新增兩莊可見市面之蒸蒸日上矣 
[子債難償]  
　　謝某之子潛在　南龍德橋左近開設永泰醃蠟行用丁某爲司　開已二載謝尚未之知也去臘之杪該　倒閉虧負外欵約銀二千餘兩之多東夥均避匿無蹤各户無可索債遂皆向　饒舌謝以事爲丁所誘騙　肯理還直至除夕更闌各户始紛紛散去前　謝因事至英租界中途與丁遇遂互扭至會審公堂蔡太守略詰情形將丁移送縣署令謝自行投縣候質語曰父債子償今各欠户竟反其道以行之宜乎謝之不願淸理也 
[法捕房瑣事]  
　　法租界彩視街同安里有某姓婦者曲奏離鸞已非一日近與英租界菜某屠夫私識夜去明來情意密婦有姊某氏聞而惡之遂於昨日黎明糾人爲捉姦之舉適某屠夫與婦作大體雙故事遽被擒獲送往法捕房備捕頭着將男女兩人分别管押俟明日解訊○法包探於昨日獲到積竊一人立將贓物起出解入捕房聞此人係竊保民兵船上之物及號衣等件備捕頭着將該竊管押候開訊時解案 
[上海北市絲業會舘籌賑公所施少欽賀啓照登]  
　　敬啓者風光迅速恒看駒隙之馳塵俗紛紜倐轉鴻鈞之運際　銀罌餞臘玉琯調陽恭維諸善長先生大人　澍覃敷仁風廣被啓華筵而介祉瑞藹丁沽逢綺序以臚歡祥綿亥算蕃釐積厚蕪頌申虔善昌自　　庸忝襄賑務雅荷諸公不棄遐邇頻頒閱經三載於兹布施未歇第災洪創巨撥濟殊屬難週性拙才疎循省滋虞獲咎尚祈鑒原迂質曲恕愚衷是所深幸寒威甫霽春賑方長念燕齊待哺綦殷林總之災黎咸仰乞德澤有加靡已昊蒼之錫福無疆謹達微忱虔賀新禧誠恐具柬不周特登報章統希垂察教弟施善昌頓首 
[奉贈太憨生吟壇錄呈高昌寒食生申左夢畹生政]  
　　詩派徐陵後淸才第一流江湖悲落魄風月訴從頭昔日揚州夢經年滬北游相逢話舊事把盞上江樓 
[蘇省撫轅抄]  
　　十二月二十四日請補吳縣典史石汝松禀知交缷代理崑山縣石浦司巡檢事回○二十五日候補縣洪衍慶禀知奉調海運滬局差○二十六日江蘇候補道李鎭毡安徽人到省○二十七日請補震澤縣張大任禀謝准補飭知○二十八日候補道沈玉麒上海鎭江回丁兆基常鎭緝私回○二十九日候補縣張豫立禀辭奉藩憲委解文應局並牙釐局解南洋防費及長江水師等餉銀兩差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[答筠香館主卽休元韻錢呈諸大吟壇政之]  
　　恩怨何從訴相逢涙欲流不圖杯在手怕見月當頭故國留新夢蘇臺憶舊游年年頻作客王粲慨登樓[  太憨生弟徐慶齡走筆]  
[上沈子梅觀察小詩兩律錄請高昌寒食生政刊並呈旭初觀察]  
　　棣萼競芬芳三台世澤長才華孔北海詩派沈東陽志本超凡俗材堪作棟梁識荆容韋布長揖傲侯王身世空存我憂愁訴與誰憑將離恨筆寫入斷腸詩飄泊經三載艱難借一枝春風吹得到小草自榮滋鄉世愚姪徐慶齡拜稿時客滬北大雅寓 
[除夕偶成錄請桂笙先生大人正和]  
　　白日去堂堂句留尚異鄉雨聲增客感花意洩春光書悶灰中字消閒火底香祭詩懐島佛杯酒壽空王[  意琴弟潘嶽森呈稿]  
[除夕感懐敬次月舫孝廉元韻]  
　　燈影暗虚堂殘年滯客鄉故園渺雲樹孤館誤韶光飛絮漫天雪沈壇守夜香新年明日到稽首禮空王[  小藍田韯情侍者魏塘畢玉洲稿於滬北寓齋]  
[和惜紅生冬夜題壁元韻錄請夢畹韯情惜紅指政]  
　　細雨寒窗夜色深蠟澄江暈起壇沈欲將往事尊前訴怪底愁魔帶酒侵佳句吟成似錦裁無邊風月愛敲推一枝爭羡江郎筆肯把新詩讓平臺儂亦飄零跡類萍滿腔幽怨向誰陳幾回悄立寒梅下爲愛冰肌淨絶塵玉梅花館女史筱卿朱霞學吟 
[敬次醉墨生𣾴水村詞丈贈詩元韻卽以奉酬錄呈吟正]  
　　論交漫道十年遲訂歲寒盟節可知叔黨　疏緣好武嶽森幼喜騎射幾� 
至廢書仲翁儒雅特深詩漢宣帝微時受詩於東海驪仲翁鵬飛碧落應千里鷯寄深山自一枝東閣吟懐同不盡梅花無恙憶淸期秀五弟潘嶽森拜稿 
[近作錄呈高昌寒食生吟正]  
　　將之海上留别里閂諸親友驪歌一曲淚沾襟太息難爲息影禽舉酒且同知已醉拈毫怕作斷腸吟半肩行李秋雲薄滿腹離愁江水深不卜何時重聚首西窗剪燭快論心○歲暮述懐寄呈東海歸來客曾經滄海客夢覺主司正倐爾歲云暮怱怱臘鼓催送窮原乏策避債却無臺平地風波起漫天雨雪來一心千萬事獨自費徘徊作客他鄉地關心歲又殘才疎原我拙琴在向誰彈舊硯何堪質敝裘不禦寒自憐還自解杯酒獨盤恒○書感錄呈石城廋人枕雲居士同正落柘風塵外惟心豈遂灰世途工媚態巖穴屈長才耐守窗前栢孤高雪裏梅笑也原上草獨自喜春回○雪竹龍鬚招展緑陰稠爭奈紛紛玉屑留憐爾夙惟君子品堆來勢迫暫低頭○雪山暫憑人力奪天工一望居然氣象雄任爾堆成高百尺乍禁紅日照當空[  惜花外史李錫恩煜廷稿]  
[贈秦淮王桂蘭詞史錄呈芳鑒并請瘦狂生晒正]  
　　蘭爲君子桂爲仙落落原難與俗緣詞史喜親風雅士視巨商大賈漠如也畢見痴生修豔福謂瘦狂生花　獨各占人先○卿是瑶臺第一仙司空見慣亦生憐何堪偏遇多情種息怪愁絲一縷牽瘦狂生贈詞史詩有句云怕爲情累已先痴○學如道藴貌西施才子佳人兼有之詞史工吟詠每出警句直逼唐音何幸書生邀賞識竟教繡口誦新詩予寄朱桂卿詞史詩有片語語卿卿莫笑天涯同　可憐蟲之句詞史讀之若有不勝慨然者○何堪隨絮逐風塵辜負韶華十五春一瓣心香昕夕禱名花早得養花人[  吟風弄月館主惜花稿於秦淮水榭]  
[上海北市絲業會舘籌賑公所施少欽經收山東順直賑捐十二月廿五六七八九三十日第一千二百三十六七八九四十四十一次淸單]  
　　　記由恊源庄來洋五十元小晝錦堂由金陵鶴道人交來永保棧來二十元括蒼幼童李元祥求父病速愈福壽綿長十元寗波翁善士求早得子十元無名氏求父病速愈五元王善士求保小兒天花轉機早愈二元蘇州同德仁由蔣同泰號來銅洋三元○華濟美募悔過氏洋五元由漢口譚祥源號寄政大局來○積累人代募兪耕芸洋四角李芝靑一角二户合來洋五角○補拙主人募志仁堂洋一元江海門包樟山二户各洋三角張耐之姚如齋二户各二角共五户由湖州永和局來○江北華柱丞經募七百五十五號救灾圖同字一次册劉金記洋二元裴金泉無名氏培德堂張求己居士四户各一元洪冠干蔡雨三居錫卿買小舫楊鳴　張奎卿吳雲鈞補不足劉翰生蔣春如郭楚善曹正曾洪佐卿孫玉蜂范循理錢壽泉郭雍煕袁鳳儀楊冠邨陳煥庫朱鴻文廿一户各錢四百又募七百六十號册榮德堂洋二元聚寳堂唐錫三二户各一元無名氏錢八百補不足二百五十又募一萬二千三百七十三號册存仁堂知足者不留名退思堂無名氏五户各洋二元無名氏五户各洋一元以上三册共四十一户合來洋三十四元以上廿五日○益記洋貨號節省過年費移助洋二十元嚴國禮求保家慈棄疾安康由揚州厚生庄托貫記號來三十元杜思齋捐直東兩處由揚州古旂亭胡寄全泰盛局來二十元陰姚由愼餘庄來二十元婁縣陸雲鶴求病速愈除患保安四元存吾春齋捐直東兩處由邗上祝親平安人寄揚州全泰洽局來四元吳子性三元闕門郭氏三元葉儀釗病愈完愿一元○鎭江同心人募不書名洋一元康手二元無名氏一元二角三户由福興潤局來洋四元二角○高郵丁鏡齋第三十二次募徐朗峯楊步奎日日善三户各一元愛蓮堂紹定堂合一元片玉山房錢二千敦厚堂三百劉月卿二百滿陶卿一百五十文日車居士左宜主人愛蓮堂積善主人好事儒林五户各一百文共十三户由福興潤局來洋七元以上二十六日○前署棗陽縣知縣石印廷鑾求母嚴太夫人郤病延年捐助直隷二七寳紋一百兩由南京公大莊合來九八規元一百零七兩二錢九分六厘彭城氏求早得子並袪邪歸正身體平安洋三十元恕善士由漢口有成銀號董仁伯來來二十元求安胎人琳續助二十元泰康十元龢生求百病速愈六元常川程復馨求病速愈由恊康庄來六元蘇州無名氏由大富貴呂宋票號來五元無名氏求病速愈一元○金陵善士壽儀資移助本洋二元金陵十一齡童子本洋一元金陵五齡童子本洋一元三户由宏久號來本洋四元○任悟金募金順合銀六兩任悟金九八規元廿四兩滄州鄭星垣九八規元二兩邱起霖洋六元徐旭亭三元曹殿笙二元阜城趙延齡三元劉開瑞王惠山王齡張學銘鄭綸卿五户各一元共十二户刷汀章龍道署文案處寄託大富貴票號合來九八規銀四十五兩七錢七分五厘以上廿七日○王印寳書川平銀十兩由南市同興德號合來九八規銀十兩零八錢七分耕心堂近得弄璋之喜蒙諸親友惠賜隆儀郤之不恭故特移賑代諸公造福洋四十二元對開五元銅洋一元覺爽氏洋四十元無力子求病速愈二十元吳子卿棉衣捐五元無名氏求母外症速愈五元姚杏記一元閻澍記一元以上二十八日○百忍堂張因外症全愈完願洋二十元莊雨田二十元黄仁厚堂五元了愿氏五元怡善堂爲資先母冥福由江永輪船來四元葉曹氏完愿一元○高郵署黄容甫周承之募不書名同人洋二十元由政大局來以上二十九日○公信堂捐直東兩處由周裕豐來洋五十元無名氏由公估局來洋四十元葉補全祈保平安押歲資移助二元浙鄞休休居士徐節省日用移助祈保平安錢一千文○温州覺因道人募壽萱堂建印洋五元覺因道人四元一粟園主二元佛奴氏一元知白山人嫺頭陀　濟村農鋤月氏色空衲子五户各五角古芬氏守拙子環山牧子耕雲氏竹馨氏守梅氏琴禪玉海漁翁愛日軒村昉氏石頑氏十一户各四角無名氏惜三餘室春昉氏三户各三角梅花書屋二角共廿四户由　順局來建印洋廿元以上三十日 
[减潤補賑]  
　　舊歲沈君菊泉在望平街松雲樓以筆盗助賑愿書對聯二百副年底尚未滿額先惠潤者已取未惠者存有一半余等勸伊格外再减八言改减四角七言三角此後先惠動筆以正月二十爲止過期如未滿額祇能由信局寄湖城彩鳳坊莫景和金珠店代收寫明來主地名仍由原局寄回無悞務望早顧勿遲爲幸王竹鷗嚴伯雅吳鞫潭朱夢廬任伯年公啓 
[上海四馬路文報局内恊賑公所經收賑捐十二月下旬淸單]  
　　廿六日江册台北淡水胡箬汀先生交來賀竹蓀先生募金椒吳稚松淡水辛瑞卿二户各一元張振昌吳源昌湘陰易玉泉三户各三元安北賀英望淡水林吉泰李億記王鎰順四户各二元淡水莊長順五元以上共捐番洋廿四元内扣去信資洋一元實收到爐坯洋二十三元○廿七日本埠天順洋號交來百壽圖册第一次湘省李菊人先生卽求已子募聚昌緞號四千文陳泰興蔣天順周義順有天知彭有約無名氏萬盛左文盛怡興齋鎰記十户各一千文信義全同仁緞陳全升三户各二千文袁乾一莫恆源乾益彭天盛楊同順饒鼎興易政源申華萬泰布饒正興梅恆盛恆盛齋童斌陞十三户各四百文恆泰益美張致美三户各六百文劉正順五百文杜恆順恆記同興陳義申四户各二百文常刀如一百文以上三十六户係金小翁經收天順祥湘號十千文戚大人手募楊爵府四千文碧雲舊侣靜觀子紫鷗士壽榆山人還讀齋敬儀堂養吾士退補軒八户各一百文惺菴士天祿堂二户各二百文樂善堂用經堂大雅堂綺穀菴燕貽齋五户各六百文樹德堂敬德堂二户各三百文東海堂四百文裕記緞號六千六百文匯康五千文金小翁經手酒筵移賑五千文以上共捐錢六十四千二百文兌估平銀四十二兩二錢四分伸合規元實收四十四兩六錢又交來都門全芸軒先生募京册馬奎記京平銀十五兩求安氏祈順氏隱名氏三户各京平銀五兩實收伸合規元三十兩另九錢六分○寳應魚市口福興潤信局張鏡涵張印江季少芝三善士經募祁炳卿善士手楊鏡五翁洋九元王少伶王海峯二户各一元○二天共收規元七十五兩五錢六分英洋十一元爐坯洋二十三元 
[上海四馬路文報局内協賑公所經收賑捐十二月下旬淸單]  
　　廿八日江册湖北江村恊賑公所交來湖北全省提督軍門程從周軍門經募標下鄖襄等營捐原平銀三百廿四兩六錢八分估批伸合規元三百廿八兩八錢七分又交來楊鏡峽明府經募捐來原平銀七十七兩一錢二分估批伸合規元八十兩五分以上細户另登報章○同字册四千五百廿八號江册杭城袁二房交來心力大善士募子厚氏洋二元又銅洋二元吳裕明等四元阮明山丶祥發二户各一元甬江濠河頭鄞泰鹽棧于公策先生募前次賑欵補數洋一元細户另登報章○本埠果育堂經募賑捐洋二十元小洋四角錢四百六十文太古洋行交來漢口吳朗山翁募敬善堂四元○衣册太古晉信局交來合肥縣周朗若先生募方知非主人棉衣捐洋十元無名氏棉衣捐洋四元華實軒主人金成號曙園主人小玲瓏仙舘春輝書屋五户各捐棉衣洋二元耕道堂夏周蔭生聚興源記三户各捐棉衣洋一元實收來英洋廿九元銅洋一元○本日共收規元四百零八兩九錢二分英洋三十三元銅洋二元小洋四角錢四百六十文○附收棉衣捐欵英洋廿九元銅洋一元○補登甬江濠河頭鄞泰鹽棧于公策先生經募鄧光泰張際堂王渭仙張大興四户各一元崔載卿袁炳方胡啓嵐施槐昌王瑞源高鳳泰葉春泉岑金泉許惠齋王瀾生十户各五角于公策四元以上共捐洋十三元已於十九日交來洋十二元總數已登今又交來洋一元囑將細户補登報尾合併申明 
[揚州元刘利復茂恆十二月分收解山東直隷賑欵淸單]  
　　鼎州雲門子十兩鼎州文川女氏二元隱名氏十元無名氏一元志德堂吳寳號助東直各五十元德心堂一百元黄山樵子送唐　夫翁四十壽禮移助二十元吳如浦召元城樸齋四元無名氏助直東各半共一百兩無名氏五十元無名氏五元○敝所除蔚豐厚號交到銀欵如數拱解已於本月十三日照登申報外並另行會同上海公所籌解六千兩今併申明 
 
