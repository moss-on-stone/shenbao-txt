# 1934 - 122 - 4908639

 

Page 1

 
 
[出售中東戰紀本末○又續編○文學興國策○續編有李中堂籌商和戰密電七萬字] [  圖書集成局代啓]  
　　廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢説等類皆萬金不換之秘本百思不到之眞詮同在申報館申昌書畫室格致書室美華書館四馬路大吉樓古香閣廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歲科試經古皆兼時務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二角時事新論六角 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者　連城之實旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積陰功且可增輝藝圍誠一舉而兩得也計開朱漁珊帖一部高澹游山水一幅 
[論冐充委員招商集股宜以嚴刑治之庶免有害時局]  
　　國家方憂貧弱創興利源以謀自强之道蓋非富則不足以言强非强則不足以立國方今環海數百國六通四闢無不眈眈相視各欲逞其囊括席捲之心以中國土地之廣物產之饒而又貧弱如是幾視爲砧上之肉一臠共分故割裂之説創自西人其言雖妄然中國間之不可不惕然自懼也當軸者如睡方醒思欲免回積弱以圖自振於是創興鐵路開採各礦舉凡有足以利我國家者無不一一行之以冀盡收其益誠哉當今之急務　盛衰强弱之轉機也顧方興之始其難數倍獲利與否不可預期而一切情形又未必果能深悉烏能諸事了然皆有把握總辦旣曰得人矣而其間之分爲理者亦必得其人也分爲理者旣各得其人矣而辦理諸事又必須事事得心應手然後始能見信於人也故旋興而旋止者有之興之不得其利因而中廢者亦有之此無他興利之難而亦由於委任之或非其人經理之或不得其法耳今者興鐵路開各礦各省人民舉無不欣欣然有喜色以爲大利在是不可交臂失之故一聞招商集股之信無不心爲之動雖曰利之所在人爭趨之蓋亦相信之深知總理之人胸有成竹日後獲利之豐不難操劵以待彼招商局自興辦以來與股諸君歴年各獲厚利厥效彰彰早示人以先路矣於是各省紳商富有藏積咸願各出其資以入股份冀將來三倍之利可以坐收皇皇之心若恐捷足者之先得而以人滿爲憂奸詐之徒窺見其隱遂乃肆其狡計或稱某局委員或稱某處督辦刊印章程售賣股票招摇撞騙希圖詐取錢財以自飽其囊槖各省紳商未暇深考但知他日之可以獲利無窮而不計此日之事有假冐受其愚弄以巨資與之及至覺察則悔已晚矣然其誑取人之錢財其害尚小而其壞國家舉辦各新政之大局則其害實非淺鮮此其罪當在不赦有不可稍從輕典以示寛大之政者觀本報所紀始鎭江之楊德華京師之李福明楊則自稱軍功都司銜督辦湖北礦務兼辦池州寳華礦務調辦鎭江礦務係奉鹽巡道總辦礦務胡芸臺觀察札委到鎭設局招商李則自稱鐵路總辦盛杏蓀京卿發給委札刊刻蘆漢鐵路章程分送招股及至奸謀敗露胡觀察並無派員到鎭辦理礦務之事而盛京卿亦未嘗有委李某招集蘆漢鐵路股份之舉二者皆屬子虚而兩人之瞻大妄爲亦於此可見刻楊則由常鎭道呂鏡宇觀察發交丹徒縣研鞫李則由步軍統領衙門拿獲奉旨交刑部嚴訊日後如何定讞治以何罪未可預知亦且非牖下書生所敢妄參末議第私心計之則之二人者有大罪三焉夫國家最重名器委員雖非正印官可比然亦必邀一命之榮方可以事權相屬乃楊則不知爲何柆樣人李則爲己革之武舉瞻敢揑稱爲某某總辦所委豈不知冒充官長固律有專條乎罪一楊德華被呂觀察查出破綻派員擒獲並在篋中搜出僞刊股票並木刻印信多件夫私刊印信其罪綦嚴楊之巨瞻竟敢如此李福明則屢次犯案初則在京師私設機器磨坊奉旨斥革武舉遞籍管束今年正月間又潛至都城在恭邸輿前呈請集股興修京西鐵路恭邸批斥不准發交順天府遞籍嚴管兹又肆其僞妄冒官騙財以致傳入禁中慈幃垂問其惡之大何减於楊罪二朝廷方創行諸大善政而被此奸民惑亂人衆紳商旣受其欺則此後眞有集衆興辦之事恐皆遲疑觀望不能踴躍成功爲害政事實爲匪淺罪三有此三罪而二人於是爲不可逭矣苟非處以重嚴伸國法則何以使後來者知所警哉余願治此獄之人愼毋博好生之名而從寛典焉 
[逃軍解省]  
　　逃軍吳德裕由平湖縣獲解松江陳蓉曙太守親提推鞫並委員疉次刑訊前已備登報章昨得松江采訪友人手書云上月下旬太守飭吏疉成文卷申禀上臺越數日接奉憲札飭將該犯押解到省候提推勘等因太守遂請城守營曾游戎遴派兵士八名督以二弁沿途小心護解一面飭婁縣資雇小輪船一艘帶駛本月初三日淸晨婁縣夏麗生大令升堂點名計飛划營兵四名本署皂快等役十六名曁副營新兵共三十餘名爲之護送復嚴諭吳犯沿途須守法安分毋得滋生事端吳犯唯唯遵諭及下堂卽裝入新製檻車舁以四人押解登船復調派水師砲艇二艘尾隨其後以備不虞有見者謂吳犯蜷伏車中喪氣垂頭不比曩年之飛揚跋扈矣 
[閙教電音]  
　　廣州博文報云香港傳教會於三月十八日按廣西桂山來里地方福音堂電信言堂屋現被土人毁折牧師美士路死焉查美牧師年僅二十五歲派往此處傳教者也西連地方亦有人欲與教士爲難緣近日粤西提督蘇軍門元春正與法官會辦游勇之案游勇遂乘機滋事也按桂山來里想是西人譯音香港報中有以爲羅利縣者但攷西粤並無羅利縣之名惟慶遠府屬有那地州或卽其處至西連想或泗城府屬之西林縣云 
[咨文節錄]  
　　廣西西江梧州開埠通商及在江門甘竺肇慶德慶等處曾設洋關以便輪船停泊情本館前已備登於報兹聞英商其始索及五府之多嗣經總理各國事務衙門酌量定奪先淮在梧州通商如果將來商務興旺中國鐵路展至西省百色則南寗一府亦可開作口岸聞總署已咨行到粤東大略云西江通商一節辯諭最繁經臣等明白開導援據輿圖指陳利害辯駁數月該使始允至梧州而止梧州之東祗開三水縣城江根墟商船由磨刀門進口且香港至廣州省城本係舊約所准仍限以擇定一路以通西江沿途停泊處所限定江門甘竺肇慶德慶四處特南寍之議該使仍以外部已徇英商之請斷難全駁因訂俟彼此察看商務情形如果興旺設埠有益及中國鐵路展至百色時亦可作爲通商口岸給與文函不載條約西江通商口岸初索至五府之多今訂至梧州而止停泊處分别准駁且聲明照長江停泊章程辦理以杜流弊至駁删援照俄法利益兩款可免無限葛藤較有關繋臣等公同商酌就此定議宜可速結如蒙兪允應請飭派大臣與該使臣畫押以符成案此外設關分界事宜仍由臣衙門與滇粤督撫臣妥商辦理云云按此係咨文中叙述奏牘中言篇幅甚長未能備載但就其中情節之尤關緊要者擇錄之而已見廣州博文 
 
 

Page 2

 
 
報 
[調兵剿匪]  
　　廣州博聞報云高雷在郡有專電來省内開高州之石城雷州之遂溪均有土匪滋事請迅派兵弁馳往剿辦按石遂二縣境地毘連鱗塍交　上年曾有癩渣六等嘯聚山林負嵎自固旋被官軍提獲業經明正典刑大憲盛德好生仁慈在宥所有脅從之衆多予以招撫之恩今之匪徒或卽其餘孽乎省中大憲得報卽酌派江協戎志率所部安勇前往遂溪鄧協戎經權率所部精選營勇與莫都戎善積帶領所部喜字營勇爲鄉導前往高州協力同心相機辦理上月廿六日兩恊戎人見督憲譚宮保面受機宜卽日乘廣庚等兵輪船拔隊起程向海南而去并聞上月廿五日廉州府亦有專電來省禀報緣遂溪縣屬與珠廉境地犬牙相錯鶴唳堪虞倘使賊燄日張官軍緩到則毗連數府人心不無爲之摇動也然烏合之衆如小醜跳梁旣無輪船又無槍砲官兵一到何難指日敉平哉 
[闈商近信]  
　　香港循環日報云承闈姓商人萬安孚信兩堂前因　限不能繳餉經督憲懸牌革退並將所繳報効銀五十八萬兩盡數充公至所欠各塲餉銀尚未追繳隨有誠信敬直兩堂曁宏豐公司先後赴善後總局禀請繳銀承辦迨臨期或以所擬章程與例不符或以未有現銀如數呈繳經局憲牌示曉諭作爲罷論并將銀單發還聞萬安孚信兩堂股東麥承恩曹壽等復思旗鼓重張擬再繳銀一百零地萬兩湊以前繳之五十八萬兩共成一百六十萬兩之數赴督轅遞呈請准給諭承辦但旣貽誤於前復冀邀恩於後未悉能否如願以償耳 
[粤東火警]  
　　廣州采訪友人云三月二十二日之晚四鼓時省城迤西洞神坊榮茂泰號忽然火起延燒右鄰絲綫店一家當火之初發也勢甚披猖照耀街衢無殊白晝近處各機坊織匠多有搬物出門者匪人狙伏路𨺲乘機去奪對門某鋪後進與易家祠相通急移物入祠始免散失 
[花叢一炬]  
　　廣州博聞報云肇慶府城東門外舊街前臨江水後枕坦沙有娼院十數户固烟花中下乘也歌臺舞榭大有秦人屋之風越女吳姬悉屬嫫母無鹽之輩兹當科考士子如雲尋花問柳之流咸於此中一駐京兆之馬卜晝卜夜永夕永朝不隄防興盡悲來奇災猝　 
上月二十一晚魚更初動附近某宅因有家人名登鬼錄門來弔客焚送紙錢彩蝶化成隨風飛起茅龍燒灼取水弗遑遂成回祿之災殃及女閭三百所有娼寮盡被焚燬鄰近各街鳴鑼告警文武員弁飛騎同來督率勇兵嚴行彈壓一時鶯忙燕亂豕突狼衝幸得各處水龍紛紛灌救直至三鼓後吳回氏始興盡而去 
[商品設所]  
　　沙市采訪人函云日本人現租一屋與領事公館毗連爲陳設東洋各色貨物之所門前懸一直牌曰本商品標本陳列所所到各貨每一種祗有數件蓋此不過以爲樣子也無論何人皆可入内隨便縱觀如有欲購者先付價銀卽函致本國以期運至三月廿四日假福建會館演劇設筵禮延同業如海菜等鋪共設席十有一桌領事亦乘緑昵大轎戾止以期中日兩國貿易暢行所刊章程數條照錄於左一陳設新館開閉每日上午十點鐘起至下午四點鐘止每逢大祭禮拜日停閉一設立各貨來沙不過看樣非賣品也就其品質與造工之啫好欲得商人之公平卽評論本所喜聽焉一若有貨中欲購買者則在日本同業商不問多少照樣運來就囑本所員詳聽所員計公衆之便妥商照辦一各樣物件俱貼品類價單均係實在情形若舉大槪就所員詳問可也 
[柳浪聞鶯]  
　　杭州采訪友人云省垣添築馬路前經撫憲廖大中丞札委李統領督隊工作刻又調楚軍雲字營管帶于守戎光武督隊助之以期早日告蕆○總辦石門釐局畢大令奎經藩司札委調辦防軍報銷兼會辦收支局事務所遺釐局一差另委候補縣河大令金魁接辦○三月某日藩轅牌示富陽縣縣丞缺飭部選是缺之曹文瀚赴任孝豐縣天目巡檢缺飭准補是缺之席興壽赴任○新授仁和縣蕭大令治輝已於三月某日交卸於潛縣署篆赴省禀到暫假百歲坊巷爲公館聞俟於潛本任交代結淸再行擇日履任也○省垣鑄造銀圓自去年停工後另辦機器攺建廠基今者房屋雖已落成機器尚須布置而所存銀圓業已兑罄故官錢局刻下專兑制錢民間以小銀圓行用頗便市上久已通行欲向錢店兑換每被高擡時價是以無不望銀圓局早日開工也○大街小巷居民每傾棄穢物積若崇墉前由仁和錢塘兩縣主責成地保雇人掃除并頒給印簿令向居民鋪户勸捐以充經費不期地保祗知漁利僅于通衢要道略爲收拾僻巷中則依然齷齪甚至路口塡塞不通事爲林迪臣太守查知爰設立淸道局遴選公正董事分叚派人淸理所需經費仍由各户輪捐按月呈報刻下已畚挶兼施惟僻處尚未徧及想日後自必次第施行也 
[蠡湖浪影]  
　　嘉興采訪友人云上月二十八日嘉興府宗太守乘舟赴省帶以小火輪船以期迅速及謁見大憲禀陳要公已畢卽於翌日回轅○紅肥緑瘦節近淸和一曲薰琴南風煽暖郡中文武各署牌示三月二十八晶一體換帶凉帽蓋亦順時布政之一端也○三月二十八日濮院鎭人迎賽東獄大帝會黃童白叟觀者塞途聞今歲節候稍遲鄉民尚未育蠶無所事事以故各扮演戲劇擡閣以及鰲山燈熱閙異常大有錦簇花團之致 
[月湖漁唱]  
　　寍波采訪友人云日來東南鄉一帶漁民修葦䑸艑備具詈罟互相邀約出海捕魚計業此者多至千餘艘臨行均購儲食米各米行因此昻其價僅每石較平時增一角數分○郡城土棍屢經府縣嚴拿懲辦而茶坊酒肆依然三五成羣雖不敢遇事生風然暗中訛詐平民仍所不免若不早爲查辦恐良民將受累無窮矣 
[潯上官塲紀事]  
　　九江采訪友人云九江鎭總兵宋佩珍鎭軍每日飭標下各營操演砲聲遠震旂影遥蟠亦愼重營規之一道也○上月某日九江關道誠果泉觀察札委候補縣丞陳二尹潤林管解餉銀二萬兩赴省○上月某日九江府尹西庚太守札委胡開生叅軍陳竹生二尹赴德安嚴鴻波朱明齋兩少尹赴瑞昌蔡次眉二尹林小蘭少尉赴彭澤曹迪齋少尉赴湖口樂彩光二尹于蘭軒少尹赴德化分别催取地丁錢糧某日太守又委何芙卿少尹赴姑塘馮萃如少尹赴官牌夾徵收魚苗税○城子鎭巡檢吳少尹灝奉尹太守委解秋審人犯赴省○德化縣梁蔭南明府慨捐朱提一百兩助修南門外小壩堤 
[滴翠軒茗話]  
　　蕪湖訪事人云皖省淸查田賦以期規復從前原額通省州縣自冬徂春遵章辦理陸續查出荒隱漏税及新近墾熟未報之田每縣多或數萬少亦數千申報藩轅其數不少惟聞省憲比較從前原額似仍所缺甚巨因復檄飭各州縣再行詳細搜查若非眞正石田必得纎悉不遺而後已因之各州縣又復鋭意搜求除前册所報查出漏隱及新墾如許數目外誠恐尚有未盡且承平後初次開征其底册儘多大弓小報之弊非踏遍南阡北陌按畝丈量終無以昭信實各縣業户亦謂非請丈量不能允服緣亂後不肖業户虚揑畝數欺矇買主後之業户卽有空納虚糧之累一經淸量盈者旣當增賦虚者亦應减除南北各縣照此開辦已復不少惟此舉經費甚巨前此開辦伊始上憲曾經檄飭官吏下鄉查田一切夫馬工食俱准作正開銷不得絲毫取之於民及後造册請領無欸可應以致各縣已用之欵無處歸償風聞有俟今秋新漕開征將今此所報增出田畝新課收納始准就中扣除然確否未故臆斷也○前報紀蕪湖道袁觀察慨捐鶴俸由湖州採辦桑秧三萬株於二月十一日運抵蕪湖除頒給當塗南陵建平三縣二萬四千株外餘皆發給本埠保衛營勇丁及四鄉農民承領分種迄今月餘膏雨頻滋又得課桑局委員紳董悉心指示灌漑得法早已生機蓬勃滿目靑葱轉瞬夏日陰濃卽須如法修剪是以課桑局委員劉饒二君日内連轡赴鄉徧歴領種之 
 
 

Page 3

 
 
家察看並帶有湖州雇來之園丁二人隨作導師其果能愛護周備培植較旺者委員皆温諭慰勞奬勵有加以故未經領種之鄉民亦皆羡慕不已蓋不須三年緑葉成陰使農民於稻麥二季之外又可多一蠶桑大利爾時小民方知所植桑樹雖召伯甘棠亦無以復加矣○前辦蕪湖緝捕副將李葆林副戎因同茂一案獲犯多所轇轕褫職閒居繼蒙上憲燃犀牛渚已知副戎實屬無妄屢有再起之意今春三月初九日果奉兩江督憲電飭至寗副戎當卽束裝就道兹聞撫憲鄧大中丞亦以皖省萑苻不靖非得熟悉匪情如副戎其人者不足以綏靖商旅因已許其回差徐圖開復日内已由蕪地同寅飛書曰下勸速返蕪説者謂非大憲之愛惜人才與副戎幹練卓著烏得有此遇合哉○倉前鋪保甲巡員韋繹齋叅軍近奉道憲另有差委遺缺以新近分蕪差遣之縣丞闕子菴二尹樹蕃接辦隨於月前謝委到差又新關南卡委員劉仲爽藩叅到　六月循例瓜代袁觀察遴委候補府經歴袁束村叅軍接辦刻已奉到飭知諏吉四月朔日蒞卡接事 
[騎鶴歸來]  
　　揚州采訪友人函云提督江蘇學政龍大宗師科試揚州府屬已畢上月二十九日淸晨由泰州起節按試沿安仙鎭六閘等處爲文旌必由之路是以江都縣童大令甘泉縣程大令均至仙六一帶照料○圜法日壞制錢缺乏去歲銀價甚賤錢價甚昻小民暗中受虧匪淺省中大憲亟思挽回補救嘗於運庫籌撥寳銀若干兩交某省鑄錢局附鑄新錢及銀元小角藉補不足法良意美有口皆碑刻下新錢業已鑄齊上月下旬陸續運到八千餘串由都轉分發各典曁各錢莊通行市上説者謂新錢輪廓銅色精美絶倫非惟不能私造而大小一律彼市儈偶欲攙搭鵝眼亦有所不能故鋪户居民皆樂於行使聞出月尚不到者行見國寳源流處處充裕此眞便民之政也 
[馬車肇禍續聞]  
　　前日午後四點鐘時外洋涇橋大英醫院前停有馬車洋人正欲攀轅而上馬倐倔强馬夫力不能勝馬遂帶車飛駛經法租界闖入十六鋪直抵二址三鋪薜家浜始絓於街栅而停此爲昨報所已登而標其目曰馬車肇禍者也兹悉當時並未傷人惟碰損零星器物未幾馬離車奔向浦灘逾時自回至停車之處洋人恐已肇禍急偕買辦尋蹝而至喚令地保迅速查明碰壞之件約於次日賠償昨日地保開具碰壞各件淸單并所値幾何交洋人察閲洋人卽如數償以洋銀二十餘圓想各物主均已向地保支取矣 
[上海縣署瑣案]  
　　沈海泉姜雲山等控册書池樹香延不過户前晚黃大令倩蔣刺史升堂訊問沈海泉供稱二十二保二十四圖人年六十有四圖中向有定規如有田二十畝則應當大梱在二十畝以下則應輪小梱小的從前有田二十餘畝去年價賣與艾陸兩姓商請池樹香過户池不允從仍欲令小的輪當大梱是以控請訊斷姜雲山供本地人沈海泉賣去之田由小的爲中所有已賣之田由龔瑞華經手請册書池樹香過户池竟不許是以控告龔瑞華供本地人小的曾當小梱姜雲山前曾付小的洋一元四角命轉付與池樹香將田過户據言現因册子造成緩日再過惟洋則已被收去册書池樹香供去年四月間由龔付來洋一元四角命將沈海泉之田過户但查圖内並無艾姓恐有不實故令得失主到塲詢問明白然後過册且沈現尚不田二十餘畝因欲推托輪梱是以來案妄控希圖飾卸剌史限池於三日内將此田過户沈海泉旣經將田賣掉以後准當小梱○本城羽士宋琴香家道雖屬不豐稍有積蓄近被其子福叙任意揮霍昨日福叙又向其父索錢使用琴香不與福叙卽大肆咆哮吵閙不已旋被琴香扭至縣署喊控違忤黃大令飭押候核奪○王阿寳浦東洋涇人生有一子聘定本城人朱阿春之女爲媳尚未親迎朱忽悔婚將女嫁與某甲已經生有子女事爲王所訪悉向朱理論口角之下繼以用武昨日王將朱扭赴縣署請爲訊斷黃大令飭差押候訊核○昨有趙仁祥者衣履翩翩闖入十六鋪内錢姓家竊去對時表一枚錢姓查知急出追尋趙尚在徘徊觀看爰卽上前獲住搜出原贓並質押票數十張及竊具一包當卽扭至縣署請爲訊究按此事疑卽本日巡局瑣案中所紀曹順祥行竊徐公館一案經十六鋪巡防中局委員李蘭史二尹送縣者不知訪事人何以不及細察以致姓名訛悞如斯也○營勇劉得勝等控稱奇兵營管帶鄒禮堂之姪鄒連生行兇毆傷送信人劉某一案前經黃大令訊問兹鄒管帶已將連生懲責而劉等尚不肯休爰于昨日飭勇將連生送請上海縣訊斷黃大令飭看管候訊 
[上海巡局瑣案]  
　　前日午後有一人身穿藍竹布長衫元色羽綢套褲縀面京鞋髮辮甚鬆頗頗流氓模樣混入裏毛家弄徐公館東張西望適廳上髹工朱阿狗在此工作疑是主人之友不知詢也其人直至後廳主人見之立叱家丁柏某詰問其人口操滬音自言姓曹名正祥來此訪朱二爺言畢卽狂奔而出柏疑之追隨其後拘解十六鋪巡防中局局員李蘭史二尹升座研詰柏投案禀稱小的係鎭江府屬某邑人在徐公館當長隨已歴十餘年午後倦臥門房中聞主人呼始入内其人方飛奔向外及拘獲其人反肆兇毆請老爺究辦二尹謂爾旣當門丁見有不相識之人貿然闖進爲何竟不查問咎亦難辭令著爾查明有無失物以便究追一面飭勇丁將曹衣服褫去搜其身畔得質票六十三張皮夾袋三枚洋鐵自來火匣一枚銅鑰匙六枚牛角烟匣二枚骰二粒小鐵鑿一柄套褲中更有對時表一枚向之研鞫供稱小的係上海縣人年二十有五向在北市某公館當差母親在王信義宅傭工今日雖入徐公館中惟訪朱一爺並不行竊二尹問當票何來供稱小的拾自萬裕碼頭惟内有五張係取自已之物付質二尹謂然則對時表從何得來供稱實是小的所購請卽給還訊至此柏又投案禀稱小的查得主人祗失對時表一枚二尹向曹研詰矢口不移遂飭函送上海縣署請黃大令核辦○前日馬路工程局委員朱森庭明府函送竊犯周小弟至十六鋪巡防中局局員李二尹查得周藏有質劵二紙因飭勇丁帶往萬裕碼頭明興押店吊出馬褂董家渡寳興押店吊出藍布棉襖各一件帶回局中升座研訊周供稱小的年一十有七本邑浦東洋涇鎭迤西梅家宅人父親在江南製造局左近賣魚日前小的因違忤父親致遭攆逐旋拜倉橋某木工爲師學習鋸木前日又被師所　逐不得已在外行竊以爲果腹之資二尹謂爾共竊過幾次今日至工程局竊得何物供稱上月二十三日小的在萬裕碼頭畔竊取不知姓名之挑泥人棉褉一件二十五日在恒生碼頭竊取運泥船上棉馬褂一件今日往工程局中探望被扭至案叩乞施恩二尹判令從重笞責二百板飭呈攺過切結然後驅逐出境不准逗遛起案之衣俟失主投案具領○前日汪春澍家遣雛婢上街購物一去不歸旋由栅夫某甲見諸西門外羅家灣所泊艒艒船上訽之云由施長興收留因卽領回交汪收管汪赴二十三七鋪巡防局禀訴情由局員姚殿卿二尹飭地甲持名片往西門外巡防局禀請關提蔡榮卿二尹派令巡勇前往將施帶至局中移送二十三七捕巡防局二尹提案研訊施俯首求恩二尹飭從重笞責五百板著勇丁驅之使出○前日新閘大王廟中人徵召梨園登臺演戲甲乙二伶人偶至附近老虎灶作葉子戲適扣甲總巡鍾大令在金陵公所拜客輿夫丙丁等見之未免有所需索甲乙不允丙丁等隨據實禀明大令大令飭勇往拿班中司鑼鼓之陳阿本張阿牛出爲勸阻勇不依甲乙卽乘問逃逸勇乃將陳張拘去大令升座訊問陳言語支吾大令喝令笞責一百板張歴供情由不諱大令謂本委捉拿賭徒爲整頓地方起見爾何人斯瞻敢出阻今陳已受責爾姑從寛遂一併釋之使去 
[英界公堂瑣案]  
　　包探黃四福禀昨日匪人林阿福攫取顧陳氏頭上銀簪報捕後捕頭令小的將王拘獲送請究懲顧陳氏雲鬢蓬鬆　稱小婦人歸自親戚家中途被林攫去銀簪幸由包探查獲原贓叩求給領林供稱小的係蘇州府屬某邑人顧陳氏遺簪於地小的是以拾取携回屠别駕據情商諸衛繙譯官然後判令笞責五十板○包探孔阿才禀稱昨日匪人吳淸仁冐蔣信昌之名至某京貨店賒物經蔣查知扭至捕房捕頭令小的送案請究蔣投案申訴前情吳供稱小的與蔣曾有一面之緣適有急需是以出此下策别駕判令笞責一百板○包探趙銀河禀稱賊犯夏阿金竊取李國臣家布衣兩件經二百六十九號華捕拘入捕房捕頭遣小的查明送案李投案領贓夏供稱小的行竊情眞罪無可逭如蒙恩宥沒齒不忘别駕判令答責五十板贓給還失主○一百四十三號華捕解調戲女郎之匪人賈榮華請訊女郎孫阿寳投案訴稱昨 
 
 

Page 4

 
 
日偶行至大馬路賈尾隨於後入以游詞正言斥之竟敢手舞足蹈幸爲巡街捕所見扭入捕房叩乞嚴懲以除後患賈供稱小的行路時無心悞　並未調戲别駕判令管押一日○二百四十三號華捕解某號東洋車夫陳福生至案禀稱此人車上並無捐照貿貿然至租界中兠攬坐客適爲小的所見故拘入捕房捕頭令送請判斷陳供稱小的係江北某邑人在黃姓家當車夫並未兠攬坐客别駕判罰洋銀一圓並令補捐車照○包探石金榮禀稱鎭江府屬某邑匪人王阿大前因犯事經小的拘送案下禀請大老爺判令遞解回籍今又潛來適爲小的所見故又拘請究懲王供稱小的原籍丹徒偶有要事是以來滬以後不敢再來矣别駕判令笞責一百板再行遞解回籍○包探石金榮禀稱賊犯吳阿春不知在何處竊得布衣銅銚雨鞋適經小的拘獲向問失主堅不肯言是以送請訊究吳供稱小的係本邑人諸物並非竊來實向友人昔得别駕判令管押三日 
[敬呼將伯]  
　　啓者敝堂承辦善舉向無恒產除諸善長認捐曁各寳號月捐外惟賴外埠集福册捐藉補不足今年來欵缺如想係信局改章郵寄未便所致無奈住院老民數十口嗷嗷待哺且每期醫藥數百號紛紛待給成忠目擊情形願助洋五十元聊濟急需現信局包封照舊接帶所望各埠樂善諸君源源彚寄庶幾殘老得遂安全貧病藉紓疾苦盛德之所施實靡盡焉滬北廣益善堂唐廷桂嚴信厚葉成忠施則敬啓 
[壽儀助賑第三次淸單]  
　　慈溪嚴筱舫觀察壽儀助賑第一第二次淸單業經請登報尾今又奉到盛揆臣翁洋二十元楊榮卿黃佐卿二翁各洋十元王紫銓翁洋六元沈仲禮觀察邵笠峯翁陳德昭翁倪三如翁汪兑山翁王克明翁恒和號各洋四元屠雲峰翁洪南琴翁謝筠亭翁張雪堂翁戴綏之翁程耀初翁魏東卿翁曹漁濵翁徐棣蓀翁阮寳亭翁各洋二元再請登報布陳公鑒[  上海六馬路仁濟善司董等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朝露]  
　　前日午後四五點鐘時有一年約四十餘之某甲行經英界麥家圈南首忽然倒斃子途經巡街捕報知捕頭立命三圖地保　棺收殮有　者　其人衣服雖不華麗然亦修潔異常似非窮途落魄者噫亦慘矣 
[法界公瑣案]  
　　前晚十一點鐘時大昌洋行西人乘脚踏車至公館馬路將近紥來街口適與野鷄馬車兩相碰撞損壞輪盤立卽鳴捕將馬夫余長榮拘住連駕車送入捕房西人索賠銀一百三十五兩捕頭飭包探傳到馬車主胡福生在寫字房先行訊問昨禮拜四堂期解請鄭大令與何繼譯會訊西人申訴前情並將脚踏車呈騐馬夫余長榮供前晚十一點鐘由小東門駛至公館馬路紫來街口但見黑暗中隱約有人赶將韁繩收勒已經避讓不及致與脚踏車碰撞實因西人不點燈火是以有此失悞尚有六號巡街捕可証西人將福字燈一盞請騐問之六號華捕禀稱小的由吉祥街巡至紫來街口目擊情形西人實無燈火中西官會商之下以西人乘車不應無鐙致與馬車相撞車夫並無不合著車主胡福生馬夫余長榮交保並諭以後在途行駛當謹愼小心胡余二人叩謝而退○浦兆榮禀稱生有女兒於十七歲時被人誘領出外不知去向近已偵知被張榮堂誘拐輾轉售賣現在劉陳氏家因將張扭送爛泥渡巡防局訊問並提到劉陳氏與女兒研訊今已移送案下求大老爺作主浦兆榮之女供稱今年二十有四當十七歲時被騙子劉廷三王月樓等騙至吳淞轉賣於劉陳氏家王月樓現已故世劉尚在吳淞小婦人自至劉陳氏家日往織布局作工不堪苦楚大令謂爾被拐時年已十七非小兇可比何以不想逃回此中顧有疑　劉陳氏供光緖十五年間憑劉子貞王玉堂爲媒價買此女有筆據呈電大令閲畢謂劉陳氏曰爾好大瞻同作蟻媒又提張榮堂問之供住　袋角劉陳氏托小的在爛泥渡代租房屋餘不知情大令與何繙譯會商著將張榮堂先行交保劉陳氏押候覆訊浦兆榮著覓的實保人先將其女浦氏保出再候傳訊○洪阿强　稱在治下開設舊貨店曾用趙俊賢爲夥辭歇後屢來索借滋擾不休是以交捕拘案請爲訊究趙供小的將家中房屋押於城内王姓與洪合開舊貨店洪母與小的姘識极年一家均賴小的養瞻大令以趙出此無恥之語大怒謂本應重究姑寛著押候覓保具結不准再向洪姓滋擾○探禀稱陸友三手携衣料一包至汪阿三老虎灶𣇽茗以其形跡可疑拘案請訊陸供松江人向爲縫工此次由松至滬衣料在陳家木橋某京貨店買來擬縫成後易錢使用大令飭探往查問禀復核奪 
[美界捕房紀事]  
　　昨日上午時御者王桃桃駕馬車一輛馳至百老匯路停於耶松船廠門首坐車者因事他適王忽爲睡魔所崇垂頭磕盹四十一號西捕見之以其違章當卽拘送捕房捕頭令罰洋數角釋之使出○並晨裏虹橋東堍財神殿内病斃乞兒一名經四百九十二號捕告知捕頭飭傳二圖地保奚坤寳報請某善堂給棺收殮舁往義塚掩埋○篷路第一百四十八號門牌胡順記木作昨晨啓門見户外遺有　木二　　係偷兒所棄不敢擅取負送捕房候人認領○前日下午乞兒某甲滿面病容躑躅於天潼路忽然踣地不起二百七十九號華捕見　載送捕房捕頭飭轉送英界公廨請爲安插○英界某棧房雇小車夫某甲裝載篾席若干條送虹口四川路第三十五號房屋交卸及至是處並無是號房屋甲正進退遲疑某號巡街捕見之恐其乾沒當卽驅送捕房存候物主認領○馬夫楊雙喜昨在禮查路裝配馬車三百九十三號華捕以其違犯定章拘入捕房捕頭令押候解送英界公堂訊罰 
 
 
 

Page 10

 
 
 [G 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水漬均照英國章程接辦設有不測立卽賠償無論禮拜夜深均可改賜顧者請送交三井帳房 
[新法奪標]  
泰西照像家爭奇角勝是故照像方法日異月新疊出不窮去年新創數種金類紙張可保千秋不變小號亦於客　踵行新法糜費千金此後凡來我耀華照像者皆永垂不朽也亨逹利對門耀華照像啓 
[庚興水險公司]  
專保各口洋面平安水漬章程均照大槪辦理設有不測立卽賠償如蒙紳商賜顧請至法大馬路密采里對門本帳房面議可也庚興洋行經理人啓 
[大彩常臨萬寳源]  
茲售英五月票雙單張四開照市分條六角半紳商函購堂卽立奉棋盤街北 
[揚子水險分派利息]  
茲本公司一千八百九十六年息錢議定每股派利二十分請有股　諸君携股票到英大馬路外灘本公司收取是荷此佈掦子總公司經理人財克生啓　 
[攀留儒醫]  
蛟川董育堂茂才素精岐黃去歲來滬屢拯危症惜暫駐卽返今因事重來余等慕其盛名攀留至再已蒙俯允如有抱沉疴而求速愈者可向打鈎橋隆昇煤號敦請　朱葆三劉東峯余錦甫同啓 
[拍賣車糖]  
本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍特此佈聞老太古帳房啓 
[此信生縫衣機器]  
乃爲市上最好 
如貴商光顧代客轉買者其價格外從廉本行現有許多各色機器出售時此佈聞　上海彚司洋行告白 
[老太古告白]  
太古ＢＳ火險公司 
倫敦崙格西火險公司叭喇定火險公司阿德來火險公司勞洽愛司眞火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨面議可也特此佈告 
[春裕成茶棧聲明]  
春裕成瑞記茶棧前年八月有人附股改爲義記自本年正月爲始瑞記收回自行經理所有義記往來各項請向義記淸理刻聞有人私刋瑞記圖章向往來各户冐取貨物銀錢今將瑞記圖章另換式様已向各户説明前圖章槪不爲憑恐仍有冐取情事各寳號切弗受其所愚特此聲明春裕成瑞記告白 
[燕製補丸]  
善能利大便背四肢等痛 
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用輕瀉者此丸洵推第一小盒洋一角大盒二角五分此藥各大藥房發售 
[廣東趙同春堂]  
馳名龍涎香戒烟丸同春堂戒烟丸 
此丸能以少制多以奇制勝應效如神包易戒斷内用犀牛黃以去頑痰龍涎香以化烟積正大山人參北鹿茸以培元而補氣其餘术茋苓草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枯槁顏容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰喘畏寒瘧疾夜夢遺精等症服丸二粒立效如神大瓶洋五角小瓶洋二角半單料洋一角　上洋老巡捕房對門開張分設杭州鼓樓灣開張江西温州山東蘇州鎭江無錫蕪湖發售 
[洋務新書]  
歸安錢念劬觀察極羣博書留心經世曾兩次出洋凡中外輿地及中外交涉事件無不隨時考察洞澈源流箸有中俄界約斠注八卷每部洋一元又著中外交涉類要表四卷光緖通商綜覈表十六卷兩種洋一元皆條理精整識議通明爲中朝士大夫所稱賞今寄本坊印行凡留心中外時務者請向上海醉六堂書坊購取 
[聲明]  
三月卅日本帳房被匪人竊去陶梅記與寳源莊往來摺一扣已經向該莊説明作爲廢摺特此聲明英署帳房白　 
[新到牛肉汁]  
ＮＯＩＴＡＲＡＰＥＲＰＳＥＮＩＴＶＥＬＡＶＥＣＮＭＴＡＥＴＭ 
本醫院經售法潣奠牛肉汁已歴多年貨眞價實以故信從者衆茲又新到數十箱每打仍售十七元五角每缾實洋一元六角外洋涇橋大英醫院啓 
[新到天平]  
茲者本行出售美國名廠好厚牌天平已歷多年早已馳名遐邇今該公司專託本行經售中國各口座平每隻四百磅起至二千五百磅止並有絲廠紗局所用檯上擺平兩數起碼至十六磅爲止無不俱備其價批發格外克已望各貴商賜顧是荷　英大馬路晉隆洋行啓 
[上海華英大藥房戒烟參片一粒金丹]  
本藥房諸西藥已蒙四遠嘉許而戒烟玫瑰參片更謂良妥無匹此片方固枕秘售按成本所以遐邇紛沓門恆如市惟仿造假藥甚多購宜留神現今新法監製戒烟一粒金丹格外精工與市上大異黄灼光圓玲瓏可愛問其功用專治久年烟癮不論老弱毫無疾難易如反掌是故銷塲日盛顯見此丹之妙哉無窮 
[租店聲明]  
邑廟花園內蔡仁昌扇店生財等物現歸丁姓租下加蓮記開張前首一切帳欵請向蔡姓理直與丁姓蓮記不涉恐未週知特登告白蓮記啓 
[美孚洋行]  
ＳＥＯＶＥＤｅｎＵＪＯＴＡＤＴＮＡＩＬＬＩＲＢＬＩＯＤＥＶＯＲＰＭＩｅｎｕｊｏｔａｄｏＮＡＣＴＮＥＴＡＰ 
美孚老牌煤油質淨色淸貨均上品久已馳名海内近有無恥華商私將老牌原罐在瑞記碼頭翻裝俄國下等煤油充作老牌字號發售希圖漁利本行東洞悉此弊禀求會審公堂立案經屠别駕出示嚴禁以杜效尤謹錄原示於左欽加四品銜調辦英美租界會審事務正任江寗府南捕分府加一級記功二次屠爲 
出示諭禁事照得外洋貨物來華均各取有牌號外人不得假冐前因華商以低貨冐牌朦混歴經本公廨分别罰辦有案茲又有華商恆隆盛號假冐德富士牌子出售火油據美商美孚洋行控經傳訊具結并據美孚行東以尚有同安昌等亦售賣假牌火油聲請示禁前來合行出示諭禁仰商民人等一體知悉自示之後不准冐牌出售火油及各項洋貨如敢故違一經查出或被吿發提究罰不貸各宜凛遵毋違特示光緒二十二年　正月　二十三日示 
[上海普太和]  
戒煙玉液参片 
此片得自秘傳重用上藥扶正除邪不入烟膏其色雪白無論新舊烟癮肥弱君子包易戒斷戒後保無他病精神益健開胃潤顏延年種子不啻換骨神丹○每瓶廿片價洋一角每癮一錢服餅三片五日一减其癮不期自斷○外有龍涎戒烟丸每大瓶五角中二角半小一角白戒烟丸每瓶一角棋盤街轉角大洋房開張 
[大木出售]  
茲有正苗木一百四十餘根其圓圓自三尺三寸起至四尺九寸止其長處自三丈二起至八丈止現存浦東官廠價錢格外相宜如欲購者請至寳善街周昌記棧四十六號房內問劉馨山引看議價可也主人告白 
[上海中英大藥房]  
神效白濁藥 
白濁一症由於縱欲染於花柳場中者其毒尤甚此藥專治紅白各濁祇消數日立奏全功價三角 
[遺精夢洩丸]  
此症有先天素乏者有縱慾斷喪者是丸滋腎固精立見功效旣保嗣續更享遐齡價二角半 
[戒烟藥種子]  
聯輝吸烟卅載虚痿無子立志屢戒苦無妙藥去春向京都同德堂購槍上戒烟三香膏數兩果然藥到癮除前月幸生一子膝前弄兒感篆良殷書此以誌山陰游聯輝 
 
