# 1885 - 234 - 4904446

 

Page 1

 
 
[四十九號畵報出售] [  點石齋主人啓]  
　　英属阿富汗山中多異獸奇禽近有英人遊其地遇雨鷹大俞入回翔飛舞思擭人而食幸英人有力執持其足摩燙空中事屬罕見　之以供衆寛報百畵譜係任君阜長所繪一圖兔一圖鼠筆致之妙栩栩欲活准於十六日出售後附　隱漫錄圖說一則此佈 
[金陵出售鉛版石印建籍處] [  申報舘主人啓]  
　　啓者申報舘與點石齋兩處所有鉛版石印等書及法帖名畫各外埠經理申報分舘俱有寄舊若南京城内在夫子廟前右者東牌樓甲昌號内發兌江南人爲文淵藪硯在火場期近多士必齊聚省垣以應鄉舉如欲購買精本請移玉趾此佈 
[新選石印小題宗海] [  點石齋主人啓]  
　　　以　兆人之衆十八省之廣各塾師命題課徒又經刻意删改以成傑搆者日不知出凡幾惜乎各人據爲窗作秘不示人故雖時下選本疉出購　之仍是此竄彼竊陳陳　因間有佳文亦數見而不鮮文匯舘十人獨闢新裁爰集同志各出平時所作小題窗課並取歷屆試草以及各處社課各　書院課與名家稿本時賢摘本親自校讎嚴定去取凡文不極其佳而題不極其難者概置弗錄其已見於小題文藪小搭珠華等集者更不闌入一文并不相犯一題滲淡經營力闢雷同力避習見約之又約精之又精得文一萬六千餘首分爲初二兩集交本齋石印約八月初告成揣摩家其亦　　　喜也乎此啓 
[倡全嬰會說] [  青浦衛家壽謹撰]  
　　光緒八年春余擬全嬰法行於鄉客有問余曰全嬰之義何取也余曰合保嬰接嬰育嬰之法而全之故名客笑曰城鎭　有行之者何取乎爾而全之余曰否否向之行於城鎭者非收嬰聚哺乎城鎭多收一女卽鄉村少留一女由縣而府而省計之歳何啻萬千口方嬰之呱呱墮地時母心厭毒僅裹以殘裙敗絮雖凍餓弗之見覓便舟送赴鎭堂又不獲蔽風日故嚴寒盛暑有甫及到堂而病　不救者鎭與城多接嬰又於旬日間轉輾送郡更換乳母則嘬口臍風赤丹痧痘之症殤其半矣以故鄉間之處子日少鰥夫○多中年而孀者鮮不以改醮失節聞今夫人不繫以妻子卽無骨肉内顧之憂於放僻邪侈乎何有或收不能盡爲異教童養者害尤叵測皆世道人心之大患也抑有操保嬰術者謂專助本母育留是　奈何世俗所快然自足者只養二男女多則以有妨工作慮或以奩嫁慮或過盼生男以遲孕慮此所以有不因貧而委棄恥委棄而忍心溺斃者乎夫法以窮而思濟事因變而乃通區區之忱竊慕此耳客聞之惻然曰願聞其所謂全者余曰仍保嬰接嬰育嬰之意全其法以行於村而已客曰何謂行於村余曰村擇一人董其事與以嬰衣錢款定有乳母責成穩婆凡遇棄嬰概令在村留養初生之日以錢資其母自哺卽保嬰法也其不願哺者發乳母貼哺卽接嬰法也兩月後併自哺改作貼哺待人過繼卽育嬰法也如是行保接育於各村不啻村各設一嬰堂自爲保接育之以視甫産而送城鎭者未可同日語矣客曰盡是而育之又於城鎭嬰堂外增一費乎余曰不然猶是嬰也以哺於城鎭者哺於鄉此增彼減雖謂　城鎭嬰堂之費可也客曰嬰不較多乎余曰嬰無不育多固宜然然　哺後卽有爲人過繼者則多而實少也客曰費不較鉅乎余曰較省遠甚觀於嬰之送鎭鎭堂給送錢五百衣一具合　一千接哺或十餘日約乳錢五百轉送城堂費二三百又接哺與轉送郡堂費亦如之郡爲育嬰育十八月月給乳錢八百又統郡縣鎭三堂　費約錢二千合錢十七八千有奇除病殤而併計之不啻費錢二十餘千若全嬰則育期年給衣一具乳錢十二千加自哺收　錢二百貼哺送力錢五百城鎭局費千餘文只合錢十五千有奇除未及半週過繼爲子若媳者統計之實僅費錢十千餘文不及城鎭嬰費之半也然子或謂城鎭之於棄嬰不獲盡收收之不獲盡育固有彼省於此數倍者客曰信如子言并城鎭嬰堂去之乎余曰何可去也容有故自諱迹願仍送堂者是無異驅之就溺焉且或徧是法於郡縣將見嬰盡散育於村無復有送堂者則堂固在所無事亦無庸去爲耳客曰既不去可兼攝全嬰事乎余曰可夫全嬰者卽全城鎭嬰堂未收之嬰也與保接育二其名不二其實則舉斯事者何必二其人二其地乎客曰任事者有畏難乎余曰村董專司一村歳不過二三嬰至四五嬰凡村農之稍識字者能爲之至若會正知出欵會副知入欵司事總出入數於册籍司月核出入數而月結之鎭董支給附近嬰費爲城鄉接應察嬰月以挨邨一徧其尤任勞苦者皆與常食無職之不易稱者也客曰善堂司董皆稱不取薪水子與之耗公欵乎余曰不取誠善取之而猶可捐納與其侵盜之倍於不取也客曰以是法試於一邨或十數邨可乎余曰可事在邨董舉之何城鎭局之多爲客曰子之願何如余曰自哺以保貼哺以育不使一嬰之出邨而殤折是所大欲矣客曰善事雖創而實因法愈周而實易推其效既無初生感冒之虞復絕異教收養之路聲音笑貌易動本母愛憐之心卽邨人亦便於過繼爲鄉邨多留一女卽少一曠夫完一節婦他日娶妻稍易人各有家卽人各自愛事惟一舉弭患無窮子之倡議誠非無謂者余乃退而整規條著圖說以冀有賢明當道有父母其心者舉之使徧庶幾克償斯願乎雖然欲從事於嬰有不知全嬰之義者正不止一客也余故存其言以爲說 
[關外撤軍疏]  
　　護理廣西巡撫臣李秉衡督辦軍務暑理廣西提督臣蘇元春跪奏爲關外諸軍撤回邊界布置邊防謹陳籌辦情形恭摺仰祈聖鑒事竊臣等前將遵旨停戰依限撤兵會籌大概情形於本年三月二十四日由驛馳奏在案當三月初一日停戰以後分踞船頭郎甲五畫法酋備文知會請照津約分期撤兵還邊界臣元春在諒山營次遴派委員分赴其營覆文通好旋據歸報該酋以禮接待言詞尚屬慕順隨飭谷松坡觀音橋屯梅等處原駐各軍從十一日起陸續拔營連環退紥卽於二十一日齊進南關臣與馮子材及諸統將公同商酌並函會臣秉衡從長計議亦復意見相同竊臣思法越搆兵已經三載此次大彰天討使其震懾軍威赴津請和仰邀俞允誠爲柔遠恤藩固圉安民起見凡有血氣欽感同深惟杳粤西邊界分南太鎭各府幅　遼闊幾及千里除鎭南水口平南三關之外隘卡紛歧指不勝屈設防貴扼其要因派記名提督安義鎭總兵陳嘉率毅新鎭南全軍紥鎭南關而以記名提督方友升親軍二營繼其後復又派記名提督蔣宗漢率廣武全軍紥關前隘同扼諒山來路其撫標中軍一營紥羅隘以杜間道總兵馬盛治率熙字各營紥歸順州之平孟隴邦各隘總兵蔡簡宸率簡字一營紥鎭安廳之那坡百南各隘分扼牧馬保樂來路此爲主軍馮子材萃字全軍初紥平南關一帶兹於四月初一日奉旨督辦欽廉一帶防務自應欽 
 
 

Page 2

 
 
遵辦理將所部各營如何調紥當由馮子材妥爲布置其王德榜　邊楚軍全紥由隘以扼文淵來路王孝祺勤軍暫紥彬橋兼顧龍州後路唐景崧景字十營分紥下凍土州帶以通鎭邊聲息亦便於策應各邊此爲客軍無事則訓練操防蓄養精銳務使兵歸實用餉不虚糜仍當確探敵情毋稍疎忽加其背盟尋釁别有要求亦惟秣　厲兵以期無患臣等智識知淺忝膺重寄深懼不勝惟會商在事諸臣和衷共濟隨機應變殫竭血忱庶幾仰副聖明倚畀之至意除俟續後如何情形隨時奏報外所有撤兵還界布置邊防緣由理合合詞恭摺會同督辦欽廉防務前廣西提督臣馮子材兩廣總督臣張之洞由驛具奏伏乞皇太后皇上聖鑒訓示再臣元春於三月二十三日進至龍州與臣秉衡等晤商防務旋於二十九日回駐憑祥土州居中調度合併陳明謹奏奉旨覽奏布置邊防情形尚爲周妥仍着蘇元春等隨時會商妥爲辦理欽此 
[般鳥産金]  
　　英屬北般鳥施加馬地方原有金礦現英官立有章程俾採金者有　遵依其章程凡欲採金每名每年納稅銀三元卽給以礦地一千六百丁方尺領地後須在界内將開採者姓氏標竪俾易稽查惟自領地之後須三閱月内開採如逾限未採卽另招别人原人不得阻止亦不得私售至所得之金若由般鳥出口則將稅餉豁免俾易鎖流想欲擅利源者將欣欣然而趨之若鶩矣　香港報 
[憲示照登]  
　　監臨兵部侍郎廣東巡撫倪奉上諭曉諭　照得案准禮部咨開近科策問有尚論類及於本朝臣子抑之則近於攻訐揚之則涉於黨同嗣後鄉會試考官發策不得以本朝臣子學問人品策問士子士子對策中亦不得泛引涉及違者聽磨勘大臣舉奏分别議處等因遵照在案現值乙酉科鄉試除屆期咨明主考外合先出示諭應試諸生知悉所有三場對策切勿以本朝臣子學問人品泛引涉及致被磨勘議處毋違特示光緒十一年七月初十日示 
[風雨變幻]  
　　粤垣初十早八點鐘時天半黑雲低埀四野俄而大雨如注勢若傾盆雷聲隆隆陡起狂風瞥見東南方起有黑氣一道未幾由東南而轉過西方皆謂此龍氣過也見者驚恐懼有風颶爲災隨後黑氣又由東滘鄉花　等處轉至省河黄沙柳波涌冉冉而去後查東滘左右鄉一帶地方大木斯拔間有屋宇亦被吹塌至花地海口所泊船艇吹沈者無算卽省河米埠埔頭擊沈渡船小艇又約有十餘艘柳波涌黄沙西砲等處埔頭船艇被沈者亦不計其數惟船艇沈溺有無溺斃人口多少等數尚待確查至離遠村鄉有無遭此風災仍未得知俟有所聞再爲續詳說見維新日報 
[護院監臨]  
　　本年乙酉正科南闈輪應江蘇巡撫入闈監臨現在衛靜帥適奉欽派赴閩查辦事件自應由護院譚序帥赴寗照例入闈昨聞憲節已定于本月二十八日由蘇起程用輪船拖帶前往云 
[黔撫回蘇]  
　　新授貴州巡撫潘偉如大中丞陛辭出京後當卽航海南下於十二日過滬卽用小　拖帶坐船回蘇於十三日晚憲旌安抵珂鄉中元　爲中丞古稀覽揆之辰是日省城自護院以下均詣富仁坊巷里　慶祝故鄉親友尤無遠勿屆堂開晝錦砌繞芝蘭熙朝之瑞亦里閈之榮也 
[日下鴻音]  
　　總署同文舘延聘之西國各教習自入伏以來咸挈　屬赴西山一帶賃居禪室爲消暑計彼處琳宇梵宫一塵不染蒼松蔽日翠柏叅天一種靜穆之氣眞不减清凉世界或弋飛鳥或釣嘉魚或鼓琴以消晝或觀書以解煩得此清游其樂可知近因夏暑將闌秋光　逗盡室偕回重督館課矣○李傅相前擬進京入覲恭賀皇上萬壽嗣因奉旨阻止聞不復晋京矣或又謂傅相另有要公將於月底偕孚丹崖京卿仍須入都云○赫總稅務司德經英廷授爲駐華欽差一節疉列前報兹聞總署於七月初五日具摺奏明赫總稅務司自請開缺緣由富日奉旨允准深致褒嘉經總署卽日恭錄行知在案矣○孫子受少司農於七月初八日奬賞八旗一等　員及新生等計八旂滿家漢一等生員取四十名二等稱是三等三百餘名定於七月中旬在拾錦花學憲署中排日考　順屬各縣及八旂遺才惟欠過歳考者無論一次二次概不准入場應試以示限制故遠道而來之考生一聞是信咸㗳焉若喪紛紛然驅車回籍至南皿中皿北皿諸生之錄科於成均者人數亦不甚多各不滿千名云○七月初七日俗名牛女渡河之夕前門外肉市廣和　四喜班是日演渡銀河一齣略有燈彩以應嘉卽遂致哄動城廂紛紛定座後來者咸苦無從位置是日炎燠異常五點鐘時黑雲密布大雨傾盆一時溝澮皆盈街衢積水座上客不及戲畢急急出門雇覔車輛而車夫又故昻　價其時雨勢滂沱愈下愈大雇車人迫不能待如數許值竟有二三里地車資須七八千者○徐孫麒星　前年需次京華時曾以目前急務發爲偉議二十四條由總署王大臣具疏代奏進呈御覽得旨嘉奬破格擢用一時都下喧傳詫爲盛事惜此摺不見邸抄局外人無從窺豹近來星使以索觀者衆特付手民以貽親友而書肆中人爲射利計竟覓得原本翻印待沽於是留心時務者莫不購致珍同拱璧幾於紙貴洛陽云○前　載鼠竊者流横行閭里莫敢誰何現悉若輩俱有六門手鎗倘遇不測胆敢放鎗拒捕故福大司空錕諭令值班巡役兵丁各携　鎗一桿每夜於暗陬僻地施放數聲以示威武 
[雲津雁字]  
　　角餘大雨泥屋坍塌不可勝數水難宣洩泛濫無歸小莊家如豆子黍子彀子等一概無存所可盼望者惟高粱玉米而已王家口經已决口餘各州縣亦尚有决口地方最甚之窪區水由房上建瓴而下如果雨師再不返斾今年災象必成又煩籌賑諸君厪系也○德人高仕精造火藥去年聘以來華優給薪水訂立合同並發巨欵聽其回德購辦機器來華製造火藥現於月初已帶同機器來津　將戛戞獨造簇簇生新　聞高什學於德國之博洪廠向來受聘於日本云○今年二月設立武備學堂江蘇候補道馬翰卿觀察卽爲總辦該堂設在水師營務處内觀察並辦該處事宣一切稟啓文移俱與羅稷臣直牧會銜辦理現在傅相着翰卿觀察專辦武備學堂稷臣直牧專辦水師營務處所有公事毋庸會銜俾專責成而免旁貸武備學堂銀錢出入另委柯太守銘經管云○德人崔福諾去年由伊國聘定來津教習操防一切事宜偶因騎馬折足不良於行兹在武備學堂充當教習旗員蔭五樓昌向隨某星　出洋駐德八年熟悉德國語言文字現在武備學堂充監督者陰君本係華人又通德語於是教習之講習討論學生之問難析疑皆藉蔭君以爲繙譯洋人習氣每每輕視華人而蔭君年少雋才不肯相下一日傳習崔君之語冗而長蔭君繙譯明而簡崔謂未得發明深透歸咎蔭君兩相齟齬彼此作灌夫駡座隨禀傅相聽候審訊傅相不便爲左右袒姑問數語令其和好如初按崔君係德國某顯宦之介弟云 
[爵帥乞休]  
　　昨有津友來信言劉省帥以海疆平定急流勇退具摺乞身然華齡甫逾知命不似侯相之八十曰耄九十曰耋者恩重乞身爵撫恐難如願矣 
[欽憲啓節]  
　　欽差查辦事件錫席卿大司宼曁蘇撫憲衛靜瀾中丞奉命赴臺灣業於昨日起節前往早上蘇松太道滬軍營撫標滬軍營督轅仁義忠信四營上海提標右營計七營兵勇旗隊鎗隊排班鵠立於法祖界金利源碼頭時浦濱長江碼頭泊廣利輪船已經裝滿棉花　貨該船卽衛中丞坐船天津碼頭泊有鈞和兵船卽錫司宼坐船兩輪船之旁泊有撫標水師炮船以及長龍砲船共四艘該船兵勇卽江蘇撫標水師親兵并太湖營水師親兵等所有道憲派委文武巡捕先在碼　伺候本埠自蘇松太道邵觀察提右營陳叅戎以及文武各印官各局總 
 
 

Page 3

 
 
辦各委員等先後赴行轅恭送憲旌至十點鐘時蘇撫憲衛靜帥乘綠呢大轎先臨旗鑼傘扇各儀仗外有統領江蘇撫標親兵新中營護勇十數名在轎前護衛轎至碼頭升砲三聲鈞和兵船及浦中鐵甲等船長龍砲船各升砲恭迎岸上各營兵勇由管帶及各哨官等率領一齊跪接靜帥出輿登廣利輪船各員復遞手版撫憲見該船裝滿貨物心滋不悅適招商局總辦等到船禀見靜帥面詢因何裝貨如此之滿于是總辦立飭該船管事等喚到小工將貨上棧俄頃有松　厘捐總局總辦蘇觀察到船靜帥傳見晤談片刻辭出後卽有松海防劉司馬上海縣莫邑尊法會審委員翁太守英會審委員葛人令洋務局委員陳寳渠太守蘇松太道邵觀察等先後到船均遞手版復傳見邵觀察叙談時已十二點鐘後矣邵觀察辭出後偕印委各員登岸至鈞和兵船恭候錫　使至一點二刻聞號筒吹響鑼聲隱隱少頃碼頭卽　炮　使乘綠呢大轎至矣浦中各兵船一齊升砲星使下輿登鈞和兵船文武印委各員遞手版畢始皆登岸廣利頭桅掛龍旗中桅掛日式旗鈞和頭桅掛月華旗梢掛龍旗兩船同時解纜動輪岸上綠營各兵勇施放排鎗　如聯珠浦中各兵船一齊升炮恭送行旌兩船往吳淞口進發據云尚須登岸閱看砲臺畢撫憲卽乘廣利輪船出口先抵厦門再至臺灣屋使換坐開濟兵船逕赴臺灣云 
[英員抵滬]  
　　英國駐滬總領事計君告假回國此已列報兹悉代許君之任者爲漢口領事官已於昨日坐太古行之北京輪船抵滬想許君交代有人此次東洋公司輪船開行卽可　行遄返矣 
[直刺行期]  
　　黄芝生太守定於今日前赴　沙擇定二十二日接印任事川署書役人等已預來滬上恭迎矣 
[英廨停訊]  
　　昨日英公堂讞員葛蕃甫大令因送星使登舟飭差知照捕房暫停公事 
[急症愈多]  
　　本埠之患急症而死者時有所聞節經列報前日英大馬路保安司徒廟住時羽士張某之子忽　急痧延醫罔效未及一日卽已長眠會審署聽差某甲夜膳後忽覺肚痛頭暈至黎明卽身死庽居老閘之粤人陳某放東洋車度日昨下午二點鐘起病至四點鐘時已去世矣當此疫癘流行之候明哲保身者尚其小心自玉哉 
[誣告罰鍰]  
　　日前有引翔港人姚萍甫投上海縣控稱去年九月間友人趙發茂將木器等物託我抵借錢文當由小的經手向堂叔姚升鶴處抵主錢八十千文言明照典起息自借之後至今本利無着實係有心延玩　圖吞賴不得已偹情投案求提究追等語當經　邑尊准訶飭提去後前　由帮審委員集訊萍甫伸訴前因詰之伊叔姚升鶴供與萍甫同趙發茂則稱　姚升鶴叔姪雖係相識然素無交往並無借錢　事求請明察官問兩姚趙旣將　財作抵有無憑據所抵之物件現在何處兩姚同稱借錢時雖將物件作抵然信其誠　物件仍放仕伊處　謂現在爾欲向　索錢　先　物件交出俾可向趙追繳爾既交不出物件何謂抵借顯係誣控卽飭將姚萍甫掌頰十下並着繳錢八十千撥充善舉并着將姚升鶴叔侄營押限十日内將錢如數完繳始得開釋趙無干斥退 
[杳獲帮兇]  
　　刨楦斃死一案中縣屢將事士沈春山訊比限交伊父及伯弟等帮兇人在案近由原差汪錦偵悉沈之伯父沈老關及供弟沈松桂避　井亭左近卽恊同夥役前往於昨日下午時拿獲沈老關沈松桂解縣適莫邑尊恭送欽憲不可由原差帶候訊究 
[女犯游行]  
　　阜康里臺基案葛大令於讞定後卽飭匠赶造雙連枷昨已造成遂命提出王材氏傅陸氏幷差傳顧氏帶妹周阿六到堂先詰周阿六究竟成姦幾次供稱實祗六次大令命王林氏傅陸氏從直供明如再抵賴定將籘條鞭背二氏仍各支吾大令喝將傅陸氏鞭責諭以供認卽止隨鞭隨問一味游移鞭至八十下始供小婦人向　洋行爲傭嗣因懷孕辭歇移　阜康里未滿一月素與王林氏相識前　同諸女子至我家許以斬宿一次每人出錢二百文小婦人一時貪小以致允從周阿六亦係該氏同來由　自願並無强逼事情旋因伊等分資口角阿六遂不願再在我家大令問王林氏同來之女子共有幾人是何名字住居何處年約幾許該氏答稱共有女子三人一名阿娥一名阿翠一名阿秀住居垃坂碼頭珊記碼頭等處年均在二十左右大令又　王林氏供認該氏一味遊移鞭背一百四十下旋認旋翻供詞狡猾大令命荷以雙連枷遊示七天期滿發頭門示衆滿月開枷再管押一月以儆效尤周阿六交姊顧周氏帶領回里此前日訊責情形也至昨晨原差協同地保巡捕鎖押該二氏鳴鑼遊街前導者掮一高脚牌大書本分府示開設臺　傷風敗俗誘姦漁利實屬可惡枷　示衆俾各警覺該女犯年均四十餘裙下僉蓮瘦　菱角由差牽曳瑟縮難行所過之處隨而觀者人多於嶬君子曰整頓風化實賢有司之青惟　　供賄奸之男子尚法網幸逃耳 
[叩求脫籍]  
　　妓女曾　卿投英會審公廨呼憲葛大令略加詰訊據供原籍江西前遭匪人誘滬上陷入娼寮已有三載現實不願爲娼被鴇掯阻又無當意之人可托求恩超豁回里則感戴無涯矣大令問家中尚有何人該妓答稱父母在原籍路途甚遠惟姊氏在蘇大令飭暫發官媒着函追姊氏來案以便覓保領　援出火坑超登樂國千百名花誰不合十焚香祝賢使　福壽無量哉 
[因病准保]  
　　前報列天成昌烟舘内打架一案當　滋事之王洪喜卽王茂言管押法捕房業已多日昨晨翁太守臨捕房時據其父王某投案遞禀稱兒子染患痧氣求請保出翁太守謂爾子不安本　滋生事端應當懲辦今既患痧氣姑准暫時保出再候傳案究懲 
[茶肇衅]  
　　前日下午新北門外丹桂樓茶肆有多人邀吃講茶甚至用武將茶肆物件毁壞經該堂倌鳴捕拘到四人管押内有一人頭顱被茶盌砸破鮮血滿身據稱其人係爲自鳴鐘店生意上樓吃茶適逢其禍然究竟若何起衅則不得而知據云某錫作店與某水烟袋店爲姻事齟齬所致吃茶已非一次矣受傷之人昨晨保出其餘三人仍押諒于今日解案請訊矣 
[失妾具控]  
　　前報列入宫不見一則據抱告投案具禀稱事主因病不能到案主人娶妾某氏住居法馬路興昌里撫有五歳義子自從二月二十四日回籍之後今於本月十三日返滬豈料所住之屋已爲他人所居駭極查問幸得遇所雇女傭馬王氏攔住追問據稱有林姓太太領來紹興人某甲在江西候補者雇船由英界珊記碼頭下船將家内所有悉　搬去等語翁太守詰之馬王氏據供我係幫傭祗知吃飯取工錢餘均不知太守謂胡說東家易姓難道爾亦不知紹興人是何名字答稱不知太守詰其林姓住何處馬王氏答稱不認得亦不知其住處惟見面還可辨認翁太守着將馬王氏暫押飭法包探往查俟將林姓拘案再爲研詰嚴追 
[上海三馬路與昌絲棧陳竹坪經賑捐七月十七日第四十四次清單]  
　　南署勸募與字九十四册各典公捐洋一百元崇素堂洋一百元奚各房洋一百元謙吉堂洋三十元邵雅卿洋廿元黄雨堦洋廿元奚留餘堂洋廿元隱名祈安洋廿元志閑堂張玉峙兩户各洋十四元寳訓堂周洋十二元敬愼堂顧張靜甫蓮東别墅潘範九胡大本堂懷德堂張鳳山黄氏家祠八户各洋十元程聽松錢十千合來洋九元德師堂鍾仙瀛畫舫生兩户各洋八元寳訓堂馬昆玉留餘堂王三户各洋陸元黄健齋邵鳳池志記本仁堂胡程和豐五户各洋五元棣華館琴鶴堂　三餘堂傅鄭星聯四户各洋四元譙國尊生齋沈晉甫徐夢生永年堂張承記方愚堂夏史青祈孫兒平安夏大房鬯記張湛然昆仲華晴記龔維新朱閬卿棣華堂張瑞孚湯介三張萬和十七户各洋兩元不留名陸恩仁兩户各洋一元以上共募來洋六百五十元斥邱　萱居士規銀六兩五錢八分五釐周宗　洋五元之江恩免過齋主人馮卓堂二户各洋四元欣欣草堂洋三元德慶祥何出司洋　元無名氏山隂　采章求合家平安徐叔坪求合家平安趙少南求合家平安王承懋求子病愈五户各洋一元詹容堂募來源源吕宋票行售票扣下洋一元小洋二角全盛局寄來羅店燭業洋十元又隱名氏洋一元油車港姚永隆經募與字一百五十八册姚謹記姚存仁顔氏求康健三户各洋一元　志濓許志湛兩户各洋五角○共收洋六百八十九元小洋二角規銀六兩五錢八分五釐合幷聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[上海四馬路浦灘文報局内協賑公所經收七月中旬清單]  
　　十三日收仁川理事府李星衢司馬募滬字六十八號册李星衢二十元吳仲　五元任院仙一元李源平二元又致中和五元梁　生義生號二户各二元杜儒漢顧雲生杜權州徐成就廣盛隆陳廣蔭林少波馮子林八户各一元李翼州葉青山二户各二元黄雲山李連昌二户各五角共十九户共收洋五十元○客甌無名氏一元○漢口廣裕和冶坊洋二百元○孔記有保妾　安二元楊春華小洋五角陳樸卿先生黄姓醫金一百文許善詩求病愈身健十元安定氏四元成都丁耀先翁了願二元○浙寗李茂連翁交來無力有心人募申一百六十二號單伊季子李樹梅孟煥堂奎光閣曾省吾黄東甫　户各一元蔡實甫二元余卓峯宋曉樓秦序齊葉竹山魏少峯五户各五角花中君子九角十三户共收十一元小　四角嘉定西鄉善士募申一百六十三號單安記一元線天卜　昧秋氏趙記寄夢廬昧秋齋錢德泰六户錢各五百文晴暉樓一千文許記六百文張壽生四百文承壽堂姚順興二户各二百文元記金記潤記蕊記蓮記芹記張永恆陳永順吳寳華趙王氏范張氏十一户各一百保安氏一百六十一十四户共收洋七元○常熟有心無力子募滬字五百四十三號册姚樹德十元姚靜修王墅田大生號　廸氏語溪陳姓五户各二元姜鳳瑞堂五元麋鈞熙恊成號乾生號益大號無力氏祥秦元同豐和張慶大亨記恆泰祥十户各一元文春亭費鴻章周弨帆姚奎記包祖記馬雪梅金宗記陳賡堂顧逸泉榮鳳江餞靜山馮茂記袁亦堂陸渭　吳冠亭十五户錢各五百張培安錢七百七十蘇記五角共三十四户共收洋四十　元銀六錢五分○南號吕姓陸姓照相移賑二元○福建心餘力弱人爐坯　二十元○崑山盛鳳標翁交來玉峯追來子二元○常州陳慶曾翁交來願願子二元○漢口性眞子經募何意字及眷寳柏恆立及寳人二户各五元性眞子補直賑愿四元又代撫異姓殤孩解結此孩本袁姓更名貴生一元四户共收十五元○裕通恆號省中秋費八元又裕通恆號送南戯鴻堂開市禮移賑處對開一個○江寗電報局募金陵機器製造局六十元槐廕堂王十元福壽堂龔五元僯魁堂邱小孩銀器十五件約重二兩零沈仲禮　香室王查松山黄阿四户各二元金鼎山一元四角楷聖堂端木秩祐堂陳亦政堂　司榮堂桂思餘堂戴貽清堂郭龔照　唐坤朋李長慶杜來寳胡正海陸　森張華炎歐陽朝十四懚各一元汪克齋袁靜生魏九如心有餘人黄藴甫姚錦秋羅惠生賜福堂奏嚴步衢裴省吾陳錦祥戴維勛方根生陶金奎王春濤王廣興樂殿揚彭永祥謝忠心楊金元杜金山方仕魁張學初曹阿二錢錫生張二觀袁仕達黄茂元魏阿四楊添濤三十户各五角陳延旦四角郭化成毛正祥朱阿東俞興山陳五林萬永升袁萬裕王得發陳加壽潘世燦鄧慶生范紹南陳阿和繆乃彬袁仕成十五户各三角袁三保徐五保方學勤萬元祥李從喜　錦榮陶蔭福謝貴青楊永和陳錦于兆盛王阿林黄寳臣沈堯良梅長慶季永建袁錦成袁玉宏陳　德錢金榮王仲發方松山吳田福方春貴程熙樹計學志張友棟余長亨張洪利吳鴻亨王允和李其昌葛邦盛周景祥宋金　唐定昇周勝川郭文榜徐文炳尹坤榮張阿安詹雲山朱松林沈銀大酆宗有唐從雲四十六户各二角孫永發陸長華二户各一角五分舒雲　趙錦堂烏保林袁得成陳得發葉祥貴王光華　有貴莊金桂應文德秦阿榮鄧開成萬元海鄭松林方習文任明恆王安益耿永茂童關增芮友樹王阿興史有義芮大喜柳連升殷國祥周行堂龔家壽補助袁春波洪少亭李元福楊玉成秦瑞元葛秀金方習全勒東山周庭進余式泰徐長元方春林李長春陶元林彭正卿金永年吳順亭董順亨董學富余衍慶范如意葉廷山范長青華洪興李模王應南吳世芳李政才吳長清哀汝舟袁長清吳松山張家政張世坤　長玉陳萬順陶存友張化文張盛貴　長升童長銀徐文煒曹永福唐自發王國柱吳玉宗王長元張盛德李積發袁思發彭世山任國啓張春林許榮周繼煥龔　桂李得鳳董紹金王學琴錢家榮龔惠雲張盛葉張友彪曹經濟武學秀袁守葉傅應開王本傑吳存禮王萃袁明林陳兆喜王正明張福一百零二户各一角　守富李家茂二户各錢一千文單鳴昌八百文戴炳文六百文寳樹堂謝種德堂陳敦詩堂杜許子恩李滋園鄭楚湘陳德順楊承鳴王基李朝山余明文龔阿泉成松興張家志十四户各五百王桂林劉順德王東山童長德鄭汀朝李明義六户各四百一經堂龔尹健安范長春王宏修丁志盈楊廣明郭文治田沛東王慶友黄金禮趙秉質姚長年廖仁安許從盛　士榮十五户各三百高尚九吳星齋張士貴張志發黄應忠吳榮高學喜孫立英公會餘欵劉步鰲李文彬金德李映芝季長元張家修劉金鑑湯榮祥阮貴福程宏勛趙西山余崑山廿一户各二百陳順和孫克舉劉步江劉宏元龔乃章李如江周家厚周留庭張家福張紹森胡耀元王國棟杜士貴龔長樂成福來余德貴王明德張雲山陳明貴單明發李春芳張江華徐文奎李同發孫有元朱玉有張長發周全盛張喜才湯大海張良玉方成學陳得名唐運啓龔慧才候文玉黄金文李德明魯傳文葉慶泰陳三麻陳德貴四十二户各一百張成舉劉玉山解長生蔡德元丁春銀徐履祥張長明孫芝發趙清應九户錢各六十文共計三百十三户共收洋一百六十一元細銀器十五件約重二兩零錢十七文○繼善堂主人一元○福州裕昌行莫募莫豪星英銀十元三山怡怡堂英銀十元吳良才市錢六百會稽王金姑市錢四百莫玉泉莫易泉福建南台洲頭厘委員王統局巡司四户各英銀二元張桂姐王珍姐梁春彩姑三户各英銀五角謝信美市錢二百頌皇仁銀紙十元廖福利茶棧羅春盛茶棧二户市錢各一千林賛禹王天喜柴留餘堂新順號李檢身居五户洋各一元裕成號友同人夢筆堂杭州沈莊甫湖州宋筱訪浙紹程氏德清俞黼堂無力氏福鼎縣崇瑞昌茶號啓大茶號尤户伏洋各十元一經書屋俞與與堂方子倫三户伏洋各三元張週全史林安虞藎甫吳鳳洲沙爾福陳輞邨徐積慶堂豫春號陸三魚堂李景星書屋裕記號忻慕孝居張愼裕堂張追遠堂徐義桃軒方叔手謝輔庭十七户伏洋各二元愼修堂伏洋四十元黄巖王吉人金華章誦芬元裕茶號汪正大榮棧四户伏洋各二十元平湖朱㦸門朱蘭生合伏洋十元婺州胡氏章氏汪氏程氏合助伏洋十元王敦厚堂方安甫方實夫三户伏洋各四元于輔臣王守仁同利號天增號四户伏洋各五元共六十三户共計銀二百四十兩零三錢六分申規元二百四十五兩五錢六分○三菱公司五十元○浜鎭大成號募申字一百六十四號單陸南記徐福記柴振記沈奎章樂瑞記五户各五角無名氏一元五角范益記一元七户收洋五元○福州范季韓翁募二七庫平番銀九百四十五兩四錢二分申規元九百六十八兩五錢五○常熟恨無力募申字一百六十五號單姚君涵錢六百徐循訓燕翼堂歸芸生三户各三百望岵氏陳少記聽梅花館三户各二百紫陽氏一百二十八户收洋二元○婁邑千乘求妻病卽愈助江北三元○　公舘二元思補主人募章安善士五十三元金陵集興堂八元吳　公記二元○武林程省修募申字一百六十六號單平昌之記三元與高公記與高衆二户各二元程省修子尚氏二户各一元仁本堂程承善堂黄二户各五角大衍氏松柏氏敬義堂九如氏樂益山人朱良楨無餘氐急修氏八户各二百元豐號四百子才氏五百吉利人如意齋江名　啓達道者壽春居十五户各一百程孫氏五百廿勉力人九百六十共廿四户洋十四元○蘇州潘仲翁募一百元○濮阮永和信局募申字一百六十七號單泰昌典四元汪月峯二元曹莘耕方錦文朱寄庭三户各一元朱遇庭宋拱辰二记各五角七户共收十元内銅洋一元○杭州慶餘堂募滬字五百十七號册庚記四元琦記振記達記友記四户各一元蓉記護記瀚記均記四户各五角均記二元十户共收十二元○漢口無名氏募申字一百六十八號單竹林居士一元百盃豪客二户各一元有心氏天祿氏無力　石渠記四户各五百夢莊三百七日共四元虞山詩文書畫舊杜六元○本日共收英洋七百九十元銅洋一元爐胚洋二十元飾銀十五件約重二兩零現銀六錢五分小洋九角虚對開一個規元一千二百十四兩一錢一分錢一百十七文○竹西惜陰書屋助沙州賑十元眞州未遂六助沙州賑二十元二户共三十元合幷聲明 
 
 

Page 12

 
 
[光緒十一年七月初十日京報全錄]  
　　宫門抄○旨一道錄前○江撫德奏審明議擬摺○閩督楊奏請補遊擊摺○皖撫盧奏籌解津貼銀兩片○陝督譚奏知府仍回本任並委署府州縣各缺夾片○七月初十日兵部太常寺太僕寺正白旗值日無引見○伊崇阿假滿請安○明桂謝署副憲恩○圍場總管玉連請訓○肅王請假十日○尚宗瑞請假五日○宗人府奏改派孝陵行禮派出齡公○内閣奏派騐放之王大臣派出豫王烏拉喜崇阿薛允升徐用儀○兵部奏派彈壓之大臣派出溥偀花尚阿○召見軍機玉連○○江西巡撫臣德馨跪奏爲刁徒挾仇放火故燒房屋延燒緝私卡房獲犯解由府司審明後在監病故議擬恭摺具奏仰祈聖鑒事竊照樂平縣緝私卡員候補知縣洪錫疇罔利營私劣跡昭著經前撫臣李文敏訪聞會摺奏叅革職奉旨着照所請該部知道欽此當經轉行欽遵並飭據勒拿刁徒彭以中汪貫遁到案提同張宜康等訊供游移彭以中帶病進監身故將該犯汪貫遁並人卷解省發委審辦嗣據委員南昌府知府賀良楨提集訊明議擬解由司道鹽局會審轉解到臣正在提訊聞據報案犯汪貫遁在南昌府監病故將案籖回飭卽核入正案辦理兹據按察使王嵩齡布政使劉瑞芬鹽法道長祿督銷淮鹽局前任福建按察使張岳齡會核議擬轉行前來臣覆加查核彭以中汪貫遁均籍隸樂平縣隣居素好樂平地方向銷淮鹽因界連浙江恐有浙私偷越設有緝私鹽卡光緒七年六月間該處卡員候補知縣洪錫疇因淮鹽銷售不旺皆爲浙鹽價賤所致會商該縣李曾珂籌發銀二百兩給令捐納翰林院待詔職銜張宜康開設公記淮鹽店减價平銷以期裕課便民當將借本開設鹽店緣由會同李曾珂禀明淮鹽總局存案張宜康向作煤窰生理鹽卡司事劉鑄與張宜康熟識往來曾經合夥販運煤炭一二次洪錫疇並不知情彭以中向在浙行貿易回家時每帶浙鹽十數斤以供家中食用屢被張宜康查知禁阻並將所帶浙鹽起出送卡彭以中因此與張宜康挾有嫌隙　欲尋事報復八年八月十四日彭以中由浙回家故將浙鹽裝放木桶連行李雇令在逃之族人彭都老用車推回在公記鹽店門首歇住彭以中將木桶提放門口令彭都老押送行李歸家彭以中揭開桶蓋露出浙鹽聲言官鹽店收買私鹽在街喊呌其時過路之人聞喊走至查看愈聚愈多咸以張宜康夾售浙私之言紛紛傳播經縣風聞查拿彭以中並觀看之人當各逃避起獲桶内浙鹽十數斤張宜康供無夾帶浙私情事鹽桶係彭以中所放飭差嚴拿彭以中愈加忿恨稔知張宜康向與族人張儀昌同住房屋係張宜康置買起意放火燒屋洩忿隨向汪貫遁彭都老告知前情邀令同往帮助許俟事後酬謝錢文汪貫遁彭都老允從卽於是夜三更時分彭以中手携火煤汪貫遁彭都老徒手同至張宜康等屋旁弄内彭以中用火煤點然屋旁茅草登時光起燒及房屋汪貫遁彭都老在場俱未動手燃火火起後各自逃走張宜康等驚起喊同街隣樸救不及其時風狂火烈延燒弄東緝私前進卡房卽經該縣會同卡員及在城文武馳往將火撲滅查勘張宜康與張儀昌住屋燒燬三間房内衣物均已救出尚未被燒卡房前進房屋二間亦被延燒鈐記文卷並司事劉鑄巡丁夏潰衣物均已燒燬無存卡員洪錫疇卽以張儀昌家遺火延燒卡房鈐記文卷全失等情禀報督銷淮鹽局查核司事劉鑄巡丁夏潰因衣物被燒心懷不服以火由張儀昌家延燒卽往向張儀昌訛勒賠還如果不允卽欲控究張儀昌畏累卽央素好昔存今故之保甲局紳汪秉恭從中調處凑給洋銀一百圓令劉鑄等各自添置衣被息事卡員洪錫疇均不知情旋經訪聞火係彭以中挾嫌故放卡員禀報不實地方嘖有煩言經督銷淮鹽局前任福建臬司張岳齡據實通禀會同司道將卡員候補知縣洪錫疇詳經前撫臣李文敏會摺奏叅革職一面飭拿彭以中等究辦嗣據該縣營勒差兵役拿獲彭以中等到案訊供收禁禀府節次委員確審犯供游移發回就近傳證質訊彭以中帶病進監騐報醫治無效身故經該縣李曾珂騐訊詳報批飭核入正案辦理李曾珂卸事接署縣羅廣煦抵任提訊汪貫遁供詞狡展禀經批飭提省發委南昌府審辦飭提鹽卡司事劉鑄巡丁夏潰久已辭退不知去向勒拿逸犯彭都老無獲將犯訊擬由司道鹽局覆審勘轉臣正在核審間案犯汪貫遁在府監病故由司札委署新建縣知縣李曾珂騐訊詳報當經臣將案簽回飭卽核入正案辦理兹據核議由司道鹽局轉詳前來臣查該犯汪貫遁既據司道訊明委係挾仇放火並未傷人亦無圖財搶奪及另有聽糾在場放火之人案無遁飾查例載懷挾私仇放火燒燬房屋未傷人者爲首擬斬監候爲從發近邊充軍等語此案彭以中挾嫌糾邀汪貫遁等放火故燒張宜康房屋其延燒卡房係因風狂火烈所致非該犯等意料所及於放火故燒公廨不同自應仍照懷挾私仇放火燒燬房屋本例問擬彭以中合依懷挾私仇放火燒燬房屋未傷人爲首者擬斬監候例擬斬監候汪貫遁聽從放火卽屬爲從合依爲從發近邊充軍例擬發近邊充軍均於取供後在監病故應與訊無凌虐情弊之刑禁人等俱毋庸議應賠屋價訊係赤貧且已病故並免追償張宜康開設官鹽店並無夾售私鹽情弊惟與鹽卡司事劉鑄夥販煤炭圖利實屬形同市儈所捐翰林院待詔職銜應請斥革以重名器追取執照送銷張儀昌畏累賠給劉鑄等洋銀係抑勒詐索之贓律不坐罪汪秉恭從中調處係爲息事起見且已病故亦毋庸議彭以中口許汪貫遁等謝錢並未付給免其着追彭以中帶病進監身故管獄官例無處分所有監斃軍犯汪貫遁一名之管獄官職名係南昌府照磨兼管司獄毛鼎相應開報卡員已革知縣洪錫疇雖無合本夥開鹽店及與張宜康等夥開煤窰並勒令地方　贓實據惟於彭以中屢次帶回浙鹽經官鹽店查出送卡並不立時查辦以致釀成挾仇放火重案並將鈐記文卷全失司事巡丁勒索多贓又漫無覺察種種不合實屬有忝厥職業已奏叅革職應毋庸議此案兇徒挾仇放火首夥三人於二叅限内拿獲首犯所有初叅疏防職名飭取補叅斬犯彭以中在監病故該縣並不詳請委騐所有不詳請委員相騐職名係樂平縣知縣李曾珂相應開報逸犯彭都老劉鑄等飭緝獲日另結除全案供招咨部外所有議擬緣由臣謹會同兩江總督臣曾國荃恭摺具奏伏乞皇太后皇上聖鑒勅部核覆施行謹　奏軍機大臣奉旨刑部議奏欽此○○帮辦軍務頭品頂戴閩浙總督臣楊昌濬跪奏爲遴員請補陸路遊擊員缺恭摺仰祈聖鑒事竊照浙江提標後營遊擊袁子龍因病出缺所遺係陸路題補之缺准兵部咨第一輪第四缺應用儘先人員行令揀員請補等因查定例武職各官奉旨以應升之缺卽行升用並遇缺卽補儘先升用者遇有該省題推缺出卽行題補又儘先各官均按奉旨先後挨次補中如實在不得其人或員缺緊要亦必須將名次在先各員按名指實於此缺何項不宜始准將名次在後之員聲明請補各等語臣隨在於浙江省已收標陸路儘先補用各遊擊内逐加遴選雖有名次在前之萬禮彬業已請補處州鎭標右營遊擊員缺又同案保奬之秦龍標吕春華均與是缺人地不甚相宜未便遷就請補惟有留浙儘先補用遊擊韓進文年三十九歳浙江錢塘縣人由軍功遞保花翎儘先都司續於剿平西捻案内出力保奬同治九年四月初二日奉上諭着以遊擊留浙儘先補用等因欽此於未奏行知之先由候補都司入杭州城守營候補該員質地僕誠辦事勇往以之補授斯缺洵堪勝任核與名次例章均屬相符合無仰懇天恩俯念游擊員缺緊要准以該員韓進文補授浙江提標後營遊擊於營伍地方均有裨益如蒙俞允仍俟部覆到日卽行給咨送部引見恭候欽定除飭取履歷另行咨部外謹會同浙江巡撫臣劉秉璋浙江提督臣歐陽利見合詞恭摺具奏伏乞皇太后皇上聖鑒勅部議覆施行謹奏軍機大臣奉旨兵部議奏欽此○○盧士杰片再户部奏准擬加文職京官津貼行令安省每年籌解銀七千兩自光緒九年爲始七月解半十月解全按年額解等因遵經按年籌欵解至光緒十年分止均附片陳明在案所有光緒十年分應先批解一半銀兩兹據署布政使張端卿詳報仍照案在於庫存漕折項下原定抵補捐欵籌足庫平銀三千五百兩飭委試用知縣魏馴解部交納等情具詳請奏前來臣覆核無異除分咨部科查照外謹附片陳明伏乞聖鑒謹奏軍機大臣奉旨户部知道欽此○○譚鍾麟片再卸署蘭州道恩霖應仍回蘭州府本任裨專責成又慶陽府知府高士龍開缺送部引見遺缺查有留甘補用知府諶端模堪以署理又寗夏府知府繼良丁憂遺缺查有候補班遇缺前先補用知府董建凌堪以署理又署岷州知州李篤慶調省遺缺查有候補班補用知縣宋芬堪以署理又靈台縣知縣賀昇運俸滿調取引見遺缺查有補用知縣劉子銑堪以署理據藩臬兩司會詳前來除批飭分别給委外理合附片陳明伏乞聖鑒謹奏軍機大臣奉旨吏部知道欽此 
 
