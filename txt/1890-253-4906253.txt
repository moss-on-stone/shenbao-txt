# 1890 - 253 - 4906253

 

Page 1

 
 
[勸募須直山左急振啓] [  申報館恊振所人[   
　　須直山左洪水爲自四月迄今一片汪洋數千里盡成澤國災氏遍地徙死亡男女屍江而下其幸面不死者似日氧薰蒸易于昏暈加以飢腸轆轆全無粗糲下咽有不視息難延滿將告斃者乎伏念本舘勸辦賑捐而後江褔建諸省大君揚溉金吟茲幾輔巖彊齊魯名境遭茲顛沛何忍不復解囊特肅短箋附陳苦狀如肯玉成美事巨欵摡施則作降祥福報可操左劵已 
[珍物求售] [  申報館恊賑所啓]  
日前承某大善士以翡翠記念全副囑爲變價以助賑捐昨又承粤東無名氏助以　楠香　珠一掛教到牟尼之串　觀香通分來琬淡之珍　田露潤拜登嘉貺永爇心香巳諸君子有欲得奇珍者請速惠臨展玩或祇購其一或一并購歸但肯解　總無不可葢合之則二美離之則無變也　綴引吉伏維共鑒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論東省宜興屯田以濟鐵路]  
　　火車爲泰西之妙用與輪船電報相附而行有電線以遞信息不可無舟車以資運載有輪船以濟海洋不可無火車以通陸路旣有此三者則今日之時勢固缺一不可焉乃中國自通商以來仿行西法精益求精輪船電線日增并盛至於今日輪船飛駛於海外電線交布於國中獨於火車一事衆議不同遲疑莫决雖臺灣已行大沽已行開平唐山已行然皆係小試不足盡火車之利去歲曾議大與乃是之者半非之者亦半且事係創與工難遽成資本浩繁庫　支絀朝廷亦不肯輕與謂必衆謀果出於僉同庶創與可免於後悔於是命各省大臣共陳所見以備探擇一時訏謨碩議各献所　以爲火車必將盛行矣乃以各處災荒疉報又復中止然風會所趨時　難已昨者閱報知唐山鐵路奉旨推廣接至山海關之没溝營以便東三省辦理邊防目下已赶辦測量俟秋後災民雲集之時當擇吉興工以工代賑此誠一與兩得之事中國鐵　至此其遂行矣然鐵路之爲用非僅以運兵轉餉也將以便往來興商務貨物多而商賈盛則可以獲厚利而計長久若僅作官用則　用不繼勢必不支故初議者欲自蘆溝橋直接淸江以通腹地貨物今旣易轍而北就邊情而論俄人日思蠢動東省與之接壤在在可盧倘無鐵路火車則一旦有事實難措手此路誠不可緩然就商務而論則東北地多荒廢所出貨物能有幾何豈足以釣動東南之商賈商賈不行則鐵路之利將何由而盛此豈得爲長入計乎雖然東北之地百盡磽瘠也考東北邊省其地氧實較東南　厚厚者地必腴苟有人焉因地力盡人工興水利勤種植吾知其所出必較康南爲優且礦產之藴而未顯者不知凡幾其具此財力而無人顧問者正以道途遥遠轉運爲難故商賈皆不之及耳若有鐵路以通往來則利之所在人争趨之吾知此後東省必且日就繁華特此日　力向未出人工尚未盡此則不可不早爲計耳竊謂東省富强之計必以屯田爲上策中國西北東北兩邊地多沙漠素稱磽瘠論者多以爲邊地無用適足以耗内地之財然吾以爲磽瘠之地非地之瘠實人瘠之也諸葛武侯言五月渡瀘深入不毛之地卽今滇黔　省昔日之稱謂不毛者至今日而盡成膏腴豈地力之瘠於昔而沃於今哉亦人力之廢於前而勤於後耳伊犁之地亦素以磽瘠稱自左文襄恢復以後督飭其下創爲屯出之法又復購耕　各機器以資便利觀左侯奏稿　前者金將軍屯田豐收一摺屯田之利不難計日而待伊犁有然東省何獨不然滿洲旗丁日得朝廷錢粮飽食擾遊無所事事而生齒日繁恒慮不足以致作奸犯科流爲下賤被非甘趨於下也苦於無業可執錢粮不足以自給故迫而爲此耳倘分之以地導以耕耘俾得自食其力以省國帑復於農隙授以器械教戰陣以衛邊圉當無異於子弟兵也集災民使爲工卽以工而代賑誠目前權宜之計日後災平水退自當各還其鄉然被災之處出園淹没盧舍蕩然固已一無所有矣客雖還鄉事當重創與異地何别各人所以猶戀戀於故土者非不忘鄉井也舍此無可他適則安得不舊壘是尋若興屯田則人人皆可以得常業今日之爲工者後日工成卽歸於屯當亦無不願也且沿河居民常虞冲决苟有樂國則本非安土何患重遷夫屯田之利創之於漢自後莫不踵行實爲固國之良法特其立制不可不詳愼徵調不宜過期收賦不可過刻吾知數年之後荒瘠者將盡變　腴地力旣出財力自充以之備械而械無不備以之興役而役無不共又有鐵路以速轉運不出十年可使邊圉如金城之固何强隣之足患乎夫今日之講當國者莫不以開礦爲捷徑獨請力於農事誠不免迂闊之譏然礦之所出不過五金與煤而已其爲用有賑不若種植之物之爲用多焉地力不出何以阜財人力不充何以富國因東省鐵路將興故縱論至此聞諸當軸禾知有當芻堯一得否 
[本館接奉電音]  
　　昨由京友電傳諭旨四道敬謹譯登○七月廿四日奉上諭王文錦現在請假國子監祭酒着張英麟　理欽此同日奉上諭御史劉綸襄奏補選章程不必輕議更張等語京外選補章程偶有立法未善原可因時變通近來條陳改章者均經吏部核議分别准駮惟章程愈多徒滋紛擾吏胥且得因緣　奸嗣後各項選補班次倘非實在窒礙難行不得率行條奏輕議更張以歸畫一而杜流弊吏部知道欽此同日奉旨杭州織造着明勳去欽此同日奉旨淮安關監督着世網去欽此　 
上月廿四日諭旨昨日始遞到盖因北方被水後電桿仍未修整以致傳遞遲滯也閱者諒之本館附識 
[禁城曉箭]  
　　京師來信云醕土近經醫治病已减去十之八九大約珍養旬日卽可大安矣並據府中傅述邸駕迭欲力疾從公均經護衛力爲諫止去前紀順天府示期開放大宛兩縣額設孤貧口粮一事兹聞七月十二日開放大興二百六十六分十三日開放宛平二百六十五分是日淸晨縣屬孤貧人等各携布袋齊赴京兆署關領並有被災婦孺多人悞爲放賑齊集署前迨午間經粮廳會同兩縣點名開放先令呈牌騐明給子執照二紙一赴匯元錢鋪取當十錢二十四千一向粮署領倉米二石計兩縣共放京蚨一萬二千數百千倉米一千石有奇難民覩此情形紛紛求 
 
 
] ] 

Page 2

 
 
給京兆諭以此非放賑令赴　廠領食雜民尚嘵不已幾於滋生事端云○譚序初中丞奏稱署理雲南布政使糧儲道湯聘珍現已蒙恩簡放廣西按察使本應令其交卸迎摺化上陛見惟經理度支甚形得力擬請暫緩交卸一俟新任瀋司史念袓到旗再令交卸起程北上云○工部爲咨行事虞衡司案呈所有各旗營應領本年秋季官兵常操軍需火藥轟樂鉛丸火繩按照册開數目核與歴季成案相符移付火藥局照放現准火藥局咨於七月二十一日開放相應咨行各旗營沠員於是日赴局支領○吉林三姓副都統富遵旨入都陛見咨由吉林將軍委員接署篆務以便交卸起程經長軍憲委吉林右司協領花翎副都統銜金福前赴三姓署理○天安門外東西兩廂朝房係六部九卿在内辦公之　比次六兩數畫夜率皆參　不堪　首向北朝房傾圮尤甚刑部　秋審朝房後院墻亦倒坍十餘丈刻由工部飭商撥匠前往興修想月斧雲斤又當異常忙碌矣○禮部爲知照事祠祭司案呈　部具奏七月二十五日仁宗睿皇帝忌辰此一日照例素服不報祭不還愿　宴會不作樂不理形名照常　事等因奉旨知道了欽此欽遵到部相應知照各衙門一體遵照○前紀七月初八日申刻京北高麗營一帶猝下氷雹兹又聞京南彰儀門外大井小井等村向東南樊家村團瓢菜花營花神廟草橋角兒鋪南苑　迄馬　橋等處亦於是時降雹大如芡子小如黃豆幸頃刻卽　尚不成災云○正陽門内迤西高碑胡同南首路西車廠中某甲潛赴馬棚投繯自盡廠中人知覺赶爲救下　四肢已冷無術返魂矣遂唤看街兵看明報由本管　廰將廠中人解送提署移送西城坊相騐塡格送案以憑訊辦○廂藍滿槍營營總栢思兩絫領以本營弁兵値班西苑現准神機營咨准保獎每一百名内不准逾三名等因綜核本營弁兵堪保者未免人多額少因將三千中並無空悞之弁兵悉數入單於七月二十一日在署當衆鬮掣保獎以示大公 
[嘉興近事]  
　　學憲行知定於七　廿八日取齊應試各生童無不負笈擔簦而至赶考之書籍筆墨骨董耍貨等鋪亦皆絡繹而來陳設輝煌如入五都之市聞文旌於桂　朔抵禾云○禾中瘟疫盛行諸紳之不解事者定於七月廿六日辰刻舁忠靖王卽温元帥偶像出游出南城門卽有曹王廟會中人舁武惠土偶像　待及進南門出北門復有好事者异安樂王偶像恭迎赴宴沿途儀仗務極鮮明觀者如雲路爲之斷翌日又舁武惠王偶潨出行雖曰逐疫驅邪實以斂錢惑衆且人多之處汗氧蒸　人或觸之最易釀成疹癘殆所謂非徒無益而又害之者耶○宗太守以地方瘟疫流思藉神力以弭災患親赴火神廟忠靖王座下焚香拜禱叩求奏逹天庭化凶爲吉神道設教亦足見良二千石之苦心已 
[騙竊類誌]  
　　拐騙之徒僞裝搭客在輪船上誆取别人物件偶不提防卽墮其計正不獨扒手之多足爲商客之累也有一僧人忘其法名於七月二十五日早至漢口董家巷廁所結繩梁間欲圖自盡經人瞥見上前解救扶至巷内席地而坐叩其何故則云自湘赴京募得洋銀數十圓此次附搭北京輪船赴漢在船遇一游勇彼此叙　知伊籍隷湘中可以同歸及抵埠伊代爲荷擔倐爾上岸不知去向現我身無分文衣食莫給生不如死說罷滚地哀號搥胸跌足不知者以爲急　送樂與服僧不受廷至晚間狀若癲狂仍思自盡經好善者給以川資二三串僧始叩謝而去此一事也又招商局輪船獲到積竊兩人送官懲辦訊鞫之餘官惡其黨類繁多商客受累已非一日笞責之餘每人各賞獨桌酒並於頰上刺成扒手兩字書牌一面游示洋街碼頭以爲炯戒說者謂長江一帶碼頭官府若能處處嚴辦拐竊之風庶幾稍戢也 
[善門難開]  
　　諺曰善門難開相沿已久不知爲此語者殆歇後鄭五爲拔毛護痛者解嘲乎抑公道自在人心不欲以無端之成敗使好行其德者或阻爲善最樂之志氣乎金陵爲居大不易之地其無恒產而能養尊處裕者則必其富於腰槖也可知其有恒產而猶謀衣慮食者則必其工於心計也又可知總之皆不若朝夕奔走自食其力　之居多無怪天時偶一不正馬流雁集之户無不先攖其疾苦少焉且釀爲厲階鵂鶹褫魄蠅蚋争嘬每歲疫氣之興率皆肇自流寓此施醫施藥所以爲無量功德也城南北善堂林立大抵於放生一事最可對天地而質鬼神凡鱗介之放入江心者雖非朔望亦或聨艑而出目下求賑災區迫於湯火爲善之家幾如山陰道上應接不暇而善堂之經費無所得卽無所出上年某善堂在藩署遞禀請領漲沙爲永遠經費由府查給適當夏暑之交江寗府諭令各善堂集議就四鄉鎭市分設醫藥局俾鄉民同遊浩湯聞曾散去上海所售每洋一百三十瓶之痧藥共三四千瓶而附郭百里以内無不交口稱讚比爲一滴楊枝盖窮鄉僻壤素無救急靈丹得此一瓶足以起病者於頃刻所效又不止一人此顓愚所以如戴二天也今歲四卿董事　城躍躍欲試詎各善堂早經慮及預先在府籲禀經費不足迨鄉董承上文而言則已未能使枵腹者復顧異族之　疴然堂堂太守不能不一視期民之痌瘝也正在仰屋而籌忽鄉董禀稱向以爲善士者顧名思義宜乎知無不爲爲無不周方足以副是腰腹耳不料今之爲善者其心不小其術偏窮鄉民眼光如豆正如刊元祐奸黨之石工竊不知立碑爲何意今願各鄉自備洋購藥照上年施散便大慰遠近暑雨之呻吟矣府憲府允其請或曰金陵　藥局不止一處善後局其巨擘也城南則有愛育堂在城隍廟隔壁城北則　治功堂在士街口水西門外有保甲總局分設之莫愁湖一局皆在官爲官足以補天地之缺陷堂中自有應辦之事特局外人不知當局者苦心耳則應之曰如子言則善門難開一語正爲從善諸君子而設余亟爲之下一轉語曰欲知前世因今生受者是欲知來世因今生作者是願諸君子以大智襌師偈語爲暮鼓晨鐘焉耳○聞棺材鋪中人云凡棺材先一夕有窸窣聲者次日必有人來購因相傅死者於斂身之具獨自審愼如此因念貧病路倒之儔其瘞也或片蓆或薄　且不及狐死之猶正邱首彼能得桐棺三寸者必其生前猶未至朝不饔夕不飱者也豈若輩自顧其一身之外别無長物遂不暇計較具身後之帷蓋耶偶讀報章見上海施棺家有釘東洋薄板以應酬者未三日穢氣薰蒸使行者過而掩鼻金陵於此事則獨爲鄭重堂例分棺爲褔祿壽三等福字號材本當二十餘洋祿字號材本當十餘洋凡用此兩號者須令死者之予孫日後償其本之半用意最爲忠厚　特可以賙人之緩急抑可使有喪之家倉卒中不至灰釘無措若壽字號本止六元繳半與否聽人之便往歲各堂皆樍有數十具以特不時之需近則十扣九不噟經費之絀可想而知前月以來屢有道殣皆中某善士爲之奔走於烈日中沿門托鉢纔得草草蕆事昔謂登高一呼衆山皆響施之今日倡者稀而和者亦寡可見世道之艱難不盡人心之忍耐也書此以見善猶山徑之蹊也今皆芧塞之矣有心人能不惻然涙下 
[吟壇韵事]  
　　徐園在老閘之北地雖不甚寛敞而風亭月榭位置天然花木扶疎水波明瑟游人到此幾不知身在軟紅十丈中眞城市而有山林之勝焉主人棣山司馬風雅好事琴棋詩賦無不精工八法尤冠絶一時饒有甌香館遺意每値春秋佳日招賓從開壇坫如琴會棋會曲會書畫會輪流遞嬗日異月新凡四方名士之至申江者無不蠟屐來游以資勝賞甚至香閨淑媛方外名流亦或留翰墨之緣以爲名園生色我友小藍田侍者曾分賦園中景勝曰草堂春宴曰長廊覓句曰畫橋垂釣曰曲榭觀魚曰仙館評梅曰東籬問菊曰枊閣聞蟬曰平臺眺雪一時绿窓繡户争唱襄陽播掿之詞和者如雲得詩以數百計主人復益之以泛宅　凉小窻點易寄樓讀畫盤谷鳴琴笛樓淸韵鑑亭玩月桐陰對奕笠亭閒話暇曾商之於夢畹生思足成十八首生曰園中不有紀眞樓照相乎電光一照阿堵傅神菱鏡初開花枝畢現請名之曰鏡中留影至於杏花烟重高揭靑帘借問酒家牧童遙指醉仙春酒肆不足增綺思　助吟懹乎請名之曰杏村帘影主人首爲之肯稱善者再數之則已符茘枝孃之數遂折柬招客擇於本月初四日大開詩社卽席戎吟銅　聲中尖义共鬥或今或古各逞所長韵事斯成良辰莫負已迨夫月上墻腰烟籠　 
 
 

Page 3

 
 
樓角更擬遍燃蠟鳳以照名花預期製就燈虎若干以供文人淸興有射中者則酬以箋扇之類當此金風送爽凉逗冰紈丹　香中最合尋詰選勝寄語騒人墨客倘其乘興携筇幸毋效董子之目不窺園致被山靈騰笑也 
[豸節啓行]  
　　江蘇臬憲張笏臣廉訪來滬各情疉登前報兹悉廉訪于昨日十二點鐘時乘輪赴金陵本埠道營廳縣以及印委各員均至廉訪行轅送行 
[五馬回蘇]  
　　蘇州府魁太守由津乘輪來滬已列昨報兹悉太守换坐官舫准于昨晨解維回蘇云 
[蜺旌將蒞]  
　　江甯潘憲瑞弗侯方伯將次來滬已列前報兹悉上海縣已飭辦差家丁預備供張聞方伯約於今日抵滬云 
[失火卽熄]  
　　昨日下午三點鐘時本城縣署西張家弄口面北之某姓家内不戒于火左右隣居見之大聲呼救幸在白書入手衆多當卽救熄計燒毁皮箱一隻及衣服等物聞某姓日閒出外作小本牛意不知屋内之火何自而起出 
[調停欠欵]  
　　江北人李長子者推小車爲業邇來稍有積蓄在法界禇家橋附近債屋數間開設車寓藉博蠅頭微　姘識某氏婦得一油瓶子名桂泉年甫弱冠於今春央託親朋蔍至法大馬路震泰錢莊學業店主其作事勤能將帳目託其經理桂泉因得任意挪用花柳塲中揮霍約欠　十餘千日前經店主察出弊竇向其交理說其交置之不理店主遂將桂泉送入八仙橋捕房後經車業中人保出未知卽能料理明白否 
[發堂身死]  
　　鹽城婦人卞玉林卽白卞氏被人引誘來申在王李氏花烟間賣娼於今年四月初據同鄉人蔡桂春自稱爲婦之表叔又有白龍與自稱爲婦之丈夫扭婦至法公廨禀控誘逃求請給領等情經法廨讞員葛蓄　同轉屢次研訊察得蔡桂春等情節支離且兩造各執一詞當將卞玉林發堂寄養當飭蔡等回去邀到確實親証再行核領不料卞玉林在堂中於上月二十四日因患急病身死當由堂董據情禀知葛同轉同轉卽飭包探知照王李氏親至堂中收殮並飭王李氏具結備衆　 
[詳查刎]  
　　浦雲卿自刎一案已記報章日内英捕房連次派中西包探至須泰烟館細查據堂倌張寳和稱浦與龜子錢阿虎龜奴錢洪寳來吸烟俄　持刀自刎因卽扶　門前云至前報書成泰烟館實係訪事人之悞傅云 
[聲請關提]  
　　奥國人西及士門吉立司在蕪湖開設茂隆洋行虧欠鉅欵由駐滬奥領事懸賞緝拿一面請英公堂禀請江海關道電致蕪湖關道派員提買辦温錦臣來滬訊理並請駐蕪英領事將茂隆棧屋發封遍發電信杳拿究辦嗣悉西及士門吉立司已在高麗拘獲奥領事遂又請英公堂遴派差役給以文憑協同包探巡捕前往高麗關提歸案云 
[縣訊瑣案]  
　　法公堂解送顧壽星之姘婦王趙氏並其子阿男至縣前日經帮審委員王司馬提訊之下着令交保如三天無人來案具保候備文遞解回籍○英公堂送　之陳須泰及哈氏當經王司馬訊供之下將哈氏管押一面派差押同陳須泰指提哈氏之翁楊福卿到案訊斷已記前報前日原差帶陳至北門丙十二鋪吳家弄地方指提楊福卿無着該差等於昨日回縣禀覆奉飭將陳收所候訊 
[英界公堂瑣案]  
　　日前紹興人陳袓香扭佛照樓主徐安蘭至案訴稱被呑押櫃找洋二十元並工資洋二元四角請賜究追蔡太守諭俟訊供察斷嗣經友人調處仍不停安陳遂投案叩請訊追前晚升堂覆訊陳供稱小的在佛照樓爲夥曾付押櫃洋四十元後因工資無着隨卽告辭收回二十元尚存二十元及應付工資二元四角均未取到當付押櫃時執有收條爲據嗣估見收回之洋内有啞板一元適司帪人祝渭生牧下十元因將啞板者掉换豈知掉换之洋竟係銅質再向調换則以圖章漫漶爲詞但小的所收二十元分二次收下第二次十元内間有未盖圖章者不料徐忽藉口於小的不應向祝調换勒罰烟酒香燭資并希圖將二十元呑没徐供稱小的收陳押櫃洋四十元已還二十元均有圖章可騐　擅自掉换故罰令燃點香燭略惠焕資並無酒席等項照算除扣去一切外　找十二元有奇並無二十餘元之數太守硑詰至再各執如前細查兩造　目知徐應找十六元有奇至前付陳洋是否間有未盖圖章者須傅祝查問隨飭徐先繳十元給陳再傅祝質訊核斷○謙吉綢庄主陸季雲控莊夥張坤和捲竊各貨値洋三千元由包探陳阿九購眼　查得張在沈小園家遂往起到綢縐九十六包又在城内八鋪地方起到皮箱二口押候解案訊辦等情已詳昨報兹悉該包探協同公堂差役張福前去搜贓時沈不在家未經拘獲昨日將　及貨物皮箱解案陸投案申訴前情並稱張雖有藨保人然捲逃後向之根追置之不問現在起到各貨約値　餘元尚少一千九百元之貨張供稱小的在謙吉多年歴來虧空無奈出此下策現在起案之貨約値二千元衹少一千元之譜陸稱張於去年到莊捲去之貨業已起到若干可見伊有心負良何謂歴年虧空所致包探陳阿九禀稱小的吊到綢縐九十六包皮箱二口内皆新製衣服據張稱共値二千元之數張原住城内九鋪廣福寺旁捲逃後躱在南市瑞豐弄沈家皮箱則另寄在八鋪友人家張母於前月二十五日病故張在沈處成服並不歸家喪事由其妻料理蔡太守問陸曰爾庄用何人執事答稱職員自己經手問旣用張爲夥何致被捲如許貨物爾竟不知答稱張係跑街夥尃向各衙門各公館兠攬生理本年五月初言某公館欲購何貨遂持幾疋而往成交若干疋後復陸續取貨至小月底催令歸帪分文無着告以大月底務須全數收歸詎二十五日一去不還始知其故總核貨價約値三千元曾報請上海縣緝查今旣獲案請先領贓太守准其將贓具領并諭以包探購綫緝拿自應酬謝張押令繳出缺　之貨陸唯唯稱謝而退○包探何瑞福禀稱泥城外五聖堂僧如司報失綢衣四件布衣十三仵經小的緝獲積竊馬三子起到原贓送案請辦僧如司申訴失竊情形該犯俯首求恩默無一語蔡太守判令笞責一百板管押三月期滿遞回常州原籍贓給該僧領去○沈福坤訴稱小的家中失竊衣服由捕阻獲人贓送案請究竊犯陸阿壽供稱小的初犯行竊求恩寛宥蔡太守判令管押一月贓給失主領去○包探顧阿六禀稱許茂春失去縐紗衣服水烟袋等物經小的緝獲積賊曹阿六起到原贓解案請訊許訢請領贓該犯無可狡辯惟求恩恕蔡太守判令笞責二百板管押四月贓給許領去○包探張九意禀稱耶松船廠某西人報失銅皮十五方經小的緝獲小工王寳福周金生周三寳送案奉訊不招今續查得銅皮被小工石友福行竊由王等央人偕小的指獲向之詰問袛認竊取五方變賣分贓今特吊出送案王及二周所供如前石認竊五方蔡太守問尚少十方何在是否與王等通同行竊答稱小的獨自竊過五方與王等無涉太守商諸梁副領事判令將石管押二十一天期滿枷號七天王及二周槪予交保起案之銅皮給該西人領去餘贓着包探細查○包探王阿二禀稱竊賊王金生專在虹口行竊各輪船衣物昨經小的拿獲詰得曾竊萃利華利廣利長安福和五輪船上衣服水烟袋等物當卽分别吊贓現在失主倘未得知先行送案請辦王認竊求恩該包探又稱王前曾犯竊迭經大老爺懲辦蔡太守判令笞責二百　枷號二十一天發犯事地方示衆贓存捕房待失主認領○福建候補知縣倪某遣家丁饒芬禀稱家主在滬與江蘇人江介眉相識有甯綢灰鼠袍等値洋七八十元托江求售江私行質去避匿無蹤昨經小的在路相逢指交包探陸阿祥送案請訊江供稱此種衣服曾質洋四十五元原思備本贖還容卽出外料理蔡太守飭押令繳還衣服　則比追○包探王阿二禀稱粤婦梁月泉由乳婦王顧氏介紹價買十四歲女孩隨卽遁逃當向該氏根　允許找尋惟須給以費用月泉分二次給洋二元四角錢五百文豈知該氏卽避 
 
 

Page 4

 
 
而不面昨得尋見扭交捕房小的查得此女尚有父母被該氏誘來價賣父母以女早經許字欲向該氏理追月泉訴稱該氏本在小婦人處當乳傭言及有女孩欲賣猶恐來歴不明不敢收受該氏言如有遁逃情事願將自已親生女備抵始議定價洋八十元繕立賣契現旣逃去又敢騙用洋銀該　契自已女兒供稱小婦人原籍姑蘇丈夫姓李名阿發同鄉人陸萬昌有文經他人介紹轉託小婦人向主母說合不料竟私行遁去主母命小婦人找尋給以費用洋一元錢五百文小婦人因無處找尋是以暫避蔡太守詳加研詰堅執如前遂飭將該氏發官媒收管勒令將女交案一面飭捕房詳細查明再核所呈賣契暫存公堂 
[法捕房瑣事]  
　　奉化人顧阿仁於前月二十七日在江天輪船行竊被包探拘押嗣經訊得向係捕魚種田爲生遭同鄉人張德章哄來上海等語因久押無人具保於二十三日開釋令其卽日回家不准逗遛在案豈知顧賊星照命不知從何處竊得時辰表並銀餅四圓仍在租界中行走昨經法捕房包探在途中遇見當卽拉入捕房備捕頭訊其來由據稱時表等物在甯波竊得捕頭着押候解案請究○巨竊王仁金屢經英公廨拿辦期滿釋出前晚三點鐘王携帶天平鑿子等物行經法租界欲肆行竊伎倆適被法包探撞見當卽拘獲盤問之下據供欲往他處苦無川資故向公館馬路之協源祥南貨店箋行竊包據情禀明捕頭着卽管押候今日解　○剪綹賊某甲在途中剪竊某乙銀鈕扣一粒當被拘獲送押候解○烟館堂倌某丙姘識某婦在八仙橋相近債屋而居前日不知何故兩下口角扭成一圑經巡街捕一併拘入捕房當將堂倌管押令該婦於今日投案候質○某丁偷竊馬路邊陰溝上之鐵器逸入城中經巡防北局勇丁查獲局員訊明係在法租界行竊當飭差將入賊送至法捕房管押候訊○某戊等數人在小東門外打架戊受傷臥地經巡捕瞥見將戊等兩人帶入捕房管押諒當解案也 
[告募須天棉衣賑捐啓]  
　　敬啓者和風乍煽樂比春臺積雪初融愛逾冬日在斯世有號寒之慮而吾儕存送暖之心屢見都中籌賑官紳致桃隖賑所函稱永定河災民棲澤國際此天時漸冷抑且地氣較寒旣無食而呼飢豈不衣而解凍故經賑所會立副啓先行墊解棉衣數千件並託各善士分投勸募吳札途中庶見披裘之老申公限下共銘挾纊之恩第以頻年散賑屢請指囷今日籌捐頗難集腋然燕郊水患甚抱杞憂恐臘月霜淸莫邀樾庇傅楨撫兹災况惄焉如檮爰書顚未普告同仁千箱固幸其多一襲不嫌其少况每件只須五角卽每元可庇兩身或捐費而代謀或助衣而彚解向來捐欵千金始旌宅里今兹捐衣千件卽賜牌坊惟舊棉衣値三角外者作新棉衣半件而論所願義士解囊仁人贈帛樂施不倦獲報非常除勉竭心力廣爲籌集隨時彚交桃隝賑所外謹代災黎頂叩陳狀伏祈德鑒如蒙慨施請寄蘇省桃花隖謝綏之家岳處彚解災區較爲便捷卽由原班寄奉收條不誤平江麟生黃傳楨百拜上書 
[飲和食德]  
　　本館協振所昨接瑞生祥慶祥兩寳號來函云敝居由三馬路遷回原處承諸君雅惠理宜設筳酬答竊念須直水災甚重特將筳資洋五十元奉上卽祈彚解災區爲諸君子造福云云諺有之曰高樓一夕酒貧户半年粮今兩寳號以肆筳設席之資作濟困扶危之與遠頒義粟沾溉靡涯代種福祥田和立召旣鶯遷之喜洽自駿惠之宏敷合誌報章用資觀感 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[折桂亭賞秋紀]  
　　松江好事者就府署二門口建設盂蘭盆會廷釋道對臺誦燄口經夜復演綿帶火毬諸法事紅男绿女來往如梭華亭縣署前更以五色　製成三百六十行上自漁樵耕讀下至隸卒娼優翦綵玲瓏栩栩欲活并在街頭圖鬼保像矗立檐際望之儼然華婁兩邑尊則各就署廷方士宣誦梵咒此外各茶館沿堂之類亦皆集資設醮以拯幽魂冥鏹如山所費甚鉅吳人信鬼竟如是哉○全節堂董以時疫盛行特建醮壇禳災斬褔西北兩門内居民鋪户復踵而行之計共集得鷹洋八九十圓除三日醮資及一切開銷外尚餘二三十圓在事者擬充北地賑捐以冀納褔消災民登壽域於媚神之内寓救飢之心較之徒飽私囊者高出數等矣○上月某夜華亭縣屬葉榭鎭某姓爲梁上客所算失値甚多當卽開單禀請營汛緝拿汛弁某君急飭汎兵明查暗訪獲住一賊押在營房正欲移縣訊懲不圖偶一蔬虞卽被逃脫事主素與汛弁不洽遂禀知營主曁華亭縣復具呈控諸提轅譚軍門准詞飭營協縣協查想漏網者終須禽獲也○上月下旬某夜漏己三下婁縣張肖芸邑尊親率差役數名出西門外稽查各處時新坊某烟館尚燈火熒熒似鬼非鬼之流對榻横陳呑雲吐霧者中有一賊名阿安者近經笞責荷枷不知如何在此諒係地保得錢私放立飭提保笞數百板阿安亦笞責一千照舊　號烟館主笞責三百板房屋釘封 
[鄂渚官報]  
　　七月十四日候補通判王璠禀謝給予提前拔委州縣優缺一次十五日調署蒲圻縣陳樹楠禀辭赴任專辦樊口釐局候補府李謙禀見解釐金來省赴兩院禀到謝留辦並謝憲札記獎隨時酌委藩憲牌示蒲圻縣縣丞事務詳委遇缺補用縣丞陳瑩黃岡縣縣丞事務詳委試用縣丞宋賓俱署理十六日本任江夏縣縣丞葉雲鑑奉督憲委充文巡捕差禀見謝赴撫署禀知候補縣准補長樂縣縣丞章冕禀請給咨文引見並銷文巡捕差禀見謝分發湖北試用巡檢王旭自京來省禀到候補從九王昌煦奉藩憲詳批准給予揀委一次赴兩院禀謝候補府扎勒哈哩禀見奉藩臬鹽道憲委辦保甲總局赴兩院禀知候補縣季頴名奉藩憲委赴京山騐收壁口王家營堤工謝元祖奉藩憲委赴應城縣查騐所修各工俱赴兩院禀知按經歴張嘉畹奉委辦釐金册報禀見謝十七日候補縣王志章奉臬憲委漢陽縣帮審案件赴兩院禀知委辦漢川縣河口釐金分局候補州判徐文詔赴兩院禀辭赴局　 
[善士助捐]  
　　沈災示警久勤宵旰之憂昏墊餘生實繫仁人之念嗷嗷待哺允無已時邇蒙江榮茂寳號捐助直隷規元一百零四兩又義成昌號王鶴齡翁交來江西南城危子垣太守規元一百兩二君子救災恤難迥出尋常實爲萬民感戴頃又接仁德堂善士來洋二十元李周氏求病愈洋十二元均能解囊　助各盡己心用列報章以鳴謝悃上海西馬路高易籌賑同人陳德薰等謹誌 
[上海四馬路文報局内恊賑公所經收順直山東賑捐七月中旬淸單]  
　　十一日至二十日止○古皖胡浣香女史洋十元鎭江孫次靑善士一元武昌電局殷斗南善士　苦命身張洞慶二户各小洋二角登東山者鶴鳴山農聞過道人玩月軒立彝陵生太　生黛影詞人鶴巢吟客求無疾病人求耳目總明人十户各一角烟臺楊岫翁交來吳興叢　堂原平銀七兩電報收支所來紫竹林電局募盧州火災欵移賑順直洋廿　元又來湖北公濟益銀號經募長沙舒純孫善士卾平原銀十四兩本埠徐子厚善士祈求病軀早全身體康張廿三元小洋三角虹口醫士潘雲汀先生五元小洋五十角孫讚雲翁小洋三角高易賬所彚解東賑第十六批規元一千五百兩申報舘恊賑所彚解東賑第二規元一千　褔州普安堂曾伯厚翁募祝萱壽　三千郭區氏二千實收洋四元小二角出使美國崔欽憲規元十二兩仙鎭王陶菴翁愼募餘堂容記十元李葉氏三留姑求病愈兩户各二元○絲業賑所彚解東賑第十九批規元一千五百兩仁濟善堂賑所彚解東賑第六批規元一千兩隠名氏大善士代先母求資冥褔洋一百元餘杭成大烟號來潁川芝春善士一元杭城勉力學好人孩一氏股份票彩餘洋三元又五月分至九月分止一文愿俴一千五百王門花女文熙求消災褔長月捐錢六百實收洋五元錢五十本埠孫讚雲翁三角滬報舘主筆　交來金陵種梅居士募集益居士張翁姓兩户各一元伍玉記陳伯屏世澤堂三户各錢五百無名氏補拙堂無逸堂三户各錢三百不著名人無名氏志膠堂琴無名氏無名出不著名人無名氏許少溪劉炳南陳向之無名氏十一户各錢一百無名氏無名氏兩户各錢五十以上實收洋五元本埠無名氏求保司母褔壽康寗十元常熟錢鍚祉翁來無名氏完願一元本所陳仲璜兄交來無名氏十元又書資移賑二元本堭無名氏三十元淮城書畫社同人募淸芬閣五元詒榖堂安譜齋兩户各二元無鍚輔仁莊募無名氏二元無名氏胡琴堂唐葉村胡葉堂楊龍聚張梅初天順莊合大衣莊八人各一元源茂裕米店虚對開一個電報總收所支來吉林電局募軍署無名氏銀一百兩長白山人銀二十兩補齋寡過未能齋兩户各銀十兩力不足曙嵐氏周少鋤邵詩興四户各銀四兩曉東氏銀六兩勿更子公順合世一堂三户各銀二兩無名氏松毓兩户各銀一兩又漢河礦務吉局經募共銀二十二兩又富洪圃翼長經募共銀十六兩以上共計吉銀二百另八兩合申規元二百十八兩錢四橋司無名氏十元黎無名二元謝簡庭兄交來　本隨員孫君異翁募嚶鳴舘主自助經募令七元又募歸樂安郡二元寄軒主人肖每居士兩户各五角又來日本參　錢琴齋太守募寅恭曾三元又二元又十一户各一元五角無鍚潘同泰號交來幼童潘式仝弟仲伯爲母親穆氏流年久利祈求身體康健十元江北海門九如銀樓募衛氏三元無名氏二元三角恆祥典黃三餘堂慈東老人爲孫還愿三户各二元盧萬春號陳鍚九形夑鈞世春治號盧秋亭母鼎元正陳星垣七户各一元裕和祥沈洽豐永興嚴齡記吳新順許益泰悅和祥老同泰吉號周正源同德時亨敦和堂裘陳鈺亁源泰補過氏許聘三三十七户各五角形順之錢六百六十張仲平田褔興兩人各四百文馬耀全唐文華兩人各三百無名氏南仁壽無名氏　恆記無名氏無民無氏七户各二百以上共實收洋三十元高郵武廟賑所丁玉軒翁募焦平齋主人十元不留名一元余子東錢四百俱修子錢三百景汪居士孫二百每花龕主人錢一百以上實收洋十二元○本旬共收規元五千二百三十兩另四錢英洋三百六十一元計規元二百六十三兩五錢三分原平銀廿一兩批申計規元廿一兩六錢二分二厘小洋七十角計規元五兩一錢一分虚對開洋一個計規元二錢九分二厘錢五十文計規元三分五厘○六項共合規元五千五百廿兩另九錢八分九厘○連前共收規元一百另六萬七千另七十三兩五錢一分○本旬解東海關道署弟廿二批東賑規元五千兩○連前共解規元一百十萬另一千四百六十四兩二錢五分六厘○又另收金苕人觀察經辦浙賑餘欵移東賑規元五千兩又另代金苕人觀察附解弟廿二批内東賑規元五千兩○實凈墊解規元三萬四千三百九十兩另七錢四分六厘合併聲明 
[上海北市絲業會舘籌賑公所施少欽經收直隸山東褔州賑捐七月初一至初四日弟二千五百四十二至四十五次淸單]  
　　韓山曦求闔家平安五十元存性堂由恊源莊來五十元蘇封李聨仙求兄病速愈五十元同順昌氈嚴號廿元鴛湖志實氏敬完先人夙願並求已疾卽痊由滬報舘繙譯處交廿四元銅洋一元楊黃氏保產平安洋十元東海愼餘氏求母康健十元經逸生求母病速愈由恆豫莊來十元丹陽不留名爲母目疾求速愈十元山西任氏求病速愈十元吟梅仙舘續捐十元作三氏祈保合家平安十元安徽黃九保求病愈十元洛陽葛氏繳病願十元祝怡豐八元楊義森八元銅洋四元梁杏村洋五元益泰土店五元鄭增記五元浙紹遺德堂金求合家平安五元朱香谷求合家平安五元松濤氏求保平安三元無名氏四元陸昭容陸小寳各四元陸榮埰臼冬在梁聖君神前許願大經移助銀鐲一雙兌見洋四元八角俞傑記周榮堂顧松記席德記無名氏袁桂生六户合洋三元一角紀蓮溪爲妻病愈完願三元周姓祈保平安二元南匯姚見周求保父病卽愈二元東海氏二元周元凱病愈完願并求合家人口平安二元龔淸如二元祥源一元崔麗石一元許姓目疾愈願一元居易齋一元盧江陳殿元一元求學居士雷醮資移賑　角陸年忠滕梅章各二角周正泰一角三晋　來淸江浦曹督署楚南高叔平前患耳痛求愈願助曹平銀五兩合規元五兩三錢七分又由楚來浦浴路求保平安願助洋五元以上初一日○珊譔顔料號求合號平安洋二百元八二善士一百元呆人氏無力氏五十元有心無力口求永平安規銀十兩樹德堂李爲弟吐瀉已愈並祈闔家平安十元黃子如十元倪雪兆求保合家平安十元元碧雲軒求生意興旺十元李潮儀求母壽長三元崑新官監分棧不子名酬神資移助八元簞瓢屢空子三元楊姓二元司仁義堂二元隠名氏二元恆豐信銅洋五元無力子銅洋一元平陽氏求平安爛板洋四元○卾垣徐酉山募沌陽徐元益祈家書平安九八五平銀十兩吳徐氏四旬初度蒙親長賜儀移助求親壽四兩徐王氏積針黹資移助銀一兩以上初二日○守暢子節省經懺資移助求資母冥福一百元温飽庸人由元源莊來五十元蘇州方際泰求弟際鈞三瘧速愈三十元祟川無名氏爲母病全愈由劉一山兄來廿元妙香室主由顧雲錦來十六元又募無名士四元道生大生十六元吳淞森記號許吉甫求心跳遺精速愈十元長沙朱樂道堂十元揚州心餘子十元廣東徐簡詩十元雲門主人八元程心記求合家平安五元徐仲笙求平安五元皖省楊承叔求父病速愈四元大圍會隆當松陽子售銀烟盒資移助三元二角潘福詔求諸病全愈胃口健旺二元蘇垣許仁德二元無名氏一元蘇州金鼎一元無名氏小洋十角虞桂生四角望回子求水陸平安爛板洋一元林太原子求母康健合家平安銅洋四十元○無力子紹芬堂汪各洋一晴窗元主人先試氏余承翁平安氏勉力人愛蓮女史張文土力不從心吉慶氏苦心子十户各二角共十二户合洋四元以上初三日○陳耕心堂田謝筠亭翁來一百元浙紹陳光榮爲添丁蒙親友賜儀並謝筳資移助由餘大莊來六十元紹郡秦聚齋病愈完願十元不留名保闔家平安十元不留氏求病速愈十元無名氏由恊康莊來五元林魁記爲兒女病求速愈五元費姓五元平安氏四　尤王氏還願四元憫災無力子四元松江九峰居士盛三元無名氏求病速愈二元蘭芬書屋二元蕪湖新關北卡絕處逢生客　作無兵豪客翁焚沉納棄無所不可人所懼毫無善行翁四户各二元松郡二生氏二元頴川朱氏藥資移賑求女病愈二元平湖俞春記一元嘉定暺吉園一元嘉定朱吉甫將三歲小兒積省新年資移助小洋一百角不留氏求病速愈銅洋六元○松江馮谿橋募吳老太太三元吳小姊一元吳宅女傭求耳龔愈錢一百文又求頭痛愈一百文芝嶺山撨凑捐八百文共五户合洋五元以上初四日　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年七月廿三日京報全錄]  
宮門抄○發抄殊批四道○尚書麟奏假期届滿病仍未痊請賞假一月調理摺○川督劉奏津貼捐輪勢難遽停仍請加廣中額摺○大臣奎等奏連日大雨河水漲發各處被災情形摺○又奏請飭查勘橋工片○川督劉奏辦理捐輸請仍照舊章免再更張片○七月二十三日刑部都察院大理寺侍衛處値日吏部引見十六名理藩院六名廂黃滿六名廂黃滿二名正黃漢十四名正藍滿二名廂藍滿五名圓明園十名火器營五名○景善福森布各假滿請安○秀吉謝署小四處恩○王文錦謝賞　兩個月恩○遷公續假十五日○銘公請假十五日○掌儀司奏二十五日祭奉先殿瀾公行禮○召見軍機淸安薛允升○發抄德馨奏四月分雨水糧價奉殊批知道了着飭屬赶緊蔬消積水修築圩堤以衛農田欽此○卞寳第奏儘先絫將喻新瑞等留瀾補用奉殊批着照所請兵部知道欽此○又候補道司徒楮補廷建邵道奉殊批吏部議奏欽此○又請將欠解地丁等銀之故合曾紀石革追家屬奉殊批着照所請該部知道欽此○○奴才宗室麟書跪奏爲假期届滿病仍未痊仰懇天恩賞假一月調理事竊奴才前因患病未愈疉次請假均蒙恩准奴才赶緊設法醫治近來手足麻木見輕似不致成風痰之證而心虚氣弱眩彚骮輭仍未見减每遇披閱公續稍一用心卽覺心悸手戰據醫云氣血過虧非靜心調理難冀速痊伏思奴才所管吏部尚書正紅旗蒙古都統户部三庫事務等各項差使在在均關緊要設有疎失恐蹈愆尤可否仰懇天恩簡員署理以重職守出自聖主鴻慈奴才赶緊調理一俟病體少痊卽行銷假當差斷不敢稍耽安逸所有奴才因病續請賞假一月並請派署差使緣由謹繕摺瀝陳伏乞皇上聖鑒謹奏奉旨已錄○○頭品頂戴四川總督臣劉秉璋跪奏爲四川津貼捐輸勢難遽停仍請加廣中額以順人心而裕飽源恭摺仰祈聖鑒事竊臣准禮部議覆御史徐家上鼎奏請停捐輸加廣中額一摺嗣後無論何項捐輸概不准援照軍務章程再請加廣鄉試中額等因於光緖十六年二月初三日奉旨依議欽此欽遵到臣遵卽轉行去後兹據布政使崧蕃詳稱四川向係留協省分歲入留支不敷應用故由部撥給别省之欵以協濟自咸豐初年軍務繁興協餉不至始則勉自支撐繼反協濟鄰省於是每年除邊瘠偏災州縣之外奏請辦理按糧津貼一次所入約數十萬嗣因京協各餉歲有加增於是每年又奏請勸辦按粮捐輸一次所入約百數十萬或百餘萬不等數目多寡視年歲之豐歉並無定數仍以祖宗定制不准加賦故必按年按欵奏請與行一次奉旨後通行曉諭以示暫累吾民之聖意且諭以加廣中額之皇恩故津貼捐輸雖額賦加至數倍而民间猶黽勉以供者固我國家深仁厚澤之所致亦恃此科與之榮以歆動而鼓舞之也迨軍務肅淸以來通省紳耆時以懇停津貼捐輸爲請當告以川省每年應解京餉固本兵餉東北邊防經費甘肅新疆要餉各省協餉二百餘萬兩大半取給於津捐較諸捐備軍餉尤爲重大一經停止餉卽無出爾民食毛踐土何忍貽君交之憂况川民不遺餘力以輸將朝廷自有破格之恩典津捐廣額獨川省有此殊榮他省無聞焉士爲四民之首分應竭力報効以爲之倡該紳等始允遵辦是加廣中額者勸辦津貼捐輸之所由藉手也况川省邊遠不能仕進之舉人不知凡幾雖沐廣額實與頂戴榮身無殊若併此虚榮而亦靳之轉瞬卽須詳請奏辦來年津捐該紳等因奉文不准加廣卽有用一緩二之請事機窒碍實難照辦至御史所稱江浙賦稅申於天下四川額賦本輕卽津貼捐輸亦不能出江浙正供之上不知賦則定自列祖列宗非臣下所敢輕議川省賦雖輕外加津貼捐輸亦類竭澤之漁旣係按年奏請勸辦卽不得與正供相提並論况川省非特地丁正供年淸年欵卽津捐亦從無拖欠其先公後私恐甲於天下之江浙未必如斯踴躍實收實解成效照然其以津捐三十萬兩照章請廣鄉試中額一名積至三年名數雖多仍酌量分科加廣通計近科川省鄉試取中名數以去歲已丑科一百一十名爲最内原額六十名加廣定額二十名恭奉恩科廣額二十名故津貼捐輸袛請廣十名仍留有餘不敢較原額六十名之數加至一倍是於獎勵之中仍復示以限制並無冒濫且以去歲中額論之猶少於浙江不致如該御史所云較直隸浙江　多總之律設大法禮順人情川省之津貼捐輪旣爲他省所無則加廣一次中額宜爲川省所獨有草野自盡奉上之忱國家歲收餉需之實多士皆思振興之氣朝廷不居加賦之名關係甚大流弊毫無現據該紳士翰林院檢討劉靑照等四十餘員聨名呈懇由司鈔錄原詞詳請據情奏咨前來臣伏查該御史所奏似未深悉川省籌辦津捐廣加中額之本意且似係指已請獎敘之捐而言若未經請獎之捐自應仍以廣額爲獎較川省向辦請廣中額之案均以三年以前之津捐合算除業已請獎扣除不計外呈詞詳請奏陳合無仰懇天恩俯准仍照舊章加廣中額辦理用以激發士氣籌備度支所有川省津貼捐輸勢難遽停仍請加廣中額以順人心而裕餉源緣由理合據情恭摺具奏伏乞皇上聖鑒訓示遵行再該紳劉靑照等亦在臣衙門呈懇核與司詳所錄原詞相同除將詞批照錄分咨軍機處户禮兩部查核外合併陳明謹奏奉硃批着照所請該部知道欽此○○奴才宗室奎瑛意普志元跪奏爲連日大雨河水漲發橋梁道路多被冲刷殿座亦有滲漏情形恭摺奏報仰祈聖鑒事竊自五月二十九日寅刻起至六月初三日戍刻止五晝夜大雨傾盆接連不息以致風水内圍河水盛漲兩岸均皆漫溢平地水深五六尺勢甚洶湧奔騰浩瀚一堂瀰漫所有慕東陵士平橋初水冲塌慕陵石滾水壩昌西陵神橋前平地泰陵石滾水壩並石泊岸等處中一路迤東石平橋東口子門内石橋均有被冲情形又自慕東陵慕陵至昌西陵沿途道路冲成坑坎崎嶇難行東口子門内外御路冲刷成溝深淺不等泰陵至泰東陵神路石階一帶道路及南山口土橋均被冲刷並因水勢甚大風水墻下涵洞宣洩不及致將東口子門風水墻冲塌三叚涵洞九孔王各莊汛風水墻冲塌一叚東口子門外石橋亦被冲塌泰陵西配殿昌陵隆恩殿西配殿慕陵隆恩殿慕東陵西配殿曁各園寢饗堂均有滲漏情形現在水已漸消然雨大小相間至今未能十分晴霽據奴才志元標下中軍遊撃瑞淩内務府關防員外郎富基等禀報前來奴才等親往履勘均與所報無異查此次大雨滂沱下注徹旦連宵爲近數十年所未有其河流盛漲較諸光緖九年寔有過之惟查東口子門外石橋至慕東陵土平橋均爲大祭恭進祝版舁請龍亭經行之路今中元大祭在邇奴才等擬將冲塌橋座暫搭浮橋鋪以木板並沿途被水冲刷道路無可繞越之處先飭緑營兵丁設法修墊以便敬謹恭進約需工料土方飯食等項銀在四百兩以内卽由廣恩庫發給其儀行松柏各樹尚無被水冲傷之處差堪上紓宸厪並恭查現在奏報隆恩殿座亦非本年宜修方向謹墏被水橋道墻垣以及滲漏處所敬繕淸單恭呈御覽理合援案奏請欽派大臣查勘辦理謹恭摺奏聞伏乞皇上聖鑒謹奏奉硃批另有旨欽此○○奎瑛等片再恭查慕東陵迤東土平橋一座現被山水冲塌梁木飄没僅有基址尚存奴才等伏思此橋爲大祭恭進祝版舁請龍亭必由之路並恭備聖駕謁陵御路所經惟自修搭以來每因山水洶猛年年被水不斷重修若仍搭土橋難免冲刷工程似省而費若改建石平橋可期永固工程似費而省奴才等擬請飭下查勘此次工程大臣一併相其地勢酌其所宜再行辦理是否有當謹此附片具陳伏乞聖鑒謹奏請旨奉硃批覽欽此　○○劉秉璋片再查近年海防新例川省每月收捐多或四五千兩少僅一二千兩約計歲收不過四五萬兩民力拮据已可槪見而津貼捐輸歲納一百數十萬撥濟京餉爲捐欵一大宗實由各屬紳士踴躣以爲之倡且津捐名曰係聽民樂輸不便抑勒今若停止加廣無以激發其報効之心勢必觀望拖廷地方官但能守勸辦之義不敢違例追呼而餉需待撥孔殷又不能稍廷時日届時收數益短籌解益難關繋實非淺鮮年來川省欵難周轉迭次奏請改撥未蒙部臣議准今該御史所奏卽專爲科與計比之蘇浙已欠平允更於餉需全不顧慮臣輾轉籌思實多窒碍若含糊於今日必致貽悞於將來不得已惟有龥懇特旨加恩勅部仍照歴年加廣中額舊章辦理免再更張以昭激勸而裕度支臣不勝惶恐企幸之至謹附片密奏伏乞聖鑒謹奏奉硃批知道了欽此　 
 
