# 1908 - 268 - 4912815

 

Page 1

 
 
   
 
 

Page 2

 
 
   
 
 

Page 3

 
 
宮門抄 
九月初十日召見軍機　王世琪　董康 
交旨 
九月初四日交禁煙大臣本日貴大臣奏職官玩法欺朦據實糾參一摺奉 
旨依議嗣後仍著該大臣等隨時認眞查騐母任欺朦以除痼習欽此 
同日交吏部本日御史俾壽奏嗣後京外官員丁憂請飭回籍守制等語奉 
旨吏部知道欽此同日交郵傳部本日貴部奏擬改電報按届截賑期限等語奉 
旨知道了欽此 
九月初五日交理藩部本日軍機大臣面奉諭旨達賴喇嘛著於十二日已初在仁壽殿覲見欽此 
代論 
[旅贛皖人致北京同鄉官速辦諮議局書]  
竊惟天下之事。操之於已則易爲力委之於人。則難爲功。組之以大多數。則魄力較宏。望之於一二人。則進步較緩。此必然之勢也。數月以來。海内熱心之士。奔走駭汗。以國會二字。鼓吹天下。於是上自大夫。下至媪豎。莫不知國會之利益。然徒知之而已。而不能發展氣力。搏成一國會之模型以數十萬人之慾望之血涙。垜積而成之請願書。付託於二三柔脆依違之代表。而卒沉滯束閣無由上達。天聽。宜乎爲政府之所籠罩。而得如斯之結果也雖然。往事已矣。八月初一之詔書。非明明以開設議院。務在第九年内。將各項籌備事宜。一律辦齊届時即行頒布。召集議員之詔乎。夫議員召集。固同人日夜所希冀者。而於籌備之方則委。之政府而吾民反自立於客觀之地位。曾無實力以促。其進行。是與爲田夫者不勤稼。穡之力。而徒操豚蹏以祝其滿篝滿車者。何以異。也今者各省之諮議局。實爲國民與聞政事之機關。况已奉明諭。限一年内一律辦齊。近日如江蘇福建各省。均已先後。開辦。乃自奉此朝旨以來。忽忽已閱兩月。吾皖人尚未見如何之舉動。此同人竊。所未解者也。向猶得委之曰章程未定。無可率循耳。今則旣經憲政編查館之奏。准其内容所規畫。如選舉資格如此其審慎也初選複選之階級。如此其繁曲也。當選之執照作僞之罰鍰。如此其堂皇而周密也。督撫以下行政官之監督。如此。其鄭重。也開辦經費由各省公項籌撥。如此其尊崇體制也。指陳通省利弊。籌計地方治安。又負如是之重大責任也吾人對於此事。宜如何汲汲顧影。併日而爲之以成此全省人民與聞政事之機關而斷不可因循延緩微露冷淡之態夫去年民選議院之說實倡自皖人天下談士莫不以是多皖人政治思想發生之早而今果何爲者慎母以趦趄彳亍之習而令向之崇拜我稱譽我者而竊竊然轉執是以訾議我之後也且今日學者之持議鮮不以諮議局之性質猶偏重官權一方面者多而障護國民一方面者少斯言誠是矣然章程之訂立原非一成不可變者因其未善而開辦以後徐圖改良焉未爲不可若徒執懸想之理論齗齗然效白馬非白馬之爭而於實際上則一步不行咨嗟太息一仍其數千年靠天吃飯之故智詎不傎乎故同人等愚見以爲吾皖諮議局籌辦處亟宜從速開辦省垣豪駿雲萃其間不乏通曉憲法留心政事之才至於内地各府州縣風氣尚未大開慮乏應舉之選似應變通辦法就吾皖旅居各都埠之團體中公推通人至皖襄辦此事竭數月之功羣策羣力則告成立也當亦不難諸公如表同情力爲倡導則吾皖人民莫大之幸福也不然吾人不急自謀而以望之於五日京兆之府縣府縣則曰余將有待也而以望之於不關痛癢之督撫督撫又曰余將有待也而以望之於掩耳盜鈴之政府互相推委互相售欺吾恐催人歲朋莫湔老大之羞大好山川終掩光明之綫月復一月。年復一年。而此諮議局三字。又不過如空花泡影成爲過去之名詞而已。此則誰職其咎歟。願諸公一熟思之。康達胡承鄴許世球胡宗翰胡耀華仝上 
專電 
[電一（北京）]  
憲政編查館議覆京官制緩設新内閣總理大臣改軍機處爲樞密院袁軍機仍主張將軍機處裁撤設新内閣總理 
[電二（北京）]  
袁軍機以預備立憲新政紛繁全賴外省協賛擬輪派御史前往各省察查 
 
 

Page 4

 
 
[電三（北京）]  
某御史奏鹽斤加價誤課困商貧民迫而爲盜勢必利源外溢一舉而數害備患未有甚於此者請飭各省察酌辦理奉硃批度支部知道 
[電四（北京）]  
理藩部奏達賴喇嘛覲見禮節即以前此軍機處所定者略爲更改 
[電五（北京）]  
達賴喇嘛覲見（原定十二日）改期因面詢藏事一節尚未議定之故外間傳言因達賴病尚未愈不確 
[電六（北京）]  
軍機處會議蒙藏准改行省添設巡撫速行練兵興學俟與達賴喇嘛商妥即行定奪 
[電七（北京）]  
袁軍機力保起用振貝子慶邸婉辭 
[電八（北京）]  
慶王第二子載　出洋慈宮特面諭一切 
[電九（北京）]  
已故直隷提督馬玉崑予諡忠武 
緊要新聞 
[寄諭查辦榮昌參案北京]  
　　前報專電載寄諭某大員查辦榮昌參案一事兹悉當日係軍機處字寄晋撫寳棻綏遠城將軍信勤澈查此案聞擬旨時袁軍機請將榮昌解京并交法部嚴訊而鹿中堂則以此案情節大半均須就晋查核故仍寄諭寳棻信勤秉公查辦 
[寄諭各省防範閙敎北京]  
　　日前樞垣電咨各督撫略云外侮日乘内訌思逞幾致一波未平一波又起興言時局可勝浩歎兹面奉諭旨著各督撫懍遵前旨嚴防匪類而敎堂林立尤爲啟釁之媒務當轉飭各屬隨時勸諭敎民同爲赤子自應一律保護云 
[閱兵大臣南下之預備北京]  
　　本年江卾大操欽派閱兵大臣廕昌曁總參議軍諮處正使馮國瑋及其他由陸軍部差派之兵官隨員等出京之期均訂於下月十五日前後刻正預備行裝 
又聞蔭午帥已奏調易乃謙崇慶來玉書等數人爲隨員 
陸軍部鐵尚書飭令軍諮處將本年大操之戰策計劃事宜一書速行辦理以便整頓刻聞軍諮處編訂妥協將次脫稿告竣日内即當送交閱操大臣蔭午帥閱看矣 
[續誌達賴喇嘛到京情形北京]  
　　達賴喇嘛到京情形已略誌昨報兹又據訪員所述爲昨說所未備特再録之訪函云達賴喇嘛初三日下午兩點鐘始抵定州隨行有隨員二十七八名内有法國人二名安南國僕役一名藏兵二百餘名駱駝四百八十隻騾馱子二百餘匹大車二三百輛均插佛差旗號隨即延入支搭棚帳内旋有藏兵多名繞護棚外四圍站崗均穿紅黄色軍衣達賴棚帳係用自帶圓尖黄緞子大帳凡棚内各喇嘛均念經後打小鼓其聲徹夜不絶轅門外左右棚帳係李樹棠觀察馬廷襄鎭軍分駐其間是晚警兵營隊來往持籌嚴密梭巡馬隊巡探至二三十里之外異常戒備電燈光彩尤爲射列及至初四日七點鐘達賴始乘京漢花車開行至九點鐘過保定下車當有勞問大臣博迪蘇接進官廳跪請聖安稍停登車直赴北京至下午一點三十五分安抵前門西車站先由步軍統領那中堂桐率同欽派之毓貝勒曁各王大臣等親至車站内外警廳亦派警隊軍樂隊排列站内西藏樂隊亦列站東英俄各軍樂隊均來接待達賴喇嘛先進所蓋彩棚其轅門上裝有長辛店連來水銀電燈兩盞光彩奪目壁壘一新是　外務部左丞張蔭棠丞堂由某大軍機派在歡迎以示篤敬而英德日俄各國公使亦往接待達賴接見畢卽換乘八人抬黄色大轎前張欽賜繡龍曲柄黄緞傘十人拉龍鬚撁並各銜牌進正陽門出安定門往東黄寺駐錫所有該寺左近外館均派警察防守並派畢業學生四十名分起梭巡民政部肅尚書以達賴到時沿途往觀者勢必人山人海擁擠不堪恐有革命黨羽潜謀不軌特商之陸軍部鐵尚書將南北苑駐紥陸軍第一第六兩鎭酌配數隊沿路分叚會同警察荷鎗持棍認眞巡查遇有形跡可疑之人及造言生事煽惑人心者卽行一體嚴拿訊辦 
[變通旗制處籌議章程北京]  
　　日前樞府會議變通旗制處辦法各大軍機及寳侍郎皆謂此項人員不妨破格拔選凡昔日對於旗務有所研究或曾條陳變通旗制融化滿漢者皆當調用以資襄助并聞寳侍郎已面保數人惟以辦法現時尚未釐定主義不無異同一 
 
 

Page 5

 
 
時萬難開辦故刻下急擬籌畫章程定一畫一辦法 
[議定變通行取舊制紀聞北京]  
　　俾御史前曾奏請仍按康熙初年行取舊制變通州縣兩途並予行取一摺早交政務處議奏兹悉政務處現已將所奏各節詳細議妥聞係除該御史所陳知州行取御史知縣行取主事御史准其截取知府主事准取知州不分滿漢京外人員互相出入各條外並議添准由各部以道府用之郎中照例録用外並准由各省道員中調用各部丞參以期内外互用不獨變通州縣而免扞格且藉以示激揚之用 
[浙撫電詢指欵贖還京漢鐵路辦法浙江]  
浙撫增子帥近接郵傳部函商指欵抵押贖還京漢鐵路洋債一節當即電詢湖北江蘇兩省謂郵傳部籌商借欵贖京漢鐵路擬指直豫卾江浙歲入的欵名目各一百萬抵押尊處如何辦理乞電示旋接蘇省復稱郵部函商一節迭與午帥往復籌商以事關贖回京漢鐵路收挽利權且指欵不過虚抵於外省財政毫無出入自不能不設法擔承已議定由江甯新加鹽價項下指抵六十萬蘇屬房膏捐項下指抵四十萬共合百萬業經先電後函復部聲明只能虚抵不能作實等語聞增帥接電後已迭次會商司道亦擬在鹽觔加價項下指抵如有不敷當再以他項湊抵合成百萬以便復部 
[蘇撫巡閱下游紀聞蘇州]  
　　蘇撫陳中丞於初四日偕臬憲左廉訪等出巡太湖迭紀前報兹悉撫憲於初九日回蘇並不登岸　命鼓輪向平望進發聞中丞尚須由江震至上海松江等處巡閱約於望日左右方可查竣回轅 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
度支部各堂司以印花稅准於明年實行亟須預備特於前日會議凡各省所用印花稅票概由本部製造不准購自外洋現已將形式花樣擬定矣 
袁尚書倡議收回郵權已經商明陳尚書擬即邀同那中堂向該公使磋商 
政務處以各部所調人員率請留部内有僅一職銜而得七八品實官者未免漫無限制現經議定須先由吏部核准方能奏留按此則略見前報專電 
聞初四日外部與新任俄公使會議松花江航業及俄人在哈爾濱舉辦自治等事不日當可定議 
聞肅邸將有西藏之行民政部尚書有以倉塲侍郎林紹年升補之說已革廣西提督蘇元春有開復原官仍授廣西提督藉以鎭攝桂匪並會同龍濟光辦理慎桂邊務事宜消息未知確否 
外務部咨各省文略云准駐美欽使咨稱查美國海陸軍學校收入外國學生均以中央政府照會爲憑嗣後各省如有遣派海陸軍學生應由該省督撫咨請外部轉行出使大臣照會該國外部以符通例希即通咨辦理等因前來相應咨行貴督撫查照辦理可也 
陸軍部頭等科員日本帝國大學砲工科畢業生陳樂書君幌農工商部司員前留學日本農科大學畢業生現充京師大學農學敎員路主政曾植均由學部調充襄校官評閱考試留學生試卷 
駐日本考察憲政大臣李星使奏自承恩命改充考察憲政大臣所有隨同考察人員上年曾經前考察憲政大臣達壽奏請調充在案現在該大臣奉命回京原調各員内除内閣候補中書李景禾仍請留差外其外務部候補主事王鴻年陸軍部候補員外郎朱麟藻二員均據稱回部供職應卽遴員接充查有日本大學畢業生大理院候補六品推事曾儀進日本東京高等工業學校畢業生使館學務監督處課員周培炳均屬學有專長精通方言之員擬請調充隨員分當編纂及通譯之任奉旨著照所請 
分類新聞 
[政界]  
[閩運司整頓鹽務福州]  
　　運憲陳都轉以整頓鹽務非合國内合辦法參酌得中不足以清積弊經即詳請督院咨取産鹽各省及東洋辦理規則送閩以備參考現奉松鶴帥批駁云該道莅任未久不宜過於更張即欲改良閩省亦有鹽法志書儘可採取照章整頓不必徒事外求或有眞如何省辦理得法可以仿行應准另詳咨取可也 
又陳都轉前擬增設撰擬調查支應收發四科現已改易名目爲撰擬派辦收發書記其撰擬科委劉鹽尹喬年李明府紹濂派辦科委張明府松雲楊鹽尹葆孫收發科委宋鹽尹祖衡周鹽　誠惟書記一項卽以清書十名承乏 
[蘇撫商留藩司暫緩赴京蘇州]  
　　蘇藩憲瑞莘儒方伯前經朝貴保薦本擬九十月間交卸赴京兹聞撫憲陳中丞以方伯綜核度支財政事宜且辦理清鄉等一切要政正資臂助爰特電商江督端午帥請予挽留暫緩赴京俾得襄助諸政而收駕輕就熟之效 
[自治研究所之辦法長沙]  
　　湘撫岑堯帥前飭首府會同兩縣開辦地方自治局以立憲政基礎惟自治規則一時恐難通曉爰就省垣法政紳校附設自治研究所現已擬定游法凡舉貢生員均可到所研究否則須有家産五千金以上者方得與聞以示限制其研究事實暫就本省一切利病如風俗美惡學務興廢物産豐歉工藝良窳商業盛衰等情認眞考察以期次第推行 
[自治局籌議經費甯波]  
　　奉邑鄉約自治總局向借警費以資關辦現因省台委巡警員來奉籌辦警務欵應歸還自治局總董蕭紳湘等爰於初四日遍發知單特開大會邀集八鄉董事到局會議由孫紳等議决准在各鄉存儲社榖項下每石抽洋一角年可得洋二千元藉充自治總局經費 
[自治研究會講習所特别宣講杭州]  
　　杭垣自治研究會講習所講員金君範丞以諮議局章程爲預備立憲要緊關键惟選舉諸法每有疑似出入之處非講不明特定每星期六下午三點鐘後在同善堂本所擔任講解無論所中所外均准聽講又聞該所備有諮議局章程便人去買惟本所聽講員已交第二期學費者各送一本至該所向有領取講義之舉但領講義不來聽講現以所中坐位有餘特揭示通告凡所外傾取講義者願往聽講亦得按期往聽講至聽時期現定星期六午後一點半至三點半由虞君少華講演三點半至五點半由金君範丞講演星期日午前七點半至八點半由高君仰之講演八點半至九點半由高君桐甫講演九點半至十一點半由金君範丞講演 
[委署粮道南京]  
　　端午帥以江安糧道譚道交卸本任即赴調任特委孫道廷林署理江安一缺 
[閩督電飭禁種鶯粟福建]  
　　厦門廳奉松督電云禁種鶯粟以入 
 
 

Page 11

 
 
月半爲下種期飭改種五榖已種者全拔不遵者充公各地方官照辦者優保違背者嚴參不貸 
交涉 
[嚴拒德使干涉保礦會北京]  
　　山東保礦會業經袁撫解散曾誌前報兹聞德公使對於此事頗有煩言外部堂官因向該公使聲稱該會解散與否德國不得干預况旣經解散再無挽回之埋云 
[拒絶德人查勤内地礦産湖北]  
　　卾督陳小帥初五日電咨外務部謂有德商福和洋行現派礦師柯和前往湖廣四川浙江各省游歷查勘各省礦産請撥護　前來應請核示云云袁尚書得電卽與聯侍郎等協議以德礦師前赴各省游歷請給護照自可照准惟查勘礦産一節有違約章未便准行已電復陳小帥婉詞拒絶以免糾葛 
[俄使干涉張庫開埠北京]  
　　政府前曾議將張家口及庫倫開埠通商因俄公使極力反對是以暫從緩議兹悉俄新使又於初四日詣外務部謁見該部堂官那琴軒中堂袁慰庭宮保及聯侍郎芳等會晤密商至一小時之久聲言敝國商人在庫倫張家口等地通商貿易歷年已久故較他國關係尤深倘開埠通商殊與敝國商務利權有害應請貴國顧全邦交勿將該地開放等語各大臣答俟從長計議 
軍界 
[敎練所授課之計畫蘇州]  
　　蘇省飛划統領陳玉田遊戎禀准大憲開辦敎練所已誌前報兹悉該所暫假葑門外接官廳開辦統領自任監督並委梅幫帶爲提調又派某某等哨弁八員爲敎習某領哨爲執事各官概不另支薪水每日除操練外分别授以輿地測算繪圖等各項功課俟有成效再行擴充 
[規復督練公所之紀念安慶]  
　　皖省督練公所前經馮撫改爲督辦處旋准部咨以皖省旣已練成一協自應規復公所俾符定制刻經護撫沈中丞照章規復裁去參議名目另委三處總辦已於九月初四日舉行規復禮式是日文武各員均皆齊集十一句鐘開會先由中丞演說次來賓演說三總辦公頌答詞下午三句鐘始行散會 
[浙提擬設武員戒烟調騐局甯波]  
　　浙提吕道生軍門以各鎭標協營員弁雖已遵照出具向不吸食並遵限戒斷各切結其中難免無陽奉陰違不能不嚴加察騐特仿照閩督部堂辦法設立調騐局所先由本標辦起逐漸飭調到局准由中軍督同差弁認眞查察不許私帶烟泡嗎啡藥丸等類即有實已戒斷亦應到局藉以表明心跡如有抗違不肯到局或到局而不服察騐者均着中軍指名禀揭聽候參辦除札飭中軍叅將遵辦外一面示諭所屬各官一體凛遵 
學務 
[會查崇義學堂案情甯波]  
　　鄞縣西鄉崇義學堂糾葛一案迭誌前報兹浙撫增中丞特委吳博泉太守來甯澈查太守抵甬後卽會同甯波夏太守兼代鄞縣令蕭别駕委員吳大令於初七晚乘舟馳赴密岩詳細勘訊一俟查明卽當禀覆省台核辦 
[飭議通融撥給留學生學費辦法南昌]  
　　吉安府廬陵縣留日學生李師洛係頂補劉龍光所遺學額前經學部以李師洛係肄業中學三年程度不合飭繳咨文回堂肄業惟該生李師洛决志留學日本現又禀懇馮中丞飭屬籌撥公欵以資留學現奉中丞批云查該李生師洛頂補劉生龍光所遺學額前准學部覆以該生肄業中學堂三年程度不合應亟追繳咨文仍令回堂肄業等語當經前護院行司遵照辦理飭遵具　在案兹該生所請再咨駐日監督處仍准補充劉龍光學額卽行送學並轉飭廬陵縣會商邑紳仍將此項學費照寄該生之處其意似在但撥學費不須咨部能否照准仰提學司核議具覆 
[毛提學札委青浦視學員松江]  
　　青浦縣視學錢君學乾自行辭職公舉葉君其驥接辦曾誌前報兹悉此事由勸學所備文請縣轉詳後毛提學詳加審慎遲至月餘方始奉到札委照録如下據青浦縣詳該縣視學員錢學乾辭職舉定游學師範生方存純爲總董因方君自辭以次推升廪貢生葉其驥充該縣視學員兼學務總董請賜札委以專責成等情前來並先據錢視學來司具呈查各州縣視學員兼充學務總董職任綦重有整理學務之責得人則事理失人則事廢不得不加以審慎該縣此次來詳但據勸學所呈稱此日開會適有提學署俞委員到來陳學師亦在遂請其主持等語率爾轉詳並無一字考語並訪聞該令此次亦未蒞會監督實屬委靡取巧本應批斥不准惟念該廪貢生葉其驥老成敦謹前曾來省謁見其人爲本司所素知應准如詳派委接充該縣視學員照章兼學務總董除批斥外合行札委札到該生即便妥爲辦理母負委任仍將接辦日期報縣轉報備查 
[學部飭禁學界干涉外事浙江]  
　　學部張榮兩相國以前次奏定勸學所章程内有不准於學務之外干涉他事定章不爲不嚴乃近來江浙兩省竟有以應禀地方官及不關學務之事或用勸學所鈐記或用敎育會圖章逕呈本部殊出權限之外若各省紛紛效尤流弊何所底止日前特咨行江浙督撫轉札各提學司分飭各府廳州縣勸學總董敎育會長嗣後勿得踰越權限干涉外事 
實業 
[商務總會開特别會詳誌江西]  
　　景德鎭商務總會被韓啟太和等號十二家在撫轅控告徐鳳鈞攬權濟私兹查得該號東韓甘霖係本會會員並未預聞其事均由劣董何廷之反對商會欲藉此以圖破壞商會同人業已於上月二十六日在會所開特别會議邀集各證人宣告一切（一）主席報告本日開特别會之事由并請韓甘霖及與此事有關繫諸人將其始末對衆陳述（二）韓甘霖云我本無上省控告徐鳳鈞情事係被　廷之揑名至呈中如何措詞我京不知余在西鄉港口於八月十一日店中同事吳星垣專人赶信告我始知其事（三）吳星垣云八月初 
 
 

Page 12

 
 
十何廷之至啟太和店云前在撫轅控徐鳳钧現已奉批恐不日即有委員來查禀中係用韓啟太和頭名請速專函赶韓來面商後韓回信云此事先未預聞不能承認何廷之聞之異常著急（四）賴虚谷君云本日余在韓甘霖處何廷之亦來向韓再三道歉并自稱做事昧冒求韓善爲調停免揑名之事敗露業經韓責以公理何惶悚無言又向余致意求爲轉圜余答以事關全體深恐照應不周（五）汪君蔚卿云風聞何廷之揑名控告徐鳳鈞列有小店汪開太牌號鄙人當日見諸君發志商會極表同情業經簽名入會斷不敢同室操戈爲此無意識之舉動况鄙人在饒州學堂與徐君有師友之誼是以公誼私情二者言之均可證明鄙人之决無此事以上諸人陳說旣畢主席乃宣告云聞諸友所說是揑名控告徐鳳鈞之人實爲本會之公敵請議員公决衆議賆起言何廷之揑名誣控已有鐵據韓君旣不附和何廷之自應赶急具禀聲明以免代人受過至於商會中現尚未奉到公事暫置勿論俟見明文再行開會研究遂散會 
[委員搜求動植物南京]  
　　農工商部農事試騐塲附設之博覽園動物園博物飽等曾咨行江督訪求博物各品寄京經端午帥查明此項動植物江甯解過絲繭八匣蘇州解過農品各物搜羅究尚未廣應派惠員多方攷求隨時購致聞已札委候補知府英太守鎭赴江甯各屬按照單開各品逐細訪求矣 
雜記 
[提審吳楊二紳爭奪之妓女蘇州]  
　　蘇垣吳楊兩紳奪妓衝突屢誌前報兹悉瑞方伯以開設妓院之王阿松實爲禍後猶敢挈妓逃往常熟希圖漏網因飭巡緝隊方弁追蹤至常將王阿松及妓女張寳琴張月仙一併獲解清鄉公所派吳其昌司馬姚昌頤大令會同審訊二妓同供前年被人拐賣與王阿松館内爲娼平日被王凌虐打駡實難忍受當赴工程局控訴叩求從良蒙恩發交無怨堂擇配嗣有吳紳到堂將小婦人等保出擇良婚配不料王阿松賄通楊紳率領多人手執洋鎗至吳紳家將小婦人等搶出後由王阿松夫婦送到常熟家内百般毆打幸蒙提宁求恩超豁及訊王阿松則稱有病言語支吾供詞含混惟叩首求恩而已司馬與大令得供判將二妓仍發無怨堂留養王阿松發交元和縣管押旋即禀請方伯核示現聞方伯擬將王阿松監禁三年以懲兇惡 
[再醮婦判離之趣談廣東]  
　　粤省有何日才者日前憑媒娶一龍氏婦爲妻龍固再醮之婦也適何後僅月餘彼此漸形不睦去月初六該婦遂乘間逃去昨被何日才跟蹤尋獲即日邀同原媒共三人赴東南關第一分局禀訴隨轉解總局審訊據何日才供稱年六十一歲本年五月二十三日憑媒葉阿容娶龍氏爲繼室詎該氏不安於室八月初六日竟夾帶私逃等語龍氏供稱年四十二歳緣夫故家貧改嫁與何日才爲妻訂明身價銀一十五元過門後祇交得一元五毫後因不眭逃去惟并無夾帶等語問官得供判云何日才老而鰥者也娶白頭之灶嫗當温足之温婆竟成四十二日之夫妻祗費一元五毫之身價可謂便宜已極復詬誶時聞反愛爲憎變羞成怒如此可合則留不合則去律以私逃本罪未免太褻刑章現據龍氏繳還身價何日才亦願如數收回從此伯勞飛燕各自東西雌兎雄狐别求匹耦可也 
[收買湖北銅仙之大騙案廣東]  
　　粤省近有馬騙多人託大南門直街某錢銀店收買湖北銅仙謂該仙内夾金質願每枚出價一元五仙先交銀數百元託其尋找某錢店信以爲眞四出收買該馬騙等預先儲備此項銅仙數千以購與該店其初不過每枚索價數仙或數毫不等該店見有利可圖買得之後又可即時交付每枚得回一元五仙益增價收買至以一元購一仙亦不以爲貴蓋利其轉流易而所贃亦不菲也迨收買之後交付數次該馬騙等謂其每次交付至多數百枚或數十枚未免零星瑣碎著該店收買至數千枚之後然後點交每枚仍給回一元五仙貨到交銀該店見其交易已慣信之不疑益派人四出搜索馬騙遂盡其所有以一元之價售與之迨收買旣多尋該馬騙等交付則已去如黄鶴該錢店始悟受人所騙已無及矣 
雜談 
大老官與大老婆 
中國男界中往往有大老官之稱。而女界中亦有大老婆之稱。蓋大老二字。原爲中朝士大夫極尊貴之名詞。凡爲京官者。自授職開坊歷數十遷轉。而尚侍而大拜頭童。齒豁矣。是以黑頭宰相。自古傳爲美談。而今之一二品大員。皆稍之爲。大老大者。言其官階。老者言其年齒也。近十年來此風漸。自京師流行上海。且自官場輸入妓院。如從前滬妓四金剛中之金張林陸。近日名妓中之藍　别墅。一樹梅花館等等。問其年齡。均在三十以外。問其歷史。均一嫁再嫁。而復出而其資格。不啻魯殿靈光盛名。且足壓倒儕輩。固儼然一官塲之大老也。或曰一二品之大員。旣以其年齒之尊。官職之榮。一出一入之不厭煩勞。而稱之曰大老。則三十餘歲之名妓。可以其年齒之尊。聲譽之重。而稱之曰大老婆。非亦一切當之名詞耶。大老官與大老婆相得而名益彰。且非有大老婆之伎倆。則大老官之資格。亦不可得。凡欲由小官而做到大老官者。請先學由小老婆做到大老婆之手叚矣。 
[新三笑（二十八）]  
吳紳道。今日客人在這裏。有什麽大警小怪。老二只顧掩口而笑。一面慢慢地走到吳紳跟前說道吳。大老爺今日是什麽風吹到這裏。不知什麽地方得罪了。爲何許久不來。吳紳道。你休得瞎說。我這幾天没有功夫。所以不來。老二道呸。你到對門有功夫。到這裏就没有功夫了。吳紳道。休得冤屈煞人。對門也不過就看見你那一天。做了一個花頭。没有做過第二個。老二道。你也休得瞞我。我也不來吃醋的。吳紳道。不要嚕。　今日我補償你就是了。老二道。如是今日替我吃個雙樹。張張的我塲面。吳紳道。算數。今日有個客人在這裏這位客人。著實賞識你。所以今日要替你做個媒人。那老二又笑道。這位客人是什麽地方請出來的。吳紳道。你不懂規矩爲何不說請過來說請出來。老二笑道。眞是我說差了。客人休得見氣。吳紳知老二有意侮慢。恐怕。　紳見氣。乃對老二說道。老二這位客人。你嘵得從那裏來的。老二笑道。敎我如何曉得。吳紳道這位客人是從前做過御史的是一。位道台大人姓楊。老二乃轉口道。原來就是楊大人。多多待慢客官你道爲何老二首先啊喲了一聲。因爲這種倌人。看見了這種頽唐的老頭兒心中最不歡喜的。今日看見來了一對六七十歲的老頭兒。所以不覺失聲道啊喲故在下欲勸現在一般年老的人院子裏少去走走將這幾個銅　社會上做些公益事體倒可以養養子孫的福。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[大理院奏陳辦事情形並申明舊章摺（續）]  
若夫停止刑訊原始於光緒二十九年其時原任兩江總督劉坤一升任湖廣總督張之洞會奏變法第二摺内有恤刑獄各條由政務處咨行刑部轉咨修訂法律大臣核議經法律館議請嗣後罪犯應死證據已確而不肯供認者准其刑訊外凡初次訊供時及徒流以下罪名概不准刑訊以免冤濫其笞杖等罪仿照外國罰金之法改爲罰銀等因於三十一年三月二十日具奏奉旨依議欽此欽遵在案推原定章之意刑訊以死罪爲斷者蓋中國斷獄之法全賴供招獄無論大小必取具輸服供詞非如東西各國可藉證據定罪也其有實在刁健堅不承招者例第許於徒罪以上取具衆證情狀奏請定奪若罪已至死雖衆證確鑿而本人不肯招承仍不能據證定罪故劉坤一等原奏本有盜案命案證據已確而不肯認供者准其刑嚇之誤修訂法律大臣據之而以死罪爲衡慎刑責卽所以重人命也若如該御史之意不論罪名重輕必一概停止刑訊使遇命案盜案及重大案件證據明白而本犯異常刁狡或全不承認或忽認忽翻聽訟者若遽定爰書固屬顯違例章且何解於玩視人命若任其狡展延擱不辦則無辜受累屍親事主及原告等豈肯輕易甘休且例限綦嚴承審官亦豈不自顧處分世固有刁健之徙空辭訊鞫則反覆狡辯迨刑責一二次而即盡情吐露者畏死之念不能敵目前痛苦之情此亦頑梗積習事之無可如何者也至跪鍊掌責等刑載諸例條並非非刑可比臣院遇有人命盜賊與重大等案察其罪已至死本犯堅不承招必不得已而用刑者始飭該庭豫審員司按例酌加刑責慎重將事蓋笞杖等項名爲體辱之刑東西學說所以禁止刑訊者意以存養斯民之廉恥若其人犯罪至死則已無廉恥之存生命之不保又安能顧惜其身體外國重罪案犯或鐐其手足或覊之黑牢身體亦備受苦辱豈謂與平民等視乎臣等愚以爲刑訊斷自死罪章程本極妥善臣院謹當申明定章遵照辦理其有本非死罪或業已供認承審官倘有徇情濫刑者一經臣等察出隨時嚴參以晤炯或抑　等更有請者自來創改衙門辦事未久初無成憲可循往往易招物議如臣院專掌審判析司法而别行政意以三權分立爲預備立憲之始基今日刑民分科矣而民法未有專書起訴屬諸檢察官矣而民刑訴訟法尚未修定各級審判廳京師及奉天已漸次設立矣而法院編制法亦未覆准頒行若概從舊規固無取乎司法之獨立若勉從新說又苦於西法之難從此中斟酌情形固有非局外所能盡悉者言者不諒遂以一二傳聞之詞動生議論在聖明洞鑒秋毫自能察及微末在世等人言可畏不能不防及將來惟有督飭在事員司查照所陳各節極意整理决不敢因刑民各法典未有成書依遵遂致審判事宜或疏忽而不求完備以上副朝廷尊重法權之至章所有敬陳臣院辦事情形曁申明舊章緣由是否有當伏乞皇太后皇上聖鑒訓示謹奏奉旨依議欽此 
本埠新聞 
[赴美專使由滬起程]  
　　巡警總局督辦蔡觀察前日諭飭范總巡長馬副巡官率領馬巡四十名至英界黄浦路新關碼頭恭送新簡赴美唐少川專使乘輪赴淞換乘滿洲輪船前赴日本折往美國 
[第二次禁閉烟館商標]  
　　英美租界第二次禁閉烟館總數已紀昨報兹將各　閉大烟館門牌商標列後 
福州路四百零三號新寄園二百三十一號四園一百三十九號青蓮閣 
山東路　一百五十九號祥園　一百三十八號綺園 
河南路　同芳居 
南京路　二百九十九號全安 
湖北路　三十一號第一春　三百三十七號三萬昌十四號慶記 
福建路　十三號明園　二百號蓬昌　十二號雷正心 
金隆街十九號北謙和六號廣萬泉 
廣東路　六百四十九號吉祥軒　二百二十五號協隆五百八十五號源順 
山西路　二百二十四號廣安祥五十七號翁隆興五百四十三號憩園 
新閘路　四百五十四號生大錩　二百二十八號永盛　一百三十五號怡盛昌 
大沽路　三百八十一號周源泰 
平橋路　二百五十三號蔡晋源 
麥根路　一千零二十二號德興 
卡德路　五百四十號天盛昌　二十五號鴻發 
派克路　一百零三號宏昌 
白克路　四百九十號怡園 
温州路　四十一號無商標（其餘妓院小烟館明日續登） 
[浙江旅滬學會禀准立案]  
　　浙江旅滬學會呈請立案奉支提學批示云來呈及章程閱悉貴紳等熱心公益組成學會以爲提倡文明之機關開辦方經一年成效業已昭著固爲珂鄉發達之幸福本司亦藉此集思廣益匡其不逮深爲欣慰應即如呈立案希即知照仍候撫憲并兩江督憲江蘇撫憲批示禀及章程存 
[源通裕豐兩銀號聲明性質]  
　　源通裕豐兩銀號奉滬道蔡觀察轉給部頒銀行規則飭令遵照造報　誌前報兹據該兩號禀復略謂源通銀號係於光緒十四年分開設裕豐銀號於廿九年分開設開辦之初均經禀由前升道憲轉禀咨部立案專司稽征關稅事務並無銀行性質出立鈔票及營業存放各欵情事實與官辦商辦銀行各别現在應否遵 
 
 

Page 19

 
 
照新章禀請咨部註山領取執照之處請即核示以便遵辦 
[請阻洋商至青陽港賽船]  
　　崑山新陽兩縣令訪聞上海各洋商定期本月十六十七等日前往青陽港賽船深恐鄉民少見多怪致滋事端爰特禀陳滬　請即照會英領事飭令阻止 
[查究奸商勾串洋人]  
　　奸商朱小園勾串洋人前直南滙縣境之海潮寺沈家碼頭陳家橋等處租戤徐萬昌行帖遍設行棧收買子花業經該縣王大令禀由滬道照會領事禁阻在案兹悉蔡觀察以朱小園不應勾串洋人至内地開設行棧爰特批飭該縣提案究辦一面吊銷行帖禁止鄉民前往售賣 
[甯蘇藩臬禁革惡俗]  
　　本縣李大令昨奉甯藩繼蘇藩瑞蘇臬左頒發示　照録如下奉江蘇巡撫部院陳批據通州監生施謙等禀條陳民間弊蠧環求諭飭通海兩境一律嚴禁以杜民害等情奉批查閱所陳各條無非刁風惡俗若不認眞禁革大爲吾民之害此等情形各屬皆不能免不僅通海兩境爲然仰甯蘇兩藩司會同蘇臬司察酌刋示通頒嚴禁并飭各府廳州縣隨時查拿嚴辦不得視爲具文仍將示稿呈送備查並録報督部堂查考等因奉此除通飭查拿嚴辦並將四五兩條隨時認眞查禁外合行出示嚴禁爲此示仰各屬紳民人等一體知悉須知後開各條均干例禁自示之後務須及早改革勉爲良善倘敢怙惡不悛許被害之户就近禀控該管地方官衙門提案從嚴究懲决不寛貸原禀條陳列後 
　一民間賣買田産凡契内列名之人均酬以中金犒以酒席爲費已屬不資乃通海兩境往往於該項開除外復添出案頭費望青嘆氣剥蘆壳挖苗根田外婆上首錢弟兄們鋪鎭面各名目小民積有微資偶添薄産經若輩之種種訛索其何以堪 
二契載絶字例無貼找乃通海兩境絶契之外復有加絶加絶外之復有加加絶鄉懦略置微産竟受無窮之累 
三通海惡俗有産業行之稱久已革除今則土豪劣董霸持田産買賣弊將復興復有有鄉井土棍私立牛頭稅名目凡不肯出費者即不許耕田以致大妨農事 
四海境徵收糧銀凡抑勒洋價浮收串錢等弊上年經紳士禀控飭查奉禁在案通境糧櫃分局如餘東塲等處完糧洋價每元照典價抑至百文糧銀每錢浮收至二百七八十文小洋銅元均作九扣串票每張四五十文不等上忙糧銀至下忙帶完須加利二分種種弊端以致貧民受害應即與海境一律查禁 
五海境東淮沙明實菴明杏菴明煥光保藝元梁音姚正齋等六案地畆俱係明姓一家辦案立案後查出此按地多苗少彼按地少苗多故後人售賣地畆嘗有地在此按而苗在彼按者載明於契即以過户投稅百年以來相安無異近有奸民勾通册書以苗按不符藉爲訛索地步一經翻控經年累月鄉懦受累何堪設想 
六通海土俗祖父田産傳之子孫外亦有酌量分給以爲女兒奩贈立有撥契爲憑查撥書於紅紙不載契價與尋常賣買不同近有子孫不肖憑空翻異一經涉訟即以漏稅論罰是父母贈女之田即留夫婿無窮之累自後撥契宜仿遠年活契作絶之例不准原主訛索以絶弊竇 
七通海兩境墳墓我植柏木四時蔭蔚以護先靈素封之家例拔祭地歲徵其息以爲響祀之費近年以來每見有不肖子孫覬觎祭産私行分折或擅自變售至於挖賣墳樹比比而然充其所欲將坑磚柩板皆可換錢復何所不至如此刁風不可不防 
[寳山縣鄉民械鬥]  
　　吳淞迤西胡家莊一帶民風素悍初八日江家宅與米巷村因賭起釁隨各邀聚村黨二三百人互相械鬥聲勢洶洶迨董保等聞警馳往勸解兩造已傷二十餘人仍有不肯相下之勢故由保飛禀寳山縣請爲彈壓越日仍集衆約時械鬥刀矛鳥槍軍械畢備若不赶早解散恐有一翻狠鬥矣 
[坍屋傷人]  
　　昨日午前美租界菜巿街順泰里坍塌樓房四幢平屋六間壓斃陳姓老嫗及小孩二口此外又壓傷葛子卿並施姓女孩捕房聞報除飭探戕壓斃大小三屍送往驗屍所候核外一面飭傳地保查明應否報縣請騐禀復核辦 
[禀復免收花衣釐金之爲難]  
　　南翔商務分會擬請松滬釐局豁免花衣釐金一案迭紀前報兹悉松滬捐局現已飭據吳淞江釐卡查復以棉捐一項爲該卡收數大宗列入比較雖經核實稽征猶恐不能足額若因巿面衰敗請免釐金不獨比較攸關且與釐務大有妨碍云 
[洋貨商業公會開幕續誌]  
　　洋貨商業公會前日開幕已紀昨報兹又據訪員報告是日上午由該業商董朱葆珊虞洽卿二君曁領袖總董貝潤生君率同全體業董數十人前往拈香旋用全副儀仗及軍樂除恭請武聖神像迎入公會並由法捕房總巡飭派中西探捕站立門首妥爲照料前昨兩日該公會大擺筵席邀請官紳商學各界飮宴頗爲熱閙 
[救火聯合會舉定職員]  
　　救火聯合會於初八晚在公益會開視選舉票計正會長李平書得三百五十一票副會長毛子堅三百十二票王引才二百三十八票評議員蔡山泉姚子讓莫子經王一亭郁屏翰得最多數林景周姚子良張樂君得次多數已上各職員舉定後時已深宵所有調查員選舉票緩至次日　開旋舉定沈韻笙楊棟生潘雲章葛伯畦韓光榮陸錦麟令子薌姜咸五沈少雲包榮堂王曉六周聯卿諸君爲調查員至城内外各社書記庶務約期開新職員會公推聞擬在望日左右舉行云 
[庶康錢莊被欠鉅欵]  
　　英租界甯波路庶康錢莊執事昨至福州路總巡捕房報稱前與□□洋行買辦吳祥麟正經理徐國祥副經理朱敬禮往來被欠銀四十萬兩逃逸請飭緝拿如能查獲情願每名酬謝洋一千元捕頭准之即飭中西包探留心偵緝 
[麫工商請銷案]  
　　切麫工人王桂寳長脚居子矮脚山子年皮老許等勒加工價聚衆把持經四如春等各麫館分投各署各局　請禁阻均奉批准查拿究辦兹王等知事不妙央求生切麫店各執事向麫業董事邵榮華各麫館主一再商懇禀請銷案聞各館主現均允許不復再予計較矣 
 
 

Page 20

 
 
[城内]  
續招巡警學生○巡警總局出示略云巡警學堂四班學生瞬屆畢業擬仍招選警生一百五十名接續敎練如有願習警務者於本月初十起至廿五日止開具名條註明向執何業年歲若干並隨帶本身相片前赴城内巡警學堂報名聽候示期考驗 
同業覬觎店面○張柏生前日偕同學徒某甲等投縣喊稱商人向在大東門外弔橋塊租得朱姓房屋開設老羲隆紅坊已閱多年房租按月付清近因房屋失修勢將傾圯由朱雇匠修理詎有同業濮義大經手趙瑞章覬觎房屋串通朱姓突於初四晚四更時帶同流氓多人自稱道轅差投硬將生財貨物棄之街上學徒等出外呼喚巡士均置不理反被該黨將學徒二人毆傷爲此帶求驗究襄讞李明府驗明傷痕飭令退去候飭差提趙訊究 
勒借行兇○陸桂生前晚在老北門内被人攔住勒借兇毆旋由巡士拘獲陸貴孫一名解至一路巡局訊究陸貴孫供陸被他人毆打誤指小的求察游巡官判陸貴孫收押候查明再斷 
道批五則○姚如松禀批姚瑞桃姚坤全被毆受傷先經由縣驗明諭候飭提吳桂松等訊究何以迄未提訊所稱吳桂松砌詞反誣及區董地保庇護各節是否屬　仰南滙縣迅带查明集訊究斷具報粘抄並發寡婦姚郁氏禀批田地紏葛當以契據爲憑姚小弟佃種之田無論是否爾姑議提膳田抑該氏受分之産旣稱未立佃票又無印契糧串呈驗所稱欠租覇奪各節試問憑何取信不准粘抄擲還邁婦沈蔡氏　批案已由縣提訊仰上海縣迅速催提集訊秉公斷結具報粘抄並發陶柳江禀批此案究係如何情形仰公共租界會審官查明録案具復察奪粘抄並發童永涵禀批坑厠之填是否因其碍路抑係另有别情姑候照會總工程局查明核辦可也 
官事○前嘉定縣知縣高蒸候補庫大使楊祖武試用知州王茂中江蘇督練公所敎練處文案候補縣丞李開選候補直隷州知州劉鴻鋆昨均到道禀見候補知縣景崧偕同道轅衛隊管帶千總李廷叙禀銷唐欽使行轅巡捕差北新涇保甲局委員何紹先禀請銷假新委巡警經費局稽查委員劉卿任禀知到差 
[南巿]  
再擬挽留總董○總工程局各議董以領袖總董李平書君三年任滿不允續任定於十六日開會集議設法挽留 
敎習毆打巡士○前晚南倉街利濟學堂設筵宴客内有某學堂敎員减祥生突然奔出由同席之體操敎員顧旭侯追上被廿六號巡士上前阻截顧酒後氣盛遂披巡士之頰互相爭閙旋由巡目到來一併帶至南區諭各退去候查明實情再核 
一羣竊賊○前日道暑探夥在楊家渡雙龍園浴堂查獲金阿三周連扣李大毛曹炳生顧阿吉奚蔭林等六人均係駱公館及道署幕友某公館等失竊案内要犯隨即協同巡士解至總工程局暫爲禁押旋由蔡觀察派正探楊錦山到局提回押發上海縣訊究追贓 
禁止賭博○南區境内各茶肆時有誘賭騙財情事現經南區長訪悉飭派巡旦地甲查明各館主姓名詳細記録一面出示諭禁如再違犯定當嚴究 
[閘北]  
巡警總局批詞○民人陳桂亭禀批查此案前據英公廨委　禀稱　張企華等呈控爾兄陳岳亭抵産不贖訊諭限理又復屢抗不到已將陳岳亭抵押之户名徐元進地畝房産一併斷歸張企華管業禀請押遷並將原卷呈閱當經諭飭警法科傳訊明確飭由四路分局勒限遷移在案乃該民人旣不遵限清産猶復嘵嘵致辨據禀徐元進户名係爾姪陳俊歧之産何以陳岳亭抵押多年爾姪從未出而干預爾居之住宅基地旣與徐元進户名不同畝分不同則此産判歸張企華管　之時何曰不檢呈契據明白伸訴且查陳岳亭所立借劵載明一年半爲期係是卅一年四月十一日所立並有過期不贖聽憑收册過户等語則至今已及三年理應斷歸張企華管業其中即有瓜葛亦應自行理處與張企華毫無干涉仰即遵照母得曉瀆 
[新租界]  
撞壞小車○前日傍晚聘白爾六號電車駛至新閘路口將裝運木料之小車　壞幸未傷人 
誘拐小孩○拐匪何桂生在車袋角誘拐某姓家六歲男孩昨被包探翁松林拘獲解入捕房押候解辦 
僧人淫惡○温州路陸家岙廟僧人妙芳前日在門首調戲過路婦人被楊金朋瞥見向僧呵責不服互相扭毆由捕一併拘入捕房申斥釋出 
搶匪宜懲○王阿二高阿六前晚在車袋角搶取郭李氏金絲圈並洋十元由印捕拘獲解入捕房押候訊辦 
[英租界]  
綢莊被騙○騙子某甲昨至河南路老介福綢莊購取綢縐共值洋一百餘元囑令送往附近某洋行當由店夥派令出店隨同送去甲即將假莊票交付旋即携貨逃逸該出店將票帶回迨經察出往詢已杳無蹤跡不得已投報捕房派探查緝未知能弋獲否 
誑騙傢具○浦東路順泰昶號昨被曹某將假銀票騙去鐵床及西式椅子床賬等物當卽投報捕房飭探張寳榮往查 
冒充買辦○南匯人朱志仁（即朱子蓮） 
冒充大昌洋行買辦騙取陳鏡如吳左平等洋二百餘元昨被包探何阿春查獲拘入捕房押候解廨訊究 
嚴拿賭棍○陳根庭（混名陳阿根）在廣東路正豐街開設祥春園茶館近因紏同惡棍大頭阿四及流氓趙德虎馬夫阿二等聚衆賭博被老閘捕房捕頭訪悉飭探將同賭之陳阿明等三十五人拘解公堂訊明責罰在案兹捕頭以陳與大頭阿四等爲首各人在逃未獲昨又諭飭包探　森堂蔣文彬協同往拿務獲究辦 
龜奴被毆○龜奴王四海昨被吳元興等四人兇毆受傷由探拘入捕房押候解究 
雉妓行兇○六馬路彤德里雉妓張老三拉客行兇由印捕報知捕房飭探查明屬實請廨出單傳訊 
珠還合浦○白爾福路一號房屋内某洋人被賊竊去法國絲帶八十碼及　子布等物計值洋一千元昨投捕房報失經包探　寳生查獲原　即傳　洋人領回又香港路十號内某洋人被竊金表及金質自來火盒亦由王包探將原贓查獲傳失主認領 
　取金飾○南巿源大號主婦方李氏昨至英租界泗涇路被流氓搶去金挖耳一隻當即投報捕房派探查緝 
車夫行竊○蔓盤路菜杏生家被包車夫阿四竊去現洋一百元報知捕房飭探勘緝 
[美租界]  
快馬違章○馬夫馬阿炳駕車疾馳巡捕以其違章帶入捕房請爲究辦旋經張存洋三十元保釋候訊 
庖丁尋仇○陳阿來向在西華得路某洋人處爲庖丁近已停歇昨日遇見侍者林永和陳以晙使洋東停歇爲詞扭住兇毆　捕并送捕房押候核辦 
[法租界]  
限償米價○公順米店經　周堯山控木作頭殷仁源積欠米價銀一百兩前日由廨提訊判先還五十兩其餘交保限下月理清串竊白米○小工張亞福張亞弍王連之串竊太古洋棧白米由甲乙二巡丁扭獲送廨訊究判亞福枷號一月餘各枷七天 
稍安毋躁○卜鄰里陳生太因被收租人某甲將大門拆去控由捕房函知房東投廨質訊在案前日陳又具禀公廨請爲究辦聶司馬諭候傳訊再核 
收票舞弊○電事公司收票人嚴洪元舞弊營私被查票西人察破扭送公堂判押在案前日復訊中西官以西人未到判仍還押候再訊　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[學界小說風流太史（五十一）]  
第十三回　信堪輿太史糊塗　　護同胞學台造謊 
孫提學正有些下不來檯。聽得方堃甫肯和他代出題目滿心歡喜。便連忙把自已手内的筆遞在方大人的手中。口中連說有勞得狠。有勞得狠方大人接過筆來。更不言語。兎起鶻落的提筆便寫。也不用思索。只一分鐘的工夫。早已出就了兩個題。目孫提學見他玕筆的時候。勢如風雨。没有　些兒停頓。心中暗暗的稱奇。一霎時方大人早已寫好。便恭身奉上孫提學看了一。看雖然不甚懂得。也胡亂賛了幾聲。把題紙交給孫大令。孫大令接到了題紙。連忙回過身來告辭出去。孫提學見他走了。朝著方大人把手一拍道。今天偏偏是這個聾子來和我顚來倒去的混閙。我眞給他閙昏了。原來這位孫大令本來是個聾子。大家都起他一個綽號。叫他孫老聾的。閒話休提。只說方大人見孫大令走了。便對孫提學道。知府此來。有一件大大的事情。於大人的聲。名狠有些關係。特來請示一個辦法。孫提學聽了。還没有開口。方大人已經在袖中取出那張假造的條子來。放在孫提學面前口中說道。這個條子。旣不是大人的親筆。更兼文法不通。體制不。合也不知是那個混賬東西。做出這樣事情來。豈不連累了大人的名氣。况且這個圖記明明是大入的公事圖章。送來的人役。又是大人貼身伏侍的家丁。這件事情。閙了出來。不是頑的。要請大人着著實實的查上一查。到底是什麽人做的事情。查到了這個人。定要重重的辦他一下子。方才可以懲一儆百。孫提學聽了方堃甫的一番說話。心上吃了一　。連忙仔細看那假造的條子時。認得是自已兄弟孫柳卿的筆迹。一時目定口呆。做聲不得。方堃甫又來問道。大人可認得這個人的筆迹。只要認得了筆迹這個人就容易查了。孫提學聽了。面上一紅一白的。一時那裏說得出話來。不知後事如何。請看下文交代。 
要件 
[華商銀行發起辦事簡章]  
總則 
第一條　此華商銀行股分有限公司發起創辦辦事簡章 
第二條　簡章中名稱之指定詳左 
　此銀行即指華商銀行股分有限公司 
全體　卽指海内外各埠華商商務總會或分會與會館 
個人　即指華商殷實者之一個人 
發起者　即指全體個人之就所在地方發議興起者 
創辦員　即指發起者所舉創始辦理集股等事者 
領袖員　即指創辦員之長 
代表員　即指舉往未經發起各埠代爲發表意見者如全體公舉卽爲全體代表個人所託卽爲個人代表領袖所推而爲全體公認者即爲領袖代表 
定名 
第三條　此簡章係專爲發起創辦辦事時而設故曰華商銀行股分有限公司發起創　　事簡章 
宗旨 
第四條　應宗守要旨詳左 
　一合海内外各埠華商之全體個人同爲發起誓必成立爲我華商振興利權之基 
二成立後就各埠次第開設以資流通 
三擬定資本倘或過額一律照加並不限定以免向隅 
四另立發起名册凡發起者請各書名其一時未能前往之各埠即將集股章程及此簡章寄往請同發起得有來函承認當爲代登以冀赶速 
五如能各就所在地方情形預先約計能集股分銀數若干並請聲明登寫以爲未發起者勸 
六一切辦事以和平公正切實妥捷爲要其辦法另條列舉 
辦事 
第五條　如全體發起者應公舉創辦員若干人以一人爲領袖創辦員一人爲代表如無代表可另託别埠之代表兼任之得其受託後並須授以代表證書如係個人發起者即以其人爲創辦員至於代表同此辦法 
第六條　舉定後對於所在地方集股等事則以領袖員創辦員辦理之其對於前往各埠請同發起集股等事則以代表員辦理之或以創辦員幾人會同前往商酌辦理 
第七條　一切招股收股事宜均照集股章程辦埋惟收股之收據先由發起者簽名照給其所收股銀必須隨時如數寄存殷實銀行銀號並必須用華商銀行股分有限公司名目照存以昭劃一 
經費 
第八條　凡發起者關於此銀行創辦設立之應有正項費用俟成立後可向事務處收回 
附則 
第九條　此銀行立成後事務處章程及銀行以内辦事章程由創辦大會議擬於第一次股東大會時議決 
附新嘉坡中華商會通告南　各埠書 
竊維我國今日商智已漸開矣　情亦已漸洽矣而商務前途尚難發達 
 
 

Page 27

 
 
者其故由於無銀行致使財政内窮利權外溢機關窒碍呼應不靈一家失敗全局均受其影響此我海内外華商所由來通病者也東西各國商務其所以藉重銀行者無論矣卽如我國營口地方前年商務失敗全埠動摇人心洶洶有岌岌乎不可終日之勢非賴大清銀行爲之補救又安能團危爲安且使之蒸蒸日上乎是欲求商務之興者不可不辦銀行而欲救商務之敗者尤不可不速辦銀行現在中國各省以及南洋各埠我華大小商務其失敗情形已達極點矣至此若不速求補挽救性命於呼吸存亡是猶諱疾忌醫奄奄待斃而已 
諸君思之今日之商務不圖補救則已如其欲圖補救也非聯絡内外速辦銀行不爲功查去年秋間上海總商會曁敝總會發起華商銀行公司一事其大旨係聯絡中外互通聲氣維持商務共挽利權所有擬辦情形及第一次訂定招股草章業經上海總會並敝會先後具函分佈海内外各埠商會會館諸同人請爲協力提倡共圖補救嗣以所擬草章未盡完備遂乃經衆公議重加修訂迨本年春間滬商公推上海總商會協理李公雲書爲領袖倡辦員特派乃弟徵五觀察南來代表偕同周熊甫陳君君貽二君於五月六日由滬抵坡同駐敝　現在銀行招股草章業經第二次訂定附印并由敝會開特别大會公舉代表不日會同滬上代表親赴南洋各埠商會以及會館邀請同胞共爲發起擔任義務并講各商會會館各舉袖領倡辦員一人總理其事并舉倡辦員多人分任詔股事務每埠之中無論股份多少的至千百萬少至千百元均敝同志之所歡迎但求一埠份中各佔銀行公司一份子使我中外同胞結成團體互通聲氣共　補救是則敝同人等倡辦之苦衷亦即海内外諸同胞之所厚望也素仰諸君子熱誠愛國有志興商際此商情困苦之秋當必協力提倡共圖補救而爲我海内外同胞謀絶大幸福也兹特呈上第二次訂定招股草章若干本到祈高明察核如有未甚完備之處尚希酌改爲幸至於如何辦理情形應候滬會代表曁敝代表親到貴埠時面領台敎可也 
[旅保蘇路勸股公啓]  
當此競爭時代各國莫不以商戰爲强弱之機關商戰之優勝又莫不以交通之便利爲起點我國物産隨地皆有而惜乎交通未能便利是以前輩執政者首興招商電報繼修滬津兩處鐵路無論官辦商辦幸均成效漸收而鐵路之便利則又過於招商電報無何外人或借興礦而隱射於路甚或由路而隱施侵佔漁奪之謀如京榆京漢津浦以及九廣滇越東清吉長膠濟滬甯等路一切利權其入於外人之勢力範圍者固已夥矣此中之損失上而國權下而國脈種種遺患何堪深述凡有知覺者莫不痛心疾首而思有以換回補救之今吾鄉同人組織之蘇省鐵路公司合全省之公力成全省之公益滬嘉定爲南綫現已開車通至松江明年與浙路接可達杭州徐鎭定爲北綫直與津浦銜接并議由徐達汴以廣客貨來源則我蘇人之鬱而思奮久而彌堅洞悉我蘇爲南北交通之要點故亟亟於勘綫興工期以三年告厥成功商業之發達路股之增漲將可操劵而待而况去歲路權爭競風潮早息此時外債歸部借部還與公司無干則我輩政軍學諸界同人毫無引避之嫌且每股五元分五期交納輕而易舉以是觀之則我旅居於外之蘇人顧可觀望游移而失此絶好之時機舍此莫大之利益乎某等自揣棉薄　能於路事稍盡義務上年政界學界已認集二千餘股今公司復來函囑托以某等爲旅保收股員並函致各當道設法提倡惟新股第一次交欵期限已迫用將公司新章及旅保收股簡章（業經公司認可者）刷印分送務希諸鄉台體念公私兩益之舉已認者如期交納未認者源源認繳以維本省之路政而保個人之權利尤望諸公轉相通告畛域不分即非蘇省亦不妨入股而使利之所在人人得而共享之始足徵同胞之公德桑梓之同情也爰舉以告旅保蘇路勸股各員姓氏及辦事規則 
提倡員　何彦昇　張翊宸　閔榮爵　廖宇春 
賛成員　許紹猷　湯世晋　陶　遜　史久芳　吳玉麟　顧宗裘 
收股員　王樹善　狄佐堯 
幹事員　張考慈　張景官　盛南苕　馬祖援　陸植仁 
書記員　繆　唐　廖德鄰 
各項規則 
一宗旨　在事各員係爲本省公益事盡義務凡旅保政軍學商各界同鄉均宜同心竭力廣爲勸集以期蘇路公司發　 
一職務　提倡及賛成員有發起評議之權凡收股各事設有辦理失當之處儘可隨時告誡或逕函告公司查察 
收股員主持旅保勸收路股各事與公司及北京事務所直接交涉有 
一切决行催告之責 
幹事員有襄助勸股收股之責凡經理帳目及催促報告等事均須擔 
任 
書記員有繕作文件凡記載報告之責 
各員均有應盡之任務不得推諉惰忽致敗公益之舉 
一收股處暫設於保定北街大清銀行每届股欵均由該行經理人李經收並填發收股執據其有股欵逕交於收股各員者亦卽持送該行轉滙北京信成銀行查收 
一經費　滙欵由保定大清銀行　認作爲盡義務之舉凡股欵由保匯京每各元僅收郵費二三元其經理人將來再由公司於零星紅股内酌提二成酬勞凡因公所需一切費用暫由收股員籌墊隨後再彚報公司於零星紅股項下撥還 
一附則　以上各條均由在事各員議决分别佈告辦理如有未盡未洽事宜仍可隨時酌改 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
