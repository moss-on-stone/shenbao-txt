# 1917 - 131 - 4915897

 

Page 1

 
 
   
 
 

Page 2

 
 
時評 
[漸漸引入内亂（冷）]  
　　我於此次外交發現之初即有以外交故而引入内亂之恐及至抗議絶交安行無事方幸我恐之不確矣不意爲宣戰故而有公民擾院之舉已現内亂之機近數日來在京各督軍之密議在外各督軍之密電而有解散國會等說加之以内閣已無辦法國會不能開議調停無效繼任無人長此相持不下更一激亂之舉動其去内亂不遠矣 
　　置身政局諸公果好亂而以亂爲第二生命耶由今之道誠得計也不然不得不速謀所以泯之之術於今尚可及也 
[命令]  
　　五月十七日大總統令此次川滇兩軍在四川省城互鬨以致省城及附近一帶地方人民傷斃街市延燒疊據該省官紳聯電告災並據查辦使王人文張習電陳沿途接見紳耆陳述被難情形批閱之下實深憫惻著財政部迅即籌撥銀十萬圓並由本大總統特捐銀二萬圓一併發交該省省長督率該管地方官吏會同公正紳耆將被災户口切實查明迅予分别賑撫其餘善後應辦各事宜　　並著妥速籌辦具報此令 
　　又令晋授馬福祥以勳三位此令 
　　又令特授莫擎宇以勳五位此令 
　　又令馬廉溥　東曉姚致遠劉正芳張連同姜瑞　馬全祜晋給二等文虎章馮祖德譚淑韾尤文漢楊燦王開誠李沐霖員凌銜楊廷棟王得勝簡慶芳李豪山晋給三等文虎章楊元山譚蘭韾李傳韾馮子建路毓享潘廣武杜懷清張景春王國珍王加擢何尚志鮑喜清劉景元晋給四等文虎章此令 
　　又令趙月修給予三等文虎章此令 
　　又令張玉庚王之籙周祖瀾均給予四等嘉禾章此令 
　　又令吳珂給予四等文虎章此令 
　　又令陸軍總長叚祺瑞呈准管理外火器營事務長官江朝宗咨請以明壽陞補護軍校應照准此令 
[專電]  
　　北京電在外各督軍紛紛留段以張作霖一電最力有與其瓦全母寗玉碎等語在京各督軍昨開最後會議連晚通電各省區内容極秘聞對國會於憲法所决條文頗多指摘宣戰案延不開議尤多微詞或云恐即據爲解散罪狀之張本並聞此議會中樞亦有人列席被推赴寗代表與馮有所協商今日早車出京 
　　北京電公民團滋事案已由檢廳嚴密搜捕聞代表中被拘者有吳光憲白亮潘世禹趙鵬圖史俊民五人不認有指使行兇事檢廳長因函湯氏請將是日向議長要求者之姓名開送以憑按名究治 
　　北京電宣戰案除兩次正式咨催外頃又函催到院語含質問請尅日議决未便再延湯化龍昨約各政團要人到院諮詢明日常會本案如何處理多數意見均主緩議即有人動議亦不與成立 
　　北京電今日二時各政團在案院開協商會研究派祇湯化龍一人出席未發表意見遂無結果而散預測宣戰案明日未必開議 
　　北京電研究會某某要人亦希望段暫退以解决困難時局叚左右與余談及頗疑該會態度且謂爲希望政府與民黨有一失敗以圖其利云云 
　　北京電中立派政團主先定内政再决外交昨推代表孫潤宇等十四人先後赴研究政學二會徵求同意均未有具體之表示訂今日二時假衆院憲法起草會協商取决 
　　北京電某政黨主成四合内閣府院及進步國民兩黨合組 
　　北京電江統領吳總監及十三師長李進才警廳馬督察長連開軍警聯合會决定挑選得力軍警分布兩院左近於開會時加意彈壓 
　　北京電憲法會議决定暫停 
　　北京電政局仍無發展范源濓昨晚自津歸東海似不肯遽允調停因段總理未有明瞭態度段左右仍絶對否認段有辭意惟催國會速决外交 
　　北京電自稱中立派之中正社等出任調停曾發通告並奔走於府院倪嗣冲之間其内意仍在維持段之地位各派不信其眞中立必至無效明日衆院亦决不議外交政局鬱悶恐將爆發事變 
　　北京電英文京報揭載中日密約内容之一部言有一萬萬元大借欵以二千萬元作日本代中國改組軍械廠用以八千萬元作招募及訓練一特别新軍之需中國允將上海漢陽恐縣三處之軍械廠交與日本係曹汝霖陸宗輿兩人押合該報指爲確鑿余詢之日人及日使館均否認之但亦未絶對言其必無詳情待查 
　　東京電日本内務省决定設立國立感化院經費十五萬元將提出於特别議會 
[外電]  
　　北京電衆院定于星期六日開常會此爲政局中之唯一發展但議事日程中並未列入宣戰議案届時能否有法定人數尚難逆知各督軍則仍舊大開宴會傳佈政見聞其所主張者乃國會不贊成宣戰則解散國會總統不允解散國會則推翻總統此種單純的政策如欲成功必北洋派軍人領袖聯合一致而後可然在今日則彼此殊未能意見統一馮副總統及其他有勢力外省長官皆已聲明贊成依照憲法之手續而反對含有暴力政變的性質之舉動設國會横被脅迫則南方諸省勢必宣告獨立而脫離北京關係矣故總理不應冒險造成非其力所能收拾之危局實有種種理由再總理與反對派之問似未嘗無互相讓步之餘地但至今日尚未見有若何讓步雙方相持將來結果若何令人殊費猜疑（十七日）字林報 
　　北京電憲法行將告成慶賀禮節業已頒布内有一條爲發行紀念郵票票上攝國會房屋小影（十七日） 
　　北京電許世英一案在此内閣政潮中頗無聲息惟國會議員對於懲戒楊蔭杭一舉頗多異議謂許世英控案纍纍楊蔭杭傳命逮捕不過執行其職務政府竟停其職實屬辦理不公（十七日） 
　　廣州電路透訪員往晤粤省各要人　以政見彼等以爲如現内閣解散　柤織混合内閣和戰問題應由國會從速解决至於官場則對於此事無所表示（十七日） 
　　成都電王人文張習已離重慶前赴成都星期日晚間軍需科長社君（蜀人）被人暗殺大約因其挾有足以禍及外省人之證據也蜀人之穏健者亟望蜀人與黔軍官長和衷一致權限分清謂解决之道在以戴戡爲省長而以胡景伊或岑春煊爲督軍至於劉存厚仍宜爲師長（十六日）以上路透電 
　　北京電法使康悌定二十一日在使署遍請各督軍宴會（十七日） 
　　北京電聞段祺瑞擬組織新内閣自長財政王士珍長陸軍汪大燮長交通夏壽康長内務其餘諸部擬酌留舊人（十八日） 
　　北京電十五日國民黨系四政團在江西會館開會由吳景濓主席議决全體投票反對宣戰案（十八日）以上德文電 
　　北京電中立政團新民社爲居民黨與政府黨之間調停今日特舉代表張伯烈等數人晉謁黎總統段總理探詢關於調停之意見然後再行招集團員協議一切聞黎總統之意見總以雙方共趨正軌不出違法舉動爲要 
（十八日） 
　　北京電奉派赴津勸請徐東海出山之范源濓氏已於昨夜歸京今晨入謁段總理復命據國務院方面消息徐范兩氏會見之際徐氏言明决無出山之意且拒不來京（十八日） 
　　北京電昨日徐東海與范源濓會見之際徐氏拒不來京惟述收拾時局之意見今將此意報告段總理所述收拾時局之策如左一維持段内閣二先行解决外交問題三外交問題解决之後改組内閣（十八日） 
　　北京電黎總統對時局之態度仍無决心政府黨議６員中因此頗多憤慨（十八日） 
　　北京電憲法研究會因有所計畫議决該會議員此一星期痱不赴憲法會議爲此今日憲法會議不足法定人數不能開會遂改爲茶話會（十八日） 
　　北京電明日之衆議員常會因政府民黨兩方面之計畫均悉爲衆所知故明日之會議豫想僅由議長先行報告段總理三次催促討議宣戰案之咨文後再徐聽議員之意並協議討議宣戰案之時期暫不提及宣戰案 
（十八日） 
　　北京電據成都來電云雲南四川兩軍雖經相約息戰而兩軍仍各從事防禦工事密爲開戰之備因之人心洶洶謠言百出（十八日） 
　　漢口電駐漢俄國領事日前往訪交涉員聲言此次俄國革命民主主義之臨時政府業巳確立誓與協約國取同一之步　戰勝中歐同盟國以貫徹最後之目的如單獨媾和之說全係謠言俄國决無捨友邦而親宿仇之事云云 
（十八日） 
　　東京電今日閣議附議大正六年度預算案照大藏省查定全部可决（十八日） 
　　東京電今日午前靜岡縣屬地震頗烈（十八日） 
　　以上東方通信社電 
[戰電]  
　　倫敦電海軍部宣稱上星期内駛抵英國之商船共二千五百六十八艘駛離者共二千五百五十二艘被沉一千六百噸以上之船十八艘不足一千六百噸之船五艘被攻而得脫險之船十九艘被沉漁船三艘（十六日） 
　　羅馬電海軍部宣稱上星期内駛抵意國之商船共五百八十艘駛離者共五百六十二艘被沉汽船四艘帆船七艘（十六日） 
　　倫敦電海格將軍今晩報稱敵軍在斯加泊河兩岸猛轟後今日侵晨在加夫萊勒與該河之間猛力回攻冒砲火而進賴其衆盛之力逼令英軍委棄前鋒陣地英軍卽從事回攻奪回失地敵軍死傷甚衆且被俘若干英軍在布勒柯爾東北與登堡防線得進步（十六日） 
　　倫敦電海格將軍報稱布勒柯爾夜間復有戰事英軍穿越該村進至西邊（十七日） 
　　巴黎電今日下午公報云今晨敵軍猛轟後在摩蘭特拉福境廣四基洛邁當陣線猛攻法軍固守陣地今晚公報云德軍於日間接續在拉福廠北面與西北面直至蘇瓦松拉央鐵路止從事進攻用兵雖衆作戰雖猛仍大受損失法軍曾於數地點奮勇回攻奪回失地敵軍繼復進攻圖阻法軍之進爲砲隊與機關鎗擊潰法軍俘受傷之兵無數未傷之兵百名十五日法軍擊落德飛機三架（十六日） 
　　倫敦電意國公報宣稱意軍仍在巨里安陣線力取攻勢意軍列陣於戈里齊亞北面伊森沙河東岸崎嶇多樹木之高地其地已成極鞏固之防地意軍左翼之兵一隊渡過伊森沙河佔據波白萊村意軍佔據泊拉斯太東北高地之中央並柴米拉與柴哥米拉二村且奪獲庫柯山與伏狄斯山意軍右翼在桑土山坡大獲進步敵軍猛力回攻受挫而退意軍在戈里齊亞東面佔據鐵伏里北面固防之高地敵軍回攻敗退意軍共俘敵三千三百七十五人内有軍官九十八員獲過山炮一排戰品甚多昨日奥國公報云意軍猛轟三日後在廣二十五英里之各地點進攻大戰進行未巳（十六日） 
　　倫敦電海軍部宣稱美國驅逐艦一隊已抵此協助英國海軍作戰統帶駐歐美艦之海軍少將西姆斯氏現逐日與海軍參謀總長會商 
 
 
 

Page 3

 
 
美國派艦輔助協約國甚有價值衆深感之 
（十六日） 
　　俄京電工軍代表會與臨時政府會商終日後商定民主黨與國民黨各三員加入内閣 
亞力克齊夫將軍戈爾柯將軍白魯細洛夫將軍均來俄京會商軍務現任財政總長台里斯慶柯氏繼米留柯夫氏任外交總長現任司法總長克倫斯基氏繼葛區柯夫氏任陸軍總長（十七日） 
　　華盛頓電美國第一次以金洋一萬萬元假與俄國美俄兩國人民之親善於此更可概見（十七日） 
要聞一 
[北京特别通信（七十三）（飄萍）]  
　　宣戰案與段總理 
　　徐國務卿與政局 
　　衆議院重新開會 
　　王聘卿不願上臺 
　　數日以來政象之沉問旣巳逹於極點段總理與各政派皆仍學所謂冷靜功夫絲毫無所表示惟見各督軍與議員諸君賓朋酬酢無夕無之其效果則不外乎你說你的我吃我的酒内與口舌之力殆有時而窮冰桶與冤桶相遇亦無味巳極也辭職之　總長至今未見或准或留一字之下文皆不　其抑鬱局外人觀之此種政象眞已極莫名其妙之致但細察之時局解决之關健今仍在宣戰一案段總理殆巳下一種决心非宣戰案否决則不出於辭職故閣員辭呈上後所以不留亦不准者蓋留非所願准則目下内閣更形無人故仍暫用虚員内閣制以與國會委蛇一面則以國務總理段祺瑞七字署名之咨文催衆院速决外交之案此外别無方法也至有謂國會倘不爲之通過則將不利於國會者以余觀之殊爲未確且亦無此魄力段公曾對王參謀總長言曰余决不能爲違背約法之事可云難得其種種不經之談則左右無聊之武夫借腐鼠以嚇人者耳　宣戰案與段總理存則俱存殁則俱殁政局如何發展全視乎此昨晚消息又有段君心意已動擬與前國務卿徐世昌商量請其出收殘局之說萬一段而果退則繼之者徐以外可云無第二人但此時吾終以爲尚早恐未必成爲事實不遇欲以此點綴其並不戀棧而已 
　　自公民肇禍以來衆院除憲法會議而外不見其開門議員殆如幼稚園生徒一次爲途中惡少所侮逃學之理由乃遂見其十分充足昨日有傳星期四將開會者（今日）以余所聞會之重開在星期六日而其議事日程之中除預算及議員請假院内經費報告而外不見外交兩字蓋星期六爲常會如欲解决宣戰之案則仍須開全院委員會也是日或有人臨時動議解决宣戰問題但觀動議者之爲何等人則宣戰案之前途即可測其大概是日之衆議院最可注意也 
　　此次政潮之起以北洋派地位關係王參謀總長亦成爲衆所注目之一人前日元首又特傳談話有所諮詢余咋乃特往訪之王君態度非常沉着其所主張段君在今日尚未便聽其去職如宣戰案不能通過則依政治軌道而行亦非去職不可此其自身將對於時局發生何種關係則又爲簡單之說述曰余自量能力且不及段君不能救國必不欲再進而誤國禍國此種胸懷磊落之言至可佩也聞元首傳見確注重於京師治安問題亦略一談及内閣王君即本此意陳諸元首王君又言如將來段果萬一下臺則出而收拾殘局者必爲東海惟余之意無論何人出組内閣必竭力之所能以助之云云亦可謂俠義可風淡泊明志者矣 
[議員與各督軍之時局關係]  
　　昨日有議員多人與議長湯君化龍商量欲將開常會之期延至下星期以和緩時局者據湯議長言一面有政府之咨催一面復有議員個人之質問而定期開會一事又完全爲議長職權若久延不開不能負此責任故定爲星期六必開常會云云聞昨晚已將通知書發出惟星期六之會係完全常會發有議事日程與外交案之全院委員審查會無關政府咨催之件議長當然報告至外交上之討論則不必有此據全院委員會長彭君允彛之談話謂外交案與内閣組織有密切之關係如在内閣瓦解尚無善後辦法之時欲即開外交案之審議會其勢有所不能云云昨又有人以此事詢諸湯議長據湯云衆議院星期二星期四兩日旣無常會按照院法一院休會期間不得逾七日故星期六勢非開會不可前此談話會雖有暫時不開常會之語然並不足爲正式决議也星期六旣將　會雖宣戰同意案不必列入日程然難保無人不提起動議臨時將大會改爲全院委員會即時討論此項同意案至本案付議後之結果若何就最近之形勢觀之仍不能遽定爲樂觀或悲觀總之混沌而已云云 
　　駐津某某兩要人近日相繼致電政府其内容係密陳現在本埠（天津）已得上海通訊刻下滬上民黨諸要人及商界有名人物以十日暴民假公民名義毆辱議員並有如議院對德宣戰不表同情政府擬即解散國會之謠遂致大起公憤現已擬定詳查主使之人以代議員訴冤於天下倘解散國會成諸事實人民决在某省自行召集甚者更有公舉聲望最著人士枞洋質問政府無效當發生某項問題堅請元首特加注意云云惟另一方面則又謂一班擁段内閣之人羣議自行處理外交問題以貫澈政府之主張其所持理由有二（一）日來協約方面責備甚多若再遷延無以答七國政府此際台能實行由内閣發令宣戰旣免協約國之詰難復符中德絶交之初意（二）議會方面不肯輕於通過者倘政府自行宣戰國會亦莫可如何以上二說頗爲當道所動故有昨日會議之說但有某要人向當云此事如果實行公實爲破壞約法之第二人且必致發生内閣與國會之意見政局將益不可收拾是以當道頗爲躊躇 
　　各督軍疏通議員此爲日來最可注意之事但最奇者各督軍於席上對於時局並無多少之議論而於維持現内閣之語亦不過輕輕帶過尚有並未提起者恍惚純係聯絡感感情而已曹督軍琨之言以維持總統維持内閣維持國會三者並提措词極爲圓到倪省長嗣冲則極力爲段洗刷公民團事件並爲自已辨明並未與聞此事言外頗希望皖籍議員通電爲段總理辨誣李督軍厚基對於閩蘇兩省議員之言則又别開生面蓋李頗善於辭令婉而多　有謂離别爲人生最悲之事現與諸君相聚甚歡頗希望將來出京時爲一種歡　之離别不願因政局有他變致有别而不歡之景况云云言外之意頗足耐人尋味 
[政潮中之内閣問題]  
　　政局醖釀情形昨日並無何等之進步但聞段總理辭職之書雖未提出而並無絶對的不去之意前日各督軍會議及昨晚段總理與范總長張秘書長談話時均討論此問題内容秘密其詳不可得而聞所知者如徐東海肯出山則段總理極願相讓且段總理并知僅各方面向徐東海敦請東海决不肯承諾頗有意表示自己歡迎東海之意並聞昨日段氏巳托范靜生總長赴津謁徐東海范氏當乘慢車往津同行者爲吳炳湘氏其到津後情形雖不可知惟聞徐氏最近曾表示不願來京蓋非不願盡調和時局之任而恐言之無益至於組織内閣一層據徐氏親信人云憲法未公布以前未必允任然則范氏使命能逹與否蓋正難知也 
段總理去留問題旣未解决擬議未來之人物者不出徐東海王聘卿李仲軒諸人徐之態度亦學冷靜李仲軒則形格勢禁不易上台於是一部分人頗注意於參謀總長王聘卿前日下午大總統又有傳見王君之事實惟據王君言前日大總統之傳見並不關於内閣問題因元首頗聞外間謠言之多惟恐奸人煽惑商民恐慌故面囑王君對於治安加以注意云 
　　段總理以總統旣慰留各督軍又相率勸阻因决定暫留每日仍照常到院辦事對於改組及宣戰案分頭疏通擬先貫澈其對外方針然後實行改組内閣辭職各總長一律照准命令確已擬就惟内閣改組尚須時日而各部長官不宜久懸一律以次長兼代固屬權宜之計然現有各部中除范總長未辭外交通財政本巳由次長兼攝設今於外海法農四部又一律以次長代行部務則内閣之中將全成爲次長世界究亦不甚妥當好在各總長雖巳提出辭呈然未經元首批准公事仍照常署名部務處理尚無不便故此項准免命令遂又擱置未發段氏之堅持必通過宣戰案方謀改組内閣其意以爲外交不宜牽入内政其間種種困難即緣之而生一說謂宣戰案苟能　過非特内閣問題必隨之解决即如四川督軍江西省長等問題亦將牽連解决但此亦僅爲一部分揣測之詞而已 
[憲法會議之前途不足法數]  
　　昨日憲法會議所發布之議事日程原定二讀在前審議在後乃開會時兩次展長時間至兩點十分參議員到者尚僅一百四十人衆議員到者亦止三百七十餘人去大會法定四分三之人數尚遠遂由王議長宣告即改開審議會令旁聽人退席於是議長退席審議長王正廷主席依照日程所列各問題提出審議案第一國會開會期問題衆呼無討論可即表决於是八月一日開會之修正案仍以三分二以上之起立通過第二解散衆議院權問題亦無討論即付表决葉夏聲所提修正案文爲大總統於衆議院對國務員爲不信任决議時非解散衆議院即免國務員之職但解散衆議院須得參議院之同意通過第三决議案交覆議問題即湯　所提於九十三條後增加一條其文爲决議案交覆議時適用法律案之規定亦無討論即付表决起立者不滿三分二否决有人提出疑義反證表决起立者不滿三分一相差僅數人郭涵李國珍等亦提出疑義審議長王正廷氏亦置之不理遽請議長復席宣告散會矣散會後李國珍氏大爲憤懣在休息室語人謂旣有疑義當然要問明理由及有無附議之人提出表决乃審議長於同派人提疑義時雖人數相差甚多亦不問理由爲付表决遇異派人提疑義則置之不顧憲法豈一派之憲法哉照此情形即請王君包辦可矣聞者亦均憤懣不置李君又言余素不說感情的話今兹亦令我不耐云云聞昨日散會後研究派議員某曾用電話通知相熟各議員勸其星期五憲法會議不必出席或即爲抵制此事亦未可知又聞研究派外亦有若干議員以爲現在政潮正盛乘此時期倉卒議定憲法難免有感表作用雜於其間故亦希望暫緩進行由是觀之所餘雖僅數條恐仍蜚一二次二讀會所能解决也 
[撤消省長監督司法之决議案]  
　　國會議員陳家鼎以政府近有各省行政長官監督司法命令因特提出决議案咨請政府將是項委任撤消其文略云總統指令委任各省省長各區域都統監督各該地方司法行政等因查臨時約法第五十一條第五十二條於司法獨立之大義規載纂嚴不容或侮袁氏纂國首以推倒約法摧殘法權爲入手故以監督司法行政之特權委之各省巡按使共和恢復本院提議廢止此制在案今乃復有省長都統監督司法行政之指令殊堪怪異查此項指令實根據省官制第九條該條省長監督司法行政之權原有四種第一種爲稽核司法經費第二種爲考核司法官吏第三種爲核辦各縣承審管獄等員之任免懲奬第四種爲各級審檢人員經省長查有貪劣歀踏得飭該管廳長先行撤任呈請懲戒皆袁氏摧滅元二年以來司法之制也今司法部原呈大總統文雖聲明省長監督司法行政之範圍限於前三種而删去第四種不知經費也官吏也各縣承審管獄各員之任免懲奬也皆搆成司法自身之要素稍一干涉即害法權矣而乃任行政官稽核之考核之核辦之司法獨立之精神尚有幾分存在耶此三種皆與臨時約法第五十一條第五十二條規定保障法官之原則明明大相違反固不僅第四種而已也况許各地都統監督司法行政是且任武官干涉司法矣其制之奇禍之烈比省官制中之省長監督司法者爲尤甚焉夫立憲政治之精神重在三權分立而司法獨立卽爲其根本如謂吾國各地方事實上使然不得巳而出此然吾國不欲入於今世國家之林也則已否則組織國家之根本無論如何絶不容有所違悖各地方雖不免行政長官侵及司法之事實而政府則正宜設法喬此弊風扶植司法地方審檢分庭組織法旣巳成立惟有督促實行期成司法獨立以元二年之成績觀之未必絶對不能今於行政官摧抑司法之事不思設法制止反以明令助長之則憲法發布在即其法院一章亦將諉於各地方事實而任其蹂躪耶此而可遷就何事不可遷就是此項指令實於將來憲法及現行約法上之司法前途大有妨碍亟應咨請政府撤消方爲合法抑有進者此項指令之由來旣沿襲於省官制第九條而省官制之發布則在三年袁氏僭廢臨時約法之後現值約法恢復則省官制未經國會通過當然不能有效應請議决咨請政府將省官制一併酌行廢止蓋欲保障司法不能不先撤消此項指令欲撤消此項指令不能不先廢止省官制其事蓋一貫耳命令不能變更法律倘聽此非法之法存在是不啻規復袁制而蔑視約法也云云 
[懲戒高檢官之質問]  
　　衆議院議員徐蘭墅等數十人日昨提出政府將京師高等檢察官違法懲戒質問書一件略謂前交通總長許世英在任營私舞弊久已道路喧傳言之可據其於租車購車兩案尤犯刑事嫌疑京師高等檢察廳本其職權依法檢舉此誠司法獨立之精神亦爲法治國家之通例乃閱近日報載政府自許被傳以後迭開國務會議狥情曲庇致有本月九日檢察官違背職務停職懲式之令該檢察官等不畏强禦致受懲戒於個人名舉無所損如司法前途何如國家法治前途何特依據約法院法提出質問限政府於五日内明白答覆云云巳由該院照咨政府矣 
[杭州快信]  
　　孫寳琦昨已赴滬楊督軍特派第二師張師長到站送行省會警廳亦派警察一棚隨車附送至楓涇站 
　　各縣政治商榷分會連日報告到省組織成立者已逹三十餘縣 
　　海鹽塘工會議昨已實行省委仍堅持渾凝土辦法 
　　外海水警廳長王萼由京旋省齊省長飭令仍回本任昨已就道 
　　警備隊一區統帶王鳳鳴三區統帶洪士俊自北京會議旋浙後省中飭在總司令部帮辦編制事宜仍支原薪暫不回差 
　　胡鹽運使函致軍民兩長請催寗台鎭守使曁各營縣勒拿鬧鹽毁屋（永嘉縣屬）首犯王寳玉梁兩雙半王敦榮三名歸案 
　　嘉湖各屬繭廠定四月一日（陰曆）起一律開秤（概用司馬秤計十五兩八錢）齊省長通令水陸各警照上年保護繭商條例加意實行 
　　軍隊成績規定每三月報告一次第一師童師長查師屬應記功者七十三員餘皆分别懲罰其逃兵一百零二名已由督署通飭緝拿 
　　齊省長自昨日起改定傳見知事時間以每日上午八鐘至十二鐘止 
　　下城蒲場巷舊有操場爲巡邏警察一分隊操練之用現撥歸第一師三團一營該隊隊長朱直旌另於刀茅巷隙地建築咋已動工 
 
 
 

Page 4

 
 
登録登標　衆位若是焚着這箇香蚊子必紛紛墜斃而後就得最快樂之安眠 
大阪安住大藥房鑑製　總經理上海交通路　日信大藥房 
[鏡面散有移山拔鼎之能力世襲雲騎尉浙江方鈞叩]  
鄙人在春間購得尊製雙料鏡面散一料如法擦搽不出一月果然將十餘年烟容斑點一洗而盡用餘之藥敝友讓去搽雀斑用未二旬已去大半藥已用罄大有一日不可無此君之憾今由郵滙上洋三元請發一料原班帶回以便敝友雀斑早去一日矣　貴主人心存濟世鏡面散製煉得宜確有移山拔鼎之能力令人感佩無涯（下略）浙江杭州大井巷朱公祠對門江蘇候補道方鈞叩八月二十一日自杭州郵局發人壽醫藥室開在上海盆湯弄即山西路集益里對門有藍龍商標上海只此一家各省藥房均有代售須認明五彩洋鐡匣子有餘年氏小橡北京展覽會金牌獎方是的眞售價雙料用羊脂珠粉每洋二瓶每料六瓶洋二元五角雙料力大包愈不發單料每瓶洋二角五分每洋五瓶 
[京都天德堂包醫血淋白濁魚口便毒下疳腫爛一切毒門包愈]  
本堂在京設局行醫已百餘年矣分設上海三馬路大舞台斜對門開設京都天德堂醫局又有二十餘年也治愈患病同胞不下千萬人之數此非本堂親自張誇早已名揚四海無論男女新舊初起梅毒疑難等症或被前醫治壞誤服經粉水銀倒發楊梅陞天落地遍身紅斑潰爛筋骨酸痛五官破形更相下部潰爛一切凶險惡症均可包醫包愈好後保管復原不痊還洋出立保單如有妥保先醫後謝以分眞假况今海上每多醫生胸中毫無實學其不精醫藥專精告白長談闊論各自誇大虚揚名醫以圖牟利病家一信迷術誤投此種滑頭庸醫不獨終身殘廢且遺害妻妾留毒子孫特誌俚言警告患病同胞注意注意本堂主人濟世存心如用霸藥雷殛火焚特備凈室膳宿均可門診隨到隨診外埠不便就治函購各樣靈丹妥當 
[孟河費繩甫老先生子子敬内外科]  
寓英大馬路小菜場對面壽康里今改民康里恐延醫者未及週知特此聲明 
[治瘡毒苐一靈藥]  
僕患楊梅瘡三年總不斷根以前數年均就外科治愈謂無大患不甚措意去歲夏間頓然大發毒氣上衝口鼻紅腐旬日之間遍體蔓延毒水浸淫苦不勝言心甚焦急謀諸醫友友曰君不内服化毒之藥是以致此搽藥祇能去皮膚之毒耳甚臟腑筋絡皮裏膜外容留不去必致毒復生毒内訌日熾積毒旣大遇觸則發君其速服彭壽堂八寳化毒丹使之逐漸内消母留餘毒勿使夏盡冬藏毒氣收歛窩藏深奥開春便發者則非此化毒丹之力不能僕爲是悚懼幸此時猶患未晚當急爲亡羊補牢之計因即來貴堂買得化毒丹五大瓶每日三服外仍用下疳散遍敷患處内服外搽旬日紅腐各處居然逐漸收歛旁邊亦無寳溢生涖者則知毒勢之消散已過半矣再連服旬日爛處生肌外患全消所斤斤不釋者未悉内容究竟何如乃仍訪某醫友求其診驗内情尙留餘毒使來春再受苦難否友乃爲之瞻望氣色細按脈理復用聽筒及寒署表探之則曰病去盡矣理腠無炎不足患也僕猶竊竊私慮至今數年自春徂夏絶無勸靜心乃一寛而念及從前之留毒變復大禍不免談虎色變矣警告司病俾鑒前事　阜寗吕禄述上海河南路七號義商彭壽堂録 
[上海石路中四馬路北首仁昌永綢緞局廣告]  
本號新到上等新式綢緞紗羅花樣顔色繁多不及細載總之色色俱全無美不臻其貨身與海上頗有聲譽之綢緞號相比並駕齊驅而價敝號極廉出售每尺減碼數角之多諸君欲購好貨又得便宜之價並送值洋一元之代價券機會洵屬難得紳商各界盍來試之方知言之不謬也　本號主人謹告 
[感謝存濟局周文卿大醫士淋濁聖藥治白濁血淋刺痛真正當日立止功効如神]  
余患淋濁者纏綿兩閱月受害無窮先則臨溺刺痛繼而紅腫破爛苦不勝言延醫診治殊鮮效驗繼服各藥房丸丹一變而成血淋危城日坐寢食不安嗣承我友指迷六馬路朝陽樓茶館對面存濟局周文卿先生包治即服先生湯藥覺稍愈並服先生秘製珠黄止痛止濁丸每料一元最可奇者服丸薑半貼鐘而血淋立止其痛亦瘥再服先生立止白濁丸每瓶一元症竟斷根久未復發足微存濟局藥丸可推滬上第一也該局秘製珠黄下疳散每罐一元　珠黄花柳掃毒丸每料二元　横痃魚口内消丸每料二元　横痃魚口退消膏每張一元　要皆靈驗無比特此登報鳴謝　三馬路貿易公司紀才駿謹謝 
[包愈勞傷咳嗽順氣化痰吐血斷根]  
吐血一症皆由身體虚弱或咳嗽而傷肺而其病原尤在憂鬱思慮過度日久不愈致成癆瘵性命攸關本齋利濟爲懷皆得祖傳良方不惜工本秘製此膏專治一切吐血之症以及痰傷咳嗽無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發妙在滋陰潤肺止咳化痰眞治吐血天下之第一良藥也若有虚言神明共鑒每大盒四元小盒二元每料六盒洋十元大盒每料念元先試二元亦可惟假冒甚多購者認明○遠埠函購原班回件信力自給　另有咳嗽順氣化痰丸立服立止每瓶洋五角另有小兒救命丹名曰萬應保赤散專治小兒百病服下馬上見功每瓶洋一元如不靈騐包退還洋以昭信實　●舖設上海二馬路西鼎新里内京都天寳齋啓 
[元康印務局廣告]  
元康印務局原係黎怡紹康　　　　　　　　　四百五十二號所有全盤生財　　　底機器貨物　　等　于本月十六日頂爲元康福記承受前已登報聲明開張交易今特添　機器多　名匠改良印　擴充營業仍公舉　瑞初君經理店務推本月十六日以前所有元康前股東與人　　擔保等事慨　前東請　　元康　記　　　　　　　　　　　　　　　　　　　 
[盤棧聲明]  
四馬路滙中新記旅社今因各股東無意營業將全部招牌生財裝修器具憑中作價完全盤入改爲滙中洽記自陰曆本年四月初一日起照常營業所有三月底以前新記各處往來人欠欠人及各客押包茶房押櫃等一切欵項均歸前東新記環值與洽記不涉恐未週知特此登申新兩報聲明　四馬路滙中洽記謹啓 
[交盤聲明]  
四馬路滙中新記旅社今因各股東無意營業情願央中盤於洽記爲業舊曆三月底以前倘有往來欠人等項均歸新記自行理值與洽記無涉恐未週知特此登申新兩報聲明　四馬路滙中新記聲明 
 
 

Page 5

 
 
   
 
 

Page 6

 
 
要聞二 
[羅佩金被困簡陽（成都通信）]  
　　成都又　聲　唳矣　王月七號發 
卸任川督羅佩金氏停單後於四月二十八號即由外東兵工廠絡繹向東行夫役運物者約有數千餘人笨重之物則由水道包叙州而去共三十餘船其中以兵工廠機器及未成之鎗枝爲最多現行至嘉定者已被川軍截去十三船　羅氏起程之先即恐有川軍攔截故先即電自井瀘州叙州令趙又新師長及王劉兩旅長沿途派兵迎接又留滇軍二十一　魏團長斷後至五月二號魏始離成都由陸路向簡陽尾羅氏而進 
　　當羅氏調各滇軍西上也劉存厚亦有電致川軍各師長各　　愚羅氏有變於是皆增兵西上按初戰時三五師均派兵西土但不多故此時又增兵二師之駐嘉定一帶者亦預備完善以待出發初川軍第一師周師長見劉失敗不敢輕動後見滇軍之西上者沿途滋擾即簡龍泉驛一處亦多被蹂躪因之川軍大　周亦派兵西上羅氏自離成都後六七日間僅行百餘里至簡陽即未前進而川軍之西上者亦於五月一二三四等號紛集簡陽其資中方面之滇軍劉法坤旅長及自井方面之滇軍張百陔團長亦皆爲第五師軍所牽制不能到簡叙州王團長又爲二師陳旅長之軍所阻羅氏遂被困於簡陽縣城其所被牽制之滇軍頗多不守軍紀近縣人民逃避一空羅見後援不繼又見川軍日增昨（四號）特飛電成都請戴兼督飭令各師退兵聞戴對於此事甚爲困難刻巳去電勸各師退兵但不知能否生效也劉軍長聞羅氏被困於簡陽之耗即於三號飛令其駐紥簇橋雙流等稍遠之軍暫勿到新津聽候命令一方面恐羅出圍退還成都故復預備一切成都人民聞此消息又大起驚惶羅氏斷後之滇軍於二號向簡去者因見川軍甚多知難入縣城而該旅旅長何海清又曾何該旅軍官演說不願作戰因該旅現已　入第十四師是否離川尚不可必且何氏爲滇軍中最知大義之人前次出省解散第四師各軍何迭向川軍痛論羅氏舉動之不合於此足見其不願爲羅氏用命也因是之故魏團又復退還成都知不能入城乃駐於東門外距街二三里之鄉間包家大院一帶人民見滇軍退還紛紛逃避即外東之巡警亦已逃去然魏團之所以不駐街市者因恐人民驚怖也是夜成都城内非常戒嚴黔軍除各街守堡防禦外又派軍隊巡查劉軍防範亦嚴西北隅復派出步哨風聲鶴唳大有草木皆兵之概五月五號雖晝間亦有兵在各街防守云 
　　　據可靠消息羅佩金又由資中拍十萬火急電來省要求戴氏從速解圍　聞顧品珍四號由簡陽拍電到省請戴速予維持設法將前方沿途一帶各師軍隊調去以免有碍遄行云云究竟戴氏如何對待尚無確實消息 
　　　函云滇軍後隊千餘人於五月二號天未明卽完全開拔詎行甫一日依然退回分駐黌門舖大麫舖一　於四號夜并安設步哨至牛市口附近　省　五里人民又大起驚恐聞其退回之故因該兵 
前站行至資中（距省五里許）川軍第一師師長周道剛所部見其輸運川省鎗枝子彈太多當即　住不准運去滇軍遂起衝突向川軍猛攻川軍亦併力　擊滇兵知前途有備遂由資中退至資陽又被一師追迫且戰且退退至簡陽又被川軍第三師師長鍾體道所部攔住不許晉城滇兵竭力攻入擊斃三師軍隊百數十人各軍因之不服將簡陽縣城圍抄激戰一晝夜滇兵駐紥城内人民又大受其害矣 
　　重慶鎭守使兼川軍第五師師長熊克武氏亦有開兵到省之說又據某方面消息言五師已開有軍隊兩團由渝到瀘縣納谿一帶防範 
[川議會彈劾羅佩金案]  
　　四川省會議員秦森甫提議彈劾羅前督違令肆虐横燒枉殺慘無人道請建議中央查核嚴辦并任用川人以維川局案云四川慘禍前有陳宦旣經兩院彈劾　陳罪惡今羅佩金之督川横暴陰險較之陳宦爲尤甚人第知川省因裁兵問題釀此巨禍而不知羅佩金之行蹤詭秘常抱侵略主義而欲握全川之政權財權兵權盡歸之滇省者亦巳久矣請即其前日處置川事確　言之方其任督軍兼省長時官吏多用滇人各縣知事無論矣一切重要戰位如鎭守使及各局各廠之總辦等至今猶歷歷可稽况川南一帶或駐兵或派員巳密密布置一切又昭然若揭此政權之欲歸入滇省者其一財政廳長雖非滇人而任用不出其勢力所及一切政費軍費莫非隨其意旨所在而勉爲供億况紙幣一項中交及濬川各銀行價格会其低落而苦心經營一雲南護國軍銀行以獨握我全川財政其他之勒收現金耳派員各縣另籌生洋尤其顯而易見者也此財權之欲歸入滇省者其二至於兵權之掌握固屬督軍職務而當日起義之護國軍川滇雖先後不同不得謂用心稍異何以滇軍來川多數徒手　編爲國軍川軍多數久經訓練盡編爲民軍是滇軍爲永久性質而川軍皆在裁汰之列且又組織一軍官學校定額四百餘名滇人取二百餘名川人僅百餘名將來畢業後任用軍官滇人必佔多數川人必且向隅四川兵權全落滇人之手此其勢甚便而其　爲尤毒况近因裁兵事件擇其川中最有名望威信素著之人先行裁革漸次將川中精銳一概銷滅以實行　吞併政策至餉需之輕重厚薄猶其小焉者耳及戰事發生把持電局使議會不能通電此兵權之欲歸入滇省者其三有此三端而川省巳全非川有終天雲南勢力範圍異日川省財賦之增加必且循前清協餉之例政局之變動必且在雲南籌晝之中而兵力之滅減又盡爲雲南剝奪矣是以川軍奮激誓不欲生五師一心共同電請以當呼籲即國家不議裁兵識者已早知有今日况羅佩金聞裁兵令下遂乃獨出陰謀始以疑獄而發難於四師即使四師軍隊果如所言豈其全師一致皆宜裁汰此中枉屈不問可知而又以酷烈手段電請中央欲漸次取銷各賢能軍官使之盡歸雲南勢力之内此川軍之所以欲食其肉而寢其皮也於是川軍奮起合力戰爭羅佩金理曲氣餒敗機　見遂乃肆意横行殘暴兇惡至今川西各縣討羅軍起人心可試驗就其開戰以來之行動按其大罪略有六焉（未完） 
[川局糜亂中之鄂訊]  
　　川省自羅劉衝突以後地方大遭糜爛現由中央派使查辦雙方意見未泯以致謠諑紛紜人心不定昨聞漢口川商某號接到重慶來電謂現在雲南援川之兵已抵川境駐川滇軍聲勢浩大益見糾紛叙府瀘州一　土匪蠭起水路　　　　節皆匪　貨船隻頻遭刦搶莫敢抵抗自松番打箭　運下之貨皆因匪作粳莫能前進紛紛屯集嘉定不敢運輸現旅鄂四川官商劉晵恩等以成都人民慘遭焚掠死亡枕藉特假四川會館邀請川商醵集賑欵各商紛紛認捐總數已逹一萬五千元即請濬川源銀號先行滙川以資　恤一面電懇中央請速簡岑西林督川催促滇軍出境又旅川外人因川局險惡多避地來鄂昨有川　鹽務稽核所任滿之總稽核英人克乃斯隨帶瀘州倫敦會中學校敎員三人（英人）並美國游歷敎士七名及在叙州資州之商人一共十九名由宜來鄂均經地方官妥爲保護 
[鄂省議會之悲觀]  
　　鄂省議會於四月六日開第一次臨時會匆匆一月惟以詹趙梁復職問題　事　亂並無若何成績本月五日滿期閉會後公决休息一星期旋復議定十四日再開第二次臨時會適内務部來文否認詹梁趙復職將參議　　過之請　案輕輕打銷商榷派議員多不滿意論者咸以此次開會後必爲此事又起烈潮十三日之夜會中即遍發傳單並附以公啓略謂現在開會僅足法定人數届時務請出席云云蓋調查在省議員僅六十人也是日並附有議事日程原擬舉行開會式後即繼續開議以免虚擲時光詎十四日下午一時行開會式延至一句半鐘振鈴數次簽到議員尚祇三十有七距法定過半數五十三人之額所差甚遠主席見此情形遂宣告緩期開會改開茶話會而散聞其不能足數原因由於上次閉會後各議員多自回籍或因事他往現在省者實只六十人若一齊到會固足法數祇因商榷派以一經開會卽須决定詹梁趙復職問題簽定杜戴丁席次現在該派内部意見不一對於此事尚未妥定辦法如開會而拒絶杜丁簽席殊無理由可說不阻拒簽席則　等取消資格眞成定案不得已只好暫不到會現王代議長雖巳回鄂向各方面交換意見究不知何　始能開會也省議員黄德韾因娶妓女謝寳蓉爲妾謝不安於室經黄報警捉姦謝銜之因嗾使軍人逼迫斷黄一指現黄尚就診於陸軍病院聞醫官云黄指雖斷僅落右手第三指之第一節决無性命危險約四星期可以治愈但黄仍迷戀謝妓斷指之次日尚倩友邀謝入院乃謝對其友大駡并將黄之肖像名片及黄公館門條一併撕毁以示斷交之意黄聞之　極比函警廳長崔振奎請拘謝懲治次日警察往捕謝巳闔宅遷徙莫知所往崔廳長因黄函中尚云商家巷居户盡係土娼爲軍人盤踞致受此禍特飭該營警察二署將所有娼家盡行驅逐連日該巷之土娼牡丹花張翠英等均被拘罰限日搬遷一般暗娼以受黄影響皆唾駡不巳聞黄之敵黨諸議員尚擬於開會後提議懲戒然黄以斷指之辱亦决計暫不到會將來選舉議長其同派亦未必再置諸候補之列黄頗長於法律交際場中亦稱有名人物前月選舉議長假投票敬德派羣擬推黄兹則有此　　恐無當選之望矣 
[鄂議員資格問題又有質問]  
　　湖北省議會中詹大悲等之議員資格問題往復爭議巳經多次最近由省　咨行省會仍不認其存在兹聞　會議員居正等爲此昨又提出質問書其文云爲質問事關於湖北省議會議員詹大悲梁鍾漢趙鵬飛等議員資格一案民國五年十二月據同會議員張國恩等請願到院同月十四日經本院大會可决咨行　務院本年二月　據張　恩及詹大悲等請願到院同月二十七日經本院大會可决咨請　務院查照施行乃閱漢口各報迭載湖北省議會因此建延未解决發生種種障碍究係國務院對於本院之議决延未執行抑係湖北省長對於　院咨行之件抗未遵辦此應質問者一又查民國五年十一月内務部致湖北省長微電令其查核逕復原電認詹大悲等議員資络存在同月内務部致湖北省長魚電乃准國務院發交湖北省長堂密號電再電仍合遵照微電辦理同年十二月内務部致湖北省長删電嘯電乃因參議員改選令將詹大悲等依法列入選舉名册以免選舉無效而國務院十一月致湖北省長沁電十二月致湖北省長咸電其主張旣與本院咨行國務院之議决案相違復與内務部承准國務院交函查復之各電相背同一時間同一案件而紛歧若此具何理由此應質問者二　依　法提出質問書請政府於三日内答覆云云 
[紀湘省之兩歡迎會]  
　　譚石屏與張詹 
　　十七日上午十一時湘垣各界人士假省敎育會歡迎譚石屏君台上滿設花草倍極清潔到會者約三百餘人當譚公蒞會時軍樂大作衆推林德軒君爲臨時主席首先出席報告謂譚石屏先生於迭次革命俱參預其間歷受痛苦剛强不屈成功不居實爲中國共和再造之功人此次回湘同人等因表欽敬之忱故特開會歡迎譚君於　席報告後即出席演說云人鳳此次回湘純爲黄蔡二公葬事至對國對湘毫無功績可言溯自癸丑逃亡出國今又得與　公聚首一堂本其欣快惟人鳳感觸所及實有種種悲觀袁政府時代無論矣即就現政府而言共和國家以大權付之少數閣買與參衆兩院得人則治失人則亂今之閣員議員爲問何如此其一又值此外交逼迫國勢危卵之時國人尚醉生夢死自閧於内此其三甫由湘省而言亦有多少悲觀第一黄蔡二公逝世失國家之棟梁折湘省之臂助第二湯督蒞湘　塗　湘民殘殺我同志今仍不能求法律之裁判第三民窮財盡滿目瘡痍人鳳以抑鬱牢騷之人覩此悲慘悽凉之狀其感傷當何如也然悲觀之事須由積極方面進行以救濟之故人鳳又有一種非常之希望惟楚有才天下公論湘中前有曾左後有黄蔡此次推翻專制與再造其和皆我湘人主持其間克强松坡在時素抱民主民權民生政策今民主僅有此外表民權民生尚無萌芽知克强松坡目的未逹心必不安此項未就之事業即我湘人後死之責我湘人卽應以二公之心志爲心志一則爲湘省爭名　一則爲國家造幸福云云譚君演說畢來賓盧君漢生相繼演說謂石老爲民黨模範人物故同人特此歡迎周柱坤君繼之謂　留石老住湘八月以便時聆敎言衆鼓掌詞曾傑君上台演說適軍界假此地宴客賓客已經紛至故未待其辭畢即搖鈴散會 
　　十八日午前十一時林支宇林修梅林祖滿覃振林德軒王道廖湘雲黄均澄楊道韾李克　劉毅夫羅劍仇唐民莫于若愚李實　邱作　劉一道葛　李國柱陳遂　李逹武桃大慈艾　明黎克威羅邁　刑朱旭　郭祖霙賓見　　等數十人假育嬰街新劇團地址開會歡迎張溥泉詹大悲兩君門首　掛五色國旗兩旁站有荷釟鎗警士講席即　在該　演台上台中羅列癬花數本佈置完善未届時各界來賓即絡繹紛至後張詹兩君聯袂降臨由招待員飭奏軍樂迎迓其時來賓巳有六七百人即搖鈴開會張詹兩君相繼演說多警醒世人語其後來　演說畢卽散會又聞張溥泉君此次來湘會葬寓居南正街粟園李克晟君家連日各界歡迎應接不　湘人士　要求張氏多留　日張氏因允與陳君調元同赴南京未諾所請遂於昨晚偕陳君乘沙市輪離湘 
[滇省清除烟匪之善後]  
　　雲南蘭坪妖人周培山倡亂業經　遂剿辦巳是前報兹聞省長公署特將善後辦法訓令新任楊知事略云此次蘭喇匪亂現已漸次敉平惟探悉肇亂原因厥有數端一因剷烟之人間有敲磕一　歲旱兩年夷人饑困一因捐餉辦團辦理不均　之該地夷人迷信妖巫而夷目思亂者　暗連妖巫藉此煽惑現在妥籌善後之法即　就以上數因分别辦理使夷民安居安業以絶後患夷　雖凶悍性成熟爲亂者約十之四良懦者居十之六現俱逃匿難免負嵎宜趁此時大張峉示剴切曉諭先准良懦招安密偵凶悍著名之董如匪首蔡雄萬和海龍和丹書和美章父子和貴祥李自順崔元寳崔財寳封太文等或爲世襲保長或　僞搶刧慣匪必須設法一律剪除俾免養癰貽患其保長應永革世襲由良民公議保充視其賢否隨時換留所有巫敎由地方官出示永遠禁革以挽澆風并聞喇井前賣零鹽限定十斤以上夷人無力獨買每三四　　買干數斤刷印偶然擦去即誣以私鹽重罰夷恨至深此次喇井燒殺至慘難免不因乎此候另函鹽運使飭屬將該井零鹽變通零賣並嚴禁苛罰外仰該新任知事於到任後迅　上指各節分别切實具報勿稍連延 
　　會勘烟苗原定本年陽曆五月現在會勘之期已届聞督軍公署與省長公署特會委詹秉忠爲迤東會勘委員略云查滇省本年會勘煙苗事宜現推部電英使加派宜昌領事　爾慈先赴貴州查竣後順至雲南迤東一帶考查請派員前往貴州邊界守候兹派詹秉忠爲會勘迤東專員除電復外仰卽速赴平彛至期守候竇領事至漢迎同前往會勘隨時具報所需旅費淮向財政廳先行酌量請領應用事竣後核實報銷並指派軍隊隨同前往以資保護惟鄉民抗剷煙苗甚烈此次會勘未知能獲良好效果否也 
[興義私烟之别報]  
字林報四月二十一日興義通訊云通入廣西之大道今稍安靖盜匪見軍隊來則相率遁入山中官場派兵五十人扼守邊界以防私帶鴉片者混入境内此間未見氷雹惟距此兩日路程之處氷雹頗大粟經此摧殘至少已毁傷一半聞有一人以三十元預購一處粟價旣付訖乃至售者家中早餐詎早餐未畢而田中粟巳爲天公所毁一無遺留購者徒呼負負三十元之代價僅爲一頓早餐而巳聞册亨地方山間略有鴉片今已煮成烟膏潛行銷售每兩需洋三元兩角素價如是昻貴鴉片稀罕從可知矣 
[福建兩查辦案]  
　　福建財政廳長林炳章及烟　公賣屈局　　　景　舊歲因賄託省議員江鞏昌祝葆亭陋人稱省議會查　審　公同議决將江祝兩員除名並　將林章兩長撤任懲辦前李兼長因公　促遂拖延至今斷省長胡瑞霖氏到任曾在議會宣布凡立法機　移來之案皆即時辦理决不留存於是議會復催此案胡氏遂交高等檢察廳檢察辦理　聞許檢察長以證據不能確鑿拒不受理省長轉請中央派員查辦又一消息則謂許檢家長以林章誼屬同寅未便受理電請司法部設法移交鄰省司法衙門審理部已令江西高等檢廳受理此案云云二說未知孰是以記者觀之似以前說爲近後說捍由朱足林章苟有罪證自無推諉之必要總之此案究竟若何辦理尚難决定近申報紙甚傳兩長均將更換尚非事實惟林炳章前日曾呈請辭職業經胡氏慰留不淮大概此案不結則林氏未能去任至烟酒公賣之任或有搖動則未可知 
　　汀　道尹曹本章性情迂　委　不振一切政事均委之　更而　一班史投在外亂法　民尤爲怨聲載道前日省議會提議請省長懲辦其理由有二（一）殺甘黄濤案謂其濫殺平民有干法例（二）縱役殃民謂一切胥吏在外並索敲許無所不爲該道尹視若無覩請省長從嚴懲辦以正官方而保民命云云胡氏接此案後耶派某知事密查尚未知回報何如也 
[宣戰聲中之閩聞]  
　　軍界福建軍界自李培之督軍以軍事會議赴京後一切軍政概由第一旅長姚建屏代折代行近因得督軍來電戰局已經議决不日將成事實閩省地處邊陲防務最宜謹愼查省城防兵薄弱恐難支配應將第一旅各地防兵調回防守於是北洋第一旅各場防兵盡於昨日完全齊集省會駐紥城台内外以資防守又自宣戰議起軍事文件往來增多姚旅長近令各員加夜班閱辦凡有緊要即呈核間是以刻下軍署中人甚形忙碌政界閩省長以加人戰團地方秩序最　緊要各屬土匪不可不清除原有清鄉巡防隊外復派警備隊第三營赴尤溪莆田等縣助剿惟閩省臨時巡防隊前内財兩部爲撙節起見見曾電飭裁撤近胡氏以省防吃緊之際已覆電請緩略云　省巡防隊原屬臨時設立以補陸軍警備之不及旣　分派各屬治匪頗著勤勞此時匪燄尚張正宣搜捕一旦裁減難免人心恐慌且匪徒因之勾誘爲　益深正供所省無多而人民所失甚大治安所關責任綦重即懇轉商財部緩期五月然後抽裁云云聞同時又電李培之督軍就近婉商内部藉免誤會 
　　商界商界對於加入戰團一事頗抱悲觀然勢已至此莫可如何惟不加可否而已連日中央各團體如外交後援會等時有極長電報拍交商會大致言加入戰團之利擬請各省商會援助政府商會閱後亦不置可否其情可以想見矣 
[江蘇高分廳地點問題]  
　　馬旅長不讓廳址　足見軍人勢力 
　　江蘇高等審檢分廳部令恢復馮副座捐動二萬无　開辦費以爲之倡賞由蘇州高等審　　 
 
 
 

Page 7

 
 
委任侯輔知事王任赴清江浦籌備惟因分　舊址爲第一混成旅二　團部所用一再與馬旅長　商迄未允讓現由該處縣農會長需　楨市農會長夏　　縣敎宥會長　　　等具呈副座略謂三月間江蘇高等審檢廳委員王任奉委來浦察看前高等分廳基址紐　高等　　分　及地方庭事查前江北高等分　陳設淮陰城内舊鎭署嗣經癸丑之役司法停辦廳署空閒　十九師師部暫行借住及第一混成旅調防江北旅部設在城内漕　團部亦在同城舊分廳署内駐紥王委　　某等　　請向馬旅長婉商收回分廳基址以便從事建設某等隨往旅接洽據馬旅長云團部巳設在内且甫由均署領欵修理原舊廳署似難遷移祇有舊同仁典房屋一所旅部醫院暫設在内可以通融然未敢擅專儘可由地方紳士據情上請如奉批准即行遷移等語某　伏思江北司法停辦人民久困黑暗蒙我　座扶植司扶撥欵建設江北人民歡乎相慶爲此會銜呈請仰懇俯准訓令該旅長仍飭團部移駐南圩外演武廳舊地將分廳舊址讓出抑或飭將醫院遷移城外銅元局或黄河灘醫院舊　該兩處空氣充足衛生相宜加　　　此後司法成立人民獲福皆出自我副座之所培植云云 
[蘇省選舉訴訟三次開庭紀]  
　　昨日（十七）江寗地方審判廳第三次開審選舉訴訟案被告潘承鍔葛夢樸仲頤三人均到潘延律師馮國鑫葛仲延律師陸家鼒（省議員）出庭辯護原告祇傳告發人吳紹文一人及證人徐沛（吳之）律師一王朝幹（楊石之律師）到庭下午四時開庭袁推事命先傳王朝幹上堂王供與楊石雖屬同鄉向無深交本年三月二十四晚楊到事務所會我謂今日投票潘承鍔第一　當選投第二匭時潘故意嗾使在場議員出場使第二匭楊東巖不能當選故我與潘大鬧當經葛夢樸出據擔保第二匭有效且看内務部復　如何再說云云二十五晚楊石又呌馬車接我到家謂内務部復電第二匭無效要控潘承鍔葛夢樸托我作狀是晚我即在楊宅河廳作狀吳紹文徐沛亦在場狀稿更改數次以後楊石曾否遞狀則我不知推事問狀内如何措詞王供係依據刑律第一百五十九條第一項（意圖自己或他人得票或減少他人得票而散布流言施用詐術及他損壞被選議員之名譽者）之規定推事問有無涉及金錢賄買詐欺取財罪名王供無有推事謂汝前次在檢廳所供楊石之自首狀與汝所作者大致相同今忽翻前供汝旣係律師當知僞證應受刑事處分推事令王退下命傳徐沛上堂徐供與第二次庭訊供同旋訊葛夢樸葛供與吳紹文向不謂識與辛漢潘承鍔楊石亦素無往來楊石之自首吳紹文之告發俱推脫不知仲頣供亦相同推事旋命傳吳紹文上堂吳供亦與第二闪庭訊相同葛仲之律師陸家薡起而辯護謂此案拖延至今仍無證明辛潘諸人犯罪之證據檢　失職之咎實無可諱事　選政旣無切實證據即應將案註消檢廳不此之務乃以惡意的推想强入人罪試間貴檢察官是否代表國家代表法律抑係代表個人此案根本上錯悞全在檢廳進行手續遲滯楊石投巨首狀時旣未令楊取保及楊不認遞狀自首檢廳又無可證實吳紹文請求檢察官到惟肖照相館搜查楊石證據乃撿察官又不爲迅速之搜查及至楊石已將證據　去檢察官乃憑照相　楊石證據四字之一筆　簿爲科人犯罪之證據天下無此道理世界無此法律　之此案提起公訴貴棆察官究竟有何充分理由檢察官不善詞令答復異常遲鈍馮陸兩律師舌辯甚利當庭幾無原告檢察官說話餘地袁推事乃宣告辯論終結改　　開庭判决馮陸兩律師要求即行宣告潘承鍔葛夢樸仲頤無罪推事不許乃將潘仍交馮律師具保葛仲亦責付陸律師具保閑　時　巳七下矣 
地方通信 
[鎭江]  
　　區長易人鎭江城内警察第八區區長秦以　因事辭差業經倪縣長批准遴委于蔭槐接充昨已到差視事 
　　保護繭市駐鎭陸軍十九師楊春普師長近以徒陽各屬新繭將次登場華洋巨商均解現欵在内地各鎭設莊收買新繭恐有匪徒乘間刦掠昨特抽調兵士二百名分駐水陸各要隘實力防護以免疏虞 
　　建築商場鎭城近有王某等集合資本二十萬元購買西城外荷花塘一帶官地建築高場已於日前具禀駐鎭官産處繳價購領現經該處長王子贊批准不日卽可實行 
　　查禁私娼丹徒縣知事倪和甫以鎭城内外小街僻巷往往有深　密室私設臺基勾引良家婦女秘密賣淫一經墮其術中即致身敗名裂此等謀利導淫之徒不但法律所不容實於風化人心大有妨害因於日昨通飭各區及各稽查員等格外注意嚴密查訪如有此等土娼即行驅逐出境倘敢抗違應卽拘究惟不得誣良爲賤致釀事端 
　　鎗斃盜賣砲彈兵士鎭江象山要塞取消兵士謝文貴竊取該台六十磅四門砲廢彈銅帽賣與西門大街薛家巷頭某鍋店經警察二區查獲送局訊辦一節已誌前報兹悉此案發生時適駐鎭陸軍第十九師楊師長因公赴省回鎭後得悉此事大爲震怒立卽函知警局將該革兵移提到部親自研訊據供私竊炮彈銅帽不諱楊師長以此種砲彈雖不適用然究係軍用物品關繫亦甚重要碍難稍涉寛縱爰照軍法上士兵盜賣軍火例處以死刑除電陳馮督軍核准外業於十七號午後二時將該革兵綁赴新西門外馬路口執行鎗斃矣 
　　營兵捕鹽受傷江北緝私營兵士日前在高郵縣東鄉小官莊地方查緝私鹽當在該莊查獲一起除將鹽包全數扣留外並擬拘捕其人該莊民見之大爲憤恨羣起反抗致互相毆擊營兵被傷數人昨已舁至縣署請驗 
[揚州]  
　　食商保充總巡日前江都食岸商人公賓丰以商巡夏松年因病辭職擬保在岸多年之王寳畊接充特禀請兩淮鹽運使核奪現聞劉司長審查王之資格尚合已頒給委狀矣 
　　佔地造屋了結宜陵鎭慈雲寺僧人控張庚墀佔地造屋一案現經該鎭董事許桂森調停雙方和解來城具結銷案矣 
　　籌備司法公署江都縣署昨奉省署訓令地方分庭與縣司法公署章程業已奉令公佈仰即察奪地方情形籌備一切并速呈復云云周知事刻已飭員從事籌備 
　　疏通場鹽銷路濟南場製鹽大德公司擬將在場引鹽由海運運圩以待銷售具呈運署轉　鹽　署　准飭　驗放劉司長以該商存場鹽　旣有成　應准以十五萬運圩堆儲巳電呈北京鹽務署函知稅務處知照矣 
[杭州]  
　　路股發給現欵消息浙路股欵清算處第六期股欵一百二十餘萬元（較第五期增多二十五萬元）因交通部祇允發交通京鈔票葉處長揆初以京鈔未曾開兌證劵所有人不願負擔損失迭請改劃現欵以致允撥之欵迄未劃付現經磋商一月部中已允搭放交行滬鈔四成葉處長仍要求盡發滬鈔以維國信一俟逹到目的卽行出京南下 
　　籌備司法之會議高等審檢兩廳長以本省組織縣司法公署曁地方分庭事務重要手續尤繁亟應集思廣益以期完善擬在前司法籌備處舊址設立浙省司法籌備委員會以經廳長任正會長陶　長副之其　會員皆以兩　推檢兼充不支薪水昨已組織成立又聞省長公署昨因縣司法公署曁地方分庭組織事宜　負集高　經　兩廳長　　鄭陳兩廳長及　政張廳長等會議進行辦法其結果限於七月一號以前一律成立云 
[嘉興]  
　　繭捐開辦嘉　繭捐局長吳　　　　　　在　已　　日蒞局視事深恐各繭商有　設分莊（經省　　議分　　　撤） 
銷）倘漏捐稅曁向各鄉民挨户收買情弊昨并出示布告各須　帖辦理如有該頂情事一經　　　　　　並　　　　　决不　貸云云 
　　學欵虚　嘉興小學經費自抵傭　　捐停止後　常端　東挪　移　維現狀然終非根本辦　　以持久各自沽委員特於日前集議擬回復地丁公益捐每兩一角　以維持當卽聯名呈情官　核示而陳枝　等又以嘉興爲重　之區呈請免加以輕　擔致回復特捐之說仍不果行現各小學校大有無米爲炊之概此次部視學周鋆錢家治蒞禾時敎育界人均先後晋謁請求　欵維持當裘允許俟至省後與省長商酌妥　方法以維學務 
　　部視學來禾敎育部派錢家治周鋆視察江浙兩省學務現錢周兩君已將蘇省學務視察完竣前日由松乘車蒞禾錢視學因中途感　風寒昨日遄回故里藉以調養周主事即於昨日起由縣視學葉志翔導引視察第二中學縣立男女高小女師範師範講習所曁　　南湖開明等國民學校頗爲詳細定今日起程赴省 
[安慶]  
　　請設磁帮公所湖北江西磁業商董曹森泰等近擬在華陽設立磁帮公所凡遇磁船下駛由公所掛號帶同赴華陽釐局報完統捐核實扦查領票運行經過鹽河大通兩卡照章聽候查驗其兩聯釐票仍集由大通卡驗明截留每年除照向章完納統捐外另由該商公所報効認捐洋二千元分四季逕解財政廳核收濟餉將來即使補捕局裁撤後亦係常年認繳决不短欠昨特具呈省署請准立案不知省公署如何批示也 
　　省會審查請議郎溪懷甯兩縣請遵章改選地方財政局長一案當經省議會審查得地方財政局暫行章程局長任期以一年爲限再被選者得連任一年原以杜把持侵吞之弊兹據公民請議書内稱郎溪財政局長江東元連任至四五年之久并經地方公民迭次呈控省署有案該局長如果毫無積獘自應依法改選清算賬目以息人言何得始終把持滋人口實又如懷寗縣公民葉煥然等請遵照財政局暫行章程改選局長一案事同一律應即抄錄兩案咨請省長飭令該兩縣知事會同地方各區士紳照章改選局長并飭各縣一體遵辦 
[江西]  
　　印花分處成立後之手續贛省創設印花稅分處已於前日開辦所有各縣曁代銷各機關領印花稅票解繳徵收稅欵等項向　財政廳辦理現該處已正式成立應將一切手續劃分以清界限聞已於十二號分别令行各縣知事遵照所有該處未成立之先經微稅欵仍解財政廳兌收嗣後請領稅票　及解兌經微稅欵概由該處辦理並聞財政廳已將本廳領存各種印花票及章程卷宗等件分别檢齊點交該處查收矣 
[武昌]  
　　蒲圻中學之風潮蒲圻中學舊日校長原係本邑紳士葉寳森充任民國三年由江漢道尹范守佑改委皖人朱元羹本年朱氏以年老辭職回籍復由道委候補知事王啓傑　幾王氏以另謀差委辭職並保其弟啓英以代不意日前啓英前往視事學生大譁　英轟出趙道尹以王濫保不能稱職將王撤差適省委調查尹桐陽至縣查實中小學敎員多不稱職者一律呈報省署撤換遂釀成校長勸學所長敎員學生互相衝突之大風潮該縣祝知事不便開罪於各方面現已呈請省道兩署核辦聞昨日兩署業已派委前往澈查 
雜評一 
[無可如何之政局（一子）]  
　　政局旣無可如何則惟有守其無可如何之常軌而已蓋無可如何而任其自然尚有一無可如何之結果也若明知其無可如何而必欲如何如何柔旣不能剛又未可手段則一變再變思想則一遷再遷愈欲於此無可如何中求如何而愈入於無可如何苟一旦而如何者吾知其危有甚於無可如何者矣 
　　此其中蓋有大别焉一則於無可如何之時能顧全此無可如何之局面一則於無可如何之時不暇顧全此無可如何之局面若舍其無可如何之常軌以求如何者勢必併此無可如何之局面而不保故曰中國之政局可危 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日本參謀次長蒞滬]  
　　松滬盧護軍使昨接馮副座來電云日本參謀次長田中中將偕隨員陸軍步兵少佐左藤三郎步兵大尉坪井善銘等准定十八日午前十一點十五分時由寗乘八號快車赴滬約在下午六點五十五分時可抵上海北站到時應派軍警馳往車站歡迎妥爲照料等因當由盧軍使飭憲兵營張輔漢營長即派憲兵第二連連長朱玉軫督率憲兵一排制服佩械馳往北車站守候迎迓一面又令淞滬警察徐廳長督率長警及軍樂隊等亦至北車站迎接駐滬朱交涉員偕同譯員並備汽車亦至站上迎迓並聞田中中將擬會同朱交涉員等親往南市兵工廠參觀中國製造之鎗械快砲彈藥等件是以兵工廠長謝錦章昨飭各廠長預備一切以便導引參觀一面由盧護軍使飭令步兵三十八團馬團長轉令所部各營届時派兵在廠内站隊迎迓又令憲兵第一連派撥憲兵八名在廠内妥爲照料 
　　又一訪函云日本參謀次長田中氏此次來華游歷特由中央電逹各省凡經過地方按照中央特訂招待辦法妥愼保護特别優待以睦帮交由省預先轉行各屬在案兹悉田中氏自京循津浦鐵道南下沿途訪晤徐州張巡閱使南京馮副總統後已於昨日（十八號）下午六時五十五分由滬寗特别快車特掛花車抵滬護軍道尹交涉各署各派代表在站招待滬寗車站特設招待室並由盧護軍使派憲兵營張營長督率憲兵一排在站保護此外淞滬徐警廳長上海縣沈知事派有軍樂隊親赴車站歡迎駐滬日總領事有吉明君旅滬著名日僑亦在車站迎候田中氏抵站後隨同日領有君乘汽車逕赴虹口豐陽旅館一時車站一帶頗爲熱鬧聞在滬官商尚須設宴歡迎以敦睦誼云 
　　又聞田中中將到滬後除游歷滬上名勝及參觀兵工廠造船所等處外尚須赴杭一行已由朱交涉員電呈杭垣各機關準備歡迎兹錄田中氏行程單於左五月十八日下午六時五十分由寗抵滬駐節虹口豐陽館十九二十兩日休息淞二十一日上午拜會盧護軍使朱交涉員二十二日上午十時乘車赴杭六時抵杭駐節新新旅館二十三日上午十時拜訪楊督軍齊省長並赴華官讌會二十四日游鑒吳山及錢塘江是晚返滬二十五日午刻赴護軍署讌會午後拜訪薩總司令並參觀上海兵工廠及造船所二十六日上午十時乘南陽丸赴漢口 
[再問整飭風化有無辦法]  
　　江蘇省議會議員金天翮等第二次提出質問書云竊議員前以整飭風化有無辦法提出質問頃得省行政長官答復尚有疑義查答復書言販賣淫書演唱淫劇以及秘密賣淫均在嚴禁之列無如積重難返收效無多　再通令各廳縣一體設法整飭夫議員提出質問原望公署自行特定取締辦法非欲令各廳縣各自設法法不自長官頒布則設法云者是否專屬各廳縣而長官不負責任此應質問者一又云尤望各地紳士交相勗勉俾共納軌物之中庶畿默化潛移勝於文告萬萬夫士紳之間原可交相勗勉若夫賣淫之窟待合之所士紳安得登門而與之相勗相勉且士紳與下賤不能對舉君子懷刑小人則非刑不足以示儆刑政不立在上則僅云文告在下則僅望勗勉是否文告勗勉之外别無辦法此應質問者二至云默化潛移勝於文告萬萬旣曰默化旣曰潛移是否文告不當布即勗勉亦屬多事抑對於取締辦法終於無法究竟省公署此項答復作何用意此應質問者三警署徵收花捐分列等級旅館淫妓或云在内來文於旅館賣淫並未提及是否以徵爲禁抑或嚴禁者秘密而狀勵者公開因捐務之關係不忍取締諉責廳縣攀及士紳此應質問考四敢再依據省議會暫行法第十九條請咨省行政長官將以上四項質問於三日内逐項詳細答復爲荷 
[西報紀唐紹儀氏之時局談]  
大陸報云段總理函請唐君紹儀入京疏通時局唐君已辭却之此事昨由唐君發表唐君言及時局謂數星期前余曾電致北京不以宣戰爲然今余仍抱前見但若宣戰問題送交國會聽其依法解决而不施用壓力則余將服從大多數之决定一如美國少數反對開戰者之所爲目下段總理所可行者僅有一策如欲改組内閣則當明白表示其外交政策選定志同道合之閣員而請國會通過視國會之行動爲進退若國會果信任内閣贊成宣戰則段儘可向前進行不然則段應讓他人施行他種政策此乃憲法政府所應行之唯一適當行徑也余致總理之函中重行聲明余於中德絶交問題發生時所發一電之意見彼主張宣戰者謂中國可因以列席於議和會議但余恐中國未得參與議和會議而他國巳將不向中國加入與否舉行大會議以討論中國事矣 
[赴法監工員行將抵滬]  
　　此次法國在滬津等處招募華工出洋工作經各該同鄉會函請商會轉呈外交部商准法便派委留法工藝畢業生李駿赴法常駐以便監視等情已紀前報兹悉李監工員奉委後業已起程現在天津接洽一切一　事畢即可來滬昨本埠工商研究會曾接留津謝副會長來函因李君不日可以到申擬於抵埠時赴會接洽請届時派員招接並指引參觀本會工藝成績室及國貨陳列所以資考察等情現該會巳妥爲預備並函知陳列所徐主任於該員到所時派員接待導引參觀云 
[最近進口之日貨]  
　　自歐戰以來日本對華貿易大有蒸蒸日上之勢兹悉五月九日東洋公司船博愛丸自日本抵滬儎來日貨甚夥調查細數列下印花布二十四箱白布十五箱粗斜布雜布七十八箱棉呢十四箱棉紗十九十八件線球六件粗皂及化粧品等五百十五件汽水三百件炭一千零五十件參及藥材等八件氷糖車糖七百七十件紙烟二十件魚翅干貝等海味一百四十八件罐鮑魚五十七箱香菌冬菰等食品一百八十一件五金及舊鐵四百七十八件乾電及電具九件扇鏡燈琴帽襪等雜物一百二十八件水菓二十七件雜紙三十二件磁器二十八件木器七件機具九件陽傘床席四十八件 
[質問交行之覆電]  
　　上海總商會前因各業商人赴會質問京津交通銀行紙幣尚未一律開兌而股東方面現已發給紅利股息殊不公允請即電詢各行何日開兌等情當即由會據情轉電北京總管理處曁董事會中質問曾誌前報兹悉總商會現已接到復電略謂京津交行紙幣業經呈部咨請財政部令行造幣總廠趕鑄銀幣早經籌備開兌其餘未開兌各行均將一律照常營業至股東利息係按定章辦理素仰貴會中熱心維護即希明白解釋俾釋羣疑云云 
[豐昌當盜案巳破]  
華界偵探跴緝盜匪已略紀昨報兹又據另一訪員報告謂本城九畝地豐昌當被盜强刦得贓一案前經淞滬警察廳長徐輔洲嚴飭警探認眞查緝在案兹悉徐廳長日前據線人報告此案盜犯匿跡西門外法租界南陽橋地方願爲指拿等情徐廳長立飭偵緝隊士郝憲章等帶同線人前往法界嵩山路捕房報告前情加派探目沈得福協往南陽橋一帶查緝當在該處某茶館樓上捕獲宋啓明陳光第二名並在兩盜身畔搜出手鎗一杆尖刀一柄拘至捕房回明後一併帶回廳署昨經偵緝隊長翟世清詰據宋陳兩盜供認結夥四人行刦豐昌當洋銀一百元珍珠一粒俵分化用等語詰其夥盜兩名現逃何處則諉爲不知翟隊長當飭該隊隊士速傳豐昌事主來案指認以便解請司法科質訊核辦 
[鎗决搶刦典當之强盜]  
　　上年九月及本年正月有搶刦公共租界英大馬路萬昌當及法新租界墳山路順和當之盜犯高榮魁仇志遠二名曾經法捕房探目沈德福等先後緝獲拘入捕房解送公廨訊明判交内地法庭轉解松滬護軍使署訊辦在案嗣經軍署司法科訊實判决死刑於昨日午後二時在西砲台將該犯等執行鎗斃聞先咨照租界捕房總巡届時派員前往觀刑云 
[塘工局與鴻升公司交涉之函牘]  
　　浦東爛泥渡鴻升公司近在碼頭北旁建造棧房因與規定路線丈尺不符經塘工局詳請沈知事轉請淞滬警察廳訓令第三區警署知照該公司遵章拆讓等情已誌前報兹將關於此案之信函兩則抄錄如左　　淞滬警察廳致上海縣公署函據虞紳和德函稱浦東賴義渡碼頭一案由浦東塘工善後局董謝源深等呈稱謂赖義渡碼頭公路援照成案規定三丈而鴻升公司在該路旁起造棧房路線祇留二丈尚欠一丈該處地方建造照章匠目先由洋涇市經董辦事處給領營造執照方可動工又稱此案規定三丈奉准在先當以丈尺不足未便即給營造執照一再飭知不遵擅自興工請淞滬警察廳長令飭第三區查照定案派警傳諭該匠頭責成務遵三丈路線速赴洋涇市經董辦事處請領營造執照如抗不遵照應由警署照章處分等情呈由上海縣公署移會淞滬警察廳訓令第三區查照辦理在案查航業之興廢以碼頭爲最關緊要上海黄浦灘浦東一帶除招商局碼頭爲華産外其餘悉爲外人所有言之何勝浩歎和德爰集股本洋四十萬元創辦鴻升公司在浦東賴義渡地方向美商購到沿江地畝起造堆棧碼頭以立航業之基礎卽以挽回中國航業之權利今塘工局董事不顧大局斤斤以二丈三丈之區分爲計較未免有意留難夷考上海普通碼頭大都三丈居多卽英法大馬路亦不過四丈賴義渡地方行路並無三丈之必要留出二丈足矣如將馬路移至北首除一丈爲原有官路外必須兩面地主認讓則敝處應讓出五尺對面亦須讓出五尺合成二丈地位方爲公道如依從塘工局要求則此絶大損失何人擔任總之塘工局市經董辦事處見洋商則退縮見華商則欺壓該局果無轉圜餘地只有將鴻升産業仍售與洋商之法耳爲將實情奉逹台端仰希察照勸導塘工局通融辦理以保中國航權等情據此查此案前據該紳函述來廳並據敝屬三區解署長面陳鴻升公司現已興工處理爲難等語卽經函請貴縣主辦及早解决在案兹據前情合再函逹即希察照辦理爲荷 
　　塘工局董議復沈知事函爲復請核轉事竊查浦東頭義渡碼頭公路規畫路線一案本爲上年浦東統一規畫公渡之一嗣鴻升公司爲地産統一利便起見曾有請以公路碼頭移北之議董局爲地方並顧兼籌又將路線一併規定援照成案三丈繪圖分别著色呈請轉詳特派交涉員曁滬海道尹核准分行淞滬警察廳會丈局查照並奉道尹函知虞君先後奉飭遵照辦理各在案迨上月據洋涇市經董來述以賴義渡公路北旁鴻升公司起造棧房卽現請會丈美册二千一百六十號契地之上匠頭到處請領營造執照路線僅留二丈不足三丈不予給領擅自興工等情當即檢送董家渡洋涇渡兩路刋本成案並規畫賴義渡路線圖查照原批具呈核轉淞滬警察廳轉行第三區解署長查阻當奉一百八十一號指令候函請查照辦理亦在案兹奉二七六號令開准淞滬警察廳長徐國樑函　據虞君函稱各節並據解署長面呈以鴻升公司現已興工處理爲難等語復轉並由虞君同函鈞署飭即協商進行等因到局奉此遵繹函稱各節虞君於浦東内地情形路政歷史尚未明瞭詞多隔閡其中最爲可嗤者有塘工局市經董辦事見洋商則退縮見華商則欺壓等語以己度人未免一孔之見虞君集股創設鴻升公司振興航業無不歡迎惟查虞君前致周道尹函内叙明購回洋商地畝以興航業則是華商業主明矣而同時又以美商名義轉入美册函請會丈則該地業産究屬華商美商令人懸測内外牽制用意甚遠路政不僅爲公益交通消防火患亦卽爲振興市面提倡實業起見賴義渡公路爲津渡通衢咽喉重要其運貨行旅實較董家渡路洋涇渡路爲甚今又起造堆棧輪步銜接衝繁更可想見董局會商洋涇市經董援該兩路三丈成案照上海普通路線規定呈請核本巳雙方兼顧並不特異况董家渡路原僅一丈前清與英商怡和棧交涉十年始得拆除輪步讓寛碼頭退收竹笆放寛公路爲三丈洋涇渡路之英商李德立購地亦劃除路線三丈交涉亦有四載以上兩案起於前清訖於民國皆係洋商卒能顧全公益由局詳請結案方給道契均奉前清道縣力爲主持飭遵辦理查該兩路都隸淞滬警察三區範圍以内不難履勘調查以徵信用當規定賴義渡公路時曾於上年十一月二十七日設座於大吉樓柬邀虞君協商旋接函復以杭返勞頓未到邺有能力所及自當力爲襄助等語董局歷年籌辦地方各事莫不瞻顧前後力持大體碼頭公路巳有英商成案在先如果曲意徇情轉貽他人口實兹特再檢路線三丈刋本成案送請核轉查閱素欽虞君爲華商領袖自必力顧地方大局路政主權關係匪細觀此兩案不待勸導便可釋然若謂營業損失查浦東公地繳價向撥董局路政之需奉准歷辦有案前呈議請將契外塡駁之地抵補亦爲計及總之營業之發逹全恃路政之整理租界巳有明證即上海工巡捐局於南市閘北兩區闢路歷年進行亦莫不就範故爲地方主權計惟賴虞君共諒浦東路政存亡尤賴警察維持用再據情申理陳請分别核轉查照定案辦理地方幸甚大局幸甚伏乞監督鑒核主持並請函轉會丈局查照尤爲德便謹上 
[劃抵關稅之斟酌]  
　　華商吳熙年上年三月有機製麵粉一萬包繳納出口稅銀裝招商局致遠船運往香港銷售不知因何滯銷延擱一年現在粉壞出蟲不能脫售日前先從廣大船裝回五千包擬調換好粉補運香港並將上年所繳之出口稅銀劃抵今稅海關稅務司以該商是否實情尚難懸揣如有影戤情事則稅課有關究竟應否准其調換補運除派員查驗外業巳函商海關監督核辦未知能否照准云 
[輪船公票局仍有虧折]  
　　本埠各公司長江輪船前因爭攬搭客互相跌價各買辦頗受影響遂有人提議設立公票局以資抱注詎設局未久虧空祇巳多可停辦直到去年始由全體長江班輪船三十艘之買辦共同組織繼續開辦設總事務所於英大馬路設分局於各埠頓將船資增加（最賤時由申至漢僅須一元今則漲至六元左右）並緣該公票局係由各買辦組成是以由局轉向各輪包定水脚（辦法如該輪買辦每次繳於公司一千元者再加開銷數百元盈餘數百元合成二千餘元包於該局票由局中發出）詎開辦至今一年之中結算所虧爲數甚鉅而各輪船買辦則均有贏餘惟因局中亦有份子以盈抵絀尚不吃虧獨乘客則受盡剝削現該局以如此辦法恐難持久是以重行集議决定將所包之價每輪每次減去百元以資維持各買辦亦經會議准向各公司於所包水脚内核減百元聞招商局等已有允意惟洋商公司尚未許可據個中人云此事雖不能逹到完全目的若能允減半數全年計算爲數亦已不資現局中包價最巨之輪每次須三千數百金最小者則祇有數百金云 
[鐵路橋梁派兵駐防之實行]  
　　交通部前以滬杭路線橋梁關係緊要者應派兵駐防曾飭陸軍第四師師長楊善德遵辦在案兹經滬寗杭甬鐵路江局長具復楊師長略稱滬杭火車經過之松江西小普陀二十九號橋梁及姚涇港三十號橋梁斜塘三十一號橋梁石湖蕩西珠涇三十四號橋梁等四處營房現均修整可請撥兵往駐等情故由楊師長特飭步兵第十五團第二營第二連於本月十七號撥兵二排携帶鎗械馳往指定之四座橋梁匀派駐紥以資防範昨江局長已將軍隊到防日期電報交通部查核矣（　） 
[報告嘉定鬧荒之失實（續）]  
　　報告原文五日午前大雨如注鄉民疑知事未必下鄉 
　　案五日有雨數陣然不甚大報告謂如注者亦妄言也鄉民疑知事未必下鄉云云不知鄉民未表示之意思趙崧何由得知乃信口開河若此抑亦異矣 
 
 
 

Page 11

 
 
報告原文六日姚知事仍策騎出東門至澄橋徐行一帶其時鄉民因誤聞領賑結隊入城該知事沿途勸撫有回作鄉導者有昻然不顧運入縣署有某某數人高立糧櫃指揮攻打擁入宅門逢人即毆遇物即取冲毁室門入會計處肆搶 
　　案六日之鬧荒甚於四日鄉民誤會領賑而至署見知事他出二堂後宅門緊閉怒毁門而入毁玻璃桌椅幾如狂易而其致怒之由莫可究詰或謂災民誤以知事爲誑已以是致怒或謂因四日警察開鎗知事未辦故有意尋釁或謂是日衛隊復呵斥之故激成衆怒傳說紛歧莫衷一是而舉動之蠻野　無可　惟報告謂入會計處肆搶則是日災民散後知事招鄙人等入署指示被毁各物當時却未道及且保險箱亦未動當不至有大損失至云逢人卽毆亦未免言過其實爾時署中人走避殆盡故不致演此惡劇惟衛隊阻衆入内以鎗柄毆災民致被奪取還毆受傷則確有其事 
　　報告原文有徐行囗囗等深入庫庫房飽掠人贓並獲當經拘押乃於喧嚷擾擾之中衆人竟要求釋放某嗣恐滋擾不休且有燬署刦監之舉祇得沅將某某交某董携回衆始漸散可見從中有人指揮 
　　案此節亦與事實不符是日姚知事出署時戒衛隊警察曰設羣衆來署非危及庫獄不得開鎗迨災民毁會計室窓户（會計室與庫房毗連）衛隊遂開槍警察在大堂以外者和之排鎗飇發如臨大敵水警亦馳至災民始驚散不多時姚知事回署瑞守恒曁城市董事徐頣伯水上警察分署長池月橋及城紳趙卓孫先後奉召入謁由姚知事領看毁壞各處至會計室簽押房之中間有徐行鄉人陳阿大者被綑於彼處頭部受傷流血被面署中人言此人係從庫房拖出第察其形迹有帽落於庭隅則又似由外拖入此中眞相無由得知第卽被捕則即有所取當然已經搜出所惜者無署外人作證耳嗣姚知事與池君曁鄙人等會商陳阿大處置方法均以爲陳已受傷且外間盛傳有災民被殺於署中秘不發表若不暫時保釋或　此更生意外不如責令鄉董領去住醫院醫傷再說姚知事然其說乃將陳阿大頭部血汚洗去由鄉董徐惕如及徐建齋子聘儒領去報告謂衆人要求全非事實至毁署刧監云云則尤屬理想非事實矣可見從中有人指揮尤奇豈以主暫釋者爲有指揮之嫌疑耶 
[各團體致北京電]  
　　北京大總統參衆兩院各報館公鑒報載十日午後有假稱公民團圍閧議院聞係國務院陸軍部少數人員聳動其間似此僞造民意刧持公論洪憲時代有此怪狀豈宜再蹈覆轍騰笑中外顯露不軌陰謀迅乞嚴辦主凶以救民國大局幸甚廣肇公所浙江旅滬學會洋貨商業公會寗波旅滬同鄉會紹興旅滬同鄉會商帮協會 
[張人傑等致北京電稿三則]  
　　北京大總統鈞鑒暴民圍院騰笑别邦雖經明令究辦而法庭延擱院部因循主使要人無一不逍遙法外似此違憲蔑紀旣無以立法治國之尊嚴復無以全我大總統之威信　請大總統再行嚴令院部澈究主要勿稍瞻徇庶愜衆心而固邦本輿情奮激再電以聞張人傑等叩巧 
　　北京國務院鑒日前報載暴民圍院以前政府曾通電各省督軍於時局有所表示并曾指示辦法授意要求而其辦法之大端地爲解散國會脅迫總統調集軍隊等該人聽聞之舉披閱之餘駭愕奚似鈞院爲國政總樞究於此項荒謬絶倫之通電曾否與聞應請明白宣示鄭重聲明俾釋羣衆之猜嫌而一中外之觀聽輿論迫切謹電以聞張人傑等巧 
　　北京參衆兩院公鑒前電計逹伏念共和再造以來僞造民意之風迄未少息遠之則有吕一志等通電之主張近之則有僞公民團聚衆之請願彰明較著共見共聞頃者戰案通逹之希望未來而最後手段之先聲已至在諸公於此等伎倆旣屢司空見慣當已有定於中所望盡其在我百折不撓懍公道正義之繫乎人心舉威脅利誘而置之度外庶不免民意所託衆望所歸吾儕小民實受多賜臨電不勝迫切不知所云張人傑等巧 
[旅滬川人致查辦使電]  
　　重慶查辦使　寀臣先生　錦城浩刦函電雪來眞象已著慘不忍言我公福星重臨必能一秉至公爲死者伸冤生者弭禍西向揮涕禱叩曷勝副使張公我川明逹更自無待贅祝報載吾公主張劉羅兩軍異地駐紥曲　川謀苦心可感惟近日滇軍惡感不止與劉存厚一軍當在洞鑒頃方力懇中央飭滇軍退出川境幸公恊力更爲速請造福全川感盼無似旅滬同鄉會正會長王北樞鄧孝可李凖王翕李常度及蜀商全體同叩巧 
[青年普益演講會開會紀]  
　　前晚八時大東門外青年普益演講會開第一次常會到會者百餘人首由主席朱君報告開會宗旨繼由尚賢堂畢業生王宏業演說體育運動之有益於人體次由穆深思君演說普益事業末由裴國雄君提出徵求會員議案議决於六月一號開始徵求議畢散會已九時餘矣 
[英文夜學之進步]  
　　卡德路善昌里務本學校英文夜學係許建侯所創辦已及半載近特聘請青年會英文假範科畢業生朱稼甫爲主任擴充學額改訂課程凡文法會話尺牘翻譯作論簿記等科無不具備云 
[塾師研究會記事三則]  
　　北市塾師研究會定於本月二十日下午一時假沈家灣虬江橋振民學塾開聯合學生遊藝會由北市副會長邀請正會長葛尚杞蒞會演說聞各私塾之與會者約有七八十所云 
　　又該會單級敎授講習所業巳開辦聽講者約有六十餘人南市定六月十號開辦日來報名聽講者亦有五十餘人以大東門内西姚家弄蔣氏學塾爲講所 
　　南市塾師研究會定於本月二十七日假大東門内西姚家弄蔣氏學塾考試各塾三四年級學生聞報名與考者已有一千餘人北市則定於六月三日考試 
[官話合會演說預誌]  
　　聞五馬路棋盤街五百四十五號官話合會於五月二十號禮拜日午前十鐘半請陳春生君演說基督敎與中國之舊道德陳君學通中外道澈古今想是日必有種種精義爲所闡發也 
[國貨維持會歡迎代表]  
　　中華國貨維持會昨致各評議員函云前本會代表汪鳳椿先生業巳來滬汪君前於國貨展覽會結束之時所有本會經徵出品蒙其義務擔任料理一切賽品得以完全運回皆汪君之力也此番到申本會理應歡迎藉伸欽仰凡評議諸君届時務希蒞會共同歡聚 
[駐滬俄領赴京]  
　　文滙報云駐滬俄國總領事格羅斯氏現赴北京聞小作勾留即須返滬 
[造送外人游歷護照一覽表]  
　　交涉公署對於發給外人　歷護照定章按月須造具一覽表呈報中央外交部及參謀部備考兹悉本年四月份外人游歷護照一覽表業經朱交涉員照式造京部備案矣 
[請遷稅務所之護軍使署批示]  
　　南市各業前以稅務總公所設於十六舖地方阻碍南市商業曾經某商董等聯名具禀軍省兩署及松滬護軍使滬海道尹各署請將上海稅務總公所移至西南鄉龍華方面俾興南市商業兹聞此事經盧護軍使批示云該商董所禀自是實情欲振興南市商業尤爲切要之圖候卽轉詳省公署請示辦理 
[縣署頒發推收證]  
　　上海縣公署昨日訓令各市鄉鄉董文云案查推收事宜關於糧賦甚重民間典賣田房或延不過户或過户而延不投稅聞有某户單地係某户完糧册内未經備載日久弊生亟應嚴切整頓以後田房過户必有圩號單户畝分可考圩號單户必一一塡明推收證爲憑推收證又以業户已領官契並經投稅者爲有效兹將推收證發由官契分辦處轉發領契各户應令業户投梲之時携帶推收證送由縣署稅契處加蓋稅訖戮記將原證發還業户轉給册書專憑蓋戮之推收證過户倘無稅訖戮記即係原契尚未投稅不准先行過户各圖書見存過户田畝均將此證收存按月繳縣彚核至繳縣彚核之推收證由縣選充總册書責令列册保存以便隨時稽考遇有册書辦公不力並責成隨時督察除分令外合將推收證令發各該經董遵照自民國六年六月一日起每業户領官契一紙均由官契分辦處塡給推收證一紙並將推收證繳驗一聯按月送縣查考母稍稽延此令 
[署員禁止迎神賽會]  
　　江灣東嶽廟每年三月二十八日舉行解餉會會中人舁偶像出巡遠道來觀者極形擁擠淞滬火車必開加班列車載客已成慣例現因駐防閘北之陸軍三十七團派有兵士一連駐紥該鎭借用該廟房屋六區一分所署員錢鎔昌爲破除迷信及預防滋事起見業巳先期知照鎭董傳諭一會首禁止舉行 
[巡捕換穿夏季制服]  
　　英美總巡麥高雲君以時交夏令天氣漸熱因特通飭各捕房中西各捕於前日分赴戈登路捕房領取夏季警服即日換穿 
[失火受罰]  
　　前日薄暮時西門外林蔭路正興里二弄十六號門牌胡姓家灶披中不戒於火一時濃烟四佈第三區救火會近在咫尺急驅皮帶車到場接水灌熄祇焚去門窗板壁什物等件昨晨二區二分所孟警佐飭警將胡傳案略詰起火情形姑念尚未成災罰洋三元了事 
[柴炭店失愼]  
　　昨晚八點半時法新租界麋鹿路第三十八號門牌生大柴炭店不知如何失愼歷半小時始熄焚燬隣居三十六號三十四號米店雜貨店二家事後捕頭飭包探梁大寳前往將起火之生大店主謝阿順拘入捕房聽候澈查起火情形解廨核辦 
[木作場失火即熄]  
　　前晚十時許公共租界四川路允康保險公司左首張協盛本作場内忽然火發霎時紅光冲天由捕瞥見奔訴捕房電報瞭望台鳴鐘警告救火會西人立驅皮帶車馳往灌救時已煙消火滅祇焚燬木板數塊房屋未損 
[飭派師船查緝私梟]  
　　兩浙緝私第二營查得上海西鄉梅家弄至朱家行一帶現有私梟郝老窩子聚衆販私殊碍官銷故於昨日特飭張隊長督領師船駛往查緝 
[拘獲青紅帮羽黨]  
　　青紅兩帮中人新近投入者甚夥各界多有入帮者因此結盟飮酒之事時有發現聞該兩帮人在滬者約有一二萬人之多日前浦東新廟中有若輩燒香聚議當爲警署訪悉飭警往拘均已逃散事後拘獲羽黨二名解經淞滬警察廳發交司法科詰訊供出爲首者（帮中稱爲老大）數人巳由該廳諭飭緝拿究辦 
[馬車與電車互撞]  
　　前晚七點餘鐘時淞滬徐警廳長眷屬乘坐馬車由廳署往東逕逹中華路轉灣往北適有華商十九號電車從大東門向南馳至馬車未及提防及兩車逼近電車司機人急卽將車截住而馬夫則巳不及將韁繩全扣僅將左手之韁拉轉馬所轉動以致馬車上羊角衝入電車頭上電車鐵板撞成一孔馬車亦已損壞其時馬驚躍不定車中女客大爲驚恐嗣由保安隊及崗警等上前帮同將馬車拖出仍回廳署 
[探捕查獲烟土]  
　　昨有粤人藍鴻才身藏紅土多包在西華德路雇乘黄包車擬帶往城内銷售當被美捕房一千零六十六號華捕與包探薛正昌查見向詰支吾將烟土抄出與藍一併帶入捕房稟明捕頭押候解送公廨訊究 
[私賣烟膏之科罰]  
　　潮州人劉阿二在虹口東有恒路二千零二十號空屋内私賣烟膏被哈爾濱捕房包探周阿金查見以其故違烟禁將劉連同烟膏帶入捕房昨傳見證戴阿根將劉解送公共公廨請究先由中西包探上堂禀明前情並將搜獲之烟膏呈案請察繼由見證戴阿根投訴曾至被告處買取烟膏四盒是實訊之劉供此項烟膏挑來自喫因戴腹痛商讓與彼並非私賣求宥中西官判劉罰洋三十元充公無洋看照罰欵之數每元改押一天烟膏銷燬 
[被拐男孩之靈敏]  
　　匪徒羅省三近在蘇州閻昌地方誘拐八歲男孩何咬臍來滬串通同黨孫益文等於前日擬將該孩出賣該孩年雖幼稚頗爲靈敏見此情形卽就近密報巡警馳往將羅孫拘獲解送警廳司法科略訊一過於昨日午後將羅孫二人連同該孫函送地方廳卽經檢察官預番之下判羅孫分别收押候辦該孩暫行留養候查傳家屬來案認領 
[輪船上查獲拐婦]  
　　拐婦林氏岳氏昨晨携帶幼孩兩口擬乘宏利輪船赴泉州等處圖賣當爲救濟會偵探虞占順協同水巡捕房探目何阿春登輪查獲一併拘送地方檢察廳訊究 
[拐逃案展期復訊]  
　　印字人張海山因姦拐城内居人曹阿榮之妻周春香逃匿公共租界經曹偵悉控　地方檢察廳派警持文協同捕房將張拘解公共公廨訊供判交五百元人洋並保在案昨晨由廨復訊原告延律師上堂譯訴前情並以手續尚未完備聲請展期被告亦延律師到堂代表辯護經俞襄讞商之英白副領事判被告仍交原保候再復訊 
[誘匿婦女之推諉]  
　　新閘路居人羅則忠指控陳秦氏誘匿伊妻妹鳳英等情昨由捕房將被告拘解公共公廨請究據女押所看守婦人阿林投訴被告陳秦氏前犯拐案經公堂辦過兩次有案訊之陳秦氏供詞推諉中西官判被告押候查明於下禮拜五再訊 
[叔嫂口角衝突]  
　　龍華鎭小木橋農民陳洪生前日與其嫂陳張氏細故口角該氏即糾合族叔陳晋奎等前去理論一言不合互相兇毆洪生被毆受傷鳴警將晋奎及該氏拘送警廳昨解地方檢察廳洪生倩人舁送到廳禀請騐傷經檢察官騐得受傷甚微判令抬回自醫晋奎等押候查明發落 
[司賬誣控攫洋]  
　　閘北楊家宅橋經放黄包車之捷飛公司司帳鄭善廷前日與車夫高大惠子王萬興裘德興等口角扭毆由崗警一併拘入四區警署鄭稱被高等攫去小洋三十餘角當解司法科經許科員訊得鄭所訴不實大加申斥判令分别具結了案 
[不還珠價之訴訟]  
　　許春和前至法公堂控被周季英虧欠珍珠價洋三百七十三元向索不還人即避匿報捕後今始遇見扭案求追判候覆訊再核在案昨日許又投　周在蘇州原籍置有田房産業並非無力實屬有意不繳求請封産作抵周稱原籍産業早已抵去商人欠洋時住在英界原告亦居英界請鑒中西讞員以兩造均非界内居民産業又在蘇州本廨不能訊理姑將被告暫押限原告於七天内自赴蘇州地方官廳具控派警移提如逾限期將案註銷 
[查明並無股份]  
　　趙長清前至法公堂控被林子堯虧欠借洋四百元向索不還判令交保無保押追後趙又稱林在江都縣股開林裕隆皮絲店並非無力實屬有意挺押求請查吊股銀備抵林稱並無股份故移請江都縣知事查明再核現已接到回文謂查得林裕隆並無林子堯股份故又傳到原告面諭知照並着被告覔尋常保出外自向原告從速理還 
[買布給付僞票續誌]  
　　布業掮客嘉興人王嘯泉吳佩青昨日同扭販客鄭德明至第一區警署控稱鄭來購買白布五十五疋當付滬北後馬路某莊票洋八十元當時未及細看收下後持票往兌並無此莊顯係僞質騙貨請爲追究質之鄭稱此項布疋原代羅某購買此票係羅付來不知眞僞董警正飭送警廳司法科訊核 
[刑事不能成立]  
　　孫鳳鳴在公共公廨刑事科呈控某舞臺伶人王寳臣改名榮華庭書立筆據借洋二百元有意欺騙請爲提究等情昨由捕房將王傳至公廨原告延穆安素律師上堂譯明前情請究並由孫鳳鳴投案證明被告化名借洋情形訊之王寳臣亦延律師到堂代爲辯護經王崧生襄讞商之英卓副領事判將刑事案註銷被告開釋著原告另行具禀歸民事起訴 
[攫取珠花類誌]  
　　揚州人周和尚前日在福建路攫取金張氏珠花質洋化用並將當票賣於愛多亞路二百八十六號門牌某米店主陳坤榮之妻朱氏被包探張炳成查悉將周與牽涉之吳道士一併拘押昨日傳同收贓婦人陳朱氏將周吳兩人併解公共公廨請究先由原告金張氏投案訴明被攫情形訊之周和尚供認攫取不諱吳道士則否認串攫並據陳朱氏投訴所有珠花當票係出洋一元買來是實俞襄讞商之英卓副領事以周係過犯判押西牢一年吳聞釋陳朱氏不應收買來歷不明之當票着罰洋三十元充公吊案原贓交原告領回又欽春生前晚在漢口路串攫蔣戴氏值洋二百元之珠花一朶國逃被捕追獲昨解公共公廨經中西官訊供屬實惟原贓已被其同黨取去判欽押西牢半年示儆 
[婦人控告幼子]  
　　寓居吳淞路八百八十一號門牌之粤婦徐周氏指控幼子徐少良（卽徐玉樑）乘其回籍時擅將衣物典質一空並持刀向其兄嫂恐嚇等情昨由捕房將徐玉樑拘解公共公廨經中西官研訊一過判被告押候見證到堂於下禮拜五再訊 
[寡婦控告姘夫]  
　　向在南市祥記碼頭　設飯攤之寡婦張孫氏偕其姑張陳氏扭姘夫海門人王長興至一區警署控稱氏夫故世巳有四年因姑年邁無人撫養不得巳與王姘識藉以度日不料王近忽變其初心出外賭博强欲向氏索取銀錢稍不遂意動輒用小刀恐嚇請爲核晣董警正當將原被連同呈上兇器併解警廳司法科訊辦 
[醫生倒貼藥費]  
　　英租界南香粉弄八十七號醫生顧文俊家昨有形似流散軍人者數人前往診病迨經顧醫診斷後即自稱係民黨中人現因貧病須告貸藥資數元云云顧醫因診病者多恐爲滋擾當即酌量發給而去 
[郵差私賣麻袋]  
　　郵務局代表秦蔭陞至法公堂控稱日前局中將信函裝儲麻袋内着郵差王永利送往支局照例須將麻袋交還總局不料被王私自售於何梅軒等惟袋上印　上海郵政局字樣何亦不應收買請爲訊究王供認先後售去麻袋一百九十四只何供王迭次持來求售言係舊袋局中已廢棄不用故敢收下每只出錢一百三十文轉售於林竹齋是實林稱何爲舊貨生意故此不疑按照市價買下有賬簿可證聶讞員判王押西牢四月何罰洋五十元林罰洋二十五元充公了事 
[房屋未便查封]  
　　德商勿力台文西訴劉伯華等欠歀不還一案前經公共公廨函致上海地方審判廳協助查封房屋兹聞審判廳以飭查被告劉伯華現住房屋及保人王榮堂所開瑞芳照像館房屋均非己産未便查封業已函復交涉公署請爲轉飭公廨知照矣 
[債權人自請銷案]  
　　周少雲前至法公堂控茶葉店主周子欽虧欠貨洋五百餘元店巳閉歇向索不還請求訊追等情曾經判令交保迄今尚未保出昨又由原告投稱現由人前來情商還洋一百五十元餘悉讓去商人巳允請求銷案判准將被告開釋了事 
[誌謝]  
　　上海泰豐罐頭食品公司創辦以來已十有餘載所出各品早經膾炙人口兹特分設支店並於樓上陳設雅座兼售罐頭大餐以爲推廣國貨之導線昨日贈劵一紙書此誌謝 
　　大南門外清心實業學校定於二十五號下午四時開遊覽會昨以入場劵二紙見貽謝謝 
[中華職業敎育社通訊]  
　　五月十七日收到劉仁航君意見書一件摘要如左（一）關於實業一部者（甲）大實業如鐵道輪船礦山大公司大商社大機器廠等此類專門高深學術應請政府嚴選學生赴各國實習或就已有之海外留學生使之考察國内各大公司商場等機關如有願托外國留學專門學生調查其狀况者可由本社介紹以資聯絡（乙）小實業如小機器製造之農具工具敎育品軍用品以及家用器物應由本社提倡使中等實業家咸知利用小機器以省人力（二）關於敎育一部者（甲）國民敎育應由本社勸導敎育界使各地任敎職者務與當地農界商界人常相接洽並使學生參觀練習一切功課又須注重實習（乙）師範中學制度與課程中學設第五部應有一種確實觀念初級師範課英文學生費無數精力得益殊少（丙）各種學校職敎員務使與職業敎育之宗旨爲問接聯絡 
雜評二 
[歡迎日中將（庸）]  
　　日本參謀次長田中中將來華游歷已於昨日抵滬中將爲日本軍界有名人物此次來華視察上海方面尚須參閱兵工廠造船所等我上海軍政當局以中日兩國　善之關係而又心欽中將之爲軍事專家其感情之密切自非尋常酢酬所可比擬卽一般社會之歡迎基於兩國親善之誠當益眞摰也 
　　前此名古屋觀光團之來兩國實業界之情誼已臻進不尠今田中中將之來又使軍事家增一握手之機會是　中將此來其於中日親善之前途必有甚深之關係者豈第私人交際而已哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
泰西名人傳 
　　近來學子每好引用西人言論拿破崙也華盛頓也法之盧騷也英之培根也當其稱之也莫不熟極而流及以之數人之事跡詢之則瞠目者比比也若夫私塾敎員素不習横行文字又苦無適當之參攷書以資瀏覽雖於書籍報章間時覩西人之名及其言論而究不知彼等之爲何如人也夫欲使青年爲有用之才必使胸中具有崇拜名人之心而後可祖國史上足受崇拜之人物固甚衆然今日之青年常有藐視之概一與之語西方名人則有不知肉味者是亦風之所趨雖有大力莫能挽者也若能多譯西人之傳紀以應之則誠所謂因勢而利道之矣僕懷是志亦已數年卒以人事倥偬致能言而不能行兹得魯瞻君擔任此事允於每星期中乘敎務之餘晷將泰西之政治家軍事家哲學家文學家等傳紀譯供本欄以饗社會是誠實獲我心矣爰闢此欄與游戲文章互爲更代惟慮多佔篇幅用取概略尚幸高明勿笑其　陋也丁巳三月編者識 
[拿破崙] [  魯瞻]  
　　拿破崙（NapoleonBuonaparte）法皇亦意王也以一七六九年生父却而司係辯護士聲譽頗隆母瑁里出名門以艶麗著拿旣卒業於陸軍學校即從軍年二十法國革命軍興而拿氏發憤爲雄之心油然而生一七九六年娶約瑟芬（Joxephine）白海南伯爵之未亡人也受命爲意軍司令意國各部胥爲所克與奥戰又屢勝一七九八年率四萬人由海道攻埃及中途爲英軍所襲而母國又值多事之秋乃潛返一七九九年至巴黎傾覆政府被舉爲三大執政官之第一人事定率大隊越愛爾普山（Alps）即史稱馬蘭哥（Manengo）之戰是也一八○四年稱皇是年十一月由敎皇派益司第八（PopePinsVIII）行加冠禮時后約瑟芬與拿並肩坐拿氏不逮禮畢逕攫皇冠戴之旣復授於后云未幾舉兵侵英英得俄奥援法幾以敗績聞一八○七年普魯 
萬人據其要隘佔其國都迫却而司第四禪位時奥頗思孤注一擲與法較短長拿乃離巴黎重入奥都挾戰勝之餘威與奥議和約中有云拿氏當與約瑟芬離婚與奥皇法蘭西第二之女魯易斯（MariaLouisa）結褵於是命前后退居於巴黎三十英里之外一八一○年行結婚禮後魯易斯舉一雄名拿破崙法蘭西（NapoLeonFrancis）晋封羅馬王時拿氏不滿於俄之所爲親轄軍士直驅莫斯科（Moscow）俄人見拿至縱火故拿雖入俄京而所得者僅瓦礫灰燼而已當是時也餉巳罄寒風砭肌骨足之所履無非坼土而猛悍之哥薩克兵廼摧枯拉朽爲所欲爲矣拿氏遁回巴黎集三十五萬人與俄普戰俄普與奥合大敗法師一八一四年拿氏復還法募三十萬人思雪前恥出師後雖小有勝利卒爲敵制迫而禪位號爲廢皇居愛爾白島（LsleofFDlba）一八一五年拿氏兎脫一八一六年又至巴黎逐魯易十八（LoujsXIII）出境時聯軍巳向法京進發滑鐵盧（IVater-100）一戰而拿氏之勢以挫欲遁之美爲英艦隊所擒此不世出之雄主入圍必丹梅倫（Maitland）之手矣依聯軍議寘拿於聖希利那島（St.Helena）時一八一五年十月十三號也一八二一年五月五號以癰卒後二十年法政府迎其遺骸歸故國云 
　　魯瞻曰當袁氏之欲稱帝也製御襪建御座其迫不及待之狀抑何與拿氏之攘冠相脗合也語曰人心不同各如其面曷足信哉 
家庭常識 
　　預防凍瘡將櫻桃（現市上巳有售）搗汗擦患處數次冬日永不復發惟治後切勿再食[  潛之] 不受酬 
　　宰牲新法家畜如鷄鴨之類皆以供食之用華人殺鷄鴨皆剌其頸西人則割其頭狀甚慘予近以燒酒熱五十度者强注牲口咽至一小杯則頃刻而死其血回於心故肉尤皎白[  錢德才] 不受酬 
製醬油法先將豆於釜中煑之如糊後以麵粉塗於其上則置於幽僻之處待其發微菌之後則將鹹水浸之於大缸中約月餘然後可食其味比之市中售者實佳[  胡作猷] 不受酬 
防染痧子用雄黄和麻油塗鼻孔口甚效 
防染喉痧用楷杷葉刷淨其毛煎湯飮之可免此患[  苕人]  
匠菜煑飯采溝澗中水匠（此匠較市上所售者味尤清香可口惜無人采食）揀選其莖撒鹽少許揉出其汁置風日中俟略乾切細加鮮筍片和油鹽煑之半熟即起鍋於米水未下前切臘肉小塊用锰合鍋中然後同時下水米及芹菜調以醬油炊熟食之香味鮮美[  侯燕賓]  
譯叢 
[嬰兒啼哭之研究] [  黑子]  
　　嬰兒初生旣不能語則感受外界激剌舍啼哭外固無他法也所謂外界之激剌者無非飢渴痛苦耳然欲研究三月以内嬰兒啼哭之原因必不能得惟苟健康無病則必不嚶嚶啼哭此可斷言兒啼可分二種一爲激剌的一爲習慣的如爲兒洗浴水過熱兒旣痛無不可忍又無法以跳出浴盆則惟有啼哭以表其痛苦此所謂激剌的啼哭也然亦有屢浴屢哭者則是已成一種之習慣性爲母者不可不知也大概六月後嬰兒之啼哭始略有意義之表示至週歲之後少兒感受激剌則舍啼哭外并能以小手指出其痛苦矣總之兒啼原因旁人不知母必略知其故蓋母之愛子無微不至也（二） 
工業須知 
[人造象牙法] [  醉生]  
　　先將剝去外皮之山薯（即馬鈴薯）五十分浸於淡硫酸内（將硫酸八分漸漸倒於清水百分内且須隨入隨攪若將硫酸一次加盡而硫酸遇水驟發大熱必致所盛之器有破裂之慮）約六十小時後取出搾乾再加强力使成固體俟其十分乾燥卽成最堅硬之象牙如欲製成各種物品卽可任意彫刻 
又法先將鷄蛋殻細粉七分炙石膏細粉三分混合充分伴攪又將適量之白淨魯膠化水注入蛋殻石膏細粉内研練（手術宜速）投入模型内（模型可隨意製造其内須先用猪油塗之）靜置約七日取出陰乾即與眞象牙無異 
短篇小說 
[言情短篇文字因緣（續）] [  瘦鵑]  
　　一會士明又開口說道三年以前我仗著筆耕墨耨積了幾個錢依着我父母的意思和一個表妹結婚這表妹喚做王靈芬出落得原很不惡一張鵝蛋臉配著一雙横波目又加上了兩道遠山眉益發覺得娬媚可愛他也在女學堂裏念過書有好幾年的程度論理我得了這麽一個女子做内助　没有甚麽不滿意了但他女學生習氣太重動不動放出女學士的面目來肚子裏並没甚麽經天緯地的大學問眼睛却生到了腦後去估量他眼眶子裏簡直没有丈夫在着我說甚麽話他總一味挺撞這麽一來我們夫婦間就隔了一重厚幕我好容易耐了兩年再也耐不下去了便把他退回母家去許他每月三十塊錢的津貼他父母很怕事的並不和我起甚麽交涉我經了這個風波便灰了一百個心說世上女子千萬没一個配得上做我老婆的以後我索性抱着獨身主義寂寂寞寞的了此一生就這煩瑣的新聞事業也夠我消磨歲月咧然而我們識了幾個字可不能脫除煩惱不到半年那無賴的情絲便又纒到我身上來了原來我那編輯的報上忽地來了個女子投稿家喚做薛苕華兩天一篇論說三天一篇論說議論透闢眼光遠大評論國中時事直有開拓千古推倒一時之概有時做一篇家庭小說痛論我們中國的夫婦之道又說得不即不離恰和我的意思切合瞧他的字也格妙簪花好一派閨中手筆我見了這麽一個女文學家那得不五體投地佩服到了極點一連我讀了他好幾十篇文章就從這佩服上邊打進萬重情網去了每天不知道怎麽我　念念不忘這薛苕華吃飯時見那碗中冩著薛苕華三字拈筆做文章時見那稿紙上也冩著薛苕華三字就在睡夢之中也兀是不能忘懷一壁便從這薛苕華三字上幻出個瓊花璧月似的美人兒來但我雖是這樣朝思暮想他又那裏知道我只一個人害著單相思罷了說到這廟停了一停那微喟之聲早已衝口而出又把兩眼呆望著半天明月彷彿那月中也有薛苕華在着呢（未完） 
長篇小說 
[冩情小說柳暗花明錄] [  常覺小蝶天虚我生合譯]  
　　第五章（一） 
　　薏德蟕時心理吾筆乃無以形容但見其雙　紅酣昻其蜯首目光乃作深黑之色注於對壁面上其意似謂此人旣爲伯爵乃於井畔隠不告我實已犯莫大之罪無復可恕故其狀態乃益冷雋大似公主震怒嬌　可立致也而羅倫狀殊洒脫彼亦未知薏德之怒己則伹展其笑容以迎牧師謙和適當其分亦不爲過分之諛辭似其胸中坦然正如平陽一片適受日光其中乃無一絲隠藪笑而言曰鄧伯先生吾竊慮君今日不來矣今能來予實欣喜無量牧師者笑容本未嘗一去其頰至是乃復笑曰貴爵晚安吾得見貴爵亦彌樂前次相訪不謂彼此皆左今相晤矣此爲小女茜雪因顧茜雪曰願汝晋見貴爵茜雪正欲鞠躬聞語乃轉伸手以授羅倫羅倫微引其指尖徐徐言曰女士今夜之晏當恕簡慢吾本欲稍延賓客顧於此地爲初至乃無一人相識即往請恐人亦不肯辱臨也言次乃又展輔而笑羅倫言時態度本至從容而聲尤謙婉悅耳可聽他人尚不過如此而卜蓓則已傾倒不可名狀低聲以語薏德曰汝視之此卽釣魚人矣丰度不其住乎顧薏德乃如石像竟置弗聞夫以薏德而有此甯靜之狀亦爲入世以來第一次也牧師因顧薏德曰貴爵此爲小女願介紹於貴爵維倫聞語乃進前一步正欲啓齒忽見薏德冷靜之態則不禁一愕但爲鞠躬返而顧卜蓓曰此小友則母庸介紹矣吾固識之因與握手曰卜蓓汝當不料開筵晏客者即爲河畔之人卜蓓亦笑向牧師曰阿父此即吾所言釣魚人也羅倫曰然承汝餽我之魚食之味乃良美至今猶有餘鮮又几衆曰今夜晚寒頗峭吾已於隔室之中微升爐火諸君亦將作圍爐之談歟衆皆欣諾乃隨羅倫入隔室 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之天文談 
[書月說後（見本報甲戍年十月二十九日）]  
本館前錄英士人納士麥眺測月球照成模式内將各山谷地象一一如實在形勢刻畫盡致一事按西士所以推重此舉者非徒視爲悅目矜奇之事實所以爲揣測本地球及天宇内一切星球實在之原由也天空之内各球其較近者行星是也西士皆有法以測量其重輕大小故又可推定其星質之稀密也夫各物之爲物如土石五金原有三變一汽一流一硬如水流物也乃加以熱則變爲汽加以冷則變爲硬氷矣萬物之性皆相類特新具之冷熱不同耳如鐵之爲物人目之則如水氷之硬然加以熱又能使之流欲得其汽則人無法足以加其熱亦猶如石物人無法能使之流也然就火山而言自山口嘖吐地腹之所藏者則亦似可謂爲石之流矣又如天氣一物人目所得見者其汽而巳然博士推計之猶以爲苟足以加冷則亦可化爲流又加冷而又可以凝滯成硬也今各　所射之光西士所得一法可藉知射光之物究爲何質蓋使光斜近玻璃則光分爲彩色如虹霓五色之例又究各色之如何分列而以究得光所由來者之質如燒紅之鐵與金銀其射光各皆有分色一定之例一無所爽他物亦皆然也用上三理以求測各星球之性質而大概皆可得矣乃細查各星之光以知有石鐵等質在焉又質之球體之重結輕稀則知其有未冷滯成流之星者又有中間滯流而外而尚大圍以未滯之汽者又有與本地球類重者如土星一球是也以遠鏡測之其冷熱與本地球亦相同也蓋可辨南北兩極於冬季積雪之形與夏時化雪之象僅就太陽所屬下各行星以論則各球之冷熱以其大小相較而得也極大者則熱氣少散原氣尚少冷滯而星質爲之較輕較小者熱氣益莠星質較爲重結以至有如地星之大相同者而星球地球殆相類也故西士推原揣度太陽及屬下行星太極之本原以爲各球本熱氣一鉅團熱漸散汽或變爲流物流而更變爲硬較其大小而較爲遲捷如太陽之鉅球旣與地球大二十八萬倍故原熱尚存所屬下各旋繞之行星旣多自冷故現在皆須借太陽之熱以上揣測各理天文諸士以其測天推揣之法而所索得之理也乃復有考究本地球各地象以復質徵厥理每物皆有相攝之力故諸物之懸於空者皆成圓形如水一滴在空中落下之時而形必圓西人作鳥鎗小鉛彈即以此法也譬使流鉛自高落於下甫落之時令銅滴凝硬於尚未及下如此時而形正圓也天穹各球以其皆成圓形故又有其本爲流質或爲汽質之物始能如此之圓形也乃若以此理揆之假令無他故存焉則各球之面究應平圓面上無凸凹之形然月球之面及本地球之地面皆有高山深谷於其上月中之山究皆火山之類地上之山火山雖有而不類火山之形者又屬其大概西士推原地球之何以生山谷久謂曰地球土石之全質本有流意先凝者固其外面如蛋壳焉而成爲球之外壳其先必有地壳較薄壳内流物生氣必有蠢動出壳外之爭性於是山谷叢生焉今納士麥刻畫月面之實形而月球諸山之爲球内流石噴出而所成者良皆有微可見比之藉地球之山谷以推山谷何成之理更爲明晰緣月中如孤插之火山外雖有重巒疊嶂之大山細查之又可見爲皆流石自無數洩口噴出層層砌成長山一圍也納士麥論此事曰地球旣有天氣風雨故歷年而山致枯爛將成爲泥漂流往下將各凹低之處漸以塞平以故地面之原形不復可見也乃於月面獨不然蓋月究無天氣及水兩物以故山谷不變其原成之形雖至今而仍然不變該士又創推一理以解球内之流物如何而必冲越於外壳以及有成山者曰凡硬物如冷而遂有縮小之性至流物之性則不然旣冷甫欲凝硬反有腫漲之性如水之凝成冰也冰輕於水浮於水上者斯其徵焉納士麥以求徵其理爰將流鐵置之鐵瓶有圓球形者之内而緊閉其口内瓶之流鐵甫欲凝結時便將其外之鐵壳裂破冲出其成形居然與月面相類以故納士麥之此考良足爲他士推測本地球所以原創者之大徵而月球旣小於地球四十次則宜硬結亦宜較先於地球納士麥歷二十年考究月形知火山皆已盡滅大抵不知幾何千百年以前而勢早如是也月體大抵亦已透澈盡成凝結硬球也至如地球旣較大而火山又時吐出地腹内之流石然今之吐出已少於古時故又爲漸結之徵也至於考究地球形象各士之所查出又有出人意外令人稱奇者本館日後再爲譯出以供雅好博物者之賞玩也 
尊聞閣筆記 
[良捕（見本報甲戌年三月十四日）]  
　　秦中華陰鄉有同産兄弟三人家素殷實力田之農也娶同鄉某姓同産姊妹三人爲婦三婦均有姿夫婦亦頗相得同村又有某甲兄弟兩人以技擊雄鄉里人咸畏之一日三婦旋母家途中亡失某甲兄弟亦於是日不歸兩家苦索杳無蹤跡控於縣令以爲男婦同日相失三婦必爲某甲兄弟所拐然事無佐證不能定讞聞洛中有捕役某者良捕也然年已七十餘辭役有年矣乃函致其令且出重金爲聘捕應召至鬚髮盡白狀若甚衰令問計將安出捕曰願假以時日終當得當以報於是佯著敝衣爲丐日行乞鄉中道中有蘭若一所爲婦返母家所必經之路捕見廟雖損壞而老僧三四人不出行化而有怡然自得之色疑之由是恒寄宿廟外簷下僧初逐之後憐其老病亦置不理數月以來絶無端緒一夜徵雨已四鼓矣聞廟中鐘鼓大作聲甚喧鬧急躍上房伏於暗處窺之見錦衣花帽者數十人列坐行食約一時許燈火盡瞑人亦遂杳次日起廟門扃好如故周視廟外亦無形迹廟後臨山勢甚險峻樹木荒翳爲人跡不經之地捕不敢自正路登恐爲老僧所覺迂道十數里至山後見叢羅敗棘中有徑甚修整一巨石重數百斤光平如砥知爲廟中出入之路不敢久留急趨署白其異大令即日會營官帶兵往捕捕復自率其徒數十人自爲一隊伏山後令入廟擊老僧刑之堅不肯承見殿後有枮井繫數健卒入探之似有地道卒返報乃爇燭列隊而下行數里無所獲遂返令正徬徨間忽見捕繫二十餘人並婦女十數口自廟外入三婦亦在其中一訊而伏蓋先是三婦自廟經過諸盜出掠適某甲兄弟亦過此見而大怒恃其勇與僧鬭衆寡不敵遂爲所害自是底裏盡悉案始定令重賞老捕而遣之聞捕早年亦綠林中之渠魁中年後始改爲捕役故善捕盜且得其巢穴云 
[奇病（同上三月十六日）]  
　　沈登官年二十餘歲日漸虚瘠旣而腹痛如狂百餘日有物由大便出如小鵝卵用利刃剖開一三藍一五色病因霍然 
[怪胎（同上三月十六日）]  
　　錢塘門仇姓者開張鈕扣舖夫婦二人夫死遺子女二人婦漸黄瘦病兩載産肉團一形如四五斤重之東瓜且其身上有毛亦如東瓜之毛又有黄豆大兩眼不三日婦卒因其褲露夜致受妖胎也 
[鐘異（同上九月二十二日）]  
　　鐘之爲物也大叩則大鳴小叩則小鳴未有不叩而能自鳴者也前有需次關中者於席間述及長安城内之城隍廟殿宇宏敞左鐘右鼓搆有三層樓分貯此器雖晨敲暮繫然不假物則不鳴也六月十三日時夜將半　未奏聲而鯨忽怒吼黄冠輩聞而異之披衣起視則皓月當天空庭如水而已自此閱三晝夜而百八鐘聲鏗鏗不斷幾以爲豐山神物不知何日飛來矣有好事者淨掃乩壇叩聞廟鐘自鳴之故判有爾問我我問天二語固請之則戞然而止鐘亦不復鳴矣按此事似涉倘恍然友人旣確切言之故姑錄之以質博雅君子 
[雜錄]  
　　産褥之處置（原滬） 
居室産室擇廣闊閑靜空氣流通光線射入室温在攝氏十八度無用之器具一概不得置在室中 
就褥産後至少就褥一星期如能二三星期者尤佳蓋産婦能安靜就褥可期創傷之子宫早日復元惡露正規臥法在初之二三日間仰臥以後左右互相倒臥以保子宫正常之位置室内步行須一星期方可近來有人推奬褥婦早期之起立謂分娩之翌日卽宜在床上起坐以便惡露之排泄助生殖器之復舊惟行之過多則招多量之出血或子宫之轉位下垂脫出等之虞然仰臥過久有招子宫之後傾屈者故須適當以行之 
精神之安靜産褥中避精神的努力及興奮不可煩家政上之事並禁長時之談話 
寢具及衣服汚穢之惡露布及襁褓等速持之室外褥婦覆被僅保温暖不可過熱致發大汗衣服清潔寛闊褥婦用腹帶能促腹筋之恢復預防懸垂腹及直腹筋之離開故最適用 
食餌初之二三日用牛乳粥鷄蛋等口渴時用麥湯或淡茶其後食慾增進則可食麵包軟飯鷄鴨魚等二星期後可照如常然剌戟性物及富於脂肪及難消化者皆宜避之 
便通分娩後經三四日尚無便通者則服　麻子油一食匙 
尿利如尿閉者於下腹部施以温濕布　法即用手巾浸於温水中絞乾後覆於下腹部 
外陰部之清潔最初數日間每日二回用三　　酸水浸於綿紗清拭外陰部 
授乳褥婦授乳有三大利益 
（一）能使生殖器恢復舊態迅速 
（二）能增進自已之榮養即食慾佳良故也 
（三）對於初生兒之營養適宜 
然亦有不得不僱乳母者卽産婦有肺癆病脚氣病糖尿病癲癎精神病重篤之賢臟炎熱性病及身體非常衰弱等則此時絶對的禁止授乳但所僱乳媪須與母體相仿者爲合格並宜檢查其有無疾患（完） 
　　附來函爲雄君來函云陰曆三月二十三日雜錄内載癲狗咬傷點眼方内眞妖面一錢半未知此是何物又前月預防蚤　法内有除蟲菊一物（注云植物名）未知其形若何祈卽登報詢明簽覆以便公衆爲禱又有問新鮮虎耳草應向何處　買者合併照登乞原著者即賜片答 
 
 
 

Page 18

 
 
   
 
