# 1910 - 197 - 4913456

 

Page 1

 
 
   
 
 

Page 2

 
 
[第一張]  
　　論说專電緊要新聞一時評 
[後幅]  
　　緊要新聞二分類新聞瀛談稗史 
[第二張]  
　　要摺本埠新聞來函 
[後幅]  
論説 
[論中國鐵路之前途（肅）]  
　　各國欲以鐵道政策分裂我也。自近數年來。吾國人亦嘗驚心怵目。急起直追。思所以自爲之而自保之矣。故若粤漢若川漢若洛潼若江浙若江西若安徽若湘鄂等處或則久棄其固有之權利。或則已入於外人之掌中。而凡有可以收回自辦之理由。莫不踴躍爭先。鳩資興辦。提倡者既不遺餘力。投資者亦不惜傾囊。試就當時之氣象以觀。則中國既有能辦路事之人。兼有能辦路事之力。前途幸福。正自無窮。苟假以時日焉。行見鐵道縱橫。規模閎遠。壯山川之色。而銷侵奪之萌蓋未始不繫於是矣。 
顧天下事不難於起點。而難於圖成。亦不難於導其先而難於繼其後。試觀路政自歸商辦以後。其集股之易且多。無若粤漢。其程功之速且善。無若江浙。然粤漢儲欵以待用。而寒暑屢易。僅成幾許之路工。蘇路按日以 
 
 
 

Page 3

 
 
程功。而經濟欠敷。遂有停息之計畫。卒使政府以紳商貽誤路事。而忽有授權督辦之謀。在京股東以北綫艱於籌。資而倡爲併歸官辦之議。（事見蘇京官致蘇路公司函。）以完全商辦之局面。一則誤於士紳之私見。一則困於。繼續之乏財。事雖有實。行不實行之殊。而由現在以測將來。已有岌岌可危之勢。即浙路人財並濟。差勝他邦。而規畫錢塘江橋。猶以道路謗言。遂致釀成叅案。則以後之。舉措。正難保。無阻力之橫生。至於贛皖川漢等路。之節節爲難。更可想見。如是而欲求路政發達。嫓美列强。不幾終成無補之空言乎。 
　　雖然中國路事之可危。其原因一在於任事者之未化私心。一在於與股者之但規近利。交通事業之興廢。其利害關係。正非僅屬於國家。惟人民不深究其利害所關。而徒視爲營業性質。於是當事者既以爭利爲唯一之目的。入股者亦以生利爲唯一之要端。苟其有利可圖。則閙意見。攬事權。而大局有所。弗暇顧使其無利可博。則信流言。懼虧折。而股本有所弗願投。舉從前登高一呼衆山皆應之。氣概一變而爲互相觀望。全體瓦解之情形。功既敗於埀成。事復近於中變。推其原始非皆見小。利而不知大體者有以階之厲乎。夫吾國人無任事之毅力。久已貽誚於外人。見輕於官吏矣。乃既肩此重大之事業。而不能力規久遠一雪此言。鐵路如斯則此外種種實業。亦安望其有振興之日乎。况乎民力不能勝路事。則延期。逾限。勢必歸之於官。官欵不足供路。用則貸債興工。勢且授權於外。是知團結力之不固。非特變民有爲國有也。而内帑不支。外債輸入。窮其流極。不至舉鐵路所有。權盡屬於他人而不止。門户既已。洞闢脈絡又受拘牽。吾民尚何所恃而可以不。受人之覊絆乎。路事去而國勢亦。隨之以俱去。此則記者所爲忱幾觀變。而不能不以杞人之憂。爲稍知大勢者一警告也。 
　　是故明智之士。弗以已築成之路線。已拒絶之外欵。爲足以自豪也。列强窺。伺方各挾其至甘之餌。以引人之入其彀中。而當軸諸公。又以民間不克成事。不樂輸資爲其主張貸債之口實。變端百出。來日大難。吾人民使猶念鐵路之寳貴者。計惟有任一日之事。即以矢一日之公心。有一分之財。即以盡一分之責任。維持全局。共策遠圖。毌規規於目前。毌齗齗於私槖。而爭出其心力財力以從事焉。其庶幾足以間執官吏之口。而不至。間接以付之强鄰歟。 
專電 
[電一（北京）]  
　　林紹年奏邇來財政艱窘非力圖整頓不能救亡現在清理各省財政進出欵相抵約短數千萬應辦各政尚多恐一時不易設法 
[電二（北京）]  
　　鹿相國以病未全愈仍請開去軍機差使樞議暫請派員署理毌庸開差聞署理者徐世昌肅親王二人必居其一 
[電三（北京）]  
　　濤貝勒電告政府由俄起程回國 
[電四（北京）]  
　　洵貝勒赴日美兩國考察海軍擬出月初啓行 
[電五（東京）]  
　　韓國統監寺内正毅子爵於陽歷七月二十三日正午行抵韓國京城 
[電六（東京）]  
　　前三井物產會社參事南新吾君授爲駐滬日本商務官 
緊要新聞一 
[葡兵炮攻過路環海盜詳情廣東]  
　　澳門葡兵藉口查拿擄匪圍攻過路環迭紀前報茲聞葡兵仍遠遠圍攻以冀匪等出降惟村人有寗死不降之概受傷者已由紅十字會施治初九早葡兵見過路環山上竪一白旗意爲居人願降報由澳督派兵一小隊往查詎行近該處居人卽放鎗攻擊葡兵急退始免失敗據言如於初十日下午仍不出降則由八地利牙艦調水師一隊登岸會同陸軍夾攻乃自初十日下午一點鐘至十一日上午八點鐘并不見賊人 
　　來歸葡砲艦亞美利加馬交八地利牙三號立卽同時開炮附近澳門各處終日聞砲聲不絶來往港澳之瑞泰輪船由澳開行數十里之遙船中搭客猶聞砲聲并見葡人陸續由澳運生力軍前往現聞葡國兵長卑力高已在過路環被海賊轟斃葡督因遂出諭命各官兵不得告假雖前已准告假者目下亦須回營預備調遣現海盜被葡人擒獲者約七十人另賊船三艘乘勢逃走葡人見之立刻開炮盜遂棄船游水復回過路環當馬交八地利牙二艦放砲向各村轟擊時陸兵隨而進攻佔奪數邨及山頂水師亦派隊登岸會搜各山巖澳督亦偕隨員人等親臨前敵至晚回澳二點鐘馬交兵輪卽已停炮亞美利加艦則於晚間十點鐘派水師百名八地利牙艦派水師五十名上岸協同陸軍守禦以防盜黨乘夜逃遁聞盜黨多名現向東逃往鶴沙一帶又有匪二隊約六十名逃往三角沙附近擸　尾處威脅漁船三艘載米數包及各項糧食他逃惟 
 
 

Page 4

 
 
附近各村已嚴加防禦不敢收留匪黨聞事前葡兵曾偵得一匪巢即由八地利牙艦用砲攻擊既而寂然葡兵進而查搜則沿途血衣甚多間有傷殘之肢體委於地上諒必匪已負傷他逃又聞籮交小輪捉獲一拖船中載男女多人及米數籮艙底藏有軍械内有一婦乃著匪某甲之妻匪黨已退往茘枝環儲備糧食决意死守如葡兵進攻則必死力相搏現在馬交八地利牙二輪仍時用砲轟擊以輔陸兵亞美利加艦則已解圍於十二日十一鐘返香港矣並悉此事初起時曾經李軍門派赤溪協吳敬榮前山同知莊允懿前往設法查辦經葡兵協往驅逐匪等拒捕前山守備傅贊開遂帶兵在華界堵截初七李軍門又派江大江固廣貞三兵輪前往海面緝截並派吳統領宗禹香山協副將馬德新新會營叅將馮應琛各帶隊前往華界堵截并查起被擄人口聞現在已起出十九名内有新寗學生五人初九日袁制軍特派交涉局委員蘇建侯觀察李軍門又派行營中軍參將何品璋西江隊統帶吳光宗衞隊管帶童常標帶隊前赴該處保護郷民嚴緝匪黨約束兵丁不許騷擾并與葡人交涉不得玉石不分各委及兵隊均由廣海廣玉載往并派安泰前往差遣由西江調江清兵輪往該處候用香山協副將馬德新現以所屬逼近澳門若處處設防固屬無此財力株守一路亦無裨益擬作寄兵於漁之法周流巡緝雇用漁拖一艘飭李都司招留投誠暗線黨羽二十名遴派管帶一員專司出洋巡緝過路環高瀾一帶海面其拖船不用金旗號褂祗給銅片腰牌一個以便營中稽查點騐水手人等扮作白衣漁人與尋常漁拖無異以免洋關巡船盤詰俾出入租界無所阻礙云 
[萊陽民變風潮六誌山東]  
　　萊陽亂事屢誌本報茲聞該縣郷民以官紳勾結既欲置之死地順受固死抵抗亦死故麥皆腐爛不收田亦荒蕪不治其實逼處此之苦况聞者亦爲之下涙初七日煙台道徐觀察派何令恩錫崔令祿階偕同該縣紳商修振邦等前往調處修紳等先赴郷間勸導俟有頭緖再與曲詩文商議何令等駐紥棲霞聽候消息着該紳等將勸諭情形每日遣人報告由何令轉告徐道電致魯撫以定解散之策初八夜該紳等馳入縣境一見郷曲父老莫不放聲痛哭詳訴官逼民反之情由云諸君在外安知家郷之苦今春米珠薪桂道殣相望方令猶嚴行搜括正供一兩竟漲至大錢三千七百八十文此一項已足殺小民而有餘又藉口新政勾串劣紳無物不捐無時不逼奎令受劣紳之賄三千五百兩有據有證故一抵任即爲諸劣紳報復苛捐照舊出示拿爲民請命之曲詩文吾等出此下策乃不得已也吾等主意已定生死早置之度外非將吾等斬盡殺絶决不承認各苛捐亦决不交出曲詩文言時悲咽不能成聲提及王張高　諸劣紳則怒目切齒於王景嶽于贊揚怨毒尤甚惟該省官界决不認官吏勒捐逼民方令奎令尤揑詞誣禀謂民無良孫撫竟爲所惑前日電飭徐道著速相機撲滅勿致蔓延並有力行剿除等語徐道接電即飭護兵營管帶董寳泰帶兵二營速馳該縣董管帶等俱不敢往謬稱近來海嶼胡匪潜藏倘將兵丁調往萊陽胡匪乘虚搗入後患可慮徐道准即電告孫撫謂烟台地方關係緊要海防兵丁未便擅離請另調他處兵丁前往云 
　　萊陽桃花郷民素以勇悍著名且富藏軍火此次事起由首領曲詩文親赴該郷借兵聯絡編爲七十二隊每隊數千人五月二十八日該縣奎令派馬隊三百緝捕曲詩文比至其郷即被郷民襲擊全軍盡没逃者只四五人二十九日起圍困萊陽城三日城内糧食已盡賴守城兵死力拒堵未致失守然已受驚不淺矣 
　　萊陽郷民已與官兵接仗傷斃兵弁百餘名孫撫已派巡防營隊并由第五鎭馬步隊千餘名隨帶大砲四尊前往相機辦理並聞曹州府境亦有亂耗未稔確否 
　　孫撫因萊陽亂民滋事前派之楊道耀林辦理未盡得法特加派陳道公亮馳往查辦德國于膠州附近亦增加步兵及騎兵二千名砲兵一千六百名以防亂民又有水雷艇一艘泊於萊陽附近孫撫聞信已電致政府請向德使交涉 
　　又北京訪函云御史王寳田呈遞封摺一件探其内容係關於萊陽官激民變一案指參東撫孫寳琦誤用朱令於前抽税加捐幾閙成不可收拾之勢又以辦事操切之奎寳承其後一誤再誤應請懲處聞王摺已交直督陳小帥查覆矣 
[桂省肅清匪亂之難緩北京]  
　　法公使以廣西南寗各屬賊匪猖獗藉口保護該國在兩廣之商業財產教士商民擬將駐紥河内之兵隊移駐南寗防衞一切外部已嚴詞駁覆並電囑桂撫張鳴岐速清匪亂以杜外人藉口 
[核議第三次保和會議案北京]  
　　第三次保和會之議案應於本年冬月内即西歷一千九百十年以前由駐會大臣通達該會存案茲聞鄒尚書及胡曹兩侍郎以爲此項議案關係國際前途至爲重要特商樞府諸公定期核議以昭愼重聞已由慶邸定於十五日在政務處特開會議 
[吳軍機的是理財好手北京]  
　　吳蔚若軍機在政府提議謂有兩大宗進欵易於整頓一日鹽一日茶鹽政既設督辦大臣應責成切實整頓務將中飽盡數提出每年亦有一千萬上下各省茶務較 
 
 

Page 5

 
 
之鹽弊尤甚四川安徽茶欵公家得數有限應即加徵官税搜羅中飽一律化私歸官核計每年所收之欵甚鉅足敷海軍經費且茶非食比其捐雖重於民無害各樞　均韙其議 
[汪公使擬裁留學生監督北京]  
　　新簡駐日使臣汪伯棠公使日前至學部與各堂晤談許久探悉汪公使擬將使館之組織略謂變更如日本留學生總監督一缺擬卽裁撤其近因雖由田吳沼聲名大劣而從來各監督亦無一不被指摘者不如去之免生衝突聞唐尚書等頗表同情並擬添設額外叅贊二員及書記官二三員以便帮辦一切事務 
[鹽政處整頓各省鹽務之新政見北京]  
　　東三省督辦鹽政大臣澤尚書以東三省鹽務北有大宗俄私由海參崴侵灌於黑龍江南有日私充斥於吉林兼之金州租界鹽灘交涉未定遼河東西沿海七八州縣林立鹽銷何地亦未能詳營口向爲鹽務總匯之區前設分局商准南滿鐵路公司减價裝運官鹽不准再運私鹽沿路各站由我稽查並在綏芬河税關嚴杜東北海路私運所有陸運之吉江兩省官鹽發給本地商人分配銷售訂明商鹽一石計六百四十斤之外吉省再加滷耗八十斤江省再加一百四十斤究竟近來銷塲若何有無弊　該三省督撫有會辦鹽政之責應即由該督撫查明咨覆以便籌議整頓辦法昨特將此情咨行東督及吉江兩撫請即速行派員調查尅期咨覆本處一面擬援晏安瀾通查江淮鹽務成案再派陸京卿宗輿前往澈查 
　　湖南湖南衡永寳三府本係淮鹽引岸自粤匪之亂長江梗阻淮鹽停滯難行該三府遂爲粤私侵佔嗣俞廉三因奏請設立官運局收買粤私由官定價發售並由江南分設淮鹽配銷局减價敵私近因粤鹽缺產塲價增昂小販既無利可圖鹽釐亦異常短絀湘撫楊文鼎因援江南廣東上年借運長蘆例奏請由湘省派員徑購長蘆山東曬鹽自行運銷衡水寳三府與淮鹽配銷局相輔而行既可以抵代粤私而湘省餉源亦可充裕摺上當交督辦鹽政大臣查核具奏現鹽政處主張議駁近雖有人出而調停以爲官運雖非得計若仍歸商運將引票改爲執照每領一執照繳銀二千兩庶權不操之商而利可歸之官但澤尚書持之甚堅未必能採用也 
[吏部司員得賄案十一誌北京]  
　　黃祖詒賄買改選班知縣案内之要証王憲章多方運動輿論譁然查辦大臣廷尚書與林侍郎商議傳訊頗有意見林爭執良久始將王及筆帖式瑞至隆惠等傳訊一次不意訊尚未終私函又至故又交還吏部未經看管 
　　聞王憲章與李廷楷對質時李云事難隱瞞祇得累及閣下王大聲暍云我向不識汝何得乃爾十一日復被提訊王憲章詞甚閃爍因此仍未扣留收禁 
　　聞王憲章自充投供處總核以後屢次舞弊去年有一廣東人徐信善以改選班分發直隸其改選亦係由王憲章賄買而來其事爲同事王某查出回明掌印言之至再掌印皆王私黨投鼠忌器不但不舉發反加王某以多事之名王持之甚厲不肯行文其後此文由掌印標行堂官無由知之王憲章之能力已可見一斑此次黃祖詒案發現後王憲章雖經提傳到案皆由瑞至承認日昨法部又將瑞至看押吏部旗人大動公憤謂王憲章如果倖逃法網誓必舉發徐信善一案蓋以徐案昭然在人耳目又有王某爲之証據恐王憲章無所逃于天地之間矣 
[吏部之迴光返照北京]  
　　裁撤吏部歸併内閣以符立憲國體制一節磋商經年尚未决定茲聞某相國提議以現在官制更易欽定處分則例多有引用不能妥洽之處應由憲政編查館會同吏部叅改修訂此時未便遽裁吏部又聞某相國由病中函致慶邸極言裁撤吏部之種種阻礙以故該部遽難裁撤云 
[電請興築川藏幹路北京]  
　　川督趙次珊制軍及駐藏辦事大臣日昨聯銜致電郵傳部謂現値改革藏政整頓軍事商務各政事日益繁增惟交通不便諸多掣肘更兼外人藉口迭起要求徒滋紛擾前擬設川藏幹路迄今尚無成議殊與藏政大生阻碍貴部有統籌交通之責擬請從速設法興築以利交通 
[軍諮處嚴禁輕辱軍人北京]  
　　軍諮處大臣朗貝勒昨與陸軍部各堂會議謂軍人爲世界最高之人格文明國家莫不優待凡軍人犯罪或槍殺或拘禁或斥革罰餉或記過訓誡從未有打之駡之者吾國向無文明軍律軍人有過則責之以棍或披其頰罵其親致使自愛者視從戎爲畏途當兵爲無恥故特奏定新軍律通行各鎭一律遵守不得再以野蠻舉動輕辱軍人 
[海軍處請頒大清會典北京]  
　　籌辦海軍處片奏云臣等遵籌海軍基礎除考查東西各國法制外尤宜廣稽國朝掌故以期無所偏倚查大清會典實於講求軍制軍學軍禮軍樂諸端爲必不可少之書各部院各學堂歷經請領頒發在案現當海軍籌辦伊始凡關於典章制度書籍必須廣爲儲備擬請頒賜大清會典一部以備叅考如蒙俞允即由臣處敬謹派員承領庶使辦事各員有所依據五月二十一日奉旨依議 
 
 

Page 6

 
 
[魯省軍政未能一律改良北京]  
　　魯撫孫寳琦片奏此次東省改編巡防隊原期全省軍政一體改良以收畫一整齊之效但亦有情形稍異性質不同未便遽行改易者如各廳州縣馬步巡勇其作用不外巡緝似可照章改編巡防第統計其總數雖有一千二百五十四名之多而散布畸零分隸於兗沂曹膠四府州及菏澤濮州曹縣范縣觀城朝城鄆城單縣城武定陶鉅野平陰嘉祥高密即墨等十五州縣每處不過數十名多或百名百數十名或因地方不靖賴其梭巡或因交涉攸關俾資保護既零星之散處自編制之爲難祇有暫予通融循舊辦理將來酌度情勢再行議改議裁所需口糧每年計需銀四萬四千四百六十餘兩仍由司庫地丁項下動支惟其名目不齊有衞隊壯勇之分未免歧異應即統名巡勇以歸一律並將此項巡勇統歸營務處管轄責令隨時綜核考查以資整飭 
[京師近事]  
　　政府因國會事擬在各省開設機關報宣達國會遲速之利害俾期商民不致悞會某樞臣以出資開設新報輿論未必尊崇似不如利用京外有價値之報或收買或津貼較爲容易聞已授意某大臣辦理 
　　軍諮處擬調查各省新軍督練公所兵備參謀督練三處總辦履歷出身嗣後遇有缺出均由軍諮大臣遴員派充以資統攝 
　　某御史呈遞封奏探係奏叅近畿陸軍各鎭紀律不嚴時有擾害商民情事以第一鎭爲尤甚請飭該管大臣認眞約束摺上即奉諭著軍諮處陸軍部知道 
　　破獲汪兆銘案之祥瑞得　三千元並升充高等偵探官該員遂自鳴得意終日治遊前日晚間在朱家胡同榮喜茶室狎妓與趙宏川爭風竟率領土棍多人（有充探兵者）在該妓院内將趙某毒打幾有性命之憂門前巡警畏其勢力未敢過問鳴呼京師之警察如此高等偵探之人格如此可慨也矣 
　　變通旗制處設立兩年去歲始派提調二人一爲恩華一爲吳廷夑敷衍局面苟且一時迄至今日未辦一事聞該處欽派大臣嘗謂旗制無可變通生計無力籌措朝廷派充此差無可辭卸只好等到國會開時再説八旗生死禍福皆非責任惟有聽其自然而已 
　　總理禁烟事務大臣恭邸因各省督撫將軍都統中尚有烟癮較深仍未戒斷者實屬不成事體前曾與鹿中堂議及擬派員前赴各省秘密調查俟查有實據即當具摺嚴參迄未實行刻聞恭邸曾向政府提議某軍機以此事並非派員密查之件即或派員前往亦難達到目的不過耗費用欵而已然一動不如一靜云云故此議已作罷論 
　　軍諮處春間奏定陸軍授官章程編訂甚速故中有未臻妥善之處聞俟濤邸及蔭尚書回京後須再釐訂 
　　軍機處昨日片交陸軍部謂前年廣西駐防兵變幾動大局今年春間南寗復有駐防兵變之事於軍政前途大有關係迅速會同各督撫將防範章程嚴行訂定以遏亂萌 
　　葉恭綽現雖禀請出洋尚每日到署然艱於步履用兩木棍狀如丁字挾之而行人皆謂梁士貽等從前因緣爲奸恃葉恭綽如拐棍今葉恭綽又恃拐棍以行其怪狀誠不可思議云 
時評 
　　其一 
　　北京禁烟公所調騐大員之消息。記者聞之屢矣。而試間調騐者果爲何人。今鹿相又函請調驗大員矣。鹿爲禁烟大臣之一坐而言。不知亦尚起而行乎。 
　　就令行也而以中國官塲之通弊。非苞苴之餂　。即權要之請。託煌煌。大員固無一不囊槖充。盈奥援密布者也但使稍抒。其一二運動之神技。則此三五日之調騐。儘可安穩而過去。試一觀近來直省禁烟公所之調騐烟員。其眞能騐出者有幾不第不能騐出而已。且不啻爲受騐之烟員。加一保證而使之。無復顧忌也。 
　　嗟夫國會未開。僅恃官吏以監察官吏。則其監察之效果亦可知矣。 
　　其二 
　　近日民間亦不靖矣。調查户口也。禁種土藥也。其他種種之派捐也。皆足以觸起社會之風潮而成不可遏抑之勢。夫派捐固爲厲民之尤。鋌而走險宜也。若調查户口禁種土藥二事。皆係籌備憲政之要端。且爲中國存亡絶續之關鍵。於此而猶起風潮以抵抗。則眞無意識之甚者矣。 
　　顧民間之所以抵抗調查者。爲預防抽捐地也。所以抵抗禁土者。爲保全生業計。也其所。持之見解固甚愚。而可嗤然亦足見社會經濟程度之窘迫。而此撲彼起之風潮非眞民心。之好亂矣。竊願地方官吏。於根本上籌弭亂之。方而愼勿僅恃兵力以鎭定也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[瑞安土匪散而復聚之警報杭州]  
　　温州瑞安縣前有土匪聚衆擾事當經該縣查大令鰲禀請浙撫札飭温州防營前往擊散現該土匪聞防軍將次調回又敢聚衆搶掠并有相約起事消息茲將該縣官紳禀請添兵駐紥電稿及增中丞致趙統領等電文分别錄左 
　　瑞安縣禀浙撫電撫憲鈞鑒瑞安土匪擊散後駐兵七棚尚嫌單薄故禀請添兵分駐今因防軍調回匪胆漸張復聚民心惶急請電飭統領暫緩調回並添派駐紥盼切知縣鰲謹叩删 
　　紳士項仲芳等禀浙撫電撫憲鑒瑞安港郷梁兇山聚匪立塞縣主調兵擊散留防營七棚並請添兵分駐今忽奉調一空闔邑無兵匪散復聚民心惶恐懇飭統領赶調二哨援瑞項仲芳等五十人公叩 
　　浙撫致趙統領等電温州趙統領梅帮統鑒據瑞安查令電稱該邑土匪擊散後駐兵七棚尚嫌單薄故禀請添兵分駐今防軍調回匪胆漸張復聚民心惶急請電飭統領暫緩調回並添派駐紥盻切等情又據瑞紳項仲芳等五十人電同前由查該邑匪甫剿散防勇似難遽撤希卽體察情形緩調爲是並傳諭查令轉告各紳知照院銑印 
[霑化又有激變之縣令山東]  
　　東省海陽萊陽二縣民變後一切情形迭誌本報茲悉霑化災民無力完租該縣沈令迭次催完至今不息以致府控省控者絡繹不絶幸武定方太守深恤民艱凡赴府控訴者當卽批示飭縣禀緩無如沈令抗不遵行而催逼依然民心無主奔走號哭日夜不息以故滿城風雨官紳商民無議他事者近沈大令又於上月二十八派縣役二十名四路嚴催各災民憤甚誓死抗拒與官用武風聞沿海各莊均已决定先毆里差擁衆入城向該令理論當初一日方守出署謁廟時該州郷民來府呈控者竟有二十餘人之多環繞跪訴哭泣不休當經方守詳細面訊約兩小時許面准派委往查始退 
[沔陽蘆林湖案善後政策湖北]  
　　沔陽蘆林湖上下兩垸民人因爭水械鬭上垸恃地險人衆槍礮充足竟敢抗拒官軍經鄂督派兵勦辦情形迭誌本報現由督辦天沔濳賑務盛觀察　頤沔州裴刺史枬督紳再三開導上垸已經服從公推户族出爲具結悔過現正勒繳鎗礮查拿倡首滋事之彭啓煥彭興洲等無須兵力勦辦昨盛觀察特將辦理情形縷禀瑞督核示並謂上垸民人之敢於負嵎者實恃其鎗砲精熟飛划靈便此次入其巢穴勒繳軍械兼辦清郷雖有陸軍隨從足資懾服而水面亦須駐有軍隊方壯聲威應請檄派襄河水師左營派撥舢板數十艘隨同辦理已奉瑞制軍批准檄飭該水師營管帶官江守學樸照辦一面飭盛道督同江守及地方文武印委務將上垸槍砲勒令全數繳案不准藏留一件其下垸之鎗砲亦即趁此勒令繳出以昭公允至上垸地方有天主教堂一所該地人民據爲藉口果欲絶此械鬭作亂之禍� 
根非商令擇地遷移不可故瑞制軍前飭漢關道與法領事商議將教堂遷移於沔陽州城並委知縣潘彥前往與教堂牧師趙某磋商未經就緒現制軍又責成盛道督同江守與趙牧師妥商辦理以絶亂源 
[鄂屬州縣紛紛報告水災湖北]  
　　湖北沔陽濳江等州縣大水潰堤大治武昌興國等州蛟水爲患詳情迭誌本報茲監利縣劉令延坦亦電禀來省報告該縣府民垸嚴小垸錢老垸丁家月堤均因襄水陡漲潰口請撥振糶米二三百石先放急振濳江縣陳令曾蔭亦電� 
禀報告該縣馬家拐堤潰口垸内二十餘村莊悉被水淹等情瑞制軍當查監利府民垸等處堤垸去冬既未加修迨至襄水盛漲又復無人防護以致潰决數口疎忽之咎實所難辭已飭將劉令先記大過二次濳江縣馬家拐潰口據陳令電稱防護周至然今歲水勢尚不過大豈有搶護得力仍被冲决亦飭將陳令記過三次以示薄懲仍嚴飭該令等將各堤垸潰口赶緊設法搶築以期及早斷流不得再事支延致干重咎被水災民准每縣撥給糶米二百石先放急振以資救濟惟須核實散放勿任稍有弊混又漢川縣前於五月二十四日因上游沔陽芳洲垸襄堤潰口水勢下注致將該縣蓮子打雁臨江白魚等官堤一併淹没各垸堤亦漫淹成口而臨江隄垸潰口尤多太和永盛雨子垸及楊家河公各廢垸均亦被淹甚重幸居民多係附隄蓋屋或遷徙高阜祇於昏夜　溺斃婦女幼孩十餘人現自六月初二日以來該縣又無日不雨水澤所至溝澮皆盈以致沿河田廬均被淹漫謝家垸一帶尤甚積水深至二三丈聞初七之夜水來時人民之葬身魚腹者不下數十人遠近皆聞呼救命之聲亦可慘矣其沔陽芳州新隄等處地勢稍高去歲大水並未潰隄不料今歲老隄潰口新隄亦被冲决所有田禾荳蔴以及田廬牲畜均付汪洋受害最烈者以栢枝溝鄭家灣下街爲甚刻由督辦賑務盛觀察春頤委員查勘飭令赶緊設法搶築以免蔓延 
[勸業會塲之見聞錄南京]  
　　陸軍賽馬會之籌備陸軍第九鎭組織賽馬會定期十八二十二兩日舉賽已誌昨報茲聞事務所對於此舉非常歡迎除用本　已有各旗幟外並向學務公所借用運動旗其入塲劵另備團體劵二枚每枚三百人飭知後門及勸業路門衞士凡軍服及軍馬准其無劵入塲預備奪標奬勵品分三種（甲）紀念手巾（乙）紀念扇（丙）金花（丁）會塲圖並知會臨時病院及臨時巡警局届時至跑馬塲加意保護因此舉不惟見軍人尚武之精神且增盛會塲興致不少也 
　　盲於目不盲於心福建館有盲學堂出品陳列塲並至學生五人在該館中大廳設盲學生實地試騐塲旁懸功課表分英文寫字織蓆編襪吹號鼓琴數門註明觀覽諸公有願試何項功課即通知事務　轉飭可 
 
 

Page 11

 
 
也游覽人至此觀所製襪蓆無不贊歎絶倫即音樂亦有過人之處盲者善聽理固然也而觀其寫字筆跡清楚豈不咄咄怪事 
　　儼似動物之礦物珊瑚實爲動物人以其形似樹枝故常疑其爲植物自西學東來始破斯疑今教育館實業部中所陳之海花石骨骼標本一件係如臯葉標懐君之出品產於发臯東郷海濱長約尺二寸闊亦三寸餘形似龜背上有多數隆凸之紋苟無學識之人一見必疑爲動物而不知實即海花石之骨骼也其功用甚大既可爲博物院之標本並堪作裝飾品研究博物者盍留意之 
分類新聞政界 
[司法警察更調服務杭州]  
　　浙省司法警察教練所第一班學生業於本年四月間考試畢業計共六十名現聞警道楊味蒓觀察以省城各級審判廳成立無期此項學生閑居旅寓且有種種不法行爲流於邪僻者而教練所尚須續招第二班俾儲將來之選特於日前會商臬司李廉訪擬在仁錢二屬各局區長警中挑選合格巡士撥入教練所作爲第二班學額所遺長警缺額即以司法畢業生一律補充俾資練習而免游惰業經廉訪贊成即日會銜具詳中座請示遵行 
[館頒諮議局疑義解釋杭州]  
　　憲政編查館咨行浙撫以本館奏定諮議局章程聲明諮議局關係重要選舉事宜尤屬創辦此次所訂章程頭緒繁多條文細密各省如有疑義應隨時咨詢本館以便詳爲解釋俾免歧誤等因嗣據各省陸續咨電詢問各項疑義業經本館隨時答復查此項答復各省自應一律按照通用免涉紛歧茲將本館續行奏咨各項文件並答復各省電詢疑義自本年正月起至三月止彙刋第七次解釋相應通行各省以便一律按照辦理 
[李堡毁學案之結束揚州]  
　　兩淮運司增都轉奉江督札云據如臯縣禀李堡平糶灶民滋閙一案查此次李堡有栟茶塲灶民藉口平糶越界滋閙殊屬不安本分經該縣會同方大使等前赴彈壓已見平靖其故由於灶境不與地方同時平糶以致該灶民等毁及學堂並及董屋商店實屬不法已極灶境之董辦事遲延亦屬可恨現在李堡糶局已開灶董協查户口仰即妥爲辦理勿再肇事麥熟有收當可相安所有被毁之學堂已經該縣諭董設法布置仍應先期開校以免曠誤並移滬茶塲轉諭灶紳將學校董宅設法修竣毌得遷延惟滋閙雖在灶户難免無棍徒唆使應即嚴拿首要懲辦以肅法紀仰候札飭淮運司迅行東台縣並祥茶塲一體會同迅速獲解不得漠視 
[預防運河汎之計畫揚州]  
　　揚屬運河東西兩隄爲下河各州縣保障每届伏秋大汎例應設防現在節逾小暑運河水勢漸長來源暢旺與否尚難逆料自應先期設備昨由進揚道將詳情禀明各憲援照水小年分成案辦理並一面札派委員隨辦駐工提調往來巡視定於六月十二日設防會同汛弁認眞防守駐巡矣 
軍界 
[鄂提傳諭陸軍官長優待學兵湖北]  
　　湖北陸軍特别小學堂經前鄂督張文襄開辦本年信字齋卒業各學兵程度極高無如事少人多毫無位置之處日昨張軍門深恐賦間日久未免辜負南皮相國之苦心特照會標統札飭各管帶轉行各營大旨以陸軍特别小學堂溯自張文襄公締造經營不遺餘力原爲造就人材擴充武備起見用意至爲深遠今仁信齋學兵均已先後畢業數年攻苦其志頗嘉雖欲盡數錄用一時無位置之　只得仍令各回原營以資歷練俾免曠廢所學所有該學兵等回營後術科務須加意練習以備將來指揮隊伍即仰各該營另提一班遴派品學兼優之官長特别訓練至該學兵淘鎔有素所學各有專門如有能充學科助手者亦即分别派充本營講堂學科助教俾得教學相長藉資贊佐以示優異遇有相當缺出隨時儘先錄用本統制愛才如命各該營亦當共體此心仰副文襄公培植人才之至意除分行外相應照會煩爲轉飭遵照辦理 
[劄知嚴查省港梧各輪私運軍火廣東]  
　　粤省大吏以匪徒私運軍火所有往來船隻均經關卡嚴密搜查以杜接濟惟有由省至梧之洋輪西南南寗李寳第威海福星等五艘又由港至梧之洋輪鎭波鎭安新安和貴南京連灣新會廣泰廣威廣遠等十艘向章不由釐廠查騐現經督院劄知粤海三水兩關税務司隨時認眞稽查如有匪徒運帶軍火者立即嚴拿解辦 
學務 
[繁昌官學爭奪洲產風潮安慶]  
　　三山公學電皖撫學憲鑒繁昌楊令派差至三山公學鎖押學員既無控告主名又無干犯罪狀無端奇辱全堂解體伏乞主持餘另禀繁昌三山公學全體叩 
　　皖撫致繁昌令電繁昌楊令據三山公學電禀該縣無故鎖押學員全堂解體等語究竟此事詳情如何即速據實電覆毌稍諱飾撫院佳印 
　　繁昌令覆電撫憲鈞鑒佳電謹悉姚傳本把持農工學堂洲產造謠阻撓　惑佃户並吊拷何滿山不准承租訪悉查拿乃奪票敺差鼓動學堂遍發傳單希圖挾制業已通禀請究現在暑假並無全堂解體情事繁昌知縣楊兆斌謹覆 
[札催募助府學經費揚州]  
　　揚州府中學堂經費本甚支絀兹又添造室宇及書器等項欵無從出由嵩太守議定借欵興築募捐歸補當經備具捐啓公函分致勸募並札各屬勸辦先由太守借墊洋八百元江都汪紳甘泉蔣紳高郵馬紳各借洋二百元共一千四百元交堂撥用又江都縣解洋五百元甘泉縣募捐二百元揚子縣勸洋六十元東台捐洋二百一十元均經撥用現在工程將次完竣仍有應用要需及借墊各欵急待支還刻由該堂監督禀請府尊札催勸募矣 
[元寗旅學考試畢業安慶]  
　　江蘇元寗旅皖兩等小學堂高等班學生現届畢業經提學司吳文宗督同在事人員及教員分門考試各項科學均稱完備刻已評定分數分别等第造具清册呈由提學司轉詳撫完懇予咨部核奬以示鼓勵 
[高學使暫緩回任原因武昌]  
　　新任鄂藩王聘三方伯已於十五日接篆本任學司高澤如方伯交卸藩篆原擬即時回學司本任因瑞制 
 
 

Page 12

 
 
軍飭其督率鄂省學生參觀團赴南洋勸業會研究學理故須往寗垣一行其學司篆務仍由李子申觀察署理須七月中旬方能返鄂接篆 
實業 
[咨報開闢大沙商塲籌畫情形廣東]  
　　農工商部以粤省大沙闢作商塲一事近日籌劃情形如何飭行查報現大吏以該塲地址仍須酌量增築以期增廣四面則砌石建堤中央建一大公園東西則築市塲店舖務極整齊已經委員帶同工程師煙囉治測量地址繪圖核定先行開辦日前已咨部核示矣 
[廣九鐵路限明年告成廣州]  
　　粤省廣九鐵路由英商承貸鉅欵 
與華商合辦者此次郵傳部派梁右丞士詒往查路工回京之後即咨行袁制軍限至宣統三年全路一律告成並分别某年築某叚某月通某處開列清單以便督催 
[出品會運費之糾葛揚州]  
　　揚州府設立物產會選送出品赴寗陳賽所需經費前禀明督憲仿照蘇州府辦法每屬先捐五百元並募集本地紳商捐欵以資補助現在各出品久已運寗而各屬多未遵章繳欵大概以繳錢一百千千或洋百元者爲多其運寗各費多係懸墊嵩大守昨日札飭各屬迅即歸還濟用如再因循玩視即據實上詳靜候上台示遵辦理 
[武漢團體歡迎華僑紀盛漢口]  
　　南洋群島僑商蔡奇鳳梁祖祿等來鄂遊歷瑞制軍派勸業道高觀察松如招待各節已紀前報茲武漢紳商學軍各界團體如諮議局教育會憲政籌備會自治會鐵路協會武漢兩總商會商防保安會商團體育會共二十七團體於十四日在漢口後城商業學堂開特别歡迎大會是日全漢口鎭　商號居民凡係僑商經過地點概掛龍旗大書歡迎同胞字樣備極一時之盛 
雜記 
[票儈被禁後之怪現象杭州]  
　　浙撫增中丞奏禁彩票雷勵風行勒限停售致數十年漏巵酖毒一朝革除社會永蒙其澤杭垣自月朔實行後城廂票店名爲遵諭歇業另圖營生並紛紛改頭換面售賣東洋藥品實則以此爲媒批發各埠如故近半月以來行政官尚無别項干涉若輩故態復萌門莊亦漸發達凡定購副票者以半打起碼郵赴申局蓋印概用快信往還湖北票銷路尤旺六月票早已告罄如廣滙豐德大等號業已添配數次尚覺應接不暇並敢揚言已奉大部密電准其售至年終不料浙撫見蕭山票儈違禁兜賣事大加震怒本日密札該縣文稱照得浙省停售彩票業經本部院札電通飭雷厲風行勒限停歇並禁止影射兜售各在案乃風聞蕭山彩票店如協順得利源等閉歇外其餘帶賣各店均改賣丸藥廣貨但門前仍有私行兜售其票之眞僞亦無從辨别并郵政局仍有將彩票郵寄來浙等情如係該店等違禁私售卽應嚴辦示懲如係奸人影射愚民受欺尤堪痛恨亟應查拿究辦以肅禁令而靖地方合行札飭札到該縣即便遵照不動聲色嚴密訪查務得確情禀候核辦總期根株盡絶是爲至要 
[王同知亦得思邀難蔭曠典州]  
　　髮逆之變各督撫將帥臨難捐軀有功於　雖經迭沛殊恩仍恐年湮代久或有遺漏特於本年寄諭各直省分别查明奏奬以彰忠節浙省難蔭人員前經增中丞查明李前冸曾廣鍾等兩員奏邀恩奬在案現復查有候補同知王念祖係原任浙江巡撫王的齡之嫡長孫粤逆之亂杭州城陷中丞從容就義大節凛然載在史乘該同知爲忠勳後裔未便獨令向隅持於日前援案具奏請旨遵行矣 
[高等審判廳庭可羅雀武昌]  
　　鄂省高等審判見習所定章祇能收理武漢兩地方審判見習所上控案件其未設審判所州縣仍應赴司署呈控故該所自上年七月開庭迄今受理案件不過十起而每月各員薪水則需銀七百餘元現司法馬積生廉訪以値茲財政奇絀之際何能任此虚縻擬令發審局承審各員兼充該所檢察推事錄事祇略予津貼夫馬其前委該所各職員概令銷差酌留一主簿經理文牘現已詳請鄂督核示矣 
[侵振劣紳之下塲武昌]  
　　湖北沔陽州東二區紳董戚文栩原捐有安徽候補縣丞上年因省親回籍勷辦該區振務侵蝕錢米甚鉅雖經提省發府訊辦而恃符狡展茹不吐實昨由武昌府趙太守將該紳履歷職銜開摺呈請鄂督奏參革職已經瑞制軍電請吏部度支部斥革矣 
瀛談 
[南美捕鱷記]  
　　鱷之爲物也。冥頑不靈。凶暴𤡺惡。食人食畜。� 
性乃天生。好居熱海瘴澤之内。以故印度阿弗利加墨西哥南洋南美黑　極熱之地。至今棲息者尚多。歐美人喜用其革。以故往往冐險往捕黑　赤夷傚之。羣出獲鱷。食其肉而　其皮。噫鱷豈靈物也哉。乃古之人至有藉文詞以軀逐者。亦誕甚矣。 
　　日本掘内靜字者。冐險探奇家也。嘗游墨西哥。與土蠻偕捕鱷於古崙比亞地方。時方四月。炎熱如焚。早起隨蠻人而往。蠻人皆手持火槍擉刃。路遇一蠻人來。問之。曰昨夜已投餌矣。未能獲一也。遂入路傍草舍而憇。蠻人問靜宇曰。公不欲觀鱷魚棲息狀乎。曰甚願。又隨偕往。穿叢林。行僅里。許有小阜焉。蠻人手招靜宇曰。公觀前面。靜宇立阜陰。累足而窺。前有大澤蘆蔁叢生。鷺雁羣飛。中有一島嶼。島邊有物。四足而長喙。狀類蜥蝪。全身若著甲胃。曝背而臥者二三。其色不一。有如灰者。有如茶者。有帶綠者。長二丈上下。開口上嚮。齒牙若鋸。有小鳥出入齒牙間。似不知其爲鱷之口者。而鱷亦不啄之。靜宇怪而問之。蠻人曰。鱷之齒牙間生小蟲。嚙齒根及肉。鱷不　其痛。小鳥來啄之耳。既而　中水動。突出若巖角者。出而復没。蓋鱷舉其首也。靜宇顧蠻人曰。放槍打之如何。蠻人掉頭曰。危危。言未終。蘆蔁俄動。蠻人曰。鱷來。鱷來。公可急去矣。忽有排蘆而出者。長二丈許。勢甚猛。來迫靜宇。靜宇毛骨悚。然不覺疾走而去。 
稗史 
[東俄女武士（六）]  
　　須函琳夫人。自在要塞軍總督司米爾瑙夫將軍麾下。爲一傳令使。專執行傳令事務。其氣像活潑。勇於辦事。較諸男子。有過無不及者。如是數日。須函琳中尉。以不日當轉任他處訪夫人告辭。中尉之新任地。爲比利箕砲台。在鳩羅巴圖。金礮台之前面。乃旅順水源之保障也。此　台一陷旅順之水道即斷絶。實旅順全口最重要之地。而中尉部下乃僅僅有機關砲一小隊。與十三寸砲三門耳。最著重之要職。至爲難之苦役。當時旅順之内情。有不能付過大之兵力於中尉者。其狀態亦可見矣。當日中尉告别時。夫人欣然言曰。君幸得名　之大任。但説此一語。不及他事。中尉亦因是不與言他事。只就軍務説曰。余雖不肖既膺斯大任。當於比利箕砲台竭盡余之赤　。涓盡余之精力。比利箕砲台。係旅順咽喉。我軍命脈之所在。本當派高級將佐守備。司徒賽爾都統者。因特信余素日忠誠。故託以此大任。余故非盡全力不可。夫人曰。何不曰死力。中尉曰固余所期望也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館草定行政綱目（十）（八）]  
　　司别事務條目直接官治間接官治地方官治地方自治附考 
　　警政司 
　　核辦行政警察●●○●●○按行政警察厥欵不一應歸地方辦理者君多 
　　司法警察●●○●●○第二第三之兩項純屬直接官治但創行之初暫委諸督撫亦可 
　　高等警察●●○●●○ 
　　教練警察各事項●●○●●○按此與第一項皆應兼列地方自治 
　　疆理司 
　　核議地方區畵統計土地面積●●○○○ 
　　稽核官民土地收放買賣●●●●○○ 
　　核辦測繪審訂圖志各事項●●○●●○ 
　　營繕司 
　　督理本部直轄土木工程●●○○○ 
　　稽核京外官辦土木工程及經費報銷●●○●●○按京師官辦工程爲直接官治其外省工程及經費核銷應屬地方官治 
　　保存古蹟調查廟宇各事項●●○●●●● 
　　衛生司 
　　核辦防疫衛生檢查醫藥　治病院各事項●●○●●●●按此項事務純屬地方行政惟必須　一之章程應由部規定通行耳 
　　此外如習藝所消防隊等項輕而易舉應屬地方官治至禮部工部先後劃歸本部之兩陵事項應屬皇室事務 
　　按日本内務省官制設有神社局神社之大别有二一曰伊勢神社一曰諸神社伊勢神宮純由國立所置神官亦有勅任奏任判任之别與國家官吏同一切經費由國庫動支歲以五萬元爲定額諸神社有官幣社（又有所謂别格官幣社者如東京之靖國神社與我國之昭社祠相似）國幣社府縣社郷社村社無格社凡六等其中惟官國幣設有由國庫給以補助金者其餘則否我國祭祀自昔列爲大典自應可有專職以司其事將來釐訂祀典職務亦應立皇室與國家之别如壇廟陵寢等項自宜列入皇室事務以保尊嚴至於國家祀典擬分爲神道人事兩宗神道祀典如先農城隍之類人事祀典如昭忠賢良名宦郷賢之類所有例應遣官或由地方官春秋致祭者（五嶽四瀆之神亦可定爲由各省督撫就近致祭）悉四本部别設專司以典其事並兼列直接官治地方自治惟孔子先師爲全國人士所宗仰近已升爲大祀京師文廟以國子丞司之隸於學部各直省地方本均設有學官（近年有改爲奉祀官之議）近年京外學堂林立無不於禮堂之内崇奉先師神位者似應一律隸於學部而分統於直省提學使兼爲間接官治焉　　　　　　　　　　　　　　　　　（未完） 
本埠新聞 
[酌定擔保洋行買辦新章]  
　　滬道蔡觀察移商務總會文云照得上海爲通商總滙之區洋行每延華人爲買辦經理交易另由殷實華商担保乃近來買辦虧空逃避累及保人而保人又以保單圖章不符並非當面簽字推諉不認因此互相涉訟者不一而足本道懲前毖後當經商之南洋律法官參照中外例案酌擬章程四條）一（凡關銀錢責任之保單單内無論如何立言必須載明保人代還字樣方担賠償責任否則保人不担賠償之責訴訟到官無效（二）凡保單上保人簽名畫押蓋章至少須有一証人當面監視簽名用章証人亦須簽名訴訟質証若無見証監簽訴訟到官不作爲憑）三（自新章施行之日爲始限兩月之内凡在新章未行之前所立不合式之保單須於兩月限内一律調換新章保單如逾限不換訴訟到官一概無效（四）此項新章華洋商人一律辦理本道復查第一條保單須載明代還方能責令賠償係遵照西一千八百六十八年五月十八號恭親王照復英國駐京阿大臣辦法第二條保人簽名畫押蓋章並須有一證人簽視亦與西國通例相符現禀奉南洋大臣暨蘇撫憲批准飭即照會領袖領事並行商會知照等因到道奉此除分别照會移行遵照外合行備文移會爲此合移貴總會請煩查照辦理望切施行 
[梟匪搶刧鹽捕營九誌]  
　　浦東北蔡鎭駐防鹽捕營哨弁趙管帶日前緝獲潘子林張子雲李榮廷等三名抄出手鎗一枝彈丸數粒單刀一把並在潘身畔抄出張得福具名之信函一封函内稱係托潘調查梟目王三蔴子自事决裂之後不知匿藏何處等語潘云此信係張子雲所給托爲深聽遂將潘子林張子雲李榮廷及鎗刀彈丸信函一併解送縣署曾經田大令察得潘張兩犯確係王三蔴子同黨諭飭釘鐐昨派捕役解送蘇省歸案訊辦其李榮廷一名訊明無干諭飭備文遞解安徽原籍刻聞昨晨將潘張兩犯押送到蘇後旋奉緝私總統汪觀察飭將兩次所解之殷正茂張瑞才王兆岡左春林朱老三朱老四六犯與潘張兩犯一併移送松江請戚太守分别審訊 
[改過局添派督辦續紀]  
　　滬道蔡觀察添派本縣田大令爲改過 
 
 

Page 19

 
 
局督辦該局委員馬鍾珣改爲會辦已紀前報茲將馬委員禀奉滬道批詞及田大令示諭分别錄左 
　　道批已飭縣將該犯等收禁并將犯案較重及監押年限過遠之犯一并收回縣監惟改過局向無縣銜應另檄縣爲該局督辦馬倅改爲會辦 
　　縣諭照得改過局押犯迭滋事端實屬不知安分茲奉道憲札委本縣爲該局督辦飭即妥愼辦理等因奉此合先示諭此後在押人犯務須安靜守分倘敢不遵仍有滋閙情事定予峻法嚴懲看役巡勇人等如有凌虐尅扣飯令等弊亦必斥革重究本縣諸事以切實爲主既奉憲委不得不認眞整頓其各懔遵勿謂言之不預也 
[閘北警局查獲革命黨續紀]  
　　閘北巡警總局拿獲革黨許禎祥已畧紀昨報茲聞此案係由偵捕隊官汪禹臣向參事官張主政警務科姚司馬處告發叅事因許匿跡租界某妓院恐捕房出爲干涉故命汪設法與該妓傭等串通將許誘往蘇州始得拘住由火車解回總局覊禁數日經督辦蔡觀察親自蒞局嚴密鞫訊其供詞無從探聽惟聞許係本地人年約二十歲左右伊父向爲布業領袖自經滬道訊問之後即發偵捕看管昨因查無証據已釋出免究矣 
[習藝所出品獲奬]  
　　滬北棲流公所創設習藝所以來教授流民各種工藝成效昭著該所前將所造改良紗布皮包革件送往松屬物產會陳列曾由蘇撫派委審查合格頒給奬憑五份復經江督委員審查評定分數照章奬給銀牌二面銅牌三面並証明書五份業已彙頒到會由所董瞿陸兩君赴松領回陳列以昭勸激 
[印捕罷操之結束]  
　　英美各捕房印捕日前由帮辦印捕總巡克來才君督率至泥城外賽馬塲教授各種步伐該印捕等不聽教令同盟罷操曾奉卜總巡諭將印捕八十餘名分别拘留解經英臬司署迭次研訊未結前日上午奉按察司班君親提審訊兩造均延律師到堂辯駁良久班君以被告咎實難辭判將爲首罷操之印捕數人各押滿九天期滿仍着各回本捕房辦公 
城内 
[滬道赴寗]  
　　滬道蔡觀察前晚乘坐末班火車赴寗謁見江督面禀要公 
[婦人售烟]  
　　巡查巡長昨將違犯烟禁之陳張氏陳阿莊周連甫葛阿大等解至一路巡局審訊陳莊氏等自知不合俯首求恩德正巡官以該氏胆敢私售洋烟本應送縣嚴辦姑念女流從寛掌頰四百下其吸烟之陳阿莊周連甫葛阿大等每人各責三百板一併斥釋 
[並非串騙]  
　　陳載　昨將江李氏扭至一路巡局陳供前月雇用大姐高阿寳忽然不見今在江李氏處尋見求請訊辦氏供高阿寳與氏素不相識前日阿寳自行走來並非串騙求察判氏從寛交保高阿寳交　領回 
[道批兩則]  
　　王李氏禀批爾子在局判責係因與杜小三子將公司號衣輾轉洗字質售　致該氏一再任意誣衊殊屬可惡特斥張星田等禀批此案訊諭後行縣補查　據未復據禀前情候再行文嚴催俟復到示期發訊可也 
南市 
[鄭重其事]  
　　本邑自治公所招人承辦城府内外清潔事宜業於前日特傳投禀各人到所詢問所禀各節能否諳練擇其合格者准予試辦三月昨又飭於二十日午後三時來所面詢辦法再行定奪 
[勒遷貨攤]  
　　萬聚醬園後弄門樓下前有瀏河人李某擺設貨攤叿由總工程局路政處查得該攤所堆物料佔礙公路特飭十六舖地　傳　限定二十以前遷去如違嚴究 
[情急自戕]  
　　薛家浜宰猪公作屠夫沈長元前晚被同夥王晉發等三人向討舊欠沈無以應付即於夜半持刀自刎血流如注王卽報告南區立飭十二圖地保　受傷人送至醫院救治王等交保候示 
[撞見竊賊]  
　　城内一路五區巡官昨日飭捕持片至總工程局禀稱九畝地馬姓家失竊一案刻已查明竊賊王怡發鮑周才吳阿韋等三人均在境内某客棧匿跡請爲協提局中准即派探往提未　後在中途遇見一併拘住解局管押候該區移提歸案 
[仍歸舊主]  
　　大團人周某前娶黃渡婦人陸氏爲妾已生子女周病故後由其妻弟高明松將陸氏誘出賣於屠夫李福堂爲室近被凌虐遂率子女私逃來滬在楊家渡某成衣店卽其姊處居住前日被李尋見向領不放李竟自割髮辮以爲要挾事爲巡士所知一併　至工程局訊究氏供明前倩不願隨李回去李供去年憑媒出洋三十元　氏爲室裁判官以李無憑滋　判戒責一百下具結不准再擾陸氏及子女著其親戚送歸周姓收領 
[利用毒藥]  
　　竹排船户湯永蓮將歇夥湯思　　至南區控稱三月間被湯私將毒藥和人飯内合家食之迷悶彼即乘機　去大洋十餘元小洋三十餘枚金　一只逃逸無蹤　已訴諸　頭顧小四子在途尋見扭案求究並由同　周四投區附控亦被施以迷藥竊去洋銀一元及衣服鞋子等物區長遂命一併解至工程局訊究湯供由咸六子起意將悶藥撒入飯鍋行竊後小的分得洋元元八角判戒責二百下押三月候補提咸六子到案再行訊究 
[抑何兇橫]  
　　長安小輪船茶房李阿才被湖北人沈五梅沈仲熙兄弟因向買食鹽未允凶毆受傷並將船上所帶之鹽棄入浦中後由碼頭偵探一併拘解工程局訊實判沈五梅戒責三百下發押改過局一年沈仲熙戒責二百下押六月李傷自醫 
閘北 
[拐匿小孩]  
　　住居公益里之仲懐羲前日至四路二區控被江北人顧阿四將七歲男兒大富子拐去當經藍副巡官將顧提案移解一區昨奉黃正巡官審訊仲偕見証陸崇俊投案供稱顧前在租界犯案判押西牢釋出未久此次又將小的之子拐匿是晚由陸在新垃圾橋眼見因此　亦投案作証况阿四拘局後即由其兄現充美捕房　捕之顧阿三央人向小的　處允將小孩交出　之顧供詞狡賴判押候再行訊追 
[控追房租]  
　　公平洋行收租人控渭泉池浴堂主張長林積欠房租三月計洋九十六元昨經四路一區黃正巡官　訊張供房屋係向施姓租來現因生意清淡已於上月閉歇曾出頂首一百八十元此項房租應由二房東繳付判張交保着邀二房東到案再行核奪 
[封閉茶館]  
　　永順里後白菓樹地方得意園茶館因彈唱淫詞兼有聚賭情事昨被四路一區黃巡官查悉將茶館主劉聲開　金喜提案訊實判令收押將店發封 
英租界 
[妓女勝]  
　　寗波路裕和盛號客粤人周仰高控妓女徐競鴻捲逃一案前日由　會訊周延高易帮辦律師上堂聲稱原告曾出洋一千元娶西安坊妓女徐競鴻卽小寳爲妾執有婚帖照片爲憑今被捲逃應請訊追徐妓延聖文律師辯稱徐妓早已從良嫁於席姓於五月間移居梅芳里與其母同住前因向周索取和　洋爭論曾投捕房控周當奉捕頭諭飭知周再來滋擾許　扭究而周恨徐更深竟揑造婚據誣控且妓女小影各照相館内均有出售卽派律脱香烟匣内亦有妓女照片附送不足爲　應請堂上究周誣控之罪德襄讞商之德副領事祜君以周所呈婚帖不實且無媒証遂判將案註銷 
 
 

Page 20

 
 
[妓女負債]  
　　廣西路妓女劉月清欠王濮　氏洋銀九百餘元屢索不還前日劉妓携孩在山東路購物被氏遇見兩欲奪取小孩作抵以致扭入捕房捕頭詢係錢債紏葛一併斥退飭赴會審公堂控追 
[請緝逃妓]  
　　北京路一千二百八十七號花烟間内前晚逃去妓女陳二寳一口昨由鴇婦陳二姐報知捕房請爲查緝 
[有無疾病]  
　　英美捕房華捕張正巡官前日午後飭將選取投充華捕十餘人送請工部局醫生驗看再行錄用 
[開除包探]  
　　英總巡卜君以老閘捕房五十六號華探葉長亭　病未愈不能辦公卽於昨日諭令開除 
[撈獲屍身]  
　　北京路碼頭昨日浮起男屍一具由捕查見回訴捕頭即用電話知照水巡捕房立飭舢板巡船將該屍拖至浦東飭保查明有無屍屬棺殮 
[縣令驗屍]  
　　揚州人陳德秀倒斃於北京路如記絲莊門首由捕將屍　送虹口斐倫路驗屍所報縣請驗已紀前報前日由本縣田大令蒞所驗明當由屍弟陳阿四求免標封大令准飭自行棺殮 
[夫婦互毆]  
　　陳劉氏昨與其夫互毆由捕查見將氏拘入捕房轉送公廨交官媒看管候訊 
[西婦失物]  
　　南京路亨達利洋行大班之妻昨乘東洋車出外遺銀練皮夾一只内儲飾物値價頗巨卽投總巡捕房報請派探偵緝 
[過犯復來]  
　　七次過犯王阿三昨日潜來租界行至河南路被包探周小弟查見拘入捕房押候究辦 
美租界 
[幸無証據]  
　　高裕生混名小黑衣曾在郷間誘拐沈朱氏之媳來滬姦佔昨爲該氏在途遇見鳴捕將高扭入捕房請究捕頭因詢無証據飭將高裕生釋出再行查核 
[事出無心]  
　　陳桂生昨持僞銀練一條赴吳淞路源順押舖求質爲舖夥察破報探湯榮生將陳拘入捕房捕頭詢得陳事出無心釋出免究僞銀練充公了事 
[尋獲逃妻]  
　　杭州婦人陳劉氏背夫潜逃來滬匿居西華得路昨由氏夫陳阿根尋獲報探將氏拘入捕房轉送公廨押候訊究 
[摸竊銀圓]  
　　陳金標昨在電車上摸竊搭客銀洋被售票人察破鳴捕拘入捕房押候解廨訊究 
[沿途敲詐]  
　　韓雙林王小桂前晚在華記路向季小喜子硬借不遂肆行兇毆由探將韓王拘入捕房押候究辦 
[聚衆爭鬥]  
　　錢海水邱永林傅阿桂季陳氏　海多等十餘人昨在西華得路互毆由探張榮生併送捕房禀候捕頭核辦 
法租界 
[勒尋女子]  
　　張桂庭前控隣婦梁俞氏約同年未及笄之女　出外啜茗至晚未歸後由友人王善惠尋回未幾又被誘匿經公堂聶司馬提訊不認判氏收押着原告邀同見證到案再訊前日張邀王朱氏至廨朱氏稱張女前次走出婦人尚未同居因此不　惟此次俞氏到張家與其女絮語良久而去張女旋亦出外至今未回是否被俞氏所拐亦不敢指實　之俞氏仍執前供抵賴不認判俞氏交保限十天尋交張女到案訊辦 
[不盡不實]  
　　陳石氏前至公堂控稱四年前有胡榮　向婦人借洋一百四十元後因不敷將金壓髮一枝　胡兑去湊足此數胡出有借據今忽圖賴求請追還經聶司馬提胡訊追氏又改稱金簪係婦人自已兑去湊洋交胡當時言定以一月爲期並貼償利息洋十元詎拖延至今竟思圖賴胡供前與石氏姘識今已拆開詎仍時來吵閙今又揑據誣控圖詐求鑒司馬以氏所供前後不符且所立憑據又無中證未便准理遂諭將案註銷一併斥退 
[一再串竊]  
　　趙福生蔡阿卿同在法與西報館某法商處爲侍者三月間因該商有事出門起意私配房門鑰匙入内竊取皮夾内有鈔票洋二百元迄今尙未　案詎趙蔡貪心不足又於前日復試故技竊洋一百九十元當由洋東報知包探一併破案年有前竊之皮夾及絲巾各藏亦在蔡家中抄出一併解　請究蔡供由友起意趙供行竊後即與某姓婦人同往蘇杭游玩　洋俱已用罄求　　司馬商之顧副領事判趙　一月押三月蔡押三月 
[何堪强]  
　　前日有某　至張王氏所開之花烟館内尋歡硬欲將妓代爲贖身竊稱此妓係乃夫所押期　仍欲領回詎甲竟不　情由邀同流氓木阿發何阿狗王阿毛前去行　迨與捕到來甲已逃去當將阿王二人獲住　　訊究同供與朱等在場觀看並不帮　刋各　一月以敬 
來函 
[閔瑞之致穆抒齋函（爲信昌當門前停車事）]  
　　前因警察熟視車夫撞壞墻壁業經函告請示辦法昨蒙龔君來述尊指謂車夫甚多巡士甚不實照顧不周云云側耳聽之殊深詫異蓋警察於街道確有管理權車夫於不應停車之處停車警察應有驅逐之責而况撞壞墻壁者乎照龔君所述大意則設立警察目的安在且此後警察放棄責任之處無不可以照顧不周四字了之恐非閣下整理警務之盛意鄙人深知傳之者非其眞不憚煩瀆而敢問其詳幸不吝教誨焉 
 
 
 

Page 21

 
 
洋靛昨日市價如左謙信獅馬牌每桶五十四兩愛禮司馬牌五十五兩捷成牌五十一兩天　走馬牌五十兩 
 
 

Page 22

 
 
[奏辦安徽全省鐵路勸股彩票正附四十九四十五會六月念四日在蕪湖當衆開彩特此廣告]  
[浙紹新開紹興旅館廣告] 　　 
本館開設爲便利行旅起見鄙人有見於斯刻在紹興府城西郭門内大路中沿街特造洋樓數十幢布置齊備房屋寬暢舖陳時新灑掃潔凈飲食精美招待週到出入最便無論長寓短住均有賓至如歸之誼可爲唯一完全之大旅館也開幕以來蒙　紳商學界讚美鄙人格外殷勤精益求精以答　諸君惠顧之雅意貴客光臨價格極亷特此通布　旅客幸注意焉　本主人謹白 
[奏辦湖北籤捐大副票頭彩五一萬元六月念七日七月十三日開彩] 　　 
本局奉湖廣總督部堂張奏明開辨第一百零三會票額設六萬張每張售洋六元現因銷路暢旺不敷分售准加設第廿二會副票六萬張每張售洋一元中彩號數之多派發出彩銀之高比各公司爲優大票准定期六月念七日開彩副票定期七月十三日均在漢口開彩紅票得彩憑本局對號單兌銀元本總局在漢口鎭江上海分局設在南市萬聚碼頭信成銀行樓上惟本分局均係躉批向不零售　外埠來往信力一槪不付統請自給再紅票如無本分局騎縫圖章因無票根可查槪不發兌特白 
[農工商部織錦工業廠駐滬分局廣告]  
本局在京開辦行遠銷貨正副票銷售已久誠信昭著順直各界無不歡迎因申江爲商務振興之區萬商薈萃之地遵奉部案派員在滬設立分局以便南省各埠批售凡欲購銷者祈惠臨上海南市吉祥衖本總局批售可也茲五月份正票頭彩由　興泰門莊售出分票頭彩亦由同興奏批　本城太平街財源盛正票二彩批與南京彩成號門藯售出正票四彩由松江立興中批出諸公欲發大財者幸勿失此機會六月份正票念三日副票初七日在北京開彩本局白 
[上洋泰錩興記號新到三面欄杆銅横鉄床批發公道]  
　　本號開設三茅閣橋北首棋盤街坐東朝西門面便是自運外洋鐵床黃黑籐椅異樣木器繡花漳絨床椅各色俱全另備西式籐椅千餘隻專門出租定　重加甌綢被面如蒙紳商賜顧格外克已以廣招來　泰錩興記告白 
[杭州清河坊中山昌典記紹酒老棧廣告]  
本棧在紹山陰東浦村設坊製釀係歷祖秘傳嗣因杭有清河坊分立酒棧躉寄批發迄今來有二百餘年所售之酒早已中外馳名其味厚氣香遐邇咸知此次尤宜悉心考究惟向售之花雕陳釀今以復加改良可稱特色以及門莊另沽之酒更爲優品本棧非敢自誇請中外紳商一試顧之方信鄙人言之不謬也倘思飲醇醪而嫌途遙者當函購立奉郵力還請自給此佈　典卿氏特白 
[治牙聖手] 　　 
治牙一道萌芽於泰西我國近亦盛行上海業此者指不勝屈常有旣鑲後逾數日或數十日必復脫落又其甚者治不如法痛苦異常雖價亷何益徐景明先生長自泰西深得此中秘訣故自在上海治牙以來内而王公貝子尙侍如肅親王倫貝子振貝子外而督撫將軍司道如張制軍端制軍恩中丞均曾延治或鑲或補並皆佳妙賜額贊揚先生洵治牙之巨壁矣取價雖比他處昂些然一勞永逸且不受苦亦何靳而不予哉至治牙器具及房舍稍有不潔最易傳染　先生器具之精良洋樓之華敞尤合衛生宜乎有口皆碑與市上懸壺者相去天壤也惟僕等以社會中貧富相懸恐難普及請其價從略减　先生深韙予言尤徴汎愛之雅意謹譔數語敬爲有牙患者告　沈仲禮龐萊臣周金箴未葆三同啓 
[上海保裕洋行廣告] 　　 
本行開設中國數十餘年矣分設上海江西路B字六號紅磚洋房專辦進出口貨今兼經理塔勒司派的克火險有限公司計資本充足專保華洋房屋廠棧行號店舗貨物家俱器皿等項如遇意外賠欵異常迅速現分設内地各埠開列于后○　杭州大井巷目立分公司經理陳寳泉君○杭州淸河坊裕昌莊分經理孟寳隆君○塘西義記莊沈祝三君○蘇州閶門外自立分公司經理傅昭昌君○無錫分公司錢均石君○常州城内局前街新羣書社王鴻年君○鎭江鎭屏街乾大參號鄭靜安君○温州府前中法藥房席善甫君○揚州○蕪湖○九江○南京下關自立分公司又城内評事街和大銀行分經理兪世臣君並轉分三牌樓勸業外和記錢莊○丹陽等埠均分經理蒙紳商賜顧者惠臨各分公司接洽可也洋總經理白達司麥十而驗員亨生　此華總經理嚴漢章協理朱献廷　 
[眼科專家]  
鍾沛霖先生吾粤高尙士也生平究心醫學於眼科猶獨擅長其自製之眼藥丸散藥水能退紅去　止痛收涙除點去膜均可迅奏奇功在籍素爲鄉人推重茲因參觀南洋勸業會道經滬上同人等深知其術能濟世極力挽留承許暫爲停　現寓英租界江西路五福里瑞昌和號内敬告有患眼者知所問津焉鄭瑤珊楊易初陳澄波招海泉啓 
[開平礦務有限公司分銷遷移廣告] 　　 
本公司分銷處前設在河南路三茅閣橋北堍現因煤灶推廣該處房屋太窄不敷辦事於西六月一號遷至仁記路一號洋房本公司寫字樓内倘各行號欲建煤 
焦炭火磚火泥及修改煤灶者請移玉總公司二 
分銷處接洽可也 
家用塊煤每噸八蘿計重二千二百四十磅洋十元五角一號碎煤每噸八蘿計重二千二百四十磅洋八元一角以上價目連送力在内　德津風一千一百念一號 
[敬贈急救萬應時疫痧葯] 　　 
自六月初一日起按日奉贈每人一瓶遠埠諸公或願存心濟世而欲向批購施送者本藥房莫不樂於贊成特减半價以酬惠意每瓶洋五分每百瓶洋二元二角 
上海四馬路老巡捕房對門五洲大藥房謹白 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[湖南諮議局覆議振興湘漢航業草案]  
　　湘漢航業全爲外商所奪利權盡失振興實不能緩原案已詳哉言之此事關係全湘利害無論官欵如何支絀要當設法維持大辦縱一時難成倡設究目前要務若官不提倡坐失大計商無遠志莫知挽回則湖南航業終無興起之一日也茲將前撫箚文及覆議辦法列後仍請公决 
　　箚文惟是振興航業固須組織公司公司要素首在維持信用誠得資本豐富郷望素符熟悉商情之人慨捐鉅股極力提倡則凡不足之欵無論招集股本發行債票息借商欵皆可呼應靈通無庸官爲保息湘中不乏財力雄厚之富紳應如何結合團體以維公益而保利權保護維持官自應惟力是視若使信用不彰空言組合開辦公司全無實力官爲出示 
　　亦屬虚文按以上箚文全係責重紳商組合公司自行開辦並無提倡之意保息一層已成世界通例亦未照准即空文告示並未允出是視航業爲無足輕重似與國家特設勸業道之意有未相合者查歐美各國民智早開崇重商務已成風氣而興一事業創一會社猶待國家極力提倡保息之外更有補助一層官欵之外更有官物集合如日本郵船會社是也今中國商務本未發達商人識見多未開通創辦之初原無利息可圖徒以國權所在萬難放棄保本卽屬妙事收利要在他年乃以外國所不能得之於開明之商人者而欲責之於中國紳商是亦終任利權之外溢也茲事既關大局未便中止仍請由官欵擔負保息既定自有資本豐富郷望素符熟悉商情者出而組織公司以彰信用官爲出示斷不至於徒屬虚文 
　　箚文至發行債票一節官爲指欵保息亦恐難生效力前年廣東試辦公債指定粤海關税的欵擔保息金按年抽籤償還元本辦法頗爲妥善人民尚復觀望不前此其明效大騐息借銀行資本縱令可以實行設公司損失鉅資應由何人賠補未雨綢繆正非過計否則集股之外全恃官欵加入歷年要政繁興財政奇絀久已入不敷出羅掘俱窮實無此大宗閒欵足資挹注因噎廢食固非良圖挖肉醫瘡亦豈得計按以上箚文全係推諉之詞多非事實此次議案專重在保息金如官能核准保息金此外即專責公司籌辦均無不可至廣東試辦公債指海關保息人民尚復觀望不前者一因所辦之事無生發一因諮議局未成立無輿論機關也且昭信股票失信於前公債又純係官辦性質民信未孚不若商辦之易於集合若夫息借成本損失鉅資此亦過慮之説外人數萬里來此經商不聞虧折而獨於自辦必虧鉅資亦故爲搪塞之詞也招商局雖未獲大利究何嘗虧本又如官股提倡一説不過旁通觸類並非主體辦法箚文謂全恃官股尤屬有意挑剔總之此案祇要有官爲保息其餘發行債票息借銀行官股提倡三層均可聽便無事鰓鰓過慮也 
　　箚文案内必添設商輪一項估計需銀一百萬元並舉兼營自須此至鉅之股本所慮規模愈大收效愈難爲今日計公司股本自宜從速招集商輪一項儘可陸續添置得尺得寸較易爲功按原案估計通共八十萬元或有他項增欵亦祇以百萬爲限非必需欵無百萬元不辦也且公司招股滿足敷一輪之用卽先定購一輪敷兩輪之用卽先定購兩輪非必俟股本招足百萬始行開辦也此層准可加入 
　　箚文案内又謂公司成立須呈部立案祇准加股不許别立公司查航業專利大部本無明文自未便加以限制致滋紛擾按此條本就龍君璋擬請提案原文内增入本可删除 
小説 
[言情小説玫瑰涙（十四）]  
　　繼又念華福尼喀有妻再娶。違背國家之法律。可以依律控訴其罪於官。忽又憶及初婚時之情愛。膠結至堅。今爲日無幾。而事已大變。直出於意計之外。既不忍控訴華福尼喀之罪。又不欲。再見此僉猾小人之面。計及再三。忽毅然自决。决於此時力出尼喀家之門。寗爲女傭以自給。不願再與華福尼喀相見。决策既定。崛然遽起。疾趨出室。適遇蘭尼自外至。驟見露。第面白。若死人。色大變。則大驚而呼露第殊不顧。疾行過蘭尼之前。出門去 
　　斯時之露第。深悲極痛神經之刺激極矣。露第在此世界中。先付愛情於哈蘭克雷生。乃大受哈蘭之誑。繼與華福尼喀訂婚。以爲决不至再蹈哈蘭之覆轍。不料華福尼喀先已娶妻。較之受誑於哈蘭爲尤甚。充露第此時之。意甚願天地震動。山川搖蕩。舉世界中之人類。悉化爲恒河沙數之微塵。并己之一身。亦歸於盡。無復喜怒哀樂之刺激。覺天地之大。竟無地足以容已之一身。故不挾一物。倐忽遽出。若今日即爲世界之末日者。幸隨身之皮盒中。尚有紙幣五十磅足以濟一時之用。露第自出門後。悵悵不知所適。無已。則至基督街一至隘之旅店中假一室爲休息地。露第奔馳至恭。又心房中受此絶大之激動。疲極幾不能步。 
距此事之明日露第購得少許之衣服器具。仍歸旅舍。下午出門至公園吸受空氣。過脱姆士太橋。俯視滾滾之波。瀾幾欲躍入水中。捐此無益之生命。念及。凡自戕其生命者。謂之侵奪。上帝之。權上帝既以大力生人。自有最後裁判之一日。人苟不待上帝之裁判。而自害其生者。上帝必不許其。懺悔罪過。露第憶此聖經中之天語。遂不敢生此妄念。澄心以待上帝之判决。第覺一身。生於世界之中。絶無一毫生人之樂趣。心房之冷。乃同寒鐵。愛波情浪。咸逐空氣而逝。雖有千萬之金錢。無上之榮譽。欲活此已死之愛情。而使之冷灰復。熾正大難事。 
 
 

Page 27

 
 
國外新聞 
[德太子擬環游全球]  
　　十六日柏靈電云德國皇太子現擬環游全球遍歷印度中國日本各處不日卽將啓程 
[萬國滙兑會近舉]  
　　十六日柏靈電云萬國匯兑律公會已將法律問題數件訂定合同 
[俄國籌議税務]  
　　十六日柏靈電云俄國商務大臣現正籌議取道俄境輸入滿洲之外國出品 
[巴西總統抵德]  
　　十六日栢靈電云巴西總統裴開哈博士已行抵栢靈 
[英皇御用經費已定]  
　　十七日倫敦電云英皇御用經費已由下議院議决贊成者一百九十七人反對者十九人 
[英政府宴待日員]  
　　十七日倫敦電云英政府在哈姆登宮設宴欵待日本游英國會議員由工部大臣哈考脱君主席英國外務部葛雷君及其餘各大臣並日本駐英大使加籐君均曾蒞止並宣讀英皇御書歡迎各員又謂一千八百八一年游日之舉彼常銘刻於心外務部大臣葛雷君舉杯爲日皇祝壽之際宣稱俄日新約不特與英日聯盟起始之政策及維持和平主義並無損礙且與實際裨益匪淺英日聯盟之約已大有續訂之證云旋由日本上議院議長德川公爵宣詞答覆 
[印度政界近事]  
　　十二日倫敦電云印度已頒行新律禁止集會煽亂 
[倫敦商務總會近舉]  
　　十二日倫敦電云倫敦商務總會决議上書外務部請推廣滿洲之交通並願鼓勵英國資本家經營畢琴（英屬印度）之鐵路及商務實業（譯文滙報） 
 
 
 

Page 28

 
 
[奏辦安徽全省鐵路勸股點字副票第九十五會六月廿五日在蕪湖當衆開彩此廣告]  
[滬甯鐵路行車時刻表] 　　 
　　由上海開至南京 
　　站名　快車　客車　慢車　三四等客車　特别快車　客車　星期六開夜車　客車星期六星期日停開上海　上午七點四十五分　　上午八點十分　上午十點　下午一點五分　下午四點二十分　下午十點　下午六點十分南翔　上午八點六分　　　　上午八點三十九分　上午十點二十九分　　下午四點四十八分　下午十點二十八分　下午六點三十七分安亭　上午八點二十四分　上午九點　上午十點五十四分　下午五點十一分　下午七點三分崑山　上午八點四十九分　上午九點二十九分　上午十一點二十六分　下午五點五十分　十午十一點二十二分　下午七點三十分蘇州　上午九點三十九分　上午十點二十八分　下午十二點三十二分　下午二點四十五分　下午七點三分　上午十二點二十四分　下午八點二十分到無錫　上午十點三十六分　上午十一點三十七分　下午一點五十分　下午三點三十七分　下午八點十三分　上午一點三十八分橫林　上午十一點三分　下午十二點十分　下午二點二十八分　下午八點四十七分　上午二點十三分常州　上午十一點三十三分　上午六點五十分　下午十二點四十四分　下午三點二十分　下午四點二十五分　下午九點十四分　下午二點四十七分奔牛　上午十一點五十四分　上午七點十五分　下午一點十一分　下午三點五十一分丹陽　下午十二點三十八分　上午七點五十六分　下午一點五十六分　下午四點三十二分鎭江　下午一點十一分　上午八點五十四分　下午二點五十五分　下午六點七分　下午五點五十一分　上午四點五十分高資　下午一點二十八分　上午九點十二分　下午三點十五分　下午六點二十七分南京到下午二點三十七分　上午十點三十五分　下午四點四十六分　下午七點五十七分　下午七點　上午六點三十三分 
　　由南京開至上海 
　　站名　快車　客車　慢車　三四等客車　特别快車　客車　星期日開夜車　客車星期日星期一停開南京　上午七點三十分　上午八點二十分　上午九點五十分　下午一點二十分　下午四點　下午十點高資　上午八點三十八分　上午九點五十一分　上午十一點十四分　下午五點二十二分鎭江　上午九點一分　上午十點二十分　上午十一點四十分　下午二點四十七分　下午五點五十分　下午十一點四十九分丹陽　上下九點四十分　上午十一點十二分　下午十二點二十九分　下午六點四十四分奔牛　上午十點十三分　上午十一點五十六分　下午一點十二分　下午七點二十八分常州　上午十點四十二分　上午七點　下午十二點三十五分　下午一點五十五分下午四點十九分　下午七點五四分到　上午一點四十五分橫林　上午十一點四分　上午七點三十八分　下午一點一分　下午二點三十分　上午二點十二分無錫　上午十一點三十九分　上午八點十分　下午一點四十一分　下午三點三十分　下午五點九分　上午二點五十五分蘇州　下午十二點三十七分　上午九點三十分　下午二點五十四分　下午四點四十五分　下午六點四分　上午四點十二分　上午七點三十分崑山　下午一點十九分　上午十點二十三分　下午三點五十二分　下午五點四十二分　上午五點七分　上午八點二十三分安亭　下午一點四十四分　上午十點五十五分　下午四點二十三分　下午六點十一分　上午九點一分南翔　下午二點三分　上午十一點二十分　下午四點四十九分　下午六點三十五分　上午六點一分　上午九點二十三分上海到下午二點二十二分　上午十一點四十六分　　下午五點十五分　下午七點一分　下午七點三十五分　上午六點二十六分　上午九點四十五分 
　　滬杭鐵路行車時刻表 
　　由上海開至閘口 
　　站名　慢車　快車　慢車　專車上海　上午八點三十分　正午十二點　下午三點三十分莘莊　上午九點三分　下午十二點二十七分　下午四點三分松江　上午九點三十八分　下午十二點五十五分　下午四點四十分楓涇　上午十點二十七分　下午一點四十二分　下午五點二十九分嘉興　上午十一點四十一分　下午二點五十六分　下午六點四三分到　上午八點閘口到下午二點五十六分　下午五點五十一分　上午十一點二十分 
　　由閘口開至上海 
　　站名　慢車　快車　慢車　專車閘口　上午八點　上午十一點四十四分　下午三點二十分嘉興　上午十一點三十七分　下午二點五十二分　下午六點五十七分　上午七點五十分楓涇　上午十二點四十七分　下午四點零一分　上午八點五十九分松江　下午一點三十二分　下午四點四十四分　上午九點四十四分莘莊　下午二點零五分　下午五點十分　上午十點十七分上海到下午二點三十六分　下午五點三十六分　上午十點四十八分 
　　淞滬鐵路行車時刻表 
　　由上海開至砲台灣 
上午六點四十分七點五十五分十點五分十一點四十五分下午二點三點二十五分五點二十五分七點三十分 
　　由砲台灣開至上海 
上午七點十五分八點三十分十點四十五分下午一點十五分二點四十分四點五分六點五分八點五分星期六星期日淞滬段特别加車時刻上海開至砲台灣下午九點砲台灣開至上海下午十一點 
滬寗頭等客准帶行李二百觔二等客准帶行李一百五十觔三等客准帶行李一百觔脚夫搬送行李每件給銅元一枚 
[（蘇申玉器琢家鑒）] 　　 
本號新到東洋紅砂數百件零躉批拆悉任尊便知要者請移玉二洋涇橋下近水坊内逕問大通洋本號可也 
[（吉屋召租）] 　　 
英界後馬路福綏里内有石庫門五幢二廂三平屋三幢三廂三平屋二所又絲棧一所如欲租者請至後馬路乾記弄姚慕記帳房面議可也 
[麝香痧氣丸]  
歷年馳名靈效麝香痧氣丸八寳紅靈丹臥龍丹白痧散如意丹俱大瓶一角中瓶五分小瓶每元一百廿瓶如購藥一元送金字紅靈丹一瓶鋪在上海五馬路寳善街同文堂 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
