# 1883 - 252 - 4903727

 

Page 1

 
 
[小搭珠華出售] [  點石齋主人啓]  
　　文章至小題而變化小題至搭朝而愈變化囚明是亦軒主夙精選政事凡考響及書院課藝窗稿悉心決擇得文千五十首轉求膏代爲總印披開之下知文皆種法清眞氣機盡動誠小　中責筏也一切抄寫刷印精益求精仿中箱式裝訂六本準於八月初一日出書每部收工錢帋兩元有志揚岸者　向上海五馬路文玉山房購取爲盼 
[新印網鑑望知錄山售]  
　　沂陽倪思　先生輯有網鑑　知錄上自聲　　下　明季北間事實撮要提網最便兩學曾秘爲枕查不肯經以示人近由本舘購得底稿用活字版排印問世　校精細一無訛　每部計訂四本價洋　角準於七月廿七日出書其　書處悉遵辦例 
　　申報舘主啓 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彚成一編以爲藝林之大觀五易寒暑始藏事進呈乙覽賜名古今圖書集成仍　命儒臣重加編校越十餘年未就雍正時復詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歴象下至方輿以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部頒賜諸王大臣外餘以分儲名山石室洵海內之鉅製也迄今諸友邦聞之均驚駭讃歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲巳事隔百餘年剝蝕消沈流傳漸少若再越數世恐祗存其名而畫歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至山書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小悉照此原樣紙其字巳較點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按刋印此書工本頗多沂數百年內忠未必有大力者重刋購今之所印者數傳後必當視爲珍帙故海內藏書家苟欲爲鄴架曹倉增色伏淅早來入股爲盼再本齋所印各書均選用極品之墨字跡能歴久不磨雖越千百年而墨色仍細初印外洋亦有古時石印書畵流傳今取閱之從無漶漫澌滅等弊盖石印書籍　照相理同而事異其中工料大相逕庭故照相年久或有落色而石印書籍則可無此虛也誠恐諸君不察用特附及 
[論鄉村痞棍]  
　　各直省提刑按察司使墨香有二碑一曰訪拿貪官污吏一曰剪除勢惡土豪所謂勢惡士豪者蓋以强凌弱以勢欺人實王章所不容官法所必禁故曰剪除剪除乙爲言芟夷而蘊崇之毋使有遺種除暴而後安良稂莠去則嘉禾生非故示殘暴實有不得巳者在也近來地價上豪接踵而起安分良民大有人不聊生之意其在温州台州等處之滋害者或係盜賊羽黨或屬遊勇羣聚其視殺人奪貨習爲故常其人固當誅其事猶不甚可怪也至若前者本報所登鋒鏑餘生來稿述及閩省興化府屬之栈板村有土豪某姓倚勢聚衆動則欺人不但擄人勒贖而且掘坆刨墓質其祖父之遺骸以勒取重財此其事實有足以令人髪指者來稿本有姓民本館以懲惡揚善爲念姑爲隱之亦欲使言之者無罪聞之者足戒或者稍戰其凶暴則不至釀成巨禍耳夫此等土豪何地蔑有以余所聞餘姚某紳家以軍功得官嗣以鹵莽獲譴罷職閒居旋歸故里在鄉間大焜威虐有田數十頃佃人必以時納租路有升斗蒂欠則必不肯輕恕拘其人亦不送官但囚暗室束縛而吊打之或不給飲食並定有章程欠租一斗必三倍以償之甚有土窟水牢等刑法佃人某有女薄具姿色紳子欲納爲𨗡室佃不之許紳乃佯與之厚納租時少收數斗不與之榖積三四年核計所欠之數而加利索償佃不能償則挾其妻女以去紳子以勢逼姦女不從痛捶之憤氣塡膺頃刻絕命佃妻見女死亦忿而自縊紳呼佃至以二屍畀之佃慘痛投河而死一家三人胥畢命焉若是者不止一二家迨紳死其子比呢匪人家以日落且酷好演戲貌又姣好遂以錦帕纏頭登塲扮演初猶偶一爲之名爲清客繼而家燬於火妻與匪人偕遁孑然一身無可謀食遂以此爲生計旋以兩客爭眷釀成人命以致涉訟公庭紳子實爲禍始監諸獄中數年瘐斃某紳之嗣遂絕此事在髪逆以後迄今僅十餘年報應之速聞者莫不爲之咋舌當其勢𦦨煊赫之際又孰料厥後慘報至於如此彼興化某姓之橫行不法實與某紳無異豈不念惡貫亦有滿盈之時耶然吾謂但論惡報是猶授其權於鬼神而官法爲無用矣前者左侯相底定閩疆之時目擊上豪之橫暴雪行風厲悉力剪除地痞鄉棍殲除殆盡自此將從前惡俗一掃而空此正除暴安良之手叚轉移風氣名大權也左　相創行於前茍繼具後者亦各以侯相之心爲心卽以侯相之法爲法隨時訪察認眞查拿此輩雖欲肆其爪牙究亦有所顧忌而不得稍自斂迹保至日久生玩仍復其初盖去惡務盡不僅在一時之嚴法峻刑而全賴平時之清查密訪倘絕之於一時而不嚴防於平日則所謂野火燒不盡春風吹又生彼小人如草其滋蔓固不難也竊以爲欲絕此等惡俗非嚴查保甲不可保甲之法城鄉本屬一律然今日官府之辦保甲往往嚴於城而寛於鄉以鄉間散處編查爲難故也不知城中居民或則有他鄉外上賃屋而居者必須一歲數查方足以昭核實君鄉間則多係土著查之本屬極易如能每歲委員下鄉督同地保認眞編權勿遺巨細則彼土豪地棍不難按籍而𥡴而又隨時密訪暗查聞有倚勢欺凌武斷鄉曲等情事立卽查拿嚴辦三人懲一可儆百若輩又何所逞其伎倆浙省嘉湖諸鄉土客時有滋鬧情事甚至成羣結黨官不能制說者歸咎於先前招募客民開荒之舉不知縱有客民錯處倘能於編查門牌辦理保甲到處認眞則亦何所滋其弊端也哉夫客民之欺凌土民猶曰非吾族類故其心必異若松板村之土棍則本屬同鄉誼聯桑梓而竟恃强欺弱以衆暴寡至於肆無忌憚如此其罪更甚於客民矣今該處民人感念左俟相之德勿衰夫侯相之成法具在夫豈有所窒碍難行耶亦在當軸者一啓口一舉手之勞而已矣 
[諭旨恭錄]  
　　○七月十五日奉　上諭或孚奏甄別庸劣不職及人地未宜各員請分別革職數任一摺河南署嵩縣事候補知縣趙豫培聽斷乖謂不洽輿情南陽縣典史兪呂恕行止有虧聲名狼籍均着卽行革職息縣知縣葉如珪緝捕懈弛難膺類劇修武縣知縣胡燕清才欠開展人地未宜均着開所留省遇有相當缺出酌量補用以謂官方餘着開所議辦理該部知道欽此同日奉　上諭事道遠周家楣奏順天府屬被水情形亟籌拯濟一摺據稱本年雨水過多河水漫溢通州等州縣所屬村莊田盧被淹並有傷斃人口現在分別察勘等語京畿一帶地方被災甚重小民蕩析離居情形困苦朝廷實深厲念着李鴻章舉道越周家楣迅速籌款派委妥員前赴災區詳細查明妥爲賑撫務使實惠 
 
 

Page 2

 
 
及民毋任一夫失所用副軫恤災黎至意欽此○十六日奉　上諭刑部奏遵旨定擬太監王來禾罪名一摺王來禾着貸其一死發往黑龍江永遠監禁遇赦不赦此係法外施恩嗣後太監如再犯偷竊之案定當執法嚴懲勿　寛典可倖邀也欽此 
[倫敦電音]  
　　○本月二十二日倫敦發來電音登諸晉源報云德國新聞紙言法國近日所爲似不欲歐洲常保太平之局法國新聞紙則云該報之爲此言豈非欲激怒於法國耶 
[越南近事]  
　　○初七日西貢遞來信息云禮拜二朝有美度運軍船由東京到西貢載有法兵一百五十名盡是病者及在疆塲受傷者已不堪行伍之用故擬將運囘法國以便調理現時各處情形甚爲安靖而各兵士雖有遭熱痢之症而並無𠮓動皆胆氣雄壯甚爲可靠按法兵慮熱痢而斃者比諸戰死疆塲者尤多現聞黑旗之鎗多屬廉明說挾鎗誠爲利器但其燃燒大砲之人未得諳練雖燃炮而事能傷一法船及傷一法兵此徒有大砲之名也當今越南天時仍酷熱異常故法兵每有感暑氣而發病者法人以此爲憂幸越南禾田多出黃蜞凡有感暑者若用黃蜞數條置於頸項將血吮嘬則其病略輕不致性命之虞焉現今越人不時出攻法軍或從陸路而進或由水路而進蓋無一定現法國礅船多將　留於桅上以禦越軍居高臨下縱其有躲避之處而彈丸亦可及也現西貢差役巡緝街道極爲森嚴若拘有盜賊卽行審訊定案或科以繯首之罪或用鎗擊斃計當此時開罰未嘗稍緩也聞是處土人頗堪信任已招募二千餘人之多充當兵士此願充兵者多屬教民也黑旂黨現據守新地以爲根本之地堅築營壘甚爲鞏固黑旗黨揚言於衆謂我軍不至海防及河內進攻法人若法人前到新地則必盡殺之而使其片甲不回聞昨有法國礟船雨艘一名芬花一名理柯弼前往新地探察情形以便進攻見是處河道兩岸築有圍墻置有大礟當兩船到時曾燃礟數響幸並未損傷一人云說者謂法軍將待潮水高發足可以駕駛礟船入河內然後前往攻擊黑旗云昨日朝有火船名西貢者載有領事人員到西貢此等人員現有公使替代辦理事務不過暫行告假者也現聞法軍苦無水吃因是處之水皆穢濁不堪入口雖有卑魯花船專將河水澄清以供所需仍不敷用云現接到西人十六日由海防寄來信云法軍之在越南者邇來攻城略地不肯稍遺餘力得寸進寸得尺進尺漸有不可中止之勢十一日晨早有法兵一隊田海防起程進攻海東鎭旋據華人由是處回海防稱說當法兵到時海東總督見敵軍壓境勢難文持都偕越兵棄城逃遁至三十里之遙然後屯駐以探消息法兵遂進據有炮臺視爲己有此役也法兵祇一百五十名且無武員督帶而竟不折一鏃不發一炮克成厥功此亦敗衂以來所不及料者也此處附近東京貿易頗盛法人得此氣復壯胆復豪矣其戰船之往攻順化者巳於十三朝動輪最後爲巴思華炮船載有大炮四門另兵士六十名聞法國駐東京總督夏文亦偕其參贊附船前往以　戰焉統兵官爲協鎭巴甸士才略素優勇敢善戰法國諸將中屢著戰功者也曾勝越兵兩次故此次特往攻　化以期計日而成大功焉乃道路紛傳順化城中現有西人數名竭力助越保守則不知何故也夫越王新喪法人乃乘此以肆其憑陵豈尙以友邦待越南哉各埠新聞館泒往越南探訪軍情者欲隨法軍同往俾知開仗情形惟法人不允故皆在河內小住以聽軍報而巳聞法軍擬於西歴九月一日卽整隊前進以攻黑旂而除大患蓋法人探得黑旗在新地依山作壘據險爲營誓以死守近復募勇士蒐軍實且夕操練以備戰鬥法人亦知進攻未易取勝惟欲久與相持以望勝負克分庶雪前時敗北之恥也又據華人稱說法人據有海東炮臺之後遂入其城設立稅敝征收餉項俾濟軍需而以法人美思亞爲稅務司焉十六日南灣火船由海仿開行擬取道香港而交軍火器械與法國巡歴太平洋海之戰船俾備緩急之用也法兵之留駐海防者現已寥寫無幾或謂僅得五十名左右耳至於患病之兵在醫院調治者尙有六十人焉初五日西貢遞到法宇信息云依利梳士炮船昨由西貢開行前赴租倫時有越南宮赴船告知船主謂越南王業已因病斃逝以國家多難須立長君遂以姪嗣位視今方二十八歲按昨據上海西字報云嗣位者乃王之弟而此則云立其姪想越南官所報其說較眞也西人因論之曰法人乘越南之喪人興師旅以攻其都城信爲得計矣然嗣君新立人心皇皇欲戰無資欲守不可或將俯首聽命以紓目前之禍而法越之交可以從此固結而不致如前王之愚妄思抗拒致啓兵釁也海防信息方法國武員佐治於初五日領有所募中國客籍之人欲往攻宣化城行至中途突聞鎗炮聲由林箐中得出法軍驚駭恐爲黑旗所算登卽退回故幸無一人受傷也初六日晚間附近河內村落突被越軍猝出不意縱火焚燬所有屋宇請付一炬蓋是村多是崇奉西致之人越軍怒其助法人以仇故國也法國統兵官寶元戎聞報不勝震怒卽於初七日早委總兵卑葛督率越人一千五百名分爲三路進發以期殄滅越軍聊雪此恨及抵是村則不見一人一騎再行數里惟覺一望荒蕪而巳法人無計可施祇得怏怏而退南定總兵官卑丹士因越南軍兵在附近駐紥遂於十一日命魯魯馬溜炮船載所募越人二旗由水路進發復親督軍兵從陸路往援行至昏夜瞥覩越營鼓勇殺入則聞其無人幕上鳥飛而軍馬器械不知徙往何處法人以夜深天黑恐有伏兵不敢深人卽于十二日早退回南定現聞黑旗在宣化北寍等處擇貝扼要之區名曰豐海者築有炮臺以爲固守之計法人聞之屢議進攻而未得其便蓋以此處炮臺爲黑旂所據則不特難以攻取宣化北寍各城卽西京順化城亦不敢正覤以期逞志也又聞法廷命駐越之軍由夏龍灣乘砲船溯流而上以窺順化都城然是道路傳聞未悉確否也海防信息言連日以來河內地方大雨時行纏綿不輟初二日雷電交作風兩並至酷暑因而漸消法兵前之中暑患病者現多痊愈似乎日有起色矣炮船之駐河內者計有五艘曰芬花曰尼亞拔曰依忌尼曰地林卑曰嘉　卑云 
　　以上俱見香港循環報 
[電信紀要]  
　　○前日下午兩點鐘二十分西貢有電信發來上海昨日字林報接到後刊有傳單分送據云越南王城外河之兩旁前本築有砲臺現爲法軍從兵船上施放開花砲於是守砲臺之越兵力不能支各自逃遁法兵遂登岸據其砲臺拔越幟而易以法幟是役也計越軍陣亡者七百人傷者不計其數越王自知不敵俯首求成法提督許之卽飭人入城共議一切其詳則俟續聞云 
[津郡傳言]  
　　○越南使臣到津乞援爲日已久現聞國中國家一無動靜積憂成疾使於十六日病將不起云又傳高麗之大院君在保定業已逝世然此皆道聽塗說未足深信也 
[搶築壩隄]  
　　○馬棚𤲅小鎭也在揚州西北上游自高家堰工段折毀後此鎭卽爲裏下河要隘東去七州縣二十三塲恃以爲固壩工亦堅固非常外加七重圩牆內分十三路水道以殺水勢而障支流今年霖雨太多江河泛漲下游之水亦因而上溢以致壩牆屏立水中壩內外水勢幾欲合成一片河師及淮揚二府各官日夜憂慮揚州府黃太尊献策於河師先將牆外之水設法洩退萬一壩崩則內外可直冲裹下河河師從之初六日水勢微退初八日亥正壩崩於是在工人役趂勢搶工捲哨連磚負土連夜築成子壩二重時適西北風大作雨勢滂沱黃太尊跪於雨中爲民乞命但聞哭聲遠振人人用命壩幸危而復保然受災者已百里矣乃昨接電信知二十三日又大風大雨平地水高　尺倒塌民房無數昨日霍橋圩冲破水勢更高貧民均愁失所云 
[水决圍堤]  
　　○鎭江於二十一日風雨交加以致江水陡漲其牆坍壁倒以及壓傷逃避之聲紛紛不一城內大街小巷均被水淹最苦者 
 
 

Page 3

 
 
點魚套之圍田被江潮决同一片汪洋非但禾稻無收卽農器亦漂沒無算臨得電信知又風逛雨驟該處鄉民靡不飲泣云 
[疊遇風災]  
　　○寍波於二十日夘刻風馳雨驟移時益猛路少行人店皆閉戶次早風更猛烈而雨仍不止城河之水漲與橋平一片汪洋幾成澤國直至傍晚風雨始止然半邊街南首公墻已被風吹倒墻下飯店屋壓坍傷者三人同時城內廣濟橋之石牌樓亦倒幸未傷人此次風雨之災似比前番爲甚合抱之樹亦被拔起屋坍船覆指不勝屈棉花無牧秈稻摧壞農人皆咨嗟無措云 
[皖垣官報]  
　　○藩幀牌示徽州府同知一缺檄委試用通判孔廣洋署理題補潛山縣典史吳輝現奉部覆准補應卽飭赴新任宿松小姑巡檢缺檄委試用巡檢陸炳署理 
[命案疊聞]  
　　○寍郡湖西桂花井徐姓雇工人等往東鄉碶某佃戶收租佃以前次風潮冀求減折工人不允以致彼此爭論佃遂以秤錘擊中工人之腦門頓時倒斃鳴保報縣請朱邑尊下鄉往騐如何訊辦刻尙無聞又福建徽班之某伶人與干歲坊攔水果攤之某甲因買賣爭鬥伶人遂以所佩之小刀刺甲傷命旁觀來勸者亦被戳傷數人當由衆街隣究交兇手獲住一面通知甲家赴縣喊報朱邑尊卽往屍塲檢騐飭甲家備棺收殮將兇手帶歸縣署釘錬收禁云 
[火斃三命]  
　　○天津機器局又名東局有和機器廠之委員鄭君公館內於十八日失愼燒斃男女大小三名口凄慘情形不忍庽目其肇事爲修火油疏也公館住於局旁緊靠河沿取水甚易鄭君兩子一女長公子年二十一歲次女尙垂髫少子不過數齡尙需保抱鄭君有一紀綢之僕是日以火油滲漏鎔錫作液補罐使固不圖該罐已熱錫經再滴迅雷不及掩耳而火巳焚如時該僕奏手男女兩公子旁觀僕婦某嫗抱其三少君站立稍遠火𦦨碎發僕當其衝男女兩公子爛額焦頭僕婦意欲奪門而出奈意亂心忙火光熊熊不知路徑門外人覩其亂撞知覓門不得同聲呼喚門戶在斯僕婦如夢初醒趕緊及門又將雙扉掩上强有力者將扉打破然後得出幸主僕均受捐傷尙無大碍而長公子與該僕遍身火着隨地亂滾舉舉命於祝融矣女公子當時未死搶救出來用生菜油遍塗傷處擬從醫院調治詎毒已攻心行未里餘便死仍舊擡回殯殮噫早雖定數然非入意何致如斯星星之火可以燎原凡用火油者其自愼哉 
[輪船進口]  
　　○招商局之富有輪船於十七日下午六點半鐘自香港展輪來滬將進吳淞口適値狂風大作因卽寄椗二十三日始駛進浦中停泊碼頭云 
[漁團條例]  
　　○一委員到縣設局後凡縣境沿海沿江曁各港汊漁船水手人等一經該縣漁甲總來傳該漁戶立卽赴為報明所管漁船長短寛窄尺寸並水手婦婦名數以便入册其有採捕裝貨出外者應卽趕回補報如敢借故推諉隱匿遲玩責成漁甲漁總禀侯嚴懲漁甲等扶同狥隱及得錢包庇經印委派人查出盡法懲辦以警効尤一每縣設團一所惟崇明人船數多設團兩處每局由印委遴選公正廉明紳士二人論充團總團佐經理月操領收軍械火藥等事募技藝純熟者一二人充爲教習訓練技藝俟各船人數報齊由印委詳細選擇於百人中挑年力富强者二三十名充爲團丁按月初二十六兩期赴局應　按椽給錢以資日食操畢卽日回船各事生業不準片刻覊留一每團丁十名爲一牌立牌長一名每五十名爲一甲立甲長一名以資管束其甲長牌長酌給薪資外並賞給功牌頂戴以示優異　一挑充年力强壯者充作團丁其餘各船編爲保甲分別人之多寡船之大小大船五隻爲一牌小船十隻爲一牌立牌目一人十牌爲一甲立甲總一名互具連環保結每船發門牌一張　載船身長短船戶姓名藉貫男女丁口黏帖船頭以分良莠責令牌頭甲總不時𥡴查遇有遠出新歸　新造攺作者隨時報局補給仍由委員不時查察如查出並無門牌之船卽照盜船例嚴懲一漁船人數旣多未必無善於材藝者伏處其中若有技藝超羣及善於泅水行水及超躍猱其履水如平地者准其赴局報明聽候演試一有眞才卽由印委挑出給以厚薪禀候錄用卽從前偶有微疵亦不深究何地無才泯沒可惜爾等尤宜及時奮發自求拔櫂也　一此次舉行團中實大憲保衛江海分別良莠之心凡爾等漁船以前送給各衙門書役陋規除旣往不咎外此後一切陋規概行裁汰才准再取分文如書役胆敢向漁船索取許卽來局指禀以憑嚴懲倘爾等貪圖隱射私行賄賂則于受同科决不姑恕一此次報名入册辦團選能及發給門牌等質並不攤派漁船分文如本縣書役及委員隨丁人等有向爾等索取使費及報名攔阻許爾等立時喊禀由印委從嚴枷責如印委狥庇爾等卽赴吳淞口總局指禀或遇督辦按臨面禀立卽加嚴懲辦　一各處漁船水手人等各具天良此次大憲派員次第舉行團甲旣將爾等從前陋規裁汰而報名入册發門牌等事又復嚴禁索取分文爾等聚處境內設有匪船匪人匿跡於中一旦破案爾等爲所牽連及至辦白清楚已經廢業破財團甲辦成則良莠自別况應操之日給有薪糧體恤愚民可謂詳盡旣不苦爾所難又省無益之費孰利孰害彰明較著良善漁戶自應樂從愼勿違誤致于未便 
[中流失事]  
　　○前日早九點鐘時虹口洗衣作內有工人送衣至吳淞口德國來蒲司兵船上又有成衣匠兩人持西衣雨包亦往該兵船求售同至浦灘雇舢板船兩隻前後分坐三人揚帆東去駛至吳淞相近高橋沙地方前船見風力漸猛遂將布篷收落得以無恙後之舢板意圖捷進不肯收篷竟　覆沒前船聞聲趕回援救將成衣匠兩名洗衣工人一名救起惟時船身巳覆駕船之人騎於船梢不應受援隨浪上下謂人生則船必漂去無船亦不能過活耳正喧嚷間適有鴨屁股船駛過見之急將　篙鈎住舢板之纜連人帶往吳淞人與船均獲無恙惟成衣所帶之衣約値洋數十元洗衣工人之衣亦有多件均已漂沒無蹤舢板亦僅存空壳仳矣又日前大風時吳淞口有巡監哨船一艘泛乎中流巡丁某甲粤人也被風浪捲人波心至今屍骸尙未撈獲云 
[馬車互撞]  
　　○前日午後五點鐘時英租界大馬路慶雲樓茶館前有載客之馬車向西捷馳適有空馬車向東而行彼此相撞空車巳壞輪　載客乙車揚鞭免去當爲巡街捕所見遂往拘拿云 
[緝凶賞裕]  
　　○欽加同知銜署理松江府上海縣正堂黎爲懸賞勒緝事本年七月初三日據地保陸振林報稱初二夜圖內羅家灣地方外國酒店房屋被燒未燬小屋內有中國人無名男子受傷身死報候詣騐等情據此値本縣晉省公出禀奉道憲委員前詣騐明該屍委係受傷身死洋房被燬亟應緝凶究辦除選差分投密拿外合行懸賞緝　爲此格仰諸色軍民人等知悉爾等如能破獲兇犯到案者賞洋一百元知風報信因而拿獲者賞洋五十元本縣捐廉以待决不食言須至賞格者　光緒九年七月二十三日 
[領女回籍]  
　　○昨報請官發落一節前日晚堂由陳太守訊供二圖地保申訴前因毛陳氏供欲領女回鄉擇配寶珠供現年二十歲在三歲時已入空門現旣被師　逐情　隨舟回鄉且母巳出收領據太守問寶珠旣願同母回鄉何故　匿在王寶林家寶珠答稱出院後躭擱在王家然後知照母親然王家尙欲索償飯資太守隨飭　氏覔保領女回藉擇配　王寶林者婦人也平時慣與優婆尼往來故此案亦多疑賣云 
[盡愁根]  
　　○監押各犯例不准薙髪惟租界捕房押犯則不然洗浴薙髪按期而舉可謂庽恩於法矣虹口捕房現有押犯四十二名昨 
 
 

Page 4

 
 
早捕頭令雇薙髪近數名爲各犯一學薙髪從此煩惱根一剗而盡盧浦嫳之言正可爲各犯誦之 
[華捕泰卒]  
　　○近日本埠染疫死者仍復不少如英捕房之華捕馬錦雲於昨午後在唐家弄口某茶肆小坐忽然扑地衆咸以爲急痧及延醫來馬巳無絕其家屬聞信舁歸備棺成殮云 
[法界公堂瑣案]  
　　○昨晨翁太守臨法捕房據法通事稱昨夜有兩人在新街爭吵時巳兩點鐘因之拘押太守着提訊見兩人均着短衣衫履華整一人係毛榮木稱爲木客昨晚在新街遇此人約往杏花村酒肆後至烟館伊向我借洋兩元不遂爭吵一人係王福堂稱在老春記客棧爲跑碼頭生意素與毛客認識同往酒肆筆至花烟館因伊身畔缺鈔由我補湊伊不但不還反敢爭鬧毛稱伊非跑碼頭太守謂然則與此人相識否答稱不相識昨晚相遇於途因與結伴太守謂汝乃木客深夜在新街已屬非是素不相識之人何以冒昧結伴深夜何以有酒店可知爾等均非安分之人又見兩人俱着花鞋着兩人脫下見均是嵌花京式太守謂汝等黨羽不少每晚八點鐘後卽在新街橫衝直撞見可欺者卽魚肉之實堪痛恨着將兩人一併管押　案候究按法租界定章酒肆每晚於十二點鐘一律閉門違則判罰毛王所供深夜沾飲宜爲太守所駁也○昨有原告顏昌陶不能行走雇人馱到法捕房稱做小工度日因腿灣疫痛於十六日倩吳醫生醫治日重一日竟至寸步難移因之鳴捕翁太守詰之該醫生吳也墉則卽上月投過公堂遞呈禀詞請追舢板船上失衣之人也上堂忽稱老公祖忽稱老父臺因顏昌陶不良於行託我醫治我謂顏病係風濕所致必須服煎藥伊不肯服苦口之藥囑用針灸我卽以針治之但用針須在前　詎伊必欲在後面以致有碍於筋此症不過多延時日仍能痊愈伊友糾仝唐蔴子向我吵擾要吃講茶翁太守謂人家請醫須由醫生斟酌開方吃藥與否雖聽其便然醫生應照病開方豈有聽病人指示之理隨詰顏昌陶現在爾還要仍請吳醫抑倩別醫答稱願請別醫太守謂由捕房送仁濟醫館爾意願否答稱謝大老爺恩賜太守着法包探將顏送醫館又謂吳也塘曰庸醫殺人照例爾應嚴辦此後尙須留心吳也塘叩謝而退 
[錄潘君振聲函]  
　　○綏之仁兄大人閣下昨以東省黃水爲災沿河十數州縣均遭沈溺哀鴻數十萬無計安排當懇我兄大人廣爲勸捐拯此浩劫此信寄京由京北尹周小棠年伯轉寄未諗何時達到焦盼殊深繼思到處捐募非一時可集巨欵從前辦捐往有災民巳成餓莩而捐欵始到弟恐道遠信艱復蹈此轍務祈我兄大人得信後轉告諸善長先行籌墊數萬金窠寄東省俟捐欵集後再行歸還一舉兩得不特災民保全不少弟亦不至措辦不及抱憾於心統賴我兄大人力成之如果有款可墊務祈一面匯寄一面先賜一信以便早一日革辦災民便可早活一日信到望卽速賜　音盼切禱　再此次災象與從前旱荒不同水之所過田地沙淤房屋飄沒家用物件均巳冲去災民水　露　無可安身待至秋冬朔風凄凄雨雪交加無食無衣不死奚待并望於籌欵之外兼募棉衣北地早寒八月底必須解到待救孔殷尢祈從速爲叩餘詳前函肅此　請台安弟潘民表頓着七月十一日日照縣旅次 
[氈寧偽瞬沙]  
　　○七月十六日候補府時慶萊禀知厘捐局委湖郡厘局並銷礦石厘局差禀見○十七日彭世彥禀奉防軍支應局委江西查硝　差叩辭　○十八日蕭山縣董禀知蕭飭赴任叩身　臨安之銷下城保甲差禀知本日接辦發審局禀見　吳忠炳禀知本日接辦下城保甲禀見　陳正裕禀知厘捐局委王江涇厘局叩謝 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[陳篤卿先生爲余母治病得痊爰献長句以謝]  
　　○初秋天氣风瑟瑟海上奔濤聲怒激老親不寐坐月明衫薄宵深凉沁骨起居失愼患河魚方書悔未軒歧習腹中時覺聲隆隆一夕更衣數轉側母身痛苦兒心酸母口呻吟兒腸裂素不信師巫貧莫致拄帛抑邀祖父靈默佑神醫得大名久聞陳先生望衡對宇而不識活人幾許且勿問門前種竹看森立造堂瞥見爐火紅九還丹熟許從乞一丸甫納體已舒　豎逡巡氣屏息夜深叩門先生來難經細繹寄功策先生治病如治獄洞見肺肝片言决先生用藥如用兵少許勝多出以律　今勿藥已康强回春端賴先生術顧我江湖落魄餘未甘鴻灶因人熱大恩似此將何如瓊報誓當圖異日良醫良相果同功克昌厥後理　必博施更　先生斬民共登仁壽域 
　　平江藜狀舊主口汰初管新駿待芟艸 
 
 

Page 12

 
 
[京報第五百十七號]  
[光緒九年七月十四日京報全錄]  
　　宮門抄○上諭三道錄前○發抄　旨三道○署直督張　奏懲辦盜犯分別正法解勘摺○署粤督曾等　奏委員籌解京餉起程日期摺○署直督張　奏揀員調補知縣摺○晉撫張　奏請開復知州處分摺○署直督張　奏請准建坊片○七月十四日工部鴻臚寺廂白旂値日無引　見○文中堂　申各謝授總管內務府大臣　恩○清凱　滿請　安○兆玨德福各請假十日○禮部　派閱卷之大臣派出松溎祥麟景善張澐卿○工部奏　承修城牆等工之大臣　派出普應騤○召見軍機○皇上明日卯正至　奉先殿　壽皇殿行禮○發抄　張樹聲奏請將完解灶課之寍津令扣除免　奉　旨吏部知道欽此○左宗棠奏請將　　包藩縀疋闖漏厘捐之靖州營千總陳貴林革訊水勇張在田緝奏奉　旨着照所請該部知道欽此○張夢元奏遵照部　查出機器局應行聲明各欵奉　旨該部知道欽此　○○太子少保署理直𨽻總督兩廣總督臣張樹聲跪　奏爲道𨽻懲辦盜犯循照部議及前次奏定章程分別正法解勘恭摺仰祈　聖鑒事竊上年五月准刑部咨遵議盜案就地正法章程一摺內稱各有實係土匪馬賊會匪游勇案情重大並開同　逆之犯均暫准就地正法其餘尋常盜案統限一年規復舊　照例解勘等因奉　旨依議欽此當經轉飭遵照在案臣奎直𨽻近年拿獲盜犯如係尋常搶刼人數無多並無殺人放火等項情節悉照定例解勘分別題咨聽候問覆辦理其迫於飢寒被人誘脅情有可原者更量予末减用廣　皇仁而重民命惟直境幅員遼闊西北臨邊東　濵海時有馬賊海盜勾結爲患西南路之深冀正趙順廣大名一帶　東豫犬牙交錯素爲鹽梟盜匪出沒之區此等匪徒動　　聚多人橫行村市倚　肆掠或騎馬　械中途載搶或駕船出海迭刼　賊甚至砲烙事主强姦婦女燒毀房屋拒傷捕　刼掠官衙餉鞘凡此種咱兇惡實屬罪不容誅不得不嚴速懲辦就地正法業經李鴻章於光緒七年九月將以上章程詳細奏蒙　聖鑒　仍如此辦理其應行正法之犯必令地方言詳細研究錄取切供贓証明白再由督臣飭派本管道府另委妥員確切覆審果係情眞罪富然後處未能稍任究濫刑部以上匪馬賊會匪游勇案情重大並形同叛逆之犯均暫准就地正法其餘尋常盜案統限一年規復舊制照例　勘兹已一年限滿據臬司松椿具詳前來臣覆查直𨽻尋常盜案本已悉照定例解勘無庸再議其情重各犯卽照部議及首次議定章程暫准就地正法以示　別而遏亂萌仍隨時嚴督各屬認眞整頓捕務𥡴查保甲並酌派練軍分路巡緝藉靖地方理合恭摺具　奏伏乞　皇太后　皇上聖鑒勅部查照謹　奏軍機大臣奉　旨刑部知道欽此　○○革職留任署理兩廣總督一等威毅伯臣曾國荃廣東巡撫臣裕寛粤海關監督臣　光跪奏爲粤海關籌解本年第二批京餉等欵銀兩委員起程日期恭摺具陳仰祈　聖鑒事竊照粤海關稅戶部奏撥光緒九年分京餉案內奏撥洋稅銀二十萬兩新增盈餘銀六萬兩限五月以前解到一半十二月初　全數解清又戶部墊發　機營軍餉每年撥銀四萬五千兩墊發榮全月餉每月撥銀二千二百兩墊發添撥榮全月餉每月撥銀二千五百兩銀發景廉月餉每年撥銀五萬兩均在六成洋稅項下解部歸欵又抵還閩省借欵自先緒二年正月起在四成洋稅項下每結提銀六千兩解部以抵閩省應解京餉又戶部籌撥東北兩路邊防經費案內奉撥六成洋稅銀十二萬兩自光緒六年爲始按年解部又光緒九年五月丙戶部行知內務府奏准　內廷修理要工案內粤海關應籌撥銀八萬兩又內務府廣儲司公用每年額撥銀三十萬兩例分四季起解以上各欵銀兩均應赶緊籌解以濟要需查光緒三年正刀間接准部咨京餉有解實銀不得再行匯兌惟粤海開節次起解京餉向由西商先行借墊實難起解現銀業經會同咨明仍請交商匯兌奉　旨知道了欽此兹光緒九年分應解第二批京餉等項銀兩經向西商志或信協或乾等號借銀二十萬四千二百兩先行墊解隨後由稅收陸續　還以資周轉飭據廣東市政使剛毅遴委試用同知承恩降補縣丞松山候補縣丞黃貴生候補從九品瑞泰領解光緒九年分第二批京餉銀五萬兩另　銀七百五十兩飯銀一千四百五十兩部庫墊發　幾營軍餉銀五千兩墊發榮全月餉光緒八年十二月九年正月兩個月銀二千四百兩墊發添撥榮全月餉光緒八年十二月九年正月兩個月銀五千兩墊發景廉月餉銀五千兩抵還閩省京餉銀六千兩又部庫籌撥東北邊防經費銀一萬兩又　內廷修理要工銀四萬兩又光緒九牟夏季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩拾費用項銀六百兩統共解銀二十萬四千二百兩令該委員等領賚匯單文批於光緒九年五月二十八日起程附搭輪船由海道進　京前　戶部內務府分別報到聽候飭傳交納以期妥速除分咨查照兌收外臣等謹合詞恭摺具陳伏乞　皇太后　皇上聖鑒謹奏軍機大臣奉　旨該衙門知道欽比　○○太子少保直𨽻總督臣張樹聲跪　奏爲邊要知縣員缺揀員調補恭摺仰祈　聖鑒事竊照宣化縣知縣王家瑞回籍修墓業經奏明開缺於光緒九年二月二十三日奉　旨按限計算應歸二月分截缺所遺宣化縣知縣衝煩難三頃要缺例應在外揀選調補查定例現任要缺之員有必須更調者查係由內地要缺更調邊疆海疆等項要缺委員無另有不合例事故卽行議准又員缺緊要人地相需所保之員與例有未符者准詳細聲明專摺奏請各等語臣等督同臬司崧駿前署臬司劉盛藻現任臬司松椿在於現任選缺知縣內逐加遴選或歴俸未滿或人地末宣一時實無合例堪調之員惟奎有雄縣知縣王立勛年五十歲安徽太平縣人由難蔭縣薄捐分北河試用旋因勞積洊保知縣題補故城縣知縣光緒元年十一月到任調被雄縣知縣三年二月到任該員愷惻要民老成稱練以之調補宣化縣知縣實堪勝要缺之任雖以煩調繁與常例稍有未符惟宣化縣附府首邑邊關重地相距張家口甚近實爲京北門戶近値商務行多必須縣令得人隨阿設法布置修明政事固結民心于中外交涉事件持之辦理方與地方有稗實較進縣內地兼河員缺難治該員王立勛前巳調署宣化深知整頓經營民情愛戴實屬人地相需援照內地更調邊疆等項要缺之例亦屬符合並卽另有不合例事故相應詳細聲明仰懇　天恩俯命員缺緊要准以王立勛調補宣化縣知縣俾資治理銜缺相當毋庸送部引　見任內並無承緝盜案徵解錢糧已起降調革職叅限處分　前署榮城縣任內　遞解飭陽縣人犯郭雪中途脫逃一案部議革職留任應照例帶於調任扣滿年限如無過失請開復且調要缺一切因公處分例免核計該員係屬再調應完罰俸銀三百十五兩已據照數完解由司兒收詳咨仍造罰俸等事由清册咨邵所遺友縣知縣員缺俟王立勛准調宣化縣後再行揀員請補理合恭摺具陳伏乞　皇太后　皇上聖鑒訓示再此缺應以本年四月初一日起　因一時揀員未定咨部展限在案合併陳明謹奏軍機大臣奉　旨吏部知道欽此　○○山西巡撫臣張之洞跪　奏爲查完名耗義銀數請將經徵之地方官降調處分　恩准開復仰祈　聖鑒事竊准戶部咨山西省同治九年地丁奏銷案內汾陽縣未完七年分耗義銀　百四十五兩冉限　完之朔州知府前汾陽縣姚官澄照例降級調用等因當經行司轉飭遵　去後兹據署布政使高　基詳稱姚官澄汾陽任內末完同治七年分耗義銀兩業於同治十二三年兩次完解銀三百五十八兩零下短銀八十六兩零恭逢光緒元年　恩詔例應谿免復於山西災賑案內經前撫臣曾國荃會同𥡴查山西賑務臣閻敬銘將光緒三四等年曁一年以前民欠正耗奏准蠲免均於各該　奏銷部年　內聲請開除在案查例載錢糧未完例應降某人員於未奉部議之先續報全字者無論調缺遺缺　准開復留任等語此案姚官　于　奉部議以前旣經續完下剩之數迭奉　詔旨蠲免卽與全完無異所　降調處分例得開復留任等情詳請具奏前來　覆查無異今無仰懇　天恩俯准將朔州知州姚官澄開復降調處分仍留原任免其送部引　見理合繕摺奏陳伏祈　皇太后　皇上聖鑒謹　奏軍機大臣奉　旨該部議奏欽此○○張樹聲片　再據籌銀局司道詳稱光緒七年直賑案內廣東香山縣人花翎三呂銜候　郎中鄭廷江遵其故父二品對　鄭天　遺命捐部衣一千件又該縣人同知銜譚聽導其故父五品封職譚程萬遺命捐棉衣一千件又該縣人同知銜鄭　　其故父懸兆山遺命捐棉衣一千件彚於是年照數分撥灾　　數於並籌捐飲　堂報在案查士民捐銀千兩者例準奏請建坊該員鄭廷江等各遵遺命捐棉衣一千件各合銀一千兩興建坊之例相符詳繕具奏前來臣覆核無異撫騎　準　廣東　山縣人二品封疆都天　五品封縣譚程萬汲都兆山各在原籍　例自行建坊給予樂善好施字　以示　旌獎謹附片具陳伏乞　聖鑒訓示謹　奏軍機大臣奉　旨着照所請該部知道欽此 
 
