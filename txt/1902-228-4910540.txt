# 1902 - 228 - 4910540

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經堤綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本悞覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記書局海内通碩有留心乙部學者請即臨購閱可也此啓 
[勸中國舉行賽珍會說]  
　　西人之有賽珍會所以興藝學振商務開民智也曷爲興藝學凡工人製一器成一物非萃多人之心思數年之精力若干之貲財必不能造詣精微爲國人所稱賞然旣成矣又必置之萬人屬目之地互相觀覽互相比賽斯擾劣巧拙之數可以立呈於當前而人皆有所觀感此藝學之所以能興也曷爲振商務器物之成雖山於工而運　則賴乎商彼操奇計贏者必遊於五都之市察知何者爲人所喜何者爲人所層然後出其多錢善賈之才以與人角逐　能免折閱而擅利權此商務之能振也曷爲開民智凡人聰明材力不有以觸發則不生賽會之舉所以使觀之者山此而通之於彼由一而化之於萬務使新機新理日出不窮斯格致製造之精得以隨國勢而蒸蒸日上此民智之所以能開也有此二者之益故西人於賽會一事視爲轼家之要務或數年而一舉或數十年而一舉或百年而一舉舉則五洲萬國之新器新物無不畢萃曩者美國之費里地費法國之巴黎尤盛極一時爲環毬所稱羡其時中國雖亦曾送物往賽然並無甚新奇之器珍巧之物不過略加點綴以徇各國之情今者美國聖魯意思地方又將於一千九百零四年舉行賽珍大會美廷特簡專使巴禮德君航海來華覲見皇太后皇上并遍謁各省大員請贊成其事其視此舉何等鄭重中國雖允極力贊襄然逆料屆時亦不過派一委員往觀盛典未必果有奇器異物以與諸國相頡頏也原中國所以不肯鄭重將事者豈不謂中西風俗不同不能强中以就西哉不知中國古時亦有此事考周禮訓方氏正歲則布而訓四方而觀新物注云四時於新物出則觀之以知民志所好惡夫旣曰新物則一切人工所製造凡足以資民用而勸藝事者固無不逐一陳列以備觀摩古聖之用心與近日西國之事極相脗合况今者中國貧弱之故皆由外人日以奇技淫巧之物炫我而我則工藝不興製造不講因陋就簡日甚一日致利權寖爲他人所奪而民困漸以不支倘得在上者一意振興乘此各國賽會之時將中國各省凡産之於地者成之於人者廣爲搜羅送往比較能探知外人愛層所在則此後大興製造精益求精挽回利權皆在於此而中國内地苟有新出之物亦不妨自開一會果能出類拔萃則由地方官給以憑單准其專利如此則藝學可興商務可振民智可開國家富强之規不將於此基之哉或曰子之說誠是矣然賽會一次糜貲甚巨中國當民窮財盡之際安得集此巨貲成兹盛會則謹應之曰中國而不欲行也則已中國而欲行固有不必多慮者試觀各處每逢節日居民相率舁偶像出遊踵事增華異常奢侈而其名亦稱之曰賽會南北各省到處皆同勞民傷財最爲無謂倘移其貲以爲賽珍之舉初則行之於一鄉一邑迨成效稍著逐漸擴充雖不能如各國之大啓圍塲新奇畢聚而一經鼓舞則爭奇鬥勝之意自勃然而興上以紹周禮之成規下以仿泰西之新例强國勢順民情固將於此期之矣振振君子其亦有志於此哉 
[本館接奉電音]  
　　昨日午刻京師飛電傳來上諭二道敬謹譯登○七月十七日内閣抄奉上諭進所叅疏防監犯之管獄官署廣東電白縣典史李均業經該督撫等提同禁卒人等質訊並無賄縱情事惟該員專司獄務並不小心防範致被監犯同時脫逃至十三名之多實非尋常疎忽可比著交部議處有獄官署電白縣知縣烏勒興額雖已緝獲逃犯九名惟先事未能督飭預防亦難辭咎著一併交部議處仍勒限嚴緝逃犯黄人興等四名務獲懲辦餘著照所議辦理該部知道欽此○晚間七下鐘時又接京師友人來電云十八日内閣抄奉上諭八月十一日祭社稷壇朕親詣行禮欽此 
[宫門抄]  
　　七月初二日禮部宗人府欽天監正黄旗值日無引見禮王謝賞壽物恩瞿鴻禨等謝署缺恩敬信前往東陵查辦事件請訓周克寛謝充順天同考官恩熙瑛等得保奬謝恩英瑞恭送壽物覆命德公葵公各請假十五日趙尙輔續假一個月貴恒假滿請安關防衙門奏初七日大高殿拜表倫貝子行禮召見軍機及郭曾炘朱祖謀初三日兵部太常寺太僕寺正白旗值日吏部引見五十七員崇中堂等謝署缺恩意公善旌各假滿請安博迪蘇謝署都統恩吉恒德洪額各遞遺摺召見軍機及范廣衡張英麟初四日刑部都察院大理寺正紅旗值日無引見橚貝子延侯富侯各假滿請安恩公請假十日召見軍機及岳樑初五日工部鴻臚寺廂白旗值日工部引見七員廂紅滿六員廂紅蒙二員咸安宫一員健銳營三十二員兩翼十六員奉宸苑二員松公請假十日關榕祚伺候召見吏部呈進秋季搢紳召見軍機及關榕祚初六日内務府國子監廂紅旗值日無引見出使比國大臣楊兆鋆請訓陳鍾信等同鄉官謝恩那桐謝免繳盈餘銀兩恩錫光請假二十日掌儀司奏初九初十日祭奉先殿慶王洵貝勒行禮召見軍機及楊兆鋆初七日理藩院鑾儀衞光祿寺正藍旗值日無引見直隸總督袁世凱到京請安孫中堂請假五日召見軍機及袁世凱 
[暹亂電音]  
　　南洋新加坡實得力太晤士報譯登英京倫敦來電云日前有暹羅國山苗六百名攻佔芒不禮地方戕斃暹官二十五員刻下暹廷已派令軍士二千名前往剿辦矣隨又得暹京網咯來信云芒不禮總督幸已脫逃 
 
 

Page 2

 
 
其副被匪所擄當山苗將亂之時先將電線割斷未幾駐網咯之美領事某君得西商基力來函云六坤及攬邦現亦十分危險蓋風聞山苗將糾其醜類來攻也 
[締造行宫]  
　　聞之保定友人云直隸大憲飭將由松鶴園至縣東街房屋地畝劃入行宫界址曾前經清苑縣葉大令派人踏勘命房牙逐一估價按原估酌减二三折發給民人聞房屋每間自京錢二百吊至四五十吊不等通計應發京錢二萬五千餘吊日來各房主均已遵照具領矣一 
[旗地置郵]  
　　聞之奉天友人云前年拳匪肇亂道路梗塞郵局因之暫停至去歲北省地方漸已平定因之牛莊海城遼陽奉天鐵嶺開源買賣街寛城子吉林蓋平錦州田莊臺通江子等處郵局次第復開今則東華鐵道局所築南方枝路已告成功郵政遂益加推廣聞已設分局於雙城堡哈爾濱呼蘭什河阿北團林子齊齊哈爾新民屯等七處除新民屯每日收發信件一次外自餘六處均每七日收發二次所遞者係書信小包至匯欵則尙未能遞寄也 
[續錄山東洋務局議地方官接待外人禮節詳文及撫憲張大中丞批牘]  
　　一曰欵待凡有各國官員奉有彼國專派晉省拜謁各大憲如古之聘問修好者各該地方官奉憲臺電飭札飭及札由本局轉飭或電由上站州縣函會均應遵照以禮相接從優欵待所有尖宿房屋以及飲饌應用各件應由各該地方官遴派妥人預爲籌備但求精潔妥適不在踵事增華此項動用銀兩各該州縣均准列册開報將來由本局核明給發以符憲臺前次檄飭之意至於地方官與各國人員稱謂一節查中外各官本不相統轄凡外國人之有官職者應遵照憲臺札開或本局文開官階大小於接見之時即以官階稱之如領事則稱貴領事世爵則稱貴世爵以此類推往拜則槪用名片不可用銜帖手版亦不可稱謂太謙反爲識者所嗤自稱曰我或曰本府本州本縣之類凡有洋員到境例應欵待者地方官應先派人在郊外接往公館地方官在此迎見入座之後　略備中國茶點以示重客之禮至洋烟洋酒等物有則用之無則用茶凡例應照料者地方官亦應派人引到尖宿處所俟其來署拜會迎至堂前送至轎前相見之際彼若免冠我宜答以拱揖彼若伸手我即伸右手與之把握總之我行我素不亢不卑斯爲得體言談之際禮云立毋跛坐毋箕以及讓食不唾數客之道按之西禮亦屬同然以上各節特其大槪而地方官會晤洋人之禮其規模亦不外乎此至於詳細節目應由地方官隨時斟酌因應准稱度理所謂神而明之存乎其人總期無損國體有益邦交斯交際之間自然中節矣所有本局核議待遇外國人禮節分别等差章程是否有當理合詳請憲臺鑒核俯賜通飭各府州縣一體遵守以示舉一反三之意爲此備由具詳伏乞照詳施行撫憲批據詳已悉所擬各節尙屬妥協仰候通飭各屬一體遵照辦理此繳 
[淛中學務]  
　　杭州訪事友人云浙省大學堂總理勞玉初主政前因諸生給假散歸遂遄回吳興珂里現交秋令將次開學因於本月初四日乘舟來省拜會撫憲任筱沅大中丞至中學堂本有師範生六名帮同教習嗣以不遵約束經前總理楊雪漁太史斥退現已添請錢墨卿茂才宗翰任其事錢塘縣小學堂總理孫仲華主政則擬赴都供職力辭是席尙未知接辦者係何人也 
[京師雨雹]  
　　聞之京師友人云七月初八日午前彰儀門外七里莊一帶忽烈風雷雨雜以冰雹大如鈕扣附近瓜圃毁壞一空猶幸逾時卽細雨繽紛李左車遂返斾而去 
[京師火警]  
　　聞之京師友人云七月初一日午後三點鐘時宣武門外羊肉胡同旌德會館不戒於火當經三善興善同善成善普善義善各水會中人前往撲救至五點鐘後祝融氏始返駕計共燬房屋二十餘間 
[輦下述聞]  
　　聞之京師友人云西直門外所泊御用小輪船刻己油飾整齊派令值差逐日操演日期無悞要差○　邸赴稅課司辦公時或乘騾車或便服步行往往突然而來騐察衆人勤惰○平糶局接濟民食有口皆碑刻下京城又添設二處一在打磨廠一在左安門内玉清觀○錢局業於七月初五日開鑄聞十數年前每當十錢一枚重三錢六分嗣被奸民鎔化遂攺爲三錢二分後又攺爲二錢此次所鑄只重一錢八分眞每况愈下矣 
[雲津紀事]  
　　聞之天津友人云日來中國大吏將次接收津地由道憲移文吳總戎作速前來襄理一切○庚子之亂中國各官署半化刼灰半被聨軍所占以致各項候補人員風流雲散通衢大道久不見輿　往來近得還地准期各員遂紛至沓來車馬衣冠絡繹於道各飯莊之開筵宴客者亦以官塲爲最多○天津城守營徐都戎以衙署已毁無處辦公特假府署迤西侯姓民房暫駐頃接鎭憲來文飭蔣河東汛應管地面逐一開列清單尅日呈報○天津縣某大令定於本月初八日放告旋以兵災之後案卷無存飭深明例案之吏胥務將歴年所辦事宜逐一造册呈覽○　津縣署事頗繁劇向設書吏十九房差役八班以致弊竇叢生無從發覺現經縣主某大令將胥吏大加裁汰僅留四房差役亦攺爲四班谅不日卽當出示曉諭矣 
[甬江雜俎]  
　　寗波訪事人云寍郡向有來安會水龍局設立濱江廟旋因遠處遇有火警救援不便董事遂邀集本街各行號添置水龍一具分設天后宫前湯令公廟歸楊玉興夏布莊及秦泰隆油行管理　遇郡城西北一門内及南門外人家失炎卽前往救援甬江甬東江北等處則由來安會赴救○寗郡早稻已收新榖每擔售洋銀一元四角有奇米價亦日漸平减數木而炊者無不愁眉頓展矣○海門鎭總兵署理浙江提督余總戎鴻亮接奉憲札飭回本任因於本月十二日乘超武兵輪船前往文武各官咸至碼頭送别○甬東一圖民人某甲者父子二人皆係著名賭棍父名搖山子名闊海經前鄞縣主徐蓉齋大令禁押遷善所後禀求開釋立誓攺過自新今搖山已故闊海仍開塲誘賭本月初八日被巡防局勇獲解鄞縣署縣　黄菊友大令升堂訊究飭責五百板發自新所管押○七月初十日鄞縣主黄菊友大令考試闔邑文童題爲及其至也察乎天地義七月流火義 
[備迎星傳]  
　　出使比國大臣楊誠之星使於月前航海入都迨本月初六日陛辭請訓兹已乘傳出京將次抵滬昨日上海縣主汪瑤庭大令飭辦差人等預備一切供張以便依禮欵迎 
[因公修謁]  
　　昨日本邑南市馬路工程局總辦翁子文太守因有要公乘輿詣道轅謁見蘇松太兵備道憲袁海觀觀察繼復至上海縣署投刺縣主汪瑤庭大令延入花廳茗談片刻而别 
 
 

Page 3

 
 
[移提行夥]  
　　前日南市萬裕馬頭左近某花衣行倒閉後不知因何被洋人亨達生控諸該管領事署領事據情照會英美租界公廨請讞員張柄樞司馬移提執　人王　毓訊追司馬允之飭差協同某包探至南市二十三七鋪巡防局禀請局員盛雨村二尹協提二尹卽飭地甲偕往及至王已避匿無蹤遂將其夥陳榮生帶回歸案訊核 
[三訊包探勒索案]  
　　英界包探陸阿九藉端勒索案前經讞員張柄樞司馬偕西官訊鞫飭還押所訂於禮拜五午後覆訊各情已詳本報前日午後兩點二刻時捕頭遣包探竇如海將陸探解至公堂工部局董延律師高易陸探延律師博易各帶舌人到案中西各包探亦到廨觀審鐘鳴三點英總領事署繙譯官迪比南君乘輿戾止會同司馬升座博律師聲稱前堂原告朱流福已供明各節今請堂上准本律師再將朱盤詰司馬允之命傳朱到案陸探俯首長跪博律師稱可否請堂上俯准陸探起立司馬許之博律師旋問朱曰三月前有鄉人兩名盜爾之馬後鄉人旣送上海縣爾處可有人囑赴縣控告否答馬被鄉人竊去經陸探查獲解送公堂將鄉人送縣究辦馬卽領回後縣署將兩鄉人如何定罪不知其細陸探向索酬謝洋銀二十元祗　照付問爾付洋銀時是否甚爲殷勤答陸索洋銀不敢不付並不與之殷勤隨指一人問曰爾可相識可與爾有親誼答此人係趙澹田卽趙餘慶住法租界是否開設脚踏車行不得而知相識已三四年今年四月初七日向買一馬連鞍子踏凳共洋銀五十六元一併付清掣有收條業已呈案高律師將收取馬價洋銀之憑條交閱呈司馬閱畢問此人可認得否是否偕趙餘慶到過爾處索找馬價三十二元答祗知姓兪呼伊爲兪先生馬價一併付清安有再來索取之理問爾之脚踏車抵趙馬價尙找給洋銀否答並無此事問爾處脚踏車有幾輛何時所購購自何號答祇有一輛係二年前在英大馬路購得月分牌號已忘西七月曾交趙店修理六月内墳山上失去臺花石鐘衣服並未到捕房報緝由守花園西人報捕陸探兩次來外國墳山門首小房内取去洋銀共四元二角至六月二十四日又來索酬不允二十六日又來索洋銀二十元我以人贓未獲不允所索至六月三十日即西八月三號來稱失贓在法租界拘獲隨即保釋須酬伊洋銀二十元如果不付定指爾爲通賊况竊賊之友現在某茶館爾可到四馬路西園我卽將伊喚來質對我總以無洋銀對少頃又來向我言曹家渡所雇東洋車夫染病不能拉車隨將我脚踏車强取而去我以有保票在並不阻擋此是日六點鐘時情形也問爾可知墳山門前轉角等處有一巡街華捕在彼否答先前無有洎失竊後捕始在彼巡行迨六點三刻時陸探先後遣一夥來喚我辭之旋回新閘新馬路梅園藥水廠後家中少焉探夥又到家囑往西園取車因卽雇坐東洋車三輛同往至七點鐘後到西園樓下其時陸探與蔣再泉對臥吸烟見我卽問曰洋銀可帶來否答以來此取車未帶洋銀陸探云爾說旣不付洋銀則吃官司及停生意吃刀聽爾自擇伊夥計卽拔刀恐嚇旣而陸探囑我向人借洋銀至八點三刻時友人張巧福到西園尋友卽向借洋銀二十元張許之少頃交到洋銀十元親手付與陸探正欲起行陸探囑將烟帳付清我答以無錢陸探卽在腰囊内取洋銀一元付烟資言後來須還伊十一元并囑繕一借據我未應許卽將以上各情告知主人密司濮蘭並未投捕房聲訴問捕房案單乃朱流福控蔣再泉串同包探陸阿九於九點鐘時在西園勒詐去洋銀十元豈濮蘭所告乎答不知問方以新等小照爾可認得否答方係醫生曾請醫病並無交情問西園房屋有多大陸阿九臥在何處榻上爾可以鉛筆畫一圖朱卽繪成西園廳下朝東朝西兩面烟榻陸探臥在東首第一榻高律師出西園烟榻圖片　紙一存公堂一交博易旋由包探竇如海葉盈堂將脚踏車呈案朱稱上係原物下面輪盤業已調換訊至此日已銜山博律師聲稱尙有各情應請堂上再行訂期會訊司馬與迪君會商良久將陸革探交由竇二包探乘原車還押老巡捕房准訂下禮拜一卽二十三日午後兩點半鐘覆訊擬辦及退堂時陸探跪稱大老爺伸寃朱流福誣控竊車今車已吊案務乞反坐司馬飭令退去靜候屇期覆訊明白 
[流氓揮刃]  
　　南市陸家浜某浴堂主張順卿混名長脚順卿曾在上海縣差役某甲處爲夥與著名流氓凌毛毛卽火堯毛毛積不相能前晚毛毛糾集羽黨三百餘人分執刀械雇乘划船至油車馬頭登岸時值三鼓毁張大門而入張不及防範毛毛等遂將器皿恣情擊毁并刃傷張肩背等處衆始一哄而散昨日張已倩人舁至上海縣署控喊求騐傷緝兇矣 
[上海縣署瑣案]  
　　前晚本埠水木作工人在魯班殿建醮并排齊執事清客鑼鼓之類出外遊行道經縣署時突被金阿其喝阻復奪取絲竹器抛擲於途磚瓦匠張樹林怒將阿其扭入署中喊控縣主汪瑤庭大令升堂研訊張供同業集資起建盂蘭盆會藉驅疫癘超度孤魂行經署前阿其自稱差夥奪取物件并攫去金戒指末入求究阿其供小的年十五歲學習裁縫適送衣至某處路見盂蘭盆會中有人爭閙並不動手遽被寃誣叩求明察大令問張曰爾爲水作日得工資幾何答每日一百文大令曰然則何求金戒指且爾所穿四鑲洋紗長衫與工匠不相稱卽此可知爾在外招搖遂喝令將洋紗長衫脫下并笞責二百板又有同類張錫丙者投案伸辯大令亦喝責二百板一併交保阿其無干斥釋事後若輩怒三鋪地甲陸貴不肯護送致肇此禍竟敢私刑弔打昨午陸甲投案禀訴情形大令允候查究○王金記控徐福全積欠洋銀前晚大令升堂提訊王供被徐積欠貨價洋銀五十元立有清摺延久不還呈請追給徐供前借王欵已付利息二十元今因兩目靑盲不能經營叩求恩斷大令限於一月内還洋銀三十元○王發弟控其姊陳王氏吞没所存洋銀大令研訊之下王供小的年二十歲蘇州人以紥珠花爲業本年五月初三日母親患病至初十日逝世臨終遣囑有洋銀四百元存同父異母之姊陳王氏處因向取回開銷喪費另有一千元被姊吞没叩求究追陳王氏供上年母親曾住小婦人處今春回穿心街家内五月初三日起病時父親在家小婦人卽將所寄寶銀一錠金練一條鈔票洋銀一百元存摺一扣交還並無别物大令叱王退去候傳其父訊核○洪俊卿控李火金李榮榮掯贖田單等情大令向之詰問李榮榮供小的年六十歲務農度日胞兄火金業於今春逝世洪姓之田小的均不知悉洪供祖父和尙於道光十八年將田三畞抵與李家前已贖回一畝四分尙有一畝六分已付洋銀五十元被火金用去田單掯不交還今將從前贖出之單契呈核大令閱得契上載明三畝且無字圩四址核計其地已全况事隔八十年何能取贖遂申斥不准地保姚旭升禀實因邇來地價過昻致生枝節大令斥曰爾身充地保豈不知抵押田畝閱三十年卽杜絶乎隨命榮榮將洋銀還洪具結呈案 
[上海巡局瑣案]  
　　前日許三寳以陸阿全無端逞兇扭控於二十三七鋪巡防局局員盛雨村二尹研訊之下判責四百板許傷著自行醫治○前日一十三七鋪巡防局員盛雨村二尹訪知陸家浜左近瞿錫全所開薙髮店時有無賴行兇因飭地甲傳案研訊諭令赶緊遷去不准逗留○車夫張建春　衣服至南馬頭突被江河阿五攫去向之理論竟敢召集匪棍攅毆受傷事後張母某氏投控二十三七鋪巡防局局員盛雨村二尹飭勇將江河阿五拘獲研訊之下喝令鞭背七百下取具攺過切結然後交人保出張傷著目行醫治 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賞罰分明]  
　　保甲總巡朱森庭明府前將城廂内外各叚路燈編列字號　成夫役分叚照管前晚小竊張福乘人不憊竊取大南門内也是園浜第七百二十二號路燈一　二十鋪管燈夫魏阿二瞥見當卽拿獲連贓解送總巡局明府嚴訊之下張供認不諱遂判令重　四百板枷號十日發二十鋪遊街示衆賞給魏小銀錢六角以奬其勞 
[英美租界公堂瑣案]  
　　包探　阿炳解潘陳氏及其夫　炳齋到案禀稱伊等二人　居安康里將所撫義子全福任意毒毆并用烟籖亂戳鄰右陳子云等意良不忍投報捕房捕頭令小的往拘見全　尙吊於拄上似此狠毒合　究懲潘陳氏供此孩生甫九月卽由小婦人撫以爲子因伊竊衣付押向之訓責並非任意毒毆陳等實與小婦人有仇是以揑情妄訴　員張柄樞司馬商之美國海副領事官判將　　三百板氏鞭背三百下全福發堂留養○包探石金榮解陳宗寳到案禀稱前日此人越　入李金泉家强取衣服報由小的追獲人贓送案請究李稱此賊白書越窓强槍衣物應請重懲司馬判責五百板押捕房二年○湯洪氏投案訴稱流氓正德　係楊金山之妻弟昨日午後突向小婦人調笑正在以理聲斥適丈夫湯瑞生到來王膽敢逞兇肆毆是以報由包　石金榮解案請究王供此婦本爲皮肉生涯司馬判責三百板押一月○包探竇如海解包廣順到案禀稱此人行竊汪建卿之兄汪甲家朝珠班指翎管報由小的拘獲吊出原贓及手槍一枝送請訊治汪供胞兄將物寄存高姓處被包冐取錯疑小的所爲送押一月致妻子忿恨吞烟斃命嗣查悉係包詭計因報捕拘案請究司馬判責包五百板押捕房一年吊到空箱給汪領去○包探徐榮　解王金　到案禀稱此人冒充探夥向朱錫康誣竊報由小的拘解請究王俯首求恩司馬判責五百板枷號一月期滿遞解回籍 
[法租界公堂瑣案]  
　　車夫林桂靑前在四馬路拾得某姓向匯豐銀行支銀五十兩之支票一紙倩某酒肄主李下章代收許給洋銀六十元旣而李將票付恒興祥米店　沈子貞輾轉用出旋由匯康錢莊夥至匯豐收銀始知舉已掛失報由包探將林李及沈一并解案　　杜枝園大令謂此票旣係拾得理應送入捕房爾等皆係貪圖小利咎無可辭遂判罰李洋銀三十元沈十元林責三百板支票注銷○小東門外各魚　定章每船出錢二百文交魚行代給船牙每年共洋銀一百零八元上月某日忽有楊稽祥者在萬里春烟茶館自稱管帮船牙丁瑞　倩收此項規費每船各給小票一紙索取小銀錢一二枚不等經各魚行查悉報知捕房捕頭命將楊拘押旋於昨日傳集同仁昌　長順等魚行執事人解送到案各魚行主孫蓮甫　曉滄等十一人聨名禀請著楊交出串唆之吳立江及船牙丁瑞福治以違章勒索之罪大令著將揚押候交到吳等一併嚴辦○某店主婦許劉氏被已歇學徒劉阿榮竊去象芽骨摺扇及衣服等物報捕後查獲同黨徐和尙吊到原贓送案請究劉不認行竊大令著押候比追○前晚唐沈氏陸子帆等家被賊竊去衣服烟槍等物報捕後查獲賊犯王阿有吊到原贓解案請辦大令判責三百板贓給各失主領去○烟鴇陳韓氏訴稱揚州人張少山前倩張老　介紹將其妻王氏送至小婦人處賣娼取去洋銀十八元旣而王氏將伊女秀珠作抵不意張少山忽於前日欲將女領回小婦人不允告知張老二向之理論少山遽將碎　　破其面恣情恐嚇爰報請捕頭拘獲一千人解案請辦大令著將張少山押追　取帶擋王氏交人保出候再訊核○江北人范王二向孫阿華租得東洋車一輛漫不經心被人竊去控經大令訊供范願賠洋銀八元因飭押候繳案後開釋昨日范母某氏投案訴稱應繳之欵苦難籌措求恩寛免大令飭傳保人孫理堂到案著代償洋銀八元范重責百板以儆○偷兒張廷桂行竊十二號華捕所佩對時表一枚當塲拘獲解案請辦大令判責三百板○偷兒陸長寳陳阿三由探包拘獲解經大令訊　所竊各贓已交同黨三和全全遂飭探帶往南市指拿歸案究辦昨日包探投案禀稱小的查知三和等人已聞風逃逸特將陸陳解案請辦大令判各責三百板○偷兒張阿五在武昌輪船上行竊銅盆衣服報捕查獲吊到原贓解案請辦大令判枷一禮拜發碼頭示衆期　笞責三百板 
[美租界捕房紀事]  
　　昨日亭午時木工徐阿惠在西華德路向同業周阿責索取會欵一言不合遽相扭毆某號巡街捕見之一併拘入捕房捕頭詰知兩造各有不合令押乞丐牢半日以示薄懲○前晚有某國水手醉容可掬行至百老匯路闖入某酒肆中肆行胡閙適爲某號印捕所見上前拘拿始各逃去事後肆主某甲投報捕房請爲查緝捕頭允之○昨晨小竊吳阿二掩入穿虹浜左近鄉民某姓家竊取衣服　　件不虞被事主拘獲送入捕房捕頭令押候解送公堂禀請讞員張柄樞司馬訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年七月初五日京報全錄]  
　　宫門抄諭旨均錄前○安徽巡撫聶奏查皖省　備償欵尙未足數緣由摺○四川總督岑奏保山西學政片 
頭品頂戴安徽巡撫臣聶緝槼　奏爲查明安徽省籌備償欵尙未足數捐名繁多事非得已恭摺由驛覆陳仰祈聖鑒事竊臣於光緒　十八年六月初二日承准軍機大臣字寄光緒二十八年五月二十五日奉上諭有人奏皖省辦捐擾累請飭妥定章程剔除積弊一摺據稱該省壽辦捐頂委用非人多立名目瑣屑煩苛提調捐事之知府黄家傑孔廣祥二員素性貪刻罔恤民困委員知縣萬烺李文瀚最爲貪酷侵吞剝削民怨沸騰等語　捐一事本屬萬不得已之舉迭經降旨不准勒派擾民若如所奏各情殊非朝廷軫恤民艱之意聶緝槼通籌全局覈定章程遴選廉幹之員　爲經理如有不肖官紳肆意誅求從中侵蝕卽行嚴叅懲處以靖奸蠧而恤窮黎原摺著鈔給閱看將此諭令知之等因欽此遵旨寄信前來臣跪誦之下惶悚莫名伏查皖省地　民貧出産甚少去夏水災之後市肆益形蕭索當閭閻顫弱不給之日而爲集捐百萬之舉急之則易　釁端緩之則咸懐觀望且無絲茶鹽斤大宗捐項可籌不得不多方設法冀收集腋成裘之益紛繁瑣屑措手爲難數月以來臣時以措施失當上　宵旰焦營是懼所賴各司道和衷商榷紳民相諒各業相安現據籌議公所開報認定之數官捐約銀一十萬兩零丁漕捐約銀二十六萬兩典捐約銀一十萬三千兩零鹽斤加價約銀六萬兩房捐約銀八萬五千兩零鋪捐約銀八萬五千兩零酒捐不及銀　萬兩肉案捐約銀三萬四五千兩烟膏捐約銀四萬六千兩零牙行捐約銀三四萬兩以上認定各數約共銀八十餘萬兩其中照現奏剔除當戶二釐加息約銀三萬兩左右關平補水銀一萬數千兩又年歲荒歉房鋪閉歇皆屬常有之事零星收捐常年需用亦不無應支經費以上四項每年約計非十餘萬兩不可是已認之八十餘萬兩實在可作償欵用者祇能作爲七十餘萬兩房鋪酒肉烟膏五項間有州縣尙未報到再令實力勸辦能否得銀六七萬兩連前湊足抵解償欵實銀八十萬兩尙不可必如可立捐名則近苛求無已深恐民力難支如就此截數所短之一十萬實屬無處取給此皖　奉派償欵爲數過鉅竭力策晝未能籌足之實在情形也至於原奏内稱畝捐一節湖北江蘇均照前減數徵收皖省於前减一百文之外復加二百文民何能堪等因臣查開辦原詳聲明江西徵銀一兩加捐錢二百文漕米每石加捐錢　百文浙江亦徵銀一兩加捐錢三百文有案可援是以奏明仿辦並將以錢易銀解司免繳傾鎔火耗等浮費於原摺切實聲明行知遵辦後復通飭各州縣凡以洋銀作錢上兌者務照市價懸牌糧櫃核實徵收斷不准高擡抑勒於每兩捐錢三百文之外絲亳多取擾累小民杜漸防微不遺餘力上忙開徵數目尙無以額外浮收上控之案　　省原額科則本較蘇浙爲輕隨糧帶徵收數亦無從隠匿現以各項捐數而計惟此一十一萬兩最爲大宗此不能不藉資民力之明証也原奏又稱房産月租銀　兩錢三千文以下者旣已統捐屠戶烟館日用且難自給任意繁徵不堪鄙瑣等因臣查皖省食物器具無不省儉除省城及蕪湖亳州曁大通屯溪二鎮稍有殷實店鋪外其餘各州縣一邑之内房租在一兩三千文以上者殊不多見現計房鋪酒肉烟膏五項捐數僅得銀一十七萬兩若不量分等則　其租錢多寡生意大小酌令出資則可捐之戶甚少且開辦之始或援光緒　十七年戶部議覆御史瑞　奏准之案辦理或由本省在籍紳士編修趙曾重陳同禮等公同議請舉行要皆出於不得不然耳至當戶取息二釐一節上年十二月十六日臣接據　議公所禀當以持物典質窘迫可知今將各典向取二分息者酌提二釐充公向取二分五釐息者酌提三釐充公均作典商捐助勿令當戶加息體恤窮民爲目前維繫人心切要之舉批飭妥議遵辦去後嗣據提調知府黄家傑一再面稱當戶加息二釐係出於合肥李姓各典總管之意現在告示巳貼驟令攺章是出爾反爾恐各項捐事因而製肘祇可俟收捐一季或半年後再將當戶加息减免一宕至今卽無人　已深内　現在原奏指爲最無情理臣安敢怙過飾非應卽出示曉諭於本年六月底將所加當戶二釐之息一律停止其正月以後所當貨物六月以前巳經贖取者卽山各該典將所收一　之息悉數繳解不准匿留如正月以後所當貨物至七月初一日以後始行取贖者槪不得再收正月至六月所加之息以體恤至藩司湯壽銘辦理償欵一事百計籌度聞上年秋間憂愁焦急至於咯血不可謂不盡心策畫極意認眞竟能集捐至八十餘萬實亦煞費經營矣知府黄家傑才具原屬可造其招尤致謗係因籌捐而起原奏指爲交通把持侵吞剝削或係傳聞過當第以各典總管事一言遂視當戶加息與典商加息同爲分所當然深信不疑辦公之道殊欠持平應將知府黄家傑撤去籌議公所　調仍隨時蔡　以　後效所遺差便山臣　藩司另選廉幹之員妥爲接辦通判孔廣祥知縣萬烺循分供差尙不多事知縣李文瀚委辦滁州反所屬兩縣籌捐事　地方糧小捐數無多業已銷差均應請毋庸置　惟聞李文瀚行止不檢容再由臣隨時考察如有實在劣跡另行叅辦以肅官方至現辦各捐能否酌量裁撤擬俟捐數認定　之派數盈絀何如再行體察情形明定收解章程同各道各項應繳捐數刊頒曉示俾知遵守决不任經手各官紳書吏虚　中飽以昭核實時局艱難至此臣受恩深重自當力爲其難何敢苛刻以斂怨併亦不敢市惠以沽名上年蒞任之始目暏地方瘠苦庫空如洗　　每年償欵一百萬兩勢難措足半年之内兩次息借洋欵而不敢以爲難支絀情形上達聖聰籲求减免者冀與藩司竭力設籌稍　厥　耳現在捐數大致已定所短尙鉅據藩司湯壽銘臬司聨魁安廬道毓秀詳請奏懇將奉派賠欵一百萬減免攺撥詞　急切臣　思至冉與其以不能行者强之使能致有貽悞大局之慮何若諒其力之所不及責以力之所能及預爲酌盈劑虚之良圖合無仰乞天恩俯念皖省籌備償欵智窮能索財力已竭飭部查照通商各海關稅銀收足值百抽五商辦以量减賠欵原議將皖省每年奉派銀一百萬兩量减三十萬兩俾臣得就巳認之捐切實稽核期於收足敷解多餘銀兩將瑣屑之捐酌裁一二名目欵項以廣皇仁或按現籌所短二十萬兩之數另行攺　俾皖省稍行喘息　自當督率該藩司等認眞考察涓滴歸公期於弊絶風清以副朝廷體恤民艱之至意所有查明安徽省　備償欵尙未足數捐名繁多事非得已緣由理合恭摺由驛馳陳伏乞皇太后皇上聖鑒訓示謹奏奉硃批知道了欽此 
　　　春煊片再查　政試事之善否例應由督撫稽察則其學行果優必定可緘默不言致失以人事君之義山西學政翰林院編修劉嘉琛　識優　　履端潔勤澂文獻宏奬人倫講學則正而不迂論文則言皆有物臣嘗與討論當世之務該學政皆能指陳得失其體國感　之忱每欷歔不能自已臣之　旨興辦學堂拘牽者猶勿韙也該學政獨能通權達變排　羣疑乃相與粗立此剏舉規模自非有眞知灼見曷克臻山至其約束與台自奉儉嗇革道塗之餽遺薄居處之供張尤爲恒情之所難能者臣旣已稔知敢卽據實敷陳其應如何奬勵洊擢之處伏候聖　非　臣所敢擅擬謹附片具陳伏乞聖鑒訓示謹奏奉硃批知道了欽此 
 
 

Page 14

 
 
[光緒二十八年七初六日京報全錄]  
宫門抄諭旨均錄前○湖廣總督張奏爲查明雲南學政家丁毆斃擡夫二命一案情形據實覆陳摺○密雲副都統于奏爲密雲地方緊要懇恩暫緩裁撤練軍摺○陜甘總督崧奏爲揀員抵補遊擊員缺摺○又奏爲總兵飭赴新任片○又奏恭報學政閱文幕友姓氏片 
　　太子少保頭品頂戴湖廣總督臣張之洞頭品頂戴湖北巡撫臣端方跪奏爲查明雲南學政家丁毆斃抬夫二命一案情形據實覆陳恭摺仰祈聖鑒事竊照光緒一十八年二月二十五日准軍機大臣字寄一月十三日奉上諭有人　雲南學政田智枚赴　時行至湖北建陽驛地方該學政家人毆斃夫役激動衆憤相率阻行致向地方官借銀說和等詔著張之洞端方按照所叅各節確切查明據實具奏毋稍洵隠原片著鈔給閱看將此通諭各令　之欽此查此案二十六年十一月間曾准該學政電稱十一月初七日由荆門馳赴建陽大寒道滑至夜擡夫凍蹇次早行李始到傳間擡夫中途凍斃二命人命所關已令該州騐明詳報覈辦並據署荆門直隸州知州李紹遠詳報民人劉宗書陳慶祥各被學台跟丁打傷身死等情節經臣之洞前撫臣景星分别批飭臬　詳查聲覆以憑核咨交犯在案欽奉前因當卽委令湖　截取道殷李堯馳赴荆門建陽一帶地方確切查明兹據該道覆稱前年該學政由荆門赴建陽時適　天寒雨雪擡夫劉宗書陳慶祥等因路滑難走天黑尙未到站被該學政押　家丁用木器毆傷先後身死核與該州當日騐報情形相同至原片所稱激動衆憤翌日至荆門州建陽白姓相率阻行勢甚洶洶不得巳向該地方官　銀說合各節查由鄂至滇實係先過荆門該道詢據建陽驛巡檢張暻禀稱翌日該學政啓　實無百姓阻　之事屍親貧苦曾　骸署州各給錢八串以爲殮埋之費該學政行抵荆州郡城因候該州騐訊曾住數日確無何地方官　銀說和等情取具屍親刑仵供結呈核前來臣等覆查該學政萬里駪征適當歲晚趲催前進尙屬常情乃因中途行李遇雪稽遲致令家丁有毆斃檯夫一命之事則其鈐束不嚴自可　見原　謂其不能約束家丁查明已有確據應如何酌予懲處出自聖裁至此案正兇正在查咨指交間本年正月又准該學政咨稱倒斃擡夫二名查詢押　家丁李祥趙留　稱並未行兇打人惟聞屍　有指稱被毆之詞人命至重其中有無狡避究難憑信隨飭將該家丁隨棚看管俟湖北來文以便發交現在趙留已於貴州坡貢驛途次病故李祥亦旋於雲南廣西州觸瘴致疾回省病故此案擡　在途身死究係因凍因毆巳否訊有端倪該家丁係未經到案聽候押交之犯自應咨明等語業經臣等咨電雲貴督撫臣查明該家丁先後病故實有其事似該學政尙無廻護　飾情事應由臣等飭司詳核歸案辦理合併聲明所有查明學政家丁毆斃擡夫一案緣由謹合詞恭摺覆陳伏乞皇太后皇上聖鑒訓示謹奏奉硃批田智枚著交部議處欽此 
　　奴才于珊跪奏爲巒雲南地緊要所有挑練洋槍步隊練軍一營刻下難以裁撤　懇天恩俯准飭部籌撥餉項以利操防而資保衞恭摺具陳仰祈聖鑒事竊密雲　防八旗滿蒙壯丁内經升任副都統奴才信恪于光緒二十五年八月間奏蒙諭旨挑　精壯者五白名編爲洋槍步隊練軍一營每月需餉一千二百五十兩遇閏加增及常年　練應需軍火等項經前任直隸總督臣裕祿奏准餉項由北洋支應局按年　撥軍火等項由軍械所恊濟等因富卽擬定營制餉章奏准由一十六年二月初一日起成軍併請由神機營奏派教習一員來密教練業由支應局領過二十六年春夏二季六個月餉銀七千五百兩詎至秋令變起非常天津不守以致練餉中輟富斯時土匪教匪以及　路潰勇同時蜂起優　閭閻升任副都統奴才信恪督練軍兵丁保守縣城彈壓地方分防設卡堵剿兼施時值大局岌岌密邑全境幸免兵氛保全完善　賴此　練軍之力自是年秋季起餉銀告竭該練兵卽枵腹荷戈一切　防毫無疎懈雖於是年冬間經前大學士直隸總督臣李鴻章咨商戶部籌撥銀三萬兩内除密雲官兵應支二十六年粟米價銀二萬六千兩外練軍兵丁支過銀四千兩迨至去年因事局尙未大定是以未能請領奴才於去年十一月抵任後校閱此項練軍皆係精壯之士年歲均在　十五歲上下所練陣式步伐甚爲純熟若一旦廢棄未免可惜且體察地方實屬遼　若無勁旅殊不足以資鎮攝當於本年二月間會商直隸總管臣袁世凱將此項練餉仍照奏定章程自本年春季起由支應局籌撥以資訓練等因當經該臣附片奏請能否由戶部設法籌撥等因一片於光緒二十八年四月初六日奉硃批戶部知道此欽遵旋准戶部咨開以密雲挑練洋槍步隊練　餉　原由直隸撥給現在部庫異當支絀自應仍由直隸總督將淮練各軍認與裁併騰出餉銀通融勻撥倘直隸亦難撥給　就近會商密雲副都統將此項練軍設法酌量裁汰以節餉需等因奴才現准直隸總督咨會直隸正值彫敝之餘應需淮練各餉均按現存銀數奏請由部指撥較從前核减甚鉅並無節餘之欵實難勻撥咨會設法酌量裁汰等因前來查密雲南拱京師北控邊塞關隘林立地方實屬遼闊奴才受兹重任具有天良當此時局艱危庫欵倍常支絀此項練軍苟能議裁以期節餉曷取屢行瀆請維自變亂迄今已及一載恃此練　分防設卡地方無驚故未顯見其益今若驟然議裁值此時局甫定土匪拳匪教匪根株豈能凈絶倘兵力一撤死灰復燃爲患　堪設想更兼練兵皆係精壯閒散一經裁撤守分者自能歸營謀生其狡黠之徒身無操防鈐束遊手好閒難免不流而爲匪隠患更爲堪虞奴才籌思至再此項練軍刻下實未敢遽然議裁合無仰懇天恩俯念密雲地方緊要將此洋槍步隊練軍營暫緩裁撤所需餉銀每月一千二百五十兩自本年正月起懇祈飭部設法通融按季籌撥以資訓練而衞地方所有地方緊要懇祈暫緩裁撤練軍緣由是否有當理合恭摺具奏伏乞皇太后皇上聖鑒訓示謹奏請旨奉硃批戶部議奏欽此 
　　頭品頂戴陜甘總督奴才崧蕃跪奏爲揀員抵補遊擊員缺以實營伍恭摺仰祈聖鑒一竊奴才前准兵部咨稱陜西固原提標右營遊擊員缺係第三輪第六缺應用　發人員行令揀員請補等因准此奴才查留陜遊擊一班揀發人員最少現在省標候補班内並無銜缺相當之員惟查有　　　將王存誠勇敢樸實幹練有爲堪以抵補俟有應補　發叅將缺出再將該員調補另選發遊擊請補陜提右營遊擊員缺如此量爲變通庶員缺不致久懸而以揀發抵補揀發與部章輪次亦符合無仰懇天恩俯准以揀發叅將王存誠抵補陜西提標右營遊擊員缺實屬人地相宜如蒙兪允俟准部覆卽行咨遂引見以符定制除筋取該員履歴清册另咨送部外謹會同陜西固原提督　增合詞恭摺具陳伏乞皇太后皇上聖鑒飭部覈覆施行謹奏奉硃批兵部議奏欽此 
　　崧蕃　再新　甘肅西寗鎭總兵張行志於光緒二十八年五月初十日到省並無經手事件自應飭赴新任理合附片陳明伏乞聖鑒謹奏奉硃批知道了欽此 
崧蕃片再學政延請幕友　校試卷例應查明具奏兹准甘肅學政葉昌熾咨報延請幕友三人潘鈞江蘇江寗縣拔貢謝作霖江蘇蕭縣　生程學沂安徽績　縣廪生皆係學問優長操守廉潔之士奴才覆加查詢並非甘肅人士與延請閱卷之例相符謹附片陳明伏乞聖鑒謹奏奉硃批知道了欽此 
 
