# 1902 - 275 - 4910587

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益言咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報舘帳房可也此佈 
[謹書九月初四日上諭後]  
　　中國之選派學生出洋肄業也始於同治十年曾文正李文忠兩公之奏迨光緖二年沈文肅李文忠又會同奏請將閩省船廠生徒出洋習藝嗣後連翩接軫迭有遣派以冀人才蔚起藉收効用之功今則此風稍衰卽有資遺之學生大都往日本而不往泰西各國其自備旅資出洋遊學者亦大都往日本而不往泰西各國蓋以日本路近而費省故多願爲東邁之舉而殊少西笑之壯圖也或曰不然中日同文學習較易日本自變政維新以後西人之政治器藝日人無不擇而效之西人之書籍日人無不取而譯之學習於日本則易爲力學習於泰西各國則難爲功與其舍易而圖難孰若避難而就易况乎君主專制之政體日本與中國大略相同則西法之宜於日本而可仿而行之者當亦宜於中國而無不可仿而行之此官遣及自備資斧各學生所以多願從事於日本而不往泰西各國肄業也豈專爲路之近費之省而已哉余曰今有鄉人傳述一事曲折端緖無不詳盡使聽者轉以語諸人則疎漏者有之矣甚而增益之者亦有之矣其不能與述者之一一吻合也亦事理所必至也學西法而往日本不往泰西各國其情得無類是且日本之强人人皆知其由學習西法亦人人知其未嘗别有自新之法也惟其所學者專而精在上者又能各盡其用故中國學之而未嘗見功日本學之而已收大效今乃學西法而不往泰西各國專往日本卽使能盡其術而日本占其先中國居其後日本已强而中國尚未强日本已富而中國尚未富已爲不如日本之一證矧泰西各國之新法新理日出不竭必待日本習之而中國始從而踵其後是事事讓人以先終無出人頭地之一日矣不能頡頏於日本更何能頡頏於泰西各國則何勿逕涇往泰西各國學之雖不免仍步泰西各國之後慶而猶可與學習西法馴致富强之日本齊驅並駕中國政府豈不知此意出洋各學生亦豈不知此意其必往日本學習者要祗以路之近費之省碌可收一二之效遂不免就此淺近之途耳今皇上欽奉皇太后懿旨以近來遊學日本者尚不乏人而泰西各國或以道遠費多資送甚少令各省督撫選擇明通端正之學生籌給經費派往西洋各國研求專門學業蓋洞知日本之强源本西學究其本尋其源自應以赴泰西學業爲更切實而又以經費之鉅各學生斷不能備資自往也今各督撫籌給經費使不以路遠費重生其裹足之心朝廷培植人才固已無微不至而草茅下士竊猶不能無顧慮者一則自由革命諸謬說泰西各國所在多有使各學生志氣未定一染甚習非特不足以爲中國之用而反足以釀中國之禍此不可不慮者也學成回國滿冀大展其志而奇材屈抑終置不用雖如上年上諭將學業有成之出洋學生賞給舉人進士而政柄不屬旋轉無權有人才與無人才等此又不可不慮者也必也於遣派學生出洋時使心術端謹名望素著之員督領而去爲之表率毋使惑於狂悖之言迨至學成而回又必實力擢用予以大權朝廷不存猜疑之心樞臣亦無阻遏之見俾盡出所學以整頓一切挽弱爲强如是則上與下交受其益而國家此日求賢若渴之意亦於是乎不虚矣 
[本館接奉電音]  
　　昨日午刻京師飛電傳來上諭二道敬謹譯登○九月初五日内閣抄奉上諭浙江巡撫著聶緝槼調補饒應祺著調補安徽巡撫甘肅新疆巡撫著潘效蘇補授欽此○同日奉上諭任道鎔奏假期又滿病仍未痊懇請開缺調理一摺浙江巡撫任道鎔著准其開缺欽此 
[宮門抄]  
　　八月二十七日禮部宗人府欽天監廂紅旗值日無引見承侯等前往口外賜奠請訓掌儀司奏初一日祭奉先殿瀛貝勒行禮禮部奏派磨勘試卷派出崑中堂孫中堂張百熙葛寳華郭曾炘楊佩璋唐景崇劉永亨召見軍機及卓公○二十八日兵部太常寺太僕寺正藍旗值日無引見恩輝假滿請安明啓續假五日崇文門呈進冬笋太常寺奏派致祭都城隍廟派出立瑞召見軍機及陳兆文 
[京張路程]  
　　聞之京師友人云京張鐵路疉經各商禀請承辦名爲集股實皆有外人暗中主持以故外務部概行批駁一面奏請先行籌欵興工旋由路礦總局委沈仲禮觀察前往察勘頃觀察已將沿途詳細情形繪圖貼說送呈外務部及總局會核以便估定工費奏請施行兹將所勘軌線程途詳錄於後計由張家口起七里至七里茶房六里至十三里十里至寗遠頭七里至包牛皮灣二十五里至八里莊八里至宣化府十三里至尼河七里至半坡街七里至辛莊三里至響水鋪十里至上花園十里至下花園十里至鷄鳴驛十二里至西八里八里至保安八里至東八里十二里至沙城五里至二臺三里至土木溝二里至土木堡十里至大土木十五里至狼山十五里至懷來縣北首蟬房營五十里至延慶州其間須過清水河三道懷來大河一道二十里至柳溝七十里至德勝口過馬廠二道河果木封圍二十里至昌平州三十里至沙河五十里至德勝門 
[路礦述聞]  
　　法國某報云日前中俄新立條約云准俄人獨握東三省路礦利權惟鐵路或招英國或德國商人入股俄人不得阻撓 
[請增巡撫]  
　　天津直報轉錄順天報云風聞政務處以直隸總督向兼北洋大臣交涉事煩頗雜兼顧議請添 
 
 

Page 2

 
 
設直隸巡撫一人刻已入奏尚未奉有綸音也 
[續錄京師大學堂章程]  
　　第三節　豫備科課程門目表　豫備科課程依原奏分政藝兩科習政科者畢業後升入政治文學商務分科習藝科者畢業後升入農業格致工藝醫術分科各省高等學堂課程照此辦理全列如下　政科　科目　教習　倫理第一　中教習授　經學第二　中教習授　諸子第三　中教習授　詞章第四　中教習授　算學第五　中外教習兼授　中外史學第六　中外教習兼授　中外輿地第七　中外教習兼授　外國文第八　外國教習授　物理第九　外國教習授　名學第十　外國教習授　法學第十一　外國教習授　理財學第十二　外國教習授　體操第十三　中外教習兼授　藝科　科目　教習　倫理第一　中敎習授　中外史學第一　中外教習兼授　外國文第三　外國教習授　算學第四　中外教習兼授　物理第五　外國教習授　化學第六　外國教習授　動植物學第七　外國教習授　地質及礦産學第八　外國教習授　圖畫第九　外國敎習授　體操第十　中外教習兼授　第四節　豫備科課程分年表　政科第一年　學科階級　倫理註考求三代漢唐以來諸賢名理宋元明　國朝學案及外國名人言行務以周知實踐爲歸　經學註書詩論語孝經孟子自漢以來注家大義　諸予註儒家　法家　兵家　詞章註中國詞章流别　算學註代數級數對數　三角　中外史學註中外史制度異同　中外輿地註外國歐美非洲各境羣島各境　外國文註講讀繙譯　文法　作文　物理註聲光熱力學　名學註大意　體操註兵式　政科第二年　學科階級　倫理註同上學年　經學註三禮爾雅自漢以來注家大義　諸子註雜家　術數家　道家　詞章註同上學年　算學註解析幾何　三角　中外史學註中外吏治亂得失　中外興地註地質學大概　外國文註同上學年　物理註同上學年　名學註同上學年　注學註通論　理財學註通論　體操註兵式 
[直督袁籲懇天恩賞假回籍葬親摺]  
　　奏爲臣母葬期將近籲懇天恩賞假回籍以妥大事恭摺仰祈聖鑒事竊臣於本年二月初四日瀝陳下情懇請回籍終制營葬一摺二月初八日欽奉上諭覽奏情詞懇摯具見孝思維值此時局多艱直隸地方緊要辦理交涉及善後一切事宜正賴該署督悉心籌畫宏濟艱難所請回籍營葬之處著俟秋間查看情形再行賞假該署督務當仰體朝廷倚畀之意移孝作忠力圖報稱用副委任等因欽此仰蒙訓勉周詳嘉矜備至跪聆之下感激涕零入秋以來靜候恩命本不敢以哀痛私情屢瀆天聽惟是時序如流倐忽之間三秋過半臣昨接閱家書臣母葬期現已擇定十月十七日而自津及汴計程遥遠又無輪船可通約須二十日始抵臣里且一切附葬之需安厝之儀亦愼終者所宜敬謹將事必須預先經營從容籌備方足以妥先靈於地下而免致誤憾於臨時綜是敦端焦迫五内屈計微臣起程日期至遲在下月中旬以後卽須束裝就道方今仰賴聖主威德直境防務敉平又自天津交還中外輯和交涉事宜尚形融洽善後諸務逐漸經理粗已就緒接收關外鐵路約計重陽左右亦可竣事用敢再申前請籲懇天恩賞假兩個月俾得届期回籍稍遂負土之私感荷矜全實無旣極如蒙逾允並請悰賜簡員署理直隸總督兼充北洋大臣篆務臣一俟葬事辦竣假期届滿當卽赶緊星馳北上仰紓宸厪所有臣母葬期將近懇恩賞假緣由理合恭摺瀝陳伏乞皇太后皇上聖鑒謹訓示謹奏奉硃批另有旨欽此 
[泗城求救]  
　　香港循環日報云粤西泗城林密山深素爲匪徒淵藪八月初旬某日陡有大隊悍匪蜂擁至附近鄉村分投剽掠旋復將城攻撲地方官見兵力太薄急往梧州請援聞大帥已派撥兵弁晝夜兼程往救矣 
[添設警局]  
　　天津直報云由南門外逹砲臺一帶地勢遼闊人迹甚稀匪徒窟匿其間易爲行人之害兹經巡警兵管帶何遊戎禀明上憲擬在彼處沈家臺添設警房一所以便巡綽地面保衛閭閻 
[大令勘災]  
　　揚州訪事人云揚郡西北鄉地勢較高農田全賴雨水灌溉今夏天時亢旱禾稻未能一律播種多有在六七月間得雨後改種雜糧爲桑榆之補者不虞秋後仍久晴不雨不克欣欣向榮日來各鄉民紛紛赴甘泉縣署報荒縣主張受之大令准詞隨於某日輕車簡從躬往西北鄉十三集查勘一周 
[府批照錄]  
　　松江訪事人云松郡紳耆士庶以書院改設學堂課額銳减而賓興登瀛各項凡可以沾溉寒士之處已無不由前府尊余太守儘撥待用兹許子元太守履新遂聨名呈遞節略太守垂詢情形翌日卽將呈批懸示爰照錄於下據禀瀝陳書院議改學堂課額銳减寒士生涯日益狹窄本府早年勵學亦曾逐隊角文備嘗甘苦此日添爲民牧何忍遽昧初衷不爲此邦士子曲籌兩全之道惟查余前府謂撥登瀛社課漕捐詳内似亦兼籌並註特學堂尚未開辦書院尚未停課故未有定議耳旣據禀求本府當另倡捐廉俸籌撥的欵並函商各屬量力相助總期校士館廣增課額俾生童均沾樂利不至抱憾向隅爾耆舉貢生靜以俟之可也節略内所擬中學堂就雲間書院修理添建業經學堂總理姚紳議章酌辦其小學堂暫借民房未始不可惟需屋甚多松城無此廣厦似非甯省可比且現已籌有的欵詳准照辦自應及時興建不必再有遷延其學堂定額甯省中學堂議設一百六十名小學堂上江兩縣各八十名現在暫取一半中學堂尚有八十名小學堂尚各有四十名松郡原議學中堂僅六十名小學堂合華婁兩縣僅四十名已因經費支絀減之又减苦再援寗省議减未免貽譏隘陋且松郡近處上海早得風氣之先合格人才不患其少區區定額恐猶嫌不敷耳至中學堂每年開支就余前府原詳淸摺核計大都撥自府縣公捐之欵似非華婁獨見偏枯惟郡城爲各屬領袖故撥自兩縣者較多耳總之學堂造就人才書院裁培士子本府惟有極意經營務使各得其所俾新學日見興起寒士各有生機以飫爾耆舉貢生及各士子迫切籲請之心着卽傳諭一併知照○本屆省試華婁兩縣賓興經余前府撥去所存無幾而松屬各縣有以積科併發多至三四十元者相形見絀於是郡中士子競向經董饒舌經人竭力調停由董加給每名二千文始得無事事後甘沈兩董將墊欵情形繕禀府署遂奉批示亦照錄於下批云此項賓興經余前府詳准撥充學堂經費各士子以往届所領不止此數又見他邑領欵較多因歉生羡忿忿不平原亦無怪然觀光上國乃爭功中之地養氣讀書儒者並重懲忿窒慾大易垂箴各士子與經董爲難或亦於古人廉讓之風有未盡歟本府到任後曾以書院改設學堂寒士生機較隘已議就求忠書院捐廉集欵添設生童課頌以資膏火至華婁兩縣賓興旣經科前府詳准提撥未便遽議翻異姑念欵經該董墊發應准如禀給領歸墊以後仍不得援以爲例至本府亦係讀書出身士子如能安分攻苦斷無不愛恤倍至嗣後如有可以振拔之處當隨時設法轉圜毋得以區區賓興斷斷爭競是爲至要 
[新會火警]  
　　廣州訪事人云八月二十日新會縣屬棠圩木益山貨店忽以火警告時彼處正在演劇酬神戲塲相距伊邇恐遭殃及立 
 
 

Page 3

 
 
卽拆除是以僅燬起火之家事後查明此火實被匪人遣一幼童所種因卽設法拿獲究出眞情想須請官重辦矣 
[番禺火警]  
　　廣州訪事人云八月二十三日之晚番禺縣屬琶洲鬥蟋蟀廠左近突有匪人放火圖劫幸卽救熄不致成炎匪人銜之復于二十四日之晚四更時施其故技就附近某姓剃髮店後私行縱火一時轟轟烈烈勢燄披猖是處沿岸泊有船隻甚多禍起倉皇大半不及駛避以致船中人抱頭鼠竄墮水而死者指不勝屈直至五更始熄計共焚去篷廠數十府燒斃男婦約百餘名口貽害之烈如此彼匪徒之肉其足食乎噫 
[泖水延涼]  
　　松江訪事人云天主教堂主教同例每屆六年週歴所屬各境巡察一周本届江南主教姚大司牧於九月初三日下午到松泊舟裏倉天主堂前堂内外先期遍紥松柏牌樓綴以時花登岸時各司鐸及敎民咸往恭迓初四日堂中舉行大膽禮門外觀者如堵○南匯縣解擄人勒贖之土棍夏小弟及松江阿韓季子雲子連四人至府府尊許子元太守飭分别寄禁縣獄旋卽委縣研訊均狡展不承連日復委經歴孫少垣叅軍發審委員沈聨棣大令悉心推鞫牽涉賭棍吳德裕及凶棍榮光因復提德裕榮光訊究迄未承招見者謂各犯郎當過市不良於行迭受大刑而猶箝口結舌如此眞可謂狡展之尤矣○華亭縣署書吏金某經卯首雇辦兵房事務五月中邑尊林霨生大令備文申解招忠祠公欵二百七十千文計甡源莊票一紙金膽敢暗中挪用近由府署札催大令批飭嚴查始知其事且此項文牘早被抽去旋又於本月初四日查知尚有應解振餘欵一百二十千文全無下落禀問大令知亦於去臘十二月二十六日交金申解刻已飛簽飭提想不免於刑訊矣○各處土棍勾串私梟擄人勒贖之事時有所聞近悉柘林漕涇交界處有土客棍徒誘擄甲乙丙三人家屬倩袁沈兩人馳往說項亦被一併扃閉須令以重金往贖現尚不知如何了結也 
[下旗誌悼]  
　　昨日駐滬各總領事署以南洋大臣兩江總督劉宮太保已於初五日辰刻騎箕西歸均下半旗以誌哀悼 
[相騐斃犯]  
　　寗波人戎順發前在松滬小輪船船爲舵工去夏突遇狂風致拖帶之無錫快船纜斷沈没船中坐客溺斃七人松江府城汛楊千戎亦在其内屍屬以戎駕駛不愼失事後又不救援繕詞投上海縣控告經婁縣主屈吉士大令將戎拘獲移解上海縣汪瑶庭大令訊明供詞詳奉各大憲批飭擬定軍罪聽候部覆起解日前戎突患時症禁卒禀明大令撥醫診治服藥無功延至昨晨斃於縣獄禁卒邢棟禀報内署適縣主汪瑶庭大令晉省未回遂由典史趙敬臣少尉代禀蘇松太兵備道袁海觀觀察請委鄰封相騐一面飭差傳屍屬來安候騐 
[報請騐屍]  
　　江北人徐某以姪乃賢被朱毛大王阿三索詐不遂任意毆傷扭至美界捕房聲訴朱王同稱乃賢曾竊某氏婦衣服被氏查悉自願償還洋銀二元由氏囑往收取已患病症並未行兇捕頭令將乃賢送同仁醫院求治旋卽斃命遂傳新充二十三保二圖地保王心山投報上海縣署禀請縣主汪瑶庭大令相騐朱王押候訊核 
[備解流犯]  
　　地棍瞿長裕前在南市誘拐某姓女孩賣於滬北某粤人得價洋銀十六元旋經某姓查悉控知上海縣由縣主汪瑶庭大令提案訊實判收外監詳禀各大憲核擬罪名究辦昨日江蘇撫憲恩藝棠大中丞札行到縣擬定流罪發陝西潼關配所並頒護解兵牌飭將押犯起解内署卽傳諭書差整備一切想不日卽當押解赴配矣 
[上海巡局紀事]  
　　上月杪浦東耶松船廠修理之某輪船上失去銅鏡數十面廠主某洋人具報巡防局曁捕房請緝經塘橋巡防局員蔣克生二尹飭捕拘獲嚴榮榮陸阿松二人研訊屬實判嚴鞭背五百下笞臀二百下陸飭三百板一併鎖示局前○姜袁氏前日引誘陸克明之妻王氏至蟻媒俞徐氏家論價圖賣爲某無賴偵知訴知十六鋪巡防北局局員陳二尹得悉立卽派勇拘獲一干人研訊判將王氏傳陸具領俞徐氏限卽遷去不准逗留姜袁氏申斥一番交伊夫姜錫三領回管束 
[英美租界公堂瑣案]  
　　包探徐慶申解婁坤山許金珠張阿萬王得勝等到案禀稱昨見伊等在租界内持手槍腰刀盤詰支吾送案請訊婁坤山等同供均山東人同在蘇州鹽捕營當勇因事斥退來滬現欲返蘇行經租界不知章程叩求明察代理讞員魏蒓隖大令商之美總領事署繙譯白保羅君恐婁等均非善類判押候查明再行解訊○包探趙銀河解陳阿成到案禀稱此人行竊賈春榮等三家衣飾報由小的查獲人贓送案請究陳阿成俯首求恩大令判責六百板發押捕房半年滿期遞解回籍贓給還失主○包探沈阿炳解流氓陸榮生王友根到案禀稱此人强向戴慶寳拆梢不允擊毁玻璃窓攫去洋銀兩元報由小的送案請辦戴慶寳聲訴前情陸王同求恩典大令判陸王各責三百板荷校一月示儆○包探方長華解顧阿大到案禀稱此人前曾犯竊責辦今又行竊高林奎家綢布衣服十餘件報由小的拿送請辦顧阿大認竊求恩大令判笞責三百板發押捕房二個月○包探方長華解陳寳生陳張氏湯東生王阿大等到案禀稱王王氏之甥女阿有寄養陳寳生處被其帶出交湯東生向王阿大兜賣王王氏偵知報由小的拘獲一千人送案請究王王氏供與相同陳張氏供丈夫寳生將王王氏寄養之九歲甥女阿有領交湯姓轉賣與王小婦人在外工作實不知情叩求明察王阿大供阿有經湯領來因嫌貌醜尚未說明身價求察陳寳生供求恩宥大令判笞責六百板發押捕房半年湯責三百板押捕房三月陳妻張氏從寛掌頰二百下王笞責一百板統予開釋○包探陳洪德解姚毛六王阿三到案禀稱此二人向徐鶴言索欠扭毆受傷醫治無效於昨日斃命解請核奪徐鳳祥供稱姚向鶴言索欠不知如何毆傷斃命請爲伸雪訊之姚王供詞游移大令以案關人命判押送上海縣訊奪○包探倪順泉解陳掌寳到案禀稱此人行竊老船塢西人毯子皮酒等物交由小的送案請究陳掌寳供充船塢更夫毯酒係認識之西洋人暫寄可以指交大令以失主失物甚多判陳押候派差協同西探前往指提寄毯之西人到案復訊核奪○包探劉光震解王雲更到案禀稱此人混用銅質洋銀八元爲楊鶴章扭控解請訊核王供在某典爲夥洋銀乃友人從江南鄉試帶來叩求明察大令以王旣係典夥判交典東繕具保單呈候開釋○包探趙銀河解孫利富到案禀稱孫在租界售賣江南湖北各省彩票拿送請究彩票呈騐質之孫利富供並不在租界内兜售因昨日午後行經租界被拘是實大令判將彩票十三紙當堂燒燬孫從寛罰洋銀十元 
[八月分教職單]  
　　教授山東沂州孟廣來濟南甲正諭直隸隆平李象乾深州順天霸州孫植河間陝西渭南張兆蘭興安福建福淸黄定中邵武廣西臨桂莫建常梧州俱舉訓導順天三河魏遐齡保定舉奉天開原王鳳圖順天歲江蘇沐陽戴蓮芬通州舉山西山陰胡菖汾州歳嵐縣楊淑亨寗武舉平譽李子梁汾州歲河南陳留趙文琳衛輝舉浙江仙居錢鏡蓉紹興舉廣東廣甯羅惇悅廣州舉復諭直隸獻縣劉金聲大名廪山西壼關劉師亮平陽廪河南靈寳薛炳文懷慶附四川洪雅黄以清忠州廪復訓順天寳抵楊淸宣化歲福建武平黄鍾岳泉州增廣東肇慶府鄒兆祥雷州增雲南彌勒楊沛澂江舉貴州銅仁廖楙森貴陽恩 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　寗波人潘裕松之妻徐氏走失無蹤前日潘在南市生義馬頭劉興發所骰　攤上解見嗚捕拘至捕房捕頭令移解馬路工程局總辦翁子文太守倩襄讞委員黄衡堂二尹研訊潘供小的在招商局北棧執役僑居虹口中虹橋永吉里妻子徐氏私逃出外已歴五載小的遍覓無蹤現在劉處尋見求恩明斷徐氏供年二十有六前嫁潘爲室因貧苦不能度日將小婦人賣與七寳鎭張姓爲室得身價洋銀九十元閱三年張忽病故曾生一男現已四歲亦以貧故轉嫁於劉旋又生張姓遺腹子年已兩歲現在不願隨潘回去恐被再賣求恩明鑒劉供湖北某邑人向設碗攤去年由友人說合娶徐氏爲室費去洋銀三十元當時言明徐氏夫死無椅不料現有潘裕松前來認爲本夫求恩公斷二尹謂爾不察來歴娶有夫婦女例應照拐帶究辦隨斷徐氏由兄長壽領歸暫行留養後仍交潘完聚並斷劉交還二孩劉一味求恩二尹乃斷二歲男孩歸劉撫育其四歲男孩仍交氏具領各具遵斷切結而退○川沙人費士卿扭秦竹雪至工程局控被誘匿伊妻朱氏一案經襄讞委員黄二尹研訊限秦三天帮尋朱氏前日秦遞禀聲稱查悉朱氏現因患病由費舁送回門外婦孺醫院求醫二尹命提研訊費供朱氏被秦藏匿現已尋獲送案求訊秦供前日附航來滬甫至馬頭被費糾人兇毆將衣箱搬去求恩究追費又稱衣箱由學徒所搬實係已物詰之朱氏供稱嫁費二十餘年已生一子年已十六現習洋貨業小婦人被丈夫凌虐不得已從樓窓躍下欲回川沙源籍　未與案同逃現願隨族弟回家求鑒二尹判令費將衣箱交案朱氏看管俟傳伊弟朱某到案復訊○萬潤瑞米行夥朱秀峯陸書坡趙文海因與三十五號巡捕爲難扯破號衣管押捕房當晚由飯館主褚松濤保去翌日不能交出捕頭遣包探黄量海將褚拘獲移解工程局黄二尹研訊之下褚供稱寛限三天尋交到案二尹命押候覓到的實人方准保出 
[法租界公堂瑣案]  
　　日前英界捕頭查知邇來東洋車夫時有癖染烟霞情事皆由各車寓主選擇不愼所致因念各車寓主大都寄居法界咨照法界捕房請爲究罰遂由捕頭派探將各車寓主王少芝蔡和尚李三元孔仁和朱陳氏戴奎星王如金毛連三蕭阿四蔣陳氏許王氏等十一名口解送公堂讞員孫建臣大令略加研訊商之法總領事署代理繙譯聶君判令各罰洋銀四元以儆○山東賭棍李三端以圓布一方上書號數誘人猜壓以博資財經包探拘獲解案請辦大令判責一百板送請上海縣遞解回籍○教民顧錦甫將所生子女三人由崇明教堂中領至滬上倩周榮富丁載揚趙阿榮等分别售與廣東人楊六毛浦東人王顧氏事發被獲解經前讞員杜枝園大令訊明押候補提丁等到案旋由崇明教堂將丁趙解送來滬昨日傳同楊六毛王顧氏等一併解案顧供小的因賦悼亡故將子女寄食他姓楊供小的購得此男年甫九齡浼英界鄭家木橋莊阿方家代爲撫養今已帶至汕頭無從交案大令判限五日將男孩交案餘人一併押候復訊○趙桂生扭外甥張祥榮及朱小弟到案禀稱小的開設烟館前因有事回家倩張代爲經理不料張與朱串通竟將烟槍檯桌等物竊出變價爲此解請究辦大令著帶出弔還各贓再核○工頭徐子仁控小工何國小冐收工資錢十五千有奇解經大令訊供押候補傳見證邱瑞根到案昨日徐偕邱投案禀稱何偕四人冐收此欵務求訊追大令著押候追比○某姓男孩年約六七齡被匪誘拐至厦門圖售幸經西安輪船司事人察破當塲扣留轉送至滬解請大令安插昨日帶案研訊孩號咷痛哭不能將姓名住址一一陳明大令命暫留捕房候其家屬前來認領○鞋底作夥陳光有任金榮與同業沈福生口角將沈擊破頭顱控經大令訊問陳等不認行兇押候查明復核昨日包探禀稱小的查得陳等實有兇毆情事求鑒大令判出養傷費洋銀八元從寛斥釋○積竊陳勝慶竊取某姓家衣服携至某押店質錢被包探拘獲解案請辦大令判責三百板送縣遞籍○浦東頑童陳桂生不務正業被父逐出流落租界致入下流昨經包探抱案請辦大令判責一百板○偷兒高正西姚國祥行竊衣物被包探拘獲解案請辦大令判各責一百板 
[美租界捕房紀事]  
　　昨日甬人張某不知在何處拾得金練一條包探朱桂生見其形跡可疑拘入捕房捕頭令押候解送公堂禀請代理讞員魏蒓塢大令訊辦○前晚妙手空空兒王阿才竊得某姓家棉花若干斤携之而出適爲包探朱桂生所見連贓帶入捕房捕頭令押候解送公堂禀請究治 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十八年八月二十日京報全錄]  
　　宮門抄諭旨均錄前○新疆巡撫饒奏爲現擬仿照内省錢糧加收耗羡摺○山西巡撫岑奏爲請奬各省辦振出力　員片○廣西巡撫丁奏爲測繪興圖出力各員籲恩奬叙摺○又奏爲道員剿匪得力據實具陳片○又奏爲道員回旗修慕遴員署理片 
　　甘肅新疆巡撫臣饒應祺跪奏爲新疆現擬仿照内省錢糧加收耗羡以資撥發而便騰挪湊補賠欵恭摺具陳仰祈聖鑒事竊維新疆地屬邊荒西稱瘠苦一切餉項全恃各省關協解接濟自海防多故頻經裁减已屬不敷政發前年新定賠欵新疆攤銀四十萬兩數鉅期迫由協餉撥還愈形艱窘新疆旣無財源可開而邊民生計無多臣仰體朝子惠元元至德俯念窮邊景况不敢操切稍事苛派愼重圖維百慮千思實無　策可得鉅欵而要需難緩又不得不搜羅湊集稍事補苴查例載各直省額徵耗羡銀兩隨地糧編徵甘肅每銀一兩收耗羡銀一錢五分每糧一石收耗羡糧一斗五升耗銀歸公開支各官廉俸耗糧成開支估撥兵糧運脚或隨同正糧統收撥用各省情形不同要皆於奏銷案内作正造報新疆兵燹後檔案蕩然無從稽考迨議設行省始分别酌定糧額奏咨立案其耗羡一項迄未議及新省一切正雜支欵本賴恊餉通融是以司庫例支不數銀兩有由新餉項下歲撥二十萬一欵現值歲攤賠欵由協餉抵除入欵益形支絀不得不勉爲籌措稍資挹注惟此例徵耗羡計生徵銀一兩隨徵耗羡銀一錢五分徵糧一石隨徵耗羡糧一斗五升新疆南北兩路糧價恒多參差此項耗羡旣爲開支公用而設與其隨時變價未能一致弊混易滋不如逕收銀兩較爲直捷核計新疆通省額徵本色糧一十一萬七千九百二十一石零額徵折色銀五萬一千七百六十兩零折色草五千七百兩零統按一五加耗歲可增銀四萬一千餘兩卽解司庫爲文職養廉公費之用年終隨用止項銀糧造報此後凡有新墾地畞升科銀糧統照此例徵耗而新餉項下歲撥司庫例支不敷銀兩一項卽可照數减撥騰出以補賠欵之不足據署布政使李滋森兼按察使銜鎭迪道慶秀會詳請奏前來臣覆加查核所籌辦法係仿照同省與例相符嚴杜中飽亦不至於病民新疆别無欵項可籌合無仰懇天恩俯准仿照内省錢糧加收耗羡銀兩以資湊補賠欵不無稍裨如蒙俞允擬請自光緖二十九年起律徵收報解是否有當謹會同陝基總督臣崧蕃恭摺具陳伏乞皇太后皇上聖鑒訓示謹奏奉硃批著照所請户部知道欽此 
　　岑春煊等片再查各省勸辦秦晉賑捐共銀六百餘萬兩就中約計以雲南四川兩省爲最多雲南瘠省此次捐欵獨特踴躍倍常四川固地大物博之區然其時本省已開餉捐而順直安徽江西貴州等省亦復在川設局如林集成鉅宗殊非易易其餘各省或數十萬或十餘萬或數萬集腋成裘每皆不遺伊力臣等竊謂分途行勸在委員固有微勞而各該大員實操發縱指示之權奬勵成勞似不宜錄輕而遺重臣籌旣藉人之力以共濟艱難卽不敢没人之長而自安緘默謹開例淸單恭呈御覽伏乞聖鑒訓示謹奏奉硃批李徵庸業經議卹　餘著交部從優議叙單併發欽此謹將各省督勸秦晉賑捐出力大員開具淸單恭呈御覽計開前雲南巡撫李經羲督勸有方共集捐數近一百萬兩裨益災區不淺係曾任對疆被議大員宜如何加恩之處出自聖裁四川捐局頭品頂戴三品卿銜候補五品京堂陳光弼督勸招徠共集捐數在一百萬兩異常出力係候補京堂宜如何破格優奬之處出自聖裁南洋捐局已故三品卿銜奏派督勸捐務大臣李徵庸遠涉重洋不避艱險殁於差次應如何優恤之處出自恩施前雲南布政使現升巡撫林紹年四川布政使員鳳林廣東布政使丁體常貴州布政使邵積誠二品頂戴雲南按察使全楙績以上五員可否賞加頭品頂戴應候聖裁二品頂戴湖北漢黄德道岑春蓂二品頂戴前署安徽鳳穎六泗道現任山西河東道馮煦四品卿銜二品頂戴分省前先補用道王之杰以上三員可否俟升缺後賞加頭品頂戴應候聖裁上海會辦商務大臣工部左侍郎盛宣懷頭品頂戴江蘇布政陸元鼎頭品頂戴江南布政使李有棻頭品頂戴湖北布政使瞿廷韶河南布政使延祉廣西布政使張廷燎福建布政使周蓮浙江布政使誠勳甘肅布政使何福堃前新彊布政使又光二品銜署湖南布政使糧儲道但湘良二品頂戴署湖南按察使鹽法長寳道總昌開缺福建興泉永道憚祖祁二品頂戴前署湖北荆宜施道陳兆葵山東兗州鎭總兵田恩來以上十五員均擬請交部從優議叙奉硃批覽欽此 
　　廣西巡撫臣丁振鐸跪奏爲測繪廣西通省地輿全圖告竣在事出力各員籲懇天恩俯准奬叙以示鼓勵恭摺仰祈聖鑒事竊據廣西布政使張曾敭會同善後局司道詳稱案照前奉前撫臣馬不瑶札開准會典館咨遵旨頒欽定圖說格式行令測繪廣西通省輿圖呈繳等因竊維興圖爲考証所資於行陣治軍大有關繫廣西沿邊省分測繪尤當詳密且跬步皆山烟瘴層巒春夏多雨動輒連旬艱阻萬狀測繪實異他省經前司道遴選委員幕友講求成法覔購儀器酌定簡明程式多募精明學徒於都城南寗柳州分設二局督飭委員偕同幕友學生分道馳赴各屬挨次寳測實繪計繪成省總圖一經緯圖一府總圖十有一直隸廳總圖一直隸州總圖二廳州縣州縣土州縣司散圖八十有三凡例一說十有四表八十有二前於光緖二十年内一律告竣均與原頒格式相符業經詳請前撫臣奏咨驗收存案備核嗣准吏部文行會典館奏准此次送到輿圖各省應由吏部分别酌奬一二員等因該司道等遵查測繪廣西地輿全圖委員幕友人等除尋常在事出力各員遵章請奬毋庸議給奬叙外其餘省城柳州南寍各局測繪幕友附生鄒代襖知縣用候選縣丞蔣裕光選用縣丞姜維翰文童鄭湘劉源等五名或係在局督理縮繪詳細考核圖表或選帶學生分馳各屬於蠻烟瘴雨之鄉四載履奏測繪成圖核其艱苦情形實屬在事異常出力始終無誤應將鄒代褉擬請以訓導不論雙單月歸部選用蔣裕光擬請以知縣遇缺選用姜維翰擬請以縣丞遇缺儘先選用鄭湘劉源擬請以巡檢分省補用等情詳請具奏前來臣覆覈無異合無仰懇天恩俯准給奬以示鼓勵除將各該員履歴送部查核外謹會同兩廣總督臣陶模恭摺具奏伏乞皇太后皇上聖鑒訓示謹奏奉硃批吏部議奏欽此 
　　丁振鐸片再二品頂戴統領省防水陸各營候補道張棠蔭臣於去夏抵任後因柳慶一帶匪勢頗熾該道素稱廉直地方情形亦熟是以檄　該道率帶一營先赴柳州督同地方防營相機剿捕疉據禀報拿獲匪徒多名匪勢稍戢今正奉到廷寄有人奏道員張棠蔭辦匪不甚得力等語臣比卽較實奏覆並飭張棠蔭振刷精神以觀後效嗣於二月拔隊開往來賓適遊匪梁三一股約三百餘人伺劫商路張棠蔭迎頭截擊斃匪百數十名沿途棄屍壘壘生擒匪首梁三據柳州府知府趙淶彦禀稱寳爲數年來未有之奇捷旋在貴縣會同東軍統領署北海總兵潘瀛剿辦木杵木﨏聚匪攻破聖大山匪巢亦屬在事出力是張棠蔭奮勉圖功著有明效應懇天恩仍以道員留廣西儘先補用以昭公允是否有當謹附片具陳伏乞聖鑒謹奏奉硃批著照所請欽此 
　　丁振鐸片再現任鹽法道廣敏禀請開缺回旂修墓所遺員缺應卽委員接署查有候補道張鴻順穩練精詳留心時務堪以委令署理除檄飭遵照外謹附片具陳伏乞聖鑒謹奏奉硃批吏部知道欽此 
 
 

Page 14

 
 
[光緖二十八年八月二十一日京報全錄]  
　　宮門抄諭旨均錄前○貴州巡撫鄧奏爲遵旨改設貴州大學堂並擬辦章程摺 
　　頭品頂戴貴州巡撫臣鄧華熙跪奏爲遵旨改設貴州大學堂謹將擬辦章程條規繕單呈覽恭摺仰祈聖鑒事竊查光緖二十三年十一月十三日准政務處咨開欽奉上諭建學儲材實爲當今急務前經諭令各直省設立學堂責成該督撫學政切實通籌舉辦惟通省學堂同時並舉財力或有未逮若必待各府州縣中小學堂籌定始行開辦轉至觀望遲延查袁世凱所奏山東學堂事宜及試辦章程擬先於省城建立學堂一區分齋督課先從備齋正齋入手俾初學易於造就漸有師資再行次第推廣著政務處卽將該署督原奏並單開章程通行各省立卽仿照舉辦毋許宕延欽此臣跪聆之下惶悚莫名伏念世變孔毁需材日急非講求實學博通中外無以宏濟艱難矧復變通科舉尤以學校爲育才之恨本臣欽奉前次諭旨飭令改設學堂當集司道憲籌議竊以今日學堂爲國家作人基礎肄習之地必須恢擴師範之資務擇宏通書籍儀器之儲尤期美備方足以造就通才振興土氣查貴州省垣舊有貴山書院一區臣親往相度足可開拓辦理隨卽派員籌欵修葺擴充講堂增築學舍現已粗備規模名曰貴州大學堂以期赶速開辦至有應增屋宇再就附近地方隨時推廣購建其學生額數擬定正額一百二十名附額六十名飭令各府催縣加結申送考取如額仿照山東章程先立備齋正齋兩項日訂課程分班瞽課俟京師大學堂通訂章程頒發到後再行遵照改訂以歸一律堂中現聘正齋教習五人課經史政治圖算西藝等學備齋敎習四人課經史文藝各國語言文字則算等學其學堂事務煩重創辦伊始尤須條理周密約束正齋以藩臬兩司爲總理設監督稽查收支等員分司其事臣謹當按照所定章程隨時督同認眞經理其未盡事宜應俟逐漸酌增以求歸於至善惟開辦經費需欵甚鉅黔省帑項異常支絀再三撙節常年額支活支各欵尚不下二萬餘兩學堂爲當務之急不容緩圖已曰臣飭知藩司提撥充用歸入正欵開報至各府州縣中小學党概飭就地籌欵次第舉行以廣造就所擬開辦學堂章程規條均仿山東章程叅以黔省情形略加通變另繕淸單敬呈御覽除分咨政務處户部京師大學堂查照外謹會同貴州學政臣趙惟熙合詞恭摺具奏伏乞皇太后皇上聖鑒訓示謹奏奉硃批著卽督飭切實講求仍隨時考察務收興學之效單二　併發欽此謹將貴州省城試辦大學堂暫行章程繕單恭呈御覽計開第一章辦法大綱第一節貴州設立大學堂係欽奉疉次諭旨遵辦其規制辦法亦遵旨仿照山東大學堂章程叅酌本省情形稍爲變通總期實事求是造就通才仰副朝廷興學作人至意第二節大學堂爲一省觀式規模務極閎遠章程當極美備不宜因陋就簡惟黔省瘠苦經費支絀創辦之初一時未能廣築學舍大啓宏規姑就省城貴山書院量加修葺試行辦理仍徐圖擴充或於書院旁式廓規模或另覓宏敞地址鼎新建造以崇體制而宏教育第三節直省大學堂上承京師大學堂下統各府廳州縣中小學堂務須聲氣相通脉絡貫注一切章程教法不可叅差凌躐不相爲謀省城旣設大學堂則本省府廳州縣中小學堂應歸大學堂統轄而隸於京師大學堂現在姑仿山東章程暫設正齋備齋分班督課俟奉到京師大學堂通行章程後隨時遵照改訂以歸一律第四節省城大學堂課專門之學祗應設立專齋分門肄習惟現因各府廳州縣之中小學堂草創設立猶未能遍則雖有大學堂之名而時尚無所取材姑仿山東備正齋之法俾初學易於造就一俟各府廳州縣學堂次第有成卽將正齋備齋名目廢去祗立專齋以符學制第五節設立學堂最重師範本省各屬應設中小學堂需用教習尤衆擬仿山東章程在備齋各班學生内擇其端方厚重者兼令練習初等師範以便畢業後聽候考驗給與文憑便充各屬小學堂教習其入正齋者練習中等師範以備中學堂教習之選第六節外國學堂皆有一定教科書由學部撰定由淺入深次第秩然通國所有蒙小中學堂及大學堂均遵照定本按日授課收效卽速考校亦易今各省雖設有譯書局而各行其是不相聨屬無所適從應請咨商京師管學大臣設立編譯總局各省已設者改爲分局皆隸於京師凡中西普通之學分小中學大學各級編爲定本請旨頒行各直省學堂悉遵教授庶可一道德而端趨嚮第七節編譯宜歸畫一前節已詳黔省經費難籌譯才難得譯書局暫請緩設惟現在士子應用各種善本書籍本省購求不易擬由學堂附設官書局一所凡一切精要圖籍及新譯各書隨時購置存儲以便士人購買准照原價略加運費售給第八節省城大學堂應設藏書樓廣儲中西圖籍並附設閱報處愼擇各種報章有益於時務藝學者多爲購置以供學生流覽未建之先擇一室存儲派紳員經理以便學生查閱第九節現時各府廳州縣所設之中學堂尚屬寥寥無以立大學堂之基而備前茅之用若不飭令尅期開辦則雖有大學堂而額數有限成就無幾今宜一面開辦大學堂一面嚴飭各府廳州縣迅速將中小學堂設立而尤宜欽遵諭旨多設蒙學堂務使通省之中無人不入學堂無地不有學堂庶幾文教誕敷人才日出不獨可備國家之任使並將進風俗於文明矣第二章考選學生第一節省城大學堂學生本應於各府直隸州分設之中學堂中選學成之優生升入現因中學堂尚未設成暫由各府州縣申送高才生按經義史論先行募考第二節現值創辦之始各府州縣之中小學堂尚未徧設旣無畢業學生可應大學堂之選自應仿照山東章程先立正齋備齋課程正齋學生以教經史中外政治圖算西藝等學爲主宜取中學已有根柢者以期事半功倍惟欲通西學當通西文則洋文亦須兼習其年長不願學者聽備齋學生以教各國語言文字爲主兼習經史文藝圖算等學須擇年在二十歲以下五經讀畢文理明晰口音淸楚者方爲合格第三節考選學生最宜矜愼必須志趣遠大資性高明方可期成有用之才其有沾染習氣不可教誨或資質下劣難以成就者皆應嚴加甄别今擬凡願就學者仿山東章程取具切結由地方官加結申送取齊後聽候巡撫示期考試取錄者分擬正齋備齋肄業均暫作爲附課生三月以後由監督教習察其人品資質實可教誨然後留學庶幾成就可期收效益速第四節考選學生暫以百二十名爲額嗣後如再行考選是否按照現定之額抑應推廣應俟體察學堂辦理情形由總理監督酌量籌議呈候巡撫核定於考選一個月以前預爲傳示三五年後各府直隸州所設中學堂均已畢業陸續送入省城大學堂挨班遞升卽可停止募老第五節考選學生於定額百二十名外應備取六十名暫作爲外課生以備缺出傳補凡外課生不住學堂不給飯食第六節凡學生留學補缺寗闕毋濫寗嚴毋寛以昭愼重其有本在優級者或功課不如格則隨時黜降以優者補升或犯堂規輕者降爲外課重者擯出第七節學生初入堂時於中擇年長者暫充領班俟三月甄别後由教習拔其尤者充當詳條規第八章第八節按山東章程考選學生入堂肄業均令自備飯資不給廪膳所以堅嚮學之誠杜喻利之漸免致仍蹈書院積習以膏火爲贍養寒畯之計法至善也惟黔省僻陋寒士居多創辦之初風氣未開不能不稍加體恤今擬凡留學者均由學堂備辦飯食惟不給銀兩其有精進觔學堂課季課取列前茅者仍優加奬賞領班學生則酌給津貼以示優異第九節各省學堂章程考選學生准收外籍入堂肄業與本籍一律黔省經費支絀只能教育本省之人所有外籍官商子弟如有志嚮學者雖准收錄然不得侵佔正額今擬附設外額學生十名准其入堂聽講一切教授約束考課學成出身待之與正額無異惟欲住　肄業者須預繳火食銀及堂中一切費用銀兩方准留學堂中月課及季考大考雖列優等亦不給奬資以示區别[  此摺未完]  
 
