# 1890 - 169 - 4906170

 

Page 1

 
 
[賑物求售] [  申報館協所啓]  
　　本舘開辦賑捐以來蒙海内諸同仁捐助各種貴　早巳製成彩票售完矣兹又承陸續助下七俠五義世部每部一元二角隷有五十部　　六角吳都法乘一部石印小耕石齋畫　廿部未及編入彩物之中是以另行求售諸君子有情殷匡救者請臨本舘　購庶幾裘成集腋飢民得早　來蘇手 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[恤商論] [  海上蓉齋氏稿於蘆江舟次]  
　　昔漢臣上重農貴粟之論盖欲朝廷重農以賤商而使民積粟而不積錢夫亦猶是後世備荒之策也洋洋數百言非不確中其弊而卒至農未曾重商未嘗賤何也蓋農之起家艱苦而獲利少商之爲業便捷而獲利較優是以上之人順民之性而利導之亦不欲過爲之輕重也降及今日國家方將整頓商務通商有臣招商有局極意經營想商賈之忭舞於市者無異農之相慶於野矣而豈知商之苦况有罄竹難書各省之釐局旣奉旨矣當　難之秋凡爲臣子者理宜報效食毛踐土各有天良迄今三十年來一若行所無事從木聞闖卡不服等情良由我國家厚澤深仁有以淪浹於民之肌膚取之宮中還之父母誰復有靳而不與者哉獨惜今之所謂賑濟捐者較從前軍書旁午時各大憲籌餉之捐更覺十不漏一甚且各商人中竟有一年數捐一店數捐似此苛派卽該商等家有郭氏金山鄧家銅穴我恐逼迫窮追亦有時而告罄况今之爲商者金玉其外敗絮其中空裝塲面勉强應酬眞有仰不足以事父母俯不足以蓄妻子景象恨不得借善局之捐墊歴年之虧折而奈何向歴年虧折之商多方責備也曷言乎一年數捐也卽近時而論直捐未已而鄭賑又開鄭賑未已而丹徒丹陽之賑又辦矣乃天心未厭浙江又來告急之書合計三年之中賑捐重疉若夫一店數捐於商務不留餘地於賑務則巨細不遺試舉一二業以明之聞杭友設莊於某地多歴年所人亦共知其爲杭商前數日有賑局委員投刺請議浙江賑捐杭友知其誼關桑梓斷難推辭遂效季布一諾慷慨樂輸可謂仁至義盡矣不多日又有委員投刺請議賑捐杭友問現議何處賑捐該紀綱以浙江對杭友以浙江賑捐業已捐輸置之不理該紀綱卽憤然作色曰尊號以浙江人設鋪江蘇江蘇現奉上憲委辦賑捐若各客商皆袖手旁觀將何以籌款耶子其思之以前所捐者爲是乎抑以今所捐者爲是乎杭友俯首無辭忽躍而起曰皆是也皆適於義也惟自怨商力微薄耳於子乎何尤不但此也又聞南貨一業瑣屑異常閩廣洋糖在其内關山棗粟　其内兩洋海味亦在其内乃今日爲糖行公所之賑捐明日爲海味公所之賑捐卽起而對以我等已向南貨業中輸捐矣彼則曰有一業卽有一利有利卽當分肥推之各商之有兼業者無不皆然醬園亦總名也有提壺而需醬油者亦　挈瓶而需燒酒陳酒者而今之辦捐者亦復如入市之交易然有燒酒者欲令其向燒酒公所認捐若干有陳酒者欲令其向陳酒公所認捐若干卽對以我等以醬園爲業凡之數者皆包其中而彼不之準也倘該商等來自異地者稽籍貫則爾疆我界以捐之定行業則分門别類以捐之以一年數捐之繁再雜以一業數捐之重各業雖輻湊鮮有不一敗塗地者不如留此靑山常使樵　取不竭而用不窮也是故東南賑所各善士但取隨愿樂助不以捐賑强人而人自多樂輸若以賑濟之故累及商民亦非所以厚待商民之道也道在有以恤之恤之之道奈何譬如一年之中遇數捐焉初次捐者幷不知後次之捐務陸續不絶然旣捐於前宜恤於後更張明其示曰一業之中不準數捐昔子輿氏有云有布縷之征有粟米之征有力役之征君子用其一緩其一用其二而民有殍用其三而父子離先王征賦之法猶且分時而取盖爲百姓留不盡之蓋藏卽爲君國培無窮之元氣諺云恤衣有衣披恤食有食吃語雖不雅馴豈不可通其理於恤商也乎况辦賑濟者以救災恤患爲心旣恤無告之窮民獨不恤逐末之商民乎方今聖天子一視同仁聚殊方之物産聨各國之人情行旅皆欲出於王之途商賈皆欲藏於王之市上海一彈丸地何城廂内外熙來攘往之若斯之熱閙也有老於滬瀆之濵者乃徐起而言曰以恤商故世之求興於市面者曷不於商務而體恤之 
[諭旨恭錄]  
　　五月初一日奉旨此案着交李鴻章督同臬司親提人証卷宗秉公研訊確情按律定擬具奏抱告民人石邦振該部照例解往備質欽此 
[本館接奉電音]  
　　昨由京友電傳諭旨三道敬謹譯登○五月初七日奉旨着加恩德琨溥墩英鈺忠和着賞給二等侍衛穆克德恩布榮斌紹成潤恒着賞給三等侍衛安和麟年着賞給四等侍衛均在大門上行走欽此同日奉上諭前據御史德蔭奏叅吉林伯都訥恩紳董于岱霖等侵吞公欵並委員查辦不實各節當經諭令長順確查兹據查明覆奏此案紳士王熙均等因災支領公欵辦理平糶旣據查明尙無弊端于岱霖未與聞其事惟同知裴佩璋奉委辦理平糶輙敢私受供給開支欵項貢生蕭德馨等經手貨捐並不遵照奏定章程辦理改由文會局征收並有任意攤捐侵吞公欵情事增生楊元黼等於書院私立于凌雲祠堂雖查無以官田作爲經費實據惟於入祠之日擅動厘捐錢文該紳等經手學田並有欺隱情弊貢生蕭德馨舉人王文珊中書銜谷蘭芳增生楊光黼附生于芳懷陳文煖貢生張翰副貢生楊振聲候選同知裴佩璋均着卽行斥革編修于鍾霖身列淸班乃不知自愛與民爭利倚勢作威以上各案均係該員暗中主持尤屬貪鄙着一倂革職以示懲儆所立文會祠堂飭令卽行撤去嗣後不准立此會名以端士習該處劣紳往往藉地方公事把持舞弊亟應嚴加整頓以挽顔風此外有無似此劣蹟昭著紳衿着長順再行確查叅辦另片奏于鍾霖家開設鋪號甚多漏稅漁利該鋪所出錢帖商民持往取錢多方爲難恃勢虐民請勒限將帖取回等語着照所請勒限半年將此帖槪收回倘逾限不收卽行從重懲辦餘着照所議辦理欽此同日奉旨伊犁將軍着長庚補授照例馳驛前往未到任以前着富勒銘厄暫行護理欽此 
 
 

Page 2

 
 
[京華客語]  
　　庶吉士在保和殿散館試以賦一篇試帖詩一首仍用殿試大卷謄冩本年庶吉士散館己丑一科並丙戌補行散館者四人共九十人欽命賦題白虎觀詔諸儒講五經異同賦以題爲韻詩題賦得盤雲雙鶴下得盤字五言八韻○近聞朝鮮國王欲貸四百萬金以濟燃眉分年付還子母乞中朝籌辦若中朝帑欵未充不遑籌顧擬與立約諸國通融商借此事已由譯署核議云○欽派點騐軍器慶郡王等已將八旗各營軍器分期點竣所有圓明園八旗官兵處香山八旗健銳營外滿洲八旗火器營曁圓明園包衣三旗應行點騐旗纛馬纛弓張箭支長矛腰刀撒袋箭壺盔甲等器經慶邸等訂於四月二十七日在萬壽寺西蘇州街點騐已由兵部行文該各處查照矣○吏部爲批示事據指分江西試用府經歴林德煜呈稱由湖北補用布政使司照磨在直隷藩庫遵新海防例報捐指省分發江西試用府經歴呈請騐　分發到部查該員未曾領有原省交代淸楚咨文所有列入本月二十八日騐看應卽扣除○光祿寺卿裴樾岑大光祿蔭森交卸船政後因病勢纒綿雖經醫治尙未大痊擬再乞恩賞假兩月回籍就醫一俟病痊卽行回京供職等　飛章馳奏奉硃批裴蔭森著冉賞假兩個月欽此○准補甘肅新疆阿克蘇道王觀察久銘曾隨老湘軍轉戰甘隴等省在劉車門松山前敵襄辦營務積功保至道員現因積勞殁於新疆經魏午莊署撫臚列功蹟政治陳請附祀陣亡廣東陸路提督劉松山專祠以彰勞勩奉硃批着照所請該　知道欽此○朝陽門太平倉内四道水門大垜口有一無名男子年約三十許由城上墜落在地立時殞命旋經倉役瞥見禀知監督移文東城止指揮帶仵詣騐至其如何墜城尙未有聞容俟續錄○二十六日舉行恩榮宴禮部司務廳掌印斌副郎向三鼎甲論述禮儀令向主宴讀卷大臣跪行叩禮而榜眼文君廷式力辯其誤援引會典内開見主席等四拜主席答二揖以駁之而斌副郎仍與駮辯榜眼乃以拜字請爲解繹辯論多時鼎甲未允而看宴之人如雲門皂驅逐亦不能禁止俞副郎飭五城役揪拿城役以看搶筵宴卽殿上亦所不免口只喊拿身則不動俞副郎甚怒親自追出儀門揪住一人交役鎖押 
[寗郡辨志文會庚寅夏季課題]  
　　漢學宗其繼别子之所自出者解字不若子說丈人婦人說○宋學無欲則靜說何氏謂以洪範叅之大學中庸有不約而符者試詳言之讀思辨錄書後○史學兼掌故孟嘗平原信陵春申四君論書史通疑古篇後問翰林修撰編修檢討庶吉士諸官昉自何代進士一甲一名爲修撰次及二甲爲編修三甲爲檢討定自何時○天文兼算學熒惑勾已說問測地用儀器用矩度何者爲便二者之外抑更有捷法否惟大地經線緯線以何法爲捷試詳言之○輿地之學率山率水辨云云亭亭攷問易傳河出圖與尙書東序之河圖異同若何○詞章之學南村諸楊北村盧賦以葉蒸霧雨花傲風霜爲韵擬皇甫諟諭業論國朝諸家駢體文[  太學石鼓歌]  
[寗州茶話]  
　　有浮梁客自古艾州至九江告諸本館訪事人云寗州各茶商向來頭茶事畢卽接採子茶今田漢口茶價不佳咸爲斂手刻下子茶甫上市而各茶庄已先後閉門查州城約共茶庄三十餘家今接辦子茶者僅二家想市面必寥寥無幾矣 
[潞河夏漲]  
　　何小亭丞憲於四月十九日考試寳抵寍河順義昌平懷柔武淸六屬文童二十一考試覇州保定文安固安良鄕五屬文童二十三日考試大城永淸涿州房山密雲縣密雲衛六屬文童五月初十日試畢起馬回京順天學院周生霖大宗師擬於五月十二日中遵花起馬按臨通州考試○京都大通橋二侍御於上月二十日來通閱壩倉憲宴之於大光慺肴芬酒冽茶熟香淸洵一時佳會也○江蘇漕粮結至四月廿九日共驗過三十起浙江漕糧約在端陽前後可以抵壩請騐○軍粮百家經紀有承起承運之責裏河設有掣斛廳倉憲委員抽掣以防經紀舞弊前日倉憲親臨掣斛廳抽掣查有三號均欠米半升左右遂將各該號之經紀斛手在官船前重責枷號河干以儆效尤○江蘇粮道景月汀儲憲於四月廿八日乘舟來通通局王幼賡總辦率同委員往河十恭迎憲駕是晚儲憲謁見興游兩倉憲幷拜會常劉二坐粮廳次日到壩隨同交米○東關外藥王廟於四月二十六日起闢門演戲四天適値久晴不雨天氣炎熱觀劇者幾至噓氣成雲揮汗如雨其某甲忽　霍亂急延針科針治未識能起死回生否○京西海甸皇會於四月廿九日排齊龍旗御棍響鑼銅鼓請駕到通暫寓西街客棧次早虔往城南浬江泗廟娘娘駕前朝頂進香在會各執事均係娘娘之家人每年五月初一進香一次循俗例也 
[天津近事]  
　　英國副烺維理副戎向佐丁禹廷軍門統領北洋水師諸事有條紊今春督率各輪船遊歴南洋各島於四月杪回津禀見李傅相面述情形日内將請假回英不知傅相慰留與否也○今春雨暘時若二麥蓬蓬勃勃生意盎然時値麥秋家家收刈人語中含樂歲聲大慰篝車之望聞闔津七屬無不豐登粒我蒸民咸頌蒼蒼　之恩施罔外云○甫交芒種炎熱異常火傘撑空流金爍石趙遁之威眞可畏哉日内惟早晚凉風習習午後坐斗室中解衣磅礴扇不停揮猶復汗出如漿喘息不已不知鋤禾日當午者其炎熱又當若何耳○賽會迎神有干例禁會首及住持人等雖不敢憲令故違然躍躍之心究不能已上月二十八日爲普濟眞君誕城南峯山城西楊柳靑兩村落皆舁神像出游鬥靡爭奇窮工極　河東樂土廟住持等則巧於嘗試祗設儀仗迎神不知地方官聞之將默爾而息耶抑有以杜漸防微耶 
[袁江雜錄]  
　　新任淮揚鎭章作堂軍門於上月二十三日抵浦涓吉二十七日寅刻接印所有老湘合字營前由章參戎其俊代統者現亦移交軍門統領云○淸河縣北鄕紳士感漕憲緝匪治河之德集貲製就聨匾以志勿諼上月二十七日齎送戟轅漕憲遜讓再三而後受○三麥稍有叅差較去年稍爲减色市價每石减去錢二百文○上月二十五日袁家集左近某姓突被土匪行刼失去衣物錢財牲畜約値錢數十千○善後局延醫施診貧民求治者每日多至百餘號醫生疲於奔命因禀請道憲轉禀漕憲添延醫士二人帮同診治○上月二十五日雙橋巷某蓆店失愼焚去店後草屋一椽○邑尊禁用小錢風行雷厲有某醬園私藏鵝眼經同行察出集衆公議罰錢一千文○上月二十七日調任察哈爾副都統奎樂山都統由湖北過浦越日卽易車北上赴都漕憲恭赴萬柳園寄請聖安 
[邗江官報]  
　　五月初一日易鹺尉巍喬委解南京餉起程正任通分司項分轉禀謝飭知回任魯分轉光圻委焦山總巡差初二日署北掣沈分轉元龍卸事回委淮南總局差初三日朱分轉之柟由姜捻來揚公幹 
[寳淸餘聞]  
　　寳淸輪船失愼後其船身機器均由壳件行拍賣今於昨日爲美最時洋行代衆客拍定計價銀一萬二千七百五十兩云又聞寳淸當失事時有小輪船名祿格者已在施救事後向保險行索費而保險行不允近聞祿格船主已請高易狀師控告保險行亦延哈華托狀師爲之辯訴云未識如何理論也 
[虔申祭奠]  
　　前戶部侍郎曾襲侯靈枢來滬在製造局暫安已登本報前日松海防劉司馬上海縣陸大令及其餘印委各員與襲侯有世誼者均至製造局奠祭至發引日期尙未擇定云 
[西戲述新]  
　　客柳畫而門馬戲日來所演各劇頓改舊觀足令閱者耳目一新以故命駕往觀者履綦盈座熱閙異常聞今晚有中國某大憲率同瀛眷前往觀看所演名戲自必異常出色欲飽眼福者幸無交臂失之也 
 
 

Page 3

 
 
[道署通電]  
　　蘇松太道聶觀察以各處電報來滬須由電局譯遞進城未免稽延時刻特與電局總辦商定從十六鋪橋沿馬路至大碼頭折而西由大東門越城垣而至道轅竪立電桿以通電信並令電報學生四名在署繙譯聞所設電杆業已竣事矣 
[大令宴賓]  
　　上海縣陸春江大令於昨日午刻在署設筵席請棐浩亭直刺赴宴蒲緑紅之後肴淸酒冽之時賢主嘉賓盡歡始散 
[訂期拜客]  
　　上海縣陸春江大令蒞任以來尙未拜會駐滬各國領事兹悉大令訂於本月初十十一兩日拜會各國領事云 
[美界火災]  
　　本埠盆湯弄新大橋北首樓房爲三泰公司之産造成未久工部局以北山西路名之前晚十一點半鐘時忽有火起自空屋中其光上騰蓬蓬勃勃各捕房立卽鳴鐘報警水龍坌集如雲麥捕頭督同中西探捕等人分投彈壓至一點鐘火息計共焚去樓屋五椽有某姓家新遷至此卽遭波累誠可憫也至起火之由諒被匪人所種云 
[縣案彚錄]  
　　裕增祥高麗字號主孫松巖虧欠招商局銀四萬六千兩當經裴前縣訊責限繳均登前報前日晚堂由陸大令提訊據孫松巖供屢次發電報至高麗我叔孫兆吉處實無回音求請寛限大令以其延宕多時分毫未繳限令於本月内分二次繳銀一萬兩六月繳一萬兩七月繳銀一萬兩八月繳銀一萬六千兩如若屆期不繳當定嚴比○昨報紀中人被逮一則前日晚堂經陸大令提訊高毛毛投案求追質之王李氏供高之幼孩確由我與金桂等經手售與閩人鄭阿炎惟出於高之自愿所得身價均交與高我等略得中費叩求恩宥金桂等供與略同並據閩人鄭阿炎供在滬南順恒茂雜貨行爲夥因無子嗣收買高之小孩現已帶回原籍叩求寛限交案大令以王李氏販賣幼孩甚爲可惡着掌頰四十下金桂着責一百板分别押候究辦一面着鄭阿炎將小孩赶緊交案高斥退候示○前晚陸大令因公出署有閩人劉文正攔輿喊寃大令詰問之下據供載運磁器來申舟泊太平碼頭今日午後忽有同鄕人開林慶春糖行之林小明糾領多人來船不問情由將我毆打我與船夥劉順發均遭毆傷並被攫去鋪盖枕箱等物當向理論一味蠻橫叩求騐傷提究大令恐有不實不盡着令明白補詞候核○楊阿興遭粤婦王氏糾人毆傷一案前日晚堂由帮審委員竇明府提訊楊供被該氏糾令不知姓名多人將我頭頂並身上毆傷求請騐究王氏供實被誣指並未糾人打伊明府騐得楊受傷屬實著赶緊醫治王氏交官媒收管並着將行兇人交案候辦○前日縣捕拿獲竊賊一名聞係偷竊某姓家銅香爐一只當卽解縣押候訊辦 
[英界公堂瑣案]  
　　包探夥陳春生向從前混用銅洋之王金奎逞凶由捕將拘住解經蔡太守笞責管押等因已詳前報昨日據包探顧阿六禀稱小的查得陳毆王時尙有王阿榮爲之帮助今亦拿獲暫押捕房忽被老犯沈阿榮陳阿榮王仁福等所毆極聲呼救爲此一倂送案王金奎今未投到王阿榮供稱小的曾充包探夥致被竊賊挾嫌今因暫押捕房由沈起意兇毆陳及仁福從而附和幸管門捕及巡捕頭聞聲查問得免毆傷沈等同供小的在押不敢行兇太守問王阿榮究曾被毆與否一若欲言又不敢言者然轉問包探禀稱小的聞呼救聲卽至押所查究並未見毆打情形太守與易副領事商定然後判將沈照原斷加押一月陳阿榮王仁福照原斷各加押半月王阿榮改押本署班房俟土金奎投案再行質訊○妓女許銀珠訴稱女傭沈阿寳竊去銀挖耳簪銀針篐銀練茶壺投報捕房搜贓送案該女傭俯首求恩蔡太守判發官媒管押半月贓給許妓領去○恒豐絲棧夥沈是亭訴稱隣家火起搶攘倉皇忽被張長生攫去木自鳴鐘由捕阻獲人贓送案請辦張供稱小的係徽州人路經是處見鐘遺棄在地貪小拾歸蔡太守判令荷校七天發犯事地方示衆鐘交沈領去○二十一號巡捕禀稱昨日小的奉捕頭派令巡街時見馬車夫沈根根駕車飛駛拘請罰鍰沈供稱小的載客出遊回來駛行略快以後不敢如是此次尙乞恩寛蔡太守判罰洋銀四元撥充西醫院經費○九十六號印捕禀稱昨見王阿永駕車之馬四蹄伸縮不已諒必有傷爲此將王拘案馬亦帶請騐視王供稱馬未有傷實因行駛時蹄下偶嵌碎石是以舉步艱難大老爺如不信請騐可也蔡太守騐得蹄下果嵌有碎石飭王領回箝去 
[法界公堂瑣案]  
　　寳記鷄毛棧主方銘山訴稱上月初六日挑糞人張世金至棧中調戲揀鷄毛女工向之喝阻以致挾嫌膽敢將棧司陸阿仁毆傷控蒙大老爺飭提訊押叩求嚴究以儆兇頑葛同轉命傳陸張至案卽有包探郁庭湘禀稱小的查得張妻向有該棧樓下作工是日適不到張託稱向妻取物竟往樓下調笑女工同轉詰陸曰爾如何被張等毆傷者稱張被棧主逐出後閱三天小的有事往八仙橋睦和里途遇張等十餘人稱前日之事有爾棧主作護身符今日爾獨自一人請飽嘗老拳滋味言畢肆毆受傷甚重今將藥方呈電問事後如何拘得一人答稱事聞於棧主呼捕同往拘拿黨羽已聞風遠颺祗將張拘獲問方曰張至爾棧中共有幾次答稱去年時時來棧至今年則蹤跡漸稀上月復來揮之門外不料竟糾黨將出店人毆傷同轉訊畢商諸祁繙譯官曰陸被毆傷理應送往仁濟醫院療治張旣已調笑良家女子復敢挾帶毆人實屬可惡本分府擬押候笞責一百板枷號一月可乎祁君曰可○包探土榮培禀稱前晚金利源碼頭扛夫王雨田孫培臣及同類數十人裝運荳餅竟將大塊擲碎私藏後經管碼頭人所見當將人贓拘送捕房葛同轉怒謂上次有人竊物枷在是處示衆今爾尙敢再犯殊屬膽大妄爲隨商諸祁君判各枷號七天發往碼頭示衆○飯店夥張紅寳扭控吳小徽卽小徽州至案訴稱昨日吳邀同小工七八人來店具膳食畢各人先走向吳結算並無錢文爲此扭案請究葛同轉詰吳曰爾向操何業爲何糾黨圖吃白食吳供稱小的獨自前往並無别人張稱飯菜皆由吳點共計錢四百數十文先是吳有衣包一個及食畢不給錢文開包視之内只藍縷破衣一件同轉問吳曰爾家居何處可能交付飯錢答稱小的住在裕生小客寓内願請寓主擔保同轉着將吳押候傳到該寓主再核若寓主不來當掌頰八十下○誠生烟館堂倌嚴阿坤訴稱前日上午徐雨田偕應張氏來吸烟隨由該氏令小的出外買粥及回查得廚内失去烟槍一支斯時徐已不見因將應張氏拘送捕房俄卽獲徐送案請訊包探王榮培禀稱前日該烟館報失烟槍經小的在護城河畔元成質店中查得原贓今有質店夥王茂松來案候訊葛同轉問王曰此槍是否由徐來押王供稱槍確由男子持來付質惟面貌並不似王同轉問應張氏曰此槍究由何人行竊該氏供稱徐初言欲食麫然小婦人見其身無錢文後忽有錢想是伊竊同轉詰徐曰究竟是爾所竊抑係應張氏所竊答稱小的並不竊槍請問該氏可也同轉一再研訊徐與該氏仍不承招包探禀稱小的查得徐早經懲辦有案可稽至前日失槍時烟館中人目見該氏開廚門想係串竊同轉着一倂押候比究○徐康氏訴稱昨晨小婦人携銅壺至一枝春買開水復向餅攤購點心轉瞬間銅壺忽然不見旋見莊阿二持在手中因之奪下今特送捕解案請究莊嘵嘵置辯不認攫壺包探王榮培禀稱莊前因犯竊送案訊責逐出境外葛同轉問莊曰爾係何處人供稱鎭江丹徒縣人問前次從輕辦理爾尙不思改過乎遂判令重責二百板送縣遞回原籍○唐連生訴稱前晚小的行經彩視街忽被不相識之顧阿金等扭毆并用石塊擲傷胸際葛同轉問顧曰爾爲何肆毆顧供稱有洪記者前曾借住小的家中積欠一月租洋日前向索唐竟出頭覇阻是以向之理論並不肆毆同轉謂爾旣已兇毆無庸抵賴遂判令笞責二百板交的實人保釋○包探王榮培禀稱有婦人名小妹者送本匠周順昌至捕房訴稱曾托周代製一木桌付過錢二百文延久不製以致口角周供稱小的製過一木桌收到錢二百文向找不給反被兇毆葛同轉問該婦可有丈夫現住何處答稱其夫名大阿壽現住醬園弄以賭爲業同轉着待提到大阿壽夫婦再行核辦○饒阿大訴稱前日小的新購東洋車一輛停放街旁忽被竊去後見王阿金所拉之車的係小的所失有顧 
 
 

Page 4

 
 
陳氏高坐其中疑係伊兩人串竊小的於數月中被竊車五輛矣王供稱小的拉顧陳氏往虹口復回將車送還反遭誣竊顧陳氏供稱足上　有毒瘡不能行走倩王拉往虹口西女處求醫回卽被拘務求鑒察葛同轉問爾操何業借車時曾否向饒言明供稱小婦人與饒比隣開設烟館據王言曾向饒言明暫借一用同轉判將王押候笞責八十板○通事禀稱前夜三點半鐘時張阿寳沈阿寳游行租界中被捕拘押今特解請究懲張供稱小的向在城内薛弄底學打金箔因被師父毆辱私逃出城沈供稱小的向在小南門爲雕花作生理二月間因店閉歇以致游蕩無歸與張並不相識葛同轉謂犯夜本應重辦姑念沈出自無知免子笞責張旣有師父送至城内交師父收管○通事禀稱蔣張氏設攤聚賭經巡街捕拘押今特解請訊懲葛同轉詰該氏曰爾夫是誰答稱丈夫蔣永義向爲銅匠現在城内作工是日在彼閒坐悞被拘拿同轉着押候提到其夫核辦○通事禀稱寗波人董小來王雲葛施阿三等四人深夜在洋涇浜迤西乂麻雀經三道頭巡捕張湘寳知覺拿獲三人並鷹洋三元後施經人保出並未來案葛同轉　情商諸祁君謂深夜賭錢本于例禁姑念均係小生意人判各罰洋銀兩元搜出之洋槪充公欵俟繳到罰洋始得開釋○姜長桂訴稱妻子姚氏患瘋癲之症已多年矣前蒙大老爺送善堂安置今小的湊得洋銀八十元求發堂中爲養膳費葛同轉問姚氏之屋售去時共得價洋若干答稱價銀九百兩之譜同轉曰爾須酌量加給若干答稱情願貼洋一百五十元謂軧此區區烏能養活姜添至二百元同轉曰屋價銀九百兩若折半亦須四百五十兩遂着將八十元先行繳案其餘冉行限繳○上月二十七日包探拘押積竊王阿開葛同轉命帶案復訊隨着函送上海縣請陸大令備文遞回浙紹上虞縣原籍請地方官管束○張周氏訴稱丈夫張步雲向爲水果生涯前日賈阿章張阿三王瑞生等來買枇杷議價未諧先欲取食口角之下遭賈揑傷下體張等復肆行毆　目下身受重傷臥床不起延醫生陸基康療治陸言恐性命攸關爲此呼捕將賈等三人拘押葛同轉謂爾夫旣受重傷爲何不送仁濟醫館該氏稱無人往彼照料是以不忍送去同轉着將賈等三人還押視受傷人能痊與否再行究辦○通事禀稱前晚三點鐘後積竊王炳春潛匿吉祥街吉如里撬去某姓家板門一扇意圖竊物經其家追獲送押捕房葛同轉詰土曰是夜爾曾得贓否答稱小的現在寳善街爲小生意夜宿來發客寓前晚因往新北門外河沿小便行經是處悞被拘拿同轉謂若然則查問寓主卽可知曉遂着押候查明核辦○包探王榮培禀稱前日項生生經某烟鴇送押云被竊去番佛七尊今特送　請究葛同轉詰項曰爾如何口竊是否與妓相識供稱小的於二月初十日曾至其家三月初六日附祥和絲棧小輪船往無錫收買絲頭回來並未去過前日途中被鴇扭押叩求恩宥同轉以原告未至着押候再訊○順興客棧夥陸春泉訴稱昨晚有紹興人胡寳生來借宿至黎明私將棧中棉被藏在藍内意欲出門經小的查知拿獲送案葛同轉問胡身畔搜出之押票從何得來供稱小的家在山陰向爲南貨店生涯來時共有五友意欲謀生不料躭擱多時一無所就以致落魄無聊問籃從何來答稱日前曾販賣楷杷虧折不堪不得已而作此不端之事同轉謂紹興帮有董事在此着押候送往安置被給棧夥領去 
[招認屍身]  
　　昨接保安堂來信云所有寳淸輪船被難屍身本堂又在崇明二條豎河收來男屍二具内一屍有衣服可認又僧人一名亦有衣服可認石頭沙收來女屍二具一具無衣服可認一具只剩籐鐲二隻凡有親人望速至本堂認領可也 
[善與人同]  
　　奏緑主人唐志雲茂才擅岐黃之術不輕以嘗試今念敝局經費支絀願以三八爲期至期赴敝局看診如有來局就診者每名收診資洋二角掛號廿四文所有醫資悉以助敝局經費是誠所謂善與人同者矣兹擇於五月十三日起診無論内外大小男婦均可奏效貧病送診謹此代白[  上洋平康里恒濟戒烟局可董啓]  
[江督轅門抄]  
　　二十七日直隷州朱廷球缷代理山陽縣事回並謝委代理甘泉縣事○二十九日縣丞蕭澤春上元六合盧忠麒早安鹽等縣巡檢阮澍棠甘泉興化均奉委查牙帖差 
[蘇省撫轅抄]  
　　五月初一日藩轅示照得常州府知事何墩丁憂開缺前以候補班府知事張開琮請補尙未奉到部文復准該員在省病故查有本班儘先府知事許承宜堪以更補署吳縣主簿事本任元和縣典史陸鏡泉在任病故遺缺查有補用縣丞吳敦復堪以委署○初二日候補縣劉樹仁禀知奉臬憲札飭詳留原省並委讞局差○初三日候補同知陳家熊禀知奉委發審局差調署金壇　凌禀辭赴任有於初十日接篆候補縣劉誥缷署宜興縣事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[小秦淮泛舟記]  
　　揚州保甲局定章城内外各客寓須具循環簿二本塡寫住客姓氏營業一於當日呈送本　委員一存客寓以使委員臨查核對法至善意至美也近日總辦郭觀察訪聞總局總巡分局各巡丁皆有需索等弊遂赫然震怒立出告示一道略請自示之後各該客鋪售賣循環簿務各按照市價公平出售不准再給回手錢文倘有不肖之徒仍前需索一經訪聞定照子受同科律懲治云○揚州永盛街吳姓女年甫七歲小名如意上月某日忽然失去聞此女綺年聰慧父母鍾愛逾恒一且失此掌中珠幾於哀痛欲絶刻下遍黏招帖情人找尋不知得有下落否也○前報紀邵伯一帶二麥豐收兹已登塲經各行議定市價小麥每石售洋銀一元五角大麥一元三角胼手胝足者俱欣欣然有喜色矣 
[鄂渚官報]  
　　管帶問津輪船補用守備張彪送新授察哈爾都統奎統制赴鎭江並解淮餉赴揚州大挑縣蘇　英　漢陽府委赴孝感縣會勘剅橋禀辭山西候補道陳奉督憲委辦理織布局禀謝委辦武穴厘局候補同知唐華國見辭赴局候補同知直隷州沈嵩高奉善後局委赴上海公幹禀辭候補道蔡奉督憲札委總辦鐵政局禀謝專辦沙洋厘局候補府許炳恭奉院札行知委署嘉奬候補府經宴雲錡赴上海公幹禀辭藩憲牌示榖城縣知縣員缺飭准補之瞿元燦赴任新選應城縣李樹藩來省禀到候補道吳進見奉委督辦鍾祥隄工告竣銷差補用巡檢周國鈵起服到省調署宜城縣事蔡懋賡見辭赴任候補縣彭溥孫奉善後局委辦理漢鎭樂上捐務赴兩院禀知謝 
[勸募澳門育嬰堂捐欵淸單]  
　　澳門創設育嬰堂收養幼孩及殘廢之人業已多年惟以經費支絀日前特函致上海西友畢君禮納廣爲勸募畢君又轉托廣帮中麥業卿大善士代募兹已集得英洋五十二元寄澳合將諸善士芳徽列左以昭信實○善幼氏黃晴軒陳麗明黃景村茂泰號全亨號麥業卿麥潤齋各助洋五元麥卓然愼餘堂致寳長利亨莊各助洋二元李鏡波鄒藹生沈亮光壽庚莊各助洋一元 
[上海大馬路保安堂瞿梧生代文報局賑所經收賑捐四月分淸單]  
　　三月三十日晝錦里失愼小號等俱賴神佑得獲平安今由陳錦堂先生經手北誠信淸芬堂二家爲首集資健樵三永日以答神庥除一切開銷外尙餘英洋七元九角謹此助賑章三記洋二元桶捐淸河氏爲妾顧氏産後求病平安洋二元又桶捐九次共收洋兩元銅洋乙圓小洋十角錢二百三十六文如數交文報局賑所合幷聲明 
[上海北市絲業會舘籌賑公所施少欽經收山東江浙賑捐三月廿六至三十日第二千四百四十八至五十二次淸單]  
　　太倉邵忍千求妻病愈洋十元太倉麥四元楊泰 
階爲子大年疾求速愈一元鴛湖勉善氏銅洋十凶史綺雲由施幼琴來錢一千文又徐蘭舟五百文浦城周善甫三百七十五文○新市一風募錢月池洋五角馮樹庭二角敬修堂錢三百文淸才舘主朱椀香敬修士貽裕堂四戶各二百文汪星海龍川氏保康氏耕餘士姚載記奇珊氏隱名氏張春生楊中記潘溪子山蔭氏十一戶各一百文蔡之鈞一百四十六文共十九戶合洋三元以上廿六日○大豐洋貨號請川漢津東牛莊烟臺並各寳號春酒移助洋一百許春榮爲一媳産後沙子求安廿元不留名由惠泰莊來三十五元杭州許　宗祈慈福估兒健由廣和來廿元周太壽求病愈十六元常山庸字鹽棧募悟梅君客十二元洪資故妻王氏冥福由安孚莊來十元又松蔭室求病愈長年放生願移賑十二元寓卾小蓮花吟舘銀十兩平仲氏五兩受益軒四兩一錢一分杭州朱隱氏洋十元唐平齋祈父母康健益子平安由松江萬華寄來八元江山淸湖厘局延康四元蕪湖鼎泰莊宋敝功一元合記三元乍川勉力子爲妻産平安還愿二元對開一元婁東頴川氏求病愈二元武穴怡心氏二元○巨康莊來維揚協順成白王李王霍五善士募淸河伯子樂善堂周各洋四元不具名裕厚堂敦復堂姑蘇志成信德成李永椿堂無名氏七戶各二元無名三元又四戶各一元又錢五百文陳偉卿唐賜卿張奎垣蔣小如鴻記張厚哉楊權村郭楚記汪子林錢籌泉　友仁註禮堂龔海樵揚立南龔韶秋楊子雲毓斌堂李德程十七戶各一元亦政堂梁門潘氏各五角硯香書屋錢八百曹仁甫曹景曾袁存厚堂洪佐卿范迪康賈漢鼎孫玉峰吳雪鶴蔡汝林洪葆淸楊鳴岐劉金樹　手十二戶各百九如堂九思堂各三百零戶六百共五十戶合洋五四元○揚州方宗儒寄吳艾堂張保生宋贄禹募願學堂洋四元積善堂無名氏各一元愼行堂錢二千求恕齋蓮心　屋求己齋培德堂靑愼堂愼餘堂肆好堂慶裕隆吟梅居士隱名氏十戶各一千廣福堂和同昌無名氏三戶各五百文共十七　合洋十八元銀四錢一分五厘以上廿七日未了 
[上海四馬路盤協賑公所經收浙江餘上水穴義賑自已丑十月初九日起至本年端午日截止停撤公所合將收解賑欵淸單]  
　　開呈公鑒第一次淸單收規銀一百八十二兩英洋一百四十五元一紋銀五兩二錢花洋三元錢五千七百四十文銅洋三十三元呂宋票一條對號單到未中○第二次淸單規銀一百八十四兩八錢紋銀一兩三錢二分洋一百六十三元六角本洋十三元銅洋一元錢六百文○第三次淸單規銀三十八兩另四分英洋一百十一元三角銅洋二元錢一千一百文○第四次淸單洋四十三元　角銅洋九○第五次淸單規銀一百另六兩二錢二分　厘紋銀五兩五錢三分英洋廿三元銅洋廿二元扇面三十張售見洋二元八角○第六次淸單洋十四元三角五分銅洋四元規銀五兩三錢○又重慶童芹初先生募來規銀二千五百兩蘆州賑餘劃來規元三百兩周民源翁折席洋十一元○　餘上募捐第一次淸單收規銀二千另六十七兩六錢洋四十一元五角○第二次淸單收規銀一百八十七兩一錢二分銅洋十二元英洋一千一百四十一元○第三次淸單收規銀一千一百八十兩洋一百元又胡善麟助規銀五十兩經蓮翁湯餅筵　移賑規元一百兩○以上共收規銀六千九百一兩八分四厘紋銀十二兩五分洋一千七百九十七元丙角五分本洋十三元花洋三批　三一合規銀一千三百念五兩四錢九銅洋八十三元下爐化見合規元廿　十錢分錢七千四百四十文合規元五兩三錢一分四厘○○大共核計合規元八千二百六十四兩五錢五分八厘由文報局解交經佩　先生散放餘上兩邑春賑英洋一萬元合規元七千二百五十三兩○除過結餘規銀一千另十一兩五錢五分八厘同人公議撥助餘姚曹墅橋工程局規元六百十兩又與上虞育嬰堂經費規銀四百十一兩五錢五分八厘現在賑務將竣敝號於重午日截止不收停撤公所收解兩淸理　聲明 
[上海四馬路盤記恊賑公所經收浙江餘上賑捐自三月十四日起至五月初三日止第六次淸單]  
　　無名氏一元又兩元又三角五分無名氏銅洋一元又一元二元無 
名氏求親母福　合家平安二元徐德良求妻病愈五元寗波袁姓謝來敬頌助賑四元裕生祥交來慶源　號九八規　五兩三錢○以上共收洋十四元三角五分規元五兩三錢銅洋四元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十六年四月廿九日京報全錄]  
　　宮門抄○發抄硃批五道○皖撫沈奏查閱營伍出省日期摺○將軍長奏調補協領片○滇撫譚奏委署府縣各缺片○又奏限内完解欠欵請　旨開復頂戴緣由片○雲督王等奏揀補要缺同知摺○滇撫譚奏甄别知縣片○雲督王奏委署道缺片○都統謙　奏查看廟上圍界完竣回郡日期摺○四月二十九日理藩院鑾儀衛光祿寺正白旗値日無引見○恭王等謝賞紗葛恩○睿王等盤查銀庫覆命○李鴻藻高申謝教習庶吉　恩○崇禮尙昌懋稽查中左右門覆命○錢應漙因　子授檢討謝恩○貴鐸假滿請安○兆伯續假二十日○掌儀司奏初三日祭奉先殿瀾公行禮○召見軍機松森容貴奕年派出閱卷徐中堂翁同龢崑岡許庚身潘祖蔭貴怛祁世長孫詒經汪鳴鑾廖壽恒李文田沈源深○發抄魏光壽奏新疆各局暫難裁倂奉硃批戶部知道單倂發欽此○又前護巴里坤領隊大臣協領金貴病故奉硃批知道了欽此○又恒麟等署古城正黃正紅旗防禦等缺奉硃批兵部知道欽此○曾國荃等奏蘇浙各屬加放春賑完竣奉硃批知道了欽此○又蘇浙賑捐展限三月奉硃批着照所請戶部知道欽此○○安徽巡撫臣沈秉成跪奏爲遵旨查閱營伍恭報出省日期仰祈聖鑒事竊臣接准兵部咨光緒十六年二月十二日欽奉上諭本年輪應查閱山東河南江蘇安徽江西五省營伍之期安徽卽派沈秉成逐一查閱認眞簡校等因欽此臣接奉之下遵將省城應辦事件次第淸理隨卽檄飭撫標左右並安慶濳山遊兵等營及駐省馬步練軍曁山字營勇隊澄淸營水師又長江水師安慶營訂期調集逐加校閱　已完竣定於三月初九日由省起程取道無湖先赴寍國府查閱皖南各營及良字營勇隊仍由水道按閱　湖水師曁長江水師裕溪大通等營並查看東西梁山攔江磯等處應修砲台營壘工程順並察看沿江一帶修築　隄馳回省城　勘秋審案件並將緊要公事料理淸楚再赴皖北接閱緑營制兵及練軍防勇曁長淮水師各營統侯全省　竣再將校閱情形專摺彚奏以重戎政除署中日行公事照例檄委藩司代拆代行臬司審辦命盜各案並委藩司代爲提　俟臣回省覆核具題遇有緊要事件仍包封遞至途次核辦外所有出省查閱營伍　期謹　　具陳伏乞皇上聖鑒謹奏奉硃批知道了欽此○○長順片再查前借補阿勒楚喀右翼副都統銜花翎協領雙全原係蒙古旗人借補滿洲協領之缺當奉部覆俟該旗遇有應升缺出卽行轉回等因行知在案兹五常堡協領雙壽升任遺缺係不分滿蒙漢人員一體升用此缺應以借補阿勒楚喀右翼協領雙全調轉以期人缺相當而符定制如　俞允所遺阿勒楚喀有翼協領員缺另行揀放奴才爲人缺相宜起見是否有當謹附片具陳伏乞聖鑒謹奏奉硃批着照所請該部知道欽此○○譚鈞培片再開化府知府蔡信義已委署臨安開廣道篆務所遺開化府缺查有補用知府何昌光才具開展堪以署理新選　寗州知州李宗道新選安寗州知州張嘉璧均已到省應各飭令赴任以重職守准調會澤縣知縣建水縣知縣丁鴻勳據報病故所遺建水縣知縣篆務查有請補該縣知縣劉琪棻堪以委令先署據藩臬兩司先後會詳前來除分檄飭遵外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○譚鈞培片再舊案父代虧欠糧　各員前經奏忝分别摘　革職勒限追繳奉硃批着照所請該部知道欽此欽遵轉行遵辦在案兹據糧儲道松林會同署布政使　聘　詳稱據卸署蘿次縣知縣楊若霖將欠解光緒十一年分米折等銀三百三十六兩五錢二分八厘八毫又寳寗縣知縣胡以遠欠解光緒十一年分米折等銀二百九十八兩四錢三分七厘七毫五絲又卸署賓川州知州黃怡欠解光緒九下兩年分米折等銀六百七十二兩八錢九分三厘先後於限内照數解繳當卽兌收入庫等情詳請具奏前來臣覆查該員等欠解銀兩旣於限内完解淸楚相應請旨將楊若霖胡以遠黃怡三員開復摘頂處分以昭激勸所有限内完解欠欵請旨開復頂戴緣由謹　同雲貴總督臣王文韶附片具陳伏乞聖鑒訓示謹奏奉硃批着照所請該部知道欽此○○雲貴總督臣王文韶雲南巡撫臣譚鈞培跪奏爲揀員請補要缺同知以裨地方恭摺仰祈聖鑒事竊查臨安府分防個舊廠同知萬春於光緒十五年十二月十七日病故當經具題開缺聲明個舊廠同知係衝煩難題調缺例應在外揀選陞調應照例以該員萬春病故本日作爲開缺日期歸於十五年十二月底截缺係屬要缺毋庸掣簽將截缺日期咨部在案查定例各省知縣以上官員如遇例應題調缺出及烟瘴地方俱准升調兼行聽該督撫酌量具題又奏定章程内開道府直隷州知州同知通判遇題調要缺酌量以候補人員請補時應先儘　記名分發人員酌量請補如果實係人地不宜始准聲叙以各項候補人員請補各等語伏查該同知原駐雙水塘嗣經移駐曲江現又改設個舊廠地方其地適通三猛蠻耗加以砂丁廠民不下數萬漢夷雜處事務殷煩撫綏緝捕責任綦重必須精明幹練熟悉廠地夷情方足勝任臣等督同藩臬兩司於通省應調應升人員内逐加遴選非現居要缺卽人地未宜實無合例堪以升調之員　於應補人員内查有截取記名分發雲南候補班補用同知李錫齡年四十三歲係貴州貴陽府人原籍江西由舉人考取内閣中書光緒十二年丙戍科會試中式貢士殿試二甲朝考二等聲明本班奉旨仍以内閣中書候補是年八月補缺十三年八月試俸期滿十二月捐免歴俸截取堪以外用十四年二月十一日引見奉旨記名以同知用呈請分發遵鄭工例報捐指省雲南歸候補班補用五月初八日由吏部帶領引見奉旨着照例發往欽此領照來滇於光緒十四年十二月初八日到省繳照委署魯甸通判十五年四月初三日到任該雲南按察使岑毓寳到任未及三月例不出考署布政使湯聘珍查該才員具穩練措置有方署任内並無叅罰案件請以補授臨安府分防個舊廠同知寔屬人地相宜洵堪勝任等情會詳請奏前來臣文韶到任未及三月例不加考臣鈞培查該員李錫齡才識穩練爲守兼優以之請補臨安府分防個舊廠同知實屬人地相宜與例亦符合無仰懇　天恩俯念員缺緊要准以李錫齡補授實於地方有裨如蒙俞允該員係分發補用同知今請補同知銜缺相當毋庸送部引見所　揀員請補　缺同知緣由謹合詞恭摺具奏伏乞皇上聖鑒勅部議覆施行謹奏奉硃批吏部議奏欽此○○譚鈞培片再　府同通州縣等　到省試用一年期滿例應督撫察看才具奏明甄别以肅官方兹查有同知直隷州用提舉銜補用知縣王德沖現署富民縣事儘先補用知縣端木鴻鈞均各試用一年期滿例應甄别據藩臬兩司先後會詳前來臣查該員王德沖學富才優端木鴻鈞才識穩練堪以各本班留省分别補用除將履歴淸册咨部查照外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○王文韶片再雲南臨安開廣道湯壽銘現據禀報患病未痊請委員接署回省就醫等情臣覆查屬實所遺篆務查有開化府知府蔡信義　悉地方情形堪以署理除分檄飭遵外謹會同雲南巡撫臣譚鈞培附片具陳伏乞聖鑒謹奏奉硃批吏部知道欽此○○奴才宗室謙禧跪奏爲查看圍塲廟工巡閱圍界一律完竣帶印回郡日期恭摺具報仰祈聖鑒事竊前因重修圍塲敦仁鎭遠協義昭靈二處廟工非奴才親往查看不足以昭愼重本擬於二月初九日起程業經奏報在案詎奴才於初八日陡感風寒隨卽延醫調治服藥數劑而愈惟念工程緊要未敢請假遂改定十三日帶印起程隨帶司員姚延祺協領根齡等一同前往至十六日行至東圍由伊遜栅門取道進圍查看敦仁鎭遠工程十八日行至中圍半截塔一帶就近查驗圍界所樹紅樁界址間有損壞已面飭署總管永明赶緊修補就近居民尙無侵越正圍情事二十日行至西圍布克栅門圍界並看協義昭靈工程所有圍界以内均無侵墾地畝情事查看完畢奴才當卽取道旋郡前因場圍地面向爲盜賊淵藪當帶領練軍四十名巡閱一帶彈壓所過地方並無賊匪滋擾四境居民亦均安謐如常現在各處禾稼均已佈種奴才於三月二十四日抵署任事除將查看廟工一切情形另行具奏外所有奴才查看廟工圍界完竣回郡日期理合恭摺奏聞伏乞皇上聖鑒謹奏奉硃批知道了欽此 
 
 

Page 14

 
 
[光緒十六年五月初一日京報全錄]  
　　宮門抄○諭旨二道錄前○發抄硃批五道○東　張奏報　船開行北上日期摺○又奏遵照部議遴補知縣摺○晋撫劉奏臬司呈請開缺　養摺○又奏　别知縣片○將軍長奏開復哨官緣　片○大臣托等奏蒙古大員患病照章派騐給假調理摺○又奏援案就近提撥馬匹片○五月初一日吏部翰林院正紅旗値日無引見○定公托倫布各請假五日○克　請假　日○吏部呈進月官卷○召見軍機敬信○皇上明　用膳辦事召見後進内入齋宮○發抄沈秉成奏查閱營伍　　硃批知道了欽此○又無爲牧羅士瀛開缺另補奉硃批着照所請吏部知道欽此○又無　關徴收洋藥稅數　奉硃批該衙門知道單倂發欽此○又洋　稅厘奉硃批該衙門知道單倂發欽此○又道員丁峻回安廬滁和道任奉硃批知道了欽此○○太子少保頭品頂戴山東巡撫臣張曜跪奏爲恭報漕船開行北上日期仰祈聖鑒事竊山東省本年起連光緒十五年分漕粮除留賑糧災緩尙有應　東陵西陵兵米業經臣奏報在案兹據督糧　善聨　稱督飭各帮愼選乾圓潔凈米石赶緊徴兌外河德正首帮現已兌齊逐船盤騐定於閏二月二十六日開行北上其餘各帮船隻亦卽　次前進等情臣覆查無異除飭該道督押北上依限赴通交兌俟全數出境再行奏報外所有山東德正首帮漕船開行日期謹循例恭摺具奏伏乞皇上聖鑒謹奏奉硃批戶部知道欽此○○太子少保頭品頂戴東巡撫臣張曜跪奏爲遵照部議遴員調補知縣員缺恭摺仰祈聖鑒事竊照准補曲阜縣知縣董家瑞前因非正途出身經臣奏請與新城知縣王雲錦對調接准部覆查王雲錦任内有承緝事主孟繼文張繼原被刼二案將來展叅到部例關降調核與簡缺對調之例不符所有該撫請與曲阜縣知縣董家瑞互相對調之處應毋庸議等因奏奉諭旨依議欽此欽遵咨行到東自應遵照另行揀員對調臣督同藩臬兩司在於簡缺知縣正途出身人員内逐加遴選查有登州府屬招遠縣知縣朱行　現年四十六歲廣西臨桂縣人由附生中式咸豐辛酉科補行壬子已未兩科本省鄕試舉人同治元年考取景山官學漢教習期滿引見以知縣用八年七月遵例呈請分發簽擊山東十一月二十四日到省光緒元年委署諸城縣知縣在京餉局遵例加捐二級堵築買莊河工出力經前撫臣丁寳　保加同加銜三年河南賑濟案内捐戴花翎委署益都縣知縣因拿獲製造賭具准加一級七年正　丁母憂九年五月起復回東署高苑縣知縣因前署諸城縣催科出力經戶部　准加二級十一年委署壽光縣知縣十三年正月卸事題補招遠縣知縣是年七月二十八日到任該員才具明練吏治講求以之調補曲阜縣知縣實堪勝任所遣招遠縣知縣員缺查准補曲阜縣知縣董家瑞現年四十九歲順天大興縣人祖籍安徽太和縣由監生遵籌餉例報捐未入流分發山東試用同治三年到省七年到東肅淸案内保以典史儘先補用十二年加捐縣丞仍歸東省補用光緒元年堵築覃莊河工出力保准免補本班以知縣用並戴藍翎二年七月引見回省加捐同知銜旋丁母憂回籍服滿起復八年十二月回東遵海防例捐新班卽用免試用題補曲阜縣知縣業經奉准部覆該員年壯才明辦事穩練以之調補招遠縣知縣亦屬人地相宜據藩臬兩司詳請具奏前來合無仰懇天恩俯准以招遠縣知縣朱行祺調補曲阜縣知縣所遺招遠縣知縣卽以准補曲阜縣知縣董家瑞調補於闕里文風地方政務均有裨益如蒙俞允該員等均係現任簡缺知縣亙相對調銜缺相當毋庸送部引見該員董家瑞尙未飭赴曲阜縣本任並無違碍處分朱行祺招遠任内亦無承緝命盜及錢糧未完有關降調展叅處分合倂陳明謹恭摺具奏伏乞皇上聖鑒訓示謹奏奉硃批吏部議奏欽此○○頭品頂戴山西巡撫臣劉瑞祺跪奏爲新授貴州臬司親老多病呈請開缺終養據情代奏恭摺仰祈聖鑒事竊據升貴州按察使田國俊呈稱上年蒙恩簡放貴州按察使當卽具摺叩謝天恩籲請陛見因本生父在籍久疏定省禀經前護江蘇巡撫黃彭年奏奉諭旨賞假兩月回籍省親到籍後復因患病禀由前護山西巡撫潘駿文代奏請假調理光緒十六年閏二月二十六日奉上諭着賞假一個月假滿後卽行來京陛見毋再遲延等因欽此旋奉行知飭假滿迅卽起程在案聞命之下感悚莫名現屆假滿正擬遵旨北上惟本生父年逾七旬素患痰喘觸則加劇今見國俊尅期赴都勉以力圖報稱仰答鴻施並催及登程深恐稍涉延緩但微窺親志暮年眷顧不免抑鬱縈廻由是病勢日重國俊本生胞弟早故侍奉無人目覩情狀實覺不忍遠離輾轉幬思彌增惶懼自維年方五十報國之日甚長而報親日短查例載京外官員父母年七十以上戶内别無次丁者准其回籍終養等語伏思聖朝以孝治天下大小臣工凡以養親呈請者靡不府賜矜全今國俊之父老病增劇家無次丁烏鳥私情萬難自已惟有懇代奏開缺終養如蒙俞允則衰親此後之歲月悉聖主錫類之仁等情臣查該臬司田國俊假期屆滿自應迅速入都兹以本生父年老多病侍奉乏人籲懇開缺終養請奏前來係出人子至誠理合據情代奏伏乞皇上聖鑒訓示謹奏奉硃批另有旨欽此○○劉瑞祺片再道府州縣等官無論何項勞績保歸候補班人員應於到省後試看一年期滿加考甄别歴經遵辦在案兹查有候補知縣唐洪謨到省一年期滿由署藩臬兩司會詳呈送前護撫臣潘駿文未及核辦移交前來臣到任未及三月例不加考該前署藩司俞廉三到任亦未及三月據該前署臬司吳其復查該員唐洪謨才具開展辦事愼勤臣覆查無異當傳該員考以律例尙能通曉例意堪以留省照例補用除將履歴淸册咨部查照外理合附片具陳伏乞聖鑒謹奏奉硃批吏部知道欽此○○長順　　再查　邊中路左營哨官雲騎尉舒麟前因將所領餉銀一萬二千兩存寄瑞盛錢鋪被該鋪動用荒閉經奴才將該員奏叅革職發交吉林府歸案訊辦在案兹據吉林府訊明該革員於領餉後正値江河開凍道路難行無車雇連恐銀存寓所疎失堪虞是以暫寄該鋪收管爲愼重餉銀起見委無通同作弊情事復訊該鋪執事人屈慶長供稱實因各戶提取存項甚急無法周轉私自挪用所存餉銀擬再設法彌補並非有意侵蝕亦未與委員言明等語核與舒麟親供大略相同業將此項餉銀於限内如數追繳完結解防發放並未遲誤軍餉旋復據　慶長將所開憑帖各項存欵一律開付淸楚毫無折扣錄供擬議並聲明可否將該革員開復原職等情詳由吉林道瑞霖轉請具奏前來奴才查寄存餉銀致被挪用旋卽追繳與押解餉鞘在途被刦不同旣據查明該革員别無情弊相應請旨俯准將靖邊中路左營哨官雲騎　舒麟原叅革職處分開復以昭平允除錄全案供招咨部查核外理合附片具陳伏乞聖鑒訓示謹奏奉硃批兵部知道欽　○○奴才托克湍祥麟車林多爾濟跪奏爲蒙古大員患病照章派員查騐給假調理恭摺具奏仰祈聖鑒事竊據三　諾彦部落盟長五特固斯瓦齊爾呈稱素患腰痛加以心神迷亂等症雖經延醫調治總未見效實難力疾辦公呈請照章給假調理如蒙允准所有盟長印務可否派委副盟長五吹　倫扎布署理其扎薩克印務派委協理台吉布揚巴雅爾署理等情當經奴才等照章派委筆帖式阿克丹前往查騐屬實取具印結禀覆前來奴才等伏查該盟長旣經患病派員查騐屬實自應照章給假兩個月令其調理所有盟長印務照　所請卽委副盟長五吹蘇倫扎布署理其扎薩克印務卽委協理台吉布揚巴雅爾署理除將取具印結存案　查並檄覆遵照外理合恭摺具奏伏乞皇上聖鑒謹奏奉硃批該衙門知道欽此○○托克湍等片再查烏里雅蘇台所屬官廠備差馬匹不敷應用經兵部議覆該處官廠備差馬匹向由科布多調用嗣因塔爾巴哈台所存無多實難調取擬由孶生廠内提用三百匹應如所請准其就近提撥該處孶生馬廠每年開造均在四百餘匹若遞年加增足敷官廠二年後提用自無須另向各處提撥致費周章嗣後官廠備差馬匹如實不敷應用卽就近由孳生廠内提取等因於光緒五年間具奏奉　旨依議欽此欽遵在案於於光緒十五年五月間雖經奏調三百匹然係兩城分用現又據稱本年官廠所存備差馬匹除放給新升各員例馬及補各路台站倒斃外下餘無幾不敷應用自應援照成案由孶生馬廠内調取　馬二百匹歸大入官廠應用除分行咨報外謹將援案就近提撥馬匹緣由理合附片具奏伏乞聖鑒謹奏奉硃批差照所請該衙門知道欽此 
 
