# 1921 - 241 - 4917436

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[不動心（冷）]  
　　無論若何堅定之人入於今日中國之社會而能自行其志絶不爲外界之感激動其心者無有幾人也况以身在官僚手握兵權當新勝之後其人之誘惑之也更有過於人哉 
廬山會議之説是否能成事實本已可疑况今日又有以副座交換使之消滅之策是乃政界無上之慣技歷年以來用之而屢有效騐者也今用之於吳是否得售雖不可知然以不爲督軍者而爲巡閲則副座之爲物未必絶不動心也 
[命令]  
　　九日四日大總統令據陜西督軍馮玉祥陜西省長劉鎭華等先後電呈已故署陜西督軍陸軍中將閻相文受事以來治軍撫民威惠并濟形神交瘁積憂成疾每言國家多難百姓流離慨然誓死以報國家本年八月二十三日夜半就寢潛自仰藥迨察覺後徧延中西醫士多方救治無效延至次日未時出缺於衣袋内檢出遺書有我本願救國救民恐不能統一陜省無顔對三秦父老等語閻相文統兵有年忠勇性成戰功夙著迨由旅長師長洊擢督軍受任於艱虞之際安良除暴羣情翕服方期益展壯猷以靖三秦遽聞殉國實深育惜閻相文著追贈陸軍上將照上將陣亡例從擾議䘏并賞給治喪營葬費五千元派馮玉祥前往致祭靈柩回籍時高途地方官妥爲照料生平事蹟宣付國史立傳以示爲念實　之　此令 
又令特任張文生爲安徽督軍此令 
又令特任齊燮元爲江蘇督軍此令 
[國内專電]  
　　北京電靳今日起請假五日頗有退意（五日下午六鐘） 
北京電部又向小銀行借二百萬利分九回扣一成六個月期先扣利息而小銀行卽以一分五釐之外債轉借於政府近來此項小借欵自七月一日起已成立十五筆數目自十萬至二百萬不等 
北京電京綏募集短債已詳二十九電兹定總額五百萬條件照歷次成案用金稍優（五日下午一鐘） 
　　北京電昨法界在安慶館會議要求欠薪問題結果呈府院如不見憐决總罷工（五日下午一鐘） 
　　北京電美使休門昨晨到京與某言中國此十年内大進化由專制改共和尚未上軌道故混亂狀態有所不免但願早日脱離此階級趨建設之途實行民治 
北京電京綏路員魏某與孫文通信被捕查明係通候性質不能搆成罪案將釋（四日上午十二鐘） 
　　北京電交部派王景春與外部接洽華盛頓會議王將隨顔赴美　　北京電施肇基一二兩日連晤美外長及東方局長談太平洋會甚詳施電頗樂觀惟盼速解内訌 
　　北京電東京電彼閣議决定吾若提撤廢勢力範圍彼必要求英之港威法之廣州灣葡之澳及其他租界等同時撤去若我提修改關税彼援北京使團决議相抵制若我提魯案彼仍根據德約以難英法使英法意不能助我卽四與二之比較惟於二十一條中之第五條前經撤回作爲懸案今後或可撤銷不再提出（五日下午一鐘） 
　　北京電德署使函外部交還揚子貨棧至今未奉答覆聞交通部仍繼續出租究竟此項碼頭棧房何時歸還原主（五日下午一鐘） 
　　北京電廣州濫發赴美護照駐港各領事請限制（五日下午一鐘） 
　　北京電魯議會電部要求津浦路照浦口浦鎭辦法於濟南洛口間每月加開客車（五日下午一鐘） 
　　北京電陳光遠在滄州招兵二千五百運津轉京奉京漢乘輪運贛（五日下午一鐘） 
　　北京電昨奉軍需錢某由天津運四十萬赴奉（五日下午一鐘） 
　　北京電張聯陞電院均鄖鍾棗各屬冒充自治軍已擊退（五日下午一鐘） 
　　北京電某方面欲以統一後副座屬吳令其放棄國民會議主張廬山眞面漸失（五日下午一鐘） 
　　漢口電吳擬乘此機會統一兩湖趙與吳愈見接近聞已另訂四條件（一）援湘客軍槪撤歸原駐地點（二）宋魯蔣孔諸人由趙交出（三）湘軍維持治安有不敷用時准由趙調現駐株林北軍入湘協同辦理（四）和議成後以張福來任督軍趙專任省長 
　　漢口電直軍第三第二十四兩師及靳旅將由株林進駐汩羅江北和局似有變化但非對趙問題　　漢口電黎派胡人傑到漢參議　　漢口電蕭支（四日）晚宴湯薌銘談湘鄂和議劉承恩支日又電京辭職意態堅决 
　　漢口電蕭前派人招撫湘西王育寅部二千人王支日到鄂接洽 
　　漢口電周駿張立民奉命赴宜勞軍支申返省晚卽北上 
　　漢口電川軍約五千人冬（二日）由新灘分路進襲宜昌趙榮華派團長段其澍率隊在朱家坡抵禦川軍猛進段團退保南沱溪江（三日）支（四日）仍激戰未止段團營長康宗禮陣亡川軍死傷亦多趙使昨急電省請援傳孫傳芳尚未到宜昌外訊川軍冬日下午開始攻擊宜昌初則相持於長江南岸激戰至支晨北軍退守北岸川軍刻謀奪宜昌縣城（以上五日下午六鐘） 
　　漢口電二日川軍兩路圍攻宜昌四日晨佔南岸之揚柴峨現宜昌附近戰鬭尙未息（五日下午八鐘） 
　　漢口電川軍四日攻取宜昌 
（五日下午九鐘） 
　　　漢口電廬山會議之通電各方面覆電已到不少奉張表示反對粤政府亦不贊成直派重要軍人則皆表同意（五日下午六鐘） 
 
 

Page 8

 
 
   
 
 

Page 9

 
 
   
 
 

Page 10

 
 
[國内專電二]  
　　滁州電蚌埠有瘟疫皖今年税收以重災二十縣至少短百萬軍餉致欵均難羅掘前途殊難樂觀（五日下午七鐘） 
　　香港電龍州未平粤軍暫緩班師陳電令馬濟等限徑（二十五）前遵繳五千槍否則剿辦 
　　香港電桂軍將領電粤一致推戴陳爲兩廣總司令 
　　香港電駐粤黔代表雙周兩君請粤每月至少撥餉六萬元濟黔援桂軍用 
　　香港電楊坤如將升師長黄志桓前有通敵嫌疑現被通緝 
　　香港電梧將改市並與肇陽高三處設無線電通訊（以上五日下午七鐘） 
[國外專電]  
　　日内瓦電星期六日顧維鈞主席於聯盟行政會略謂本年六月上届行政會集議時前會長達根海氏曾發關於託管國之言論述及美國來牒聲明未得美國同意不得决定委託管理德國舊有殖民地事達氏後又通告行政會美國不覆行政會邀其派代表與會之請書當時達氏曾請協約國與美國政府於下届議會集議時將託管問題全部解决英代表當卽贊成其議因是之故本届議事日程須列入討論甲乙兩種託管權之議案前駐德美使希爾氏刻在日内瓦爲美政府觀察行政會與議會之行動日内瓦美領事口頭通告聯盟會秘書長謂美國國務院未承認聯盟會之存在故聯盟會來文槪不收受顧維鈞將於星期一晨行議會開幕禮（四日） 
[公電]  
　　北京太平洋會議後援會來電各省省議會敎育會商會農會各公會各法團各報館均鑒太平洋會議關於吾國前途殊鉅同人近有太平洋會議後援同志會之發起期以一致對外之目的爲全體國民之後援兹於本月二十八日宣告成立推樹模等爲理事并選羅文幹張一鵬等六十人爲幹事特此通電奉聞祇希邦人君子同加贊助太平洋會議後援同志會周樹模陸徵祥王芝祥周學熙薩鎭冰張賽錢能訓馬良王家襄梁啓超周自齊熊希齡陳錦濤汪大燮許也英王克敏饒漢祥張國淦張元奇李國珍李家鑿哈漢章江庸馮耿光屈映光等同叩儉 
　　安徽學生總會電申報館轉各報館各同鄉鑒安福餘孽倪氏死黨關建藩禍國禍皖罪惡久著此次憑挾金錢武力當選議員捲土重來皖禍益烈除罪狀另佈外特電誓死否認務希一致聲討以肅皖禍安徽學生總會支 
世界路透電 
[國際聯盟會中之要題]  
　　四日巴黎電小巴黎人報探悉此次國際聯盟議會在日内瓦開會其會期將較上年爲短預料僅將於晨間開會午後則由委員會辦公此次會議不致提出許德國加入聯盟問題蓋德國目下似已抛棄爲會員之思而願候行政會關於上西萊西亞問題之决議且因不欲失歡於美國也德國行動謹愼殊足裨益其所抱之主義許匈國加入聯盟問題似將引起劇烈之辯論小協約國（羅馬尼亞南斯拉夫捷克斯拉夫）决計反對匈國之加入須至匈政府明白否認哈浦斯堡皇室及放棄其野心而後已惟里特倫與立陶宛之加入似可受衆歡迎蓋該二國法律上與土地之地位現已明白奠定也修正國際聯盟公約委員會之捷克斯拉夫代表提出修正文許在國際聯盟團體内以政治與經濟利益之相同爲根據組織地方團此將爲議會議事程序最重要問題之一聯盟行政會將提出關於軍械之買賣戰品之製造軍備之監視與封鎖問題之詳細報告聯盟最後之决議大約將受華盛頓會議進行籌備之影響聯盟會計畫之研究其目的乃挽救未來戰爭之危險將以選舉萬國法庭裁判員爲其論理上之結果萬國法庭之計畫已得三十餘國之贊成可保成立聯盟議會且將討論阿爾巴尼亞與希臘及阿爾巴尼亞與塞維亞之爭端又將續圖勸喻執有奥國債劵之各國如美國羅國等放棄其權利俾救濟奥國委員團與維也納政府頃所商定之條約得在列强對奥所允財政合作中具一種切實形式聯盟議會最後將選舉行政會非常駐會員四人以繼西班牙巴西比利時中國四國目下所占之席瑙威瑞典丹麥及小協約國現均願得行政會會員席捷克斯拉夫之及恩士博士與羅馬尼亞之約萊斯柯夫氏之名已有人提及南斯拉夫國亦謂容其加入行政會實爲戰時所受痛苦之公正報酬比國前例具在云預料聯盟會員擔負經費問題將受意大利與英屬殖民地等之抨擊以上所述乃聯盟議會所將討論之重要問題也 
[新芬黨對英和議之覆文]  
　　四日倫敦電新芬黨復文現已發表拒絶英政府議和之辦法以英政府不予以殖民地地位爲理由覆文聲明此項拒絶無可挽回催新芬黨準備立即派全權代表依據（受治者同意的政治之原則）進行磋商聞英政府方面認此爲切實拒絶政府提議之文而視時局異常嚴重新芬黨領袖伐勒拉氏於其覆文中謂愛爾蘭亦深知亟須有立即切實之進行以趨向繼續談判者致勞而無功之基礎喬治氏最後來文所稱歷史上關係一層實爲謬談今問題中重要事實可分述於下（一）愛爾蘭人不承認自願與不列顚併合要求有根本上天賦之權自由選擇發揮愛爾蘭國家前途之途徑故以大多數之同意宣布獨立建造民國（二）英國則視愛爾蘭如受有合併契約之拘束不得脱離者然其實所謂契約者其狀况已爲人共曉乃英政府與其國會猶藉契約有效之説欲管轄愛爾蘭甚至不顧民意分裂愛爾蘭之土地而愛爾蘭人士之不効忠英國者則被屠殺或繫諸囹圄焉英國提議即根據於此愛爾蘭拒絶之無復游移蓋英國之提議非請愛爾蘭加入不列顚平民政治自由邦之列但請愛爾蘭在有礙其地位之條件下及以遜於自由邦之地位而加入耳海外殖民地皆享有不受大邦支配之擔保而擔保之者不獨爲英國所承認予以平等地位之憲法上權利且爲彼此相隔數千哩之距離若愛爾蘭則旣無此遠距離亦無此憲法上權利之擔保也英政府所欲加諸愛爾蘭者在分裂愛爾蘭爲兩個不天然的之國使之自相摧殘在何公共會議中之勢力並使之同處於英政府海陸軍權與經濟管轄之下耳英國與愛爾蘭在歷史上與地理上關係雙方言之不同愛爾蘭人民願有中立不偏之公斷人判决其爭論乃英政府不從且欲以武力脅之今愛爾蘭惟有答告曰使英政府果行之愛爾蘭人除抗拒外無他道也要知武力不足以解决此問題武力焉能永勝公理故威嚇之言無論是否在談判之際胥宜屏除之雙方代表除事實外於會晤時不宜稍有軒輊且宜準備融化異見以彼此同意之原則爲歸宿而不可挾暗蓄或明示之武力爲奥援也愛爾蘭已提出 [受治者同意的政治 ]之原則凡提議之辦法必求與此原則相適合荀能以此爲根據則愛爾蘭可希望以愛爾蘭代表態度所取决之考慮調合英代表態度所取决之考慮並准備立即派出全權代表云云 
[各國近事記]  
　　四日格拉斯哥電近傳德國顔料製造家組成有力之團體以期排拒英國顔料在世界市塲之銷路並將在英所不能購得之顔料高抬其價今悉本月初染絲織品及疋頭之德國顔料價已漲高百分之三百分較戰前貴百分之一千二百分 
三日巴黎電上月間協約國財政專家商定契約載明德國所付第一批現金法國不得分有之法政府今不贊成此約故協約國不日將開會重行考慮此事 
二日巴黎電法政府已以設立管理軍備特别委員會之議提交國際聯盟法代表洛白勒美爾氏告客謂或指法國仍感梁黷武思想觀此可以釋然 
太平洋路透電 
[鄂省戰事記]  
　　四日宜昌電昨日此間戰事繼續進行澈夜未止今日侵晨川軍奮力將北軍驅之過江川軍現扼守南岸之全部分目下戰事沉寂大約因川軍籌備攻城計畫所致四日漢口電岳州長沙現均安靜某旅客抵此據稱湘鄂和約已於星期五日簽字沈鴻英在湘潭召集孔庚蔣作賓等開會决議集合大軍逐走趙恒惕陳光遠已派代表至漢携欵二十萬元助吳以充派兵入贛抗拒李烈鈞經費 
[日本報之太平洋會議代表説]  
　　五日東京電時事新報因東京距華盛頓甚遠諸多不便故促政府從速簡定原敬氏爲華盛頓會議總代表謂原敬氏之資望必能勝任愉快該報並不希望此次討論能於限制軍備商定切實之條約惟希望能於造成正當公論及制定共同政策二事有所裨助如能臻此地步已足爲各代表所費精力之報酬云 
[香港之風雨]  
　　五日香港電本星期杪此間有颶風挾以大雨致倒屋數所今晨皇后街有屋二所頂層陷落華人三十名葬身其中警察現正從事拯救他處坍屋亦有死傷國内要聞 
[漢口通信（直言）]  
　　廬山會議之進行觀廬山會議之發起實漢口劉家花園吳氏辦公處主動之而主其事者則爲張敬輿（紹曾）氏張氏與吳爲兒女親家吳之女與張爲媳吳自洛陽南下電張至漢相助張遂往張伯英（鈁）爲陜靖國軍副句令頗有聲於陜吳恐其任陜活動有妨閣氏因亦招之至漢且以張與西南頗接近并可用以聯絡西南也馬毓崑曾爲江西督軍熟悉江西情形故亦招之至幕下現在劉家花園舍張敬輿外馬與張各有屋二間爲辦公處而廬山會議之籌備大有一正二副之槪此會議之初稿敬輿實起之尙未以爲定也鄂人陳定遠在神州通信社發表外間遂有該電而實則僅爲初稿尙未决然發出自張仲仁至岳吳即與商廬山會議事仲仁頗贊成有此一會議而反對其公約吳因請張修改張改公約爲草章復問吳氏意之所在吳氏表明己意約有數端（一）主張在此會議中制定國憲（二）不設第三政府（三）國民會議以速爲佳開會期至遲不得過雙十節吳並云彼之不設第三政府以有政府徒招紛亂非信仰北政府也張謂旣不設第三政府而仍服從中央則第三條組織統一政府字樣太嫌突兀似若另組政府者其實會議而後南北政府同時取消組織統一政府一語不言而自明主由甲項解决法律問題一語以下全删改爲制定國憲方能與吳意一致吳贊成張對於原稿十四條多半不贊成以十三條言大會可修正届時不妨全改遂主照原文稍改即發表張敬輿主不用吳名發表吳贊成之謂先由他人發表彼爲第一贊成人張仲仁謂以他人名發表力量太薄不如以吳名發表較爲有力吳亦頷之因命張敬輿持張氏修正文至漢拍發該電已於昨日拍發矣 
吳氏所慮者爲西南與奉天趙恒惕雖降趙非能代表西南者况此次戰事主之者實爲宋鶴庚宋爲洪兆麟系宋敗洪不能坐視也據直軍方面探報李烈鈞刻在桂林有衆三師初未有一卒至湘陳炯明欲留李在桂以肅清桂林一帶桂軍餘黨故尙未成行李之攻贛爲時尚早但李固不敢忘贛也洪陳許三部軍隊有湘籍軍三萬餘趙吳雖和湘事固未可知也今吳之召集會議也一面仍奉北政府爲中央欲令西南加入無異使南致府爲無條件之投降南政府縱無能力亦不肯受此辱故西南各省實難望其有代表加入即使竭力運動招得一二非正式代表加入矣將來西南各省否認吳是否能於武力統一之此亦一問題奉與直不並立已成不可掩之事實奉之肯否派人參加又爲一問題長江各省及吳之能力所及者是否足過半數即過半數省分到會議决矣是否有强制彼不足半數之省分之能力此則吳氏所疑而不能自答者也 
頗聞西南各省有聯絡盧子嘉召集國民會議於上海之説而奉天復主由中央召集國民會議於北京吳欲以國民謀統一而他方亦各以國民相應鼎足而三國民在形式上或且分裂矣刻下劉顯世氏在漢擬借道湘省回黔曾在漢與趙恒惕接洽得其同意據劉云盧燾庸弱無能空爲愧儡任可澄亦無實權劉氏返黔當可以黔助吳一臂據劉之辭氣頗不滿於川人謂熊克武行詐劉湘亦不可恃且謂西南不足重輕實力亦俱有限不足爲慮但國民何必問實力問公意而已此君殆未足與言國民會議也 
張仲仁氏决於明日返蘇彼主張推張季直韓紫石爲蘇代表蘇省殆必加入矣吾儕小民何敢多言蘇政但深望代表者稱爲蘇民留一點地步勿再見好於軍閥而言蘇省不必廢督裁兵也山東河南陜西直隸湖南殆必加入者也湖北或者有督軍代表而無國民代表安徽則將視奉之態度以决江西則有代表而恐將受省民反對甘新無可無不可且該兩省者國民代表大都即督軍代表前途如何未可樂觀要必可過半數也 
但以記者目光觀測此會議恐難有善果結果恐仍爲羣英會或且引起糾紛然吾儕國民得一爭自治之機會亦不能預問後日之結果如何惟有利用之以爭耳爭而不勝固在意中後日再舉似亦無傷初不必因其不易有善果而遂放棄之也（九月三日） 
[漢口通信（吹萬）]  
　　湘直和平之經過記者以京滬路斷與讀者音問隔絶久矣欲探明時局眞相以告讀者雖有此心而阻於道途日本重心側于湘鄂因走鄂以探究竟兹略舉所聞以告倘亦諸君所願聞乎 
此次戰爭湘軍戰甚力竟有以徒手奪直軍機槍者前列旣死後列隨之故死傷枕藉直軍將帥莫不驚湘軍之勇也趙傑靳雲鴞之兵皆不肯戰吳怒斥之謂如戰不力者彼將以軍法從事靳懼督部戰兵士不可靳哀求逎允吳氏身入火線親自指揮岳州之役吳氏乘楚振以督戰楚振舊名楚材以江寛之案始改今名孔庚部衆還救岳州以砲擊楚振而中之着彈處去吳足僅尺吳之未傷亦云天幸張仲仁氏于上月二十八日抵漢先過江見蕭耀南請電岳州問吳是否贊成其赴岳電不通以無線電往後得海軍無線電覆音謂吳極表歡迎請蕭派輪護送與其副官參謀等同往張因乘萬福艦往至則往見吳勸吳罷兵吳盛怒謂之曰湘人太可惡不守信義湘鄂聯防我爲中介王與以子彈二百萬遂以擊王是而可忍孰不可忍最可恨者爲蕭廣傳氏彼奉使命至洛告我以驅王我未之允也而彼妄告趙以已允致令桑梓受兵災此輩尤可惡也吾初至漢本不願戰湘趙遣人來言和謂欲劃界吾謂湘鄂固自有界亦無所用其劃必令湘軍退回岳州始可言和兩省依然維持其聯防湘勿允遂致戰爭我今尙欲至長沙張謂前事已矣國人期望和平甚于望歲余自北京至此沿途但聞主張和平之言論民意所在于此可見將軍今旣得岳可以止矣䦧牆之事不足爲訓勝負之數亦復無常將軍今得岳矣奈長沙何得長沙矣奈衝州何縱得衡州矣奈衡以南及他省何徒令生靈塗炭精鋭傷盡無補于國有損于民殊非計也今旣得岳可以止矣且聞將軍初令至岳而止今不如及此言和較易收拾吳謂吾初本令至長沙今兵已至去岳六十里矣昨約趙恒惕談於岳州如彼不來我耶至長沙彼約三十一日下午至此不識彼果肯來否耶張謂彼旣有約必如約來湘鄂旣和大局亦可稍定吳允如其請至一日趙乘英兵艦至岳由英水師提督約吳至其艦會談約明雙方不得携帶武器下午三時吳至英艦張敬輿及參謀從張仲仁等未往吳趙旣面相對無一言久之又久敬輿不能忍問趙曰昨遣蔣百里持廬山會議稿謁將軍將軍倘見之歟趙曰固曾見之張復曰將軍對該會議究持如何態度趙曰余固極端贊成者張迺謂吳之從者曰我等先退俾將罼與趙將軍得暢談於是所謂會議者惟趙吳二人其所談爲何舍二人外莫與耳也至其結果則有所謂九條辦法者即漢報今日所載者是以外别無條件漢報所載别有四條者亦推測之辭吳旣辭趙復與約二事（一）二人公電召集廬山會議（二）公電川贛各省罷兵罷兵之電告以兩湖兵事已告結束辭各援軍勿復進行吳回艦復見張仲仁氏告以和平已成且示以與趙共同簽名蓋章之條約九條時陳定遠在側問以可否發表吳謂可以發表因命書記繕錄以付陳陳遂携至漢發表吳復約張至他艦談國是會議問題并及他事吳氏表明决不就巡閲且擬返洛陽張氏遂於當晚乘護湘輪船返漢張敬輿亦同輪歸發廬山會議通電該電爲張仲仁氏修正之稿與前稿相差頗多據由岳來者云岳州市面蕭條湘直兩軍皆有打草榖之舉動各大商家門前均貼有 [本店洗空 ]字樣自吳氏出示安民後小商肆皆已開市張仲仁氏在某小店吃點心謂味尙不惡而店中人則謂市無葱與好醬油祗可請客勉强進食云云岳州之市况於此可見長沙方面蔣孔皆在沈鴻英軍已至者約四千五百人趙恒惕乘英艦來漢設法借欵了湘省善後也大約今晚將歸湘矣據吳氏方面傳出之消息吳趙謀面自張去後吳即責趙并痛駡蔣孔及蕭等之害人趙自引咎謂萬事皆咎予一人與他人無與趙亦可謂能負責矣（三日） 
[岳州失後之湘局（長沙通信）]  
　　沈鴻英軍隊已到省　　二十七日湘中得前敵屢敗之訊人心已大起恐慌至二十八日晨由長沙至岳州電報不通火車亦不能抵岳省城方面謡風更盛謂前線湘軍後路已被北軍截斷趙總業已被圍云云因之市面慌亂愈甚各機關職員紛紛寄頓箱龍街市之搬運行李以兵士押解者幾於絡繹不絶而傷兵之往來街市者亦爲數至夥至二十八日午後又傳有一小部份兵士在岳陽城内刦掠魯軍長當以電話令駐雲田之第六縱隊前往解散有變兵二十餘人情知不敵當毁壞電線電話趕赴火車站强路局中人以車頭拖兩客箱向上開駛又傳北軍以兵艦七八艘入岳陽至晚即證實此説二十九日晨鄂軍團及贛軍留守處均將處内各種雜物槪行遷出寄頓他處財政廳亦搬運一空鄂省監蔣作賓鄂軍司令李書城省務院長孔庚均已將所有重要物品寄存於駐湘日本武官原田氏私宅蔣李孔三氏並約定於今晚即寄宿該處省城各紳商於是日在長沙縣署開會議决維時辦法（一）現在知事員缺公推黄鍈繼任以維現狀（二）組織绅商維持會推李逹璋陳國鈞左宗澍爲正副會長維持一切（三）開辦挨户捐以充警察經費俾警察得安心服務心保全地方秩序又各法團亦在省議會開會議决即日開辦商團將團勇按團分派藉保地方安寧三十號下午得確實消息前線湘軍於二十六日以後復行大敗槍砲子彈喪失無餘潰兵已一路由平江瀏陽退走一路沿鐵道退至湘隂轉向湘西逃去沿途各屬均被任意搶刦湘隂之新牆且有被潰兵焚燬之説宋鶴庚魯滌平諸要人皆徒步退走逃向何方尙無消息至張輝瓚所部亦被北軍擊敗已難成軍惟殘部則仍由長官督率沿鐵道退向長沙張輝瓚亦經隨行本日傍晚當可抵省趙恒惕則於二十八日下午由岳陽退走取道平江大路徒步奔波至今日復抄至鐵路派馬弁來城請由總部派兵兩連及轎馬等往接大約本日即可抵省惟又有已赴湘西之説蓋趙宋等預定計劃擬退守湘西也消息旣如此險惡故人心愈爲恐慌益以警察廳長忽發給巡邏警察兩隊隊警棉衣子彈令其結隊携槍退走而該廳會計庶務又席捲公欵烟土悄然逃遁在省傷兵且結隊至總部索餉勢頗洶洶又有運箱籠出城者至小西門附近被傷兵攔截指爲摇動人心將所運各物槪行焚燬因之一般商民愈爲驚惶商會特開會董會議籌商墊付警餉之法以警察數月未發餉銀恐其渙散地方秩序更無人維持也是日經衆議决在挨户捐未着手開辦以前由商會先墊洋一萬元作爲警察伙食至傷兵犒賞及醫藥各費則經紳商維持會議决由長沙縣在發典生息公欵内劃撥一萬五千元限三日内繳總部應用又前經趙恒惕令編爲援鄂第二軍之沈鴻英所部桂軍已於今日全部開拔抵省暫駐小吳門外陸軍小學兵房然此一大隊生力軍湘人多以其態度不明不甚信用聞已有人建議擬請其擔負維持省城秩序不卜其能否做到也 
[記北京太平洋問題討論會]  
　　北京太平洋問題討論會一日午後二時假中央公園來今雨軒招待中外新聞記者到者約七十餘人由主席葉恭綽君致觀迎詞首先表示感謝各記者蒞會之盛意次述該會成立之原因與今後應取之方法末謂對於今日之會希望於新聞界者約有三端（一）宣傳我國應取之方針不特便國人得以明瞭且使外人亦能了解（二）喚醒國人之注意俾羣策羣力以爲外交之後援（三）交換章見與消息以便討論應付之方法主席致詞畢當由史久光君報告該會經過情形舉其犖犖大者約有下列數端（一）每星期開會員大會一次討論各項問題現已開至第三次（二）電致倫敦華盛頓巴黎東京羅馬諸駐外使館請其常惠消息（三）通電各省區法團請其多設此 
 
 

Page 11

 
 
　　項團體合力考求（四）與北京總商會等五團體聯名通電各省區法團分遣代表赴美聯絡進行（五）推舉葉恭綽陳振先兩君訪問顔外長董顯光君訪問美國代辦公使談話（六）推舉史兪黎傳四君輪流赴外部接洽（七）立定研究系統經會員中分組擔任各項問題（八）徵集各方面意見書並各種書報雜誌（九）委托駐美學生總會爲本會代表（十）委托董顯光君爲本會代表前赴華盛頓協助專使（十一）組織講演團分赴南北各大都會切實宣講以醒國人（十二）發行日刋藉表研究所得除送閲外銷數已達五千份以上史君報告畢來賓相繼演説迄午後四時三十分散會 
同日上午十一時該會代表黎鴻業往外交部訪問當由錢司長接見首詢我國代表此刻尙未發表據聞政府方面擬與西南接洽就緒後再愼選一兩方面均表同情之人充任以免枝節究竟此時業已接洽至如何程度錢答與南方接洽一層目下尚無何等效果孫氏前本决定單獨派遣代表嗣因美國方面空氣不佳表示不與承認故又有主張南方寗可不派代表不願與北方協定派遣之説好在此時各國代表亦尚未正式産出吾國暫不發表亦屬無碍次問近日盛傳英美日三國協定之説究竟情形如何錢答所謂協定即係彼此交換意見美國亦曾將此種辦法告訴我國現在政府業已電飭各駐在國公使調查三國間對於此層係持何種態度將來係作何種辦法如認爲我國有加入之必要時届時想亦可以加入但目下正在考慮中次問昨報載耶普島問題有美國讓步可即日解决之説未識施使曾有此項報告否錢答施使尚無此項報告但此普島問題早日解决確係日人所願意因現時所認爲重要問題耶普山東實係相提並論如耶普先已解决則山東已成孤立而日人聲勢又因之長進一步據報載日人願將電綫權讓出若干美人所力爭者本即在此如能達到管理海綫之目的因而讓步亦似可信次問山東問題目下作何準備錢答山東問題此時我國固不便向日人提起而日人日來亦無甚動作旋又問及我國對於赴會籌備情形錢答刁君確定本月十七日起程俟抵美後即着手種種應進行事件惟預定之經費八十萬元目下尚無着落頗爲焦灼 
[海軍部七省漁業借欵之反響]  
　　旅京直蘇同鄉呈府院文近日盛傳海軍部有以七省漁業由日人出資組織公司之説直紳谷鍾秀等業已具呈府院請求查辦其呈文云爲海軍部賄賣沿海七省漁業權籲懇嚴查懲辦並將該部所提之漁業公司案撤銷以平公憤而維國權事竊查海軍部以自籌軍餉爲名擬設漁業督辦招商組漁業公司許以沿海七省漁業權已由海軍總長李鼎新提交閣議朦混通過報章紛載鍾秀等已詫爲至奇海軍欠餉累月不發固屬可矜然祗可問責於財政部若因該部所屬有軍艦可以統轄漁船遂思剥削及於漁户而直接籌餉假如陸軍部亦踵而效尤凡陸上農牧工商各業無一非在陸軍勢力所及之地亦無在不可以直接籌餉將見全國騷擾尙復成何事體嗣京津喧傳該案之内幕更有駭人聽聞者以此項漁業公司即日人出資所組織已設籌備處於天津日界名曰海豐漁業公司雖有中國人出面實爲日人之代表據聞該公司運動費已用去一百二十萬元海軍部總長李鼎新以下及其經辦此事之員司共得贓八十餘萬元遂令吾國沿海七省之漁業一旦爲外人設立之公司囊括以去設非喪心病狂何以膽大妄爲一至於是縱使該公司爲中國人所組織政府亦不宜將七省沿海之漁業權任令一公司壟斷故自此案披露後奉直魯蘇浙閩粤各省旅京人士無不動色相告咸認爲年來賄賣國權之第一大案應請鈞座毅然乾斷嚴查海軍總長李鼎新以下受賄情實如果屬實即依法懲辦并立將該部朦經閣議通過之漁業公司案撤銷明令宣布否則直省人民絶對不能承認當此國家多故人心動摇之際諒鈞座必不袒護貪賄賣國之大吏而令人心失望也爲此呈乞大總統國務總理鈞鑒又聞江蘇旅京官紳以該省亦七省之一而沿海各地之漁户尤多數次集議次計呈請府院將海軍部原案即予取消以維主權兹併錄呈文如下竊報載海軍部因餉需缺乏曾在閣議提出手摺設漁業督辦組織漁業公司藉收税以濟餉並經通過而漁業公司之内容則中國人出面日本人出資已在天津設有籌備處道路所傳又有謂發漁業債劵向日本某洋行某銀行借二千萬元者殊駭聽聞伏念漁業權爲海上主權之一我國海岸線之種種權力日人覬觎已久漁業公司若爲日居其實即不啻以全國之海上權付之日人國權喪失莫大乎此况以漁業爲生計者有漁户在即以本國人而壟斷之沿海人民已不能堪若奪諸華人奉之外人其不可行更不待言不知海軍部何以如此之喪心病狂更不知閣議何以朦混通過本會公同集議以爲江蘇雖僅七省之一而北起灌雲南止金山海岸線之長將及千里沿海各地漁户頗多對此種喪權害民之漁業公司絶對不能承認曾經派遣代表赴農商部質問不得要領而人言嘖嘖此事絶非無因特呈請大總統國務總理澈察此案情形迅予取消並明令以釋羣疑至報紙所載日人謀擺攫漁權所費賄賂在百餘萬以上亦請總統總理就報載海軍部受賄之説加以查辦實爲公便 
據深知内幕者謂李氏目下對於漁業借欵持之甚堅雖受七省人民之反對及全國輿論之攻擊亦不稍有顧慮此項二千萬圓之漁業借欵雙方均已磋商妥協並有已經交欵之説海軍部中人當然大快樂惟聞海軍艦隊將士以李氏此次借欠餉爲名訂此漁業借欵以爲肥己之計毫與海軍欠餉無補羣情至爲憤激目下正在聯絡各艦通電反對李氏海軍界軒然大波恐將因此以起矣 
[山東督練公所案已打銷]  
　　山東各界爲政府在濟南設立第二警察督練公所特推十代表來京請願該代表等自到京後即分頭接治各團體言此次日本撤退膠濟路警察照會我政府援滿洲里例在濟南設立第二警察督練公所確係誘我履行中日換文及二十一條若不羣起反對將該項規則打消將來太平洋會議席上安有置喙餘地京中各界聞之亦極憤激允力爲援助該代表等以此案係内務部職權三十一日特赴内務部請願當由齊内長囑烏澤聲秘書代見首由王鴻一説明此次日人撤膠濟鐵路守備隊政府將設第二督練公所以爲接防預備魯省各界所以深爲懷疑者以滿洲里有中日合辦第一督練公所濟南又設第二督練公所此魯民懷疑者一膠濟沿線非特别區域所有接防事宜自應歸地方辦理今竟設直轉内務部之督練公所兼聘日人敎練此魯民懷疑者二查膠濟路在德屬時代原有鐵路警察此次接防略加擴充即可維持治安何必張大其事與日人訂立規則設立督練公所内起人民之惶惑外貽各國之口實望烏君代達總長將案設法取銷所有接防事宜飭山東省長妥爲辦理此吾等之願亦魯民之意也烏秘書答以政府爲東清鐵路在滿洲里所設第一督練公所並非中日合辦現辦理極有成績濟南設立第二督練公所亦非中日合辦爲日人將交還青島膠濟路亦當然在内編練良好巡警以爲收回政權準備日人要求聘用敎練官已由本部總長完全拒絶次由朱馨齋質問報載督練公所規則十一條是否不由内務部制定烏秘書否認 
李德孚謂各報所載斑斑可考若非内部制定報館何至憑空揑造次由仲子青謂或者内部有此規定但未經法定手續不能認爲成立發生效力耳最後魯佛民謂按各國鐵路絶無特别編練路警的辦法况山東又不能與滿洲里相提並論以路警直轄内部則一省之政務大於路警者固多將來内務部將不勝其煩矣烏秘書辭窮無以爲答各代表乃要求將警政司全卷由代表團派幾位查閲烏秘書允於九月二號查閲各代表以該部旣將該案公開自不難澈底詳查遂辭而返乃各代表等回庽後烏秘書踵隨而至據言此項督練公所因財政困難完全打消望各代表速釋厪念並出内務部訓令京師警察廳公文一件以示證實兹錄如下爲訓令事近閲京師各報登載第二督練公所規則並分加論列殊與現行事實不符查本部前因圖企警察進步於已設東省特别區警察督練公所外擬于南北適中地點添設第二督練公所完全自動主張絶不受何方之拘束惟本部此議於七月八日提經國務會議嗣因經費無着完全打消此案旣未成立原擬規則當然不生效力乃各報未明眞相尚多揣測疑惑之詞實屬誤會爲此令行該廳仰速傳知各報館一體知照以免傳訛是爲至要仍將辦理情形具覆此令 
[靳江衝突後之京津皖人行動]  
　　旅京安徽同鄉會長江朝宗等爲反對李兆珍長皖二十九日特赴棉花胡同靳宅請願與靳氏發生衝突靳氏大愠當於翌日閣議席上提議懲江辦法並表示辭職之意旋經閣議勸慰並由東海極力調停靳怒稍息當日靳江衝突之際張廣建王達等相繼赴津邀約旅津要人前來調解旋由天津同鄉會全體致電極力反對並公推許世英來京爲旅京皖同鄉後援又由周馥等領銜致電政府並勸慰江朝宗其電文云（一）北京大總統鈞鑒國務院各部院步軍統領警察總監京兆尹鑒李兆珍長皖皖人誓不承認前經電陳並由旅京同鄉公推代表請願另簡方冀政府俯順輿情必可收回成命李兆珍自揣能力必將退避賢能乃事竟不然李將貿往查皖省學潮方極財政奇艱吏治窊敗軍隊複雜加以水旱兵災民生憔悴困難種種不堪盡言即以年力富强精明幹練之才治之尙恐措施不易撫心自問豈年近八旬衰朽疲憊之李兆珍所可嘗試矧大局紛糾人心不靖皖居南北之衝關係尤爲重大中央旣不爲皖人計獨不爲大局計乎倘政府固執成見用李兆珍一人棄吾皖三千萬人是中央自絶於皖人皖人决不甘於自絶設有激而爲自救之謀斯皖人亦决不任其咎也公民等眷懷桑梓蒿自時艱瞻念前途憂心如擣謹披瀝上陳伏祈鑒納吾皖幸甚大局幸甚安徽旅津同鄉全體叩（二）萬急北京大總統鈞鑒聞江將軍朝宗爲皖事代表皖人向國務總理請願言語互有牴牾事屬因公詎有他意伏望大總統垂念三千萬顚連無告之民江將軍爲民請命之苦衷主持公道俯順輿情不勝悚惶待命之至周馥胡建樞周學熙龔心湛許世英吕調元叩（三）北京南灣子江宇澄先生鑒公爲皖事代表請願勞怨不辭至深感佩全省安危所擊理當合力堅持特此奉慰（發電人名如前）二日旅津皖同鄉又在某皖純私宅開會協議反對李氏及抵制某當局之辦法結果决定四大項（一）宣布李氏生平劣跡與謀長皖之黑幕（二）將各代表爲民請願遭辱經過詳情通電各省主持公論（三）聯合各界赴府請願要求立予撤換李氏（四）公同對政府提出質問要求切實答復以便宜告國人是日下午二時北京安徽會館亦開同鄉大會到會者一千餘人公推江朝宗主席報告與府院接洽情形旋由旅京皖人一致向江表示勸慰之意嗣由王源瀚張東野陸續報告天津同鄉會接洽情形復由某某代表團報告日前與李兆珍接洽李氏已允可遲一星期啓身靜候皖人公推一繼任者以便辭却旋有多數人謂李兆珍此種論調近於兒戲李氏如决意不到任可立時提出辭呈何必候皖人推出繼任者始行辭却况李兆珍個人意見不能代表政府之意思當經議决再呈府院請在皖人中之賢者擇一任命祗要與倪氏無特别關係者即可承認一面更由同鄉會多派人前往李兆珍私宅再行勸阻切勿到任旋有葉君提議謂倪道烺召集之蚌埠會議多數預會之安武軍軍官主張聯名電促李兆珍到任此不可不先事制止於是共同議决以旅京安徽同鄉會名義電勸張文生設法阻止此項會議勿開軍人干預皖局之端而散現聞政府方面恐此事愈閙愈大特内定兩種辦法（一）即撤倪道烺一層已經提交閣議表决（一）即默示李兆珍自提辭呈以免雙方發生意外之糾紛並已特派專員代表調解此事又據某機關消息政府有調李兆珍長閩以解釋此項惡潮之説 
[甘肅雜訊]  
　　字林報二日甘肅西寗電稱新疆來電據謂阿爾太道尹趙武熙（譯音）開槍自戕聞因部下十營兵士受過激黨雙餉誘惑已加入過激黨之故 
字林報二日甘肅西寗電稱昨晨三時四十五分此間又略覺地震歷一分鐘之久今晨三四時復覺地震一次 
[杭州快信]  
　　省憲會長王正廷請假一星期赴滬昨旋浙今日出席憲會聞自第十章（財政）起至第十七章及施行法草案儘一日内討論完竣 
杭州惠迪銀行十四日開創立會選舉監察員 
杭地絲價日來因到有皖北潁州絲曁蜀魯等省黄絲價驟跌減細絲已售至每百兩八十元左右肥絲七十餘元 
　　浙省各屬准設證劵交易所後各業紛紛繼起識者謂較買空賣空流毒尤甚足爲將來商業憂 
此次風雨爲災杭縣各鄉幸獲保全詎前昨兩日被雨後不堪收拾各鄉農已擬赴縣呈請勘驗分别蠲緩 
[南京快信]  
　　廬山國是會議齊王兩長已復電贊成 
各公團紛呈軍民兩長請轉電府院撤消海軍部與漁業公司借欵合同齊王兩長昨已彚案特電府院核辦陳光遠派諮議楊紀武來謁齊督聞因陳擬攻湘缺械故派楊來商請接濟械彈齊未允 
第三届省議會省長定十月十日召集 
齊督王省長以本省水災奇重昨日（四日）下午三時柬邀軍警政各機關長官紳商學各界領袖在軍署西花園會議廳開籌募急振大會到五十餘人齊王兩長主席决先辦平糶並籌募急賑以拯災黎 
東南大學招生三百餘名現報名投考者男生有一千一百餘人女生五十餘人 
揚由關監督陶瑗調江海關所遺揚由關缺聞已以謝宗華繼任 
津浦路昨已售票照常通車惟門台子車站附近尙未修竣故乘客須步行里許兩方換車聞北來車今日下午六七時可到 
地方通信 
[松江]  
　　各團體在勸學所開會彚紀本月四日各團體之假勸學所開會者共有六起分記於下（一）義務敎育期成會是會由學界發起本日公决分函各界徵求名譽贊助員其徵求緣起推縣署三科主任顧稼軒起草并推縣視學倪伯英起草會章至本會基本會員則以敎育行政員縣立學校校長縣立各機關主任及各市鄉學董充之成立大會定於九月二十五日舉行（二）縣敎育會選舉大會預備會由會長倪汗忱主席援照向章將大會日各項職務支配於各會員并議凡新入會員須於會前繳清會費方得領票選舉否則認爲自己抛棄選舉權（三）公共體育塲體育團常會團長謝雨蒼主席報告體育團童子部成立情形及分配各項比賽日期（四）理科算術敎授研究會成立會先由籌備員倪汗忱報告組織緣由及籌備經過次通過會章再次照章推定姜汗人楊雜城爲正副研究主任陸志澄黄敬輿金鈍菴沈葆權宋仲臣沈玉旋等六人爲編審員（五）勸學所請上月資助赴省敎育會理科講習會聽講之姜汗人楊維城沈葆權等三人舉行理科演講會是會沈講理科敎材選擇法姜講理科新學説楊購理科設計敎授法（六）國語研究事務演講兩股幹事會是會專議在商界中推廣國語敎育分設國語傳習於商會問題先由錢魯詹會長報告與商界接洽情形次修訂傳習所簡則規定傳習時期爲十星期敎授鐘點爲六十小時并訂舊曆九月内開始敎授次分配講演科目於各講員計分字母拼音會話白話信演講四目所長一職山會長兼任另由會中敦請商會正曾長爲傳習所名譽所長 
[崑山]  
　　辦理城廂馬路之進行崑山邑紳方還等發起城廂馬路已經軍民長官批准在案本月三號設立籌備處於縣商會公推陳劍剛君爲主任現在城鄉各界人士以事關地方公益便利交通認股者頗見踴躍一俟股欵繳足即行着手施工 
[蘇州]  
　　基督敎將開演講會蘇州基督敎各團體近聯合組織歸主演講大會專謀解决關係（道德）（良心）（眞理）（人格）霎魂）等宗敎上各種重要問題地點北局會期本月二十五日起至十月二日止昨已遍發通告招請各界届時蒞會聽講 
押犯自縊身死竊犯王炳生因案被押南區警察署之拘留所忽於昨日在所自縊身死當由該警署察悉後即呈報警廳轉請吳縣公署派委蒞騐委係自縊隨即報堂收殮 
[鎭江]  
　　江北水患擴大江北一帶三壩齊開水仍日漲兼之風雨連朝東堤下河各鄉沈没者不少高寳兩縣知事現正分别督飭設法救護昨今兩日運河水勢來源甚旺高郵誌椿續漲一尺該兩縣所轄西鄉濱湖各莊垂熟禾苗淹没殆盡全部成災實爲數十年來所未有該兩縣知事昨已呈請省長撥欵振䘏矣 
商會派員放振鎭江商會于會長以沿江各洲風水爲災人民困苦殊堪憫惻特向各業捐集大洋二萬元昨已派員携往災區按户散放以資接濟 
　　絲市最近消息鎭郡絲市銷路活動逐步加價機綢兩業大受影響昨市細絲每百兩價洋九十二元肥絲八十五元凡有存貨者均獲　利 
[揚州]  
　　搶修荷花塘堤邵伯荷花塘六閘一帶堤工危險經揚城各界推盧殿虎電請高郵駐工徐贊參迅飭熟於河務經騐人員興工修理以免人心恐慌二日已得復電謂荷花塘等處險工已飭老於河務單委員督同防汛員搶修尙稱得手尊處如有熟於河務人才不妨推薦此間需才正亟云 
五里壩之險狀高郵五里壩早經開放惟壩口泥土日漸坍缷旋修旋塌現由該地商會長宋子聯電請運河局迅運石料前往塡修以免發生意外 
省委查勘水災江都水災奇重現經財廳專員王君於三日蒞省署公查勘揚寓内聞訂四日前往災區實地調查 
雜評一 
[廬山會議各方面（默）]  
　　廬山會議無論爲吳主動爲張主動苟能照此十四條之公約誠意執行實解决國事之要道也所懼者有權力方而以其不便於己出種種方法以破壞之政客方面爲欲乘機活動之故主張多而引起紛爭人民方面爲爭選派代表之故意見多而發生糾葛三者苟有其一即足以使此會議消滅於無形國民會議之往事一殷鑒也 
即使無以上種種之障礙會議幸而開成然國軍會議之議案國民會議能同意乎國民會議之議案國軍會議能實行乎而國軍與國軍間國民與國民間能一致而無異議乎此皆爲今日應有之疑問苟將來不幸而有此現象則議亦猶之不議總之今日先當問各方面究已覺悟否果已覺悟也則此會議誠爲昨死今生之會議如曰尙未則此會議亦不過口頭熱閙一時弗論國慶日前難以實現即實現亦豈有成績之可言哉 
今日國人有兩種之會議當前對外爲太平洋會議對内爲廬山議會對内會議之有良果與否直接影響於對外會議甚大然則國民當知所先務矣 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[門羅博士抵滬紀]  
　　今明後三日均有歡迎宴會後日晚間博士即北上美國哥侖比亞大學敎育院敎務主任及敎育史敎授門羅博士（ＤＲＰＡＵＬＭＯＵＲＯＥ）此次率其女公子來考察中國敎育事業原定上星期五抵滬繼因船抵長崎爲日本敎育界强留博士講演欵待極盛故至昨晨始乘高麗丸抵吳淞十時乘亞歷山大小輪抵海關碼頭往迎者如魏馥蘭余日章郭秉文黄任之陶知行王志莘君等北方敎育界派來代表之北京實際敎育調查會代表王文培因車阻未到博士挈其女公子寄寓滄洲旅館兹將各方面歡迎之日程列下今日（九月六日）上午十時門羅博士在商科大學與沈信卿黄任之余日章郭秉文張叔良賈季英朱經農諸君談中國敎育問題下午二時半赴吳淞游覽由沈信卿陶知行二君引導七日上午十時在江蘇省敎育會談話（繼續談六日所提出之問題）下午二時參觀中華職業學校及公共體育塲四時在江蘇省敎育會講演共和敎育由余日章博士主席陶知行博士翻譯八日中午十二時各公團假一品香開歡迎會由郭秉文博士主席並致歡迎詞黄任之博士演説余日章博士翻譯下午六時在青年會討論青年會敎育事業開博士於八日即乘夜車赴寗云 
國聞通信社云本社記者昨日下午走謁博士博士謂其到華之主要目的係攷察中國敎育之進步敎育爲謀國家進步及强盛之具故彼特注重敎育焉彼之考察中國敎育進步係欲觀其係遵官僚式之途徑或遵軍人式之途徑而行抑遵自由之途徑而行換言之即中國之於敎育是否視爲發達軍國主義之具抑視爲發展自由制度之具彼希望中國人民數千年來之制度及生活中所秉之根本的民主主義須不顧外力之壓迫而引誘中國之敎育從自由之途徑而進步彼對於中國之政治問題不欲表示其判斷之意見惟文化之進步及人民之安樂則端賴敎育之遵自由途徑而行故彼當視其是否如是耳至於中國所需要實業敎育則其進步固亦可含有自由之性質以彼外人之目光觀察之敎育之目的要能光大中國人民之古道德以與各國周旋然後再求解决其困難問題如中國不光大其古道德以對付近世之問題則其所遇之困難則彼以爲殊未能弭除云云門羅博士到後即赴青年會全國協會歡迎會博士略述個人交接之必要謂眞了解與永久之印象惟親身交接始可得之如在座之郭秉文博土係彼門下第一得博士學位之中國學生並謂中美之間相同之處較他國爲多然無論如何眞了解與眞關切惟個人間可以得之彼國際間之仇讐與爭競皆由不互相了解而來厭惡之情皆基於不了解者也世界之人無不關懷於中國國民及中國問題之解决而解决中國政治經濟工業宗敎敎育諸問題惟繫於一種公平之目的及品格之涵育但僅以智識及科學猶不足以解决此事必也聯合而後可云云 
[昨晚津浦通車乘客已抵滬]  
　　津浦路由津開浦之特别快車（即通車）昨在門台子車站相近駛行略緩故到浦口已逾時二點餘鐘滬寗路車在寗站等候通車乘客渡江搭車約一時之久故昨日（五日）由寗開滬之特别快車到滬已十一點鐘計逾時一點鐘 
[中國號郵船已安抵舊金山]  
　　中國郵船公司接八月十二日由滬放洋之中國號郵船來電該輪從長崎横濱經檀香山赴美途中雖遇風信沿路頗爲安全已於上星期六（三號）安抵舊金山現將於本月十四日離美還華預定出月九日可至上海又清華學校護送員何林一君由美電稱赴美學生家屬鑒八月十二號由滬啓程後已於九月四號抵舊金山均極平安此佈 
[航業消息彚紀]  
　　東洋汽船會社之高麗丸昨由舊金山還申由美來華旅客有四十九名均在上海登岸均係西人裝來匯豐銀行之大條銀（見另條）及美國打包機器棉花一千四百五十八包雜貨七百五十噸當日開赴小吕宋香港裝去鮮鷄蛋等二百噸 
　　太古公司之通州號昨由天津裝來現洋一箱及俄國盧布洋五箱共值銀一萬八千元又本日該公司之新疆號裝往廣東有寳銀二十三箱計銀六萬九千兩又裝赴香港有金鎊洋三箱值銀一萬鎊以上又招商局之新濟號裝往福州有銀條十箱計共三萬兩 
　　太平洋郵船公司之帝邦號今已改明晨赴美前後報裝之出口貨有中國上好茶葉一百四十噸黄白湖絲二百二十包山東府綢五十箱餘悉雜貨又該公司代替愛瓜多來華之第三號新郵船日久未曾派定直至昨門羅博士抵埠之歡迎 
郭秉文君黄任之君門羅博士魏馥蘭君門羅女士陶知行君余日章君 
日始得美總行電告定九月二十號派毫西挨邦ＨＯＡＳＩＥＳＳＴＡＴＳ接開中美正班來華聞此船來華時北美商界巨子組織中日南洋觀光團共計有二百餘人即乘該輪來滬云同日該公司即將愛瓜多號調派舊金山至寳提滿一路行駛 
　　法郵船高爾提挨號自前日拖救出險後現尙在缷除來貨一經出清便即入塢修理其赴法之乘客有未退票者改轉奥爾忙佩克號於出月五日往法昨日該公司接該輪來電業於本月二日駛抵哥倫布今已開出定二十日至申船上有八月十二日以前之法國郵件來滬後便須開赴横濱云 
　　中國郵船公司現有改編航路之新計劃即將南京號與中國號兩輪仍舊開駛舊金山檀香山上海星加坡一路而將尼羅號一輪改駛上海至爪哇一路蓋該輪前自八月九號由滬赴美後上星期六已離美還滬將於九月二十八日抵申在上海缷去客貨後即從十月二日起改駛上海香港星加坡至抓哇仍搭乘旅客兼裝客貨所有旅客前已定該輪至美日各處之艙位刻已宣布一律取消矣 
　　提督輪船公司之寳蘭德號昨已抵滬該輪由北美波特蘭裝來花旗洋木共一百七十萬　　係本埠大來祥泰及怡和等各行所進者今在起缷中 
[大批大條銀抵滬]  
　　自夏秋以還華洋各銀行銀根略有明鬆暗緊之槪近兩星期間國外銀條常有抵埠其中裝往香港者亦屬不少詳情已疊誌本報前日東洋公司卡馬丸號進口昨日又有高麗丸進口共儎有大宗大條二千餘條於昨晨由拖駁小輪運至海關碼頭交缷計卡馬丸載來者匯豐銀行六百二十五條麥加利銀行六百二十五條華義銀行八十五條上海銀行一百零九條台灣銀行三百六十三條三菱銀行六十二條又高麗丸載來匯豐銀行五百七十九條總計大條二千四百四十八條共值銀二百四十四萬八千兩並聞花旗銀行不日亦將有多數銀條抵埠嗣後滬上銀根可望寛裕矣 
[昨日滬杭車運出之銀洋]  
　　昨日（五日）滬杭路同和運銀公司承運中國交通兩銀行寳銀十八箱計五萬四千兩又鹽業日夜二銀行寳銀十三箱計三萬九千兩又現洋四萬元均裝至杭州又現洋四箱計二萬元裝至嘉興又五千元裝至嘉善 
[宜昌戰訊中之川貨漲價]  
　　昨據四川旅滬商號消息川滬電報阻絶已兩星期宜昌戰事業已開始接近故於商業棉紗疋頭洋雜貨等各物品市面異常阻滯而川産各貨來源亦恐不能繼續故藥材川産各品價已昻貴云 
[湖北楚興布廠延不開工原因]  
　　湖北楚興廠出品之十六磅天字粗布行銷滬上及江西浙江寗波等處頗爲不惡該廠每年隂曆五月底起歇夏二三月乘此修理機器鍋爐等件是届五月停工以來本定陽曆九月二日開工緣軍事緊急工人皆遷避星散一時尚難聚集開工兹據該廠來信謂廠内爲督軍蕭耀南駐紥軍隊設司令部於廠址故開工尚無定期滬上存貨僅二百餘件市價售開者自七兩八錢至八兩高低不一如果紗價漸高更有奇貨可居之勢也 
[證劵物品交易所之昨日消息]  
　　通花結價之磋商上海證劵物品交易所棉花部各經紀人因通花標準買賣市價大漲於前日開緊急會議照空頭方面經紀會意思决定印發通告擬按八月三十一號末盤結價昨日通州常州常熟等各客帮皆係買進多頭者聞此辦法大爲詫異於午後同往謁見該所理事長虞理事長因公赴京未回遂晤聞理事蘭亭聞君以此事本所依據經紀公會之請求理事部不能干預且與交易所定章不背諸君人多語雜應請公推代表與經紀會長從長磋商云云旋即入公事房衆乃退出推定代表數人向經紀會長顧文耀籌商妥善解决之法云　　棉紗價格之驟漲昨日該所棉紗部所拍標凖棉紗市價近遠期亦步漲比較星期六收盤每包亦漲元五兩之多倘至今日再漲數兩恐亦將追加證據金也 
[銀行公會勸阻行員營投機業]  
　　犯者除本行斥退外通告各銀行勿予收用上海銀行公會昨通告各銀行云逕啓者兹錄九月三日議决案以近來各種投機事業日益增多各業經紀人往來如織出入各銀行户限爲穿銀行爲消息靈通計又勢難禁止然最易引起行員中一種投機之心入其彀中而致身敗名裂者屢有所聞深願在會各銀行行員弗蹈此轍有則改之無則加勉須知投機之爲害小則名譽損失大則傾家亡身其危險有不堪設想者且行員而爲投機之故對於行務分心猶其餘事勢必因個人與經紀人有私感徇情廻護在所不免即使行員暗中獲利而行中營業已隂受無窮之害靜言思之不寒而慄今由在會銀行會員提議及此討論結果惟有各銀行對於行員隨時加察並勤加勸阻以冀不生行險僥倖之想爲當務之急自經勸告以後倘有再發生投機行爲無論有無虧累情事除由本行照章斥退外並報告本會由本會通告在會各銀行弗予收用以示共棄之意横流泛濫能立足而不入旋渦者必賴同業之互勉與各行員之自勉也幸共守之特此通告 
[反對十年公債之又一函]  
　　擬定期招集聯合會昨日本埠各團體又接浙江省憲協進會杭辛齋反對十年公債第二次函云歷年北庭發行之非法公債爲數夥矣然於非法之中尙略有顧忌之意必假借非法國會之名義必有的欵之擔保必經一定之程序而始能發行自去冬托整理金融之名倉卒間募集公債一般商民正厄於中交鈔票之痛苦急謀解脱遂不暇研求貿然承諾自此益無顧忌得步進步而又有十年公債之發生總税務司安格聯君拒絶簽字自云一秉良心之主張果所謂政府者尙有絲毫羞惡之心遭此敎訓亦當自愧而不復置議乃恬不知恥一面餌華銀行團以重利而求其贊成一面組織證劵交易所於上海以爲發行之機關骫法營私計巧而毒愈甚在昔日須經各省官吏之勸導迫脅幾許周折而始得欵者今則但利用交換所與各交易所信託公司則數千萬之鉅欵可咄嗟立辦間接以及全國之人民而人民受此數千萬鉅額之負擔尚冥然罔覺所謂殺人如草不聞聲其慘酷猶不足喻鄙人業經函詢南北商會銀行公會與商界各團體昨見銀行公會發表之電報則傳言皆非無因我人民若一誤再誤不亟爲正式之警告不實行其固有監督權恐不僅此三千萬而止尚有什百倍蓰於此者繼續其後爰此徵求同意如荷贊許祈立即覆信勞合路寗波里省憲協進會以便定期召集籌備會聯合各界團體及各同志特開大會通電全國及各團銀行團務將此議根本打消以救危亡云云 
[典業聯合會之公電]  
　　反對當票改自一元起貼印花部令當票改自一元起貼印花准收取當户票紙費當商不忍重累貧民且恐因以滋事會合奉天黑龍江直隸陜西河南福建吉林山西江西湖北浙江江蘇十二省當業代表於九月一日在上海總商會會議二日又在錢江會館復議擬定電稿呈國務院内務部財政部農商部曁各省督軍省長呼籲電稿如下印花税法當票本自十元以上起貼嗣以命令變更法律改自一元起貼全國典商以取息向有限制非若百貨商人可以納税費用加諸貨價之中據理力爭由財政部飭令向當物人索取票紙費以資彌補典商慮事實之難行復不忍貧民增加擔負由十七省典業公舉代表齊集京師呈訴理由蒙財政部省察改爲暫自四元起貼勉遵在案歷年由典商呈請回復原定税法皆批令仍照四元貼用本年忽奉部令不准展限各省典商紛起呈爭一再奉駁羣情惶迫爰定期在上海開各省典業聯合會解决部令之應否從違兹經議决以四端爲先决問題一典商狀况是否典百貨商相同二典商不忍取票紙費之理由是否充足三部中變更定案應否以事實理由爲根據統核全案而决定之四政體共和應否對於典業獨取專制以上四端謹公電呈請國務總理鑒核並即祈財政總長明晰批示此案歷年爭點典商不忍收取當户票紙費寗自盡納税義務所要求者自十元起貼而非自四元起貼也財政部知典商有特别情形暫定變通辦法所堅持者自四元起貼而非自一元起則也今部令自一元起貼如就上列問題四端加以研究則能行與否不辯自明良政府之取民所以異於横徵暴歛者在揆之以道求治之世所以異於據亂者在守之以法苟道與法尙未淪亡則典商所陳請者應邀鑒諒萬一不蒙體察典商對於命令之一再變更實屬無所依據惟有遵照原定印花税法自十元起貼以符法治國之通例迫切呼籲靜候明命除分别電呈外謹電呈各省典業聯合會公叩支 
[近週中之米麥雜糧油餅市况]  
　　米市繼長增高麥價仍然挺秀 
　　雜糧交易平定油餅市况清淡 
　　米本星期中米市甚高新粳米雖有上市但銷胃暢旺供求相同是以市價仍難望其鬆動當本週初時市面平平且適届陽曆月杪銀根緊急米店不敢進貨致市價稍疲數分其時廠機北白破價十一元六角五分南白破十一元四角自星期四以後忽走走漲高其故因到船稀少銷胃甚旺之故最近價北白破漲至五六角之巨白元亦暴漲至十二元一二角令後米市是否能回疲須視新米到貨之旺否云 
麥本星期中麥市仍昻粉廠辦進各種小麥數額甚巨價亦繼長各種麥俱有開出價格以明光貨爲最好漢口貨平平按邇來麵粉出口銷胃依然活動是以粉廠家需要原料小麥仍殷也明光麥價漲至三兩九錢開外漢口貨三兩七錢餘南京小麥三兩八錢左右麥市今後仍看有漲無跌云 
雜糧本星期雜糧市面平平黄荳如潁州及正陽關貨均有開出價尚平安生仁銷胃極旺較上週在不相同芝蔴菜子洋莊仍活動大連電報現貨黄荳價四元八角五較上週好起一角半本埠黄荳穎州貨售開較多價計穎州貨三兩五錢左右正陽關貨三兩四錢四五分均較上星期不過好起數分懷遠黄荳三兩四錢三較上週好起一分左右成交者不過三四車大都係本街去路生仁洋莊及廣帮銷胃活動本週如何南山東等貨均售開甚多價格大漲河南貨價計六兩左右山東貨亦高至六兩開外較上週竟好二兩餘今後天時漸凉生仁銷路活動市面看好芝蔴洋莊銷胃亦大價較上週又好九江黑芝蔴價六兩六錢餘白芝蔴少有開出菜子交易亦旺蕪湖菜子價四兩餘客杣市價頗高各種子類交易亦暢旺 
油餅本星期沙船到貨極少大連油價亦復見疲致本埠油市甚形清淡市面已呈不振之現象惟星期六大連來電見好故人心尙佳生油廣帮有去路因本届生仁收成不佳致市價提升最近價現貨九兩半之譜本埠連荳油無開出本廠餅價與上週相仿價一兩三錢餘云 
[豆油菜子之昨市]  
　　南市采菽堂油荳餅貿易所豆油多日未開緣上星期間大連電報現油市價逐疲至十元後即回復至十一元三角市面轉機買者賣者均存觀望昨日爲星期一月底已過中秋將近行家亦不能再延故牛莊豆油岐山豆油共開出一千四百五十件生油五百件牛豆油開八兩七錢七五均係囤户及内地帮辦進夾倉生油漲至九兩九錢仍係洋莊及廣帮等辦去故價升起四錢云菜子本年收成欠佳身體甚次連日長江各輪船裝來者甚少每輪進口所裝不過五六百包惟洋莊頗有活動而蕪湖出數最多收成較早未致遭風雨之摧殘昨日北公會開出蕪湖菜子一千餘包售與日本某洋行價四兩七錢半漲起五六錢平湖嘉興菜子到貨缺乏數日未開矣 
[銀洋市况之報告]  
　　金融通訊社五日報告云今日洋價略好趨勢漸堅定早午市均七錢二分三釐七毛五較昨漲二毛五銀行方面略有購進故市價漸趨高漲用途仍不起鎭江蘇州三埠略有裝去進口則南京杭州來源未已洋價照例不能看好惟聞銀行尚有繼續需要如是或可稍望漲高進口由南京來四萬元杭州來六萬元出口裝蘇州鎭江二埠共三萬元云 
銀拆略高早午市均九分星期一收欵較多之故現銀裝南京四萬兩杭州三萬市面仍鬆平 
[集談會歡迎醫學家]  
　　上海醫學集談會因日本東京國立大學病理學敎授兼國立傳染病研究所所長醫學博士長與又郎及北里研究所部長醫學博士秦佐八郎從爪哇熱帶病學學會回來往北京參與美國路克佛羅氏捐辦之協和醫學校開校式及中日醫學學會道經上海特借一品香開會歡迎因二博士係世界的學者長與博士爲病理學及傳染病大家秦博士則與德國愛爾立希氏發明六零六且首先試用於動物及人類者此次又列席熱帶病學學會故必有極有趣味之講談凡屬同志均可加入唯須先行通知云 
[旅滬浙人預備慶祝宣布省憲]  
　　浙江省憲現已决定九月九日正式宣布本埠各同鄉會已接有杭州方面函告現芝罘路旅滬浙江自治促進會正預備聯合浙江旅滬各公團及各縣同鄉會舉行慶祝地點擬假寗波同鄉會慶祝日期與杭州方面一致决定八九十號三天云 
[皖人拒絶倪黨長皖電]  
　　旅滬皖人接安徽省敎育會等三團體電云六二殘殺學生之首惡倪道　馬聯甲等迭經呈控政府縱容不辦倪踞鳳陽常關多財善賈日前輦金入都運動要津任命其私黨李兆珍長皖並謀以陶鎔代理迭經皖各公團及京津皖籍人士一致嚴拒最近倪馬等在蚌埠會議結果又變奸謀將於李兆珍未到任以前即以倪道烺死黨淮泗道尹李維源護理省長倪等仍得暗操政權查李維源係貪黜殘暴之無恥官僚且與道烺結有姻戚關係歴年助倪肆毒皖人切齒使維源得握政柄是無異於道烺自爲省長貽禍無　皖人爲自求生存計爲保持人格計决不承認爰於冬日再電揭彼奸謀警告政府文曰北京大總統總理内務陸軍財政司法敎育總長鈞鑒江宇老李斐君諸鄉先生鑒倪馬皆殺斃學生正凶迭控未蒙撤究倪恃有鳳關財源以重資謀李陶長皖各界憤極死拒最近倪等在蚌埠會議又謀以其私親淮泗道尹李維源代理省長維源貪殘歷年助倪作惡皖人誓死不承倪等奸謀迭出皆由政府縱容所致倘再不圖皖人惟有自决迫懇速撤倪等法辦並另簡皖籍賢員長皖以係人心而平衆憤安徽省敎育會學校聯合會學生聯合總會同叩冬等語謹錄馳告伏祈吾皖内外父老曁各界人士一致主張懲奸凶閙惡黨　謀皖民自治以救阽危臨電無任迫切安徽省敎育會學校聯合會學生聯合總會同叩冬 
又接蚌埠電云倪道烺馬聯甲賄簡李兆珍長皖此間各界同深僨慨頃倪馬又盜用新舊兩軍將領各義電李歡迎就任李確有即日來皖消息同人聞之曷勝悲憤除電政府收回成命電李速行自辭外切盼諸鄉老速出維持幸母一悮再悮坐令奸人得勢八皖凌夷也兹將致李自辭電文錄陳台察北京國務院郭秘書長轉李兆珍君鑒長皖令下各界憤慨奸人歡迎電多係盜名請自辭免蹈禍等語蚌埠市民代表朱心齋都成傑等叩江 
[省敎育會附設工藝研究會]  
　　林蔭路江蘇省敎育會本届舉行常年大會時由顧蔭亭葉公敻潘仰堯倪祝華熊翥高等發起聯絡全省師範學校職業學校中小學校等工藝敎師曁有志研究工藝者組織工藝敎學研究會一節曾誌本報兹悉本月二日當由該會幹事會内一致贊成議决咨請發起人籌備進行分發簡章召集會員訂定時日舉行成立大會凡各地學校工藝敎師曁有志研究工藝敎學者皆可報名入會不收費用只須開示姓名年歲籍貫履歷及現任職務寄至上海陸家浜中華職業學校内工藝敎學研究會籌備處交葉公敻君收下聞報名入會者已非常踴躍云并將簡章列下（工藝敎學研究會簡章）一本會由省敎育會附設定名爲省敎育會附設工藝敎學研究會一本會以改良工藝敎材促進敎學方法爲目的一本會不以江蘇省敎育會會員爲限凡具有左列資格者皆得爲會員一現任工藝敎師者一曾任工藝敎師者一有志研究工藝者一凡贊助本會事務進行者本會得推任爲名譽會員一本會設總幹事一人幹事十人庶務一人書記二人會計一人一本會會務分通信研究開會研究兩種一本會於省敎育會開年會時舉行大會一次常會每月舉行一次遇有特别事故由幹事三人以上之提議得開臨時會議一本會不收會費但遇有不得已時得臨時募集之一本會會地暫設籌備處於上海中華職業學校内一本會簡章有不妥處於大會舉行時得臨時修改之 
[四馬路房屋繼起加租]  
　　福州路（即四馬路）萃秀里等一帶房屋以多年老屋形甚破敗每逢天雨濕漏不堪後經住户各自修葺始稍完整兹聞該處住 
 
 

Page 15

 
 
户昨已接得懿德經租處通告畧謂此虚房屋定於九月初一日起一律加租按月照租金增加二成云云各商店接得此項通告後頗形恐慌現已報告該路商界聯合會設法挽救云 
[商品陳列所消息]  
　　陳列所開幕伊邇本埠各項出品疊經派員催徵其已送到之科學機器化學工業等品均於昨日開始在第三層樓上着手陳列該所徵集昌陳耀卿報告絲業會館郁韵芙認徵出品二十餘家布業公所奚平甫準在中秋節前送到出品五十餘家並允將景文製版所出品一併送所帳業公所顧晉卿於昨日開大會勸該業四十三家應徵出品萃秀堂荳米業並油荳餅兩公所王佐才張樂君又油蔴公所姚伯棠及毛君等亦各擔認出品藥業公所袁蓉庵允徵出品七八百種醬業公所徐文湛亦擬備品三十餘種並講該所預留玻璃瓶罐以便裝置此外如茶葉公所徐閬人已向十餘家徵求出品均約九月二十號前一律送所陳列云 
[友華銀行銀市報告]  
　　中美新聞社譯友華銀行五日報告云禮拜六日倫敦銀價近遠期俱不動紐約銀行亦然倫敦紐約間滙價跌至三七二半今日此間開盤金鎊不動金洋高一分之四分之一交易價金鎊九月份爲三先令八便士又八分三十月份爲三先令八便士又八分之一金洋九月份爲六八又四分之三十月份爲六八又分之三市况穩固 
[國内輪船運貨進出口之調查]  
　　進口貨（厦汕）招商局之愛仁輪船昨由厦門汕頭裝來菜子五百八十三包洋傘四百四十件鷄蛋一百六十二箱猪棕一百二十件赤糖二百三十七包箱糖一百箱氷糖十五包絲頭一件鹿皮三件餘爲海貨木耳烟絲傘骨烟梗烟葉及雜貨（烟津）太古公司之通州輪船昨由烟津裝來小麥七千八百零八包黄豆五百八十六包芝蔴三百七十三包生仁五百包洋布二件髮　二件綢緞四十五件猪棕五十七件羊毛十八件羊皮八件及生梨瓜子杏仁精鹽粉絲洋參草帽邊與雜貨 
　　出口貨（港粤）太古公司之新疆輪船昨由申裝往汕頭之貨計麵粉二千六百包大米二百七十包豆餅一千塊青蔴四百八十四件黄豆二百四十五包藥材一百五十件洋紗一百十五件雜貨一百四十件又裝往香港之貨計生汕四百四十四桶藥材三百件猪油四百八十聽綢緞三十六件雜貨一百件又裝往廣東貨計麵粉四千包黄豆二千二百五十包皮蛋一百壜生仁一千九百五十包豆餅一千塊洋紗四百四十五箱生油一百聽土布五十四件藥材五十件（福州）招商局之新濟輪船昨由申裝往福州貨計麵粉一萬七千包水果四百二十三簍洋布三百二十五箱青蔴六百十八件白糖三百包茶葉一千八百九十二箱車糖八十一包黄豆一千一百九十四包生鐵九十六噸雜貨一百件（烟津）太古公司之通州輪船本日由申裝往烟津之貨計麵粉八千包洋布一千四百五十二箱白糖一千零二十包紙頭二千七百六十六件桶油一百五十桶茶葉一百九十五箱牛奶四百件白蔴一百件棉花七十包黄豆六百七十包蔴布六十五件牛油十九聽白鐵四百六十二擔雜貨一千三百九十五件 
[盜犯執行死刑]  
　　盜匪姚根華即周春山在外迭次犯刦曾奉上海地方審檢廳訊明判决死刑詳請上官核示去後前日該廳接奉批回諭飭執行槍斃王訪渠檢察長備文稟詳何護軍使委派陸軍第六混成旅步兵二團一營四連排長尹萬倉於昨晨率同目兵四名持械到廳稟到伺候清晨九時該廳司法警長楊芝階亦率同全體法等在押所四周照料未幾楊檢察官開庭升坐命提周春山至案畧詰一過照章給與酒肉食畢喝令如法捆綁由楊警長等將該犯押乘汽車周圍由各軍警保護楊檢察官亦隨後前往迤邐而至西砲台刑塲當將該犯置於地上由楊檢察官騐明無訛諭令開槍屍由善堂棺殮楊君與楊警長等即返廳稟復消差兹將罪狀錄下上海地方檢察廳第十五號布告云爲布告事案查盜犯姚根華即周春山於民國元年隂曆十月初五日夥刦楊思橋李琴舫家越日又夥刦周家渡南首張三大家均得贓分用再越數日又聽糾前赴張家浜不離姓名人家行刦固病未行事後分贓嗣又赴松江七寳鎭不識姓名人家因病途中折回事後分得贓物衣服是年十二月被獲寄禁上海縣監獄未及訊結該犯於民國二年七月二十四日在監脱逃本年一月二十三日由三林塘警察所緝獲送案迭經本廳偵查供認迭次搶刦及在監脱逃不諱訴請同級審判廳分别科罪依照懲治盜匪法判定執行死刑呈由江蘇高等審判廳轉報督軍省長核准奉令執行槍斃等因到廳遵於本月五日將該犯姚根華即周春山一名押赴西砲台刑塲依法執行槍斃除分别呈報外合行布告周知特此布告 
[搶刦義泰押店盜匪之獲辦]  
　　法捕房探目黄金榮韓邦遠包探方福林王德奎黄芝芳等偵悉今年三月二十三晚持械搶刦辣斐德路義泰押店之盜匪張紀先朱德元邱順山等匿居道德里内故於日前稟明西探長脱雷沙克君同至該處將張等三人及嫌疑人陳文路沈大二子戴光遠沈子卿孫兆興陳其山趙嘉福張紀平張子良范利元等十人一併帶入捕房昨解法公堂請究先由義泰押店主投訴是晚被搶情形惟面貌一時不能憶記故難指認請求訊究詰之張紀先朱德元邱順山三人供認搶刦不諱陳文路等同稱民人等雖與張等三人同居實不知有搶刦之事請求查察陳　員商之法正領事德君判張朱邱三人持械搶刦罪已成立着各押西牢五年期滿永遠逐出租界陳沈兩人逐出租界戴交六個月妥保沈子卿孫兆興趙嘉福張紀平陳其山五人各交三個月妥保張子良范利元兩人無干開釋 
[法庭開審葉耀蓮命案]  
　　葉耀連被錢福生等用竹揷入肛門致斃一案業奉地方檢察廳起訴審判廳在案昨午後奉審廳堵福曜推事命傳屍父葉家生屍弟葉小蓮屍弟婦葉陳氏鄭證荳腐店主楊來生糖食店主郝才福又胡金堂房東潘繼勛不到邊代表吳金福等一干人到案並提同在押之錢福生許榮生二犯到案特開刑庭預審良久判令屍屬等退去錢許兩犯還押候再訊核 
[渡客被撞斃命之檢騐]  
　　招商局之廣利小輪船航行路線係由新關碼頭至浦東中國棧房碼頭日必載客往返數次本月三號上午十一時許該輪從新關碼頭起椗開往浦東載客五六十人駛至中流適有彚德豐駁船公司之阿辣山德號極大駁船一艘因從新關碼頭載客送往吳淞口轉乘海輪事畢回滬故其船係朝南行駛距離廣利小輪船路線不違該駁船因打倒車掉頭致船尾撞及廣利船頭砰然一聲廣利船身大受震動該船老大竭力避讓雖未遭覆没然船頭以及機件已受損壞現該船須加修理方能行駛當廣利被撞之際有乘客皖人凌三現年四十三歲係由滬往浦東者適坐在船頭猝不及防致兩足均被該駁船之尾軋斷當由同舟之人設法舁凌登岸事爲該管虹口閔行路捕房所聞派探送凌往醫院救治旋因受傷太重不及醫治斃命由院通知捕房將尸車送騐尸所昨晨稟請公共公廨李襄讞於下午一時半會同英領赫君蒞所騐明升座公位由凌父凌克安投案泣求伸雪中西官以人證未齊當在騐訊單上簽判曰騐得凌三係被輪船撞傷身死由尸父具結領尸棺殮外候傳齊人證改期訊奪 
[汽車撞斃童子之騐判]  
　　某西人於前日下午六句餘鐘與其眷屬及日本友人同坐汽車該西人親自司機駛至滙山捕房轄境某處將江北婦人李袁氏之十五歲子李小通子撞倒碾傷身死由捕查見將尸舁入騐尸所昨日下午經公廨李襄讞與英領赫君蒞所騐明塡寫尸格升座公位尸母李袁氏投案泣求伸雪該司機西人亦親自到案承認由伊開車並稱同車之人今未到齊等語中西官得供判曰騐得李小通子係被汽車撞傷身死由尸具結領尸棺殮候傳集見證改期再訊 
[句容縣北二鄉告災乞賑函]  
　　上海華洋義賑會江寗六縣旅滬同鄉會會長鈞鑒敬肅者自入夏以來疊遭大雨敝處居滬寗路線江寗句容兩縣毘連之間自下蜀龍潭以至橋頭等鎭一帶圩田濱臨大江綿亘數十里均受水患方冀水勢退落收成尙不致全行無望詎隂曆七月十七十八等日復經霪雨狂風江潮陡漲圩堤潰決措不及護將前次未盡淹没之禾苗盡行淹没傾倒廬舍漂流糧食牲畜無算以致哀鴻遍野十室九空呼號之聲慘不忍聞災情之重較辛亥年爲尤甚若不懇請施以急賑則老而弱者固必塡諸溝壑少而壯者亦將散處四方流爲匪丐宜厚等忝爲人民代表不忍坐視除將實情呈各公署懇請迅予勘賑外素仰貴會慈愛爲懷仁風遠播爲此電達慘狀務懇派員履勘撥欵賑濟以重民命而恤災黎不勝迫切待命之至肅此敬請鈞安省議員屠宜厚農會會長盧東成敎育會會長徐肇坤鄉董華文選 
[寗波水災急賑會消息]  
　　寗波旅滬同鄉會爲救濟桑梓水災特設急振會并派第二科主任胡詠騏親往災區調查災情已誌前報兹胡君已於日前返滬據云此次水災之重爲往昔所未有當隂曆七月十一十二兩日風雨交作山洪暴發勢建瓴雲時間水高三丈許滔滔而下雖千萬斤巨石亦隨波逐流而來其間受災最烈者爲鄞縣之鄞江橋第就樟村一處言之人口百五十人死傷者達百十七人之多房屋倒坍殆盡道路橋梁大半斷絶其餘各村類此者尙多奉化災區最廣該邑之棠岙汪家村印家坑袁家岙等處房屋器物飄流殆盡人口爲山上倒下之崖石壓斃者屍僵如冰石慘不忍覩慈谿南鄉各山岙亦遭水災然較之鄞奉二邑尚居其次至振濟一節聞已擬定二種辦法即一面酌量施米清一時之急一面修復道路橋梁使人民有謀生之途不至陷於絶地而第二法尤爲當務之急惟需費浩大災區無力自謀非賴旅滬同鄉資助不能成事云現該會以調查告竣辦振方針大致定奪已特　振務主任莊崧甫曁慈善委員兪宗周分赴鄞江橋奉化等處相度地方情形辦理矣 
[内地水公司埋管工程近訊]  
　　商辦内地自來水公司前定規畫由大南門新北門一帶劃爲中區添埋大號水管開工至今始行告竣兹已在南門外舊滬軍營起直達該廠一律添埋二十寸大水管昨已佈置一切先繪線道再行動工聞該公司向某洋行所訂購最新式出水機十月間約可運滬裝置妥洽即可開機出水以後水力似可充足云 
[交通大學經濟部學生分隊北上]  
　　交通大學經濟部遷京事迭誌前報聞該部學生因開學期近津浦全路交通經已恢復現分二隊乘車北上第一隊定六日乘九點五十分早車由滬赴寗第二隊則乘七日九點五十分早車至寗第一隊七日早在浦口上車第二隊則後一日上車云 
[浦東高小聯合會常年會紀]  
　　浦東高小聯合會於前日假滬南浦東公所開常年大會推舉王兆璋爲第三届會務主任並商榷組織浦東童子軍聯合會學生演講會諸問題至下午三時散會 
[檢定合格敎員之布告]  
　　上海縣公署昨發布告云案奉江蘇敎育廳第一六九○號訓令内開檢定小學敎員委員會案呈第四届小學敎員試騐檢定該縣受試騐敎員業據第三路主試臨時委員將試騐成績呈報前來當經詳加覆核分别評定除依照檢定規程二十七條之規定宣布外合亟開單令仰該知事分别轉飭知照此項檢定合格敎員自十年八月起以滿五年爲有效期間除現任敎員仍照常任事外其非現任敎員應依照施行檢定小學敎員辦法第九條之規定由該知事將各該敎員姓名資格通知各學校儘先聘用並仰依照檢定規程第二十八條之規定曁本廳第一千零二十號訓令轉飭各該敎員迅將許可狀費及印花税呈由該知事彚解到廳以憑核發等因到署奉此除令勸學所知照外合行布告仰各檢定合格敎員知悉自十年八月起以滿五年爲有效期間仍將許可狀費及印花税呈由本署彙解以憑轉請給發許可狀其各遵照特此布告計開鄭寳理趙貴秀奚振纓徐秀徐廷傑徐子彬趙世礽黄佐才陳寳琛楊易吳垚沈涵清 
[湯節之致各路商界聯席會函]  
　　各路商界聯席會諸公均鑒敬啓者前見報載貴會選舉總董鄙人亦列名預選曾經函叙困難情形請求勿與决選當荷諸公察及不意昨承史觀濤林大松馮秋心趙南公四君惠顧竟袖出鄙人當選總董證書接閲之下不勝惶愧以鄙人之愚陋方以公私蝟集不克兼顧爲慮故對於舊有職務尚有在力辭中者正恐自誤誤人有虧天職耳不意諸公不察仍以總董重任相許隆情厚誼慚感無地惟力有未逮有負諸公實多爲此剴切直陳並賚還證書祈即惠納另選賢能當此重任鄙人庶得免於罪戾他日果有相當機會當仍爲貴會盡力决不敢有推缷區區苦衷尚乞鑒原母任感荷湯節之啓 
[上海各交易所發起公會紀]  
　　昨日（五日）下午三時上海各交易所因發起公會事宜假座東亞酒樓開茶話會到者如合衆晚市物劵交易所句瑞琨滬海證劵交易所葉惠鈞中國證劵交易所陸叔同烟酒交易所謝復初夜市物劵交易所黄瑳玖滬商棉紗交易所陳仲强上海煤業交易所謝蘅牕金洋交易所陸觀甫證劵棉紗交易所王搏九等十七家人數共四十餘人當推向瑞琨爲主席旋由黄瑳玖葉惠鈞陸叔同先後發言均認爲必要經衆一致贊同推定每所一人爲籌備員其籌備處暫設法租界愛多亞路一百十三號十五號即日進行 
[閘北二段救火會選舉會紀]  
　　閘北二段救火會於九月四號選舉會長職董由徐乾麟賚耀庭尹村夫陳維翰蒞席監察當場開匭檢視謝蘅牕當選正會長實耀庭丁梅生副會長徐乾麟議長兪宗周陳維翰李珪有袁履登朱榜生朱節香朱竹賢陳炳謙蔡正穆議董尹村夫文牘莫梅卿查賬 
[洗衣公所之籌備]  
　　本埠各洗衣作主爲維持營業妥籌善後擬設立公所前日下午二時開茶話會到者百餘人公推施金全爲臨時主席開會　　如下（一）公舉施金全方蛟　陳景綏爲籌備正副主任胡善來劉成記沈寳記傳炳生黄林慶張東生般裕堂余阿炳爲籌備員（二）先行租定公所地址以便會議而利進行（三）請來賓洪賢鈁馮欽珊羅三桂王瑞熊爲公所顧問 
[姚局長整頓税務科内部]  
　　滬南工巡捐局税務科辦公室頃由姚局長知照税務主任將内容規模大加整治現已將收捐部分佈置妥貼分爲雜捐攤捐船捐車捐等名目每一收捐處加懸銅牌將徵收時刻註明以便納捐人隨時觀覽而免貽誤並規定各職員辦公時刻自上午八時至下午五時止均須一律齊集云 
[警廳招領啞女孩]  
　　淞滬警察廳昨發傳單云本廳據二區單稱由滬杭甬鐵路駐滬警務處函送四日上午十一點由杭開滬之早快車查票員交下無票乘車之啞女孩一口年約十一二歲黑方面孔短頭髮帶小艾葉耳圈穿白洋布衫黑斜紋馬甲月白光布褲赤脚身上帶黑線袋繡白花内裝銀角四毛銅元四枚小銅元六枚小木梳一雙現留置新普育堂仰該親屬逨來認領 
[河南副劵開奬紀]  
　　昨日爲第二十次河南救濟有奬副劵開奬之期在南市久大碼頭利濟局舉行自上午九時開始至午刻十二時止兹將五大奬號碼及經銷票號錄下頭奬一萬七千七百八十五號本埠財運來二奬一萬三千四百九十九號本埠瑞源三奬三萬六千七百七十五號杭州大吉祥四奬二萬三千五百三十八號本埠廣萬源又四奬三萬七千四百六十九號京津鑫記五奬九千四百三十七號本埠廣萬源又五奬一萬五千九百四十七號南昌福順祥又五獎二萬七千一百六十七號本埠善利全 
[德貨來滬日多]  
　　自歐戰停止以後德商重振舊業近來各貨之運滬者多日如機器及顔料等較前更爲精巧堅固滬上各行趁此馬克價低之時紛紛往定而尤以禪臣洋行爲最多該行前經理各名廠現在仍舊繼續獨家經理故營業異常發達本埠新創各廠機器大槪均由該行承辦云 
[電燈公司生財拍賣抵債]  
　　湖北路福來德電燈公司白克路二十七號門牌平永泉電科店中華第一電泡廠等同控勞合路生昌電燈公司主應啓宏將僞造之通惠銀行支票騙取電燈泡電科變價偕夥棄店逃逸等情經老閘捕房派探往將該店生財電燈泡等物起存捕房於昨傳同事主楊仲和沈尚卿平永泉等至公共公廨第一刑庭即據九十號西探上堂稟明前情請示並據楊等到堂證明被騙情形經中西官核供判候給諭將生昌公司貨物拍賣得欵歸各債權人公攤 
[石子船撞損米船之索賠]  
　　蜆子帮米船項惠生由青浦珠家角裝載白米一百四十石開行來申駛至石灰港浦江中突有寗波巨大石子船一艘迎面駛來項船避不讓及致被攔腰撞損項妻失足墜浦幸即救起然白米盡遭水濕昨由項將該石子船船主趙某同至上海報告貨主向莊索賠 
 [P糞車傾棄浦江之查禁 
　　華界清潔事宜向有商人認捐所有糞穢雇船運銷鄉間藉作肥田之用近因内地滯銷以致每日所倒便溺無船裝儎此次風災以來各糞夫竟將糞車盡行傾入高昌廟以西之黄浦内日有數十車之多臭穢不堪實屬有碍衛生兹爲駐泊該處之水警師船查見爰特呈請第三隊轉致滬南工巡捐局迅予取締以重衞生云 
[庽客猝斃尙須剖驗]  
　　庽居廣東路二百號門牌大豐旅館内之上海人楊伯英現年二十二歲於前日猝斃經茶房王阿二得悉告知司賬李茂英報告老閘捕房飭探將屍舁入斐倫路騐屍所報請公共公廨李襄讞會同英赫副領事蒞所檢騐一過即升座公案據中西包探投訴調查死者家屬無着請爲核示並據見證王阿二李茂英到堂證明庽客楊伯英忽爾身死情形經中西官核供於中西騐訊單上分别下諭云候飭西醫剖騐明確是否病斃再核此諭 
[汽車傷人三則]  
　　徽州人沈廣發昨日下午三時許行經百老匯路公平路口遇有五千二百零八號汽車駛來退避不及致遭撞倒跌傷頭部經提藍橋捕房三百五十八號印捕瞥見阻止汽車開行押令送往同仁醫院醫治一面帶汽車夫入捕房稟請捕頭核辦又有某號汽車於昨晚七時許駛經法租界愛多亞路撞傷廣東人十二歲男孩陳葉春跌倒於地山大自鳴鐘法捕房巡捕雇車送入仁濟醫院醫治一面抄錄汽車號呈報捕頭請究又有西華德路廣興呢絨號十六歲學徒張載之於昨晚七時半行經外虹橋塊適有三千零七十四號汽車自西往東駛來不及趨避致遭撞跌碾斷兩腿骨即經閔行路捕房一百六十八號印度捕到來押令汽車送往同仁醫院醫治旋帶該車夫入捕房稟候捕頭發落 
[旅客自縊身死四誌]  
　　九江路大雅旅館十六號房間内寓客王瑞生自缢身死經該旅館報捕稟請公廨中西官檢騐並由王之姘婦丁黛玉自投捕房解奉公共公廨諭着押候訊核在案昨由看所婦人將丁黛玉解案請示即據中西包探上堂稟明前情並將西醫剖騐單呈案經中西官察校醫生騐單以王委係自縊身死並無别故遂判丁黛玉開釋 
[婢女被虐私逃]  
　　蘇州女子陳春來年十一歲因家貧由其母屬　領來滬價賣與南市關橋附近某姓家爲婢女近被其家主婦虐待不堪其苦即於昨日清晨七點餘鐘時私行逃遁出外在毛家弄地方徘徊路隅適被該處住户老嫗洪陳氏所見詰悉前情本擬送回其家因該婢不肯將住址説明遂即帶至第一區警察署由王金山署長飭留候召屬認領 
[花會賭徒分别科罰]  
　　花會賭徒貝阿興鄭阿根王阿三在虹口百頓路四百六十六號屋内組織花會機關四出誘賭歛錢前日被該管捕房華探目王賜福查悉恊同西探往將貝等三人連同賭博花會字據一併帶入捕房昨解公共公廨經中西官訊明判貝罰洋三十元鄭罰洋十五元王罰洋五元一併充公花會字據焚燬 
[搶土禁押一月]  
　　無賴王德勝日前在法租界搶取某甲烟土一大包售洋化用現爲包探李榮卿得悉前往將王及同黨徐竹山拘獲抄出銀洋帶入捕房昨解法公堂請究先由該探上堂稟明前情詰之王德勝供認搶取不諱徐供實係王搶取後民人祇分用洋六角求宥中西官判王押西牢一月期滿逐出租界一年徐逐出租界以儆 
[誌謝]  
　　昨承商務印書館惠贈第三○九期（英語週刊）第十一卷第八號（少年雜誌）各一册又楊樹浦滬東公社惠贈第四届年報一册又大世界惠贈八月份游劵十五紙誌此併謝 
雜評二 
[作孽（訥）]  
　　兵禍之爲害非特戰亂之區人民受直接損害即在他省市面上亦受其影響焉故今日一聞戰訊人人蹙額而歎曰此軍閥之作孽也 
災荒之爲害非特被災之區親見呼號宛轉之慘狀者惻然動心即吾人每日披讀各地乞賑之電文亦無不悽然不安故今日一言水災人人蹙額而歎曰此天作之孽也 
雖然人民受此種作孽之苦痛實出於旡妄之災而亦無可避免者獨奈何於此天作孽軍閥作孽外尙有出於自作孽而不悟者 
公布欄 
[上海地方檢察廳]  
　　批示鄭增福前經諭爾夥將爾號眞正樣單加蓋至成圖章呈廳比較眞僞方能核辦仰即知照此批何學忠候緝拘此批徐建勲狀悉限七日内補具控訴理由書以憑核送此批張耀堂已保釋矣此批魏占揚狀悉准領此批嚴富金狀悉候偵查核辦批此李少卿狀悉案已傳訊仰即如期投案備質可也此批張阿炳狀悉爾子准否交保候訊明核辦此批王良貴狀悉仰即照章納費以便給領此批趙文奎狀悉案已票傳仰即依期到廳候訊柴批龔國新狀悉仰即來廳投騐此批劉友賢等狀悉陳國瑞已准交保外醫治矣仰即知照此批唐有寛等狀悉所稱張萬興等得賄僞證該民有何確據未便據一面之詞即予提究此批以上九月五日 
[上海縣公署]  
　　批示清眞寺董事會董事蔣煇等呈爲請將楊順源從緩限遷由批呈悉現據豆腐公所業董張錦堂等來呈已批候再予勒限遷閉違千發封在案　即知照此批豆腐公所業董張錦堂呈爲抗諭不遷請回復執行迅予封閉由批呈悉候再勒限半月嚴諭楊順源遷閉如再違延即予發封可也仰即知照此批 
[淞滬警察廳]  
　　批示李鍾珏爲創辦内地證劵交易所正式開幕請派警保護由來呈閲悉查本廳代募巡警向章至少必須三名所請僅止二名不敷輪班值守候飭該管警所代募三名以資保護仰即知照此批 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[浙皖旅行記（下）] [  風麋餘生]  
（四）杭州之車夫 
　　杭州自有黄包車以來營業頗稱發達然觀車夫之拉車實較上海之車夫爲善若彼每在拖行之際且呼且行互相避讓不若上海之車夫各不相讓以致屢肇事端也 
（五）杭州之包車 
杭州之包車較上海之汽車更出風頭其車經過熱閙處鈴聲噹噹猶上海救火車之鈴聲故在薦橋義源金珠舖并旗營西湖等處此聲尤多恍若上海之坐汽車者每經南京路特閙其喇叭聲以誇耀於衆然其穩妥則不如杭州之色車矣 
（六）杭州之路狗 
杭州城站下車一入街道即見路狗馳聘於道其身之患疥癬十居其九客舍飯館之口更其多也然此種路狗絶未見有注意者因此種路狗非但有碍觀瞻實能傳染疫癘若爲公衆衛生計警廳急宜取締之 
（七）杭州之土地 
杭州爲浙省之樞紐人民亦五方雜處故欲得眞正杭州之土民實無能稽核也然據傳聞所得有二一説眞正之杭州土民止十八家當金兵南犯之間屠戮無餘祇有一村計十八家適金兵未到致獲倖免即今之（流下村）是也出杭州北關門約十里左右便可達之然不知飛來峯究從何處飛來而能殁蓋如許人民兩兩相較其數雖同然由前之説固難證實惟由後之説尤屬杳渺其杭州之眞正土民未知究以何説爲然哉 
筆記 
[怨耦記（下）] [  陸凡夫]  
　　敏得意猶未可謂順從固爲婦天職然耦我而色不稱終大有忝耳一日夜歸見其婦偶御珠花則曰曷以是假我予友方有需也婦坦然予之如是者數月而婦之飾物幾空矣每謂友人假去而無旋者蓋敏得故與蕩婦狎凡取敢諸其婦者盡以贈外遇此虚而彼盈敏得則猶之交易所中之經紀人固不能望盡人皆盈也時或酩酊猶且肆詈婦亦莫敢與爭若飾物之去初不知其底藴後亦稍稍疑之然未嘗一啓齒聽之而已即歸寗父母或詢亦謂兒不喜穿戴也旣而得孕已數月人或戲叩敏得謂君伉儷不和子復何來則憤然曰是必非吾子若吾者何能垂青及於此女嗟乎汚衊己婦此其創例歟會敏得之外大母病篤母往省視而未歸敏得一夜又醉謂其婦曰吾聞若來歸我時若父贈若三千金有諸婦曰信也曰然則曷以予我吾爲若儲之婦曰不然爺以金予妾特爲壯行色耳囑勿耗曰吾爲若儲獨不佳耶曰爺特以存摺予妾月必持去計息苟不在將何以對敏得即勃然怒叱曰唉勿爾勿爾儘不必予我若需金又何爲吾聞若待字時即與人有染若將金去贈所歡可耳婦聞言啜泣敏得曰亦母惺惺作態在理吾亦足出女言次即褫婦衣且扑擊婦不知所可衣解膚着拳如雨熱血隱忍已久至是遂相將奔出胎氣大動婦暈去臥血泊中而胎墜矣此今年一月中事海上報紙均載之余則詢而得其詳云 
陸凡夫曰夫婦者家庭之起點而男女之歸宿也此輓近學者所以於婚姻問題恒加之意歟是豈能以命令了之哉然婚姻自由固亦非謂不恃父母之命媒妁之言一不之顧而悉以己意處之也大抵成婚之最要問題乃在性情意志之脗合無間惟如是始足言幸福耳若容貌顔色已次矣降及於財猶足齒耶吾記汪敏得徒爲自由悲己 
劇談 
[上海十年來坤伶雜誌] [  芷卿]  
　　沽上有女伶宋毓卿者其母爲譚鑫培家乳媪毓卿隨母居於譚鑫培授徒訓子時毓在窗外遥聞私練久之竟略得英秀風味遂來津門業女伶梨園行中有知其身世及嫉其藝術者相戒抑之荆山之璞至今無人得識及余見其戲已暮氣頽唐不堪回首矣 
張少泉噪音宏亮扮相亦可不過態度輕薄作派常流於猥褻滿口油腔滑調曩猶喜反串紡綿花盜魂鈴類劇近年芳夢想不到武力統一 
春已減臉上之點點落花漸現黝黑色湖上歸來隸大世界聲譽漸不如前陳蕙峯之臺步噪音誠不若張而肯遵守規範不稍踰越故善聽戲者皆取陳而遺張也 
陳婋嫻爲唱老旦陳文啓之姪女克承家學其伯父所能者婋嫻悉能之幼曾卒業於女子高小學識過常伶故老旦之外并能串小生鬚生彩旦等角博而能精實爲難能鮮靈芝在廣德時無論新舊劇皆强陳爲配生色不少後因細故勃谿陳入中和鮮從此有折臂跛足舉動支絀之窘狀因之陳名益噪近由文啓主婚嫁某商爲妻隔墻紅杏從此有主不復與碧桃綠柳同報好春消息矣 
趙鐵珊初來滬隸丹桂名與其妹紫雲及周桂寳等相埒未幾忽輙演北上其志欲爭得皇華春色可占百花頭上殊不知入都以後無聲無臭反不若春申江畔之得意於是重復南來亦不如前論其藝作派穩妥運腔老到所以不能名振一時者蓋病噪音之欠嘹喨故不能取悦多數滬人之耳鼓矣 
新聞 
[二十世紀世界唯一唱歌家逝世] [  碧城]  
　　意大利歌者思鋭扣卡路蘇ＥＮＲＩＣＯＣＡＲＵＳＯ名震歐美每年唱曲得欵平均計算合美金七十餘萬西人於一藝之精而價值若此蓋近世文明各國皆重樂歌ＯＰＥＲＡ上流社會之人大都嗜之卡路蘇今春曾患病於紐約某旅館病狀甚劇棺木已備該旅館主人曾商請警察局令街上車馬勿作劇聲致擾病者其愛護之若此紐約各報皆於首頁緊要新聞欄内逐日詳紀其病狀及起居雖帝王之尊榮無以過之後竟告痊且復登台奏技詎於八月二日舊疾猝發逝於本鄉年四十有九計彼平生營業積欵已逾千萬今各報復紛紛於首頁緊要新聞欄内紀其訃音矣 
小説 
[社會小説衆醉獨醒（四二五）] [  瞻廬]  
　　第六十二回乍合乍離前因後果不緇不磷衆醉獨醒然而子才心裏郤又不以爲然他説婚嫁兩個字是兒女子絶對的自由怎好受那先訓的束縛便算先訓當遵試思你和邦平後此雖然生疏但是究有連襟之誼先訓上所説的不通往來不聯姻婭已完全失了效力到了今朝更無遵守的必要總而言之我們都是旁人解决這問題都是錦心身上與其無謂辯論何如直截爽快取决令愛也免得我們饒舌張師母拍手道哥哥這樣千眞萬確我便依着哥哥幹當下回到房裏去探女兒的口氣去了一會子出來報告説女兒對於這事或從或違没有甚麽表示單道要看玉如的誠意如何再定方針要是人家没有這條心我們忙碌做甚麽子才拍　道錦心旣這麽説那事便好辦了我便擔個完全責任包在幾天以内玉如抱着滿腔誠意自向府上來乞婚説罷欣然告别（劉張姻緣至此又合）過了幾天子才又到達夫家裏達夫不在家單由張師母出來相見問及這事子才道畢竟錦心甥女玲瓏剔透玉如果然没有這條心我枉自忙忙碌碌想吃一杯謝媒酒説來眞是好笑張師母覺得亳異忙問其故子才道我見玉如時曾把兩姓聯姻的事微露其詞呌他自定計較誰料他態度異常冷靜一些兒没有表示我很覺奇怪問他可是另有了心上人他道没有没有一來求學時代不當起婚姻之念二來家難未已日在困心衡慮中度生活更不暇有此念我道那麽可是對於張姓女不甚滿意 
餘瀋[  朱志先]  
　　非笑猶不可私譏最難堪人非堯舜孰能無過過而責之亦足以盡交友之道獨恨夫私譏者嚮壁虚造攻入之惡將謂速其改悔歟奚用私爲 
吾尤恨夫今世私譏者觸目皆是吾欲化身萬千一一抉彼輩之口而覘其心嗚呼此中國人之道德 
 
 

Page 19

 
 
   
 
 

Page 20

 
 
常識 
常評 
[説賭] [  老圃]  
　　人有私産無條件而贈人固其自由附條件而贈人亦無禁之之理何獨於賭而有禁然世之所謂道德所謂法律皆以賭爲大戒其故安在 
此無他人與人交接期於兩利利於彼而不利於此即窒礙而難行賭者之蓄心皆在損人以自利此其害於道德者一又人生斯世有所得必有所報故得一分財産須盡一分勞力賭者之蓄心皆在倖得而不償此其害於道德者二 
旣有害地之心又有倖得之心則道德之藩籬已撤故賭敗者計無所之即擴充其害他倖得之心小者鼠偷狗竊大者貪贓納賄 
投機之名與賭異然具有害他倖得二要素則與賭無異尋常賣買一方得貨一方得錢兩利者也賣空買空一方失敗富翁變爲乞丐一方勝利乞丐變爲富翁故曰與賭無異 
近日滬上銀行錢莊夥友舞弊之案日有所聞探其原因皆投機也近日滬上旅館旅客落魄不能歸者其數甚衆探其原因亦投機也長此不已墮落者將愈多嗚呼誰生厲階至今爲梗 
經濟 
[朱香晚君講演婚式改良] [  黄炎培筆記]  
　　（十年八月二十八日家庭日新會）宗旨主張以倫救奢 
手續主張訂婚難成婚易 
今世俗適與此相反訂婚舊俗兩親家相得即訂甚有指腹爲婚者新俗男女相悦即訂俱何其易成婚重其聘物多其儀文（聽講者張君言新俗索鑽飾有一枚值千金者似簡而實費）又何其難謂訂婚宜難須十分鄭重知識身體性情均須大略相當成婚宜易須謝絶鋪張 
事實朱君子畢業於日本鹿兒島農業專門學校婦畢業江蘇省立第一女師範學校於七月二十八日假上海也是園結婚朱君之行此式先得兩姓家庭之同意朱君之母夫人曰 [一個時代一個格式 ]故對此婚式絶無異議新夫婦亦欣然同意 
　　費用婚費本以婚男自己負擔爲是但朱君子初回國就事不得已由朱君借與二百元預算以一百元充新房設備費牀二十三元帳十餘元桌一凳四及他物幸不超過以五十元充新夫婦衣飾費新婦三十元内衣及裙十一元餘購地物新郎衣二十元别以五十元充招待消耗雜費略超過計總費二百三十餘元 
儀式新郎偕新婦同車入也是園兩家長已先入雙趨舅姑外舅姑前就所在行相見禮畢堂中央放盆花新夫婦家長來賓團坐家長報告訂婚成婚經過情形來賓胡適君狄福鼎君某君相繼演説略含祝賀意新夫婦致謝皆退 
請來賓帖新夫婦具名兩家長同具名不受禮物來賓便餐四盌四碟 
　　朱君講畢復申言曰余以此詔學子行之者非一人皆稱便但倡自吾輩人謂本無錢不得已耳安得有明達而熱心改良風俗之富家毅然行此爲社會倡 
記者曰結婚不過宣告男女兩相情願一種手續耳對天交拜與敎徒行之於敎堂皆告諸神也古有媒氏專官與外國行之於官署皆告諸官也今對羣宣告廢神權官權而惟人是尊於吾心犁然有當焉 
因宣告結婚而邀親友親友致賀惟其意也後乃以文字以物品相尙以豐而耗金無算主人設食享客一飽而已後乃相尙以豐而耗金又無算常人狃於習俗不知變即知之亦不敢變貧者忍痛行之禮成而家破滿堂懽笑主人欲哭而不能賀客去債主來矣吾人須知有能革此敝俗者不惟自己省錢實亦造福無量 
朱君願富家率先行此余意苟富家行此而心有所不安也不妨别斥若干金施之於敎育或慈善以爲某男女結婚紀念則雖於所施者相尙以豐而受賜彌多矣（乙種酬） 
道德 
[個人道德和公衆道德] [  王鍾緯]  
　　關於個人方面的道德 
（一）衛生宜常常清潔自己的衣服及保護身體謹愼飲食 
（二）秩序作事宜守一定之秩序於公共地方尤宜保持秩序 
（三）勤勉每日須盡力於廳盡之職務宜耐勞耐苦不可懈怠 
（四）節儉愛惜光隂利用餘暇勿妄用金錢 
（五）信用不要輕允許自己所不能做的事情 
（六）誠實不要妄語不要苟取宜言行一致 
（七）精細思慮精密處事周到凡事宜三思而後行 
（八）自制戒無益之嗜好制止不正當的欲望 
（九）敏捷作事應求敏捷勿失好機會 
（十）禮貌談應對不可疾言遽色儀容宜莊重服裝宜整潔 
關於公衆方面的道德 
（一）協助隨時隨地扶助他人盡己所能爲國家出力 
（二）服從遵守規律服從多數正當主張 
（三）同情不可故意反對他人之正當主張須表示同意 
（四）公正破除情面捐棄私見選舉時不爲利誘 
（五）勇敢援救他人之急難受挫折不可灰心 
（六）犧牲犧牲一己利益爲公衆謀幸福 
（七）責任心受人委託及被人僱用必盡力爲之視公衆 
事如己事 
（八（共同心養成共同生活習慣樂與人共事（乙種酬） 
衛生 
[白血球之機能] [  兆清]  
　　人身血液之成分有三在顯微鏡下窺之見其色黄而稍大之圓形曰赤血球其稍小而透明無色者曰白血球其餘液體則爲血漿三者之功用各自不同赤血球爲吸炭吐養之用爲發生體温及運動之原血漿則全含營養（如蛋白質纎微質等）以輸送至各部若白血球者其功能尤大兹詳三種殺人（强盗）刀殺人有罪 
（社會）隂謀殺人無罪 
（政府）政治殺人應該 
述如下 
白血球者中含一種消毒素（ＡＮＴＩＴＯＸＩＮ）能殺病菌醫學家名之曰食菌細胞能周歷人身各處尋求食物無已時能自營半獨立之生活雖皮膚及硬骨中亦能侵入例如皮膚受傷白血球即時凝集混於血液恰若積土成壘以禦敵攻其職即在結合新成之皮膚保護新生之肉苟或病菌侵入敵勢强大之時白血球亦增加成分奮鬭求勝直至死而後已當激戰時人身即發熱此種情况在顯微鏡下歷歷可睹白血球退治有毒之微生物其效如此 
然白血球豈始終能殺敵致果以衛吾身乎此亦當然之疑問也原夫白血球之貪食病菌非有保護人體之義務乃其自體有食菌慾爲之動機有時病菌甚多大敵當前亦竟然放棄其作用故醫學家欲使白血球盡得其機能乃設法增進其食慾使常司殺敵之功其法維何即用一種激剌性之藥如阿卜索寧ＯＰＳＯＮＩＵＭ之類使其食慾亢進而興奮其殺敵之精神也又病菌之帶有阿卜索寧之性質者尤有效云（乙種酬） 
[便秘治療談] [  焦桐]  
　　便秘爲我國人常有之病而尤以坐業之男子及少運動之婦女爲多此病每爲人所忽視而不知其有礙衛生者甚大蓋吾人日食三次應有一次通便方無害於健康否則兩日不通便即屬便秘是不但有害於腸管且由腸壁吸收宿便中尿酸混入血液以致身心違和起倦怠心悸眩暈頭痛惡心嘔吐失眠嗜眠腹滿胃痛等疾等症尤甚者由腸管内分裂菌之作用發生腐敗毒物其害更足致命如腸室扶斯（即傷寒）其顯著者也便秘之有害健康也若此吾人可不設法治療乎 
治療便秘之法所用藥物不外峻瀉劑與緩下劑二種用峻瀉劑利在乎攻用緩下劑利在乎消而西醫更有所謂灌腸法者則利在乎手術然吾人研究衞生與其治療於旣病之後孰若治療於未病之先其法固有可得而言者略述如左吾人每日早起須注意適宜之運動使身體或前後彎曲或左右廻旋均有促進腸壁蠕動内容物運行之功又食後步行十餘分鐘亦有帮助食物消化下行之效又飲食務擇易於消化之品生冷油膩一槪樽節則積滯少而腸壁無所妨碍大便自暢矣此外如温水沐浴則每週二次腹部按摩則從右而左每日上厠則宜有定時（早晨最合）皆吾人所當注意而最見奇效者莫如每晨飲蒸汽水一杯（須空腹時飲）勵行旣久則腸胃宿垢自然盪滌而大便無閉結之患矣敢將余所經騐者介紹於世之衞生家（乙種酬） 
 [L雜錄 
[孟羅主義ＭＯＭＯＥＤＯＣＴＴＮＥ]  
　　憶自美國大總統孟羅氏發表宣言以來孟羅主義乃喧傳於世然不明瞭其意義者尙多故譯之以告不明是意者西曆一千八百二十三年美大總统孟羅致書美國國會發表宣言三條 
一吾美不承認歐洲列强在美有開拓新殖民地之權利二凡我美國人民决不干涉舊大陸之事 
三新大陸之事吾人亦决意不許舊大陸之人民干預之 
此宣言即世所謂孟羅主義是也（未具名蓋章） 
問答 
[蔣愛若問]  
　　（一）腦筋不足則讀書易忘究有何法以補腦（不用藥房中之補腦藥品）庶能讀書過目難忘 
（二）面色淡白係血虧之表象究有何法以補血（不用藥房中之補血藥品）俾面色轉爲紅潤 
（三）近視眼除帶眼鏡外尙有何法使其兼能遠視 
右問如蒙高明詳細賜答則感德無涯矣 
[隨園全集特價五折]  
　　大字精校增補國點 
全書三千頁分訂六十四册 
甲種中國連民紙定價十四元特價七元 
乙種上等有光紙定價十元特價五元 
郵費甲種六角乙種八角木箱一元外埠木箱不寄 
上海棋盤街文明書局發行各省中華書局代售 
 
