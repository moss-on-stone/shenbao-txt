# 1886 - 175 - 4904745

 

Page 1

 
 
[日知録集釋出售] [  點石齋主人啓]  
　　顧亭林先生日知録一書閎博瑰麗上下古今黄潛夫先生爲之集釋此書益極大觀惟是翻刻日多譌謬日甚本齋特覔善本精繕細校付諸石印縮成四本外用錦函定價每部二元准于三十日出書談經世之學者此書實枕中鴻實也尚望諸君從速購取售處在法大馬路南申昌號英三馬路北申昌號如有躉售格外克己可向點石齋帳房面議此佈 
[八十號畵報出售] [  點石齋主人啓]  
　　臚唱之日新貢士咸集闕下恭候欽點其得列於一甲三名者欣喜何可言喻謝恩畢出午門卽有儀仗馬匹安排定妥導引游街本齋特圖之願有志者觀咸而興起焉淞隱漫録圖說一則仍附畫報之末准於二十六日出售此佈 
[曾文正家書書後] [  雙古罌齋主人稿]  
嗚呼今而知掀天事業必由脚踏實地來也子思子言素富貴行乎富貴索貧賤行乎貧賤推之夷狄患難無入而不自得乃爲君子然能於富貴之時不忘貧賤謹守祖宗家法勗弟兄以勤儉戒子姪以驕奢雖流離顚沛中所書家信仍兢兢然三致意焉宜其文章經濟卓絕一時而福澤之長亦卽於此可見黄梅雨足靜坐無聊閱會文止家書十卷又上下二卷不禁感歎深之曾文正起自田間出將入相洵爲中興第一流乃其自述家世務農讀書葢六百年來未嘗有舉秀孝者其積累之深且厚如此公自翰林七轉而貳容臺稱重慶下者通籍後又十餘年比丁太夫人憂奔喪回藉　奉團練大臣之命勉遵嚴訓墨絰視師嗣是以一身係天下安危者幾二十年且也一門羣從盡號知兵愍烈殉節於三河靖毅歸紳於白下雖云忠義未免傷懷或疑身任封疆力支艱鉅其於家庭瑣屑不復關心後之人猶將以國爾忘家公爾忘私諒之而乃忠孝之忱友于之誼承先啓後之衷懷每流露於行間字裏此豈矯揉造作者之所能哉精神所泩金石爲開五等崇封固分内事耳夫古之善言家教者漢萬石君仍世孝謹不以言而以行石慶數馬己爲通脫視石建之晨入子舍親滌中裙牏厠者有間宜乎入里門不下馬爲萬石君所詆訶也馬援以椒房之親不列雲臺諸將中然其訓兄子嚴敦深以議論人短長爲戒厥後明珠薏苡謗讟繁興至藁葬城南不敢以聞亦可見士大夫保全終邕之難若張安世家童八百人各有手業似又矯枉而過正矣其他顔子推柳玭皆傳家訓可爲法守不僅其家之子孫而欲如曾乂正之樸實說理至於再至於三一動筆時便似履春氷而蹈虎尾考寶早掃書蔬魚猪八字箴言恪遵祖訓永永不可忘者實未之前聞此豈僅曾氏一門之藥石哉亦豈僅凡爲富且貴家之藥石哉且今之所諧富且貴者吾知之矣富不必千萬百萬貴不必一品二品甫登仕版偶據要津便忘却本來面目居移氣養移體出則輿馬僕從入則聲色田園至於弟男子姪年當就傅不過費數十金百餘金聘一西席不問其功課也不察其行習也一任夫頤指氣使流人于驕奢淫佚不再傳而銷磨殆盡方謂日中則昃月盈則虧乃天地自然之氣運而不知皆其所自取讀曾文正家書可以鑒矣若夫足榖翁守錢虜睫毛棱棱長寸許見金銀則作鸕鶿笑或有以緩急相告輒閉目摇頭爲不聞不睹狀似乎坐擁阿堵物可享用數百年甘替後輩作牛馬豈知悖入者將悖出徒令後之人以不了漢笑阿家翁古人云積錢與子孫子孫未必能用以視文正此書本不當同年而語特富與貴相提並論不妨偶一及之耳抑又聞之公孫宏以丞相封平津俟位列三公而以飯脫粟用布被爲當世所譏以爲詐僞大丈夫處何境界作何舉動一味酸寒氣象禾免無病而呻吟旁觀者轉疑其言不由衷然而詐僞祗在一時一事且於家庭骨肉之間必不忍參以詐僞曾文正一生勳績皆從眞實上做成其待諸弟尤極懇摯倘有違言卽愧悔萬狀不憚反覆詳明使歡愛無間而後己况所遭境遇拂鬱居多人第見位星聲名遠出郭子儀李光弼上不宜過自貶抑拳拳於日用飲食之微則非特不知文正且不知保泰持盈大人感應交關回難爲淺見寡聞者道也然則文正此書明白曉暢雖家置一編也可爰揭其大旨於後 
[贈牌示奬]  
　　福利公司代售西人格拉刻所掣哈斯答滅火藥水前在上海試騐靈妙異常日前格拉刻軒輪至甯波禀諸甯紹台道請擇空塲試騐道憲允之格拉刻遂建一板屋中置木料及引火各物更搭盖席棚請道憲親臨閱看屆時道憲督率各員乘輿而至西國紳商及華人之往觀者蟻聚蜂屯不可以數計格拉刻隨命舉火頃刻間炎炎上熾霄漢通紅道憲語格拉刻曰此其時矣請一試之以觀效否格拉刻曰諾隨取藥水二瓶擊破亂洒火勢頓衰復洒兩三瓶卽己不留餘燼矣道憲乃極口稱贊排導而回越日製成銀牌多面功牌數張咨請稅務司轉給格拉刻以奬其能現格拉刻己返申江矣 
[星軺日記]  
　　曾侯日記本館早爲排印問世兹閱西報言曾俟在英有星軺日記之著其起程回國欲將此書交與英京友人刊以行世想海外人情物理必且悉數搜羅有心人爭以先睹爲快矣 
[米價平减]  
　　粤報言近日西潦己退各處田疇早稻將有收成而洋米亦源源接濟粒米狼戾懸磬無憂故米價因而平减每洋蚨一元買米者比之前日多買二斤從此家給人足相彼粤民不復有鴻嗷之嗟矣 
[皖江魚素]  
　　吳大中丞仙去後聯仙蘅太守逐日上院照料喪儀开派候補同通州縣及在標候補現任千把總等每日八人上轅值客○甯國府人某甲綺年玉貌衣服麗都固翩翩隹子弟也望前附輪至省投寓司下坡呆客棧自言幕遊淮北所携行李由僕另附他輪是以遲運未到棧中人視其非下流人物欸納殷勤次晨鐍其門而出下午歸來言僕人己到暫寓撫署右楊姓棧當將寓帳開銷翩然而去楊姓向爲仕宦之行臺舉凡聽鼓人員無不于此棲息甲住數日瞰某佐雜行囊頗富乃乘其出外撬進房門開取衣箱盡情取去比晚甲詭言此間不便將另投他家遂移寓三步兩橋某寓居二日復乘夜越上頂篷跳入隣房竊取雙播喴表一只烟鎗一支客驚而呼寓主獲甲搜之則表與槍原贓俱在乃飭地保將甲送縣縣令訊供之下飭押候各失主開單報明再行追比噫今之貌端方心隂賊者多矣自外觀之夫固正太堂皇一毫不苟誰識其行藏猥瑣竟效梁上君子之所爲哉甲特此中之雛耳夫何足責 
[京師瑣語]  
　　丙戌科新進士於四月二十八日在保知殿朝考以限於時刻不及完卷者多人有二人一詩七韻一詩六韵皆謄眞時脫落亦可笑也又有一老進士將疏頂格謄眞繼知其誤乃抺去頂格二字心慌意亂誤抺論 
 
 

Page 2

 
 
中之字以致滿紙塗鴉不可辨認後聞此君竟列四等○本月十八日朝陽門外叅將廖君率兵百名由京東拿獲行劫之游勇十七名於簿暮押解入城交步軍統領衙門審辦當入城時各犯乘軍一輛派兵一名手持利刃跨坐車轅兩旁亦皆有兵丁執鎗護衞聞連日嚴訊巳供認劫案甚多當不日卽將定罪也○御前大臣奉旨六月初皇太后皇上暫移甯壽宫安寢所有各項應行添設值班住宿官兵人等卽令該管各堂官吳派一分前往宫中俾資守衞聞因宫内修理地道故暫遷移云○六額駙往海内查看工程並派監工司員每日二員帶領奉宸院兵二十名彈壓巡查各項閑雜無事之人不准任意溷入倘有不遵拿交衙門治罪現中海己搭蓆棚藉備此項官兵棲止云○鑾儀衞管理馴象所冠軍使交諭馴象校尉人等本月二十日大祀地于方澤應行預備象輦馬車惟須屆時斟酌角性是否馴順倘若水馴卽不必用免致沿途滋爭云○左右翼翼尉議定派撥官兵駐紥海墻迤西至東彈壓各工匠役以防滋生事端所派各兵每名日給京蚨一千文○左右翼前鋒護軍營馬隊八旗驍騎營馬隊内火器營馬隊官兵於本月二十四日黎明時赴安定德勝門外兩黄旗校塲預備各該專操會同閱看合揲○前門大街大匯軒茶社後門與某客店正門相對店中某客人地生疎授餐不便乃寄食于該茶社計日酬資本月十七日呼茶博士送麫因麫不潔遂向茶博士紛爭茶博士忿不能平反顔相向客怒愈甚提墻下燒酒壜擲去適旁有火爐被酒澆淋火卽炎上延及茶博士之身衣衫盡著渾身火熾如遇火雲洞内紅孩兒旁人大驚忙潑以水然己皮膚焦灼慘不可言矣茶社主據情報中正司叩請相騐遂鎖客至署下諸獄中至二十日茶博士竟因傷斃命聞此案不日當送交刑部定擬也 
[温郡雜談]  
　　小南門外虞師里温標兵丁金槐渾號莽狂其妻淫蕩性成與瑞安營百絀阿珍有染阿珍好修飾人鬢以彩轎珍呼之本月初六晚手携蝦米等物致送金妻並續舊好事爲金覺邀集二三契友於三鼓後前往捉姦甫進門驀見一對野鴛鴦正在雙飛雙宿遂綑縳吊打並以剪刀鉸去珍之髮辮幸隣佑皆與珍同鄕聞之代爲乞情許以洋蚨七十枚並書伏辨一紙其事始得寢息○蛟翔巷陳某向以種菜爲生十六夜其妻産一子面貌猙獰身髓靑黑頭生一角若狻猊然甫産下卽氣絕街談巷議頗多不經然先儒言凡人嗜慾不謹生子豆多怪異陳之産怪或由於此必傅會夫六道輪迴未免同癡人說夢矣○督辦靑田釐相局委員因病逝世總辦彭太守委惲直卿明府接辦聞該局自鹽厘攺章後司巡僅用十餘人明府得差薦託名條猶如雪片可見虫號號寒普天皆是一枝之覓難若登天也○甌海關赫稅務司移咨温處道唐稔農觀察稱現有閩商某甲在温探辦白米二千五百石運往廣東放賑近日米價因之徒漲但温郡海濱僻壤巿中良莠不齊一聞閩商裝米駛赴廣東乘間偷漏出洋者實屬不少云○梅雨連緜河水陡深數尺大街陳寶勝洋鐵店後門臨河十四日晨夥友某甲臨河洗夏布帳偶不經心失足落水是處船隻絕少撈救無人事閱多時始雇小船撈起則己四寵全僵矣聞是日大南門外飛舊洞前亦有小孩落水身死○縣城殿巷口荳腐店某氏婦靑年守節十指辛勤銖積多年稍有薄産去冬爲子娶媳人皆頌某氏之賢至五月十七日媳産一男屈指娶親之期僅閱七度蟾圓子怨母作事怱忙致一頂緑頭巾終身牢戴朝夕絮聒頗不能安母忿無所宣遂於夜間服毒自盡次晨其子知覺業己解救不及矣 
[瀛行啓行]  
　　蜀省地大物博政務殷煩兼以不設巡撫凡事統歸制軍節制丁稚簧制軍出缺後篆務暫委藩司護理劉仲帥恭膺簡命憲節卽欲啓行因於月之廿三日先令瀛眷起程一切行李箱籠皆飭駐浙楚軍挑運海十人用一哨官照料按名發給工價不勞縣辦差是日十二點鐘時自撫署迤邐出武林門至下碼頭登艦前驅排列全副官銜執事淸道旂鑼三簷紅傘後隨門槍坐旗材官之騎馬族擁者共三十餘騎最後則緑呢八人大轎前後有戈什哈夾持而行轎内則制軍之夫人端坐焉後隨四人轎及藍呢中轎共十有三乘皆乳媽才媪等抱孩而坐其婢女僕婦則坐轎不下三十餘乘傳聞制軍有廿八日起程之信云 
[浙垣官報]  
　　新簡温處道苑秋舫觀察抵杭小住三日卽馳赴新任○劉仲良制軍陞任川督所遺浙撫篆務由許星臺方伯曹行護理遞遺臬篆委盛旭人觀察署理 
[禾中近事]  
　　卜姓家在北門内下塘街丁家橋堍本月二十六日秀水縣朱大令忽派差協保將屋發封拘卜候訊未知所犯何案也○宗太守因公晋省己於二十四日晚回禾○官塲傳聞劉仲良制軍由杭起節後將來禾小住敬謁上年奉自所建吳公祠并遊覽烟雨樓○隂雨浹旬禾田水溢以致河水陡漲數尺低處幾與岸平東鄕農民來禾工作者一時末得雇主　聚城隉廟頭門下亦苦矣哉○日前有老婦携絲兩包向某行求售正在掂斤播兩突被扒手竊去一包婦忿極倒地噴血滿身良久始蘇行中執事及坐庄客皆惻然憫之集資償其值婦乃叩　而歸 
[謗官宜辦]  
　　光緒十一年冬漕逾期日久各花戶完納者祇及八成莫邑尊申禀上臺派周君督同差保等人分往各鄕催繳此皆見諸前報兹聞西鄕閔行馬橋一帶花戶最形疲玩竟敢遍貼匿名揭帖謗毁長官前日周君業己回申聞將據情申禀上臺盡法懲治也 
[酒徒肇事]  
　　前晚有甲乙二人沽飲而回醉眼懵騰至縣橋左近某烟舘呼令開燈以消酒意烟館夥辭以時己更闌不敢有違禁令甲乙持麴秀才之墊老羞成怒驀將烟具擲中洋油燈翻墮於地火勢上炎幸各人立卽灌救得以熄滅甲乘間逃竄捷若飛猱驚悸之餘諒己宿酲頓解矣 
[誘妻訴局]  
　　松江人某甲之妻被小船戶某乙誘之來滬借住法界吉祥街某烟舘中日前甲訪悉情由控諸巡防北局局員金明府准詞通知法捕房捕頭着包探協同前往拘乙管押昨晨捕頭略詰緣由着局中差勇將乙帶回歸案訊理 
[研訊局賭]  
　　局賭騙洋一案屢紀報端昨晨翁太守臨捕房飭提沈滋蘭卽杜錦堂問爾旣是杜錦堂爲何又稱沈滋蘭原籍蘇州何縣昨稱開設錢莊是何牌號家中尚有何人如何誘賭明白供招尚可從寛辦理杜稱小的年十九歳長洲縣人家住玄妙觀前父名步雲兄名蓮芳開設玉樓春茶肄及錢莊月前父親遣小的前往天津順道來滬借住老春記棧一日在萬華樓啜茗有素不相識之金桂芳卽金桂芬與小的同桌伊先招呼小的隨與閒談次日卽來老春記糾合小的至寶興里共賭太守問事在何日寶興里内婦人是何名字寶昌在塲否是何賭具輸赢若于楊德成李寶書是何處人杜供寶興里内婦人是王愛卿事在三月初二晚六點鐘時先往飯舘用膳至七點鐘始至寶興里爲抓錢賭甫及一點鐘新帶洋一百五十元己經輸罄楊德成是鎭江人李寶書是天津人洋被楊贏寶昌並不在塲後始由李寶書領寶昌同到金桂芬棧内說是弟兄總之小的被伊等哄誘太守謂爾在寶興里賭錢之先知道被誘抑後來知道答稱賭後始看出形景太守謂此非眞話本分府己查知其時金認爾爲大東家爾誑說係書香之後現在山東爲官因欲回去築墳是以來滬豈其時尚不知伊等騙局乎究竟爾與寶昌賭錢是何日子杜供許多說話均於晤見寶昌後由金姓教導太守謂難道當寶昌之面教爾乎杜供此等言語是三月初五日所說賭錢在三月初旬金姓謂小的輸洋一百五十元難以回去故擬將寶昌洋贏來給還小的太守謂爾差矣爾卽被伊等騙去洋元應赴捕房或公堂控告請將所輸追出給還究竟寶昌携洋若干被何人贏去何人做莊家杜供寶昌有洋七百元先偕金楊及寶書等往小的後到由寶昌做莊小的與金楊及寶書三人與賭洋由金姓囑小的贏得太守謂爾是東家大模大樣自應後到所贏之洋七百元放在何處杜供在寶興里樓七聚賭贏後將洋捧下擬卽回棧金 
 
 

Page 3

 
 
姓赶下說内祇眞洋一百元餘皆錫餅檢看果然金卽一併取去小的祇分得洋十一元太守問西寶興内婦人可是爾家眷寶昌之洋可是交與婦人現在爾逗遛在滬作何勾當楊李兩人現在何處紹興人楊紀輝可相識否杜稱婦人云是金之家眷楊不相識李楊兩人刻下己往别埠洋元由李與金等携去並不經婦人之手現父親有信到來囑小的卽行回去小的叔父卽伶人杜蝶雲太守着提在押之金秋園卽金桂芬亦名金桂芳到案問爾究竟是何名字可有功名金供别號秋園名桂芬安徽人年三十歳光緒四年在揚州鹽捐内報捐從九太守問是何官職答稱足縣丞現要到省騐看太守謂恐還騐看不眷究竟是縣氶抑從九底下尚有何字答稱有一品字部照放在家中太守謂照上所填三代一一說來可以行文往查金供曾祖敦蘭祖煥章父麒松太守謂且待查明眞假再核至局賭之事亦須實說有功名之人犯賭也應究辦杜前被爾等誘賭輸洋一百五十元可有其事金供伊同楊德成爲伴其洋被楊贏去太守問寶昌之包可是爾掉換業己破案不必逞刁金供寶昌祇洋一百元倘果查有七百元愿甘辦死太守謂爾呇有寶銀放在何處卽使寶昌祗有一百元爾等如何分用金供杜分去二十餘元太守着兩下質對兩人各執一詞太守謂不用爭執一十元與二十餘元都是分贓但杜年紀尚輕雖是同夥還未老練爾教伊如何伊卽如何做去楊李兩人現在何處答稱己往天津太守問紹興人楊紀輝可相識否金供楊不相識賭則有之太守謂此乃局賭不是賭博爾若知奸歹可同衆人將洋湊繳尚可從寛爾自去思之隨着將杜金分别管押又提前日在公堂拘到之紹興人自稱王立珊又名王士英者問爾可是楊紀辉答稱實是土士英太守謂若是王士英今日不能放爾出去爾居何處答稱住許金興客寓中太守謂可在天成昌弄十五號門牌屋内本分府己訪明爾是楊紀辉非王士英王叩首稱實是楊紀輝太守問楊德成李寶書是何名字現在何處答稱楊德成實是楊子卿李寶書名老九現均因犯賭斩在蕪湖縣中太守謂金桂芬究竟是何名字答稱實係金文斗太守着將王士英卽楊紀輝亦爲管押候再覆訊 
[伶人誘妾]  
　　葉浩安控妾周德卽素雲偕傭婦姚朱氏捲逃一案前巳兩紀情由前日下午蔡太守升堂覆訊先問德仙究從何人逃逸答稱小婦人寔遭丈夫欺負欲投尾庵削髮問旣欲爲尼儘可逕投庵院何故租屋另居耶答稱尚須告知丈夫問爾丈夫曾否到過爾處答稱尚未問然則何從告知丈夫答稱遣人邀夫卽被報捕拘案問所捲金飾缺少甚多匿在何處答稱均巳起案惟少金如意金戒指共三事皆己換洋用去太守怒謂爾到化尚敢逞刁乎若不從直供明定用藤條鞭背德仙依舊支吾太守喝掌頰六十下始稱愿供太守命卽照供德仙稱小婦人曾往戲園觀劇伶人萬盞燈在包廂後勾引後竟到家誘令私逃太守問勾引爾時是否先通傭婦其餘金飾匿在何處答稱此事傭婦並不得知金飾亦無藏匿太守又喝掌頰六十下提問姚朱氏可有丈夫答稱丈夫現大鄕間問爾主母被主人欺負意欲削髮爲尼爾曾同行豈爾亦欲爲尼乎答稱小婦人旣己爲傭自應聽憑使喚太守謂捲逃何事爾亦可聽憑乎爾究竟得賄若干如何接引答稱不敢得賄惟主母在銀淺兌換首飾時曾辦幾件銀飾給我並無接引事情德仙在旁言我未給爾銀飾太守以該氏飾詞朦混喝掌頰四十下該氏又稱主母作此勾當小婦人曾屢次勸阻言主人待爾不薄何忍爲此設被察知事不得了無如主母不依又向德仙曰此事由爾害我太守問德仙曰該氏言曾勸阻爾果有此事乎答稱有之太守向該氏曰若不責爾幾十下爾尚不知犯法將來至别處傭工又將做出不法之事隨飭仍發官媒候示 
[英界公堂瑣案]  
　　昨報列臺基宜辦一事蔡太守庭訊之下孫陳氏偕長子阿福申訴前因并稱第四子在烟臺生理時娶陸氏爲室今四子又乘輪往烟臺豈知陸氏竟出外不返現始華見太守問爾尚欲領媳回家乎該氏答稱要領陸氏在旁哀求該氏該氏求太守免辦陸氏又稱前與吳周氏同居吳周氏常來走動漸致串合私逃吳周氏供前與同居時陸氏常來玩耍小婦人並無不是之處太守謂擅留人家婦女可惡己極喝令掌頰差役正欲行刑突有吳周氏之子上堂聲稱此事小的累及母親願爲代責太守謂如何爾累及母親答稱陸氏同居時自言本在烟臺爲娼嫁孫時亦未費錢今不願從意執從我後竟自到我家我實不敢收納太守察得該氏子亦非安分之人喝笞百板陸氏亦應掌責姑念姑與代求從寛飭領吳周氏交保其子押候發落○一百六十一號華捕禀稱昨見汪阿保在路口小便喝阻不依反被毆擊爲此拘案請懲汪供不敢毆捕張文旺稱小的開設烟舘汪在門口與捕爭毆小的確曾看見蔡太守判罰汪洋半元撥充醫院經費○日本人某甲訴稱失去綢洋傘報由捕房緝獲陳阿生羅松林起獲原贓送案請領陳供認行竊與羅同黨羅供與陳相識替伊將傘押洋不敢黨同犯竊蔡太守判陳羅各押三天贓交甲領○劉阿土訴稱失竊棉袍一件報由捕房緝獲竊犯高阿炳吊到原贓高認竊求恩蔡太守判管押三天○周莊氏張董氏同稱我等失竊衣物報由捕房緝獲人贓送案請辦捕頭稱竊犯王中才係多年老賊請卽重懲王稱浙江嵊縣人叩乞施恩蔡太守判押候備文送縣遞籍贓交該氏等領去○陳鍾氏訴稱失竊錫茶壺由捕阻獲人贓送案請領劉雲忠認竊求恩蔡太守判管押三天贓交該氏領去 
[助賑彚登]  
　　啓者江甯藩庫署宋玉用仁丈來函甯垣同人勸第四次各善士二百十八戶二七寶紋銀五百零九兩零四分八釐經永保棧王豫卿先生交到九八銀五百四十四兩四錢二分六釐又藥丸六種計三百十八服屢承同仁勸募而各善士踴躍樂輸誼篤救灾可謂不辭勞瘁矣○蘇州太湖救生局宋珊室孫嶼芝兩仁長來函洗心局漕平銀三百十一兩五錢四分合來規銀三百三十六兩六錢七分興仁里安孚莊友交來俯恤災壤念切痌瘝不勝感佩○承鼎銘先生惠函交到京都各仁長募來京平銀一百兩由源豐潤票號匯交九八規銀一百零二兩五錢屢次助賑行善具有同心災戶感惠不淺○安徽建平縣崇邑尊印福爲闔邑天花盛行死者纍纍捐廉助賑洋一百元謹具疏文委詣關聖前叩賜挽回閭閣愛戴民之父母當亦頌聲交作焉○無錫唐仁丈印時長來函悉崇儉堂善士將還錫金都城隍酬愿洋一百元移助山東拯濟由通裕局交來神之聽之終和且平從權助賑定能降福隱名氏來函完願人鎔爲二令郎桂令長孫禎病速痊助山東賑洋四十五元文子文孫身其康彊可爲完願者頌己○蘇州沈禮和寶號由老正大局交到代募勸來祝同心大善士救災圖册第一千六百三十四號募來善士十七戶英洋十五元又銅洋一元錢九百文在寶號諸翁覩救災圖册俯賜剴勸仁人具有同心曷勝欽佩○敝公所自募賑以來凡助賑不列名者洵不乏人今晨有友莅止交到少盡寸衷　賑洋十元委解山東雖方寸中爲地無多而究之救災之忱推之彌廣於災戶大有裨益辱荷撝謙以爲少盡寸衷使讀報者有所觀感今日果得寸則寸安知明日不得尺則尺乎其少盡寸衷者其煞費苦衷也世之好善者數無多少當亦汲汲焉撫衷自問而盡心佽助己[  上海北巿絲業會舘籌賑公所少欽施善昌謹誌]  
[上海文報局協賑公所接嚴佑翁五月二十八日山東電音]  
　　賑所十號信到齊東靑城濱州蒲台利津高苑博興章邱濟陽己賑去十 
一萬惠民濱州約需六七萬無餘今年下游水小絕好機會挑河加埝時不可失苕公何日來東乞示 
[上海四馬路高易籌賑公所報解山東第十七批賑款公啓]  
　　謹啓者湊集第十七批賑欵庫平銀五千兩伸九八規元五千四百五十兩於六月朔日會同文報局彚解山東交嚴佑之翁核實查放兹據佑翁來電每月必須解三萬金方能敷衍現在籌欵匪易恐難因應惟望各省諸大善人踴躍協籌迅速賜下以資續解功德無量謹此奉告伏祈公鑒兩廣協賑同人李朝覲秋坪等頓首拜啓五月念九日 
[上海高易籌賑公所賑務撮要]  
　　嶺南悔過子爲還舊愿助洋五十元蕭滋生翁求保永無病患助洋二十元均囑彚解山東災區憫彼流離多方拯救允符心愿定卜安康○蕪湖同發源號李俊田翁今春旋里爲長男完娶承申鎭蕪諸親友惠賜隆儀理宜設筵伸謝因念東賑維 
 
 

Page 4

 
 
殷故將筵費節洋二十元移作賑欵卽爲諸親友種福云云己照拜領除將收條寄復外彚入報章以誌謝忱兩廣協賑同人李朝覲秋坪等謹誌 
[輓李眉牛廉訪聯]  
　　貞疾幾時增劇仙游何日飛昇謂故人偶斷音書豈意一朝千古隸官未盡長才劬學不求廣譽願他日多刊詞翰流傳四海九州[  劼剛曾紀澤]  
[茗樓遇周桐蓀殷殷訊太痴近况戯吟四韻以答芳情]  
　　苦海八千仞浮沈無己時如何萍絮迹翻動燕鶯思問訊桃開靨言愁柳鎖眉平生知己意應不諱情癡[  申左夢畹生]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内協賑公所經收賑捐五月下旬淸單]  
　　廿六日同字圖册一千九百六十八號乍浦寓公昇號朱來安先生募吳朝大殳來記朱蓀記三戶各銅洋一元植槐堂王巿錢五百文承遠黨徐桂記程蔡甫念脩堂邱芝記五戶各巿錢二百文吳意記洪辜氏顧佐卿姚桐潤鄒少記五戶各巿錢一百文實收銅洋三元毛巿錢二千文九千六百六十八號蘭擊章古漁先生募章伯欽陸元胡嘉賓五元周贊賢三元周居易堂二元周序東周振之胡蟾香無名氏華陽倦游生五戶各一元○急單硤石景蓮居士交來追蓉先考少海公先妣邹據人懺資移賑以求冥福洋六元蘇州震興順號慕無名氏五元滬上怡順昌號交來山左張翠峰善士畫潤移賑二十元又交來山左徐際唐善士四元與昌棧交來支塘大生典諸同人節省西墓資移賑一元○滬上城内四逹瑞洋貨號交來崇明龔心友善士募洋二十四元銅洋一元○本日共收英洋八十一元銅洋四元毛巿錢二千文 
[上海四馬路文報局内協賑公所經收賑捐五月下旬淸單]  
　　二十七日急單温州府署楊一枝翁求瘡愈疾除洋十元又交來槐蔭堂王求延年一元又敦素堂孫一元蘇城大興愚松子交來四家友人排解訟事筵費移賑二十元○常熟金鶴年翁爲室人臨産許愿平安四元蘇城楊仲明翁交來浦麗山先生書畫潤資移賑五元又交來徐晉之翁手無名氏銅洋一元○本日共收英洋四十一元銅洋一元 
[上海三馬路與昌絲棧陳竹坪經募山東賑捐五月廿五日第三百十六次淸單]  
　　蘇州楊乾豐行經募免灾增毒人洋廿元○蘇州恆豐裕募徐江氏洋四元孫蓉記錢五百文森太德記各錢三百文培德氏錢二百廿文李氏程慶如王鼎記各錢二百文二戶各錢一百文陳聖和錢五十文以上十一戶共洋六元○蘇州陳萊翁經募辛免危難人洋一元三友堂餞三百文禮和堂郁紅杏山房述古堂錢丁和福各錢二百五十文以上六月共洋二元錢二百文○蘇州葉君翁經募世二戶各錢五十文合洋一元○蘇州益生康衣莊同人集十戶共洋一元○沙溪陳添利盛號陳德濬錢五百文祝華記錢四百陳廷書又新堂包各錢三百文郭子卿錢二百文三戶各錢一百五十文潤卿氏錢五十文十一戶各錢一百文以上廿戶共洋三元○沙溪正大森胡少卿錢五百五十文五十六戶各錢五十文以上五十七戶共洋三元○湖州春豫莊寄來陳柳凡錢二百四十文無名氏寄生氏錢各二百文朱長瑞錢一百四十文三戶各錢一百文以上七戶共洋一元○湖州泰生莊寄來均吉泰錢三百五十文守愼昌記各錢三百文愼思振記瑞記力棉人各錢二百文三戶各一百文三戶各錢五十文以上十三戶共洋二元又祝同心先生第七千八百十三號同字册旌陽傭工氏愛日居各洋一元○杭州聚源昌募濟美堂燕怡堂餘慶堂樂善堂衍慶堂支潤彦各洋一元蔡鍾琳錢五百文七戶共洋六元虚對一個○漢口知命氏錢四千文由廣義交來○太食李秋亭翁經募李元盡松坡淦福森福梅坡應奎各洋二角以上六戶共洋一元錢二百廿文○常熟李信大蘇雲洲蕭庭雨寄石生龐良候勤餘蘇景曾雪蔭士各錢一百文十三戶各錢五十文以上廿一戶共來錢一千四百五十文○羅許氏兪程氏經募維周子洋六元存恕堂洋四元吳興不留名洋二元翁羅氏姚費氏王文叔兪程氏各洋一元丁科恩錢五百文羅許氏支離生史錦文各錢二百文七戶各錢一百文以上廿六戶共洋十八元又募兪筱珊洋二元黄守謙洋五元王秋圃單德芳朱廣馥楊吉安章長笙各洋一元以上七戶共洋十二元○成泰昌經募吳文祥施名各錢四百文沈順高陳姓各錢三百文八戶各錢二百文二戶各錢一百五十文五戶各錢一百文不留名洋一角以上十六戶共來洋一元三角錢一千七百文以上均係塔册并同字册一本○福建崇安協戎孫經墓單册醉六經齋銀五十兩朱緝齋不留名各洋十元潘文竹洋六元朱愼庵萬序東各洋四元孫詒謀堂銀一兩四錢王興邦陳正陞鄧金標劉賢明王成高蔡金高黄友發鍾波彭永祥羅金襄盧錦高廖得魁盧有功馮光昌葉萬春李慶祥虞勝標賴得陛連得標十九戶各銀二錢以上廿六戶共銀八十兩零三錢六分又單虞少岐洋四元陳傅馨堂拙安生各洋二元林星軒吳和甫戴寅士鄭煥堂周紹衣各洋一元孫詒謀堂銀一兩四錢李小村銀六錢六分七厘吳得標劉元標徐復生鄭福喜徐玉龍各銀三錢何敬忠蘇騰龍江得桂張有生宋金魁江勝龍各銀二録以上廿一戶共銀十四兩二錢五分七厘又惠孫詒謀堂銀一兩四錢又銅洋四十元黄兆熊銀一兩二錢連捷魁龔濓洲熊夢飛林際陞各銀六錢工觀賢余文輝葉選靑江捷標曾茂發朱得標張發元林捷魁黄有陞樟高各银三錢黄仁記洋一元葉瑞春張淸標王志椿吳道昌金亭各銀二錢以上廿二戶共銀九兩七錢四分銅洋四十四元又單孫詒謀堂銀三兩孫本李銀二兩許雲階李松亭葉志九黄卿五吳壽山姜劍波王暉堂各銀一兩四錢六分孫福生銀一兩四錢吳榮甫温吉甫各銀一兩二錢胡楚山孫茂春合銀七錢一分盧雨亭銀六錢陳起標陳質慶李長生林榮陞黄福春吳志標周福陞倪高龍林占標曾宗發陳若甫楊芳林黄得貴盧道全方登魁胡錦標强淸技李得華孫有能姚蘭園葉正榮湯大魁洪生泰張雲龍蔡得華陳錦瀾黄福茂黄海金勝標張年標黄冠標黄占高徐發榮張高陞翁財金鄭復茂胡有升哀廷輝章培淵黄茂華各銀二錢蔡子敲卹銀移助早往生方銀四五錢另八厘孫桂芳卹銀移助銀二兩六錢三分三厘吳永龍卹銀移助銀三兩七錢八分陳國泰卹銀移助銀三兩二錢鷶发李士茂卹銀移助早往生方銀一兩一錢四分以上六十戶共銀四十三兩七錢零三分又單黄洋元曹振邦凌錦堂曁貴祥周振高吳鴻祥盧道榮彭榮華江源鑣衷欽龍林逢魁吳鴻斌盧連陞哀正其各銀三錢范紫標章日高盧鳳高游廷棟翁逢高藍占標王朝忠張有財吳文春倪福孫葉耀春孫春生鄒興高王愧茂曁朝勝鄭金龍楊成堂楊知樂周元勝鄧文張道南李志龍彭金魁吳朝泰項志高哀大高余得高王克明藍起雲胡文炳王成標游鴻高鮑興龍翁得龍謝得高王振綱黄金寶曁鳳麟江楊陞黄天寶魏得高王曰海邱振陞彭仕文章日輝范祖龍黄金高潘三貴陳大邦廖永昌郭匣吳順飛伍榮禄彭坤高張世明楊堃金李鴻陞楊飛龍詹元標彭煥光王正標盛友福林東生余渭泉鄭元高王興標態舞麟蕭榮高各銀二錢以上八十二戶共銀十七兩八錢連前北五單册總共合來規銀一百六十二兩六錢又銅洋四十四元○羅補庵善士爲萱堂七十生辰將懺資移助洋三十元耕夜居洋九元無名氏洋二元安亭火醮移助祈病勿藥速痊二戶各洋一元澹宜樓主洋五角李席文銅洋五元又銅銀五錢六分寗弨班二馬路上界友洋兩元○江西古越山樵經募童穉芸奉母命捐湘平銀十四謹又洋十二元邵甸氏殷蘇氏各洋二元謝春茂秋鴻湘蓮各洋一元鄧黄李龐師合洋一元以上七戶共來湘科銀十四兩申規銀十五兩四錢零八厘英洋十六元燭印洋四元○安慶朱之俟洋四角錢二百九十六文松江周公館洋一元蕪湖毘陵恕道人洋二元○本日共收英洋一百四十三元規銀一百七十八兩另另八厘爛印洋四元銅洋四十九元銅銀五錢六分小十二角虚對一個錢七千八百六十六文合併聲明 
 
 
 

Page 10

 
 
   
 
 

Page 11

 
 
[光緒十二年五月二十一日京報全録]  
　　宫門抄○上諭一道録前○分缺單○楚督裕奏爲出省查閱營伍起程日期摺○兵尚彭等奏爲遵章保舉總兵夫員請旨簡放摺○又奏爲委署總兵片○直督李奏爲臬司到津卽飭赴任片○楚督裕奏爲勒休守備片○楚督裕等奏爲靈顯應請加封號匾額摺○大臣慶等奏爲廟祀正神請加封號匾額摺○楚督裕奏爲展緩都司引見片○江督曾奏爲請准提臣回籍養病片○五月二十一日兵部太當寺太僕寺正黄旂值日無引見○崇禮假滿請安○師曾因伊弟放織造謝恩○奉曾謝放蘇州織造恩○召見軍機○光緒十二年五月分缺單知府甘肅慶陽張元鼎病同知江西九江儘椿升一通判四川潼川嚴淸榮修墓知縣陜西中部沈傳義雲南河陽劉翰翔俱近廣東淸遠羅煒革直隷肅甯唐榕林安徽廬江錢鑅貴州印江覃夢榕俱丁福建沙縣萬毓倬終養直州判廣東連州蔣耀東革河南陜州李國治丁吏目廣東嘉應張震逾限巡檢廣東南雄上顯良丁典史四川郫縣王柯齡革○○頭品頂戴署湖廣總叔臣裕禄跪奏爲恭報奴才出省查閱營位經前署督臣未寶第遵旨先後出省校閱適值籌辦江防尚有奏明展緩之安襄鄖德四府各營未及往閱交卸回湘奴才接署督篆當經附片奏奉諭旨卽派裕禄逐一校閱欽此旋因代辦武闈又值兼署撫篆未能出省復經奏明俟新任撫臣譚鈞培到鄂後再往校閱在系兹撫臣譚鈞培業巳抵任奴才卽定於四月二十二日輕裝减從帶印出省先至荆州查勘萬城大隄再赴襄陽等府調齊各營弁兵認眞簡校起程後署中尋常日行事件照例檄委藩司代印代行一切緊要公事仍封遞行次由奴才自行核辦所有奴才起程出省查閱營伍緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○巡閱長江水師兵部尚書臣彭至麟頭品頂戴湖廣總督臣裕禄長江水師提督臣李成謀跪奏爲長江水師總兵因病出缺遵童保舉堪勝總兵人員擬定正陪請旨簡放恭摺仰祈聖鑒事竊據署長江水師湖南岳州鎭標中營遊擊張　霖禀稱岳州鎭總兵陶立忠前在軍營積受勞傷煩因感冐風寒觸發痰喘氣逆舊疾翳藥無效延至光緒十二年三月十七日病勢增劇　將總兵關防封固派交看守遽於是日午刻因病缺等情禀報前來臣等伏查岳州鎭總兵陶立忠湖南安化縣人由武童於咸豐六年投入水師効力得間轉戰湖北江西安徽等省屢立戰功同治三年克復江甯省城蒙恩以總兵記名簡放並賞給果勇巴圖魯名號嗣於光緒四年奉旨補授湖南岳州鎭總兵該員在任九年於水師營伍訓練操防各事宜均能實力講求精勤匪懈兹以感受風寒觸發舊症遽致因病出缺深堪惋情除將總具象務先行委員署理另片陳明外查長江水師總兵各缺同治七年欽奉諭旨遇有缺出卽由該省督撫保舉堪勝總兵人員擬定止陪請旨簡放等因欽此今陶立忠所遺湖南岳州鎭總兵員缺臣等遵照定章公同揀選查有提督銜記名總兵長江水師江隂營副將怚勇巴圖魯劉得樸勇廉明戰功卓著曾經前大學士兩江督臣左宗棠於光緒八年遵保水師人才案内以堪勝水師總兵保奏該員任事精勤操防極爲得力堪以擬正又查有提督銜記名總兵長江水師田鎭營副將績勇巴圖魯許雲發篤實誠樸辦事明練在任五年於長江水師情形最爲諳熟堪以擬陪以上二員均堪勝岳州鎭總兵之任臣等往返函商意見相同謹合詞據實保奏請旨簡放以重職守所有水師總兵因病出缺遵章保舉堪勝總兵人員緑由理合恭摺具陳伏乞皇太后皇上聖鑒訓示謹奏奉旨巳録○○彭玉麟等片再陶立忠因病出缺所遺長江水師岳州鎭總兵篆務現經臣等檄調江隂營副將劉得先往署理以專責成理合附片陳明伏乞聖鑒謹奏軍機大臣奉旨兵部知道欽此○○李鴻章片再新授直隷臬司陶模現巳來津應飭卽赴新任並令署臬司劉樹堂仍回淸河道本任各專責成除分檄飭遵外理合附片陳明伏乞聖鑒謹奏軍機大臣奉旨吏部知道欽此○○裕禄片再准湖北提督程文炳咨稱儘先遊擊提標左營守備高仰京前因出師廣西等省身受潮濕兩骽麻木難以駒射懇准開缺回籍調理等情由該管將領詳經該提督咨請核辦前來查定例各省武職現任副將以下各官如遇查閱管伍之年不准告病乞休以杜規避如有告病乞休者卽勒令休致等語守備高仰京係隷提標左營前於光緒十年輪應查閱湖北營伍之時所有安襄鄖德四府冬營應行查閱官兵總前署督臣卞寶第奏明展緩現應由臣遵旨前往校閱該守備今於校閱之先因病禀情開缺自應照例辦理相應請旨將湖北提標左營守備高仰京勒令休致以杜規遊謹會同湖北巡撫臣譚鈞培湖北提督臣程文炳附片具陳伏乞聖鑒訓示再所遺湖北提標左營守備員缺係部推之缺湖北省現有應補人員容俟揀員請補合併陳明謹奏軍機大臣奉旨着照所請兵部知道欽此○○頭品頂戴署湖廣總督臣裕禄頭品頂戴湖北巡撫臣譚鈞培跪奏爲廟祀正神靈應顯著籲懇勅加封號頒賜匾額以答神庥恭摺仰祈聖監事竊據湖北通城縣知縣舒恭壽詳稱該縣環繞皆山遠隔江河全賴雨暘時若田禾始獲豐收藉濟民食城内城隍神桐及城南五里之錫山龍神祠均素著靈應光緒十年四月間因隂雨連緜山水漲發田内秧苗多被湮没或至成災經該縣率同文武官紳親詣各廟虔誠祈禱旋卽晴霽水消歳獲大有又十一年六月間天久不雨維時正當旱稻含苞之際日漸枯槁旱象己形民心惶恐亦經該縣虔詣祈禱立沛甘霖西鄕田禾渥霑潤澤收成轉歉爲豐閭閻同深寅感據闔邑紳民聯名禀請奏懇勅加封號並頒賜匾額等情由湖北布政使蒯德標核覆具詳請奏並來臣等伏查各地方廟祀正神實能禦災捍患有功德於民者例得奏請勅加封號頒賜匾額今通城縣城内城隍神並城南錫山龍神祠均爲廟祀正神連正祈睛禱雨屢著靈應收成轉歉爲豐洵屬禦災捍患功德及民合無仰懇天恩俯准勅加封號並頒賜匾額各一方由臣等祗領轉發該縣敬謹摹製懸挂以答神庥而順輿情之處出自鴻慈謹合詞恭摺具陳伏乞皇太后皇上聖鑒訓示謹奏奉旨巳録○○奴才慶裕裕長跪奏爲廟祀正神靈迹昭著籲懇勅加封號匾額以答靈貺恭摺仰祈聖鑒事竊據開原縣知縣李保善詳稱縣城東南隅及威遠堡邊門外舊有龍神廟各一座夙著靈爽每遇境内水旱偏災祈求立應該縣地處邊徼沙田山廠居多寒冷較早全賴春夏雨暘時若始獲有秋上年夏令雨澤愆期田苗枯槁旱象巳成經官民紳南虔誠祈禱卽于五月十五日大沛甘霖田野均霑嗣後十一日雨連番渥澤枯苗勃然興起秋禾得以豐稔農民歡忭實賴神佑理合詳請勅頒匾額封號等情由驛巡道興陞轉詳前來奴才等查廟祀正神實能捍災禦患有功德于民者例得據情奏請歴經解理在案今開原縣縣龍神靈應昭著轉歉爲豐洵屬功德在民羣情感戴合無仰懇天恩頒給開原縣城内曁威遠堡邊門外　龍神匾額各一方並請勅加封號以答靈貺而順輿情爲此恭摺具奏伏乞皇太后皇上聖鑒謹奏奉旨巳録○○裕禄片再湖南永綏協中軍都司張理玉現准部咨催調該員赴部引見查張理玉現在湖北管帶楚軍水師健捷後營砲船分札隕陽老河口一帶該處素爲鹽盜刀痞出没之區緝捕彈壓最關緊要目下又值各路遣勇紛紛回籍游手衆多巡防尤爲吃重該員久帶水師勤幹耐勞深資得力之時實難遽易生手合無仰懇天恩俯准將該員張理玉展緩送部一俟地方情形稍鬆再行照例給咨北上以重防務出自鴻慈謹會同湖南撫臣卞寶弟署湖南提臣李勝附片具陳伏乞聖鑒訓示謹奏軍機大臣奉旨着照所請兵部知道欽此○○曾國荃片再江南提督李朝斌續假期滿病仍未痊籲嘉開缺回籍調理經臣于光緒十二年二月初六日恭摺具奏三月十九日差弁齎回原摺内開軍機大臣奉旨李朝斌統帶水師深爲得力着再賞假兩個月毋庸開缺欽此當卽恭録欽遵去後兹准該提督文稱三月二十五日接奉恭録諭旨仰荷聖慈曲加奬勵感激涕零未敢再申前請惟久處海濱歴年所受風寒潮濕一朝暴發以致舊患未平新病復起擬懇就賞假期内趁此回籍就醫水土較宜藥餌較便或尚可期速愈俟兩個月期滿病勢减輕仍卽回任供職呈請核奏前來臣查該提督仍承恩諭體恤有加凡百臣工同深欽感兹核所稱各節均係實情臣未敢壅于上聞查壽春鎭總兵郭寶昌于光緒九年八月十一年三月經前督臣左宗棠及臣兩次奏請給假回籍省親親便調治傷病均經奉旨允准在案該提督事同一律合無仰懇天恩俯准李朝斌所請卽於假期内回籍就醫一俟假滿病愈仍卽回任出自聖主鴻慈如蒙兪允所遺提督篆務臣擬派蘇松鎭總兵滕嗣林署理以重地方謹附片陳請伏乞聖鑒訓示謹奏軍機大臣奉旨着照所請兵部知道欽此 
 
 

Page 12

 
 
[光緒十二年五月二十二日京報全録]  
　　宫門抄○上諭四道録前○粤督張奏爲病體未痊懇恩續假摺子○又奏爲請革知縣夾片○又奏爲裁減各衙門公費夾片○又奏爲舊案盜犯悉照新例取决夾片○漕督崧奏報運司工竣卽飭回省夾片○閩督楊奏爲遴員更補守備摺子○又奏爲遴員請補陸路守備摺子○五月二十二日刑部都察院大理寺正白旗值日無引見○奈曼王假滿請安○山西布政使張煦到京請安○陜西按察使黄彭年到京請安○廣東學政汪鳴鑾謝恩○廣西左江道葉永元謝恩○截取知府方汝紹等預備召見○熙貝勒謮假十日○倉塲奏漕船五日回空○召見軍機張煦葉永元黄彭年方汝紹○○兩廣總督臣張之洞跪奏爲恭謝天恩仍懇賞假仰祈聖鑒事竊以病軀不支難勝疆事於上年十二月具奏懇恩准子開缺回籍調理本年二月十七日差弁回粤齎回原摺後開軍機大臣奉旨着賞假一月毋庸開缺欽此跪聆之下感悚難名當卽一面經理職守一面設法調治冀得就痊無如經月以來政務之繁愈甚舉凡規畫善後督察盜案部署匯鄕裁汰諸軍綜節庫欵核催圍工籌畫沙田懲勸將吏料理一切交涉事宜千條萬緒紛至沓來無一非棘手之事無一有可循之例加以痼習太急重曲折太多之則棼緩之則玩每有一事無不煩屢次之文牘語言然人才止有此數又不便操之過急而廣東撫臣適在假中臣督率司道鎭將各官壽思經營並會商東西兩撫臣辦理其接見僚屬鈎考案牘仍復夜以繼日寖饋不遑並無片刻休息之時故轉瞬一個月病體仍未經减惟聞各省疆臣引病者較多未敢遽行瀆請惟有仰懇天恩再予賞假一个月俾得加意醫治其地方政務仍當力疾辦理俟屆時揣度精力是否尚能支持再當據實上請所有微臣感激下忱叩謝天恩曁病體未痊懇恩續假緣由理合恭摺具奏伏乞皇太后皇上聖鑒謹奏軍機大臣奉旨着再賞假一月欽此○○張之洞片再淸遠縣地方素稱盜藪現經臣等嚴定章程整飭盜案經泉司于蔭霖查出調署曲江縣淸遠縣知縣羅煒前在淸遠任内匿報盜案甚多卽就光緒十一年而論共出盜案六十七起内刼殺二起盜犯亦無一獲現經署淸遠縣知縣兪煐開列案内月日皆經事主呈報有案實屬長奸玩法無以復加去年夏秋以來臣等屢札通飭嚴襟諱盜准其補報極爲諄切乃該縣置若罔聞不攺惡習南海等縣因盜多獲少前經臣等奏明分别摘頂勒緝在案各縣係己報未獲尚加叅劾若諱飾如此之多視消弭爲長策置民生於不顧自更不能稍事姑容相應請旨將羅煒卽行革職以爲諱盗殃民者戒擄藩泉兩司轉據該管道府揭報詳請奏叅前來謹附片具奏伏乞聖鑒謹奏軍機大臣奉旨羅煒着卽革職該部知道欽此○○張之洞等片再廣西潯州平樂兩府及懷集桂平賀桂等縣向有應解巡撫藩臬兩司鹽道各衙門公費銀二萬二千二百兩由來己久潯州出自關稅溢收項下平樂及懷桂賀黄四縣出自稅羡米折項下此欵出自羡餘無累商民且臣秉衡及各司道亦未提作私用惟西省近來稅收不旺己據前藩司張夢元禀飭將潯州府應解公費三千一百兩裁免令其撥補正稅其减剩之一府四縣應解公費銀一萬九千一百兩應仍令分季解交善後局以濟各衙門公用合計潯平六府縣公費並梧關應解公費共裁减銀一萬九千一百兩兩項統共存留銀二萬五千一百兩此外再無絲毫規費據藩臬兩司查明具詳請奏前夾臣等查此欵向來不累商民通省亦無異議因現當淸查梧關稅欵應予一併澈查核减力求撙節歸公以爲激勵表率之助謹合詞附片具陳伏乞聖鑒謹奏軍機大臣奉旨著照所請戶部知道欽此○○張之洞等片再臣等因粤省盜風日熾請將各項盗匪無論水陸不分首從罪干斬梟斬决者仍先行就地正法經刑部議准具奏奉旨依識欽此咨行到粤當卽行司欽遵辦理臣等督同臬司于蔭霖詳加覆議查各屬劫盜現經拿獲審實覊繫纍纍者皆係舊案若新出盜案其獲犯與否尚未可知倘將舊案盜犯仍然循舊解勘則是徒有嚴懲之名並無速辦之實殊不足以資儆惕與此次奏請嚴辦之意仍有未合旣經奉旨允准自應新舊案一律辦理除己經擬定罪名題咨到部者仍聽候部覆外此外無論新宁舊案己獲犯未獲犯己招解未招解現卽概照此次奏准章程一律先行正法彚奏以收懲暴安民之效據臬司議議前來除批行通飭外理合附片奏明伏乞聖鑒謹奏軍機大臣奉旨刑部知道欽此○○松駿片再兩淮運司張富年經奴才會同督撫臣奏請留辦濟漕各工奉旨着照所請欽此伏查上年議添蘇漕五萬石正當河水日耗之時運道梗阻實在意中該運司力任其難會同營河道員悉心籌辦一切工程極爲核實向來船至宿遷卽須微山湖水接濟今年水小船多乃能行入邳汛方藉浦水之力其辦公認眞洵有成效可覩現在經手事竣奴才卽飭回省聽候督臣飭赴新任謹附片陳明伏乞聖鑒謹奏軍機大臣奉旨知道了欽此○○頭品頂戴革職留任閩浙總督兼管福建巡撫事臣楊昌濬跪奏爲遴員更補外海水師守備員缺恭摺仰祈聖鑒事竊照浙江海門城守營守備余顯廷准補海甯都司所遺守備係外海水師題補第三輪第四缺輪用儘先人員請補當經臣以外海水師儘先補用守備金嘉才奏請補授准到部咨議覆查金嘉才儘先名次在後此外尚有名次在前之林維三郭成志陳漢江輝等四員摺内漏未聲叙應令查明聲覆再行核辦等因查定例儘先各官均按奉旨先後挨次補用如實在不得其人或員缺緊要必須將名次在先各員按名指實于此缺何項不宜方准將名次在後之員聲明請補又水師守備題升補時如本員與是缺係屬本府本營例應廻避者仍行升補並於本内聲明在現任合例人員内揀員對調各等語復查外海水師儘先守備金嘉才前請補授斯缺奉部議駁業經另請補授浙江海内鎭標左營守備員缺陳得勝難麟祥均與是缺人地不宜卽部咨所指名次在前之閩浙儘先守備林維三業己陣亡郭成志江輝均未考騐收標陳漢係收入福建標營與斯缺人地亦屬未宜自應先儘本省人員更補以期人缺得宜惟查有外海水師儘先補用守備浙江玉環右營千總王錫榮年四十八歳浙江黄巖縣人行伍勦匪著績歴拔千總同治十二年正月内領劄任事續於剿辦桐樹山匪徒出力保請以守備儘先補用光緒五年五月十一日奉旨着照所請奬勵欽此嗣於千總二次甄别案内光緒十一年十二月領咨赴部引見該員年富材强辦事勇往鎗砲亦嫻以之補授斯缺洵堪勝任與例亦符合無仰懇天恩俯念外海水師員缺緊要准以該員王錫榮補授浙江海門城守營守備於營伍洋防實有裨益如蒙兪九該員籍隷與是缺係屬本府例應廻避俟部覆到日再行揀員對調將獲盗保奬之案一併給咨送部引見恭候欽定除飭取履歴咨部外謹會同浙江巡撫臣劉秉璋浙江提督臣歐陽利見合詞恭摺具奏伏乞皇太后皇上聖鑒勅部核覆施行謹奏軍機大臣奉旨兵部議奏欽此○○頭品頂戴革職留任閩浙總督兼管福建巡撫事臣楊昌濬跪奏爲遴員請補陸路守備員缺恭摺仰祈聖鑒事竊閩浙督標右營守備毛鶴鳴患病勒休所遺守備員缺係陸路部推之缺准兵部咨應用武進士人員伏查前准部咨疏遁武進士章程嗣後部推守備缺出無論部中推補該省請補統計補用儘先五人後揷補武進士一人無論由武生中式及由兵生中式進士統按到標五年期滿揀選在前並無事故者奏請補用如同日期滿以科分名次先後爲斷倘該員與是缺人地不宜或係兵生出身適遇本府神營之缺推其先行請補另揀合例人員對調概不得聲叙遇班此項武進士係奉旨録用後赴部分發之員請補時毋庸嗣取引見卽由臣部發給劄付令其赴任各等因臣隨在閩省應用武進士守備班内詳加遴選如科分名此在前之營用武進士期滿候補守備葉定國於光緒六年間請假回籍修墳久未回標銷假不知下落未便遷就請補外查有部發武進士候補陸路守備王禧年現年四十六歳福建侯官縣人由福州軍標行伍取進武生中式武舉同治戊辰科赴京會試取中武進士引見奉旨着以營守備補用欽此隨節赴部投供呈請分發回營奉部騐看發回原營効力於同治八年三月初十日到閩投繳騐票考騐收標試用計至十三年三月試用期滿曾經咨部報滿註册該員年富才明營務練逹前委署理漳州鎭標左營漳州城守營陸路提標前營各守備事務辦理均屬裕如以之請補斯缺核與例章相符合無仰懇天恩俯准以該守備王禧年補授閩浙督標右營守備於營伍地方均有裨益惟該員王禧年係侯官縣人與是缺守備係屬籍隷太府例應絗避按照新章應先請補如蒙兪允容俟部覆到日另專揀選合例人員對調以符定制至該員係部發武進士候補陸路守備諓補守備銜缺相當應請毋庸再行送部引見除飭取履歴另行咨部外臣謹恭摺具陳伏乞皇上聖鑒勅部議覆施行謹奏軍機大臣奉旨兵部議奏欽此 
 
