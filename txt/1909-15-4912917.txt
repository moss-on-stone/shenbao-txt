# 1909 - 15 - 4912917

 

Page 1

 
 
   
 
 

Page 2

 
 
[上諭]  
　　監國攝政王鈐章十二月二十三日内閣奉 
　　上諭明年九月二十七日皇祖妣孝欽顯皇后梓宫奉移十月初四日永遠奉安所有應行典禮並一切事宜各該衙門及直隸總督敬謹豫備欽此 
　　上諭前因京師入冬未經得雪疊派恭親王溥偉等恭代拈香虔申祈禱半月以來雖經得有微雪尙未渥沛祥霙允宜再申禱籲著於本月二十六日仍派恭親王溥偉敬詣大高殿恭代拈香時應宫仍派貝勒載洵昭獻廟仍派貝勒載潤宣仁廟仍派貝勒毓朗凝和廟仍派貝子銜鎭國將軍載振同於是日分詣拈香欽此 
　　上諭明年正月二十日祭祈穀壇遣莊親王載功恭代行禮欽此軍機 
大臣署名奕劻世續張之洞假鹿傳霖那桐 
論說 
[瑪禮遜評論中國財政感言]  
　　中國國人。怵於埃及阿根廷諸國外債亡國之禍。日日猜忌。外債痛惡外。債。設法以拒絶之。皇皇然如恐不及。初不料西人瑪禮遜。竟有不肯信用。政府之言。意欲將債權事權。并而爲一也。瑪禮遜爲英倫泰晤士報訪員。其議論見解之超卓。向已著聞於世界。而此評論中國財政一篇。嬉笑嘲駡。予人難堪卽其词以窮其旨。感有不絶於余心者。試略論之。 
　　瑪云美國遠東銀行代表抵京擬以債欵輸諸中國興造粤漢鐵路深信目下輸債中國殊非安稱之道洵。如其言。則各國當不敢鹵莽投資中國。卽無借欵築路之歷史矣。乃按之事實。適得其反。去冬津浦借欵簽押而。後而滬。杭甬鐵路而贖回京漢鐵路。而湘鄂之粤漢鐵路。而吉長新奉兩。鐵路。皆爲今年借欵築路之犖犖大者。在英法德日等國。初不聞因其危。險而遂阻其外資之輸入也。外人之信任中國。踴躍投資。如彼其昭著而猶曰非安穩之道。誰其信之。 
　　瑪云中國財政之壞由於幣制不善銀價大落關稅短收各大商埠華商賣買空盤所致夫以幣制之不善爲中國財政腐敗之所由來。吾亦不敢。諱言。至若以銀價關稅賣買空盤歸咎華人。恐華人不任受也。何也銀價。大落。由於金磅增漲。先令伸縮之權。操自英商。華人實處於無能爲力之。地位。關稅短收。由於商務疲滯。今年全世界之商業。均較往年减縮初不。僅中國爲然。至其賣買空盤此風亦已稍殺。金業則自官塲勒石永禁。奸商稍知歛迹。錢業則自謝綸輝代人任咎。告退董事。市面已無寗波空盤。 
 
 
 

Page 3

 
 
　　之事。如上三者。皆與中國財政無極大之。關繫今日之中國唯有亟自畫。一其財政。改良其幣制而已。 
　　瑪云各省徵集現銀解付金磅賠欵爲數日增益使中國財政困難非急施改革不爲功按出口金銀總數。年年增高。實爲中國前途最可恐怖之。象。據最近調查自本年西正月起至十二月止。計出口標金二萬六千三。百五十五條。羅卜一千零七十九萬七千四百五十元金洋九十三萬元。以多額之巨資。流入外洋。即使黃金成山。銀銅成穴。亦將難乎爲繼急施改革之言。亦吾人之所賛同者也。惟須吾自改之。吾自革之則中國可以。握其主權。而食其後利。若因循敷衍。恐數年以後。必有開列强會議。强行干涉以迫吾改革者。清理財政章程。近已發布。願中國之善自謀也。 
　　瑪云郵傳部見國債無效故復向外國銀行籌借贖回京漢鐵路按郵。部贖路。先訂英法借欵。後定公債章程。並非先議國債而後議外債也。華人懷疑該部。募債無効誠如瑪氏所言。然政府之不能取信人民。原於政體。不適與他種機關之不備。若他日議會成立銀行完備。則無論强募公債。任意公債。契約公債。皆能應時募集。而得强固國民之團結心。以人數五。萬萬員天産二十六萬。種之天府國。而謂其資本力不足以聯合。决無是。理。所患者政府之不能結信人民而利用之耳。 
鳴呼日本明治初年。財政之腐敗。與我略同。彼以起業公債。用以調和金融奬勵殖産漸致富。强中國建設伊始。仿此辦法則。亦内資抵制外資之。理也。瑪氏之言。殆美疢之虊石哉。 
來稿 
[致王蔣二公論諮議局分合意見書（陽湖伍達）]  
　　敬啓者。頃閱報章。知先生於寗蘇諮議分合問題。須徵集蘇人意見書。達蘇人之一也。諮議局之設而克收其効。則全省蒙無窮之利利寗而不利。蘇寗人所不爲也。利蘇而不利寗。亦蘇人所不欲也。論諮議局之應分應合先生及孟楊二公已詳言之矣。今達復敢引申鄙見。陳於先生之前。並 
爲我蘇人告。 
　　第一寗蘇萬無分設之理欲知寗蘇之萬無分理。一當知寗蘇之爲。一省非二省二當知諮議局爲議事機關非行政機關。夫吾蘇之分合問題。前年固有分設江淮巡撫之舉矣。未及實行。遽爾中止。其倡議分。設也。蓋欲分一省爲二也。其中止也蓋因蘇省地域本小。二分之幾不。能與他省比也。觀於江淮分省之中止。則寗蘇之萬不能分爲二省可。知一省之中萬不能分設兩諮議局。更可知矣。行政機關則必令辦事。者與其辦事之目的地相接近。議事機關則集合多數人之智議據事。理而議决辦法。議事之人與所議之事之目的地。雖隔千里而無傷。蘇撫之駐於蘇垣。藩學二司之寗蘇分治純屬行政問題。取圖設施之便利。而全省之軍政外交財政商政諸大端。實江督所主持。夫一省之大。權。旣主持於一人。而必欲於一人統轄之地。分設兩諮議局必因蘇垣。分設行政機關。並須增設議事機關。於勢於理斷乎不合此又顯然易。見者也。且達不解所謂必須分局者。將以定章中寗蘇議員分額爲據乎將謂於事實有不便藉以查閱案卷乎。將謂寗屬議事怕在寗地。蘇屬議事必在蘇地。乃可有效乎。前二說先生評論中已及之如第三說。豈提議事件亦如橘之逾淮爲枳。與地理上有密发關。係在蘇地議蘇。事則有效在寗地議蘇事則無效歟。準是以談。萬一諮議局提議關於。常鎭之事。將在常鎭會議。關於淮揚之事將。在淮揚會議歟更推極而。言之。將來國會成立。關於蘇省事。將會議於蘇省。關於鄂省事將會。議於鄂省歟。此誠至難索解之疑問也。且達更有一疑問。焉堅持分議之說者。旣曰寗局議寗事蘇局議蘇事矣。然則關於全省利害之事。將兩局合議乎。仍兩局分議乎。將合議也前此曷爲而爭分時分時合之議。會世界恐不易多覯將分議也。是一事而聽兩議會之議决假令寗屬。可决。蘇屬否决。果何所適從若侓以服從。多數之例則寗屬議員五十。五。蘇屬六二六。寗屬將永永屈於少數。而無是非得失之可言矣。此寗。蘇萬不能分設之理由也。（未完） 
專電 
[電一（北京）]  
　　外務部奏法使在滿回國請賞頭等第三寳星奉旨依議 
[電二（北京）]  
　　郵傳部奏准派員往查福建潮汕新寗惠口各路又派員調查滇蜀廣西路欵 
[電三（北京）]  
　　民政部奏請飭蘇撫造解金甎奉旨依議 
[電四（北京）]  
 
 

Page 4

 
 
　　昨日焚化大行太皇太后景皇帝紙船内務府報銷用費三萬兩 
[電五（北京）]  
　　張相因政務過勞有稍不豫昨日請假 
[電六（杭州）]  
　　浙撫接衢鎭電江岳匪猖請派省兵又接慶元紳電匪首張大鏞倡亂請派兵往剿以保民命 
緊要新聞 
[誌慶袁兩公之交誼北京]  
　　慶邸初九日退朝時即覺行走不便經内監兩人扶掖而出到樞府稍坐即歸次日請足疾假至今尙未銷假據樞垣私議慶之請假實爲袁事而起因初六日攝政王特召慶邸進内密商懲處袁尙書之旨慶曾竭力斡旋事遂中止至初八日復特召慶邸入對重詢懲處袁氏之事并擲閱江御史參袁原摺臚列劣迹多欵攝政王意擬派員澈查再予處分慶邸又代爲面求攝政王但允不予深究仍須降旨開缺慶邸面請不如令其自行告病攝政王亦不允并去我亦深知其才可用無如其居心實不可問并歷數其劣迹詞意之間怒形於色慶邸知無可挽回至初十日遂因足疾請假而袁尙書開缺之旨即於十一日發表此事袁尙書本初無所知是日七鐘進内正擬入對忽見攝政王藍筆諭旨登時面色大變怱怱退出樞垣逕歸庽所各樞臣當日見旨後方欲與袁诞屈而袁已先行並未晤談特於次日退朝後前往訪謁惟世相不在其列其他滿漢章京亦全班同去槪不接見各部尙侍丞參往見者門爲之塞而袁亦一槪不見並欲令伊子袁克定陳請終飬一同回籍農工商部溥尙書未允代奏并託楊杏城侍郎至袁處勸慰而袁亦未接見十三日樞臣奉攝政王面諭往慶王府視疾各樞臣散直後相約同去均未接見據慶府門者云足疾早愈不過稍有感冒云云據此則慶邸之請足疾假實爲袁氏而起可見慶袁兩公之交誼爲加人一等矣 
[謝侍御請一財權北京]  
　　御史謝遠涵具奏云竊維國家之治安繫乎官吏之稱職官吏之任事亦必賴法律之完全二者相需不容偏重國朝沿前明六曹之制以户部總握全國之財權經常費用載在典章内外臣工罔敢踰越即以官俸言之其品位相同者祿秩亦同意至善也然行之未久外省大吏各自爲政漸侵中央政府之權户部拱手受成但司核算而已故道府州縣之缺肥瘠相差有至數十百倍者而自變法以來新設衙户如農工商部郵傳部舊有衙門如吏部等皆各私其財力而中央財政亦成分劃之形於是借破格之美名以栽培其親故假重祿之正論以自便其私圖廩入旣厚縱侈隨之酬應則踵事增華服用則豪奢逾度津貼不足繼以兼差至有以丞參而歲得萬金以司員而月得千金者夫就法理而論何事非國家之要政何欵非民庶之脂膏就事實而言祿薄者固猶是因循糈厚者亦何嘗振作顧乃因衙門之異而貧富判若天淵雖班次相同而豐嗇懸於霄壤奔競之風日熾廉恥之道益隳推其报由未始非財政紛歧階之厲也東西各國官等俸給載在法規纖悉備陳無有一國之中而各爲風氣者今度支部已定清理財政章程此項財權度必在範圍以内特恐習於瞻徇而意主調停或因其煩難而憚於更改應請敕下會議政務處嚴定權限明示考成俾得先收各部之財權以次推及於各省庶明年編訂官俸可以整齊畫一漸歸於平如此則兼差挂名之人隨稽而卽得任意多寡之弊不禁而自除正本清源莫要於此 
[清理財政之大槪辦法北京]  
　　度支部奏擬訂清理財政章程三十三條已紀前報專電茲悉其内容逐條分晣頗爲詳備特節其大略云如以全國財政欵目紛繁平日經理出入各有所司事權不一機關不靈則擬有特設專局派員監理之條各省欵項轇轕日久塵牘山積措手匪易則擬有劃分年限截清舊案之條不事調查何所依據則擬有調查出入欵項運條出入旣有確數涓滴悉屬公欵不籌經費奚資辦公則擬有酌定外官公費之條其調查出入欵項之後應辦各省預算决算則擬有核定京外各處預算决算之條國家稅地方稅未分以前各省諮議局先經成立而諮議局議决預算决算事項不出地方用欵之範圍總核各欵研究性質分别名目以類相從則擬有各省預算决算册畫分國家行政經費地方行政經費之條並聲明旣往之弊不加追咎查出之欵仍可存留各省旣無所用其廻護又何所用其諱匿各疆臣自此次奏頒章程之後務當督飭所屬切實奉行如或陽奉陰違有名無實年限已届而財政未見清釐國會將開而預算仍無確數惟有凛遵前旨隨時稽察據實糾参請旨嚴譴以爲玩視憲政者戒 
[蘇撫電覆禁烟查驗情形北京]  
　　蘇撫復禁烟大臣電云江電敬悉蘇　禁烟查騐事宜产前已將實任司道以上表册先行咨 
 
 

Page 5

 
 
　　呈其餘因催取未齊聲明另送在案承准前因遵即嚴催造册塡表一俟送到即行咨呈合先肅復 
　　附禁烟王大臣致各省督撫原電禁烟事務係奉諭旨實行要政現均已逾半年全省册表尙未一律咨報難再延緩除文催外先行電催務希於一月内咨報爲要並先電覆 
[京師近事]  
　　孝欽太后陵工自十月間慶邸親往驗收後本擬即日開保嗣因國喪奉慶邸諭飭緩辦茲又提議保案分别奏獎聞充是差者大小各員多至三百餘人經慶邸一再核减列保者仍有一百五六十員且均照異常勞績請獎然間有定價出售者每員須費七八百金因近來實官已停而昭信股票一時又難覓得故熱心功名者流均願出重價購買保舉 
　　開缺軍機袁世凱十四日出京十五日抵衞輝府電致軍機處略謂沿途勞頓擬在衞輝府暫寓等情聞攝政王已允其暫爲憩息故軍機處已電復袁尙書加意調養 
　　鑾儀衞已由　旗侍衞處咨調對品級之人員作爲攝政王護衞茲又由該衞再行挑選鑾儀使一員冠軍使二員雲麾使二員治儀正五員共十員以備監國攝政王親　遴選 
　　修訂法律大臣與法部會辦修改新刑律亦爲籌備立憲第一年應辦之事經承辦大臣會訂完畢法部戴尙書昨在政務處與憲政館員寳侍郎勞京卿沈觀察等商議擬於年内具奏　 
　　日前法部丞叅又提貽穀等官犯嚴密審訊一次聞該犯官等仍多方狡展故此案目下尙無頭緒聞封印前尙須提審以便錄取確供具奏 
西報譯要 
[新法鐵路接軌問題]  
　　字林報載二十二日東京電云日本當道聲言目下正在研究南滿洲鐵路應於何處與新法鐵路互接 
[美洲排亞政策]  
　　文匯報載二十二日倫敦電云奥太樺電稱坎拿大首相勞里厄君近答商務會代表謂目下日人印人前入英屬哥倫皮亞境内者已全停止惟華人入境雖加收人頭稅則仍有增無已二十三日倫敦電云近有人在開列　利亞省議會呈遞排亞條陳擬禁止日人入公家學堂並擬與中日人民設法隔絶及施行種禁令美總統羅斯佛告人云此種條陳實屬愚妄偏私云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件民政部調查户口章程 
[第一章]  
　　　總網　第一條　本章程遵照逐年籌備事宜清單以實行調查全國户口務得確數爲主旨　第二條　調查户口分二次辦理如左　第一次調查户數　第二次調查口數　第三條　調查户數以按照第四章所栽一律編釘門牌爲終結調查口數以按照第五章所載一律塡明查口票爲終結 
[第二章]  
　　調查職員　第四倏　調查户口京師内外城以巡警總廳廳丞順天府各屬以府尹各省以巡警道爲總監督其未設巡警道各省暫以布政司爲總監督　第五條　左列各員爲調查户口監督　京師各巡警分廳行事　順天府各屬知州知縣　各省廳州縣同知通判知州知縣　其有本管地方之各府及直隸廳州以各該知府同知通判知州爲監督　第六條　調查户口事務歸下級地方自治董事會或鄉長辦理以總董或鄉長爲調查長董事或鄉董爲調查員　其自治會尙未成立地方由各該監督督率所屬巡警並遴派本地方公正紳董會同辦理　第七條　各地方所有舅官長警均有協助調查户口之責 
[第三章]  
　　調查區城　第八條　徟查監督應就本管地方按照地方自治區域劃定調查户口區域其自治區域尙未分劃以前應由各該監督就本管地方酌量地面廣狹暫行分劃區域申請總監督核定由所派各員分别調查　第九條　調查長應就劃定區域以内再行區分地段每叚設立調查處由調查員分别調查 
[第四章]  
　　調查户數　第十條　調查户數應由調查員就區分地叚以内按照部定門牌格式按户依號編釘　第十一條　每户編門牌一號其有二户以上同住者應以一户爲正户餘爲附户　凡二户以上同住者以先住者爲正户後住者爲附户若同時移住則以人口較多之户爲正户　附户應另列號數標明附户字樣别釘門牌　第十二條　調查調數時應併查明户主姓名　户主指現主家政者而言　第十三條　門牌編齊後應由户查員造其本叚户數册二份一份存調查處一份報告調查長　户數册應載明本叚共若干户編爲若干號並應載某户户主姓名　第十四條　調查長接到各段報告後應彙齊申報監督　監督接到各區申報後應彙齊申報總監督　總監督接到各監督申報後應按照部定表式彙報民政部　第十五條　自各户門牌編定之日起嗣後該户如有遷移等事應責令該户户主自赴調查處或巡警派出所呈報至遲不得逾三日　前項遷移等事應另列表册備查 
[第五章]  
　　調查口數　第十六條　調查口數應由調查員就編定户數按照部定查口票格式交每户户主限期塡報至遲不得逾十日　第十七條　調查口數應查明姓名年嵗職業籍貫住所等項　第十八條　查口票之外應另製調百證書於各户繳回查口票時發給户主收執　第十九條　查口票塡齊後仍應由調查員隨時親赴各户按照所塡各節抽查第二十條　查口票塡齊後應由調查員造具口數册二份一份存調查處一份報告調查長口數册應載各項即照查口票所載按照户數次序編列　口數册造齊後應將册内年册内年届七歲之學童及年届十六歲之壯丁另計總數附記該册之後　第二十一條　口數册申報及彙報事項照第十四條辦理　第二十二條　自查口票塡報之日起嗣後該户如有生死婚嫁承繼來往等事應責令該户户主自赴調查處或巡警派出所呈報至遲不得逾三日　其有一家死亡無人呈報者應由該親族近隣代報　前項生死等事應另列表册備查 
[第六章]  
　　調查年限　第二十三條　調查户口應按照所定年限一律報齊分期彙報民政部由部奏明立案　一人户總數應自本年起於第二年十月前彙報一次至第三年十月前一律報齊　一人口總數應自本年起於第三年及第四年十月前各彙報一次至第五年十月前一律報齊　其人户總數業已查明地方應將調查人口事宜提前辦理　第二十四條　自報齊後户數册應每兩個月編訂一次口數册應半年編訂一次於年終彙報民政部 
[第七章]  
　　調查經費　第二十五條　調查經費應由各地方自籌其從前所有保甲經費應一律移作此次調查之用 
[第八章]  
　　調查要則　第二十六條　調查時應由總監督及各監督分别出示曉諭詳叙調查宗旨嚴禁籍瑞需索遣言生事之弊　第二十七條　調查務以確實爲主應力驗從前保甲虚行故事之積習　第二十八條　調查時几應由户主自行塡報之件如該户主不識文字或現當外出無人書寫者應由調查員親往或派員前往當面詢明即時錄冩嗣後几應由户主自行呈報之件如有前項情節准由該户主或該户家屬前赴調查處或巡警派出所口述由調查員或巡警錄寫　第二十九條　調查時一切詢問口氣務須和平並嚴禁需索　几遇自赴呈報及請求錄寫者一槪不准留難收費　第三十條　調查時應注意左列各欵另册登記隨時抽查　一户内有曾受監禁以上之刑者　二户主無正當之職業者　三一户内多數人雜居者　第三十一條　調查時有不能直向户主詢問者應訪問於其隣右戚族 
[第九章]  
　　調查罰則　第三十二條　調查職員有不遵定章辦理者總監督由民政部奏參監督以下由總監督詳叅分别處罰其報告申報不實者同　第三十三條　凡有不受調查及塡報呈報不實或逾期不報者處一圓以上十圓以下之罰金　其有妨害調查之舉動者處三日以上一月以下之監禁或三圓以上三十圓以下之罰金　第三十四條　調查員如有不法情事經告發後照各本律治罪 
[第十章]  
　　特别調查　第三十五條　几各省船户應另行分段列號仍照本章程辦理其來往並應由各該監督另訂專章稽查　第三十六條　凡未設行省如内处蒙古靑海西藏等地方應由各該管長官照本章程另訂細則分别調查一律按期彙報民政部　第三十七條　几旅居外洋無論游學經商作工人等應由出使大臣督率各該領事照本章程另訂細則要别調查一律按期彙報民政部 
[第十一章]  
　　附錄　第三十八條　本章程自奏准頒行後以文到日爲施行之期　第三十九條　本章程施行後所有從前保甲一槪停辦其民政部前定調查户口表式應一律改從本章程辦理　第四十條　本章程施行細則由各該總監督擬訂通行仍申報民政部立案 
分類新聞政界 
[照會紳董認眞辦團松江]  
　　華婁張劉兩大令照會紳董略謂奉府憲札開照得清鄉事宜辦團爲重要之一端現查松屬惟南匯縣辦有商團十二處禀請督辦藩憲委員調集城中閱操整齊聯絡南邑向稱難治本年地方較各屬安靖其辦團妙處在各紳董互相團結深得守望相助之義不僅形式可觀紳董固爲得人王令於此事頗爲注意現據保獎五名亦甚公道故能著有成效各屬即不禀請閱操亦應隨時赴鄉自行查閱善者獎功不善者撤換俾請求互相團結之道不使日久生懈地方致有疎虞本府於來春當赴各鄉查閱如果辦團得法不難詳請督辦藩憲補給外獎總之多用一分精神自多一分效驗毋任南邑專美仍將查閱情形報查等因奉此查正團鄉團事宜迭經照會實力籌辦在案奉札前因合亟照會貴董希將經辦團防及鄉團認眞整理於年内造册送縣本縣當於新正馳赴各鄉查閱如果辦理得法巡操無懈即爲擇尤請獎幸勿視爲尋常具文置之不顧 
[部咨密電照常遞發蘇州]  
　　蘇撫陳中丞准郵部咨云前以大喪 
期内訛言四作並有悖逆電報曾飭一月以内凡商電用密碼寄遞者截留不發等情現在事機已定仰仍照常遞發以安人心除電咨各省外咨請轉飭所屬電局遵照辦理 
 
 

Page 11

 
 
[蘇藩批示溢完錢粮辦法蘇州]  
　　丹徒縣王令以荒歉溢完錢糧如何辦法等情禀請蘇藩茲經瑞方伯批云查該縣上年秋勘糧額係照清荒新册造串啓征早經彙案詳咨何以仍有溢完之數殊不可解此欵之是否溢完總以辦别額内額外爲斷果在應解報徵欵内不得謂之溢完自應儘征儘解用符原案如非報征應解之欵而額外溢完非留抵新賦即給還原業兩言可决舍此别無辦法仰鎭江府轉飭該縣分别查明具復察奪 
[蘇省官事蘇州]  
　　蘇藩瑞方伯於二十一日懸有牌示云照得太倉州州同胡顯勳期滿查有候補直隸州州判丁樹曾堪以署理元和縣主簿藍承松期滿查有試用縣丞鈕上達又署江陰縣縣丞賀錫璜期滿查有試用州同廖福鑫又署陽湖縣馬蹟司巡檢邱光藻期滿查有試用主簿葉日蔭又署金山縣典史沈紹勛期滿查有候補巡檢韓國楨又署丹徒縣安港司巡檢王棟期滿查有試用從九江巨楨又署南匯縣典史姚佐廷期滿查有補用府照磨汪自立又署荆溪縣張渚司巡檢文煒期滿查有試用從九趙厚澤又新陽縣巴城司巡檢朱麘綬參革查有試用巡檢陳其韶均堪以署理長洲縣典史黄光廷期滿即飭現署呂城司巡檢正任斯缺之陶寳潤回任所遺呂城司巡檢缺查有試用巡檢龍燦雲堪以署理奉賢縣縣丞呂熊飛期滿即飭請補斯缺之靖江縣縣丞朱善藻赴任所遺靖江縣縣丞缺查有補用縣丞張克煊堪以署理 
交涉 
[催造二季敎堂清册蘇州]  
　　江督端午帥以各屬本年春夏二季敎堂清册已據先後造送前來而淮安府應造春夏二季之册仍示據依限造送以致全案未能轉咨似此任催罔應實屬不成事體特專札臬司轉行飭催再限文到五日内依限分别造送倘再逾延即由司查取遲延職名照章記過示懲並將秋冬二季各册催令依限接續造送彙核辦理 
[嚴禁内地設棧鎭江]  
　　江督端午帥以向來内地不准洋商設立行棧私買土貨前經通飭各屬禁阻在案奈日久玩生又蹈故轍特再分行各關道轉飭各屬切實查明其已設立者務使一律撤銷所有辦理情形應並申報以便查核等因鎭道劉觀察奉札後已轉飭遵照矣 
軍界 
[軍帥整頓營務鎭江]  
　　江寗將軍清秋圃留守查悉京口八旗馬隊管帶驍騎校長庚擅離防次營務廢弛特具摺奏参革職已奉旨准一面札委鑲黃旗佐領春濤接帶飭令認眞整頓毋蹈覆轍 
[擬設八旗工藝廠鎭江]  
　　京口副都統奎仲連統制擬在本營設立工藝廠一區專收八旗貧苦婦女俾得謀生惟用欵甚鉅籌畫維艱特於日前禀請清軍帥酌撥公欵 
[考試新軍官弁之懲勸蘇州]  
　　蘇省新軍自管帶以至排長司務長各級軍官每届年終例由長官甄别考試一次本届敎練處總辦袁觀察擬於日内會同協統劉觀察蒞步馬礮各營考試其試題約分五類一術科二學科三内務四聲望五勤惰分别優劣以賞罰 
[鄂督犒賞軍士武昌]  
　　鄂督陳小帥以本年秋操諸將士已先後返省特捐廉購備膏梁酒二千四百斤發交第八鎭張統制每恊頒賞八百斤以示鼓勵 
[編練第十一鎭經費之預算武昌]  
　　鄂督陳小帥以湖北陸軍現僅有一混成協惟照部章鄂省應於三年内將混成恊編練爲第十一鎭特飭督練三處將應需經費逐一預算計成鎭後每年需餉又增銀五十六萬兩活支一切均在其内 
學務 
[敎育會經費之羅掘浙江]  
　　安吉縣鐘令以敎育會及勸學所雖組織成立惟經費支絀擬在契稅内每兩帶收學捐二十文充作該會所經費等情具禀各憲現奉學司批云該縣敎育會勸學所迭經本司札催限時成立迄今猶未開辦殊屬玩延據禀經費難籌擬援照各屬成案於稅契項下帶收學捐自明年上忙爲始每兩帶收二十文如果衆議僉同民情樂輸自可照准 
[愛德女校舉行畢業蘇州]  
　　蘇屬吳江縣境愛德女校已創辦五年規模粗具茲届第一次畢業計黃韵菊袁珩等十三人日前開會行禮江震兩邑尊先後蒞校各捐銀百元以示獎勵是日並開懇親會來賓到者甚衆 
[學堂年假給憑松江]  
　　雲間師範畢業後已於二十日給憑放假聞明年該學堂改爲實業擬將未畢業各生送往龍門師範惟龍門校舍無多未知能否容納耳至府中學堂及華婁高等小學堂畢業生須待學務員陸君到後始給文憑故放假須在二十五日也 
[競新崇溪兩公學畢業松江]  
　　靑浦競新崇溪兩公學四年級生於十八十於九兩日先後舉行第一次畢業式諸生品行端謹成績優美觀者莫不稱頌名單錄下（競新）最優等孫祖繩　宋修義　支錫光　優等徐志毅　余綬隆　中等錢華生　張榮（崇溪）最優等衛兆基　徐徵貴　優等楊蔭靑　潘祖靑　中等楊作朋　陸祖書　孟德基　陸綬韶 
實業 
[黑撫禁買攬荒黑龍江]  
　　黑龍江公署日前爲禁買攬荒事出示云現據署湯原縣知縣周令文華禀稱該段荒地多係大户包攬把持漁利以致遠來各户無地墾闢即如傅忠渭等爲和字等各號聯名承領魯字叚内荒地勒掯居奇若不設法變通則數百萬膏腴之地終成荒蕪等情正擬核辦間適據墾務局轉據劉令虞卿禀稱魯字叚荒地約十萬晌上下盡係和字等聯號派有執事人連子附承領復據廣信公司函稱該號等領荒不能交欵經該公司董事傅忠渭向該公司借錢十萬吊又利錢二千一百吊至今本利無着各等情查和字利和成通和成等號虧欠本省廣信公司官欵甚鉅而傅忠渭又在該公司借欵交價本利無着所有魯字叚荒地旣係該號等包領至今尙未墾闢自應由官收回另定辦 
 
 

Page 12

 
 
　　法招户開墾以免荒廢而重公欵所有該縣原發該號等執照一槪作廢各該户等亦不得再由該號等轉買致滋糾葛其餘該處包領大段之户均俟改訂辦法酌核辦理先行出示一體知照切勿誤買該叚荒地自貽後累 
[紳商組織墾牧公司之計畫蘇州]  
　　蘇屬崑新兩縣紳商學界諸同志組織墾牧公司並附設蠶事試驗塲等情已誌前報茲聞該公司各股東公舉浙江人潘子啓爲總理已籌足股本十六萬金購得田地二萬三千畝除圈出低田三右餘畝開作魚池十七個外其餘各就所宜分别種植菒穀棉花桑葉菜蔬以收地利其試驗塲約需房屋二百餘間擬就朝陽門内玉山書院舊址建造並在小街僻巷建設改良厠报藉取肥料以資灌漑 
[禀銷諭禁賣空買空案寗波]  
　　甬郡商務總會移請府憲略謂前接照會傳諭該錢業仍遵前文切實籌議扼要稽查之法議覆等因遵卽邀集錢業董事及各錢莊經理人切實稽查僉稱錢業空盤屢蒙各憲勒石永禁後此風久息現在乘各業凋敝之際有一二罔利之徒私做空盤或致牽動市面然自此次照會經敝會傳知後若董亦已歛迹惟寗波爲滙劃碼頭向用洋塊而各業向上汝等處買賣貨物均用銀兩故甬江原有匯侃規元預定銀洋之事洋以易銀銀以易貨百貨流通市面藉以周轉此固甬江市面之實在情形而匯兌規元預定銀洋之不可廢也至賣空買空擾亂市面本干例禁敝會保護商業自應切實稽查毋俾岡利之徒再有所犯所有查禁空盤各情形相應備文移請察核俯念甬市情形准予銷案 
[雜記]  
[革紳奪妓案審結情形蘇州]  
　　元和縣吳令會同委員姚令將訊斷蘇紳持鎗奪妓案擬結情形通禀各憲核示略謂據供王阿松籍隸常熟先在楊紳崇伊家雇充廚役旋支蘇州閶門馬路開設么二妓館先後出洋七十元買得妓女張寶琴張月仙兩口張月仙來時帶有身孕旋生一子因王阿松之妻未生子女帶去撫養又出洋一百元買得張月娥至三址三年八月王阿松改開長三堂子復在杭州包支金寳芝作夥包定二年計出價洋一百三十五元一共四妓接客賣娼旋將金寳芝轉包至宜春里作夥每因生意清淡王阿松輒怪各妓不善應客常常打駡恫嚇或縳在仮凳或揭去床被使之受凍均經其妻王張氏勸解中止張寳琴張月仙不願爲娼商議逃走於本年五月初三同投巡捕房喊寃解由工程局訊押斷還王阿松身價洋一百五十元王阿松意尤未遂央求楊紳崇伊並同楊紳轉乞吳紳韶生向局關說領配並認交粤皖賑捐洋二百元將張月仙張寳琴領回經兩妓訴說王阿松虐待情形不願爲王阿松領出吳紳留不遺去思爲另行覓配王阿松又向楊紳唆聳致觸其怒隨於八月十六日黃昏時分楊紳身帶小洋砲率同王阿松並僕役匠工乘轎前往吳紳家索取二妓吳紳不依强將張月仙張寳琴二妓搶回楊家交給王阿松雇船載至常熟藏匿在家八月十七日楊紳復携後膛洋鎗至吳紳家尋閙王阿松已回常熟並未同去旋經吳紳具略禀報蒙藩憲飭縣提訊在案查此案王阿松買良爲娼尤敢不服官斷唆聳劣紳强搶肇釁實屬不半異常僅照例擬滿徒似屬情浮於法擬請酌予監禁五年較爲平允王張氏訊無凌虐情事業已罪坐夫男應免置議妓女張月娥張寳琴或係其父價賣或係母老無歸自乞發堂擇配應由無怨堂代爲擇配報縣查考愉免另后枝節張月仙供有本夫金寳芝供有親父分别移傳給領不准再出賣娼楊紳崇伊業蒙奏革應毋庸議妓館房屋係屬租賃免其發封楊紳所執洋鎗騐封儲庫是否有當伏乞鈞裁 
[蘇臬斷結爭嗣案蘇州]  
　　蘇州法政學堂畢業后王慰高因爭繼 
事具禀臬憲旋奉左子異廉訪批云查此案前據該族房長王澤圻以該生業經出繼不應兼祧具禀請示當經朱前署司查照定例批飭歸宗嗣據王澤圻以該生出繼多年未便再令歸宗前次一禀係他人揑遞來司禀請摘釋陸前司以應繼之題雁旣肯從權即經批准摘銷至本司任内王澤圻又以該生抗不歸宗來轅具禀當因該生兼祧兩房原不合例初次請示近情近理猶謂揑遞安知續請從權不係假揑是以查照禄禀據理批示現稱前禀又係揑遞統計此案王澤圻先後三禀忽起忽滅詞無一定竟究孰揑孰否莫辯眞僞總之該生以獨子兼祧不應立後之小宗繩以法律實非所宜惟律設大防禮順在情爭繼爭産原應家族理處如果衆情允洽誰復相强陸前司之批准摘銷即係此意也 
[嚴審謀殺親夫重案蘇州]  
　　蘇臬左廉訪以如衆犯婦張王氏奏與犯婦周吳氏俱因戀女妬憤謀殺親夫先後提解來省查通州屬縣凡二一月之間重案迭見其民情之險惡可知特飭癹交蘇州府督同讞員嚴行審訊按律定擬以肅倫紀現經承訊各員連日會同訊鞫分别錄供呈候核奪 
[清談]  
　　歲云暮矣。將奈之何。老者畏年少。年望歲。貧者畏年。富者望歲。雖然今年又非昔年比也。　　今年爲光緒之最後。明年則爲宣統之最初。追想前情。能無感慨。先皇帝留遺之時間。僅此五六日夜耳。故時間之最可寳者。莫此五六日夜若。 
抑不惟是憲政十年寳行。議院九年召集。今日何日。今時何時。鳴呼是非籌備憲政之第。一年耶。而此第一年内。尙有幾日能容諸公。從容籌備耶。此五六日去而第二年之籌備。來矣諸公其思之。 
雜說 
[相術（瞻廬來稿）]  
　　中國有相面術。外國有腦蓋術。英語曰（夫來拿洛健。）譯即相腦家也。其大旨謂腦殼之形狀。與人之智能有密接關係。腦大而才小者有之。未有腦小而才大者。德奥各國。百年前盛行其術。今則稍衰矣。 
　　瞻廬曰。相面談禍福。相腦談智能。相術一而宗旨不一。比較社會性質者盍究。其優劣所在乎。 
[光學]  
　　元人所著輟耕錄卷十五。載平江虎邱閣版上有一竅。日色清朗時以掌大白紙承其影則一寺之形勝。悉於此見之。但頂反居下耳。瞻廬曰。此光學中回光之理也。影燈及寫置箱。均從此推想而出。元人知其當。然。而不究其所以然。殊爲可惜。然則世。無奈端之才。孰能從果落而悟攝力乎。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局官長設立 
[湖南]  
　　湖南巡撫岑春蓂具奏云臣維諮議局爲議員之基礎籌辦處又爲諮議局之階梯事體重大條理繁密當此創辦伊始凡調查選舉之方法建築設立之規矩以及遴派經辦員紳明定辦事權限酌分選舉時期籌備經常費用等事均須悉怕考究切實區畫且被選議員即爲叅議政事之人尤非全省地方官會通正紳通力合作秉公經辦不足以期完善而昭愼重現經臣遵章釐定就省城設立諮議局籌辦處派藩學臬三司爲總辦檄委鹽法巡警勸業三道及照會在籍紳士内閣學士銜前國子監祭酒王先謙前工科給事中馮錫仁前掌江南道監察御史趙啓霖翰林院編修譚延闓陸軍部主事曾熙前廣西右江鎭總兵黃忠浩廣西候補道湯魯璠湖北候補道陳兆葵爲會辦湖南候補道張鴻年爲駐處會辦由臣督同該總會辦擇定設處宇舍訂立章程分科治事選任長沙府及長沙善化兩縣並通達治理熟悉法政之員紳分别派充提調科長科員籌備設立諮　局一切事宜業經設處開辦俟諮議局籌辦就緖即將該處裁撤用符定章至選舉議員事屬創辦端緒繁多湘省風氣開通未久各府廳州縣見聞或有囿隘辦理恐致紛歧特將憲政編查館原奏章程及票匭執照各格式仿印多本札發飭令先行切實研究並飭籌辦處代擬區域初選複選辦事細則分發各府廳州縣遵照辦理以期畫一而免周折該處所需一切經費已飭善後局隨時籌撥其各屬選舉需用欵項恐各該地方自備維艱致誤期限一併由省酌發仍飭撙節動用核實造報均請作正開銷三十四年十二月十四日奉旨該衙門知道 
本埠新聞 
[釐卡留紙貨之交涉]  
　　法商大昌行前向愼和號購買錫箔紙貨裝船運送被周太僕廟釐卡司事沈榮堯周錫卿陳相珍等三人以未完釐金爲詞將貨扣留嗣由大昌行查得此項錫箔紙貨已由泰記號等認捐每月繳錢五十千文執有捐照爲憑爰即飭人至卡報明始得放行茲該商以該卡司事似此留難心有不甘昨特具禀法總領事請爲照會滬道轉行貨捐局飭將司事三人查明懲辦並飭以後不得再行勒索以免擾累 
[請懲破壤中國公學學生]  
　　江督批中國公學監督夏敬觀請將破壤公氏劣生懲處禀云中國公學之設本部堂爲培植人才養成士氣起見多方扶植并集合官紳之力得以有成締造經營良非易易校中一切規程經前監督鄭紳釐定以後尤爲平允公溥諸生等宜如何仰體官師裁成之意切實遵守據禀學生羅毅朱紱華等欲校中設自治公會名目擅改章程要求發布釀成九月初四日全體停課等情設心破壤實爲無意識之舉動詳閱摺開各條開誠公布立言得體據稱於九月十三日恢復秩序照常授課辦理得宜殊堪嘉許所請究懲倡首諸生一節查奏定學務綱要各學堂犯規學生槪不准更名改籍另投他處學堂各學堂遇有斥退學生應將該學生姓名籍貫事由詳請督撫咨行本省外省各學堂又學生故犯禁令希圖退學應追繳在學堂一切費用惟保人是問各等語該生等極端反對鼓動風潮照章施罰實屬咎由自取仰該監督遵照辦理毋少寛縱 
[懲戒德文醫學生]  
　　滬道蔡觀察據羅委員禀稱據上海德文醫學堂監督洋員面稱今秋派送學生張愼悠品行不純等語當即詳奉江督批云本部堂派送學生至上海德文醫學堂肄業優給學費期望殷殷該生等宜如何植品勵學力求精進乃張生愼修入堂以來屢有爭閙及摔毁什物情事殊屬違背堂規不知自愛本應飭令出學姑念就學非易暫准改過自新仰寗學司傳見該生力加誥誡務使明年到堂後悛改前非恪守規則倘再不遵約束即由該學堂將該生擯斥出堂以爲品行不純者戒並移上海道轉告該學堂知照 
[索償拆毁竹笆之損失]  
　　閘北警局拆毁英商契地上之竹笆一案已由警局汪觀察查明並無其事復由滬道照復英領去後茲該英商仍以警局拆毁竹笆爲詞需索賠償滬道蔡觀察以此案情節彼此似有悞會非派委員往勘殊難定案茲擬由道與英領事各派委員一人訂期前往警局會同工程處委員詳細履勘再行核辦業已照復英傾核辦矣 
[德律風改換新線]  
　　本埠德律風公司現須改換新線十一日該公司董事會議時有投標承攬者二十七家逐一拆閱以英國製造電線公司駐滬經理祥泰洋行最爲便宜其價計英金一萬四千六百八十六磅十八先令六辨士 
[謝贈]  
　　昨承中法大藥房惠贈月份牌五張又屈臣氏大藥房惠贈月份牌二張五光十色均甚可觀書此誌謝 
城内 
[票布來歷]  
　　工程局函解身藏票布二張 * 
之陳金生到縣經襄　李明府提訊據供在蘇遇見王榮慶帶同小的來滬庽居朱阿炳家票布亦由王所給判責二百板押候再究 
[舊鐵何來]  
　　各洋棧失竊煤鐵報縣查拿在案前日由捕役緝獲舊鐵一船約二十餘担常將在船之李松華陸毛虎解縣研訊一味諉賴判各交保候查提收　之人質訊 
[何苦翻供]  
　　戵斃徐海松即爛眼海松之兇犯嚴海潮即奚海潮及被佔婦人徐錢氏昨日由縣復訊翻供不認判嚴鞭背一百下跪練錢氏亦鞭背二十下始供與春山杏春各戵海松一刀錢氏供被夫協協逐出被海潮誘佔判仍還押聽候詳辦 
[復訊盗案]  
　　紏搶西閂外某皮坊之盗犯蔣永慶陳五陳大劉學春盛榮華李慶堂等 
六人昨日由縣復訊仍各諉賴喝蔣及陳五各責二百板跪練時許判各還押再訊 
[警局有賊]  
　　北五警區員被聽差徐慶華竊去洋三百餘元將徐及分用之陳致德送縣收押在案昨日提訊除繳還洋三十五元外著陳再繳五元准予覓保徐責三百板還押再追 
[通風報信]  
　　浦更開河閙事案内首犯嚴吉甫至今未獲茲由原差查有嚴姪張金從中報信因此難以拘獲昨將嚴張金拘解到縣禀知大令諭飭看管候訊 
[仍須遷讓]  
　　一路警局批周蕭氏禀略云查陳姓房屋早經止租該氏即應另行覓屋搬遷免起爭端乃旣欠租金又不遷讓殊屬不近人情茲因陳姓禀請飭遷勢已决裂始湊洋五十一元繳案爲展緩之計碍難照准仰仍來案收回赶速遷出 
 
 

Page 19

 
 
[道批]  
　　商人張秀卿禀批查英册六千六百五十二號新契係由業户許海林將二十七保七　維字圩七百四十一號户名許新仲田單四畝八分七厘七毫租與英商泰利爲巢早於九月間批印送給棧與禀叙　保户名畝分均不相符其中顯有悞會旣稱已赴會丈局禀請止丈究竟張學正户名單地現由何人轉換何號道契仰會丈局委員查明禀復察奪續禀黏發 
南市 
[催解漕米]  
　　江浙兩省海運滬局總會辦昨日諭飭解米丁胥船户人等迅將解到之米先行報明分别驗收其未到之米亦著催解到埠以便排治報驗惟不得挽雜粞糠混驗掗兌如敢舞獘察出後定即將米退還 
[預備結帳]  
　　總工程局前因西門外行駛電車於車輛行人多所阻碍是以在斜橋附近添築馬路一條現將工竣所有江南製造局總辦張觀察津貼經費五千兩業已收到四千兩局董以時届歲底昨特禀請觀察將餘欵彙解到局以便結帳 
[醫生被控]  
　　周質君遣抱在南區控告醫 
生戎子其將張春福借去當於益昌典之珍珠十三粒私挂失票一案昨解工程局請究判戎交保限交張到案復訊 
[私刑吊打]  
　　周平安誣指房客王海林竊取鄰居物件將王私刑吊打茲由王控奉南區解至工程局請究判暫留候查 
[覓保領妻]  
　　崇明女子黃瑞英前被顧嘉郎等誘賣於大南閂孫姓家爲婢後因凌虐逃出由工程局判發善堂留飬在案茲由黃之未婚夫楊銀虎投案請領判著覓保具領 
閘北 
[曾否得賄]  
　　巡警總局批職商潘鍾英禀云此案前據該商禀控葉經明晣批示並飭提殷臘頭訊辦昨據原探禀復以殷現已逃避保人亦遷往别處尙未尋獲殊屬疎忽已嚴飭三路分局勒限嚴緝並飭偵捕各隊一體查拿在案惟該商迭次禀叙所稱賄縱各節究竟有何實據仰警法科秉公確查倘果事出有因即行據實禀揭聽候核辦如係該商有意誣衊亦當照訟棍例從嚴懲辦仰即遵照辦理毋稍徇延 
新租界 
[陽奉陰違]  
　　新閘捕房捕頭以界内應閉 
各烟舘仍有私售燈吃情事昨特派據逐一傳諭速將烟舗拆除如違罰辦 
英租界 
[鞋店縱火]  
　　寳善街袁寳基鞋店縱火團 
賠由埔房將司帳郭行芳店夥吳道榮石炳卿學徒馮阿美一併拘押在案昨經公堂復訊先據五十四號西探訴稱該店帳房郭行芳囑令學徒將舊衣花絮塞於樓下天花板　用煤油縱火圖賠保險銀六千兩今有囑令放火書信一封呈案請察訊之郭俯首求恩判郭押西牢四年鞋店發封吳石馮三人從寛開釋 
[相煎太急]  
　　崔仲甫延博文律師控弟崔叔儀出售冒牌半夏一案昨由公堂復訊崔叔儀將自製半夏呈案稱係崔姓所製並非冒牌愽律師稱崔仲甫現託英商經理應請查禁中西官以原告旣稱英商理宜具禀英領事署照會本應訂期會訊判崔叔儀仍交原保候再核奪 
[妓女感情]  
　　鴇婦曹石氏控龔少華誘拐賣女曹大尼子一案昨由公堂復訊曹大尼子向在濟南石氏處爲娼嗣忽患病氏竟置之不顧由龔姓狎客延醫得愈因感其情隨之來滬求察訊之龔供與該妓相同判龔仍交原保曹大尼于暫留濟良所候查明再核 
[串吞巨贜]  
　　潘駿一曹馨甫朱根堂等控山西路禍裕公客棧股東金靜生楊少甫串吞衣飾巨贜一案楊已逃匿金由捕房查獲收押在案昨晨解　請訊各原告均開呈失單環求究追金延律師到堂辯獲判金帶回捕房交二千元人洋並保限二月内清理如違將棧拍賣抵償 
[累及保人]  
西洋商人葛士丹控羅兆堂担保欠銀三千餘兩延不料理昨經公堂會訊羅供認担保欠銀二千七百餘兩是實判交人銀並保限於明年正月起分期拔還 
[串騙貨洋]  
　　裕豐和號主楊甫墀控賀少 
泉方雪卿串　貨洋前晚由廨提訊賀供地已被控由湖北夏口廳收押判賀交保自往漢口候質 
[押追欠欸]  
　　銀與永益利興等四户控同 
裕莊主吳春九倒欠銀一千餘兩前晚由廨 
提訊判押限年内繳清 
[拐匪收押]  
　張阿鑑控陳友生張陸氏施朱氏串拐伊孩阿四由探一併查獲解廨請究判分别各押三月孩交張領回 
[定貨不出]  
　　德商天福美商德桼兩洋行控洪啓明定貨不出昨晨由探將洪及洪之保人程蘭生一併傳至公廨判洪押候訂期會訊程因另案著交保候訊 
[聚賭罰洋]  
　　應萬和茶舘聚賭抽頭昨晨由探傳至公堂請究判罰洋八元充公 
美租界 
[舊屋可危]  
　　昨日捕房據一进五十八號西捕等報稱華記路四百四十三等號門牌房屋十餘間年久失修又海寗路北首小鎭地方平房一百餘間亦久未修理恐復有坍屋傷人情事捕頭當即飭探往查房主姓名禀復核辦 
[誣告車夫]  
　　閔行路某西人昨以包車夫王雲章行竊脚踏車爲詞將王扭入捕房請究王稱被該洋東積欠工資洋四十餘元屢索無著藉端　賴是實捕頭以該洋人所控不實斥不准理 
法租界 
[分期償還]  
　　王子香於十九年份向陸秀華借洋一百五十元至今本利無著由陸控奉公堂飭將王及伊子壽山提訊供因無力償還判壽山交保著每月拔還洋五十元限三月杪還清 
[繳房租]  
　　祥荗行收租人徐炳奎　吉祥街天中福帽于店等念餘欠繳房租昨經公堂提訊判本月租金寛限至明年付還以前所欠者統歸年内付清 
[代父收押]  
　　高瑞生控陸再庭父子盗　墳地抛棄棺木一案昨由公堂復訊陸子少卿供此事須父親出外方可料理判少卿代父還押准再庭出外協同新舊地保夏順生　榮堂限三天將骨　遷回原地田單交出給高具領 
[東夥國毆]  
　　順興米店主倪全福前日在途遇見歇夥方順生向索宕帳口角用武倪心有不甘即以方賴欠行兇打失鈔票洋五十元等情　報捕房將方拘廨請訊方供並無打夫鈔票情事判押候查明再訊 
小說 
[官場小說衣冠影（十一）]  
　　第三回　　衞京卿告病歸田里　　金觀察走馬赴龍州白中丞這個時候。已經有些覺得這位衞京卿辦的事情。很有些不妥當。又有許多本省的紳士在白中丞那裡說着衞京卿如何如何的不好。又有白中丞的幕府和白中丞道。這個邊防大臣。是個欽差不歸本地督撫的節制。事權不一。就不免有好些不便的地方。要是邊防大臣在防務上。閙了個什麽亂子出來。督撫倒要和他同受處分。不如奏請撤銷了這個邊防大臣。把防守事務。都歸太平思順道管理。責成他一個人妥爲布置。這樣的辦法。就事權歸一。没有掣肘的地方。只要在通省司道裏頭。揀一個靠得住的幹員。去署理道缺就近接辦防務。以資得力。照着這樣的辦法。覆奏上去。裏頭一定没有不準的。白中丞聽了。想了一想。覺得他的話 
 
 

Page 20

 
 
　　兒不錯。便依着他的主意。上了一個摺。子奏保廣西候補道金三緘金觀察署理太平思順道。就近接辦邊防事務。這個摺子上去之後。裏頭果然批准出來。一個字兒也不駁着照所請。白中丞大喜。便下個札子給金觀察。札飭他即赴新任。金觀察自然十分歡。喜立刻禀見白中丞。當面禀辭赴任白中丞和他說了幾句照例的話兒。無非是叫。他相機布置諸事。小心。金觀察辭了出來。便到兩司衙門辭行赴任。又辭了一班省裡的同寅。便帶了幾名親兵幾個家人。連夜趕到龍州府來。那道屬的一班官弁。和那防軍裏頭的統領營官。都赶到三十里外迎接　位金觀察。還有那將弁學堂的總辦提調和一班教員學生。也都穿了軍服。排齊隊伍。在二十里外站班迎候。金觀察見了一班敎習。都在那裏挂刀站班。心上覺得很過意一去。連忙和他們謙讓了一番。那些敎習見了金觀察。却一個個都十分恭敬好像屬員見了上司的一般金觀察見了這般模樣。覺得甚是詫異暗想這一班敎習見了我爲什麽要這般規矩。學堂裏頭的敎習。向來是用關書聘請的。算不得我的屬員怎麽他們的樣兒好像屬員對待上官的一般。這是個什麽緣故。金觀察心上這般想着却又不好說出來。只得隨隨便便的敷衍了他們一番。方才大家散去金觀察到了龍州。那些屬員。已經和金觀察預備了絶大的一個公館。挂燈結彩的。鋪設得十分齊整。金觀察便進公館住下。 
國外新聞 
[派員調查地震]  
　　二十二日東京電云東京大學有敎員兩人已奉命赴意大利調查地震原由 
[美洲地震警報]  
　　二十二日華盛頓電云英屬哥倫皮亞及華盛頓省均覺地震培克火山騰烟不絶惟尙未聞肇禍消息 
[近東大變局七十七誌]  
　　二十二日倫敦電云土爾其政府已允從奥國之議據奥京維也納傳稱除有儀文尙須釐定外其餘各事均已議妥本星期内可望結局奥國各商會　常奮興市面亦有起色土爾其内閣總理大臣擬向奥國多索土幣五十萬磅經奥國駐土大使嚴詞拒絶且以行將破壤交涉等詞恫嚇土國文匯報載二十二日栢林電云土奥條約議結後栢林倫敦巴黎各處聞之無不滿意土爾其不日且將與布勒嘎利亞締結條約而克雷脫問題亦將從早調停隨後則將與塞爾維亞調停一切云 
[請籌運河築費]  
　　二十二日倫敦電云華盛頓電稱美國上議院議員化浦京斯君在上議院呈遞議案請淮召募公債五百兆金元撥充巴拿瑪運河濬費其數較原初發行之欵增多三百六十五兆元 
[斐洲酋族作亂]  
　　二十二日倫敦電云斐洲曼特墨拉酋族殺害鄰族酋民擄駱駝二萬頭英兵業已馳往援救路透報亦接有消息謂英政府並不欲派兵遠征墨拉酋族陮大局如是勢不能不增厚兵力耳 
[議員排斥總統]  
　　二十二日華盛頓電云福萊克君近在議院演說勃洛恩斯維爾地方黑人軍隊暴動事宜頗詆美總統羅斯佛行政之不善以上譯字林報 
[德國輸欵助賑]  
　　二十二日柏林電云德國已輸欵四百萬馬克助賑美西拉災黎 
[英擇海軍粮據地]  
　　二十二日柏靈電云英政府擬將文戈武島之愛斯圭曼爾脫港作爲太平洋艦隊根據地 
[意王俄帝出游之先聲]  
　　二十二日栢靈電云意王意后擬游英倫俄皇俄后擬游意大利均已宣布 
[英皇游德近聞]  
　　二十二日柏林電云英皇英后將於西二月八號由丹佛港逕赴柏林歸時仍由原道 
[德國將次募債]  
　　二十二日柏林電云普魯士本年預算案業已呈入國會核算共少馬克一百七十六兆行將募債彌補以上譯文匯報 
來函 
[靑浦士民來函]  
　　靑浦糧橫抑勒洋價較前更甚每元竟照市抑短一百二十文之鉅皇皇 
上諭堂堂憲示皆視爲具文公然違背聞有在城劣董四人竟甘具切結謂現下州縣開銷甚大不得不將洋價浮收亦異事也 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
