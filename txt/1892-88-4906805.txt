# 1892 - 88 - 4906805

 

Page 1

 
 
[新增正續刑案匯覽] [  圖書集成局啓]  
　　刑案匯覽一書爲申韓家金科玉律學著苟攜摩有素則片言決獄卽無難譽起靑油近又增輯績編三編於是搜采愈多卷帙益富鏡古書屋主謂亟宜出而問世因倩本局排以新式鉛字用雪白連史紙印成准在三月杪卽可告蕆如欲預定者計每部價洋六元可至申報舘帳房先付三元掣取書票書成之日再付三元卽可取書一部若欲觀樣張則請移玉至申報舘至出書後購取則當另定　值不能若是從亷矣此啓 
[重印各種書籍告白] [  點石齋謹啓]  
　　經籍纂詁直行六開康熙字典古事比王鳳洲綱鑑五經體注詩句題解正績試帖三萬選小題觀海史記兩漢三國合成四史以上各種行將售　俱付重印不日成書至於紙張墨色並皆佳妙毋庸再述如荷賜顧請至本帳房面訂可也此佈 
[清明說]  
　　白五光陰輕寒未散梨花院落苔掩重門忽聞獸鐶剝啄聲啓之則故友華陽散仙也一揖就坐各道寒喧適見案頭申報記清明賽會事問曰清明肇於何時亦有古籍可援證乎曰有之最古者爲汲冢書曰清明之日桐始華然繹其語意不似出周人手筆且禮月令桐始華在季春之月而清明有時在仲春顯見此說不足爲據孝經緯春分後十五日斗指乙爲清明此與近時歴法脗合至漢時長安清明尙食内園令小兒于殿前鑕火先得火者進上賜金椀都人並在延興門看内人出城灑掃新進士則於燈閣置打毬之宴或賜宰臣以下荼　酒意者此爲清明行樂之濫觴乎春明退朝錄清明取榆柳火以賜重臣王元之詩昨日鄰家乞新火曉窗分與讀書燈後世傳爲典實至韓翃之日暮漢宫傳蠟燭輕烟散入五侯家則未免略帶諷刺矣事類合璧引東城父老傳清明新進士開宴於曲江亭旣撤饌則移樂泛舟又元宗任藩邸時樂民閒清明節鬥雞戲及卽位治雞坊於兩宫間索長安雄雞金毫鐵距高冠昻尾者數千養於雞坊其時天下承平八方無事恬嬉之習起自宫闈而朝士搢紳文人騷客亦皆乘此良辰美景結伴踏靑佳話流傳至今艶說如本事詩載博陵崔護姿質甚美清明日獨游都城南叩莊求飲有女子以杯水至倚桃伫立意屬殊厚崔亦睠眄而歸及來歲清明日往尋之門牆如故而已扃矣因題詩於左扉曰去年今日此門中人面桃花相映紅人面祗今何處去桃花依舊笑春風亦越宋時尤多紀述夢華錄京師清明日四野如市芳樹之下園圃之内羅列杯盤互相酬勸古今藝術云北方寒食後一日爲鞦韆戲以習輕趫後中國女子學之以綵繩懸木立架坐立其上推引之此洪覺範所以有畫架雙栽翠絡偏佳人春戲小樓前之詩也游覽志餘載諺云清明嫁九娘一去不還鄉二語於清明日書以貼楹間則夏月無靑蟲撲燈之擾嗟乎客子他鄉幾東歲琯可憐時節懊惱心情覩桃柳以爭妍望松楸而不見興言及此能無涕洎之沾襟　散仙　清明佳節人家皆以紙錢麥飯拜奠先塋夫衰草斜陽墓門蕭瑟瑟銅駝石馬大半傾欹悽反　之恩渺渺重泉之路何時不可以瞻拜而必於清明日祭之掃之敢問亦有說乎曰是禮也於古有之唐書開元勅寒食上墓禮經無文近代相傳寖以成俗宜許上墓同拜掃禮五代史寒食野祭焚紙錢柳子厚與許京兆書近世禮重拜掃每遇寒食皁隸傭丐皆得上父母　墓徐疑詩曰嘉興縣裏逢寒食落日家家拜掃回可取以爲　也詩話雋永云　秋壑子德祐元年寒食上母墳堅瓠集云吳中于清明節子女長幼持牲醴紙錢祭掃墳墓紙灰滿谷哭聲甚哀而其原實始於漢時嘗閱襄陽記司馬德操清明日詣龐德公值其渡沔上先人墓德僕徑入其室呼德公妻子作速作黍其妻子皆羅拜於堂上須臾德公還直入相就不知何者是客大約上墓之典以此爲最古至謂介子推於清明前一日焚死棉山中後人思其德因於是日禁火并祭掃先人邱隴此則附會牽强意義不相連屬必信而守之傎矣散仙曰敬聞命矣然則如申報所載清明日城隍神率同四司出巡賑濟孤魂云云其亦例所當行乎則應之曰例上何嘗有此哉惟出自好事之輩耳猶憶昔年香山葉顧之觀察宰上海時目擊妖娼賤妓扮爲女犯過市招搖敗俗傷風不可爲訓因下令禁止犯則必懲終觀察之任無有敢以身嘗試者近則賽會時陰皁隸逍遙傘花十景大鑼班臂香沿途彈唱之類依然明目張膽視官府禁令若弁髦袁大令乃告示　煌預期曉諭然每見迎會之際童男穉女之扮罪犯者仍絡繹於途試問　輩果有罪乎則官府當讞之懲之何待扮之於木土偶之前若輩果無罪乎則神若有靈斷不加以譴罰曰以求福也試問赭衣鐵索惡狀難堪神若見之諒必勃然嗔怒而肯降福以庇之乎此其詭秘之行蹤叵測之心地較之陰皁隸逍遙傘等之僅供惡少嬉游者尤爲可惡禁之其尙能已耶言至此客意恍然興辭而退乃援管記之如此時則午晴初放嫩柳搓金二三幼孩方羣分白打之錢嬉嬉然就階前蹴踘也 
[本館接奉電音]  
　　昨由京飾電傳上諭十一道敬謹譯登○三月初六日奉硃筆遣翁同龢爲正考官祁世長　穆歡李端棻爲副考官欽此同日奉硃筆這同考官著劉若曾洪思亮徐仁鑄施紀雲李福　許葉芬吳鴻甲彭述周爰諏沈曾桐陳遹聲袁昶鄒福保趙曾重姚世然戴兆春吕佩芬馮金鏗去欽此同日奉硃筆内簾監試著舒恩謝雋杭去内塲監試著阿克敦繼恒秀林文博王會英丁立瀛曹志清何福堃去欽此同日奉硃筆這塲内督理稽查著左翼副都統賡音布右翼副都統恩燾去欽此同日奉硃筆這收掌試卷等所官著圈出劉華朱大誥葉祥麟鄧福初彭惟墉張銘坤張瑞芳王清祐姚子珍聶濟時恒林陳國華梁旭培唐烜張恪嘉李晉魁李發雲武瀛張文煥熊冠斗張文炳毛慈望慶元去欽此同日奉上諭祁世長現在入闈工部尙書著譚鍾麟署理欽此同日奉上諭　秀現在入闈禮部左侍郎著巴克坦布兼署欽此同日奉上諭四川雅州府知府員缺著重燠補授欽此同日奉上諭翁同龢現在入闈戶部尙書著孫家鼐署理欽此同日奉上諭桂祥文秀扎拉豐阿現駐南苑鑲白旗漢軍都統著容貴署理鑲紅旗蒙古都統著熙敬署理正藍旗蒙古都統著符珍署理欽此同日奉旨秀吉現駐南苑所管正藍旗漢軍統領著敬信暫行署理欽此同日奉　硃筆李紱藻轉補翰林院侍讀陳夢麟補授翰林院侍講欽此 
[鸞坡珥筆]  
　　　賢親王金棺奉移園寢安葬巳有旨令欽天監於四月内選擇吉日兹經欽天監選擇吉期繕單具奏請旨裁奪奉硃筆圈出四月二十一日辰時行安葬禮欽此刻由欽天監分咨各衙門速將安葬一切典禮分别奏咨辦理○密雲副都統國統制俊派委防禦率甲兵數人來京赴工部投文請領該處駐防旂營光緒十八年 
 
 

Page 2

 
 
分官兵常操軍需火藥旋由工部覆覈相符移付火藥局照放經承領委員在局領出火藥分盛竹簍雇大車數輛裝載立卽首途計共領火　七千餘斤轟藥三百餘斤○管理廂藍漢都統肅邸商諸吉花兩副都統訂於二月二十四日已刻在東長安門外考騐應入本屆軍政之廂藍漢正副叅領印務章京公中世管佐領驍騎校等馬步騎射以使保薦卓異旋由印房知會應行軍政各官員屆期前往預備不得延悞○江西巡撫委員管解地丁京餉等項銀五萬兩零分裝木鞘们二月廿三日解抵戶部經原解兵役赴當月司挂號訖雇夫將餉鞘扛入部内後庫院中堆存鎖繫卽由原解官在彼看守一俟委員將文批投遞江西司後然後付銀庫騐收　吏部示傳所有光緒十八年正月分出有雲南鶴慶州知州一缺已將勞績應補先知州蕭宗幹銓選業經引見在案本月又出有廣西横州　州一缺應行勒歸正月該員亦應輪選按照定例應將廣西横州知州與雲南鶴慶州應行歸倂另掣相應傳令該員務於二月二十五日黎明赴天安門外朝房聽候掣簽毋違特示○侍衛處爲知會事二月二十一日奉旨朕於明日由勤政殿　前乘禮轎出德昌門由西苑門進西華門走熙和門恊和門由東華門出東安門朝陽門至朝日壇致祭畢至東嶽廟御座房少坐步行至天齊殿拈香畢還御座房少坐用早膳畢乘轎進朝陽門東安門東華門恊和門熙和門西華門停焉苑門德昌門勤政殿檐前還瀛臺辦事召見大臣寅正伺候欽此○兵部爲咨行事武選司案呈本部議據漕運總督松題請以江西南昌衛守備楊兆熊調補安徽鳳陽衛守備等因查安徽鳳陽衛守備係屬題調要缺今請以該員調補之處核與定例相符應准調補是缺一本於二月十七日題奉旨楊兆熊著依部議調補餘依議欽此欽遵到部合將原奏本鈔黏咨行漕運總督查照辦理○禮部爲知照事儀制司案呈本部具奏江西等省舉人於二月廿八日在保和殿補行覆試請派護軍統領一人在中左司專司稽察一摺於二月十九日奉硃筆圈出署正藍旂護軍統領秀吉欽此相應知照　景運門護軍統領查照辦理○國子監典簿廳爲咨覆事准吏部咨開倉塲衙門筆帖式鍾秀升任遺缺應咨各衙門於一等筆帖式出考保送如無一等准以二等保送一員等因前來查本監一等筆帖式全崑人甚精細差事認眞堪以保送鍾秀升任遺缺相應咨覆吏部查照辦理○吏部爲曉諭事所有光緒十八年二月分選主事桑寀一員部院司務周雲一員道鮑祖齡一員臨　司運同隆峻一員知州王晉燾徐思安等二員知縣秦德埏强鵬飛陸善格李敬修徐嘉言盛沅等六員補議正月分知州劉鳳儀一員知縣袁用賓一員共十四員相應出叙傳令各該員於二月廿四日赴部過堂廿五日黎明赴天安門外朝房伺候掣簽如是日不到定行指名題叅勿違○本年壬辰科會試所有闈中巡查號舍等項需員差委應於順天府屬印佐教貳各官調派入闈而　屬各項人員不敷派委照章咨由直隸藩司於直隸所屬候補試用印佐等官遴派四十五員來順以備闈中差委近由京兆尹飛咨直隸藩司飭知此次所派調委闈差各員限於三月初一日到京以資差委聞向例調派各員入闈供差並無貽悞者由方伯酌予奬勵如有意存規避飾詞諉卸者亦卽查明記過以昭炯戒 
[寍郡辨志精舍壬辰春季課題]  
　　漢學周人知歲差說周人知日食爲月掩說申說文考老轉注說宜從造字之本申說○宋學視聲說修德修道論書曾子制言後○史學桑維翰論書明史外國傳後滿漢兵制沿考攷○天文兼　學簡平儀卽葢天遺法說問五緯周時有定乃萬歴至康熙時土星周時變長木星周時變短康熙至嘉慶時反是能詳其故歟問鐘表所行爲平時太陽所臨爲眞時二者有一定之遲早可推其理數否前次以平時眞時命題多有誤指交食者故再以此課之○輿地邶鄘衞疆域攷褎斜或作褎余說論琅嬛福地之嬛當讀何音○詞章擬成公綏嘯賦用原韵擬酈道元水經注序米海岳研山歌 
[官塲瑣紀]  
　　徐州道沈退庵觀察飭赴新任已見督轅牌示聞觀察擇于三月朔起程乘小火輪至清江謁見漕帥然後由陸路抵徐履新省垣僚屬是日咸送至石頭城外皇華館冠蓋紛紜頗形熱閙並聞現署淮安府桂太守現署徐州府張太守有各回本任之信隸桂太守廻避桂薌亭觀察因與淮府對調今桂觀察解任故照例仍還職守也○糧儲道馬植軒觀察例於四月初運漕北上現擇期三月中旬先謁漕帥面商公事行期在邇是以此次吏治局攺由儲憲　前考試云 
[大蒐日期]  
　　劉督憲擇於三月二十日起節赴揚州清江一帶校閱營伍巳見報章所有省垣水陸各營擬十八日在城北演武廳閱陸路防營嗣在下關閱水師並水雷鐵甲砲臺等凡屬桓桓之士已安排伺候矣倘遇風雨尙須另卜吉期 
[鳩江春泛]  
　　前任蕪湖道成端甫觀察章丁太夫人艱於二月四日在署開吊兹擇於二十七日束裝起程瀕行赴各署辭行驪歌疉唱别意縈懐翌晨　眷登江孚輪船下駛官紳士商仍復衣冠濟濟送至江濱　觀察到滬後仍擬擔船航海回京也○南陵縣張汝南大令原臻調署懐寗甫行起程道出蕪湖忽一病不起嗣由公子料理大事擇於二月二十六日就湖北會館開吊一俟　務就緒卽當匍匐扶柩運　湖北鍾祥原籍云○美國教士牧蘭在蕪湖創設基督會教堂亦旣有年客臘又在江口下游價買周家山基址一塊寛廣約二十餘丈計洋蚨六百三十元業已成交惟署劵稱牧君名下不書教堂字樣是以當道不肯印稅照會英領事福格林君請令更正蓋牧係英人而傳美教　也　君查取條約以此事無所關碍何妨遷就特於日前拜會關道憲楊觀察叅觀條約觀察預委洋務局吳春農司馬陪座辯論良久竟無成議蓋當道所用條約乃總署彚集各國當日原定華文印訂成帙名曰通商約章頌纂原載教士購置公産字樣契劵自當書用教名而領事所執者乃由洋文重譯華文之約於此等字面不甚介意因之未能融洽旋經吳司馬謂領事曰俟再吊查歴年蕪湖教堂購産契劵底案如果有只用教士已名不書公産庶可照辦領事　肯握手　别○道轅春季例差經楊子通觀察秉公遴選業經揭曉計委查牙帖二十二員驛站班館共十六員徵信錄六員共四十四員在蕪賦閒佐雜幾乎一榜盡賜及第日來紛紛上轅　辭禀謝脚靴手版歴亂如麻亦聽鼓者之一年勝事也○清明將及農事重興各鄉咸於日内湊集資財搭臺演劇邨夫鄉婦挈　來觀心醉神迷趨之若鶩北門外某姓婦約集比隣姊妹聨袂而往冀聆一曲霓裳詎薄暮言旋則門框了鳥早不翼而飛盡室所藏俱被妙手空空兒取去懊喪欲絶誓不再作野遊云○中江書院於上月十八日甄别琳瑯萬卷美不勝收兹經道憲嚴其去取共錄生童三百餘名於日前發榜其山長楊觀察抵任後仍幣聘上元仇萊之庶常認眞評閱按庶常主持此間講席業旣有年春風化雨壇坫宏開鳩水儒林無不仰同泰山北斗也○人世間最快樂者莫如新婚最敗興者莫如官刑從未有二事並在一時是亦奇已蕪湖汪某者充當米市斛頭數年前痛抱黄門角枕錦衾鰥魚滋戚遍託良媒爲續膠計兹擇於上月某日行親迎禮嘉賓式燕喜溢門楣是日適逢江安糧道憲委員在蕪購辦米糧過斛起運預由縣署諭飭斛頭屇時當差汪以今夕　夕竟腦後置之監斛家丁屢傳不到隨禀諸邑尊時王明府正在江口保甲局隨飭差拘汪到局訊問誤差緣由詎汪不但不　訴其情竟反出言頂撞致觸官怒立責小板六百下汪依然倔强隨帶回縣署押候訊懲室中賓客聞信無不面面相覷雲散風流旋經邑尊訪知其情卽提至案下當堂開　以便重整靑廬再圓好夢有善謔者謂毛竹答送於親迎之夕實稱得力也 
[袁江雜錄]  
　　署堰盱同知何司馬於二月十二日接印○清淮馬隊各營部勒不甚清晰兹漕憲諭令攺選鋒馬隊　左營右翼馬隊原存之左營馬隊則攺爲左營左翼馬隊先鋒左翼馬隊則攺爲正營左翼馬隊先鋒右翼馬隊則攺爲正營右翼馬隊捷勇營步隊則攺爲親兵營步隊○清河紳士于章作堂軍門　後列叙生平政績立石刊碑置諸文公祁右篆其首曰望重干城○有材官由粤省捧檄前來招勇某甲怦然 
 
 

Page 3

 
 
心動貨其羊頭車報名入伍不料材官已赴邳宿乃摒擋稱貸復購一車宿露餐風仍理舊業不知執御之際其亦有悔於中否耶 
[西湖采蒓歌]  
　　杭州敷文書院在鳳山門外萬松嶺左江右湖氣象雄偉高宗純皇帝駐蹕之所也是處雖係通衢而平時人跡罕至以致緑林豪客時時出没其間崧振帥病之會商在籍紳衿購得城中横河橋直　葵巷内沈輔之住宅將書院攺建以便多士絃歌刻已筮日興工矣○杭州府李伯質太守士彬丁艱出缺所遺府篆　浙瀋劉方伯札飭候補府張太守琳代理○南北　山居民種茶者十之八九清明前所採之葉合色香味而兼之得之者咸珍如拱璧今歲天時寒沍雨雪時行雖有萌芽旗鎗未展恐明前一種不能應候而得矣 
[東粤春寒]  
　　廣州來信云自客冬以至今春天氣皆極和煖二月上　尤覺目光如火鬱熱蒸騰雖衣單夾之衣仍苦汗流浹背至初七晚更魚初躍雨師風伯忽然大肆威風樓閣簾櫳岌岌然俱爲震動嗣是連日陰雲不散雨雪霏霏街道泥融田疇沾足二麥可慶豐收矣惟天氣忽轉而嚴寒高聳吟肩肌膚生粟寒暑表陡降至四十餘度在富貴者圍爐賭酒韵事良多而街頭乞丐之流無褐無衣情殊可　　湄洲廟前及帶河基等處乞人之凍斃者日凡十數各善堂施棺收殮幾於應接不遑如此嚴寒實近年所罕見者　 
[嶺南雜志]  
　　前任廣東南韶連鎭總兵黄小姜鎭軍原籍東莞由武解元効力行間洊升專閫迭平土匪桑梓咸頌其功嗣因年力就衰奉　旨以原品休致由是優游里第課子弄孫晚境　榆頗堪娛樂日前忽爲二豎于所侮醫藥無靈牀第纏綿溘然長逝說者謂鎭軍官居一品壽享八旬子孫衆多家資豐厚富貴壽考兼而有之魂返泉臺諒亦可以無憾矣○廣東肇羅陽道多觀察因事開缺所遺篆務由督憲札委特用道吳觀察仲辦署理按觀察客歲始由京引見南來歸班序補甫更玉琯卽綰餉符凡屬寅僚罔不　羡云○廣省南關某雜貨店存有銀二百餘兩某日之晚更籌初報突有匪徒七八人手持軍械破扉而入盡攫所有呼嘯奔逃事後店主始嗚鑼追捕而匪等已蹤跡杳然矣店中　本本是無多一旦失此巨資遂致閉門歇業噫慘哉 
[窮途自盡]  
　　寗波靑龍橋洋錫店某乙與兄某甲同造洋錫器皿藉權子母去歲乙妻與人有私被乙雙雙拘住旋經旁人調停了事嗣以牀頭人甘心外向非乾綱所能制遂鬻諸他姓得洋一百二址元存放江東合興鹽貨店乙自賣妻之後抑鬱不暢嘗謂與其在家以營生不如出家而修道其兄某甲聞之卽將乙存放之洋抽　以爲可絶其削髮爲僧之念日前乙往取存洋該店以前情告乙大肆咆哮富經甬東二圖地保理處令該店出洋二十元給乙奈地保又將洋數易爲錢數乙更懊憤交倂誓不欲生當夜私購紅砒吞下歸家倒牀而臥逾時毒發七孔流血奄然遂斃迨人知覺灌救已無及矣該處地保以人命攸關不得不報縣請騐而死者之兄以乙自盡與人　尤急赴縣求請免騐邑尊准其所請甲卽將乙鬻妻之　作爲買棺成殮之費嗚呼慘矣 
[誠飭生員示]  
　　浙江督學部院示此次歲考鎭海西餘十二號經題維水泱泱文内均寫作入聲之决字奉化東至六號詩出三韻西餘十九詩出五韻府學東堂十三題内曾晳二字均誤作晢不成字慈谿東閏肆經題渙其羣全誤作火旁之煥本生并報考經解以上五卷實出　料之外至文不對題者尙非一卷均應作爲欠考以示懲儆本院下車之始姑且從寛特此諄諭務各思讀書爲士人本業勉自琢磨以光庠序須知寛大之政可一不可再也切切特示 
[登州海市]  
　　登州鎭章軍門於上月廿五日由津來烟卽於廿六日啓節回轅○廣仁堂辦理善舉不獨生者戴德卽泉下枯骨亦霑厚澤各處義塋皆築牆圍護不使牧豎樵童任意作踐其有隸平康籍鬱鬱埋香深深葬玉歴年旣久暴露堪春虞堂中一律修整未嘗膜視夜臺魂魄可免啼風泣雨矣○春寒料峭花信較遲上月廿一廿五兩日又降大雪盆盎皆冰宛似三冬氣候此爲從來所罕見○營口每歲開河雖有遲早之分然一入仲春無不冰融凍解故行客北渡者每於春分前後來烟候輪迄今勾留旬日未接開河電信以致大小客棧中授餐下榻者幾無容足之地東道主大獲　市亦難得遭逢也○某鋪學徒忽於某夜自縊年紀尙幼不知何故出此下策或謂因賭輸數貫錢遂拚却一條命未知確否○前報寍海州某甲在妓館吞烟一節嗣由縣尊訊出著名賭徒某乙專以設局誘賭爲事待其敗北則又勒寫欠據自恃名列武庠向甲百船凌辱故此案當以乙爲罪魁屍親亦巳具呈請究諒難逍遙事外也○北省粗細紙貨皆仰給於江浙等省若南船運貨來烟者爲數不多今春來源不繼居然價貴洛陽操此業者尙其浸竹漚麻乘此機會善價而沽可也 
[巾幗鬚眉]  
　　金陵閨閣善堂創設未久前年沈仲復中丞署兩江督篆時曾經附片奏明稽其緣起有孫貞女者合肥縣人前直隸藩司孫方伯光之猶女孫仲愚孝廉之姊也貞女抱松筠之節發菩提之心不憚托鉢之煩藉廣布金之惠其大旨以賑濟飢民爲綱領以收養節婦孝女爲條目所勸募者非璇閨之命婦卽繡闥之仙姝故於善堂之上加以閨閣二字所以示區别也近在省垣倉巷地方大興土木締造華居長廊廣厦約五六十間以備他日節婦孝女棲止其中昔少陵因茅屋爲秋風所破而興廣厦之思然徒存虚願終未見諸實事若貞女之所爲眞能空前絶後矣貞女年將大衍日乘藍輿張朱蓋往來於道路間僕從煊赫前有穿號褂親兵數人後有戴翎頂數人奔走於香輿之側不知者方　爲監司統領而孰意安坐輿中署固女中之豪傑也聞向在安徽清淮一帶謁皖撫漕督集成鉅貲襄此義舉現因善堂將落成故返白門詣大府藉伸謝悃而一二迂拙之儒每引雄飛雌伏之義竊議于其旁抑知娘子軍内記室宫中學士種種名目自昔已然何至今日遂無奇人奇事　誠哉其爲目論之士也 
[宴待蜀藩]  
　　四川藩司龔仰蘧方伯秉節來滬昨午江海關道聶觀察設席徐氏雙清别墅欵之　坐者爲松海防同知劉司馬上海縣袁大令英讞員蔡太守 
[淞南語錄]  
　　江北人某甲曾向同鄉某乙租得小車一輛藉以餬口邇來連日不歸車亦不知去向積欠租金數百文前日上燈時乙遇諸大東門外城下將甲扭住向索欠錢甲身無半文乙無可如何以老拳奉敬旋驅車而回○南市高行頭左近某姓者前年憑媒聘定某姓女爲室尙未完姻日來查得女被穏婆某氏誘往北市賣娼前日突至氏家理論適氏他出某遂扭氏子至聚興茶樓理論唇鎗舌劍勢甚洶洶旋有丙丁二人向之擔保情願約期清理某姓首爲之肯始各散去○今日爲清明令節會中人舁城隍神像出游前晚由各會　在神前拈香并聞經行之處係出大東門進西門云○瘋人某姓家住大碼頭裏街屢次肇事由家人用鐵索鎖之前日午後乘人不備將練扭斷飛奔而出家人四處尋緝杳無蹤跡直至晚間二鼓時始在大餔樓門前尋獲勸令回家甲堅不肯行勸之再三甲總不允家人無奈約集多人將甲捆縛　東而去 
[醋海記]  
　　本埠洋涇浜北鷄鴨弄第七十號門牌花烟館内揚州烟妓富寳居焉其人雖來自緑楊城郭間然歴齒蓬頭狀如羅刹顧齷龊委瑣之輩趨之如鶩爭以一聞裙帶風味爲榮意者海上其眞有逐臭之夫歟富寳閱人已多漸覺心高氣傲尋常葛屨芒鞋之子未免一見鄙夷獨與常州鑷工阿二泰和館酒保阿三無錫鑷工阿四繾綣情深非得此三人者幾於食不甘味寢不安席而三人者又各懐醋意時時酸氣薰天幸富寳調停其間使三人效尹邢之避面是以醋罐未經打破得免花下稱戈前夜阿二收拾梳篦想赴陽臺之會及至而重門已閉叩之寂無應者私忖曰意者阿三其捷足先登耶抑阿四之要津獨據耶不然何視蕭郎之知陌路人也伫立移時已見柳梢月墮而一雙屈戌家家無聲不 
 
 

Page 4

 
 
　因怨成仇忠以身殉奔回家内取阿芙蓉膏服之重至富寳門前弛然而臥少焉有巡街捕過搖之不動呼之不譍知其中必有蹊蹺叩開富寳之門告以情節富寳燭之則闖然者阿二也急央捕雇車舁至捕房捕頭察得似已吞烟立命包探秦少卿送入仁濟醫院醫生騐明無甚烟毒飲以吐藥微吐而愈遂回向捕頭訴明情節捕頭以阿二旣無性命之憂不欲伸理此等齷龊事麾之使出不予深求然經此駭浪驚濤我知錦衾繡被中人當有小鹿兒向心頭亂撞矣 
[同占滅頂]  
　　前禮拜四張撦涵在太古輪船碼頭墮河身死本報巳兩紀情由矣兹又悉是日黎明時有年僅十餘齡之江北孩子亦在是處失足落水及經舟子撈獲已一息奄奄嗣由其親長聞知舁回施救未卜能保全性命否 
[死殉芙蓉]  
　　湖州人某甲僑居本埠英會審署北首永平安里其子於去冬娶某姓女爲室兹因細故不悅於其姑竟背人吞服洋烟以致身死某姓欲興問罪之師經人出爲調停許以從豐棺殮始得了事 
[上海縣署瑣案]  
　　徐興發小船被金恒瑞木船撞沈溺斃趙梅二搭客袁大令詣騐之下將木船舵工朱曉洪拘案訊供收所此已見　報章前　　堂　案時有徐之同鄉現爲吳淞某營營官之班君遣哨弁土君投案候示大令謂此案本縣已訊過數堂兩造各有疎忽現已據　申詳上憲候省中批示核奪可也王遵諭而退○熊桂林將蔣應氏之女誘匿無蹤蔣應氏投英公堂控告前日蔡太守飭將熊及氏送縣訊辦　日午後三點鐘時帮審委員宋二尹升堂提訊蔣應氏供稱小婦人原籍蘇州現住治下虹廟弄祗生一女業已遣嫁去冬被熊乘間誘出叩乞究追熊供稱小的係湖北人蔣女在夫家受苦是以走逸小的一時錯悞領至六濠口同居三日旋至金陵求恩明察二尹謂爾須將實情供明尙可寛宥熊供稱小的均是實供現在小的患吐血之症聞家中親女亦被他人拐去二尹騐得熊患病屬實著收入所中並令官醫入所診治熊供　求老爺暫發善堂調治二尹不准○二妙堂墨店主查子寛虧欠莊銀由袁大令飭提訊供收所已列報章前晚大令命提訊詰諭令交人保出赶緊清理○翁長順控姚新卿圖賴押欵錢二千二百千文前晚袁大令升堂研訊翁訴稱新卿之父旦初生時曾向父親陸續借去錢二千二百千將平屋二十四閭作抵後收回道契且又補借銀五百廿二兩及旦初故後新卿欲將是屋盜賣向論不　無奈控案求究陳惠亭錢榮茂供稱小的確曾爲中新卿供稱是屋由小的修理費錢二百餘千翁又稱是屋租與振新　園將租金劃抵現在振新不付房金並將頂首扣去大合判令姚交出　　頂首錢二百四十千文給翁具領所有修費令中人前往估明再行核示並令兩造各具遵結呈案備查 
[英界公堂紀事]  
　　粤東人蔡德標欲娶粤妓黄阿貴爲妾鴇子潘阿五不依以致口角事爲一百九十八號巡捕所　將一千人帶至捕房捕頭令苞探　阿祥一倂解送公廨察太守飭候訊供核斷○陳馬氏與朱嚴氏口角爭毆由某號巡捕拘至捕房解送公廨陳　氏之夫陳　才朱嚴氏之夫朱瑞明出爲調停以期寢事蔡太守准之○二百九十九號華捕巡至某處見一窶人子病莫能興僵臥路畔因雇車舁至捕房轉　公廨蔡太守飭值日差回詢姓名　貫其人己口不能言遂飭發棲流公所醫養 
[法界捕房紀事]  
　　前晚有竊賊某甲潛入北京輪船竊取某客鋪蓋　藍經某包探查獲人贓送入捕房管押旋有虹口天后宫後某順　主某乙赴捕房報明所失之物捕頭令赴公堂具領○前晚美兵艦細崽某丙沽飲沈醉行至新街附近沿途喧閙某號　街捕以其有違禁合拘人捕房管押一宵昨晨始得開釋 
[分發人員看名單]  
　　籌餉例掣籖分發主事潘其相江蘇○新海防例指省分發道曾内熙湖南江蘇閻廼玨陜西山西通判彭壽松湖南福建知縣周尙鏞四川湖南周吉云湖南湖北府經歴楊鴻儀奉天直隸董國璠直隸山西蔡祖蔭江西湖北徐　炤浙江山西縣丞程步韓安徽湖北鄢炳文陜西北河鹽知事孫逵順天廣東州吏目濮宣順天四川布照磨吳錦榮安徽山西縣主簿鈕文達安徽北河同知照磨謝方玉湖南四川道庫大使繆祖保江蘇湖北巡檢邱延年順天江蘇章煥順天山西文莊廂紅山西聶炳彤山東山西許廷恩安徽江西陸祖培江蘇直隸曾光文四川山西吳良棟河南湖北周華輔安徽浙江曹桂林福建廣東府知事郝會通直隸江蘇從九品李益智順天山西浦淇江蘇湖北何維楨陜西四川典史白璋順天貴州梁星樞廣東福建柳嘉祥順天四川周樹棠湖　湖北萬祖蔭安徽直隸覃箎貴州湖北何大焜浙江福建金鳳璋浙江福建張若曾河南山西潘錫成浙江直隸宋壬江　川陜西陳克賢湖北　南○海防例指省分發典史陳輔堯廣東福建○籌餉例指省分發從九品韓學詩浙江福建○勞績掣籖分發知州花翎四品銜金正聲順天○勞績指省分發知縣周世銘貴州廣西縣主簿黄運清湖南浙江巡檢楊驥順天廣東○截取掣籖分發同知王得祿貴州○截取指省分發直隸州知州桂蔭正白直隸宋學曾湖南四川知縣尙昌厚廂藍江蘇○應補呈請分發知縣戴作楫安徽直隸從九品陳煜華四川福建姚德峻安徽山西典史錢敬授浙江湖北未入流沈毓華浙江江西姚濬江蘇浙江 
 
 
 

Page 5

 
 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年二月廿八日京報全錄]  
　　宫門抄○諭旨二道錄前○江督劉等奏蘇省開濬吳淞江河道用過土方價值等項銀兩循例報銷摺○又奏保奬辦理海運出力人員摺○又奏糧道起程赴津交米緣由片○皖撫沈奏安慶省城開河築堤江神顯應立廟崇祀請頒賜匾額摺○直督李奏仍請照擬給奬片○又奏請奬叙片○二月二十八日工中鴻臚寺正藍旗值日無引見○烏拉喜崇阿假滿請安○瀅貝勒等考試馬步箭覆命○克公致祭明陵請訓○隆恩前往口外賜奠請訓○耆齡請假十日○工部奏派承修東陵西陵另案工程派出烏拉喜崇阿徐樹銘裕德啓秀○召見軍機崑岡隆恩現換羊灰褂○○兩江總督臣劉坤一江蘇巡撫臣剛毅跪奏爲蘇省開濬吳淞江河道用過土方價值等項銀兩恭摺奏銷仰祈聖鑒事竊照吳淞江河道爲蘇州松江太倉等屬農田水利所資前經調撥營勇恊同民夫通力合作業將開工及工竣日期先後奏報並將在事出力員弁遵旨擇尤酌保數員聲明此項工需於賑捐餘欵積榖息銀曁各屬攤徵河工歲修項下支用自可邀免造報在案旋准工部咨仍令照例造册送部核銷等因當經轉行遵照去後兹據蘇州藩司鄧華熙臬司陳湜會同蘇屬水利工程總局詳稱據原辦委員候補知府周蓮將用過銀數開册呈請核報前來伏查此項開濬吳淞江自四江口迤東之横漊口起至新閘大王廟止總計工長一萬二千五百五十二丈實挑土八十五萬九千三百七十五方零共用土方夫工及築壩工料等項庫平銀一十六萬九十五兩零委係撙節核實並無浮冐等情照造清册詳請具奏前來臣等覆核無異除將原册咨部核銷外理合開繕清單合詞恭摺具陳伏乞皇上聖鑒勅部查照謹奏奉硃批該部議奏單倂發欽此○○兩江總督臣劉坤一江蘇巡撫臣剛毅跪奏爲查明蘇省海運光緒十三年分漕白二糧辦理逕運出力員弁書吏開具清單懇恩分别給奬恭摺仰祈聖鑒事竊照蘇省光緒十三年分蘇州松江常州鎭江太倉五府州屬徵收漕白二糧共正耗米七十八萬九千五百石零内提出河運漕米十萬石其餘照案派撥沙衛各船並招商局輪船分運承裝由海道運赴天津經前任蘇松糧道成桂馳往督飭承辦各員斛兌過剝分起轉運前抵通州於光緒十四年三月二十八日開兌起至六月初七日止將正漕米石一律交兌完竣承辦各員俱能踴躍從公實心任事用能上登天庾辦理尙稱周妥兹據蘇州藩司鄧華熙會同臬司陳湜蘇松督糧道景星蘇松太道聶緝槼查明天津通州蘇州上海等處辦事出力員弁書吏曁輪船水師各營出洋巡護出力各員弁遵照新章開造年歲籍貫官階履歴清册詳請奏咨給奬前來臣等覆查光緒十三年分蘇省海運漕白二糧共正耗米七十八萬九千五百餘石内提出河運漕米十萬石其餘仍由沙衛各船並招商局輪船承裝運抵天津後由糧道逕運通州交兌其籌畫南北各局用欵分司天津通州等處雇剝運交實屬任重事繁所有在事各員弁或辦理轉運彈壓稽查或鈎稽銀米兼籌運費或銀米首先全完或出洋認眞巡護均能任勞任怨實力實心洵屬急公奮勉倍著辛勤謹將辦理海運出力各員弁書吏擇尤酌擬奬叙等差開繕清單呈御覽合無仰懇天恩俯准分别給奬以昭激勸除抄奏同詳細履歴清册分咨吏兵部查照外理合恭摺具陳伏乞皇上聖鑒訓示謹奏奉硃批該部議奏單倂發欽此○○劉坤一等片再蘇省光緒十七年分各屬徵收漕曰二糧除提撥河運漕米十萬石其餘米石仍行由海運抵天津後循辦徑運通壩交兌業經臣於海運章程摺内會奏飭委蘇松督糧道景星前往天津通州督辦交米在案兹據該道詳稱卽日帶印北上除緊要公事隨時遞由途次核辦外其日行事件仍委蘇州府就近代行代印以免積壓詳請循案奏報前來理合附片具陳伏乞聖鑒謹奏奉硃批知道了欽此○○頭品頂戴安徽巡撫臣沈秉成跪奏爲安慶省城開河築堤江神顯應紳耆援案禀請立廟崇祀籲懇頒賜匾額恭摺仰祈聖鑒事竊據安慶府等屬紳耆翰林院庶吉士葛振元候選郎中姜筠等聨名禀稱安慶省城之西向有通江二水曰漕河曰鹽河護城兩堤曰海口曰沙漫其中舟楫駢闐闤闠鱗次遠近農畝利賴同深自咸豐同治以來南岸突起新洲北岸頻遭洄溜衝盪河道洲地坍潰入通江繞郭市廛淪爲澤國農田失利商舶難停民氣蕭條乏術補救疉請開河築堤未經辦有成効光緒十六年間臣督飭司道會勘情形籌集欵項定議在西門外漳霞港重開新河建築長堤自是年九月開工至次年四月水長暫停冬令水消接續興辦臣已於十七年二一月奏明辦理情形仰蒙恩准撥欵接濟在案此項河堤工程偪近大江繁難緊要其間干夫力作畚鍤雲興波浪不驚異常平穏現已挑築過半河水寬深堤身堅固羣情感頌歡欣皆以爲江神佑助實於城垣田畝廬舍舟檣皆獲其利靈應昭昭宜伸報饗祗充未修廟貌猶缺禮儀伏查會典内開乾隆五十四年奏准荆州萬城堤向無江神專祠今發帑修堤金湯永固允宜特建祠宇以肅明禋而邀神貺並載入祀典春秋致祭等語今安慶省城濱江要地舉辦河堤工竣江流順軌神佑式憑請援照荆州府成案建立祠宇虔祀江神並懇御書匾額等情禀請核辦具奏前來臣查安慶省城本境山川之神每歲春秋仲月在於神祗壇之左設位致祭兹該紳耆等以開河築堤江神保護環請立廟奉祀出於崇報至誠亦爲祭祀之所宜有當與司道商議臣衙署之東有空閑公所一區略加葺治可卽作爲江神廟需費無多不必動支正欵刻巳捐資修竣設位其内恪將祀事藉順輿情合無仰懇天恩俯准列入祀典由地方官春秋致祭並頒賜匾額一方交臣謹摹懸挂以答神庥除咨禮部查照外謹恭摺具陳伏乞皇上聖鑒訓示謹奏奉硃批著照所請該部知道欽此○○李鴻章片再廣東省勸辦順直賑捐出力官紳前經奏請照案給奬内有江蘇補用知府王灃請歸道員班後加二品頂戴部議以該員並未得有道員用升案駁令另核請奬兹擬請奬該員攺奬補缺後以道員用又儘先知州候補通判謝彭發請補知州後以直隸州同知升用部議尋常勞績不准層遞預保查光緒十六年倉場侍郎興廉等奏保海運出力五員内有知府用候補同知謝賡揚請補知府後以道員用又光緒十七年直隸辦理海運出力五員内有知府用候補同知楊村通判朱璋達知府用試用同知周傳經二員均請補知府後以道員用亦係層遞預保經部先後議准有案今謝彭發所請奬叙核與謝賡揚朱璋達周傳經等無異且勸辦賑捐前已奏明准照河工海運章程請奬同爲尋常勞績似難准駁兩歧應請仍照原保給奬又廣東補用鹽大使齊雲鵬王德昌沈曾樾鄒嘉立四員原請補缺後以知縣補用廣東試用鹽知事林慶炳鹿融理毓幹三員原請補缺後以鹽大使補用部議以鹽務人員不得派委地方差使撤銷奬案查上年順直災重且廣待賑戶口旣衆應辦河工每多籌措維艱補救乏術幸賴各省官紳力籌鉅欵濟助要需廣東報解賑捐銀五十餘萬多係鹽商捐欵實該員等設法勸募之力若將奬案撤銷殊不足以示鼓勵且此係辦理賑捐並非别項地方差使可比未便拘執成例致令向隅查光緒十二年順直被災各省勸辦賑捐官紳内有兩淮候補鹽經歴婁奏書浙江仁和塲大使程雲驥二員所請奬叙部議撤銷經臣先後奏請旨允准在案廣東鹽務各員事同一律仰懇天恩俯准飭部照擬給奬以昭激勸出自逾格鴻慈又分省補用縣丞周麟述前送履歴清册内誤書周述麟應由部查明更正理合附片覆陳伏乞聖鑒訓示謹奏奉硃批著照所請吏部知道欽此○○李鴻章片再查光緒十六年順直水災甚重工賑需欵浩繁經臣奏准開辦賑捐由各省督撫飭派官紳分投勸辦並請將出力人員俟事竣開單咨直按照河工海運勞績章程擇尤請奬奉旨允准咨行欽遵在案兹據福建四川雲南等省將勸辦賑捐出力官紳開單咨請核奬並准山西撫臣咨稱前次奏奬之候補鹽大使孟起鳳候補運庫大使廷良二員係專勸鹽商捐欵尙有籌辦地方賑捐各員同著勞績亦應一體給奬開單請奏前來臣查福建四川雲南山西等省均係邊瘠之區物力艱難籌捐非易各該官紳本無應辦之責一聞順直奇災無不設法招徠苦口勸募先後籌集鉅欵源源解濟有裨畿輔要需不無微勞足錄自應照案酌予奬叙謹將咨送各員彚繕清單恭呈御覽仰懇天恩俯准照擬給奬以示鼓勵除飭取履歴咨部外理合附片具陳伏乞聖鑒訓示謹奏奉硃批吏部議奏單倂發欽此 
 
