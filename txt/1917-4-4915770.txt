# 1917 - 4 - 4915770

 

Page 1

 
 
   
 
 

Page 2

 
 
時評 
[稍有轉機（冷）]  
　　據今日各電以觀中國所謂相抗之局似稍有轉機各政團之對於憲法也願就協商之草案以修正浙江官吏之對於風潮也已有浙事融洽之陳訴湖北省議會之對於選舉參議員也又有已足法數選出議員之成績去年所耽耽互視之問題今有漸次解决之情勢矣 
　　雖然中國事往往有非人所可料者一番接近卽爲一番抵拒之原因一次奮爭卽有一次融和之結果今日之稍有轉機者卽以前互相疾視之所由來也然則今後之轉機果可恃乎不可恃乎所謂憲法所謂浙事所謂各省會之選舉參議員果能因轉機而悉告厥成乎此則我甚望之而不敢遽信之也 
命令 
　　一月三日大總統令楊熊祥給予三等嘉禾章此令 
　　又令汪彬給予四等嘉禾章此令 
專電 
[北京電]  
　　楊善德來電請辭浙督或緩赴任軍民兩政委王文慶周鳳岐代行政府將去電不准着速赴浙 
[北京電]  
　　范賢方殷汝熊等昨致電浙議員言浙事已融洽請與政府商懇切勿易人 
[北京電]  
　　浙軍官全體來電請留吕督極表推戴誠意吕亦有電剖陳自審能力尚可勉任維持故旅京浙人現專致力省長問題至中央能否收回成命此時尚無表示 
[北京電]  
　　浙耆民徐定超等百二十五人電稱吕督日來紛紛調兵招募流亡充斥街市欲以省爲敵場勢必全城塗炭懇迅速電令退兵聞已轉馮副座勸阻 
[北京電]  
　　各政團對於憲法均願犧牲原有主張卽就協商草案酌加修正提出期本月内全部告成 
[北京電]  
　　美國加人銀團事連日商議聞美國希望和平早復則結果可得圓滿政府對此頗注意但未接各國正式提議以前决不表示態度 
[北京電]  
　　政局自要人提携後北洋派勢力大擴張段總理已商准元首實行責任内閣第一步將於閣員及各督張有所更動外間傳任公改組内閣不確 
[北京電]  
　　本屆參議院改選法部得各檢廳報告提起舞斃訴訟已有多省以直豫吉陜最複雜均在偵查中 
[北京電]  
　　益友社派自見二十二省通電對於政局愈形憤慨將有第二大彈劾案出現 
[北京電]  
　　國務例會未開準六日開會 
[北京電]  
　　鄭家屯案聞六日下午再開談判 
[北京電]  
　　保利銀公司鎔化制錢合同不日提交國會 
[北京電]  
　　閩贛軍民長官均有關於浙警防務之來電政府去電浙局安固鄰省但宜　靜 
[北京電]  
　　陳炯明昨晚來京 
[北京電]  
　　魯督電告日船阪鶴丸觸礁搭客水手四百餘救獲數十人費由商會借墊請飭財廳撥還 
[北京電]  
　　粤省會電陳龍軍抵瓊騷擾請速飭陸（蘭淸）鎭使到任鎭攝 
[武昌電]  
　　省會選舉參議員昨（ 
四日）兩次投票一次周兆沅廖明如當選二次陳蔡濟民得票均足法數陳票較多以蔡候補 
外電 
[北京電]  
　　民國五年海關收入較諸四年多關銀一百萬兩有餘總額爲關銀三千七百七十五萬兩以平均兌換率每關銀一兩合英金三先令三便士又十六分之十三計之等於英金六百二十六萬二千一百七十四鎊四年收入總額爲關銀三千六百七十四萬七千兩以平均兌換率二先令七便士又八分之一計之等於英金四百七十六萬五千六百二十六鎊各主要口岸收數列下 
口岸　收數　與四年比較 
安東　七四二丶○○○增收　一二丶○○○ 
大連　二丶○三一丶○○○增收　二九一丶○○○ 
膠州　一丶二五○丶○○○增收　一丶二五○丶○○○ 
漢口　四丶○一一丶○○○增收　一四三丶○○○ 
哈爾濱　九三六○○○○减收　一八八○○○ 
天津秦皇島　四丶六九○丶○○○减收　四○丶○○○ 
 
 
 

Page 3

 
 
上海一一丶三二四丶○○○减收八六丶○○○ 
汕頭一丶一二四丶○○○減收一七一丶○○○ 
廣州二丶二二二丶○○○减收一七一○○○ 
長沙六二四○○○ 
南京三五五○○○ 
南寗一六三○○○ 
　　五年應付之外債以關稅爲擔保品者已於十二月底以前掃數繳淸（三日）以上路透電 
[北京電]  
　　中法交涉老西開問題前經中國政府提出條件近法政府訓令該國駐京代理公使着仍根據英國公使之調停案交涉法代理公使奉電卽將此意通知外交部故中政府今日特開國務會議討議此事又據中國方面　聞前此回國之法公使坎秩氏將於二星期内歸任其時再開交涉云（四日） 
[北京電]  
　　鄭家屯問題因届新年交涉中止據外交當局者言再開交涉時日尚未决定然二三日内當可開議又該問題中之各條項均略解决惟警察與顧問問題交涉仍有停頓之勢想全部悉行解决尚需時日云（四月） 
[漢口電]  
　　王督軍與民黨之接洽旣經妥恊遂於昨日午後一時開會選舉參議院議員出席議員總共百人投票之結果陳時得五十六票周兆沅五十五票廖明如三十九票當選候補議員選一者蔡濟民一名餘二名本日再行選舉（四日） 
[漢口電]  
　　來漢之森山海軍中將本日前赴大冶經九江南昌下江（四日） 
[東京電]  
　　日本天皇今日午前十時親臨宫中臨時閣議首相以次國務大臣等均參列行大正六年政治始式（四日） 
[東京電]  
　　山縣公大隈侯均逹八十歲之高齡特蒙恩旨賞給菊花章御盃及酒席金並賜於宫中用杖（四日） 
[東京電]  
　　年始金融緩漫日本銀行本日發行之額六億一百二十二萬元較之去年年末計減九百三十一萬元貸出一億八千一百六十七萬元計減一千二百四十六萬元額外發行八百三十八萬元現減至七百七十萬元今後資金之收回想必甚速云（四日）以上東方通信社電 
戰電 
[倫敦電]  
　　海格將軍今晚報稱敵軍斥堠兵一小隊進抵凡爾美萊東面英軍戰壕卽被逐退損失過半敵軍斥堠隊攻入伊泊爾北面英軍戰壕者已被逐出一部分死傷甚多（三日） 
[巴黎電]  
　　今日下午公報云松末河南北兩岸羅夫洛瓦境凡爾登摩爾化末與白松伏村周圍砲戰甚爲活動（三日） 
[倫敦電（無線電）]  
　　俄國公報云敵兵數隊在白洛第西南面以來福鎗與機關鎗猛轟後得有進步後爲俄軍擊退摩爾逹維亞邊界敵軍之攻勢已被擊潰敵軍在哇桀土斯山谷南北二面屢攻屢敗俄軍回攻後奪回昨日所失加齊拉河之陣地杜白魯加之俄軍雖屢次猛攻各板隊已退至新陣地（三日） 
[倫敦電（無線電）]  
　　德國公報云敵軍猛攻法爾土加魯山爲約瑟大公所敗大受損失德軍佔據蘇細太與浦特拉二山谷間之小山數座且擊敗回攻之俄羅軍德軍大戰後佔據巴塞斯細與土貝斯細二地麥剛森元帥續得進步佔據福克薩克境陣地三處杜白魯加之俄軍抵禦雖猛仍爲德軍擊敗（三日） 
[倫敦電（無線電）]  
　　奥國公報云奥德軍已臨白萊拉與福克薩尼防線之前約瑟大公之軍在波萊斯細索維加境得有進步奥軍佔據哈加東南面之陣地數處（二日） 
[羅馬電]  
　　公報云意軍猛轟全陣線之敵軍戰壕與交通線意軍轟炸加斯太格拉維柴附近之敵軍砲彈庫一所敵軍猛轟戈里齊亞僅釀物質上之損失（二日） 
[比列烏電]  
　　三協約國今日致文希致府要求（一）減 
少比洛邦里蘇斯外之希兵至維持治安絶對必要之數（二）留軍械子彈若干以充該軍隊之用餘悉運往比洛邦里蘇斯（三）禁止保皇黨開會平民携帶武裝（四）鐵路郵政雷報仍交協約國管理（五）卽行釋放政治犯賠償因十二月一日變端受害之人（六）革除十二月一日命令負責諸員（七）希政府向協約國道歉及派員當衆向協約國國旗行禮公文中且謂協約國之軍隊不日或將登岸由拉里薩鐵路開往薩洛尼加希政府如續有煩言則協約國將自由行動並聲明協約國不准維里齊洛斯之軍隊越過中立區域協約國須俟希政府承認以上要求始能弛解封鎖（一日） 
[倫敦電]  
　　麥加大長官已接通告謂英法意三國已承認其稱漢志王（二日） 
[華盛頓電]  
　　美墨爭端似已消釋佛里乞現離美京赴墨充美國大使（三日） 
[倫敦電]  
　　路透電社得悉協約國答覆威爾遜總統之公文業已擬定大約將於日内遞出荷蘭不致與美國聯合行事美政府謀得南美之贊助無甚效果阿眞廷巴西及其他數小國必不致有何舉動（二日） 
要聞一 
[美人投資中國之機會]  
　　上海泰晤士報十二月一日紐約消息云美國調查中日商務魏員安羅德氏近由遠東返美在紐約盤桓數日暫萬内外商務局内昨日言及美人投資於中國之問題略謂美人在華之絶大機會伏於大事業之内而各國於此大事業莫不歡迎美國之資本蓋各國皆知中國之發展愈大則工商界之膨脹愈甚不獨華人受益卽外人亦食其賜也美公司承造中國鐵道之　與芝加哥銀行五百萬金洋之借欵報章雖載有外人反對消息惟余尚無所聞余亦不重視此消息夫發展中國天然之物力其利益極大在華人固可增大其購買力而在外人亦可推廣其商業故余意外國或在華人對於美國投資中國助其發展一舉未必有所怨恨今中國絶大之機會可以利用美國資本及美國機械者果何在乎第一爲建築鐵路中國有民約四萬萬而僅有路線六千英里以視美國有二十四萬英里路線相去遠矣中國幅員又廣合美　兩國土地而與之較始克相埒且中國大塊土地因交通無具輸運不便而成荒蕪者極多約略計之當不下一百萬方英里卽以中國西部人烟稠密之處而言亦亟需鐵道以利交通西部苟能鐵路縱横布置得宜外貨自可暢消第二爲開採礦産據識者言中國地下之煤較美國尤多乃中國不開採之而向日本購煤每年金錢流出約美金二百萬元中國苟旣有外資又有充分之鐵路則開採礦地定獲大利而美國機械亦可得一大機會除煤鑛外其外礦産如鐵銅錫鉛鋅安狄摩尼水銀之類亦莫不尚待開採焉第三爲振興工業今日之中國在工業上甫經過中古時代其工業僅限於家用之類而力農者居全國人民十分之八但今漸知新機械新技術之價值且歡迎之故中國刻願得建立大實業國所必要之機械與材料舍築路開鑛二者而外外資之機會其在此工業乎簡言之中國將來商業發展之機會必賴外資之扶助而後可得吾美人當知供給資本之國卽亦供給材料之國尤當知一切材料供給中國以助其振興工業築路開礦者將成爲日後之標準物故美國今若以其機械材料運往中國則他日之新中國將視此爲標準而陸續需求美貨矣方余自北京起程回美時中國總統曾囑余以其歡迎美國資本機械與工程技術之意歸告美國中國並非第二墨西哥當革命時外人生命絶未受險外人財産雖略遭損失然悉由政府完全賠償中國從未否認外人之債權今日中國外債以國民人數計之每人所擔負者尚未及美金一元五角以中國財源之豐富其數可謂細微美國之求於中國者不爲政治之利益此層爲日人所深喻是以余信日本必不干涉美國在華之機會也 
[美國加入銀團之觀察]  
　　大阪朝日新聞北京電云某美國人談美國加入四國銀行團之事謂此事正在交涉然非僅四國銀行團與美國銀行團之間所可了事必經外交上之手續方有結果因銀行團欲之而不得政府之助或經政府之决議而不得銀行團之承諾則俱無效也美國爲中立國茲以德國之關係或須克復平和之後再行加入也又電云自美國大陸銀行突然借欵中國之後向有中國有關係之摩根銀行稍形狼狽故有加入銀行團投資中國之希望故一俟美政府之承諾立卽加入又電云美國加入四國轉英人甚歡迎之某英人曰置美國銀行團於四國團之外美國銀行遂以輕微之條件借欵中國中國濫用之政局益擾又曰英國如與日俄法三國對於借欵之主張多不一致之時則可藉美國之加入而而調和之從茲五國大强國以公平之態度監督中國財政此有裨於中國者莫大也 
[中國財政獨立之外論]  
　　東報載日人佐原篤介諭中國之財政獨立及開發富源曰中國未解决之問題多矣而其重要者首推財政獨立自政治上言之非等他種急務然欲確保中國之獨立莫急於解决與外國之關係欲圖解决則自財政獨立始財政獨立云者卽使財政狀態有正確規律之計算從而整理之也質言之在一定年限之内使本國收入以之支付政費綽有餘裕以此餘欵償還外債之本利是也夫中國財政無方針其由來久矣每遇不足則仰給於内債外債以作一時彌縫之策且旣得借欵亦不明示用途藎以行省與中央之財政無系統的關係國家稅與地方稅尤乏區别財政現狀雖不得謂無數字的表示其不正確猶如故也中國政府所編預算吾人嘗見之矣然果得謂爲預算耶僅紙上數字而已不足憑藉也顧今日中國之債權國皆以中國政府所示之假定的數字爲基礎以推察中國財政狀態而應借欵之請求要知數字不足信苟其信之是以希望中國富强者紊亂其財政也欲免此弊無如使中國自立財政計畫擬定需要外債之最高額然後由中國之各利害攸關之國分應中國之求而竭力監督其財政計畫迨一定之年限中國財政可以完全獨立乃停止監督但此舉障碍良多實行匪易更爲中國利益計者尚有一端頗滋裨益卽財政計畫政治偕欵之外復借外債以創辦實業是也　工商業輸入外資决非中國之不利且可開發富源而華人用是富庶矣若夫完成交通機關採掘鑛山改良原料修築港灣以及興辦機械工業開闢水利皆屬富源之有待乎開發者亦卽有待於外債者也及富源旣闢卽淸償外債由是言之其利之溥可想而知雖然事業之興尤貴得人當舉債之初可聘用外人之有信用者以善用外債華人卽遵其道而行之努力使本國各種事業之改良進步非然者中國不能與世界共流並進也 
[西報論中央處置浙事]  
　　字林報社評曰吕公望准免職浙督任揚善德省長任齊耀珊已見明令矣西　有曰出油鍋而入烈火其浙江之謂歟浙省此次内訌内容頗涉暧昧惟有一事皎然無疑者則爭權奪位是已爭者連口氏在内悉爲浙人以本省人而服官本省其制不能無害若浙事者僅此制之第一結果耳總統毅然别任新人其常識之正當已可灼見蓋楊善德與齊耀珊以記者所知皆非浙人也浙之覬觎禄位者至此當爲之失望而繼起效尤者當可無人中國之治安其庶幾乎記者聞楊護軍使之升任浙督爲之致賀而覩其啓節離瀛則又爲之悵然楊辦理黨人善後事宜頗能措置裕然黨人之得回里多賴其力而鎭靜地方之功尤爲滬人所稱道焉 
[杭城公民大會預記（靜眼）]  
　　浙省軍警長官前因齟齬相率辭職然兩方雖有對峙之勢而各念地方秩序未敢擾亂秩序是則本鄉人篤念梓桑亦未始非浙人治浙之効也 
　　就統一政治而論專以本省人治事未合正鵠然浙省自光復以來歷今五稔地方旣慶安堵而財政問題究不如他省之紊亂卽如此次衝突若易以他省人與他省人風潮當更形激烈况各軍警長官自奉院電慰留後亦已戮力一致照常辦公經紳商等盡力調和業已涕泣相見各道悔悟之誠則此大風潮已無形消減於茲時也中央苟信其無他暫作癡聾之姑翁卽可太平無事矣 
　　前日忽聞馮電推薦楊齊來浙在浙紳商連電北京上海冀維持本省現狀而防他力之侵入然已無及矣 
　　昨晚由公民等發起大會定明日在第一舞臺討論辦法今日省中各機關亦得有上海旅滬學會與章炳麟等來電力主以浙人治浙之說勸各界萬勿承認 
　　商界中對此事變固不有滿意於警官之處然恐楊到浙後必有軍隊吾浙無客軍已五載若將來主客齟齬其爲患當更不堪設想且吕爲省長議會感情極洽若以舊官僚派來治浙人解體矣 
　　至此次暗中唆動之人實爲野心家欲握浙權今情勢一變雙方各道被蒙之由然事已至此悔之晚矣他日痛心疾首以追原禍首能否長治久安吾恐事變之劇將較今益甚耳茲將公民大會之通告登　如左吾浙自光復以來已歷五稔凡對於中央對於地方莫不成績昭然未始非浙人治浙之明效也此次軍警各界因雙方　會致激風潮然閭閻秩序迄無騷動自經地方代表出而關和軍警各長官亦俱言歸於好公民等方慶轉危爲安乃聞中央已任命楊善德爲浙江督軍齊耀珊爲浙江省長羣情轉形惶恐公民等桑梓所關利害切膚擬開公民大會商議善後辦法茲定於元月五日下午一時用特借座城站第一舞臺開會討論凡我浙民務望賁臨不勝盼切之至發起人湯壽潛徐定超沈定一秦炳漢莊景仲經亨頤王贊堯丁再生貰眞民王錫榮吳忠懷顧松慶何悲夫封德三鄭亞靑任鳳岡龔葭生徐原白蔣鹿珊丁斐章王淸夫龔賓銓張偉文陸右之葉天籟周華昌李乾蓀陶文波莊之盤陳澹張翅吳文禧同啓 
[附致北京上海等處電]  
　　（其一）北京大總統國務院鈞　浙督兼省長吕公望任職以來維持地方治績昭著去年反對帝制擁護共和厥功功尤偉此次病中適值少數官長偏聽誤會稍有種有衝突因以辭職此由吕公謙讓逾分致起各界驚疑現在軍警當軸已融和意見全體挽留吕公亦允力疾任事民心大慰忽奉明令准吕辭職另任督長全浙人民惶駭萬狀當此大局粗定設再釀成事變實非國家幸福震等爲全浙人民安寧起見懇請俯念輿情收回成命迫切瀝陳母任惶懼之至浙民公會丁震沈協文黄悅潘蟄起楊定宇陳灝許灼照王章陳贊修（其二）浙江旅滬學會轉同鄉會諸公鑒省城軍警長官爲全浙計業已消除意見相見以誠聞院電以楊善德督浙齊耀珊省長各界轉形惶恐除開公民大會電拒外務請合電堅持全浙公民叩（其三）各報館均鑒浙省軍警初緣小嫌略啓爭端一　排解卽就平定方期同心同德力蓋前陳而示國人不料謠諑繁興各緣黨私横肆鼓簧而更動長吏之命令遂下在我大總統總理救濟之毅力曁我副總統維持之苦心實爲浙人所共仰在浙人夙主服從敢有異詞惟自命下以來浙狀益形不安實因隔閡已甚扞格遂多而原狀不復終難圖治長吏更動益滋糾紛伏望早徇民意收回成命恢復原狀以安全浙想我總統總理痌瘝在抱當弗過拂輿情以示專斷迫切陳詞伏乞亮鑒浙江公民會叩支 
[南京快信]  
　　馮副總統昨日（三日）誕辰中央各省代表曁　會議員軍政商學各界男女來賓到省一千四百八十餘人府内西花園演劇京滬名角如孫菊仙吕月樵小麟童七歲紅小寳義張雨亭孫桂秋小香水花秀卿等三十餘人聞劉鴻聲昨晚亦已抵寗今日卽現身舞臺昨日酒麵席已開五百餘桌賀客直至深晚一時始盡興而散 
　　倪嗣冲改明日離寗徐樹錚吳光新靳雲鵬曾疏雋均住交通銀行 
　　禇圃成温世霖今日午車離寗 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大理院解釋賣妻案補充條例有效]  
　　近年來社會人心日趨險詐而國家多故根本大法未經頒布審判制度暫事因仍法律之應付往往不無困難之處日者大理院復雲南高等審判廳解釋法理之函卽其一也其文曰逕復者准貴廳函開據武定縣知事李佐華呈稱爲呈請解釋事設有甲娶妻乙不睡又娶妾丙甲愛丙而處乙適有同村住人丁已聘定戊爲妻因事阻硬宋得完　甲見丁欲娶不能遂商之丁顯將其妻乙　賣　丁爲妻又恐乙之後家干涉囑丁糾人佯搶甲卽將乙拉　了接去業已完配後因廢銀糾葛甲又以强搶生妻起訴查丁娶有夫之婦固犯第二百九十一條之罪刑然丁原配雖未迎娶亦已正式聘定是以有婦之夫而娶有夫之婦應否照俱發罪處斷此應請解釋者一甲以强暴脅迫嫁賣其妻乙　無處罪明文查前大理院覆函關於賣妻及子女依補充條例第九條處斷查該條例第九條載依法令契約擁負夫扶助養育保護議務而强賣和賣被扶助保護之人者依刑律第三百四十九條處斷惟補充條例係民國三年十二月二十四日公布未經國會通過當然失其效力今甲强賣某妻乙應否照刑律第三百四十九條第一項處斷此應請解釋者二又乙自遭甲虐待强賣已與丁完配現不願歸甲祇願歸丁或歸其後家查乙旣受甲虐待當然准其離異而離異之後究應判歸丁乎抑應判歸後家另行擇配乎此應請解釋者三以上疑問懸案以待理合具文呈請解釋示遵等情到廳據此茲將本廳解釋列後是否合法相應函請鈞院解釋示知以便轉令遵照等因到院本院查原呈所舉之例甲旣以强暴脅迫賣其妻乙卽係强賣依刑律補充條例第九條應照刑律第三百四十九條第一項處斷丁搆成刑律上略誘罪及補充條例第九條第二項之收受强賣人罪惟略誘乃收受强賣人之方法應適用刑律第二十六條處斷乙旣係因其夫强賣自不能與丁成爲法律上之婚姻重婚罪卽無由成立刑律補充條例未經明令廢止自屬有效至乙旣不願歸甲自可準可前淸現行律夫抑勒妻妾與人通姦例准其離異歸宗相應函覆貴廳轉飭查照此復 
[附雲南高等審判廳原呈解釋]  
　　第一間甲商同丁嫁賣其妻乙如未得其妻乙之同意出於强嫁照刑律補充條例第九條之規定甲應依刑律略誘罪各條處斷丁糾人搶取乙爲妻搆成刑律上之略誘罪仍依該略誘罪各條處請如甲乙商得其妻乙之允許則甲丁仍依上引各律成和誘罪乙爲有配偶者如己自願與丁正式成婚已搆成刑律第二百九十一條之重婚罪丁雖無配偶但知乙有配偶而以爲婚姻依該條二項之規定仍成立該條之罪與略誘和誘罪俱發丁原有聘妻與否於重婚之搆成條件無關第二問刑律補充條例雖未經國會通過但中央亦未以明令廢止自不能認爲無效第三間查前淸現行刑律關於民事有效各條例載若用財買休賣休和娶人妻者婦人　異歸宗自應援以爲用 
[勦匪軍隊之請撤與添編]  
　　西北邊境頻年多故近日歲暮天寒出征將士與屯戍軍人多有遙望玉關漸動鄉倩之意昨承　姜桂題氏分攷至中央一電文云大總統國務院參謀部陸軍部　鑒據米使敬電稱查邊匪遠竄師行萬分困難多軍由二十日陸續撤隊回防我軍分駐蒙邊水草缺乏擬於二十五日由進兵路線南旋以休兵力近來壩外連日大雪深則一二尺不等馬草燃料俱無實難久戰謹電陳明等情查師行困難請將營隊收回休息已於個日（二十一）電陳在案茲據前情查邊匪聞風燒莊而走冰雪載途柴草缺乏餘匪均已遠竄旣難越界追剿勢難久駐荒漠該使所稱委係實在情形前經電商奉察各省區擬卽將出發軍隊撤回原防茲該使所稱自二十五日陸續回防係爲休息兵力起見轉瞬春融如探明匪黨再有内犯消息仍可再整師旅以淸邊患理合先行電請鑒核姜桂題叩宥印惟又聞黑龍江督軍畢桂芳昨亦致電中央内容略分三項（一）報告黑省最近軍防情形幷詳陳蒙邊匪氛復懴實况政府電召許蘭洲師長晉京實難分身前往　請政府准其暫緩入覲藉資坐鎭而昭愼重（二）報告黑省防務吃緊軍力單弱擬添編騎兵第五旅（計一千五百名）以厚軍備並保薦陸軍少將袁慶恩爲該旅旅長（三）報告巴匪餘　達布塔近在塔子城索倫山綽爾河等勢極猖獗現已添派步兵三營騎兵三營砲兵及機關鎗兵二營分往蒙邊各要塞防戰等情聞大總統披覽後遂將原電留中未發擬日内召集陸參兩部及蒙藏院簡任以上大員開特别治理蒙邊會議以備從詳討論剿撫巴匪保衞蒙疆種種要政 
[陜晉民情苦樂之一斑]  
　　字林報十二月二十一日山西絳州通訊云陜西兵匪搶刦之說屢有所聞邇聞近來情勢視數月前爲佳從前許多城邑内商舖非全閉卽半閉歷數星期之久今則各處商業大都照常惟貴重貨品尚未陳列蓋以小村鎭間與大路上盜風仍熾故也陜西東境商旅之困苦難以盡言亟盼當道切實整頓至於山西則異是雖有農事不利捐稅煩重種種情形商民對於前途頗抱樂觀而對於輸出貨品之價格昂貴尤欣然有喜色制錢大爲缺乏每銀一兩昔換錢二千文今僅換得一千六百文銀元漸見通用以代銀兩惟供求不定故洋價隨地而異只隔半日路程而兩地洋價已大相懸殊矣教會中人對於國教問題甚爲注意會電致北京反對憲法中加入以孔教爲國教一節此間芻秣無多而牛皮價貴有此兩原因牛隻被宰之數較前大增晉人視屠宰耕牛爲罪過然嗜牛肉者今已不乏其人伹賣者須格外愼重因有數處不許販賣牛肉違則爲衆所不恕也 
[粤垣慶祝首義紀念日情形]  
　　上月二十五日粤省各界因逄雲南首義周歲大典一致舉行慶祝　　華僑所設之巨大商店亦多休業誌慶點綴雖各不同而其敬謹則一西關各住戸舉行慶祝者殊衆是日滇軍第三師長張開　第四師長方聲濤率同全體將士假座東　内舉行首義一周大紀念門前高張國旗周番旗另以五色紙製成花　懸掛又　生花横額文曰首義紀念復以五色電燈砌成首義紀念四字中座則爲禮堂是處懸一絶大軍旗幷生花綵門等物結構極其壯觀牛後朱省長等均相繼蒞會陸督軍因在假期内未至開會行禮後各人相繼演說皆謂共和復活實　首義諸公之力語多沈痛聞者動容演說畢隨卽大開宴會慶叙此宴會幷聲明不以官階爲限祗以先後簽名爲列席之次序以期發揚平民主義故甚閙熱入夜後又在東國前大放烟火滇軍將士則更舉行提燈會聯合餘人導以共和萬歲之牌燈各人手提共和萬歲首義紀念八字之小燈籠由東堤出發遊行各處沿途高唱軍歌見者多爲揭帽揚巾表表敬愛以致是夕堤岸一帶士女如雲釵光鬢影與燈光旗影相輝映絲竹絃歌之聲又與輿馬車相輻輳加以海珠江上密佈慶祝之燈有如繁星萬點尤爲令人心醉目迷洵有昇平景象焉又聞會場中置首義陣亡諸戰友牌位曁蔡前督遺像各官長士兵行禮時不覺悲從中來有見而流涙者滇軍將卒開紀念大會時座中有日本人來賓數名酒數巡有井上杉阪二君舉杯起立祝中華民國萬歲衆和之高聲三唱聲動天地酒　有人發起餘　衆推卓人機君唱京腔井上君唱日本歌某君唱廣東班本慷慨激昂盡數而散 
[粤垣籌備公共運動場]  
　　粤垣　郭東郊有一寛宏地址前淸時代爲八旗操兵之所入民國以來其地尚未有所建築朱省長擬將此地作爲公共運動場昨特具呈總統其文曰體育一端爲德育智育之根本必先有健康强固之體魄而後有堅忍不拔之精神歐美各國於學校體操外兼爲種種有益運動其成績優劣分數比較報章日有　載士女播爲美談用是風靡一時人人皆以尚武爲樂誠以列强競爭優勝劣敗非舉全國之人皆具有軍國民之資格不足以競生存於今日之世界也民國成立以還識時之士多知注重體育粤省近年亦有體育會運動場之設然或規模太狹不能容多數之旋或名目空存無以助靑年之操演荏苒數載迄用無成慶瀾少長軍旅目擊時艱知非提倡軍國民教育必不足以躋國勢於富强而粤爲通商口岸地方人士夙號開通對於西人蹴鞠競走游泳跳舞諸術無不羣思仿效踴躍爭趨若能因勢而利導之示之以劃一整齊之法養成其保守紀律之風日漸月移頽靡散漫之精神必爲之一振上年教育部來咨亦以公共運動場足以養成多數國民之體格關係綦重應於省城内先行籌設以爲模範等因前任未及籌辦現時省會人士亟盼籌設自應及時舉辦以慰士民渴望之心此項運動場旣爲多數國民操練而設不能不妥擇一相當地點以立基礎而樹風聲查勘再三苦無適宜之地惟附城東郊較場本從前八旗操兵之所前清末年粤防於場内建築樓房經諮議局　議認爲有碾該局眼界請飭拆毁入民國後諮議局改爲省議會仍不准任意　　查該場内容由東至西六百六十五尺由南至北一千一百二十尺地址寛宏以之開作公共運動場最爲適合此地雖歸旗産而撥作運動場事屬公益且公之有衆亦無收益之可言將來該場成立八旗人士均可常到練習旣足以表示大衆而多數人民得此以爲操練身體强固筋骸之助於養成軍國民資格裨益實非淺鮮伏乞大總統俯念體宵關係重要准將省城東郊較場地址永作公共運動場飭下内務陸軍財政教育部立案以垂久遠如蒙兪允再由慶漏督　粤省紳民妥爲籌辦云云並聞十二月二十六日已奉訓令矣 
　　按軍國民教育爲今日中國根本革新之要素粤官民特闢公共運動場以爲籌備此事之基礎意至善也　中國人性質凡事多易　枉過正體育一事與德智並重靑年學子應視三事同等而以漸進之方循序練習觀於歐美人士種種强健身體之運動固宜起而則傚對於先進各國科學之競爭公共道德與飭人道德之程限分明亦不宜無所激發以國改進蓋各國文明進化决非僅此體育運動之一端也是故我所望於中國人者於公共運動場外凡都會或交通便利之所皆應有公共之藏書樓閱報社以及社會教育義務學校等之設備而學校靑年之向稱運動專家者尤不可抛置一切學校以專從事於比賽運動之一日短長斯於軍國民教育之本旨庶無背道而馳之慮與 
[川省會議决紙幣兌現濬川劵六年一月一號開兌]  
　　川省議會自十二號大搗亂後各不認差十三號開會各議員仍齗齗相爭毫無秩序後經調和派再三商勸始將此一場大閙勉强結束十五號開會董金鎔臨時動議本會對於濬川劵雖已議决限期兌現而究未有確定之期本員調查財政廳長確已籌有現洋二三十萬以備兌現但此項現洋能否久存廳中爲一疑問誠恐一方面竭力籌來而他方面强行提去則是兌現永無把握故本員主張提前議定兌現之期贊成者頗多於是章咸劉恒光起言謂宜限兩星期兌現謝聯輝謂宜限三星期兌現范春膏謂兌現之消息一傳市面票價必立時增高卽可收維持之效然令届期而現不能兌則信用墜地票價一落千丈無復挽回之法故本員主張限期稍緩李文耕謂日前議場劇烈之爭卽由臨時動議之所醖釀今無以易之而懵然付討論此後轇轕恐未有艾依議事細則董先動議旣有五人以上贊成可付討論惟是否變更日程提前討論則議長應諮詢衆議員决議唐議長乃以董議付表决多數贊成謝聯輝謂限制三星期最爲適中伍鋆謂濬行兌劵旣定其兌現中行兌劵中央有現欵滙來亦不日可以兌現則兌劵與現洋應視爲同價而搭成收稅之說應歸消滅此宜咨明政府者也范春膏請定兌現之期爲民國六年一月一號郭湘謂定期兌現本會殊無把握應問明財政廳所具之能力爲何度不然使濬劵之價忽漲忽跌徒令奸商操縱而人民損失愈多董金鎔謂財政廳尚有一番苦哀現欵在手不能拒人之提取則兌現之事何能自主應由本會議决責令如期兌現彼對於提欵者自有詞以謝矣劉揚謂　之提議確係探知實有的欺爲財政廳設想而非與財政廳爲難諸君不必疑慮唐議長復以　川劵限一月一號通飭兌現付表决全體贊成 
[鄂參議員産出有望]  
　　鄂省舉行參議員選舉會於二十八日已爲第七次因王子春誓不承認詹梁趙有選舉權商榷派亦不肯承認杜戴丁不到會卽爲讓步仍弗出席致二十九日第八次會三十日第九次會三十一日第十次會依然人數不足未能投票明日爲陽曆元旦必又宣布停會惟聞商榷會政友社之一部分議員如楊玉如周從暄程國璠等以王子春之執定　趙梁與杜　丁俱無選權以保面子亦屬人情且聲言選舉以後卽不再干涉其資格不能不謂爲非大讓步吾人爲融洽行政立法兩方感情計何必過於堅執以三議員而妨碍選政况王爲一武人逼之過甚或激出其他對待全體之非法舉動亦未可料不如依其主張選舉自選舉資格自資格分作兩層解决以了此紛爭贊從其說者頗衆故三十日有全體出席之說孰知臨時尚有未盡同意至三十一日仍未解决最近聞各方均已妥洽大約陽曆三四號必能解决可將參議員選出也 
[鄂政界與政團]  
　　兼任省長王子春督軍自堅持反對詹趙梁復職之主張後經湖北公民兩院議員分别陳請提起彈劾將次成立王亦自知輿情不合一經兩院咨請政府查辦必有一番爭執惟現在情勢非詹大悲讓議長或棄選權無以轉圜詹旣不讓王亦不能因此而犧牲其主張寗願辭去省長一席故已於日昨電呈總統總理懇祈開去署省長兼職速簡能員接任聞其電文語意極爲牢騷 
財政廳長張詠霓在任一年有餘對於賦稅之紊亂徵收这積弊並無整理之方惟知極力搜括以濟中央五年公債各省多未能募足或竟置之不辦獨鄂省如額報解非鄂人急公好義甚於他省實該廳長督飭各縣强迫勒派隨糧帶徵之效果也近財部正擬呈請優予奬勵詎省議會竟提起彈劾案臚列用人行政違法舞弊之種種劣跡其最爲顯著者爲申串捐不列入預算一項此欵每年　 
收入約三十萬串爲固定之捐欵日前到會質問張卽無詞可答聞受此激刺而後遽萌退志業呈財政部鄂省長懇祈轉呈辭職未知能予核准否 
　　省議會爲民意機關行政官廳無管轄餘地所有省會呈送中央部院之文電當然有直接遞逹之權現國務院未知根據柯法通電各省長以後凡省會呈達院部之電文應由各省長核轉不准直接遞　昨王子春接奉院電後卽日飭屬錄電轉咨省會查照現在該會在停會期間全體意見如何不得而知惟聞政治商榷會議員四十餘人昨爲詹趙梁事會議曾提議及此以此乃　殘立法蔑視議會之見端决定聯合各派恊力電爭　 
[日委員之吉長借欵經過譚]  
　　日本派吉長路改訂借欵交涉委員滿　公司理事川上氏因借約將次簽押現已回社遼東新聞前日載其談話云此項交涉計正式會晤三十次非正式之接見不計其數自本年二月開始至十一月中旬全部協定告終其間當交涉之任者如梁敦意曹汝霖汪大燮　許世英諸人屢以位置變動益致交涉延長今中日兩政府均經承認中國方面通過國務院簽印已畢唯待國會之協贊國會已將該案交委員會審查俟得國會協贊卽可簽押國會贊同與否雖屬問題然國務院則附議於國會認爲對於此案内容無修正之權能唯决定其贊否日本方　委員等爲尊重國會於協定終結後並不採運由政府簽押之手續而於簽押前先探國會意向因此議員等亦無過激之言　　經穩靜討議可信不難通過關於協定之内容與報紙揭載之全文大致近似將來諒無變更云 
[陽曆新年之奉天]  
　　陽曆元旦奉天軍民兩署循例在門首紥立松坊廣設電燈於是日上午十時張督軍與楊參議長金廳長袁秘書長在省署大廳分文武兩班舉行團拜禮文官爲王廳長王處長馬署長沈梁兩廳長及以下各科長公署全體職員武官爲孫湯兩旅長軍械廠丁廠長測量局陳局長姚局長　長營長及軍署全體職員兩鎭守使及二十八師道尹代表禮成互相握手國旗飄展人心歡洽自民國來東省第一次好狀况也 
　　張督軍於是日率軍民所屬致電元首及段内閣祝歲在省外之道尹知事及局長等均准函電致賀先期通知勿庸來省致曠職守其與駐奉外領處亦皆互通賀柬致候 
　　新歲之首軍警例頒犒勞惟勤務反須增添聞張督軍特加勗勉至警察方面應負責任（一）加添外　以資邏巡（一）禁止燃放爆竹（一）查察烟賭俾勿弛　軍界方面應負責任（一）偵察匪黨俾角滋擾（一）　操之後注意　練其在前敵方面軍人則已馳電慰勞矣 
[荆布（楚客通信）]  
　　荆莊大布其名辭之著於我國商場者久矣其品類極繁銷售之地亦極廣近年來忽漸見凋落爰錄其大凡如左 
　　荆州本以産棉著稱者也當棉市未興之前　　耕媷之暇無不從事於紡織時則棉價賤人工亦賤故布一疋值不滿千錢而農民反足資之以爲生商賈亦得獲販運之餘羨迨棉旣外流棉紗爲之替遂無不購紗而織之利日微而布之産額日寡遂浸入求過於供之境 
　　布之種類以其出産之地而别綜舉其類有大布小布筒子布對子布及江口布種種每種各有其專銷之地不相紊也 
　　大布（每疋四丈餘）産自荆州各鄉鎭其色白專以　　宜昌施南及與川毗連之　爲銷售之地産額極　小布（每疋　） 
 
 
 

Page 7

 
 
文　）其産地　産　　相　　　大　　　　　　　（　川之　州）　買以轉輸於四川　及於　　　　其　絶　　在一兩千萬以上簡子布　自厚光（鄉鎭名）以色　稱其色有灰有靑每布一疋不　兩丈專　四川其地之人取之以爲　　者也對子布亦以色澤稱産自海子　專　廣東其色　餌　玄靑之類曩日由太平帮之謙裕厚及積成昌兩家遵　近則該莊以他種營業日巨遂而中止而銷數亦國之日　江口布産自江口其色白産額尤巨與荆州之小布相彷彿四川雲貴　省無不　之 
　　布之貿易其道亦殊鄉人負布入城市其大布也則入布廠由布廠之經紀爲之銷售其小布也則入布行　行商爲之銷售布商則各就其體質而運售於各處其由本地商人直接以運入四川及雲貴西　者率易其地之土貨以歸每布一疋盈餘率數百文以上其利豐而艱險亦過之其由雅帮貿易者則以現銀爲出入近年來布價日昂利稍　而　事於斯者亦漸漸衰微矣 
　　綜之吾國西南全境人民所被衣者幾無一絲一縷非荆州之布且以其地之貧脊其民風之誠樸故幸而未受外貨之排斥然以棉花外流棉紗内浸其利源之間接入外人手者已不可以數計况布業已日漸衰零耶楚固多材　有所以重振之者矣 
[應城之膏湖北實業上出品之一]  
　　鄂省應城石膏前因應城公司壟斷專利致引起外縣石膏商之反抗發生訴訟現在尚未解决茲有熟悉應城石膏業之情形者談云鄂之應城爲古蒲騷地其爲邑也東西廣九十里南北　一百三里與省會相距陸路二百六十里水路三百四十里爾爲德安府　今隸江漢道境所産膏鹽名著中外茲所調查者膏之一種也膏之産始於明季因屢崩而見至咸豐初有邑西潘家集居民熬售獲利於是效用益廣品分四種甲等爲白提塊乙等爲黄提塊丙等爲黄白薄塊丁等爲色雜細薄塊不　爲教育建築之用品卽樂品及　染諸作亦爲必要之原料也銷路以江浙一帶及贛皖等處用作肥料者爲尤盛約計在三十萬抬以上幾占全額之半湘閩兩省漆貨雖亦藉膏爲補助然不過七八萬抬而已由上海出洋可銷十萬抬以販往日本製造牙粉之數爲最此外散布於襄河中路長江上游者其數亦在十萬抬上下近日京漢間竟有購以配合水泥之用者其數當亦不少至其成本則峒工每人每班僅可出膏一抬加以雜費每抬扯算一千文上下（開峒費用在外）餘亦無甚開銷雖所出之膏美惡不同要其工本則一也市價之漲落均以市情爲變遷據最近之調查則每抬約自八九百文至一千一二百文爲止近聞有石膏公司與膏鹽公所結約規定之說則市價當必爲之增漲無疑前月杪爲開關之期（該處舊例按月開關一次）膏船四百餘號均沿襄陽而下薈萃於漢口近日開盤亦並不見昂云 
[吳門短簡]  
　　稅務所長將　　　　　　　　　　　　需索商界　　　　　　　　　　　　　　　　員乘公查辦齊省長　委　　　　王　　　案澈查所盜各　均各屬實逾於前日下　　　　委公署總務科長梁素文（王　）　行　　　　　令後已於昨日履新 
　　舊曆年關在卽盜匪猖獗出没　常商民　出收歸賬欵難免無乘間　刦沿途守搶之事水警趙雲生　長特通令各專署增添水路防駐巡哨槍船二十艘日夜　眞防範限文到日實行蘇浙　地毗連近自浙軍警發生風潮後時值歲底馮副總統恐有莠民　　造謠惑人聽聞特　伺齊省長電知使署轉令所屬出示曉諭嚴行查禁以定人心 
　　烟禁森嚴期限已近查勘烟苗爲正本淸源之計吳縣各鄉省中特委陳際雲會同縣知事親往驗勘陳君蒞蘇後先經出示曉諭昨日乃躬自赴湘城一帶查察矣 
[杭州快信]  
　　省議會以楊善德調任督軍齊耀珊調任省長將來浙省軍民要政如何善後之處自應開會詳細討論昨日（二號）下午六時由沈議長召集各處議員曁被　諸參議員開緊急會議協商一切至八時半始行散會 
　　吕督軍周參謀長久不進署例行公事悉斯副官長主持 
　　嘉湖王鎭守使前由湖派兵一營來省駐拱埠已於昨調回闖王已往南京 
　　杭州商務總會昨開臨時會某要人後意電京留吕討論無結果 
　　前杭高審廳長范賢方昨乘車赴滬往粤履新財政廳　議員今日宴會補祝元旦 
地方通信 
[無錫女騙案之第二]  
　　吳賈氏之女鉅騙案出現後近來又有江隂女子薛蕙英騙人金錢之事發生其數雖無賈案之鉅而欺騙情形頗爲相類初時有薛　英者於城中倉橋下開設興昌洋貨公司專售洋貨及用縫衣機器代人縫製衣服公司中上下夥伴全屬女子故錫人目之爲蛉蜊公司薛本寒家女並無資本所靠借取女伴金珠首飾爲營運東挪西移尚能補苴並說合汪龔氏出洋三百元作爲公司股本及後惠英以添墊股本爲名又向借金鐲一副實則取以抵還他家嗣汪龔氏見公司中貨物稀少大起疑　遂着手淸理賬目檢點貨物其時存貨僅值洋三百餘元汪龔氏見情節不符卽將存貨取回復向追取金　　英語意支吾汪龔氏卽據情赴官廳起訴經朱承審員訊問以案關股開商號諭兩造至商會理結日昨汪薛同至商會由職員趙君從中和解勸汪龔氏認虧洋一百二十元餘次令蕙英繳還而汪仍不允蕙英更糾同男婦多人用野蠻手段扭住汪龔氏拚命堅欲借同投河幸趙君排解未成　實刻下尚在交涉中未識若何了結也 
[揚州索償釀成命案]  
　　東關外鄉民孫鏡澄向其友翁某索債翁因無錢歸還遂起衝突互相扭打孫將翁之下部撞傷以致斃命現翁祖佼珠偕其孫媳趙氏赴縣禀報周知事卽委承　員陳國華前往相驗幷派法警緝獲兇手解縣治罪 
[組織影戲園]  
　　現有邑人鍾信夫等爲振興市面起見擬組織一　　　　　　　　　之　　　　　於　　　　　　　　　　　　　　　　　　　　 
[]  
　　江邑南　　　　　江　　三縣　　之　目光　以來首邑　　江　　　江　　　　　分　　　　城寥　首尾不　　　　　　　生　　　徒　集此拿　　　多　　　由　邑　士禀　江　　辦合辦一警察分區　　　下某爲　　云 
[鎭江捐短收之原因]  
　　齊省長以鎭江統捐局短收　捐數　及萬飭　查詢頃據該局長莊君聲明今歲　捐各烟商以捐稅重疉難　厚利　足不前加以皖省産烟各屬相約少種來源無多以致捐數曝減並無别情云 
[安武軍開駐瓜洲]  
　　　郡對江瓜洲地方地當衝要爲南北咽喉現届隆冬防務尤宜嚴緊刻聞長江巡閱使署添　定武軍二營於二號由浦口　後到瓜擇要駐紥以重冬防 
[淮北匪紀聞]  
　　　准淸海一帶匪勢甚熾民不聊生現　駐浦馬玉仁統領電請海州鎭守使白　山會　以防此拿　　 
[杭州浙省會臨時會閉會補誌]  
　　省議會臨時會於上年十二月三十一日舉行閉會式吕省長本委政務廳爲代表王廳長因有要公另委本廳秘書金彭年到會胡鹽運使亦蒞會參觀上午十時許振鈴開會議長議員先後就席孫秘書長引導行政官就席齊向國旗行三鞠躬禮議長議員又與行政長官相對行一鞠躬禮秦議長自述開會詞金秘書登台約略致詞胡鹽運使對於某議員提出質問鹽棧報告一通演說者爲陳鍾祺謝鍾　毛蒙正張廷霖王廉諸人對於此次政潮皆表示個人意思或主張公推數人常川駐會以輔正副議長之不逮或主張再開臨時會集議善後方法未有定見說畢振鈴散會 
[廣州又有請抽麻雀捐者]  
　　警察財政兩廳會呈督軍省長以據花捐公司商人呈稱自省令禁賭後麻雀亦在申禁之條查麻雀之戲本爲娛樂之品與其他賭博有别故香港及上海租界均取放任主義擬請　在　樓妓館爲麻雀之戲者　　暫行新刑律第二百七十六條作爲暫時娛樂之具不在科罰之條每桌征收品竹費一元由商公司彚繳以爲修築長提馬路之用等語當查麻雀牌戲本爲上流社會娛樂之具其戲法於人數圈數並所　彩　均有規定非如各種賭博聚集多人千金一擲以爲孤注可比似不妨准予弛　擬由警察廳訂定取締麻雀牌設照收費規則十一條呈請核示云云頃陸督軍會同朱省長指令略謂該廳等會呈擬行麻雀牌捐以充修路經費似此仍近征收賭餉究不免貽人口　仍難准如所請仰卽遵照 
雜評一 
[今後之省長問題（一子）]  
　　民國五年之爭在内爲閣員在外爲督軍而民國六年之爭將在省長其機盖已微　也 
　　浙軍警之風潮醖釀於省長問題爲促起軍民分治之端且據昨日專電各省長因前政爭風潮尚有空缺十餘人未放范内務到任後將有大批省長發表旣云分治則省長之不能再由督軍兼代亦必然之勢也然分治本爲督軍所不樂聞卽强而分之其人必須得督軍同意而得督軍同意者其人又未必爲議會同意此爭省長之一原因也督軍之然望較難省長則一般政客苟稍有手腕與勢力者皆可起而爭逐不得則反對他人使常陷於紛擾此又爭省長之一原因也况今日省界之成見未破本省人與非本省人尤爲　成爭端之一原因故分治實行而後一大批之省長必難免此紛爭之階級者也 
　　然據最近消息政府將實行責任内閣總長及　軍亦將有所更動是說果確則將來之爭不僅省長一問題而已去年之所擾擾者今仍將接續而未已乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[繭商否認加抽水利經費]  
　　上海江浙皖絲廠繭業總公所因據繭商報告浙省於本年一月一日起加徵繭捐每乾繭百觔抽收水利經費五角萬難承認於昨日（四號）邀集各廠商集議咸以絲繭商人間接直接擔負已重不能承認公議拍電呼籲茲將電稿照錄如下杭州省議會省公署財政廳長公鑒據浙省各繭商聲稱浙省於本年將乾繭每百觔加徵水利經費銀五角惟歐戰以來商業凋敝萬難擔負請速軍省取銷等情到所當卽公議僉以浙省前經復部自本届起援照蘇省辦理以示平允嗣以本省獨立軍需浩繁比照蘇省仍多徵每擔二元九角當以事關桑梓勉力擔負今不聞前案實行反再加重每擔五角究竟商業疲敗困難能否體恤埀麟實所不解現當金融枯竭商情凋敝絲廠大局可危繭商直接蒙禍本年繭市不堪設想况繭捐較百貨爲重原以一道統捐而止凡地方善後塘工水利納入在内今舍原案而迭次增加幾欲使商業同歸於盡而後已似太忍心爲此據情電陳聲明此項水利經費浙省繭商全體否認伏祈查照維持爲幸上海江浙皖絲廠繭業總公所全體叩支 
[調回派往杭州之嘉興兵]  
　　嘉禾鎭守使童保暄於杭省吕督軍辭職之後深恐省垣秩序不寗曾於上月二十九號夜半派令所部第二團步兵一營由嘉興星夜赴杭保護已誌前報茲悉童鎭守使以杭省秩序安寗而嘉興爲路線衝要之區防務重要業於前日（卽三號）將第二團步兵一營由省開回嘉興照常駐防 
[楊善德從緩赴浙]  
　　松滬護軍使楊善德奉令任爲浙省督軍原擬卽日赴杭任事茲因母喪所請一月之假期未滿且有護軍使兼第四師任内經辦各事尚未結束一時不能移交故擬暫緩赴浙俟請假期滿及移交各事辦妥之後再行接任業於前日電呈中央請准暫緩往浙 
　　又一訪函云楊護軍使以松滬一帶冬防吃緊且在守喪假期以内爰特電禀馮副總統代請中央准俟假滿再行赴任所有浙江督軍請以張載陽代理浙省長請以周凰岐代理聞已奉中央允准昨先派員往浙接洽一切 
[附錄護軍使署所接各處電文]  
[杭州蔡元康電]  
　　上海新任浙江楊督軍鈞鑒頃聞電音敬悉節　奉命督浙歡舞曷勝尚盼旌斾早臨以慰民望謹伸賀悃祈垂鑒蔡元康江叩 
[嘉興王桂林電]  
　　龍華楊護軍使鈞鑒華密聞公督浙莫名歡躍桂林奉吕督命准明日早車趨轅奉迓台旌謹先電聞嘉湖鎭守使王桂林叩冬印 
[嘉善沈宗約電]  
　　上海楊護軍使鈞鑒二日京電知我公特任浙督福國利民共瞻宏規舊雨重逢澤被小草欣幸無旣敬先電賀沈宗約叩支 
[上海處和德等電]  
　　龍華楊督軍鑒奉令欣賀浙江旅滬學會虞和德趙家藝等冬 
[上海虞和德電]  
　　龍華楊督軍鈞鑒刻奉大總統冬電我公督浙師旅團長皆公芬部還我使君全浙欣喜因病未克趨賀特電和德冬 
[寗波顧乃斌等電]  
　　上海楊護軍使鈞鑒華密聞公督浙全體歡迎福星照臨糾氛立解請速履新以安大局寗台鎭使顧乃斌第三旅長韓紹基團長劉炳樞參謀長盛開第率駐甬軍官全體叩東 
[嫌疑犯不認糾搶]  
　　虹口狄思威路順大昌烟紙店於前晚八時許被盜匪六七人躍入店堂各出刀斧將該店主王耀記頭額擊傷刦取賬檯上現洋鈔票四十四元小洋四百十三角銅元十五千逃逸王卽大聲喊捕經哈爾濱捕房八十六號西探鄧與華探嚴阿慶聞警趕來恊同二百三十九號等華捕攔獲海州人邱五一名當在邱之身畔搜出小洋八十三角帶入捕房昨解公共公廨請究據中西包探投訴查邱住居裏虹口街二百二十四號屋内此次糾同在逃之某某等六人搶刦王耀記烟紙店並用鐵器將王擊傷請爲訊究並由店夥孫寳山瞿廷甫王阿六相繼上堂證明目覩被告首先躍入店堂行兇搶洋訊之邱供因至閘北友人處借洋經過是處致被悞拘求察會審員王肇之商之德裴副領事判邱押候補提同黨到案倂究 
　　又據美租界訪員報告前晚七時半美界狄思威路第九百零二號門牌順泰錩京廣雜貨店突來口操靑口音之盜匪八人各帶兇器一擁入内當將賬檯上小銀箱一隻内有鈔洋二十元現洋二十四元小洋三百餘角又銅元十五千一倂刦搶而逸店主王某從後追趕被匪刀傷面部旋有華捕聞警馳來獲住海州人邱五一名解入哈爾賓捕房押候解究 
[續誌晋泰土棧刦案]  
　　前晚六時半英租界福州路（卽四馬路）東公和里四百九十六號晉泰土棧被盜搶刦已誌昨報茲詢據該棧中人云是夜正在晚膳忽有口操客音年約三十歲左右身穿大衣者一人走進棧内觀望繼又有穿尋常衣服者兩人尾隨其後攔住窗門穿看大衣者卽出示手鎗嚇禁聲張旋入櫃内在抽屜及賬箱内取去現洋鈔票共四百餘元後在棧夥李姓身上摸視一週見李身着竹靑花緞皮袍脅令脫下一倂刦去迨後投報捕房派探追緝各匪已去如黄鶴云云 
[三誌南市典當之遇盜]  
　　淞滬警察廳長徐國樑前晚由寗回滬後得悉南市泉漳會館附近振大典當被盜刦去洋銀一百零六元銀表兩枚徐廳長以該處係在十六舖要道竟有盜匪託足爲患地方誠非淺鮮是以飭知該管第一區警署董警正趕緊督同嚴緝並派本廳偵緝隊士至該典當查問當時盜匪而貌服色旋據典中人云先有三盜把門尚有三盜突出手鎗向櫃上安放口稱不許聲張於是一躍而進衆夥咸畏懼向内奔避所以面貌均難記憶其刦去之銀表兩枚一係有喴牌當本洋四元一係公司牌當本兩元五角等語該隊士當卽據情回復請爲核示 
　　又聞南市荳市街花衣街等處爲商家聚集之區刻因南市地方有盜案發生不得不思患預防是以由各商家函請該管第一區署及一分駐所加添崗位設警巡察以資保衞 
[恐嚇信比對筆跡]  
　　法大馬路乾豐煙膏店前日接得恐嚇信函内開不惜犧牲性命再造共和現今年關將届商借洋一千元否則定將决烈手段對付等語並書明法租界徐家滙路文元坊五號門牌戴程九字樣又附卡片一紙該店主接閱後立卽持信報告捕房飭派探目沈德福前往將戴程九提至法公堂請究戴供前於民國元年十月間在曹家渡第八初級檢察廳爲書記員銷差後在某律師處爲文案並爲靑藍淺批公所及樹木公所董事此信實非公民所書恐被仇人陷害聶讞員當堂給以紙筆着書數字與信函比對筆跡相符戴仍不承認中西讞員判令還押着戴在捕房照信書寫一紙呈候詳細核對再行訊斷 
[置放炸彈案尚須復訊]  
　　太倉人吳彩臣因將炸彈一枚置於新世界附近自來水龍頭上希圖害人被美捕房包探侯松山查見將吳與炸彈一倂解至公共公廨訊係已革華捕周阿福唆使誣指某襪店主陳履昌圖謀同業韓榮坤故將周拘案質訊屬實判周吳各押西牢五年在案茲經捕房刑事科代表牛門律師查得此案尚有别情昨特投廨聲稱此案須另行提出理由要求復訊等語關讞員商之德領師君判照牛門律師所請准予復訊 
[請吃迷藥蓮子湯續紀]  
　　法新租界吕班路文德里一號門牌小雜貨店主王康皎前被童啓元張品山楊桂和等將迷藥和入蓮子湯内請王吃食旋卽不省人事後由鄰人聞聲到來代報崗警拘獲童張二人楊則乘隙逃逸旋將童張解入捕房據王投稱是日由童爲首偕楊等同來等語迨至昨日解送法公堂訊供王又改稱童係近鄰故此認識是日童並未到來係張楊二人同來楊知商人向友借得洋一百元又知商人素有嗜好摸出洋烟一匣給人吸食食畢心中甚不舒服楊又出蓮子一包向商人商借火油爐子煑食煮熟後先給商人一碗食畢舌頭頓覺麻木身不自主惟心尚明白極力大喊一聲卽昏暈不知幸貼鄰剃頭匠聞聲到來鳴捕拘獲童張二人是實中西讞員問其何以前後禀訴不符究係何人給你吃食王仍含糊不能指實訊之張品山供與楊桂和素來相識此次向楊告貸 
川資楊約民人同往王康皎店中閒談到店後楊囑民人出外購買烟膏不知如何將蓮子給王吃食中西讞員問旣無同謀情事何以一見越捕飛步奔逃張答稱民人挑得烟膏冋來將次至王店門口見楊等奔逃故亦隨同飛跑是實童啓元供前當兵士並無與楊串同謀害情事中西讞員判童張還押候再覆訊核辦 
[法公廨訊斷吕班路盜案]  
　　法新租界吕班路蔡兆林所開小雜貨店於九月二十八號晚間被匪刦去大小洋銀銅元共計十三元有零報捕查緝後由探目沈德福拘獲劉金寳白福生兩人咋解法公堂請究蔡兆林投稱是晚共有匪徒五人以購物爲由三匪突入店堂搶刦當時心慌故該匪等面貌難以指認劉供是晚由兪萬友葉福桂老李等三人起意糾同民人前往行刦後由兪等三人入内搶刦民人等在路口並未同搶事後分用小洋八角銅元三十枚現兪等逃匿何處實不知悉求宥白供雖與兪等認識實未同往搶刦後由兪分給洋一元是實判劉押九月白押三月期滿一倂永遠逐出租界 
[師船駐防鄉鎭]  
　　浦東三林塘鎭日前發生謠言謂有匪船二艘停泊該鎭附近港内希圖刦掠富商財物等語故由上海縣警佐加撥巡士偵探馳往該鎭防範在案茲經駐滬水警第三分署查得三林塘鎭爲上海南滙二縣交界之處旣有匪盜圖搶該鎭商舖之謠自應加派師船二艘駛往駐泊昨已派令師船前赴該鎭保護矣 
[皖人組織政黨之進行]  
　　安徽省議會自上月二十日閉會後一般議員與公民以維持安徽政局應以組織政黨爲要義現在滬上組織政黨已見萌芽故於日前公電孫岑唐諸氏並公推代表李迺璟等來滬接洽一切旅滬皖民公會特於昨日開會歡迎並商量要略聞李迺璟等定於今午乘車北上云 
[補誌學界之新年盛會]  
[靑年普益社]  
　　陽曆元旦下午三時南市靑年普益社特開名譽及維持會員同樂會中西人士到者約有五十餘人首由包傳賢報告民國五年社務成績次由音樂班合奏絲竹嗣請秀女士報告女子部事務及淸心女學校教員孔兆琳女士唱詩旣畢乃由湯郭秀娟及秀女士分致茶點同時有費女士奏西國胡琴（懷哀啞林）及音樂班絲竹復奏並由包傳賢爲各會員彼此介紹至鐘鳴五下始盡歡而散 
[靑年會小學]  
　　楊樹浦橋堍基督會堂滬江大學靑年會小學於陽曆元旦特開遊藝展覽會男女來賓異常擁擠下午滬江學生之新劇觀者咸歎美不置茲將其秩序單錄下（遊藝會）下午一時至二時半一開會二報告三遊藝（甲）中文演說（乙）英文問答（丙）歷史問答（丁）英文演說（戊）地理問答（已）英文講解（庚）國文講解（辛）時局問答（壬）國文默寫（癸）算術四來賓演說五散會（新劇）下午二時半至五時一開幕二報告宗旨三演劇（甲）迷信（乙）情毒四閉幕 
[廣東小學]  
　　北四川路宜樂里後廣東小學原名廣東幼穉園於民國元年由唐金鈴關素梅陳鴻璧諸女士創設推舉陳鴻璧爲校長辦理數年成績昭著惟所收學費甚微全賴籌欵補助故經費一節屢見支絀今年署假因幼穉生畢業要求增設小學俾便繼續求學校長不得已俯允其請卽於署假後改設兩等小學仍將幼穉園附入然因添築講舍增聘教員需欵便浩經費比前倍形竭蹶經校長再四籌措幾於無法維持學生覩此情形深慮停閉特於月前商准校員趁陽曆年假開一遊藝會發售助學劵請人觀覽冀得券資補助經費遂於正月一二兩號假座靑年會爲會場購劵參觀者人數極衆樓上樓下均無容足之地洵極一時之盛 
[贊成催復自治之復函]  
[山西交城縣議會復函]  
　　江蘇　議員聯合會鑒接閱大函備悉一是貴會聯合團體協力進行並推代表赴京請願期達各級地方自治回復之目的登高一呼衆山響應想各省亦極表同情現敝省正擬聯絡各縣議員積極進行俟辦有端倪卽推代表抵滬接洽可也專此奉復 
[湖北保康縣議會復函]  
　　奉讀大函敬悉一是敝縣縣議會已經籌備進行議長吳君現在北京茲接來函除敝縣函致吳君請就近接洽貴會旅京代表以便聯合而表同情外專此奉復 
[福建建甌縣議會復函]  
　　敬復者奉讀來函敬悉自治機關得貴會聯合諸君商議進行方法又公推代表預備北上面謁大總統統速頒明令回復熱心毅力無任欽佩惟事關桑梓自當聯絡一致同時赴京請願以逹目的敝會深表同情業已簡便從事函請參衆同鄉議員會同貴代表協力進行是否有當祈卓裁專此奉復 
[山西晋城縣議會復函]  
　　敬復者回復地方自治原法治國必不可缺之要素敝處從前請願本省議會數次未得良好結果茲讀來函足徵諸君擁護共和之熱忱鞏固民國之盛意追隨驥尾猶恐勿及焉敢稍涉觀望除專函聯合本省各縣議會一致進行外並擬公推代表一人赴滬以資協商一俟行期决定再行函告 
[再誌指定校長會議之主席]  
　　滬海道尹徐鶴仙以上海市學務委員賈豐芸辦理學務頗有經驗故此次道屬高等小學校校長會議卽委賈君爲議長其議場已假定也是園期間以五日始七日止時間以每日十時起十二時止道屬十二縣各學校校長報到者已有六十餘校各種議案亦已由道尹發交該員繕印以便届時分發各校長閱看提議 
[上海醫院特别會預誌]  
　　公立上海醫院董事會昨致各董事函云本會成立後每届開會屢不滿法定人數三分之一致稽要案現有重要問題業於上年十二月三十一日常會提出須繼續開會並公定六年一月七日（舊曆十二月十四日）下午准二時開特别會届期務屈台駕撥冗早臨附董事會提出議題（一）修改董事會章程（一）支配經濟（一）王松雲建築欵須定期歸還（一）確定責任（一）定六年一月七日開特别會時間定下午准二時（改定六年預算院長提出議）題（一）修改院章（一）見習生補習科簡章 
[三廳長由甯返滬]  
　　上海地方審檢廳袁麟伯林仲立兩廳長與淞滬警廳徐輔洲廳長等同赴江寗祝賀馮副總統壽辰業已事畢均於昨日返滬視事 
[内地電話局更換局長]  
　　中國内地電話局局長陶菊如現奉交通部撤回另候差委所遺局務委派周奉亭接辦周君業已來滬於昨日接辦局務 
[陪審西官之替換]  
　　昨爲星期四公共公廨輪應美領陪審惟因上期其六德領另有要公商由美領蒞廨代庖故昨日美領堂期由德副領事師裴兩君蒞廨陪審彼此更替 
[比賽籃球之結果]  
　　一月一日晚九點鐘黑倫泐兵輪球員與紅襪子班人比賽籃球於靑年會體操場中外男女來賓極多黑倫泐兵輪球員得二十八球經襪子班人得三十四球聞美國茂生洋行中美國人列玉貝得球最多云 
 
 
 

Page 11

 
 
[土橋牛舖烟酒同業之復函]  
　　安徽無爲縣土橋牛舖兩處烟酒同業昨復全國烟酒聯合會函云謹復者前日連奉惠函並抄寄京師總代表請願改良稅則案完全成立及示擬辦法三種至第三種内開如何統一裁倂應請各省兩業各就本地情形詳抒所見以定方針足見貴會集思廣益爲興利除獘煞費苦心棒讀之下感激莫名敝兩鎭同人自入貴會後理宜各將牌號年籍營業住址詳列彚呈俾得編入會册以爲附驥從龍之舉詎意無爲公賣聞敝兩鎭名利貴會百計苛求敝兩鎭同人按日繳捐彼則以隂曆無論月出大小照三十日加算敝地土酒本産本銷彼則濫發鄉蒸報照受賄中飽阻碍銷場反誣抗繳函請無爲知事派吏答催交涉多日方克就緒遂致編册一層延遲至今深堪恨恨想貴會諸君當亦鑒宥之矣然敝兩鎭僻處偏隅猶冀自奮雖無縛雞之力思當攘臂之車故復聯合無爲屬鄰近襄安鎭一體入會得以常沐鴻庥時領教益庶不致該鎭有向隅之嘆也茲特將土橋牛舖襄安三鎭兩業牌號營業姓名年籍詳列淸册另呈台核俯賜收錄實爲幸甚所有統一裁倂僅就本地情形管見所及以備錄用爲愚者一得之忱臚陳於左統一裁倂之理由（甲）公賣銷場牌照出産等稅亟宜統一也我國烟酒兩業旣苦苛徵復嫌繁雜商人呈繳莫知適從不如明訂專章至多不過值百抽十五之度本産本銷折半徵收地方設有烟酒事務分會者責令該會所收繳行政由行政轉解財政運銷稅則歸關卡徵解以省機關而免苛擾（乙）家釀鄉蒸亟宜裁禁也無爲境内全銷土酒鮮銷外來客酒近來公賣所發生一種弊竇凡屬鄉蒸均給執憑私收照費不納正稅遂至奸民　利之徒互蒸私售查不勝查禁無可禁貽害漕業捐不能支如不嚴行禁絶必至正稅短絀上下交受其困矣（丙）旣訂統一稅則所有一切夫馬折席以及銀洋貼水等弊均宜指名嚴禁免得吏役節節留難關卡步步需索致我國奄奄一息之焑酒盡爲外人攫刮無遺也以上聊舉三種弊端務祈極力上陳訂章宣布則三鎭同沐仁恩没齒不忘大德也 
[梟匪解送地方廳P ] 
　　江蘇水上警察會同緝私鹽捕營等在本邑西南鄉閔行附近塘灣港口拘拿鹽梟該梟匪膽敢聚衆開鎗拒捕當場拘獲匪目夏金聲匪犯顧金祥沈金郎等三名抄獲私鹽等物除將私鹽解送鹽公堂充公外夏等三犯已於昨午轉送地方廳訊究 
[禀控招搖撞騙之批詞]  
　　周新照在淞滬警廳禀控戴程九在外招搖撞騙等情業奉徐廳長批示云該民所控各節如果戴程九有招搖撞騙之事則入於刑事範圍着赴司法官廳起訴至於公舉一節猶爲行政性質非本廳所能干涉所請調查賬目礙難照准 
[混用僞質小銀圓]  
　　張如生昨至老北門口林楚臣所開之烟紙店混用僞質小洋當場被林察破鳴警到來將張拘獲抄出僞四開四十八枚押送二區一分駐所轉送地方廳訊辦 
[少婦受創殞命]  
　　浦東人章炳咸向爲小工家住閘北王家宅旱橋附近曾娶紹興女子黄氏爲室該氏現年十九歲舊曆十一月二十六夜二鼓時章因家務啓釁與妻口角章卽持刀用武將妻連戳四刀受傷倒地章知已肇禍乘間逃逸當爲巡警查悉將氏車送警署由牛警佐立飭函送愛文義路廣仁醫院醫治一面飭緝章炳咸到案訊究不料該氏受傷過重醫治無效延至本月初十日午刻因傷身死牛警佐以案關人命諭飭該處頭圖地保嚴耀廷於昨午投報地方廳禀請相驗林廳長正擬派員往驗忽據尸母黄陳氏尸叔黄永泉等到廳請求免驗自願棺殮林廳長諭候核示 
[粤人因何自殺]  
　　住居吳淞路猛將弄九百四十七號門牌之粤人某甲昨日上午不知何故用汽鎗自擊身死由死者姘婦某氏投報美捕房捕頭飭探將尸送至驗尸所並傳該婦到案聽候中西官驗訊再核 
[美艦來滬修理]  
　　美國派駐重慶上游之淺水雙烟囱兵艦一艘近因機器鍋爐不甚靈捷開駛來滬與中國海軍部商妥就近駛入上海江南造船塢代修業於昨日駛抵南市浦面以備入塢修葺 
[仿造法國快砲]  
　　陸軍部現因海軍各艦皆須添配砲械擬仿造法國式三磅重砲彈快砲二十尊業已繪成圖式飭令上海製造局李總辦依式仿造聞刻已預備材料矣 
[不付票銀之辯論]  
　　福生源魏頌公等在公共公廨呈控河南路某錢莊經理夏某不付票銀一案昨晨由兪襄讞會同英卓副領事研訊據原告代表律師上堂譯稱此案兩原告所控被告同一案情請爲訊追訊之被告亦延律師到堂辯護中西官判夏交保候再傳訊 
[應由縣署轉呈]  
　　滬海道公署昨批中國棉業聯合會正會長沈惟　等呈請立案轉呈分别咨令由呈及簡章名單均悉查該會宗旨尚屬純正組織亦無不合惟聯合會凡關於全國利益者應逕禀農商部核准備案應呈縣核轉仰卽自行分别呈請所請轉呈咨令之處未便照准此批簡章名單各一份存餘件發還 
[逼良爲娼之自敗]  
　　拐匪吳金壽近在常熟地方拐得二十二歲女子李富　來申先至虹口桃源坊潘錫林家繼到十六舖王李氏（卽李張氏）處逼令賣娼事爲吳妻張氏得悉向之吵閙當經巡警查悉將王李氏潘錫林並吳夫婦分别拘送警廳於昨日午後連同李富寳移送地方廳經檢察官預審之下判將吳等男婦分别收押李富　留候查傳家屬來案訊判 
[婦人不甘下賤]  
　　朱慶海近因賭博虧負憑丁紹祥顧張氏等介紹將妻朱陳氏賣於小東門外陳恒德所開之花烟間爲娼收得身價洋一百三十元惟朱陳氏不願爲娼昨午以出外購鞋爲由行至西門地方陳則在後跟隨氏卽鳴警拘送二區警局補提氏夫朱慶海並丁顧兩人一倂函解地方檢察廳訊究 
[男女均被尋見]  
　　泰興人戚金山成衣爲業住閘北長安路其妻張氏向與鐵匠陶阿紀私姘賃居夏家弄同和里前日被戚尋見鳴警將氏與陶一倂拘入四區警署經姚警正訊問被告等供詞支吾判解司法科究辦 
[男女互相扭毆]  
　　江北女子王連珍已在原籍許字於人去年私行來滬由同鄉婦人錢王氏說合與開電車之萬得標姘識前日忽生衝突互相扭毆由崗巡拘入四區二分所解送司法科候訊核辦 
[判决串放白鴿案]  
　　虹口通州路六十九號門牌老嫗周許氏指控胡掌發徐老三串同在逃之李玉林陶啓山將南京婦人陶段氏冒充處女得洋一百四十元嫁於氏子爲妻未幾捲物潛逃等情由探將胡徐二人拘解公共公廨經中西官訊係串放白鴿判胡存洋七十元徐押候補齊人證再訊在案昨晨由廨復訊據中西包探投訴胡存洋保出匿居華界屢次傳訊不到請爲核示中西官以案懸日久判徐押西牢半年胡之存洋七十元先給原告具領 
[串拐小孩案尚未訊明]  
　　東有恒路一百零三號門牌居人顧士榮控江北人單羅桂與妻崔氏串拐伊之五歲男孩富根由探將被告夫婦一倂拘解公共公廨訊供分别收押在案昨由捕房傅齊一干人證將單夫婦倂解公廨復訊經中西官研訊之下以被告夫婦仍不吐實判分别還押候再復訊 
[盤問迷路小孩]  
　　小孩平山杜前日在山西路徘徊瞻顧由捕查見詢係迷途當卽帶入捕房留至昨晨解送公共公廨盤詰據該孩供稱年十一歳家住滬南尚有母親向在製造局附近小雜貨店内爲學徒等語中西官判送南市警廳就近查傳其母領回 
[流氓難逃法網]  
　　流氓張全全曾與現已禁押西牢之李松林（卽長脚松林）等在胡家宅一帶向張阿玉許王氏等素詐案發逃逸飭緝未獲茲又潛回於陽曆歲底紏黨將厦門路一百八十七號門牌居人梅寄生軋入浙江路五百八十二號門牌茶館内勒詐洋五十元被梅報告老閘捕房派探陸桂山恊同西探奎兒將張拘獲昨解公共公廨經中西官訊悉前情判張全全押西牢四月期滿逐出租界 
[成衣作主入獄]  
　　伶人周五寳控馬霍路一千一百五十九號門牌成衣作主錢阿根將囑製值洋一百元之皮衣質洋化用等情昨由捕房將錢拘解公共公廨經中西官質訊屬實判錢押西牢三月示儆 
[指控剥衣攫洋之結束]  
　　嚴連生錢金福錢安樑指控在北京路某理髮店樓上開設總會之甬人陳嘉祥王潮甫田杏書剥衣攫洋匿贓於朱劉氏家等情由探將被告各人一倂拘解公共公廨訊判分别押候查明再核在案昨由捕房將一干人證解廨復訊先由各原告上堂訴明前情請究訊之陳嘉祥延律師到堂辯稱此案因賭起釁實係原告紏同被告賭博局騙被告洋一百數十元現被告尋見原告向索騙洋所致要求將案註銷中西官姑念被告已在押多日判一倂開釋 
[承認代帶私土]  
沈阿寳（卽沈四寳）前日午後身帶無印花稅之大土四磅行經公共租界河南路被洋藥公所調查人偵悉當喚西捕將沈連土帶入捕房押至昨晨解送公共公廨請究先由洋藥公所代表律師偕調查人上堂訴明前情請究訊之沈供此土係由友人囑爲携帶並非販賣關讞員商之德領師君判沈從寛開釋土送海關銷燬 
[謝贈月份牌]  
　　昨承時和金銀首飾號惠贈彩印月份牌兩幅中繪古裝美人佈景淸幽設色鮮艶洵爲雅俗共賞特誌之以達謝忱 
雜評二 
[楊使之赴浙問題（庸）]  
　　楊護軍使之督浙中央相需之殷無論矣卽浙督吕公望氏昨亦以準備交卸電催赴任爲言今浙軍官公民等又多來電欽遲欣舊雨之重逄盼旌旂之戾止惓懷舊治是楊使此行當亦有不忍須臾緩者何珊珊其遲而以延緩聞耶 
　　蘇浙壞地相接朝發午至非有間關之難也護軍使署雖統重兵然軍事機關庶政較簡非如兼總軍民之彊吏案牘糾紛不易理也然則楊使之不卽赴浙者非以交代之不能就緒也其以滬上地方重要滬人前且以情殷借寇而强之奪情今曾幾何時乃又恝然舍去是滬人之所欣然得請者不過半月之時間而又令失望是固楊使之所不忍出乎 
　　楊使旣重念滬人矣然而滬人之留楊使自其外表言之轉不若奪情之迫切意者滬人亦知楊使之不忍卽去而不必急急於留耶其然歟 
氣候報告（上海徐家滙天文臺） 
[已過者之報告]  
　　一月三日日本東南之低度甚深行向北海道及千島反旋風在中國中部勢頗重大風自北方吹向西北爲勢頗厲威海衞雪本區晴四日昨晚天氣嚴寒上海附近之河均冰凍上午天氣甚晴四日下午四時前二十四小時内上海氣候温度至高二八丶四至低一七丶一去年同日至高五六丶六至低四○丶三 
[未來者之推測]  
　　四日下午四時三十分豫測中國大陸之晴雨計今仍上升天氣寒海濱全部分有北涼風南海有北狂風 
來件 
[女子高等專修學校章程（續）]  
　　納費（國文科）每半年十五元（英文德文）特别科每半年各十元預備科每半年各十二元正科每半年各十五元（圖畫）預備科每半年十二年正科每半年十五元（洋琴科）每半年十二元（打字科）每三月六元（膳宿費）每半年二十七元（午膳費）每半年十元（雜費）寄宿生每半年二元午膳生每半年一元五角通學生每半年一元欲習手工或風琴唱歌者每星期特别教授四時每科每半年加洋三元課業用品自備或須本校代備者隨時以現欵購用 
　　報名報名時須納費兩元於徵收學費扣除不到校者概不給還 
　　校址上海西門外江蘇省教育會後西林路 
　　附則本校章程有未詳盡之處照他學校通則施行不復一一刋列 
　　國文科課程第一學年（散文）唐宋文選讀每週三小時普通文選讀文典每週二小時書簡文選讀每週一小時（韻文）文選每週一小時學詩初步唐詩每週二小時雜課研究字書韻書詞藻用法等每週一小時（小學）字形字音字義每週二小時字學楷書隷書每週二小時（歷史）本國史每週二小時（地理）本國地理每週二小時（總計）每週十八小時第二學年（散文）史漢文選讀每週三小時普通文選讀文典每週一小時書簡文選讀每週一小時（韻文）楚詞文選歷朝文修辭法每週一小時唐詩歷朝詩詞選每週二小時雜課與第一年同（小學）與第一年同（字學）添篆書行草書餘與第一年同（歷史）與第一年同（地理）添世界地理餘與第一年同（總計）每週十八小時第三學年（散文）周秦諸子選讀文學源流每週四小時餘與第二年同（韻文）與第二年同（小學）與第二年同（字學）科目學第二年同時間減一小時（歷史）世界史每週二小時（地理）本國地理沿革世界地理每週二小時（總計）十八小時 
　　練習各項作法及復習等於課外行之 
　　英文正科課程第一學年（讀文）選讀名家故事每週六小時（文法）中等文法每週三小時（造句繙譯默書會話）每週各二小時（習字）每週一小時（總計）十八小時第二學年（讀文）文選每週六小時（文法）高等文法每週三小時（會話繙譯默）每週各二小時（作文信札習字）每週各一小時（總計）十八小時第三學年（讀文）文學及文學史每週六小時（文法）修詞學每週三小時（會話作文）每週時間與第二年同（繙譯文牘默書習字）每週各一小時（歷史）每週二小時（總計）十八小時 
　　德文正科課程第一學年（讀文）德文範本每週六小時（文法）初等文法每週六小時（造句）每週二小時（默書習字）每週各一小時（總計）十八小時第二學年（讀文）選讀名家故事每週六小時（文法）中學文法每週四小時（作文繙譯信札）每週各二小時（默書習字）與第一年同（總計）十八小時第三學年（讀文）文學每週六小時（文法）高等文法每週四小時（作文）每週一小時（繙譯）文件及新聞每週二小時（文學史）德文文字簡史每週一小時（新聞）選讀每週二小時（默書習字）與第一年同（總計）十八小時 
　　圖畫正科課程第一章年（鉛筆）靜物重物植物風景每週四小時（毛筆）花卉草蟲樹石每週四小時（水彩）靜物植物風景每週三小時（用器）幾何畫平面立體每週三小時（木炭）風景人物放大法每週四小時（總計）十八小時第二學年（鉛筆）模型寫生每週三小時（毛筆）飛禽走獸每週三小時（水彩）動物模型寫生每週三小時（用器）透視畫每週三小時（木炭）肖像寫眞每週三小時（油畫）靜物動物植物風景每週三小時（總計）十八小時第三學年（鉛筆）實物寫生色鉛畫每週二小時（毛筆）人物山水畫學源流每週二小時（水彩）人物寫生每週二小時（用器）實用工程畫法鋼筆法每週四小時（木炭）人物寫眞每週二小時（油盡）肖像寫眞野外寫生每週三小時（背景）靜物植物風景每週三小時（總計）十八小時 
　　以上各類均須順序學習惟木炭肖像寫眞可作選科半年畢業學費二十元 
　　發起人徐申如李墨飛李靖瀾王引才顧天放顧平之陳仲誼孫鐵仙周德威湯濟滄同訂 
來函 
　　敬懇者貴報本月二十七日揚州地方通信欄内泰豐輪船公司 
寧淸班益隆小輪於昨日由淸開甯時私帶北鹽三十餘包道經揚州五台山被緝私營在拖船内查獲當時該船扣留並將船主帶營禀請季統領懲辦等情不勝詫異查敝局益隆小輪往寗在揚所獲之鹽係搭客所帶搭客又係多數兵士敝局無檢查旅客之權且所獲鹽包均係舊洋麵口袋所裝形若食品之致被累爲此函請貴報更正鹽爲客帶與船無涉敬請台安南京下關泰豐總局啓 
[補錄命令]  
　　十二月二十九日陸軍總長段祺瑞呈請授馮紹閔爲陸軍步兵中校並加陸軍步兵上校銜錢崇基張玉書爲陸軍步兵中校鄧允興崔霈爲陸軍炮兵中校靳永泰加陸軍步兵中校銜高毓麟加陸軍騎兵中校銜于炳洪藍彬譚振和爲陸軍步兵少校南士華爲陸軍騎兵少校張彦秀爲陸軍砲兵少校韓明海爲陸軍輜重兵少校劉徵惠李金海蕭瑞麟關純一韓鳳全王成錦吕恒泰曲啓豐陳興魁吳敦增王克誠加陸軍步兵少校銜舒廣恒韓國士劉樹山吳振聲加陸軍騎兵少校銜李鳳林趙世彬劉鑑瀛王樹楷唐祿那明海加陸軍砲兵少校銜劉瀛秦萬順吳俊聲劉恩榮加陸軍輜重兵少校銜張芝田楊榆連臧翰城何慶雲閣晋傑吳興雲韓玉增李占魁王連陞邢毓棠爲陸軍步兵上尉温譜英武克伸石傑孫長榮何文源張梓華爲陸軍騎兵上尉關偉俊關國良傅翰英彭昌禮史相榮劉維楨爲陸軍砲兵上尉彭昌廉伍賢爲陸軍輜重兵上尉于殿臣尚德魁周慶祥趙松森谷世霖吳啓元李森周慶印謝玉林鮑連志李慶福張起元口德鈞胡文藻陳景鳳張振聲王壽春李榮張玉海加陸軍步兵上尉銜韓松康張丁福趙恩敏那文連陳崇立于厚祥鄭鴻衢加陸軍騎兵上尉銜吕樹佐曹惠克唐斌吳惟魁黄崇使口榮普郝慶祿趙金鑑加陸軍砲兵上尉銜趙錫光葉廉明趙振鐸關洪益加陸軍輜重兵上尉銜張春明劉逢春爲陸軍步兵中尉趙海明李永慶爲陸軍騎兵中尉那瑞恒楊惠祿孟玉王書箴白德恭趙長淸爲陸軍砲兵中尉舒景祺趙陸慶畢海寬穆興陳保山李藩城韓培傑李堃爲陸軍步兵少尉並加陸軍步兵中尉銜趙天眷爲陸軍憲兵少尉並加陸軍憲兵中尉銜何連山李壽亭爲陸軍騎兵少尉並加陸年騎兵中尉銜邱玉福吳世銘爲陸軍砲兵少尉並加陸軍砲兵中尉銜何慶海爲陸軍輜重兵少尉並加陸軍輜重兵中尉銜程道雲加陸軍步兵少尉銜鐵安爲陸軍騎兵少尉口春鄂穆德郭崇祿爲陸軍砲兵少尉叚曾圻加陸軍一等軍法正銜韓允逹加陸軍二等軍需正銜謝慶璋爲陸軍三等軍需正顧正璧加陸軍三等軍醫正銜口全義爲陸軍二等獸醫應照准此令 
　　十二月三十日大總統令陸軍總長叚祺瑞呈請任命李玉文爲陸軍第二十八師步兵第一百九團第三營營長應照准此令又令財政總長陳錦濤呈新疆已故拜城縣知事黄墉虧欠公欵銀八千餘兩延不淸繳該故員籍隷湖南長沙應請飭令查抄備抵等語着湖南省長轉飭該管地方官查明該故員黄墉財産抄没備抵以重公欵並交内務部查照此令 
　　又令財政總長陳錦濤呈請任命毛席豐試署成都造弊分廠廠長應照准此令 
　　又令教育總長范源濂呈請任命陸懋德劉以鍾趙憲曾試署視學應照准此令 
　　又令教育總長范源濂呈請任命李步靑暫署視學應照准此令 
　　又令財政總長陳錦濤呈請任命何景崧試署監督京師稅務署崇文門稅局總辦朱黼試署監督京師稅務署左右翼稅局總辦應照准此令 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[預防腦病危險症傳染各省區廣告（參看本報二十九日要聞）] [  小孤山人]  
　　天中國一病國也上之病在心腹胸膈痞塞頑梗而不化下之病在手足四肢癱瘓麻木而不仁因之外感内傷日侵月耗精神萎敝元氣銷亡雖有國手名醫亦無能回生起死轉危爲安也乃不圖又有一種腦病驟發於今日者案腦病之原因始於中央虛羸元首柔弱内不能提起正氣固本還元外不能調和客邪養榮益　雖膽居淸虛之府十分之决斷難行肝爲將軍之官一腔之血性不熱致令五臓神徒守部位脈絡雖具而不靈二豎子强據膏肓藥石雖攻而不達根已深而不拔毒一發而難收誠附骨之疽切膚之痛而腦病卽由是生也第溯黄帝救世以還岐伯濟人而後一日而遇七十毒百病中無此奇聞一手而活三千人歷史上無斯怪疹每觀漢族身經之阨祗有唐朝外重之憂其始也病由於藩鎭諸方其終也病甚於平盧一道蓋其病養之也久而縱之也驕積之也深而發之也悍尾大不掉幾莫保其首領之尊心紛已離誰復捍其頭目之害腦病一症蓋起於是時矣今則秕政叢生舊病復發北地之風不競南方之氣方張一則川蜀見其端一則楚湘兆其釁一則粤東有不靖之勢一則遼東有微露之情然或禍已起而旋消機未形而先弭猶未至如浙省腦病之甚也方病之初起也莫不貌合神離精搖脈亂指臂不隨身使腹心反作仇讐醖釀於無形猝動於不覺及一朝爆發變作倉皇則事無主腦以爲指揮紛紛自擾人無腦力以爲作用悻悻難平由是血脉跳動交戰於中手脚慌張交搏於外欲鹽楚子之腦而食其肉直擊朱泚之腦而碎其頭中其害者腦漿爲之迸裂受其傷者腦袋爲之昏沈固已塗肝腦而不悔舍頭腦而不顧矣此皆腦病之所激刺而成衝突而出者也顧腦一病則不獨直接受其病者因病而莫能自主卽間接觸其病者亦同病而不可自支當是之時機關停滯人心恐慌勢已無可挽回事至不可救藥除改頭換面之法無上消下導之方雖有華陀再世剖腦而去其頭風艾羅奇方補腦而用其藥汁亦不足解非常之危機救目前之急症矣獨是世變日新病情百出時疫每多傳染症候輙復流行萬方皆憔悴之形滿目有瘡痍之象倘腦病徧及於川湘以外環周乎遼粤而遙人人遘此奇殃傳播劇於花柳處處罹其苦痛沾染烈於麻風則此腦病一症不適爲戕身之利斧滅種之酖毒也乎苟不設法防維多方療治惟外用調敷之法而内無瞑眩之方將見腦破傷風全體胥歸潰爛腦炎發熱孱夫坐受摧殘腦海之髓已空徒存軀殻腦氣之筋不旺自亂神經馴至一息奄奄舉國全無生氣四方蹙蹙及時偕與危亡洵哉根本之傷豈曰生靈之福用是念切痼瘰心憂危險洞見癥結之所在深虞蔓延之難圖惟期解散風邪服一劑平安之散掃除妖孽飲萬人生活之丹將已病者復回秩序未病者不染澆風庶幾老人帝國之孱民沈疴自茲起矣文明中華之黄種痼疾乃在廖乎（四） 
小說 
[言請小說妍鏡（廿二章二）] [  常覺小蝶合譯天虛我生潤文]  
　　勞倫司不　曰吾所欲問汝者則近日何不往桐樹莊度君之意大似避我言次倚身爐　予首乃不期而俯予心極欲向之直言謂棄我者我固不欲與之更見而口仍囁嚅曰吾安能避君且予居桐樹莊亦不過前日返耳勞倫司曰唯我來汝始返耳度君之狀大似吾身方患瘟疫予强笑曰嗟乎吾烏能永居彼哉蓋吾亦有家勞倫司默然半晌又曰君亦知下月吾且與嫿娜結婚矣予至此幾欲失聲而笑心念是語勞倫司竟如何而出口則曰知之願汝儕幸福勞倫司亦慘然一笑曰此則君有意調侃矣汝以此語加之嫿娜固可而我則不可汝試視我亦似有幸福者乎予聞語不禁向之一望則其面目慘白直無血色又曰汝思我一念汝獨坐於此尚能樂否予亟曰然則汝不念我可也勞倫司曰是安能蓋自爾日雨夜卽句予思及此不禁愧怍交倂頰頳如焚亟曰止已往之事可勿再言勞倫司歎息曰嗟乎是安能不言者夫以佳釀迎人而杯琖忽爲人所奪抑且碎之能母痛心且吾今夕之來亦非偶然蓋吾知亞琪已出唯君獨處室中故心中骨　必欲一傾吐之嗟乎柰梨此語藏之吾心蓋半載矣時予體已顫低聲曰然則汝來已誤勞倫司曰吾亦知其誤但吾心不死尚欲求最後之希望言次已跽其一足握予臂曰柰梨凡事咸不能違心而行矧此乃爲愛情則吾又何能遽忘柰梨柰梨當知此兩字已深鐫吾心不能再去今汝但握吾手爲言以前錯誤之事兩均忘之則吾固願重踐舊盟柰梨趣言吾生幸福在汝一語矣勞倫司言次面頰與予貼近幾不容避誠愛之狀溢於言表予心乃大動似以前之事已一切忘之但須吾一俯首間則二人之吻立可相接顧予心忽覺一痛念此事殊不能行吾果愛勞倫司者又安能使其第二次蹈入歧途彼初以愛嫿娜而棄我固矣今又因我之故復棄嫿娜出爾反爾則其人者以後尚得齒於人類耶勞倫司縱不足卹其如嫿娜何時勞倫司又曰柰倮趣言以前之事兩皆忘之言次欲抱予肩予陡然一驚立拒之曰否汝縱善忘吾不能也（未完） 
　　昨日揷畫爲『老西開案大致已見就緒足見伍總長手段之不弱』二十字組成 
　　閱者諸君注意今日新自由談印在後幅 
 
 
 

Page 15

 
 
新自由談 
短篇小說 
[詼奇小說不幸（天白）]  
　　麟轔的車聲戞然停了我那時給那捞什子把臉蒙住好像關在黑暗的地獄一般一些兒也瞧不見只聽鈴聲噹噹的響個不住在那裏呌門接著有人把門開了我便給人攙扶下車上得臺階走了半晌覺得脚底下較茸茸的好像踹在地氈的上面大約是在一間屋子裏正欲問時只覺眼前忽然一亮那撈什子給人除下來了只是那光線烈得利害耀得人眼晴發花我不知不豈把兩手將臉蒙著便聽得有人大聲說道魔根博士出來了我睁開眼一瞧只見滿屋裏隂慘慘的都是綠光好像翠靄烟嵐佈滿了一屋那綠光裏面現出一位白髮蒼髯的老者想必是那位赫赫大名精通哲學的魔根博士了我一見了他遍身的寒毛一根根都竪起來嘴裏牙齒捉對兒厮打原來滿屋的綠光都從他身上發出來而且他老人家那副慘厲的尊容簡直和幽靈差不多我那時周身好像感受了鬼氣都彈不得只聽他老人家磔磔的一陣怪笑方纔慢騰騰的問道你想聽我預言麽我當時已經把來意嚇忘了給他一提方纔想起但是嘴裏好像已經麻木半個字也答應不出來只見他一雙碧澄澄眼晴閃電的一般對我的臉上一望他便大聲說道你牢牢記着四月三十是你大不幸的日子你須小心在意這句話方纔說完他老人家滿屋的綠光霎時都不見了到了四月一號我便暗暗的憂心叵奈那光隂投梭掣電的一般轉瞬到了不幸的日子那天早晨我方從被窩裏伸出頭來便一眼瞧見那壁上有月份牌黑漆光亮的幾個大字是四月三十我嚇得一骨碌便從床上爬了起來正在這個當兒只聽門上擂鼓的一般有人擂着開門看時原來是那天殺的收房租人咳剛纔出了被窩催租的便上了門可也算今天不幸的起點了我便從貼身衣囊裏取出一個小皮夾打開把裏邊鈔票檢了一檢不覺歡喜得直跳好像發狂的一般倒把那人嚇退了幾步原來這幾張鈔票昨天剛從銀行裏取出來的不知怎麽裏面夾了一張五千元的支票這意外的遭逢乍不教人驚喜欲狂呢我當時便數了兩張十元的鈔票把那人打發去了還捧著那張支票痛痛快快的跳舞了一番方纔穿好了衣服興興頭頭的往那銀行裏去了等到回來的時候衣囊裏面十元五元的鈔票塞得滿滿的這一陣喜歡連自家的尊姓大名生辰年月一古腦都忘記了那朝朝暮暮提心弔膽的不幸兩個字早已丢到九霄雲外只是有一件困難的問題我本來是個窶人那貯金鐵櫃是不曾有的這一大堆鈔票放在什麽地方纔能萬無一失想了半天一眼看見桌上放着我老友倍羅借給我的那本世界地理志那本書又大又厚哈哈這便是我絶妙的藏金寳庫了我便把書揭開把衣囊裏邊的鈔票一張一張的取出來夾在裏面兢兢業業的把這本書放在書架上頂高一層另外拿了幾張預備去購買時式衣服去到紐約街上出出風頭我約翰狄克生今天算佳運臨頭天帝竊子了（明日續完） 
劇話 
[梅花落中之跳舞譚（宋春舫）]  
　　歐戰未啓之前一年歐洲跳舞之風忽大盛如湯各温司推石麥欠斯鮑四東皆新跳舞也湯各來自南美洲本爲極淫蕩下等社會之跳舞巴黎大跳舞家取而改削之抑揚頓挫變化不測宜其受社會之歡迎也湯各及各新跳舞旣盛行於歐洲巴黎社會之崇拜湯各者尤非吾人所能夢想卽七旬老婦亦負笈從師以冀不落人後而各跳舞教習之聲價亦一躍而起竇克者初爲南美窶人子偶來巴黎貧極無聊忽自念素諳湯各舞者乃設帳授徒以自給不數日而成爲巴黎之一富翁矣 
　　戰禍旣肇湯各仍盛行於中立瑞士西班等國進行不懈其勢力概可想見矣按湯各跳舞可分二種一爲舞臺上之跳舞一爲跳舞場中之跳舞跳舞場中之跳舞具普通性質者舞臺上之跳舞則须練演研究非率爾操觚者所能望其肩背故湯各不僅爲跳舞中不可少之應酬品卽於舞臺上亦時有其足跡則將來於世界美術歷史上必佔一位置矣 
　　昨晚偶顧曲於笑舞臺觀梅花落可瑯亦爲是舞頗覺耳目一新素娥裝淡娟楚動人舞步亦整齊可觀惟音樂低且遲致舞中飛揚廻旋之處未能發展未免可惜然以中國人而能臻至如斯地步已屬不易提倡鼓勵是在吾輩（不受酬） 
續刋小說 
[絶塞奮椎記（續十二月十六日）（開野鶴）]  
　　第九回鬼蜮含沙局中設計飛鴻中　堦下成囚 
　　却說春巒晦軒回到宿店一宵無話次日早上閑着無事便同着出去閑步一回直到已牌將盡三個人纔說說笑笑的回來坐還没定侍者擎着一封信兒道這是有人送來的祗是那一個爺寫的却没有知道春巒打開一看原來是瑤峰寫的寥寥數語祇說今午具有薄食請二兄賁臨謹潔虛齋以遲芳躅云云看罷便給晦軒同看晦軒道他旣說得那樣謙遜我們便去一回何如春巒道自然去喝他幾杯這時候已不早了我們去罷還須譚一回呢晦軒笑道去便去祗是君家的朝雲兀是孑然無伴何如纔好春巒一眼瞧著柳娘笑道他是不妨事的我們只顧去言次拖着晦軒的衣襟搶出房門晦軒祗得跟着一直出了宿店歷過半刻的時光便抵了瑤峯的所在那邊瑤峯早已等了好久一見二人便殷懃得甚麽似的淸譚片刻忙呌厮下把酒筵傳將進來晦軒一看那餚饌雖則比不上大江以南的烹治整潔却也鹿脯熊掌另有一種淸脆風味古語說食芻豢者或思螺蛤晦軒平日裏食的祗是一味穠肥絶没嘗過邊塞的風物當下便開懷恣啖春巒是貪杯的不消說得又是大鯨吞海般的亂喝直喝到未牌時光晦軒春巒都着實有些醉意了瑤峯忽然喝退厮役扯二個人到他臥室鍵上了門輕輕說道二兄昨天說的事情我想是狠緊要的那秦賊大約今兒已到凉州我們何不先發制人使他不及掩耳若是紆徐不動一旦風聲走漏豈不反爲所得　 
 
 
 

Page 16

 
 
   
 
