# 1920 - 310 - 4917146

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[滑稽之統一與滑稽之分裂]  
　　西方有治病新法謂之基督科學其治病不用藥餌但心中自思病巳即霍然病已不料今日北京政府亦得此秘方但心中自思統一謂中國即從此統一此無怪西南通電目爲滑稽之統一也 
雖然所謂統一者固滑稽矣所謂分裂者獨非滑稽乎兩方通電皆有統一和平之門面語其表示之目的似未党不同兩方之人物皆不外軍人自國民視之或外人視之似亦無甚軒輊何以願和而終不能和不能和而又不能戰如果兩方有一是一非而爲公理之戰固當出其全力以從事於戰不必用其全力於打電報也 
嗚呼諸公好滑稽以國事爲兒戲吾儕小民乃爲諸公玩之於股掌之上寄語南北軍人勿再惡作劇何如（老圃） 
命令 
　　十一月十日大總統令署司法總長董康呈江西高等審判廳推事張懋績因病　請辭職應照准此令 
又令署司法總長董康呈陜西高等審判廳推事胡正章署黑龍江高等檢察廳書記官長傳兆泰另有任用請予免職均照准此令 
又令署司法總長董康呈請將浙江鄞縣地方審判廳推事陳錫鈞免去本職另候調用應照准此令 
又令兼署陸軍總長靳雲鵬呈准吉林省長鮑貴卿咨請以關恩雲明文陞補佐領均照准此令 
又令丁福德晉給三等嘉禾章此令 
十一月八日大總統令署財政總長兼幣制局督辦周自齊幣制局總裁張弧呈請任命沈國均爲漢口造紙廠廠長應照准此令 
又令署司法總長董康呈京兆涿縣監犯馬義德於同監人犯乘機暴動被脅未從首先呈發請予宣告　刑等語本大總統依照約法第四十條將該犯馬義德原判無期徒刑减爲一等有期徒刑十五年以昭激勸此令 
十一月七日大總統令署財政總長周自齊呈僉事王錫文懇請辭職應照准此令 
又令署財政總長周自齊呈請任命周果試署僉事應照准此令 
專電一 
　　北京電閣議討論振災借欵新加附稅擔保有一二國未贊同擬改爲關餘鹽餘作抵由外長探明使團意見再付議又統一善後委員會附設院内瀛台又交部提航路奬章十九條又庫唐設審檢廳均通過（十一日下午六鐘） 
　　北京電閣議（一）善後問題由院派員組善後會議附設國務院（二）五千萬元之借欵以關稅附稅擔保不足擬再加鹽稅附稅由外部向外團交涉均通過（十一日下午八鐘） 
　　北京電部議鹽稅及各種收入亦一律加收振欵（十一日上午十鐘） 
　　北京電賑災公債條例十二條敎令公布（十一日下午七鐘） 
　　北京電美京來電新銀團聲稱完全繼承舊銀團權利故條件之提出在中國無否認理（十一日下午四鐘） 
　　北京電徐接見蘇代表黄以霖謂來意已悉所請廢督自治各節祇要有利於國當然可允准但事前須有籌備已交主管機關討論俟時局統一不難實現轉告同鄕少安毋躁（十一日下午四鐘） 
　　北京電政府籌辦選舉之通電發出後豫趙首先覆到已着手辦理（十一日下午四鐘） 
　　北京電奉張對新選舉亦出競爭决從晋豫着手某系連夕在某次宅討論籌備選舉進行擬先佔定額一百名每名以萬元爲率現正搜羅基金支配黨員（十一日上午十鐘） 
　　北京電劉恩格函勸衆議員勿發取消議案通電（十一日上午十鐘） 
　　北京電政府特派員晤孫文孫謂北方能派段芝泉爲和議總代表諸事可辦又晤唐紹儀唐謂北方先取消統一命令然後再談 
（十日下午八鐘） 
　　北京電奉吉張鮑等電日本進兵琿春藉口剿匪實則注重韓黨經派町野顧問向之阻止商定以琿春五縣爲限并以最短時間結束軍事軍隊到處不得擾及地方侵及地方官主權此均用口頭交涉並未訂立文字條件至此次日軍斃我華人六名傷十餘名及燬壞房屋等應請提出交涉 
（十一日下午二鐘） 
　　北京電奉張復參陸處所傳日軍駐琿條件祇口頭許諾並未出面缔結現正進商撤兵（十一日下午四鐘） 
　　北京電院部電奉吉長官據日使面稱琿春撤兵可定一限期惟專保護日僑取締韓黨應有切實保障希速籌議負責手續具復以憑核辦（十一日上午十鐘） 
　　北京電陳毅靑（九日）電本日五時抵烏得又電俄黨雖退勢必復來擬調宣化多倫各軍以譚慶林統率進駐車盟以王團等駐叨林俾前後接應（十一日下午二鐘） 
　　北京電閩案條欵（一）中日雙方互備文道歉（二）日本給與負傷者醫藥費一千二百元（三）順記損失由日領賠償八百元（四）兇犯之懲戒俟雙方偵查分明時依法辦理 
（十一日上午十鐘） 
　　北京電本日令邊守靖勳五位又塞北關督馬國勳免職李杜芳繼又孔昭森京兆任葆廉察區財廳長（十一日下午七鐘） 
 
 

Page 5

 
 
   
 
 

Page 6

 
 
專電二 
　　北京電褚旅電拿獲俄黨所繳槍械檢閱槍樣均日本三八式 
（十一日上午十鐘） 
　　北京電緬甸華商電閩南又發現烟苗迅電李督澈查（十一日下午四鐘） 
　　北京電交部與英人訂建築某鐡路約二十九條（十一日下午四鐘） 
　　北京電蘇魯商會電請緩徴所得稅（十一日下午四鐘） 
　　北京電鄂王電請假一月公事委參謀長代行（十一日上午十鐘） 
　　北京電徐擬派王懷慶赴鄂勸慰王督一面戒夏緩行又電黄陂疏通（十一日下午四鐘） 
　　北京電徐派李廷玉劉恩元等赴正定迎王士珍來京解决時局 
（十一日下午六鐘） 
　　北京電奉電稱張使昨午乘京奉車赴溝帮子省墓（十一日下午三鐘） 
　　香港電陳炯明昨就省長職全城懸旗燃爆誌慶卽用總司令兼省長銜佈告略謂民治刷新實爲廣東存亡安危所繫自茲以往當與我父老昆弟同心戮力負改造廣東責任（十一日下午七鐘） 
　　香港電梧訊陸在梧鎭署設巡使行營委韋榮昌馬濟陸裕光馬曉鈞陸福祥分五路圖粤（十一日下午七鐘） 
　　香港電巿政廳孫科庚（八日）到任魏邦平迄不交代巿政停頓 
（十一日下午七鐘） 
　　香港電滇軍李明揚齊（八日）得樂昌並聞韶關已下（十一日下午七鐘） 
　　香港電聞陸决力守肇現粤分三路進肇爲桂障連日劇戰兩方死傷甚衆（十一日下午七鐘） 
　　香港電廣東省銀行規復 
（十一日下午七鐘） 
　　香港電港米商本年大失利損失數千萬昨集祥行倒閉拖欠二百餘萬（十一日下午七鐘） 
公電 
　　唐劉陳述對川經過情形電各報館均鑒川滇黔三省因地理歷史之關係宜有相資互助之精神頻年國家多事滇黔軍暫留川中以待國是有定良非得巳而對於川中同志亦靡不盡力扶持至於川人治川宣言已久非特川人所應相諒且爲天下之所共聞何嫌何疑而屢施其排斥之計且加以侵略之名繼堯等深慨夫人心之變詐難與有爲而軍事之收束亦不容緩已將滇黔留川軍隊撤回邊境實行裁汰改編以符本年八月宥電之宣言惟恐外間不明眞相特將數年來滇黔對於川省經過事實爲國人一詳述之當辛亥改革之初滇黔以先後光復而川省猶伏處於淸吏積威之下會匪遍地無以自存滇黔爲救災恤鄰計勉應川人請求出兵赴援師次叙瀘而成都始因以反正旋爲剿平川南匪亂卽便相繼班師我滇黔對川有扶助之義無侵略之心可大白於天下者一旣而帝制變起滇黔首舉義旗因戰略上之進行不能不先出叙瀘會師東下因而號召川中同志隨從建義共樹勳名而我軍行所至鷄犬不驚簞食壺漿所過皆是我滇黔軍對川有扶助之義無侵略之心可大白於天下者二維時熊克武以一海外亡命間道來歸遂任爲招討司令資以餉械令赴前敵劉存厚困處川南亦招之附義瀘渝之戰以所部軍隊廢弛反致牽動我軍蔡邵陽屢欲以軍法從事繼堯特力爲挽救予以自新未幾幂務院成立並推任撫軍海内豪傑罔知有劉存厚其人復爲通電游揚俾與熊克武均得各掌一軍克自樹立我滇黔對川有扶助之義無侵略之心可大白於天下者三迨共和重建秩序旣復已與中央商籌善後及改編軍隊諸事適段氏毁法之變發生滇黔重　靖國之師志在護法對於劉存厚逐羅戕戴之舉一律不究曲予聯絡迭派國會議員王湘吳宗廷等賚函入川與之接洽促其與護法軍一致進行殊彼反倚吳光新爲厚援公然抗義護法同　又請申討是時川中義軍聞風興起以熊克武號稱民黨特任爲川軍總司令並同時宣布川人治川滇黔决不干涉川局底定即推熊克武爲督軍俾主川事以踐宣言我滇黔對川有扶助之義無侵略之心可大白於天下者四不意熊克武翻覆性成植黨營私復憑藉勢力摧殘同志壓迫軍民阻撓救國凡民黨中眞誠愛國之人幾欲自全而無術於是民軍諸將同盟討熊屢自求助於滇黔皆以和平相勸阻乃熊氏轉欲利用民軍仇彼之心以實行其逐客閉關之計嗾使黨徒咄咄相逼繼堯等以熊氏挾其地盤觀念行其部落思想不但排斥鄰省友軍且并殘賊本省志士襲武人跋扈之餘威以爲民治精神之障礙是以下令攻討迨彼師徒撓敗退走劍潼亦即未加追擊仍以川省民政屬諸楊省長庶堪而令吕超以川軍總司令收束三省軍事滇黔軍則立即各回原防準備逐漸撤回本省滇黔對川有扶助之義無侵略之心可大白於天下者五熊氏北竄野心不死復裏脅餘衆壓迫成都使吕超倉皇出走更悉銳襲攻簡陽我軍爲正當防衛急起反攻業已進薄成都逆黨爲之膽寒惟念我滇黔軍頻年駐川無非維持正義自宣言川省内政由川人自主而後更未妨及川省主權而熊等偏欲妄加誣衊指爲侵略今己準備班師若於此時以客軍進駐成都必愈貽川人以口實故决與吕超觀兵城下期不敢再來相犯亦即撤師而歸沿途雖遇敵兵盡力伏攻亦未與之激戰致重苦川民茲已完全退至滇黔邊境正事收束惟在近世紀中尙非廢兵時代現雖極力編裁仍然酌留精銳異日邊疆有事尙可爲國家効用至繼堯等於收拾時局及國家根本大計之主張曾於宥電申明正義所在矢志不渝但望川人自茲以往能實踐自治之言確立人民政府廢督裁兵卓然自樹勿再如護國靖國兩役泥首權門作倀西南則繼堯等亦所樂聞否則國家存廢所關恐非海内有志國民所能默爾而息也敢布腹心維國人有以敎之唐繼堯劉顯世庚印 
世界路透電 
[俄國之内戰]  
　　九日倫敦電賽巴斯土波爾路透訪員來電徴實過激黨在薩爾柯杜殺死美國紅十字會隊長基爾巴行里克氏及看護婦二人之說藍格爾將軍已整軍退至防線之後携有預先奪獲之基氏遺骸 
　　十日巴黎電君士坦丁電稱藍格爾將軍之軍戰於彼里柯浦之北時重創紅軍紅軍在西伐施之攻擊業已被阻 
　　十日君士坦丁電藍格爾將軍請客謂克里米亞我軍兵力之强厚與入托里逹時相同 
　　九日君士坦丁電阿米尼亞殘軍聞已退往高加索哥查湖附近之諾伏巴雅齊特聞阿米尼亞政府現方乞和惟基瑪爾軍之總司令要求預線繳所有之　械勞農政府巳以哀的美敦書致喬其亞要求立即與藍格爾停止談判與協約國絶交停止通商勞農政府允供給喬其亞政府所需之油金二物喬其亞政府已下總動員令 
[意國之示威衝突]  
　　七日意國維羅那電今日有集衆示威者齊赴共産黨總部擬扯下其紅旗共産黨開槍轟擊傷示威者三人衆乃憤攻其屋雙方奮鬭之際共産黨參議員斯加拉貝洛氏袋中炸彈爆裂致被炸死並傷數人後由軍警恢復秩序佔據共産黨總部 
　　八日米蘭電今日社會黨與警察衝突傷數人塞柯洛報主筆羅雪氏被戕 
　　八日米蘭電廠主與工人之代表各六人在此開會討論工人參與工廠管理之問題雙方意見不一將各繕發單獨之報告 
[奥國之前途]  
　　七日巴黎電據賠償委員會奥股主任委員古德氏之預料歐洲地圖中將無奥國古德氏與路透訪員晤談時謂奥股之九國代表已以一致之報告提交賠償委員會預料各國將因此而有重要决議奥國事勢今巳臻國家形體上存在爲不可能之點滙率在近四個月内低落一千鎊音英金一鎊現價爲一千七百鎊音捷克斯拉夫南斯拉夫與波蘭三國前爲奥國領地者今皆以爲有立卽行動之必要 
　　八日維也纳電聞協約國對奥賠償委員會將提議以二百五十兆元貸與奥國共分五期自一九二一年一月起至一九二五年一月止 
[奥布請加入國際聯盟]  
　　九日紐約電共同通訊社維也納訪員電稱奥國巳備文請許加入國際聯盟該文將於明日提交國會 
　　九日紐約電共同通訊社日尼瓦訪員電稱布國請許加入國際聯盟 
[國際聯盟之議事日程]  
　　八日巴黎電國際聯盟議會定期本月十五日在日尼瓦開會其臨時議事日程内有（一）考慮衛生問題注重窒扶斯症（二）婦女孩童之職工（三）建設萬國法庭（四）印度參與萬國勞工局行政會事（五）縮減軍備 
[在美愛爾蘭人之運動]  
　　七日華盛頓電表同情於愛爾蘭者數百人今夜排一單行環繞白宫而行歷一小時之久手執小旗上書『逐英人出愛爾蘭』『柯克巿尹之死豈可徒然』字樣據其領袖云每夜必環行白宫以七十三夜爲期蓋以紀念柯克巿尹七十三日之絶食也聞威爾遜總統時已就寢故不知有此環行事 
[美國新衆議員之黨籍]  
　　七日紐約電新衆議院各黨議員之人數如下共和黨二百九十三人民主黨一百三十八人獨立黨三人社會黨一人共和黨占六十一席之多數 
[美國之海軍兵士]  
　　七日華盛頓電招募海軍兵士現進行頗順故許多船隻在紙上視爲美國海軍之一部分但因兵士缺乏徒閒置船廠者不久將可放洋矣每星期應役者約有二千三百人十一月一日统算海軍十四萬三千人缺少二萬八千人但在今日計之明年三月以前當可足額大西洋與太平洋艦隊有十八艘戰鬭艦現執行巡弋職務此外右四艘水兵不足又有舊式十三艘現無職務新式驅逐艦二百四十三艘其中六十五艘皆有差遣二十五艘現正設備供國外職務一百三十艘缺少水兵又三十八艘現無差遣海軍部稱驅逐艦甚多平時無須此數故平時不必各艦皆有足額兵士擬以半數執行海軍職務餘艦則酌留兵士以可備意外事變爲度海軍預備隊可於有事時供給會經訓練之水兵以應後備驅逐艦與單鬭艦之需要新式潛行艇皆有差遣惟有三十六艘尙無足額兵士其故因訓練潛艇兵士最國困難也鷹式艦五十五艘中有三十一艘兵士已足巡艦二十六艘已有差遣又巡艦二十四艘因缺水兵尙未能遣用 
[美日之僑民條件]  
　　九日華盛頓電駐美日使與駐日美使已續開會議研究美日間關於日僑在美權利彼此可同意之辦法聞所擬條約之最要條件有日美在僑與他國僑民權利相同及日僑從此停止入境等欵聞關於人籍事並無規定 
[英礦工全數上工]  
　　八日倫敦電衆慮南威爾斯等處礦工數萬人不贊成政府解决罷工之辦法者將不允上工但此惶慮未成事實今日全國各煤區皆巳完全工作鐡路亦照常行駛 
[各國近事記]  
　　十日比京電維亞爾氏與比皇會商多次以期組織新内閣新内閣將如前内閣羅致自由黨天主敎黨社會黨人物 
十日巴黎電法國各報宜稱現因土政府展緩實行協約國要求之事務如下令批准和約之類故將限制所予土國之財政助力 
　　十日巴黎電此間意人各界顯不滿意於意大利與南斯拉夫進行之談判預料該會議未必能解决愛德里亞困難問題 
　　十日雅典電維尼齊洛斯氏之敵黨在此舉行無甚成效之示威行動演說者主張前王康斯丹丁復位演說諸人以前相戈那里斯爲最知名維氏方面並無抵制之行動但示威者與警察偶起衝突警察一人被殺鼓噪者後警察用救火皮帶噴水衝散之 
[香港之無線電台]  
　　九日倫敦電殖民部次官愛梅立氏答覆華德氏之質問謂香港無綫電之問題與帝國各處無綫電交通之總問題密切相關帝國無綫電委員會之報告巳送交香港總督以答覆其請在香港設立無綫電臺以供商用之公文蓋一隅之提議須受支配於委員會所主張之總計畫也 
太平洋路透電 
[東俄近事記]  
　　十日海參崴電海參崴代表巳提出加入遠東俄羅斯之重要條件如下（一）選舉以各區代表組成之臨時國會（二）臨時國會與臨時政府共同辦事直至正式國會召集時爲止赤塔右黨黨社會黨員贊成此議但克拉斯諾施柯夫則反對之 
[日本絲商議定暫停繅絲]  
　　十日東京電全國絲廠與横演絲商今日在東京集議一致决定自十一月三十日起至明年二月十五日止暫停繅絲以冀固定生絲巿面如帝國絲公司於一月三十一日請求展長停繅時限則仍可延長絲商不問交易所售期貨而横濱絲商亦不進貨絲商與出口商人皆不得接受廠家絲貨致違背此項决議各縣組織委員會實施此議 
[北方近事記]  
　　十一日北京電政府近向外國銀行借債因未接滿意之覆文現議募内債四百萬元以附收諸稅爲擔保品用以辦振 
　　十一日北京電此間中國政界之意陳炯明在粤之地位一旦鞏固後對於統一事不致頑梗川省最近消息亦頗佳好 
國外要聞 
[德國特約通信（王光祈九月二十九日寄）]  
　　德意志破裂之危機與世界前途之關係 
德意志自一八七一年統一以來忽忽巳四十餘年學術政治無不占世界第一吾人一履德境未嘗不驚嘆俾士馬克統一德意志之功然德意志之統一也純由普魯士以戰勝奥法之餘威爲統一聯合之運動換言之其統一也係出於普魯士之强權而非基於各聯邦之民意夫德意志民族統一之運動其來源甚久固不自普奥普法諸戰始使當時而有適當方法以實現此種統一運動之民意其成功也或不如强權統一之速然其破裂也亦必不如今日之易所謂以武力始者仍以武力終倘創造德意志之俾士馬克死而有知亦必欷歔感嘆不已也 
德意志自歐戰後國中發生兩派運動一爲統一派即主張仍維持昔日之統一組織徐圖恢復國力一爲分立派即主張各邦獨立脫離柏林政府之覊絆以恢復一八八六年之原狀兩派對抗運動極爲激烈加以英法各邦推波助瀾至近日德意志破裂之象遂昭然若揭矣吾人於歐戰將停時不嘗聞協約國主張廢黜德皇維廉第二由巴燕國王承繼德意志皇帝乎巴燕國Bayem者在德意志諸聯邦中爲第二大國德意志諸邦中以普魯士爲最大歐戰前德意志帝國實權全握於普魯士國王之手自歐戰後維廉第二逃亡普魯士覇權遂失然柏林共和政府猶维持德國統一政府之虚名直至近日巴燕國獨立之議大倡於是德意志統一之虚名亦將從此告終矣 
巴燕國何爲而欲脫離德意志聯邦共和國以獨立乎推其原因基於内者有四誘於外者有二其原因基於國内者第一此次歐戰純由普魯士國王兼德意志皇帝維廉第二好大喜功而起德旣大敗受凡爾塞和約之束縛仰協約國政府之鼻息夫普魯士受此困難固罪有應得而巴燕國爲其殃及則實屬不値且協約國之所不滿者普魯士也若巴燕一旦脫離柏林政府之覊絆則協約國必另眼相看可以減輕和約應負之責任第二巴燕係農業國物産豐富足以自給年來德國各邦糧食恐慌民有菜色而巴燕深恐受其影響禁止糧食輸出巴燕國境故同在德意志聯邦共和國治下之國民在巴燕則倉有餘糧在他邦則野有餓殍其不相助有如異國且德國金融紊亂已達極點巴燕以爲欲整理自國經濟更非脫離柏林政府不可第三一九一九年共産黨在巴燕首都組織蘇維埃政府黨時曾由巴燕舊黨會同柏林政府之軍隊將共産黨驅逐自此亂平定後巴燕國内謡言時起不曰共産黨已潛行入境矣即曰柏林政储又派軍隊來矣風聲鶴唳草木皆兵於是巴燕當局實行組織團練以圖自衛團練旣成兵力漸足獨立之心從茲决矣第四柏林當社會民主黨執政時主張宗敎與育分離並製訂敎育法規通行全國巴燕以其法規有礙巴燕人民宗敎信仰自由愈助長分立運動之勢 
以上四種原因係發生於德國國内者尙有二種原因係發動於國外亦爲保成分立運動之重要成分（一）協約國利於德意志之分裂故對於巴燕之態度常較普魯士爲温和且常假以顔色表示甚願相助之意巴燕於無聯中得此靑睞不覺大喜嘗與各大國密使往還上次某國政府忽派公使於巴燕引起柏林政府之驚惶蓋以此舉不啻承認巴燕爲獨立國也（二）協約國對於德國軍隊限制極嚴而對於巴燕獨任其組織團練不加阻止日前團練大操軍容甚盛各國未加干涉此更非近日普魯士所能得之於協約國者而巴燕竟能得之此亦促成分立運動之有力原因也 
然巴燕國民之意見亦極不一致有主張恢復君主政治者有主張建設蘇維埃制度者有主張仍與柏林政府聯合者有主張脫離柏林政府者有主張組織德粤聯邦者有主張組織南德意志國者議論紛紜莫衷一是而操縱其間主張分立最力者當首推『巴燕國民黨』該黨係由中央黨分出其主張極舊日前該黨在把擺改兒Bamberger開會鼓吹分立並反對威馬weimarer憲法謂其有碍巴燕之自治其實威馬憲法兼有中央集權與地方分權兩種性質吾人就敎育方面觀之柏林政府製訂敎育方針强全國以實行巴燕之信仰自由因而蒙其影響若就此點而論似近於中央集權然就糧食方面觀之巴燕自設糧食總監管理糧食支配不與各邦通有無就此點而論則全爲地方分權而非復中央集權制矣故巴燕國民黨以憲法爲攻擊口實完全不成理由或謂巴燕國民黨最恨猶太人現在柏林政府中握政權者多猶太人該黨憤而出此以威嚇柏林政府又有謂該黨故意出此威嚇手段使柏林政府懼而妥協多給巴燕政府以自治權利則分立運動之事或可無形取消此又說也 
社會民主黨極力反對分立運動並謂巴燕如果恢復王政則所有鐡路礦山工人一律罷工以謀抵制蓋社會民主黨不但公義上與巴燕國民黨勢不兩立即兩黨之私交上亦久如水火當中央黨與社會民主黨共同組閣之時彼此政見常有妥協之事中央黨中之尤舊者憤本黨與社會民主黨妥協乃由中央黨分離而組織所謂巴燕國民黨者故今日兩黨之反對可謂有光天的仇恨不盡由於政見之不同也 
民主黨則主張調和謂巴燕分立固爲德國之不幸然亦非巴燕之福巴燕欲恢復經濟原狀非與聯邦各國共同整理不可故關於經濟方面各聯邦仍須統一而其他政治何者應歸中央何者應歸地方要以國利民福爲前提皆有商量之餘地也 
夫巴燕分立雖屬德國内部之爭然與世界前途實有重大關係若巴燕分立果成果實德國内部必起南北戰爭其時必有袒巴燕而與柏林政府以兵戎相見者則所謂南北戰爭者不過是法普戰爭之代名詞耳諸君試思此時歐洲富作如何景象且巴燕之恢復王政是復古運動也社會民主黨揚共和旗幟與之相戰是南北戰爭又一變而爲新舊戰爭也使巴燕分立運動恢復王政一一成功則德意志其他各邦必相繼效尤於是德意志聯邦共和國從茲瓦解成爲無數之小王國以恢復一八八六年以前之原狀普魯士亦恐將受其影響而有復辟之運動諸君又試思此時之歐洲此時之世界又將作何景象吾故曰巴燕分立與世界前途實有重大關係也 
國内要聞 
[琿春交涉之雜訊]  
　　琿春事件當局以前屢與日使交涉不得要領曾電駐日王代辦一致抗爭聞已向日外省提出抗議聲明吉奉軍隊現抵琿春者爲數甚多實力儘足維持地方不勞日軍留駐或會剿且彼此軍隊聚集一處尤恐因悮會滋生枝節轉礙國交應請即日撤退等語旋准答復以此案關鍵非特土匪騷擾實具有鮮人謀亂關係區域旣廣剿減需時日軍但俟匪黨肅淸秩序恢復即行 
 
 

Page 7

 
 
完全撤退决不久駐至目前出發各軍業由領兵將領切實誥誡務與華軍親善如一家人絶不至發生意外等語王氏因彼方持之甚堅已先將上列談判經過情形電陳來京並請示應付辦法茲經顔外長提出閣議討論結果决定仍責成奉天方面設法交涉據外交界觀察一時欲求日軍出境殆屬不可能之事極其所至不過由雙方商定一最短撤兵期間届滿履行巳屬圓滿解决 
日昨吉林旅京學生又假法政學校開緊急會議聞張使鮑督有與日人協定八條之事異常憤激議决與張鮑去同樣快信質問茲覔得其原稿如下奉天張巡閱使吉林鮑督軍急鑒琿春事件日人乘機進兵侵權奪地國人共憤斯時當事之人允宜向日人嚴重交涉令其退兵以盡守土之責乃報載我帥現與日人協定八條綜其内容不啻將軍春延吉汪淸和龍東寗五縣之地斷送日人之手我帥干城重寄想不至若此昏庸但報章喧騰人言嘖嘖亦不能使人無疑爲此飛函我帥與日人協定八條究竟有無此事敢請從速明白答覆專此卽請勛安旅京吉林學界同鄕會啓 
朝陽大學學生於前日早八鐘在第一講堂開全體大會討討論對付方法當時經學生會幹事及東省學生　告交 
[天津賑災遊行會之圖]  
一游行會前導之汽車上書救命呀 
二新學書院之災區模型『裝置大車由該校童子軍牽拉之』 
三京津泰晤士報館汽車之後身 
涉經過之情形後全堂學生咸爲痛限茲將其辦法列下（一）上書府院力爭並獻數策以爲交涉之根據（二）全體學生至府院請當局嚴行交涉期速解决以免别生枝節（三）分隊出發（自八日起）講演並散布傳單（四）組織學生游街大會（五）組織國民大會 
[粤軍進攻韶肇之聲勢]  
　　莫榮新逃遁後或傳赴滬或傳赴港其眞實行蹤外間鮮有知之者昨日粤軍總司令部截獲林虎密電一通始知莫榮新當日出走後實係逃往韶關擬收集沈鴻英馬濟林虎陳坤培莫正聰劉達慶等所部殘潰之桂軍重圖擾粤該電係莫榮新密令林沈馬陳等由省退出之桂軍一律集中淸遠琶江源潭等處預備反攻者陳總司令以莫圖粤之心至今不死聞刻欲變更戰略將預備西征之軍隊改向北路開拔進攻韶關俟將北江桂孽肅淸後再行移師西指 
另一消息莫榮新逃走後率兵由北路退同肇慶以肇爲根據地俟機再圖廣東故今日進攻肇屬桂軍實刻不容緩聞魏司令邦平於四日乘江漢兵艦督兵出發進駐河口指揮攻肇并率同廣亭等十餘艦一同前往桂軍自敗潰後分踞韶關淸遠肇慶四會各處負隅抗拒疊經李軍長耀漢許軍長崇智親率所部分路進剿屢獲勝仗惟現尙於韶肇之各處招集潰敗軍隊扼要死拒昨陳總司令接到許崇智李耀漢報告後立即下令各軍隊向肇韶方面分頭逐擊茲查得陳總司令發出訓令（一）省垣敵軍敗潰後仍分踞韶關淸遠肇慶四會等處（二）我軍以佔領韶肇之目的擬先行驅逐淸遠四會之敵（三）各部隊之任務如左（甲）右翼軍由許崇智軍長指揮有攻擊淸遠進佔四會之任務（乙）中央軍由葉舉所長指揮有警戒韶關爲右翼軍之掩護并相機援助之任務（丙）魏邦平廳長所部四營及兵船數艘李福林鎭守使所部四營陳德春督辦所部兩營由魏廳長指揮有協攻四會進窺韶慶之任務各部隊限於四日一律發動六號開始攻擊 
西江風雲日緊李耀漢李福林前隊已於二號午盡渡羅隱涌直搗後瀝韋榮昌大本營後瀝地方已由劇烈戰事（汪軍消息）翟汪駐省及南番各屬部隊二三等日已封船出發開赴西江聞其計畫係由高明三洲登岸繞高明城出白土會合上游民軍力據竇頭水口一帶堵擊西軍東下之路并分軍直撲肇城與峽下聯軍同時夾攻使桂軍前後受敵肇慶郡城指日可下（粤軍左翼消息）第四支隊司令陳公俠所部現在淸遠追擊桂軍與沈鴻英由韶撤下之沈楊各部相持於大連地方戰頗劇烈陳司令頃　彭壽祥爲總指揮立率一營馳往策應已於二號由省出發（粤軍第七支隊消息）司令楊坤如奉令攻肇先鋒營第十營長利瑞華已於三號一時由省出發（粤軍消息）陳總司令以西江肇慶現經派兵克復亟應乘勝進攻務將西江各縣境内之桂軍完全肅淸昨復增調粤軍支隊司令李炳榮親率所部五營前往協助進行俾收速效 
[蘇議會紀事（十）]  
　　十一日三時蘇議會開大會到九十二人鮑副議長主席首由陳伯盟起言警務處長王桂林呈准省長將各縣知事兼任警察所長改由警務處遴員委充一案係屬植黨作用違反法律不合地方情形本員提案請咨省長取消事關緊要請變更日程（原列補發日程）提前討論任桂森起言對於此案亦有提議案請一併變更合併討論主席依法表决變更日程多數主席宣佈（一）任桂森等提議各縣警察仍應由各縣知事兼任所長以符法令而免紛擾案兩案合併討論華彦詮起言本員對於本案亦有提議案請一併變更討論衆以該案尙未列日程否認之遂就陳任兩案先行研究發言者頗多其要點凡六１縣知事兼縣警所長係民國三年敎令公布省令不能取消２警察係民政如江蘇欲訂單行條例非經議會不可３縣警察係地方費非警非警務處所得支配４王桂林辦南京一隅之地猶且煙賭盛行無督率之能力５王桂林以駐防目的爲植黨計畫將來江蘇必遭巨害６爲各縣添一衙門人民受累討論結果以咨請省長撤消並咨明内務部一面通告六十縣對於王桂林所委所長一律否認表决大多數（惟一人不起立）（三）華彦詮提議警務處違法越權應由本會逕咨省長取消特設各縣所長及警員廻避本籍緊急動議案於前案討論後由議長補發日程經變更手續併入前案討論表决（四）鄭立三動議請將原列議程第二十四案之請議審查會提出江陰章崇治等請議查追該縣知事杜福堃任内經征經費餘欵案變更日程提前討論因杜本係在南匯逃避齊耀琳復任之爲江陰在事又侵經征經費餘欵經地方人民要求算賬杜陽許而夤夜僱小舟脫逃現將入京故須亟行咨請省公署查追衆贊成旋經議决逕咨省長查追（五）（六）朱世瑾動議請將原列議程（十三）之鄭立三等提議咨請省署通令取締商民設立交易所案及原列議程『十四』之黄申錫等提議請求省咨行農商部撤銷上海證劵物品交易所并停止其營業案變更議程提前討論衆贊成討論結果一面咨請省署取消并電農商部停發執照并在交易所條例未經修正以前勿再准許設立交易所以除商蠧（七）原議程第一案省長交議追加南京電燈廠九年度預算案衆以追加其名覆議其實認爲省長玩視本會决退回（八）原議程第二案省長交議補助私立海立中學校九年預算案（九）原議程第三案省長交議瓜濠救生局收支淸册案均付審查（十）原議程第四案敎育審查會審查張援等提議請撥九年度預備費籌備科學試騐所案報告照報告（歸入十年度預算）表决（十一）原議程第五案敎育審查會報告省長交議追加添設第四女子師範學校九年度預算任桂森等提議揚州應設第四女子師範學校案周嘉詠等提議對於省長交議設第四女師範於淮陰追加經費案認爲違法武斷案不能成立四案報告淮屬議員與揚屬議員大起爭論其論點凡四１周嘉詠主張舊淮屬惟鹽城有一女子高等小學餘縣無有師範學校根本上不能成立２張福增主張地點由行政官指定係本會所承認任桂森爲之指定殊不合先例蹈狐埋猾之譏３王治敏主張審查捨原案而别出主張與審查原則不合宜撤回重行審查４劉伯昌主張照原案分案表决恪守議事細則之規程爭論歷一小時巳届五時遂散會 
天津華商賽馬盛况圖 
（一）天津華商賽馬第二日第七次出馬時之情形（二）天津華商賽馬之奬品（三）天津華商賽馬會香賓大彩之開彩處 
[南京快信]  
　　新任浦口商埠督辦孫多鈺昨由津返寗定今日（十一）下午一時接篆 
曹錕派李寳誠王用熊來蘇募直隸災振昨抵甯唐繼堯代表吳琨由宗龍昨由滬來謁齊燮元談話甚久晚齊在署設宴欵待今日午車返滬 
省議會昨開各項審查及决算審查會又議員張景官等昨亦電王省長瑚挽留政務廳長蔡寳善 
省署昨日牌示署吳江縣知事章維鈞交案未淸先行解職遺缺調李廷琳署理未到任以前委正任武進縣知事姚浚暫行代理又委分蘇任用縣知事張鑄署興化縣知事 
亲新任鎭江關監督兼交涉員賈士毅昨出京抵寗禀謁軍民兩長准明日赴鎭接事 
本月十三日爲南京靑年會成立八週紀念日是日特請中華靑年全國協會總幹事余日章君演講並另備各種游藝以助餘興 
江寗自治辦事處昨推定六區選舉調查員 
[杭州快信]  
　　省立甲種商業學校因學生内部衝突（爲學生會改析疑社事）要求斥退學生會代表徐灝等八人校長未允今日（十一）起全體罷課并發出宣示書 
杭縣第四期小學聯合運　會准十四日在前講武堂校場舉行柬請各官紳　視 
泉塘證劵物品聯合交易所經省長咨部立案後絲綢各業一致反對省議會亦以其買空賣空提起質問發起人趙家蕃巳托病聲請退辦 
省議會昨選出審議長孫宋卿今日選舉各股審查員又聞省議員朱文提出查辦長興知事汪　違法殃民案臚陳劣蹟十六欵 
内河水警廳長徐則恂十日率禦武共和宣節各兵輪出巡各屬先抵菱湖准十五日在南潯與江蘇水警趙廳長舉行冬防會哨 
一師援閩時陣亡將士葬於西　現墓道圍墻牌樓等工程業已告竣省長昨委荐任職魏爾晟馳往驗收 
地方通信 
[松江]  
　　解决爭管府公産之省令舊松屬七縣士紳組織教育慈善聯合會在滬議决府公産暫行辦法六條主將此項公産之坐落在各該縣境内者概予截留奉賢縣勸學所首先實行并誤認松江之書院賓興田畝爲府有公産派員盤踞松江勸學所分設奉賢之征租帳房内攔征租欵驅逐松江派往之征租司事以致激起松江各界各公團之公憤迭電省長敎育廳滬海道尹等處籲請援案維持並請將敎育慈善聯合會依法解散業經滬海道尹於八日令飭奉賢縣知事嚴令制止該縣勸學所攔征松縣學租以維敎育十日下午松江縣敎育會復奉到省長批該會呈請援法解教育慈善聯合會由云呈悉此案現據滬海道尹轉呈到署當以此案前由該道尹召集七縣公共决議六條辦法呈經核准定案未便以秦錫田等一方面之請求　翻前案致起紛爭該代表秦錫田等所議暫行辦法應毋庸議等因指令分飭各屬遵照在案仰即知照此批觀此足知高級官廳頗有維持松縣敎育慈善事業之决心矣 
[金山]  
　　張堰義賑菊花大會紀本鎭士紳黄迪新王韻生等憫北方奇災待賑孔殷爰發起於舊曆本月二十八日至十月五日開義賑菊花大會七天并有新劇彈唱影戲魔術灘簧等以資點綴其蘇種甚多五光十色美不勝收門票概售一角游覽者頗形擁擠聞會中一切開支悉由發起人完全擔任所售門票悉充賑欵云 
[川沙]  
　　警務處　背成規之反響南京省議會鑒接泰縣紳商學界全體通告對於警務處違背縣官制第三條及縣警察所官制第二條之規定概免知事兼任所長另行由處委派位置私人驟增薪費此項省單行章程未經省議會議决碍難承認如果實行惟有悉罷警捐以爲抵制現已依照約法請願省議會提案咨請公布取消等語查本省各縣警費均由地方負擔并係將原有自治費改充確在自治範圍之事未便任其虚糜前項通告敝邑各公團會議一致贊同合亟電請貴會查照迅即提案議决辦理川沙縣公欵公産經理處商會農會敎育會一巿五鄕經董全體公叩佳 
[蘇州]  
　　承天寺之火警本月十號正午十二時都亭橋東之承天寺旁專做衲衣之裁縫和尙因晨間遺火於薪以致烈燄四佈釀成巨災承天寺山門一進全被焚去當門供奉之金身韋陀及兩旁四金剛一併化爲灰燼各龍社聞信紛紛馳往援救約有二十餘起之多北區警署關署長亦親自領率長警前往彈壓云 
　　水利局延聘顧問薪浙太湖水利局督會辦王淸穆陶葆廉二君以開辦伊始諸待規畫爰特延聘名紳潘祖謙尤先甲吳蔭培蔣炳章宋銘勳孔昭晋費樹蔚金樹芳等爲本局顧問以備遇事諮詢共策進行 
[無錫]  
　　成衣匠增加工資錫邑城廂各成衣之工資在淸季時每日每名一百六十文於民國三年起增爲每工二百文四鄕各成衣同時每名一百二十文亦改爲一百六十文現該業城廂各夥友以米珠薪桂難於糊口要求經董郭淇祥發起增加工資郭經董以所言確是實情特於前日邀集各舖主各夥友在城内公所開茶話會議决增加二成改爲每工二百四十文於陰歷十一月起實行四鄕各成衣聞此消息亦議决照城中辦法增加二成改爲二百文聞城鄕均擇日演戲一檯以便週知 
[鎭江]  
　　客民阻擾測量駐鎭宜産辦事處據本所測量員丁寳玉報告徒邑歲豐鄕馬槽山之客民黄桂山等現在該鄕聚衆散布流言欲加害丁寳玉及拆毁繳價人房屋等語查徒邑鄕民最無知識恐爲浮言所惑一倡百隨若不嚴行禁止勢必釀成風潮阻碍官産進行昨特函請丹徒縣張知事迅派幹役拘提黄桂山到案從嚴訊辦以示懲儆 
　　愼用小學敎員鎭屬各縣知事昨奉敎育廳轉奉省令云查本年第三屆考成合格小學敎員已列表知照在案理合再令仰　縣嗣後委任小學敎員非合者不能任用各知事奉令後均已轉令各勸學所遵知矣 
　　金融最近消息鎭郡巿頭銀根日趨緊急以致洋釐銀拆逐漲加以各棉花莊收買新花需用現洋爲數頗鉅昨今兩日龍洋每元已漲至七錢左右銀拆亦須四錢聞尙有增高之勢 
[吳興]  
　　各界熱心助賑此間商學各界籌募賑捐非常熱心如第三師範昨日連附屬小學共指銀二十七元八角九分湖郡女學合捐　八十二元海島敎堂捐洋二百七十八元典業每家捐洋三十元全城十二家共計洋三百六十元以上各捐欵業已送交吳興北方振捐會代爲滙解上海轉放矣 
[安慶]  
　　學生總會之議决案安徽學生總會近日連開全體會議兩次茲將議决各案擇要錄下（一）歡迎新敎廳長並順道游行街巿表示力爭琿春案（二）組織學校自治會案（三）改進校務方法案以上三項對於選任校長係取嚴格主義業已通告各學校一體週知 
來函 
[安徽學生聯合會來函]  
　　逕啓者敝會本日致現任安徽公立法政專門學校校長丁述明公函一份文曰述明先生台鑒茲接貴校學生公函一份内稱執事係亡淸官僚倪氏走狗懷寗公益維持分會會長旣無資格復無辦學經騐否認執事充任校長等語敝會本日大會全體公認執事資格不符又係維持會重要分子實與敝會刷新敎育宗旨大相違背爰將原因送請執事查照希即服從正義退避賢路免煩敝會第二步之對待專此先進忠告幸早覺悟爲企等語敝會本良心之主張謀敎育之改進對於腐敗官僚倪氏餘孽踞敎育事業禍我靑年除絶對一致主張排除外特請貴報館一致主張正義力予助援掃除此輩不勝幸甚安徽學生　合會謹啓 
雜評一 
[選舉競爭（默）]  
　　軍閥以武力爲重民意爲輕故必欲擴張武力於各省人民爭廢督而彼必爭保督也 
然而今日之軍閥旣欲競爭武力又欲競爭選舉則何故耶武力與民意相反而彼則視爲魚與熊掌皆我所欲豈不可異而實則不足異也今日軍閥之行爲事事承段派之衣鉢段派有假民意之安福部有多數非法議員之勢力以供其奔走則今亦安可無此一種武力外之後援但段派失敗此種非法議員曾有絲毫之補救否則又何以不悟也 
雖然軍閥之悟否可不問也吾問國人今尙甘心爲安福之續面爲彼軍閥收賣否軍閥之以武力競爭國人固莫可抗若以選舉競爭則成敗操我國民國民而不爲利動則彼軍閥亦莫可如何自在我國民之悟否而 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[五公團催促實行廢督電]  
　　江蘇省敎育會等五公團爲催下廢督命令昨日發出公電三則照錄如下 
（一）致北京府院電北京大總統國務院鈞鑒全國人心痛督軍攫取財權擁兵肆虐一致請廢浙督倡議今魯督復電請實行是督軍中巳有良心覺悟之人懇請從請明令實行一以遵從全國人心一以俯慰武人犧牲權利之志願民治前途此爲發軔江蘇省敎育會上海縣商會上海縣敎育會中華職業敎育社上海救火聯合會眞（二）致濟南田中玉電濟南田督軍鈞鑒比年以來全國人心痛督軍攫取財權蹂躪民政擁兵肆虐一致請廢欣聞貴督軍電請中央實行廢督並辭兼省長足使爭權奪利者聞之感愧惟是浙省首先發議至今尙未實行果能言行相符全國督軍必當聞風興起應請持以决心爲各督倡（署名同上） 
（三）致北京張一麔電北京張仲仁先生轉江蘇同鄕會並轉各省旅京聯合會公鑒全國人心痛督軍攫取財權擁兵肆虐一致請廢浙督倡議今魯督復電請實行是督軍中已有良心覺悟之人請同鄕聯合會諸公力向府院呈請從速明令實行一以遵從全國人心一以俯慰武人犧牲權利之志願民治前途此爲發軔（署名同上） 
[吳應培忠告靳雲鵬函]  
　　聯合通信社云華僑聯合會副會長吳應培因國事日非特呈靳總理函云翼靑先生偉鑒前總揆力持和局頌聲揚溢震動遠人迫而下野舉國譁然此次出山首以重建一新中國爲己任逖聽之餘曷勝忭舞近覘用人行政與宣言大相剌謬者不堪枚舉僅就重要關鍵約略陳之軍民分治奔走呼號國人一致靑島問題倡導國民外交珂鄕自治尤宜極力鼓動乃偏以督軍兼省長甘爲公敵田中玉卽錚錚佼佼猶不容摧殘民氣於斯爲極况其助馬良之臭歷史已昭昭在人耳目公即不爲國家計鄕黨計獨不慮祖宗坵墓受異族踐踏耶不可思議者一亡國大夫潔身自好者如陸文忠丁勤敏梁鼎芬李瑞卿輩未嘗不令人欽佩若張勳者特一貪鄙武夫耳譽爲大淸一人輿論無黑白莫足深怪而當軸亦故爲優容實難索解滿社坵墟袁皇爲祟勳果不忘淸室宜於洪憲時代仗義興師而乃甘心事仇毫無舉動及至再造共和後擁護覺羅氏玩孺子於股掌之上以圖搗亂解散國會造成萬刼不回之狀其居心果爲宣統計耶對淸室爲二臣對民國爲叛逆繩之以法罪不容誅陜甘長江巡閱使及督蘇之電張作霖敢倡於先王占元復和之於後者實肇於壞法亂紀之特赦也若非反對者力亦已見之事實不可思議者二中國之債行將破産建議廢督裁兵爲節省經費與民休息曹張時請增兵預算不敷復擬及丁漕非喪心病狂誰肯出此不可思議者三兩粤紛爭危機四伏忽宣佈統一空文以圖矯飾須知此次爭端以法律起仍宜以法律止和議中斷實關法理新國會非法薄海周知安福勢衰同歸消滅獨該會産出分子安之若素卒無明議其非者果能去一人以救全國方稱根本解决今僅掩耳盜鈴亦復何益不可思議者四下走爲上海華僑聯合會代表有年此等機關向不干預國政目擊時艱以個人良心主張實難緘默曩因遠適異國倍受苛殘故不惜犧牲一切贊助祖國改良冀亭自由幸福歸來數載經歷情形如水益深如火益熱中央復倒行逆施毫無誠信不惟政治前途糾紛日甚即進行實業障碍叢生倘投資者對於時局多裏足不前必出於外債亡國之一途此所爲傷心痛哭者也用掬愚忱上書忠告願明公熟思而愼處之云云 
[京滬浙人之自治運動聲]  
　　北京童正來電上海南成都路張靜廬先生鑒打破軍閥實行民治原爲自治運動正軌同人當竭盡棉力思收捐效聯合同志共策進行望聯絡旅滬同鄕相與呼應則收效尤大國事日非感慨良深舍國民自决其道安歸自治運動同志會童正等叩庚 
　　上海張恢覆電北京報子街自治運動同志會童正先生鑒庚電悉自治運動浙省已有動機省曾亦有地方自治辦法提案惟浙人切望盧督實踐廢督俾自治進行免有障礙尙望聯絡旅京同鄕妥議裁兵廢督辦法早日披露張靜廬叩（十一日） 
[警處主張改設警所長之反響]  
　　上海縣沈知事接南京省議會快郵代電云上海縣知事並轉各法團鑒查民國三年八月二十九日大總統敎令所公布之縣警察所官制第二條縣警察所置所長一人以知事兼任之此制全國遵行迄未廢正乃江蘇全省警務處長王桂林妄援直奉一縣之例呈准省長特設各縣警察所長由處委充不由知事兼任顯與現行法令抵觸且卽以事實論各縣警費咸苦不濟更設所長何從取給縣知事爲一縣行政長官增此駢枝於行政系統旣覺紛歧於地方情形必多扞格聞該處長又有警員迥避本籍之議尤爲謬妄若所長以下警職悉以言語不通性情不同習俗不諳之外省人充任其危險有不可勝言者是以羣情惶駭函電紛馳本會代表人民對於該處長此舉認爲違法越權除咨請省長依法查辦並明令取消改設所長及警員迥避本籍各議以維法令而免紛擾外特電奉聞省議會蒸印云云沈知事接函後已抄送本縣各法團查照矣 
[商界所得汕頭續戰消息]  
　　昨日（星期四）上午本埠潮汕帮各客號接汕頭來電謂該處戰事續興囑令止裝貨物是以午後棉紗雜糧等業該帮均未買貨云 
[新大輪船擱淺消息]  
　　濟生會第一組救災醫隊於日前附搭招商局新大輪船開往煙台詎行至烟台附近該輪忽觸礁擱淺當時幸有某兵輪行經該處即放舢板將搭客盡載入兵輪送往烟台登岸一面電致招商局派駁船將貨移運上陸聞損失尙不甚鉅昨日救災醫隊巳有電報告濟生會矣 
[江浙水利聯合會長辭職]  
　　江浙水利聯合會長王淸穆現因任太湖水利督辦不遑兼顧特公函該會會員要求開會另行推舉會長其原函云敬啓者淸穆自上年被任會辦太湖水利工程事宜後所有江浙水利聯合會會長一職理難兼攝曾聲請於開會時另行推舉未邀允許旋因幹老辭職淸穆謬膺督辦重任現在局甫開設事務益繁業已定於十一月二十二日（即陰曆十月十五日）召集聯合會應請大駕惠緊於蘇浙諸父老中推舉會長一人主持會務實爲厚幸再者會塲假蘇州城内長春巷全浙會館花園内報到處在鎭撫司前第三號本會事務所云云 
[海軍部派員赴美攷察]  
　　海軍部近擬整理艦隊及改良海軍亟須派員赴美國調查海軍制度及一切要政特遴派烟台海軍學校校長佘振興赴美考察電令本埠海軍總司令公署查照轉致佘校長遵照所遺烟校校長職務着即另行遴員呈部委充等情代理總司令何品璋奉電後當即轉電佘校長尅日晉京以便派委云 
[藍建樞回滬消息]  
　　海軍總司令藍建樞前因事請假回閩聞已於昨日（十號）乘甯興輪船來滬在重慶路私宅暫息尙未到公云 
[續誌美公使二次赴杭消息]  
　　駐京美公使克蘭氏携眷出京赴杭游覽等情巳誌昨報茲悉克公使出京行程略有更改緣克公使此次出京係專偕二女公子及眷屬赴浙省一帶游覽出京之期係定本月十一號十三號到蘇乘汽船赴杭沿途游覽風景十七號由杭乘花車回滬稍事勾留即當北上昨由許交涉員電稟浙江盧督軍預備接待保護矣 
[楊先芬奉召赴京]  
　　滬杭甬鐡路車務副總管楊先芬日昨乘滬寗夜車赴京聞係奉部電招將有調往他路消息 
[部電查取對德索賠之證據]  
　許交涉員昨奉外交部電開查我國對德要求賠償一案迭經交涉茲准法京顧專使來電以苦乏證據爲詞請主管各機關設法搜集從早彙寄等因到部各該地國民如有對於德僑應行索取之各項債權如定貨未交欵巳先付或貨巳取去欵未繳淸以及合股資本行號存欵私人貸借一切本金利息之類凡屬德僑負欠之欵應由該員迅即查取所有當事人姓名商號合同帳據進由口貨種類件數貨價或經手費等未付數目及其年月等項逐一詳列呈送以憑審核云云 
[改良家庭運動委員會將開會]  
　　改良家庭運動女子聯合委員會將於下星期二即十一月十六日假崑山路十一號半女靑年會開會此會之由來曾誌本報即由本埠諸團體鑒於現在家庭之狀况有不得不從事改良之心所激揚而組織者也今聞該會於十二月初旬將利用女靑年會社會服務研究會時期内以十日之久詳細討論改良家庭種種問題如家庭娱樂家庭裝飾家庭衛生等等茲以組織此項聯合委員會之各團體名錄之如左女子社會服務社國民敎育促進團女子歐美同學會環球中國學生會上海學生聯合會江蘇省敎育會上海醫生聯合會上海護士聯合會中華衛生敎育聯合會楊樹浦滬東公社女靑年會南門靑年普益社南門長老會西門安息會北門美國浸禮差會倫敦會西藏路監理會憶定盤路監理會聖公會美國浸禮會寳興路閘北長老會北四川路思婁堂崑山路景林堂狄思威路救主堂北四川路中華基督敎會白保羅路廣東浸信會北四川路美國浸禮差會西門女公會 
[米業斛司仍未上工]  
　　本埠南北兩巿發米各行斛司因要求增加斛力未允於前日（舊曆初一日）起實行罷工雖經錢董貴三等出爲理勸至昨日各斛司仍未開斛雙方均持强硬態度按上海居民甚衆各米店存貨無多若不早日解决該米店又將藉口居奇高抬價値該業董事有維持之責亟應早爲調解以免延長日期釀成事變也 
[鉅刦案犯供詞]  
　　莘莊車站巡警拘獲奉賢胡家橋懋興典當案内盜犯林心文王進義二名解由南車站警區暫押業由水警第三隊函提等情已誌昨報兹悉該二盜昨經路局准解水警第三隊歸案訊辦當由隊長王壽良君命提林心文至案訊據供稱年二十九歲安徽舒城縣人九月二十五日由賈老窩子束四老板李四老板等齊集同夥五十餘人共帶洋砲二十桿摇船七只至胡家橋約在午後一點鐘即至典當搶刦刦後巳近三點鐘不知搶得多少贜物後在小崑山分贜由李老板給我大洋二十四元小洋二十一角玉器一塊現在人已分散大約都在上海所供是實又據王進義卽殷本銀供稱現年三十五歲安徽舒城縣窰灣人前在洙涇摇鹽船時看見賈老窩子他即呌我於九月二十五日至胡家橋去搶典當共去五十多人船有七只帶有洋砲二十桿臨時搶得洋槍十餘桿搶過典當已將三點鐘即開船到葉榭東邊河港但搶得贜物幾許我不知道後在小崑山地方我分得大洋二十六元小洋五十一角鈔票洋十七元玉器一塊銀練一條銀鈕扣四粒分贜以後阮老板帶船三只又帶洋槍十七八桿朝西開至白塘灣附近束李二老板帶船二只是開上海不料船至新橋後面四五里地方由束老板呌我與孫李林等各人一同上岸行至莘莊即被捉獲現在賈老板等不知逃在何處洋砲亦不曉得　在那里只求寛恩是了 
[國民大會策進會評幹聯席會]  
　　自本月八日某報本埠新聞登載縣公署奉護軍使署函内有涉及國民大會策進會指爲非法團體宗旨乖謬並飭各電局扣留往來電信等語該會會員見之大爲憤慨紛紛到會集議對付方法因定於本星期三（十日）午後五時開評幹聯席會議當推周劍雲爲臨時主席首由主席報告報中所登官廳對於本會之紀載並謂此事决非無因本會同人旣視爲非常重要應請公籌對付方法經衆討論後僉謂本會集合純粹國民團體組織而成本人民自動之决心期達共同救國之目的無論以何種强權摧殘阻抑我人民爲國家計爲自身計决不有所退怯本會自成立以來事事公開宗旨正大何得指爲非法旋經公决致電北京國務院陳述本會宗旨并一面函詰何代使當經主席將電稿函稿逐一宣讀略加修改一致通過（函電已登昨報）旋因報章載有扣阻電報之語公决從外國電報局譯發厥後决定本會應辦事件自當積極進行不可因此灰心旋由唐豪張振遠孫道勝提出組設研究國民大會組織法委員會議案當經公决由評幹兩部各選七人組織之以每星期日午後二時至四時爲委員會法定議事時間議畢時已七鐘乃散會 
[嘉定旅滬公民關心桑梓]  
　　嘉定旅滬公民王引才等昨致南京電云南京省議會公鑒嘉定縣知事林黻楨至任平載勾結劣紳縱庇惡董魚肉鄕民摧殘敎育跡其罪惡罄竹難　地方良民怨聲載道近更倒行逆施黑暗已極梓鄕人士慴於淫威無門呼籲公民等身雖旅滬心切桑梓恫官紳之專横悲地方之糜爛責職所在良心未泯不忍邑人宛轉虐政即於淪胥請立即提案咨請省署查實撤換以蘇民困而解倒懸嘉定旅滬公民王引才顧樹森俞泰臨莊乘燕朱乃龍黄天白周靖潘昌萃潘文安陸夢庚孫其文軫 
[靑年會振災音樂大會記]  
　　上海靑年會因見北方旱災甚重昨晚九時在夏令配克大戲院舉行振災音樂大會中外來賓如王儒堂席立功君等約千人由該會幹事鈕立卿駱維廉童星門陳維新君等招待其秩序已見昨日本報茲不　至十二時始散會所得之欵將悉解災區以振災黎云 
[各方面之籌賑聲]  
　　華洋義賑會華洋義賑會前以派員分赴各省辦理賑務往返旅費統計甚巨當即電請交通部發給鐡路免票以便出發昨得滬寗鐡路管理局來函謂昨奉交通部電開上海華洋義賑會派員辦賑往來該路需用免票仰飭塡發全路長期免票頭等五張二等十張均塡明華洋義賑會委員字樣自塡發之日起至年底止即日塡就逕送備用等因奉此茲塡就寗滬杭甬兩路頭等免票各五張二等免票各十張備函送上即祈查收備用云云又接交通部靑電略云查此次改定運送災區之賑濟粗糧全行免收運費辦法業經由部通告有案貴會此後裝運賑品仍請查照修正條例將所運數量上下車站站名等詳細開示以便塡發憑單該會即復一電云靑電敬悉敝會賑品隨助隨放現届冬令賑衣尤刻不容緩如必須將上下地點及重量先行呈報然後塡就憑單輾轉需時於賑務前途殊多窒碍務祈大部顧念災情重大輸運必須迅速發給空白憑單若干張由敝會隨時塡發一面仍將上下地點及重量真電呈報以備稽核而昭鄭重華洋義賑會眞 
　　北方工賑協會北方工賑協會查災員馬羣超君等於本月三號由滬出發四號至德州六號晨直直隸之棗强縣調查得該縣災况如下棗强縣周圍四百里分爲八區被災者六百村莊災民十二萬自去年起至今年七月無雨播麥二次不得發芽人民所食者皆樹葉樹皮野草等物甚有數日不食者現所存者惟有高粱少許祇育支持一二月　再不下雪則民食無依危險殊甚云云 
　　鐡路局滬寗滬杭甬鐡路局長昨接交通部來電略云自本月十一號起凡有糧食由各國有鐡路運往災區者可以免費並隨車照料或因賑災事宜之人亦得免其車票詳細章程當即公布當經該局長頒發全路各站遵照矣 
[各輪船進出口貨物紀]  
　　進口貨（長江）太古洋行之聯益輪船昨從長江來申裝來之貨有芝蔴四千四百二十三包小麥一千一百三十八包黄豆九百八十四袋白米一百六十四袋珍珠米二百二十一包桐油二百十桶烟葉五百七十四件花生米一百五十五包猪鬃一百件黑棗一百十三件黄絲三百五十九件紙六百二十六件紅棗五十包栗子六十五包瓜子三十六包皮油二十六桶茶葉二十五件茶梗七十五件繭壳二十包亂絲頭六十二件靑蔴四十二件土酒五十甏水硍二十件綢緞七件麝香六件黄臘一件雜貨三百五十九件又三北公司之華利輪船昨亦由長江抵申裝來之貨計麫粉一萬一千包黄豆一千九百六十一包白米一千三百四十八包小麥二百四十九包毛茶六十一件棉花一百包烟葉一百十六件綢六十九件桃肉蓮子二十件藥材十四件火腿六件　米五件又怡和洋行之瑞和輪船裝來各貨有白米小麥黄豆二千五百八十六包土酒一百四十四甏棉花七百二十六包掊子二百件皮油一百六十桶靑蔴四十四件爆竹三十四件絲頭十八件洋瓶三十七件綢子五件磁器三件綢緞一件雜貨五百九十五件 
　　出口貨（長江）太古洋行之鄱陽輪船昨日裝出之貨有紅白糖九百包罐食物一百箱洋釘一百五十桶鉛皮十三件機油五十桶書籍四十五箱蔴袋三十件玻璃二十箱金針菜十包洋紗十件靑茶五件又怡洋行之聯和輪船今日開往長江裝赴南京之貨有萆蔴油一百零八件蔴袋十七件雜貨七十九件裝赴浦口之貨有鐡二千八百擔鉛六十件香烟三十箱雜貨十八件裝赴蕪湖之貨有糖七十包洋紗三十八件香烟二十五箱紅箱九件雜貨一百五十件裝赴九江之貨計洋紗八十八件煤四十八噸糖四十包雜貨一百二十一件裝赴漢口之貨計鐡一千五百二十八件煤二十八噸蔴袋二十五件洋纱十件雜貨二百零八件（港粤）怡和洋行之廣生輪船定今日開往港粤汕頭裝赴汕頭之貨有黄豆六千一百零九包棉花九百零六包苧蔴八百六十八件洋紗四百六十九件土酒三百九十甏寸頭二百件白菓四十五件雜貨三百八十一件裝赴香港之貨有黄豆一百八十二包苧蔴七百八十十磁器二百十七件烟葉三百件活羊四十只洋紗三十件雜貨二百九十七件裝往廣東之貨有麫粉四千包花餅二千五百件黄豆一千一百四十七包花生仁二千七百零九包磁器五百五十二件雜貨三十七件（寗波）招商局之江天輪船昨日裝往寗波之貨有苧蔴三百件蔴油一百簍洋布七十四件烟絲七十四件靛靑二十桶鐡釘三十擔香烟二大箱紅棗一百包 
[外洋輪船進出口消息]  
昨日日本郵船會社之泰安丸TaianMaru從孟買開來停泊楊樹浦滙山碼頭起貨裝來之貨有打包花一千四百件洋紗一千件大條銀一百餘塊又大阪輪船公司亞菲利加丸AfricaMaru昨自香港到申亦停於楊樹浦碼頭裝來之貨有牛油二百五十桶水門汀一千餘桶洋布一千餘件餘均爲鋼鐡該輪即定本日開赴香港又日本郵船會社之筑後丸昨自東洋裝來洋紗六百餘件洋布五百餘件紫銅三千餘塊又白糖機油千餘包其餘爲紙頭·火柴·疋頭呢羢等共有三千餘件又行駛中美之豐橋丸ToyohashiMaru此次由美國之金山來滬裝來之貨極少只有綱絲四百九十九件札鐡五百件蘋菓一千五百八十二件其他疋頭洋貨及各種雜貨共五百四十餘件又福來輪船公司之東方商人號EasternTrader自前日由大連載雜貨二千噸轉入西亨曉河號WestHenshaw先於本月十四號開赴新金山該輪則定十五號開還美國在上海裝出之貨共有芝蔴一千噸係運往意大利云又太平洋輪船公司之愛瓜多號Ecuador從美國之新金山來申於昨日下午二時進口初擬停泊於招商局中棧繼以碼頭上有立興洋行之東慶丸尙在起卸水泥遂改泊招商局北棧此次由美來申旅客僅二十餘人其中有華人五六名云 
[友華銀行銀巿報告]  
　　中美新聞社譯友華銀行十一日報告云昨日倫敦銀價當地漲七先令八便士遠期漲五先令八便士紐約尙無報告倫敦紐約滙價爲三四○半此間定價與昨同惟金圓漲至九○又四分之三各銀行僅開一小時半故無交易巿况與昨相似倫敦紐約銀巿似頗穩固此間亦未必漲落云 
[巿經董復縣商會函]  
　　上海巿經董陸文麓副經董朱開甲昨復縣商會函云敬啟者日前貴會垂詢商店之股本註册各公司之股票是否作不動産即經敝處函請縣署解釋茲奉復函内開昨接台函以據總商會縣商會會董面詢商店之股本註册各公司之股票是否作不動産等語函請解釋以便轉知等因查不動産者之範圍接照民律草案第一百七十條載稱不動産者謂土地及房屋等語民國元年九月奉　備國會事務局元電衆議院議員選舉法第四條各欵疑我關於立法上之解釋呈奉大總統　　　議　議决答復其第二欵所載不動産之範圍無論所有權抵當權皆包含在内船舶亦以不動産論又籌備國會事務局復河南都督陷電開所稱不勳産者係指房屋土地船舶等欵而言凡類於房屋之建築物及附於土地如森林鹽井等項均爲房屋土地範圍餘均爲動産等語是所謂不動産者紙附於土地類於房屋者爲限茲將陷電原文抄送台閱即希轉復等因並抄電文一件奉此合亟轉致即希查照爲荷附抄件照錄籌備國會事務局復河南都督電有電敬悉第四條第二欵所稱不動産者係指房屋土地船舶等欵而言凡類於房屋之建築物及附於土地如森林鹽井等項均爲房屋土地範圍餘均爲動産非僅動物財産如牲畜等始爲動産也有不動産而抵當於人抵當價額在五百元以上則抵當者有一選舉權至原有不動産之人其不動産原値除所得抵當作價外尙値五百元以上者則所有者亦有一選舉權得分别同時行使以上資格調查時均以契約爲憑至直接稅一欵限於地丁漕糧係經參議院解釋來電所稱商人選舉剝奪殆盡等語况有院定解釋在前礙難變通辦理至第八條之規定無論初復選舉均應停止被選舉權 
[伍博士演講通神學]  
聯合通信社云上海道德通神會請伍廷芳博士在海寗路新愛倫影戲院演講生死之理聽者至一千餘人之多茲將是日演詞之意旨略錄如下今日道德通神會請予演講意在提醒衆人覺悟此道德通神會之原意也四十五年前先師收一俄國女子爲徒先師示云『今日世界人類均向形質實事上用心者居多寳愛錢財鄙棄道德懵然不知身外更有身世界外更有世界人外更有鬼神皇上外更有天帝』故命此女前往美國紐約將其所敎申說勸世然巴氏未曾到美無人認識因仙師指示必有成事之日故從命而往及抵美後遇一美國人名阿而革者乃一將官及法律博士也二人相睹如故同心同德著書立說其時信之者殊少多以妄誕目之彼等殊不介意繼往印度馬省設立道德通神會總部務者三十餘年爲會務服役不怠迄今此會傳人我國誠有實益於國人身心者也近觀吾人亦皆以目前物質爲心無所信仰置仁義道德於不問故以二千餘年儒釋佛老之敎一切視若迂腐之論以致上下交征有危祖國夫仙師維　即仙人也衆人必駭爲妄誕但請列位聽我講來天地之初人之魂是由上帝分下來先成爲草木由草木之魂而爲小生物復由小生物而成禽獸由禽獸之魂而成野人野人維何即今日斐洲未開化之民其性只知食色爭鬥與禽獸無異死後其魂再入更進化之人身世復一世在世間磨練經歷辛苦且今世男人之魂來世要做女人使其知育生子女之痛苦女子又必作男子使其知世界之艱難迨至數十百或數千世使其飽受經歷乃能看破世情不求名利而知作惡不樂爲善最樂之眞理人有三體一爲凡體即肉體人死化灰歸土二爲思想體是由人之思想而成三爲情慾體情慾思想乃人之大敵爲愁麽爲惡念故修養以止要念爲第一要着今我再回講人之本來此種人將來成仙者多是經歷數十百世洞明爲人之爲幻境内修其心爲一全人内修其魂使能出入自由（通神學亦有敎此修練之法）然後魂離其身巴氏與阿而革法律博士初見如舊交想是前生舊職故中國之婚者夫妻多失愛反目乃至娶妾有等富家子喜納妓女妓女貌遜其妻而反寵愛非常此即是前緣其理即佛所謂輪迴因果通神會考究最詳伍某亦頗知我之前生我前生亦是亞洲人身化後百餘年再來投入此世做人此理具有專書予僅略陳梗概而已我靑年時亦不信鬼神嘗與二友約如一有人先死須來報於未死者知後友先死我數年未夢見及第二友亦然我確信人死果如燈滅及入此會方查明鬼神果有的又在美國時與鬼同拍照見有三鬼立吾身後一爲前英國公使一爲美國人一爲中國帶小帽者我不知其爲何人此照尙在又一次我往一處如中國關亡我與一友之死妻交談方信眞有鬼神鬼神之理通神學之主要科也此會之大宗旨有三一爲合天下爲一家不分衝族二以眞理助人羣之進步三是爲發明前人所不明之秘理鬼神輪迴因果是天下之秘理也社會最研究之僅就因果而言如我救人一命彼雖不報我於今生亦報我於來世如人借我一百元我雖今世不還而來世亦要還尤奇異者一人所言所行空中皆有影如攝映留聲機器一樣今日我伍某於此演說空中亦必有影所以中國眞圓光可於事後理前事故人死後而一生之作爲復現於前見善者則喜惡者則悲此是死後景况亦是因果世界之因果有二一是死後及來世之報一是此身現世之報今舉一事證之美國有夫婦二人其夫酗酒回家二人口角斯時兒哭不休婦哺以乳次日兒死求醫來視醫亦不明死於何症照美國法律死者必要醫生證據方可出柩醫士只有出一張急症憑據紙了事第二年復生一子又復因夫醉而怒於大怒時哺乳俄而兒亦死醫士此次則細細查問該婦是日之所爲婦云於大怒時哺乳及一時兒死醫士乃將兒剖割細騐之見其胃内之 
 
 

Page 11

 
 
乳現出藍色由此而知人之大怒可立見將血變爲毒質此現報之說也故人作事足以死人良心不可不存知平不可不講今先師命此數西人來中國設立此會將來譯出中文請衆位悉心研究之此總會在印度馬省會遍天下多至八千餘處信道者衆倘大衆欲研究此理請每星期晚七時至九時止到大馬路二十四號新康里莊房屋直入後門左便頭一家便是云云 
[童子軍聯合會開會預紀]  
　　江蘇童子軍聯合會例於每月第二星期開幹事員會一次上月因全國敎育會聯合會在滬假省敎育會内開會未克舉行茲悉該會定於十四日上午十時併開十月十一月幹事會昨通函各幹事員云逕啓者本會上月幹事事員會因全國敎育會聯合會假省敎育會内開會未克舉行茲定於本月十四日即本星期日上午十時併開十月十一月幹事會查上届議决案中有開會時間規定上午十時起十二時止下次通告應鄭重聲明云云尙希察照辦理准時蒞會爲荷又上海童子軍聯合會定於今日（十二日）下午五時在體育塲該會所内開敎練員會集議本邑各團與松江童子軍野戰事項已由書記潘競民通函各敎練員知照矣 
[東台縣敎育參觀團蒞滬]  
　　東台縣第二次參觀團由勸學所所長周國江召集會議業已於十一月四日出發參觀南通唐家閘等校刻已抵上海參觀各校畢後將往杭縣等埠茲將各參觀人姓名職務列左交際員兼編輯員三人樂漢·任厚琨·周金榜書記員三人繆志興·周丙炎·董琦會計員三人李漢卿·宣雲路·楊振聲庶務員三人王繼武·宗鴻澤·錢貽加入參觀者一人錢乾 
[美術學校旅杭冩生近訊]  
　　上海美術學校二三年級學生自上月二十九日旅行抵杭以後即逐日組織分隊向西湖各處寫生所得成績皆由敎師每夕詳爲批詳故興味日益濃厚近日天雨亦分寫各處雨景及寺廟塑像不稍休息本月七日晚更在照膽台舉行同樂會一次由各生表演各種游藝以調劑精神現計兩週以來敎師及學生所作之風景寫生已逾四百幀定於十三日假杭縣靑年會陳列以供各界人士之觀覽事畢即全體返校云 
[唐山工校畢業生分派鐡路實習]  
　　滬寗杭甬兩路管理局昨接交通部訓令云查唐山工業專門學校本屆畢業學生林汝爲等十一名應予分派各路實習俾資歴練每名月給津貼甲等四十元乙等三十五元丙等三十元合即開單令行該路局遵照云云計開滬寗鐡路一名乙等趙本驤滬杭　鐡路一名丙等金紹祖即經該局分派實習矣 
[聯合游藝大會預誌]  
　　閘北虬江路康寗里培英兩等學校虹口源昌路源昌里昌浩兩等學校西門方板橋壽祥里　正兩等學校於夏暦十月十二日（即禮拜日）假座廣西路汕頭路口笑舞臺開聯合遊藝大會藉籌經費該會除西樂雙簧絲竹南方拉戲外由和平新劇社全體全演（新紅樓）并聞是日於下午一句鐘開幕云 
[發給敎員許可狀之牌示]  
　　上海縣公署揭出牌示云案奉江蘇教育廳令發敎員洪嚋等十八人許可狀飭即轉給等因合行牌示仰後開各敎員等知悉迅即來署具領毋延特示計開洪疇·朱愛人·趙承惠·賈豐棨·奚鋆·馬叔美·潘樹榮·楊浩·湯天羊·朱冠鈺·蕭秋庭·湯國萬·姜作霖·莊鳳飛·趙貽訓·楊載畬·陳海淸·陳寳琛· 
[廣學會增選新董事]  
　　上海廣學會開辦迄今歷有年所編輯書籍成績昭著對教會則悉心閘揚眞理對社會則盡力輸入文化無論政汉宗敎科學經濟凡關係於人生問題道德觀念者莫不隨時有所貢獻然此等事項全藉諸董事之熱誠維持現該會總理瑞思義博士告假回國在祖國已受有重要職任不克重來已經會議公推在華三十餘年季理斐博士繼總理之任前數日重事會衆因會務益繁責任益重特議選舉王正廷誠靜怡羅運炎李登輝余日章及石美玉朱胡彬夏諸女士爲董事將來一經同意則會務增進必更難量矣 
[體育場足球部員將與英水兵比賽]  
　　公共體育塲足球部員近日與滬江南洋大學體育部比賽足球迭誌前報茲悉該　足球部員又訂本十四日（即星期日）午後二時三刻假復旦大學操塲與英國駐滬兵艦斯克來白號（譯音）水軍競賽足球業經該塲通知部員於是日午後二時前集塲内出發前往與賽員姓氏如后何春輝·張子震·哈元員·王芝馥·張玉麟·周孝高·居開第·錢惠生·孫炳榮·邵樂年·宋關通·王振聲·吳彦章·哈元龍·唐泗 
[美國交換書籍運京]  
中美交換書籍一案迭經按期互換在案昨許交涉員特將美國寄到書籍四大箱交由某轉運公司運京矣 
[滬南工巡捐局今日開特别會議]  
　　滬南工巡捐局現有某件事急待進行須由該局董事會公同討論藉資决定特由該局長姚石蓀訂定今日（十二日）午後二時開特别會議昨已分函該局名譽各董事請於届期先一時蒞會云 
[警察敎練所訂期舉行畢業式]  
　　上海縣警察敎練所訂於本月十五日即陰曆十月初六日舉行第四届該所學生畢業式並給發畢業文憑刻由縣警佐領袖上海縣沈知事及熊警佐預行柬請滬上各團體各界人士請於是日午後兩時蒞所參觀舉行畢業式並備茗點歡迎云 
[警廳禁唱花鼓戲與灘簧]  
　　淞滬警察廳長徐國樑近悉城廂内外各處茶肆老虎灶等每由一般無賴雇就花鼓戲及灘簧於每晚開塲演唱引誘男女雜坐觀聽最爲風俗人心之害爰特通令所屬各區署所一體嚴禁並隨時查報以憑懲儆而端風化 
[駁船公所改釘船牌之通告]  
　　淞滬駁船公所昨發通告云啓者本公所前因迭據各大工廠行號函稱公所成立以來尙著成效惟浦江各碼頭匪類充斥貨物時有走漏被竊等事而船戶散漫良莠混雜所以咸有戒心請爲設法維護等因察閱來函似係實情因將前訂章程切實整頓呈請官廳核准嚴重偵緝並稽查船牌以杜匪風凡已經漏訂各船其原有白底黑字舊牌悉數收回一律改換紅底白字之新牌茲於即日起限定至陽暦十一月二十號即陰暦十月十一號爲止專辦理編訂船牌事務除已經編訂各船掉換新牌外其未經編訂各船亦望從速來所編訂倘或逾限不訂者惟有遵照本公所立案定章辦理爲特重申警告云云 
[禀請啟封中華茶樓之警署批]  
　　浦東三區警署昨批彭開昌稟請啓封中華茶樓由云據呈已悉該民彭開昌開設中華茶樓爲名竟敢招致貧苦工人聚賭抽頭經本署當塲抓獲三十餘名之多彼時本擬依照賭博罪從嚴重懲第念均係貧苦小工從寛按照違警罰法第四十五條第一項之規定分别處罰其彭開昌因犯違警罰法第三十三條第一項之罪已解送警廳訊明拘辦房屋發封在案查該茶樓屢次犯賭迭經拘辦此次發封房屋係依法執行勒令歇業該鼓開昌所請啓封之處暫難照准旣稱將房屋交還房東姑准偕同房東取具妥保不再干犯切結再行核奪切切此批又批該房東邢聚華稟云據呈巳悉仰候據情呈請警廳核示再行令遵 
[陳憶德仍舊供職之局批]  
　　滬南工巡捐局前路政員陳憶德因案奉令停止職務業經審明係屬誣控將案撤銷故日前由姚局長飭令該員仍回原職略情已誌前報茲悉該路政員陳憶德前日具呈該局請爲解職略謂竊憶德自去年九月間被吳怡石等控案發生後當奉軍使訓令暫行停職聽候法庭秉公訊辦憶德自矢無他立投軍署移送檢廳候審案經三審始奉高等廳爲最後之判决宣告無罪回復自山終古沉寃一朝大白法律所以保障人權詎獨名譽之足以恢復仰亦直道之自在人心也憶德奉釋後正擬靜以术養屏除公私一切事務乃奉鈞長諭令照舊供職憶德奉命之餘惶悚無地以憶德缧絏餘生愆尤叢集允當閉門思過遑敢委曲從公况憶德體質素弱經此一番激剌辦事益復灰心雖奉鈞長始終栽培不以憶德不肖而削職但感激圖報斷不因去位而稍違初願所恐再行戀棧或致貽誤事機與其追悔於將來無從補報曷若讓賢於今日遂我初心爲特不揣冒昧具呈請求局長准予辭職另選賢能正式委任云云昨奉姚局長批示云據呈已悉該員因公受誣被累經年本局長每一念及負疚殊殷茲幸法律修明得蒙昭雪旣自由之回復實名譽之無傷可見直道在人凡事自有公論本局適値規劃路線之際該員辦理有年正資倚畀仍望照舊供職母得固辭所請開去職務之處應毋庸議此批 
[煤船傾覆溺斃船夥]  
　　昨日黎明時有寗波煤船郎靜生喬阿六等兩船均在浦東董家渡南首豐裕棧出發後開往内地在南碼頭外浦江中因風狂潮湧所載煤貨過重以致不能支持兩船均遭傾覆郎之船夥嚴巧生當時滅頂未經救起船貨尙無着落喬阿六之船則撥翻煤十餘噸其餘尙存至下午郎等另雇小船前往撈尋死身矣 
法大馬路二百十四號門牌廣東人張樂昌所開之祥和彈花店於陰曆上月二十六日下午四時被學徒袁桂華遺火於棉花中以致起火當由救火會驅皮帶到場救熄共計焚燬左右鄰居樓面六　後經捕房飭探將張及學徒袁桂華拘入捕房諭令交保候究等情已誌前報昨日將張等傳至法公堂詰究先由捕頭上堂稟稱查得被告店中保有火險銀六百兩請爲核示詰之張樂昌稱是日商人實在樓下係樓上學失愼故此起火情形並未目見質之袁桂華稱民人是日在樓上彈花絃線折斷故擦洋火欲將絃線接好不料餘火遺在棉花上以致起火求宥中西官判以袁桂華不應疏忽本當重究姑念年幼無知着　銀六十兩充公以儆 
[放爆竹延燒柴堆之結果]  
　　浦東陸家渡陳裕生柴行於上月杪被陳義成爆竹店試放爆竹延燒柴堆八個損失一千餘金經三區警署飭警將該作夥陳阿福連同火戶陳發生併解警廳已誌前報茲悉此案業經司法科預審之下本擬轉解地方檢察廳訊辦惟念該作主陳德淸再三懇求願酌賠該柴行損失費洋三百元以期了案故於昨日判將陳阿福交保省釋並着各具息事結存案備查 
[追究妻子之復訊]  
　　甬人毛品位在公共公廨刑事科呈訴妻母江毛氏與其姊竺毛氏串匿伊妻毛江氏等情由廨訊判江毛氏開釋着竺毛氏具結候訊在案昨晨由廨復訊即據原告告代表律師上堂陳述前情要求飭令被告交出毛江氏以便原告領回完聚等語訊之竺毛氏供稱聞得被告之妻現在婦孺救濟會並不藏匿求鑒中西官核供判令被告將毛江氏交案再核 
[車夫失足跌傷二人]  
　　法新租界嵩山路捕房華捕顧小弟家居褚家橋十一號門牌生有一子小名榮貴今年二歲前日下元節榮貴前因患病曾在城隍神前許願届時由乳母張章氏携抱該孫詣邑廟神前燒香還願雇坐徐紀文之黄包車前往不料行至滬城廣福寺前徐偶一不愼失足跌仆以致該氏與小孩亦從車中跌倒在地傷及面部胸前等處血流滿面當由巡警到來將該車夫連該氏與小孩等拘送二區一分駐所馬警佐以案關傷害判送地方廳訊核旋奉檢察官察得張章氏與榮貴所傷尙無大碍判令回去自醫徐紀文之過失傷害難辭其咎判令收押候辦 
[何景德訊與盜案有關]  
　　水警第一區緝獲匪徒何大連子又名何景德一犯訊共收押候辦在案茲經該區查悉何曾犯盜案數起已奉地方廳飭緝在案爰備文飭警將何送往該廳歸案訊辦昨日下午該廳許檢察官提案研訊良久知何景德前於停泊南碼頭浦中竹商楊秉田被刦案内有關判令嚴行收押候傳楊到案並調查實情再行核辦 
[違犯烟賭禁之懲罰]  
　　公共租界廣東路（即寳善街）三聚靯店樓上餘屋分租三戶（一）潮州人王阿金開設大生昌烟膏店（二）鎭江人陸德新開設燕子窠（三）梁友才組織賭窟爲總巡捕房捕頭偵悉以其均屬違法於前日傍晚諭飭中西探捕協往查明屬實當將王陸梁三人及賭徒高榮生田耀明朱坤榮張良明余阿友鄒啓新浦阿梅柯長林胡文輝吳金松胡錫仁徐阿三余芝卿洪成榮俞新波吳金堂等共二十一人連同烟膏烟賭具一併帶入捕房押至昨晨解送公共公廨即據中西包探上堂訴明前情並將烟賭具烟膏呈案請察訊之王陸梁三人均供認不諱各賭徒亦承認賭博經俞襄讞核供商之美丁副領事以被告等故違禁令判王阿金押西牢二月陸德新梁友才各押一月高榮生等十八名各罰洋三元充公烟膏送海關候燬烟賭具銷燬 
[併紀售賣鴉片烟之科罰]  
　　高林森有鴉片烟土二十一包串令戴忠寳携于新閘成都路六百十六號屋内兜售經該管捕房華探周少蓮西探皮挨查悉往將高戴兩人與土一併拘獲帶回押至昨晨解由公共公廨張襄讞會同美約副領事訊實以被告不應私售違禁物品判高押西牢一月戴罰洋十元充公土送海關焚燬又劉陽財在虹口東漢璧禮路一千零四十六號屋内秘密售賣鴉片烟土經哈爾濱捕房捕頭戤畢查悉前日以洋一元暗示標記令人持向購得烟土一包即據以稟請公廨出單昨將劉傳案請究劉延律師　護問官以其不應私售禁品科罰洋十五元充公抄出烟土送關焚燬 
[船役販賣烟土之獲究]  
　　在某公司輪船上充當西崽之甬人陳仲生該輪近由海參崴開駛來滬陳帶得烟土一大包藏諸身畔上岸販賣行經虹口元芳路被三百八十八號印捕查見將烟土抄獲連同陳仲生一併拘人捕房稟明捕頭諭飭押候解送公堂訊究 
[昨日公共公廨訊案紀]  
　　昨晨公共公廨民四庭由關讞員會同英包副領事審訊滙業銀行訴吳培生違背訂滙日金二十萬元之合同案此案前經註銷茲係原告請求復審一『結果』明午續訊 
又午後民四庭由陸襄讞會同美約副領事審該（一）投止書訴羅漢卿等不理船價案（結果）飭傳被告到案交五千元舖保限原告於七天内修改訴狀候核（一）隆泰莊訴胡汝鼎不贖地皮烟葉案被告不到（結果）着登申新兩報十四天通知被告到案倘逾期不到應即缺席判决（一）賡餘等九家錢莊訴山東恒和泰申莊之趙子芳不理往來欠欵案此案迭次開審被告均不承認其係莊主茲據原告代表律師請求函詢顔料公會及山東會館被告究竟是否莊主而被告之律師則令趙上堂供訴彼實係該莊經理『結果』候函致山東長山縣及該縣商會查明恒和泰究係何人所開展期七天續訊賑簿三十七本經摺三扣一併存案 
[冒騙貨物之押儆]  
　　無賴張阿生日前串同薛食生私刻圖章書寫字條用法租界章同茂酒店名義向公共租界紫陽觀冒領貨物當被察出張等飛奔脫逃詎前晚張等又冒某號名義至法租界恒興昌洋布店領取布疋亦被該店察悉喚捕到來將張薛兩人帶入捕房並在張　身畔抄出字條多張昨解法公堂請究先由捕頭上堂稟明前情繼由章同茂恒興昌兩原告投訴被騙情形詰之張薛兩人供認冒騙不諱中西官判以張冒騙貨物罪已成立著各押西牢一年以儆 
[漆匠拒捕押一月]  
　　滬西勞勃生路寳成紗廠漆匠曹淸生前晚串黨行竊廠中鋼條二十根携贜逃出爲五百六十八號印捕查見向之詰問詎曹奪該捕所荷之槍意圖拒捕經該捕急鳴警　召集鄰近各捕及探目陳永康將曹拘獲帶入捕房押至昨晨解送公共公廨請究由張讓巘會同美約副領事質訊之下以曹拒捕屬實判押西牢一月並着補提在逃同黨到案訊究 
[人力車互撞]  
　　鎭江人謝中雲賣報爲業其妻周氏前日抱一小孩乘坐人力車經過閘北大統路有邵臣俊之人力車迎面飛駛而來車槓撞傷謝孩之頭面由崗警拘入四區經顔署長訊明判邵處拘留四天以儆 
[汽車行違章之查究]  
　　陳芝根在虹口天潼路三十號門牌開設汽車行因不將坐客姓名登入簿記經三百八十六號西捕查悉以其違犯工部局定章稟明捕頭諭候請廨出單傳案訊究 
[牛肉店違章之科罰]  
　　前日工部局徫生處西人查得虹口武昌路廣東人羅榮所開之牛肉店内將水牛肉混售又逢路朱木生之牛肉店内收拾不潔俱屬妨碍衛生因稟請公共公廨出單於昨將羅朱二人一併傳案經中西官訊明違章屬實科各罰洋五元充公 
[天發祥之特别出品]  
　　近來巿上流行一種國貨羢質堅色艶河南路天發祥皮貨號特别出品一般熱心國貨者咸樂用之該號定期初八日正式開張已於初一起特别放盤故此項貨品日來銷售甚多云 
[誌謝]  
　　昨承北浙江路聯合會惠贈大可工藝廠主李梓靑所製富貴牌牙粉一匣又小世界贈十月份游劵二十紙書此併謝 
[來件]  
[豫北荒災實况]  
　　吾豫北一帶自去年六月落雨至今十四閱月矣未聞雷聲未見雪雨以致亢旱成災寸草不生百姓無食遍地死人樹葉早已掠枯樹皮亦將剝盡昔日價値百元之地而今祇値兩三元不等家家啼飢呌餓人人鵠而鳩形殺騾馬以充飢賣兒女以求生覩凶歲之可畏甘投河以自盡更可慘者數口之家噍類無存看看傷心不傷心餓死者到處皆是逃荒者數千成羣吾豫北數千萬同胞羅掘無術呼籲無門此誠孟子所云兄弟妻子離散老弱轉乎溝壑之實况惜乏鄭俠之筆繪一幅流民圖爰將觸目慘心之情形於我仁人君子之前撮要以陳 
生離之悲甚於死别若有一綫之路誰忍將親生兒女轉給别人而作長别離者日前見安陽有許多飢民扶老携幼高聲喊呌欲將兒女賣給别人有一十七八歲之女子祇索洋一二元而不可得日前内黄北鄕有賣牛者將牛賣與屠戶得洋二元回家後人均責其不應賣與屠戶賣牛者復到城内將牛索回途中向牛言曰我將你賣與屠戶自問殊覺不忍若將你帶回家中我自己尙不能糊口何能養你遂將籠頭解下縱之使去曰　兩個各逃性命罷你若自投死路與我毫不相干言訖大聲啼哭而歸湯陰鶴壁鎭窄渠村某姓於日前携帶全家赴晋逃荒路過太平村借宿武姓家内視武尙能度日並有未經娶媳之子遂於忙中巧計硬將其身生十三歲之女兒留置武家作爲兒媳某姓臨去之際武姓給以制錢一串權作路費某姓忍心舍涙而去安陽西偏下堡村日前有邑東難民夫婦同行經過該村其夫知女流率多弱質且伊婦亦尙年少長途跋涉必嗟行路之難遂忍心割愛生離竟作死别仰天長嘆一聲垂頭喪氣而去該女事出無奈只得逢人央求甘願爲人奴妾然終日無人過問歲荒糧缺結果竟演出許多離奇慘狀彼蒼者天其果好生否耶林縣西接行山有花園梯者爲由彰人晋孔道刻有人自該處來云彼處逃荒難民絡繹於道甚有行至該處竟將親生幼弱兒女抛棄山谷中者於是行人路經此地往往聞小兒哭聲漫山遍谷無不酸鼻痛心云安陽南鄕魏家營某甲夫婦有女十九歲因無法度日共商售之懼女不從詭云赴某戚家以驢乘其母女中途並驢與女售之得洋十數元母女依依不忍舍哭聲慘天地某甲怒以杖擊其妻曰是琐哭泣時耶杖下不意悮中要害立時暈絶殞命某甲覩此情形心中大痛遂奔林中解帶自縊雙尸泰野爲狀極慘聞者莫不傷心安陽東鄕某村夫婦二人年約三十上下日前携兩孩赴城行乞長約七八歳幼約三四歲到城乞食不得　將長孩賣了然無人肯受不得已賤賣得錢二百文詎知升米莫辦痛憤之下竟將幼孩投入井中該婦亦遂蹈非其夫覩此情形亦一躍而入井中登時斃命一家三口同染黄泉嗚呼慘矣彰德府東某村人八口之家嗷嗷待哺無米爲炊遂將室中所有衣物搜羅一空赴城典當得洋十元糴米數斗負歸中途遇刦某倉皇不知爲計哭喊無救旋即回城以其餘錢買麵若干參以砒霜詭告家人因無米故購麵歸令速治餐癆飢一家食之盡斃此等慘狀誠令聞之酸鼻陳留縣西關前有大批逃荒難民沿途呌號形狀可憫聞其難民中某姓云係封邱縣人此次因旱出外逃荒原同老母及妻子等六人因沿途乞食維艱已餓死其子女各一口伊等不食者又將二日不得已願將生女孩年十三歲　錢數串苟延殘喘云豫北籌賑會謹述 
來函 
[沈信卿來函]  
　　敬啓者本月六日本埠日報有登載張嗇庵先生致政府一電保齊燮元眞除蘇督等情同人等頗疑不類嗇老所爲當即於齊日專電詢問是否屬實茲得復電云並無電京保督之事請更正等語日來人心詭詐慣以造謡熒惑觀聽甚至僞造電文益覺肆無忌憚此事關係重大用將往來兩電一併錄奉即請貴報登人來函欄内以釋羣疑專此敬頌纂安沈恩孚等啓十一月十一日附鈔電兩件『致張嗇庵電』南通張嗇老鑒魚日新申報載公又保齊督蘇是否屬實請電復恩孚炎培紹文大猷次山叔源規亮樹森福增豐臻守孚齊『南通復電』上海西門外省敎育會沈黄先生轉諸君鑒齊電悉此間並無電京保督之事請更正孝若蒸 
[江蘇省立學校敎職員會來函]  
　　申報館轉各報館敎育會曁敎育界同人公鑒本日致南京省議會一電文曰本省敎育年來委靡已達極點現在省立各校經費積欠已經四月而省署第三科長日夜蠅營於縣缺釐差尸位溺職羣情惶駭京豫前車可鑒尙乞切實主持毋任盼禱等語合亟奉聞諸希賜敎江蘇省立敎校敎職員會十一月十一日 
[張興元來函]  
　　近日貴報本埠新聞欄内載有三林塘張萬興米店主張興元想係誤聞所至按張興元係鄙人之名該店主實係張鑫生爲特聲明請登來函門内藉以更正此請撰安張興元上言（夏曆九月二十九日） 
雜評二 
[自治與自主（訥）]  
　　北方爭自治南方爭自主名義上似無甚分别而實則大異所謂自治者脫離官治之謂也所謂自主者脫離政府之謂也然欲自治而僅脫離官治則自治終成虚語何也不脫離政府雖欲脫離官治而不得也欲自主而僅脫離政府則自主亦屬空名何也不脫離官治雖脫離政譛而人民仍不能自主也 
此非吾之空言北方各省爭自治已久何以終不能自治非因政府不許爲之梗耶南方各省獲自主巳久何以幾至不能自主非因官治不良階之厲耶然則南北分不成其爲統一亦自治與自主分不成其爲自治與自主矣 
公布欄 
[上海方審判廳]  
判决主文（民一庭）一件判决曹友生與浦培根因抵欵涉訟一案主文浦培根應償還曹友生本洋二百四十元利洋一百二十元零四角本年　　十月起之利息以原本洋二百四十元每月一分計算應付至執行終了之日爲止但前後利息併計不得超過原本曹友生其餘之請求駁回本案訴訟費用歸浦培根負擔一件决定徐志炘等與李爕坤因租屋及欠租涉訟聲明抗告一案主文本件抗告馰駁回一件决定趙德淸與范雲卿等因佃田糾葛控告一案主文本件抗告駁回抗告費用歸抗告人負擔一件决定周志評與周德淸等田産涉訟控訴一案主文本件控訴狀應予註銷本審訟費歸控訴人負擔一件判决施賢銀等與史錦華等捐賑匿據涉訟一案主文原告人施資銀等之請求駁回本　訟費歸原告人施賢銀等負擔（民二庭）一件判决朱林書與朱成碧贖房糾葛控訴一案主文原判决撤銷被控訴人　於賠償器物之附帶控訴及在第一審塋葬之請求均予駁回本案訟費歸被控訴人負擔一件判决楊根林與熊金生因債務糾葛一案主文原告人之請求駁回訟費歸原告人負擔 
公示送達第二二五號爲公示送達事案據　錦春訴華　麟田單糾葛一案業經本廳審理判决在案查該被告人華雲麟址址不明合將判决正本一件依法公示送達仰即知照特此示民二庭推事施霖第二二六號爲公示送達事案據李敬記訴倪永昌等因欠租及租屋涉訟一案業經本廳判决製成判詞飭吏送達茲據去吏報稱本案共同被告人姜德林一名據原告人云已經迅往他處判詞無從送達等情前來按訴訟道例當事人住址不明得將書類文件以公示送　爲之茲查該被告姜德林踪跡不明依法將判詞副本公示送達並仰該受送達人姜德林知悉民一庭推事許文鎔 
批示一件顧生來狀請執行由狀悉查本案尙未確定所請應從緩　此批一件朱級三狀領租洋由准領此批一件趙文耀狀保徐子良由准保此批一件胡宗照狀交訟費洋由准交此批一件俞馨如狀請執行由狀悉所請係判决範圍以外之事項本廳未便干涉如漢冶萍滬　否認爾所持之棧單或不發貨爾儘可根據確定判决向之訴追訴訟上處無　灣方法仰速具領完案勿再曉凟此批 
公示送達第二二三號爲公示送達事案據許誦虞與夏筱波等執行異議控訴一案業經本廳受理茲定於十一月十八日下午二時開庭審理卷查被控訴人夏筱波住址不明無從送達傳票合將該被控訴人夏筱波之傳票一件控訴狀繕本一件依法公示送達仰該受送　人夏筱波嚴守上開日時投廳聽候集訊毋得違誤切切特此公示民二庭推事施霖第二二二號爲公示送達事案查張瑾伯與周若瑶等因欠欵糾葛涉訟一案業經本廳宣告即時判决並飭吏送達判　在案茲據去吏姜士明報告稱周若瑶等巳回籍離滬住址不明判决書均無從送達等情前來查訴訟通例被告人住址不明文件無從送達者得以公示送達合將該被告人等判决副本二件依法公示送達仰各遵照特示本件被告人等自公示送達七日後之翌日起二十日以内得向本廳聲明窒礙 
[上海地方檢察廳]  
　　批示孫連生查爾與金玉和本係姻親爾將早年屍棺移葬金姓屋後自已田内金玉和之妻李氏因夫病重迷信風水請圖　洪鑑堂等與爾協商將屍棺遷移他處普以田換田貼爾遷移費若干未經議妥而金玉和病危金李氏即將屍棺取出不意金玉和旋即病亡又經洪鑑堂等集議金李氏以夫巳死錢財又窘遂置不理此與尋常發掘墳墓情形不同本廳已諭令洪鑑堂等轉告李氏賠償寢事乃爾况以宅長金月生金墨林共同發掘經查並無實據殊屬有意率累弗再健訟致干未便此批王正道狀悉案經偵查明確所請應毋庸議此批于長海已批同日周四狀内矣仰即知照此批王翼臣狀悉候查明核辦此批李刁氏已批同日周四狀内矣仰即知照此批周四狀悉偵查毋凟此批時文祥狀悉旣據聲請寛限半月應予照准仍着上緊尋獲弗再玩延此批蔣松泉狀悉仰候傳訊此批陸沈氏狀悉仰即取具妥保來廳將張阿大領回此批唐質　狀悉所訴各節殊難憑信旣據投報警區聽候查明核辦可也此批傳姚氏狀悉案經明白批示仍仰遵照前批辦理毋凟此批瞿紀昌狀悉在偵查所請不准此批李高氏狀悉候投案訊究此批以上十一月九日 
批示夏王氏該氏子犯重婚罪經控訴審於十月二十日判决拘役五十日二十九日爲確定期間並未判决覊押日期准予拆抵所請未免誤會應毋庸議此批李阿六狀悉據訴請求易科事實核與新刑律第四十四條規定不合所請應毋庸議此批張周氏李如山毆傷陳學富經本廳諭明　實業經起訴至陳學富有無營利和誘情事應候查明核辯此批李錦蓀狀悉本案現正核辦毋庸多凟此批俞劉氏狀悉案已判决毋凟此批吳朱氏狀悉此批以上十一月十日 
批示陳俞氏狀悉仰候傳訊核辦此批龔乾慶狀悉被告人等究往何處應即查明報廳聽候拿辦所請通緝之處暫毋庸議此批沈松林狀悉候調查核辦此批沈吳氏狀悉爾旣投狀請騐應即在廳聽候訊問何得遽行離去且狀中並不註明詳細地址究係如何情形　從懸揣仰即將爾子招廳候騐毋得自誤此批程善舉狀悉查本案業經明白批示在案乃該民纏訟不休無論虚實均應澈究仰候傳訊核辦此批沈小虎狀悉本案現付預審辯訴狀候送審廳核辦委任狀應即發還此批李渭深狀悉仰遵傳到案聽候訊奪此批朱萬興狀悉所訴是否屬實不能遽信旣稱被告人自知歛跡仰該民毋庸多凟可也此批沈伯泉狀悉旣據聲明控訴前來候送同級審判廳核辦此批潘友春狀悉所請不准此批周吕氏狀悉業於前狀批示明晰毋庸多凟此批馮祝三狀悉此批王楊氏狀悉查本案告訴人枕玉堂業予關傳候到案訊明後再行核辦所請不准此批孫得玉狀悉據訴　良爲　藉端敲詐等情如果屬實爾何肯反出洋三元了事情節離奇遽難　信所請應毋庸議此批以上十一月十一日 
滬海道尹公署 
　　批示海門縣公民宋玉峯等呈爲案以　成事難遵行環叩查核碑示維特成案以淸訟　由呈悉查此案前據俞元虎等來道呈訴業經轉令海門縣知事察酌情形妥爲處理具報在案據呈前情仰海門縣知事併案妥爲處理具復核奪此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[遊美隨筆（七）] [  南洋烟草公司選派留美哈佛大學學生陳其鹿]  
車行約十八小時至紐約紐約歐戰以後爲世界第一都會予等宿於　馬渡大旅社CommndoreHotel約有三十餘層予所住之房每夜十元亦紐約最大旅社之一紐約可玩之處甚多且因其爲商業之中心非製造之中心故不如芝加哥之烟霧蔽天空氣尙不惡濁夜間亦有如上海新世界大世界之游戲塲眞如不夜之城數十倍於上海之游戲塲予等晤南洋兄弟烟草公司紐約分局主任朱巾道博士後博士定唐君啓字旣學農應到喬治亞Geaugia州大學因南方之農科重實習北方有極佳之農科然實習終不如南方也予學商則應至哈佛大學之營業院GradnateSchoolofBusinessAdministrationkfHarvorelUniversity因該院敎師如史伯來格Sprague李潑來Riply諸氏皆美國第一流敎師經騐學識罕有其倫且所敎科目規定二年畢業得營業院碩士博大精深而有秩序較其餘之大學院爲優布斯登又爲美國文化之中心其四周之風氣甚佳予等逐分道而至校中（終） 
劇談 
[羣芳艶影（十六）] [  夢華]  
　　七日晚廣舞臺之第一劇爲武松殺嫂是劇之要角首推飾武松次爲飾西門慶與大郎之妻近數年來滬海各舞臺此劇殊少演故不見巳久昨晚粤坤伶小武譚劍和演此一齣譚飾武松觀其追問兄嫂大郎死因一場說白爽朗目光四射能描演出一種憤慨氣象待得悉底藴與西門慶對擊手持眞刀精神奮發其武工之佳在坤伶中曾未眲有若譚劍秋者 
第三劇爲雪芳之黛玉葬花康長素特與陳立三余壽平等同坐官廳觀曲本諦聽每節唱完均擊節稱善蓋葬花一劇飾黛玉重於唱工全劇共九節以三節與九節爲最長全劇唱工尤長於全本李陵碑今雪芳之黛玉論唱工所唱中板摇板二簧西皮反線諸闋使聽者百回不厭論態貌秀麗嫻雅論表情形容畢肖又稱冠領羣芳名符其實焉 
昨晚鍾文耀陳煥芝偕同西人三並眷屬在包廂觀雪芳劇在座西人由鍾代譯英語觀演黛玉葬花曁問病焚稿三節西人亦鼓掌呌好 
雪芳此次來申紳商之巳贈花蘭者八十四贈横聯者五聞康陳余等皆以詩爲贈云 
雜錄 
[春明絨唾錄（二）] [  倦紅]  
　　吾始見翠芬方自酒家出微醺纈眼　如入霧忽覺有爛照眼神志爲之一澄者則翠芬方盈盈立華燈下輕妝薄袖綽約如姑射仙人覺張玉田所謂花氣烘人尙暖珠光出水猶寒者未足喻其娟媚也時眷之者爲我友百蝶齋主人抵几　願我曰十年轉走眼盡天字所以爲差饜人心無愧佳麗者惟此豸耳然而凄晨戰雨露夕持風妒眼酸心又誰解作春陰之乞者龔定菴云琪花不稱檻邊栽要不過一時自慰語吾靈未泯忍看此茲　苑仙姝嗁蜂瘁蝶耶訣跡粧臺自今夕始倦紅聞而笑曰先生醉矣涉芳園者又奚事預灼冬心也果也茲夕而後主人遂攝意禪關吾恒詣翠芬略道其意翠芬泫然曰斯人愛我我亦愛斯人也後數月以不堪母虐從閩人某而逝吾曾覯之於車塵馬跡間則已苦黄焦面丰度銳滅豈逍曠之餘不慣作檻花籠鶴耶天之生斯人而以是終之可嘅也 
新聞拾遺 
[無腸公子肆威] [  鶴鳴]  
　　松江西門外郭姓女荳宼年華窈窕出衆父母愛如掌珠昨晚由戚家返甫及門昏仆於地面如死色家人惶駭疑其途遇鬼祟即延羽士醮禳約一小時始蘇詢其所以女曰余因戚家食螃蟹數隻燒酒數杯食時頗可口亦不爲意行之中途忽覺頭目暈眩胸腹作痛余乃强自醉翁之意不在酒鎭定及抵家門實難支持致暈仆耳舉家釋然 
[財神菩薩享福] [  警世人]  
　　湖州自各種彩票發行後屢中大彩舉城若狂前日爲財神誕辰首中頭彩綽號燈籠殼之鈕某聯絡各着頭采人盧某周某屠某等發起在南校場財神廟醵資做會懸燈結綵設筵暢飲並雇淸唱一班爲財神上壽特備三牲十大副恭祭財神由燈籠殼爲領袖率同發起人行三跪九叩禮以答神庥禮畢燃放爆竹數萬福利全票店復上大靈字方額軍樂隊大奏其樂觀者人山人海云 
[新國貨] [  識小]  
　　近來巿上流行一種國貨洋羢質堅色艶色河南路天發祥皮貨號之特别出品一般熱心國貨者咸樂購用并有某團體决議全體穿着以示提倡聞日來此項貨物幾有銷售一空之勢此亦挽回利權之一道也 
[好影片] [  來]  
　　梅伶畹華傾倒一時所演春香鬧學天女散花兩劇尤爲膾炙人口商務印書館特費巨資攝成兩劇全齣影片神情佈景實超舞台之上前曾出映於八省義賑會見者莫不嘆爲觀止茲聞該館樂善不倦又假與南巿普益習藝所準於初四初五兩晚映演想有梅癖者届時又必爭先恐後矣 
小說 
[社會小說衆醉獨醒（一九○）] [  瞻廬]  
　　第三十二回伍學究巧肚巧腸趙仙人鬼頭鬼腦我與你雖是露水夫妻算不得明媒正娶然而我的地位增高了你的地位也該增高了假如你做了劉公館裏的洗衣服娘姨你見了我須得喚我一聲師老爺也不好老靑老靑的混呌我有甚麽裏脚布給你洗時你也只得諾諾連聲雙手接受着立刻便洗逢着令節我隨意打發你幾個節賞你便要撅起了屁股向我撲通撲通的碰幾個響頭你貪圖着甚麽白白的降低了身分所以我替你劃策你要在劉剝皮手裏沾受些油水不必定要進他的大門充當甚麽職役他家的柳老太太平日裏很信鬼神香燭元寳錢糧錠帛從來沒有斷絶的時候便是一錢如命的劉剝皮件件色色異常精明無論什麽人的算盤都打不過他惟有借着泥塑木雕可把他收捉得服服貼貼强都不敢一强你要賺他的金錢惟有裝神做鬼是個絶妙的方法你不妨破費幾個資本甚麽看香頭掉水碗替身關亡抽牌算命揀容易的學習一二樁逢着他家有什麽疑神疑鬼的事我和乾娘自然竭力把你推荐好在他家歷年的事實乾娘肚裏都有一篇細賬到了那時你走通了内綫斷出甚麽禍福自然容易動聽旣可大大的賺他一筆錢又不降低了你的身分這般生涯勝過了洗衣服的百倍我做我的師爺你做你的師娘（蘇人稱巫觋爲師娘）我不辱沒了你你也不辱沒了我阿巧娘聽着樂得甚麽似的親親熱熱的呌了幾聲老靑說道眞個是福至心靈自從你交了好運人這一顆心眞是玲瓏乖巧比我阿巧娘要加千倍萬倍的巧（阿巧爺勝過阿巧娘）遮莫是嚼了巧糖吃了巧果才有這副巧心思巧肚腸可惜你這顆心不能夠掏出來給我瞧瞧要是掏出來時一定是七巧板搭就巧連環穿成 
自由談之自由談[  鵑]  
　　蟲處地面上之恒苦其礙手脚不能舒展見空中鳥飛每爲健羨頗望一旦生雙翅得翺翔天宇接雲霞而抱星月其樂當勝於地上萬萬或曰有飛機氣球在可假以凌空也然二者咸累墜不足取吾終願得彩鳳雙飛翼耳 
大昌煙公司徴文揭曉（丁等） 
[小求婚（白話小說）] [  蘇章]  
公園裏一位雅素修潔的少年 
那邊又走來一位美貌風流的小姐 
少年問道姊姊那裡來香噴噴的好氣味 
小姐答道你猜 
少年說是不是用的雙妹牌化妝品 
小姐含笑說對 
少年說我送姊一支小嬰孩牌香烟 
小姐說啍！不成雙 
少年說我再送姊一支大嬰孩牌 
小姐含笑說對 
少年說你看物品尙且一對兒配一對兒我與你呢 
小姐含笑不語 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[號馬考] [  老圃]  
今巿井紀數以　　　　8　　　　代一二三四五六七八九謂之號馬此法相傳極古考司馬温公潛虚以　　　上 
　　　　　　代一至九字則　　　與今之號馬同　用積書蓋本於籀文　今四之號馬不作　而作　　爲五之古文當與8同字蓋8卽篆文X字之變今乃以五爲四此大誤　丄與丅皆一縱一横但丄則上縱而下横丅則上横而下縱　之爲形一縱而二横　則一横而二縱三之爲形一縱而三横　則一横而三縱此其形雖有縱横之不同而其理則一潛虚之　今亦不用蓋皆由積畫太繁因廢去夕卽久爲玖之省此不知始於何時要爲最後出之號馬以古音言九　不同韵也潛虚所用之號馬亦不始於宋今世所傳王莽十品貨布其小布一百幺布二百幼布三百序布四百一二三四字皆用積畫差布五百五字作X中布六百六字作丅壯布七百七字作　第布八百八字作　次布九百九字作　乃知潛虚所用號馬與漢世之號馬無異自六以下皆以一畫代五而更以積畫計之然此亦不始於漢今世所傳古瞥如大陰平周茲氏等銳足之泉及明刀皆周末列國時物其背皆有號馬縱横兼用與新奔幣略同則文在西漢之前又考丄丅爲六之號馬巳見左傳左傳亥有二首六身下二如身是其日數其日數爲二萬六千六百有六旬蓋亥篆作　从二二即上字下以二人謂一男一女又从　象裏子咳咳之形古銅器亥多作　則左傳所謂二首六身者言上有二之號馬一下有六之號馬三左傳所謂下二如身者言以二之號馬縱列與丄丅丅三號馬相並其式爲　故曰二萬六千六百有六旬也要之吾國文字以數字及甲子字爲最古但其中已有複體字當在積畫號馬之後則號馬實爲中國最古之文字特今所用者稍有變遷耳 
法律 
[醫學與司法之關係] [  朱允宗]  
　　自法儒孟德斯鳩創三權鼎立之說後無君主民主凡立憲國莫不引爲準繩若司法官廳爲國家重要機關法治精神之所寄考其内部之組織與醫學有至密切之關係如對於刑事上之訴訟以查騐傷損之輕重有無及致死之緣由爲定罪之標準吾國舊時於法庭上檢傷及騐屍等事專以毫無學識之巿井無賴充之以致虎威狐　賄賂公行是非顚倒皂白不分我國歷史上之多寃獄良有以也考泰東西各國其對於屍體之檢查目爲非常之重任騐傷等一切事務恒以優美之醫師充之其道德學問俱長必不致背公顧私而寃獄自少其於政治上社會上供大有裨益也我國如欲司法界煥然有光宜對於法醫上大加整飭如設傳習所以造就人才畢業後擇其賢者於各廳服務爲司法之補助機關庶乎可一見法治之精神歟（乙種酬）半賑 
公民常識 
[選舉利害談] [  江宗益]  
　　選舉權者諸先烈以鐡血博來由吾儕大多數人民選出議員代表民意共謀全國人民之幸福者也無如我同胞選舉知識薄弱莫悉其所以然謹厚者抛棄權利狡黠者利用時機久而久之遂爲環境所支配而呈一金錢選舉之現象是以行之僅歷數年而弊端百出不窮矣靜言思之非劇度之不善乃吾儕行用選舉權之失當也非先明選舉利害之關係决不足以救濟現行選舉制之弊茲者第三届省會曁國會均經明令次第籌備改選矣南北政客運動活劇行將開幕矣敬爲我同胞有選舉權者告曰今日何日吾人自决之日也吾人苟圖目前之小利選出卑鄙之議員彼旣所費甚鉅他日之取償必仍在吾儕小民足徴選舉不得人吾人誠有切膚之痛前届各省會加薪風潮是其前車關於地方之幸福毫不過問惟利是視雖金錢流毒之結果乃吾儕輕視權利所種之因也今而不急圖救濟再爲金錢所誤則國將不國危亡隨之豈僅加增吾人之負擔也哉謹就管見所及聊擬補救之方約區别爲積極的與消極的兩大項分述如次 
（甲）積極的 
（一）須尊重選舉權 
（二）愼選中堅人物 
（五）毋爲利誘 
（四）毋爲情牽 
（乙）消極的 
（一）組織監察團 
（二）宣布金錢選舉之罪惡 
上述二項各條因限篇幅未能詳述理由自愧不文未能達意希望我同胞加意研究共圖進行則選舉前途庶幾有一綫之光明乎（乙種酬） 
衛生 
[靑年男子之屬性衛生（四）] [  鳳賓]  
　　我國不乏有識之士　今亦漸有起而圖之者在上海已有進德會之積極進行督促工部局取缔娼妓於民國九年五月行註册法得妓寮九百戶戶中營業人數六千各授以執照未得執照者不准營業定於陽曆十二月間行第一次抽簽法凡抽得『停業籖』者勒令停業預計百分之二十卽五分之一將於民國十年四月以前收歇其生涯每年抽籖一次五年後一律閉業此爲工部局之計畫吾人預料此事之有功社會决匪淺鮮果能如願以償與否雖不可必但深信此種計畫必能收得良果譬如殺人者有法律上之處置則殺人之事較諸無法律時勢必減少若云能否消除凈盡是在人心之能改善與否 
今吾人之所急於期望者爲養成靑年子弟之高尙人格使其胸有成竹立志堅决凡邪念污行一概屏絶以身作則且以改良社會增進屬性衛生如服務之一種務使高尙主義發生於靑年傳布於社會庶於國力民生兩有所裨 
欲達屬性衛生之目的尤在乎肉體與精神之淸潔知肉體淸潔之必要則害毒莫由而人知精神淸潔爲必要則淫邪 
 
 

Page 18

 
 
無自而生吾固不但以高尙二字希望靑年且欲於高尙下加以淸潔二字引人達於完全健康之境也 
以上所述不過就屬性衛生之大概而言僅可稱爲屬性衛生之初步至欲詳細論究則與生物學倫理學遺傳優生解剖生理胚胎學等有種種之關係非短篇幅短時間内所可罄盡也 
家庭常識 
[性的敎育（SexEducation）] [  民謀]  
　　性的敎育（或譯男女性）最爲重要不過中國不大考究一般父母對於此事不肯明示子女常取隱秘的態度親友聚晤時亦不肯將此事談起好像性的事情是穢褻的是不屑道的結果就是發生許多性的罪惡有用的靑年變成無益的游民豈不可悲所以我把性的敎育略略在下面說幾句（一）父母應該坦白將性的事情告子女子女到五六歲的時候對於男女性天然要發生考慮譬方在這個時候他問父母說『我的身體是那裏來的』做父母的不要說『我不知道』應該將草木禽獸如何生殖的道理講給他聽（最好父同子講母同女講）隨後就同他說父母生育兒女也是這樣的不過要講得不可太略或太詳太略不能釋他的懷疑太詳他不能領會只要能回答他的問題就好後來他智識開展發問更深切再可詳細的告他父母肯這樣明白講解就可使子女曉得生育是天然的正當的聖潔的不然他的好奇心不能滿足就要在壞同伴中探取　於此事不正當的穢褻的虚僞的消息了 
父母要設法預防兒童犯手淫手淫的害處頂大一犯手淫就而黄肌瘦神氣昏迷毫無遠志而且手淫兒童頂容易犯（女孩犯者較少）據美國調查有幾個學校每在人中犯手淫者有九十餘人這個害處的普遍實在可怕講到他的起原大概由於壞友之引誘或由衣服狹窄致生殖器受剌激或因偶然的慾性衝動不能自禁做父母的對於此事要竭力豫防兒女的衣服應該做得寛大他的同伴要十分注意不可令近壞友在他睡眠的時候也要當心一有響動就當起來窺探因爲手淫可以做得很秘密爲父母所不及料的更禁小孩玩弄生殖器再宜將手淫的害詳細講給他聽照這樣子預防庶幾兒女可免手瀊之惡習成爲社會上有益之人也（乙種酬） 
經濟 
[經濟時代之分劃] [  逸聲]  
　　有人類即有經濟故自古至今可統名曰經濟時代人類智識進化經濟亦隨之進化故自古至今經濟時代可分爲三期即自足經濟時代都巿經濟時代國民經濟時代是也自足經濟時代爲經濟之最初期以一家族爲經濟單位同一經濟單位内之生産即於同一經濟單位内消費之不假外求亦不供於外故曰自足經濟時代此時代内無交易（交易爲二以上之經濟單位互通有無）無貨幣無分業（一家族内雖或田或漁或獵或牧然皆一經濟單位内之分業非數經濟單位問之分業故不得謂爲正當分業）無經濟组織無勞働之關係（以一家族合力而食之故）其生産之要素爲土地（工業未興） 
一經濟單位内之共同生産共同消費寖形不足遂漸起與他經濟單位交易之心於是日中爲巿致民聚貨互相交易其交易祇各就附近之都巿故曰都巿經濟時代其交易也物與物相抵故無貨幣其分業爲地方的（應近地之需）其經濟组織爲地方分立的其勞働之關係爲主奴其生産之要素爲土地與勞力 
國民經濟時代交易之間有商人爲之間接其交易由都巿而至於國内更進而至於世界其貨幣爲龜貝金錢刀布爲信用制度（如鈔票類）其分業爲分功（如造刀分造刃造柄之類）爲國内的（應國内需要）爲國外的（應國外需要）其經濟組織爲國民統一的其勞働之關係爲主奴與雇傭其生産之要素爲土地勞力資本（乙種酬） 
道德叢話 
[西方格言（六一）] [  謝介子選譯]  
　　火所以試金患難所以試人（散納卡）（Ｓeneca） 
人笑亦笑愚人耳『英吉利諺』 
幸運爲德行之伴侣『拉丁諺』 
立病者側健康之味甘矣『英吉利諺』 
購物以人急求售之時爲最佳『意大利諺』 
少年之飲酒如添薪於火然『英吉利諺』 
悖入之資亦悖而出『土耳其諺』 
馬之良否與馬具無涉『英吉利諺』 
貧士娶富妻非得婦也乃迎一指揮者也『希臘諺』 
自然之理無物可悲『高律機』（Coleridge） 
工業常識 
[染色物之脫色法] [  李月波]  
　　脫色法者即去除染色物上原染之色素方也行此法時所用之藥品曰脫色劑脫色劑有使染料浸出溶解或使其色消退之性質維以不傷害纎維爲宜普通所用者可分三種（一）浸出劑（如肥皂炭酸曹逹亞硫酸曹達硫酸等）（二）酸化消色劑（如漂白粉過猛酸鉀過酸化水素等）（三）還元消色劑（如水化亞硫酸曹達亞鉛末等）以上三種脫以劑應用時恒視染色物之染料種類及後處理方法而異茲將數種重要染料染色物之脫色方法述之於後 
直接染料染色物之脫色法將染色物置肥皂曹達或其他之碱性溶液中煑沸則色可消退如此染色物已經金　鹽後處理者須先用硫酸之温液浸之則處理時所用之金屬鹽即被溶去再用碱性液浸出之 
鹽基性染料染色物之脫色法將染色物置强碱性液中（如石灰苛性曹達等）浸數小時則色可消退若用還元劑亦可 
酸性染料染色物之脫色法將染色物置肥皂或曹達液中徐徐加熱不數小時則色可消退 
硫化染料染色物之脫色法將染色物置硫化曹達或苛性曹達與葡萄糖之混合液中煑沸則以可消去有時亦用酸化劑惟黄色與橙色不可用因遇酸化劑則變爲褐色故也 
媒染染料染色物之脫色法此種染料之染色物其退色甚難須先用硫酸温液處理後再用酸化劑使之消色還元劑亦可用 
酸性媒染染料染色物之脫色法用此種染料染色之物如未經金屬鹽後處理者其脫色法與酸性染料同否則照媒染染料處理之（乙種酬） 
 
