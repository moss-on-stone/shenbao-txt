# 1906 - 151 - 4911901

 

Page 1

 
 
   
 
 

Page 2

 
 
[電傳諭旨閏四月十四日奉]  
　　上諭張曾敭奏特參不職各員請分别懲處一摺浙江候補道萬福康習爲詐詭操守難信候補知府薜邦和冶遊縱酒致釀命案佐彥達承辦要工草率偷减嘉興府通判王世鈞縱容□□物議滋多候補通判曾永昌行爲卑鄙胆大妄爲山口縣知縣王壽頤奔競營私聲名甚劣平湖縣知縣戈石麟賦質昏庸不理民事太順縣知縣朱懋清嗜酒亂性公事廢棄長興縣知縣趙以成授權丁役聽斷糊塗昌化縣知縣任爕寅衰庸嗜利不恤民艱鎭海縣知縣韓銓覊押多濫馭下縱□□台縣知縣胡元溥庸懦無能門丁專擅浦江縣知縣楊藹春容天被壓不洽民心金華縣知縣毓彬比暱劣紳不理詞訟泰昌縣知縣俞宗瀾才具庸下操守不謹署餘姚縣候補知縣程文龍□□病民飬癱貽害署永嘉縣候補知縣沈德寛嗜好太深事多文飾候補知縣曹緣臬夤緣無恥不齒同官捐升知縣陳朝佐經收捐欵有心欺騙嘉松鹽運通判胡汝翌猥鄙無能昏庸任下絶坊鹽大使孫博毓訾議煩多被控有案長林坊鹽大使高維基年老衰頽受人欺蔽崇明坊鹽大使賈芳才具竭蹶不遵敎令大嵩坊鹽大使趙文纓比暱灶户民怨沸騰縉雲縣敎諭葉廷掄不敬品行士林指摘青田縣訓導沈祖榮包攬詞訟罔顧官箴鄞縣訓導吴炳文惟利是圖不堪司鐸武康縣敎諭金國錫恣睢鄉里官民深怨均著卽行革職薜邦和曾永昌曹緖基並著永不叙用暑新昌縣候補知縣楊葆光年老衰頽失於疎縱着以縣丞降補衢州府敎授魏熙元年邁多病難資啓迪著勒令休致石門縣知縣徐元綬才具明白躁進貽悮東陽縣知縣楊泰階辦事粗率人地不宜建德縣知縣謝福慶治行平常才欠開展石堰坊鹽大使胡幹辦事遲緩未能振作均著開缺叧補以示懲儆餘着照所議辦理該部知道欽此同日奉 
旨翰林院侍講著葉昌熾補授欽此 
[敬告蘇省新徵兵士]  
　　當徵兵令之初下也。論者曰。蘇人類文弱。無軍人資格。徵兵令恐難行於蘇省也。我蘇人聞而大憤。急起開辦徵兵。江寗鎭江等處。次第設局。應徵者爭先恐後。以一雪人言之恥。論者見江鎭等處之徵兵踴躍也。則又曰。蘇省中蘇松太三屬最文弱。更不足以當徵兵選我蘇松太人尤聞而大憤。徵兵官一到。則皆投袂而起。無躊躇却顧之。色松屬華婁金青各邑。已徵足赴省。上海縣第一批徵兵。亦已於隔昨出發。官紳學界歡迎者多至三千人。嗚呼。殆亦足以箝言者之口已。 
　　雖然。今日特徵兵發軔之始豈遂足以箝言者之口。而雪我人之恥乎。未也。吾知論者必將又曰。蘇人之應徵者。特虚慕軍人榮譽耳。恐終不能耐勞苦。受約束。而訓練有效也。然則。所以箝人言而雪我蘇人恥者將在應徵諸君之後。日矣。夫滬上歡送徵兵如此其盛者。何以故。以愛敬我兵士。故期望我兵士故。愛敬愈深。期望愈奢故責。備因之而愈嚴。前日開大會時。雷君繼興代表紳商學界歡送之意。李君英石代表兵士父兄戒勉之意。相繼演說。均以忍勞耐。苦服從法律爲兵士第一要義。而李君尤以合羣當平時講求。軍伍中。祗知軍令不當合羣之意反覆申明以爲人人能知有軍令。則全。體一心。不言合羣而已自成團體矣。譬以體操時當專心留意於敎師之口號。若稍瞻顧左右。必致不齊。又謂如臨敵時。當一心聽長官之令而視其指揮。倘若稍待商量。必遭敵擊。雷君更謂。軍士爲最後之公正人。當先。自飬成其公正之人格。懇切詳明。聞者感動。二君所言。並未見有深奇新異。然古今中外練兵之要素。均不。出乎此。惜我蘇省新徵兵士。得備聞此言者。祇上海一邑耳。近日蘇省各州縣新徵兵士。在省城時以滋事聞。南京則有與督隊官齟齬。持泥塊以擊隊官牽拉隊官衣使下馬之舉。蘇州則有因觀戲爭價與案目巡捕等互相毆擊。致肇事端。又有某縣新兵。初到省卽與他縣新兵衝突。此等事雖未必盡爲兵士之咎。然其原因。容或有未知軍人應守之分應盡之義而致此者。一則蘇人習慣。所謂畏勞苦而耽逸樂者。誠不能免一旦人伍。見起居飲食。事事不適。以爲苛待太甚。蹙頞相告。於是怨其上官之心以起。而肇事之機伏矣。不知軍。隊中。時時預備。臨陣。須以。忍耐両字爲飬成勞苦習慣之要義者。兵學通例也。矧東西各國兵士。其勞苦甚於中國數倍。故成效卓著。一則我蘇人又習聞自由爲文明服從爲奴隸之說。一見軍法約束嚴厲。卽以爲上官壓制。我軍士人格最重。不當爲其奴隷。受其朿縛。而肇禍之機。又伏矣。不知軍事性質特别與他項政事學務等。截然不同。非專制不能練兵。非服從不能爲兵。然所謂專制者。非上官專制也。法律專制也。所謂服從者。非服從上官也。服從法律也。故服從法律一語。無古無今。無中無外。練兵之道。莫不由此我蘇省應徵兵士而皆能知此。則自無衝突滋閙之事。軍人資格。自然完備。練軍自有效果。所以箝言者之口而雪我蘇人之恥者。將於是乎在矣。故敢述此以爲我蘇省各州縣應徵之新兵士告。 
[西報論天主敎敎士問題須重行提議]  
　　泰晤士報北京訪事電稱天主敎敎士問題又須重行計議中國報章流傳漸廣華人于法國政敎分離情形亦非懵然不知卽近來上海天津租界内天主敎之產業按照法國所定新律或籍没或變買 
 
 

Page 3

 
 
華人亦無不知之天主敎在中國仍受法國保護然與法政府在法國之措施實不相合至其困難棘手之根由大致出於一千八百九十一年西五月十五號所降上諭准天主敎敎士與督撫對品較之向章法國領事官與中國道員對品者是敎士所得官階校之法國官員反尊此旨若不撤銷則此等出乎常理之舉仍足爲中法邦交之阻礙也譯文匯報 
　　按光緖二十五年總署奏議定地方官接待敎士事宜摺内有分别敎中品秩一條如總主敎或主敎其品位旣與督撫相同應准其請見總督巡撫云云本條所謂上諭者殆即指此 
[日本防護滿洲鐵路]  
　　十三日東京電云滿洲日官以馬賊時出騒擾故已於每輛火車均派兵巡察譯字林報章 
[俄使濮科第之言]  
　　十三日北京電云駐北京俄公使濮科第告中國大員謂日本近遣重臣前往滿洲調查其意在獨攬利益如是則日本在滿洲之勢力將較戰事之前俄人所有當大至十倍云譯字林報 
[警部揀派警兵密查散布謠言]  
　　北京電云直隷某府近來謠言紛起城市徧貼無稽隠語其意皆以仇洋排滿爲主巡警部當卽揀派機敏之警兵五百名潛行偵探未得端緖北京頤和園皇宮特設臨時警察派遣所不時巡察直督袁世凱亦增加護衛兵以自備云譯大阪每日新聞 
[警部擬請奬給愛國銀牌]  
　　北京電云巡警部會議奏請頒發銀牌奬給眞心愛國之官吏藉以振起國民之精神而爲政治上之一助云譯大阪每日新聞 
[楊渡溪鄉民與西人爲難重慶]  
　　楊渡溪又名洪河鎭其地係忠州所屬而適爲涪州與石柱連界本月初十日有英人蒲蘭亭之婦由宜昌乘舟至渝道經其處因船户以銅元購物致與店夥大起爭端旁觀者一唱百和人聲鼎沸又因鎭上演戲有優伶多人擁至河濱見係西人群聚擲石肆行謾罵内有一一黠者竟敢放槍攻擊致將忠州護送之紅船擊穿一洞幾釀重案幸該鎭居民竭力解勸得以寢事當危急時西婦已飛函致萬縣代電重慶英領事據電立乘武克兵輪前往謁見忠州牧請爲拿人懲辦現已拿到二人枷責示衆兵輪亦卽返泊渝江（居） 
[請兵彈壓亂民搶米湖南]  
　　此次湘潭水災迭經官紳購米平糶現因米糧缺乏暫以蠶豆每升二十文平價出糶縣主任緝臣大令設法在距城十五里之易俗河購定食米數倉派武字旗哨弁率帶兵丁前往裝運到縣以資接濟詎該處居民聚衆數千人先以碎石磚塊堆置河下幾如山積將米船十七號一律堵截甚至將米搶去哨弁見人數太衆未敢與爭廢然而返其時縣城望米甚殷見是日未能運到亦頗紛擾次日由任大令會同武字旗管帶翟游戎率帶勇役二百餘人親赴該處決計將米運來至則該處民人聚集衆多甚至有携鎗械者將大令游戎一並圍住大令再三開導謂係暫爲挹注嗣後必由他處購來衆猶不服鼓噪愈甚大令盛怒令各勇役將米船開行諸民人竟敢抛磚擊石密如雨下至將一船擊壞登時沈没並傷划户三人翟游戎出爲勸阻又將游戎面部擊傷大令仍令勇役船户冒險開去諸民人尾追里許而返大令以諸民如此頑梗將來必釀巨禍因立卽禀報省憲請飭兵備處調派營兵馳赴該縣彈壓（車） 
[考政大臣遊歷德國愛哈特砲廠]  
　　柏林通信云端戴兩大臣在德時曾赴愛哈特著名砲廠經該廠主愛哈特導引遊歷各分廠調查各種砲位子彈見有一千九百零四年七生的米打徑口之過山快炮較克虜伯砲尤爲精利當卽訂購該砲一尊並子彈六百顆嘱從速運華以備逕採購仿造或該廠業已託中國榮華洋行代爲經理一切交易矣（南） 
[奉天政界紀聞奉天]  
　　奉天開埠美日兩國已早派員到奉赫總稅務司所派槯員名德明係歸將軍差遣○奉省交涉局係由金梁兩觀察及驛巡道陶大均總理一切陶梅仙仍充幇辦○學務處錢少雲張金波兩君均赴安東辦理開埠事事遺差以葉君葵初接替會辦爲魏編修景熊故近來學務頗有起色○營務處較前畧有變通計分八統領每統領管帶一營合八營爲一路計分八路其士卒皆舊營中人不過略爲挑選而已（顚） 
[派員調查吉黑兩省鹺政情形奉天]  
　　奉省鹺政自去年和約大定後政府極爲注意屢飭趙軍帥切實整頓而奉省鹽法以屯鹽官銷最爲上策現已趕築鹽坨即日實行並須於行銷地方多設常平鹽局以杜奸商壟斷之弊奉鹽素以吉黑兩省爲銷路大宗客臘卽委派候選知縣劉建章馳往吉林黑龍江各要處詳細調查劉令於四月間回奉銷差並將該兩省銷售鹽觔大略情形具摺列表禀覆核奪（丙） 
[辭退不守章程之日本敎員廣東]  
　　學務處牌示云據文昌縣兩等小學堂管理員禀日本敎習任性違章由督批據禀已悉該學堂延聘外國敎習訂立合同彼此蓋印簽名以昭愼重而資信守該縣學堂曁附設師範館訂聘日本勝毛市五郎充當敎習合同内第十七條載明敎習如有不勤敎授或任意紊亂功課無論年滿與否由學堂監課校長禀商文昌縣轉禀學務處有辭退之權又第卄條載明所有學堂章程俱應遵守各等語來禀所述勝毛敎習行爲各節顯係不守章程紊亂功課種種不合應照合同所載第十七條辦法退辭仰文昌縣查照合同查明實情刻日轉禀辭退勿稍違延致生枝節至學堂辦事必責有專歸始能認眞整理訪聞該學堂校長辦事尙屬熱心惟有人侵其權限以致該校長辦事不能應手遂致有釀成外國敎習違章亂課之事以後堂内事務統責成該校長認眞經理不准他人侵權掣肘該校長亦不得放棄義務并仰該縣轉飭遵照禀抄發（來） 
[衢州派人赴日學習師範浙江]  
　　衢州府留日 
 
 

Page 4

 
 
學生上月上書惠太守略謂衢屬蟄居腹地閉塞尤甚以致敎員缺乏任事無人茲特與在東同鄉合議每縣派速成師範生二人一年畢業大都每邑二人合八百金敝地雖瘠此數諒或可籌務祈鼎力至成斯舉俾得於暑假前後到東以便開校時送人除叧函各邑尊外合請裁奪施行等語現惠太守已准詞轉飭各縣遵辦矣（望） 
[襄漢水漲漢口]  
　　近日襄河漢江之水異常陡漲前經洋關測騐計漲七尺有奇現又加漲二尺許并飭水保鳴鑼諭知往來船划各自留心免遭傾覆（爲） 
[禀控徵收無弊安慶]  
　　宣城縣人王銘勳等日前以該縣徵收短勒洋價等情具禀藩轅奉馮方伯批示云該縣徵收錢糧短作洋價前據職員呂志元等禀奉撫憲批司卽經委員前往查辦在案據禀該縣櫃收本洋折價較之市價短作錢三百數十文殊屬有違定章民力幾何豈堪受此朘削仰甯國府卽飭宣城縣遵照定章按市作價所有銅元一體收納不准任意抑勒致干叅咎（多） 
[續學部奏陳本部官制摺]  
　　會計司郎中一員總理司務度支科員外郎一員主事一員辦理科務掌本部經費之收支報銷及本部歲出歲人之豫算決算及敎育恩給事管理本部所有財產器物核算各省敎育費用 
建築科員外郎一員主事一員辦理科務掌本部直轄各學堂圖書館博物館之建造營繕並考核全國學堂圖書館等之經營建造是否合度（可暫聘精通建築之技師爲顧問） 
司務廳司務二員掌開用印信收發文件値日値宿遞摺傳鈔摺件並管轄本部各項人役及不屬於各科雜項事件皆隷之兼派本司員督理其事以上各司科事務均就目前情形擇要分配以便各專責成事分易理嗣後如有增减攺置之處當隨時奏明辦理 
一擬每司及司務廳設一二三等書記官秩七八九品按司之繁簡酌設不定缺額學部不用書吏酌設書記生若干員考選士人充補 
一現在奏調各員除隨時酌量請補員缺外其餘均作爲候補額外司員在相當品級上行走 
一擬設視學官（暫無定員約十二人以内）秩正五品視郎中專在巡視京外學務其巡視地方及詳細規則當另定專章奏明辦理 
一擬設諮議官無定員不作爲實缺不限定常川在部仿商部顧問官之例分爲四等一等視丞二等視參議均由學部奏派三等視郎中員外四等視主事均由學部委派几學部有重要籌議之件隨時諮詢該員於敎育在所建議均得隨時分别函呈以備採擇 
一擬設編譯圖書局卽以學務處原設之編書局攺辦其局長由學部奏派其局員均由局長酌量聘用無庸别設實官並於局中附設研究所專研究編纂各種課本一擬設京師督學局置師範敎育中等敎育小學敎育三科毎科設科長一人其局長由學部奏派其科長可酌派部中司員兼任其科員則以聘用員充之 
一擬設學制調查局專騐究各國學制以資考鏡預備隨時攺良章程其局長由學部奏派其局員由視學官内派充别設譯官　人以任繙譯以上各局長由原官兼充體制視左右丞左右參議 
一擬設高等敎育會議所屬本部尙書侍郎監督其議員選派本部所屬職官直轄各學堂監督各省中等以上學堂監督及京外官紳之學識宏通於敎育事業素有閱歷者充任定期每年會議一次又遇有重要事件時亦可臨時招集會議諸議員均奏請派充其議長則就議員中公選其應議事項議員資格及會議規則當另定章程又所中設庶務員二人掌理所務即由本部酌派司員兼理 
一擬設敎育研究所延聘精通敎育之員定期講演以敎育原理及敎育行政爲主本部人員均應按時聽講應設庶務員一人編輯員一人即由本部酌派司員兼理 
[省港股東團體會致廣肇潮公所電]  
　　廣肇潮公所同鄉先生鑒同永泰陳世琯串電善棍架詞聳嚇乞查電復以便登佈省港股東曾陳廣虞叩尤（助） 
[粤路滙欵須集股東議决]  
　　廣幇粤路股東因爭匯交小股問題連次集議不决至有十二日在廣肇公所鬨閙之怪事今某董恐衆情不服定於今日發出知單請經手招股各人簽明允匯與否以便核辦惟各經手人以此係各股東利害切身之事不敢代爲作主均擬批寫須集股東議决字樣可謂以允矣（助） 
[南斐洲華工不願遣送回國]  
　　東報載倫敦電在南斐洲特蘭斯哇之華工皆遞請禀勿遣送回國譯文滙報 
[高麗亂事原因]  
　　十三日東京電云高麗洪州亂事實出于廷臣之陰謀　　 
目前被執爲囚者共一百五十人死者八十餘人 
[那特爾匪亂之主謀]  
　　十三日倫敦電云據那特爾傳來信息謂土匪作亂實起于鐵尼西羅一人之主謀 
[西班牙君后閱鬥牛戲]  
　　十三日倫敦路透電云鬥牛戲原列人西班牙皇大婚慶典之内西班牙君后閱過七　後卽命駕還宮當時各皇族親貴及白丁堡享利王后皆陪視惟英國惠爾斯親王夫婦均未赴曾 
[駐日德使之行程]  
　　十三日東京電云駐日本德國公使穆默男爵將於明日乘美利加郵船前往舊金山埠 
[意大利無君黨之詭謀]  
　　十三日倫敦電云意大利國皇本定於西六月廿四號前往恩柯納地方遊歷乃現在該處查有炸彈因之共相驚訝 
[續紀西班牙捕拿無君黨事]  
　　十四日倫敦路透電云西班牙無君黨摩來爾年二十八歲爲巴色羅那州塞白得爾地方富商某之子曾受敎育于德國而自認爲無君黨者摩來爾在多立遮村被捕離西班牙京城約十五英里察其所著衣服之情景足表明其曾日夜徒步潛行厥後彼自謂當可出乘火車回里因向道旁客庽訽問開往巴色羅那之火車加以其形狀離奇致啓人疑于是警察一名遂尾　其後與摩來爾同向該村進發約去該村尙有一英里半之遙摩來爾突開槍向警　轟放惟村中人聞聲畢集摩來爾始開槍自殺其屍身已由炸彈爆發處之居民前往察視 
[日本人私繪美國戰艦圖]  
　　十三日東京電云有一日本人私繪美國戰艦之圖樣已被發覺美國海軍特傳令凡非生長美國之日本人而在海軍供職者槪行黜退 
[敎皇以寳星贈日本大臣]  
　　十三日東京電云羅馬敎皇以頭等寳星致贈日本前首相桂太郎伯爵譯字林報 
[西班牙皇成婚受驚餘聞]  
　　法報云西班牙皇大婚之期行刺之兇手現已查明其人姓摩來爾名麥梯歐爲警察在西班牙京城左近被圍受擒該警察因兇手拒捕已遭槍斃法總統法利亞于事後致電西班牙皇阿爾芬瑣藉致慰念西五月三十號下午西班牙君后乘坐電氣車出遊並無護衛所遇之處人民皆踴躍歡呼 
[摩洛哥警察長得人]  
　　東報載倫敦電云瑞士警察總長濮揩君已奉派充摩洛哥警察長盖按照愛爾其西亞斯所定之新章辦理也 
[法國預籌度支]  
　　十四日倫敦電云法國財政大臣　因凱君已從其同　之議將國用不足之數减爲英金七兆磅 
[俄皇不允賜民人以選舉權]  
　　東報載倫敦電俄皇召見首相降諭不允賜給民人以選舉之權譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[興學彙誌武昌]  
　　省城大東門向有敬節堂附設蒙塾一所馮鹽道就堂内添設蒙養女學堂定額三十名○江夏縣東南北三鄉現已設蒙養小學堂十處荆州人在皇殿左側設荆州高等中學堂一所襄鄖紳士設襄鄖高等學堂一所漢陽鋼藥廠設電話學堂一所均已陸續禀知鄉省垣學務處招生考試開學（户） 
[設學禀請立案蘇州]  
　　蘇城温堂巷潘紹勛等以族中子弟繁多邀集同族公議就義莊餘屋設立榮陽初等小學堂一所暫定學額四十名先收族中子弟不足補以外姓所需經費由本莊田租項下提錢二百千承志堂會課奬賞項下亦撥錢二百千如再不敷酌收學堂業由潘紳等投學務處禀請立案當奉批飭元和縣轉飭遵照外將學堂課程及敎員名姓詳細開列補報呈候調查（且） 
[巨盜正法蘇州]  
去年搶刧蠡墅鎭當鋪盜首張士唁由浙解蘇迭經蘇州府發審局訙實詳請上憲核辦十二日蘇撫批飭蘇州府率同長元吴三縣及中軍守備等各員將該盜帮赴北寺大校塲正法（且） 
[余肇康决計回籍終養武昌]  
　　余肇康自交卸江西臬篆卽由贛赴鄂鄂督頗有羅致之心日前余臬面謁香帥謂已决計回籍養母再圖後報云云不知香帥尙能挽留否也（八） 
[武建軍鄂遣散武昌]  
　　前因廣西邊防吃緊鄂省派往武建八營以資防衞茲已事平正月間遣散回鄂一次日前又遣回三百餘名由張虎臣統制在第八鎭設席慰勞　發給一月恩餉令其各自回里（户） 
[督撫會禁鎭江仙濠等處米糧出口鎭江]  
　　江督周玉帥以近來米價昻貴會同蘇撫奏准將鎭江及仙濠等口米麥各糧一律禁止出口以保民食並與蘇撫會銜出示嚴禁倘有未經載完買定之米不得逾七日之限此原指不出海口而言至内地之米仍准照常流通日昨鎭郡地方官奉到此示已飭差保張貼通衢矣（詳） 
[嚴飭保護小販日人鎭江]  
　　近來鎭郡各街市時有小販日人沿途灘售餅食及小兒耍貨觀者塞途道憲恐有無賴游民與生齟齬因特嚴諭總巡周副將德標及各警局妥爲保護（詳） 
[頒給鎭江商會關防鎭江]  
　　鎭江商會自派吴紳澤民總理後尙未頒到關防因於日前其禀省憲奏請頒發商會總理關防一顆以昭信守當經批准刻已由商部頒給交吴紳收執矣（詳） 
[創設半日學堂敎員研究所鎭江]  
　　鎭江府承瑞卿太守擬籌欵開辦半日學堂若干處專收貧苦子弟業將章程訂妥先在紅梅閣内設立公所爲各敎員會集研究之區俾辦法悉歸一律（詳） 
[委查輪船弊竇九江]  
　　九江官輪局行走内河之西昌西平西大西清西泰五小輪近來載客運貨日見其少總辦張麥生觀察因委吴二尹來潯查察有無弊竇令卽據情禀覆（本） 
[禀辦司巡留難九江]  
　　江西義寗州武寗縣所出之茶經過徐家埠統稅分局該局司巡每箱需索錢二十文事爲商務總會訪知已電稟撫憲核辦矣（治） 
[九江暫禁運米出境九江]  
　　九江道玉　卿觀察以米價　貴民食匪易出示暫禁輪船載米出口以重民食文日照得九江弛禁輪船運米出口係奉督撫憲批准設所試辦在案其議立章程載明以七成轉販出口以廣商務三成留在本郡售糶居户如遇存米無多來船稀少卽行停止出口以免糧價昻貴有碍貧民生計在案今九江米價昻貴每石竟漲至六千有零應自本月初九日起暫行停止裝輪出口俾濟民食（本） 
[江甘兩縣酌定米價揚州]  
　　揚郡米價雖經迭示平減江甘兩邑宰猶恐狡黠市儈陽奉陰違有妨民食爰於初八日又復會商米董出示曉諭凡上中米價照現在價値准减不准加增其下色次米核定西斗每升三十二文來購者不得過五升如米鋪飾詞售罄卽以中等米抵作下色以杜取巧其各圩駝夫祗准購食不准販運出江如違拿獲全數充公（顧） 
[歡送徵兵誌盛太倉]  
　　省委徵兵官至太倉後先由太鎭學會開鼓勵徵兵會於明倫堂不旬日間應徵者已五十餘人起行之日由太鎭斆羣兩學會　歡送會於高等小學堂到者千餘人官紳及學生皆步行送出西門奏樂揚旗極一時之盛（助） 
[工藝傳習所校試畢業杭州]  
　　杭省工藝傳習所前奉聶中丞撥款創辦以來因原辦人意見不洽復經日僧出爲干預致起風潮自行乞退後公舉傅紳范初承乏已屇期年刻將畢業故持禀請張撫憲派員校試整備文憑并議加增學額俾工藝日見振興（委） 
[犯官起解杭州]  
　　前署杭州府經歷羅人鑄因賄縱發押革員施榮鼎訊供奏咨革職充發新疆茲已接到部文當奉顏廉訪派委祁大令蔭甲押解起程（委） 
[鹽員對調松江]  
　　鹽捕中營吴儉愼近奉撫札略謂鹽捕後營駐泊太湖一帶係梟匪出没之所不可無幹員以資巡緝中營轄境畧小事務較簡卽著與朱都戎對調尅日到差（酒） 
[環控土棍松江]  
　　奉賢縣南橋鎭土棍沈根堂向開烟館近爲府尊戚太守訪聞有招搖情事特飭奉賢縣王大令將烟館發封提沈究辦詎沈已聞風先逸目下來府控告沈根堂者甚多太守札飭奉賢縣迅拿嚴究（酒） 
[興學被阻湖州]  
　　上虞西鄉裹嚴徐舉人煥庭　辦公立小學堂自認常捐百金并酌提每年演戲費曁就近寺產以資興辦該地白虎菴向不安分故擬一并撥人學堂事將就緒詎有地痞李某以奪其生計運動某紳出而反對致葉大令竟爲所惑批不准行聞徐擬俟提學司到浙再行上訴云（南） 
來函 
[振武宗社書記員報告]  
　　無錫振武支社袁佩三來函僕身弱善病曾　　 
片爲　所困三載於茲自見我公創設振武宗社登高一呼衆山　應僕　一介何甘自　晢將鴉片决志戒絶設一支社所擬簡章仿照貴社章程茲特呈　附上名册仰祈列人貴社登諸報章俾堅衆志名錢干後劉子均　心正袁佩三匡仰謀唐春生匡　　章文藻馮炳南錢生源章兆甲錢念向憑玉庭張九成袁梅生錢生榮錢福保匡伯安薜寳　章伯勳章　生張耀生章兆順劉雲生錢榮仁張福茂戈彬臣匡葆才錢 
 
 

Page 10

 
 
子怡匡桂芬錢勤甫薜晉康錢伯琴劉增圻馮志超邊邦產邊貴初管瑞詳楊玉山朱藎臣浦培根秦　塘章樂山唐　慧袁　臣江在衡匡梅芬唐梅坡○日本神　黃永壽來函公等提倡振武　社凡有血氣莫不景從壽雖無嗜好願將壽名註人振武宗社自此以後庶幾本身至死不吸○安慶振武支社來函蒙賜社章感激無况現已集同志力任勸導特遣社員馬子安君趨聆大敎并將在社名氏開是　後鄭子惠馬喆臣王彙忠楊月軒丁琴軒馬子安○浙江曾稽徐福寶徐福瑋張金桂李德銓來函晚等從前誤食雅片今願痛攺前非立　永不再犯並任導親友以除此害請卽將賤名登册○商部高等實業學堂李德晉來函僕廣西臨桂縣人也閱日報知公等創設振武宗社普勸國民戒除鴉片以圖自强祈賜鵝郎圖說百幅靈草數株當函托親友廣爲勸戒義聲所播邊民當奮然起也○浦城縣两等小學堂來函貴社勸戒鴉片靈草名爲臥龍　否即本草所載蒲公英一類叨即指示以免誤用敝處擬開設支社以推廣貴社所不及○清江龔瞻來函鴉片流毒其害靡窮公創此舉爲四百兆黃種造福凡屬同胞爲之起舞圖說簡章請寄若干以便分送後畧 
[商會經收舊金山賑欵第二十二次清單]  
　　江蘇長洲沈碧　翁經收第一批常昭公立學堂敎員校長學生全體捐洋二十一元五十九角銅圓五百五十六文常昭中學堂敎員學生全體捐洋八元七十角銅圓二百四十文師範學堂敎員職員學生捐洋二元九十一角錢六百五十文師範傳習所敎員學生捐洋十一元四十九角錢一千文邵遜夫君浙慈仁　棄桐生君各兩元迂道人龐君華君各一元王受翁五角夏酉洲君視誦清君各六角王彭年君錢秀峰君各兩角共大洋五十元小洋二百九十角錢二千四百四十六文統共合英洋七十八元七角八分六釐由晉康莊　到商會矣○松江商務分會林總理鍚田司馬解到第二批華僑賑捐計開朱恆義十元天元齋一元張祥元四元日昇一元不留名一元衡泰祥一元不留名二元祥泰裕一元穗長豐四元興祿一元恆泰二元同盛正一元穗昌二元敬業堂陳二元李恆茂四元同壽康一元陸晉泰二元婁境典業廿元洽源泰二元源泰一元豫豐德一元杜大生一元元記二元森泰二元姚恆源二元聚昌一元元利一元鴻順五角顧恆茂一元日泰一元朱恆豐二元恆大七角朱日章四元允康四元周公記三元甡源四元同錦昌二元仁泰四元乾大一元通源四元彩彰一元正和四元恆豐一元德裕四元通惠三元廣豐二元廣大二元共大洋一百卄元小洋十二角合　登報以楊仁風 
[商會經收舊金山賑欵第二十三次清單]  
　　許荃西觀察經募交到梁愼始觀察匯來北海官商捐助華僑各户計開廣府太和醫局二百元廣府敬義堂一百元洋務局梁二十元廉防十五營吴十元吴儀亭五元釐金廠羅五元羅澤民兩元釐廠師爺三元電報局金六元珠塲司孫五元常關延仲平四元以上共三百六十元際洋水外匯申規銀二百四十六兩二錢七分五釐正南方報館解到第一批洋一千元合行刊報以揚急公好義之仁風 
　　今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[熊太史將次來奉奉天]  
　　湖南熊品三太史希齡趙次帥常推爲理財實業專家故屢次電調來奉以資襄助嗣因太史隨端午帥出洋考察政治次帥復又照會太史在南洋歐美一帶勸導華商興辦東三省實業日前次帥接太史來電謂因開辦譯書事宜已先行回國在滬小作勾留卽可來奉大約五月間可抵奉天省城面商一切矣（丙） 
[無賴冒名重慶]  
　　昨有無賴子楊九成及劉李二人在某流娼家與嫖客馬姓口角楊劉冒充德領事署人員勒索賠償失物爲德領事所聞將三人扭送巴縣署枷責門前示衆（居） 
[批准運米赴湘免釐武昌]  
　　湘省大災饑饉堪虞昨由紳士具禀在蕪湖一帶辦米運湘邀懇免納關稅厘金已蒙鄂督批准札飭各關卡一體放行（户） 
[估買被火地基武昌]  
　　上月二十六日督轅都司巷房屋被焚各業主卽擬重行修造鄂督以其毗連公署特飭江夏縣估價收買各業主聯名具禀邀免未允現已將價値發給具領矣（户） 
[調查日本貿易人數武昌]  
　　梁署臬因見近來日人在武漢街市擺設小攤兼有租賃舖面開張情事日前親寫諭單通飭警察各局調查人數以便照約辦理并出示曉諭居民不得將房屋任便租與日人以防流弊（八） 
[會審被控呑振委員武昌]  
　　前因宜昌府屬灾荒藩委大挑知縣劉漢雲領欵振濟彼處紳耆以劉委呑没振欵有據赴督署上控鄂督於日前委兩司會審聞定案後將該委員奏參革職（八） 
[紀鄂垣米價武昌]  
　　鄂省米糧皆仰給於湖南近因湘省大水爲災來源阻塞僅賴江西蕪湖之米接濟米商每赴中途爭購運漢分銷每石熟米計須錢六千有奇（户） 
[吴縣差提犯被逃松江]  
　　楚人彭矮子去年在蘇垣與某甲之婦私識未幾甲病斃彭與婦棄屍不顧遂偕遁來松投充副營兵丁嗣爲甲之隣右告發移文來松營主余遊戎卽派弁拘婦及彭一併解蘇訊明禁押詎除夕彭復乘隙脫逃到松潛易姓氏投淞南營水師第三號砲艇當兵月初爲吴縣差役購線偵知禀知本官卽派乙丙丁三差於初八日齎文投提轅禀請提犯提憲徐軍門立傳水師督操官左營趙遊戎以點名爲名將彭拘獲擬卽送縣轉解而來差堅請自解乃將彭交管當夜由三差擁赴西門外黑魚弄借寓暫宿擬於初九日搭輪遄歸是日清晨一差進城領文一差人市購物寓中僅一差看守而彭竟托名如厠奮足逸去不知三差將何以復命也（後） 
[請懲小船私運貨物吴淞]  
　　外國郵船抵淞時有走私之人串通行風小船渡載漏稅日前德國郵船進口有一行風船攬載私貨爲炮臺灣蠆船查私洋人瞭見駕小划追捕喊停不遵旋經蠆船升　宇旗號招河泊司小輪幇同追回除將儉漏貨物充公外將該行風小船拘送申關禀請好稅務司函解華官究懲以儆效尤（不） 
[南翔開築馬路]  
　　蘇滬鐵路南翔火車站離鎭三里均係泥路出人不便近經嘉定縣熊大令商同南翔鎭董禀請鐵路總公司幫貼鉅欵起建馬路一條由車詀直達南市大街東市古猗園現已雇工開築并聞工竣後再須築至嘉定南門盡力交通（不） 
　　按南翔古猗園係宋代某相舊第周圍百里園中亭殿樓閣雖多敝壞形式尙在且樹木假山極多一經修飾便有可觀近有人擬糾股修飾以備上海遊人憩息現在園中已設茶酒等店多處矣 
[滬城官事]  
　　江寗候補道羅叔耕觀察忠堯由寗來申住長發棧又管帶巡警水師飛划右營守備米登魁守戎又江西九江四路炮台總敎習高濟川守戎大用又滬軍營統領龍葆珊軍門昨均到道拜會禀見○南市救生局員陸明府長蓓昨由蘇省送徵兵返申到道禀知並謝委調辦會丈局差○本縣幫審馬午橋參軍昨已病愈到道銷假○上海縣汪大令昨日到道禀知率同差役丈手人等往浦東馬家行察勘河工（事） 
[新令將次抵申]  
　　准補上海縣知縣王大令念祖聞有本月二十日後來申接任之說（宜） 
[照會撥給築路工費]  
　　滬城道轅前一帶石路由道派委飭匠翻築後現將竣工共需工費銀二千八百餘兩由瑞觀察照會總工程局撥給（事） 
[上海格致書院四月分課案]  
　　（策論）顏覲侯三元張康齡　孫靜各一元五角　陳震　蔣頌陶　瞿文彬　山農　唐舜臣　項大猷　朱濟清各一元　孫鼎光　單肇蟾　徐文哲　吴興樹　諸維時　張潮　張燿　程魯杞　丁逢甲　周御　袁一夔　潘世祥各五角　范宗文　項啓泰　顧諟　鍾英　時桂森　周志怡　戈講武　朱尙德　胡景洛　萬祖蔭　葛漢清　吴立安　湯之盤　文斐然　侯鍾龐（算學）　袁喣三元　吴脩天二元　朱文鑣　潘廷棟　黃志曾各一元　山農　李蘭堦各五角　鄭慰萱　江巨渠　吴晉　王子脩　五六月暑假停課（乎） 
[流氓冒探拆稍]  
　　成衣匠范渭卿挈子至美租界四考脫路被流氓多人冒稱探夥將范軋人得月樓茶肆拆稍去洋二元有餘范投捕房報究捕頭當飭包棎朱子藩前往查辦（似） 
[派員考製無烟火藥]  
　　江南湖北山東等處所製無烟火藥俱經解至京師練兵處考騐内以山東德州所製最爲出色本埠製造局總辦魏觀察因特派子藥廠委員江月山二尹帶同匠目商誠瑞李羣六二人昨日乘輪前赴德州精考一切以便回申倣造（宜） 
[淞滬厘局批示照錄]  
　　杭綢認捐總商惇裕和等禀批杭綢銷場今非昔比日增月盛夫人而知以現時之廣銷而仍照二十五年之認數並不遞年請增天良何在現經綢捐委員詳查該業統年運貨溢於認數二倍已有確據該業等旣明大義自應遵飭竭力加認共濟時艱乃不恪遵諭飭大加增認僅請于原認之外湊解一成殊欠急公之道所禀斷難照准仰貨捐局查照先今批札迅卽會商該業董曉以大義勉以時艱責令按數核實加繳禀候核奪母任飾詞隠混致虧公項切切此批○又米糧認捐公所職商吴晉等禀批 
 
 

Page 18

 
 
據禀該公所飭派司巡乘船巡至浦東白蓮涇地方忽有該處開設米鋪之鳳阿和率同船户人等上船毆打並被擔雜物等情如果屬實殊屬刁惡不法第究竟因何起釁禀内並未詳細叙明姑仰上海縣卽速傳提鳳阿和等到縣質訊明確分别補捐嚴懲以肅法紀母違切切○又二滧商董嚴中和禀批所禀能否照准仰崇明縣查議復奪此批（嚴） 
[道批照錄]  
　　道憲瑞觀察昨懸批示二道錄左○楊炳煥禀批此案先經飭縣查究據禀前情候函詢四洋賈總領事查復再行核辦可也○趙黃氏禀批周茂興於公大閉歇分手後由伊業師陸子山招至裕康司賬則担保之責係陸任之何能以後店侵蝕潛逃之事歸咎前店荐引之人况茂興雖屬在逃業由氏孫將伊父交到不難勒令跟追何以始則併將氏孫收押繼復覊累氏子殊爲不解究竟氏孫前次引荐是否列保周茂興後至裕康司帳氏孫曾否與聞仰工程局裁判員孫令迅卽查案據實復奪如果黃稼修實無前項担保情節應將氏子江林先行開釋以免拖累并卽酌辦聲復母違抄黏併發（宜） 
[讞員因病請假]  
　　公共公廨讞員關絅之司馬政躬小有不豫昨日午後詣道轅請感冒假三天（力） 
[諭董籌辦西門外警察]  
　　道憲瑞觀察前日諭令西門外圖董顧松泉楊崔吉籌辦警察工巡局事宜定于五月朔爲始（與） 
[移請會詳復設商船總會]  
　　滬道瑞觀察接鎭關道陶觀察移文略謂茲有朱紳馮壽吴紳棣等禀請欲在鎭埠復設商船總會所有蘇松常太揚淮徐海等處各航船咸歸該總會一律接洽實爲各商船幇大有裨益等情曾經飭查朱吴兩紳確於航務熟悉辦事二十餘年名望素孚才能練達素爲衆商所欽敬較之前辦商船總會之胡德盛不啻天淵之隔自應准予復設俾便航商而資統洽爲此移請會詳外務部商部曁南北洋大臣一體立案等因瑞觀察准如所請業已分詳各憲並據情移覆矣（宜） 
[交保還銀]  
　　華俄道勝銀行在公共公界控宋仲蘧欠銀一案奉判宋於三個月内償還銀二萬兩不料逾期不繳原告重延哈華托律師控追經關司馬照會俄副領事於前日午後集訊唅律師稱被告不遵堂斷如一時不能還欵請着另覔妥保限期歸還質之宋供此欵曾由法公廨商請敎堂將老母存堂之欵取出撥還不謂此欵已助堂中現在當將法界基地三十畝倩友抖賣但此地早經抵押與盛宮保得銀六萬求請寛限設法中西官會商之下謂此案本當押追姑念體面商人格外從寛判交的實保人限一月内先還銀一萬兩再將餘欵陸續措繳違干押追（力） 
[閘北編釘門牌查係自來水號牌之誤]  
　　閘北東浜永順里德生里一帶房屋前有人挨户釘立門牌居民疑租界工部局所爲紛至巡局禀報局員唐二尹當卽據情禀請道臺照會租界領袖領事查核已紀前報茲悉此項門牌現經該處圖董查得並非工部局派人往釘實係自來水行號牌因該處裝設自來水以致誤會（力） 
[紀尙賢堂開第七第八次講期]  
　　本月十八日下午五句　法界石牌樓尙賢堂校舍開第七次講期題爲中國中興名臣曾文正公由總辦李佳白先生特請曾君和襲侯首座其第八次（卽末次）講期在五月初二目下午五句鐘題爲前在駐華美使後充駐美華使蒲安仁（攷同治七年蒲安仁任滿將歸國中朝以其辦事和平因簡派隨同大臣志剛孫家穀赴美立約中國遺使泰西實始於此）請鳳夔九觀察及美總領事首座每次講期於開講前一小時並設一茶會以聯中外同志（助） 
[洋雜貨公所第三次籌欵]  
　　閏四月初五日爲門莊幇續邀同人捐欵天餘何錦豐各助五百兩萬新四百两愼泰鉅昌隆各三百兩鉅康全昌成全昌祥各二百五十兩成茂恒昌甡同春祥勝利公司保昌各二百　怡康恊泰祥恒興昇和祥拱記有彰仁各一百五十兩鴻生源隆昌禎和信泰祥曹祥泰瑞盛德源祥朱成大愼昌泰亨萬盛祥恊生各一百兩史惟記永泰各七十五両萬順豐豐泰長泰昌振大昌怡源永愼泰興祥泰張潤昌榮大通源趙源記老順昌祥新順昌祥瑞記何順興仁泰謝林記德成祥宏大洪益祥敦泰萬成永發昌祥愼和各五十兩大昌祥源茂興湧興隆各三十兩甡昇泰同順祥同昇祥又日新同源永隆源豐順北同泰南同泰戴德大仁泰祥協聚豐祥茂張恒隆大豐永祥記南榮昌瑞成祥愼德昌新順章允記榮昌祥宏源永茂祥各念五両統共計元七千八百九十兩（容） 
[滬道示拿巨棍並息浮言]  
　　昨日滬道發出捕拿巨棍范高頭並戒信浮言示諭一道略謂范高頭惡跡多端疊經袁升道通飭嚴拿本道抵任又經懸賞購線嚴緝並密派得力捕役四處偵探在案該巨棍自知近處無可潛蹤業已潛逃遠省現正派探跟蹤追捕乃日來無知之徒傳言該棍又欲來滬有糾黨煽亂情事顯係無業流氓造謠意在乘間生事殊堪痛恨除通飭各屬及駐滬防營巡局嚴密查察訪拿究辦妥爲防範外爲此示仰諸色人等知悉飭各照常樂業安分營生切勿誤聽謠言自貽伊戚云云已於城廂遍貼矣（嚴） 
[派委督修城墻]  
　　大東門城墻近因損壞恐致倒塌傷人故由道憲派委督匠興修所堆物件恐被偷竊經瑞觀察飭縣出示禁止（嚴） 
[户部核准上海房捐歸工程局包收包解]  
　　上海縣汪大令擬將本邑房捐撥歸總工程局包收包解具詳撫藩各憲定奪在案茲省憲已奉户部行知核准照辦當卽札飭汪大令遵照辦理大令已知會各總董一面由董刊板刷票約出月卽可歸辦矣（寳） 
[二十三七鋪及西門外定期推廣警察]  
　　滬南二十三七鋪及西門外等處經總工程局總董議自五月初十日卽西歷七月一號起推廣警察事宜並將前招定之警察畢業生一百二十名調歸總局遣派叧將總局應派各巡士專派西門二十三七鋪各叚巡察并因西門爲往來孔道特添馬差巡士數名云（　） 
 
 

Page 19

 
 
[法總巡飭探守拿流氓]  
　　法捕房麥總巡前晚傳探目王錦甫率領包探二十餘名分往租界要處守拿流氓在南洋橋拿獲瞿阿二沈貞貴戴松寳吴世元徐成金張阿春等六名又在新租界寳昌路拘得戴計方戴榮德戴始德在城河浜拘獲鞠福卿張進寳顧林春陳阿毛等解入捕房一併押候解堂訊辦（興） 
[犯婦送醫]  
　　陳李氏因上年十二月二十日拐賣女孩鳳寳由包探逮案訊實判押二年在案緣該氏在押患病禀請關司馬核示奉飭暫送棲流所調治俟病痊後仍行還押（當） 
[委騐小工傷斃]  
　　法租界金利源碼頭小工小蘇州前日因掮米失足壓傷甚重由工頭舁送仁濟醫院醫治奈受傷過重昨晨身死由十鋪地甲報縣請騐汪大令因别有要公委水利廳孫少尹帶同刑仵人等於昨日上燈時蒞院騐得委係壓傷身死無悮諭飭塡明屍格棺殮（力） 
[縣宰渡浦騐屍]  
　　浦東念二保四十三圖地方有一無名男子於受傷後落河身死經該處地保報明上海縣汪大令于昨日渡浦相騐見死者足有刀傷委係致命遂飭塡明屍格緝兇究辦（宜） 
[肥皂廠小火]  
　　西門外九圖某肥皂廠前日午後不戒於火幸局員章二尹督率勇丁急馳皮帶車往救法捕房救火會西人亦驅車到塲帮同撲滅已焚平屋兩間餘均無恙（興） 
[上海縣案]  
　　警察北局獲解沿途攫物之賈四福小崇明楊義明等到　經汪大令提訊初各狡賴喝將賈掌頰一百鞭背一百小崇明鞭背五十楊掌頰一百賈始供　今春二月與楊及小崇明又在逃之玉器作夥某甲銅匠某乙等在姚　馬弄詐攫賣柴鄉人洋五元繼攫行路婦女金挖耳一支並屢掠行人帽子不記次數小崇明供詞相同楊供與賈等並不同黨惟彼等攫得洋物不合隨　吃飯大令核供判賈與小崇明荷雙運枷楊亦枷號發新老北門示衆半月再行究辦○張伯仁控龔琴初侵吞舞弊等情亦奉質訊張供開成章衣莊延龔執掌店務詎被作弊吞没銀二萬八千餘两向論支吾求請究追龔供銀係主顧等逐年虧欠不敢弊吞傳訊其叔龔星梅供琴初約有業產六七千金帳目有無弊混不得而知大令判琴初掌頰二百下收押勒限清理星梅無干省釋○張受生扭控蘇阿毛誘女捲逃一案亦奉復訊張供女已許字某姓捲去飾物被蘇吞没未還求追蘇供伊女自願逃匿餘語支吾大令判蘇交保賠償飾物洋五十元張女發堂著張知照壻家擇吉迎娶完案（宜） 
[總工程局紀案]  
　　公太米行去年被吴雲寳即小銅匠積欠米洋一千四百廿三元行卽閉歇由泳興柴行主朱記林勸折還洋七百元出立期票拔付迄今延不清理昨由該行執事史松九投局請提保人朱記林到案孫明府判先還洋三百元交保尋吴　　○成衣匠朱子林毒虐其妻張氏致氏歸寗不返朱誣捲去田單衣飾屢向妻母　擾前日妻兄張松濤將張氏送回口角由駐防所巡士解究孫明府判朱領妻完聚不准虐待完案○認包靛青披猪公所謝某雇成衣匠沈炳郎做衣逃逸無蹤經謝函控到　飭提沈之房主林薛氏保租陸連生訊究明府判赶緊帮尋交案　辦○鹽馬頭王周氏整容店前日賣去店基同居　桂賓不肯遷讓口角互毆後經扭局具控明府察得两造均有微　判王桂賓出洋五角爲王周氏　　了案（尺） 
[巡局瑣事]  
　　駐泊滬南豐記碼頭某　　勇丁注德勝昨在草鞋　僻處與鄰　某婦歡　爲地主朱阿和瞥見拘送廿三七鋪巡局江二尹飭送原被至該哨弁處訊辦○公義碼頭董家渡二處栅夫有通竊賄縱情事爲二十三七鋪局員朱二尹訪悉昨日飭傳到局研訊喝各鞭背五十下供出竊賊趙龍泉周阿根王長發等四人二尹立飭指提到案判各重責弔　候核（尺） 
[覆訊贖妓糾葛案]  
　　公陽里　婦金姚氏控金華甫冒充濟良所董事及房捕繙譯　贖妓女　鳳仙一案昨日美白領事並廨　同關司　覆　　　侯魯公律師因事未到由高易帮辦瓊律師代理被告律師穆安素聲稱前次原告及各見　供詞均已訊畢今日應訊被告供詞瓊律師曰尙有五十四號西探麥克　欲　明拘拿金華甫原委麥遂投案禀稱前者原告至捕房禀控各節均與在公堂所訴無異因至外間查訪得實始至公堂請出牌票將金傳入捕房金向在律師處爲繙譯與之素識拘拿時據伊自稱在美商丹福處作事惟未拘之先見華字報自登告白與伊所說不符後又言在葡萄牙商人處爲執事然捕房繙譯並無其人濟良所亦無此董事請察穆律師問當時原告具控之後曾否將案情登簿答稱所有原告控詞與外來之匿名信符合曾在日記簿上註明並未敘　供口原告投控之時乃由繙譯傳述穆律師又問某日有人送一紙與汝是否西文抑係華字提金到案之票是否先請後提麥稱三下鐘傳到捕房問話將牌票給伊觀看穆謂爾傳金至捕房之時金尙能自由否麥答不能穆謂不能自由竟是拘提可見先自提人後請牌票無疑故牌於五下鐘始出人係三下鐘拘人麥曰初至捕房時坐寫字房穆白金有　古王之札子在否麥稱現尙在穆律師又謂所控冒名繙譯董事各節有罪無罪堂上自當查明有無其事惟原告與見証人均係下流人物何能深信其語原告前有一禀投至捕房此禀經被告請爲交出至今不允若能交出一看即知所控皆虚况原告控金正月初七日代高姓娶妾何以數日之後四人供詞如出一口林小弟供不肯簽押由金威逼其實此紙係王馬氏預先寫好囑林簽字總總不符之處請詰被告自明中西官遂傳金　甫訊同金供向爲繙譯與高俊侯世交高與金妓素識欲娶爲妾早經互談因　金姚氏高抬身價致難妥洽今正高與該妓托我介紹後遇周正華欲在此中染指我允將事勸妥提洋廿元相酬奈高手頭不敷致周酬勞無著因此挾嫌與許姓告發求察訊至此日已過午中西官訂於禮拜四上午再訊（力） 
[英美公廨早堂案]  
　　蘇婦鄧陳氏賴王氏從蘇州勾引　　生之妻袁氏來滬賣與王朱氏雉妓院計洋二百六十元氏因不顧在院哭　經人報知包探拘案請究氏供年十九歲傭工度日鄧賴二婦允至上海　事詎被價賣求恩　　　之　賴供詞支吾襄讞孫明府商之美副領事安立德君判鄧氏賴氏各抑官媒一年謝押捕房半年袁氏交夫具領○張陳氏之夫其生與人串竊老公茂　内洋紗三十餘磅經張子才偵知向之拆梢報由包探拿究明府判氏押官媒三禮拜張押兩禮拜○垃圾頭目許春泉高和尙因私將垃圾實與朱張氏塡地造屋經工部局管垃圾洋人交知報探傳究明府判姑交保靜候復訊核斷○方長法竊黃公館香爐王　三李富三串竊祥生廠舊鐵郭金海俞阿三串竊新太恆號羽綢洋布由探捕拿究判方押一月王李押十天郭俞各押三月○徐祖卿張金生串𪮑小孩沈和尙銀手鐲報捕拿究判各押三月○陸關金陸阿三串竊洋東彈子等物由捕解究明府以原告未到判張押十四天陸卽開釋○丁三子因細故口角將王阿二戳傷送醫昨王痊愈到堂明府判丁押一月○粤妓陳阿根違章拉客由捕拘究判罰洋廿元○沈阿安因命案　　昨日傳案判送縣署訊奪○姚云龍陳阿三劉福元王保才違章打架由捕解究判從寛斥釋○妓傭王夏氏吞煙救愈由捕解訊判交伊妹收領○朱寳記販資人口爲王云壽控究判押候過堂訊辦○陳慶法張仁章違章調戲婦女由捕解辦判陳押十天張押三天（當） 
[法租界捕房事]  
　　陳阿大竊得工部局垃圾桶二只被小工追獲扭交捕頭押候解辦○俞祥林昨竊鄭家木橋某板行木板在途銷　爲探查見拘押候究○劉雪香在法大馬路協泰煙館與婦女開燈百般調笑被包探拘究經劉一再苦求捕頭姑念初犯從寛省釋（興） 
[美租界捕房事]  
　　某西人乘醉至百老匯路胡閙由印捕拘獲奉飭押候醒釋○某西人前晚至租界外十五圖某村民家投宿昨晨由地保查知投報捕房迨至派探往查西人已經他去當由該探回禀捕頭查核○積竊倪金生昨持衣服多件至天撞路某押店求質由探朱子藩拘獲押候解辦○某肉莊學徒蔣阿大手持開水一桶行　天潼路被東洋車撞翻泡傷手臂由行路西人將該車號數看清抄給學徒報捕請究捕頭以受傷　實飭送同仁醫院求治○劉阿南住武昌路前晚走失八歲男孩一口投報捕房請查捕頭允之（似） 
 
 

Page 20

 
 
咨行令採辦椶毛五十萬斤分批解部等因常經札飭安徽布政使迅速籌辦去後茲據安徽布政使馮照詳稱奉取棕毛五十萬斤議請仍以五萬斤爲一批分作十批辦解應先將頭二批十萬斤委員前赴江西湖北一帶赶速採辦所有每斤例價銀三分共該正價銀三千兩在於先緒三十一年各屬解司正項銀内動給又於羡耗項下撥給協貼價値銀五千二百餘兩又起解部飯銀二千四百兩水脚銀三千六百餘兩詳請奏咨前來臣覆覈無異除飭令赶緊辦解外所在採辦頭二批椶毛助用銀欵綠由理合會同安徽巡撫臣誠勳恭摺具陳伏乞皇太后皇上聖鑒謹奏奉硃批該部知道欽此宮門抄三月初三日吏部翰林院正黃旗値日吏部引見六十九名値年旗十名肅王假滿請安山西知府翁　孫謝恩劉元弼李春溥預備召見召見軍機翁斌孫劉元弼李春　 
[署两江總督周奏爲甯蘇兩屬分解光緖三十一年上半年旗兵加餉抵解賠欵摺]  
　　頭品頂戴兵部尙書銜署理兩江總督山東巡撫臣周馥跪奏爲寗蘇兩屬分解光緒三十一年上半年旗兵加餉抵解賠欵恭摺具陳仰祈聖鑒事竊照江蘇省籌解旗營加餉銀兩經前督臣等奏明自光緒十二年起每年解銀卅萬兩江寗蘇州两各半分認按春夏秋三季批解户部兌收嗣於光緖二十七年接准行在户部咨江蘇省旗兵加餉全數留抵新案賠欵每年作十二次解滬彙付又准部電關平百兩應加補水庫平銀一兩六錢四分三釐各等因當經先後轉行寗蘇兩屬遵照籌解業經至光緖三十年下半年止先後恭摺具奏在案茲查江寗應解光緖卅一年上半年銀兩已於江安糧道庫月得銀一萬兩金陸捐局月提銀二千五百兩計六次共解過銀七萬五千両叧籌補水庫平銀一千二百卅二兩二錢五分蘇州仍由向派之司關道局照案分籌亦解過六次共計銀七萬五千兩另籌補水庫平銀一千二百三十二兩二錢五分均由各該處按月分别解交江海道兌收彙付據江寗蘇州兩藩司詳請具奏前來除分咨外務部户部查照並飭各該藩司遵照陸續籌解仍按半年詳奏一次理合會同江蘇巡撫臣陸元鼎恭摺具奏伏乞皇太后皇上聖鑒謹奏奉硃批該部知道欽此 
江督周奏懇恩俯念南洋交涉日繁需員佐理將羅忠堯發往江蘇補用以備任使仍令補交離省銀両以符定章片周馥片再南洋爲中外商務薈萃之區交涉日多全在得人任使相機因應江蘇實缺候補各員中講求交涉者頗不乏人而熟諳法律中外貫通者實不易覯惟查有廣東儘先補用道羅忠堯由福建船政學堂畢業學生派赴英國法律大學堂學習公萬國公法私萬國公法英國刑律商務契約產業議院憲法各律例羅馬律例臘丁文字畢業大考領有律師執照回華歷充日本神户並束京使署西文繙譯官歷保以道員選用加布政使銜並戴花翎旋充英義比國使署三等叅贊官派往　利時國萬國地質水師公會會議差竣　英代理新嘉坡總領事官捐分廣東試用旋保歸本班儘先補用先後派往和蘭南洋屬地噶羅吧等處並英屬之澳大利加洲察看華工情形差竣回福建原籍省親經前署閩浙總督臣李興銳奏派福建全省礦務總公司上年二月臣以南洋差遣需人電調該員來寗委辦兩江洋務局事宜該員公正和平講求吏治熟悉交涉情形兼諳法律諸學不僅以語言文字見長實爲辦理交涉不可少之員該員指分廣東後尙未引見到省現已給咨赴引相應仰懇天恩俯念南洋交涉日繁需員佐　將羅忠堯發往江蘇補用以備任使仍令補交離省銀兩以符定章理合附片陳請伏乞聖鑒訓示謹奏奉硃批着照所請吏部知道欽此 
宮門抄三月初四日户部宗人府正白旗値日無引見召見軍機 
[直督袁奏爲豫岸蘆鹽加價一文每年責令商人包繳銀六萬両以濟豫餉摺]  
太子少保北洋大臣直隷總督兼管長蘆鹽政臣袁世凱跪奏爲豫岸蘆鹽加價一文每年責令商人包繳銀六萬两以濟豫餉恭摺仰祈聖鑒事竊查前准户部咨議覆豫省練兵需欵請將蘆鹽暫停續增二文加價照案規復由豫設局稽徵一摺以蘆鹽能否再加二文未便遽爲懸斷奏飭不别畛域和衷商榷會同復奏報部核辦等因當經行司遵照辦理去後茲據長蘆鹽運使陸嘉穀詳據南引商人晉益恒等禀稱竊查豫省行銷蘆東淮潞四綱之鹽長蘆引岸五十二州縣多與淮潞境接壤從前雖偶被各綱充斥尙不甚重近十數年來惟受山東浸灌最甚在未經平價之先蘆鋼鹽價卽較東綱昻貴業已充斥迨上年平價後東綱未加分文凡與東境交界引岸銷數愈形疲滯雖商等添設卡防嚴拿越境然防不勝防未收寸效是以歷屇加價之案迭經禀懇減免以保銷數現在豫省急需籌餉商等辦理豫岸礙難膜視第値綱情異常艱窘委係無從籌措萬不得已擬請自光緖三十二年起豫岸五十二州縣鹽價每斤再加制錢一文仍援舊章每引交銀三錢分六臘月兩次呈交運庫每年按實領引數核銀儘徵儘解以期兼顧等情該司查該商等所禀豫岸受充礙難加價雖係實情惟豫省現練常備一軍需餉甚急亦當設法代籌應如該商等所請將豫岸鹽價每斤再加制錢一文仍照舊章每引交銀三分無論領引多寡每年責令包交銀六萬兩分六臘兩月呈交以濟要需該商等所請按實銷引數核交之處應母庸議等情詳請會同奏咨前來臣查豫岸蘆鹽價較東鹽昻貴鄰私充斥無法嚴防若再加價二文行銷並滯惟豫省練軍需欵亦難置爲緩圖現擬每斤加價一文由南引蘆商每年包交銀六萬兩豫省無常年的欵旣可稍資挹注且免派員設局所省經費亦多臣與調任河南撫臣陳夔龍往返電商意見相同合無仰懇天恩俯准將豫岸蘆鹽自光緖三十二年起每斤再加制錢一文仍照舊章每引交銀三錢無論領引多寡每年責令商人包交銀六萬兩以濟豫餉除咨部查照外理合會同河南巡撫臣陳夔龍恭摺具奏伏乞皇太后皇上聖鑒訓示謹奏奉硃批户部知道欽此 
[両湖總督張奏爲所有江漢關本年增收稅銀現已解清等情片]  
張之洞片再前准户部嘯電開洋貨足抽五免稅之貨完稅歲增收數原備償欵撥用各省所屬洋關應由各該督撫迅飭查明自十月開辦起截至十一月底止約計增收稅銀若干按月照數提出於十二月二十日以前匯滬以後均照案先期提解以便由滬道 
 
