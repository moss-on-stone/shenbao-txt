# 1886 - 332 - 4904902

 

Page 1

 
 
[昭股石印阮刻十三經注疏并校勘記] [  點石齋主人代啓]  
　　儀徴阮文逹公巡撫江西時重刊宋板十三經注疏書凡四百十六卷後附文逹自著校勘記庋其板於　昌府學中　書由元入明遞有修補有　板有明監板有汲古閣毛氏板　轉翻刻訛謬滋多阮刻旣出爲士林所推重其中卷數葉數行　字數記載詳明俾後人爰知所自惟憶阮刻距　巳越　十年難保無潦草翻刻者轉有魚目混珠之憾春及軒主人藏有初印善本不自私　特倩點石齋以石印法縮爲　箱直行本紙取潔白字益顯明并將校勘記附在每經之後庶便檢　更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於篤志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附股者先　四元給與　條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房鎭江祥　雷石門城實成　海甯城謙吉常蘇城宏像錢庄揚州申昌號杭州申昌號廣東省城楊仁新街德昌乾號法馬路還讀樓福建招商局總辦處　　簡香齋書坊躉售向法馬路南申昌面議 
[開印資通鑑告白] [  點石齋主人啓]  
　　天台胡注資治通鑑二百九十四卷附釋文辨悮十二卷本齋四處搜求覔得元刊本不自私秘願公同好業巳開印並不招股期明年四月出售分釘二十本外加錦函定價每部十二元如有惠顧者請至本帳房取閱樣張可也此佈 
[重印螢窗異草初集出售] [  申報舘主人啓]  
　　本舘所印之螢窗異草計共三集其初集現巳售罄而購者仍接踵而來是以重付手民仿照原本排印兹巳工竣每部仍訂四本計價洋二角　　出書發兌處悉遵舊例 
[觀本報蒲而加里亞事有感而言]  
　　嗚呼我觀于俄人之絕蒲而加里亞而不禁爲土耳其栗栗危懼且爲歐洲大局深長思焉夫土與俄世仇也兩國中間祗隔一黑海東與西則壤地相連當中國乾隆中葉時卽與之搆怨興兵前後數十年始猶勝負相當繼則累戰累北　　隆五十四年土王賽黎葛爲俄人所大創自願割地行成俄人不從大舉來伐幸法蘭西爲之救護始不至兵連禍結靡有巳時亦越道光六年上不自量力舉兵侵俄戰敗而奔致君士但丁京被俄人所圍困後幸英法爲之保護併力　俄之西巴士多卜魯城俄乃懼而議和罷兵息事夫英法豈欲結好于土人哉亦謂俄固虎狼之國也得寸則巳之寸得尺則巳之尺境地雖大無海口之可通苟得土耳其則輪舶可逕逹他邦徴餉用兵經商行估無不可如我意之所欲爲故不憚力征經營與土爲難英法諸大國知其然因欲保土以自保耳迨數年前土又與俄結怨初尚能屢次勝俄後被俄人大肆兵威長驅直入據其地圍其京俘獲其人民憑陵其社稷英雖屢言救土亦徒托之空言今日議調兵明日議轉餉卒未聞有一成一旅整隊而行盖　人之意遽爾伐俄未必定能取勝若竟棄土則歐洲無所屏蔽俄必鯨夻蠶食　逞雄强故爲之聲勢虚張使俄不戰而退此誠英人老成謀國之見也顧愚以爲英雖足爲土之奥援而土所不致寨社邱墟者亦賴蒲以爲之阻隔說者或謂俄人苟覬覦夫土則由黑海面潛師以進朝發克里穆海口暮可抵君士但丁一帆風利直須臾間耳以俄甲兵之利糗糒之充謀臣勇將之衆土　不能奮螳臂以當更何論蒲之一彈丸地不知俄處沙漠之地其兵長於陸戰而不長於水戰苟由黑海以往土自他拉比順郡迤邐至挽納郡節節設重兵來則拒之去則守之主客之勢勞逸之形相懸不啻如天壤俄雖强悍譬之中原逐鹿正不知鹿死誰手耳則必舍海道而由陸以入其惟溯多惱河而取道於蒲而加里亞乎向特以蒲人並無釁隙不能遽肆其陰謀今幸蒲與賽爾維　無端修怨紛紛蠻觸幾至交兵俄人旣廢夫賽王卽藉此緣由以與蒲搆釁觀西十一月二十五號本報所譯俄國駐蒲領事現已束裝歸國所有在蒲俄商均請法人保護而俄人之心乃大可見矣查蒲國雖與俄羅斯同奉希臘教實則久屬土耳其蕞爾偏隅依山爲險城堡甚多易於守禦俄若侵蒲蒲必　救於土土知兵力不足與俄爲敵猶幸從前齟齬賴英法以爲之乂安今英旣與俄聯婚姻未必肯相助爲理則必向法爲秦廷之哭以兾出而抗拒俄人俄人明知之故先結納法人託其保護俾士失所憑依俄人之計如此而尚得謂其謀蒲非卽以謀土哉雖然蒲與土固不足惜而英法諸大國則此事不得不與聞也俄在今日無異戰國時之强秦而英法普奥諸大邦則猶之齊晉楚魏土則韓也俄不滅土不足以懾英法普奥俄不先翦士之羽翼則土亦未易併吞苟由蒲以及土土竟翦滅覆亡則歐洲之屏翰旣除竊恐俄將鷹瞬大合虎視八荒如秦之旣取夫韓然後可恣意兼并肆情侵伐雖有英之沈雄法之强悍普奥諸國之沈機觀變勝算獨操亦復何益之有哉然則爲今之計將奈何曰莫如效戰國約縱之法合歐洲諸大國以拒俄俄苟無滅蒲之舉則已俄而欲滅蒲則土必不能坐視土旣與俄失睦諸大國卽互相連絡重尋伯靈之盟約之曰今日俄人惟恃其土地之廣財用之足人民之繁兵械之利以吞噬夫小邦及今不圖如火之燎於原必蔓延而無所底止凡我友邦其各簡練兵甲整頓戎行以與之從事於疆塲毋使越雷池一步有不用命者則是自棄其藩籬以啓外人窺伺之漸按之公法同有赦是則不必勞師旅不必糜資糧不必延時日不必動干戈而俄已懾先聲之奪人斷不敢輕於嘗試否則輔車相依唇亡齒寒蒲之不利卽土之不利而實卽歐洲全局之不利然則一蒲也雖渺小如黑子而其關係豈淺鮮哉因述蒲事而縱言及之當亦留心中外事情者所不廢已 
[本館接奉電音]  
　　昨日下午四點鐘後本館在京訪事人由電傳來本月初八日上諭三道敬謹譯登○十一月初八日奉上諭京察記名人員將次簡放完竣着内閣部院各衙門于京察一等未經記名各員内遴選才具優長者出具切實考語保送由吏部帶領引見欽此同日奉上諭李鴻章奏蠶池口教堂與教士定議遷移並與駐京公使商定再送照會一摺覽奏均悉西安門内蠶池口教堂于康熙年間欽奉諭旨准令起造迄今百數十年該　士等仰戴朝廷怙冒深仁咸知安靜守法上年修理南海等處工程爲慈禧端佑康頤昭豫莊誠皇太后幾餘頤養之所西南附近一帶地方尚須擴充該處教堂密邇禁苑經李鴻章派英人敦約翰前赴羅馬商酌並以稅務司德璀琳與教士樊國樑領事林椿議於訥什庫南首地方申畫界址給資改造該教士復聲明改建之堂以五丈高爲度比較舊建之樓減低三丈有餘鐘樓亦斷不令高出屋脊議定後樊國樑又赴羅馬告諸教會總統費雅德據覆文歷叙感激中朝覆幬 
 
 

Page 2

 
 
保護之忱有激發天眞圖報萬一等語情詞尤爲肫懇李鴻章現復與公使恭思當互相照會亦據覆稱無不依照辦理和協邦交詳知大體實堪嘉許此事疉據李鴻章詳細商定均無異詞卽着照所請施行其改造經費亦着分期攤給俾資營建餘均照議辦理候補道　佑於創辦之初奉委出力着交軍機處記名遇缺題奏主教逹里布誠心報効教士樊國樑英人敦約翰遠涉重洋不辭勞瘁逹里布着賞給二品頂戴樊國樑着賞給三品頂戴敦約翰着賞給三等第一寳星樊　樑敦約翰並着各再加賞銀二千兩由李鴻章發給稅務司德璀琳領事林椿在來通詞始終奮力德璀琳着賞換二品頂戴林椿着賞給二等第三寳星其餘出力之英商宓克等着李鴻章查明奏請奬勵該衙門知道欽此同日奉上諭直隸承德府知府員缺着廷杰補授欽此 
[澳捕獲盜]  
　　澳門新聞紙云十月二十七晚有水巡捕兩名及華人兩名皆因受傷送入醫院究其故則以水巡捕盜爲盜拒傷而該盜亦爲捕所獲故一同　入尚有獲到盜匪數名則不過微傷均監於獄中以待訊究云 
[報稱被盜]  
　　香港西字報云十月晦日晚間有華人十餘名坐一沙船至港其中九名受傷有未受傷之一人赴水巡捕局報稱我等由汕頭至港二十七日離汕三百里之地遇一船命停駛旋卽開砲我等亦開礮回擊俄而我船被潮送上灌邊遂致船上藤與油魚等物被搶一空當互擊時我船上有三四人跳　入海云云港報從而論之謂旣到華界何以不報華官恐船中人卽係盜匪然究未知確否也 
[越藩來翰]  
　　東京内河郵務係法商孖地及鴨巴地合夥承辦自九月十九日爲始分派郵船往來東京各内地凡傳遞消息附貨搭　均聽基便河内商務局以爲法國辦理善後大臣畢某振興商賈鼓舞製造有益於商民者實非淺鮮爰督同衆商卽於是晚敬請宴飲以酬其德○前有荷蘭國兩枝半桅帆船名賀高阿度者　海防遇風桅攬篷𢃇　鼓殷壞今已拖回河内重新改造以爲躉貨之用○越南東京雨澤稀少幾成亢旱農人待澤二十餘日禾苗漸卽枯槁越官率同僚屬親詣各廟禱於神明爲民請　幸於前月十五日大霈甘霖連兩晝夜淋漓不絕農夫皆有反歉爲豐之慶焉○東京總督近奉法廷之命賞給統帶銜以示寵異聞該員協同法人治理政務故法人同深愛戴今旣邀奬賞法人於二十日在河内張燈懸綵以抒慶賀之誠○東京南邊諸省越官示期於西十月二十三日考試閱十有餘日然後事竣各省士子屆期赴試者共八千餘名均係世家子弟　河内商務局集衆妥議預早布告商賈各家携帶貨物赶赴南邊各省發售所有法國洋貨疋頭鐘表瓘頭火食等項大小精粗色色俱備以冀獲厚利焉○西歷九月分小火船之駛赴河内者共有六十八艘是以稅關抽收貨稅比八月分增多三倍且不獨火船衆多卽拖船之由柳溪而至者亦不可勝數查各船所載出口貨物以鹽爲大宗并有棉花烟葉等項其入口之貨物則茶錫藥材爲多近來并有雲南白土爲數甚夥是月之内共計運到三千二百四十四機路士聞河内有豐厚華商匯銀十萬兩前往雲南專販白土回埠發沽可知柳溪河内生理日形暢旺計河内是月出口各貨抽得稅銀六千九百七十一佛郎克其貨則係生絲疋頭漆器漆油並藥材薯粉牛皮牛角等項○丹河一省本年出産棉花極形茂盛　爲近今十一年來所未見商人運往南定發售每　價銀十一元今且日出日多運至海防轉寄香港發售者亦巳不計其數○西去月十二日下午四點鐘法國利　砲船泊在會安河面船内有三弁同乘舢板用五人棹以登岸少頃三弁由岸回至水次不見舢板甚爲詫異當卽四處查訪並由布魯華咆船發艇尋搜乃開行不遠卽見該舢板船底朝天葢遇箕伯揚威全船失事也隨後撈回屍身四具其一人則　知何往風濤難測險矣哉錄維新報 
[嚴辦拐匪]  
　　兩廣總督兼署廣東巡撫張爲嚴辦拐匪事案據廣東按察使于臬司禀稱現據署南海縣知縣張琮禀稱竊查粤省拐風最盛雖經地方官隨時查辦無如拐匪迄未歛戢近來誘拐之案愈出愈多而拐匪之謀愈行愈狡請飭各屬嚴禁查拏等情通禀到司據此查粤東地處海濱　開海禁通商以來良民之被脅販賣出洋者不可勝計本司蒞任後接據各屬禀報拐案幾於無日　之甚且　或數起近日省會拐匪尤熾鳴鑼　跡聲聞閭　一人被拐舉室倉皇流毒之慘有不能不疾首痛心者正擬禀請懲辦間適據南海縣具　前由該令身任地方痛念拐案之　被拐之民一經掠賣父子兄弟妻子俄頃卽同隔世目擊心傷其悲惻之懷誠有不容巳於言者溯查同治二年奉准刑部議覆内地奸民及在洋行充當　事買辦設計誘騙愚民並非情甘出口者無論巳賣未賣曾否上船出洋但經誘拐巳成爲　斬立决爲從絞立决審實後先行正法按三個月彚奏一次纂爲定例又同治十二年奉准刑部通行嗣後有誘拐幼童但賣與外來海洋船隻果係誘拐已　審實應照例分别斬絞先行正法各等語原因該匪離人骨肉絕人禋祀是以特設專條用昭厲禁自光緒二年前督憲劉以拐匪漸知歛迹奏請嗣後掠拐之案審明後仍由臬司勘轉具題無庸先行正法奉准刑部咨覆並聲明如果匪徒胆敢肆行掠誘再行奏請從嚴懲辦等語雖原例未　變更而辦理轉多遷就且以同治十年華民情甘出口一條分别絞候滿流夾雜其間以故近來各屬審辦之案任聽狡脫巧於避就不但不認出洋並卽不認掠拐大抵指東說西稱爲拐賣内地某省某縣某鄕究之展轉累月經年終歸烏有而犯供則又隨而轉移千案雷同千手一律所以拐風如此之熾從無將掠賣出洋匪犯由州縣痛辦一人者夫粤省河面港汊四逹咫尺大洋輪船呼吸往還附搭尤爲便捷良民一被掠賣卽可挾以登舟匿跡銷聲投諸重溟之外令人無從追訪且獲利亦外洋較内地爲豐而出洋又如此其便拐匪惟利便是視誰肯舍易而就難舍重利而圖輕　轉賣内地令人易于蹤跡乎故通論粤省今日拐案威脅出洋者十居八九轉賣内地者十無一二其理勢甚明不待智者而决若不嚴加懲辦何以重用命而儆兇殘本司體察輿情博稽衆論無不以此等拐匪罪更甚于强盜爲患日深被害益烈刻下各匪均明示懲辦豈獨容此等巨惡倖逃法網本司檢查馮宫保及方鄭兩軍門移送辦匪供摺内開所有誘拐出洋人犯現在統歸匪鄕案内就地懲辦各屬事同一律應請憲臺飭辦匪各營並各府廳州縣嗣後拏獲拐匪嚴訊明確卽仿照現行辦法暫行歸入匪鄕彚案奏報以期迅速而悚觀聽惟立法不憚從嚴而杜弊必期　久仍擬請憲臺將近日粤省掠拐熾盛情形專案奏復舊制審實後先行正法免開匪徒狡脫之門實於戢暴　良裨益不淺抑本司更有請者若粤省辦理拐販之案地方官惑於好生之說任聽　徒諉飾殊滋輕縱必須予以起獲期限以示限制現擬如該拐匪稱　實賣于内地被拐之家並無事主證佐指證案情稍涉疑似者分别道路遠近定限查起如遠賣隔省限以三月本省潮州高廉雷瓊南雄嘉應連州各屬者限以兩月廣專肇韶羅定陽江各屬離省較近者統限一月届期起出給屬具領完聚准照内地例擬辦倘逾限不能起出顯係掠賣出洋卽屬狡供遷就應卽歸入匪鄕章程就地懲辦庶拐匪知所儆惕而科罪亦昭平允矣理合具禀察核批示祇遵等情到本部堂據此當批匪徒誘拐愚民販賣出洋圖利無論已賣未賣曾否上船出洋定例罪干斬決查照新章卽應就地正法來禀擬請嗣後拏獲拐匪訊明後卽照現行辦法歸入　鄕彚案奏報應卽照准惟分别道路遠近定以三月兩月一月限其轉與例意不合殊可不必查匪徒刼奪財物無論計贓多寡罪皆大辟今拐賣人口者肆行掠誘流轉出洋計贓旣多其情尤毒且使人口轉徙家室分離異域苦工動輒磨折隕命生死不知含寃莫訴受害之慘孰過於是彼反得遷延日月希冀漏網似尚輕縱且粤東掠誘之案無一非販賣出洋人所共知誠以香港澳門皆屬洋界法令不及逋逃所歸輪船麕聚隨意可之較之内地難於敗露幸面拏獲到案承審官猶或曲爲開脫以未經出洋爲詞必待起出人口質訊明白始肯照辦殊不知遠賣出洋安有起出之日因之將就了結該匪無嚴辦之期掠賣之風日甚實由於是兹經本部堂調查卷牘詢訪輿論博考旁稽粤省被拐之案實無一而非出洋無一不應斬 
 
 

Page 3

 
 
决嗣後拏獲拐賣人口匪犯除立時在内地起獲人口仍照定例辦理外其任意諉飾狡避毫無憑據者一律歸入匪鄕案内先行就地正法彚案奏報該府　州縣曁承審官審訊旣確雖尚未經起出人口亦當就案先行禀辦不得以賣入内地爲詞曲爲開脫以挽澆風以昭炯戒除通飭辦匪各營並各府廳州縣遵照辦理外仰卽遵照批示事理轉飭一體遵照仍另具妥詳專案請奏並候撫部院衙門批示繳批發外合就通飭遵照此札飭札　該府轉飭遵照辦理毋違此札○督部堂兼署撫院張示拐賣人口就地正法 
[天津雨雪]  
　　天津於初三日下雪天氣驟寒初四日早北河冰塊順流直下唐人風兼殘雪起河帶斷冰流之句恰肖此時風景想封河卽在目前矣 
[兵勇渡臺]  
　　十月杪海龍輪船由厦門開往淡水有由粤中調來之兵勇一百數十名附搭而去水師提督亦派兵勇三十名渡臺該船窄小實不能容不令附搭幾乎滋事嗣經旗昌行買辦勸處始允附搭聞各兵皆調往臺灣以進剿生番者也 
[會勘地址]  
　　厦門鼓浪嶼孤懸海中西人以其風物清幽相與租地築屋於此未幾而開築馬路安設路燈修理街道東洋車馬車往來不絕儼然一都會矣道憲　委同通班常駐其處辦理華洋交涉事件賴灼珊司馬三權斯篆凡遇交涉之事無不秉公辦理前有某西人因花園窄小欲佔沿海官地經賴司馬阻止目前某西人又在山脚開闢一路以致該處墳墓殘毁骸骨暴露司馬訪知禀請道憲照會領事究辦旋經道憲派委司馬與厦防廳會同領事於初三日前往履勘不知作何辦理也 
[來函節錄]  
　　本報所載海鏡兵輪於上月十六七日在淡水遭風失事係據訪事人函述錄報兹接該輪來信云海鏡於十六清晨駛進滬尾口陡遭風暴擱淺之由乃係該處　綫素無定向極稱險阻致領港者悮會而進以致被擱旋卽設法拖帶嗣于十九日出險船身無恙惟船舵被沙堆沒少捐十七自行展輪駛返次　卽安抵馬尾且拖帶海琛入港云合再節登報牘以告留心船政者 
[粤事零拾]  
　　十月廿七晚五更時粤垣西關下陳　某店被匪徒縱火遂兆焚如鑼警一傳水龍畢集僅燒去房屋一間又聞廿五晚有匪徒以火藥一句放於福德里基烟店門首幸爲街隣所見不至釀成火災然匪徒之膽亦大矣鋪戸居民宜如何加意提防哉○西關汛官鄧惠良千戎奉札往東莞等縣勦辦積匪遣缺　吳秉龍千戎署理業於廿五日接印○委署肇慶府吳太守錫璋於十一月朔起程赴任○運籌兵輪派往新塘厘廠緝私日前緝獲私貨船八艘解省交厘局騐收 
[輕事重報]  
　　昨報列形跡可疑節據黄泰隆經租帳房之收租人朱洪舟同姪朱萃芳投案稱昨偶出外見彼等闖進意圖刼物婦女見而呌喊萃芳當卽赶出幸有三道頭捕經過　同獲到朱萃芳供與同翁太守問與伊等相識否答稱伊等是湖南安徽等處人均不認識太守詰解案之許厚田劉得喜王顯章顧阿松等四人許供我籌推車度日均住西興里内有　兩輛欲拖進弄内收租人不准以致打架遂喚巡捕拘入捕房太守謂爾等同住一弄離帳房若干門面許稱離六家門面我住王姓車寓劉王二人稱同寓一家離帳房五間門面實因拖車起衅顧稱住賴姓車寓在帳房間壁伊等吵　時我正推車回來被捕一併拘去太守着將四人帶去謂朱洪舟爾與伊同在一弄豈不認識因拖車打架竟以强盜誣之未免輕事重報朱又稱伊等　十弟兄請爲驅逐太守謂有何憑據爾以此誣伊等名目太重殊屬不應姑念爾人尚誠實不予深究復傳四人到案諭以爾等之不安分亦可槪見今旣各住車寓中着一槪交保了案 
[勒拆板房]  
　　有名信局阿金者在小東門外十六鋪橋搭盖板房將以出租於人旋爲捕房所知勒令拆去不但不能獲利而反有虧籍射利者當自悔矣 
[另覔證人]  
　　前紀邵氏在英公堂喊控姘夫蔡阿桂持刀行　經蔡太守移縣訊押前日又經帮審委員宋二尹覆訊蔡稱九年前在　州　媒娶該氏爲妻前年挈帶來申邵現開烟舘該氏忽與某署之　蔣姓乾有私反敢誣訴乞恩明察該氏供小婦人實被誘騙來滬並未嫁伊現有胞兄在滬可請傳訊二尹卽　該氏尋兄到案以憑質訊蔡仍還押 
[英界公堂瑣案]  
　　陳芳紀訴稱小的係留春園經手人前經郝二明荐武旦逹子紅青衫日日紅至園中　戲定有包期嗣郝復將逹子紅并後塲二人薦往姑蘇今又來申與日日紅私相議論管門人聞而來告與論逞强爲此交捕送案且日日紅包期未滿設或滿期去留原可自便郝供小的並無　誘日日紅之事今被懷疑　以口角太守謂爾旣無引誘日日紅之事可卽具結如日日紅包期未滿而欲他往惟爾是問○奥國人利　琴疑細崽羅啓順行竊值洋七十二元之皮衣報捕　案羅供並未犯竊實因向索工資驀被誣陷蔡太守飭俟禮拜六再訊等因巳列前報昨日利惠琴稱當失竊皮馬甲時並無外人入内其係羅竊無疑　仍執如前并稱洋東素無皮馬甲此次實因圖賴工洋三元四角故以失竊相誣利惠琴又稱我之衣服均由羅　管太守商之夏領事謂利惠琴指竊無憑碍難准理推羅有專管之責今姑釋出着包探查明有無竊贓再行核辦夏君然之○陳深和訴稱暫寓十六鋪珊記棧曾雇文裕卿搬移鋪蓋行李不料文卽肩挑逃遁内有衣物約值洋八十元當卽告知棧主相與找　昨在租界遇見向索逞蠻由捕拘案文供並未挑伊衣物私逃平空被誣乞恩明察蔡太守謂陳所控之事文旣不承且棧主亦不在租界中未便傳質姑將文押候備文移送上海縣着陳自行投縣候質可也○包探楊阿炳禀稱朱安心竊得永清輪船上陳錦才之象皮鞋一雙陳巳隨船他往不能投質今將人贓送案朱不認行竊蔡太守飭該包探將朱帶回捕房押候永清輪船返滬　傳陳投質 
[上海三馬路陳與昌協賑公所解直隸賑欵]  
　　啓者敝所起解第三批直隸賑欵規銀二千兩由文報局彚交金苕人觀察查放又解山東棉衣褲一千四百件裝永清輪船交盛杏蓀觀察轉發潘振聲先生查實散放[  陳煦元拜啓]  
[意琴室主於葭月初八日集滬上名流祝王佩蘭校書生日卽席分韻得良字]  
　　久從海上冠羣芳靜到無言合號王洒落每招名士飮綢繆今見此人良贈來雜佩深情結紉得秋蘭竟體香爲向瑶池邀阿母年年此日詠霓裳[  古越高昌寒食生未是草]  
[奉贈日本北條甌所卽請正是]  
　　家住蓬瀛東復東才華卓越氣從容書香好辟曹倉蠹物望羣推荀氏龍三島十洲曾放眼五車八斗盡羅胸偶爲游藝中原客海上浮槎憶舊蹤[  毗陵醉墨生水邨濮陽鏡稿]  
[高陽臺贈佩蘭眉史錄呈諸大吟壇正拍]  
　　可奈何天曾相識處重遊莫問悲歡着甚來中憐他翠袖生寒桃花依舊春風面放春愁一寸眉山且休提不見　多得見時難宵來密叩情中意只無言默對有淚偷彈爲底飄零生生紅袖青衫徘徊偶與香肩並倚西樓明月闌千儘思量醉裏添愁夢裏添酸[  意琴室倚聲]  
[答保秋丞明經卽步原韻錄請哂政]  
　　登樓堪玩當師古織薪傳有剪裁雲錦　源得醴泉敢云詩裏客恰是酒中仙相見莫嫌晚神交咫尺天小樓主人初稿○題修日仙館詩稿卽請秋丞明經雅政著作傳來盥讀頻囊中佳句不猶人美才製錦光華燦好語穿珠點綴新難爲凌雲成妙手果然明月是前身美君獨擅吳剛斧修琢羣推希世珍[  小樓主人初稿]  
 
 

Page 4

 
 
[葉成忠司馬得孫之喜先賦小詩以頌之]  
　　輝增明第見懸弧積善餘慶誕鳳雛幾度含飴相異處分明一顆掌中珠金盆浴罷幾回看和氣祥光併一團共說麒麟天上種兒孫同　滿堂觀君今夏又得第五子[  小樓主人初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十一月初一日京報全錄]  
　　宫門抄○楚督裕等奏查明廠稅並現在整頓情形摺○護川督游奏委員自斃審無别故摺○江督　奏陳明平餘銀兩情形夾片○十月初一日兵部太常寺太僕寺正紅旗值日無引見○内閣奏派騐放之王大臣派出麟書善驅畢道遠徐郙○吏部呈進月官卷○兵部奏派點騐軍器之王大臣派出莊王怡土景壽漪貝勒謨貝子錫珍崑岡恩承○召見軍機○○頭品頂戴署湖廣總督臣裕祿頭品頂戴湖北巡撫調任廣東巡撫臣譚鈞培跪奏爲查明湖北武昌廠稅驟難復額仍請照章儘徴儘解並現在整頓額數情形恭摺具陳仰祈聖鑒事竊臣等准戸部咨具奏武昌廠稅徴收船料銀兩日形减少請飭查詳覆一摺内開湖北武昌敞於咸豐年間因賊氛未靖商船商船稀少實在難復舊額經前督撫等奏准儘解本屬一時權宜之計然以當時收數計之尚屬二萬餘兩現在肅清日久自當規復原額乃核武昌廠近年收數光緒六七八等年僅收銀一萬九千餘兩九年及此屆竟收銀一萬八千餘兩不惟與額徴之數相去懸殊卽較兵燹之後日形减少若不亟加整頓任其儘徴儘解恐此後漫無限制收數愈不堪問應請旨飭下湖廣總督湖北巡撫查明近年武昌廠船料正稅盈餘銀兩是否經徴之員恃無着賠未能實力稽徴以致近年虧短抑或豐嗇情形今昔稍有不同應富如何整頓可期規復原額卽由該督撫詳加酌核據實覆陳冉爲核辦至游湖關收數雖係儘徴儘解一併認眞稽查毋任隠漏以重稅欵等因於光緒十二年七月十九日具奏奉旨依議欽此抄錄原奏咨行到鄂當經轉飭查明詳覆去後兹據湖北布政使蒯德標詳據委辦武昌廠稅務武昌府知府李有棻詳稱伏查武廠船料每年額徴正稅銀三萬三千兩盈餘銀一萬二千兩游湖關船料銀儘徴儘解前因兵燹停徴咸豐六年始行復設經前督臣官文奏明儘徴儘解奉旨允准光緒三年奉部咨查可否興復舊額經前督臣李瀚章查明自通商後輪船暢行悉赴江漢關納稅廠關不得過問武昌廠船料日形短絀難以規復舊額　請仍照儘徴儘解辦理等因咨部覆准在案查近年輪船之連愈盛民船之販載日稀而武昌與漢口又僅隔一江南係廠關北卽江漢關兩岸對峙其上自荆宜下逹江滬所有客商貨物貪圖裝載多而駛行速率多搭載輪船以避江濤之險此外更有甯波夾板等帆檣林立無不佔奪民船生業廠關祗收民船料凡以上各項船隻應在江漢關納稅者廠關均不能過問民船之利旣爲所奪遂致船料日少廠稅難期暢旺時勢所值有非人力所能挽救者此船料規復舊額勢有萬難之實在情形也該府自光緒十年到任後目覩廠稅疲敝倍次然急欲求整頓之方計惟節省關用以爲目前之補救積弊而杜包戸之侵漁並核實定章曉諭以廣招來近始稍覺起色以光緒十年收數計之前任武昌府知府王庭楨自十年六月十一日起至是年十月初三日交缷止經徴三個月零二十四日共徴廠關並游湖關船料銀三千九百九十餘兩該府自十年十月初四日接管之起至十一年六月初十日止經徴八個月零六日共收廠關及游湖關船料銀一萬五千四百餘兩又自十一年六月十一日起至十二年六月初十日止一年期滿共徴廠關船及游湖關船料銀二萬四千九百餘兩均經按季報部有案較之部文所指光緒九年僅止徴銀一萬餘兩此本届實多收正稅六千兩有奇溯查兵燹以後歷年收數尚未及至此該廠於正額稅耗銀外向有口岸錢文一項乾隆六年湖廣　臣那蘇圖以此項並非正額曾經奏明連同廠稅項下加一耗銀除關用例銷外其餘槪充地方公務之需迄今相沿辦理每年報銷逹部有案上年屢奉札飭裁减關用遵經陸續核寔裁汰現供酌留關用後辦理地方公務月支季支岸支各欵必不可省者共錢三千八百餘串銀五千九百餘兩其銀槪行裁减計至上年六月截至十二年六月止一年期滿尚可節省銀六千餘兩歸於正項内報解司庫並擬卽自本屆爲始每年必湏照此節省如再有盈餘亦卽儘數歸入正項一併報解充餉不敢絲毫隠漏此項在力籌補救之實在情形也惟是本屆增收及節省用欵兩次並計每年雖　解銀三萬兩有奇而核寔之例定正額盈餘所短尚鉅自當隨時認眞杜獘經徴以期日有起色無如輪船之侵佔日久而廠稅卽勢難復額今昔情形寔有不同所有廠關稅務應請仍照向章儘徴儘解並將减定用欵開詳請奏咨前來臣等覆加查核所詳尚屬寔情現在武昌廠稅之絀委由輪船盛　佔奪民船生業以致船料日小並非經收之員稽徴不力體查目下情形一時實在難復舊額今昔時勢旣有不同变不敢責効過急轉滋苛擾所有該廠船料稅銀應請仍照向章儘徴儘解以昭核寔該府李有棻委辦關務以來清額稽弊節省浮費均能認眞此後惟富嚴飭該府設法招來寔力整頓總期收數日增漸圖規復舊額倘該廠有徴多報少情弊卽行據實秦叅不敢稍涉徇隠除咨部查照並將該廠現在減定用欵數目清單一併送部查核外謹合詞恭摺具陳伏乞皇太后皇上聖鑒訓示謹奏軍機大臣奉旨戸部知道欽此○○暫行護理四川總督二品銜按察使臣游智開跪奏爲交缷厘局委員因病痰迷自用洋手槍轟斃審無别故恭摺仰祈聖鑒事竊查前督臣任内據萬縣知縣咱朝霖禀報光緒十一年九月二十一日前管該縣厘局委員候補知縣凱順因舊　痰迷病症復發自用洋手槍轟傷心坎斃命騐訊並無别故等情並據塡格錄供具文通詳經前督臣批飭提省委審在案兹據成都府知府黄毓恩督同讞局委員審明取結詳由署藩司沈守廉署臬司黄雲鵠會核請奏前來臣覆加核看緣凱順係廂黄旗滿洲紅帶子由筆帖式捐府經歷指分四川試用以軍功保舉知縣任分四川候補光緒十年九月間委辦屬縣百貨厘務十一年八月交缷清楚經徴厘銀亦掃數批解無欠取有接管委員顧紹文無虧總結凱順素有痰疾於九月十四日舊病復發痰迷無知語言恍忽常稱生不如死伊姪繼述之遣家丁王清延醫熊善明調治未愈一十一日上午凱順養病繼述之在外看視王清煎藥　凱順痰迷心竅自用防夜裝就子藥洋手槍轟傷心坎殞命繼述之等聞晌趨見告知房主王鼎文攏前看明報縣騐訊禀詳前督臣批飭提省發委成都府審辦兹據審明取結詳由兩司會核請奏前來臣覆核無異查候補知縣凱順身死之處業經萬縣並成都府等先後騐訊詳由兩司會核明確實係痰迷自用洋手槍轟傷致斃並無别故應毋庸議無干省釋屍棺飭領歸塟洋手槍存庫案結銷燬是否允協除結備案分咨外所有交缷厘局委員因病痰迷自用洋手槍轟斃審無别故緣由理合恭摺具陳伏乞皇太后皇上聖鑒勅部核覆施行謹奏軍機大臣奉旨刑部知道欽此○○曾國荃等片再江蘇兩藩司所屬减半平餘銀兩一欵向係耗羡銀内遇有支放每百兩扣收銀一兩二錢五分前因寗蘇兩屬徴解耗羡抵放文武各官養廉以及常年一切例支用欵均多不敷復經前撫臣衛榮光附片會奏請俟通省錢糧照額全徴隨解耗羡足額再行提加奉旨戸部知道欽此旋准部覆查與奏案不符碍難率准准該省現時耗羡不敷又難准其加撥正欵應令將减半平餘銀兩照案按欵提扣作收仍暫准其歸欵動用一俟錢糧額全徴耗羡敷用卽將作收之欵照數提出解部以符奏案等因轉行去後兹據署江寗藩司田國俊蘇州藩司易佩紳會詳稱蘇屬兹奉部發耗羡舊册内載曾因耗羡支絀由部奏准嘉慶十三年爲始寗蘇兩屬凡協濟外省及本省一切支銷银兩槪免提扣减半撥解京餉仍照舊例扣存造册送部其寗屬撥解固本京餉係動支各屬牙帖捐銀曁旗營加餉係由各厘局籌撥解司轉解並無動用正項錢糧京餉銀兩無從提扣減半平餘至蘇屬現在撥解各項京餉除各厘局撥解由司轉解及動支盧雜等欵均請邀免提扣外其餘動支蘇藩兩庫正項地丁錢糧自應遵照提扣仍遵照部文暫准歸欵動用容俟將來通屬錢粮照數全徴隨解耗羡足敷抵支常年例撥各欵再行一併提扣解部再本年應解京餉業已陸續起解擬請於光緒十三年起按數提扣於年終彚案造　仍暫歸欵動用等情詳請會奏前來臣等覆核無異理合附片陳明伏乞聖鑒勅部查照施行謹奏軍機大臣奉旨戸部知道欽此 
本館所購京報刻已到至初三日尚缺十月三十日一本一俟由輪郵到卽行補印可也 
 
 

Page 10

 
 
[光緒十二年十一月初二日京報全錄]  
　　宫門抄○諭旨一道錄前○發抄旨七道○都統榮等奏爲回乾樹株照章補種摺○鄂撫譚奏爲續獲盜犯審明懲辦摺○蘇織造奉奏分别去留書吏並籌辦織務摺○十一月初二日刑部都察院大理寺廂白旂值日無引見○祁世長假滿請安○前庫倫辦事大臣薩凌阿到京請安○瀅貝勒請假五日○值年旂奏派查城之大臣派出德福○都察院奏派專司稽查之堂官 
派出志元○召見軍機薩凌阿○發抄李鴻章奏出洋學生黄庭等保案更正奉旨吏部知道欽此○衛榮光奏解地丁餉銀奉旨戸部知道欽此○張曜奏壽張漫口合龍情形奉旨知道了該官紳等准其俟工竣後擇尤酌保毋許冒濫欽此○又請　發住廣東差遣之知府桑彬留東差委奉旨着照所請該部知道欽此○李秉衡奏崇善令馬琇奎署灌陽令奉旨史部知道欽此○鄧萬林奏巡洋情形奉旨知道了欽此○文瑞奏接任兗州鎭篆日期謝恩奉旨知道了欽此○○奴才榮毓溥芸懷塔布跪 
奏爲循例查報回乾樹株照章代陳補種恭摺奏聞仰祈聖鑒事恭照陵寢樹株回乾應於每年冬初查明奏報歷經遵辦在案今屆查報之期據管樹　員等呈報泰陵泰東陵昌陵昌西陵慕陵慕東陵本年回乾儀行松栢等分晣限内限外開單承遞前來奴才等復親詣查勘均屬相符其限内回乾者責令該司員等賠補限外回乾者卽令領價栽補謹將回乾樹株數目敬繕清單恭呈御覽爲此恭摺具奏伏乞皇太后皇上聖鑒謹奏軍機大臣奉旨工部知道單併發欽此○○頭品頂戴湖北巡撫調補廣東巡撫臣譚鈞培跪奏爲續獲搶刼得贓拒捕盜犯審明懲辦恭摺具陳仰祈聖鑒事竊據黄陂縣知縣林元菱禀報事主馬鶴林家被刼拒傷平復一案前經拿獲水四陳晉王甫臣三犯起獲原贓訊據水四具認起意糾同陳晉王甫臣及逸犯楊　牲卽楊泡皮任榮昌任榮貴李愼邦卽李三魁劉麻子趙瞎子崔元善王萌得杜青元劉三卽劉荃發同夥十三人行劫事主馬鶴林家得贓拒捕不諱禀經批司委員會審明確照章就地正法旋據該縣錄取供招詳由府司轉詳奏咨在案兹據該縣禀報會管比較兵役在安徽阜陽縣境内協同縣役營兵先後拿獲逸犯王萌得劉三趙瞎子三名解經阜陽縣訊據供認聽從已獲正法之水四夥刼馬鶴林家得贓後逃至安徽與在逃之任榮貴等會遇王萌得起意行竊阜陽縣事主龎振殿家尚未得贓因聞喊捕逃跑任榮貴落後被追情急放鎗拒傷事主之兄龎振東身死該犯等均不知情自應從重歸於馬鶴林家被刼案内審辦將犯移解到縣並據兵役續獲楊先牲一名提訊各犯供認行刼月日與上盜情形核與水四等原供相符其龎　殿家被竊拒傷龎振東身死一案詰據王萌得劉三趙瞎子三犯供與阜陽縣所訊無異禀請委審懲辦等情卽經批司飭府札委才感縣知縣方廷鏞前往會同提犯復審據各供認前情不諱照章將王萌得劉三趙瞎子楊先牲四犯就地正法具報兹據錄叙供招議擬據漢陽府知府逢潤古詳經著湖北按察便武震核明詳請具奏前來臣覆加查核緣王萌得劉三卽劉荃發趙瞎子楊先牲卽楊泡皮分隸安徽阜陽河南沈邱湖北黄陂等縣均遊蕩度日先未爲匪光緒十一年十一月初一日王萌得劉三趙瞎子楊先牲同至黄陂縣北鄕地方與已獲正法之水四陳晉王甫臣在逃之任榮昌任榮貴李愼邦劉麻子崔元善杜青元先後遇道貧難水四諗知事主馬鶴林家殷實起意糾劫得贓分用各自允從卽於是夜二更時水四楊先牲崔元善任榮貴分携木棍短刀鐵鞭王甫臣任榮昌李愼邦趙瞎子各帶洋鎗陳晉携帶洋火油捻餘俱徒手同夥十三人偕抵事主馬鶴林家門首楊先牲趙瞎子用石撞開大門並房門一齊擁進馬鶴林與妻馬錢氏及幼女馬金喜驚起喊捕楊先牲用木棍拒傷馬錢氏顯門右水四用木棍拒傷馬金喜左肐肘嚇禁聲張搜去銀錢衣物逃至僻處俵分各散事主馬鶴林投保報縣會勘詳緝獲犯水四陳晉王甫臣三名起獲原贓審明照章正法詳經核奏是年十二月十一日王萌得劉三趙瞎子逃至安徽阜陽地方與在逃之任榮貴任榮昌李愼邦並李小秃張城劉恩結會遇王萌得起意糾竊縣屬事主龎振殿家尚未得贓因聞喊捕逃跑任榮貴行走落後被追情急放槍拒傷事主之兄龎振東身死旋由縣兵役協同阜陽縣役營兵將王萌得劉三趙瞎子先後獲解阜陽縣訊供移解從重歸案審辦並據該兵役等續獲楊先牲一名提訊各犯供詞核與水四等原供相符其龎振殿家被竊拒傷龎振東身死一案詰據王萌得劉三趙瞎子三犯供與阜陽縣所訊無異禀經批司飭府委員前往會審據各供認前情不諱正盜無疑照章將王萌得劉三趙瞎子楊先牲四犯正法具報兹據議擬詳由府司轉詳前來臣覆核無異查律載强盜巳行但得財者不分首從皆斬等語光緒九年湖北省奏定章程嗣後盜案如有執持刀械聚衆至五人以上拒傷事主者仍照歷次定章獲犯訊明派員前往會審卽行就地正法等因歷經遵辦在案此案王萌得劉三趙瞎子楊先牲聽從行刼馬鶴林家得贓拒傷事主實屬兇暴昭著同惡相濟自應按律問擬王萌得劉三趙瞎子除逃後起意及聽從行竊皖省事王龎振殿家尚未得贓聞捕先逃不知任榮貴拒殺事主情事各輕罪不議外應與楊先牲均合依强盜巳行但得財者不分首從皆斬律擬斬立決業已照章就地正法應毋庸議王萌得劉三趙瞎子在外爲匪原籍牌保與劉三之兄劉士祿均無從覺察禁約亦毋庸議失察楊先牲爲匪之牌保飭傳責懲買贓之不識姓名人並免查拘未獲各贓與逸犯任榮貴等飭緝獲日分别究追另結此案首夥十三人前於疎防限内拿獲首夥三名又續獲夥犯四名獲犯過半兼轄疎防職名邀免開復是否允協除供招咨部外謹會同署湖廣總督臣裕祿恭摺具奏伏乞皇太后皇上聖鑒敕部核覆施行謹奏軍機大臣奉旨刑部議奏欽此○○蘇州織造奴才奉曾跪奏爲遵將織造衙門書吏分别去留並籌辦織務情形恭摺仰祈聖鑒事竊查本年三月初六日調任撫臣衛榮光覆奏遵旨查訊織造衙門書吏嚴鏞尚無舞弊實據分别議擬一案原摺内稱織造衙門承辦綢縀紗絲絨等件均屬關係緊要不容稍涉草率偷減浮冐轉瞬又值恭辦大婚之年尤不宜任聽積年盤踞久慣舞弊之書吏人等承攬包辦致生弊竇應請飭下該織造加意防察詳愼選擇分别去留造册報部以備稽查而杜流弊等語旋經刑部議准於光緒十二年四月初三日具奏奉旨依議欽此由撫臣轉咨織造查明辦理前任織造世勲因值交缷未及核辦移交前來奴才伏查各衙門書吏原所以供書冩差役原所以供奔走豈容干預事權况織造衙門承辦一切活計皆内廷應用要需尤不應假手書役致滋獘混乃奴才抵任以來加意訪察織務之權竟大半操之書吏其承辦大運縀綢者由庫房書吏胡鈞嚴紹裘顧麟三名其承辦奉傳一切活計者由西帳房並無正書僅有清書許魁陳元俊二名而稽核卯簿亦無西帳房名目追究其故蓋昔年舊章大運縀紗等項向來織局機匠自行織辦而以庫房書吏承領工料董率其事以專責成其奉傳一切活計緙繡居多冋由織造雇覔機匠督率辦理在案各房挑選清書二名于署側之西偏屋内專司行文記帳故當時號曰西帳房迨兵燹以後案卷全失後來織造不知向章遂以爲西帳房係例有之科房傳辦活計非該房不可年復一年該清書遂不無盤踞把持情事以致另案活計不能刻期交納往往躭延此織務所以日無起色也伏念奴才恭膺恩命專司織務自應振刷精神躬親經理斷不敢稍躭安逸假手於人况瞬值恭辦大婚不無傳辦活計誠如衛榮光所奏尤不宜任聽積年盤踞之書吏承攬包辦致生弊竇今奴才悉心察核嗣後應仍照昔年舊章大運縀紗責成科吏胡鈞等承領工科率同織局機匠辦理仍由奴才隨時督察如有把持舞弊等事再行革究至西帳房名目應卽永遠革除該清書許魁陳元俊亦卽革退遇有另傳活計由奴才雇覔機匠自行督令織繡以昭愼重並于各房清書内挑選粗知書算之清書二名在署專管行文記帳不准攬辦活計又查織造衙門尚有活計科名目内設書吏數名旣未承辦活計亦無承行文案殆同虚設一併裁革以節浮費所有歷年西帳房收存一切文卷册籍等項勒令許魁等全行交出如敢藏匿遺失意圖把持卽由奴才咨請撫臣轉飭地方官嚴拿照把持舞弊例從重治罪如此辦理庶足以杜弊端而維織務除咨明撫臣查照外所有奴才遵將書吏分别去留並籌辦織務情形理合恭摺具奏伏乞皇太后皇上聖鑒訓示謹奏軍機大臣奉旨知道了欽此 
 
 

Page 11

 
 
[光緒十二年十一月初三日京報全錄]  
　　宫門抄○發抄旨四道○陜督譚奏爲揀員借補都司摺○又奏爲查明總兵遊擊互揭案擬結摺○又奏委署知州片○雲督岑奏委藩司代行公事片○楚督裕等奏爲歷年帮貼墊支挑造駁船等經費銀兩摺○護川督游奏爲鹽務出力局員請奬摺○十月初三日工部鴻臚寺廂紅旗值日無引見○克王等查騐箭枝覆命○德福謝查城大臣恩○惲彦彬假滿請案○召見軍機○發抄崧駿奏儘先同知盧宗齡廻避伊父盧士杰奉旨吏部議奏欽此○托克湍等奏合操省標官兵情形奉旨知道了欽此○游智開奏十一十二等年地丁完欠數目奉旨戸部知道欽此○又查明防勦經費銀兩數目奉旨戸部知道欽此○○○頭品頂戴陜甘總督臣譚鍾麟跪奏爲揀員借補要缺都司以裨營伍恭摺仰祈聖鑒事竊照西寗鎭屬鎭每協營都司員缺臣前請以留甘儘先補用遊擊胡得標借捕准部議駁查西寗鎭屬鎭海協營都司員缺設處極邊爲青海咽喉蒙番環處巡輯最關緊要亟須揀員請補以期得力兹查有留甘儘先補用副將巴暖營守備張得勝營務熟悉任事實心以之借補斯缺實堪勝任合無仰懇天恩俯准該員張得勝借補鎭海協營都司以　營伍如蒙俞允應請飭部先給署札候防務一律告蕆再行給咨送部引 
見以符定制除飭取該員履歷清册另咨送部外其所遺守備員缺陜省現有應補人員容臣另行揀員請補謹曾同甘肅提臣周逹武合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○頭品頂戴陜甘總督臣譚鍾麟跪 
奏爲查明肅州鎭總兵遊擊互揭一案分别擬結恭摺仰祈聖鑒事竊臣前因肅州總兵鄭金華與遊擊易順勝互揭有因奏奉諭旨鄭金華着先行解任聽候查辦該督務將此案澈底詳查奏明叅辦餘依議該部知道欽此欽遵在案當經轉飭安肅道葉毓桐署總兵李泰山會同詳查因鄭金華狡執復經臣咨商甘肅提督周逹武就近馳赴肅州切實查辦嗣據提臣周逹武覆稱會同署總兵李泰山安肅道葉毓桐將總兵鄭金華遊擊易順勝互揭各情飭傳前右營遊擊趙謙士及帮帶練軍哨長等與鄭金華逐欵對質實因易順勝接帶練軍時點騐兵額少數五十二名卽向鄭金華禀明鄭金華稱係沿前署總兵陶世貴舊規派守粮藥各局並鎭署當差共兵三十五名又甫經汰革疲弱十七名尚未挑補易順勝因趙謙士所交練軍兵册有操兵外勇參錯其間盖因兵燹後土著無多問有外勇充選練兵易順勝卽以所帶勇丁請補汰弱缺額鄭金華已准十名其未准者欲以馬兵挑補易順勝再三請補未允以致意見不合其提存餉銀四百兩係陶世貴任内由司庫借支該營公費備製旗幟號衣等項陶世貴尚未動用移交後任鄭金華以此欵並非兵餉故未發給易順勝現移交署總兵李泰山將存練軍月餉照章應由管帶自領自放陶世貴在任時卽由鎭署領交鄭金華到任亦仍其舊易順勝因向鄭金華禀商公事語言齟齬時或有之尚無詈駡等情復密加訪查鄭金華亦無侵蝕餉銀情事等因咨覆前來據署總兵李泰川安肅道葉毓桐禀覆相符臣查鄭金華身膺專閫豈不知練兵團紥原期朝夕操演以成勁旅乃以練軍額兵看守糧藥各局及充當雜差需兵至三十餘名與存營之兵牽混提用毫　區别且將練軍月餉由鎭署領發不歸管帶自領自放雖係沿照前任舊規及查無侵蝕情事究屬辦理　　且遇事委瑣不洽輿情於邊地甚不相宜相應請旨壯鄭金華開缺送部引見所遺肅州鎭總兵員缺請迅賜簡放以重職守鄭金華所存銀四百兩查明確係由司借領公費備製軍裝之需並非軍餉業已移交李泰山騐收應毋　議補用總兵前署肅標左營遊擊趙謙士初辦練軍卽委管帶雖因兵燹後土著無多馬兵内向有外勇充數練時祗選精壯不分土著外勇尚屬情有可原惟以練軍充富雜差並不阻止汰去老弱又不卽時請補實屬含混應請旨將趙謙士開缺别補升用提督署遊擊易順勝查點練軍不敷以帶勇丁求補汰革兵缺未允與鄭金華意見不合互相禀揭尚屬因公惟性情粗暴語言不遜業經撤任交提臣周逹武隨時察看能否勝任再行序補陶世貴擅派練兵看守糧藥各局充當雜差並以練軍月餉歸鎭署支發顯違定章業已身故應毋庸議所有遵旨查明總兵遊擊互揭一案謹恭摺覆陳伏乞皇太后皇上聖鑒訓示謹奏奉旨已錄○○譚鍾麟片再涇州直隸州知州胡韻蘭調省遺缺查另補同知葉克信堪以委署渭源縣知縣黄元珍調省遺缺查有儘先補用知縣劉端芳堪以委署寗夏縣知縣張珩代理偕州直隸州知州遺缺查有大挑試用知縣劉玉順堪以委署據藩臬兩司會詳前來除檄飭分别給委外理合附片陳明伏乞聖鑒訓示謹奏　機大臣奉旨吏部知道欽此○○岑毓英片再臣現在防營會勘界址帶　在營所有臣署日行公事先後札委署臬司熊昭鏡升任藩司剛毅署藩司史念祖藩司龎際雲代行代拆至緊要公事仍寄　行營核其月課及考騐收標武職均咨請撫臣代爲考騐迭經奏明在案兹藩司龎際雲業經病故臣駐紥開化府屬古林　八寨　營所有臣署日行公事應委署藩司史念祖代行代拆其緊要公事寄至防營核辦除札行查照外謹附片具陳伏乞聖鑒謹奏軍機大臣奉旨知道了欽此○○頭品頂戴署湖廣總督臣裕祿頭品頂戴湖北巡撫調補廣東巡撫臣譚鈞培跪奏爲借動歷年資役帮津等銀墊支挑造剥船經費恭摺仰祈聖鑒事竊准部咨會議具奏挑造剥船原奏由稱湖北應造直隸原額續增剥船二百三十三隻於十三年渡黄解津需銀六萬三千九百餘兩行令在東省於東綱發商生息欵内分别提撥陸續解交濟用等因當經臣等以此次承造剥沿鉅欵期迫部撥東綱生息解到需時會摺奏請先於粮庫漕項内籌墊支用未經戸部議准復經臣等以東省撥欵緩不濟急勢雖停工以待奏請　在漕項内暫行墊用奉旨着照所請戸部知道欽此又准部咨具奏挑造剥船需欵緊要原撥東綱息銀未能如數籌解擬請酌量變能准令山東省先籌一半銀十二萬三千四百餘兩内解湖北銀三萬一千九百六十二兩二錢四分一厘其餘銀十二萬三千四百五十九兩三錢令各該省劃墊惟墊辦之欵不得於漕項正欵内開支湖北應令在粮庫幫津資役租課等欵内動支銀三萬一千九百六十二兩零仍收動支各欵專案報部查核各等因先後轉飭司道遵辦去後兹據湖北布政使蒯德標署督糧道陳汝蕃會詳稱查此項剥船經費銀兩前巳遵　部　在於糧庫收存節年資役欵内動支九七四五平九八色銀一萬九千九百六十二兩二錢四分厘每百兩應補原平銀二兩六錢一分六厘七毫共應補原平銀五百二十二兩三錢五分二厘合庫平銀一萬九千九百六十二兩二錢四分一厘又節年帮津　内動支庫平庫色銀一萬二千兩共動支銀三萬一千九百六十二兩二錢四分厘又委員前次提到東綱生息銀五千兩轉發承造剥船委員具領在案尚欠銀二萬六千九百六十二兩二錢四分一厘東省尚未解到而剥船業將工竣待欵其殷旣經奏奉諭旨准借漕項應用自應欽遵籌撥現准善後局收領前因遣勇要需借糧庫資役項下銀四萬兩先後如數歸還彚奏已撥續撥節年資役九七四五平九八色銀二萬六千九百六十三兩二錢四分一厘每百兩補原平銀二兩六錢一分六厘七毫共補原平銀七百五兩五錢二分一厘合庫平銀二萬六千九百六十二兩二錢四分一厘轉發承造剥船委員兌收等情詳請奏咨前來臣等覆核相符除咨明戸部外謹合詞恭摺具陳伏乞皇太后皇上聖鑒謹奏軍機大臣奉 
旨戸部知道欽此○○護理四川總督二品銜按察使臣游智開跪奏爲查明接辦滇黔官運鹽務出力局員照章開單請奬恭摺仰祈聖鑒事竊據總辦滇黔鹽務候補道夏峕詳查鹽務章程内載各局承辦一年著有成效給予外奬辦理二年成效着酌給内奬經部核准歷辦各綱彚請奬叙均經奏准有案又定例兼管鹽務之知縣等官欠不及一分者停其升轉欠一分以上者降俸一級欠二分三分者降職一級欠四分五分　降職二級欠六分七分者降職四級俱令帶罪督催進　升轉完日開復欠八分以上者革職又各省經征鹽課督銷鹽引各官能於奏銷前征銷全完或前官任内並未征銷接任官於請銷前征全完者總一官全完一年課引爲斷無論正署俱照地丁錢糧例議叙各等因查川省鹽局各員接辦奏未甲申兩綱銷引征課較前益臻暢旺該員等於配運經征各　宜均能始終認眞不遺餘力以故癸甲兩綱應征引課並帶銷積引課銀俱於奏銷前一律掃數全完協撥各餉藉以解供無悮實非尋常厘局及各項勞績可比自開辦以來引由局配課由局征征州縣經征處分統歸廠岸各員如有未完照例開叅是該員等有經征之責卽有應奬之勞前辦局員均邀奬叙接辦之員若不照章請奬殊無以激勵將來援案開單詳請具奏前來臣覆查該員等經征引課實能全完鉅欵援案請奬核與例章及歷辦成案均屬相符合無仰懇天恩敕部援照成案核給奬叙以昭激勸而勵將來出自鴻慈際咨部外謹繕清單恭呈御鑒伏乞皇太后皇上聖鑒訓示謹奏軍機大臣奉旨該部議奏單併發欽此 
 
 

Page 12

 
 
   
 
 

Page 13

 
 
[放火迭聞]  
　　粤省近有匪徒志圖搶掠肆行放火迭登報端兹又傳聞前月二十五晚二更後有匪徒數人在十八甫某店窗隙置有火藥燃點玉香適司更者過而見之大聲呼喊鄰里驚臨匪徒他遁街坊卽集廟中議約嚴緝噫匪徒之繁滋地方之隠憂也現在高方伯于廉訪巳出示曉諭兹將憲示抄錄于左○頭品頂戴欽命廣東等處承宣布政使司高欽命廣東等處提刑按察使司兼管全省驛務于爲申明律令出示曉諭謹防火患以靖地方而保閭閻事照得省城内外人烟稠密民居鋪戸鱗次櫛比加以無知小民搭蓋竹木篷廠連街接巷現屬冬令風高物燥火燭堪虞日來火警頻聞其　居民失於檢點遺燼燃燒者固屬有之亦難保無匪徒暗中放火希圖乘機搶奪情事查律載凡失火燒自巳房屋者笞四十延燒居民房屋者笞五十因而致傷人命者杖一百罪坐失火之人又律載放火故燒自已房屋者杖一百若延燒官民房屋及積聚之物者杖一百徒三年因而盜取財物者斬監候殺傷人者以故殺傷論各等語亟應申明律令曉諭防範除南番二縣飭差查拿外合行出示曉諭爲此示諭諸色人等知悉爾等均有身家務宜各自防衛所有從前搭蓋竹木蓬廠刻卽拆毁净盡其餘易於引火之物亦須留心檢點切勿稍有疎虞自貽伊戚仍各多備水缸滿注清水其各街原有太平井者及早淘浚如無太平井者亦卽設法鍫開以期有備無患倘有匪徒胆敢放火希圖搶奪　行拿獲送官究辦至各街製備水車遇有火警按戸出丁奮赴撲救洵爲義舉該救火鋪民具有患難相卹之義必無搶掠財物之虞惟恐匪徒混雜其中冒充救火之人假稱取水爲名呼門搶奪則又不可不防嗣後各街水車亦應明定章程如遇　車救火時執事人等各給號衣竹帽燈籠腰牌以便臨時向附近民居取水得以辨認如無號衣竹　腰牌冒充救火取水恃强闖入許該處居民拿解究處各宜凛遵毋違特示光緒十二年十月二十五日示 
[倡立粤省公會議]  
　　會之設不知何自昉也粤中各鄕族間多行之雖名目不同率用以致富於是祭祀之費賽會之費祠宇建造之費歲時燕饗酒食之費子孫科第慶賞之費皆取給於此而綽有餘裕蓋積少以成多擎衆而舉易天下事類然也自時事多艱司農仰星向以海氛不靖多借洋欵大憲深維大計欲收其利歸中國華甫觀察因卽鄕族間所會規推　廣變而通之招會一百萬股使國家常有億萬之資預藏　民而民亦常有億萬之資待用於國君民一體兵食交資彼環海諸邦重富輕貧畏强侮弱知我有備戰守所需咄嗟　辦必將懼爲戎首相視而莫敢先發兵法備謀莫善於此昔宋人有善爲不龜手藥者世以洴澼絖爲事客聞之　買其方得之以說吳上使與越水戰大敗越人　是會行於鄕族其效卽止於鄕族則　洴澼絖而已若推之十八行省各置一會則可以儲國用伐敵謀必收越人水戰之功而裂地之　可翹足企也吾儕生長聖朝食毛踐十幾三百年矣方强敵憑陵莫不髮指眥裂恨無以爲報今期以五年各輸二十金人人皆可言報効藉以攄其忠憤之氣而裕乎長久之圖此雖無利於己猶將踴躍爲之况四季有彩終歲有息而已亦未嘗無利也哉旣獲其義又不失利諸君子何疑而不爲乎觀　遂以此議上之制府業蒙採納囑撲經理一切許規模太定奏請立案明定章程永遠遵守所有條議具列左方謹將設立粤東集益會章程列摺呈電一議本會定名曰粤東集益商會在於省城設立總局一間在於河南或花埭設立抽籌總廠一所以便辦公及總理值理司事棲止一議集會一百萬份每份每期充會本洋銀兩共收銀一百萬兩　年分四季開收以五年爲滿第一會收一百萬份用竹籌一百萬枝每份一枝每枝書明會友姓名屆開收之期將一百萬籌分載捕内抽出一萬五千籌每籌派回會本銀一兩加利銀二兩又　抽出一萬五千籌内再抽取一百五十籌抽得第一名者給彩銀三千兩二名給彩銀二千兩三名給彩銀一千兩四名給彩銀六百兩五名給彩銀四百兩六名至十名給彩銀一百兩十一名至　十名給彩銀六十兩三十一名至五十名　彩銀四十兩五十一名至一百名給彩銀三十兩一百零一名至一百五十名給彩銀二十兩共給彩銀一萬二千兩該會份收過本利彩銀作爲開除毌庸再供會本嗣後抽籌一槪無涉此稿未完 
[法界公堂瑣案]  
　　前報馬車夫陸阿初通信巡丁攫士一案昨將陸阿初方根山陳阿金唐伽寳朱金李榮等六人解案翁太守謂爾等管押多日諒巳商定究竟四人中何人取士或另有人亦當將人交案前洋藥局董事函請將爾四人保出詰問攫土之人以便尋交爾等何不趁　說明娩生週折四人願限五戸將人尋交太守隨　將陳唐水李遇人另行交保五日不將人局交缷當重辦陸阿初係馬夫並無查土之責竟敢多事本當重辦姑念無知從寛免枷着責二百板唐根山爲客棧茶房通信巡丁今捉到者係官土非私土可比亦應嚴辮姑照不應爲例責八十板○前報長興飯店訴被朱順才朱瑞昌打人毁物一節經翁太守將兩朱暫押昨據店主孫阿大戈阿林二人投案稱傷巳平復太守卽着兩朱出洋兩元一作養傷一賠毁物繳到卽釋○前報胡陸氏將子胡阿狗送案一節昨經包探將胡陸氏傳到據供丈夫已故祗此一子終年游蕩且嗜洋烟時向我索錢我家無擔石出外傭工何堪被其纏擾故送案以求儆戒胡阿狗稱以後不敢再犯太守將胡阿狗大加申斥隨謂胡陸氏爾子違忤本當懲辦姑念初犯伊亦自願改過從寛免究領回管束○前日陳慶雲將縫工王阿四送入捕房昨日陳與張全福投案稱雇王到家做棉襖一件已有二日後經人知照王不是善類故換張全福　做失去銅熨斗一隻疑是王阿四所竊故將伊送案張供與　王阿四稱伊等要我出酒席香燭我不允誣我爲竊翁太守謂陳慶雲旣無贓証何可誣人爲竊干阿四亦非安分之人今口姑不深究一併斥退 
[贈朱桂卿詞史錄請高昌寒食生哂政]  
　　曉妝試罷日方辰小立堦前絕可人聞道郎來翻不信隔窓猶自睨頻頻暫時相見意紛紛話到離蹤詎忍聞忽地一言嬌欲問魚書底事不殷勤余從戎臺島詞史致書者屢次余因軍務倥忽天暇函復見時故有此責對人狂飮幾曾經偶博朋歡未肯停怕我閑愁成獨醉奪杯不許效劉伶偶從畫舫樂清娱把臂歸來月滿衢常恐夜深秋露冷問郎曾自著衣無靈犀一點俗塵除喜學曹娥關字初一語背人終　腆鴛鴦兩字怎生書詞史性嫻翰墨暇時輙命余教以字畫其循循之態如童子見業帥焉爛石前砂苦熱天蘭湯浴罷態嫣然逡巡欲著香羅襪羞被郎窺不肯前一簾曉日隔窓紗隨意梳頭也足誇折得花枝剛　手問郎宜整更宜斜 
臨行話别意遲遲客邸風霜好自持更有一言君記取梅花時節盼歸期[  曾經滄海客甫稿]  
朱桂卿者秦淮之名校書也性嫻翰墨倜儻不羣與曾經滄海客稱莫逆焉客每出余舊作校書輙再三誦讀贊歎不已嗣客來遊滬瀆復於致客書中殷殷問訊爰感其意賦此貽之寄呈芳鑒并請高昌寒食生曾經滄海客一粲○生平　受美人憐千里遥通一幅箋恨不此身化蝴蝶霎時飛到玉臺前滔滔世態久炎凉賞識憑誰雅意將不道風塵有知己翻教青眼出紅妝未曾識面已心通多謝殷殷一訊中片語語卿卿莫笑天涯同是可憐虫丹桂從來冠衆芳知卿才貌異尋常芳津若許痴生問介紹還須倩阮郎謂曾經滄海客丙戌小春惜花稿於吟風弄月舘 
翁瑞甫研兄以家事不得意託言院課一出不歸其家急甚以余爲其知已也囑代尋訪而連日奔走蹤跡杳然　作　詩以冀其見而惠 
[我好音也]  
　　　去君何往茫茫　镒愁荆榛叢世路機械慮同儔繞膝無黄口高堂有白頭忍教倚閭者嚙指盼歸舟身世君憐我交情昔自今關河增感觸風雨苦追尋舊夢三更月新愁一曲琴相思不相見惆悵乏佳音鐵沙奏緑主人唐志雪未是稿 
[奉題張味蒓先生滄江虹月書畫册錄呈教正]  
　　夐哉張君風雅儔生平嗜古入胸鬲能書能畫更能詩年少翩翩占三絕有時當意一揮臺隨手散棄不自惜踵求戸外屨綦滿等非其人眼爲白拙生爭笑虎頭痴好潔饒有倪迂癖歇浦風流老布衣抱才恥作　門客無錢不受妻孥縛烟雲供養神仙窟圖書四壁是家珍無以爲家且泛宅茶鐺藥裹鎭相隨晏起科頭惟所適把不求肉眼賞居奇那有黄金百世界風波平地多四顧茫茫天地窄往來一舸吳淞江斗牛輪夜寒芒射驚起魚龍百戲陳蜿蟺五色輝銀闕南宫仙去英光冥七百年來無此夕玅華居士潘崇福稿 
[上海三馬路與昌恊恊賑公所陳竹坪經募直隸山東賑捐兼勸棉衣十一月初六日第四百七十二次清單]  
　　信字冊第六萬五千三百另五號王依　善士續助洋一百元○還心願人助棉衣捐洋一百元包忠濤善士求病速愈洋五十元怡訓堂洪保嬰洋十元熊不留名洋十元張翼卿銀二兩合來洋二元七角錢五十伍福隆永永興梁壽朋爲病不痊醫藥移賑三戸各洋一元俞子範洋四角不留名銅洋一元○信字册第五萬五千另廿號卓培芳洋十元無名氏洋一元○信字册第五萬另二百十九號謙祥益募求沿塗平安子洋二元○沙溪吳美丹善士寄來塔册隠心居募隠丹氏錢五百黄君猷三百補過氏吳迪氏胡順興心亭各二百五十胡佐材元記正記各二百南陽氏洋一角不留名宋少琴巨卿仁本堂幹記　泰記黄眉記程逹記振記松記東吳氏汝南氏孫光裕安定氏肇梅氏潤生氏紫陽氏朱堯棟各一百又莫由字單愧書名銅洋一元又重請發棠冊古歙蟻　生募資戴曉颿先生冥福洋十元又募急單帳房餘本洋一元以上四冊共合來洋十五元内本洋一元生銀洋一元外銅洋一元小洋一角○信字冊第五萬九千另三十四號何印台洋一元紹興府正　霍交來諸曁塔冊四十三都斯松田　二千二百文　　期　公錢五千　蕃臣錢一千一百黄尚根斯仰止各一千文斯琴渡七百五十袁金玉斯柏甫際榮青　企魏穉香福咸竹溪磻溪道各　百斯仙　　門杏立其正　　各一百五十　仲甫二百斯及球冶谿家孝各一百五十斯維忠吉慶鶴才文淮如森燦如斯恂各一百斯燦然大東鑑青柳庭錫祥錫來錫汝錫森萬青均　丹　　模聖殿之和望來其榮球婪石屏金福寳　乃文乃武　吉福生期蓉期　　倍　偉斯蘭各五十又冊謙裕當洋八元又冊積餘興洋六元無名氏二戸各洋二元以上三冊共洋三十六元此稿未完○本月共收英洋三百三十九元内棉衣洋一百元本沣一元外生銀洋一元銅洋二元小洋十二角錢五十文合併申明 
 
 

Page 14

 
 
[上海北巿絲業會舘核奬籌賑公所施少欽經收山東順直賑捐十月十六七八日第一千一百六十九七十七十一次清單]  
　　永安室指捐山東直隸兩處由新雙厚李景三先生交來九八申規　二千兩種學堂九八申規銀一百零七兩七錢五分又九八申規銀一百零一兩七錢五分吉安廬陵誠濟氏爲之週歲求保清泰由信和號來洋八十元周慰曾求江奉兩處大小家口平安節省日用移昉由奉賢學署寄日生局來五十元吳枚臣由厚孚莊來洋五十元方舉才求病速愈三十元李榛純第兄等求母　患速愈三十元潘小漁求母病速愈由晉生莊來十元蔡秋棠求紅瘢速愈由海寗全盛局來十元瞿姓五元南洲勉力人省日用移　由蘇州全盛局來五元無名氏棉衣欵由豈山全盛局來三元補餘氏二氏武林范求子病全愈二元隠名氏求母病好助棉衣捐二元楚北魏萃民節省日用由陳中元寄王店全盛局來二元西林氏二元浙杭有心無力子將逐日積成移助由正源局來一元古虞張鋆一元永平社同人以水龍脩理盈餘資移助由常熟琴川鰥鴇愼和莊寄永義昶局來英洋六元本洋六元立時富洋行來昌字一千三百三十八號册九如書屋洋二元常熟丁子延孫伯涵募一萬四千二百五十一號救灾圖同字一次册　君琴求内人分娩平安洋一元孫伯涵將趙處劃來㩙會錢移助一千六百九十文割絕邪妄人三百九十文去盡疑心人一百六十文四戸由竇順局來洋三元錢一百六十文以上十六日有心無力子洋六十元陸蓀竹續助由福新康面棧交來三十元隨緣氏二十元百忍堂張因病已愈十元鎭江盧本求子病速愈十元寗鏞齊氏求病速愈由　溪老公利局來十无松庽太原氏爲女病愈完愿由松江全盛局來三元慈邑林長源保女平安二元范麗生求妻病速愈由無錫鴻源局來二元不書名指助直隸一元無名氏五角宣城　慶堂洋三元隴西氏二元二戸由滬報舘交來鎭海朱忠勲求母康健延年合家平安洋五元乍浦勉力子求弟病速愈二元二戸由乍浦寓公昇號寄全盛局來洋七元以上十七日署辦湖北黄陂縣知縣張曉珊厘金局金輔廷求令邑清泰公助洋二十元　城寳厚堂汪因又添一子承友惠賜本欲設宴因直東水灾節此欵移助代友造福二十元不書名臧由常州福興隆寄通順局來十元陳興氏求病全愈由揚州老福興局來六元彭忠靈求子病速愈五元古越屠居卿求女病速愈五元屠蘭舫三元平陽子病愈完愿由嘉興永泰豐局來二元嘉定錢養心堂祈瘋癲卽愈二元錢張氏速愈二元平原主人一元友雲山人一元陳文春祈病速愈錢四百文愼修子求子瘧疾速愈一百元學忍堂五十元二戸由臣豐莊交來蘇州潘仲溪第八十七次募無名氏成壽二戸各洋二元又郭梅村募常熟雙雙堂洋十元常熟同裕莊來二元又祝幼卿募無名氏四元五戸由惠泰莊合來洋二十元以上十八日 
 
 
