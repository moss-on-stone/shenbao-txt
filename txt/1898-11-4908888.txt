# 1898 - 11 - 4908888

 

Page 1

 
 
[長江各埠赶早發報告白] [  申報館主人啓]  
　　長江厥千里埠頭林列本舘所銷申報向來依期寄送　　　有人在滬收取　過之舊報寄至各埠水售往往紙幅破　　　不全購者　　　致倍本館鏡舌是以本館今時赶緊印寄較前早到一日以副諸君子先覩爲快之意如有遲到者卽係閱遇之藩報可向經售報紙人詰　　　拜日　輪船開發須於下一日并寄閱案鑒之 
[重印四史出售] [  圖書集成局啓]  
　　本局所印史記前後漢三屬志四史最爲應用之書購者愈多銷售愈廣兹復重印出售每部實價洋四元五角欲購者請至三馬路申報館　　昌省畫室購取可也 
[裱成著色五尺衆神圖出售] [  申昌書室啓]  
　　送臘酬神迎年祀竈門楣集慶氣象萬千風月更新韶光百五莫不換桃符於當户翦華勝以過人藉迓庥祥用增光彩本書室爰倩名畫師精除五尺幅衆神圖付之石工加以采色爲諸紳商新歳供奉之用每軸取價洋一元六角賜顧者請速至三馬路申昌書室購取可也此佈 
[答客問德人佔膠州事]  
　　自德人佔據膠州灣至今迄無定議朝野人民無不咨嗟太息於疆土之日削惜乎海軍未復而驚濤駭浪中旣不能與之爭衡陸師又爲德之所擅長中國不但陸兵之無用且無用之兵裁汰以來己十去其五心雖病德而力實不足扼之亦無可如何之事而人心之固結則猶昔也客有謂執筆人曰德人佔據膠州灣無禮己極我之兵氣雖弱然苟檄調各兵與之見仗未必遽敗於德人之手况德之兵盤來華現不過三四艘統計兵數不到四五千人以逸待勞以衆擊寡若果大興撻伐吾知德人亦必退讓惟中朝愈懦斯德勢愈强耳若慮各國有瓜分之心一旦與德人交手之時皆思乘間蠢動便我左右不能支持首尾不能相顧甘爲戎首一敗塗地後悔莫追此固老成持重之見然猶未窺今日之大勢也各國惟恨中國之不能自强斷無有以中國用兵爲非者閱各西報雖互有是非然無一助中以詰德則可知中若與德戰亦斷無助德者也西人創爲瓜分之說非有憾於中國也各國無不以中國爲商務最盛之地咸思共保太平均沾利益非但各國欲沾中國之利苟中國而能振興商務亦無不可以沾各國之利各國亦斷不能使中國之不沾利益也其所以欲據中國之土地者誠以中國因循莫振任人之欺陵於是皆思爲捷足之得俄忌免英亦忌俄法忌德德亦忌法此中國之弱有以召外侮非各國之定欲與中國爲難故中國而苟與德人以理力爭爭之不己卽繼之以兵吾知各國非但不以中國爲非而且以爲是也十五日貴報紀快心之言一節謂邇者湖北街市遥傳咸謂湖廣總督張香帥以德國無禮取鬧事事挾制中朝爰奏請親統大軍誓與德人背城借一其充先鋒者爲黄岡劉幹臣軍門維楨軍餉則由毗陵盛杏蓀束卿籌辦閱之令人心膽俱壯現雖迄無定議想和戰之局尚未可必十六日貴報又登讓地與德一節謂本月十四日倫敦來電云德京柏靈官塲言及膠州一地己由中朝租與德人計周圍若干里以後歸德人管轄建屋築臺等事皆准德人自主與中朝不復相干倘日後此地並不合宜則尚可擇别地調換此柏靈官塲之言恐係自大其詞未足據以爲信中國雖弱亦安能聽他人之予取予求右此也子居報館必定信息較靈識見較逺盍爲我言之以釋杞人之憂乎執筆人曰此國家大事報中不過據事直書何敢妄參末議且事無眉目更何敢以逆億爲是非惟觀目前之大勢則固甚難於收拾者若欲與德人以兵戈相見議非不正心非不足而其如力終不逮何當日人之啓釁於遼東中國之海軍未失也戰艦未亡也將士如雲餉糈未竭而日人未費分毫之力勢如破竹莫之能禦子今欲言戰子如德人之强於日人乎抑日人之强於德人乎中國之兵力較前爲强乎抑較前爲弱乎中國之餉糈較前爲盈乎抑較前爲絀乎而竟貿然言戰乎兵法云知彼知己百戰百勝德人之據我膠州彼若一無所恃未必敢鹵莽若此自據膠州以來雖要挾多端而觀報章歴載德人尚無十分决裂之語其不欲卽决裂者兵力未厚也德人之狡也聞續來之艦己從彼國開行若兵艦一多兵力一厚我若仍視爲不急之務而不與議定彼必迫不及待以兵脅我矣不待我之言戰而兵戎之禍當不逺矣惟廷臣疆吏事至棘手當無不德人之言是從德人之命是聽開釁之事可斷其必無子之言戰誠足張我國之威而其如空言之無補乎未完 
[諭旨恭錄]  
　　十二月初四日奉旨吏部文選司主事着趙鑾揚補授貴州思南府知府着勞啓捷補授雲南嵩明州知州着曾楫補授湖北宜都縣知縣着李天柱補授廣西武宣縣知縣着楊和塤補授甘肅安化縣知縣着孟瀅補授湖北鄖陽縣知縣着曾囿藻補授俸滿教職郭夢婁黄棲鳳俱着以知縣用通政使司筆帖式着重振補授禮部筆帖式着德楞額補授起居注筆帖式着恩溥補授太常寺筆帖式着桂林補授刑部筆帖式着景春補授廕生存齡着以文職用葆錱着以文職用截取御史黄均隆郎中潘江俱照例用保送直隸州主事劉瞻漢榮麟世桂張露恩俱交部記名以直隸州知州用擬補内閣中書英和着准其補授應襲騎都尉世職楊萬凱着以主事用開復原銜前山東寗海州知州陳壽清着開復原官明保浙江黄巖縣教諭王爲幹着以知縣用保舉山東補用知縣吳士釗河南候補知縣李起鳳俱照例用俸滿安徽廬州府通判劉春海着回任卓異俸滿浙江慈谿縣知縣曹礪成着回任准其卓異加一級仍註册候升奏留吏部學習嗣虠郎毓善着准其留部欽此同日奉上諭蘇嚕岱奏查明防守尉被控各情請旨懲處一摺三河縣防守尉崇麟挑放甲缺被人控告經蘇嚕岱查明雖無受賄情事惟於伊子恩平向人借用銀兩失於覺察致滋物議且任聽兵丁攤借銀兩送給謙光家丁求免調考實屬咎無可辭驍騎校恩撒亨爲兵丁經手錢債亦屬不知檢束崇麟恩撒亨均着交部議處前任副都統謙光於家丁收受銀兩未能覺察着一併交部議處仍緝拿該家丁務獲審明究辦餘着照所議辦理該部知道欽此 
[美人公論]  
　　香港循環日報譯登西歴十一月十九號及二十二號美京華盛頓來信云德人佔據膠州灣並不先行照會中國政府警備驟然奪中國要港與刦取何異實背萬國公法夫文明之國而襲刼取之行乃歐洲之所恥也揆德人之意在東方一帶經商均不甚得意擬藉此聳人聽聞虚張聲勢恐嚇中國予以利權則恣其所欲己耳豈眞有囊括四海并吞八荒之雄略耶按商務一道德人所營運者不過軍火而己而歐洲之考究船砲堅利者首推英法美德人雖善仿效未必盡善盡美如中國遼東之戰因軍火逺遜日人遂致一蹶不振其軍火豈非購自德國乎惟日本洞悉其中利弊不以德國軍火爲重故購之者亦少也中國現略警悟與德人交易者日形寥落德人此舉或因商困而發 
 
 

Page 2

 
 
難耳 
[阻碍賠欵]  
　　東洋某報言德國佔踞膠州一事於中朝清償日本軍餉餘欵大有阻碍緣中朝滿擬西歴明年五月卽將賠補日人欵項一律清償兹因膠州一案遂停籌議初時日人聞中國立意一次清欵是以於威海衞日軍所駐之兵房不復修理今見時事更變不得不未雨綢繆是以陸軍大臣議立條欵呈進内閣以便酌撥帑項爲威海暫修兵房之需 
[德國電音]  
　　南洋新加坡實得力太晤士西字報接英京來電云頃日德國外部署言俄國守旅順口一事實在意中并非駭人之舉今據我德觀之俄之據守此島原非有眈眈逐逐之心於我德國實無妨礙云觀此則德俄之預有成言益顯然可見矣 
[德皇警師]  
　　香港循環日報云西去年十一月十八日德國新募防軍將進營時咸在德皇之前矢誓此軍在德都拍林近處駐紥以資護衞者德皇乃集衆軍而申誥試曰嗟爾衆庶悉聽朕言爾等身入戎行充當防軍是爲立功之始殊足慶賀爾等旣在上帝壇前忠義自誓朕心滋慰朕念凡兹民庶倘非素奉耶穌教者必非善類難盡軍中之職守今爾等當兵原非易事固須修職安分以守教民之德行尤須聽統領之命令此是軍中一定規條凡隸名軍籍者無不恪遵職是之故德國由此强大衆軍兵亦與有榮焉爾等進營後或有被人煽惑違背道德或有忝厥職定加重責倘能遵守誓約不特人皆敬重卽朕之先人及諸王神像亦必由天堂注視爾等當爾衆盡職之時合念我德國昔日立國之艱難應堅守信義以事上帝因上帝永不棄舍吾人也再諭爾衆軍無論太平或有事悉當盡爾等之道無論敵人在外方而起或在本國而起悉當聽朕命以拒之毋離朕之左右 
[德皇結好]  
　　叻報載西字報言德國不止汲汲求俄之歡也今春欲親近法國不爲法國所信然猶且欲解其意法總統將到俄京德皇先入俄京藉名於排斥　國欲以聯合俄德法三國訂新盟約而事不遂旣而俄皇與法總統會見公然宣言俄法同盟於是法國與德益有疾視之色德皇稍自不安西歴五月九月大閱陸軍招意皇觀焉其意似暗示尚未三國同盟現仍不致也及蒞奥國觀其陸軍操練遂與奥皇會見宣言云予欲見英皇之念本來極切紐克三新報在英京訪事人云德皇嘗於操演之時優待英國親王很伯立知公爵謂敬信英皇家及英國之念甚厚其意蓋謂英國如有意焉則德國不辭與之結互相提携之約也 
[照會照錄]  
　　爲照會事本年十月十九日奉南洋通商大臣劉札光緒二十三年十月十三日准英總領事韓照會信隆洋行控籌防局租船轇轕一案到本大臣准此查該道前審信隆行租船之案判斷悉憑供証準情酌理本屬至公毫無偏袒案旣秉公核斷亦無慮其駁辯所以明事理而正是非不駁則己旣己辯駁凡所判有未洽之處自必盡其事理一一早爲辯駁者則必視爲公允可知今照會所云似非情理之正至扣船一節當時被告本處處按照情理與之商辦並願照條約息訟之法辦理乃信隆旣不允行領事署亦扶持之信隆又種種作僞要挾致使事機極爲危險其勢不容刻緩迫令不得不急扣船又以船爲中國之船仍掛中國之旗亦本有可以扣留之權被告因己當堂剖辯明白堂諭亦己核定是非案憑供定中外一理豈有舍應據爲証之口供謂不足憑轉以無憑無據之狀貌謂爲可信此等辦法更所罕聞照約該道係特委承審之官宣布堂諭更屬自有之權總之英總領事所以復行辯論因本大臣前復有不駁判詞一語殊不知辯駁須憑事理辯駁不當益足以見判斷之公也札關遵照轉復等因到道奉此相應照會爲此照會貴總領事請煩查照施行須至照會者 
[拜會駭聞]  
　　香港循環日報云本港前有三十餘人在宜安里拜斗聯盟本月初七日英官屈君升堂審訊傳華民政務司文案區鳳池爲舌人區稱向聞中國有哥老三合兩會不知何會用天兵二字牧羊城亦不知何解惟聞三合會有拜斗而其會又名天地會或稱乾坤會至於紙上所載之詩確係三合會無疑緣詩中有四海盡稱洪句又有五祖二字憶咸豐四年予纔七歳粤東遭紅頭賊亂紅頭賊盡係三合會黨不知幾百萬子聞會黨言你有五祖我有六祖故知五祖係三合會之祖是時逆首洪秀全作亂於北紅頭賊作亂於南一氣相連故推尊洪逆欲四海盡歸洪姓也屈君傳引拿此案之原差盤詰據供線人言凡入此會者其衣服舉動皆以三爲號天地父母會者卽此會之别名其書所載係會中規例故有一拜天二拜地之語書言參拜黄花黄花者卽揷旗之米斗也百并香爐者百并乃拜會之香爐名其爐刊有悖逆之字爲記洪門和合等字會中人自稱爲洪鷹故其書載明凡會黨遇人問姓則答曰洪本姓某問名則答曰鷹本名某卽至三合會館叩門亦必以洪鷹爲號我當時亦以此賺門而入書中所載馬宜福陳文序二人乃創立此會者緣二人係少林寺名徒當時苗匪作亂朝廷出黄榜招軍少林寺徒一百廿八人應招討賊禍亂旣平復歸本寺馬宜福係第七名好漢因碎萬緣燈被師斥逐於是心起不良約同寺徒陳文序在外設三合會欲謀反叛其萬緣清三紙人係盟誓後縛於鷄頸一同斬割者萬緣二人前旣入會後復出會故斬之以儆進會之人俾堅其心至於清紙人或卽悖逆之意也官復盤詰搜出各物地方卽命押候再訊 
[鐵城大火]  
　　廣東香山縣屬斗門墟乃一小市塲也陵近村氓咸假其地以懋遷有無行商坐賈麕聚其間月朔之夕譙樓約報四鼓墟内某店遽邀祝融之駕風高物燥火烈具揚雖儆報頒傳鄉人雲集撲救而地當僻壤素乏水龍杯水車薪鮮克有濟於是火勢跋扈飛揚拉朽摧枯瞬息燎原歴一日夜火始熄滅鄉人檢點餘燼茅詹瓦屋化作刦灰者己逾三分之一亦一塲入刼也 
[某棠留蔭]  
　　鄂藩士芍棠方伯調授四川布政司遺缺以直隸藩司員梧岡方伯調補己詳前報兹又接武昌訪事友來函云邇聞官塲傳說張制軍因王方伯曾秉使節巡歴外洋於各國政務民情均能洞悉現在漢口新添商埠交涉日煩一切事宜深資臂助并聞員方伯有乞休之說擬具疏籲懇收回成命仍留王方伯於湖北本任以資治理果爾則薇垣棠蔭當可長被楚邦矣 
[文星照鄂]  
　　前湖南學政江建霞文宗卸篆後由湘起節日昨到鄂小駐襜帷隨入城赴各署拜謁文宗籍隸江蘇元和縣擬便道回籍稍作盤桓大約來春冰泮時當再入都覆命也 
[大令履新]  
　　前辦杭州中城保甲總巡趙佑夫大令長保於巡緝事宜不憚煩勞懲辦賭棍竊匪尤爲嚴峻居民賴以相安本年奉大憲委令勸辦湖北賑捐亦復不遺餘力久爲上游器重兹奉藩憲牌示委署仙居縣缺大令卽將賑捐銀兩如數解清於本月初八九日禀辭初十日赴任云 
[禁索郵費]  
　　杭州訪事友函云郵政局定章凡寄信往他埠者先由本處買得郵票貼於信面送到後不准再索分文乃杭地自開局以來送信之人每向人家索取酒資一二十文或三四十文不等事爲稅務司李君所聞以其有違定章照會道憲查禁并請訪拿懲辦陳養源觀嚴當卽札飭仁錢二縣鈔錄原行照會札文出示曉諭如再有郵局工役人等送信到來索取錢文者卽將其人扭送來署或就近送交巡防局從嚴懲辦不貸 
[拿獲海盜]  
　　温台洋面海盜繁多迭經兵輪巡哨拿獲止法稍爲安謐現届殘冬匪徒又乘間竊發本月初四日玉環洋面有匪艇十餘艘埋伏港經某統帶張都戎營船奮勇兠拿得獲盜船一艘盜匪八名隨將莫聲夫等四盜解送道轅發交永嘉縣監禁訊辦其餘四名尚寄押玉環廳署云 
 
 

Page 3

 
 
[委員查辦]  
　　温州訪事友來函云玉環廳所屬坎門地方有周天成店主某甲近因窩銷盜贓案由吳鏡茳刺史飭差查辦該差恃勢作威未免有需索情事甲不敢投案剖白藉與李教士相識遂投入天主教堂訴稱差役搜索洋銀六百番並有牽涉州尊之語李教士偏聽一而之詞欲與刺史爲難刺史卽據情禀詳道轅王觀察以案關民教卽札飭郭外峯司馬尅日前往查明禀覆核辦 
[借錢打架]  
　　紹興人馮某寓居杭省保安橋向以放印子錢爲生有薙髮匠茹某曾向馮借錢五千陸續將本利繳還至本月初五僅少錢五百文茹以年關在卽不敷開銷與之預商冉借五千之數馮言前帳歸清後始可復借茹因竭力張羅得錢五百未及届期先行歸楚詎料馮某收錢後忽悔前言謂年内實無可商且俟正月間再行借給茹以年下需用不能姑緩一聞此言情急萬分卽與馮大相口角繼欲奉以老拳後經旁人再三勸解始各釋手復經同業劉某代懇借錢三千以爲茹度歳之資馮謂出摺收錢均由劉某出面始可應允劉如其所請遂各分散噫殘臘將終諸逋漸集田文之契未必肯焚周王之臺亦難遽避冷街僻巷中因此家室勃谿潛萌短見者正不知幾許也安得借吕祖點金之術以救此燃眉耶 
[拖船被刦]  
　　粤東訪事人來函云近日各處渡船往來多用輪船拖帶以資穏速更可以免盜刼詎近來賊匪亦有用輪船以行刼奪者日前有新寗廣福輪船由省旋里開至私鹽窖地方見有緝私輪船高扯旂幟迎面而來喝阻停輪以便查騐拖輪上人見係查私之船不敢有違匪乃過船開鎗并將各水手拘禁一艙將洋銀衣物搜掠一空開輪而去是日又有單水口輪拖船由鄉往省駛至是處盜匪亦以前法行之聞有兩船失贓甚巨於是上下船隻均有戒心聞盜匪之輪船亦用計刼者究不知從何處刼來耳 
[澤及九原]  
　　九江訪事人云前者義渡局董事程君子明鍾君澤仁見西關外老馬渡官山墳塜有骸骨暴露心焉憫之乃解囊倩人瘞埋并告同仁堂請禀官出示禁止放畜踐踏兹有成善堂慨然樂輸將潯城四圍墳塜之有傾圯者捐資修理圯者覆之以土傾者易之以棺計修築一千餘塚易棺二百餘具并造積骨塔一所收藏零星枯骨眞乃澤及九原矣 
[冶城樵語]  
　　金陵訪事友人云三山街臬烟館爲粤東陳姓兄弟三人所開資本無多生涯頗盛一椽瓦屋設短榻縱横大有座上客常滿之概前日保甲局緝獲竊賊一名送請江寍縣趙筱帆大令訊究賊供所得贓物寄頓某烟館並有同夥四人借住其内大令據供立卽飭差前往捕賊起贓果獲到賊犯四名贓物若干一併解縣候辦而烟館主則早己聞風逺遯不知所知矣○金陵每届歳暮之時鄉人輙挑負魚肉鷄鴨之類入城承售本月十一日晌午時有六合鄉人某由肩挑生鴨十數頭沿街喚賣行至評事街忽遇乙内丁戊西流氓乙先向甲取鴨三隻言定價值携鴨欲去甲向索錢丙曰有我在無慮也遂任其携去未幾丙又取鴨三隻携之逕去甲索值丁曰有我償錢無何丁又取三鴨欲行中正之戊曰我在何慮無償價者甲遂又聽其所之旣而乙丙丁良久不復來甲乃向戊索鴨價戊曰買汝鴨者乙丙丁也非我也胡向我索錢於是兩相爭鬧遂至用武正互鬧間適江寍縣趙小帆大令鳴騶過此飭役將兩造帶至縣署訊悉情由飭將戊重責五百板押交同黨賞申報餅一枚以償所失甲乃叩頭無算歌功頌德而去 
[五茸寒籟]  
　　松江訪事友人云城南小校塲世英堂向供關壯繆像與提轅僅隔一衣帶水住持僧松化自楚中來駐錫於此歴有年所於本月初旬示疾怛化其生前因與提憲同鄉故時相過從類於東坡之與佛印病危時曾托人將遺蛻火化十一日午前由王姓哨弁派人就曠地挖成深溝堆滿柴草舁槥其上付之一炬事後復將殘肢零骼一一檢出用麫粉二斤和揑成圑駕舟齎赴浦濱抛入水中以證清靜寂滅之因果松人見所未見皆以爲異○郡城某姓薙髮店學徒因掉弄唇舌爲夥件所呵並擬於翌晨邀集同業至茶肆評理徒聞之惶急萬狀入晚潛取砒石吞服同伴見而驚呼赶用洋皂水及糞汁灌下得將毒物吐出免致傾生然亦險矣 
[雙旌並蒞]  
　　狼山鎭總兵曹肯堂鎭軍江蘇候補道黎觀察榮翰均於昨日來申午後先後命駕至道營廳縣各衙拜會至上海縣署時黄大令飭家丁擋駕 
[封日定期]  
　　本年欽天監擇定十二月二十日辰時封印大吉至光緒二十四年正月十九日午時開印行文各省一律遵照昨日上海縣黄愛棠人令以封印將届己飭差預備一切矣 
[糧道示諭]  
　　江蘇海運滬局抄奉江蘇糧儲道陸示諭一通照錄於左欽命二品銜督理江蘇蘇松常州太糧儲道兼巡視漕河監督蘇州關陸爲剴切示諭事照得本年三月二十六日奉倉憲札以交倉米色例應愼選于圓潔凈不准稍有攏雜破碎蒸變等弊恭錄諭旨嚴札飭遵務將運通糧米一律兌交乾米倘騐有前項情弊立將米船駁回更換仍將該糧道及該管委員照例叅處等因迨沙船米石到通交兌艱難情形應己各有聞見半由行户丁役人等專圖自便不顧大局甚致串通耆舵私相授受偷攙抵換朦混兌收所致實屬不成事體查商船兌運漕糧責任匪輕凡爾沙船耆舵人等當知衣食世業理應格外愼重兌收之時不容弊混遷就雖經各前道出示嚴禁並飭滬局加意查察深恐視爲具文現值光緒二十三年分冬漕開兌伊始合再剴切示諭爲此諭仰商船耆舵人等知悉爾等兌收漕糧身家性命所繫務當加意查察如有次色低潮破碎之米立時禀明總局並監兌委員及紳董等復驗退換切勿徇情收受自取咎戾將來到津設有霉變等事惟該耆舵是問倘查有攙換朦混情事定卽提訊從嚴究辦監兌各員亦當引爲前鑒秉公認眞稽察切勿虚應故事同干重咎其各凛遵毋違特示 
[上海縣示]  
　　欽加鹽運便銜在任候選道特授江蘇松江府上海縣正堂黄爲出示嚴禁事奉本府憲札開奉按察使司吳札奉總督部堂劉批高郵州禀籌議相騐各費由官捐廉給發由奉批禀摺均悉仰江蘇按察司轉飭遵照並飭知照地方自盡命案屍親揑誣訛詐最爲可恨所請重申禁令頒示發貼之處應卽由司查照辦理等因到司札府轉飭到縣奉此合行重申禁令出示曉諭烏此示仰合邑軍民諸色人等一體知悉自示之後凡有自盡命案不准屍親藉案揑誣訛詐滋擾倘敢故違許該地保等指名禀縣定行提案從嚴究辦决不稍寛各宜凛遵切切毋違特示 
[開兌漕米]  
　　南市江蘇海運滬局開局日期及所定章程等均己登本報兹經總辦舒太守定期昨日先行開兌錫帮漕米 
[清除垃圾]  
　　本邑南市一帶垃圾前由各挑夫運往沿浦灘堆積現在該處己築馬路一切均須潔凈此項垃圾遂無處可置十六鋪三巡防局委員商請馬路工程局委員朱森庭明府轉商上海縣黄愛棠大令因令各局員雇駁船四起在沿灘裝載垃圾所有工資由工程局籌給現己馬路一律告竣而工程局亦將裁撤此項垃圾船經費無從著落前日由朱明府飭差持片往十六鋪南北中三巡防局請各局員禀知總巡鍾受百明府嗣後所有垃圾仍歸舊章辦理云 
[商理訟案]  
　　昨晨十一點鐘時美國駐滬總領事古納君駕蒞英界會審公廨拜會讞員張賡三直刺請查本國商人控案之未經訊結者傾談良久始命駕而歸 
[移提追欵]  
　　有范坡生者姑胥臺畔人也久客滬江不知所操何業曾向各小錢莊借出空票爲數甚多且糾合其儕起會數次近有因案管押法界公廨之某甲供出范處存有會欵洋銀數百圓延不清理讞員鄭景溪大令因於昨日飭包探恊同英界包探偵至五雲日昇茶樓將 
 
 

Page 4

 
 
范拘獲帶回歸案辦理 
[控誘移縣]  
　　李貴林投楊樹　巡防局控被陳梅卿誘拐胞妹等情昨日由局員某君移送上海縣署請究黄愛棠大令飭值日差收管候訊 
[覆轍堪虞]  
　　粤東某邑人陳大益現在本邑電報局辦公前日適逢西人禮拜之期乘脚踏車至虹口飛行於西華德路中徜徉自得及抵天潼路正欲轉灣適有某西婦乘東洋車迎面而來致於碰撞西婦從車中翻仆於地幸未受傷而陳之脚踏車輪己多屈曲爲藍副捕頭所見將陳與西婦一併帶至捕房後略詢數言叱令退去 
[工人受傷]  
　　粤東某邑人某甲年祗一十有六在本邑虹口百老匯路祥生船廠學習冶鐵昨日工作之際偶不留意致被機器軋傷左足立時血肉模糊司事人立倩工役舁送同仁醫院求治雖無性命之虞想不能免於殘廢矣 
[脫簡]  
　　昨日本報登孤山梅信之第一則出家焚修亦十餘載下有本月某日忽然圓寂一時弔者盈門比及封龕己歴兩晝夜二十三字當第二校讐之後交付手民改正手民漫不經心以致遺去合卽補註俾成完璧 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[狂風覆艇]  
　　温州訪事友來函云柟溪地方有糞船一艘滿載人發瘀初三日申刻渡江驀遇狂風舟小把舵不穏以致帆折檣傾轉瞬間全船翻覆同舟三十餘人均占滅頂幸經營船某弁督飭水師兵赶卽撈救均得登彼岸維三人早與波臣爲伍不獲生還亦云慘矣 
[鶯粟歉收]  
　　厦門訪事友來函云同安鶯粟土漿每届臘月間卽有頭春新漿上市本年自入冬以來久無雨澤以致阿芙蓉花田中尚未一見據鄉民言若照此光景恐來年所收不足五成也 
[蘭亭佚事]  
　　紹興訪事人云紹興府餘姚縣文童沈士槺於府試初覆卷中夾有狀詞一紙太守卽懸牌示儆云該文童甚屬荒謬將卷扣除發學著廪保查究以嚴場規而勵士習云○紹興訪事人云山隂縣境勞家坂某甲向業雕花匠聘妻係鄰村任家坂某姓之女年己長大無力完娶女之父母另許别家將擇吉過禮甲知之糾人前往搶親適見鄰家之女甲急不能擇而以爲聘妻也向前樓抱鄰女大聲號哭聘妻聞哭聲出外窺探有人指點曰眞鼎至矣甲卽舍鄰女而搶聘妻以歸當夜交拜成禮設無旁人指點恐鄰女不免强暴之辱矣 
[漢臯仙佩]  
　　漢口訪事友函云有張福　者不知其何許人某晚率領多人在漢上楊千總巷口將本坊地甲沈方亭痛加毆打因張戚朱某曾竊王開泰醬缸經園主在仁義司報案由司將朱拘獲薄責交沈保看管張得信後糾集黨羽赴沈保家將朱掠出將沈拖至街心痛毆聞沈保命在呼吸不知如何了結也○前有康卓堂者在江漢關署投禀開辦電燈公司嗣經瞿賡甫觀察批示謂有現銀十五萬兩存放有成恊成兩銀號方准開辦云云兹康君又在府署進禀經余堯衢太守批示云康焜等旣據一再禀稱實有的欵十五萬兩存滬德豐洋行似較著實惟是否係華商存欵究從何來俟行文上海查明禀請核辦餘悉此批○年關伊邇宵小叢先凡長江各埠停輪之所恒多扒手之患目下尤甚如黄石港圻州黄州諸處更爲若輩出入孔道有巡察之責者尚其加之意也 
[訊責滋事]  
　　南市江蘇撫標滬軍營帮帶劉千戎前日飭人持片將趙四福同妻王氏並其妻弟王道生船户葉樹生一併解至二十三七鋪巡防局中略謂趙等深夜與人在馬路橋堍南昌閣酒店中飲酒口角爭毆乞請訊懲等情局員姚殿卿二尹立卽提訊趙福生供本邑人在製造局爲工匠是晚在南昌閣酒肆沽飲與王道生兩人因購食餛飩起釁互相用武以致失去銀對時表一枚向之理論反被掌頰此事實緣顧永根從中唆使所致乞請究辦質之葉樹生供稱小的是晚亦在南昌閣聚飲與王等爭喚餛飩口角打架顧等均己脫逃二尹謂爾等在外酗酒滋事實屬可惡喚令掌頰四十下飭具結在案趙福生所失之表著自行尋緝趙土氏姑念女流不予深究著速回家以後如再滋事定干究辦 
[上海縣署瑣案]  
　　匪人陳子亭串同虔婆葉楊氏誘售女孩尤愛寳經尤之寄父沈如雲控諸英界公堂讞員張賡三直刺提訊之下將一干人移送至縣前晚縣主黄愛棠大令倩帮審委員蔣壽林刺史升坐花廳提訊沈訴稱原籍蘇州储屬某邑年五十有六橋居治下新閳現操雜貨業與葉楊氏鄰居上年九月某日由友人介紹撫同鄉尤介眉之女愛寳爲螟蛉迨今年九月二十日妻子嗔愛寳作事不愼略加訓責陳爲葉楊氏之寄子聞有是事卽出頭恣横次日愛寳忽失所在尋訪無蹤陳亦連日不返諒被伊等誘去是以控諸新閳巡防局經局員老爺移送英界公堂轉送案下陳供稱小的係松江府屬婁縣所轄泗涇鎭人年二十有六前在治下虹口以薙髮爲業本年九月初旬無端患病遂借住寄母家延醫療治至二十日見沈妻及媳將愛寳凌虐不堪因之上前解勸未幾小的病痊卽依某整容匠爲夥不料愛寳私行逸去沈遂誣指小的及寄母誘逃當巡局老爺拘訊時己鞭責藤條一百下及至英界公堂又經張大老爺將寄母之子阿毛提究葉楊氏供稱小婦人年四十有六丈夫己故生有三子阿毛居次後又撫陳爲義子九月二十日沈妻及媳將愛寳毒毆小婦人等曾經解勸次日愛寳卽不知去向沈遂誣指小婦人誘匿並牽涉阿毛小婦人以受累難堪願將童養媳趙桂金交沈爲質一俟偵獲愛寳再行領回如愛寳到案供出小婦人等有串拐事情自甘加等治罪阿毛供稱小的年二十有三此事實被沈誣控現在小的願將未婚妻趙氏卽桂金質於其家叩求鑒宥桂金供稱年一十有二前者沈曾唆使誣指婆婆誘匿愛寳尤供稱小的在蘇得悉此事是以附船至申刺史以葉楊氏願將童養媳爲質未便准行諭令兩造出外訪尋一俟尋見愛寳再行訊究○沈仁元控徐長生借錢不遂攫去棉被前晚黄大令倩蔣刺史升堂提訊沈訴稱小的在治下開設匝子作徐係父親所收學徒前向小的借洋銀二圓小的不允遂將棉被攫去押錢一千四百文向之論說持刃行凶無奈扭請大老爺究辦徐供稱小的係蘇州府屬某邑人借錢不給不得己而取伊棉被押錢曾許伊明年四月中贖還並無行兇之事刺史判令將徐笞責二百板著赶緊回籍不准逗留押票給沈令自行贖取 
[英界公堂瑣案]  
　　九十號印度捕解紀阿林至案禀稱此人專以病牛之乳渾與人飲之最易致疾是以拘入捕房告知捕頭解請訊究紀供稱小的係本邑人不知所豢之牛有疾故將乳誤售與人讞員張賡三直刺商諸薩副領事然後判罰洋銀五十圓○四百二十一號華捕解徐杏福至案禀稱昨日小的巡街時見此人吞食洋烟覓死故帶入捕房今者捕頭令送案請究徐供稱小的係蘇州府屬某邑人流落滬江無以爲食向兄借錢不允無奈尋死今旣到案叩求大老爺施恩直刺問爾兄現在何處供稱兄長不肯收留是以小的不願前往矣直刺著暫送粥廠留候明春資遣回籍○包探陳阿九禀稱賊犯王富春竊取張春源家皮馬褂一件報捕後捕頭令小的拘獲吊出原贓解案請究張投案領贓王供稱小的確曾行竊惟求大老爺開恩直刺判令笞責一百板贓給還失主○包探張阿五禀稱賊犯張仁昌竊取衞錦記家金臂釧及翡翟首飾報捕後捕頭令小的查獲再三詰問堅不肯招出窩贓之處今特解案請究衞投案請追贓物張供稱小的行竊是實原贓携至杭州寄與友人某甲處請大老爺移文往吊可也直刺判令笞責二百板○匯中洋行執役之加福不知其姓氏籍貫某日竊取洋瓶數枚報捕後捕頭令四百五十三號華捕查獲解往公堂匯中洋人投案請辦加福不敢狡辯一味求恩直刺判令枷號兩日○賊犯陳杏林竊取恊隆紡紗廠内棉紗兩紥旋由某號巡捕拘獲解送公堂恊隆洋人投案訴請嚴懲陳供稱小的行竊該死以後當革面洗心矣求大老爺暫恩貸直刺判令枷號三日 
[法捕房發落]  
　　昨禮拜一鄭大令蒞捕房會同鈕副捕頭發落各案命提辱駡西捕不服查問之戴四福著照原斷先行枷號半個月期滿責放○萬安樓棧客徐文軒被茶房王松山掌頰受傷控奉鄭大令提訊著將王押候嚴辦該棧不應任用强横之人爲茶房著具結送案昨日該棧呈具切結大令飭明日投公堂候示○徵康錢莊倒閉後莊主蔡徵麐執事陸漢章虧空巨欵經鄭大令迭次訊供並提到欠銀不付之倪愼齋并押候嚴辦昨日命提蔡等一干人到案復訊蔡供用陸漢章爲執事一應進出皆由陸經手小的於十月内己賠墊洋一千餘元實難周轉求請向陸嚴追大令以陸屢次逾限延不清理著先行掌頰五十下陸叩首求恩願 
 
 

Page 10

 
 
再限四日理楚如再逾限願甘重辦大令以倪愼齋任意玩延著拖下從重掌頰倪供此項欠欵皆錢紀生所欠請提到案大令謂爾向徵康借出莊票當惟爾是問屢次保出因何不理著掌責五十下一并還押著將雲騎尉執照交案查騐 
[美界捕房紀事]  
　　前日甲乙丙丁四成衣匠相遇於北河南路因索錢債以致揮拳四百三十四號巡街華捕見之一併拘入捕房捕頭著押入丐牢閱片時始釋去○昨日浙江某邑人陳阿五至菜市街某肉攤購肉若干斤爭多論少以致互毆一百五十一號華捕見之拘入捕房捕頭令押入丐牢閱片時始釋去 
[蘇省官報]  
　　十二月十三日前任廣東學憲惲彥彬常州人由粤來卽辭行通判陳澍棠禀知赴寗見制憲知縣劉樹仁禀辭赴常州　算交代縣丞郭學齡禀知奉委瀏河釐局差管帶撫標巡緝快船營儘先遊擊任毓山由金澤鎭防次來○十四日記名簡放副都統瑞徵正黄旗人由金陵來首府桐禀知本日三覆九縣文童十五日校閱九縣武童外塲十六日校閱九縣武童步射兼内塲通判陳鴻材禀知由滬解捐項回知縣施沛霖禀謝奉委海運津局差又陳官慶禀銷木瀆厘局差並謝飭知拿獲大宗偷漏蒙記功一次又兪世球禀銷元崑新催兌差綺科浙江舉人王壽搏杭州人由籍來卽辭行縣丞馮詠芝禀銷長洲丹陽催兌差又范　蓀禀知奉委木瀆釐局司員差　辭○十五日知絲武麟禀知赴寗見制憲又李嘉福禀銷上海公幹回又汪鳴鳳銷期服假又陶聯琇銷假禀知赴滬見道憲縣丞郭學齡禀辭赴瀏河厘局查騐差巡檢張恭壽禀謝奉委吳江縣保甲差又武維周禀知奉飭蒙部核准府照磨倪德培禀知奉飭派蘇差委請補金壇縣典史卓煊禀謝奉飭十七年分冬防案内蒙記大功一次管帶撫標巡緝快船營儘先遊擊任毓山辭赴金澤鎭防次管帶蘇防後營正任常州右軍守備徐誠檀由木瀆回 
[上海六馬路仁濟善堂籌賑公所施子英經收山東順直澍北川東賑捐十一月初一至三十日第廿九次清單]  
　　初一日沈門王氏洋十元○初三日仙鎭錫堂氏求母康健兒子易養洋五元南徐胡巽臣二元心愿氏二元○初四日尹氏洋十元○初五日懋賢氏洋五十元守泰氏十元○初七日徐柳亭洋三十元婁柬恆農醉雪山人求人口平安拾元沈子軒求病愈三元夏三茂二元○初八日錢慶淑洋十元無名氏二元陳定甫一元○初九日潘門石氏洋五十元綺香主人求牙恙全愈恆孚募愿記各十元恆孚桶内另户錢合洋三元一角無名氏無名氏各二元方世記五角宏仁烟號銅洋一元○十二日泰州不留名集募洋四十四元詹淦泉爲姪宗承求病愈洋一元○十四日董斌夫由邢厚記來王符氏久病求愈各洋廿元達源莊來無名氏十元隱名氏二元○十五日姚端卿翁交來浦上無户氏洋二百元和豐號來寳厚堂洋十二元慈溪絲學正堂李十元無名氏三元○十六日沈小竹翁來無名氏洋二百元周振庭求病愈六元徐式玉一元高平如五角○十七日弇山姜福洋十五元萬椿銅洋十元○十九日席子眉洋二百元○廿一日南潯賓餘堂同仁洋四十元怡樂居廿元常熟不留名一元○廿三日趙似記洋一百元上黨氏聊盡心愿廿元譚老太十元嘉會堂五元○廿五日陳應均洋十元○廿八日壽萱氏爲子嘉蓀求外症速愈洋十元節盦氏叔吟氏完董愿六元○三十日高足生洋一元○十一月份共收洋一千一百九十二元一角扯　五三申元八百七十三兩八錢零九厘銷洋十一元連前共收元四萬五千八百零五兩三錢三釐除解各賑欵外凈存元三千零零五兩三錢零三釐銅洋五百二十一元四角 
 
 
 

Page 11

 
 
[光緒二十三年十二月初二日京報全錄]  
　　宮門抄○諭旨三道錄前○黔撫王奏爲總兵留黔補用片○閩督邊奏爲遴員請補陸路叅將摺○又奏爲總兵到省飭赴新任片○總兵牛奏爲接任鎭篆日期摺○陜督陶奏爲揀員借補叅將摺○太常寺奏爲簡員署理卿缺摺○陜督陶奏爲甄别州縣留省補用片○又奏爲叅劾屬員片○十二月初二日理藩院鑾儀衞光祿寺廂白旗值日無引見○善耆假滿請安○山西學政錢駿祥到京請安○湖南正副考官朱益藩陳同禮到京請安○睿王瀾公敬昌各請假十日○慶公溥伺各續假十日○明桂續假五日○内務府奏派雍和宮熬粥派出啓秀○召見軍機錢駿祥朱益藩陳同禮○○王毓藻片再查記名總兵劉鎭湘現年五十八歳湖南長沙縣人由武童於咸豐六年投効湘營克復武漢城池給子六品頂戴嗣因收復九江府城保免補外委以把總儘先拔補旋因調援皖省夾擊粤捻大股並攻克太湖潛山等城保免補把總以千總儘先拔補並戴藍翎同治三年帶隊剿賊隨同克復金陵省城保免補守備以都司儘先補用又困攻克廣東嘉應州城保免補都司以遊擊儘先補用並換花翎六年調赴山東克復饒陽縣城保免補遊擊以叅將儘先捕用並因歴年辦理省防及勦平捻逆保免補叅將以副將儘先補用光緒元年因辦菏澤賈莊大工合龍修築南北岸長隄並防護三汛安瀾等案出力保俟補副將後以總兵補用旋隨前四川督臣丁寳楨赴川勦辦雷波夷匪迭破田家灣等處堅巢邊境肅清保免補副將以總兵記名簡放並給挶勇巴圖魯名號均奉諭旨允准在案十八年調黔差遣現在管帶定廣恊練軍認眞巡緝地方敉安洵屬勇敢有爲不可多得之將領合無仰懇天恩俯准將該員劉鎭湘留黔補用以資任使出自鴻慈除履歴咨送兵部查照外謹附片具陳伏乞聖鑒訓示謹奏奉硃批著照所請兵部知道欽此○○頭品頂戴閩浙總督臣邊寳泉跪奏爲遴員請補陸路叅將恭摺仰祈聖鑒事竊照准補浙江撫標中軍叅將叚生福病故所遺係陸路題補之缺准到部咨第二輪第三缺輪用揀發人員行令揀補等因查浙省現無揀發人員照章以應歸揀發班次之補用人員請補臣隨於浙江省己收標陸路補用各參將内詳加遴選其名次在前之劉昌有請假回籍久未接報回標韓進文籍隸本省例應廻避唐連勝業己病故俱未便請補惟查有留閩浙補用叅將管定武年五十三歳湖北江夏縣人由武童投軍著績遞保花翎補用遊擊於克復武康湖州各城並三次截剿竄賊出力保奬同治四年十月二十六日奉上諭著以叅將補用欽此嗣據檄調來閩差遣考發督標奏留閩浙補用光緒十七年七月初四日奉上諭著照所請等因欽此咨部覆核請註册歸入揀發班序補該員年力正强營務諳練現署福建連江營遊擊辦理裕如前在浙江剿匪立功情形較爲熟悉以之補授斯缺堪期勝任核與例章亦屬相符合無仰懇天恩俯念浙江撫標中軍叅將員缺緊要請以該員管定武補授於營伍地方均有裨益如蒙兪允俟部覆到日給咨送部引見除飭取履歴另咨外謹會同浙江巡撫臣廖壽豐浙江提督臣陳濟清合詞恭非具陳伏乞皇上聖鑒勅部議覆施行謹奏奉硃批兵部議奏欽此○○邊寳泉片再浙江定海鎭總兵余朝貴入都陛見現己由京旋閩應卽飭赴本任供職以專責成除檄飭遵照外理合附片陳明伏乞聖鑒謹奏奉硃批知道了欽此○○頭品頂戴記名提督新授甘肅新疆巴里坤鎭總兵奴才牛允誠跪奏爲接任巴里坤鎭篆日期叩謝天恩恭摺仰祈聖鑒事竊奴才欽承簡命補授巴里坤鎭總兵當卽呈請撫臣饒應祺代謝天恩奉旨知道了欽此維時搜捕甘肅南山零匪留駐玉門兹因防務告竣　撫臣附奏應卽飭赴新任以專責成奴才遵卽　赴巴里坤准署鎭黄萬鵬飭委署中軍遊擊易成臨於光緒二十三年十月初三日將巴里坤總兵官銀印一顆王命旗牌十面桿並卷宗移交前來奴才謹設香案望闕叩頭謝恩伏念奴才一介武夫毫無知識媿寸功之未建忽專閫之謬膺凡整頓營伍鎭撫地方固守邊防清查匪類在在均關緊要如奴才愚昧懼不克勝惟有竭盡血誠矢勤矢愼遇事禀呈甘肅撫臣認眞經理以冀仰答高厚鴻慈於萬一所有奴才接篆任事日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○頭品頂戴陜甘總督臣陶模跪奏爲揀員借補要缺叅將以裨營伍恭摺仰祈聖鑒事竊臣接准部咨甘肅提標中軍叅將員缺係題補第一輪第十缺輸用捐輸人員該省捐輸無人應作爲第二輪第一缺飭令迅揀儘先人員請補等因臣查甘肅提標中營叅將一缺爲標營領袖表率羣僚經理糧餉事繁責重非精明廉幹之員難期勝任隨在於曾任實缺儘先人員内逐加遴選查有記名總兵寗夏鎭標右營遊擊師平春才具練達辦事勤愼且在甘年久於地方營伍情形最爲熟悉以之借補斯缺實堪勝任亦與部章相符合無仰懇天恩俯念員缺緊要准以該員師玉春借補甘肅提標中營叅將以期得力如蒙兪允俟接准部覆後卽行給咨赴部引見以符定制除飭取該員履歴清册送部查核外所遺寗夏鎭標左營遊擊員缺甘省現有應補人員容臣另揀請補謹會同署甘肅提臣張永清合詞恭摺具陳伏乞皇上聖鑒訓示謹奏奉硃批兵部議奏欽此○○經筵講官革職留任禮部尚書管理太常寺事務臣懷塔布等謹奏爲請旨簡員署理卿缺恭摺仰祈聖鑒事竊准侍衞處文稱倭爾从扎薩克固山貝子察克都爾色楞病故應需乾清門侍衞滿州蒙古四五品京堂内奏請簡派一員前往致祭等因光緒二十三年九月二十七日具奏奉旨派出太常寺少卿貴昌致祭欽此欽遵等因前來臣貴昌遵於十三日請訓馳驛前往查臣寺恭備壇廟大祀皇上親詣行禮蕭贊明禋禮節至爲繁重臣寺堂官應備各項要差誠恐不敷分司其事臣等公同商酌惟有仰懇聖裁簡員署滿少卿之缺以重祀事而昭誠敬伏乞皇上聖鑒謹奏奉旨欽此○○陶模片再准部咨道府同通州縣毋論何項勞績保奏歸入候補班人員以到省之日起予限一年詳加察看出具切實考語分别繁簡補用等因歴經遵辦在案兹查三品銜候補班前儘先補用知府劉兆梅於光緒二十一年三月初七日到省連閏扣至二十二年二月初七日試看一年期滿又候補知州李篤慶於光緒四年三月初七日到省扣至五年三月初六日早己試看一年期滿因時值甘省係屬變通章程漏未甄别今應補辦由藩臬兩司出具考語詳請具奏前來臣查劉光梅才識閎通辦事勤敏季篤慶年强才裕辦事愼勤均堪以原官留省照例補用除將各該員履歴清册送部外理合附片具陳伏乞聖鑒謹奏奉硃批吏部知道欽此○○陶模片再臣查有花翎知储銜甘肅候補直隸州知州王運元遇事鑽營不顧行止前與甘肅試用典史惠熙因買物饋送抗不清價彼此控揭數年惠熙形同市儈專以古玩等器勾結宦塲乘間漁利不遂所欲則挾制多端均爲仕途敗類又前辦省城東崗鎭厘卡委員甘肅候補按司獄郭熾昌承辦厘務不知認眞稽查任聽書巡需索滋弊若罔聞知實屬有忝厥職據甘肅布政使曾鉌按察便丁體常稅厘總局蘭州道黄雲先後詳請奏叅前來臣覆核無異均未便稍事姑容相應請旨將花翎知府銜甘肅卽補直隸州知州王運元甘肅試用典史惠熙甘肅候補按司獄郭昌卽行革職以清仕途而示懲儆王運元并請拔去翎枝與惠熙一併驅遂回籍謹附片具陳伏乞聖鑒訓示謹奏奉硃批另有旨欽此 
 
 

Page 12

 
 
[光緒二十三年十二月初三日京報全錄]  
　　宮門抄○諭旨一道錄前○陜西學政趙奏爲新建實學書院落成並辦理情形摺○山西學政黄奏爲請假回籍修墓摺○大學士管部崑奏扎薩克圖漢部落鎭國公呈訢被叅寃抑請旨飭查究辦摺○閩督邊奏爲出省校閱營伍摺○陜督陶奏爲武員不職請旨革職片○十二月初三日吏部翰林院廂紅旗值日宗人府引見六名吏部三十一名刑部三名國子監二名廂黄蒙六名廂黄漢四名正白蒙二名正黄滿八名頤和園十八名○普公舒存各假滿請安○鄭王八額駙奎公董福祥各請假十日○熊起磻謝授浙江知府恩○良培續假十日○吏部奏派揀選官缺派出敬信溥良堃岫溥頲○召見軍機熊起磻○皇上明日己刻閱視玉牒畢至南海皇太后前請安後還宮○○頭品頂戴陜西巡撫臣魏光壽陜西學政翰林院編修臣趙惟熙跪奏爲新建實學書院落成謹將辦理情形恭摺具陳仰祈聖鑒事竊臣惟熙於上年四月十二日會同前護陜西撫臣張汝梅奏請創建格致實學書院一摺五月初七日奉硃批着照所請該部知道欽此欽遵在案竊惟國事待人材而理人材資學校而成不實之求而名是尚其作育與未學同鈔本之務而末是圖其造就與無材等宗旨旣失微特規模剽襲百無一成卽成焉而亦不可恃以爲用臣惟熙於去秋試事竣後卽會商臣光燾度地於涇陽縣治前學臣許振褘奏建味經書院之惻庀材鳩工昕夕從事委派涇陽縣學各官督理監修兹於十月二十日一律工竣臣惟熙親往驗收工料尚屬堅實規模亦覺閎廠四周餘地甚多可爲將來推廣學舍及一切講求製造之用擬命名曰崇實書院中分四齋曰致道齋以周易四書孝經爲本儒先性理諸書附之兼考外國教務風俗人情而致力於格致各學以儲明體達用之材曰學古齋以書經春秋三傳爲本歴代史鑑紀事附之兼講外國古今時局政治並一切刑律公法條約以備奉使折衝之選曰求志齋以三禮爲本正續三通及國朝一切掌故之書附之兼及外國水陸兵法地輿農學礦務以培濟世經邦之略曰興藝齋以詩經爾雅爲本周秦諸子及訓詁考據諸書附之兼習外國語言文字並推算測量以遞汽化聲光各學以裕制器尚象之源每齋擬先設肄業生十五名由學臣於歳科兩試調取年二十四歳以内心地誠篤資性聴明之生員分齋肄習將來漸次推廣以每齋四十人爲定額齋學長一人司分教之任至山長一席必須擇識達古今學通中外之儒方能勝任愉快兹查有主講味經書院賞加國子監學正銜咸陽縣舉人劉光蕡品高學邃留心經世於格致各學夙所講求可以兼掌此席將來經費稍充生徒加衆或專訂或另延再當斟酌情形辦理至肄業生員擬月給膏火銀二兩五錢每日早起講習中學二時考求西學又二時中有所得則以其餘間撰爲札記朔望送山長校閱季終送學政評次而殿最焉如有徒事鈔襲毫無發明者斥出每月初六日由督撫學政司道各官輪流課試其學業精通才能卓越者應遵總理衙門歷次奏定章程由督撫學政會考保送以備器使至此次修造經費係由三原涇陽兩縣及義紳富捐集束修膏火各項則暫撥閒欵應用將來俟機器紡織局開工後獲有贏餘再爲陸續挹注以資接濟而符原案臣等仍當隨時稽查以期成就人材用上備聖朝之採擇所有書院落成各緣由謹會同陜甘總督臣陶模恭摺具陳伏乞皇上聖鑒再此摺係臣惟熙主稿合併聲明謹奏奉硃批該衙門知道欽此○○江西學政内閣學士兼禮部侍郎銜臣黄卓元跪奏爲微臣原籍祖墓被水衝刷懇恩給假回籍修理以盡追逺恭摺仰祈聖鑒事竊臣奉命視學江西於本年十月二十八日報竣業經恭疏題明在案兹新任學政臣李紱藻行將抵省臣交卸後例應回京覆命惟近接家信知臣籍於本年夏間山水陡發祖墓多被衝刷瞻望松楸不勝馳念亟擬回籍修理以妥先靈而盡追逺之誠合無仰懇天恩俯准賞假三個月俾臣回籍修墓俟假期届滿修墓事竣卽當入都恭覆恩命斷不敢稍事延遲自外生成所有微臣請假回籍修墓緣由理合恭摺具奏伏敢皇上聖鑒訓示謹奏奉硃批著賞假三個月欽此○○經延講官東閣大學士管理理藩院事務都統臣宗室崑崗等謹奏爲扎薩克圖漢部落鎭國公呈訴被叅寃抑請旨飭查究辦恭摺仰祈聖鑒事前接札薩克圖漢部落鎭國公阿育爾色德丹占札木楚呈報該公屢被叅處皆出自烏里稚蘇台將軍大臣欺壓寃抑莫伸擬親身進京逐件聲明懇請代爲昭雪等語正在核辦間復由該公歴述被叅寃抑緣由呈遞到院臣等查該公阿育爾色德丹占札木楚前於光緒二十一二年以藉端索賄假公攤派兩經烏里雅蘇台將軍等奏叅奉旨交臣院嚴加議處先後革去盟長罰世襲俸六年本年七月間復經烏里雅蘇台將軍等劾其不能結案擅離職守欽奉諭旨革去札薩克之任按其被叅各欵實屬咎有應得情無可原惟據該公呈訴竟有與原奏大相逕庭者如原奏所叅該公前後接收台吉那遜布彥吉爾噶拉兩次所交銀單五千兩該公直至被控成訟始行交出而該公所呈則謂那遜布彥吉爾噶拉欲與將軍送禮該公僅止替說於銀欵並未經手又如原奏所叅該公於十七八兩年因辦差攤派八千餘兩並非各旗差費實係格外私攤假公肥己而該公所呈則謂此項銀兩係因各旗札薩克欲辦回邦助三音諾彥十二差户公同情願出銀八千餘兩差人赴京辦理共用銀六千餘兩尚餘銀二千五百餘兩存備公用並未入己又如原奏所參查辦攤派之時該公並未呈報卽於九月私赴庫倫遣人追至阿碩沁貝子交界該公抗不回烏而該公所呈則謂赴庫倫拜佛己報明盟長有文可查並非私自前往將軍亦並無派人追至交界之事以上各欵均與原詞迥不相符或係該公飾詞狡辯或係果有寃抑非可懸揣而知其索賄有無實據攤欵是否肥己赴庫倫拜佛曾否具文呈報自宜確切覆查至所稱在京辦理差户共用銀六千餘兩之多事關賄託公事虚實尤應澈究臣等查烏里雅蘇臺將軍現己簡派貴桓可否俟該將軍抵任按照該公所呈各節飭令逐一確查秉公擬斷伏候命下卽由臣院劄令該公先行回旗聽候查辦並將該原呈譯漢送呈軍機處備核所有札薩克圖漢部落鎭國公呈訢被叅寃抑請飭查辦緣由理合恭摺具陳伏乞皇上聖鑒訓示謹奏奉旨另有旨欽此○○頭品頂戴閩浙總督臣邊眷泉跪奏爲恭報武闈竣事出省校閱營伍日期仰祈聖鑒事竊照光緒二十三年輪應查閱閩省營伍奉旨派臣校閱時值本年舉辦文闈事竣接辦武闈例應由臣主試謹於十月初三日在南校塲開考校閱馬步箭弓刀石舉墨十四日内塲默寫武經十五日揭曉恭疏題報在案臣卽於十一月初六帶印出省校閱興泉永汀漳龍各府州屬營伍官兵並赴厦門校閱水師臣署日行公事飭委藩司李興銳代印代行緊要案件仍包封遞送行次自行核辦其通商事件向係隨到隨辦臣己咨商福州將軍臣裕祿暫行主稿核辦以免稽延所有微臣主試武闈業己試竣及巡閱營伍起程日期理合專摺具陳伏乞皇上聖鑒謹奏奉硃批知道了欽此○○陶模片再據寍夏鎭總兵王鐵安呈稱前帶宣威中旗馬隊副將李錦恒平日於營務毫無整頓所部馬勇類多老弱充數並有私行假退懸缺不補希圖侵冐情事實屬貪庸不職未便稍事姑容相應請旨將留甘儘先推補副將李錦恒卽行革職並不准投効他營以示懲儆而肅戎行謹附片具奏伏乞聖鑒訓示謹奏奉硃批另有旨欽此 
 
