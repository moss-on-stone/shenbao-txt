# 1895 - 202 - 4907816

 

Page 1

 
 
[新印繡像全圖三國演義] [  圖書集成局啓]  
　　三國演義一書崇正統斥奸臣寫意描情惟妙惟肖又得茂苑毛序始先生逐回評點益覺無微不至有美必臻本局以雪白連史紙印城裝釘　極華美卷首冠以銅板繡　百數十幅每回又增入畫圖二輻誠可盡善盡美髮憾無遺者矣茲巳告成每部分裝十二册碼洋一元五角　欲　購謝移玉申報館帳房　談可也 
[三百九十八號畫報告白] [  點石齋啓]  
　　孝女何氏高昌塞食生先生之長女也性淑慧解音律讀書能　大義今冬先生患瘍疾女年十有八因見病勢日劇濳於深夜焚香禱天刲臂和藥以進疾稍瘞卒以　治不得法先生遽歸道山聞者錯之女雖不以身殉然志亦可嘉矣茲繪爲圖以告采風者並他圖共九則附以叢抄册頁卽日出售此佈 
[吳淞口外宜審形勢添築砲臺論]  
　　自日本犯順以來狼戾鴟張大肆荼毒致旅順海州金州復州相繼失守東三省形勢已去大半兵輪槍砲旣非其敵　帶勇丁又不奮發國家千百萬兵餉徒擲諸無何有之鄉可慨也夫近因天時寒冷北地尤冰雪交加日人不耐苦寒　覺歛跡倘明春冰泮難保不猖狂如故若北洋能防守戒嚴無懈可擊無隙可乘則彼必别圖變計况邇來又聞露布遙傳捷書屢至克城復地轉戰爭先日人計無復之難保不覬　南洋天下事不必幸彼之不來當先嚴乎我之自守軍志有之曰不備不虞不可以師又曰備於不虞古之善教也吳淞一口外連大海上達長江爲江浙之門户雖西人之貿易於此者允爲保護將吳淞及上海言明爲戰外公地議於大七山口截以鐵甲戰艦俾日本兵輪毋得過雷池一步是則防守似可稍寛然而事難逆料備勿稍疎設有不測悔之已晚爲今之計不如扼守險要多築砲臺無事則藉資守禦有事則迭起環攻未始非思患預防之一法也按吳淞口在大七山洋面之東南隅外有口門二曰長江南口長江北口由銅沙而北經崇寶沙吳木峯而進者爲長江之路由北而南過木房灘干沙而往者爲杭州海所經之地由銅沙而西南直抵談家浜江東沙而來者爲黄浦之門此口以崇明爲屏蔽以銅沙爲保障雖談家浜亦有砲臺已扼南北兩路之要然海面廣闊縱横二十餘里且波濤洶湧沙線明滅僅恃一座砲臺恐有鞭長莫及之虞卽有艨艟巨艦扼守是處聲氣稍可聯絡倘敵船乘潮而北越過砲臺則駐防輪船亦惟僅敵一面無濟於事考江東沙地在吳淞口外孤峙海中直對長江門户俯視銅沙諸脚與談家浜得犄角之勢前時英人犯境籌議防守吳淞口者曾築三砲臺一曰江東沙砲臺二曰衣周塘砲臺三曰大砲臺卽今吳淞口砲臺是也衣周塘砲臺旣爲水所湮没獨江東沙砲臺獨存亟宜使勇丁赶緊修理其上安置克虜伯三百三十五墩大砲數尊庶與談家浜砲臺吳淞口砲臺鼎足並峙以扼銅沙尾入口之路以杜敵船直逼長江之漸且與長江口門互相牽連援引其勢方雄其備始周然長江亦不可不築砲臺也一宜築在吳木峰一宜築在崇寶沙吳木峰距談家浜三里許同在海塘之上直射外海所以吳木峯之水勢最爲湍急較他處爲險崇寶沙在銅沙石之後與吳木峯相對其形尤爲險固直伺敵人之背昔陳忠愍公祗築三砲臺雖衣周塘砲臺尚居其後猶得於浹晨之間連燬敵船數艘惜爾時僅防其左未防其右形勢似失於偏誠屬捍禦之稍疎若吳木峯崇寶沙兩處均有砲臺使彼左右受敵前後夾攻則使敵人動輙掣肘不敢正視勢必曳尾而遁矣然三處砲臺計其工程價值約需百餘萬兩當此軍需孔亟之秋何處可籌此鉅欵不如堅築土壘蓋土壘之用較之石砲臺鐵砲臺尤爲鞏固其法宜多築碉堡堡闊十五丈高十丈一堡一砲或兩砲如此卽爲土壘矣土壘之旁穴地爲壙深闊約四尺許内可伏二三人上用竹排作人字形以兩層爲度中夾舊絮務須濕透庶可避敵人砲彈每壘之旁至少開掘三四壙其中可藏樂彈可伏守砲之勇土壘上面旣列巨砲人字形之竹排亦不可省庶砲有蓋藏每土壘旁列木架一座高十餘丈以爲嘹臺以便伺察敵船臺以下宜造浮水砲臺以擊下路南洋鐵甲旣少勢不能遊弋海面互相救援互相邀擊以爭勝於洪濤巨浸之間僅爲守口計宜用大船二十餘艘較之長龍各船略爲長大前後各置一砲其上用人字形竹排兩層中夾濕絮下與船齊如敵犯彼口卽可由海邊赴援隨潮上下加以人力一日夜亦可行二三百里凡巨砲礙難加輪推行者可置於船之首尾以資轟擊因其進退活動可濟砲臺之窮且與土砲臺皆價廉工省倉猝可以置備誠水軍防務之一得也蓋今時兩國旣已開戰船艦槍砲一時難以購覓不得不出此便宜之策至於各口險要所在宜用堅固小輪船改爲雷艇昔意大利曾於兵艦内設有船塢尃藏雷艇俄土之戰俄人議造雷艇置於康士但了艦中旁用曲架加以艇簧不論波浪可以收放起落絶不損壞又有樹膠管運用之鍋犬汽入於懸雷艇之鍋中立可行駛神速與土國戰大得其利可見雷艇尤爲水軍中制勝之方我軍何弗仿而行之此上海鐵廠中不難製造者也此時吳淞口砲臺營鎗隊營以及上海滬軍防營各兵丁雲集雨萃若趁此無事之日可使彼等扼險築壘深掘土壙卽以掘壙之土而爲築臺之用一舉兩得計莫有便於此者惟督率之員當令其認眞工作愼勿草率了事必須堅實鞏固庶幾有用而臨事得收其效卽使敵人不至而我亦可有恃以無恐當軸盍審處而熟籌之乎 
[諭旨恭錄]  
　　十二月初九日奉上諭御史恩順等奏匪徒糾衆搶刦已獲人犯請旨嚴拿愍辦一摺據稱中城兵馬司吏目邱廷棨詳稱准宗人府咨送松常氏呈告宗室長佑等案内應將沈錫龍卽沈四王德元嚴傳遵卽拿獲沈錫龍送至官廳看守忽來多人持械將沈錫龍搶走等語輦轂之下竟敢將已獲人犯於官廳糾衆持械搶刼實屬目無法紀著步軍統領衙門順天府五城御史將沈錫龍及搶奪各犯一體嚴拿務獲送交刑部按律懲辦欽此 
[本館接奉電音]  
　　昨由京友電傅上諭二道敬謹譯登○十二月二十四日奉上諭雲南巡撫著崧蕃調補德壽著補授貴州巡撫欽此同日奉上諭原任兵部尚書烏拉喜崇阿由部屬歴官詹事洊陟正卿宣力有年本年正月以衰病降旨原品休致兹聞溘逝軫惜殊深深加恩照尚書例賜恤所有原任内一切處分悉予開復應得恤典該衙門查例具奏欽此 
[瀋軍日記]  
　　昨晚接本館派駐營口專探軍務之友人來信云十一月二十一日英領事班迪諾君遣兵目送書至海城交倭酋北山平助令倭兵不可入營口蓋申公法也晦日接北山覆書令各洋商遷避班君復致書云刻已封河遷徙不及矣二十二日大會衆鋪備儀餽英美兩領事及各兵船俱不受是日聞宋帥之兵在海城南八里河與倭人接仗大獲全勝二十三日未刻又聞兩軍交戰華兵死一人傷六人倭兵傷斃六百餘人至晚唐玉山倭兵放開花　子 
 
 

Page 2

 
 
墮落營中宋帥遵持重妥愼之旨退屯牛莊二十四日清晨人心皇皇楊　二　宦均往田莊臺暫避糧臺轉運局亦移至田莊臺遂益復人聲鼎沸電報局員黄錫臣大令帶同司事學生退往石三山站設局是日銀市每兩易錢十一千下午探得倭兵自缸旺寨退回亮甲山由感旺寨一路到營口並無敵人蹤跡據被掳逸出之人云倭兵入海城後凡華人之出城者僞兵目給以照會一紙首係蟹行書　號某人次寫第三隊官兵某姓某名下書大日本明治二十七年二月十六字樣其殆藉以要結人心乎然倭奴狡譎殊常切不可徒執一紙空言卽以爲有恃無恐也并　金復倭兵已至熊岳掠去十五歲以上二十歲以下之旗女二千餘口倭兵僞稱並不搶掠而此次竟兇悍若此豈非近於宼盜之爲乎至蓋州所駐　兵近日尚未見仗二十五日宋帥移營至田莊臺各軍皆來會 
[倭奴户籍志]  
　　頃閱倭字報章云東京内務省清查日本全國户計陽歴十二月三十一號止共七百八十五萬九千二百十八户四千一百三十八萬六千二百六十五人内男二千九十萬五千三百五十九人女二千四十八萬九百零六人華族共三千九百零五人内户主五百九十九人家屬三千三百零六人士族共二百零二萬四千三百十八人内户主四十三萬二千七百二十三人家屬一百五十九萬一千五百八十七人平民三千九百三十五萬八千零五十人内户主七百作十七萬五千六百二十二人家屬三千一百四十七萬六千七百八十一人　養兒女四千四百二十二人在監無籍者一千二百二十五人比前年多四萬一千六百四十八户二十九萬六千三百二十五人内男十五萬二千九百九十三人女十四萬三千三百三十二人按華族卽中國之宗室也士族卽中國之宦族也户主爲有業户之人家屬卽一家之人也觀此則倭奴全國之民僅得四十一兆餘曾不及中國十分之一乃近竟横行若此能勿令人憤懣難平耶 
[粤撫行程]  
　　新任粤東撫憲馬大中丞由京南下計程年内當可蒞止故轅下文武巡捕各官業於上月馳往南雄恭　憲節迄今日久仍無消息官塲隊傳電向前途詢問日前接到回電云中丞於初十日　　江西九江府隨卽取道南昌度嶺入粤屈指上元時節福星方可到省云 
[文星朗照]  
　　粤東信云官塲探知新任學憲惲文宗已抵三水河口立派官輪二艘駛往迎迓初時預備皇華館爲文宗暫駐襜帷之所現因文宗騶從繁多改用貢院業將貢院灑掃一新鋪陳美備此次文宗　節南來　三月之久　能到任聞因其夫人在中途仙逝遂致濡滯又聞學憲巳先發紅示到省涓吉於十八早登岸已時接印云 
[雄師北上]  
　　揚城爲南北孔道溯自海氛不靖以來各路徵兵遺將率多取道此間是以地方官備辦兵差極形忙碌本月中旬又陸續到有果勝軍數營有隨到隨行者有小作逗留者桓桓糾糾相屬於道直至十八日全隊甫經過竣逾日又有長勝軍左右兩營接踵而至亦分住南門城外各寺營規整肅紀律嚴明每見其入城購　皆有棚頭或什長督率迨廿一日統領萬軍門本華乘坐官舫由瓜洲入口駛抵馬頭又隨帶長勝中營健卒一營軍門遂乘輿登岸拜會運憲江都轉曁府縣各憲有見者謂軍門年約强仕劍眉方面不怒而威聲若洪鐘口若懸河輿前頂馬外有親兵八名俱著老薑黄色號褂黑絨鑲邊上書兩江督標長勝營親兵拜客畢仍返舟次小作勾留卽當起節北上據　以上　軍已由江督張香帥派駐長江各口防堵兹因接奉北省電信調往天津以便出關助剿到津後仍由欽差大臣劉峴帥統率云 
[金陵火警]  
　　金陵南門外樓器局後面有某甲者素以捉狗糞爲業某日晨起飽餐忽忽出門不料遺火於柴堆中一時冐穿屋頂烈烈轟轟不可收拾後經水龍馳至奮力救息鄰人得免殃及而甲父因病臥牀已成火葬　傷哉二十二日晚警　又　深悉南門外西街底將近五貴橋焚去茅屋四間入冬以來失火之事書不勝書何回祿君之不憚煩耶 
[胥江火警]  
　　姑蘇訪事人云本月二十日黄昏後蘇州胥門外小日暉橋左近某鋪因作晚餐不愼遺火積薪中致兆焚如之禍迨鋪中人知覺勢已不可收拾赶卽鳴鑼報警城内外各叚水龍飛馳而往吸水噴澆幾若銀河倒瀉時地方文武官員亦皆臨塲督救並飭差勇等彈壓搶火匪徒祝融氏東衝西突銳不可當尚幸封家姨歛戢威風不致蔓延無際閱半時許得以漸漸救息約計焚去房屋二十間左右迨各水龍唱凱言旋時已深夜矣 
[叅署走水]  
　　鎭江信云本月十六日清晨六出花飛至下午始止是晚更魚初躍忽見紅光燭天與雪相映儼如白畫旋聞人聲鼎沸警鑼四起知爲城内五條街西首叅府署庖丁方在廚下作晚膳偶不經心遺星火於積薪中致兆焚如一霎時轟轟烈烈不可遏抑祗以署中墻屋並不毗連故滕六之力終不能勝祝融之虐有頃而鎭城文武各官呈乘輿或乘騎先後到塲彈壓城守營守府焦守戎督帶兵丁前往助救　而城内外各善堂水龍一聞警信卽飛馳而至吸水澆灌其時人多如蟻紛紛擾擾擁塞道途各弁兵手執籐條彈壓閒人不許盒近火塲觀　所幸道署寶蓋山各洋龍夫在護城河挑水而來竭力狂噴幾若滂沱大雨從空而下火始漸息是役也計焚去瓦屋兩間倒塌一椽餘皆無恙尚稱幸事 
[鳳城大火]  
　　廣東順德縣屬南涌鄉與容奇鄉遙遙相對乃一大村落也鄉中陳羅二姓聚族而居鄉之人咸以蠶桑爲業故各家多蓋篷廠以蔽風雨上月二十一日午後鄉中石橋頭山下某蠶廠失愼致兆焚如勢成燎原不可向邇雖有鄉人齊出救護苦無水龍只得拆通火路以殺其勢無如祝融肆虐箕伯助威火燄紛飛附近茅龍多遭燃著直至更魚初躍亦帝子始興盡而回是役也計共燒去屋宇棚廠二百餘椽另有農家所儲榖種爲數甚鉅亦均付祖龍一炬誠巨災也 
[典鋪被焚]  
　　福州訪事人云北門擇日街道生典鋪爲林頴叔方伯所開生意頗旺本月二十日清晨四點鐘時鋪内忽兆焚如一時救援不及玉石俱焚可隣焦土該匍四面高垣祝融氏不得越雷池一步附近鄰居幸保無恙然已受虚驚不少聞方伯將鋪内某甲等人發交地方官訊問未審其中有無情弊也 
[日本火警]  
　　日歴元旦黎明時横濱蓬萊町二十目十一番地失愼焚去市屋四間次夜眞能町又兆焚如連日警報不絶一夜竟有數次華人街平安如常 
[小火類誌]  
　　本月初十日戍刻杭州東街大樹巷王春林家因晚炊遺火延及茅柴一時火發當由寶善橋義民水龍赶救僅焚去房屋二間又十三日戍刻知足亭地方民人孫大貴家亦因晚炊失愼致燬草屋一間十四日卯刻銀洞巷口袁三桂家不知因何失愼共焚　房屋　間　慶春集義龍救熄風乾物燥居家者可不愼與 
[火災餘話]  
　　金陵水西門油市大街米巷口至平安巷口被災店鋪一十九户以及後街住宅共計五十四家屢紀報章該處係屬熱鬧之區時將歲闌各行生意較之平常十倍重整旗鼓須得大興土木轉瞬新年之内不及動工皆先各搭蘆蓆棚之内裝設廚櫃所有衣莊肉莊點心店雜貨店剃頭店鞋子店帽子店洋鐵店舊衣店煤炭店食鍋店等先行交易惟鄭仁興線店已經起造前後二進煥然一新云 
[浙省官塲紀事]  
　　杭州訪事人云前軍機大臣許星叔大司馬庚身逝世後由京邸起節南旋抵杭垣下碼頭筮吉十二月二十日辰刻奉旨入城由水碼　舟次登陸進武林門直上繞西往横河橋河下本宅前　爲頂馬鑾駕旗鑼傘扇及御賜蟒縀珍玩黄牌二十餘對軍機 
 
 

Page 3

 
 
大臣等銜原牌四十餘對開路神偶像一座馬上傘扇馬上鼓吹馬上執事清音誥命亭神亭糧食亭香亭御賜珍玩亭公祭亭魂轎銘旌翣牌功而　柩罩以全紅哆呢獨龍槓以五十人舁之路祭頗多執紼者數十人步行柩前可謂盛矣俄而由宅往道院巷普寺暫停○杭州駐防旗營吉軍憲入京祝嘏後陛辭南來本月十七日行抵武林門大關停泊在城各員均往河干恭候手版脚靴頗極熱閙至次日辰刻登岸進武林門各員在月城恭請聖安畢卽排導回署○浙江巡撫廖榖帥巡視鎭海砲臺本月十七日下午官塲接得鎭海電音悉榖帥於十八日由鎭　起節回轅十九日仁和錢塘兩縣主往江于料理行轅省防營勇均拔隊出城預備恭迓 
[旌麾載道]  
　　江省接到電音藉悉廣東巡撫馬中丞廣州將軍繼軍憲江西藩憲方方伯當於十三四曰將次抵省兹關方方伯經過湖口順道閱視武曲港梅家洲兩岸砲臺面諭各員弁兵勇認眞操練實力扼守愼重江防有加無已不無稍稽時日而章江下游自入冬以來水極涸淺紫電靑雲祥霖各小輪船僅可駛過鄱陽湖凡吳城一帶卽膠滯不行各憲官舫因無輪船拖帶行程不能預定省中各員弁兵勇自初十而後無日不立江干盼望霓旌至十五日始見馬中丞方方伯憲駕遙臨當卽鳴砲致敬自德中丞以下亦皆親往滕王閣恭迎如禮馬中丞方方伯先後入城德中丞旋卽牌示藩司方汝翼前因晉京祝嘏現經陛見回江應飭回任署藩司裕昆交卸藩篆仍回鹽道本任方方伯卽於十六日接印視事裕觀察亦於是日接授監篆連日闔城文武員弁手版開脚靴異常忙祿 
[魂兮歸來]  
　　福州訪事人云北洋海軍左翼總鎭鎭遠管駕宫林　士總戎肇禍自盡後於本月十八日靈柩入城閩中紳士衣冠蹌濟隨行執紼者不下百數十人儀仗誥軸夫役車馬備極一時之盛獨惜總戎不盡節於槍砲之中而輕生於觸礁之後不禁惋惜不置云 
[流氓站籠]  
　　蘇州訪事人云本月二十日下午行經養育巷忽見一簇人蜂擁而來細視之見站籠一具内裝囚犯一名年在三十左右身軀肥胖望而知爲兇惡之徒經差役多名舁向胥門而去訪之知其事者謂此犯係著名流氓姚某所犯案件已指不勝屈此次又在胥門外冐充營勇向某處拆　不滿其慾以致用武毆傷某紳之子事經縣主訪聞飭差拘案訊實口供科以站籠之罪兹特發往犯事地方示衆云　　　 
[俄國商務]  
　　頃閱俄國商務報章云計自西歴去年正月起至七月止俄國出口貨物共值羅卜三百六十五兆四十四萬枚上年同時出口貨物值二百八十四兆六十萬八千枚本年七閱月肉入口貨物值二百八十五兆十九萬二千枚去年同時則值二百三十七兆五十七萬枚而巳 
[山路多豺]  
　　在自豐城至崇仁南豐各縣沿途多山白日有豺出没擾害鄉村豺形似狗而軀較大西齒甚鋒利所恃全在此惟見人衆勢强則俯首帖耳以去人少勢弱則逞威肆噬以來亦狡而兇刁而惡者也近有客由豐城而崇仁而南豐往返見豺數次幸人衆勢强豺望而遠遁惟豐城道上數人同行聲勢頗弱復不介意忽遇一豺近在咫尺慌忙失措幸一車夫機警用車衝突復大聲作勢響震山谷恍如數十百人豺懼而返奔得慶無恙夫豺其少焉者也雖伏處宗族鄉黨間安可不人衆勢强或機警作勢以弭變故哉 
[海盜解寗]  
　　甬　信云日前大嵩汛地兵由象山洋面弋獲海盜四名押解寧波由提署發交鄞縣經楊大令錄取口供收入内監俟申詳上憲再行發落 
[蜃海雪濤]  
　　初六日府前街泉春拆土店中間樓上闃其無人突報失愼火勢熊熊幾乎冐穿屋頂幸時纔二鼓各店鄰聞警麕集竭力灌救却未成災旋於初九日招致羽士啓醮　火並設酒三席酬勞鄰佑但該處鋪户櫛比幸卽撲滅否則不堪設想矣○啺嶼鄭振元孑然一身貧無聊賴然夙有烟霞之癖怠惰性成以致衣食缺乏親故中不復顧問初九日天氣嚴寒朔風砭骨鄭乃蜷縮蝸廬忍饑熬凍甘作袁安之高臥　次早紅日三竿而鄭尚閉門不出鄰人破扉入視則已僵臥凍斃矣　可慨也○任橋華聖廟於初七日亥刻突兆焚如燒去殿楹兩椽並未延燒民屋查該廟地頗清凈究不知因何失愼也○樂清黄菊襟孝廉向主梅溪講席圭璧束躬素推純謹近因其妾兄某甲受人愚弄替某乙報捐監職係屬贋鼎現經某生唆令上控牽累孝廉藉舒夙怨滋孝廉業巳禀請琴堂澈底根究想當水落石出不致枉受污誣也 
[鐵甕江聲]  
　　有陳大鈞者在鎭江西門外鎭屏山下開設鈞源錢店生涯頗不寂寞陳妻早經作古遺子法祖年甫十五眉目韶秀讀書甚穎四房祧一子陳愛若掌中珠一日指斥其　言詞嚴切法祖負氣竟於本月十三日清晨身穿羽縀馬褂棕色洋布棉袍手携藍大呢馬褂一件肩　布棉被一條乘間逸出陳未知也迨至晚間陳見法祖未歸心以爲疑遂至街鄰詢問皆云未見次晨　　鳴鑼找潯已逾數曰蹤跡杳然陳失子後焦灼萬分幾於廢寢忘餐十九日者人遍貼訪單如有仁人君子送來者定謝洋蚨二十元或聞風報信者謝洋　十元决不食言未識合浦珠尚能復返否也○十九日魚更三躍時鎭城西塢街戚姓家被賊用竹竿猱升而上闖入内室焚點悶香致室中人昏迷不醒任其胠筮而去迨破曉時各人始醒查點所失銀錢衣物約值洋蚨二百餘元當卽開單報案請緝未知能弋獲否 
[寗郡辨志精舍甲午秋季課案]  
　　漢學超等王亨彦江起鵬許克勤胡玉縉施世杰陳鳳洲梅鼎思蔣元慶楊文衡曹惠錫特等唐繼　許文蔚范章龎鴻儒王亨兆李永康張開錙余宏淦吳廷採江起鵬○宋學超等姜桂臨特等秦鍾濠孫國仁林授經陳冕葉慧業戴鴻鈞范章唐大生陳炳文王亨彦葉繼鈞張汝蘅王亨兆○史學超等陳新辰張世淦應廷變蔣叙動余振臣謝行溎林景綬包科駿吳佐清沈一桂特等顧礎基蘇象賢馮澂孫邦榮鄒從卓儲桂山樂以成蔣翼清達學樂靖亢○算學超等曹仰欽王瑩范猷名王愷陳其鵬馮徵特等陳文彪王榮燾盧梯雲李炳燾王恭燾李炳麟○輿地超等趙文衡許克勤秦鍾濠王亨彦吳充麒特等主亨兆　廷璜施世杰林授經周冕○詞章超等馮善徵陸炳章尤金鏞徐瀾顧倓基顧侅基特等謝道惠吳馨萬變元徐鳳韶孫紹璟何煥榮 
[監司謁客]  
　　江海關道劉康侯觀察於前日午後四下二刻時鳴騶至美租界天后宫惻行轅謁見邵筱村副使 
[竊賊棺]  
　　法租界公館馬路允德錢莊主徐某之母本年五月因病身死以家在浦東二十二保十九圖因卽扶柩　里暫厝本月望後被匪徒撬開棺蓋將衣飾盜刦一空徐聞之痛不欲生奔至川沙廳探訴聞浦東掘墓　棺之事時有所聞甚有一夕　　盜數棺者捕務之廢弛如斯恐地方官不得辭其咎也 
[幾肇火災]  
　　虹口菜市左近楊家灣第四百五十六號門牌平屋爲江北小工聚集之所中有喜賭錢者遂於屋内設牌九塲日夜輪流團坐博采前晚鐘鳴九下忽地口角以致揮拳誤將火油燈潑翻燃及葦壁衆賭徒急爲　救始免成災事後左右鄰欲將衆賭徒扭入捕房衆賭徒乃一哄而散 
[書塲遺火]  
　　前晚八點鐘時四馬路桃源趣書塲内悮將所點洋油燈撞　以致滿地皆火幸人手衆多立卽設法　滅不致或災亦幸事也否則嫩緑嫣紅不將攝入火雲洞中哉 
[供認行兇]  
　　昨報載命案待騐一則黄大令諭飭地甲預備屍塲伺候詣騐昨日午刻大令帶齊刑仵差役人等並兇犯張景元鳴騶出城前往屍塲相騐早有地甲預設公案大令降輿升座先訊地甲供禀前情問有無屍屬答稱無惟有一夥在船大令卽傳該夥某甲到案供稱山東人在張八船上爲夥此次由浙江裝運煤炭來申向行家交卸行至閔行地方隣船夥張景元失去衣物知是小的同船夥金萬祥所竊向金索 
 
 

Page 4

 
 
贓遂致爭論船主張八聞之卽將金生意辭歇金卽他去景元以金已他去所失衣物勒令張八賠償與張八口角張八告知景元之船主亦將　元辭歇昨日路遇如何戮死小的不在塲不知情形如何張八現無親屬在滬小的願代備棺木收殮候函追屍親來申領回張景元供山東人與張八同帮　船裝煤炭由浙江來申行至閔行失去衣物查知金萬祥所竊向之索討張八不令金萬祥還贓卽將金辭去置小的衣物於不顧小的祇得向伊索賠伊在小的之船主處挑唆致小的牛意辭歇小的失物無著又辭生意十分怨恨向伊理論伊恃　大一味强横小的無可如何後在老擺渡裏街德安煤炭店門口相遇向伊理論伊反詈罵小的忿不可遏持刀亂戳約有三刀旋卽身死情愿償命大令飭仵察騐屍身　　等處共有六刀大令離座親視無誤復升座再問景元曰爾供連戳三刀現在騐明共有六刀傷痕不符可有帮兇之人否答無帮兇之人小的忙亂之際粗心忘記或者六刀均是一人所戮研詰再三執定前詞又問張八船夥某甲曰張八家中尚有何人答有母親妻子人令飭卽棺殮函追屍屬到來以便將棺交收取具收棺結存案判畢將兇犯張景元帶縣覆訊詳辦隨卽呵殿回署時已鐘鳴一下矣 
[逃犯釘鐐]  
　　鹽犯羅金發前因與鹽捕營巡船拒捕開槍擊斃旁人顧雲洲身死獲案擬定軍罪發往陜西到配後於　夏逃回經配所陜　　盩縣行文到申請緝又經捕役緝獲解案前經翁明府訊責收所前晚翁明府又提案訊問據供今年五月在屋盩縣一路行乞逃回十月始到　間現有老母在堂無人侍養務求恩典明府曰屋盩縣來文請將爾解去歸案辦理喝令釘鐐收禁聽候備文起解 
[誘騙訊結]  
　　奉化人毛阿榮偕姪坤英控親串蔣陳氏陳開鳳將姪媳王氏何氏哄騙至法界吉祥街龜奴鄔阿三所開花烟館勒逼買娼一案宋通刺庭訊之餘判將串騙逼娼之蔣陳氏陳開鳳及背夫私奔之毛王氏分别鞭背責押候補提供出之龜奴鄔阿三到案質訊前晚宋通刺升堂築訊鄔阿三供小的奉化人向在法界吉祥街開設花烟館九月間有傭婦蔣陳氏從原籍挈毛王氏來滬薦至小的處作皮肉生涯共有四十三天所得夜度資言明小的與王氏對分至十月底經王氏之夫叔毛阿榮前來將王氏領去至十一月初間經蔣陳氏之堂弟陳開鳳復將王氏及何氏領來賣娼未及數日旋經毛阿榮偕同王氏之夫毛坤英突來將王氏何氏一併索去以後陳氏等與毛等不知因何涉訟案下小的並不知悉今奉質訊尚乞恩宥毛坤榮供妻王氏實被親串蔣陳氏誘騙來滬逼令賣娼幸經叔父阿榮函告小的始得來滬將妻領回詎陳開鳳等尚敢霸阻是以報捕送案今奉覆訊惟求嚴究毛王氏供實遭表姊陳氏引誘來滬在鄔龜所開花烟館賣娼約歴四十三天所得纒頭資小婦人祇得六元餘被鄔龜與陳氏等分用今蒙覆訊小婦人情愿隨夫回籍務求開恩何氏供實緣家計貧困且丈夫係瞽目以致衣食不繼不得已而來滬經夫叔阿榮薦在　袋角某軋花局工作嗣被陳開鳳等哄騙至鄔龜花烟館賣娼約有二天因小婦人不愿爲娼尚未接客幸經夫堂弟坤英等前來始得拔出火坑否則不堪設想矣今小婦人情愿隨同坤英夫婦回籍决不逗遛在此陳氏供實因毛阿榮索詐不遂起見小婦人並未勒逼賣娼陳開鳳供今蒙大老爺訊實小的實是該死通刺以陳氏誘良爲賤情殊可惡著掌頰百下鄔阿三著重笞白板與陳氏分别管押候備文遞解奉化縣署交保管束不得復來滬上陳開鳳著具結斥釋毛王氏交其夫毛坤英具領回籍嚴加管束毛何氏本應　解姑念一再哀求從寛交毛坤英夫婦具領回籍交其夫收領毛阿榮無干省釋 
[交保理帳]  
　　陳舜佳控羅松岩借欠不還前晚由宋通刺訊問陳供小的向往康東洋販運雜貨來滬銷曾有同業羅松岩而小的立據借洋二百元並被積欠貨銀八十一兩向索圖賴是以控追羅松岩供小的係安徽人向爲錢業自上年起改業販售東洋雜貨曾與陳有銀洋往來除收過外被欠找銀二百　十餘兩今將陳所出支票呈電通刺察閱陳舜佳所呈羅松岩借票屬實判將羅交約　保人來案具保諭令將帳目　算明白禀復核奪 
[驅逐竊犯]  
　　鄔阿九在滬南　竊怡昌參行嘉廣生藥材行寶昌煤炭行大生水菓行正大洋貨行各棧房貨物不少經汛捕緝獲逕解十六鋪巡防北局請究祝翼雲二尹訊詰之下鄔供認不諱喝令笞責三百五十板飭將原贓吊齊傳各失主具領並將該犯驅逐出境不許逗遛 
[索欠互爭]  
　　前晚有新豐衣莊夥鮑仁財扭鼎陞棧夥鮑隆茂至英公廨控稱前有裴姓向伊店購買衣服計洋七十六元係該棧作保屢索無著是以扭請訊究而鮑隆茂則稱　姓尚欠棧中房飯資约洋六七十元由聚興公皮羊棧主袁少卿轉保現須向袁追　值日差禀明宋莘樂通刺著暫行管押聽候核奪 
[上海縣署瑣案]  
　　前日由英公堂送行竊豐裕輪船搭客衣表之瞿阿四劉金寶鄧長春三名到縣請遞回籍前晚經帮審委員翁明府升坐花廳飭將三人帶安提訊瞿阿四供句容縣人年廿九歲向爲京貨生意今已失就從鎭江趁船到申與鄧向來認識劉金寶因同船相識劉金寶供向亦句在容開剃頭店因生意清淡閉歇來申欲覔生意與鄧瞿兩人同船到申共假榮豐客棧居住鄧長春供父親向在彭大人標下爲哨官現已退差回家小的之岳父係句容籍小的現從岳父家中出來故與瞿劉二人同船到申暫住數日欲往吳淞至岳父之弟處明府曰爾等不應將同船搭客之銀表皮馬褂竊去瞿等三人同供表係同船許姓遺忘並非竊取皮馬褂是瞿阿四之物到申後無錢使用卽行當質共當票藏在身畔小的等三人向來安分因被包探拷打受苦不起只得　認今到大老爺案下從實供明明府曰今新衙門老爺送來欲遞爾等回籍此刻暫行收所候備文遞爾等回籍飭差帶下諭飭收所○前有高和尚者不守本分經上海縣訪拿獲案訊明收押前晚翁明府問案時沈瑞昌投案具狀情願具保明府飭差將高帶案訊問作何生意家有何人高答稱做米業家有父親小的在外閒蕩惟用父親之錢並不犯串騙拆梢等事明府曰爾若習上何至有訪拿之事高連連叩首求恩以後不敢再犯明府謂沈瑞昌曰爾作何事業答　爲鐵器生意又謂高和尚准爾保去如後再犯事訪聞連爾保人不便今保去可交彼父親嚴爲管束沈高遵諭而退○前日由巡防南局送竊賊陳阿榮到縣前晚經翁明府提訊陳認竊不諱明府飭收自新所再行究辦 
[法界捕房紀事]  
　　鳳儀園茶博士某甲不知因何開罪東洋車夫某乙乙竟糾合其友丙丁等數人向之問罪旋經專管閒事者出爲排解令甲以洋銀二圓作得燭貲向之服禮正在紛爭之際經巡街捕一併拘入捕房克捕頭令押候遣包探查明再行核奪○前晚工部局小工以天氣嚴寒恐自來水龍頭堅氷凝結因出鎖匙試開隣近見之爭先取水捕頭以其有違規制將小工拘入捕房押候堂期解請罰　以儆○小車夫某戊至小東門外某烟館開燈某已接踵而至竊去烟槍一枝烟館主疑戊巳串合而來將戊拘送捕房請究捕頭令出外查緝原贓候解公堂訊辦 
[美界捕房紀事]  
　　江北人阿二向在新龍飛馬房供執鞭之役本月二十三日傍晚有某西人喚坐馬車及鐘鳴七不駛至西華德路閔行路口西　　車訪友阿二遂將車停歇路旁忽鮮血直噴倒仆於地經一百八十八號巡街華捕舁至捕房捕頭立遣人扶送同仁醫院求治甫至醫院卽已一命嗚呼遂仍將屍身舁回捕頭遣人知照屍妻　回收殮○偷兒張阿榮以犯竊案發經宋　員判令　回原籍前日午後四點鐘時捕頭遣包探張阿五送至法租界太古碼頭附北京輪船往寧波故里 
[鶯遷吉]  
　　邢君基遷竊蘇城承諸親友寵賜隆儀乃以洋銀一百圓交本館恊賑所充入　振似此急公好義善與人同行　天錫嘉祥門　集福鶯遷之吉可於桃符煥彩時祝　已 
 
 

Page 5

 
 
[江西官報]  
　　十一月初八日分發四川補用府　　　由京省候補縣蔡瑩仍回吳城進鹽　杜璘光禀知順直賑捐奬加同知銜雷樹人缷辦沿渡釐卡回指分　庫蔣慶繳　係江蘇人縣丞高昌立缷辦瑞昌保甲回楊　成　部註銷知縣保案歸縣丞原班驗看到省石念慈　城等縣催　折回通判鄭同誥分先拔委一次從九張鴻　　大功一次○初十日卽　縣傅晉泰缷辦三曲　釐卡　署　　　何　坦往吳城查　搶案　　案禀銷監修進外濠溝工程禀謝拔委一次賀席珍禀謝准補南昌典史宋家琳禀謝准補臨川典史吳振聲黄作元榻豫善俱儘先酌委一次錢　酌委一次王履安貴　催　折回往義寗催地丁祁王堂九江催地丁回王世瑞由上海回　慶章萬安催　折回義寗州同尹葆衷解九江　餉進京○十二日候補　宋　　　辦　德鎭卡李宗言　辦徐家　卡回署南昌同知龍　鱗禀知是日寶昌局開鑄制錢補田縣應衷禀謝拔委一次許金策解鹽餇湖北回吳步蟾南新豐進催地丁回署新喻典史陸桂森缷　回盛家　王燮厚幫辦寶昌局蘆溪縣丞馮有騂據報丁憂以潘壽彭署理○十三日蔡汝嘉解關餉進京包國瑚解地丁進京羅毓　長寗催地丁回羅培鈞繳　係　南人○十四日縣丞劉品銘往德興等縣催道欵章葆樹禀謝酌委一次晏瑞嚴義甯催道欵回方學　缷署龍泉北鄉司回南安府經朱慶成據　　胡以黨思勳署理署分宜縣翁寶仁缷事清理交代回段紹解餉湖北　李克　解軍裝進京吳祖蔭往贑州催屯糧鄭　志往南安　稅契姚春融儘先酌委一次九江府崇俊據報丁憂以崔湘署理景德鎭同知劉家棣調差差委以准升斯缺賀宏勳赴任○十五日補用府邵夢善委辦軍裝所分發四川知府　大鏞赴川補甲縣蔣家駿長江催運回改掣知縣陳元輝繳照係廣東人周景祀辦樂平卡李華芬解漕折進京馮際泰接辦撫院文巡捕李達義往武寗王言綸往上饒吳　　　崇仁俱催地丁回譚培基往袁州潘　煌往上饒俱催稅契回 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒二十年十二月初七日京報全錄]  
　　宫門抄○湖督張奏掃解甘肅新餉摺○又奏爲籌撥各欵餉銀片○又奏籌解第二批加放俸餉片○又奏揀補守備摺○又奏揀補副將摺○又奏揀補部司摺○又奏防護荆江萬成大堤三汛安瀾摺○十二月初七日户部通政司詹事府正藍旗值日無引見○衍聖公回籍請安○張中堂等同鄉官謝恩○鳳鳴前往東陵請訓○四川正考官劉恩溥到京請安○四川副考官張筠到京請安○召見軍機張蔭桓劉恩溥張筠○○頭品頂戴湖廣總督臣張之洞跪奏爲湖北省掃解光緒二十年尾批甘肅新餉恭摺具陳仰祈聖鑒事竊照承准軍機大臣字寄光緒十九年八月十九日奉上諭户部奏籌撥甘肅新　一摺甘肅關内外各軍餉銀關繫緊要現經該部將光緒二十年新餉指撥湖北省銀三十萬兩著該督撫等嚴飭司道按照部撥數　於本年十二月底止赶解三成至來年四月底止再解三成其餘四成統限九月底止掃數解清等因欽此業經欽遵籌解第一二兩　共銀二十一萬兩恭摺奏報在案兹據署湖北布政使陳寶箴會同善後局司道詳稱現復在於鹽厘貨厘項下籌撥銀十二萬兩　爲光緒二十年尾批甘肅新餉委候補知縣馬驥解赴甘肅藩庫交收所有本年奉撥甘肅新餉銀三十三萬兩現已掃數解清等情　請具奏前來臣覆覈無異除分咨外理合會同湖北巡撫臣譚繼洵恭摺具陳伏乞皇上聖鑒謹奏奉硃批户部知道欽此　○○張之洞片再前准户部咨嗣後軍需動用之欵行令先期奏報等因歴經遵辦在案兹查湖北奉撥本年甘肅新餉銀三十三　兩業經解過第一二兩批共銀二十一萬兩尚欠銀十二萬兩惟奉撥京協各餉均未解清所收鹽厘貨釐不敷周轉現經臣督同司　通盤籌畫在于司庫留恊鄰省項下動支銀一萬四千兩質當捐項下動支銀六千兩共銀二萬兩湊解甘肅新餉以應要需所有動　司庫銀兩應請就欵開除俾免轇轕據署湖北布政使陳寶箴會同善後局司道具詳請奏前來除咨户部外理合會同湖北巡撫　譚繼洵附片具陳伏乞聖鑒謹奏奉硃批户部知道欽此○○張之洞片再前准户部咨湖北省應解加放俸餉一歀自光緒十五年起每年應解銀二十萬兩按年解部等因光緒十四年十一月二十四日具奏奉旨依議欽此咨行欽遵辦理歴經如數　解劃撥查本年應解加放俸餉銀二十萬兩前准户部咨　撥雲南銅本銀十萬兩徐另案分批匯解外尚應解銀十萬兩業已解過筆一批銀一萬兩附片奏報在案兹據署湖北布政使陳寶箴會同善後局司道詳稱籌撥木年第二批加放俸餉銀三萬兩飭委試　通判吳梯補用知縣王全城管解赴部交納其餘應解銀兩容再續籌委解等情詳情附奏前來臣覆核無異除給咨管解外理合　同湖北巡撫臣譚繼洵附片具陳伏祈聖鑒謹奏奉硃批户部知道欽此○○頭品頂戴湖廣總督臣張之洞跪奏爲揀　請補守備員缺以實營伍恭摺仰祈聖鑒事竊准兵部咨湖北提標中營守備李學旺　休遺缺係陸路部推之缺應用期滿武進十營用守備人員行令照章揀員請補等因移咨到臣遵卽在於湖北省期滿武進十候補守備班内逐加遴選查有湖廣督標期滿武進士候補守備張國柱年五十五歲湖北武昌縣人由武生中式武舉已丑科會試未第　選二等以營千總用經兵部交發湖廣督標　力於　治五年四月内到營旋經直隸督臣李鴻章以剿平西捻案内保以衛守備儘先補用並賞戴藍翎接奉行知在案嗣於同治十年三月内由營請假赴都應辛未科會試中式第六十七名武進士奉旨著以營守備用欽此當經兵部發回原營差操同治十一年六月初六日到標連閏扣至光緒三年四月初五日五年期滿造册考騐咨部覆准以守備候補復於光緒五年正月内在滇捐局報　都司升銜該員明白歴練材健資深以之擬補斯缺洵堪勝任查部定章程武進士請補員缺統按到標五年期滿揀選在前並無事故者奏請補用張國柱分發到標効力期滿名次在前輪值頂補現無事故與例相符合無仰懇　天恩俯准以張國柱補授湖北提標中營守備實於營伍有裨如蒙俞允該員係由武進士奉旨以營守備分發錄用之員邀免送部引見除飭取履歴咨部外謹會同湖北巡撫臣譚繼洵署湖北提督臣傅廷臣恭摺具陳伏乞皇上聖鑒敕部核覆施行謹奏奉硃批兵部議奏欽此○○頭品頂戴湖廣總督臣張之洞跪奏爲苗疆副將員缺緊要揀員升補以重邊防恭摺仰祈聖鑒事竊准兵部咨湖南永順恊副將長立病故遺缺係題調之缺應令迅卽照例揀員升調等因移咨到臣查例載各省題調之缺儘先現任人員題請調補如無合例堪調者准於現任應升人員内揀選保題升用等語臣於湖南省現任各營副將内詳加遴選除沅州靖州各協副將俱係題調要缺永綏恊副將現已另摺請補衡州恊副將續樞尚未飭赴調任寶慶恊副將劉盛國籍隸本省例應廻避均毋庸揀調外其餘長沙常德乾州各恊副將或缺居緊要或人地未宜實無堪調之員自應在於現任叅將應升人員内揀選升補查有湖南桂錫營叅將定洋年五十二歲　紅旗滿洲忠山佐領下人由養育兵揀補護軍校轉升正黄旗二等侍衛光緒十二年十一月十一日奉　旨湖北武昌城守營叅將員　著定祥補授欽此十三年三月初四日到任旋經揀調湖南　陽營叅將員缺奉旨允准在案十八年五月初六日到桂陽營叅將調任該員老成穏練營務詳明以之升補斯缺洵堪勝任且歴俸已滿三年核與升補之例亦屬相符合無仰懇天恩俯准以湖南桂陽營叅將定祥升補永順協副將員缺實於邊缺營伍有裨如蒙俞允俟部覆　　給咨送部引見以符定制除飭取該員履歴咨部外謹會同護理湖南巡撫臣王廉湖南提督臣婁雲慶恭摺具奏伏乞皇上聖鑒敕部核覆施行誤奏奉硃批兵部議奏欽此○○頭品頂戴湖廣總督臣張之洞跪奏爲苗疆都司員缺緊要揀員請補以里邊防恭摺仰祈聖鑒　竊准兵部咨湖南沅州協中軍都司舒正貴病故遺缺係陸路題補第三輪第六缺應用揀發班内人員行令照章揀員請補等因查斯缺駐劄沅州府城係屬苗疆撫綏緝捕均關緊要非精明練達熟悉情形之員難期勝任臣卽當在湖南省保舉候補應升都司班内詳加遴選查有永州鎭標中營補用都司郭正榮年五十三歲湖南桂東縣人由武童投効江西等省軍營攻　出力迭經保奬旋於克復星子市東坡現禾洞等處擊賊案内保以都司補用感豐十年九月二十五日奉旨允准在案嗣因凱撤回籍節發永州鎭標中營差遣前委署理新　營守備辦理營務均稱裕如該員老成幹練久力戎行以之擬補斯缺洵歴堪勝任伏查湖南省保舉補用升用都司班内已經到標名闪該員係屬在前而在營歴練有年於該處風土人情最爲熟悉且應歸揀發班補用之員　查前在本省及他省均無叅革矇保情弊又係隔府别營與例亦屬相符合無仰懇天恩俯念苗疆要缺准以郭正榮補授湖南沅州恊中軍都司實與邊防營務有裨如蒙　允俟部覆到日給咨送部引見以符定制除飭取該員履歴咨部外謹會同護理湖南巡撫臣王亷湖南提督臣婁雲慶恭摺　　伏乞皇上聖鑒敕部核覆施行謹奏奉硃批兵部議奏欽此○○頭品　戴湖廣總督臣張之洞跪奏爲荆江三汛安　萬城大堤防護隱固恭摺具陳仰祈聖鑒事竊查荆州萬城大堤濱臨荆江爲全郡及下游田廬保障最　緊要本年輪應總督赴　　防臣前以省城應辦事務重要未克分身前往當經奏明飭委荆州府知府舒惠督同文武員弁妥爲防護在案兹據該府禀　　年夏伏二汛江水來源尚屬平穩各堤間有汕刷之處均經隨時修補完好惟秋汛期内陰雨　綿江河併漲最大之時高過楊林洲　磯六尺有餘兼之風狂浪湧下游之水頂托難消以致官民各堤節節吃重該府親駐堤所督同在工文武員弁隨時加意防護遇有　工設法搶築幸保無虞現巴節届霜降水漸消退全堤悉臻鞏固等情前來除仍飭實力巡防俟水落歸　再將應修各工詳細履勘乘此冬晴水涸循例派工興修以禦來年汛漲外所有本年防護荆江萬城大堤三汛安瀾緣由理合會同湖北巡撫臣譚繼洵恭摺具陳伏乞皇上聖鑒謹奏奉硃批知道了欽此 
 
 

Page 10

 
 
[光緒二十年十二月初八日京報全錄]  
　　宫門抄○諭旨一道錄前○川督劉奏籌備京協各餉請再辦津貼摺○又奏籌撥鹽厘兵餉片○又　奏撥給運　水　銀數片○又　奏署提督因病出缺委員接署摺○又奏籌解備荒經費摺○川學政黎奏保奬教職各員片○黔學政葉奏保奬教官摺○十二月初八日禮部宗人府欽天監廂藍旗值日無引見○澍貝勒由東陵回京請安○董福祥程文炳謝賞福壽字等物恩○啓秀雍和宫熬粥覆命○良培假滿請安○貴州正考官吳同甲到京請　安○貴州副考官陳同禮到京請安○額中堂安興阿各請假五日○延侯錫侯各續假十日○宗人府奏派考應封之王大臣　派出那王濓貝勒熙敬懷塔布○又奏派充族長派出　貝子侍衛　奏派保和殿監試之大臣派出頭班倫貝子德隆訥欽泰希朗阿二班澤公大額駙文啓志鈞○召見軍機　劉坤一　吳同甲陳同　皇上明日午初至中正殿送洞禮○○革職留任太子少保四川總督臣劉秉璋跪奏爲川省京恊各餉需用甚鉅請援照成案再辦光緒二十一年按糧津貼以資接濟恭摺仰祈聖覽事竊查川省自咸豐年間需用浩繁不敷接濟經前督臣奏准接辦津貼每糧一兩津貼一兩隨糧上納歴經户部指發京餉兵餉奏奉諭旨准行在案兹據布政使王毓藻詳稱光緒二　年自開徵起至十月底止各屬徵解津貼銀兩均已撥解京恊各餉乃防剿經費之用統歸另案報銷至另收捐輪厘金歴係撥供各省營恊餉及本省勇糧均係隨到隨撥毫無積存綜計收支各數目仍屬入不敷出年前奉撥京外各餉必不能少若不預爲籌　深恐貽悮要需該司通盤籌畫擬請援照歴届成案於光緒二十一年再行勸辦按糧津貼每糧一兩仍收津貼　平銀一兩於開徵時隨糧交納由司刊刻告示遍貼曉諭除川北南兩路酌留夫馬一二成仍准照章隨糧攤收外其餘各屬夫馬早已裁撤一切雜派經費一概禁革不准私立名目派收絲毫如有不遵一經訪聞或被告發卽行撤叅究辦所有地處邊瘠之汶川梓潼廣元昭化劍州蘆山靑神松潘茂州峨邊屏山馬邊雷波越雋鹽源石泉綦江理番石　天全筠連興文高縣璜縣叙永永寧榮經大寧清溪會理等三十廳州縣仍照章免徵津貼此外如有應行减免者自當隨時查明分别減免用示體恤至收徵事宜局中薪水餉鞘運費分别程途遠近查照向章　理不准格外加派累　仍俟收解齊全綜計銀數請加中額以昭激勸等情請奏前來臣查川省年收津貼歴經户部指撥京餉兵餉等需此後源源接濟舍辦津貼而外無欵可撥不得不援案辦理以免貽誤仍恪遵上年諭旨隨時嚴飭各廳州縣實徵實解不准浮加分毫及另有津貼名目如有前項情弊立卽　實嚴叅懲辦以期仰副聖主軫念民休之至意所有光緒二十一年分援案請辦按糧津貼緣由理　恭摺具奏伏乞皇上聖鑒訓示謹奏奉硃批户部知道欽此○○劉秉璋片再准户部咨酌撥各省兵餉案内指撥川省鹽厘銀十萬兩供支本省兵餉等因當卽轉行兹據辦理滇黔鹽務總局候補道夏旹文天駿詳稱光緒二十年六月内在於鹽　項下撥解過銀五萬兩現又於鹽厘項下續撥銀五萬兩均經先後移解藩司收明以足癸已綱指撥之數等情詳請奏咨前來臣覆查無異除咨部查核外謹附片陳明伏乞聖鑒　奏奉硃批户部知道欽此○○劉秉璋片再准部咨嗣後辦解京　黑白鉛斤擬令經過等省籌給水脚雜費銀兩先期撥定以免委員守候躭延飭令川省撥銀九千七十五兩八錢六分二厘四毫俟黔省委員領運京鉛到境照案撥給等因轉行遵照在案兹據滇黔宫運局候補道夏旹文天駿詳稱在於徵存鹽釐項下撥出庫平色銀五千七十五兩八錢六分二厘四毫彈兌封固於光緒二十年九月二十四日點交該委員吳成煕如數領訖赶運前進等情詳請奏咨前來臣覆查無異所有撥給貴州委員運鉛水脚銀兩數目除分咨外理合附片具陳伏乞聖鑒謹奏奉硃批户部知道欽此○○革職留任太子少保四川總督臣劉秉璋跪奏爲署理四川提督建昌鎭總兵因病出缺謹將遴員接署提督篆務各緣由恭摺具陳仰祈聖鑒事竊據署提標中軍叅將穆德沛呈報奏署四川提督建昌鎭總兵劉士奇感患泄瀉之證牽動舊疾醫治不愈於本年十月初七日在署任因病出缺等因據此查提督統轄全省漢土官兵政務殷繁不可一日乏員辦理臣查有現統安定營記名總兵萬重暄久經戰陣營務熟諳堪以委令署理提督篆務其未到任以前委令督標中軍副將况文榜暫行護理所遺泰安壽字等營並委記名總兵吳建昭代統俟萬重暄接署提篆後仍歸萬重暄統領其安定一營另委記名總兵左振紹接統各專責成除由臣分别檄飭遵照外所有建昌鎭總兵一缺相應請旨迅賜簡放以理職守理合恭摺具陳伏乞皇上聖鑒訓示遵行謹奏奉硃批另有旨欽此○○革職留任太子少保四川總督臣劉秉璋跪奏爲籌解光緒二十年備荒經費銀兩發商匯兌起程日期恭摺仰祈聖鑒事竊臣准户部咨内稱按照光緒九年所奏各省備荒經費一欵四川省每年應解備荒經費銀一萬二千兩遇閏加增一千兩自本年起如數逐年解部另欵存儲專備順天賑撫提用自光緒九年起至十九年止除己解過九年分銀一萬二千兩歴欠備荒經費行令按年補解專案報部等因當卽轉行遵辦去後兹據布政使王毓藻詳艢此項銀兩係籌備畿輔賑需自應設法籌解以維大局現在土稅項下動籌銀一萬二千兩按照例鑄發碼逐年兌足於光緒二十年十月二十三日發交該商日昇昌號承領飭令赶緊匯京限令於本年十二月二十三日解赴户部交收所需匯費銀兩仍援照京餉各案在於厘金公費項下開支等情詳請具奏前來臣覆查無異除分咨查照外理合恭摺具陳伏乞皇上聖鑒謹奏奉硃批户部知道欽此○○黎榮翰片再臣聞師道立則善人多儒行修而英俊起是以三年視學加意考騐無在不存循名責實之心而爲勸爲懲觀感者亦多知奮勉除教官不稱職隨時記過撤任生員不守臥碑分别斥革咨辦外伏惟聖恩高厚例准學臣考察文行兼優之員擇尤請奬以勵共餘兹臣查有署理興安府學教授李志復講求道學掖進姱修首重敦倫有功名教該員係本任盩厔縣學訓導服闋後保歸教諭班候選人員擬請旨准以本班儘先前選補朝邑縣學教諭沈德福石泉縣學訓導高汝翼南鄭縣學教諭張桂森等均課程不懈日起有功振靡式浮士知守業以上三員均係實任擬請賞加京銜以昭激勸綏德州學正周斯億蒲城縣學訓導馮庚訓迪有方士風振奮周斯億係前屆保奬國子監學正銜擬請賞加五品銜馮庚係在任候選知縣擬請恩准飭部議叙又查蒲城縣學附生王驄端方勵學垂老不倦洵足楷模俊秀誘掖人才擬請恩旨奬給京銜西鄉縣學優廪生朱存誠涇陽縣拔貢生劉清垣操履純篤學問優長華陰縣學廪生楊炳勳葭州學廪生任家振三原縣學優廪生邢祥麟等均學業沉潛姿材清淑以上五名援照歴屆保舉成案擬請賞以教職歸部銓選該教官廪貢附生等經臣細心察核均屬品學清純名實相副堪爲士林矜式合無仰懇天恩優奬以示激勸之處出自逾恪鴻施臣爲鼓勵儒修起見是否有當附片具陳伏乞聖鑒訓示謹奏奉硃批另有旨欽此　○○貴州學政臣葉在琦跪奏爲循例酌保學行兼優之教官籲懇天恩奬勵以資激勸恭摺仰祈聖鑒事竊臣伏讀學政全書考覈教官條卜載順治九年題准儒學教官士子觀法所繫提學按臨之日考其學行俱優教有成效者除禮待奬勸外仍據實剡薦等因近年各省學臣於教職中勤能稱職之員擇優奏請恩施均蒙俞允仰見聖主優待儒宫振興學校至意臣按臨諸郡與教宫相見日多三年之中悉心討察查有中書銜鎭寧州學訓導袁照夔持守謹　才猷練達教諭銜貴築縣學訓導楊鑫鼎學識優長操履謹飭興義縣學訓導孫家璠究心經訓啓迪精勤可否仰懇天恩准將楊鑫鼎孫家璠二員均賞加内閣中書銜以示鼓勵其袁照夔一員司訓四年士論翕洽平日留心時務於吏治亦勤講求倘得握膺民社俾進一階似亦可以稱職查州判一途係無應升之階可否仰懇天恩准其以州判不論雙單月在任遇缺升用之處出自逾格鴻慈臣區區管見所及是否有當伏乞皇上聖鑒訓示謹奏奉硃批另有旨欽此 
 
