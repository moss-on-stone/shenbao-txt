# 1882 - 26 - 4903142

 

Page 1

 
 
[創始不易知說]  
　　大抵中國人心每囿於習見習聞一遇劍舉莫不竊竊私議卽如仿造西法等事華人莫不私相議論以爲舍舊國新可以不必及至造成之後始瞠目駭詫以爲得未曾有故中國凡於西人之機器等件莫不驚而異之不若西人之新益求新不肯狃於故常然而創見創聞之事而遽令見信殊亦難事輪船砲械爲已事矣電線一節爲中國近來所創始之舉見之者皆不勝疑慮謂鐵線一條縱橫四布何以遂能直達消皇豈置信於鐵管內而以電氣送以去乎爲此言者猶若稍有識見其愚而無知者直以爲此特西人欺人之法而中國爲其所惑焉耳本館前者曾以鄕人私議列諸報中以作笑談因憶西友曾述一事其可笑有更甚於華人者則以知創造之事而欲遽令人知誠非易事也西友言從前泰西初創電線之時人但知電線之可以傳遞信息而不解其運用之妙有一老有其子學業於他處一日有信達其父欲購鞋子一雙其父爲之購就正欲寄去忽見門前電桿高矗鐵線連亘因思電線旣云可以傳信曷不試之乃修函置諸鞋中縛而懸諸鐵線之上竚立昻首以待其動久而懸如故絕無變動老者不解其故取長竿將其所縣之鞋步步移送送之許久費力殊甚遂囘家小憩老者旣去鄰人偶出見線上懸鞋空中蕩漾心以爲異取鞋而下解其縛　視之見中有一信具言寄鞋與子之意隣人知老者之愚卽取舊鞋一雙寫一回信仿其子口氣言新鞋業經收到特將舊鞋仍由電線寄回等語復爲懸之原處俄而老者出見線上之鞋似覺有異取而觀之有其子手書而鞋亦已易新爲舊不禁欣然以喜以爲電線之靈便如此余聞之不禁爲之噴飯繼而思之創始之不易知往往如此正不徒此老者已也近數十年以來中國盛行西法通商各埠以及省會大邑每有製造等局其在習見者尙有爲怪而未嘗見聞者猶未能盡信也卽如鐵路之舉華人至今猶有懷疑未决者雖近來秉鈞諸公亦有議及於此而卒以經費太鉅姑置勿論其實則華人之於此事尙屬疑信叅半以爲利者固多以爲弊者亦殊不少夫是以所議不行耳董子　太守之爲氣船也經營創制於今數年矣當其初造之時人皆非而笑之以爲西人造輪船尚須借力於水火而乃云不須用煤而自能轉動直欺人之言耳卽西人亦有以此疑之者及混沌一船旣成果能無煤而動莫不驚而異之止以物係創造其中規模機括尚有未能盡養之處以致中途失事而騐收之員遂不以其創爲異反以其壞爲罪倘使彼時再有人助以經費修而葺之何嘗非中國創聞之快舉乎乃以人無知者而巳成之功棄於一旦今則太守又竭力摒擋重造混初船一艘曾經列報竊以爲太守之心思才力殊爲華人中所不可多得設在泰西各國必將羣相驚異羣相欽服而太守之名勢必震爍乎海外　而華人見之則但知其異而不知其所以異聚而觀者固多　而議者亦不少甚至訕謗臆度無所不至噫是眞可慨也巳由是觀之中國之仿造西法亦僅能畫依樣之葫蘆而已求其有獨出心裁別開生面可以駕西人而上之則亦必羣焉駭怪疑阻而謗訕不已是可異乎老者之以電　寄信件也聖人云民可使由不可使知卽在中國聖君賢相所以範圍人心之大道尚且有不可使知之處而况其爲自古及今所未嘗聞見之事其有不羣疑衆謗之交乘者哉故欲創造一事倘係必不容己則惟有獨斷獨行迨具旣成而後人心亦無所搖惑否則小雅所謂如彼築室於道謀是用不漬於成此語正足引爲殷鑒焉耳 
[外國電音]  
　　○本月初四日倫敦發來電報言帶賴馬西希西哥未乃保司尼亞三處地方近有滋亂之人聲勢日盛云按此三處地方皆在土耳其境內也 
[欽使行程]  
　　○晉源報載有外國信息云駐德欽使李丹崖觀察啓節前往羅馬謁　意大利國皇意皇接見之下所談者皆係國家要務極爲欵哈聞李欽吏當於維也納地方暫住旌節　待度歲也 
[燠熱太甚]  
　　○近日本埠天氣燠熱竟似夏初光景寒暑表升至六十六度江天輪船於禮拜一自寍波來言寍波也方熱氣尤甚寒暑表升至八十度揚柳枝頭似有萌芽之意牛庄天津各處亦言天氣和煦有精於天文者以爲不日天氣卽當變動北風雨雪行將並至前晚本埠已細雨濛濛昨日又霏霏不已而寒意則尙未相逼而來也 
[工匠禀詞]  
　　○福州船局今年號令無常工匠心懷不服退有後言茲將某廠禀詞錄左　具禀某廠匠丁某某等爲號令不時懇恩酌改新章轉請允惟以便工作事竊以　明作事古有常經率由護章詩有明訓圖事當務其遠大程功詎在乎些微匠丁等自奉沈前憲招募以來十有餘載每日聞號入廠不敢偷安遵令而行遑參末議倘於情理稍順無不勉强依循惟近來太陽出辰入酉天氣嚴寒　新令早　六點一刻進廠各匠須携燈前行六點二刻動工各匠須點燭舉事旣費匠等燈油之錢於己無益又糜公家蠟燭之費於工無　雖不至輾業而嬉亦覺徒勞　濟矣因特禀乞大老爺轉向憲前派員查察時候能否作工酌改時刻俾匠丁等免遺衣失食之虞實爲德便切票 
[飭議更章]  
　　○福州船局自開辦以來延雇法國洋員洋匠購用法國機器船槽凡廠中製造俱用法尺法磅十餘年間一律做傚玆聞文案處近接香港釆辦局信謂法尺法磅香港向未通用嗣後採辦科件來單務請開照英尺英磅俾得便於購買免致錯訛等語刻下局憲巳飭廠改用英國規製并擬將前學堂生徒向習之法國語言文字反繪圖製造等項概行改歸英學諭前學堂員紳議覆員紳等再三商酌以各生或習駕駛或習製造向分英法二學若一旦慨吏舍法就英無淪十餘年之精心致志前功盡棄卽改請洋師改置英國機器書籍物件亦須多費十餘萬金至於學生工匠等之不能駕輕就熟又無論矣員紳等現尚躊躇未敢卽行禀覆致礙大局然憲意已决想不久卽定新章矣 
[杭垣氣候]  
　　○杭諺云三九念七奉打不出四九三十六夜眠如露宿蓋以天氣苦寒莫過此時也今年自冬至後晴日如烘未見雨雪入九以來冰亦僅見于三九後則更煖氣薰人較小春尤爲和煦路上有禦裘而行者無不汗涔涔下也現聞四野望雪其急所種豆麥等類皆有枯萎之象各處居民都患火症凡眼痛牙疼口瘡喉疾之類十當八九說者謂來歲春瘟殆更有甚矣 
 
 

Page 2

 
 
[提憲晉省]  
　　○浙江提督張軍門向駐寍郡茲因謁見新撫由寍來浙於本月朔日抵杭屬下文武各員弁爭往碼頭迎迓軍門於入城後首謁撫轅次卽拜會各憲聞二三日後卽須返寍也 
[北河議濬]  
　　○畿輔水利失修久矣今春大清河工適在荒賑之後故以工代賑費省而功獨倍曾不數月而大工告竣論者謂南中紳士之力居多嗣經左侯相奏請興修雖不難次第復舊而費帑甚鉅當事者猶待躕躇現聞明春河氷時先從事於東淀蓋以東淀爲直省尾閶工程尤爲緊要總辦河工者爲金苕人觀察至于役工次諸員則皆在直需次諸人并聞有持論偏陂者建議阻撓幸得李傳相大力主持始得羣喙寢息也 
[借端嚇詐]  
　　○江右某邑某堡計離城念餘里皆一姓聚族而居烟　不及百戶以耕種爲業匪惟誦讀無人卽習商賈技藝者亦罕有乃近忽出一命案並無苦主告發而偏有查辦者惝忱迷離殊爲可異據聞事因該堡某甲年二十餘素不習正狗偷鼠竊族中咸受其害惟以族情修關又甲尙存寡母無他子女念其辛苦鞠育故人皆隱忍未肯送捕破案詎賊胆以縱而愈大一似人莫敢誰何竟漸害及鄰村一波未平一波又起致族人累上加累族長等忿難再遏以爲經官痛懲庶化鴟　爲鸞鳳也遂共送之於捕不意捕之視賊正如獵者之於鷹犬漁人之有鸕驚初以私刑拷掠但得一認口供自是月規有常方且教導之不遑保護之不暇日見水乳交融牟尼一串盖甲自送捕釋後益放縱無忌明目張胆不似前之畏首畏尾族人偶有責備則捕快三三四四隨後而來詢以何幹　言甲到報案特來查察官府不差餓隸每人應得飯食錢文大言炎炎勢如狼虎鄕民安敢與抗只得開銷息事如是者又多次於是族中懷恨益深以爲如不除惡務盡何以安家樂業嗚官則不旋踵而釋爲害滋甚是非陰去之不可乃擬共謀於甲母有待而發一日甲事不湊手烟賭乏資將母所盖敗絮一襲强奪付押母怒大哭族長等遂趁勢進言兼爲謀及生養死葬事母且感且恨遂滿口允許議旣定是夜甲歸母出酒肉與食絕不提及押絮甲大喜放量飲　頹然就醉族人數輩入遽以巨綆就　下縊殺之淺埋屋後山塲料理已畢方共謂鬼不知神不覺從此害馬旣除永免差狗再至矣乃事隔經旬捕頭竟捕風而至問中近往何處渠在捕衙已上卯名今久無蹤跡官要傳問鄉民猝爲所嚇疑事敗露對答間遂漏出掩埋處所并實其死日捕頭大訝謂是日下午尙於邑中見面何夜歸遂死怱怱遽去次早更與數捕來直到該山塲開士見棺言卽有官來相騐一面呼地保看守大驚小怪該族長等赶赴邑城請其族衿酌議此信息又爲捕役所知而捕廳親自到鄕矣計共帶二十餘差抵該堡鎖拿四五人回署鄕民益驚失魂魄相率搬家走避事勢已將决裂旋有某乙出自稱縣署內丁奉門政命來調停該衿等本欲扣留其人究實誰作苦主控案呈詞安在無如鄕民無識一聞有出頭來說和者如獲再生急私與乙錢若干包了迨族衿等得信阻止則錢巳過付人亦放出兎起　落影響全無不便再爲挑釁而　遂罷論矣 
[火災疉見]  
　　○漢臬地方人烟稠密今當天氣燥烈又歲暮匪徒迫于饑寒有縱火之事是以火患時聞居家舖戶正宜格外隄防也前月二十一夜萬壽宮下首某顧繡鋪有女刺繡將停工就寢因　覓茶至店堂中見門外有火光隨卽開看則有蘸油之紙并自來火同燒雜佈於門柵內外燄高盈尺隨手撲救乃滅誠大幸矣又鮑家巷之篤慶棧馬王廟之永興傘店皆失愼未成然勢已岌岌二十五日黃昏時候董家外巷黃陂翁姓爆竹坊失愼延燒十餘家係烟間與各作坊蓋該爆竹坊近作夜工是夕黃昏七點鐘換班稍憩一家俱睡做就之爆竹等滿積店堂比徒弟就櫃台吹燈適落燼于櫃內花筒上一線旣着連珠盡發霎時透頂但聞聲響大小不絕而烟霧中花草人物隱現陸離令人心驚目眩嗣經諸龍合力救熄而翁姓竟焚死六人蓋火起後屋中烟　迷阻不能逃出故該店主夫婦與其十七八歲之獨子新寡之第三　及十四五齡待字幼女並一夥友同罹此阨聞其子明年將完婚其第三女歸寍已久將行未行禍輒及之至爲可憫次日由其表親檢拾遺尸購材六具分認裝殮待其長次兩女　柩回鄕聞翁姓生有一子四女今除長次女外皆婦一盡禍遘滅門夫何孽而至於此　當其附管店戶搬避時對門之成衣匠正開門欲遁被爆竹射囘幾次方得逃生及竄出街口背上衣服已有火　因而受傷又間壁之篾匠某亦被爆射中面門負痛而逃現在腫賑傷亦不輕云二十七日夜一點鐘籃子街邱家巷上首失火燒至柳家巷外盡江邊內阻於草紙街背面圍墻被災五六十家係料器山貨麻繩領帽雜貨茶酒肆油坊紙店鐵號及棧房之屬傳說起火者爲某麻繩店因晚間門牌食烟吹灰於麻繩堆致釀災禍不知然否聞該鎭每逢火災雖官弁出爲彈壓每有多人持竹片竭力奔跑不知爲何等人是不可以不察恐縱火槍火者之混跡也 
[攫贓受累]  
　　○浦東新塲鎭前因二圖顧姓被盜顧之隣人跟蹤報與汎官遂得破案當獲盜船時該鎭鄕愚不無見物搬取今被該盜攀及儘有家破而人散者因一念之　婪受無窮之禍害雖咎由自取而情亦堪憐也 
[氣輪抵蘇]  
　　○董太守新製氣行輪船一艘玆悉巳行抵蘇州停泊胥門外接官亭省中當道咸臨舟觀覽無勿歏其精妙至商民人等則兩岸蟻聚僉詫創見而咸以未得親至艙中暢覽爲憾聞須由內河渡江駛赴金陵矣 
[穴牆圖竊]  
　　○本埠新閘左近之金陵會館前數日晚上忽有賊穴墻而進意在竊取棺中衣物後經知覺未遂其欲而去大約因近日有寄柩者以死者親丁未到尚未釘棺該賊知之而欲思攫取也刻下該會館董事已於牆內編竹爲籬以隔之並添雇更夫加意巡警矣 
[賴欠致命案訊斷]  
　　○前月十八日報列賴欠致命一案屍婁卞劉氏以無錢成殮致於屍旁接煞復行投縣請追均經列報玆悉莫邑尊傳到被告船主袁溪卽袁啓中人蘭姑娘井提在押之中人吳士榮訊理兩造供詞如前邑尊着袁先繳洋四十元給卞劉氏將卞文林屍身收殮吳與袁一同發押着蘭姑娘妥爲調處原被人証均各遵斷然卞文林員身已擱十五天矣袁啓素有烟癮奉押在南班房意欲在押開　商及看役願酬洋兩元而前滬北松風閣天津流氓械鬥案內續獲之王元甫亦押是處蹈瞿關寶舊轍需索後押者之規費今袁啓欲開烟　王亦向索兩元袁亦照給旋事聞於邑尊卽時提訊究出實情將看役陸福重責二百板五元甫責一百板并着將賄洋追出在案而陸福應　之洋經值日差許得海面稟邑尊謂看役並無工食窮苦萬分况此洋係袁啓願給並非勒索可否求恩免追邑尊見該差代求情切准其免　 
[運泥傾棄]  
　　○前述本埠自西門起迤南至小東門止開濬城濠業已竣工其河中起出之泥均堆城脚不原屬不便不過暫時堆積今聞業爲雇船運出浦江傾棄故小東門水關橋起迤南一帶行人均須繞道不准車行致妨工作云 
[攔騐殮母]  
　　○初五日報列溺斃究案一節英公堂將人証送縣後經莫邑尊庭訊三圖地保禀知前情夏洪福供開錦雲齋裱畫店因欲往蘇購辦刷帚等件有表弟奚餘卿托我帶其新娶之婦交與其母奚姚氏其奚姚氏由蘇來滬及重復搭船赴蘇一　曲折供如前告地保之言並謂夜間搭陳三才之船待天明開行我已睡於船上及天明不見奚姚氏惟遺鞋子一雙慌起時惟聞岸上人論我船有一老婦到跳板邊落水離二三丈地方冒起及至打撈已經氣絕陳三才供詞與同奚餘鄕供一如在英公堂蔣何氏亦投案禀訴候示邑尊飭差押令奚餘鄕 
 
 

Page 3

 
 
殮母奚求開釋俾措資棺殮邑尊將奚夏二人發押着陳三才蔣何氏交保候爲相騐昨地保伺候相騐直至午後三點鐘又聞奚以母死甚苦求請免騐自願棺殮邑尊令交保殮母 
[排悶]  
　　○常將往事記重重一點神傳阿堵中燕子飄零花滿地等閒不敢怨東風　敗壞天良積習深憑他苦海自浮沈休云責善傷大性猶帶三分舐犢心　子不成人老更愁暮年誰爲稻粱謀饑寒兩字尋常事可惜家聲一筆勾 
　　爛柯山下客柱臣潘楝待刪草 
[咄咄稿并序]  
　　○下筆千言悲風生於紙上廢書三嘆愁雲繞遍樓頭欲補天而無術想點石以徒勞長說相思枯腸頻索空將好事衰　重添話來故國田廬不堪回首想到當年親友最足愴神僕也家傳粱苑世本泃陽生長越西釣游剡北曾親黃卷添來紅袖之香未點朱衣濕盡靑衫之淚欲作市中小隱誰分客裏餘金於是笈負三山　歌載道桴鳴大地覊客回輪桃源何處避秦　浩刼之臨棘道妻其在陳遭絕糧之厄力環隨地萍飄不堪紀事銅臭輔他命　何必讀書秋來春去好景無多流水高山知音有幾偶　悽遲匏繫帶年年之跡憑誰酬唱蓬飄且處處爲家未經南越重遊留作西湖隹話鷓鴣聲裏關山一氈未煖蝴蝶夢中眷屬三徑就荒琵琶兼客忍聽腸斷之聲筆墨笑人慣作情癡之語思竹馬於垂髫驚魂欲斷營莵裘而束手鄕泪難乾問壯懷其何許嗟時事之多非點十年之憾事詩壘誰攻嶊萬丈之悉城酒兵起舞遂復卽事度題因心按拍幾曲浪淘一聲河滿子夜遙吟五更高唱聊作衷情之訴非　絕妙之詞西抹東塗權遺胸襟塊磊咬文嚼字空餘皮　春秋饒他塞上草荒吟蟲有露畢竟樓頭花老瘦蝶無香樁萱蕭瑟感風本兮徒悲　玉闌　悵箕裘兮何補司憐半榻書聲閒消白日那管一簾花　香度清風顛倒詰魂孔懷有夢摩挲老眼欲泣無聲知我者天暫託西樓夜月引人入勝不忘東閣官梅敢比豪吟釋子夜半敲鐘還期顧曲周郞筵前拍板 
[投老空山坐客毡豹皮心事絕人憐讀書畢竟須時會近水樓臺竿月先]  
　　○上下無夜刺己毛心傷吾道續離騷早知竟坐儒冠悮射虎南山亦足豪 
　　爛柯山下客柱臣潘楝就正草 
[贈姚芳保小史芳保年不滿十二虞調京腔經倩鄕口傳心授每度一曲使聞者迴腸盪氣無所期而若有所思凡倩卿指法之玲瓏聲情之緜邈芳保巳能得其六七在歌塲羣小中可稱翹楚矣]  
　　○身較琵琶　不多華年十二未曾過朱脣一啓梁塵動驚似姚家小七歌　曼聲一字一低囘時撥繁絃故哉催此卽紅顏新活計憑看錦叚裹頭來　雛燕輕盈積蝶嬌詩天酒地趁招邀從今願蓄珠千啡待指銀河誓鵲橋　手口曾無杪忽差盛名畢竟屬專家流鶯百囀聽都徧終覺姚黃是國花 
　　海天看月生偶然作 
[光緒七年十一月十六日京報全錄]  
　　宮門抄○上諭兩道錄前○發抄　旨四道○吏部寶等奏爲遵　旨明廻奏緣由摺子○刑部文等　奏爲請　旨遵行摺子○川督丁　奏請　勅加　對號並給匾額摺子○又　奏調委署知府夾片○直督李　奏叅知縣分別議處夾片○又　奏請從優議叙夾片○又　奏提督丁憂給假治喪夾片○又　奏知縣開缺修墓夾片○大臣溥等　奏爲請　旨摺○十一月十六日禮部宗人府欽天監正黃旗值日無引　見○醇王因追封側福晉謝　恩○張之洞謝授山西巡撫　恩○記名總兵桂林香謝　恩○穆騰阿請假十日○召見軍機　○發抄陳士杰奏接任浙江撫篆日期並謝　恩奉　旨知道了欽此○崧駮奏到任直藩並謝　恩奉　旨知道了欽此○方大湜奏回任直臬並謝恩奉　旨知道了欽此○明春奏查閱防卡回營日期奉　旨知道了欽此　○○大學士管理吏部事務臣寶鋆等跪　奏爲遵　旨明白迴奏事光緒七年十月二十九日奉　上諭李鴻章奏直隸永平府知府李秉衡前於冀州任內疏防刼案四叅限滿吏部議以降一級調用該員未到新任輒將其前任加級改爲紀錄聲請開缺與例章未符等語着吏部明白廻奏欽此欽遵到部臣等查奏定章程內開升遷調補應行引　見人員照例以引見之日將加級改爲紀錄其　特旨升用人員應以奉　旨後五日行文按該省照限減半計算以接到部文之日加級改爲紀錄等語歴經遵照辦理查李秉衡承緝盜案於光緒六年七月二十四日四叅起限彼時若由外題請升調臣部卽應照例奏駁光緒六年十二月二十三日奉　上諭補授永平府知府該員係　特旨升用人員無庸引　見按照章程於十二月二十八日行文直隸總督照限二十日減半計算應以光緒七年正月初八日接到部文之日將加級改爲紀錄在案該員若於未滿叅限以前到任自應照離任官例罰俸一年完結今本年七月二十四日尚未離任卽應照四叅限滿降一級調用例辦理查其前在冀州任內所捐之級業經照章改爲紀錄不敷議抵是以奏請開缺此皆按照定例定章核辦並無與例章未符之處至該督聲稱升任人員凡有前任內捐級惟不得抵銷升任處分並無不准抵銷前任處分之列查臣部則例內並無明文亦無辦過此等成案合併聲明所有臣等遵　旨明白迴奏緣由理合恭摺具奏伏乞　聖鑒訓示遵行謹　奏奉　旨已錄　○○協辦大學士刑部尚書巨文煜等謹　奏爲請　旨遵行事准吏部奏送革員黃河清等盜捐舞弊交部審辦一案光緒七年閏七月初九日奉　上諭吏部奏革員等盜賣捐案請飭刑部訊提一摺已革工部主事黃河清與職員黃文瀚通同作弊將捐納道員李逢盛捐案盜賣移獎經李逢盛將黃河清信函呈由四川總督咨部核辦該革員等朋比爲奸盜捐舞弊亟應激底根究着刑部迅速行提人証確切研訊按律定擬具奏餘依議欽此當經臣部恭錄　諭旨行文廣東巡撫飭將廣東候補鹽大使黃文瀚派員解京並經臣部奏催各在案玆據兩廣總督張樹聲等咨稱查該員黃文瀚前據禀請給假赴順天府通州措資札飭遍查並無黃文瀚縱跡復經查詢黃文瀚原住厲所隣佑僉稱巳於閏七月底起程出省等因咨部查廣東候補鹽大使黃文瀚與已革工部主事黃河清通同盜賣捐案實屬胆大妄爲玆於事經發覺以後請假出省明係聞風逃匿相應請　旨將候補鹽大使黃文瀚卽行革職並請　飭下兩廣總督並該員原籍江蘇巡撫及順天府一體嚴緝黃文瀚務獲送部以憑訊辦謹恭摺具奏請　旨奉　旨已錄　○○太子少保頭品頂戴四川總督臣丁寶楨跪　奏爲重修富順縣井神廟宇懇　恩勅加封號並給匾額以答靈　恭摺仰祈　聖鑒事竊據叙州府富順縣知縣陳錫　詳據該縣紳民王培信等禀稱縣屬目流井地方鹽井甚多水火並出卽以井內所出之火煎熬井中所汲鹹水煉成花巴鹽斤配引運銷貴州雲南二省及本省計岸近年徽收課稅厘金接濟各省軍餉每歲以百萬計向來該縣商民敬祀王梅二神王逸其名梅名澤皆普太和時人始見上橋右罅有泉流出嘗之味鹹截竹汲歸煎熬得鹽於是抉石疏導匯爲巨泉至今名爲自流并鄉人蒙其利者當像以祁靈蹟久照開并日廣咸豐八年四月經原任四川督臣王慶雲奏請　勅賜封號經內閣撰擬王神封號字奉　硃筆圈出昔惠欽此梅神封號字奉　硃筆圈出昔護欽此嗣後川鹽奏准濟楚該廠產鹽益旺川鄂兩省抽厚濟餉藉平東南數省十餘年巨寇旋值川省內地軍興廟被蹂躪僅留頹垣殘壁紳商目擊興感捐資重修廟宇今已規模略備懇清轉詳奏明　加封　賜匾前來查例載各省廟祀正神有功德於民者由督撫題請　敕封玆查富順縣自流井并神曾於咸豐八年經前督臣奏　加封號在案嗣因廟燬於兵燹商民追思神貺捐資重修利賴日普例得奏請　加封　賜匾合無仰懇　天恩敕加 
 
 

Page 4

 
 
富順縣井神　封號頒賜匾額由地方官敬謹製掛春秋致察以彰美報而順輿情除咨部外理合恭摺具陳伏乞　皇太后　皇上聖鑒訓示謹　奏軍機大臣奉　旨巳錄　○○丁寶楨片　再臣接准部咨欽奉　上諭甘肅安肅道員缺著沈　調補等因欽此當卽欽遵轉行知照伏思安肅道爲關外要缺自應委員接署重慶府篆以便沈鋐馳赴新任查重慶府係川東動途管轄十四廳州縣此重黔楚事務殷煩查有現署順慶府事候補知府慶善勇于任事守正才明堪以調署所遺順慶府員缺各屬常有民教交陟事件治理匪易查有候補知府劉慶咸才具謹飭辦事認眞堪以委署據藩臬兩司會詳前來除檄飭遵照外理合附片陳明伏乞　聖鑒謹　秦軍機大臣奉　旨知道了欽此　○○李鴻章片　再據署臬司葉伯英詳稱杳河縣人犯漫留頭用刀砍傷崔二身死前將温留頭擬絞監候解省審勘嗣經勘畢發回乃香河縣解差徐汰等先自回去當飭清苑縣派差士舜等押解本年閏七月十九日由通州加派差役劉舜等並移營撥兵護解前進據報王舜等中途患病未行劉舜等解至香河縣地面車輛被泥水陷住温留頭下車暫歇劉舜等帮同抬車不期温留頭乘間扭落刑具逃逸查香回縣於擬絞解　人犯並不僉差妥役在省守候今飭清苑縣派役解回亦不愼重至該犯温留頭中途脫逃雖據訊無鬆刑賄縱情弊實屬疏忽通州奉文護解漫不經心咎亦難辭會同署藩司方大湜具詳請叅前來柑應請　旨將僉差官香河縣知縣楊因培清苑縣知縣何庚生護解官通州知州高建勳交部分別議處至兵役人等臣已飭司提至省　交保定府研訊確情據實詳辦仍勒限上緊嚴緝逸犯温留頭務護究報理合會同兼管順天府府尹臣童華順天府府尹臣游百川附片具陳伏乞　聖鑒訓示謹　奏軍機大臣春　旨揚因培等均着交部分別議處餘依議欽此　○○李鴻章片　再據署藩司方大湜詳稱直屬州縣上忙錢糧例限五月全完其額徵銀數較多酌請獎叙近值災　之後崔料不易若非勸辦得法難期踴躍輸將茲查現任永平府知府前任冀州直隸州知州李秉衡祁州知州朱潤何寍津縣知縣邱濬格元氏縣知縣管啓　南和縣知縣蔣凝芳年縣知縣夏詒鈺大名縣知縣王縉鄕元城縣知縣韓志超南樂縣知縣張連瑞調署曲周縣知縣虞運華署束鹿縣知縣　　　　本年上心　糧均在一萬兩以上依限掃數全完藉濟急用洵屬奮勉詳請照案給獎聲明此外銀數較少或係兩任經徵此皆剔除不計等情前來臣覆查無異相應仰懇　天恩勅部將李秉衡等十一員從優議叙以昭激勸理合附片具陳伏乞　聖鑒訓示謹　奏軍機大臣奉　旨着照所請該部知道欽此○○李鴻章片　再統領湖北忠義軍記史提督劉維楨上年奉　旨歸臣節制調遣其父一品封識劉　興於今年閏七月十二日在湖北省庽病故該提督先期請假將營務交副將楊維幹暫行代統於八月初八日到鄂丁擾擬卽　親回黃　縣原籍禀懇終制前來臣查忠義軍遠調來直扼守邊關責任綦重該得督曉暢軍事市置悉合機宜自應循照軍營定制給假百日在籍治喪事畢仍回江　關　辦要防以免貽悮除咨行外理合附片具陳伏乞　聖鑒訓示謹　奏軍機大臣奉　旨知道了欽此　○○李鴻章片　再武　縣知縣　文懷廣東三水縣舉人由候選知縣選授直隸撫寍縣知縣改補今職玆該員因原籍祖父　墓風雨摧殘請開缺回籍修理禀司轉詳前來自應惟如听請以遂孝思除飭交代清楚給咨回籍並咨廣東撫臣外理合附片具陳伏乞　聖鑒勅部開缺所遺武强縣知縣員缺直隸現有應補人員應請留歸外補謹　奏軍機大臣奉　旨史部知道欽此　○○奴才　廉榮毓景瑞跪　奏爲恭查　陵寢應行歲修處所循例奏清　欽派大臣查騐事竊查　陵寢歲修工程需用錢粮　例均在一千兩以內歴經辦理在案茲據各衙門呈報各　陵暨各　園寢並禮部總管衙門應行歲修處所共計三百八十五處等情呈報前來奴才等隨派武備院卿銜郞中富蘭泰郞中桂林員外郞英磷恩翌護叅領銜員外郞廣泰副護車叅領銜主事吉慶分往各處復加履勘均與原報情形相符除另造細冊咨送工部外理合敬繕清單恭呈　御覽伏乞　皇太后　皇上聖鑒謹　奏軍機大臣奉　旨工部知道單併發欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
