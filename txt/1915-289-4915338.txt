# 1915 - 289 - 4915338

 

Page 1

 
 
譯述 
[歐西報業舉要（四十四）]  
　　（譯輯者朱世溱） 
　　晨報以急於趁載專車消行外省之故每日發刋旣已早至夜間一時以前而發刋之前必有排字編輯之時更必有訪事報告之時輾轉相除則是日所載新聞皆在昨日七時以前若在晚報則可免此凡是日日間所發之事無不可於兹求之而後時之病可以悉除辛亥癸丑之際上海一隅所發如日本所謂傳單式之晚報一二十種可以證其故也所以然者當時人民急於欲得戰事消息如饑者之望飲食不忍稍延十數時之光隂以待次日之晨報豈惟讀者急欲得之即治報者亦莫不急於出一晚報何則新聞記者之職在能與讀者以應時之新聞决不忍其遲延况時機一失則新聞之價值立減於營業一方面其問題亦至爲重要者耶 
　　自前所舉之例而紬繹之則晚報之新聞必含有兩種要質 
　　甲人民急於欲得不肯稍遲須臾者 
　　乙時機一失則價值立減者 
　　甲之一端關於讀者乙之一端關於報社要之所謂事關緊要者也故晚報之事業可以兩言斷之曰其新聞爲緊要則晚報之根本固而其事業發達否則根本不固而其事業亦隨之以失敗於此所亟應下一定義者則緊要二字是也吾更覈之事實而得一斷語曰於晚報中所稱爲緊要者必其事不能遲至翌日發表者也若不然者則自有次日之晨報在又何需於今日之晚報夫左手持編輯審當材料豐富頁數多而印刷佳之晨報右手持編輯匆促材料不富頁數少而印刷稍次之晚報以求售於人曰晚報所載新聞一無緊要然其爲價則與晨報相等人之舍晚報而購晨者必矣 
　　晚報之不能與晨報競者原因至繁夫出版旣在當日則編輯印刷之時必少而事不免於草率如在晨報其時較豫其病較淺晚報之短一也况其興在十九世紀而晨報在十七世紀人情安於所習先入者勝晚報之短二也故其存立之根本乃不出前所舉之兩端 
　　戰事之爲緊要此盡人而知之上海曾有晚報之興固以此故然未及數月而遽形衰落至今無存者何哉戰事旣終斯緊要之新聞少晚報所恃之根本不固遂演此失敗之結果也故晚報而欲免於失敗得一立足地者則其所謂緊急之新聞必非戰信可知也 
　　今自戰信以外言之如政治上之消息社會上之新聞其中不無甚緊要者然案之甲乙二例必不可合何也非人民急於欲得不能稍緩須臾非報社急於欲載遲則有損價值者也就令當政潮淜湃際國家多事之秋固與二例適合無間矣然乂可暫而不可久於晚報之根本仍無與也 
 
 
 

Page 2

 
 
時評 
[中國時局之預測（一）（冷）]  
　　我等反對變更國體者非他民主君主在其次以愈變更而將愈紛亂也以變更而得種種利益之說皆虚妄而紛亂將實現也 
　　蓋中國人民之大多數質言之國體若何皆置勿問而惟安分守已以謀生故國體而君主大多數人未必願改民主國體旣民主大多數人决不願改君主惟大多數人安分守已不預國事故其勢力反不如少數人之謀爲運動而致其國體有忽而民主忽而君主之變更 
　　然而此少數人之謀爲運動以變更國體其中之大多數又專爲一已之利益也一次變更之後其利益而不能得或得而不如人則一有機會即謀第二次之變更試觀今日立於變更國體之舞台者即曾出現於前次變更國體之舞台者也 
　　故他日之起紛擾第一不在他人而即在此輩 
[命令]  
　　十月二十二日大總統策令廣東郵務管理局郵務長希樂恒給予四等嘉禾章此令 
　　又令朱嘉勲給予四等文虎章此令 
　　又令江蘇滬海道道尹兼任外交部特派江蘇交涉員楊晟着開缺來京另候任用此令 
　　又令任命周晉鑣爲江蘇滬海道道尹兼任外交部特派江蘇交涉員此令 
　　十月二十二日大總統申令内務部呈准文官高等懲戒委員會議决湖北巡按使叚書雲呈劾前前鶴峰縣知事張鍾澤聽任員司舞弊失於覺察一案依照知事懲戒條例應受褫職奪官處分等語張鍾澤着准照所議即行褫職並停叙實官以示懲儆此令 
[專電]  
　　北京電傳說國體確定第先朝勲舊均免稱臣據一般論者謂决不能爲一部分人開此特例 
　　北京電參政院近因各參政離京者多如梁啓超熊希齡等請另派署 
　　北京電朱家寶覲見所陳救國方針頗蒙嘉許擬令暫任國務卿朱針頗蒙嘉許擬令暫任國務卿朱力辭 
　　北京電徐相昨日壽辰袁總統派長公子往祝 
　　北京電徐樹錚參案有免置議之說 
　　北京電衍聖公前被鄕族控訴劣跡多端請另選承襲各節昨經政事堂交内部查辦 
　　開封電豫西匪勢自白狼發現後至今未能肅清前有白狼羽黨尹四老婆仍在南陽一帶勾結游勇到處搶掠經趙將軍派毅軍悉力搜索以期殲此巨魁現該匪首已在魯縣擒獲當即正法 
　　蘭州電黃河後套會匪匪首馬躍川擁衆二千餘在綏西一帶滋擾經綏遠城軍隊擊敗該匪敗入狼山查狼山地勢峻險道路崎嶇山口曲折素爲盜匪巢窟之地又該處後路空虚接濟最易斷絶軍隊不敢直進現綏遠城都統會同寗夏將軍分撥軍隊分路兜勦 
[譯電]  
　　北京電楊士琦將移居總統府署任國務卿事日内將發表（二十一日） 
　　北京電袁總統已在公府以顧問五員秘書八員參政院議員二員組織一憲政會草擬憲法擬成後即提交立法院（二十一日） 
　　北京電袁總統擬以關於恢復帝制問題之意見書提交參政院内有公民代表會議如贊成君主立憲則必有眞正負責任之内閣以符民望一節（二十一日） 
　　北京電統率處因外間有武昌不靖之謡言故將各省將軍巡按使報告地方安謐之電文一併宣布（二十一日） 
　　北京電清室優待條件將從張勲建議照常有效袁總統且將於參政院提出禮遇之議案（二十一日） 
[戰電]  
　　其一（英人路透電） 
　　雅典電里虚外交家因通至薩洛尼加之鐵路今有阻滯故展緩啟程（二十一日） 
　　倫敦電羅政府派員往俄京此事頗關重要（二十一日） 
　　倫敦電泰晤士報論塞國戰情謂塞國六面被攻情甚危急幸塞國處於羣山之中宜於游戰塞國有可行之路兩條直達愛德里亞海聯軍應由此二路輸入接濟（二十一日） 
　　亞姆斯特丹電柏林公報謂德軍在塞國北面戰地徐徐進步（二十一日） 
　　雅典電布國半官報謂布軍已入馬其頓之伊希狄泊與拉杜維希特兩鎭云云布軍大隊直向希臘北部進發以迎英法聯軍之前進此乃大可注意者大約布國之目的乃在占據馬其頓而不專在於會合德奥軍隊也塞軍自信能抵拒攻軍以待聯軍來援（二十日） 
　　倫敦電每日電聞載可恃消息云英國已正式照會希臘如希臘加入協約國方面則英國立即害讓居比路島（二十一日） 
　　倫敦電路透電社得悉外部目下不發表關於居比路島之意見但從其他外交方面探悉如希臘能依據希塞條約援助塞國則英國願以居比路島割與希臘云（二十一日） 
　　倫敦電每日紀聞云居比路島之消息乃由雅典傳來聞英國已將此意通告各協約國（二十一日） 
　　倫敦電每日新聞巴黎訪員電稱協約國允許希臘之利益内有愛琴海濱及小亞細亞土地（二十一日） 
　　巴黎電今晚公報謂亞拉北部與奇凡希魯斯二部分及列里路附近砲戰甚爲劇烈法軍排砲曾轟炸敵軍子彈庫數所德軍復在愛恩河北面萊姆東面發砲猛轟（二十日） 
　　巴黎電今日下午公報謂德軍復在萊姆東面受挫德軍又於九基洛邁當之陣線發砲猛轟且施用毒性之煤氣繼乃進攻三次圖入法軍陣地但爲法軍砲隊及機關鎗擊斃什九德軍雖進抵法軍障碍物前卒不得逞志敵軍在奇凡希叢林進攻失利（二十一日） 
　　巴黎電今晚公報謂全陣線無要事可報（二十一日） 
　　彼得格勒電米託與里加中間之哇萊高原控制鐵路兩方面之澤地者現有大戰今日公報謂德軍在該處藉煤氣之掩護進攻五次均爲俄軍擊退兩軍砲火終日不止特文斯克陣線沉寂無戰事泊里貝河南面之俄軍强襲斯蒂爾河左岸拉活洛夫加下之村莊若干所柯爾荃東南有惡戰（二十一日） 
　　彼得格勒電今日公報謂米托與特文斯克附近戰事仍在進行斯蒂爾河左岸之俄軍追擊敵軍續獲俘虜及機關鎗敵軍紛亂退走散於森林之中俄軍所獲之砲内有完全無捐之臼砲四尊（二十一日） 
　　彼得格勒電今日公報謂俄軍猛撲奥德軍中央奪獲巴拉洛維奇東南之陣地巴拉洛維奇爲白萊斯特里土夫斯克與明斯克與明斯克間最重要之鐵路交點是日俄軍俘軍官八十五員兵三千五百五十二人獲砲一尊機關槍十枝（二十一日） 
　　羅馬電今日公報謂意軍在台洛爾及特蘭狄洛續獲勝利美里洛與塞吐爾兩山及蘇加拉山谷皆被奪獲意軍攻毁柯台伏爾與福爾柴萊戈之障碍物及地雷（二十一日） 
　　維羅那電意軍刻依據加杜拉將軍之單略沿台洛爾陣地進行侵入敵境牽掣敵軍藉以救塞所得結果尚屬滿意（二十一日） 
　　羅馬電意軍仍在台洛爾與特蘭狄洛境内力取攻勢今日公報紀康第洛東北之巴洛拉山與可以控制奥軍鑿石而守之二山谷者之要塞一處又格萊薩洛北面之高原及柯台伏爾與福爾柴萊戈境内之地位等處意軍强襲情形（二十日） 
　　丹麥京城電德濳艇一艘在瑞典口岸伊斯台德外轟擊瑞典濳艇一艘誤以爲英濳艇一軍官受重傷一兵受微傷瑞典艦隊已駛往伊斯台德（二十一日） 
　　瑞典京城電德國武裝漁船一艘攻擊護送修繕船之瑞典濳艇（二十一日） 
　　巴黎電素比亞克路火藥廠炸裂查悉已有四十人遇難肢體轟至五百碼外鄰近工人房屋坍塌頗多恐埋身於灰燼之下者尚有多人（二十日） 
　　倫敦電二十七日上議院議員大衛爵士建議請英皇召集樞密院開會研究戰局（二十一日） 
　　倫敦電張伯倫君在下議院宣稱西藏達賴喇嘛允出兵千名助戰當波薩將軍告捷之日且命於拉薩各山懸旗誌慶又命各寺院祈禱協約國續勝其對於協約國之感情於此可見英政府雖未便受之然其厚意殊可感也（二十一日） 
　　其二（德人德文報專電） 
　　柏林電（由塞維爾轉）十月二十日德軍大本營公報云德軍在泊吕萊東北前進偵察時俘軍官四員兵三百六十四人獲機關槍三枝炸彈砲三尊德軍在米特爾扣克附近擊落英飛機一架機中之人均就擒（西境戰况）興登堡元帥之軍已在米托東北及西北分路前進（東境戰况）林辛干將軍之軍今仍戰於斯蒂爾河（東南境戰况）來剛森軍團中之奥軍現於薩巴克前進塞軍復於魯西加及波齊伐克南敗退布軍已占據蘇爾丹台浦布軍向庫瑪洛伏前進時俘塞兵二千人獲砲十二尊（巴爾幹戰况）（二十日） 
　　華盛頓電駐美奥國大使署宣布十月十九日維也納公報云俄軍曾在里拉希洛西北及拉法洛夫加北面進攻受挫而退俄軍於恰土里斯克境數地點進抵斯蒂爾河西岸兩軍接戰未已（奥俄戰况）意軍猛轟之後攻擊克恩陣地土爾美土拉爾戈爾士三處橋端砲臺及杜白杜腹地處處失敗死亡甚衆意步軍曾於數處戰壕大呼前進但皆未移一步（奥意戰况）奥德軍均於塞境進攻奥軍已占據哇白里洛伐克鎭及東南之高地奥兵一縱隊奪獲格洛克加南之奇浦齊山與在摩拉伐河西面前進之德中軍接合奥軍大戰三日以爭亞伐拉細及格洛克加西面諸陣地時俘塞軍官十五員兵二千人（巴爾斡戰况）（二十日） 
　　柏林電據彼得格勒私家消息謂俄京近復暴動由國會議員希特細率領巿民要求重開國會爲哥塞克兵驅散擊傷多人工黨著名領袖興加里夫被拘於莫斯科德軍中有猶太民二百八十六人升爲士官又有受鐵十字勲章者四千人内有受頭等勲章者十六人柯尼斯區報載有加爾維資將軍軍中傳來消息謂德軍在塞進兵至爲困難塞軍防守甚勇道路惡劣且降霪雨故往往難以行動其地勢如卡巴西安山非出奇略不能大勝云敵人所傳英濳艇擾害波羅的海航務消息實屬子虚該處航業今仍照常進行故有瀕海之七鎭自九月一日起至十月一日止出入之輪船共有一千一百八十八艘載重五十一萬四千四百四十六噸而經營海濱貿易者及漁船等類尚不在内柯尼斯區報載稱麥剛森元帥進窺貝爾格勒時曾言日以如此大軍當敵軍之前渡此無一橋梁之大河實戰史上未有之成績云（二十日） 
[東方通信社電（日本人組織）]  
　　東京電中國因關帝制問題致有不穩之情報頻頻是以日本國民益抱不安之念（二十二日） 
　　東京電前參議院議員韓宸（譯音）現住東京巢鴨地方因蔣士立暗殺案受有主謀之嫌疑經預審檢事至其住宅搜查同時並被拘引（二十二日） 
　　北京電袁總統對於國體問題非常注意馮將軍國璋之態度聞有重要命令張勲倪嗣冲兩將軍加以警戒又聞馮將軍不日將轉陸軍總長或直隸將軍云（二十二日） 
　　東京電華新紡績公司准予獨占三省利權有違條約固無論耳而與一千八百八十五年法蘭西條約之規定及英國瑞西等條約亦均違反故决求請中國政府說明就令此獨占權雖僅對付中國同業然思及銷路等亦屬違反條約而加入山東尤爲不當云（二十二日） 
　　東京電中日銀行案已成立資本金定爲二千萬元募集中日兩國股份總行設於上海並於日本及中國各地設立分行（二十二日） 
　　東京電本月中旬日本對外貿易計輸出超過七百三十萬元其對中國貿易因爲帝制問題所影響以致輸往長江之額減少（二十二日） 
　　東京電澁澤男爵已如豫定日期於本日乘地洋丸船赴美男爵此次赴美視察彼國情形並努力日美兩國國交之親善以酬素志政府亦乘其便將兩國之間多年懸案一任男爵解决一掃積案云（二十二日） 
　　東京電居留横濱之德國人四名因有不法之行爲奉命退去（二十二日） 
　　東京電陸軍飛行隊之二十七號飛行機飛抵演習地波岡地方下降之際推進機觸及松枝折斷以致墜落致斃十一歲之少女一人重傷婦女一人乘機者僅受微傷（二十二日） 
　　東京電日本在外正貨已達五億萬元（二十二日） 
要聞一 
[瑙威人之論英德]  
　　華德日報曰有一瑙威人其政見夙傾向於英國月前嘗游歷英德調查兩國現狀兹於歸後特將其所見所聞種種情形函致本報曰月前余（瑙威人自稱）因事赴英德兩國沿途所經歷之情形多有與傳言逈乎不同堵今且就英德大概之情形一言大凡赴英德者一踏英之土地即覺該國神經過敏之度數甚高如通商口岸幾無處不有暗察凡外人之在英國者則隨在皆有人尾隨 
 
 
 

Page 3

 
 
監視到處皆犯嫌疑一似其人確爲間諜者至於舊日英國對待外人歡迎不遑之容情今可謂已成歷史上過去之陳蹟矣余在英倫嘗見瑙威船主二人因在街上用本國語言問答被暗察所拘送之警廳雖有人代該船主等辯證亦非捉將廳裏去不可是此情形固屬察考奸人分所當爲之事惟反令居民終日如坐針氈步步皆覺有危機蓋今英人不特杯弓蛇影皆信以爲眞且亦恐懼異常也舊日英人嘗謂其國有磐石之安以不怕敵侵難爲人怔服等想象自豪即余視之亦以此當爲英國獨有之特幟爾今余每思及此即不禁自嘆曰然則英國此種特幟又安在哉已而遇一英國老友邀過其家寒暄未已即猝然問余曰試語我以眞情如據閣下觀之將來孰勝余因其老友勿庸深諱遂語之以余意謂將來兩兩方必皆不得最後之勝利而彼謂其意亦然嗣余又言曰但途當語君如就目前之情形言則貴國已退化有五十年矣余友聞之慘然而言曰實則不止五十年矣君當謂退化二百年焉可也試觀報界有一代表英民之輿論如昔日者乎未之有也余在英倫所交結之上等社會雖言不廣然求之其中竟百覔不得奮發有爲之氣象與確能獲勝之希望而罪責政府加入戰局之議論咳聲嗟嘆之人則幾於比户皆是至於譏評呪罵德人如各報紙之甚者亦未之前聞或謂英人對於外人發表政論理當稍留餘地不宜任意譏評然據余在暗地所聞所見英人之譏評英國加入戰局一舉實激烈異常也 
　　余赴德國繞道丹京戈朋哈根由華尼海口入德境凡旅客至是者咸由德兵檢查其檢查之手續嚴而且詳但秩序井然不特絶不擾亂且甚謙遜檢查之兵士多通各國方言如檢查余行囊者一見余名爲瑙威文即用瑙威語與余問答他一兵士見余有琴即叩余以音學源流余聞之下不禁愕然蓋余初以爲士卒不過一庸庸碌碌之輩必無深識也當余在瑙威時嘗聞柏林有内亂之說如謂工人要求媾和革命之舉已見露佈諸如此類其說不一及余親到柏林方知人言全非余誠不知若輩曾游柏林者何所見而去也若據余所調查柏林城廂無一非太平景况且未嘗有滋事之痕蹟或謂其政府已除去之然則叩之其民間又何以異口同音謂絶無其事也哉柏林上中下三等社會上自高等官吏下迄工人余皆有熟人每論及政局不論何等德人莫不毅然决然志在必勝嘗有一泥水匠語余曰我舊日亦屬社會民主黨人但今遇戰事則不問黨不黨或余在柏林時適傳來華沙伊范格洛特等要塞攻陷之消息舉國之人雖歡呼慶賀而無越出範圍以外之事故凡僑居德國之外人見其安然之舉動無不驚嘆謂柏林爲舉世最安甯最整齊之都巿也總而言之德非神經過敏之國而已 
德國缺乏麵包之說余在瑙威時亦有所聞及至德後當日晚餐旣見桌上擺有麵包一盤供客隨量食用余不知其故遂問衆曰余可食麵包乎先其不解余意驚以爲奇及悉余意又不禁哄堂大笑而余則知其笑甚合情理不以爲忤蓋余所聞者皆無稽之談也惟其麵包之滋味不同若吾瑙威之麵包實不能求之德國然余食之已甘之如飴蓋當今干戈擾攘之秋在四面皆敵之交戰國中又有此種大補人身之麵包以供旅客已屬難得也余遊柏林後嘗至德之布勒門埠而所食亦係軍用麵包此外嘗游德之鄕村農舍及至屋中觀之不特饒有餘糧且多儲有火腿薰肉醃肉香腸等物據農夫稱足敷一年之用由是觀之可知德人斷無絶糧之虞矣 
[維爾拉之戰訊]  
　　華德日報曰德軍之進攻也多出於敵人之意外攻其不備加以行動敏捷每臨敵陣猶飛將之從天而降故敵人恒不戰而潰及至敵軍喪師失地而敵國人民又不知其所以然焉如德軍越洛伏斯温兹安進略莫洛得赤洛一役俄人旣失一維爾拉重鎭其西軍又有覆没之危險嗣後經無窮之犧牲方得兎脫一二此亦可謂俄人至大之重創矣而迄今俄人又日在黑暗之中不知是役之眞情查當時德車大本營之報告雖約略言俘有俄軍多隊而未稱殱滅其全軍然可由是斷定尼們上游興登堡元帥部下之右翼與其在維利亞河之左翼暫停進取者以攻擊任務業已擇要解决也而俄人見德軍頓止欲自居爲奇功以爲今尚未得施展其西軍全部之勢德軍已停進取一似其西軍苟得大振軍威德軍當退三舍者故今俄國除軍界外又多妄想俄軍苟未至有昔年法人在塞丹之敗或尚有能振其軍勢之日也謂予不信試觀俄報烏特洛露西日之社論當可知敵人方面對於前事所見如何矣可惜其社論不全耳顧俄國檢查員雖刪去甚多仍不免留有罅漏而當時俄軍之危急情形尤可由此窺見焉該報先追述德軍攻破俄國戰線而還攻俄軍之後曰八月二十三日德軍被阻於柯夫洛赴維爾拉之途中者以去柯夫洛愈遠俄軍之抵抗力愈强卒使德人不能前進也德人在俄軍後衛隊之眼前旣開築溝壘未逾三日前後已設有大戰壕三道所佈鐵絲鹿柴陷穽皆有一英里長徧架機關砲觀其陣地設備之堅固一似欲在其地專候俄軍之去攻者蓋此次其陣地之設備旣遠逾要塞則俄軍所揣測其有久困維爾拉不去之意較近乎情理也（其下之議論因爲檢查員刪去暫缺略之） 
　　又曰維爾拉軍區除調有重兵鎭守外即維爾拉要塞亦萬無藉正面攻擊可佔之理故德人一面隨便遠繞借道於斯柴尼又一面對於維爾拉陣地急作火戰以示其已預備在此劇戰者而調集重兵於斯温兹安車站境内九月十日德國步兵藉重砲之砲火掩護對於防守車站之俄隊開始大戰兩日之久德國砲兵則不分晝夜轟擊俄軍戰壕幾成虀粉致使俄軍不得不退避其鋒詎知俄軍一退走意外之事亦即接踵而至矣 
　　俄軍之退走也爲德軍砲火所迫不得不然前已言之惟未料其拚命窮追耳而德軍一見俄軍退走卽乘勝蜂擁追踵而前其人數之衆不可言喻計所佔面積約有五六俄里之廣行行密佈直衝俄軍戰線職是之故俄軍戰線爲其所攻破者轉瞬之間已有十五俄里之廣據當場眼見其事者稱德軍之東進猶如洪水一破河隄即滾滾而前大有一瀉千里非入大海衆莫能止之勢云（未完） 
[英人論開放門户主義]  
　　字林報社論曰此月下旬外相葛雷在下議院宣言有續行中國開放門户之政策乃英政府之政策之語斯言也名意在此而不在彼則遠東英人將爲之歡喜無量矣吾所謂此者乃指條約而言所謂彼者乃指近事而言一八五八年六月天津條約第八條載英領事應許住於通商口岸享受最優國領事所享之利益嗣後最優國一條變爲均等機會之主義日俄戰後撲資茅和約成約中有日俄兩國承認中國之獨立及其領土之完全並承認各國在華工商業均等機會之主義等語均等機會之載入約章殆由此始顧名思義均等機會之名詞誠未嘗有正面之解釋蓋此約未立時而特别利益之主義已與均等機會之主義同時並生德國之於山東英國之於揚子流域日本之於南滿俄國之於蒙古皆握有特别利益矣惟均等機會之主義範圍較廣所謂特别利益主義者實包括其中故尚不廠其作用蓋特别權利不獨承認中國之主權且在商務上亦無據爲已有屏絶他人之權利也開放門户云者實凖此言之英商如將發展其商業以至力所能及之極端則當使開放門户之主義垂諸久遠故葛雷之宣言苟含有政府依據約章不使他人妨害英人商務之决心則吾人當歐迎之也 
　　他日歐戰完畢如吾政府所謂開放門户者仍含括一種放任之政策則非吾人所歡迎矣政府前已鑄此大錯今已自知之記者誠不願重提種種往事以責政府惟記者不能不略述揚子流域中國一八九五年匯豐銀行與德華銀行所訂之約而發生之事實以爲政府警告焉此約立於德據青島之前當時匯豐銀行雅不欲啓無謂之競爭詎甫隔數年德華銀行代表竟利用此約與兩湖總督張之洞開議粤漢川漢鐵路之借欵查此兩路乃中政府已承認留與英人承辦者德人此舉實違背一八九八年九月德國資本家尊重揚子流域爲英人鐵路範圍之約一九○九年德人投資之競爭竟成事實彼時政府磋議此問題手叚頗弱閱者苟取是年五月倫敦泰晤士報北京通訊或本報之記事即可知外交失敗不在駐京公使而在於本國政府矣 
　　政府損失權利之舉類乎此者不一而足今葛雷所謂開放門户者苟仍寓此放任精神則吾人對之不獨不歡迎已也均等機會固吾人之所欲而吾人之地位尤當有决定之知覺吾人固不行欺詐性質蔑視他人權利之政策唯吾人當力保固有之地位勿使大同經濟以弭戰端之攻說而陷吾人於人得我失之圈套開放門户誠屬美事但非謂大開門户使人闖入以威迫或以欺騙奪我已得或我名分所應有之權利也將來歐戰旣了競爭必烈吾人深望政府辦理中國重要事件宜以在華英人意見爲標凖兹者中國英人商會幸已成立他日與倫敦中國協會合力進行當可使開放門户之主義成一雄健有力而非無骨格之政策也 
雜評一 
[巴爾斡之新局面（無名）]  
　　巴爾幹之新局面不特戰事之劇烈也即外交上亦甚劇烈不減於布國未加入戰局以前布國未加入戰事以前巴爾幹之外交注重在布布國旣加入戰局以後巴爾幹之外交注重在希臘試觀協約國願割島以與希臘可謂盡外交之全力矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之政治漩渦影響]  
　　公府之忙碌自改革國體問題發生總統府即迭開會議討論此事而自國民代表大會組織法公布後此事則愈趨愈近而總統府更無日不開會議兹聞日昨午前總統親自出席豐澤園在國務會議廳召集各重要參政員特開諮詢會議午後又在海晏堂召集各部長及政事堂左右丞開會議一次亦可見總統府會議之忙碌矣 
　　約法之取消某要人處消息謂將來國體一經解决所謂新政府者必有所表見以自别於曆代中國帝王之所爲將於正位之時發布憲法大綱或照從前總統就職之例重行頒布約法以暫資遵守俟將來憲法草成頒布時再將此項約法取消但國體改革後之約法與今日之約法不能一律蓋今日所用者爲民國之約法國體旣改革其中不適用之處正多勢不能不重行草擬而憲法起草委員會其職分係在起草憲法不能使之修改此項約法因之並擬還三數人使之專任此事　得迅速蕆事以應急用其草擬此項新約法期間係以國民代表會决定國體之日起至國體改後元首正位之前一日止爲草擬此項新約法之時期至起草者則自有其所謂國中所共推之重要人物若干人云 
　　憲法之關係國體變更問題之發生而憲法問題遂不能不因此而生一頓挫起草委員會旣呈一種渙散之形勢而近日外間又紛紛喧傳以國體若有變更憲法一項或由欽定亦未可知不惟現有之憲法起草委員會勢將改組即正在籌備選舉之國民會議恐亦不至召集等語關於此節有人詢諸政府某要員據其言曰國體即有變更憲法一項由國民會議之議定當不至有變更不過國民會議因此國體變更之故召集之稽遲在所不免耳云云又聞憲法起草委員會因有國體問題之發生致起草之事遽爲停滯所有該會各委員或逕請假南下或尚滯居津門該會領袖委員李柳溪以憲法起草目下旣難進行而職務所在又未便自甘曠悮决意將領袖委員之職呈請辭去并聞其辭職之呈業經遞上但未識能否照准並據個中人云委員中亦有默認君主問題將成事實且爲種種之揣測者其言略謂現在該會所應注意者一爲統治權問題如設官制祿以及黜陟百司以及關於軍事外交等在君主國均爲元首特權然立憲國之君主其於司法權之受拘束否亦尚爲一難决之問題其次爲議院制度萬一所議與事實上反比例則已公布之憲法爲無效是以各委員對於此事大爲觀望再次爲皇室問題如國體改定君主則憲法上對於皇室之經費及特權應有特别之規定如前清憲法大綱第十三條皇室經費應由君上制定常額自國庫提支議院不得置議第十一條皇室大典應由君上督率皇族及特派大臣議定議院不得干涉等語此次憲法起草若先規定似與事實不符至於人民權利義務一層或採廣義的抑狹義的是研究中之一問題總之須俟國體解決方可草定憲法否則一無標凖云云 
　　單獨之請願前日京奉火車到京有搭客王永全者携得請願國體之書札呈狀十餘紙聲稱爲請願變更國體而來當厲居鮮魚口北考順胡同路東五洲實館到館連夜復經書成呈禀多件遂於昨日往公府前實行作别開生面之請願王至公府前見門垣高大守衛森嚴有畏退色但以請願而來不肯驟去盤踞府前歷三時之久最後逼近轅門守衛軍士盤詰而言語錯亂當帶入駐守房爲通身之檢查但有書呈十數餘件銀錢少許尚無危險及可疑物品詢其來意僅言要見總統遂將其交往内右一區究訊旋由新華門街馬路派出所巡長常順帶往順治門内絨線胡同内右一區警察署由署長楊立德略訽案略當派巡警李士傑寶昌將王解往警察廳司法處白處長督員訊得該王永全奉天人住考順胡同五洲賓館到京確爲聞國體變更請願之盛倡作單獨之請願其書呈内多狂妄之詞並檢其館内物品亦止行囊資斧而已司法處長據情詳報總監以該王永全旣無正當之職業來京逗遛假請願之名私入公府情殊可惡唯審察情節尚無他意然究屬不合不能不施以薄懲當按違警律第三十一條一欵游蕩不事正業判以拘留十日限滿派警遞解勒令回籍其書呈等收没并報呈公府備案以作妄請沽名者戒云 
[粤商董論君憲之謬點]  
　　籌安會已成歷史上名詞矣然國體問題之作俑該會固終不能辭也惟其黑幕中之氣勢甚盛一字之反對不許有人道及故對於君憲之辯難者除梁汪諸名人之大箸外其他斥駁君憲之文字不易尋覔今於奥報中得有粤省商會議董朱若芝之駁斥君憲救國論文一篇其文云竊查全國商會聯合會屢電本會請贊成君主立憲之議芝以爲兹事體大即欲贊成亦須周詳審愼免鑄大錯而陷國家於危亡乃聯合會竟造次堅决若此芝竊以爲過矣（略）查君憲救國論除危言聳聽外根本之謬誤有二其一則該論謂握全國最高機關之人今僅爲總統雖欲確定立憲政治然俯視當前則泄泄沓沓誰與贊襄後顧茫茫誰爲繼續故不得已退而求維持現狀之法但使對内不至及身而亂對外不至及身而亡而已及一旦爲君主則知所處地位不與共和元首相同且其君位非由帝制遞嬗而來乃由共和變易而成者非將憲政實行無以爲收拾人心之具又曰在上者爲子孫萬年之計必圖措之至安則除立憲外又無他術芝以爲若謂中國今日可以立憲則無論總統君主皆可若謂中國今日不可立憲則無論總統君主皆不可論者若謂易總統爲君主并易其操至高機關之人或其人較賢於今之總統亦未可知猶可言也然以事實論則前後同是此人豈僅爲總統則隨風而靡易爲君主乃揣袂而起乎得無又謂總統之威權有限不若君主之威權無窮乎然以事實言則中國現勢已成爲終身總統專制共和總統之威力遠出立憲君主之上矣而何以自革命至今國内之搶攘如故不能立憲如故也然則推論者謂總統不能立憲君主乃能立憲之意必曰今大總統默計吾之貴位尊勢至高度不過及身而止吾胡爲苦心焦慮以成立憲轉瞬即以貴位尊勢授之他人若奉吾爲君主能將貴位尊勢爲子孫萬世之業吾乃運其睿謀奮其神武以促成立憲耳必如是而後論者乃能自完其說噫是何其不以光明磊落期大總統而以莽卓操懿心理揣大總統也姑無論如此胸襟如此度量斷不能爲憲政提挈者卽欲戈取大位亦萬萬不能莽卓操懿當民智未開之世奪大位於舊君之手爲敗爲成尚居半數現當民智大進以莽卓操懿之手段奪大位於四萬萬人之手則惟有自取族滅并破壞其國家而已尚何憲政之有然則謂共和不能立憲君主乃能立憲其說萬不能成立也此根本之謬誤一也論者主張君主立憲盛稱日本普魯士二國又盛稱明治天皇威廉第一之能立憲一若賢者而居君主之位無有不能立憲者論者亦知憲政之基礎在君乎抑在民乎憲政之主動在君乎抑在民乎芝以爲憲政之基礎之主動皆在民而不在君論者又知普日二國之君主能立憲矣亦知普日二國之民憲政之知識已充憲政之基礎已固威廉第一明治天皇乃適應於時勢不敢抗拒互相提携而成憲政乎故芝以爲苟其國之人民政治之知識已富政治之興味已濃則無論所居何國所遇何主皆能立憲遇明治威廉固足立憲即遇清之咸豐同治光緒宣統亦能立憲咸同光宣若執迷抗拒則先革命而後立憲若拉朽耳天下未有全國之知識能力足以立憲而不足以革命者也若其國之人民無政治之知識無政治之能力則雖遇威廉明治亦不足以猝然立憲或謂猝然即不能然以威廉明治之英明促進之可由未能而漸至於能如是則又不必君主即大總統亦優爲之况專制終身之大總統乎如是而君主立憲之說亦立破且論者旣知共和政治必須多數人民有普通之常德常識又曰中國多數人民不知共和爲何物亦不知法律以及自由平等諸說爲何義論者旣以此爲共和不能立憲之根據吾即以此爲君主亦不能立憲之根據論者若欲反吾言則必謂共和立憲之人民其和度必須至高君主立憲則人民程度雖稍低亦可勉企而後可信如斯也則必謂英日普人民之程度低於法美二國之人民而後可又必謂英日普之人民倘易君主爲共和必生大亂必由貧弱而滅亡然後可也然吾敢信英日普人民之程度斷不低於法美之人民且或高於法美之人民英日並倘不得已而易爲共和雖一時不免變亂然不轉瞬而强富猶昔何也人民政治之知識富政治之興味濃固無施不可反是則無施而可倘不揣而妄動之欲回治反以增亂此中國今日不能以易共和爲君主而希冀憲政之成立之反證也故期憲政之成立不審度民人之程度能否立憲而依賴君主以求立憲是不着意於根本而求之於枝葉也然則謂共和不能立憲君主乃能立憲其說又不能成立也此根本之謬誤者二也從此二謬觀之即令如論者之說改國體爲君主而不能立憲如故惟有危疑震撼祇增擾事而已若貿然贊成是助亂黨之勢而益其燄也故本商會萬不能贊成惟有妥籌善法庶足以弭禍害而靖人心且驟觀該君憲論激昻往復必自以爲能批隙導竅警覺沈迷獨標新解矣乃一觀其歸結之論點則竟與辛亥革命時國民黨所主張爲雷同文字忘辛亥以後之苦痛而復蹈其覆車國民黨之迷見以爲能革命即能立憲故勇於主張革命以求立憲謂其能救國也不知革命爲一事立憲爲一事革命易而立憲難企圖革命或鼓一時之勇氣或乘一方之弱點可以猝然成功或功成於意外故革命易企圖立憲則國中必須多數之人民有政治之常識實力操練於自治者若干時而後得正當之政黨激湯於政黨者若干時而後得有明練之議員有明練之議員而後有明健之國會足以代表眞正之民意斯時之人民亦得有服從命令抵抗暴威之常德常識應服從者則一致服從應抵抗者則一致抵抗以爲國會後盾夫然後憲政成故曰立憲難也辛亥時僥倖成功亦旣革君主之命矣然革命易而立憲難故革命之後擾攘至今無絲毫立憲之希望其結果所得則犧牲無量數之頭顱虚擲無量數之金錢國民感無量數之苦痛而已有害無利若此誰爲爲之則迷信於能革命即能立憲之謬見爲之也（未完） 
[東省近事零拾]  
　　參觀共進會日本合併朝鮮現適五年在京城開朝鮮物産共進會吉林政界派交涉員傳彊延吉道尹陶彬兩氏軍界派參謀長張恕氏曁隨員四人於十三日到奉寓華昌飯店即於午後徧謁中外各當道並定於十四晚由奉動身至安東再住一天與奉省參觀人員一同赴韓 
　　奉省政界派交涉員馬廷亮軍界派二十七師師長張作霖定於十五日由奉動身此次南滿鐵路公司因張師長在奉與日人感情極好故特備花車以示優待聞奉天前往人員有十餘人商界亦有代表 
　　農商外交等部均派代表前往先行到奉與奉天參觀人員同行大約十四五當可到奉 
　　擬辦巿房捐有人獻議於段兼按使謂奉省房屋租金甚貴幾與上海相埓滬上房屋應繳納各種捐欵而奉省分文無捐即清道經費亦歸公家開支若以五十四縣地方之房屋論之即繳納極輕微之月捐亦必成爲鉅欵可以備行政經費之不足等語段使深韙其言當交金政務廳長推究金君以奉省連年水災民人無力擔負擬將各縣繁盛商場之設肆房屋酌加月捐先行試辦暫定徵收辦法分上中下三等其餘住房俟將來辦有成效再行推廣此項捐欵以五成解省其餘一半留存縣署定爲某項月途不得挪作别用現將此議發交財政廳張廳長核議具復以便實行 
　　拿獲革命黨奉函云撫順千金寨地方保衛團日前查有外來之南方人一名另有某國商人相隨形跡甚屬可疑旅居某機中多日並無正當經營專事花柳凡娼寮料理店均有其蹤跡嗣經警兵訪得該南方人携有手鎗一桿當即前往盤問搜其行李則鎗支已被某國人帶去即將該南方人帶赴警察事務所訽究詰其姓名默然不答遂送往縣署經裘炳熙知事訊問係與裘同里姓殷名某自供爲政治革命黨迨搜查其行李各件又毫無確據然亦不似有神經病者該知事不敢冒昧上聞再四研究該黨人始由左脚褲邊取出孫黃委任狀一紙其式與烟捲中之畫片相仿上有孫黃肖像云 
[湖北施行印花稅種種]  
　　鄂省自施行印花稅以來步步逼緊始則惟官署貼用繼則商民簿據契約貼用兹則愈推愈廣凡赴巿購一元之物件亦須售物者立一發票貼印花一分方能携過街巿否則警署得任意處罰商民皆嘆爲古今中外所無之苛政兹將官民各方面關於印花稅之各項拉雜書左 
　　發貨票之否認發貨票粘貼印花一事武昌已實行漢口各帮均不承認現正在討論聞漢商所恃理由謂本埠習慣對於來往批發或代人購買者必大宗交易始開給發票他若門巿買賣當面成交錢貨兩訖向不開給發票如購主欲開明貨價或就原貨包皮上批明或另於殘紙之上寫發上某某等貨字條而上蓋之圖章旁必註有計數不繳及此票不准支取銀錢貨物各字樣則是聲明不作憑據僅爲貨物計數作用實無貼印花之必要部定發票貼花想就京津一帶情形而言如憑票發某某貨之類漢口旣無此憑票萬不能援照若以發票應貼而又限定一元以上即須遵行則巿中凡售一物皆須出票貼花手續過繁萬做不至現聞部派督查印花稅委琦度與商會代表磋商已有變通之議惟須請部示方能决定云 
　　典當票之變通十元以下之當票均須貼印花一節經財政廳仿照蘇贛成案略事變通凡一元以上三元以下之當票取贖期在三月以内者准典商於取贖時向當户收票紙費洋一分所有應貼印花飭由典商於立票時依法貼足違即處罰刻已詳准立案飭各典商於十一月一日實行然各典商仍執印花須出之當户之前議刻已加入全國典業聯合會向部請求變通 
　　疋頭店之違章印花稅法凡購物貼用係由售者購貼購者原無購貼之規定現鄂省各疋頭店對於購綢緞布疋值在一元以上者亦無暇另開發票即於包皮紙上總共寫其錢數而令購者多給錢十五文粘貼印花一分有詰以印花應由該店付資者則以同行公議對各購主因懼警署違章判罰亦不惜此區區並聞省垣其他各店之貼用印花亦多如是官廳只圖印花暢銷並不問辦理之違法也 
　　典賣契之疑義崇陽縣民王世名昨在江漢道署控告該縣田房賣契典契均須貼印花且每分浮收錢三十文該道尹當以賣契典契爲財物成交之憑證依據稅法之規定當然貼用印花即行嚴予申斥至浮收票價則俟飭新任頟事查復再核等詞批示但契約貼用印花一事前日財政廳曾根據部令通飭各縣謂印花稅原關於人事證憑另有特别規定外凡私人契約應貼印花者當以不用官印而有契約之效力者爲凖所有田房賣典契應免貼用如有關於典賣他項字樣者仍貼印花云云此與江漢道尹之批飭相背未知縣知事何所適從也 
　　印花稅之例外近來印花稅收入頗暢考其原因蓋由警察檢查認眞及應貼種類之增加出於稅法以外之所致如運柩執照縣署糧劵各官署所收人民之禀詞各項皆爲印花稅法及人事憑證藥品香類類貼用印花所未規定且有與稅法第三四條相衝突者官署祗顧收入之豐遂不問合法與否一律責令貼用 
[紀四川之萑苻遍地]  
　　潼南舊爲遂寗之下七鄕如復興場野貓溪一帶素爲匪窟日前該縣漏孔山場被匪掃刦商民損失極多該匪等繼將該場廖方溪之屋用火焚盡始揚長而去並聞前刧該縣楊君之案已於渝城拿獲首匪劉相全現正由廳縣嚴加訊問追詰餘匪果爾則此案當有水落石出之日也 
　　銅河九里場爲峨眉樂山交界之處山深菁寗易爲匪窟鄕民吳元順家於八月初被刦駐防九里場警隊聞報立往追捕當獲積匪汪德興一名并於附近之興禪寺起獲贓物多件解由該縣張伯英知事訊得確供除將贓物給事主認領外一面嚴飭該處團保捕拿逸匪一面咨請鄰縣并力協緝旋由該匪團族獲送汪麻老五一名樂山亦緝獲匪首汪少堂迎提歸案并訊均直供搶刦不諱聞已將該三犯詳請省署高等廳按律擬辦矣 
　　合川縣紳民蒙齡等昨聯各向省公署呈稱該縣近來匪勢猖獗協懇派兵駐防等情當經巡按使批云查合川界連數邑夙多匪患本署使到任以後迭經嚴飭各該知事會軍防緝乃近據各該縣報告搶刧之案仍未盡息推原其故實由華瑩一山道路紛歧地形險峻此拿彼竄匪徒所資以故兵力頻煩根株難淨該紳等所請駐軍一營常川駐防該處會同各縣團警更番巡緝等情不爲無見候咨請成武將軍查核辦理併分行東川嘉陵兩道轉飭合川江北壁山岳池廣安等縣及附近各屬一體遵照云云梁山縣紳民熊介福等昨聯名向省公署禀稱該縣匪勢猖獗民不堪命協懇派兵防剿各情巡按使批云據禀梁山匪風如此猖熾民命其何以堪仰東川道尹嚴飭該縣知事認眞整頓緝捕母稍疏懈 
　　叙南興琪兩縣界連滇邊第二師叙南游擊鄧司令對於兩縣所屬地方頗爲注意詎九月下旬突有滇匪百餘人由滇境天鵬寨竄入興文琪縣交界之勝景山游擊隊駐洛表之陳排長敦仁即率所部二十餘名追擊適與該匪相遇彼此開槍抵拒約六小時匪等傷亡二十餘人奪獲槍械多件并追回搶刦贓物數擔陸軍陣亡兵卒一名受傷一名鄧司令聞警後當即飛令高筠兩縣陸軍分道追剿并通函滇軍截擊想此股匪徒當不難尅日殄滅也 
　　川東銅梁壁山交界之茨竹溝地方向爲匪巢匪首張海元與其叔張炳榮統率匪黨在該處借生期爲名設筵數百席宴會同類團保紳士莫可如何該黨羽宴會後各散日前由該處官廳將張海元拿獲當詰以夥匪若干搶過若干家答曰吾夥不計其數搶刦亦難枚舉今日旣入汝手快拿頭去何必往下追問云云 
　　宜賓警備隊於月前在李莊下面頭溪拿獲巨匪陳治安該匪乃上河人綽號三學士常於宜賓南溪並附近各地肆行刦掠行政署曾懸賞千元捕之久而不獲去歲李端場保正李進三（前清武進士）在場辦事頗公該匪等率多人將李鎗斃南邑雷知事拿獲其黨羽二匪後陳竟敢率十餘人持利槍列隊往晤知事言前獲二人非鎗斃李某案内者請釋之等語知事以寡不敵衆無如之何答以待回縣調查嗣該知事即因此被控今陳已被擒亦可謂該處人民之幸矣 
潼南縣著名巨匪沈培峰綽號沈花臉搶刦燒殺控案如鱗迭懸重賞均未捕獲該匪日前逃至安岳縣龍台場地方被該處團警拿獲當即送縣訊究 
[紀浙江第九中學之趣聞]  
（靜眼） 
　　浙省第九中學僻居山邑學士大夫罕遊其地自天台徐校長抵任後種種趣聞頻入人耳今撮舉大要如左 
　　（一）懸牌點卯省立各校長受巡按使之委飭與 
 
 
 

Page 7

 
 
普通屬吏受同等之待遇敎育家方訾爲失策不期該校校長正借此以領略宦味接事之翌日公然懸牌飭知全校僕役齊集事務所靜候點卯次日竟擁案高坐大唱某某之名一時觀者咸以校長亦有上任排場頗詫爲奇事云 
　　（二）違章招生中等學校非届秋季姑業不能添班招生定章如是乃該校長欲多聚生徒資爲外飾於去年陽曆年假擅招新生一班計七十餘人已違每班四十人之限繼知經費攸關乃將英算程度不齊之二年級兩班强爲合併一面申告新生編入一年乙級定以三年半畢業厥後屢經省吏駁斥乃於春假前舉行新生試驗擇最優者七名升入甲級其餘六十餘人悉聽其退學願留者須至四年半畢業貽誤青年誠非淺鮮 
　　（三）增減分數評定分數係敎員特權校長實無剥奪之餘地本年暑假試驗徐校長以已任之修身試卷多記零分遂謂他敎員之分數太濫非比較修身分數大加扣除不可旋因劣等過多計全校丁等生有百餘名之多又復任意增加學校試驗訂有專章學生分數之多寡至憑校長一人之增減爲進退則此後成績殆可僞造矣 
　　（四）謾罵敎員學校職敎員之與校長含有賓主性質合則留不合則去本無謾駡毆打之事本年某月因有敎員病假徐校長謂未經許可大肆謾罵諸同事以該敎員向不請假因病輟課情非得已羣抱不平相約與徐理論徐乃大肆咆哮欲將玻燈擲人經朱某力阻始已某敎員遂辭職而去 
　　（五）縱酒成癖徐校長嗜酒成癖室中酒器列如貫珠自去年接事時輿學生共膳後遂絶跡不往某日竟乘醉痛鞭僕役僕人避之私號爲醉校長云 
地方通信 
[蘇州]  
　　學校出品獲奬蘇垣縣立第三高等小學校朱馬二生雕刻全國木板地圖並繪虎邱山景圖私立雙桐女校馬郭桐先校長絨繡金鷄及花卉與苦兒院之出品運往美國巴拿馬賽會均獲奬品第三高小及雙桐得有金牌苦兒院得銀牌業已賫送到蘇發給各校承領矣 
　　軍隊預備檢閱陸軍第二師朱師長昨接馮將軍通告謂中央委派來蘇檢閱軍隊之蔭午樓上將軍行將蒞蘇務各愼重照料並預備迎迓等因朱師長當即面諭三四兩旅張蘇兩旅長轉飭各團營長將所部兵隊操法操練純熟以備臨時檢閱該兩旅長奉飭後昨已飭令各屬一體上操演習矣 
　　運動大會預誌吳縣敎育會因十一月初旬聯合蘇垣各校開運動大會現在時期將至故由會長章伯寅召集職員等會議籌備一切並令各校先行操練昨日由敎員魏旭東陸佩萱在王廢基操場督率各校演習兵式體操曁各種技術想届時必有一番熱閙也 
[青浦]  
　　青浦之初選舉青浦縣國民會議議員初選舉照章於本月二十日投票以本城公園爲投票場所上午八時起至下午六時止投票者共到四百七十九人即於翌日上午十時開票按照覆選監督配定青浦縣應出初選當選人十五名兹將票數名額錄後（當選人）戴克仁春韶白鶴青村鄕五十四票陳龍章企周城廂巿五十一票許啓秀俊生白鶴青村鄕四十八票蔡鍾秀吉人城廂巿四十票高藴玉蔭嘉珠葑巿四十票錢鑾步曾黃渡鄕三十六票朱光補幼石趙金孔柏鄕三十票陳世垣季藩章練塘鄕二十六票徐公修愼侯城廂巿二十二票施恩霈有恒城廂巿二十二票熊葆元葆元城廂巿二十二票諸光書華珠葑巿十九票黃封少田白鶴青村鄕十八票徐國士福如珠葑巿十七票席裕壽康伯珠葑巿十六票（候補當選人）楊文輔佐臣固堰香郟滙鄕十一票 
[巡徽]  
　　警廳預辦冬防之計畫皖省向例每交冬令卽由官廳舉辦冬防以防宵小商民賴以安堵頃懷寗警察廳朱廳長以冬防伊邇宵小孔多因特諭令各區預爲計畫將於隂曆十日即行舉辦 
　　知事藉公私罰之被控頃有舒城縣民人束奎軒赴省公署呈控該縣劉知事第憑差役楊某揑報私吸洋烟即拘縣硬處罰金八百元奎軒遵示照繳迨宣布判詞及令具切結均明書罰洋四百元其餘之四百元究不知作何項處治請省長嚴予根究等情昨聞李使已飭仰該縣確切查復矣 
[鎭江]  
　　比追僞造印花之羽黨鎭江查獲僞造烟土印花犯楊子雲一案迭誌報端兹聞前日章知事接財政部來文内開查驗該印花圖記的係僞造應處該犯楊子雲十年監禁並飭比追僞造印花之羽黨究係何人現在何處限令十日内指交獲案復候核辦該犯楊子雲如敢抗延定須加等治罪等因章知事奉文後業已遵照執行並提該犯當堂比追矣 
　　清理田地辦法之籌議丹徒縣署前奉省飭令將縣屬之民間田地一律入手清理等因章知事奉文後以兹事體大若不預議辦法必致無從入手故於昨日飭科辦稿擬　飭各巿鄕自治委員定期在署開會籌議此事 
[江北]  
　　盜匪擄人勒贖江北高郵縣屬東臨澤地方日昨有某布船由臨開往興化駛至小蕩突遇盜船一艘内有盜匪數十人一擁上船將船中所有銀洋布物搶刧一空並將其船拔至蕩口經船夥等再四求懇始允將船放回當將船夥某某二人擄去由匪首聲言須出洋五百元取贖否則性命難保等語現聞該船主已分投水警及縣知事各暑請求迅速追救矣 
　　軍隊凱旋回寗江北第十九師七十五團前因泗匪猖獗暫留助剿現在股匪渙散地方安寗馮上將軍特飭該團仍回寗垣訓練團長張辛朔春命後當將全團軍隊由浦乘舟南下業於昨日道出瓜洲溯江回寗矣 
[杭州]  
　　參觀國貨展覽會委員啓程農商部開設國貨展覽會於北京浙省應徵出品業經各縣征送巡按使彚送該會陳列兹聞屈巡按使以此次開會展覽與商業前途關係非淺亟應派員前往參觀以資考究爰派委省立甲種工業學校校長許炳堃於昨日快車啓程北上蒞會參觀繼又函囑現任參政院參政虞伯傾會同許委員將出品優劣情形詳細報告以謀工商業之進步 
　　杭縣初選之當選人昨日（二十一日）上午九時爲國民會議初選開票之日杭縣初選區經姚監督會同所長范耀雯督同管理員當衆開匭杭縣應得十七人兹將被選舉人名票數列下張鴻禮五十六票　顧松慶五十四票　謝錫嘏二十一票吳恩元三十票　丁文炳二十九票　金有常二十八票　胡學海二十七票　馮春霆二十六票　仲以忠二十五票　丁立中二十四票　鄭在常二十二票　駱地三二十二票　陳三益二十二票　馬秉寅二十二票　朱壽楠二十一票　陳棠十九票于爕十八票 
雜評二 
[然而吾民其何堪此也（步陶）]  
　　朝開一會議夕提一議題秘密又秘密咨詢又咨詢此最近公府之忙碌也國民會議方提前代表大會又趕辦釋疑之電應接不暇運用之方苦難默喻此各地辦理選政之忙碌也某也病某也辭某也閉門謝客某也太息咨嗟某也舞其長袖以利用此恢復勢位之機會某也反厥初衷以靦顔預備爲新朝之元老此政海漩浥中暗潮起伏之忙碌也或以函電或以會黨或以讖緯星算之荒唐神語或以舞文嚼字之强詞解釋不知人間羞恥爲何事惟思利祿歸其掌握此文人學士誤用其心思材力以迎合時勢新潮流者之忙碌也外此則官吏忙於防亂將士忙於徵調宫殿忙於修理清室忙於遷讓一切朝參儀式封妻蔭子之種種文憲典章無一不忙忙碌碌從事搜尋考證更即另一方面言之則海外黨人忙於運動國中黨人忙於布置盜也匪也忙於乘隙蹈瑕以大逞其兇燄鄰也敵也忙於協商互議以公然大施其處分而反觀吾國全境則又水也火也蝗也旱也各於百忙中爭相點綴其景色嗚呼天耶人耶各忙其忙以羣集其中心點於此大好之河山斯其機一觸而此大好河山中必且有一最新之異彩以紛呈於世界矣乎然而吾我其何以堪此也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[木板内夾帶手槍五誌]  
　　虹口哈爾濱捕房二十號華探薛正昌五十五號華探目蔣榮生協同一百八十九號西探目泮處在塘山路東漢碧禮路攔獲小車夫徐土寶薛良甫所車板木夾層内藏有手槍子彈繼在武昌路八百零四號門牌及塘山路二十三號門牌等處搜出大宗軍火計共手鎗一百二十九支子彈二萬零八百二十粒並將囑令車送之吳士品吳文興督姪及甬人董贄塘一併解至公共公廨經中西官訊判吳士品交五百元人洋並保餘人押候禮拜五（即昨日）午後二時半復訊在案昨日届期由捕房將一千人證連同抄獲之軍火押解公廨仍由原審官俞代襄讞會同英卓副領事研訊江海關因與稅餉有關延沃沛帮辦律師代表到堂觀審先由捕房刑事科代表牛門律師上堂譯稱前堂聲請加控一條暫不加入查此事發現後當晚卽十六號夜半有一奥國人名弗浪姆與另一西人同乘汽車至南京路老閘捕房向一百九十六號西探奎爾探詢此事據稱有一被告身畔藏有字條一紙載有數人名姓請勿搜呈捕房愿以二百金爲壽該西探含糊以答至次日在南京路遇見又詢及其事稱先給洋五十元托爲探調該西探即將其所給之洋五十元交與捕頭今該西探在堂請爲傳訊即據一百九十六號西探投案復經牛門律師與吳士品之代表担文帮辦好卜魯吳文興之代表恩格利董贄塘之代表穆安素等律師分别向該西探詰明前情畢遂將賄洋五十元呈案又據牛門律師聲稱此案見證連同吳士品之妻李氏共有八人請先向第一見證即二十號包探薛正昌詰問即據薛探投案由牛門律師詢據薛探供在哈爾濱捕房充當甘號包探於十六號午後三時見有小車兩輛由塘山路車至東漢碧禮路鴻江機茶館門首觀其所車板木無多分量極重心竊疑之上前盤問據小車夫徐士寶薛良甫二人稱係藥材旋見板上有螺絲釘用力扳開見内有洋鐵小盒知係私貨然尚不知其同保何物遂令車至捕房撬開檢視所藏均係手鎗子彈即向徐等詢知係住居塘山路二十三號門牌之吳士品囑令車送計共七梱三梱在吳家内車出四梱係在塘山路五百三十三號門牌米店内車出該米店吳士品亦有股份遂協同探目蔣榮生西探目泮處至吳家内調查搜出夾層之寫字樹一只未吳與其妻李氏回家詰問來歷稱係武昌路八百零四號門牌之甬人董贄塘與其姪吳文興囑爲車送復往武昌路將董與吳文興拘獲搜出軍火一併帶入捕房詰其何人囑令事送車往何處稱係前在某洋行内之德國人牛爾生托爲車送稱是藥材不知内藏軍火囑令車至天潼路一百五十九號門牌即至該處調查乃一空屋尚有兆豐路五百十八號門牌之米店吳等亦有股份復問其牛爾生住址稱居楊樹浦路三十二號門牌是以將吳等各人連同抄獲軍火一併解請訊究並經好卜魯穆安素恩格利三律師復向薛探盤詰一過堂上諭令小車夫徐土寶到案經牛門律師詰據供稱在塘山路五百三十三號門牌米店爲出店此項板木係吳士品囑令車送至乍浦路計共七梱因分量甚重故倩萬隆米店出店薛良甫帮同車運我車五梱薛車兩梱迨至鴻江樓茶館門前忽有包探上前查問我稱内係藥材因彼不信扳開查見小洋鐵箱遂被一併帶入捕房是實又據薛良甫上堂仍由牛門律師詰問所供情形與徐土寶所供略同牛門律師盤問畢復由穆安素好卜魯恩格利三律師向徐薛二人重復盤問一遍堂上諭令二人退下命傳一百十六號西捕上堂證明當時在東漢碧禮路目覩二十號華探查獲徐薛兩小車夫所車板木夾層内所藏軍火各節並將該板木夾層及外釘螺絲之處逐一指明又經各律師向之盤詰一過而退又據一百八十九號西探目泮處投案由牛門律師詰問所供各節與薛探略同並據聲稱至破獲之第二日在捕房向各人詳詢口供均操華語詰問惟董贄塘能通英語故用英語詰問得有詳情惟私運二字並未說出當由西探卜羅斯德帮同錄供言至此即將西文供單交由牛門律師呈案請察繼由牛門律師將所錄董贄塘供單逐層向該西探盤詰畢復經穆安素好卜魯恩格利三律師向該西探反覆盤詰良久直至晚問七下鐘始由中西官宣告退庭判吳士品仍交原保餘人一併還押訂期下禮拜二午後再訊呈案之賄洋五十元充公 
[敎育部勵行體育]  
　　滬海道尹奉江蘇巡按使公署通飭云接准敎育部咨開案查本部民國元年訓令第十二號通令各學校應於體操正科外兼作有益運動等因乃近閱京外各學校所報週年概况及歷届本部視學報告各校管敎員對於體育一門能知注意極力提倡者固屬不少而隨便敷衍視爲具文者所在皆有查體育一端爲智識道德之根本銳敏之腦力活潑之精神興事立功之資扞國衛家之選皆於是乎在言念前途艱鉅方多仍是文弱甯其有濟歐美各國學校敎育於體操正科外皆力行課外運動敎師之指導醫士之護視旣周且摯其運動之法幾於無美不備而社會之中體育會運動場等亦復木立錯置運動之優劣分數之比較報紙之端日日有所登載士女之口人人以爲美談用是風氣流行凡在少年無不踴躍趨赴或標名於國内或競勝於國外故其國民體格魁碩精神充足以之構思則多所發明以之應事則易於奏效我國識時之士多亦見及故本年全國省敎育及全國師範校長會議均有注重體育之建議亟宜應時勢之需求籌畫切實辦法以爲進行之凖京外各學校自國民學校以上迄於大學並各專門學校學生年齡程度雖各有不同而莫不有相當之練習應即特籌課外運動之法由各校長體察情形明定運動章程多備運動器械務使全校學生分組練習每人必習一種以上之運動將來全國或有一省舉行運動會時本部於中學以上各校即以其選得奬之多寡爲其成績優劣之標凖以上辦法應請轉飭各學校切實籌辦限於二月以内將其運動章程器械名色習練人數繕詳貴公署彚咨本部以便查核至公衆運動場所足以養成多數國民之體力關係綦重亦當設法組織應於省城内先行籌設以爲模範冉行飭屬漸次倣行以上勵行體育各端除通咨外相應咨行查照分别飭遵可也等因准此除將本省先今籌畫體育辦法咨復外合行飭仰各道尹轉飭所屬各縣知事遵照 
[敎育會提倡童子義勇隊]  
　　江蘇省敎育會通函本埠各師範學校及中小學校云本埠四川路中國青年會近設一童子義勇隊隊長敎練會每遇星期二午後五時一刻起敎練一小時均由中外專家指授其外　敎師上課時有人以華語譯述約四個月畢業不收學費現已開辦兩星期兹本會爲提倡童子義勇隊起見特與青年會商廣學額二十名凡本埠師範學校中學校敎師或學生及小學校敎師以業務餘間前往聽受費時無多又不須納費畢業後可爲地方提倡童子義勇隊此實難得之機會但以體格健全年齡滿二十歲爲合宜能通英語更佳願應者幸於本月二十四日以前向本會報名額滿截止下星期起即須往受課也 
[華貨輸至俄國之機會]  
　　上海總商會近接稅務處函開現譯俄國輸出商會通告略云俄國巿政自與失和之國斷絶關係來本國運出運入之商正值覔尋新巿之際勢不能不求交易於中立之友邦是以請情商品式樣及貨單價目表等一一送寄本曾以便於俄國全境内廣告各國貨物之良美擴充俄國與友邦之貿易本會創設外國商品陳列所特爲俄商參觀外國貨物又設訪問處俾各商消息靈通如係本會會員通信概不取資若非會員擬少取資即希從速應邀凡有貨物之商欲與本國行號直接來往者即請函知本會等語該通千内並開明商會設在俄國彼得格拉得聶夫斯齊大街九十二號本處查歐洲各國不幸失和自戰事發生以來各國商務受其影響虧損其鉅今俄國輸出商會旣有前項通告我國商人正宜趁此時機以我所有供彼所求濬華貨外輸之利源振目前停滯之商務應請貴商會轉告各商凡我國所産物品但合銷俄國者務將式樣商標分别列單及價格表寄送俄國輸出商會陳列並設法與之聯絡廣闢銷場宜積極以進行勿臨機而觀望實爲至　 
[鐵路工程紀要]  
　　臨時用費之追加滬杭養路費向有限制爲數甚微本年因前次風災所有沿路車站月台貨棧橋梁軌道多有損壞所有修理等費約需銀九千餘元當經鍾局長請示交通部作何開支嗣奉部飭應就養路費項下動支惟本年度預算此項臨時用欵未經列入亟應追加故將此項用費一併列入五年度預算項下呈報交通部核辦矣 
　　接軌工程之進行眞茹龍華接軌工程其全線早經鋪平所有自極司非爾路至梵王渡土方亦由洋工程司顧裴列及在事各員督飭路工塡築完竣至蘇州河及徐家滙等處橋梁工程亦將及半惟各站站房及添設貨棧等工程尚未着手近鍾局長特將此項圖樣飭發工程處等備建築以便雙方並進早觀厥成云 
[自來水廠實行交盤]  
　　上海内地自來水廠由姚慕蓮等集資購回經紀前報兹悉此事現已過盤係由部派專員史久龍督同該廠總辦陶君將廠中各種機器地圖工程用水户口各册籍一併點交惟内容繁瑣非數日不能竣事聞姚君已將部欵五十萬先由中國交通兩行滙繳清楚尚有地方商股各欵十餘萬金逐漸籌還至水塔水管水池等亦均須陸續修葺再需的款五十萬並擬將用水各户調查清晰如無龍頭之處再行增添以後水價仿照租界辦法歸房主方面代收轉撥俾易發達云 
[中國銀行取締職員]  
　　本埠中國銀行近奉北京總行函發取締各本行職員章程當即通知各行職員一體遵照兹將章程八條照錄如下（一）總分各行不得放欵於各本行職員惟經董事會議决照准者不在此例然其數亦不得超過其股本十分之一（二）各本行職員若有欵項存儲本行者於存欵外不得透支（三）各本行辦理押款之時不得以少押多以賤押貴及其他各種不確實期票等件作爲抵押品如有上項情弊惟該行經理經手人是問（四）各本行職員不得折價購買本行期票（五）本行職員不得爲他人擔保向本行借貸銀款（六）各本行職員不得私營本行營業種類所規定定業（七）凡放出賬款該行經理人如明知借欵人並不殷實而專徇情面借與欵項者一經查實以詐欺取財論（八）各本行經理人及各職員不得兼營投機及其他不正當之商業如違分别辭歇懲罰 
[清理債欵處催還公債]  
本邑清理債款處昨致工巡捐局函云前以前巿政廳歷届公債還期將到預請貴局示定發款日期等情未奉示復兹因各債權人迭來詢問本年應發公債本息銀兩翹盼過期未覩通告屬再訽催前來查應還前項公債第三批祇剩一期第四批尚剩三期歷年發款最後期限在陽曆十月十五日有劵者盻待綦切爲再奉懇請迅賜定期飭發通告俾各持劵詣局領欵無任跂禱 
[法新公廨之布置]  
　　法工部局在法新租界薛華立路建造法會審公堂業已落成遷入開帝詳情迭誌前報兹悉所建者爲二層樓高大洋房一座進門有長櫈十只長椅子兩把以備原告及被告保出候訊並聽審之人所坐椅子前裝有長欄杆内又設椅子十只洋式檯子兩只爲律師坐位前面乂裝腰圓式欄杆兩排爲原被告站立供訴之處再前兩旁亦設洋式檯子兩只長椅子兩把爲各報館訪員旁聽席席前即爲公案公案兩旁係捕頭文案繙譯辦公之處公廨後面左邊屋内爲被告候訊之所右邊洋房爲中西讞員休憇室規模甚爲宏敞云 
[牌照稅無力負擔]  
　　上海縣沈知事因各業牌照稅一項迭奉江蘇財政廳轉奉部飭實行調查並酌定八等稅章擬於明年正月一日實行開征當經致函南商會轉知各業領袖會議辦法並擔任調查禀復以憑彚報在案兹悉各業董業已函復商會以近來米巿面衰疲商民於各種捐稅負擔已重仍懇從緩辦理否則亦須變通章和並聲明除却烟酒公賣及牙户登錄稅之外僅有錢業爲商界之冠其餘各店舖不甚興旺仍懇總協理代爲禀明請詳財政廳電禀大部設法展緩以示體恤云 
[提訊知事被控之要證]  
　　前崇明縣知事費熙棟因被控告違法瀆職濫用非刑並在四礁山查勘烟苗時有賄縱情事經上海地方檢察廳將該縣警察巡記徐國恩傳案研訊並候吊到當時調查日記簿等再核在案兹將在四礁山私種烟苗之季振槐提到昨經檢察官研訊之下判季收押候示 
[地方廳研訊盜夥]  
　　糾衆行刧浦東其昌棧附近某姓家財物案内之盜犯王根生已經鎭守使署訊實正法其情罪較輕之王阿三發送上海地方廳訊明按律懲辦昨日午後由審判廳堵推事官會同褚檢察官開庭研訊王阿三供本地人向在萬裕碼頭老公茂花行掌駕駁船近在浚浦局挖泥機器船上爲小工宣統三年正月間民人因爲盜案波及奉提到案訊供收禁至民國二年五月間始奉諭交邑廟松盛酒釀店郁姓具保出外自後安公苦度並無爲非作歹情事此次實遭仇人誣扳求察問官查閱原卷諭曰爾前在鎭署時已經供明民國元年十月間在西新橋吉祥樓吃茶有趙金福等約爾在浦東其昌棧左近空屋内會集大衆然後往刧得贓後由趙等分給爾洋二元此係爾所供之語現有供單爲證阿三供稱民國元年十月間小民尚押在案下豈有出外爲盜之理此等供詞係由探夥兼做眼線之陸阿新在地方警察所時爲民人代揑然後由該所申送鎭署問官曰爾與陸相識否平時有無嫌隙供稱今年七月十二日陸向民人借洋二十元小遂遂致挾嫌旋於七月二十六日陸同多人到來將民人拘解警察所後送鎭守使署是實問官命陸阿新至案訊據供稱三林塘人現在地方警察第五區警局爲探夥王根生與王阿三亦是三林塘人爲從堂弟兄素不安分此次奉諭飭拿所有供詞由阿三自已當堂供明是實問官得供以其中必有曲折判陸阿新退去王阿三還押候吊查前卷阿三是否於是國二年五月中保釋再行核辦 
[緝獲黨人誌聞]  
　　昨日上午由淞滬警廳偵緝隊在車袋角地方緝獲黨人某甲一名解至閘北司法科留候訊辦 
[協緝老三點會匪首]  
　　粤省龍上將軍以廣東潮州地方會匪充斥有老三點會新三點會之别兹查有老三點會匪首某甲前於二次革命時首先糾黨起事經潮州鎭守使吳上達懸賞通緝未獲現據探報該匪首遁匿上海仍在密圖謀亂業已咨請駐滬軍警各機關設法查緝矣 
[復訊施用迷藥案]  
　　周雲龍控粤人甘寅串黨在香港九龍碼頭廣生輪船内用迷藥置於茶内將伊迷倒竊取現洋鈔票六千六百四十元逃逸等情業經捕房將甘寅拘解公共公廨訊供押候補傳人證再訊在案昨晨復訊據廣生輪船茶房王阿明投訴當時約五點餘鐘曾見被告與原告等四人來船被告即令泡茶未幾被告與在逃之二人即去迨至八時我進艙見原告似係睡醒問我尚有三人何在我稱已去多時原告即開檢皮夾詎内儲之現洋鈔票已失所在等語繼由原告上堂證明前情並經兩造代表律師向王盤詰一遇俞代襄讞商之英領卓君判被告帶回捕房候再訊核 
[毒斃私生女孩案辯論終結]  
　　公共工部局衛生處因奥國人白哲爾與英婦白朗姆之女道脫私生之女孩曾由庽居北四川路麥拿里二號門牌之西洋婦人密雪司倫及爾撫養僅越兩月被人用砒毒謀斃經副醫官台維司與化驗西人惠爾生驗明報由捕房傳集撫養小孩之西洋婦人等中西人證迭次禀奉公共公堂詳細訊問屢紀前報前日由廨繼續復訊先由捕房於午前派探帶同前日到堂作證之浦東靈源紗廠二號巡丁翁蘭生至同仁醫院辨認前在英婦白朗姆處爲大司務之吳行熙是否認識及有無至紗廠找尋奥人白哲爾談話之事午後即帶至公堂詰據供明與吳並不認識亦未見來過復經捕房牛門律師向奥人白哲爾逐層盤詰良久據稱旣據證明該女孩實被謀斃則此等殘酷狠毒之人應請發入敎堂不能容其常久在外再有貽害人類之事云云又經穆安素禮明兩律師略辯數語俞襄讞與英領卓君判各退去候會商核辦 
[再誌捕房對於命案之愼重]  
　　黃包車夫王金奎曾於八月十七號與江北人陳二呆子爭論車價口角互扭陳回家後旋即斃命雖經公共公廨中西官驗明因病身死捕房尚恐有别情業已將王拘解公廨訊供候核在案昨晨復由捕房解究中西官判王仍還押候查明實情再行訊核 
[工人肇禍逃逸三誌]  
　　賀江春被沈阿五推跌氣閉致死沈已情虚脫逃兹聞其母沈陳氏已由二區警局拘獲連同證人康阿四胡國春等於昨日移送地方檢察廳歸案訊辦矣 
[漆匠跌斃]  
　　漆匠馮阿昌昨在楊樹浦瑞鎔船廠工作不愼從高墜下受傷甚重當送同仁醫院已不及醫治而斃嗣由家屬到院備棺收殮 
[殃及比隣]  
　　前晚八時公共租界寗波路第三百零九號門牌某新衣店内起火當經捕房立驅皮帶車前往澆息計延及比鄰三百零八號門牌木匠店共燬樓屋兩間 
[逼良爲娼]  
　　九江路二百零四號門牌雉妓院龜奴徐阿生因價賣良家女子阿四素林逼令爲娼被老閘捕房十一號三道頭西捕查悉禀明捕頭飭令華探朱阿巧將徐與兩女拘獲分别拘留昨晨解至公共公廨經中西官研訊明晣判兩女發濟良所留養徐押西牢九月示儆 
[私販烟土之懲儆]  
　　英商太古公司藍烟囱輪船近由香港等處來滬於十九號上午抵埠時該輪廚工粤人馮桂將私帶值洋二百四十元之烟土二十四兩藏於食物籃内携之登岸當被碼頭巡丁搜獲報請水巡捕房派探何阿春將馮拘押昨晨解送公共公廨請究先由碼頭巡丁偕何探上堂禀明前情並將抄獲之烟土呈案請察繼由海關扦巡西人休滿投訴該輪抵埠時曾往搜查各節訊之馮桂供稱此項烟土有一不知姓字之人囑令至岸上餘供支吾會審員王肇之君商之英領康君以馮私販煙土罪當然成立判押半年照章送地方檢察廳執行抄獲烟土悉送海關焚燬 
[閘北之烟禁]  
　　王根華魏清林譚海清孫興起等四人前日在滬寧火車站欲搭火車他往因身畔藏帶無印花烟膏烟泡糖漿共十餘兩被五區探警查獲移送檢察分庭預訊屬實押候起訴公判 
　　閘北檢察分庭前日起訴烟案五起經同級審庭陳推事分别判决童鵬九帶無印花土及烟膏烟灰共六兩罰洋四十元余載金帶烟泡二錢半罰洋四十元查起帶烟灰烟泡二兩四錢八分罰洋三十元張來彬帶烟膏三錢罰洋十五元陸金閶帶烟膏土皮四錢半罰洋三十元 
[消釋銷售頭髮之嫌疑]  
　　日本人村上一藏疑王炳生竊伊頭髮一案前日下午由物主汪錦桐至閘北檢察分庭聲稱此項頭髮係陸續收下託王銷售是實當經李檢察官傳到原告質訊之下因其認爲失贓之處毫無證據遂將訴案撤銷髮給汪錦桐具領王炳生省釋原告退去 
[尚賢堂之星期會]  
　　法租界石牌樓尚賢堂中外敎務聯合會因受美國波斯頓璧令司演說會之委託由李佳白博士擔任演說耶穌敎所以贊成各宗敎之理由業經四月於兹各敎已徧兹定於明日星期下午四時半由李博士三次演說敎理之統一與萬敎之聯合以爲本演說題之終結云 
[共和影戲園之精采]  
　　西門外方板橋共和影戲園定於星期日即二十四號重演三星牌末六本祇演一天俾未經見過者得飽眼福且於昨日起至二十五號止換演新片密堡中之白神仙共有三本聞内中情節大有可觀云 
[氣候報告]  
　　（上海徐家滙天文臺天氣測候報告） 
　　十月二十一日中國之最高在揚子與黃河間另有一反旋風在北海道其勢不減於前山東北部有不定之涼風南部信風爲勢漸增上海有連綿之兩 
　　二十二日上海有兩並烟霧風在北部氣壓無變與累年平均相近 
　　二十二日下午四時三十分豫測舟山南有烈風自北至東北北有不定之涼風揚子江口有霧氣吕宋東南起有颶風其方嚮大約爲西北偏西 
　　二十二日下午四時前二十四小時内上海氣候温度至高六五二至低五七二去年同日至高六四二至低五五 
雜評三 
[勵行體育（宇）]  
　　我國何以致弱弱於數千百年之重文輕武也今則德智體三育並重矣乃觀於部文京外各校管敎員之對於體育一端隨便敷衍視爲具文者仍所在皆有當此弱肉强吞之世界詎尚足以自立乎故又通飭各校於體操正科外力行課外運動並次第籌設公衆運動場以養成多數國民之體力是誠當務之急也前途渺渺艱鉅方多有敎育之責者何可不加之意哉 
來件 
[上海總商會通告]  
　　改良茶絲瓷繡 
　　徑啓者准上海縣公署來函轉奉省飭准農商部咨據赴美賽會監督詳稱查茶絲瓷繡四項素爲我國著名優産此次携會列賽之品審查均邀特奬足彰榮譽然值兹天演競爭物質文明之時代隨事改良則令名永保拘守成轍則退化立形矧列强耽耽爭出其長袖善舞之能力以圖攘奪我國輸出之權利若不亟起補救輕減其製造之成本以圖抵制熟悉其日用之慣常以投嗜尚恐數年之後將以優勝而趨於劣敗實業前途何堪設想本處旣膺競賽之重任自應盡匡助之微忱謹就調查所得參以管見繕具清摺詳請察核藉備採擇等情查該監督所陳各節於改良本國産物擴張海外貿易極有關係頗多可採之處相應抄錄清摺咨請查照轉飭所屬遵照等因轉行到縣由縣照　清摺到會查摺内所叙茶絲瓷繡四種改良方法係實地研求與理想家泛論 
 
 
 

Page 11

 
 
逈異當此競爭時代欲推銷國貨非急起直追精益求精决不能長占優勝地位相應另印清摺送請查照務希按照摺開切細研究以何者投其所好以何者可以減輕成本作永久之圖得良好之果商業幸甚專此通告惟希注意爲荷附印清摺上海總商會啓十月二十二號 
　　茶現經審查公評旣以江西江蘇安徽浙江湖南湖北福建七省爲優似應由鈞部設法提倡廣勸各該省艱闢荒山多種茶樹並將種茶方法編成淺說一面購置烘茶及裝茶各機器以期費省功倍（包裝機器價值計美金八千五百元用硬紙盒裝每盒半磅每天可做二萬包僅用工人二人可抵三十人）並查近年以來金山進口茶葉以日本錫蘭兩種爲最多日茶由本國起運時每磅從美金一角七分至三角五分爲止以原件運美抵埠後始發包裝每半磅作一包每磅照原價加三分錫蘭及印度茶每磅從美金二角一分至三角五分爲止每磅躉批售價從三角至四角二分不等如係零賣則四角二分者須賣七角五分其最易銷售者爲日本茶每磅合美金二角五分之一種綜計入口數目日茶約每年四十三兆磅印茶約四十兆磅我國則不及兩處三分之一甚至進口時不敢用中國名義因廣東僑商屢以染色劣茶朦混運銷駁退次數過多遂致受此影響現在運銷之茶另有兩種名目一名炮藥茶一名英國早餐茶或名孔戈茶 
　　絲綢中國絲綢一類素受外人歡迎然必機製者方合海外暢銷約言之幅疋之寛窄長短以合裁爲度織染之花樣顔澤以合時爲要前項織綢機器滬上有已經購置者所有綢樣似宜廣購各種標本送上海陳列所藉備參考俾資仿製而廣銷路 
　　磁我國磁質久負重名近日江西之景德湖南之醴陵如能得人而理節次改良自能日饒進步但手工價目究較機製者爲昻故固有利權仍不免爲歐日各國所奪現在可銷行者皆裝飾品非普通用品也似應擴充資本改用簡單機製品及用煤燒製則成本低廉銷售較易且須多製飲食日用之品而花樣顔色宜仍用中華之式庶華磁之利不患他人之漁奪矣 
　　繡繡之一業爲我國絶技南方蘇粤湘諸省近來專研此科者亦尚有人惟絲繡之裝飾品近亦不易暢銷即合銷售亦非大宗用品宜通行擅長繡工之各省令各女學校改採夏布素繡之花邊式樣因此項花邊銷路甚廣手工爲上機製次之且美國不能自製多由英意法日諸國入口歲值美金千餘兆元而我國出品亦屬不少但以華工價廉擴而充之必能獲益其花邊之時樣宜每年在歐美各國採購標本一次送入陳列所參考 
來函 
[救國儲金發起人馬佐臣來函一]  
　　啓者兹送上鄙人致虞洽卿先生一函及虞君復函請登大報爲荷 
洽卿九生大鑒敬啓者儲金一事近日大有不還不了之勢前次旣承老兄首先維持目下仍須仰仗鼎力速開職員大會妥籌善法以全信用吾等旣是不能救國豈可不踐前言或謂信用雖係至要大局尤宜兼顧然今日儲金一落千丈謂能保全大局實難相信現旣多數主張發還而又有少數主張進行則似宜按公道辦法宣布如下 
　　凡儲金滿六個月而欲收回者請於到期後三個月内各持收條向中交二行或原儲處連利息一並收回如三個月之後不來取去准作進行算將來按聯合會所擬章程辦理 
　　如此辦法似較妥當不但可使欲進行者進行且可令欲發還者發還夫進行或發還須隨儲金者之本意豈可絲毫勉强弟之主張發還係保全實在之大局起見此番救國旣是不成安知下次之救國不收其效乎如欲再接再厲使將來有所把握非從信用下手萬無成功之理爲此懇祈速定辦法至經費一事自不得由少數幹事或閣下獨任應由利息項下扣去幾分想儲金者萬無不贊成者也耑此敬請台安並祈示復爲荷弟馬佐臣 
照錄虞君來函佐臣仁兄先生大鑒昨誦惠言聆悉種切儲金事旣不成數天然發還弟亦與足下同意惟鄙見且俟赴京代表回滬後究竟利息若干然後實行發還可也此復敬頌日祉弟和德上言九月十四日即十月二十二號 
[馬佐臣來函二]  
　　昨見時事新報登載有署名王榮生者痛詈佐臣謂彼之儲金移入佐臣名下又云交余經費三十元云云嗚呼人心之險一至於此佐臣友朋中並無王榮生其人何來儲金移入佐臣名下及交余經費三十元之說全係空中樓閣且并亦不知有無王榮生其人此因佐臣前日投函申時各報有函告總事務所謂開職員大會公决發還之說以致遭人之忌現悉確有一班人極力主張不發還誠恐佐臣足以號召儲金人提倡發還之說故先下此毒手揑造王榮生投函以破壞佐臣之名譽信用致令佐臣如此不堪爲社會唾駡之人而後出而提倡决不足取信於人殊不知公道自在人心彼輩鬼蜮会倆能毁佐臣一人又奚足以掩天下人之目佐臣以提倡救國儲金已獲大罪於天下今又爲宵小所中傷此後身命亦難預測除一面延請律師起訴公庭外今特布告海内願仁人君子鑒諸馬佐臣啓 
[裕瑞豐洋布號來函]  
　　送上致儲金團一函敬求貴報登入來函一門爲荷 
　　中華救國儲金團總事務所鑒儲金一事初有馬君佐臣發起同人素不相識無從通雁贊成頻聞虞君洽卿爲正幹事心甚可喜唯慕信孚中外料必達到目的同人等儲現款之後且認若干詎知爲日已久較訂定之數遠甚殊出意外九月九日開大會時虞君洽卿爲言滬上七十五萬元由我擔任等語至今言猶在耳同人乃區區之數亦不作介意頃閱各報來函紛紛索還事實名譽攸關願我發起諸君曁幹事先生早日登報宣布發還之期方不負愛國熱忱之士而保信用請速議决不勝企禱之至並頌鈞安英馬路中巿裕瑞豐興記洋布號同人謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[籌安會發起人名記仿諫院題名記] [  濟航]  
　　曩者國本安自將軍巡按至於工商無議國體者籌安會出始開端夫以國體之大五族之衆得失利弊可驗於民使改之其責任亦重矣乃楊氏者獨舍其利言其弊施其計美其名議改國體而專爲人謀彼汲汲於成者實汲汲於利也其心豈欺路人哉發起初楊孫嚴劉胡李六人爲其領袖兩月中復引各請願團於京余恐久而易忘因於此時記名於此後之人將歷指其人而數之曰某也貪某也鄙某也謟某也愚嗚呼可不懼哉 
詩選 
[無題] [  佐彤]  
　　壹洗愁腸與悶思殷勤親送酒盈巵靈犀動在雙波後錦字書成十願時吾見猶憐當日話其人如玉可無詩芙蓉帳裏千金價除却檀郎孰是知 
[苦雨即事]  
　　宿雨隂隂四月寒閒情多付好闌干蠶痴已恙經桑潤蝶懶還遲粉翅乾一局棋終催客夢滿庭花放迓誰歡平生瘦骨矜奇甚戀着羊裘不忍寛 
[答友辭]  
　　億昔拜君賜纒綿珍珠字老馬識歧途賢士重晚志高臥對南山遑論當世事小人竊名器君子棄道義百思轉狐疑國政如兒戲憂心歸淘汰文筆動滂沛不知地有垠眞覺天無蓋一杯復一杯豪興日未艾凉　吹酒醒月上闌干外 
　　外子佐彤以秋日即事兩首示余感其憂時深秉體弱因顚倒元韻聊當慰藉非敢言和也（陳姜映清） 
　　丈夫何事有啼痕德澤分明萃此門末刧蟲沙名器濫神交車笠布衣尊參天竹勁咸欽節壽世松貞獨固魂父尚壯年兒漸大青燈味永課黃昏 
　　雲泥分隔惜同袍搔首西風雁唳勞黑白棋枰容世變晦明風雨得天高善扶正氣伸麟角慢學阿諛屈鳳毛境要達觀心要足來春生意滿東臯 
筆記 
[醉靈軒瑣話] [  小蝶]  
　　朱淑眞有去年元夜之詞人皆知之不知尚有元夕詩云火樹銀花觸眼紅極天歌吹暖春風新懽入手愁忙裏舊事經心憶夢中但願背成人繾綣不妨長任月朦龎賞燈那得工夫醉未必明年此會同揆之詞意正復相合 
　　都昌徐爕亭有無題云酒闌嬌惰抱琵琶茉莉新堆兩鬢鴉消受　風在凉夜枕邊都是助情花臉波紅暈罷徵歌髻雨鬟雲夢自多鴛帳月來窗未掩艶情瞞不過嫦娥擬塞上凱歌云壁壘森嚴夜紀功大旗風舞卷蛟龍氈廬痛飲燒椽燭一顆人頭酒一鍾繡鞍銀甲炫華裝絶色胡姬捧玉觴馬後笙歌馬前鼓將軍還是少年郎此四詩一則温媚一則奇麗洵是驚才絶艶 
　　近時紙無佳者古紙質均加銀光十丈米襄陽不肯落墨留待後人陳眉公得此亦僅小書數行未敢滿書蓋銀光紙實李後主澄心堂中第九種佳品予嘗從芝園前輩處見一幅果如蕭子良所謂點墨如塗漆着筆如印泥 
　　齊東野語載鸞箕鵲橋仙咏七夕云鸞輿初駕牛車齊發隔隱隱鵲橋伊軋尤雲帶雨正懽濃只怕來朝初八霞垂彩幔明銀蠟更馥郁香焚金鴨年年此際一相逢未審是甚時結煞方秋崖除夜生日寄内詞有今朝二十九明日初一怎欠個秋崖生日客中情緒老天知道這月不消三十之句意與來朝初八日同而逸妙過之 
　　韋莊小重山羅衣濕下有新揾舊啼痕五字今本遺之 
　　吳吳山初聘黃山陳氏女未婚而殤旣而得其評注壯丹亭上本嘗以未得下本爲憾復娶清溪談女雅耽文墨仿陳女意補評下本杪芒微會若出一手未幾天逝續娶古蕩錢女見陳談評本略參已意出釵釧爲鍥版資行於世所謂吳吳山三婦合評本也曩聞吳江有俞二姑見還魂記而黯然曰書以達意古來作者多盡意而出若生不可死死不可生皆非情之至是書眞達意之作矣乃研丹砂爲之評點往往自寫所見出人意表如注感夢拆云吾每喜睡睡必有夢夢則耳目未經涉者皆能及之杜女固先吾着鞭耶如斯隽語絡繹連篇嘗手鈔副本託謝君耳伯上之湯若士未果姑尋以瘵病死年才十七耳又小青傳亦有挑燈閒看之句其他注跋悉爲妒婦所燬世乃不鏄是則三婦而外尚有二女抑何閨閣之多才耶妝台繡閣不乏賞音老鴣翁誠可無憾 
　　柳敬亭原名曹遇春見顧開雍柳敬亭歌序爲左良玉客見待甚厚故良玉討馬阮敬亭爲之投檄良玉死敬亭終身不復歌曹貞吉有詩贈之曰誰遣開元遣老在岑牟高坐說興亡辭來齒類還悲壯聽去鬚眉盡激昻洛下青山私上客鏡中白髮亂秋霜尊前莫話寗南事朱雀橋邊滬幾行吾杭冒辟疆亦有詩曰憶昔孤軍鄂渚秋武昌城外戰雲愁如今衰白誰相問獨對西風哭故侯蘇崑生本姓周名如松亦事良玉良玉卒於軍崑生葬之吳梅村贈詩云四興法典夜深聞絶似南朝汪水雲回首岳侯墳下路亂山何處葬將軍 
自由談之自由談[  梁溪漢裔]  
　　嗚呼我商民自經辛亥之役元氣未復巿面凋零再經贛寗之亂事復受歐戰之影響瘡痍滿自言不忍言余也不幸投身商界者六載於兹凡我商民所經之痛苦一一親歷之矣言念及此能不泫然不意交涉適當解决國勢危若纍卵之際又有驚天動地之籌安會出現大倡變更國體改立君主之論調一聲播傳舉國騷然紛紛擾擾以致謡言四起巿面恐慌噩耗頻傳風聲鶴唳我商民受籌安會無形之痛苦已不堪設想嗚呼天下本無事庸人自擾之籌安云乎哉 
小說 
[家庭小說嫣紅刦] [  常覺小蝶合譯天虚我生潤文]  
　　第六十八章 
　　哈勃克曰然則殺小安東尼者果何人歟格賫苻斯曰汝兄之舊識卡羅零梅生耳蓋吾蹤彼至今且一月餘曰有所得乎格賫賫苻斯曰甫於昨夕得之其人蓋無罪也哈勃克大笑曰如何吾固言女郎焉能犯罪格賫苻斯曰使無楷洛格爲之證明謂卡羅零是夜實居其家則吾必疑之也如故然今則思想已易仍疑及君家人矣哈勃克汝家之臧獲皆可信乎哈勃克曰誠信無渝汝何爲疑之格賫苻斯遽曰然則汝亦疑小殺安東尼者爲何人歟格賫苻斯之爲此語其來甚驟蓋欲乘哈勃克之不備而令之吐出端倪也顧哈勃克之於此事實亦同處鼓中故聞警長語乃亦夷然不以爲意笑曰警長之爲此問母及費辭蓋予之於此事亦正與警長等也格賫苻斯不禁爽然乃躑躅而去越明日哈勃克遂赴洛斯丹海兒斯東村中從兹不復見是人矣 
　　亨利病愈矣唯精神仍萎靡不振自晨至暮莫不與牀褥爲親密昔司安西來諸人亦莫能爲慰能慰之者唯威廉耳一日威廉復來見亨利時亨利方倚牀闌坐病體奄奄不言亦不笑威廉曰亨利若何爲頽喪如是獨不慮人之非笑乎亨利摇其首曰嗟乎吾安懼人笑即笑者吾亦不聞蓋吾人之魂靈早已隨彼而去矣威廉正色曰此語妄哉汝不自思汝之愛情何等純潔乃以與此毫無智識蠢若鹿逐之女郎母亦不值且亨利乃大怒曰止爾語汝以此係我母亦過毒威廉曰果毒也然譬之於醫以刀割創其跡似狠其心實慈觀過而後知仁吾於汝亦猶是也亨利曰威廉汝乃善辨惜汝不爲律師否則海兒斯東之爲律師者行且均息其業威廉曰吾固善辨然汝亦未免善諱亨利曰吾諱耶吾俟事乃用諱人威廉曰然則汝試誠心以告我汝果猶欲得安娜爲婦否耶此語直無異挽矢以射亨利之心一發中的亨利大怒乃不可遏力舉其枕以擲威廉曰孺子汝出語亦須審擇吾如何人安娜如何人彼劣跡昭著而乃能爲安西來婦歟威廉曰汝旣不念安娜何爲久久臥床不起汝豈眞有疾病不過威廉言至此安西來忽推門而進幸威廉語不甚響乃未爲所聞 
[奇情小說秘密汽車] [  東埜譯]  
　　第十章（續） 
　　勃立南眉頭緊蹙沉思了一會毅然說道好好我計决了准和你結伴乘二點鐘開行的火車遄歸倫敦我們現在就往火車站去打電話給維勒旅館囑僕人烏麥萊携帶行李物件至車站上會齊密司柳仙你信任我包你途中平安歸見故鄕父老不過我還有一包話要問他們何以一定携着茉莉兒同走據你說過挨周對待他女兒已無一點仁慈惻怛之意女兒的安危榮辱一慨置之度外那麽他何爲把女兒帶在身畔住則俱住行則偕行豈要他晨昏定省叙天倫之樂麽乐的哥哥和你没有一點手足之情就把你棄在此地挨周和他女兒如果没有一些舐犢之情也儘可棄女兒在此同你一個結局了然而他已經挾着女兒同走難道他們黨裏有利用婦女之處借他做一個傀儡麽或挨周天良未冺不如你所言之甚麽柳仙凝眸想了一想嫣然笑道子爵茉莉兒所以被他們挾着同走其中緣故我原不便向你直說但旣承你諄諄垂詢我再也隱瞞不住只得和盤托出了你聽得了勿要見怪也勿要氣苦挨周那裏顧惜他女兒黨裏大計已定再用不着婦女做傀儡不過不過達而登和挨周訂過一條協約達而登自願率其徒黨一致進行助挨周成其大事事成之後挨矑 
周把女兒配給達而登做一個報酬所以他們以前深居簡出現在長途旅行茉莉兒的起居飲食都由達而登一個人發付挨周毫不顧問然而又非眞正毫不顧問他干涉的手叚不在現在而在將來將來大事旣定茉莉兒婚姻之事挨周將要擺出父親勢不問他女兒願意不願意威逼勢迫强他嫁配達而登這呌做駿馬長駝痴漢走巧妻常伴拙夫眠父也天只不諒人只的了 
[京都天德堂包醫白濁血淋魚口便毒下疳腫爛一切毒門包愈]  
本堂在京設局行醫已百餘年矣分設上海四馬路羣仙戲舘旁開設京都天德堂醫局又有二十餘年也治愈患病同胞不下千萬人之數此非本堂親自强誇早已名揚四海無論男女新舊初起梅毒發難等症或被前醫治壞誤服輕粉水銀倒發楊梅陞天落地遍身紅斑潰爛筋骨酸痛五官破形更有下部潰爛一切凶險惡症均可包醫包愈好後保管復原不痊還洋出立保單如有妥保先醫後謝以分眞假况今海上每多醫生胸中毫無實學其不精醫術專精告白長談闊論各自誇大虚揚名醫以圖牟利病家一信迷術誤投此種滑頭庸醫不獨終身殘癈且遺害妻妾留毒子孫特誌俚言警告患病同胞注意注意本堂主人濟世存心如用覇藥雷殛火焚特備淨室膳宿均可門診隨到隨診　上海四馬路羣仙傍便是　 
[禮拜六第七十三期]  
玻璃版精印寫生畫封面（禮拜六之小主顧） 
齊泊林飛艇飛越里愛臣攝影雙頁飛機出探馬尼市攝影鳩式飛機飛越巴黎攝影德皇率皇儲祈禱後步出禮拜堂攝影別裁小說珠珠日記　（有精美之挿圖）　瘦鵑 
苦情小說別矣　　　　　　　　　　　　（幻影女士） 
述異小說鬼影　　　　　　　　　　　　（史九成） 
哀情小說玉霣珠沈記　　　　　　　　　（比玉） 
言情小說葛蘭小史　　　　　　　　　　（谷神） 
俠義小說忱底之函　　　　　　　　　　（病骸） 
復仇小說證據　　　　　　　　　　　　（半廢） 
俠情小說劍胆簫心　　　　　　　　　　（杏痴） 
　　總發行所上海棋盤街中華圖書館 
　　本埠外埠各大書坊均有出售（每冊定價一⾓） 
　　▲附七十一期七十二期勘誤表▲ 
　　中華圖書館編譯所遷至滬寗火車站東北寶山路升順里二弄廿五號 
[海上花影錄]  
搜集海上最時髦名妓照片用三色銅版珂羅版銅版精印栩栩欲活如對玉人並查確歷史詳載姓名籍貫年歲住址各撰傳記一篇附以讚語及題詞分初二兩集現已出版每集一元二⾓兩集合購二元 
半價將滿購者從速 
[金屋夢]  
全書六十回緊接金瓶梅一百回編起共四十餘萬言十二冊一函第一回至第五回已登載鶯花雜誌備受各界歡迎紛紛來函要求單行出版現已趕印不日出版樣本函索收費一分定價二元特價一元郵費一⾓一起收足當付收條出版付書特價截止 
（鶯花雜誌內容極富定價四⾓即日起每冊槪贈水彩石印古畫楊妃出浴圖一幅函購立寄） 
（經售處）本埠中華圖書舘會文堂錦章書局國華書局千頃堂古今圖書舘文明書局掃葉山房中華書局各省分局各大書坊 
總發行所上海派克路十八號新中華圖書館 
[十一期已出版]  
圖書●惜花春起早（五彩封面畫）美人閒（文窗靜處一凝眸）美人慵（雲髻半偏星眼潤）紅粉髑髏世界之花（歐美中西各國名妓小像十四幀）裸體名畫（蘭湯莫遣濕雙蓮）舉體淸凉玉水温）眉語之友（徐女士麥女士倩影）短篇●㈠翠兒㈡洗炭橋㈢深院何人弄碧簫㈣不是良緣是惡緣㈤哽咽聲㈥劍光花影㈦透骨相思 
長篇●㈠靑燈紅淚錄㈡靑衫紅淚綠㈢情素文苑●㈠碎錦集㈡廿八翻傳奇㈢慈悲十種曲㈣一誠齋謎賸雜纂●㈠天眞漫錄㈡走馬看花錄㈢棲雲戲墨每冊大洋四⾓全年四元　總發行所棋盤街交通路新學會社 
[㝎夷樷刋二集𠜇已出版]  
毘陵李定夷先生善爲小說海內咸知前以斷縑零紈編成叢刋初集出版以來洛陽紙貴譽滿藝林詢購二集者紛至沓來爰又著成叢刋二集定夷自謂初集未盡愜意故於二集特求豐美全書十五萬言刻已出版內空分六卷卷一說萃上㈠两杯茶㈡縹縐鄕㈢寃禽淚㈣顧曲緣㈤女兒劍㈥鴿原雙義記㈦雙鵰福卷二說萃下㈠情海潮㈡自由毒卷三談藪㈠賸粉殘芳錄㈡墨隱廬瑣記㈢課餘漫墨　卷四韻語㈠名人豔史㈡蘭閨淸芬錄　卷五趣海㈠也是文集㈡嚼舌談㈢滑稽詩話卷六文𧷽墨隱廬文章就中如两杯茶縹緲鄕之幽秘寃禽淚顧曲緣之哀豔女兒劍鴿原雙義記之義俠情海潮之造意奇異情節纏綿自由毒之發瞶震聾形容盡致皆非良工名手不能造此極巔餘如談藪之趣味濃厚趣海之詼諧橫在皆定夷得意之作此外各欄美不勝述　洋裝一厚冊定價大洋六⾓ 
李著各書價目 
哀情小說鴛湖潮　五⾓ 
哀情小說霣玉怨　六⾓ 
艷情小說美人福　六⾓ 
苦情小說湘娥淚　三⾓ 
哀情小說茜窗淚影　六⾓ 
奇情小說紅粉刧　六⾓ 
定夷叢刋初集　　六⾓ 
預告曇花影　　　五⾓ 
預告千金骨　　　六⾓ 
預告伉儷福　　　四⾓ 
定價大洋六⾓　⊙總發行所上海四馬路中市國華書局 
[廣育產科醫院]  
本院女醫生專治產前臨產後醫接嬰及各種病症●上海跑馬廳派克路卽新馬路十三號電話五四八曹志新啓 
[哀情小說武林秋出版]  
許一厂著　劉鐵冷評 
是書用白話章四體述杭州某少年之情史語語眞實節節離奇共三十二回凡十五萬言欲知西湖艷蹟海上花史者均不可不讀精印一厚冊 
定價大洋六⾓　總發行所上海三馬路四一九號　小說叢報社 
[培培寶塔糖嚴杜假冒]  
環球馳名　培培寶塔糖 
小兒體屬純陽調適得宜本無疾苦惟骨節臟腑稚嫩異常易受挫折其間沾染者疳症實居多數如好食易飢或胃納稀少睡臥不安鼻孔作癢痿疲黃瘦腹大或痛以及泄瀉痙厥等症皆疳虫之發端此寶塔糖專能療疳消積轉瘦爲肥改黃爲白殺虫患而壯胃氣眞保赤之良藥世無出其右者　大罐一元八⾓中六⾓小三⾓ 
上海華英大藥房發行 
[魔術講義錢香如先魔術講義錢香如先生編加贈天勝娘魔術]  
魔術講義爲香如先生得意之作種種優點早已膾炙人口⽏用誇述銷數之廣殊出意外今已再版出書凡於本月內現購此書每部除附贈特別優待劵外另贈天勝娘魔術眞相一冊藉資參考前此售出者槪不補贈茲定一千部爲限額滿不得援例魔術講義目次●魔神之帽●手帕作怪●火遞金表●千變萬化●分身奇術●無中生有●骷髏講話●飛人不見●鷄蛋變鴿●捉奸趣戲●耳能聽字●空中懸首●神怪嚇退●兎子吃兎●橘米互易●妖異之茶●反球變色●瓶杯來去●碎蛋還原●墨水化魚●世界唯一之大魔術●活鬼出現●紅粉骷髏●天花亂墜●移花接木●畫中愛寵●肢解活人●頭顱對調滑稽魔術六套●口吐動物●翻轉面皮●老鼠偷蛋●小孩出鬚●方桌變長●兩人變三小戲法無數不及細載每部一厚冊廉價八⾓⊙天勝娘魔術目次●萬物魔櫥●魔法之罇●空中少女●奇絕之扉●球棍曲藝●水中羣鵝●空袋摸蛋●大飛人頭洋裝一冊隨書附送不取分文 
經售處上海棋盤街四馬路　錦章圖書局國華書局　總批發所上海南市三泰碼頭敬安坊內游戲書社 
[菽荘莊鐘社中秋日詠物詩題虞美人]  
七言排律二十韻不限韻　准舊曆十一月十五日截收十二月十五日擬定次第登報通知第一名贈書劵銀一百二十員第二名贈書劵銀八十員　第三名贈書劵銀六十員第四名贈書劵銀四十員　第五名以下酌贈 
卷交福建厦門鼓浪嶼菽荘鐘社 
投卷希自書姓名住址幷於卷尾騎縫塡寫勘合蓋用小戳支取贈品以勘合爲憑　　菽荘主人啓 
[維持國貨注意]  
華商自製民國新人及丹鳳牌各種雪茄烟等總發行所在上海英大馬路拋球場福和烟公司 
外埠分銷處●北京　馥馨　晉和祥●天津　晉和祥●濟南　永和祥　廣立順●九江　新愼記●江西　新愼記●漢口　晉和　瑞康　愼和●南京　永和泰●浦口　新和泰●寗波　福昌●哈爾濱　聚發隆●滿洲　德聚永　本埠同行均有出售　上海滬寗火車站北首人和雪茄烟廠啓　 
[福安保險公司兼辦人壽上海分公司廣告]  
本福安保險兼貨倉有限公司純粹香港華商資本在香港英政府註册受保水火兩險已十有餘年積年溢利爲數甚鉅本年兼辦保壽已在香港政府厚繳存欵註册辦理現在上海江西路福安保險公司内特闢人壽部廣聘人才專辦如有願充上海本埠經理及揚子江一帶城埠經理者請駕臨江西路本分公司接洽或函商均可本公司優待經理條件頗多如惠臨定當面罄本分公司定於九月一號開始營業至開幕日期一俟擇定再行宣佈　上海福安分公司總司理羅倬雲啟 
[立止腦漏丸]  
本局向在上海興讓街開設有年藥必揀選道地方須博考經騐精製立止腦漏一方早經海內馳名愈人無算精益求精專治腦漏虧症髓關不密無論男婦老幼新久未愈實因風寒濕𤍠蒸釀而成邪入肺腎內朦淸竅以致濁涕濕膩滋膏髓液循竅散流封藏失固久延大損精血耗散髓液頭暈如空耳鳴似聾背肩骨脊酸楚頭痛畏風目視少神乃敗症徐出甚則醫藥無功如不早治則成損途宜服此丸立見神效屢著經騐輕者一料除根雖五年十載老病三料斷根屢試屢騐永不再發每料洋一元　　上海東棋盤街五馬路中廣濟祥又法界吉祥街吉如里華泰和記藥房　朱氏蘭臺藥局謹啓 
[美貌嬌容新發明的皮膚白嫩色]  
此藥在印度屢試多數之男女全體均變黑爲白以粗易細現到滬少數皮膚白嫩之印婦人即用過白嫩色之明證雖最粗黑之皮膚連試一星期即變爲羊脂白嫩至老不退一腔丰美觀光家思議莫　即白面人用之更增光彩嬌嫩異常此藥之價値有金不換之名稱世界男女凡有皮膚薰黑面色黃暗烟容晦氣皮粗紋皺者一試便知有特別之效每料價洋一元六料五元外埠函購欵用郵滙寄費不加郵票通用上海寶善街五百十五號　　　貨號經　 
 
 

Page 15

 
 
   
 
 

Page 16

 
 
   
 
