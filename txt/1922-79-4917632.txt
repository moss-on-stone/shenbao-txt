# 1922 - 79 - 4917632

 

Page 1

 
 
   
 
 

Page 2

 
 
   
 
 

Page 3

 
 
時評 
[鬥蟋蟀說（老圃）]  
　　近日所謂奉粤諒解傳者或以爲驚天動地之事以吾觀之殆滑稽也藉曰粤軍之力能攻破武昌而於其地建設總統府雖奉天不贊成亦無妨也藉曰粤軍無實力僅能以武昌爲理想之都城雖奉天贊成亦無益也至於段派之潛勢誠未可厚誣然亦僅能在北京即位之時多得賀電固不能在天津租界中號召其敗軍之將一躍而爲副總統也觀此則奉之所以許粤者皆有名而無實在奉不拔一毛在粤則有磨頂放踵之苦璧之鬭蟋蟀粤軍與吳佩孚皆蟋蟀也張作霖但執草而牽之使鬭以觀其成敗觀者逸而鬭者勞鬭者拙而觀者巧張作霖之弄巧固已久矣奉直之戰彼何嘗不逸而所得虜獲品獨多將軍誠以巧勝人也故直粤而果戰也不論孰勝孰敗如何靡爛其民而由奉天而言皆可殺敵人之勢以張己之勢直粤而不肯戰也亦可假奉粤聯合之虚聲使直派軟化爲梁士詒輩捲土重來之計由此觀之張作霖用鬥蟋蟀之法實立於不敗之地天下之大愚未有如蟋蟀者也但自梁士詒之徒觀之彼亦以張作霖爲蟋蟀而牽之使與吳佩孚鬥以坐收其利則張作霖以人爲蟋蟀又不自知其　蟋蟀也而自吾輩觀之此輩同處於蝸牛之角則梁士詒以人爲蟋蟀亦不自知其爲蟋蟀也 
 
 

Page 4

 
 
[命令]  
　　三月二十六日大總統令楊學懷加陸軍少將銜常錫榮授爲陸軍騎兵上校高際有授爲陸軍砲兵上校此令 
　　又令孔繁銓張永桂均授爲陸軍步兵上校朱家琦馬錫武趙瑞壽均加陸軍步兵上校銜王繼曾加陸軍砲兵上校銜此令 
　　又令陸軍總長鮑貴卿呈請授段福勝陳家魁楊裕光爲陸軍步兵中校常錫侯爲陸軍騎兵少校並加中校銜均照准此令 
　　又令陸軍總長鮑貴卿呈請授馬繼德郭安學馬紹先爲陸軍步兵中校李得有馬步靑爲陸軍騎兵中校徐連標劉元佐馬偉馬紹忠均加陸軍步兵中校銜黃保俊孔憲德鄭希珍李學斌盧之均張盛武衛學寬居寳昌馬國樑褚鴻儒張錫棟呂承基馬廷俊劉占廷李芹芳孔祥鵬盛正喜徐東奎爲陸軍步兵少校何博寬爲陸軍憲兵少校馬桓武張福全爲陸軍騎兵少校方灺爲陸軍砲兵少校孫得勝龐守仁郭恩壽王德鴻王占標梅光桐王永勝祝應麟李明鳳劉克光朱天雄劉義山陸有謨范保華劉兆全吳雲仁石廷芝均加陸軍步兵少校銜馬虎臣馬成魁田金勝楊季平張朋蘭馬肇鵬均加陸軍騎兵少校銜蔣鏞爲陸軍二等軍需正施邦傑爲陸軍三等軍需正均照准此令 
　　又令署司法總長董康呈山西偏關縣監犯張殿臣密報同監人犯陰謀反獄先期破獲弭患有功擬請宣告减刑等語本大總統依照約法第四十條宣告將判處執行徒刑三年之張殿臣减爲執行徒刑二年以昭激勸此令 
　　又令卓竣給予三等寳光嘉禾章此令 
　　又令魏鴻發馬國良董學白均晋給三等文虎章馬敦厚施德華劉玉龍馬肇鳳馬紹武楊積慶均晋給四等文虎章此令 
　　三月二十二日大總統令張端瑾方元熙均給予四等寳光嘉禾章此令 
　　又令施組常林桐實宗鶴年均給予二等寳光嘉禾章江華本黃承壽陳海颿張肇芬傅仰賢范緖良陳斯銳朱應彴朱壽朋均給予三等寳光嘉禾章此令 
　　又令任命李有田爲陸軍第二十九師步兵第一百十三團團長吳泰來爲陸軍第二十九師砲兵第二十九團團長此令 
　　又令署司法總長董康呈審核江西高等檢察分廳呈報殺人罪犯馬華中處二等有期徒刑九年一案處刑過重情有可原擬請宣告減刑等語木大總統依照約法第四十條宣告將判處二等有期徒刑九年之馬華中減爲三等有期徒刑四年以昭矜愼此令 
　　又令陸軍總長鮑貴卿呈陸軍第三混成旅騎兵團中校團附孫永勝懇請辭職應照准此令 
　　又令陸軍總長鮑貴卿呈請任命張嵩祺爲陸軍第三混成旅騎兵團中校團附金和爲陸軍第三混成旅騎兵團少校團附均照准此令 
[國内專電]  
　　北京電本月十四京電英派巴爾敦赴洛交涉扣鹽問題今日已解决巴抵洛後吳異常痛快當决定一宜昌扣之欵原存大中復須轉入中行滙京一方政府酌撥欵項交孫傳芳二宜漢增加附加鹽稅卽電蕭耀南暫勿實行另行籌欵三河東鹽欵將尾數解京過賬由財部補一支付單令由協直餉項下扣出歸還該欵 
　　北京電外銀團對於奉軍要鹽餘八十萬直鄂各四十萬海軍四十萬共二百萬案認爲未至時機 
　　北京電外銀團原議將京漢路到期債百萬由二月鹽餘扣出因京漢自籌五十餘萬故僅扣三十九萬餘兩（二十七日下午一鐘） 
　　北京電交部函中英公司并咨外部英政府發行之中國路債票與中政府信用有碍請商英政府免除（二十七日下午二鐘） 
　　北京電洛吳見環境不佳甚焦灼明知某三方以政治手腕抑遏其發展但亦無法解脫識者謂風頭太過之反響却怨誰來 
　　北京電吳曾語某外人謂受不正當勢力之壓迫致逼而出此扣欵下策自當設法補救予非崇拜武力者但防止帝制復辟安福之禍國留此軍以有待（二十七日下午一鐘） 
　　北京電閣事仍在勸鮑中 
　　北京電報載天津將開統一會議奉直粤均參加恐手續不能如此單簡（二十七日下午一鐘） 
　　北京電津美領事請在戈登堂設三承接無線電機言明爲童子軍練習而設不供商家發電政府以侵犯領航主權未能核准 
　　北京電今日午前十時小幡吉田引田東西田訪王正廷唐在章商分段撤兵辦法日員以華警遲遲開拔反有責言（二十七日下午一鐘） 
　　北京電萬國議院商業委員會原定五月在羅馬開會現改巴黎部令駐使派員與會（二十七日下午二鐘） 
　　北京電曲同豐不認農部於直皖戰後取消其熱河阜新鑛權向平政院起訴（二十七日下午二鐘） 
　　北京電馬惠階集資五百萬組膠澳電氣公司（二十七日下午一鐘） 
　　北京電四月一日日本西京醫學大會我派嚴智鐘侯毓汶全紹淸張信爵王琨花今夕首途 
　　北京電今日憲兵學校畢業徐派蔭昌給憑（二十六日下午八鐘） 
　　北京電交部日顧問中山龍次合同滿續聘三年（二十六日下午八鐘） 
　　北京電華北聯合運動會五月十日在開封舉行部准援歷年成案各省選手一律半價乘車 
　　北京電施肇基電交部請於留美學生經費萬勿如去年之愆期致虞失學（二十六日下午八鐘） 
　　北京電交部令滬杭甬路趕籌屠家村港壩工程費（二十六日下午八鐘） 
　　北京電部派陳文光周家慤赴膠濟敎練路警學識（二十六日下午八鐘） 
　　北京電中法商定對中法銀行復業在巴黎訂一種協定 
　　香港電顧軍全潰唐軍禡（二十二）日佔宜良唐繼堯敬（二十四）入省秩序如常（二十七日下午九鐘） 
特約路透電 
[北方政局之外人觀]  
　　二十七日北京電此間復有吳張行將决裂之謠言但未得官場徵實消息今可認爲確實者奉天之决議將定惟此項决議是否包含以武力相見尙不可必奉軍調至直魯者頗多其行動令人可疑謠言之興殆由此故但張吳現謀占之險要地位在和戰上均極有價值最後談判刻仍在進行中路透電社訪員今日晤某要員據稱彼敢言北京人士無一能知未來之事但彼料數日之内時局當有着落使署中人及中國當道多抱此見解而華人則仍匆違凖備避免意中之風潮 
[日議會之紊亂]  
　　二十六日東京電國會今日正式休會昨日末次集會至夜半始散下院因反對黨之阻撓手段頗形紊亂下院太多數通過致政府之建議案主張裁减陸軍經費四千萬元並將軍役期限减爲十六個月上議院附加一千一百萬元用以改若干專校爲大學之預算案及司法制度之議案皆巳擱置 
[華會與新造艦]  
　　二十七日倫敦電華會海軍公約巳發生始料未及之結果卽列强雖不得以廢艦售與小國但仍可供給任何數目之新造貴價之軍艦是故芬蘭近向英國商購驅逐艦六艘將有成議而美國參議院有批准該約之象時英國即不肯出售用舊之艦願爲芬蘭造新艦六艘價貴川倍 
[愛爾蘭之共和軍决議]  
　　二十六日倫敦電愛爾蘭共和軍會議巳决定維持共和軍歸十六人之行政機關管轄又决定對於北方六州施行積極之排斥 
　　二十六日倫敦電愛爾蘭各處下級軍官約二百餘人類多不穿制衣之少年形似初來自鄉間者參與今日在杜白林市政廳舉行之共和軍會議内閣雖禁其開會但當軸並不干涉之集議終日内容極守秘密國防部長佈告軍人苟有與會者必免其職故軍人當有一大部份與共和軍脫離關係共和軍司令鄂康諾曾稱會議之後愛爾蘭將有五軍即自由帮軍隊國民守衛軍共和軍英軍與北愛爾蘭軍是巳今觀臨時政府之無力阻止開會似康諾氏之言不爲無因 
[近來會議中之土國疆界]  
　　二十七日巴黎電公報稱近東會議巳决議將君士坦丁與東塞拉斯一大部份土地置於土皇主權之下而瀕峽土地無論劃歸土國或希臘皆不得充軍用海峽歸萬國委員會監管又决議土國賠欵之額可定而財政監督則不設立至於特殊權利之制度可試收回惟不碍及外人在土國之權利土國在安那土里亞之主權可擔保自地中海起至黑海止自外高加索與波斯之邊界起至愛琴海止上述各項决議繫於小亞細亞境内軍隊之和平撤退因現巳有小亞細亞休戰之議也 
　　二十六日巴黎電雅典消息希臘巳接受協約國所提小亞細亞休戰之議惟附有關於軍情之保留條件 
[英太子行蹤]  
　　二十六日哥倫波電英太子今日乘軍艦列朗號離此 
[藍格爾島之英美國旗]  
　　二十六日倫敦電紐約時報稱美國野禽保護會會長彭翰氏現悉史蒂芬森探險團之團員在藍格爾島升掛美旗適與英旗同時掛起故所有權究屬何人之問題因以發生 
[荷蘭取銷油稅]  
　　二十四日倫敦電亞姆斯特丹電稱荷殖民大臣宣布自一九二三年起油之出口稅完全取銷以餘利稅及所得稅代之 
[棉業僱主决議减工]  
　　二十五日倫敦電孟哲斯德棉業僱主决議自四月三十日起續減工資其所减之數須俟工人接通告後再行發表受影響者將有三十五萬人按上年工人曾允減百分之二十二 
[中法實業銀行訟案]  
　　二十六日巴黎電裴爾台洛氏在法庭供稱渠所予其兄之欵三百五十萬佛郎乃渠自有之欵非中法實業銀行之欵其兄從未直接或間接受行中公欵 
[英奥銀行之改變]  
　　二十五日倫敦電英國某新公司有資本英金三百萬鎊不日將接管維也納英奥銀行而由英倫銀行操其管理權 
[德幣跌價近情]  
　　二十五日倫敦電德幣馬克昨落至一五三○後回至一四三五並未如去年十一月引起國際之激剌今德人與他國人顯皆以爲無可爲力德國家銀行現又提高金幣價格紙幣八百五十至九百五十馬克可換得二十馬克之金幣一枚 
[公電]  
　　廣東陳炯明通電各報館鑒本日奉大總統令開據廣東總司令陳炯明呈稱　陸軍中將粤軍第一師師長兼廣東總司令部參謀長鄧鏗本月二十一夜七時被剌醫治罔效業於二十三日五時因傷殞命等語該中將鄧鏗奔走草命以來出死入生患難與共自辛亥光復以至興師討袁運籌决戰靡役不與近年援閩援粤援桂諸役翊贊廣東總司令陳炯明决疑定計戰功尤偉更復治軍嚴明地方利賴方冀其爲國宣勞長資倚畀詎被奸人狙擊因傷殞命緬懷宿帥痛惜殊深鄧鏗應贈陸軍上將派總統府參軍長徐紹楨前往致奠由財政部撥給治喪費五千元着陸軍部會同廣東總司令部派員經理喪務應得卹典並着陸軍部從優擬議呈候核奪用示本大總統篤念勳藎之至意此令等因奉此該參謀長兼師長爲國宣勞勳勤卓著遽遭狙喪痛悼同深除由敝部遵令會同廣東總司令部派員妥愼辦理治喪事宜並從優議行外合電奉達陸軍總長陳炯明敬印 
　　國民財政大會代電各報館公鑒張弧潘復盧學溥等作奸犯科侵蝕國帑經本會推舉代表呈訴法庭乃彼等畏罪潛逃藉免拘捕張則奔赴東省冀以欺朦手段煽動政爭俾法律歸於無效盧則逃往滬濱匿身租界膽敢通電府院肆其簧鼓冀以彌縫罪惡最可駭者國民自决本爲今世通例共和國家主權在民必先有國民然後有國家及國家之法律本會以籌備國民財政大會之組織張盧乃敢妄斥爲非法團體是不啻妄斥我中華民國爲非法國家此等讕言稍有知識斷不出此又本會成立之初共同發起者八十餘人前充財政金融討論會員者不過四人其餘或則曾任疆吏或則曾長部曹或則從事敎育事業或則充任律師議員在國家之地位與自身之責任赤心救國義不可辭特創斯會以謀財政上根本之整理且聲明事事公開事事公决决無個人權利之念參雜其間盧電指爲報復以淆亂國人聽聞居心險許可見一般彼等證據具在罪跡昭彰務望全國官吏人民同聲致討俾得澈底究辦以彰國法而懲奸邪國家幸甚本會幸甚國民財政大會籌備會叩敬印 
　　南京季通代電申報館轉江蘇省議會陶捷三張季高兩先生並全體同人公鑒議會議長副議長地位與普通議員平等並非特别優崇爭議長已非若並副議長而爭之則更堪齒冷報載本會副議長之競爭者四人錢陶張三先生而外不幸賤名亦在其列通雖不肖何至無恥如此昨見錢先生通電主張緩選實獲我心以陶張兩先生之賢當更不讓錢先生獨爲君子務乞一致主張緩選俾本屆各重要議案得以順利進行省議會議員一名詞不再爲社會所僇　則不獨議會前途之幸不才亦與有榮施矣季通寢 
　　武通商會代電上海各報館轉江蘇省議會各商會敎育會農會各公團鑒蘇財廳派委來常向銀行錢莊商借鉅欵蘇省財政危險巳極敝會特致王省長嚴廳長一電文曰南京王省長嚴財政廳長鈞鑒廳委任君蒞常擬借莊欵十八萬借債而及内地錢莊可謂無微不至商情困苦安有餘力營政治借欵蘇省積虧將及千萬中央官吏以借債度日即以借債營利業巳受司法之檢舉而北京金融從此擱淺可爲殷鑒常此不變預算等於虚設破産即在目前蘇省人民寗能坐視請將歷年所借及如何開支列案公佈以釋羣疑武進縣商會會長于定一叩合並電聞武進縣商會感 
國外要聞 
[美參院中批准協定之波折] 附件另案未簽字 
　　星報二十五日華盛頓電云今日參院中對於批准四國協定案忽發生頓挫因參院於該協定之本文及兩附約相混爲一今日反對派忽提議四國協定尙未可視爲全體批准昨日表决者祗爲協定本文而與本文同時簽字之附件不能混入此附件即規定本協定得適用於委託管理諸島及内政問題不得提交締約四國討論二項初時政府領袖擬付之不理繼决定有磋商之必要因赴白宮與總統商榷終乃决定將附件另行提出决議案再付表决不復與本文混合參院於决議案未草成之前暫時休會而將第二附件聽後簽字此項附件含包日本本部防禦工程問題甚關重要 
 
 

Page 5

 
 
   
 
 

Page 6

 
 
國外要聞二 
[德國特約通信（王光祈）二月四日]  
　　開恩斯會議之前因後果（四） 
　　今日距開恩斯會議閉會之日已二十日而記者仍以關於開恩斯會議之因果關係餉吾讀者得無明日黃花之誚乎雖然此不足爲本篇通信病也蓋開恩斯會議雖已閉幕三週而開恩斯會議所提出之問題則至今尙未結朿且正在討論進行中也記者於前三次通信巳將開恩斯會議中所討論之三項問題（一賠欵緩期問題二召集全歐經濟會濟問題三英法保證條約問題）報告兩項於讀者諸君之前矣茲篇通信所討論者則爲前此通信尙未介紹之英法保證條約問題其内容分爲四段如下（一）英國之政策（二）法國之政策（三）條約之規定（四）現在之討論 
　　（一）英國之政策英國自赴華盛頓會議後知欲重握世界商業覊權非先整頓歐洲内部經濟不可若欲整頓歐洲内部經濟非先減輕德國負擔不可若欲減輕德國負擔非先裁减法國軍備不可若欲裁減法國軍備又非英國先與法國以確實保證不可此英法保證條約之所由發生者一也英國百年來對於歐洲大陸之政策有二（一）不願一國獨强（二）不願一國過弱（指俄德法意奥各大國而言）換言之卽保持歐洲大陸均勢而巳現在俄國之饑饉頻仍德國之擔負甚重意國之國勢日弱奥國之四分五裂昔日所謂歐陸五大强國者至是只有法國一國獨擁重軍雄視大陸此次華盛頓會議法國因防禦德國將來攻擊不願裁減軍備且關於潛艇問題英法意見又稍有隔閡現在英法旣結保證條約以防禦德國則法國亦可不拒絶裁減軍備是華盛頓會議中未達圓滿解决之軍備問題將來皆可藉此保證條約一一加以解决而英國之不願歐陸一國獨覇政策亦因而獲效此英法保證條約之所由發生者二也英國對於保證條約旣有如許熱望故此次開恩斯會議中此事遂成爲會中重要之問題 
　　（二）法國之政策法國之所謂大陸政策質言之卽利用小國以對付大國而已換言之卽以比利時波蘭等國對付德俄兩國而已故法國之欲保持偉大軍備與其謂爲防守法國本國領土之需毋寗謂爲暗助比波等國之用以今日法國財政而言此種重大軍費雖不能勝任然儘可取償於德國以德國之金錢防德國之攻擊此誠爲一舉兩得之道故法國對於裁减軍備一事可謂根本上無甚趣味當法前總理白里安赴華盛頓時法國議院卽主張不裁一兵吾人於此可以窺見一二矣雖然裁減軍備一事已成爲現今世界之輿論法國當然不能獨異於是白里安乃要求各國若能英美法三國共結軍事同盟條約則法國亦可裁兵然號稱門羅主義之美國又豈肯與易起糾紛之歐洲各國共結軍事同盟條約此理至顯無待深思惟英美法三國同盟之計畫雖未成功而英法保證條約之呼聲却繼之以起當此之時白里安却之則有違國際輿論受之則又背向來主張當此左右爲難之際於是不得不承認英法保證條約之締結而法國輿論乃大爲反對白里安内閣遂因此而動搖矣 
　　（三）條約之規定英法保證條約草案之公布在十三日午後此時白里安内閣巳倒故此約尙未正式成立發生效力當開恩斯會議正討論英法保證條約時英國報紙卽謂法國内閣最易更迭宜趁此時從速簽字以免遲則生變孰料開恩斯會議未終而白里安内閣已倒英報可謂不幸而言中矣茲將條約大意述錄如下法國自有史以來曾爲德國所戰敗者兩次英法兩民族因抵禦德國攻擊之故常爲重大生命財産之犧牲所有歐洲民族之發達與夫世界經濟之組織皆因戰爭而動搖現在若謀歐洲之再造英國之安全世界之和平皆當以維持法國之安寗避免德國之攻擊爲第一要義惟凡爾賽和約第四十二條四十三條及第四十四條所包含之維持安寗規定　不足保護條約國雙方之實際其　利益與西歐和平因此英王與法總統共結條約如下第一條假如德國直接突然攻擊法國領土時大不列顚帝國須立刻以其海中陸上空間戰鬥力援助法國第二條條約國雙方再將凡爾賽和約第四十二條第四十三條及第四十四條之共同利益重新保證假如有損及上述各條之危險或解釋上發生疑義時雙方必謀相互之了解第三條假如德國從事軍事上之任何計畫有與凡爾賽和約抵觸時條約國雙方必須謀相互之了解第四條此約對於不列顚帝國所屬之任何殖民政府不發生履行義務惟有關係之殖民政府對於此約承認時則爲例外第五條此約有效期間爲十年滿期後得共同更訂 
（四）現在之討論自白里安内閣推倒後新閣對於英法保證條約仍願繼續締結惟内容須加以擴張另行規定其討論之點有三（一）規定之不平等該約只言英國助法未言法國助英頗有類乎一種保護條約之嫌（（二）期限之延長原約規定爲十年然此十年中即無英法保證條約之締結料想德國亦無攻擊法國之能力故今日此約與不訂相等反之十年以後德國逐漸恢復攻擊危險漸多而此約又巳滿期彼時能否再繼續締結人事變遷孰敢預定故此約至少須改爲二十年或十五年（三）保證之區域關於此點法國方面有兩種意見（甲）此種保證區域須包含來因占領各地因德國最易攻擊法國者無過於經過來因各地若此處不加入保證區域則法國安寗仍不能保（乙）此種保證區域須包含波蘭等國蓋非此不足以保持歐洲之安寗與維持新興國家之發展此法國方面關於條約修改之三種重要意見也英國方面對於（一）條當然可以容許對於（二）條亦可從長磋商惟（三）條之保證區域問題則雙方意見未盡妥協蓋英國鑒於法國前年自由進兵於德國佛蘭克及打模時台兩城以爲易滋紛擾以後來因諸地倘再發生上述危險反陷於進退兩難之境至於波蘭之時思啓釁更爲英國所不喜當然亦不願列入保證區域之内故此項問題至今尙無法解决也將來變化如何則非一時所能料矣 
[奥國財政之近况]  
　　英法捷克均允貸欵財政上可望轉機 
　　世界新聞社云茲得關於奥國財政經濟之各方面消息彙誌如左 
　　倫敦消息云粤國現正努力於整理内政振興商務財政上力圖撙節謀實施種種開源節流方法對於鉅額之麵包補助金擬逐漸减少以省政府出欵捷克斯拉夫爲中歐最興盛之一國對於奥國現狀極爲注意慨然謀所以救濟之策其國務總理裴尼司氏現正來倫敦當與英國當局協商贊助奥國之方法英相勞合喬治昨在下議院宣布英政府决墊借英金二百萬鎊於奥國法國亦預備貸予一百萬鎊奥國得此兩宗鉅欵於財政上當大有裨益又捷克斯拉夫政府巳擬借二百三十萬鎊於奥并允立即墊付五十萬鎊云 
　　維也納消息云奥國黑暗時期似巳過去據柏拉格（捷克首都）消息捷克斯拉夫政府已决定先行墊借一萬萬捷克斯拉夫克侖（幣名）於奥政府俾充急用以俟五億克侖之大借欵得通過於捷克國會奥人聞此消息精神陡振咸信他國因此或將再予以借欵捷克此次借欵以二十年爲贖還期奥國稅欵作保前數月間因捷克克侖滙價高漲奥國對捷克之商務幾完全停止現借欵成功商務可望恢復柏拉格日報載奥國財政總長之談話謂奥國苟能於同時得捷克斯拉夫及英法兩國之借欵則必能鞏固其幣制平衡其預算奥政府承認巳向英王及法總統請願予以賒貸上之贊助並稱曾接受美國救濟會二十萬金元爲資助奥國中流社會之用云又維也納消息云自去年十一月底以來奥國生活費用平均又漲一倍各項物價如鷄子牛乳火柴各漲五倍糖漲五倍山薯·米·葱·肥皂·曹達各漲三倍或四倍一紡車之棉現值五百克崙比戰前恰增二千五百倍紗布一碼值一千二百以至一千六百克崙比戰前增四五千倍去年十一月買新鞋一雙之價目下僅能購鞋底一雙橘子每枚平均價三百克崙比戰前約增六千倍橘來自意大利意幣利拉價現較平時漲起三百倍故橘價奇昻此外運費及稅率亦皆有關係但雖有此種種關係而以一橘之微今日在維也納之價竟超過戰前六千倍其原因何在實難索解况如檸檬一物其運費及稅率均與橘同而售價比戰前不過漲一千倍橘價獨如此之高實爲可異衣服價亦大漲成衣匠現正要求續加工資織物價繼長增高最佳蔴紗手帕一打值價二萬五千以至三萬克崙此蓋因捷克克崙漲價之故因布匹與織物幾全自薄希半亞輸入故也街車價漲至六十克崙比六星期前又增一倍若在戰前則不過十四以至二十海勒耳但電車中乘客依然擁擠大抵奥國公衆對於貨幣似巳不覺其價值之可貴故不論三十或六十或一百克崙之電車價彼等乘車之興仍不少衰也惟當此百物昻貴之際維也納居民郤尙有一種安慰即房租並未加增是也當戰爭中政府禁止房主增加房租其中流以下人所住之屋尤不許加租僅准於富家大宅在特别情形之下酌增租金少許此在房主方面非常不滿因此對於房屋損壞絶對不加修理近來政府亦知此非久計宜略予房主以利益遂布告許加租金三倍房主得此特許立即實行維也納全境之租戶至少巳有十分之九接到通告准於二月一號起照加租金云 
國内要聞 
[時局變化中之大勢觀]  
　　南北奉直及各派之活動 
　　自鮑貴卿留津不返内閣問題已無可述然日來談時局者其視線亦皆不集於閣潮以爲此不過一部分之事未足予以多大之注意也梁士詒南下之說至昨晚傳之頗盛究竟梁氏能否成行尙未可知惟由此已可看出時局之趨勢蓋自朱慶瀾伍朝樞聯翩赴粤之後奉粤携手之說大爲各方所盛傳此時雙方親密程度巳達到何點雖非局中人所能推知然將來協商結果定有所謂南北統一會議出現則不難斷言不過在此會議將開未開之前必須經過許多之變化此則非先曉各方之形勢未易明瞭今日居國中要地面爲時局問題中最堪注目者自屬直派之吳佩孚吳於前年攻倒安福去夏戰勝川湘今春驅走梁士詒其所結怨者自非一派一系然直派勢力橫布西北南且伸入湘東眼前自足維持吳之地位惟自段祺瑞出京之後安福派漸形活躍交通系又爲吳之正敵日夕分向各方展其計畫必倒吳而後快趙恒惕態度向稱灰色一旦南軍侵入無力抵當其時是否親吳誠屬問題又豫趙對吳向無好感故吳對於粤軍北伐日來頗抱深憂蓋非畏北伐軍之不敵實深慮安福派交通系等各方聯合同時並起也惟以上所言只關於吳氏個人地位問題至於直派勢力自不至因此而傾倒蓋直有王承斌曹銳奉有張景惠秦華皆帶中立色彩而能調和兩派者奉直有此四人居中自不致啓釁而日來且有携手之象此於奉軍近又增派三混旅入關一節可以見之奉直果合則其勢力又非安福派交通系孫文之流所可侮也由日來時局之趨勢觀之近畿一帶决無戰事即有謀倒吳者蠢動亦不至引起奉直戰爭不過有變動時直派不能獨當或將勞張使入關以武裝的維持和平也至奉軍增兵入關一節亦請詳述於後聞張使日前召集各師旅長開軍事會議適曹銳在奉張使則請其出席旁聽蓋以示奉直兩方至親無所秘密也曹則欣然列席座中有提議撤兵出關者曹銳起謂現粤軍北伐之聲正盛直派兵力尙慮未足維持正須藉重奉軍望諸君無復議此後某軍官又謂曹省長適間所言足見我奉直兩方極相親密則互助一節此時尤當注意惟奉軍之在關内者爲數不多一旦有事恐未能十分帮助耳曹銳又表示直派極願奉軍增兵入關討論結果乃决定請曹省長商之張使張使初未許可後經曹氏力請乃允聞巳决定除近畿原有駐軍外再增三混成旅即日下令抽調現駐黑山之第十混成旅現駐新民之第八混成旅及巡防海龍柳河西豐一帶之第五混成旅一律開拔入關 
[再紀奉天派兵入關消息] 軍隊巳起恐慌 
　　奉天某外報云京奉路自山海關迄北京間非得英國之許可中國不得運輸軍隊借欵條約明定之此次奉天又擬運兵兩旅至關裏英國駐奉威爾金遜領事對於本問題作如何之觀感殊爲有興味之一問題記者往訪該領事該領事語記者曰張作霖巡閱使在直隷派並中央政府諒解之下擬派兩混成旅赴天津方面一節表面上雖謂與關裏之駐軍換防依事實言無非換派精銳之部隊以對中央增大張使之威力耳然而表面旣云換防使用鐡路自不碍及運輸當然無抗議之餘地但如前例而或有少些中止運輸時則斷然拒絶輸送云云調回關内奉軍之說始行息滅至日前忽又有遣兵入關之外訊傳來茲據密息張使以大局危險不得不預爲防範遂電調二十七師駐紥吉江兩省之奉軍五十四旅並駐紥黑山之混成十旅新民之混成八旅東豐西豐海龍柳河之混成五旅迅速整頓軍隊出發關裏毋用來省又據當地某外報云奉天當局以奉直之形勢緊急擬發令出兵三混成旅奉軍各營中亦紛傳動員令即將發下是以一般類於傭工之兵卒大爲恐慌多以爲此次從命入關實地戰鬭决不能如普通剿匪或如前兩年入關時呐喊無戰反得以恣意收拾飽我囊篋今奉直戰鬭一開硝烟彈雨之中能否生還殊難必定流言蜚語不一而足是以無智識之兵卒一有機會便思脫逃現二十七師之五十三旅動搖最甚並有波及他旅之形勢各旅團營長等方努力禁止兵卒之單獨外出且擬緩發兵餉以免資其脫逃之費防禁之嚴煞費苦心唯驚於風鶴之兵卒仍有乘間外出至城裏或西站方面訪諸知己籌借旅費者並有懼累及妻子先將家族送至外城寄居者人心浮動殊難按捺倘至强制出動時或發生如何騷動亦未可知云云 
[王寵惠到京後之行動] 各團體定期歡迎 
　　華盛頓會議全權代表司法總長王寵惠博士自抵京以來各方面之酬酢極爲忙碌前晚外交顔總長巳在外交大樓開公開的歡迎會而北大法律研究會特訂於明日（二十七）下午三時在該校第三院（北河沿法科）大禮堂歡迎王氏並請其演講華會情形及此次關於中國之法律問題又各團體外交聯合會亦定於四月二日下午二時在宣外江西會館歡迎王氏亦請其報告一切此兩處講演均係公開又神州通信社記者昨曾往叩王氏對於政局之意向及對於法長一席是否就任對於收回領事裁判權有何意見王氏當以極懇摯賅括之言答曰予對於政局此時無暇顧及故暫不言對於司法總長一席予實敝屣視之就任與否殆不成問題蓋予並不熱中於做官旣不熱中於做官總長與不總長於我自無關係以前之司法界僅有司法行政問題對於司法行政宜如何整理如何改良尙屬不易今乃更加以經費問題國家窮到此等地步遑論整頓改良卽維持亦大不易於此毫無辦法之時如欲做官固無不可嘗嘗總長滋味否則何苦自尋煩惱苟有辦法則借做官以做事尙有相當趣味今毫無辦法僅爲做官且又非好做之官故予對於此席全視有無辦法爲去就之標準也至於收回領事裁判權一事業經華盛頓會議决定主義上贊成不日各國卽當派員來華調查我國司法行政及司法制度等事此誠我國千載一時之機允宜上下一致力謀整頓改良以爲各國調查員來華一年後之報告材料倘仍因循遷就致各國調查員竟不能得其可以報告之成績則收回一事又不知須經幾十年矣此事經國民若干年之呼籲始達到如此程度若不乘此力圖整飭不特法權收回無期抑亦令各國齒冷故予滿心希望國民一致努力進行勿因小事而誤大事也 
[三四年公債僞票之眞相]  
　　三四年公債發現僞票安格聯登報聲明否認巳誌昨報茲聞此項債票並非僞票係袁世凱當國時印就過額之票約三百萬皆用安格聯簽字之印章印就存儲中國銀行預備購票人遺失或有燬壞時作爲換票之用嗣因政事堂楊士琦呈請維持招商局函請財政部提出國務會議議决將此項公債三百萬由中國銀行提出抵押借欵維持招商局又由財政部分期籌備還本基金每届抽籖時卽由中交兩行收回繳還財部撤銷故歷年抽籖數次皆未發覺殆民國十年財政困難已達極點至三四年公債抽籖時此項額外債票之基金竟無法挪移因是發現安格聯因責任關係遂不得不登報聲明此三四年公債僞票之眞相也現償債委員會因此項債票係經過國務會議議决之件當時之財長個人是否違法頗難下斷語正在研究辦法 
[内務部組設靑島市政委員會]  
　　内務部近因靑島將來接收後必開爲公共商埠而對於該處市政之設施警政之整頓關係至大若不早爲籌備完妥恐臨時難於措手特擬在部内附設籌備靑島市政事宜委員會以資籌借並擬定組織章程提交閣議决定即日公布施行其章程原文如下一本會爲籌辦靑島市政及關於魯案接收後由部務部主管事宜二本會設委員長一人由内務部次長兼充副委員長三人由首席參事民治警政司長兼充委員若干人由内務部部員中並咨照有關係各部由　員中遴選派充事務長一人事務員若干人由委員長就會員中遴派書記若干人由委員長就内務部錄事中指派三本會會議時以委員長爲主席委員長不到時以副委員長代表四本會會議事項或由内務總長交議或由委員提案議决後由本會呈請内務總長採擇施行五在内務部主管範圍内得就委員中遴員呈請内務總長咨照魯案善後督會辦備其顧問並參加接收靑島事宜六本會附設於内務部内七本章程自奉批之日施行八本章程如有未盡處得隨時修改仍呈報備案 
[長江水道討論會組織内幕（續）]  
　　附柏滿視察長江下游報告書 
　　此外關於揚子江全部水道尙有應需之各種重要資料雖知在柏滿等來秋視察之前不能將應需之各種資料完全蒐集無遺但可將此項各種資料開列於下以爲指示究竟需要何種資料之方針（一）將該江水道可以航行部分全長之海平水凖聯結列表（二）將該江全部用三角術施以測量就中先從下開兩項水道着手（甲）漢口以下輪船吃水有所限制之各段水道（乙）下流（略爲南京以下）之水道（三）在以下所列各重要地點常川測其流量（甲）緊接與潮汛有關處所之上游（例如大通）（乙）長江緊接翻陽湖口下游之處（丙）九江（丁）漢口（戊）漢水（緊接流入長江地方之上游）（己）長江緊接洞庭湖東口上下游（庚）長江緊接洞庭湖西口上下游（辛）宜昌（壬）重慶（在緊接嘉陵河入口上下游之處）（四）沿江各大都市（例如大通·安慶·九江·武昌·岳州·宜昌·重慶·）正式記錄中關於該地江流方向及海平水凖之資料（五）關於長江流域雨量之報告及統計（六）沿江各段尋常地圖及航路圖（如英國海軍部圖中國海關航路圖中國陸軍測量圖等）又柏滿等爲將沿江各地方利益通盤考慮起見茲擬通行長江流域各省官憲請其備具節略載明各該地關於長江各種問題詳細陳述交由柏滿等考量或届明年秋季柏滿等再行視察時由各該省憲遴派委員將節略内述各節親予說明若能如此辦理則柏滿等對於該地江流問題可以就地研究如各省所派委員之中能有專門人材相與討論工程等問題諒必更有益處至下次視察時期擬請定於九月底以前各委員齊集上海十月一日由滬動身開始詳細調查至少亦願查至重慶其溯流時祗於畫間行程以期將全江水道完全察視並擬在緊要各地方詳細查勘是以每一日之行程平均計算不能逾於七十五英里即由滬至渝應需二十日以上又回來時所有按照溯流視察之結果認爲應行復勘之各段水道可以復行查勘再按此次視察之例如海關各巡江工司能在該管各段水道内隨同委員視察俾便答述關於各該段水道之一切普通問題甚屬便宜除將漢口以下江輪吃水有所限制之各段水道情形開列淸表一分附送外理合備具大略報告陳請鑒核施行 
Ｉ 
[揚子江漢口以下江輪喫水有限之各段水道情形表] Ｉ 
 
 

Page 7

 
 
[魯案調查員毫無所得] 到靑島漫游一次 
　　魯案解决後政府爲預備將來中日委員會之交涉材料及接收一切凖備起見曾特由交通内務外交司法四部各派委員前赴靑濟調查實况頃據靑島消息自魯案解决京津滬各地之重要人物多來靑島調查有奉政府命者有因欲經營實業而來者亦有僅來游歷者來往要人之多爲數年來所未見其中尤以政府所派調查員之行動爲中外所注目查政府所派委員有吉會鐡路督辦陸夢熊·交通部技正兪人鳳·參事上行走曾鯤化僉事路政司法制科科長康誥·技正電政司考工科科長陸家鼎·參事上行走李鑑鑾·參事上行走首鳳標·參事上辦事聞春榮·京綏鐡路警務所所長深翔·古潤邱·路政司辦事馬廷燮·鐡路聯運處國内股長黄文恩·代理技正黃黨如·路政司産業科副科長黃元彬·路政司主事施思義·航政司署技士秦岱源·路政司技士易榮膺·路政司署主事陳廷均·航政司辦事張道·航政司辦事王澤時·路政司代理技正曹璜·鐡路審查會委員章翼·内務部警政司會辦李升培·警政司第五科科長王承吉·民政司僉事畢厚第數十人尤以交通部派來者爲最多聞其中多係日本留學生出身雖不甚精通日語亦能說幾句話故日本靑島民政署及守備軍司令部方面所派出之接待人員均頗感利便據日本招待員傳出消息彼等調查員十九係紈絝子弟只衣服麗都舉動闊綽名片上之銜頭雖好其實則並無一人對於魯案内容有預備知識者且亦似毫無凖備祇似普通來靑游歷者而來尤可笑者彼等委員中竟有泰然質問日本當局以「租借地之境界究在何處」及「憲兵駐紥地在何處」者日本當局因其質問過於幼稚咸忍笑不置且有啞然不知如何對答者蓋初以爲中國委員玩弄彼等也及後知中國委員毫無知識乃大言炎炎詳述其歷史掌故表面上甚爲親切彼等委員乃大爲滿意對於日本之設施多以驚異之眼光視之每贊嘆不置聞警察費及道路費等之說明則與己國相比較表示不相信之態度團員中尤無統一質問時亦隨意開口令日本當局無所適從彼等曾對人言因中國調查員纏擾數日不勝其煩今彼等巳去始覺心身俱快又聞彼等委員所最注意者在於探悉收回價格之多寡輙衝口而出惟日本當局因無本國政府命令絶口不言其實有時且聲言奉本國政府命令不能公開幸勿再問有時則竟不置答故彼等來靑調查實可謂毫無所得不過如日人之組織觀光團來靑觀光而已 
[田中玉辭督長呈]  
　　魯督田中玉因受魯人反對頗有不安其位之勢日前來京特向政府呈辭督長本兼各職茲錄其辭呈如下（一）辭去督軍呈云竊中玉因舊疾復發請開去山東省長各兼職另簡賢員接替計邀慈鑒自念賦性愚戇歷受裁成以有今日任事以來祇知上服命令下保治安生平淡泊自甘不敢怙權攘位是以迭請辭職電請廢督未蒙兪允勉任艱鉅承乏兩年力節軍費政費數逾七百萬元輕人民之擔負紓地方之艱困凡所措置悉本良知早夜孜孜思無曠職冰淵自懍懼傷鈞座知人之明顧但矢拙誠未諳塗飾心力交瘁收效終微加以積勞焦思病狀日劇醫言非從事休養不易復元設以病夫久蝨高位則犧牲一身之事小貽誤地方之事大遠維老子知止不殆之箴私念孔氏明哲保身之訓皆應卽時引避以讓賢者伏念魯省地居衡要拱衛京畿控引吳皖内關全局外繫邦交中玉雖無狀然仰托鈞座威靈差信無大隕越軍費雖節軍心尙固地方幸獲粗安接收膠濟路案業經規畫定爲靑島界外由中央撥駐陸軍混成一旅港内駐兵艦二艘規模亦巳大定目前一切方略正待進行苟孱驅尙可搘柱又豈肯自圖暇逸甘外生成惟病體旣有不勝不得不仰望於繼任之賢賡續未完之志事本區區愛國愛魯之誠惟有籲懇鈞座俯鑒愚衷並准開去山東督軍本職俾卸仔肩一面愼擇賢哲宏濟時艱則中玉有生之日皆戴德之年俟宿疾蒙庇就痊仍當泥首崇階再圖報稱惶悚上陳無任屏營待命之至（二）辭去省長呈云竊中玉一介軍人未嫺政學前歲省長出缺奉令以中玉兼任辭不獲巳勉承其乏中玉自任魯督深知該省財政紊亂支絀情形尙未能盡詳底藴也自兼省長細加考稽悉自民國五年以來結朿民軍曁征湘援粤諸役積虧達八百數十萬而年度預算又皆入不敷出惟有先從減費入手以期收支適合兩年以來節縮用費至七百餘萬而舊債積額過多利息亦重又連年水旱歉收多所蠲緩因是之故新債又將近四百萬綜計一千二百餘萬年來銳意核減圖淸夙負乃舊者未盡償新者又增益是中玉所時懷愧恨者也日夜籌思若債務永無償還之法子母相生繼長增高爲患伊於胡底因督飭財政廳悉心經畫以謀根本救濟擬定預借丁漕一年淸釐舊債巳布告各縣照辦該省財政救急之法舍此别無良圖必須忍痛一割而生機方能轉圜財政旣有切實辦法他項政務即易漸次整理刻正積極進行貫撤主張冀除地方隱患不圖勞思太過舊疾復發益以中玉夙患糖病業巳五年乃沈疴益增徹夜不寢精神恍惚斷難久任艱鉅爲此呈請大總統俯念魯省政務殷繁准其開去山東省長曁河工督辦靑島善後會辦各兼職簡員接替繼續辦理期收成效藉以上答鈞座殷殷求治之心下慰人民喁喁望治之切翹企待命無任悚惶 
[京敎職員之索薪會議]  
　　議决限四月五日發淸積欠 
　　昨日（二十五日）下午二時半國立八校敎職員代表在美術學校開緊急會議首由主席何炳松氏報告上次上府院呈文迄未見批示本會應取如何態度公决再上呈催覆旋討論經費問題據本月十六日八校全體大會時八校長曾面允十七日領到十萬元後又允於二十五日領到一個月現均先後失信同人等枵腹從公數月於茲此時巳山窮水盡生活亦不能維持首都敎育行將破産而政府竟一再失信漠視敎育同人惟有下最後决心否則將坐以待斃因一致議决先函告校務討論會及敎育次長限於四月五日正午十二時以前將從前積欠掃數發淸否則春假以後絶對不負責任時巳五時遂散會茲錄其致校務討論會函如下（致敎育次長函略同）逕啓者本月十六日八校敎職員開全體大會時承蒙貴會代表王校長蒞會報告本月十七日及二十五日兩次發出欠薪等語八校同人當以尊重貴會意見决議極力維持現狀忽忽旬日春假又將届矣而貴會所約並未履行同人等枵腹從公迫不及待本日經本會議决四月五日十二時以前務將所有欠薪掃數發出否則春假以後不負校務之責任應請貴會實行負責先事籌畫庶使學校現狀得以繼續維持以免再蹈去年之覆轍不勝迫切待命之至 
[國際聯盟會之陸軍限制案]  
　　唐在復來電報告中國限定二十萬人 
　　太平洋會議之限制軍備一事對於海軍方面已議定限制對於陸軍方面尙未議及現據外交界方面消息國際聯盟上屆已决定於本屆國際聯盟大會討論限制陸軍事宜曾經聯盟理事會公舉英國代表任起草之責現此項草案經英代表草定己送交國際聯盟會秘書處將於本届國際聯盟大會提出討論其草案之大略曾經我駐意唐在復公使來電報告茲誌其大致於下（一）將現在各國之陸軍縮減照現存之勢力爲計算之基礎（二）照華盛頓會議之先例將各國陸軍加以縮減故議定共同之有效辦法（三）各國政府對本國領土内之軍隊照議定之限制加以縮減但應必要時對殖民地之軍政有保持自由之權（四）所有一切之武裝警察預備軍及領十軍之各幹部應由各國保持其現在之狀况不包含於軍隊之内（五）應訂立陸軍縮小協定以十年爲有效期間由國際聯盟組織常設陸軍委員會專理檢查各國軍隊限制增加軍隊之各事宜（六）陸軍委員會由法國政府之代表爲委員長委員長有隨時建議干涉各國陸軍之權（七）陸軍委員會之陸軍委員由與會各國各派陸軍高級武官一員爲代表該委員卽代表其本國有便宜行事之全權（八）各國之國軍兵數不得超過左列數目（一）比利時六萬（二）丹麥六萬（三）希臘九萬（四）羅馬尼亞九萬（五）塞耳維亞九萬（六）捷克斯拉夫九萬（七）法國十八萬（八）英國九萬（九）意大利十二萬（十）葆蘭九萬（十一）瑙威六萬（十二）瑞典六萬（十三）波蘭十二萬（十四）葡萄牙三萬（十五）西班牙六萬（十六）美利堅十八萬（十七）中國二十萬（十八）日本十八萬（十九）暹羅三萬（二十）巴西九萬（二十一）智利九萬（二十二）阿根廷六萬（二十三）瑞士六萬此項草案現在各國皆在研究之中 
[我國將補簽販賣婦孺禁約]  
　　據外交界消息前年國際聯合會於開第二次大會時已將禁止販賣白奴公約加以推廣實施禁止販賣婦孺各國多巳簽字當時我國代表顧維鈞等以未奉正式全權聲明緩簽現外部顔總長因補簽日期將於三月底截止昨特呈請簡派駐瑞士公使汪榮寳爲全權代表如期補簽聞此項明令不日即可發表茲錄原呈於下爲請派全權代表補簽禁止販賣婦孺公約仰祈鈞鑒事竊查國際聯合會根據盟約第二十三條丙欵關於販賣婦孺各種協約委託監督之規定於第一次大會議决由行政院要求一九○四年五月十八日一九一○年五月四日兩次簽訂禁止販賣白奴公約及加入各國在第二次大會開會前召集國際會議其他各國願參加者一槪邀請於上年六月間在日來弗開會研究辦法我國當派前國際聯合會代表現任駐德全權公使魏宸組前往參與旋經該會議將議决案交由國際聯合會於第二次大會開會時將議决各項編成公約計十四條大致係將禁止販賣白奴名稱加以推廣實施禁止販賣婦孺各締約國如未加入一九○四年一九一○年兩公約者應從速批准或加入對於引渡年齡等項均加以規定經大會通過並請各國代表巳奉全權者先行簽字未奉全權者隨後補簽日期定於本年三月底截止各國多巳照簽本國國際聯合會代表顧維鈞等當以未奉正式全權聲明緩簽在案節經該代表等先後將該約三種咨送前來本部查此項公約係爲設法禁止誘致婦女爲不正當之行爲起見關係風化至爲重大我國素持人道主義且國際會議旣巳參與似應如期照簽期與各國一致惟查簽字各國多有聲明保留條件我國有無應行保留業經咨商内務司法兩部僉稱尙無窒礙毋庸保留等語茲謹將該公約三種繕呈鈞覽並請明令簡派駐瑞士全權公使汪榮寳爲全權代表如期補簽如蒙允准恭候令下即由部電達該公使遵照辦理所有請派全權代表補簽禁止販賣婦孺公約緣由是否有當理合呈請鑒核示遵 
[中日安東關减稅交涉近訊]  
　　中俄陸路通商章程廢止之結果對於安東稅關之適用問題駐京日使小幡氏前曾提出抗議拒絶適用要求我國卽日撤回提議仍照原狀徵收我國鑒於邦交雖可予以允許但並未正式答復仍在調查之中至於本月十六日小幡氏赴外交部爲口頭抗議時顔總長以中俄條約旣已廢止理應適用於安東關稅且安東稅關係日本合併韓國後始行設立當日訂立之條約巳註明準據中俄陸路通商章程卽伊犁條約此次我國旣將伊犁條約廢止則準據是約而來之安東稅關减稅規定當然亦歸無效自應依照大總統命令同於四月一日起照常徵收惟小幡氏則根據我國大總統令以表示反對謂當時之大總統命令曾言明與第三國利益有抵觸之中俄條約自應尊重第三國之利益具此次華盛頓會議亦經協定中國關稅各國均須享受同等權利利益今緬甸安南之英法兩國利益並未取消日本當然享受與英法同等之利益不能單獨廢止安東稅關之三分一减稅規定顔總長因上海關稅委員會卽日開會彼時自能設法取消此項規定爲顧全邦交起見遂允俟調查淸楚後卽行答復現正在調查中故尙未答覆 
　　又據滿洲日日新聞載稱大連日本之綿絲布商聯合組合前因此事曾具函質問駐奉日本總領事赤塜氏究取若何態度三月十八日赤塜領事已有答覆略以滿韓陸路通商之三分一减稅特典係根據最惠國待遇以英法關係各國國境稅率於中日間獨立訂結之協定中俄國境之减稅規定卽已廢止而此項協定亦無當然廢止之理華府會議對於此等特定稅率固一致議决採納廢止之主義然其實行期限等事均須由特别委員會决之故今日中國單獨以大總統令布告廢止日本對於其布告亦無卽受其適用之事目下巳由駐北京日本公使與外交部交涉之中尙未解决云云至小幡氏之意見則非由上海關稅委員會决定取消日本必無承認之理云 
[僑俄華民待賑之慘狀] 孫烈臣電京請欵 
　　自俄國變亂以來僑俄華民受害最鉅財産旣遭喪失生命又難保存流離轉徙慘難言狀茲聞吉督孫烈臣有電來京陳述該僑民待賑之慘狀並請速滙欵項以救窮黎原電如下北京國務院外交部内務部財政部鈞鑒准護路軍總司令蒸代電轉准中國代表電滿洲里站監管員電稱僑俄華民近益困苦除被赤黨扣留作工外餘均陸續遣回沿途旣乏資糧行路復遭蹂躪是晨抵滿一批沿途死亡相繼迫來請賑無法應付究應如何善後轉請核辦同日復准眞電開近自伯力俄黨發生戰事潰兵及被難華僑陸續入境者巳有數起飢困情狀慘不忍覩資遣安撫勢不容緩所需欵項純係特别支出本部額定經費有限異常艱窘實屬無力籌墊擬請查照江省辦法由貴署另行籌撥現洋二千元早日寄下俾資應用事竣核實列銷如何之處統希鈞裁見復各等因查該僑民等轉徙流離至堪憫惻惟待賑情殷需欵甚鉅事關國際用途應請由中央迅籌欵項滙哈爾濱司令部轉發所屬核實散放以濟窮黎如何辦理并希見復爲荷孫烈臣叩 
[淸室密賣奉天四庫全書]  
　　前淸之四庫全書計有四部分儲於北京杭州熱河奉天四處蓋防萬一災變亦不致全部損失也年前政府擬翻印此書出售曾特派朱啓鈐赴各國運動買主迄今未見實行翻印茲據日人方面消息安居乾淸宮之宣統本年十六已與蒙王之女郭佳氏訂婚本年秋間卽須舉行大禮然因措辦經費毫無所出淸室優待費又拖欠不發遂擬將儲存奉天之四庫全書以一百二十萬元之價出售一以稍蘇積困次亦以爲宣統結婚經費曾特派某某向駐京各國使署詢有無買主最後聞得日本宮内省者前因法國購得朝鮮四庫全書之一部分甚爲珍重頗美之久欲得中國之四庫全書以壯日本觀瞻某某乃與日本駐京公使署接洽請其購買奉天之四庫全書日使署當卽電詢本國宮内省以各國均欲得此世界珍寳今乃送上門來大喜過望大有無論如何必須到手之意現正在秘密交涉中 
[馬福祥電催欠餉]  
　　綏遠都統馬福祥現以軍餉積欠數月軍心勢將動搖二十一日特電政府請迅籌巨欵接濟電文如下竊以綏區軍餉仰給中央者約十之七取給地方者約十之三福祥去夏接事核算交案知京餉已積欠數月一面設法挪借一面專員守領文電交馳且親自進京懇求發餉而秋節蒙發半個月年關蒙發半個月自到任迄今巳十閱月得餉只兩個半月卽本區應解軍餉各機關積欠亦均三四個月而軍士計口授食勢難懸釜久待統計全區各軍軍餉前後積欠巳逾百萬福祥明知國帑奇窘但使有法可設無不仰體時艱挪凑維持或貸諸商會農會或假諸各家銀行前虧後欠舊債新逋日益增多馴至告貸無門賒欠無所加以俄黨過境護送需資客軍開拔軍費代墊彌縫補救羅掘俱窮心神勞瘁莫知所措現舉春耕方始迭據各縣報告軍隊狃於歷年習慣藉口欠餉私佔民地圖種烟苗兼之庫事未平俄黨屢過遊兵匪類狡然思逞混成旅旅長李煥章連日以各團索餉窮於應付呈請辭職其餘軍隊亦皆庚癸頻呼岌岌可慮斷非空言可以撫定再四思維若不由中央通盤籌畫提前發給各軍次餉數月將何以維繫人心如有事故發生抑或禁烟障碍非虞内變卽惹外交福祥職守攸關責無旁貸苟能爲力忍不經心無如報國情殷點金乏術倘使餉糈不繼致生危險力所難到咎將誰辭憂心如焚急不擇言務懇提前迅發全區各軍欠餉五個月俾濟眉急而安民心庶幾政令必行軍民安貼以後仍源源接濟福祥誓負完全責任力圖報稱否則雖有善者亦無如之何矣朝不慮夕險象環生披瀝陳詞迅乞示遵馬福祥個印 
[長沙短簡（萍）]  
　　北伐之事是否可以邀免今尙無從懸揣惟粤軍第一軍第一旅長謝文炳頃巳由全州啓程赴衡謝本衡人此次回鄉聞係運米散賑但其内幕尙不祗此衡州鎭守使謝國光爲湘鄉派之中堅聞兩謝將在衡州召集湘粤軍事代表開一會議且有宋魯親身列席說北伐之和緩與否將視此會議而定最近趙恒惕已派人赴桂示意如孫氏保留其地位彼决不阻撓北伐前擬退守湘西今之計畫則改爲退守寳慶衡陽會議趙亦有人參烈蓋湘軍中多傾向北伐趙不得不略有轉圜也 
　　平江沈軍漸向岳州移動據平江知事電告桂軍第二旅及砲兵團巳開赴臨湘第一旅亦有開拔之意平江方面業巳解嚴云至湘省對於平岳確無戰備平江湘陰一帶之湘軍大部均調回長沙醴陵一帶蓋趙氏明知直軍桂軍目前决不至輕入長沙惟長沙附近旣有種種謠言自不能不布置嚴密借以自衛也張福來對於岳防仍不放鬆一步彼亦非用以防趙實因湘軍意見紛歧北伐聲高不得不先爲之備一鬆一緊各有眼光湘局渾混於此可見 
　　公團之和平運動實爲與省政府表同情者趙氏不欲投北亦不欲附南係因前此開罪孫派過甚今雖貌合神離尙無接近之機會投北則張福來野心勃勃初非無意於湘督者故趙之本意仍趨重於孟羅主義如馬鄰翼之主張組織湘民呼籲團劉揆一之啓程回湘運動和平皆得趙之同意可由此推測其態度矣惟趙此時本人不好說話故命民團代勞一面力爭岳州一面拒絶假道但民團一再表示而無結果已各興味索然不似以前之熱烈矣 
[黔省内鬨之湘訊] 影響於西南大局 
　　黔省發生内鬨已如前報所云現聞袁祖銘等之實行回黔實出於吳佩孚之協助先是袁等預備回黔之前曾與吳氏聯絡吳欲藉此擴充其勢力許其接濟械餉並令袁氏赴洛協議進行袁旣得吳氏之助力回黔之計遂决因即親自由粤赴洛與吳氏協商一面令王華裔統率部衆繞道湘境直趨銅仁復分派其舊部之在黔者集合於鎭遠一帶以爲内應王華裔率部旣抵晃州盧燾所派之寳旅亦即行抵銅仁遂於本月十四日發生戰事此際袁部之潛伏鎭遠者聞竇王兩軍已經接觸遂亦各揭逐盧軍旗幟紛紛崛起鎭遠淸溪遂遍處有逐盧軍蹤跡盧燾派隊進攻彼此即行開戰現在該地戰事甚烈銅仁巳宣布戒嚴黔東各地方均因之震動竇旅以前後夾攻甚難搘拄業巳數電盧氏請兵救援黔東戰禍旣生王華裔即迭電袁氏催其即返前方袁氏得電即由洛陽赴鄂與蕭耀南會晤再乘長武車來湘於二十日上午抵省當即晉見趙氏作短時間之密談然後趕乘火輪前往常德由常德轉赴晃縣此事與西南局勢恐有重大影響也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[吉林贖路籌欵協會成立（）]  
　　吉垣各界各團體發起集金贖路運動情形已詳前此通信原定二十五日召集會議籌商進行方法嗣以内省各埠多巳先後設會進行吉省不宜再事遷延遂由省議會通知提前三日即於二十二日下午一時假省議會議場開集金贖路成立大會當時省議會于源甫議長·曁議員四人·軍署代表中校參謀宋子樵·省署代表第二科科長孫蔭南·警務處代表督察長谷漢卿·以及各界各機關地方團體均有代表到會共六十餘人仍由于議長主席謂集金事關重大自宜急起直追因簡章巳由本會秘書廳擬就故提前開成立會旋將簡章逐條朗誦經衆改正通過畢即照章公推孫兼省長爲正會長省議會于源甫議長省工會王友三會長·爲副會長王會長再三懇辭遂改推總商會苗經魁會長爲副會長均由會備函通知並議定三事（一）評議員應推舉之額軍民兩署及農工商敎四會各推二名省議會因爲人民代表機關推出四名或六名其他各機關均推一名由各團體各機關推舉函送本會註册（二）每星期六爲評議員會之定期會至大會則臨時召集之（三）由會編撰通俗文字之集金傳單散佈社會俾提醒一般人民嗣省立講演所代表矯浮塵君對於集金事力主鼓勵民意舉辦賽珍會·物品競賽會·學校游藝會·義務戲等事衆咸贊成至集金定額一百萬元應如何募集仍待後議簡章照錄於下「吉林贖膠濟鐡路籌欵協會簡章」第一條本會專爲膠濟鐡路贖歸民有勸辦集金而設定名吉林贖膠濟鐡路籌欵協會第二條·本會由吉林各機關各團體組織之第三條·本會總事務所設於省議會分會附設於各縣公共機關第四條·本會總會職員依左列規定之（一）正會長一員由省長兼任總理本會一切事務（二）副會長二員由各界推舉協助正會長經理本會一切事務（三）評議員由各界各團體自行推舉有議决一切事務之責（四）勸募幹事員無定額由各界自行推舉之並得由評幹兩部於軍政紳警各界推舉若干人共同擔任勸募事務（三）總務幹事員十二員由正副會長指定任用之分掌文牘庶會等事並得由該部中公推主任一人總核各項事務第五條·本會分會職員依左列規定之（一）正會長一員由各該縣知事兼任總理分會一切事務（二）副會長二員由該會各界推舉助理分會一切事務（三）評議員十員由該縣各界自行推舉有議决分會一切事務之責（四）勸募幹事員無定額由該縣各界自行推舉之并得由評幹兩部於軍政紳警各界推舉若干人共同擔任勸募事務（五）總務幹事員六員由各該分會正副會長指定任用之分掌文牘庶務等事並得由該部中公推主任一人綜核各項事務第六條本會職員槪不支薪但常川駐會辦事人員得酌給車膳費第七條七會總分會事務所均應視事務之繁簡得由各正副會長酌用僱員及夫役數名第八條本會募股方法得由正副會長隨時招集評幹兩部開會議决辦理第九條本會所勸集之欵總會須交宫銀錢號寄存分會須交各該縣各銀行號或殷實商號寄存第十條本會每月底各分會須將集到之欵開具人名數目呈報總會由總會彙集每月集金總數及人名登報公佈以昭核實第十一條本會集金係爲膠濟贖路之用不許别項開支第十二條本會應需經費須經評議部議决預算搏節開支總會由省公署籌撥分會由各公署於地方欵内撥給第十三條本簡章由本會開會通過後適用之但有未盡事宜得由總會評幹兩部五人以上之請求增删修改 
[贛敎育界請願籌定基金]  
　　江西敎育界索薪罷課風潮現已解决敎職員等以敎育費非籌定基金終無以維持久遠昨特以聯合會名義向省議會提出請願書云竊惟敎育爲國家根本所寄經費爲敎育命脈所關比年以來吾國財政紊亂敎育生命不絶如　其在喪亂　仍之址旣巳　序　墟絃歌輟響而深居腹地未受軍事影響者亦復苟延殘喘庚癸頻呼以百年樹人之大計而呈朝不謀夕之危機言念前途可爲於邑曩者歐洲大戰英法德奥諸國處存亡危急之秋國内敎育猶能維持於不敝而吾國徒以少數有力者之爭奪地盤竭有限之稅源養無限之軍額有事則輓粟飛芻殘民以逞無事則刮骨剔髓竭澤而漁坐令敎育支出原爲省預算所規定者等於畫餅此種現象比比皆是而吾贛亦不幸而受其敝比者學校經費屢次愆期職敎各員迭番呼籲在當道輒藉口於財政之困難然吾省除租稅正供以外庫劵之發行公債之募集丁漕之借徵鹽斤之加價吾儕小民之所以急公而奉上者似巳勉竭棉薄此區區敎育經費所以爲地方濬瀹民智培養人才者留而用諸地方當不得目爲奢望查上年全國敎育會聯合會曾經議决敎育經費獨立一案廣東湖南旣以此訂入省憲而近來京内外敎育家亦正大聲疾呼積極進行足見敎育經費非置諸一切政費之外實不足以避免將來破産之危險吾省敎育經費出於省稅據十年度預算歲出共計六十二萬有奇核與省稅地丁收入一項六十四萬有奇兩數差足相抵敢請貴會指定此項收入爲敎育專欵咨請省長通令各縣另解敎育廳收納作爲發放敎育經費之用此種辦法不過收納上之轉移在財政方面似無何項之窒礙在敎育方面實增一分之鞏固是否有堂伏希公决請願人江西省會中等以上學校職敎員聯合會總幹事歐陽魁副總幹事柳藩國 
[川省敎育經費獨立之先聲]  
　　全省肉稅劃充敎育費 
　　川省省立各校敎育經費自戰事發生以來即艱窘異常前二軍軍長楊森曾通電各軍主張由各軍節縮軍費按月撥助並先於高師實行撥欵接濟成都敎職員聯合會亦通電各軍師旅長謂省垣省立各校每月經費未滿四萬所領僅及五成尤復一再愆期致敎職員幾有斷炊之象特懇各軍師旅節省糜費惠助各校並望贊成學欵獨立嚴禁各軍自由提用刻各軍師旅電復敎職員聯合會者巳有多起均贊成學欵獨立並嚴禁所部自由提用學欵至於撥助一層亦已允可惟接濟辦法均擬將欠餉淸釐一俟餉源充裕籌集有資始行按月撥濟一時各軍雖無的欵匯省給助而將來撥濟敎育經費究尙有幾分之希望也又前次政治討論會議决將全省肉稅劃充敎育常年經費約計每年可得的欵一百二十萬元左右不獨可供現在省立各校之用且可以其贏餘津貼國内外留學生即將來設立四川大學亦可在内開支聞此案巳由省長核准轉令財政廳通行茲錄財廳通令各縣徵收局文如下案奉四川總司令兼省長劉訓令開案據本署政治討論會建議整頓肉稅以謀敎育經費獨立一案前來業於十月二十六號開第二次全體會議討論表决全體贊成再由援案提具全省敎育經費收支處規程全省肉稅投標包收暫行規則各縣包收肉稅聯單辦法於十一月二十六日開第三次會議交付審查去訖經審查員再三討論將原文修改并增定勸學所收支所規程於二十八日開第四次會議僉稱大體巳具果能尅日實施於敎育前途裨益非淺經衆略加修改公同表决一致贊成相應檢齊先後議决各件送請貴公署迅予核准施行是爲公便計函送各件等由到署查原案稱吾國敎育經費之破産自京師六四風潮以來各省幾於傳染殆遍而吾蜀連年兵燹受害尤甚無論省立縣立各校大都僅支五成或二三成不等甚或因學欵無着而全校停辦者亦不一而足其留學朿西洋之官費應兌省外游學各專門學校之官補助更苦無從挹注近年前張省長瀾在京咨請交部暫借路欵二十萬元以濟省外學生當時僅撥到十萬元每名不過百三十元京鈔約合六七十元之譜杯水車薪已苦難濟今日本留學監督又電請川政府援例向鐡路欵撥借五十萬元以相調劑無論部存路欵爲商人血本曾與交部訂有專約　毆東大會舉出有權領欵之人方能支取不能隨便輕允即令予以通融而久假不歸則病在商股學欵無着仍病在敎育推原其弊皆由敎育經費之末獨立有以致之也欲謀敎育經費之獨立非指定一項收入作爲特别會計不可查八年地方預算案敎育經費爲一百四十六萬五千一百三十二元近年政費爲軍餉挪用積欠至千三百餘萬而敎育經費約占四分之一積欠尙不在少數若不再謀經費獨立以爲善後之方立國根本巳失則川人無以自立自治更復安望前此行政會巳議决敎育經費獨立案應指定的欵不受政局影響敎育爲地方要政自應從省地方稅指定查地方稅内有肉稅一宗合猪牛羊各稅而言但以猪稅統計全年比較原係一百九十餘萬元惟四年收數較旺亦止收百六十餘萬元五年後不過百二三十萬元八年預算僅一百零二萬元且槪被軍隊提撥未能解歸廳庫以地方政費混入國家經費之軍費本不相宜故近日各道提議淸釐敎育實業經費巳議决設地方附稅收支所免再受挪移侵虧之弊此亦恰合時勢之要求而敎育經費之大部分即在肉稅之附加今以此項省收肉稅指歸省地方敎育經費不惟事歸一律性質相同且於預算案數目甚相符合各節係屬實在情形覆核議决各項規程及所擬規則辦法亦實事求是可見施行比年以來吾川敎育經費因受政潮影響未能按月照數撥給以致國立省立各校迭起恐慌而在派遣之東西洋留學生更流離瑣尾進退困難其他敎育廳辦事業亦多停頓無力發展敎育爲立國根本其現象杌隉如此本省長甚焉憂之已非一日自非謀敎育經費獨立無以解目前之困難并無以樹永久之基礎比來敎育界人士咸具有此主張潮流所趨終必成爲事實該會此次建議各節實爲維持敎育根本辦法本兼省長審核再四事在必行惟有此項肉稅劃出手續應如何酌定之處事關財政合行抄發原案令仰該廳迅即悉心核議尅日呈復來署以憑核辦并抄發該會議决全省敎育經費收支處規程·全省肉稅投標包收暫行規則·各縣包收肉稅聯單辦法·勸學所收支員規程各一件等因奉此除分行各縣遵辦并電請兼省長轉咨總司令通飭各軍毋庸提撥肉稅一面核定通省劃一實行日期俟奉電示再有另令停徵外合亟照抄附件令仰該局即便遵照所有徵存肉稅務須專欵存儲以作敎育經費之用不得任意挪撥干咎 
[駐渝美領詢川省法院情形]  
　　與律師劉同匯之談話 
　　新四川通信云駐渝美國領事阿爾滿君昨日致函重慶律師公會請其轉達各律師有願代美國商行辦理訴訟案件者前往領事署接談律師劉同匯君隨至美領事署接洽領事阿爾滿君偕其書記出見阿爾滿君詢問川省法院情形甚詳茲將阿君及劉君問答略紀如下問貴國法院原屬北京司法部統轄裁判官學識經驗皆須考驗始行委任現下川省宣布自治四川法院裁判官係由何稅關委任有無資格答川省雖迭經政變對於法院人員尙未大更換任職各員亦有從前司法部所派之人其有辭職遺缺係由四川高等廳委任與部定資格相合者充任問中國裁判官有無法律保其位置答司法官本爲終身官吏中國約法訂有明文保障其位置問川省省長干涉司法否答川省數年之間民刑訴訟案件均歸法院審判當道尙無干預司法之事問貴省旣有法院何以軍官又在審訊案件答軍官審訊案件不但川省如此卽中國許多省分均係如此因近年中國有許多省分匪徒太多上年曾由政府頒布一種懲治盜匪法准軍官辦理匪徒暫時適用至如民間刑事案件中國軍官極少干預問民事案件干涉否答民事案件尙未聞軍官干預過問貴處法院裁判民事案件是否依民律草案判斷答此民律草案爲數年前擬定者年來國家多事未經國會通過故未公布而此刻亦未援用問然則裁判民事案件又依何種法律答現在係依法大理院判例辦理劉君復謂川省早欲擴充法　　財政困難故各地未克即時創設惟川當局現巳决定添設數處不日即可成立阿爾滿君對劉君答覆頗表滿意并謂法院如果增設人民可得法律之保護云 
[廣東木工劇鬭之風潮]  
　　鎅木工與開料工一場惡戰 
　　廣東鎅木工會與杉木開料貫抖工會因彼此職業混淆纏訟數月打架爭鬧巳非一次查鎅木工會組織之初原設籌辦處於十區一分署段内擬令杉木開料工人加入惟該行本巳設有某堂名目（即從前之行頭）故未允加入省長以該工會未能全體一致遂批令不准立案該會主任畢殿輝將會址遷往惠福路集合鎅木工人成立該會而杉木開料工人杜桁又將原日之行頭改組開料貫抖工會設會所於河南福場街彼此勢成對峙鎅木工會謂開料工人混用大鋸勒令加入鎅木工會方准作工禍機遂伏於此迨爭持數月鬭毆多次無從解决昨十八上午十一時鎅木工會糾集數百人各荷旗幟棍棒分佈於警界外之泥城一帶先以小隊到黃沙十區一分署段内調查有持該會職員張新志咭片者入區報告云是日係到如意坊等木店調查并派傳單請勿誤會區署當經勸令謹守文明不得有法外行動始允其請仍一面派員出署暗中監視各工人舉動詎該員出署尙未到如意坊而段警已電告發生暴動該區立派武裝警察四十名公安局聞警亦派偵緝員七人馳往肇事地方協警彈壓警隊未到時如意坊各杉店見大隊工人排山倒海而來多巳走避一空其逃走不及或照常開工者悉被毆打店内什物多爲搗毁斯時僅有段警二人無力制止丙班警察梁才因上前勸解亦受傷數處其閉門避匿者悉被毁門入内搜人毁物警隊到時以其人多勢大尙不知有毆斃人命且無從辨别孰爲兇手祇得極力彈壓該工人又聯往十區段内沙地之怡昌木店如法搗毆警隊上前制止各工人遂退出警界外之泥城一帶大演鬭毆惡劇查十區一分署如意坊誠昌等店各物被毁瑞生祥傷伴高升蘇妹廣昌傷伴林祥昌和利傷伴項六榮盛昌傷伴譚登林慶陳榮謝生最參者有伴戴心在舖尾被刀斫傷後腦并用鐡鈎揷入腦袋當塲倒斃該受傷七人并被傷段警即日送市立醫院救治區段内怡昌店亦傷數人傳聞警界外之泥城亦死數人傷多人又云杉木開料貫抖工人與鎅木工人日昨雙方在黃沙警界外泥城地方大起衝突各糾合數百人互相纒戰異常劇烈事後杉木開料貫抖工人失敗被斃一人傷十餘人該工會引爲奇恥因於昨午聯合數百名手執工會旗及伸寃旗赴市政廳及公安局請願伸寃並請予以保護但市當局以事端發生在警界外且行兇人又未捕獲祇得允諾平情調處免至互相殘殺云 
[南京快信]  
　　第六師二十三團由浦調防回省齊督今晨九時在小營補行檢閱 
　　砲兵獨立團團長魏朝彦由徐招募備補兵二百名來寧補充缺額 
　　岑西林昨偕哈同夫婦入城會晤齊王兩長旋偕遊各名勝所經過各處警察均加派雙崗 
　　南京報界公會擬星期六開會公推一人赴滬列席國是會議 
　　皖張文生之夫人前晚在蚌署病故 
　　兩長通令各縣知事廣募俄賑以便彙集滙解 
　　浦口商埠督辦孫多鈺昨奉院電召赴京 
　　兩淮運使丁乃揚昨由揚來寗 
[杭州快信]  
　　浙省續征一成災振捐杭甬兩總商會籲請依照原案免征未奉照准現定四月一日起一律征收巳飛令各局遵辦杭商會昨又續呈請免 
　　美公使舒爾曼氏來杭在卽杭縣律師公會昨推出代表阮性存許壬胡逸　敬身朱鴻達吳華六人預備歡迎杭滬各商發起組設工商銀行呈部備案後昨開創立會選出董事顧竹溪等十三人監察胡墨卿等三人訂期互選董事長不日正式開幕 
　　浙江地方實業銀行收歸官辦案决先從查帳入手今日省署商會銀行公會所推之查帳員兪丹屏等四人巳會同討論着手淸查辦法注重民國七八九各年度及滬漢等處分行帳略 
　　省垣宗文中校演講部發起研究法律每日課餘由部長屠廣鈞督率學生赴法庭旁聽並延法學專家蒞校演講本星期主講朱鳳池題爲法律與事實下星期主講朱鴻達題爲將來的司法 
　　宗陽宮軍警衝突案内之巡警陳其高今日（二十七）經杭地審廳宣判處徒刑四年 
　　蕭山河上店地方向稱巨鎭昨晨西市大火延燒至高田池爲止燬店屋八十餘幢如有名之德康米號元大昌紙號等均在被災之列損失不下十萬金 
　　軍民兩長明午會讌周自齊於葛蔭山莊 
地方通信 
[蘇州]  
　　省令調查道路江蘇省道前經王省長通盤規畫除興化揚中兩縣四面環水並無通行大道直達鄰邑應毋庸議外餘則因地勢之利便求全省之貫通擬訂路線繪具圖說咨部核辦旋准内務部咨復略謂查來咨及計畫書圖等件關於規定省道並籌畫圖辦法經本部詳加覆核頗爲完密尙屬可行應即由部備案至蘇省國道前經本部預擬計有三線一由江寗北行至滁州一東行經句容丹陽武進無錫吳縣吳江等縣以達浙江之嘉興一西南行經皖省之太平蕪湖等縣茲於原圖上加色標明以示區别再公私團體集資築路一節業由本部擬有商辦道路規則呈准通行相應咨復查照辦理並將進行情形隨時咨部查核王省長接到是項咨文後即通令各縣知事查明該縣境内有無公私團體發起集資築路情事有則將規畫路線是否與本圖相合長寬度各若干集資若干己築未築若干詳細列表無則亦召集公私各團體討論有無修治計畫並就地察度財力能否實行創辦商路統限十日内切實具復聞吳縣郭知事奉令後業已轉函各市鄉董事查照具覆矣 
　　通源債權人開會通源債權團設立之淸理處前日下午召集各債權人開會計議决三事（一）議决通源人欠欠人之欵不准劃抵所有前己劃抵之欵應另行存儲緩日再行攤派　以晤公允（二）議决駁覆交通銀行所持通源期票八千元在債權團登報時何以並不聲明開會時亦未到塲不能與債權團合併（三）議决接江蘇銀行函送商會公函内稱通源經理顧召公債還各債權人之欵二萬餘元非經商會會長同意不能擅自提取各等語類似司法上之假扣押商會會長並非司法官廳無此權限且此事己經交通代表律師向縣署起訴商會亦不能越權干涉函詢商會究竟有無此語請其明白答覆議畢散會 
　　商團改組成立蘇州商團本部昨日（二十六）正式成立下午三時在西百花巷總商會内開成立會到者爲鄒椿如團長·姚淸溪副團長·總稽查杭伯華·總敎練魏旭東·曁商會各會董及商團二四九各部部長各敎練均帶隊先後蒞會由團部預備茶點招待來賓首由龐會長宣布改組經過情形並歡迎團部就任各職員畧述簡單之頌詞全體起立向團長等致賀繼由鄒團長起立答謝並詳述改組後之責任及希望次團副稽查等均有勉勵操員之語旋即攝影散會 
　　二師定期校閱蘇軍第二師步兵第五團各營昨奉團部命令定於本月二十八二十九兩日舉行春季團校閱校閱秩序第一日上午閱兵及分列式排敎練與機關槍敎練下午士兵學科第二日上午野外演習下午官長學科 
　　查獲私藏火藥駐蘇富利硝礦公司昨日據人報告常熟城内西言子巷鮑姓家私藏有大批火藥該公司據報後立派稽查員跟同報告人趕虞至所指地點搜查果獲火藥八筒遂交由該處警察解送縣署訊辦 
[無錫]  
　　顂粉麩皮市價錫地各廠麵粉市况巳在平穩地步故日内無甚升降惟麩皮稍見跌落茲將二十六日市價錄下綠兵船三元三角紅兵船三元二角大袋麩皮四元一角綠山鹿三元三角紅山鹿三元二角大袋麩皮三元九角綠鷹球三元二角五分藍鷹球三元一角小袋麩皮一元九角五分 
[鎭江]  
　　第三工塲罷工省立第三工塲男女工人全體以生活程度日高所得工資不敷食用遂於二十四日起相率罷工要求塲長增加工資以維生計未識如何解决也 
　　芝蔴市况疲滯芝蔴一項來源甚湧價格低廉現在洋莊巳經停辦故市况日形疲滯價亦逐漸回鬆昨日（二十五）開盤宿遷貨祗售銀六兩四錢徐州貨六兩二錢以後如無大宗交易市價恐有續跌之勢 
　　失火焚斃老嫗二十五日午後六時山巷袁姓家失火當經各坊救火會洋　紛紛馳至吸水灌救始漸熄滅計延燒草房兩家並焚斃袁姓老嫗一人 
[揚州]  
　　電飭維持灶民兩淮丁運使昨電東台金知事泰屬王場長云卷查該總塲長在段前司任内呈明積穀出自運商復價改行新稅復價欵已取銷究竟此項積穀目下有無積存候飭塲鹽商會查復惟當此靑黃不接之時應先由泰屬商會邀集塲商各就塲情設法籌濟以舒灶困仰該總場長等迅速辦理个復 
　　咨詢鹽稅辦法淮北運副使楊毓瓚二十五日由板浦電丁運使以奉省令知照本省食鹽自四月一日起每包徵收稅洋六角尊處如何辦理即希詳示以歸一致 
　　查辦侵蝕積穀振務處因據江都三江營公民陳日新呈控保衛團總張紹鑫侵蝕積穀復又縱子重筵行兇請求查辦等情特訓令王知事查辦即經縣署於二十六日委鄭國橋前往調查眞相以憑核辦 
[南通]  
　　修築江隄近訊南通沿江隄岸業由水利會遴委各區紳董興築刻己將次竣工所有天蘆任姚四港舊築江隄大率卑蒞失修亟應繼續修築以資聯絡近經孫董錦章擬訂辦法五條具呈到縣瞿知事於今日（二十五）批准並諭委狼山　涇港警署劉徐二巡官爲督察陳雲笙等爲岸董尅日集夫築高培寬以保田疇 
　　寳昌紗廠消息通海紳商張孝若等所辦寳昌紗廠自開招股欵以來報認者異常踴躍不日即可足額所購沙谷浴廠紗機及奇異廠發電機引擎鍋爐等件刻正分别裝置約舊曆三月内開車據該廠預算每年可盈二萬二千六百元除去折舊花紅股東純益有一萬四千元之多 
[淸江]  
　　借招工人行騙日前有寗人某甲在江北北馬廠地方托辭須招工人多名往南京一帶工作倘有招致工人二十名者即派伊爲工頭抵寗從薪金特别從豐但於未開拔前各須預繳川費洋廿元被其騙者計五十人迨行至淸江某甲陽爲各人招待一切及小輪將開某忽聲言當進城一行被招之五十人信以爲實直至小輪己開某尙未返碼頭至是各人始知被騙四出尋覓而某則巳杏如黃鶴淮人初不明此中情形只見此五十口操北音之人散布城市遂羣疑土匪即有五市董事孫鏡淸等面見馬鎭守使危詞報告馬氏當即派出軍隊偵察並令凡遇口音不同形跡可疑之人皆可逮捕送署各工人聞此消息於是先後逃散至某甲則迄今仍不知其去向 
雜評一 
[湘人之弭兵運動（默）]  
　　趙恒惕旣求和於直吳又求容於粤孫此可謂之兩迎湘人旣拒直兵入境又拒粤軍來湘此可謂之兩拒兩迎與兩拒皆求所以自保而已然以今日情勢觀之兩迎之道决不足以敷衍無事而兩拒之道亦豈足以自全然則湘人自爲計亦尙有他法乎 
　　南之北伐旣以湘爲第一接觸點南北軍皆有不能不入湘之勢湘人以空言拒之安能有效故湘人之弭兵運動决非派一代表發一宣言所能成功而湘省迭遭兵禍又遇災荒實不堪再被蹂躪湘人於此無可如何之中爲此無策之策之弭兵運動亦可哀也矣 
　　雖然戰局一開豈僅湘人之生命財産供其犧牲他省禍機所伏亦隨時可以爆發隨時可與湘人同其境遇然則他省之人爲助湘計當起而協謀弭兵運動爲自保計亦當起而贊助此弭兵運動 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[美公使昨晨抵滬紀]  
　　晚間赴美國團體之歡迎茶話會 
　　美國駐華公使許爾滿君昨晨偕其夫人女公子及秘書等乘美砲艦阿爾勃納號抵滬係從菲律濱游歷後來華昨晨赴埠歡迎者如交涉公署職員等美商會等各團體人數尤衆許爾滿君於昨晚五時赴杜美路五十號之哥倫比亞鄉間俱樂部由美國商會與美僑公會在該處開茶話歡迎會中美士女濟濟一堂進茶點時並有跳舞至七時乃散今晩（二十八晚）八時美國商會及美僑公會將復在禮查飯店開歡迎宴公使夫人及女公子届時則赴聯華總會由美國婦女俱樂部作東道主開宴歡迎亦有跳舞明晨（二十九晨）許爾滿君及眷屬赴杭州一游本星期五（三十一日）返滬是晚八時復由松滬何護軍使許交涉員海軍蔣總司令公開歡迎宴於靜安寺路之海軍聯歡社翌日公使等方北上 
[美公使之談話] 盛稱廣東之進步 
　　與東方通信社記者之談話日人東方通信社上海消息云本日抵滬之駐華美國公使許門氏在此間美國總領事館對於往訪之本社記者之談話略如左余此番旅行專爲視察南方中國也而尤以視察香港·廣東·汕頭·福州·廈門·爲主要勾留廣東僅數日然比之二十三年前余視察該處時巳大爲進步此余所最爲感歎者也該處敎育之振興市政之發達建築物之改良等尤覺耳目一新較之日本衣歐美殆無遜色云云記者就於中國南北兩政府之比較及南方政府承認問題叩氏之意見氏意以爲現尙未至公表時機乃轉其話頭謂今夏將爲轉地療養而赴日本云 
　　與國聞通信社記者之談話國聞通信社云駐京美國公使許滿博士於昨晨乘美國砲艦阿爾蓬納號由福州來滬本社記者特往訪問博士云余此次由菲律賓回華徧歷廣州汕頭厦門福州各美國領事館在滬有兩日躭擱便赴杭州星期五回滬將再北游靑島烟台安東等處關於游粤一事博士云余别廣州計巳二十三年此次到彼殊驚該城進步之速余曾與廣州市塲廳及粤省各機關當局會晤承其示我以發展廣州將來之計畫書其中包含道路建築等項足徵該城將來尙有進步其中街道之廣今已逈非昔比敎育方面則省立學校設立若干處雖其數尙不足應目下之需要但仍在增加云云記者當詢以關於北伐之觀察博士云關於此事陳炯明氏曾告以將以種種和平方法使本身之計畫實行假使種種平和均試騐無效則惟有訴諸武力云惟彼本身並非軍人實不能預測北伐最後之結果究屬如何惟此行到處輒感中國軍隊之過多此等軍隊决不利於中國之人民故以爲裁兵之舉實爲中國第一之要著記者更詢以前傳廣州有與美商談判一萬萬元借欵之說此事究竟如何博士謂未聞此說惟北京前曾聲明各省借欵須由京政府承諾否則不負責任證之此說則美商當不至爲此舉動記者又詢前外報曾傳博士將内調外交次長說確否博士謂此說被未之前聞如此事果確則彼决不能絶無消息彼在北京任内事務甚忙但精神上殊覺此實爲生平最佳之生活彼前此曾在華二十五年但在此次之半年中所得益處亦幾與昔所得相等云 
[德公使昨日到滬]  
　　聯合通信社云德意志共和國駐京公使博易博士偕使館參贊阿登博出京游歷並視察德國在華商務於一星期前由北京乘車赴漢口勾留數日轉乘寗紹公司寗紹輪船來滬於昨日午後一時抵埠我國官廳方面因不知寗紹船到埠時刻未及往迎其駐滬德國總領事體爾正領事體門副領事巴克樂師威廉及領署秘書耐特繙繹焦華甫均先時在輪埠等候輪船靠岸後即登輪迎接晤談約半時頃然後分乘汽車請博易公使至黃浦路十號駐節阿登博參贊則駐江西路克利飯店云 
[漢口英領事來滬]  
　　國聞通信社云漢口英國總領事戈孚於星期日乘怡和公司輪船公和號由漢口來滬昨日業巳抵埠惟前聞戈氏有繼法磊斯爲上海總領事之說但戈氏此行完全係爲私事與前說並無關係云 
[日總領事今日歡迎田中大將]  
　　日人東方通信社上海消息云爲日本答禮專使而赴斐列濱之田中大將等預定於二十八日未明抵吳淞日本船津總領事擬於是日午後在總領事官邸爲大將開歡迎茶話會 
[調查鹽債代表返滬] 在談話會中約略報告 
　　商敎聯席會議推派調查鹽債三代表除穆湘瑤業巳返滬外其龍荃蓀江湘浦二君經事務所電促返滬現龍君巳於前晚到申昨日將調查情形在商敎聯席會議駐滬代表談話會中約略報告聞江湘浦亦將於二三日内言旋云 
[上海銀行公會之通告]  
　　發表安格聯氏宣布三年四年公債正式發行號碼 
　　上海銀行公會昨日印發通告云查公債之發行上關國家之度支下繫國民之資産苟使信用墮失則其價格低落實足以擾亂金融之安寗并阻礙債票之流通查近日以來謠言紛起傳說公債中竟發現重號及溢額等情因此各項債票不無突受影響人心惶惑疑慮叢生惟重號債票是否確有其事此時尙難臆斷設使竟有其事在執有債票者自無從知其底細政府方面理應仍負還本付息之責藉以維持信用又查現在各項逾期未付公債本息均仍保管未動各項債票即有重號發生理應移作彌補凡執有公債者斷無危險業巳函請北京銀行公會向財部嚴重交涉惟額外債票希望市上業公債買賣者亟宜注意茲將北京銀行公會寄來安格聯氏宣佈三年四年公債正式發行號碼列表於後俾衆咸知（號碼見昨日本報國内要聞欄從略） 
[華商證劵交易所致安稅司電]  
　　請公布經管之内國公債 
　　上海華商證券交易所致北京總稅務司安格聯電云北京總稅務司鈞鑒公綜管公債基金信孚中外欽佩莫名惟此項基金究限於何種公債其種類票額號碼國人多未深悉殊礙流通茲爲鞏固信用便利周轉起見擬懇貴總稅務司迅將經管之内國公債種類票額號碼分别列表發登政府公報明白公布俾衆周知敝所爲公債唯一之流通機關管見所及敢以電陳務乞俯准施行不勝感禱上海華商證券交易所沁 
[幣制局關於改用銀元之公函]  
　　答復商聯會之提議 
　　全國商會聯合會茲因改用銀元本位一案接到幣制局公函一件其原函云逕啓者准函開本會本屆臨時大會據江蘇省寳應淮安兩縣商會提議改用銀元本位一案稱擬由本聯合會號召全國一律以銀元爲本位並請政府劃一重量釐定成色等語經衆討論交付審查旋據報告謂原案主張改用銀元本位統一幣制早爲全國所公認擬由本聯合會呈請政府規定銀元重量成色作爲本位一面通函各省分事務所轉致各商會毅然實行並希望上海總商會首先發起爲各省創等語復經大會續議僉以國幣條例原以銀元爲本位祇須由本會呈請政府公布施行日期一面先由各商會提倡實行則幣制自能統一當塲議决按照此意辦理除呈請財政部轉呈大總統迅予公布國幣條例施行日期外相應函達查照等因並准財政廳函抄貴會呈同前情請核辦到局查廢兩用元國庫收支早經實行推商界尙沿舊習至今未革現在貴會議决擬由各商會提倡實行一以免折算之虧耗一以促幣制之統一辦法至爲允洽惟與公布國幣條例施行日期似可分途並進不必視爲前提查前項條例業經明定單位成色重量現行一元幣除成色於民國三年開鑄之初即照財政部改定八九比例其重量公差各項均一遵條例辦理歷年鑄造並無絲毫出入其餘重要各端如輔幣十進各幣用數亦經遵照施行惟行之日久尙有應行修正之處應俟妥爲修正再行呈請公布至改兩爲元如由各處商會協力提倡毅然進行實於改革幣制多所裨益相應函復即希轉函各商會查照可也云云 
[國是會議通過辦事細則]  
　　國是會議各省區代表昨日下午二時在上海總商會討論辦事細則到者有何積煌·邱醒旦·韓希琦·蔡俊卿·黃任之·崔遞巷·沈信卿等十人仍由黃任之主席當將草案討論稍有修改即行通過茲錄細則如下（中華民國八團體國是會議事務所臨時辦事細則）第一條本會議事務所設於上海總商會第二條事務所以本會議組織大綱會所推定之籌備員及出席於組織大綱會議之各代表組織之辦事一切均採公開不受何方之拘朿第三條籌備員中應公推主任一人副主任一人共同負責第四條本所辦事分爲五部（一）文牘部（二人）（二）會計部（二人）（三）庶務部（二人）（四）交際部（無定額）（五）宣傳部（無定額）凡關於籌備一切事項均由主任分别性質交各該部執行第五條本事務所對内對外遇有重大事件應由第二條規定之各員過半數决定後副署施行（但離去事務所所在地者不在此限）第六條本事務所酌設常駐書記及僱員若干人予以相當薪俸第七條本會議之辦事經費由與會團體酌量擔任之第八條本細則自議决日施行 
[葛光宇致律師公會函] 詢司法會議之辦法 
　　國是會議長沙律師公會駐滬代表葛光宇昨致上海律師公會會長張一鵬函云敬啓者前由杭縣律師公會發起司法會議函致各處徵求同意昨長沙律師公會來函囑託光宇就近赴會查近日報載此項司法會議北京司法部不欲召集杭縣公會又請大會籌備究竟大會對於此事是否積極進行各地律師公會司法機關法政學校有無來函表示贊同光宇因國是會議巳告一段落本擬朿裝返湘如司法會議目下尙無辦法自無久覊滬上之必要事關公益理合函達卽希查照見復爲盼 
[主張恢復自治之電音]  
　　昨毛經學陳慶容等致省議會代電云省議會議長議員諸公曁嘉定議員侯周二公均鑒自治停辦於今八年非法摧殘同深憤慨縣自治法未經正式國會議决依法公布以前本省暫行縣制當然繼續有效縣制爲貴會所産出縣會爲縣制所産出是則爲縣會謀恢復除議員參事員自身外厥惟貴會况三年各省軍閥請停自治本省長官未經列名去年内務部行政會議提議新制貴會代表未經列席是則本省自治之不應停辦爲行政長官所深知而新自治法之不應推行又爲貴會諸公所共認本年元旦大總統有促進自治之通令二月省公署又有規定四月一日爲施行自治日期之明文時機巳至豈容再事蹉跎新制未行舊會亟宜恢復茲當貴會臨時開會之期請提吾蘇回復縣會之議諸公主持正論地方實利賴之毛經學陳慶容等叩宥 
　　又致縣議會聯合會電云上海江蘇縣議員聯合會事務所李右之先生台鑒前奉通函敬悉貴會巳經請求恢復下風逖聽深表同情敝縣縣會同人業於本日開會爲同樣之表示電請省長迅予恢復並推黃世祚陳傳德張世雄爲江蘇縣議員聯合會敝縣代表謹此代電奉聞即希尅日召開縣議員聯合會共策進行無任盼切陳慶容毛經學陸鴻紹徐元鑄張承基錢俊黄世祚陳傳德張世雄侯桓福金文超周治平叩宥 
[俄災振濟會之大游行]  
　　俄災振濟會上海部自開幕後對於一切會務積極進行茲聞該會組織汽車游行隊出發藉以普告昨派幹事張滇叔赴滬北江巡局領得臨時通行執照三紙並聞函致淞滬警察廳長徐輔洲請於該會游行汽車經過華地時要求一體保護云 
[法郵船近又減價]  
　　法政府自撥盎巴士·盎高爾·盎乾愛·愛瑞合里杜·香巴特等新郵船數艘交法公司開航中法郵船班後其船票價目今又二次改變茲將原價及新近减定價目查錄如後由上海至蘇彝士或菲洲波賽一等原價一百五十鎊今減爲一百四十二鎊二等原價一百零三鎊今改爲一百零二鎊由上海至馬賽一等原價一百六十鎊十六先令今改爲一百四十六鎊二等原價一百零六鎊今改爲一百零八鎊其餘至亞典奇布抵等均如舊價此價係除去亞瑪森·奥忙佩克·高爾第挨之三輪外各船之價蓋亞瑪森等係乙級船其頭二等船票價較上列新定價更可短减各六鎊也 
[北河南路之攔刦殺人案]  
　　大通轉運公司押運銀洋之錢茂安被匪擊斃 
　　滬寗車站對面界路大通轉運公司於昨午十二時半雇陳明生之小車裝現洋兩箱計共一萬元運往後馬路福源錢莊經過北河南路小菜塲附近突有盜匪三人從該處三百八十六號門牌馬棚門首所停之汽車内躍下出示手槍嚇禁聲張當將現洋一箱挾而登車該公司所派押運人錢茂安奮不顧身亦躍上車欲將洋箱奪轉於是互相攫奪現洋都從箱内漏出而盜匪遂即開槍彈中錢之腰部受傷倒地該盜乃開車而遁然箱中之洋有一百五十九元係漏在汽車内致亦爲盜所有迨巡街捕聞警趕來盜巳無蹤遂將傷者車往捕房捕頭命送醫院但錢因受傷過重未及一小時而斃屍體現巳舁往驗屍所候今日報請公共公廨相驗一面稟請麥總巡通飭各捕房跴緝贓盜矣 
　　文滙云今日午間海寗路北河南路轉角處忽有持械盜匪圖刼自火車站運往華人錢店之現洋案發生數分鐘間秩序大亂幸在白晝洋箱未被刼去然押運人因圖抵抗被盜開槍擊傷甚重遂致演成慘劇此案發生約在午後半點鐘許適在租界繁盛區域往來絡繹之時故途人大爲騷亂此事起原蓋因某華商轉運公司每日恒用小車裝載银洋運赴各處爲本埠某匪黨所偵知遂起意圖刦此次若如普通刦案事主一受手槍威脅不復抵抗彼等當可刦得巨贓安享數月矣當下午半點鐘時有盜匪三人乘一黑色汽車至兩路交點處下車留司機者在車守候按運銀小車恒於午後卽自車站出發且距出事地點甚近故盜黨下車後卽見裝銀小車已近卽上前刦取一洋箱此箱例裝五千元押運人出而抵抗一盜見勢不佳立取手槍對準押運人開放彈自體之右邊貫入穿出左邊受傷甚重立卽倒地但盜黨知槍聲一出巳不及搬運重大銀箱隨卽躍上汽車南向蘇州河方面駛去行人於汽車形式雖略可彷彿而其號數則不能明確指出現料其大約係在汽車行租賃開車者戴一便帽至貨物在爭持時雖有一洋箱破裂但漏出甚少故損失甚微受傷人送入醫院後在下午三點鐘前卽行氣絶現悉盜匪此次如能刦成損失必鉅全車共裝洋箱五只盜黨圖刦者尙係價值最少者内有一只係裝鈔票全數共一萬元盜如權銀箱之輕重亦將被其刦去今則損失全數不過一百五十元左右按租界内昨日一日中共有盜案三起刦去現洋二百餘元及金銀珠寳等飾物一爲北四川路一千六百三十六號門牌某押店夜間被持械盜匪二人刦去現洋九十元及表耳圈金戒等店夥皆被綁並有濕棉塞口一爲福建路四百十六號亦一押店盜匪共有數人由兩人持械刦去現洋三十五元及貴重寳石等一爲四盜刦一宜昌路外之華船搜去現洋一百五十元及珍飾等事主因圖抗抵腹背受傷聞今日捕房已獲嫌疑犯一人 
　　星報云捕房對於北河南路盜刼銀箱案甚覺棘手因盜等所乘汽車之執照號數傳者不一其詞某華人謂在蓬路與北河南路轉角處見車之號數爲三二一但經捕房調查後知係虚妄現料車上執照數目字其一或經掩没或曾裝用假執照該汽車夫當盜等行刼之際守候車中身無號衣據路人云頭戴黑帽按北河南該地點無站崗巡捕 
[費信惇述禮明控美按察使案]  
　　星報云據昨日乘毫雪邦號來滬之費信惇律師稱禮明律師在華盛頓控告美國駐華按察使羅平傑氏濫用職權一案其判决日在盼望中羅氏可望昭雪費律師親見美司法部研究此案且卽四五十證人中之一司法部於去年九十月中研訊此案禮明律師親自蒞庭羅氏亦蒞庭自行辯護所傳證人共有四五十人之多聞禮明律師今巳在回滬途中羅氏尙留滯華盛頓待判决後再行啓程此案由一美國副檢事審問俟各項證據完齊後另由一副檢事審查目下更由檢事長研訊至其進行若何或能從此判决抑須再經國務總理之審問則不敢斷定此案如無意外變端羅氏可望昭雪費氏且言駐華盛頓時曾謁見哈定總統陳明上海待審之案甚多羅按察使未便久離任所哈定總統允設法使此案早日定讞又禮明律師曾向舊金山第九巡游上訴裁判所上訴在滬被判藐視法庭監禁六個月之寃屈此案曾於二月二十三日開審亦未定讞 
[華商紗廠聯合會常年大會紀]  
　　華商紗廠聯合會前日（星期日）下午三時舉行第五屆常年大會共到天津·武昌·無錫·杭州·鄭州·九江·蕪湖及本埠二十六廠代表當公推徐靜仁君爲主席先由主席致開會詞次書記報告上年度經過情形及决算案次植棉委員長報告植棉情形並由該會委託代辦植棉之東南大學農科鄒秉文·過探先·孫玉書諸君出席報告植棉之推廣改良事業並陳述本年度進行計劃當經公决以該會每年津貼洋二萬元旣尙慮不敷今後各塲所植之棉其售得之欵亦撥歸該校以資津助次討論第五年度預算案修正一條通過次討論董事會提議案一件又天津棉業公會提議案三件分别交委員會討論次改選正副會長及董事由全體到會代表議决前任正會長張嗇公副會長聶雲臺君本屆請繼續連任不必改選又董事名額原定九人現新廠加多應加二人選舉結果爲榮宗敬劉柏森·趙聘卿·徐靜仁薛文泰·楊翰西·曹秉權·吳麟書·穆藕初·穆抒齋·徐榮廷·諸君·均當選爲董事又次多數爲高懿丞·鄭培之二君應爲候補董事時已七時當在會聚餐而散 
[上海婦女會開會紀]  
　　上海婦女會昨日四時半假本館三層樓開會到者除會員外又有來賓數西人會長朱庭祺夫人主席先議决會務數事後請西人勾突女醫士略說數言（原係石美玉醫士演講兒童之幸福）勾醫士曰彼爲實行者非演說家前在歐美各國研究腦系神經系學有十數年之久云云會塲中列有周淑靜女士之西洋畫揚雪玖女士之中國畫各數幀西賓見之均贊美不置散會巳六時許矣 
[中華德醫學會歡迎尉博士紀]  
　　本月二十五日星期六下午七時中華德醫學會由值月理事汪寳箴醫生召集在大東旅社開三月份常會請同德醫學專門學校内科敎授布美博士講演鐡勃固靈ＴＵＢＥＲＣＵＬＩＮ對於癆症之療治作用將病理藥性用法等項提綱挈領闡發詳盡是日并歡迎德國尉禮賢哲學博士請黃任之袁觀瀾沈信卿深商耆等作陪尉博士博覽中國經史子集操華語甚熟即席由德醫學會請其演講 
 
 

Page 15

 
 
八百文兌換每元一千六百零二文私版充斥於市商會無法遏止百物惟有步漲影響市面不小也 
　　銀拆昨日上下午均爲二錢七分因舊曆月底之故商業各有用途銀行有華商顔料解欵數十萬匯豐收欵九十萬而麥加利花旗友華等各銀行收欵四十萬中國銀行做出活期押欵四十萬息七兩是以銀行拆息下午巳小祇一錢二分云 
[昨日之棉花市况]  
　　昨日棉花市面印棉美棉來電均跌而花市仍甚堅硬各紗廠以目下通太等花缺少前之未購有印棉者觀察花價一時難小不得不求之於印花間亦有買陜西漢口鄭州等花以補不足昨有人自河南鄭州來據稱一星期前鄭州陜西花價祇二十七兩二三錢連日有天津漢口等紗廠花行來鄭放莊收買一時放盤漲至三十兩據是以觀嗣後陳花終至不繼花價定必大漲也 
[友華銀行滙市報告]  
　　昨日友華銀行滙市報告云星期六倫敦大條銀價近遠期俱縮二五紐约銀價縮至六角四分七五倫敦紐約間匯價爲四元三角八分半今日此間各國匯價僅日金升至六十八元佛郎升至七百八十餘均未動開盤時市况不定其後續漸見硬早晨英鎊成交價三月份三先令三便士半四月份三先令三便士三七五其後英鎊售開價三月份三先令三便士六二五四月份三先令三便士半五六月份三先令三便士三七五美金售開價三月份七十二元五角四月份七十二元二角半五六月份七十二元一角二分半今日成交仍稀星期六倫敦市場印度有少數現銀售出倫敦與紐約市况俱堅定 
[椿萱里火災慘紀] 燒死兩人燒傷一人 
　　美租界靶子路椿萱里三百三十八號門牌粤人梁福文家於前日忽然失愼冒穿屋頂其時風勢甚緊致同居之五十四歲粤人梁書晉及七十二歲之老嫗不及奔跑竟致葬身火窟又跌傷婦人梁陳氏一口火遂延燒左右居鄰共焚去房屋六幢計殃及三百三十六號三百三十七號三百三十九號三百四十號三百四十九號又被火略焚之屋計三百三十號起至三百坧十四號止當由救火隊員驅車至塲灌熄並經捕房飭探將傷婦梁陳氏車送廣濟醫院醫治一面將焚斃之梁書晉男女二尸體車入斐倫路騐尸所昨由該管捕房捕頭稟請公廨中西官以尸屬不願檢騐求請免予檢騐等詞中西官准如所請着尸屬備棺收殮矣 
[催促滬杭路改良橋梁之答覆]  
　　滬杭甬鐡路局前據浙省嘉興紳民之請求以鐡路橋樑涵洞有妨水利應即改良以利農田等情當於上年冬呈請交通部核覆在案現經浙江省長公署催促前來特於昨日專電答復其文略云查此案前奉交通部指令飭局先擬籌欵辦法再行呈復核辦當以路欵支絀實無餘欵可籌惟現奉部令於本年四月二十一日起各路仍須附收賑欵可否即以此項收入撥充造橋經費以工代賑而弭水患請示祗遵等情呈覆在案一俟奉部覆准自當遵辦謹先電復云云 
[滬杭路加開上龍區間車取銷]  
　　滬杭甬路局近以龍華香汛期内乘客往返異常擁擠故於前日（二十六）下午五時二十五分加開上龍區間車一次以載搭客已誌本報茲悉該路車務總管因來去之各車輛時間之關係特於昨日（二十七）通告前日所定上龍區間車取銷於昨日（二十七）起下午五時二十五分獨放單龍頭前赴龍華候接杭來日班貨車所有香汛乘客如遇衆多時由上海南站臨時酌開專車云 
[莫干山鐡路旅館開幕有期]  
　　滬杭甬鐡路現爲便利乘客前赴莫干山游玩起見特將行車時刻畧爲改訂俾與拱宸三橋埠汽船啣接該路駐山辦事員現已派定吳寳山專司山上鐡路旅館招待事宜連日着手預備業巳就緖准於四月八日正式開幕並聞交通部鑒於該山上年營業之失敗特派專員督同辦理云 
[煤炭業公請免加棧租]  
　　本埠煤炭總公所等昨致各棧函云招商局棧招商局華棧招商局中棧招商局北棧黄浦棧南滿州鐡路公司新大阪大阪公司三井棧開平棧公記棧滙山棧海洋社寳隆棧大倉棧三菱棧董家渡中棧三菱洋行漢冶萍棧大來棧大來洋行董家　南北棧壳件洋行華順棧均鑒謹啓者頃據敝同業報告前接貴棧大函以本年一月一日起所棧新舊各貨碼頭上下力及棧租一律增加等因查敝業營業不振皆因外繳逐漸加增成本旣高推銷非易况棧租一項數年來增加數次業巳達最高限度若再有加無己則敝業固屬不支而貴棧亦恐因棧租過昻漸受影響近來滬上各煤號已不敢多運煤觔來滬存儲來源旣稀貴棧收入亦恐因之而减是煤業與貴棧均蒙不利務懇俯鑒下忱不特免去增加且將碼頭費上下力每噸均以四錢半計算棧租每噸按月六分計算貨上棧後一個月起租務乞俯准所請以紓商困實紉公誼專肅奉達佇候賜示敬請大安煤炭總公所·煤業公會·湧記煤號·裕昌煤號·敦大煤號·榮昌煤號·信昌煤號·信義公煤號·泰記煤號·協成興煤號·元一煤號·寳興長煤號·森茂煤號·宏昌煤號·源豐順煤號·協昌泰煤號·泰茂昌煤號·同和煤號·成泰煤號·立大煤號·汪萬利煤號·怡昌煤號·元大煤號·瑞大煤號·義昌煤號·厚德煤號·人和煤號·楊昇泰煤號·永昌煤號·恒大成煤號·仁記煤號·聚順煤號·同益煤號·怡成煤號·甡義煤號·煃太煤號·震大煤號·公泰煤號·乾泰煤號·復生煤號·捷成煤號·寳昌祥煤號·三和新煤號·中興煤鑛公司·賈汪煤鑛公司·福中煤鑛公司·井陘煤鑛公司·長興煤鑛公司·升和煤號·甡泰煤號·同啓 
[浦東電氣公司呈交通部文] 反對華商電氣公司接通水線 
　　上海華商電氣公司擬接通浦底電線供給周家渡和興鐡廠用電事爲浦東電氣公司經理童世亨反對等情己見報端茲錄童世亨等呈請交通部原文如下呈爲上海華商電氣公司經理陸伯鴻朦請安設浦江水底電線有碍敝公司營業主權請求咨商松滬護軍使特飭該公司暫緩動工先與敝公司磋商接電事竊敝公司在上海縣浦東地方經營電燈電力事業曾於民國八年一月呈奉大部核准立案其時華商電氣公司經理陸伯鴻亦曾電部請辦奉大部批示函電均悉查浦東電氣公司業經童世亨等呈報江蘇省長轉咨本部核辦當以所報各件與現行條例尙屬相符准予立案並分咨農商部江蘇省長查照在案該公司從前未經呈部有案所請各節應毋庸議此批等因是華商電氣公司巳無權在浦東供給電氣彰彰明甚乃閱本年二月十六日各報本埠新聞忽載陸伯鴻等在浦東周家渡股開和興鋼鐡廠機器所用電氣議由華商電氣公司供給以地隔浦江必須通過水底電線故特具呈松滬護軍使署請爲備案等情同月二十六日復載松滬軍使署令上海防守司令原文内開據上海華商電氣公司經理陸伯鴻呈稱竊查浦東和興鋼鐡廠以化鍊鋼鐡須用電流擬向敝公司訂立合同購電應用其線路由江南造船所東面江邊碼頭通至對岸周家渡和興碼頭安設水底電線以輸電流當派工程師測勘江面估計工程與水道行舟均無妨碍查和興化鍊鋼鐡係屬提倡實業爲上海第一開始之工廠其購用電流專爲煉鋼之用而敝公司亦爲扶助實業起見不得不勉爲維持惟該處因在軍事範圍以内爲特呈請鈞署俯念事關實業惟予備案俾可施工等情查該處安設水綫供給電流旣據稱與水道行舟均無妨礙自可照准以維實業除批示外令仰轉飭查照等因具見護軍使扶助實業之盛意欽佩莫名惟事關電氣事業按照取締條例應先呈請大部核准備案方能動工興築現查該公司呈報軍署原文並無大部核准字樣顯見陸伯鴻有心朦混可異一也浦東上海縣境爲敝公司營業區域自呈報工竣以來已蒙大部派員檢查妥洽准給執照爲憑現在南段桿綫己抵白蓮涇口距周家渡極近洋棧如太古大來三井亞細亞等均各自停機器請敝公司接綫通電近且有平安船廠合衆機器廠等商請敝公司輸送晝電以供轉運馬達之用正在動工預備和興鋼鐡廠果需電力儘可就近商由敝公司設法供給何必自費鉅資擅與華商電氣公司訂立合同安設水綫以破壞敝公司營業區域可異二也如謂南市華商電氣公司與浦東和興鋼鐡廠同係陸伯鴻一人經理故不妨接用該公司之電汽以免利權之外溢則請易地以思世亨等如在南市開設工廠亦由浦東放綫自接該公司能否默無一言且浦東與租界一水相隔隨處可以接通水底電綫前年浦東日華紗廠隆茂洋行太古公司等均曾商請租界工部局接綫通電經敝公司交涉力阻始克保全主權集股自辦今如默許華商電汽公司安設水綫接至浦東地面破壞敝公司營業區域此端一開恐將來洋商廠棧相率商請租界工部局接綫通電敝公司亦將無以應付瀋籬一撤主權盡失敝公司固屬不幸即爲華商電汽公司計自作戎首貽人口實亦豈能獨保主權不許外界電汽之入其境内乎應請大部按照電氣事業取締條例規定各節咨商松滬護軍使署轉飭該公司經理陸伯鴻暫緩動工先與敝公司磋商接電辦法並劃淸兩公司營業區域各以浦江爲界咨明松滬護軍使備案以杜糾轕而免紛爭實爲德便 
[附捐改征爲募之縣商會催欵]  
　　上海縣商會昨致各業認稅商代表函云逕啓者附加改征爲募一案本會前發通告以全稅十之一半稅與免稅十之二分别填列數額請先墊解過會並訂陰曆二月二十日爲期等因計邀公鑒乃約期旣過交欵到會者僅居少數而認商方面間有以時艱業困繳不及額爲請者本會豈好爲其難再將不得已緣由分别如下本案改征爲募計在衼除流弊涓滴濟賑一也赴京代表曾向當局表示滬商特性寗爲義動自由勸募可冀優勝等語二也本省災荒關係切近不涉貨稅範圍各行商且勸一體輸助確與貨稅有關者尤應先其所急三也更有進者此案譬如未經取消仍由稅所辦理一成二成之加額恐亦無法通融綜上各點繼續催請務祈台端轉勸同人查照前列標準在陰曆三月初五日以内依額墊解俾濟急需而宏義舉災黎幸甚本會幸甚至如何募集歸墊之處不妨就蘇振名義由各業商各自爲計合併陳及 
[西門菜塲遷移後之商舖呈文] 請變通辦理 
　　西門外萬生橋一帶各商舖因工巡捐局在肇周路新建小菜塲並令各小販遷往新菜場設攤售菜後一般居民頗感不便甚有乘坐電車往北市購菜者以致該處市面頓形冷落影響商業實非淺鮮故由該處各商舖於前日在西區商業聯合會議决聯名蓋章分别具呈工巡捐局松滬護軍使請求變通辦法以維商業茲錄該商等公呈護軍使署原文如下呈爲菜市遠徙商業零落叩請飭屬變通俾資維持事竊商等設肆於西門一帶均歷有年所素來營業全賴菜市蓋葷素菜攤擺設馬路兩旁居戶前來購求商店同獲利市故凡設肆於西門一帶者大都發售油酒南貨魚肉烟紙及食物之商舖乃自小販奉令遷往工巡捐局在肇周路所建之菜場後西門商市頓時冷落營業較前有損十分之三四而小販之往菜塲者亦因購者不多大遭虧蝕良因該菜塲距市過遠居戶均避遠就近非往西門城中之虹橋即往小北門内之九畝地而小販均屬生計維艱之輩一朝輟業即無餘糧以故迭來與商等籌商欲在商等所設之舖内就櫃旁餘地及舖前不礙交通之處安設攤基商等以彼此實有同病相憐之苦况故均願從其所請庶幾於自己營業上亦可略圖補救蓋在工巡捐局利便交通固屬要政惟小民生計亦應懇請維護以英租界菜塲偏建而於五福弄寗興街兩處菜市至今權宜不加取締者亦念小販之苦體恤生計也際此米珠薪桂房價迭增何堪維持故敢除另行呈請工巡捐局外不揣冒昧再行聯合環叩鈞座訓令工巡捐局准予小販等在商等舖内及不礙交通之處安設攤基不加取締以維生計而蘇商困不勝戴德之至謹呈（呈工巡捐局文詞意相同從略） 
[華洋義振會消息]  
　　華洋義振會前推定陸伯鴻君赴徐州一帶調查災况陸君於三月二十日起程該會昨接陸君自徐州來電云養電敬悉今晨由徐州赴碭山實地調查見官紳合辦及敎會辦理之留養災孩數達千名大都面黃股瘦據敎士及地方官紳面告調查碭山周圍無糧可購人民掘草根剝樹皮甚有割取麥苗以充飢餓每日各鄉餓斃乞人向善堂報告收殮者日有四五起災情奇重慘不忍聞此間華洋義振分會業已成立組織完備專此電聞云云又華洋義振會前向西貢訂購振米二千噸已由法國郵船裝運到滬該郵船今日進口後即開往浦口卸貨回滬時經過鎭江即將二千噸振米卸交鎭江義振會收存再行支配分别撥運云 
[華婦開汽車碾斃華婦] 遲速問題撫恤一百五十元 
　　住居滙山路二十二號門牌之少婦聶璐德前日下午三時五十五分鐘與其友英國婦人愛佛司卡同乘汽車聶氏自行司機經過楊樹浦揚州路華盛路轉角將江北貧婦王周氏撞倒轉入車底碾傷經四百九十八號西捕查見將傷者送醫院醫治不及施救而斃即以車載入斐倫路騐尸所報請英公廨關讞員於昨午會同英包副領事蒞所騐明尸體升座公位先由四百九十八號西捕稟稱汽車駛至該處曾鳴汽笛其時路上有七八人聞聲分向東西兩邊而跑死者係最後之人先係向東嗣忽欲折轉向西遂被車之前輪撞倒身體滾入車底開車者係一中國婦人（即聶璐德）雖開行甚緩似鮮有開車經騐者其開車照會係學習時間之照會若該處馬路在學習時亦可開車繼由尸夫黄老虎投稱死者係我之妻現年四十六歲在紗廠作工爲活昨係出外賣菜被汽車撞死我得信往醫院察視已經氣絶云云又由英婦愛佛司卡證明伊坐在車内該車行駛甚緩死者係被車之右輪撞倒等詞又由與死者同行之婦人陸黄氏邱秦氏證稱我等與死者共三人在揚州路旁行走及聞喇叭聲我等即穿過馬路而死者則未穿過站於轉角處前面爲一河浜汽車開行甚速我等一轉眼間死者已被撞入車底云云質之聶璐德供稱伊因見有七八人奔跑即將車避讓死者已經跑過而又復轉故我趨避不及我開車已有數次云云中西官得供磋商之下判曰騐訊各見證供稱死者橫過馬路不及避讓以致撞倒身死即着尸夫領尸棺殮查死者係屬貧人應由車主撫恤洋一百五十元判畢關君命黃老虎至案諭明業經着車主撫恤爾可具結領尸至被告開車並不見快巳由證人證明黃聞諭答稱我年巳老而家有子女三人此後誰人撫養恤金不願收領最好讓我亦臥於路上再由其汽車將我一併碾斃旋由與黃同來之人向之勸慰而黃始肯具結云 
[金陵大學同學會滬分會消息]  
　　本埠金陵大學同學分會由職員毛祝三譚蓉甫盧士銘王煥章於二十五號晚間假小有天開聚餐會歡迎南京同學總會會長謝家聲皆由滬分會會長許秋颿介紹並請謝君演說略謂此次鄙人來滬專爲募捐建築同學會所於寗現承各處同學會慨捐之數巳達三萬尙少兩萬希望衆會友熱心贊助云云當場許君即踴躍擔任二千元以資提倡其餘或千元或數百元不等直至十時賓主始盡歡而散 
[學界類纂]  
　　三育之辯論足球與平民敎育三育大學文學研究會之演說系前晚招休開會黄植庭主席吹簫唱詩張錫信劉啓承演說彌摩西英文講演鄒尋波國語繙譯李廣仁黃習鵬辯論（題係中國現今平民敎育較專門敎育更爲緊要）吳監學少修評論謂雙方理由皆足難判勝負足球隊與商務書館發行所足球隊屢次比賽已成老友昨日（二十六）上午雙方踐約復賽於三育操場觀者環堵先由該校附屬高小之足球隊與商務第二隊比賽結果一與○之比後該校第一隊與商務第一隊始入塲開比雙方奮勇異常結果三與二之比兩次之勝均歸三育靑年團爲推廣平民敎育起見自設立平民學校一所於眉州路學生三十餘名敎員由該校師範部主任夏威爾自師範生中輪派二十六日因星期之暇特招學生到該校操塲游戲並參觀足球比賽以引起兒童注重體育之感情施以相當之訓練聞該國不久將添辦第二平民學校果爾則附近居民獲益當不淺也 
　　同義旅行崑山日昨二十六日法租界貝禘鏖路同義公學專修曁高小學生三十餘人均衣制服舉行春季旅行藉以開拓胸懷增進閱歷是日上午七時許校長陸良政率諸生抵滬寗車站購票登車迄邐而西約一時二十餘分至崑山站下車循道北行進城登山徧游諸嶺見山石潔白可愛校長命學生囊歸以作益供游畢緩步下山入公共體育場賞花玩景以飽眼福小憇片時即作臨時體操攝全體小影又復參觀各校至下午六時始盡興而返乘車回校己鐘鳴六下矣 
　　靑夜選委員職員閘北三畏里靑夜義校昨日上午十時在本校召集本届當選委員公推任矜蘋君主席主席致詞後繼即選舉委員會及學校職員茲將當選者姓名分列如下委員長任矜蘋書記陶笑舫司庫陳勇三校長孫道勝敎務長姜維良學監蔣夢芸顧馥棠書記余昻霄會計卞毓英庶務蘇守恒林樂生最後又推陶笑舫余昻霄爲委員會起草員至十二時散會 
　　旅滬安徽公學之宴商敎務法界打鐡浜安徽公學由旅滬皖人李振亞君創辦定於陽曆三月三十日開學昨日李振亞校長假座四馬路倚虹樓宴請敎職員胡樸安·陳去病·彭素民·施方白·黃觀子·趙藴安·趙俶民·田寄筆·江鏡天·喻育之·胡起然·廖伯焜·童禹君·黄麗生·金鳴岐·沈翠月·及贊助人凌蕉安··朱劍霞王立明·陳琢如·張拱辰·榮渭陽等三十餘人並即席會商敎務以備實行上課聞各科尙有餘額云 
　　美專校之同樂會本埠西門美術專門學校校友會昨日（星期日）舉行會員同樂會秩序自下午三時至四時半爲敎職員及同學之演講晚間六時至十二時爲餘興所演各種新劇均極佳妙 
[各大學接受銀盾賽排球]  
　　前四川瀘江航運公司送出銀盾一座委復旦大學體育會邀集各學校排球隊互相比賽以示提倡一節業巳由中國公學聖約翰大學英華書館滬江大學復旦大學派出代表於二十五號兩時在徐家滙復旦中學部議决接受該奬品並定初次比賽日期如下四月十號三時滬江與聖約翰賽地點滬江四月十一號三時英華與復旦賽地點徐家滙復旦四月十九號三時英華與復旦賽後勝者與中國公學賽地點未定 
[火神廟之流動敎育館]  
　　本埠少年宣講團流動敎育館昨日（二十六日）派管理員王溶水鄭鎭昌欲劍塵陳賢本汪龍超甘梅嶺呂時新等携帶各物往本埠大東門内火神廟舉行將理科軍事等畫三十餘福懸掛兩廊復在中庭廣場設書籍玩具醫藥博物四部佈置裕如自三時起六時止參觀者五百八十餘人各部陳列均由管理員詳講聽者莫不感悟俱嘆爲開通知識之利器閉幕後復由各員合唱勸世歌曲以娱來賓該管理員等於畢後往也是園上海縣立通俗敎育館參觀以資借鐘該館回團已七時矣 
[南市六中校聯合運動會預誌]  
　　日期五月六號舉定委辦着手進行 
　　南市六中校聯合運動會初由淸心及一商發起旋得民立職業浦東二師四校之贊同於上星期六各派代表聚議於第一商業公决於陽曆五月六號假公共體育場舉行計出席者有（民立）吳志靑徐藥（一商）邵召南龔楠（淸心）張石鹿邵布文（職業）張壽仁王岳（浦東）任應千魏本廉（二師）楊肖梅吳楨基周明誠等十三人業已派定代表着手進行而各校亦亟作充分之預備以博最後之勝利云 
[十人團之褒榮會]  
　　南陽橋中華救國十人團聯合會昨晚開道路建設協會河南隊徵求支隊褒榮會首由隊長唐豪致辭略謂路政之良窳一國之工商文化胥受其影響故建設中國之路政即所以建設中國之工商文化云云次總部參謀余鵬董天爵邱稼禾朱昌利諸君各有演說大意謂建設道路是國民應負之責任現在協會徵求所得之成績不可認爲成功以後進行尙須各隊員盡個人能力贊助維護末總隊長任矜蘋授紀念品參謀徐立祥董天爵君贈全體隊員錦匾一架協會贈隊長唐豪君金章一枝該支隊個人分數最多之張菊生君得銀盾一具分數次多之兪靑萍朱昌利二君各得鏡匾一架授畢茶點散會 
[三北同鄉會遷移訊]  
　　勞合路寗波三北旅滬同鄉會去歲由陳邦瑞虞洽卿君等發起組織迄今入會者巳達八千餘人而陸續索填入會願書者仍甚踴躍預料將來會員之數必可超過萬人茲以該會所賃寗波里房星會塲狹隘不敷召集大會之用特租牯嶺路三十號街屋爲會所定本月底遷入所有一切會務自四月一日起均在該處辦理云 
[豐盛公司股東會紀]  
　　豐盛實業公司開幕以來營業甚爲發達本月二十六日下午三時假寗波同鄉會開第一屆股東常會到會股東數十人股權共達七千餘權占全數三分之二以上主席盛澤承君報告十年度營業狀况及决算書分配餘利書均通過又因董事中四人辭職投票補選以任筱珊曾鎔圃李樹農黃翊昌四君當選又監事任滿改選以宋子文孫景揚姬覺彌三君當選末議修改章程間有商酌旋即一致通過六時散會 
[汽車撞傷小孩頭額]  
 
小菜行至半途遭汽車夫楊阿才所駕之七百零四號汽車將連弟撞傷頭額由警拘送二區警署轉送地檢廳下午經檢察官提訊之下以連弟所傷無碍當庭判楊罰洋四元交給該氏領去作爲醫傷之費兩造俱各遵諭而去 
　　尙有本埠新聞等轉入後頁 
雜評二 
[索財閥之頭（旡用）]  
　　金錢萬能爲當世不刋之論故小有才者莫不夤緣奔競於財政一途以養成其財閥之資格財閥成矣金錢使得鬼推磨左之右之無所往而不可雖耀武揚威之軍閥亦不能不仰給於財閥財閥亦足以自豪矣 
　　乃罪惡貫盈天命誅之秘密重印之公債竟爲國民推舉之查債代表摘奸發伏而號碼重複數目難稽彼顔厚口簧之財閥何不出其頭露其面以與查債委員抗辯爲國民代表解答果無弊竇又奚足懼而藏其頭遁其形何爲哉 
　　國民代表旣摘其奸而發其伏矣繼自今積極進行爲系統的運動澈底的淸查先索財閥之頭責以說明發行公債之經過與夫重印公債之原由不得則更索財閥之頭拔劍快斬以謝天下爲侵占國帑妨害債信者戒 
 
 

Page 16

 
 
本埠新聞二 
[汽車又傷四人]  
　　昨日上午有江北人謝立會經過浙江路被某號汽車撞倒碾傷腿足等處頗重由老閘捕房六百五十五號華捕瞥見前來抄錄該汽車號碼另雇人力車送受傷人往仁濟醫院醫治一面稟報捕頭核辦　又昨晚八時許本地人宋堂構在北京路行走遭某號汽車撞傷腰部跌倒於地當被老巡捕房華捕一百零二號瞥見前來將汽車號碼抄錄另雇黄包車送宋堂構至仁濟醫院醫治又河南路天后宮橋塊昨晚九句餘鐘有四千零九十七號汽車駛過撞倒寗波人張新羊跌破頭顱血流不止時被老巡捕房一千二百零三號華捕前來押令該汽車載送受傷人往仁濟醫院醫治旋帶汽車夫入捕房稟請捕頭發落又有十七歲女子林阿鐘於昨晚九時半行經北四川路被一千五百三十六號汽車撞跌頭腦受傷甚重當經五百十二號印捕押令汽車載送受傷少女往廣仁醫院醫治即持傷狀單帶該汽車夫入捕房稟候捕頭核辦 
[汽車碾斷小孩脚骨] 罰五元賠二十元 
　　汽車夫林寳卿日前駕車至法新租界南陽橋司機不愼致將江北人朱招振家之六歲小孩撞倒碾傷脚骨血流如注當爲巡街捕查見抄錄號碼將該孩車送醫院醫治昨日傳至法公堂請究先由原告朱招振稱是日民人目見兒子在街沿畔遊玩林之汽車由西朝東開駛快車且不揑喇叭致兒子不及避讓被撞倒地今脚骨已經折斷尙在醫院未曾痊愈請求訊究林寳卿供民人駛機甚緩實係該孩從橫路衝出致肇此禍求宥中西讞員判林罰洋五元充公外再賠償原告損失洋二十元醫費亦歸林負擔 
[煙兌業衆和社之新幹事]  
　　滬城烟兌同業因欲統一行情整頓兌價現擬組織衆和社以便聯絡起見曾於日前假東北城商業聯合會内開籌備會並推舉各路幹事以便着手進行等情曾誌昨報茲悉當日推舉之幹事爲德和祥·甡和祥·九大·協泰豐·永成·永利·老恒泰·鼎泰祥·裕和祥·福來祥·德興祥·仁昌祥·勝昌·聚泰·長昌等十五家查以上店舖皆係多年老店於同業中素有聲望者現在正由各路幹事分投商勸同行入會聞近數日來烟兌業之願加入者已紛紛不絶云 
[上海交易所消息]  
　　上海證劵物品交易所昨日揭示五則如下（一）本所證劵部於今日後市照常交易業於五五○號揭示在案但中易股麵粉交易所股暫停新交易（二）本所第二十九號經紀人己受違約處分按照營業細則第九十二條應指定他經紀人代爲了結其現存買賣茲經本所商同公會指定第一號經紀人代爲了結之（三）三月期定期買賣定於三十日交割二十九日起停止定期買賣（四）定期買賣之期限四月一日起更改如左證劵四月期至五月期棉紗四月期至九月期棉花同上大連豆四月期至六月期河南豆同上本廠豆油同上豆餅四月期至五月期芝蔴四月期至五月期（五）四月一日起棉紗等級表施行期限改定四月期起至九月期止棉花等級表同 
[中外交易所控案之提訊]  
　　劉植顧易奎前延達商律師在法公堂控中外證劵物品交易所經理汪幼安詐欺取財一案昨又提訊原告祗有劉植到案先由原告律師達商稱今兩原告係代表各股東具控汪幼安許欺取財今有各股東委託書呈鑒被告開中外證劵物品交易所時中外信託公司共撥銀五十二萬數千元現被汪私行呑没三十餘萬元均有證據可證被告逖百克巴和兩律師聲稱原告何以祗有一人到况此案案祇兩人控訴並無有全體股東之事中西官判汪還押着原告律師詳細補詞到案再行核奪又前日所紀中外證劵物品交易所經法公堂發封已久現定期二十九日啓封拍賣生財等語茲接中外信託公司來函謂該交易所自上年營業失敗後並未發封亦無定期拍賣之事云 
[拍賣交易所生財]  
　　法租界黃浦灘中外貨幣交易所曾由理事會議决解散稟准公廨發封保管在案昨日（二十七日）爲拍賣生財之期上午十時許捕房派華探目程子卿包探張金泉嚴順生等將該所啓並將生財物件點檢大小三百二十一件經由法商三發公司當衆拍賣共得價銀四千兩左右聞此項銀兩業巳繳存公堂候核又天主堂街上海煤業交易所曾由該所理事長謝衡牕召集全體股東開會議决解散亦由公堂發封保管在案聞該所一切生財器具業己訂定於本月二十八日（即今日）上午十時託瑞和洋行經辦當衆拍賣云 
[艾家墳鎭火災紀]  
　　浦東陸里橋南首艾家墳鎭前日（二十六）上午十一時曹大毛豆腐店猪欄内死灰復燃致肇焚如延燒比鄰義成油酒米店沈桂生軋花廠沈和尙沈友生及阿毛秋生等居家舖戶二十餘家燬屋四十八間幾及全鎭之半其間以義成油酒米店損失最巨 
[火燒蠟燭棧再誌]  
　　滬南大東門外吳家衖毛裕源燭店所賃附近寳善里十三號門牌屋内之棧房於陰曆上月二十七日下午失愼燬去該棧樓房四五幢第一區警察署查明該棧保有火險二千兩特傳該店執事李蕚三到署略詰起火原因然後申解警廳司法科由劉科長帶案審問供稱該棧堆貨甚鉅此次之火何從發生實出不知等語當飭交妥保保出候查明起火眞相再行照章科罰 
[義振副劵之大奬號碼]  
　　昨日爲第十五次義振有奬副劵之開奬期午前假新北門外民國路河南奬券總局内舉行茲將五大奬號碼及經銷各票號錄下頭奬一萬七千九百十二號本埠善中二奬九百五十九號京兆安記三奬二萬四千一百八十八號本埠廣萬源四奬七千八百六十九號北京正通號又四奬一萬三千三百八十四號本埠飛來福五奬一萬六千九百零六號本埠有利源又五獎二萬八千六百七十六號東三省分所又五獎三萬一千九百零九號東三省分所 
[英副領回國與陪審]  
　　駐滬英副領事赫經生君請假一年回國業於前日首途所遺公共公廨陪審一席由代理英總領事康斯定委派副領事米特氏接替昨日星期一輪應英領堂期米副領事於九時半蒞廨陪審矣 
[兩名醫來滬待船放洋]  
　　前中國濟生醫院主任本埠同德醫專敎授德醫孔錫鵬曾志民兩君去冬因籌備赴德事返粤後以海員風潮致阻延數月今兩君已於前日蒞滬現寓南京路德裕里德醫沈雲扉診所内候船放洋云 
[破獲鑄造僞幣之機關]  
　　靜安寺捕房華探目陳雲忠包探曹阿三前日協同西探在胡家木橋三百七十四號屋内私造僞洋機關拿獲張子成婦人朱張氏兩人搜出僞洋三十七元僞四開八十三枚僞八開六十三角連同製造器具等物一併帶入捕房押至昨晨解送公共公廨經中西官研訊屬實判張子成押西牢一年朱張氏華界尙有另案着押候移送閘北警局訊核抄獲之大小僞洋銷燬 
[警廳部屬送緞傘]  
　　淞滬警察廳所屬各區所隊全體長警及警正佐巡官並隊長等特製紅緞大傘八頂於昨午由各長警列隊導以軍樂經警正佐等率同恭送到廳云 
[肇浜路建築電車之由來]  
　　由於各商號之要求反對者亦可以休矣 
　　滬城肇浜路商民反對華商電車公司在肇浜路建築電車於上星期在火神廟開會討論巳紀昨報茲悉該會又查得肇浜路兩旁大小商家反對築路者有八九十家其印刷所及銀樓洋貨店等多家則均贊成築路者而電車公司亦有復函到會略云肇浜路建築電車本公司依據該路兩旁各商號來函要求築造云云是以該會除函復該公司及工巡捐局外業己派人調查矣 
[五盜搜刦一押店]  
　　前晚有盜匪五人突至公共租界福建路四百十六號松泰押店内各出手槍利器嚇禁聲張一盜躍入店内搜刦賬檯抽屜内大小現洋數十元而逸迨該管老閘捕房聞警立飭通班中西包探往拿該盜等巳早携贓遠遁遂向事主詢明各盜年貌服式口音回訴捕頭業己轉稟麥警務長通飭各捕房中西探捕一體留心偵緝矣 
[搶刦船戶之兩盜]  
　　戈登路捕房華探目毛伊文包探劉幹泉昨偕西探協解江北人黃奎發盧阿三至公共公廨第一刑庭稟稱被告兩人昨晚糾黨多人至西蘇州河宜昌路碼頭所泊船上各出手槍利器向船戶陸寳福恐嚇當被搜刦去大小洋一百六十餘元逃逸當時聞警馳往將被告二人拿獲抄出利器及贓洋且事主陸寳福之臀部被盜刀傷請爲訊究中西官得稟判黃盧二人還押候補提人證再行訊究 
[攫押髮人贓並獲]  
　　花衣街留硯胡衕婦人陳楊氏前日午刻率同傭婦張任氏前往倒川弄親戚楊姓家吃喜酒及抵楊姓門首背後忽來匪徒王小山將陳楊氏髮髻上之金押髮一支攫取奔逃該氏大聲喊救由警將王匪人贓追獲押送警區轉解地檢廳究懲 
[白皮湖絲廠内之賭案] 賭徒五十二名 
　　匪司捕房華探目金福壽包探陸連奎侯阿寳王桂亭陳玉山等前晚協同一百四十二號西探往北蘇州路五十四號門牌白皮湖絲廠内捉賭拘獲賭徒五十二名抄出賭具烟具昨晨解送公共公廨請究經李襄讞會同英米副領事訊悉頭家係本地人名王阿五當科王罰金一百元其餘五十二名各罰洋三元一併充公烟賭具均燬 
[藉賭騙洋各押三月]  
　　丁少卿張其海王石甫三人前晚在法租界地方用賭博術騙取鄉人徐順祥李友生兩人洋五百七十八元適爲探目沈德福包探曹福昌偵悉前往將丁等三人拘獲抄出贓洋五百二十元尙少五十八元帶入捕房昨解法公堂請究先由原告李友生徐順祥投訴被騙情形丁等供認騙取銀洋不諱中西讞員判着丁等三人各押西牢一個月外再賠還原告洋五十八元以儆 
[老槍拐賣小狗]  
　　福州人張李氏住閘北天通庵有四歲女名小狗日前有同鄉張王兵偕子玉林及姘夫混名老槍託稱向該處某姓索債央素證之梁阿三介紹借宿張李氏家兩宵前日乘李氏出外洗衣將小狗抱去由李氏表姪趙永連在北車站尋見王氏母子扭控五區據供女孩由老槍抱往李文奎家巳賣往他處云云經杜署長　警提李到案惟老槍在逃研訊之下李供詞推諉轉解司法科奉段科員訊判移送地檢廳究辦 
[相驗路斃男尸]  
　　二十五保十二圖地保顧愼霖昨晨投地檢廳報稱車站路地方廳南首電車路上今晨倒斃無名男屍一具查無家屬請爲相騐下午該廳委郭檢察官毛檢騐員等蒞塲騐得該屍年約三十餘歲身穿元布棉襖内襯藍布夾襖下穿元布夾褲藍色線襪破鞋秃頭委係因病身死並無别故判由堂棺殮該屍身畔遺有小洋二角銅元九枚當票二張命帶回存候屍屬認領 
[路警王公毅向護軍使呼寃]  
　　松滬護軍使署日前據滬寗鐡路巡警王公毅呈稱爲沉寃莫白積弊太深仰懇准予受理澈底查究事竊公毅呈訴滬寗鐡路蘇州車站巡官楊少良違法裁攀以及任用私人呑没贓土一案業奉批開所呈該巡官違法各節係屬普通刑事案件未便受理所請查辦之處應毋庸議此批等因奉此理遵何凟伏思公毅自去歲十一月間充當蘇站護路巡警服務以來恪守警章從無過失不料因認眞辦公致被該巡官憑空誣衊不得已具呈上海總站任局長請予查明昭雪乃迭次呈訴均被捺擱心實難甘且該巡官若預知長官必不深究輒敢先行登報更復肆口誣汚並指本路警務課嚴副科長槐林爲主唆之人後經嚴課長認爲損害名譽欲訴諸法庭又登報道歉載在本埠正月二十一日新聞報情虚屬實已無疑議我軍使坐鎭松滬權握南北威德所加遐邇讋熠凡滬寗杭兩路人員無不在監督糾察之列查該巡官楊少良在職十數年之久并未破獲一案加以任用私人呑没贓土違法溺職已達極點如有虚誣願甘反坐至關路政非僅普通刑事若不查辦不獨公毅個人寃沉海底且積弊太深路政前途何堪設想爲此呈叩軍使准予受理派員澈查飭傳該巡官楊少良到案質訊懲辦以肅路政而雪沉寃等情昨由何使據情咨文路局任局長按欵訊查澈究矣 
[公共公廨訊案彙錄]  
　　昨晨公共公廨民四庭由兪襄讞會同美丁副領事訊理（一）現在廣仁醫院所設學校充當敎習之婦女唐賜寳聲請免予將伊由極恤堂撥入濟良所留養案結果請求不准着唐賜寳仍回江灤愛育學堂一個月内與兩造互商同意辦法再行報告本廨核辦（二）歐陽普明訴桂景鴻王少華將夏布私自售賣案結果着兩造各舉同業公正人各持抵押品夏布並證明上年四月以後最高市價之證據到廨定期訊明再核（三）山東銀行訴梁鳳山不理押欵案結果改期七天飭傳承裕錢莊主人或經理將原抵絲繭契約帶同到案再訊（四）婦人華黄夏香訴其夫華承煜虐待請求離婚案結果改期續訊 
　　又午後民四庭由陸襄讞會同美約副領事訊理（一）錢順利訴陳斌記不理借銀案結果限被告即日付銀五十兩餘三百兩着於三個月内拔淸（二）趙愼齋訴榮叙生不理久洋案參加人傳爾堯延甘維露律師聲請將發封被告之店啓封結果被告榮叙生或參加人傅爾堯倘能交一千元舖保或提供擔保金一千元即將西華德路二百五十三號五十四號之店先行啓封（三）蔣金發訴蔣丫頭等搗毁傢其請追損失案被告延甘維露律師請求減輕交保結果被告等限兩日内交一百元舖保或存洋一百元保出候訊（四）郭晉英訴潘瑞生不理押欵案結果被告屢傳不到應准原告請求缺席判决着被告備齊本利將抵押於原告處之道契即日贖回本案堂費歸被告負擔（五）楊金林延梁棣佺歸訴相才華等不理木料價洋案結果改期續訊 
[誌謝]  
　　大東書局發行之「游戲世界」第十　（　料甚富）「星期」第四　（亦多佳作）均已出版昨承該局各贈一册又道路建設協會惠贈「道路月刊」第一號一册又中華書局贈「國語月刊」第二期一册又承中華民國江蘇童子軍聯合會惠贈童子軍雜誌第八期「自由事隊專號」（内容於自由車之構造修理及隊員組織法言之甚詳圖表亦甚淸晰定價極廉每册八分寄售處商務印書館）書此併謝 
　　更正二十五日報載大來洋行查獲失竊洋松一節茲據大夾洋行來函謂此事不確陳文良並非該行買辦亦無因嫌疑辭歇之事陳曾充該行跑街於三月一號始自行告退云云合爲更正 
來函 
[穆湘瑤來函]  
　　敬啓者各報載有鄙人之北京政局談一則中多傳述失實之處乞　報登入來函門爲禱鄙人與鍾部長談話係友人邀宴於錢幹老處　意遇合且鍾代長祗言已囑楊局長將三次收據呈騐再與岱杉索還云云此項經過事實已於電京銀行公會中詳言之此電已披露於今六號之申報也鄙人曾於三時半赴内務部訪陳司長向科長門房稱大家須四時後乃到並非到財部也實則各部除外交司法外於法　時間内到部别部均須三四時後也　　重要談話不得不據實聲　藉供衆覽穆湘瑤啓三月二十七 
 
 

Page 17

 
 
   
 
 

Page 18

 
 
自由談 
遊記 
[游黃山日記（五）] [  金山高爕吹萬]  
　　十二日晴早發行二十里至大阜有吾蘇潘文勤祖祠規模甚大潘氏原籍皖故建祠在此經大阜過大石橋一所又二十五里至稠木嶺有大香樟一株陰可蔽野大逾十抱殆數千年物也此間諸山大樹甚多不勝紀而此樹尤爲出衆云又十里午刻抵徽州府城自杭州而上六日中行四百七八十里一路山脈連續無相間斷至此始略告一段落黃山三十六峯距此尙有百餘里而遙然試立橋上望之見有山巍然高插雲表者即是也即由東門入城至迎賓旅館憩息中餐約二小時出至胡開文墨肆購墨數錦遂復乘肩輿出西門行十五里至西鄉湖田汪君謙甫家汪君爲歙西富室蘇州亦有商業因與松岑相識此次黃山之游汪君曾與松岑約主其家又爲宋君景澂之親戚余亦隨之往謙甫有堂兄贊勳先生皆一見如舊情意極爲優渥汪氏另有新屋一所初落成名曰半園專讓余等居之是夜遂與松岑景澂耕餘諸君及錫光同下榻焉 
　　十三日小雨擬休息一天並爲一切遊山之預備上午同人走謁謙甫之尊人潤生先生尙能健步優接賓客可羨可感出汪君正臣復導余等參觀汪氏小學聽學生習爲演講殊覺興會盎然汪君並爲余等同攝一影以表歡迎之意出仍至半園寫楹聯數對宋君景澂邀其友鮑倬雲君來鮑君係曾遊黃山者出遊詩一卷見示復和余詩一首是夜謙甫設盛席招飲在座者皆歙人黃山皆爲儿席間物然遍詢之大抵無一人游者可以知此山之遊正自不易耳 
軼聞 
[洪楊遺聞（一）] [  金石壽]  
　　洪秀全假滅滿之名起幟金田蔓延至十六省屠城六百餘所過之處殺人如麻赤地千里廬舍爲墟近日諸家著述間亦有記及洪楊遺聞者雖一鱗一爪聞之巳覺傷懷然終不如敝戚張氏所遇之慘焉張吳人其高曾祖時卽居於長洲縣境傳至諱世者巳數世矣有田十餘頃屋之四周悉沃壤世每見冬嬗春來率田傭五六輩烟簑雨笠躬耕於其間至秋深倉廪中纍纍似山積者則皆以忙碌易得者也雖時胡滿秉權政令專制世除將應繳賦稅完納後身心泰然迨三冬戾止則擁羊裘掇竹椅坐田間向陽取煖吸淡芭菰且令二稚子默誦百家姓及千字文世則屏息靜氣而聆之世有二子二女伯子年約十餘齡仲約八九齡長女年稍長於仲次女方二三齡耳時長女方佐母任炊滌等事未與父偕故田畝間惟伯仲及世耳鄰人睹狀曩之憐其勞碌田間者今嘖嘖羡其樂世覺之亦自幸生當盛世有田十餘頃自耕自食山妻稚子不啼飢寒一室融融其樂無藝矣 
曲話 
[大鼓談（一）] [  寄聲]  
　　鼓詞一道現甚風行凡通商巨埠均已有之面滬漢二埠歡迎尤甚緣鼓詞言雖淺而意深聲則淸而調雅非若京劇之恃金鼓喧鬧故曩所謂戲迷者今復迷於大鼓矣但在京音鼓詞界欲求一全材實寥若晨星余自北至南見聞所及可取之材僅祇劉寳全白雲鵬黑姑娘三人耳今分别評之以質同好 
　　劉寳全初在津伶界不過一掃邊鬚生而巳後改唱大鼓遂聲譽日振前來滬在新世界獻藝大受顧曲家之歡迎惜未幾即離滬他去現獻藝都門自兼老板欲其重來滬上一時恐難如願論劉之技藝優點甚多聲宏氣壯吐字沉着表情周密口齒淸晰凡歌一折均能一氣貫串緣其中氣充滿出自秉賦非他人所可企及者余曾聆其長板坡截江奪斗鬧江州單刀會等折行腔圓活韻味絶佳自始至終無私毫瑕疵凡勇壯激烈之詞當推劉爲獨步至如紅樓夢悲秋問病焚稿哭玉等悽婉之詞則劉之所無當遜白雲鵬一籌矣 
 
[春宵若短好夢難成]  
瑣錄 
[紅氍瑣聞] [  紓庵]  
邇在某游戲場唱靑衫之伍某有義子曰小梅蘭芳專演於各小埠伍之族長昔以臨命之言遺囑爲小梅蘭芳聘葭莩親撒某長女爲室一言而已實無所謂聘儀光陰荏苒男女皆已成年撒屢央人問詢伍終置之不答示意毁婚撒怒乃以其女許字同業余某余亦以女風貌秀絶私心頗樂行聘有日矣伍聞之則又大恚因請族黨往梗其事撒亦强項謂吾女豈能隨人棄取對來使而詈伍誓不從伍之願並詆使者伍愈憤揚言俟文定而毁余姓之聘且將挾黨誣撒某一女二嫁執以告縣撒終不屈伍洶洶然日夕使無賴呌囂於撒某之門撒内慴將以長女授伍而余不可謂業有成約至是撒頗左右爲難不得已乃以次女授余余以姿首次勝於長即亦應諾及委禽賀者皆謂余某大姨夫作小姨夫云 
小說 
[社會小說人間地獄（六一）] [  娑婆生]  
　　第十回羅巾裹淚滴碎芳心銀箭催人望穿秋水 
　　蘭阿奶又道程大少旣不是你的包客爲什麽毛老爺呌你局你只坐一歇便走毛老爺到震華旅館幾次三番打電話來你總推著不去呢我催急了你去一去不到一個鐘頭又坐車子回來了呢好像毛老爺的房間有老虎吃你似的我這時候也有點恨起來了便向他挺撞道人人有張　皮震華旅館上上下下住了多少杭州客人你是和我說過的上海不比杭州要做點身分的旣然講身分怎麽可以阿貓呌到旅館裏也可以阿狗呌到客棧裏也可以蘭阿奶聽了我這話臉孔巳變成功鐡靑顔色了咬緊了金鑲的門牙使勁的拍了一下檯子說出兩句剌心的話聽了眞正要又氣又恨呢程藕舲道他說什麽呢薇琴道他說你旣然說得這樣骨頭硬你爲什麽和程大少在一蘋香就可以麽一蘋香難道不算棧房嗎我被他這一反頂過來我一時竟回答不出我想了一想道程大少是約了幾個朋友在一蘋香替我碰和我雖通夜的不回來可是和錢是帶回來給你的你怎麽這樣没良心錢是會收話是要說蘭阿奶聽了我駡他没良心他無名火冒穿屋頂便撤野的駡起我來我也不肯讓和他針鋒相對的搶白一頓他老實不客氣走過來順手一個巴掌照我臉上打來我急忙低頭一閃臉上雖没吃着頭上却碰着幾下程藕舲道混帳混帳怎樣竟下起辣手來呢薇琴道我被他這一打我便大哭起來吵着要回杭州憐影和素雲是不敢響的却驚動隔壁的九花娘走過來將我拉開你來請客的時候我剛洗好了臉你想想看我這裏怎樣住得下去程藕舲道靜一靜你莫急我來替你····話猶未了忽聽房門外彈了兩彈藕舲忙問怎麽人只聽西崽隔着門道牯嶺路三小姐家有一個人來薇琴阿婉和藕舲三人全面面相覷猜着一定是蘭阿奶御駕親征到着實有些討厭又不能不放他進來正在爲難時門外又敲了兩敲還是阿婉手脚快點走過去開了門一看原來不是蘭阿奶郤是小大姐阿寳阿婉笑道嚇煞人哉倪當仔倽人原來是耐半夜三更跑來做倽阿寳走進來呌了一聲程大少又和薇琴道姆媽喊你們轉去薇琴道怎麽他今天還不睏呢阿寳道毛老爺在那裏等三小姐呢三小姐不回來姆媽只好陪著他等天亮毛老爺從一點鐘等起一點兩點三點四點現在差不多要五點鐘了毛老爺急得和熱鍋上螞蟻似的在房間裏團團轉幾次三番很很心要走姆媽攔住他道已經等到此刻爽性多等一刻薇琴就要回來的一面暗地下派我來喊你們你們快點去罷阿婉曉得這事不妙不敢響一聲程藕舲正想勸薇琴早點回去免得淘氣話未出口猛聽見咣啷一聲響大家嚇了一跳正是 
　　頰上啼痕乾未了　郤敎强笑媚人來 
　　不知咣啷那一聲是什麽聲響薇琴是否奉召而回欲知後事如何且聽下回分解 
[餘瀋] [  吳秉恬]  
　　濃雲四布沈陰不開於此時也忽然聞雷則雖非靑天時之霹靂亦令人有不及掩耳之勢雖然聞雷之後能於俄頓間雨霽天晴撥雲見日否此尙在不可知之數 
　　吾對於某種參案實具有此種感想矣 
 
 

Page 19

 
 
   
 
 

Page 20

 
 
常識 
　　（一）投稿本增刋者其科科除衛生法制道德經濟四項外增敎育科學宗敎市政雜錄問答六項其語涉攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常識 
[長生說（續）] [  老圃]  
　　相傳彭祖八百歲廣成子一千二百歲疑者弗信信者弗疑也相傳彭祖廣成子由積學而致比之神仙爲夭疑者弗信信者弗疑也今姑不論彭祖廣成子與所謂神仙者有無其人但吾謂壽如彭祖廣成子者固可謂之夭即老於彭祖廣成子者亦無往而不夭聞之傳記仙人居於洞中有訪之者纔過七日而俗世已歷千年又聞之傳記仙人在山中對弈樵夫有觀之者甫一局棋而斧柯巳爛果爾則仙人有極長之時而未嘗不短俗人有極短之時而未嘗不長使彼此相劑卽仙人之壽同於俗人矣使心懷不足即仙人之壽短於俗人矣李長吉有詩曰幾回天上葬神仙果信天上有神仙也則必兼信天上葬神仙之事試思古之仙人如劉向列仙傳葛洪神仙傳所載者何以後世寂寂無聞不顯靈異之跡而獨傳其所謂八洞神仙者是可知神仙之爲物亦新陳代謝今昔不同古之仙人其老而死死而葬者蓋不可勝數矣由此觀之世不必無仙人但世人徒羡仙人之長壽又安知仙人不苦春七日之短而羡世人之七日爲千年又安知仙人不恨其一局棋之易終而羡世人於一局棋間有極長之事業果爾吾輩即仙人也仙人求與吾輩易位吾輩不可輕許也 
衛生 
[粗食之衛生] [  謝澤民]  
　　飲食爲生命之源談衛生者必注意飲食然一般人之見解往往求食物十分精細極其柔軟實屬謬誤蓋精細之食品不獨不能使身體强健且足令身體柔弱體質旣弱遂易染疾病安有衛生之可言故眞衛生者必從粗食得來 
　　食物入胃賴消化力以消化之此消化力在一定範圍内當然愈用愈强精細柔軟之食物不須强大之力即已消化無餘經年累月消化力漸減飲食亦不能多進入偶食稍多之食物胃部卽感苦痛食品有性質稍硬者胃力不足以消化於是有停食之虞爲疾病之起點 
　　反之常進以粗糙强硬之食品（指不過度言）必須較强之胃力方能消化久之消化力强大能消化强硬之食品且食量增加養分充足身體日漸强健尋常之疾病無由浸入矣且經學者考得穀類之外皮養料最富愈至中心愈減故粗糙之米麥實大養人也若以事實證之亦可見其言之不謬試觀苦力與貧民身體無不强壯疾病恒少富厚之家日進珍羞提籃無力時時留心口腹而疾病不離左右於此可以曉然矣（乙種酬） 
經濟 
[商業問題之研究（續）] [  吳東初]  
　　零售業　廣告之眞僞 
　　廣告之弊在不道實情專事虚飾自欺欺人以僞亂眞求以正確眞實爲宗旨者反如鳳毛麟角然近代商業道德增高買客知識加長在昔欺人之言甚易揭破即在作僞者方面亦以易被揭穿不欲多施此種伎倆矣 
　　歐美商業進步尤速各地廣告機關林立一方面促進廣告之生意一方面减少廣告之弊端得報紙與雜誌之協助凡欺騙買客之廣告如非正道之藥品及類似賭博之投機事業不論出費幾何槪不與以刋　美國之ＳaturdayEyeningPost雜誌即其一也目下該雜誌之銷路超過世界所有雜誌之銷數當最初該雜誌於拒絶一切不眞實及有害社會之廣告時於己業之收入不無影響然卒因其名譽雀起社會之信仰愈增而一般登廣告者之欲利用該雜誌者愈不敢不謹守範圍免遭摒絶可見現時商業思想欲謀眞正事業之發展誠不可不從眞實方面做去也 
　　然吾所謂眞實者並非將店内情形和盤托出遇人必告也若然則必使同行知我實情將起不利於我之競爭以危害我之營業苟非神經錯亂誰願出此不過對於買客自以始終誠實對待爲是惜近來市上之一般無知商人明明是地上生長者反說是天上墮下其實爲加上碼子的放盤倒說是折本减價犧牲拍賣似此騙人的廣告每日揭載報紙何至數十百起此實經商之最下策也抑知由欺騙所獲得者少損失信用者甚巨得失相較不難辨别在規矩店固不屑做此項滑頭生意而滑頭店卒不肯步學誠實者之所爲可慨也夫 
[美國一九一九年個人歲入之報告] [  王振漢]  
　　五百萬者五人一百萬者六十五人 
　　美國爲世界第一富國盡人皆知茲見二月十九與二十兩日紐約日報有一九一九年個人大進欵之報告特譯告國人或所樂聞也譯者識 
　　國内進欵局最近報告謂一九一九該年内五人進欵五百萬六十五人一百萬六人自三百萬至四百萬七人自二百萬至三百萬十三人自百五十萬至二百萬三十四人自百萬至百五十萬一百二十九人自五十萬至七十五萬一百四十人自四十萬至五十萬二百五十人自三十萬至四十萬五百二十二人自二十萬至二十五萬一千九十二人自十五萬至二十五萬二千九百八十三人自十萬至十五萬其五百萬者五人中之三人在紐約省煤油大王必其一也餘二人在米西根省汽車大王必其一也有三婦人該歲進欵約自一百五十萬至二百萬讀此表後可知美國事業之大商人賺錢之多歲入一百五十萬至二百萬竟有三婦人尤未前聞（未蓋章） 
 
[　聲下官廳委任狀法政文匯員實業慈善事　]  
道德 
[良心說] [  余盦]  
　　良心者乃一空空洞洞無聲無形無色無味之物也非目所能視非耳所能聽試執途人而問之曰汝有良心否則人人必答曰有而人人不能持以示人然則良心果何恃乎曰恃乎事實之表現耳其行事也善則可知其有良心其行事也惡則可知其無良心若無事實之表現人安知其良心有無哉 
　　良心人雖不能知之己則知之是以有私德者必有良心無私德者必無良心顧公德者即表現其有良心不顧公德者即表現其無良心世之賣國賊子殘暴武人以及爲盜爲匪者彼豈眞無心肝耶實良心被私慾所蒙耳當其未賣國未殘暴未爲盜未爲匪之時吾人不得知其良心之有無及至賣國殘暴爲盜爲匪之事實表現始知其無良心也 
　　顧人心有欲求善而善不成亦有欲去惡而惡不去豈善難求而惡難去乎豈惡足掩善而善不足化惡乎非也是其求善之志不定去惡之志不專耳譬若良田不事種植則蔓草滋焉譬若明鏡不加拂拭則塵垢出焉良心亦猶是也不入乎善即入乎惡一時有不善即一時有惡苟孶孶於善處樂而安之處約而安之則其志定志定卽不至於擾造次必於是顚沛必於是則其志專志專即不至於分若是而猶患善難求惡難去乎無有也憂惡足掩善善不足化惡乎亦無有也 
　　吾人舉一念發一言行一事必須自問於心曰此有益於人乎抑有損於人乎若有益於人即毅然措之實際若有損於人則此念卽勿起言即铁發事即勿行時刻存心反躬刻責惟恐有不善則行善始力總之憑着良心即橫來直往總歸於善若昧良心無論如何行去總歸於惡（乙種酬） 
敎育 
[家庭敎育談] [  敬存]  
　　敎育子女爲國民義務之一今之爲父母者一届子女上學年齡將其送入學校卽算了事對於家庭敎育絶不注意以致學校之敎師雖有周密之管理懇切之訓練仍難收美滿之效果爲父母者實難辭其咎須知今日之兒童即將來社會之份子苟有良好之家庭敎育與學校敎育相輔而行以養成其優良之基礎則直接利己間接亦利社會不可忽也今將家庭中對於子女應注意者拉雜列後與世之養育子女者一商榷焉 
　　（一）須注意自己之言行兒童富於摹仿力父母之一言一行影響於子女極大若時常與人爭論則養成其爭鬧之習慣若舉動鹵莽粗豪則養成其喧擾之習慣若陰探他人之秘密宣佈他人之闕失則養成其讒誣傾陷之習慣是以一言一行不可不十分檢點也 
　　（二）不可用危詞誑語騙嚇凡兒童啼哭不休時宜以和悅之態度慈愛之聲音撫慰之彼有要求當依從者則依從之不當依從者則拒絶之若騙嚇以有野貓猛虎神鬼之危詞雖能收效於一時然彼一朝覺悟卽生轉欺他人之思想虚僞不誠之習牢不可破矣 
　　（三）不可過分愛惜保護量其力所能爲之事即任其自爲如整理書籍拂拭几案灑掃臥室安置物件等若事事爲之代勞則養成其怠惰倚賴之習慣他日欲其獨立自治不難若登天耶 
　　（四）須考察其舉動矯正其行爲若兒童對於各種小動物有傷殘打撲之舉宜絶對禁止并須告以必須愛護之理及憐憫之意倘一大意則彼他日凶暴之舉動疊出矣玩具器皿若彼任意毁傷亦須絶對禁止詳告以來處之不易物力之維艱以養成其良好之習慣（乙種酬） 
雜錄 
[醒世之言] [  尹震乾]  
　　霞飛將軍來游中土國人歡锭羡慕奉若神明而抑知將軍固猶人也其所以有今日之榮者良由心目中知有公理正義不知有强權故敢冒非常之險而卒竟非常之功舉目中原有如霞飛將軍其人乎 
　　陳競存對吳子玉代表云我們不說面子話英雄本色於此可見吳子玉認陳爲西南有希望之人物陳競存亦認吳爲北方最能公開之人物英雄識英雄當能相愛何不開誠相見共謀合法的統一董康翻查財部積弊可謂執法無私如能堅硬到底方是鐡面否則司法永無獨立之望 
　　中國今日共分爲四大系（一）西南孫系（二）奉系（三）皖系（四）直系大地山河國魂安在欲定於一問誰是中國系（乙種酬） 
 
 
