# 1887 - 35 - 4904963

 

Page 1

 
 
[敬印　硃批諭旨招股告白] [  點石齋主人代啓]  
　　硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印學本年七月底出書預定者每部價洋二十八元先交八元掣取書票書成找洋二十元取書一部其未經附股者統定四十元發售每部計六十册外加文木箱子一只提攀鎖匙悉用雲銅　字顔蓋精雅絶倫凡在同志幸早賜顧售股處在上海點石齋南局帳房候敎 
[佩文韻府展期出書告白] [  點石齋代啓]  
　　本齋代晉記招股石印佩文韻府並附拾遺一書原儗正月底卽印成嗣因天寒墨沍機器未能迅速而修字校對諸君又以臘尾年頭各有事故紛紛告假回籍坐是稍稽時日誠恐售股諸君引領盻望用特先行奉告一俟二月底全書印竣當再登報佈聞此啓 
[縮印精楷六朝文絜] [  點石齋主人啓]  
　　是書海昌許珊林璉先生評選手寫付梓字體仿歐陽率更精妙絶倫今覓得原本縮印與眞蹟絲毫不爽賞鑒家謝以先覩爲快也書訂二本收回工料洋七角寄售南北申昌醉六堂江左書林各書坊蘇申掃葉山房杭修本堂躉售另議 
[論傾軋惡習]  
　　嗟乎人心之不古至今日而盖已極矣昔者子路聞過則喜禹聞善言則拜舜善與人同舍已從人樂取於人以爲善此則聖賢之所爲固不能望之於今人孔子論三樂則以樂道人之善爲益又曰好直不好學其蔽也絞又曰惡稱人之惡者惡訐以爲直者此其意義顯然何去何從當亦有不難辨認者顧何以今之人獨犯聖人之所惡而相傾相軋竟成爲風氣也夫經營中人同行嫉妬輒曰彼之厚我之薄也因而千方百計以相傾軋此則不讀書不明理者之所爲所謂爭利者於市猶可原也最可怪者近來之自居爲名士者而專蹈此惡習常見有人焉與人談詩文講氣誼或且殷勤結盟弟兄而一若匿怨而友之者此誠不解其何故矣昔我故友忠州李芋仙先生清狂疎放口不擇言人咸畏而遠之然余與之交有一善則獎而進之有一不善則指而出之或托之微言隠諷其命意則惟以忠告善道爲事當面如此說背後亦如此說無論爲筆墨之事以及尋常一切知無不言余每欽而佩之前年客死於滬身後惟餘詩集余及同儕莫不痛悼至今欲再求一友如芋仙者而不可得噫傷已乃今之人其學問品行不能及李公萬分之一而往往矢口譏評不知自返或指摘其詩中小疵累或裝點其生平狂放之迹而傳以爲笑夫李公往矣李公之詩之行初不藉若人而傳亦未必遂因若人而損徒見其爲輕薄少年之所爲而已夫彼之所以爲此者何爲也乎意若曰我固自稱爲名士者也豈有名出我上者我毁之而彼之名以損我之名愈盛嘻何其見之陋也大都古今人之眞有才者必以隠惡揚善爲念其持已也謙其接人也恭斷不炫已之長以形人之短夫炫已之長形人之短尙且不爲而謂肯攻人之短乎乃夫已氏專以攻人之短爲事其所長者可知矣尤可惡者平時執手歡然道故或稱兄道弟似乎莫逆於心而一死一生乃見交情不特無尺燭寸楮作生芻之奠且骨肉未寒卽痛加詆排其意以爲彼生前亦以名相高彼在則我之名爲所壓今死矣無復能壓我以名矣及此時而痛詆之庶幾抺殺其生前之名而我之名乃可以高出其上比直小孩之見耳名其實之賓也其有毁人之名而可以自顯其名者乎夫朋友有過失當在生前面折之設當面則一味將順背後則指瑕摘垢此卽謂之非人而况生前則與之相親死後則與之相軋清夜捫心當亦有涔涔汗下者而孰意若而人者直是全無心肝又何汗顔之有此其人直楊廣一流耳隋楊廣殺薛道衡曰更能爲空梁落燕泥否又殺文士王胄曰庭草無人隨意緣再能作此語耶蓋楊廣不欲人之高出其右故欲得而甘心旣死而猶憾之然吾以爲今之傾軋人者更遠不及楊廣楊廣雖很然空梁落燕泥庭草無人隨意緑猶知其爲佳句也夫已氏則并此而不之知但知一味醜詆而已今夫人之有名也如身之有影焉身動則影隨實至斯名歸一人有一人之名不可借重于他人卽一人有一人之名不必致憾於他人他人之名他人所有非我有以助之我之名我所自有非他人所能害之旣不能助又不能害然則我祇騐我之實而已并不必騐已之名他人之名更何論焉孟子言養氣而曰無若宋人之揠苗以助其長竊以人之求名者亦然有一分本事卽有一分之名有十分本事卽有十分之名若僅有一分本事而欲得十分之名不得則疑爲他人之名之足以害我也於是見人之有名者卽極力詆之雖其人已死其名已成而猶欲施其蚍蜉撼大樹之計以逞其雌黄而不知旁觀者非冷笑之卽憤不能平是彼之詆人者適足以自敗其名焉耳夫名之成與不成其中固非人謀所能及惟自盡其實乃足以得之若必欲以人力謀之則雖標榜於一時未必其能流傳於後世卽無傾軋之者而亦不足以永其名然則以傾軋爲事者其亦可以恍然悟矣余論及此適有友人至見而謂余曰三代以上士惟恐其好名三代以下士惟恐其不好名如君所言則其人尙不失爲好名者矣余曰面從心違聖人所非損人利己君子所惡今則有損於人並且無利於己而竟毅然爲之是眞小人之尤若而人者恐不容於堯舜之世子猶曲爲之解厚則厚矣其如直道之不彰何爲之揭而出之或者聞之皆足以戒知我罪我聽之而已 
[俄高近事]  
　　昨得日本新聞紙云俄羅斯與高麗共立條約允於兩國交界之處各讓出閒地五里由兩國公同管轄以便俄高人民通商互市其寄居公地者或隸俄籍或隸高籍各從其便毫無掣肘之虞竊謂高麗此舉殊乏深謀尺寸之土莫不自祖宗傳下豈可與人公共不知中朝聞之亦將遣使責問否耶 
[中葡立約]  
　　中國與葡萄牙向來未立約章近聞已公同訂立將刺巴海島讓與葡人其澳門一隅久爲葡人所有今則荒曠之地亦任其建造經營惟須任中國官在該處設立關卡以防洋商漏捐至中國之優符葡人與待各大國無異云 
[盜案已破]  
　　鎭江小西門外王柴篷眷屬於正月初八日夜間被盜已經列報兹又接鎭江友人來信詳述此案緣起并述破案情形亟録之以供衆覽緣王之　甫經授室新婦乃寳蓋山易統領之孫女贈嫁財物甚爲豐腆楚南 
 
 

Page 2

 
 
人多知之甫過吉期卽有塗面裝鬚之盜十餘名乘夜打刼是時王之子在繡闥中一聞盜警急欲披衣而起以禦凶鋒新婦急阻之曰彼黨旣多而又手持利器赤手禦之勢必不敵不如任其搜搶事後設法掩捕可也王之子遂不復禦盜任其傾箱倒篋而去失贓内有赤金十五兩越數日有糧捕歇役某甲在小街袁姓烟舘内領略紫霞膏風味袁亦楚南人其妻子則鎭江土著也甲吸烟將畢與袁婦閒語謂欲購茉莉簪數枝以贈意中人袁婦曰爾果欲購拘吾有多枝可轉賣於爾甲曰舊式不合用必新式乃可袁婦曰然卽取出首飾一包令甲揀擇甲見各物均屬新式茉莉簪果有多枝甲疑烟館婦何以有此種首飾遂憶及王柴篷之盜竊因向袁婦詭言爾簪甚爲合用待我備價來購可也旋卽惠清烟鈔馳至某捕保處查閱王所報之失單正合頃間所見之物卽馳報水利廳葉司馬請爲設法捕盗葉司馬據報親帶捕役前往以查烟燈爲名旣入則封門搜檢其中有男子四五輩皆操楚音搜其身畔並無贓物末後從袁婦身上搜出首飾多件並赤金五兩於是人贓並獲解縣究辦計獲住爲盜者四人袁乃坐地分贓者以後如何辦法或有盜黨續獲容再續述 
[蒿里銜悲]  
　　廣東候補縣某明府以解餉銀進京交納後取道淮揚乘邵伯划船南渡日前甫泊鎭江怡和碼頭左近該員猝然病故由其家丁馳報丹徒縣王邑尊立卽出城登舟察看見某明府實係病故遂知照該家丁小心護送回籍一面發給船户水脚並諭以爾等當月好送到地頭另有厚賞船户唯唯邑尊進城後該船卽于次日解纜矣特念某明府奉差甫竣噩耗忽傳旣無視殮之妻孥又乏送喪之親友宦途苦况固如是哉魂兮有知尙能如丁令威化鶴歸來否 
[湓城春事]  
　　去年有美教士庫君在九江南門内租地一區鳩工庀材建堂傳道現已竣工擇吉新正十四日卽英二月六號邀請文武員弁共慶落成其堂額曰阜英書院　昻高敞冠絶一時是晨士女如雲來觀盛事衣香鬢影相屬於道至十點鐘時文有分府董司馬德化縣金明府及經捕兩廳武有前後營遵守千把次第呵殿而來各西人肅穆衣冠歡迎入座惟朱鎭軍李觀察另有公務覊身差人持帖致賀　時西樂迭奏金石鏗鏘聽者如遊廣寒宫門霓裳仙曲繼而教士鵠立堂上宣講上帝福音入理入情亹亹動聽禮畢庫君偕各西人導中西宫紳士女在樓上下遊歴一周至十二點鐘欵以茶點官紳士女始各拱手興辭各西人亦恭送如禮蓋亦彼教中之盛典也○元宵佳節賭賽龍燈樺燭千枝蜿蜒上下敬神祈福歌舞昇平亦勝事也而五陵健兒血氣自用往往借出燈爲名目好勇闘狼遇事生風各處皆然幾至書難罄竹新正十三夜有九江某署差役製就龍燈游行街市行經大碼頭與某米行龍燈相遇各欲爭先鬥捷以致齟齬多時始以口爭繼以手搏奮擊良久互有所傷差役將敗鱗片甲委諸米行前爲索詐地步次日經多人調處着該米行燃放邊爆送席陪禮始得寢事嘻賽燈以行樂也銀花火樹鐡鎖星橋勝景芳辰屢見於昔人吟詠乃該差等竟藉行樂以行兇魚肉商民婪索酒食目無法紀一至於斯不知官長聞之其將效宋之聾耶抑須逮案懲儆也○十三夜小南門内舍利寺因龍燈換燭偶不經心燃及神龕登時上熾幸有多人灌救不致蔓延亦幸矣又十四夜三更後八角市詹宅薰籠遺火延及布幃漸將燒穿樓上堆有茅柴一時烟燄騰空紅如落日幸選鋒新勁營勇將水龍舁至極力灌澆得免延燒隣右云 
[蕪湖春景]  
　　本月十五日恭逢皇上親政吉期蕪湖文武各官俱於五鼓時齊集萬壽宫隨班行慶賀禮三日内均穿蟒袍補褂掛朝珠不理刑名各衙門一律張燈結彩各街鋪户亦於三日内徧張燈彩滿目輝煌而駐蕪各西官亦赴道轅拜賀以示輯睦之意領事名及海關各躉船俱高扯彩旗遥伸祝賀想見聖人在上政紀修明用能聯中外爲一家合官民而同樂萬年有道之基實肇於此矣○上元佳節例有燈市往年自初十以後卽見花明　樹月滿星橋不夜城中異常熱閙今春困積雪滿街放燈者未免爲之掃興惟縣署因皇上親政大典錢孟超明府特飭工匠紥成天下太平四字及龍燈一條又李與吾軍門因去春患病許願酬神亦紥成河清海晏四字及龍燈獅燈陸地行舟諸劇特赴街衢共相鬥寳惟與賽之人及游觀之輩均因雪消路滑每有傾跌之虞至十五夜又見雪花如掌飛墮空中燈市因之減色曾憶去歲中秋月色朦朧始信俗所謂雲遮中秋月雨落上元燈良不誣也○關者雙錫五觀察於十五日早自皖垣乘輪旋蕪各官咸赴洋碼頭恭迎觀察回署後各官又往請安賀節聞觀察稍駐行旌卽須往金陵叩賀曾爵帥新禧也○客有自徽甯山中至者爲言徽之休歙等屬臘尾春頭得齊僅三五寸寗之旌太等屬得雪办止數寸山鄉之人咸望大雪而宣涇南三縣則祥霙早已渥霈惟較蕪地略小可見滕六行雪亦不能無此疆彼界之分也○蕪地操屠業者各出貲財於元宵節演戲一本酬謝城隍神是日廟中觀劇者人山人海擁擠異常有被擠傷者有跌破面皮者有折斷脚骨者笑語未終雜以號器其他呼男尋女者覓不一而足然則戲之無益亦可見矣○巢湖之水由裕溪口入江口前有氷一塊大如一畝許順流直下迅利無比適口門泊有大鹽船一艘被氷冲覆至其有無傷損人口尙未查明惟巢湖之水其源甚大若至東風解凍滿湖氷塊順流入江者當必不少凡停泊江干者不可不先事預防也○關津納稅例無恩免自長江設卡抽厘助餉當軸者遂議於除夕元旦免抽釐稅以示體恤謂之恩關頻年以來商人引以爲例必於臘尾多辦貨物赶過各關冀免納稅惟蕪湖關與厘卡不同除夕元旦例不恩免故邇日江廣各商船由長江經過蕪關者均灣泊江干聽候查騐納稅放行夕陽影裏時見帆檣林立也 
[榕垣叢話]  
　　客歲有日本輪船數艘駛入閩江口刻已開往别處或云駛赴臺灣海面○劉康侯觀察前曾隨使節往英俄各國洎回華經左文襄奏調來閩辦理營務處法事敉定觀察告假回鄉兹楊石泉制軍以閩省在在需人遂檄令觀察作速來閩藉資臂助觀察已於去臘到滬日内當可抵閩地方官就湖南會館鋪設行轅以便前驅戾止○楚南人士淪落閩中者以千百計客冬紛紛投督轅告助大除日楊制軍擇同縣之數十人每人酌給洋蚨數翼外餘者半之誼重梓桑其制軍之謂歟○東關外滬嶼鄉帝王廟住持某甲藉香金爲餬口資固諺所謂吃佛着佛者也胞弟某乙年甫弱冠燕爾新婚不慣聽粥鼓齋魚遂就鄉間另住無賴子某丙利甲香積廚中頗饒囤積遂於某晚二更時借祈求花會爲名叩門而入時甲已就枕矣乙於日間入廟省兄向晚未經回去至此卽拔關而出間客何來丙不由分說將乙縊死丢諸空弄中以草覆之旋持刃趨甲牀前猛力斫下中甲臀甲厲聲呼賊起而與之鬥甲妻住樓上聞聲急啓窓呼救丙恐被擒紏黨遁去及廟鄰來援則已無及矣次晨甲妻赴縣報案閩邑尊詣騐屬實飭甲延醫調治一而簽差緝捕尚未弋獲云○閩屬横　鄉吳某性嗜賭賭輒負幾于劉盤龍之家無儋石一擲千金一二年前與族弟作樗蒲載腰纏萬貫竟夕而空尙短百餘千立劵爲據日前族弟向之索取吳分毫不無齟齬之下繼以揮拳吳受重傷霎時斃命現尙未經報案緣有同鄰人爲之調停也訪事人所述如此爰照録之眞耶假耶無從臆斷已○後街燈市熱閙異常光照九華輝騰七寳爭奇鬪麗極盛一時兼之天氣新晴銀燈照耀花街柳巷軟印香泥以故媚子花釵佳人蓮瓣呼姨擊妹相屬于途洵乎海國之芳游上元之麗景也 
[走橋被窘]  
　　甯俗每遇上元佳節風月良宵北里珠姬汝南碧玉無不靚妝艶服扶婢閒行俗謂之走橋雖曰勝游亦陋習也某姓二女一雙姊妹花艶名久噪星晚相約至邑廟遊觀拂袖底之文鴛微風散馥蹴鞋尖之彩鳳瘦玉生香直至月過花稍猶未倦游而返無賴子見之曰是可以供我謔浪也遂結伴尾隨其後若羣蟻之附羶者甚至品足評頭盡情輕薄有人濳以百子花砲向女裙下放之藥線旣燃萬花齊發女驚而仆無賴子遂乘機攫取頭上首飾旣而傭婦竭力狂呼而人已遠颺無跡倉猝中又莫辦面目無從控縣拘拿惟有雲鬢蓬髮玉顔　淡垂頭喪氣敗興而歸古人以女子輕出閨門爲戒誠哉有味乎其言也 
 
 

Page 3

 
 
[酌裁厘卡]  
　　宼亂時各省分設厘卡抽厘以濟軍需事定後愈設愈多幾若星羅棋布近聞江蘇大憲擬將後來添設之四十八卡一律撤去其上海一縣祗留嚴家橋閔行兩處足見大憲之體恤商艱也 
[札提舊董]  
　　洋藥局前董事郭熙光藉隸粤東曾捐道銜人咸以郭三大人稱之兹因虧繳洋藥捐銀二十餘萬兩占蘇撫憲崧中丞札飭上海縣莫邑尊提解來轅聽候訊究斯時莫邑尊適赴金陵遂由許捕廳帶差於昨日午後至英會審公廨請爲恊提經蔡太守添差張福協同縣差知照捕房派捕前任提到郭熙光立卽移縣以便解省 
[覆船可憫]  
　　無錫人某甲以船爲家泛泛江湖終年辛苦無非爲蠅頭利耳日前自行措資購米來滬駛至新關前浦面被夾板船碰撞遂致翻覆在船者甲與其妻及夥共有四人尙有甲之子年祗三歲正在出天花均落浦中載沈載浮自分已無生路後經别船援救始得同慶生全然船已損壞貨已漂失卽尙有存者亦是濕米不適於用甲自遭顚沛困苦難言查得夾板船係馬立師洋行者特懇陳竹坪善士商諸該洋行賠償失貨聞該行已允所請不致涉訟云 
[限日理楚]  
　　昨日法公堂據王泉芹遞禀并呈帳簿聲稱在三茅閣橋北堍開惟康錢莊有陳寶卿者在協泰饅頭行營生因與素識遂有往來立有經摺憑摺載月收付欵項簿上户名及摺上均寫陳寳記至去年底結欠往來銀二百三十五兩有零向陳收取陳避往甯波今得遇見爲此送案請追翁太守詰之陳寶卿據稱名生謙曾捐監生教書度日銀兩非我所用係在新關爲管事之邱開生所用當時向邱歸結至去年底曾挽人謂處欲將産業暫抵約於三月間理楚倘到時邱無銀歸付情願爲之清理太守詰王可有是說答稱雖有是言但不能算數太守詰陳産業在何處答稱在甯波太守謂欠銀之事在上海該錢莊不能遷至甯波又不能遣人渡江過海查問産業之有無此事不合如此辦法着將陳寳卿交保出外限五日理楚禀覆帳簿擲還原告 
[吸烟肇禍]  
　　法捕房昨解鄧慶雲請訊據原告陳陸氏投案訴稱在工部局對面開設清烟館每攤三十四文昨日有鄧等五六人入内開燈之後並不吸烟惟坐烟鋪上堂倌見有碍生意略加催促彼等便怒將堂倌拳打脚踢我上前勸解彼等又將我亂毆致失去圈子翁太守詰之鄧慶雲據供習成衣業住甯波會館西首素不吸烟昨日覺腹痛友人勸我吸洋烟可以止痛因至該烟館然不會裝烟因着店主代裝彼等卽便尋釁紏合數人將我痛打後又送捕房管押翁太守謂開烟館本屬不合况在婦人爾旣稱爲肚痛吸烟然不應倩婦女裝烟致生事端本應重辦今姑從寛着將所吸烟資三十四文還清嗣後安分不得再往鄧叩謝退去太守謂陳陸氏打失圈子無憑不究業已諭鄧不得再來尋事如敢再來卽行嗚捕送案當爲重辦 
[竊案類誌]  
　　前報列八仙橋捕房侍者沈春泉偷竊洋傘并時辰表衣服絨毯等物經法包探吊到原贓分别給領昨將沈解案翁太守以沈係捕房中人商之祁繙譯官判將沈責一百板枷號半個月以儆○小東門捕房捕頭失表一隻將侍者高月華送案研詰兩次高不認竊其父高昌寳撑船度日曾經到案請保昨日翁太守傳高昌寳到案謂爾子年紀雖輕但平日與人賭博作事實屬可疑本應押比今姑交爾覔人保去到家好爲盤問物在何處或押或賣均須說明前來禀覆當爲從寛辦理高昌寳叩謝退去○積竊王阿六前晚在興聖街撬門圖竊被包探夥獲到送入捕房抄出押票兩紙并自來火紙煤等物昨日解案據法包探禀稱近日英界將管押期滿之犯釋放十餘名本租界因比竊案繁多雖陸續破案尙有數起未獲干阿六亦是老賊與昨日所獲之陳榮榮等同黨抄出押票係在洙涇地方所押翁太守詰之王阿六據供前在英公廨笞責遞回紹興太守謂旣已遞回原籍不應又到滬上答稱爲紹興家中無人現在到滬想推東洋東度日於本月十二日抵滬住小東門外戰館客寓中翁太守着將王六暫押候核○王桂生在浦灘行走袖中藏黄銅二馬車水烟袋一支經巡捕拘獲解案翁太守詰訊之下據稱水烟袋於禮拜二在江天輪船上竊來翁太守判責六十板贓存捕房候領○客棧主陸阿寳訴稱張發林來借宿至次日出外竟將别客抵押下來之鋸條彎曲束在腰間當塲搜出鳴捕送案張稱因有病無錢使用以致犯竊太守謂旣已有病尙能偷人物件耶姑念直認着掌頰六十下釋放鋸條給原告領去 
[僞票案發]  
　　陳梅卿向充上海縣署捕夥嗣因不安本分經官斥逐以致無衣無食流爲匪類去臘之杪窮極計生僞造新北門内萬順號米票數百張倩人取米米店夥看出破綻根問來由其人知事不能隠告以由陳囑取店夥遂將陳扭送巡防北局請懲金明府研訊之下陳稱小的向習印書米票由張姓携板前來囑印印竣卽向乞取數張並非私造明府再三研詰始將情節供明明府惡其刁猾不堪飭送巡防總局馮刺史判令枷示該米店前示衆枷期旣滿送案再懲 
[詳述拐賣情由]  
　　崇明人陳思敬挈女來滬被黄鳳山等誘出價賣陳隨扭黄至縣署呼寃莫署呼寃莫邑尊訊明情節將黄管押等情業已兩登本報查陳本海門廳人生有一男兩女偕來者係長女小字翠生年二十歲幼曾許字本埠薛家浜黄金元之子去臘吉期已近陳遂將女送至金元家以期節省迎親之費陳亦少作勾留藉敦戚誼一日陳因事出外卽有同船來滬之黄鳳山乘隙將翠生認出一去不還至今正陳始　見鳳山盤詰之餘鳳山不能隠瞞遂直言當日先挈翠生至老閘生泰缸甏店陳阿生家託阿生經手售於某煤炭店主爲妾刻下木已成舟不能　璧歸趙矣陳聞言駭甚因將鳳山扭送縣署邑尊准詞請帮審委員宋二尹訊明情節以事關拐賣未便寛容飭將鳳山管押一面簽差立提同黨陳阿生旬案訊辦並着交出翠生按阿生係生泰店主之贅婿前曾充當巡捕嗣因犯案斥革旋爲捕役夥素日横行不法無惡不爲上年因拐販某姓小孩經陳竹坪善士察出將孩設法取回阿生法網幸逃未經送究今更拐販良家女售人作妾實屬肆無忌憚想一經拘案當必嚴行懲治也 
[英界公堂瑣案]  
　　工部局洋人稱東洋東户雷阿四曾報失車上所釘捐照號碼之洋鐡皮現已查明在胡金桃之車上由捕拘胡則稱捐照洋鐡皮係託王阿培捐來因又拘到王阿培一併送案請爲分别懲辦雷阿四申訴前因胡金桃供我之捐照係託王阿培捐來初不知鐡皮西文號碼係刮改而再行塡寫他號者及捕房查究始知其是刮改王阿培供胡金桃託辦捐照我又轉託名阿金者捐來亦不知洋鐡皮是竊來再行刮改塡寫現在阿金已往别處無從指交蔡太守以王阿培作僞欺人判管押二個月胡金桃有意朦混判罰洋兩元充醫院經費雷阿四着再向工部局補領捐照起案之洋鐡皮存毁○家人王升遞禀聲稱主人家雇傭婦王朱氏以來袁有失竊衣物之事現又失竊衣飾往報捕房由包探查無外賊行竊形跡疑是該氏所竊故將該氏解案主人命我投質蔡太守研訊之下該氏堅不承認犯竊包探負東生禀稱當拘該氏時該氏情願認賠蔡太守以疑竊尙無証據飭將該氏暫發官媒俟該包探查明有無贓據再行核辦○家丁陳壽稱主人家因失竊古銅香爐查詢之下據裁縫攤上之姚聖發言曾見某甲進内後便失竊爲此報捕拘甲送案請究姚聖發供見甲進去出外後據言失竊我確照說甲供是文童我前在伊家教書因此常出入伊家今被疑竊心實難甘蔡太守以疑竊無據姑飭值日差送甲交其家屬再行查明實在情形以便核辦○包探唐青山稱昨見張阿榮手持木匠傢伙形狀甚爲慌張盤詰來源支吾莫答再四究詰始言在西門外竊來今將人贓送案張阿榮供認木匠傢伙係在西門外行竊惟求施恩蔡太守隨判張阿榮押候將人贓送縣以便傳同失主領贓究辦 
 
 

Page 4

 
 
[更正]  
　　十七日報列欠洋送縣一則係滬北某局陳司事禀控程某欠項當經莫邑尊庭訊暫發東廳看管卽經同鄉調處已由陳司事具和息完案並非滬南局員函送合亟更正 
[執友朱少英少府枉過敝齋出示大著臨水軒詩集莊誦之下心折殊深因次集中陪蔡菊亭先生赴金陵秋試韻呈請斧政]  
　　客愁鄉思正紛紛忽辱高軒掃俗氛俊逸清新聆好句旁通博貫仰多聞髫年失學應慚我垂老憐才最感君何幸連番陪杖履相逢莫漫話離群[  後學單恩藻黼卿氏待定稿]  
[奉贈小樓主人卽希郢正]  
　　三年隨宦滬江來久耳豪名若震雷前度春風曾識而　去春曾晤君于周舜卿司馬席上每傳雅什倍欽才屢於報中得讀大作登門請謁詩爲贄入座相親友作媒擬由驪睡軒主介紹藉親雅度祗恐元龍樓百尺尋常不爲係人開[  丁亥元宵梁溪棠陰館主寄鷗生呈稿]  
[新正人日爲昕伯先生五秩晉五華誕奉呈小詩兩章用兆岡陵之頌卽希教正]  
　　記當昨歲熟桃筵海屋籌添又一年天地有情常不老文章無價足稱仙鑒空雅洽衡平譽求是還將實事先擬把春雷比清義扶衰拯弊離時偏處士星精應少微忘情軒冕遯占肥珠明合浦川波媚璞藴荆山草木煇華夏安危資讜論古今創革寓褒譏嶺梅遥寄春消息萬丈光芒電飛[  丹徒愚小弟嚴鍾爵吉人甫拜稿]  
　　徐園雅集并引丁亥元宵後二日爲倪雲林高士五百四十一歲生日桂林倪耘劬大令其後裔也是日招集名流設宴徐園城北草堂賦詩祝嘏誠盛事數鯫生忝侍末座謹成俚句録請天南遯叟倉山舊主意琴室主鴻印主人劍盟詞客洎同座諸君郢此并請夢畹生 
[政刊]  
　　雅集名流宴草堂及時祝嘏仗東皇催花勞我三通鼓遯叟折得蕙蘭一枝余喜曰是可以爲觴政遂擊鼓傳花暢飲盡醉介壽憑君一瓣香坐對梧桐思韵事園中碧梧青葱可愛喜看蘭桂競聯芳指席間本事大周甲子三千歲預約年年泛羽觴[  小藍田懴情侍者魏塘畢以堮玉洲氏稿]  
[奉呈少思生西河子兩善士]  
　　饑饉連年賑策窮安危全在運籌中勤分甘旨蘇民困力却奢華挽世風念切西江扶涸　情殷北地拯哀鴻名塲一樣人爭羡功過緣何有不同[  莘溪閒農鄭其裕拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[單黼卿上舍以詩地僧次韻奉笞録請政削]  
　　萬卷胸羅志不紛西郊卜築避塵氛親承色笑重闈樂閒播詞章四海問皓言
　窮經原愧我青年挾策早推君長安曠覽情何壯如此奇才總拔羣[  常熟朱桂少英氏未定稿]  
[讀朱少英先生渡江吟有作録請斧政]  
　　一帆飛渡大江東想見襟懷迥不同豪氣萬重蟠腕底濤聲千丈貯囊中詩工洵藉江山助胆壯　收閱歴功羡煞先生紀游富瑶章端合供紗籠[  單恩藻黼卿氏呈草]  
[朱君印然歸自日本枉顧寓齋賦比奉贈]  
　　自與君别者於兹四載　山河阻且長翹企曷云已途遠念更遥何由寄雙鯉人生大地間聚散能有幾不圖歲載初相見各歡喜君貌殊昔時鬚髮已飄洒志酬萬里浪目窮瀛海底我年空自長碌碌何足齒文質不我陋婉孌結知已讀有域外詩詩思更奇駭摛藻　其華清機落妙理溟渤盪胸廓蓬壺　游履於斯一揮毫卓犖自雄偉[  種榆山人稿]  
[春雨]  
　　一雨及新春春來猶未歇淋潦泥　塗散漫之沙磧燦燦美陽春藉藉雨猶積階下伏泉涌溝塍有奔突顧此際良辰芳菲何申覿賞心今已矣辜兹游春屐○春夜漫漫春夜　獵北風凉風聲一何緊起立下中堂仰觀衆星列明月正相望修眉如嬋娟嬌嬌雲水粧三五正及時相對發容光懽娛良夜得情結中腸願覩常歡　永矢不能忘○中酒中酒不成寐起立有所思所思一何篤苦心我自　持篱非所務迭耕力不支仰怍排虚翮俯慚潜虬姿行行事多違放懷且自怡華髮未憔悴勤刷以待時[  胡悅彭稿]  
[丙戌暮秋同顧君子鵬張君楚寳熊君仲山孫君仲彤翁君鐡梅遊焦山諸作録就高昌寒食生有道正可]  
　　天然砥柱鎭中流如此名區快壯遊人影散烟山徑晚江聲摇月海門秋千年窟老潛龍去片石銘傳瘞鶴留欲盡塵寰窮極目攀羅更上吸江樓○大觀臺遠眺窗子玻璃面面開杖藜携酒共登臺青山缺處孤僧立楓葉紅邊一棹來野色蒼凉秋亦瘦江聲終古咽何哀分明眼底皆雲水洗盡胸中十斛埃○觀瀾閣夜宴秋色滿滄江羣仙萃一堂霎歸山湧翠笛弄月昏黄三宿緣非淺千樽興若狂雪泥題印處留得墨花香敬觀楊椒山先生手卷[  石梁后煦和卿氏稿]  
[贈張君楚寳時讀書於冶山道院]  
　　一榻横經傍劍池萬竿脩竹翠披離草堂歲月多寛暇南國文章賴護持世濁如君清不碍書來笑我病同痴冥冥山色滄江外記得春風坐絳帷如絲細雨壓簾櫳况是無城作寓公淼淼碧波桃葉渡嚶嚶黄鳥柳花風舊遊鴻爪生春草華髮江湖逐斷篷逸少投荒睢老死交游零落十年中[  枕琴生后煦待正草]  
[上海北市絲業會舘籌賑公所施少欽經收山東順直賑捐正月初八九十日第一次清單]  
　　會末冶陶子爲兵燹前曾欠沈三兄會銀今欲歸還因沈姓無人兹先彩作賑欵以資沈姓冥福洋一百元由鎭洋縣學在老師交來古潤潤友于氏求二兄病速愈由巨豐庄來五十元潤鴻書屋求病速愈由蘇州老正大局來五十元胡秉和仲和守和由揚州太古晉局來洋十四元虚對開一元八開四元錢三十二文胡惠吉堂十元黎陽氏求外症卽愈十元無名氏五元無力有心人四元不書名四元婁水懺罪人由太倉永義昶局來四元無名氏二元周章黼求病速愈由嘉定永義昶局來一元曲陽方氏由揚州福興潤局來英洋三元銅洋一元○西郊范蓮翁募范益四房洋一元葉坤房洋一元張禮房半元范盛昌房半元范善祥三角范永記寅記義記利記懋記靜記谷記雙記杏記上記暹記樵記圖記邦記憲記簡記多桂亭記蓮生張毛毛陳門李氏慧福科記二十二户各一角共二十七户共洋五元五角由浙寗仁興洋貨號吟梅居士范寄全盛局來洋五元錢五百二十文以上初八日○姚覺民求目復明洋十元蔣聚奎求病卽愈由沙溪宋萃卿寄致大局來三元乍浦楊姓一元陳養田由慶元縣帳房託杭州慶餘庄寄水利局來毛洋二十元鴻猷堂錢四百文無名氏四百文○提國楨洋二元劉心番二元陸菊亭二元施履平同室二元四户由本埠仁濟堂來洋八元以上初九日○沈雲孫求母病速愈洋二十元無名氏十元金陵順德堂求全家患瘡卽愈由蘇州全盛局來一元貧乏子祈保雙親康健家内設桶積存移助由蘇州老正大局來一元以上初十日 
[上海四馬路高易公舘内籌賑所李秋坪經收直順山東元月十三十四日賑欵清單]  
　　十三日同成號源順永和號順永和號各一元緒文四角半基光四角繼長有心無力家珍阿全惠十五湖各二角五　洋五元零五分○由全盛局交來餘姚坎墩鹽厫于公策翁募壽字册許直參一元李希朗王瀾生于孟予于公策代募一户四户各一元于飲亷堂三角于養志于定簃于伯朝各二角于訥庵于履基于豫基于仲樽于咨我于仲典于去華于贍屺于念　于震基于謙基各一角以上廿户洋五元○全盛局交來崑山步美氏同人節省元孫宵酒資五元○壽字册勤積子隠名氏隠名氏各一元共三元○少思生三元西河子二元張祥華偵邦富　卜盛各一元五户節省坐馬車經席洋八元○壽字册南匯縣署趙錢至周吳鄭王馮陳十姓合助錢一千文○有心無力人節省戲金洋二元○補遇軒主人經募壽字册借花献佛人十元節省春盤客廿元勉力子十二元謹愼居八元不求榮齋主隠名氏各二元以上四户洋五十四元○十四日平湖正大信局交來陸芸亭翁募王譜秋等合助洋三元○日生信局交來張一心洋一元○同里厘捐局募壽字册沈德候三元沈彤候一元撫琴女史四角耕石子鴻壽愷壽佩珊女史感感道人鶴壽各一角九户洋五元○全盛信局交來蘇州洽記棧同人五元○盤記棧交來仁記祥記沅記恆記全記合記仁記益記明記肇記成記魯記義記篆記恆記汝記十六户各二元共洋三十二元内次洋一元○壽字册袁鳳記洋二元次洋二元葉東記銅洋二元○全盛局交來壽字册孔誦先二元○○以上統共收洋一百三十一元零五分銅洋五元錢一千文 
[上海高易賑所清單更正]  
　　初九日去矜氏悞作太務氏○漢口茶業公所募燃眉子求救兄弟患難漏去救字○又力不足愼德堂各一元悞作一分特此更正 
[上海四馬路文報局内恊賑公所經收賑捐正月中旬清單]  
　　十一日福州電報局周責甫先生交來無名氏求保願椿齡腿疾速愈二元定海衜頭司署交來伯平氏求堂上福壽清健叔允氏求試途順利二户各二元又盛葛氏一元○十二日本埠惠泰庄交來蘇省電報局經手第四十三次浙東李慧生先生代募求補過齋二百元○江册本埠長源泰號謝筠亭先生交來洪松年先生募張逖先余易齋二户各助英洋二十先令悟眞子助英洋十磅心記助芙洋五磅無名氏助英洋四磅潘吟湘助英洋三磅方子涵張聽帆二户各助英洋一磅實收規元一百十兩另四錢四分○催單本埠新泰厚票號交來福建新泰厚票號募鋤經堂十元敬義堂無名氏二户各四元求福齋二元○十三日招商總局帳房交來厦門招商局葉清渠觀察經募棉衣欵洋一百元南潯多安堂陳上年節省日用洋二元○十四日壽字册陳塞鎭大善士募完安氏一元爲善必昌無名氏二户各四百文春星堂生大榮匡大吳氏永記五户各二百文代茗子吳祝記吳李本章榮記王貴記汪德記鑒記盛記文安吳純安陸記十一户各一百文了願人一百九文實收洋四元本埠虹口萬順　募醉吟室梅花書屋知不足三户各二百文草士有心力不從退思室不知名生福春滬客序一齋典人圃民極力氏積寶齋吳媽十二户各一百文蓬民無名氏二户各五十文德順紫陽氏二户各六十文實收洋二元○催單南市沈恆泰花行交來有心無力人吳興氏募遠辱居十元知足子六元曾經宦海人五元八角芷香舘主三千文無名氏三百又交來金閨裕幼册福壽氏募陸趙氏一元齊于氏李巢氏二户各五角游裴氏王張氏二户各一千樊房氏一千一百文二共實收洋三十元瀏河厘捐局公記洋二元○十五日本埠春生鑑號交來金陵恊賑公所經交第六次賑捐蘇曹平票銀七十八兩七錢細户清單另登報章○江陰太古洋栅汪錦棠先生銅洋三元○江册京江棧募無名氏趙煥之姚伯山盧秀峯舒禮敦朱厚培徐敬子丁錫汝李麗川葉賢書唐松山武鎔齋徐筱春十三户各二百無名氏七户張少雲劉鑑亭陳理卿薛世義十一户各一百文○十一至十五止共收英洋二百六十七元規元一百十兩另四錢四分蘇漕平票銀七十八兩七錢銅洋三元錢三千七百文○附收棉衣捐英洋一百元 
[金陵協賑公所十二月二十六日收山東賑捐清單]  
　　寓河南未式如翁募式如銀八兩無名氏銀二兩無名氏銀二兩無名氏銀二兩無名氏四户共銀四兩朱吳氏銀八兩朱竹岩銀二兩思溺山人銀一兩無名氏五户共銀五兩朱問庭銀兩兩朱汪氏銀四兩朱陽官銀三兩無名氏銀二兩無名氏四户共銀四兩無名氏八户共錢二千九百文善堂五百文　餘堂三百文竹友堂二百文慈蔭軒三百文存心齋問心齋利濟堂居竹齋四户共八百文席錦泉翁募樹德堂種德堂務本堂滋德堂積慶堂敦本堂六户共六千文耆英堂銀二兩清蔭堂銀一兩武德卿翁募德山堂武二千文義德堂雀樂安堂彭賀祝三高少南靜安堂斬程雲卿六户共六千文王賓夏二千文程友蓮一千文沈小泉翁募無名氏五百文東河候補陳一千文無名氏五百文矩室二千文無名氏錢三百文葆璞堂一千文汪燮堂翁募寶善堂三百文樂善堂二百文任兩樓濮雨香汪變堂顧翰卿林習之石綿章六户共三千文　雲孫翁募吳步賢二百文壽豈堂徐一千文好善堂銀九錢永記二百文敦善堂銀二兩好艮氏二千文寶德堂銀一兩六錢福壽堂銀八錢五分金鑑堂銀八錢五分○以上共捐銀五十九兩二錢共捐錢三十四千二百文換銀二十兩零四錢八分共合銀七十九兩六錢八分除去會費銀九錢八分實收到蔚盛長票銀七十八兩七錢正卽日寄交上海文報局彚解賑放合併聲明 
[上海三馬路與昌恊賑公所陳竹坪經募山東直隸賑捐丙戍十二月廿六日第五百廿一次清單]  
　　新册横濱鼎　孫震聲洋十元又募陳玉池洋十五元欽署江湖無力者鄭樂山二户各洋十元俞震榮銅洋十六元羅偉堂陳維馨陳焯堂易階平四户各洋五元以上九户共來英洋六十五元銅洋十六元由本埠增泰洋貨號交來○新册漢口恆昌公號經募王雲軒不留名二户各洋一元徐雲亭不留名二户各錢五百文以上四户共洋三元○新册鎭江廣義和洋四元又募鄭楊姓洋四元餘記洋二元以上三户共洋十元○新　湖州桂子琴等經募共洋十元由永和局來○本埠長源木行本洋十元恊源庄交來無名氏銅洋三元錢所伯先生交來福建董子珊司馬助算學書四種計廿八本○謙和祥號轉託惠泰庄交來楊州韓公舘洋十元甬江嘱勿登報人洋十元程汝年先生交來長江提標中營楊昺楠爲次子紘正因病許助果愈還愿洋五元裕大糖行交來東山葉永寗堂爲先父週祀之期節省費用洋五元江灣省遇齋祈子疾速愈錢五百文○本日共收英洋一百廿八元銅洋十九元錢五百文算學書廿八本合併聲明 
[上海三馬路與昌恊賑公所陳竹坪經募山東直隸賑捐丙戍十二月廿七日第五百廿二次清單]  
　　新册金華祖白塔葉綏之求母病速愈十元○新册杭州費融峰洋九元費子瑞洋一元二户共洋十元○新册九江董榖貽堂洋二元無名氏洋一元○新册厚孚庄文來古從善堂祈三小女痎疾速愈吕裕德二户各四元許祥盛洋二元三户共洋十元○新册申報舘交來聯雅齋規銀二兩○新册漢口陳韞石洋八元又募立昌錫光堂敦德堂三户共洋四元劉聰卿文山乾裕行三户各洋二元以上七户共洋廿六元由全泰盛局來○新册漢口德安府鹽局朱集廷經募培蘭堂培植堂榖詒堂雙和堂萍花舘秧斯堂六户各錢一千惜陰書屋七百文以上七户共錢六千七百文○本埠全泰盛局交來漢口全泰盛局募通平銀廿四兩七錢三分申規銀廿五兩六錢其各捐户花名到後再行奉繳○新册蘇州古吳不留名琴韻山房二户共洋四元○本埠楊趙氏求合家平安身體康健洋十二元又求子世攀專心習業二户各洋二元又求延壽堂求生意興隆洋四元又瑶仙求身體平安洋一元以上五户共洋廿一元○竹溪菴主求合家平安洋四元陳姓洋三元順記洋一元宿邑福興潤局來鍾吾鮑世德堂主人求子病速愈洋五元○本日共收英洋九十七元規銀廿七兩六錢大錢六千七百文合併聲明 
 
