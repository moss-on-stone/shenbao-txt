# 1918 - 59 - 4916182

 

Page 1

 
 
   
 
 

Page 2

 
 
時評 
[總統之辭職與交代（冷）]  
　　總統辭職之電仍主拍發且將準備交代矣嗚呼所謂辭職者向誰辭職耶所謂交代者向誰交代耶 
　　就職之時雖由各督軍之通電然而舉之者非督軍而議會也然此猶爲辭職言也至於交代則受其交代者將爲何人豈可以交代於各督軍而使中國爲無政府之國耶 
　　使總統而果有此事或有此意也斯眞可謂求之時唯恐其不得舍之時又唯恐其不速而無絲毫國家人民之觀念存乎中矣我望其或不至此也 
[命令]  
　　三月六日大總統令茲制定參議院議員第二届選舉日期令公布之此令 
　　又令茲制定衆議院議員第二届總選舉日期令公布之此令 
　　又令任命鮑貴卿兼代陸軍第十九混成旅旅長此令 
　　又令任命康宗仁爲陸軍第十九混成旅步兵第一團團長高占鰲爲步兵第二團團長此令 
　　又令内務總長錢能訓呈准湖北督軍兼署省長王占元咨請將省會警察廳警正江陵張世範免去本職均照准此令 
　　又令内務總長錢能訓呈准湖北督軍兼署省長王占元咨請任命陳鴻賓試署湖北省會警察廳警正應照准此令 
　　又令陸軍總長段芝貴呈准察哈爾都統田中玉咨請以札木色楞札普陞補銀藍協領應照准此令 
　　又令陳時利晉給二等嘉禾章此令 
專電 
[北京電]  
　　馮辭職電仍主拍發頃諭府員趕清文件準備交代（七日上午十二鐘） 
[北京電]  
　　王克敏赴蚌與倪嗣冲商奉事請倪致電張作霖勿出兵並與李督面商一切馮去留以曹張之意究竟如何爲關鍵曹張倪對奉事表明熊度後時局必有重大發展（七日下午二鐘） 
[北京電]  
　　王克敏奉命南下先謁李次晤倪聞此行祇一部分解决希望因倪僅允電勸奉軍緩進（七日上午十二鐘） 
[北京電]  
　　奉軍大隊陸續入關將於日内開拔來京昨巳專員在天壇南城測勘駐地惟稱非久駐係假道因奉軍加入第二路分乘京奉車出發一至津由津浦開赴獨流一到京改乘京漢南下行程如是不必驚疑云云（七日上午十二鐘） 
[北京電]  
　　魯督電請撥軍艦三艘游弋烟台（七日上午十二鐘） 
[北京電]  
　　參戰處調用府院專電人員多名並擬延聘游歷歐美富有經驗者爲顧問（七日上午十二鐘） 
[北京電]  
　　吉督電告俄廣義派勾結德俘擾滿洲里擬派么培珍率師征剿已照准（七日上午十二鐘） 
[北京電]  
　　駐俄劉使電告已由福洛格逹啓程留鄭延禧秘書駐地該地（七日上午十二鐘） 
[北京電]  
　　電諭前敵各軍若復岳州賞三十萬（七日上午十二鐘） 
[武昌電]  
　　南北軍大戰二日巳停小戰未巳中央電阻吳光新攻湘和議又有望（六日下午五鐘） 
[新堤電]  
　　曹張今日總攻擊定五日復岳州後議和（六日下午八鐘） 
外電 
[北京電]  
　　今日報紙稱總統辭職命令行將發表張作霖大增軍隊聞其支隊巳抵京津間之廊房及天津南十英里津浦路線所經過之獨流鎭伹此說尙未證實復辟之說甚盛（六日） 
字林報 
[北京電]  
　　據總統府方面消息馮總統遣派說慰張作霖之密使巳於五日回京報告馮總統聞大略謂張作霖因憤慨長江三督軍之熊度其出兵理由係曹錕張懷芝等之勸告至於扣留鎗械乃依陸軍部之指令更示以曹錕等往來之電報並陸軍部之護照故撤兵一事非有曹錕張懷芝等之要求不能撤退云云（六日） 
[北京電]  
　　據傳聞張作霖之兵若來北京馮線統有斷不更迭長江三督軍之决心昨夜致電張作霖云貴督軍帶兵入京所不畏辭果何時能來京預先電知（六日） 
[奉天電]  
　　六日由奉天添派入關之軍隊爲第二十七師之步兵一營騎兵砲兵兵輜重后合計一千餘人又由新氏屯派騎兵兩營加入之並擬從洮南之第二十九師中調一團來奉天爲守備奉天之用聞奉天軍出發之目的在威嚇主和議者意欲貫澈其主戰主義也（七日） 
[北京電]  
　　張作霖之騎兵一營今日巳抵廊房車站是爲奉天軍之先發隊其後續部隊似巳繼續輸運（七日） 
[北京電]  
　　自今日晨起此問喧傳張作霖之兵將入天壇之說倪嗣冲部下安武軍之駐京某武官從昨 
 
 
 

Page 3

 
 
日起租借市内各處寺院房屋甚形急迫此間居民因有此等消息以致漸增恐怖之狀（七日） 
[北京電]  
　　如前電報告張作霖之兵自昨晚業巳開始輸送今晨八時半及下午二時二十分兩次火車載騎兵約五百名經楊村而抵廊房車站其後續部隊尙有陸續隨後而至之狀並在豐台車站左近大購馬糧（七日） 
[北京電]  
　　段祺瑞復職之說昨今兩日傳宣頗盛（六日） 
[北京電]  
　　王財政總長此次往訪倪嗣冲傳聞含有段氏復職之意味（六日） 
[漢口電]  
　　沙市來電本月二三兩日間宜昌附近南北兩軍激戰甚烈宜昌頗有危急之報（七日） 
[北京電]  
　　六日命令發表參議院議員選舉期定於六月二十日衆議院議員選舉定於五月二十四日其復選舉亦於六月二十日舉行（七日） 
[東京電]  
　　此間接到内田大使與大使館員及中國公使館員一行三日夜由烏瓦洛博逹啟程之報（六日） 
[東京電]  
　　關於製鐵所鐵道院九州管理局工務所及民間諸會社未曾有之大凟職事件之眞相巳發表因此被捕者巳有一百零四人（七日） 
[東京電]  
　　當局接報云俄過激黨在伊爾庫瓦庫編製赤衛軍三個師團現已完竣有德國俘虜入該軍參謀部且有裝甲汽船及飛行機由俄京搬運至此一面在該處以德奥俘虜組織一軍團加以勞兵軍及哥薩庫軍擬通擊日本軍云（六日） 
[東京電]  
　　據巴黎來電法國外交總長庇匈氏關於日俄問題曾在法國下院外交委員會中有所陳述據該外交委員等云聯合國於滿洲西伯利亞出兵之事業委任日本之舉意見業巳一致（七日） 
[東京電]  
　　日本外務大臣本野氏六日在議答尾崎行雄氏關於出兵問題之質問云諸聯合國對於此次緊急之時局確曾互交換其意見但取如何之形式及違於如何之程度則以時機未到今尙未可明言（七日） 
以上東方通信社電 
[東京電]  
　　美國對於日本出兵西比利亞一事頗妬忌日本之扶植勢力於該方面稍露反對之意然據最近之消息終當容認日本之對俄單獨行爲（七日） 
[東京電]  
　　法國外務大臣在下院演說日俄問題謂委任日本出動於滿洲西比利亞等地一事聯合國之意見巳經一致云云又台利每報載稱英法意等大使共同向日本政府提議以聯合國在西比利亞之利益委托日本保護云云（七日） 
　　以上共同通信社電 
戰電 
[紐約電]  
　　共同新聞華盛頓通訊員聲稱美國對於出兵西比利亞事已向日英及其他協約國聲明承認大體惟詳細辦法尙待協商（五日） 
[倫敦電]  
　　每日郵報載稱日本出兵西比利亞問題可望於二十四小時内議决擬令駐東京英法意三國大使上書日本政府等於申請設法保全西比利亞協約國之利益駐東京美國大使不致參與此舉惟美國亦不致反對云（五日） 
[巴黎電]  
　　法外交總長關匈氏今日在下院外交委員會宣布外交現局及俄日談判事旣而委員會各員不允切實發表意見隱含協約國聽令日本在滿洲與西比利亞出兵干涉之意（四日） 
[俄京電]  
　　德國不許島克蘭勞農會代表由比斯柯夫赴白里斯特里土夫斯克參與會議因德國僅承認烏克蘭議會之代表且巳與簽定和約之故鳥克蘭勞農會已提出抗議且稱德人今欲奴隸鳥克蘭人必須自衛退走時當書毁各物云 
（五日） 
[俄京電]  
　　據數省勞農會通過反對和約之决議案觀之十二日莫斯科全國勞農大會似不致核准和約德國所予十四日内調印之限期大約將用以組織紅旗軍修繕防務以抗德軍現已籌議委棄彼得格勒毁壞不能揣走之材料等事（四日） 
[亞姆斯特丹電]  
　　布京電稱布國媾和代表湯乞夫氏由布克哈萊歸受政府關於新發生問題之訓令據其在國會宣稱羅國今所承認之條件内有割讓杜白魯加土地整理匈羅界線並經濟讓與權等欵羅政府巳接通告謂羅國務須於本月五日簽定包括上述條件之草約然後續開談判以訂正約云 
（五日） 
[巴黎電]  
　　今晚公報云末斯河右岸砲火殊爲劇烈福塞叢林與伏斯巨境尤甚伏斯巨境敵砲隊頗形活動（五日） 
[倫敦電]  
　　今晚海格將軍報稱昨夜英軍在伐爾勒登襲擊曾遭猛拒至少殺敵四十人且進抵敵軍第二陣線敗回攻之敵軍兩次加以重創英軍損失頗輕昨夜敵軍進襲聖康丹與伊泊希防營兩所英兵失四人佛萊斯基愛萊與斯加泊河間敵砲隊轟擊不巳（五日） 
[倫敦電]  
　　德國公報云末斯河高地砲戰甚烈法兵枝隊在摩伊萊東面猛襲爲德軍所敗（五日） 
[亞姆斯特丹電]  
　　柏林電稱里伐爾有舊潛艇八艘汽船三艘爲德人所得（五日） 
[華盛頓電]  
　　工部總長下令拘捕及驅逐太平洋海濱及西北部行爲不端之外僑無論其是否屬於世界職工團均一律照辦云（三日） 
[華盛頓電]  
　　美國參戰十個月共需金洋約七千一百兆元泰半乃貸於協約國者美國戰費每月約增金洋百兆元然尚在政府豫算之下（三日） 
[倫敦電]  
　　末萊爵士今日在下院宣稱本年二月二十八日止巳造成定式船十七艘計八萬六千噸海軍部秘書美克拉瑪拉氏宣稱敵人所損之英船七十七艘今已修竣（五日） 
[倫敦電]  
　　海軍大臣吉特士爵士今日下午在下議院提出豫算案時謂海上戰事今漸利於英軍次言英國抵制敵潛艇之方法日見進步敵艇偶爾冒險出襲此爲難免之事又次言英國已應希臘政府之請派海軍士官赴希整頓海軍改造船塢又次言協約國海軍會議議决諸重大事件其裨益戰局當匪淺鮮協約國海軍將士甚能和衷共濟不日歐洲海面之協約國艦隊將由巴西軍艦加厚其力英美海軍尤見親密又次言商船損失之數日見減少本年二月份世界所失之噸位適逾上年二月份之半數前五個月所失較上年同時減少百分之十英國造船之數正月份因工界多事僅有五萬八千噸二月份當可倍之工人不能盡力工作殊屬憾事苟不速行變計則所成不足與所失相抵其關係至巨英國工人當深知國家危局努力工作次又述及各協約國海軍指揮事宜及敵潛艇之運動範圍末乃稱讚海軍之功績謂海軍確爲協約國可恃之盾云（五日） 
[巴黎電]  
　　法内閣贊成召集一九一九級之豫備兵（五日） 
[倫敦電]  
　　泰晤士報商業增刋載史密斯博士論英國在華商業地位一文謂今日商界一般人士大呼買辦之時代巳遇不知買辦之子多受良好敎育已自營商業行將直接購辦外貨運入此與中國實業之發展大有勢力史密斯博士之意英法協商之結果將在中國南部取共同商業政策中國之加入協約可爲其新紀元之發端云（四日） 
要聞一 
[東京通信（心危）西伯利亞出兵說日政府與政黨之熊度]  
　　俄國新形勢變化日本之熊度如何已詳前函茲更以所得較確之消息再爲讀者告日本政府目下之意見尙未認有出兵之必要據當局某要人言俄國過激政府與德奥講和致德國得逞其强暴之威對於聯合之背信失義其罪固不容赦而過激派之背信行動不能即斷定爲全俄人民之意思若以此見地而即處於敵對地出兵以懲其間利害如何固不容不審愼研究之也歐洲聯合國欲懲戒俄之背信而兵攻擊實爲不可能之事且縱攻擊之毫無實益故過激派政府之背信行爲將來必有相當制裁以處置之立刻出兵諒必無其事也目下聯合諸國對於過激派政府之行動暫自處旁觀地位注視其成行如何耳日本所受單獨講和之影響與聯合無異蓋日本之參戰目的爲保持東亞和平故俄德講和亦未始無破壞東亞和平之虞况德國勢力東漸國防上亦不能保無危險然以現在之狀熊而觀果有因自衛之關係即行派遣軍隊至西伯利亞之必要乎德國西伯利亞俘虜果有攪亂東亞與危及邊疆之實力與準備乎茲二者尙屬諸疑問也至若俄國過激派政府增大其勢力影響於西伯利亞哈爾賓海參威等處秩序紊亂危及日本僑民之生命財產日本政府巳有周密之注意種種準備已無遺算今歐美聯合國對於日本之海參威派遣軍艦旣無異議其對於西伯利亞出兵當然不至反對雖然今日西伯利亞形勢尙無危險故日本竟不與聯合國取同一之步調徒使全俄國民起猜忌之念而買將來永遠之惡感抑果有何急迫出兵之必要乎况日本參戰之目的爲維持亞亞之和平故僅留意不使敵國以哈爾賓海參威爲根據之地巳足此政府所以尙未認有急遽出兵西伯利亞之必要也日本政黨對於此次俄變其議論不一即各政黨中亦不軟硬兩派茲就政友會與憲政會而窺其意見大致亦不認有急遽出兵之必要而其立論之點各有不同耳政友會一般之意見以爲俄國自克倫斯幾政府倒後代雷林之過激派成立巳知促成單獨講和爲必至之數待至今日駐俄之使避難反國固已無及至急遽出兵云云未免過於輕率蓋出兵必有敵對者然後可以實現目前尙未見德兵之隻影固無庸出兵者也苟於西伯利亞有出兵之必要今日之内閣到底不能擔此重任必須有基礎鞏固之新内閣以臨之也憲政會之代表意見爲俄德間之單獨講和不可以備德勢之東漸今日本西伯利亞出兵之可否問題雖有種種之意見互相爭執而出兵大事决不能輕於判斷德國之俄都佔領雖不能否定非德勢東漸而德國於西部戰線正集中其兵力欲爲乾坤之一擲豈能東顧縱彼佔領俄京亦未必遽能脅迫及我日本也苟現内閣欲擁護其地位藉口於時局之重大而斷行出兵之舉是爲國家之患莫或大焉故處於今日無出兵必要之時而倡出兵論非反對之不可此問題之解决須視歐洲戰局之推移與夫東洋所受之影響愼重考慮之可也 
[西報論德人勢力之東漸]  
　　字林報二月十六日哈爾濱通訊略云自俄國里林政府停止戰爭解除動員釋放俘虜後時局大變嚴重異常協約國誠不能漠然視之俄國全境皆有德奥俘虜來去自由之蹤跡卽西比利亞東部毗連滿洲者亦復如是協約國宜即抵制德人之運動否則西比利亞將成德人勢力圏矣西比利亞之人民未受敎育者約居十分之八事理不明易於利用苟有稍受敎育之人無論其爲德人抑係虚無黨從中煽惑則其事以易無異成人之驅使兒童也記者不喜無疾呻吟危言騋衆但今之所慮實有根據蓋過激黨經德人黨羽與俘虜之嗾使刻方橫行於西比利亞今西部已在其掌握中土穆斯克烏穆斯克與克拉斯諾耶斯克三處德人與過激黨大爲活動土穆斯克爲西比利亞之都城新政府諸人或合法國會之議員集議於彼處者多爲過激黨所捕蓋過激黨已獲有路綫管理權矣聞諸可恃方面俄國鐵路今錄用德俘擔任鐵路上各職務工廠機車棧及車站之重要位置亦用德俘即火車中工匠車守之類亦間爲德人在上述各地德貨巳出現於市場售價頗廉長此不已德貨將充斥於西比利亞俄境旅行執照公然出售凡能繳費一百盧卜者無論何人即可得之是以可隨便往來之德俘不難得此旅行所必要之執照一旦有此執照苟能略操俄語則儘可任意旅行無慮阻撓西比利亞各車站存積凍魚極多而俄蒙邊界獸油亦屬不少皆可收買此爲德人與其黨羽所熟知者德人黨羽來自美境現向俄民傳佈蜚言揑報歐美工黨如何受苦之情形藉以激起俄民之義憤而搖動其信任協約國之心俄民智識幼稚未免信以爲眞此即德人易於運動成功之一原因也俄國過激黨取國人之金錢產業實業工廠一槪充公此種行逕今漸施於西比利亞如克倫耶斯克與雅庫土斯克境内之金鑛及葉尼細江之商船刻已由過激黨没收矣美國對於俄國革命之友好熊度不爲俄民所諒俄民見美國技師前來整頓西比利亞路政竟謂美國將藉此以圖佔據鐵路此種謬見乃德人讒言所釀成德人運動力之遠大非親至西比利亞及俄國外省者不能知之協約國固不欲干涉俄國内政但以西比利亞而論協約國若袖手旁觀無所舉動則適中敵人之計西比利亞土地逾一千萬見方俄里人民僅一千一百萬天然利源取之不盡大半實業尙未開辦過激黨政府不承認債務不尊重舊約聽令德人蹂躪其國家反從而助之以破壞協約國之利益俄國中等社會無必要之武裝而哥薩克人以散居各處聲氣不相應故西比亞無聯合一致之行動以阻過激黨之妄爲者有之則惟西米洛夫氏而巳渠有剗除過激黨澄清俄國之志特至哈埠與鐵路當道及協約國代表接洽近巳召集義兵約一千五百人尙缺數千他如槍砲軍火軍餉亦甚缺乏所求不奢協約國撥數百萬盧卜以接濟之當非難事西米洛夫得此經費即可募足軍隊採辦軍需記者之意以爲協約國宜力助之使其編成勁旅以保護西比利亞路線肅清各鎭免使德俘危及公共安寗記者尤望協約國不獨予西米洛夫以精神上與財力上之扶助且當組織國際軍隊俾於必要時得以武力助之此事並不艱鉅難行也再美國鐵路技師刻在日本當可襄助西米洛夫管理路政而協約國亦可派他種相當人才相助爲理庶遇重大事件時得收衆擎易舉之效焉 
　　路透社六日哈爾濱電云赤塔地方之哥薩克人初願加入過激黨以抗西米洛夫氏今巳變計决不加入故局勢爲之大變西米洛夫僅失數人雖向後退走無足爲慮 
　　字林報又載六日哈爾濱電云鐵路會會員數人阻止大砲一排由哈爾濱老車站運登火車出發羈留一日之久民間聞之甚爲忿怒今全鎭四處滿貼請國民注意鐵路工人熊度之布告其他隊伍派出時並未受阻總車站近兩日來已呈行軍氣象俄兵華兵之可撥出者均携機關鎗開往滿洲里戰事今仍在激烈進行惟尙未接有正式戰報駐俄京協約國大使之出發者因狄哇里亞附近有戰事現取道阿穆爾鐵路赴海參崴霍爾瓦特將軍今日由北京回抵此間二月份發薪日鐵路辦事人員均未領薪大約稍緩可以補發三月份之薪尙少希望哈爾濱鐵路職員會巳開始檢查電報關於西米洛夫大佐行軍之電報檢查尤嚴按鐵路委員會早巳取銷檢查電報令今該職員會之舉動殊屬不合顯有傾向過激黨之象海關檢查員茲在哈埠車站拘獲由伊庫資克抵此之德人一名携有伊庫資克國民軍所發之護照據稱乃平民類之戰俘於歐戰發作時被拘於西比利亞此行乃欲赴海參崴因於其地有商業關係之故後乃送交華員絕未抗拒德俘之入華境而未經發覺者爲數必多海關人員爲數寥寥檢查難周致多漏網今乃另置專員擔任此事其費不足計也 
　　駐濯瑞典總領事胡特滿博士接哈巴羅夫斯克瑞典紅十字會代表希特白洛醫士來電否認過激黨以軍械供給西比利亞德奥俘虜之說且謂彼所駐區之戰俘殊爲安分且嚴受看管云 
[中央最近政聞]  
　　（一）五日之國務會議五日星期二爲國務例會之期錢代總理先期於昨日上午十時到院與惲公孚秘書長商訂議案聞列入日程者仍以財政例案佔大多數如籌撥參戰督辦處經費案陜督陳樹藩電催軍餉案鄂督及前敵各司令電請軍費案均經列入但聞尙有重要外交議案數起雖未列入日程然聞陸子欣總長已决定五日閣議提出討論又一消息五日之國務會議外交内務陸軍財政交通五部均有提議之件聞巳列入者爲添編陸軍第四十二混成旅及王鄂督來電擬截留各項專欵之件並有津浦路線防疫問題其外交議案均歸臨時動議故不能預悉又聞議程中尙有兩院議員選舉日期令草案並其也司法問題但江翊雲總長今日未必出席恐難决定 
　　（二）蘇皖兩督之爭執蘇督李秀山與皖督倪丹忱二人爲新安武軍之節制權事近日似巳生有一種意見但此新安武軍何以必欲爭持吾人局外固不得而知惟聞政府對之則頗憂李倪因此而生隔閡四日大總統巳有一電分致李倪大致謂兩君無論如何總期以大局爲重以地方秩序爲重萬勿因此小事而生情感以誤地方中央對之自有妥善辦法云云故倪李爭兵閣題現巳稍爲和緩矣又聞蘇督李秀山請將將文生所統新安武軍十營歸自己節制電請政府明令發表而原歸蘇督節制之白寶山所部新安武軍現駐海州者聞皖督倪丹忱亦有請歸安徽節制之意昨已有電到京亦照蘇督口氣請中央將白寶山所部從新由蘇省改歸安徽節制調遣聞其中似含有一種意味不知政府將如何處之 
　　（三）章公使之要電駐日本公使章仲和四日分電府院報告日本政府准於一星期内派兵兩師團由東京出發向南滿駐紥防備德俄敵人進犯東亞擾亂治安並徵詢我國出兵有無决定方針等語 
　　（四）臨時參議院又將開會據某要人傳出消息臨時參議院議長王揖唐由蚌埠回京後曾與政府某當局一再討論該院本身之存在問題并聞巳於日昨電催該院離京議員即日回京以便如集大會一次磋商此事其結果當係暫行閉會云 
　　（五）參謀部搭現風潮頃據參謀部某君言該部多數部員以中央各部發放薪資均有搭現之事而該部獨無因此與會計科科長閣某大起衝突并聞此次發生風潮之最大原因由該部上月放薪時曾搭現洋一成五然係限定科長以上之人員故該部多數部員極抱不平 
 
 

Page 4

 
 
憾事本會特定每三月專代會友刊行著作一種不必由著者出費有著作行世之利特色二文會月課結文字之因緣得交換之智識最爲學術競爭之燒點本會定每月徵求小品文字一次附値課者例贈外前列數名並加贈現金或圖書以助雅興特色三上海爲漁利淵藪黑幕重重所在皆是本設特作交際部專會代友調查委托事件並代辦圖書文具一經函托迅即辦寄特色四本會志願宏大俟會友出版品漸多當添設營業部專銷售會友著會本會任其勞會友享其利特色五他如代徵詩文介紹著作種種利益猶未殫述要之本會實事求是爲中國破天荒所未有絶非假借虚聲意圖營業者可比現設籌備處於上海新閘大通路新康南里一另五一號好學志士願入會絶不拘定資格以期普及碩彥名媛尤所歡迎函索詳章附郵一分即寄　上海本事務所啓 
[另設特别班限一月畢業急謀職事者鑒]  
本學社發明閉眼術設打字專科已十一年方法之完備敎法之精善機器種式之多洵爲海上各打字社之冠故僅學二日閉眼可打三個月精熟每逢禮拜三六加敎簿記速記畢業後由本社介紹供職事於各洋行者頗不乏人茲更推廣學額特别廉收學費有志者速來取閱詳章新白渡橋北乍浦路多子里振華學社啓 
[印墨總批發所]  
啓者本公司向在日本大阪自設廠製造各色油墨五彩鉛印石印火柴商標用墨照相銅版並各種機器及附屬用品器具物件自前分設上海支店以來己歷數載所發行之貨品質之優良顏色之鮮明荷蒙需用客家之贊美近因推擴銷路起見定價特别從廉敝公司備有各種樣本如各埠貴客需用來函索者原班送奉倘蒙惠顧無不格外歡迎　上海乍浦路二七四號黑越公司上海支店電話北六四七號 
[受盤聲明]  
上海英大馬路北石路中市同福泰正記木器號由出業主柴維香柴珊鏡君挽中議價將店棧新舊各貨生財招牌及租出各户木器一併出盤與鄙人爲業當即立據交價過割清楚自受盤之後生意盈虧不涉出業者之事從前往來帳目倘有人欠欠人銀錢上落及圖章擔保一切瓜葛槪歸出業主柴君自行理直不涉鄙人之事惟各租户前訂租單保證均應繼續有效恐未週知特登報聲明　鄭蔚生啓 
[遺失股單]  
今有蘇州蘇經蘇綸兩廠老股陳仁昌户第四千四百四十七號股單一紙今己遺失到廠聲明俟後該股單倘中外人等檢出永遠作廢特登申新兩報聲明上海浙江路三百十七號月記啓 
[行李被竊遺失]  
商字第一十九號至二十八號蘇經蘇綸兩廠計老股十股計原本蘇曹平銀一千兩正已致照原廠掛失倘有拾得均作廢紙特此登載申新兩報申明　股東張寅恭告白 
[招考編輯校對員]  
本局招考駐局編輯四人通信編輯十六人校對三人日前曾登報端年務多冗應者甚稀兹特展限一月仍通信試驗國文一篇取後薪水從豐另招聘各埠經理不須考試餘詳簡章函索附郵票一分　南京狀元境益智科學編譯局啓 
[求學者注意]  
今有有經驗之女敎員一位願敎授英文英語縮寫法打字洋琴通信法文諸課男女孩童均願敎授月修每人十五元每星期授課三次欲知詳情者請詢問崑山花園十二號Ｍ·Ｈａ　ｓ女士可也 
[棧房分租代上客貨]  
兹有四川路三十一號新造棧房第一層即四馬路五馬路中間分租全租均可如要掉樓下棧亦可合意者向三馬路四川路口百多洋行可也本棧房並可代上客貨 
[受盤聲明]  
啓者安泰昇前主吴懋齋君將安泰昇一切生財行帖等物售盤與鑫記重新組織開張生理凡以前安泰昇欠人及人欠各欵並有糾葛等項槪歸吴懋齋理値與安泰昇鑫記行不涉恐未週知特登申錫兩報聲明　安泰昇鑫記行啓 
[介紹工藝]  
僕自設孤舟化學工業社以來迭接各處來函命授工藝特附設一傳習所内分函授面授二部函授部現已成立所授工藝任學者自選無論何種僕均保證學成學費隨意額定五十名有志研究工藝者請速報名面授部容日成立孤舟敬啓　通信處上海戈登路六百另八號孤舟化學工業社 
[吉屋召租]  
今有高大住宅計住房七間坐落新閘路三十六號地位在西境最佳之處有大空地汽車房馬車房網球場租金每月一百二十五兩欲租者可至該處詢問或向南京路三十八號赫門洋行接洽可也 
[遺失收條聲明]  
今遺失潤寳齋號代併廣東粤漢鐵路股票收條一張調字册第廿七號傅業生名下股票七百股經向該號掛失作爲廢紙特登申新兩報聲明如有人拾得或有在外轉押等情望各行號切勿收用特此聲明以免後論　新閘路大德里一千零八十九號門牌傅業生 
[遗失江陰利用息單]  
兹遺失江陰利用紗廠縅緘記户第四百廿四號息單一紙已向該廠掛失日後無論中外人等拾得槪不作憑特此聲明　葉緘三告白 
[同豐泰行棧出盤聲明]  
敬啓者鄙人所設行棧因事繁難兼今自愿憑衆出盤於黄君詢都即子美於去年舊曆十月十九日訂立草約待價交清即行登報聲明該價已於昨日如數收清自舊歷未訂草約前所有來往各欵均歸鄙人自理訂立後來往各欵均歸黄君自理以清界限鄙人向設之同豐泰報關行仍附設在内照例出還租金誠恐各界未聞特登申新兩報聲明　法界永安街太安里第六號及十三四號同豐泰報關行沈鶴鳴啓 
[尋狗]  
今于本月廿日早八點鐘走出法蘭西大狗一隻名Ａ咪九百十九號週身黄毛身下有小白毛大耳口長如有知風報信酬洋二元即將此狗送到者酬洋十元特登申新兩報聲明虹口清雲里第一弄二千零三十二號　周楚如 
[議據遺失]  
兹因漢口中外公記藥房股東裘茂泰名下一股已於丙辰年終裘君情願歸併與中外公記惟資本紅利等當日如數交清惟議據一紙今已遺失如有别人拾得作爲廢據無效特此登報聲明　漢口中外公記啓 
[吉房召生]  
今有洋房五幢坐落公共租界梅白格路宏昌里内灶披廂房晒台上下電燈自來水火一應俱全價目格外克己欲租者駕臨該處面議可也 
[遺失存摺]  
啓者胞娣李招記存於同盛祥號洋五百元計立存摺二扣去臘胞娣病故因喪事匆慌致將該存摺遺失今已央保向同盛祥將此項存欵如數收清倘有人拾得作廢特此登申新兩報聲明李慶祥啓 
[聲明遺失]  
啓者今遺失蘇州經綸絲廠福興抬頭股單兩紙計二千二百零四號至零五號止每股補水紋一百兩二共二百兩已向該廠說明另補倘中外人等拾得以作無效特此登報聲明　蘇州福興莊啓 
[一瓶斷根靈驗心肝胃氣痛]  
此散不論何種心肝胃氣痛凡痛極難能忍不特辛苦更有性命攸關如遇此症請嘗試驗之妙藥一經服下馬上即速止痛縱有遠年幾無可治之頑症以及結核成塊時痛時止腹胸腫脹濕痰邪熱勞鬰殪氣瘀滯等氣痛即服此散限定一瓶包能斷根永不再發大瓶一元小瓶半元上海英界三馬路新聞報館對門廣東杏濟堂啓 
[同益股票公司始創劃一]  
買賣内國公債及銀行紗廠招商局寗紹鐡路証券各種股票儲蓄票評准市價誠心無欺倘蒙賜顧請至英大馬路虹廟對面直隸路二百五十五號便是本公司啓 
[新到雲南火腿]  
自辦正雲南宣威腿普　茶發售　上海四馬路接元堂啓 
[三日愈癩疥瘡藥]  
每盒二角不效還洋　上海棋盤街三茅閣橋堍門牌念二號廣東保太和啓 
[立止牙痛藥水]  
此藥水專治一切風火牙痛藥味一到馬上止痛應騐如神每瓶售洋二角上海二馬路晝錦里鐵拐李爲記廣東仙壽窩啓 
[賤賣受盤店貨]  
本公司自去臘受盤前公司以來　各種綢緞羅紡紗縐最新鐵機紗緞特色泰西綢緞新式花標異樣絲羅緞呢羢布疋洋廣雜　等類　萬餘金今願照盤價便宜售現併有華慶聯號外洋各種定貨爲數尤鉅亦願照定價廉售以供　各界採擇方知本公司之特别歡迎也自正月念九日起先將受盤店貨大廉價一列售脫再行諏吉重新開張倘蒙惠顧無任　企有此良機切勿交臂失之特此披露　四馬路青蓮閣對面東方源記公司謹啓電話四四千九百七十四號 
[宣城灣沚鎭萬家平安]  
敝處雖屬偏避鄕鎭乃通省要衢逐日過往人烟稠密良莠不齊光復迄今上憲派有或連長或哨長駐防以保治安不時更調惟去歲安武軍派來第一路第一營第二哨哨長王君全勝自　敝鎭步下軍人文明極點上街買賣秋毫無犯而我王君將地方製成夜不閉户路不失遺不獨有武將古大臣之風即聖人之槪又有何異惟望哨長在敝鎭多駐一天乃敝鎭人民多一天之幸福上憲能憐敝鎭人民永將王哨長久駐不更不但感王君之恩而上憲之德户户供奉祿位長生萬世不朽矣　宣城灣沚闔鎭公啓 
[招請經理]  
本公司自採各煤運滬發售現爲推廣銷路起見擬請經理一人專管售煤事宜薪水佣錢均從優給惟須要身家殷實者方能當選如有以上資格願擔任此席之人請即駕來南四川路四十五號三樓本公司接洽無任歡迎此佈　合成公司謹啓 
[咖啡霜]  
用霜二匙臨時開水冲食即成咖啡茶香甜美味活胃消食補中益氣醒酒除暈旅行家居餐餘酒後衛生至寳每罐洋二角批發克己總發行所上海九畝地新舞台 
隔壁小雅園代售處英大馬路老大房申大房永安居四馬路邁羅公司稻香村 
[廣東仙壽窩立愈癩疥瘡藥]  
此藥不論何種瘡濕久年惡毒等症朝搽晚愈神效之速世所罕有大盒五角小盒二角神效頑皮癬藥水無不應驗每瓶壹角半　上海二馬路晝錦里口請認鐵李拐爲記 
[江海關諭]  
照得本關現有充公食米四十擔磁器七擔磁痰盂七十隻夾金表三隻以及眼鏡呢帽藥材洋廣雜貨等件訂於本月八日下午兩點鐘在本關棧房拍賣特此諭知　中華民國七年三月五日 
[一分時立止心肝胃氣痛藥]  
此藥無論何種心肝胃氣痛痛至人事不省衹須吞服二分其痛立止兼永斷根每大瓶一元中瓶半元小瓶三角上海棋盤街三茅閣橋堍門牌廿二號　廣東保太和啓 
[鼎豐木植機器鋸木公司廣告]  
啓者本公司於丁已年夏曆十二月念六日董事會開股東全體大會因年關在即到會股東不足法定人數爰即改期於戊午年夏歷正月十一日續行召集各股東開會議決所有本公司經理顧椿庭君業經辭退現由各股東另舉郁堃元君爲經理嗣後各界與本公司銀錢往來及貨物進出均請向郁君接洽與顧椿庭君無涉恐未週知特此登報　董事會全體股東公啓 
[郁堃元啓事]  
敬啓者鄙人現承各股東公舉爲鼎豐木植機器鋸木公司經理所有銀錢貨物進出及定貨等事一槪須有本公司回單或向鄙人親自接洽方生效力特此聲明 
[恕訃不週]  
不孝寳仁罪孽深重不自殞滅禍延先考肇桂府君痛於夏歷丁已年十二月二十三日辰時壽終滬寓正寢距生於前清同治元年十月十二日戌時享壽五十六歲敬筮夏歷 
正月二十八日領帖恐訃不週特此通告　棘人王寳仁稽顙 
[新撰詳註分類尺牘大成]  
此書係周蓮第君所編内容豐富材料精良其門類共分三十二種如政界學界軍警婦女家書交易謀託通候借貸求　償還辭却聘請薦舉饋遺酬謝規誡催促慶駕慰唁訂約允諾探詢報告詰問聲明訴訟籌辦滙兌抵押保險裝運等類無不詳備並附各種契據劵單及柬帖等一切程式均多載列旣爲往來函牘之適用又爲普通應酬所必需故名之曰詳註分類尺牘大成不但筆意新穎詞句俊雅且每篇註釋詳明尤爲特色問有援引典故皆表明出處如有難解之意義或稍深之字句及一切虚字等類罔不詳加解釋庶閱者一目瞭然容易領悟誠爲社會有益之佳本應酬必備之良編也有願先覩以爲快者盍速購諸全書共計四百餘篇分訂十二厚册定價實洋一元正○鴻寳齋書局啓 
[包愈勞傷咳嗽順氣化痰吐血斷根]  
吐血一症皆由身體虚弱或咳嗽而傷肺而其病原尤在憂鬰思慮過度日久不愈致成癆瘵性命攸關本齋利濟爲懷皆得祖傳良方不惜工本秘製此膏專治一切吐血之症以及痰傷咳嗽無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發妙在滋陰潤肺止咳化痰眞治吐血天下之第一良藥也若有虚言神明共鑒每大盒四元小盒二元每料六盒洋十元大盒每料念元先試二元亦可惟假冒甚多購者認明○遠埠函購原班回件信力自給　另有咳嗽順氣化痰丸立服立止每瓶洋五角另有小兒救命丹名曰萬應保赤散專治小兒百病服下馬上見功每瓶洋一元如不靈騐包退還洋以昭信實●舖設上海二馬路西鼎新里内京都天寳齋啓 
[美國康氏水泥建築鋼料廠廣告]  
商標ＫＡＨＮ　Ｂｕｉｌｄｉｎｇ　Ｐｒｏｄｕｃｔｓ　ＴＲＵＳＳＥＤ　ＣＯＮＣＲＥＴＥ　ＳＴＥＥＬ　ＣＯ 
聘有經驗助力鋼料工程師 
面積乘方竹節鋼條備有現貨（三分）半寸（六分）一寸俱全遍地廣消上海亦然用無上上品鋼料鍊成 
●上海四川路五十三號東方經理茂生洋行啓 
[炮車帆布]  
諸君知否天津恒源帆布公司製造炮車牌各種防水帆布乃軍界不可須臾離也向蒙購者交口稱頌並製造帆布衣箱皮革衣箱手提包靴頁種種均是質堅價廉請試購之方知言之不欺也　批發處天津河北黄緯路恒源公司　上海四馬路東華里德祥厚 
[三星帆布]  
諸君知否天津宜彰帆布公司製造三星牌各種防水帆布乃軍界不可須臾離也向蒙購者交口稱頌並製造帆布衣箱皮革衣箱手提包靴頁種種均是質堅價廉請試購之方知言之不欺也　批發處天津東馬路宜喴商行上海法界天主堂街同順長記各都會商埠均有代售 
[善除痔瘡]  
僕少有痔患初時核起無甚苦難親知亦言此非要症夙嘗聞諸野老云大江以南十人九痔以其地屬澤國積濕使然也僕因是並不介意嗣後菌核愈大肛門内外拖累難堪非血水迸流沾衣漬袴即發腫作痛碍坐難行備嘗不便之苦况乃始問醫覔藥冀得脫離苦海而卒無一効若用剪割之法又慮眼前受禍時常沈悶計無可施屢聞彭壽堂有内服外搽化痔靈丹妙藥試驗多人乃託友代購並囑他定必到上海抛球場南河南路七號義商彭壽堂藥房非與該堂有莫逆之交也實欲將靈妙二字作一實証其人唯諾而去未幾持該堂化痔丸一大盒外治妙藥一大瓶至啓緘視單即將外治妙藥先搽晚膳臨臥便將化痔丸照呑一服次日覺得血水收歛早晚乃照仿單搽服至明日又覺得菌核軟縮如枯痿之狀連次搽服藥盡續購按服至十餘日以手摩撫頓覺平復如初私心竊喜逆料其竟能脫根而未敢决其後之必不發也於是外搽停止内再服丸一大盒而藥罷迄今半年從未一發倩人視之則根蒂盡脫矣靈妙二字豈虚語哉白鶴江孫沛霖識 
[農啇部頒給之註册證]  
本藥房所製各藥效驗卓著有口皆碑兹因杜絶仿冒起見特遵照條例禀准註册爲此登報通告此後如再有仿造本藥房所製各藥者定當控官追究以保名譽刻爲保全各省經銷家利益計倘購批下列各品者隨藥贈送農商部頒定註册證一張以便各寳號懸掛以彰信實而别眞僞新華補　丸每匣洋一元五角正牌梅花參片每匣洋一元五角極品仁濟丹每袋六十文老牌濟衆片每匣洋一元八角辣克紅補丸每匣洋一元老牌補天片每匣洋一元九角其餘名目繁多不及備　無論原料各藥糜不應有盡有批發特别克已另有價單　列倘蒙函索附下郵票一分立即原班寄奉遠埠函購郵局寄遞穩快妥速滙兌不通處郵票公債票皆可代價通用上海英界四馬路第一樓對門老仁濟林記披露 
[上海四明銀行廣告]  
本銀行總行開設上海寗波路分行先設寗波江北岸温州府城内兩處重整營業章程商業櫃存銀活期三厘計息定期三個月四厘六個月五厘一年六厘存洋活期二厘計息定期六個月五厘一年六厘兼營各業商號往來逐日收解無不克已儲蓄櫃存洋活期三厘計息定期六個月五厘一年六釐二年七釐其餘滙兌各欵格外公道賜顧者請至本行面議可也 
[上海東方滙理銀行廣告]  
本銀行基金四千八百萬佛郎貯金四千九百萬佛郎總行在法京巴黎專做各埠兌滙存項押欵如蒙　賜顧請至本行面議可也 
[上海中法實業銀行開辦儲蓄存欵廣告]  
本銀行經收一種特别往來存欵名爲儲蓄存欵存儲總數每摺不能過洋五千元或規元三千五百兩正每户發給存摺一扣凡有付欵或存欵等項均須交出存摺所有出入由本行記入簽字爲憑（年息）年息長年四厘其算法如下除照往來賬二厘計算外自存欵後第二月起按每月結存最小之數再加二厘○兌滙欵項均該欵儲蓄銀洋能由本行滙至别處分行凡持存摺之人亦可在别處分行支欵惟預當由行知照　北京滙至天津無須補水滙至别處分行則本銀行格外克己當以最合宜之行情結算 
[南洋高等學堂招]  
（資格）不限年齡程度祇須品行端正按級分揷（附設）中學部高等小學部及英文專修部（報考）須預付證金五元外部郵滙錄取後于學費扣除入高小及英文專修部免考（開學）定于陰歷正月二十日（章程）中西詳章及課程表函索即寄須附郵票一分（校址）白克路Ａ字二十一號洋房 
[上海實用中西醫學函授學校招生]  
本校因謀普及中西醫學以便遠道阻隔及職業覊身不能出外求學者特用函授法敎以醫學全科一年畢業不取學費每學期僅收講義費郵費六元畢業後並可來醫院實習以重經驗欲知詳章函索即寄須附郵票三分校址上海卡德路九十五號同濟院醫内 
[上海函授國文專科學校第九學期招生]  
本校創辦五年從者千人畢業四班成效卓著洵爲各函授校之冠兹届第九學期仍招新生凡有志向學者不論遠近無間男女均可隨時報名插班肄業詳章函索附郵票六分信到即寄空函明片槪恕不復此佈　 
上海法租界嵩山路即葛羅路本校啓 
[中西醫藥函授學校第三期招生]  
本校創辦以來成效早著無庸贅述第一期學生已於去冬畢業現又大加擴充延聘留東醫學士王醒凡等助理一切學費入學時暫不收取畢業後可來院實習或由本校介紹留日各大醫院實習槪不取費祗收膳宿以重經驗備有詳章各科講義樣本函索附郵三分上海西門中西醫院内 
[上海同濟女醫學校招生]  
本校招集女子有志於醫學者六十名敎以婦科兒科產科之專門學術二年畢業凡國文清通者即爲合格報名自登報日起至正月三十日止隨到隨考須繳保証金五元取作學費不取發　章程函索附郵卽寄報名處上海卡德路中市同濟醫院 
[中國銀行學校函授招生]  
本校現招函授生五十名三月畢業畢業後得量予介紹學費及講義費五元入速成科者僅收講義費二元單購簿記講義每册一元欲知詳情請附一分頭郵票三分索閱章程可也上海哈同路民厚東里北三弄四二四號本校校長孫評卿佈 
[上海英文學院招日夜生通告]  
本院（宗旨）悉仿英美等國中學大學規程專以英文敎授學術科學及商學兼課德法文程度預科 
同中學正科商科同大學補習科同高小本院各科主任敎員爲美博士蘭思君與前留美大學學生得有美政府專利權版權發明家著作家王君漸恒王君志溥本院日夜學各科尚有餘額願入學者請即來院報名再已報名各生望於三月一號來院外埠生尤須從速（開學）三月四號（章程）函索即寄院址上海新閘路同昌里　院長殷芝齡敎務長王漸恒啓 
[中國商業專門學校添招半費生]  
啓者鄙人前長南洋商業公學時去歲暑假畢業生凡五十六名其由鄙人荐入銀行及中外商家供職者皆能辦事中肯不忝厥職足見商業敎育之果效兹爲宏造職業人才起見特添招半費生三十名考插各科各級俾一般有志無力之子弟亦得同受敎育共成良材也特此布聞校址上海新垃圾橋北堍南公益里　校長吴秉鈞謹啓 
[滬濱英文專門學校招日夜插班生]  
本校開辦七載專重文法作文成語尺牘繙譯會話等課兹届十三期招生凡有志向學者可即來本校報名惟欲膳宿者尤須從速遲則不及外埠生不及投報者函報亦可附証金二元函索中西詳章附郵票一分　校址　上海英界新閘路三角場張振新醬園西間壁弄内　開學　陰歷正月二十日　校長徐豐潤謹啓 
[文生氏高等英文學校招生]  
本校爲高等英文專門學校内分本科（二年）預科（三年）創辦以來本科已畢業一次預科已畢業二次茲招本一預一二三各級挿班生凡中學畢業生或曾習英文五年者可挿預三餘依此類推（報名）日内即可報名隨繳証金兩元外埠函報證金郵滙至開學時舉行分班試驗（校址）北蘇州路老垃圾橋東（附白）（一）自下學期起添設初讀班未習英文者亦可報名（二）預三起加授法文（三）另有（新生入學須知）函索須附郵票一分詳章須附郵票四分空函不覆　校長潘志驤白 
[法文繙譯專科學校招生廣告]  
今因法政府在中國招募華工應用繙譯甚夥故于北京天津上海等處設立速成法文繙譯專科學校爲造就繙譯人材起見預備將來派往法國各埠工廠充當繙譯之職（一）要學生身體强壯品行端正年齡在十八歲以上粗通法文者爲合格如學生成績有略能言寫者其進行益速學費分文不取（二）定章六個月畢業凡就學各生於報名時應同其父兄至報名處簽訂合同畢業後由校長考試程度合格者隨時派往法國（三）諸生所學之成績按月由校長考驗其優勤者酌給奬賞以資鼓勵（四）畢業後每名發給畢業文憑一紙即可赴法其薪水按月由二百至二百五十個佛郎房飯均歸僱主擔任（五）開學在邇定額無多有志就學者自登報日起請至法界愛來格路廿五號法國招工事務處内報名可也上海法國招工事務處啓 
[中華美術學校廣額招生]  
美術各科今日當務之急也今本校先設圖　科以爲普設各科之基礎兹增學額四十名凡有志美術者望即來校取閱章程入學可也又本校圖畫函授部範本極精學費尤廉男女可學隨時可以報名函索　章請附郵費一分當即寄奉　上海英租界馬立師長浜路本校白 
 
 

Page 5

 
 
   
 
 

Page 6

 
 
要聞二 
[政局紛擾中之辭職聲大總統辭職代總理辭職府秘長辭職司法兩長辭職代總理辭職府秘長辭職]  
　　總統辭職問題外間所傳是否確實使人墮入五里霧中在四日下午以前公府中各機關人員尙均謂絕無其事乃至晚間九時忽又有總統辭職電報巳經擬妥之說又聞日昨政界某要人謁見元首時提及大局問題總統語之云時局日趨岌危凡稍明時勢者莫不盡悉處到此等地步無人爭總統無人爭總理只有競爭個人權利而巳况邇來外氛節節進逼内亂仍無平息希望忽又有奉軍進關截械諸警訊種種困難問題均係與余（總統自稱）爲難除此並無他項原故余現已决定抱放任主義奉軍願往安徵亦可願來北京亦無不可好在對於總統位置去留毫不注意只要能保全大局余願足矣余平生亦不僅忸忸尼尼不顧大局如何險惡只知說兩句現成話即將國家置諸腦後但按余預測内亂再延半載不息恐我中國又不知糟到何等現象談至此某要人再三向元首勸慰始作辭出府 
　　王聘卿呈請辭職後馮總統所屬意之正式總理楊杏城氏業已表示茲據公府某要人云錢代總理前日謁見馮總統時力言値此時局紛糾總理責任重大斷難久於庖代並謂同派督軍意見日漸紛歧非請段芝泉復職不足以資統一馮總統亦深然其說但聞段氏巳有决不出任總理之宣言且時告其親信云現時總理毫無責任可言無論何人亦可擔任何必勸余（段自稱）出山總統聞此消息後亦不便前往勸駕遂暫勸錢氏仍負數日責任以便續覔替人此昨日下午五時以前之情形也 
　　總統府秘書長張仲仁氏旬日以前偶因時事感觸表示辭意嗣因接替無人元首復極力挽留張氏遂暫允留任乃各方面近日復喧傳張秘書長將赴湯山某報前日（二日）尙謂公府秘書長業巳决定爲張壽齡氏據昨某君入府謁見張秘書長特諮詢其辭職眞相據云時局日益紛糾余日侍總統左右而不能代建一策於心殊覺不安故數日前確有向元首辭職之表示元首比囑自覓替人余曾以此意徧商朋輩然皆無承諾接手者不得已祇好暫時留職以待相當之人云云 
　　司法總長江庸次長張一鵬前曾聯袂求去元首即將江總長辭呈批以慰留字樣並另准假五日茲據政府某要人云江總長巳於日昨滿假復經元首派員勸說然江總長仍無銷假之意張一鵬次長辭意亦甚堅决日昨並未到部辦事故司法部自四日起幾無主持部務之人物元首鑒於此種情形有將於内日覓人暫行代理之消息 
　　督辦京畿水災善後處熊秉三君前因籌賑待欵孔亟曾具呈請赦免張鎭芳由張捐出賑欵若干作爲贖罪旋又爲津浦案内之盛文頣請赦亦聲明願出賑欵若干兩案均未蒙批准近因張鎭芳巳得督軍團呈准赦免而並不提及捐賑一層大爲失望故昨巳具呈大總統辭職矣又一消息云熊督辦近以春工需欵浩大迭請政府撥發巨欵尙無着落熊氏因辦理掣肘並受他種激刺忽萌退志四日曾函錢代總理縷述辦賑困難情形又謂前查有辦事舞弊之員送交徵戒又爲司法部駁回故擬請特簡賢能接辦以免結怨云按熊督辦原呈錄第三張 
[奉軍入關之用意安在]  
　　奉軍入關之舉之時引起世人多大之注意政府方面正在盡力疏解四日一日間忽傳有兩種相反之消息一謂奉軍巳允撤回一說奉軍且續抵獨流鎭眞相如何尙莫能明姑誌聞於後其謂奉軍巳允撤回者謂奉軍入關後當局曾挽某鉅公去電勸即回兵勿久駐灤州致滋驚擾故張督巳允逐漸退回原地惟如長江有警仍當開抜前往應援至所扣軍械� 
中有山西購運之一部分仍送還山西外其餘快鎗二萬七千餘枝及彈藥零星各品不允交還已正式備文開列數目請中央正式撥給奉省各軍應用似乎上項即爲奉軍撤回之條件又一消息則謂其撤兵條件係政府承認張作霖爲東三省巡閱使並准其添編第三十師軍隊也其謂奉軍進駐獨流者謂奉天督軍張作霖日昨電致交通部囑令速備火車七十餘輛卽日開往奉天以備續運軍隊入關部中隨卽請示元首未蒙允准惟巳有兩列車盡裝兵士逕由京奉路開行入關聞此項軍隊聲言開至天津迤南之獨流鎭爲止而外間謠傳且有開至豐台之說昨日交通方面又得某處路局報告言奉軍約一混成旅擬即開赴獨流鎭元首聞知當飭陸軍部去電詰問亦未得具體答覆云 
　　又聞靳雲鵬前日出京外間傳其赴秦皇島但尙未能徵實據聞靳之赴津與奉軍入灤確受有疏通之任茲悉四日午靳氏與日前赴灤州之李壯飛同回北京靳先赴府學胡同報告段督辦李則先赴公府報告交涉情形據公府方面消息奉軍可以無事而閻錫山在日訂購之大宗軍械巳經交付於晋委員矣又據新聞交通社消息張督又向交通部電要二列車係爲載秦皇島灤縣駐兵回奉之用但此車開抵秦皇島後並未裝載一兵卽被强令開赴瀋陽又因尙不敷用復電部要車一百輛部中能否如數應付雖未確知然要車如是之多意欲何爲頗有研究之價値也 
[邊防之緊急消息]  
　　吉林據政府方面消息云吉林省長郭宗熙昨來急電二通報告邊警大略情形（一）宥電敬悉頃據偵探報告俄斯黨攻擊烏里源係有德奥俘虜從中指揮砲隊俄騎兵仍在舍利站等站堅持謹此密陳（一）現開廣義派仍欲侵奪東中鐵路利權因此日本巳派兵艦集駐海參崴等處和議未成日俄進兵危險萬狀中奥究如何籌畫對待方法迅乞詳示以資遵守 
　　新疆新疆督軍楊增新四日有急電到京稱新省餉竭械乏奉電承允飭部籌撥務乞迅發鉅欵以濟急需請即交駐京委員何毓璋領寄其子彈即交張參謀耀庭解運急切待命云云刻已奉諭交財政陸軍兩部查照籌發矣冬日楊增新先有一電云俄國回纒煽惑新疆之函報無日之俄國境内回纒現雖一致内向惟俄境回纒煽惑之故係以恢復浩罕舊國爲名現在塔什干安集延兩處已見蠢動緃能保我國回纏之不變難保俄境回纏之不來侵刻邊防巳極吃緊增新當盡其心力所能爲以紓政府西顧之憂若中央接濟軍械早日能到邊局尙能維持云云 
　　黑龍江黑龍江鮑督軍頃以邊防緊要軍餉急需昨特致急電參陸辦公處請速給領餉需三十萬現在事機緊迫如中央不能撥則當截留稅欵以應急需云又聞鮑督軍頃又有急電到京略謂俄亂黨勾通德奥俘虜漸逼境内我國出兵尙無消息倘彼軍日漸蔓延至黑省不能維持秩序時應如何處置之處伏希明示等語聞元首披闊後即將原電移交參戰督辦事務處矣 
　　外蒙據共同通信社消息云北邊形險惡蒙古自治區域之車臣烏梁海土謝圖三音諾顔四盟已於二十五日宣布戒嚴矣 
北軍大舉攻湘之戰况（漢口通信） 
[三路激戰之情形長岳間之危狀武穴宜昌之近信]  
　　湘鄂間戰事於一日始北軍方面已實行總攻擊伹二十六至二十八之三日間通城崇陽蒲圻嘉魚新堤監利各縣即先後動戰因大雪　漫鎗砲不能測準皆帶試戰性質並非終日攻擊每日或戰數小時或戰兩三鐘即止茲將各方听得該三日戰訊誌下（一）中路蒲圻嘉魚爲攻岳之正面此三日間在羊樓峝趙李橋新店港口等處激戰十餘次二十六日趙李橋一帶戰鬭約三小時北軍傷連長二名兵士四名死兵士十一名南軍傷勞長一名連排長三名死一名兵士死傷甚衆繼由駐雲溪之南軍大隊來援二十七日黎明分三路來攻北軍頗多傷亡又據交通界消息二十七日下午兩軍在五里牌接仗一次北軍死兵七名傷二十餘名並傷官一名二十八日上午十時許又有一小時之戰北軍死兩人傷四十餘名南軍亦傷亡不少又據某方面消息二十八日天未明南軍由黃蓋湖夜襲嘉魚蘆溪口北軍猝不及防死傷頗衆該地糧台被刦 
　　（二）右路通城崇陽爲攻岳之右翼安武軍與第七師之一部擔任該路此三日聞有顯著之勝利業已進至平江巴陵境南軍日向岳州退却 
　　（三）右路新堤監利當華容沅江臨湘各地之衝爲最重要之地北軍攻岳必以先取岳州下游之螺山白螺磯方易着手二十六日北軍曾往攻白螺磯而在華沅之王正雅唐克明爲保岳計亦出岳襲監利並攻距新堤五十里之田家集當經盧金山軍擊退是日攻白螺之北軍亦未能得手折回二十八日第七師十三旅及第八師之一部復以大砲猛攻臨湘白螺南軍未能抵抗北軍遂佔有白螺矣 
　　總觀三路戰况似左右翼於一日以前均已得勝惟中路兩軍主力所在無大勝敗至一二日戰况如何現尙不能確知據武岳路局所得岳州消息長岳間火車已經阻斷不能通行城陸磯已爲北軍佔領岳州似被北軍所包圍聞全戰線用砲二百餘尊砲火之劇烈恐非南軍所能抵擋湘漢間商輪於一二日已完全不能上下宜昌間航路亦因宜昌電報於一日不通沿途戰事劇烈漢口開宜之輪船亦未敢開班聞鄂軍署所傳消息程潛於一日曾電王子春願自退出岳州查照前約議和王氏當即渡江轉商曹仲珊張敬堯曹張以戰事頗稱得手南軍即自退岳而於國會等項並不肯讓步故不允所請仍然力攻必逹其一星期克復目的又據軍署所得軍報張懷芝攻長沙之第二路軍隊業有十五營由曾光憲統率抵萍鄕會合安武軍統領李傳業分兩路攻取長沙亦於二十七日開始作戰交綏地點仍在株州北軍頗佔優勢長沙極形危迫現張懷芝有卽日來漢之信聞係與曹仲珊王子春商議討代馮玉祥辦法因馮奉免職令後尙未交代由全旅官兵電京懇祈收回成命主戰派異常價激羣欲以武力對待聞曹張所部之兵於二十八日已有開赴黃州一帶者大約係預備會合魯軍夾攻武穴且此次湘鄂戰事固爲主戰派所主張面黎天才破施南唐繼堯取成都遣其滇川大軍逐漸東下協助熊黎各軍攻宜亦爲湘鄂間和議之障礙現宜昌巳爲川滇湘各軍所困戰事亦極劇烈惟道遠音疏難得其詳耳 
[紀長沙之米荒]  
　　湘省自湘潭湘陰等屬先後發現閙荒風潮後（按各屬閙荒風潮均巳詳誌前報）省會警察廳卽會同長沙縣知事呈由聯軍總司令飭令財政廳在省倉發出倉穀開辦臨時平糶從舊曆十二月二十三日起至二十九日止以維民食蓋因湘省穀米存儲本屬無多去歳以迭被水災秋收又不豐盛加之軍事繁興客軍雲集軍米所需爲數甚屬不少各屬鑒於湘潭搗毀米坊之事又相約實行阻禁來源日少蓋藏空虚米價飛騰實意中事深恐一般莠民在此軍事緊急之時或不免藉端煽惑擾亂地方思患預防遂有此舉不意自年節以後滙水日增穀米價値亦因而飛漲重以一般米坊倉户又均乘此時機居奇閉糶致米價之高爲常人所不料計前此不過十日上米價値每石即由二十千文漲至三十千文以外不特有加無巳且固有米石者尙均不肯脫卸致近數日間竟至有錢無市於是長沙之閙荒風潮卽由此而起二月二十三日一般貧民即經集議以米價之高雖由於來源斷絕滙水增加然囤積居奇則實由米商之乘風壟斷遂擬分途將各米坊搗毀以期價値稍爲低平幸經警察預先偵悉極力阻止並許呈請當局出示平價各貧民始暫行解散次日竟毫無影響且米價仍有續漲之說民間之急須購米者仍無處可以購辦貧民以官廳旣迄未設法維持乃聚衆分赴各米坊搜查存米一時勢燄洶洶幾至釀成事變幸各米坊旣允立時減價零賣（每升錢一百文均僅以寄藏不及之米數石敷衍一時）警廳及軍警總巡處又立即分派軍警游行彈壓地方官廳亦立即出示布告許於三數日間卽行設局平糶故初勢雖甚洶湧尙未發生絕大風潮計自二十四日下午二時許起至六時許即經平息聞聯軍總司令現正在會同官紳商酌善後辦法 
[湘西之軍事狀况（長沙通信）]  
　　湘西軍事記者久未得其實情茲有自湘西軍界中來者述之頗爲詳盡特分紀如左 
　　（一）軍隊之實數自聯軍佔領長沙湘西各軍官始全體宣告自主其時各欲擴張一己之勢力遂於原有軍隊外紛紛招募新軍推廣軍額旋以軍械旣難供給餉項亦不易籌遂將徒手之兵先後遣散現在各軍實數調查如下（一）湘西鎭守使所部新舊軍額共有步兵四梯團砲兵一連（二）湘西鎭守副使所部並原有之守備隊合計步兵砲兵共有四梯團（三）常灃鎭守使所部共有步兵四梯團（四）辰沅道尹所部並原有之守備隊及吸收之前第二師之七八兩團共有步兵兩團五營（五）湘西防務督辦及常灃鎭守副使所部未詳約略計之共計當在六梯團以上 
　　（二）餉項之籌措湘西軍隊旣有若是之多每月軍餉所需自可從面推測地方公欵爲數本屬無多節經各軍長原就地募集然所得者尙不過三十餘萬元以之作爲軍餉相差甚巨前次曾由各軍長官聯名電省請求接濟該電並限定於若干時内答覆否則當自由發行票幣以應急需其時省政府正大莫名一錢之時自無力可以應付於是湘西各軍遂各仿印湖南銀行銀元票幣作爲軍餉其發行之數現在已將近一百萬元 
　　（三）各軍之駐紥湘西各軍原無一定駐紥地點自一月中旬荊襄發生戰事於是李書城王正雅周則范等之兵遂紛紛出發進駐公安僅各留若干駐紥其根據地至張學濟之軍除在鄂境者外其餘則分駐沅陵津市田應詔之軍則分駐鎭筸津市及常德之河袱地方至廣西第二軍則分駐常德城廂内外 
　　（四）張軍之改編張學濟所部之兵鎗械旣甚齊全戰術亦頗有程度聯軍總司令得省議員任時琳（係省曾派赴湘西聯絡者）等之報告擬即改編爲正式軍隊並由省政府按月發給餉銀以爲國用聞刻下正在籌畫不日即將發表 
[糜爛不堪之川局]  
　　外間屢傳川督劉存厚省長張瀾皆已離職赴陜四日國務院忽連得劉電兩道張電一道詞意大略相同謂某等現仍困守成都未曾出省心力交瘁萬分不支所有械餉合謁多日卽請中央從速設法接濟派員接替以維川局云云則發電時劉張猶在成都惟聞電係由陜轉來究係何日拍發拍電以後情形又如何尙未探明也雲南唐督軍來電推薦熊克武督川外間傳之已外昨聞唐巳有通電逕以熊克武爲川督政府目下尙未定辦法也 
　　熊克武上月儉日曾有一電致劉存厚玩其語氣川滇尙未妥協電云成都劉軍長鑒漾電感到富隆方面據滇軍迭電謂川軍進攻面尊電則謂滇軍進攻至遂寗方面則實係兄部攻我順遂亦復如是然則兄之誠意又將何以表示諄囑豈敢憚勞惟武自身且受攻擊對於客軍試問如何置喙茲覩顔再與兄約如眞能掬誠相見則請立即明令前方同時全線停戰並限以某某日期退駐某某地點以避衝突如是明滇軍復行進攻是不容兄之向南黷武窮兵其屈在彼若徒飾詞責人而又自冒不韙不能取信滇黔即武亦不欲再受兄之欺騙矣鄙見如此尊意謂何熊克武叩儉 
　　自陜亂發生以來川中消息隔閡據府中某當局言川督劉存厚曁省長張瀾自二月二日以後即無電報到京現下未能預測其近况惟據某方面所得之報告唐繼堯確於二月二十六日通電西南各省指令熊克武爲四川督軍兼代省長并聞滇軍一師入駐成都川局益無收拾之希望等語惟據四日晚七時國務院中悄息則謂劉川督孤軍尙在成都東日（即一日）尙有電報到京堅請中央明令免職措詞異常懇切總觀二說亦足見川局糜爛之一班矣 
[鳳陽縣發生鼠疫之回溯]  
　　安徽鳳陽縣僅距津浦路線三英里於陰曆新正初一日發生鼠疫人民恐慌交通斷絕輪軌不停已誌本報今幸已平靜茲將該疫之發生與消滅之原因詳錄於后 
　　該疫發生之始有老嫗姜姓在數年前曾傭於城内唐某之家中彼忽於去歲臘月二十四日由山西薩拉齊發生鼠疫處歸來當其初歸畸彼已飽吸病源菌於肺内至唐某家菌毒已發僅兩日吐血而死唐某家中以不悉該疫之險惡未及禦防故家中人大多數受其疫毒之傳染於無形至新正初一日疫毒大發當日死於疫者三人初二死於疫者又四人鄰人受其傳染者死闞某夫歸二人李氏歸一人此次鳳陽鼠疫之發生純粹由姜姓歸之媒介凡有地方之責者如遇有疫區歸來之人加以嚴格之檢騐而免發生此無藥醫治之法也 
　　當唐姓家鼠疫發現後倉猝間不惟施治無方亦且無藥束手因之全境恐慌甚至有遷徒以避之者本縣陶知事曾於北省屢任防疫局差於斯疫確有經騐當鼠疫發現時遂即曉以利害飭令他姓不得與染疫之三家往來隔絕交通以杜蔓延更自捐輸巨欵購藥以應診治及預防又復延請珂單兩西醫到鳳以爲己助據云斯疫名百斯篤（Pest)症甚險惡傳染後五六日一經發現卽不治矣斯時染疫死者三家計十人其他檢騐幸皆無恙今經旬日已無發現者嗣後當不至再有他虞矣 
　　另一通信云皖北鳳陽縣發生肺炎症後縣知事陶雲門（曾習中醫）即命人至蚌埠購多量避瘟藥水於患疫家週圍遍行撒佈又嚴行隔絕患疫家之交通新正初十日又請西醫明杏生（譯音）君及臨淮民生醫院院長徐月岩君來城辦理防範故患疫者僅限於唐闞二家未越雷池一步計自初八日闞倬齊身死以後至今已兩星期尙未發見受傳染者據西醫云此後可不至再有發生而津浦路亦已自十六日起於臨淮及門台子兩站照常搭客及起卸貨物（津浦車自初十起停止臨淮關及門台子兩站售票各貨亦不裝運）此次鳳陽瘟疫因着手防範甚早故易撲滅亦可云不幸中之幸也 
[續紀陽江失陷之詳情]  
　　廣東自林魏兩軍克復陽江後卽奉陸巡閱使電命暫取守勢俟續調大軍一齊攻擊惟是防地廣闊防守難週而龍軍自陽江失守後即退駐織槓檽洞沙扒各處時龍濟光行抵雷州接得警報當以陽江爲高雷兩屬咽喉重地陽江不保則高屬亦危登即移師入高指揮作戰元旦行抵電白調集新招綠林數千人馳赴織槓儒洞各處會同陸朝珍普懷安重圖進取連日與林魏各軍數次劇戰一面分兵進據陽春以圖牽制聞二十四日當道接到陽江急電一通謂敵衆我寡勢難抵禦並聞陽城有不穩消息並請尅派大軍赴援等語當道接到此電卽飛飭第三副司令吳鏡如即日拔隊兼程赴援一面檄令總司令劉志陸親率全部繼續進發迅圖恢復至本月二十五號各軍見兵匪混雜人數衆多分數路來襲從軍略上打算乃不得已向豫定之第二防禦線退却是以魏林兩軍均損失甚微祗李觀佑一軍初至倉卒揮軍後退與預定計畫不十分相應致秩序稍亂而陳江遂致失陷一部分現滇軍總司令李根源决議親督一軍定於某日繼續出發向某某方面進擊故昨晚莫督特在署内置酒犒勞各重要軍官以振討龍士氣兼議定合圍陽江行高雷總攻擊諸軍略焉 
　　陽江失利情形巳如上述茲續查陽江方面雖係粤軍豫定向第 
 
 
 

Page 7

 
 
二防線退却但當時林部大本營在某處林軍前鋒適在某方面魏軍又駐在閘坡而李觀佑所部二營新到陽江部署未大協妥詎有混聚陽春一帶之土匪及龍軍共數千人通欵於某某竟從某某後方潛師來襲於是陽江一部分遂至失陷是役事出倉卒然粤軍勇敢善戰猶斃敵多人劉志陸所部李帮統觀佑身先士卒勇猛衝鋒不幸竟中彈陣亡而林司令虎又因土人帮助龍軍拆毁浮橋親身開鎗擊之亦微傷手部現莫代督以李觀佑前此血戰潮梅迭立奇勳實屬不可多得之良將今竟不幸戰死深爲惋惜特給鉅欵撫卹並着從優殮葬除飛飭留志陸督率全部出發外一而與滇軍總司令李根源會商現由李總司令立飭方部滇軍兩團由某旅長統率定期今日出發某方面至李總司令現已在德社組織司令部惟親督大軍出發之期則尙未决定 
省中連日謠傳林虎在陽江戰線受傷魏軍營長受傷多人均屬子虚之談茲得某委員回省報告云魏司令自抵閘坡後擬向沿海一帶活動正在赴水東撲攻途次聞陽江緊急即行回軍至則聞林軍在陽江附近爲龍軍包圍勢極危急聞龍軍來時分兩路來攻一路由信宜馬蹈經陽春與電白夾擊林軍林司令爲其圍困甚危魏司令即率所部自閘坡回救陽江將林司令救出查龍軍來時以自陽春一路來者爲最兇因該路軍利用高州徐東海土匪爲前部以趙越爲後盾附砲六門輕裝來圍守陽江城者係劉志陸所部帮統李觀佑因値用膳時瞭望哨一時疎忽不及防備爲龍軍砲兵齊放當場被斃十餘人卽行與之鏖戰林司令亦親率衞隊共戰被困竟日後得魏軍前來始能解圍帮統李觀佑陣亡屍身亦失蹤林軍暫退守陽江附近擬日問再率所部進攻魏軍全部亦退駐崖門現莫代督已加發軍實派陳委員解往限日克復被佔各處計發子彈百箱草鞋千餘對陳委員决定明日起解聞魏軍此次再往巳决定在某口等處猛撲以斷龍軍連絡庶使林軍有隙可乘迅速克復又聞督軍以龍軍蔓延商令滇軍師長派兵數營開赴高雷相機要擊聞昨已派出所部數營已於昨日乘船出發聞擬先赴崖門與魏軍連合向某某等處圍攻矣 
南昌通信 
[客軍蒞贛後之民食戰事緊急中之軍費和議磋商者之奔走]  
　　魯軍抵潯後在省設立兵站購辦軍米柴薪等項以濟軍食刻下潯省兩地柴米價値日加增漲省城上熟早米每石漲至合洋五元餘松柴每斤漲至二十餘文而一般小民莫不憂形於色近日又傳張宗昌曁某軍之混成旅均有開拔入贛消息若事果確則前後之客軍幾及二師有餘人數不下三四萬不但柴米二項日益增漲即百貨亦日隨之昻貴日前該師總軍需處已函請潯省商會禁停販運食米以維軍食出口其魯軍之總司令部已設立九江其營務處則擬設於省城以謀軍事上之統一至潯地外人因主客各軍紛至沓來某領事特函商當道擬自組織義勇隊保護租界陳督得報卽電請施從濱師長即選派裝服整齊之兵士二百名前赴租界妥爲保護矣並聞陳督軍因張使降臨在即日前召集特别軍事會議並電令外屬之旅團營長將各該處現狀逐日電呈來省以備張使之諮詢陳督日前得張使自寗發來長電一通又接派赴南京歡迎張使之代表介弟光逵電述謁見張使情形後旋即請見魯軍參謀長范連仲詳談甚久說者謂張使電促魯軍開拔萍株準備攻湘然據某要人則云張使來電非飭拔隊攻湘亦非報告行期乃屬於對付馮玉祥擬將軍隊開拔至瑞昌武穴之境截堵馮軍之計畫也 
　　贛省陳督軍以軍務繁興屢電請中央撥欵接濟政府非但置之不復且連連電令協助魯軍軍費陳督日前曾向財政廳撥借臨時軍費二十萬元經楊財政廳長呈請陳督電懇中央動放發還是欵以資接濟本省金融茲將陳督原電錄下萬急北京大總統國務院參陸辦公處鈞鑒據楊財政廳長呈閱財政部巧電以贛省挪墊臨時軍費二十萬元旣徵收短絀無力籌還應由該省逕電參陸辦公處於都撥特别軍費内撥還又據該廳長面稱前項軍費因待用孔亟係在庫欵内悉數借撥現在庫空如洗本月贛省應發經常軍費謁力通挪半數政費更屬無着應請電懇中央迅與撥還稍資接濟等情查該廳長所陳各節確係實在情形應請俯賜維持迅將所撥二十萬元卽由特别軍費項下如數滙贛歸墊以濟急需再戰機已動江西主客各軍一時雲集將來軍費浩繁仍乞另籌的欵以備届時請發尤爲叩禱乞鑒納並乞示復陳光遠叩養印 
　　岑西林代表衆議院議員王有蘭於日前（一日）由滬寗抵省與陳督協商停戰事宜及議和條件又鄂督王占元介紹日人新橋榮次郎來贛謁見督軍督署於二日設讌爲兩君洗塵聞王君不日即離省返滬陳督昨又派諮議李眞陸敦睽二人前赴北京與各方面接洽並報告贛省防務情形李陸二君已於日昨（二日）勿促起程矣陳督日前又電鄂督王占元請鄂贛合委前代表南元超擔任鄂贛聯防一切重要事宜並請南君卽日仍復來贛面商一切聞南君於二日復電陳督云鈞電王督極表同情惟因鄂垣事繁二三日内尙難起行議情諒山陳光逵旅長轉逹鈞座王督近日忽萌退志請與秀督來電勸劉良友情深子帥當亦感而打消是念云云聞陳督接電後即電南京李督軍聯名電鄂敦勸王督勿萌退志矣 
[馮玉祥免職後之潯訊]  
　　九江與武穴相距密邇自馮玉祥軍扼守武穴宣布中立後魯軍駐潯相與並峙人民驚怖異常前次外傳馮軍擬由九江進窺安慶人疑其楨察魯軍軍情實係誤會昨有自武穴歸潯者言馮軍現巳改道由廣濟黃梅窺皖武穴已掘濠溝預備作戰附近人民遷徒一空今馮又經中央頒發免職令恐將走於極端戰事難免九江富户聞信亦紛紛遷徒他處惟市面尙屬安靜 
　　聞張檢閱使巳於二十五日起程二十七日行抵南京九江吳帮辦擬派魏副官赴寗前往歡迎並電陳督請派景監督赴寗爲督署歡迎代表此問各界已紛紛預備接差汪知事尤爲忙碌昨日傳諭護差云張檢閱使即日來潯需用木器等件着該護差協同地保向各舖店居戶商借大方桌一百張茶几六十件板櫈一百二十件聞潯紳許森等以事近騷擾特在自治籌備處集議擬撥米釐項下洋若干購買以免妨害居户嗣有人謂汪知事事前旣不通知地方我等儘可暫不過問並傳地保告戒不准其治家借用汪知事諒必幡然變計也 
　　魯軍暫編第一師師長施從濱由省返潯後北京參陸辦公處及第二軍總司令迭有電令施師長以本軍力薄難於兼籌並顧請撥大軍分任免誤戎機茲探悉其命令有三種（一）命監視長江各軍隊行動（二）命由贛赴湘東作攻長沙之準備（三）命嚴防馮玉祥一有確實行動即行分頭截剿聞施軍長對於以上三種命令均以力有未逮分别陳述於參陸辦公處及第二軍總司令謂本軍到潯本爲協助贛防任務若令監視長江各軍隊行動實無此種偉大力量赴湘助戰此間輸送甚難不無阻滯之虞反碍作戰計畫至命防範馮旅則更難負此重責因馮旅之兵上自武漢下至安慶沿途皆有該軍之大隊况政府事前又不加省察畀以重大餉糈將士團結甚緊軍聲極雄又聞安武軍第一路統領現任皖南鎭守使馬聯甲又通電主和馮馬之交誼最篤必能聯絡一致倪嗣冲若不早自籌畫挽回馬之主張恐皖省旦夕不爲倪有如徒責成本軍本軍實無此回天之力云云以上各種答覆意見聞巳用加急快電拍發於此可見施軍態度之一斑矣 
[譚組安之談話與行蹤（南京通信）]  
　　譚組安爲時局有關之人此次來寗一般人士頗爲注意記者昨晤譚氏之左右云此次譚督允許回湘始與中央以頒令停戰爲就職之條件嗣中央以未便明發戰令允電張曹兩司令相機辦理譚督當派秘書岳南陔入京磋商一切辦法並擬親赴天津與熊希齡磋商和議進行方略李督適又派代表偕中央所派之范治煥赴滬勸駕譚督因有事須與李督面商故啓行來寗云云是譚組安之就任與否似又必待赴津後决之矣譚到寗後李督齊省長極爲優待昨日財政廳長胡翔林又邀請游覧六朝勝蹟俞道尹紀琦王芝祥上將偕行先遊明故宮參觀古物陳列所後游鷄鳴寺游興旣畢遂同至胡廳長公館宴會席間與王上將談及時局頗抱悲觀聞其談論云余以今日時局亟宜合力對外在滬上曾以此意電逹中央如果張敬堯眞不攻岳余當尅日赴鄂連日李督又勸我回湘收拾殘局天下興亡匹夫有責我何敢固執惟中央對於我之請求並未發生何種效力據鄂省來電北軍已開始總攻擊如此時局何能爲力言次唏嘘者久之據此以觀譚尙無意回湘赴津之說恐亦難成事實耳下午六鐘記者復以電話致華洋旅館詢譚督行期回電云行期未定大約仍回上海云云然則譚督或不卽赴京津矣 
[杭州快信]  
　　南京來電張懷芝已於支日赴贛督軍公署諮議官潘補（嘉興人）與同鄕沈寶澽積有夙嫌被沈密赴督署舉發指爲素染烟癖已令陸軍醫院厲院長派員切實調驗呈候核辦 
　　近來各屬水陸警署偵探時有私擅逮捕濫用非刑情事省署已通令一體嚴禁遇案重懲以儆效尤 
平湖統捐局長李祖怡去冬因比較奇絀本擬撤差旋因丁艱回武進籍治喪又因省長北上遲未發表昨忽委任臨安縣知事督署副官處書記官陳錫恩新奉省長委任慈谿縣知事已定十一日履新所遺員缺擬以鄭世忠接充尙未發表 
　　二師師長張載陽已銷假視事昨謁督軍陳述師部近况 
　　軍民兩署昨會銜令飭杭縣查照上届成例籌備舉行戊祭典禮并將改期四月一日部電通令各屬查照 
近日省城天花盛行幼孩死亡相繼 
地方通信 
[蘇州更換鄕警巡官]  
　　金墅鎭地方向有一種老嫗名曰師娘專以邪術惑衆歛錢爲恒業詎該鎭警察分駐所巡官張景華往各師娘處索取規費致爲地方人民上禀攻訐現經吳縣吳秀之知事飭將該巡官張景華撤調來署聽候查辦所遺巡官上缺卽委顔寶恒接充顔君奉委後已禀辭前往接事矣又聞蠡墅鎭巡官陳樑香山鄕巡官王玉山皆有事故均須撤差日内即當發表云 
[救火會定期開會]  
　　蘇垣救火聯合會定於舊曆正月二十五日在元妙觀方丈内特開大會籌商火政進行各事及更選職員事宜昨已分發通告矣 
[警察乘車違章持鎗]  
　　滬寗鐵路管理局函致警察廳云本月十八日有蘇州警察四名持鎗枝乘第十四號車三等位由蘇赴錫並不將所携鎗枝放存車閘車中當經取有該警察等之長官名刺爲據查路章軍警向不准手執鎗械因恐旅客驚疑更防危險此次貴廳警察四名携鎗乘車諒係未諳路章相應抄附名刺函請通飭以後如須携帶鎗枝望隨時與站長接洽按照路章辦理云云崔廳長已通令各區隊一體遵照矣 
[新稅務所長蒞蘇]  
　　新任蘇城稅務所所長鎗書溥七日蒞蘇往晤葉聽松所長茗譚許久接差日期尙未確定須俟宜南稅所交代辦竣方可定期接事 
[祝壽]  
　　道尹王可耕本月七日爲五十大慶闔城文武職官咸往慶祝所屬各縣知事亦來蘇祝壽聞外縣各知事須於九日方可離蘇因八日尙須晋祝朱鎭守使壽慶云 
[電燈不易加價]  
　　蘇州振新電燈公司前因煤價奇漲迭向鎭道各署禀求加價均經批令商會議復核辦今該商會仍以碍難照加爲詞具文呈復矣 
鎭江 
[糧價高漲]  
　　鎭郡米麥黃豆近來銷場頗廣加之來源稀少以致價格高漲米價照前增加七角黃豆增加四角小麥亦漲一元聞此後尙有增無減云 
[辦理小學之聯絡]  
　　丹徒縣立兩高等市立國民七校從前聲氣不通往往有國民學校學生未經畢業而即入高等肄業者不無跟等之弊現市立各校校長特與高等兩校校長聯絡嚴定學生階級嗣後國民學校未畢業之學生欲入高等肄業者槪不錄取云 
[入學願書免貼印花]  
　　齊省長准財政部咨查國民學校係屬義務敎育除畢業證書仍應遵章貼用印花四分外至入學願書一槪免貼印花特令各道尹轉飭所屬各學校遵辦現聞鎭郡各學校均已奉令遵照矣 
[新委局長赴差]  
　　財政廳胡廳長現將江北寶應兼蔣壩釐局汪文綬調省遺缺委劉鳴復接辦又高郵釐局長陳常鐸調省委萬鵬年接辦茲悉劉萬二君奉委後業於五日由省同乘火車過鎭轉往江北接差矣 
安慶 
[被兵商民懇求撫恤]  
　　當塗縣商民林生記等以去歲秋間兵變被搶損失頗巨前經呈懇省公署撫卹茲聞黃省長以各屬被搶之案甚多均未給恤現旣據稱困苦情形不無可憫姑酌發四百元令當塗縣知事將該縣境内城鄕各處上年秋間被搶極貧之户切實查明分别散放云 
[監犯希圖越獄]  
　　蕪湖縣監犯李和有等於二月十二日乘間越牆希圖逃逸經巡警聞聲喊捕當時拿獲昨該縣呈報省公署黃省長令該縣趧將監牆修復加意防範其週番許維漢記大功一次巡警賈懷璽給予三等獎章以昭激勸云 
[防疫方法之佈告]  
　　日前黃省長以晉省鼠疫蔓延深恐皖省傳染曾令飭警務處設法防範已誌昨報頃警務處長劉筠靑以皖城爲交通要衝人烟輻輳自不能不防患未然妥爲注意昨特將簡易預防方法佈告人民以期疫癘不生云 
嘉興 
[呈請修築三塔塘]  
　　嘉興第一區自治委員陸繼鍷呈稱據雙橋村正韓繼昌等來言三塔塘至學繡塔一帶官塘頗多坍損每當春秋水潦之際交通斷絕行路艱難其學繡塔以西歸入陶涇區之官塘去年曾經募欵重修雙橋區事同一律應請即予設法修補以全公益等情據此即經委員前往查勸見塘身缺陷者共有六處大者二十丈小者亦二三四丈不等當此河水旱涸之時尙可徒涉而行一遇水漲勢必内河塘河連成一片殊於交通水利兩有關係委員因即召集就地村正籌商修補之法擬趁此農隙之暇令各圷捐助人工由公家酌給飯食當由韓繼昌等踴躍樂從並共同估計工程約需二百餘工每工酌給飯錢百文共需二十元在石料瓦礫即在沿塘一帶携取應用如或不敷則中心與上層酌加泥土似此公私合力則所費無多而往來行人受惠不淺惟事關官塘修築未便擅專合將議定辦法備文呈請核奪倘蒙俯賜准行即乞給發布告俾衆咸知以利進行所需飯食洋二十元請在縣自治辦公處塘工經費存息項下如數照撥云 
[選民將實行抽查]  
　　本届選民人數由縣報省後曾奉省令從實覆查公民趙某徐某等以本届選民較上届驟增三倍多由調查員僞造朦報特於日前電省請求飭縣將本届選民數宣告無効派員重行覆查以重選政本邑各區自治委員復因此事於前日在縣自治辦公處開會集議僉謂若重行派員挨户覆查恐於時問上有所不及只得分段抽查即有僞造選民情事亦不難水落石出業已呈請初選監督核示遵行矣 
杭州 
[省議會内部改選預聞]  
　　浙江省議會對於討論各案向分四股審本現在庶政股審查長孫棣三被選爲參議員建議股審查長方贊修已任第九中學校長均經提出辭職法律股審查長張廷霖已任敎育廳第二科科長當然不能兼任僅留財政股審查長馮良翰一人於形式上似乎不合茲據内部消息該會擬於此次開臨時會時先選舉各股審查長及審查員再行開議預决算 
[浙省糧食之新調查]  
　　浙查土地肥沃氣候温和向稱業農區域惟農產物雖多以之供給民食尙有不足推厥原因（一）困杭屬爲全省之總滙軍隊警察駐紥獨多五方雜處商業亦形繁盛故消耗糧食較各屬爲多而四鄕農田又少除仰給嘉湖外尙須乞糴江蘇之無錫與安徽之蕪湖（二）因紹屬製酒行銷全國每歲所產稻梁供民食且不敷所有釀酒原料均糴於金衢嚴及蕪湖鎭江（三）因寗波爲通商巨埠華洋貿易人口衆多而農產物甚少亦須乞糴於蘇之泰鎭此外温台處各屬產銷尙足相抵近日有採辦軍米接濟歐戰風說蘇滬囤商抛盤不肯運入浙境而上江米石又因水淺停運是以市價飛漲獻歲發春已見此象若遇靑黃不接將如何此亦關心民食者所當注意也 
[茶業籌備與會之通函]  
　　杭州總商會昨日通函各縣商會並茶業領袖略云頃准浙江實業廳長公函開案奉農商部訓令内開案查民國五年三月二十日准和國公使函稱爪哇島擬辦萬國業茶會議並附設展覧會所有一切籌備事宜前曾組織臨時會正在規畫進行惟在時勢不宜擬俟至一千九百十九年（按卽明年）四五月間在巴逹維亞舉行特此預行知會即希轉知中國茶商及種茶各界等因到部當經抄錄原函咨行該省前巡按使轉飭遵照在案惟現距開會期問已不甚遠亟應預爲籌備力求改良以圖將來與會推廣華茶外銷之計除分令外合亟令仰該廳轉行各商會各茶商遵照辦理此令等因奉此相應抄函奉逹貴總商會轉知各縣分會并轉各茶商先期從事籌備積極進行以期推廣國外之銷場發揚華茶之特色本廳長有厚望焉附抄原函一件等因到會除分别函知外相應抄件函致請煩查照並希轉致各茶商知照實紉公誼云 
山東 
[龍口歸客談]  
　　龍口商埠自歸商辦公舉顧琪爲總辦蔣邦彦爲副總辦後測量海水探鑽海底建修碼頭等事均已着手進行惟各股東所認股本均未收集因各部立案尙未批回一切用度皆由趙將及黃縣富紳張維仲三君自墊據云萬一立案不成可免諸股東損失目下趙蔣二人辦事亦并不支薪水擬由股東公議稍貼辦公費月只數十元趙等與當地紳商頗爲融洽且能謹愼將事此後龍口全埠必將日見起色矣 
雜評一 
[張作霖之進兵（默）]  
　　前此張勳復辟曾大戰於廊房又進戰於天壇今張作霖之兵又抵廊房矣又傳將入天壇矣其用意果何在乎仍欲以廊房天壇作戰場乎 
　　前此張勳復辟倪嗣冲爲南北注目之一人今張作霖進兵而政府向倪疏通是倪嗣冲又爲人注目矣倪果與張有關係乎抑無關乎 
　　前此張勳復辟段祺瑞因以上台今張作霖甫進兵而段氏上台之傳說又盛前之上台爲討張今之上台與張有無關係乎 
　　前此張勳復辟謂事前與某督某督有成約今張作霖進兵亦謂與某督某督有成約矣前有徐州會議今亦傳有奉天會議矣吾不知今之所謂成約約何事乎會議議何事乎 
　　是故張作霖之進兵傳說紛歧雖尙莫測其用意之所在然以表而言固有與張勳相同處也宜乎復辟謠言之悠悠於人日也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[鐵路注重防疫]  
　　滬寗滬杭甬路局以晋北時疫蔓延甚速近聞津浦路線鳳陽縣境内亦巳發現肺疫業由該路設立防疫事務所並擬具簡章呈部立案一面責成鐵路醫生及衛生稽查將拿上站上各廠所衛生事宜切實辦理滬寗與津浦軫軌毗連朝發夕至深恐疫氣傳染未易隔離是以任局長已飭令駐滬鐵路醫生特别注意凡列車到站時如有乘客患病有類時疫者應由該醫生切實診驗斷明症原分别入院醫治仍飭預備防疫手續及組織養病所以爲預防 
[水道流傳疫症之防禦]  
　　南北兩市防疫所業已成立聞淞滬徐警廳長除派專員在南車站及十六舖輪埠各碼頭俟旅客到埠實行檢查外並以浦江内與蘇州河等處外來船隻爲數甚多故又令飭水巡隊潘隊長每日撥派巡官督率水警認眞檢查如有似染疫癘之人應即和平勸諭迅赴就近醫治以免蔓延云 
[公廨研鞫中日朝鮮共同犯]  
　　盜匪南通人陳金川糾同周寶林（即王寶林又名小寶林）於去年九月一號率黨在勞勃生路攔刦大豐永金號車送在途之金條十根分贓逃逸嗣由老閘捕房特别機關華探目陳雲忠李星福石金榮偕同西探目壳羅香將陳周二盜緝獲解至公共公廨訊實判周押西牢五年陳押三年後又由陳李石三探目偵悉陳金川且曾糾同朝鮮人與日本人六名及華人朱西郎朱阿四王阿江楊裕慶等夥刦虹口有恒路日商隆信洋行及海寗路三千零零四號某日人家又兆豐路四百四十二號住户贓物並於去年十二月五號至吳淞路日商櫻井常太郎所開之當舖圖刦將櫻井常太郎開鎗擊弊共犯刧案七起殺人案一起因即禀請日本領事出票偕同眼線緝獲韓日莠民木村鐵伍·有喜米毛煞馬立山·等六名曁華人朱西郎等四名並至西牢提出陳金川周寶林分别解送日本領事署及公共公廨研訊分别管押在案前日午後捕房中西探目及日領事署警探率同西捕印捕荷鎗將華人陳金川朱西郎等六名與韓日人木村鐵伍等六名一併押解公廨經俞襄讞會同日副領事林出君升坐第一刑庭研訊由中西探目上堂禀明緝獲情形並由日商隆信洋行買辦偕同出店顏有明上堂聲稱去年九月十號被朱阿四王阿江等來行搶刦周寶林手執手鎗嚇禁聲張先將行中執事日本人綑縛次將我手上金戒手錶攫去又刧現洋一百餘元請究次由大豐永金號學徒陸書堂投案聲稱去年九月一號雇黃包車運送金條一罐計十條詎行至戈登路勞勃生路轉角被盜將金條悉數刧去今獲案之華人六名當時是否在場搶刦實難辦認又據已死櫻井常太郎之日本傭婦到堂供稱去年十二月五號有盜來刦當舖闖入主人臥房少頃聞開放手鎗聲心知有異奔出觀看詎主人巳中彈倒地盜則逃逸追之不及今請究辦堂上卽命提韓日人木村鐵伍等六人至案訊据供稱所有在日領事署供訴一切均是實在情形無一謊語今獲案之陳金川係是華盜道領所犯刦案除陳金川外尙有朱阿四王阿江二人惟櫻井常太郎實被朱西郎開鎗中彈而死等語中日間官又向陸金川朱西郎朱阿四王阿江楊裕慶周寶林六人逐一研鞫供多諉賴俞襄讞商之林君以陳金川等巳在捕房供明錄有供單各盜且皆簽字今日豈容再賴遂判陳金川等六盜押候備文解往護軍使著按律懲辦韓日人木村鐵伍等六名交日警帶回日領事署訊明核奪 
[高陽土布請免稅釐之理由]  
　　直隸高陽所出之土布每年行銷南省爲數頗鉅乃自農商部頒布豁免土布釐稅三年以後直豫火車釐捐局仍照舊章征收該處各布商爰特函請高陽商會轉懇商會聯合會呈請農商部咨行直豫兩省財政廳飭令該釐局遵照部章實行免征去後即經農商部批回無效是以該處商會又請聯合會重行具呈懇予維持並將原呈分抄各省各埠總商會及聯合會事務所一律查照原呈如下爲呈請事竊查本會前據直隸高陽商會函請呈懇轉飭直豫火車釐捐局准將高陽行銷内地土布一律依案豁免稅釐一案業經呈請大部核辦并奉批示内開呈悉查土布免納稅釐原限於人工手織之一種其設廊機織各布仍須按照機器仿製洋貨在第一關完納正稅辦理業由本部會同財部明白規定另文通咨各省區查照轉令各在案茲據呈轉該縣所織布疋旣係仿照洋式正與機器仿製洋貨辦法相同自應遵照向章辦理所請咨商財政部會咨直豫兩省長轉飭直豫火車釐捐局免稅各節廟勿庸議此批第因當即轉函該商會遵照去後茲據高陽商會復稱竊查土布免納稅釐一案准函轉農商部批示限制辦法竊有不能已於言者查高陽織業悉屬家庭工藝羅布四鄕八千餘户雖有改良織機一萬餘架其每家工作或三四人五六人八九人不等向由城鎭布商交與棉紗俟織成收布給與手工費按粗細各布平均計算每疋約手工費一元可知此項織業純用家庭手工係農家副業且非設廠機織各布所可比例適合於農商部批所謂人工手織之一種敝會就高陽土布根本上辦法討論當然在手工及棉織物品之列此應請豁免内地稅釐之理由一也至謂機器仿製洋貨在第一關局完納正稅辦法一節查此項辦法必須設廠機織報經農部核准註册有案方可由布商於運銷出境之時完納統稅高陽土布因係家户零星機織非開設工廠可比故自創辦以迄於今從未在第一關完納正稅蓋遇卡抽釐逢關完稅其所由來者久矣倘以高陽人工手織應行完納稅釐之土布轉因牽涉含混置諸關稅値百抽五之列匪惟於抽收高陽土布釐稅之向章大相矛盾即揆諸政府體卹貧民生計通令免納土布内地稅釐之本旨亦未免不相符合敝會就高陽土布向抽稅釐辦法上比較認爲絕對不能混淆於第一關局完納正稅之列此應請免納内地稅釐之理由二也若謂仿照洋式與機器仿製洋貨辦法相同不能在免稅之列一節敝會亦不敢認爲稅法適當之準則溯中國自廣銷舶來品以還無論内地各種土貨非仿照洋式即不能擴充銷路竸爭商業更何所恃以抵制外貨挽回權利民間力圖改良製造官府轉以製法新異反用重稅而加以抑勒奚啻禁止商民改良土貨又何提倡實業之有高陽縣布商自改良布疋後銷售逐漸發逹稅源亦因之擴充五年分銷售總額爲一百六十八萬八千五百疋售價至一千二百二十七萬三千八百元方期高陽棉布推行盡利若以仿照洋式即不能依案免納稅釐竊恐高陽布商經營數十年來之成效竟失敗於改良織布之苦心敝會就高陽布業盛衰關鍵上研究不能以仿照洋式四字致隳商業於一旦此應請免納内地稅釐之理由三也務懇賡續轉呈仍請大部准予依照成案會咨轉飭直豫火車釐捐局將高陽行銷内地土布一律免納稅釐以卹商艱而符稅則等情到會查該商會覆陳各節確具有充分理由應請鈞部咨商財政部會咨直豫兩省長轉飭火車釐捐局仍將高陽運銷内地各處土布置諸手工及棉織物品之列望勿誤爲設廠機織並懇一律免納稅釐以卹貧民而保布業除分呈財政部外理合據情備文呈請大部鑒核施行 
[檢定小學敎員試驗日期及場所之規定]  
　　江蘇敎育廳訓令各縣知事云據檢定小學敎員委員會案呈查檢定小學敎員試驗日期前奉省長訓令准敎育部咨准予展緩三個月自七年四月開始舉行業將檢定小學敎員試驗地點定爲五區十路通令各該縣知事在案茲定於七年四月一日開始試騐其試驗場所即借用所在地之省立學校合亟開單令仰該知事知照除由本廳派員至各該校設立檢定小學校員試驗事務所外應由該知事查照單開該區該路試驗場所布告各該受試騐人須於試驗前三日至試驗事務所報到以便分配試驗場所至試騐科目應依照試驗規則第八條由各區於試驗前一日規定列表揭示仰併知照此令 
[檢定小學敎員試驗場所單]  
　　第一區第一路試驗地點定在江寗試騐場所借用門帘橋省立第四師範學校 
第一區第二路試驗地點定在丹徒試驗場所借用鼓樓崗省立第六中學校 
第二區第三路試驗地點定在吳縣試驗場所借用三元坊省立第一師範學校 
第二區第四路試騐地點定在無錫試驗場所借用舊學前省立第三師範學校 
第二區第五路試驗地點定在南通試驗場所借用南門外濠河東南代用師範學校 
第三區第六路試騐地點定在上海試驗場所借用尙文門内省立第二師範學校 
第四區第七路試驗地點定在江都試驗場所借用大汪邊省立第五師範學校 
第四區第八路試驗地點定在淮陰試驗場所借用省立第六師範學校 
第五區第九路試驗地點定在銅山試驗場所借用東關省立第七師範學校 
第五區第十路試驗地點定在灌雲試驗場所借用陶公祠省立第八師範學校 
[盜伐森林之勸止]  
　　滬杭甬路局前因駐杭庶務科呈報路界樹木時被盜伐請飭查緝等情已飭吳巡官緝獲嫌疑人犯分别審辦惟此項樹木原爲維護路堤之用現又奉部令飭栽種森林以備日後養成枕木需用甚巨若長此盜伐殊與路政有碍聞現已撰擬布告分貼沿路各站並分飭各鄕圖保曉諭鄕民毋蹈故轍否則必照定章究辦 
[發起商會調和會之嚶求]  
　　上海總商會於三月四日接漢口總商會來電云總商會鑒漢口交通便利與各省通商大埠息息相關靈則俱靈滯則俱滯自然之理也至戰爭逼迫鄂境而沿途不靖貨客絕迹缺者無法招來積者無人過問商情之困罄竹難書以致去歲年終大費周折今奉開市尙在徘徊然使僅漢口一方受此損失猶可說也而各省之經商於漢口與漢口之通商於各省者牽連而及亦有同病相憐之形誰爲爲之誰實致之自不得不以調和雙方爲此事解决之第一義也伹前之調和而仍無效者亦多矣或者勢力之間不願相下耶又或形迹之地不免相疑耶故以商會而任調和則似子弟幾諫其尊長易動逾格愛憐之心况且身家下處於市更無他端嫌疑之涉或可望事半功倍也敝會昨開全體會咸謂戰事延長商情重累兼之外交緊迫亦非可以内訌之時擬請發起商會調和會召集全國總商曾舉派代表齊集漢上會訂調和辦法一致進行惟敝會識淺言輕深恐不孚衆久仰貴總會爲同人泰斗中央外咸欽如表同情擬由滬漢兩總商會名義發起魯連排難原非自利以行私鄭賈犒師何妨從權以愈屬從此而下情或竟上逹乎漢口之幸非獨漢口之幸也不勝翹切待命之至漢口總商會支 
[商會曷弗要求息事]  
　　英商李德立致上海總商會正副會長朱沈兩君曁南市縣商會正副會長顧蘇兩君函云敬啓者和議急不容緩曷弗就貴會名義代表民意直電中央要求息事衆擎易舉實屬名正言順鄙人絕無好大喜功妄自表見之意維公明逹更負重望務祈鼎力進行速爲登高一呼茲除將印刷品普通勸請各團體發起外特再專函卽希照准所有敦勸微忱諒毋俟贅言矣 
[關於和議公會之函電]  
　　英商李德立君發起組織和議公會已迭誌前報茲悉昨日李君接到湖北王督軍復電及岑西林復函並又致電段前總理奉天張督軍安徽倪督軍其原稿照錄於下 
　　探投英商李德立先生鑒徑電警悉承示就滬組織和議公會注重人道保衛商民仁至義盡莫名欽佩惟宣戰媾和係總統特權旣經通電敬候中央主持特復王占元歌印 
　　德立先生大鹽奉惠示及請求和議宣言並敦勸書各件均誦悉閣下以世界人道主義抱茲宏願力任調和毅力熱忱欽佩無巳讀宣言大聲疾呼字字血淚稍有人心者閱之當無不悽心動魄也煊以鬩牆非計迭進危言况當此外交風雲日急我旣宣言參戰尤當速息内爭齊志壹力與世界協約各國共策進行寗忍同胞自殘以求一逞耶煊中國人也感荷高誼復覩茲浩刦雖衰老多病敢不竭力追隨耑泐奉復敬頌台祺岑春煊敬復 
　　段芝泉先生鈞鑒咸電並巧日函諒均邀鑒時勢日危和議急不容緩現准贛陳督鄂王督魯張督先後函電雖以聽命中央爲辭倘荷先生出任調人勢必仰承尊意敢請電示意見以備公同研究英商李德立麻（致張倪兩督軍電大略相同從略） 
[華界火政之進行]  
　　上海救火聯合會以南市中華路大東門至小南門一帶兩旁新建市房甚多該處道路尙未埋設水管救火龍頭無從安設殊爲可盧爰特商由内地自來水公司姚總理在該路埋裝十二寸大水管以便集欵裝設龍頭裨益消防聞巳得該公司總理之許可不日動工並由該會將全路通盤規盡擬裝四寸救火龍頭五六個且擬在篾竹街加接四寸支管六十丈直通裹郎家橋裝設二寸半太平龍頭二三個所需經費共約一千餘金須向兩旁業户分别勸募云 
　　又聞該會前因每遇火警電譑接線不甚利便擬仿租界工部局救火會辦法裝設二十門專機以期便捷業經呈奉交通部批准照辦現此項專機等件已由北京交通部運滬於昨日動工裝設聞二星期即可完工以後關係警鐘樓及自來水廠並各救火會等範圍四應行傳遞消息槪由該會自行接綫不復如從前之周折矣 
[𡩋波同鄕會開記事]  
　　昨日爲旅滬寗波同鄕會開會之期總商會會長朱葆山君及會員到會者約百餘人午後二時開會首由會長張讓三君主席按照預定秩序登台報告開會宗旨次由總務科方椒伯君報告本會舖捐並經議决前分送各業調查册業已陸續繳齊本應於去年開辦因時局遷延今年萬難再緩等語次由副會長方樵苓君提議舖捐旣已議定另募個人捐欵由到會各董擔任募捐云云當經各會員互相討論至五時許始形散會茲將昨日議决各件照錄如左 
　　（一）議决舖捐與個人捐雙方並進募捐一部仍照舊議 
　　（一）議决建築部主任再加推副會長方樵苓錢逹三二君 
　　（一）議决募捐主任每逢星期日午後三時全體到會集議一次 
　　（一）議决廣肇公所致政府及西南電如多數贊成本會亦表同意函復廣肇公所 
　　（一）石運乾君報告收取會費與上年之比較請衆設法衆意隨時察核 
[荷蘭水兵携械入京]  
　　駐滬荷蘭總領事函致江蘇特派交涉員略謂茲有和蘭水兵五十人隨帶鎗械赴北京本國使館加入衛隊茲特塡送總護照一紙即希簽印並請函致江海關照驗放行等因陳交涉員徐電禀外交部曁軍民兩長官外並卽函致江海關馮監督請爲查照 
[隨車憲兵注意旅客]  
　　駐滬京畿憲兵營第一連吳連長以滬杭火車往來旅客繁多當此時局不靖恐有奸宄夾帶禁品接濟匪徒特於昨日傳令隨車各憲兵凡見形跡可疑之旅客携有包裹者務須注意檢查但係經商旅客不得故意留難以免妨碍行旅 
[鏡清軍艦之淘汰]  
　　海軍司令部以鏡清軍艦船身機器業已損壞不靈即使修葺亦需巨欵故擬將該艦撤除作爲廢船如能變價改爲商船即以所得之價補助添造新艦之費用業已呈請海軍部核示矣 
[西婦夾帶烟土之敗露]  
　　前日清晨滬寗火車站有一西洋婦人擬往蘇寗等埠手携洋鐵提箱一隻駐站稅務分所員司見其所携之箱分量頗重令其啓視該西婦託詞取鑰一去不返遂將該鐵箱暫由分所代爲保存以待認領一面呈请總公所轉致交涉公署請爲派員會同啓視卽經陳交涉員委派科員楊念祖前往會同該分所主任等啓視内有紅土二十七包計重三百零四兩（値價四千餘金）又呢衣等五件圍巾一條枕頭一個楊科員當即報告陳交涉員請爲核奪 
[田雞不可捕食]  
　　上海縣公署昨致縣農會各市鄕經董函云案奉省長令准農商部咨據江蘇公民葉祖鼎等呈稱江蘇地方爲產稻之區每當奉夏之際常有一種害稻之微生蟲發生於禾之根上查此項微生蟲非人力可知亦不能防除全賴田間所生之蛙（俗名田鷄）專食此種微生蟲愚民無知不知其爲護稻之良物任意捕食殊堪痛恨應請轉咨令屬嚴禁等情到部查靑蛙能吸食田中害蟲極於田禾有益自應設法保護該公民所稱各節不爲無因按之農學原理直接保護益蟲即所以驅除害蟲應請令屬廣爲勸導以維農政等因准此合行通令一體遵照出示嚴禁爲要等因奉此查靑蛙吸食害蟲有益稼禾亟應保護嚴禁捕食除出示嚴禁外相應函逹廣爲傳知勸導爲荷 
[南黃浦木排問題近訊]  
　　南市外灘各木行停泊木排前經濬浦局規定離岸五丈設或違章越出即須斬斷排纜任其飄失各木行以濬浦局定章甚苛妨碍營業曾經函電各官長要求維持當由齊省長訊令滬海道尹查案商辦在案茲經道尹轉咨駐滬陳交涉員乃於昨日委派實業科長楊筱堂協同該業代表江確生偕往濬浦局與洋工師會議想不難和平解决也 
[軍署處决盜匪之布告]  
　　松滬護軍使署昨日（六號）鎗决盜犯吳長生一名宣布罪狀如下爲布告事案據淞滬警察廳呈解行刦閘北居民江幹臣家之現行盜匪吳長生一名並贓物手鎗等件到署發交軍法課審辦訊據吳長生供認聽從周得勝糾約夥同張學禮於上月二十四日晚七時前往升順里江幹臣家持鎗行刦財物伊强奪皮披風呢馬褂各一件手鎗係由周得勝給與應用正在僱車圖脫之際致被警察拘獲等情不諱查該犯吳長生膽敢結夥持鎗侵入江幹臣家行刦得贓供證確鑿無可狡飾已觸犯刑律第三百七十三條第一二兩欵之罪似此兇惡昭著實屬罪不容誅自應按照懲治盜匪法第二條之規定判處死刑以昭炯戒所搶贓物給主具領手鎗没收除飭依照軍法將該犯提出驗明正身立予鎗斃外爲此佈告軍民人等一體知悉此布實貼龍華行刑場 
[行餘學社之進行]  
　　浦東陸家嘴行餘學社夜校已於一日星期五晚開課報名者仍絡繹不絕該社英文科注重會話本學期擴充範圍已聘得高等敎員數人擔任敎務並設有通俗敎育科不取學費書籍亦由該社發給無論社非友社友一律歡迎聞均尙有餘額云 
[靑年會聖經學校今晚開課]  
　　四川路靑年會聖經學校於前月二十七號晚（星期三）開始報名是晚雖値雨雪報名者仍極踴躍該校以造就靑年完全人格爲宗旨不限學額特於今晚六時至六時五十分續行招生無論會員非會員一律歡迎並已聘定中西才德並重之士二十餘人擔任敎授中西科程淺深悉備聽學者自擇不限年齡不取學費准即晚六時五十分正式開課 
[敎會記事二則]  
　　基督敎徒傳道聯會前日三時召集臨時特會據續行委辦會代表陳碩卿君詳報英美駐京公使等來電北地待拯孔殷要求敎會同志濟助急欵至少需十萬元尅日滙北等情該會同人萬分困難惟有轉請各會牧師領袖於主日各就該堂代災黎哀求男女敎友先行盡力捐資彚往接濟一而設法續募滙散災區以符上主愛人之本旨遂即議决分函各堂查照 
　　本埠耶敎各堂定於本月四日起至三十日止舉行大佈道三禮拜其所在地點本禮拜老北門浸會堂北京路思婁堂虹口基督會堂第二禮拜山東路保羅堂雲南路慕爾堂新閘彼得堂第三禮拜麥家圈天安堂虹口聖公會講堂靶子場懷恩堂文監師路眞神堂共計十處每晚七時半起至九時止聯會選派會員爲講員均係中華牧師題爲救世之眞道 
[寗紹公司添招股本]  
　　寗紹商輪公司於前清宣統元年創辦迄今巳有十載行駛航線頗稱安穩運輸商貨亦甚發逹現巳添招股本銀五十萬元擴充航業特備各項計算營業册呈請農商部註册備案昨奉部批如 
 
 
 

Page 11

 
 
下來呈閱悉准予先行註册備案以資進行而維航案 
[蒙古製碱公司設立分銷處]  
　　洋碱爲各廠家必要之原料每年銷路爲數甚鉅茲聞張家口蒙古製碱公司所出貨品甚屬精良與普通舶來品相較有過之而無不及且出產豐富每月約有二千擔之譜現已在本埠英租界四川路香港路角嘴設立分銷處俾便愛用國貨各廠家就近購取以興國產而挽利權云 
[紅丹部宴會預誌]  
　　日商東亞公司仁丹部訂於陽曆月之中旬假座大世界共和廳大開宴會與各埠商家及代售各店聯絡情誼想届時到者必衆而該公司今年生涯之發逹尤可預卜矣 
[冷作鐵工索加工資之結果]  
　　南市冷作鐵工（卽專做輒花刀之人）日前因議加工資罷工要挾已紀前報茲悉該帮領袖顧壽生等已向作主籌商允爲酌加故特邀集各工人於昨日同至邑廟牛痘局公所公同解决嗣後每把允加工資五釐業已雙方允洽照常工作矣 
[機哭碾米公所記事]  
　　南北兩市碾米各廠因增加碾工邀集同業組設南北市機哭碾米公所已載前報茲悉同行各家於上届開會特當衆推定和盛廠協理黃守仁爲文牘科並起草員詎黃君一再推辭不允擔任各廠以議加碾工本爲黃君發起且經公衆簽字承認未便固辭特再函請勉爲其難所有應行進行諸事定二十八日假閘北慈善團開會再行决定 
[警廳大索癩蝦蟆]  
　　淞滬警察廳長徐國樑因患外症延醫療治已迭誌本報茲悉徐　　 
君背部之瘡近雖痛苦已減仍未平復據某醫生言須多覔癩蝦幙收漿敷治患處可望奏效故由總務科函囑各警區派警至各處溝壑叢草之中廣爲搜捕送廳應用惟此物在四五月間隨處　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
皆有今則氣候寒冷鮮有發見故各警頗難搜捕云 
[警佐因病請假]  
　　浦東洋涇鎭三區二分駐所警佐王簡文因患喉症呈請徐廳長給假一星期前赴醫院療治所有該分駐所職務由巡官史九經暫攝 
[魚雷艇駛滬興修]  
　　張字魚雷艇前奉海軍總司令調往長江上游巡弋茲因久未修理又由饒總司令電知該艦於前日駛回停泊南市浦江聽候入塢興修 
[電話自動機到申]  
　　北京路六號祥泰洋行總經理新發明最新式自動電話機可不用接線人各件自動非常靈敏業已通行全球今初次到申由本埠總商會允爲陳列彼處於本星斯六（即九號）下午三時請朱葆三君演請並由該行工程師岑司君詳解一切功用利益昨該行已預邀各界人士届時往聽並備有茶點欵待云 
[地方廳諭禁閑人盤踞號房]  
　　上海地方審判廳爲諭禁事照得本廳號房係接待來賓傳逹一切而設雖非重要機關究係辦公場合交際固應和睦秩序尤貴整齊乃近來每有閑離人等在内逗遛或呼朋引類而長談或終日艦踞而弗去笑嘻喧譁習爲固然接耳交頭視若常事眞以法院爲休息室官署爲游戲場是不獨有碍觀瞻抑易滋弊賣也仰該號房隨時禁止嗣後不論何人無故闖入者槪行禁絕如不服從者准即禀請核辦倘敢陽奉陰違徇私放任一經查覺定惟該號房是問毋違 
[幸未成災]  
　　前日傍晚閘北新民路共和里沿街泰豐小雜貨店樓上忽然失火當由鄰居帮同撲滅僅燬被褥帳子等物房屋未損事後經該管四區一分所王署員飭警調查起火緣由以憑核辦 
[鹽城女子求援]  
　　鹽城女子徐桂蘭於去年夏間被鄰居某姓拐來上海以帮傭爲由售入英租界卡德路雉妓院内爲娼因不善接客時受鴇婦凌虐故於前日私自逃出行至法租界内爲捕查見帶入捕房由桂蘭禀訴前情昨解法公堂訊問據稱家住鹽城大生莊地方已經許配與人去年被隣人誘來上海售人妓院爲娼因時受凌虐故此逃出請求超拔中西官判送堂留養候家屬具領 
[福田庵僧人仍未引渡]  
　　滬城福田庵僧人觀如又名仰西被楊慶熙在地方檢察廳指控姦騙其妻馬氏一案因該僧匿居公共租界雲南路安康里二百三十號門牌經該廳移請公共公廨將觀如提案並傳齊人證迭次預審已屢誌本報昨晨由廨復訊楊馬氏亦投案備質即由被告代表律師詰據見證馬素貞供稱向住福田庵内楊馬氏是我姪女去年曾至菴内云云次由松江關帝廟僧人恒修與福田菴僧人德明通禪禪可等先後上堂證明被告觀如平素行爲旋由檢察廳來警投訴此案發生内地應請准將被告觀如帶回歸案訊辦經王襄讞商之美博副領事判被告仍交原保候查案再核 
[拐賣小孩之推諉]  
　　閘北宜品里二百六十七號門牌婦人盧金氏之五歲男孩延德被湖北人陳福廷誘至法租界打鐵浜得洋四十六元賣於張某由張轉托蟻媒陳李氏將孩帶至虹口西華德路斐倫路附近某染坊内圖賣被氏撞見鳴捕將李氏與孩帶入捕房旋又將陳福廷緝獲解送公共公廨訊供分别管押在案昨晨由探傳同見證王秀文張劉氏將被告男女解廨並令包探周小弟投訴被告陳福廷等巳在捕房自行承認請爲訊究繼由盧金氏與子延德投訴當時該孩確由陳福廷抱去訊之陳福廷供稱盧孩係由王二領來托賣陳李氏供該孩係張某囑爲代抱求察經俞襄讞商之美柯副領事判陳與李氏分别還押候補提人證再訊延德先交其母領回 
[雉妓被虐潛逃]  
　　濟良所昨解妓女陳鳳寶陳巧林至公共公廨請示據該妓等供稱同在漢口路（即三馬路）大興坊八百六十八號門牌雉妓院爲娼因不善逢迎日遭惡鴇陳氏虐待不堪其苦是以一同逃出務求超豁中西官判兩妓暫留濟良所候補提人證到案再行訊核 
[取締渡船之三令五申]  
　　滬南工巡捐局長姚石蓀爲取締八長渡渡船貪載渡客一事前已剴切布告乃因該渡夫等仍有故違情事經人赴局具禀請再明白布告切實申禁故昨日又出布告云爲布告事照得八長渡各渡船載客收資定章均有制限不准各渡夫私自增加迭經示諭布告轉飭遵辦在案惟恐日久玩生或有貪利之徒藐違定章致貽口實亟應照案示禁以維公安嗣後各該渡夫務當恪遵定章不得多載搭客擅加渡資免致釀成危險滋生紏葛倘敢陽奉陰違違反章程一經查出立予從嚴懲究除飭市舶所承辦人傳知各渡夫遵照辦理外合行附錄定章布告仰卽一體遵照毋違切切此布計開一大號渡船准載渡客二十人渡夫在外次號渡船准載渡客十五人渡夫在外二凡渡夫以勤搖爲生如大號准載二十人者不必待滿二十人始開以免渡客守候及妨礙生業三凡渡船開行大號渡船至少須有渡夫三人次號渡船至少須有渡夫二人或三人不得減少以免危險設渡夫缺少查出究罰四各渡船須挨次輪搖不得爭先攙奪五各渡客渡資仍照舊章每人每次收錢五文不准么行曾加如渡客出銅元一枚無零錢找補時即由渡夫給還竹籌一根找作渡資五文隨時持籌搭渡不另索資其有渡客兩人合出銅元一枚各出制錢五文任從客便不得藉端需索六渡客帶行李或貨物者滿百斤作一人算船中搭客即應減少一人滿二百斤者作二人算餘類推七過渡之轎作五人算船中即應少坐五人其牲口過渡除管理牲口人外不得另載他人八各渡船准載之人數如踰額多載一人者查出後初次罰銀一元多載二人以上者按數遞加二次倍罰三次應即吊銷船照九凡遇烈風猛雨波浪過大時應行止渡十凡風浪交作見有别種船隻傾覆時附近該碼頭之渡船應齊出施救十一凡渡船由水巡隊隨時稽查如有不遵定章情事分别究罰 
[綢緞局被人欺騙]  
　　昨日午後三點三刻鐘時有甲乙兩匪徒身穿藍布短衫褲年約三十歲上下至河南路某綢緞局佯稱九江路外灘某行三層樓上之西人欲購鐵機野鷄葛一疋白湖縐一疋綫春一疋囑卽送往選購當即付價云云該綢緞局以其形似出店信以爲眞當將各綢包好派夥友某丙隨同兩匪徒送至該行石扶梯上突被甲匪將丙　倒並在喉問又住乙匪則將丙所持之綢三疋强攫逃遁俄而甲匪亦從該竹後門而逸迨丙狂呼救命捉盜已無蹤跡是時丙之面部已有傷痕旋卽回至店中訴知執事據情投報老巡捕房請爲跴緝未識能否弋獲也 
[冒騙白米之敗露]  
　　南通人俞阿三前日冒用吳士芬名義揑寫字條向愛多亞路一千五百八十二號門牌米店内騙取白米五擔旋被店夥張宗道察悉鳴捕將俞拘獲昨解公共公廨經中西官略訊一過判俞押候原告到案質究 
[攫取婦人珠花]  
　　公共租界貴州路榮壽里一百十三號門牌趙姓婦人於前日午後在新世界游戲場游畢歸家甫經出門突被匪徒攫去値洋三百餘元之珠花一朶往勞合路弄内逃逸當經鳴捕追拿未獲遂投老閘捕房報請飭探偵緝 
[匪徒搶攫金戒]  
　　前日傍晚有匪徒四五人至寶山縣西鄕郭家厙某鄕民家圖刦經事主高聲喊救該匪等即四散竄逃僅將婦女手上所帶金戒兩只攫去迨警察聞信趕來各匪已杳如黃鶴矣 
[串攫金環之薄懲]  
　　匪徒張良寶留阿裕前日在新閘卡德路串攫王陳氏金耳環圖逃經氏鳴捕追獲人贓昨晨併解公共公廨經中西官訊明姑念初犯判張押西牢六禮拜劉押三禮拜贓交原告領回 
[小總會房東受罰]  
　　住居北四川路仁智里一百三十七號門牌之粤人羅阿汝曾將餘屋轉租於穆福根等開設啓明小總會聚賭抽頭穆等已由捕房拘解公共公廨訊明分别科罰開釋並將該總會發封在案茲羅自投捕房聲明理由要求啓封發還生財故昨由捕房將羅解廨禀明羅要求啓封各節請爲核示中西官判羅罰洋一百元充公准將該總會啓封 
[鄉民聚賭抽頭]  
　　閘北五區四分所署員張光烈前日查見引翔港鄕民張梅郎在家聚賭抽頭漁利將張拘獲昨解閘北司法科押候訊辦 
[鄉人身後之債務]  
　　談鶴甫前被現已故世之鄉人吳其祥虧欠抵借欵項洋二千餘元後向吳弟雨生索取不理控經法公堂判將抵下之單地拍賣作抵茲僅賣得銀六百兩與被欠之數相差甚巨原告以其祥名下尙有遺產均由吳之胞弟雨生加弟等承管爰復遞禀公堂請求傳訊昨經傳到吳雨生吳加弟及其祥之媳邵氏至案由聶讞員問曰原告所呈之賬是否其祥遺產雨生加弟同稱地產均已分開原告所呈之賬均爲民人應得之產並非故兄遺產求察中西官判各退去着被告於七天内查明提起辯訴 
[房租勒限還清]  
　　德和洋行收租人至法公堂控稱房客鄧新盛李華卿朱金定周福記等各欠房租三四月不等向收不付請求訊追昨日傳訊各房客均不到案中西官判各限三天付清如違封門將屋内之物拍賣作抵 
[鹽棧管門人移提到滬]  
　　新閘路公茂鹽棧管門人袁啓文曾於本年一月二十三號與現已在逃之劉德明李恒興串竊現洋一千三百二十八元分贓逃匿揚州原籍經該棧經理龐春山報告新閘捕房禀請公共公廨備文派探前往揚州會同江都縣公署法警將袁啓文緝獲業於前日移提來滬昨解公廨經中西官略訊一過判袁押候查明於下禮拜四再訊 
[串竊棧貨案辯論終結]  
　　招商局北棧因失竊怡和洋行寄存値洋三千元之泰西緞五箱報經捕房派探將塌車夫頭金小老虎招商局北棧司賬姜立甫及銷贓之顧小弟劉阿表等先後拘解公共公廨迭次訊供判金顧兩小管押餘人分别交保候示在案昨晨復訊由被告姜立甫之代表羅禮士金小老虎之代表羅斯顧等之代表愛倫台維司各律師到堂互辯良久旋由捕房代表牛門律師聲稱本案已經堂上研訊十八次兩造人證供單有五十三張之多察核全案供單金小老虎串黨行竊已無疑義至金所供由姜立甫指使各節業經姜之代表律師邀同見證到堂證明惟顧小弟等賤價收買來歷不明之貨顯係知情請堂上明察中西官判金小老虎顧小弟二人還押餘人仍分别交保候會商堂諭於下禮拜二宣佈 
[縣公署批示三則]  
　　浦岸公所呈保全商旅杜弊防奸請備案給示由呈悉據稱組織浦岸公所爲保商杜弊起見察閱簡章第五條抽釐以充經費一節究竟該夫目共有若干人對於抽費辦法是否一致公允仰即邀同連署另呈聲明以憑核辦此批簡章存 
　　浦東二十二保上川公民黃如珪等呈幹河淤塞請飭董一體籌浚由呈悉候令行高行鄕經董集議復候核辦仰即知照此批 
　　郁姚在呈控劣保串毁公路請勒令修復原狀由查該地保張嘉生巳另案飭提到案併案核辦此批 
[地方廳訊案併誌]  
　　朱秀其控住居七浦路之紹興人徐阿成勾引伊妻葛氏成姦一案昨午經地方廳劉沈推檢各官開庭辯論之下以和姦罪已成立判徐收押三個月朱葛氏拘役十天 
　　划船婦人周鄒氏控被小船户李永新用竹篙戳傷右足一案亦經推檢兩官訊供一過判李拘役二十天 
　　王嘉林因在邑廟前侵佔他人所遺鈔票四紙不還被控昨經劉沈兩君研究判王拘役一個月 
　　行竊鼎豐鋸木廠機上紅皮帶之竊賊周根泉昨由地方廳提訊周供年三十歲向挑糞擔餘語支吾判押一月 
　　唐順生偕中人張慶明控朱毛毛及保人俞桂卿串呑工料價洋二百九十二元前日下午經地方廳曾推事官開庭辦論原告同中人投稱去年六月間被告央俞作保托民人包造爛泥渡東平屋三間工竣後收過洋六百元結欠二百九十二元向索無着控求究追質之朱俞同供據照承攬祗有七百五十元均已付清求察原告又稱此外一百四十二元之價値係推廣工料之費問官以供詞各執諭令被告將承攬呈案再行核辦 
[更正]  
　　二月二十七日報載法大馬路中華里銀蟾旅館因藏垢納沔經法公堂傳到棧主殷瑞華訊供判罰一即茲悉被罰者係法租界寗波路之雲集旅館並非銀蟾旅館合行更正 
要件 
[工賬善後督辦熊希齡辭職呈文]  
　　京畿水災河工善後督辦熊希齡因工賬困難日前特呈請大總統簡員接替其文如下呈爲瀝陳籌辦京畿工賑困難情形懇請迅簡賢員接替要工以免貽誤事竊希齡奉命籌辦京畿水災河工善後業將籌辦冬賑大略情形曁續籌春撫亟辦河工規畫並代籌借撥的欵各節先後迫切呈明請賜飭部籌撥復以籌募賑欵宜示鼓勵擬將交院議决准予收受張鎭芳盛文頣特捐鉅欵兩案呈請特赦以昭信用各在案迄今將及一句未奉明令實屬忍無可忍不敢再甘緘默貽誤要政敬爲我大總統詳晣陳之查此次京畿水災河工艱險情形實爲數百年所未有非標本兼治併力以營不特順直數百萬災黎永無安居復業之日即中外觀曕所繫徒計目前補苴亦非政府體念民命愼重公帑之道希齡受事以來對政府負有專辦之責隨處宜以己飢己溺爲懷面政府用人勿疑果視希齡爲分責之人遇事宜以必誠必信爲主查工賑的欵業經呈奉鈞座交院會議飭部籌撥矣而擬請商撥整頓鹽務餘剩之一百二十萬兩雖經部商允可望撥付然商提預備金項内補助償還庚子賠款又以院議將鹽署預備金全部改撥參戰經費變更前案未經劃分致該項内提撥一都分之欵輾轉遷延亦難解决工欵數未及半諸事停滯以待現届河水已解春汛將來待興工程一籌莫展將來縱有法可設轉瞬已無術預防希齡力竭智窮實不敢任此重咎又現在請撥的欵以濟要工之需實屬萬不得已之請准念庫藏奇絀支撑爲難又未嘗不代爲躊躇顧盧現擬派員分赴南洋廣爲勸募冀得集臍成裘藉資抵補然張鎭芳盛文頣兩案經希齡先後咨院預陳請赦准復收受業經兩次呈奉准赦交院會議矣乃張案因各督軍同時電請已奉令准予開釋而於本處收捐請赦之事絕未叙及盛案則以本處之專請竟置諸不問在希齡於捐賑之員固迹近詐欺在政詂於待賑之民亦視同秦越似此信用巳隳何能望海外輸將倍形踴𨄌且此案援梁陳特赦之例請頒明令事屬大權當局者無違法之嫌副署者亦無責可負政府不恤以未經明定之隨營効力名義藉行政之處分枉法以徇各督軍之要請而以希齡呈請鈞座固有大權復近有成例之辦法故意阻難置萬分迫切之工賑於不論不議之列是政府無誠信之可言希齡亦無分責之必要惟有披瀝直陳伏乞迅簡賢員俾得退避賢路以保信用而免罪戾不勝迫切待命之至所有懇請另簡賢員接替要工緣由理合呈請鑒核批示祗遵 
來函 
[國貨維持會通告書]  
　　敬啓者本會自上年陰曆年節循例停議以來已經月餘茲查有各項緊要事件急待公决進行爰特定於陰曆正月二十六日星期五下午八時照常門議届時務望議員代表一體蒞會公共籌議以利進行並祈早降勿刦是所至盼 
雜評二 
[商界調和會（訥）]  
　　今日國内之戰事祗有聽其自起自滅而已何則各方一調停旣無效外患之逼迫又不顧則除聽其自起自滅外尙有何法乎 
　　興到則戰興盡則停湘鄂間之激戰甫二日又告停戰停戰卽謂有議和之望殊不知所謂停戰云者或兵敗而暫停或兵勞而暫息初非以有議和之意而停戰也使果有議和之意而停戰則其戰早停之巳久故今日停戰與和議初無關係也與各界之勸告更無關係也蓋人之勸告絕不足以稍動其心也 
　　然則商界調和會之發起焉能望其有絲毫之效力乎 
[本館啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
百弊譚叢 
[照相之弊] [  天虚我生]  
　　照相何必作弊惟爲鬼魂照相則不得不作弊矣其法可使人與鬼同照於一片之中尤可單獨以鬼相照成一片不但在夜間可照即在日間亦可其法之妙實足駭人然一經說破則亦不値半文例如有一病人予謂其身畔有鬼日夜追隨其狀如何如何或男或女言之鑿鑿使人聞之如見其狀於是病人雖不見鬼而夢寐中必且發見幻象矣因再叩其夢中所見如何用資參證旣認爲是則云此鬼實帶三分陽氣可以照其眞相以示衆人乃使病人起坐室中携照相具入室用電光法燃一鎂帶（儀哭館有售即白色電光）立發異光瞬熄即滅觀者未有不驚乃携暗盒出室用紅燈映而洗片則其中所顯之象必爲病人與鬼同在其中矣但此法不可於一次照成其第一夜必故作失敗至第二夜乃始照成方足聳人迷信蓋第一次所照實只病人個人之相特冲洗時非此所照之片耳欲明此理讀者須先知照相之具其藏乾片之暗盒本係兩面可裝乾片當照相時實以甲片照人面冲洗時則出乙片此乙片必在日間先使漏光預照一糢糊之人影於上遂使所顯之影隱約不明自謂失敗須特明夜再照而其實則甲片固已照成病人之影乃取以歸冲洗曬出將病人以外之隙地盡行剪去糊於紙上卽畫鬼影於其旁而塗黑其地更用乾片翻印一張暫不冲洗自不顯影乃將此片裝於暗盒之甲面更於暗盒乙面另裝乾片一張再如昨夜之法即用乙片以照病人及至冲洗之際則舍乙片而出甲片一經顯影自然人鬼並呈鬚眉畢現不但可曬於紙且可鑄銅板也萬一此片失敗則今夜所照乙片即可携回冲洗一如昨法製成人鬼並呈之片更於後夜行之則後夜所顯之影其姿勢固與昨夜不同可以無破綻矣若替死之單獨照相則必須死者靈魂未散方得辦到否則謂其魂魄已散無能爲也所謂靈魂者非他卽死者生前之照相也其人若有照相或曾有善作傳眞畫者與之相識則即可如前法施行先覔得死者生前照相一幀不拘大小但剪取其頭顱然後放大加畫身衣使與習見之本人照相不符其第一夜照時仍必故作失敗此失敗之片則卽預先漏光之乙片也而其實已將應用背景攝於甲片之中携歸冲晒而後乃將所備之畫像黏貼於晒成背景之上更用乾片翻照暫不冲洗裝於暗盒之甲面明夜更往以乙片照之即出甲片當場冲洗自然顯露死者之像而背景卽爲眼前之地雖欲不信安可得哉又或故作疑陣預先以袖照攝一園林景施行放大黏貼畫像攝成甲片次夜偏在廳室中照之故作失敗於是改約地點俟明夜至園中照之卽出預備之園林甲片當場冲洗則所現之景實爲眼前所見欲不迷信又安可得哉此法爲巫術家所最利用藉此惑人爲騙取金錢之地其目的固别有在也因不關於照相之術故予此篇不類舉焉 
家庭常識 
[製油灰] 　　 
胡麻子油與石灰合成 
[製印畫]  
墨胡麻子油加熱待其稠滑和以黑崀 
[製漆油] 　　 
胡麻子油與密陀僧同煎即化和使油亦易變硬 
[封信口] [  高鏡明] 　　 
膠樹膠二兩水二兩溶後加白糖少許並加硫酸數滴 
[天花免麻方] [  倚竹] 　　 
今天氣亢旱各處天花盛行不幸而沾染者輒至麻面爲一生之憾鄙人近得一法已屢試數人皆驗法以生雖蛋蒸熱或煑熱後破取蛋黃在銅鍋内用烈火炒約半時許黃中出油即取其油塗於花痕及搔傷處愈後决無面麻之患 
[磁器刻字] [  秦鍫] 　　 
用舊洋傘方骨磨成銳利即用墨筆或花或字畫於磁哭上次用磨尖銳骨照墨影劃空心痕路極有效驗如用别式傘骨則無效也 
集益錄 
[答第八十六問]  
所問電燈球揩拭及利用之法皆無之惟燈球之旣壞者可作爲眞空吸水之試騐品耳法以球尖没入水中用剪刀剪斷突出之尖頂水即吸入球中至滿而止所餘空處不過如蠶豆大此即製造燈球時未能完全成爲眞空而殘留之空氣也 
　　充水之燈球尙可繼續爲化學試驗但未知電氣之性質及化學上之變化者容易遇險或損壞他盞電燈故不多述 
　　至云電燈球之所以黑暗須先知凡百器物非可以永不損壞者電燈亦然各種電球各有其一定之壽合壽命告終之時不必球壁破裂或發光線斷絕而始然也球内現有曇影時電球巳不能供點燈之用矣今之電球除所謂HalfWatt爲最新之電球外大抵以一千小時爲其點火之壽命（未完） 
工業須知 
[薄荷錠製法] [  獨幅閱歷子]  
　　薄荷錠即吾國之薄荷冰惟日本製法及裝璜皆屬精良遂充滿吾國市上銷流極廣雖非大漏巵然亦頗可觀也茲以日本製法錄左有必實業者宜廣傳之 
（一）採收法凡製錠之薄荷葉一經割採即須攤開萬不可堆積倘一經堆積則發酵而其腦飛散攤開之法即用繩編列約十二斤爲一連懸於能風處陰乾夏約十日秋須二十日則乾燥合宜最好立即製腦萬一不及宜每六十斤爲一扎每扎必須竪立萬不可連疊放置 
（二）蒸溜法先建一灶灶目置一大釜名曰下釜於下釜之上置蒸桶蒸桶之上復置釜曰上釜以蒸桶覆於下釜之上中載乾薄荷葉約五十斤至七十斤其上釜之下部作圓錐形滿載冷水則蒸桶蒸上之腦遇冷成液流聚上釜底之尖端更於尖端之下置一接受器器下裝管使流於外以特製壺接受其液其壺不拘何式惟於壺底鎭一小孔置水盆内俟壺中受腦旣滿用手塞住其小孔取出其壺手指離開則水從小孔流出而腦粘性不能流出孔外仍留壺中乃倒於别器放置此乃腦與油混合之質再上釜所注冷水不可使熱須於其上置一冷水桶下通一管徐徐流入上釜之底使錐形處常冷則腦易凝從尖端流入受器由管逹於壺中其上釜口亦宜裝一管則水滿由管流出矣（未完） 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
卷中第二十九章（三） 
　　湯訥此時殊不能耐乃出甬道以向史蒂爾曰先生毋作惡語此人固吾友也史蒂爾聞語斜視湯訥曰君識其人耶則君實爲不幸湯訥詫曰此何故史蒂爾此時實醉傲睨言曰此何足問君豈不聞諸公言乎此人輕棄祖產是爲不肖自甘下流是爲無恥君身爲學校師表而乃有此沔友吾故爲君羞之也湯訥忿極然仍强自忍曰此讕言耳汝旣生平未識其人豈能加以臆斷使肆詆毁史蒂爾曰吾雖未見其人而衆口固已成碑他日汝見愛芙孟者可言英國史蒂爾律師謂彼嘗棄祖產於平民今民黨已發難彼何以不去爲領袖雖然民黨實殺其叔置血仇而不報反結歡於仇敵此全無心肝之少年彼黨亦未必重其人也言次衆人皆笑讚史蒂爾之能言史蒂爾意得則卽高視闊步逕出甬道湯訥目送之遠忿恨至無能言直至衆人散盡始廻其首則勞雷猶未去拊湯訥之肩曰小友君旣曾識其人當知住址此信卽煩君轉致如何湯訥曰可君即以信授我勞雷與之湯訥遂别勞雷而出時行中人已散盡鐵門下鍵楷萊父子方負其矮凳而歸湯訥止步俟二人去遠四顧無人方剖其書展視即一驚其辭曰亞蓓爾瀕死上書於愛芙孟爵主左右前者村人攻堡堡燬於火僕寓亦遭蹂躙已成瓦礫身則成禽命懸如縷堡破之第二日卽押赴巴黎途中備受茶毒近且於市政廳裁判定以死罪磋乎吾何罪哉當爵主龍產之後僕遵爵主諭已將窮村一帶租稅豁免即田產金錢亦時有散給窮户不謂若儕以怨報德竟謂我不當効忠貴族助行惡虐吾雖聲辯面聽者漠然嗟乎爵主今吾命危於一髪矣自問生平頗盡力於爵主惟望爵主一動其憐憫之心拯我於水火之中汝最忠敬僕亞蓓爾署於大寺院獄中（未完） 
 
 
 

Page 14

 
 
   
 
