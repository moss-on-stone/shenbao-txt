# 1916 - 266 - 4915671

 

Page 1

 
 
   
 
 

Page 2

 
 
時評 
[徐州會議] [  冷]  
　　徐州會議以今日所發現者觀之直可謂有心以覆亡中國者也不然必其全然不知世界之情形者也不但不知世界情形全然不知中國之情形者也又不然必其全然不知所謂國家所謂政府而僅知一己之勢利者也 
　　有心以覆亡中國非有深仇大恨於中國者何忍出此乎何其忍也若謂不知世界情形中國情形則所云與議者均爲各省督軍之代表豈無一人心有所不安乎何其可憐也若謂祇知一人勢利而并不知所謂國家所謂政府則彼所議論者又何以儼然稱爲國家稱爲政府事乎何其可笑也 
　　忍也可憐也可笑也三者有一於此中國之不救已無異議况又甚於此乎 
　　嗚呼徐州會議 
[命令]  
　　九月二十五日天總統令本月二十八日關岳廟秋戊致祭之期特派陸軍總長祺瑞恭代行禮此令 
　　又令術勒安特生　爾那給予三等嘉禾章此令 
　　又令派江朝宗督辦京幾八旗官清理事宜陳　　會辦京幾八旗官產清理事宜此令 
　　又令任命林虎爲高雷鎭守使此令 
　　又令任命沈鴻英爲欽廉鎭守使此令 
　　又令任命姜登選爲虎門長洲要塞司令此令 
　　又令任命齊爕元署理陸軍第六師師長此令 
　　又令任命劉承恩爲廣東兵工廠總辦此令 
　　又令財政總長陳錦濤呈請任命羅文莊爲秘書應照准此令 
　　又令陸軍總長叚祺瑞呈請授高傅符爲陸軍步兵少校應照准此令 
　　又令據京兆尹王違呈稱永定河北六工漫溢成口勘估堵　要工呈送國册清單請速撥欵興辦並　予賑撫等語此次永定河北六工漫口浸灌數邑民田庶　盡付洪流災氓流離殊憫惻應財政部迅撥賑欵五萬元並由本大總統特捐銀一萬元交該　兆尹酌辦急賑毌任失所該工所需欵項並由財政部陸續　撥務宜迅速竣事以安窮黎其　册清單交内務農商兩部派員前往會同勘估俾照核實此令 
　　補錄九月二十二日大總統令徐占鳳授爲陸軍中將此令 
　　又令拉布坦著承襲靑海霍碩特南右翼後旗扎　克輔國公此令 
　　又令派江庸充法律編查會副會長此令 
　　又令平政院院長周樹模呈評事范熙壬仿就國會議員懇請辭職范熙壬准免本職此令 
　　又令任命周貞亮爲平政院評事此令 
　　又令任命羅誠署梧州關監督兼外交部特派廣西交涉員此令 
　　又令財政總長陳錦濤呈請任命吉林延道道尹張世銓兼管環春關税務應照准此令 
　　又令司法總長張　曾呈請任命何基鴻爲僉事應照准此令 
　　又令司法總長張　曾呈湖北高等審判廳書記官長李蔚然轉任知事懇請辭職李蔚然准免本職此令 
　　又令陸軍總長段祺瑞呈察哈爾都統田中玉咨凊任命馮駿英爲察牧模範場長應照准此令 
　　又令陸軍總長段祺瑞呈准察哈爾都統田加玉咨請以楚什拉諾爾布阿迪雅補護軍校松魯普補親軍校應照准此令 
　　又令盧宗呂葉大匡李傅勳均給予五等嘉禾章唐炳麟方大年均給予六等嘉禾章此令 
[專電]  
　　北京電興亞借欵改約確息㈠兩鑛約完全撤回㈡爲單獨之實業借欵定一年半償還㈢組織制錢改買練銅處資本出自日商華人爲總辦所得利益兩方平分限制改買總額爲若干萬磅谷原主張分利益我七成日人三成閣議定爲平分㈣該契約經國會議决乃生效力 
　　北京電某要人言徐州會議報載各案皆確有之惟未開議又解散國會一條已改爲除去有劣跡之議員蓋指曾爲革黨者云 
　　北京電唐紹儀辭職電昨下午四時到京詞極憤慨沈痛其要點如徐州張勳之不法龍李待遇之不公深示其認現政府爲無誠意總統又竭力挽留似已無效而陸徵祥又有出山説唐辭後内閣或尚有其他問題 
　　北京電孫洪伊對平政院覆一咨文言該院不應受理而受理一新約法國務員爲事務官而舊約爲政務官責任内閣惟對於國會負責任二呈控者所引用之文官任免執行令並非法律且未實行等語 
　　北京電天主敎民二百八十餘萬代表周公鼎等急電參衆兩院反對孔敎加入憲法指爲帝制派挑釁死不承認 
　　北京電敎部提出劃分敎育區域意見（甲）大學本部一北京二江寗三武昌四廣州）乙（高師範一直隸二奉天三湖北四四川五廣東六蘇州 
　　北京電財部訂發行兑換劵法惟中行有此特權其他已發之券分兩種取締㈠以現額爲凖不得添發㈡分期收清不准續發 
　　北京電海部籌議在閩浙軍港自造船艦 
　　北京電浙督請設寗台鎭使保顧乃斌交國議核辦 
　　北京電今日衆院點半開會到三百六十六人湯主席陳谷許出席開密議禁旁聽四時半退復開大會審查報告孫谷張汪等辭職事均可决律師法案由孫潤宇説明甚久衆呼簡單孫乃不及表决付法典股審查時逾五鐘他案不及宣告延會聞密會内容改訂興亞合同惟條欵與原案不相出入但將兩鑛合辦權改合辦收鍊部錢廠設津京資本百萬由久原擔認籌出前合同必須本合同成立方能廢除衆以流弊甚大損失甚巨交相詰責陳谷則云此已補救到極點相持良久定尅日交議取决並聲明未經國會通過前當然不生效力 
[譯電]  
　　北京電英金一千萬鎊借欵如成立其大部份將在日本籌募故銀行團代表小田切要求以地税爲擔保品由日人監督此事與中國關係甚爲重大蓋日本勢力將深入内地他日中日間稍有衝突日兵將長驅而入腹地矣段總理以鹽税飶餘儘足爲大借欵之擔保品是以寗願借欵不成而不願承認無理之要求以地税抵押於日人 
（二十六日）大陸報 
　　北京電軍人干涉政事且干涉國會唐紹儀因此或將辭職但政府未必許其辭職 
（二十六日）德文電 
　　北京電衆議院今日於陳谷兩總長出席時討論日欵改約事聞有取消鑛權收買制錢之議（二十六日）德文電 
[東方通信社電（日本人組織）]  
　　北京電二十二日徐州會議議决四項如左一要求解散現國會廢止舊約法以免黨人之搗亂二排斥唐紹儀孫洪伊谷鍾秀陳錦濤張耀曾並要求懲辦谷鍾秀陳錦濤等擅借外債之罪張耀曾私運鴉片之罪三段内閣若有辭職之必要時非徐世昌出爲組織内閣不足以統治全國故　要求政府之同意四求政府對上記之三條件限本星期内守全回答 
（二十六日） 
　　北京電唐紹儀一時旣定來京詎昨夜忽有長文電報政府呈請辭職其理由以外交必藉國民之後援今國民中有反對之聲者恐當外交之局不能盡其職任此蓋對徐州會議議决問題政府之態度洩其不平也外間傅聞唐氏决不入京將逕南歸（二十六日） 
　　北京電辭職後之唐紹儀據稱俟得許可後入京一行謁見總統然雖有此説恐終不入京 
（二十六日） 
　　北京電興亞公司借欵變更擔保仲裁之件其後日本方面並無何等回答測想多半調停不協（二十六日） 
　　北京電陳錦濤辭職其後者周學熙之説頗高（二十六日） 
　　東京電吉長鐵道改定條件一事前經南滿鐵道會社川上理事與中國政府開始交涉所有條件殆全商議終了所餘者惟全額問題而已最近該問題亦已略告解决不久契約卽將調印云（二十六日） 
　　漢口電當地官民以十月十日爲湖北出身之大總統黎元洪就任後第一次之國慶日故決開大大的祝賀會目下正在計畫 
（二十六日） 
　　漢口電黎大總统派遣特使口口（電文不明）携贈王督軍軍刀及他珍品昨日來漢 
（二十六日） 
　　東京電五百萬元借欵問題已成輿論之的今日時事新報論對國内之疑惑及對外信用上政府極宜辯明顚末（二十六日） 
　　東京電北京公使館小幡參事官奉命歸國繼其後者爲芳澤人事課長並任命長岡氏爲有事課長赤塚氏爲奉天領事大島富士氏爲法國大使館參事官又聞小幡氏將被任爲政務局長小池現局長坂田通商局長均出任公使（二十六日） 
　　東京電三派合同一事三派之態度公然决定由此已入併合之交涉同支會爲避併合之名擬爲總務制或總裁制或推戴大隈侯爵此等合同後之問題將由黨之選舉提出各等條件故加以加藤子之總理並尾崎高田等大約將現出七總務制云（二十六日） 
　　東京電日本外務省明年度之施設爲置法務局統轄法務一切之事務又於四川省之成都雲南省之雲南設領事館（二十六日） 
　　東京電日本特派赴俄大使閑院宮親王奏報一行旅情電報已於二十五日到京卽由宮内省公表其要領如左閑院宮親王於九月二十三日午後九時安抵莫斯科俄國皇帝代名喬爾基密哈衣魯基太公出迎自長春以來諸般接待均甚鄭重主要車站均有儀仗兵整列行分列式吹奏君代之樂高唱萬歲官民之歡迎極盛尤以二十三日夜莫斯科車站之歡迎非常盛大盛裝之閑院宮親王與盛裝之喬爾基太公先遵率同隨員下車時有儀仗兵之敬禮次由莫斯科市長朗誦歡迎之詞次呈寶刀次由閑院宮親王答詞此時車站之廣場雖在夜問猶集市民數萬親王進車站前面時歡呼萬歲之聲不絕停車約一時半旋於午後十時半向俄帝之大本營發車二十四日午後零時半安抵大本營所在地俄國皇帝並皇太子均出迎接閑院宮親王卽偕喬爾基太公同乘自動車率同隨員入大本營右之電報發表足微日俄兩國之親交與日本上下以多大之好　 
（二十六日） 
戰電 
[其一（英有路透電）]  
　　羅京電羅軍旣佔斯克爾宇特伐希萊外錫爾伐尼亞之地三分之一已入其手面積廣二萬基洛邁當且得縮短線陣三百至六百基洛邁當 
（二十四日） 
　　倫敦電宮中宣稱此次敵飛船襲擊英倫京畿區域内外死男十七女八孩童三傷男四十五女三十七孩童十七（二十五日） 
　　羅馬電報云意軍已佔據柯里哇爾山東北高八千一百八十六尺之加狄拉爾巓敵軍抵禦至猛意軍所得之地雖即爲敵砲隊猛轟而仍能將防務修繕鞏固（二十五日） 
　　倫敦電路透電社得確實消息西歐陣線之聯軍自七月一日取攻勢起至九月十五日止共俘敵兵五萬六千五百人獲砲二百六十尊獲機關鎗六百五十七架而九月十五日所獲之與機關鎗實數尚未查明是日僅英兵一師團俘軍官二十八員大隊長兩員下士與兵一千三百二十人（二十三日） 
　　雅典電希政府因布軍在佛洛里拉拘去希兵一隊復致文德政府（二十四日） 
　　雅典電克里特之叛黨三萬人現操持全島政務當道已讓出各公署（二十五日） 
　　彼得格勒電日皇專使已抵俄軍大本營極受禮遇賓主於會宴時演説論及俄日邦交措詞至爲誠摰（二十五日） 
　　其二（德人文報專電） 
 
 
 

Page 3

 
 
　　柏林電九月二十三日德軍大本營公報云松末河北面大戰復作法軍加力猛轟後攻擊公白萊至蘭柯爾陣線未獲英軍在柯爾塞萊特附近攻擊亦未得利松末河北面天空戰事敵飛機墜落者十一架（西境戰况） 
卡巴西安山北面戰局未變卡巴西安山之戰事漸稀敵軍於各地點進攻者均爲德軍擊敗（東境戰况）赫滿斯太特兩面有羅兵兩師從事攻擊爲德兵枝隊擊退敵軍所受損失至爲重大德軍回攻俘軍官三員捕五百二十六人聖加洛希琪附近德哨隊夜曾稍退佛爾干山隘已爲德軍所佔敵軍蔭圖奪回未能償願（西班布于戰况）杜白魯加之羅軍在多瑙河附近土泊萊薩西南進攻均遭挫衂馬其頓陣線有敵軍進攻失利且有活動之砲戰自比拉錫加高原至克魯薩巴爾幹之地敵軍均已棄之（巴爾幹戰况） 
[公電]  
　　交通部來電各局均鑒奉天北鎭已於本月二十一日開局通報仰各查照交通部有 
　　澳洲華僑反對武人干政電上海姚公鶴君轉各報鑒武人干政國傾僑壓乞主持正論澳洲雪梨埠蘇　代表李襄伯叩 
[北京特别通信] ㈩㈣[  飄萍]  
　　徐州會議之消息 
　　張少軒妄思盟主 
　　觀於此篇標題頗有關東南之大局然以駐京記者而言此得無笑其舍近而圖遠伹是項消息係得諸與馮張接近之人或爲他報所未道及者似讀者所宜注意也 
　　徐州會議之消息傳至北京各界咸加以疑問或謂其主張復辟或謂其被人利用或指爲某派之所爲據張大帥親信者之所言　彼固無所謂政治之思想前次干涉國會之電文初屬稿時有人勸其不必爲此者彼言我不爲此則議員諸公且查辦我彈劾我我先發以制人議員有反對我者人必謂其報復此保我地位不容已之舉也張大帥之心理不過如是今次會議亦不過同具此種心理者之結合謂爲政治問題毌寗謂爲地位問題之適切也 
　　江西李純實會議之一分子也然據秘密之消息李純近曾致一密電於派人蒞會之各省歷數張大帥在南京會議時以少數壓迫多數且其後竟將議决之案一槪推悉翻甚爲非是此次雖派代表到會但有所主張不可不電詢本人得其允許然後署名頗與馮之議　暗合然則李純與溤國璋之感情從可知矣 
　　故張少軒之召集會議欲爲東南盟主直可謂爲妄想以彼腐敗之腦筋率領腐敗之軍隊其何能爲議員頗有以張事質問政府者余以爲不宜操之過急惟政府今宜表示一種嚴决之態度使邪説不至妄相冒凟一面則有馮國璋坐鎭其間張固無能爲也若政治腐敗之點層見迭出與他人以口實則政府與國會　同負其責任與無知之張大帥何尤 
[徐州會議之内容]  
　　英文京報云最近外間喧傳張勳等在徐州會議一事頗足駭人聽聞者茲據可靠消息張勳之發起徐州會議實因先得各省當局電報謂據某方面消息國會對於政府事事加以干涉而某黨又極力謀排斥北洋派因此兩事徐州會議遂突然而來矣各省派往徐州之代表實居多數但各省所以派代表之意一則爲敷衍張勳之情面一則爲探聽各省對於此事之意見如何並非有何等主張也嗣有某要人者與張勳交誼頗密而又深知政界情形馳往徐州力向張勳解説謂外間所傳國會與某黨沼何如何者决不足信並戒張勳不可輕信妄動張勳聞言頗 
有中悔之意然徐州會議已成事實不能中止然此會議表面雖屬張勳主動而其中實由倪嗣冲主持焉前日開會張勳擬提出條件有五一各省極力擁中央政府二不許國會干涉行政部事三勒令司法總長張耀曾卽行辭職四不許唐紹儀到京就外交總長之職五監督國會而倪嗣冲提出條件有七無非限制某人不許做官某人不許入閣均屬無甚理由能通過否尚不可知有某人曾問張勳是否欲解散國會推倒共和主張復壁張勳答稱並無此意當此國家飄搖之秋縱令全國上下同心戳力共謀救亡猶恐不及若再互生衝突大局破裂後患寗堪設想耶吾人切望政府宜速設法挽救之也 
[徐州特别快信]  
　　張勳連日召集各省區代表在署開緊急會議議案計十六件其前三件已詳昨（二十五）報聞停辦學校恢復科舉亦已列入議案 
　　張勳不滿意於贛代表宋育德現由李純改派參谋長方本仁已於昨日抵徐 
　　城内華通迎賓灜洲大觀樓四大旅館已由張勳包定爲各省代表招待所不許容留外客每家派兵八名荷　鎗守衛以資保護 
　　江蘇馮督軍之代表何希古人極誠摰無酬應花腔故張勳對之亦有不滿意之狀態 
　　各省區代表抵徐下車張勳即預派綠呢大轎在車站守候並出全隊歡迎入城華通旅館之招待員派定甘常憲迎賓旅館之招待員爲董翥軒灜洲旅館爲萬弼臣大觀樓爲惲毓昌而一班帝制罪魁薛大可顧　輩則活動於黑幕中計畫一切 
　　各首區聯合會章程十二條現由倪嗣冲提議修改加厲 
　　張勳前日電政府反對唐紹儀措詞較反對張耀曾尤爲强硬 
　　淞滬楊護軍使派趙某來徐代表列席會議 
　　連日會議對於閣員　段總理一人尚無反對者 
[東報述鄭家屯案之主張]  
　　二十日東京日日新聞紀鄭家屯案交涉時雙方之爭論而於日本方面所主張者爲尤詳此乃中國報紙中所關而未見者爰迻譯之以供國人觀覧　　（中國方面主張）設日本警察駐箚所於滿蒙則侵害中國主權 
　　（日本方面主張）日本在滿洲有自由居住權在蒙古有農工業合辦權將來日人居住往來於二處者必漸衆故日本欲設警察駐剳所以處居留民之警察事故且此非創例事實上今於數處已有然矣旣設警察駐剳所之後中日苟生交涉事件可以處置迅速頗利於中國地方官吏也且並不侵及中國政權斯於主權無妨 
　　（中）日警川瀨引日本兵士至中國兵營頗不合故本案曲直於肯可判 
　　（日）川瀬警察初欲和平交涉乃造華營求見長官華兵威嚇之川瀨不得已而退及再往交涉又恐華兵之暴行故求日兵爲護如此情形何能用以制斷是非且日警與華軍直接交涉是屬該處慣例何得謂爲不合理若云是非曲直須從最初論之故華兵毆日商之事不可忘却也 
　　（中）軍警顧問之聘請與否有關中國主權所要求者不能承認 
　　（日）聘用警察顧間之意在乎改善中國警察今以中國警察之不完全日人每年蒙害極大若奉天旣聘顧問二名斯非中國旣明此意耶茲所要求乃擴張其範圍由奉天變爲滿蒙耳又何拒絕爲聘用軍事顧問前例亦多有關主權云何哉 
　　（中）日軍拘留知事與商務總會總理乃不法行爲 
　　（日）華軍不守知事調停之約再行圍擊日營日軍爲確保和平起見得知事之承諾而一時留置之故各在華軍之再擊是故責有拘留知事等還須先責已也 
[日欵改約已咨衆院]  
　　興亞借欵改約之説昨報已紀其大略矣聞政府昨已將改約情形正式咨明前衆議院俟星期二該院開會時將仍由陳谷兩總長到院報告一切但又聞所謂改約不過合同中所訂之酬勞品卽合辦水口太平兩贛之條件可以解除而别指擔保品而已並非能廢約也故合同内所謂於三月内負大借欵成功之責云云自必依然存在據熟悉中外財政情形者所談謂照現在局勢而論英法俄諸國旣無力投資國外所謂善後借欵恐於最近之將來斷無成立之望合同中所謂於三月内負成功之責云云本非指定向銀行團借欵而言届時日人苟能交我八千萬即可謂不負初約即不能一次交足明知我國窮無所之亦必用分期交付之法强我就其範圍聞彼中資本家確曾預備大批資栖以充對華投資之用其額在三千萬以下二千萬以上云 
　　昨晨有安徽議員數人受該省全體議員之委托代表往謁谷總長訽問改約之事已否辦到太平一礦能否保全谷氏答以與日人再四磋商已有頭緖現在擬以收燬舊時制錢之權利許與日人爲保全兩礦之交換談次谷氏謂幸得彼國新聞界之助力在東京大阪等處一致反對不欲以此等借欵重傷中國人之感情故興亞代表得以勉就範圍云云至安徽議員前有十餘人對於此事草就彈劾案已得多人連署未知能否因此消滅也 
[興亞借欵合同之原文列一]  
　　政府與日本興亞公司訂借五百萬元合同之内容已迭載前報茲從外人方面覓得合同原文共有三種其第一號規定五百萬元借欵之事第二號規定合辦水口山太平山兩處鑛產之事第三號規定斡旋大借欵之事茲照錄如左第一號合同第一條本借欵稱實業借欵第二條本借欵金額五百萬元第三條借欵金額自簽字之日起五日以内交付但除六分之手數料第四條利息六釐每年六月支付第五條償還期限三年第六條本合同以中日兩國字作成若日本文有疑義時以華文爲準文脂二號合同中國政府因與興亞公司合辦開礦約定左之二條第一條（甲）因合辦採掘湖南水口錫山關於右列一切協議可俟與湖南礦務局交涉後决定之（乙） 
共同開掘安徽太平山鐵礦由是所是之利益中國政府及公司各半分配故對於公司之出資不付利息第二條興亞公司當負周旋八千萬元大借之責任第三號合同第一條興亞公司就於大借欵雖爲中國政府負斡旋之責若雙方條件不合時能解除其責任第二條大借欵不成立時合辦事業之條約歸於無效第三條大借欵成立時五百萬元之错欵可於三個月内償還第四條五百萬元之借欵不定擔保品若大借欵不成立時當於六個月内提出相當之税金作爲擔保第五條此合同以中日兩國文字作成條文有疑義時以中華文字爲據 
[杭州快信]  
　　呂省長答復省議會議員顧宗况質問書略謂附收徵費案查浙省三年分所加征收費原未經法律手續惟此時若回復原案仍在正税内動支必侵及國税預算且款關通案不僅浙江一省須待國會解决方能收整齊劃一之效是項征收費是否提交國會已電請財政部核復 
　　省議會以國家預算與各省財政關係極鉅擬將全省預算先交省議審查昨特草成請願書備文咨請參衆兩院提議 
　　衢嚴温處各舊府屬均無錢莊於工商各界之發展頗有影響呂省長昨特飭財廳轉令各縣知事邀集紳商籌設匯兑所 
　　税務處孫督辦電致杭關監督程恩培謂嗣後中國官員携帶行李無論何人不准予免驗程氏得電後即知照税務司墍嘉興分關並函請滬杭路局查照矣 
　　聞呂督軍擬將獨立後新增之第二師移駐餘姚以防沿海要疆 
　　第二師參謀長汪鎬基赴餘姚段置行署　 
　　杭縣水利會舉祝鳳樓爲會長 
　　嘉興縣議會致省長省議會財政廳電云浙西漕南經臨時參議院議决公布改征抵補金每斗三角乃不待劃一税則之製定遽以非法命令石征五元人民焉能擔負請速主回復原案以蘇民困 
[南京快信]  
　　省公署昨奉敎育部通令略謂各省女學往往自爲風氣裝飾服用任意自由若不取締殊不足以正風氣特嚴令懲戒規則五條㈠不准剪髮違者斥退㈡不准纒足違者斥退㈢不無故請假結伴遊行違者記過二次㈣通校女生不得過十四歲如有隱匿冒混者記過㈤不准自由結婚違者斥退罪及校長 
　　蘇州水警廳長趙會鵬請假一月回籍完婚已將印信交章科長代理昨晚乘滬寗車來省明日卽轉津浦車北上　 
　　蘇州警廳長崔鳳舞奉齊省長電飭來省開已密派赴徐州參與會議　 
　　聞財部將頒發常關釐局考成條例　 
　　國會議員禇輔成前日出京昨由寗赴滬 
　　省制加入憲法爲國會近日最重大之問題聞政府昨已有電致軍省兩長請各爲意見之陳述並請尅日電復藉作參考 
　　徐淮海省議員現暫賃定中正街寗台旅館爲公庽 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[財部答覆銀團之所聞]  
　　四國銀行團日前致函財政當局詰問興亞借欵一節聞當局業已答復大意謂前向貴團請求開議借欵不過表示一種希望至成功果在何時中國政府實未敢預测即貴團亦未必能預告中國政府當需財孔急之時在理在勢均不能束手以待絕對不向他方面活動也另有一説以上云云僅政府間一種决議預備如眩答覆銀行團其實尚未具函答復惟又據日人間傅述則政部已於二十三日向該銀行團爲極簡單之答復謂本部對於貴質問當詳加考慮蓋中國政府之意對於銀行團質問之件承認其事實俟再加審眞而後將詳細之辯明送交該銀行團云云 
[參議員質問孫總長]  
　　參議院員王靖芳昨提出質問内務總長書其文云查臨時約法第三十四條臨時大總統任免文武官職員又大總統選舉法附則規定大總統在憲法未制定以前暫依臨時約法關於臨時大總統之規定又元年七月十八日公布參議院議决修正各部官制通則第六條各部總長統轄所悄職員簡任官薦任官之進退會同國務總理呈請大總統行之各等語乃閲九月十四十五兩日政府公報登載内務部令十八則其第十四號部令内開本部官制現經國務會議議决暫行適用元年官制本部應卽遵議施行等因則元年公布之各部官制通則自應當然遵守顧何以内務部十五號以下部令除原有司長二人參事二人僉事二十三人主事五十一人技正三人技士八人仍留用外其餘槪行停職同日新派試署參事一人司長三人僉事二十七人技正一人技士一人主事二十一人並派僉事王揚濱升署司長凡此黜陟均未會同總理呈請大總統以命令任免僅以部令變更不惟違背各部官制通則第六條之規定抑且侵越臨時約法第三十四條大總統任免文武官吏之特權再此項部令旣稱由國務會議議决暫行適用元年官制則元年八月九日公布之該部官制第十一條規定主事員額至多不得逾七十人何以除留用原有主事五十一人外又新派試署主事二十一人較該部官制所規定之額數超逾二人又該部第二十四號部令派充辦事員五人第十六十七兩號部令降主事辦爲事員仍照原俸支給者九人及第二十六號部令原有辦事員照舊供職計前後新舊辦事員共五十餘人查各部官制通則第十一條三項僅有得酌用雇員之規定如現在内務部之錄事是並無委任辦事員名目實與第十四號部令所稱暫行適用元年官制自相矛盾此次恢復元年官制雖經國務會議議决而未呈總統公布擅以部令發表實與制定官制形式不合且以部令進退薦任以上職員增加委任官法定額數似此行爲將置總統總理於何地不知孫内務總長據何法律擅行處置特依院法第四十條提出質問書請三日内明白答覆提出者王靖方連署　者陳敬棠辛漢　煥猷孫乃祥鄭林臯鄭斗南呂志伊張蔚森丁象謙蔡突靈許　解樹强劉星楠李述　焦易堂李文治陶遜魏鴻翼范振緒王用　 
[孫潤宇提出律師法案]  
　　衆議院議員孫潤宇提出律師法案其文曰夫司法獨立爲憲政之本質而律師制度又爲司法獨立之要素故欲求司法獨立不可不確立律師制度庶人權有所保障法理有所辯明世界法治各國無不皆然况今日之我國乎茲擬就律師草案都四十四條依法提出乞付公决俾早施行實爲公便云云原法案文長不備載錄其要旨如次一本案採官廳監督主羲二審理民刑訴訟機關律師皆得出席執行職務以糾司法之弊三律師資格一依法官資格而定蓋兩者共爲司法之要素無所用其寛嚴四律師執行職務範圍以一省區域爲限五各省律師總會得開聯合會以便交換意見圖課補助司法之改良六律師受懲戒時可以提起上訴以免寃抑而昭鄭重 
[改訂禁烟條例之請願]  
　　二十三日全國禁烟聯合總會上參衆兩院請願書云竊我國自染受鴉片烟害以來百有餘年始面廣東戰　其結果開五處通商口岸自是以後印度鴉片行銷於我國各省幾如水銀瀉地無孔不入財源外溢每年不下數千萬加以開埠通商輸入之數恒遠遜於輸出之數雖因工藝未甚發達商戰輙敗設非有鴉片之戰開其始則國威不致墜落財源不致外溢土地不致累次割讓彼各國雖强其來吾國也通商已耳交際已耳安有租界管理權領事裁判權今則我貧國弱藩籬盡失門户莫守一切交涉幾無公理之可言凡此種種受害之黠實鴉片階之厲此吾國受害之絕大原因早爲全國人士所痛心疾首者也洎乎前淸季年鑑於鴉片之害思欲戒除而英人以鴉片貿易載在通商條約乃爲種種之限制先以三年爲試辦期繼以吾國各省官民果係實心禁烟復於宣統三年續訂禁焑條件於此本年中僅訂爲何省土藥槪行絕種始准將印烟停運該省又聲明以廣東上海二口爲最後之結束查該約自一千九百十一年五月八號續訂以來已過六年明年即届滿期俯察我國各省於此六年之中禁種凈盡陸續宣告運印烟雖有十六省然自上年商制發生已禁種凈盡省分復行私種者所在皆是　私運者爲之販覿現距烟約届滿之日的過半年我之禁種禁運禁吸尚無絲毫把握内則人民陷於鴆毒之中莫帽超拔外則條約滿期責言立至内政外交影響甚鉅其所以致此之由則民國元年頒行之禁烟條例過輕有以致之也顧彼時政府爲尊重人道起見又值國體初更用法不肯過嚴本可相諒惟時至今日禁烟一事内係國本外涉邦交若仍復膠柱鼓瑟不知變通馴至滿期將何以應付善夫昔人之論治國也若張琴然音調不和改弦而更張之貴院爲我國立法最高之機關議員諸君又皆棄抱福國利民之宏願擬請將新刑律第二百六十條製造鴉片烟或販賣或意圖販賣而收藏或自外國販運者分别加等斌 
處刑一種烟人（卽製造鴉片烟）擬加重改爲一等至三等有期徒刑併科三千元以下罰金二運烟人（即販賣或意圖販賣而收藏或自外國販運）加重改爲死刑三吸烟人原律二百七十一條處五等有期徒刑拘役或一千元以下罰金擬改爲三等至五等有期徒刑併科一千元以下罰金（此不過姑舉其重要者其餘可參照原律酌加改訂）蓋種烟人恃有運烟人爲之銷售故敢違法私種而吸烟人恃有運烟人源源接濟故沉溺於毒海茲擬將運烟人加等處以死刑則種烟者無人爲之銷售復將原律稍爲加重自不敢違法再種至於吸烟人經此次法律頒行時須先由京外地方民政長官各就地方情形籌設戒烟所若干處嚴定期限予人民以自新之路限滿照律施行如此一轉移間烟禍可望肅清内政外交均不無禆益管　之見是否有當謹援照約法第七條請願貴院敬希建議施行不勝切盼之至 
[陸宗輿與中國銀行]  
　　聞昨日參議院開會議至統一國庫建議案時議員陸宗與登台演説備言中國銀行辦理種種不善紙幣如何充斥准備如何空虚言之淋漓盡致惟恐不盡細按所言已多出議題範圍之外經議長禁止及某某議員喚起注意陸掉頭不顧仍復暢所欲言後經多數阻止陸謂他人不得干涉本席之發言云云説者謂就日前纸幣價格論中行鈔票比較的略有信用初不必大聲疾呼以暴其底蘊於公開之會場也再者中行本有先期兌現之說故市面中行纸幣實較交行㣲勝一籌中行纸幣可換現欵九元地二角交行纸幣僅換現款八元六角昨日市上中行纸幣與交行同價聞係因從前寄儲以備兑現各户紛紛出售故爾驟然落價云 
[左右時局之幕中活動者]  
　　傀儡登場人人只見傀儡之活躍而不見傀儡之後有驅使之力與夫玩弄之力在也設徒以傀儡之行動批評此舞台之活劇非惟未見其眞恐甚至與此發動原力適相左矣政界某要人偶縱談時局語及某大帥近來之態度因喟然曰近來不但各黨各派自供其身以爲傀儡卽橫衝直撞之某大帥亦實愚黯而可憫其實今之搗亂政局者非某督軍也非某派也某派之後尚有人人之後更有人也此等人之政策其作戰計畫可隱約言之如左一先使帝制派與非帝制派搆睘二使從前附和帝制派者與非帝制派搆睘三使非帝制派與非帝制派搆睘四使民黨與民黨搆睘有權力者與有權搆睘其進行之方法則分三種一亂其言論二造成事實三多縱間諜此種計曾演之於波蘭試一繙波蘭亡國史即明其術又試追念帝制以來至約法恢復之各人各派之歷史即可悟其好今試略爲説明則如一面言段如何如何一面又言唐如何如何一面言民黨如何如何一面又言帝制派如何如何一面言徐州如何如何一面又言西南如何如何將來甚至於一派之内各省之間亦造成種種互猜之勢此後各派若能淡然視之則自歸消滅若各方認眞重視則變幻愈不可測矣云云 
[徐州會議聲中之鄂聞]  
　　聞張勳近又通電各省區再在徐州開代表大會商榷最後對付國會議員之策王占元業派諮議廳長劉應奎往徐赴會乃知何故昨又添派參謀長何佩鎔前往與會何氏日前曾奉委晋京參與參陸部收束軍隊會議因曹錕接任直督曾往津聯絡勸其加入同盟茲即由津浦鐵路往徐州聞王占元初時並不極力附和張勳因軍署秘書長熊賓王雙壽極力主張始决意贊同綠熊賓於清季歷任湖北州縣優缺積資甚巨本年在大通爲榷運局長適逢黨人起事攻局將歷年搜括之資全行失云是以力主與新黨反對而王雙壽卽旗人雙松如係前清湖北知府起義三烈士乃渠判處死刑亦一意以仇視民黨爲主旨者王氏爲此二人所惑故亦一意附和張倪現並藉口武漢暴徒潛伏特别戒嚴以積極籌備軍事果將爲示威之行動與否則非外間所能知矣 
　　鄂省議會各議員以張勳一粗莽武夫干涉政治惹起五省之反對値茲蒙匪搆亂外交財政諸問題尚未解记國家對付之不暇豈容自起内訌作孤注之一擲昨日開茶話會議王副議長信敷特當場提議以鄂爲首義之邦豈可坐視民國危亡查江西爲張勳桑梓之地寗皖乃彼駐兵之所用擬聯絡贛寗皖等省議會致電張勳爲最後忠告俾及早覺悟勿逞妄念已經各議員贊同發電矣 
[鄂匪謀佔陽新之失敗]  
湖北匪盜遍地各屬皆風鶴頻驚其結爲大股者則有通山縣之哥匪該以雨山爲巢穴有衆二千餘人推王康臨爲首領鄰邑崇陽通城二縣之台山官才山本雨山之支脈亦有匪首宋子欽李斗垣等盤踞結爲一氣屯糧造械冒稱護國軍四出騷擾勢頗蔓延至於湘贛交界各縣月前贛屬撫寗縣失陷通山亦幾失守近經王子春督軍派鄂軍第二旅長劉佐龍督北所部痛剿並派北洋第六混成旅軍隊援助力戰浹旬入山搜捕各匪始紛紛逃散現崇陽通山方報肅清而逃匪又有謀佔陽新（卽興國與贛接壤）之事幸該縣知事李之幹預得探報會同駐防陸軍督率警察團練爲戒備在所屬龍港鎭破獲一機關捕得僞支部長王亞東（即王耀廷）一名餘黨知謀已敗露縣城戒嚴周密不能動手遂知照由通潰來之匪中途往撫寗而去該縣乃倖免糜爛陽新知事昨提王亞東訊問供稱渠係陽新人從前在湖北混成協當兵光復後做過連長此次奉同黨援黎同盟會鄂東司令官金剛（湖南人）參謀長柯鳳卿（安徽人）委任回縣運動起事約定由金柯在崇通招集數百人於陰曆八月十五夜乘船來陽新並帶炸彈軍械聯合本地同志一齊於夜十句鐘起事口號東寗二字分爲兩隊一隊攻擊縣署警所一隊奪取警備隊鎗械不附從者擊殺俟佔據各署所再懸護國軍大旗於富川門擬向紳商索餉二十萬不料當晚八九鐘時機密洩露知縣署戒備嚴密緝捕甚緊不敢動手夜分時候河中來船十數隻均未登岸逼往撫寗去了現聞金柯均有撫寗被獲其部下黨羽分爲二聯隊一聯隊長潘鶚去年在湘相識我與他有同盟之約一聯隊一軍官明安福在廣濟相識一聯隊二軍官彭國雄大冶人一聯隊三軍官陳開宏武穴人二聯隊長何育新圻春人在武穴相識二聯隊一軍官汪某二軍官吳金魁大冶人三軍官鄧昌華武穴人我祇帶五十人同黨人多不能盡悉姓名我即任陽新支部長其明安福潘　等前均已來此因探知衙門警隊有備所以走了現在軍隊已到更不敢來云云昨該知事已撮錄供詞大槪電省請示經軍署復電依法處死就地執行其在逃各犯均令詳報署廳通令各屬一體協緝 
[陸督接印前之粤要人]  
（粤東通信） 
　　朱省長爲解决粤事起見權理督軍現以龍濟光實行赴瓊辦礦不日離省應卽預備迎迓陸督軍東下接理篆務以符軍民分治本旨昨已通飭各機關一體知照矣陸督軍之何時接任本爲人所盼望近又聞朱省長以粤省民政事宜現有諸待規畫未便久於兼任致有顧此失彼之虞惟痊濟光未離省以前陸督軍議定决不來省故擬定期本二十月五日自行將印賫送肇慶俾陸督軍早日接任以清手續聞龍濟光確有定期十月一日離省之説朱省長以龍濟光移駐瓊崖行將啟節特與薩巡閲使丁鹽運使各要人倡議聯同在省各僚屬備筵公餞於昨十和號下午三時假座督軍行署設席到者約有四十餘人 
　　龍濟光率本部移駐瓊崖一事爲全粤各界人士所注目茲聞龍氏已與太古行租賃德生樂生兩輪船（該輪現在上海限期二十五號抵省）載運振武全軍赴瓊崖已奉中央令准每兵携槍一枝子彈五百顆及七生半的大砲二十尊一同前往據此則龍氏赴瓊爲期不遠矣振武軍陸續赴瓊龍氏除派馬統領梁團長爲第一帮外現經擬定普納兩軍爲第二帮李嘉品爲第三帮一俟各軍到瓊佈置妥洽即親統所部隨後出發朱省長已飭江防蔡司令預備江漢廣金等艦爲振武軍運載之需聞龍氏移駐瓊崖除振武全軍帶往外并有商請薩巡閲使將廣元廣利各兵艦十艘撥與調用現已飭知水上警察廳預備一切至蔡春華亦率所部游擊第一二營隨同前往 
　　閩粤巡閲使薩鎭冰以粤海窵闊恐永翔楚豫聯鯨三艦不敷調遣因復電調通濟軍艦南下昨晨該艦已經駛進粤海旋在黃埔河面寄碇午間該艦長和燿垣卽轉乘小輪來省分謁薩使朱省長各大吏程號筱雲香山人乃海軍總長程璧光之猶子 
　　聞岑西林俟將軍事收束手續完竣即半赴滬休養不問事但其對於慈善事業極爲關心并以鄧弁華辦理之軍醫成績卓著大爲嘉許故欲偕鄧同行赴滬設立私家醫院即以鄧爲院長並面諭李耀漢謂該軍紀軍律甚善惟少操練宜敎以陸軍學術云云近日肇城謠言日衆岑氏昨特發出示諭一纸貼於本號房大致謂本署上下人等不得妄談公事亂造謠言如敢故違資查悉定即從嚴責究不貸又聞李根源氏已定於二十號前動身赴陜西省長任僚屬中亦已預備設筵祖餞又聞朱省長咋派委員賷送公函則往與陳为炯明接洽勸來省畀以廣惠鎭守使一缺陳准函後亦已派代表鍾某來省與省長磋一切矣 
[巴匪又有滋擾消息]  
　　吉省孟督軍頃接奉事張督電告匪首巴布札布失敗後即退回内蒙據軍事偵探報告巴匪現聚集附近各處匪徒並聯合陶什陶重行南犯以圖擾亂卽希貴督備防等語孟督軍接電後已與高參謀長計議防匪事件聞軍署並訓令征瑄軍略稱蒙匪雖平而土匪馬賊仍到處猖獗是以征蒙軍士甫經卸鞍而又整旅北上惟有仰各該長官不時剴切曉諭各兵士不得與日軍妄起衝突致起國際交涉其遵守大要如下㈠行軍之際務先　斥候探明附近有無日軍以免危害㈡向日軍駐守地附近剿匪時務先知會以免誤會㈡日軍與土匪務須愼重辨識不可誤擊以免爲匪所騙㈣於交戰時有日軍出現即許改爲守勢面調隊防止匪徒之逃竄一面質問日軍來意以防他事發生而敦國際之邦交云云説者謂此訓令係爲近日長嶺事件而發也 
　　本月十三日巴匪會合扶國軍千餘人回旗沿途仍行搶掠意欲竄入長嶺農安等界被警團兜頭堵擊斃匪十餘名其餘退在雙廟子等屯燒殺淫掠慘無人道據軍署深報已轉向哥哥廟地方竄去奉軍張司令立派馬三營前往防堵 
　　張督軍近以蒙匪巴布札布雖勢窮力竭退回索倫本巢而内蒙各地方現在拟有各股胡匪及宗黨擾亂地面似宜妥爲設法防勦以免後患現當派遣押送匪北行之際所有洮地一帶防務由耿帮統北所部鎭攝遼源一帶防務則由吳鎭守使主持梨樹懹德奉化昌圖公主嶺等處防務則由張叙五團長劉景雙營長劉純智帮統帶兵游擊分别剿辦西路則責成五十六旅張旅長擔任其餘陸防各軍一律調回原防駐紥以保治安 
[紀安微太平山礦權事]  
　　蕪湖有某礦業家近的中央五百萬元借欵將湖南之水口安微之太平山礦權許予日人爲報酬事特述其的見云水口山一礦現湘人爭之甚力至太平山礦皖人近亦甚爲注意沓皖省向無太平山名稱想係指太平山卽影射舊太平府屬的轄當塗蕪湖繁昌三縣諸山鐵礦而言此三縣中除蕪湖無礦產外繁昌鐵礦最豐當塗稍次繁昌裕繁公司鐵礦現已着手開辦當塗諸鐵礦尚在籌備中該兩縣並有私人購置鐵礦產業多處若中央必以當塗縣境内某山鐵鑛作爲借債報酬應删去太平兩字否則不管將舊太平附屬當塗繁昌兩縣私人所置鐵礦產業盡行送給於外人此舉不但與憲法中規 
 
 
 

Page 7

 
 
定人民置產自由抵觸且與該部上月通令中國務會議議决頒行修正探採鐵鑛辦法六條亦大相違背云云則聞皖省各界現正籌議爭回之策矣 
[浙省會第十七次常會]  
　　省議會於二十五日開第十七次常會員出席者三人議員一百十三人一時三十分開議第一海鹽縣參議會咨請依法回復案由八十七席報告審查之結果該會係非法解散不經省議會之通過當然與各縣會同時回復新議會改選召集即爲無效云云各席皆表同情卽日備文咨請省長查照第二規復元年修正地丁徴收法取消部令特加徴公費加微縣税藉以擴充義務敎育建議案衆以非法苛税應即取銷但此係部令自應信照抵補金辦法同一辦法凊願國會惟議題下截以加徴縣税擴充義務敎育似係另一問題當議决前者請願國會提出建議案其後半截暫從緩議第三關於籌備義務敎育之全省國民學校設齊年限及辦法案審查報告後公决照原案咨復第四省立師範學校附屬模範小學經費應由省費支出議案大衆一律贊在無討論有主張備文咨復省長查照因詢據政務委員答復此項小學經費均已列入預算故咨復一説作罷第五籌辦商品陳列館附列勸工場案審查報告仍主打銷一百零四席與一百零六席起而反對謂此等報告應作無效附和者衆而贊成審查報告者亦衆討論良久迄無解决休息十五分復入席又討論一小時有主張討論原案者有主張再付審查者有主張將原案修正者有主張即付再讀者議長無可適從以再讀付表决（在席者一百人）起立者四十九人忽發生疑義要求反證表决議長允之而起立者五十人又生疑義照章用投票表决迨開票後又因票數與人數不符重行投票乃第二次開票又不符合各議員以電火齊明鐘鳴六下遂起身散會此案討論三小時仍無結果須待明日再議 
地方通信 
[蘇州]  
　　虎邱山發現男屍蘇垣虎邱山塔旁荒地内忽發現無名男屍一具屍已腐爛不卜於何時死在是處茲被該寺僧等暼見旋告知方丈中照和尚喚同地保兪根福具報吳縣知事署經孫少川知事派裁判員往驗而裁判員又轉派撿驗吏陸煥章蒞場相驗當驗得該無名男屍仰卧草叢中屍已腐爛約年二三十歲頭腦受有傷痕二處兩手均用　帶綑縳委係毆傷身死又勘得該屍身穿白洋布小褂褲脚穿竹布襪襪上有跳三針線　襪底有藍竹布襪船屍旁有鞋子一只係元洋緞單皮底鞋又在近處草叢中檢時剌刀壳一個（係洋鎗頭剌刀之壳）惟該屍在於古塔之畔雜草叢中該塔四週砌有矮短圍牆凡身入此園必由該寺山門而入此屍究係何等人恐與該寺有關驗畢飭令棺殮後卽帶同地保俞根福及方丈中照和尚回縣候訊經周裁判員提該方丈及地保反復研究據供此屍係屬何人因何被人毆死皆未能深悉等語當令具結保釋聽候示召屍屬緝兇究辦聞該處人云安武軍今春調駐蘇垣有一營駐於李公祠内（該祠與虎邱山甚近）至五月問開調回皖時曾有點少一人之説今該處忽發現無名男屍或恐卽係該營之人亦未可知　　山塘河航船被搶蘇垣開往黃土橋航船於八月廿六日下午六時開至間門外山塘桐橋圩內十字洋河面突遇匪船一艘匪徒十餘人將該航船攔住各匪一齊上船各出器械嚇禁聲張航船主吳姓拚命喊救當被匪徒打破頭面等處吳姓仍喊不絕口旋有近處農民多人聞聲前來帮捕各匪等刦得贓物卽棄船登岸逃逸卽經該航船主吳姓就近　閒胥警署第一分駐所報　　 
告乃該所巡官谷子瑞君以水路朱事責在水警未便擅理等詞却下現該航船主吳姓已另行開單赴水警署報告請求追緝矣 
[松江]  
　　縣署小隊宜裁縣署小隊當庭蹂躪案中人已數見不鲜前日新橋陳紳因有戚串被人牽作證人突被管押乃到庭具保詎爲小隊所阻陳與辯論時問官劉科長飭訽原由各小隊誤爲命令驅逐闔然齊出陳不服小隊洵洵將用武幸劉君喝阻欲查爲首之姓名懲治始已昨夜李知事飛與回署與前後小隊擁護對於途人口喝手揮天雨路滑之時不及避讓幾多傾跌説者謂縣署旣有警吏又有承發警探儘敷遣使留此殘缺不完之小隊平時專尋烟賭二窟訛索規費站堂時復有將鄉懦掌頰足踼之事不如裁撤之爲愈也 
　　將次丈量漲蕩丈量漲蕩雖經各縣士紳聯電抗阻而當道視爲收入之大宗志在必行駐松官產局狄委員前曾邀請城廂紳董宴飲翌日又邀二十四市鄉各紳董筵叙大約爲聯絡情愫起見聞不日卽需開丈也 
　　雙十節運動之打消本年邦人士以排除帝制還我共和縣立六高等小學校擬於雙十節開聯合運動會以伸祝賀而作紀念惟運動地點以小校場爲宜該處密邇鎭守署爰請李知事向楊護軍使商借據聞已爲楊使拒絕而雙十節聯合運動之興會則已全然消滅矣 
　　規復時疫醫院去年商會籌集公欵請黃自雄鳴鵠兩德醫設立時疫醫院本年秋陽燥烈時症頗多近更有一種似瘧非瘧之病染之者多不起勢烈且速識者謂此症卽係時疫地方熱心士紳爰擬規復時疫醫院以資救濟仍請兩黃君主任 
[無錫]  
　　縣敎育會特别會紀事無錫縣敎育會於二十四日開特别會到者三十餘人由會長侯鴻鑒主席報告建築通俗敎育館案有擬租借市公所公花園西邊𨻶地者旋經各會員一再討論以� 
公園西面地址偏僻不甚合宜决定租借本會後面空地建築次議開辦短期師範講習所主席報告此案早經詳請縣知事籌欵開辦乃據縣批以經費支絀無從措欵爲辭請公决由各會員互相討論後决議事在必辦經費一項仍請縣籌劃再行備文呈請云云議畢卽宣告散會 
　　蔣議員疾愈晋京錫籍參議員蔣曾燠前患傷寒重症近已調理復元定於二十四日上午由錫乘車北上縣知事楊夢齡及紳商各界均到站歡送 
　　省議員定期赴寗錫籍省議員孫肇圻顧藺高瑩楊道樞唐圻鎭諸人近接省電催促後已定本月二十八日啓程赴寗 
[鎭江]  
　　調查僑寓外人南京省公署前准内務部來咨現在秋季將終應先飭屬將本省僑寓之外人共有若干是何職業住址何所一一調查明白即日咨部以憑查考等語齊省長准咨後業經通飭各縣詳細清查造册呈署以便彙齊詳報昨丹徒縣公署已奉到此項通令卽通飭各警區一律遵照矣 
　　請設貸濟分處江寗士紳前曾呈請省公署設立貸濟處以資周濟茲鎭江商會總董吳澤民等爲籌盡貧民生計起見特仿照寗垣辦法具呈齊省長會商馮督軍請設貸濟分處於鎭埠以惠窮黎業經齊省長據情轉商馮督軍未　能邀准否也 
　　組織法律研究會法學家蔣士杰姚文壽現發起一法律研究會擬定簡章八條邀約本邑紳學界牛遜湯錦和等一致贊成刋發傳單廣爲招致假定萬家卷老旗人局爲會址不日卽將開幕矣 
　　茶館定期漲價鎭郡茶館同業以刻下茗炭昂貴指欵加重營業上異常支絀特諏期陰曆八月二十七日起停業三天公議增漲價目俟决定後卽行刋發傳單通知城廂内外純素茶館一律於九月初一日實行 
[揚州]  
　　警佐迭被控告江都縣警察所一等警佐沈墀前因勘驗丁溝鎭命案致當事人在道署控訴左道尹特派段委員來揚切實調查刻女子師範學校又在縣署禀控抑何控告者之多也 
　　警區拿獲盜匪江邑東鄉郭村地方爲梟匪出没之所該處有積匪徐得子迭犯重案現被宜陵警察分區拿獲解送縣知事署候辦 
　　舉辦陸軍敎練隊江都縣公署昨准南京馮督軍來文以舉辦江蘇陸軍敎練隊一千五百名由各縣召集分期退伍以樹徴兵之基磫本期由金陵道尹所屬十一縣開徴逐漸推廣於淮揚等處昨縣署巳將十二條宣示俾衆周知矣 
[山東]  
　　德縣兵工廠長易人魯省兵工廠向分德縣與濟南兩處自前歲濟南廠裁撤後所有鎔鑄銷彈各機均已運往德縣實行歸併經該廠長謝邦清督率工人盡夜工作實力整頓故製出砲彈頗足供北方軍隊之用頃謝君因事辭職陸軍部委何元春爲該廠廠長已於日前視事聞何君在他省兵工廠供差有年頗有經驗此次來東定能勝任也 
[天津]  
　　訂期籌募公債天津商務總會現奉省長訓令飭卽勸募民國五年内國公債票以救國難等情擬於本月二十五日下午三鐘開董事會議籌謀進行昨已函請警察廳長楊敬林天津縣長姒繼先届時到會以資提倡 
　　警廳勸阻國民公會之布告日前津埠有人以京津國民公會名義遍發傳單宣布新任外交總長唐紹儀罪狀並定於二十四日在中州會館開公民大會討論對付唐氏辦法茲經警察廳查知此事特出示勸諭預爲禁止其布告文云查得近兩日來有以京津國民公會名義散布傳單擬於本月二十四日在中州會館開公民大會討論對待唐外交總長之方法等語查共和國民本可自由集會惟値此國基粗定人心方安若果有此舉動不惟於大局攸關且於地方治安大有妨碍除通飭各區設法勸阻並隨時開導外合行公布爲此仰商民人等務宜各安生業共保治安切切此布 
國外雜聞 
[法飛行家之死勇]  
　　法國飛機三架曾在沙籠地方與德飛機一架大相攻擊雙方飛馳活動於雲端中見者爲之心驚此　七月二十七日之清晨也先是德之該飛機曾屢次飛過沙籠均得安全而回此次又來飛翔於空中被法軍偵知即有最敏捷之三飛機追擊之不數分鐘與之接觸雙方互相　擊忽降忽升時離時合以旁觀者之眼光測之是時雙方飛機均在德軍陣地上約一萬尺高之空問交戰但頃刻間法飛機二架因偶相撞突即飛回法軍戰缐餘一架則與德機大起衝　而法機司機人迪連君愈戰愈勇大有不勝不休之槪於是突飛而前與德機作一猛撞雙機連成一鎖均落地碎毁矣是役出法國之飛行家一人與德軍二人均死在此兩破機中 
雜評一 
[徐州會議之條件] [  一子]  
　　一事之倡而全國人翕然從之者必其所標之目的合於全國人之心者也苟合於全國人之心其始勢雖徴力雖弱而結果終必有成反是而名不正言不順不合於全國人之心則其始雖若有萬鈞之勢力而終必一敗塗地而後已况乎其所謂勢力非有眞實勢力不過以虚聲恫喝也耶 
　　以袁世凱之勢力而不能成帝制以國民之無能而登高一呼卒能推倒袁氏而復約法開國會組内閣何以故以帝制違於全國人之心而約法國會内閣全國人心所同欲恢復者也今據東電所述徐州會議之議决四項卽以解國會倒内閣廢約法爲主旨以袁氏勢力之大權在手中全不能達其所欲推翻之目的而謂少數督軍乃欲於國民恢復之後又從而推翻之其愚非所謂不可及耶初傳徐州會議人以爲空言而已今乃頭角愈露甚至要挾政府限日答覆幾同於下哀的美敦書矣使東電所披露者而確則徐州會議之行動非特不知有法并不知有國不知有民直欲使我國重陷危險使我民重遭糜爛而已夫以危其國家糜爛其人民之説昌言於國内而猶謂是乃所以擁護中央是乃爲國民保障鳴呼將誰欺 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[麥根路橋工之催促]  
　　上海總商會致理船廳函云徑啓者閘北各廠商催請麥根路橋工迅速開辦以惠民命一節迭經敝會函請工部局會同貴廳尅日進行在案昨准工曾局函復以前接理船廳信云麥根路橋祇准四年期限即須拆卸查恒豐絲廠等捐欵請建兩橋原爲南北便利居民起見似須議一相當期限以便答復希即知照該廠等云後茲據復稱昨承錄示工部局來函卽經邀集閘北各商界開會公議僉以此橋舊時原様本與蘇州河其他各橋不同此次凑集捐欵九千數百兩僅予四年之期即行拆卸然則蘇州河内其他舊式之橋能否於四年内一律改換尚難預知現在麥根路橋重造之式樣極新倘其他各橋全行翻造則此橋亦勢難久持目下似不必預定拆卸之年期也且至四年以後察看橋梁之是否堅固河道之是否淤塞他橋之是否全換租界是否推展再行繪圖商酌似較今日議論尤爲切當故請工部局查照理船廳七月二十一號之信立即開工免再阻擱至於年期且到四年之後會同估看倘無關碍展期四年亦無不可如有損壤即不滿四年亦須改動均非今日所可預决者統祈貴總會迅賜函致工部局催促興工外並祈將此意見具函知照理船廳以便即日轉告工部局可期早日開工此時承辦工頭堆料已久受虧亦鉅女工過渡每以人多船少危險異常伏祈迅賜函致實爲盼切等情到會查閘北工廠林立女工經過此河屢釀人命情甚可憫此橋期限該商等所稱且至四年以後與他橋成績相衡再行酌定辦法洵屬至當之論除復工部局外相應據情函達即祈貴廳查照速給執照轉催工部局迅速開工免致居民時生困難是爲至禱 
[師船兵艦會𠞰梟盜]  
　　鈞和遊巡艦艦長董仲發前日接准江蘇水警第二廳長趙會鵬養電開帮匪徐老窩子管大肚子等依崇明各沙島爲巢穴迭次糾合大帮盜匪由長江下游竄入太倉崑山吳縣常熟嘉定等處肆行搶刦本月十日又在陸巷鎭搶刦該鎭裕德典當失贓逾二萬之鉅雖經派隊追剿詎該匪等已出瀏河口逃入注洋面現據探報該匪徐老窩子等匿跡崇明小黑沙地方而各沙灘悍匪甚衆非大隊不能剿捕又據吳縣拿獲此案夥盜供稱該艦等野心未死不日仍擬往刦常熟東塘市當典並擬至靑浦高許村復仇等語似此肆意行刦往來長江内河内外竄擾兇横巳極若不設法芟除實爲地方巨害除電令水警第一專署沈葆義督率師船會同鈞和兵艦帶同安靖靖湖兩淺水艦駛往吳淞會齊水警第一廳所派之師船兵艦迅速相機搜剿外仰即會同沈專署長開往淞口會同第一廳各師船立赴崇明小黑沙一帶嚴密搜剿以期肅清而免隠患仍將出發日期並搜剿情形隨時會同詳報廳署趙養印聞董艦長昨已函請沈專署長來滬磋商選調師船二十艘並率靖湖安靖兩兵艦配齊鎗炮藥彈定於今日（即二十七號）在淞口會同第一廳温廳長所派之廣艇各師船一併駛往崇蛤明小黑沙一帶各海島嚴密搜剿矣 
　　又聞海軍第二艦隊司令饒懹文以巨盜徐老窩子等現巳竄往崇明因恐水警所派淺水師艦不能駛往外洋故於昨日派永豐砲艦駛往該處帮同剿捕 
[公廨第六次研訊日人被害案]  
　　中洋印刷所主日人池原與夥鴨井被人謀斃後由捕將與該日人私定僞造湖南湖北官錢局鈔票之湘人胡儒珍（卽李正華）與高志盛冠文等先後拘解公共公堂迭經中西官研訊尚未終結昨日午後由廨續訊捕房代表村上被告代表斐斯費信惇台維司等四律師均到堂候示二時半由關讞員會同是副領事加籐君升座仍由見證日人則商大藏上堂由胡儒珍之代表斐斯律師詰據供稱胡儒珍被日人韓籐及車夫扯住圖逃我並非親眼看見實係聽人所説胡之妻子並不認識我第一次至胡家内見一中國婦人在地上檢點衣服想係胡妻故至捕房報告惟究竟是否胡妻我不能指實嗣後我未見過該婦此時如能見面尚可辯認三十號由金川將胡邀至店中因恐主人池原被他們藏匿一經着緊逼生意外故仍將他放走主人池原出去後店中祇我一人鴨井家中我未去過係鴨井之妻自已來的復由村上律師向則商大藏詰據供稱鴨井之妻係於胡被車夫扯住後不肯到店由我去呌他來的店中雖有十餘人店堂内則祇我一人是以他人均未看見主人出外云云供至此由關讞員詰据該見證供稱廠中有夜工之日於每晚九時停工如無夜工於六時停工二十人九號均做夜工各工匠均住廠外紙有一人住在廠内等語供畢退下堂上即命粤婦董阿四（卽唐阿四）上堂由村上律師詰據供稱住在吳淞路一千二百五十七號門牌與胡認識虹口捕房總巡捕房均曾去過村上律師指斐斯律師向董詰問曰爾認識此人否與華人繙譯（指陳壽萱）曾至你家中否曾否向你詰問何種言語董答斐斯律師與陳繙譯來過我家一次問幾時租借房屋幾胡儒珍向我轉租樓上房間云云卽由斐斯律師起而辯稱原告律師如此詰問敝律師頗爲反對蓋敝律師至被告家中察看門户係應有之手續業已繪圖呈案復由村上律師持董在捕房之供詞單向董詰稱此單上之言語爾知道否董答知道堂上又向董詰據供稱胡儒珍於六月十六日來租樓上房間每月租洋七元搬來時祇一妻子惟常有一東洋婦人至胡處不知所作何事上月十號胡正擬出外被日本人數名拖回旋在房内將門關閉不知所談何事未幾該日人等即行回去前一日（即二十九日）先有日人來家尋他與婦人均出外未歸直至晚上胡妻回來對我云他們今晚不能歸家如有日人來尋託我回他不在其時胡妻並未帶物出去皮箱大牀等件係初一早晨來車去的迨西探帶胡來家我睡在牀上祇聞胡云此物均係我的我即起來由包探向我略詰數語即行帶回訊至此因爲時已晚中日兩問官判被告還押候明日再訊 
[剌陳案又死一人]  
　　民黨要人陳其美被害殞命由捕房猉獲犯解經法公堂中西官判决許國霖宿振芳移送上海地方檢察廳按律懲辦尚有李漢三一名以其不應代鴻豐公司購買手槍有違租界章程判押半年在案嗣李在押患病送往醫院醫治無效業巳身死昨日傅到李之家屬論令備棺收殮 
[續訊傷害巡警之匪徒]  
　　紹興人馬老肥於陽曆七月十九號夜半糾衆持械在引翔港附近農田内聚集希圖行刦當爲淞滬警察五區呷分駐所巡邏巡警王德賢等查見向之詰問反被開鎗擊斃並鎗傷巡警周海珊等當時將馬拘獲抄出鎗解至警廳轉送地立審檢廳訊供狡展由廳函致該分所宋國瑞警佐將當晚與巳死巡警王德賢同行巡邏之徐信昌顧連城孫長勝及鎗傷肩背手臂等處未愈之周海珊等各巡警來廳提同該犯馬老肥逐一對質判馬收押各警回所供職候再訊辦在案前日午後又由審判廳堵推事官會同楊檢察官續開辯論馬供民人向在滬上爲小本生理與混名德麻皮者爲友向稱莫逆七月十九號晚民人由德麻皮等邀去共有十餘人手鎗亦由德麻皮之同黨給我問官一再駁詰矢口不移遂認爲辯論終結判令釘鐐收押聽候宣判　 
[政敎分離請願團開會紀]  
　　政敎分離請願團同人於二十五日三時在保羅堂開會討論進行首由誠敬一君報告審查請願書稿及袁恕庵君代范子美報告此稿之主文尚屬可行當經表决將沈嗣恩龐子賢等之意見書增入仍由誠君會商張君修正交回發繕繼由戴調侯君提議經費問題公决通告各處同志捐輪一面先行籌措以備代表川資辦事郵電等費當由清心中學李恒春牧師慨允先行籌墊全體起立聲謝鐘鳴五下敬會 
[徐道尹之新猷]  
　　新任滬海道尹徐鶴仙君自蒞任以來對於改組各事甚爲忙碌日來因部署一切稍有端倪故已致力於政務茲錄數端如左 
　　注重烟禁徐君於烟禁一事出京時奉有中央特别命令故蒞任後對於此事非常注意聞已通令所屬各縣於私種私運私吸務須嚴厲查禁一面又派員密查以覘各知事之能否盡力 
　　察閲卷宗徐君以各項卷宗關係重要故連日特飭管卷處取閲各項卷宗因恐接管卷内或有未完事件卽須清理也 
　　趕辦苗圃徐君以苗圃工程尚未完竣昨日特傳馮監工員來滬以備諮詢繼續進行並飭早日竣工以重林務 
　　聯絡感情徐君以上海華洋共處内政外交稍一不愼卽足僨事故各機關亟須聯絡以便互相輔助現擬訂期柬邀楊交涉員及軍警政商各界特開宴會以資聯絡 
[再紀靑浦高知事之被控]  
　　靑浦縣知事高斷宗被該縣和公民列舉多欵迭次呈控省道各署業由齊省長訓令滬海道尹就近查辦並委候補知事胡樹桐由省赴靑逐欵調查以憑核辦在案茲悉高知事因不安於位特於前日來滬赴道尹公署請見新任徐道尹意欲有所陳述惟徐道尹已知其來意當命招待人傳達謂被控之事須靜候省長核辦本道尹此時未便接見聞高復遞一節略要求准在司法官廳起訴徐道尹又派人傳達以無論何事須候省中作主高無可如何乃於昨日乘滬寗早車赴省陳述不知齊省長將如何處理也 
　　又聞高知事於被人控告之後忽遷怒於駐防該縣之水警第一專署第二分署長沈兆榮列欵電呈省長發交水警第二廳廳長趙雲生逐欵查覆趙廳長即派委該　勤務督察長宣保章前往詳查宣君巳往靑浦調查事竣昨日返蘇禀復 
　　按靑浦各團體因沈兆榮被誣所發之公電及沈兆榮自呈廳長之辯誣書與高知事之原電均已登載前報 
[組織七縣欵產聯合會之談話]  
　　舊松江府屬七縣紳董前日在省敎育會開談話會商榷組織七縣共有欵產聯合會各縣代表到會者爲葉昌陛蔡鍾秀蔡宗欽傳恭弼黃申錫莊以涖秦錫田朱祥𥿈耿葆煃吳前楣等惟雷繼興因事未到當由耿葆煃吳前楣面請黃任之代表議决事件如下㈠各代表問松江是否有组織聯合會之同意黃君答雷君繼興言並無不同意敎育慈善欵產聯合會應分應合各代表無絕對主張請雷君從松江事實上説明其關係㈢各代表對於敎育欵產主張不變更現辦事業免使地方敎育受其影響㈣全體主張應定一永久遵行之聯合會章程如就原有欵產辦原有事業等均規定在内㈤此項聯合會章程公推雷君起草㈥前項聯合會章程草案請雷君交黃君轉交並由雷君約期開會務於年内舉行 
[塡送學齡兒童統計表]  
　　上海市閘北市引翔鄕學務委員賈豐芸昨詳縣知事文云呈爲塡送第一學區調查學齡兒童統計表一事奉訓令第六三號催將調查齡兒童統計表尅日塡送以憑彙轉等因奉此合行將表塡送察核彙轉至本學區内二十四保方十二圖二十五保十四圖十五圖調查時適値戒嚴地屬防禦線内又二十三保二十五保二十七保各圖有全屬租界或一部秀界均未便前往調查合併聲明附表本紙 
　　上海市學齡兒童數男童已入學人數三千一百二十一名男童未入學人數六千九百零四名女童已入學人數五百六十七名女童未入學人數四千三百十五名面積二六方里二一三八○三 
　　閘北市學齡兒童數男童巳入學人數二百四十名男童未入學人數七十一名女童已入學人數二十八名女童未入學人數二十七名面積一五方里六六五○五 
　　引翔港鄕學齡兒童數男童已入學人數六百二十二名男童未入學人數三百六十五名女童已入學人數三十三名女童未入學人數四十八名面積三○方里五 
　　以上二市一鄕兒童數及面積均除租界 
[理科敎授研究會演講紀]  
　　理科敎授研究會於本月二十四日在江蘇省敎育會上午開職員會下午由會員張貢九君演講高壓力鉛蓄電池之製造法首由總幹事吳和士君登壇介紹張君之歷史及學問並論理科與人生之關係與所发演講之理由畢即請張君演講張君即以在美留學畢業回國時所製之留校成績繪一略圖於黑板略謂蓄電池之種類甚多鉛蓄電池爲其一種今所講者與尋常蓄電池有不同處其不同之點卽在高壓而原因於電極之排列及鉛板中間之絕電體二種至輪送電力及吸收電力時之化學作用則與平常之鉛電池相同繼述鉛蓄電池之構造及流動物質之原料與用電力製造流動物質之方法言之津津聽者莫不領會是日天雨微濛到會聽講者尚達七八十人聞下月第四星期又由會員朱惟傑君演講朱君亦係留美畢業生届時必有精理名言飫人聽聞也 
[税務公所被人攻訐]  
　　上海税務總公所所長吳靜山日前被人至 
 
 
 

Page 11

 
 
江蘇財政廳遞禀攻訐謂上海税所内容紊亂往往由書記將分運單暗中取出私塡混冒並有某處稽查主任李某與茉卡主任范某等勾通舞弊妨碍税源等情該廳未經查辦後又有人聯名呈請省公署澈查整頓齊省長以所禀各節關係征税前途無論虚實均應查察適吳所長因公晋省卽當面詢問吳所長答以具禀之人必係揑名朦聳務懇查明列名各人姓氏逐一傳訊以明是非等語迨吳所長回滬後即將運單存根逐一清查有無弊竇並聞齊省長對於此事非常注意現已特派親信人員來申密查以憑核辦矣 
[緝私哨船帮同獲盜]  
　　浦東北蔡鎭東小塘灣地方顧福江家於陰曆本月二十六夜一時許突來盜匪十餘人撞門入室肆行强刦經事主之第三子潛出後門鳴鑼呼救適該處附近泊有兩浙緝私營哨船聞警立即帮同各鄕民趕往救援當場捕獲操江北口音之盜匪一名餘悉往東逃逸追捕無蹝該哨船艙長王錦祥昨巳將盜押送地方檢察廳訊辦矣 
[軍署宣布盜匪狀]  
　　盜匪張海全白晝夥刦盧家弄費高忠家金飾並開鎗拒捕擊傷行人一案業經松滬護軍使訊明判决於本月二十三號執行鎗斃昨日楊護軍使特將該盜張海全罪狀一紙發貼新北鬥犯事地方俾衆周知原文錄下爲布布告定案據淞滬警廳詳解拿獲持鎗夥刧新北門内居民費姓家金鐲開鎗拒捕擊傷途人之盜犯張海全一名并搜獲手鎗一枝原贓金鐲一對到署審辦飭訊張海全供認聽糾持鎗侵入費姓家搶 
刦得贓并拒捕傷人不諱除原贓金鐲一對發還警廳傅主認領外查該犯於白晝夥衆持鎗强刦城廂居民并敢開鎗拒捕傷人實屬目無法紀膽大已極擬照懲治盜匪法第二條判處死刑以昭烔戒業經電准江蘇馮督軍核復照辦應將犯張海全一名依照軍法執行鎗斃爲此布告軍民人等一體知悉此布 
[楊心一逝世詳紀]  
　　吳縣楊錦森字心一遂於學尤提倡社會公益不遺餘力五年前畢於美國本薛文義大學獲碩士學位歸國後任中華書局編輯共和西報及時報記堵所撰英文敎科書及繙譯歐美名著均爲海内所傅誦生平關懹時事往往感喟於言論之間當世先覺之英蔌推爲識時務之俊傑矣往歲四月間忽染肺疾體漸消瘦其時楊夫人幸舉一男君以此稍慰至秋而病漸愈本年夏咳嗽　作膦　衛燥熱現於面部醫士勸令山居靜養蓋此症非得新空氣不能見愈也楊君遂往牯嶺賃居山中旋肺病復發喉間腐爛大便非注鹽水不通其燥熱之度已達極點乃送至附近醫院調治旣而神志昏沉語漸無倫次夫人急欲電至家長君恐傷父心弗之許其事父至孝可見矣嗣以病亟乃不得巳而密告之兄蔭蓀先生聞報赴牯嶺時君巳奄奄一息勢將不支謂其夫人曰汝弗懼吾家已有人來矣語畢即瞑目而逝蔭蓀君行抵庽所已聞哭聲滿室乃撫尸長號血涙交并但山中僻處無從備辦棺木非至九江不得而亦無現成者須三日製成顧尸在醫院未便久待幸從友人處覔得壽踐始克成殮時已傍晚欲招集扛夫竟無應者因此山近有虎患傷人不少故皆憚於冒險乃多招夫役添設火把而行蓋虎遇火而避不出也山鄰及紅十字會咸執紼以送旣返滬江寄柩於湖州會館定期九月二十四日（阾曆）假壽聖庵舉行弔奠聞寰球中國學生會與江蘇省敎育會聯合訂於陽曆十月一日下午三時在西門省敎育會開會追悼茲已徧發通告想届時素車白馬必然興盛一時也 
[皖省召集議員之困難]  
　　旅滬皖省諸議員因與皖省長倪氏惡感巳深不允赴皖開會電請政府設法維持巳得段總理覆電謂已與皖省長切實電商中央當力爲維持促速進行以慰人民懸望電文已見前報茲悉該會議長柳汝之現又派徐張兩人於昨日來滬卽至法界潤德里通訊處與各議員接洽一切 
[中國電業公司聯合會由部立案]  
　　中國電業公會於上月開會時已接部電以章程可行會名應改爲中國電業公司聯合會俟改後再請立案等加當即復電遵改會名請束立案昨奉交通農商兩部批示照錄如下 
　　交通部批呈悉慈會旣經遵批改定名稱應即准予立案除咨行農商部查照外此批 
　　農商部批據呈已悉並准交通部咨照前來應即准予備案此批 
[麩業公會今日開幕]  
　　麩皮一業近年以來銷路暢旺營業日形發達現該業同人發起組織麩業公會迭次集議擇定南市荳市街爲會所訂於陰曆九月初一日（今日）行開幕禮巳舉定所董趙茂華沈春江並以汪明甫陳竹賢爲交際員陸少卿陳介人翁効廷李仲榆爲評議員葉景樵爲書記員沈菊生沈仲怡爲幹事員魏耀光翁効廷爲調查員 
[催缴五年公債]  
　　上海縣知事沈寶昌君因財政廳長飭募五年公債限期陽曆九月底一律缴省曾經函致南北商會及各市鄕經董務照上届勸募成例切實籌勸如能依期認繳可享九一實收之特别權利茲因期限將届事難延緩故又分别函催各經董各商董迅带勸募聞南商會總協理已擔任勸募银一萬之譜業轉商各業領袖分派籌繳矣 
[又一希圖自盡之衢縣人]  
　　浙江衢縣江山人毛子遠在法租界内希圖自盡爲捕查見帶入捕房昨解法公堂訊問據供年十九歲來滬找尋叔父因乏川資難以冋籍故萌短見聶讞員察其形跡可疑當堂斥退 
　　按昨報載衢縣人姜寳珊年十九歲在閘北烏鎭路樹上欲圖自縊由警署送交慈善團留養候核又陳渭文年三十一歲在南市新馬路外灘竹笆上解帶自縊由警署留候資遣回里似此悲劇一日兩見此中已不無可疑今又有毛子遠在法租界内希圖自盡毛年十九歲亦衢縣人其年歲與姜陳二人相若所供圖盡之原因又大致相同棒殆所謂哀黨者非耶 
[再誌抛棄奄奄垂斃之小孩]  
　　王子昌李金章前至法浦房報稱住居法新租界愷自爾路芝蘭里之陳祖恩將奄奄埀斃之小孩抛棄於屎坑之旁我二人惡其殘忍特來報告請爲核辦捕頭飭探往查該孩業巳氣絕車送輔元堂驗尸所一面將陳解至公堂訊問據稱該孩係是親生因妻懹孕原籍風俗如孩死家中後來生孩大有不利故於將次氣絕之時抛棄門外實係病斃並無凌虐情事中西讞員以所供難憑親往輔元堂驗得確係病斃惟陳不應於該孩尚未氣絕之時遽行抛棄即使醫治無效亦當待其身死備棺收殮似此殘忍本應重究姑念無知迷信從寛判罰洋二十元充公以儆 
[移提命案關係人]  
　　蔡源偕姪蔡國柱控閘北小茶肆主管福卿等毆斃伊姪蔡國棎並牽涉二十七保十二圖地保姚建卿薛慶堂等前經地方審檢廳訊明判决管姚等分别監禁所有在逃各人俟獲案後另行訊判在案茲經地方廳林檢察長查得此案關係人崔長勝現因犯案已在租界逮捕經公共公堂訊供收押特於前日函致公堂請即將崔引渡歸案訊辦 
[汽車撞斃行人]  
　　日斯巴尼人某甲前日午後乘坐汽車行經南京路因汽車夫陳春發駛車不愼將行路之常熟人周榮寳（卽周榮榮）撞倒跌破腦門立時殞命適駐滬英副領事康斯定君乘坐馬車經過暼見當即下車喚捕抄明汽車號數並令將尸車送驗尸所昨由捕房報請公共公廨會審員王肇之君會同美博副領事蒞所驗明論令死者之姊陸周氏備棺收殮旋將汽車夫陳春發帶至公堂略訊情形並由英領康君到場證明當時目覩該汽車夫駛車不愼致肇斯禍中西官諭將陳春發帶回捕房候解公共公廨訊究 
[狎客與鴇婦衝突]  
　　崑山人沈寄利前晚至山東路尚仁里三百二十五號門牌妓女金彩英處狎游不知何故與鴇婦楊王氏洪王氏忽起衝突擊毁房内物件該氏等報告捕房昨由探目張寳榮將沈拘解公共公廨請究原告未到經會審員王肇之君向沈略訊一過旋卽商之美領沙君判沈罰洋十元充公並着賠償損壤各物了事 
[車輛互撞之釁端]  
　　東洋車夫蔣紀生咋午在大東門内蔓笠橋地方與小車夫周慶如碰撞起釁互相扭毆周力較强將蔣撳倒於地踢傷腎囊蔣痛極昏暈旋卽蘇醒由崗巡一併拘送一區三分駐所逕送地方廳經檢察官驗得蔣受傷非輕着即舁送新普育堂醫治　收押候辦 
[再誌奪做工頭之鬭毆]  
　　胡毛囝吳裕順因與張安慶倪偉陽爭奪碼頭小工頭目被胡吳二人糾同姚阿甫李三寳陳阿金徐寳生林阿福等將張倪二人軋入百老滙路三百五十二號門牌茶館内毆傷後由捕房將胡等一併拘解公共公廨訊判胡吳各交五十元姚等五人各交二十元人洋並保候訊在案昨晨復訊原告投訴前情請究訊之被告延律師到堂辯稱兩造因爭奪碼頭小工頭起　並無别故應請釋放王襄讞商之美副領事博君以被告不應行兇判胡吳二人各罰洋五元姚等五人各罰洋三元一併充公着令繳洋開釋 
[獄官易人]  
　　上海地方監獄典獄官李藴蓀原係鄂省省議員茲因赴省就議員之職禀辭獄官業經高等廳核准另委馬衡來滬接辦嗣因馬别有差委不克來滬是以高等廳改委上海地方檢察廳第一看守所所長敖振翔就近接辦所遺該所所長一缺即以該監獄中敎誨師車某承乏聞敖獄官將於日内接差云 
[厦門税司來滬]  
　　厦門海關税司美人梅爾思君因有要公於前日來滬現寓客利西飯店一俟公畢卽須回厦 
[吉祥街火警續誌]  
　　法租界吉祥街七號門牌樓上起火焚燬披樓一間事後由探將蔡老三蔡炳松帶入捕房已紀前報昨解法公堂　訊蔡等供稱因貼隣五號門牌楊仁蘭家烟囱内之火星冒出延及商人家中之天花板以致肇禍並非自已不愼求察楊供烟囱有牆壁阻隔豈能延及隣家天花板此次之火實係蔡老三家所起最讞員因兩造供詞各執飭傳當日在該處站崗之華捕到案詢問據稱當時入内查看見披樓上濃烟冒出究竟因何起火不知其祥中西官姑念未成巨災諭令以後須格外謹愼從寛開釋 
[偵悉被拐婢女之定落]  
　　袁陳氏前遣代表周松林至法公堂控被陳明貴誘拐婢女因據陳供實被阿文領去請候查究在案現經原告偵悉該婢女已被阿文售於川沙某姓昨至公堂請求核辦聶讞員卽着原告預備盤費候備文派探前往關提阿文與婢女到案再行訊核 
[承認拐賣女孩]  
　　住居閘北興隆里之朱長金有一十歲女孩名龍子於本日二十二日被前曾同居之胡林根誘拐出外經朱偵悉前日將胡扭控四區警署轉解司法科由嚴科員訊據胡供將朱女拐出後賣於虹口長樂里李榮氏家復經該氏轉賣於北香粉弄殷張氏家嚴君得供判送地方檢察廳究辦 
[女婿扭控丈母]  
　　沈福江前日將妻母秦施氏扭至四區警署控稱伊妻秦氏日前歸寗後聞有與唐三朗通姦情事均由妻母從中撮合是以扭案請究質之施氏據供伊女現回崇明當由該署解送司法科轉送地方檢察廳核辦 
[婢女被虐潛逃]  
　　閘北四區一分所崗警前日查獲迷路女孩一口解送司法科昨經嚴科員訊問據該孩供稱姓朱名丫頭年十歲廣東人於六歲時由父母賣於同鄉姜姓爲婢因常遭主人凌虐苦楚難堪是以逃出嚴科員乃援筆判斷云朱丫頭迫於饖寒由父母　而爲婢懼主人之虐待向歧路以徘徊漂泊流離狀至憫惻旣遭凌虐萬無召領之理着送慈善團留養聽候核辦 
[女子不願爲娼]  
　　濟良所昨解不願爲娼之雉妓丁阿媛至公共公廨請示據供年十六歲家住常熟大東門於本年春間由胞兄丁華帶至滬上押入寗波路二百九十六號門牌阿鳳所開之妓院内賣娼因不堪其苦是以投所求援並由鴇婦阿鳳投訴阿媛由其兄領來押洋一百四十元立據二年中西官判丁妓仍留濟良所阿鳳退去候傳丁妓之兄到案再行訊核 
[客棧烟賭齊備]  
　　福建路二百十二三號門牌通裕公客棧主張江生及六百二十八號門牌惠商旅館主李岳君均因容留寓客聚賭吸烟被捕房查悉請廨出單昨將張李二人傳至公共公廨經中西官逐一訊明判張罰洋十元李罰洋五元一併充公烟賭具一併銷燬 
[客棧内發現失贓續誌]  
　　杭州人王樹中在山西路一百九十六號門牌某客棧内見有古畫數軸係在原籍失竊原贓回訴杭州警廳派警持文來申協同捕房弔到原贓解送公共公廨諭將古畫存候再核在案昨由捕房將此項古畫呈案請示即據包探禀明前情並稱來警吳雲文現寓客棧染有徵疾請爲示遵中西官諭候備文將弔案古畫給付來警帶回歸案核辦 
[原告顧全戚誼]  
　　住居卡德路一百零六號門牌之丁鶴控表弟錢劍秋偕洋不遂私取値洋四百元之鑽戒一只質洋浪用等情由捕將錢拘解公共公廨訊判押候交出當本再核在案昨晨復訊原告投訴我與被告係是親戚所有當本情願承認請爲從寛發落中西官判錢交保如六個月再犯刑事除提案　辦外再着保人賠洋三百元充公 
[詐欺與傷害之處治]  
　　周銀泉控陳阿寳藉端拆梢糾衆兇毆等情昨日午後由地方審判廳端木蔡推事官與賀檢察官開庭向陳研訊良久以其詐欺取財並行兇傷害罪均已成立判處徒刑監禁五年以儆 
[被訴人要求無效]  
　　朱其武在公共公廨呈控鄭貽記杜雲閣顧質記等不理欠欵一案昨晨由俞代襄讞會同英卓副領事研訊杜延律師上堂譯稱被告係居間人並非的被前曾奉諭交保因無保人收押至今已有多日請交尋常保人聽候傳訊原告代表律師到堂反對中西官會商之下判杜仍照前諭交保至稱處於證人地位應俟開審證明再行核奪 
[爭奪地產之糾葛]  
　　奚陳氏控奚鶴鳴佔地一案昨晨由公共公廨中西讞員俞卓兩君研訊據原告代表律師上堂譯稱此事發生於西曆一千九百十四年間兩造爭奪基地相持不下須請專家與會丈局丈勘方能明白被告亦延律師到堂辯護判候復訊再核　 
[侵佔地產之牽涉]  
　　朱達卿朱徐氏等同控陳載同等佔地等情已由公共公廨將陳傳案交保候補傳人證再核在案昨日復由捕房將與此案有關之陳岳華傳至公堂請究中西宫判交二百元人洋並保候訊 
[掉去保洋五元]  
　　婦人董王氏前晚偕同其女將邱子江扭至老閘捕房稱被邱任漢口路無故兇毆請爲查究當經捕頭向邱研詰堅不承認諭令存洋五元保出昨由公共公堂傳訊中西官因被告不到判將保洋充公 
[包探查獲竊賊]  
　　趙榮奎前日竊取虹口西華德路鍾見卿家金飾由探查獲將趙拘解公共公廨經中西官訊實判押西牢一年期滿帶堂再核 
[攻訐新充地甲之批詞]  
　　二十三舖地甲一役曾經上海縣沇知事當堂驗看諭令羅永保承充在案茲有胡揚貴金成芝等具禀攻訐前日由沈知事批示云胡揚貴等禀爲冒名頂替請求撤消二十三舖地甲羅永保由據稱驗充二十三舖地甲之羅永保係現充偵探之趙升冒名顶替是否屬實候查明核辦此批 
[關於紙業認税之批詞]  
　　税務公所批紙業王承興號商王繼芬禀云據禀已悉查該業承認上海全税係奉財政廳批定所請取消上海兩字改爲全省全税碍難照准至加增認額以數多爲標凖該商願加一成候傳詢現代表沈懋昭願加若干再行核奪此批又批紙業認税事務所商號秦馥記等禀云據禀已悉候函請南商會百明復奪此批 
[氣候報告] （上海徐家滙天文臺） 
　　已過者之報告九月二十五日本區徽雨過後事氣轉晴　開利濱之颶風行經南海北境以往香港東南少濱一帶北涼風盛行二十六日昨晚起空氣乾燥日初時有烟霧並微雨雲重而尚晴二十六日下午四時前二十四小時内上海氣候温度至高八一至低六七·八去年同日至高七三·六至低五八·四 
　　未來者之推測二十六日下午四時三十分豫測本區天氣晴而多雲南海颶風將向海南及印度支那海濱進發 
雜評二 
[孔敎與道德（訥）]  
　　今之人極力爭孔敎者以宗敎足以挽回道德也然而以泰西之情形言之宗敎之所以振興其道德者僅屬一部而關於他種如敎育政治生計等爲尤深故欲喚醒世人之道德不能僅恃宗敎之一端也吾國今日欲於道德上有所補救以挽回流俗之人心誠不能不注意於宗敎惟若專以信仰宗敎爲不二法門而置一切敎育政治生計等於不顧則尙未足以盡挽回之道世之言道德者不可不知 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新發明借欵機器廣告] [  自由客]  
　　吾國財政困難已達極點除借欵外幾無挹注方法然借欵之前必經無數之手續固多不易而彼債權者事前且多方要挾吾當局旣難爲無米之炊又不能束手待斃本主人有鑒於此深知内幕苦情特發明借欵機器一種並在東西各國政府註册特准在華專賣現將配製完全吾國財政當局盍購用之所有本機器内部組織大槪及運用方法特爲披露如下 
　　㈠本機器用上等練錭掺和華人骨體爲造材料質甚堅固且耐久用 
　　㈡本機器用華人脂膏配合爲油專備揩擦機器之用 
　　㈢本機器用中國最優地皮及上等物產配成一種原料爲運用機器時必需之品 
　　㈣政府至財匱必要借欵之時祇須財政總長以此機器安置内閣秘密以中國地皮及物產配成之原料加入機内隨手運動機關大宗借欵即可隨之運出數價無論多少均能隨意而得即萬一不成亦可免賠償手續費之要挾 
　　㈤機器設有行動不能自轉或運動多時而借欵不出者應用華人脂膏配成之油將機器揩擦一週再行運動必可達到目的 
　　㈥本機器專賣華政府備用他國殊不合宜 
　　㈦本機器價値無定額卽以所借之款回扣提成充之 
　　㈧本主人因知中國政府現在借欵急待需用特加工趕製期日可成一得政府來電當卽運北上 
海外摭奇 
[忠烈之中尉]  
　　法國北部西境戰線内有一村莊終日在鎗林彈雨之中附近戰壕有法軍一隊係歸一少年贾中尉（年二月十五歲左右）所指揮者其人誠實和平部下咸敬愛之一日某統領謂中尉曰爾須固守此壕持久爲要必俟後任調至方可離爾職守中尉微笑而答曰唯固守是也越日正在猛戰間忽有一炸彈擲落戰壕斃兵六人而該中尉之肩臂亦被炸去各一然竟負創忍痛承令鎭守迨後救兵馳至接應有人始將其舁往他處療治窡因傷勢太重而隕當時人皆詢問該中尉之姓氏始知係贾斯德諾上將之長子也 
一串珠 
[羅霄女俠彈詞] [  寄慶]  
　　余於今夏受亞子之囑成血涙碑彈詞一書自知無聊文字於世何補忽忽氣候潛移秋光蕭索病軀多暇結習難忘胸中哀樂欲假文字一寫濡筆伸紙再成此編日爲無益之事大足遣有涯之生矣寄　記 
　　第一回遇盜 
　　荒山古道少行人極目蕭蕭日已昏落葉滿山秋黯淡哀猿啼月夜凄辛近則是又枒怪樹攔前路遠則是溟漠長天接暮雲人困馬疲行至此那知今夜宿何村又何况深閨兒女作征人那禁得萬恨千愁聚一身 
　　話説醴陵萍鄉交界之區本來有條大道只因行人稀少便覺荒凉不料這日却有一羣旅客由此經過直向醴陵而行道羣旅客乃是湖南陳氏一家之人陳父名某今且不表單説他經商江西積有微貲這回携著妻女和一班僕人挑夫帶著行旅取道回鄕他女兒小字阿靑年方十六自幼未經過風霜之苦䟦涉之勞這回奔走長途自然更覺得辛苦難受誰知正是這時又從天上走下大亂子來你道是甚麽事且待我説（未完） 
詩選 
[愚園歸賦答秋心] [  鵷雛]  
　　獨往園林得坐思飄樽㣲雨有深悲一年祇覺秋風近萬事惟餘短筆知歸路風燈還寂歷眼前絮語劇雄奇吹裾海氣深深地又是殘陽罨畫時 
小説 
[義俠小説猝獄中人語] [  小草]  
　　第七章（續） 
　　翌日爲法庭判案之期大審官及陪審者陸續至未幾開審之晷刻已届法庭之門洞然而關觀審者持劵魚貫而入環座於旁聽之席是日觀審者之衆幾爲旁聽席的不能容爲是間近來五六年中所僅見蓋白脱芝距倫敦雖不甚遠然此間風俗與倫敦過殊倫敦聚全國之人僑寓其間復多異國之客同居一國每每不知姓氏㚥宄易於藏身且人海之○凝渦中其興衰成敗不崇朝而立見是以奇異之案層見疉出聞者不以爲異而白脱芝間百分之九十五六爲土着其餘四五或爲遊覧風景之富紳或爲販賣貨物之行賈間有眩人流丐涉足其區隨地隨時均有强幹之警役嚴爲約束故久無奇案發生今聞有竊盜之事出於巨家之僕且其金額竟達二十萬　之巨爲盜之僕迅已就捕是間報紙更爲煊染幾覺此種巨案出之是間實足爲村中生其彩色由是觀審之人不約而集者其數乃較尋常爲倍蓰也 
　　少焉高座之後大審官緩步而出儀容整飭炯烔之目光直射觀珷 
審者之面拾級登中座陪審者均村中之先達其數爲八分據兩旁書記官抱案牘上在審官復退就速記之席大審官略一翻閲即曰宣控告者一制服之庭警引星芒與瓦散家之律師上誓畢瓦散家律師發言曰瓦散家爲村中聞家其歷來之沿革村中靡不知之且於今案無甚關涉故略而不述言次稍頓是時觀審者互相目語羣以律師之言爲無誤且有贊其爲簡當者律師續言曰瓦散家屢遭不幸門衰祚薄只　母女兩人前日其母乃復長逝所有遺產悉藏之臥窒櫃中逝者之兄律師言此時以目回顧星芒觀審者亦隨律師之回首而集視星芒 
 
 
 

Page 15

 
 
   
 
 

Page 16

 
 
[第一臺]  
初一夜戲　特別大減價　 
特別包廂六角　特別官廳五角　頭等包廂五角　上層包廂頭等正廳三角　二等二角 
王福林　對刀步戰 
楊華廷　目蓮救母 
李壽峰　日鎖五龍 
小明亮　王祥雲　水淹泗洲 
李少棠　王蘭芳　王佩蘭　雙奪頭彩 
陳永奎　張德俊　譚月明　盤腸大戰 
高百歲　吳桂芬　四郎探母 
馮志奎　應寶蓮　王德義　有勇無謀 
芙蓉草　帥府招親 
馮志奎　三麻子　李錦榮　贈袍賜馬 
宋志普　李少棠　麒麟童　苗勝春　李錦榮　李慶棠　瘋僧掃秦 
[大舞臺]  
九月初一夜戲價目　二等正廳三角　三層包廂二角　特別官廳五角　特別包廂七角 
何頤馨　御林郡　 
小寶芬　賣黃標 
佳楣　賣絨花 
何金壽　真小桂芬　萬盞燈　何家聲　唐明皇遊月宮 
賈璧雲　花園贈珠 
沈韻秋　小寶義　李寶龍　趙如泉　姚俊卿　三本鐵公雞　徐策跑城 
殷春虎　何金壽　小寶林　沈韻秋　賈璧雲　小達子　趙如泉　真小桂芬　小桂枝　孫紹棠　何家聲　全本朝歌恨 
[法界新開天聲舞臺]  
男女合演　九月初一日戲 
日戲價目　特別包廂二角　特別正廳二角　頭等正廳一角　二等正廳八十　三層包廂一伯 
楊寶安　義釋亮 
郭雲峰　小郎德山　鍘美案 
小花樓　賽喜鳳　夏如雲　泗洲城 
蔣桂卿　滑油山 
玻璃翠　賈蘭卿　破紅州 
董志揚　李永利　劉春泉　破仙人擔　拿高登 
小桂紅　鳳陽花鼓 
小月紅　三娘敎子 
小桂元　小金翠　小金鈴　董志揚　楊春芳　全本大鐵弓緣 
[法界新開天聲舞臺]  
夜戲價目　特包五角　頭包三角　官廳五角　特廳三角　頭廳二角　二廳一角　三層廂角半 
楊寶安　御林　 
郭雲峯　忠節義 
小郎德山　黑風帕 
小花樓　小鳳樓　一箭　 
玻璃翠　賽喜鳳　雙梵王宮 
董志揚　蔣桂卿　小桂紅　小紫英　玻璃翠　小桂元　四翠屏殺山 
小金鈴　小金翠　鎮雲　 
李永利　挑華車 
小月紅　小桂紅　新十八扯 
貴俊卿　打嚴嵩 
小金翠　小金鈴　小桂元　全本錯中錯 
[九畝地新舞臺]  
初一日戲　二等正廳五分　頭等正廳一角　特別正廳二角　特別包廂三角 
本舞臺南市電話二百二十號　北市電話三千四百九十一號　北來車輛直達本舞臺　免查捐照　日夜開演　全班文武一齊登臺準演 
毛仲琪　五雷陣 
馬飛珠　閻王樂 
王三虎　湯雙鳳　盜魂鈴 
夏玉衡　劉漢臣　曹甫臣　八義圖 
潘桂芳　夏月華　張德祿　張順來　許奎官　大鬧夜花園 
王九林　邱沁如　趙文連　夏月潤　毛韻珂　潘月樵　周鳳文　邱治雲　潘海秋　鐘鳳林　全本風流孽報 
[九畝地新舞臺]  
初一夜戲　花樓六元　二等二角　頭等三角　月樓八角　特別正廳五角　特別包廂六角 
本舞臺南市電話二百二十號　北市電話三千四百九十一號　北來車輛直達本舞臺　免查捐照　日夜開演　全班文武一齊登臺準演 
王九林　毛仲琪　潘桂芳　曹甫臣　鐘鳳林　全本鐵搶手 
潘海秋　趙文連　夏月潤　毛韻珂　潘月樵　夏月珊　周鳳文　邱治雲　湯雙鳳　五本六本　七本八本　一齊演完　情海寃沉 
張順來　張德祿　許奎官　三本鐵公雞　 
夏月華　趙文連　夏月潤　潘月樵　毛韻珂　夏月珊　周鳳文　邱治雲　邱沁如　頭二本就是我 
[天蟾舞臺]  
九月初一夜戲　價目　三層特等二角　三層頭等一角　頭等正廳三角 
每逢禮拜六禮拜日仍演日戲　開設二馬路新新舞臺原址電話三七另二 
杜文卿　高平關 
洪際雲　六月雪 
水上飄　雙鎖山 
李玉海　草橋關 
小如意　紫霞宮 
小七歲紅　新長板坡 
小楊月樓　林樹森　遊龍戲鳳 
小楊菊笙　轅門斬子 
李人俊　陳嘉祥　小楊月樓　林樹森　譚永奎　水上飄　蓋呌天　趙君玉　小如意　祁彩芬　郭小福　王益芳　李德山　明海山　真刀真鎗　特別打武　山水沖激　汽球升天　尚武精神　獨絕好戲　二本年羹堯 
[第一臺]  
特煩周王二君新排連臺　文武兼全著名好戲 
七本八本 
女俠　紅蝴　 
排練純熟　擇吉開演 
是劇的情節一本緊一本愈到後首愈有精彩　故自開演以來　頗蒙各界歡迎　真可謂新戲文武兼全　首屈好指的一戲　今特煩周王二君將七八本日夜趕辦並不惜巨資添置各種奇樣彩景及特別軍械以備武場之用一俟排練純熟即行開演特此預布 
[帬仙茶園]  
九月初一夜戲　大減價　正廳一角 
小勝奎　平北海 
小雪仙　小放牛 
張彩奎　打龍袍　 
王鳳卿　雙面圖 
小鳳英　朱瑞雲　梵王宮 
陳善甫　捉放曹 
小春利　小寶珊　金翠英　四杰村 
[杭州第一臺]  
九月初一夜　注意特別六角　頭等四角　二等二角　三等一角五分 
全體合演　財源福臻 
候雙成　長亭鍘姪 
張春海　候雲峯　候黑燈　飛鵬詐關 
小桂和　雙合印信 
楊守廉　金守仁　過江赴宴 
候雲峰　劉連香　李蘭亭　金山寺 
劉玉琴　妓女立志 
王又宸　五家坡 
馮子和　李桂芳　劉玉琴　于振廷　候雲峰　家坡新茶花 
[鏡花戲園]  
九月初一日戲 
高平關　雙龍劍　頭等正廳一角 
九月初一夜戲 
徐桂仙　任子辰　小鳳彩　史亦奎　張寶香　陳兆峯　裘湧棠　楊子和　周昌順　陳乜秦　俞大宗　趙虎豹　章田鰲　全本五雲球 
[丹桂茶園]  
初一夜戲　大減價　頭等正廳一角　新添特別佈景　 
碧蓮霞　宇宙瘋 
楊文奎　金牡丹　四盤山 
東方亮　金月奎　小放牛 
鑫秀卿　金月英　蓋月樵　楊文奎　雙打梅閣　（落馬湖） 
張文艷　賣身投靠　 
張翠英　金鳳山　托兆碰碑 
小鴻仙　陳蕙峯　張文艷　金鳳山　四進士 
[民興社]  
手巾小賬　分文不取 
三洋徑橋　南首 
日戲　茶券祗收　大洋一角　函索即寄 
夜戲　有八折券　特別正廳　祗收二角 
每晚加演五彩最新偵探愛情滑稽影片 
明德社每逢星期一至五均有贈品最優等可得金表 
蘇石癡　情夢　民巖　崇秀　文英　焦桐　雷音　天吾　劍膽　儂影　素素　寄塵　幻身　治兒　蟄民　天厄　梨影　鳴聲　無能　逢時　龍鐘　天紅　麗君　柳影　問天 
鳳彩　文玉　無然　亞良　笑儂　天民　天祿　天飛　滌華　笑峯　癡兒　花魂　桂笙　祥雲　思潮　澄清　優哉　美雲　知非　激魂　一鳴　無知　雄鳳　松山　羽生　夢幻　情納　劍城　珊美　劍鐘　癡生　梁虹　金保　卿卿　月梅　萍卿　書浩　飛熊　飛鳴　愛卿 
九月初一日　禮拜三　民興準演十字碑 
初一晚準演續編九十十一十二本 
[原來是你]  
原來是你　今演至七八本為止　現在續編九十十一十二本　較之前幾本更為出色　有愛情　有俠情　有奸情　參入於中　陪襯其內　所最奇者　強盜之姊嫁與偵探　而偵探居然不知娶的是盜姊　盜姊居然不知嫁的是偵探　又鬧出了許多意外的危險　古怪的案子　又奇者　強盜之姊幫了偵探　盡心極力　破獲強盜　其神味雋永　已可想見　準于明晚接演　先此露佈 
[今晚特別大贈品]  
一新式銀桌面　一楊慶和赤金戒指　一金線眼鏡　一堅固鐘表　一賽銀大菜桌面　一最精美之千里鏡　一上等西洋洋傘　一消暑菓子汁　一上等花露水　一天吾畫各種紈扇　一各種廳用物件 
廿八晚八仙橋康吉坊秦君得金戒一只 
[民鳴社]  
三馬路大新街　電話三五五六 
本社另備有頭等包廂正廳優待券祗取小洋三角　茶資在內減價券及優待券　函索即贈祈附郵票一分 
本社新舊減價券一律通用祗收洋五角 
顧無為　編演　 
鄭正秋　主任 
馬絳士　吳一笑　范敏兒　蕭天呆　秦泡影　張瘋鸚　陳鏡花　鄭鷓鴣　張翠翠　沈映霞　范文如　鐘笑吾　凌憐影　陳無我　張嘯天　傅秋聲　錢化佛　張雙宜　譚志遠　張則鳴　郭詠馥　葉天球　楊潤身　趙燕士　蔣鏡澄　姚鏡明 
趙燕士　蔣鏡澄　姚鏡明 
九月初一夜禮拜三　準演雙齣好戲 
[繡囊記]  
水滸之一　豹子并沒有林沖 
愛看雙齣正戲者早些來 
釣子頭林沖　是一條好漢　花和尚魯達是一條好漢　然而各有各的好處　林沖老婆是　德好婦人　可　卻卻遇到高衙內　弄得丈夫充軍　鬧出種種事情　直敎人可　可驚可哭可愛可喜可笑可敬可服可傷可恨又可憐焉　佈景則火燒草料場一帶大可觀　菜園也　山神廟也　野豬林也　處處是為此戲生色　至于演員　又是個個好　正角配角　旣然齊全　則此演來　較諸先時　一定今勝于昔　 
繡囊記是馬飛珠五二先生所編　正秋不願此好戲默默無聞　特倩憐影無我翠翠燕士鷓鴣秋聲以及各位名人等　聚精神會神以演之　情節極痣悲懼離合之妙　中又激昂慷慨帶有歷史性質　政治意外　真是一齣有益于世道人心　非常有趣之家庭戲也　請大家七點半前來　看全兩齣好正好 
[商辦新舞臺]  
九月初一即禮拜三夜起　聯演雙齣好戲 
準演頭二本　就是我 
新製滿臺真山真水車真馬奇巧化裝與別不同 
五六本　七八本　一夜演完　情海寃沉 
[感謝存濟局]  
周文卿大醫士　淋濁聖藥 
治白濁　血淋　刺痛　真正當日立　止功効如神 
余患淋濁者纏綿兩　月受害無窮先則臨溺刺痛繼而紅腫破爛苦不勝言延醫疹治殊鮮效騐繼服各藥房丸丹一變而成血淋危城日坐寢食不安嗣承我友指迷六馬路朝陽樓茶館對面存濟局周文卿先生包治即服先生湯藥覺稍愈並服先生秘製硃黃止痛止濁丸每料一元最可奇者服丸者半點鐘而血淋立止其痛亦　再服先生立止白濁丸每粒一元　竟斷根久未復發足　存濟局藥丸可推滬上第一也該局秘製珠黃下疳散每　一元　珠黃花柳掃　丸每料二元　橫　魚口內消丸每料二元　橫痃魚口退消膏每張一元　要皆靈騐無論無比特此登報鳴謝　三馬路貿易公司杞才發謹謝 
[推拿專家綺華女醫士]  
綺華女醫士家傳點穴推拿手術治病造詣極深又遊歷東洋研究日本柔術按摩治療法頗有心得專治小兒疳積驚風婦女胎前產後瘋竣癆瘵療咳嗽吐血瘰　痞塊肝胃氣痛等癥鄙人一子日前患喉癥湯水不下諸醫束手後請女士推拿未逾一時頓思飲食立見功效七日全愈足見神術功深非泛泛者可比凡諸親友抱沉疴宿疾者鄙人極力介紹一經推治無不手到病除最奇者手要極輕雖週歲小兒皆可推治女士樂善好施貧苦不取診金聊誌數語以揚　仁風　醫庽北泥城橋堍鴻興里三弄一家八百七十號　胡紹先鳴謝 
[中華銀行廣告]  
本銀行開設北京福州路第十三　　　　　　　　　業櫃省計　三個月週年四厘六個月遲年五厘一年週年六厘活期週年二厘以及商業往來匯兌各欵無不克己如有洋棧貨物保有火險者欲抵押銀兩須有殷實保人可向本銀行抵押倘蒙　惠臨　想臨本銀行面議可也此佈　中華銀行　　　竹　謝　　朱葆三同金　貝潤生朱五樓　等一李詠裳王一亭經理林遂生>G ] 
 
 

Page 17

 
 
來稿 
[憲法草案修正案商榷書] [  張東蓀] （六續） 
　　第一百零七條各省設參事會贊助省長 
　　參事會之組織選舉及職權以法律定之 
　　（説明）此條亦當然之規定不必说明 
　　第一百零八條省内各級自治由各省自行制定執行監督之　　但有爭議時由政府决定之 
　　（説明）自治非各省自辦不可情勢使然也無待深論 
　　第一百零九條國家税與省税之區分民法律定之 
　　（説明）此更爲當然之事蓋國家税與地方税之劃分本爲難題豈宜列入憲法哉然不規定於此則省財政無根據故又必 
抽象規定如左 
　　第一百十條各省得依政府之編制自徵警備隊　　但於堅急時大總統得調遣各省警備隊 
　　）説明（按此卽類似美國之民兵制度蓋將來全國軍隊掃除其駐防性質以後必專爲國防之用則地方上專特警察恐仍不足若捕盜治匪固非有一種民失不可此種民兵中央亦可調用之則無地方割據之患至於其額視本省之財力自由定之不必各省一律也但必編制一致而始可故規定如上 
　　第一百十一條省長得呈請大總統解散省議會伹必於解散後八十日内重選繼續開會 
　　省議會於同一會期内不得爲兩次之解散亦 
　　不得於閉會中解散之 
　　（説明）此條之理由與第七十一條同茲不贅述 
　　第一百十二條省議會認省爲遠法溺職時得彈劾之 
　　省長被彈劾時大總统應即令其停職由參議院審查之省長被停職時由參事會互推一人代理之 
　　（説明）此亦當有之規定視其文義自明 
　　第一百十三條省長與省議會有爭執時省長或省議會皆得呈請大總統移交該事件於國會解决之 
　　（説明）此乃調停爭執之唯一辦法故必許雙方皆有請求權也 
　　第十一章憲法之修正及解釋 
　　第一百十四條國會得依左列請求者之請求爲修正憲法之提議 
　　一兩院議員各有總額四分一以上連署之請求 
　　二五省以上省議會之請求 
　　前項發議非兩院議員有總額三分二之列席列席員四分三之同意不爲成立 
　　（説明）按原文僅有第一項而無第二項茲加入者實因憲法上旣有省制一章則不能不容省議會所參與况所參與　　爲請求與提議大異其程度極㣲决無流弊可斷言也　至於最後一項原文祇有（列席員三妥二以上）云云竊以爲修正憲法家愼之又愼故改取最嚴之制限俾國家大法不致輕易搖動也 
　　第一百十五條憲法之修正由憲法會議行之 
　　憲法會議由國會議員組織之 
　　前項非有總員三分二以上之列席不得開議 
　　非有列席員四分三以上之同意不得議决 
　　）説明（按此條係由原文第一百十條與第一百十三條合併而成他無修正 
　　第百十六條憲法由大理院解釋之有爭執時由憲法會議决定之 
　　（説明）原文爲）憲法有疑義時由憲法會議解釋之（殊不知凡法律之解釋皆有二種一曰平時之解釋二曰爭執之决定憲法亦然若平時之解釋卽由憲法會議爲之而憲法會議不易開勢將奈何帮加入平時解釋由大理院爲之一層以補充之 
[上江蘇地方維持會論維持各級民意機關意見書] （續）[  堅城吳紹仲]  
　　鄙意以後直接自治事宜祇注重精神而略形式區城宜小不宜大蓋小則易治大則難周沿習舊有之境界不必限以定　若干區選舉宜寛不宜嚴凡對於地方事宜　欲建白或主張者均宜羅致一起共同　酌以免局外之竸爭至於財產及度支理宜悉秉大公凡舉一事　前必须集衆預算廣佈全事後更宜辦理决算報告核銷總期統籌全局斟酌緩急　重次第進行實事求是欵不濫支功歸實際考求自治之成緖不尚自治之虚文從前社會本有優良之習慣如敎育事業農商事業慈善事業消防事業非不應有卽人佈置完全衹欠缺一系統耳一名式耳所謂以地方之財辦地方之事本無待他人扶持亦無容他人督責也乃市　議會實行以後窒礙轉多應辦各事大半停滯非拘於牽制即誤於人事朱獲自治之利反受自治之害揆諸法治原理諒不若是英國爲立憲母國其憲法基礎卽由於從來之習慣所謂不文法也當其萌芽之始不抵抗時勢之要求於一千二百十五年頒布自由大憲章此爲世界各國法治最初之起源也夫憲法起源本於習慣尚不禁人民之自由况我中國改革之始程度幼稚最初學步似不必槪繩以循規蹈矩惟國法大綱不容違反至若初級地方自治制度是宜規定法律範圍以資辦理者有所遵守而内部一切細則悉聽人民自由商訂凡從前各項事業如不逾越自治範圍者仍宜照舊辦理惟必須報告市鄉總理以期統一至於監督之權應責　於上級民意　關方昭平允蓋宗旨相同事理貫澈不使踰越乎範圍即能引歸於正路與學校中自習輔遵辦法大略相同此所以對於市鄕議會宜　自由主義也 
　　以上兩種不同之點各有理由省縣議會係對於行政官廳爲對待機關不有堅貞强毅之分子　其機關必不　　固甚　藉和平之名而與執政者融貫一氣則肆行詐欺權術必不可　究其爲害閭閣較諸專制時代尤甚（袁政府　　之僞　　機關可爲殷鑒現省會固無盧此各縣會程度不　或未能免）市　議會在事實上無絕對的　執行者離異之勢同鄕共井感情密切通力合作素具規模即執行方面因身家關係愛异鄕土無異於自愛其身自治之原理本如斯何必定受法則之拘束耶所最不可混淆者惟有經濟出入必須按法公佈以息爭端此蓋鄙人一已之見未議大衆果表同情再者省會現正設法召集主持者不乏高明鄙人地位無庸參議至其餘各級機　按照草案規定亦祇言恢復未云重行改組所有妄議　巳軼出範圍本會無議决之權力若同人視爲有可採擇即請决定用本會名義　議於立法機關前者江蘇暫行縣制市鄕制卽由省會議訂此次亦可建議修正若云必由中央規定本會據情建議按諸共和法理尤無不合蓋自治章程原宜採取地方民情與全國通行法制有别我國聯合五族爲一家各族制度已不一律卽同爲漢族各省以外猶有特别區堍是地言情勢歧異萬無　密法則合全　而统一之理自治制度衹宜規定範圍督促進行考查成績總之有治法無治人則事終不行有维持地方之責者仍宜竭力造就人才爲要是否有當敬請公議（完） 
 
 
 

Page 18

 
 
   
 
