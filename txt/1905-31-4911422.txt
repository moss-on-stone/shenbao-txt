# 1905 - 31 - 4911422

 

Page 1

 
 
[辭年小啓] [  申報館主人類者]  
　　香燒鵲尾圍爐消卒歲閒情曲譜蛾眉抱鏡聽深宵吉語出土牛以戧亥貼畫虎以迎寅諸君旣叢集　　　館乃暫藏鳩拙轉瞬桃符煥彩爭錦城花柳之妍再當筠管摛詞佐太史輶軒之采肅此布臆順頌歲安諸維荃照不　 
[新輯海國春秋演義○西法硃印升官圖一角○新出紅新出紅樓奪彩圖一角] [  申昌書室啓]  
　　是書亦小説類也都凡四十卷意　而語新情奇而理實文人墨士大可藉此消閒器騙　　較之尋常説部一覽卽索然意盡者有霄壞之别今已印成定價七角又○大字鉛印三十二本御批通鑑輯覽三元二角○明季稗史彚編七角○刑案　覽連箱八元○刑案彚編一元五角○西學格致十六種三元○通商始末紀四角○四國志略一角半○日本新政考四角○華英四書一元六角○華英字典五角○英語撮要五角○英語錄四角○英字入門二角○徐靈胎十三種一元六角○醒世姻緣一元四角○繪芳錄一元二角○紅樓夢補六角○閲薇草堂五角○前後永　昇平七角○燕山外史二角○隨園尺贖一角○華英通　要語一角○欲購者請至上洋三馬路申報館間壁申昌書室及各書坊選取可也 
[綜述甲辰年滬上巿情]  
　　上海一埠自道光之季開闢通商口岸迄今已六十餘年貿易情形日增月盛東方商埠推巨擘焉自甲申中法之釁甲午中日之戰庚子拳匪之亂疉逢兵事巿景不免爲之少袁幸皆不久敉平原氣未傷巿景亦卽轉盛自去歲臘杪俄日兩國突啓爭端迄今已届一年尙未化干戈爲玉帛雖於滬上巿面尙無大碍然滬巿之所恃者乃在各口岸之轉運靈通今東三省已化爲兩國戰場不特此地懋遷甚爲阻滯即各處通商口岸亦難免百貨因之滯銷滬上爲商務總匯之區出入樞機利害所係况華洋交易視仙令爲盈虧各省之賠欵洋債皆由江海關轉解銀行則仙令之價雖不至短而亦斷不至長乃因東方戰事未艾仙令已長至四五邊士洋商旣銀根緊迫而進出各貨以仙令爲主者亦不免銷路阻滯貶價待沽因之得利者稀虧折者竟十居八九商業消長關繋全國之盛衰非特資本家所當留心考查卽政治家亦應爲之盡情推究歲闌將届爰將本年滬上巿景分類言之出口貨絲茶爲大宗白絲子口二萬五千四百三十包出口亦有此數刻下存貨約有五千包惟獲利者實少灰絲黄絲無不虧本本經平平廠絲本年購繭繅絲尙可得利無如去年皆有存積難免受虧目下存經尙有三千擔左右乾鮮繭進　頗廉尙可得利也茶巿如漢皋紅茶能得微利徽茶儘能保其資本若平水茶虧折不下二百萬金可云巨矣花巿收或極佳當秋　關懼時約花衣每擔售銀二十一二兩迨至入冬則驟貶至十五六兩業此者咸受大虧布業尙佳米巿則以本年收穫甚豐於生民大有裨益惟近年米珠薪桂　成習慣自然驟聞每石售洋銀三四元似已極廉然以　年大巿論之尙未過賤也珠寶一業亦因東方有戰事兼之仙令過昂致洋莊銷路大爲阻滯價遂大貶所耗不資赤金因仙令日長價日廉　又以日本需用軍費運來金錢其數甚巨以故上海現存赤金多至一萬六千條其餘出口各雜貨虧折者多飛餘者少若進口貨以洋布火油洋紗洋士爲大宗洋布在春時北路銷場不旺夏秋以後牛莊俄兵退守貨物流通價亦大漲惟至冬間仙令昂貴又形呆滯價亦漸貶然統攷大概尙屬盈多絀少洋紗虧本者多火油價日以减存貨多者無不受虧况有空盤交易更易耗資大土皆須虧本小土尙可得利洋廣貨平平五金以業銅者爲最獲利華土如州土殤工雲土出貨雖多銷雖不旺亦須虧耗廣帮及客帮亦虧本者多并有西平等輪船運貨出口違犯中立國接濟貨物章程被日本擄獲受虧非輕綢縀等業店鋪得利號家皆虧盛澤綢號亦多虧耗紙業無甚漲落煤業糖業皆有微利可圖至南巿號家以牛莊本布生理爲佳得利獨多差爲可喜廠家以紗廠爲佳絲廠無大出入花廠虧本獨多惟售泰西食物衣料等鋪則皆獲利錢莊握各業樞維各業虧蝕旣多故亦盈虧不能一致較之去年似稍遜一籌綜觀本年滬上巿情各業類皆折本因摭所見以告闠闠中人俾設法挽囘以躋於盛巿面之幸亦國家之幸也 
[本館接奉電音]  
　　昨晚九點鐘時京師飛電傳來上諭一道敬謹譯登○十二月二十五日内閣抄奉上諭恊辦大學士禮部尙書徐郙前馬蘭鎭總兵理藩院右侍郎堃岫盛京將軍增祺署兩廣總督岑春煊前廣西巡撫調補貴州巡撫柯逢時興京副都統靈熙山海關副都統倭恒所得革職留任及降級留任處分均著加恩開復欽此 
[陜撫接印]  
　　昨晚陜西來電云新任撫憲夏大中丞峕已抵陜省卽於本月二十四日接授關防前撫憲升大中丞擬於新正開印後赴江西巡撫新任 
[俄亂延蔓　　華歴十二月二十四日日本大阪來電云俄國革命黨各領袖俱擬於日後煽成大亂又電云頃有工人數千名正向聖彼得羅堡進發又電云刻下亂黨中人俱宣告俄皇死罪又電云頃接倫敦信息謂俄政府用强硬之法壓制亂黨頗見效驗俄京己漸漸安堵但他處則仍亂萌日熾波籣省中有數處城鎭曾有猛烈之戰云 
[俄皇手詔]  
　　英京倫敦來電云近得路透電局派赴聖彼得羅堡訪事人所發電音知旅順降服日人之後俄皇於西歴正月十四日手降詔書大旨謂今者旅順口已入敵人之手矣逎憶開戰以來死守至十有一月之久兵士之被困而不通消息者亦已七月於兹身困圍城絶不能達一言以訴其苦惟是甘心棄其性命以待援師其壯往赴敵之情不特我俄可以自負卽全球諸大國亦罔不欽其勇敢敬禮有加直至累月年無一日不互相摶戰必計窮力竭始不得已而乞降彼戰死者固應暝目泉途芳名永傳不朽卽沙場喋血幸而生存亦無不保其榮名併深獲上帝之護佑蓋敵旣强悍倍我而我之大軍根據地又遠在一萬烏愛路司之外誠無怪其戰事之艱難也然俄國固夙以雄强著於時屈計數千年間每經一次艱虞遭一次困頓則國勢益恢擴兵力益雄强今雖屢敗之餘多所傷害然三軍之士愼毋灰心逆料全國轉敗爲勝之機當已不遠明明上帝自必護佑海陸諸軍使俄國榮名維持不敝也 
 
 
] 

Page 2

 
 
[俄添鐵路]  
　　俄京聖彼得羅堡某日報云我俄西伯利亞部添築火車雙軌已於西歴去年十二月興工每叚召募夫役數千人羣集路旁重要之地各處村落無不空羣而往幾無一人在家 
[德電彚譯]  
　　華歴十二月二十三日德京柏林來電云德國擬於明年在靑島建設一國家船塢又電云德相布羅前擬於礦務章程内增入新例以惠工人今已由内閣人員在德皇前議定矣 
[日軍報捷一]  
　　昨日駐滬日本總領事小田切君以華歴本月二十四日東京所發官電媵函見示内開本月二十三日大山元帥發來軍報謂是日敵軍砲隊猛轟我軍中權及右翼同時尙有俄兵數小隊分撃各路被我軍撃退二十一日我軍左翼一隊撃退敵軍於鄭吉浦二十三日遂佔呂道溝及李家河墳另有一隊自海口臺前進奪得東南方步兵陣地一處此外尙有一隊進抵距海口臺迤南五英里之黑爾浦驅退敵之步兵一隊騎兵一隊奪獲大砲十二尊此次敵軍之攻襲我軍左翼者計第八師圑歐俄第二第五狙撃兵隊第十師圑中之第九兵隊第六十一預備隊中之一隊及西比利亞第一師團中之一隊 
[日軍捷報二]  
　　昨日駐滬日本總領事小田切君以華歴本月二十四日東京所發官電惠函見示内開頃接大山元師發來軍報稱禮拜日佔據柳條溝之日兵於晚間撃退敵軍是日敵軍來襲我營勢甚猛厲另有一隊於禮拜日黎明時進攻敵軍遂將肥蔡胡子註距海口臺迤北二英里佔據至向海口臺進發之日軍亦於禮拜六晚被敵人猛襲幸卽撃退旋於翌晨將附近各地方盡行佔奪至此而柳條溝及海口臺兩處敵軍已全行退往渾河刻下我軍正在追撃敵軍禮拜六晚敵軍屢次來襲當被我軍敗之於鄭吉浦及李大人屯計在鄭吉浦及李大人屯一路之敵軍共有第八第十兩師圑在海口臺之敵軍幾隊合第一師圑狙撃隊及塞司仁果騎兵隊三項而成是役也共擄獲俄弁約五百員之譜至死傷若干刻下尙在查察未及詳知 
[美船被擄]  
　　華歴十二月二十三日日本東京來電云昨日有一美國輪船滿載芻𥞊糗糧之類駛往海參威被日人在他蓋度地方擄獲刻巳解往横須賀矣 
[浮留肇險]  
　　華歴十二月二十四日日本東京來電云頃得某處傳來消息謂本月十七日旅順浮起水雷一具忽然爆發致斃將弁兵士七員名傷六人刻下官塲出示以戒航海者大旨謂在遼東半島一帶至西歴去年十二月底止雖巳取去魚雷四百具然海中尙餘賸甚多云 
[江西奏定營制]  
　　京師訪事人云日前署江西巡撫夏菽軒中丞爲更定本省營制餉章等事具摺奏聞略謂謹就江西全省軍政分别酌定五項辦法一爲常備軍計舊編新募共成十營皆仿鄂規而酌定者也一爲九江砲臺計護勇兵輪船等共一營皆仿南洋而酌定者也一爲續備軍計共十五營暫係因舊辦理者也一爲水師軍計共九營皆稍有變通而定者也一爲練兵計共七營此係前撫臣柯逢時所定而臣爲補奏者也 
[商部通行各省辦理柴煤咨文]  
　　爲咨行事本部綜綰路礦所有礦務章程業於本年二月具奏奉旨允准並通行各省將軍督撫一體欽遵辦理在案查本部前訂礦章係指五金各礦及機器開煤成本在萬金以上者而言至於土法開採柴煤一項資本在萬金以下者均未列入嗣准熱河都統咨呈以該處地瘠民貧凡小本經營必須量加體恤先後咨請變通礦務辦法又據辦理安徽蕪湖晉康煤礦公司吳德懋先後禀稱皖省礦産甚多柴煤一項尤爲日用炊爨所必需嗣經前巡撫王定章非資本十萬金者不准開辦是以小本經營者聞風裹足貧民生計維期反多私挖應請變通照費章程各等因前來當以本部責在保商所有商民艱苦之情自宜量加體恤折中酌定凡五金礦及煤礦成本在萬金以上者一律遵照部章辦理至於土法開採柴煤各項小礦所有擔保銀兩一節如萬金以下者領採礦照應按資本四分之一開礦照應按資本之半均由領照人交呈保單等因咨復熱河都統立案並知照安徽巡撫援案辦理各在案此外各省礦務紛繁儻有柴煤小礦自應一律照辦免致歧異且内地各處開礦用土法者較多尤應廣爲提倡俾小民减輕成本實於礦務有裨相應咨行貴處查照立案作爲本部礦章附件一體飭遵辦理可也 
[擬起用留學生]  
　　京師訪事人云商部從前奏調之司員業已傳補殆盡現應添調人員派赴各省考查商務陳顧二待郎以實業學堂學生尙未卒業仍應照舊由各部院衙門咨送惟振貝子及唐右丞均不以爲然會議多日始定電飭各國星使于留學生中擇其品學兼優者酌量保送回國以備考試入部學習行走一年期滿卽以主事候補聞已入奏俟蒙俞允卽須電致各國星使矣 
[冐充貝子案發]  
　　京師訪事人云前者工巡局拿獲假冒濂貝　一案已訊明口供交部治罪兹又由南城拿獲假冐振貝子之人此人相貎原與振貝子相似常游行城外身繋黄帶冐振貝子名號搶奪妓女招搖撞騙日前某御史所參振貝子招妓侑觴等事卽係此人嫁禍兹由五城練勇局拿獲交部訊鞫大約必當盡法以懲矣 
[兩江總督南洋大臣周准外務部咨訂購日本貨幣材料須先照會日外部查驗轉飭遵照札]  
　　爲札飭事光緒三十年十二月初二日 
准外務部咨光緒三十年十一月十六日准出使日本楊大臣函稱准滬道電上海奸商用日本銅餅及手搖機器僞製銅圓朦銷請商日本外部嚴禁出口等因當卽照會小村大臣並往面商兹據小村覆稱查此項銅餅若確係用資私鑄貨幣則應遵照本年第一百七十七號敕令内第四條之明文辦理惟是中國各省官府往往有與商人直接訂購貨幣材料之事以致在日本製造銅餅或裝運出口日本政府不得盡視爲僞造貨幣之資故辦理甚屬爲難此等情形亦當見諒等語本大臣查訂購日本貨幣材料並不知照日官但與日商直接原非正辦近日旣有流弊似應行知各省嗣後遇有訂購日本貨幣材料之事務必先咨明外務部或出使大臣以憑照會日本外部轉飭所屬查驗放行如無照會者卽屬私運應由日官遵照該國敕令辦理並隨時嚴禁出口不得寛縱似此明定界限庶免日官有所藉口等因前來本部查訂購日本貨幣材料徑與該國商人直接以致漫無稽查出有僞製銅圓等弊該出使大臣所稱嗣後遇有訂購之件必先咨明外務部或出使該國大臣照會該外部查驗目係爲防弊起見相應咨行貴督查照備案俟有訂購外國製造貨幣材料時先行知照辦理可也等因到本大臣承准此合行札飭札到該處卽便分移一體遵照毋違此札 
[浙江興辦學務處]  
　　杭州訪事人云浙省學務處定於本月某日就兩湖會館開辦撫憲聶仲芳中丞以下各官均命駕而至派委各項執事二十餘員復委馬大令赴日本考查學務察閲規則課程藉資仿效適前派學習法政科之丁大令德威因歲暮請假回浙因委襄同稽查开 
 
 

Page 3

 
 
采辦圖繪儀器 
[力爭航路]  
　　紹興訪事人云法商莫尼諾擬購小輪船往來紹興上海等處雖經浙江大憲竭力阻止無奈法總領事官堅持約章中有内江字樣志在必成由是郡中紳商聯名赴省禀求撫憲聶仲芳中丞設法力阻并擬就公啓發電至都乞王中堂葛尙書胡侍郎及浙紹會館同鄉京官速向法使爭論一面懇外部商部妥爲保全亦有告知留學東瀛之浙人冀得同紳者目下省中大憲頗覺左右爲難密飭越郡紳商先備輪船開行以絶外人覬覦然至今尙未能議妥也 
[堤工述聞]  
　　廣州訪事人云省垣堤岸初議欲歸商人承辦嗣以督撫憲不允事不果行然欲由官經營殊苦庫儲支絀當事者擬因將堤岸築成之地抵借商欵尅期續築聞全堤工程除已成外所需不過五六十萬金若果借欵興工數月卽可告竣將來商民納貲領地自必異常踴躍則公家所得地價可多至數百萬金云 
[廣文被控]  
　　漢口訪事人云湖北漢陽府學訓導楊廣文文焌被漢川廪貢生李順松以始而舉優繼而詐贓繼而停保終而誣辱等情具控各憲轅學憲唐大宗師批云該學以該生品行舉優又以品行停保前後一人何以互異公事何以兩歧臨場掯保籲懇而免尤爲矛盾至詐索銀兩勒銀元情節較大亟應根究仰漢陽府具詳參劾勿稍徇延又經臬憲批云呈控各節旣據逐一叙明仰漢陽府迅速遵照學院批示辦理勿稍袒延堅藩憲批示則謂該學始而舉優繼而停保未免矛盾迨該生臨場投結楊訓導扣册不送索洋銀八元得免停保尤爲貪墨不職且查閲黏抄學院批示嚴兆元雇槍舞弊案内並無該生名目楊訓導誣將該生同罹斯案自難保非借公報私仰漢陽府據實詳辦勿稍徇隱 
[嚴拿逸犯]  
　　蘇州訪事人云本月十六日著名巨梟吳大道寛經飛划右營管帶鍾堯階大令獲諸震澤縣某鄉正擬解回省垣中途忽然逃逸事爲護撫效述堂中丞所聞勃然大怒飭大令星夜馳往各處嚴密兠拿一面飛札各水師營務獲重懲 
[惡姑殺媳]  
　　蘇州訪事人云蘇鄉陳墓鎭江寶泰油酒鋪爲本鎮江某所開江妻某氏不理於其姑常被鎖禁一室本月初四日午後在室中煎熬食物偶一不愼遺火積薪登時烈燄狂飛不可遏抑大聲呼救其姑置若罔聞僅搬取已之器物而逃鋪中執事人張仲陶聞而惻然急趨上樓頭意圖救出姑見之用巨石向張抛擲張無奈遂下樓逃避而媳與十餘齡之侍女均葬身火窟中事後媳母及侍婢之父兄同投元和縣署控告現經縣主郭南雲大令提姑及張到案押候訊懲矣 
[浙省官場紀事]  
　　杭州訪事人云浙省自特旨分浙候補道楊莘伯觀察詣撫轅禀到後復有余鐵松觀察由京踵至聞余觀察係都中某邸之幕府夙稱幹練此次由桂公爵電達撫憲聶仲芳中丞先爲之地大約不日當可委用以展以才也○正任兩浙運憲惠樹滋都轉因丁内艱開缺回旗守制所遺篆務經撫憲聶中丞委杭嘉湖道崔磐石觀察升署旋卽奉旨以廣東運司信都轉勤調補近日署中人接粤電知信都轉須於明年正月開印前赴杭履新云○本月某日藩憲翁筱山方伯牌示錢塘縣汪文炳樂清縣何士循均飭回本任淳安縣巢鳳儀因病請假就醫遺缺以截取知縣顧曾沐署理金華府經歴缺以新海防本班先答鴻翔請補永嘉縣西溪巡檢邱嘉樹撤任詳請以補用典史伍步楹署理臨海縣縣丞缺詳請以候補主簿趙促簡署理 
[神京紀要]  
　　京師訪事人云日前軍機處收得匿名揭帖一紙卽由慶邸交管學大臣榮尙書轉交黄仲弢學士飭查核辦○戸部各司前於十月中遵奉堂諭辦理各省歲出歲入預算决算簡明表現已陸續告竣彚齊呈堂趙次珊尙書面諭各司著將此表統發書吏赶緊謄清一俟辦齊卽行具摺奏呈御覽○日前戸部員外郎明正郎通等上説帖於各堂憲以爲各司遵撰劄記徒託空言不如就事論事認眞編案當經趙大司農下堂諭云所見亦是應加删節歸入大宗凡例内參看再劄記以簡明爲貴所有各案出入欵項須記其大略至支銷各欵因何案而添由何時開辦至今日久是否應支是否浮支是否可以照辦是否可以减少是否可以裁汰逐加論斷庶劄記與抄案編案不同○粤督岑粤撫張飛電至京以南非洲招工原約旣顯違咸豐十年條約且應納船鈔一節尤背通商約章流弊滋多擬欲藉此停辦請外部堅持如英使復向要求卽換他口開招以符原約○伍侍郎現因編纂礦律電咨各直省督撫速將本省礦産山脈山界苗質詳細列表繪圖咨送來京俟全書告成奏呈御覽○盛宮保有電到京合興公司雖已允將比人股分收回并杜絶此人干預惟公司背約之事尙有多端故仍須力持廢約之議○　前吏部會議近因各省候補人員爲數衆多迭經各該督撫紛紛請停分發以便疏通然本部候補人員亦甚擁擠兹擬將各候補人員飭令歸入各項學堂分門肄業俟卒業後擬撥赴各省或另行差委或遣派游歴庶幾官階得以疏通而朝廷亦可得收人才之效 
[上海官塲紀事]  
　　翰林院庶吉士錢鏡如太史籍隸寶山昨日因事來滬乘輿赴縣署拜會縣主汪瑤庭大令○昨日上海縣縣丞沈鴻孫二尹謁見縣主汪瑤庭大令面禀要公○昨日英美等國租界公廨襄讞委員孫耳三明府命駕詣縣署拜會縣主汪大令○鐵路督辦大臣盛杏蓀宮保以前日有喜慶事蘇松太兵備道袁海觀觀察上海縣主汪瑤庭大令均到行轅拜賀因於昨日飭家丁持名片赴道縣兩署謝步 
[求免騐屍]  
　　前日成衣匠施木卿附南巿公義碼頭六灶航船回鄉被運木船撞墮浦江中軋破頭顧頃刻殞命當經航船主知照家屬一面喚月管帮人投報上海縣署旣而屍屬以死者情殊慘惻自願備以收殮已於前日赴縣禀請免騐矣 
[暫止兑漕]  
　　本邑南巿江蘇海運滬局總辦吳子佩太守年關已届所有各州縣漕米除將已到者騐兑外其未解之米准於明年兌收浙江海運局總辦葉太守則定期本月二十七日止兑 
[巡緝加嚴]  
　　南巿十六鋪二十三七鋪各保甲巡防局員奉蘇松太兵備道袁海觀觀察面諭以時値年關民人入巿購物絡繹如梭豈容匪徒乘機攘竊著於每日各帶勇役分投巡緝母稍疏虞　 
[照請訊釋]  
　　前者英界捕頭查拿警世鐘一案禀英美等國租界公廨讞員黄耀宿司馬會同英副領事德爲君訊明判將東大陸夥程吉甫收禁西獄二年時中書局執事人潘錫全鏡今書局執事人茅伯樹各收禁八月啓文書局執事人王振楷收禁三月在案後由商務印書館總理夏瑞芳邀同各書局執事投蘇松太兵備道袁海觀觀察轅呈遞公禀爲之乞恩當奉道憲袁海觀觀察批示將程吉甫改爲收禁六月其餘茅潘王著司馬提案訊釋昨日司馬接奉札文已卽照會英總領事矣 
[輪船肇禍]  
　　昨日天將破曉停泊虹口公平馬頭之天祥洋行某輪船鼓輪出口誤碰左近所泊某姓駁船舟子三人悉數入水雖即設法施救僅獲其二尙有一人已入龍宮深處矣謂非旡妄之災而何 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甌江雪浪]  
　　温州訪事人云今歲秋收本稱豐稔無如漁圑之爲閩商辦米出口者絡繹於途以致旬日之間米價驟昻民心大爲惶駭近經温處道童瑤甫觀察查悉面諭永嘉縣程子良大令嚴行查禁並飭關汛實力稽查米價始漸平减否則日增盛月恐小民將有枵腹之虞矣○永嘉縣境二十三都唐宅地方有潘高照者因其子阿元不務正業屢次行竊恐所置負郭田不能保守恨之基深曾於十月初旬帶之來郡擬控以忤逆之罪嗣以縣署値役需索甚巨事遂寢息旋於某夜縶其手足背繋巨石墜之西山橋下水中人無知者習日漁人撒網橯獲屍骸潛置某甲柑園中旣而好事者窺甲薄有貲財遂以偷柑謀斃爲詞聳令死者之妻投縣控訴縣主程大令廉得其情立出硃單傳潘到案著卽具結領埋以省拖累○日前有江蘇咨送出洋之候補知縣項荻秋大令澤蟠由原籍瑞安措得資斧携僕抵郡將附招商局普濟輪船赴滬旣將行李連入官艙因船須俟越宿開行遂令僕人將艙門下鑰以鎖匙處交茶房收管旋至某處赴宴不意偷兒某甲乘隙取匙開門而入盡竊所携洋銀四百餘元而去及大令回至船上查悉情形詰問茶房堅不承認大令無奈乃復登岸禀縣請查縣主程大令允之然迄未弋獲大令以急於就道勢難久候遂赴台州號附他船而去 
[上海縣署瑣案]  
　　趙錦堂扭胡廷良至閘北保甲巡防局控其拐賣幼女等情局員某君函送至縣前晚縣主汪瑤庭大令升堂研訊趙供上月初十日女兒龍弟往某處紡紗廠工作至夜不歸徧覓無著昨日始有人知照小的之妻得至十六鋪將女領回向之盤詰云被前弄胡廷良之妾拐匿胡亦知情叩求究辦龍弟供年十三日往紡紗廠工作上月初十日回家午膳中途被胡之養媳邀至伊家卽由胡妾留住旋領至廣東會館附近胡妻家内掯留六日十六日胡妾來領至义袋角欲寄藏胡之女兒家適胡女偕夫回籍不便棲宿因復挈回是夜胡妾又携至某妓院圖賣索取身價洋銀三百元鴇婦俟胡妾去後細心盤問告以被拐始末翌日胡妾到來鴇婦稱此女旣有父母應卽邀集方可付銀胡妾目知奸謀敗露卽携至南巿藏匿戚串家幸有胡戚告知母親得返家内胡供前妻韓氏病故之後續娶徐氏與趙姓分居前後弄其賃居廣東會館附近者係小的之寡嫂小的現充湖州烏程歸安兩縣糧米配船經紀上月初九日赴浙本月初十日返申僅歸家一次徐氏並未言及此事所言當非確實大令飭傳龍弟復供一遍胡始稱小的實未知情大令飭責一百板押交其婦到案胡崩角苦求大令著交連環妥人保出限三日内務將徐氏交案趙具狀將女領回○龍華保甲巡防局員某君派人函解顧才秀顧阿掌到縣前晚大令升堂詰訊才秀供小的前向阿掌之父買地一方立有契據載明賣絶今其父已故阿掌私將棺木埋葬向論逞蠻求恩究辦阿掌供父親故後家貧乏地不得己暫葬已賣之地上求恩原宥大令判責二百板交人保出限三日内將棺遷去○前者顧依仁投唐橋保甲巡防局控追趙土生借欵由局員某君解送到縣大令訊供之下限繳洋銀十六元迄今日久置若罔聞前晚大令升堂覆訊趙供銀已還清大令知係謊供著押候傳顧訊明察辦 
[英美等國租界公堂瑣案]  
　　妓女金月梅卽方陳氏已於三年前由方兆其納爲側室突於本月二十日捲取衣飾田單約値洋銀一萬三千元逃至法界著名賭棍俞芝山所私蕩婦臺基四姐處報由包探方掌華沈阿炳拘獲押候追閩人許子屏經手之洋銀六百五十元隨於昨日解送至案讞員黄耀宿司馬會同英副領事德爲門君升堂詰訊被告律師畢道立聲稱請將原告方兆其由本律師先行詰問原告律師高易聲稱此事不能向方詰問畢律師隨卽退下方兆其供稱娶金月梅爲妾已閲三年今年九月續娶正室因命月梅回鄉伊不允竟將衣物田單捲取逃逸約値洋銀一萬三千元月梅供田單首飾均寄徐陳氏處衣服已質得洋銀九百十元付與俞手俞供月梅確將衣物寄在小的處惟小的並未經手銀錢許供此項洋銀現被穆律師之親戚密司勞取去司馬商之德君著許將此銀於禮拜三繳案餘人分别押候再訊○鍾阿二陸正慶以拐匪王正和王喜兩人串拐六齡小孩阿毛五齡小孩陸登恕報由包探王長桂獲案請訊司馬判令各押捕房二年○五百三十六號六百三十八號兩華捕解任意龍魏志恒至案禀稱此兩人在七浦路將某店夥吳方皆任意兇毆七百二十號華捕上前解勳亦被抓傷面頰因由小的等帮同拘獲司馬判罰魏洋銀十元任責一百板○麥綸書院某洋人以石阿二陸華玉私毁竹籬報由六百二十一號六百零八號兩華捕拘案訊究司馬判各責二百板○湖州人凌連生以徐阿二張阿根在卡得路攫去金戒指帽子等物報由某包探獲案請訊司馬著押候查明訊核○徐甘臣以江子卿索詐等情報由包探徐阿華解案請究司馬訊得造均係親戚著徐出洋銀十元給江具領○有名德祥者控楊洪淸私將銀飾押銀等情司馬判責一百板押捕房三月○前者會香里鴇兒胡阿昭家有狎客徐姓呑烟斃命等情昨由包探竇如海將案中人証陳金寶及妓女許巧寶解案請究徐元利投案供稱死者係小的胞弟實因不務正業自行服毒與人無尤願卽領棺埋葬張太來供小的是死者之表兄餘語與徐元利相同九圖地保姚錦千禀此柩擬葬小的所管圖内確已看定穴塚許巧寶供訴如前胡阿昭供並不知情司馬著分别押候核奪 
[法租界公堂瑣案]  
　　前者水作楊小友何林瑞控木作頭蔡元生包造房屋五十六間被欠工料洋銀九百三十餘元等情經讞員陳楚生大令訊供交保清理在案旋由魯班殿董事勸令付還洋銀四百元楊何允之嗣以蔡又圖賴因於昨日投案求追大令訊究之下蔡供小的代楊何賠修所砌四門汀費去洋銀三百元自應劃扣大令惡其刁賴著押候繳銀○郭仁榮家傭婦華鄧氏行竊洋銀首飾報由包探吊出原贓尙少珠十顆値洋銀二十元控經大令訊鞫氏堅不承認因判令如數賠償如不能賠則責手心二百下○李學亭控益昌錢莊主沈許恨不付本票洋銀二百元等情經大令訊供交保予限三日清理詎料沈竟卽逃逸保人亦不知所之因由包探將沈妻徐氏拘案請究徐氏供稱丈夫逃匿何處小婦人實不知情大令著押追沈到案方准開釋○金福記以上年十二月某日曾將洋銀一千元交莊東祥轉交顧洪生辦米五百石延約至今竟無顆粒控經大令提訊顧供上年米價每石洋銀五元八角購存棧中至今年六月金不來提去後因虧欠棧租及利息不得己將米售去歸還各欵當時每石祗售得洋銀四元二角以致資本洋銀一千元折耗殆盡大令著交人保島聽候查明再核○吳顔若吳眉最前將房屋向某洋人抵借銀五千八百兩到期不贖控經大令提訊兩吳同求寛限措還大令予限一月理楚○馬夫李小娘駕車而出撞傷某洋人所乘馬車昨日控經大令提訊判賠銀十兩 
[美租界捕房紀事]  
　　昨晨甬人李阿福至西華德路菜巿向魚販丁餘均購靑魚論價不諧致相口角丁素性兇横號召同類將李肆毆七百六十四號巡捕見之一併拘入捕房捕頭姑念事起細微從寛開釋○昨晨小竊陸華寶至唐山路麥倫書院門外私毁竹籬意圖行竊適爲六百二十一號巡捕所見拘入捕房捕頭著押候解送公堂禀請讞員黄耀宿司馬訊辦○昨晨三百三十九號巡捕見崑明路下海廟左近遺有孩屍一具因卽回報捕房捕頭令地保前往棺殮痤埋○昨日午前有某甲者行至狄思威路忽然仆地血湧立卽氣絶事爲五百五百十七號巡捕所見投報捕房捕頭令包探往查並無親屬在滬遂著地保報請某善堂備棺收殮 
 
 

Page 10

 
 
應請奏懇天恩將該故員曾國華在於立功省分及原籍地方一體建立專祠等前情來奴才伏查該故員曾國華禀承父命　練鄉兵出省勦匪所向有功正圖贊助中興克成厥志不意被圍力竭爲國捐軀當時忠骸未獲士民感念難忘竊思中興諸將凡係戰功昭著潰愛在民者均蒙恩准建祠崇祀該故員殉難疆場死事尤烈至今祀典猶虚未免湮没不彰旣據衆情籲懇核於定例相符合無仰懇天恩俯准將該故員曾國華在於安徽省城及湖南原籍一體建立專祠以彰忠盡而順輿情出自逾格鴻慈除咨禮部杳照外謹會同署兩江總督臣周馥恭摺具陳伏乞皇太后皇上聖鑒訓示謹奏奉硃批著照所請禮部知道欽此 
[調署湖南巡撫陸]  
　　奏爲遵旨議裁官缺據實奏陳摺初八日 
頭品頂戴漕運總督調署湖南巡撫臣陸元鼎跪奏爲遵旨議裁官缺據實奏陳恭摺仰祈聖鑒事竊臣伏讀光緒三十年五月二　十七日上諭朕欽奉慈禧端佑康頤昭豫莊誠壽恭欽獻崇熙皇太后懿旨現在物力維艱自應力除冗濫用資整頓前已降諭旨飭裁冗員孚費而内外因循瞻顧未能實力奉行兹特嚴申誥試樹之風聲所有粤海關淮安關兩監督著卽行裁撤其粤海一切事務著歸兩廣總督管理切實整頓江寗織造同在一省著卽將江寗織造裁撤凡京外各項差使有應行裁汰歸併者著各部院堂官及各省督撫破除情面認眞釐剔奏明裁併等因欽此仰見朝廷軫念時艱力戒虚糜之至意臣到任後欽遵諭旨當將湘省各局所差使酌量裁併業於覆奏練兵處等欵習内聲明辦理在案伏維國家設官分職承累朝之舊制斟酌損益原各有其職掌之所在而積久相沿本意寖失往往有今昔情形改變漸成虚設者際兹時局艱難度支奇絀自當恪遵諭旨認眞釐剔一洗浮糜謮弊惟其中亦有各省情形不同未能一律辦理謹爲我皇太后皇上縷晰陳之查湘省幅員遼闊錯處苗疆邊界各州縣往往有轄地二三百里山路窵遠匪類　集犬牙交錯之處非駐有分防不足以資控禦故湘省各屬佐職凡縣丞知事巡檢等計分防者共六十六缺其同城者不過八九缺裁之則所省廉俸爲數甚微且當邊氛吃緊之時凡距縣城僻遠之各要隘正擬添設分防稽杳彈壓以靖内患將來同城大員大可酌量移駐容由臣細察地勢體察情形隨時奏明辦理此湘省佐雜之無可裁者一也至教職一項各省紛紛議裁而湘省情形又不司自前撫臣趙爾巽加給津貼飭令朔望下鄉切實宣講又青成將近今政治物理農工實業編輯淺近歌詞呈送學務處核定後分往四鄉演説以開通風氣於洋務交涉裨益良多近今民教相安是其實效且每月周歴各鄉鎮頗著勤勞似尙不在冗閒之列此湘省教職之不可裁者一也至同知通判爲各項小京官俸　截取之階州同州判爲舉人五貢本班註選之缺若一槪裁撤將來京官當差多年而無出路之可望舉　應試停罷而無就職之可圖内外情形諸多窒礙且國家爲惜此區區廉俸而坐令數千百京員寒峻末路咨嗟亦非朝廷體恤微臣之本意此同通之不宜裁者又其一也臣通盤籌畫以爲目前裁官之策總以不傷國體不失士心爲第一要義現與藩臬兩司悉心商酌惟查有湖南糧儲道缺向以督運漕糧管轄屯衛爲專責自漕改徵折色各衛所屯田改歸州縣徵收此官淸閒無事湖北業經援照陜西之案奏請裁撤湖南事同一律自應仿照辦理擬請旨將湖南糧儲道一缺卽行裁撤其道庫大使一缺自應一併議裁所有各州縣徵收漕糧均令報解藩庫一切稽徵督催及撥解欵項均由藩司照章辦理查湖南糧儲道之缺其入欵較别省稍差每年額支廉俸役食除扣成减平外約銀三千四百餘兩而又各州縣漕項補平銀一萬六千二百兩其道庫大使額支廉俸及漕項平餘銀一千四百餘兩統計每年約可省出銀二萬一千餘兩儘數提存專欵解部如蒙允准現在裁缺之湖南糧儲道陳夔麟前任夏口廳同知熟悉交涉歴膺煩劇卓著官聲器識宏深才華練達爲監司中不可多得之員應懇天恩遇有道員缺出儘先補放俾免向隅其道庫大使任瑞培應卽留於湖南作爲裁缺應補班遇有品級相當之缺儘先咨補以昭平允除分咨政務處吏部查照外所有湘省議裁官缺緣由理合會同湖廣總督臣張之洞恭摺覆陳伏乞皇太后皇上聖鑒訓示謹奏奉硃批著照所請該部知道欽此 
[調署湖南巡撫陸]  
　　奏爲已故提督功績卓著據情臚陳籲懇天恩准建專祠以昭激勸摺初八日 
頭品頂戴漕運總督調署湖南巡撫臣陸元鼎跪奏爲已故提督功績卓著據情臚陳籲懇天恩准建專祠以昭激勸恭摺仰祈聖鑒事竊臣據湖南布政使張紹華詳據永定縣知縣王樹人詳據候選教諭侯昌琯等聨名呈稱已故記名提督福建台灣鎮總兵劉明燈永定縣人由武舉於咸豐十年經前大學士左宗棠調赴軍營是年隨軍克復德興婺源　縣十一年移駐金魚橋賊於附近村莊擠食該故提督爭先迎撃殺賊多名被槍子中傷左肋旋克樂平同涌元年克復遂安江山衢州府縣城池洊保叅將統帶新左三營二年克復湯溪龍游蘭溪金華浙東肅清進攻餘杭三大壘斃賊數千該故提督左脅致受矛傷三年先後克復杭州省城餘杭武康德清石門等縣奉上諭交軍機處記名遇有浙省總兵缺出請旨簡放欽此奉調馳赴衢嚴要隘截撃湖北竄賊斬僞樂王之子莫桂先擒僞忠王李秀成之子李工貴等殺賊無算四年奉上諭福建福寗鎮總兵員缺著劉明燈補授欽此未及赴任奉文統領五營赴福建安溪邊界進勦克復鎭平縣城賊首汪海洋大股竄遁該故提督率隊攔截鏖戰十三晝夜乘勝進剿克復嘉應州城五年奉旨賞給裴凌阿巴圖魯名號是年經左宗棠奏奉諭旨調補台灣鎮總兵渡台任事七年交卸九年奉調募勇赴甘肅援剿克復狄道謂源等城池並剿退河州金積堡逆回及岷州潰卒經左宗棠奏保十年奉上諭著以提督遇缺題奏欽此旋攻破康家新岩孫家堡三家集太子寺北火紅莊各賊壘十一年攻克新路增修壘卡悍賊衝樸大小五十餘戰遂解西寗之圍十二年進駐城關時値大雪賊衆不能遠遁該故提督深入賊中剴切曉諭叛逆馬柱源弟兄及回衆繳械就撫巴燕戎城一律克復奉上諭交部議叙給予軍功紀綠三次進規循化剿撫兼施收復迪化廳該該故提督移營駐防碾北光緒三年關隴肅清假回籍因積勞過甚舊傷數發於二十一年二月十二日在籍病故業經前撫臣陳寶箴奏奉上諭已故遇缺題奏提督前任總 
 
