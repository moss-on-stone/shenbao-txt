# 1884 - 81 - 4903934

 

Page 1

 
 
[石印五經體註出售] [  點石齋主人啓] 　　　 
　　五經體註一書向無善本漫漶惡劣不堪寓目近來坊間雖刊有小本而訛悮悉仍其舊本齋不惜重貲敦請文士逐行逐字反覆校　先後不下五六次並延善書宋字者統體繕寫無大小出入之獘行間悉遵監本而式樣則仿巾箱本之大小以便舟車携帶紙張潔白字畫精湛　魚亥豕一掃而空夫亦不遺餘力矣業帖括者可家置一編焉茲定於二月二十八日出書每部三套計釘十六本價洋兩元六角尙祈賜願爲盼售處仍熙曩例 
[招請訪事及賣申報與各書籍] [  申報館主人啓] 　 
　　江西之南昌安徽之安慶皆省會地方本舘向固有人在斯二處採訪時事現在意欲更換如有能勝此任者祈來本舘帳房面訂又香港亦華人薈萃之所且逼近南洋諸島國倘有人願爲本舘賣報曁代售申報舘點石齋兩處所印之書籍亦祈來本舘訂定此布 
[論法人索賠] 　 
　　法人索賠兵費之說前此尙屬旁觀儗議以爲彼軍屢敗於劉五百萬九百萬佛郎早經空擲國中富商急公奉上雖樂輸將而無如事無明效當亦深悔其得不償失闢門會議更無復有慨助餉需者如此則法人終必退手乃又不知如何激厲重紏二千萬之捐以爲後調各軍之餉可見執政諸人必以越地富於礦金紅河口岸通商可臻繁盛中國虚張聲勢實無能戰之具而劉軍旣不敢進且不能退亦　至於解散法雖大挫必得越南將來越地所有盡屬法人而且可向中國先索賠銀以此鼓舞國人而後得成抵死不休之局故擬法人必以賠銀爲請而法人亦果揚言攻瓊玫臺奪地作質不問情理大肆夸張也顧前者雖有賠銀之意而究欲索賠若干則中國人不能知之卽他國人亦未便預計之不意天不從人竟使久駐華兵之北甯一旦爲其所奪並相近之太原鎭亦傳聞相繼失守於是法人得意之極遂有索賠英金六百萬磅之議夫然而法人謀越之本意乃昭然如揭其英金六百萬磅當中國銀數實有二千三百餘萬兩竊憶道光年間粤東之和所議賠欵内有燒燬鴉片烟土之巨款以爲内地奸商領洋商販入中國在洋商初不知禁令之如是一旦盡遭烈炬所喪資本理應議賠而其數亦不過二千餘萬兩今法人所索如此之多豈其亦有遭中國毁棄之物乎何以寂無所聞也然則此六百萬磅者皆曰賠其兵費耳然試思法之攻越爲中國之教之乎抑越南之請之乎越爲中國之屬法人旣踞西貢負約不還逼脅攺盟要人於危急之際十餘年中凡法在越所行之事中國知之未詳無暇詰問此亦苟且延玩之積習非有意外越不顧也自前年攻奪海防乃始不安緘默貽書請教而法遽以前此不令中國與知之約藉爲口實輙謂越事不于中國强詞奪理逞所欲爲直至李傅相再三婉商總理衙門反復辨證曾襲侯往來面議而彼國大臣欽使皆如不屑置答者是中國本無失和之意乃法人迫之以難堪而後然也盖凡事皆宜三思設身處地聖賢之恕道也歐洲拓地最小諸國分裂歴年已久如法東界普魯士西連西班牙面背距海固無不入版圖之地然使或有隙地擁立酋長爲法附庸者而中國欲於其地設埠通商漸而陰謀詭計恣意併吞試問法人肯聽之否乎且不必歐洲也泰西國俗跨海控制視其力之所逮如馬逹加斯加也多尼思也法篡取之自謂其屬地也而中國數十年後或者船堅炮利足以經營六合之内亦欲如法人之所爲而謂法人甘之平然則中國之於越法人視之如己之於阿洲則亦將廢然思返而不爲戎首也今旣甘爲戎首矣是中國之兵因法人而出所費軍餉理應法國償還故彭大司馬之示詞正義嚴絶不少屈吾意中國執此意以向法國索償他國聞之亦將心許乃中國未嘗眞計及此而法轉先藉厥端覥然啓齒噫此猶强盜土棍擄人勒贖之爲法爲泰西望國而志趣行誼無異强盜土棍是豈惟見惡於中國乎哉雖然法亦自知無理特狃于前事之已甚而以爲不肯失體面損聲名而已與我戰而敗且不罷兵矧與我戰而勝其忍不索賠乎前者越事孔亟議戰諸君皆有躍躍欲試之情而老成持重惕息不敢决者方有人非之笑之顧鄙人嘗統全局而籌之謂目下仿效西法雖已多年未甞不可一戰然地勢所限法能來我不能往彼旣壹意取越無論勝敗均不肯罷則兵端一開而貽禍實有無窮老成謀國未可厚非也現在北寗太原前後告警大軍小挫或可轉敗爲成而法人遽有此請竊恐彼於越南從此將不甚力攻必轉而窺中國口岸分遣兵船停泊境外片帋相貽十分要挾許則如其所請否則聽其所攻南北洋萬三千里何處不可進兵雖有海防疏密不能一致誠不知其何所恃也而况越軍己敗各路防兵震慴悚懼其能堅持前議拚此一戰否也故觀夫目前之勢和戰之機不繫於越南卽賠不賠之議亦非决於越南關外雄師雖復銳意啄復而無如法人之志已在此而不在波時事若此殊切杞憂不知當軸者何以處之也噫 
[諭旨恭錄]  
　　二月十九日奉上諭總管内務府奏據二等侍衛德峯呈稱伊兄固倫額駙德徽承祧無人情願將伊子頭品廕生阿克東阿承繼爲嗣一摺德峰之子阿克東阿着繼與壽莊固倫公主爲嗣加恩給予固倫額駙品級欽此同日奉上諭廣東高州府知府員缺着李璲補授欽此○二十日奉上諭御史馮應壽奏大計鉅典請飭疆臣認眞考察一摺國家三載考績舉行大計典至重也特恐日久玩生不免視爲具文嗣後各該督撫大臣每遇大計年分於所屬各員務當悉心考核舉劾一秉至公毋得稍涉偏私有名無實另片奏大計京察濫保處分不同現值纂修則例請飭部將分别公罪私罪處分細加酌核詳細分註等語着吏部議奏欽此○二十一日奉上諭京察記名人員將次簡放完竣着内閣部院各衙門於京察一等未經記名各員内遴選才具優長者出具切實考語保送由吏部帶領引見欽此同日奉旨鄔純嘏補授工科掌印給事中欽此○二十二日奉上諭潘霨奏神靈顯應請加封號並頒匾額一摺江西貴溪縣龍神素著靈應上年七八月間該縣及金谿縣亢旱爲災經該縣地方官虔申祈禱甘霖渥沛得慶秋成實深寅感着南書房翰林恭書匾額一方交潘霨祗領敬謹懸掛其所請勅加封號之處着禮部議奏欽此○二十四日奉上諭御史丁振鐸奏各部漢缺主事請飭部照滿主事援引之例題選各半餘缺歸題等語着吏部議奏欽此同日奉旨這所叅疏防監犯越獄脫逃之管獄官署浙江浦江縣典史吳寳樹着卽行革職拿問交劉秉璋提同刑禁人等嚴訊有無鬆刑賄縱情弊按律定擬具奏有獄官署浙江浦江縣知縣余鈍榮據報事前因公出境是否屬實清查明照例辦理仍勒限嚴緝逸犯許開雨務獲究辦該部知道欽此 
 
 

Page 2

 
 
[賜奠盛儀恭記]  
　　二月二十二日辰初皇上親至壽莊固倫公主府賜奠於先兩日步軍統領左右兩翼督同八旗員弁各按叚落飭派兵丁平治道途盡去臨路棚攤由西華門逹西安門轉西四牌樓北經觀音寺胡同過溝沿直至半璧街公主府第之甬道御路一律修除田平布以黄土沿街巷口遮以帷幕次日黎明都中人士往觀者甚形擁擠咸願以得瞻聖駕爲榮至辰初起鑾先由大内傳出頭籌卽將街頭閒雜人等驅逐淨盡二籌至臨街店舖一體關閉門窓迨傳三籌沿街員弁皆冠服跨刀排班肅立路旁伺候預派兵丁堵塞巷口把守肆門及傳四籌卽有御軍在蹕路兩旁往返驅馳五籌接踵繼至聖駕遙臨先見黄縀繖一柄次有御前侍衛數隊跨弓箭侍衛數隊又步行跨刀侍衛四員見皇上端坐金傾黄縀坡　大轎御石青外褂冠青絨冠上嵌紅線結頂天威英毅擡輦者鑾儀衞八員護駕者有禮王伯王貝勒公侯額駙等皆黄韁紫轡簇擁緩行並有滿漢軍機領侍衞各大臣及護軍統領九門提督並有持豹尾旗槍各大員護衞後隨空黄轎一乘未露玻璃再後數十步有黄纛旗兩柄亦有大員衛護皇上臨幸公主府第親賜奠醊約有一點鐘之久仍由御路還宫是日沿途竚盼之人數以萬計然當大駕過時鴉雀無聞惟聞馬蹄得得之聲其一片嚴肅之氣殊足令人敬畏也 
[局詐又見]  
　　局詐之風惟都下爲最盛自去秋張給諫案發奉　諭嚴辦後以爲此風庶可稍戢矣不料前月杪又有痞棍七八人在精忠廟旁遇一少年衣服麗都後随一僕信步遨遊若爲尋芳而來者痞棍圍而阻之呼少年曰李兄向欠三百金今可還矣少年聞之愕然曰吾乃東城延慶寺練勇局員之猶子馮某非李也君等悮矣痞棍疑少年藉勢恫喝毫不畏懼將少年主僕二人擁入保和軒坐吃講茶少年恐受辱以善言紿之遣業向鮮魚口某土局挪銀鈔若干以了此事痞棍大喜以五人環少年而坐以兩人隨　同往僕亦甚慧至土局屏兩人於櫃外已卽入櫃告以遇詐情形並乞速報通局捕拿僕語畢而出以該局不便假銀告二人又婉商二人同向花兒巿大街天盛店轉借二人尙不知其計遂乘車同往比至天盛店先將二人拿獲迨送至延慶寺總局則茶肆守候之五人早經練勇拿到矣審出爲首者名左銅錘李二中有二人係隷旗籍者供出販賣私錢之案並於李二身畔搜出假銀票數張皆詐人之據也聞李等於月前曾在正陽門外永和軒以假銀票詐騙范某銀五十兩盖范某者富而吝常在茶肆啜茗是日忽來數人貿貿入座與范並　暢飲須臾付資以出遺一錢囊爲范檢拾將納袖中而李等早已瞥見回身入内向范問詢范度不能隱出囊示衆内有某店銀票兩紙一四十兩一十兩盖係城内字號李等四人咸云當塲者應各得一分與范合而爲五適符銀數范以爲意外之財樂得瓜分遂持票至南橋灣永順錢店換銀各得十兩歡然散去迨永順持票向某店取銀則假票也持以白范范始悟被騙追悔不及遂以銀照付永順自寢其事現在李二等已解送城憲矣 
[藥行失火]  
　　上月二十一日早四點鐘二刻崇文門外喜雀胡同隆盛藥行棧房失愼一時烈燄騰空火光燭天俄而警鑼四出　有激筒水會趕至奮力樸救燃至天明其火始熄幸未延及鄰房計焚去房屋二十餘間内寓藥客二家振興慶順兩號先住該棧所存粗細藥材約值五六千金惟泰盛茂號販運六七千金之麝香入居該棧者方三日亦同遭此劫查其致火之由係爲匪人所放盖該棧愼於防盜每聞風吹草動人皆勇敢有爲毫不畏盜盜故銜之而出此毒計也 
[惠匪續述]  
　　惠州亂民揭竿肇事抗拒官兵一切情形并粤中大憲剴切示諭均經節次錄報兹悉該亂黨尙未救定前此官兵到時各鳥獸散實則佯敗以誘敵上月十九日官軍追至白芒花突爲亂民所困幾至不能突圍而出後得鄉團奮勇衝入盡力救援亂民始解圍而遁聞兩邊均有死傷推不如其實數該亂民亦有僞示以假仁義巿惠於民間其所用軍資皆由二合會給付其勢尙難遽遏然各大憲剿撫並行殲厥巨魁脅從罔治反正者赦其罪裹脅者原其情烏合之衆當必無難掃蕩也 
[虐遇鄰邦]  
　　日本報云向來日本人之寓於法都巴黎斯者法人相待甚厚素爲彼都人士所敬愛自從安南事起日人亦受欺侮相待甚爲殘酷近因有日人從荷蘭國回法都時行李中查出卷煙一箱稅關斷罰三百佛郎克計洋銀六十元如此刻待實爲從來所未見且出街往來之時下等愚民往往從背後擲以小石或加惡口者甚多彼國朝野何其待外人不禮如此耶 
[法巿蕭條]  
　　世景之難不獨一處爲然法都巴黎斯爲商賈輻輳之區近來亦復委靡不振巿面行店倒閉甚多卽就城内至繁盛大街名夫魯巴魯定一處言之通街所貼召租召賣行店不勝其數如此衰頹實爲數百年來所未有於此可見法國外强中乾之一斑矣說見東瀛報 
[日本大火]  
　　東洋西字報云二月十九日下午兩點鐘日本東京大火計被焚街四條房屋五百所祝融之禍烈矣哉 
[英員升調]  
　　長崎西字報云駐　長崎之英領事官現經英廷授爲高麗總領事日内整備行裝卽可赴任該報因謂領事於高麗語言事務無不熟悉　調該處總領事必能勝任愉快也 
[工人溺斃]  
　　横濵西字報云近有三菱公司之滑格奴勒麥魯輪船在横濵海灘修理工人甚多一日晚間停工有工人一百餘名皆坐小艇欲渡登彼岸至半途船忽翻覆衆皆落水計溺死者十一人刻下屍自之撈獲者八具其三人則不知漂流何所矣 
[新創電線]  
　　日本豆州南部地方連𣄼皆山闔境峯嶺相接四面圍繞行人往來諸形不便卽書信郵遞只隔數十里程途而一信之逹必須經旬誤公不少所以居民咸以爲憂該地有志者創謀設架電線以期迅速估費萬金擬募股分聞者皆樂於有成數日之間股額已滿不日禀官批准卽可鳩工架設東京在股之人擬由熱海沿海岸以逹下田該處有志者擬由大仁地方以越天城山直通下田不由熱海目下正在妥議大約此兩條中擇一而行然後禀明地方官察核云 
[山冡崒崩]  
　　日本自去年以來山嶽崩潰者屢兹聞富山縣下礪波郡之土山村於上月初六日黎明時忽然山崩壓陷入家一户死者二名是可謂不測之禍矣 
[粤省官報]  
　　二月初八日補用直隸州鍾啓元禀知各大憲赴惠州行營試用縣楊蔭廷禀知委總辦開鶴茶厘初九日補用直州崔玉禀辭赴新會開辦團防候補通判楊炳動禀辭赴順德縣開辦團防候補縣蔣定權禀知赴鎭南砲台估勘工程初十日仁化縣失璟禀知委廣西南寗電線局事務候補同知俞紹動禀知委辦南海縣屬團練十二日補用同知際安禀知委往新寗開辦團防合浦縣楊生春飭回本任新寗縣委瓊山縣周錫璋署理豐順縣缺委文昌縣王承鋆調署鶴山縣缺委揭揚縣林兆南署理准補長寍縣葉大起飭赴新任 
[匪徒大胆]  
　　五仙門外之某號米店於十四日初列時候有一匪徒叩其門該店開門匪卽持刀直入店中有一伴隨將店門閉上意欲困住該匪乃被該匪連傷數刀幾於致命餘外各伴無敢向前該匪遂劫取銀物由瓦面飛躍而去渺無蹤跡經已禀官追究矣 
[墮樓慘斃]  
　　上月念一日蘇城胥門内𢘆吉祥銀樓主婦在樓檯口曬鞋鞋忽宛轉抛下婦聳身向前意欲將鞋扯住前半身已出窓外兩足虚空一時難以自主竟倒墜樓下頭頂適撞石板上鮮而淋漓腦漿迸出立刻斃命嗟嗟身非緑珠而竟畢命於百尺樓下其亦有定數存乎 
[懲辦地棍]  
　　蘇州閶門外渡僧橋有地棍甲乙二人素行凶惡酒肆茶坊醉飲終日𢘆不會鈔鄰近皆耳其名每忍氣不與之較其地有 
 
 

Page 3

 
 
一餅攤被甲乙强賒者屢矣一日甲又欲賒欠若干餅師未允遂將餅攤什物打毁明日乙亦欲賒欠若干餅師憤不可忍隨手將火箝向乙一戳適中眼眶幸未重傷餅師知難了事央人奉青蚨數百向乙賠罪乙卽允從越數日乙糾合數人又將餅攤打毁餅師任其所爲無可如何旁觀者咸抱不平訴諸保甲局總巡適程明府新奉差委加意整頓且素聞甲乙之名遂卽出差拘乙至局笞枷示衆究出甲係同黨與乙一併枷責聞枷限滿後卽將送入攺過局夫除暴安良本爲民上者之責明府風行雷厲謂之嚴刑也可謂之惠政也亦無不可 
[焚劵致火]  
　　揚州廣儲門外一望無際皆是草房前月初七日更漏甫下忽見火光燭天東風一捲烟燄萬丈頃刻之間巳焚去草房八十餘家聞其起火之由乃一篐桶匠是日覓錢數百文歸檢質劵一紙欲贖春衣而質限已滿意頗憤恨遂取火焚之忽被旋風吹起延燒柴壁以致成此大刼馮驩豈易學哉 
[袁江官報]  
　　二月十一日戶部周菊秋主政由京抵浦旋回湘省○十二日知州銜委署沐陽縣樊蘭台大令來浦稟謁各大憲遄行赴任○候補知縣成心中奉漕憲委勘估大通河道工程○江西永建所千總謝步雲奉漕憲委蘇松海運差使○候補知縣劉潤奉漕憲委隨轅差遣○候補同知周起魁奉道憲委道署發審差使 
[宜昌近事]  
　　上月初十日宜昌府存太尊甄别墨池書院生約三百人童約四百餘人○近有匪徒專於黑夜在城内外街巷縱火以爲刦財地步聞前月十一日夜有在中衡府街前持硫磺紙條放火被人看見而逸去者 
[監犯脫逃]  
　　兩月前有外國人名法朗西施因犯罪解案英刑司判以監禁六月之罪乃昨日該犯忽然逸去緣監中另有一瘋犯管監者恐瘋犯或生事端特囑法朗西施與之同睡法朗西施遂脫下監内所着之衣乘間越獄而遁未知能弋獲否 
[總辦上海籌餉貨捐局]  
　　爲曉諭事照得現因江海防務需餉孔殷疉奉總局憲札飭嚴查走漏並出示曉諭在案查本局定章凡報捐各貨應先來局請騐加盖棕印方准起駁原爲查騐走漏起見所有沙衛等船進口各貨本應一律照辦以昭公允嗣經該號商等以逐件盖印諸多未便爲請本局裕餉恤商兩者並重自應量予變通以示體卹兹經本局酌定自本年三月初一日起凡油豆餅披猪三項進口報捐後該商等陸續赴船提貨須持原捐單來局請掣提貨單以憑查騐除禀總局憲外合亟諭飭爲此示仰該商人等知悉此係爲查漏起見並非加捐且不過一手足之勞較之逐件盖印簡便易行本局添用人手專司其本隨請隨掣决不躭延該商等如果核實報捐何雖遵照辦理倘再藉口不便私自起駁一經查出或單貨不符卽以漏捐論罰其各凛遵毋違特示光緒十年二月二十八日示 
[玉汝於成]  
　　正月間有住居城内晝錦牌樓之顧章氏投巡防局控李蘭卿將其女招生拐逃誘匿等情經總巡黄别駕將李枷責旋經李兄妍春投上海縣控稱伊弟李蘭卿本於上年憑媒招贅在顧家爲婿惟未成親現被黄姓唆使顧章氏賴婚誣告矇蔽局員求請伸冤提究等情黎邑尊准詞飭差提集人証於前晚訊問據李蘭卿供稱向做泥金團扇生意上年十月間憑媒徐子琴周小谷備金銀六禮聘同業已故顧友三前妻所生之女招生爲妻尙未成親因聘定時原說招贅故初一日傳紅我卽同媒人至顧家過門親隣族人皆集我之箱籠物件俱搬在顧家居三個月從無問言本欲擇於本年八月間完姻不料正月初四日我出外回家見招生繼母顧章氏將招生毆打我詰問情由知因岳母向與黄秋泉有私被招生在鄰人家說破岳母懷恨將招生痛打我卽勸開招生旋向我哭訴繼母虐待情形卽托另尋房屋遷居免害否則欲尋短見我見其情狀可憐故將招生領出寄在親戚姜家至初五日岳母見招生不在家中卽托人尋訪且向我說解釋前嫌勸尋招生回家故初六日下午我將招生領回不料岳母忽聽黄秋泉讒言將招生藏匿將我扭到總局誣告拐逃我卽訴以招贅情由而黄總巡卽向我追取庚帖我稱因招贅故將箱籠物件搬在顧家庚帖放在箱中請着岳母交出黄總廵聽信一面之詞謂我現在並無庚帖呈騐定係拐逃招生無疑我稱庚阽非比别物豈能每日帶在身畔况今日倉卒不防岳母誣告故未帶來自有媒証可訊詎黄總巡不暇細究將我重責三百板又喝我跪鍊兩點鐘之久我受刑不起只得暫時屈服以圖投案伸雪黄總巡又將我枷示兩月但我實聘顧招生爲妻有媒有証可訪可查因被黄總巡刑逼成招求恩究斷邑尊問顧章氏則仍一味妄供及問徐子琴周小谷供稱我二人於上年十月間確與李蘭卿爲媒因顧章氏稱兄子尙小須贅婿在家乃有照應故於十月初一日由我二人將李領至顧家居住本擬擇於八月間完姻不料正月間顧章氏聽信讒言赴總局誣告現奉傳案自應據實禀明况我等皆係顧姓親隣但旣曾爲媒卽不能如顧章氏之妄供邑尊問七舖地甲王培八舖地甲金保供稱伊等婚姻之事自有媒証我等雖有所聞但不涉地甲之事故未深悉邑尊問之顧招生則與顧章氏所供相同邑尊謂招生爾年輕女子亦敢妄供本縣己將此案始末訪明爾母於上年十月間將爾受聘招贅李闌卿在家已據徐周二　供証確鑿况爾之親族隣人無不知悉且女子從一而終李己在爾家居三月其中情形不問可知不意爾亦附和母氏實屬不知羞恥再三開導堅執如前邑尊大怒喝將招生母女同責籐條顧章氏母女始求恩斷邑尊衡情酌斷着李蘭卿償顧章氏茶　洋六十元諭令主婚族長顧久並原媒人等趕緊擇日完婣免生枝節顧章氏如有藉端違延等情着徐周二媒來案禀明立提主婚顧久等究辦並着兩造出具遵斷切結存查完案 
[阿翁刺媳]  
　　語云不癡不聾不作阿家翁今觀某甲之事而不能無疑矣甲盖浦東人其媳在滬傭工甲聞媳有外遇特來探訪旋知媳住小東門内城脚遂於前夜突往叩門媳啓門見翁翁已怒不可遏問媳緣何在此處媳言因歇生意而躭擱者翁直道媳有所私媳謂姦夫何在翁愈怒袖出利刃刺媳之腹而血流如注隣人聞聲至卽喚地甲與媳一併送巡防東局不知如何訊辦也 
[因賭搆釁]  
　　西洋人某至英公堂稱前日有包探徐某邀我及華人沈晉發等挑頭聚賭致我輸去金練金戒現洋不少未幾又賭屢付徐洋前日沈又來賭所帶之骰兩粒係空心而用白鉛者顯係局賭欲將沈交捕又被徐放脫爲此訴明捕頭今先將徐送案徐供西洋人與沈共　 
賭我不知情惟我與西洋人爲鄰據云被晉發贏去金飶飾銀洋不少囑我拘沈當再重謝我答以須禀明捕頭始可拘沈詎西洋人反誣累我可訪可查麥總巡禀稱該包探旣知此種情形何得不報捕房顯有隱情請爲究辦哲總領事謂該西洋人旣與共賭咎亦難辭其中定有别情本領事無暇細問今姑錄取西洋人口供該包探交捕房管押俟下禮拜二覆訊太守允之 
[禁女堂倌]  
　　法會審委員翁太守深惡煙館之用女堂倌此次自春順園嚴辦後又查得彩視街烟館尙有五家用女堂倌太守尙恐訪查未確或致累及無辜於是親自往查的確飭法包探傳到開順泰祥之李阿四開同發祥之周吳氏清香閣之董唐氏江利泰之江李氏彩雲閣之劉丁氏等到案詰問李阿四供早已閉歇不用女堂倌周吳氏等或稱在店者是親生女兒或稱是姪女或稱是媳婦均住在店中並非女堂倌翁太守謂本分府親自查到何能抵賴五人均執不認太守着將李阿四照春順園張得福例責三百板枷號三個月周吳氏董唐氏江李氏劉丁氏各掌頰三白下以儆一時觀者無不服太守之精明 
 
 

Page 4

 
 
[法界公堂瑣案]  
　　前報械鬥一案除將拘獲之潮州人等及張阿秋管押捕房外昨日會捕局勇鄭國興鄭錦和等又在小東門外堃㺯烟館内獲到本帮人顧靜蘭送捕解案經翁太守研詰據供在十六舖内楊家渡開泰順蒲包店向習錢莊生意太守詰其昨在小東門共有幾人答稱祗我一人在該烟館門首經過友人徐琴甫在樓上呼喚我卽上樓尙未坐定卽有巡捕來拘我實不知爲何事太守謂爾於二十日所做之事可從直說答稱二十日舉家在天仙茶園看夜戯可以訪問太守謂不必抵賴爾昨日同五六人騎馬後在小東門繫馬到租界游玩汝係有身家人况年紀尙輕何竟甘入下流究竟師父何人顧終不認太守着將顧交捕管押候比○南巿震源錢莊夥王楚寳偕倪萬春花行夥沈小岩役案王楚寳訴稱我莊與倪萬春往來去年沈少岩到滬住居協興客棧曾經談及待事定後匯付銀洋等語詎有寗波人韓菊如不知作何生意當時亦住該棧一聞　言竟揑造假信假票根於二月十七日倩人送信到中拆閱之下以十八日出五百期票洋二百元至二十三日韓持票面來將洋收去我以事屬符合並不生疑在後沈少岩到滬詢及前事始知被騙因尙記得韓菊如之面貌各處尋查前月底在十六舖内獲到送巡防局中供出與周范二人合計揑造假票并稱周己回别處而范姓名錦初現已下輪船但我等不識范之面貌故到輪船上喊其名字伊卽答應因得拘到太守詰之范錦初據供去年九月間到漢口本開寳興祥信局現在閉歇坐重慶輪船於二十五日回滬住萬和號内伊等不問情由將我舖蓋等物取去我從未做假票且與韓不相識太守以范不承認旣稱韓菊如現押巡防局内姑着原告帶范到局與韓質對○昨報供詞翻異疎節捕房復將烟妓戴愛林解案旋有一男子　案稱名戴阿囝在蘇做小生意非婦本爲乳娘不料到滬後在春順園我實不知念　日得友人信始知其事趕緊前來於昨日十二點鐘抵埠太守謂此間總照初供初稱無夫有母今則死者復生生者反死安有如此顚倒阿囝復稱去年老母死我在蘇苦度與愛林是花燭夫妻生過兒女太守見阿轜果穿孝服但愛林則並不帶孝隨謂若眞係夫婦而縱妻賣娼　義已絶况並不帶孝耶毋庸狡辯着將戴愛林送縣發堂擇配 
[上海北市盆湯衖絲業會舘主施少欽經收順直山東江浙等處二月念本日念七日念八日第二百三十二百三十一二百三十二次賑捐清單]  
　　乍浦從雲社來北平隱名氏求閤家平安由本埠天成泰布號交來十元南潯韓君融爲妻邵氏患病求速痊續捐十元寗波無名氏十元廣東無名士五元香山無名土五元寗波周光椿求母及妻病速　四元廣東潮州蔡子周氏求保四季平安四元廣東無名氏病痊完愿由禪臣洋行來二元不量氏張爲室人李氏患肝胃症對天許助立愈酬愿二元浙寗孔憲暘二元二角裕全隆號一元乍浦曹姓代不留名求病愈一元○新塍虞亞青孝亷代募捐冊力不足二元潘仲珍善記知不足公善四戶各一元隱名仲子圖蕙寳施允廬詠鷓軒誦芬室六戶各半元紫蘭書屋半元又續助半元由蘇州全盛局來合共洋十元○第六十八日出售助賑彩票裕全隆號五百二十一二十二號二張計洋四元以上二十六日○浙慈溤門林氏身後餘資移助以祈其福四元浙慈馮門孫氏身後餘資移助以祈冥福三元項不留名一元○總辦上海招商局文報處王心如兄代募捐冊汕頭廖門簡氏五元○第六十九日出售助賑彩票廣孚糖行戴姓五百二十三號一張計洋二元以上二十七日○槎溪敬之氏放生愿移賑由本埠春記紬莊來三元弇山有心無力氏檢積楮錠灰變價湊集以昭激勸由木倉胡立齋來錢一千文松江顧萬源號由全盛局來銅洋五元歸併鎔化○湖郡仁濟善堂紳董代募捐冊吳柏友祈保産母平安四元由全盛局來○太倉繆君季豐代募捐冊不書名角洋三個繆張氏角洋二個吳增茂孫煥文繆穀詒三戶各角洋一個周張氏錢一百文共來八開洋五元十六開洋二元錢一百文不書名騐方新編一部八本繆景春瘍科心得集一部六本不書名醫宗必讀一部六本繆穀礽筆筒一個香　一隻○嶺南游子豫章羅　生兄痧藥五百瓶嘉善胡少廷兄有心無力將家藏精製多年陳印油移助由輔仁里吳君壽芝交來二十瓶嘉定心嘉氏金黄合稿一部二本同舘試帖分韻合選一部四本巧搭從新一部四本有正味齋試帖一部八本大板詞律拾遺一部四本扇囊一隻所有書集各件均估歸助賑彩票冊内以上二十八日合併聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[上海抛球塲後街陽泰記内辦理直賑捐輸總局第十七次欵]  
　　金華府張捐洋五十元○蘭谿縣經募積善堂二十元愼修堂二十元○義烏縣揚捐　八十元並經募佛大倉十元恊義倉十元王利記六元黃源泰有成利和記莊泰昌恆　星六各洋四元振明生毛仍　吳六成　康庄傳亨記魏立盛各洋二元共計洋一百四十八元○武義縣徐捐洋廿四元又經募景湯氏四元童紹卿童望吉童望璋童遺經童伯房徐粲章泰茂恆益立大福興大成怡裕瑞山各洋二元共計洋五十四元○浦江絲余捐洋二十元○江山縣共捐洋二十元又經募七　田十元城鎭鹽　八元萬昌四元毛林氏四元姜在其三元餘興義記同福望萬信順毛瑞豐萬春誠邵義和張吉祥張萬祥益源源泰　公泰園王正有朱萬泰張裕生裕成園周致和周恆泰得成總行邵萬生吳春榮允新周恆裕曹吉甫丁景星各洋二元張源朱萬美吳　興天一堂姜源隆聚源坊汪吉祥金文煥姜長貴王裕記祝益安周儀亭丁正盛姜在清劉吉興連集泰揚謙益　書杰各洋一元共計洋一百十五元○嚴州府捐洋四十地又經募刑席于錢席金西席蔣書席姚帳席王各洋四元共計洋六十元○建　縣　捐　五十元又經募四十元共九十元○淳安縣李捐洋五十元○遂安縣經　蔡際廷四元趙杏園四元李煌周鏕胡耀如程十英各洋一元共計洋二十元○壽昌縣共捐洋二十元又經募二十元共洋四十元○洞廬縣嚴捐洋二十元又經募　諭高二元訓導顧二元典史吳二元千總鄭四元敦德堂杜羅慶成行羅聚成行德昌行恆一堂廷老同春浦王萬誠建經貽堂朝裕盛老永興王燕毅洋泰各洋二士修吉堂葉潤福堂胡念繩堂袁戴效賡戴西園繩武堂金經給堂胡人和春生同春義恆盛合順洪　陳養隆　和壽全仁　保康元潤德堂葉慶隆詠春敬義堂丁德森堂金余源泉　永和瑞裕各洋一元共計洋八十元○分水縣彭捐洋八元又經募敎諭周　導李共洋二元與史吳二元分水縣汛二員汾和三元王家塏王爽齋劉愛日軒劉又新齋諸永　永潤分隆各洋二元臧漢川鐘立記德隆聿修空萬源濮錦林吳伯松倪松茂四美錫記吳衆權汾盛源隆泰隆同元泰濮啓序堂汪貽穀堂王愛元劉廷　各洋一元共計洋五十元○於潜縣尹捐洋三十元又經募十二鄉公捐洋十　元方懋書八元凌德芳六元盛春林加茂春俞曾傳阮珍先盛鳳森郎耀星各洋四元方步青裕厚齋趙冠濳姚克昌謝濟川毛耀堂吳學文俞聖謨各洋二元吳棻元阮秉鈞方雲樵方潤仙各洋一元共計洋一百元○歸安縣譚捐洋二十元又經募高隨記五十元邵桂生十元同裕謙益有成有餘恆有恆裕等典各洋四元義泰淳豐淳生军昌啓疾惠貞安　昌泰萬泰等典各洋二元仁壽堂王愧　堂王共洋一元姚大仁洋一元易安草堂無名氏萬成德和棲霞山民修有餘居竹逸草廬印月書屋居易書屋留耕書屋錢宏順張大有朱永盛楊萬豐唐廣豐龐亨榮錦豐　文順復隆萬盛正豐同祥泰各洋半元共計洋一百三十五元○王慕柳司馬經募龍溝藍畫　捐洋五元又心求氏三元蔣壩局吳手隱名氏一元車橋釐局劉四千無名氏四百合洋四元共計洋十三元○浙紳沈筱蝞駕部經募經鋤堂一百元應銘氏一百五十元惇德堂施陸十元周子芳一百元沈慶樵二十元金蘭甫二十八元沈莘臣五元錢勝茂五元晚好廬主人募衆姓二百元楊錦軒經募八十元又續募五十二元共計洋八百元○浙紳湯味齋兄經募陳奩善陸十元陳致祥堂四十元陳子繩陳纘先陳柴氏陳孫氏陳荷姑各洋一元又鍾陸氏五百文共計洋一百零五元統共收洋二千三百十二元又錢五百文以上金華府等賑欵皆由杭州府吳春泉太守奉撫藩兩憲面諭轉致各屬捐募業係第二次解到之欵仰見吳太守力顧隣災不時函催始得源源解濟敝局爲畿輔災黎不勝九頓三叩也惟杭屬之仁錢海富嘉屬之秀水石門湖屬之孝豐　屬之金華東陽永康湯溪並寗紹温台處五府屬未經交回捐冊還望各當道一視同仁力爲籌畫早賜寫齊並將捐洋彚解杭府轉寄來滬俾資凑解當此青黄不接之時北地災民待賑　殷幾如嬰兒望乳語云救災救徹想大君子利濟爲懷應必始終其事也其江蘇未經交回捐冊之各屬亦望閱報一體趕募從速惠賜以便解放灾區幸甚盼甚再第九次單内松馥居土誤書杜馥居士陳受之誤書陳虔之合併聲明 
[協辦慈北賑捐局王恭壽經收甬江第一次清單]  
　　王永年助薪水洋十四元大亨通樓先生經募寗字八十一號乾和晉和復大北榮來瑞和寶晋德大林德興郭益大源順以上十戶各助洋一元裕號寶號經募寗字念五號金萬順船金長順船金同泰船金祥發船金裕泰船張德順船以上六戶各助洋二元王源昌船源昌船友源昌船友源昌船友陶協發船陶協發船友恊發船友恊發船友金恊順船恊順船友協𩓅船友恊順船友以上拾二戶各助洋五角合豐寶號經募寧字廿二號李寶源王鼎豐揚恆昌升豐輔仁立生以上六戶各助洋一元劉恆春丁和茂楊乾記金萬興金元茂俞順興張恆生王鼎和王敏房王行房車萬利楊恆升楊仲房董裕昌王泰和蔡　 
長裕王泰　王泰來王恭茂王永昌宋同仁王泰順周長茂恆大恊記邵炳升恆豐棧樂恆春樂恆潤沈美祥順成乾號殷成興三陽行句福記徐家鎬徐家　徐美鋆大生　 
一品湧記坤記大茂裕昌協昌萬茂同益同春恊大茂生太和裕大太元春來同泰大昌豐裕春生源大恆三怡豐豐和從興恆元恆和升號大章正源寶山豐號新升昶以上六十九戶各助洋五角周辛翁經募寗字十四號南京孫助錢伍百文孫濱治鄭王賡二戶各助洋一元裕號寶號經募寗字廿五號金承泰船承泰船友承泰船友承泰船友金阜康船阜康船友阜康船友阜康船友以上八戶各助洋五角元記號陳寶源先生經募寗字念三號椒港金裕泰船一戶助洋四元王源昌船陶協發船海門金承泰船海門金阜康船海門金萬順船海門金祥源船海門金洽順船海門楊順發船海門金同泰船海門金祥順船海門金長發船海門張得順船台州玉品行台州和生行台州公成行台州品亨行台州金萬和號台州萬茂號台州美利號台州允元號温州美記號江北泰記號晋元行王順泰船以上廿四戶各助洋二元恆德行寶和行老恆茂號裕記號允大號和房泰豐號無名氏以上八戶各助洋一元和義寶號經募寗字廿四號永嘉葉祖祥氏助洋四元乾大行復大行恆記行裕大行葉三茂以上五戶各五元謙一莊老春陽新春陽以上三戶各四元周海緒周陳氏周全氏鄭南泉陳茂生王茂昌種德堂葉大生協泰號福記行陳元元陳愼思方掄之劉建諭興昌號高恆亷施殿浩春生陽正記號三槐堂震昌號王明鰲包忠房永言山人厲瑞齋以上令五戶各助一元葉瑞堂廣和醬園東甌　明公所資康莊廣和團衆友樂善堂萬生莊新開泰香　生記源昌行胡葉豐新德記以上十二戶各助洋兩元怡生莊葉德昌乾通記葉益美以上四戶各助洋三元寗字九十七號王漢水助洋一元益豐號來寗字九十六號王京三助洋一元俞晋三募以上共二百戶總計洋二百四十六元五角又洋拾二元共二百五十八元五角錢伍百文 
 
 

Page 12

 
 
[光緒十年二月十九日京報全錄]  
　　宫門抄○上諭兩道錄前○都察院延等奏爲奏聞請旨摺○浙撫劉奏爲叅革雲騎　究辦片○粤督張等奏特叅典史知縣摺○御史愛等奏特叅坊官摺○浙撫劉奏報編查戶口數目片○大臣長奏請賞假摺○御史文奏請飭禁止婦女進廟摺○二月十九日兵部太常寺太常寺正藍旗值日無引見○莊王假滿請安○察哈爾都統紹祺到京請安○太常寺奏泒東西陵杳禮派出明桂志元○召見軍機紹祺○○都察院左都御史臣宗室延煦等跪奏爲奏聞請旨事據六品銜工部筆帖式錫齡以承審偏袒監禁斃命等詞赴臣衙門呈訴臣等公同訊問據錫齡供年三十三歲正藍旗滿洲包衣德林佐領下文舉人緣齡父揚得承與宗室載閏卽文二之婿世管佐領玉成同院居住載閏因勒借未遂挾嫌屢控經刑部宗人府會詰載閏訛告是實玉成於光緒八年八月初七日搬家載　於九月令伊子溥峻溥華將玉成帶走使玉成之妻宗室氏揑告齡父把　俸銀藏匿玉成並謂玉成頂名受職由該旗咨送刑部齡父於九月二十一日到案被押經刑部訊出俸銀係玉成本人令該旂領催存在碓房玉成襲佐領時有合　圖譜可憑惟玉成查傳不到該旗於十月初六日以不知下落具奏請飭步軍統領衙門順天府五城御史查拿如果玉成被人藏匿伊母瑞白氏何以始終不肯到案齡具呈申訴經司員陸光祖濮文暹商同會府究辦惟員外郎廷杰欄阻均未取供朦混回堂於是年十一月以兩造各執一詞均無確據俟拿獲玉成後再行歸案具奏旣云均無確據何獨將齡文收禁其偏袒可知至去年十二月齡父在監斃命寃沉海底情急來院叩訴等語餘與原呈大略相同臣等查該筆帖式錫齡控稱伊父楊得承被佐領玉成之妻宗室氏控告把持俸銀藏匿玉成經該旗咨送刑部嗣經刑部訊出俸銀係玉成本人令該領催存在碓房惟玉成查傳不到復經該旗以查無下落奏請飭步軍統領衙門順天府五城御史查拿如果玉成被人藏匿其母瑞白氏何以始終不肯到案伊具呈申訴經派審司員陸光祖濮文暹商同會府究辦惟員外　廷　攔阻均未取供朦混囘堂遂以兩造各執一詞均無確據俟拏獲玉成後再行歸案具奏刑部獨將伊文收禁至去年十二月間在監斃命等情控關承審司員偏袒監押無辜斃命如果屬實亟應根究謹抄錄原呈恭呈御覽伏乞聖鑒訓示再據該原告結稱並未在别衙門呈訴合併聲明謹奏奉旨已錄○○劉秉璋片　再查前據嚴州府厘局委員候補知府劉開勳等禀報西安縣武生承襲雲騎尉世職葉貴榮卽葉公高江山縣武舉祝有鰲包攬客貨闖局滋事一案經前撫臣陳士杰批飭嚴拿解省究辦未獲兹據番臬兩司會合詳請分别奏咨前來臣覆核無異除將武舉祝有鰲咨部斥革並　 
嚴飭分别勒拿解辦外相應請旨將西安縣武生葉貴榮卽葉松高承襲雲騎尉世職勅部斥革以便通緝究辦謹會同閩浙總督臣何璟合詞附片具陳代乞聖鑒訓示謹奏軍機大臣奉旨着照所請該部知道欽此○○兩廣總督臣張樹聲廣東巡撫臣裕寛跪奏爲特叅玩視監獄疏脫囚犯之典史知縣請旨分别革審留緝仰祈聖鑒事竊監獄重地管獄有獄各官自應嚴密防範不容稍有疏虞兹據陸豐縣知縣失蔚禀稱光緒九年十月初二日黎明該縣考試武童前赴城外校塲閱射馬箭典史張爲霖隨同監靶是日申刻據禁卒人等稟報本日午候監内因煮茶失火延燒監房刑禁人等將監内各犯帶至大堂暫避一時人多擁擠致監犯陳添應鄭位勝黄亞乳蔡亞洸徐娘　卓娘高等乘　扭斷鎖銬脫逃追　無獲報經該縣等趕回會營勘緝等情臣等查該犯陳添應係致傷陳細宰身死審擬絞候列入光緒八年秋審緩决鄭位勝係致傷王統潰身死審擬絞候列入光緒九年秋審緩决一次黄亞乳蔡亞洸涂娘連卓娘高係各自致斃人命案内破獲或訊供　詳或解府翻供監候待証質審之犯該管獄官張爲霖並不督率刑禁人等小心防範以致各犯同逃實非尋常疏忽可比目監獄與縣署大堂相距咫尺時當白畫各犯帶有刑具逃逸多名所禀失火提禁恐係揑飾之詞刑禁人等有無賄縱鬆　情弊尤須澈底查究據藩泉兩司轉據該管道府揭報前來除飭將該典史知縣撤任遴員接署並飛飭各属一體嚴緝逃狂　添應等務獲解究外相應請旨將　豐縣典史張爲霖革職拿問提同刑禁人等來省嚴訊有無賄縱及鬆刑情弊按律擬辦陸豐縣知縣朱蔚交部照例議處留縣協緝俟限滿有無弋獲分别辦理臣等謹合詞恭摺具奏伏乞皇太后 
皇上聖鑒訓示再所遺陸豐縣典史缺粤東省現有應補人員應請扣留外補合併陳明謹奏奉旨己錄○○署巡視南城御史臣愛興阿臣賀爾昌跪奏爲特叅緝捕疏懈之坊官恭摺仰祈聖鑒事竊上年十二月二十四日據臣城署吏目倪鑅呈報草廠十條胡同湘潭會館寓居候選知縣揀發中城正指揮張鵬翥遣家人叚升呈稱伊主人傍晚時公出留叚升看屋聞院内有人行走開門出視被賊用磚將伊額角打傷　迷倒地遂將屋内衣箱扭破　去衣服銀錢等件當卽勒限上緊緝拿去後迄今一月有餘仍未將贓賊弋獲實屬玩視捕務任意宕延若不立予查叅恐不足以示懲儆相　請旨將署吏目倪鑅卽行殳部議處俟限滿無獲再行從嚴叅辦爲此理合具陳伏乞皇太后皇上聖鑒謹奏奉旨已錄○○劉秉璋片再查直省各州縣編查户口例應年終具奏所有光緒九年浙省　生民數據各廳州縣於秋後編杳保甲時挨户冊報由府親往抽查核對統計男女大小共一千一百六十萬五千六百一十五丁口造具清冊由　臬兩司會詳奏前來臣覆核無異除清冊咨部外理合附片陳明伏乞聖鑒謹奏軍機大臣奉旨知道了欽此○○奴才長順跪奏爲瀝陳下　籲懇恩賞假期以便扶櫬回旗擇地安葬恭摺仰祈聖鑒事竊奴才於光緒九年十二月二十二日准兵部咨開十一户十八日内閣奉上諭烏魯木齊都統着長順補授等因欽此奴才當卽恭設香案叩謝天恩訖本擬馳赴新任勉供職守惟奴才實有烏鳥私情不得不爲聖明陳之奴才少卽孤零終鮮兄弟未及弱冠奴才之父阿勒吉善　昔維時家貧仰　文宗垂念侍充諳逹有年賞給葬費銀兩嗣後家計一切全賴生母苦志經營奴才屢次奉調出征前後遠離　下計二十載天南地北定省多疎光緒六年渥蒙高厚補授哈密帮辦大臣奴才屢接母信倚閭望切隨卽迎養來署抵哈數月奴才卽赴伊犁勘分中叚界務詎料差竣行至中途驚聞生　溘逝之耗搶地呼天五中寸裂曾經辦事大臣奴才明春奏明奴才不憂例應回旗在案適奉會勘南界之命並奉恩諭着攺爲署任暫緩河旂等因欽此奴才籌思再四系出滿洲世雲益當勉効馳驅且界务關係重大不得不墨　從公先其所急兹幸南　蕆事復荷恩命補授烏魯木齊都統凡此非常之際遇實爲夢寢所難期奴才知識雖陋又何敢自外生成特是戀祿忘親大干名教生　半生苦節奴才當戎馬倥偬之塲於事親一道缺然夫生前旣未奉　旨而身後　未視含殮若再任靈　久懸不安窀穸揆之私衷實難自己因思新疆地方現經督辦軍務臣劉錦棠力求整頓百廢俱興烏魯木齊都統一缺固屬重鎭而旗務營伍又經奴才恭鏜措理咸宜軍民安　究非前此分界迫不容緩可比伏雜聖朝以孝治天下若奴才之孤苦尤爲特甚現奴才年力富强則犬馬報主之日方長而報母罔極之恩惟此區區營葬一事耳用敢冒昧陳情懇請賞假六个月俾得扶櫬回旗擇地安葬則仰戴仁慈存没實均之矣奴才營葬事竣卽當跪聆聖訓再行赴任之處悉出逾格鴻施合將　陳下悃籲懇天恩緣由恭摺具奏伏乞皇太后皇上聖鑒訓示施行謹奏奉旨已錄○○山西道監察御史奴才文海跪奏爲婦女進廟有傷化請飭禁止恭摺仰祈聖鑒事竊查京城内外菴觀寺院各有開廟之期久經禮部題准不許婦女違禁燒香伏讀嘉慶十七年奉上諭寺院菴觀不准婦女進内燒香本有例禁京城廟宇叢多或日久奉行不力著步軍統領順天府五城出示曉諭如有開設會塲招搖婦女入寺者一體查禁等因欽此又二十年奉上諭御史孫世昌奏畿民燒香之習復萌請飭查禁一摺婦女入廟燒香本干例禁各廟宇如有男女混雜喧　擁擠者地方官自當隨時查禁著步軍統領順天府五城留心查察如人衆聚集有匪徒溷跡其中卽密加訪拿亦可藉以收詰奸之效等因欽此仰見聖朝維持風化之心旣深且遠乃奉行日久視爲具文近見各處開廟之期男女不分良莠混雜宵小乘機擁擠匪徒藉勢喧嘩且有職人員罔顧官常縱容妻妾率領僕從在廟中遨遊寔屬敗風傷俗不成事體相應請旨飭下步軍統領順天府五城於所屬地方廟宇出示嚴禁每逢開廟之期派官人前往稽察如有婦女入廟卽將其跟人拿獲無跟人者卽將該婦女拿獲嚴如責懲庶足以端風化而清地方奴才爲風俗人心起見是否有當伏乞皇太后皇上聖鑒謹奏奉旨巳錄 
 
