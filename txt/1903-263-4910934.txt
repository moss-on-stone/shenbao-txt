# 1903 - 263 - 4910934

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[新印歷代史事政治論] [  點石齋啓]  
　　是書集古今論史之作多至五百種如王夫之議過　　　張白　史大略之類悉數採入無一遺漏其中更有不經見之書如明刻于愼行　史漫錄王榖讀史管見魏禧史論尤侗看鑑偶評夏之蓉　史提要等類不下　　極一一搜錄并各爲之標題以時代編次史書中可念之題無一不備購此一種可免别購他書讀者觸類旁通自有左右逢源之樂凡三百　八卷訂二十八本欲購者請至上洋三馬路申報舘申昌書　及各書坊均有代售 
[考察州縣說]  
　　天下何治乎治於州縣州縣各官微員耳末秩耳何興於天下之輕重而曰天下之治治於州縣蓋天下大矣然莫非州縣官之所治也州縣官而得其人則天下治州縣官而不得其人則天下亂向也州縣官所治之事祗錢榖而巳祗刑名而已撫字得其法催科無或擾盜案命案詞訟之案無枉無縱州縣之職已爲盡矣而天下亦幾幾乎治矣今則州縣之職非祗此數者而已也各處内地無一不有教堂傳教西士時往宣講音旣須保護又須欵接案牘紛繁方　　胜多此一事益覺不支然此猶易辦者也民間信教者衆則與平民交涉之事愈多平民以教民爲欺已教民又以平民爲欺已稍有疎虞卽釀大禍欲兩得其平不偏不倚平民教民各皆心服此甚難之事也賠欵日重百姓生計愈窮剔抉爬羅何莫非吮民之膏吸民之血莠民互相煽惑土匪乘隙横行固不僅江浙一帶鹽梟允斥會黨林立之爲患也環顧邊據各省亦何莫不　然欲動陰有揭竿之心視越貨若尋常以殺人爲兒戲欲嚴治之則羽黨甚衆懲一未足儆白也欲寛縱之則星火涓流未必無　成燎原積成江河之　也寛猛出於兩窮報最有何良策今之爲州縣者蓋非才德兼備不能勝任矣乃不解今之爲州縣者治事　　　其　而其人則愈不堪問非　交涉之事　乎未知不能平民教之案道匪土匪不知究詰不能安良善之民卽此撫字催科以及盜案命案詞訟之案而亦未嘗盡其職守播厥循聲其上焉者性情迂謹舊學商量或考訂圖書或摩　金石簿書文牘皆不留心雖非分之財介然有所不取寒素之習仍未改乎書生而碌碌無能未嘗爲害於民生亦未嘗有益於百姓此一類也其次才稍開展欲博美名搢紳則禮貌之文士則愛重之每遇書院之期或逢大比之歲則優給膏火特爲决科不惜解囊以博聲譽若而人者旣以顧惜聲名爲重諒不至有貪殘枉法之爲此又一類也又其次則精明會計工於理財費之可裁者裁之事之可省者省之日夜孳孳無非爲充宦囊貽子孫起見然於袖中之金則猶不敢取此又一類也若論其下則鑽營奔競惟知結好上司暴戾恣睢遑惜民間疾苦顚倒黑白賄賂公行民庶怨咨悍然不顧此又一類也今之州縣各官皆不外此數類故地方之上有利不能興有害不能去而盜黨匪黨乃相率爲亂而不可終窮嗚呼是豈非天下之治繫於州縣乎雖然州縣之賢不肖朝廷不盡知也而上官則應盡知之上官之庸者貪者喜侫諛者固無論矣乃亦有佼佼者而所屬之州縣仍不盡賢何耶是殆於考察州縣之事尚未知實心實力認眞舉行耶然而天下之治亂則已繫於此矣吾願有察吏之責者知所加意焉天下庶有豸乎 
[諭旨恭錄]  
　　七月二十三日奉旨豐陞阿等奏哲布尊丹呼圖克圖本命年向逹賴喇嘛班禪額爾德呃等祈福公請旨由軍機處轉遞一摺哲布尊丹巴呼圖克圖光緒三十一年三十七　遇本命年因年歲切實向逹賴喇嘛等祈福實屬瑞事加恩由伊向逹頼喇嘛等祈福公文卽交軍機處著豐陞阿順便轉行藏外其逹賴喇嘛班禪額爾德呢往返咨行哲布尊丹巴呼圖克圖公文著裕鋼等仍照前轉遞軍機處欽此 
[硃筆恭錄]  
　　七月二十五日奉硃筆圈出熙麟補授吏科掌印給事中御史左紹佐補授掌京畿道事務欽此 
[本館奉電音]  
　　昨日午前九下鐘時京師飛電傳來上諭一道敬謹譯登○八月初五日内閣抄奉 
上諭嵩山廣樸春山文冶景澤著賞給四等侍衛文鏡福蔭思麟恩延志福春連著賞給藍翎侍衛均著在大門上行走嵩林仙佑恒鑑德惠著賞給粘杆處拜唐阿欽此 
[電傳宫門抄]  
　　昨日午前九下鐘時京師友人專電告知本館云八月初五日皇上召見軍機大臣及朱占斌 
[俄求多允]  
　　京師來電云日前俄國以東三省事開列七欵向外務部互商兹聞外務部已將六欵允行惟松加里河註譯音碼頭及電報等均歸俄人管理一條則辯駁不允 
[賽會電文]  
　　漢口日報云美戸部所定華人赴散魯伊斯賽會章程經駐美大臣梁震東星使照會美外部請轉咨駁詰並將原定章程酌改某日某省官塲電致星使曰外務部咨准貴大臣咨美戸部所擬華商賽會辦法並照錄章程等因章程十欵跡近瑣屑自應婉詞駁詰以期便益華商美戸部能否酌量改定歸於簡易俟有覆文希速電覆旋得星使覆電大旨謂賽會章程迭經力駁已改定商人領華官照美領事簽名任便往　祇工人須取保官塲隨復電致星使曰准外務部咨貴大臣來電美戸部前定賽會章程業經力駁共十欵是否全行作廢工人取保諒非指此次所帶 
 
 

Page 2

 
 
匠役而言希電覆閱日復得星使電音曰工人取保係指華商所帶工人謹電覆 
[鄂督端奏湖北調營赴粤西助剿摺]  
　　頭品頂戴兼署湖廣總督湖北巡撫奴才端方跪奏爲遵旨調撥湖北武建八營赴廣西助剿恭摺具陳仰祈聖鑒事竊奴才於本年閏五月二十九日欽奉電傳諭旨岑春煊電奏請調湖北武建八營助勦月餉由廣西支發等語著端方迅飭該營拔隊馳往歸岑春煊調遣欽此當經轉飭欽遵辦理查湖北武建八營前經本任督臣張之洞於光緒二十六年開辦成軍所派營哨官均係北洋大臣袁世凱舊部得力將弁前由山東電調來鄂八營勇丁均係挑選年富力壯樸實勇健之人充當所有營規操法疉經張之洞加意講求頗稱嚴整奴才接署督篆後復經隨時勤加訓練該軍原分左右兩旗現經派委管帶左旗第一營之選用知府劉承恩專充左旗四營督帶官管帶右旗第一營之選用直隸州知州鍾麟同專充右旗四營督帶官其兩營營官均另行遴員接帶以專責成適值溽暑該軍遠道長征其弁員勇丁糧餉飭卽查照鄂省護軍左旗章程發給應領六月分餉項行軍需用甚急先由湖北善後局代爲墊發並加給恩餉一個月以示體恤奴才於六月十三日親赴該營校閱左右兩旗勇丁諄諄告誡此次爲湖北新軍出省剿匪之始大局攸關勉以同仇敵愾之方朂以立功愓名之義各勇丁感奮振興頗有勇往赴敵氣象所有軍裝槍彈飭令配齊帶往以資應用並商准北洋大臣袁世凱飭派泰順飛鯨公平海輪三艘到鄂裝載該軍武建八營於六月十二十八等日先後拔隊展輪赴粤聽候署兩廣督臣岑春煊調遣助剿除分咨外理合恭摺具陳伏乞 
皇太后皇上聖鑒再湖北巡撫係奴才本任無庸會銜合併陳明謹奏奉硃批該部知道欽此 
[主試過潯]  
　　九江訪事人云江西正主考張邵子副主考李柳溪二星使銜命出都遵陸南下上月二十六日道出潯陽文武各官迎接如禮德化縣江明府就皇華館預備供張以便憲旌暫駐次晨卽秉節赴省垣 
[主試蒞杭]  
　　杭州訪事人云浙江正副主考唐齊二星使由清江浦登舟南下上月二十六日行抵姑蘇旋卽行解纜至二十七日馳宿嘉興舟次次日辰刻開行仁和錢唐二縣聞之雇舟赴石門迎迓二十九日回省知兩是使定於是日傍晚抵埠本月初一日辰刻入城届時護撫翁筱山中丞曁織造學政將軍都統各憲率同僚屬詣武林門接官廳伺候旣而星使戻止各官恭設香案跪請聖安畢然後接見略叙寒暄卽排導至督憲行臺駐節中丞入城後順道至貢院閱視一切并試演掛燈放水等事然後回轅 
[監試易員]  
　　武昌訪事人云本屇鄂闈内簾監試一差前經兼督端午帥檄委候補府黄太守以霖承充兹因太守督辦武昌警察總局難以分身爰更委楊太守鍾禧接辦 
[浙省考簾]  
　　杭州訪事人云浙省文闈需内外簾官三十一員前由藩憲崔磐石方伯次第調齊繼恐臨時或有事端不敷遴派添調二員以備策遣及本月初二日護撫翁筱山大中丞在撫署扃門考試時適正任桐鄕縣方熙如大令民臺因病請假大挑縣盛宇堂大令鴻　派充防軍局文案皆不及與試方伯隨命補以添調之兩員 
[鄂省考簾]  
　　武昌訪事人云本屆鄂省舉行鄕試前經兼督端午帥檄調簾官二十員除有要差以及續委署缺外所餘數人不敷分派刻下午帥又調正途州縣十二員於上月二十六日同前調之員赴撫轅考試題爲陶侃鎮武昌道不拾遺果用何法論擬川漢鐵路簡明章程則不似從前之祇作一小講卽可敷衍了事矣 
[桂撫蒞鄂]  
　　漢口訪事人云新任廣西巡撫柯遜菴中丞由江西起節日前行抵鄂省順道遄回珂里展視松楸大約小作勾留卽赴桂林任所 
[續迎新撫]  
　　杭州訪事人云此間官塲探悉新任安徽巡撫誠果泉中丞由滬啓節赴皖定於本月初六日接篆調任浙江撫憲聶仲芳中丞交缷後卽於初八日由皖起程除已派文巡捕李二尹武巡捕王千戎帶同戈什哈往迎外復由營務處委管帶親軍營陳都戎鑑率同勇丁二十名於本月初一日首途往皖迎迓 
[皖撫過潤]  
　　鎭江訪事人云新任安徽巡撫誠果泉大中丞陛辭出都航海蒞滬旋乘招商局江寛輪船赴任本月初二日道出潤州道府縣各官均詣江干迎迓足靴手版忙碌異常有頃展輪上駛赴皖履新瀕行象山砲臺鳴砲以送 
[皖撫將臨]  
　　安慶訪事人云此間官塲探悉新任安徽巡撫誠果泉大中丞陛見出都將次蒞省有定於本月初六日接篆之信懷甯縣鄭大令爰飭差役預備行臺以便壽旌暫駐 
[細柳銘恩]  
　　安慶訪事人云前任安徽巡撫聶仲芳中丞一俟新任撫憲誠果泉中丞到省交缷篆務卽須赴浙履新在皖之淮楚兩營統領營弁夙沐恩波不忍恝置各獻匾額一方楚軍所獻之匾上題衡嶽精英淮軍所獻之匾文曰澤被江淮皆紀實也 
[禀裁膏局]  
　　武昌訪事人云辦理湖北仙桃鎭膏捐委員張大令成輔到局數月查知收數無多徒滋耗費因將地方實在情形禀詳兼督端午帥力請將局裁撤藉恤商艱午帥准之適出有富池口釐局差因飭大令前往接任 
[鄂省官塲紀事]  
　　漢口訪事人云河南候補道桑鐵珊觀察現由上憲委辦漢陽槍砲廠事務已詣憲轅禀謝不日卽可到差矣○新任漢陽協樊協戎已於七月二十八日莅任前署是缺之邱協戎俊鳳仍回新隄漢靖營差次○前署漢陽縣顧寅伯大令前赴日本游歷近已事畢航海回華日前已抵鄂王城畔矣 
[潯上官塲紀事]  
　　九江訪事人云簡任江西督糧道錫展臣觀察恩於上月二十七日抵潯次日起程赴省各官迎送如儀○長江水師湖口中營遊擊王鶴松游戎昌齡近以軍政卓異升任湖南沅江營參將各官咸往道賀○本科湖北副主考饒太史芝祥籍隸江西南城縣近以聞訃丁憂於上月二十三日過潯回籍讀禮○九江前營遊擊胡寳林遊戎兆有因事撤任軍民有製送德政牌萬名傘者游戎堅辭不受○廣韶九南兵備道瑞莘儒觀察札委汪屺孫明府估勘金雞坡各處砲臺以便雇工修理 
 [P五羊瑣語> 
　　廣州訪事人云粤督岑雲帥前派汪頌虞方子順兩太守隨同藩運兩司會議整頓鹽務兹已議定四條一爲收辦中櫃一爲整頓緝私一收買塲地私鹽一釐剔官包斤兩俟雲帥核准後卽須照此施行矣○藩憲程方伯儀洛以現在庫帑支絀非剔釐中飽節省　費斷不足以支持擬將藩庫平餘銀及釐頭兩欵提撥歸公又聞交代局及柬科亦須裁　其餘各房酌量裁减以節度支○已革署廣西左江鎮南澳鎭總兵潘瀛業經奉旨發往軍臺効力贖罪上月下旬某日由西粤押解東來經臬司委員看守 
 
 

Page 3

 
 
[四明客述]  
　　寗波訪事人云郡城内外居民每將垃圾沿途傾藥爲日旣久穢氣薰蒸來往行人相率掩鼻而過鄞縣主周少軒大令知之特於月初某日移知河工局　飭人將所積穢物一律挑除清净免致疫癘叢生○膏捐一項當道擬加徴若干成上月某日鄞縣主周少軒大令飭差傳齊各圖地保諭令按戸通知以便屆期遵照新章收取○甬江棉花爲土産之大宗先時因上年積貨太多銷塲不免疲滯現在各帮裝運出口者每日約有千餘包因之巿價略有起色○上月居民咸患紅痧症幸數日卽愈並無性命之虞近又變爲霍亂吐瀉甚屬危險操政黄術者頗覺棘手難治 
[江漢濤聲]  
　　漢口訪事人云前者漢陽紳董擬創興警察以靖地方嗣以經費難籌遂作罷論聞者惜之○寓漢英國牧師楊格非君以湘省現當推廣教務之際一切亟須體察情形擬卽秉鐸登程親自定奪○漢上開辦警察前因經費難籌當事者擬榷取花捐以資挹注當經花業中人一再籌議現已略有端倪矣○漢口某署執事人趙春初賦性鯁直同伴忌之遂致流言四播百計中傷事爲長官所聞赫然震怒飭卽查拿造謡之人以憑懲辦○日前有一美國兵艦由潯江駛至漢口勾留數日須赴岳州考察商情 
[邗溝紅葉]  
　　揚州訪事人云郡城北河下向有天主堂一所近由江南大主教姚大司牧特將鎭江教士施方禮來駐其間施君遵卽起程北渡諏吉西歷九月十五號卽華歷七月二十四日蒞堂視事是日堂中西樂悠揚頗稱熱閙揚州府余太守江都縣盧大令甘泉縣沈大令曁本城紳士均衣冠往賀○揚郡前當鹽務繁盛時各廟宇類皆有香火銀近年時事艱難庫欵支絀此銀早經裁免不謂近日某觀羽士曹某妄生希冀特至淮南總局禀請照前給發旋奉局憲批示略謂此等香火錢文前於光緒十一年禀准因局用不敷一概裁停所禀照章給發礙難准行○郡城教塲北首某廣貨店於八月初一晚八點鐘時忽然失火店内滿儲火油俄頃卽冐穿屋頂轟轟烈烈不可嚮邇幸各善堂水龍聞警畢集地方印委各官亦飛馳而至督率施求移時始熄店中貨物盡付劫灰並延燒小雜貨店一家東首各店雖未遭殃及然已遺失物件不少至起火之由聞因火油燈心爆落油箱所致云○湘省平江分岸商人新泰臨遺失買鹽照單因投准南總局具禀存案旋奉局憲批示云據禀已悉查買鹽照單爲辦運要憑設遺落他人之手或竟有轉售質押等項情事流弊頗多何能憑該商一面之詞卽准存案著卽具呈切結並邀同岸商人具切實保結呈候核辦 
[調補右營]  
　　日前提標右營參將廖楚材參戎因病出缺江南提督李壽亭軍門得報卽咨商兩江督憲魏午帥以中營參將張桂生參戎熹調補 
[會勘盜案]  
　　昨日午前上海縣主汪瑶庭大令會同城汛周鑑之千戎督率書差捕役勇丁人等渡浦往高家行履勘同德典鋪盜刼情形以便禀詳上憲 
[研訊盜案]  
　　浦東高家行同德典肆被刼報由上海縣署捕役徐文獲解潘桂友等六犯禀請縣主汪瑶庭大令訊供禁押旋又由徐役協同洋涇鎭巡防局員蕭二尹所派勇丁押解張得貴金行明兩犯到案前晚大令升堂研訊兩犯同稱小的等在欽賜仰殿門前行走被捕役懷疑悮拘大令喝令各鞭背一百五十下始供稱小的等均湖北人向在吳淞某營當勇自奉裁汰無所事事由趙老么爲首糾衆搶劫當鋪小的兩人在外把風並未入内事後分贜張得當十銅圓四百五十枚金得洋銀十二元首飾五十二件大令詰以曾否犯過别案金堅稱實係初次大令怒共刁狡命跪大練上挺棍良久供仍如前大令又提潘等六犯至案詰以起案之浙　新右軍號衣兩件係何人所涳向供必係在逃之人大令命將金擇下潘跪大練兼上挺棍始供前由張連卿糾小的投北帮梟目鄧海青處當𠶭囉與南帮梟匪凌得勝等鬨鬥兩次分散後張又糾小的等十五人於閏五月初十晚行劫西南鄕華涇鎭質鋪布莊兩家所得贓物由張及蔡老么携往蘇州變價分給每人或四十元或二十元不等大令飭將金收内監張潘李朱等五犯均收外監熊陳兩犯收自新所 
[召充劊役]  
　　日前上海縣會役楊九病故家屬禀請縣主汪瑶庭大令除犯昨日大令出示召充大旨謂仰屠戸人等知悉如有願充斯役者速卽覓保具結投案派充案關處决要差未便久懸各毋觀望 
[貨船傾覆]  
　　日前周浦船戸金炎全向某米行及某布店承裝新米五十二石布十二捆行駛來滬已至南巿董家渡相近適值午潮湍急舟中人偶不經心船遂沈沒幸經救生局巡船水手招同鄰近所泊各船飛馳撈救得將船上五人悉數援起惟貨物已付諸東流恐未必能悉數撈獲矣 
[工人墮浦]  
　　前日有江北小工四名應匯德豐駁船公司之雇至浦東碼頭上運煤時當昏夜一并失足墮浦幸經鄰舟竭力救援三人得免於難其一已占滅頂之凶翌日由救生局船水手撈獲屍身禀請局董函致法界捕房捕頭派包探往查並無屍屬在滬遂由工頭備棺收殮暫厝蒞阡待家屬領回埋葬 
[葡皇壽誕]  
　　葡萄牙國皇與皇后同日而生西歷九月二十八號卽華歷八月初八日會逢壽誕駐滬葡萄牙總領事署應行慶祝之典本埠中西各官以及葡國僑寓滬上商民皆須往祝刻下濮總領事已定於是日上午接見中西各官至下午五點半鐘接見本國商民以伸欵待禮也 
[上海官塲紀事]  
　　昨晨㭝舵渡巡防局委員楊聘侯二尹乘輿詣上海縣署謁見縣主汪瑶庭大令面陳要公良久始退○新科翰林范俊丞太史籍隸山束日前因事到滬昨日命駕至縣署辭行 
[南巿捕房紀事]  
　　前日捕役某甲巡行馬路中見陳阿三携有麻袋若干形跡可疑因卽拘入捕房管押旣而萬聚馬頭義記米行主周瀛裕報失麻袋六十口捕頭向陳盤詰聲稱贓已售與鹽馬頭裕祥麻袋店遂派人拘到閱祥主人蔣阿廷起獲原贓押候解送馬路工程局禀請總辦翁子文太守訊究○前日有賊潛入三十二號華捕黄金萬臥室竊去洋銀五十元昨日據情報知捕頭請爲查緝捕頭斥其漫不留意著自行訪查 
[七月分選單]  
　　主事刑部福建司金渾湖南附司務吏部趙國蟠雲南監知縣直隸柏鄕莊清吉山東甲浙江慶元湯贊清江蘇監廣東和平鄧曾彠江西廣西天河戴展誠湖南陜西華陰崔肇琳廣西浙江瑞安張學智雲南廣東饒平龍朝翊廣西雲南建水伍毓崧湖南通海謝馨陜西浙江龍泉陳海梅福建俱甲布理問江蘇沈景誠浙江附 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　七月二十三日兵部太僕寺鑲藍旗值日無引見祥普假滿請安崑中堂專摺因伊子得保奬謝恩召見軍機及永隆○二十四日刑部都察院大理寺八旗兩翼值日無引見富侯請假十日召見軍機皇上於明日寅正二刻至 
壽皇殿行行禮畢還頤和園辦事召見大臣○二十五日工部鴻臚寺侍衛處值日無引見戸部奏請更換崇文門正副監督橚貝子請假十日召見軍機○二十六日内務府國子監廂黄旗值日起居注引見二員外務部四員正紅蒙六員正紅漢四員廂紅滿四員兩翼二十四員内務府十四員圓明園十八員武備院四員慶王世續謝放崇文門正副監督恩河南布政使瑞良請訓陸潤庠續假十日德公請假十五日毓朗請假五日兵部奏派查齋之大臣派出敬昌溥佪恒順毓秀善旌吉陞英信良泰掌儀司奏八月初一日祭奉先殿溥侗行禮提督衙門奏拿獲結夥持械迭次搶劫復行槍斃夥犯之巨盜鄭小五兒等七名又使獲結夥持械嚇禁事主鄰境搶刼盜犯張大卽張致又名張向南等三名又拿獲結夥持械疉次刨挖墳塜盜犯方大壯兒等四名均請交刑部召見軍機及瑞良聯芳 
[九江開辦警察章程]  
　　爲曉諭事照得本總局警察學生初班現將畢業擬先派令站街所有城内外分局亦卽一律設立並將執事員紳分别札委飭令遵照定章赶辦清道查戸一切事宜除札飭各該員紳外合將查戸清道詳細節目榜示通衢俾爾紳商軍民人等一體知悉如有違抗不遵本總局定照章科罰不稍寛貸須知警察係奉旨創行專爲保衛地方起見本總局惟有破除情面認眞整頓爾等務宜懍守定章勿稍干犯切切特示計開查戸節目一開辦之初由總分各局員紳會同街長牌長按戸清查造具戸口册三分存留總分各局備查 
一查過各戸編列號牌挨戸塡給門牌各一張俾該戸懸貼門前一查戸應詳註册籍門牌開列於左公館紳士報明家主官階僕從姓名數目店戸居民註明家主姓名年貌籍貫行業家口人數及雇工姓名數目廟宇註明住持姓名年貌徒衆姓名來歷客寓烟館娼寮註明男女姓名年貌籍貫人數一客寓飯店該戸自備循環簿兩本送局蓋印須逐日塡明寄宿人姓名年貌籍貫口音循環送局標硃聽候查察烟館娼寮另給門牌以示區别一廟宇公所試館如租與人往該看管人須按日報明該管分局備查一同一號牌門内夥住之姓名年貌籍貫人口行業或久住或新來均須報明詳註册牌不得含混一破屋空廟由巡兵隨時查實報局聽候分别拆封此項章程冗長過甚容俟按日接登 
[警察文言]  
　　九江訪事人云日前警察局憲出示曉諭曰照得各直省創辦警察係欽遵諭旨舉行本道於去年權臬晉省卽奉前護撫憲柯札委督辦全省警察事宜當經詳定章程招募壯年識字子弟教練成軍分别站街晝夜不息數月以後竊騙各案無鉅細而不破旣窮盜跡復絕賭風街道之穢污漸清夏令之瘟疫不作頗著成效商民同稱便益九江爲華洋雜處之區壤地毘連皖鄂票會各匪出沒無時况上游武昌下游蕪湖警察早立匪徒容身無地勢必麕聚此間爲害閭閻何堪設想本道口任伊始念地方尤爲緊要商團有名無實不得己籌清欵項删訂條規力任其難獨傾熱血無非爲保衛地方維持商業起見故於接奉撫憲批准之日卽設立總分各局遴派執事員紳挑選巡兵學生訓練操法兩月畢業卽可當差近聞有好言生事之徒議論紛騰無中生有殊堪痛恨亟應出示曉諭爲此示仰紳商軍民一體知悉爾等須知警察之設並無新奇可詫之處倘再造言生事信口　彈一經訪聞密拿定行嚴懲不貸其各凛遵毋違特示 
[英艦過潤]  
　　鎭江訪事人云本月初三日午刻有英國兵艦四艘均由上海駛抵京口下椗江心旣而各艦管帶舍舟登岸拜會駐鎭各西官艦中兵士亦羣至租界馬州山一帶遊覽常鎮通海道兼鎭江關監督郭月樓觀察聞之特飭租界總查周錦堂恊戎洋務局委員邵虎伯直剌親率差勇妥爲保護 
[諭禁賭博]  
　　邇來南巿生義馬頭浦江中每有鹽城船戸安設賭具誘人入局前經捕頭查悉派水巡捕前往查拿迄未弋獲前晚由水利局巡勇禀明局員高邕之司馬司馬立卽飭勇諭禁 
[英美租界公堂瑣案]  
　　偷兒陸阿四潛入西教士培士家圖竊當塲拘獲交包探張寳成送案襄讞委員何吉生大令商之德總領事署麥繙譯官判笞責二百板○流氓范阿開以爭買山芋起畔將王寳仙頭顱擊破報由包探方長華獲案請懲大令判笞責三百板發押捕房二月○鄕人蔡錫安所售牛奶經捕頭查知並無捐照因派令包探陳雲忠送案請懲大令判責二百板罰洋銀四十元○偷兒王阿三潛入怡和碼頭所泊某船行竊香水兩瓶適爲巡捕所獲解案請懲大令判笞責二百板鎖繫碼頭示儆○奸人俞光甫騙取曹吳氏之金鑲玳瑁臂釧報由包探李星福獲案請究大令判責二百板押捕房兩個月贓給氏具領○北帮梟匪鄧金標不知在何處竊取玉色縐紗女棉襖一件持至某押鋪抵押洋銀由包探趙銀河獲案請究大令飭押候過堂訊核○騙子朱蘭階冐某店之名至日昇洋貨號騙取肥皂四十箱後又至信昌號冐取金質對時表一枚共值洋銀三百九十七元事後失主報由包探李星福獲案請追朱供稱小的行騙是實求恩寛限兩禮拜將價繳齊違願重責大令飭還押捕房限兩禮拜照繳違干重咎○偷兒閻良魁潛入汪子卿所開號内竊取鐵練一條號中執事人報由包探陳金標拘獲送請訊懲大令判笞責一百板枷示一禮拜 
[法租界捕房瑣案]  
　　顧桂揚控高和尚糾同流氓十餘人强搶衣物向論被毆等情昨日讞員魏蒓塢大令升堂研訊高供上月某日寡婦談氏因子已殤欲將六齡養媳配與小的之子議定財禮洋銀四十元顧强欲爲媒冋小的勒索柯儀六元不遂所求揑情誣控當四月中小的尚在旅順工作直至上月回滬安能强搶伊家衣物大令以顧所控不實准將高交人保出聽候查明再核○有童惠卿者至某小錢莊佯稱欲兌小銀錢乘間竊去當十銅圓四百枚當塲拘獲送入捕房昨日送案請究莊主某甲遣學徒唐又桂投案聲訴情形童供小的於取錢時偶不經心致將銅圓墮於地下横被誣竊求恩明察大令著押候查明再核○某洋人家園丁張龍山以楊阿桂混入花園將所種花卉恣行摧折送案請懲楊供小的入園刈草不敢作踐花卉大令判枷號兩日以示薄懲○積竊張仁甫林先克行竊某姓家洋傘衣服等物經包探拘獲解案大令判將林責二百板張枷號半月期滿責釋○陳耀生行竊某姓家水烟袋被包探緝獲解案請辦大令判責二百板 
[美租界捕房紀事]  
　　昨日亭午時篷路第十號洋房内某西人家庖丁張阿才不知何故忽與細崽朱某口角兇毆張力不能支突將沸水向朱亂潑傷及頭顱後遂扭至捕房聲訴捕頭令人將朱送至同仁醫院求治張押候解送公堂禀請讞員孫建臣直剌究辦○昨日午後有一形似兵船水手之西人醉態酕醄徘徊百老匯路某號巡街捕見之恐致釀禍拘入捕房捕頭令押至酒醒時釋出 
 
 

Page 10

 
 
[皖省官報]  
　　七月二十五六日皖岸督銷局江蘇候補道程龢祥到湖南人號商霖辦理鄂寗蘇皖籌餉捐貴州候補知縣蔣彬到號益吾指分安徽遇缺先補用州史目凌國均到河南人捕同知胡豫昌辭奉委赴大通督銷局差遣通判吳澤鋆州同吳象賢知縣陳采蘭均面試蔡康聲辭回皖北差遣蔣丞翁恩到起服來省直隸州判周方熾巡檢游　烜胡丞烈均辭赴金陵文闈差姚源典史汪景鴻均到由湖南辦京餉回二十七日大通督銷局江蘇候補道程龢祥候補道童熊祥均辭行宿松縣崔保齡到知縣王元復知奉委保甲正總巡黄拱宸知奉委副總巡兼發審二十八日委辦倒湖釐卡知州譚祖綸到調補合肥縣方永昺謝奉　知准補府經陳碩知奉府委代理懷寗　楓司　二十九日滁州熊祖詒到同知銜指分安徽分缺先知縣晏澤瑩指分安徽試用縣丞廖懋績到均湖南人試用典史楊毓金到江蘇人知縣嚴國棟到公幹回八日初　　潘轅牌示婺源縣丞　肇基調補阜陽縣丞試用訓導江汝猷委署盧州府訓導補用巡檢徐芳繁昌縣三山司敖德元歙縣廣山司姚永恭太湖縣後部司李訓聰廣德州　安司以　　請補鳳頴道張成勲到代理懷甯縣長楓司隨碩辭初二日花翎三品銜特旨發往安徽補用知府蘇秉彝到浙江人五品頂戴改往安徽試用巡檢周文霓到江蘇人本　　河縣楊　到由懷遠清理交代回懷寗三橋司童楨辭赴金陵文闈差夥縣劉寅度禀知銷保甲正總巡差候補知縣王元復禀知接辦黄拱震禀知接辦保甲副總巡差吏目滕鈞辭赴皖北措資巡檢于步云禀知奉委解清江餉銀 
 
 
 

Page 11

 
 
   
 
 

Page 12

 
 
英德加撥銀十二萬兩　江關欠解二十八年原加撥俄法欵銀七萬七千兩英德欵銀十三萬兩曁舊欠二十六七兩年俄法英德原加撥銀三十一萬三千七百五十兩山東運司欠解二十八年二月分英德欵内短平銀二十六兩有奇餘均一律照數解清並無蒂欠至福建藩司及閩海九江兩關積欠銀兩均未解清現在俄法還欵不敷甚鉅英德還剩餘銀無幾應俟各省關如數補解以清欠欵遵照部咨詳造清册兩分計俄法一册連舊管共收現平銀六百五十二萬二千六百九十二兩有奇共放規平銀七百六十八萬九千四百二十九兩有奇以收抵支尚不敷規平銀一百六十萬六千七百三十六兩有奇此項還欵逐年加增前數年各省關解到銀兩尚可抵支乃因佛郎價值漸漲以二十八年分較二十七年分還數多至百十餘萬關庫旣屬異常支絀前項不敷銀兩無從挪墊而英美德還剩餘銀又僅敷下届一期之用亦難借發惟有新案賠欵項下奉提各關常洋兩稅增收銀兩以及全漕改折等項如數存儲尚未動用先經電禀外務部戸部准將前項增稅銀兩留抵續借英德俄法洋欵磅價不敷之需業將　法還欵不敷之數在於各關解到增稅内提用以應急需英德一欵連舊管共收規平銀一千一百三十四萬五千三百九兩有奇共放規平銀八百四十一萬九千三百五十二兩有奇并墊放續借英德還欵不敷規銀二百十一萬四千五百八十兩有奇共合規銀一千五十三萬三千九百三十二兩有奇以收抵放應存規銀八十一萬一千三百七十六兩有奇内除長蘆運司二十二年解欵短交未歸規銀五十七兩有奇净存規平銀八十一萬一千三百十八兩有奇等情詳請奏咨前來臣覆核無異除將冊摺咨送外務部戸部查照並分别催解外理合會同江蘇巡撫臣恩壽恭摺具陳伏乞皇太后皇上聖鑒謹奏奉硃批該部知道欽此 
[兩江總督魏奏金陵關第一百六十六結經徴稅釐收支清單摺十五日]  
頭品頂戴南洋大臣兩江總督臣魏光燾跪奏爲金陵關第一百六十六結期滿經徴稅釐繕具收支清單恭摺仰祈聖鑒事竊照江寗設關通商業將一百六十五結以前收支數目開單奏報在案兹據金陵關道徐樹鈞詳稱自光緒二十七年十一月二十二日起至二十八年二月二十二日止係一百六十六結期滿所有徴收各國商船及華商船隻進出口正半各稅鈔並徴收華洋船洋藥釐金曁照章提支傾鎔火耗及月需經費並發解各項銀兩分别開造册摺詳請奏咨前來臣覆核無異謹分繕清單恭呈御覽除將原册咨送外務部戸部戸科查照外理合會同江蘇撫臣恩壽恭摺具陳伏乞皇太后皇上鑒謹奏奉硃批該部知道單二件併發欽此 
[兩江總督魏奏劣紳販運私鹽獲案後畏罪自盡請免置議緣由片十五日]  
魏光燾片再據皖岸督銷總局委員江蘇候補道程龢祥禀稱近來私鹽侵灌官引滯銷非清其私源去其巨蠧難期整理查有盱眙縣劣紳吳華齋即吳增榮向在五河開設吳永厚鹽行借官售私於該縣屬之馬家岡地方盤踞屯私包運懇請密拏重懲並先據前任兩淮運司程儀洛電禀吳華齋皖北著名巨梟販私蝕課爲害甚大各等情當查吳華齋卽吳增榮借開鹽行售私侵灌久爲鹽務之蠧經前督臣劉坤一署督臣張之洞飭縣查封驅逐如敢潛回即行拏究在案吳華齋怙惡不悛仍敢復回盤踞屯私如故其平日廣布財賄聲息靈捷往往聞拿遠颺經臣密委會縣往拿獲解到省發交上元縣訊供詳辦乃該犯吳華齋情虚畏罪於未審訊之先遽行服毒自盡飭據上元江甯二縣會同騐訊明確該犯向吸洋烟委係私將隨帶烟膏潛服斃命看役人等並無凌虐情弊等情具報前來臣查私梟充斥必有屯積之所該犯吳華齋屯私有年惡迹昭著就獲之後本待訊明嚴懲以肅鹺綱而戢梟燄今旣畏罪自盡應毋庸議除將鹽務督飭運司曁各局員認眞整理外理合會同安徽巡撫臣聶緝槼附片陳明伏乞聖鑒謹奏奉 
硃批知道了欽此 
[直隸總督袁奏安州白洋淀淤地請弛禁招民佃種酌擬租則摺十五日]  
太子少保北洋大臣直隸總督臣袁世凱跪奏爲安州白洋淀淤地請弛禁招民佃種酌擬租則恭摺仰祈聖鑒事竊查安州之新安鄕白洋淀爲瀦龍河尾閭當國初時卽汪洋浩淼原屬無地可耕嗣因水勢無定屢涸屢淹乾隆三十七年六月欽奉 
高宗純皇帝諭曰淀泊利在寛深其旁間有淤地不至水小時偶然涸出水至則當讓之於水方足以暢蕩溓而資瀦蓄等因欽此遵經封禁在案同治年間該淀地逐漸淤出奸徒覬覦爭競不一而足州民楊連山赴省赴京妄控累年始結光緒八年鎭國公溥泰因蒙認旂地身罹重譴宗人府以係鄭親王府圈地備文行查飭據該州查得確係河淤並非旗地據情咨覆惟杳淀邊之地現在日益淤高竟成膏腴滄海桑田辦不勝辦若仍照舊封禁不特坐失自然之利且恐轉成爲厲之階自可因時制宜收歸官辦當經飭據農務局會同藩司委員查勘　確瀦龍河尾閭現已改向西流計淀淤成地五十餘頃均可播種且於河道無礙酌擬招佃承種仍不准佃戸在淀邊修築工埝以暢河流並將地租酌分四等上地每畝收預租銀八兩上中地六兩中地四兩下地二兩祇收一次卽准永遠管業以後仍徴收小租本年小租暫照預租十成之一呈繳嗣後卽照百成之一於秋後赴州完納並歸本地土著領佃每戸至多不得逾一頃之數不准當家包攬亦不准外境这人攙雜混領致啓釁端應需領地存報執照由州刊刷蓋印註明花名畝數租數發給收執其租銀由州會同委員認眞征收解完農務局詳請具奏前來臣查此項淤地禁民墾種原恐民間與水爭地有礙河流今河道旣改向　趨而淤地又皆成沃壤若不酌量變通任民自相侵軼似禁非禁不官不私殊非因利惠民之道且查近來熱河圍場均已一律開墾直晉邊界且特簡墾務大臣總持其事仰見朝廷軫念民依期於阡陌廣開馴致富庶曰洋淀淤尤屬内地良田等諸荒蕪不墾更爲可惜相應請旨俯准弛禁　民佃種並照所擬等則收租以濟公用是否有當恭摺具陳伏乞 
皇太后皇上聖鑒訓示謹奏奉硃批著照所請該部知道欽此 
[直隸總督袁奏遵旨分建學營遴選教習訓練他省將目片十五日]  
袁世凱片再前奉諭旨飭令訓練各省將目業經釐訂章程會同湖廣督臣張之洞奏奉硃批欽遵轉行在案查山東河 
 
 

Page 13

 
 
南山西三省將目應歸北洋訓練當於保定省城分建學堂學營遴選教習置備槍械圖器派委道員甫震春總理其事所有山東山西兩省將日先後照額咨送前來並准熱河都統臣松壽援案選送將弁十員兵目二十人均經覆加考試分别派入學堂學營一體練習除俟河南將目派送到後再行補入外理合附片具陳伏乞聖鑒謹奏奉硃批知道了欽此 
[河南巡撫張奏守備告病自請開缺請照例勒令休致片十五日]  
張人駿片再准歸德鎭總兵臣藍斯明咨稱歸德鎭標左營守備郭長清在任有年操防巡緝均尚勤愼本年陡患寒疾雖經醫治猝難奏效懇請開缺調理等因到臣查定例軍政之年未經考語以前如有告病卽勒令休致等語今該守備於本年補行車政尚未調考先請開缺調理自應照例辦理除將該守備撤任委員接署外相應請旨將歸德鎭標左營守備郭長清勒令休致以肅營伍所遺員缺豫省現有應補人員容臣另行揀員請補謹附片具陳伏乞聖鑒謹奏奉硃批著照所請兵部知道欽此 
[河南巡撫張奏豫省軍政請移交後任撫臣辦理緣由片十五日]  
張人駿片再查河南省上年應行軍政前撫臣錫良以新章改習槍砲一時未能精熟奏請展限一年再行舉辦復經臣將黄河修防各營懇請一律展緩均已奉旨允准在案今夏展限屇滿遵卽分别移行三鎮並省標河防各營及駐防城守尉循章補行業將鎭營將備員弁分班調省陸續考騐尚未竣事駐防曁河防省標各營員弁亦均未考騐現值缷篆在卽容臣移交後任撫臣接續調考統核辦理以昭愼重謹附片陳明伏乞聖鑒訓示謹奏奉硃批知道了欽此 
[河南巡撫張奏委署藩臬篆務片十五日]  
張人駿片再河南布政使延祉奉旨開缺另補簡用新藩司到任尚需時日自應委員署理以便該藩司交缷遵旨北上查有臬司覺羅鍾培堪以接署藩篆糧鹽道王維翰堪以接署臬篆遞蹟糧道印務查有候補道胡翔林堪以委署除分檄遵照外理合附片具陳伏乞聖鑒謹奏奉硃批吏部知道欽此 
[盛京將軍增奏候補人員實係不敷差委遵照部議將前請留人數酌量删减籲懇恩准摺十六日]  
奴才增祺玉恒跪奏爲奉天候補人員實係不敷差委遵照部議將前請留人數酌量删减籲懇恩准恭摺仰祈聖鑒事竊奴才等前以奉省府廳州縣原設新設爲缺三十有九佐雜稱是有在省候補人員除派委試辦新設各缺曁丁憂終養而外統計舊有候補與已經留准尚未引見者共剩同通州縣不過十人佐雜數人遇差缺則每費躊躇請揀發又慮人地生疏驟難得力援案請將投効日久歷次充差奮勉材堪任使各員分别班次繕單呈覽懇恩各以本班留於奉天補用光緒二十八年十一月初一日奉硃批吏部議奉單併發欽此兹准吏部咨以奴才增祺前於光緒二十五年十二月奏留分省補用道朱樑濟等十九員復於二十七年十一月奏留分省試用知府李席珍等七員均經欽奉諭旨允准奏留在案今該將軍奏稱目下時事煉手任使又極乏人請將分省試用道王志修等八十四員於奉天補用人數已未免過多且奏留各員所開捐案片查戸部據覆核准者僅五員其餘並無案據相應奏明請旨飭下該將軍查明辦理如該省前兩次奏留之員實係不敷差遣應由該將軍將人數切實删减再行奏明請旨等因具奏光緒二十九年二月二十四日奉旨依議欽此咨行前來遵查奴才等此次奏留人員雖共有八十四名然合之固不爲少分之實不爲多除道員一人曁佐雜三十七人外其知府同通州縣不過四十六人連同本省現有候補各項人員十餘人亦祗五六十人而原有曁新設之府廳州縣現有三十九缺人缺相衡卽照原單儘數全留儲才之道已不爲寛又况現在通省郡邑之繁政務之冗僅此舊有候補各項之十餘人分承其乏不獨遇有補署輒多遷就且如民教之輯和華洋之交涉稅釐之整頓圜法之維持以及籌製造設學堂辦督銷興工藝曁營務文案糧餉巡警發審委審開鑛開荒無一事非緊要之差卽無一事不待人而理差遣不敷情形自邀聖明洞鑒在部臣銓衡惟謹收錄不惜從嚴在疆吏庶務兼司取材實難過隘然旣經奏明駁令删减奴才等又何敢固執兹謹切實考核酌量删去六員其餘各員分别班次繕單恭呈御覽該各捐照奬札業經奴才等調取查騐合無仰懇天恩俯念奉省需材孔亟舊有人員實係不敷差遣隹將删留各員各以本班留於奉天補用以資任使而免遷就出自逾格鴻慈如蒙俞允内有應交分發各項銀兩者仍令分别補交再行給咨送部引見除將該各員捐照奬札鈔單咨部查核外理合恭摺具陳伏乞皇太后皇上聖鑒訓示再前次單内所開分省試用同知朱雲錦現已過班知府六品銜主簿用儘先選用巡檢登瀛現已過班知州均擬請各照現班留奉補用合併陳明謹奏奉硃批著照所請吏部知道單併發欽此謹將覈减酌留奉天各項人員分班繕具清單恭呈御覽計開道員花翎二品銜分省試用道王志修知府鹽運使銜指分浙江補用知府孫葆瑨花翎候選知府福海花翎候選知府阮毓昌花翎遇缺儘先卽選知府田薌榖分省補用知府朱雲錦同知花翎分省試用同知談國桓分省試用同知陶崔章花翎候選同知世襲騎都尉閔臣花翎分省試用同知朱慶瀾候選同知保清花翎分省試用同知吉蘭花翎分省補用同知直隸州韓承烈花翎候選同知孫白鎔花翎三品銜分省試用同知梁掌卿花翎候選同知祥順花翎分省試用同知屠慶溥花翎四品頂戴截取同知劉晉藻遇缺儘先卽選同知馬鍾瑞通判分省試用通判唐建義補用同知直隸州分省試用通判于駟興花翎提舉銜江蘇試用通判德山候選通判楊清候選通判王炳知州分省試用知州何厚啓花翎候選知州登瀛知縣候選知縣歐陽朝華分省試用知縣王荷直隸州知州用分省儘先補用知縣宋葆元候選知縣陳良杰藍翎候選知縣張賑鵬藍翎同知銜指分河南候補知縣何厚忱遇缺儘先前卽選知縣張壽華候選知縣丁立慬同知銜候選知縣崇廉花翎同知銜候選知縣王壽祺分發廣東試用知縣曾宗韓分省試用知縣董元亮候選知縣廷瑞候選知縣唐宗源 
候選知縣霍型武直隸州用直隸候補知縣世襲雲騎尉劉本源揀選知縣陸是奎候選知縣戴章勲難廕候選知縣普康 
 
 

Page 14

 
 
州判提舉銜候選州判王蔭第經歷花翎五品銜知縣用分省試用府經歷忠聲知縣用遇缺卽選府經歷金錫三花翎六品頂戴候選府經歷誠桂候選府經歷劉光烈候選府經歷許兆奎候選府經歷徐鼐霖分省試用府經歷王鈺儘先選用府經歷劉燮候選府經歷張杞南候選府經歷陳日新縣丞知縣用候選縣丞鄒維麟分省試用縣丞薛景俊 
候選縣丞黄祖安補用知縣分省試用縣丞顧庚長知縣用分省試用縣丞孫家璵分省試用縣丞唐家理同知銜知縣用候選縣丞吕慶長藍翎候選縣丞王樹勛分省試用縣丞馬燮臣分省試用縣丞余紹德分省試用縣丞李科元候選縣丞慶元分省試用縣丞吳鴻賓吏目候選州吏目王煥之巡檢候選巡檢蘭增芳六品頂戴候選巡檢徐廷茂分省試用巡檢劉校藜候選巡檢吳培基江蘇試用巡檢吳從先分發江西分缺間補用巡檢胡思賢分省試用巡檢章復懋 
候選巡檢宗錫九奉硃批覽欽此 
[盛京將軍增奏整飭吏治片十六日]  
增祺等片再取材之道必須預儲於平日始能愼選於臨時儲之不多選於何有現在奉天各項人員缺乏每遇差缺以人少之故未能遴選周妥而才具平庸者每多倖冀或可濫竽充數其現任之中間有人地未宜須酌量改委者又往往因擇人無從輒復中止此中爲難情形實非他省所可同日而語所有此次請留各員如蒙持旨恩准將來奴才等亦必嚴如考核如有不能稱職者隨時甄别斷不敢因奉留於前稍事迴護以仰副朝廷澄叙官方之至意奴才等爲地方吏治起見謹附片陳明伏乞聖鑒謹奏奉硃批知道了欽此 
[盛京將軍增奏請留能員片十六日]  
增祺等片再奉省時勢艱棘需才孔殷尤賴實心任事之員藉資襄助兹有候選知州忠林同知銜候選知縣慕昌治前經派委各差均能實心任事不辭勞瘁奴才等留心體察洵爲可靠之員合無仰懇天恩俯准將候選知州忠林同知銜候選知縣慕昌治各以本班留於奉天補用藉收得人之效出自鴻慈逾格除應交各項銀兩仍行照例補並飭取履歷咨　部查照外謹附片具陳伏乞聖鑒訓示謹奏奉硃批著照所請吏部知道欽此 
[新授湖南按察使沈奏叩謝天恩籲懇陛見摺十六日]  
二品頂戴新授湖南按察使淮揚海道臣沈瑜慶跪奏爲叩謝天恩籲懇陛見恭摺仰祈聖鑒事竊臣接奉江蘇撫臣恩壽行知吏部咨奉上諭湖南按察使著沈瑜慶補授等因欽此當卽恭設香案望闕叩頭謝恩訖伏念臣倖叨世 
賞早玷郎曹立外十年愧薦揚之屢被分巡一道審衝劇之非才兹復過荷隆施攉陳臬事當中外輯和之會必定律乃可坊民處衡湘繁庶之區非整躬安能執法輇庸自揣風憲奚勝惟有籲懇鴻慈俯准臣入都陛見俾得跪聆宸訓有所遵循力維時事之艱勉繼先臣之志如蒙恩允一俟署道員來浦將經手事件交代清楚卽行起程北上所有微臣感激下忱及籲懇陛見緣由謹繕摺叩謝天恩伏乞皇太后皇上聖鑒訓示謹奏奉硃批著來見欽此 
[署漕運總督陸奏葦蕩左右二營青葦受災情形片十六日]  
陸元鼎片再葦蕩左右二營歲産青柴原定章程每年將長發情形由該管道員詳請具奏如有水旱虫傷隨時聲明歷經循辦在案兹查光緒二十九年分左營青葦因上年冬間雨雪無多蘆根受旱今春天氣久晴萌生不易節近榖雨氣候仍寒四月初旬又被霜損長發不旺尚有鹽蒿雜草矮茸稀疏現雖得雨滋培續發晚青能否補救不致成災尚難預料右營青葦亦因上年冬間雨雪虫吃葦苗受傷三月初間兩次嚴霜正在萌發之時　傷太重卑窪之處産長稀蔬高阜之區更形矮茸據淮揚海道沈瑜慶禀報前來臣覆加查察委係實情除飭俟霜清後儘蕩搜估據實開報外理合附片陳明伏乞聖鑒謹奏奉硃批知道了欽此 
[署漕運總督陸奏委員接管營務片十六日]  
陸元鼎片再管帶清淮正副營水師漕標中營副將吳炳辰經督臣魏光燾調省察看所遺正副營水師差使查有現署漕標中營副將李東武堪以接管除札飭遵照外謹附片陳明伏乞聖鑒謹奏奉硃批知道了欽此 
[盛京將軍增奏現擬派員試辦通江口等處買賣期糧抽收經費化私爲公以資壽欵摺十七日]  
奴才增祺跪奏爲現擬派員試辦通江口等處買賣期糧抽　經費化私爲公以資籌欵恭摺具奏仰祈聖鑒事竊查奉省自經變亂以後民物凋敝進欵短絀而支用浩繁如善後交步教案賠卹及按月散放軍餉皆數鉅期迫刻不可延比年以來幸賴放荒收價藉資補助大凌河荒務早經告竣東流圍荒地畝丈放現亦將次藏事是近日之入欵有限後此之待用猶殷若不及早以圖深慮無以爲繼每念及此焦灼難安夫籌欵之法固不外取之於民要以不擾斯爲善道司馬遷貨殖傳有云太上因之其次利導之其次整齊之以今日之奉省而定理財利導整齊固待次第籌畫而因所利而利尤覺取給易而收效速者則又莫先於買賣期糧抽收經費一事查昌圖府之通江口及鐵嶺錦州新民遼陽奉化開原寗英守屯等處皆豆糧囤積轉運之區商戸買賣期糧以八月開行次年六月初一爲交兌之期至期賣戸有交現糧者有合價折算錢文者相沿巳久向未收捐卽有由地方官收取者亦祗以供地方各項義舉雜支概不呈報且有買有賣卽有盈有虧間有藉詞抵賴之徒或且勾合外人藉以償索現經委員查明確情証之輿論僉以化私爲公可得鉅欵預杜訟累商戸亦屬樂從奴才復加體察當兹帑項萬分支絀與其緇銖取之於肩挑負販曷若取給於大賈富商現擬此項買賣期糧者每糧一百石買賣戸各捐東錢二各五百文蓋取之廉則捐者不病其苛並擬改三個月爲一期之近商本尤易於周轉也其餘各城如有買賣期糧者亦卽一律收捐通盤計畫於現在以後各項捐稅均可並行無妨誠於餉原大有補益除一面出示曉諭遴委妥員先行試辦俟有成效再行奏咨立案外謹此先行恭摺具奏是否有當伏乞皇太后 
 
