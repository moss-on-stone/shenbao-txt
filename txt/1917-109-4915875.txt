# 1917 - 109 - 4915875

 

Page 1

 
 
   
 
 

Page 2

 
 
[時評]  
　　又有賄案（冷） 
　　自財政部之賄案起而所傳賄案不一如財政部之第二賄案也交通部之賄案也交通部之第二賄案也雖有確有不確而人之驚心動目於賄案已可知矣奈何今又有衆議院預算股之賄案傳 
　　行政部之賄案不自今日始所以中國政治之腐敗也立法部之賄案以前祇有選舉時之運動雖與賄相同尚非受外界之賄也今乃於行政部衆則畢集之時立法部亦必厠入於間其傳之有誤耶其反對者之有意爲此惡口耶否則我誠不願論之矣嗚呼 
[專電]  
　　北京電國事會議詳情如下昨日（二十五）上午九時半開會除各省督軍代表等均列席外程王兩總長張總監段總理及部派員八人均蒞會計共三十九席有表决權者二十四以省爲單位首由段總理訓示召集原因係注重軍制與外交兩項各員次第發表意見中央以訓練總監張紹曾發言爲最多督軍方面則推李純關於外交方針前數日巳接洽就緒一致不反對中央政策故昨日不過就實行方法有所討論並擬各督軍相偕以個人資格訪協商各公使藉聨感情昨日段總理於外交外提出三大案（一）軍制問題關於軍隊編制前清有營制餉章南京政府另頒條例現各省南多用新北多沿舊或新舊混合紊亂異常應如何求其一致（二）陸海軍補官問題民國以後已補官者近六萬人陞級凌雜官不足用宜如何加以限制以資格勞績爲標凖俾軍官升調之有序（三）裁兵節餉問題此問題一方關於財政一方亦爲改良軍事之預備如何可以實行討論至十二時半即同午餐而散定二十七日再開會聞各案大體方針决定各督軍即將回省由代表留京詳議一切 
　　北京電軍事會議昨巳將外交方針確定出席二十五省人員（連特區）一致贊同宣戰重要省分督軍即先行馳回本任布置防務宣戰手續巳交國際評議會作速詳議預備報告國會徵求同意 
　　北京電軍事會議進行要點（甲）議案去取均從協商不用投票制度最後確定仍取决主席（乙）討論以政府提出各要案爲限列席者不得另提（丙）以提出案件全部解决會期至長不逾三週（丁）逐日午間開會　　北京電今日國際評議會開例會已趨重宣戰方面（一）參酌日美對德經過辦法研究宣戰後對於德人待遇及財産之處分方法等（二）續議鹽欵之處置（三）顔使自柏林來電仍未可以出境且德政府向之詢問三月份應償庚子賠欵如何辦法該電係十八日所發者特提出討論但駐京荷使又曾代德爲非正式聲明謂不至扣留顔使而事實上仍未見解决 
　　北京電衆院預算股受賄案無術彌縫該院一部分主將股長除名聽法庭逮捕股長早回南巳促還京 
　　北京電交通賄案查辦員呈復歸重在部尤不利於王次長 
　　北京電財政李經羲同意案衆院列明日（二十七）議程 
　　北京電衆院投李經羲長財政同意案列明日議程大體可望多數通過 
　　北京電政府以羅佩金來電成都事變歸責院部寒電挑唆昨特去電申斥有决不偏徇亦毫無姑息語 
　　北京電劉存厚業將所部退出川議員代向政府申訴並請開復將軍 
　　北京電北京晚報主筆李佳白因持論袒德昨由津美領派警來京捕去晚車解滬交美署審判 
　　北京電院秘書長張國淦辭職擬傅良佐繼 
　　北京電張國淦將辭秘書長以傅良佐接充許世英如辭職則張將繼任交通長 
　　北京電内務將由張次長代理部務財部楊壽柟先任次長代理部務 
　　北京電在京各督及代表訂今日（二十六）訪協約國各公使　　北京電昨憲法會議關於主權及查辦官吏兩條通過繼議地方制度丁世嶧金永昌駱繼漢等所提修正案及原案表决均不足法數遂再付審議又議第十章憲法爲永久性質非依法定程序不得變動 
　　東京電據日本某當局調查歐洲開戰後日本償還外債二億二千五百萬元貸付外國四億萬元正貨增加三億三千萬元合計約增國富十億萬元 
[外電]  
　　北京電軍事會議今日通過贊成中國加入戰局之議案至於中國是否應隨美國進退抑應直接加入協約方面之問題則交外交委員會討論軍事會議已舉定委員研究軍費辦法此爲進行之最初手續段總理之宣戰政策旣已得軍界各領袖之贊助不日叚將向國會徵求同意想國會必可贊成也（二十五日）字林報　　北京電北京晚報主筆李佳白博士昨日被捕因一星期前李曾在北京晚報著論攻擊威爾遜總統也李已被解赴天津聽候預審 
　　（二十六日） 
　　北京電外交委員會今日討論因中國加入戰局而發生之各種問題（二十六日） 
　　北京電今日軍事會議與議諸督軍皆贊成段總理之政策已舉定委員討論宣戰之手續（二十五日） 
　　華盛頓電威爾孫總統巳批准籌募美金七千兆元之議案（二十三日）以上德文電　　南京電德州兵工廠近赴徐州採買火藥材料特將張督軍電諭呈請馮副總統核驗懇飭各軍隊勿得誤會（二十六日） 
　　北京電政府之外交方針有近將提出國會求其同意之消息（二十六日） 
　　北京電國務會議及國際評議會均於今日開會協議昨日軍事會議議决之對德宣戰與同時可發生之諸問題（二十六日） 
　　北京電國會解散之風說頗盛民黨議員有南下者（二十六日） 
　　北京電中國政府昨日急電駐日章公使著將日本與德宣戰之後處分备人之法速即調查報告（二十六日） 
　　北京電李經羲之財政總長同意案衆議院擬於二十七日投票（二十六日） 
　　重慶電成都城外之四川軍二十三日夜又復襲擊督署幸雲南軍不應戰未成大禍旋經外國領事調停羅佩金退出南門外劉存厚退出來門外五十里以外目下正在準備果能實行與否尚屬疑問在瀘州之四川雲南兩軍亦已開始衝突故令居留該處之日本人退去雲南軍現與貴州軍連絡欲謀共同行動（二十六日）　　北京電昨日之軍事會議於上午十一日時開會首由議長段總理述開會詞並云對德宣戰已於斷交之際决防今如不早决行秘招列强反感中國若與西歐諸國爲伍以對德國則此政策極爲必要等語復就宣戰後中國所受之利益陳其槪要次江西督軍李純起言軍界之主腦如不贊成政府之計畫即係害及國家中國對德宣戰爲自衞權利之必要中國此際欲捨從來之孤立政策以與全世界握手舍此機會卽無可望等語作贊成宣戰之演說次有某某數督軍交起演說贊成對德宣戰最後舉行投票其結果得大多數可决政府之外交方針惟現瀕於危關於段内閣之内政問題即維持段内閣一事各督軍極力擁護與否有謂尚屬疑問云（二十六日） 
　　東京電海軍省將來臨時國會提出之件以隨同旣定計畫進行之新艦船經費三百萬元及 
 
 
 

Page 3

 
 
艦艇特定大修經費一百五十餘萬元等爲主並所謂完成八四艦隊自六年度至十二年度支出軍艦製造費二萬萬六千六十四萬一千七百餘萬元及他緊要不得已之一二提案 
　　（二十六日） 
　　東京電陸軍兵器局長陸軍少將筑紫熊七氏今日奉命差遣前赴中國（二十六日） 
　　以上東方通信社電 
[戰電]  
　　亞姆斯特丹電西班牙政府關於桑夫爾琴細哇號輪船被沉案致德之牒文業在柏林富布内調西班牙之存友在因德國慘酷潛艇戰爭而瀕於危境並力請德國討論辦法俾減輕禍害德國各報謂該牒文乃由前任首相羅瑪洛萊伯爵所擬按該牒文至今尚未在西班牙宣布（二十四日） 
　　倫敦電駐中立國之德使奉命至柏林參與大會討論潛艇問題大約因中立國對於德國潛艇戰爭至爲忿怒立故歐洲各中立國現仍因缺乏糧食至爲窘困瑞典受潛艇戰爭之害最甚工人曾聚衆示威（二十五日） 
　　俄京電俄國社會黨極端派聞德潛艇擊沉載俄國謫客回國之維爾孫公司輪船柴拉號（一三三一嚬）消息大爲震驚謂德國執政者施此打擊於俄國革命黨俄國必有以報之云 
　　（二十三日） 
　　華盛頓電貝爾福君曾至國務部謁藍辛氏又至白宫謁威爾遜總統貝爾福君今日午後茶會於法國大使署晚間宴於白宫國務卿藍辛氏答告各　界詢問會議情形謂彼此情甚懇切英員此來並無所求不過欲以協約國於開單之初行事之錯誤啟悟美人耳法員此行乃表示敬意云藍辛氏以爲美國與英法間不致有戰爭會議性質之事（二十三日） 
　　華盛頓電維維亞尼氏與霞飛上將已偕同各員抵此（二十四日） 
　　華盛頓電貝爾福君與維維亞尼君應副總統之請將臨參衆兩院聨合會議演說其日期尚未定（二十四日） 
　　華盛頓電參衆兩院均已提出議案准政府需用覊留美國口岸之德奥輪船及規定戰爭後所應解决關於此事之權利（二十四日）　　倫敦電海軍部宣稱英國軍飛機三架星期三日攻擊在白蘭根僅與齊白魯日間駛行之德驅逐艦五艘領首之飛機擲下炸彈十六枚一枚中的其餘四艦乃即散開復爲二飛機所攻共擲下炸彈三十二枚未幾領首之驅逐艦逐漸傾側大約已沈因後見駛入齊白魯日港者僅四艘故也（二十四日） 
　　倫敦電贡英帥海格將軍今晚報稱星期一日之大戰據續得消息觀之是役之劇烈逈異尋常德兵戰於克洛戊細萊至加夫萊勒陣線者共有七師（約十四萬人）之衆有軍要地點數處易手不止一次惟今皆爲英軍佔有僅羅曷北面數屋仍在德軍之手敵軍屢次回攻均爲英軍砲隊擊散英兵一軍圑所俘敵兵乃屬於四師者英軍已在全陣線前進今日戰事繁見有數處巳不若前之劇烈英軍仍在桑細河與芒歇勒泊勒間前進英軍陣線現距芳台勒克洛瓦細萊與歇里細不足數百碼今日下午敵軍在加夫里勒附近猛力回攻爲英砲隊所擊紛亂退走自星期一日晨間至今英軍巳點見俘虜二千餘人 
　　（二十四日） 
[公電]  
　　浙江督軍署來電申報新聞報時報神州報中華新報各報館均鑒閱本日各貴報登有路透電謂浙督致電政府主張盡裁浙兵以北兵代之將交院議又載有浙督電促滬警廳徐廳長迅赴浙警處長升任各等語查盡裁浙兵與更換警務處長兩事毫無影響不識路透電及各訪員何所根據新聞報更著時評以論其事實深駭異楊督軍蒞浙四月對於南北兩軍並無歧視雙方融洽通省共知當此川省主客　釁之時忽造此等蜚語與大局安危所關極重用特據實電請更正以免摇惑而奠治安想亦諸公所贊同也浙江第一二師司令部督軍署參謀秘書處宥印 
[要聞一]  
　　外交趨勢與内閣前途 
　　軍事會議定於今日上午十日時在國務院參事廳開第一次會議此項會議之舉行不僅關於外交問題已也惟解决外交爲其主眼亦屬不可掩之事實前數日各督軍及代表等曾數次爲非正式之談話第一在聨絡感情而外交意見亦即藉以疎通聞因此次來京者督軍少而代表多於是商議由各督軍分任聨絡每人聨絡代表三人其效果頗爲顯著據昨日調查所得各督軍及代表等對於政府外交方針巳大多數贊成此固出於軍人服從命令之意聞其初王占元與張懐芝兩人稍懐疑念並非反對不過多所質問近則已一致矣今日之會爲初次開幕而形式上通過此項問題亦屬甚速日内張少軒等齊集北京則解决即在目前矣政府之意始終不認軍事會議爲解决外交方針言不過國防之凖備故軍事會議經過而後政府當以第三步案提出國會此正當之辦法也 
　　近日外間喧傳各督在天津關於政治問題開秘密會議各督軍日來固多往來於津京之間然彼等在津原有寓所及眷屬者亦有以遊樂之目的赴津者旣多同時赴津則彼此之間有所接治自屬意中事若謂其果有一種正式之會議則未免言之過當矣又段芝貴陸建章輩向在天津彼等對於政治常有一種運動此次各督軍到津自不免與彼等會唔會晤時或有種種談論亦未可知於是外間遂有推倒段内閣改組徐内閣及其他種種之風說又闻徐菊人氏將於今明日内赴津一行當此謡言盛行之時徐氏此行尤足惹人注目也 
　　日來財政總長繼任尚未有人内務兼敎育之范總長又病迭請開缺内閣分子甚爲零落昨日係國務會議例會雖仍照常舉行然閣員到者僅有五人所議亦多係例案並無重要問題僅至午後一鐘即匆匆散去惟外交伍總長昨日亦經出席伍於美國對德宣戰後外交意見驟然改變故於國務會議亦時一臨存至於内閣全體改組之說蓋因有一派人以爲閣員旣參差不齊補缺又不易通過不如直捷了當全體改組以求一貫疆吏之中亦有主張此說者以爲現内閣欲放手辦事以免枝枝節節東湊西扯之弊必須全體改造但闻當局之意頗不謂然蓋今日情形已足摇動政局設更全體改組必更啓人疑猜故此說當不至成爲事實也 
[中央處分川事之所聞]  
　　各方電訊王張請示 
　　劉存厚免職之令昨日已下聞此次命令之由來係本於戴戡之電報前日政府先接到戴氏一電據稱各領事調停停戰將川滇軍隊一律調出成都劉存厚置若罔聞云云當時段總理即擬下令免劉之職事爲胡駿等所阻昨晨復接到戴氏電報詳陳劉存厚不奉中央命令仍攻督署黔軍不平亦有摇動段總理乃毅然擬定免職查辦之令請元首蓋印頒布議員等得此消息復往訪段總理竭力勸阻叚總理云劉某以師長而攻督軍猶與以崇威將軍政府亦自知此種辦法之不公平今戴兼督兩次來電斷難再予姑容云云議員等始無言而退並聞昨日本使館接到該國駐川領事來電報告與英法兩國領事周旋調停至二十一日上午十一時川滇兩軍始允停戰兩軍暫相隔離由黔軍駐紥其間該領事館員當赴督署附近（卽戰場之中心）調查親見該處民房巳焚毁一空軍士及人民之屍骸堆積如山鎗彈砲彈遍地皆是其慘澹之狀令人目不忍睹又稱日本領事館中亦落有飛彈甚多日本僑民及各外國人幸無死傷云云又昨日接到成都電云駐川省各地之川軍爲援助成都川軍刻正向成都進發又外人接雲南電云現在雲南聞警擬派一旅軍隊前往援助　氏但政府已有明令處分當不至出發矣 
　　又京中某處接成都私人來電云羅督軍與劉師長素日感情不洽其原因則以羅爲滇人而劉爲川人故川人對待滇人視同逆旅甚形冷淡偶遇解散軍隊資有厚薄因之雙方决裂劉存厚率川兵進攻督署滇軍預備應戰砲火交訌沿街皆彈落如雨危險不可名狀匪徒亦乘機刦掠火災數起城中秩序大紊於是駐在成都之日英法等領事爲調進川局起見先訪劉存厚告曰兩軍相擊非蜀之福願居間致調停之勞劉應曰戰實出於不得巳若彼停戰我亦不進攻三領事於是日晚問擔督軍公署曾見羅督軍告以調停之故羅答亦如劉三領事作辭欲還而砲火四起危險更甚因是均住宿督軍公署訖翌日甫歸家時砲火尚未息日領事遂再訪劉存厚偕其代表至法領事署英法二領事更抵督軍署伴同代表亦抵法領事署協議調停之策議妥同時使進戰兩軍砲火漸止旋以貴州軍駐屯於兩軍之間使任監視停戰後　抵督軍公署附近街市罹砲火而死者屍横無算房屋上之彈痕如同蜂窠且搶掠一空不留一物川氏遭此浩刦皆羅劉之罪也幸外人尚無被害情事云日昨（二十四）早八時四十分蜀籍旅京同鄉官胡景伊周正朝楊藎誠高紹陳李光曾承業胡忠亮羅迪楚李春膏王乃康劉昌言彭仕勛張國仁李大鈞等十四人齊赴公府晉謁大總統報告蜀省省城兵禍迄今未息之慘况力懇總統從嚴懲辦此次兵禍主動人以除奸佞而謝全國並叩詢王張兩查辦使入川之日期並聞王張兩使於昨日（二十四）上午十時四十五分亦進府謁見大總統請示查辦蜀省最要方針聞大總統與王張兩氏密談達五十分鐘之久並留王張在居仁堂同曹李李三督一桌共餐據府中某要津云王張兩使今明日即須起程赴川 
[佑尼干敦促民國早頒憲法]  
　　英文京報載前美國駐滬總領事佑尼干君敦促民國早頒憲法之論文曰吾人今以警提之言進於中國之政治家告以其政府現時尚係依據一種臨時憲法爲治當不爲逆耳也中國自富布共和雖經數載然尚無永久組織的法律解釋中國之政體及其所施之權力焉憲法會議固屢見不止一次矣然此種會議不足以應付現狀之壓迫也凡政府長在試驗情狀之中絶不能希望爲主權國會議中合格之員彼毁滅羅馬消滅匈牙利自由助成破亡波蘭之遺裔今陳師整旅謀破壞世界各部之代議政治大使可黜去之大員可如滿清時代擁護遊行七門然中國欲求於會議之中得信任佔勢力則須將其内政整理就緒如黨派之精神於各省足以鼓起不平之心於北京足以撥動對於建設的權力之反抗實危害政府秩序穩固之物也今人莫不知秉愛國之心謀息滅國中危害法律和平施行之騷擾分子幾獨爲總統一人而總統又屢困於官吏之私心彼官吏固能忠心贊助而亦應忠心贊助總統者也即臨時富法最顯明之規定亦被違犯使執政之權居於閣員之下總統之内閣閣員任意攬權以消息告諸外國政府而蔑視國會之特權焉設此種情一菜長此流傳則中國穩定政府不可得矣政府自治之能力如此其微則不足以引致聨盟而中國將爲其一己之成績所阻不能償其享受完全自主權利之欲望矣國會歸於無效之預言今尚未驗其進行在比較上尚未爲失序雖嘗發見有害於公共利益之事件然亦經遏阻有損於國家榮譽之事自由實施其立法監督之特權嘗驚走抱陰謀之人此輩若在帝制時代必悍然動公欵以飽私囊無疑也總統似毅然認定國會合法之職權與此項職權關係於一般幸福之重要而無所懼代議政治之意非謂當國民代表集爲國會即忘其爲政府同等之一部也在英國國輪至尊有投票解散内閣或决定孰爲英皇或須立君主與否在美國議院爲至尊之立法圑體議院制定之法律凡美國四十八省莫不遵行如英國國會制定之法律大英帝國全部皆遵行之也在英國或美國政府中其内閣或次官無論如何不能擅施行政或立法之職權此亦尊重人民自由實行代議政治之國所不許也論者雖謂臨時憲法中有不止作一種解釋之條文以故其對於應决定政策之意義與政府持見異者因被目的爲阻撓或不忠然欲定爲組織的導率之文應以判定的解釋使其意明瞭或另以不至淆惑人民心理者代之也顧憲法之意義無論若何明瞭而倫含有短促不久之性質者即非新政府發軔之時安得導中國組織的法律也 
（未完） 
[段總理出席參議院]  
　　買收存土案交財兩部賄案 
　　上星期二參議院開會時曾由段總理出席質問收買存土案及財政交通兩部受賄案當時曾約定本星期二將辦理結果到院報告昨日（二十四）該院開會後即由湯漪動議謂前次開會質問總理之結果今日總理應出席報告調查存土交通受賄及財部受賄案議長謂在開會之先已打　話致國務院總理少刻卽至張我華主張請司法總長及内務總長出席本席别有質問議長謂内務總長已在假期之内丁世嶧謂國會屢次請内務總長出席而終未一次出席是乃拒絶國會今日務必請其出席且交通總長對於租車案亦須出席答覆本員動議請國務總理及司法内務交通三總長出席無異議遂打電話一方面照議事日程開議議長謂前三案政府委員未到先行接議第四案司法官考試法案（審查報告）委員張我華報告後卽以付二讀表决多數方聖徵謂財政部受賄事巳交法庭辦理而交部受賄案尚待根究本員動議變更議事日程先議第九案解樹强則主張俟交通總長出席質問之後再議此案李兆年謂旣提有查辦案則無須請其出席質數議長以方議員之動議表决少數有人提起異議反議表决又少數證明第一次表决多數遂議第九案查辦交通總次長及各員司受賄違法案（議員劉彭壽等提出）由劉彭壽說明理由後議長謂現在對於此案有四人報號發言刻總理又到院是先請總理抑先就此發言依衆議先請總理出席總理就坐議長謂請總理對於前次决定調查之三項要案詳細報告總理登台報告謂收買存土案現巳打電報到南京商議取消合同看其内容如何再作决定財政部受賄案巳交法庭辦理交通部租車案現在調查如證據確鑿亦應提交法庭依法辦理湯漪　財政總長巳交法庭固不生問題然對於行求賄賂之商人逍遥法外總理有何主見總理謂自交法庭辦理法庭自有依法之主持丁世嶧謂收買存土案總理云商議取消合同究竟總理是否有取消之决心總理謂副總統致有意取消丁世嶧謂副總統對於政治上不生效力只問内閣當局是否决定取消如總理認定可以取消則一定可以達目的朱念祖謂中國旣爲内閣制則總理應當負之責任不得以副總統推諉王湘謂各部總長貪贓受賄無所不爲旣爲總理推薦總理應否負連帶責任總理謂是非國務院發生乃各部總長個人行爲總理不能負連帶責任湯漪又問取消收買烟土合同是否經國務會議議决總理謂巳經議决湯漪謂旣國務會議議决無論何處均可發生效力議長謂打電話結果三總長均允許出席先請總理退席遂宣告討論第九案丁世嶧張我華等均表示不贊成查辦國務員劉彭壽謂此有先决問題即國務員應否查辦也如可查辦當然不行問題此案一致成立如不應查辦則此案即可撤回修正正討論時至三點遂宣告休息二十分鐘 
[我國與世界戰局（二十三）（飄萍）]  
　　（二十三日） 
　　軍事會議之進行 
　　昨今之非正式談話 
　　人人目爲解决外交問題之軍事會議政府召集之原電開會期爲本月十六（各處覆塌有謂十六恐不能到可證）嗣又改爲二十記者電告爲二十一此固不能一定蓋應有之人物一經蒞會則便何日開會矣所謂應有之人物者除已到之督軍或代表外政府希望其早蒞者爲馮與張馮旣因病請假表示不來張亦行步姗姗今尚未至懸一軍事會議以待之亦可見並非正式軍事會議之說爲不虛也（王參謀總長對余言）遷延復遷延於是有人屢播危詞或謂改組内閣或謂商議復辟吾旣力闢其妄政府乃亦覺悟此會旣經召集之宜從進行而我國人無論辦理何事第一最要之習償則所謂聨絡感情是也 
　　昨日（二十二）星期日各省督軍或代表曾開非正式談話會於錢糧胡同之將校聨歡社爲聨歡耳蓋督軍與督軍之代表有從未謀面者今欲商議大計似不可不先之以一番懇親又困督軍少而代表多等級之關係有易致疎隔者於是乃商一有趣味之辦法即各督軍分任聨絡代表之事每一督軍聨絡代表三人不圖融洽感情乃亦用分業之法也昨日談話之結果各方面頗爲滿意再次則將開預備會以求所議之事之一致焉而張少軒之不來徐東海又曾致函勸駕大約正式會議爲期必不遠矣 
　　今午十二時（二十三）大總統在府特開宴會邀請各省督軍與代表其餘特任之文官將軍師長等之武官皆陪席焉其儀式較之歡迎陸巡閱使者稍簡賓主兩方各致其融洽之意 
　　英國公使館對於軍事會議亦甚注意聞巳定於明日宴請各督軍代表並以活動寫眞爲酒後餘興活動寫眞之中最流行者爲歐洲大戰之影片各督軍與其代表見之對於他人之對外戰爭直前勇往較之國内自相衝突者　其程度奚啻天淵不知各督軍與代表之感想爲何如也 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　各政圑對於李經羲之態度 
　　政府提出李經羲長財政一節各政圑對之其態度尚未一致中有兩派表面皆不欲居於不贊成之列而言外皆謂反對别有人在爰分述其言如次甲派曰就最近之形勢觀察大約可望通過國民系之政圑如政學會益友社等近日對此問題雖未開大會然此諸派近日對於政府權主張取恬靜態度除要格十分卑劣或於帝制有重大關係者外對於政府所提出之人不願過事挑剔李氏富於政治經驗當不吝予以同意外此外中立各政圑即屬於中和俱樂部亦大抵表示贊成惟有某會一派表面雖表同意暗中則反對甚烈昨日派人四出遊說運動反對而一方面則揚言益友社反對以爲歸罪他派之地步並聞今日衆議院開會時將有提出臨時動議變更日程即行投票而聞多數議員則以爲倉卒投票萬一否决將代他人受過徒使某派達其目的故不願於今日投票變更日程之動議或被否决亦未可知又昨探民友會方面本有反對之傾向然自經某派運動反對惹起反感乃亦表贊成之傾向矣乙派曰某派素以反對段内閣爲宗旨此次乃明白聲言凡以補充段内閣之閣員而來者無論何人均所反對故李之財政亦不能同意但如李氏之來係準備推倒段氏自行組織内閣則可予贊成其他各圑多因内部分子有極端贊成者亦有絶對不贊成者恐一經開會或因意見紛歧而起劇爭故多不欲具開會之形式惟詳細調查各大圑體内部之形勢大約同意者可占多數以大勢衡之似乎可望通過矣 
　　又一函云財政總長提出李經羲氏之後連日各政圑皆集衆會議徵求大多數之意見聞平社衡社憲法討論會中和俱樂部大同俱樂部皆全體同意憲法研究會則主張自由投票益友社韜園則多不贊同其大致則本圑内未有預備提出之人均樂於贊成惟含有黨派爭競而主張不同意者亦不乏其人又據國務院參議某君語人謂李氏此次出山擔任財政本非所願又恐國會議員因渠曾爲政治會議議長投票時不與同意墨花一現求榮反辱故當政府派員赴津時李氏即要求政府先行向國會竭力疏通俟有把握然後提出其公子李國筠連日招待各政圑直接間接多方致意今旣提出衆議院想巳瓜熟蒂落别無意外之虞但議員中人心不同各如其面據鄙見推測（某君自稱）可分三派（一）有不待疏通而正表贊同者此派議員在項城時代或充政治會議委員與李有特别感情或當參政院參政誼屬同列奥味毫無差池并希望李之財政總長完全通過將來緩急相依（二）藉疏通之重力與以條件或先出代價届時必投同意票無可諱言（三）憑良心上之主張不挾黨見不愛金錢無論政府提出者爲何人只問是否有功民國並贊成共和不含專制官僚之遺毒者即一致通過不然則否决云云 
[陳殷去職後之財政部]  
　　中央各部署按月所支之經臨各費均查照先行核定之支付預算書由會計司塡發支付飭書送請總長蓋用　小官印再交由庫藏司照發而其發欵通知書大都由次長簽字聞元二年時曾由司長簽字飭發後因動多阻碍且易爲集矢之的故改由次長簽字此不第爲解除困難起見蓋亦藉示鄭重預杜枝節也現在仍照此辦法日來正爲發欵之期（通例各部署俸薪均於每月二十六日發給）一方由庫藏司籌謂欵項一方同會計司塡發支付飭書殊爲繁忙惟總長適因案免職雖有代理部務之次長可照例辦理此項手續而銀行方面對於發給欵項之飭書等件不免格外審愼聞近日各部領欵人員因此項手續之完備與否頗多往返之勞深以爲苦 
　　財部自總次長突然因案免職人心稍有震動日來巳較爲寗靜惟泉幣司以吳乃琛故所受影響頗大蓋日前竊竊私議今則嗟訝歎悼興味索然且對於案牘格外愼重遇有關涉他司之件必再三查檔詢問或亦懲羹吹虀之觀念使然乎 
　　日前頗傳財政部欲變賣蘇浙等省製造銅元之廢壞機器茲聞此項事件係由南京造弊分廠正式呈請擬將蘇州浦口杭州三處舊銅元廠之機件派員勘估以便變價據稱由主管之泉幣司核辦當時曾詩陳瀾生指派人員經批明派譚長年年前往云云是此件之手續全由普通公牘程式辦理與外間所傳不免稍有出入 
　　聞財政部近因總次長出缺所有各司處之重要文件如事非緊急不必即行發出者大都暫行積擱而交通便利省分之到部文件亦視前日爲少蓋將來之新總長究爲何等人物與案件之准否殊有關係如現在亟亟呈請日後萬一有所變更則此項手續徒成蛇足於事無故不如稍緩也 
 [P憲法會議又開會未成> 
　　昨日（二十三）午後一時憲法會議開會參議院議長王家襄主席兩院議員出席者寥寥主席兩次宣告延長時間仍不足法定人數主席數告云頃已兩點而出席議員衆議院已足法定人數參議院尚差數人查畫到簿畫到者僅少二人點查議場出席者尚缺六人參議員出席者共爲一百七十七人一院旣不足法定人數即不能開議而延長時間已過兩次又不能再爲延長應即宣告延會但參議院方面除請假議員不計外今日出席者仍各留名刺一枚以便檢察照上次缺席辦法處理遂宣告延會時二點十分 
[今後各縣承審員之資格]  
　　司法部擬請限定承審員資格一節已呈奉大總統指令准如所擬辦理其原呈略云縣知事兼理司法事務暫行條例第三條規定承審員資格其第二來爲在民政長所管區域内之候補縣知事查民政長名目現時旣已變更自不便襲用各省候補縣知事之中法律法政畢業者固不乏人而從未學者亦時有之承審員旣職司審判若用非所習恐審理訴訟必多出入雖误謬之判决上級審仍有救濟之方而人民之權利財産終蒙其害揆之目前各省財政狀况縣知事兼理司法旣未能驟言廢止則承審員資格須嚴爲規定擬請嗣後在省長所管區域内之候補縣知事須係曾在國内外法律法政學校一年半以上畢業得有文憑者方得任爲承審員庶於廣收人才之中仍寓愼重訴訟之意如荷允准即由本部通飭遵辦所有擬請限定承審員資格缘由是否有當理合呈請大總統鑒核訓示施行 
[馬福祥擒獲僞皇之電訊]  
　　甘肅馬福祥擒獲僞皇吳生彦聞吳之乳名爲六吉係甘肅靜甯人相傳係吳三桂後代馬福祥於審訊明白之後曾兩電中央略謂該逆謬託符瑞蠱惑愚民詐稱清裔妄自尊大可否乞由中央或轉飭蘭州督軍派員蒞寗覆訊就地處置藉快人心且除禍根又搜查餘黨共計生擒二百餘人按名審訊其實係被脅均予隨時取保開釋其餘各犯均均係直魯晉豫陜甘籍貫據供從匪屬實惟所執事務並非重要若按内亂罪一一分别科刑苦無執行之地特電向中央請示辦法中央又接四月二十三日寗夏馬福祥來電謂福祥擒獲僞皇迭次訊取確供情形均經電呈在案頃據營長馬雄圖董繼祖等報告營長等奉令搜剿匿匪連日在磴口東北各溝口沙窩要路派捕搜索並無多股逃來惟有三五零行携械潛逃五六起均經陣斃擒斬盡凈梟首示衆又據營長馬進忠等報告奉令搜山巡至石嘴西邊沙窩突遇匿匪開鎗該匪約難十人槍枝無幾當予包圍兜擊未脫一人於匪中揀兇惡肥壯者割首十餘級梟示沙漠一律肅清又據馬營長雄圖報告探悉引攻王府張喇嘛由河拐子棄鞍騎馬偷渡當派連長汪開基帶勁騎二十渡河由鄂托旗飛追四日生擒該逆並在身搜出盟單僞函旗幟多件訊據供稱姓張名輔受僞封三將軍之職解至磴口同阿旗蒙官梟首示衆搜出各件已賫到署各等情查是役仰託威福剿盡巨股餘黨旣無分竄逆首亦未脫漏洵足消弭邊禍惟該匪初未串有内應且逆匪高士秀生死未確一面飭隊搜查一面行文通緝深恐有緊要匪人藏匿民間巳令得力軍官會同地方官辦理善後清鄉以期一勞永逸云云 
[兩廣巡閱使設置之由來]  
　　陸榮廷氏任爲兩廣巡閱使發表業已多日茲粤報有紀其設置之原委云陸幹卿之晋京也聲言一不與外交二不問内政但爲兩廣善後及自身之去留問題方其未去時已兩次辭職到京後辭職不得乃以兩事爲請一添設兩廣經略使仿兩廣總督體制而以陳炳焜譚浩明分任粤桂兩省督軍此事總統亦甚贊成惟段總理之意以經略使在現行官制上係一創設之名詞突然添設恐招國會異議頗爲躊躇一將兩廣財政問題立一堅固之根據首先設立一金融機關專辦銀行事務而其資金則請撥鹽欵二百萬並請展缓有奬義會禁期謂粤省每月支出須二百五十萬而全省月收足額亦止一百四十餘萬有奬義會之收入已占三十萬仍不敷百餘萬若再進止奬會與預算相去更懸故須暫行緩禁以待鹽欵緝私收入增進可以抵補收支不敷乏虧折此項財政問題解决亦可回任另有軍隊整理及關係財政之附屬條陳總統接到手摺即交國務院分交陸軍財政兩部籌議然監欵則歐戰以來借欵困難中央作恃此活動故爲粤專撥巨欵乃不可能之事而有奬義會之緩停亦易招物議（陸來時京人傳將要求弛賭）故於陸氏回任之條件亦不易解决後乃得一調停之法不用經略使名目而仿張勳長江巡閱使之例設一兩廣巡閱使以陸督之威望陳譚皆其舊部無論是何名目要於兩省大局上必有至大之影響將來陸督去職則此職可存可廢亦無所窒碍此事政府於前三日即巳擬定後某當局忽生游移謂尚須斟酌以故總統宴倪嗣冲時邀陸氏共談謂巡閱使一事即不成亦必於財政方面有所解决以副公意至巡閱使命下之日府院於是日早晨又部曾一度會議以陸督本旨在第一層至於回任本非所願財政問題亦有不易解决之處故决然仍照前議發表又陸督軍曾有辭職呈文謂年衰多病懇請開缺俾資調養且謂廷自顧衷庸久懐歸隱祗以上感大總統恩遇之厚下受粤人責望之殷不得已啣命東來藉定危局受事伊始正值軍務糾紛勉力支撐遂觸舊疾頭痛未巴咯血繼作内損過多神形俱敝仰蒙我大總統格外體恤賞假調治近始稍稍就痊第元氣大傷病根未去有觸輒發仍在意中現幸粤紛已解大局就安及是國家閒暇之時容有閉門養疴之日若再不自揣度竭蹶以從誠恐調攝有虧勢成不治此身雖不足惜於事轉多貽誤思維再四惟有仰懇大總統俯鑒忱悃曲賜矜金准予免去廣東督軍本職俾得退處家園安心調理倘託福庇宿疾克蠲一息尚存圖報要自有日也不勝迫切待命之至云云大總統批以該督軍勳高望重保障東南時事艱危尤資共濟應即早日回任藉鎭巖疆其勿固辭副茲倚畀等語又兩粤議員因陸坐鎭兩粤關係甚重一面懇陸暫任艱鉅一面向政府力留惟陸因年老多病重以兩粤人士挽留之意懇摯故願居閑散之職以表示與兩粤不脫離關係元首與總理不欲重拂其意故有陳譚之命陳譚二氏與陸督關係甚深必能本陸督當日之擘畫實際上粤桂兩督亦無異陸督自爲也聞政府已將兩廣巡閱使職權訂定其大要如後（一）兩廣巡閱使爲特派大員（二）兩廣巡閱使以巡閱廣東廣西水陸防務爲其特權（三）兩廣巡閱使直接内閣辦事遇有會警事件與廣東廣西兩督軍咨商辦理（四）兩廣巡閱使於必要時有指揮兩廣水陸軍隊之特權（五）粤桂兩督軍有關於水陸防務重要事件須與兩廣巡閱使咨商辦理（六）兩廣巡閱使不得干預民政事宜（七）兩廣巡閱使以廣州桂林兩處爲公署日昨陸使已與段總理商决兩廣之兵權仍取集中辦法及所得之權限與職守一併電告譚陳兩督軍矣 
[粤省會審查五年度預算]  
　　（續昨） 
　　臨時門警察廳所管臨時檢查員及游擊六小隊原支五四○○稽查公所原支二一八四四丨檢查電報員生薪津原支九八三檢查郵信委員薪水原支五四六以上四項皆舊歲軍興後臨時增設現在可無須此統經常臨時二門計每年可減十七萬七千三百四十二元敎育部所管查敎育經費列入原案者旣經表决當然照支惟除第一中學校悉數由省庫支出外其餘各中學或僅由省庫補且或完全自收自支現已議决悉由省庫支撥則各校故有之欵苟非屬省庫收入範圍者應撥歸各縣敎育之用以爲擴張敎育張本此雖非在預算案範圍内但與敎育經費有關係故連類及之合併說明財政部所管查收支項下旣由國家稅劃歸地方稅者計有地丁帶收各雜費各米帶收各集費府縣商稅船稅清佃花息洗捐共六項則各項征收費當然由地方項下支出惟各項昔劃在國家稅内其收入機關有與國稅相混合者應如何劃分之處收官廳核定俟决算時追加合併說明（依第三原則審查如下）查收入各欵有定額者有悉歸省庫收入者亦有除撥歸各縣警察費始歸省庫收入者名目紛歧以故原案所列各項數目間有不實不盡又自七月起至十月止各項雜捐準儘征儘解以故收入數目核與原額多有出入是否十月以後前欠之欵隨同正餉附繳原案並未聲明又警察罰欵與雜欵項下原案所别亦多未盡應在决算時將各欵收入詳晰註列以昭核實綜觀以上審查結果則收入部分當可增加二百三十三萬四千三百八十六元合之原案所列收入共復四百一十九萬八千六百八十六元以之施於政費地方事業自可次第發展惟軍興以後秩序不無紊亂軍隊因而增加餉源爲之短絀國家行政以致不敷九百餘萬現查原列國家收入應再提歸地方者二百餘萬則國家不敷之數益鉅借債固止渴飲鴆增稅亦割肉醫瘡國之事務始終由國民肩負自不得不以地方有餘以濟國家之不足亦事實上之無可如何也惟是欵項之挪移爲事實上一時權宜之計雖可以通融稅則之劃分乃法律上永久經常之規不可不明瞭是以本股主張將國家稅項下應劃歸地方稅在本年所收入者暫除征收費外作爲墊支國家之欵俟下年編製預算時視地方支出情形如何再斟酌辦理似於法律事實兩不違背此對於收入部分之主張也至支出部分查原案比較僅不敷三萬一千三百二十八元内務項下統經常臨時二門可節省者一十七萬七千三百四十二元比較收入可餘一十四萬六千零二十三元似此大宗欵項自當設法支配惟是預算案内尚有一種預備費以備不時之需是以本股主張將支出核減餘欵作爲預備費倘無特别用途即另專欵存貯此對於支出部分之主張也又預算之根據其編製時間當在年度開始之前一經頒布官廳卽執此以爲行政方針議會亦執此爲監督標準今五年度旣逾大半此中亦有困難情形况當年度開始之日正地方戎馬倉皇之時各項收入已多不符原額各項支出又多溢乎範圑遂令編製預算者煞費苦心以求收支適合而造車有方合轍乏術卒至稅則之劃分不清收入之數目不符支出之分配不當倘純粹以理論相繩則原案當然不能成立惟事過境遷多半成爲事實自不能不稍爲通融是以本股主張本案未公布以前所有巳收巳支之欵俟决算時另行變通辦理其公布以後即應查照本會修正案執行是此次修正案一方面爲五年度决算之根據一方面卽爲六年度預算之標凖雖不能盡爲事前監督而亡羊補牢猶愈於昔年之任意收支茫無稽核此對於全案之主張是否有當請公决（完） 
[黔省查烟之準備]  
　　字林報六日貴陽通訊云黔省當道聞宜昌英領事充會勘黔省禁烟委員業已啓程今已行抵重慶故特派官吏數人前往邊界迎接官場對於查煙之結果似頗繫慮恐就禁種鴉片而言則黔省可以自信不妨試騐縱偶有所見亦不過在山間荒僻之區耳若以禁絶鴉片貿易而言則不敢遽謂黔省全境巳收肅清之功惟貴陽今已設法掃除此種貿易矣近數日内查獲私設烟室者多人罰令充當苦工苟無妥實保人卽以鐵練繫之防其逃逸設就禁絶吸烟而言則黔省距此境尚遠惟自記者觀之苟厲行禁種鴉片則吸烟終可不禁而自絶也某華友語記者距貴陽三十里之古橋（譯音）附近發見油井其質似頗佳但省憲以依照民國法律油井應爲國有祇可由公家採取不許民間私辦但若開採無人與其棄利源於地下曷若准人開辦公家坐分其利之爲愈乎英人所辦之誠報今巳銷行於黔省而中政府又因潛艇事與德絶交綜此兩因本地華人對於戰局之觀念今巳大變矣 
[濟南將擴充林政]  
　　字林報二十日濟南通訊云此間當道現頗注意森林有大加擴充之意省城設有農林學校巳歷數年由日人擔任功課樹種售於鄉人以便在鄉間栽種但範圍迄未廣大今春濟南南門城内種樹甚多惜天氣乾早大半枯萎敎會所辦之廣智院仍甚注重森林問題並置有模範森林以示山東荒山遍種樹木之利益日昨廣智院開演講會謂土地之在雨季爲急流經過變爲水道而在他時則乾荒者不下二十五萬畝云云再中國木料甚貴建屋之大材料大半來自滿洲餘皆由外洋輸入聞滿洲樹木濫行砍伐毫無節制恐不久材木將愈形缺乏矣政府宜急注重此事聘用專家以興林業並分給樹種使民間栽種凡成績最佳者宜優予奬勵並隨時派員巡視以察森林管理法是否適當美國最重視種樹節凡公共學校悉於五月一日停課一天俾學童亦與聞種樹事宜英國今亦有此風俗若中國全境皆仿行之獲益當匪淺也 
[陜西藍田兵變後之恐慌]  
　　陜西藍田縣去省城八十里爲赴荆紫關必由之路甲寅年三月白匪入武關各軍隊陸續屯駐藍田人民對於支應各軍隊雖頗費張羅然幸得地方無恙故亦不以爲苦不意前月因陸軍二圑二營一連兵變遂遭一大打擊日來城南各處迭出搶刦鄉民受其影響大有岌岌不可終日之勢本處宵小敗類又從而附和之非曰某匪來搶即曰某家被刦以致草木皆兵居民不遑寧處亦可謂不幸之甚矣 
　　前月十四日晚藍田駐城陸軍突然譁變其原因傳說不一有謂副官嚴某御下過嚴致激成禍變者此尚非主因也茲聞其眞相因有某營陳排長與籍隷河南之兵士出外偵查有人報告謂現有某商販運烟土並帶銀千餘兩夜宿城内福信恒爰陡起發財之心前往搶刦不但該商銀土均失即公署裝銷錢糧與城内四十餘家之商號亦被掠取一空當此烟禁森嚴之際該商乃敢大干法紀損失誠不足惜特全城元氣一時驟難恢復平日負好名譽之軍士亦一敗而不可復贖爲大可惜也 
　　變兵去後土匪潛滋風聲鶴涙驚恐異常旬餘以來藍田城内市面凄凉金融困滯大有不可收拾之狀幸該縣知事整理殘局撫慰商民籌辦善後尚屬有方元氣乃能稍復惟警營兵士均無槍械防禦匪患故闔城商民猶有惶恐難安之態現聞已備文請領槍枝未知能邀批准否也 
[湖南之鑛局總避問題]  
　　湖南礦務局前次省議會爲杜絶人覬觎及預防中央攘奪起見將議决礦務條例一十八條明白規定爲省有該局總理一人協理二人均須得省議會之同意始能委任故省議會第三次常會開幕譚省長即擬委任前任鑛務局長陳炳煥仍爲該局總理特提交省會請求同意各議員以陳炳炳爲本會全體通過二次查辦之人省長竟復行提出當然不能承認遂全體否决咨覆省長請另提相當人員省長對此頗費躊躇乃自陳被省會否决後外間即 
 
 
 

Page 7

 
 
　　暄傳張孝準有礦局總理希望且謂張以八千金賄賂議員以求通過等語越日竟有人發佈傳單對於張氏極力攻擊傳單云日昨省議會否决鑛局總理一案外間喧傳係張孝凖用銀八千兩收買議員所致想我神聖莊嚴之議員必不至有此卑劣苟賤之行爲惟張孝準能攘奪此總理一席與否尚在不可知之數此後政府如竟提出張孝準議會而不否决者則議員之卑劣苟賤雖百口無以自解人民無知請以此事卜政府用人之公私與張孝準之人格及議員之人格湖南公民謹啓此傳單發佈之次日又發現一公啓云敬啓者省會否認鑛局總理陳炳煥昨忽有匿名帖誣衊我議會代表諸公得八千金之賄賂識者見之不值一哂惟此項匿名貼巳兩次發現皆係詆誣他人擁護陳炳煥君立意陳君爲人衆所共知斷無如此惡劣行爲奈其鑛局部下除一二稍能自愛者外餘皆恐陳君一去己之飯碗莫保故造謡飛誣一若此局非我陳君不能辦理無論何人皆不能奪我飯碗故對於省長提出議會之人極力誣抗前此各報登有張孝準蕭仲祁二有有鑛局局長之信則次日即有匿名詆誹張蕭之揭帖昨報登有張孝準局長之信次日亦有匿名詆誣張君之揭帖查陳君所用之人調查最多於桂陽臨湘新化寳慶各處侵奪鑛權怨聲載道控案多端内部則抛砂回扣嘖嘖人言今猶如此架誣反抗應請省長及議會諸公遴一强幹精明之人主持其事一洗養　貽患之流毒於礦政前途始有轉機湖南幸甚鑛業幸甚湖南公民謹啓玩此兩傳單之語意其發布傳單者之爲何人其用意何在實不無蛛絲馬跡之可尋蓋鑛局總理一席所得利益實與榷運局長　一肥美故注意者多而爭之亦力也現在譚省長巳决計提出張孝準惟議會一方同面則决難通過聞該會業已再三討論擬即咨達政府請於此次提出人物務須格外注意並謂如張孝準其人並非礦業專家政府若不精密審愼反足以犧牲無謂之手續且於被提出者之名譽信用大有妨碍云云又聞譚省長之意如張氏再被否决則暫時决不再提他人但未入政界之各黨派亦紛紛有所主張有請提出張孝準者有請提出蕭仲祁者有請提出程子楷者有請提出劉承烈者主張不同競爭益烈據省會中人言於會對於上列諸人均無當意者使政府果將此輩人提出則該會爲全湘計必悉予否决準此以談則鑛局總理之果屬何人殊未可料而礦局總理之難産亦可謂達於極點矣 
[杭州快信]  
　　岱山漁鹽巳改歸商辦在東沙角成立總棧限定每百觔價洋八角設分厫十四處年銷一千萬觔左右　 
　　慈谿知事林覲濫用刑訊被前管獄員姜夢　舉發飭查屬守高等屬巳呈請省長停職解阿 
訊 
　　六年度繭捐局（共二十七處）經費巳由財政廳分别支配共計十萬零七百七十七元 
　　警務處委王浩爲嘉興城區第三分所警佐 
　　蕭山知事王右庚辦理交代强提徵費各經徵員多數反對紛紛來省呈控 
　　新委仁和場知事顧伯年昨已接篆所遺運署總務科長胡運司以卸任在即並不續委 
　　政治商榷會昨在忠正巷開茶話會暫推王正廷爲理事長 
[南京快信]  
　　省議會前日（二十四）選舉會到到二十餘人昨日（二十五日）到十餘人均未投票散會齊省長巳通告儘本月内選出如届期仍因不足法數致候補議員未能一律選出當援照華僑議員改選停辦成案即行截止 
　　省議會昨咨齊省長催交六年度預算以便早日議决 
　　内務部會勘蘇省烟苗委員牟家　外交部委員趙沅年均於前日出京抵寗 
　　張一鵬前日來寗昨日午車赴滬 
　　齊省長昨在署宴會勘烟苗英員陶樂爾 
　　齊省長特派楊德成赴大河口一帶查辦釐局舞弊案件 
禇輔成昨由滬來寗轉津浦車北上 
　　聞江蘇水利協會下月初旬即可在省開成立大會 
[地方通信]  
[松江]  
　　不貼印花之懲罰西門外大豐綢緞洋貨舖隔昨由縣署查印花委員邵君前往購物並囑該店開一發票茲因該店並未遵章於發樯上粘貼印花是以回縣舉發飭令警所轉行西門外第二分駐所囑邀該店經理議罰以重功令 
　　重衞生保古蹟城内普照寺橋北堍本有十鹿九回頭之石碣茲因附近人民不講衞生每於石碣下任意小便以致臭氣薰蒸且此項石碣爲本城古蹟之一前曾載入志乘似此污穢亦非保存之道故由王梅初陸才生募集捐欵在該處另建水門汀小便處俾重衞生而保古蹟 
[鎭江]  
　　禁止賽會鎭郡西南鄉高資地方有好事鄉農定甚陰歷三月十二日迎賽三茅神像曾經丹徒縣倪知事飭警查禁在案現倪知事又訪聞該農民等非但不能遵令停止抑且踵事增華預備檯閣高曉等種種怪狀將於初九日起迎賽三天以致哄動多人故昨已嚴飭警區傳諭阻止如違提究不貸 
　　旱象已成近日鎭江一帶天氣亢晴久無雨澤二麥枯槁收成巳無希望且城内外居民因乾陽上燥瘟疫叢生以患喉症斷送生命者爲尤多食糧一項因邇日來源稀少市價益昂小民謀生更覺不易矣 
[揚州]  
　　職業敎育江都縣公署據江蘇省敎育會函稱本會感於社會經濟之困難而學校敎育尚未盡注意於職業上之應用亟亟焉日謀提倡職業敎育且認爲根本救濟之唯一方法云云周知事深以爲然特就該會所訂學童職業志願表發給各學校實行調查暑假前爲各校酌設職業敎科籌備期務期於期限内有相當之設備並令各校長依式查塡切勿視爲具文 
　　軍警被控淮安公民楊鴻猷日前以駐紥該地緝私洪營長及警備隊趙排長串抄詐拷濫捕無辜等情具禀兩淮運署請求懲儆現聞劉司長已飭令兩淮緝私季統領會同淮安縣知事查復以憑核辦 
　　割臂請奬清江浦省立第四工場場長陳雲章（家寓揚城）以伊父金鑑割臂療親孝行卓著特呈請江都周知事代爲請奬 
[安慶]  
　　皖省會開會紀昨日省議會開第三次常會議員出席者僅六十一人旋經該會討論以議員無故缺席若不量予限制於議事進行不無妨碍因查照本會議事細則原文改訂兩條以示限制（一）議員請假期間在七日以内有正當理由者得由議長許可按日宣布者七日以上者及連續請假數次合算在七日以上者均交大會公决（二）議員無故缺席者按日扣公費二元若連續至三次以上者交由懲罰股審查懲罰仍付大會公决復宣布去歲本會議决案省長一一答復共計五十餘案中有蕪湖補抽局官中等案均再提出或交財政或交特别審查並推舉特别審查員儲青浦等十七人畢始摇鈴散會 
[嘉興]  
　　鎗斃良民案近訊嘉興北門外之鎗斃良民吳金榮案曾經上官派員相騐並探訊肇事情形呈覆核辦在案現悉錢塘道君王君亦於前日派委本署差遺陸某來禾密查此案眞相而金　之妻吳王氏以一家數口向恃金榮傭工度日今無辜慘遭　　一家老小待哺嗷嗷而某紳又將撫卹洋吞食大半致死者含　莫白肇禍者逍遥法外特於前日赴省向高檢廳提起控告請求伸雪 
[杭州]  
　　省議會十八次會議紀昨日（二十四）省議會開第十八次大會上午八點鐘報到議員九十三人政務委員出席者四人　議長主席陳鍾祺動變更日程先議第十一案浙省六年度省地方歲出入預算書（歲出内務財務敎育費二讀歲出竇業費及歲入三讀）衆贊成財政股長馮良翰報告關於内務費中經大會次定重付審查各欵之結果第一欵省議會經費各項數目較五年度並無增減第二欵警備隊經費據政務委員報告省長已派員各處檢查另行編制一時無從削減第七欵贫民工廠第八款貧兒院經費均較五年度有減無增第十三款撥還各屬地方固有公益費照五年度預算案列入因貨物附加稅未辦之前各屬已向各捐局撥有經費興辦公益事宜事屬固有費歸外銷且與歲入之欵有連帶關係故無可削減臨時門第五欵第六欵第七欵均改正官廳原案之名稱以上各欵審查股主張如此大會有無增減變更請公决蔡和鏘主張卽開二讀會逐欵討論秘書長朗誦内務費歲出經常門第一欵省議會經費由秦議長說明本會應需修理會場房屋及增設電話各費之必要雖間有反對然結果仍添列修理費五百元電話費六十元第二欵警備隊費暫列一百萬元俟將來議决警備隊編制法及能邀部准移歸國家費支出後於决算期内或再開會期中再定法留其餘雖有討論亦不過整理名稱略有修改而已内務費二讀上午完全通過時至十二點鐘振鈴延會午膳後各議員紛紛報到於一點半鐘接續開議舉行歲出財務敎育費二讀財務支出門最爲簡單王倬吳文禧任鳳岡等主張除將歲入門附加稅徵收公費每石征洋一角二分之費免除以蘇民困並將所需徵收公費增列財務歲出門支出外餘無更動接讀敎育費歲出門照官廳原安增列公衆運動場附設通俗圖書館經費一欵王廉反對審議會之結果將甲種工藝學校雜支九千元改爲四千元說明煤價之貴非得回復五年度豫算不足以維持工藝學生之前途陳鍾祺秦　主張削減甚烈遂付表决在席議員七十九人贊成審議會之結果者祗三十二人少數仍照原案列九千元討論至第三十五欵補助私立法校經費提出修正者胡璧登臺陳述私立法校之狀况現在學校祗有七八人公家補助偌大之欵斷難容忍主張削除正欲請大會討論議長報告不足法定人數卽延會 
[廣東]  
　　召集省會常會朱省長以前准内務部冬電省議會第三届常會應於本年上半年召集刻因待議事件甚多立法機關不容久歇致碍庶政進行已定期五月一日爲粤省議會第三期常年會召集之期昨日經咨請省議會查照矣 
　　督署交代手續軍署消息粤督軍交代事宜將來仍由陸督辦理蓋譚督不過暫代廣東督軍職務原是替人無所謂交代故軍署現已决定辦法一俟陸督返粤譚督即將印信仍交陸接收趕赴廣西接任而陳督軍俟西省交代事竣亦即東來由陸督軍辦理交代惟譚督本任廣東第一師師長已奉准由莫鎭守使兼任此項文卷印信亟待先行交代現在趕辦此項結束頗忙大約此三數日内可以移交清楚云 
[雜評一]  
[阿審員之資格（一子）]  
　　各省之候補知事大抵由考試與保免而來考試猶憑一日之短長保免則多由於徇情請託其濫久爲人所訾議以此輩非令操司法之權能不遺害於人民者有幾今司法部以學習法律法政之資格限制之固亦未始非救濟之一法也雖然以根本論之縣知事兼理司法之制不廢則審理訴訟承審員必多掣肘斷難收獨立尊嚴之效即以救濟一時言中國司法界之黑暗半由於法官無法律知識半由於法官有法律知識而心術不正無法律知識其弊僅誤引法文判决乖謬而止若心術不正則法律適以濟其貪慾其弊足以顚倒是非任意羅纖營私枉法無所不至人民受其寃抑而無可告訴故謂僅恃一年半以上之法律法政文憑而遽信爲勝任而愉快也豈易言也哉 
　　然則當局而果爲整理司法計果爲保障人民權利計則所以選擇法官之標準當尤有其要焉者矣 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[副總統調和川亂之覆電]  
　　南京馮副總統覆旅滬四川同鄉電云旅滬商帮協會川商全體蜀商公益會旅滬四川同鄉會鑒敬電悉川事糾紛亟應力予調和以免牽動大局前已由鄙處分電中央及川省極力維持或可望早日和平解决至滇督有派兵作戰之說當係傳聞不確知諸君關懐桑梓特此復聞國璋有 
[寗波同鄉會維持航業]  
　　寗波旅滬同鄉會爲寗紹公司董事出售甬興輪船一事以爲關係航業應盡維持義務特於昨日午後三時開職員會討論此事决議一面勸告董事一面向三北公司調處當場公舉朱葆三張讓三李徵五錢達三陳蓉館趙林士六君向雙方接洽以期和平取銷如何效果俟探明續登 
[粤省業佃代表北上]  
　　此次粤東抽收沙田捐全體業佃羣起反對推舉代表來滬與廣肇公所接洽後轉道入京向參衆兩院請願撤消等情已迭紀前報茲悉該代表何湛霖鄧君壽葉湘南黄膏疇陳匡一諸君日前蒞滬假廣肇公所邀集旅滬各粤紳會議公電中央去後本擬接到回電再行起程現由何君等與旅滬各紳討論之下以事甚急迫深恐躭誤故巳於昨晚附乘某公司商輪起程北上矣 
[開招第三批赴法華工]  
　　法人招募第二批華工一百名於本月二十四日乘亞馬桑郵船赴法已誌前報茲悉該郵船行程計須三十九天可抵法境之麥賽地方現第三批華工亦將招募除前次試驗合格之六十五名外尚須添招五二餘名茲因法工程司陶履德因事赴京故委陶禮戎與道信洋行華經理梁耀卿代行招募已定於二十七日開始報名五月一日攷驗體質三四兩日試驗手藝准五月十二日放洋赴法並悉該洋行現接法國來電謂所招華工赴法之後如果手藝精良尚可增加薪工云 
[俄國債券在滬發行]  
　　文滙報云俄國一九一七年五釐自由債劵將在上海發行至六月十三日爲止發行價爲八五免繳所得稅期限五十五年自一九二二年起每年抽籤按照足數歸還 
[僞造鈔票之查究]  
　　法捕房探目沈德福包探姚金福許福卿偵知住居法新租界八仙橋西堍首安里五十三號門牌之傅開春袁四明有僞造鈔票情事當即前往將傳袁拘獲抄出皮箱一只内儲私造之湖南銀行每張銅元一百枚之僞票刋明青蓮石印書局代印又湖北官錢局每張銅元一百枚之僞票刋明財政部印刷局製兩項僞票共有一千餘張當將人贓解送法公堂請究傅開春供湖南人有住在同里七十一號門牌之同鄉人吳經軒於上月二十七日持來皮箱一只據稱内有錢票因上海無處閱現伊欲往蘇州不使携帶故暫寄我處不料至今未來取去實非民人自造求宥袁四明供湖南人與傳同居餘供與傅相同聶讞員問吳經軒現在何處能否交案傳袁同稱吳言有事往蘇約三天可以回申不料一去不返現匿何處實不知悉判一併管押限十四天交吳經軒到案訊究如不交案顯係揑詞諉卸重究不貸 
[查詢收用土地之現行辦法]  
　　上海縣公署奉省長公署訓令云准内務部咨開查國家或地方圑體及人民因謀公共之利益厥有公用之征由故東西各國將土地收用著爲法律用以示征收之限制卽以定收用之規程惟我國土地收用法雖奉公布尚未實行然各地方因辦理公益事務而收用民間土地房屋者不乏前例且各省繁盛都邑通商口埠爲整理交通道路建設公共機關亦恒有就地方情形規定專章以爲收用土地之準則者在土地收用法未奉施行以前自可援用惟查各省迄未將此項章程送部可核不特各處現行辦法無從查悉且遇有因地地收用發生轇轕呈部訴願者尤屬無從辦理守於主管職務公益前途兩多妨礙爲此咨行貴省長請即查明此項單行章程或辦法迅即抄送過部實爲至要等因合亟令仰該知事卽將上海通商口岸上項辦法抄送到省以憑轉部昨沈知事已分函各機關查詢矣 
[交涉員待遇德僑之審愼]  
　　現届夏令德僑請照赴各地避暑者甚多如浙江之莫干山江西之牯嶺等處向爲外人消夏之所本非商埠可比朱交涉員特向中央請示辦示聞昨日交涉署接奉中央復電以德僑擬赴向來外人避暑之地消夏事可准行惟應給予旅行護照行電中央核准方可照發云云現朱交涉員已飭本署附設之臨時檢查所遵照辦理矣 
[關於潯關加征貨稅之函電]  
　　本埠國貨維持會會長王文典因潯關免科改鈔加征貨稅一事於日前晉京赴財政部稅務處總商會等處接洽磋商已誌前報昨日該會又接到九江關監督來函照錄於下逕啓者本關免科改鈔加征貨稅一案迭經敝監督與貴會曁各商會各業代表接洽討論復經貴會曁各商會各業代表函請維持並抄送分致財政部稅務處農商部電文一紙等因到署正在核辦問適財政部曁稅務處眞電除將辦理情形電復外相應抄錄往來電文函達貴會曁各商會各業代表查照可也此到上海中華國貨維持會台照 
　　附財政部來電九江關監督姑塘設立分關各商會以加征貨稅又經提議進行紛紛來電反對究竟開導情形如何昐速復財政部眞 
　　稅務處來電九江關監督據上海國貨維持會來電轉據景德瓷商等電稱潯關仍在姑塘設立分關加征半稅等語姑塘除鹽茶竹木外是否加增貨稅速望電復稅務處眞 
　　九江關覆電一北京財政部鑒眞電敬悉南昌景德商會代表均來潯開導尚無效果詳情另呈景文 
　　九江關復電二北京稅務處鑒眞電敬悉姑塘並無加征貨稅情事惟提議進行商會增均反對開導尚無效果詳情另呈景文 
[私販烟土之懲罰]  
　　廣東人陳履康陳福生私將烟土數十包藏於皮箱夾底中至滬寗火車站擬乘火車往南京等處販賣當爲該處巡警查見以其形跡可疑盤詰支吾遂開箱啓視將烟土悉數抄出秤見共重三十二斤半約值洋五千元遂將兩陳連同烟土押送地方廳預審起訴昨由端木推事官會同宗檢察官開庭飭提兩陳到案略詰之下以陳履康陳福生私販烟土罪巳成立判各處五等有期徒刑十個月並各科罰金三百元烟土存案候燬 
[新舞臺認繳戲券印花稅]  
　　推行印花稅事事曾經提議擬令各戲園於戲劵上一律粘貼惟因上海戲園華界内僅有開明公司新舞台一家其餘均設租界故由上海縣知事會同印花稅分處督查員函請開明公司董事首先提倡在案茲聞該公司董事業已議决呈由淞滬警察廳長核准每月認稅洋五十元向縣商會購領稅證當場在稅證上加蓋新舞台戳記即行銷訖不復粘貼於戲劵之上因逐一粘貼其手續頗爲緊瑣也 
[查覆警察搜查民居之眞相]  
　　浦東北蔡鎭鄉民朱金照家被張江栅第七品警察入室搜查烟賭無着致起衝突該警即開鎗示威各情已迭誌前報茲悉南邑葉振民知事除親赴肇禍地方偵查外復訓令該市經董龔曉江密查具復以憑澈究昨由龔經董據情呈復略謂案據北蔡鎭紳董高德甫衞硯卿黄梅溪等函稱承詢巡六人前晚同在虹口嘉興路七百六十一號門牌烟紙店門首徘徊被美捕房中西包探查見以其形跡可疑帶入捕房在李等身畔搜出尖刀兩把一併着收押昨解公共公廨請究先由中西包探上堂禀明前情訊之許供因至該處探望親戚致被誤拘請求釋放陳二川羅小魚等供稱係由在逃之混名小東洋諸葛亮等糾往圖搶質之李王坤徐金榮供詞支吾王襄讞商之美博副領事以李徐兩人均係過犯判各押西牢九月餘人各押半年期滿均逐出租界 
[協緝越貨傷人之逸犯]  
　　淞滬警察廳徐廳長昨日訓令各區所隊云案據嘉定縣知事公署咨開案據縣屬第八鄉光十五圖居民顧靜如狀稱竊於本月二十日晚十一時突來盜匪多人各持手鎗撞門入室刦去銀洋衣服等物拒傷家主向南携贓逃逸開單報請勘緝等情據此除詣驗勒緝並分咨外相應咨請貴廳查照希即一體協緝務獲歸案究辦至紉公誼等因計失單一紙准此除分行外合亟令仰該署所隊遵照一體協緝務獲解廳訊轉母任倖逃切切此令 
[上海工業專門學校二十週紀念祝詞]  
[赴日本遠東運動會中國會員攝影]  
[赴東運動員所乘春日九出發時攝影]  
　　馮副總統代表祝詞今日爲貴校二十週紀念盛會賡廷服官滬上奉副總統諭派代表蒞會得與諸公一堂晤對握手言歡曷勝快幸顧賡廷旣仰副座誘掖奬勸之心益欽諸公提倡敎育之志不敢不敬貢一言竊以爲國家富强之基礎在實業實業發展之樞紐在工業二十世紀中凡衞生交通軍用以及一切利用之物品精益求精莫不隨文化以俱進我國地大物博出産滋豐每爲歐美各洲人士所稱道今欲與全球爲商戰之競爭孰爲前驅惟工業是賴孰爲後盾亦惟工業是資有識者類能言之貴校創設於今二十載矣科學精研人材蔚起實足爲全國之矜式後起之楷模夫以二十年來之成績如此則繼此以往其發展益未可量世言文明無止境進步亦無止境貴校當必隨世界之潮流以推遷應時世之需要爲增進之方針固將與東西友邦相頡頏而爲吾國實業界放一異彩矣爰濡管而頌之其辭曰科學世界物質大昌提倡工業君軔南洋立校念警肇事起釁原委用敢不避嫌疑據實直陳查上月二十三號晚十句鐘時由張江栅王區員派警五名荷鎗實彈突來朱金照家撞破前門而入翻箱倒篋大肆搜索抄出已經鐵銹之舊烟匣二隻並無私售情事至拒捕則當時金照隻身獨居心驚膽裂安敢出此實因該警荷鎗實彈而來於更深夜靜之候革履聲與洋鎗聲同時交作驚醒夢人各店商抽身起視疑非警察蜂擁圍繞互相走問在所不免然又懼其擁有兇器不久即散任其飄揚而去則所謂警物被奪更無此事福基等雖未經目覩而採諸輿論證諸事實亦屬大同小異該警所報各節殆偏面之詞耳然金照旣未私售而避不到案者實因有舊烟匣被搜入案恐遭非法之罪總之金照烟癮旣斷舊烟匣亦應早爲銷燬以絶根株而警察縱有查烟特權應於青天白日知會地保前往搜查或不至有意外之虞乃該警與金照計不出此以致互相猜疑釀成事端云云 
[拘獲圖刦烟紙店之匪徒]  
　　匪類許金標陳三川羅小魚曹福生李王坤徐金榮等稔成績聿彰粤惟在昔矩矱有方工垂之妙墨翟之良前民利用古籍煌煌降及後世數典漸忘冬官冊闕格致篇亡閉關自守不精不詳歐化東漸實始通商優劣勝敗貧弱富强工爲商本宜勤勿荒卓哉貴校爲邦家光名譽鵲起人材鳳翔中國萬歲永永無疆 
　　齊省長祝詞吾華立國以精神文明著稱於世界有清之季國勢陵夷將采取東西各國物質文明補其缺失於是以興學風天下貴校獨於國家未頒興學令以前革新敎育巋然峙於江海之濱蓋開校以來已二十週矣二十年來時勢萬變貴校事業不隨與俱變更迭演進迄於今茲且確定工業專門以發揚其物質文明今日高會試回溯立校以來歷史共也創某也因某也畢業於本校出任某事建苛業更由旣往溯及將來其實業人材之可以供國用者又不可數計蓋譬諸樹木根之茂者枝葉必繁貴校氣象有如此者夫貴校敎育物質文明之敎育也校長唐先生更兼引伸其精神文明近者圖書館之創設蒐集國學諸書庋藏其中供學人攷覽國學所在國性係之則是唐先生敎育之趣旨豈徒儲養實業人材蘄供國用其遠謨宏願固將以保衞國學自任使全校諸生積其有體有用之學立吾華不拔之基蓋吾華固有之文明世界著稱久矣今保其固有者復增益其未有者則國性不滅國力愈增敎育大本實在乎是貴校之可資紀念者今日殆猶椎輪大輅而已耀琳欣逢盛會敢以貴校長之意頌貴校并以頌吾華敎育江蘇省長齊耀琳 
　　交通總長祝詞中華民國六年上海工業專門學校二十週紀念將以四月二十六日開紀念會洵盛事也謹維斯校之設歷年旣多其間沿革約分三時期前清季葉寰海大通泰東西專門技術寖灌輸入戊戍己亥之際政變愈亟談國是者謂非崇尚實學不足以救國武進盛君首創斯校名曰南洋公學此爲第一時期迨後設立商部以所習工程機械皆屬實業於　歸商部管轄改爲高等實業學堂逮至郵傳部設立以所習之工程機械皆屬路電於是由商部移隷於郵傳部命名仍循舊稱此爲第二時期民國成立敎育統一編訂學制凡關於工程機械者皆爲工業專門學校於是高等實業學堂遂改爲工業專門學校此爲第三時期凡此三時期中造就專門人才數已逾千開風氣之先河放工藝之異彩非僅董校事者一人之榮光已也茲届二十週紀念開會世英不敏敬致祝詞以誌其盛其辭曰神州鴻莽誕産英傑二千年前學派斯别關尹亢倉墨尸莊列科學發明於今爲烈官師失守嗣音迺歇洋洋申江揚子流洩巋然講肄專門貫徹肇開風氣仍循軌轍濟濟英才用之不竭廿週紀念矗立碑碣於萬斯年式我來哲中華民國國六年四月日交通總長許世英 
　　松滬護軍使祝詞滬上公學首創南洋繼名實業又改工商各省選送負笈擔箱專門之學不厭求詳體育尤著聲震四方俊傑倍出邦國之光今隷交通更名工業校長唐公董理如法濟濟一堂道同德洽二十週年考成居甲學富青年龍飛創匣吁嗟多才不虞用乏謹頌盧永祥拜撰 
　　特派交涉員祝詞兆莘耳貴校之名心竊嚮往者非一日矣茲適奉職是邦又承貴校之招觀禮於一堂主校事者語兆莘曰是蓋成立二十週紀念也兆莘喜不自勝因竊有感吾國興學肇於戊戍其時學風不變士知棄帖括求新學公立私立諸校相屬目然大率爲普通學科而設而工業專門未之及也有之則惟貴校自戊戌迄今二十年經政局之變國體之變人事之變公立私立諸校巋然獨存且日益光大者蓋鮮有之則惟貴校兆莘亦學校中人也昔嘗遊學於美所相與切磋琢磨挈博士碩士頭銜以歸其中曾受貴校化雨春風者不乏其人心竊異之夫一國之富以實業若路若鑛其尤顯者實業之發展在於工而以人才爲主要管子曰百年之計莫如樹人貴校成立二十年中成績之優爲全國冠然則再閱二十年以至百年人才輩出爲國効用不更千百倍於今日乎工業發展豈惟貴校之光國家前途實利賴之吾爲貴校祝卽爲吾國前途祝中華民國六年四月二址产謹外交部特派江蘇交涉員朱兆莘恭祝 
[法電燈廠修理電機]  
　　文滙報云法租界電燈廠因修理電機特於二十一日自午前七時起至午後五時止暫行不發電流業已通告告用户矣 
[金山大興河工]  
　　金山縣知事詹亮疇以張涇河道淤塞巳久呈請齊省長設局開濬業已委定縣紳高煌錢仁澤姜仁等爲正副局董警佐徐亞伯爲河工委員日前派員來滬向求新廠購大號挖泥機器一架昨已運金興工開濬聞此項工程甚鉅自張堰至松隱汆來廟約須一年竣工云 
[浦東同人會春季大會記]  
　　浦東同人會昨日假座小南門救火聨合會樓上開春季大會午後一時振鈴開會先由倪菊裳君報告會務報務經過情形次請穆藕初君演說題爲改良農業爲救國之根本又次由尤惜陰君演說題爲浦東實業之希望穆尤二君演詞甚長述畢即由傅佐衡報告浦東公所進行狀况略謂公所之設原爲善舉之基礎惟事經草創頭緒紛繁端賴羣策羣力相輔而成又謂業巳勘擇地址數處一俟籌集經費即行購地建造當衆討論擬徵求墊欵之人以期速成次由許庸謹主席續議棉花驗水問題僉謂棉花騐水局稽查員對於花户往往多方留難鄉人受害無窮當衆公决組織改良棉花驗水研究會羣謀挽救之策會所暫時附設於同人會俾省手續次討論花邊業組織公會辦法因頭緒紛繁非數小時所能議就故擬改日另議末上同人會會員投票公舉職員楊無我得六十二票爲正會長張伯初四十六票朱友清二十九票爲副會長比及散會已鑛鳴六下矣 
[繼續開會類誌]  
　　中華工商研究會日前開會磋議修改會章及添設北京分會並化學工藝社等數事尚未决定是以該會總務部生訂日期繼續開會昨特分函各職員云本會定於古曆三月初七日（卽今日）下午七時仍假座樓外樓開職員特别茶話會凡我職員務乞光臨爲幸又國貨維持會亦定於今日續開評議常會討論一切進行事宜昨特分函各評議員請於晚間八時蒞會共同磋議務請撥冗蒞臨勿却爲幸云云 
[國貨維持會調查員返滬]  
　　國貨維持會前派徐賡華君前往北京調查各種國貨出口成績茲徐君業已調查竣事於前日返滬其調查情形須於開會時當 
 
 
 

Page 11

 
 
衆報告云 
[師範生之參觀]  
　　省立第二師範本科第二部學生定於今夏舉辦畢業例於本學期内參觀各校本月二十六日上午九時由敎員過君率領學生三十餘人至西門外圖畫美術學院參觀各級敎室由文牘主任劉庸熙君招待聞各學生參觀油畫敎室時尤爲注意云 
[中孚銀行開幕續紀]  
　　中孚銀行於本月二十五日開幕已紀前報茲悉該銀行爲孫蔭庭所創辦孫氏歷年在津滬等處創辦實業公司甚多如北京通惠公司北京中日實業公司天津啓新洋灰公司灤州煤鑛公司北京自來水公司上海阜豐麫粉公司無不成效昭著其正副經理孫謝兩氏亦經驗甚富中孚總行設在天津其餘京滬漢等處均有分行開幕日共收存欵二十一萬餘外寄漢洋十三萬元云= 
[儲蓄票開籤後之檢對]  
　　本埠經售儲蓄票各公司前日接到北京新華銀行來電報告開簽號碼後卽由各公司照碼檢對聞浙江省票中所得之第五奬已分至滬埠内有一條由大利公司售於新閘唐姓云 
[徐警廳長調任不確]  
　　淞滬警察廳長徐國樑前曾有升任浙省警務處長之說嗣因滬地曹任甚重不能遽離由本省長官及當地紳商函電挽留此說已經打消乃昨日報載又有調任消息當遣訪員詢諸警廳中人則謂並無此事係是傳聞之悮云 
[警察不准毆人]  
　　淞滬警察廳長徐輔洲君查悉各區署長警每在崗位上遇有違警事件動輒以警棍毆人或因言語不通致多誤會殊與警察保護人民之責相反故於日昨通令各區署署長署員等傳諭外勸各巡官及長警如遇未諳警章之人自應和平對待即使抗不講理亦應拘區報請長官核奪不准擅以警棍與鎗柄毆人及種種不規則之舉動如敢違犯定即革究云 
[發起組織挑運公司]  
　　向在法租界某輪船上管理搭客鋪蓋行李之邵福林近因南市推廣輪埠旅客往返日盛一日是以發起招股組織挑運公司代客包送行李如有遺失等事歸其負擔已擬章具禀淞滬警察廳長請爲核准等情徐廳長以此事便利旅客惟與籮間方面不無抵觸將來攘奪鬭毆跫不能免當即批令第一區警察署董警正傳邵詳詢進行方法即日據情詳復以憑核奪云 
[執照暫緩給還]  
　　工巡捐局批公民潘紳禀請給還執照由批據禀已悉案據趙黄氏禀稱提起控訴所請發給執照仍俟法庭判决後再行核辦仰即遵照此批 
[三誌以女害母之駭聞]  
　　公共租界北海路（即六馬路）仁壽里三百三十七號門牌老婦周氏（即馬陸氏）日前患病被其女大囡（即仁寳）購取鏹水當作藥品給氏飲後頓時腹痛吐血不止旋經老閘捕房捕頭得悉派探將氏車送仁濟醫院醫治等情巳兩誌前報茲悉氏女仁寳亦已由捕房拘解公共公廨訊供收押氏則因受毒巳深巳於前日殞命捕房卽派包探將屍車送虹口斐倫路驗屍所昨日報由公共公廨會審員王肇之君會同美柯副領事於午刻各乘馬車蒞所相驗捕房將氏女仁寳及女相識之李陳金與氏夫馬來福一併帶所候示經中西官將屍體檢驗一過以毒傷内部非剖驗不能明白諭令氏夫馬來福退去女與李陳金分别還押候請西醫剖騐再核 
[同鄉人之惡意]  
　　江提國日前由杭州來申假庽法租界西新橋街永興旅館先有杭州人徐光壽袁同康兩人亦庽該旅館内徐等見江行李頗豐即起惡意假以鄉誼至江房内叙談江不疑有他當時歡叙而散後徐等乘江出外潛入房内將綢皮棉夾衣服一大包竊取而逸江回棧得悉立卽投報捕房昨由包探顧三寳在小東門將徐袁緝獲吊出原贓解送法公堂請究江投訴前情訊之徐袁同供串竊是實判各押三月以儆 
[再誌突如其來之暴客]  
　　僑居虹口百老滙路二百五十三號門牌之某西婦指控無領事管束西人阿勃拉亨姆來家嚇詐並持手鎗圖擊等情昨由捕房將該西人拘解公共公廨經中西官略詰一過以原告係屬俄人判被告押候照會俄領蒞廨陪審 
[小工糾衆尋仇]  
　　小工劉長寅日前與同伴周清濤等玩笑起衅口解衝突經人解勸而散詎前日周又糾合多人將劉毆傷甚重由崗警一併拘解司法科經叚科員質訊之下判移地方檢察廳核辦 
[木作頭受傷請驗]  
　　陸家浜地方開設東洋車店之周小毛日前因有木作頭沈金堂同夥運貨經過周店門前碰壞車輛周即將沈軋住勒令賠償修理費洋一元沈不應允因此積有惡感後由周糾合多人擁至沈處行兇經人勸散沈心有不甘於前日至地方廳禀請驗究當經檢察官驗得沈之頭面受有微傷尚無大礙昨日午後諭飭法警將周拘案押候提同原告訊明核辦 
[鹹貨行幾兆焚如]  
　　前日傍晚滬南董家渡内某鹹貨行因被小孩誤將火柴遺於煤油箱内登時濃烟直冒幾致燎原幸人手衆多卽行撲滅事後由崗警查知即將肇禍之高喬生高長興父子二人帶入一分駐所詰明無心遺火從寛罰洋兩元充公了事 
[無賴吵散賭場]  
　　閩人林阿交向以摇杉板船爲業家住南市泉漳會館附近弄内前日容留閑人在内賭博正在興高采烈之際突有無賴居阿桂陳阿二周順才等冒稱偵探查賭勒索陋規不遂被若輩將桌上賭洋一元六角攫取而逸林即追上大呼搶洋由崗警拘住帶至第一區署問明將林從寛斥退不准再賭居等留候核辦 
[點騐長警隊士之委托]  
　　淞滬警察廳長徐輔洲君定於本月三十日查點所屬各區署所長警及本廳保安游巡騎巡等各隊士本擬親自從事嗣因所轄地段遼闊南北相隔又遠故特委任本廳各科科長科員等分别前往代爲點驗昨已令知南市第一區警察署警正董希賢謂本廳委派總務科科長趙殿英於是日上午九時蒞署點驗着即轉飭該署所屬第一二三各分駐所長警務各排隊齊赴一區署伺候點名惟出勤各長警不在點驗之列云 
[小養媳婦做見證]  
　　住居滬城引線弄之婦人張唐氏偕證吳沈氏控唐黄氏誘拐伊家十七歲養媳順英即錢氏藏匿無蹤等情經地方廳長派員研訊判唐黄氏收押候原告提出切實證據再行訊核在案昨日午後張唐氏又携同十四歲之次養媳名林寳投廳禀稱氏有住引線弄中第一家第二家爲證人吳沈氏所居第三家爲季阿寳借住查李與我長子同業亦爲漆匠一日與唐黄氏有密切關係所以唐黄氏不時至季家聚談乘隙又到我家與順英絮語密商皆爲林寳目覩此次順英被拐實爲唐黄氏所誘毫無疑義爲此偕第二證人林寳來案請求訊究等語諭候提案再行訊明核辦 
[男女重復質訊]  
　　江北人張小龍之妻薄氏前因家貧在鎭江傭詎爲自稱前在徐州當兵之有辫人裴學貴誘拐來滬初則姦佔繼思售賣因氏不允致起衝突由警拘送地方廳訊供判裴收押該氏發救濟會留養在案茲經問官一再研訊裴不承認爰復將氏提回昨日午後由檢察官質訊一過因氏夫張小龍往傳已久尚未來申判氏暫押候伊夫到案具領裴還押候辦 
[假姨母與眞姨母]  
　　江北婦人唐小兒卽王唐氏被人誘拐來申托曹三麻子李阿三携至英界售賣未成被包探拘入捕房後有曹妻李氏冒充唐氏之姨母朦領出外押入法界小東門外高五氏所開之化烟間内爲娼現爲唐氏之眞姨母白唐氏得悉通知氏夫王世年投報捕房將曹李氏高王氏王唐氏等拘解法公堂請究曹三麻子李阿三亦由英界包探送案先由王世平偕白唐氏投案請求給領王唐氏供被山木洪誘拐來申托曹李二人售賣未成後由曹李氏冒充姨母携往高王氏花烟間内押爲娼妓現願隨夫回去訊之曹李同供代爲售賣欲圖分肥是實李氏亦供認冒領押娼不諱高王氏供曹李氏言唐氏係是伊之外甥女故敢押下判曹李各押半年曹李氏押三月高王氏罰洋五十元王唐氏交伊夫領回管束 
[招領迷路女孩]  
　　淞滬警察廳一區三分駐所發貼布告云案據崗警韓學敬在紫霞殿地方查有迷路女孩魏銀弟一口帶所詢據聲稱年十二歲係丹陽人伊父早亡母親改嫁前三年隨外祖母來滬後將伊把給他人撫養詰其撫養之人及外祖母住址均云不知查該女孩面方臉白頭梳髮辫身穿綠色方格布夾袄灰色布背心元色布夾褲足穿白襪花緞鞋小脚合亟留所招領仰失主家從速來所認領 
[茶館聚賭抽頭]  
　　美租界唐家弄一百九十二三號門牌茶館主張阿根聚衆賭博抽頭漁利昨被三百五十七號三道頭華捕查見當將賭具帶入捕房禀明捕頭請廨出單將張傳案訊罰 
[地保拘入捕房]  
　　住居海寗路二千六百七十號門牌之某圖地保嚴耀庭因串同談炳咸向談聖咸騙取方單一紙在外抵押被談聖咸報告北四川路捕房派探楊承榮將嚴拘入捕房押候解廨訊核 
[房客欠租圖逃]  
　　閘北大統路崇茂里收租人劉德榮前日扭租户餅店主陳小四至四區警署控被拖欠房租四個月計洋十八元私將生財雜物運出圖逃請爲究追經姚警正訊問一過判陳拘留候核 
[混用銅質銀幣]  
　　錢發義前日至閘北胡家木橋寳安里某烟紙店混兌銅洋被店夥林寳珍察破鳴警拘入五區三分所在錢身畔抄出銅洋三圓經張警佐判解閘北司法科轉移地方檢察廳究辦 
[小錢莊有意欺騙五誌]  
　　楊守蘭施泉福蔡桂林葛先元等因被新閘路大新公司及恒康正大萬盛通利立澄長豐義長盛源永豐等十餘户在公共公廨指控與在逃之某甲在公共租界廣東路榮吉里一百十五號門牌虛設順茂餘報關行並在附近九十五號門牌分設豫康祥洋貨號又在天津路長鑫里口四百九十號門牌開設敦豐錢莊濫出本票串骗值洋數千元之貨物白米等情業經捕房將楊等四人一併拘解公共公廨訊供押候補提人證再核在案昨晨復訊據中西包探禀稱此案爲首之某甲尚未提到查在逃之某乙亦係案中主要供至此將所開乙之姓名呈案請爲出票查拿並由蔡桂林之代表律師投訴被告蔡桂林並非本案内之共同犯僅有收贓嫌疑請求交保候再傳訊會審員王肇之君商之美柯副領事判蔡交五千兩人銀並保楊守蘭等三人仍帶回捕房候提齊人證再訊 
[未便脫離關係]  
　　王得生因有帮匪趙老八梁紅與流氓袁雙喜（即虹口雙喜）在福建路公陽里一百八十五號門牌雉妓院内賭博起釁被袁用斧砍傷業經捕房將袁拘解公共公廨訊供判押西牢三月如捕房查有證據再行起訴王送醫院醫治在案茲因王傷已全愈昨由捕房解送公廨經中西官向之研訊一過以袁管押期滿後尚須復訊王係案中要證未便脫離關係判王交保如無保人着每月至捕房報告住址執業以便届時傳訊 
[證人候再傳訊]  
　　收烟灰之陳鴻明控瞿桂生（卽瞿連生）與因他案在押之印大林糾同在逃之黑灰阿二將伊軋入大沽路同福樓茶館内勒詐值洋一百七十餘元之金戒現洋等情由捕將瞿拘解公共公廨訊供收押在案昨由新閘捕房包探韋金福往傳住居法租界自來火街三十二號門牌之婦人王阿桂到廨作證即由該探禀明前情中西官諭令王婦退去聽候傳訊 
[查究愛國布來歷]  
　　蘇州人褚和尚昨日携帶愛國布二十餘疋在北河南路徘徊被探陸連奎查見詰其來歷語頗支吾遂將人證帶入捕房押候查明核辦 
[竊賊先後被拘]  
　　竊犯陸桂生馬得勝前晚至閘北大統路安祥里趙國祥家圖竊未成由四區巡邏警查獲拘入警署請究又積竊王新之前晚闖入永順里鄭咸有家適鄭由外歸來王不及逃避當被扭交崗警拘入四區警署押候訊明究辦 
[串黨行騙之控訴]  
　　天津路恒茂錢莊經理阮春林在總巡捕房指控紹興人何興元串黨騙取票銀五千兩捕頭准即飭探將何提獲昨解公共公廨請究原告投訴前情訊之何延律師到堂聲請交保候訊中西官判何交一千元人洋並保候下禮拜二研訊 
[婦人指控行竊續誌]  
　　牛莊路二十一號門牌婦人王房氏指控常州人劉子林竊取值洋一千六百二十元之金飾現洋逃逸業經捕房將劉拘解公共公廨訊供收押在案昨晨由廨復訊原告投訴前情請究訊之劉供與原告私識多年所有金飾均由我兌來不能指爲偷竊請鑒中西官以劉所供難憑判押西牢半年以儆 
[半年内須格外安分]  
　　某西人家侍者胡榮生指控汽車夫盧和尚紏黨在勞合路三百八十八號門牌老虎灶内持刀嚇詐洋一百元不遂行兇等情昨由捕房將盧拘解公共公廨經中西官訊供不認判交五十元人洋並保如半年内再犯刑事除提案訊辦外須由保人罰洋五十元充公 
[追獲攫取首飾之匪徒]  
　　匪徒朱阿榮前晚在北京路攫取范袁氏金押髮圖逃氏即喊追由包探居阿巧帮同追獲昨解公共公廨經中西官訊供不諱判朱押西牢二年贓交原告領回 
[不認搶洋行兇]  
　　鄉人蔡阿州控王阿品糾黨在虹口西華德路同昌里攫取現洋三元並行兇等情昨由捕房將王拘解公共公廨經中西官訊供不認判王押候查明再訊 
[領回店夥竊去之贓洋]  
　　西華德路同仁里某雜貨店夥包復生曾經竊取店内現洋一百八十餘元逃往閘北江橋鎭被該處警局查獲後復由原告報告捕房將包與牽涉之東金山一併提解公共公廨訊明判東開釋包押西牢半年並函請該警局查明所少贓洋再行核辦在案茲由該處警局將所存贓洋五十餘元備函送至公廨即於昨日轉飭捕房傳該店主康緒湘到案將警局送來之洋如數給康具領 
[苦力乘隙行竊]  
　　成發水菓行夥至法公堂控稱扛夫劉仁康挑貨來行見櫃檯上有洋四元銅元三枚劉即乘隙竊取而逸當經追獲交捕送案請究訊之劉供有客人雇民人挑笋一擔至某水菓行誤入成發行内行夥堅欲將笋購買民人不允因此口角並未竊洋求察中西讞員以證據鑿鑿無可抵賴判劉管押三天以儆 
[雜評二]  
[印花稅之悲觀（庸）]  
　　租稅係人民所負擔按諸憲政原則其稅制當然應經國會議决不能任行政方面自由以命令規定乃中國近來所剏各種捐稅不特未嘗交由國會議决且亦並無一定稅制即如印花稅一項自稅則頒布以來幾經推廣稅率則愈加愈重種類則愈想愈多今日下一令曰某種應貼明日又下令曰某種應重但由主務官廳一紙行文而全國人民即無可逃之義務此種加稅手續實爲文明各國所無尤可異者爲派認之包辦政策如前之杭州等處商家今之上海新舞台不問其需用稅票如干概令每月認繳一定稅額試問此等辦法稅制有無明定是不啻勒派而已 
嗚呼印花稅固近世所稱爲良稅法也而吾國推行之結果乃不免出於勒派吾爲中國稅政悲矣 
[來函]  
　　大南門桑園街包宅函 
　　啓者本月初二上午有一小兒年方六歲名連生着墨綠格子布長衫足穿黑布鞋子藍衞生襪如有人知其下落者請送到大南門桑園街十四號門牌包宅便謝洋十五元或報信因而尋獲者謝洋五元决不食言 
[淞滬警察廳來函]  
　　逕啓者敝廳長前日赴甯係因蒙省長以三年成績昭著呈保以簡任職交國務院存記特去叩謝並無别事今日報載謂敝廳長此次赴甯係爲調浙處長之事實係訪聞之誤即請更正 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[筆戰賦] [  小孤山人]  
　　山人前作諧文一篇（見四月三日報）後幅經天虛我生潤色中有筆戰舌戰二語絶似優旃因廣其意賦之 
　　毛遂先生脫穎出六國歡迎秦皇泣雄心要掃千人軍只仗秃頭一枝筆爾其尖利若錐鋒快如刀細逾七首銳比矛稍倚蒙將軍之聲勢抖孫行者之毫毛胸中若武庫名下是文豪騁一圑之高興發滿肚之牢騷羗雙管兮齊下謂勝算兮獨操當夫紙上談兵盾鼻磨墨驅虎僕以稱雄捋鼠鬚而畫策萬言試倚馬之才三步奮凌雲之筆一篇跳出狗屁文萬毫齊着鷄毛力乃排文陣乃鬭心兵詞鋒銛鍔意馬縱横做生花之幻夢起食葉之蠶聲緊握拳頭放開手眼作勢力之紅圈運中心之黑點一挑半剔左旋右抽管城子有食肉相中書君想定遠侯揮毫則雲烟落破竹則風雨收可以草嚇蠻書可以作絶交論可以傳檄三秦可以繪圖八陣鏑不鳴弦兵無血刃儼大戟兮長槍何飛機兮潛艇但筆尖兒一掃豈毛錐子可投雖有萬人敵無如一筆勾空拳徒手安足懼濡染大筆何淋漓他時兎走中山死想見軍師籌筆時 
[舌戰賦]  
　　大舞台開第三幕舌戰羣兒劇作惡是誰旗鼓各相當試看灌夫來駡座則有談天衍炙　髠雕龍奭合縱秦謀臣如雨猛將如雲怒髮衝冠而至解衣捫蝨無人英風摧五獄壯氣奪三軍方登演壇列廣席虎帳談兵柳營駐騎偉論發兮風生高談激兮雷厲心雄兮萬夫莫當舌强兮三舍請避忽焉大誇海口喊破喉嚨潤唇自舐震耳成聾掉三寸而不爛捲四大而皆空羗乃舌本翻瀾舌頭吐火銳若尖刀鋒如箭笴將掇屁而捧臀並隨聲而附和捫來則口角流涎講罷則天花亂墮說說大話試試鋒芒齒津津而有味口囁囁而無傷邪氣如吹喇叭巧言如新鼓簧時短時長可伸可縮氣呵風雲囊括宇宙虎有鉅而能傷蛇有舕而亦毒牙雖落而猶存口不箝而自吐豐干不能饒張儀不足抵拍馬屁兮吹牛皮生象牙兮出狗嘴一氣喝乾東海潮一口吸盡西江水或大嚼兮横吞復齩牙兮切齒夫何反對與贊成兮爭毫釐而差千里巳焉哉莫學啞子吃黄連苦在心頭不敢言也放聲聲黄鼠屁救命菩薩舌生蓮（五） 
家庭常識 
　　製洋菜法前載以石花草製洋菜法有人質問石花草係何物又有人問如有泡製而色不白謹爲詳細說明石花草或稱石花菜係海藻類植物之一附岩礁而生其色因時節而異大多紫紅色烘乾後變爲深紅色枝甚多葉作羽狀春秋兩季生長頗盛爲採取之適當時期採法須潛入水中採之我國産於沿海各省日本最多吾杭壛由南貨店出售他處不知至於製法前已說明欲其色白須將石花菜暴露於霜露之中使之色白再製可也及煎成濃厚之漿汁後除去上面雜質下面土沙再瀘之再煎取清去澱未有不白者[  西湖月樵]  
　　布底鞋或因其白底恒不喜之可用兒茶（藥肆中買價甚賤）塗之則與紅皮底無二舒適異常[  雲夢]  
　　起呢絨呢絨之屬被壓急者先以水溼之次用烙鐵隔紙烘乾更以乾淨軟板刷刷之即起 
驗醬油日用醬油有法以驗其佳否將醬油傾注於碗用箸攪之如作把枇色發泡旋即消滅者爲上品若作淡紅色發泡則非上品矣 
　　紅花變色取紅色之花入玻璃杯内加水沸之乃去水注苛性　溶液少許則花立變爲美麗之青色矣[  天馬山人]  
　　休息痢不外肝脾二經以肝藏血脾統血肝脾不和失於系統故有此症經常君以桂圓肉補脾苦參子瀉肝一補一瀉確是妙法然猶是治標之法欲愈後而永不復發當繼用炒白术二兩　木香六錢炙柴胡三錢赤白芍各一兩五錢匀分七日服之决無再發之虞[  戈似莊]  
　　彩色印油以研成極細之桃丹或洋綠紅藍等顔料（須係礦物質）和於適量之萆麻油中能代黑印油之用無論鋼筆板或眞筆板均極適用且省費而顔色異常奪目 
　　製黑印油用烟煤之精良者二兩半在鐵研槽内研極細篩過再研一次再篩之加入製油十六兩（無製油可代以陳麻油）混和再研細之每黑油四磅加普魯士藍一兩最後加入加那大脂（藥脂）九兩靛五錢印度紅分普通肥皂三同共研至極細爲度取藏備用與舶來品無異[  徐斌如]  
短篇小說 
[神怪小說金河之王（二）] [  鵑魂譯意小蝶譔辭]  
第一章 
　　旣見克勞即曰小友予爲雨所苦不能再行亦能容予入室乎克勞聞其奇異之音吐至以爲詫然心中亦頗憐其困苦則曰先生諒我然吾兄　　吾不能　　客曰何不能者克勞曰吾不能許君入室耳蓋吾二兄凶暴果見先生闖入富谷必且置君於死即我亦不能免言次雨復猛撲而入克勞亟縮身入且閉其窓客高聲曰小友吾但求取煖耳且喜亦無他人見我君其容我矣克勞自思如此嚴寒兼以風雨彼亦人耳容能忍乎且吾兄方他出入之亦無礙　乃曰予允君入室矣但於十五分鐘之内君必離此客諾克勞乃啓户納客重閉其門客曰孺子母驚且勿以乃兄爲念予少住卽行也克勞無語仍就爐火自烘其麵包此突來之客則但植立於克勞之後積水自其衣主涓涓下流入於爐唇火皆爲熄爐之凹處且成渠矣克勞心殊憂急唯恐其兄歸見此湫濘之狀將被呵責乃曰先生能許我爲君去此外衣乎客曰謝君無須克勞曰然則先生亦能去其冠乎客笑曰孺子忽急吾小住即行固無需乎去冠噫汝之麫包熟矣馨香哉吾涎且滴蓋吾自晨迄暮未得一餐腹中餒且死矣克勞者孺子也天性至慈見此老人淋漓之狀巳生憐憫今復見其號饑則惻然曰先生饑者吾當以此麫包奉饗唯先生食此當即行客聞語熟視克勞有頃曰君即以此食我耶然則君又安所得食克勞毅然曰此麵包爲吾兄留以食我者然我憫丈願以相贈今丈可食此客見克勞果毅之狀言時且義形於色私心亦不禁嘉許方欲取其麫包而叩門之聲忽作克勞一驚知其兄歸矣亟匿客於㭾中而後啓門史克華者爲一頎頎之男子其高幾與户齊僂身而入即暴聲曰咄汝何爲遲遲啓門言時卽以繖柄叩克勞之顱史漢恩亦曰汝誠蠢蟲汝甯不知阿兄立雨中耶而乃徐徐始啓其扉又曰汝所烘之麵包如何矣彌又偷我廚中食品言次啓橱克勞大駭顧又不能阻止橱開此短小之老人遂乃赫然而現握冠左手向黑兄弟鞠躬史克華大駭顧克勞曰孺子此爲誰者涒乃引之入室克勞此時已戰悸亡魂莫知所語而此怪客則殊從容徐徐言曰先生吾蓋奉上帝之命此來特爲汝兄弟客語未畢黑兄弟已怒不可遏立以手中傘柄直撲其冠異哉吾不知客有魔術耶抑此冠乃有彈性不然何以傘柄着其頂不墮冠而墮傘顧老人若不覺仍鞠躬曰先生吾蓋爲行道之人以君家爐火方熾乃入而就暖苟能以一片之麵包見賜者則感德尤無量矣史漢恩怒吼曰止默而口此問安有麵包與汝今汝趣出否則句言次立捉其領顧手猶未動而其身已若中酒竟自仆於十步之外老人乃置高冠於頭揷兩手於袋中言曰先生今夜殊感盛情十二句鐘以後當復來今茲别矣言次爐火之光忽熾其赤如血映於老人之身其水淋之衣亦復發光燦如黄金但聞滿室皆作異聲聲熊熊然久之其光漸隱而老人亦漸漸糢糊終至不見但見有奇異之朶雲直掠屋簷而過繼以一陣驟雨雨點撲窻乃作巨響黑兄弟覩此異兆憬然有如入夢克勞則伏身屋隅亦痴若木鷄不知此突來之怪客爲言歟抑爲妖也 
 
 
 

Page 15

 
 
[老申報]  
　　四十年來之囬頋尊聞閣選 
　　四十年前之鉅案 
　　楊月樓案（十八） 
　　論楊月樓事（旁觀冷眼人） 
　　（見本報甲戍年四月十七日） 
　　連讀貴館辨論刑審楊月樓一案各情不徒區區一人欽佩卽遠方遐陬亦仰慕貴館關心民瘼之盛意也余憶邑尊於同治六七年行任上海縣曁八九年在南滙縣任時審人用刑用搥打脛骰兩縣紳董惻然於心曾面請其免此濫刑俾其人不至終身殘廢聞邑尊略有省悟卽經停用此刑不料再蒞斯任而前刑復作善政不常至爲可惜竊思當今之世幸享昇平朝廷與左右大臣恒以愛民恤刑爲念歷朝實未有過此者而下民亦無不額首稱慶敬頌明良乃在上海一隅之地而猶有漢朝酷吏之遺風抑又何歟夫審斷罪人而臨之以殘酷之刑南蠻風氣則然不圖當今所謂能吏者於審事問案不以駁詰質證廉得眞情爲長而反以殘酷爲能將片言折獄之謂何况用非刑係違定例雖能得其實已亦坐罪余聞楊月樓之受刑可謂至矣盡矣舉其所受各端實似 
有意置之死地而其未罹於死者無他蓋斡旋於獄吏也否則其死必矣貴館前論此事曾有望上官嚴查前審案情之說竊意欲得此案之眞相非此别無辦法夫例所以庇民者也縣官則爲一縣之民所託庇者也縣官審理民事而不能悉衷乎例民已無所措手足况殘民以逞蔑例以行則殃民孰甚如是而爲民父母者必轉而爲仇讎亦何取乎此而必如是耶所冀覆審此案時上官另派一委員以研鞫實情持平定讞庶足以折服衆心而挽回輿論也 
　　來書與中西聞見錄載愼刑一節可相擬因錄於下 
　　在昔泰西諸國以刑取罪人供狀今久廢而不用矣其所以不用之由蓋恐刑及無辜故也書曰與其殺不辜甯失不經亦卽此意其最後廢刑之國爲日斯巴尼亞聞其時有賢相某諫其君廢刑不納至於再三終不允厥後相某隱殺其馬而來圉人殺之執送有司有司遽以刑求不服加以百般拷掠窮治之圉人不禁其苦乃供於何日何地以何物殺馬皆歷歷不諱有司以爲廉得其情也定讞具疏决有日矣忽一日相某於奏對時復以廢刑爲言日君仍執不允相因白其馬實自殺之而移禍於可疑之圉人有司乃竟以刑誣服日君犯省於是廢刑由此觀之刑之不可不愼也如是夫若以非刑而苛求之誠如來書所云非爲民之父母將爲民之仇讎矣奚可哉 
[尊聞閣筆記]  
　　某婦（見本報甲戌年二月十七日） 
　　虎號胭脂斫桃花而不惜狼名紅紛誦樛木以懐慚憐渠燕燕驚鶯齊化望夫之后惱彼魚魚鹿鹿終迷妬婦之津應知婦道無成雞奚可牝安得丈夫再造獅或能馴吳門某官同怕婆之縣令有側室之共姜悍婦聲威囗到柳枝柳氏懦夫膽落庇難桃葉桃根家之不齊國何以治某官者諱其姓氏居址傳其有懼内癖低幃暱枕瑟縮景象猥瑣情形不暇細述舉凡問夜嚮晨捧巾持櫛皆倒行而逆施焉需次吳門夫人在籍魚軒固未偕來也客中寂寞宦海凄涼慕香國衣裳愛金閶風月娘名御史使抱衾裯女是尚書買供箕帚而其敢置妾者蓋以關山路　魚雁風疎故恃而不恐耳每晤鄉人必誡之曰此不足爲夫人道也僚　有某丞者與同桑梓且屬葭莩以丁艱歸車馬不敷向呼將伯某一錢如命幾曾肯解慳囊丞歸將某納寵事和盤托出某妻詈曰農家子多收兩斛麥便欲易妻彼集臭銅買得一頂烏紗遂欲大絃操操小絃切切耶不少懲罰將詠緣衣黄裹去急料理家務治裝之吳門時妾玉燕投懐已六閱月某妻戾止妾與懦夫固未嘗逆料也山雨打桃紅錦涙濕罡風摧柳碧草魂銷妾以腹中一塊肉爲辭妻曰不言及此其罪尚可末減汝以孽種挾制爾娘耶若敖氏之鬼寗終餒而誓不留此種類某代爲緩頰氏即以處妾之法處某而某即以事母之道事妻居然小杖則受大杖則走焉至妾則平日之寵擅專房至此莫取當夕並且不通聞問矣靜好旬餘一日某與妾私語喁喁爲氏所覺氏曰前情難斷猩猩又作態耶我性猶石也不擊之則火不生虎不發威遂以爲病猫我有以處汝矣於是出繩一刀一媒嫗一謂妾曰汝欲生則異室死則同穴請畢命於一繩一刀之下倘欲開籠放鳥母爲太甚之逼人請遣之從媒嫗去别嫁春風斷不能使流目送盼者寄我肘下也又手酒一杯曰此房玄齡藥鴆也旣不能令又不受命我當先盡一杯避君泉下看汝棄妻縱妾能安然厠身仕版乎衾裯抱汝新入請偕白首巾櫛棄予故我見及黄泉某無法可施泥中屈膝氏怒稍解棄珠留櫝以下胎藥而墮其身孕以妾爲婢而間某枕席之好始寢息焉 
[傭工毒計（見本報壬申年五月十六日）]  
　　洪某者素在衙署作長隨善居積遂成殷庶其家雇一傭童爲服役洪某素性悍惡凡有傭於其家者操作稍不如意輙遭叱駡非至千百言不上如是習以爲常一日早起喚童取水盥面童因水未熱捧進稍遲洪謂童貪眠晏起盛怒非常水至竟舉盆擲之童衣旣沾濡而面亦損傷童以己家貧一時無處可以另圖爲覔食計故惟隱忍之而已迨至月餘童忽請洪曰吾有族人携我往金山貿易明日旋里束裝汝家需人身使宜即另雇别人洪某勸留再三童竟不從而去翌日洪某猝然五内如沸竟至失音越旬而啞遂成廢人洪某與家人咸疑童之所爲中受其藥毒遂書寫少年姓名年貌籍貫遣人至其地訪尋欲執詢之若能解救言語如常則已否則解官究辦豈知遣人至其鄉遍訪並無其人不得已歸述於洪或言洪悍惡非常凡傭食於其家者鮮不被其鞭撻然後逐去年中易換十餘人或八九人不等想此傭或有兄弟昔時曾傭於其家遭洪毒撻憾之已久特易姓名謬說里居來傭其家以毒藥害之使其終成啞人此後不能肆叱駡以洩夙　未可定也 
[文苑]  
　　上金眉生廉訪五十韵（幼節蔣　） 
　　（見本報癸酉年十二月二十三日） 
　　文章根至德鬱爲華國器古者三不朽产言乃其次德功匪所輕憂患基識字仕學能兼優民字享其利觥觥魏塘公持躬彌純粹壯年歸人望澄清思攬轡起家戎幕間海内方鼎沸再覩中興盛早可躋卿貳　蜉撼大樹處士起横議公寗置勿辯潛心古文字我昔讀公文磅礴吐眞氣體裁究班馬經緯屬天地（公著楚畺三文忠傳）復曾讀公詩博洽該六義（昔在友人案頭見公和東坡聚星堂詩）清新間俊逸絢爛歸平易斯文韓蘇後堂乎張赤幟公才萬斛舟弄筆固餘事雖然言顧行於此見經濟竊願拜陪翁甯同失交臂區區孺慕心積以歲月計曩歲聞公來同居僦蕭寺終然隔雲泥詎敢通一刺（去年同寓興敎寺未及一谒正以分隔雲泥非敢疏慢也）士不中間見恐爲昔賢媿遂守於陵廉豈效段干避旣悔不可追念之實流涕今春拜新篇方麴類瓊賜（舊介吳君受之求公書便面春間寄來曾作二絶未敢逕寄）對之忘調飢藹若惠風至久思上書謝私忖虞冒昧賤子聞道晚日月漸云逝徬徨泣向隅自歡乏才藝還兾錐脫頴强拾齒餘慧依人等畫餅鬵字誚餓隷無魚彈鋏歌適館緇衣敝　然待求伸一展青冥翅安知命不齊積毁出時輩謡諑誨多淫蕭艾損蘭蕙生嗟玮羽　惜負壯夫志爰居栖魯門越哉臧孫祭將謂世途艱母乃造物忌瓠落江淮客全家滬瀆寄澒洞風塵中面目苦顦顇今欲東浮海言歸恥匏繫旣似原憲貧尚多向平累知公涵宏量悅士顔色霽近聞出都門使我勞遠跂不知手足舞已有加額喜謁公今有時宿願正堪慰便欲登龍門何幸得附驥復知我公厚刮目賞神異顧茲霜雪辰行看廣厦庇何當洗寒霧長歌動高誼 
 
 
 

Page 16

 
 
   
 
