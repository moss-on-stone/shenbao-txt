# 1893 - 203 - 4907279

 

Page 1

 
 
[新印增注七家詩出售] [  圖書集成局代啓]  
　　試帖發源於唐而盛於我朝七家詩尤爲選本中之最善者前有石注少韻注今王注增韻注可謂無美不臻由本局以新鉛字代印紙色潔凈裝釘精工每部四本碼洋八角有欲揣摩帖括者請至逢源昌熙記書莊及各書坊購取可也 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隱矹矹窮年所箸有六科準繩一書多至一百二十卷可謂集醫學之大成矣兹由公記倩本局印行字取夫新紙從其白校讎裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉惠臨申報舘帳房可也如子成書後始來購取價值當再釐定特此布陳惟冀雅鑒 
[十三經註疏變價助賑] [  申報館恊振所謹啓]  
　　不書名書局以晉省災民嗷嗷待哺不忍坐視懼捐石印倣宋刻阮本十三經註疏五十部原價四元今减作每部三元二角囑敝恊振所代售所得之資悉數助賑十三經爲必讀之書諸君子旣可陶鎔後進又可振濟飢黎天下最方便事孰有過於此者乎如蒙購取請移玉本館帳房爲盼 
[暹事答客問]  
　　客有關心時事者見報載倫敦電音述及暹羅時勢岌岌初九日又電傳法人由阿非利加洲調兵五百名前往暹羅又云法人前致哀的美敦書於暹國於所索之欵外又令暹人自認美江左邊之地爲越南及金邊所轄暹人在此處砲臺上所駐兵士限一月内撤回云云因特造余而問曰暹事之亟至於如此中國竟置之不問乎余曰中國又何爲而與聞其事也耶客曰暹羅非中國藩屬乎余曰暹之入貢中國自前明始至本朝而修貢益謹其服屬於中朝也久矣客曰然則屬國而有外患中朝胡忍而不一施援救乎余曰暹羅在雲南之南越南之西南臨大海西南毘連各番部西北與緬甸接壤南北相距三千四百餘里東西寛處千三百餘里狹處幾不及百里乃合暹與羅斛兩國并而爲一自本朝定鼎以來朝貢極謹以故我朝亦卵而翼之所以待之者可謂厚矣康熙六十一年上諭暹羅國貢使言其地米甚饒裕銀二三錢可買稻米一石朕諭令分運米三十萬石至閩廣浙江於地方甚有裨益不必收稅此特恩也雍正七年御書天南樂國匾額賜之十四年又賜御書炎服屏藩四字匾額乾隆三十六年國爲緬甸所滅旋卽恢復故王無後衆推大酋鄭昭爲長昭中國人子華嗣立誥封暹羅國王自是纉繩弗替五十五年遣使賀八旬萬壽受封爵定十年一貢之例嘉慶十年上表言攻緬甸得勝乃頒敕諭解之盖以緬甸亦爲中朝藩屬不可以偏重故也夫中朝之待暹羅也如此而暹羅之待中國則不過朝貢之虚文而已中國之商於暹者其數不止以萬計而暹國獨苛其稅與他國迥乎不同故中國人之在暹者無不心不能平非爲輸稅之重而不平爲暹之薄中朝而不平况鄭氏旣爲中國之産則更當於中國爲尤親回念中朝優禮如此而顧不顧情理不念舊恩苛待華人視同他族且更不如其待他族卽其與泰西各國通商也亦初不禀命於中朝此時事急而欲求援於中國又豈可得哉夫以中國之旅居暹羅者其數且百倍於越南越南爲法所困尚有劉軍門其人者爲之一再破敵支持多時今暹羅旅居之華人安知其中無劉軍門其人者可以爲暹羅折衝而禦侮聨絡中朝作犄角之勢法人雖强何敢輕視而乃寂無聞焉非華人之不足用實暹人之不能用華人而華人亦不樂爲所用耳查暹羅西南沿海屬部衆多著名者曰六坤曰吉德曰大年曰吉連丹曰丁噶奴此數部者雖旋叛旋服至今仍隸版圖南數部曰彭亨曰舊柔佛曰麻六甲曰沙喇俄等則久懷叛志自立酋長不復納貢於暹至舊柔佛之新加坡麻六甲之内部吉德之檳榔嶼延袤數百里皆爲英人割據中朝初亦未之過問此時法國之困暹羅大都亦如越南之故智越南之役中國不過自守邊界而法人尚用藉詞以與中國爲難苟非諒山一戰蘇宮保力敗法兵則和議一時尚未得成而法人之要挾者將無已時然則中國此時又何爲而再挑法人之釁說者謂保全屬國是中朝分所應爲然亦視乎屬國之何等以素來薄待華人而欲爲之出力不亦異乎故知中朝於此事斷不與聞也雖然中國之人旅居暹地者多至不止以萬計則此時風鶴頻驚殊可憐憫暹人必不能更爲保護而他國皆有兵船赴暹以自保其商民中國何獨不可爲中國計當援泰西各國之例發兵船數艘駛入暹境與各國兵船連檣寄椗並不與聞戰事但自爲保護商民計其綂帶之員必須選熟於暹羅地勢情形者而後可以不動聲色妥爲佈置俾如許華人不受鋒鏑之禍此則在暹華人所日夜盼禱而亦中朝分所應爲之事也中國之秉國鈞者其亦念及於此否耶 
[蜀電譯登]  
　　昨日四川成都省城發來電報云龔仰遽方伯奉出使英法等國之命准於七月初旬交缷篆務由陸陸北上覲光 
[羊城記事]  
　　廣州訪事人云本月初一日興鶴昶綂制入都陛見南海番禺兩邑宰已先期飭差將日近亭灑掃一清以便節麾戾止届時督撫將軍司道各憲咸衣冠齊集亭中少焉綂制呵殿而來茶話片時隨卽興辭而出各憲排班寄請聖安禮也○惠州府盧太守秉政經上游調省辦理闈差遺缺委軍械局提調候補府熊太守世池庖代所遺軍械局提調差委候補府顏太守守基接辦日内熊太守已將經手事宜交代向各上憲辭赴惠州矣○上月二十八日午刻有一不知姓名之男子年三十餘羅綺滿身翩翩顧影行至清平三界廟外猝然倒地血湧如泉路人見之紛紛投以藥石旣而巫陽下召魂赴玉樓檢其衣襟佩有對時表及玉鈪等物深恐無賴子攫去著更丁輪流看守待至夜深人靜不見親屬到來乃報明善堂領棺收殮○某戲園中名旦某甲花嬌玉軟艷冶無雙人之見之者皆疑其爲秀闥名姝否則必青樓妙選固不知以釵易弁子舞衫歌扇中尋生涯者也顧揮霍千金素所不吝纒頭之錦隨手而空兹當歇夏散班諸伶皆收拾回鄉甲則不名一錢欲歸不得自念托身卑賤仍不能赡其妻孥有何面目見人不如一死之爲愈遂於某日駕扁舟一葉泛乎中流行至白鵝潭奮身躍入波心隨鮫室璿妃以去舟子返岸告其同事雇人遍覓屍骸而渺渺長江杳不可得想已實江魚腹中矣吁綵雲何處空摹替月之姿碧水無情誰懴埋香之恨有情人聞此自難忘懷不得云春水一池干卿底事也○日前有盜匪三名拘獲到案研訊之下供出某武弁得贜分用問官聞而駭甚急將供詞錄出禀請大憲傳弁到案質訊嚴懲○某日臬憲額玉如謙訪禀見上游乘輿而返行至龍藏街有一婦手持狀詞攔輿呈遞差役見而喝阻下情遂不能上逹婦異常悲憤以首撞石者再經旁人再三勸解始含涙而歸究不知其有何 
 
 

Page 2

 
 
寃抑也問攔輿遞呈者必先向差役關說賄以洋銀若干否則徒供其鞭逐而已 
[平山堂茗話]  
　　揚州訪事人云凡塲鹽到棧堆儲設遇火災須禀請上憲委員勘騐情形將火耗之鹽照内河淹消例由運司給批補運此歴來定章也日前十二圩通屬塲商吉興瑞公發祥堆鹽被火延燒禀請委騐並懇由淮南總局轉詳運司旋奉督鹽憲批示云據詳已悉仰候給批按　補運現經淮南總局照錄牌示局門並催令商人迅將原運全捐及原領預價先行繳退俟後鹽到棧再行照章給發○䢴上花烟館疉經府尊曁保甲局嚴行示禁並取具遵示閉歇切結從此二分明月照遍綠楊城郭間當無復有芙蓉洞中仙齵齒唬妝歌李長吉之燒蜜引蜂弄珠彈雀矣近日許太守又密諭江甘兩邑宰隨時親出訪查俾鳩船藥叉不復敢現出本來面目甘泉縣李明府奉諭之下卽於初二夜微服出巡行至三叉閣邊查獲某龜所設花烟館遂將烟客烟妓一併帶回次日研訊之餘烟鴇徐氏利口囂囂支吾以對及詰訊烟妓妓供稱小婦人奉令之下本欲回家鴇婦見有狎客到來是以强留不放明府赫然震怒向鴇曰爾聞此語否本縣早已示諭煌煌爾竟膽敢藐視乎遂喝令重責數百下妓與客亦分别嚴懲旋卽發出封條飭將花烟館封閉江都縣林邑宰亦查獲兩起並烟妓三口想一經研訊亦必按律以懲也○某某諸店鋪於上月二十七日起集資雇就名優在大財神廟登臺演戲笙歌嘹喨袍笏鮮明因而觀者若堵牆大有嘘氣成雲揮汗如雨之概有某氏婦身懷六甲腹大如瓠彳亍而來正在騁懷游目忽呼腹痛者再攢胸蹙額勢甚阽危隨經所帶女傭負下看臺從後門扶掖而去嗣聞抵家後至初三日産下一孩究以擠軋受傷因之斃命噫慘哉 
[甬事二則]  
　　有李桂芳者前充鎭海砲勇欲得健婦以操井臼勞苦於無力賴大敎塲帶兵官某甲從旁襄助始娶某氏爲妻旋生一女慰情聊勝於無近日李賦閒在家饔飱不繼甲忽萌異志慫恿該氏曰李本窶人子耳一身且不能保安能養赡妻孥汝若舍舊謀新我當代爲之計該氏抵死不從藉十指以度日而甲已暗中設計將氏鬻於同寅某乙一面誘李之婚書到手付諸丙丁佯謂該氏曰汝有目疾盍不往醫氏告以無醫藥資甲曰我與汝夫情同手足區區之數目當代籌於是雇轎舁氏往乙家一面率兵丁將李之雜物搬運一空迨氏至乙家知非眼科店心已懷疑甲視爲砧上肉甕中鼈百般勸誘氏心如鐵石百折不回甲曰汝嫁李桂芳所有聘金妝奩皆我代爲措辦今李分文不償故鬻汝以償此欵氏見其用强遂厲聲辱罵甲拳足交下將氏擲於大敎塲池中幸池水甚淺不致淹斃該氏不得已赴提署喊寃想馮軍門必當秉公辦理也○寍郡東鄉高塘頭等處近有匪徒持械行刧經耆民董忠福等爲保衛桑梓計倡辦民圑禀請府憲核示今將胡太守批示錄下據禀東鄉高塘頭等處近有匪徒持械刼竊殊爲地方之害該耆民等情關桑梓會議倡率民圑以資防守察核事尚可行仰鄞縣出示曉諭並飭捕保隨時查緝以順輿情惟盜匪人數總不甚多如有竊發一經鳴鑼號召民圑齊出以多制寡無難縶縛不得遽行格殺以便根究同黨姓名倘知有窩户實據亦准禀請飭拿但不准挾嫌妄拿妄禀自干咎戾並飭知照毋違 
[曲院荷風]  
　　杭州訪事人云浙江學政陳六舟宗師試竣嘉興卽於本月初一日起節初二日午刻抵省由下碼頭登岸呼殿入轅各員恭迓如禮○秋試非遙士子之　槐黄而逹省門者皆思料理行裝與秋風一戰貢院左近赶考市者店鋪如雲署臬司惠謙訪恐匪人混跡其間易滋事故特委候補同知包司馬鳳章爲科塲總巡黄司馬爲會辦總巡從九康少尹如溥爲科塲保甲候補府經歴吳經廳士馨爲上一叚巡員縣丞周二尹李培爲上二叚巡員瞿二尹鴻濩爲上三叚巡員巡檢張少尹元逹爲上四叚巡員韓少尹寳爲上五叚巡員候補按司獄徐獄官錫保爲中二叚巡員府照磨黄錄事道奎爲中五叚巡員張君海晉爲中六叚巡員縣丞曹二尹和浩爲下一叚巡員徐君德彰爲下三叚巡員巡檢劉少尹家勳爲下四叚巡員候補府經歴戴經廳寳鴻爲雲居山巡員金君標爲望江門巡員典史高少尉煥爲鳳山門巡員務期防衛維嚴奸宄斂蹟亦足見上憲之惠及士商也○翁太守曾純代理衢州府事現奉藩司劉方伯飭知改爲署理○本月初二日朝陽旣升蔚藍一色流金爍石火傘高張至申酉之交忽痴雲滿天風聲怒吼電光閃礫霹靂一聲地裂天崩無此奇響急雨驟至勢若倒瀉銀河翌晨聞艮山門外馬家弄被雷擊毁樟樹一株蓋偶觸電氣也而强作解事之流則又爲雷殛毒蛇致遭波累三三兩兩傳遍於茶坊酒肆之間矣 
[潯江墨浪]  
　　本月初九日爲署九江府邵傳巖太守之夫人設帨良辰屬下各員及同城寅好咸親往祝嘏兼餽隆儀○近接南昌電音謂稽查輪船一差由撫憲札委候補縣薛俊甫明府銓辦理閱日又來電云明府已奉代理德化縣事之檄想查船一役又須另委他員矣○德化縣羅少垣明府接奉上游羽檄調署高安縣事紳耆公送匾額懸掛大堂文曰使君福我又有人送萬民傘德政牌以申愛戴此眞近日官塲習氣也賢如我明府奈何亦欣然受之○五月二十六日乾昌信局購得洋藥六十大包分三擔挑往豫章行至建昌縣屬塔水地方暫宿旅邸三更以後有匪徒明火執仗施放洋鎗撞開店門將洋藥悉數掠去挑夫及店主出而拒敵俱受重傷現已赴縣禀陳由張明府會營勘騐飭捕緝拿矣 
[蟂磯夜月]  
　　去年蕪湖保甲總局曾勸米木洋油糖土各商共捐經費銀五千二百兩分兩年三次繳清今年四月應繳第二批米帮因生意清寥遲至本月之初始行湊繳及問大憲給奬之說則諭以必俟三批清繳始可據案申詳云○本月初八日怡和躉船某水手因畏炎熇臥於檻外所懸方板上江風寥廓一枕陶然不虞夢入漆園一翻身竟墜諸水次及船中人驚醒施救則惟見波濤漭漾一望無垠而已哀哉○本月初二日日升恒酒肆櫃中失去青蚨八百翼指胡姓學徒所竊徒苦難分辯背地吞阿芙蓉膏迨毒發知覺已難施救死後急呼地保至殮瘞荒郊徒父母遠在鄂垣此間僅一白髮龍鍾之伯母在聞信之下痛哭而來肆主因不善調停遂被控諸縣署王邑尊立委典史有雪齋少尉將柩刨出檢騐屍身則臭氣難聞蛆生如蟻仵作先用清水冲洗然後舁臥地上驗無傷痕迨用銀針探入咽喉則其色黑如生漆乃唱報的係服毒身死少尉遂命從豐改殮呵道回衙○本月初五日老湘營綂領凌問樵觀察由金陵至蕪湖校閱後營操演譚軍門親赴江干迎迓接見之次稍叙寒喧隨傳令次日閱操届時升砲鳴槍升坐虎帳令旗一展雄師從天上飛來迅速離奇殆無其比觀察閱畢後與軍門抵掌高談至初八日卽遄回白下○日本人田中氏開設小洋貨鋪持籌握算頗極精明一日偶與挑夫爭論以致互相口角旋卽揮拳毆擊觸碎窓上玻璃有數挑夫頭面劃傷血流如注旋扭至英領事署控陳领事飭巡捕送往保甲局轉解蕪湖縣將挑夫收押候訊○仲夏以來氣候炎蒸無殊熾炭寒暑表升至九十八九度一片清凉世界頓成熱惱之塲至初四日曜靈匿景蘋末風來夜間大雨滂沱幾疑天漏初六七日雨又繼之於是天氣頓凉銀燭畫屏頗饒秋意簟紋如水恍疑夢入湘瀟矣○某日有甲乙二青皮相約至聚寳樓啜茗不知何故忽地忿爭甲猛擊板凳擊來乙以手格之隨按甲於地痛毆以致頭破血流猩紅滿地街鄰恐釀人命急出喝止並斥甲不應如此逞兇甲知衆人忿忿不平急向乙伏地賠禮乙遂一笑罷兵自裂衣襟將傷裹紥○妖人某甲貧不能謀升斗乃心生一計僞爲病重昏沈者然譫語喃喃似嘲似諷忽一躍而起笑語同儕曰我有神附體能以符籙治病人矣一時無識者流遐邇傳播愚夫婦深相信奉咸謂其於黄帝十三科外别有眞傳而不知其惑世誣民興妖作怪也人有向之問病者令自帶白布一小方略述病之緣由卽持向空中注視少頃自稱符已書就囑携歸化服間服開寫方劑温凉並進攻補雜投春蚓秋蛇字跡亦難辨認噫邪說左道本爲聖世所不容加以近時哥老會中人到處謠言煽禍誅鋤薙獮正在此時奈何以嫉惡如仇愛民如子之王大令竟深居衙舍日效阿家翁之痴聾耶噫 
 
 

Page 3

 
 
[續漢書]  
　　漢陽府各屬數年來非水卽旱以致年榖不登至去歲始慶有秋今則十雨五風禾苗暢茂漢口土壋各米鋪已有新米入市問之皆曰自漢陽縣屬白泉來者每石值青蚨二千文賤至一千八百文之譜○數日前漢口各坊保鳴鑼驚衆大呼曰湖北巡撫譚爲嚴禁鴉片烟館限五日内一概閉門如敢抗違立時封閉房屋財産悉數充公竊思譚中丞蒞任以來屢次示禁烟館而武漢各處駐霧停雲之窟依然棋布星羅非官吏之不肯嚴查實差保之得規包庇耳似此風行雷厲或者芙蓉之癖可望掃除中丞眞造福不淺哉 
[委員課士]  
　　江海關道聶仲芳觀察牌示六月十四日課試敬業書院肄業生童昨日黎明各生童紛紛齊集院中學師宣琴山廣文隨乘輿而至鐘鳴九下觀察委松海防同知劉乙笙司馬臨院點名給卷限卽日酉刻交齊生題古之狂也肆今之狂也蕩古之矜也廉今之矜也忿戾古之愚也直今之愚也詐而已矣子曰巧言令色鮮矣仁童題彼哉下句詩題賦得竹陰槐影有餘凉得槐字 
[船孃慘斃]  
　　本邑南市萬裕碼頭泊有浦東奉賢縣南橋航船前晚船户葉阿海正欲開船適遇狂飇以致傾覆幸經鄰船撈救得保生全然貨物已東漂西散矣划船婦小蘇州見之約同某氏婦入水打撈正在以泳以游驀聞轟然一聲某船上桅竿吹斷從空擊下傷及某氏頭顱鮮血涔涔水爲之赤不移時卽溘然而斃氣息全無氏夫以禍端肇自小蘇州將屍舁上其船不肯收殮小蘇州無可設法祗得央其兄楊阿寳及船埠頭等爲之理勸許給洋銀一百四十餅其夫尚未肯干休也 
[南市委談]  
　　殺猪阿狗無賴也昨日約友三人至王家碼頭某小烟館内開燈互吸癮已過矣三友爭付烟資阿狗搖手曰止止區區之值弟當任之毋令諸君笑阮家郎囊中羞澀也三友乃稱謝而别别後阿狗向值堂人高呌曰上我之帳值堂人不允適姘婦某氏至告以故氏卽將衣及洋傘各一爲質值堂人未及收拾阿狗突持之而逸氏佯爲不見也者閱片刻持錢往贖值堂人瞠目無以應正在互相爭論忽氏之本夫跟蹤而至一見卽戟指詈曰爾好好在家並不無穿少喫奈何挾資而遁與有情人結露水因緣看汝小娼根有何面目回去乎詈畢轉向值堂人曰頃間所質之衣傘卽我家故物幸見還焉值堂人知是串合訛錢無可如何給以番面錢一枚始了其事 
[滬城近事]  
　　火神廟前流氓某甲專以聚賭爲生前晚糾合同黨某乙等人借老學前街慶雲樓老虎灶樓上賭錢樓主某丙拒之甲乙大發雷霆拍凳敲檯虚張聲勢偶一失手將桌上之火油燈碰翻登時滿地火光熊熊上熾延燒檯凳遍室通紅内見而大驚竭力汲水澆熄事後以釁由甲乙而起向之理論經人解勸約於次日調停○縣前某氏婦年逾半百素以兇横著名其子在時曾撫某甲之女爲童養媳未幾其子病故甲屢欲將女領回氏聲稱如欲領女須償數年飯食錢甲無力允從以致蹉跎歲月邇者女已及笄矣而荏弱媌條瘦如飛燕氏遇之虐一言不合卽肆鞭笞時或數日不歸將女禁閉室中絶其飲食一日女放聲痛哭鄰人聞而不忍送粥一碗令啜之迨氏回查悉前情反將鄰人辱駡前日氏雇匠窓户四面密釘使鄰人不能與女往來然後鎖閉大門而出隣人同伸公憤言欲與氏爲難不知有人焉能殺雌虎之威使之俯首帖耳否○拐犯朱金金由總巡張牧九司馬訊責枷號發十六鋪示衆旋卽乘間脫逃某日地甲在吳淞口拘送到局司馬著笞責一百板補枷三月朱忽患病經地甲投局禀報司馬飭提至案騐明屬實著發交普育堂請醫生爲之施治俟病痊後補枷 
[道轅訊案]  
　　湖南人劉聲餘曾在南市利川碼頭左近太湖水師副營當差不知因何斥革以致衣食不周日棲宿小南門内某甲小烟館中一日忽向友人措得洋銀五元新衣一套喜而持歸將洋銀寄存甲處前日上午蘇松大道署輿夫胡二赴甲處過癮素稔劉異常貧苦突見身穿華服心焉疑之恐是哥老會中人且有竊盜情事因向甲告以劉未知來歴若有洋銀存放須令其覓人擔保方可付與甲允之亭午劉有急需向甲索取甲果令其覔保劉不勝詫異向之問訊甲將前情直告劉大怒奔至副營禀訴營主營主立飭哨官張君帶劉及營勇四名風馳電挈而來適胡正在吞雲吐霧被張君擒至本營略詰緣由卽備函飭勇移送道轅請辦聶觀察以一面之詞碍難取信著勇回營禀請營官將劉送來對質勇回禀後營主不欲多事函請免究觀察大怒以此案豈可起滅自由務必將劉送到少頃張君策骑押劉到署觀察立飭差役張慶祥往縣署傳到傳招刑禁等人伺候一面札委上海縣帮審委員葉臨恭司馬至署研訊胡供稱小的現在轅下充當輿夫今日在甲處吸烟平空被劉糾人刦入營中以拆梢誣控旋由營主大老爺飭送來案叩乞原情劉供稱小的係湖南人向當營勇此次有洋銀五元被胡所見向之拆梢司馬判令將胡笞責一百板劉發交上海縣備文遞解回籍不准逗留 
[窮途倒斃]  
　　魏阿全甬産也數年前在本邑十六鋪南首治興街錦昌煤炭店爲夥連年失就流落無歸迫於飢寒致與卑田院中人爲伍昨晨鐘鳴九點行至法界公館馬路外灘忽患急痧頽然倒地旋經巡街捕雇車舁入捕房克捕頭飭送仁濟醫館施治延至三點二刻斃於病房捕頭命包探王榮培至錦昌查問來歴知無屍屬在滬遂報請同仁輔元堂分局派人收殮發壇 
[美界瑣聞]  
　　裹虹口小茶館主楊海金及小木木皆石橋帮流氓也每至夜深時輒招集狎友淫朋演唱花鼓戲輕浮子弟浪蕩嬌娃莫不蟻集鳬趨爭先快覩有大塊頭者不詳其姓氏日在是處某繅絲棧當小工其妻某氏楝花時節稍有姿容憎其夫貌不颺潛與流氓某甲相識暇卽往泰安里口陸天喜臺基上留片刻之歡大塊頭戴上綠頭巾猶昏昏然如在漆室焉旣而氏喜新厭故又與楊海金有私視甲如眼中釘時思拔去甲亦心焉憾之前日楊偕氏至天喜處適甲贸贸然至互相口角大興醋海之波天喜恐洩漏春光排解再三始各散去鐘鳴十二下甲復糾同黨類數人擁至楊所開小茶館中尋釁適氏高坐觀花鼓戲遂扭其鬢髮大肆兇毆正在紛紛擾擾間忽一人分開衆人大言曰諸君且住手人家皆思睡矣莫再打鴨驚鴛明日公斷未遲何必鹵莽如是衆人始各釋手昨晨又至是處爭閙後不知其究竟○寍波人某甲挈妻至滬賃居虹口某繅絲棧後第二十六號平房日前其戚某乙航海而來欲謀生意無枝可借暫宿其家旣而見甲妻婉麗如仙眉語目挑漸成暗昧之事事爲流氓小來金懶惰阿二等所悉遂於前晚約同黨羽破扉而入聲勢洶洶乙驚悸之餘急倩番佛爲之解免衆流氓心猶未饜强褫甲妻紡綢褲抛擲街心大呼此楊家金訶子也請諸君玩賞以視百錢觀羅襪如何不隄防山東人某丙行過其家褲適罩其首勃然大怒扭住小來金便毆小來金亦不某低首下心以致互相鏖戰旋有人爲之排解責令小來金其香燭服禮丙始悻悻而回 
[法界雜言]  
　　前報紀太古洋行黄埔輪船抵埠時水手爛眼阿順跌入江心前日將啓碇矣阿順屍身忽在船旁浮起頭面已削去一半家屬以其死於非命欲與水手頭目某甲爲難船主諭頭目帮同殯殮瘞埋略加撫恤未知能息事否○寳山人朱相觀娶吳淞口人許金玉之女爲妻結褵後擇日歸寍一去不返未遂繕具禀帖控諸琴堂馬漁堋明府嚴訊之餘將許從重笞責著交其女到案給朱領回圑聚旣而朱復控諸太倉州署州尊札下催提許訪知有一吳淞女郎匿跡醬園弄内因禀請明府飭差持函投葛同轉公館禀明昨晨八點鐘時督帶眼線協同包探至醬園弄拘提豈知眼線係鹵莽滅裂之人悮叩他家之門幾爲所窘幸包探告明情節始免事端否則一波未平一波又起矣奈若何 
[上海縣署瑣案]  
　　張阿二隨叔父張阿坤張寳控稱妻子朱氏素習女巫卽諺所謂看香頭仙人朱氏卽朱王氏之女自與小的成婚後時時託故歸寗欲向領回朱王氏反來滋擾將祖母徐氏推仆於地以致身死叩求免騐惟請提朱王氏訊懲並令妻子不准時常歸去黄大令諭候提　前日差役將朱王氏解案晚間帮審委員葉司馬升堂研訊阿二著稱小的係本邑人家住下海浦向以耕田爲業年十八歲妻子朱氏於 
 
 

Page 4

 
 
清明節前回去屢邀始返旋經岳母朱王氏來家纏擾將六十四歲之祖母推斃小的奔告外祖母外祖母亦驚駭而亡現在朱王氏已到案叩求訊究阿坤及張寳所供與阿二相符朱王氏供稱女兒嫁與張家每時歸寍並無大碍至伊之祖母實因病故與小婦人無干司馬曰此案朱王氏究不不合著具以後不准領女回家切結呈案備查○蘆墟阿四卽周阿四天福阿大卽邢阿大在北市冐充絲業巡丁經董事查獲解送英公堂轉送到縣前日葉司馬研訊之下阿四阿大皆俯首求恩司馬判令將阿四笞責一百五十板阿大笞責二百五十板各枷號一月發頭門示衆○潘子亭醉後持藥水所浸小洋銀向正源小錢莊混用莊主張文明向之理論潘擊壞莊上物件張遂報經總巡解送到縣葉司馬訊供之下著卽收入所内照數賠償此已紀諸前報邇來潘母向張一再苦求張首爲之肯投縣求銷前日下午司馬提潘至案研訊情由潘供稱小的現已知過以後不敢再犯矣司馬著具結開釋 
[晉賑代解]  
　　何芷舠觀察交來募籌辦晉邊協賑局第二百七十五號捐册共規銀二千零五十兩洋三百十二元今先由何觀察來規銀五十兩洋三百十二元已代解洋海關盛觀察兌收尚有怡怡堂助規銀二千兩據已函請盛觀察先行墊解災區容再繳墊合併聲明善士花户列後○計怡怡堂規銀二千兩壽萱室規銀五十兩永安堂一百五十元雙籐書屋凝香仙館沈湓主人三户各四十元希勉居士守拙齋二户各二十元鄧魯氏二元合求登報以昭徵信[  電報總局啓]  
[助振摭要]  
　　無名氏大善士爲尊人疾求保全愈助規元一千兩柿葉山房主人爲九思居士病瘧囈語已有十日前曾捐助山西急振洋三十元兹再捐山西振洋三百元求平安速愈湖北鐵政局善士俯募第二批振欵共善士一百四十三户由招商漢局蔣賓吉先生託江永船來合洋一百四十八元三角五分銀三十二兩鉛山縣署善士募無名氏仁丈由杭州託延康莊匯來洋一百元又募第四批善士十三户合洋一百五十元福建山陜會館新泰厚募善士三十户合規元一百十六兩七錢又募善士十七户由蔚長厚來合規元七十一兩四錢三分又募善士四十户合規元一百九十六兩四錢八分又甘肅原炳秋善士募各大善士合閩臺議平番洋四十九兩六錢七分合規元四十七兩九錢四分又陜西曹石琴善士募各大善士番銀二十一兩合規元二十兩零二錢七分二户由協同慶來荆州駐防閑邪子捐募六户由協同慶來合規元五十九兩七錢四分南康無名氏求尊堂延年益壽由志誠信來洋一百元無名氏由傳德霖仁丈交來洋五十元以上均委解山西諸善士誼篤救時傾資相助較之尋常善舉洵有霄壤之懸　逐逐於災天烈日中者其感激當莫可言喻焉[  上海北市絲業會館籌賑公所施善昌謹誌]  
[恩施貧病]  
　　兹啓者酷暑薰蒸易染流行之疫窮黎栗碌何來醫藥之資敝堂自開診以來求醫乞藥者接踵而至止值籌欵維艱之際荷蒙○江西恩福堂樂助足紋銀一百兩翼記善士助洋三十元裕興祥木號助洋十元大豐洋貨號楊漢汀翁交來清江阮裕生善士募助洋十五元霍邱縣署沈善士助本洋十元寗波董智房善士浙鹽公所蘇善士上高縣署江善士京口寳善堂又張畏三善士五户各助洋十元金陵錦記號善士募助洋十三元菱湖朱永盛絲行新市貝益壽呂善士二户各助洋四元和悅州萬和茶號洪善士助洋七元天津源豐潤詹善士永慶堂二户各助五元蕪錫大和祥沈善士募助洋六元又銅洋二元清江無名氏宜興邵善士京口戴有源善士清江通濟典四户各助洋三元和州宋善士助銅洋兩元寗國張惠賢善士助洋十元張少彭善士助洋五元慶昌恆助洋四元張致中善士助洋兩元汪泰和助洋兩元泰豐和張承梓石永生祥同康宋助義盈泰德大姜豐晉許敦裕堂春祥汪大茂合興明包時濡汪友山無名氏十五户各助洋一元蘇州朱秋樵善士助銅洋五元九江廖鶴軒善士助洋兩元西塘符明士柬台大興隆旗二户各助洋一元杭省萬承志堂馮聽五善士募棣華堂樂助八寳紅靈丹二百瓶藿香正氣丸二百服濟生散二百服蘇州曹正記助藥茶一百服本埠無名氏助臥龍丹三百瓶黄景村助痧氣丸二百瓶蒙諸大善士解囊慨助在天定卜降祥鼎力籌資於已亦堪却病祗領之餘謹登報牘[  滬北同仁永善堂司董等謹誌]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探黄四福禀稱張紀氏時時凌虐童養媳仁弟衆鄰不服控諸捕房捕頭飭小的前往查明是以送案請究仁弟訴稱原籍鎭江幼時經父母許字張紀氏家爲媳過門童養姑性悍暴一言不合卽將麻繩扣住大相吊諸屋柴呼其子某及其女阿鳳各　木棒痛毆以致鱗傷遍體供畢回眸偷視其姑一若有不勝畏懼者然張紀氏供稱小婦人家在江北仁弟田已嫁○大女兒執柯曾送茶禮洋銀五十六　母家甚貧是以過門童養素　饞甚見物卽欲竊　茵釓訓斥再三並不凌虐目下小婦人身患重症安得有吊打事情阿鳳亦不認帮毆蔡太守笑謂本分府觀仁弟身上傷痕宛在苟非凌虐何至若斯遂飭將仁弟送往某處西醫院請醫生悉心敷治俟傷痕痊可交母屬領回張紀氏從寛免辦阿鳳管押一月滿期釋歸張紀氏之子補提核辦○包探王阿二禀稱小的察知賊犯王寳林竊得烟槍一枝是以拘獲人贜送請究辦王供稱小的貧迫　堪故在某處竊取烟槍尚求恩宥蔡太守判令管押一禮拜贜存捕房以俟失主　領○包探顧阿六禀稱沈金福竊取楊顧氏洋銀十八元事爲小的查知因卽拘請訊究楊顧氏訴稱小婦人在某處收得洋銀十八元暫置桌上偶一疎忽被沈竊去今旣獲案務乞究懲沈賊形畢露俯首無詞蔡太守判令管押一月○四百二十一號華捕禀稱劉隆泰薙髮店中某鑷工在街沿上爲人整容小的見之喝令移進伊非但不允反敢將小的辱駡小的向之拘拿竟被擊傷手指今特送案求卽訊懲劉供稱小的係天津人昨在門外納凉華捕叱令入内小的連聲諾諾旣　華捕嫌小的遲缓致被拘拿小的何敢毆捕房中辦公人尚祈電察蔡太守判罰洋銀二元如數卽充某處醫院經費○李阿火訴稱小的有綢衣三件被顧月中竊去幸卽知覺追獲人贜求卽訊懲以爲之儆顧供稱小的係寍波人落魄江湖苦無聊賴情非得已尚乞鑒　蔡太守判令管押一月期滿遞回原籍贜給失主領去○德仁里仁記烟館窩藏野雞倡籍賣淫以漁厚利前晚野雞趙氏在弄中强拉狎客到家某號華捕見之拘案請究蔡太守著查明該野雞如何拉客情形再行核奪此已紀諸報章者也昨日查得拉客情眞重復解案太守著將該野雞送往蘇州原籍不准再來 
[法界捕房瑣案]  
　　昨報紀某包探拿獲在招商局輪船碼頭竊取紅糖之葉恒旭葛同轉飭押候責釋昨日命提到案著照原斷掌頰四十下釋之使出令找尋同黨王生才到案究辦○前報紀字林洋行細崽某甲控汪桂卿在途拉車索借以致扭失搭連袋内小洋銀四十三枚四喚捕拘汪入捕房轉送至案葛同轉提訊之下著　候再核昨日甲父劉太記挈甲卽劉渭卿投案訴稱前日傍晚小的之子回自母舅家身帶小洋銀四十三枚錢一百九十文儲諸搭連袋内行至外洋徑橋汪突向借取小洋銀三角小的之子不允爭訊之際將搭連袋及小洋銀一併失去叩請究追汪供稱渭卿自將搭連袋抛擲於地致被旁人拾去同轉問渭卿曰爾與汪是否舊友答稱素不相識同轉著將汪帶下笞責汪供稱小洋銀實被大有酒店中酒保拾去問酒保是何姓名供稱小的不知惟見其年約十五六歲同轉乃谕令渭卿於下午二點鐘時投大自鳴鐘捕房候質汪還押○昨報紀某包探見吉祥街金德興棧内寓客劉連生携進皮箱一口旋復携至寳善街質取洋銀十一元形跡可疑拘入捕房管押昨日葛同轉飭提覆訊劉供稱小的向在武昌鐵字營做工此次由漢口至金陵又由金陵附某輪船到此欲往崇明公幹箱内衣服皆自已之物有友適遇急需向小的借洋銀五元小的因將衣服付質同轉問爾友是何名姓供稱姓劉名理生同轉謂據包探禀稱爾自已竹箱内藏有洋銀何以偏欲將衣付質且本分府訪知爾友於先一日動身顯見所供不實爾往崇明有何公幹供稱小的欲往崇明鎭臺朱大人處訪友人楊阮青同轉著押候查明再核○義合公司收租人某甲遞禀控稱房客吳大坤積欠房租洋銀三十三元收過三元尚欠三十元吳忽將烟館停歇變賣生財明明有意圖吞叩求追給吳供稱小的患病無錢尚求恩宥葛同轉謂爾一味挺押終不得了有某甲者訴稱吳將樓下房屋轉租與人開設藥店同轉飭某包探往藥店查明禀候核奪○潮州人羅炳堂騙取金布侯押櫃洋銀三十二元許薦至廣源昌司帳然燈之日中途遇見過付之孫永祥扭送捕房轉解案下葛同轉飭押候交保出外案懸多日無人具保昨日命提至案未及訊問金遞禀求追同轉同孫曰羅供出之楊阿寳爾曾否見過答稱楊當時確在塲惟洋銀實交於羅手同轉命金退下候下期覆訊時投案備質羅還押○計玉書控王阿林搶去皮夾内洋銀一元及小洋銀四角葛同轉因王不肯招認不予深求又江天輪船上竊取短衫之嚴阿昌刻已押期將滿遂於昨日飭一併開釋諭以不許逗留租界中嚴王皆叩謝而出○前報紀王少蘭向薛心齋借取捐票欲投捕房報失眼鏡旋因誘賭案發葛同轉飭將王押候交保昨日天福堂樂店中人孟福出具保單投案具保同轉准之卽將王交孟帶去○本年四月惡鴇劉胡氏卽劉李氏虐倡事發葛同轉飭提到案判令枷號捕房三月期滿再用籐條鞭背三百下掌頰三百下此皆已登前報者也昨日劉朱氏遞禀聲稱惡鴇劉胡氏枷號以後項間忽患惡瘡求恩交保待瘡愈再行交案補枷同轉謂此等惡鴇一經管押往往詐稱患病取保求醫顯係逞刁此風斷不可長遂飭提劉胡氏到案命某包探帶往仁濟醫館請醫生察騐如果有病方准交保○某甲僑寓興聖街京江棧所持鵰翎扇約值洋銀二十餘元前晚十二點鐘時觀劇回來由鄭家木橋迤南過德鳴里口突被流氓某乙搶去甲急呼里中人帮同拘獲則扇柄已中斷矣乃將人贜解送捕房捕頭命押候訊究○某客由福州購鮮荔枝二十簍至滬喚野雞夫挑至十六鋪洽興水菓行迨客至行中查問始知祗收到十四簍遂將挑夫拘住扭送小東門外捕房捕頭著押候解訊 
[桃塢瀘重杭紹鎭蘇各公所晉賑記三十]  
　　敝處於二十以前起解第十二批賑欵如蒙惠助乞速下逮以便湊解○柳邨樵人蘇郡元妙觀前東陽南貨鋪執事也與其同事曹吳諸君節省五月中茶點錢三千六百文又募洋七元助賑說者曰蘇地號爲財富市肆萬千如皆倣而行之數萬捐欵立致推及各省必且數十萬金而其所節省者又僅在茶點之微非有所甚難也當仁不讓其必有茶館省爲虎竈麫館省爲餅攤者乎○光緒五年夏方籌晋賑吳農望雨綦切遂分用作霖雨捐册媵以小啓有册隨雨去捐共雨來之語嗣蒙藩憲薛公飭屬勸籌捐册悉編雨字所到之處甘霖晋沛今歲底水之枯近三十年來所未見岌岌有旱乾之慮又值晉賑又蒙藩憲鄧公飭屬勸籌又得連日好雨列邑均霑良苗懷新兾爲豐收之象芃黍膏雨可忌邭伯之勞乎○頃承叙州府王太尊匯到千金瀘州電局王大令匯到千金并悉重慶府王太尊將來鉅欵災民亦屬王臣方當危急施主偏皆王姓共切痌瘝豈所謂以德行仁者王歟殆所謂南無救命王菩薩也[  桃隖散人述]  
[申報館恊賑所經收順直山東河南山西賑捐六月初一至初十日止第十八次清單]  
　　六月初一日京都同德堂銅洋一元耀記碎銅洋三元沈雪齋洋十元東字　　元鎭江乾昌來無名氏洋三元無名氏枷楠香朝珠一付九江政大源來曾游萬門人洋四元萱室氏天水氏洋二元無名氏洋一元江西全泰盛來無名氏十一户錢三千四百合洋三元錢三十二文金陵全泰盛來周易氏洋四元江西全泰盛來補愆堂價洋二元○初二日濱海困人求生子平安遇事順遂洋五元德茂號四户洋四元江西太古晋來南城縣帳房諸仁十七户紋銀七兩九錢三分申元八兩三錢三分七厘無名氏銅洋十五元硤川全盛來减昝子隱名氏各助洋一元寗波恊興來鋤經堂倪翠鐲一付○初三日浙寗張洋五元無名氏洋四元又菜票洋二元五角隱名氏洋五元經元善親友筵資助賑洋三十元施會昇會昌壽儀移助洋二十元福建乾昌來陳合益花洋四元黄惠泰趙麗東施集泉花洋六元鄧蓉甫廖韻生壽梓生俞亞軒林芝庭陳杰夫順情室恊恭軒陳伯清陳復元合春號陳寳塔計十二户合助花洋十二元王泉泰龍峰居花洋二元無名氏花洋二元共計花洋二十五元兌見英洋廿三元二角三雨氏洋四元無名氏湖州三友堂饒州徐景曾三户各洋一元清江政大源來福來堂洋六元樂安堂洋三元南潯永和局來　蓴後裔洋十元不書名書局十三經註疏五十部蘇州全盛來葉城山求母延壽並代募四户洋一元○初四日小孩李棉煜洋二元立大莊經募洋一百七十七元蔗湖氏令郎蒙親友湯餅之儀助賑洋十四元蔗湖氏許愿家口平安洋十元○初五日尤子均天中茶痧藥各五十服羅少蘭痧藥一百瓶挹注人洋五元鎭江全泰盛來周鴻星洋一元吉安恩水瓣香私祝加餐子花洋四元常州鴻源來不書名銅洋二元洋一元江西福興潤來安雅堂洋四元樂善堂南潯不書名各洋兩元政和來蛟川閒客紋銀二十兩零一錢申元廿一兩三錢七分七厘七十二峰湖上樓潤資洋二元趙渭江求母恙卽愈洋十元○初六日無名氏延康經手洋五十元青村港日生盛來孫景翁洋二十元定海正大來邵之棠洋二十四元湖州永泰豐來種痘平安妊婦各洋十元胡秋華荆室病痊願助洋五元蕪湖太古晉來孫榮楨洋一元無名氏生産平安洋兩元鄭瑞懋小兒週歲洋五角頴記銅洋一元山東登黄縣富臨　票元三十一兩零七分無名氏十元○初七日山東濟南州尚志堂票元十兩泰州全泰盛來張百忍堂洋一元徐三元堂洋一元薛秉儀吉少堂洋一元候秀冬黄瑞卿王禹門周仿籛盧錫康錢二千五伯文薛堯章沈世易堂錢六百文薛蒸嘉錢一百文共計錢三千二百文合洋三元費雋壺杜盦居士虚對一元寗波恊興昌來鋤經堂倪洋一元阞坡不留名票元五十兩烟台無名氏洋十元徐公舘洋五角○初八日無名氏銅洋一元福建正和來夢蘭吏洋十元無名氏銅洋二元湖南永泉防營各善士求合營平安票元一百另四兩許同萊仲威文伯念曾壽慈同善合助洋六元○初九日陳忠恕房洋一元曹文彩求合家平安洋廿元青村港日生盛來余顯廷洋三十元諸善士十四户洋十一元五角謙字號銅洋二元海鹽順成局來無名氏洋一元江西乾昌來不具名紋銀重五兩另一申元五兩三錢三分七江西福興潤來黄務本堂曾守約堂錢六千文劉四勿堂錢六千文無名氏錢八千文廖三省堂錢一千文共計錢念一千文合銀十三兩九錢二分申元十四兩二錢另四厘無名氏銀四兩九錢四分申元五角一錢五分三厘刧餘生銀九錢九分申元一兩另三分一厘雙林義泰典同人湖州妊婦各助洋三十元張茂記求病愈洋四元○初十日立大莊經募洋四伯十元零九角五分陳老翟洋五元江陰全盛來勉災子洋五元孫大武花洋一元源豐潤遞來宏農氏洋五十元無名氏洋十五元慶餘堂洋四元積善堂無名氏合助洋六元力不足哉甡森泰袁尚林樂善堂合助八元追悔氏平安氏春和莊無名氏了願子欲寡過軒金森記合助七元姚愼之在灶神前許愿票元七十三兩蘇州無名氏五角無名氏兩户二角無名氏洋一元六角以上總共收洋一千一百九十四元四角半紋銀五十二兩八錢九分合元五十五兩四錢三分九厘票元二百六十八兩另七分花洋五元銅洋廿七元虚對洋一元錢三十二文朝珠一付翠鐲一付十三經註疏五十部痧藥一百五十瓶天中茶五十服 
[接錄桃隖同人彚報收解晋邊義賑蘇藩署及瀘電局杭晋義杭公信滬信昌蘇復昌蘇賑局蘇電局蘇電寓八公所五月下旬清單]  
　　上海書錦里信昌珠號陳君　泉　收信字册湊　氏七百文方朱洪陸王姓錢十千文無名氏一角李鳳山戚永泉姚承培王老江嚴蘭生無名氏怡源祥張榮華泰誥九户各二角善記無名氏兩户各三角公記 
 
 

Page 10

 
 
寳　兩户各四角謝云泉王錦如王步青沈錫祥朱阿大挜名安安意者儀茂萬成太寳善堂崇儉堂裕盛信記振之康記義記德記孫德榮無名氏十九户各五角無名氏一多堂安樂堂紅藥山房郭匯泉福聚堂紉香堂朱孔彪王銀寳王子卿馮氏張雲山石經鴻安仰祁安荷生無名朱集老太太膠陽樵子馮老太太安春山安進康華　　　　　安崇禮安養秀曹近仁戴冠卿義善堂楚記無名氏廣生瑞記福太清和氏不書名不書名魏春裕隱名氏隱名氏朱全生雙名氏葉蓮史馮家其華封史艾農姜不書名雨村　　三吳雲汀四十九户各洋一元蓮香室存仁堂學福庵述古堂春及堂于斯堂徙義堂臥雪堂天保堂胡童長清方來發無名氏于沛蒼胡金生安香林丁傳記劉學士孫　　　　庭常昭衆堂姓王逸農二十一户各二元無名氏吟秋舘樂善堂胡趙氏四户各三元藝芸館源泰二户各四元春暉堂胡欽珍胡欽蓮胡黄氏胡堃胡包氏凌雲閣　　　主聘之九户各五元吟香舘立　堂兩户各六元無名氏胡順寳合號平安誠修閣張友堂五户各洋十元學忍齋凌抒雲包小村求病愈四户各二十元李寳臣三十元彚陳球　寡　未成人洋二百元○又代收菊字册金菊翁經募梁南軒一元楊正源同源仁種五堂劉敦善成記存善堂世德堂洪長葛堂哈舒京兆堂耕餘堂朱式穀堂蔡世德堂洪十二户各二元百忍張頴川堂陳三星堂丁三户各四元吳門笨子母愈體恕堂王連生三户各五元吳興沈洋五元五角分純善堂八元王慈惠十元○又代收雷字册揚子翁方子翁經募甘吉甫謝雲帆龔星階龔桐雲龔艾生本年寅郭美裕郭菲圃郭恆豐揭陽縣庫户房永和洋揭陽膏厘局許請記楊德記王永記廣和揭陽倉房北關稅舘鄭可泰和興張小坡叚雲坡馮樹德蕭炳南譚海珊無名氏二十六户各洋一元黄德合談壽松李式甫蔣壽堂劉子綏隱名家安元興潮陽營分府黄潮陽敎諭梁潮陽訓導曾黄姓心餘力絀人益三十三户各洋兩元潮陽守府孟潮陽縣署無名氏兩户各四元潮陽游府陳六元潮陽縣左孫洋十元潮陽縣衆門印洋十四元揭陽縣李洋二十元潮陽縣何洋五十元○又收翼化堂經募第二三次錦昌大順邵氏徐安當盛化規錢　蓮費氏王氏金許萬春祥順李福記李德記張正記戴孝記李本記樓本記十六户各一元吳福禄楊林氏邱信學甘鳳玉四户各二元張順記二元二角席記吉元氏兩户各四元善生氏七角朱宏記五元楊記六元李穩名十元移放生廿四元一角延生堂任記兩户各三十元申生居士四十元洪順祥一百元宏德堂生生氏消厄　諸隱名合規銀一百另九兩六錢同仁堂一百元低寳銀四兩七錢五分規銀二百另六兩三錢四分七釐○又附收高郵武廟丁瑞昇經募第四次陳姓雲記王奶奶吳堆金四户各二百文王晝堂三百二十文李舜臣向道人半醒生合查憲昌海泉陳媽界明師餘慶蘭記七户各五百文宋紹唐式穀堂徐培基師永脩師克朗師一齋師普蔭師朱泰生劉鞟氏璧齋師手十户各一千文蓮手賈三房同記能安師三户各二千文王姓懺資璧齋兩户各十千文安　堂資大冥福三十千文郭朱氏吉侯氏兩户各一元公福堂崇善堂鳳鳴堂陳不留名四户各二元無名壽延五元遵遺命十元懋春齋廿元○又附收保安堂募第一次朱太太五角陳宗裘翁公舘婁姐隱名氏三户各一元楊姓二元陳春林四元桂毛氏梁雲氏兩户各五元頴川氏十元黄韻　小洋三十角隱名名王志堂兩户各銅洋一元授　僧銅洋九元保安堂桶洋三元銅洋七元錢九百文小洋五十四角以上二百八十六户共收洋小洋合一千一百三十九元二角五分爛板洋一百另七元銅洋十八元規銀三百十五兩九錢四分七厘低寳銀四兩七錢五分錢八十二千二百廿文共合漕銀一千一百九十一兩三錢一分八厘[  此稿未完]  
 
 

Page 11

 
 
   
 
 

Page 12

 
 
   
 
