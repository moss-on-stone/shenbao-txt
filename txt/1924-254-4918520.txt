# 1924 - 254 - 4918520

 

Page 1

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *   
 
 

Page 2

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *   
 
 

Page 3

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *時評 
[速戰運動（冷）]  
　　以前江浙人民曾有和平運動不爲好戰者所納今旣開戰矣江浙人民惟有運動速戰以稍减痛苦耳 
以軍事方面言之不速戰則敵備多敵援衆速戰則反是不速戰則師老氣挫械費糧乏速戰則反是且旣開戰矣戰必有所志願速戰則志願速達不速戰則反是凡此數端速戰回好戰者所願也江浙人民旣運動好戰者所不願之和平而無效豈運動好戰者所願之速戰而亦無效乎 
不然此不分勝負之戰好戰者亦安有所得豈眞故設此局勢以徒苦我人民歟 
國内專電 
　　北京電使團篠（十七）五使會議對東南及京津外僑安全問題决定催政府鄭重負責注意又議政府贊成吳淞上海間中立區認爲滿意使團認黄渡瀏河以後不致有重大戰事 
　　北京電滬領事電告黄渡瀏河雨水已涸十五六無戰况（十七日下午一鐘） 
　　北京電蘇軍公表蕪湖皖軍行營來電宜興方面前日因江蘇警備等隊被優勢敵人壓迫一部潰退因而常州一帶大起恐慌立即加入皖軍豫軍正側兩面夾攻該方兵力已厚等語　　北京電財部息德債已用凈鹽餘無餘法郎案尙未辦（十七日下午一鐘） 
　　北京電产部息各路近日收入極少不够開支以材料路産借小欵頗難辦到交通所入甚不敷軍事之需要　　北京電鄂蕭電部中央積欠湖北各欵不下數千萬鄂人體内外相維之義向未有積極之請求惟米釐爲學欵所自出敎育破産即在目前仍請將股欵設法匯寄立俟電復 
　　北京電吳佩孚篠（十七）晨三點十五分到京乘府紅牌汽車同馮玉祥到院先假寐至七時由院便道入寳光門見曹各閣員均到四照堂謁吳吳以熟人太少未表示何語僅對閣員一一握手吳言見曹後再表示陸錦陪吳半點鐘之久軍事處廳長牛向辰到吳處請不吳答入覲後再談馮玉祥與吳談較久陸次王坦由津回見吳吳約下午有話談吳幕府中來四人吳言四照堂地方太好不適武人居擬移到曠靜處命眷移住乃弟文孚宅吳態度非比曩年直皖直奉兩役稍爲嚴正置地圖於衣袋不時取出看看江浙事吳言有守土責者在吳言留京日子不久是否回洛移保及移紮何處此時不欲明言 
　　北京電吳興馮玉祥同車到院談甚久吳十點見曹後即令洛陽所有各處各課辦事人員均移京預定留京三星期參謀長張某及行政處長白堅武均來京聞對防奉主張從容應付不必急迫並主張對於人心上稍爲注意凡不當之取締不妨網開一面吳共帶衛隊及三師所部二千五百人有一部紮國務院前灰廠曹以吳來京主持軍事頗現歡悅色吳對江浙事謂此蘇皖贛當局之責篠（十七）午吳出府軍事處送熱榆津報告及寗常蕪湖等電報吳先閱熱榆津報告後將寗常蕪電報略爲翻閱吳夫人并未到行台即偕吳文孚眷及華威銀行劉經理眷屬同赴保安寺街吳聞近畿軍隊口碑對馮玉祥致敬意曹定今夕宴吳邀王懷慶馮玉祥全閣員作陪（十七日下午五鐘） 
　　北京電篠（十七）午洛陽開到專車有洛署辦事人員二十餘名（十七日下午五鐘） 
　　北京電荷比公使先後照會外部隴海東段守備隊過少路線有匪出沒該路服務人員生命財産危險請派可靠軍隊往紮（十七日下午一鐘） 
　　北京電加拉罕已收到俄館鑰匙現正糞除下星期可入館（十七日下午一鐘） 
　　北京電李澂辭商標局長部令秦瑞玠代（十七日下午一鐘） 
　　天津電銑（十六）晚直王赴京 
　　天津電江浙兵災救濟會主任幹事浙方藥雨蘇巢繼先 
　　天津電急賑會昨在警廳開會楊請辦三事（一）工賑欵迅速捐助（二）公舉董事帮各區催繳（三）工賑欵未結前暫勿刋捐啟另募方法 
　　天津電警廳布告重申烟賭禁令 
　　天津電津河水落海河漲天晴 
　　天津電美盤利喏弗號計千五百噸射遠砲二十六門水兵陸隊約四百人昨由宜昌來津現泊特一區大連碼頭（以上十七日下午六鐘） 
　　哈爾濱電滿洲里添練臨時警備隊百二十名費就地籌商民贊同 
　　哈爾濱電聞特警處長温應星有調奉訊須辭繼任爲王理堂說 
　　哈爾濱電各界對段佳（九日）電頗重視 
　　哈爾濱電道裏妓業者仍紛請設館警處一律批駁不准添設 
　　哈爾濱電呼嫩路總辦趙仲仁調呼倫外交督辦（以上十七日下午二鐘） 
　　吉林電金票漲與國幣劵等奉吉票益賤（十七日上午十二鐘） 
　　蘭州電陸督聘任機師試用新式機器開井灌田以救旱荒 
　　蘭州電班禪駐省日久各處番民來省參拜者仍絡繹不絶 
　　蘭州電礦務督辦趙元貞查騐西路礦苗公竣返省（以上十日下午八鐘） 
　　濟南電今午山東全省商聯會開會用單記名投票法選舉會長于耀西得五十四票劉仲宣得二十一票董某得十九票當選爲正副會長 
　　濟南電省署連日開會對江浙事籌備甚忙昨稿誤督署 
　　濟南電聞山東軍隊責任在直魯海防現沿海發現匪踪鄭擬請示調二十旅及各軍布置海防（以上十七日下午五鐘） 
　　漢口電第四旅營底删（十五）自蒲圻全數運省即赴黄州該旅八團聞已赴寗七團在陸續開拔中 
　　漢口電鄂删（十五）撥砲彈五百箱槍彈十萬發交王憲廷運寗 
　　漢口電洛吳因對奉事删晚一時入京　　漢口電洛電鄂印花稅處索欵三萬由財部指撥該處已匯萬七千元 
　　漢口電西帮晋誠錢莊删（十五）擠倒虧欠百十餘萬實虧十餘萬生和順牛皮行亦倒 
　　漢口電湘趙派鄒禮删（十五）過漢赴洛商某軍事 
　　漢口電漢辰汽車公司删（十五）開車人力車夫午後三時聚衆毁汽車兩乘汽車夫亦被毆經一三四警署拘捕車夫十餘人車夫遂罷工晚間車夫釋出警廳令汽車暫停開車夫銑（十（六晨已復業（以上十六日下午八鐘） 
　　長沙電造幣廠因缺煤滅少鑄額又以銅元低落虧累日甚呈請減少繳解政府餘利停止攤償華洋債務　　長沙電删（十五）議會討論捲烟吸戶捐章程無結果對軍人提欵事堅請省務院長出席答覆 
　　長沙電葉開鑫剿匪計畫内容（一）區域芷江黔陽籌縣（二）目的恢復水陸交通（三）處置分游擊堵擊兩種（四）劃分區域以專責成（五）限一個月肅淸　　長沙電湘省粤鹽運額減少淮商亦因戰事影響不能運輸將有鹽荒 
　　長沙電敎育會因經費無着徴集最後對付方法主張和平之答案甚多餘則主張罷課删（十五）敎職員校長聯席會議結果議决（一）組織機關淸算積欠（二）節前欠撥經費呈文政府詢問有無着落（三）尅日派員接辦紙烟捐明德學校呈請發給補助費 
　　長沙電長沙關監督荊嗣祐呈日淸靖安兩公司請運洋萬五千出口趙批不准並令嚴切取締現金出口又通令各縣商會及知事不准阻撓現金在省境以内流通 
　　長沙電義賑分會函告政储暫時不加入籌賑會（以上十六日下午一鐘） 
　　香港電商團總所通告二陳通電措詞商妥並接范軍長函電發後五日内擔任將團械全數發還范原函云石生願派兵船同商團代表向政府取回全部槍械交還商團總所日期不過五日等語二陳通電删日發出大意無蓄謀利用商團推翻政府事大元帥手創民國廉伯等當竭誠擁護　　香港孫抵韶後以粤路公司養路處爲大本營隨電盧張段唐俟集中完竣即分路出發現抵韶之北伐軍計李明揚樊鍾秀吳鐡城三部約萬餘人盧師諦部銑（十六）出發 
　　香港電吳穉暉由海豐回省偕鄒魯赴韶報告與陳烟明言和情形孫允下令誥誡東江陳炯明軍若能來歸當許其自新否則徑率部赴閩爲浙聲援亦許其以功贖罪特命東江征討諸軍撤惠圍並停各路進入以示網開三面 
　　香港電范石生删（十五）赴石龍銑（十六）返省聞商團扣械已被各軍取去數百桿現有范石生軍監守當局擬先發還廣州商團領槍四鄕者暫交李福林保管俟四鄕呈報再交還 
　　香港電北伐軍前鋒已抵南雄 
　　香港電廖仲愷患足痛不能起床兼以財政未統一對財長財廳長軍需總監三職概辭胡漢民李福林亦有延緩就職說 
　　香港電孫將東江交楊希閔范石生劉震寰宋鶴庚負責縮短防線右翼退至樟木頭中路退菉蘭左翼退泰尾增城 
　　香港電洪兆麟元（十三）由平山電汕催第三師立赴東江 
　　香港電寒（十四）有范石生部千餘由省抵石龍轉赴菉蘭阻陳炯明軍下逼俾後方部隊從容退却 
　　香港電楊希閔患肺炎症頗重 
　　香港電聞廣九路陳炯明軍已佔平湖孫軍退横瀝（以上十七日下午八鐘） 
　　福州電孟昭月電寒日率隊進攻江山　　福州電孫電省請趕籌二十萬接濟軍需（以上十七日下午四鐘） 
　　厦門電周蔭人以寓鼓浪嶼舊民軍首領張貞有受許崇智使命聯絡内地民軍牽制閩軍攻浙嫌疑令厦交涉員向領事團交涉請予取締十六工部局派警搜張宅但張已先期赴粤　　夏門電洪兆麟再派赴福州代表盧道南向周蔭人接洽汀漳防地劃分及粤軍駐漳劉旅餉項問題事畢即過厦返汕 
　　厦門電船戶陳吳爭未决篠（十七）陳姓在海面勢力範圍内截阻來厦食水運船小部陸隊受陳姓運動在帆礁海面開槍阻交通 
　　厦門電海軍在厦設稅契淸理處限期投稅過期罰徴十倍不稅者失業主權（以上十七日下午十鐘） 
特約路透電 
[東北戰事之前驅]  
　　十七日北京電本月十五日直軍第十五師因聞奉天工人五千名在山海關外約六哩處掘壕甚忙特派偵察隊前往調查該隊於月夜潛往奉兵見之即向開槍雙方相擊數分鐘偵察隊旋乃退走 
　　十七日北京電吳佩孚已於今晨三時三十分抵京 
　　十七日北京電吳佩孚抵車站時文武大員往迎者甚衆吳即驅車赴行轅休息數小時後謁見曹錕召集會議王承斌及其他有名人物多人均與會 
　　十七日北京電報載馮玉祥拒絶曹錕之請派兵至上海興山海關一節茲由警廳函致報館謂馮刻正日夜凖備軍事其部下之兵泰半已開往前敵餘俟候令　發 
[中國時聞]  
　　十七日北京電今晚有命令任蔡廷幹爲稅務處督辦　　十六日沙面電國民黨　員因政見岐異已自分裂 
 
 
 

Page 4

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *有多員已赴上海孫科已辭巿長職黨員多反對共産主義回國之學生反對尤力馬素曾宣言曰吾人殊願與俄聯好惟不欲事事模倣俄人共産主義實完全不適用於中國云云當局請胡漢民任廣東省長李福林任代理廣州巿長恐二人非俟商團軍械問題最後解决後不肯就任孫中山現駐韶關該處駐有吳鐡臣所統之兵約萬名 
[巴西革命戰事]  
　　十六日阿眞廷京城電巴西革命軍占據巴西南部巴拉那河上游瓜拉與門台子二港聞政府軍除司令及兵十四名越河逃入阿境外餘均被殺或就俘難民數百名已抵此間續訊謂革命軍已控制西巴拉那 
[俄國革命之失敗]  
　　十六日倫敦電倫敦俄使署稱喬治亞人所傳外高加索革命之消息絶對不確高加索全境安靖所有事變不過八月二十九日東喬治亞境有數小鎭被小隊土匪騷擾而已土匪領袖爲失勢之貴旗或前朝之軍官佈置亂事者爲前朝貴族所組合之所謂喬治亞獨立委員會而接濟亂事之金錢則來自國外此種匪羣處處皆被當地駐軍於四十八小時内勦除凈盡農工兩界皆反對作亂兩界領袖已於九月四日發長宣言書請各界勿響應亂事 
　　十六日倫敦電日内瓦電稱喬治亞國特派代表團刻在日内瓦報告高加索各處反過激黨起事之情形謂狄茀里斯與巴通之鐡路綫有一重要山洞在蘇蘭地方現已被炸毁過激黨現凌亂退走古台斯已設臨時喬治亞政府並下全部動員令此乃喬治亞與阿塞貝琴謀求獨立之戰爭未可視爲尋常起事云巴黎消息謂俄軍所控制之地僅在巴通四週其所抱復佔内地之希望僅在由巴通出兵從後面山地而施攻耳但俄兵未有作此行動之適當設備喬治亞人炸毁蘇蘭山沿於是由巴通而達内地之唯一鐡路遂被遮斷矣云又喬治亞使署接柏林消息謂有著名過激黨員三人一名彼得一名彭拉土夫係水兵一爲華人李某已被派往巴通挾有嚴剿叛黨之無限權力 
　　十六日倫敦電此間今日接特萊比崇消息據稱喬治亞之革命漸失勢力惟阿塞貝琴之革命則有進步喬治亞人已被俄軍驅出巴通而通入内地俄軍現沿途燒毁各村並殺戮稍有革命嫌疑之人連患病之那柴里主敎亦在被殺之列阿塞貝琴之巴古油地工人三萬大半已加入革命因俄人發給工資過菲故也農人因俄人所付麥價過低亦加入革命按阿塞貝琴乃外高加索之共和國在裡海之西南岸其都城爲巴古乃煤油業之中心點也 
[西摩戰息]  
　　十六日倫敦電西政牙軍隊之退出摩洛哥境内華德勞陣線地位似可表明西班牙行政領袖里夫拉將軍已能排斥衆議而實行其將陣缐移近根據地之計畫據西班牙京城公報稱西班牙領地内之狀態大有進步並否認西班牙將退棄一部份領土或放棄國際條約之傳言 
[意埃交涉]  
　　十六日倫敦電每日電聞稱意大利與埃及之嚴重交涉亟宜注意據開羅消息意國現將軍隊與飛機集中於埃及邊界之附近同時意國提出要求欲埃及退讓索倫與熱拉布白兩處似有要求不遂即用武力之意 
　　十七日羅馬電意報從可恃方面得悉意軍凖備佔領埃及索倫之說毫無根據 
[聯盟會記事]  
　　十六日日内瓦電英法代表團已議妥關於在聯盟會章被破壞時　用懲罰辦法之草約條欵所有議而未各點已請倫敦加以核准今日股員會討論草約條欵主任比恩博士對之陳述英法代表團之意見據非官塲消息此項草約乃極重要之和約約中有導言一篇頗長聲明公斷與眞正全部裁减軍備之必要條欵計有十條又附件二海牙永遠法庭與聯盟行政會被指定爲公斷會對於各簽字國公斷有强制的性質凡與一爭斷有關係之兩國旣已依交公斷則聯盟行政會即指派軍民事件專家合組委員會前起兩國劃定不設軍備之區域並阻止動員之計畫草約規定軍事上與經濟上懲戒辦法而聯盟行政會得派委員會研究可於斷定孰爲戎首時即施行封鎖之有效方法凡簽字於此約之國須擔任參加聯盟行政會在一年内召集之裁减軍備大會 
[印度敎鬭記]  
　　十七日倫敦電據此間今日所接電訊九月十四日印度勒克勞地方因印度敎某童被强迫改革回敎之謡言致印度敎徒興回敎徒互起鬭毆死傷之數現悉回敎徒與印度敎徒各死三人傷者都五十三人内以印度敎徒爲多印度敎徒大爲恐慌紛紛棄家他適英兵與印兵現巡守此城臨時戒嚴令業已宣布惟歐人可不受此戒嚴令之拘束 
[各國近事記]  
　　十六日羅馬電荷蘭亞姆斯特丹消息白萊達地方集有預備年操之荷蘭兵士四千人現因營帳設於潮濕之地不願入營致與憲兵衝突聞有不服長官命令及毆辱官長多人情事烏特利克地方亦有不寗之說官塲聲明並無有統系的叛變之問題 
　　十六日西謨拉電參政會議今日通過政府决議案接受李氏報告報告中主張高級官員用印人百分之六十按目下以百分之三十九爲限 
　　十七日海牙電荷蘭財政大臣在第二議院提出預算案宣言書謂估計一九二五年預算案將短少二十兆佛洛林將以增加關稅及烟草國産稅彌補之政府擬撙節國用俾使某種物品爲發展國家富力所必要者減小其稅且議定施奢侈品稅云 
　　十六日紐約電意飛行家洛加台里氏今日在某劇場外爲意人攅毆某警察趨前保衛爲人剌傷三處其人供認乃世界勞工會會員 
　　十六日海牙電官塲消息白萊達地方查無兵警衝突之事僅有少數醉兵爲憲兵所捕舍此而外並無事變烏特里克地方有醉兵擬與憲兵爲難當即擒獲醉兵二人 
　　十六日倫敦電北愛爾蘭内閣今日照會英相麥克唐納爾謂北愛决計依照前議不派出劃界委員會之人代表　　十六日西謨拉電立法議會今日二讀通過取銷刑法修正律議案政府反對無效該律乃一九○八年所成志在遏制孟加剌無政府暴行者 
　　十七日東京電井上氏今日辭就東京巿長職 
公電 
　　北京通電各省衙門均鑒本日令特任蔡廷幹爲稅務處督辦此令京諫（十六）印 
國外要聞 
[南洋通信（實澄）]  
　　荷美對於密盎斯島之交涉 
　　荷屬西里伯島與美屬菲列濱島之間有一小島名密盎斯荷蘭欲將此島畫爲荷屬而美國欲將此島畫入美屬因此遂成兩國間國際問題兩方各具理由交涉頗久未能解决現已交仲裁辦現未知將來屬荷抑屬美也决該島名mingoeans位於美屬mindanao之東南荷Menado之北在東經一百二十五度北緯五度之間一六二一年西班牙人發　此島惟自是以後西班牙人即不復置意於此小島有華僑陳順芳者素富冒險性往來於menado及luzon各地經商對於各島風俗情形颇爲熟悉遂於一八九三年引導menado知府前往巡視遂將該島收爲荷领委一土酋爲甲必丹統治島民並於該島懸掛荷蘭國旗至一八九八年美國佔領菲列濱美軍艦至該島下荷旗而升美旗美艦旣去而荷艦至下美旗而升荷旗其後美艦又繼至土酋無法聲明任何國家彼均服從惟結果卒歸荷領然美政府對此終不願放棄遂於一九○六年向荷政府提起正式交涉遷延至今未能解决該島土人全　拿奴撒島移民nanosan在十侂世紀拿奴撒人被吕宋人刦殺甚多該島有吕宋人三名拿奴撒人遂來報仇將吕宋人沉之海底由是拿奴撒人移居該島者漸衆美國欲領該島之理由曾提出地質學及人種學上之證據以證明該島應畫歸美有惟荷政府則謂此種證明毫無根據而以歷史上之事實爲應歸荷領之理由現此事已由兩方面交付國際裁判恐此項交涉非一時所能解决也（九月一日） 
國内要聞 
[北京要訊（物）]  
　　京中要人聞段祺瑞態度表示積極頗注意對奉張支電認爲意中事 
王承斌態度不甚明瞭眞日始有電響應討盧令但局中人仍認爲敷衍面子之舉 
公府萬字廊設閣員接洽處甫設一二日即無人到要人多集純一齋機要處文日王毓芝病多至榻前就敎 
十二日閣議財王報告因軍警當局要求加餉致政費不能如原單支配改爲照原數七斤衆無異議敎張報告八校意見請軍警勿入校檢查至學生在校行動由學校當局負責又公立第一中學被封後請仍由該校自行保管校産内陸产三長均表示反對 
　　蘇浙皖均截留鹽欵皖省並以武力强提十餘萬韋爾頓甚焦急請財部轉請明令制止故是日即閣席辦令 
政府近以各處防務均在力求鞏固對於軍需之接濟愈應力求便利因特設一五路運輸總司令專管京漢京奉京綏隴海滬寗五路運輸事宜總司令之下並設副司令四人均以路局局長兼任部中並諭各局長摒絶一切應酬免致妨碍公務且免有所洩漏 
[洛吳赴京與對奉備戰]  
　　東方通信社十六日北京電云總統府已决定部署討奉一俟洛吳入京得其同意即將發表據聞總司令爲吳佩孚副司令王承斌第一路司令彭壽莘第二路司令馮玉祥第三路司令王懷慶京師衛戍總司令孫岳 
吳佩孚有於今晚入京之報巿中已開始緊張據云吳氏入京將於中央開大會議定作戰方針此舉與洛陽第三師之北進可表明向示消極的形勢之直隸各軍首領之態度也 
自步軍統領以下凡文武官代表咸於今日午前十一時往長辛店迎吳佩孚吳佩孚麾下之第三師大部隊已於十五日由洛開始向北方輸送大約來駐北京附近 
現在北方戰塲之直軍全部其總兵數爲五師三混成旅至奉軍之可以參加於全線者計山海關方面有李景林之第一師張學良之二十七師及其他步軍三萬五千朝陽承德方面約有兵四萬五千其他爲游擊隊者有騎兵四旅兵數四千其全編成爲二師十四混成旅故就兵數論奉直問無甚差異 
十六日漢口電云洛吳於十五日起運送第三師至北方一事確爲事實目下鄭州洛陽間已集中多數之列車據武昌方面某軍人言謂吳可出動十三師團之兵力又據鄭州來電吳佩孚巳向其　下　三師下　　令故　久將見吳佩孚軍之出動矣又據宜昌來雷　四川下江之湖北第五混成旅約千名已於十四日抵宜昌一二日内將經漢口向南京 
十六日北京電云日前外交部因此次戰爭奉浙兩方有多數俄人爲之操縱飛機嘗向加拉罕氏抗議今日加氏回答云此等俄人因皆爲白黨故一聽中國政府處置之 
據傳中央政府對於軍費問題十分焦慮新内閣將爲之奔走現擬盡力商得德發債劵解决以求現金之收入及以此收入爲擔保而向國内銀行融通然此尙不足救目前之急故一面政府轉念到上海方面擬將舊德國所發津浦鐡路北段之債劵利息現由中國政府收回者出賣一面速將金法郎案解决然現欵似仍不易到手也 
[奉直開戰之日人消息]  
　　奉張致曹最後通牒 
　　日本電報通信社十七日天津電云奉直兩軍現已各集中二萬兵力以山海關爲界相距五千米突形勢緊急東言通信社十六日奉天電云據中國方面之發表第二軍長李景林麾下之李爽愷第二十三旅已於十五日占領朝陽寺正午復擊退南嶺之敵又李之第四十七團亦乘直軍無備占領太板已將大凌河之左岸完全占領又由吉林出動之軍隊决定爲長春之第八旅吉林之第十旅雙城堡之第二十旅之三旅近日將全部南下至戰綫 
　作霖於十五日向曹錕致一等於最後通牒之電報大要如下今年天災流行饑民徧野余嘗進言討浙之不可足下亦有力主和平之回答然墨瀋未乾戰令已發同時又進兵奉天扣留山海關列車杜絶交通是果何意哉足下近年爲吳佩孚之傀儡至招民怨武力討伐之不可能徴諸蘇軍之連戰連敗而可明余本擬再行遣使來前徒以列車之交通已斷不克入京因此將由飛機以問足下之起居余今枕戈以待最後之回答云云 
日報載奉天特訊張作霖於十日午後對前防各軍及奉垣各機關下秘密口令並令講武堂敎員三十餘人學生二百七十餘人一律於三日内前往各軍司令部報到以便隨時差遣又聞奉天航空處日來晝夜趕製炸彈由俄國技師監工所有飛機亦均預備出動駕駛人員俄人占大多數又據接近使館方面消息奉方飛機確　至少亦有二百餘架將用以抗直其由水路運往東南者不及十二架直方所有飛機雖不能知其確數然爲數亦必甚夥運往南京供蘇督用者不過極少數耳齊氏已預備在黄渡崑山前線試用航空署已派技師及駕駛員等前往助齊府曹曾允遣飛機三十架赴寗備用由此觀之當知中國内亂中飛機戰鬭亦占有重要之部分無疑也 
近日外間對於奉軍紛紛調動極爲重視據某通信社報告其軍隊駐防地點仍照上年雙方劃定之界線並無絲毫逾越所可令人注意者僅防區之配置與兵力之增加而已茲爲照述如下（一）防區之配置奉方現依軍事會議之决定將直奉交通地點分作三大防區（甲）以義州北鎭錦州等處爲第一防區常川駐紮二師以上之兵力專警備朝陽方面之直軍（乙）以綏中寗遠興城等處爲第二防區常川駐紮三混旅以上之兵力專警備山海關方面之直軍（丙）以新民彰武哈拉套等處爲第三防區常川駐紮二混旅以上之兵力且以騎兵爲主力軍專警備赤峯開魯方面之直軍（二）兵力之增加奉軍原在錦州北鎭及義州方面者僅李景林一師及二十七師之一部茲又增加郭松齡所部第二旅協同防守其在綏中興城方面者原只有齊恩銘一混旅茲又加派裴春生一混旅又新民彰武一帶原只有闞朝璽一混成旅及穆春所部之騎兵第一旅茲又加派蘇錫麟所部之騎兵第三旅共任防守之責此外如張宗昌蔡平本湯玉麟等所部各混旅均已奉令開赴各防區作爲後援 
[戰雲彌漫中之洛陽會議（籲蒼）]  
　　援軍决陸續東下禦奉援蘇同時並重 
鄭州通信江浙戰事自醖釀以迄開仗洛吳表面頗似冷靜近則因前方局勢加緊東北亦傳警訊吳遂分電直軍各將領來洛商籌應付策略據軍界確息靳雲鶚土汝勤田維勤胡景翼張福來楊淸臣等已於本月一號應如來洛此外尙有京曹馮王皖馬魯鄭鄂蕭陜劉代表列席馬福祥陸洪濤張錫元亦派專員與議由吳主席蘇方則由蘇委員高維嶽等三人報告開戰詳狀會議結果聞吳主張辦法三種（甲）先調靳雲鶚部東下暫駐浦口爲蘇聲援一面續派楊淸臣師一部（楊係新任二十四師長繼張福來缺）駐防徐海道屬以固後方形勢（近報載靳楊全部已開拔東下且有靳氏已至江寗之說完全不確靳於會議畢即返鷄公山東下尙須有待楊部僅先調一部分南下）非俟前方緊急或重大變動時斷不輕進以免實力消耗至蘇方軍需彈藥則允　力　動不使　　其　一批軍用物品即由高委員押運返蘇（乙）援蘇與禦奉並重東北方面先以直軍　　嚴重警備除分電彭壽莘（十五師長駐防喜峯口一帶）特别戒備并檄調二十六師一旅截防外吳本人决定暫時不離洛陽至必要時機或向北移駐集合二十六師十三師第四混成旅（張錫元部）及本部第三師同時禦奉（丙）一·對粤方决電令常德盛等會合赣軍布防嚴待俟有命令即行前進以牽制粤軍助浙二·兩湖及長江上游防務統由鄂蕭擔任維持一切三·内地防務曁汴屬各區剿匪屬之陜軍田維勤及豫北豫南南鎭使并决定靳師全部移動後即以田旅長鎭守鄭州此外尙有關於軍事籌畫極爲重要兩項因關防機密不便紀錄現靳張及王汝勤諸將領均已紛紛回防離洛尙有數代表留洛待商撥械彈者則先電告前途矣又閩孫迭次派員來洛領用械彈及添招新兵凖備攻浙現所招兵已經南運至漢轉閩現豫境各屬草料經洛方採辦一空而各處麥粉廠定購之貨亦有供不應救狀况（十三日） 
[宜興戰况之特訊（閃）]  
　　沿西太湖蘇浙兩軍攻守之形勢 
長興通信余出入槍林彈雨間五日夜飲食未遑無論握筆雖偷閒一報沿西太湖兩軍作戰情形但開火去今六日尙無具體記述則余頗引以爲憾今幸少間亟述之先言地形次及攻守之勢 
目浙屬夾浦北走鰲山八里又半里香山又八里斯坼又一里浮渚嶺（俗訛父子嶺）界牌過界牌即屬蘇境更北行一里靑石嶺又四里横川横川至蘭山五里過蘭山七里即烏溪關此七里間無一丘阜自烏溪關至丁蜀二山十三里又四九乃宜興 
浙軍鍾士秀團於開火之次日連占蘇屬浮渚嶺靑石嶺二要塞蘇陳調元部不得不退而藉陸砲機關槍之利 
死守蘭山蓋蘭山一失烏溪關去丁蜀二山危而在張渚湖　間楊春普師歸路斷宜興城上必易浙幟矣以故蘇軍非力守蘭山之阨不可 
十日之夜浙軍鍾團長親率士卒十餘人由山僻小徑往攻第一營沿湖自右進第三營從左山麓進第二營居中大路進鏖戰一夜第一營已占山之半惟後援之兵誤擊前軍蘇軍砲火又猛浙軍仍退靑石嶺是役浙軍鍾團長陣亡兩方均有死傷蘭山之圍乃稍解 
現在浙方鑑於山砲不能擊遠已調砲兵第二營苗慶德一連十二生的陸砲六尊加入作戰一面用水警隊長胡天斌之謀以太湖商輪（能容一營之衆）編爲砲艦由太湖抄蘭山之後水陸夾攻劇戰之期即在今夜第四師十四團長鍾士秀於十日夜進攻蘭山陣亡所遺團長缺奉聯軍二路陳樂山總司令委本團二營長張允中升充浙軍昨在靑石嶺休息今日仍進攻 
紅十字會醫生某昨被蘇軍流彈擊斃杭州廣濟醫院梅滕更（英人）湖州福音醫院倪爾遜（美人）等昨赴火綫治療傷兵 
駐短峰嶺楊春普部康戴路三營士兵業於前日降浙並反戈爲浙軍前導駐烏溪關陳調元部因崑山吃緊昨開一營往助蘇水警兵艦三艘往襲浙軍被太湖砲艦擊退 
浙屬太湖現添設警備指揮處指揮　善後督辦處諮議石鐸（十三日晨） 
[外報紀宜興戰况]  
　　文滙報載訪員報告云余（訪員自稱）昨（十六日）由宜興抵滬離宜時該地滿駐蘇軍城中房屋幾盡爲占居凡未逃避之居民均爲逐出浙軍現據有湖　及蜀山宜興與蜀山間小山頗多戰事甚難進行雙方現各用多數砲隊猛轟其聲隆隆能於極遠之處聞之據傳浙軍頗有損失預料後數日内當有大戰浙軍現併力攻擊宜興冀由此以達常州句容蘇軍亦重視此地已調重援抵禦惟宜城地勢易受攻擊浙軍縱得之恐必受蘇軍回攻迭相攻擊無論何方獲勝而城中將糜爛不堪矣留居城中及附近各鎭之人民非受軍隊蹂躪即遭土匪刦掠田中靑苗今皆棄之不顧來日景况殊不堪設想也 
上海泰晤士報十三日湖州通訊云記者適自長興及浙軍前線作兩日之游歸昨見前數日間留湖之兵一百五十名亦已開赴泗安前臨皖邊除盡携該軍所有子彈外復帶野砲四尊及其他足敷數日戰事之軍需蓋該處於星期四夜間已用大砲向皖軍開火故亟往增援也泗地居民自聞砲聲紛紛奔避來湖者頗多當記者於星期四夜一時抵長興時該地紅十字會甚爲忙迫方凖備運送傷兵至他邑醫院兵士皆重傷爲本地臨時醫院所不能治療者此外復有浙軍右翼督隊官某及兵弁七八十人陣亡或被俘之報一時人心頗震續接消息稱某軍官仍失蹤但或係被俘而非陣亡星期五侵晨記者派人至總司令部領取前缐通行證其人至總司令部天猶未大明方有兵士六百人將開赴前線記者一面參觀各臨時醫院傷兵約共三百人歸軍醫隊救護均臥蓆　身上猶着血衣蚊蠅麕集無怪是夕　　四人也天明傷兵絡繹而來皆傷在二十四小時以外一批十八人即係本軍所誤傷蓋有一小隊追蘇軍上山出本陣外陣内浙軍誤爲敵兵向之開槍所　外傳星期一夜問浙軍誤殺本隊兵弁一百人或非事實即緣此事而起蓋遍詢各方均未能證實也嗣得通行證記者即乘汽油船至太湖邊之夾浦沿途見居民絶少蓋皆早已遷避安樂之所矣迨抵夾浦兵官告余以更進則不能爲予擔保安全並囑不逾八里外之某山其地能瞭望浙軍陣缐甚晰出夾浦北二里即過第一次開火處但殊無戰場景象途中見婦女數人因貧極不能遠行當兩軍在附近作戰時皆匿居茅舍今戰事已在十數里外若輩稍覺安心兵士苦力之往返搬運軍需者則絡釋不絶有携空子彈箱者有運傷兵者亦有軍隊之開往前線者迨抵軍官所指之某山山臨太湖湖濱設有障碍物阻敵人之來山麓湖濱有一山道運輸由此往來離湖邊一里許駐有砲艦一艘以保護此山道由山一方觀察則三英里外山南山巔之浙軍白色營帳皆歷歷在目沿路設有小站每站告誡吾人勿再前進後卒有電話阻止吾人旋至前線之第一救護站該處有軍醫一人軍隊及苦力二百人專任向前線運回傷兵此項救護由軍隊自行料理紅會亦不許親向前線因敵軍於紅會旗幟徽章一概不理仍照舊轟擊且數日以前有蘇軍喬裝紅會救護隊逼近浙軍陣缐驟以機關槍向浙軍攻擊因此此方乃無從擔任保護前線紅會辦事員亦不能許紅會再往前線湖州紅會本備有多數之掩埋救護隊至是乃權將掩埋隊解散僅以救傷隊運送傷兵於臨時陸軍醫院及杭滬醫院之間在吾人被阻之點置有重砲以望遠　眺望可見戰壕而軍士則尙在挖掘新壕蕪軍則不可見因尙在前面其他一山之後此山處兩軍之間雙方均欲奪得此山山旁略有少數軍士可見時時約聞槍聲軍士引吾人觀前一日所得之戰利品其中有蘇軍軍旗旗上有七十三團及三團等字樣野戰砲一尊榴彈一箱計十三枚地雷兩個浙軍於數日前奪得烏溪關但以蘇軍增援乃退三里扼守據云蘇軍多出三倍浙軍前線有野戰大砲三尊較小者五尊蘇浙交界共有戰隊五駐相距不遠之地齊軍石翼於十一日晚因有誤會自行内訌回砲自擊如是三日夜浙軍旁觀頗覺興趣並乘此調動援軍浙軍兵士孫直魯浙等省人民行動極有紀律鄕民未有因軍隊開到而感受痛苦者婦女除懼戰事殃及外於兵士亦不存畏懼之念云 
[南京快信]  
　　連日外間紛傳齊督返寗非事實 
　　某當局據探報宜興方面蘇軍計白師三四營楊師五營五旅六營鄂軍三營皖軍二營警備隊二營又廣德方面皖軍十二營浙軍計第四師十三四五團補充團第十師三十八團楊化昭軍二營警備隊若干計約二十營 
　　警衛司令部頃獲間諜二名供認同黨多人故昨今兩晚特别加緊戒嚴並令沿街各戶將搭蓋之蔽日蓆蓬一律拆卸以防火患　 
　　浦口馮軍昨開一隊過江爲數約二千餘人由滬寗專車運赴宜興戰線 
　　鄂蕭又撥來機關槍十餘架步槍千餘枝子彈一百箱由金甌輪運送到寗轉運前敵應用 
　　蘇軍前線以運輸不能受雨之軍用品須有所遮蔽特派員在寗購買大宗雨傘城内外紙傘店均收買一空　　韓省長以組織商團關係地方治安至爲重要特委盧宗吕赴蘇州查察情形具報察核 
　　督署諮議陸恒隆夫人陸白淑貞女士與温世珍夫人組織南京女子賑恤傷兵團今日謁韓省長及劉參謀長請予捐助經費 
　　軍署通令所屬遇有逃潰兵士須將槍械截留以免擾害地方 
 
 
 

Page 5

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *國内要聞二 
[蘇州快信]  
　　十五日下午一時趙守備司令派駿發小輪拖帶駁船三艘分裝十二生的口徑砲六六尊運至平望方面應用　　崑山前敵應用之機關槍有兩架損壞機件昨特裝運至寗以便飭金陵製造局趕修車過蘇站時停留十分鐘裝煤 
　　十五日上午十時由崑裝運傷兵二十餘人來蘇駐站紅十字會因城外更生蘇民省立三醫院已有人滿之患故令扛夫逕送至城内天賜莊博習醫院 
　　十五日拂曉起蘇已聞前方砲聲每隔五分鐘砲發一次居民以旣聞砲聲距離必近故驚惶不堪後探知前線無甚變動人心始定 
　　蘇城獅子口軍械局存有套筒步槍五百枝子彈數萬粒昨奉趙守備司令派員往提運往前方接濟 
　　吳縣紅十分會改選貝哉安君爲會長後即遷入王廢基圖書館辦公因職員及議員中有數人辭職已備函挽留　蘇州米價昨日跌去一元 
　　趙司令因時局不靖特組守備軍警聯合稽查處派袁季梅（閶胥盤警察署署長）爲稽查長以憲兵水警陸警緝私營兵士合組之設稽查員四人 
　　今日（十五日）守備司令公佈戰報詳述蘇軍戰勝狀况居民因見傷兵回蘇太多多未敢深信（以上十五日） 
　　蘇州車站三時許有兵車一列自崑山來計客車二輛貨車六輛停於蘇站扛下傷兵一名其餘傷兵均欲赴寗醫治故未下車站上原之小販均已星散江北婦人負籃挑担向車上兜售大餅茶水者營業頗佳月台上滿堆兵士棉夾衣甚夥蓋係第二師派人回蘇運崑以便兵士夜間禦寒之用見師部隨從兵詢以攻嘉定時戰况據云蘇軍已攻至嘉定西門因地多小河不便前進乃被敵人猛擊而退刻下朱師長之司令部已退至朱家橋此次進而復退實因敵人所佔地勢甚佳且發彈沉靜蘇軍勇敢猛進奮不顧身以致受創甚鉅　　逐日來蘇傷兵巳有一千左右紅十字會指定之八醫院早有人滿之患第二師兵士駐蘇最久家眷在蘇者多有巳痊愈而回家者有微傷而仍在街上閑遊者二時許鴨蛋橋堍同樂坊有受微傷之五團兵士吳某偕另一兵士（未掛符號）將同樂坊第五號石庫門以巨石轟擊觀者甚衆據聞此屋向開妓院妓女早已避去僅留僕人昨日此二兵曾入内與僕人　麻雀今日又往僕人閉門不納致遭其怒旋有人出任調停偕二兵赴長安茶肆講和未幾來者愈衆有一排長判斷嗣以雙方各執一詞乃向警廳報告帶往署内審問（以上十四日） 
[四省攻浙之浙戰報]  
浙閩開火後情形 
浙滬聯軍總司令部據龍泉縣知事彭周鼎元電稱元日 
[贛閩浙三省交界圖]  
　　下午三時接喻營函本日拂曉距龍七十里小梅嶺鎭我軍與敵軍接觸敵之兵力步一團砲一營刻由我軍喻營堅守下保嶺朱營及砲連下午五時由龍赴前線查下保嶺距縣治五十五里居民恐慌萬分以致奔避　巿業經知事親赴各街勸止並召集紳商共籌運輸前方軍實等情業已撥麗水一營星夜馳赴龍防又據慶元警備隊管帶韓文彬電稱眞日上午六時十分松溪政和敵人令八都三哨五都四哨向我軍猛擊激戰二時之久我軍寡不敵衆退後管帶率一二兩哨赴援至北門外遇敵竭力抵禦而城内居民逃避一空監犯全逃秩序大亂我軍不得已退城外敵人仍攻擊甚猛等情除已由郝旅往援外並於昨日上午由盧總司令與第三軍張總司令曁夏警務處長妥籌應付方法 
衢防消息駐浦城之閩軍由江山方面進攻浙軍不分晝夜激戰至十八小時尙未休止常山邊界亦有戰事贛軍張旅仍未加入戰線浙軍後方兵站巳將大砲子彈長途輸送前方尙稱得勢温防平陽與福鼎沙埕兩軍已漸逼近尙未開火至長興方面第二軍各旅團十六日仍與豫軍及陳調元白寳山兩部小有戰爭陣線迄無變動其在泗安方面皖軍十六日續攻仍爲王賓一旅猛力擊退 
[攻浙贛閩軍之狀態（光）]  
　　玉山通信此間軍隊第三旅六團巳於昨晚（十日）開赴前防五團今晨開拔前敵總指揮楊以來本日亦可抵玉軍用電話現已架設似戰事即將爆發實則欠餉七月士無鬭志出發令下紛開小差聞湖沿浦一帶鄕間途中軍衣日必發現數十套皆係軍士私走時所遺棄者然尙有一慘事則如電雷隊昨日因試騐地雷手術不良致觸電炸發不及走避當時炸斃一人受傷五人該隊人數共爲二十二名今去其六已損失三分之一（近來連排長私逃者日有所聞）此最近所得之消息也 
商界前因臧楊過玉端節節賬未歸已覺經濟困難自江浙風潮發生申杭錢巿停匯更感痛苦猶期中秋節欵或能歸收尙可週轉不幸適値軍事緊急又呈絶望加之駐軍過多苛捐重稅紛至沓來一旦　火則更不堪設想矣（九月十一日） 
廣豐通信江西所屬四道均處通衢其　係重要者莫如贛北而贛西贛南次之贛東一隅雖通閩浙然以道路崎嶇殊無關於重要民國以來首次被兵即爲贛北次則贛西贛南亦均次第遭燹獨此贛東竊叨天幸不圖禍起倉卒臧楊兩部突然而來一時戎馬倥偬遍地荆棘迨臧楊入浙方幸從此可以暫安不意一波未平一波又起忽又演成四省攻浙之舉於是風聲鶴唳日益緊逼是此無關緊要之贛東一變而爲極其重要之點　茲就各方情形錄之如下（一）當臧楊過境時贛東方面原有陸軍第二十三混成旅一旅（綏遠軍改現駐河口鎭）江西陸軍暫編第三旅一旅（現駐玉山縣）又江西陸軍步二團一團（現駐廣豐縣）前簡贛東鎭守使楊以來刻已赴上饒任所並隨兼帶有近畿第一師步一旅（現已開赴玉山）又陸續開來第二旅一旅（現駐河口）此間兵站及軍用電話軍務雇船各機關均已次第增設（二）閩軍第十混成旅前於魚口行抵廣豐城廂内外駐紮迨遍惟該旅長孟昭月現尙未到贛軍當該旅團長到時會列隊歡迎主客兩軍尙稱融洽（三）廣豐知事段錫三抵任未久遭此大故異常忙碌幸其尙有辦法不致甚形恐慌茲聞其主要辦法如左（一）召集各鄕紳董每日齊集縣署會議一次（二）招集保衛民團維持秩序（三）籌集現欵若干以應軍事急需（四）維持巿　狀况不令歇業（四）當閩軍入贛時此間謡諑繁興咸以孫將圖贛爲言近見主客兩軍和洽此風漸息然一般人民心理究不能釋然無疑也（五）贛蔡主張輔助友軍入浙聽孫軍爲主攻贛軍策應並令所屬不得深入據閩軍聲稱此次來贛係集中贛邊各縣以待後命閩軍先到之第一團業於蒸日開赴玉山（九月十二日） 
[杭州快信]  
　　四省攻浙已成事實紳商學各界要人今日（十七）下午齊集總商會會議應付 
　　浙東戰雲日亟衢嚴温處各屬昨（十六）一日間往來密電多至三十餘起 
　　衢訊仙霞關已發生戰事閩軍受挫江常開各縣旦晚即有激烈戰爭 
　　十三日拂曉龍泉小梅鎭二團二營（喻漢勳部）與閩軍接觸現堅守離城十五里之下保嶺並派朱營長化龍率隊赴前線助戰 
　　慶元知事劉光鼎警察廳長陳錦泉·均電告起程晋面陳閩軍犯境詳情 
　　江山駐兵祗第四團業於前日與閩軍開火敵勢甚猛已急　四旅汪鎬基全部馳援 
　　閩軍進逼常山　總攻擊潘國綱巳由衢防親率勁旅赴常督戰 
　　浙東形勢嚴重留駐省坦之六團一三兩營巳奉令出發衢防今（十七）日乘舟上駛 
　　處屬電局聞祇麗水一處該屬往來電文均須轉輾投遞離省千餘里消息極滯 
　　泗安方面與皖軍前線接觸後該處界牌關浙據平山之險居高臨下頗占優勝惟另有趙家村支路爲由廣德入孝豐要道已派重兵扼守 
　　二師砲兵隊現實行改編砲兵團即委隊長張國威爲團長已成立 
　　盧永祥昨委俞渤充滬杭甬護路隊司令部副官吳有祥充輸送員 
　　省令總商會轉飭米商採辦台米六萬石以備不虞一案各米商頗形觀望昨張省長函催趕辦台米時價每石五元有零 
[湖州快信]  
　　長興右翼刻正攻克老虎山惟敵軍堅守山巔架砲轟發且因居高臨下易於命中故浙軍尙未超過山嶺刻正在猛攻其餘兩路無大變動 
吳興紅會昨在戰地儎回傷兵四十餘名登岸後舁往療傷所内有一兵傷重在途殞命 
軍事處備置大批草衣箬笠運往前綫以備軍需 
盧總司令昨頒到特别戒嚴令五條違者槍斃 
商巿蕭條門可羅雀近數日間已有一部份停業並貼紙條於門上托名有事暫停避免官廳干涉（十四日） 
[嘉興現狀之外訊]  
　　字林報十四日嘉興通訊云記者今日至江浙交界之王江涇浙軍司令待遇頗優聲稱蘇軍若從運河圖犯嘉興浙軍將盡力抵禦若輩已從安徽山東直隸等省拔取精銳編爲砲隊並備有小火輪民船及水警槍船多艘進可衝進蘇境退可運輸兵械此間兩面臨湖限制敵人之包抄故有少數守軍已足抵制大隊敵軍蘇軍前線則在運河北十哩之平望據土人言蘇軍在運河中遍植木樁而浙軍亦於壕溝前方埋置地雷加以港　縱横稻田沮洳在在足以阻大軍之進行浙軍並備有阻塞運河之物以防蘇軍乘船進攻此舉雖魯或極有效云 
[寗波快信]  
　　甬總商會爲民團事務所函請籌募經費事特於十五日下午二時邀集各業董開會討論結果以到會人數無多請由出席諸君自向各業討論再行答復並照去年各業添募巡防捐册爲標凖平均數目分别勸募及摘錄前項捐戶細目函送各業董查照惟函中應叙未入商會各業由民團事務所另行設法籌募外以一星期内答復之次討論王鎭守使黄道尹函邀各業董紳富設法籌募警察槍械五千元事結果以現時地方公益事宜層出不窮當此商業凋敝以婉詞函復之繼開職員常會出席者孔馥初等十餘人其議案如下（一）鄞縣公署函募第四次省債八萬元事議决應請縣知事主持募集木會當盡力協助（二）發行金庫兌換劵事以有兌換通用效力無議决之必要（三）林副會長辭職事議决由全體會董署名備函挽留議畢散會已五時矣 
　　寗波警察廳爲愼重防務起見除日前購到白郎林手槍分發各駐所施用外茲又購到大批木壳槍昨已陸續分發各署轉發警察應用聞該槍長僅尺許能藏子彈十發施用頗爲靈便 
　　鎭海靈巖鄕自治委員董祖義爲愼重地方治安起見昨特召集闔鄕父老紳商在大碶頭靈山觀開緊急防務會議到六十餘人議决案如下（一）推定董祖義卓世長李光玷三人爲代表請願盛知事面陳維持地方治安問題並請崇邱鄕之鉗口間及太邱鄕之三山浦口增設海防以免敵艦登陸（二）原有之保衛團日夜加班梭巡並由總團添設臨時偵探十二名（三）各廟舉辦團練由總柱首視地段大小分組設立至團勇名額每組須六人以上按段挨次巡邏遇警時鳴鑼爲號羣起應援以資守望相助（四）近日米價飛漲皆係奸商私運出口所致由自治會繕貼通告禁止又崇邱鄕自治委員李芸靑亦以時局不靖特於前日召集全鄕各界開會討論治安辦法　决如下（一）由自治辦公處函請各保衛團日則分班站崗晚則加意巡邏凡遇形跡可疑嚴行盤詰言語不符送官核辦（二）由自治辦公處分貼通告不准再演夜戲以免匪類混跡如有故違分别處罰 
　　餘姚實行戒嚴後城廂崗警槍口均挿剌民夜間由王警佐督率巡士嚴密巡查每日上下午火車到姚時均派巡察搜查旅客行李凡遇形跡可疑者即帶署究問姚民覩狀頗形恐慌（十六日） 
[攻浙聲中之潯聞（九江通信）]  
　　贛省軍事行動日來無甚消息大約贛南軍隊如張克瑶之一旅·常德勝之一師·方本仁之一旅·正在防粤不能調動贛東軍隊則自貴溪至玉山一帶步步爲營已成一條直線然尙在佈防並未進攻昨日（十三）南潯鐡路總理胡思義由皖回潯處理路事胡語人云皖省對江浙戰事仍取觀望態度查胡爲皖省財政廳長兼督署參謀極爲馬聯甲所信任上次被選爲南潯鐡路總理全係蔡力至蔡之所以維持胡氏者蓋欲因胡氏以聯絡皖馬俾成犄角之勢前月皖馬實行鹽斤加價絶未禀承北京係與蔡取一致行動由此推測則蔡之用兵當惟皖馬首是瞻十三日京曹代表曹元森偕衆議員錢某秘密過潯赴省晉見蔡氏名爲慰問目疾實即催蔡出兵今皖浙已將開火贛恐亦不免加入矣 
　　近一星期中南潯鐡路運兵運柴迄無虚日昨（十三）又有孫傳芳第二師補充兵八百名分兩列車運省連日吳金彪（贛北鎭守使）奉蘇齊命令在馬迴嶺採買乾柴七萬捆裝貨車運潯即在龍開河强封民船二十餘隻運送南京船戶中多有棄船潛逃者騷擾不可言狀本日（十四）溽埠長江輪船班期僅一招商江安輪船而該船完全裝運洛陽之大批軍隊子彈往寗到潯並不停泊昨已由九江廬山公事房電話通知牯嶺外人不必下山趕船 
　　南昌金融恐慌仍不少減近雖設有臨時兌換所但每人只准兌劵洋兩元且祇以銅元爲本位（即每劵洋一元換銅元一千九百文）絶無現洋交易惟九江金融機關自接到省政府禁止兌現之灰電後非常震動中交兩行尤絶對否認各錢號亦深表同情眞日九江總商會覆電有九江情形不同應照常兌現等語然恐不足以制止省銀行增發紙劵之投機行爲且省署亦置不答覆於是同在一省範圍之内遥遥三百里間一兌一否厥狀岐出金融混亂可以概見（十四日） 
[皖省窺浙中之經濟問題]  
　　限制現欵出境 
近日皖垣謡諑繁興有謂廣德軍事失利人心惶恐省城戒嚴司令部昨日特出佈告略謂東路我軍已節節勝利宜興方面由史使率華團加入作戰擊沉敵船數隻廣德方面由王使率賈團由襄王嶺襲擊白峴山之敵閩軍支隊已佔領浙境仙霞關云云說者謂此項布告不過藉以安定人心是否確實則尙未敢斷言也 
皖馬昨日訓令省城總商會略云江浙與本省金融逐漸告緊而不肖奸商罔顧大局反將本省現金販運出口以圖厚利甚有接濟敵方情事殊堪痛恨本督理爲鞏固本省金融保全地方治安起見限定商民旅行携帶洋銀以二百元爲度餘者查出充公至銀行批解現欵有必要時應向本署呈請給予護照始准放行云云按皖垣各業商號如綢緞業大半由杭州運來雜貨等均由上海販運似此限制各商號皆有歇業之虞省城總商會昨特開會先行電馬要求如不蒙撤銷前項命令再推前商會長蔡正會董許汲三等赴蕪當面陳請總商會致馬督理電文曰一蕪湖馬督帥鈞鑒奉令禁運現金出口等因查皖垣貨品全由外埠輸入并無出口貨物交換與鄂贛情形不同故辦貨必需現金信用方臻鞏固祇期貨源不匱則金融流通而商業往决無接濟敵方之慮除面陳宋司令妥辦法外伏乞體念商情維持金融流通便利營業否則巿面停滯人心益慌臨電迫切佇祈電示省城總商會全體公叩元印」嗣經督理指令云呈悉前令限制現欵出口係因上游江西下游江蘇均巳禁止垷洋出口蕪埠務繁盛居民票多若聽共現洋流入外省而外省垷金不能到埠勢必至巿而交易盡用紙幣銀洋本貴流通今有往無來則現欵概爲他省吸收淨盡矣本督理有鑒於此不得已因有前項限制然蘇贛限制尤嚴百元以外即不准携出今本省限制在二百元以外似與他省相較尙覺從寛倘并此二百元之限制而無之其危險何堪言狀至所謂出口者即出省之謂其在本省流通仍聽其便來呈所　本埠各礱坊赴皖南北採辦糧食非携現欵莫辦及皖南北米船聞風裹足等情均屬不成問題至正當營業商家確係赴外省購貨有必須運用大宗現欵之時仍可由商會證明函請本埠戒嚴司令部發給護照其他縣他埠亦准由各該地商會證　後徑請地方最高級官廳發給護照是於限制之中仍寓體恤之意况此項限制辦法係屬最短時問之取締一俟戰事終了即行取销該會回無庸鰓鰓過慮也 
皖財廳長胡思義因籌劃軍餉與馬督發生意見胡亦自知不能久於其任已向馬督辭職據聞繼任人選内定軍需課長耿懷虚因軍界方面尙有一部分未能通過否則業巳發表矣胡思義迫不及待秋節日竟束裝起程出城至躉船事爲戒嚴正司令宋植枬所聞特往城外阻止其行謂値此時局務請暫留以維皖局胡思義乃云兄弟此云係奉督理批准并非私自出走復出馬督指令宋司令至此亦不便再留只得聽其而去一面報告馬督請速定繼任之人維持皖省財政據政界中人均云耿懷虚爲馬督素所信任之人當可成爲事實惟在此各方面未疏通就緒之前或以其他廳道暫行兼代（九月十四日） 
[皖省對浙中之匪訊]  
　　大刀會匪外又發生小刀會匪 
六安大刀會匪餘孽尙未肅淸而發生對浙問題剿匪軍隊大半調赴廣德婺源防邊六安合肥等縣匪患最深之區兵力殊嫌單薄會匪聞風乘機竊發本月八日壽縣合肥交界之三角寺地方忽來會匪二百餘人均各持有快槍事前駐紮六安團長王尙林已有所聞派隊趕到是日與匪戰於附近陸家冲地方匪敗向西南分竄近來六合兩縣大烟墩花水堰新圩椿樹崗彭家鎭等處被匪肆行搶刦糜爛不堪每到一處先令商民辦飯若能供應周到資以錢財或可安然而去匪中半數身着軍服并聞六安四十舖一帶有大股匪徒會合預備刻日起事再圖大舉幸駐六安王團巳得探報戒備甚嚴皖北鎭守使史俊玉日前由省回防馬聯甲命其繞道赴廣德前方察勘一週然後再由蕪湖乘輪至合肥旱道前往六安據說正六安匪患風聲吃緊之日史俊玉先期趕回人心亦可稍安惟聞近日廣德方面巳有戰事并且消息不佳馬督在蕪又電史俊玉迅赴蚌埠籌備後路接濟是以史俊玉日内將由　河赴壽縣轉道至蚌未識史去之後王尙林團以受創之軍能否剿滅該股匪徒保全治安尙未敢必也 
皖北大刀會匪已將地方騷擾不堪商民之生命財産不知損失幾許矣不料皖南東流秋浦等縣於此時局不靖之秋竟發現一種小刀會匪人數頗衆聲勢浩大每人携小刀一把爲符號公然在茶館酒肆討論會務該會匪之策源地即在東流張溪鎭始而由於該鎭劉警佐貪圖抽收烟賭私捐遇事敷衍該匪等即藉烟　賭窟爲聚集之所豈知星星之火竟成燎原現已演成東流秋浦兩縣各鄕鎭遍地皆匪該兩縣距省城甚近渡江五里八都湖即入東流縣境月前檀家村全鎭被搶聞即小刀會匪之所爲水上警察廳長王世英奉馬督命令派警數十名前往張溪鎭彈壓匪首龔某聞信立招匪夥三四百名開會籌商對付方法内容如何不得而知秋浦馬知事現以各鄕盜刦之案層見迭出該小刀會 
 
 
 

Page 6

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *匪猖獗異常特諭飭縣境四十八保分别籌辦團防以謀自衛刻下組織成立者巳有數處各保現均紛紛籌欵購槍由縣呈請人心恐慌如斯可見矣（九十月四日） 
[北方軍隊過蚌南下]  
　　蚌埠通信江浙戰訊此間頗爲沉寂雖各處探訪而所得一鱗半爪又各互相矛盾令人無從徴信惟蚌埠當津浦之衝連日運兵送械非常忙碌就近二三日來所有兵車過蚌南下者絡繹不絶中有豫軍魯軍並有官長督率車到站時兵士下車購買食品軍紀尙稱嚴明昨聞豫軍過蚌兵士於右臂上均帶有標識以示區别軍隊下車購物多用豫省軍用紙幣每張銅元三十枚車站一般小本營業當然拒絶不用該兵士並不加以强迫不過愷切勸導並情願稍打折扣表示吃虧因之各小本營業亦尙無異詞不過後來之兵車到時赴站兜賣者則不如從前之踴躍矣自本月十三日起至昨十五晚止過境兵車報告如下元夜十鐘有豫軍暫編第四團第二營營長張成章率領本營乘專車南下又十一點半鐘有豫軍第四團團長李保國率領本團三營乘車過蚌·蚌均赴寗轉赴前方加入戰線又寒日上午五鐘有魯軍第一旅一團一營營長劉淮注率領本部一營乘車南下又下午一句鐘北來第九次車有徐海鎭守使派員李興堂解送大砲彈三箱又直隸督軍派員郎素藩運送子彈二十萬粒均乘專車運往前線備用又督署馬衛隊劉排長帶兵士十二名赴宿縣於昨日第十次車過蚌又下午一句鐘有山東第五師委員金吾解送子彈五十萬粒南下又夜三句鐘有山東第一旅一團團長蕭樹堂率領本團第二營過蚌又昨日下午一鐘北來九次車有北京馮玉祥派委趙玉祥解送大砲彈一萬發又四省剿匪司令部參謀李夢麟解送大砲八尊均先後過蚌南下昨聞軍事當局又電令蚌埠車站代備空車一百輛車站長奉令後一時頗不易籌備嗣再三電商始言定次日應用此項空車大約亦係赴魯裝兵所用又昨晚十時補充第二營又由蚌開拔乘車南下聞係赴蕪湖布防综觀蘇軍種種動作徴調已及北方矣（十六日） 
[魯省對浙態度業已揭破]  
　　惟以匪未肅淸經濟竭蹶爲慮 
江浙風雲初起時鄭士琦熊炳琦即有山東嚴守中立宣言但近來以受某方壓迫二十旅五旅六旅兵士已相繼南下駐濟寗之第一旅亦在開拔中中立之假面具至此遂完全揭破四十七旅旅長濟南鎭守使施從濱在諸城剿匪方始得手而鄭士琦以江浙戰雲日亟連電施氏令其急速回濟維持大局施遂藉口土匪肅淸訂十日由諸城起程十六日至省實則據諸城人云該縣匪勢不過較前略殺肅淸二字尙談不到第四旅長張建功自參與十日督理署軍事會議後即於次日遄返東臨防次將所部軍隊集中聊城聽候出發鄭士琦命五師軍需長金武運子彈五十萬粒於十二日南下名爲供六旅剿匪之用而據津浦車站人云該項子彈係運至浦口卸車作何用途可不言而喻鄭士琦爲安慰軍心計特令商埠上舞台慶商兩戲園演義務戲兩日（十三十四）令各營兵士隨便觀覽此外山東財政平素已極枯窘近來又開發五旅開拔費五萬元二十旅開拔費三萬元第一旅開拔費三萬元而洛英尙嚴電财廳爲温樹德部海軍籌開拔費二十萬元財廳方面旣東挪西湊羅掘俱窮而軍政各機關經費遂大受影響最關緊要之五師軍餉延至中秋前一日始行發放三月份餉尾每目兵一名發洋三毛營部軍需官發洋三元連長發洋七元營長以上軍官則一律未得分文財政之支絀即此可見一班矣 
[北京通信（隨波）]  
軍事倥偬中之顔閣 
　　今日（十二）衆院大會顔閣同意案竟以二百九十一票之過半數通過兩月來起伏不定之政潮已解决於俄頃之間其變幻莫測處與孫寳琦内閣同出一轍此事之前因後果大有可研究者在蓋自江浙軍興以來内閣之責任滋重而顧維鈞則以代閣尙有法律問題爲詞以爲不過維持現狀每遇重大事件必曰不敢負責應請府方主持府曹對此頗嫌其手段　滑然表面上顧仍不失奉命維謹之態度又無以難之曹感於府院間辦事之不痛快愈覺代閣之不宜久延故力思引高凌霨上臺使高擔負一切按高爲保派嫡系代曹犧牲固義不容辭近來軍事益迫高之登臺呼聲益高惟府曹以代閣案旣有錯誤在先今又命高回内務而代閣則得意再往實無詞以敷衍國會事實所逼只有運動國會休會出於派署之一途於是曹乃變更手腕從參議院入手請參議員提議休會參議員雖知曹爲派署内閣之伏筆逆料究竟休會與否衆議院必能斟酌利害辦去樂得先向政府賣個人情故上次大會竟毫無留難通過休會十五天而政府派署高閣之計畫亦算有一半把握矣在非政府派方面對於顔惠慶本人原無寃怨可言與顔爲難無非一種政治手腕今見參院巳通過休會高閣行將派署與本黨政治之目標相去益遠與其目覩高閣再來莫如讓顔登臺之爲愈因之三五日間非政府派態度爲之一變顔黨議員廉得其情急報告顔氏謂事已大可有爲速作臨時疏通於是顔乃乘北京軍書旁午之中出入不備連日分宴小孫靜廬四十二號三派解釋一切誤會且親許三派首領可以各與以位置非政府派方慮高凌霨之來今顔且自來琉通自然一拍即合矣 
顔之疏通議員不僅限於北京且追本窮源派人赴津直接與孫洪伊張英華接洽孫之表示如何未能盡詳聞亦主張牟琳等休手以免與保派各走極端張則爲此親致書李載賡等謂顔駿人認某與四十二號有關疏通之使不絶於途今國會休會之勢已所難免一旦休會而高閣安然派署愈將無法挽回莫若與顔爲有條件之諒解予以同意且駿人固與某有同硯之誼以私交論亦當助顔而阻高也四十二號接張函愈覺事不宜遲即與小孫靜廬兩派及南下議員旅昨晚會議於太平湖飯店結果决定一致投顔閣同意票惟非政府派有言在先非解决代閣案不投同意票今果如此未免自相矛盾爲挽回面子起見議會塲上仍動議先議第二案之撤銷代閣案如動議否决即照議程開議同意案不予反對故今日議塲上仍有變更議程之數度手續而後方正式投票又如小孫派之牟琳王乃昌王樞·海派之王紹　以爲不投同意票不符與顔所訂條件設同意票則面子有關遂臨時請假而出至名剌多於票數則顔派親信議員所爲恐頭髮黨投票而不投名剌故以此抵制之也 
由上所述可知顔閣産出完全出於非政府派之力（此外金融維持會議員亦以投同意票爲要求不交割公債條件但爲力亦無多耳）而政府派之頭髮馬蜂黨反無所聞此事可謂大奇至政府黨何以如此亦大有内幕蓋今日所謂政府黨即保派議員之謂保派之正統爲王毓芝其次則爲高凌霨今王旣有意以高派署則保派之議員應如何擁護可不待詳言故一星期以來頭髮黨之目的只運動休會俾與政府以派署之機會觀於今日議塲動議投票者出之於中立派之民憲派而非出之於政府黨則其黨顔之假面具已不啻完全揭破及投票之勢成頭髮馬蜂兩派始知小孫四十二號已與顔惠慶默契又以本黨旣素號擁顔不便攪亂投票塲合表面只得隨衆投票暗中叫苦不迭而今日議塲能鴉雀無聲以投票者即在於此蓋任何方面或明或暗均已受有拘束不能有搗亂行動也 
顔閣如此成立便宜已極惟保派利用顔之時機已過今日勉强用顔亦正如昔日用孫寳琦同顔之結果恐不能佳况戈馬倉皇之際籌欵責任全在内閣未知顔將何術以應付之昨日顧維鈞復張謇電有云和平絶望慚未雨之無謀興念梓桑良深疚仄顔亦蘇人代揆且云爾顔更何詞以對即此一端亦足使顔氏爲難然則顔氏此次上台固名實兩無所取矣（九月十二日） 
[新閣名單决定之經過（九峯）]  
　　自星五日衆院以二百九十一票通過颜閣後顧因即欲卸責故當晚入府與王毓芝李彦靑輩商召顔入府要閣員名單次日適爲中秋閣員照例入府賀節曹因浙盧通電有攻擊國會選舉之說政欲藉重國會發表討盧言論故對於新通過顔閣頗爲歡迎並擬以内務一席令顔自兼雖左右有主張高凌　楊慶鋆之說但不爲所動司法王寵惠遥領本非辦法王又迭有電來辭職遂决擬更動適敎育張國淦運動他調黄郛亦必須有一位置且此時敎育又復徒有其名乃决以黄任敎張張轉司法高凌霨爲保系健將前此戰時内閣甚囂塵上此次當然必予一位惟高本人不願於此顔閣中多所負責乃位以農商俾顔閣不能支持時亦可以兼代兩字支撑殘局他若外顧雖有辭意海李攻擊者多但曹不願多所更張均仍其舊財王陸陸交吳固萬不得動者議定而顔赴西山府中人仍未散恐師前次顧代之故事以星期日深夜發表也至國務院秘書長一席爭者甚多若前次謀而未成之林步隨圖之尤力但府方屬意在孫潤宇或將與閣令同時揭曉也（九月十四） 
[湘省之節關借欵（粹）]  
　　向淮商借四十七萬元 
湘政府以節關出欵共需百餘萬元而收入之可靠者實寥寥無幾乃令由榷運局轉函淮商公所借欵六十萬以渡難關淮商初以政府已借未還者尙多而公所又虧累甚鉅曾一再呈請榷運局轉咨財政司懇予邀免財政司以他處無可設法不但不允免除而且不能减少日事催促急如星火淮商知不能免而實又無可挪移乃向政府聲言如政府能爲之介紹借欵則淮商願出息借貸政府知各銀行亦無欵貸乃思得一發流通票之法經與中交兩分行接洽請共出流通票六十萬交各錢商拆息行使並聲明此欵由政府擔任以鹽稅作抵淮商出具期票到期如數歸還經兩分行電由漢口總行允許遂由財政司長張雄輿榷運局長江雋邀同淮商及兩行行長共同商定借欵辦法其抵押品原係以未來鹽稅作抵後議决指定以到岸鹽稅抵十五萬元軍事口捐抵三十萬元共抵借四十五萬元分作五期交付計八月底·九月中·九月底·十月中·十月底·各九萬元俟將指定稅欵按期交還銀行後然後淮商公將存銀行之抵票收回此欵歸政府統借各軍隊不得另向淮商借欵商定之後即於昨十日由三方面簽訂借欵合約惟以第三師近曾提去商本二萬元亦歸入此項借欵共成四十七萬元一二日間銀行即可交欵借欵成立之後除發各項軍費外一應政費祗能發一個月額欵之六成至敎育費原僅允共發二萬元後以敎職各員再四請願始允加發三萬元合計可發一個月額欵之五成云 
[廣西最近之戰况]  
陸榮廷敗走湘邊桂林城糜爛殆遍 
　　梧州通信陸榮廷自桂林失陷後逃往湘邊即傾全部兵力令韓彩鳳回襲柳州被沈鴻英所部鄧瑞徴擊敗遁往三隍思入古化又被定桂聯軍總指揮李宗仁部隊截擊遂轉竄瓦窰復被李軍啣尾窮追沿途零散已不成軍茲將廣西討賊第一軍總指揮黄紹雄由南寗來電錄下（銜略）頃接柳州李總指揮（宗仁）電開謂陸榮廷此次傾桂林全部兵力由韓彩鳳率犯柳州經我軍擊敗後復合慶遠之譚浩明冀圖再逞又經我軍猛擊喪亡幾盡譚韓僅以身免等語又據本部俞指揮官儉電稱都安陸系之邊防軍已被我軍擊潰收編甚多等情谨以奉聞黄紹雄叩東（一日）印茲據平樂消息沈軍於上月二十四攻克桂林翌日將大部隊移進城内駐紮陸部向全州靈川方面逃竄沈軍張春光躡尾追擊已於二十六日佔領靈川陸系馬濟所部湘軍葉琪不戰而退大約沈軍二十九可抵全州惟有無戰事此間總司令行營尙未接到報告聞沈氏業已由八步啓程前往桂林主持大計并令沈榮光率大軍尅日由沙子出發開赴全州堵截馬濟由湘入桂以免延長戰禍而苦人民查桂林柳州平樂一帶戰爭五閱月之久損失殊鉅尤以桂林一隅爲最甚前淸洪楊之役其慘况不及今日十分之二當沈軍圍城時期交通梗塞米食斷絶全城人民遭餓斃者五分之一被流彈擊死者十分之一所有繁盛地方及古蹟名勝均被砲彈摧殘殆盡恐數十年後亦難恢復原狀誠空前未有之浩刧也（九月九日） 
[粤省東莞軍團衝突案（四）（毅廬）]  
　　商團已被軍力屈服縣城復入桂軍手中 
　　粤省東莞軍團發生衝突以後五日莞城内被困之嚴部衝圍而出旋被商鄕團擊退當桂軍退回莞城時曾在城上放巨砲向城外商鄕轟擊以故附城之板橋章村一帶店戶盡被砲火所燬鄕團軍愈形憤激六日早復向城内桂軍圍攻桂軍日前收編之綠林如劉發仔·袁蝦九·跛手忠等目覩桑梓被兵蹂躪若是之慘相繼與桂軍脫離關係援助商鄕團六日圍城之戰商鄕團得各新附之衆氣勢頓增當鄕團攻城之際城内嚴兆豐部用機關槍在城基掃射鄕團以被褥爲盾冒槍林彈雨面登前仆後繼雙方鏖戰數小時卒被鄕團登城城上守軍均被擒獲城破嚴軍被繳去步槍六百餘桿并有高級軍官被擒此消息一傳凡西路軍友軍皆欲爲第二師復仇由第一師長韋冠英立調駐飛鵝嶺部隊千餘人回至廣九路之常平站并聯合三師長黎鼎鑑旅長伍毓瑞·林樹巍·寥湘芸·李海雲·熊鎬等會銜致電西路軍總司令劉震寰要求以武力圍剿商團劉尙知尊崇民意曾於即日復電所部制止妄進以便聽候調停迨六日商鄕團攻破莞城以救難民韋冠英覃德等部知第二師嚴部敗績思替桂軍一雪此恥因不俟上峯之命逕率部向商鄕團進攻六日中午雙方又在省渡頭及榴花塔對海發生接觸是時商團得大帮綠林爲助卒將西路軍擊退西路軍韋覃二部迫得集中附城之東西鄕落雙方相持一天翌日仍未解决省當道聞耗恐愈弄愈糟因在省抽調豫軍一營星夜乘廣九車出發用實力向雙方調停但鄕團仍以拒絶客軍爲詞調停無效八日夜深桂軍韋冠英部遂協同豫軍一營向莞城外商團夾攻團軍奮力抵禦約二小時傷亡三十人并被圍繳步槍數百桿團軍不支紛紛退却團軍雖退而西路軍覃德一部復開大砲向團軍遥擊因此城外村鎭被燬者益多計當塲燒去民居約在四十家以上團軍遠退後西路軍第一獨立旅覃德部及第一師韋冠英部衛隊營分由東西門入是役西路軍亦死傷數十人刻下西路軍第一師長韋冠英已在莞城主持并向商團方面提出種種條件如被繳槍枝之發還兵士死傷之賠償抗拒官軍者之懲辦及嚴剿援助商團之綠林等刻莞民已派代表與之磋商總之東莞商團之失失敗自身固大受損失而莞民之無辜慘受兵禍者今又處强權勢力下呼籲無門與九江人較實有幸有不幸也（九月十二日） 
[桂局粗定後之敎育界]  
　　梧州通信（一）邕垣省立工程專門學校日前添招新生應考者大不乏人以各縣送考者居其多數已取錄李克淸等十九名各新生業於九月一日上課矣（二）桂林現有陳某發起組織平民敎育促進會并擬籌欵設立平民學校現正積極進行不日成立是則一般家貧失學者將有求學之良好機會矣（三）蒼梧縣學務局以敎育經費支絀昨特召集各經濟審查員會議整理校産議决將洪聖廟前地一段租與港梧肇興輪船公司又安益碼頭原日租銀太少并擬加租以裕收入而維學務（四）梧州善後處長李濟深以日前承辦蒼梧全屬防務經費公司報効敎育經費一萬元擬撥五千元籌辦高級中學經費其餘五千元則撥交蒼梧學務局支配各校之用昨已令飭梧州財政局遵照辦理矣（九月十一日） 
地方通信 
[松江]  
　　十七日城鄕雜訊（一）松江醫院已由侯念言移交於馮友鹿接收惟所交之藥品器皿寥寥無幾（二）保安會事務所在商會開會以保安隊餉糈急須籌備所有捐欵祇收到商界一部尙有公欵紳富捐均未領取故議决一面登報通告旅外名紳富催繳一面請縣將應給公欵具領（三）縣警察費之縣欵補助亦因欵産處無人負責尙未領到故官廳正在設法尋找負責常委照當撥給（四）前五庫稅務所長沈應鏞挾稅欵一萬餘元逃避由軍署下令通緝（五）浦南亭林葉榭兩鎭均辦保衛團已成立 
[無錫]  
　　軍情簡報（一）十三日夜有傷兵車過錫赴常（二）目戰爭起後至十二日爲止共計過境兵車五十九次（三）十四十午後二時餘有飛機兩架大　兩尊過錫赴崑並有傷兵車赴常（四）聞王汝勤兵確於十二日夜抵宜興由小輪四艘拖帶民船五十二隻滿裝士兵（五）護路隊兵士昨日督署發下太白胎槍枝五十桿子彈五千發令縣發給各兵士應用（六）十四日晚張福來部下一混成團過境赴前方至夜靳雲鶚師兩團過境 
　　戰雲聲中之匪訊無錫天下巿西暘橋鎭四五日前忽到大帮持械之巢湖帮匪即與鎭董朱王兩人爲難當向各店商凑集洋數百元交交與若輩爲壽始向長安橋八士橋方面而去但長安橋由本地帮匪代爲凑洋數十元而去八士橋則未登岸此外尙有北門外顧橋下陸右豐醬園派夥友錢子成華采章二人僱船在長安橋收節賬有洋六百元幸藏在岸上某處得未被搶船中祇有洋六十餘元被該匪如數搜去全船人口無恙現縣署已派警下鄕分頭追捕矣 
[嘉興]  
　　軍事聲中之雜訊（一）此間防務頗形嚴密每日夜間十二時以前由游巡隊梭巡十二時以後由軍隊巡邏（二）白十字會十七日開會决定對於旗章不得借給他人（三）濟生會定於明日起開祈禱和平大會七天（四）禾民董某等動議組織地方維持會（五）此間由各處招募來之輸送卒均於午前早車送至前方服務（六）街道行人漸見衆多因拉夫封船謡言已息之故（七）趙自治委員因維持地方秩序起見所有辦理淸道事宜依然設法進行（八）貧苦小民因生計窘迫竟有終日以涕淚洗面者（九）昨日各由他方調到緝私警二十名擔任王店至嘉興一帶護路事宜 
　　紅會開會與官廳禁製旗幟紅十字會嘉興分會於十六日午後開職員會議到者甚衆决議籌設收容所三處（一）南堰緯成公司（二）北門柴場灣謙益布廠（三）西門内第二中校又議定九月二十一日開會員大會共策會務之進行又悉滬總會據禾分會之報告民間各工廠及居家不遵會章自製旗幟標插門首殊屬非是已函縣派員查禁該項旗幟以重善舉縣署准函後已於十七日佈告查禁矣 
　　組織游巡隊之近聞嘉興敎·農·商等六法團所籌設之「嘉興城區臨時游巡隊」定額一百名隊長决由警察所長張光烈兼任現游巡隊已招得四十人出隊服務所有開辦費一千一百餘元已由縣商會籌措交去張兼隊長主旨對於隊員須嚴格甄别庶地方能蒙其益故招募至今僅錄取四十名現對於每月餉欵主張核實支給以免虚糜欵項刻下游巡隊分班梭巡頗形起勁張兼隊長又請法團預支三百元以作隊員伙食雜項等至該隊董事會亦由張兼隊長催請其從速成立以便將預算·决算以及各種規劃事宜提交核議 
　　對於發給商家符號之官廳批示嘉興各商聯會前曾呈請官廳發給商家符號以維商業並於日昨推派代表朱劍芙·陸初覺等面見周司令官請其飭縣發给符號當由劉軍法官代見允爲轉達茲悉此案司令部已於十六日批示云「呈悉查嘉興並非接戰地域拉夫拉船情事業經本司令部嚴行禁止並佈告各在案所請印發符號及出入證均難照准仰即遵照毋違切切此令」各聯會奉批後已變更辦法將該項符號自蓋會鈐仍依照原定方法發給各商號一面將各商牌號連同所發符號號碼詳細造册送呈官廳備宜刻各會已趕造名册定於十七日呈送縣署及司令部備案矣 
尙有地方通信轉入後頁 
 
 
 

Page 7

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *地方通信二 
[揚州]  
　　下河郵滙不通南京郵務管理局傳知揚局以近來裹下河一帶匪徒出沒商旅裹足所有阜鹽兩縣各屬之滙兌暫行停止 
[鎭江]  
　　豫軍過鎭開赴前線日昨（十四）下午五時由寗開來專車計掛鐡篷車二十二輛計載豫省暫編第四團一營二營三營全營官佐由營長張德武團長李國保團附田豐年率領附有機關槍兩連砲兵一連并大砲一尊全副武裝均往前線助戰 
　　十九師派員取兵士棉衣十九師楊師長率隊駐防宜興連日開戰軍士非常勞苦且該處山多荆棘赴山攻擊衣服多被剌破幾至衣不蔽體且天氣漸寒不可不早預備因此特派七十四團趙司務來鎭取一二三營及工兵砲連各夾棉服裝二千五百件於（十四）上午逕送宜興方面以供軍用又第六師解送子彈二十萬粒酒一千五百瓶餅乾八百箱逕赴崑山又第四旅解送夾棉軍衣共二千套逕赴蘇州均於十四夜兩點鐘過鎭　　普濟小輪運兵來鎭鎭江瓜渡普濟小輪前經鎭江守備司令部僱用往通昨（十五）日來鎭計由通運來第七十六混成旅第三營士兵兩連該連抵岸即整隊入城候令分駐各要隘防守 
　　飛機兩架運往前敵昨（十四）夜十一時由寗開來專車一列車計載飛機兩架及橋樑軍用品若干并有飛機江隊長率領駕駛員五人護送運往前敵備用 
　　朱鎭守使調寗過鎭齊督帥刻在前線督師以南京乏人鎭攝昨特電調前敵第一司令朱煕（即蘇鎭守使第二師長）往寗坐鎭昨（十四）晨已由蘇乘車過鎭往寗并帶有衛隊二連護衛 
[南通]  
　　通飭嚴查逃兵流氓通海管區守備司令據偵探長吳伯英密報日來有自宜興方面改裝逃兵甚多匿居黄山港左近因江陰正在戒嚴期内不敢逗留紛紛逃至江北一帶又探江陰一班流氓現幾全數渡江至北探長恐有此等棍徒在江北各處謀爲不軌特此報告台端飭令各處稽查員在各輪埠局及各客棧嚴查行旅以遏亂源而安地方等語關司令官已飭屬並分函縣署警局一體嚴加稽查矣 
　　棉布兩業討論帶徴防捐通海大尺布業·通如海棉業·南通縣莊布業各商於十六日就城南總商會開會討論貨物稅帶徴防務附捐辦法 
　　平唐兩區聯防會議南通平湖·唐閘二區所屬天生港·九圩港·東西捕魚港·大李港·小李港·洞子港·大汐港·絲魚港·亮港鄕民代表四十餘人就平潮巿公所開兩區聯防會議由宗渭川·徐明遠主席議决組織稽查處及災民救濟所並訂定保衛團會哨地點及日期 
　　省署批准組織偵探隊縣署前將組織臨時偵探隊情形呈報省署核奪昨奉指令略謂呈摺均悉該縣組織臨時偵探隊·保安團·自衛團等事均係保衛地方治安起見尙屬可行仰即會同軍警士紳妥愼辦理以資防範而靖地方 
　　狼山警所改設分署薛董蘅鑒於狼山防務重要昨特函請商埠警局即將狼山警察分駐所改設分署添招警察分段駐防俾重公安 
[崇明]  
　　烽火驚心中之水災崇明入夏亢旱兩　不雨禾稼枯萎不意日前大雨傾盆歷五日夜不止兼以秋潮大作田野幾成澤國以致雜糧米價陡然增加且有不易購置之虞前昨所來瀏河等處之避難人民旣受兵燹之慘復罹飢饉之憂邑人士雖爲之設法救濟恐亦有愛莫能助之慨 
[高郵]  
　　馬家壩被匪掳掠一空縣屬湖西廣沛鄕迤西五十里皖省盱眙縣境馬家壩地方因駐防軍隊移調土匪乘隙於前（十二）日竊發掳掠一空鄰鄕人心恐慌郵境鄕董羣請縣署增派警備隊或水巡隊渡湖禦防並懇轉向揚州守備司令齊統領分隊駐防以厚軍力 
　　籌防冒充軍隊敲詐本縣各巿鄕每有游兵散勇串搆派氓冒充軍隊過境敲詐鄕民擾害堪虞茲經邑紳王君藴之函致縣署請飭各巿鄕董組織聯莊會整頓保衛團以維治安而保閭閻 
[六合]  
　　停止招募輸卒之原因本邑先後運送輸卒三百餘名已誌本報刻聞該卒回六甚多農民頗受滋擾（不肖之徒往往以拉差等事敲詐農民）經費又實難籌措因此種種關係縣署業於十日出示停止招募撤回分所矣 
[淸江]  
　　淮揚臨時警備辦法淮揚臨時警備游擊隊籌辦以來將近兩旬茲探悉其大致辦法詳述如下（一）該游擊隊省長原准招募一營嗣允成立二營共計成立三營另加高寳一營揚州一營合計五營（二）關於該游擊隊按縣分配辦法除高寳揚州不計外淮屬方面定淮泗爲第一營營長委鄭志超（此指淮陰）鹽阜爲第三營營長委周仁玉淮漣爲第二營營長未定（此指淮安並因該兩縣不願籌欵故官兵皆未定）（三）如槍械借目馬師長時必由馬師長選用每隊隊長一人排長二人餘由地方公推如槍械由各縣自籌即由地方選用方隊隊長一人排長二人馬師長只委排長一人此外文牘軍需書記等職均歸地方選用（四）漣泗之兵完全分防以固外藩淮淮之兵除防湖西高堰等處外餘留策應四方以備緩急（五）兵由地方挑選並須戶保凡宗旨不正向有不安本分行爲者不收（六）一切經費平均分攤淮泗地方另籌抵補不侵佔他縣分文（七）垷欵不敷先向各處籌借各縣量力爲之不加限制其中甲縣多乙縣少者俟乙縣徴起補還甲縣（八）司令部經費各縣分攤每月每縣至多不過百五十元揚屬加入更可減輕擔負（九）畝捐分兩忙徴收如年内戰事解决只徴本年下忙不徴明年上忙（十）一個月内戰事解决陸軍回防畝捐尙未啓徴者得由地方籌欵結束不徴畝捐 
[徐州]  
　　砲火聲中之秋節徐州本年人禍天災相繼而至春季二麥因旱减收秋季秫豆被水浸傷兼之兵匪交加人心惶惑以致中秋佳節大非昔比 
　　警廳拿獲匪犯徐州警察廳楊子修廳長自軍隊調防時局不靖以來深恐匪徒潛伏乘隙滋擾諭飭保安兼偵緝隊長劉世珍認眞偵緝以防匪患該隊長連日以來多方偵察不遺餘力日昨訪聞東車站大馬路劉連淸成衣店有窩匪情事督率隊員石立齋及偵緝人員前往拿獲匪犯苑長連（即任四）劉廣寅（即劉娃）并窩主劉連淸三名帶隊訊據供稱均係山東人此次由西鄕郝寨西被官兵打散携帶手槍子彈來徐擬投東鄕桿首金鳳山碼内槍彈現存北關壩子街馬士標家内等語當即帶同該匪等前往馬士標家内後院抄出盒子槍兩架子彈七十七顆馬士標先已遠颺遂將馬妻蘇氏帶案訊據供稱伊夫與苑長連認識苑昨來家硬欲將槍彈寄存氏家氏不肯苑以言詞恐嚇伊遂自藏後院而去窩主劉連淸供認苑劉二匪在伊店來做衣服並住宿各等語已將該匪等及窩王並馬蘇氏等四名口連同槍彈解廳訊明轉解鎭署訊辦矣 
[臨安]  
　　洪水陡漲交通隔阻昨前兩日大雨如注勢若傾盆山水暴發田禾淹沒餘臨毘連之楊梅灣等處地勢較低每遇大水路即淹沒來往斷絶所以郵遞時有不通之患現適戰事緊張地方人士莫不以消息隔阻而愈形恐慌 
　　勒限招募軍事輸卒臨安縣公署昨日（十三日）飛諭各區保衛團總曁各保董限募輸卒文云現奉上憲命令招募輸卒工資從優給發本縣地方奉派招募一千百五名軍事緊要刻不容緩茲派該區招募若干名（定數不一）限三日内開單送縣倘有違抗即以貽誤軍情論合亟諭飭該團總遵照毋違切切此諭聞各團總尅日傳諭各該保董迅即分頭招募 
[紹興]  
　　巿民代表闢拉夫謡紹興巿民大會於本月十五日午後邀集各界代表假卒敎育會開談話會討論容否召集巿民大會對時局有所表示僉謂近來社會上發生拉夫之謡致箔司工人頓呈不安相率返鄕决議發出通告以安巿民其文云我紹縣巿民公鑒自江浙戰事起後以社會無正確眼光觀察一切因而謡言所被輒爲煽惑如日來城鄕喧傳謂每箔坊工人將拉五人充當夫役以致箔工相率棄其一家生活所資之業奔逃還鄕藉免戰役誰散此子虚烏有之談使我箔工不得安於其業彼造謡惑衆者誠屬可惡然我箔工輕信浮言不事鎭靜而可議之處亦甚多也戰事未已人心浮動謡言之來不可捉摸今則旣惑及於箔工安知明日不惑及於各業故敢極其愚誠爲我紹縣巿民進一忠告凡我巿民當此戰爭方興謡言日熾之秋應力持鎭靜態度各安其業母爲所惑否則以不根無稽之談誤信爲眞色旣變於談虎擾自出於庸人具見識者付之一笑慣盲從者禍患自造我巿民應本其所知曉諸大衆於勞動界尤須加以勸詔使其恍然於此種謡言不可聽信是則散布謡言者自無所用其伎俩巿民皆得各安其業免於伊戚之貽 
全浙敎育聯合會之籌備第十二届全浙敎育聯合會於本月二十日在紹興舉行由縣敎育會承辦現已由該會籌備因經費於縣欵中無可撥用業由會長另行設法籌墊前所推定之各項幹事昨亦去函通知惟因戰事影響各處代表報到者僅有臨安縣敎育會代表鄭臯蕭山中區敎育會代表許蔭長等寥寥數人 
[台州]  
　　大水爲災臨海邇來天氣異常炎熱農家咸謂大水將至十一夜果大雨下降連朝不息至十三日早晨城内東閣一帶水深數尺鄕間一片汪洋查此次水災北鄕田禾及雜糧將届收成時期損失尤甚各鄕次之 
來函 
[松江孤貧兒院來函]  
　　敬啓者近日松江發生謡傳敝院因時局關係將院生悉數放出因有流爲乞丐等情殊深詫駭查敝院院生除少數由家屬領回外其餘無家屬者多數仍在院中且嚴禁外出以防不測敝院經濟雖因時局不靖捐欵告絶固屬萬分困難但敝院同人終當視力所及盡心保護松江秩序未紊何致遽有院生流爲乞丐情事深恐遠道傳聞失實用特函懇貴報登載來函門俾明眞相而免淆聞　勝感躊松江孤兒院院長朱世瑾敬啓九月十七日 
[松江劉師張來函]  
　護啓者連日戰禍日迫傷兵難民狀甚民憐本鄕官紳有鑒乎斯已設立紅十字分會救濟一切奈無米之炊辦理棘手不得已擬向各士紳分投勸募以冀集腋成裘現因本鄕紳富固都已遷居滬上茲特由鄭子松閔瑞之兩老伯囑壽掖在滬就近代爲接洽務懇各同鄕念天地好生之德慨予解囊以襄義舉無任感盼此頌旅安松江劉師張謹懇寓上海四馬路口龍昇旅館四十一號房 
 
 
 

Page 8

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *   
 
 

Page 9

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *本埠新聞 
[蘇浙兵禍紀（十五）]  
　　昨日各方無大戰租界搜查游民頗嚴 
　　昨日戰訊更爲沉悶近滬各方如瀏河·黄渡·嘉定籌處 
均無大戰陣線仍無變動惟租界當道爲保護界内治安起見嚴厲取締游民故昨日公共塲所搜查頗嚴一般無恒業者遂不能再託足於租界亦防患未然之一法也茲分錄昨日各項消息於下 
[（一）各方戰訊彚報]  
　　昨日各方之戰報十七日黄渡瀏河嘉定三處日間無甚戰事有時稍聞槍聲雙方各守原有之陣綫入夜黄渡方面又聞猛烈之砲聲然截至昨晚十二時雙方陣綫無特殊之進展十七日上午黄渡左翼蘇軍一營又向浙軍陣綫衝鋒聯軍襲其後路巷戰兩小時擄蘇排長一步兵三十餘名餘均向西退是役奪獲機關槍一架步槍五十餘枝並獲蘇間諜兩人搶匪兩名於午後三時一併解赴軍署發落十七日由黄渡運滬傷兵十餘人瀏河方面傷兵祇有兩人足見戰事不甚激烈十七日午後五時由龍華運來第六混成旅步兵三連並子彈三十箱七生五口徑快砲彈二十箱分運黄渡瀏河備用楊化昭司令十七日上午十一時一刻由嘉定轉車來滬當即乘汽車赴軍署報告軍情午後四點四十分由北站專車回嘉定臧致平司令今晨一時由北站專車赴黄渡指揮戰務 
　　蘆墟方面之戰訊十六日晨有蘇州水警沈子祥所部槍船數十艘由某營長帶領自黎里下駛擬沿澱泖過章練塘從斜塘進攻松江之石湖蕩鎭以爲截斷滬杭鐡路之計詎舟過蘆墟時爲駐紮關王廟之水上游擊隊第一團團長何嘉祿探悉即在關王廟朱家角一帶嚴陣以待迨蘇軍開到即行迎擊略戰移時蘇軍即退當被俘獲營長李振標一人官兵數人并獲槍船十三艘大砲一尊機槍兩架槍彈若干何部方面受傷兵士楊秋棠一人（彈穿脈息窠）當將該傷兵於即晚送交松江紅會醫院治療其俘獲之營長兵士俱於昨日（十七日）上午派員解往松江防守司令部收訊其俘盧中之江淡華（河南南陽府人係蘇州游緝隊三等巡官）一名因左臂受有彈傷故亦送交紅會醫院一併醫治 
　　嘉定近日之戰况近日嘉定僅有小戰各守陣地遥相轟擊以爲牽制蓋邇來焦點轉在瀏河宜興而雙方陣綫初無進退自黄渡方泰至小牛橋吳家宅及西門外外岡鎭北門外皇慶婁塘以迄瀏河各路要隘互相把守十五夜砲火稍盛迨十六晨其勢轉淡至十七晨又稍轉劇而城内傷兵寥寥聯軍並無重大損失 
　　李芳芑受流彈傷將告痊十五日黄渡一役聯軍第一軍前敵總指揮李芳芑（前充閩省第二師師長）在陣前督戰腿部受流彈傷已誌昨報茲悉李君經軍醫院黄院長診治二三日内可告勿藥矣 
　　龍華飛機視察戰線前夜（十六）龍華有飛機一架於六時駛出至黄渡瀏河視察敵軍防綫即於八時半駛返龍華 
[（二）各通訊社消息]  
　　昨日瀏河兩軍情形遠東通訊社云瀏河兩軍自前日激戰後雙方並無如何進展昨日（十七日）有自瀏河來滬者言蘇軍仍在北巿梢浙軍仍在西巿梢互取守勢前晚（十六日）七時餘稍有小戰未幾即停昨日（十七）全日並無戰事現浙軍已在墅溝橋架大砲十數尊該處離鎭三里許蘇軍則派軍一枝由吳巷取包圍勢該處爲嘉定太倉要衝離瀏河鎭九里許將來激戰地點當移在長涇橋附近昨日由瀏運涙傷兵祇有三四人具徴昨日戰事之不劇烈也 
　　瀏河方面之戰訊中國新聞社云瀏河方面十六日晚七時蘇軍又進攻聯軍堅守防地雙方砲火極烈至九時蘇軍不支而退惟雙方仍開大砲互擊至十一時始漸息達旦未有戰事十七日上午亦無接觸現聯軍司令部仍設瀏河鎭聯軍取守勢昨日下午二時半有第十師砲團一連携帶機關砲四架分乘汽車前往 
　　蘆墟方面前晚小戰公平通信社云昨據西塘紅會職員秦君來滬語人云吳江縣屬蘆墟鎭（離西塘十二里）湖　紛歧爲江浙交界要區該鎭駐有蘇軍水警二區五隊有巡船三十餘艘前晚隊長李鎭邦突率部下向駐澱山湖傍金宅鎭聯軍何嘉祿部一營開槍猛攻雙方在澱河接觸聯軍用機關槍反攻激戰二小時聯軍俘獲隊長李鎭邦及哨兵十三人蘇軍死二人傷四人浙軍傷數人云 
　　宜興戰訊遠東通訊社云十七日消息浙軍第四師全部與第十師之一部分分三路進攻蜀山蘇軍初因兵力薄弱曾二次退却聞蘇齊已有某部一團到宜興增援現雙方均設法備戰但昨　仍在相持中云 
　　長興方面之聯軍戰報國聞通信社云本社昨接長興通信員寄來第二軍觀戰日記照錄如下九月五日軍司令部在長興探聞敵情如左（一）蜀山鎭附近約有步兵一旅團（二）湖　鎭附近約有步兵一團（三）父子村北方有機關槍隊（四）烏峯嶺有砲兵（五）張渚鎭約有軍隊一旅（六）鳥溪港有淺水兵輪三雙水警船約百隻（七）大澗附近有步兵約一連（八）溧陽方面有步兵約一千餘又新兵百名聯軍决令先施防禦計畫暫在宜興交界前之金村尙堡茗嶺襄王嶺一帶防禦六日聯軍總司令部電令進攻夜間更定進攻計畫令前線各軍開始攻擊七日據十三團報告早九時在尙堡開始射擊敵人退却又得十四團來電本隊已佔領父子村敵人棄村登山（即父子山）山勢頗高仰擊不易下午三時陳總司令親赴夾浦鎭視察前綫情形士氣大奮當時敵人已由父子山退至蜀山我軍遂佔領父子山是役軍士肉薄登山勇氣十倍敵兵死傷聞有三百人我軍僅傷連長一人兵士三人八日上午聞敵人向我左翼運動即令七旅警戒據七旅報告啄水嶺地方有敵七百餘來降並附帶機關槍二枝當即派船送往杭州九日上午九時左翼前三營攻到甲望嶺一二營攻至羅界敵人退却情形極爲順利惟左翼進行地點山路太雜昏夜之中易得難守即於夜問敵兵大至左翼卒因兵少只得仍退回原防然戰鬭殊烈傷人頗多是日進佔東塘北方高地敵人退守高地下方遂前進與烏溪關之敵相距不遠奪獲敵人陸砲兩尊子彈無算下午我軍左翼亦佔得茗嶺襄王嶺之線十日上午接前方報告十四團奮勇向烏溪關前進其第三營展玉靠澗嶺十三團俘虜敵兵排長三員兵士七名是日爲敵人存亡關係故戰鬭極爲激烈我軍傷亡官兵約及二百敵人方面聞有七八百人之多下午陳總司令赴揚店察看戰况並慰傷兵夜間由前敵解送俘虜之敵軍官兵等十餘名陳總司令傳提其中之排長二名爲楊春普所部十九師十四團第二營排長研訊敵軍情形甚詳十一日十三團進至老虎山靠溪澗之間獲敵人機關槍二枝十三十四兩團近三日來連戰連捷殲敵甚多然疲乏殊甚令其暫取守勢稍事休息十二日中路有小戰鬭無甚關係十三日據報告蘇軍人數雖倍於浙然連日被創死傷極多總指揮陳調元以十九師在宜興方面者戰鬭力已失警備隊傷亡更夥星夜求援昨日陸續加入前方戰線者聞有湖北開來之豫軍一團宫邦鐸所部一團向湖　鎭一帶塡防蘇軍驟添此生力軍因遂改守爲攻今晨向我軍中路挑戰我軍即率隊還攻至晚八時尙未停息我軍據險爲固敵人來犯輙痛創之不欲窮追者因總司令再三命其固守不攻以待休息其滿預備完整即下總攻擊令可期一鼓而下也然兵士每日接戰見敵則奮毫不怯弱停戰數分鐘惟飲冷水數盌口中尙唱軍歌亦足見此間士氣矣今日總司令恐左翼軍隊太勞命令補充團退下更番休息乃其團長范某者志在殺敵不願退息總司令撫慰再四且告以奇功須立元氣亦須保全幾至聲淚俱下可見第二軍長官敵愾之心也又得前方報告敵人有湖北第四混成旅之一團增加我軍中路亦增加隊伍抵禦又得中路報告我軍傷兵在山下紅十字旗担架上救護彼方敵軍第五旅二團官兵不按紅十字會規則竟施射擊可見敵軍之野蠻云 
　　嘉定戰事之來客談國聞通信社云昨據嘉定來滬之某君云該處昨日祇有小戰其地點仍在西門外高陞橋一帶又云嘉定在三四日來均無劇烈戰事惟小戰則無日無之城中居民對於此項槍聲業已司空見慣惟近日城内發生搶刦之事甚夥係由土匪所爲西門被搶者占十分之九南門占十分之三東瘦北門兩處尙好已由司令部拿獲匪徒槍斃三名此風雖已稍殺然暗中偷竊者仍未絶云 
　　浙軍又運軍械赴瀏遠東通訊社云昨日（十七日）下午三時許有汽車數輛滿載子彈開赴瀏河前敵以資接濟另有數車專裝麵包高梁汽水等食品一併運至瀏河前敵以備前敵兵士應用云 
　　海軍陸戰隊由茜涇登陸遠東通訊社云社錫珪海軍陸戰隊十五夜由瀏河北茜涇地方登陸茜涇口軍艦上均高縣紅旗中嵌白色杜字陸戰隊登陸後分兩路進攻一路向南攻瀏河一路沿岸東南以窺瀏河後路 
　　聯軍添設義勇隊聯合通信社云聯軍第一軍添設義勇隊一大隊已由何總司令委任陳光譜爲該隊司令并分四支隊每隊兵士額定一千五百人昨日起已在閘北中興路全皖會館設立辦事處巳開始徴收兵士從事訓練行將加入前敵助戰云 
　　浙軍組織游擊隊遠東通訊社云連日三路戰事皆在相持中浙軍爲增加兵力起見特組織游擊隊　擬調往宜興方面增援聞當局意擬委淳于玉就任游擊隊司令官云 
　　别働隊設立司令部聯合通信社云聯軍别働隊司令方振武自奉委後即在中興路全皖會館設立司令部開始招兵連日前往投効者頗不乏人聞該隊共設四大支隊其第一第二支隊業已次第成立辦公　　設司令　中一俟新兵訓練就緒後即行運往前敵云 
　　奉軍進　建昌之電訊中國新聞社云本埠某要人昨日下午接奉天來電大軍已過深井克復柏壽進逼建昌又續電云張學良於銑（十六）日下午抵綏中督率飛機隊進攻山海關 
[（三）各西報之戰訊]  
　　大晚報之戰訊大晚報云今日正午據軍署陸秘書長稱各陣線不甚活動瀏河嘉定黄渡之浙軍均固守陣地昨日雖受猛攻迄未退讓寸地昨夜七時蘇軍復猛撲瀏河浙軍冒砲火力禦至九時許敵軍不支而退然仍發砲不已至十一時瀏河陣線寂靜無聲杜錫珪軍艦雖砲轟瀏河但徒耗砲彈未獲微效陸並否認瀏河浙軍受挫之說謂陣地全末移動聞軍署今日得楊化昭由南翔回滬午後可抵消息後定今晚開軍事會議臧致平等因須參與會議今晨均未赴南翔今晚會議將由何軍使主席現信乃討論各陣線之戰略聞某司令之意守不如攻其餘司令則主取守勢俟機會成熟一舉成功前據軍署稱各陣線浙軍死傷頗少今日由紅會證實此說據謂目下在各醫院養傷之兵共七百名前三日内瀏河之大戰運滬之傷兵共僅七十名昨日在醫院因傷死者共十六名 
　　字林報黄渡方面之戰訊字林西報十六日南翔通信云浙軍營中充滿前進之空氣軍士以蘇軍將前來攻擊尤形活動彼輩咸自較蘇軍能戰祇須待上官命令即易將敵軍擊退惟蘇軍人數較衆軍火亦尙有相當之供給昨日司令部某參謀官費竟日之力視察外方防線臧致平於目前局勢甚爲滿意星期一之夜蘇派兩軍砲戰甚烈中國軍士用砲頗精雖歐戰時有練習之砲手未必過之黄渡車站之七·五米釐德國大砲爲前線最大之砲每句鐘開二十次有十七次可以命中據彈手語記者謂已將砲口舉高砲線爲四百米突較上星期已遠兩倍並云曾在此方擊毁蘇軍砲位左近分佈之砲不下三十尊大半均係過山砲七十五米釐砲係德國克虜伯廠所造小者則係上海兵工廠所造大小砲彈亦均係滬廠所造昨日林團長語余（林已離翔赴前線）謂臧致平氏不願余等赴黄渡因車站將有激戰恐有流彈如有危險彼不能負責黄渡車站現時有來福搶彈飛至苟立片刻頭上即有彈飛過實屬危險林氏在其車中又指謂睡在車中時曾有一彈飛過腹上南翔司令部接得前方報告稱大半戰事均在右路黄渡仍在浙軍手中苦力運往前方軍火糧食甚多早晨開來之一車皆滿載草鞋頗爲浙軍所需要云云 
　　字林報之崑山通訊字林報十五日崑山通訊云昨日官報極簡僅稱全綫無甚新發展按雙方開火以來戰事雖劇但除瀏河一隅蘇軍曾前進八里外其餘自嘉定以至靑浦兩軍俱無重大進展現瀏河陣綫適斜過巿鎭浙軍佔其大半蘇軍約佔鎭南四分之一此間浙軍利用地雷收效頗偉並有大宗中國自製之手擲霤彈可獲暫時之勝利蘇軍現缺此二物但不日亦可運到安亭陣線仍與數日前無殊靑浦亦無變動宜興方面自浙軍最近進攻爲蘇軍拒却後蘇軍亦無重大發展但聞潰亡者頗多兵士糧藥皆得良好之供給士氣亦振作聞今日北京有令慰勞前敵兵士並犒賞牛酒紙烟等品此項犒軍物品幾可裝載一列車齊氏於今晨與曹錕專使晤商甚久崑山到兵甚衆絡繹開往各路前線靑陽港内泊船殆滿皆運兵至瀏河安徽開到之第一批援軍即於今晨從此路出發崑地兵士皆全副裝束糧儲亦充實又續訊云今晚十一時在無錫有兵車兩列經過計額當不下二千五百人係十四師之一部份自河南開來記者今晨在崑山司令部曾聞此項軍隊三四日内可望開到按靳軍本料將開赴宜興今調往崑山足見齊氏仍决意進攻上海料南翔靑浦一帶日内將見吳佩孚軍隊也雙方於飛機助戰俱無殊績竊恐求其能奏偉效尙須有待至於目下兩軍飛機之戰鬥價値殊未多覯但西國之駕驭員及技師則正搜求不巳也上星期内有飛機兩架在蘇州演習因駕馭不精而失事昨日又有兩架自南苑運來機屬英製已非最新式此交戰禍以戰線後農民受害最甚其株守田廬不肯遷避者多中流彈目下正在組織救護隊西醫柏禮斯及史德沃已應韓省長之請携帶華人數名前往瀏河組織美紅十字會第一支隊聞將週巡瀏河全區救濟難民及平民之受傷者云 
[（四）滬杭路之昨訊]  
　　滬杭車之運兵運械前夜（十六）七時許由龍華站掛　九輛裝運新兵補充隊一營約四百餘名開往北站至瀏河八時由南站專車裝出炸彈三十箱炸藥三十箱快槍五十枝機關槍二架九時由南站專車裝出機關槍二架子彈三十箱昨日（十七）上午八時零五分由滬開杭之早快車裝有第四師在滬所招新兵百餘名分裝廂車二輛運往　橋大營編練十時由南站專車裝出機關槍一架新式長快槍二枝及兵士十餘名至黄渡十一時又開專車裝出新式長快槍二枝子彈五十箱及軍用品等件運送黄渡下午二時由滬開杭之八號午快車裝出砲彈一車計百箱又電料一車運往杭州至泗安下午二時半由杭州開來兵士專車一列計裝補充隊二連約三百人左右前往黄渡下午四時由南站專車裝出快槍六十枝運送南翔下午五時半專車裝出草鞋二千雙麫包二百包至杭州 
　　滬杭路更改午快車時刻滬杭甬鐡路昨日（十七）上下行快慢客車往返三班杭嘉區問車亦照常開行惟昨日自杭開滬早快車在下午一時半始抵南站男女乘客五六十人衣箱行李約四五十件在嘉善車站上車女客有七八人其餘各站搭車之女客祇有一二人該路之下午一點二十分由北站開杭之八號午快車因夜客車停駛後下午並無客車往來旅客頗爲不便該路茲爲便利乘客起見特將下午一點二十分由北站開杭之八號午快車改爲下午三時開杭南站改爲三時零五分開出其杭來之七號午快車由城站改爲下午三時十分開滬准於本月二十日實行旅客乘坐火車者果屬便利惟該車抵南站已在下午八時其時電車黄包車均無火車或脫班爲時更遲戒嚴期内行旅不便可知又函云滬杭甬路上下行之中快車訂於本月二十日起（陽曆）更改行車時刻（其餘各車仍舊）昨經車務處通告各站遵照茲將簡明時刻探錄於左（八號下行車）上海南站開下午三點零五分北站開三點正梵王渡開三點十五分徐家滙開三點二十三分松江開四點二十八分楓涇開五點零五分嘉善開五點十九分嘉興開五點五十一分硤石開六點三十分長安開七點十五分杭州城站開八點二十五分閘口到下午八點四十五分（七號上行車）閘口開下午二點四十分杭州城站開三點十分長安開四點二十一分硤石開四點五十七分嘉興開五點四十四分嘉善開六點零九分楓涇開六點二十三分松江開七點零六分上海南站到下午八點二十分徐家滙開八點零九分梵王渡開八點十六分上海北站到八點三十一分 
[（五）中外海軍消息]  
　　海軍最近之消息近日寗滬海軍兩方面均接到外交團警告略謂雙方艦隊如在淞江開戰則寗海軍縱能攻得砲台其艦隊亦不聽駛入浦江滬海軍若開出作戰則不聽其退回口内否則將内外國軍艦出而强硬干涉因此滬艦欲開往瀏河對敵未能如願而寗海軍自接到此項警告後亦已變更作戰計劃刻下專注瀏河方面連日開砲以助蘇軍俟蘇軍在瀏河得手然後併力攻奪獅子林砲台聞自前日起至今日寗艦無日不向瀏河開砲或十數砲或二三砲惟砲彈均非開花且多誤落蘇軍陣地云聞楊樹莊業已由寗回駐閩艦瀏河艦隊仍歸其指揮惟杜錫珪又以李景犧爲之副與其同來現李已在應瑞艦中指揮云 
國聞通信社云日前喧傳閩艦開砲誤擊蘇軍一節昨經海軍方面證實據云瀏河方面閩艦前日開擊十餘砲確將戰線誤認自擊蘇軍死傷不少又滬隊海軍領袖林建章周兆瑞昨乘辰字艇前赴淞口即晚回滬該隊近因風浪頗大自雇小火輪一艘運送軍用物品又據確息海軍領袖處電務課課長陳翼宸因誤要公昨經領袖林建章免職云 
　　各國海軍會議上海治安駐滬英美意法日各國海軍艦隊司令官昨日上午十時齊集英軍旗艦舉行會議討論租界治安及黄浦江左近中立事討論結果以上海租界外僑生命財産關係重大黄浦江流域以内應完全作爲中立地江浙兩軍不得在内開火危害治安即以此意再電江浙當局請其嚴守範圍云 
　　外艦到滬日多日本海軍省自將龍田艦抽調返日後即派海防艦對馬號載陸戰隊海軍一百五十餘名由日開來上海按代龍田艦防務該艦在昨日下午四時半已開到上海當即駛入浦江其陸戰隊士兵即定本日登岸又刻下駐滬外艦計爲日·美·英·意·法·五國之二十七艘在吳淞港内外一帶分防航路與保守上海之中立現在因戰事逐漸吃緊葡萄牙國之駐泊遠東兵艦福德烈藹號亦已奉得該國政府命令着即由澳門開至上海加入列國艦隊保衛葡僑昨日本埠得悉該葡艦業經急駛來申但在吳淞港外第一叚海面停泊尙未駛進浦江中 
[（六）附近戰區各地之情况]  
　　鎭江來客談十七日有鎭江友人來滬云蘇軍第十九師楊春普部自宜興戰敗後其殘部紛向水陸而退内有二百六十餘人軍服已經抛棄而軍械尙在十四日由溧陽金臺至鎭江經由各縣鎭巿向各該地方紳商索借川資俾得回籍謀生當經各該商會凑集巨資（每縣均在千元以上）給予離境並與該兵約定給資後不得進城立刻這散　各兵至鎭江後内有七十餘人情願棄槍回籍尙有一百數十人仍負械往江北而去 
 
 
 

Page 10

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *　　洞庭山來客所述之聞見昨據北巿某莊夥友由洞庭山乘小舟至蘇由蘇乘火車至鎭江乘日船來滬云洞庭西山聞由浙軍佔去東山異常警慌自宜興開戰以來日聞砲聲隆隆烟霧彌漫所苦者良民日受地痞謡諑驚恐若輩希圖乘間竊物白河門隘口每夜探海燈照耀如白晝更爲恐慌蓋此物婦孺從未見過也自戰事發生以來幾經斷糧現經蘇財廳長嚴孟繁設法允予運輸接濟惟此外油酒醬等雜糧魚暇肉食均將絶跡大有坐而待斃之勢且山中男子大半在外謀生現郵滙等均不通金錢亦將用罄鄕人以菓木爲收入大宗自開火後未能運往他埠出售行將成爲餓殍彼到蘇時即聞砲聲詢悉係吳江平望間開火彼於翌晨八時乘火車詎火車開行時刻無定直至午後一時許始由蘇上行在此半日間有錢難果腹蘇州馬路蕭條幾成荒邱至乘客祗有上行而無下行故火車中幾無立足之地即由鎭開滬之江輪亦滿載搭客且水脚無定甚有數倍者沿途經過祇見蘇軍密布更有一奇事彼在常州車站見有商團圍住二百餘敗兵聞須給餉始允遣散不然不允繳槍云 
　　靖江來客之談話昨有靖江來客云靖江地居江北距戰區尙遠靖江本地向有某師第三營王營長率兵駐紮城内現已調至鎭江開赴崑山前線靖江只剩一排兵駐守與警察百餘人通力合作秩序甚好江南各處逃難至靖江者約二千餘人其由江陰無錫常州來者謂秩序尙定靖江附近如泰興如臯南通各縣人心甚安某君係由靖乘江輪來滬兩三日後仍將返靖也 
　　朱街閣來客談昨晤朱街閣紳董諸書華據談戰事甚詳謂連日時聞砲聲隆隆（約在相距三十里之重固舊靑浦北　山上巷相近）朱街閣巿鎭（相距靑浦十二里）各店雖開門營業重價貨物均已藏窖别處留一二店夥應酬門巿至下午五時各皆閉門街上絶少行人捉船拉夫時有所聞靑浦縣知事於十三日函致朱街閣商會云因司法經費無着請借洋六千元適値新會長姚伯連尙未接手舊會長高蔭嘉即發傳單開全體大會到者寥寥籌欵無辦法旋由當商籌洋二千元縣知事亦不出借據即將前任移交之漕糧票二千元作抵朱街閣警察因經費無着已全體罷崗巿上祇鹽捕營與水警等維持秩序稍有資財者避居上海不少諸書華君亦於十六日乘一小舟來申暫避云 
[（七）滬海陸軍當道之電文]  
　　何豐林臧致平復林建章等電高昌廟海軍領袖處林領袖周司令許艦長朱艦長蔣艦長嚴艦長曾艇長張艇長曁滬隊全體均鑒咸電敬悉激昂慷慨義正詞嚴遠近聞風同深感奮溯自貴軍移滬特樹義旗力降狂瀾扶持人紀早使神奸褫魄羣醜驚心夙在同舟久資其濟此次彼兇肆毒塗炭生靈不惜以一己權位之私動衆興師甘冒不韓張盧兩總司令不忍坐視國家斷送於一二豎子之手後先起義揮涙誓師中山合肥爲手造民國之元勳仗義執言又足動天下觀聽今貴軍本向來之素志爲鄭重之宣言聲氣應求始終一貫風聲所播佩仰良深惟期衆志成城努力殺賊拯生民於水火留人格於垂亡豈惟我袍澤之光榮民國前途實利賴之磨盾陳詞諸希公鑒何豐林臧致平篠印 
　　滬海軍領袖覆津段電昨日滬海軍要人林建章周兆瑞復天津段合肥電云天津段上將軍鈞鑒伏讀佳電痛陳曹氏罪狀期解民國倒懸義正詞嚴喚醒痴頑不少彼某爲一姓鷹犬者讀之當應汗下自悔失身而深明大義者諒不難投明棄暗自拔來歸也駐滬海軍各將領正義素持平時隱若淞滬長城今日當爲義師臂助昨經通電諒荷鑒垂我公中流砥柱羣望攸歸伏乞隨時示以機宜俾資遵守臨電憤慨不盡欲言林建章周兆瑞叩洽 
[（八）浙方要人之行踨]  
　　馬良赴津謁段山東馬良於前夜（十六）下午三時半由滬乘坐海輪赴津聞須晉謁段氏有所接洽此去有十天勾留云 
　　奉代表赴杭奉代表楊大實日前由奉來滬與在滬各方要人協商至爲融洽昨因要事專車由滬赴杭與盧總司令晤商一切云 
　　子右任昨日赴津前陜西靖國軍總司令于右任因時局變化特於昨晨搭輪赴津有所接洽聞于君此行頗有重要任務云 
[（九）促曹下野之一電]  
　　謝天華等電促曹錕下野國聞通信社云前湘鄂自治軍同人謝天華等昨由滬軍勸曹錕下野以弭兵禍並錄稿通知國民大會籌備處請即一致主張以仲民意原文如下國民大會籌備處諸君子均鑒頃致北京曹錕一電文曰北京曹仲珊先生鑒民國元首義等公僕地位根據形在法律質在民意二者俱失生命遂絶此共和國體之通義亦盡人盡有之常識執事行賄竊位證在法庭移滬國會宣言拒選於前各省代表通電否認於後　盧威電奉張東電尤爲深切著明如執事尙有良知　當日明知衆怒難犯决不敢冒昩入都秘僭　白宫忽馬經歲普天憤鬱積久勃發遂釀今日之兵禍執事縱不畏恤人民亦應稍知自衛京畿軍警不乏明達民意天心彰然共見一旦變生肘腋恐欲僅以身免而不能如執事不畏後災請觀往事項城威加四海一聞西南警報即明令願卸仔肩促籌善後東海黄陂其來也尙有疆吏之擁戴其去也尙有法律之爭議然見機而作不俟終日君子服其明哲國人念其前勞未動天下之兵隱蒙寗息之福故至今猶得逍遥津沽以娱晚歲若執事德望不逮黄陂名位遠遜東海而危難窘迫之境則有過之倘猶戀棧不去坐視四方糜爛以國家爲孤注圖旦夕之虚榮則怨氛感召縱逃國法必伏冥誅况義師合圍直搗幽燕雖欲蒙首宵遁微服潛行而不可得乎執事年逾半百富貴已逾王侯戀此雞肋有何蔗味脫令畢命鉏麑丘首莫正恐光園花鳥笑人執事亦相對無顔矣特進危言尙希猛省等語尙祈貴會同志一致主張以伸民意促其自覺則化玉帛爲干戈仁言重於九鼎矣湘鄂自治軍同人謝天華等同叩删 
[（十）取締遊民與各方防範]  
　　工部局發表保護租界治安辦法中外通訊社云公共租界工部局警務處代理總巡强生於昨晨十時半召集各界代表到局發表保護租界治安辦法到者如納稅華人會袁履登·各路商界總聯合會葉惠鈞·等十餘人當由代理總巡發表意見云自最近二十四天以來各地居民因戰禍而至租界避難者不下七萬餘人人口驟增治安益見重要工部局及捕房方面業已積極設法維持可保無虞惟居民旣多良莠不齊華界匪徒（中以台州人爲多）潛入租界者不少本局爲維持治安保護居民計擬竭力取締取締之法厥在大舉搜查凡界内茶肆旅館及下流集合之所均須加以極嚴密之搜查一經查出驅逐出境至於搜查時當飭探捕特别鄭重庶免紛擾界内居民可勿驚懼查租界内前因迭出盜案曾由各路商界總聯合會組織防盜委員會建議工部局實行防盜本局即經採納對於盜匪戒備益嚴現當緊急之時尤覺重要蓋取締匪徒即所以防盜刦而盜匪絶迹治安即無憂矣惟驅逐匪徒出境權本操諸會審公廨現因形勢緊急工部局與捕房有特權處理其事今明日先由本局發布通告勸令匪徒出境匪徒不限於手上有花紋者然後實行嚴厲辦法大加搜查一律驅逐以絶匪踪而保治安云云 
　　租界拘捕游民自江浙戰事發生後各地居民避難來滬者日益增加惟素行不端之土棍無賴等以内地拉夫甚烈相率潛至本埠偷生工部局當道以此輩大率無家室又無正業如任其混居於此不免發生盜刼之虞故已責成各捕房極力搜捕此種游民昨日英法二租界已實行此舉凡手臂上印有花斑及形態不正者概須拘捕云 
虹口滙司滙山嘉興路·楊樹浦·北四川路各捕瀛捕頭昨日奉到總巡司令各處地方不靖所有界内一般無業流氓深恐擾亂租界治安自即日起派探一律捕拿直接押解至華界邊境交給中國軍官處置以故特飭通班中西探捕在各該所管區域内隨時設法逮捕前項地痞棍徒流氓解送閘北（華界）駐節軍官處接收以維租界安寗云 
東南通信社云本埠剌花黨前經華界警廳拘捕作前方運輸後其未被捕者紛紛避入租界現公共租界以此輩剌花黨多屬流氓特於昨晨起派中西探捕分向界内馬路及旅館浴堂搜捕不論行人旅客浴客凡臂上有花紋者一律拘入捕房昨晨如西棋盤街私二妓院由探捕於街頭兩面把守逐戶搜查捕去人數不少餘各浴堂中擦背扦脚之流亦多剌花其中一部分被捕一部則聞風逃避各探捕搜至下午五時尙未完竣聞此項被捕之人拘入捕房後如曾在捕房犯案者則拘留如係正當商民有舖保者仍即釋放 
　　剌花黨到處難容公共捕房令飭各包探嚴拿剌花黨流氓拘押捕房該剌花黨流氓等聞風先後逃入華界托足於小客棧及老虎灶等處事爲淞滬警廳陸廳長訪悉特飭偵緝隊郝隊長保安隊劉隊長各派探警分投查拿務期盡絶以安閭閻該流氓等無法大半向浦東方面暫避云 
　　游民運充夫役閘北司法科葉科員將租界送來游民内查得臂上剌有花紋及無職業無住址者選出四十名送交兵站處運往戰地充當夫役云 
　　工部局砲車出防昨日下午五時許工部局又派出裝　砲車五輛自第一號·至第三號·及五號·六號·等五輛均係汽車裝甲而架設砲位者由一裝甲汽車統領從漢口路工部局開出駛往外灘向北之華洋交界處設防云 
　　法租界招募巡捕補充隊文滙報云法領署爲防務計出示招募巡捕補充隊凡界内居民均可向領署報名並聲明至絶對必要時始擬召集該隊並設法不使彼等營業受損隊員之主要職務爲日夜巡邏且將由法公董局供給手槍云 
　　瀏河槍决土匪遠東通訊社云瀏河自開戰以來居民均逃一空該處地棍乘戰事方殷時出騷擾並將民間衣物任意搶去前日（十六）又有土匪楊小五在鎭强刦某姓家衣服首飾被該鎭基督敎臨時救護團拿獲即經解往浙軍司令部訊供不諱當於昨日（十七日）就地槍决以昭炯戒 
　　車站軍警稽查處佈告憲兵司令兼軍警聯合稽查處昨在南北車站張貼佈告云爲佈告事照得軍事旣興地方吃緊各機關服務人員均經領有通行證以資識别所以禁宵小之混跡妨奸宄之竊發車站爲交通要道關係重大來往行人本處自應嚴行稽查以戒不虞乃各機關人員遇有查騐通行證時往往故意留難旣滋誤會易起衝突爲此佈告仰各在站服務人等遇有軍警稽查查騐通行證時勿得故意留難致滋誤會切切此佈九月十七日處長張輔漢 
　　軍使飭令嚴查醃貨船松滬護軍使何豐林近悉某方暗遣奸徒乘搭運載醃猪鹹魚等貨船來滬此項船隻大都從北口一帶出發自應預爲注意查察免致騷擾地方除令海關監督從嚴稽查外又令浦江水巡隊長加意嚴查如遇北口來滬裝運醃猪鹹魚之沙衛來申尤須鄭重查詢有無奸徒乘搭並着先行傳諭在滬各船切勿貪利附載一經查出惟有拘解懲辦以昭炯戒云 
[（十一）慈善家之救濟兵民]  
　　紅十字會消息昨日所得紅會救護消息如下（一）昨日上午一時起至下午五時計由瀏河運來傷兵十三人董渡五人（二）中國紅十字會臨時醫院昨又添設兩處一爲南巿護軍營亞東醫院一爲法租界金神父路廣慈醫院（三）昨日到紅十字　接洽組織分會者有衢縣·濮院·德淸之新巿·三處（四）昨據蘭溪紅十字分會來電云浙東又開火紅會救護隊無一組在塲救護本分會雖組織就緒但無旗幟制服未便即發請火速派隊協同救護 
　　白十字會消息中國濟生會之救濟消息如下（一）靜安寺該會第三收容所前日續收避難婦孺常熟一人黄渡二人方泰四人（二）前日由第一所（永錫堂）出所者有二三十人均寳山籍（三）昨日救濟崑山籍難民十三人送第三所又黄渡七人送第四所（大王廟）（四）白十字救濟隊隊員朱醒亞等昨乘船赴南翔救濟今日可以返滬 
　　各同鄕會昨日收容之難民旅滬各同鄕會昨日之救濟消息如下（一）黄渡同鄕臨時維持會會員孫蓉鏡等昨由黄渡救來難民九十七人由該會分别送於麥根路草台閣·成都路大王廟兩處收容其第二次救護隊擬於今日出發并已托由中國濟生會轉向紅會接洽假用紅會旗幟前往云（二）嘉定婁塘間昨日有難民六七百人分乘帆船六艘到滬除各投親族外尙有一百八十餘人由嘉定樹德善會送紗業公所暫留云 
　　基督徒將組各戰地救濟會圓明園路全國基督敎協進會因南京基督敎聯合會代表梅贊文來滬接洽請滬上各敎會團體共起組織戰地救濟會特於前日下午五時召集各團體開會磋商進行事宜結果一面由該會函請聯軍當局核准保護一面定於二十三日下午假座靑年會集合中西敎會共同討論具體辦法茲錄其致浙滬聯軍當局函如下逕啓者頃據美籍敎士梅贊文代表南京基督敎會各團體及美國紅十字會來滬聲稱江浙不幸發生戰事所有各戰地被難災民婦孺轉徙流離情極悲慘曾經在寗組織救濟會一所推定司徒華林博士·畢範宇君·夏光新君·沈玉書君·向祚恒君·魯仕淸君·於九月十三日出發救濟並已商得江蘇韓省長同意通令所屬各縣知事協助辦理在案惟念時局混沌戰事延長且因陣缐守望關係救濟人員出入戰地難免發生誤會阻礙進行况同人志願務在救濟凡屬戰區災民自應一體保護故於浙滬軍民長官當然有聲請核准·並予維持之必要此行特欲組合上海基督敎會各團體一致進行目的凡在戰地内外或與附近各敎堂醫院學校全體開放收容難民仍與各該地方公益慈善團體合作從事於廣大有效之救濟運動僉以貴會領袖全國應請鼎助等語敝會深念梅君陳述各範事關救戰地難民體天愛人責無旁貸茲定九月二十三日假座上海靑年會開會集合中西敎會共同討論具體辦法務求有益無弊現今先備公函聲叙各緣由敬達台前切懇俯賜察核見復施行至俟九月二十三日開會結果其一應具體辦法再行陳報核示並予通行所屬軍民部隊機關一　知照以蘇民困造福地方不勝迫切禱盼之至中華全國基督敎協進會幹事鍾可託 
　　女靑年會之新善舉老靶子路上海女靑年會因鑒於傷兵之運回紅十字會醫院者爲工部局解除其武裝及制服一般傷兵必至無衣可衣特爲縫製衣服數百件送往紅會醫院惟此項衣服爲數頗多决非一時所能製就故該會除請各會員共同合作外如有熱心女工願爲服務者可赴該會領製又聞該會以鑒於各　避難來滬婦女頗多特開放宿舍以資容納現并添闢荆州路該會女體育師範校舍爲臨時宿舍可容二百餘人凡經人介紹前往者無論婦女及其家屬均可寄寓云 
[（十二）維持民食之昨訊]  
　　兩商會請蘇當局保護米船運輸之要電關於保護米船運米護軍使已批飭米商自備旗幟由總商會蓋用關防以爲保護之標識昨兩商會特以此項辦法電呈江蘇當局請予照辦其原電云南京齊督軍鈞鑒據南帮米商公會聲稱同業向在吳江之同里北㘮等處採米運申現届出新糙價極廉祇以經過各地均有戰事船戶感受拉夫影響聞風裹足長此相持民食堪虞昨見上海米行公會通告已奉護軍使核准由該會自備旗幟請總商會加蓋關防沿途軍警騐明放行事關救濟民食要需松屬旣有成議蘇屬似可援例囑爲轉電鈞署准由該公會自備旗幟加蓋總商會關防凡遇有懸掛此項旗幟之米船通飭沿途軍警一體保護放行等語到會查保護米船一事經兩商會於八月間儉電請求旋於九月五日奉到省署東代電内開頃接軍署復函開上海總縣各商會儉電所陳一節於地方誠有關係自應隨時誥誡以慰衆望等因是保護米船即所以維持地方民食鈞署早已洞悉隱微三令五申惟現當軍事運輸之際如今顯明之標誌實施保護未免困難該公會所請自備旗幟由總商會加蓋關防發交各該交船懸掛一節係爲沿途易於辨認便利保護起見流通滬地民食即所以活動産地金融於公家稅課不無裨益應懇鈞署俯如所請准予照辦并通飭沿途軍警一體保護放行實爲公便並候示遵上海總商會縣商會叩篠 
　　南帮米業公所函請放行米船南帮米業公所以江浙戰事起後各産米區鄕民懼拉船恐慌不敢裝運米石以致滬地民食大受影響不得不預爲設法勸令各鄕農民及船戶趕將米石照常運輸來滬一面函請南北兩商會電請南京齊督軍通令所屬水陸各將如遇米船經過有旗幟可記上加商會印章以示識别一經證實立即放行切勿阻止以維民食云云 
　　滬米特准運甬内河交通自江浙戰事發生後不但蘇省各處阻斷即浙屬亦復不通影響最大者厥爲民食問題滬巿幸有蕪米陸續裝來得不致匱乏但寗波方面則已因交通阻滯來源無繼現已由該處商會及法定團體等向滬上江海關等磋商開放滬米運甬以濟民食此間海關在戰事發生後曾徇商會之請求禁阻米糧出口刻下旣據甬商陳情准其爲有限制之運出但僅限寗波一埠云 
[（十三）各保衛團之消息]  
　　南巿保衛團之積極進行上海南巿保衛團因籌備之初手續頗繁各區報到之應募團員三百餘人由審查員檢騐體格審查志願書等頗爲忙碌該團原擬招募團丁出防服務誠恐人類龐雜反生不測故决定由團員分班出勤以昭鄭重招募之時不得不以嚴格取締昨日下午五時又開團副會議討論進行各事六時始散茲將該團所訂團部細則照錄如左 
（第一條）團總主持團部一切事宜團副受團總指揮督促執行本區一切防衛事宜敎練員專司敎練團員關於防衛上之一切技能（第二條）團部設書記一人贊助團總進行一切事宜及司理緊要文（第三條）（奬勵）各區辨理保衛事宜具有左列情事之一者得有團總函報董事會轉由總監督奬勵之（一）檢獲著名或懸賞緝拿之巨匪訊明懲辦者（二）盜賊搶刦時捕獲者（三）區内無盜賊土匪蹤跡者（四）協助警察捕獲土匪者（五）因捕拿盜匪被傷或斃命者具有第一項至第四項情事由總監督酌量情形認爲成績優良者並得由總監督呈明上級官廳核奬之具有第五項情事得由　監督呈明上級官廳給以名譽上之褒揚地方公團從優贈卹並立碑垂後以昭紀念（第四條）（懲罰）各區辦理保衛事宜具有左列情事之一者得由團總酌量情形函報董事會或再轉由總鹽督量予懲罰（一）容有盜匪者（二）區内發生搶刦未能登時捕獲者（三）探訪未確誤行逮捕或有意誣及良善者（四）偷惰不能得力者（第五條）　彈之保存由各　　副輪流　完全責任保管之團員非遇出防未經團副發給者概勿動用團總須隨時檢查之（第六條）團員須知另定訂之（第七條）本細則如有未盡之處得由團部會議修改之 
又訊上海縣商會與各團體發起組設之保衛團爲自行保衛計已設籌備所積極進行並招募團員如有志願充保衛團團員者迅行報名現經縣商會分函各業代表以團員外額將滿各該業中如有合格之人應於即日赴保衛團辦事機關趕緊報名遲恐不及限即答復外一面當再積極籌募經費以期早日成立云 
　　閘北保衛團今日開談話會上　兩縣閘北保衛　昨分函淞滬警察各區署隊定今日午後三時開談話會協商防務原函如下逕啓者　本團有當地各業推出業董共同組織以協助地方警察保衛里間安寗爲宗皆定名曰上寳兩縣閘北保衛團經呈奉上寳兩縣知事轉呈松滬護軍使署備案在案茲爲聯絡感情恊商防務起見定於九月十八日下午三時在大統路慈善團内敝團本部開談話會屆時敬屈貴署長署員隊長駕臨賜敎指示一切無任感盼此頌公綏團總王棟副團總尹鵬又分函各支團云逕啓者承團總知照定於九月十八日下午准三時本團開會集議聯防事宜並邀閘北警界各長員共同出席藉聯感情等因相應函達即希查照此致第幾支團團長總務處啓 
　　閘北保衛團第六支團之防衛訊閘北紳商組織之保衛團現正積極進行其第六支團長朱靜庵君以胡家橋僻處滬北轄境遼闊工廠林立外籍客民寄寓境内者實繁有徒良莠不齊防衛更不容緩昨日午後特與副團長董鯉庭及各紳商磋議開辦手續决定第六支團駐防所附設商聯會書記擬請唐經綬君兼任所有團員駐防地點亦經詳細規定預備呈報總部在保衛團未開辦以前以本境毘連租界在在均關緊要現由朱·董·二君（原任胡家橋救火會正副會長）督同消防隊員等日夜防衛以輔崗警之不逮朱·董·二君每至夜間必輪流駐宿會中俾遇警報即可督同隊員等出防故自江浙開戰後胡家橋一帶商店均仍照常營業雖租界當道於前數日在華租交界路口安置木樁鐡網等障碍物而居民等仍安居如常毫無遷避情事地方甚形安靜云 
　　董家渡保衛團開始練習南巿董家渡天主堂保衛團昨日起報名者異常踴躍已有一百餘人大都舊日商團同志祇因限於槍械先收正備七十人昨晚因急於操防由團總司令朱少沂發出通啓云「本團因時局緊張特定陰曆八月二十日起所有舊日同志及有同等程度者儘先開始練習」聞該團制服採取萬國商團華隊式惟呢帽則改用陸軍式云 
　　肇嘉路商聯會今日討論自衛問題肇嘉路商界聯合會爲討論自衛問題特發通告召集界内各商號訂於今日（十八日）下午二時在會所特開大會討論自衛上之一切事宜及各項辦法云 
　　少年團員加入自衛團少年宣講團團員陳賢本·陳賢賡·申夢世·朱漢光等於昨日午後同往西區自衛團報名應攷檢驗之下均爲合格錄取刻已將志願書塡就託店舖保證蓋印送至該團矣聞繼續而起者大有人在云 
　　塘灣鄕組織保衛團西南塘灣鄕東濱黄浦西臨滬閔南長途汽車路交通使利地居衝要茲因江浙風雲客民來避難者日多地方紳士彭蔭喬君深恐匪徒乘間竊發擾亂秩序故集各界會議組織保衛團以維治安 
[（十四）各團體之開會]  
　　商總聯會之臨時議董會各路商界總聯合會昨晚舉行臨時議董會到山東路福建路漢口路等二十五路代表鄔志豪馮秋心吕靜齋陳翊庭等二十八人副會長錢龍章主席依次議决各案錄下（一）救濟糧食案由葉議長來函報告購米辦法議决由各馬路分别認定承購包數暫以五百包爲度俟認足後即行分發定單米樣先行分送（二）設立收容所救濟難民案新閘路代表嚴諤聲報告該路辦理情形并希望協力進行蔣夢芸報告發起組織第一收容所經過并請各路代表加入發起廣西路代表謝惠廷捐助經費一百元其餘列席各路代表均加入發起議定即日召集發起人會議討論組織辦法積極進行（三）滬北五區商聯會提議日本海軍陸戰隊在華界游行紮營　碍主權請抗議案蔣夢芸報告調查此案詳細情形陳翊庭孫鏡湖吕靜齋均主張從嚴交涉議决致函護軍使·交涉使·寳山縣·淞滬警察廳分别查明實在情形向日領事及日武官提出抗議請其從速離去華界以保主權（四）華界招募夫役案鄔志豪報告華界軍警招募夫投仍有誤會應請設法制止議决復函護軍使請其照章招募如有各商店工廠工役等勿予强拉并請各馬路商聯會分發證明劵（五）會董會交議江浙戰禍誰爲戎首事實已明應明白申討以示民意案鄔志豪蔣夢芸陸文韶均有意見發表余仰聖主張依據上届議案繼續表示潘冬林附議吕靜齋主張發電討曹附議者多人討論結果以曹錕賄選本會始終反對本埠已有各公團發起國民大會本會推舉正副會長三人出席國民大會重申前議各馬路如有意見由各會自行推舉代表到會發表主張以示愼重議畢十一時散會 
　　無錫旅滬同鄕會開職員會無錫旅滬同鄕會以江浙戰禍已啓未知已時迭准無錫商團公會曁中國紅十字會無錫分會函電告急並避難來滬同鄕急需設法招待救濟等事特於昨日下午四時在事務所開全體職員　庸會議到會職員三十餘人由理事長認蘭　主席所議各案如下（一）募集無錫商　公會防費案（二）募集中國紅十字會無錫分會救濟費案（三）招待避難來滬同鄕案主席述開會宗旨畢即由無錫商團公會來滬代表單紹聞馮雲初報告無錫商團之防範及經濟竭蹶情形主席謂無錫商團公會與紅十字分會維護桑梓我旅滬同人自應集欵輔助至招待來滬同鄕亦須經費鄙意宜推定十人分投籌募俟募得成數再行開會公决支配衆贊成即席推定張卓仁·唐子培·陸培之·陶仭千·王堯臣·徐可亭·孫北萱·于義亭·奚雨臣·顧沅芍·爲勸募員次推定丁芸軒·孫北萱·蔡禹門·徐可亭·陶仭千·爲擬訂招待章程起草員並議决借錫金公所爲招待所議畢散會 
[（十五）關于戰之雜訊]  
　　吳淞無綫電由邱台長接收公平通信社云吳淞無綫電局於十六日奉聯軍第一軍何總司令命令停辦局長周思恭已於前日（十六）遵令交卸由龍華無綫電台卸台長接收管理 
　　部提電器材料之阻止北京交通部堆存本埠公共租界麥根路二十七號及文極司脫路七號兩處洋棧内之電器材料等件經浙滬聯軍司令部查悉對方派員杜逢時來滬提取因飭知上海電料局長孫繩武延穆安素律師於昨投公共會審公廨請求給諭將該兩處堆存之物件暫行扣留而杜亦延律師到堂辯論之下經代理正會審官俞奠孫君商之英惠副領事判准給諭杜逢時本案未判决以前不得將所有材料移動着孫繩武於四十八小時内呈遞訴狀 
尙有本埠新聞轉入後頁 
 
 
 

Page 11

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *[第三張]  
本埠新聞二 
　　南巿花行之刦運南巿花行爲各業大宗此屆新花大都登場已在開秤收花之際乃自江浙戰事發生巿面恐慌金融停滯南巿大商家均已遷主北巿商業　條巿情空虚故花衣商人均存觀望不敢將子花運滬即行家一時亦無從着手該業中亦有在北巿設立營業機關南巿巿面更見衰颓影響之大爲從來所未見云 
　　東北戰事之影響日來東北戰事吃緊滬上商航兩界更受一層打擊上海至安東·牛莊·及大連·秦皇島·等埠之航業在最近三日内巳無大宗貨件運載蓋上列各埠商家日來咸停止定辦貨物據日人消息該國商輪在中國北部及江海各綫内直接往來之中日班各輪與專營中國内地之各航輪此次受東南東北戰事影響致運輸業之淸衰者計達三十四萬噸之船舶云而本埠中英各商輪亦同受無貨裝載之損失三北輪公司今已將原行北洋綫之風浦號輪改派走揚子江航路云 
　　兵士擲石擊印捕文滙報云昨晨十一時半左右某印捕會在界路拘獲未着軍服之兵士數名今日該印捕回至界路與北河南路轉角上差時爲華界兵士多名拾石擲擊但未傷一人旋換班之捕至諸兵乃散 
　　黄渡鎭逃滬難民半途被刦江浙兩軍在黄渡鎭開戰以來該處商民逃避一空該鎭西南約二里有居家角地方有爲薙髮匠之許有春者當大衆遷避時許因妻臨産在即故不能即行直至舊曆本月十六日始携妻動身行至三里許忽有形似目兵之甲·乙·丙·三名士前將許夫婦攔阻去路所有身畔帶有銀洋飾物悉被攫去此時許妻慟不欲生投江覓死當經許央同行路人設法帮　救起輾轉行抵滬上投陸家渡親戚家暫居　　慈善團遷往租界上海慈善團對於辦理地方各項善舉因金融機關已經遷往租界且每晚戒嚴交通上多感不便故將該團機關亦遷至北巿附設在南京路某善堂内其餘緊要各團體亦均往賃屋設立辦事處待大局稍爲平定再行遷回云 
[捕房偵獲大批盜匪]  
　　駐紮總巡捕房特别機關包探王長根偵悉有大批盜匪匿跡東西華德路三百六十七號門牌屋内因於前晚偕同華探長鍾星南·探目張芝卿·包探白忠麒·蘇長生·魏金福·及四十四號西探等密往拿獲江北人王志湘·周老四·王一亭·陳桂林·四名搜出手槍一支子彈四粒嗣又至滙山路一百五十六號屋内拘獲陳正淸·一名抄出子彈四粒連同要證何郭氏·曹金福等一併帶回分别收押昨晨解送公共公廨據王包探與西探上堂禀稱查得陳桂林原名楊阿寳綽號小開係搶刦通易公司五十萬公債票一案之首領請求改期容偵查終結果行解案審訊云云並將抄出之手槍子彈及當票其多呈案請察經陸襄讞商之英領馬君判被告等還押改期十四天再訊兩見證亦着分别押候開審時作證 
[愼防騙貨之法總巡佈告]  
　　法租界總巡石維也君昨日發出佈告一道其文曰照得近來時有騙徒專向各大洋貨商號珠寳等店僞稱購買物品而所購者均價高貴重之件俟其將貨選定後即託言欵未帶足或忘其携欵令該店夥携物跟隨至素有名望之某公館或某大公司取欵該商等事前不知圖騙受其朦誘即派夥隨同前往旣至所定地點該騙徒即向店夥索取貨物託詞給購主閱看令其暫在門房稍候在該店夥以爲闊綽處所即將貨物給其携裏閱看豈知貨物到手該騙徒等即由從别後之門逃遁不知凡幾事關商人血本總巡有鑒於此特爲佈告本租界内各商一體週知遇有前項情事務仰加意愼重名遭騙枉類此之事倘或遇有察其形跡可疑者望將其人之面形記淸或報告捕房或鳴捕究詰以杜詐騙而保資本凛之愼之切切此佈 
[銀行公會今日開會員大會]  
歡迎新會長及新董事 
本埠銀行公會改選第四届正副會長曁董事一節已誌前報茲聞該公會特訂於今日午刻在會聚餐午後一時開全體會員大會歡迎新任會長曁新董事并悉前會長盛竹書君已將經辦已了未了各項案卷分别整理亦於本日移交新任會長接管云 
[萬國油業大會開會之函知]  
農部囑推油業專家赴會 
本埠總商會昨接北京農商　來文云准外交部咨開准駐京日斯巴尼亞公使照稱現奉本國政府飭知今年十一月間在賽威尼亞地方開辦第七次萬國研究培養製油原質及製油法大會照詢貴政府是否願遣派專　蒞會如願派員前往即希轉告該會指定之員可直接回瑪德利的或賽威利亞兩處所成立籌備該會事務之重事會接洽等因相應抄錄洋文來照咨請貴部查照核辦見復以憑轉復等因到部查吾國製油原料極爲豐富製油事業亦甚發達正應研究以闢利源該會研究油業巳歷多年　屆開召集各國油業專家共同討論自必極有價値吾國亦應派員參加以收觀摩之益合即令仰各該農會商會轉知各該地油業專家互爲推選技術人員前往赴會至赴會川資應由油業專家自行壽備可也除咨復外交部外仰即遵照農商總長顔惠慶 
[天津總商會電請蘇麥馳禁]  
　　天津總商會前爲北省水災奇重亟待糧食接濟曾電請上海總商會轉請蘇糧弛禁俾被災各省得以採辦賑糧藉資救濟淞滬糧食維持會因此項問題除函請本埠總商會量予設法外並據情電達津會昨日該會接津會復電仍請蘇省麥糧准予採辦原電如下 
淞滬糧食維持會鑒哿電悉具見關懷災情仁善堪欽無任感佩查蘇省禁運之令正在北直災祲之際因茲影響所及民食益覺恐慌故不僅妨害營業實則有傷救濟之誼天災流行何省蔑有敝會對此禁運不殫詞費曾經電請滬會轉詳弛禁以維現　今復承電示不能不詳再解答以期公同協助裨益災區查禁運小麥之令詳繹在還文中意旨絶非蘇省民衆之意僅因維持粉業一部分利益而已是就報載蘇省農民以及寳山商會呈謂弛禁足可証明非多數之贊同乃一部分之利用時機惟食糧爲人生必需之品故不應有所限制假使蘇省荒年本省之糧不足應用或可爲禁運原因若以粉業之維持遂爾傷及鄰省之民食又在災祲之際竊以爲非策之善者貴會責員維持之義當不能偏在一業尙望念北省民食正値水災弛禁平價無形救濟災民善無逾此關於　集賑捐貴會尤具熱忱感激靡已請奬鼓勵洵屬崇高善德之策敝會極表贊同緣自水災發生以來省長成立救濟會即以省長爲會長對於貴會熱誠募集捐賑各事原電已函轉該會核辦一候如何解决再爲電達特此電覆即希查照轉行弛禁小麥以維民食至盛至禱天津總商會叩蒸 
[米廠抽收浚淞捐之通告]  
　　上海機器碾米公所昨發通告云通告者昨准全皖米商公會函開以浚蘇州河一案今春迭奉上海總商會函促認捐并邀貴公所及仁穀堂與敝會同蒞總商會面議敝會以開浚蘇州河事開公　未便坐視自應熱心捐助當時曾議定皖米每包不　糙熟抽收大洋一分由各廠代扣茲已議决實行之期自即日起凡皖米來時即行扣收按月初三至初五日由貴公所派員協同敝會派出一人往各廠收取結算一次糙熟米若干包計洋若干以便敝會彚齊轉繳除已函達上海總商會外用特函請貴公所轉知各米廠實行代扣再敝會從前三厘捐欵即　截止不再另扣以免繁瑣等語到本公所准此事關河工善舉皖商公會旣請由各廠每包代扣大洋一分自應照議實行按月由本公所會計侯南軒君協同皖商公會派員一并同往各廠收取結算相應通函轉知即希各同業查照辦理爲荷 
[本年上半期之全國棉業統計]  
　　華商紗廠聯合會最近發表民國十三年二月至七月止全國棉業統計報告英國孟却斯德萬國紡織業聯合會編製萬國棉業統計茲將調查結果與前歷屆比較如下 
錠子民國十三年七月底民國十三年一月底民國十二年七月底民國十二年一月底民國十一年七月底 
實開二七四二三五六二六三九八六二二二○七二二八二二○三○三三一九七二七六五 
裝置中三七六八○三二五○○二三四四八○六一九七四四二四三二八二 
（註）按全國現有錠子約爲三三○○○○○枚 
川花民國十三年一月至七月底止民國十二年八月至十三年一月底民國十二年二月至七月底民國十一年八月至十二年一月底民國十一年二月至七月底 
中國花五一一五三二四二三二五八四二四一二四四九二一六二三九四六八九 
美國花三九一三五二四三二七三○四八四五八一一五八二九五六 
印度花一五七三九九一○九二七二一五三四五三一三五三三○一八七九五一 
埃及花一三四二八○九○○二五六九七○八 
其他二四○一四五○五五四 
共計七○八二○三五五七一一七六○九二一九六八九六二六六六六八　 
存花民國十三年八月一日民國十三年二月一日民國十二年八月一日民國十二年二月一日民國十一年八月一日 
中國花一○二四一四一四二九七二八四六七八二一一七七五一五一○六八 
美國花一一六一一七一八八一六一六三二○一八八四八五○○ 
印度花三六六二三一九九六三七二九○二五○八五七九六七九二 
埃及花三八○三三○一九一○ 
其他一○○一○○ 
共計一五○六四八一七○一二三一七四二二三二八三二五○二七七五七 
（以上均以五百磅重大包爲單位） 
減工時間民國十三年二月至七月底半年民國十二年八月至十三年一月底半年民國十二年二月至七月底半年民國十一年八月　十二年一月底半年 
停工錠子九二七七九八九八五四七八六八○三二五二四三二四 
平均停工鐘點二五五三二　四六一八二○一四七二 
統本期扯總錠工子停星期數六·八六七·二○五一·三四八 
上列统計係根據各廠報告編製其未有　告各廠　不　計算入故賓開數與中國現有總數頗不相符 
[丁柱中王煥然將赴法留學]  
中法國立工業專門學校丁　中·王煥然·二君鑒於頻年來國内敎育雖云發達工業一科殊無進步以是二君有赴法之舉不日放洋二君此去係專習工科蓋意在强國之道工業其根本也現二君由該校法校長cine氏函知巴黎大學詳載已學之課程俾可逕入免受入校手續之周折也 
[吳載壽被毆斃命案之近訊]  
檢廳已將此案送審廳預審 
徽州人吳載壽（即小和尙）上月被落差警士王學德殿傷斃命一案迭經徽寗歙縣兩同鄕會代爲呼籲并代延蔡倪培律師進行私訴曾經檢廳多次偵查并於日前咨送同級審判廳預審一俟預審終結即將提起公訴昨日徽甯同鄕會接有歙縣南岸吳氏宗祠致和堂公函合詞請援并證明吳載壽爲六房共有之子原函錄下 
　　疊閱報章驚悉敝族吳載壽於七月初八日傍晚在申九畝地爲落差警察王學德毆傷斃命業經檢廳相騐屬實當將兇犯王學德拘留并承貴會援助在案民閱之下不勝駭異伏思徽屬在申營　者甚衆若不懲治效尤必多人皆視申爲畏途矣况載壽之父吳大德年近六旬素多疾病六房値此一子家無擔石之資室有妻子之累一家數口待用嗷嗷後路茫茫實堪憐憫請諸鄕先生念同鄕之誼施援助之德此案必須將兇犯王學德照例懲辦庶死者不含冤於地下生者免流落於他鄕則存殁均感矣路阻山川情關桑梓專函奉懇虔請公安云云 
[國民拒毒會之進行]  
　　中華國民拒毒會山上海三十餘轉體所組織成立以來對於拒毒運動積極進行該會前曾通函全國各處請其設立分會以收廣大之效現下各處來函響應設立拒毒分會者已有奉天·北京·南京·厦門·天津·烟台·杭州·寗波·福州·甘肅·蘭州·松江·樂淸·南宿州·鎭江·重慶·武昌·南昌·等二十餘處之多并已尅日成立云 
[電車撞傷小孩斃命之檢騐]  
　　住居滬南高昌廟地方江北小孩高五子前日淸晨與同鄕小孩陳元祥出外拾荒行經中華路西區救火會門首兩孩彼此戲謔追逐時適華商某號電車山南駛北不及停機致將高五子撞倒碾斷右腿當由該處崗警將十六號司機人馬桂林並陳元祥一併拘送二區二分署高五子因受傷甚重立即雇車送往新普育堂醫治無效旋即氣絶身死堂中以電話報告地檢廳車檢察長委派王檢察官並西醫等詣堂相騐當據屍兄高學和聞耗趕往投案稟稱江北鹽城人拉車度日已死高五子爲民之胞弟今年十四歲每日淸晨出外拾荒今晨慘遭電車碾斃要求伸雪云云王君等逐騐明已死高五子委係碾斷右腿身死塡明屍格判屍兄自行棺殮迨王返廳時其肇禍司機馬桂林並陳元祥已由該警署送廳候訊當奉王君開庭飭提馬桂林陳元祥至案研訊之下判馬收押候究陳元祥無干斥釋 
[指控佔地案候復訊核奪]  
鄕人吳金法前延博勒律師代表投法公堂控沈孟侯佔地一案昨又傳訊先由原告博勒律師稱此案已由工部局派員至地皮將界線劃開詎被告迄今日久仍未遵諭將竹笆收進請求堂上准照以前堂諭辦理着被告每日罰銀二兩等語被告亦由逖百克律師代辯稱雖經工部局將界線劃分實有不符之處故此被告難以折服查被告曾已准照初審堂諭辦理分淸界限豈有再行收進之理請求堂上飭傳公正人到案證明被告是否佔地即能明曰眞相云云陳讞員商之法領事辣君判退云聽候復訊核奪 
[不理貨欵之押追]  
　　傳藩卿前投法公堂控王壽廷不理貨欵洋九百餘元除還外尙欠七百餘元奉判交保限理旋因被告交保無保挺押不理在案昨又提訊原告仍求嚴追詰之土壽廷供民人在押一時實難籌措請求釋出設法理楚原告又稱被告頗有資財有意挺押不理商人情願津貼飯資請求押追中西官判原告旣願津貼飯資准予仍將被告押追 
[欠款限七天理楚]  
　　證記前投法公堂控郁杏桂不理欠欵洋二千五百餘兩求追等情奉判將被告所有汽車一輛拍賣作抵外不敷之欵仍向被告追還茲由檢察處將汽車拍得銀五百三十六兩除給原告外缺數尙巨昨又傳訊被告郁杏桂供實情一時難以設法請求可否俟民人將生意尋着後再行陸續拔還等語原告由其甲代到請求　追中西官判郁交原保出外限七天内理楚 
[欠欵限期還淸]  
　　沈少雲昨投法公堂控稱前有褚金海托褚阿祥到來向商人借去洋五百元無有借據由褚阿祥爲中迄今數年分文不理核計共被結欠本利洋六百四十元屢索無着故此投案請求訊追詰之褚金海供認欠欵惟商人已於二年前將欵如數交還中人褚阿祥詰其爾旣將欵還淸曾否將借據收回褚　塞並延律師代辯一切並請求堂上可否將褚阿祥提案即能明白等語陳讞員商之法領事辣君判以被告旣認欠欵應負責任所稱已經交還碍難憑信着褚金海交人銀並保出外限十四天内如數　淸 
[帶土搶土案兩起]  
　　徐州人張耀發前日向法租界土棧購得鴉片烟土十磅行至公共租界西藏路被流氓陳玉山何阿富攔住圖刼張即大喊山華副捕頭關寳亮與包探張柱生及巡捕聞警趕到陳等已刦得烟土携之飛逃　被追獲連同帶土人一併拘入新閘捕房昨解公共公廨請究經中西官質訊之下判决陳何兩名各押西牢六月張罰洋二百元充公烟土銷燬又紹興人陳阿曾亦因在四川路攔刦婦人朱杜氏私帶之烟土三十四包被包探王　壽拿獲昨晨解廨訊明屬實判陳押西牢三月朱杜氏罰洋二十五元充公烟土銷燬 
[私售煙土夫婦並懲]  
　　　湖人王林三在北江西路十五號門牌私售鴉片烟土經二道頭華捕黄長生查悉報告西掃頭漢密台其前日馳往該屋内搜查當在沙發椅中抄出烟土七十五磅以及烟具又抄得賣土所得之洋四百八十餘元小洋二千六百二十五角遂將王及其妻裴氏一併帶入捕房昨解公共公廨由李襄讞會同英領惠君質訊屬實判王林三押西牢二月王裴氏罰洋二百元無力繳洋改押一月烟土銷燬銀洋沒收 
[代送烟土押十四土天]  
　　潮州人周三元前日携帶鴉片烟土一蔴袋計重一百零五磅雇乘黄包車經過虹口百老滙路被包探劉寳善與四百二十四號華捕等查獲帶入捕房昨解公共公廨請究據周供稱此項烟土係輪船水手託爲送交菜巿街六十三號門牌收受等語中西官磋商之下從寛判周押西牢十四天示儆烟土銷燬 
[夫妻反目厥婦輕生]  
　　鹽城人祁文生住鐡路北大洋橋拉車爲活日前因家務與妻高氏反目互相扭毆不料祁出外後該氏在家自縊身死祁即函知住浦東之妻兄高榮官託言急病垂危望速來一會迨高前日到滬已停屍三天腐臭不堪高以祁凌虐伊妹·扭控四區劉署長着十二圖地保投檢廳報騐經廳長委檢騐員吏蒞騐實係自盡由祁具結收殮昨日劉署長將原被告解科移歸檢廳發落 
[持刃行兇押六月]  
泥水匠張財明與徐龍慶有隙前日張至海寗路一千九百六十四號屋内持刀戳傷徐之腰部被探王桂亭查見將徐送院醫治張拘入捕房昨解公共公廨中西官訊實判張押西牢六月以儆 
[騙麝香押三月]  
　　寗波人周永泉用假莊票串黨向南巿隆昌藥行　取値銀三百十兩之麝香一斤被控由包探尤阿根將周查獲昨解公共公廨中西官質訊之下判被告押西牢三月示儆 
[小竊損壞官廳封條之拘究]  
　　北四川路三Ｋ黨機關前由淞滬警廳查禁發封在案前晚有小竊吳金狗入内竊取舊鐡條碎玻璃等物被崗警查獲解入五區李署長訊問之下以吳不合毁損官廳封條判解司法科核辦 
[公共公廨訊案彚錄]  
　　昨日公共公廨訊理之民事訟案併誌於下（一）姚秋泉延陳志剛律師訴居福根等欠借洋案堂諭被告等傳喚不到原告呈出證據應判令償還原告洋一千四百元並自起訴日起至淸償日止按年八厘之利息及堂費一面飭居福根馬煥生到案各交判决數目之舖保並發封山東路五十二號馬煥生所開之中西刻字舖倘能交保或付欵應予免封（一）妓女王四　延陳志剛律師訴陸老三覇阻自由案堂諭給諭原告本案未判决以前被告不得干涉原告自由（一）元豐行訴周志軒等欠貨欵案被告代表慕思律師請求改期堂諭被告不到改期三禮拜定予審理（一）粹　製藥公司聲請淸理案堂諭金潤庠之請求註銷賬簿仍留存本廨（一）魏眉峯聲請破産案債權三和新等延樊克令律師訴追欠欵堂諭本案停止俟三和新訴魏眉峯沈桂生案判决後再核（一）汪何氏延克威律師聲請給諭執管遺産案堂諭公示無人反對准予給諭汪何氏執管汪芷升全部遺産（一）豐盛實業公司延羅傑律師訴吳仲謀欠汽車價銀案堂諭被告及倮人均不到案着一併飭提到案各交四百三十六兩七七分舖保倘能照判履行即予開釋（一）江肇周訴陳仲箎等欠欵案堂諭本案原告請求註銷照准着原告賠償被告代表律師費銀三十兩開審堂費發還原告（一）泰興號訴順記新木廠等抛棄工程案堂諭着原告將所有簿據等於三天内交給本廨埋賬員查閱詳細核算具報再核（一）徐百明訴陳明鑑欠借欵案堂諭被告不遵諭履行飭令到案追繳（一）胡伯源訴孫志英玩忽業務請追損失案原告代表許理律師稱本案原定昨日開審因被告代表甘維露律師有病函請改期故敝律師及當事人均未到案而甘律師因未知照合辦此案之詹紀鳳律師故開庭後詹律師仍請進行致奉判决註銷實係誤會現雙方已經諒解請求撤銷原判云云堂諭准原告律師請求回復原狀（一）德康號訴李廣才欠賬銀案原被代表露雪臣高露玲兩律師以案可和解請求改期堂諭候改期再核（一）陳卜氏訴王元記欠借洋案堂諭被告屢傳不到原告呈堂證　屬實即予判决着被告償還原告洋二百七十元並自起訴日起至淸償日止按年八厘利息并堂費（一）龔希聖訴汪海峯不還保證金案堂諭着被告於一月内償還原告洋二百元保證金收據等附卷（一）曾惠良延慕思律師訴羅善榮不賠火險費銀案堂諭改期再訊（一）洪考忠等訴金漢武無故被禁請追損失案各原告均往投軍臨訊不到堂諭將案註銷 
來函 
[浙滬聯軍將校義勇團第一支隊來函]  
　　頃閱本日十七日）貴報本埠新聞欄聯軍委任新司令一則内載有義勇團將校　司令向海潛一語查敝部支隊長向海潛係奉將校義勇團團長羅覺委任已於九日出發前方至貴報所載想係訪聞之誤特此聲明即希更正浙滬聯軍將校義勇團第一支隊部逼官處啓九月十七日 
[七寳保安會來函]  
　　謹啓者閱本月十七日新聞報各面信社消息　内有靑浦連日激戰一目公平通信社云靑　方面十四日起兩軍有劇戰蘇軍激戰計畫似有變更擬由舊靑浦力攻重古以達七寳云云惟查七寳爲鄕僻小鎭並無要塞對於軍事上諒無關係雖軍情瞬息萬變無一定之可言但軍事計畫嚴密異常斷非局外人所能预預悉該通信社以似有擬由之論調宣諸報端致七寳居民驚相傳告惶惑非常似於地方治安影　匪淺除另函該報館請彼登載外用特具函即請照登以安人心無任企禱七寳保安會九月十七日 
來件 
[電報局附收賑欵施行細則]  
　　第一條凡交電報局或代收電報機關拍發之官電軍電商電不論華洋明密每通應由各該電報局或代收電報機關按照下列各項附收賑欵（甲）本省電報每通銀元一角（乙）隔省電報每通銀元二角（丙）出洋電報每通銀元三角 
第二條賑務電報新聞電報以及納費公電二等公電均免收賑欵第三條附收賑欵應由各電報局或代收電報機關於核收報費時附收另塡電報附收賑欵收據交發報人收執此項收據存根按月呈部查核如實行日尙未奉到本部所發之賑欵收　暫於電報收據上如蓋附收賑欵若干之木戳 
第四條各電報局及代收電報機關應將附收賑欵於收到後每十日解交監督處核收並開淸單分别註明本省隔省出洋電報各若干通附收賑欵各若干元以及三項共計若干元呈報監督處由監督處彚列總報告呈部查核但監督處總報告至遲不得逾每十過後五日（如各局所收賑欵在十日内不及一元者應每月滙解一闪但至遲不得逾每月過後五日 
第五條各電政監督處於每旬經過後五日内將　旬收到之賑欵彚總點交本部指定之銀行倘當地並無本部指定之銀行得由各監督處匯寄本部轉交銀行登入本部賑災委員會賬内一面塡列分類報告表連同銀行收據送交本部賑災委員會查核（不滿一元之尾數如各局所交欵與銀行折合有參差時應由銀行將實收原幣數目併折合大洋數目在收據上分别註明以便核對 
第六條各局各監督滙解此項賑欵所需匯費應由賑欵内核實扣除其筆墨紙張等項費用不得動　賑欵 
第七條附收賑欵槪以大洋計算 
第八條本規則自民國十三年九月一日實行 
 
 
 

Page 12

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *商業巿况 
[洋釐趨勢堅俏]  
昨日洋厘早午巿收盤均爲七錢二分八厘六毫二叙五較前日漲六毫二忽半此次厘價略轉高昂實出於正用往年絲花動用時可藉甯浙造幣廠鼓　調劑巿面今遭兵災全恃本埠運現接濟所以厘價略趨堅俏尙有幾日漲風進口計厦門來洋七八萬元去路與前相仿錢業彼此買賣尙盛查銀行庫存現洋豐富交易反覺淸淡也 
[銀拆愈見鬆和]  
　　昨日銀拆早巿一錢七午巿一錢劃頭白劃巿况與前相同銀根益見寛裕此非巿面轉機實在生意毫無長此以往商業何堪設想即使戰事速了補救亦非易易也 
[上海銀行國内匯兌行巿報告]  
　　昨日京津來電銀洋滙均繼續漲起銀各漲二兩計京爲一千零五十九兩津爲一千零六十七兩洋各漲一元五角計京爲一千零零九元五角天津洋厘逐日提漲據來電行巿前日爲六錢八分六厘三五合申爲七錢三分零九六該埠急需現洋於此可見一斑而於東北戰雲之影響亦不能毫無關係也昨巿津洋匯爲一千零零八元五角 
[英美日匯電訊]  
　　倫敦昨倫敦大條銀價近遠期均長一二五辦士計掛三十四辦士九三七五滙兌價英美長一二五計四元四角六分一二五日英勿動仍爲一先令九辦士八七五 
紐約紐約銀價長一二五計四元四角六分一二五滙兌價美英長六二五計四元四角七分日美漲一二五計四十元零七角五神戶神戶午前電日美賣價跌一二五計四十元零六二五日英賣價跌一二五計一先令九辦士八一二五午後日美賣價漲一八七五計四十元零八一二五日英賣價漲零六二五計一先令九辦士八七五午後日美賣價跌零六二五計四十元零七五餘均無巿 
[外匯續疲]  
　　昨日星期三先令開出弗動惟法滙小五法郎掛一千四百十法郎美滙大二五掛七十五元五角香滙小二五掛七十一兩餘如印日嗬新等滙均未更動各滙内盤巿况較前日仍見疲軟交易亦甚稀少計銀行賣出十二月份先令價三先令四辦士九三七五買進三先令五辦士賣出十二月份美滙價七十六元買進七十六元一二五又賣出十二月份東滙價五錢三分三七五買進五錢三分二五嗣後銀行賣出十二月份先令價三先令五辦士買進三先令五辦士○六二五賣出十二月份美滙價七十六元一二五買進七十六元二角半又賣出十二月份東滙價五錢三分二五買進三錢三分一二五其後英美價仍硬束滙仍鬆計銀行賣出十二月份先令價三先令五辦士○六二五買進三先令五辦士一二五賣出十二月份美匯價七十六元二五買進七十六元一二五又賣出十二月份東匯價五錢三分一八七五買進五錢三分○六二五至收盤時交易淸淡英美不動惟東滙價仍見鬆而銀行進胃甚暢計銀行賣出十二月份東滙價五錢三分一二五買進五錢三分成交數計由台灣銀行買進十二月份東滙十萬元價五錢三分二五又買進十二月份東滙五萬元價五錢三分一二五住友銀行賣出現貨日金十萬元價五錢三分由台灣銀行買進正金銀行賣出十二月份東滙十萬元價五錢三分一二五 
[標金平平]  
　　昨日星期三大條銀來電近遠各長一二五均掛三十四辦士九三七五十一月份標金毛盤好二錢價爲二百五十九兩九錢（全巿最高價）先令揭曉時金價小至二百五十九兩四錢緣日美來電大一二五日英弗動人心乃略疲而銀行成交東滙價亦見鬆動金價最小跌至二百五十八兩五五錢嗣後抛出東滙者皆補進標金是以　勢見俏人心亦爲堅挺金價回高至二百五十九兩六錢收盤價小二錢爲二百五十九兩四錢烚赤交易略少巿面稍疲計做開三百十八兩至三百十七兩五錢較上日小去一兩五錢九月份登賬價格爲二百六十一兩十月份爲二百六十兩十一月份爲二百五十九兩補水二百六十四兩午後交易不多緣匯價無巿祇做一時許計開盤價爲二百五十九兩四錢而滙巿暗盤有回堅之勢故回平至二百五十九兩七錢收盤與上日收盤價相同全巿最高低相差爲一兩四錢補水仍爲二百六十五兩 
[外幣變化仍稀]  
　　昨日各項外幣巿　依然呆滯票價因外滙標金無大上落是以均能立定其中祇法郎改小一屋價買九分七厘賣出價跌落二厘爲一角餘外概無上落 
[公債繼續鬆動整六現期獨漲半元]  
　　昨日各項公債票交易期現貨各增加一盤進出之數尙不淸靜惟各商因票價連日疲落之餘人心益趨恐慌塲内抛勢見勁致巿面愈形不振結果除整六本月份期貨略漲外餘均繼續下落情形如下 
金融金融大票現貨晨初交易價由七十二元小至七十一元三角午刻賣戶較减價少變化收盤價仍爲七十一元三角比前日跌落二元半九月期開盤七十一元七角其後逐漸低至七十一元午刻受主增多巿情步步趨俏收盤價高至七十二元四角比前日只减去一元十月期（除息）晨間交易價常盤旋於七十元零三角至七角之間午刻成交價均在七十一元以上收巿七十一元六角比前日計小七角 
整六整六現貨進出交易無甚懸殊各盤成交價常在五十九元二角至五十九元六角之間收盤價五十九元四角比前日小一元二角九月期巿價晨間由五十九元七角小至五十九元半午刻由六十元零四角高至六十元零八角比前日反提高半元十月期開盤六十元共後曾小至五十九元八角高至六十一元四角收盤計六十元零九角較前日跌落半元 
七長七長現貨晨初毫無交易午時亦只做出一盤價五十一元六角計跌二元七角半九月份期貨晨間由五十二元三角步跌至五十一元八角午刻交易價初爲五十二元一角此前日小二元半其後進出兩鮮價無上落十月期開盤五十二元四角其後受主頗多巿價逐漸上漲收盤價五十三元二角比前日計小一元九六及正七九六公　晨初交易價由二十元零四角低至二十元午刻初開二十元零三角收盤復回小　二十元零一角比　日計降四角整理七厘開盤六十一元八角比前日小六角嗣後進出兩稀且緣價格關係致未　續開出聞華商證劵交易所因公債票巿價連日鬆動所有各經紀人應繳之追加證　金限定於今日（十八日）上午開巿前如數繳齊云 
[紗花猛跌不已三品紗來電獨漲]  
　　現紗棉紗巿面竟有一落千丈之勢昨日星期三交易雖不少價格與前盤相較參差不一如五福牧羊兩牌跌去四兩五錢十支四季一牌跌九兩七錢五之多川帮買進二十支五福牧羊寳鼎五百五十包十四支孔雀五十包又向崇德號買十支四季二千四百包價爲一百五十四兩一個月收銀因此項四季係崇新廠出品與崇德聯號故該號預測巿象無轉好之可能故有此大批售夫也其他如汕頭廣東蕪湖等數帮購進二十支金城十支荷花麒麟等本紗七八十包又二十支仙桃水月雲鵬十六支水月藍鳳丹鳳雙虎日紗二百餘包各廠皆未開出花價亦跌三四兩之鉅紗價有愈趨愈下之勢 
期紗昨日期紗標準雖爲外棉本花大跌而跟小然人心亦無不趨於看小本月份跌二兩九錢十月份跌四兩二錢遠期二月份跌二兩四錢三品紗來電本月份漲四元三角遠期漲一元二角美棉現期遠期各跌二十個磅音印度電報朋搿而跌十五個羅比奥浮辣跌十三個羅比白洛處跌十四個羅比 
現棉現貨棉花連日屢跌姚花自四十五兩之外售開以來步步趨下昨已小至三十八兩核計總共跌去六七兩鴻裕紗廠購　現貨送廠姚花五百包價三十八兩日信洋行買進九月份送打包廠價三十八兩二錢五分 
[大阪紗巿又跌（十七日大阪電）]  
　　棉紗現貨因原棉屢趨跌風巿中人氣益形軟弱　方叫賣甚力急圖脫手買方無一應者行情又跌去二·三元中等二十支現貨叫價爲三百四十八元次月期爲三百三十元成交無多 
合同八支九月期三一六·（一）○ 
大阪布巿軟弱（十七日大阪電） 
棉布巿况輸出方面旣完全杜絶紗巿又屢呈疲勢以故行情又跌輸出貨跌去一角三幅布跌去一角五分 
紺千鳥現貨二○六○ 
大阪棉業界從此多事（十七日大阪電） 
三品昨日後巿回跌已極猛厲旋接美印棉電續跌之電趨勢益疲近來美棉一個月内已跌至七分印棉尙有續跌之勢假令美印棉再趨跌風日本棉業界又必波瀾疊起從此多事矣 
[粉巿依然疲滯]  
　　昨日粉巿仍無新發展近遠期依然平疲緣自蘇浙戰事發生以來期貨巿塲雖未實行停巿而人心惶惶已達極點對於投機事業何敢冒險進行即利害切已之經紀人處此時局日趨嚴重此後新交易尤不敢輕率授受期現兩粉之交滯價跌自在意中昨日交易所上午開盤時天津營口兩帮大致因軍需關係對於現期粉頗具活動之趨勢故本月份價頗堅挺迨至該帮購成標準粉七萬包價曾高至一兩七錢九分遠期因有廠家補進價亦平定午後開盤後究因人心虚弱巿塲中祇有舊棧單了結新交易無人顧問以致價均步跌本月份曾跌至一兩七錢七二五九月份跌至一兩八錢四七五十月份跌至一兩九錢零五十一月份全日未開按照目下戰事緊張米糧存底日薄避滬居民日益加增各省軍用浩繁以現期粉巿本身而言本可有漲無跌加之麥價已至三兩四錢人心類多看高無如滙兌艱阻交割均需現銀小麥來源日少卒難如願以償昨日標準收盤本月份價回至一兩七錢八二五較諸前日收盤巿價尙稱平定九月份價爲一兩八錢五分半較跌半分十月份爲一兩九錢一二五亦跌五釐十一月份無巿麵粉出口計由英郵船裝往南洋兵船粉三千包交易所標準粉成交上午計二十萬七千包下午十二萬三千包收巿八萬七千包共計四十一萬七千包綜觀現下粉巿戰事尙無即了之勢時局日緊該業中人咸慮粉巿前途恐有重大之問題發生耳 
[絲巿仍靜]  
　　昨日洋莊絲巿仍然淸靜因歐美各莊未接海外來電無意購辦而本埠華商則以來源不繼存貨希望高價始售是以各經交易依然淸淡河溶黄絲昨由廣昌購去二十包價尙平定其餘廠白灰絲經仍無交易 
[茶巿漸趨堅穩]  
　　昨日星期三本埠洋莊茶巿路莊綠茶交易仍頗暢旺巿面漸呈堅穩之象惟近來長江杭州兩路來源箱茶被阻各茶頗有供不應求之勢昨日全巿綠茶交易仍以珍眉一項爲最旺珍眉成交一千一百百下六箱來路莊貨售盤自四十七兩至六十四兩土莊貨售盤自三十四兩至三十九兩較前日均略爲見硬至貢煕一項高莊貨俄莊新泰洋行頗多進胃惟中低莊貨去路仍在呆滯之中即高莊行銷之貨巿盤亦較前見低一二兩其餘大帮秀眉針眉等貨均因存貨缺乏交易不旺祁門紅茶協和新泰等行仍多需要温州紅茶華茶公司亦有少數進胃開出盤價亦頗堅硬其餘均無交易 
[木巿堅定]  
　　昨日本巿均趨堅定巿塲上美松銷路頗有進步營造廠工程發達購貨甚爲踴躍國産木材秋季到源頗少前週由福建運滬之貨受戰事影響尙在中途阻止本埠各行存貨將罄恐有不接之勢日木各貨木器號本匠作去胃頗盛昨日源順行由北海道裝大圖丸來滬共計雜木二千五百餘根現正起卸上棧預備陸續出銷柚木柳安二種各帮雖無大宗交易而走場尙不十分寂寞新加坡板源來寳隆二家在公和祥滙山碼頭到貨七千餘塊昨已開盤盛交價仍平定云 
[五金銷路轉佳]  
　　五金巿面因受戰事影響頗有一蹶不振之勢昨日出口客帮胃口略比前日爲佳大路貨中如白鐡皮法西釘及鐡條等談判漸見活動惟躉批之貨仍少未免美中不足故有數種花色開價仍民疲計六吩新路皮跌五分一時半跌五分六時洋釘跌一錢餘若白鐡皮鐡板等依然停頓如前 
[煤市稍轉]  
　　昨日星期三杭屬各　因自秋節度後上巿購採現貨者稍形踴躍故客路煤做開比前稍有起色惟蘇屬各地因戰事交通不便未有裝出小輪船煤交易衰淡全巿各貨總賣出祗一千七百餘噸價篩塊趨穩煤屑見落一二錢 
 
 
 

Page 13

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *常識 
常談 
[速戰速了之希望] [  覺]  
　　齊盧未戰之先江浙人民均希望其勿戰旣戰之後或又希望其速戰希望其速戰者實希望其速戰速了而已 
是故希望勿戰之心理希望和平也希望速戰速了之心理亦希望和平也此可見江浙人民之心理固無一不以和平爲希望者 
雖然前此之希望勿戰旣不能適如其希望矣今此之希望速戰速了果能適如其希望乎觀於戰事之趨勢方逐漸擴大其範圍苟吳張之勝敗未决國内之戰事寗易了哉 
衛生 
[戰地宜預防疫癘] [  絜廬]  
　　戰禍之後往往發現疫癘如淸季髮匪亂後江浙諸省時疫甚烈前年湖南亂後亦發生疫癘死亡載道眞浩刦也曾國藩金陵湘軍昭忠詞記有云「我軍薄雨花臺未幾疾疫大作兄病而弟染朝笑而夕僵一夫旣死數人送葬比其返而半殕於途」（原文泰半遺忘略述如此）老子云「大軍之後必有凶年」誠以兵凶戰危積屍旣多而疫癘即由此發生也比來齊盧戰爭殺人如山流血成渠哀我細民浩刼方殷而他日疫癘之來尤大可殷憂者也今紅十字會等以救護傷兵爲責志而掩埋屍體消毒防疫等事亦非異人任也際茲仲秋之時寒燠不正最易發生疫癘一旦傳染其禍不亞於兵燹也絜廬不敏敢大聲疾呼以告國人曰「戰禍烈矣吾民無力弭之不幸疫癘繼戰禍以起噬臍無及矣急宜先事預防凡掩埋屍體消毒防疫等事戰地人民所不可不知者也」國人方汲汲於戰禍之幸免而不注意於天災之洊至敢假常識以披露之（乙種酬） 
經濟 
[投保兵險須知] [  劉梅菴]  
　　保險種類繁多除水火險人壽等外尙有戰爭期内之兵險其業務範圍約分二種一生死險二財産險保費之算法一方固依其保額多寡而定但投保者所處地位如何及其財産所處地位如何皆有分别例如投保者之財産接近戰區則保費亦必增加而生死險則務必平時保有壽險者方得投保今齊盧之戰方酣洋商之承保兵險者日多普通社會或有未能明瞭其性質者爰撮要列述於後 
（一）投保戰時壽險者須向原保之公司繳納戰時保費其正式收條應交合法領欵人執管以備不虞 
（二）凡現投軍人如欲投保戰時壽險者亦應向原保之公司繳納戰時保費 
（三）投保戰時財産險者不必限定在戰區範圍以内 
（四）投保戰時財産險者其保額多寡當從實估計不可以多保少亦不可以少保多以免將來發生糾紛 
（五）投保戰事生死險及財産險者其保費須直接交與總公司以取得正式收條爲憑不可假手掮客致遭遲誤 
（六）投保戰時財産險者當先調查其公司是否殷實以免誤受局騙（乙種酬） 
[遷居租界者應注意之點] [  何樸齋]  
　　近日避難來滬者日見增多顧以倉卒作客無論貧富銀錢勢必不多若一味浪費不知撙節則交通阻隔滙寄爲難或致流落異鄕殊危險也茲舉其應注意之點於下 
（一）銀錢宜存於信用較著之銀行隨時提取以免盜賊覬觎 
（二）宜節食肴饌尤不宜豐盛能茹素最佳 
（三）娱樂暫時停止如遊戲塲劇塲影戲館不宜涉足 
（四）勿製新衣雖綢緞大廉價聽之可也 
（五）家具什物暫時不需者不必購置 
（六）訪友以步行爲佳其路途甚遥者則乘電車 
（七）或有募捐等事自應量力捐助惟預算不敷亦不妨拒絶 
（八）婦女之裝飾品宜妥爲保藏外出不必插帶添購尤所不必 
（九）小兒零食亦宜酌减 
（十）平日服補品者亦宜暫時停服（乙種酬） 
道德 
[好童子施救避難人] [  俊]  
余一日午前在家閱報忽聞弄中喧譁雜聲不絶於耳出門視之圍聚百餘人未卜何故往察之見有夫婦及小孩六口據老者云係家张在戰地避難來申投親不遇故而向衆哀求乞援余久視之無一人助救余憐之助以小銀幣一枚忽見人叢中擠進一十四五歲之童子向避難人詢問一切即向囊中取出小銀幣六枚對老人曰以之聊作粥資老者稱謝不已余嘉其年幼慷慨且富有慈善心故誌之（未蓋章） 
法制 
[交戰者應尊重占領地人民生命財産名譽] [  湘]  
一八九九年我國及德英法美等二十餘國在荷蘭京城海牙舉行第一次保和會議决陸戰規例條約對於交戰後占領地管理有詳細之規定茲擇其與占領地人民有關係者錄於左 
（一）禁止强迫占領地人民加入攻戰行爲（二）禁止强迫占領地人民爲臣服之宣誓（三）應尊重占領地人民家族之名譽權利個人之生命財産及信敎禮拜之程式 
（四）不得沒收私有財産 
（五）嚴禁掠奪 
（六）占領地之租賦稅課及通行稅事務應依現行賦課規則徴收 
（七）不得以個人之行爲認爲聯合之責任株連無辜 
（八）徴收稅金應給收據 
（九）徴發現品須應地方之資力及爲占領軍所必要者 
（十）徴發現品須酬以現金否則應交付收據兩國間交戰對於占領敵地之人民尙應尊重其生命名譽財産今日我國因齊盧交惡發生戰爭式之行動此種行動本非國家之意思人民之所願而據報章所載對於所在地搶掠者有之殘害者有之强提公欵者有之能不爲外人所恥笑乎（乙種酬） 
宗敎 
[減少戰禍之祈禱聲] [  立早]  
　　余素懶步住家不閒游茲因齊盧之戰避居申江無聊散步聞遠處有唱歌聲迎聲而往至其地是一耶敎禮拜堂男女敎友三四百人贊美詩已成尾聲旋見中立之牧師及男女敎友均閉目作祈禱聽其所云無非爲求江浙和平减少人民戰禍等語余聞之不禁爲之心感情軍閥不得與聞即聞之亦焉能減少彼輩爭城爭地之野心哉後問鄰座張君貴會此種善意之祈禱其奈軍閥不聞何張君云彼雖不聞上帝能接受我們祈禱自有能力制止凡逆理而行者必至失敗順理而行者必得天助自古及今事有明證余聆斯言肅然起敬故錄之（乙種酬） 
科學 
[發砲地點之測算法] [  HF]  
　　光綫每秒鐘能行十八萬六千英里故光綫之經過可謂無須時間聲浪每秒鐘波及一千一百英尺約五分之一英里合中國度量約一百丈故自見砲發火光之時起及一秒鐘即聞砲聲者則發砲地點必在約一百丈之近地自砲　火光之時起及二　　始聞砲聲者發砲地點必在約二百丈之近地即一里餘之地其他二里三里等等之距離均可按聲行一百丈約須一秒鐘之例推算雖有錯誤亦不致大差矣此亦吾人砲彈生活小所須有之常識也又砲彈自遠方發來將墜地時切不可張皇失措此時吾人一舉足有毫釐之差即有性命之憂當觀察其所向方向及必墜之地若砲彈横空飛過其勢甚速者則一時必不落不吾人可止步或緩步可也若砲彈從後方發來在空際成抛圓形向下墜落者吾人　宜止步或退後切不可前進要之事變愈急吾人愈當鎭靜而敏察之凡百皆然避砲彈亦其一也（乙種酬） 
雜錄 
[避難之心得] [  永眞]  
　　余生三十有五辛亥以來兵匪徧國喪亂未已聞災黎之痛苦輒心悸而膽裂不料齊盧兩軍置江浙生靈於不顧兵臨崑嘉而余竟躬親其况味余之家宅今在火線中未知乘餘遺燼幾何余之生命猶幸冐槍林彈雨而逃出尙得苟延時日爰就避難之心得謹告邦人或亦今日之中華民國人民所急當知之者歟 
一聞有兵事消息不可張皇失措當購閱日報審察形勢觀其可否倖免是否及到本地蓋消息遞傳未必盡確張皇失措反致徒招損失也 
一如係所居地方實在無可倖免且危險即在目前者務必遷徙他處切勿戀守家産輕信無知婦老以致陷溺火線危及生命 
一遷徙之時多帶物品則轉運安放累墜必多如機會便利而携帶則最要者爲糧食爲貨幣次要者爲衣服金銀珠寳綢緞綾羅非生活所急需反足以招匪類之覬觎增行路之危險萬勿爲貨輕生國携出外 
一如戰事已及本地則宜速即逃避兵事　息萬變此刻雖可稍安少頃或即爆裂若十分危險時以保身爲急要蓋身死家亦難保非智者之所爲也 
本鄕此次戰事有預掘地穴以避子彈者余離鄕時聞已有二人受其害矣其一爲嘉定西門外高陞橋南楊家宅楊　蘭之次子其地正當火線避居穴中後聞房坍土裂恐葬身穴中扒出走避彈及而死其一爲方泰北巿陸某避居穴中爲某蘇兵探獲向之索欵不與則以火炙其膚卒致全身焦爛盡與藏金而去是土穴之不可恃而必趨避也明矣 
一逃避之時遇有流彈宜急伏地途中宜節節詢問何方可去冒昧亂跑或反走入火坑當此人心惶急人言未盡可靠余自嘉定逃至上海未問及有前途無礙者而卒安全至申是宜僅問前一二星内有危險否前行一二里再問行時尤宜仰望側聽則前有危險猶及退避也日沒後詢問無由若路途不熟旣離火線可暫宿也（乙種酬） 
 
 
 

Page 14

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *   
 
 

Page 15

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *本埠增刊 
[各項熱水瓶廉售]  
　　永安公司熱水瓶部新到德國美國熱水瓶數十種其中價値最便宜者爲一磅裝熱水瓶質地堅固原價一元二角半現减七角半一磅半者原價一元八角減售一元四角半二磅者原價二元二角半現售一元七角半日昨該部顧客甚爲擁擠云 
[電氣熱水器之發行]  
　　勞合路南京路口聯益貿易公司發售國貨新發明電氣熱水器將此器放入水中通以電流少時水即沸熱並不傳電無危險及毒質遠勝於舶來者每具三元五角云 
[惠豐號五週紀念]  
　　南京路大慶里口惠豐呢羢綢緞號五週紀念大减價購滿十元以上贈有利儲蓄奬劵一條有二千五百元之希望巳誌昨報該號閃色絲條嗶嘰每尺一元一角冲印度綢闊幅每尺六角五分閃色格子嗶嘰每尺一元三角各種冲花呢每尺二角四分元藏細嗶嘰每尺八角冲華絲葛每尺四角二分純毛中厚花呢每尺四角各子府綢每尺三角六分高等素駱駝絨每尺六角各種冲法絨每尺二角條子駱駝絨每尺七角五分高等呢帽每頂三元至十五元新出絲搶呢每尺一元七角各種羽紗每尺三角六分法國拷生緞每尺二元新到緞邊每碼二角法國薄綢每尺一元八角新到繡花邊每碼八角五分 
[出版界消息]  
　　坤範週刋梅白格路坤範女子中學本届設立課外作業部刋行坤範週刋第一第二兩期已出版各界欲閱者須附郵票一分寄往該校即得云 
　　娓娓報旣擬改組三日刋故該報三期暫告停止云 
[學務併載]  
　　東方藝專組織校董會法租界蒲栢路東方藝術專門學校本學期積極進行以符闡揚眞藝術之宗旨現特聚集藝術家多人組織校董會由許敦谷陳抱一·關良王道源·陳望道·傳彦長·朱應鵬·陳曉江·周勤豪等爲校董合力擴充校務敎授方面除敎務長陳望道兼美學敎授外特請陸露沙敎授解剖學沈仲九·沈雁冰敎授現代文學謝亦逸敎授藝術思潮史周勤豪·王道源·關良·陳抱一等担任繪畫各級主任傳彦長·仲子通等敎授音樂云 
關良·陳抱一等担任繪畫各級主任傳彦長·仲子通等敎授音樂云 
　　女靑年會平民校開學靶子路女靑年會附設之平民學佼今日開學班次及敎員均與上期相仿凡未曾入之婦女欲在短期間而得相當之智識者尤所歡迎學額無多云 
　　聯益善會義校已開課胡家木橋香烟橋路聯益善會義務夜校已於十五日起開課云 
[足球新訊]  
　　公共體育塲足球隊情形已誌昨報姚君家璜通訊處確係福州路二十八號云 
[評［愛國傘］]  
　　商務印書館影片部最近新攝製［愛國傘］一片首先開映於思派亞大戲院觀者異常踴躍茲就管見所及述評如下 
　　劇情此片編者爲非非生劇本早誌本報廣告欄情節中含有愛國豓情俠義等用意甚佳 
　　演員此片演員之主配頗適當其中主要人物爲汪福慶君之王民聲汪君之表演神情態度隨境而移演來表情絶佳陳麗蓮女士之田秋芳陳女士表演較前進步顧幼莊君之林國魂顧君表演頗佳某女士之文春麗表演全不可取商務出版之影片女角一席甚不注重望該公司多費金錢請有經騐及秀美之女子而後出片可生色不少 
　　穿揷此片中滑稽穿挿甚少 
　　布景此片之布景外景甚少祇有盧山一幕故减色不少内幕尙佳 
　　光線片之最重要者莫如光線此片之光線甚爲糊模有數幕面目皆不可辨字幕皆不可讀 
總之此片較其他中國片稍有遜色以上缺點非願求庛實與該公司作一商榷望將來出一盡善盡美影片耳（李嘉賓） 
商務新片愛國傘飾民聲之汪福慶之表作甚佳已進步不少飾民意之張惠冲言止舉動無處不合戲情可謂上才飾碧雲·秋芳·春麗者貌旣不揚做作又壞如傳卜仁不過一銀行之總理赴山勘礦竟帶警察二名保護銀行總理亦有私用警察之權耶（姚穀春） 
[羅克卓别麟影片同映]  
　　虹口梧州路中國大戲院連日加演歐西魔術以來賣座頗擁今日起開映羅克［風流水手］卓别麟［從軍夢］此二片爲羅克卓别麟傑作頗可引人興趣連映四日四夜至下禮拜一起掉映中國影片［好兄弟］云 
 
 
 

Page 16

 
 
1;第一萬八千五百二十號;中華民國十三年 西曆一千九百二十四年九月十八號
星期四 * *[游藝雜述]  
　　樂園香花會七月份停歇以來游客咸稱不滿近聞游藝部長有鑒於斯准於陽曆十月份再組香花會聘請者皆海上之各花如果成爲事實樂圍游藝場必有一番閙熱也（益良） 
新世界髦兒戲場又請馳名坤角武生繆黑燈二花陳東奎一同登臺三十夜演拿高登　二十一夜演三本鐡公雞又有鬚生命小樓客串於二十二夜演張松獻地圖二十三夜演駡閻羅二十四夜演拾黄金（尋恰軒主） 
汪金蘭之京韻大鼓面目嬌好其藝學寳全頗有似處昨歌「戰長沙」噪音淸亮衷氣充足（塔雷） 
[菊部叢談]  
　　坤伶花美俠擅演花衫扮相之秀麗唱做之細膩花衫中所不可多得者演天女散花幾塲舞彩隨唱隨舞身段之柔軟眞如弱柳經風飄然若仙歌喉之淸脆又如葉底蟬鳴流轉自如出塲時電燈驟滅惟檯之全部用影戲機映以五色電光忽紅忽綠忽黄忽紫天女歌舞其中洵覺娱目也 
麒麟童之鬚生爲坤伶中之出色人材態度老練唱做工穩演戲迷傳忽而文昭關忽而九更天忽而寳蓮燈每段音調旣不同神情亦各異末段唱小上墳之旦裝腔做勢尤堪發噱 
靑衣吳翠雲唱「敎子」中之三娘「汾河灣」中之柳迎春最佳做工旣能按拍合節噪音又克脫口成調所以動人聽聞而又博得彩聲也 
武生花義俠武藝純熟飾三本鐡工鷄之馬夫頗有英雄氣概救向激戰矯捷若猴惟噪音略窄唱工則不見佳處耳 
梅派靑衣張紅艶噪子特佳雖抑揚周折迴腸盪氣之唱句亦能勿使脫節且無散漫促迫之弊學劇時細心揣摩之功也（培笙） 
[新劇自由波將開演]  
　　映紅君新編（自由波）一劇悲歡哀艶情節離奇現正糾合同志從事排練將於國慶日開演於昌世中學服務廳劇中主要角色爲黄君銘新飾一妙齡女郎體態姿勢嬌小玲瓏行動表演娉婷婀娜兼之吳儂軟語淸脆動聽也（康鷗） 
[粤劇情痴小評]  
　　廣舞臺邇聘香港坤班珠江艶影來滬於中秋日開演是日所演爲「情痴」劇中有馮素嫦者與其表妹包麗珠以性染自由又適其父遠出遂益放恣無忌一夜二人僱船納凉素嫦偶與鄰艇柳占先扳談彼此言說投機遂訂不解之緣麗珠因含醋意登岸素嫦與柳流連船中數日不返後卒爲乃兄窺見素柳二人旋向彼岸而逃西麗霞去素嫦華裝艶服舉止輕佻以滿口一知半解之新名詞而描摹一誤解自由之女子可謂妙極至於與表妹麗珠在船奏琴對唱小曲一叚音聲淸鴉亦復動聽黄玉蓮去麗珠其做手唱工均不弱於麗霞 
慶　歸家即痛責其妹以致兄妹口角相爭旋又分産别居素嫦公然自嫁妙趣横生至歸家後詎知柳有大婦悍而惡强迫素嫦分居一幕亦頗有聲色 
黄絳華去胡士傑唱白俱佳救出二美時能現出英雄本色有可觀之處 
梁少年去　飛　相貌魁梧做工老到責女一塲頗有積警惟不問　情便將胡士傑收監一叚未免孟浪耳强寇興師犯境馮飛鵬屢爲所敗幸得其女保舉士傑出戰時士傑大敗賊兵　綘　書演身手武工純熟良　巾幗鬚眉不讓之概至殺賊後與麗珠完婚演來可謂無瑕可擊 
鄭詼魁魁儿占先恰到好處其瀹落爲挑夫時尤滑稽可喜（古哲夫） 
[評甲江紅鬃烈馬]  
　　秋節後一日申江亦舞臺再排全折紅鬃烈馬曲罷歸來因就各人之表演簡述如左 
　　張菊芬配角之選能戲尙多惜色藝平庸三四月間與白牡丹同隸一班極力倣之不多時唱做均有相似處實爲難得嗓音之低前三排尙可辨去趕三關及長安之代戰公主通塲平穩 
　　張國斌時下做工老生中尙推上乘所演焚棉山九更天等均精神圓滿别寒窰及趕三關中之薛平貴以别窰爲佳此次得何雅秋相配較前數次更見精神一種依依難割離别之苦座中與有同情 
　　茹富蕙確是坐科丑角後起之秀亦富連成之優才京音流利道白乾脆飾趕三關鎭守界關之穆老將　口大段念頭雖緊捷而字可聽打趣多嵌書句成文爲他伶所不及其妙在態度冷雋中使人胡盧或謂滿身俗氣伶之自身不必問俗與不俗但取雅謔生風靡於四座斷章剪牘夫又何傷丑之舉止本無甚限律也　　何雅秋以五陵豪族濡染歌榭慧質淸聲逈異俗響風韻雅雋多書卷氣傳粉何郎重見今日所演各戲均能體貼劇情描摹入扣温文細緻絶無巿井氣歌則裂帛戾空婉轉從心兼爲一部份所庸視亦正其與流俗酸鹽故即其飾别寒窰之王寳川旖旎桑情緬想丰度良人列伍走相送敖敖戀戀一聲河滿雙淚齊落眞能傳神阿堵座中靑衫爲濕共掬同情之淚蓋不乏人其後去大登殿之代戰公主則又嬌婉嫵媚活潑多矣衣旗婦裝更碩秀可喜倘抹脂稍淡扮相可加美 
　　蓋叫天是短靠武生之矯健者武工精熟扮相英俊奕奕有神起打手脚乾凈忙中不亂架子老練脛力不弱投手移步咸合繩尺金鼓節奏嫻熟故耳綠林豪俠劇甚爲相宜長靠大將演來略遜曩見其四杰村武松等起壩有連拍連拉架子帶念詞兒確不容易於紅鬃烈馬中數次均起誤卯及反營結婚之薛平貴做頭至輕無可見長處 
程繼先學有淵源根抵結實藝則文武　亂唱做念打　一不擅是小生界完才之碩果小生之難哀樂合格武工卓練繼先莫不有之惜扮相平庸無英俊儒雅氣嗓音近　衷氣日薄　頭戲甚費力然容涵養品性駕時流而上飾此劇鎭守界牌之高士傑在劇無足輕重英雄無用武地未克盡展其特長而功架週到步法簡穩唱句不多高朗動人渾雄精爽與時下靑衣式之小生逈别說白寥寥亦可見口勁繼先藝事就衰而道白仍不見擯於識者 
　　貫大元貫在京列二路角色亦譚派傳人而負奬借惜藝事株守反不若幼時之了了博得榮譽不少此時徐貫聯袂南來毁譽參半莫得其平聆其平貴回窰及大登殿兩齣尙爲滿意大元扮相平心而論華貴大方尙少臃腫態檯步稍板滯乃身段所致面部表情亦失在板無充分表現可見噪音頗激昂高低均有略欠沉着腔問雜　博而不純倒板最佳元板次之　外詞自盤古立地天句即轉快板均能應付不懈腔調備矣間少譚氏之醇味以唱調論回窰佳於登殿以扮做論則登殿勝似回窰皇帽之雍容袞裳之繡麗别有意味也（待續）（冰） 
[普佑安之「南天門」]  
　　南天門爲鬚生唱做並重之戲十六日晚普佑安在共舞臺演此簾内「走吓」二字蒼勁有力出場之臺步潇灑自然「點點珠淚灑胸膛」一句摇板沉着有味與靑衣對唱一段原板好腔極多凄凉動聽下雪時四句摇板譚味盎然尤以「空中俱被雪遮蓋」之「空中」二字最爲精警過橋時之身段妙到秋　「尊一聲小姑娘」一段二六噪音更亮佳腔更多也（惕菴） 
[集會表]  
　　陽曆本月時間地點召集　事由 
十八日午刻三馬路銀行公會會員大會 
十八日下午二時望平街各路商總聯會國民大會　備會籌備會 
十八日下午三時閘北閘北保衛團商界與警界談話　 
十八日至十二馬路望平街聖保羅堂斯　演　會 
十九晚八　 
廿日至廿一日　天文監師路日入俱樂部日畫家高木古泉　　會 
二十日一品香季社　宴何　仁　　 
廿八日拒毒會中華國民拒毒會拒鴉片毒運動 
[天氣報告]  
　　徐家匯天文台昨日下午四時三十分　象預報云天色有雲渤海及黄海上北風略强南方風無定向琉球及九州間有旋風日本之東天氣惡劣又昨日下午三時前二十四小時内本埠氣温最高八四·六最低六四·○去年同日最高九○·○最低文三·○ 
 
 
