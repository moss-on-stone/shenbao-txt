# 1907 - 14 - 4912121

 

Page 1

 
 
   
 
 

Page 2

 
 
[電傳上諭]  
　　十一月念九日奉　　上諭方今時局艱難朝廷宵旰憂勞日求振作爾大小臣工應如何破除積習共矢公忠乃聞郵傳部尙書張百煕侍郎唐紹儀到部以來時有意見任用人員亦不免瞻狥情面屢招物議殊負委任本應將該尙書侍郎均予罷斥轉得置身事外姑從寛免張百煕唐紹儀著傳旨嚴行申飭該部丞叅及所調司員著該尙書侍郎等認眞甄擇分别去留一切應辦事宜並責成公同商酌妥籌經理倘再稍叅私臆貽誤公事定惟該尙書侍郎等是問欽此 
[湖北按察使梁鼎芬請建曲阜學堂摺論代]  
　　爲請建曲阜學堂以遵祖訓而崇孔敎恭摺仰祈聖鑒事竊臣恭查乾隆三十六年春三月高宗純皇帝駕幸曲阜展謁先師孔子廟恭奉慈輿駐蹕三日傳　千秋以爲隆禮盛事今我皇太后尊師重道皇上聖學日新莘莘土子靡不悅服臣惟論語一篇首揭學字以詔萬世唐臣陸德明曰以學爲首者明人必須學也宋臣尹焞曰以生知之聖猶云好學非惟勉人也蓋生而知之者義理爾若夫禮樂名物古今事變亦必待學而後有以驗其實也國朝河源縣訓導臣陳灃曰以學而時習之五字爲首則雖有生知之質猶必從事于學此孔子敎人之意也蓋孔子之學重文武重德行道藝設四科卽今日分科專門之意學在四夷卽今日派人游學外洋之意時習謂每日有正業朝晝夕夜分而爲之即今日學堂定鐘點之意凡今所有者無所不包也孔子之敎首重孝弟爲人孝弟則不犯上　亂其敎人也最愛宗國弟子若冉有樊須子貢之倫或以謀猷或以勇力或以口說所以保全魯國者極多故云仲尼之徒皆忠于魯國者此也今各省學堂日有增加而曲阜一縣似尙未聞即使有之其規程敎法當甚簡略臣擬敬請我皇太后皇上頒發帑金建設曲阜學堂以示天下湖廣督臣張之洞通經守正當代儒宗擬請特旨派令敬謹經畫此事期于早成各省學生皆可精選人學以廣孔敎敎人之法以時習爲要分科專門各造其極文武兼資德行道藝并重雋秀之士選派東西洋游學而歸本于孝弟收效于愛國使天下學堂皆以此堂爲法他日人才蔚起正學大昌多大淸國植萬年有道之基我皇太后皇上垂萬年不朽之譽臣誠惶誠恐　勝祈禱翹仰之至謹拜疏以聞伏乞皇太后皇上聖鑒謹奏 
附片再日本講求孔子之學有會有書其徒如雲其書如阜孔敎至爲昌盛我中國尊崇孔子數千年不能過之實爲可恥可痛現任湖北提學使黃紹箕受父師之敎學問博洽此次前往日本考察學堂辦法與日人講論孔子之學持議通正日人折服黃紹箕回卾臣因交替學堂各事尙未起程北上與之商槯累日日望朝廷尊崇提倡使我中國孔子之敎日益廣大遠在日本之上國勢自然强盛人才自然衆多如蒙天恩建造曲阜學堂擬請飭下張之洞督同黃紹箕招集天下通經守正之士盡心經理一切辦法請旨施行臣有所見亦隨時條上謹附片具陳伏乞聖鑒謹奏又片再曲阜縣　係乾隆三十九年重修搜錄尙詳臣因欲請旨建設曲阜學堂故此書携在行篋以備參考惟閱時已久擬請旨飭下張之洞重修書成刋布天下使各學堂學生人人捧讀又馬驌繹史内有孔子類記四卷孔門諸子言行四卷采掇博要凡有似此類之書並請旨飭下張之洞廣搜刻行以彰孔敎庶邪說不至橫决正學日以光明矣謹附片具陳伏乞聖鑒謹奏 
[專電一北京]  
　　奏准俄商辦庫倫金礦庫倫辦事大臣奏請派俄國商人柯樂德總辦庫屬金礦奉旨依議氣） 
[專電二北京]  
　　奏保廕昌往東三省練兵徐尙書世昌日前召見痛陳東三省兵制敗壞不堪請派知兵大員前往訓練聞袁世凱鐵良有奏保江北提督廕昌之說（兄） 
[專電三京師]  
　　議准歸併水師提督廣東歸併水陸提督事現已議准（白） 
[專電四北京]  
　　准撥阿爾泰山防守經費陸軍部會同度支部議覆科布多錫大臣籌辦阿爾泰山防守事宜由東海關籌撥經費銀七萬兩奉旨依議（萬） 
[江南大吏會奏海州亂平酌撤兵隊電]  
　　江督蘇撫江北提督昨致軍機處電云海州匪徒嘯聚搶劫經方等加派兵隊師船分路兜剿迭獲匪首耿祝三朱念祖及悍目潘步嶺等分别嚴懲情形兩次會同電奏欽奉電旨飭令認眞搜捕餘匪欽此遵飭文武員弁曁該地方官從嚴查緝在案現迭據該印委等探報海州匪徒自拿獲耿祝三等懲辦之後黨羽星散赴營呈繳槍械交保釋放者八十餘人匪首嚴步恒竄至下游鎭江蘇州一帶經選派弁兵懸賞購線分投偵緝並經方電飭蘇州臬司朱家寳常鎭道榮恒一體嚴飭營縣認眞查緝務期弋獲海州地方現在安靜如常紳士所設籌防公所辦團淸匪於善後事宜甚有裨益後經方委派統領淮北緝私水陸各營李定明酌帶所部前往該處責令會同地方官查緝餘匪隨時彈壓以期消患未然查此次辦匪由淸汀派往兵隊較多現値冬防緊要災民在浦者衆撫綏鎭懾亦難稍懈留浦兵隊頗形單薄昌與方等往返電商海州匪氛已靜民情安帖現擬酌留一隊交署海州直隸州汪樹堂調遣巡緝其餘兵隊飭令回浦以重巡防巡海兵輪亦經餘回吳湘防次除仍勒限嚴緝匪首嚴步 
 
 

Page 3

 
 
　　恒俟獲案另結並查明捕匪尤爲出力員弁另行奏懇奬勵外所有海州地方安謐酌撤兵隊情形謹請代奏奉 
　　旨端方陳夔龍廕昌電奏悉仍著嚴拿匪首嚴步恒務獲懲辦毋任漏網欽此 
[振徐二大臣之覆奏北京]  
　　振徐兩欽使於上月二十二日將查辦東三省事件具摺人奏全摺約二十餘條其重要者有民情吏治交涉三大綱一曰滿州人民屢遭兵燹墜於塗炭播遷流離備嘗苦楚殊堪痛憫就中如子弟軀幹强壯聰慧者不受敎育徒流爲匪類此急宜設法者二曰吏治積弊已久陋習𣹦深一時不能洗滌况官吏均昧於事務不知民情疾苦救濟之方橫征暴歛此吏治之宜澄淸者三曰日俄守備兵數及俄兵未撤退吉黑兩省現况等精細周密陳述三省實在情形甚詳云（閏） 
[度支部最近要聞]  
　　銀行總辦由部奏派度支部銀行總辦均作實缺聞北京總銀行官秩視丞參其餘各埠分銀行總辦則以地方之繁簡爲缺之大小其官秩比照郎員主事一律由度支部奏請簡派云 
　　溥尚書之無能度支部溥尙書於上月二十日到任後於諸事毫無經歷一切事務署諾而已故各司員頗爲失望云（仁） 
　　飭解餉需銀兩度支部奏飭各省將應解光緖三十三年籌備餉需銀兩共二百萬兩限明年四月前解到一半十月内掃數等語計開江蘇六萬兩江西二十四萬兩安徽四萬兩福建十萬兩浙江二十八萬兩杭州關二萬兩兩浙運司六萬兩廣東二十萬兩閩海關十二萬兩粤海關三十二萬兩江漢關三十六萬兩江海關二十萬兩山海關四萬兩（閏） 
[湘贛匪亂後搜捕事宜]  
　　（一）粤督致贛撫電鹽電悉贛南道辦匪恐竄和平連平南雄一帶已電飭南韶等處文武嚴防如遇贛軍入境應協同辦理馥（坐） 
　　（二）湘撫致贛撫電查贛屬萍鄉萬載宜春湘屬瀏陽醴陵湘潭等縣會黨到處潛伏兵至則民兵去則匪受病已非一日即如蕭克昌盤踞安源黨與極衆日久未能殄除迨卾軍大隊齊集經王協統等拿獲訊明正法除此巨患不僅贛湘兩省之幸現瀏達萍匪股均已撃散亟應趁此兵力厚集之時窮搜匪黨嚴拿首要以期盡絶根株擬俟徐統帶全軍到萍後分赴贛邊搜捕卽調卾軍搜捕湘邊同時併舉實力淸查免致再貽後患已電商張宮保端午帥分飭寗鄂兩軍會商辦理應俟得復後酌辦特聞萱（火） 
　　（三）張觀察禀贛撫電撫憲鈞鑒咸電敬悉劉營共四隊有兩隊駐栗市一隊駐宣風一隊暫留城俟開辦淸鄉出巡督查各赶各礦餘已由臬司詳報細情詳另函職道張季煜禀（道） 
　　（四）鄂軍開往湘潭湘省電調之湖北陸軍其前次抵湘者已於上月初開赴株洲旋又派來一營暫就省城北門外東嶽宮駐紥近日各營兵屢在娼寮閙事湘撫岑堯帥以客軍未便究辦爰飭於十四日分派一半開赴湘潭一帶搜捕餘匪（時） 
[鄂督通飭各屬文（爲緝拿要匪事）]  
　　爲密飭查拿事准北洋大臣袁電開探聞匪首王勝陳金標均西裝前赴湖北新堤地方運動起事因卾省密拿現已潛伏安慶一帶與劉家運等合謀起事云請於沿江及内地密拿飭文武官弁留意并飭各海關嚴密稽查勿任其於進口貨内夾帶軍火潛運内地凱效等因到本部堂准此查劉家運係湖北全省會匪總頭目王勝陳金標係湖南會匪大頭目除電飭嚴密查拿並行江漢宜昌岳州關道遵照務即嚴密查拿一面知照稅務司嚴密稽察勿令夾帶軍火是爲至要外合就札行札到該縣卽便遵照一體嚴密查拿勿稍玩視致貽鉅患切切特札（八） 
[漢口獲匪紀聞]  
　　念四日夏口廳派哨弁李慶生在迎賓江館捕獲革命黨朱子龍後由江漢關道夏口廳漢口都司在簽押房訊鞫毫無口供惟云我自日本游學回湘誣我革命卽革命有死而已尋於衣袋中查出來往信二封圖書一顆上鐫有侵于之疆四字夏口廳按照信函在漢陽靑蓮寺拿獲梁仲臣一名漢口名利棧又獲胡雪一名均於念五日解往武昌請鄂督核辦現已飭暫發江夏縣監收押派武昌府督同發審訊辦（衣） 
[湘撫奏辦團防長沙]  
　　湘省舊有之保甲團防總局自去年奏請改辦警察鄉間團防卽已廢弛近因瀏醴匪亂又復舉行鄉團以資防衛日前湘撫岑堯帥專摺奏請舉辦團防現已擬訂章程仍就省城設立總局特委司道爲總辦本省巨紳爲會辦（佑） 
[農工商部咨覆盛京將軍文（爲再駁奉天西豐縣富華工藝有限公司事）]  
　　（前略）查該公司此次續呈更正章程係遵照本部第二次指駁逐欵更改查閱尙屬相符惟查本部第一次指駁各欵内有該公司呈式内稱總廠設在北京而章程内又稱所集之股及餘利盈虧與北京總廠無涉又稱與北京總廠錦州分廠聨爲一氣彼此人有股分均屬休戚相關各等語一節經本部以該公司所呈資本附股人均係專指西豐縣公司而言與北京富華公司無涉即毋庸牽入北京富華公司飭令遵照更正核准本年八月初八日咨遵到該公司章程業據改爲本公司在奉天西豐縣開設何以此次續改章程又據稱本公司由北京創始現又在奉天西豐縣添設所集之股及餘利盈虧與北京總廠無涉惟彼此聨絡一氣以結團體而固利權等語前後翻覆究竟該公司與北京富華公司是一是二未便任意牽混又查第一章第一條内稱本公司宗旨在振興工業挽回利權凡能 
 
 

Page 4

 
 
　　抵制洋貨而爲力所能及者皆在應辦之列等語查公司貿易工業最占多數該公司如俟織布一項確係辦有成効再請陸續籌辦逐漸擴充本部以振興實業爲宗旨亦甚樂與觀成惟查該公司股本止一萬兩核計專辦織布已恐無甚贏餘况並不預將續辦某項共辦幾項據實聲明僅祗含糊其詞欲以有限之資本預占無限之地步不但將來力實不逮似此支離過甚並現在之資本一萬兩亦難取信於人轉致誤事若果續辦某項仍須别籌資本自應另案報部核辦以上各節仍應飭令該公司遵照更正補呈到部再行核奪相應咨覆貴將軍查照轉飭該公司遵辦可也 
　　按奉天西豐縣富華工藝有限公司章程前已由農工商部駁覆兩次今已駁至第三次矣觀入手指駁一節可見該公司之狡獪亦以見該部辦公之細心絲毫不容混含也（事） 
[夏口廳辱官公文]  
　　黃震隆通禀仕學館學員鹽提舉銜湖北試用通判黃震隆謹禀宮保大臣閣下竊震隆現充仕學館學員恪守規則毫不務外情因去歲在沙市與張達周認識今年二月間在漢相遇邀震隆赴泰成錢店住宿曾與張慶堂韓可廷朱大錚等會晤往來九月初間張達周等談及已又備資本四千兩合韓延朱大錚共銀一萬二千兩意欲改牌泰成森擴充生意邀震隆合貿震隆以定例仕不經商且係廳鼓人員何有資木屢商屢拒本月初三日泰成森柬請會飲不意甫至伊店債主環集卽被張慶堂誣指爲股東夏口廳差票亦至不容分辨擁震隆至夏口廳署震隆情急邀警察局文案張令樹森代爲申辨馮丞不但拒張不見并不容震隆投遞親供竟提堂與張慶堂集訊馮丞偏聽一面威嚇百端喝差脅跪震隆辨明在官人員亦置不理聞馮丞查該店合同惟某某堂三名並無某某字僞造顯然馮丞旣不察合同眞僞復不核入股簿據終不拘韓可廷等到案集訊遽將震隆交禮智司管押竊合貿以合同爲憑入股以股本爲憑來往以簿據爲憑如謂合股是實何以合同無震隆名字股本無交付憑據銀錢無出入簿據如謂震隆係夥同串騙震隆何不隨朱韓等同逃且貿貿然於債主差役紛集之時自投羅網　天下無此愚人稍知事理者無不知震隆受其誣陷况震隆與該丞回省同職豈能擅行拘問任意拘押乃竟悍然不顧辱押同僚爲搪塞債主之計辦法離奇居心實不可問爲此縷禀憲台卽懇札飭夏口廳立拘一干人證調查確據秉公嚴究虚實以雪誣陷深爲德便謹禀 
　　仕學院學員公禀竊學員等仰蒙宮保督憲考取入館肄業待視甚優期望極厚自開學迄今將滿三學期莫不感激奮勉矢志向學從無不守學規之事不惜名譽之人乃本月初三日候補通判黃震隆請假出館數日未歸正滋疑竇忽傳聞被夏口廳拘發禮智司管押監督提調並監學處亦均無該丞公文函件知會不知該倅身犯何罪一至於此學員等不勝駭詫當即禀奉監督憲諭查悉黃倅因識漢口泰成錢莊店夥乃與店東往來十月底泰成改牌泰成森於　月初三日柬請黃倅會飲正到適値泰成森倒閉債主差役環集黃倅被該錢店管事張慶堂指爲股東由夏口差役票拘至署馮丞不准投遞親供不聽質辯不查事理虚實遞提堂脅跪備極侮辱而當堂查無實據又不知會仕學館逕發禮智司管押竊朝延所重者名器士夫所貴者廉恥黃倅債案虚實姑不具論而該倅旣未撤學又未革職合省上憲無諭學館監督不知乃跪受審判於夏口廳同知身被管押於禮智巡檢學員與同寅同學目撃心寒倘不仰求憲台作主維持聽令該丞妄爲膽大凌辱衣冠竊恐名器因之不尊廉恥從而淪喪學員等孜孜向學亦復何心爲此禀請憲台　賜察核批示祗遵 
[紀上海名妓演劇助賑詳情]  
　　上海補助義振會邀集著名校書二十餘人借南京路小菜塲樓上工部局議事廳合演戲劇定於本月初六日晚七點鐘至十二點鐘止所得看資賞封悉數充入江北賑災之用一切詳細情形分列如左 
　　（演劇者）林鳳寶藍橋别墅縹渺樓彩霞閣彩雲閣潘鳳春王桂英秦美雲訊梧樓翁梅倩胡翡雲馨薌閣沈寳玉小林黛玉金蓮香以上校書十五人擔任戲票五百張 
　　（戲目）○紡棉花藍橋别墅○烏盆計潘鳳春○算糧登殿彩霞閣○宇宙峯王桂英○賣馬胡翡雲○賣絨花秦美雲○探母回令沈寳玉林鳳寳○大賜福全體 
（價目）○頭等三元二等一元半辦事員一元（如會員警察等是）値事半元（如各人所帶男女僕從及後塲茶房等是）淸客（卽各校書）一元 
　　（賣物者）（茶酒水菓點心等俱全）薛金蓮胡麗春花如蘭張颺王佩香十二樓樂小寳朱小二寳秦庽雪印軒胡玉蓮 
　　（執事者）○總管虞洽郷○接待朱葆三周金箴李薇永胡寄梅施善畦袁恆之王憲臣席子佩李雲書祝蘭舫袁康祺陸達生樓心如嚴子均○指引葉愼齋金琴孫鄭景峯干馥庭周蔭齋劉綬蓀陶秉鈞徐通浩陶春洲虞瑞淸○售票楊振驤顧企韓○收票陳茗霖黃季植徐乾麟黃五書○管班盧錫榮○管台方雲卿○警察長王西星石運乾○警察屠也香蔣紹曾顧渭泉鄭國治花吉生方子淵席鼎甫黃錦全花丙榮沈粹卿陳錦堂周家駿陸子淵陸葆泉王祖蔭王楷蓀陳上達陳茘卿張麗雲邱文彬徐季鳳陳祥麟鄭崧生楊樂山盧蘅芳錢小坡宗奇雲朱芑臣吳渭川黃國良鄭木卿烏象山胡京夫范松夫汪元慶徐寳琪唐吟江周鴻卿毛慶發李秀山陳安甫王鶴琴金秋沼馬承康趙敬蓀孫泉標董杏生左子愼何德興陸蒓舲 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩督頒發南洋華僑興學文告]  
　　（前略）前據福建提學使詳稱據留庽瓜哇閩商中華學堂董事徐博興等禀在瓜設立學堂擬請札委浙江留日畢業生陳華來荷監學等情詳請奏咨札委該生爲福建駐哇總視學員等由前來本兼署部堂當批如詳奏咨札委在案查閩省商民留庽南洋瓜哇一島不下數十萬人僑居或已數傳去國尤逾萬里迺能聨合羣力發憤興學具見深明大義不忘宗國之思惟是興舉學校條理萬端凡編制學級釐定課程選訂敎習在在均關緊要且將來學生畢業回國皆可循級升入本省各等學堂自非提絜有人不足收劃一整齊之效現旣奏明特派該生陳華爲福建駐哇總視學員凡荷屬瓜哇一島閩僑學務遇事扶植隨時改良學界萌芽將益發達本部堂忝領閩疆凡在僑氓誼無恝視敢以三義越海相告西人嘗謂我華人有天然之經濟性質南洋華僑無國力之保護無權勢之憑藉獨能厚自營殖素封相望其能力誠可驚異然處優勝劣敗之世濬智瀹靈圖存於學有商力而無商智將有用非所用而財非其財者然而校舍表本敎員幹事在在需貲經濟困難一事莫舉故興學之欵項有宜急籌也敎育之道首重柣序國民特質在保國粹華商久處外洋間有習爲巫言蔑視國學妄認祖　英識行省今旣廣設學堂尤須釐訂敎課於普通科學外尤宜注重國文國語使人人知以本國學問培植其子弟爲海外華僑養成中國的國民資格江左士人能操中原之語東來算法本傳借根之方回堪國民數典忘祖故興學之科目宜求完備也近歲海外倡亂黨徒提倡極端之社會主義以革命爲口頭禪以無政府爲目的高談橫晲競相炫惑學界後生若立志不定難保不爲其所煽誘今旣普立學堂自應遵照奏定章程研究純正學術以激發其忠君愛國之心被除夫畔道離經之說庶人心以正而學術以宏故興學之宗旨宜亟堅定也綜茲三義本屬庸言凡我閩僑雖居他人之地終爲中國之人城外覊身猶奉天朝之正朔中原回首寗忘祖國之河山處競生事存之秋念天演物競之酷但使能多立一處學堂則多得一分智力亦多保一分之身命財產以爲合羣自立之起點爲保國强種之始基尙其各矢熱誠普興敎育本部堂有厚望焉（外 
[蘇提學使試塲關防蘇州]  
　　照得本署司恭承恩命提學是邦　維聖治維新力求所以滌除舊染下車以來組織斯署内自寫生僅供筆札外至大役專司奔走人數概從減少廩食無不從優曲體下情嚴懲需索所有學政衙門舊日之書役承堂號舍名目繁多視爲缺底遂滋流弊業已照章屏絶一律開除用洗從前衙署之積弊至於同來子姪亦隨時誥誡遇事防閑此外員司幕友必取謹飭凡此整飭之大端宜爲士民所共見茲當遵章考試業已通檄取齊蘇屬舉貢生員不論優職保送行將齊集省垣聽候臨期考驗風聞從前歲科各試有種不肖棍徒冒稱考官通家故舊或稱幕客官親與之欵洽潛身近地詭語騙財一墜術中同罹法網在匪徒貪利藐視懲治無可哀矜在士子明理讀書進退當循禮義値此開明時代尤以珍重人格保全名譽爲先除嚴飭首府縣於塲期之日遇有前項積棍密查訪拿以期弊絶風淸外倘有前項情弊准即指名禀究定將按律懲辦（且） 
[嚴監督移提學使文安慶]  
　　日前高等學堂嚴監督移提學文謂竊照本學堂學生額定三百名前因齋舍不敷先行錄取二百四十名入堂肄業查將年歲較長之學生另列速成師範一班分别課授茲查本堂添建齋舍將次完工速成師範學生亦於年内修業期滿應於明年上學期内添招本籍學生一百四十名客籍十名補足名額以宏造就現經遵照學部訂立徵收學費膳宿費書籍操衣等費章程體察皖省情形量爲核減酌定本籍學生每年繳學費漕平銀四十兩客籍八十兩均分爲正月七月两期呈繳爲此合移貴司請煩查照希即札飭各屬申送中學堂學生年在二十以下者限於明正二十五以前齊集省垣候考錄入堂肄業等因刻兼署提學馮方伯已札飭各屬遵照矣（士） 
[皖省示諭徵兵安慶]  
　　安徽督練公所石觀察鎭宋觀察芳賓會銜出示曉諭畧謂安徽地居南北之衝襟帶江淮控連吳楚自淮軍特起東南勳績照垂爛然史册不有繼起何以踵武前賢查照練兵處定章安徽應辦一鎭一協現因經費不足分期舉辦暫練混成一協爲第一期辦法前已詳請撫憲准于十二月初十日開辦征兵凡屬全皖有志人伍之民果有相合資格即開明年貎住址籍貫由地方紳士或殷實户口出具保結呈送該地方官校驗確切卽行咨送徵兵局由征兵官考驗合格者陸續分送省垣編入隊伍充當備兵三年期滿照章發給憑照各回原籍退爲續備又三年退爲後備此次首創征兵開通風氣原聽民間自來各地方官以及紳士勤爲開導不得假手差役地保以杜招搖煽惑云云（士） 
[松郡盜案彚誌]  
　　本年華境盜案蠭起西河庄陸姓被盜拒傷多人經事主認明係本地人趙俊卿所爲特指名禀請華亭縣程伯棠大令嚴緝懲辦有揚人王夥計者挈其眷屬賃居於縣橋東南隅西施弄地方身則在婁捕廳署執役薄有儲蓄爲宵小所埀涎本月二十五日夜分突來匪徒三人登門用强掠取皮箱一隻王母某嫗以精華均在此中起與爭奪竟被持械猛撃臂腕等處嫗痛極釋手匪乃得贜而逸二十六日嫗投華亭縣禀報衙署咫尺地方乃敢强掠誠目無法紀矣○十五日黎明時有全盛正源林仁記永太豐四信局所用常班划船開往杭州松江全盛局亦托帶洋銀信件道經西鄉小义地方去李塔匯不遠忽來盜匪三人裝束如鄉民腰圍油舊桌裙手持宰猪尖刀由岸畔所泊民船一躍登舟肆行劫掠舟子一人起拒竟被連剌頸項足股等處三刀隨被掠去洋銀約千二百元得贓後鳴鎗一聲該處係婁金交界卽從對岸金山縣境逸去當日舟子卽投婁署請驗並呈兇刀縣主何大令立即馳往踏勘（按此事已略紀昨報）○東門外富户李尙志堂本月念四夜分亦被盜匪登門肆劫聞失去現洋八百元並金銀飾物約共千餘金現亦投案請緝（夕） 
 
 

Page 10

 
 
[扭控被追墮河松江]  
　　浦南葉榭地方有東新十三圖人王某於三年前自鬻其妻時有上邑紫籐棚入某甲帮同說合身價一百五十元王尙未收足而謠傳甲反得媒金三十元因彼時土梟勢熾王懼若輩干涉故隠忍而罷近甲由人薦至葉榭鹽船因是到鎭爲王瞥見糾同無賴兩人將甲圍住向索身價甲窘無以應被困至兩日夜十四日在某茶肆小憩王往隣近購物僅二人看　甲乘𨻶� 
奔出奮足狂逃守者急起直追比至葉榭塘仍尾隨不捨甲竟躍人塘中竟至淹斃十五日鎭上董保派人扭王及追者來松投華亭縣報請蒞驗（竹） 
[上海官事]  
　　候補知縣陳宗雍昨日到道禀銷滬寗鐵路第一叚購地差卽辭赴界口釐局差滬軍營管帶龍鎭國昨又到道展請病假五天虹鎭巡防局委員王篤基請展病假二天（宜） 
[道批照錄]  
　　游家賢禀批書差因事受賄最足貽累官箴據稱趙祥王慰臣輕重異罰是何情形該職員詆斥多事是否因與該書差爭論差保費而起仰會審委員關守錄案復奪抄黏并發○張福山禀批控由公廨斷令還洋八百元取結交保延不淸理一年後忽又改爲六百元何以前後兩歧轉使賴債者藉爲得計殊不可解仰會審委員關守查明原委錄案　復察奪（宜） 
[上海格致書院十月分課案照錄]  
　　（策論共取六十六名）首名三元二名二元三名至七名各一元五角八名至十五名各一元十六名至三十名各五角 
陳其麐單毓年唐舜臣崐昇單志和劉言李炳章陳震顔覲棠魯忠誨李茘泉單肇蟾諸維時丁逢甲唐禺臣徐商濟漢效石張康齡萬祖蔭鐘祖英高鎔顔覲侯蔣啟彤潘世祥鄭緝熙華棣劉淸江黃志曾林麗芳許石如 
　　（算學共取二十一名）首名三元二三名各二元四五名各一元五角六七名各一元八名至十三名各五角 
　　季陶王汝成蔣斯來徐商濟曹景賢顧堃楊汝霖顧邦杰景康朱湛張經朱魏有綸朱崐 
[批奬開辦課勤院]  
　　浦東陳家行紳董秦錫田等禀上海縣呈報浦東開辦課勤院日期請賜通詳並送章程王大令批示云察閱章程印本一切管理規則明備周詳有條不紊實深欽佩希候通詳各大憲一體立案本縣定於十二月初一日親詣課勤院考察如該圖内輕罪人犯應候發院習藝改過自新章程印本僅止八分不敷存送希再檢送五本以備隨詳附送（宜） 
[總工程局示諭收取船捐辦法]  
　　照得本局所收垃圾照費原係化私爲公向有垃圾貼費者照舊收取其向無貼費者本不收取乃日來訪聞有人藉口浮收於來來各船勒令停歇以致運貨各船來局禀控請爲諭令放行等情案向無垃圾貼費之船本局並不收取照費如包收之人實有浮收情事爾等儘可來局控告何得聚衆挾制致干查究爲特示諭各船知悉爾等赶卽開行各安生業爾等爲何等之船著即來局　禀申明分别辦理毋違（尺） 
[拐子被拘]  
　　趙子昌單加興單童氏等在通州拐得女孩羅英來滬托粤婦李程氏賣與鄧彭氏由探朱桂生將趙等男女五口拘入捕房奉飭趙單押候解訊單童氏等三口送廨押候訊辦（似） 
[乞兒投井]  
　　大南門外粥廠内有某乞兒狀類瘋癲日在街頭胡閙前日躍　該處大佛廠前井中溺斃後經二十七舖地甲報堂撈起收殮浮厝義阡（尺） 
[拘獲帮兇]  
　　成衣陸仲堂疑夥蔡金林竊衣糾同探夥多人將蔡私刑吊打因傷身死報由上海縣相驗緝兇各情已紀前報昨由包探宋掌桂在梧州路拘獲幫兇陸桂泉一名帶入捕房押候解訊（似） 
[保人受累]  
　　林昆山在公共公廨控榮記雜貨號主金子緩担保往來銀二千兩延不理償昨由廨出票捕房派探徐阿華偕九十四號西探查得金住泥城外轉運公司將金拘入捕房押候解堂訊究（力） 
[人証已到]  
　　錢鼎成控應陸等誣控拆梢一案已奉中西官訂於本月初五日定斷已詳前日本報茲悉捕房將應訊之上毛毛卽王妙紅及朱海郎二人於昨日提入捕房管押矣（力） 
[嚴禁差役積壓公事]  
　　公共公廨各差役時將公事積壓致外人藉爲口舌前日讞員關絅之太守特出諭單嚴諭各差嗣後凡遇道憲公事限一日禀覆緊要公事限二日禀覆尋常公事限五日禀覆如逾期一日記過一次逾二日記二過逾三日斥革各宜凛遵毋違（力） 
[强攫婦人衣飾]  
　　蔣趙氏前日在公共租界大沽路行走突被匪徒五六人將頭上銀壓髮簪一枝身畔洋三元攫之而去氏卽投報老閘捕房捕頭飭探陳洪德前往查辦（力） 
[法界火警]  
　　前晚十二點鐘法西馬路晋元烟紙店不戒於火經救火會驅龍救息祇燬房屋兩幢左粼福建炒麵店及山東餅店樓面俱被延及捕房即將店主左子祥拘訊奉飭交保候堂期傳訊○同時紫來街同昌里厚昌報關行亦兆火災焚去石庫門兩椽天昌參號陳春記京緞莊均付之一炬深） 
[起火可疑]  
　　英租界廣東路第六百三十二號門牌恒元洋貨店於前晚十點半鐘時樓下忽然火起經同居者設法撲滅事後二房東以火起可疑即投訴四馬路巡捕房捕頭派探趙銀河張寳榮姜長明與二十七號西探等闪往詳查該探等查得店係宓范二姓合開店中貨物寥寥無幾而保險銀有二千兩之多不無可疑爰據情禀覆捕頭不知如何辦理也（力） 
[美界小火]  
　　前晚九時美租界狄思威路三十六號門牌房屋樓上失火旋卽撲滅幸未成災（似） 
[上每縣案]  
　　道轅札發工程局禀解之盜犯十四人到縣前晚襄讞洪明府先提陳洪兪金亭二人研訊陳供阜寗人原籍災荒母命來滬拉車夾衫係在袁肚子衣攤購買明府謂爾之夾杉兪之罩袍業經上月初九夜被刦事主顧壽山在工程局認明失贓何得狡賴喝責籐條三百下始供有張姓哄小的至浦東軋花給此　寒兪供製水烟袋爲業罩袍係一年老之人給與小的明府亦喝鞭背三百下與陳供仍 
 
 

Page 11

 
 
　　狡賴明府判還押再究○陸應全投縣喊控亦經提訊陸供有坟地被某甲串同地保盜賣小的具呈控告尙未飭提甲等已經立契成交爲再喊禀明府判飭差諭保不准盖戳出售○夥攫德商西曼之褚阿炳前供所攫手槍給與褚鍚海茲提鍚海到案質訊阿炳供手槍實交地保揚鳳山楊屬小的誣指鍚海明府怒其刁狡喝令鞭背二百下仍執前供及訊楊鳳山褚鍚海均不承認楊鍚堂呈交所攫洋帽一頂明府判楊鍚堂褚阿炳還禁楊鳳山具結收押查交手槍鍚海交差候示（宜） 
[總工程局紀事]  
　　今春三月廿九日即西歷四月廿二夜禮拜一有年約三十餘歲之西人被有用帶圍頸勒斃子虹口威妥碼頭地方由捕報知捕房由英工部局查明除派探緝兇外特出賞格洋五百元照會法公堂及總工程局一體恊緝兇手在案昨日總工程局偵探在白玉樓茶館拘獲身穿西式暖服之王阿金即抛球和尙一名立即解局收押禀明局董候今日解請正裁判官孫賡梅明府訊判○計根全妻薛氏在蘇垣元姻甫隔四天氏忽逃出計偵知匿在滬南洪生碼頭某姓家爲傭控經總工程局飭探提獲判氏戒責二十下著計領回管束○花販喬雲生前托金玉如在郷收花短價一案訊得事涉支離著自行赴縣控斷（尺） 
[公共公廨紀事]  
　　美租界捕房捕頭遣四百二十四號捕送婦人宋鍾氏陳李氏彭鄧氏三口至廨據稱此三婦係案中要証請爲收押尙有男子押於捕房統於今晨送案會訊核辦太守准之○七百五十六等號華捕於前日先後送臥路無依之病人李文趙連生方小茂等三名至廨請爲安插太守立即飭差將李等送至棲流所醫養○痴人李維生在途滋閙爲捕拘送至廨太守亦飭送棲流所醫治（力） 
[英租界捕房事]  
　　蔣長泰至美界嘉興路王瑞林家行竊東洋車一輛由包探陳金標緝獲帶入捕房押候今日解辦○積竊周阿二混入福建路一百零五號門牌沈榮初妓院内竊取象牙筷二十雙羊皮背心一件報由包探何阿春拘獲吊贓帶入捕房押候解辦○陸和尙在廣西路火塲攫竊棉被一條爲包探王阿巧撞見拘捕解辦○成衣匠某甲前日在美界新記浜路某姓家竊得布衣二十一件正欲銷贓爲王探所見連贓帶入捕房俟傳同失主解案訊懲（力） 
[法租界捕房事]  
　　法馬路西首德順里林姓家前日用花支梗浸火油放火爲捕房查知往拘因林已逃逸將其妻鄭氏妾張氏子金福炳榮等四人拘入捕房據供曾保火險四千两捕頭命一併押候將林交到再核○袁香泉王毛頭因在鄉將隣村康和尙媳魏氏誘騙來申控經公堂判令押交同黨玉器小五周丫頭等在案昨周爲探拿獲解入捕房奉飭押候解廨研追（深） 
[美租界捕房事]  
　　周榮桃竊得綢布衣服多件由探錢盈棠拘入押候查辦○龍飛馬房西人控馬夫來喜抛工請廨出單傳訊昨由包探張才寳往傳候訊○周道生昨在嘉興路蔡仁卿家竊得綢布衣服多件由探宋掌桂拘入押辦○某西孩昨被牛肉馬車撞跌受傷而逸由二百五十六號捕報知捕房奉飭是否重傷再核 
[曾少卿經收江北徐海振捐第十九次淸單]  
　　蕪平氏銀三百两府海公司洋一百元張颺校書洋一百元棣華吟館胡洋一百元恊茂恊康恊甡耕記神前戲資移振洋八十元陶君儒琛酒筵移助洋四十元張世澤堂胡君子皇陸君月舟各洋三十元怡雲山莊張沈君寳楚隠名氏各洋念元洪君孝先洋十元周寳記洋五元益和行洋五元又銅洋兩元張君伯揚洋三元陳君崇岳洪君銀生合洋兩元浙杭通盧善士經募義質堂洋七元留靑堂存耕堂各洋六元三仁堂詠隆號源和莊各洋五元愼元莊瑞康堂同承堂康吉堂朱各洋三元周君杏蓀倪君絅章合洋三元成積　洋一益共收銀三百两洋六百四十五元銅洋兩元正用特登報以揚仁風 
[商會經收徐海等水灾賑款第九次淸單]  
　　本會蕭會員銅錫業代表谷峰觀察助洋八十元並勸集各善士二十七户助洋二百三十元本會前恊理朱葆三觀察勸柳鈺棠先生經募各善士一十八户共助洋四十七元奉賢莊行商務分會徐總理鳴臯函匯募集六十五户善士共洋二十七元小洋一百八十四角銅洋一元銅小洋三十六角天保里聽濤軒王公館助洋兩元合行登報以揚仁風 
[洋貨同業樂助淮徐海賑捐淸單]  
　　今因淮徐海水災承同業各議董担認義務竭力勸募本公會先墊英洋二千元交商務總會彚寄災區茲將已捐各户請登貴報其後各寳號及各友捐欵再行陸續開寄登報以便週知上海洋貨商業公會啓○計開瑞康洋三百元貝潤生萬昌利德昶潤何錦豐以上四户各洋一百元大王廟餘欵洋七十元移助小洋八角錢三十文萃泰昌馮學記和豐盈顏德記榮記全昌成萬新興昌祥裕昌燧泰章景氏陸維　以上十一户各洋五十元全昌祥洋四十五元通餘徐潤生顧舜照以上三户各洋三十元正泰恆永順豐丁中興以上三户各洋念五元三益成文益成趙伯漁守拙子萬源生韓雲生王渭記鄭景記孫梅堂兪絧甫愼泰以上十一户各洋念元廣和豐陳松濤鄭渭江以上三户各洋十五元榮章泰公和來袁雨生寳生昌厚昌聚源成恆義同康中和永謝元森董冶卿丁德記泰興久大張寳康孫庭拭沈佩麟吳鏡秋趙竹林袁子峰孫　甫恊生鴻生捷成帳房謝秀章保昌同春祥陶秉鈞禎和信泰祥盈康恆興源隆昌義盛榮大生祥恆昌甡昇和祥鉅昌隆恆餘昌瑞盛以上四十户各洋十元勝利公司永茂祥以上二户各洋五元 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
