# 1894 - 256 - 4907691

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[曾惠敏公奏議日記詩文集告成] [  圖書集成局代啓]  
　　公之經濟學問家法相傳而又留心時務通嘵方言非獨天禀之優而學問亦具有根柢近來談洋務者當以公爲巨擘惜星沈箕尾未竟所長奏牘議論洋務交涉自强之道多所發明計奏議六卷文集五卷詩集四卷日記二卷本局用新宇排校潔白連四印釘精工每部價洋一元二角在蘇州綠蔭堂及上海文瑞樓書坊城内文海堂均有出售 
[新印朝鮮志並朝鮮地輿全圖出售] [  三馬路申昌書畫室啓]  
朝鮮志一書於朝鮮之疆域形勢政治沿革無不愽考詳搜條分縷析每部價洋二角又朝鮮地輿全圖描繪精細界限分明披覽之餘仿佛馬伏波之聚米爲山每張價洋二角方今日本佔據朝鮮中國大張撻伐以上二種皆爲談時務者所必不可少賜顧者請移玉三馬路申昌購取爲盼此佈 
[論宜去學校積弊以興人材]  
　　國之强弱何由哉爲土地有大小歟爲士卒有多寡歟抑爲哭械有利鈍歟蓄積有虚實歟余以爲皆非也然則何由人材之盛衰爲之也今夫工師之爲宮室伐木於山相其大小短長度材而用之及其功之成崇臺廣榭萬户千門輪焉奂焉莫不備極工巧國之於人材亦然量能而授事度材而任職百事由以舉衆務由以成自古治化之隆莫若堯舜之世堯舜之聖豈其一人獨勞於上哉亦在乎得人而任之而已故使禹湮洪水稷播百榖伯夷典禮夔典樂契掌教皋陶掌刑而後教化成周有十亂而國以興漢有三傑而基業以立下至後世盛衰强弱未有不由此者然則人主欲治天下其有急於斯者乎地之於草木何地不生國之於人材何國蔑有然而盛衰有不同者無他由乎養與不養焉耳欲養人材必興學校古者三代之時自王畿至於諸侯之國莫不有學其制甚備其設甚廣人心旣正而風欲自醇教化旣洽而材俊自出是後世所以不及也今之議者非不知此多設博士增置生徒學校之盛百倍曩時然士務虚文而薄實行其能通當世之務者百不一二焉是何也豈人材之不如古哉蓋今之教學者皆乖其方也周官大司徒以鄉三物教萬民而賓興之一曰六德知仁聖義忠和二曰六行孝友睦婣任恤三曰六藝禮樂射御書數以是爲銓選之法則當時之所謂學者可知曰六德曰六行則豈今之習章句誦傳注之謂乎曰六藝則豈今之鶩空文逞浮辭之謂乎是以當世之士德行足以爲人之師才能足以應當世之務教其所用而用其所教於是學校之興廢爲人材之盛衰而治化之所以致隆者實基於此矣今也學校雖設而風欲不醇生徒雖多而材俊不出若此則學校將何所用哉徒視爲粉飾太平之具而已竊以爲其弊有五請得而備論之古之教學不惟其書惟其行不惟其理惟其事孔子曰吾欲無言又曰我無行而不與二三子者又曰行有餘力則以學文蓋其教人以德行爲先而不專以讀書爲事也公明宣學於曾子三年不讀書曰宣見夫子之居廷應賓客居朝廷說之學而未能也則當時之所謂學者豈專在於書乎小學教人以灑埽應對之節禮樂射御書數之文莫非事也蓋使人從事於日用實務而至於其理則不必縷析以告之也故孔子罕言利與命與仁而子貢曰夫子之文章可得而聞也夫子之言性與天道不可得而聞也夫教之以實事程之以實功於是乎實材出矣可以通當世之務可以供國家之用今之所謂學者牽制章句剖析文義弊弊焉用力於末節而不復顧其行誼如何其不爲帖括所拘者又復高談性命衍說仁義細析毫芒而至於錢榖財賦之事茫然罔曉也曰彼非吾事也亦不恥其不知故今之學者不惟其行惟其書不惟其事惟其理若是則望實材之出不亦難乎是其爲弊一古者治教出於一上自人主下至比長問胥莫非師也而無所謂掌教之官者蓋吏乃師也非有德行道藝者不能爲吏其爲吏者必其足爲人師者及至後世治教分而儒吏判掌錢榖刑獄之事名之曰吏掌學校教授之任者名之曰儒吏自爲吏儒自爲儒二者不相謀而互相訾嗷爲吏者不知先王之治道而專以法令從事爲儒者不知經世之務而專以浮文是尚故學校之盛衰不關於治化之隆替是其爲弊二古者仕學爲一子夏曰仕而優則學學而優則仕子產曰吾聞學而後入政未聞以政學者也古者學校所教者莫非實事故士之入學者大而禮樂刑法細而錢榖算數莫不曉暢而諳歴故雖未入仕而其所以可仕之故固已了然他日服官施而行之耳舉而措之耳學其所仕而行其所學欲治效勿成得乎今也所學者章句所業者文詞所志者科名焉耳其於當世之利害錢榖兵刑之實務漠然置之度外如是爲學爲博士則得矣爲童子師則得矣及仕而爲仕則棄咿唔呫嗶之習而從事於簿書案牘是猶不習操舟而泛於海其不爲猶吏狡胥所姗笑者幾希所用非所學所學非所用仕學歧而爲二遂使吏詆儒爲迂闊夫如是雖使天下之人盡讀書尚虚文而飾太平則可矣望其治化之隆則未也是其爲弊三古者文武出於一途有文事者必有武備文以治國武以扞難猶之水火之性異而相爲用故古者射御并於六藝而教之於學所以使其嫺於武事一有征戰人皆知兵可以據鞍而從戎今之武人率不知禮讓爲何物儒者亦藐視武事以爲非我所宜知於是文武分爲二途而士氣之頽靡愈不可救是其爲弊四古者人專學一事學成而仕終身不易其任故皋陶作士益作虞夔典樂伯夷典禮终始一官不遷他職是故其爲事專而功莫不成漢儒治專門之學伏生於書申公於詩二戴於禮皆以畢生之力專治一經故其爲說深微非後世所及今也不然方其學也兼習諸經涉獵雜書散漫無紀或搜抉異聞徒供談柄故雖以十數年之學而識見議論不加進及其服官今日治吏曹明日移刑曹未及熟其職事則又轉而之他夫今日典禮而明日典刑雖伯夷皋陶胡能底其績今日治詩而明日治書雖伏生申公不能通其義今者人材之壞正坐此是其爲弊五今在上者苟能留意於此取士以德行道藝則弊去其一使儒通世務吏知治道則弊去其二學其所仕而行其所學使悉其用則弊去其三文武歸爲一途儒知戰陣將知仁義則弊去其四使士專治一經專學一事隨其材之成官之终身則弊去其五五弊去而實材出實材出而國勢不振者未之有也不然學校之興廢不關乎人材之盛衰則其設徒爲具文不深可惜哉 
[倭奴近事]  
　　日本西字報云駐紥韓城之日本公使於本月初四夜設筵宴客惟英國公使不到○日主恐東京地方不能安穏故欲移駐廣島十四早七點一刻鐘出宮是夜在名古屋小駐接見大小武員後至西京祀其先祖此 
 
 

Page 2

 
 
廟在希格西耶麥復至神户住宿一宵再赴廣島親王有棲川伯爵伊藤博文西鄉大山及軍中各武弁均隨之而去 
[逼立新約續述]  
　　日本强逼朝鮮立約俟中日戰事旣畢卽作廢紙前報曾譯其大意現閱日本報載有此項草約言大日本與大朝鮮國公同商議互相帮助同心合意與中國爲敵現於明治廿七年七月廿五日卽朝鮮歴立國五百零三年六月廿三日議立草約朝鮮允日本駐紥韓城全權大臣將中國駐紥朝鮮之兵驅逐出境因此兩國大臣奉兩國朝廷之命訂立草約如左一此草約因驅逐中國在鮮之兵俾朝鮮得爲自主之國以後日本朝鮮兩國均有裨益一以後虽事由日兵自行抵禦朝鮮亦須設法幫助俾日兵往來無阻並接濟食物一戰事旣畢與中國立約脩好則此次所立草約作爲廢紙兩國大臣均准照此辦理大日本國明治廿七年八月廿六日全權大臣大鳥圭介畫押大朝鮮國立國五百零三年七月廿六日外部大臣金泳翊畫押 
[扣留倭艦]  
　　英京發來電報云英屬亞珍地方官已將日本新購之龍田水雷船扣留不准其展輪東渡查此船在暗士得郎船澳新製船身係鋼質長二百四十英尺闊二十七英尺半能容八百七十五墩其機可抵六千四百匹馬力每點鐘能行二十海里船中有四英寸七分口之快砲二門三班打砲四門施放水雷之洞五門可載煤二百墩云 
[東電照譯]  
　　昨晚西字報接到横濵電報云平壤地方已爲日人所得日人於十六日攻平壤分三路進兵先得平壤外面三處要隘有華兵扼守然兵數不多致爲日人所得日兵卽進攻平壤守平壤之華兵奮力攻擊不逾時日兵又由左邊進攻華兵亦分起應敵忽又有日兵由别處進攻華兵欲退忽又見後面有日兵阻截時已在夜間華兵不能突圍而出守平壤者共有二萬餘人恐逃出者不多因是夜月色甚朗日兵易於瞭望於砲易於得力華兵見無退路遂棄械而降有某員等被拘按此電自日本發來登諸西字報確否不得而知中國電局十分嚴密不准傳遞軍情本館亦無從質証惟有將東電姑妄譯之以待明眼人之辨别而已 
[商務無碍]  
　　間拿打巴斯佛火車路公司前者建設三船來往中國日本仁川等埠名之曰氈拿皇后印度皇后日本皇后而托香港昌興公司爲之代理兹當中日失和有人問於仁川總理人曰中日戰務旣開東方生意未必如常但不知有無損碍本公司商務否總理人答曰以目下情形而言則尚無關碍倘異日所經口岸或遭封禁或被攻擊則本公司生意定當變局然以愚見測之各通商口岸並無封禁之事商舶往來如常香港則爲英屬上海則係通商大埠至於日本長崎神户横濵則皆爲我船購備煤斤之所今中日戰塲在高麗是以兩國戰務與公司各船無涉也惟是軍情變幻靡常苟戰事牽涉英國則英廷或取本公司之船攺充軍艦蓋當建船之初已與英廷立約無事則載運客貨有事則備數水師故其裝飾皆如砲艦云 
[織廠停工]  
　　日本報云邇來天氣酷熱各織工多有辭役休息者卽欲添雇亦屬維難計國内各機停工者約百分之二云夫天氣雖屬炎蒸而工藝中人衣食所關焉敢耽於安逸然則日工之停織或因中日戰務旣開中國禁用日本貨物銷塲旣滯工作遂停否則因日兵屢遭敗亡抽丁以實營伍民人多身列戎行未暇工作日人以事關國體故飾詞以欺人耳 
[雄師大舉]  
　　北通州訪事人云七月三十日有古北口提標馬隊步隊練軍各一千名道經通境暫駐一宵次早卽拔隊東行望山海關進發本月初二三等日宣化鎭總兵王鎭戎督帶馬隊練軍二千五百名陸續過通行至城南燕郊駐紥聽調初五六等日山西大同鎭標馬隊練軍二千名由通振旅東去亦往山海關聞尚有數省馬步練軍次第戾止中國軍容之盛如此倭奴當不敢以正眼相覷奈何尚詡詡然口出狂言乎 
[粤東募勇]  
　　日前閩省大憲派某委員至粤招募營勇回閩防堵業於上月招齊拔隊起程由陸路前進嗣以該委員約束過嚴行至惠州地方有勇丁某甲出外沽酒委員大發雷霆謂其不守營規欲以軍法從事各勇不服間有逃散者○粤省大憲前經札委幹員分赴東莞及朝州等處招募兵勇現已足數用船運載來省駐紥小北閂外舊日安勇營盤每日同至校塲由各管帶教以陣法各勇身驅雄偉孔武有力一俟訓練純熟卽調赴各海口防守 
[川中大旱]  
　　有人自川中至宜昌者言重慶以下十三縣近日大旱赤地千里草木不生被災男女皆食草根樹皮以度日生男育女皆不能保全船隻由川至宜帶下女孩極多招人承買十歲者不過六七串十五六歲之好女子不過二十串向例夔關不准販賣女子出口凡遇船隻出入搜查極嚴今以川中亢旱與其禁止出口流爲餓殍不如稍弛禁令俾得舍瘠土而適樂郊也 
[潯陽秋月]  
　　九江訪事人云自七月初四日得雨後直至廿八日始有雨師稅駕近又秋旱連日雖細雨如絲然田園均不能沾潤現在江水日漸　退城内外所有汲水之井皆不時乾涸惟於淸晨方得汲用所願碧翁翁早沛甘霖以慰人民之望也○前報載九江總鎭周德泉鎭軍召募年力精壯之勇丁飭傅春海恊戎等教習操練兹以恊戎等旣綰銅章又統帶選鋒等營不免事繁責重乃將此軍交砲臺營劉淸泉叅戎管帶命名飛虎營士卒果如虎如熊洵名副其實也○初十日龍開河有一醉漢過渡倒入江心救之不及隨波逐流而去醉生夢死當爲此漢詠之○江西藩司方佑民方伯奉旨入都隨班祝嘏本月十一日由省垣啓節用紫電祥霖二官輪船拖帶官舫順道至湖口閱看砲臺隨卽展輪上駛十三日酉刻抵九江文武百官咸往迎迓十四日辰刻方伯進城拜客至巳刻卽附江裕輪船東下各官仍恭送如儀 
[浙闈續述]  
　　前報紀浙闈初十日頭牌時節大雨滂沛士子之繳卷者鵠候龍門上下以待放牌及雨至無從躱避淋漓遍體將監臨徐宗師提調郭儲憲監試黃觀察所乘緑呢大轎摔碎隨員領頂有被考生抛擲水中者兹又接訪事人來函悉十一日點名時徐宗師至儀門升座傳齊各府州縣送考學官大發雷霆告以昨日放牌時適遇大雨初聞考生操杭音者高聲喝打及至輿前持照出籖觸碎玻璃扯破轎亷轎幃又非杭人殊屬不成事體卽行查明首事者從嚴辦理否則士風如此明年歲試如何辦法各學官再三乞恩務求格外栽培宗師初猶不允學官復稱事後查辦誰肯招認必求大人恩恕宗師含怒入座各學官聨袂而退○初十日黎明監臨徐宗師出示張挂各號門口曉諭考生不准繼燭逾期繳卷槪不發謄此說早錄報章矣兹悉是晚依然二更時繳卷者尚有一千餘人遲至三鼓則僅百餘卷說者謂三鼓以後所繳者槪不發謄然當夜掌號催繳嗚嗚畫角聲仍聞於遐邇也○首場登藍榜者通省僅得二十人其寛嚴均歸受卷官主持本科杭府屬受卷官遇有塲卷違式而可以轉圜者莫不從寛辦理故各屬亦皆從而寛之濟濟多士當額手而頌受卷官之慈祥矣○第二塲點名時忽有匿名帖懸於至公堂栅欄上略謂本科塲外飛卷共得四百餘本而槍手以舉人洪俞二人爲首專售包中文字云云夫外槍雖不免然未必有如許之多殆言者之太過也○第二塲考生進塲略遲卯初開閂應點者稀若晨星至已午之時最爲擁擠有甲乙丙三人至傍晚携帶考具乘輿而來見標竿紅燈均已收拾知點名已畢飭輿夫赶至頭門前不見人後無來者乘興而來不免掃興而返云○浙闈内監試本委劉太守瀚嗣因藩憲趙方伯札令隨同入都辦理　慶典是以内監試一差攺派鄭太守言紹前報云劉太守另委釐局差務者傳聞之悞也 
[江西試事]  
　　江西巡撫德曉峯中丞因近日倭人爲患籌備宜嚴深恐身入棘闈諸多不便爰奏請盛宗師代辦監臨事務本月初六日宗師會同正副主考及内外提調監試帶領各簾官望　闕叩頭謝　恩畢循例舉行默宴然後命駕入闈○本月初八日爲首塲開點之期秋日 
 
 

Page 3

 
 
澄淸輕寒薄煖多士提籃挈榼喜逐顔開計入塲者共一萬六千餘人是日黎明開點下午卽竣事 
[珠江大火紀餘]  
　　上月三十晚珠江大火本報已屢紀情形兹接粤東訪事人來函云黃沙兼善堂紳董劉問芻觀察於被災之次日卽在該處設廠撈屍連日撈得男女屍骸共一百三十餘具其中面目完好者先留影相然後棺殮以便異日親屬尋認領屍歸葬各龜鴇查點妓女共失百餘人而辨認撈獲各屍絶不見有花嬌玉軟者想已隨波逐流赴龍王座下淸歌妙舞博長夜之歡矣大憲處以此本爲銷金之窩陷人之阱此後擬一槪禁絶建立輪船碼頭以便起卸貨物已委幹員往勘地址矣 
[粤東火警續述]  
　　粤東訪事人云初五晚初更時學院衙内更棚失愼烈燄飛揚不可嚮邇警鑼急報水會齊來官兵之彈壓者亦爭先恐後撲救片時祝融氏已斂威而退學憲徐宗師以衙署得以保全實賴水龍之力遂以洋銀六百元交巡捕官會同保甲委員分賞各水龍以示鼓勵其賞銀之多寡以赴救之先後爲定 
[穗垣試事]  
　　高州士子數人因事覊遲於初四日始行到省禀請錄科學憲念其路程遥遠且又爲風水阻滯仍准收考以示體卹○初八日寅刻貢院砲響連珠重閂大啓監臨率同提調各官分設公案坐於儀門外文武屬員進内叅見畢卽傳令點名諸生魚貫而入絶無擁擠喧譁之弊至未刻已一律點淸放砲封門監臨於點名之先諭飭各教官在旁認眞認識如有槍替須卽指出倘敢徇庇定當照例叅辦故教官等皆兢兢業業不敢稍有疏忽而寒士之欲捉刀者得此消息亦畏縮不前槍冐無人則眞才自出此中關繫正非淺尠○頭塲諸生於初十日上午已紛紛交卷而出塲内極爲安靜其中不能完卷及違式者不過數十人卽經受卷官看明列諸藍榜每日給與諸生飯食監臨必親自嘗啖不容差役刻扣實惠均沾士林咸歌頌不置 
[彝陵談屬]  
　　某甲川人也以整容爲業在宜昌小住前日與某宅傭婦暗約私逃由東門轉至鼓慺大街偶遇一鄰人見其行色怱怱疑傭婦何故急走暗隨其後又轉至白衣巷街出小南門上船鄰人亦相繼而登問其何往婦答以回婿家問婿居何處答以沙市問在沙市何處茫然不能對鄰人卽喚集大衆將婦攔入茶室一面倩人赴某宅報信俄而主人至將婦送交本處地方官請辦以隣人報信有功再三稱謝而去○近日在宜昌娶親者頗不乏人凡下路人之無家室者皆在宜昌倩媒撮合有一種遊手好閒之人到處以作媒爲事作就一宗可得謝媒錢十串八串娶主所費不出五十金卽可成就良緣間亦有娶得老女者因宜地有不尶不𡯓之人擇婿甚苛高低不就致將女兒養老者直至四五十歲仍在閨中待字是亦一陋俗也○前因氣候過熱疾病滋多間患痢疾三五日内若不能飲食卽不可救懸壺市上者爲之利市三倍○本年河水並未大漲峽口依然淸淺爲往年所未見 
[盜犯讞成]  
　　松江訪事人云婁縣盜犯陳老和前因夥刦某姓案發訊實口供下之於獄兹縣署接奉蘇省公文知已擬定軍罪充發甘肅烟瘴地方縣主因於本月十二日飭典史姚少尉帶該盜至堂令役在面上剌搶奪烟瘴攺發六字剌畢仍發監中收禁大約下月卽須押解登程矣 
[馬戲述聞]  
　　哈驀斯敦馬戲前曾小駐滬濵觀者頗衆兹聞此班在横濵按日開演班中有象一頭業已倒斃 
[滬上官塲紀事]  
　　升署藩司黃幼農方伯於本月十六日赴省履新前日太夫人亦乘官舫至署道旁觀者咸謂太夫人年屆九秩康健如中年誠可謂福壽兼全者矣○江蘇藩司升署漕運總督鄧小赤漕帥由蘇垣起節赴淸江任所道出滬江上海縣黃愛棠大令探悉憲旌將次戾止立飭辦差人役在蘇州河碼頭上預設供帳並假廣肇公所爲行轅○昨日署江海關道劉康侯觀察致祭賢良祠並南北海關 
[道憲拜客]  
　　製造局總辦調署江海關道劉康侯觀察履任以來尚未拜會各國領事兹已定於今日往拜昨日法廨讞員葛同轉傳諭會捕局線勇於今日上午九點鐘隨至英公廨會同英廨讞員宋通剌曁洋務提調蔡太守等隨同劉觀察先拜法總領事繼拜英領事及比利時領事十二點鐘至英廨午餐再拜各國領事 
[設局鑄銀續述]  
　　中國擬在上海設局鑄造銀錢前報巳紀其略兹聞此舉實由南洋大臣奏請照粤省鑄銀章程在江蘇省鼓鑄大小銀圓業已奉旨允准設廠鼓鑄南洋大臣劉峴帥遂委試用道范觀察德培在滬部署一切議有章程十條大槪仿照粤省成案辦理至開辦之期現雖未定然亦不遠矣兹將章程摘錄於左諒亦關心時事者所樂觀也一議定籌集商本三千股每股計銀一百兩共集股本銀三十萬兩二鼓鑄銀錢悉照粤廠所鑄式樣其銀之成色亦與粤廠一律惟於銀圓上攺換上海兩字三設廠定於上海租界以内四機器務必精益求精五成色應另設分金爐須由總辦逐日提騐六工俸從厚凡事須實事求是七收放銀錢已請户部酌議流通八行使民間由官出示曉諭九局務照大槪擬歸商辦十集股但准華商無須洋商與分 
[寡鵠含悲]  
　　孀婦陳汪氏年逾不惑影隻形單僑居本城七舖倒穿弄朱姓屋中孤苦零丁時虞外侮前日不知何故懸梁自盡朱恐滋事故急喚七鋪地甲及保租房屋之顧某眼同棺殮舁往某處暫停 
[瘞旅文]  
　　有陳甲者年五十餘前日下午行至本邑外虹口某弄中蹲伏於地至夜半有巡街華捕至見其一息奄奄急令人舁至捕房及至氣已絶矣遂遣三圖地保鄭和爲之收殮舁往義塜瘞埋 
[英界公堂瑣案]  
　　賣野人頭之西人尊士夫因阻粤人王阿表入内觀看以致口角互毆經一百零七號印捕拘送到廨宋通剌略詰情形商之薩副領事判將强入白看之王阿表管押七日○包探唐淸山禀稱有楊生千從空房扒入宋嚴氏家經氏知覺大呼捉賊由小的前往拘獲送案請究案嚴氏供丈夫駕船出外前日有素不相識之楊生千在門前經過數次旋來借屋小婦人不允不料楊於晚間由間壁空房扒入小婦人臥房當時小婦人在樓下聞有聲響卽呼捉賊今由包探拘索請爲研詰通剌以其中必有别情者將原被告押候過堂覆訊○扒竊王子卿先後至大馬路義成升和錦盛等各洋貨店以買物爲名乘間竊取絲巾二十五塊由包探施富寳緝獲人贓送究義成等各遣夥投案申訴並請領贓王供寗波人失業之後貧不聊生出此下策叩求大老爺恩典通剌判將王管押七日由巡捕房送回寍波贓分别給領○虞阿福住居友人邱阿金處忽竊取綢褲一條付質報捕後由包探孔阿才緝獲送究通剌判將虞阿福管押捕房七日○三百八十八號等華捕拘在路拉客之野鷄娼徐財寳汪阿寳王小寳至案通剌略詰情由判飭徐汪二娼婦自行回籍其王小寳旣稱因小孩患病出外尋夫姑著從寛斥釋如以後查有賣娼情事定須拘案懲辦王小寳稱謝而退○匿名揭帖有千例禁前有湖南人吳雲浦在各處黏貼經捕拘案送縣遞籍今又潛來滬上仍蹈故轍爲三百六十四號華捕所獲並揭下黃紙一張呈案閱視文理大率不通上書開天闢地古往今來第一奇文等字樣通刺問其何故又來滬上吳指東話西似患痰迷之症通刺著仍送縣遞籍 
[美界捕房紀事]  
　　昨晨本邑人某甲行至鐵路舊基卽北河南路渭泉慺門外與某乙遇向索所欠會錢乙口出惡言以致互相格鬥適包探竇如海巡邏過此一併拘入捕房捕頭訊悉原由令甲乙出外妥爲料理○有名阿春者不知其姓賃居虹口穿虹浜喜與牧猪奴游曾欠全發賭項千餘文前晚遇諸中虹橋新興園浴堂向之索取以致兇毆旁人解勸再三始各釋手旣而阿春訴諸捕房捕頭飭包探唐淸山細心查核 
 
 

Page 4

 
 
唐探訪知阿春有聚賭情事回告捕頭捕頭復飭往拿而已不知所向矣 
[法捕房瑣事]  
　　寍波人某甲在鄭家木橋南首開設劃玻璃店納妾某氏同居店内近以甲患病身故其大婦及子聞訃來滬將殯殮一切料理定當欲携夫妾同回寍波已將箱籠物件搬入輪船妾抵死不願回甬以致互相爭執扭入捕房經克捕頭訊問之下該氏堅稱不願回甬卽守此小本經營亦堪度日捕頭以事關家務不勞越俎代謀著出外邀人理處並將物件給該氏收領○蘭芳里口某錢莊曾有花烟館龜子前往學業嗣因不受拘束自行辭出尚欠飯資洋兩元屢索不還昨經莊主將該學徒母子一併拘入捕房旋經人保出如數付給其事始了○八仙橋車寓主送車夫某甲至捕房聲稱被竊衣服數件求請究追捕頭著押候堂期解訊○亦新園盆湯主婦趙孫氏控夫妾王氏不守婦道時常吵閘一案經葛同轉迭次訊供押候交保昨日王氏在押患病漸次沈重經管押西人禀明捕頭飭傳家屬來案具保 
[救命凝庥]  
　　餘記善士續助賑銀三十四兩三錢九分隠名氏子病求愈助賑洋四十元信昌隆號交來江西隠名氏足疾求愈助賑洋一百元葉樹德堂樂助養狗經費洋五十元民胞物與天佑人欽救命之功同歸實濟謹登報牘頂祝平安上海六馬路仁濟善堂籌賑公所施善昌等謹誌 
[二人同心]  
　　啓者長和呂宋烟店新張各親友集賀本宜華筵酬客乃店東大善士不以杯酒爲事而親友亦以善事爲懐以故將筵資移來本堂助醫藥之費計洋二十元又莊惠泰大善士求病卽愈助本堂醫藥計洋十元從此有道生財琛盡通萬邦之富除災受福叅苓驅二豎之殃愛人益已厥善大矣掣回收照再登報册以代貧病之民百叩敬謝鴻施也[  上海虹口元齊善堂董事唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西醫妙術]  
　　天地間不能無缺陷處所賴有補救之者則無不完善也花木之有接法人知之矣人可接乎曰可肉有缺接之以肉皮有缺接之以皮凡物亦然此其法由西醫得之假如人之肢體或故傷或誤傷致肉血虧損斷落不拘鮮腐卽取其肉接入缺處隨鼻耳指足而敷之數刻之後生肌如舊此法奇矣更有尤奇者卽使延至數日之外其肉已腐而猶能接之使有生理嘗試捉一鼠斷其尾二三寸置於密室中經七八日後猶可接但以之接入原處或不相黏若以接於他處如面目或肩背則甚易易拭取巳斷之鼠尾刷其尖皮少許觀鼠身體何處應接者刷之使深卽以此尾接之便能連貫六個月後股理充滿可長至五六寸世有好奇者曾以鼠尾接於鼠鼻望之不啻若象然或以鼠足接之亦相連如一　無痕跡及鼠肥大則此足亦肥大接肉之法其妙如此西醫曾推原其故取以醫傷者令股理連接如舊名曰接皮法其法取傷者之皮或他皮皆可如傷跡稍大則取諸皮小片分置於傷口久之傷口與新置諸皮各相聨合日益滋長若傷跡稍小則置皮一片亦可補完西醫之術何其妙也推而廣之則以人接人亦無不可 
[嚴訊竊案]  
　　昨報紀高家行鎭朱姓家竊案已破前日上海縣黃大令飭捕役帶莊殿華父子嚴訊殿華初時所供含粘不肯實吐大令　　　　　　　 
喝令鞭責藤條數十下始供稱此事由木工薛掌生起意商同小的父子行竊小的告以不可如此凡人須以聲名爲要不料薛竟瞞過小的私行竊物事後以荷花瓣簪分給小的囑以不可聲張小的情難過却囑伊將執照契據等要件棄去否則主人必不肯罷休大令問爾究竟分得多少贓物堅稱並無别物大令飭提掌掌訊鞫始亦遊移其說飭鞭責藤條一百下乃供稱此事確係薛父子起意糾同張桂動手小的推在外望夙以免閒人衝入當時父親並未在塲事後分給小的金耳環及如意簪並無别物現在均已質錢花用矣盤詰良久矢口不移大令遂判將殿華收入待質近掌掌收入自新所俟吊齊贓物拘拿行竊之人到案訊辦 
[英廨晚堂案]  
　　前報紀陸根全控妻顧氏逃逸等情前晚由宋通剌提訊陸供金匱縣人在鄉耕種顧氏於上年二月間私自逃　過尋不見後同表弟周紹基來滬尋訪始得拘獲送請訊究顧氏供年廿九歲上年春間與周之舅母同來滬上本言欲代薦情工之地　知到湯以後被周强行姦佔至今已閱年餘前日丈夫來滬周反帮同丈夫將小婦人扭案不知其是何居心周供詞支吾宋通剌以情節支離判將諸氏及兩分别暫押候查明核奪○吳李氏扭控張岐山吞没麝香價洋等情前晚由宋通刺提訊該氏供正月間張來糾合同做麝香生意當付股本洋二百元屢次詢問盈虧若何張一味游約後於四月間收過洋廿元前日又向索取置諸不理是以扭請訊追張供山西人向以取賣麝香爲業並未與該氏合股此次實係訛詐不遂起見因與伊同居之傭婦蔣氏由吳李氏撮合與小的姘識每月貼洋十元該氏所稱之洋並非　伊股本係津貼蔣氏兩月洋銀至前日伊夫吳子卿同李氏僞稱蔣氏有事約往晤談及至其處將小的關閉一夜至次日扭送來案求恩鑒察宋通刺判將原被分别暫押候補提蔣氏到案再核 
 
 
 

Page 10

 
 
   
 
 

Page 11

 
 
[光緒二十年八月初八日京報全錄]  
　　宮門抄○諭旨一道錄前○江撫德奏請對調知縣摺○雲督王等奏銷廠務陸運京運三案銅銀收支欵目摺○大臣唐矣　公司承借底銀依限淸結片○將軍長奏請添設捕盜營弁勇片○陜撫鹿奏遵解土藥稅厘銀數日期序○八月初八日工部　　寺八旗兩壽値日無引見○敬信謝署新營房恩○臺蔭等課賞實地紗等物恩○文廷式曹鴻勛崇寛各銀　請安○　大學政徐會灃謝恩並預備召見○江蘇學政龍湛霖謝恩並預備召見○補用總兵楊德明　恩○錫侯請假十日○召見軍機李鴻藻徐會灃龍湛霖○○頭品頂戴江西巡撫臣德馨跪奏爲知縣人地未宜籲懇天恩仍准對調以資治理恭　仰祈聖鑒事竊照萍鄉縣知縣顧家相人地不甚相宜經臣請以星子縣知縣慶錫庚對調接准部覆顧家相任内有經徴光緒十四十五十六十七等年分漕項餘租兵米未完不及一二三四分以上各案慶錫庚任内有經徴光緒十五十六十七等年分餘租漕項兵米未完不及一二分以上各案現在初叅到部將來二三叅到部例關降調與例不符所有請以萍鄉縣知縣顧家相與星子縣知縣　　庚對調之處應毋庸議等因光緒二十年四月初六日具奏奉旨依議欽此臣覆查該二員任内各有漕項餘租兵米未完初叅處分與對調之例稍有未符惟萍鄉縣知縣顧家相業經調省差委於光緒十九年二月十五日卸事又星子縣知縣慶錫庚調署餘千　印務已於光緒十八年七月初八日卸事將來二叅處分均係公罪例准查級抵銷無關實降此外並無别項不合例事故人地實在相需於地方吏治實有裨益據藩司方汝翼臬司福裕詳請覆奏前來合無仰懇天恩俯准以慶錫庚調補萍鄉縣知縣顧家相調補星子縣知縣俾人地各得其宜冶理較有裨益如蒙俞允該員均係選缺知縣互相對調毋庸送部引見謹會同兩江總督臣劉坤一恭摺具奏伏乞皇上聖鑒訓示謹奏奉硃批吏部議奏欽此○○雲貴總督臣王文韶雲南巡撫臣譚鈞培巡撫銜督壽　南礦務臣唐炯跪奏爲雲南辦運京銅自光緒十六年起至十九年止廠務陸運京運三案銅銀收支欵目造册送部核銷恭摺仰祈聖鑒事竊據雲南布政使史念祖詳稱滇省礦務報銷欵目前經酌擬簡明册式詳請奏准立案並將同治十三年起至光緒十五年止歴年收支各欵查明分晰造册送部請銷並開單聲覆在案其目光緒十六年起至十九年止廠務陸運京運三案銅銀收支欵目報銷章程業於是年二月奏准仍照前督臣岑毓英原奏變通辦理並於十八年七月奏准每廠辦銅一百斤暫准加銀一兩均經遵辦在案所有十六年以後收支欵項自應按年照案造銷除考成銅息節省等册因新舊各廠作輟靡常罔敢認額無憑考成廠價並無贏餘不能擬收銅息運脚實用實銷毋庸加報節省均請免造外兹將自光緒十六年起至十九年止廠務陸運京運三案支銷各欵遵式逐年逐欵分廠分批造具總散淸册送部核銷除京運案内長運各員由湖北江蘇起𨽻等省支過水脚雜費等銀遵照部支毋庸重複造銷外計廠務總册内開銅斤項下舊管無項新收各廠共辦獲銅五百一十三萬四百七十一斤九兩開除各廠共運交各店銅五百一十三萬四百七十一斤九兩實在無項銀兩項下舊管無項新收由鎭本項下撥入銀一百一萬六千四百九十六兩七錢五分四厘開除共支各廠銅價費宮院司礦務書役工食等項銀六十一萬六千四百九十六兩七錢五分四厘共支礦務公司加備辦銅底本銀四十萬兩二共支銀一百一萬六千四百九十六兩七錢五分四厘實在無項陸運總册内開銅斤項下舊管各店共實存銅七萬五千一百四十斤十二兩九錢新收各店共收各廠運交銅五百一十三萬四百七十一斤九兩開除瀘州銅店兌發正餘京銅四百六十三萬五千斤各店轉運支銷路耗銅二萬五千七百一十八斤八兩四錢實在各店共實存銅五十四萬四千八百九十三斤十三兩五錢銀兩項下舊管各店共實存銀一千九百一十七兩二錢一分五厘新收由銅本項下撥入銀一十六萬六千九百六十一兩八錢六分九厘開除各店共支運脚店費等項銀一十六萬七千三百七兩四錢七分三厘實在各店共實存銀一千五百七十一兩六錢一争一釐京運總山並無流存接管内開銅斤項下收欵瀘州銅店各起批兌收正餘京銅四百六十三萬五千斤支欵各起批領運户工一局正銅四百五十萬斤餘銅一十三萬五千兩銀兩項下收欵由銅本鹽厘項下撥入銀十萬七百五十八兩七錢四分五厘九毫五　支欵共支各起批水脚經幫正雜各費銀十萬七百五十八兩七錢四分五釐九毫五絲均係查照例案及歴來變通辦法核貿支　　各廠加支銅價一節原經奏請於十兩三錢上加銀一兩原議仍令按茂麓四廠原議之數分晰加給不得槪定爲十一兩三錢不知首督臣岑毓英原奏雖止茂麓四廠其時開辦卽不止四廠又因原定四廠之數諸多窒碍開辦時已將各數衰多益寡酌各夏定爲十兩三錢民間通行已十餘年咎在從前漏未明晣奏咨公司開辦皆係新山卽接濟民間油米隨地開採亦不盡在四　均隨時奏咨並經臣炯以十兩三錢之價公司賠累過鉅不能删减縷晰陳奏仰蒙天恩允准欽遵辦理在案是以滇省旣奉加價之文卽自十八年七月二十八日起一律照十一兩三錢之數支給竊以此項加價在公家誠屬已施實惠而在公司則賠累依然蓋公司當承辦之初目　舊硐老𥕢新礦無常毫不足恃而京運則歲有定額勢不能不勉辦新　明知新山開創一切支銷必浮於四廠之價無加大局所　　費初未敢計及故歴年京銅稍旺其實取資於四廠者不過十之一二至其間費用如購買攻鑿器具修理道路橋梁接濟貧民　　　緒極煩用項極鉅加以壬辰癸巳兩年水災爐座傾頽硐𥕢潦没凡有舉動一切人工米糧薪炭價値罔不數倍於常被計各　　斤　需工本二十餘兩此雖蒙加價而於公司之賠累則繊毫無補也兹縱不能别加體恤所有各廠准加之銀數自應照案統於十兩三錢原價外加一兩按十一兩三錢支給造銷以廣皇仁而紓商力所有雲南辦運京銅自光緒十六年起至十九年止廠務陸運克　三案銅銀收支欵目造具各册理合詳請奏懇天恩俯准飭部照册核銷等情前來臣等覆查無異除册咨部查核外謹合請恭摺陳請伏乞皇上聖鑒訓示飭部照册核銷謹奏奉硃批户部議奏欽此○○唐炯片再臣欽奉諭旨嚴飭公司承借底本依限淸結當經恭錄行司欽遵辦理去後兹據布政使史念祖詳稱據公司先後呈繳銀十萬兩已於五月十九二十六等日彈收入庫餘銀二十萬兩據公司禀稱尚有五年期限自當依限淸結不敢拖延等情前來理合附片具陳伏乞聖鑒謹奏奉硃批户部知道欽此○○長順片再吉林新骰農安縣地處極邊界連蒙古草地素爲盜賊出没之區當初設縣治時以欵項不足未便將捕盜營弁勇遽議設立近來疉據該縣禀稱該處地廣民頑盜風日熾雖經督飭捕役人等認眞緝捕無如差役無多難期得力應請仿照新設各民官章程設立捕盜營弁勇以靖地方查吉林府屬之敦化縣曾經奏准設立外委一員步勇五十名應發餉乾外委一員每月支銀十二兩步勇每名月支銀四兩每年共發給實銀二千五百四十四兩遇閏加增仍照章扣除六分减平至軍裝旗幟號衣等項敦化縣等處原定章程以一年半更換一次應需銀兩數目均有定章該縣衙同一律現在盜賊充斥則添設營勇實爲不可緩之圖應請援案辦理等情由吉林分巡道納欽具詳請奏前來奴才覆查無異合無仰懇天恩俯准援照成案添設農安縣捕盜營外委一員營勇五十名歸該縣自行管帶以資　緝應需餉乾及旗幟號衣等欵均由斗稅項下動支按年與各屬捕盜營餉乾彚案造册報銷所有農安縣添設捕盜營緣由理合附片具陳伏乞聖鑒請示謹奏奉硃批該部議奏欽此○○鹿傳霖片再准户部咨令將陜省土藥稅厘銀兩儘數徑解海軍衙門歸還借欵等因查陜省光緒十九年分共收土藥釐金銀二千五百五十三兩八錢四分六厘七　烟地稅銀五千五百九十五兩一錢七分九釐二項共銀八千一百四十九兩二分五釐七毫均經隨時咨部有案兹由司揀委妥員於七月初四日起程解赴海軍衙門交納歸還借欵據藩司張岳年具詳請奏前來臣覆查無異除咨部外所有遵解土藥稅釐各數目日期謹附片具陳伏乞聖鑒謹奏奉硃批委衙門知道欽此 
 
 

Page 12

 
 
[光緒二十年八月初九日京報全錄]  
　　宮門抄○諭旨二道錄前○江撫德奏總兵積勞　故懇恩賜卹摺○蘇撫奎奏報蘇屬遵造十八年民欠錢糧徴儈　籍摺○大臣載等奏侍衛呈請從戎據情代奏摺○新撫陶奏尋常盜案擬請酌復舊例摺○豫撫裕奏帶員隨　祝嘏　○八月初九日内務府國子監侍衛處値日户部引見二十一名○禮王等得賞謝恩○那王徐樹銘各假滿請安○鄭王等擾檢覆歸○安徽學政李端遇謝恩並預備召見○江西學政黃卓元謝恩並預備召見○王文錦請假五日○葆公德降各纘　五日○雅兩堅續假十日○掌儀司奏十五日祭奉先殿溥僎行禮○召見軍機張蔭桓李端遇黃卓元皇上明日卯初二刻至奉先殿壽皇殿行禮○○頭品頂戴江西巡撫臣德馨跪奏爲總兵戰功卓著積勞傷發病故懇恩賜卹以奬死事而慰忠魂恭摺仰祈聖鑒事竊照原任江西贑州鎭總兵姚廣武傷疾舉發醫治無教於光緒十九年十月十二日因病出缺業經兩江督臣劉坤一會摺奏報在案伏查該故員姚廣武籍𨽻山東滋陽縣先由行伍歸兗州鎭標効力咸豐三年因捻逆竄踞安徽之毫宿淮徐等處奉派隨征先後攻克墟砦要隘多處擒斬逆首多名積功洊保記名提督賞穿黃馬褂賞給懋勇巴圖魯名號同治二年奏署徐州鎭總兵五年總統淸淮水陸各軍光緒十一年九月奉旨補授南贛鎭總兵十二年十月二十六日到任十五年任滿遵旨入都陛見十六年四月初二日回任該故員秉性忠勇自以起家行伍遭際盛時位膺專閫受事以來未嘗一日敢忘軍旅故於標兵無不按期親自閱操勤加訓練且念近年哥匪到處蔓延深慮乘閒蠢動時飭各營將佐認眞巡防不敢稍涉大意惟因先於咸豐十年三月宿化奶奶山下砦之役捻𦣻名頭號雷者圖犯符離集營盤該故員匹馬先馳奮力追剌該逆落騎適遇援匪大至寡不　衆頭受刀傷報蒙騐列頭等後雖平復而每値陰雨傷處脹痛欲裂光緒六年七月間總統淸淮隊伍時傷病舉發曾經前署漕運總訾臣譚　　衷明給假調治厥後時發時愈到十九年秋後頭傷復發牽及脾　失調痰升氣逆醫者謂頭屬諸陽之首盧陽上越致現此經　　　獲而以藥力濟之方克見效該故員每語侍疾家屬以渥受天恩何敢因病貪逸瀕危之前三日猶復力疾閱操勉及　將忠心　圖不期緊藥無靈竟於十月十二日因病出缺據布政使方汝翼會同善後總局司道轉據分巡吉南贛寍兵備道　　　補詳　人奏　來臣伏查凡軍伍立功後在營積勞病故人員例得奏請議卹今該原任贑南鎭總兵姚廣武前在軍營卓著戮功於　　　任内　防認眞不遺餘力以致牽發舊傷身故覈與歴辦請恤成案相符合無仰懇天恩敕部准將該故員原任南贛鎭總兵　　　　　　立功後積勞病故例從優議叙出自鴻慈逾格謹會同兩江總督臣劉坤一恭摺其奏伏乞皇上聖　訓示　　　　　　照所請該部知道欽此○○頭品頂戴江蘇巡撫奴才奎俊跪奏爲江蘇省蘇州等屬遵造光緒十八年分民欠錢　　　　　　摺仰祈聖鑒事案准户部咨議覆御史劉恩簿奏請厘剔民欠各摺片光緒十一年十二月二十一日奉上諭户部奏　　　　　額過多厘剔官吏經徴積弊又核對民欠請頒徴信册並擬章程册式呈覽曁立蠲緩徴信册各摺片錢糧爲國家正供　　　　　良無不爭先輸納其偶有抗欠者不過千百中之一二全在封疆大吏督飭藩司糧道認眞考核力杜官吏中飽之弊上不虧　　　下不朘削民生著各該督撫查照該部所籌辦法嚴飭所屬逐一整頓實心實力期在必行等因欽此並准部隨頒發章程册式　經轉行　辦嗣以蘇省徴收錢糧雖有十二月全完之例竊緣賦額繁重旦又頻遭災歉民力不無拮据向來甲年錢　必至乙年秋　始　　　卽飭設法提前辦理至甲亦須於次年五月截數庶完欠較確而册籍亦不過煩議請寛期造辦以蘇州等　五月奏銷之限　造　　數之期各該州縣仍遵三個月之限辦齊將銀米兩項造册分司道核準刷印限三個月内發給地方紳民公同閱看由蘇州　　　道詳經前撫臣崧駿於十三年閒專摺會奏欽奉硃批著照所請户部知道欽此又經轉飭欽遵隨復造成光緒十二年至十七年各項民欠徴信册籍由司詳請奏咨各在案兹據蘇州藩司鄧華熙會同蘇松糧道吳承灑詳稱據蘇州松江等屬之長洲元和吳　吳江震澤常熟昭文崑山新陽華亭奉賢婁縣金山上海南匯靑浦武進陽湖無錫金匱江陰靖江丹徒丹歸金壇鎭洋並大　曁鎭江衛等二十八州縣衙造送光緒十八年熟田民欠地遭蘆雜屯津等項共銀二萬九千二百五十二兩又該年鎭江衛緩　　祈銀三千四百八十四兩零又南匱縣民欠十五十六兩年屯津蘆課銀三百一十八兩零皆係實欠在民其十八年原緩災户緩　以及各年晉欠因未屇徴限並無應帶年欵仍請俟下届再行帶辦至各國有無災户溢完流抵未據造册呈送又吳縣華亭丹徒等三　　完十七年地漕蘆雜等銀三十二兩零又吳縣續完十六年牙稅銀七兩零又丹徒丹陽二縣奏銷後續完蘆雜等銀六百八十　　　各項　信册送司復加核對屬相符共計刷印銀欵各册二千七百八十七本至糧道應造各屬十八年分徴信米　惟元和縣　　十八年民欠局糧米八百四十五石零共計米欵册六十本統共銀米各欵册二千八百四十本除分發蘇松太常鎭各道曁蘇州　江等五府州轉發各屬紳民查閱外相應將造送光緒十八年各項民欠銀米各欵並續完花户徴信册籍詳請奏咨前來奴才後　無齊除　　到册籍咨部查照外謹會同兩江總督臣劉坤一恭摺具奏伏乞皇上聖鑒敕部查核施行謹奏奉硃批户部　道欽此○○領侍衛内大臣臣載瀅榮貴謹奏爲據情代奏請旨事今據臣等所屬正白旂二等侍衛男爵壽長星稱壽長　　　江人由　職蒙恩賞給侍衛自壽長祖父前任將軍多隆阿曾在軍營轉戰各省世受國恩深重没後未能報答涓埃現値海　　而多　　長一介庸愚情願從戎致身竭力報効等因具呈前來懇祈臣等代爲轉奏伏查該侍衛所呈從戎報効臣等不敢壅於上聞根　請旨可否發往海疆何路軍營効力之處恭候欽定爲此據情代奏伏乞皇上聖鑒謹奏請旨奉旨欽此○○頭　頂戴甘肅新疆巡撫臣陶模跪奏爲尋常盜案擬請酌復舊例以廣皇仁而弭兇暴恭摺仰祈聖鑒事竊維張弛因時立法期於禁暴寛嚴並濟治獄尤貴持平溯查康熙五十四年舊例攺定强盜𦣻犯及殺傷人者正法餘俱减等發遣雍正五年將法所能有及　有可原各犯分别辦理乾隆二十六年續議夥盜曾經糾賞及持火執械入室搜贓並行刦二次者俱擬斬立决其在瞭望懐贓並　人誘脅隨行及年未成丁或行刼止一次者照情有可原免死發遣各等因刊布刑章歴經遵奉在案迨咸豐年間髮捻蠭　　　　　　得不從嚴懲辦把風接贓等犯雖未分贓亦係同惡相濟均照爲首一律問擬辟以止辟事所宜然顧自大難削平又二十餘載臣陛　令牧洊綰疆符每審盜案其入室行强首犯往往飾詞狡展堅不承認多係把風接贓之犯自謂未經入室動手國法必可　　而不知仍擬駢誅情亦不無可憫竊思事主被盜或僅失財或失財而又傷人受害究有輕重辦法似應區别擬請嗣後尋常盜案首夥十人以下得財而又傷人者把風接贓各犯應與首盜及入室行强者仍一律問擬斬决如得財而未傷人把風接贓各犯應准　情有可　舊例免死發遣如此量爲分别庶尋常盜匪知不傷人則餘犯罪止發遣或不敢致人於死並罹大辟否則傷人固誅不傷人亦誅一　入盜並無末减竊恐助虐更甚轉非所以保全事主之道臣管見所及是否有當謹恭摺具陳伏乞皇上聖鑒訓示施行　奏奉硃批刑部議奏欽此○○頭品頂戴河南巡撫奴才裕寛跪奏爲酌帶文武各　隨班祝嘏恭摺具陳仰祈聖鑒事竊係本年恭逢慈禧端佑康頤昭豫莊誠　　欽獻皇太后六旬萬壽接准户部咨奴才蒙恩派出隨同祝嘏現已恭摺請旨派　　　以便交卸北上惟另准吏部來咨奉派祝嘏各員欽奉懲旨酌帶道府丞倅將備二三人隨同班列等因欽此應卽欽遵遴　帶奴才揀派花翎三品銜候補知候王煥台花翎開封府理事同知恩豫鹽提舉銜在任候補知州汝寍府新息通判李熒花翎副將衛准　汝　營叅將韓立本都司銜盧字營守備魯刊屆時率帶入都隨同班列所有酌帶文武員數銜名理合恭摺具陳伏乞皇上聖鑒謹奏奉硃批知道了欽此 
 
 

Page 13

 
 
[光緒二十年八月初十日京報全錄]  
　　宮門抄○諭旨二道錄前○漕督松等奏拿獲要匪訊明懲辦摺○江撫德奏報九江關併徽洋藥稅　及支銷實存數目摺○　師提督黃奏閱伍事竣回寍預備江防摺○漕督松奏報河口水災情形摺○江督劉奏委署總兵片○又奏請都司准令　宗片○豫撫裕奏藩臬道員均飭赴任片○八月初十日理藩院　儀衛光祿寺廂黃旂値日無引見禮貝勒那公各報滿　安○文熙請假十日○鑲黃漢奏派演放砲位派出濓貝勒懹塔布○召見軍機崇禮○○頭品頂戴漕運總督臣松椿頭品頂戴兩江總督臣劉坤一頭品頂戴江蘇婦撫臣奎俊跪奏爲迭次拿獲要匪訊明照章懲辦恭摺仰祈聖鑒事竊查江蘇徐州地方界連三省幅𢄙遼闊向爲盜匪出没之區迭經臣等嚴飭地方文武整頓保甲圑防不時會哨實力緝捕前經徐州鎭總兵陳風懐徐州道沈守謙訪聞有匪首侯姓招納亡命肆行無忌𥓘山豐縣一帶均有該匪黨與行蹤詭秘間課甚多卽往來潛藏亦無一定處所此集� 
彼竄飄忽靡常光緒十九年六月該匪侯姓糾結匪類在豐縣𥓘山交界之隋家寨飲酒結幅逼令寨内居民供給食物並置有槍砲梟械等件聲言如官兵往捕卽行抗拒盤踞村寨謀爲不軌𥓘山縣知縣陳守顯偵知該匪勢甚鴟張非多集兵力恐難制其死命卽經會同銘字營官程孔德等鳳字營官徐得貴等飛騎營官李秀嶺等各帶得力員弁勇丁不動聲色星夜馳往該處分道圍捕該匪侯姓與在逃之李產齡等帶同黨夥約有二百人之多排列外開槍拒捕各該員弁督率勇丁直前撲捕致被轟傷馬勇三名步軍十一名釁　數時之久擒獲匪犯十五名並奪獲馬匹槍械等件侯姓知衆寡不敵分路逃竄各該員跟蹤追捕直至數十里外始將侯姓拿獲並先後捕獲匪犯四名餘黨悉數逃散經臣等批飭徐　道沈守謙訊明侯姓係山東鄲城縣人曾充營勇與已獲之王轉玉張得權玉容李景盤張年侯東葛耀先姚四隋効勤楊科盧憬一等匪迭次紏刼因被拿緊急起意結幅抗拒官兵實屬形同叛逆當經批飭將各　匪就地正法梟首傳示犯事地方以昭炯戒其同時拿獲之盧憬椿李安王占林關玉明王朝獻馬闖張鐵錘王化雨等八名或聽從起　或被逼入夥臨時畏懼思逃並未帮同拒捕情尚可原批飭查照懲辦會匪章程酌量監禁期滿分别辦理又銅山縣事主補政年被刦拒傷一案係孫茂羣起意紏刦經哨官李輔勳督帶弁勇練丁會合兠拿該匪等持械拒捕孫茂君開放洋槍　傷李輔勳所騎馬匹李輔勳下馬立將孫茂羣格斃並生擒格傷之李二王小孔禾尚三匪解縣審辦又邳州事主汪寛域被刦拒傷練丁王有禮身死一　經宿遷營游擊章宗瀚訪明此案匪黨甚多匪首李克啓潛匿駱馬湖一帶派弁王有勝帶勇密往緝捕該匪等執持洋槍轟傷勇丁　黨兇悍王有勝右骽亦被槍傷仍復奮勇督捕練　馬蓬瀛與淸淮哨官金其康等帶勇馳到合力圍拿當時格斃三匪並擒獲李克啓李湘雲二匪餘悉被擊散嗣又購覓眼綫拿獲張歪嘴王洋盤房五榮晁宏勳四犯均經臣等批飭徐州道深守謙訊明王小孔禾尚李克啓李湘雲四匪拒捕傷人愍不畏法卽飭就地嚴懲衆首示衆以寒匪瞻而怏人心其餘各匪犯有取供後身死亦有　罪被輕者　　照例辦理擬結以昭覈實臣等查各該匪均係積年巨魁拒捕逞兇目無法紀甚至聚衆結幅擾害地方若不及早　除勢必　罪　　臣坤一前於光緒十七年六月奏明各該員弁如能拿獲要匪准子優奬欽奉諭旨著照所請等因欽此欽遵在案今各　文武員弁於匪徒開槍拒捕之際均能奮不顧身合力撲捕蹈險履危無異臨敵實屬異常出力合無仰懇天恩俯准臣等將在　出力各員擇尤保奬以昭激勸出自鴻施除飭將逸匪李產齡等務獲懲辦外謹合詞恭摺具陳伏乞皇上聖鑒訓示謹奏奉硃批准其擇尤酌保毋許冐濫欽此○○頭品頂戴江西巡撫臣德馨跪奏爲九江新關第一百三十四結期滿併徽洋　稅厘及支　實存數目恭摺仰祈聖鑒事竊據九江關監督誠勘詳稱案奉行准部咨嗣後務將洋藥稅厘專摺奏報不得併入洋槍　内　　　　　目又嗣後實存銀兩務須列入次結舊管按結跟接表報毋得遺漏各等因遵查九江新關徴收洋稅以英月三個月鶯一結　降　　光緒十九年十一月二十四日第一百三十三結止業將收支藥稅厘數及進口箱數分晣開摺詳請具奏在案兹自光緒十九年十一月二十五日起至二十年二月二十五日止第一百三十四結期滿共收各國及招商局輪船進口洋藥正稅銀二萬二千二百三兩厘金銀五萬九千二百八兩共銀八萬一千四百十一兩除動支銀二萬五千九百五十六兩九錢三分二釐實存銀五萬五千四百五十四兩六分八釐又舊管各結撥剩併徴洋藥稅銀十二萬六百六十一兩一錢四分九釐除撥解併徴洋藥稅釐銀十一萬而外尚實存厘銀一萬六百六十一兩一錢四分九厘連本結新收總共實存稅厘銀六萬六千一百十五兩二錢一分七厘開列淸摺詳請具奏等情前來臣覆核無異除分咨户部總理各國事務衙門外理合恭摺具奏並繕淸單敬呈御鑒伏乞皇上聖鑒謹奏奉硃批該衙閂知道單併發欽此○○尚書銜長江水師提督三等男奴才黃翼千跪奏爲恭報奴才閱伍事　馳回江寍預備江防事宜恭摺具陳仰祈聖鑒事竊奴才於三月初一日循例出江閱伍曾將起程日期恭摺奏報奉旨知道了欽此欽遵在案奴才拜用後督帶師船先閱本標五營旋赴下游校閱瓜洲鎭標四營泝江上駛按閱湖口漢陽岳洲各鎭標營所有經過各省日期會　各督撫臣隨時具奏在案各標員弁兵丁水操陸陣均尚整齊較之上年技藝步伐均有進益考騐鎗砲皆能合式經奴才　眞校間出色者奬勵拔升仍飭勤加練習精益求精庸劣者立子懲儆不敢稍事姑容賞罰昭然務令優者奮興絀者激勸日求精近棘成勁旅伸副聖主有備無患之至意所有奴才閱伍事竣馳回江寍預備江防事宜理合恭摺具陳伏乞皇上聖鑒謹奏奉硃批知道了欽此○○頭品頂戴漕運總督奴才松椿跪奏爲謹將湖河水勢情形恭摺具陳仰祈聖鑒事竊照光緒二十年四月初一日至三十日止湖河水勢情形經奴才於五月二十八日具奏在案兹查五月初一日至二十九日刂洪澤湖落水一尺七寸仍存水四尺四寸高郵玉馬頭長水一尺五寸仍存水七尺九寸淮揚裏運河各汛均長水數寸至二尺餘寸不等邳州宿遷一帶運河長水二尺餘寸至四尺餘寸不等淮水亦長三尺餘寸際此伏汛屆臨水勢正旺所有備禦各工均經飭廰赶築堅實以資隄防奴才卽督率所屬文武員弁隨時加意防護斷不敢稍有疎懈所有湖河水勢情形理合恭摺具陳伏乞皇上聖鑒訓示謹奏奉硃批知道了欽此○○劉坤一片再皖南鎭總兵李占椿經臣代奏籲請入都陛見欽奉硃批李占楮著來見欽此轉行欽遵在案所遣總兵篆務自應委員接署以便李占椿交卸起程北上查有補用副將該標左營中軍游擊牛書琴情形熟習訓練愼勤堪以委令暫行兼護除分檄飭遵外謹會同署安徽巡撫臣德壽附片具陳伏乞聖鑒謹奏奉硃批兵部知道欽此○○劉坤一等片再淸江城守營都司余志斌自幼父毋早故經胞伯余文三撫養成立因無服族叔余占江無子佘文瀾令該員承繼爲嗣余志斌生父弟兄二人長余文瀾次卽伊本生父文澧余文瀾生子三人長名嘉祥於成立後從戎陣亡次嘉誥三嘉犖余文澧生子二人長卽余志斌次名志成光緒初年嘉犖與志成先後未婚物故嘉誥旋亦病殁並無子嗣余志斌嗣父余占江業已生子二人長名金聲次各金揚現在嗣母病故應否照例在任守制抑准令歸奉宗祧俾延似續造具宗圖移縣轉詳核辦前來臣以該都司佘志斌長次兩房先均有子現皆物故絶嗣所繼之父余占江已親生二子自應查照例章准令余志斌歸察仍以長房大宗爲重入嗣承祧兼祧本生次房庶情義可以兼盡飭具印甘各結咨准兵部核覆行令奏明辦理等因除宗圖及印甘各結業已咨部查核外理合附片陳明伏乞聖鑒訓示謹奏奉硃批兵部義奏欽此○○裕寛片再調補河南布政使　樹堂現已到省應卽檄飭赴任署布政使按察使長祿　按家　　　　許道桂　均　　回本任各專責成除分飭遵照外相應附片具奏伏乞聖鑒謹奏奉硃批知道了欽此 
 
 

Page 14

 
 
[光緒二十年八月十一日京報全錄]  
　　宮門抄○諭旨兩道錄前○○江撫德奏糧道飭赴本任片○新撫陶奏委署州縣片○雲督王奏請將處欠糧米之轉運委員革職片○署滇臬黃奏報接任日期摺○粤撫剛奏請委署知縣片○署滇藩岑奏報接任日期摺○滇藩王奏報遵旨北上交卸起程日期摺○陜撫鹿奏京控案件未結緣由片○江督劉奏留防各營更換員弁片○陜撫鹿奏報承襲各世職片○八月十一日吏部翰林院正黃旗値日吏部引見四十六名鑲白蒙三名○薛允升等塲内專摺請安○松溎假滿請安○湖北學政龎鴻文謝恩並預備召見○湖南學政江標謝恩並預備召見○恩佑請假十日○容貴椿壽各續假十日○會章等奏派補進文職六班　出溥顧壽耆鳳鳴祥霖○火器營奏派演放砲位派出容貫○内閣奏派稽察中書科派出祥霖○又奏派稽察本章派出隆恩○召見軍機錢應溥龎鴻文江標○皇上明日用膳辦事後還宮○○德馨片再新授江西督糧南撫建道劉鼐現已到省自應飭赴新任所有現署督糧道裕昆應飭交卸糧道篆務仍回鹽道本任除分札飭遵外理合附片陳明伏乞聖鑒謹奏奉硃批知道了欽此○○陶模片再署温宿直州知州王廷贊卸署遺缺查有知府銜候補同知彭緒瞻堪以委署于闐縣知縣柳葆元卸署遺缺查有候補知縣王懋勳堪以委署奇台縣知縣陳彤輔卸署遺缺查有候補知縣徐昭明堪以委署據新疆布政使饒應祺鎭迪道兼按察使銜丁振鐸會詳前來除由臣批飭分别給委外謹會同陜甘總督臣楊昌濬附片具陳伏乞聖鑒謹奏奉硃批吏部知道欽此○○王文韶片再據總理雲南營務處臨安開廣道湯壽銘詳稱前辦新街船務轉運委員藍翎五品銜分省補用知縣覃廷獻虧欠糧米五萬七千二百一十六斤照原購價値共合銀八百五十八兩二錢四分除該員應領局費薪工等銀七十五兩六錢扣抵外尚虧欠糧米價銀七百八十二兩六錢四分迭經札催未據呈繳詳請叅革照例嚴追以重公欵等情當經批據雲南善後局司道史念祖等查明該員覃廷獻廣西候選訓導於官軍進攻越南宣光臨洮獲勝案内保准免選本班以知縣分省儘先補用並加五品銜賞戴藍翎詳請奏叅前來臣覆查無異相應請旨將藍翎五品銜分省儘先補用知縣覃廷獻暫行革職拔去翎枝以便照例勒限追繳除咨部查照外謹會同雲南撫臣譚均培附片具陳伏乞聖鑒訓示謹奏奉硃批著照所請該部知道欽此○○署雲南按察使糧儲道奴才英奎跪奏爲恭報奴才接署臬篆日期叩謝天恩恭摺仰祈聖鑒事竊奴才於本年五月二十七日奉雲貴總督臣王文　雲南巡撫臣譚鈞培行知雲南布政使史念祖遵旨入都祝嘏按察使岑毓寳現經委署藩篆所遺按察使篆務委令奴才署理旋於六月初二日准岑毓寳將印信文卷多交前來當卽恭設香案望闕叩頭謝恩祗領行事伏念奴才滿洲世僕備員工部二十八年光緒十七年正月十七日恭奉恩命補授雲南糧儲道數載渥蒙寵遇未報涓埃今兹權綰刑章倍深兢惕查湞省地居邊要臬司職總刑名上體帝德之好生普慶慈恩之廣被第安良必先除暴務在首儆官邪執法尤貴准情庶幾心孚民隠自揣擣昧深懼弗勝惟有力矢愼勤勉圖報稱隨時隨事禀承督撫臣認眞經理斷不敢以暫時攝篆稍涉因循以期仰答高厚生成於萬一所有奴才接署臬篆日期並感激下忱謹恭摺具奏叩謝天恩伏乞皇上聖鑒謹奏奉硃批知道了欽此○○剛毅片再三水縣知縣孫汝源因案撤任該縣附近省會政務較繁亟應遴委明幹之員前往接署查有佛岡直同知劉思謙心地明白辦事勤能該員卸署龍川縣篆經臣等附片奏明飭赴本任兹因龍川任内交代甫經算結尚未起程堪以調署三水縣事據藩臬兩司會詳前來除檄飭遵照外臣等謹附片具陳伏乞聖鑒謹奏奉硃批吏部知道欽此○○二品頂戴雲南布政使按察使臣岑毓寳跪奏爲恭報微臣接署藩篆日期叩謝天恩仰祈聖鑒事竊臣接奉督臣王文　撫臣譚鈞培行知雲南藩司史念祖奉旨進京祝嘏所遺篆務委臣署理隨於光緒二十年六月初二日准藩司史念祖將叩館文卷委員移交前來臣當卽恭設香案望闕叩頭謝恩祗領任事伏念臣西粤庸材知識短淺從征滇越勉效馳驅光緒十四年渥邀簡命補授福建鹽法道行將抵任旋擢滇臬五載於兹涓埃未報今復藩條暫攝兢惕彌深查滇省爲邊徼之區藩司有旬宣之責現値西南兩路辦理邊防舉凡用人行政籌餉贍軍在在均關緊要臣自維擣昧祗懼弗勝惟有勉策駑駘益矢勤愼遇事禀承督撫臣實心經理不敢以暫時權篆稍涉因循庶期仰答高厚鴻慈於萬一所有微臣接署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○頭品頂戴雲南布政使臣史念祖跪奏爲恭報微臣遵旨北上交卸起程日期仰祈聖鑒事本年恭逢慈禧端佑康頤昭豫莊誠壽恭欽獻皇太后陛下六旬萬壽欽奉諭旨雲南布政使史念祖着於十月初一日以前到京恭候屆期隨同祝嘏並酌帶道府丞倅二三人隨同班列欽此各等因由雲貴督撫臣轉行到臣當卽望闕叩頭伏念臣弱冠從軍同治年間疉蒙恩遇光緒十年復蒙簡授雲南按察使旋　貴州布政使望京華於萬里覊邊嶠者十年方殷戀闕私忱恭與隨班慶典非常遭際榮幸奚如查雲南距京窵遠按程須早遄行現將任内事宜逐一料理淸楚詳請雲貴督撫臣檄委按察使岑毓寳接署雲南布政使篆務臣卽於六月初二日交卸定期六月初三日由滇起程欽遵諭旨酌帶貴南府知府鄒馨蘭雲南候補知州陸德滋二員隨同北上遵於十月初一日以前到京所有微臣交卸起程日期除照例詳請題報外理合恭摺奏報伏乞皇上聖鑒謹奏奉硃批知道了欽此○○鹿傳霖片再京控案件例應半年彚奏一次前有華州民人孫年兒以草菅人命遺抱孫徐氏赴京呈訴一案訊因供詞各執傳提人證未齊屢經行催迄今要證仍未到案俟傳集審明卽行照例辦理又沔縣民人黃萬發先事巳准部咨行知處絞在案現經提案確審容俟審明定議另詳核辦以上二案臣已於上次奏明在案刻値彚奏之期查自光緒二十年正月初一日起至六月底止並無奉發京探案件據藩臬兩司會詳前來臣覆核無異除分别飭催赶緊訊辦詳結外所有京控案件半年彚奏一次緣由謹附片具陳伏乞聖鑒謹奏奉硃批刑部知道欽此○○劉坤一片再留防各營如有更換員弁前於光緒十五年十月間欽奉諭旨飭令隨時奏聞等因歴經遵辦在案兹查營帶督標新兵右營准補鹽捕營都司趙楚材飭赴新任所遺營務飭委儘先副將簡以和接帶又管帶銘字馬隊前營補用遊擊陳玉麟病故所遺營務飭委儘先都司胡玉昌接帶胡玉昌到差後旋亦病故攺委補用游擊陳尚節接帶又管帶武毅後營記名總兵張文林病故所遇營務飭委管帶春字中營記名總兵張邦才接帶遞遺春字中營事務飭委統領武毅春字等營正任江南蘇松鎭總兵張景春兼帶作爲該統領坐營又管帶老湘合字左營淮揚鎭標左營叅將楊得勝病故所遺營務飭委記名提督戴雲接帶又管帶督標親兵水師營左哨江蘇候補道楊鍾深殉故所遣管務飭委江蘇候補道馬聲煥接帶又管帶督標奇兵中營候補副將　　松病故所遺營務飭委記名提督江上喜接帶以期各專責成餘飭取各該員履歴咨部查核外謹附片陳明伏乞聖鑒謹奏奉　　兵部知道欽此○○鹿傳霖片再前准部咨嗣後請　世職半年彚奏一次將册結宗圖彚總咨部等因歴經　辦在案　　藩司張岳年轉據南鄭縣詳報陣亡附生祈應選之嗣子靳長春又據南鄭縣詳報南鄭縣陣亡生員玉慶元之嫡長長孫王用礦先後請襲雲騎尉世職等情臣查請襲雲騎尉之靳長春王用礪實係陣亡各生例應承襲之人並無違碍情弊前據該縣查明由司詳送騐看均堪以承襲各世職兹値半年彚奏之期　應籲懇天恩敕部核覆除將册結宗圖咨送部科外謹附征具陳伏乞聖鑒謹奏奉硃批兵部議奏欽此 
 
