# 1893 - 51 - 4907127

 

Page 1

 
 
[壬辰年本館協振所收解總結清單并系以論]  
　　本館協振所荷蒙海内諸大善士源源捐助得以彙解災區藉濟飢黎感佩之𢗑淪肌浹髓蓋自已丑九月辦賑以來已四年於兹竊附籌賑諸君子之後其時已成弩末之勢而敝所不敢畏難者誠以各處水旱偏災靡歲不有鴻　徧乎中野紛紛見報意殊惻然雖明知鉛刀之利能有幾何而亦勉力支持効一割之用以故凡遇彙解之際必擇至要至急之處如山東小清河爲一勞永逸之計其事有關大局期從此工程告竣可以使東河永慶安瀾此需欵之不可緩者也直隷順天乃畿輔重地災祲所見未免之厪朝廷宵旰之憂普天率土之臣民所惶惶然引爲深慮此其需款又不可以後焉者也乃山東忽又告河决人民蕩析流離不堪設想則又不得不從速補苴此又需款之不可緩者也河南與山東毗連向來常有河患去年雨水過多又成懷襄之勢其漂流之苦與山東正復相同安忍聽其啼飢號寒不一援手此又需欵之不可緩者也他如臥牛山紡織局乃潘振聲先生所創議專以收養飢嫠爲事不但有以全其性命而且可以保其名節苦心孤詣意美法良極應竭力襄助以成義舉惜捐款支絀挹注爲難僅解區區深慚蚊負而今年山西之賑尤屬萬難濡緩之事敝所惟有悉力勸募儘收儘解所望衆志成城同宏善願俾得共濟時艱今將敝所去歲一年收欵解欵逐細開列於後以供衆覽計開 
一收英洋一萬一千八百二十八元七角一收大錢四千六百廿七文兌洋四元四角五分 
一收對開十八個作洋九元一收本洋三十四四兌洋三十九元一角七分 
一收現銀一百零五兩七錢二分六一收票元一千一百三十三兩五錢九分七 
一收現銀申水三兩八錢六分五一收花洋一百廿二元烊見規元八十八三錢二分六 
一收銅洋五百五十元烊見規元一百五十七兩零八分一收次色銀四七錢七分烊見規元一兩九錢 
一收莊息規元二十一兩七錢八分七一收上屆結存規元四百廿四兩二錢九分三 
規元一千九百三十六兩五錢七分四 
共收 
英洋一萬一千八百八十一元三角二分作見規元八千七百零四兩八錢六分三 
一解小清河三批規元一千五百兩一解山東三批規元二千五百兩 
一解河南一批規元一千兩一解臥牛山一批洋三百元合規元二百二十二兩八錢二分五 
共解出規元一萬零二百二十二兩八錢二分五除解出凈存規元四百十八兩六錢一分二 
以上收解各欵詳列細目核之每月每旬所出清單鬥角鈎心幸無舛誤其紙張筆墨及印送募捐之册均自解囊資不用捐欵中一絲一忽其有收而未解則悉存於延康莊承莊主不憚煩瀆按數生息所生之息亦仍彙人賑欵以資支解有以銅洋等輪捐者則皆托生源銀爐代爲鎔化其中費用皆係津貼如有收欵未集而有急需彙解之處則另行籌欵墊解其應出息銀亦由敝所自行籌繳總之收數幾何則悉數湊解涓滴歸公絲毫無漏此則敝所同人所可自信而并予人以共信者也夫以災區如是之廣飢民如是之衆區區杯水何足以救車薪之焚顧自念人同此生生同此世而我幸而不逢災歉處此樂郊雖不能爲從井之救人又安忍坐視顚連而漠然不動於中用是不憚苦口屢爲發棠之請想天下不乏坐擁厚資多財善賈去年市面尙稱興旺加以去冬大雪布滿九州今年可卜豐年之兆已處於安而一任人之處於厄已處於樂而一任人之處於困此中耿耿必有大不安於懷來者則或省富家一席之宴爲貧家數户之糧或節一絲一粟之費以救災黎數口之命此雖似乎老生之常談而實亦足以上挽天心下盡人事天鑒不遠其有不近報在息己遠報在子孫者乎卽曰爲善者不救報陰隲如耳鳴惟自知而不期人知然作善降祥時乃天道去年祥霙之普遍安知非諸大善士善氣所蒸有以感召天和也哉爲山九仞功不虧乎一簣建塔七層合不遺乎一頂此則敝所諸同人所望雲引領者爾 
[本館接奉電音]  
　　昨由京友電傳上諭一道敬謹譯登○正月初八日奉上諭清安奏假期屆滿病仍未痊懇請開缺一摺刑部左侍郎清安著准其開缺欽此 
[雲中雙闕]  
　　吏部爲知照事所有揀補通政使司滿叅議一缺本部於嘉平十三日帶領引見相應知照各衙門傳知候補四五品京堂宗人府理事官宗室祥祺候補四五品京堂户部顔料庫郎中明啓候補五品京堂户部顔料庫員外郎載皆兵部郎中覺羅慶頤户部郎中惠昌户部郎中榮安兵部郎中恩聨刑部郎中湍多布刑部郎中英啓工部郎中惠裕工部郎中彦秀理藩院郎中慶秀宗人府理事官宗室宜烈宗人府理事官宗室台布吏部郎中齊蘭吏部郎中載麟禮部郎中文濟禮部郎中文麟兵部郎中世魁理藩院郎中覺羅崇壽步軍統領衙門景祥等於是日五鼓穿天青褂備帶補褂並佩帶對子荷包手巾赴左翼門外報到聽候排班帶領引見萬勿遲悮因用印不及徑行白片○新授太常寺少卿沈鹿苹少典常恩嘉涓吉於嘉平十五日午刻履任經典簿廳示仰闔署官員書吏及樂舞三生廚役皂隷人等知悉至期一體謁見各宜凛遵毋違○稽察興平倉事務户科給事中鳳給諫英奉派巡視西城所有稽察倉務未便兼顧自應照章另請派員接查經都察院開繕給事中銜名清單請○派嘉平十二日奉硃筆這接稽察興平倉事務著吏科掌印給事中國秀去欽此○合肥相國准貴州巡撫崧蕃咨以在籍知府銜坐補四川叙永直隷廳同知華國英前於光緒十六年順直水災案内捐助銀三千兩未經請奬兹聞去年順直被災復捐銀七千兩兌收助賑並稱不敢邀奬惟兩次共捐實銀一萬兩之多奏明由直照章優奬等情咨會前來查黔省夙稱瘠苦紳富無多該員先後捐助巨欵實屬有裨災區查核部定賑捐章程捐銀至萬兩以上准其專摺請○旨優奬前候選道福建試用同知王嘉善捐銀一萬兩奏蒙特旨以道員發往福建補用該員華國英曾任四川實缺於該省情形最爲熟悉查由實任 
 
 

Page 2

 
 
同知捐免坐補加捐道員指省分發僅需銀六千兩該員所捐銀數有盈無絀應如何破格優奬之處出自天恩專摺入奏十二月十五日奉硃批華國英著發往四川以道員補用欽此○吏部爲知照事現有光祿寺漢少卿一缺本部於十二月十三日帶領引見所有應行列入班内之鴻臚寺少卿殷如璋禮科掌印給事中貴賢兵部掌印給事中方汝紹工部掌印給事中張廷燎刑部給事中唐椿森掌四川道監察御史余聨沅掌京畿道監察御史徐兆豐掌陜西道監察御史林燦垣掌湖廣道監察御史吳光奎掌河南道監察御史趙時俊京畿道監察御史徐樹鈞掌貴州道監察御史林啓掌廣東道監察御史馬金鑑等於是日五鼓穿天青褂備帶補褂並佩帶對子荷包手巾赴左翼門外報到以便上班帶領引見幸勿遲悮○户部銀庫郎中英琨升擢道員經户部三庫咨取各衙門人員於嘉平十三日帶領引見請旨調員充補奉硃筆圈出户部銀庫郎中員缺著宗人府理事官宗室台布調補欽此○軍機處爲交片事光緒十八年十二月十三日軍機大臣面奉諭旨本日引見之截取繁缺知府户部郎中葛寳華兵部郎中胡寳鐸二員於本月十五日預備召見欽此欽遵相應片交吏部查照傳辦○合肥相國以去年伏秋大汛各河漫溢南運河稍直口一帶奇險迭出天津紳士三品銜候選道董雋翰捐購樁料以應急需又圈築土埝輔衞大堤計用津錢四千餘串復因津郡災重時屆隆冬貧民禦寒無具捐助棉衣三千套合銀三千兩兩共合銀四千五百兩雖稱不敢邀奬未便没其好善之忱查該紳前於光緒十六年報効南運河堵口樁料銀一萬兩奏請優奬由部議覆以道員用現又捐工欵助棉衣洵屬篤念桑梓好善不倦按順直推廣章程由三品銜道員加二品頂戴僅需五成實銀二千七百兩今若加給二品頂戴核與定章銀數幾增一倍合無仰懇天恩將三品銜候選道黄雋翰賞加二品頂戴以昭激勸附片入奏光緒十八年十二月十五日奉硃批黄雋翰著賞給二品頂戴欽此○侍衞處爲知照事十二月十四日奉旨朕於明日辦事用膳召見大臣後乘轎出内左門隆宗門西華門進西苑門德昌門至豐澤園門步行至儀鑾殿皇太后前請安侍膳看戲畢出豐澤園門走德昌門西苑門進西華門隆宗門内右門還宫欽此○侍衞處爲知照事所有經奏事處奏准賞給御書福壽字硃紅絹方之王貝勒貝子公文武大臣翰林於十二月十六日派員赴本處祗領卽於翌晨進内謝恩爲此知照各衙門轉行遵照 
[取銀被獲]  
　　京師前門外施姓在部當差去臘被梁上君子竊去衣物内有恒字號銀票五百兩當夜赴該號掛失至次晨卽有人手持此票欲取朱提掌櫃慰以好言暗遣人赴廳報信未幾卽有廳署差役飛馳而至將其人拘獲究出窩主帶同眼線在前瘦外三里河地方續獲同黨二十餘人均係天津口音尙有逸犯多名旣有端倪想不難陸續擒獲也 
[北地災狀]  
　　張家口外自抱頭鎭以至歸化城緜延數百里去年顆粒無收小民束手無策相率轉徙他方中途斃命者指不勝屈卽年力强壯之人苟延殘喘亦皆鳩形鵠面瘦骨如柴體腫肢浮延頸待斃富者尙得以油麥麫充飢貧者尋食草根樹皮聊圖果腹岌岌乎朝不保暮往時駱駝出口皆馱紅茶去冬則大半改馱麥子白麫以救飢民見者皆視爲珍寳爭相購取業此者獲利倍蓰飢饉之餘卽骨肉亦不能復顧賣男鬻女不以爲異五六歲者僅易大錢五六百文若陋巷嬌娃正當嫁杏之年但有人以匹布爲聘便中雀屏之選蓋以爲厮守一門同歸於盡不若令其擇人而事此後勞燕分飛尙可各尋生路也有自口外來者略述災狀如是濡筆紀之可作鄭俠流民圖觀 
[潞水春鱗]  
　　東路廳陳小亭司馬奉尹憲札飭往寳坻香河一帶查賑旋於十二月十三日回署○新署通永道張筱傳觀察紹華蒙制憲李中堂兼尹憲孫大京兆會銜奏補實缺尙未奉有俞旨也○中西兩倉於去年十月後陸續開放王公貝子貝勒及三品以上大員俸米並差票加季米石至臘月十六日掃數完竣○去臘十七日爲立春令節前一日迎春於東郊陳司馬孫直刺排列全迎儀仗對子馬數十對鑼鼓喧闐笙簧幽咽前導差役均於冠上插春花出東門至東嶽廟前向芒神行禮然後排導回署適陳司馬孫直刺因事進京遂委程少尉在府署代行打春禮○通屬碼頭北有人牧羊一羣計四十八頭欲投通州出售行至中途被人刦去當卽赴州報案孫直刺得報後帶同捕役下鄉勘騐○裏河五閘於十二月廿二日提板挖河以備春水生時漕船運糧得以暢行無阻 
[安不忘危]  
　　新疆巡撫陶芷芳中丞奏請派撥員兵往新疆教習云云昨報已登大略兹接天津來信謂中丞此奏奉旨俞允隨由軍機大臣知照神機營並字寄李傅相遵照施行傅相卽札下親兵前營統帶王少卿協戎遴選精壯士卒四十名督同前哨哨長袁守戎日加練習一俟河氷旣泮購到軍裝卽由守戎押領成行馳往邊圉其軍裝係行砲六尊凱得開士鎗二千桿務需車輛裝運故擬取道西安神機營則擬由官弁統帶兵卒六十七名由草地八百里過旱海而前行期均在正二月間聞新疆並無釁端此舉也實係中丞安不忘危之意 
[津門瑣語]  
　　天津法租界紫竹林旁有碗鋪鐵鋪白鐵鋪猪肉鋪羊肉鋪等五家雖在租界之中向來不取月捐去臘底法工部局忽令此五家每月各出巡捕捐若干五家以爲從前並無此例未可取懷以予遂合詞禀諸關道憲未及批示恐區區之力不足與工部局相抗遂將雙扉緊閉復於黄羊祀灶日懇關道憲照會工部局請從寛宥未識果能轉圜否○嘉平廿三日黄昏家家祀灶户户迎神方以飴糖芻豆燭帛香花紛紛陳設陡起狂風一陣塵埃蔽天所有窓櫺椅桌無一不被黄塵封裹津人謂之下土考之於易厥象爲蒙意者灶神其有蒙蔽之意乎無怪王孫賈一流人爭以媚灶爲事也○事之可危可懼者輙曰蹈虎尾履春氷虎爲百獸之尊斷不摇尾乞憐任人踐履而人亦無敢蹈之者至於春氷則搴裳可涉人每習而玩焉故有失足者去臘廿一日有三人由河東小鹽關履氷而赴河西正在琉璃世界中掉臂游行不料東風解凍向陽之處菱花皎皎已有坼裂者三人亦步亦趨先後陷入冰凌中當卽呼號求救幸有冰排近在咫尺亟以撑篙救起得慶更生然三人已狼狽不堪矣寄語履氷者尙其愼旃 
[嶺南歲事]  
　　客歲署廣東南海縣典史徐少尉因有二犯越獄脫逃經大憲叅劾摘去頂戴勒限緝拿少尉自知疎忽難辭卽廣購線人四出追捕業於限内將犯擒獲大憲見其玩忽於前猶知愧奮於後遂奏請開復頂戴以鼓勵之○臘鼓聲中債臺難築廣州府李宫山太守詳查候補人員分别極貧次貧詳報藩憲旋經成竹銘方伯示期臘月二十七日當堂給發度歲銀合通同州縣佐雜各官請領者多至七百餘員一時宦海浮沈者頓覺歡生眉宇○右都統伊都護之公子文定前候補通判熙别駕明之女公子爲室擇吉去冬十二月二十二日結褵是日李制軍剛中丞及司道各官皆親臨拜賀琅璈一曲譜成卍字霓裳氷玉雙清喜却聚頭月扇琴耽瑟靜樂可知已○候補通判某别駕迭經上游派在讞局當差恃其精察之才專喜以非刑虐黎庶近日忽爲邪魔所崇喃喃自語如醉如痴一日突以剪刀劙破面皮血流被體世有迎合憲意濫用刑求者盍以此爲前車之鑒○花會盛於八閩近復沿及粤省婦孺受其隱害往往蕩産傾家各大憲示禁維嚴風行雷厲客臘封印後匪徒又乘機而起設廠收巴一時舉國若狂爭相猜壓事爲臬司訪悉赫然震怒立飭差勇嚴密查拿刻已將賭首三名擒獲解訊矣○嘉平二十二日有一女子懷藏金葉二兩欲入城易番面錢行至太平門偶不隄防竟被匪人竊去女失此鉅欵痛不欲生聳身躍入西濠以圖自盡幸其時暮潮未漲不致被淹經人援之使登再三勸慰女始含涙而回○某兵輪船開赴省垣請餉下碇天字碼頭一日水手某甲與同伴登岸行沽大白狂浮小紅低唱三蕉旣罄一醉瞢騰歸途東倒西歪失足墜於水際同伴皆醉鄉深入未及知也次日見甲不歸四出尋訪旋得諸鴨塾關前則已腹大如瓠而滿身猶酒氣薰蒸令人聞而欲嘔無奈舁之上岸備棺殮之 
 
 

Page 3

 
 
[扶桑晴旭]  
　　日本東京慈惠醫院由皇后曁諸王妃集貲建設以惠貧病之黎每歲皇后必親御雲軿臨幸數次去冬嚴寒特甚留院療疾者尤困苦難堪皇后憐之特於東歴正月十三號賜柳條布及粗布各五十疋綿絮若干斤縫工價銀十五圓令製成後按名頒給○日人捕鯨之法愈研愈精邇來漁人練習放鎗竟得百發百中之妙正月二十三號宇久捕鯨會社獵得長鬚鯨一頭其鯨受槍後猶力大於牛距躍者三忽焉不見直至二十八號始浮於洋面及撈起已腐敗不堪估得初時值銀二千圓有奇今則僅值一千圓矣○谷于城子爵見衆議院中人與政府互相齟齬自顧平素忠君愛國至此竟無力可施遂奔走於政府議院之間極力調處上月三十號特謁大隈伯爵於早稻由府第密談移晷傳者謂爲籌議斯事也○伊藤青畝相公傷勢已痊上月杪自大磯别墅回京本月三號趨赴内廷陛見謝病中飭使下問之恩○本月三號午後七點鐘時東京傳電各處云政府與衆議院意見愈覺不和諸大臣日集議於井上伯爵邸中開臨時閣議又云内閣所定會議之期已近日來防備尤嚴密非常七號諸大臣協議於伊藤相公邸中○傳聞衆議院議員之意如政府俯不能就勢將相約解散内務大臣恐解散時紛紛與各黨相爭特於本月三號訓令地方官著預爲之備 
[銅像落成]  
　　日本已故大村兵部大輔日皇以其有功於國勅鑄銅像以垂久遠落成後本擬於上月廿九號舉行安位禮適風雪迷漫遂改本月五號在東京靖國神社安置銅像於右馬塲之中央四圍高張綵幔内設神樂殿及賓客休憇之所午後十點鐘愉内奏正式卿神樂凡三十五座燃放花爆繁星萬點恍遇上元佳景午後一點鐘本社宫司加茂木穗率祠掌祠典等員行祭禮讀祝文大輔之曾孫子爵大村六郎長跪誦禮詞其文曰維明治二十六年二月五日卜兹吉辰爲曾祖父永敏公舉行銅像落成禮蓋永敏公當王政維新之際發憤爲雄贊襄盛治丕著豐功後人追念前勞謀所以不朽者承親王大臣朝野貴紳以迄門生故吏上達天聽仰荷聖恩優渥錫以殊榮又承委員技師經營多日始克有此盛典斯眞我家莫大之光榮曾孫六郎等實深感謝今對銅像如親色笑喜泣交并略陳禮語子爵九村六郎稽首再拜誦畢山路中將以下依次行禮是日賓客自小松親王佐野宫中顧問官及海陸將校數百員禮畢陸軍樂隊奏軍樂鼓八雲霄琴聲徹雲霄獻舞馬衣引馬術等諸技雖偃師復生無以過之近衞步兵又殿銃鎗捷技似此熱閙爲神社創立以來所未有其像結髮穿鞋衣羅紗短袴披羽織軍服腰束大小帶二佩長短刀各一左手提雙眼望遠鏡左足稍跨臺外目光炯炯睥睨一方座前有大小犬及彫刻各物蓋其生前所玩好者其臺以花崗石起建高廿八尺成八角形其上加以鐵鑄長圓形高十四尺銅像高十尺自地而上總計四十二尺圍以八角鐵栅移品川砲臺舊砲八門置於此殆不忘當日立功之處云嗚呼一世權奇千秋照耀君子所以聽鼓顰而思將帥之臣也 
[其死也哀]  
　　前任湖北漢黄德道孔斐軒觀察因竧歾於任所擇期去臘二十二十一兩日設靈受吊屆期司道以下齊集署中泰西各國領事及稅務司亦躬詣靈幃敬伸奠醊輓聨滿壁多有佳者如高壽農太守蔚光云分曹聨畫省記當日天街踏月花市尋春朅來忽忽廿年風雨相期朝夕共捧檄附蘭舟曾幾時漢上題襟樽前判襼痛煞盈盈一水人琴遽人生死離范眉生拔萃軾云我方傳食諸侯相見燕臺從遊漢水天不憗遺一老神歸闕里名在江城觀察之大公子方觀政部曹聞訃之餘星夜奔喪至鄂擬俟春氷泮後卽扶櫬挈眷東旋大約附輪舶至京江然後換舟北渡由運河直抵濟寧云 
[巴東雪浪]  
　　本館派往四川訪事人來函云調署巴縣耿大令士偉於去臘初九日接印視事○先立春一日重慶府王太守率同巴縣主及經廳捕廳弁兵人等迎春於東郊禮也前導除萬民繖德政牌春牛芒神之外更以十餘齡孩子扮成戲劇薰香傅粉麗若天人雜以菊部妙伶亦復丰容俊絶楊柳春旂之際掩映生姿點綴芳辰亦頗不俗○江北同知署建在渝城對岸去年十月署事之蹇司馬擇吉履新方期於蜀江巫峽間一試栽花妙手詎料十二月十五日竟綵雲縹渺遽下玉棺士民咸慨焉惜之○自來火蜀之人咸以洋火柴呼之向由上海販運而來去年有華商開設森昌及森昌泰兩廠自行製造以冀逐漸流通近日森昌主禀請川東道黎蒓齋觀察設立洋火柴行經理買賣諸事觀察允之已札飭巴縣諭令照章辦理矣 
[甬上新語]  
　　寧波訪事人云元旦黎明郡城文武百僚咸朝服朝冠趨詣萬壽宫行朝賀禮旋又分赴各廟拈香禮成後紛紛至提道二轅叩賀新禧時則沿途泥濘屐齒聲喧伺應之人無不怨天公不做美云○官粥廠年例至嘉平月二十日截止新正初六日復開杓去冬吳歡察憫窮民之難以卒歲慨捐鶴俸自二十一日起照常煮雙弓米餉之除日更散給銀錢米票殆亦好行其德者歟○度歲之前各署大堂二堂大門儀門照墻等處均雇匠粉刷藻繢煥然一新并結綵懸燈以壯觀瞻而崇體制○去臘二十八日之夜大雪紛飛至元日上午始止初四五日上午晴光微露午後又凍雲四合入晚細雨廉纎街頭小負販之流終日守株無人過問米如珠貴薪桂未免爲愁巧婦之炊矣 
[保赤情殷]  
　　英美兩租界烟户櫛比市肄雲連捕房中常派人稽查人數以便考核邇來查悉幼孩因出天花而殤夭者指不勝屈麥總巡捕頭惻然憫之念泰西有種牛痘一法傳入中國風氣漸開滬城豫園設有牛痘局成效照然一切經費由官籌備凡往種者可以不費分文可謂法良意美惟恐遠方之人新來滬瀆未及周知查二十年前涂間仙中丞任蘇松太道時曾出示勸諭民間爲幼孩種牛痘遂令包探秦少卿抄涂中丞告示底稿行將商請華官查照成案諄諄勸諭如果見諸施行其造福蒼黎也豈淺鮮哉 
[打翻醋罐]  
　　某氏婦向在滬南駕駛划船一棹烟波習爲生計顧以性情淫蕩遂舍故業淪落烟花中送客留髠開樽翦燭逐臭者趨之如騖獵取纒頭資無算較之舟楫生涯勞逸固不同矣囊資稍裕遂在法界恒德典當弄中開設永豐祥烟館與羅間阿二姘識儼如伉儷厮守多年阿二得隴望蜀另有所私婦不能釋然亦與某甲結露水姻緣方謂一彼一此足以相抵阿二聞之以爲此禁臠也某甲何人敢來染指誓不與之並立突於前日糾集無賴數十人欲得甲而甘心幸甲早有風聞挈身遠避婦疑某乙通信致甲興此波瀾昨日至大自鳴鐘某烟館與乙尋釁乙當時隱忍不言迨其旣去亦邀友人向永豐祥烟館與婦理論婦知不可以力爭蝟縮不敢出後不知其究竟 
[開衙判事]  
　　上海縣署自新正以來並無緊要案件至前晚始經黄愛棠大令開堂審訊 
[不認姘識]  
　　楊蘭貞又名佩貞與法界德春客棧主李姓之子毛囝姘識新正初二日口角爭毆佩貞含忿吞烟由法捕房包探將毛囝之兄桂春及蘭貞之母楊瞿氏一併拘獲請上海縣黄大令相騐旋將桂春帶回候訊令楊瞿氏具領屍棺又將桂春之兄錫春交十二鋪地甲尋交毛囝到案再訊此已詳列前報兹悉毛囝已於初六日由原差徐榮解案前日晚堂經大令研訊楊瞿氏供稱女兒先與毛囝姘識在後欲嫁他人被毛囝攔阻並將女兒衣服首飾典質一空去年女兒向毛囝索取錢文開發各債毛囝一毛不拔今正初二日女兒又向取錢毛囝不但不付反將女兒痛毆女兒寃忿難伸遂致吞烟自盡當日有人至賭塲尋見毛囝告以佩貞吞烟毛囝行所無事竟欲任其自死小婦人聞信立卽雇車將女兒送往棧中轉送醫院灌救無效而斃已蒙騐明現求伸雪桂春供稱毛囝現已到案小的卽可脫累毛囝供稱係寳山縣屬之江灣人父親開設德春客棧小的緊爲小負販歴來安分不涉　事佩貞向在三寳所開花烟館爲妓小的曾往遊玩遂與認識去年六九　月曾　佩貞處檢烟兩次今年元旦又往佩貞處遊玩佩貞令小的開果盤小的允之卽出銀餅一枚留連片刻然後出門從此與佩貞分散實無口角情事不知其 
 
 

Page 4

 
 
因何吞烟自盡楊瞿氏稱女兒被三寳引誘爲娼遂致沈淪下賤求恩提究大令問毛囝曰爾等總有别情從實供明尙可從寛辦理毛囝堅稱並無别情大令一再研訊毛囝執定前詞大令判將毛囝交差看管桂春訊明無于當堂開釋楊瞿氏退去聽候覆訊核辦 
[撞船控縣]  
　　船婦崔潘氏由嘉興裝載糧米來滬行至閔行左近被外海營巡船撞沈所裝之米盡入波中祗撈起三分之一該氏向巡船理說置諸不理遂於前日來滬投上海縣喊寃值差全順禀明黄愛棠大令於晚間升堂研訊崔潘氏訴稱今年四十五歲係鹽城縣人向與丈夫操舟度日去年十二月初三日丈夫在劉河病故經小婦人備棺收殮置之船上卽欲載回原籍此船可裝貨四百五十擔去冬攬得嘉興縣糧米三百八十石來滬交卸廿四日行至閔行相近忽被外海營巡船攔腰撞來立時沈下丈夫靈柩亦遭沈溺次日雇人打撈祗得濕米九十石尙少二百九十石當向巡船上之謝委員理說旋由巡檢潘老爺理勸約定年終清理明白屆時仍置不理因此情急來案喊寃大令以崔潘氏所供各情是否屬實尙難深信著暫退去聽候飭差查明禀覆再行核辦 
[寡鵠陳詞]  
　　蔡某氏卽蔡孫氏在縣署後面土阜上放聲痛哭爲上海縣黄愛棠大令所聞飭值差汪鈺傳至署中訊問此已列報前晚大令升堂復向該氏詰問該氏訴稱係本邑人今年四十六歲住居西門内廿二鋪地方丈夫蔡金昌已於七年前逝世生一子名振發領某姓女爲童養媳姪兒阿大向在王家碼頭開設土行念小婦人困苦自願養瞻終身夫弟名阿峯在吳淞開設烟館素不安分近日將兒子振發領去藏匿又將養媳誘拐訪問消息毫無頭緒孑然一身晚境無所依賴故在高阜上痛哭現蒙傳案求請究辦大令著俟飭差協同地甲查明候核 
[竊袍被獲]  
　　滬南天后宫内前日酬神演戲霓裳曲奏觀者如雲有仲三隻手者乘人多擁毓時混入琳宫貝闕狙伏神龕後待夜深人靜時竊取神前盤金大紅呢帳從小屋上扒出次晨看守者查知失物卽報巡防局由局員飭捕追尋毫無影響捕役不得已在神前焚香默禱乞賜喪籖蒙示以吉兆謂失物不遠終能尋獲捕役心雖稍寛然茫茫大海將於何處撈針幸事有巧合竊物者急欲典錢持至法租界小押店正在爭較多少被法捕房包探所見疑其來歴不明故將人贓扣住盤問何來其人直供原委捕頭飭包探查問明確帶回捕房押候解訊 
[英界公堂瑣案]  
　　包探唐寳榮禀稱湯富春卽陸阿炳屢犯行竊今又至吳公館行竊香爐獲交捕房問悉曾在公館行竊銅燭臺吊贓送案張阿富訴稱家主吳懷仁公館内於去年十一月間失竊鶴式銅燭臺昨夜又有賊來竊香爐拘送捕房問明燭臺亦是伊竊吊到贓物求請給領湯供稱係浦東人年十九歲犯竊尙求恩恕蔡太守判交捕房管押兩月贓給張領○王修五訴稱開正祥同雜貨棧用李枝珊之胞兄李枝仁爲夥於去年十二月間辭歇至二十八日李枝珊前來爲兄收拾行李乘間竊去提貨單十紙報捕查拿伊喚人理勸將提貨單歸還了事不料伊反登報館告白申明誣陷由捕房著保將李枝珊交到送案請訊禀詞呈閱李枝珊供胞兄李枝仁在棧帮夥應管提貨單因停歇時尙未結算故未交明况憑勸後己將提貨單歸還被伊誣陷行竊心實不甘已在案下具禀蔡太守飭將李枝珊留候過堂覆訊○包探顧阿六禀稱緝獲王豐如供認行竊金陵公所内單夾皮棉綢布衣服二十餘件贓已吊齊知照失主認明今將人贓送案鄧升訴稱家主鄧啓賢住在金陵公所本月初六夜被賊從屋上揭瓦縋下竊去皮棉綢布衣服二十餘件開單報捕現由包探緝獲吊齊失贓主人願酬包探洋五元請將贓給領王供係安徽人年二十四歲蔡太守判發捕房管押三月期滿遞籍贓交鄧領酬勞洋當堂給賞包探○徐褚氏訴稱家住香粉弄被賊竊取板門一扇當卽追獲交捕送案劉鳳儀供係湖北人流落在滬故作穿窬伎倆蔡太守判管押七日贓給該氏領去○包探何瑞福禀稱昨夜有黄阿寳　小的家撬開後門爲車夫張阿三所獲帶至捕房今送案下張阿三訴稱夜中聞有窸窣聲起視有賊卽行拘獲包探孔阿才禀黄阿寳前因圖竊會至捕房黄阿寳供係寗波人蔡太守判押二十八日示儆 
[法捕房瑣事]  
　　某輪船西人日前　致法領事略謂被二千五百四十號東洋車夫甲乙兩人竊去物件請爲查緝領事卽飭包探細心察訪昨經包探孫錦榮查知此車係住居英租界二馬路麻皮阿四所置禀請領事出票往提送入捕房繼由阿四家人將甲乙兩人尋獲送交大自鳴鐘捕房押候解案請究阿四則縱之使去○法界小東門外某花烟館龜奴忘却本來面目於明晚糾人賭博被巡街華捕所見上前拘拿與賭者見勢不佳紛紛逃逸僅將龜奴拘獲送押捕房昨晨克捕頭念其初次犯賭從寛釋放以後如敢故違當將龜殻擊碎龜奴乃縮頭　尾而去○綽號小寧波者屢次犯竊經公堂懲辦詎料賊星照命邇來又在公館馬路西泰豐客寓中匿跡每於黄昏時候出外游行肆其伎倆昨爲法捕房包探查知將伊查獲送入捕房克捕頭訊問之下小寗波供稱自經公堂辦過後祗竊租界以外之物捕頭著押候解送纔堂請究○　竊某甲前夜混跡法界同春樓街附近小弄中希圖行竊巡街捕見之拘押捕房一宵昨晨始得釋放○積竊小剃頭及阿大等因竊被英捕房也流所拘解經英公堂訊問又至法界四明公所畔拘獲窩贓之車寓主婦並兩車夫歸案質訊小剃頭阿大等已由英公堂懲辦窩贓之某氏　事夭以其住在法租界遂於昨日拘送法捕房管押候今日解案發落 
[戒烟開局]  
　　敝局自去臘停止以便度歲今歲務將畢照章於初十日開局有欲戒者可於是日來局掛號至十六日開戒一切章程仍照嚮例特此布聞[  上洋平康里區濟戒烟局啓]  
[申報舘恊賑所經收順直山東河南賑捐十八年十二月廿一至世日止第一百九十二次清單]  
　　廿一日溧陽泰豐洋一元○廿二日漢口鹿先生交來樂善堂洋十元元愼號保平安洋五十元○廿三日無名氏求合店家平安小洋一百角杭州恆裕隆綢莊洋十元無名氏洋二元○廿四日崑山吳客爲昌兒疾病許愿助賑洋十元鎭江繼啓堂鄒爲求喉症速愈洋兩元毘陵無名氏洋四元無名氏洋二元丹徒七齡童子願保平安二户各洋一元○廿五日子和氏洋五元○廿八日孫周氏祈保臨盆大小平安洋四元十齡童子孫士杰節課金洋兩元無名氏銅洋一元世日達善社節省消災洋二十元隱名氏洋一元以上總共收英洋一百廿四元小洋一百角銅洋一元 
[保壽堂萬病回春膏聲明]  
本堂獨授仙傳眞方萬病回春一膏已歴世代屢蒙中外仕宦試驗久經馳名天下無論五勞七傷左癱右瘓週身骨痛遠年風濕咳嗽痰缸肝胃氣痛小腸疝氣經期腹痛亦白帶下煖腎壯陽遺精白濁諸般臌脹痴呆癱狂等一切内外科症無論醫藥不能取效者均可貼我膏藥一貼無不立起沈疴昔年太極眞人流傳濟世歌云○人患宿疾難醫治○獨我回春膏來除○按正穴道貼我膏○不須服藥起沈疴○凡貼我膏非但奇功立見而且不對均可原膏退還原錢假言欺人必遭雷殛所謂區區濟世之心而已每張單料紅緞五角雙料黃緞八角開張粤省太平街中市分設早江鐵馬路○分購四馬路芝蘭室○分購外國墳南米家船畫室○分購益三堂○分購三和堂○分購漢口同林堂○分購蘇域劉公舘隨藥附送銅人圖仿單上有粤憲及紳董匾額六方分别眞僞 
[遺精佛法不用服藥]  
上洋務本堂監製固精封髓膏○一在英大馬路葛同昌京廣貨號發售○一在棋盤街協記票行發售 
心主神藏屬火腎乃精舍屬水世有思慮過度相火妄動或斵喪多端腎水虧損以致心腎不接屢患遺精此病有四有夢曰遺無夢曰泄不覺自遺曰滑白晝淋精曰滲一有是症盜汗煩渴腰痛耳鳴四肢無力頭暈目眩諸虚百損頓作矣久久成癆不治此膏貼在臍下關元穴卽可保住不洩旣能砥柱中流之力復有水火旣濟之功久貼延年益壽功難盡述此方昔有直方道人傳世歌曰○人患遺精成癆多我有封髓膏來鎖貼在臍下關元穴毋須服藥起沉疴○本堂選日凈室照方監製每張收工料洋六角雙料一元　　　上洋務本堂主人啓 
 
 

Page 5

 
 
[上海王制衣半夏]  
一治老年積痰　一治中風痰厥　一治寒痰嘔惡　一治冷哮痰飲　一治肝厥胃氣　一治三陰久瘧　一治小兒寒閉　一治茶酒濕氣　一治痰迷痴症　一治寒濕疝氣　本宅黃宜人在日此藥向係施送庚寅年始酌取每錢制錢三百文今十月爲始遷設本邑大東門内北城根王氏宗祠門房發兌錢改洋角備送官禮者每匣六洋另附吳門顧女史襄製半夏詩一張本宅倘有秘製丸散膏丹統俟功拈花室各白 
[吉林人參再造丸]  
人參再造丸係救命之要藥内中惟人參白花蛇最關緊要二者苟不切實求眞斷難起列回生大凡製藥問世全憑良心所謂脩合無人見有心有天知能時刻將此二語半記胸中庶幾問心無愧而虚張聲勢大可不必本號所製人參再造丸因專業人參故用參較便非敢圖利實爲濟世是否確有神效是否比衆不同姑請先購一丸比試之方知虚實非余所敢自以爲是也每丸定價一元不折不扣此丸專治男婦中風中痰四肢麻木半身不遂不論眞中類中左癱右瘓一切風濕諸痹俱皆應騐如神 
[衛生丸]  
京都同德堂發兌老山人參高麗野參鹿茸官燕東西洋參凡有應入老山人參之藥本堂如未加入應召天讉 
眞老山人參 
耑治男女先天下足後天失調諸虚百損咳嗽哮喘筋骨𤻴疼遺精陽痿酒色過度腰膝酸疼耳聾目花兼滋陰補陽能延年益壽保身要品蠟丸每粒一元小丸每兩四元 
[白鳳丸]  
加老山人參 
治婦女眞陰虧損虚弱無子體廋面黃經期腹疼或前或後赤白帶下飲食無味乾咳成勞善能養血滋陰調經種子保產安胎眞第一靈丸蠟丸每顆一元小丸每兩四元 
[囘天丸]  
眞十全三貴 
男子吐血下血女子咳血血崩均是第一險症稍一救遲卽變意外此丸專治一切虚實血症服之使血歸經潤肺開胃健脾化痰補損療虚蠟丸每粒一元小丸每兩四元 
[虎骨酒　虎骨膏藥]  
眞人參眞熊油 
治男女中風中痰中寒中氣中濕中祟營衞不調外邪乘虚而入左癱右瘓遍身麻木筋骨𤻴疼五勞七傷風濕入絡肩背腰腿心肝胃痛重症卅六種風七十二般氣均大號一元小半元 
[生生御方神妙丸酒]  
有天地日月五行陰陽千年精氣製成治五勞七傷酒色過度腰膝酸軟心胃氣疼頭昏目花小腸疝氣陽痿陰枯男子夢遺頻溺女人赤白帶下極虚極虧之險症大瓶一元六小瓶八角 
[三香　鎗上人參膏糕]  
戒烟美事全在藥力藥不得法百病叢生殊深浩嘆此藥開胃健脾化痰止咳利濕除邪淸心明日滋陰益腎養肺和肝男女大小烟癮用之當日大效誠戒烟上上品每兩四角加料八角 
[種子　五鞭參茸丸酒]  
五鞭者鹿驢馬牛海狗鞭加入參鹿茸並本堂十全衞生丸不熱不燥不攻不伐滋陰補陽生血　絡添精種子男女服之精神强健百病立除　反老還童延壽仙方大瓶四元小瓶一元 
[陰陽　保腎種子膏藥]  
治男女子嗣無出元陽不振虚而易洩子宫寒冷久不懷孕此膏滋水培火捕陽生精養陰益髓驅邪除毒夫婦各貼一對立受孕或有先天後天未盡之毒均能除根雙料元二單料六角 
賜顧者認明英租界大馬路虹廟東首五福衖口遠埠信購信力自給　再本堂售出各藥數百種可以包退回換或有多辦未用完者及由親友贈來者均可持原藥原發票至本堂兌換原銀向未食言特再登日報以當左劵而絕假冐 
[頌楊德政　治下大塲鎭四世敬誌]  
現任寳山縣正堂憲大老爺馬印海曙首振文教廣治河渠修葺海塘淸理積案敬腎禮士除暴安良詳銷借欵嚴約書差寛猛相濟以闔邑之民心爲已心詩不云乎樂之君子民之父母 
[平長毛書並非髮送圖龍購者留心]  
石印剿逆圖考發售 
髮逆勦滅迄三十年也叛逆之情竄擾之跡雖有成書但人人言異耳食居多是册得自曾營慕友所載忠逆親供僞朝律令均爲他書所未詳凡自廣西起事竄兩湖擾江西陷安慶踞金陵犯蘇杭竊寗紹攻嘉湖下閩廣窺上海以及曾李左彭諸大帥節節進勦次第蕩平無不細載而且某處擒斬某僞王某地敗逐某逆酋七次圍金陵二次復杭州生擒各逆訉供正法更爲一一考記並請吳君友如繪成金田結叛圖向帥困賊圖三王相殺圖鎭江賊逃圖九帥力攻圖炮轟金陵圖生擒忠逆圖諸逆梟首圖各省奏凱圖維妙維肖有圖有說另載各僞酋官職封號名姓藉貫不獨曾遇逆氛者見之宛在目前卽未逢此刧者閱之亦無異身歴其境也實洋三角託上海四馬路文宜書局及各書坊寄售 
[益人]  
謙受益批兌土木人參　開設上洋打狗橋北平康里問恒濟戒烟局便知 
眞正老山人參出自長白山其初未暗製法利益尙鮮明萬歴三十三年始得製法通市於明求者益衆其後每年定帑銀十萬八千兩以備　上用嗣咸豐三年周錦南京控經理不妥六年停票封山因此民間有偷採人參之說至今吉林將軍仍辦　上用貢參二三萬金予素精此術茲設號於本埠以便官紳富商賜顧參名二十餘種上參實銀二百餘換遞至統條十換仿單細詳其眞僞可立辨倘飲醉含人參二分酒能立醒或大怒致氣不順含二分氣能立順人參鬚每兩洋四元揀鬚六元鬚條八元土木人參節每兩十二元另有吃坯代人參每兩四元其功較金岡别直遠勝如蒙各處惠顧者原班回件請認明仿單發票以杜假冐同行欲批請驾而讓格外公道 
[輪船開徃天津]  
敬啓者和興公司寫字房現已移設於二馬路東信義洋行之内所有飛鯨飛龍等船准於明正初頭開河之先第一班開往烟臺天津等埠如蒙　各紳商附裝貨物曁搭客等事卽請早日光臨信義洋行而訂可也 
信義洋行代和興公司謹啓 
[美國佛羅斯製貢邦補益藥水]  
專迨　肝勞　肺癰　癆癝　飲食停積　胃口呆滯　心悸多　諸　君　賜　顧　請　回　上　海　大　馬　路　晉　隆　洋　行　寳　善　街驚　四肢酸軟　身虚體弱陰損陽虧　宗筯不舉　氣血衰敗　晋　隆　分　行　四　馬　路　中　西　大　藥　房　華　英　大　藥　房　曁　酒色過度　水土不服　小兒不長成　小兒血不强壯病後　良　濟　藥　房　等　五　家　購　辦　大　瓶　一　元　五　角　中　瓶　一元氣未復　精神委頓　吸烟人身體瘦弱　烟癮新斷精神恍　元　起　碼　小　瓶　五　角　原　箱　十　二　瓶　價　目　格　外　公　道惚　傷寒症初愈軟癰以及五勞七傷等患服此皆效　　　　　批　折　另　議　　　　　　　美　國　佛　羅　斯　醫　生　謹　啓 
 
 

Page 6

 
 
[吕義泰煙袋號遷移]  
敬啓者本號自分設上海法大馬路開張以來貨眞價實馳名各省衆所共知今四房屋翻造暫移東首第一石庫門内交易俟明春房屋工竣遷回原處開張譏恐遠方往來未及週知故特聲明 
本號主人謹白 
[上海同慶堂聲明貨真價實]  
上海陸家石橋南外鹹瓜街口同慶堂戒烟吉祥參片○分售四馬路鴻福來票行 
本堂首創戒烟吉祥參片用上等貴重藥料和眞正老山人參剔選精良務使功歸實效以故風行各省天下馳名如食烟一錢服藥兩片法以五日一减戒至一月心癮盡去再不喜食洋烟因不用土皮烟灰諸種有害之品與大言不慚有虚名而無實濟者判若天淵茲有忘八匪徒以買藥爲名乘計竊去仿單胃效式樣往各埠兜消有壞本堂聲名而悞諸君貴體故特於去年六月朔日爲始加附圖記以别眞僞仕商賜顧請騐以式樣併色香味三者俱佳以及盒外漆印爲憑方是正藥否則旣受其欺不得其眞大失本堂匡濟之誠所厚望也大盒百六十片價一元中盒七十二片價五角小盒二角半分售湖南○金陵○常熟○通州○常州○江陰○海門○崇明○寗波○嘉善○硤石○上虞泰益號○無錫鶴停踪○天津萬福來○廣東廣恆昌○漢口流通巷同益興○武昌英國大藥房倘蒙函購當班回件逢三逢七門售九扣批發公道賜顧者請指明陸家石橋南巡防局對面便是 
[海上靑樓圖記]  
新出石印繪圖申江花榜心醉閣主人啓 
妝樓伽藍古稱艶史板橋畫舫今著佳名申江爲通商一大都會烟花之盛甲於天下前刋鏡影簫聲僅集名花五十枚不免遺珠之憾且日新月異大有滄桑今蛟川惠繭沅主人作客海上北里冶遊選色䙝雙絕名噪一時者倩名人繪成小影百餘輩維妙維肖著以傳說艶蹟標以里居間吟分書正草隸篆顔曰靑樓圖記付之石印精妙活艶展斯圖者如見其人裝訂雅緻外用錦套每部四本價洋一元二角寄存上海三洋涇橋緯文閣四馬路古香閣二馬路千頃堂代售 
[上海醉六堂發兌精本書籍]  
國朝湖州名人叢書十一種五元陸氏十萬卷樓叢書初二三編二十四元正續皕宋樓藏書志八元儀顧堂題跋記一元四宋本爾雅單疏一元二葉石林奏議二元唐魏徵原板群書治要八元朔方備乘三元薛叔耘四國日記八角許竹篔師船圖表三元王子裳游歴日記五角繆抽岑俄游彙編一元半心矩齋叢書六種五元薛叔耘籌洋芻議三角何義門讀書記二元洪氏讀書叢錄二元讀書脞錄一元李氏算學十一種二元翠薇山房數學三元於越先賢高士傳像賛三元歴代職官表八角白紙鐵橋漫稿二元松陵文錄一元六康輶紀行二元元遺山詩註一元四月河精舍叢鈔一元二傷寒活人書八角景岳發揮六角咽喉脉證二角石印宋本胡刻文選二元四洋板曾文正公全集十二元此外名目繁多不反細載所有各家登報之書及石印錫板銅板等書並皆齊備賞鑒者請至棋盤街北首靑蓮坊口便是 
[丹桂茶園]  
新正月初九日演 
[湘江大會二進寒宫殺狗勸妻全班合演薛塚窩綠林叙會比武招親驚變埋玉重排新戲宋十回埋玉坐樓殺媳放江活捉運陞三級]  
新正月初九夜演 
[龍虎相逢全本燈戲重排文武全班合演洛陽橋廿鳳池相逢外加異樣玲瓏燈彩除奸行善義俠動天盜盃相會訪鳳救駕]  
[天福茶園]  
新正月初九日演 
[天官賜福定軍山鴻鸞禧白良關靑石山大捉妖馬蹄金思凡下山惡孝圖安良傳]  
新正月初九夜演 
[戰盤河御街擋道嘉興府羣臣晏翠屏山樊城長亭孝義節大香山遊十殿]  
[天仙茶園]  
新正月初九日演 
[定中原審頭刺湯雙玉鐲取城都秦瓊賣馬羅四虎送灰麵小五台盜御馬連環套打扛子]  
新正月初九夜演 
[馬芳困城牧伏關勝殺女報恩探母回令呌關認妻休樊梨花探親相駡奪取長沙雙搖大會溪全皇莊本捉拿採花鋒盜令殺舟]  
[一仙茶園]  
新正月初九日演 
正本新排新串新戲 
[鳳蘇龍第三本龍鳳分飛]  
新正月初九夜演 
連下續演 
[鳳蘇龍第四本驚聚英雄]  
[禮拜六拍賣]  
初九日卽禮拜六十點半鐘在本棧不限價拍賣海馬牛牌猪頭及　牌色呢綠鳳黑虎黑加官洋紅標龍牌永年布曁金虎毒元羽布等貨謹佈 
義記洋行啓 
[禮拜六拍賣]  
茲者初九日二點鐘在浦東怡和公司棧拍賣　　牌煤油六日六十七箱貴客欲意　一點三刻請至怡和碼頭仝趁小火輪　拍可也此佈壳件洋行啓 
[禮拜六拍賣]  
准於初九日十點半鐘在本行拍賣新式洋琴冩字檯古磁花瓶火爐毯畫鏡自來火燈外國各種書皮箱衣服屏對餘物不計此布 
倍發行啓 
[聲明拍賣]  
啓者今有五馬路第廿六號門牌成德錢莊去歲閉歇之後至今未見着落所有生財等物然本洋行房屋今已租出准於正月十一日二點鐘拍賣特此登申報佈逹 
德和洋行告白 
[借票作廢]  
余去臘所借儀和棧本票一紙計洋一百五十元十二月廿九期係轉借與田藕孫卽畢蓮洲之用當日付過一百元今畢負心與余涉訟公堂自有官斷尙有未付五十元之票今已知照該棧止付作爲廢紙由余原根自理特此聲明以免後論 
潘少卿白 
[新書出售]  
吳與蔡紫岑先生著有趣園八種一書内集器物始興名臣事略並傳聞異事經辦疑案以及詩集對聯燈謎酒令等項彙編成書裝訂六本每部實價洋六角寄上海文瑞樓醉六堂書坊代售 
[遺失派司]  
今遺失瑞記行　麦１９９　　　　　 
號頭上海船進口花面巾派司廿箱已向海關說明作爲廢紙無用特此佈告 
榮記啓 
[靈靈]  
余忽患喉痹涓滴不克下咽昨得英大馬路京都同德堂孫製靑菓一瓶服未半竟霍然矣惟此微物靈騐如是其他品可想而知爰誌數語以申謝忱　珍藝書局帳房張培芝啓 
[聲明]  
城内陳顧同橋成昌南貨店生財貨物盤與早昌開張如有外欠貨票往來一應等均歸成昌自理與受主無涉此白　早昌啓 
[天仙茶園]  
重軿犬彩燈 
洛陽橋 
本園特請馳名七匠重紮洛陽橋燈彩俱用綢絹堆疊綾縐巧紮更換新樣較前不同加添各式奇巧走線三十六行燈彩並有檯擱肩擱轉輪機器無不精美異常雀於新正月十三夜上燈節試演届期務請諸公早降是荷 
園主謹啓 
[五彩誌喜　亦中]  
英二月號單已到渣第一千七零三號得洋五百元雙張分條售出外埠函咨兌洋爲盼 
[恭喜發財　萬倍利]  
屢獲大彩四海馳名英二月三彩附彩本行售出售三月票雙單照市分條六角半送月份牌紳商賜顧棋盤街北 
必定中啓 
[醫不同伍　神符治病]  
祝由科白水神符專治諸般疑難怪症内症符到病除外症不用刀針卽能移去當面奏效倘蒙惠顧到壇自帶香燭只取號金一百六十八文相邀到府醫金面議石路中三馬路南復順興棧 
[輪船往釜山仁川烟台天津埠]  
啓者本行約各哈麥麥魯輪船船主名遜於禮拜五卽正月十五日早十點三刻鐘開往東洋埠另換勤改麥魯輪船開往釜山仁川烟台天津埠如各寳號欲裝貨搭客者請至本行訂定可也此佈 
日本公司啓 
[失票]  
湖州乾源寄申乾泰豐土棧收拆信内有上海錢莊規元票二千兩永和仁信局已經遺失此匯票内蓋有匯付乾源號字樣各寳號此票千祈不可收用已作廢紙矣 
永和仁信局 
[聲明假冐]  
本莊德本二記湖縐素來貨眞價實無人不曉今聞有粤號春和揚言買得本莊湖縐八箱價甚便宜云云然本莊與該號並無交易該號必受奸人之欺毫不覺察故也今特登報聲明俾春和號知其眞僞勿再受欺凡諸行號同鑒爲幸 
丁吉昌老莊啓 
[輪船往東洋等埠]  
啓者本行約各哈麥麥魯輪船船主名遜於禮拜五卽正月十五日開往長崎西門舍革神户橫濱等埠小包收至禮拜四卽十四日下午五點鐘爲止搭客票出至開船之日九點鐘爲止如各寳號欲裝貨搭客者請至本行訂定可也此佈 
日本公司啓 
[輪船往釜山仁山琿春埠]  
啓者本行約各哈麥麥魯輪船船主名遜於禮拜五卽正月十五日早十點三刻鐘開往長崎神户埠另換輪船於廿四日開往釜山仁山琿春埠如各寳號欲裝貨搭客者請至本行訂定可也此佈 
日本公司啓 
 
 

Page 7

 
 
[上海中西大藥房　照相干牌藥水格外减價]  
本藥房專運英國名廠製造各種照相器具藥水紙料發售數年以來迺承海内照相家爭先賜顧咸稱價亷物美銷塲旣廣貨益新鮮茲又新到大小各式鏡子鏡箱不但輕巧靈便利於舟車携帶並且鏡光迅速無論飛禽馳馬可以一攝而盡至於人物山水更能隱微畢現毫髮無差所用藥料俱係洋字牌子猶恐不能明曉本藥房譯出華文並製成冲片藥水亦載明用法簡而易知倘不懂照相者覽之亦能一目暸然也所有大小船牌干片快片月到一次新鮮無比雙料蛋紙堅 
細異常放大紙厚紙放大鏡磁片牙片金粉銀粉巴籠磁盤玻璃量杯軋光機器着色顏料舉凡照相所需一應俱全　仕商賜顧請認明四馬路轉角大洋房内交易庶不致悞 
[上海盆湯弄壽榮齋　止咳順氣化痰丸]  
此丸治男婦諸般頑咳及夜咳久咳等症服是丸且能理脾淸肺順氣消痰無不立奏奇功誠咳嗽中之聖藥也每瓶洋二角 
[木輪往來蘇滬]  
本局奉准與利濟局每府各行一船新正初七日起義濟快船單日往蘇雙日回滬搭客茶飯周備蘇局在閶門外南濠申局在盆湯衖新橋北浜此佈 
浙商仁濟局啓 
[只此一家起首老行　天成]  
英三月雙票出售雙張十二元單張開照算分條七角附送月份牌函購上海棋盤北朝東石庫門内原班帶奉不悞 
天成啓 
[新到照像鏡出售]  
現到全副照像器具大小多種另有象皮盤蛋白紙銀粉金粉與畫圖器等物皆精美價極從亷好者早購爲要上海三馬路格致書室啓 
[躉批比衆公道　快發財必定利]  
三月票雙張十二元單張四開照算分條洋角函購申四馬路 
[丹桂告白]  
本園不惜重資聘請各省巧手紮成綢絹樓臺殿　異樣新式滿堂燈彩外洋新到機器從未麥過檯閣賽會牛城献佛别開生面與衆不同擇期起演祈請諸君早臨賞鑒是荷 
園主謹啓 
[價廉物美]  
極大荳蔲每粒六文砂仁每粒二文文房壽字香末孫製黃精均每兩五十文加高麗參林文忠公戒烟丸每包八文虹廟東首京都同德堂啓 
[新出石榴記傳奇]  
共卅二齣載艶異編張幼謙捷報事爲如臯黃瘦石塡詞筆墨在長生殿桃花扇之上白紙四本價洋八角蘇州綠蔭堂上海文瑞樓代售 
[零躉批發]  
批拆英三月份吕宋大票并收紅票皆照大市兼售吕宋各色等烟均皆克已○貴客賜顧註明上洋棋盤街同得利内特佈 
魁號利記告白 
[徐園告白]  
本園於十三十五十八三夜内設文虎候敎元宵日曲會夜間並放花燈燄火以助雅興特此佈聞 
[地亞士軍械]  
本行專辦軍械已歴三十餘年素蒙　各大憲嘉奬稱許現在外洋愈加精求一應鋼快砲艦鐵路快利各槍無烟火藥以及各種機器更又新異幸請光顧看圖議價格外克已以廣招徠此佈 
[批發分條五角九　萬淂利連連中]  
英三月票雙張十一元分角零售六角申至四馬路 
[上海鴻福來　號单已到]  
英二月票本行售出中彩甚多除遠埠函報請速來兌洋是盼乙 
[十九製蒼术斷根丸]  
廣東鹿芝館治喘蒼术丸 
哮喘之苦人甚矣哉余前因有此病延年調治不愈更至每月約發一二次一起卽寢食不能手足無力呼吸不通汗流便急三四天方順歴久且起雞胸後索得此方究其所以致喘之故端由脾弱肺寒土氣不足則水洩不通成爲痰飲水飲其頑痰卽堅結成核遇風寒外感動其肺而水湧痰冲壅塞其竅其緊急之苦實是難堪此丸用十九製淸湻薈术爲君助其培土制水水消而痰化痰化而喘不興自得此方如法製服喘久失焉余經見效藥於憐人特製此丸公於衆用願斯世同獲安康云爾每兩價洋角半廣東鹿芝舘分設上洋三馬路英老巡捕房斜對門分寄杭城皷樓外元成參號内發售乙 
[普仁堂藥丸店]  
廣東普仁堂金鎖固精丸 
一身命脉全靠眞精如火資油油傾火滅瓊漿玉液惜之如金不容濫洩焉然或先天不固思慮傷脾元氣或虧夜夢遺洩以至神疲體倦心中恍惚此丸係用正北鹿尾巴配入健脾固精等藥專能收凝元神保固精液煖腎鎖陽强筋長髓並止夢遺每兩洋一角 
鋪在上洋棋盤街開張 
[眞東洋蘭花香肥皂]  
擦面潤容散玉容香水粉 
此皂專治油膩並臉上烟色黑氣而且奇香擦之可皮膚滑潤每匣錢一伯四十○潤容散專治面上斑點酒粉刺調擦數日立效每瓶八十四○東洋玉容香水粉能使容顏少嫩色潤肌淸每瓶錢二百託上洋四馬路文宜書局打狗橋恆泰布號 
[白帶丸靈]  
吾室人久患白帶幸友指購興讓街第四家仙壽窩白帶丸一中瓶需洋二角半服之數日不獨除其病精神加倍健脾開胃眞奇驗之妙　特此以告同病　行時齋啓 
[中西書院]  
本書院今歲聘請靑浦朱楚林孝亷名寳善爲漢文總敎習二十日開館有志讀書速來報名 
[附送彩票○並送五彩滬景開彩圖月份牌　鴻福來附送彩票]  
本行創設多年常中大彩附送彩票不取分文○今售英三月吕宋票雙張十二元附送彩票一雙張○單張六元四開三元分條七角彩票照送○躉批劃一公道紅票照市滙兌○彩票頭彩一千二百元函購立奉 
[廣東杏濟堂]  
金鎻固精丸 
治腎元虚 
治腎元虚弱心腎不交夜夢遺精恆患斯症初不爲意漸積旣久精滑不禁或遠年白濁等症每有延綿不愈本堂特製此丸屢試屢騐每瓶洋三角 
上海英大馬路興讓銜第一家杏濟堂啓 
[新出石印十大名家文鈔]  
制藝代聖賢立言近來風氣漸趨高古議諭透闢經術湛深非空疎者　　濫竽然皆不離乎先哲範圍今將　國朝名譽最隆汪之雲壑陳勾山諸先生望稿抉精擇華共成十家聊備揣摩之助本仿巾箱字跡放大舟車窻下兩得其宜每部五本碼六角實四角寄法馬路萬選樓出售 
[聲明]  
本堂監製極貞戒烟參片素蒙　見信奈近有無恥之徒仿造式樣朦混銷售甚至將僞藥欺騙　仕商每受其欺本堂心存利濟誠恐因而致悞　貴體故不敢秘而不　爲　諸君諄諄告也一鋪在姑蘇閶門内宋仙洲巷朝南牆門内寓發兌一鋪在上海棋盤街老巡捕房對門又温州處慶號所售戒烟參片均係小號之貨别家均是假冐餘外並無分出倘蒙賜顧勿爲所迷余深有厚望焉 
彭誠濟主人謹白 
[城濟堂啓　戒烟呬噶草]  
戒烟呬噶草靈騐異常服此戒脫皆稱仙草每服錢廿一文近來假冐甚多認明包内有達醫士小像爲記 
上洋棋盤街北四馬路口分售朱家角同順豐號 
[無師自通寫信　捷徑要决]  
是書係近時商號生意往來各項緊要對答之語曁頌揚稱呼擡頭時令起筆述事收尾等法及寫信格式無不全備　逐節註解如文理初通之人一見便明只須依法動筆連絡貫申矣附看洋易知之决共五本洋六角在上海四馬路文宜書局各書坊代售 
[上海新聞]  
鄙人年届大衍子嗣尚虚由全泰盛購上海五福衖口京都同德堂藥房十全人參衞生丸五鞭參茸種子丸兩次服之卽覺精神加倍臉上顏色好看内人體極虧弱屢遭小產之患近年憂慮過深所以珠胎難結因照同德堂藥書補購眞正人參十全白鳳丸二十顆計英洋二十元内人隔日服一粒甫逾三旬月事不來延醫診視均云有孕而白鳳丸尙存五粒因知該堂出門退換遂再配英洋七元寄滬取安胎得意丸保產催生丸各六元昨由原局寄回感篆奚似惟各省藥肆林立求其藥料神效出門退換實無其匹特錄之以勸世 
鄂垣望山門内周公舘藎臣氏謹白乙 
[上海盆湯弄壽榮齋　止咳順氣化痰膏]  
○本齋創製此膏妙於不須煎煑可以隨時冲服凡咳嗽失音痰中帶血五勞七傷一切咳嗽之症並效每料四兩價洋六角 
[英華書館告白]  
本館開設以來已三十餘年矣爲滬上著名書舘向例專課英學自舊歲起更定新章又延孝亷郭慶培先生爲漢敎習庶於英華兩學各得其益今届歇學定新正十八日開舘願學者請至四馬路三十三號慕先生處報名可也 
[木輪逐日往來蘇滬]  
升濟亨濟兩快船奉准來往蘇滬八月初一日起逐日開行其搭客水脚船上飯菜仍照舊章此佈 
利濟局白 
[附送時花月份牌　一定中快得利]  
英三月份票零售單張六元分條六角函購上海四馬路 
[拍賣車糖]  
本行准於每逢禮拜一四早十點鐘在本行不限價拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍此佈 
老太古帳房啓 
 
 

Page 8

 
 
[恭喜發財○念五開彩　亦中]  
英三月票額設二萬雙號頭彩五萬元雙張十二元分裁照算另無附送分條六角半仍送彩票兩條月份牌均送紳富信購指明上海法馬路　亦中行啓 
[價廉味美]  
本號精製淸陳公膏比衆格外道地價亦便宜還灰六成平頭加二以廣招徠請賜顧嘗試之淸膏每洋一兩陳膏每洋一兩八錢公膏每洋二兩一錢冷籠每洋二兩七 
上洋永安街普安里容大啓 
[盤店聲明]  
啓者城内邑廟西首益順鑫記汕酒槽坊向來陸麗生所開于本年正月初六日盤脫所有生財貨物一應全盤于吳姓管業開設鴻愼字號如有在外往來等情仍向陸姓理直與吳姓無涉　本店主人特白 
[兒科聖手]  
廣東程月泉先生精理痲痘丹斑小兒全科凡三朝七日各等奇難急救更皆佳妙善種牛痘用正洋漿免防後患每洋七角上門一元半自買藥房漿種每扣五角寓虹口順泰碼頭恆豐店　何標啓 
[謙和洋行]  
本行新東家前在中茂生行經手現今本行請來代理並有外國新來東家卽此二人熟識洋布廣貨鐵什物等無不精明望各寳號請至本行看樣定賣皆可特此佈聞 
英大馬路卅二號門牌便是 
[英三月份票出售]  
今售英三月吕宋票定拆公道兼兌紅票格外克已零沽雙張十二元單張四開照算分條七角華正月二十五日開彩凡蒙涵購原班回件此佈老廣豐新廣豐萬福來萬寳來仝啓 
萬　利　昌 
[白帶丸功効啓]  
余母身體素虚兼患白帶因服上海盆湯衖壽榮齋白帶丸全愈今家嫂又患白帶再購白帶丸一料洋一元服後卽愈喜以誌謝　楊成昌啓 
[白濁立愈]  
余患白濁市上各藥均已服過終難病退幸購盆湯衖譚寳宦齋白濁丸二料所費一元現已全愈特此申謝　胡世南具 
[平湖全盛局主啓]  
新倉信局有店夥華生陽年終情急隱呑天錦恊順公洋信揑將我局收條糖塞恐事敗露先行赴縣揑情誣控我局並不知悉至天錦號主持條來局查問細閱圖記筆迹全不符合而且以墨盖硃定係春間生陽在店替代司帳半月竊取空白况我局收條圖記半年一換幸經伊店主黃濟美着追理直果生陽自知情虚願將如數淸償息案免究用人之難知面不知心務宜謹愼預防凡在開店勿以斯言爲河漢也 
[利川保險有限公司]  
啓者本公司經理處在重慶利川公司宜昌利川公司漢口禮和洋行上海公發英行天津禮和洋行廣東架喇威治香港架喇威治倫敦利川公司以上各處現在可代客裝運貨物往來并代保火水等險其保險之事已與保寗保險公司商量就緒照本公司紅字提單上規條辦理如欲問價目及一切詳細情形者請至以上各經理處可也此佈　在中國經理人立德樂啓 
[馬寳出售]  
今有友人歸自西域得有馬寳一枚謂能治各種瘋癲之症世所罕遇與其珍藏秘室曷不登諸報端俾一古患此症者立見霍然豈非利人利已之事乎價定每錢洋兩元若有識者躉售價可面商貧家有患此症者亦可酌送特此告白　鹹瓜街同吉祥參號啓 
[桃源趣書館]  
請看外國各國地圖兩傍排立整齊任君照看不取分文但見氣球上升空中火輪上山捉虎請女校書多名彈唱文武京調書茶錢格外便宜 
[廣東趙同春堂]  
馳名龍涎香戒烟丸 
同春堂戒烟丸 
此丸能以少制多以奇制勝應效如神包易戒斷内用犀牛黄以去頑痰龍涎香以化烟積正土木人參北鹿茸以培元而補氣其餘术茋苓草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枯稿顔容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰喘畏寒瘧疾夜夢遺精等症服丸二粒立效如神大瓶洋五角小瓶洋二角半單料洋一角　上洋老巡捕房對門開張分設江西温州杭州蘇州鎭江無錫蕪湖發售 
[開平礦務總局啓]  
茲據李公舘報稱失去開平礦局李承德堂户息摺五扣每扣二十股係第六千零七十五號起至六千一百七十四號止共計一百股到局掛號並請援照敝局章程補給新摺並於摺上加補給二字除准給外應將失去股摺號數登申滬報兩月倘以後找出原號舊摺卽作廢紙特此佈聞 
[隆記批發西土莊]  
本號親歴豐碭採辦道地西土專售各埠批發槪不零剪如蒙各寳號來信購辦原班回件信力寄力來客自給貨好價亷藉廣招徠恐各鄕埠未能週知用特聲明賜顧者須認明内有隆記仿單庶不致悞 
上洋大英二馬路泰和里便是 
[上海樂善堂老藥房　天下無雙治淋至药]  
白濁膠囊丸 
此藥係海外秘方世所少知專治男子五淋婦人帶下赤白五心煩熱服用五六丸立卽退消應騐如神治濁之藥天下莫出其右也每瓶價洋五角 
[大東惠通銀行]  
啓者本銀行資本英金二百萬磅又公積英金二十二萬五千磅總行開設在英國倫敦外國總董係怡和行之開錫惠恩利行之恩利公平行之愛未生匯豐銀行之麥格林前沙遜行之沙遜都阿行之都阿共六位上海董事係怡和行之司麥克利各遜行之馬士美最時行之國夫公平行之百露斯脫共四位所設分行在香港孟買格拉吉打新加坡檳榔嶼長崎神戶横濱厦門福州天津等處凡各種房産貨物等皆可向本銀行作押欵并各種銀錢來往又本銀行可代客收存銀洋存三個月者付息三厘存六個月者付息四厘存十二個月者付息五厘特此布聞經理本銀行事務人陶耳薄啓 
[洋房召租]  
今有北京路角嘴大洋房二所係紳商欲作行號公舘等極其相宜如合意者卽請至本行面議租金亦格外公道此佈　兆豐洋行啓 
[金陵成美學館啓]  
啓者本館開設金陵城内歴有年所不惜重資聘請宿儒敎習經書文藝地理算學代數 
形學三角測量英文英語以及時下各種要學脩金房飯格外從亷向來就敎者大都書香子弟負笈擔囊不憚跋涉千里而來者實繁有徒而學優應試而得職業者亦不乏人盖因本館不辭勞瘁敎法精良凡及門者要皆冀其有以成材無負兩下初心有志成立者幸勿觀望焉本館例於新正十八日啓館如欲得聞本館一切細章則請函致本總敎習可也　金陵北門橋乾河沿成美學館總敎習福開森謹啓 
[輪船出售]  
啓者今有英國輪船一艘名彝陵能裝貨三千担每點鐘能行英里十里有雙輪雙機器用煤甚少開行亦省費船身有銅包裹吃水五尺係一千八百七十七年在香港用硬木製造至一千八百八十三年在耶松船廠安設新機器新水爐一千八百九十二年在上海新船廠内統行童修現在保家行保第一等險其費每年六厘曾由英國官員騐視定爲第一等船平時在宜昌漢口來往現在論月租與太古洋行仍走宜漢兩處如欲知詳細情形者請至公發英行或至本輪船詢問船主可也此佈 
[公棧大土公司]  
本公司自運各等原庄大土批發經已馳名貨眞價實以埀久遠　士商賜顧原箱零躉照常交易上海三洋涇橋公棧謹佈 
[正月初八日錢洋並匯銀票行情列左]  
新匯劃收市　七錢二分三八七五 
銀　　　拆　三　分 
洋　找　頭　七錢二分四 
錢　找　頭　一　千　文 
市　　　錢　一百四十一千文 
卡　　　錢　一百四十千文 
衣　　　牌　一千零四十文 
銀行電匯銀票　三先令八辨士七八 
銀行現銀票　　三先令丸辨士 
銀行三十天期票三先令九辨士一八 
銀行四個月期票三先令九辨士半 
[正月初八日進口輪船禮拜五]  
華利　輪船　由長江　　麥邊行 
北京　又　　由寗波　太古公司 
連陞　又　　由汕頭　　怡和行 
[正月初九日出口船禮拜六]  
保定　輪船　晚往厦門　　　太古公司 
江天　又　　下午往寗波　　　招商局 
益利　又　　晚晚長江　　　　廣豐行 
元和　又　　晚往長江　　　　怡和行 
北洋　又　　晚往香港省城　　禪臣行 
桂陽　又　　晚往汕頭　　　太古公司 
[正月十一日出口船禮拜一]  
華利　　輪船　日往長江　　　　麥邊行 
呑太厘士又　　日往神户橫濱　老太古行 
實華　　又　　晚往長江　　　　廣豐行 
江裕　　又　　晚往長江　　　　招商局 
武昌　　又　　下午往寗波　　太古公司 
[正月十二日出口船禮拜二]  
[正月十二日出口船禮拜二]  
鎭東　輪船　晚往烟台仁川　　招商局 
鄱陽　又　　晚往長江　　　太古公司 
[正月十三日出口船禮拜三]  
德興　輪船　晚往長江　　　廣豐行 
[正月十五日出口船禮拜五]  
約各哈麥麥魯　輪船　早十點三刻開往東洋釜仁川仁山烟台天津等埠　日本公司 
 
 

Page 9

 
 
[産狐]  
　　日本石川縣金澤市巴町曾有某婦産下一狐傳者咸以爲異數日前是處某姓女亦孕異胎産下雙孩初生者有似人形後下者毛茸茸如孤家人驚駭不已未幾卽斃物類相感則有異産兹所産者豈有感而然耶抑塗山氏之苗裔游戲神通駭人耳目耶不可得而知已 
[金陵官報]  
　　十二月二十四日藩臺瑞釐捐總局候補道歐陽辦大通督銷局候補道張錦瑞辦五河鹽釐總局候補道王廷訓城外保甲總局候補道羅廷玉候補道朱成渡謝委會辦金陵洋務局總兵龍殿揚知縣唐如楨由泰州公幹回朱公純由句容縣撫卹事畢回調署南凌縣賴同宴辭各位見統領老湘營候補道王禀知河工告竣候補道志鈞禀知接辦金陵書局差辦江西督銷候補道程儀洛銷金陵書局差署布理問李禀知呈解養廉銀兩督轅牌示照得江西袁州協副將鄭國謨病故遺缺本部堂查有兩江記名提督李榮發堪以借補二十五日九江鎭何明亮見辭辦理順直賑捐知府孫廷林禀辭回安徽遊擊鄧善進湖南來安徽巡檢黄萬增由安徽解餉來帶祥雲輪船李家泰辭赴上海接安撫臺官眷辭赴皖省藩轅牌示江寧府教授李召猷病故遺缺查有試用訓導張寳康又桃源縣訓導王春旭病故遺缺查有試用訓導王兆昌均署理二十六日藩臺瑞總理兩江營務處候補道曾首府李兩縣陶藍各位傳見江安營務處提督郭寳昌辦軍械所候補道魏遊擊張學景藩庫大使鄒恒勵借補吉安營守備黄壽山雲南昭通鎭標右哨千總劉光啓二位由京引見回各位見辦機器局候補道郭卽選道徐均禀知今日收工通判黄家珍禀知由江西勸辦賑捐回委署淮寧縣戴輔衜禀知銷府發審差補昨日帶奇兵左營馬鴻利又右營鄒理堂到見解犯人來藩轅牌示如皋縣石莊司巡檢殳恩照期滿遺缺查有試用典史唐廷棫又銅山縣利國司巡檢方大猷期滿遺缺查有試用從九姚家澐又豐縣典史高崇實告病遺缺查有試用從九婁衡均堪以署理 
[粤東官報]  
　　藩轅牌示新選海豐縣知縣王全綱飭赴新任合浦縣永平司巡檢缺詳請以遂溪縣湛川司巡檢胡桂森調補 
[鎭江徒邑早災帖養耕牛集泰和收捐處十二月下旬清單]  
　　趙星垣手一百三十二號冊崇正書屋五湖逸士每户錢三百六十文無名氏五户錢三百六十文○一百三十三號冊無名氏錢七百二十文無名氏錢三百六十文摛華書屋培風課古橋氏詠霓仙舘每户錢三百六十文○一百三十六號册味燈軒錢一千零八十文無名氏四户計錢三千二百四十文○一百三十七號冊無名氏二户計洋二元又四户計洋二元○一百三十八號冊無名氏六户計錢二千一百六十文又一户洋一元又一户錢七百二十文○一百三十九號冊隱名士七户洋七元無名氏洋一元不留名洋一元叔字無名氏隱名氏每户錢三百六十文○陳鏡湖經募陳鏡翁洋一元王雲翁洋一元仇東成洋五角隆泰洋五角源昌洋一元隱名氏四户每户洋一元隱名氏洋五角蔡祝堂任貞女任姚氏王克明劉尙忠王彩章陸光曙姚友三姚大年顧慕周曾耀卿顧瑞符十二户每户錢三百六十文許與三錢一千八百文許植之錢一千零八十文顧瑞庭錢七百二十文邵啓賢錢七百二十文○二百零一號冊黄義興洋一元 
　　提單被竊情由 
[新印鉛板各種書籍出售]  
啓者本舘所即各種書籍中有數十種現均减定碼洋如有外埠寄購者請函致三馬路本舘帳房其折頭當格外克已信力亦由本舘付給務請賜顧爲盼茲將各書日列左 
駁案彙編十二本碼洋二元○白紙康熙字典每部十二本碼洋二元五角○竹紙康熙字典每部十二本碼洋一元八角○攷正玉堂字彙二本二角○永慶昇平四角○聖武記六角○小五義三角五分○續小五義四角○白紙分類尺牘七角又竹紙五角○快心編五角○蟫史二角五○卛史洋五角○耳郵一角五○薈蕞編三角○東征集一角五○閩雜記二角五○澆愁集二角○東槎記一角五○春融堂二角○靑樓夢五角○小豆棚三角五○薑露菴一角五○香咳集二角○新增宦鄕要則一角八分○蕩冦志六角○曾侯日記一角五○滬城備考一角二○使琉球紀一角八○東池草堂八分○儒林外史六角○禀啓零紈一角五○瀚兩尺牘四角○三岡識略三角○夢園叢說二角○在園雜志二角○文海披沙二角○壅牗餘談二角○豫軍紀略三角五○四夢彙談二角○和約彙抄二角○中英和約五分○中東和約五分○中俄和約五分○瀛寰瑣紀三十○寰宇瑣紀三十○四溟瑣紀三十○寰瀛畫報一角○紀載彙編一角五○訂譌雜錄一角五○蘇林伐山二角○靈檀碎金三角○西事類編三角五分○景船齋雜記一角五○正續水滸四角○雲間據目抄一角○讀史探驪錄二角○驪砭軒質言一角○尊聞閣試帖二角○硯云甲乙編三角○螢窻異草初編二角○螢窻異草二集二角○螢窻異草三集二角○屑玉叢談四集四角○尊聞閣鄕會墨八分○有正味齋尺牘一角○六海書屋尺牘一角五○詩句題解四集一角五○詩句題解五集一角五○歴代陵寢備考五角○曾文正大事記一角五○平定粤匪紀略四角○鋤經書舍零墨一角○曾文正公家書四角○海上羣芳譜一角○妙香室叢話四角○東藩紀要一角五○啓朦眞諦七分○書目一分○紅樓夢補四角○名賢尺牘七分○歴下志游八分○西洋記四角○紅樓復夢五角○霆軍紀略二角五○淞南夢影錄八分○孫註適軒尺牘一角五分○息菴尺牘一角二○籌海初集二角○戊子順天闈墨二分○江南闈墨二分○江西闈墨二分○廣東闈墨二分○福建闈墨二分○浙江闈墨二分○戊子直省闈黑八分○已丑會試闈墨二分○嘯亭雜錄四角五○道聽塗說二角○三異筆談八分○漫遊紀略七分○十二年諭旨一角五○十三年諭旨一角五○十四年諭旨一角五○十七年春季夏季秋季冬季諭旨各一本價洋四分○十八年春季夏季秋季諭旨各一本四分○江左校士錄三角○中西紀事四角○求闕齋日記一角五○壺天錄二角五○蕉軒摭錄二角五○滇南雜志五角○夜雨秋燈錄四角五○雨夜秋燈續錄四角五○曾文正公書札一元二角○續綏冦紀略七分○解酲語一角八○尺牘初桄二角○明季南北略一元二○明季稗史七角○東華錄東華續錄十二元○史記四元○音註小倉山房尺牘二角○思益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月夢三角○集錦尺牘一角○外科全生集八分○左文襄奏謹四元○繪圖三國志二元○增註知愧註尺牘一角五○筆耕齋尺牘七分○白紙曾家書五種六角○粤屑一角五○篤毒堂文集一角五分○通問便集二角 
[上海中華匯理銀行告白]  
本銀行現備股本銀五十萬磅日後可增至一百萬磅　本銀行以香港爲總行香港董事未士機利士　未士希士　未士活頓　陳傑臣翁　周東生翁　關愷川翁　總司理人未士卑厘啡　上海首董末士韜本　司理人未士高魯威　本銀行分設英京倫敦日本横濱　中國　上海福州厦門及各通商口岸外洋新加坡檳榔嶼印度新金山美國各口舊金山等處　本銀行專做各種押欵存棧穏妥貨物按揭銀兩各口匯票以及各項銀行生意　諸君如有銀兩欲存放本銀行者以十二個月長年給息按每百兩計銀五兩六個月長年給息按每百兩四兩三個月長年給息按每百兩三兩此佈英一千八百九十二年四月廿七號謹啓 
[匯豐銀行告白]  
啓者本行收足資本洋一千萬元公積洋三百三十萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州荷蘭漢口神户意陸伊羅禮容吕宋紐約檳榔冷宫西貢舊金山新加坡天津横濱其上海行與各商往來暫存本行之銀每日結帳者其息長年二厘存至二十萬兩爲止存六個月者其息照長年算三厘半全年者四厘半代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞 
光　緒　十　八　年　十　月　初　五　日 
[光明還睛至寳丹神效耳聾復明丸]  
起創包醫疝氣紅縀膏六角獨奇者無論囊腫如瓜卽將膏貼上當日立見奇功倘患症年深加服疝丸包治半月腫脹全消一元 
此丹專治男婦肝經火旺腎經氣虚目赤流涙或痛或癢羞明畏日夜惡燈光甚至内障生翳久患雙目不明靑光瞎眼一切目疾服之立能潤肝補腎瀉火清金功效如神每瓶三角○八寳光明點眼藥每瓶一角○凡患耳聲之症皆山腎虧氣弱兼肝經血熱或悞服燥熱等味故有耳鳴耳聾耳脹或流膿等症無論男婦老少新染舊疾服之數日奇功立見倘若不靈包退還洋每盒一元○另有珠黃吹耳散每瓶五角倘若耳脹或流膿水吹之立効○金鎖固精丸每兩二角○止咳順氣化痰丸二角○諸般臌脹神妙散五角○大便燥結潤腸丸角半○肝胃氣痛丹一元○一料斷根吐血膏二元鋪分上洋鐵馬路東首廣東益三堂老藥房啓 
[提單被竊情由]  
本號於客臘五八日有重慶船進出口提單十張被歇夥李枝仁之弟李枝珊到敝行僞爲乃兄收拾衣物乘間將提單偷去當經知覺卽赴太古公司報明掛失并報捕房請緝一面刊登滬報聲明被竊根由誠恐不知者被其所濛輾轉抵押貽害無窮故也旋經捕房飭差拿獲立時管押取供認偷屬實預備解送公堂在案其時乃兄李枝仙情知理虧挽出公裕行之陳衡卿翁逢源號之聞明玉翁併伊等同鄕數人帶同李枝仙親踵敝行再四懇情免予深究所有被偷提單着落在伊身上敝行存心忠厚寬大爲懷念其情詞懇切走便有拂衆情予以自新之路允將提單追回不究查李枝仙昆季四人皆混跡海上雖品類不齊亦不能不姑全其顏面俾得改過遷善又安忍坐視其兄弟等淪於下賤從此不齒於人類哉茲核計其偷去提單十張總共値銀四千八百兩除由捕房究出備案外敝行業經遵飭向捕房領回而捕房亦存好生之德准李枝珊覔的實保人具保出外度歲苟延殘喘諭以如解案治罪再由保人交案等情在李枝仙身爲兄長宜如何痛斥其弟之非免至流爲匪類乃竟同惡相濟怙惡不悛人面獸心集於一門李枝仁經敝行辭歇尙有透支多金已向薦保人追補因逼近年關少緩歸還况李枝珊敝行並未用伊爲夥竟將提單乘間偷去希冀抵押得財遠颺兔脫幸而天綱恢恢卽被緝獲管押自知難逃刑章初則求情緩頰繼則含恨登報胆敢于新正元旦妄登新聞報又登滬報揑使李枝栅出名謬稱含寃聲剖反誣王譚卑鄙小人一類狗黨地棍等語信口詈駡絕無忌憚要知其偷竊人財例應送官治罪敝行今亦何難重禀公堂加治其誣妄之罪至謂專以說計哄人爲事試問哄騙誰來此言必須究出眞憑實據若無憑據定應反坐萬不甘休夫憑空誹謗好人登報與揑名揭帖何異如果有辛金花紅儘可理算不到自向薦保人理論不睬又云故將提單軋住希冀發付辛酬等云試思旣將提單妄稱軋住究從何處面軋旣已軋住儘可作勒索地步何必挽人出塲求免送究卽使衙署封印捕房儘可隨時控訴何必迨經鳴捕拿獲究治始將提單交案又復哀求免究甫經保出竟敢强詞飾辨處處自相矛盾捕房有案彰明較著將來解堂衆人屬目是否不難水落石出因李枝珊謬登他報滿篇狂吠百討掩飾一個偷字無非欲蓋彌彰敝行不得不聲明表而出之質諸明理者一見便知　　　　正祥同啓 
 
 

Page 10

 
 
   
 
 

Page 11

 
 
[光緒十八年十二月二十日二十一日京報全錄]  
　　宫門抄○諭旨六道錄前○發抄硃批三道○分缺單○御史鄭奏文體亟宜厘正並愼防塲内弊端請旨嚴行申禁摺○廣東學政徐奏捐廉修葺各屬名勝捐給書籍片○粤督李奏揀補都司員缺片○將軍依奏請賞還同知頂戴摺○又奏叅革主事片○十二月二十日○貴恒假滿請安○許庚身等同鄉官謝恩○熙敬因伊子保奬謝恩○恩佑謝議叙恩○倭立布前往口外賜奠請訓○倫貝子請假五日○召見軍機廖壽恒阿克丹倭立布○二十一日○慶王等謝紀錄恩○駐藏帮辦大臣延藏請訓○濓貝勝續假十五日○黄伯續假二十日○英信彝假五日○兵部奏派查齋之大臣派出裕德慶福明秀容山懷塔布福森布祥普灃深○召見軍機張蔭桓延藏陳學棻○發抄長順等奏部墊俸餉請由部庫墊發奉硃批户部議奏欽此○又審明中途脫逃秋審斬犯之原解官兵雲騎尉常興定擬奉硃批該部議奏欽此○又請將各城燒鍋等課厘捐錢文抵放各城兵餉俸餉奉硃批着照所請户部知道欽此○光緒十八年十二月分缺單小京官國子監博士劉東美丁知縣廣東海康李恩元丁府經直隷永平武玉昆捐離任巡檢江西義寗王文欽丁典史陜西扶風張鳳恩貴州荔波俞秉鈞俱丁河南靈寳王雲漢捐升○○陜西道監察御史臣鄭思賀跪奏爲文體亟宜厘正並愼防塲内弊端請旨嚴行申禁以謹士習而杜倖進恭摺仰祈聖鑒事竊臣伏讀乾隆四十五年四月内閣奉上諭制藝以清眞雅正爲主近年因文體踳駮屢經訓飭凡有衡文之責者尤應悉心甄拔使文風日臻純雅等因欽此九月復奉諭旨嗣後各省巡撫凡遇大比之期必須實力稽察愼密防閑務令闈中積弊肅清士子懷刑自愛庶足以甄别人材振興士習等因欽此聖訓昭垂允宜萬世恪守乃近來鄉會試四書文藝講訓詁者往往叅用許氏說文夫說文昉於許氏入之孔孟口中不得謂非後世之書况穿鑿附會題義旣多牽强文氣亦易隔閡他如百家諸子湊集成篇詩賦歌詞率行塡砌言龐語雜按之制藝體裁均有未當竊恐士子揣摩摹倣漸趨於怪誕支離士習文風關繫非淺至近年塲規過寛詭端百出傳卷聨號諸弊久已習爲故常甚者搶冐頂替亦將肆行無忌若暗通關節例禁極嚴近日考官尙不敢公然爲之然日久玩法恐有不肖士子生心嘗試若不嚴爲防範則希圖詭遇人人皆無所儆懼而弊將日滋可否請旨飭下禮部申明禁側於鄉會試嚴行曉諭毋徒視爲具文務使考官愼以衡文不專取新奇之作士子懍於畏法不敢生僥倖之心則文體正而弊端清眞才乃可得矣臣爲愼重科塲豫防弊竇起見恭摺具陳伏乞皇上聖鑒謹奏奉旨已錄○○徐琪片再臣恭讀雍正元年諭旨督學一官尤人倫風化所繫表揚忠孝節義崇祀先聖先賢訪求山林隱逸搜羅名蹟藏書等因欽此是表揚忠孝節義及搜羅名蹟藏書固皆學臣事也臣按試連州訪得唐臣劉瞻祠隴自嘉慶十六年修葺後迄今八十餘年歲久荒蕪查瞻爲晚唐賢相風節著聞新舊唐書俱詳事蹟又於連州所屬之陽山縣查係唐臣韓愈於貞元二十年作令之地志稱賢令山在縣北二里愈讀書於此上有讀書臺一名牧民山欽定大清一統志及廣東輿圖並詳其勝然臣往該處查訪則讀書臺久爲山水衝塌歲久不治查粤東文風自韓愈而開以潮州爲最著然愈至潮在作令陽山之後且在潮山數月而作令陽山有一年之久是以德澤所洽至今人猶思慕似此勝蹟似未便聽其久荒又南雄詶爲庾嶺門户其舊時嶺路在東近日所經皆唐臣張九齡所開嶺下舊有祠宇近亦失修且明臣邱濬有重書張九齡開嶺路碑記已闌入民居經臣訪得皆次第捐廉交經各地方官會同各學教官妥爲修葺並經民間搬運出價令將邱濬碑文起出另建碑亭又於韶州曲江縣訪得張九齡之後裔知重梓遺集尙未畢工特助其剞劂之資又於肇慶府屬之端江義學宋溪紙學查其延師修脯過微恐其兼營他務不能專心課導而經費難籌臣特捐廉飭縣立案每屆歲科兩試由該縣具又請領一年半加修則兩屆考試三年之修脯皆備自臣爲始將來以次遞推皆由學臣捐給至於荒僻縣分書籍較少者亦皆酌量購給存儲以資嚮學除將臣捐過數目隨時咨明督然臣並咨呈禮部外所有臣各屬捐廉葺治名勝捐給書籍等情理合附片陳明伏乞聖鑒謹奏奉硃批知了道欽此○○李瀚章片再准兵部咨廣東南雄恊中軍都司高國廣病故遺缺係陸路部推之缺應用儘先人員旣據扣留迅卽揀員請補等因查定例各省題調武職各缺如因員缺緊要人地相需將不合例人員保奏應於摺内聲明請旨交部核覆恭候欽定又儘先人員均按奉旨先後挨次補用如名次在前之員實在揀選不得其人必須按名指實於此缺何項人地不宜方准將名次在後之員請補等因兹會同廣東　路提督臣唐仁廉在於經部覆准註册序補之陸路儘先都司内詳加揀選其名次在前各員除林武烈黄松業已病故羅惇材謝人貴林慶葉添彪張萬曾俱因給假現未回營白憑照張石金區德元陳達均年逾六旬精力漸弱外餘如黄楚一黄言章譚英游連譚齊泰古騰芳周金湯馮錫榮林進陞或於此缺人地不宜或於營伍未盡諳練均未便遷就請補查有臣標中營儘先都司李上朝年四十八歲廣東廣州府新會縣人由武童投効老湘軍左營隨赴福建山東山西直隷陜西甘肅等省剿匪遞保藍翎儘先千總嗣因蕩平金積堡賊巢寗靈肅清案内保奏同治十年十月初三日奉上諭着補守備以都司儘先補用並賞換花翎欽此銷差回粤歸標効力咨送履歴經部覆准註册序補該員年力精强營務熟諳前外外省軍營並無叅革朦保情弊以之補授南雄恊中軍都司洵堪勝任雖儘先名次略後與例稍有未符惟在前各員旣均不合請補例准隨摺聲明合無仰懇天恩俯准以李上朝補授南雄協中軍都司俾營伍操防藉資整頓如蒙俞允請俟部覆到日再行給咨送部引見以符定制謹會同廣東陸路提督臣唐仁廉合詞附片具陳伏乞聖鑒勅部核覆施行謹奏奉硃批兵部議奏欽此○○奴才依克唐阿跪奏爲將積存貼票依限換齊已前摘去頂戴之同知甓良籲懇賞還頂戴恭摺仰祈聖鑒事竊查前因呼蘭廳同知璧良將應徵之　賦因地方錢法不通查有兼收貼票十二萬六十餘串之多當將該同知先摘去頂戴回任勒限六個月迅將此項貼票變換清錢屆期儻不完結再行叅處等因嗣據同知璧良禀稱自上年十月初九日回任後地面現錢仍缺乏當卽竭蹶圖爲屆限僅將此項貼票銷換清錢六萬三千吊運省收庫其餘一半貼票委因清錢短絀一時難以換齊仍懇緩限一次掃數换清等因禀經奴才等奏請再行緩限六個月等因奉旨允准在案兹屆二限期滿據該同知禀稱己將下半貼票錢六萬三千餘吊如數變換清楚除搭放地方應行開銷公欵外其餘全數存庫祗以租賦正欵恐有不實復經飭令武營者恊領穆精額就近確查是否屬實加結呈報旋據結稱該同知所詳均屬核實並無虛妄奴才覆查同知璧良前因地方錢法不通以致租賦積存貼票迨經查明予限該員尙知賦課重要於清錢萬難之區設法力圖變換遵限掃數交齊其奮勉自贖洵堪嘉尙合無仰懇天恩俯准將該同知頂戴賞還之處出自逾格鴻施除咨吏户二部外理合恭摺具陳伏乞皇上聖鑒訓示遵行再副都統增祺出丈地畞故未列銜合併聲明謹奏奉硃批着照所請該部知道欽此○○依克唐阿片再據辦理漠河礦務候選知府袁大化禀稱該局造報奬册之際據省城兼管礦務局帮辦將軍衙門管檔主事英壽私函囑託將伊胞兄佐領英智列入奬案惟函中漏叙底銜旣求保花樣彼時該知府袁大化不知省局有無揀派英智銜名於造册時僅入英智之名未列何官保何升階等情禀揭前來當經奴才徧查省局自開辦迄今委無指派英智差使案件隨卽撤銷及訊據主事英壽見其語言齟齬實係容心朦混伏查保奬原所以邀曠典而勵人才必須認眞核實方免冐濫而該主事英壽輒敢於列保之先將其胞兄英智私函要求列入奬案其平素專擅情形已可概見似此假公濟私任意妄爲之員未便再事姑容相應請旨將管檔主事英壽卽行革職以肅官箴而儆効尤除咨吏部查照外至供領英智訊係實不知情請由奴才核辦謹附片具陳伏乞皇上聖鑒謹奏奉 
硃批着照所請吏部知道欽此 
 
 

Page 12

 
 
[光緒十八年十二月二十二日二十三日京報全錄]  
　　宫門抄○諭旨六道錄前○發抄硃批五道○護晉撫胡奏遵旨查明廳員被叅應查各欵據實覆陳摺○又奏籌借米石片○十二月二十二日○㴻貝勒等謝紀錄恩○三德假滿請安○文增由口外賜奠回京請安○　春煊等同鄉官謝恩景善續假十日○安徽道楊儒預備召見○掌儀司奏二十五日二十九日祭奉先殿誤貝子慶王行禮○召見軍機懷塔布　禮楊儒皇上明日辦事後至南海皇太后前請安畢至紫光閣筵宴看貫跤畢還宫○二十三日○楊儒謝以四品京堂候補恩○嵩山請假十日○關防衙門奏初九日大高殿大光明殿拜表慶王濓公行禮○内務府奏派堂子掛紙錢派出巴克坦布○又奏派時應宫聽經派出海年○召見軍機洪鈞○發抄崧駿奏撥解本省滿緑各營俸餉奉硃批户部知道欽此○又補用副將李成林等更帶防營奉硃批兵部知道欽此○又試用守李金池期滿甄别奉硃批吏部知道欽此○又儘先副將劉瑞卿等留浙補用奉硃批着照所請兵部知道欽此○又解還神機營墊發馮南斌營餉奉硃批户部知道欽此○○護理山西巡撫布政使臣胡聘之跪奏爲遵旨查明廳員被叅應查各欵據實覆陳恭摺仰祈聖鑒事竊准吏部咨開内閣鈔出光緒十八年閏六月二十八日奉上諭奎英奏廳員任意虐民有違定制請旨革職一摺署理山西歸化廳同知張心泰審理蒙民案件不分曲直輒用重笞並有私造非刑情事實屬任性妄爲故違定制張心泰着先行革職該員尙有應查之款並着山西巡撫按照奎　所咨查明叅辦欽此等因當經欽遵轉行知照將署歸化廳同知張心泰摘取印信由歸綏道就近委員代理並由司詳委准補曲沃縣知縣儒芳前往接署惟應查各欵迄未接到該副都統奎英咨會無憑查辦經臣備文咨催始於八月二十二日准該副都統咨送應查劣欵清摺復經分行藩臬兩司遵照並委候補知縣王廷英前往會同接署歸化廳同知儒芳調集人證卷宗逐欵詳查如原咨動用三眼聨枷五眼聨枷百餘斤重枷站籠等刑一節查該革員張心泰自本年四月到任卽值亢旱成災匪徒乘機煽亂聚衆搶糧　案層見迭出若再意存姑息深恐釀成巨患該革員因查乾隆十七年奉上諭喀爾吉善奏温台等屬奸民强搶米石現用大枷枷號滿日從重定擬等語此等搶犯最爲地方之害必當示以重懲不可拘泥常例應令永遠枷號俟一二年後酌量省釋俾知警惕等因是欲保全地方不　不從權辦理爰置聨枷站籠等刑設立署前俾令觸目警心庶免以身試法六月十五日蒙古鎖漢子因向民人長骽二仔索欠爭鬥赤體呼寃該革員正在判案卽經傳集訊騐兩造均未成傷因鎖漢子等平日酗酒賭博素不安分竟敢赤體闖堂肆意咆哮遂一併笞責用三眼枷枷號五日釋放此外刑具皆虛設未用旋經副都統咨由歸綏道查明銷燬提訊鎖漢子等供亦相同詳加查訪僉謂張心泰懲治匪類地方賴以安堵實無任意虐民情事又原咨科　聚錦社銀兩及公正車局銀三千六百兩並用公正局銀買地設立義墳實屬朦混利已假善擾民一節查該廳向有公正車局支應差務係由聚錦社總領郭肯堂等與四鄉紳耆經理該革員張心泰到任因奉飭會同委員　查當經查明該局歴年開支種種浮濫官紳吏役莫不視爲利藪甚至抽收號套累及貧民禀請不究旣往另文章程將十數年弊政一旦廓清小民歡呼載道郭肯堂等因經理不善深知感愧並以局中尙有虧欠公欵亟須歸補情願公　銀二千四百兩充公贖罪經該革員禀准立案又以歴任廳員支用各項車輛俱由局中折價今一併裁革恐致無力辦公情願津貼銀一千一百兩以備驛馬草料等項不敷之用除提還舊欠公欵及買米一百石發交濟生店煮粥放給貧民並給發查賑員紳飯食車馬等項尙存銀二百餘兩移交後任接收分别報銷存案質訊郭肯堂等堅稱並無抑勒取結附卷此外亦無科歛聚錦社銀兩情事原咨指爲兩次數目亦有未符自係傳聞之誤至買置義地因夏間饑民倒斃甚多該革員提用前項充公銀兩購買廳民羅守義等典到土默特旗朋松召廟喇嘛謙德公地四十畝作爲義園俾得掩埋而免暴露訪諸輿論俱稱善舉謂爲擾民實無其事又原咨科歛聚錦社青龍社福虎社米石等欵一節查聚錦等三社係歸化廳糧店米鋪麵鋪之總名該各店鋪糶賣時價向章於每月朔望增减兩次平時不准長落本年五月該店鋪等藉詞天旱出賣糧石米麵竟敢不照定章隨時增長致貧民買食維艱經該革員訪聞飭傳該社總領等到案究懲該總領等均各認罪願公捐小米一百二十六石助賑當經詳明歸綏道批准連前買小米一百石一併發交濟生店煮粥施放除該革員任内用過米八十九石零縣存米石俱移交後任收託委無科歛入已表事又原咨科歛勒索各鄉耆及十五社銀兩一節查歸廳地當衝要差務煩重廉俸而外别無進欵向來廳員到任卸事以及冬春兩季四鄉耆並十五社均有津貼規費藉資辦公相沿巳久該革員收交前項津貼傳訊各鄉耆等據稱均係循照向章並非格外科斂勒索似尙可信又原咨該革員由托克城販來榖米賣給十五社衆民並勒令青龍福虎聚錦馬壬等社自備資費覓脚代運巧剥商民一節查該革員因夏間亢旱糧價騰貴當經面禀歸綏道准子籌借銀一千九百七兩赴托克城等處買市斗小米三百石運回糶賣以平市價適值草斜價昂車户多不承攬該革員因商令素蓄車馬之青龍等四社每米一斤按脚錢八文共給車價市錢六百二十四千文由該四社出車代爲拉運迨經米糧遽到廳屬業已得雨糧價减落無須平糶遂將小米按時價每斗市錢二千一百文發給十五社總領柳世慶等代爲銷售得價市錢六千三百千文除還本銀並給運價曁折耗外餘銀一十兩二錢經該革員以工代賑雇覓貧民挖河用竣均經詳明歸綏道有案是前項運米委因平糶起見該四社等運脚錢文均經照數給清具有領狀存卷並無勒令出資運米巧剥商民等弊至糧貴由於歲歉各處皆然原咨謂該鞼義屢次剥削至糧價增長兵民受害未免近於周内以上各節均經該委員等確切查訊據實禀覆並由署布政使張汝梅署按察使俞廉三查明會詳前來臣復周諮密訪詳加查核所咨各欵除科索局銀科歛米石置買義地賑米動運均經查明事屬因公並無不合至所收津貼規費雖非應得之欵惟查口外各廳事劇差繁廉俸不數辦公向皆借資商力故各廳多有常年規費與熱河州縣情形略同臣到任後訪聞歸化之車局薩拉齊之商規俱形擾累當飭分别裁减外未便盡革恐致辦公竭蹶轉啓婪索之弊該革員所收照規費旣經查明並無科歛勒索應均毋庸置議惟所設刑具雖僅用過三眼枷一次究屬有違定例子以革職實屬咎有應得第查該廳蒙民雜處奸徒義聚平日擾害閭閻肆行不法辦理本難寛縱此次張心泰到任復值歲飢民困匪衆强搶情勢岌岌人心惶懼不得不示以嚴刑藉資鎭攝誠如聖諭未可拘泥常例至鎖漢子等本係著名士棍兼有被控搶奪之案竟敢咆哮公堂目無法紀自非從重枷責無以儆　是其因時就弊尙非違例虐民可比况該革員下車伊始首除苛政鋤强扶弱民獲安堵又復盡心賑撫全活災黎去官之日商民同深惋惜是核其情罪旣有可原論其功過亦足相抵雖秉性過剛嫉惡太嚴未免意氣用過然力持公正勤求民隱實爲丞倅中不可多得之員遽子廢棄殊覺可惜可否籲懇天恩俯准將已革署歸化廳同知平陽府通判張心泰免其革職仍送部引見之處出自逾格鴻施除將原咨各欵另單繕呈所有遵旨查明據實覆陳緣由理合恭摺具奏伏乞皇上聖鑒訓示謹奏奉硃批另有　欽此○○胡聘之片再前因殺虎協駐紥地方春夏缺雨糧價騰貴兵食維艱擬懇援案在於右玉縣常平倉借動榖一千五百石以資餬口經臣附片奏明欽奉硃批户部知道欽此欽遵在案兹據署布政使張汝梅詳稱該右玉縣常平倉榖除北路辦賑並歴年支給軍流犯及孤貧口糧動用外實存榖石無多不敷借給查有該縣歴年積存裁兵節省米石尙未報糶擬請卽在此項内折借米一千石仍俟糧價平减於各兵餉銀内扣買還倉以符原案等情請奏前來臣覆核無異除咨部查照外理合附片陳明伏乞聖鑒謹奏奉硃批户部知道欽此 
 
