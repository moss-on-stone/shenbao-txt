# 1913 - 5 - 4914323

 

Page 1

 
 
中國郵政局特准掛號認爲新聞紙類明治四十一年四月二十一日第三種　便認可第一版 
社論 
[俄蒙交涉檔案（二十）（無名）]  
　　（三十二）蒙古之交通及沿路情形内蒙古有驛道五自北京東北至遵化州有喜峰口之道自北京北至密雲縣有古北口之道自北京西北至獨石口廳有獨石口之道又其西至張家口廳有張家口之道又其西至山西朔平府有殺虎口之道茲將口外道路列左 
　　一喜峰口外有驛站十六自寛城站而東北至第十六站曰哈達罕（在雅爾河南）若再東北則一入黑龍江境通齊齊哈爾此道二千一百二十六里一入吉林境至伯都訥城此道一千九百里過卓索圖昭烏達哲里木三盟計自喜峰口至哈達罕路途峻險車馬出入至爲不便惟沿途村落密接五榖雜粮産數尚旺並隨處有客店可以棲息旅行不見其苦凡口外人至通州等處採辦物件以及天津商人出口營業者大槪取道於斯自哈達罕而北而東平原四達毫無險阻間有河流夏令涉水冬令履氷車馬可以暢行路西側係内興安嶺山脈隠隠然有間介内外蒙之勢現在該地正值放墾開縣設治農業將日見發達故往來行人絡繹不絶其所去之人以山東直兩省居多亦有山西人專營藥業者然並不多 
　　二古北口外驛站十自坡賴村東北至第十站曰阿魯噶穆爾此道凡八百三十里若再北則入呼倫貝爾凡二千零七十里過卓索圖昭烏達錫林郭勒車臣汗四盟計自古北口至阿魯噶穆爾村落密接雞犬相聞沿途高山起伏繞越維艱坐車者每過峯巒恐有傾覆之患輙下車而行即平坦處滿地皆沙沙中有斗大之石車輪衝突至爲不穏所以平均數日行祇八九十里自阿魯噶穆爾而北水草豐美猶是游牧沿途多産良馬爲全蒙之冠其最著者内蒙錫林郭勒盟之烏珠穆沁外蒙車臣汗之桑貝子旗而且又多水泡泡中産石鹽色堅而白味亦適口長城一帶均取給焉其路線在興安嶺西係一種緩傾斜形忽高忽低不甚惡劣凡京幫出口營業者皆取道於斯 
　　三獨石口外驛站六自獨石口而東北至第六站曰呼魯圖係昭烏達盟境此道凡九百九十里現因張家口鐵路一通行者甚少 
　　四張家口外驛站察哈爾八站内蒙十八站其自張家口西北至第十八站曰吉思洪呼爾係烏蘭察布盟境再西北即入外蒙土謝圖汗爲阿爾泰軍台矣此道凡一千七百里計自張家口出大境門卽繞山溝而行其山曰元寳山峯巒甚峻下有小流涉水跋山備極其困行六十里至頭台忽上山數千尺行至山頂始見平地一路或山或水斷續不絶沿途但見氈幕而無房屋種種起居與口内逈殊人口亦極寥落地畝未盡墾熟牧業已經减少蒙人生計日艱過察哈爾八站漸漸沙瘠水草不多景象更爲蕭條沿途除站上驛丁外可以終年不見一人該地所産馬匹軀體甚小氣力又弱不能致遠推其原因以此路只有官吏出入無商人往來以致百物不興日見貧弱 
　　五殺虎口外驛站十一分北路四站西路七站北路自殺虎口面北達綏遠城此路約二百十餘里皆在依克昭盟境自殺虎口而西至察漢扎達蓋此路約一千二百七十里現不甚重要（未完） 
 
 
 

Page 2

 
 
　　中華民國二年一月七日星期二（申報）舊曆壬子十二月初一日第二版 
命令 
[一月五日臨時大總統命令]  
　　蔡元培陳錦濤王寵惠給予二等嘉禾章此令 
　　胡瑛温宗堯王正廷給予二等嘉禾章此令莊藴寛湯壽潛孫毓筠給予二等嘉禾章此令 
　　夏之時給予二等嘉禾章此令　　工商總長劉揆一呈請任命張軼歐署司長應照准此令署熱河都統呈據昭烏達盟長阿魯科爾沁扎薩克郡王巴薩爾吉里迪呈稱翁牛特等十一旗各扎薩克以及閒散貝子王公台吉等莫不願贊共和同享幸福等語該扎薩克等傾忱内嚮洵屬深明大義應由該署都統傳令奬勉以勵忠誠此令 
專電 
[北京電]  
　　參議院於陽曆歲底密議大借欵僅將大體討論多數同意現聞政府不日將該合同細章交參議院逐條通過卽行宣布 
[北京電]  
　　俄公使對於賠欵展期事聲言俄國此次反對展期並非與民國有所芥蒂實因臨時政府成立之初卽首先聲明前清所訂條約上之責任民國一一擔任照辦不稍變動今對於賠欵即欲改期實已自失信用竊爲國不取云云 
[北京電]  
　　新疆楊督電告庫匪不日進攻阿城並有僞皇帝諭旨云帕賊甘心從逆罪不容誅着派外兵尅期進勦奪還領土等語請中央速籌辦法 
[北京電]  
　　去年大總統封還達賴徽號後曾派雍和宫喇嘛持函赴藏宣慰該達賴不受籠絡昨特電覆大總統云來函備悉但藏土本可至安因中國政府常派軍隊蹂躪且常焚燒喇嘛廟以致漢藩不能相安嗣後中國政府不必苦爲干涉藏心自安云云 
[北京電]  
　　中俄開戰之謡日多且傳聞限若干期内製軍衣若干並周總長擬請變賣官産加收奢侈品捐及附加税减發官薪各辦法以購械允餉 
[北京電]  
　　滇督電告英兵由藏越鹽井駐阿墩進窺麗江 
[北京電]  
　　此間軍學研究社武德社陸軍學會初二日各派代表會議合併辦法聞多數贊成合併改作同袍社共籌對俄政策爲政府之後勁 
[北京電]  
　　阿爾泰現有防營十五營所需餉械甚巨日前電請總統速匯欵三十萬以資接濟聞大總統已批飭財政部核辦 
[北京電]  
　　袁總統以目前外交紛集陸總長應接不暇决議請伍廷芳暫行帮理 
[北京電]  
　　庫倫僞政府現命依據俄曆編訂曆書不日頒布 
[北京電]  
　　國務院提議請袁總統委馬龍標任新疆都督 
[北京電]  
　　趙總理派閻鳳誥等八員密查各省選舉狀態 
[北京電]  
　　敎育范總長本有不辭職之意現因腦病復發仍擬退職休養 
[北京電]  
　　法國參將蓬君於陰曆年底由京起程赴法京購辦雙葉飛行機十二具價共一百萬佛郎約二月後可運到北京試演 
[北京電]  
　　駐京葡國公使已由葡廷新簡某氏由美來華先赴東南各省遊歷然後到京蒞任刻使館事務由剛諾氏暫代 
[奉天電]  
　　駐奉日本領事照會張都督請轉飭各華字報勿妄載日兵增屯滿洲之説免傷兩國感情 
[濟南電]  
　　烟台昨日將遣散之軍隊裝運回籍忽有百餘人不肯行突然譁變搶去銀元甚巨商店居民均被殃及今日（六日）猶麕集未散魯都督已調兵往勦 
[南京電]  
　　陸軍部電請程都督速飭第八師即日北上 
[南京電]  
　　實業司長黄以霖電告俟清江覆選事竣即來寗就職 
[南京電]  
　　墾牧公司總經理曹秉珪昨由京抵寗旋即赴滬聞係調停招商局事宜 
特約路透電 
[北京電]  
　　財政總長已以中國紙幣兌換章程呈請袁總統批准文中先述今日欲抒商民經濟之困其最良之策莫如實行流通多數之紙幣且中國銀行 
旣經組織故當卽行頒布關於該問題之章程繼乃臚列計畫如左（一）中國銀行凡有支行之區此項章程當一律實行（二）項紙幣可用以完纳厘金關税及其餘各税且可用以發給軍餉官俸並可用於各項政務及商民懋遷（三）此項紙幣應在幣上載明發行之地兌付（四）此項紙幣兌付時不准折價末謂如有不肯收用或用時須折價者當重加懲罰惟懲罰辦法未經述及 
[北京電]  
　　俄政府宣稱將用華俄銀行之中國資本銀五百萬兩扣抵中國革命時俄人於滿洲所受之損失以故外交總長陸徴祥亦向俄國要繳付俄日戰時華人於滿洲所受之損失蓋此欵至今未付故也 
[北京電]  
　　駐紥烟台之滿洲華兵多名於本月四日由當道遣散昨日特備輪船一隻擬將若輩送回青泥窪兵士遵令登輪者已有二百五十人該輪啓掟之前餘兵忽在營中譁變繼復四出搶刧得銀十箱後復横行入巿開鎗數鄉燬屋一所杳此變起於五日下午五時事前毫無風聲故居民極爲驚詫變起後當道卽令山東兵若千名及中國某兵船之兵分布各處阻其蔓延故僅殃及全城之一部分叛兵似有軍火甚　故將負嵎抗敵今晨仍放鎗數響民心大爲惶惶惟豫料旦夕必可恢復治安 
[北京電]  
　　政府决議將某處值銀一百萬兩之産業售出現欵以應陸軍處採辦軍火急用並議徴收奢華物税扣官俸二成及重募愛國公債以抵各項要需 
[北京電]  
　　奉天英總領事行將辭職 
[奉天電]  
　　哈爾濱電報告奉天都督東清鐵路衛兵現已大增 
[天津電]  
　　天津某華字報今日（六日）於社説之中揭布一重大事件卽運動參議院通過購買禮器議案是也該項禮器共值價英金一百十六萬磅承購人已允付銀一百五十萬兩與發起人以代購契上政府印號之價此不啻以經費百分之十五入於私囊也向有名聲之外國公司數家及處於高位之華人多名均與間此事華人若不即行主張註銷此不正當之舉則此事似將經過參議院盖發起人已與某某數員商妥並運動議員九人不日將請議院通過該議案也發起人今不肯將中飽之欵收納巴黎匯票堅欲在京北中立之區如數收納紋銀外國某銀行兩家亦牽涉在内此事實爲絶大有玷名譽之舉且有種種極難批駁之証據云 
譯電 
[北京電]  
　　大借欵合同七大欵現尚有二欵未决中政府不肯以借欵入項償付光復時外人所受之損失且僅承認借欵以五釐起息八九扣六國銀行則允以八八扣其餘各問題如解付所欠辛丑賠欵如付還各省借欵如遣散軍隊如中央政府及改革鹽政支出費用如聘用外國顧問各問題均經議決今所爭之二欵將付倫敦銀行家大會解决該會定於一月十九號集議 
[北京電]  
　　袁總統已以財政總長周學熈所上在京設立中央洋債籌辦處條陳付國務會議 
[北京電]  
　　新疆都督電請袁總統准其向俄國公司借銀五百萬兩以應要需袁總統覆稱中央政府所訂大借欵不日將成届時自能接濟各項要需故目下未便再向外人借欵云 
[北京電]  
　　星期六日袁總統宴待政府各大員極爲歡洽並分致新年贈品因恐豐菲不匀故令各員佔闈取之 
[北京電]  
　　國務　辦公處將移入前清攝政王新築府邸總統府將移至冬宫南海 
[北京電]  
　　謡傳前清隆裕太后將於陽曆二月十八日移寓萬壽山頤和園惟尚未見明文 
[開封電]  
　　當道已設法痛剿附近盜匪三日晨間斬 
匪七人今以首級懸掛城墻示衆 
[成都電]  
　　華兵近在鄉城附近戰敗計兵二百名逃脱者僅九名 
[倫敦電]  
　　葡萄牙總統曾竭力調和互相反對之政黨卒未獲效政界大局殊爲紛擾守舊黨大臣亞爾美達現正組織新内閣民主黨向本反對該大臣近來國會之擾亂無序卽因此故亞爾美達主張節省國用修改政敎畫分之律及處待國事犯益從寛惠 
[倫敦電]  
　　路邊電社得意土耳其代表絶對決定無論如何必不退讓亞得里亞那堡或愛琴海諸島巴爾幹各邦代表已正式通告路透電社　土耳其若至星期一日不將愛的美敦書内要求各節一一依從則各邦卽擬决裂媾和談判及按休戰條約於四日後一律開戰土耳其如提議以爭論付列强解决則各邦視爲土耳其一國之問題皆不願與聞云各國大使四日下午復在英國外務部會議媾和會諸代表亦蒞會與議土耳其代表領袖終乃請是日會中主席將媾和會延至星期一日續議因尚示接 
政府訓示故也路透電社宣稱各要津現信土耳其與巴爾幹各邦决不致重行開戰 
[君士坦丁電]  
　　土耳其内閣會議兩小時後復以新訓示電致倫敦本國代表聞已命拒絶各邦之愛的美敦書云土耳其艦隊三日之晨接奉部令駛出達達納爾海峽與希臘艦隊决一死戰現已在鐵萊杜斯島外開戰 
[倫敦電]  
　　近據泰晤士報載稱羅馬尼内務大臣與布爾茄利亞代表領袖會談之後聞布國已從俄國忠告願將兩國界線稍加更改而自西里斯特利亞起畫一直線以達黑海爲止羅馬尼之要求尚不止此惟並不欲以武力用事路透代表謁見布國代表領袖據謂羅布邦交極爲輯睦如更改界線各問題俟戰事了結後必不致不能滿意解决云據羅馬尼京城電稱政府已命豫備隊各士官隨時豫備聽令 
歸營 
公電 
[孫少侯痛陳國會地點不可遷移電]  
　　大總統參議院國務院副總統各省都督議會各政黨本部支部京津滬漢各報館均鑒近日有人在上海組織歡迎國會團倡議第一届正式國會當然自行召集并自行擇定集會地點所擬辦法先開預備會於上海隨卽開成立會於南京其宗旨在保持立法機關之安全預防北京軍警之干涉使議員得自由議定憲法選舉總統以達眞正共和之目的此説一倡急激之徒多附和之毓筠不佞遠觀大勢近察國情知斯議之發生影響於民國前途安危者至鉅不避嫌忌敢貢一言説者之意以爲共和國之國會可以自行審定集會地點援法國一八七五年所定憲法第九條以惠塞爾爲國會所在地之例爲證不知法國國會地點之所以變更因避巴黎之紛擾出於萬不得已且先經憲法規定而後實行今民國國都現狀安寧並無變更國會地點之必要臨時約法亦未明定有此條文卽令國會地點果有必應變更之正當理由亦須俟中央立法機關議定著之憲法乃生效力今於法律毫無依據而遽然自行變更地點此種法律外之行動斷非立法機關所應爲果其行之則國會已自失其資格對於國内决不生法律上之效力者也此其不可一也説者所持變更國會地點之理由在於防北京軍警之干涉也軍警爲行政部所管轄質言之卽逆億行政部之將出於干涉而欲立法部遷徙以避之而已不知行政部果有干涉之事是爲違法行動行政部違法時立法部當然依法定之手叚以處分之無所用其避也况行政部將來果干涉與否尚不可知乃逆億其必出於此而預遷地點以避之其行事之不忠誠不正當若此出之個人且猶不可况出自代表民意之立法機關乎此其不可二也且立法行政兩機關關係最爲密切苟非有絶大之變故决不容設在兩地者也今國家方當建設之初政治上諸大問題胥待國會解决國務員應時時與議員接洽以免隔閡果如説者之意政府在北京而國會在南京國務員將各派代表耶抑親來南方耶且每一議案多則數千言少亦數百言勢難悉田電達而文牘往來至速亦須數日又况關於外交重要事件遣人賫送難於秘密一經漏洩貽誤匪輕其爲不便更不待言矣倡此議者乃并此而不計及此眞吾所大惑不解者也此其不可三也細繹説者之意以上所陳諸弊非不知之而必倡此議者其意實别有在不觀其宣言書之言乎曰國會之所在地固必設在中央政府然以昔日先有參議院而後有政府與先有參議院所在地而後有政府所在地乃能確定之立法慣例論之則今襲有參議院職權如將來之國會者自應以先定國會之所在地爲正當辦法况約法第十六條中華民國之立法權以參議院行之則審定建都之法律案又實原始於國會之自由變更矣由此説觀之所謂變更國會地點者質言之卽是變更國都地點欲假國會之力迫政府使必遷南方而已夫遷都之説發生於南北統一之始經國内大多數與論反對已無成立之餘地不意當國會選舉之時又有死灰復燃之勢此説在今日事實上萬不能行就令多方鼓吹除少數之極端改革家附和外斷不足風靡一世生若何之效力不佞所鰓鰓過慮者南北意見自孫黄入都後漸已消融國民方相慶幸以爲國家政治從此可期統一乃無端忽有此問題發生其事雖未必見諸實行而斯説一倡徒令南北人心又生一重惡感影響所及大之則有全國分裂之憂小之亦啓擾亂公安之漸而况今日何日滿蒙西藏岌岌不保彼外人者正欲以我南北紛爭爲侵略之口實竊恐遷都之議未定而列强瓜分之案已先我而解决矣我國會議員苟心目中尚有國家存者决不肯主張此議以貽我國民前途無窮之禍也毓筠賦性庸愚學識商陋國家大政未敢妄有論列惟念斯説發生其結果足以擾亂人心動摇國本不遏其流又將緣是而種異日無數之惡因心所謂危不敢不告惟望中外行政立法各機關曁各政黨各新聞社力維大局共待正論通告各省新選國會議員務依法定集會期限齊至北京勿爲此種非法之言論所愚以破壞我新造之民國則幸甚矣孫毓筠叩要聞一 
[俄公使之無理語]  
　　（北京特約訪員軍騎） 
然而我國上下宜留意之 
 
 
 

Page 3

 
 
日前駐京俄使向外交部某司員宣言此次俄庫協約問題發生貴國以爲有碍領土權堅不承認並要求取消此項協約全國輿論爲一致之激昻貴國亦太不自量矣大凡事實至名歸不可勉强貴國聲聲謂外　爲中國之領土然試問中國之於外蒙除派遣將軍辦事大臣外有何政治上之成績足爲領土之實據如練兵也敎育也實業也孰者可以告人乎卽以庫倫一隅論前清時貴國雖設有辦事大臣平日惟傳差奏事不知治民安衆之方自俄設領事府巿政郵電銀行稍有眉日光緒初年車臣汗與庫倫附近迭有鬍匪騷擾地方商務大受影響貴國官吏無法以制俄國不忍隣境之亂蔓延不息於領事府酌設衛隊亂事遂平然而每年俄政府支出經費已在二 
百萬盧布以上又庫倫九處金礦每年生活華工二萬餘人貴國收取金礦税三十餘萬此項利益誰人代爲開闢乎此皆俄國之事業貴國不與者也現在貴國反對協約不遺餘力無論能否取消即使取消俄國現有之事業仍舊繼續進行貴國又將奈之何哉而况此項協約已經宣布全世界恐不易取消乎總之貴國人脾氣不論何事不能於事前注意專於事後張皇竊甚惑焉某司員無詞以答 
[公使團會議賠欵展期]  
　　（北京特約訪員一葉子） 
去年十二月三十日駐京公使團會議賠欵展期問題其結果對於革命以後之損失賠償别無異議惟决定由各國公使從速調查各爲表面要求之手續而已至庚子賠欵展期則俄國公使首倡反對法國公使和之因此允否遂至不能决定而止三十一日晨因領袖公使朱爾典有病遂由法國公使與日本公使代赴外交部報告 
　　民國政府於賠欵展期問題其要求方法有三種　　（一）民國元年十二月應交付之一切賠償欵項展緩一年 
　　（二）民國元年十二月應交付之一切賠償欵項作爲一别項借欵於 
五年或七年間分年償還 
　　（三）民國元年十二月應交付之一切賠償欵項展期至大借欵成立之後 
　　以上三種方法之要求在俄國政府因恐我政府在蒙古問題未結以前成立借款必至使蒙古問題遷延時日且就俄國之要求付之等閑祗求速了本國問題若允之甚爲不利因此而遂絶對反對法國政府亦希望借欵速成且以俄國爲同盟之國故於賠欵展期亦倡反對此次赴外交部報告會議事情本應由領袖公使朱爾典氏惟英公使因目下有西藏問題有鴉片問題交涉甚爲困難更不願提出此問題與民國當局交涉因特稱病而使法日兩國公使代理 
　　兩國公使赴外交部其主要事件雖猶未得悉然在俄國政府之意若蒙古問題不結則必阻害借欵或且不承認其展期竭力以困民國政府有此情勢乃對於民國政府報告公使團會議之結果且使民國政府籌備他法蓋可知矣 
[總統府慶賀元旦盛典紀要]  
　　民國二年元旦日總統府慶賀禮節先日由國務院發出通告規定應行慶賀典禮（一）大總統府懸旗結綵挂燈（二）大總統府設禮堂堂内左右整列衛俸等官堂外列軍樂隊及衛士兵隊（三）來府慶賀薦任以上文官及中級軍官以上人員於元旦上午九點半鐘以前齊集大總統府十點鐘大總統親蒞禮堂（奏軍樂）衆向大總統行三鞠躬　大總統答禮（樂止）國務總理代表慶賀人員向大總統致新年頌詞大總統致答詞畢各行三鞠躬禮（奏軍樂）大總統答禮退接待官引衆至食堂用酒點畢各設（四）參議員來賀者由國務員接待行禮至十二點鐘止外賓來賀者同（五）委任以下及下級軍官人員來賀者至府留名記錄是日上午八時三十分國務院曁各部人員均齊集大總統府由接待官導引至接待室繳入場券再由傳宣官引入客廳後接待官卽至禮堂門首預備齊集至十時許大總統蒞禮堂接待官先時引各部院局廳文官齊集禮堂國務員列首餘順序排列按照規定禮典行鞠躬禮畢首由國務趙總理代表各部致頌詞次由陸軍部叚總長代表陸海軍致頌詞大總統均一一致答詞禮成而退茲錄趙　理叚總長頌詞曁大總統答詞如下趙總理頌詞中華民國二年元旦爲南京政府成立之一周歲陽和扇淑海宇又安五族一家衢歌巷舞秉鈞承乏政界幸覘昌運媿無補掖之長躬遇休明之盛謹代表拜手而颺言曰中華民國萬歲中華民國大總統萬歲　　大總統答詞中華民國幸能成功皆諸君子贊助之力鄙人實深欣慰今日二年元旦天氣晴明以氣象觀之民國前途似乎宜有福利唯是生於憂患古有明訓願諸君子勿稍懈怠必期鞏固萬年而後快本大總統實與有榮幸焉　　叚總長頌詞今日元旦共和成立一年於茲列强環伺内國猜疑經濟艱窘國本動摇唯賴我大總統府精心毅力鎭靜如常堪除艱難　　焦勞乃有今日其所以如此者蓋一意爲我國基謀鞏固爲我公民謀樂利耳我等陸海軍人自應悉力上體大總統之籌計盡力輔佐將俾我海軍將媲美於英吉利陸軍將駕德意志而上之令我五色國旗照耀環球庶無負我大幾統兢兢業業之苦心及我等軍人之天職耳某謹代表陸　軍全體鞠躬獻頌中華民國萬歲中華民國大總統萬歲　　大總統答詞今日元旦爲民國二年元旦距南京政府成立之日亦旣一年距南北政府統一蓋亦八閲月矣此八閲月間一以秩序未定一以法規不全故所辦之事不過恢復秩序而已殊無一毫新事業之可言卽此恢復秩序之事亦絶非我一手一足之烈仍賴我軍人諸君官佐之籌謀兵士之努力羣策君力共相補掖共相維持乃克見此現象自今日起我等當振刷精神從事新事業俾我民國自二年以至萬萬無窮之年吾有奢望焉雜評一 
[未闢治之領土他國即不妨攘奪耶]  
　　有是哉俄使之妄言　　吾且不論前清時之對於外蒙是否如俄使所指摘一事莫舉民國政府之對於邊疆是否如前清時代之僅僅覊縻弗絶吾問國際公例甲國領土不能盡闢治完美者乙國是否可以攘爲已有我更問俄露斯之領土是否一一闢治如巴黎倫敦之莊嚴燦爛苟不爾者他國亦可代爲闢治而佔據耶嗚呼欲攘奪别攘奪耳安用此飾詞爲 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國元二月七日星期二（申報）舊曆壬子十二月初一日第六版 
要聞二 
[湖北金融界慘狀]  
　　　　自起義後核計官錢局紙幣在外行使者共有三　餘萬現該局名雖存在然因無基本金無力開兌　　民間信用尚堅錢票久已成爲不換紙幣而銀票則由財政　權設兌換所兌換然以無現銀可兌不得已特規定每元銀票　取銅元百二十枚然又以銅元數亦不多特限每日兌換四千枚晨八時起兌至九時爲止種種限制致使民間之急欲兌換者發現種種慘狀如老弱婦女囡被强有力者所擠乃不辭黑夜坐守局前俟次晨門啓一擁而入致遭踐踏斃命者已有十餘次先後死人不下百數十名然貧民尚樂往兌者蓋因巿問買賣該銀元票只作錢千零四五十文兌換所兌錢千二百文以之展轉換賣每日可獲錢百數十文足敷一人食用較優於提籃小貿日博蠅頭微利也因此日往兌換者恒近萬人然因此而受風寒病死者亦不知凡幾嗚呼痛矣　　現出納審查廳睹此現狀擬請取銷兌換所及取締巿間錢攤此事關係鄂中金融與民人生計至巨用將所持理由詳述如下以供討論（一）取消兌換所理由審查廳之意以設兌換所原爲提高紙幣價格今不獨不能提高反更低落查元年春夏間巿間尚換錢一千一百五六十文今僅一千零四五十文此兌換所宜取消者一人民赴所兌換率　夜中露坐以待風霜雨露之所侵已足致之死地兌換所又辦　不善致人民爲貪百十錢之利而擠死踐斃者纍纍文明國民生命至重使人民因兌換而死毋寧使不兌換而生此宜取消者二至反對取消者不外二種人（甲）所中服務之人多有於錢未兌完時詐言已完卽行閉門購票抵公囊錢肥乙（乙）開設錢攤之奸商則以銀元票以一千零數十文買入隨時紏集親朋爲之代兌每元以銅元數枚報酬一轉移間獲利無窮至眞正商民之在兌換者百無一二是兌換所之當取消者三（二）取締錢攤之理由未起義以前銀元票之信用過於現貨其時未有錢攤也至起義後錢莊錢店一槪停貿遂有所謂錢攤者出現合計武漢兩處共有千餘處之多皆人攜一桌在街頭巷尾聊資貿易現今錢店雖多復業錢攤隨地皆是該銀元票雖法定價格爲每元值錢一千二百迭經命命曉示錢商獨抗不遵守一經强迫則以罷巿抵抗民間持票無處兌換恒苦不便今後對於錢攤宜實一取締其方法如下（甲）錢攤非有連環保結出具遵照法價兌換之願書由財政司具冊给照者不准營業如敢仍舊抑勒許兌換人扭送到官懲罰禁止開設（乙）兌換所一律取消計武漢軍商界兌換所四處日有銅元二萬串即以分撥於經官許可註册之錢攤由各攤請保具結日向財政司借欵六七十千名曰官借資本當夜繳還銀元票作爲還本日日如是其設攤兌換時准其自一千二百法價内明扣手數料十文此外不准多扣其有不願額借官本者聽惟須與借本者一體辦理不准歧異現此議已經軍民二府會議批准定於一月十日先從省垣試辦俟辦理有效再取消漢口漢陽兌換　一律仿行 
[鄂省齷齪社會彚紀]  
　　劉藝舟駡座鄂省前北伐軍軍統劉仲文日前由襄陽卸職來省旋因庫事緊急擬即晋京泣請大總統决計主戰以救危亡昨國民黨員特假漢口大舞台開歡迎會藉請劉君發表征庫政見各　到會者一千餘人孫武蔡濟民季雨霽楊玉如諸革命巨子均各蒞會乃有某巨子覺招名妓多人高踞演台陪待劉君一班偉人演説畢卽與諸妓周旋爭相調笑　以歡迎偉人之場爲挾邪行樂之地時新劇巨子劉君藝舟亦在旁座見此怪狀大爲憤懣卽起演説略謂偉五爲舉世所崇拜者謂能定大計平大難爲同胞造幸福方今俄庫風雲日亟正男兒臥薪嘗胆之日瘕食不遑何暇及此虚文陋習是歡迎題自已錯况又呌局多起聲色滿前此豈所以待偉人者歟似此現象中國必亡無日矣言已大哭流涕全場均爲悚然諸偉人皆面頳耳熱羞愧萬狀立揮諸妓齊進後台暫避至各界到會者散去後始命諸妓出而侑酒然亦草草終席不歡而散緣是日發起歡迎諸人預備酒筵公讌本　俟演説完竣來賓散後開筵召妓盡歡取樂不料某急色兒遽召妓來致受劉藝舟君一番敎誨開諸人均咎某之冐昧然劉藝舟君因此即有指日他去之説云 
　　何遠藩數剌鄂省法律專科學校會計何遠藩與庶務長李　鏞均性喜漁色常在省垣各私娼家勾識良婦深夜不歸日前夜深何偕一蕩婦欲假該校門房住宿門役李永恐遭波累堅拒不允致起衝突次日李國鏞遂挾宿憤將李永開除事爲諸學員所聞以李何深夜引誘婦女寄宿非奸卽拐學校乃森嚴之地豈容有此淫亂行爲已聨名呈訴司法司究辦在案李乃起自辯護謂該少婦係何遠藩之戚因夜間不能渡江省中復乏親友故何商　渠欲假門房一宿該司内李係都督府顧問官碍於情面置之不理而李永因此打碎飯碗心殊不平日懷刺殺李何之志上月二十八號午間何行經該校至公堂前突與李永相遇李即出利刃劈面剌來何急以手掩護大聲呼救堂中諸役聞聲赶至何已剌傷倒地鮮血淋漓計左膀被刺兩傷面部頰下削去肉皮寸許見骨幸何緊將兩手抱頸故未刺着咽喉不致於死而兇手於衆人趕至時已飛馳出外不知去向矣遺下尖刀一柄已持送地方審檢廳報案何則送人醫院就診現李國鏞大爲悚　謂李永已革除數日何以仍匿校中行刺必有隠藏之人除嚴詰各雜役究追李永外渠出入必帶跟僕兩名以資護衛 
[汴省審判轟擊省議會嫌疑犯紀事]  
　　汴函云本月（去臘）廿六號高等審判廳開庭審判轟擊省議員嫌疑犯王書雲等六人一案林祖武爲審判長毛君爲檢察長律師李祖瑛爲王書雲選任辯護士又爲李海清等五人指定（由法廳指定）辯護士林審判長先請毛檢察長陳述意見後又請李祖瑛律師陳述意見李祖瑛云本律師對於王書雲一案關係重要之點在辯明王書雲有無共同實事犯罪之行爲或敎唆實事犯罪之行爲與實事犯罪行爲前予以助力之行爲　是辯明王書雲是否觸犯新刑律第二十九條第三十條第三十一條之規定期埐要之證據有二第一供狀第二手槍子彈王書雲前在營務處供詞頗形離奇後在審判廳供詞始有研究之價值李海清等前在營務處供稱與王書雲同行共同犯墀據本律師捕象的觀察絶無此事王書雲住振聲店是日八點鐘省議會被轟之時即王書雲送任平甫上火車站之時有振聲店簿可證九十鐘王書雲仍在振聲店吃飯有天義樓飯摺可證卽此可以辯明王書雲絶未同行之證并可證明營務處所供之不實審判長云王書雲何以供稱在黄家花國會議謀炸省議會有榮澤縣北小莊張成業在座王旣未反對亦未贊成等語李祖瑛云貴廳行查到榮澤縣覆文所云不獨縣内無小北莊其地并無張成業其人可見前供不可爲據檢察長云趙脩海囊中搜出子彈一顆何以與王書雲二十五顆子彈同式李祖瑛云子彈果與王書雲子彈分釐不差惟彈上又字文雅正不同何足爲據檢察長云王書雲二十五顆子彈中又字文亦不一律李祖瑛云同式手槍同式子彈甚多絶不以子彈同式即爲共同犯罪之據王書雲與某議員在振聲店談話之時王書雲二十五粒子彈某議員所親覩王書雲查到省議會行刺何以二十五粒子彈不加少而反加多趙脩海囊中之一粒亦可証明王書雲並未到議會行剌之據檢察長遂無言審判長又問李海清並貴律師有何辯護（時已過三鐘）李祖瑛云此案重大證據尚未搜集完全今日研究爲時已久俟改日再爲出廳王書雲云余旣無犯罪行爲何以久不判决語極激烈林審判長遂宣告閉廳 
[川都督破獲逆案]  
　　川函云有瀘州江安縣人朱山名昌時號雲石者前清時主筆蜀　後爲端方幕僚嘗往來官紳間去年光復在江安充當司令旋爲鄉人控告逃至省城運動做官不得旋由　育司長沈宗元委任叙屬公學敎習本月（去年十二月）十三號都督府忽飭憲兵司令部謂朱山圖謀三次革命令赴其寓所捕拿該部派兵往逮未獲後聞渠在五擔山隨至該處朱果在山偕數軍人測量該處與都督府之距離當即捕獲送交軍法局嚴行訊究此案破獲係因朱山住約某砲隊正目周某及某某等同謀已經簽字書名並在東門外雷神祠望江樓集合數次約定數日内卽舉事以五擔山爲炮隊陣地同時在都督府附近舉火周某等忽而轉念卽執證據種種自首於都督府而朱之秘寗運動因以破獲聞首領别有其人並非朱山外間傳言名冊中多軍政警學界中人如張某楊某皆爲主動其他無名小卒尚多朱山不過骨應俟成都事起皆來接應以推倒胡護都督爲目的及機關已破胡督處之泰然街巿並不驚惶已將名冊消燬餘黨槪不追究亦未明示事起於十三夜外間十五日始知之十七日方見報紙胡督處理該案不事張皇不主株連惟將朱山交付法庭按律辦理而已 
[贛都督令禁軍警反對省長]  
　　江西李都督軍警兩界官長附和某靈開會反對民政長汪君瑞闓辭旨激烈旣於一已名譽有碍又恐發生禂端特於去臘廿九號發出通令云照得集會自由載在約法軍警兩界不准干預政事亦有明條乃頃聞有軍警多人對於民政長蒞贛問題開會研究措詞極其激烈無論該軍警等意見如何是否有特别顧慮但旣身列軍警自應確守範圍豈得稍滋悞會爲此令仰卽使轉飭一體遵照嗣後勿得再生事端以重紀律是爲至要 
[大總統特赦胡謙]  
　　胡謙蒙赦已見大總統命令茲悉胡謙前在湖口統税督辦任内因公晋省謁見都督適在李督辦公室内遇見内務司長鍾震川卽爲乃兄胡淵復仇袖出手槍將鍾擊斃當經李督宣布胡謙罪狀命令中軍官蔡鋭霆將胡槍斃以示抵償而肅法紀詎胡在府受刑後未中要害舁尸回庽秘密醫治逃往上海藏身租界道路譁傳迭起控案現經軍務司長吳介璋領銜電懇大總統赦　胡謙重複受刑以全生命茲奉大總統命令電悉胡謙爲法受罪情有可原且行刑已畢舁尸歸庽因醫治而得生更無重複施刑之理自應准予特赦以示矜恤而全人才 
[岳州開闢商塲之阻力]  
岳州當商　宗　陳洪榘等爲開放岳州門户起見呈請都督及民財兩司募集資本購買長江水師鎭署闢爲商場已蒙都督批准且允飭令水陸各營清丈局核辦現因該處守備隊駐紥鎭署艱於遷徙特稟呈都督以岳州重鎭不可無兵兵之駐紥必須廣地請將該署留爲軍用公地地飭該商等另覓地址闢作商場都督據此又批不准該商購買並飭清丈局無得擅行交易云 
[江都鄉區大刧案]  
揚州西北鄉十三集公道橋鎭於本月二日晚七旬鐘時突來軍人裝束之盜匪三百餘人口稱天長縣知事過境暫假團練局憇息該局員見匪等旣係軍人且有多人乘馬肩荷快鎗燈火照耀亦信以爲眞正有招待間該匪等忽傳口號立將團丁全數細缚當被搶去局中衣械多種並連刦鎭民四十餘家至十一句鐘方散現由十三集各董院霞青鄭元穆等來城分報檢察廳知事署並徐軍統請派軍隊前往緝捕以安閻閭云 
[海陽縣建築軍路]  
潮州海陽縣知事現諭各鄉紳董略謂現奉潮州綏靖處督辦照會内開現據督修潮州軍路委員長帖愼之陳養鋒呈稱查潮州軍路照原路綫修築自惠來接連惠州陸豐縣界起至大埔直達福建上杭縣界止現擬海陽縣爲中點分南北兩路南路至陸豐鄉界止派監工委員馬覺權梁雄前往北路至上杭縣界派監工委員李振漢譚光興前往分别測量繪圖註説一俟勘測完竣另行妥議章程興工建築惟各委員均籍隸别縣於潮屬路途未識言語不通鄉愚無知誠恐誤會且沿途借宿及遇有阻碍路線之田園廬墓均須隨時查訪業主令其領價遷讓應請出示曉諭及發給護照交由委員等公路折徑隨時知會營縣一體保護並撥軍隊以便分隊同往藉資鎭壓等因到縣奉此准督修潮州軍路委員長咨同前因並請分諭所屬各鄉紳耆如遇委員到鄉務須妥爲照料毋得誤會等因合就諭飭該紳耆等卽便遵照地方通信 
[蘇州]  
續開縣議會吳縣議事會於去臘三十日續開第六日常會所議各案如下（一）縣知事交議縣經費收入不敷分配現擬籌集方法以期收支適合案（二）縣知事交議准敎育會移請交議二年一月一日至六月底止經費預算案（三）縣知事交議南北橋巿議會議將繳到上年平糶米價留巿管理應否照准案（四）縣知事交議舊吳境及西山田單向不作憑應如何統一以重執業案（五）縣知事交議湘城平糶榖價據請撥補墊用籌辦自治經費擬以辛亥忙内附加税抵補安（六）議員陳駿聲提議辛亥年上下忙銀撥入自治經費案附光福鄉議會議長馮澤衍來函請議辛亥年忙銀及附加税抵補各巿鄉自治經費案併議三十一號繼續開會（一）
議員吳南鼎提議各業户收租之力米應歸各巿鄉辦理積榖案（二）縣知事交議選派警務敎育實業人員考察案（三）縣知事交議牙税留支二成附税應否撥入縣行政費作爲征收費用案（四）縣知事交議修理城垣公費應於何項支出自應規定範圍以便編入預算案（五）縣知事交議本縣公費行政費預决案（六）縣如事交議貧口糧擬於正税項下動支案該會現於二年一月一日南京政府成立紀念日内休會三日藉資慶賀 
[揚州]  
修築河陽瓜洲董事會總董沈鼎臣昨呈請江都縣知事云瓜洲濱臨大江春間所修圩岸刻又倒塌前由尹允庠面謁張總理請其撥助當蒙允給三千元現擬請領該欵以助岸工云 
[鎭江]  
羣賢畢至鎭郡爲省議會第三複選區一月六日爲省議會複選期現悉當鎭通海各屬十四縣一般初選當選人業已先後蒞鎭預備複選國民共和民主三黨重要人物亦均於上月間在鎭組織招待處有在江邊各旅館者有在新河琴園者極形忙碌而　樓茶室戲園娼寮遂各驟形發達云 
[安徽]  
財政司蒞新皖省財政司史推恩前以財政困難辦事棘手屢請辭職業經大總統令准并任命李君國筠接任現李君業於三號接篆視事至皖省軍政司亦經大總統任命顧君琢堂惟尚未卜何日來皖馬兵閙戲安慶近聖街醒民劇園開張後即以優待券分贈各界而於軍界尤格外多贈原所以資保護而維營業也詎二號晚忽有馬營兵士數十人無票直入經該園夥婉令買票該兵士等竟將桌椅碗盞衣鏡等物搗毁一空當由該園主赴警察局報告奈警兵彈壓不下復經司令部派恣兵隊數十人將該園圍駐開放空槍該馬兵等始紛紛遁去僅拘獲爲首滋事一人隨由憲兵隊押送司令部拘留究不知如何懲處云 
[河南]  
都督返省河南都督張鎭芳日前晋京謁見大總統面陳財政困難情形以期借欵易於解决不意總統一面温語奬勉一面卽堅拒借欵張祗得於去臘二十七號乘快車出京詎車抵　鄉因機輪受損直至二十八日午後一鐘始到鄭州當於是日乘汴洛火車返汴云 
[浙江]  
甄别登記員財政司張詠霓通令各縣登記所長云案照各縣登記所辦理已三月有餘漸有端緒經議會議决延長至二月末日爲止亟宜督促進行現由司彚列收數表冊分别考核其辦理得力者擇尤嘉奬不力者擇尤撤懲以示甄别查紹興登記所員湯兆頤勇於任事勞瘁不辭上處所員厲康精明强幹辦事奮勉嘉善所員汪致中才華開展實力進行均予記大功一次杭縣所員汪致祺才具穏練鄞縣所員李夢崧辦事勤能海鹽所員林鍾秀辦事精細定海所員嚴保宸勸導有方慈谿所員余霖才堪肆應石門所員沈元忠幹練有爲均予記功一次奉化所員陳其林金華所員許金綬昌化所員鮑俊於潛所員陸祜東陽所員謝佐庭義鳥所員盧璧珊壽昌所員沈榮照瑞安所員沈銜書樂清所員錢藴甘或分文未解或藉口困難即使再令賡續辦理亦必難期起色應一併撤差此外各員仍令照舊充任現在本司已議定交通辦法由各所員會同自治公所經理其事並准其酌提一成經費章程另行頒布各宜實力進行毋再泄沓是所厚望除通令外合亟令仰該登記所長知照此令 
[福建]  
輪船失火往來温甬之建昌輪船日前甫抵厦港行到砂坡尾時因船夥失愼貨艙忽然起火船中所載烟草篷仔葉等均屬最易引火之物一時火光熊熊該輪急吹汽笛各小艇紛紛近前莫能施救幸停泊厦港之日本海軍驅逐艦消防隊一見該輪失火立　速力小艇帶有新式器具直往砂坡尾向該輪施以救火方法當將該輪船員搭客救出僅貨物船械略受損失而已亦云幸矣 
[湖北]  
碍難停鑄鄂省軍民二府近接中央財政都通電以各省鼓鑄銅幣過多物價高昻大爲民生之害且將來幣制確定收回舊幣必將發生種種困難各省應即停鑄以免充斥害民比經黎夏二公會商以鄂自軍興以來驟增紙幣一千餘萬賴以保全信用者厥惟銅元一經停鑄則紙幣窒塞商務阻滯公私俱受其困此刻萬不能停鑄若虚將來難銷則鄂省現鑄者槪係民國紀念幣旣無前清年號又未標明省界中國境土自可通行無阻將來改定幣制必以當十銅元爲輔幣此項紀念幣雖花紋不同届時可以勿須收回昨已將不能承認理由會銜電復該部查照矣 
[湖南]  
人力車復業長沙人力車夫因租價太重全體罷工已誌前報現已由巡警總監林君飭車行酌量核减以恤勞工而車行等亦禀請警廳求减車捐更換車照比經林君轉呈民政司察核减捐并將車照照數換給并飭車行速將租價酌减俾得早日照常營業免使車夫損失過巨現車行同業議决每日只收租錢二百四十文押欵仍舊車夫多已首肯惟其中尚有欲减至二百文者現已由警廳愷切勸諭矣維持錢荒湘省近因商人販運銅元出口以致巿面銅元甚爲缺乏譚都督特飭外交司照會岳州洋關禁阻並飭財政司轉飭岳州厘局自民國二年正月一日起所有出口商民每人携帶銅元至多不得過十串以外倘有販運大宗銅元出口者全數扣留呈報本府核辦但亦不得藉端騷擾並須迅速出示曉諭等因財政司當卽遵照轉令岳州厘局遵照辦理矣隄工設局譚都督前此迭據各屬潰隄業户呈請借給公欵興修已飭民財兩司規定隄工辦理之法然各屬範圍旣廣事務尤繁亟應於湖濱扼要之區設立隄工水利總局以董其成尤必於沿湖一帶設立分局三所一設南州沅江分局一設益陽湘陰長沙分局一設常德漢壽華容安鄉分局以收其效昨特委派曾君繼輝充當總局督辦並飭該員尅日到局將一切開辦進行事宜悉心規畫隨時會商民財兩司妥議辦理趁此冬令水涸趕速興工以惠災黎而興美利云雜評二 
[嗚呼江蘇省議會之前途]  
今日爲江蘇省議議覆選舉之日亦即江蘇省議員出現之第一日我江蘇自臨時省議會消滅無省議會者八九閲月矣一切重要之本省單行法以無省議會故莫能立也今而後有省議會而江蘇之政治可進步矣顧我以現狀測之各地巿井無賴之覬觎省議會議員而以金錢購買選舉票者實繁有夥一選舉票有值至百元外者一人有購至二十票者私囊不敷購則稱貸以益之此種捐班議員劈頭已搆刑律上之罪名人格卑鄙至此又烏能勝一省立法機關之任耶然而我江蘇省議會之前途可知矣嗚呼 
 
 
 

Page 7

 
 
　　中華民國二年一月七日星期二（申報）舊曆壬子十二月初一日第七版 
本埠新聞 
[會議女服式紀要]  
　　中華國貨維持會正副會長伍廷芳王介安吕葆元諸君前日柬邀神州女界恊濟社代表舒蕙楨青樓進化團代表葛澤葛志雲及徐曼仙徐逸仙俞植槎吳鏡三潘承衡劉可青諸女士在戈登路三號伍君庽所會議女界禮服便服式樣午後一時由總商會恊理貝潤生君及各業代表將繪成之女界禮服禮帽便衣圖樣並製成衣服送至會所請衆研究首由伍君報告會議理由略謂今日女界所穿衣服未能一致殊不雅觀故請諸君到會研究常服禮服應如何改良務請從長議訂次由舒女士等與各代表討論良久咸以此事關於大衆非少數人所能取决應俟邀請各界女士再開大會公决實行旋即散會 
[第二區覆選舉展期五日]  
　　上海縣知事吳君昨日出示布告云頃奉覆選監督潘歌電開奉總監督電開青浦省議會當選名册内所列倪世恩陸壘宗沈心榮等三名據所塡號次查對選舉人名册並無其名因何錯誤即速查明電呈覆選監督核辦等因奉此查省會覆選業已展期該縣尚未覆到勢難如期投票已電請總監督將兩項覆選均展期五日於正月十一日舉行省議會覆選十五日舉行衆議院覆選仰即傳知各當選人一體知悉等因奉此除分行外特此布告 
[商團畢業人數]  
　　上海各業商團前日舉行聨合畢業禮詳情已紀昨報茲將是日各商團畢業人數詳載於下韞業商團五十六人花業商團六十三人第一工商團三十八人滬西商團一百二十九人十九二十舖商團五十九人閘北六區商團四十二人書業商團五人集益商團四十二人中區商團二十三人滬南商團二十一人商務印書館商團六十二人永義商團二十六人荳米業商團二十一人志成商團三十八人高昌廟保衛商團三十人參藥業商團三十一人閘北衆商團四十七人十五舖商團三十四人救火聨合會商團四十九人九舖商團十六人伶界商團六十七人清眞商團六十五人錢業商團八十四人十舖商團三十三人洋布業商團四十五人紙業商團五十八人高行商團五十二人 
[農林部採擇茶商條陳]  
　　茶商陳兆壽前月條陳農林工商兩部整頓茶業挽回利權茲奉農林總長批云呈悉該茶商所陳各節於對内對外兩方面籌劃至爲周備足徴富於經騐深堪嘉許仰候採擇施行可也 
[木匠聚衆覇持]  
　　本埠木匠同業近向作主索加工資不遂同盟罷工迭經各作主與該業董事一再調停迄未平靜前日又有木匠葉桂泉奚雲生吳聚濤殷祥兀王關順等聚衆百餘人擁至北山西路周永茂木作塲内奪取刀斧迫令罷工一時人衆喧閙經巡捕查見奔訴匯四捕房立飭通班中西包探前往將以上爲首各人一併拘入捕房昨晨解送公共公堂請究先由中西包探等上堂禀明葉等持斧迫令罷工情形並由見證俞阿金陸阿卿投訴葉等到作吵閙覇衆停工各節訊之葉等同供每日工資祗有二百文值此米珠薪桂不能支持故向作主索加工資並非聚衆罷工所有斧頭係因做工是以携帶乞恩明鑒旋據周永茂之代表馬順生投稱現在本幫木匠已由作主與董事議定點工每日加錢五十文包工加錢四十文全體贊成照常工作至該工匠等雖係無理取閙亦請從寛發放聶襄讞商之英領翰君以聚衆要挾本應嚴究今旣由作主代求姑寛判葉奚兩人各罰洋十元餘人各罰三元一併充公以儆　　又聞昨有木匠陳阿三宋阿銀等在法租界唆使同業向各作主要挾加給工資包探向之斥阻反被毆辱當即拘入捕房解送法公堂經聶裁判訊實判各押十四天 
[見財謀害之駭聞]  
　　婦人高郎氏家住大東門外如意街昨晨赴菜巿買物偶與素識之婦人陸金氏相遇閑談陸金氏卽邀至新太平弄十七號屋内游玩詎甫經坐定陸即糾合陸金桂等上前以草繩一條紥縳高婦雙足並用元縐汗巾一條勒往咽喉將手上金鐲一雙捋去高婦大聲喊救適地方檢察廳巡長王桂生因公經過聞聲入内陸金氏等即乘間持贜逃逸當將高婦並金桂以及草繩汗巾各一條送至一區轉解商埠巡警局午後由司法股員王君研訊高郎氏供寗波人今睥三十歲丈夫在陸家石橋堍南貨店爲夥婦人手上之金鐲一雙計重七兩餘前在楊慶和銀樓兌來計洋四百八十元係棗子形式今晨忽被陸金氏誘到伊家頓起不良將氏謀害幸遇救得生然金鐲已被陸金氏捋去逃逸請求查究陸金桂供本地人年十七歲前在米行習業今日陸金氏之事民人實不知悉亦無行兇之事問官以案關見財謀害判將原被連同証物移送地方檢察廳訊辦王巡長亦即回廳報告陳廳長諭將陸金桂收押証物暫交該氏收執聽候預審核辦 
[高昌廟發生命盜案三誌]  
　　高昌廟西栅口陸阿寳家被盜行刦并拒傷事主之姪陸阿毛抛入河中因凍致斃當塲拘獲陸軍第三旅三十七團目兵喻春生並陸阿全解由商埠巡警局訊供不認押候查究在案昨午由警局備文將喻陸二人並証物燈籠一盞送至地方檢察廳遂由陳廳長飭令分别收押候究嗣據舒長庚王阿桃王掌發蘇右根等到廳禀稱陸阿全向爲成衣此次在王掌發家做工於新曆元月三日夜至親戚家吃酒而回時適陸阿寳家被盜由某軍人囑令阿全引導前往捕拿嗣阿全因聞槍聲膽怯畏懼避在墳墓旁卽被各鄉民疑爲匪黨拘解到案民人等深悉陸阿全爲人誠實爲特來案禀求交保陳廳長諭候調查明白再行核辦又聞高昌廟警區區員昨亦呈報穆警務長略謂據事主之兄陸阿生來局供稱是夜九點三十五分時被盜敲門闖入陸阿毛家搶刧伊弟阿毛因欲阻止致被戳傷後在黑暗之中由衆鄉民誤將近隣成衣匠陸阿全及混成旅遞送公文之喻春生拿獲遂將受傷之事主陸阿毛一併交由三十七團兵士解送到局即將受傷之陸阿毛送請上海醫院醫治無效業已殞命報由地方檢察廳騐明判令家屬自行棺殮惟所獲之陸喻兩人確係當時因聞槍聲暫躱墳墓之旁嗣被衆鄉民嫌疑因此拘送合行聲明等語穆警務長以喻春生係混成旅遞送公文之兵士尚有收條在手必非盜匪故已商請檢察廳長將喻省釋矣 
[范高頭羽黨被殺之原因]  
　　著名巨棍范高頭之先鋒卜小毛子被人砍斃屢誌前報茲經暗探倪嘉坤等於前日在王家碼頭洽新園浴堂内拘獲帮兇江金福解由第一區警局研詰供出此案首犯卜林春住在小南門外城根旋即派人帶同該犯前往該處將卜林春拘獲一併解區移送商埠巡警局收押候究昨日午後由司法股員王君升坐研訊卜林春供本地人家住浦東卜小毛係是遠房族姪因其作惡多端素不親近我有一嫡堂姪女尚未許字邇被卜小毛誘去姦佔查卜早經受室竞將族妹姦佔爲妾實屬形同畜類故由我主謀唆使江金福等四人於去年十二月二十六號夜前往第二塘地方將卜小毛砍斃以除卜氏之害是實王君以案情重大諭令分别還押候禀請局長核示辦理 
[防範探捕舞弊]  
　　英美工部局取締捕房探捕本極嚴肅近則日久玩生不無弊竇茲自老閘捕房十三號西探羅區串同華探門差得賄庇賭案發現後各西董甚爲注意並以探捕營私有關捕房名譽亟應禁止業已商由卜總巡另派西員一名專司查察凡各捕房探捕經辦事件均須密往起事地點詳查事實俾免舞弊而肅警規 
[國貨維持會第二十四次宣講紀]  
　　陽曆正月五號晚七鐘半中華國貨維持會宣講部假二馬路寗波同鄉會開第二十四次宣講會來賓三百餘人入會者宗洞天陸樹勳李佩蔭錢文史徐紹　諸君並由圓明園路中國化學工業社分　三星牌鹿頭牌國産牙粉四馬路惠福里新宜社分送可代洋蜜之國産嫩面白肌露半價券及交友會分送警告書主講馬君武君未到至九時半散會茲將各人演講要旨錄後　　部長梅竹廬君謂國貨日趨失敗皆因吾國工界於機器學鮮有門徑　埠現有機器公會成立此後工業定可日謀進步更望全國男女同胞日用各物以國貨爲前提　　貪民習藝所宗洞天君謂該所製造泥塑玩物及竹製雜用器皿等件工藝日佳望同胞盡力提倡　　陳希會君謂同胞不用國貨工界民生日趨死地若從道德上解决凡屬國品無分優劣皆有必用之理務望諸君善爲勸導尤宜勉勵女界愛用國貨　　李佩蔭君宣佈勸同胞用國貨書大旨謂吾國百業凋疲債台高築國計民生已極危險至於國産綢緞呢布皮革磁器雕漆汗衫線襪絲巾毛巾愛國布洋燭肥皂火柴牙粉香水紙墨鞋帽或優勝於舶來或向有之國粹同胞不知利用反將大好金錢擲於海洋可痛可痛並深悔自己不用國貨之非是以後當抱定宗旨均用國貨　　胡豪卿君謂吾國出品日衆凡我同應均應購用至於改裝　跡近變更如能純用國貨亦仍有利無害　　任文孫君謂同胞莫説國貨不振若與上年比較已大有進步各處工廠所出之品李佩蔭君已先吾而言但望華商所開之各洋貨店詳細調查備列完全遇有來購者且説明國貨好處購者諒無不聽更望運米出洋之人詞後改運吾國工業各品以尋生路並謂貧民習藝所所出洗衣肥皂價廉物美况該所宗旨在留養貧民同胞自應贊助　　總務長婁鳳韶君謂國貨維持會實是愛國會吾國人民向無愛國思想吾人此舉非獨希望保全同胞生計更欲促進同胞愛國心日本人民無論何等社會莫不樂用國産以爲保護國基不二宗旨同胞若不用國貨實在是間接殺人言之可痛　　陶夢池君謂人有轉移風化之責勿爲風化所轉移主用國貨乃吾人應有之天職惟望同胞盡力維持 
[覆訊印人被害之嫌疑犯]  
　　新閘捕房印捕頭目台物生被人暗殺詳情屢紀前報昨日復由捕房將嫌疑之七十號一百八十五號兩印捕解至英臬司署請究卽由檢察官司的克奈姆君升座研訊捕房代表侃克律師被告代表德雷斯律師均上堂候示先由醫生麥休爾上堂證明驗屍情形旋據派克路五百六十號住户某氏婦與七十六號烟紙店夥某先後投訴是晚六句餘鐘先聞鎗聲四嚮當即出視見一印人已受傷倒於馬路上不知究被何人繫死並由捕頭敌雷含司禀稱此案發生後調查種種惟七十號印捕情屬可疑與死者定有關係請爲訊究訊之七十號印捕由德律師辯護並自請堂上准予交保出外提取銀行存欵俾償律費問官不准判與一百八十號印捕一併帶回捕房候禮拜四解請英臬司親自提訊核斷P>委任探訪營長 
　　江防水陸師章統制以近來各處裁散軍隊爲數甚多又兼各鄉盜案層見迭出上海爲五方雜處之地恐有匪類勾結散兵濳匿爲患必須添派偵探訪拿懲辦茲查有混成旅第一團第二營第七連連長黄新泰在滬有年老成幹練堪以派爲探訪營營長業於前日委任矣 
[城内]  
　　縣知事批○（典商周鉞等稟批）據禀該商盤替泰和公典並曹家渡代步改牌益豐仍在原設典基並代步處所分别接開分典代步所有泰和當下之貨均歸該商繼續放贖一切均照典章遵守取具保切各結呈請帖示前來候先給示開張一面呈請頒帖給執票稱典税已由泰和預繳至明年爲止能否援案接算并候請示祗遵保切結附（翻砂同業維持會鎬昌汪源順義興盛興記等禀批）禀及粘章均悉該翻砂同業究有若干家此次議設翻砂同業維持會是否公議允洽現舉職員九人是何姓名均未叙及候照會商會查明復候核示（布商奚文衛楊嘉悌等禀批）禀悉商標係信用所在豈容私相頂替姑念商業習慣一時未易改良免予駁斥無庸備案地方審判廳刑庭批○（費趙氏費洪氏再陳苦情批）此産早經本廳當庭判與嚴安生價承買案經確定多日萬無變更之理該氏前狀聲請本廳即已明白批示茲復瀆請實屬不合特斥不准並候命吏前往發封誘拐女子○張金才誘拐城内姚姓家使女林花捲逃避匿茲爲事主查悉央陳英爲代表控由商埠巡警局飭警將張並林花一併拘獲解局昨送地方檢察廳訊辦 
[南巿]  
聲明揑名○小木工業同行前日分發傳單組織機關並向商埠巡警局朦請告示茲爲吕某汪某二人查知該業徐某妄稱代表將其姓名揑列當卽具禀巡警局聲明理由局長穆杼齋君以徐等種種舉動違背法律業已派探查提到案以憑懲儆矣 
[閘北]  
巡警局牌示○照得匿名揭帖有干　禁本局長甫經視事接閲匿名禀信不下數十起之多並間有封面書自他處緘發察核郵票戳記實由本埠投遞者其中誠僞可想而知難保無挾嫌攻訐希圖報復情事自應作爲無效嗣後如有表見或與本局確有關係亦所願聞惟無論函禀務須將姓名住址逐一據實叙明以憑核辦倘仍任意匿名巧爲嘗試槪不准理切切此示一律簽名○巡警局長　君昨日諭知本局各職員自本星期起一律於十鐘前到局辦事並備有簽名簿各員到局卽赴辦公室簽名畫到並蓋印戳記以便稽查星期日除值日員外准予照常休息女屍何來○前日下午义袋角河内發現女屍一具由救生船撈起該女屍年約三十餘歲身穿洋布衫褲頸有麻繩一條卽由二十七保十一圖地保投報檢察廳請驗贓賊並獲○扒竊李金生前日竊得某烟紙店香烟一大匣賣於閘北胡生秦雜貨店得洋一元三角被偵探隊緝獲吊到原贓解送巡警局押候究辦 
[公共租界]  
西探請假○公共總巡捕房打樣間一百廿二號西探及牌票間一百五十一號西探開又滙四捕房八十二號西探雪姆生均請假半年回國昨奉卜總巡照准咸定本月十四號束裝就道尚待催詢○楊桂山探楊錦喜拐賣七歲甥男小辮子由廨判令被告交保候電詢崇明砲船營查明被告之姑夫成錦章是否在營及被告有無致函謀事情事再行核辦在案昨日復由捕房解案請示關讞員商之英領康君判被告仍交原保候再電催如禮拜三仍無復電另定辦法 
串竊茶葉○北京路震和茶棧控周正太張旗良丁國年丁正鴻串竊茶葉十二箱消贓於北河南路茶葉店主林永福及四川路茶葉店主李禎祥由探王松濤將周等四人查獲昨解公堂訊供明晣判周張兩人與丁國年各押三月丁正鴻押候補提人証再訊 
管束宜嚴○劣孩王三全前因攫取陳李氏金環由廨訊實判押候家屬領回在案昨由捕房將王孩解案請示判送交其父母收領管束 
積竊入獄○積竊陳阿芬在法租界竊取英商愛理司牛門等各户銀器消贜於銀匠作主王祥華金小弟湯子林等被法界包探查獲照章解送英公廨訊供不諱判陳押西牢二年半期滿逐出租界王湯各押半年金係作夥從寛斥釋吊案各贓着各原告認領 
妙手空空○日本人早川與尤桂生等控李連卿杜阿三張甫仁在電車上摸竊皮夾現洋等物昨由捕房將三人拘解公堂訊實判李押兩月杜押六禮拜張押一月分别示儆曾否拐匿○林炳生因拐匿新閘陳家浜三百三十六號沈才富家十二歲男孩桃桃昨由包探拘解公堂訊供不認判押候禮拜三復訊再核 
混用僞洋○北四川路二百十四號烟紙店夥吳秀堂控閩人張阿二混用鉛質小洋昨由捕房將張拘解公堂訊實判押西牢半年抄獲之僞小洋十餘角一併銷燬串拐女孩○郭玉林李建堂前日帶有許丫頭裴小毛兩女孩行經虹口西華德路被捕查見向詰支吾一併帶入捕房分别拘留昨解公堂請究許女供年十一歲江北人父母均亡在籍求乞被李拐帶來滬裴女供年七歲江北人餘語不清訊之郭李兩人一味狡供聶襄讞商之英翰副領事以其串拐屬實判郭李各押西牢半年兩女併送濟良所留養候核水乳交融○鴻記牛奶棚主蔡富林與夥顧壽生因出售攙水牛奶被衛生處查獲昨將蔡顧兩人傳至公堂訊實判蔡罰洋三十元吊銷執照顧押三天横行不法○流氓張金龍在虹口鄧鐵路攫取西婦密而乃金練並取行兇由探查獲昨解公堂訊供不諱判押三月毋再滋擾○徐雲明前日在靜安寺路向桂壽意告貸不遂致起口角桂即投報捕房稱被徐拆梢洋四十元當由包探將徐拘獲昨解公堂訊悉前情判徐交保以後不准再向滋擾領回逃妻○浦東婦人莊張氏背夫逃匿於楊樹浦朱家宅地方前日經其夫莊甫堂來滬尋獲控由捕房昨將張氏拘解公堂訊明判交莊領回管束 
失火卽熄○昨日上午十一句鐘江西路客利西飯店樓上忽然起火即經捕房皮帶車馳往澆息僅燬零物數件房屋未損幸虧醜陋○南京孟姓女子年十六歲日前被匪徒誘拐來滬希圖變賣幸該女而貌醜陋且有目疾是以無人受買昨被該匪徒棄置於途由捕帶入捕房送交濟良所留養候其家屬認領何苦怨命○張阿根住百老匯路四百六十三號昨因與妻口角吞烟圖盡被其妻覺察車送同仁醫院救治日人逞兇○人力車夫劉桂春昨載一日本人給資甚少劉向爭索被該日人扭住痛毆迨巡警聞聲奔來該日人早已逃逸劉即報告捕房捕頭允爲查辦爭風打架○何錫桂與婦人何陳氏任陳氏昨在嘉興路因爭風起衅互相扭毆由一千一百六十號巡捕一併拘入捕房捕頭斥不准理 
[法租界]  
謂他人父○粤人王阿生羅阿金帶領男孩周阿才在途同行包探以其形似拐帶一併拘捕送廨訊究羅供與王同鄉同伴來滬餘事不知訊據王供小孩係周根泉送我爲子並非拐來施據周根泉投稱阿才係是次子因家貧兒多難以顧養自願送於王阿生爲子實非被拐判孩交伊父具領王羅當堂開釋爭奮錢財○何明桂與沈均堂住在某棧時被棧主陳吉生吞没寄存之錢二百四十千控經公堂飭提陳卽遣夥年春甫投案交呈洋一百四十元轉給原告具領了案詎何沈二人當堂紛擾不已互相爭領聶讞員詢其因何爭執何供向在湖北青年學堂肄業此次與沈來申所寄之錢實是學生之物是時沈仍爭領判押上輪船將洋交於買辦轉交該學堂收領將次交卸○駐滬法總領事喇伯第君任事期滿由法政府命令天津領事蓋君來滬接任曾誌前報茲悉蓋君已將蒞申履新並聞喇君交卸後卽須返國云雜評三 
[上海之秘密機關]  
法之研究社會學者貿里斯德氏謂社會愈開化則密組機關愈多斯言徴之上海之社會而益信上海素稱開化之地然而賭博有賭博之秘密機關淫有會淫之秘密機關販賣人口有販賣人口之秘密機關匪徒敗類有匪徒敗類之秘密機關偵探林立日事拘捕愈拘捕而此種秘密機關愈多秘密機關愈多則道德愈隳落秩序愈破壞地方愈不安寗所謂開化者何在也來函 
[公廨讞員不贊成美人劵]  
啓者昨閲貴報登有陸女士美人券告白一通所列贊成員有鄙人等名姓不勝詫異查此事鄙人等並未與聞何有贊成之舉除函致該會詰問外合行函布卽希貴報登入來函一門代爲更正爲荷此頌日祉關炯之聶榕卿王松生同啓附美人券機關處復關君函炯之先生大鑒昨日接奉尊札敬誦之餘卽請申新民權三報速將大名從略豈知民權報上仍不遵行諒必告白處之疏忽並非敝處主見還乞寛恕除專函至該報遵行外請閲明日以上三報則敝處可告無罪也事關救災善舉伏乞維持務望玉成則敝處清白乃心終不令外人藉口也專此奉復順請鈞安經辦救災美人劵總機關處同人啓元月初五日泐 
[王介安亦不贊成]  
敬啓者陸女士請購美人券一事鄙人並未預聞乞登貴報來函欗内爲感此請撰安王介安鞠躬 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國二年一月七號星期二（申報）舊曆壬子十二月初一日第十版 
自由談 
游戲文章 
[戲擬民國新紀元史（再續）] [  率]  
　　十月湖北財政司長潘祖裕奪民間有夫之女被控撤任祖裕江蘇之窶人子也少無賴被逐於本鄉流蕩至鄂爲財政局小東以工於鑽營長於諂諛光復後由科長洊升司長擅作威福侵蝕欵項至　十萬兄弟親戚故舊皆摧筦務得利則瓜分之且性喜漁色時微服往漢上作狹邪游民女張玉娃者業已許配黄姓祖裕艷其色簒娶爲妾寵擅專房由羡生愛由愛生罹事無大小悉爲覇持甚至賄賣差缺亦惟枕上言是聽醜聲四布道路側目而忌者乃日益衆後有人主使黄姓起訴於檢察廳歷經審訊証據確鑿正在傳案質訊間適省議會亦以財政紊亂開列祖裕浮冐多欵具書彈劾遂奉文解職聽候澈查　　十一月外交總長梁如浩逃於天津如浩任外交總長僅及二月服務日淺一切無所施設時當外蒙不靖活佛肆虐陷我庫倫科布多等處而俄人又日事煽惑相傳有私與活佛訂約情事如浩職任外交責無旁貸與俄人開正式談判又無滿意之答復國人已頗有責言繼而風雲俶擾邊事日亟愈乏應付之術遂效唐紹儀故事放棄職務私逃至津越數日始發表准其辭職命令重起陸徴祥爲外交總長 
　　十二月沈佩貞毁亞東新聞報館巿招並以竹槓餉其記者北京亞東新聞本爲女權黨著名機關報而沈佩貞自謂與有股分者也一日報端忽指斥佩貞無參政程度並述因犯罪行爲已爲步軍統領衙門鎖去云云佩貞見而大怒即率其部下女將軍十數人盛氣至亞理新聞報館理論適在日間館中尚未有人佩貞大哭大罵忿無可洩肩其巿招而去嗣經該舘記者出勸佩貞以竹槓擬之幾爲所中　　農林部總長陳振先以狎妓被押於警署内城椿樹頭條胡同優人陳葵香私寓廣蓄多妓中都殊色且可以吸鴉片烟打麻雀司法總長許世英聞而豔之公餘時往尋歡繼復見農林總長陳振　佻㒓無恥遂成同志故每當夕陽西下時香巢中無日不有兩總長之足跡也旣而風流豔事傳遍都下適檢察官匡某與許總長略有微嫌日思尋隙以爲報復地今聞其花叢獨占不免加入醋意遂於十二月五日密遣司法警察數十名乘夜突入無論貴官賤倡一并縛送警署計共三十餘人適可法許總長是晚後至增激漏網而農林陳總長則固在被拘之列也後雖化名爲家人姓名經警署判罰二百元開釋然已在看守所拘押一宵云 
　　章炳麟發布求婚廣告章炳麟前曾從事革命頗有虚譽極受社會之歡迎自至北京任總統府顧問後倒行逆施大反其平日之宗旨都人之爭以痴子目之是月忽發異想發布求婚廣告三條一須文理通順能作短篇文字一須大家閨秀一須有服從性質不染習氣者中外喧傳無不嗤之以鼻　　梁鼎芬强迫剪辮鼎芬家居無侣鬱鬱不得志好爲放言高論遂不見容於鄉里浪迹江湖窮無復之以鄂省爲舊日宦遊地門生故吏尚有存者且與黎副總統有同官之雅薄遊武昌原冀分丐餘潤以壯行色不料鼎芬喪心病狂至鄂後猶垂豚尾見人輙自稱清士副總統聞而惡之拒不見但使人傳諭勸其速行剪辮鼎芬掩耳疾走曰此頭可斷此辮不可剪也詎言尚未已突有西裝少年五六人闖入逆旅出其袖中并州快剪遽將鼎芬埀埀白髮强迫剪下撑拒間並傷及手臂鼎芬痛哭不已旋赴黎副總統宴 
　　省議會衆議會初選舉是月爲省議會衆議會初選期各處運動選舉者明目張胆或以金錢或以酒食招摇過巿幾不知人間有羞耻事某縣則發見已死之人尚有選舉票某縣則發見野蠻鄉民肆行搗毁投票匭某縣則發見縣知事營私舞弊致被地方公民控訴於法院種種怪狀類此者尚多不可殫述　　妓女文韵閣呈控交通部員關冕鈞文韻閣爲南妓徐娘雖老風韻猶存隸韻花别墅操賣笑生涯關冕鈞一見傾心和酒之敬報効無虚夕相批門巷時繫遊驄幾幾乎有終老是鄉之勢文韻閣見其譽止闊綽揮霍無吝色亦遂傾誠交接色授魂與久之有嚙臂盟訂終身焉孰知楊花有意流水無情好事將成冕鈞忽别有所眷遽寒盟約文韻閣知爲所紿因赴素識之某律師處倩其具呈起訴以作最後之對付幸冤鈞頗識時務見事不妙卽運動部長委以他差俾可出都一行稍避凶燄一時傳遍都中咸爲笑柄（二） 
自由談話會 
　　選舉而出以運動已與眞理不合然曾經游學東西洋之諸法律家猶曰文明各國莫不運動也運動而出以金錢是尤可笑矣敢問文明各國亦有以金錢收買黨證聚於一人而冐名連投數百票者乎昨日爲省會複選舉期一般抱議員熱者先期四出運動輦金收買初選當選人或一百元一個或二百元一個時期愈促者價愈昻故欲爲議員者其收買初選當選人之費多者三四千元少亦二千餘元且必付現金不容賒欠當此經濟困難之秋而甘擲數千元之現金以購一虚榮之議員於是可見議員身價之可貴而庸耳俗目遂疑議員爲生財之道故將本求利者之多也　　或曰運動之劇烈原因於黨爭故運動費應由全體黨人公同担負之然以余所聞有同爲某黨人而甲投票舉乙亦必得金而始允者矣甚有同爲某黨人而丙爲乙介紹同黨之初選當選人亦必得酬勞金而始允者矣爭論價值計較回扣夙昔友誼可以不顧旁人譏笑可以不聞是豈忠於黨事者所爲是直見利忘義卑鄙齷齪之無恥小人耳[  鈍根]  
　　申報告白有陸女士救災售劵一則復有人在大馬路一帶分發傳單有請速購美人劵等語此事雖新耳目似是實非覺與個人行爲社會道德均有所不治願與諸君子商榷之　　陸女土系出名門富有學識青年立志敵愾同仇已足愧鬚眉而豪巾帼今又目擊飢民困苦不恤捨身成仁視毁家紓難之古人有過之而無不及其人品學問氣象抱負自可槪見固無論其美不美也今開宗明義命其名曰美人券則預探一般社會之心理殆皆好德不如好色之人矣而謂熱心慈善之君子甘冐此不韙乎女士而首以美自炫此鄙人所大惑不解者一也　　告白稱設劵三萬號每號售銀一圓開標之後卽以得標者爲之壻並提存奩資洋五千元隨身作嫁其設想之巧所以歆動一班貪財好色者之心固屬無微不至然而災區甚廣普及爲難即使售劵足額三萬元悉數助賑尚覺杯水車薪旣不恤犧牲一身又何必提資自益今讀簡章第一項所載除義賑外又加以及辦公益諸費云云含渾措詞曲留地步此鄙人所大惑不解者二也擇壻最宜審愼今女士徒憑一劵開標漫無限制倘爲老夫所得年齒不倫縱年相當矣而狂且狡童輿臺馬走下至狗偷劇盜人類不齊力能購此一元安保必無倖中卽不然而使君有婦匹嫡難容女士將嫁鷄隨鷄乎抑甘居妾媵乎此鄙人所大惑不解者三也 
　　總之摩頂放踵利天下而無私君子猶嫌太激從井救人捐身命而不顧聖人惜其過情女士犠牲濟世猶思以身許人可見尚未忘情乃貿貿然憑此一券人盡可夫若得所天事固兩美設不幸而遇人不淑悔何可追博一旦之令名失百年之幸福竊以爲於個人行爲未能適當也至於熱心救世竭力籌賑提倡雖難惻隠同具人之好善誰不如我必謂假此劵以爲之餌期以一月希得厚資以道德之問題爲財色之目的乘人之急君子羞之吾恐束身自好之士反望之而却步矣爲女士計具此宏願復擅美名旣已聲張不妨懸一格曰世有富而好義之君子能出某某賑欵若干元與某表同意者誓必以身事之則同胞萬衆不少殷富之紳商絶艷爭傳豈無好麗之子弟名先正而言順事雖創而非奇旣享慷慨之令聞復得賢美之佳耦窮黎戴德佳話流芳夫何惜而不出此哉鄙人拘墟之見以爲處今之世不患無新奇可喜之事而患有道德墮落之憂募賑非難募賑而不失助賑者之信用爲難女士而深味吾言也其亦幡然變計乎[  雜傭]  
浙紹錢業純用陰曆而陽曆之元旦亦停公一天不知何意（巿劇談 
[論改良舊劇] [  玄郎]  
　　滬上改良新戲新舞臺倡之於前大舞臺新新舞臺第一臺以及各坤班羣起和之然新劇旣少唱工衣飾又不壯觀瞻惟賴佈景之點綴以炫燿人目耳究其實際遠不如舊劇之可以娛耳悦目賞心怡情故涉足劇場者往往謂舊劇不厭百回聽而新劇則可一而不可再也竊謂現今之戲當以改良舊劇不廢唱工爲最要之務至於詞句之粗鄙欲改以雅潔之文字則今之演者聽者程度俱不够尚談不到此也　　舊劇花旦戲不問情節之如何惟发誨淫爲唯一之目的手揮目送撩衣咬巾接吻描淫態交指作啞謎刻意摹繪醜態以敷衍時間迷惑座客故公堂姦拐案時有花旦牽涉其中傷風敗俗言之可慨不知表情之處花旦旣不將惡習演出而座客早瞭然於胸中固無須乎故作經營而誨之也故戰皖城之鼠聲翠屏山之紅布海潮珠遺翠花烏龍院佘塘關等之摳衣袒裼種種惡習俱宜删去而改良者也 
　　舊劇抺臉一門又多不合情理古今人之狀貌原無甚相差抺臉所以表其人之性質如何耳如王累漁丈人張别古等俱係忠義之士豈可飾以豆腐臉伯　一反覆小人要離斷臂中反用本色臉又義旗令一劇去薛金龍者忽用白鬍子忽用武二花其人之是一是二令人無從捉摸薛係勢惡大盜萬不可用白鬍子又四杰村中去余千者爲本色臉之武生閙嘉興中則余千抺一黑花臉戲情一人而面目兩副與薛金龍犯同病此亦俱宜改良者也 
小説 
[政治小説鐵血男兒（二十五）] [  當覺　獨鶴]  
　　白徐徐起立頭仍昏痛但腦力已漸回復猛憶前同車之僧人曾命車役以咖啡進飲之有異味頓覺金光滿目以後事遂一無所知乃始恍然於來此之故冷笑謂陶曰諸承照拂何以圖報陶唇吻闟張微笑不語白復曰僕同行尚有二友今也何往請即詳告 
　　陶曰此事未能詳悉惟聞之人言車行至一小站略一停留君友即下車去及車開尚未回也白頷首尋思有頃抗聲謂陶曰僕更憶同車有一僧人對於僕等異常關心嗣以咖啡一杯進勸飲甚堅味殊可異嘻僕悟矣婉言不如實説僕殆爲君設謀迷醉移至此處也計亦狡哉究爲何事施此伎倆 
　　陶脅肩笑曰殿下言之過矣鄙人實以事關緊要急須郊迎旌旆覿面磋商方可就緒因迫不及待出此下策非敢有意侮弄尚祈曲宥並許鄙人一罄下忱感且無旣白曰何事急迫即請賜敎陶逆料前言一愬必逢白怒乃竟不遭呵斥殊出望外且喜且異即曰殿下躬承大統理宜慶賀惟前途險阻竊不敢必其爲幸事也白曰誠如君言雖然爲今日計將奈何陶曰目前要策務結外援設無强有力之友邦竭誠相助殿下必不能安於王位西奥司必不能保其國祚此不待智者而知其必然固非以危詞聳聽也白曰列强鷹瞵虎視羣以囊括四海爲心又孰肯仗義執言慨助弱小君言雖是亦空譚耳陶曰否否他國非鄙人所敢知若敝邦則無論如何必能愛助白兩哂曰貴國親仁善鄰素爲世重僕亦欽仰久矣陶躬身曰足徴殿下英明所言實非過譽白狂笑默念陶大言不慚何顔厚乃爾遂曰請再暢所欲言僕當敬聽（二） 
[社會小説拍賣初選當選人] [  鈍根]  
　　複選期至先一日某處拍賣行開巿有大批初選當選人發客拍賣人高坐案上案旁雜貨堆積長短肥瘠不一而足大别爲兩堆第一堆是共和老牌土貨圍而觀者有大聲呼曰二十五元高坐者不應又有人呼曰五十元亦不應又有人呼曰七十五元乃見高坐者手舉小木槌猛擊初選當選元者所有 
　　須臾共和老牌貨已完乃拍第二堆是爲國民新牌來路貨貨色鮮嫩漂亮如新較之共和牌土貨悦目多矣故開始卽有人呌五十元復有人呌七十五元復有人呌一百元高坐者以木槌徧慖諸初選人額積貨乃頃刻而盡 
　　於是高坐者徐徐而下檢點所得金錢盈數皮篋呼從人舁之行已則自後監督之撚髭獰笑徜徉而去 
 
 
 

Page 11

 
 
   
 
 

Page 12

 
 
   
 
