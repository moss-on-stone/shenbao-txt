# 1908 - 307 - 4912854

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
上諭 
[十月十九日奉]  
　　上諭現在天氣漸寒所有食餉之閑散宗室覺羅人等生計維艱殊深軫念著加恩恤給一月錢糧其宗室覺羅孤寡除有恩賞錢糧外加賞半月錢糧以示體恤欽此 
　　上諭現在天氣漸寒京師兵丁當差勤苦殊深軫念所有八旗及綠步各營官兵均着加恩賞給半月錢糧以示體恤欽此 
論說 
[保塚說（酉陽）]  
　　京江公所與工程局爭地。以保塜旗水爐公所與工部局爭地。以保塚。楊樹浦鄉民與某西人衝突。以保塜。各省鐵路所經。人民紛求繞道。鐵路公司間或許之。以順輿情。亦以保塚。塜果如此之重要乎哉。 
有善疑子問於自信生曰。保塜之議。然乎否乎。自信生曰。保塜。仁人孝子用心也。君不記孟子告徐羣之語乎。夫何疑。善疑子曰。君得無如世俗之迷信風水乎。自信生曰。風水吾不信也。善疑子曰。何以不信。自信生曰。古本無風水之說。詩所謂相其陰陽。觀其流泉者乃指其地之形勢。非摸索於虚無之五行生尅。至晋郭璞。始　風水。然璞自不免於强死。璞之後。亦未聞世世三公。則風水之無憑。已可概見。善疑子曰。吾言其無憑者耳。若見其有憑者。則信矣。自信生曰吾亦不信。人子以父母之骨。易已身之富貴。其心已不可問。充類至盡。若有人造一說。謂某處有深淵。葬其下者。子孫必富貴。則亦沈之矣。再有人造一說。謂某處有猛虎。欲食死人肉被其食者。子孫必富貴。則亦投之矣。是可忍。孰不可忍。善疑子曰。然則君之重塜何爲。自信生曰。塜者。人子所以安父母之遺體以爲吾父母長居斯土。無異生存。此孝子之苦心也。何得不重。善疑子曰。欲安父母之遺體。則人土斯已矣。何必爲此高高者。自信生喟然歎曰。君豈不讀書。小記禮記乎。孔子作防墓曰。古着墓而不墳。今丘也。東西南北之人也。不可以不識也。於是封之。崇四尺。蓋墳所以識其處也。何可廢。善疑子曰。君言是矣。但今日京江公所所保者。乃無主之塜。無主何用保。自信生曰。葬　塜者。固京江人。則京江人即爲之主。博愛之道也。 
善疑子曰。君言是矣。然僕亦有說。君乍聞之。必怒僕爲不仁不孝。而擯僕於人類之外。然請君姑勿怒。俟僕終其說。夫僕亦曾考歷史矣。赤眉　亂。 
 
 
 

Page 5

 
 
漢墳盡掘。至於帝后暴尸。黄巢之亂。唐墳盡掘。至周文王之墳亦不得免。惟漢文帝墳。人人知其薄葬。獨得免。其餘。珍寳愈多。掘者愈多。張獻忠李自成之亂。明墳盡掘。惟長江以南。張李未到。稍有孑遺。然幾經兵燹。明墳亦罕有存者。則墳之不足恃明甚。保亦何爲。自信生曰。君但言亂世耳。本朝入關。首先保護明陵。民間之墳。概不夷毁。雖經敎匪粤匪捻匪冋匪之亂。而兵力足以制之。尚少掘墳之禍。今全國上下。講求立憲。講求自治。將爲保持安寗之秩叙。增長人民之幸福。君不見憲法大綱第一條曰。大淸皇帝。爲萬世一系之君主。可知自今以後。有治日。無亂日。君何必爲杞人憂天耶。 
善疑子曰。果爾。則僕之所憂。殆有甚焉。僕見今之造墳者。凡不貧不富之家不大不小之墳。約一墳占地半畆。一墳之中。或男女一穴。或主穴一。昭穴一。穆穴一。而概以一墳三穴者爲多。三穴容六人。則一畝之地。可葬十二人。今日之丁口。共知爲四百兆。此四百兆人須有三十兆十二分之四之地。足以葬之。而且人口增進之率。三十年加一倍。今四百兆人。閱三十年。得八百兆。再閱三十年。得一千六百兆。此一千六百兆人。乂須有一百十二兆畝有奇之地葬之。從此生生死死。永永無極。而必盡數歸之於墳。恐千年之後。地盡爲墳。不再有可以耕種之地。生人將何以養命。外國人嘗言中國人不知求殖民地。他日必有人滿之患。豈知國内之地。且日日減少而不覺。是何可不憂。 
自信生曰。君言每墳占地半畝。此中人家之墳。貧户所占無多。何至於此。善疑子曰。貧户所占雖少。亦必占一分。然不有富户之占地數畝者。相爲抵算乎。即勿抵算。姑作一墳占地一分。此一分者。爲永永不耕之地。則亦必有地盡之一日。不過稍遲耳。外國人嘗算世界之煤。必有盡期。特研究電質以代之。中國人之視地。乃不如外國人之視煤乎。總之。由今之道。無變今之俗。雖與以全球之地。亦非盡爲墳不止也日 
自信生聞此說。瞠目不能對。適有地質學者叩門入。兩人爭以已說質之。博士曰。僕更有說。土質日久必化。今高高之墳後日棺木腐爛。磚石融化。則逐層低陷。仍爲平地。當其時。距死者之時代。近則數百年。遠則數千年死者之體。早已變爲燐質。死者之子孫。或無有存者。或雖有存者。而莫知其遠祖。則雖在墳上作稻田。亦無不可。中國之罕有古墳。亦係乎此。非盡屬掘毁也。但墳變爲地。約須數百年。或數千年。此期限中。墳日多。則地日少。則生物亦日少。民命必大受其困難。此不可無改良之法也。自信生善疑子恍然大悟。拍手稱善者再。 
專電 
[電一（北京）]  
　　慈宫擬十一月初再行召見達賴 
[電二（北京）]  
　　慈諭樞垣目下時艱事繁良吏難得速酌保數人 
[電三（北京）]  
　　修律大臣沈家本以所訂新律各省紛駁近日復萌退志 
[電四（北京）]  
　　譯學館頭班學生畢業連日赴學部考試塲規極嚴 
[公電（濟南）]  
　　各報館鑒山東諮議局籌辦處今日開辦撫帥三司及紳商學界到者甚盛擬先辦演講所派司選員分赴各屬儘十一日中出發限明年六月選舉辦齋詳章續寄皓 
緊要新聞 
[滇督電詢諮議局選舉章程]  
　　滇督致憲政館電憲政編查館鈞鑒承准頒發諮議局章程並選舉章程後當即設立籌辦處遴派司道紳士分任總協理及參議各職務於九月二十四日開處治事查定章載每届選舉年限以正月十五日爲初選期三月十五日爲複選期又選舉人名册於選期六個月以前告成今距選舉期僅三月餘爲時甚迫若按照定章日期舉行初選複選辦理斷赶不及現飭迅將選舉前應辦事宜限明年三月終一律辦竣擬定四月初二日行初選舉五月二十二日行複選舉仍遵章於九月初一日開諮議局會議雖與定章微異然滇省交通不便且事屬創辦不能不援照臨時選舉辦法酌量變通以後初選複選仍照定章日期興辦所有設立籌辦處及變通初選複選日期除另行咨報外謹將大概情形上聞錫良世 
　　第二次電憲政編查館鈞鑒選舉章程第九十八條所謂選舉關係人者指何種人而言一百一條二項云其所漏洩非事實者應作何解又五十四條所謂姓名是否指被選人言查被選人資格寛於選舉人被選之人似不以選舉人名册爲限姓名之符否如何對照又本章投票採無名單記法若此姓名指選舉人言更無從對照敬請鈞示以免誤解　良叩東印 
　　憲政館覆電雲南制台錫鑒川東兩電均悉諮議局事屬創辦滇省 
 
 

Page 6

 
 
交通不便白係實情但使不誤九月初一日開局日期所有初選複選日期以本届爲限酌量變通尚無窒碍至選舉章程第九十八條所載選舉關係人指爲游揚被選舉人者而言又一百一條第一項所載其所漏洩非事實者一語謂漏洩之姓名係屬揑造以其足以淆惑聽聞故併處罰又五十四條所謂姓名不符此姓名二字應作名數解謂對照票數與名數多寡是否相符非指被選舉人而言此覆憲政編查館微 
[二十二誌達賴喇嘛在京情形]  
　　十月初九日理藩部奏達賴喇嘛祝嘏呈進貢物淸單計瓷盤内盛黄緞包凈水瓶長壽丹襯黄哈達呈進吉祥大哈達一方壽佛連衣座三尊菩提鹿角一枚帶哈達如意成副黄金二百封每重一兩藏黄緞五尺各色氆氌十五疋紅黄特爾麻二十疋藏高香十二把藏頂香二十五把上用藏香六十把藏細香二百把蜜桃脯一匣藏甘杏一匣 
禮部理藩部會議勅封達賴喇嘛尊號擬具摺請欽派正使副使各一員以便舉行勅封禮節 
又聞理藩部壽尚書與禮部景郭兩侍郎在西苑公所會議達賴此次加封之册寳宜行改鑄聞所議辦法擬先將勅封儀節議妥即行具奏因册寳改鑄尚需時日届時或達賴回藏後派員來京領取或由理藩部派員齎送西藏尚未决定當俟溥尚書由奉天來京再定辦法 
理藩部壽尚書昨會晤達賴告以加封徽號應由本部代奏謝恩云云達賴則謂京内水土不服擬於月内起程出張家口游歷蒙古然後取道回藏請將此意一併代奏 
自達賴駐錫黄寺及移駐雍和宫以來前後來京朝拜之蒙古官民約計三萬五千數百人布施在四萬金上下蓋彼等信仰黄敎最深每有貧病乞食扶持而來者均布施一金一洋極貧者亦獻哈達一方亦可見黄敎人人之深矣 
[石御史奏請緩行印花稅三要北京]  
　　御史石鏡潢奏稱泰西各域田賦輕而商稅重中國則田賦重而雜稅輕專恃三農耕作土田所出藉以供租稅而養身家本年廣東湖北湖南安徽福建水災甚重即如直隷山東雲南貴州甘肅四川等省亦不無水旱偏災饑餞荐臻民且謀生之不暇事當創辦遠近驚疑籌畫未周動滋紛擾此宜緩行者一也咸同年間軍興助餉創設釐金以爲軍務一平卽行裁撤前曾有加稅免釐之議今則稅已国而釐未見减也舉辦新政以來事繁費重不能不取資於民乃地方官祗知籌欵罔恤民賑奮有之稅極力擴充未有之捐多方苛派如米穀烟酒糖各稅較前增收又益以房捐舖捐雜　凡地方所出之土貨更加產地落地之稅物價所以奇昻此宜緩行者二也陸路釐局較少長江上下二千餘里除常局外釐局林立一關設二　一局亦二卡所以防偷漏驗票放行也今則上闕上局之票下卡必須　票加倍補稅商民與之辯論則曰比較甚嚴　有留難月餘必補足而　放行者長江運來客貨總須稅十餘次方認運到層層朘削再加印花稅恐多重複之弊此宜緩行者三也凡此三者騐之天時揆諸人事不必操切以圖成但須從容而愼始擬請旨飭下度支部將印花稅暫緩舉辦俟數年後烟稅截止釐金裁撤再議實行似於國計民生兩有裨益十月初三日奉旨庋支部知道 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[江督蒞皖紀事安慶]  
　　閱操大臣端午師本定十五日來皖旋乂有電准十六日到皖當日除由巡警道飭五區正副巡局各派巡士十人計百人在碼頭接待並禁止行人來往外巡防常備各營亦均派兵勇兵士在該處排隊彈壓俟至十七日天明六點鐘時先後來有兵艦四隻並未升旗致迎接各官未知午帥乘何兵艦迨至兵艦近靠招商躉船朱經帥及司道各員方上船謁見退出後該兵艦卽乂開往江心下椗先是皖省以午師到皖必須上岸小住數日登陸前往操地故各巡警早經肅淸街道禁止行人往來現聞午帥並不上岸故于接官廳一帶刻已弛禁矣又聞蔭午帥準十八日到皖與端午帥一同前往太湖惟未識由水由陸從何進發云 
[自治會勸戒暴動議案廣東]  
　　十三日粤省自治會會議公推李戒欺主席胡心澄宣布議案略謂連旬報載香港及外洋各埠割耳毆打之事層見迭出昨西報載初八九連日香港華人因謡傳日本有造出有頭無尾之魚燈獸燈及寫克服中國燈籠萬餘個婦遊街道以至華人有搶擲日貨之事等語我同胞熱心愛國係出個人血誠斷無被人煽惑之理現在香港已共守文明規則惟聞各激烈之徒已離港他遁難保不紛集省成鼓衆生事應如何預爲防範之處請公議衆議此事各西報皆謂且人不是我同胞祗宜堅心忍辱切不可有激烈舉動自壞國體應一面傳單勸止暴動令各人自行防範以保治安 
　　附傳單切啟者連日各西報載傳聞日本人造出有頭無尾之魚燈獸燈及寫克服中國燈籠巡游街道以至香港華人激成暴動查日本人最能聯結團體熱心愛國此等所爲必非日本政府及日本上流社會之所許縱有此事我國民祗宜堅心忍辱毅力自持萬不可擾亂治安貽人口實粤省民氣素號開通舉動文明名譽卓著此等暴動之事自可信其必無惟聞香港激烈之徒紛紛他適萬一潛來省地藉口搶擾其害何可勝言亟應廣爲勸戒現在冬防吃緊商務尤應維持自此傳單之後各人家舖户渡船主客均宜各自檢點密爲防範共保治安如有喪盡天良破壞團體貽人口實激成暴動者應惟各舖户各渡船是問本會有維持商務保全治安之責用特苦口苦心總期各同胞愛國愛羣共享和平幸福以仰副朝廷預備立憲之至意此佈 
[京師近事]  
　　日本鍋島侯爵進獻慈宫國華（書名）二函支那經濟全書二函七寳花瓶一對侯爵夫人進獻慈宫日本綢緞三件七寳飾小函一細川侯爵進獻慈宫琥珀地刺繡桌布一金地屏風一雙淸浦子爵進獻慈宫眞珠金瑣首飾並刺繡桌布鍋島侯爵進獻皇上日本刀二口七寳花瓶一對細川侯爵進獻皇上日本古代甲胄一具影宋本尚書正義一部淸浦子爵進獻皇上刺繡桌布並支那經濟全書二函其他若慶邸醇邸肅邸倫貝子澤公世那榮張各中堂鹿袁兩軍機該爵均有贈遺云 
　　軍機大臣前片交内閣調取内閣案存同治十三年十二月初五日及光緒元年優詔並登極喜詔覃恩各案卷内閣大學士因係萬壽月僅將今上登極喜詔覃恩各檔案一律查齊日内即將封送樞垣聞樞臣查取内閣覃恩要典各檔案以備頒布憲法時採取辦法辦理大赦事宜聞樞臣擬分要典次序按照頒定憲法年期逐年頒布 
　　憲政編查館王大臣日前提議奏設統計處自上年九月十六日具報迄今年餘各部各省分設調查局應報事宜業經先後咨報雖小有參差條理義例尚屬周詳擬飭館員迅速對勘互爲鈎稽務當年内草具規模以備明春二月刋布年鑑之預備 
　　御史俾壽近日條奏極多其籌畫八旂生計及請開博學鴻詞兩摺尤爲樞臣所嘉許聞某軍機將專摺保以才堪大用 
　　新授廣州將軍增祺係某邸保荐慈宫亦以將軍於京内之正黄旂蒙古都統一缺極爲淸苦故簡廣州將軍現增將軍正整備行裝約定下月起程出京 
分類新聞政界 
[江督蜼造製膏房屋南京]  
　　寗垣財政局核明添造製膏房屋工料數目册詳復江督奉批云察核所詳係爲力除烟害起見自屬可行應將設局製藥各事悉心妥訂定從速籌辦 
[飭查昭文虫傷田畝蘇州]  
　　蘇州府昭文縣低田前日迭遭風雨虫傷業經各區圖董聯名郵遞禀請飭撥積穀公欵修築圩岸等情已誌前報現奉藩憲批云郵遞禀件本不准理惟所陳關係地方公益爰卽批府飭縣遵照按畝履勘據實禀候核辦 
[總辦赴蕭查丈旗牧各地杭州]  
　　蕭山旗牧各地漲復多年紳民隱匿不報以致不能升科上年奏請設局查辦卽委乍浦左司杉梁爲總辦忽被沙民聚衆搗毁局所延不丈量本年六月間該處紳耆與局議定繳費與丈費一律酌減免起風潮本可即時查丈復因禾棉長發一時施弓爲難且經費未經總辦籌足是以從緩刻下經費已借津貼洋一千八百元地内花稻均已次第收割故總辦杉左司定於十五日起程赶蕭督飭書役丈量 
[皖撫咨調辦理新政人員安慶]  
　　皖撫朱經帥以皖省風氣初開 
 
 

Page 11

 
 
舉辦新政應調熟悉中外情形之員來皖差遣特咨調廣東候補知府朱興沂來皖臂助未知粤督能允准否也 
[蘇藩催解下忙地漕蘇州]  
　　蘇省各州廳縣應征本年下忙地漕銀兩定例八月開征十月全完不容延誤現届十月中旬各屬解數尚屬寥寥或竟全未破白而司庫應放各欵接踵而至業經蘇藩飛檄飭催赶緊報解以濟餉需 
[武令因案撤任蘇州]  
　　署武進縣顔緝斯經該邑紳士控告到省當經藩憲瑞方伯批飭撤任查辦遺缺已酌委候補知縣程大令鵬前往署理 
交涉 
[查禁保壽公司長沙]  
　　湘省於去歲設有華安人壽保險公司旋又在湘潭縣設立分公司月前經駐湘英領事函知長沙關道朱益齋觀察略稱查湘省設有華安人壽保險公司實非洋商經手恐不免冒騙情弊相應亟請查禁勒停等因朱觀察當即飭縣將省垣所設該公司勒令停歇外並札飭湘潭縣一律查禁昨由該縣黄芙初大令遵諭勒停並出示曉諭略謂潭邑縣屬尚未作爲通商口岸即湘省從前所設人壽保險眞正公司亦經前任長沙縣沈查禁况屬假藉冒騙尤應遵即勒停不得仍羊開設致干未便 
[俄人覬蒙古礦山奉天]  
　俄國商人近由滿洲里及海拉爾而入蒙古者日多俄國官塲遂藉口防禦馬賊派兵隨同商隊入蒙以資保護現有多數俄商挾其兵力深入蒙古内地探查礦山測繪地圖東督徐菊帥聞報飭阻不獲故已於十三日電咨外務部請向俄使交涉 
[租借煤礦之糾葛奉天]  
　　美商劉某前在義州租借煤礦不日開採嗣經外務部照會駐京美公使聲　美商劉某在州租借煤礦與農工商部礦章不符應將該契約作廢現據美使覆稱據該商申稱已禀准東督有案並非私租所稱將該契約作廢之處決難承認云云未悉此事如何了結也 
軍界 
[秋操前之大演習三誌安慶]  
　　十八日各支隊均休息是日於甲乙丙丁四支隊外加入步隊第二十五標以及衛生隊架橋隊電信隊氣球隊輜重隊合成混成第九鎭徐統制官以參謀官之贊襄親自指揮並復從混成鎭内抽出步隊一標馬砲隊各一隊編成一假設混成鎭艾統帶官假定爲統制官將於明日復行演習明日之統監爲兩江總督端午帥並分設隨從幕僚於兩鎭爲專屬審判官 
[購置西江快輪快砲欵目廣東]  
　　日前西洒所訂之快輪現已竣工下水由司局會同李提將全船布置情形及共用欵目備列淸單詳報督轅察核計四船共丨科銀廿五萬七千一百元伸銀十八萬五千一百十二兩連補水及添置物件約二十萬零另與禮和購用四等克虜伯砲馬克沁砲四尊逸信洋行所購退管砲二十尊内有十六尊係備西江各輪之用其價値係以馬克金磅計算共銀十一萬五千三百餘兩連船銀共三十二萬餘兩 
[蘇藩世駁請師駐巡蘇州]  
　　吳縣王令前據該邑光福鎭董馮澤衍等以該鎭臨近太湖梟匪出没特請轉詳淸鄉公所檄飭師船防護大令當即轉詳方伯旋奉批云蘇省水師砲船除太湖水師專事守護釐卡無可抽調外惟有飛划水師船隻無多萬難普及查該隊第二營前峭師船駐巡木瀆與光福接攘現在新編蘇浙巡艦隊已飭會同飛划水師聯絡聲勢協仝逡巡在案該今身任地方理應督率屬吏嚴禁賭博内源旣淸外匪自無從混跡乃竟毫無展布輙據紳董所請卽爲轉詳徒爲敷衍塞責之計殊屬不合仰即督飭該鎭巡檢會仝鎭董將冬防巡緝事宜認眞經理倘有匪徒滋擾爲害閭閻定惟該令是問 
[續招新兵之籌畫蘇州]  
　　蘇省陸軍混成協劉統領以步隊馬砲隊各標新兵本年假革以及潜逃缺額約有三百名當將該管官長分别記過禀請撫憲核辦並懇飭局籌欵滙寄徐淮兩屬續招新兵三百名抵補缺額 
學務 
[寺僧毁學之撫批安慶]  
　　盧江縣附生鄭家駒等以寺僧毁學各情具禀皖撫旋奉批云查該學堂於本年五月間據廩生鄭家驥等禀靈泉寺僧秀淸藐視等情業經馮前院批司飭縣　復去後迄今四月有餘尚未具覆實屬玩延已極查羅溪小學撥提寺產寺僧情不甘服彼此積成嫌怨地方痞棍又從而生心遂釀成此次毆毁情形托詞敎民横生枝節該令對於鄭生之爲人及其辦學實况何以漫無覺察積久不治致啟爭端萬一歧之又歧釀成巨案誰執其咎據禀許學耆等聚衆攅毆並牽涉朱奎尹獻夫仇學情事必有原因亟應澈底根究以淸訟源世稍偏縱仰提學司迅即委員前往該縣秉公查辦 
[堂長與敎授衝突之結果蘇州]  
　　常昭士紳殷樹森等以常熟思文小學堂堂長增生季亮時禀常州府敎授胡同熲曠職潜歸妄行毆辱公禀撫憲略謂查該敎授因職務淸閒梓鄉學務需人時或回里襄助因思文小學堂退學生周家祥事與該增生辯論各執一詞迭起衝突互有損傷今樹森等或關戚族或屬知交因念所爭之事亦屬因公本無成見爰邀集季胡兩姓當衆調和僉無異議爲此叩請俯賜撤銷免予飥究等情當經陳伯帥批云此案前據增生季亮時具禀至院當查所禀係屬懐挾私嫌輙行禀訴未便准理惟所稱常府敎授胡回熲擅離職守干預本藉公事若果屬實亦復關礙官職聲名即經批司嚴飭該敎授恪守本職不准潛回鄉里致滋物議在案據禀事經公議調和姑免深究仰蘇提學司仍查前批轉飭該敎授循分供職並移藩司一體飭遵 
[冠英小學運動會常州]  
　　冠英公立小學於十六日在天王堂巷養濟院開運動會十二時開會參觀者有楊遊戎武陽顔陳兩令及常州中學武陽育志明志驛西南郯等小學運動順序共二十二次以時間不敷祗運動十三次運動畢武陽公學來賓運動最後餘興編演舉辦諮議局有嗜烟酒嗜賭嗜名利者若干人始不知參政權之可貴繼乃悔悟掃 
 
 

Page 12

 
 
除嗜好選舉議員散會時已薄暮矣 
實業 
[查勘江浙鐵路員到蘇蘇州]  
　　郵傳部奏派候補郎中蘇輿候補主事蔡傳奎查勘江浙商辦鐵路已誌前報兹悉兩部郎已於十七日抵蘇先行會晤蘇撫然後前往各鐵路逐一查勘大約日内卽須啟程查勘 
[赶築浙贛路線消息杭州]  
　　浙贛路線前由洋工程師及荔生君二人自閘口沿途逐叚勘至玉山交界復由玉山回勘大致已定惟上江各處叢山峻嶺必須開闢山洞現聞日内尚須帶同丈手復勘繪圖酌定擬明春與寗紹線同時開工赶築 
[鐵廠出鐵之新效果漢口]  
　　漢陽鐵廠向以化鐵爐爲重每日鎔鐵一百四十餘噸近總工程師吕柏君商令副班雷期脫君設法改良另添新打風房一所帮助火力每日可得鎔鐵三百餘噸較前核算幾至加倍其法取大冶馬鞍山之鐵礦黄石港之白石並萍鄉之焦炭均歸雷斯脫較定分量裝入爐中即生酸化約六小時炭與礦石中所含之土質化合爲礦渣以比重力鐵昨脫離沉澱之卜礦渣覆蔽於上每日夜共五次値班工匠輪流而作所得之鐵名曰滊鐵乂曰鑄鐵每日夜百分中含有炭素約四分適合製造鍋釜鐵管鐵棍鐵板等用 
[開墾高雷等屬官荒廣東]  
　　粤省張弼士太僕所辦高雷農物滙兌普生有限公司招股一百萬元昨已開辦經張太僕陳觀察親往高雷查勘其大叚肥美荒地觸目皆是現已由外洋購罢犁田機器先在遂溪某屬銀村前開辦其地寛平肥沃約六七萬畝四圍坑水環繞且與赤勘埠逼近年中收成搬運極便又雷高嶺前一片膏腴兩水相夾約百餘萬畝其餘廣闢官荒尚有數十大叚概歸該公司承辦已經咨報農工商部旣粤督憲核准立案 
雜記 
[兵輪砲勇酒醉肇禍續誌蘇州]  
　　蘇省靖湖兵輪砲勇趙如有私出酒醉與木行中人互相碰毆一案已誌昨報茲悉督辦瑞方伯以該震生裕木行禀控防勇剝衣搶刧當經提案研訊查核失輪所禀情形該勇係因酒醉互毆究竟是搶是刦毫無憑証未據叙明候飭查明再行核辦以辨眞僞 
[保護斐工烟台]  
　　前有斐工數百人到烟詭騙强許奇案疉出茲經姚大令禀奉登萊靑道批准設法查核客棧具保領照分住斐下派巡警保護兵及捕役等嚴行防查芝罘門前西沙汪等處各設護兵分卡密查不惟斐工得資保護即於地方亦大有裨益 
[湘丞陡漲長沙]  
　　湘省自入秋以來雨澤稀少河水逐漸銷退所有大號輪船已不能逕抵省埠乃自本月初二日起連日陰雨至初九日始放晴明是晚忽乂大雨如注歷初十日兩晝夜勢若傾盆未少停息致河水陡漲將及一丈此後輪舶往來仍可照常行駛矣 
[假婢長沙]  
　　湘省黎家坡張宅日前由賣婆說合買得婢女一名年十二歲當付價錢五丨串文數日後察知該婢實係男孩假扮作女者當即由家中嚴密防守恐其潜逃一面跟追賣婆向其退還追索原價並詰問該男孩究係誰家子弟以便處置此亦罕有之事云 
[勒追隱匿地方公欵蘇州]  
　前任新陽縣已革知縣王熙宇交卸已久所有任内征存各項欵目業經前後任赴省會同監盤元和縣於二參限内將正項銀錢先行淸出會銜禀報算結其餘虧短各欵尚有一萬餘金均係地方公欵禀内不提一字意存隱匿現經省憲嚴行申斥勒催王前令速將所虧各欵刻日淸解如有一欵未淸是案交代不能作結定將册結扣留一面照例揭參不貸 
[老媪蓄財被焚揚州]  
　　揚郡運署東圈門沙鍋并旁有居民劉姐年八十餘惟有一老婢年亦逾六十矣蓄有多資苦無兒媳於本月十四日夜雨時有人撬開大門入内將兩老婦綑縛所有箱櫉内收藏財物擄掠一空將柴房積薪移入室内付之一炬聞二婦僅存燼骨云 
淸談 
[中日大操]  
　　中國皇太后萬壽之期日本皇上亦萬壽是兩國祝嘏之巧合也 
　　日本歡迎美艦之後中國亦歡迎美艦是兩國邦交之巧合也 
　　中國舉行大操之時日本亦舉行大操是兩國經武之巧合也 
　　雖然。日本之大操也。日皇親臨之。中國之大操也。特簡大員臨之。君子於此覘國政焉。 
[伶董二]  
　　或曰處此振興市面之時。有伶界者出而與商界諸若擔任提倡之責。不可謂非熱心地方公益也。子伶董之說得毋將反對振興市面之舉手。 
　　應之曰不然。昔金陵克復粤賊後。城舍荒凉。曾文正見娼妓四集。甚喜。以爲有市面恢復之望。則今之南市開設戲園。亦士君子之所許也。惟商界諸君子苦心經營市面。大半多盡義務。而伶界必要求專利十年之權利。然則彼伶界之所謂熱心者。將熱心維持市面歟抑亦熱心十年之專利歟。 
　　或乂曰。子言辯矣。然伶　董之稱則余固未之開也。 
　　則應之曰。所謂伶董者。不必其下照會。設局所也。彼爲伶　界之領袖者。聲言則。儼然董事之聲音。笑貌則。儼然董事之笑貌。舉動則儼然。董事之舉動。董事之資格旣具。董事之形式旣備。則亦何。不可稱爲伶董之有。 
[諧文]  
　　五德（選）雞有五德。貓有五德。此人所知也。不惟動物有然。人亦有之。 
　　官有五德。官官相衛。仁也。得賄上下相分。義也孝敬上司禮也彌縫參案。智也。到差到缺必禀報。信也 
　　兵有五德。見賊不捕。仁也。闖事互相幇助。義也。迎送長官。禮也。戰敗先光。智也。點卯時必足數。信也。 
　　賊有五德。捉牯羊必放。仁也。分贜無爭。義也。兄弟相稱。禮也。聞官兵圍捕。先行遁去。智也。約同夥却。來必齊集。去必齊集。信也 
　　妓有五德。與人方便。仁也坦然任客漂賬。義也。客到必請茶。客飮必坐後。禮也。有時托故不赴局。智也。呌局必到。晏會必到。信也。 
　　吸烟人有五德。愛烟及灰。從未暴殄天物。仁也。行家必相投契。義也。左右輪槍。禮也。善於扭計。智也。食必以時。信也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　湖南湘省諮議局頒發關防暫就賈太傳祠爲籌辦處業誌彰報昨經湘撫岑堯帥札委候補道張觀察爲會辦長沙府縣均奉札委充提調差使兹將札文錄下照得本部院於八月十一日承准憲政編查館咨送會奏各省諮議局章程及按語並議員選舉章程摺單等件當經行司籌議在案查諮議局爲議院基礎選舉尤創辦之件事體重大條緒殷繁當此籌辦伊始自應遵選官紳設處開辦以兾早日成立省城在任職官均有籌議之責應卽以藩學臬三司充該處總辦鹽法勸　巡警三道充會辦候補道張道鴻年充駐處會辦長沙府知府充提調長沙余令善化邢令充幫提調並丁憂候補知府汪守文溥充提調兼文牘科科長候補知府王壽齡充提調兼庶務科科長並另行照請王閣學先謙趙侍御啟霖譚編修延闓湯道魯璠爲該處會辦所有揀擇設局處所添委執事員紳支用欵項曁一切開辦事宜並分科任事規則行勸各屬辦法統由總會辦會商會辦各紳士督同提調科長等次第酌議妥速興辦遇行文時總辦列銜書行會辦一律畫押其關防業經刋就連同札發藩司祇領鈐用現任司道府縣兼充局差無庸另支薪水夫馬銀兩張道王守係兼差人員應各支夫馬張道月給銀五十兩王守月給銀三十兩汪守應月給薪水銀五十兩夫馬銀三十兩在籍紳士經辦地方要務亦應致送公費王趙譚湯四紳月各致銀一百兩均由該處按月分别致給開辦之初所需經費曁薪水等項由該處隨時赴善後局關領應用 
　　湖北湖北敎育總會前因籌辦處純爲官辦性質稍起波折刻經鄂督陳小帥准將該局辦事人員官紳並委以弭疑慮故敎育會現已議定先將本省法政畢業生分布調查單廣爲調查依式填送本會以便會商該處呈請督院分别委用俾昭公允茲將調查單式錄下一本省法政畢業生姓名二肄業學堂及學習期間三學問如何四才具如何五籍貫現在何處六辦事經歷 
　　江西贛省法政學堂紳班學員因爭諮議局籌辦處選舉權與敎育會齟齬一節已記前報嗣該學員至籌辦處與張安之文法和文景淸各紳會晤均以該學員身兼紳學應有選舉之權並以此次選舉紳商學均應同歸一律爰議定紳界在籌辦處選舉聞已發出選舉票二百餘張茲將選舉公函錄下敬啟者本處前協辦陳紳三立劉紳景熙業經辭退現奉撫憲札飭本處邀集紳商學界開會另行投票公舉除學界商界業由敎育會商會分别發票關知外其不在兩會會員内各紳應列入紳界由本處發票關知特此奉布即請於函到日按照所發票式填註一總理二協理銜名於十四日十二點鐘以前送交本處以憑開票呈送撫憲核定施行是爲至幸諮議局籌辦處公啟 
　浙江 
籌辦處因調查選舉一事恐愚民無知動滋疑惑因編就白話文一首將所有選舉議員全爲百姓謀利益之宗旨及選舉權被選舉權種種章程均有白話說明昨已刋貼通衢又以調查事務迫不容緩因責成紳商學界迅速組織調查機關商承初選監督各善堂商會敎育會勸學所等即以原有之機關爲根據從速著手辦理又須多派演說人員赴鄉詳細布告俾知選舉權之不可放棄以上各情亦已由處撰文布告紳商各界矣 
　　籌辦處議定每府設分參議一人日昨台州旅杭同鄉會由葉子布君發起爲公舉分參議事假淸泰門首長慶寺内開會軍學界到者僅數十人提議台州内地未曾選舉分參議可否收旅杭軍學界五六百人中選舉分叅議一人嗣由池子幹君言今日到會僅屬少數未便議决應即發電至台州各界俟覆電後再行定奪杭州分叅議員聞已由卓守芝楠商同各巨紳推舉某紳日内即將揭曉 
　　江蘇蘇屬 
　　籌辦處近以上海一處爲各省人民輻湊之區除本籍人外他省人之寄居滿十年以上財產滿萬元以上者不可指數辦理選舉視他處較難他處均已遵照籌辦處通飭設立選舉調查事務所上海尚未據縣呈報昨特札催上海縣速將辦理選舉情形報處備查并照會總工程局會同紳商學界赶速辦理以補地方官之不及 
　　江蘇寗屬 
江督端午帥以諮議局開辦伊始必須集多數正紳和衷共濟故復於前日札委夏紳寅官主任諮議局籌備處協理職務遇事會商官紳辦理 
[士民動議調查]  
　　湖北（武昌武昌府紳學兩界以武昌地據首要表率全省倘届初選舉期稍有缺點卽爲衆目所注乃集議開辦一諮議分局以爲籌備選舉之所並聞江夏縣王令熱心提倡撥給公欵錢五百千以爲開辦經費故該紳等咸願極力支配遍發傳單已於十二日開成立大會 
　　浙江（寗波）寗波府夏孫桐太守鄞縣令蕭福淸别駕於十七日在府敎育會内開議是日紳商學界到者約百餘人先由太尊宣布開會宗旨並選舉參議員次由别駕提議請先推定調查人員當塲投票公舉馮丙然君爲參議員勵延豫君爲鄞屬調查幹事長是日提議事宜一奉浙撫通飭諮議局籌辦處章程第十六條參議由每府推送本府公正明達紳士一人仍駐本府爲名譽職員參議本府關於選舉一切事務並隨時應籌辦處諮議一選舉期限已迫所有辦理細則籌辦處代擬十一月初間方能頒發應先行研究以便細則頒到即可奉行一預備著手調查就各縣固有之機關（如敎育會勸學所鄉約避商務曾）先設事務所預行推選辦事之人一 
 
 

Page 19

 
 
經費應先行預算以上第二三四條應由各縣自行籌定鄞縣應辦各事請先提議 
　　江蘇蘇屬（松江川沙）川沙紳士陸炳麟昨日具禀該廳請卽舉辦選舉調查事宜兹奉川沙廳批云查諮議局爲自治關鍵立憲預備頭緒紛繁事體重大本府按照章程逐條研究現當創辦之初自以調查爲入手方法業經出示選舉一面由本衙門爲選舉調查事務之所並擬分設選舉調查員次第籌辦誠以期限迫促萬難延誤也據禀前情應候邀集城鄉紳董商酌妥善再行擬章辦理以昭鄭重而期公允希即知照 
本埠新聞 
[浙江旅滬學會呈提學使文（爲美國退還賠欵派往學生事）]  
　閱報載皖撫朱中丞近准學部咨開美國退還賠欵選送學生百名前往留學飭于普通最　等畢業生内挑取品學兼優志趣正大者六名迅速送部以資造就等因蓋明知世界交通新理日出需才之地旣多造就之途宜廣具見學部高瞻遠矚提倡游學之盛意惟皖省如此他省事同一律理應照辦且九月間湖北所保送者其人數尤較皖省爲多載在報端諒蒙垂鑒因思浙省數年來設學堂日益多即求學者日益衆無論省會高等學堂今夏預科畢業程途固自可觀即就各府之中學堂凡册報學生成績以畢業請奬勵者亦時有所聞他若京師之大學堂南北洋曁通商大埠之各項高等學堂其中浙籍學生先後得畢業文憑者不知凡幾豈無中西兼通學養素優之士堪以期遠到而語高深卽以此次考取歐美學生而言能直接各國大學聽講者尚有備取生四名徒以限於經費未能一律選送用是歉然今學部以美國退還賠欵專爲派往留學之需湖北安徽兩省旣保送學生於前則浙省自當保送學生於後蓋前此之擔認賠欵同即今茲之選派學生自無不同異日者莘莘學子聯袂而西行見美邦敎澤由太平洋而東其關係我敎育界實業界前途者誠非淺鮮爲此備文呈請即希貴司察核並將退還賠欵派往學生緣由詳請撫憲大人核准迅咨學部查照湖北安徽兩省新例擇尤保送以爲國民擔負公債者勸不勝感激之至 
[美副領寛縱兇手案三誌]  
　　毆斃張根祥之兇犯王瑞生顧良卿經美巴副領事擅行釋放曾由道憲照請美總領事阻止等情已誌本報茲據據禀復得王顧二犯之罪實無送縣之理惟此案旣經阻止開釋祗可仍由公廨會訊如若訊得該二犯罪名實非公堂裁判權所能定案再行送縣尚無不可倘能准予由廨定期會訊請訂定日期先行示知以便將該二犯解案候訊蔡觀察接函後業已定期下禮拜二即廿四日輪値美巴副領事堂期仍由寳讞員會訊 
[巡警總辦回滬]  
　　閘北巡警局總辦汪頡荀觀察秋初入部引見茲乘安平商輪於昨回滬各區各隊正副巡官均往碼頭凶迓 
[咨詢華洋房捐章程]  
　　杭州拱宸橋自開埠通商以來築造馬路碼頭設立巡捕等事經費異常支絀現由通商塲理事局委員張令其昌創議擬收房捐以資公用禀陳杭關道核辦啟觀察以事關捐政交涉不知滬地有無辦過此項征收華洋房捐成案章程昨特移文滬道查詢以憑仿辦 
[棲流公所招領男女小孩]  
　　本所奉會審公廨及巡警總局發下迷路男女小孩現共十五人拍有照片懸掛公廨頭門巡警總局南市總工程局英大馬路保安堂本年門首如有家屬就近認明照片至新閘大王廟後本所領回可也各孩年歲籍貫開列於後 
　　男孩無名孩年三四歲江北口音阿松年六歲本地口音沈二寳年十歲湖州人王短法年六歲漢陽人不能言年六七歲湖北人半陞王仁生年十三歲南　人雙喜年八歲江北人　郎香年十歲寗波人生星年九歲江北人張福根年九歲浦東人李阿小年十一歲通州人 
　　女孩邱妹妹年十五歲大塲人利美即林妹年九歲廣東人徐阿三年七歲鎭江人無名女孩年六歲江北口音 
[城内]  
　　訊强盗○工程局前日拿獲盗犯李秀賓姚仲華訊供解縣在案昨經李大令審訊李供係裁勇在湖州開餅店由李能安張三彭老窩子等紏往搶刦湖州袁董家衣三包分得皮馬褂往南市典質被拿姚供現在槍船吃糧告假十天到湖州討索會洋回滬並非同黨判李釘鐐與姚分號收押再審 
　　控爭產○曹德華誘姦族寡曹陳氏騙去田單抵押由氏姑曹顧氏控縣訊追在案嗣又乘顧氏外出邀　陳氏之兄陳子香到顧氏家内將單契借據等物搶去當由顧氏投縣請究昨日提訊曹訊供狡賴據地保顧鑑生供德華紏陳搬搶是實判曹責二百板陳掌頰五十下押追 
　　究兇手○胡新春控裘炳春杭寳才許桂榮謀斃胞弟胡華春裘供由在逃之劉西起意等情已誌前報現已將劉四獲案訊供由裘炳春起意用繩將華春勒死劉許杭等加功不諱判裘劉釘鐐一併還押再究 
　　道批○批張全貴禀云前據曹張氏來禀謂爾冒嗣奪產揑稱將單無據抵借赴縣朦控等情案經批飭上海縣錄案送查在案據禀前情應候復到再奪批曹張氏禀云張全貴果與張再卿籍貫兩岐詎容冐嗣奪產惟縣案未據抄呈無憑查核仰上海縣即行錄案申送備查批方朱氏禀云方仲生開溝奪伊弟方季生分得之產蠻横已極旣經甲縣嚴批申斥飭令愼溝和照分據管業實屬從寛辦理詎容逞蠻藐抗仰南滙縣迅於照案嚴行飭尊如再抗違好予提案嚴究仍將辦理情形具報杪案併發仍繳批劉喜德禀云劉菊生即小錕鈍爲槍斃西捕案内要犯經瑞前升道於上年三月間飭獲發縣訊報以來迄今未據該縣具復究竟該犯供情如應得如何罪名仰上海縣迅速錄供按擬具報以憑核辦 
　　官事○調補江西吉安贛寗道兪明頤福建第十鎭統制孫道仁候選郎中邵廷松調辦出日局委員候補知府許寳綬雲南採辦調查委員候補知縣申家澍昨均到道拜會 
[南市]  
　　逃巡警○總工程局巡士黄肇元前日忽然抛差逃逸由警務員查知革除卯名並請裁判所飭探該拿 
　誘妻子○徐古喜因女元珍被揚州婦人王顔氏誘至虹口賃屋爲子王大素子姦佔控由總工程局提訊狡賴即將元珍戒責五十下始認被誘判氏戒責二百下押交伊子大素子到案再究元珍留候伊父偕婿到案具領 
　　討洋債○戚萬裕被鄰人任祥壽欠洋五十餘元不理扭控據供所借之洋均係重利印錢僅認四十餘元判折還三十六元分按月拔洋兩元陳錦堂控程竹卿欠洋二百餘元交保理處在案現由保人王連根勸妥先還四十元以田單抵洋一百元年底再還 
 
 

Page 20

 
 
七十元了案 
　　還飯錢○義興鐘表店主趙本裕因其徒潘萬裕被甘文福誘出歇業覇住行李判出外理處在案現已勸妥著潘貼還飯洋廿元分兩期淸還 
[閘北]  
　　領堂婦○巡警總局批職商劉國鈞禀云據禀已悉查領娶堂婦向章須由領主赴堂自陳由堂董查明屬實可靠再行函請核辦著即照章前往商辦 
　　啓封屋○巡警總局批商民張企華禀云查此案前據該商民來局具禀陳鶴亭抵產過期不贖等情當飭四路分局派差將房屋發封交該商收管在案茲據禀稱現在已經赴縣投稅過户自應准其啓封以便該商管業候飭四路分局遵照辦理 
[新租界]  
　　破鏡可望重圓○住居成都路同福里王阿玉控麗生拐匿伊妻阿鳳逃往嘉定昨由公廨飭差協同新閘捕房包探朱阿二持文前往移提歸案訊辦 
　　遺珠竟能合浦○成都路黄公館失竊珍珠表練報捕查緝已紀昨報昨由包探李星福在福建路永源質内查獲原贜帶回捕房候失主認領 
[英租界]  
　　西崽招腿○西洋商人　地士控西崽龔仲康調戲幼女一案昨晨會訊原告與女偕見証大飱司葉桂桂女傭李王氏投供女被龔調戴已由西醫驗明下部受傷實屬龔仲康供稱因女腿作癢囑招不敢調戲家内尚有年邁之母叩求寛宥判押西牢三年罰作苦工期滿逐出租界 
　　馬協德婢女○宏源土棧馬協德控顧馬氏楊葉氏張慶郎陳阿虎串拐伊婢巧雲價賣一案昨晨復訊屬實判陳張各押西牢半年兩氏各押女所一年一面派差移提巧雲到案再核 
　　張上淸妻子○張上淸控王毛氏印三香誘令伊妻與馬夫小弟通姦等情昨解復訊判仍還押候查明於下禮拜四再訊 
　　强硬手叚○江西婦人李饒氏控著名龜棍沈雙林串拐伊女秋蓮逼娼一案昨日復訊沈供氏女現在上海縣喊控由縣訊押在案實非小的串匿判沈押候移提秋蓮再奪 
　　柔媚手叚○馬益善偕妻母許戚氏埪平安里鴇婦王李氏即阿寳姐串誘伊妻許翠珠爲娼昨日復訊王供不承認判女母許戚氏交保將女領回與馬完姻不准再令爲 
　　攙水○蔡阿虎蔡石泉朱毛毛周錢氏均以牛乳攙水一併解究判蔡石泉朱毛毛各罰洋七十元用錢氏罰洋五十元蔡阿虎罰洋三十元 
　　欠帳○和商德昌洋行西人偕証王景澄控朱乾忠虧空帳欵昨日復訊判朱存捕房洋一千五百元交保限一月理楚 
　　竊物○徐林生控徐錫錫行竊衣物解究不認判押候查明於下禮拜二再訊陳阿大控陳長根竊衣解究訊得陳係三次過犯判押西牢半年逐出葉幹仁控傭婦談錢氏劉徐氏串竊金飾復訊無憑判一併交保候查 
　　拐妻○張祥卿李三姐唐寳寳串拐鄉人管四金之妻唐阿囡一案茲唐寳寳在押患病送至棲流所醫治無效斃命昨晨復訊判張押西牢半年李三姐押女所二年唐阿囡發棲流所二月期滿著管來案具領 
　　賣烟○虹口鄭日記烟間無熙賣烟昨晨傳訊判鄭罰洋三十元再開重究 
　　估地○美商洋人控洪益山造屋佔地昨晨由探將洪傳案判交保候訂期會訊姚光遠在川沙廳控陸耕山佔地一案前日該廳派差來滬將陸移提到廨請訊交保候核 
[美租界]  
　　水管無端爆裂○華記路所裝自來水管昨忽爆裂由一百零二號捕回禀捕頭轉知自來水公司赶速飭工修理 
　　銅鑪果然扣留○捕房新定章程凡界内居民人等嗣後如遇婚喪等事不准鳴鑼開導昨有人以婚事迎娶雇李阿得王金全爲鑼手行經西華得路由捕將李王二人並大鑼二面一併帶入捕房捕頭飭將銅鑼存下李王暫釋候辦 
　　工洋斗敢圖賴○吳淞路十號門牌西文印書館工頭吳學臣昨投捕房控洋東圖賴工洋捕頭飭赴該管領事署控告 
　　馬驚○某洋婦昨乘馬車至北蘇州路馬忽驚躍致洋婦傾出車外車亦損裂由捕將馬夫拘入捕房捕頭以並未傷人飭車拖回了事 
　　人杳○元芳路金阿明之子根發昨怱不知所往金即報捕飭探訪查 
[法租界]  
　　放白鴿○蔡錢氏六月間將女兒聘與周連生爲妻未逾旬日私自領去被控公堂訊判交保限交在案前日聶司馬復訊據供詞飾卸周稱被騙財禮捲逃衣飾計値五百餘金求追司馬以錢氏情同放鴿判管押嚴追限用禮拜交案 
　　拐小孩○許竹庭之子和尚年僅五歲被楊阿元與如林拐賣與潮州坤泰土店控廨訊追在案旋有王子增將孩匿在東來陞客棧爲許訪知報捕拘請堂訊王供潮州坤泰主囑小的送滬並不爲拐司馬詰孩所供無誤結許領回判王押候下期與楊質訊再究 
　　捉瘋人○吳阿苟瘋顚病發沿途狂閫爲捕送案判送善堂醫治 
　　支票失期○開達律師控羅林庵前月支票銀四百五十兩到期不付一案前日公堂傳訊中西官判交保限一禮拜理處肀違提押不貸 
　　衛生有礙○工部局警生查得長順牛奶攙水朦售宰牲所察得恆大猪肉無印私賣先後報請提究前日捕房一併傳廨請究聶司馬訊得均屬違章有礙衛生判長順罰洋十五元恆大罰洋五元 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[文廟修工大臣會奏文廟工程辦法摺（井單）]  
　　竊臣榮慶等於本年二月二十二日遴員派充總監督摺内聲明廟工重要典禮崇隆現經學部咨商尚有應行變通之處旣當詳考規制尤在審度情形等因奏蒙允准在案遵即督同總司監督各員虔赴工所敬謹審勘地勢詳考歷代禮書恭查欽定會典以期折衷至當惟是先師之祀自漢迄明代隆斯典視羣祀每有加禮惟宋理宗時升爲大祀而未備儀文旋復舊制故歷代禮書别無大祀之文可備參考至於會典所載大祀壇廟制度與文廟規制情形亦未能比擬適合蓋郊祀壇壝之制於禮意專有所承宗祀夾室之規於地形實有所限準酌今古援據實難查禮部原奏本有九楹三階五陛之說而以有碍列聖碑亭陛彰儀樹爲慮學部來咨即係推原禮部之意以求别於中祀之制而仍以無妨碑亭儀樹爲言臣等敬謹度量公同商酌竊以爲廟堂爲先師神靈馮依之地京師尤繫天下觀聽今茲升爲大祀如廟貌夫改尚沿嚮者中祀舊制固不足以盡禮備物也倘以擴張規制之故致碍碑亭儀樹亦非所以致敬致愛也臣等參稽禮制相度地形擬采九楹三階五陛之規以期備禮至於廣狹長短之度則以地勢爲衡容有斟酌盈縮之處總之規模必求閎遠尺寸或量爲變通碑亭不敢遷移儀樹亦無獻翦伐仰承我皇太后皇上尊師重道之心以合於盡禮備物之意臣等與禮部學部再三公同商酌意見相同謹擬辦法六條繕具淸單恭呈御覽是否有當伏候欽定再查雍正七年修理文廟仰蒙明降諭旨欽遵在案現値先師升爲大祀廟工極爲重要擬請明降諭旨昭示海内以示尊崇俟奉旨後即由臣榮慶等督可司員按照做法敬謹估勘奏明辦理再此摺係由估修大臣主稿會同禮部學部辦理合併陳明九月二十八日奉旨依議欽此（尚有淸單明日續刋） 
小說 
[偵探小說意外之奇案（廿五）]  
　　弗雷格森曾於勃雷博士許。見麗亞克之攝影知此月中之女郎。即爲麗亞克。又見一少年紳士。自樹陰中疾趨而出。力握麗亞克之腕。附耳密語者良久。怱見麗亞克舉手向此少年之紳士日似有所求。紳士力回其首左顧且屢摇其首。似與女郎齟齬者。女郎舉手力攬其衣。紳士不顧怫然遽去僅存麗亞克一人。獨立於草地之上。舉手自拭其淚。悲嘆不已斯時之弗雷格森。立欲死此女郎。以得勃雷博士一萬磅之酬。賞方舉武欲出。忽覺心經震盪。一線之天。良驟發現於弗雷格森之腦中。自念我何必爲此干犯法律之行爲。以取此一萬磅之酬贈。即使吾而不死此女郎者。後此勃雷博士。亦不得不酬我以相當之利益。不爾。吾必以其秘密。宣布於社會衆人之前。弗雷格森思至此驟泯滅其殺人之思想悄。然乘麗亞克左顧。大奔而逸。以爲此麗亞克之生命。乃懸於吾之手中吾苟出以鹵莽者。麗亞克必無幸矣。詎知弗雷格森旣去以後。麗亞克仍爲他人謀斃。弗雷格森聞之。乃大詫。繼又自念藉此以要挾勃言博士。計亦至得。乃向勃雷博士索此一萬磅之酬資。勃雷博士雖立允其求。然一時乃無所出。充勃雷博士之意者。以爲此麗亞克果爲弗雷格森所斃。心至悅懌。而不知脫而斯女郎之死。絶非弗雷格森致其死命。故勃雷博士驟見弗雷之面。心經大震。以爲已之秘密露矣詎料此弗雷格森者。旣感泰勒斯之相助。又憤勃雷博士之反復。再加以泰勒斯出其種種偵案之方法。以鈎距弗雷格森之隱情。弗雷格林遂一一吐實。而自承爲此案之證人。彼勃雷博士之一見弗雷格森。而即自認爲殺人之凶手者。乃殊出於泰勒斯與弗雷格森意計之外。 
國外新聞 
[近東大變三十三誌]  
　　十八日栢林電云土爾其已解散預備軍奥政府請英法俄三國阻止塞政府備戰之舉 
[德皇談片問題]  
　　字林報十八日倫敦電云德國議院討議德皇談片問題時各員對於德國反待英國之說成同聲一致首相蒲羅親王宣言德皇之　論不能以辭害意謂爲讎視日本德國且亦無意謀及太平洋海上事業蓋德皇對於承認日本政治及軍力所成之事業與各大臣均有同情云是日駐足於議院門外以候開院者人數甚衆異常擁擠皆向首相高呼茄斯勃倫開交涉如何且有呼請辭職者文滙報十九日倫敦電云德國議院討論德皇談片問題其激烈情形實　創見君主行政從無有如今此之受國民訕謗者甚至德皇赴奥及歸買齊潑林伯爵飛船之舉亦斥爲細事並有提議仿行英制國家各務悉歸議院大臣議行者十八日柏靈電云德國各報大半評論首相蒲羅親王在議院答述德皇談片之言頗爲莊重保守黨各報咸反對自由黨要請變政之舉 
[東方殖民公司之發達]  
　　十八日東京電云東方殖民公司所招股份已溢過原額二十五倍 
[日本大操近聞]  
　十八日東京電云日本陸軍大操自今日爲始連操三日並定星期日於校畢後由日皇宴待各國　操人員約共十國中國閱兵員鳳山等及高麗兵部大臣皆與其列 
[日本預算案草綱]  
　　十八日東京電云下期預算案之草綱業已宣布擬備足欵項經營生利事榮前議將各種實業暫停十年或十一年再爲興辦需費共日洋二百兆圓今已减爲一百六十八兆圓首相桂太郎昨夜在大阪演說謂余於國家整頓財政之策及公債劵維持錢市恢復前此財政各事均甚滿意云 
 
 

Page 27

 
 
[澳洲政府之失敗]  
　　十八日倫敦電云近日澳洲曼爾邦聯邦議院集議投票贊成政府者十一人反對者四十九人以上譯字林報 
[美國新艦落水]  
　　十八日紐約電云美國新造戰艦北台洛泰號業於今日落水 
[不允復審罰欵重案]  
　　十八日紐約電云美國伊里洛衣斯控訴裁判院不允將前萊提司裁判官判罰美孚火油公司美金二千人百萬圓一案翻案復審以上譯泰晤士報 
[日本預算案已定]  
　　十八日東京電云日政府已將明年預算案宣布總計入欵共日洋五百十兆圓與出欵之數相等 
[俄國將校退職奇聞]  
　　十九日倫敦云前路透電稱有俄國海軍將校十三員因濫用戰艦築造費一案牽涉已均列名退役將校册今據官塲消息謂該俄將等當時均陞級退職者 
[法德斐事交涉滿意]  
　　十八日栢林電云法德各報因茄斯勃倫開交涉業已調停就緒異常滿意英國各報亦頗歡慶以上譯文匯報 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
