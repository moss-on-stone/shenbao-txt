# 1893 - 190 - 4907266

 

Page 1

 
 
[朝珠助振] [  申報館協振所謹啓]  
無名氏樂善好施憫山右奇災尚未有艾特以朝珠一掛足一百零八粒交本館變價以助賑捐其珠係伽楠杳製成間以翡翠佛頭珊瑚記念誠貴品也敬告海内仁人寰中善士尚其早移玉趾備價購歸旣可以飾觀瞻又可以拯饑饉豈非一舉而二善兼乎肅此布陳伏維鈞　 
[新印四史告成] [  圖書集成局啓]  
四史者何史記前漢書後漢書三國志是也自汲古閣板燬失後惟官書局刊以行世然取值過巨非寒士所能購致本局以新鑄聚珍活字板排印眉目清楚精雅絶倫亥豕辛羊一掃而盡紙用雪白連史分釘六十本卽日出售僅取實洋四元諸君子有欲爲柔日之讀者請認明本局所印與　頭細字者有天壤之别售處在申報館帳房及各處申昌書室 
[賑務推曁說]  
山西之災可謂重矣其待賑也可謂急矣此固言之而唇爲之焦舌爲之敝書之而墨爲之乾筆爲之秃人之聞之者亦且耳爲之熟神爲之醉者已籌賑諸公惟日孜孜尚思不憚苦口以爲之勸而樂善好施之輩究亦不乏其人以故各賑所清單雖爲數不若從前之多而且鉅而積少亦未始不可以成多觀於塾中學童節點心之錢閨中弱女省脂粉之費亦竟有樂輸於賑所以解災區而惠飢黎者可知好善之心人所同具特不能出之以勉强當聽其動之以自然耳昨有有志未逮人郵來一稿云係金陵友人公同議辦現已禀請大憲想賞道具菩薩心必能俯准吾儒擴胞與量斷無異言俾凡我同人共襄善議同迓庥祥庚癸呼黎庶無虞甲乙榜郎君及第倘各省聞風興起同以硯田中所多收者移種福田是更晉省災民之大幸亦同仁諸君子所深盼而切禱者也厥稿惟何則請以鍾尊文惜四大書院今年鄉試後應補給三個月之膏奬提前作爲晉賑啓其言曰今將持糠粃而施諸途我知乞人且　而去之矣將炊蕎花麥梗而實諸孟我知犬彘且嗅而遠之矣嗚呼孰知晉民今日且有欲此而不得者乎夫性情相同也鬻妻子毁宫室捐器皿晉民何爲而忍之口腹相同也榆之皮草之荄馬羊之遺矢死者之肌骸晉民何饜而甘之嗟乎此豈其所得已者乎閱晉賑諸公來函云今日之時世作善者之大機會也孟子曰雖有智慧不如乘勢雖有鎡基不如待時吾輩一介寒士權力並絀何足語此但幸居善土聞他人之垂斃而漠然置之是無人心也憂之而不能代謀之是無仁術也兹與諸君謀鄉試伊邇各課例停三月應給膏火一項例歸後課倍給但奬賞旣不補發一等又可分潤一减再减就令屢次前列計一人所得增潤者亦區區無幾矣夫以區區之數失之自已不必頓興槁餓之嗟以之濟人可以俾獲冉生之慶一轉移間厥功甚偉兹偕同人熟議擬禀請大憲將此欵提前移振山西并請行知各衙門將三閱月各課應給奬賞併發彚解恩課一項應請仍照向章發給不在此數外合計可得三千餘金據晉賑諸公函述云目前待賑人口百數十萬已集之欵殊難敷賑但能多集一金便可多延一命然則三千金雖少其所濟亦非淺鮮矣况人之欲善誰不如我但使此舉創行意各省聞風當有援例踵請者不貲之數安知不可指日集也惟是事屬公舉區區數人私見何敢擅專用特　告詣君願凡我同人共成善舉如或别存深見抑思變通辦理請於某日以前函交某斗處以便送閱商酌是盼嗟乎文章棄取從古無憑名譽紛馳尤雞久恃諸君但能作退一步想則區區所失之數固猶之不失也是爲啓啓中語纒綿悱惻慷慨激昻殊足令人欽佩其事之克成與否雖不可知而其志亦足嘉矣浙江向有賓興之費而紹郡獨無其無也者非眞無也皆爲老師門斗所侵蝕前者徐壽蘅宗師代辦監臨時曾有陳詞禀請者嗣以人多口雜幾釀事端而此　仍不得伸當此山西待賑如此其亟紹郡諸生亦不妨禀請大憲將此項賓興費提歸晉振各士子並不入手但令侵蝕者傾其所入而已如此一轉移間可以懲貪墨於無形可以順輿情而無忤可以濟急賑造福於無涯約計一郡賓興之費其數當不在書院三個月膏奬之下此亦觸類旁通之所推而曁焉者也夫此時辦賑實非易易而亦究非甚難但　人人皆以此心爲心而鉅欵之集又豈後也哉 
[帝京人物志]  
　　軍機處漢軍機章京記名人員傳補幾竣行文内閣六部保送可員以備考取五月二十日辰刻中堂親抵内閣大堂考送計内閣願送考漢軍機章京者六十有餘人員數旣多自不得不憑文保送聞擬僅將前茅十六員送考其餘以待來次云○兵部爲傳知事所有記名提督劉鶴齡記名提督借補游撃范子湘儘先游撃借補都司毛熙隆蔣松林俸滿千總高登榜等五員本部於五月十八日帶領引見相應傳知該各員穿開氣實地藍紗袍佩帶飄帶荷包手巾並各携帶弓張於是日五鼓赴西苑門外都虞司本部公所報名聽候帶領引見再於十六日辰赴部演禮○由西直門以迄海淀石路凹凸不平自應設法興修以備明年皇太后萬壽慶典時金輦經行其處福相國等因派員率商由西直門海墁起直達海淀頤和園東查得舊時石條率多　用令若再翻非　工資加倍且石質太薄車行其上折斷甚易殊難經久計此處石路共長十有五里擬將舊石條全行拆去一律换用新料仍刨槽墊灰加夯打硪墁石灰漿灌注經樣子房繪圖貼說算房該實估計通需工料錢糧四百萬兩舊石條拆下後估定價值飭交承修各廠商變賣留抵正項錢糧以重欵項奏奉懿旨依議欽此○侍衛處爲咨行事五月十七日奉清字諭旨載煜祥厚均著賞給二等侍衛忠祺維章春保桂林恒惠富勒洪阿均著賞給三等侍衛額圖洪額著賞給四等侍衛俱加恩在大門上行走欽此相應咨行值年旗轉行查照○管理滿洲火器管慶邸等各堂憲訂於五月二十日辰時在西苑門外奉宸苑公所揀選外滿洲火器營營總四旗關防兩旗關防鳥槍護軍叅領各一缺並空銜花翎鳥槍護軍校藍翎長等缺先由印房傳知應行入揀官員弁兵務於是日黎明赴該公所預備揀選○户部爲知照事所有奏請留部之期滿學習員外郎存興等本部於本年五月十七日帶領引見本日奉旨户部學習員外郎存興户部學習筆帖式德俊均著准其留部欽此十八日述旨本日奉旨是欽此欽遵到部相應知照吏部查照○户部山東司示傳請領吉林練餉銀兩之委員佐領勝安等務於五月二十日已刻親身赴部當堂問話毋得違悮○户部銀庫員外郎福蔭現在三年期滿例應咨取内閣侍讀宗人府副理事官各部院員外郎等員帶領引見候旨調補已由三庫行文各該衙門於京察一等人員出取切實考語保送一員如一等不得其人或有經手未完事件准以二等出考保送務於卽日開送過庫以憑辦理○吏部文選司員外郎副郎葉慶增現已奉旨補授湖廣道監察御史所遺文選司員外郎一缺經 
 
 

Page 2

 
 
各堂憲將騐封司主事孫主政承烈擬補不日卽可帶領引見矣○上月初旬西四牌樓當街廟石老娘胡同西口某宅書房内壁上所懸玉石鑲成挂屏一對及几上石硯一方法帖一部皆不翼而飛徧搜未獲急報請本管地方官往騐并據情上詳提署通飭查拿然鴻飛冥冥迄未弋獲也○宣武門内英子胡同居人松某本神機營槍兵月支銀二兩自挑入海軍衙門聽差得充海部收放銀欵之役未數年卽置房産開店鋪輕裘肥馬氣勢凌人五月十六日由海部下班至口外所設山貨鋪事爲山八戒瞪眼常等數人偵知迨出鋪卽揪入車内飛馳而去旋有人出爲調停令松以二百金分贈始得回家按海軍聽差猶户部之庫兵惟庫兵定有年限此則年限未定其饒富尤倍於户部庫兵云 
[詳述重慶火災]  
　　四川重慶府火災本館已接得電音登之於報兹得訪事人來信謂火起於五月十二日黎明時太平門外某姓成衣鋪因早起炊爨爐火延及柴薪時適東風驟起祝融氏遂頓成跋扈飛揚之勢一霎時延及海菜行及附郭諸房屋悉數化爲刼灰惟永昌行歸然獨存旋又蔓延城内焚燒白象街下半截及招商局大門等處繞至四方街老鼓樓直抵巴縣官衙前耿大令方彈壓火塲聞信而回深恐監獄被焚急將要犯拘至捕署飭令嚴密看管毋稍疎虞一面將儀門一帶撤空勿使焚及一牌坊及白象街上半截等處幸有鎭道各憲督飭水龍灌注得免被熸至十下鐘時始行救熄是役也計焚去民房四百四十餘家焚死男女六七人事後道府縣共捐銀一千六百兩分上中下三等施放以拯災黎誠善政也 
[西人葬禮]  
　　麻城傷斃二教士情由前已兩次錄登於報旣而湖廣總督張香帥委楚寳兵輪船帶滿江紅船往黄州府接運二教士屍棺二十五日之晚行抵漢皋停泊通濟門外二十六日統領升字營常軍門都司高都戎各帶隊伍臨塲彈壓少焉德國駐漢領事丁君會同教士醫生命駕而至將棺劈開取出屍骸騐視隨殮以西式棺木舁至西國墳暫厝至四下鐘時江漢關道惲觀察督帶衛隊曁又武印委排道而來漢江所泊西國兵艦三艘亦派出武弁各帶西兵十餘名擎槍站隊時已雇小工掘地成穴一至鐘鳴五下中外官齊集一處彼此互叙寒暄旋聞西樂悠洋在教諸人向穴之四圍齊聲咏嘆卽將棺下窆各自散歸 
[古潞問俗詞]  
　　通州舊城南門外王恕園年例於五月十二十三十四等日演戲祀神猶古者祈報之意也今届會首就廟前高搭戲臺召鴻奎班及京通各妙伶登塲演唱廟以外小經紀之設攤售物者幾如棋布星羅其中以衣服農具爲大宗往購之人回環如堵詎天不做美十三日大雨傾盆兼以閘河决口水由西南湧至戲臺在水中央值臺人急收拾戲箱舁入廟内霓裳月珮幸未漂流至十五日水始漸消然會景已闌珊殆盡矣○府試已畢學政有於二十一日按臨之說○許倉憲署中被盜札飭通州勒限嚴拿此已見諸前報矣事隔十餘日案尚未破倉憲復札飭吳直刺勒限十日務獲正賊眞贓有捕頭名白楨者嚴比之餘留心偵緝一日行至東關後辛莊途遇四人身穿綢褲褂貴綢大衫青縀厚底鞋頗似貿易中人盤詰支吾遂約衆兠拿解案拷問之下供稱曾在外縣犯案甫到通州尚未試其技倆不知直刺若何再讞 
[北通漕務]  
　　五月初十日倉憲提騐江蘇第二十九起漕糧浙江第二十五起漕糧前半起十一日提騐江蘇第三十起漕糧浙江第二十五起漕糧後半起十二日提騐江蘇第三十一起漕糧浙江第二十六起漕糧前半起十三十四十五日霪雨崇朝暫停未騐十六日提騐江蘇第三十二起漕糟浙江第二十六起漕糟各十五船十七日雨師又命駕而至倉憲乃援例暫停十八日提騐江蘇第三二十起漕糧三十五船浙江第二十六起漕糧十船○江蘇糧道景月汀觀察於五月初九日赴天津○蘇浙漕糧騐收過半江蘇自第二十八起爲始浙江自第二十一起爲始每起如果米粒乾圓潔凈斛見無虧卽照例每船賞給津貼銀五兩由南局發給以示體恤 
[津門風土記]  
　　四月中旬大雨後天津城西北各車路均已宛在中央猶以爲無本之泉其涸可以立待不料雨勢過大山水又從高直瀉宛若黄河之水天上來以致下西河水繼長增高竟與槽平所不漫口者祗一間耻北河水勢雖殺於一西河然亦較未雨時漲至一尺數寸潬河水色渾濁往年六月間始漲現亦隨潮攔入拍岸平隄津郡爲九河下游不識今年能免水患否言念及之札憂曷置○每逢夏令時症盛行其患瘟者津人謂之熱病是病也最易傳染且多反覆之虞有一汗而愈愈後或傷暑或受濕或飲食失調起居不愼復病而死者有反覆數四瀕死而幸得生者醫者謂調治最爲棘手其間有隂陽之别陽症必須發汗隂症不宜發汗倘或倒置隂陽悮投藥餌病必增劇或致不起今夏熱症尤多有一家數口輪流傳梁不脫一人者有僅留一二人者其貧無醫藥資者無讑已卽使及早延醫調治仍須藥與症投病與方俣始得告瘳否則不惟無益而又害之矣君子曰謹嗜欲愼言語節飲食是爲衛身却病之第一妙方○廣仁堂紳董創辦善舉冬捨棉衣夏施醫樂又有育嫠慈幼諸事固已無善不備有美必臻矣刻又自南方購到東洋車五百輛放給貧民日徵租錢六十文滿一年此車卽由車夫管業不復徵租其租價旣已便宜且一年後卽將車給與車夫貧民眞受惠非淺矣頃已爭相具領轆轆然行駛城廂内外車上一律用硃紅漆布坐墊車後釘銅皮一方上有篆字較尋常之車尤爲華麗云 
[記巴末申消息]  
　　新疆外巴末申地方俄人窺伺多年經華官再三詰問英國又助之籌畫兹已將有就緒俄人允將此地歸中國管轄不復侵佔惟軍火一項理當照償大約或至總署定奪或至天津與李傅相商定現尚未有明文說見益聞錄按巴末申卽巴馬之轉音也 
[寍波火警]  
　　五月十九夜五鼓時寍城芝蘭橋大街朝東門面方開泰小店失愼其光熊熊上燭霄漢店中人深入黑甜尚不知覺幸對面荳腐店早起作工瞭見火勢大聲呼救衆人驚起分投撲救有頃各水龍局聞警各舁水龍風馳電掣而至取水狂噴得以灌滅然已延燒五六家焚燬樓房八九幢矣○二十八日上午寍波新街半街居民某姓家被祝融氏所擾一霎時火星亂迸屋頂燒穿紅光遂睦上炎炎照耀天半警鑼報處各水龍聞警齊集堨力狂噴閱時火勢漸衰隨卽告熄計共焚去房屋六七椽 
[災後餘談]  
　　廣州三元里火藥局災後地方官派令各營兵丁前往彈壓並將未焚火藥看守自上月十二日至今附近鄉人及城中貧民日往檢拾燼餘之物多至數百人其零星鎗砲彈及原箱火藥飛在附近塘溝者多被貧民拾得十七八等日大憲委某員帶勇丁數名携帶小洋銀及銅錢赴是處收繳倘有人拾得原箱火藥一箱者賞洋銀三角木箱者賞二角砲彈每枚賞銅錢四文計十七日共收得　樂數十箱十八日收得砲彈數十檐回溯十五日有甲乙兩人年甫成童見水中有浸濕之六角炸藥餅數枚拾而玩之將入城道經流花橋附近　麓甲擬將藥抛棄乙堅不捨欲燃而觀之奈藥已濕不能卽燃遂以紙數層拭之半乾用紙包裹烘以火柴待乾方在山下焚燒觀其炸烈之勢詎料烘之未久乙方吹氣烘炙藥卽轟炸焚及眉毛雙目不明面皮焦黑將息半時之久目始略開乃倩甲扶掖進城又城西洞神坊某機坊式匠某甲拾得六角炸藥携回坊内小主人年約十齡燃之以供玩弄此藥已濕初燃不灼及再燃樂乃猝焚勢甚猛烈眉髮面目頃刻烏焦急延醫生診治醫言症勢甚重甲願出銀五十兩請其包醫醫者仍不敢受暫且調樂敷之未知能保全性命否 
[犯婦翻供]  
　　江蘇臬憲陳廉訪連日偕發審委員提訊如皋縣解來因姦謀斃親夫之劉柳我聞氏父柳某向當地甲住如皋北門外年逾五十嗟伯道之無兒類中郎之有女鍾愛過甚又以其小有才能將公務悉以委之劉某者各在柳名下爲夥供奔走之役柳見其誠樸遂贅於家傳其衣鉢以爲有此快壻勝景升豚犬多多矣不逾年而柳竟逝世劉亦始勤終怠漸與芙蓉洞主交好日就委頓尚不致與鬼爲隣者賴有尸 
 
 

Page 3

 
 
居餘氣耳然公務不可抛荒遂又雇尹某爲夥尹係登徒子一流人與氏眉來眼去暗通芳情兩意相牽如膠投漆視劉如眼中釘必欲去之而後快一日氏往縣中公務尹誘劉至某甲家置之死地未幾事發經如皋縣疉次研訊姦夫姦婦皆供認不諱甲等三人亦自認帮凶日前解至省垣陳廉訪親自提訊該氏忽翻供大呼寃枉訊以夫死之由答稱不知問旣不知情何以在原縣畫供答稱並不識字縣大老爺教我如何不敢違抝是以畫供姦夫所供與詳文符合惟稱該氏並不知情此事皆我一人所爲卽帮凶之三人亦係誣攀各委員欲用刑訊廉訪不准連訊數堂矢口不移不知該氏究竟與姦夫通謀與否俟有續聞再錄 
[通曉猴言]  
　　西人加拿在亞非利加洲學習猴子言語已有成效如日如火如水及食物等事均能辨别且可互相問答據稱猴子言語無多大約不過二三十句而已倘再予以時日必能通曉若輩之事觀此亦可見西人博學無微不至矣 
[五馬履新]  
　　杭垣候補府劉太守奉撫憲崧振帥札委署理温州府事太守卽於五月二十四日詣撫轅禀辭次日由上碼頭登舟赴任想竹馬兒童爭迎道左太守必當丕煥新猷以慰蒼黎屬望也 
[杭垣火警]  
　　月前本館接杭垣訪事人來函云五月二十三日申酉之交忽聞警鑼亂鳴人聲鼎沸知係方谷園巷東首某茶室不戒於火趨而視之則銀洞橋萬安橋横大方伯三路俱被各水龍星羅棋布途爲之塞運水者周而復始綿綿不斷省防統領劉吉園軍門曁各武員督率營兵分投彈壓龍頭噴水高入雲霄幾如白練一條破空飛下火勢爲之漸衰約四刻許龍夫始鳴太平鑼挨次而返其起火之由知爲茶博士之子年僅七齡與鄰家幼童登樓嬉戲取自來火向窓檻刮之作爆竹聲又恐炙手隨意抛擲屋小於舟本無隙地適墮於臥榻之上兩童置之不顧援梯而下火遂延及帳幔烟霧迷漫及他人知覺則已冐穿屋頂無從措手矣計焚去茶店舊貨店修容店三家平屋樓屋十餘問云 
[月湖逭暑記]  
　　寗波崇奉關聖較也處爲尤盛五月十三日相傳爲關聖誕辰如日湖之延慶寺月湖之陸殿贯橋頭之行宫藥王殿側之連山會館皆供奉關聖像旃檀馥郁果餌紛陳先一夕懸燈結綵雇梨園子弟登塲奏技他如道署之關帝殿稅關之武帝廟六營之教塲江厦之各信局或唱戲或歌曲鑼鼓喧天笙歌拂地凡兩晝夜始止青衫紅粉結伴來游較之元夜放燈有過之無不及也○寍波江北岸每年五月問奉關聖出巡名曰太平會今年定期於五月二十一二十二兩晝夜巡行白沙江北等處滿城士女空巷出游異常熱閙○貧苦人家每遇疾病無力延醫恒有束手坐視者現交夏令疾病尤多各善士仍照舊章捐集欵項在郡邑二廟設局施醫延請内外兒科並送痧症丸藥分文不取誠莫大功德也○現當青黄不接之時米價已漲至三元三四角豆因來路稀少月初開盤每石售洋二元今已漲至二元四角○湖西某姓婦與藁砧不睦常占反目之爻日前偶因細故婦竟躍入清流意圖自盡經人撈獲腹已膨脝如法救治始慶更生亦幸矣哉○姜山生大當鋪日前突來匪徒多人狀似游勇各執刀械意圖搶刦爲該當察知命閉門鳴鑼號召匪始散去所可異者時當白晝該匪瞻敢猖獗如此可謂目無法紀矣○五月十九日下午紅日當空蔚藍無際俄而狂風忽起西方濃雲似羃並無雨點陡聞霹靂一聲傳聞深巷弄陳姓女年甫十七在樓上倚窓延爽被雷攝至庭前霎時斃命電之爲力大矣哉 
[懸燈届期]  
　　西歴七月十四號卽華歴六月初二日爲法國改爲民主之期寓滬法商同伸慶賀在租界中懸燈結彩十色五光鮮明奪目新開河浜北竪竹竿二根裝自來火兩道紥成西國文字寓頌禱之意迤北至黄浦灘公館馬路口建大牌樓一座高約五丈許上聳雲霄其式正方四隅及中間則爲梅花式上懸法國旗幟臨風飄颭宛如天半朱霞迤西至蜜采里門首馬路十字口建牌樓一座較前略小上懸圓鏡一面中有總統名字四圍間以彩旗𦆯紛炫目折而北至法蘭西書信館門首上懸圓鏡中有美女緣兩旁建立燈竿上下繋鐵絲二道所以懸紙燈者再西至大自鳴鐘門首中建圓式自來火一架兩旁西字卽總統之名進仙有銅人屹立中央兩旁俱挿法國旗號常年於此日下午葛同轉帶同線勇到塲彈壓法捕房克捕頭亦遣王郁孫三包探帶同通班副役加意梭巡城内保甲總巡及各局員亦飭差役勇丁隨同彈壓今年亦當踵而行之惟昨日風伯揚威頗有走石飛沙之勢倘今日風收雨霽燭龍萬道得以大吐光明則士女來遊必有如水如雲之盛也 
[河工將竣]  
　　本邑城廂内外各河道由上海縣黄大令商請忠信營統領楊鏡崖軍門滬軍營統領蕭雲卿軍門派勇開濬迭紀報章日來滬軍營所開小東門外護城河卽新開河浜吊橋起迤北至新開河橋止已於前日告竣所起淤泥堆積城下行人往來殊形不便前日下午軍門親臨閱視卽飭赶緊駁運昨日午後各駁船駛進河中將泥一槪運出其南市龍德橋浜大約今明亦可竣工大東門一帶之河現亦開濬所有柴草等船不准駛進前日有柴船一艘在彼停泊船埠與地甲前往驅逐柴船置諸不理午後楊軍門立飭勇丁知照若再不行送縣究辦柴船上人始解維而去 
[颱颶爲災]  
　　昨晨本邑南市某木行有木千餘株紥成巨牌運往蘇州交卸六下鐘時行至陸家嘴浦内正欲折入吳淞江其時狂風怒號浦潮驟漲駕夫支持不住纜斷而牌忽散開小桷大杗泛泛如鳬致撞沈裝運京廣之駁船數號一時人聲鼎沸惟聞狂呼救命聲旋有小火輪船鼓浪而來將水中人救起其六尚有五人已從三閭大夫去矣旋經網船將屍身撈起同時楊樹浦畔泊有崇明糞船一艘繋纜浦岸大樹上樹被吹折船亦順流而去東倒西歪後經沙河船帮同扣住亦險矣哉 
[環求局董]  
　　工部局定章租界中糞穢厠隃皆包與清潔局承辦每晨八點鐘至十點鐘止雇挑夫一律挑除邇來天氣炎蒸工部局西人姓鉛門者另訂新章挑糞不得過上午八點鐘違則議罰各糞夫以爲時太早恐人家皆未啓門聨名投禀局中叩求限至九點鐘爲率特不知局董核准否也 
[行兇被押]  
　　本邑裏虹口張家宅人張新法著名賭棍也喝雉呼盧之睱復賃得文昌閣左近六百七十二號房屋開設烟寮有周朗欽者在賭塲中爲賭客裝水烟以博蠅頭之利每遇阮囊羞澀輙向烟館貸錢日來張屢索不還一日往喚開燈張斥辱之以致掄拳用武將周鼻準撃破鮮血淋漓事爲巡街捕所聞一併拘入美捕房管押 
[交保尋父]  
　　寍波某字號被陳汝型拖欠銀一萬餘兩乘間避匿兹已查悉陳逍遥滬上卽投鎭海縣具控當蒙縣尊備文來滬關提上海縣黄太令接文後飭差林潤往提於前日將其子炳衡解案炳衡訴稱文生係鎭海縣人今年廿六歳在虹口地方訓蒙父親現不在滬大令問曰爾父究在何處爲何拖欠銀兩供稱父親現往蘇州虧欠銀兩實不知情大令問爾父何時可到答稱容函追來滬大令著將陳炳衡交捕廳看管俟伊父到案再核炳衡求准交保出外尋父親到案大令允交的保著限十日將父交案炳衡叩謝而退 
[老嫗墮河]  
　　昨日有年約五十餘歲之老嫗由浦東高橋來滬乘坐小車行經滬南大南門外城根推車者偶一失手連人帶車翻入護城河中爲行人所見急爲援手始得誕登彼岸然已濕透衣裳吁喘不止矣城闉之側不將爲李白之歌行路難哉 
[劇賊兔脫]  
　　浦東塘橋鎭嚴家灣係羅姓聚族而居宛然世外仙源前晚更籌四轉居人皆高臥北窗尋遊仙好夢忽有甲乙二人撬門入某婦家探囊倒篋將所取之物打成兩包正欲出外見婦腕上帶有銀釧輕輕捋取婦從夢中驚醒在呼捉賊甲乙不及取物飛奔而逸族中人 
 
 

Page 4

 
 
聞聲齊出見黑暗中似有兩人奔逃乃從小路抄襲將兩人獲住欲送至巡防局不料甲乙力大如牛竟被兔稅數十鄉人皆熟視而無如何此賊眞猖獗矣哉 
[酌貼洋銀]  
　　滬南永順碼頭恒源泰木行進出各貨向由工頭錢桂林經理所得力錢照例扣用錢於今春物故其子國良因年幼不能管事散工陳長倌及楊某等遂將扣用革除錢國良仍欲往取陳等堅執不允後由淮陽公所執事俞某出爲理勸謂國良年幼不能任事所有用錢不必循照曩例每逢節貼國良洋銀二元以顧舊情而陳等胸有成竹猝難轉移遂互扭至廿三七鋪巡防局請訊劉穆亭二尹廉得其情著陳每節照原勸貼洋二元陳稱小的情愿遵斷不知楊等如何二尹曰爾旣首肯諒楊亦不能推委否則准國良再行扭案定奪 
[續解盜犯]  
　　嘉興城内周宦家盜案經縣捕趙金柴樛購得眼綫續獲夥盜陳高林及曹松茂二人黄大令著卽收禁聽候備文起解此已疉紀報章大令於昨日將文備齊午後發給趙柴兩捕傳到通班夥役在署伺候一面預備大號船隻停泊大碼頭晚間大令飭將陳曹兩犯交該捕押解登程歸案辦理 
[釁起鬩墻]  
　　浦東塘橋鎭地方有鄉人陳某向業茶擔生涯頗盛其弟月生見而垂涎意圖侵佔某聞之卽向月生理論遂操同室之戈經隣人解勸始各分散奔至母處哭訴其母陳土氏立喚月生至斥其不應倔强如此月生一味咆哮甚欲與母爲難陳王氏情急投柘林營喊控營官夏君立提到案訊供之下月生俯首求恩夏君駁詰再三始稱不敢違忤惟胞兄生意應由小的承當夏君著笞貢一百板著交陳王氏領回管束 
[惠册志謝]  
　　昨承海關造册處以光緒十八年各關華洋貿易總册見惠册内所載計是年進口出口各貨值關平銀二萬三千七百六十八萬四千餘兩較去年多二百七十三萬餘兩而又自牛莊天津以迄龍州蒙自二十四口岸每口開列清單著爲論說經商者苟詳加披閱則孰贏孰絀無異指南之車矣後附以朝鮮貿易事宜核算亦極詳細特書數語以答盛情 
[上海北市絲業會館籌辦晉邊賑捐滬局起解第一批賑銀啓]  
　　啓者則敬前奉津海關盛道憲函諭以晉邊災重欵絀令卽設法勸捐等因當經乞登日報　蒙好善官紳解囊慨助兹於五月廿七日湊解第一批規銀二千兩禀呈籌辦晉邊恊賑局司道憲騐收撥放籍濟賑需除查明應奬各户三代履歴及願得何項奬叙造册呈請咨部給照外謹求登報奉聞仍求樂善君子及時上兌踴躍輸將俾垂斃災黎共登袵席臨池不勝感昐之至[  五月廿九日錢塘施則敬子英甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
[廣東仙壽窩眞料萬應痧氣丸紅灵丹]  
　　買者貪多反爲悞人 
　　嘗思紅靈丹痧藥乃救命靈藥近有貪圖厚利不計陰功以痧藥粉較之作紅靈丹賤售每洋百餘瓶實不知眞正之紅靈丹與痧藥之成本耳細思眞紅靈丹之氣味與僞貨大有分别請購試之便知其確偶遇大槪不識其僞祇思貪多爲用之不獨不靈反爲悞人性命罪雖在于售僞藥之人而購藥亦不可不愼本高主人揀選正川射西牛黃大枚片格外認眞監製服之能起死回生之功也○眞料紅靈丹每洋六十瓶大瓶一角○眞料痧氣丸每洋一百瓶大瓶一角○諸葛行軍散○人馬平安散○臥龍丹○白痧散大瓶一角中五分○午時茶每洋八匣○藿香正氣丸菩提丸每洋五匣○梅花點舌丹每瓶二角興讓街第四家 
[太陽保火險公司]  
　　啓者本公司向在英京始創於西歷一千七百十年至今有一百九十年現分設上海已數十年資本甚巨專保中外房屋貨物棧房生財等其保費公道倘有不測賠欵迅速如蒙　貴紳商賜顧請至外洋涇橋北堍老總會南間壁本帳房面議可也　英商公裕洋行告白 
[上海管可壽]  
　　小兒急驚丸五角　小兒淸熱丸三角　小兒慢驚丸五角　小兒驅寒丹三角小兒造命丹兩角　小兒斷乳丹兩角　小兒赤游丹兩角　肥兒糕觔二百八 
[分條六角]  
　　必得成　鴻運通上洋棋盤街北　英八月份票 
[調經種子止帶止痛丸]  
　　内人月事不調經來腹痛去秋購上海五福弄口京都同德堂丸藥四元服之神效前月幸產一男登報一年上達鴻施　吳淞張盛興 
[傳世秘寳五淋白濁散]  
　　本堂獨用眞正珠珀調元等味爲君佐以除熱利便止痛淸濁等妙品製成藥散無論男子腎水虧弱心經火旺兼宿娼受毒濕熱内秘小便淋濁尿管痛癢一切濁症服之應效如神症輕一瓶包愈重者再服一瓶除根此種良方獨本主授祖傳起創秘製之靈丹屢試屢騐之妙也倘市上仍有無業小人假藥冐名登報有亂眞爲者必應雷殛火焚倘若本堂徒托空言自稱靈丹亦應此言如此貴客立能分淸玉石也每瓶價洋一元○珠黃下疳散每瓶七角無論小便破皮常流膿水搽之立愈○五淋白濁丸每瓶三角○八寳犀黃花毒丹每大服二元上洋鐵馬路東首廣東益三堂啓 
[廣東杏濟堂]  
　　保救靈應痧藥 
　　每洋一百三十瓶 
　　夫疫症歷年發洩於夏令皆由暑炎交蒸穢氣升降多因占其氣最易患成霍亂吐瀉痧疹之症本堂心存利人濟世加重麝香揀選上品藥料修製各種痧藥用之俱能救急保命神速之功也○痧氣丸○紅靈丹大瓶洋一角小瓶每洋一百三十瓶○臥龍丹○行軍散大瓶洋一角小瓶每洋八十瓶○白痧散○平安散大瓶一角中瓶五分○午時茶每洋八盒加料六盒○甘露茶每洋一百五十包○紫金錠○辟瘟丹每錠一角○如意油大瓶一角小瓶五分各頂膏丹丸散蠟丸藥酒發兌上海英大路興讓街第一家杏濟堂啓 
[石印紫竹山房出售]  
　　注釋陳勾山先生紫竹山房全稿每部洋四角半曹寅谷稿洋三角聽雨軒二角半周犢山稿一角以上四種均請名手精校用西法石印如蒙賞鑒者請往江浙蘇申各書坊購取可也 
[夏季搢紳錄發兌]  
　　文武八角單文六角蔣氏心矩齋叢書六種五元薛叔耘出使日記八角籌洋芻議三角上海棋盤街醉六堂啓 
[新章頭彩五萬元○共中彩一千一百五十九號]  
　　鴻福來附送彩票 
　　本行創設多年常中大彩附送彩票不取分文○今售英八月呂宋票雙張十二元附送彩票一雙張○單張六元四開三元分條七角彩票照送○躉批劃一公道紅票照市滙兌○彩票頭彩一千二百元函購立奉　上海四馬路 
[普救靈丹略列]  
　　廣東普仁堂靈騐痧氣丸 
　　本堂揀選上藥用正麝香虔製各種救急丸散俱能扶危活命功力神速皆爲普救便人耳諸君光顧請認招牌萬應痧氣丸大瓶一角小瓶每洋一百廿瓶○八寳紅靈丹○諸葛行軍散○麝香臥龍丹○時紅白痧散大瓶一角半小瓶每洋一百瓶○靈寳如意丹○萬應如意酒大瓶一角中瓶五分○萬應午時茶每洋八盒○小兒疳積糖每瓶洋二角並各種蠟丸膏丹藥酒發售貨眞價實鋪在　上洋棋盤街開張 
[廣東趙同春堂蠟丸號　虔脩六神丸]  
　　本堂秘製六神丸專治時邪厲毒爛喉丹痧喉風喉癰雙單乳蛾諸症急將十丸開服立效如神兼治癰疸發背腸癰腹疽乳癰乳岩無名腫毒小兒驚風危在頃刻俱可立效書云走馬看咽喉不待少傾刻藥力緩則急救不及本堂此丸藥須細微實有九牛二虎之力救危爲安之功每盒洋七角同春堂鋪在上海老巡捕房對門 
[廣東鹿芝館麝香痧氣藥每洋一百念瓶]  
　　本館虔製各種痧藥百發百騐皆由藥料眞實功效神速凡遇時疫痧疹中風中暑中痰一切危急等症服之藥到回春挽臨危之命奏起死之功○諸君好行善事隨時預備此種丸散存心普濟方便世人其功不淺亦可爲修德之小補也所製萬應痧氣丸○八寳紅靈丹○神效臥龍丹每洋十瓶小一百廿瓶○諸葛行軍散每洋十瓶小八十瓶○時症白痧散每洋十瓶小四十瓶○萬應午時茶每洋八盒○藿香正氣丸○太乙菩提丸每洋五十丸並如意油紫金錠辟瘟丹鵝喉散萬靈茶甘露茶各項蠟丸藥酒發售　鹿芝館分設上海英老巡捕房對門分寄杭州元成參號發售 
[端硯速售告白]  
　　端硯出售一欵前經刻錄報章第開坑之會或數十年而一舉或百餘年而一舉故雖至美堪矜然而奇珍罕出所以幸要特賞者會不多人茲欲櫝藏回粤倘有意珍藏者祈卽到上海英大馬路東興印字鋪内購買庶免過後徒追思也此佈 
[梁愷悌上等痧藥行貨不賣　笑話]  
　　近日痧藥每瓶錢七八文可謂價賤極矣而諸君子買去無不喜形於色至問貨之優劣茫然未之知也先舉可見可爲諸君子陳之每瓶痧藥之中玻璃瓶枳子單子硃蠟五種承本已到其半再除原主叨利一文尙餘兩三文以償藥値試問欲得上等之藥烏可得乎哉奉告買客凡買痧藥須選佳品使徒慕價賤臨時投用無靈反致糜財悞事買主志在價賤賣家恐論價不成迫得將貨就價伊雖滑稽以粉飾要之無米難爲炊凡物有承本在焉貼本以賣斷無是理諺云羊毛出自羊身上藥樹非產藥店中眞笑話也如買客嫌貴寗可减買其半在施送者所費亦是相同而受賜者不致徒領虚惠今將痧氣丸方刋列庶使人皆周知斯吉之不謬也本堂今虔製各種痧藥出售專售上藥行賃不賣猥蒙見信卽請垂靑倘若狐疑任從他往此乃性命所藥未使附和隨聲祈高明洞鑒焉○痧氣丸平安散如意丹每小瓶十七文躉賣每洋七十四瓶紅靈丹白痧散臥龍丹每小瓶卅文躉賣每洋四十瓶外有辟瘟丹午時茶廿露茶霍亂丸藿香正氣丸菩提丸六合定中丸保和丸紫金錠梅花點舌丹跌打七釐散八寳吹喉散消瘡解毒散疥癩胎毒膏爛脚指丫散與及各種膏丹丸散藥酒出售貨高價正劃一不二○痧氣丸方開列○麝香三錢蟾酥九錢丁香六錢茅术三兩錦紋黃六兩甘草二兩四錢天麻雄黃硃砂麻黃每三兩六錢水疊爲丸○廣東梁愷悌堂在上海棋盤北首開張一店分枝蘇閶中市此外九江廣泰源江西省城磨子巷羅春臺安慶倒扒獅羅春臺吳城鎭羅春臺嘉興孩兒橋申昌書畫室杭州保佑坊申昌書局 
[頂上麝香痧藥]  
　　痧丸原爲救急者所必需能起死生於須臾設有不愼爲害實深本堂實事求是藥料必求乎道地製煉尤督以精工而麝香乃痧藥中之最要若投次貨就價不但害人且罪已也本堂是以不惜重資講求一切使有是症者用之靈應不爽如曰濟世則吾豈敢不過盡力以圖無忝厥職耳如做善事者本堂格外克己○痧丸每洋十瓶中廿瓶小七十三瓶再小一百瓶○如意丹每洋十瓶中廿瓶○白痧散每洋三十四瓶○平安散每洋廿瓶○臥龍丹每洋十瓶中廿瓶小四十瓶○紅靈丹每洋十瓶中廿瓶小六十瓶○午時茶每洋八盒○藿香正氣丸每洋五十丸○純陽正氣丸每洋七十包　上海四馬路英巡捕房對門廣東接元堂何均年選料監製 
[假藥欺人○雷殛火焚]  
　　本堂包醫小腸疝氣雙料膏藥用頂上麝香揀選好藥製成五淋白濁丸用西珀修合可恨無恥小人往往以僞藥混充冐效若仍不知自愛定當指名登報莫怪上洋四知堂老藥房啓 
[中國電報機器廠告白]  
　　本廠新設在天津先農壇間壁機器十分堅固十分精巧怉造包用定價十兩如有賜顧者照會本廠隨時取貨 
[靈效誌騐]  
　　啓者戒烟有實效者趙同春堂戒烟丸確乎靈矣敝友黎玉堂兄每日食洋烟七八錢者自前年服該號龍涎香丸戒斷之後遇友卽談此丸戒烟服後身體康健心不息食烟此爲最易戒者我等見玉堂兄確能戒斷亦約同試戒去年五月購服此丸訂明堅心永不食烟開例議罰今幸俱已戒斷該同春堂戒烟丸靈騐名不虚傳也茲特誌之陳雲蓀劉東初鄭葆如梁浩池仝啓 
[廿年癮斷]  
　　曩年筋骨　痛致食洋烟上瘾五錢廿年以來市上戒烟藥嘗盡只能代烟不能斷癮本年十月中旬由恊源局函購上海英大馬路虹廟東首五福衖口京都同德堂雙料槍上三香戒烟膏五兩去洋四元鎗上裝吸甫經七日面轉紅色鼻中烟油去净幸於十月底除槍勿庸吸烟用登報章而誌謝忱　辛卯冬月松江鄭伯贒識 
[遷移奉申]  
　　漢口汪正興分設棋盤街十餘年發售白缺銅各式時欵烟袋各樣銅貨包用回換照碼對折劃一不二素蒙　仕商相信四遠馳名今改孫正興遷新北門外大街並内莊大坂正記號漢口正記號漢口義昌祥號照常交易　仕商賜顧及各路信件匯票請移玉爲盼　漢口孫正興號告白 
 
 

Page 8

 
 
   
 
 

Page 9

 
 
[臺省官塲紀事]  
　　近日護臬司顧緝廷觀察據鳳山縣李麗川大令詳報縣民李亂二被廖司順等銃偒斃命一案火器殺人亟應認眞辦理而民間私藏軍火本于例禁良由小民不知律例以致輕於施放動成重案因卽批臺南府申明定律定例飭屬出示曉諭俾稍知禁網而重人命旋經唐太守贊袞詳稱卑府蒙此查定律民間私有火筒火砲之類應禜軍器者一件杖八十每一件加一等私造午加等治罪一等各罪止杖一百流三千里又例載私造鳥鎗者杖一百枷號兩個月私藏者杖八十枷號一個月俱照鳥鎗例治罪又私籌砲位及擡鎗者一併處斬妻子給付功臣之家爲奴家産入官鑄造處所鄰佑房主知情不報者俱擬絞監候私藏者卽於私鑄罪上减一等杖一百流三千里又台灣奸民私煎硝磺合成火樂在十斤以下者發近邊充軍至十斤以上者照私鑄砲位例處斬妻子緣坐財産入官總董牌甲鄰佑知情不舉者連坐又因爭鬥擅將鳥鎗竹銃施放殺人者照故殺論斬等語例禁甚嚴不容于犯臺地居民私藏軍火動輙擅成殺人誠如憲批皆由小民不知律例之故亟應申明例禁出示曉諭以挽櫝習除移行所屬遵照外理合具文詳請察核等情觀察除照詳批示並分飭各屬一體遵辦外仍飭將遵辦緣由具報察查○新設臺灣縣學教諭經上游檄委士廣文元穉署理廣文奉札後擬於日内束裝復新○各冬風颱爲厲加以洪水暴發田園盡數被淹小民待哺嗷嗷室如懸磬目下五風十雨可望轉歉爲豐然當此新榖未登仍不免於飢腸轆轆宜蘭縣汪輔臣大令仿照淡水基隆各處成案委本處典史徐少尉銘森前往郡城訪查米價並先赴憲轅禀知其事隨僑寓寅賓館者數旬刻下公務已竣遂於十八日遄返 
[彞陵雜述]  
　　某甲在宜昌作小贸易羡南湖魚鮮之美將巴豆磨成麫粉灑在湖中毒斃魚蝦任情撈取事爲　湖人所見扭住攢毆○某輪船於夜半時開往漢皋有匪人某甲拐得一小孩售與船上人某乙旁人見而盤詰孩自言年十二歳先一日被母親管教因之乘間脫　　船將展輪孩母已倩人尋蹝而至將孩領去拐匪則交城内差房管押至今尚未釋歸也○日前江水陡漲八九尺未數日卽消十九日又漲三五尺峽口皆没在水中某號有客貨數船附掛旗船入川祗得灣泊平善壩江中不能開駛○謡言四起小竊甚多北門外租界中某店被竊衣飾共值百數十金隨卽投報捕房不知能獲案否也 
[怕充地保]  
　　本邑廿八保東七圖法華鎭地保目下無人接管是以本年上忙錢糧由單迄今尚未人派惟應輪之陸振庭　丹華等彼此推諉縣署差傳不得已禀明黄大令飭提陸陶及陶子可祥並傳圖董锡錫九等到案於前晚集訊陶丹華供係本邑人以耕種爲生七圖中向有六梱承辦於十四年立議單以明年爲期當衆議時以田多爲梱主小的家中祇有田十八畝陸振庭共有廿四畝應由陸充當地保大令問爾知陸有子否答稱有兩子問何名答稱一名秋山一未知問可曾分　合稱尚未陶阿祥供與父峈同大令命提　振庭至案訊問供稱小的今年二十九歳家在三十七圖地保不應小的承充議單上係陶丹華列名在前今年應由陶接管小的所生之子長者已　嗣長房爱中有田廿四畞分給三子每人名下祗有田八畝若照田畝多寡而論應由陶舟華接辦况今春小的曾央友人琴堂相助爲　被阿祥唆使伊父將琴堂辭退陶又稱是年立議單後楊圖董並不知照小的致有今日之事大令傳楊至案供稱文生現充七圖董事胞兄楊錫鑑　　法華鎭董事供畢半跪案下雙手撑在桌上大令拍案怒曰爾旣是文生應知規矩此處乃　國家設立法堂豈容玩泄楊連連稱是大令曰爾　爲圖董理應秉公何以當時不向陶等知照供稱先期關照届時設筵家内屢請伊等不到不料今日到安說謊令問爾可知陸子曾束分爨答稱不知大令謂爾與陸家相離不遠何得諉爲不知遂謂陸陶曰此係錢糧正課被爾等推諉以致延宕至今本縣格外體恤著爾等二人各辦事半陸陶堅不遵斷大令謂若然本縣當飭楊鍚九轉飭王文卿承辦遂問楊曰王有田若干答稱有十九畝七圖之事亦可經辦大令復問陸陶曰爾等如果不允惟有在署管押迨事成後釋出陸陶唯唯並　圖中若有玩户禀明請提可乎大令謂無論舉貢生監准爾等具禀來案飭各具遵結呈安備查陸交楊帶去 
[英界公堂瑣案]  
　　包探秦少卿禀稱張阿珠失去孩子所穿衣褲疑汪子卿所竊將眞憑今特送案請訊阿珠纎腰一搦嬝嬝婷婷訴稱小婦人家住冶下盆湯弄大橋北首德安里内汪曾來圖竊後卽矢去孩衣是以拿獲送交巡捕汪供稱小的係安徽人向在某輪船執業現甫失就由九江附大通輪船來公平洋行中有人相識昨日因路過此處突被以竊　眲　小的現願回家伏求明察蔡太守諭令赶緊回籍不必逗留○三百三十七號華　禀稱王阿根王阿林二馬夫相約停車路畔蜷臥其中有違工部局定章拘至捕房隨卽有人保出今特將阿根送案請卽罚鍰阿根供稱小的以後不敢違章矣此次尚乞大老爺豁免蔡太守判罰洋銀一元立時撥充某處西醫院經費阿林再行提案究罰○三十七號西捕禀稱昨日巡至泥城外見姚玉山李仁林王英山等所駕馬車各載六客顯背定章及拘至捕房各存洋銀若于央求釋出今祗姚到案李王竟一去無蹝姚供稱小的實不知工部局規矩以致悮違蔡太守判罰洋銀一元李王臨訊不到卽將所存之洋銀充公○林瑞生訴稱昨夜李阿慶乘間竊去銅面盆銅銚等物追獲人贓交捕送案李供稱小的係紹興人現在某煤炭店爲夥昨夜閒行過此見有人飛步奔逃中途抛下銅面盆及銅銚因之貪小拾歸自問清曰良民安肯作此鬼鬼祟祟之事蔡太守諭令覔人保釋贓給林領去○包探王阿二禀稱李阿桂莊阿生楊阿開在怡和碼　串竊馬脚鐵經小的拿獲人贓解送案下并查知李前曾送辦今仍怙惡不悛李莊楊同供稱小的等慣貪小利以致見物卽竊只求大老爺格外施恩蔡太守判將李笞責一百板解回寍波原籍莊楊各管押一禮拜贓存捕房以待失主　領○張惠芳訴稱吳桂生掩入家中竊布衫一件當楊追慶送案請懲吳供稱小的因失枝棲赧顔爲此惟求恩宥免於施刑蔡太守判令管押五日贓給失主領去 
[法捕房瑣事]  
　　匯海源門首向有臘梨頭　甲擺設水菒攤前晚九點鐘不知因何起釁被衆流氓一擁上前將某甲拖往南市將至陸家石橋被巡街捕所見大聲喝阻各流氓紛紛散去未獲一人遂將中帶至捕房捕頭詢問之下毫無頭緒卽令釋出○有某甲至恊順祥烟館吸烟三百六十四文堂倌向索不名一錢遂拘入捕房捕頭訊問之下據稱有第某乙在該店司小帳樹檯捕頭飭包探帶甲至恊順祥飭伊第將烟鈔付給乙云兄失業已久屢來纒櫌並非親骨肉儼如陌路實難滿其懲壑惟此次旣承詢及敢不惟命是從烟鈔乃如數付在甲始逍遥無事○小東門外三德堂大興土木經營已久前晚十二點鐘時管門人聞開門聲密往查見某甲挨身而入上前拘獲迗放捕房甲言向在此處充當小工今因深夜無處棲身暫謀一宿並非圖　管門人言此處屢次失竊未便姑容捕頭命押候解訊○八仙橋人某甲欠某乙洋一元乙向甲索取甲轉向某丙索洋二元以一元歸乙丙亦兩肩承一喙者無錢應給在途紛擾有婦女上前解勸被巡街捕所見將三男一女拘入捕房聽候捕頭發落○有某甲至後新街碧雲軒小烟館吸紫霞膏二匣應給錢七十文囊底空空無以惠帳遂被拘送捕房捕頭命管押一百以示薄懲是何吸白烟者之衆耶豈芙蓉洞中徧是窮鬼耶 
[勸助善欵啓]  
　　蓋聞天雖大而猶傾補需鍊石人因艱以待恤助藉聚金敝堂創立諸端夙資衆善法水與恩波並及　碑揩心德俱傳然隨緣本屬隆情而接濟尤關愷澤同人等歴歳時以各給慮經費之不敷爰祈四海仁人八方義士彼運運花妙舌此推菩薩慈腸選一錢足救一貧何防援手矢萬愿卽邀萬福盡可取懷解慢阜財全仗惠風和暢爲民請命尚期甘露宏施謹誌蕪詞統希藹照上海虹口元濟善堂同人等拜啓 
[披圖種德]  
　　接誦歸安縣尊沈劍芙大令函述悉陳六舟宗師按臨湖州出示六馬路仁濟堂所繢山右待賑圖困苦顚連目不忍覩郡憲謙和　大尊披覽災圖惻然於懷助賑洋二百元由愼餘莊來委解拯齊以太守綰緣吳興政聲卓著一動以宗師之諄勸毅然救災凡身列　班者當亦仰官箴而興起矣[  上海北市絲業會館籌振公所施善昌謹誌]  
[萬家生佛]  
　　謹啓者敝堂蒙臺灣林詩甫欽使募集晉賑計積善　等八十六大善士樂助花洋二千四百廿一元内除貼水洋八四元一角三分核計洋二千三百三十六元八角七分又奉漢鎭敦實大善堂募集第三批晉賑計演古籌賑大善士樂助規元三百兩陽河嘉虞大善士母病愈體健樂助洋一百元合它銀七十七兩又善裕福等五户共合它銀十七兩三錢榜花族大　看福造蒼生江漢堂開具　周赤地善人是富吉曜常臨前事可師慈雲共仰請登報牘遥通一瓣心香敬代災黎叩謝禺家生佛上海六馬路仁濟善堂籌賑公所施　善等謹誌 
[山西急賑]  
　　謹啓者敝堂接奉安厚軒大善士樂助振洋一百元又奉趙似記大善士節省日用樂助洋五十元浙乍無名氏大善士病愈完愿樂助洋五十元張茂樟仁翁交來無名氏大善士樂助洋四十元恊康莊交來貽燕堂大善士樂助洋三十元榮記大善士樂助洋廿元又奉王大吉號耀大善士續助天中茶一千服均入山西急振義槖廉泉靈丹妙樂一般功德萬姓沾恩行見天佑告人造福無量省無益爲有益之用立善願以償病鵠飢鴻同深感戴合乞附登報牘叩謝鴻慈[  上海六馬路仁濟善堂籌振公所施善昌等謹誌]  
 
 

Page 10

 
 
[桃隝瀘州晉義公信信昌復昌蘇電賑各公所晉賑記二十二]  
　　津關電六批萬兩已到振聲來函求欵甚急現又查是朔平大同未得義賑民不聊生西路雨少未聞全種請速籌欵救人只在此兩月遲則無用云○戴君理卿之喪執友張君旭亭挽以短章云無端噩耗報申衙厄到吳中處士家造物不仁何太苦菩隄樹作斷腸花清節堂中叙舊朋卅年處阜每同登白頭老友飄零盡客歳徐陵今戴憑孤寒無命哭聲同况復籌邊局未終君自懸崖猛撒手人將日暮歎途窮看君含笑赴重泉風馬雲車作上仙寄託有人君不死爭稱相事叔敖賢○江浙多好善士第勸賑頻年再三之瀆應接不暇不知我者且疑舍已芸人爲鬼爲蜮此次籌捐因從遠處著筆陜甘雲貴各有所助川中尤被厚施頃又承龔方伯來電司道龔文延承安鍾公捐一千兩瀘州王柳翁來電文觀察第三次五百兩均電匯云向聞婦穉驅鬼之詞曰遠至他方别處利市我於斯事亦然我其鬼蜮於心撫躬清夜自問何如　遠方如斯近地亦大有人在如天竺阿羅漢會水徐君金焦柳吳君邗水王朱君鴛湖朱張君潯溪邱君曁州蘇君春浦張謝君玉峯盛君惠山單君亦皆源源而夾涓涓不竭惠而好我得借助於他山乞諸其鄰尚無煩乎從井慷他人慨我又何辭○有某茂才持賑捐三十元至語我曰疇昔之夜鬼嘯者再懼而蒙被忽忽入夢兩公差持東嶽大帝火票見示曰奉差勾人宿根厚不可以近煩君偕侄從之行里許入一室見病者年六十餘一中年婦進樂已持具出公差强之入繪一大圈病者遂行比至河干公差繋病者庝鷁首且促之歸遂醒又一夕聞滿室旃　香迷惘睡去不知所爲詰旦某先生耗聞云某先生者予戚也疾革時香聞一室且言某茂才至犒以銀錠三千予固習聞之因長捐茂才云爲助賑來也恭候光臨爲畫圈來也免勞台　 
[江西官報]  
　　典史沈鴻勛帮辦新建保甲並辦新建鄉堤工劉福謙往辦樂平保甲柴鴻翰辦理新建保甲余政瀚委辦秀江厘卡署吉水縣姚孝　署期届滿以准補德安縣朱士林調署又委署瑞昌典史施名琛並未在省繳委以從九秦文舉署厘按司獄姚德峻勸辦順直賑捐奬加五口頂戴候補縣吕敬逭委往鄱陽公幹杜璘光委往建昌府屬測量輿圖南豐龍池司秦以鼎禀辭回籍修墓管帶紥電輪船五品軍功林志誠禀回九江臨江府王之藩遇事回省謝咨送部引見王瑞同回籍守制委署德化城子鎭王官駿無力赴任以請補服缺吳灝先行署理城守守備潘玉桂謝咨往金陵署南昌縣錢寳昌順直賑捐奬加知府銜新選長寗新坪司余祖培禀到係浙江史員玉之楨准其起服史保恆委解遭折進京英國委員殷恪能由浙來江呈天下地圖署安福縣林祖炘缷事清理交代回省廬陵縣金時宣來省禀赴任新選龍泉縣丞柳勞飭赴新任署安遠縣李和卿缷事清理交代回省雷樹人勘估經訓晝院工程府照陳錫疇禀到布理王鵬翼辦理癸已恩科鄉試試卷知縣麻瑶貢院陶井姜汝詳李祥和邢慕祖俱解九江關餉連京劉均往臨江查案黄子箴拔委本班一次唐基桐貢院陶井耿守漳准補蘆溪内吏現署宜春典史件保昌撤省察看以縣丞馮錫光署理南康府王廷長告病開缺所造印務以候補府李嘉賓酌委署理又現署德安縣彭厚基彭澤縣許應銑署期均已届滿所遺德安印務以廣信府通判艾廷楝挿班署理彭澤印務以候補縣胡遜之輪委署理該廣信通判印務以試用通判胡乃勳署理又現署餘干縣事正任星子縣慶錫庚現署星子縣事正任餘干縣鄭季春均應各回本任先委候補縣李相代理星子縣印務以便交替張鵬程彭澤春俱委發審局簽分卽用縣何敬釗由浙江起服來江巡檢許廷恩查順化門景彬調查　外保甲祝長齡往饒州措黄夏昭回籍守制武舉艾廷斌解春貢進京知縣朱炳光委平　穀並委發審局通判胡光䎝委平　積穀改指從九蒯麗坤繳照係这徽監土府照程廷琛委辦石鎭街厘卡署義寗州排埠司周昌壽撫州府經杜璋鉛山縣丞程炳勳武寗縣丞楊彬都昌縣丞韓錦霖安仁縣丞巫英敏新喻水北司胡昌昇泰和馬家司温錫光金谿縣丞朱葆清龍泉秀洲司黄曾詔代餘干縣丞平希廉俱領解人犯回郡借補袁州協眞李榮發由金陵來江署南昌府倪恩齡缷饒州府事回省卽禀知任南昌府事户部七品小京官張文瀾由廬陵縣進京改指補用縣蔡汝嘉禀到係湖南附生王易經訓書院監場巡緝部立朝解軍餉金陵回揚其興缷辦永新保甲回　士華九江催地丁回遊撃楊得懷接管永和門城防事務 
[申報館恊賑所經收順直山東河南山西賑捐五月十六日至五月廿五日止弟十六次清單]  
　　五月十六日文靜孫蔡杰卿張連生三齡童子一則人英麟甫合助洋一元擡北無名氏花洋三元銅洋十元鎭江乾昌來劉永景洋四元王椿翁筵資移助洋五十元存悔道人洋八元隠名氏洋四元擷芬室主無名氏許蔡氏悦孫氏肓東氏南匯旅次計六户各洋一元刧餘生再生氏病愈還愿各洋三元王和興王順興羅正順合洋一元五角汪克成朱維卿洋二元無名氏洋六元五角會稽正大局來蕉窻客洋兩元劉家悆求平安母病愈無爲州全泰盛來無名氏六户烏鎭鎭泰豐來徐鐵耕合洋六元沈嵩銅洋卅元○十七日立大莊經募洋三十一元七角半敏愼居洋兩元梁陳氏洋十元揚州全泰洽來隠名氏洋四元夏格样洋二元清江沈天和來叚森林錢一千文鼎記錢六百文胡南谷潘雨倉葉達卿魏唐西合錢八百文戴釆之李鈺方合錢六百文馬瑞卿錢一百文共計錢三千一百文合洋三元平湖全盛局來張聰訓金允古　記計三户合助洋六元金恆福金承志張聿修陳耕道金　猗合洋五元高敦仁堂高念記各虚對洋一元漢口全泰盛來勉力氏洋兩元蘇州全盛局來朱公館銅洋九元嘉興正大局來夢應生洋一元曾蘋記爲妻病愈求保平安洋四元葛九臯洋三元○十八日溧陽寳順局來張氏洋十元無名氏洋兩元邵善夫小洋十六角大新銅洋兩元利泰铜洋五元金竺山樵疊慶堂洋兩元陳公館洋一元花虚對二元漢口正和局來唐釀三錢二千文戴荔生錢一千文毛應廷陳梅齋錢一千文共計錢四千文來银二兩五錢四申元二兩六錢四分三吟記棣　樓稚記子楨記無名氏餘記合洋六元芋記周怡庭洋四元有心無力洋五元無名氏求平安洋兩元無名氏求平安洋一元○十九日必得行來無名氏洋八角杭州林仁記來恭壽堂主人洋十元心恙人花洋三元大成和洋一元夏章記守拙生洋一元金蘇氏求病卽愈洋五元崇明永其昌來陳大成洋一元陳竹樵諸子福陳靜三無名氏陳封三計五户各洋五角隱名氏洋三角陳　雲洋二角韋謝氏母冥福洋二十元怡和帳房洋二元八角銅洋三元全盛局來東山元裕典洋三元無名氏洋一元塘西全盛局來不留名洋十元世德堂曹廣成昌合洋十元○二十日祝潘壽洋二元培因子胞姐求壽保諸事順遂全盛局來諸善士五户無名氏浙省恊源局來黄朱氏計四戶各洋一元○廿一日諸善士洋四元永成劉小山花洋二元陳世昌劉五忠堂洋一元崇德堂崇本堂洪藹亭洋三元守拙堂陳洋二元立大莊經募洋一百三十六元京口福興潤來康懷安洋四元安慶福興潤來省心記洋一元政大源來太平府保甲局吳元洋一元又太平府保甲局代募十六户洋五元二角半候心願氏洋三十元周樂氏洋一元長森局來錢唐朱光照銀二兩零七分申元二兩二錢零四厘吳積堂洋五角揚州全泰盛來邗上默禱人代募洋五元益陽胡萬昌來無名氏十一户洋一元花洋二元○廿二日南邑沈祥認洋兩元仁記洋兩元杭州老福潤來浙紹醉經仙舘洋二十元無名氏銅洋二元廣信穪鹽總局代募十八户洋五十元唐西衛記局來鄭韓氏洋一角周子庚洋五角守仁堂汪愛蓮堂周洋四角廣和笪欽堯代募惜墨軒洋十二元龍山書屋洋五元古香室洋三元九九春生留餘書屋臥雲逸士劉子閱壽椿堂洋五元芋庵主人棣華書屋洋四地嗽六齋蓉鏡書屋聊寄　廬愛蓮居士無名氏合助洋四元共計洋三十三元烟台福興潤來雙留堂銅洋十八元樂善堂洋十元劉郭氏洋五元烟台福興潤來蜀中李海珊錢六千文吳俊卿靳瑞卿黄玉臣祝維寳錢四千文蕪名氏尚樸堂錢二千文李建亭馬理堂錢一千文共計錢十三千來洋十二元錢二百八十文○廿三日蕭寅山洋二元銅洋一元立大莊經募洋一百元迂直晝生洋一百元退思主人洋廿六元諸善士洋十元萱壽堂洋三十元儒記洋廿元珍記洋十二元守記洋十元堯記洋八元承蔭堂洋六元芝蘭室伴海居士嗽石晝屋助洋十二元守安書屋洋二元吳淞瑞洋六元梁溪寓客金壇家蔭堂宏農老人洋三元如臯福潤興來王姑娘洪炳記洋一元永豐和謝祐平安子洋四元無名氏五十生辰壽資移助洋十元無爲州全泰盛來篤叙堂洋五十元淮安全泰盛來何奶庶何福震洋二元何二餘洋五角何　熙泳何丁氏伯山王氏　森煦森灜森壬森炳森焱森桂森戒矜雨震共助洋一元五角○廿四日胡楊氏求流年平安家口康泰竹隱　求合家平安生意興隆洋十元林子鶴不有名求痔疾卽愈洋廿元枕經堂羅洋八元二角半陳永剑江日森洋二元葉功九洋三元施子英五十元立大莊經募洋三十五元一角常鎭福興潤來閻紫綬無名氏萌谷堂陳月舫王先五洋十元寳善堂楊鏡波彭楚方孫佑文閻德唆王佩遠劉雲衛閻德明守拙軒美斯堂汪捷三陳鼎臣拙憨堂黄慶喜朱壽昌殷蔚卿張庭春金糿樵無名氏襀厚軒廿户助洋廿元德星堂樂餘書屋王廣豐寳善堂無名氏兩銘堂李福善晏子玉李順和葉萬豐十户助洋五元無名氏公洋四元趙子麟梁子范本洋四元無名氏洋一元松江全盛成來存養齋主人廣費助賑洋四元漢口正和局來王植槐堂王保心邱午芸合助錢三千文許堃傅廷儀王新瑞陳翰芬葉啓壽余嗣勳錢三千文來銀三兩八錢三分申元四兩零四分一厘○廿五日彞訓堂包洋五元不留名錢三伯文吳梁氏余耀庭清江春華堂杭州梅記各助洋一元泰州衡泰典天中節從省洋十元江西錢汝海爲子求保平安洋五元劉慶餘堂積善堂洋四元余慶餘堂錢積善堂洋一元玉山全盛局來劉日星六合堂洋三元五角無名氏洋二元種善堂吳子平有名氏楊吉甫無名氏合助洋五元全福堂洋五角無名氏洋四元九江乾昌來祥記日三省齋紉香室主人同出此心人洋四元内自訟齋松聲居士洋一元有心無力有名氏無名氏洋九角隱名氏洋一角無名氏九户洋四元隱名氏銅洋一元胡逸堂程桂舲馬車遊費洋兩元以上總共收洋一千二百五十四元零五分花洋十元紋銀八兩四錢四分申元八兩八錢八分八虚對洋四元銅洋八十一元本洋四元錢五百八十文 
[上海六馬路仁濟善堂經收南北兩市各米行米麥雜糧捐五月初一至初十日第四十九旬清單]  
　　生源寳行六千二百三十二文裕祥五千八伯另一文同順五千七百十八文穗祥五千六百十七文豐和四千七百三十一文元昌豐四千五百三十六文同吉泰四千四百廿四文乾利四千四百另五文永愼和三千九百八十文同泰公三千六百文振豐三千四百四十文恆祥三千二百十三文恊昌泰三千另六十一文愼茂豐二千八百十六文萬順公一千九百八十一文豐記一千五百八十文聚源堂一千五百四十三文德盛四百三十文恊記三百九十一文義生三百六十二文錦祥三百五十七文元生長三百另二文義記公二百八十六文恆源二百八十三文晉泰二百五十三文三和二百三十文同德二百另七文德大一百八十六文恊豐一百六十六文永順一百三十六文北同泰一百廿六文唐永愼一百十八文咸茂一百另四文洽興仁九十文錢恆泰七百八十二文大興合六百三十九文源順恊五百四十二文恆隆五百十六文新興和三百另四文衡大一百四十七文大興洽十五文同興　十文元吉泰六千八百另二文裕昌四千三百六十八文仁和利二千二百七十九文長豐二千一百四十二文正義隆一千八百七十一文松盛一千八百七十文震大一千七百六十二文餘大一千四百十九文長義一千另三十一文潤泰九百八十二文鼎昌源九百五十二文寳泰九百廿文元和八百七十七文潤和七百七十六文元長七百六十七文萬生七百三十七文萬隆七百另一文衍源五百另七文葆生四百九十二文生泰四百另泗文天和三百十三文元泰二百七十文天元二百四十六文愼生二百三十九文同泰二日三十三文泰興二百十四文萬祥二百另三文三泰二百另三文南元昌一百八十七文周義記一百六十五文聚泰一百四十八文公正一百三十二文和記一百十二文愼餘一百另九文新興九十七文﨡義九十二文萬祥昌七十文萬盛泰五十五文萬成五十文和泰三十五文以上八十二户共收錢一百另八千六百八十一文 
　　　上海六馬路仁濟善堂籌賑公所施少欽經收山西山東賑捐五月初四至初八日清單　○金陵勸捐山西恊賑所經募第三批洋七百元同泰裕求病愈蔣思永堂保平安武陵珍意堂南潯詠霓仙舘四户各一百元南京陳維訓祈病愈吳承德妻方氏省日用楊心如朱少梅經募第一批四户各五十元覺僊壇三十六元怡昌油行同人三十元孫代德堂二十五元沈世善堂爲媳王氏陞祠資冥福二十四元裕生泰昌兩當同人二十三元勉力齋出口貸件抽釐提助先墊劉叔誠求病速愈浙慈師儉軒完愿杭州三知堂張香泉五户各二十元鄞南月房十七元王蓉卿爲長子完姻喜延移助十五元泰州　心善同人十二元林薇官二官合助十元新倉橋濟生當同人省筵資这貞子省另用李如柏祈孫媳病愈鄔惟善　妻病愈甬江不書名求病愈上上虞俞贊臣爲母病完愿淮隂徐瞿氏病愈完愿求合家平安人　江李本洋胡惠吉堂寳慶堂誠瑞堂青山氏十三户各十元同和泰筵資移助十元銅洋六元安慶隱名人爲妻繡脯移助本洋八元蘇州恆孚銀樓義賑　内散户洋六元三角錢八百四十文　城寄客無名氏本洋二户各六元李修本爲父完三月分平安愿陳普卿求身體强健裘謹揚祈平安無名尤氏完愿無名氏胡氏四明隱名氏霬記無名字九户各五元源記洋四銅洋八元爾室主人尤仲穎伴梅女史惜花女史合助四元乍浦海防廳署來金陵溤祈女花痘平安顧存　堂求病愈有心無力人省擺酒顧迺懋免力人五户各四元張仁燮省藥資求病愈無力子爲父母資冥福汚穢 
 
 

Page 11

 
 
傷人蜀欵移助金隱名漢口無名氏隱名氏存心氏程吳氏八三各三元凌不書名二元錢五百六二槐後矞龍眠山樵省非子合助二元方秦記坟妻病愈夏愼餘　　　　　急陳兆英求合家平安無力子佑子消災瀛海歸來客省帶局隱名氏省帶局隱名氏無名氏無名氏紫陽氏張不書名余不書名李不書名方樂仁堂燭柯子胡坤記成子　　　　念苦士安昌克復齋誠意齋敏愼齋廿三户各二元西門巡防局爲蔣阿寳陳子建罰欵一元四角家人口一元一角淡齋主人嘯歌自適人怡怡主人求是齋生均省茶園友竹居誠中人念在兹乏力氏無名氏無名氏愼修氏友隣氏馮氏修竹生王宅倖生毛捧檄堂山陽沈炳葛連臣沈彤卿揚少春袁萬松李培德陳方谷王麟章師珊譜無名氏本洋二十七户各一元鼎元常毛次銀鐲售見洋八角求合店順遂人求合家平安人無名氏洛氏梁益三汪禹功仰漢波蔡英梓蔡永超九户各五角烟台有心無力人五角枚銀二錢二分次銀三錢五分曾氏洋二角王寳祥瀚元　元祺區培區花女區氏陸氏儲氏周氏屈氏許氏黄氏黄氏十四户各一角鄭氏五分漢鎭敦實堂經募第二批規銀三百六十兩另八錢四分恆孚來無名氏銅洋十四元聚豐銅洋十元隱名氏銅洋八元捕竹卿求父病速愈紫陽氏二户各銅洋四元洛陽氏銅洋一元常昭衆姓公助錢一百五十千文吳友甫羅永昌半路中人不算數四户各二百文一香居士春三居士力棉子朱友生張春記李秋圃戴杏氏王吉氏雲軒氏不名氏余保氏無名氏十二户各一百文以上　枚洋一千九百四十二元二角五分銅洋五十五元規銀三百六十兩另八錢四分紋銀二錢二分錢一百五十三千三百四十文次銀三錢五分 
 
 
 

Page 12

 
 
   
 
 

Page 13

 
 
   
 
 

Page 14

 
 
[光緒十九年五月二十三日京報接錄]  
黔撫崧奏揀員升補道缺摺○又奏委署貴東道員缺片○新撫陶奏委署阜康縣員缺片○陜督楊奏核擬甘肅新舊秋審各案摺○江督劉奏殉難知縣追贈道銜片○大臣永等奏恭報查閲内邊各卡軍臺移接印務並起程日期摺○○頭品頂戴貴州巡撫奴才崧蕃跪奏爲揀員升補道缺以重苗疆恭摺仰祈聖鑒事竊奴才准吏部咨開光緒十九年三月初九日奉　諭安徽按察使著員鳳林補授欽此所遺貴東道缺應以光緒十九年三月十九日奉旨後第五日行文貴州省照限一百日减尘　算應扣至五月初三日作爲開缺日期歸五月分截缺係苗疆要缺毋庸掣簽應卽揀員請補查定例道府應題缺出先儘候補人員請補如人地不宜准以應廾人員請升又烟瘴苗疆各缺仍蘀其能耐烟瘴之員升用均毋庸拘定先儘卓異之員請升各等語又前准吏部議覆貴州貴東道一缺係爲苗疆要缺應揀選人地相宜之員未便限以升補輪次等因奴才督同藩司唐樹森署臬司黄元善查得該道管轄六府一廰多係苗疆政務殷繁素稱難治非精明幹練之員不足以資控馭於候補道員及應升知府内逐加遴選惟查有貴陽府知府趙爾巽現年五十歲正藍旗漢軍榮康佐領下人由監生中式同治丁卯科順天鄉試舉人甲戍科會試進士改翰林院庶吉士散館授職編修充國史館協修光緒五年充湖北已卯科鄉試副考官八年充鄉試磨勘試卷官十月奉旨記名以御史有九年充會試磨勘試卷官七月協辦院事本衙門撰文十月補授福建道監察御史十年五月稽查本裕倉充廂白旂官學管學官九月轉掌廣東道監察御史十一年京察一等引見奉旨記名以道府用八月稽查俸米十月俸滿截取奉旨記名以繁缺知府用十二月十四日奉旨補授貴州貴陽府遺缺知府欽此十二年十一月十四日到黔補授石阡府知府十二月十五日到任調補貴陽府知府十四年七月初一日到任歴俸已滿五年該員才優　練明幹有爲歴任以來政聲卓著微特能耐烟瘴且於苗疆熟悉尤善撫綏以之請升貴東道人地相宜洵堪勝任與例赤符合無仰懇天恩俯准將貴陽府知府趙爾巽廾補貴東道實於苗疆要缺有裨如蒙俞允卽行給咨送部引見所遺貴陽府係首郡要缺例應請旨簡放俟趙爾巽奉旨准升後恭候欽定再該員任内並無承審案件承緝盜案及徵解錢糧已起降革叅限案件此外一切因公處分應免覈計合併聲明除咨部查照外謹會同雲貴督臣王文韶合詞恭摺具陳伏乞皇上聖鑒訓示謹奏奉硃批吏部議奏欽此○○松蕃片再准吏部咨開光緒十九年三月初九日奉上諭安徽按察使著員鳳林補授欽此遵卽恭錄行知在案所遺貴東道員缺奴才果有候補道張勝嚴年强才練任事精詳堪以署理除檄飭遵照外謹會同雲貴總督臣王文韶合詞附片具陳伏乞聖鑒謹奏奉硃批吏部知道欽此○○陶模片再署阜康縣知縣鍾逢煥卸署遺缺查有直隸州知州賀培榮堪以委署據新疆布政使饒應祺署鎭迪道兼按察使銜黄光達會詳前來除由臣批飭給委外謹會同陜甘總督臣楊昌濬附片具奏伏乞聖鍳謹奏奉硃批吏部知道欽此○○太子少保頭品頂戴陝甘總督臣楊昌濬跪奏爲核擬甘肅光緒十九年新舊秋審人犯馬大四六等各案恭摺仰祈聖鑒事竊據甘肅按察使裕祥會同布政使沈晉祥蘭州道黄雲祥准部咨奏准變通章程内開甘肅應入秋審新舊人犯迅卽飭屬造具案由清册送由臬司核明罪犯輕重分别實緩將應勘人犯停止解省該督卽將擬定實緩清册奏明咨部覆核應入情　人犯請旨卽行處决緩决可矜人犯照前次變通章程分别减等發配等因奉旨依議欽此欽遵咨行到司當經移行各道府直隸州通飭所屬各廳州縣一體遵辦在案兹查光緒十八年原辦新事秋審緩决人犯内奉旨改實已勾之河州絞犯馬倩伏一起一名遵卽飭令處决訖又原辦緩决應行查辦留養之皋蘭縣絞犯馬萬興一起一名業經飭令取結存留養親訖又原辦緩决之西甯縣絞犯王沙芭曁奉部覆應入本年新事秋審寍夏縣絞犯王三何二起二名均經續報病故另詳請咨在案以上共四起計犯四名俱縣於本年秋審内開除外所有光緒十七十八等年新舊秋審人犯内原辦情實二次奉旨牢囚監候之文縣絞犯老馬卽馬舜绑邢均原辦緩决之通渭縣絞犯劉炯娃撫彞廳絞犯李渡春禮縣絞犯喬貴得子阿州絞犯馬德葆絞犯馬勒勒武威縣絞犯李得詳卽李十六西寍縣絞犯杜黑娃文縣絞犯楊手記秦安縣絞犯年根秀河州絞犯包瞎必卜絞犯馬麻個平羅縣絞犯潘倉敦皇縣絞犯劉全子寍朔縣絞犯陳信河州絞犯鐵七十一共一十六起計犯一十七名仍應彚入本年舊事秋審情實緩决辦理並有已奉部覆應入光緒十九年新事秋審河州絞犯馬大四六絞犯王少娃力絞犯馬胡賽絞犯楊瞎木個趙州廳絞犯唐現朱絞犯丁馬兒素階州絞犯張泳倉碾伯縣絞犯何他木西寍縣絞犯楊正隆平凉縣絞犯馬元狄道州絞犯馬哈細木階州絞犯劉自香河州絞犯胡　玉絞犯馬雙個絞犯馬兩一卜絞犯馬三絞犯馬雙喜馬一兩思絞犯鄭外兩二個平凉縣絞犯鄧萬荃靈臺縣絞犯薛尚眞階州絞犯姜占魁中衛縣絞犯鄭灘華靖遠縣絞犯李尊仁兩當縣絞儿羅秋拾子臯蘭縣絞犯馬閻喜娃隴西縣絞犯閻　有絞犯王三有鎭番縣絞犯趙三喇嘛邊渭縣絞犯張幅俊文縣絞犯張培儉秦安縣絞犯王全喜絞犯李百幅靖寍州絞犯劉午午仔華亭縣絞犯曹裕永昌縣絞犯張興得成縣絞犯袁绑俊安定縣絞犯李　仔隆德縣絞犯馬帽漬寍朔縣絞犯朱　階州絞犯談永元秦州絞犯高喜隴西縣斬犯王有碾伯縣絞犯馬三娃通渭縣斬犯班汰階州絞犯趙言滿海城縣斬犯穆進科平遠縣斬犯王起易卽王佬什安化縣斬犯劉金鎧又續入山丹縣絞犯周從善平羅縣絞犯蔣庭義河州絞犯馬老四馬老五海城縣絞犯馬得祿隆德縣絞犯李言明共五十三起計犯五十五名以上統共六十九起計犯七十二名遵照變通章程人犯倅上解勘照依該犯寺情罪酌擬實緩分唽新舊彚造年貫案由清册呈請具奏前來臣覆核無異除　到册籍咨部核辦外謹繕摺由驛馳陳伏乞皇上聖鑒飭部核覆施行尚有原辦舊事秋審服制情實奉旨永遠監禁之禮縣斬犯馬文有一起一名仍應遵照監禁再查舊　秋審撫彞廳絞犯李渡春核計犯父李培智現年七十與留養之例相符犯父是否尚存應否留養及死者之家有無應傳之視俟查明確取結另辦此外甘省並無應入朝審人犯其現入秋審人犯内亦無祖父子孫陣亡應行聲叙之案此案本應循舊具題應遵照部議變通章程辦理是以改題爲奏合併聲丹謹奏奉硃批刑部議奏欽此○○劉坤一片再前因江寗揚州各屬衱旱成災奏准開辦捐輸藉咨賑撫嗣准兩廣總督李瀚章咨三品銜補用知府准補廣東羅定直隸州知州楊文駿以江蘇爲伊故父雲騎尉世職陽湖縣知縣署奉賢縣知縣楊溥服官殉難省分仰承先志捐助棉衣一萬套解局散齊聲明不敢邀奬等因當經札行江蘇賑捐局核明詳辦去後兹據該局司道詳請具奏前來臣查准補廣東羅定直隸州知州楊文駿當捐務弩末之時慨念災黎捐助棉衣一萬套洵屬樂善好施有裨荒政雖據稱不敢邀奬而急公好義之　未便壅於上聞竊維從前殉難及軍營病故知縣蒙恩賜卹有追贈道銜之案楊文駿故父楊溥生前以死烈捍衛地方該員又復善承先志所捐棉衣一萬套實值銀一萬兩之多卽照海防例請由知縣報捐雙月道員僅需銀六千餘兩尚屬有盈無絀可否仰懇天恩俯准將殉難江蘇陽湖縣知縣署奉賢縣知縣楊溥追贈道銜以昭激勸之處邮自鴻施謹附片陳請伏乞聖鑒訓示謹奏奉硃批着照所請該部知道欽此○○奴才永德覺羅崇歡跪奏爲遵旨查閲内邊各卡軍臺謹將移接印務並啓程日期恭摺奏聞仰祈聖鑒事竊奴才永德遵照定章請帶欽差提調關防令箭隨帶司員等親往查閱内邊各卡軍臺前已具摺陳明在案兹當謹遵諭旨擬於本年四月二十二日將定邊左副將軍印務移交滿洲叅贊大臣奴才覺羅崇歡接收暫行護理奴才卽於是日由烏里雅蘇臺啓程往查所屬内邊各卡軍臺一俟查閱事畢再行陳明謹將帶領司員等親往查閱内邊各卡軍臺移接印務並啓程日期理合恭摺奏聞伏乞皇上聖鑒謹奏奉硃批知道了欽此 
 
