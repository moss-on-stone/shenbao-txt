# 1906 - 228 - 4911978

 

Page 1

 
 
   
 
 

Page 2

 
 
[述古無重君權之大義]  
　　孟德斯鳩之言曰專制之國家其臣民舍奉令順旨而外無他義也又曰君上至尊無對者也其所欲爲必行而無可議者也其臣若民天生以奉君上者也故一切主於恪受而盲服嗟乎斯言也非徒爲專制之中國言也而其流弊乃必至於如是亡友流君鏡賢嘗謂君權之重俄羅斯外厥維中國然亦非經史之古義也覽其遺箸頗有述及於此者甄錄如下 
[君與民之相濟]  
　　孟子曰勞心者治人勞力者治於人治於人者食人治人者食於人天下之通義也朱子申其義曰君子無小人則飢小人無君子則亂以此用易正猶農夫陶冶以粟與械器相易乃所以相濟而非所以相病也山此論之民惡其上而欲無君以爲快者正猶農夫譏陶冶之坐食固爲無理而上之人不能保民而責民之出賦稅以供給者亦無異陶冶以窳敗之械器與農夫而責其出粟以相償乎至於以朝廷之深仁厚澤誇示於民而責其忠愛者尤無異陶冶出械器以易農夫之粟而有德色曰爾非我不能生乎故人民之對於君君之對於人民各有應盡之責任而後名分以定一日廢弛其責任則在民爲叛其上而爲王法所必誅在君爲賊其民而爲天討所必及矣 
[君有盡忠於民之義]  
　　秦漢以後之學說但知臣下之當盡忠而不知君亦有盡忠之義左傳魯莊公言大小之獄雖不能察必以情曹劌以爲忠之屬也可以一戰又季梁曰上思利民忠也然則君不能利民卽爲食民之賦稅而不忠於民與臣之食祿而不忠於國者其罪正等 
[君有犯下之罪]  
　　下之不服從其上是謂犯上其罪曰叛逆而稽之古人之公理上亦有犯下之罪禮記坊記曰上不酌民言則犯也下不天上施則亂也鄭康成曰酌猶取也取衆民之言以爲政敎則得民心方慤曰不酌民言則事或妄行故曰犯○欽定案說曰此爲人君自用者坊也犯屬上亂屬下上犯則下亂然則君之妄行而犯下者下以亂報之固理勢之當然也 
[君死社稷之義]  
　　一姓之私與一國之公三代以前分别甚嚴禮曰國君死社稷夫社爲土社稷爲榖神土與榖皆民所一日不可少古人重祭祀鬼神故曰社稷爲民而立君不能保民而致亡國則有負於民者多矣故有死事之義何以不曰死宗廟蓋社稷者指萬民之公言之宗廟則不過一姓之私耳故孟子曰諸侯不仁失其社稷卿大夫不仁失其宗廟古之言亡國多曰亡社稷不早亡宗廟者以此故也未完 
[西報紀廣州匪徒謀害官員事]  
　　中國郵信報駐粤訪事于西八月十四號（卽中歷六月二十五日）致函該報云昨日廣州城内因查出有人設計于明日中國皇上萬壽節各官循例至萬壽宫行朝賀禮時用炸藥轟毁萬壽宫謀害各官幸經先時發覺據聞與謀者約有三十人警察已奉嚴諭捕拿此案牽涉之人回憶數年前德壽仕粤督時曾有此事但亦未成云譯初三日字林報 
[西報紀南寗開埠事]  
　　香港電信報云中國政府准岑督之奏著將南寗開爲萬國通商口岸岑督己派左江道及梧州關稅務司擬訂各項章程梧州至南寗河道極淺有數處深僅三英尺如欲在該處通行輪船則非建造淺水小輪不可譯文滙報 
[粤督派員赴台灣攷察鴉片警察]  
　　香港西報云粤督岑雲帥决意派員赴台灣詳考日本政府辦理鴉片之法並考察該處警察章程譯字林報 
[杭州土藥公所禀商部電杭州]  
　　（爲捐局司巡苛查擾商事） 
北京商部貝子爺大人鈞鑒土藥改章統稅劉道派委苛法擾商念二日委員司巡帶同兵役無賴多人按鋪非法搜提將全稅及補稅各貨提去價逾萬金並攫衣物求還不理尤嚇封閉充公夫寓禁於征非僅指商而言若土漿變本加厲勢必全銷洋士利權外溢恐非得計商等重資開張何堪凌虐現奉振興商務首在保衞商民電求嚴飭提還改良禱甚除禀撫憲外浙杭土藥公所禀乞復豔 
按杭省土藥局員司於念二日查捐苛擾以致各土商始則跪香禀求旣卽一律停售復赴撫轅跪香己迭紀前報茲又電禀商部與之理論計共提去土藥之鋪十三家店號附列於後久亨德大世昌益昌配昌延昌義大順源恒久昌泰利森昌三泰復昌（陳） 
[紀蘇省學務公所衝突事蘇州]  
　　蘇州學界中人擬設公立法政學堂雖有是議現尚未决六月三十日爲學務公所半年報銷之期先期造就清册（半年中所經辦大小各事及進出欵項悉皆列入）邀集學界於是日至公所宴會將此册當衆披覽如有不合及宜增宜減可籌可省之處任人指駁到者約百人席間提議公立法政學堂一事吳君納士謂不若易學堂爲傳習所座中忽有撫署幕友現在法政學堂紳班生陳某起而言曰學堂名正言順傳習所名譽不佳且甚腐敗請以師範傳習所爲殷鑒吳君等聞言不悅詢以傳習所名譽何爲不佳何事腐敗請爲指出陳乃以一二無稽之言侃侃直陳吳君等怒飭查客目並無其人旋查得係公所司帳人陸某引進因卽當塲下逐客令併將陸當衆辭退陳謂此係公所爲蘇府屬學界所立凡蘇府學界何人不可到况上三縣之生員乎言已忿忿而去（酒） 
 
 

Page 3

 
 
　　贛撫與江西京官往來電（爲丁漕征銀事） 
贛撫奏請將丁漕征銀及京官電阻各情均紀前報茲悉日前吳仲帥電覆江西同鄉京官云微電悉江西丁漕以銀貴錢賤州縣賠累不支紛紛禀求交卸一經委署接代延不之任從前視大缺爲利藪今則視大缺爲畏途在任之員如坐愁城盻代之殷如望雲雨非特不能　心民事以裨地方並且地方有事輙因辦公無費致多賠悮周前藩司據十四储州公禀有請復征銀舊例有請以洋銀征收洋而未定議而未决者亦以今歲米價騰貴物力艱難再有改章吾民其何以應然州縣太苦實非民福某自履任以來考求賢能之吏凡衆所稱許者非求卸卽改省非捐升卽他調卽庸衆之流一經鞭策亦以虧累爲詞求去爲幸而交案之虧短叅追纍纍莫如之保卽如某故今虧數極鉅叅追旣恐拂輿論彌補又别無方法大局所關尤爲棘手考查舊案江西丁漕咸豐十一年丁一兩減征錢二千四百文漕一石减征錢三千文同治七年因銀貴征不敷解改定丁一兩征銀一兩五錢漕一石征銀一兩九錢同治十二年又改每丁一兩减征銀一兩四錢九分每兩定價一千八百文共折征錢二千六百八十二文每漕一石仍征銀一兩九錢每兩亦定價一千八百文共折征錢三千四百二十文光緒二十三年因錢價太漲復將丁每兩減征錢一百文漕每石減征錢一百四十文並於丁每兩提銀七分漕每石提銀一錢爲湊還四國借欵二十四年丁漕又各提銀四分爲興辦文武學堂三十年又提丁每兩銀四分漕每石銀五分爲認籌練兵經費並加提丁漕各銀八分爲通省府廳州縣報効練兵經費均經奏咨在案現計每丁一兩征銀一両四錢九分折征錢二千五百八十二文内應易解正銀一兩耗銀一錢舊章提補捐欵銀一錢知府公費銀五分原留該　縣辦公經費銀二錢四分迨提繳還欵及學堂練兵經費共銀二錢三分實餘辦公銀一分每漕一石征銀一兩九錢折征錢三千二百八十文内應易解正漕折銀一兩三錢舊章提補捐欵銀二錢糧道公費銀二分知府公費銀五分原留該州縣辦公經費銀三錢三分迨提繳還欵及學堂練兵經費共銀二錢七分實餘辦公銀六分從前錢價尚好其中略有贏餘勉可藉以支持今則錢價日低每銀一兩須錢一千七百文連錢價亦所餘無幾尚有火耗平色及應給書吏紙張飯食未計在内蓋以此項實屬不敷支解而該州縣辦公經費更絲毫無著且所征除正耗及原提捐欵公費無可議減外其續提之欵如還欵練兵爲國家要需學堂爲地方新政亦無可議减此均寔在情形前因有餘是以迭經提取今雖枵腹未能概予發還吏治民生均關重要顧此失彼頗費兼籌然民情艱窘已久在意計之中故敎案賠款尚不欲以相累奏請開辦實官捐詎肯因辦公無資而遂不恤民隱卽公等無言某亦決不出此第爲民計爲官計應將提取之欵仍歸還州縣以資辦公而昭平允無如一經發還則應支還欵等項又須另籌現計贛省歲入歲支不敷數在百餘萬挖肉補瘡已屬竭蹶萬狀流無可節源無可開坐視礦産雖豐無力能使之出官民交困莫展一籌公等關懐桑梓熟知利弊如於商民之外籌一生財之道切實可行以解此危地方幸甚無任禱求　江西同鄉京官復贛撫電云南昌撫台吳仲帥鈞鑒公眞除贛撫士民幸福正擬軍賀適奉庚電承念民艱丁漕照舊征錢决不爲改征之計合省感激諭於商民外别籌生財之道具仰藎籌惟念生利之事如路礦工藝實業皆非旦夕所能收效爲目前計祇有於歲出各欵内力求撙節卽如丁漕内所提各八分爲府廳州縣報効練兵經費若官果艱困似可設法奏請免其報効則州縣辦公當不竭蹶管見所及是否可行　候鈞裁金臺方燧鈁（用） 
[淳安縣電請彈壓械鬭杭州]  
　　嚴州淳安縣地方 
現有山鄉頑民集衆分列兩幇連日械鬭日均備有軍火抬炮如臨大敵己傷多人縣主屠敬山大令率同差役巡警馳往彈壓迄未停止該縣向無防營而内地幫匪到處允斥頗思乘機滋事屠大令急卽電禀到省請速派兵彈壓茲奉張筱帥批飭金衢嚴道王觀察就近從速調兵朴淳設防妥爲查辦（的） 
[江督致電贛撫派兵助防鹽卡江西]  
　　日前江督致電贛撫略云據秦道電禀宜黄東陂營卡十二開設並未緝私亦不閙事惟紛紛謡傳日内毁卡軍營印委急報迭至似未便因此遽退致長梟風除已禀請撫憲撥兵援助並另委員前往會同縣營卡員邀集紳士設法解散一面察度情形相機妥愼辦理務期緩急合宜以紓憲厪等語查梟匪如果聚衆千人非嚴烈不可否則不獨受害已也卡勇三百嚴固防守如梟先犯應即開鎗此等烏合一擊必散若怯退則爲所乘矣仍請公派兵往助並諭文武協力望告秦道知之（用） 
[照復嚴飭日僧回國杭州]  
　　前報紀日僧伊藤賢道收徒歛錢由洋務局行文日領事高洲君請速禁止等因茲已復行到局照錄於後　爲照會事（卽前報所紀來文語故從略）查伊藤賢道敢在紹興各處索費收徒如此行爲實有不合本領事業於本日嚴飭該僧尅日回國並嗣後三年不准該僧再行來華以示儆戒除詳報外相應照復貴督辦總理請煩查照（委） 
[電詢開放車邏壩情形揚州]  
　　揚道蒯觀察接奉蘇撫電云頃接延帥電據揚軍廳　禀念八日開車邏壩血未接貴道電連日邳宿復漲洪湖加長上游不支下游可想己電飭立啟南關大壩爲民紓禍並加意嚴防免蹈清水潭覆轍乞一體急電飭道等語查念八啟放車邏敝處亦未接貴道來電特急奉達希將啟放車邏過水時刻情形先行飛速分電一面遵照延帥電飭辦理切勿遲誤爲要（甲） 
[江北提督電飭速啓南關大壩清江]  
　　江北提督劉延帥因迭接淮揚道蒯觀察及揚軍廳緊報運河水勢陡漲人力己窮勢難保守等語業經電飭觀察速開車邏一壩以資宣洩乃據報連日邳宿水又大漲洪湖亦逐日增長民情甚屬惶惶延帥得報以上游如是下游可知不得已電商督撫兩帥並一面發急 
 
 

Page 4

 
 
電飭蒯道速啟南關大壩以保民命並嚴飭在工員弁加意防守勿蹈昔年清水潭之禍爲要至新壩應否接開須俟車邏南關兩兩壩啟放過水後察看情形禀請酌辦（左） 
[皖省勸附鐵路股份情形安慶]  
　　安省鐵路前經李京堂照會六十六州縣分行招股數月以來省城各紳商購股者殊屬寥寥日前懐甯縣李大令因約同發審委員倪善慶大令　地甲各將本地體面紳商于十七日亥至清節堂會議招股並刋布勸啟是日到者約數十人當由倪李兩大令宣言路事之利益及與家國之關係簽名附股者仍屬無幾現倪大令擬不日約回紳商士街挨户勸招曉以大利俾能踴躍不知果有多數熱心者從中提倡否附啟（前略）皖省襟帶江淮控引吳楚中樞綰轂南北交衝固所謂天下形勝之區也榖産之饒礦山之富外人每艷稱之徒以風氣痼蔽軌迹未通運道紆回坐錮大利不佞睠懐時局間與二三父老縱言及此而事會未至亦太息而姑置之迺者皖籍京外官紳有公舉李京卿督辦全省路工之奉讀之不禁神旺茲又奉到京卿照會内開照得安徽全省鐵路欽奉諭旨　　京堂總辦公議先造蕪湖至廣德州招股四百萬兩以資路本所有招股章程均經商部核准由本京堂函請兩江督部堂周札發全省六十州縣到蕪會議後當卽刋印收條菜重芥薑字號四本備文照請貴縣查收發交殷寔錢鋪經理並會同紳董照章勸募各在案查蕪灣七十里第一叚路線業由洋工程師測竣購地興工需欵孔亟所有各州縣商業殷紳急須合成圑體量力入股庶可早集鉅欵而速路工貴縣爲皖南文物之邦當此籌辦鐵路原爲挽回利權起見事關全省公益凡屬皖人例有應盡之義務務望貴縣剴切勸導將鐵路有利無害之旨曉諭城鄉庶足以免觀望而期踴躍諸希貴縣熱心辦理至爲企禱等因具見大君子保全梓桑力圖公益至意敬佩無己除另撰示言曉諭城鄉遵照外竊謂天下事大都利害相因至此項路工有百利而無一害則不佞所敢斷言皖人好義急公夙深敬仰矧地方公益而昧若秦越夫豈人情查總避議定股票每股規銀十兩附股者自一二股以至什伯千股悉從其便總期多多益善集腋成裘以繳欵之日起息路成開車紅股照章匀派尤覺公私交便髮憾毫無不佞沗宰是邦亟願與都人土通力合作冀大工早日觀成而薄書塡委日不暇給爲此佈告貴紳商查照總避奏定章程各解囊金襄成盛舉義務所在母或遲疑以皖省之財辦皖省之路而卽以筦皖省莫大之利權將來全路告成與江浙齊楚諸省銜接一氣血脈貫通轉輸利便則此一舉也豈惟皖人之利我國家富强之業胥於此券之矣（多） 
[駐日英使回國有期]  
　　文匯報云駐日本英公使麥克道納爾君將于西十月間請假回國 
[伊籐侯行程紀]  
　　文匯報云日本駐韓統監伊籐侯爵于西八月十七號由韓京起程前往仁川將在該處駐節一禮拜 
[美總統培養海軍政策匯]  
　　初二日柏林電云美總統羅斯福貽書于印弟安邢省議員某謂美國應培養一强盛之海軍以堅持美前總統門羅主義而巡守巴拿瑪運河 
[敎皇遣主敎赴會]  
　　初二日栢林電云德國天主敎信徒子伊生地方開會敎皇己派紅衣主敎一人赴會 
[古巴亂事]  
　　初三日倫敦電云傳聞古巴地方亂民騷動亂黨有一千餘人昨日官兵與亂民於離吟佛　地方三十英里處交戰兩軍皆有損傷 
按古巴爲西印度羣島中最大之島向屬日斯巴尼亞國於千八百九十八年得美國輔助自立爲民主國仰美國保護 
[俄國革命黨行兇]  
　　利二日栢林電云俄國華騷地方有革命黨一人身衣軍服攻擊該處德國領事署隨員田爵魯欽飛爾君當由　政府按照外交之道行文德國道歉譯文匯報 
[德報稱美英德兩君相見之盛事]  
　　初一日柏林電云德報盛稱英德兩君會晤之事並云當一千九百零四年英皇愛華德曾擬赴栢林遊歷惟德皇之意則欲改於基爾地方會唔云 
[華俄道勝銀行獲利之豐]  
　　字林報云本館接得華俄道勝銀行西六月九號開會之報告該行於西一千九百零五年共獲利七百四十四萬九千三百十六羅布此外尚有一百五十萬羅布作爲特别專欵預抵　折每股計得紅利一分公積金己由四百四十一萬六千羅布增至七百十三萬五百零羅布矣 
[上耳政請列强注意勃希兩不睦事]  
　　初二日倫敦電云土耳其政府行文各國聲請各國於勃爾加亞國反對希臘致肇大禍一節加以注意 
[勃希兩國人民因案被逮]  
　　初二日倫敦電云希臘敎監督一人希臘人勃爾加利亞人共四十人因其與安基洛斯亂事案内牽涉均己被捕 
[俄國嚴懲叛兵]  
　　初二日倫敦電云俄國克倫斯德脫海口兵變一案有從犯多人亦己處決譯字林報 
[南美洲地震巨灾三誌]  
　　字林報接初二日倫敦電云南美洲智利國有小城市十三處皆遭震毁其餘尚有數處亦受震甚烈據聞無家可歸者共有二萬人嘠因浮能德島以魯濱孫面得名）業己毁壞無遺太平洋公司郵船滿洲號於火奴魯魯海面觸礁其失事原因由於海水經地震而益形洶涌致該船失其定向故也又同日路透電云此　法巴來梭地震英國保險公司僅畧受影響而己文匯報接初三日柏林電云南美洲智利國地震約計居民死者當有二千人所有財産損失之數當值英金二兆磅又接初三日倫敦電云南美洲智利國地震後驚擾情形現己過去舊時景象逐漸恢復散第亞哥地方電傳地震之始計歷時四分五十秒鐘幸震時四圍漸動否則房屋殆無一所不被毁矣是晚雷雨交加電綫皆吹折火鐘之聲不絶於耳狀甚悽慘居民至今尚露宿於空地禮拜一晚法巴來梭地方又大震一次立瑪地方亦微覺震傷　法報云南美洲法巴來梭地方有一處尚未受損所有損失當得一百兆元之譜騎兵四出搜集牲畜以備　粮居民困苦巳極惟　惶情形己稍减人民死者約五十人 
[志謝惠贈戒烟藥]  
　　華亭廖吉人大令以醫術鳴於時近憫世人之淪於黑籍者多因特自出心裁製就互行戒烟藥聞己試騐多人頗著奇效昨承以數瓶見貽除代爲分送分特書數語鳴謝有志戒烟者盍一試之（顚） 
[志謝日本全國漫游記]  
　　是書爲日人坪谷善四郎所著譯之者元和范君枕石上下部二編自政治學校以逮氣候風俗記載頗詳盡而於前賢之軼聞釋家之靈塲所以彰光烈而闡敎宗者亦無不畢具范君中學根柢甚深和文尤研究有素故譯筆簡雅可誦有志東游者得是書而讀之於日本全國山川城邑以及勝迹名區不啻如示諸掌先路之導其在斯乎昨承時中書局顧君子安媵函見貽特書數語藉鳴謝忱（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[調充鐵路局購地差鎭江]  
　　駐鎭滬寗鐵路購地局委員陳蕉裳大令己將鎭郡西路第八叚應給地價及補給畸零等事一一辦結禀造報銷當由鐵路總辦札調辦理鎭江東路第八叚購地事宜以資熟手大令己於昨日蒞差矣（再） 
[遵飭提前起解京餉揚州]  
　　兩淮應解部餉自第四批方運判臻一起程後現又奉大部電催由江督轉行到揚趙都轉遵卽遴委吳運判作梅褚運判德黻李運判脩鎔姚運判體菁分批解往吳禇兩君刻己貫餉登程李君等約七月中亦可禀辭就道矣（超） 
[運憲批飭確查塲商草蕩揚州]  
　　通屬石港場某商投運署禀稱煎丁草蕩不豐不敷接濟隣塲等情趙都轉批云據禀蕩草不敷接濟隣場候飭通分司轉札石港塲確查該商謝刁二姓丁蕩每年究産若干担除供煎外有無餘産以濟隣場候覆核奪（詳） 
[查荒局選派鄉董鎭江]  
　　鎭江清查荒田總局因司事赴鄉獨自辦理恐於地方情形隔閡因特延訪西南北鄉公正耆民舉爲董事由督辦承太守給以印諭責令幇同查核藉資得力（巧） 
[示諭西皖兩岸商更名日期蘇州]  
　　各岸商人承運票鹽往往有因事過租或轉售他人接辦均須更易花名定章兩年清查一次以免影混茲查光緒三十二年七月爲西皖兩岸商呈請更名之期己由淮南局員先期禀准運憲一面牌示局門曉諭西皖兩岸商人遵照（超） 
[清江馬隊改良操法鎭江]  
　　銘字馬隊三營分駐海州清江浦一帶以備地方彈壓緝捕之用茲以寗垣開設馬隊學堂訓練之法視前爲優江督周玉帥特札調銘字馬隊統帶周總戎行彪來省考察一切俾令回防改良操法六月念八日周總戎奉札後巳由浦南下道出潤州旋換乘輪船駛赴白下（再） 
[鄖陽府黄守遇險漢口]  
　　鄖陽府黄伯兩太守因赴新任行至中途突遇大股匪徒搶去衣物不少尚幸無傷人之事（千） 
[省憲飭屬巡緝梟匪鎭江]  
　　蘇省大憲因各州縣時有搶米之案而江北裹下河一帶向爲梟匪出入之區誠恐竄入各屬乘間滋事特飛札鎭江揚州新勝緝私營管帶等率領師船馳往梭巡各營官已於六月念七日拔隊前往（再） 
[密飭查拿匪黨揚州]  
　　近日本郡防務極爲認眞總辦巡警蔡太守特傳諭五分局巡員凡本段内客棧茶寮酒肆妓館等處務各逐日親查母稍疏懈隨又發出告示多張略謂本郡城箱客棧往往留住無保客人祗知圖利流弊滋多雖有循環簿塡註逐日呈局倒换奉行日久現皆視爲其文徒使差保藉爲利藪於防務毫無裨益本總辦現將此舉一律裁免卽自七月分起每客棧另發印簿一册逐日將住客姓名營業詳註母庸循環呈領留存棧中聽候本總辦不拘何日親到詢查如有客簿不符遺漏等情卽將棧主拘回訊明重懲斷不儘以封房枷責了事也嗣有知其内容者云連日地方官失奉上峰密電謂浜江一帶現有匪黨溷跡務各不動聲色察訪查拿故有是舉云（超） 
[派員密查賭匪鎭江]  
　　鎭郡陽篷山一帶近有　徒聞　　賭引誘良民爲害非淺爲鎭道陶觀察所聞特諭駐鎭　防營管帶周副將德標密往查辦（再） 
[禀請通飭獄犯戒烟鎭江]  
　　關道陶榘林觀察以獄中罪犯往往因瘾重吞服生烟以致斃命爰飭各縣於監禁定讞之始先詢明該犯有無烟癮凡有癮者即備藥爲之戒除刻己具詳督撫憲通飭府縣一體照洗矣（工） 
[巡警局嚴辦淫祠蕪湖]  
　　蕪湖沿角姑娘廟近因男女混雜妖言惑衆被人在巡警局指控總辦黄潤九觀察查明屬實己批飭將偶像焚毁廟産則撥充女學堂公用（九） 
[粮櫃抑勒洋價浙江]  
　　嘉興府各屬征收地丁所收銀圓　值叅差不齊有照市抑短百數十文者而尾找又不允完納銅元各業户咸抱不平聞有赴省禀陳之說（容） 
[開放高郵汛車邏大壩揚州]  
　　運河水勢晝夜增漲東西兩堤危險黄狀六月念八日又復風雨交加人力實係難施當由蒯道恭請江北提憲卽於是日將高郵汛車邏大壩啟放（詳） 
[鎭郡各洲圩大水爲災鎭江]  
　　鎭鄉各屬低漥之區如沿江之落上洲無爲洲九里洲等處農民均以近日連朝大雨江潮盛漲田畝盡成澤國紛紛來城投丹徒縣報荒禀請履勘六月念八日邑宰宗明府己諭飭阿鄉　候核辦（再） 
[諸曁組織勸學所紹興]  
　　諸曁縣各士紳近議遵章組織一勸學所於十五日邀齊城鄉學界中人在明倫堂開會推舉吳忠懐孝廉爲總理每鄉各舉議員六人以改良敎育振興學務爲宗旨刻已聨名禀講學務處立案矣（早） 
[創設醫學研究會鎭江]  
　　郡紳吳何二君近設一醫學研究會於公善堂内凡城中業醫者皆准入會研究並目出講義以期醫學昌明（再） 
[籌欵組織水龍會蕪湖]  
　　蕪湖馬路工程局稆君海鵬至君德鄰等曾于上年在沿馬路各店面以及各洋房等勸令捐資爲置備洋龍之用計捐欵七百餘元雖皆認可尚未收繳茲兩君擬於日内邀集公正人實行舉辦並禀請李伯行京卿捐助右干一俟議定章程日内當可開辦矣（九） 
[盜夥溺斃寗波]  
　　六月二十五日之夜邱隘陳順興染坊被盜行刧由坊主鳴鑼糾衆兜拿盜等四散逃遁因路徑不熟多有失足落水者次日有一盜屍浮出水面當即報縣收騐日前又有一盜屍在河畔浮起坊主又復禀報縣署高大令因須勘騐塘工委捕廳顧二尹帶同仵役前往收騐（具） 
[爭蕩蓄魚釀命紹興]  
　　蕭山西小港之塘裏埕地方居民皆蓄魚爲生利甚豐厚茲因鄉民爭欲估蕩突將已蓄之魚捕去由是互相鬭毆立斃一人復又傷斃二人尚有三人墮水屍首無從打撈當即報縣己奉胡克之大令蒞鄉相騐刻經沈汪二紳出爲調處　識作何辦理也（早） 
 
 

Page 10

 
 
[鎭軍蒞淞吳淞]  
　　現署蘇松鎭鄭東暘鎭軍輪值巡緝南洋於初二日乘長和輪船抵淞屬下各艇員均升旗旗接（川） 
[公舉總恊理辦理局事吳淞]  
　　寳山縣绅董議立商務分會禀請道縣擬將馬路工程局收回由地方紳董自辦已禀准上海商會定於初六日在財神廟邀集闔鎭商號投筒公舉總協理并議設路燈清道燈油等一切事宜應需費用山各商號公捐而辦事則按月歸本幇甬帮念四家大店鋪輪流司月（川） 
[淞口關舍易人吳淞]  
　　淞口常關舍人汪某由關道瑞觀察札撤經稅務洋昌禀明好稅司暫畱茲已於初一日另調江北關管單王舍人接辦矣（川） 
[監守自盜吳淞]  
　　淞口張華浜南洋海軍練勇廠近改南北洋　軍醫學堂建造三層洋房限期半年竣事舊廠房屋及划艇器械等概被監守蔣弁拆毁盡行盜售聞巳經南洋派員往查矣（川） 
[格斃刧匪吳淞]  
　　淞滬鐵路一帶自去冬以來迭遭小工搶掠迄今防備甚嚴各小工因潛至江灣迤南圖刦　月念五念八二夜屈家橋某敎民家被搶初一夜又有匪徒十六人行刧經鄰人鳴鑼　警四面兜拿傷一匪格斃二匪有人認識係吳淞安清幫匪徒嗣遂由人將傷者舁至淞鎭醫治聞該處居民巳聨名禀請寳山縣查辦矣（川） 
[上海官事]  
　　滬道瑞觀察定於初四日四點鐘在洋務局設席請袁海觀大京兆鄭蘇龕京卿張季直殿撰等飲晏○高昌廟巡局員孫賡梅明府奉舉暫代總工程局正裁判官三月遺差刻奉瑞觀察另委李葆初二尹錫年代辦○外務部員外郎儲才館提調學部行走張菊生部郎元濟定於初四日赴杭公幹昨至道署辭行○道署英文繙譯毛協五二尹昌嗣昨由原籍嘉興來申到道禀請銷假○出使德義等國駐滬採辦委員候補縣丞梁友生二尹子怡候補巡檢廬爕臣少尹炳元試用巡檢李蔭亭少尹　祿昨日先後至道署禀見（宜） 
[飭遵練兵處營制新章]  
　　本埠奇兵營等奉上台札改留防隊後仍歸滬道管轄昨經江督周玉帥將練兵處改訂營制新章及派委員數薪水等札飭滬道瑞觀察查照辦理（事） 
[札行保奬章程]  
　　江督周玉帥近准兵部各部會銜咨送奏定保舉出力曁出洋隨員差遣武弁等保奬章程三則特抄錄原文札行上海道瑞觀察查照（事） 
[示諭學生報名]  
　　上海縣近奉蘇學務處札知學部定於八月内考試畱學東西洋各國大學及各種專門之高等學堂畢業生其中學以下及各種速成學堂畢業者均母庸來京考試等情因卽抄錄原文出示曉諭略謂該生等如在東西國大學及高等學堂畢業者赶速來縣報名註册騐明文憑以憑按名出具考語造册送處彙核詳請秦咨立案如有願往應考者務于七月初十日以前來縣報名定七月二十日申送處憲彙案轉請給咨一律八月初一以前彙送各該生到部聽候考騐各該生母稍觀望遲延一面照會學務公所紳董一體遵照（宜） 
[飭甲實行諭禁]  
　　今届中元令節城隍出巡之期所有一　違禁儀仗並蘆頭枷女犯等悉數禁止猶恐居民仍行抗違由新　上海縣　大令諭四鋪地　隨時諭禁如違　即禀候提辦（事） 
[禀請飭查起火]  
　　南市大碼頭瑞泰麻袋店前日起火延燒鄰居衆鄰擬有縱火情事禀由總工程局飭提店　則避匿無縱局董因命留心查拿（尺） 
[包探違章示罰]  
　　前日總工程局包探倪全福因違章入城提人被局董查悉著罰去薪資半月以昭炯戒（尺） 
[巡士勒索烟妓謝儀]  
　　日前總工程局所雇某號巡士見小東門外花烟館妓女與馬夫二人在浦灘閑談當即拘入局中奉判烟妓戒責五十下兩馬夫各罰洋五元開釋旣而另有某巡士值知起事時實有二妓其一拀責尚有一妓逃免因向兩妓勒索謝洋卽經逃妓向己拘之妓取一金戒當洋十元付給而去後復派及拘責之妓各認其半妓因己經受責不肯給付兩妓竟復扭控到局奉諭退去候飭控查辦（尺） 
[閘北開裝水管]  
　　閘北東浜永順里附近各街弄前因釘立自來水門牌民居鼓噪幾成交涉邇聞各房　　與自來水公司議定妥章止公司在該處一帶開工裝設水管以便居民汲用（力） 
[查明幇匪暗記]  
　　滬北車袋角紗廠對岸近有青紅兩幇匪徒與小麥船幇　人動輒逞兇滋事自戈登路秦姓被盜後靜巡寺捕房捕頭嚴飭探捕留心跴緝昨經包探陳雲忠查明該兩帮每於夜深潛入租界身藏刀械俱以黑衣翠戒爲暗記因特禀明捕頭核奪（力） 
[反目輕生]  
　　滬城陳市安橋夏洪興麫店之小主人夏明三前日與妻某氏反目互相口角氏背夫吞服洋烟救治不及旋即斃命（事） 
[研訊冐官撞騙案]  
　　冐充道員之劉毓麟卽玉書由差役拿獲各情己詳前報昨晨包探徐阿華將劉解案劉供本名楚號鶴齡年三十五歲江蘇宜興縣人毓麟係伯父之名伯父在日專辦各項善舉小的接辦各事仍用伯父名刺小的前由四川督憲劉制軍秉璋給有五品軍功文札未帶今己知錯叩求恩施讞員關絅之司馬商之英德副領事判先由捕房帶去拍照一面押候備文申送關道瑞觀察核辦（力） 
[滬道提訊强劫閨女案]  
　　粤婦鄧余氏之女被曾剛四串媒梁劉氏强搶一案昨由滬道瑞觀察升坐花廳命提鄧余氏研訊詎鄧余氏到案一味哀哭觀察乃飭提伊子鄧榮瑞代訴榮瑞供小的向在湖南貿易嗣由母親發電來湘是以赶急到中詢知妹子被曾剛四串出僞媒梁劉氏並由曾阿華糾領流氓多人至家强搶請爲究辦觀察飭提被告曾剛四到案供稱鄧余氏之女係由小的請梁劉氏爲媒行聘有鄧余氏收受茶禮　吉允帖爲憑後梁劉氏言及鄧余氏嫌小的家道窮苦擬欲賴婚旋由鄧余氏詐稱伊女已死願 
 
 

Page 11

 
 
將茶禮送還小的因邀同叔父曾阿華並梁劉氏至鄧余氏家探問並未强搶實遭誣控梁劉氏供稱小婦人與曾剛四爲媒聘定鄧余氏之女嗣因氏女與益互換小照後忽嫌曾家貧難度起意賴婚瑞觀察以梁劉氏所供不合喝令掌頰十五下判與曾剛四一併還押曾阿華仍交原差看管以後鄧余氏不必到案卽由伊子鄧榮瑞代爲伸訴嫁堂時已十二下鐘矣（宜） 
[提勘掘坆要犯]  
　　道憲瑞觀察於昨晨升座二堂命提太倉州申解掘坆要犯陳阿川龔阿才姜唐氏三名口訊勘陳供稱自已空地上有古墳一時貪利糾同龔及唐氏於二月間發掘因墳基堅固擬待明晚再掘詎被地保浦子安查悉不敢再往旋被拘至州署訊認今蒙提勘所供俱實龔阿才與姜唐氏同供聽從陳阿川幇同發掘求宥觀察命各犯在供單上加盖指模一併發回仍寄上海縣監收禁（宜） 
[懲責圖逃押犯]  
　　前日總工程局押所忽有覊犯商通拆毁磚墻圖逃出外事爲巡士所知禀明局董前日旁晚時提訊爲首之江湖阿毛諉係在押之賭棍江濤生所爲迨提江質對始知阿毛爲首爰判戒責六百下改押改過局送回各犯之押所内并派巡士輪班報械看守（尺） 
[法廨停訊]  
　　昨爲法界公堂訊案之期因讞員陳楚生大令别有要公故咨照捕房暫行停解一期（深） 
[上海縣案]  
　　陶阿土扭控陶妙成掘賣祖坟前晚經新任縣主王大令訊問阿土供伯父在日螟蛉妙成爲子因與伯母不睦伯父復嗣小的爲子今被妙成將祖坟盜賣與洋商祖柩悉被掘起求究妙成供認賣地餘多支吾地保莫世明供妙成賣祖坟時小的因其並未會同阿土故不盖戳後妙成忽串出壹人稱即係阿土小的受愚盖戳求鑒大令飭妙成將原價退回洋商如不能將價洋繳案訊斷○天通菴巡局解私設菜塲之蔣鶴齡到縣亦經王大令訊究蔣供共有三人合股在胡家木橋建造菜塲立有合同議單大令判交差呈合同察核再訊○英公堂函解毆傷方紀狗身死之應時松到縣王大令提案訊究應供在陳家濱開設米店隣人方紀狗時與小的互毆爲戲是日小的還擊肩上一下不料方忽身死大令判押候復審○道憲瑞觀察片送陳二到縣陳供在道轅接帖家丁處爲雇工不合貪小竊取洋十八元並牙箸等物大令判押候追贓究辦（宜） 
[公共公廨早堂案]  
　　開粥店之王瑞興私用工部局所置路燈被一百七十一號華捕查見禀明捕頭將王傳到於昨日解究司馬判罰洋七元○著名流氓韓國良在棋盤街開設老虎灶時糾人來店賭博前爲巡捕傳案罰洋四十元不准再賭詎韓釋出後仍狂賭不休爲捕偵知派探何阿春往拘韓聞信避匿由伊妻顧氏投質司馬判罰洋六十元充公○幼女徐金妹因違章留住妓院由濟良所送案請究昨解請復訊許沈氏奚屈氏同供係徐金妹姑母金妹實係徐阿寳親生女小婦人現在王醫生處傭工求恩給領司馬判候查明飭領以後不准賣娼○電車公司洋人前控掮客張榮船户褚三黑等竊取公司所買石子復至公司内兜售一案奉飭候補提人証訊奪昨解案復訊洋人譯稱張竊取公司内買定石子一千五百廿二塊潛行避匿求請究追訊之褚供此項石子在蘇州由黄福生交來不知竊贓訊之黄供與張素識石子由張至公司兜售取去洋五百元爲洋東查出張己逃走求恩訊之盧小娘供不知情求察司馬判押候禮拜三再訊○祝和尚以傷馬駕車違章解究到罰洋四十元充救生會經費○葉東福駕車不愼撞傷陳李氏於昨日究判葉押一月再罰洋十元爲氏養傷費○江北人吳晉長將學徒范喜云毆傷由捕解解懲判罰洋十元養傷再押三月示儆○丁阿甫調戲婦人沈小妹判押十天（力） 
[法租界捕房事]  
　　徐仲伯控被炎葉棠誘匿伊妾徐沈氏即張桂英旣而徐妾桂英投捕房訴稱炎並未誘匿實緣徐欲將婦人逼賣爲娼婦人不願央炎理勸炎供徐欲將張桂英賣入娼寮桂英不願小的向徐勸解徐疑小的有私故來誣控捕頭飭押候解堂訊核○馬雙喜在某處竊得棉被一條向押鋪質錢被包探拘入捕房押究○招商局遣丁投捕房控失去包車一部昨由包探將收贓之徐九桂拘入捕房飭押候解訊○太古公司巡丁朱家林至捕房控被串竊黄荳數十斤捕頭飭押候解究○李春生在新租界竊取途人洋銀五元被包探拘入押辦○劉竹亭在八仙橋攫取婦人手帕由巡捕拘入押究（深） 
[美租界捕房事]  
　　某西人乘醉在百老匯路將車夫楊承三毆擊由四十八號西捕拘入捕房奉飭押送該管領事署訊辦○某西婦雇坐十四號東洋車行經百老匯路被某西人馬車撞損車板喚七十六號西捕將馬車扣住西人給一名片而去捕將東洋車夫帶入捕房奉飭自赴該管領事署控究○王金慶報稱家居鄧鐵路被流氓王松桂等來家强借不遂被毆請究捕頭允爲飭探查辦○鄉婦胡林氏行經裏虹口不知何故被王關春刀傷多處由八百零四號捕送人捕房轉送醫院求治一面飭控將王嚴緝務獲究辦○昨有廨差持票至美捕房禀稱顔景賢控夏甫全金廷銓胡桂雲以己廢田單騙抵銀兩請派探恊提捕頭當飭朱子藩會同該差前往將夏等三人一併拘入捕房押候今日解訊（似） 
來函 
[五月二十日至六月卅日施藥捐清單]  
　　張永年求子病速愈洋五十元黄福林門人施才運謝師筵資洋七元戴生昌罰恆隆小輪船在嘉興私搭客人有　局規洋六元徐子章銅洋一元無名氏洋拾元竹影氐洋三元徐丹林洋五角五分洪金鋼洋一元陸恆昌洋五元戴生昌罰同明公司船洋三元陳源記洋二元戴生昌罰同德公司船待客不週洋三十元吳玉志和雪丹五拾顆浙嚴壽昌縣乾元號荼葉念斤蘇存德堂臥龍丹二百瓶蟬酥丸二百瓶純陽正氣丸二百服陳許君臥龍丹一百瓶蟬酥丸一百瓶純陽正氣丸一百服鮑陳二善士臥龍丹二百瓶蟬酥丸二百瓶純陽正氣丸二百服以上共收洋一百十七圓五角五分銅洋一圓茶葉念斤各種暑藥一千五百五十服 
　　滬北天后宫前廣益善堂司董曾鑄朱佩珍龔心銘施則敬祝大椿葉貽釗周鴻孫等謹誌 
　 
 
 

Page 12

 
 
   
 
 

Page 13

 
 
   
 
 

Page 14

 
 
　　　　　　　　　　　　　　　　　　　　　　　　　　　　　　總發行所上海三馬路中法大藥房 
 
 

Page 15

 
 
   
 
 

Page 16

 
 
   
 
