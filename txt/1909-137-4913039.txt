# 1909 - 137 - 4913039

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王錜章四月初五日内閣抄奉]  
　　上諭此次京察一等圈出人員著各該堂官再行出具切實考語交吏部帶領引見圈出之滿洲蒙古中書筆帖式等官著歸入理事同知通判内遇有缺出與舊記名人員一體帶領引見漢軍漢員著交部以撫民同知通判等官分别選用翰林院主事寳芝起居注主事萬亨禮部六品贊禮官景存學部國子丞衙門典簿松廷文鼐法部七品小京官海濬榮勳唐古忒學司業承慶度支部寳泉局大使隆星貴達禮部贊禮郎松齡鳴贊寳旃緒英欽天監司書陳壽圖俱著交部照例以應升之缺升用其内閣侍讀連兆等三百二十二員俱著准其一等加一級欽此 
　　上諭奉天巡撫著程德全署理錫良毋庸兼署欽此軍機大臣署　奕劻假世續張之洞鹿傳霖那桐假 
　 
[宫門抄○四月初五日召見軍機澤公]  
論說 
[論我國學校不發達之原因]  
　　我國興學之議。發軔於戊戍。經政變而大挫。辛丑重行新政。其議復起。各地志士。慨然以振興敎育爲巳任者。所在皆是。以故頗有蒸蒸日上之勢。乙巳之秋。停罷科舉。逾年而大盛。各處學堂以是年創設者。不可屈指計。以今觀之。自興辦學堂以來。此年之進步。可謂一躍而至極點矣。自是至今。細察各處學堂之狀况。則着着退步。大有一落千丈之勢。在上者非不提倡也。在下者非不經營也。而其所以有退無進者。果何所由而致之耶。揆其原因。約有三端。外此者不遑計焉。 
　　一原於辦學經費之無從籌措。我國各省學堂。凡中等以上者。均爲官力所辦。其費概有着落。至各府縣之中小學堂。則每處有一二所爲地方之力所能顧者。則勉强舉辦。餘均不遑計及。但官立公立之學校。爲數有限斷不能容多數之學生。其勢不得不借重私立者。且各種學堂。以小學爲最要。故尤不得不多辦小學。但現在辦一學堂。中高等者且不論。即如初等高等小學堂。求其規模稍擴張者。每年經常費。至少必以一二千計。開辦費尚不在内。苟非擁資豐厚。熱心公益者。何能獨擔此任。以是各地之辦學者。其初也。每紏合二三同志籌集少數欵項。剏一學堂。其繼也因學額日擴。用費日鉅其力遂有所難支。其終也。遂不免要求地方公費之補助。但地方公費。各有所歸。必無閑欵。可以指撥。即有可歸學務上動用者亦巳爲官立公立各學堂所挹注。必無餘力再及於此。其結果遂以無補助而至停辦。此等事。一二年來。據所聞見。巳不可勝計矣。巳辦者且以費絀而停辦。必無人再謀創建者。此亦理勢所必然者也。是故數年前初議興學時。每聞甲處創一某校乙地設一某校。而今則　然無聞焉。非無熱心之人也亦以無從籌費。故不敢發難耳。以是可知經費之竭蹶。爲今日阻碍學校發達之大原因也。 
　　一原因於多數人之猜疑不信。我國科舉之錮習。深入人心。巳數百年矣。欲剗除而悉去之。殊非一朝一夕所能奏功。舊時蒙館所敎讀者。自塊字三字經千家詩學庸論語孟子而至五經古文等。讀書數十。種費時五六年。無一晨所學非所用之物。號爲士者。尚稱有用。至若爲商工爲農者則於此等書籍。毫不相關故一旦出學。則盡舉前所學者而置之不顧。蓋不能施諸實用也。此等晦盲否塞誤人子弟之敎法。一經道破無有不恍然思返者。徒以相沿巳久。人竟深信不疑。絶不究其實效之如何。自有學堂之設。人以其種種布置均與舊法不同也。目之爲洋學堂。以不注重聖經賢傳也。名之曰洋敎法。各種學科。除國文算學歷史地事外。如理科圖畫唱歌體操等。均詫爲怪異。愕然不知其用意之何在。甚至習體操也。謂將練習飛簷走壁。以爲竊盜之預備。學唱歌也。謂將練習吹彈演唱。以爲優伶之預備。信口詆謗。無所不至。一若怨毒之於人甚深者。我國自興學 
至今巳十餘年矣。方學堂初興時。社會有此惡不評。尚不足異以其少見多怪。不明世界之大勢公理也。但至今而細察各人之口碑。猶有執此主見牢不可破者。間有不出諸口者。亦未必無此心人家子弟所以有入學堂者。且其數一若逐漸稍增亦以大勢如此。不得不然耳。故子弟雖在學堂而其詆毁學堂仍如故也。以此可見多數人之猜疑。亦爲今日阻碍學校發達之大原因也。 
　　一原於私塾之增多。學堂與私塾必不能並容者也。自有學堂以來學堂即爲私塾之敵。蓋讀書之人祇有此數。入學堂者旣多。私塾自歸消滅。此固一定不易之理。但默察近年來情形。則有大不然者。即學堂日漸退步而私塾反日漸進步也。我國自興學以來凡士人之依私塾爲生活者。見學堂。之蓬蓬勃勃。無可遏抑也其翻然變計。閱新書學師範。投入學界而掌敎學堂者固不乏其人但近年來因學堂日見减少。敎習之人浮於事也亦有仍退居私塾者。凡原有之私塾。固無論矣。間當與各地老書肆中人過從相談詢其舊書之銷路如何。彼等嘗曰。自有學堂論語孟子諸書銷路大减。致停罷科舉後。其减益甚一二年前稍稍增多。年來巳復其舊矣又聞諸新書肆中人云。各種敎科書之銷路。以丙午之春（即停科舉之翌年）爲最佳。自是至今。江河日下。大有不可終日之勢。兩造之言如此。亦可見數年來學堂與私塾消長之現象矣。但此猶就蘇常諸郡。風氣早開之地言之。其他荒僻之地。更不知何如也。言之誠堪慨嘆。雖然私塾之所以受社會之歡迎也。亦非無因。現在之私塾。非昔日可比。間有一二善趨時尚者。其所授學科。除經書外。亦添入算學圖畫等科。頗合乎以經書爲體。以科學爲用之謬說。以故人爭趨之。其至有原在學堂者。第亦改入私塾。且私塾之便於今日社會也。尚有更進於是者。我國家庭之習慣 
 
 

Page 4

 
 
凡屬飲食起居等事。原無定制。至於衣服清潔等之有關衛生者。更無論矣。今學堂中早晨上課太早。放膳亦太早。甚至以衣服汚穢。辫髮混亂等事多方爲難。又有操衣費運動旅行費聽差節賞等之額外耗費。暑假星期假之曠廢學業。輟課請假之留難。此皆大招社會一般人之厭惡者。凡社會所厭惡者。私塾能一一剔除之而不使少　。又能迎合多數人之旨趣。定不新不舊之敎法。無怪其日漸發達。且方興未艾也。故私塾之增多。亦爲今日阻礙學校發達之大原因也。 
　　以上所述三大原因。均非揑造之談。確係證諸各地實在狀况而得之者。雖屬一局部之現象不足以概全體。恐其餘各地類此者亦匪尠也。我國今日所處之地位内力孱薄。巳達其極。外勢滋逼。更未有止所恃以振衰扶弱者。雖非一端而必以振興敎育爲更新百政之基礎。此固人人所同認之公論也。而回顧敎育之現象如彼。其奈之何。大凡事之興敗其所由來者必漸。斷非一旦所能轉移。今實行憲政。巳有期矣吾願我上下不爲枝節之營謀。速於本根上有所計議。擴張軍備也。提倡實業也。均係治標之策。標即治矣。其如本未治何。苟不審其緩急。昧昧焉惟舍本逐末之事是爲。竊恐徒勞無功。卒不能造圓滿之域也。然則如之何而後可。曰當今最急之務。在去敎育上之障碍。亟謀良法。多方厲行之。以促其進步。則我國敎育之前途庶有勃興之一日。而其餘各種事業亦得隨之以俱興也。否則徒事擾。鮮克有濟者。願我上下其注意於斯。 
專電 
[電一（北京）]  
　　桂撫張鳴岐奏外官制須三年頒布審判廳則將次設立候補人員不敷分布諒此困難不獨桂省爲然似應酌用本省官吏請飭政務處憲政館先擬暫行章程奉旨憲政館政務處知道 
[電二（北京）]  
　　資政院自被参辦事因循後攝政王巳二次面諭孫總裁從速將各章程擬定入奏 
[電三（北京）]  
　　閩督升允被参案聞巳寄諭某督查辦 
[電四（蘇州）]  
　　蘇商會曁各團體商界定初七日假閶門外大觀茶園開南洋勸業協贊會 
[電五（南通州）]  
通州複選舉今日（初五日）開票當選議員七名孫寳書　龔世清　張鑑泉沙元炳　張謇　張蔭榖　沈臧壽 
[電六（江寗）]  
　　江寗府複選舉今日開票當選者錄下蔣鳴慶六票仇繼恒六票王乃屏七票吳榮六票侯瀛六票張智周七票陶保晉七票方瑜五票王嘉賓六票嚴懋修五票唐慶昇六票駐防當選二人 
忠俊四票錦山四票 
[公電 <（安慶）P ] 
　　凱約翰新擬銅官山合辦合同係駐英公使李伯行所運動皖人憤極議以江浙對付汪大燮法處置李伯行以清漢奸 
　　更正　上月二十九日本報專電載桂藩余誠格求某相向粤督說項一事桂藩余誠格實係署桂藩王芝祥之誤查王署藩曾被御史奏叅專事殺戮敗壞憲政故有求某相向粤督說項之風說至余藩則於去冬乞假奉親回籍昨巳呈請匋帥代請開缺蓋淡於仕祿之人且並無言官彈劾之事用亟更正以誌歉忱 
緊要新聞 
[蜂密山大保案竟難核减北京]  
　　前東督徐世昌會同吉撫陳昭常黑撫周樹模奏稱臣等伏查東三省當海陸交衝拱衛神京爲根本重地鬍匪積年鴟張兇悍蔓延屢誅不盡爲害最烈不特民生荼毒擾亂治安往往牽涉外交生種種之困難從前俄人每以捕匪保商爲名隂行其侵略政策即此次俄商郭列一利喀被擄勒贖羗帖七十萬俄人電致外務部嘖有煩言迨經各路軍隊奪回則函電聲謝抃舞臚歡是其明證因思内訌不靖外患因以環生關係至爲重大與他省尋常剿匪逈焉不同况絶徼荒寒山林邃密其艱險勞苦亦倍逾腹地實非優賞無以鼓在事之心而作方新之氣是以光緒三十三年正月前將軍臣趙爾巽奏請變通定章嗣後凡有剿匪出力人員仍隨時彚奏辦理旋因奉北一帶剿匪出力各員以異常勞績請獎者九十一員尋常五十二員臣等復於光緒三十四年三月十一日先後將吉省蒙邊各防營剿匪出力人員亦分别請獎異常八十六員及四十員尋常八十七員及三十三員均蒙天恩奉旨允准各在案凡屬在事人員同殷感奮自此各路剿捕策勵益加暑雨祁寒窮搜罔懈或督率於前軍或轉運於後路往往逼臨匪穴及遇伏被圍該員等輒躬先士卒冒險衝鋒其困憊險危之狀攻守剿捕之勞實與臨大敵無異計擒斬首要掃除巢穴較之光緒三十二三年之績爲尤多此次按照異常尋常分别請獎實係按照近年成案而非此實無以激勵人才也到請獎人數過多之故則以此次自夏租冬旁搜深入遠之至於海參歲埠以及黑龍江省之通肯地方上起遼錦中經哈濱下訖俄邊之五站一帶事兼三省縱横數千里歷時數閱月勦匪數十起 
 
 
] 

Page 5

 
 
先後擒斬大股首夥五百餘名救回華俄商民二百四十餘人非若三十四年三月十一日請獎案内各就吉省或蒙邊一方面而言是以案多而人數亦衆此次請獎各員業經再四嚴核實巳無稍冒濫第旣經該部奏准核實删减自不得不欽遵辦理兹謹再行勉爲删减共减去十七員又由異常改爲尋常者三員另繕清單恭呈御覽至此次請獎武職員弁亦先經臣等切實删汰悉屬論功應獎之員可否仰懇天恩飭下陸軍部准照原案單開員數分别給獎以答聖明眷顧陪都鼓舞羣才之至意三月二十七日奉硃該部議奏 
[新滇督奏調辦事人員北京]  
　　新任雲貴總督李經羲奏稱竊維滇處極邊在昔巳有乏才之歎近來交涉防務日益繁重又值預備憲政之年簡練新軍之際百端待舉事事需才臣猥以孱庸謬膺重寄必賴羣策羣力庶免叢脞之虞謹擬將素所深知及考察所得之員酌量調用以資任使兹查有江蘇候補知府應德閎山東補用知府魏家驊江西候補知府夏翊宸候選知府鍾麟同直隷補用直隷州知州熊笵輿江蘇候補知縣洪壽彭安徽補用知縣朱學程補用副將孔慶塘留直儘先補用遊擊靳雲鵬補用都司張繼良以上各員或長於軍事或優於吏才或練達外交或研習新政均堪以調赴滇省差委合無仰懇天恩准將各該員等調滇差委又片奏云查有内閣中書孫光庭直隷候補道何宗遜奉天補用道王賡湖南候補知府汪文溥降調同知前廣西補用知府黄鳳岐江蘇候補直隷州知州張紹廣東候補直隷州知州朱絃安徽試用通判蔣汝中湖北另補知縣李祖蔭湖北候補知縣熊賓均屬明通幹練辦事切實擬懇天恩俯准一併調赴滇省差委俾敷任使孫光庭一員籍隷滇省鄉望素孚該員現供京職應請恩准照章免扣資俸以昭激勸 
[朱啓鈐出洋調查殖民政策奉天]  
　　前東督徐世昌曾以三省蒙務亟待經營特奏請設立蒙務局以前開缺民政部外城廳丞朱啓鈐督辦其事該員以蒙荒空曠首宜殖民興墾以充内力故於殖民一端不憚悉心考究兹特呈請菊帥謂俄於東海濱日於北海道所行殖民政策至爲猛進必須實地調查以資考證現在本局籌議各事因欵未籌定舉辦需時擬即乘此暇日前往俄之東海濱省及日本之北海道遊歷一周詳細調查庶於將來辦事得有把握該兩處地方距東省甚近一俟考查事畢再行回局任事所有局務暫由局内隨辦道員于駟興暫行照料云云菊帥當即准如所詞刻巳附片入奏三月二十七日奉硃批知道 
[鄂督代援皖各將弁辭奬北京]  
　　湖廣總督陳夔龍奏稱伏查上年皖省之變事起倉猝適值兩次國卹長江一帶人心惶亂鄂皖近接鄰疆謡言蠭起其時江鄂大軍咸集太湖内地空虚而安徽撫臣朱家寳尚在操地臣當即飛電請其星夜馳回皖垣以防不測乃朱家寳回省之時即叛兵起事之日呼吸之頃間不容髮臣聞變即分布重兵防守鄂邊旋准兩江督臣端方電商復飭第八鎮統制官張彪迅派步隊第十五協統領官王得勝率帶馬步三營由太湖就近馳赴安慶竭力援助並分派各標營填。紮小池口黄梅羅田麻城一帶通達軍信轉運糧糗偵探匪蹤幸赴機迅速該省督撫臣調度有方省城得以保全而鄂省派赴會操之楚材輪船適泊安慶城外該船管帶官孟憲德首先開炮擊毁炮台賊遂潰竄孟憲德因此積勞成疾回鄂後即巳病故王德勝到皖後該撫臣以省防危迫兵匪莫分堅留鄂軍駐城鎮懾王德勝督率所部嚴密防閑兵不解甲者十數晝夜當會操出發之初臣己風聞長江不靖即飭各營多帶子彈以備不虞叛黨但知會操各軍器械雖多子彈未備故敢乘瑕而起不料鄂軍竟携帶子彈甚夥軍心大振賊遂聞風破胆臣與該統制官等始亦不過格外小心不圖竟藉此收效此皆仰賴國家威福得以轉危爲安何敢自居功績仰蒙諭旨准由朱家寳將出力各員查明奏獎具見朝廷論功行賞之大公乃臣傳詢鄂省援皖各將弁均稱食祿忠事於義當然鄂軍歷年奉派援湘援汴援蘇援桂幸未隕越此次以兵剿兵與平時剿匪不同且發難即係皖省陸軍首犯熊成基迄未緝獲省界雖殊軍界則一方以名譽攸關引爲愧疚何敢仰邀獎叙致隱微重抱不安等語臣詳加體察該將弁等所禀係屬出於至誠其推讓之悃忱旣未便聽其漂没而勤勞之實蹟亦未便壅於上聞理合恭摺具陳伏祈聖鑒三月二十六日奉硃批仍著陳夔龍查明擇尤保獎勿許冒濫 
[京師近事]  
　　新簡出使比國大臣楊樞以不諳歐洲事例故連日訪求通曉比國政治人員並購買西洋書籍每日在東華門内草廠庽内研究西例 
　　前滬寗鐵路總辦鍾文耀派充駐美國使署叅贊近因唐專使由美赴各國考查財政故與　將軍分途回國而　將軍因不悉外國語言故帶鍾參贊爲隨員回京並聞擬保鍾參贊精通外洋語言有留京供職消息　　民政部近因奏定推廣巡警辦法限令各省所屬府廳州縣一律遵照擴充惟警務旣巳擴充所需警察官吏人員當較前更形加多爰擬定於各府廳州縣自治員内酌選警務長官該項警官選用辦法曾經詳細籌訂開單入奏奉旨允准現巳將奏定選用警官辦法分行各省矣 
 
 

Page 6

 
 
　　外務部左侍郎聯芳前因病請假至今未見痊可續假將巳期滿陔侍郎以外部事繁責重要缺未便久懸現巳决意乞休俟假期再滿即行專摺入奏 
　　直隷薊州紳董一百數十名聯名公舉代表人赴都察院呈請代奏被某薊州知州堯二吉在該州任内頗有德政因前經禦史挾嫌奏參革職故特公舉代表來京懇請開復原官以孚民望聞到京紳董約六十名 
　　此次軍機處招考供事報名者有兩千名之多現巳於四月初一初二兩日考試每日一千名 
　　各級審判檢查各廳現因節省經費巳將各員薪水等項極力核减 
　　政府諸巨公擬會同度支部及各部參預政務大臣議設蒙邊各屬財政人員以期通國一制並有商請農工商部酌派部員會同佈置藉興商務聞俟下期政務處集議時商量擬辦 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[張管學奏定變通初等小學章程清單（二）]  
　　三年級小學簡易科學科程度授課時刻表 
第一年 
　學科　程　　　　　　　　度　　　　　　　　　　　　　課　　　　　　　　　　　　　　　　本　　　　　　　　每星期鐘　點 
　修身　但有標目及圖畫文字從略最初數課專就在學堂而言其後皆就日用　居敎誨之擇其淺近易行者言之特詳　部頒初等修身敎科書第一二册巳經頒行　　　三 
　國文　　　　　　　　　　　　　　　　　　　　　　　　　　　　　簡易識字課本　正在編輯　　　　　　　　　　十八 
　算術　珠算　記數法　加减　　　　　　　　　　　　　　　　　　　部頒珠算敎科書　正在編輯　　　　　　　　　六 
體操　專重游戲以活潑學生興趣爲主兼授排隊及進行爲體操之準備　　部頒初等體操敎授書　巳經頒行　　　　　　　三 
不敎體操者併 
入國文課内 
　　　　　　　　　　　合　計　　　　　　　　　　　　　　　　　　　　　　　　　　　　　　　　　　　　　　　三十 
第二年 
　學科　程　　　　　　　　度　　　　　　　　　　　　　課　　　　　　　　　　　　　　　　本　　　　　　　　每星期鐘　點 
　修身　全用史事人物爲敎材間証以淺顯切當之格言每課字數以三四十字爲限下學期授國民必讀課本　　部頒初等修身敎科書第三册　　　　　四 
　國文　　　　　　　　　　　　　　　　　　　　　　　　　　　　　簡易識字課本　正在編輯　　　　　　　　　二十二 
　算術　珠算　加減乘除　　　　　　　　　　　　　　　　　　　　　　部頒珠算敎科書　正在編輯　　　　　　　　六 
　體操　兼授游戲及簡易之徒手體操約游戲居三之二體操居三之一　　　　部頒初等體操敎授書　正在編輯　　　　　　四 
不敎體操者併 
入國文課内 
　　　　　　　　　　　合　計　　　　　　　　　　　　　　　　　　　　　　　　　　　　　　　　　　　　　　　三十六 
第三年 
　學科　程　　　　　　　　度　　　　　　　　　　　　　課　　　　　　　　　　　　　　　　本　　　　　　　　每星期鐘　點 
　修身　　　　　　　　　　　　　　　　　　　　　　　　　　　　　　國民必讀課本　正在編輯　　　　　　　　　四 
　國文　　　　　　　　　　　　　　　　　　　　　　　　　　　　　　同前學年　　　　　　　　　　　　　　　　二十二 
　算術　筆算　書法記數法　加减乘除　　　　　　　　　　　　　　　　擇講部頒初等小學筆算敎科書第一二三四册　六 
　體操　同前學年　　　　　　　　　　　　　　　　　　　　　　　　　部頒初等體操敎授書　正在編輯　　　　　　四 
不敎體操者併 
入國文課内 
　　　　　　　　　　　合　計　　　　　　　　　　　　　　　　　　　　　　　　　　　　　　　　　　　　　　　三十六 
分類新聞 
政界 
[遵旨飭查各衙門攤欵武昌]  
　　陳小帥近准軍機大臣字寄上諭豁免州縣攤欵當經恭錄行司移飭欽遵辦理在案現巳瞬及一月此事尚辦無眉目誠恐各廳州縣有所顧忌觀望遲疑不肯將出入各欵和盤托出殊不知現當清理財政之際通省經濟統須核實况巳欽奉寄諭是以於日昨再行通飭各屬務將常年出入欵項和船托出逐一分别開報入欵無論錢漕盈餘以及一切稅契驛站各雜項出欵無論有關政治提項以及一切攤捐津貼應酬署用概由各廳州縣自行查明限文到十五日據實禀報以憑核辦 
[督撫片奏設立調查局情形奉天]  
　　前東督徐世昌片奏云竊維調查一事爲清厘庶政之本江省僻處邊荒規制簡略法制統計各事記載均所不詳自非别類分門詳細研求未易條貫分明借資考鏡臣樹模自去年蒞任當飭該局總辦内閣侍讀張國淦認真整飭期於事有實際欵不虚糜所有該局分設編制統計兩科應派員司並局用薪資以及局中辦事細則均經詳細擬議由臣等核定飭遵所用經費自應奏請作正開銷除分咨憲政編查館曁度支部查照外謹附片具陳 
[自治研究會改訂章程南京]  
　　泰興王元之大令前議設地方自治研究會章程通禀各憲江督端午帥以研究地方自治係切要之圖惟旣經設所應以養成自治人才爲目的講衍之課程肄習之規則學期之久近均係章程要點來禀並未議及批飭查照省章辦理經王大令照會去後據紳士沈文瀚等以去歲所擬章程旣爲地方議事會成立後事宜自應遵照省章酌量改辦現巳聘定江蘇法政講習所畢業生舉人周家俊文生吳懋德李傑担任講員一俟選送省垣自治研究所學員學成歸里再爲分任學科或分區講授以期推廣 
[銅元病民之恐慌松江]  
　　銅元充斥商民交困各鎮羣議减折棍徒乘間搗燬紛紛罷巿金山松隱鎮商會有鑒於此電致上海商務總會力請維持文云金邑地鄰浙界銅元巿價參差商民均受其害連日如朱涇亭林葉榭各鎮援浙折價致被棍徒搗燬罷巿遠近震恐敝所地處中心情尤岌岌除函禀府縣維持外迫請電部主持速示辦法以紓商困而靖地方 
[葉榭現巳開巿松江]  
　　葉榭鎮近因銅元減毁店罷巿巳見前報聞此次因商會主持八折河東各店從之河西各店遂仍照十文行用故並不停巿當商會八折之議起輿論譁然鎮董費姓知將肇禍即雇姚阿榮鳴鑼於巿稱仍照十文計算詎河東各店不服遂被打毁聚源等六店迨華尊張大令馳到再三婉勸葉榭全鎮遂於初四日一律開巿 
[請設律師學校之批斥蘇州]  
　　日本警監學校本科畢業生徐金熊陳榮廣朱萼清等擬籌欵在上海創設一律師專修學校草定簡章禀 
 
 

Page 11

 
 
呈省台當奉臬憲批示略云中國此時固宜請求律學爲裁判之基礎律學旣能明通則裁判自迎刃而解若造就律師尚非其時蓋律師一項在外國尚不能無弊往往以律師狡辯致案懸莫結者有之况中國素多訟師專以敎唆包攬爲能獄訟之繁大半有此如現時果立律師專修學校則若輩何不可竄入其中爲生財窟穴恐於地方訟事有百害而無一益應俟社會風俗人心漸趨純正之後方可議設律師是以迭奉明詔預備立憲定章止令各省飭立法政學堂並無議立專修律師學校之文具有深意該生等所請似可毋庸置議 
交涉 
[麥奎在山滋事詳情安徽]  
　　銅官山礦師麥奎盤踞該山任意横行現巳造路五里許直達山巓不准居民上山樵蘇日前樵民張杏書胡德勝等上山斫柴該礦師遽行呼犬前撲彼等逃回該礦師竟開鎗轟擊致傷張胡胸部似此野蠻巳極輿論譁锻擬請當道先將該礦師交送就近英領事處以應得之罪 
[勘界葡使來華之躭擱廣東]  
　　葡國刻派澳門劃界使臣馬渣度將軍聞於西歷五月底或六月份方能由葡起程東來澳門劃界之事以此將愈爲躭擱矣 
[大東沙島確證之查核廣東]  
　　漁户老民梁勝將大東沙事呈遞藩轅奉胡方伯批示謂大東沙島係屬中國領土海權自宜保守該民等旣向在該島捕魚爲業所呈各節是否盡實候札香山縣逐一調查明確詳細通禀核奪 
[余發程之價值九江]  
　　九江英捕擊斃余發程案英領始終袒庇嗎仕等情疉誌前報兹悉英領昨忽照會潯道申言以二百元銷案潯道接文後並未據理駁復祇函告英領須先馳禀督撫憲請示辦法未便自專聞贛撫巳飛電嚴飭潯道速向英領交涉務須按法懲兇不得僅以二百元了結此案 
軍界 
[巡防軍隊分駐區域江西]  
　　贛省巡防隊二十一營區分前左右後四路每路五營惟後路因去冬南贛邊境匪亂奏添一營以爲游擊之師總共官兵六千五百十名分防省屬各地擇要駐紥常年餉項須三十三萬兩兹將管轄各區域錄下前路管轄九江南康南昌三府左路管轄瑞州袁州臨江吉安四府右路營轄饒州建昌撫州廣信四府後路管轄贛州寗都南安三府州 
[武員阻兵送學之頑錮安徽]  
　　皖省綠營巡警學堂早經開辦其安徽撫標之遊兵營向係挑送兵生數人附人安慶營學堂肄業每年酌解經費若干以資津貼所有頭班學生業巳畢業領照回營現值挑送二班之期該營遊擊姚文煥乃以經費難籌上禀皖撫請即變通成法以頭班畢業各生在營輪流敎練免其挑選等語實屬意存推諉有碍練兵進步中丞昨巳嚴批申斥云 
[鄂督奏革武員湖北]  
　　鄂督陳小帥片奏云綠營將弁品流不齊兹查有署理湖北提標均光營參將候補遊擊湯名顯聲名惡劣罔知檢束當此整飭戎政之際斷難稍事姑容除巳檄飭撤任外相應請旨將湖北候補遊擊湯名顯革職用示懲儆三月念六日奉硃批著照所請 
學務 
[高等預科畢業請獎辦法安徽]  
　　皖省吳提學據高等學堂洪監督呈覆高等預科甲班畢業請奬照原案奏咨轉詳撫院當奉批云該堂預科甲班請獎一案迭經指駁實以等級參差多與定章未合與其干駁於後不若審慎於先故飭令按照部頒表格填列其不滿十學期之學生另擬詳表隨文申送以憑覆核兹據詳稱此次加分定等似巳一再從嚴與各省請奬成案毫無違背及奉發學部表格理應填註惟與新章微有未合應請免予造送等情查此次該學堂請奬除巳滿十學期之學生例應給予奬勵外即八學期之學生亦可援照各省成案通融請奬惟須聲明畢業在前定章在後若六學期以下之學生並欲援例請獎碍難照准雖云比照成案加分定等實非定章所載况並無表册可稽率行咨部亦必在駁斥之列在該堂廣勸學之志善善不妨從長在學部定計年之法分級不容或紊卽叅考東西各國學制亦皆年級整然無能躐等雖敎育學家著書辨難迄未實行是學堂所注重者在年限不在加分且即以加分之法而論用於八學期之學生尚覺持平若施之於十學期者則巳嫌刻施之於六學期以下者則又嫌寛雖概給文憑原可無庸置議究應分别填表造册以憑核定咨部請獎十學期之學生照章獎勵再將八學期之學生比照成案請示通融此係一定辦法至六學期以下之學生年限未滿似未便一概從同或仍照章補習或請准予升學應將前據表格照填呈送轉詳核辦俾昭核實 
[規畫簡易識字學塾辦法蘇州]  
　　蘇提學樊文宗詳撫憲文云查憲政編查館逐年籌備事宜清單内開按年創設各項簡易識字學塾至第九年人民識字義者須得二十分之一尋繹館章無非按期籌備養成國民資格以期憲法推行盡利若不籌定辦法將應辦事宜及早規畫勢必有誤期限惟簡易識字國民必讀兩項課本今尚未蒙學部頒到本年係第二年頒布前兩項課本及創設各廳州縣簡易識字學塾之期未便稍事延緩應請轉咨大部迅賜編刋頒發以便依限籌辦並一面通飭蘇屬各府廳州縣遵將創設學塾事宜赶速籌備應如何酌定的欵延訂敎員籌備校舍招集學生督同勸學所敎育會妥爲布置擬具辦法呈候察核一俟課本頒到即行轉發開辦倘垎牧令有奉行不力以致課本頒到不能即時舉辦有誤期限者則是膜視新政阻碍敎育進步惟有據實詳請嚴懲以爲玩視學務者戒 
實業 
[鹿蒿玻璃廠免釐問題四川]  
　　勸業道據重慶鹿蒿廠禀請玻璃 
 
 

Page 12

 
 
運銷省境擬仿耀徐公司成案辦理暫免釐稅等情詳陳督院請示當奉督憲批云外洋玻璃進口爲漏巵一大宗該商獨資仿造頗見用心赴會陳列各品亦甚精好若能擴充辦理製造大張平片銷路日暢當可挽回利權查華商機噐製造貨物出廠完一正稅概免重徵歷辦有案將來出貨漸多運銷外省自應照案奏咨辦理此時請暫免本省境内釐稅係爲提倡工業鼓舞商情起見應准暫免釐稅二年以示格外體恤仰即轉飭該廠擬定商標呈送轉發并於所製物上印明模記候飭釐金總局會同該道妥議騐單式樣詳核刷發該廠填用以備查騐 
[札飭厦路造報工程厦門]  
　　厦門鐵路公司日昨准郵傳部札開閩粤路綫前据該公司禀報開工到部迄今三年工程有無完竣其路綫長若干里工程巳完者若干里尚未造者若干里中間有何阻滯建築若何情形仰該公司迅速遵照分别詳細禀復派員履勘以重路政望切速復聞該路厦門至漳州一叚僅僅九十華里開工巳一年有餘尚祇工程一半而巳 
[委員調查種棉情形寗波]  
　　甬府陳太守現奉省憲來札接准部咨催查各省所屬地方種植棉花以何處爲最多何地爲最良所織紗布以何處銷塲爲最廣何項製局爲最優以及插種之法收獲之數種數之多寡工料之良窳該處紳商有無設立此項公司著述此項專書詳細調查報部以憑比較而資採擇等因當即派委經歷張汝鏞馳往各邑會縣確切查明禀復核辦 
雜記 
[錫金迷信神權之積習無錫]  
　　錫金每届三月二十八日爲東嶽誕辰城廂各廟皆申慶祝俗語謂之解錢糧會觀者如雲四鄉到城者尤多商界營業頗有賴此起色者學界深以此舉爲靡費金錢敗壞風俗羣思設法禁止而商界每每意存反對卒不果行上年春邑紳某君擬欲倡議禁革商界偵知大肆阻力且藉口近年生意清淡輙歸咎於倡禁賽會之人某君鑒昔年毁學風潮未敢强阻故今歲賽會明目張胆較昔益甚會中陳飾品及與賽人衣服無不新艶異常據最實之調查統計各廟消耗費約在萬元以外各處由航船鐵道而來者絡繹不絶一時旅館茶肆均有人滿之患 
[公車費名詞之復活揚州]  
　　舉人趙連壁等三人禀請吳都轉賞給公車銀兩赴京應試奉批云查公車費一項向來並無專欵該舉人等於上年畢業赴都考試禀領公車費業經前司明晰批駁在案兹後援照陳舉人等考職成案禀請給發川資此項考試與舉貢考職情形不同舉貢考職部章係爲矜恤寒畯起見何得援照爲例且現在庫欵支絀異常無從撥濟所請應毋誦議 
[和尚自認革命安慶]  
　　日前皖省司下坡聯陞客棧住有冒充道員一人經巡警五區巡官見其形跡可疑當飭巡弁等再三盤詰始知確係僧人立即拿獲送至巡警道署訊究據供僧號月白并直認爲革命其黨類甚多且有一悖逆書件尚存蕪湖翟少爺處因在安慶採訪消息住無多日故未帶來等語卡觀察刻巳禀明撫憲密飭皖南道嚴拿以憑質訊云 
[輪船撞損沙船問題南京]  
　　鎮江李玉魁沙船被招商局江永輪船撞沉一案前日由鎮江糧捕通判饒别駕督仵騐明徐永才屍身填格通詳奉江督端午帥批示此案徐春禮自製沙船裝有貨欵停泊鎮江鐵路碼頭江邊旣係離岸不遠且前桅後梢均有懸燈何以招商局江永輪船竟將該沙船撞爲兩截以致船户徐永才落水淹斃案經府委該倅勘騐屬實仰常鎮道分飭丹徒縣鎮江招商局會同查勘該沙船沉没貨欵雇人設法打撈並傳屍屬領棺歸葬至此項應給該沙船損失及徐永才身死償卹各欵并飭該縣確查情形會商招商局酌議定數由局籌給以示矜卹 
[社會小說新衙門（瞻）]  
　　郡西數十里。有某廳治。户口以數萬計。廳署頗崇隆。而冷落殊甚蛛絲蝠糞滿訟庭。門可羅雀。或數月。或累歲。無具牘投訴者。或曰嘻。何俗之醇歟。 
　　其鄉人曰。不然。廳署以外。猶有新衙門廳署冷落新衙門則如巿。 
　　或詢其故。 
　　曰吾鄉有某董。素無賴。魚肉鄉里。道路以目。咸　其住所爲新衙門。 
　　訟獄者不訟獄廳署而訟獄新衙門。新衙門之裁判曰。某也曲某也直。某也是。某也非。鄉民無敢忤者。 
　　有未受新衙門裁判。而控之於廳署者。某董怫锻怒曰。越控之風。烏可長也。必從而牽制之。使控者不得直而止。 
　　廳官畏其勢不敢稍顧問。鄉民懾其威。不敢不投訴。於是新衙門之名日以著。某董之囊槖亦日以充。 
　　歲□□省憲有所聞。飭屬訪拿之。某董意大懼。乞憐於某紳百計彌縫事乃解新衙門仍無恙。 
　　今數十年矣。吾鄉之民。　　有新衙門。不知有廳署。廳官履新者輒以無事可辦故。俸未滿。即紛紛遷任去。 
　　記者曰。昔人謂我國定制官有遷轉吏無更調。是官郡縣而吏封建也。余謂是不獨吏鄉董亦封建也。敢告鄉人。寗犯猛虎。母觸鄉董怒。 
文苑 
[諮議局調查選舉事務所雜詠八省（山陽顧竹侯）]  
[調查人名簿]  
　　賓興盛典網宏開。署得賢能行義來。晋室分門慎版藉。吕　夾袋錄人才。衆擎扛鼎堪爲力。千佛名經且漫猜。珍重主權莫抛棄此邦俊彦待君推。 
[投票紙]  
　　雁行魚貫快觀光江領取琅函紙一張。殷羡郵筒聊寄託。禰衡銳刺暫懷藏。逢人說項聲華重是處推袁姓氏香。來作曹邱憑介紹敢將曳白比張郎。 
[投票]  
　　絲絲青眼便便腹。多少英才在殼中。形似缿　書易上。竅如撲滿賄難通。奪標畢竟由文篋。選卷居然入藥籠。巳覆金甌未開鼎。不知誰是百夫雄 
[開票速記]  
　　籲俊由來闢四門。開緘巳聽誦聲喧。如　金殿傅臚唱都看旗亭畫壁痕盧後楊前同叙錄偶多奇少細評論莫將甲乙分輕重一樣賢書要保存。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　吉林 
　　籌辦處近據吉林府申送補入選舉人名清册一本原文略謂自上年冬間選派調查員分赴各區調查選舉資　業經一再檢核飭令補查但因事屬創行不獨鄉曲狃于聞見未免懷疑即確係合格之家而迭次訪尋再三解說亦尚有始終不面或見而不以實告雖歆動以選舉權利亦復深閉固拒遜謝不遑者當因選舉權自甘放棄雖以法律之力亦不能强之使從况期限嚴急祇得先行赶辦巳分别登報通告張貼告白並由初選監督于呈送選舉人名册附具概略聲明情形然自調查以來寂不聞有累及閭閻之舉民間觀聽又漸爲之一變向之觀望不前者乃漸釋其疑漸增其信漸有悟調查之非爲加派而知放棄選舉權之失計者于是隱匿其資格者轉而表　其資格或對人陳說或致函通告類皆藉口于調查之遺漏當將陳報各姓名另派調查復揀村屯稍大合格較少之處續派補查兹據該捕查員等先後呈報草簿由司選員會同檢核統計可補入選舉人名册者一百零三人理合備文申送憲合察核俯准補入原册實爲公便又據吉林府呈報分配各初選當選名額並樺甸不敷分配變通辦理情形略云核計卑府複選區選舉人總數遵照諮議局議員選舉章程二十六七兩條所定初選當選人額數應照配定八名之額以十乘之共得初選當選人八十名分配于各初選區再就各初區選舉人總數以八十名除之計每初選區得五十三名選舉人者即可選出當選人一名除卑府曁伊通磐石敦化濛江各初選區均巳照章分配名額轉飭榜示具報惟樺甸選舉人僅十九名不敷分配初選當選人一名如因不敷分配之故致有選舉權而不能實行初選未免向隅當由複選司選員成惠禀商憲台核示蒙札飭照憲政編查館電覆奉天臨江辦法附于别區投票路途較遠者可另設一投票區票數仍與所附之區總算該縣距卑府稍近併爲一初選區仍于該縣投票而于卑府開票初選當選名額亦併入卑府總算等語當即轉行各該初選監督遵辦另將吉林府複選區分配所屬各初選區當選入額數呈報如左 
　　初選區　選舉人總數　　　當選人　所剩餘數 
　　吉林府　二千四百五十四　四十六　一十六 
　　敦化縣　八十　　　　　　一　　　二十七 
　　磐石縣　四百七十九　　　九　　　二 
　　伊通州　一千一百三十九　二十一　二十六 
　　濛江州　八十九　　　　　一　　　三十六 
　　樺甸縣　一十九　　　　　不足分除附吉林府互選 
　　以上六區共得當選人七十八名尚缺二名照章應歸零數較多之濛江敦化二區選出二名以足八十名額 
　　奉天 
　　興京廳呈報奉省籌辦處文略云憲局札發事務期限表解内載申報應選人姓名職銜票數及初選情形時應分呈本處卑職遵於投票先期督同管理監察各員將投票開所一切事宜均佈置妥協門外交升龍旗懸燈結彩所有入口出口籤字領票寫票投票各處皆用長紙標明至三月十八日投票仿考試進塲式門前雇用鼓樂並升砲三次升頭砲所有辦理選舉人員必須一律到齊八點鐘升三炮開門投票凡係出入地方皆設警兵大門以外添撥警兵二十名彈壓有來投票者由警長指引入口入門後凡籤字發票以及寫票投票處處有監察員指引直至事畢出口卑職與侯司選員時在各處監視自上午八時始午後六時止計全區選舉人數二百零五名親到籤字一百八十五人此選舉投票情形也三月十九日早八點鐘開票張貼榜示並知會各選舉人到所參觀是日早七點鐘由投票管理監察員用彩亭將投票匭送交開票所前有警兵列隊導引次則鼓樂再則執事各員以及紳衿均衣冠隨行到時由開票管理監察員接置開票台上至八點鐘開票仍升炮作樂按照開票規則管理監察員分司其事卑職侯司選員左右監視當合將投票匭啟封檢點選舉票與投票簿對照數目均屬相符遂挨次唱名並用紅紙選字小籤記數唱名畢總計一百八十三紙以得半計算非一人得票滿九十二票以上不得爲初選當選人查點得票計算單有恒孚一名得一百三十一票巳滿當選票額以上應爲初選當選人當時即將當選人姓名及所得票數由卑職在票台親筆書妥將衆榜示是日開票室三楹除東璧開票台外台前横列均是參觀席足容二百餘人然非選舉人不能入此座另在開票台兩旁設有來賓參觀席卑職於開票完竣之後人衆未散之時復將選舉之利害關係反復演說此選舉開票之情形也卑職回署後即備當選知會書次日得恒紳孚復書情願應選遵照議章當選人確定後發給執照並於三月二十二日復將當選人姓名職銜票數再行榜示現在初選完畢除分報外理合具文呈報 
　　安徽 
　　蕪湖醫學送診會員方昭軫等禀陳具有資格漏未登册等情巳紀前報兹奉籌辦處批略謂丧以該縣送到正册于該會員十三名資格填注文詳兩次札查電詢又不明白禀覆應删應留統請本處作主分配期迫碍該會屢經立案施送醫藥四年成績昭著名譽允洽核與辦理公益資格實無不合兹又據該會員等禀訴前來奈全省人名總數早經按限核定於前月杪分别分配列表詳院刋發並轉咨民政部憲政館查核期限久逾未便以一縣人數之增减牽動全局該會員人等資格確合祇以疏漏于前申復遲延于後不得列入名册一誤再悮惋惜殊深再查局章第五條及憲政館電文被選舉爲議員不限於初選選舉人及當選人該會員等雖未列册不過暫時不能投票不爲初當選人而被選舉及下届選舉之權自在似毋庸斤斤計較也 
來函 
[選舉與被選舉之忠告（嘉善項乃登稿）]  
　　（前略）今者四月十五爲吾浙初選舉之期六月初一爲複選舉之期　 
 
 

Page 19

 
 
中者未免廣運神通霍霍然如秀才之望榜沖澹者又恐過爲矯激自高退避之風度以小人之腹未必無此兩種之性質也然而合謀公益宜爲水乳之交融倘各意見胥存則中國散沙奚能止外人騰笑耶况鄉選里舉本三代之成規乃於數千年流風歇絶之餘復行於龐然自大之中國在朝廷殷然望治乃降尊而謀及庶人使在下視爲虚文仍苟且以塞責微特中國前途無善全之政策即反之上書請願亦甚無謂矣故兹之選舉較往嘗之開會設局投票公舉正副長尤當鄭重以將事何也一會也一局也一方面之事也選舉不當不爲深害若議員之關係豈獨一方面乎由村鎮而府縣而省而國其中有無數團體焉議員正團體之代表凡團體之權利義務唯議員之是議名位尊而託付重擔負鉅而責望深非空言所能濟者也然則何如孔子曰義以爲質禮以行之孫以出之信以成之君子哉誠使選舉者而盡以君子之心選舉之則被選者無不爲君子矣無不爲君子四萬萬同胞之福也然使選舉者不以君子之心選舉之則被選者不皆爲君子矣不皆爲君子其能福我四萬萬同胞乎夫瓦釜之鳴如雷則黄鐘失其響研砆之石不混斯璞玉别其真立於選舉之地位苟不徇喜怒愛憎之私以爲去取人又何必竊竊焉疑投票之多弊乎嘗聞漢有隂興者與張宇鮮于裒不相好知其有用猶稱所表而達之與張汛杜禽相厚善以爲華而少實終不爲言此可爲今日選舉者之法也烏呼時艱孔亟不啻置於卵累棋（中略）吾願我國同心戮力一躍而爲世界第一之雄邦則不得不望其效於將來之議員尤不得不慎其事於今日之選舉 
本埠新聞 
[電飭查拿私攜日瞥學生]  
　　留學日本海軍學生劉振清私攜日幣三萬元偕眷潜逃一事巳誌前報兹悉滬道蔡觀察接江督電准陸軍部電稱准駐日胡星使電以該學生難保不潜逃赴滬避匿請飭滬道查拿等因現蔡觀察巳函致新關稅司諭飭巡托人等日内凡有東洋來滬輪船應即嚴密查拿並移巡警總局及縣廨迅飭差探一體查緝務獲解究 
[祥森火柴廠轟燬慘聞六誌]  
　　祥森火柴廠轟燬後經巡警局諭將燼餘瓦礫出清現警局以該廠所雇工頭葉阿揚延未搬清飭將所剩亂磚限一日盡數搬去若再抗延當提該經理人一併嚴辦又昨報所載檢出之屍巳由鮑惠林認係其妻李氏日前鮑曾誤認一具昨來換去又日前曾檢出屍足一只由廠中人携去掩埋 
[南洋勸業會上海實業界諸君招待會記事]  
　　本月初四日南洋勸業會事務所坐辦陳蘭董觀察及帮辦文牘庶務兩科職員數人由寗來滬先期由上海董事會函上海協贊會總協理及董事諸公約三四十人在董事會事務所會議是日午後三時開議先由周金箴君述集議緣起次陳坐辦報告南京事務所籌備進行大概并論上海當速設出品協會大旨謂世界大商埠上海居第七其位置最尊榮亦最危險中土物産號三十七萬種而全爲外人所利用我爲原料國彼爲製造國所以劣敗者在此上海人能組織完善之出品協會不獨令南洋勸業會生色中國有由原料國進于製造國之希望即上海一埠亦可於二十世紀生計界占一强固之位置云云次宣布出品協會章程及協贊會事務細目次由鄭蘇戡副會長及陳坐辦相繼提議事件計議决四事（一）公推上海協贊會總理李平書君與各協理組織上海出品協會定本月初七日在四馬路中國品物陳列所另議辦法（二）本月初六日另開董中會議決會場工程投標辦法（三）會塲内應設自來水電燈公司由南京事務所擬章寄滬分布招商承辦（四）本會塲應設轉運公司由上海董事會及協贊會担任組織五時議畢散會是日鄭蘇戡京卿論出品協會與物産會辦理之好壞不繫于物品之優劣而繫于組織之完缺但能組織完備使一地方之物産何者爲僞何者爲劣何者當推廣何者當改良無不了了即爲最好之出品物會非必所出之品能壓倒全會場乃爲滿足云云此論最爲通達透澈特揭載之以爲凡辦出品協會及物産會者告 
[飭追錢莊欠欵]  
　　同興錢莊清理賬欵暫停往來而被欠各尸延不歸還經滬道飭令本縣凡遇該莊禀追案件即爲訊追在案兹有信和洋行買辦周調甫虧欠該莊銀四千七百餘兩又泰生永紙號結欠該莊往來銀四千九百餘兩均經控案詎被縣差保出均未訊追現蔡觀察以地方官有保商之責豈有以巳經提到之案反予保釋實屬無此辦法因特札行上海縣李司馬迅將該莊禀追二案速爲提追勿任再延 
[詳誌廬家灣禁烟情形]  
　　斜橋西首盧家灣地方近來烟間較前益多其故因業此者隱戤租界視爲華官勢力之外但該處並非租界因此趙書亭等烟間十九家均不在此次法界禁烟抽籤限閉之内現經法華司嚴抱軒少尹徐家匯巡局員潘三坪千戎與法工部局曁盧家灣捕房磋商准自本月初一日一律停閉違者當由華官查辦前日嚴少尹潘千戎偕同拒烟會調查員顧鏡清君到各處巡查一週向各户再三開導及至趙書亭烟間内有安南巡捕一名在店開燈吃烟昨由嚴少尹等函致捕頭請爲約束 
[催結民船碰沉案]  
　　顧元發民船被法商立茂輪船碰沉前經滬道照會法國駐滬總領事飭賠在案乃法領迄未函復故該船主顧元發禀催上海縣以此案被撞以來爲時巳久受累不堪實難謀生業經由縣禀催滬道現經蔡觀察准即函催法總領事迅飭立茂輪船速予賠償 
[羣盜戳斃偵探案誌]  
　　浦東姚小和姚錫林家被盜並戳斃偵探朱老五等情巳誌前報兹悉浦東總巡局又將盜匪陳阿根等所住之房主陳萬氏王唐氏二婦獲解到縣司馬諭飭看管候訊 
[城内]  
　　設醫局肉業盡義務○本埠肉業香雪堂定於四月初十日在堂設立義務醫局邀請内科外科針科婦科每日上午十時起至下午三時止施診不取分文 
　　串拐女子之案中案○浦東婦人余湯氏曾在二路總巡局控告孫瞿氏與夫孫慶堂串拐女兒阿新經沈局員准提孫瞿氏到局押交伊夫在案前日孫慶堂將卿婦沈顧氏扭縣由襄讞員李明府審訊沈顧氏供與余湯氏家隣居孫慶堂與余阿新等均不親熱今被孫誣指拐匿其實氏因買物雖與阿新同舟擺渡到岸後遂各走散孫慶堂供詞支吾明府喝責二百板仍無實供判將孫慶堂與沈顧氏分别收押候傳余湯氏到案質訊 
 
 

Page 20

 
 
　　私賣燈吃之結果○姚少雲因私賣燈吃由虹鎮巡局函送到縣官判姚收押一月起獲之煙槍煙燈煎煙器具諭飭當堂銷燬 
　　在外接　之供詞○搶刦浦東顧姓家之盜犯袁老弟即老李張阿二曾經獲案供認聽從在逃之熊德亮等十八人往搶伊等在外接贜等情昨奉提案袁張均供認不諱李明府判各在供單上加蓋指摹還禁候核 
　　道批○黄王氏禀批此項田地旣係公産何以串户巳非黄氏祖名竟由氏翁黄錫疇出名承糧察閱李前令原訊堂諭未將此層詰究明確且光緒二十八年活賣與許姓之時即由原告黄志賢之子黄念祖代筆立契有贖回賣契呈驗前則成之後則阻之情節甚屬離奇究竟此地是公是私仰代理上海縣李丞詳細澈查秉公核斷該丞係接理之員無所用其廻護也卜茂生禀批此案賣與三德堂之地無論是公田是私産而卜之作中出於黄王氏之央懇業由氏具禀呈明李前令指爲勾串并予交差看管殊非正辦應即開釋以免拖累並將賣地紏葛查照另批辦理仰代理上海縣李丞遵照王魏氏禀批案巳批局移縣訊結著赴縣聽候秉公訊斷孫桂堂禀批此案現據工程局裁判官將復訊情形禀復並請准移縣訊結等情選經批准照辦著自赴縣聽候秉公訊斷 
[南巿]  
　　設猪圈○張關林等各商舖以大南門外馬路橋地方設有猪圈臭氣四佈有妨衛生等情禀請總工程局飭遷昨奉批示云該處地尚僻靜惟沿馬路設有猪圈究非所宜候知照路政處查明核辦 
　　租公地○工程局批陳汝林禀云據禀新北門外東城脚之地轉租於俞福康王志沂陸南華各建平房兩間以十一年爲期立據載明設有不測不准重建恐年久毁坍朦領執照請爲備案等情姑准知照路政處備查 
　　修新橋○總工程局以南巿外馬路十六鋪畔新橋因年久失修樁木欹側特佔工修葺惟一切車馬行人均須繞道裡馬路之老橋一俟工竣方得照常往返 
　　捐米石○南泰順米行執事王月耕扭控朱子良掮去米石值價銀六千兩久未歸楚當經研訊朱供各户中有未經收齊現方催理求鑒判交的保出外理明 
　　混做紙傘○紙傘作主桂元春扭控歇夥錢新甫混做紙傘向論不認反敢凶毆致傷頭目由南區解至工程局訊得行凶屬實判戒責一百下斥退 
　　嫁賣未别○施必鰲挈其妹由山陽縣原籍來申憑媒費姓婦說合嫁與老北門内開老虎灶之劉長泰爲媳近有陳永泰向之索取分肥不遂反被陳扭控工程局指其私賣胞妹等情而陳忽避不到案昨陳副裁判訊明前由判　探帶同至老北門内指提劉長泰來案候訊 
[閘北]  
　　再限你五天解到○金林源控張阿寳拐匿其妻董氏由局訊判交保限十天交到董氏昨巳逾期將張提案覆訊判再寛五日延于比究 
　　仍要摸出何必是○王有華控韓三曹朱氏圖賴借欵由局訊判韓還洋一元朱氏還洋兩元着各具結斥釋 
　　想木頭○積竊傅官保即小無錫躱匿木堆内圖竊由巡士查悉拘解四路分局由局提訊供出同黨數名判責二百板還押查辦 
[新租界]  
　　迎新人○侍者張榮根前日至馬立師方家宅迎親不知何故與該處方關榮大起衝突方即紏合多人與張扭毆張投捕房報稱被方搶去馬褂銅元請爲究辦捕頭飭探往查方巳遠颺 
[英租界]  
　　因何起火○前晚十一點餘鐘英租界四川路附近衖内九號新泰昌洋棧樓上起火即經救火會救息祇燬該棧屋頂及貨物一堆捕房恐有别情昨飭包探李星福與九號西探往查 
　　何來防屍○昨日九江路碼頭汆來二歲孩屍一具由捕查見禀明捕房飭傳地保將該孩屍移往荒地掩埋 
　　懲玩差○虹口匯山捕房華捕李安樂老閘捕房華捕蔡良順均因上差擅離地叚爲總巡卜羅斯君查悉諭著李捕降充四等巡捕三月蔡捕亦降四等巡捕兩月 
　　換號衣○英總巡卜君昨日諭飭各捕房華捕着於本月即日起早晨六點鐘起至晚七點鐘止上差一律換穿夏季號衣晚間仍着穿冬季號衣 
　　獎勤職○英美捕房張正巡官查得各捕房認真巡　之二等華捕二名三等華捕七名四等華捕六十六名於昨禀奉卜總巡論將以上各捕拔升一級 
　　查串竊○粤人諱茂閡向爲輪船買辦兹因串同西立希輪船上收籌人李阿江等行竊德商亨寳洋行所裝白蠟李等均巳獲案分别訊押惟譚在逃未獲昨由卜總巡將譚之年貌藉貫懸諸捕房傳諭各捕房探捕留心查緝務獲解究 
　　緝冒騙○廣東路樂振錩銅噐店主周順泰昨投總巡捕房迭稱有人冒該店牌號向南京路老鳳祥銀樓圖騙金銀飾物因該銀樓櫃夥不與而去兹該銀樓派夥將飾送來詢明並無其事知係冒驅請究捕頭允爲飭探查緝 
　　傳欠捐○寳善街大觀戲園主趙曉雲因欠繳工部局捐欵洋一百九十餘元昨由該局捐務處訴知捕房巳請廨出單傳趙訊追　　欠錢糧○本縣五十一圖地保沈槐蓀控沈蓮州欠繳錢糧二十九千文一案經代理邑尊李司馬移廨將沈提獲前晚由廨提訊因該地保未到判沈蓮州存洋三十元保出候函請李司馬飭該保到案訊奪 
　　虧帳銀○金子軒控陳劍青虧空帳銀六百十四兩前晚由廨提訊陳認欠屬實判押限三天措繳違千嚴追 
　　追借欵○王司徒控費盛茂借洋一百三十元不還前晚由廨提訊費供此欵係貝金鳳所借請察官以借據確鑿判費押候補傳貝金鳳到案質訊 
[美租界]  
　　罰行兇美人○某美人昨　余永才馬車至海寧路不給車資向討反被毆傷馬因驚狂竄撞壞王阿二之東洋車由印捕將該美人拘入捕房捕頭飭給余養傷費十元賠王修車資一元五角給余王　具領美人斥退 
　　拘拆姘男婦○祝金夫昨與蕩婦陳王氏在西華得路拆姘起釁在逾扭毆由捕拘入捕房押候解究 
　　傳違章店主○茂海路五百五十七號邵萬興酒店深夜賣酒違章被捕房　　候禀公廨請單傳　 
　　控買蟹日人○唐阿　　徐桂生控稱在　場擺設魚灘有某日人來買蟹論價起釁突被兇毆徐來勸解亦被毆傷捕頭准予查辦 
[法租界]  
　　夏華捕舍生救火○法捕房七號華捕夏大鴻前晚二時落　後回大自嗚鐘對門孫家衖内住處睡臥適伊妻某氏在貼鄰閒談房中黑闇無燈大鴻遂喚其妻將油燈移回其妻即在隣窗中傳遞夏一失手致將洋油燈墜落街心火勢勃發夏恐釀成禍灾即從窗中跳下希將火勢撲滅因此頭顱擊破血流如湧衣服亦俱被火燃著其妻狂喊救命雖由衆隣畢集援救將火撲息然人巳一息奄奄不省人事當即送入捕房轉舁　慈醫院救治未知可保無礙否 
　　董押犯啜茗破拘○押犯董阿狗因在牢患病發送廣慈醫院療治乘間逃逸久未弋獲前日董在某茶肆啜茗爲探遇見立即拘住解入捕房候解公堂訊究 
　　竊鐵箱○卞小喜偕趙阿二二人串竊某行鐵箱一口報緝未獲前日爲探　見一併拘解捕房候辦 
　　竊玻璃○東華洋貨棧房失竊玻璃十數塊查係積竊吳阿狗所偷當即將吳緝獲解入捕房押候解究 
　　竊紗衣○王阿四掩入某洋紗莊行竊洋紗數斤又石其才在某街撬門圖竊均爲探獲住送究吳福康竊得竹裙一條亦爲巡捕拿入捕房究辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[蘇省會議廳議决城鎮鄉地方自治限期籌辦次序表]  
　　城鎮鄉同爲下級之地方自治苟能同時舉辦令一二年之間各廳州縣全境之地無不規模具備豈非上願然而敎育旣未普及知識自有不齊鄉間之風氣不及城廂之開明無可强也因勢利導之法宜令各廳州縣先就城廂地方興辦自治以動鄉民之觀感然後自鎮而鄉以期逐漸推行總以不悮籌備之年限當無不可變通辦理也今將酌定分年籌辦之次序列左 
[宣統元年]  
　　一由地方官推舉城廂公正明達之紳設立自治公所　　　　　　五月初一至六月初一　 
　　一以城廂固有之境界定爲城之區域　　　　　　　　　　　　六月初一至七月初一 
　　一調查城之區域内户口總數　　　　　　　　　　　　　　　七月初一至十月初一 
　　一調查城區域内之合格選民造選舉人名册呈報地方官　　　　十月初一至十二月十五 
[宣統二年]  
　　一舉行城議事會選舉　　　　　　　　　　　　　　　　　　正月十五至三月十五 
　　一舉行城董事會選舉　　　　　　　　　　　　　　　　　　三月十五至四月初一 
　　一開辦城議事會　　　　　　　　　　　　　　　　　　　　四月初一至五月初一 
　　一開辦城董事會　　　　　　　　　　　　　　　　　　　　五月初一至六月初一 
　　一就城之區域外各繁盛巿鎮設立自治公所　　　　　　　　　六月初一至七月初一 
　　一公推辦事紳士調查巿鎮及各鄉户口總數　　　　　　　　　七月初一至九月初一 
　　一人口滿五萬以上之地定爲鎮之區域　　　　　　　　　　　九月初一至十月初一 
　　一調查各鎮合格之選名造選舉人名册呈報地方官　　　　　　十月初一至十二月初一 
[宣統三年]  
　　一舉行鎮議事會選舉　　　　　　　　　　　　　　　　　　正月十五至三月十五 
　　一舉行鎮董事會選舉　　　　　　　　　　　　　　　　　　三月十五至四月初一 
　　一開辦鎮議事會　　　　　　　　　　　　　　　　　　　　四月初一至五月初一 
　　一開辦鎮董事會　　　　　　　　　　　　　　　　　　　　五月初一至六月初一 
　　一覆查各鄉户口總數　　　　　　　　　　　　　　　　　　六月初一至八月初一 
　　一劃定鄉之區域　　　　　　　　　　　　　　　　　　　　八月初一至九月初一 
　　一調查各鄉合格之選民造選舉人名册呈報地方官　　　　　　九月初一至十二月初一 
[宣統四年]  
　　一舉行鄉議事會選舉　　　　　　　　　　　　　　　　　　正月十五至三月十五 
　　一舉行鄉董事會選舉　　　　　　　　　　　　　　　　　　三月十五至四月初一 
　　一開辦鄉議事會並任鄉董鄉佐之職　　　　　　　　　　　　四月初一至六月初一 
　　一於僻地人户稀少不便合併之區域設鄉選民會並選舉鄉董鄉佐六月初一至八月初一 
　　一調查城鎮鄉户口詳細確數造具清册　　　　　　　　　　　八月初一至十二月初一 
　　右日期表係參酌各議員之意見書經議長副議長決議呈請 
　　撫憲核奪而定者所有分期籌辦事宜應遵照所定限期認真辦理至於各屬風氣通塞不同籌辦自有難易得由各府州召集廳州縣會議時照此限期内應辦事項酌量地方情形稍從變通但必依此定限祇准提前不得越後庶免延悮以期一律 
小說 
[俠情小說卿小傳（一名像片案）著（三）]  
　　一日午後。漫真往訪燕。適高會初罷。坐客盡散。惟門下客張氏子尚留。燕偃臥一。籐榻上。面有酒容。見漫笑而起曰來何暮也。漫真曰午後假寐。醒而無俚。斜陽退暑。西風荐凉。頗能爽適。故來相訪借覓眺覽。一豁塵抱耳張氏子曰。漫公來大好。燕老正作才難嘆也。漫問何謂。燕曰。南朝金粉千古艶稱。鐵甕春聲。擅名近代而眼底芸芸。無非尋堂桃李氏。欲求清艶如海棠。艶麗如芍藥者。得未曾有。况老夫鬑鬑雙鬢。老熊横陳。每遇輕簿雛鬟則厭惡之情熊態。時流露於眉梢口角間。殊不可耐。回首當年。與三河年少貂裘走馬時。毳袖生香。銅琶高唱。風流慷慨。横絶一時。能不令人氣短漫公解人。當能知我。漫真笑應之曰。燕公何牢騷乃爾耶。悠悠之口。且無足重輕。况若輩耶。倘以承侍乏人。殊不足供視聽之娱悅者。則我前見一新來之姑蘇妓。色藝假。與衆殊。第未知其名字。且並忘其居址。燕公物色之或足爲燕公解。嘲也。張氏子曰。我怳聞長素雲家來一姑蘇客師。得無是否。漫曰或當不謬。燕即笑顧張曰。子爲我趨訪之。無誤乃公事也。相與一笑而罷。 
[第三章縵卿之命名]  
　　榷使署書記耦相者。與漫真性情最相得時相研究各等理想悉新穎超越。偶有旁人屬耳。率不得其解。彼二人輒相。視而笑。所謂莫逆於心也。一日二人傾論良久。忽談風月耦曰子恒喜作狹邪遊。而纖塵不染。以十年孤客。值温柔羅綺之塲。而不怦怦欲動者。此心得無木石否。漫曰。子非真知我者。（須知千古文君意。不遇相如不聽琴。）二語。子知之否。綠殘紅　粉膩肢腥。未足當吳儂一　耳。倘遇其人。我正當爲人所不能爲也。子信之否。耦頷之曰。容有是也。相與鼓掌狂笑。忽漫真之短僮手一書函。來呈白曰。江西會館遞來者。候報書也。漫啓緘讀之則寥寥數語曰。 
　　漫公。前語之麗人。姓字居址近巳由張子訪得。昨晚呼之來。頗怪漫公不能盡其辭。今夕約二三知好小酌擬復招之。漫公有此興致一來其賞否 
 
 
 

Page 27

 
 
   
 
 

Page 28

 
 
   
 
