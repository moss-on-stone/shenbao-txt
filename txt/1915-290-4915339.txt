# 1915 - 290 - 4915339

 

Page 1

 
 
   
 
 

Page 2

 
 
時評 
[中國時局之預測（二）（冷）]  
　　變更國體非一言所能畢事者也即就今日所謂至簡速之法而論一切制度典章法令名號無一不隨之而變更其變更之須用人力若干費用若干光隂若干此若干之損失悉置諸無用而暗中阻止國家之進步已不少矣 
　　况乎機關有費運動有費交換有費費愈多則財政愈困財政愈困則捐稅愈重捐稅愈重則生計愈艱探其所以然則皆知變更國體之所致也於是多數安分守已之人民無不盡驅之反動之地位而紛擾之原質又爲釀成之一 
[專電]  
　　北京電海軍部總長因左文襄沈文肅李文忠三公創立海軍厥功甚偉呈請在京建立合祀專祠已准 
　　北京電河南趙將軍因父在籍病故電請給假治喪政府以軍務重要准假一月在職守制 
　　北京電陜巡按吕調元辭職聞以陸將軍暫代 
　　北京電全國水利局總裁張謇函請政府籌欵以便進行 
　　北京電林萬里戴戡劉師培培均有署參政希望 
　　北京電崇文門稅務監督何芷汀有更動消息 
　　北京電奉省清丈局員舞獘受賄呈奉中央核准鎗斃三名 
　　北京電龔先燿等再控李燮和 
[特約路透電]  
　　北京電大興宛平初選已於昨日告竣投票者甚少聞當選者九十人投票者不足二千人他縣選舉之結果日内亦將宣布陸宗輿已任爲賀日皇加冕專使葉恭綽奉大總統命回交通部原任（二十三日） 
　　西安電聞有大隊土匪占據鄜州向北進發携有精利之軍械已刦掠多處臨潼縣現安謐惟他縣有被擾及者（二十三日） 
　　東京電日本對於中國帝制問題究抱何等態度尚未經官場發表所可察知者日本將繼續其守視政策凡官場若何之表示及其他有勢力之證據足以使人懸測日本干預中國政事與决擇國體者皆愼重避去此聞有中國决定恢復帝制後内地將起亂事之報告但多數人目下不以此說爲重要日本商界視此全問題頗爲冷淡不甚關心以爲無論袁世凱被選爲總統抑爲皇帝俱屬無關重要再華人一方面並非對於某種特别國體有深根的擁戴心而外人及中國之友人僅欲覩中國有穩健之行政耳今東京消息靈通之各界並不重視外間所傳日本在北京有所勸告或警戒或干預之謡言（二十三日） 
[譯電]  
　　北京電鹽政處今日移入新屋舊址售與某德人建一新式旅館以與六國飯店競爭（二十二日） 
　　北京電華文各報皆盛稱四年内國公債之成績及匯豐銀行助募之大力明年春季又將發行公債若干萬（二十二日） 
　　西特爾電大北汽船公司宣布該公司之輪船米萊索太號停止來往太平洋改駛大西洋（二十二日） 
　　華盛頓電美國已正式承認加蘭柴爲墨西哥臨時總統南美共和國之在美洲各共和國大會議者已於兩星期前承認故美政府亦步其後塵俾守協和之政策（二十二日） 
　　桀賽城電美國新桀賽州接立法院條例由公民投票表決女子選舉權反對者占大多數威爾遜總統亦爲該州投票人之一數星期前曾謂彼擬投票贊成（二十二日） 
　　華盛頓電美國擴張海軍計畫後五年内共需經費美金洋五萬萬元每年應用之常費尚不在内所擬添造之濳艇共有百艘之多海軍總長請於明年先造三十艘五艘爲入大洋者二十五艘爲供防守海濱者明年尚擬添造新無畏式戰艦戰鬭巡艦各兩艘驅逐艦十二艘陸軍亦將大加擴張（二十二日） 
[戰電]  
　　其一（英人路透電） 
　　倫敦電泰晤士報謂昨晚消息靈通各界得悉希臘已拒受居比路島（二十二日） 
　　里虚電塞公報謂塞軍刻正惡戰已在譬洛特境内擊敗敵軍（二十二日） 
　　亞姆斯特丹電蘇菲亞來電謂英艦隊刻砲擊布國第第加志口岸（二十二日） 
　　雅典電官場宣稱由第第加志口岸至拉柯斯口岸一帶海濱皆被砲擊（二十二日） 
　　亞姆斯特丹電柏林公報謂德奥軍隊在塞境仍有徐徐進步刻行近發生最大困難之山境布軍已據烏斯庫白東北六十英里之庫瑪洛伏鎭（二十二日） 
　　巴黎電今晚公報謂德軍猛轟龍達爾齊特四郊且擬進攻伹其聚集之兵曾爲法軍砲火擊散香巴業亞貢法軍排砲在太胡爾四周及其他各地點控制敵軍之砲火（二十二日） 
　　巴黎電今日下午公報謂德軍在亞土瓦進攻兩次均失敗香巴業德軍轟擊甚猛太胡爾與美斯尼爾二地砲火尤厲法砲回擊德軍排砲及戰壕效果甚佳（二十二日） 
　　彼得格勒電今日公報謂俄軍在加里西亞太洛波爾北面二十英里新哇萊克齊萊資境掩擊敵軍俄軍昨日奪獲敵軍之陣地一部分今日復獲稍北之陣地是日俄軍俘軍官一百四十五員兵七千五百人獲臼砲兩尊機關槍多枝（二十二日） 
　　羅馬電上星期意皇召集親王大臣等開戰事會議討論意國在地中海東部之行動（二十一日） 
　　羅馬電敎皇曾函致比皇請其設法媾和並允竭力勸令德軍退出比境以爲媾和之條件比皇覆書道謝謂國家一日不脫奴隸之境則彼一日不解去武裝敎皇得此結果大爲失望（二十一日） 
　　羅馬電羅馬敎皇之機關報否認敎皇與比皇通信之說（二十二日） 
　　開普鎭電南斐二十七區選舉之結果刻尚未能詳知但波薩首相之黨定可佔多數（二十二日） 
　　開普鎭電南斐總選舉統一黨與波薩黨佔優勢前慮波薩黨失敗者今已爲之一慰（二十一日） 
　　其二（德人德文報專電） 
　　柏林電（由塞維爾轉）十月二十一日德軍大本營公報云興登堡元帥之軍已占據杜拉河自波柯維資起至白塞孟特止之岸濱共俘敵 
 
 
 

Page 3

 
 
一千七百二十四人獲機關槍六枝林辛干將軍之軍仍在恰土里斯克附近斯蒂爾河與俄軍接戰德師團之一部分因敵軍人數衆多故已退至稍後之陣地且失砲六尊德軍現正從事回攻（東境戰况）德軍已抵斯台波蒂伐克及拉斯柯伐克德軍在摩拉伐西越塞里伐克及薩羅洛伊在摩拉伐東越佛拉斯基杜及拉薩拉姆向拉洛伐克進發布軍戰於里哥汀附近者已進抵柴伊伐克及克雅塞伐克之南（巴爾幹戰况）（二十一日） 
　　華盛頓電駐美奥國大使署宣布十月二十一日維也納公報云恰土爾里斯克西面及西南面之戰事仍在進行奥德軍已擊退俄軍且在庫里柯維斯東南及新亞山克齊萊士附近俘敵一千三百人獲機關槍三枝（奥俄戰况）意軍攻擊福爾加里亞者又在柯爾狄愛達拉西愛夫山及沿伊森沙河全陣線進攻者全遭失敗（奥意戰况）奥軍已占據薩巴克柯丹士將軍部下之西團已於柯魯巴拉山進至土里茄河口之境東團則已過格洛克加南拉萊亞境（巴爾幹戰况）（二十三日） 
　　柏林電據蘇菲亞消息謂布國財政大臣唐斯奇夫將赴柏林會商經濟事務德國濳艇九月間共沈敵國商船二十九艘載重十萬零三千三百十六噸運船二艘載重一萬九千八百四十九噸漁船七艘載重一千二百噸又有敵國商船六艘載重二萬零六百十二噸中水雷沈没以上共十四萬四千九百七百七十七噸英人所云德國濳艇屢次遇禍已不復活動之說觀此可徵其虚實也德奥政府對於改良東方猶太人民生活問題曾交換意見且聲明彼此同意柏林各報載倫敦電稱稱英國與其協約國於破壞希臘之中立後復圖以强迫手叚陷小而無防之希臘於戰爭漩渦且迫令附和仇人作戰協約國現議以海軍示威於譬拉曷斯及封鎖希臘海濱以迫弱國從其志願各報載有相同之消息謂希民與薩洛尼加登岸之兵屢起衝突足徵希臘輿情頗怒英法侵犯其主權希臘軍官亦不贊成協約國提出之意見（二十一日） 
[東方通信社電（日本人組織）]  
　　東京電日俄同盟旣立同盟之基礎惟其時期及此際有無成文之必要等尚在研究之中據云不久亦可完成但不發表或即如是不爲形式的決定亦未可知云（二十三日） 
　　北京電據通政界情形者言馮將軍國璋對於帝制之熊度實非反對蓋爲部下之贊否未能鮮明故也又一說謂馮將軍實反對此舉惟對其部下秘而不宣兩說歧異恐即中國變更國體有無騷亂之歧也（二十三日） 
　　濟南電關於國體變更問題因欲喚起山東輿論近由北京派遣藍天蔚氏來省運動其結果已於濟南組織山東公民勸進會鼓吹袁氏爲皇帝之說惟其勢力不振又此次選舉國民代表大會代表者係由官憲選出候補者但東省之有力者皆忌避之云（二十三日） 
　　濟南電山東省各學校前昨兩日在省公園開聯合運動會與會者非常之盛官場恐防意外警戒甚嚴（二十三日） 
　　東京電日本人售與俄國軍需品總額一億五千萬元之草約聞已經日俄兩國政府調印（二十三日） 
　　東京電川崎造船所决定增資一千萬元定於來月六日開臨時大會（二十三日） 
　　東京電日本在外正貨計至年末止數逾六億萬元業已發表（二十三日） 
　　東京電東京灣大觀艦式决定於十二月四日舉行（二十三日） 
　　東京電在横濱某某洋行之德國人五名奉命退出日本已於今日由近江丸船送往上海（二十三日） 
要聞一 
[維爾拉之戰訊（續昨）]  
　　斯温兹安附近德陣之後聚有馬兵甚衆其中亦有匈牙利人馬隊之外有輕砲兵多隊大半用汽車載之而運軍需載軍人之汽車則更多不勝舉凡此種種一見德軍步兵衝鋒得勝即接踵而前直奔其步兵所破之戰線罅口計率衆先行者爲馬兵與脚踏車隊猶如旋風捲地而來所有大小道路無一無德軍至其行軍之速率爲向所罕見每一小時約行五六俄里之譜俄軍見德人窮追不已甚形失望而斯温兹安後方之地軍亦因德人之攻迫急如暴風不堪抵抗欲奪路脫逃蓋德人破俄戰線後有追擊退軍者有抄後路來攻此者旋又由三面包圍此軍加以其有輕砲隊轟擊俄陣隆隆不絶可謂其誠心使俄軍只顧求生不暇抵抗也俄國馬隊先亦不欲抵抗祗因須護衛輜重方不得不就側面奪路而行可惜吾軍背後未有砲隊以遏德人之攻勢不然德軍之鋒鋩未必如是難銼也而從德國馬隊與汽車砲隊之後奮勇前追者以載德國鏓兵之汽車隊爲首每輛所載之獵兵少者十五人多者十八人其次爲脚踏車隊轆轤而前猶如綠雲翻翻飛舞誠美觀也 
　　各隊所行皆有一定之路經過一定之鄕村凡駐有俄國大隊之處即派德國重兵前往攻取此種鄕鎭大路之上皆有農民駕車逃難而德軍馬隊見之則勒令其停車勿行而使之避往道旁或田野中或山林間俟其大隊遠去然後再各奔前程以免爲其行軍之梗查德人破俄戰線後頭兩日之行程直趨正東嗣後其追踵而前之隊方南北分途面行及又過有五六日由莫洛得赤諾赴波洛兹克之鐵路遂被其馬隊割斷矣（其下之事已經檢查員刪去應暫中略）德人之來也旣衆又速故此一帶幾全爲其震動但九月十八日其風捲殘雲之勢已經俄國大隊馬兵阻住當時俄國馬兵在此忽然出而作戰迫令德軍漸漸撤退今已與德國獵兵及野戰砲隊交綏至於波洛兹克至莫洛得赤諾與維爾拉至杜拉堡之大四角境内近來雖有千百小衝突而無一定之正陣式不過互相亂戰而已如俄軍進攻斯温兹安德人即沿波洛兹克至莫洛得赤諾一路攻打故今凡城廂村鎭到處皆火光燭天而所有居民則盡棄家遁入山林猶如野獸之隱匿於溝壕中者但進攻莫洛得赤諾之德軍仍由其馬隊爲之掩護分隊之前進不絶於途當開始進攻此車站時維爾拉城外亦有劇戰聞德軍驅兵前進依然如昔不惜犧牲云 
　　華德日報曰按俄人此報告頗關重要可惜不得窺其全豹耳但據本報所得另一消息稱德國步兵所派出前驅之獵兵進迫莫洛得赤諾實未能如此迅速至德軍之力攻維爾拉以防俄軍退走則誠如該俄報所言然俄人犧牲於後衛大戰及斯莫剛與維萊加兩地者亦未嘗不衆如在維萊加一處被由維爾拉追出之德軍所俘虜者計有二萬二千人此外於九月間被德軍所俘者九萬九千人而屢次大戰傷亡若干尚不得而知總之諒其數亦必不少而已至德軍於此役縱令如英俄之報所言犧牲甚鉅而得一維爾拉重鎭過冬養息若與有損無利之敵戰亦足可自豪矣况德軍之犧牲又未必如英俄報紙所言之甚乎 
[西報述帝制進行程序]  
　　字林報二十日北京通訊云馮國璋段芝貴張錫鑾等亦效張勲所爲呈請總統速交參政院修正恢復帝制後優待清室條件以安滿蒙旗之人心並示總統迫於民意而登帝位受諸民國而非受諸滿室不同纂奪之意今總統及其政府極願以較目下更爲優待之條約給與滿室惟下月國民代表大會決定帝制後如何可使滿室自行交出玉璽此乃一問題也聞此璽乃秦始皇之前戰國時代所鐫歷代相傳垂二千年刻政府官僚方與清廷秘密會商務使袁氏登基之日不假强力清廷自將玉璽呈上據政界可恃消息云國民代表大會解决國體後總統必先以端重態度自辭帝位而請宣統復辟於是宣統下諭禪位取銷帝位蓋以一國不容有二君也袁總統乃援引古例諭令國民另舉賢能如届時國民仍推戴袁氏爲中華帝國之第一皇帝則袁將服從所謂眞正民意者而爲中國之君主矣政府官僚及帝制派以爲此種手續定可使中外人士及中國革黨與暴亂分子曉然於此次國體變更實非元首所欲彼元首者不過爲國民之公僕一舉一動莫不視民意爲進退也政事堂已答覆張勲謂中央政府必竭力維持優待條件前朝舊臣可勿以此爲慮云參政院定於星期二日開第九次常會討論帝制諸問題如國民代表投票與立法院總核票數之日期及投票程序皆須提議此種議案已由梁士詒等凖備至於楊度則已爲梁士詒所敗而垂頭喪氣矣 
　　衆料前爲財政次長總司鹽政之張弧雖失寵而去然定可自證無罪遇赦而歸且周學熙辭職梁士詒繼長財政之說遍傳都下故北京不久將見粤派勢力之復活徐世昌亦將辭職所謂皖派者勢力將更弱楊士琦將難以保存其地位矣 
雜評一 
[復活（無名）]  
　　外報謂粤派前雖頓挫行將復活雖然若中國者固無一不可復活者帝制且可復活何况其他然則今日之主張共和者不用灰心也復活亦有日也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參政院開會紀事]  
　　投票標題只書君憲 
　　參政院代行立法院十月十九日下午二時四十五分揺鈴開會參政列席者三十六人政府特派委員列席者三人黎院長請假未到由副院長汪大燮代理主席宣告現在已足法定人數開議之前尚有文件宣讀秘書長林長民登演壇朗讀大總統咨文讀畢首由王印川動議請變更議事日程先行討論國民代表大會投票標題梁士詒等五人附議主席付表决衆贊成主席宣告投票標題提前會議有討論者登演壇發言王印川登演壇略謂上次本院議决之國民代表大會組織法乃根據全國各公民請願書共計百餘件主張君主立憲可見我國現情人皆注目於君主立憲解决國體所定標題自應就君主立憲方面着眼君主立憲之外不應有他樣議論若定他樣標題與公民請願之本意不合中國現狀非君主不能立憲非立憲不足救亡現惟有以君主立憲爲標題本員意思如此主席以王印川之說付討論孫毓筠謂王參政此言理由極正各請願書均如此言誠非君主不足以救亡本席意思以爲必聯書此四字以爲標題下書基人贊成或反對絶不必書寫共和或民主字樣梁士詒謂請願各件俱爲君主立憲自應以君主立憲爲標題王印川謂票紙上先印標題下只各書贊成或不贊成字樣施愚謂只須議定票面書作如何字樣至寫宇在何處由籌備事務局辦理孫毓筠謂君主立憲四字務必先印在票上用記名投票法請議長以此付表决絶不宜另寫共和等字樣此外無討論主席以前說付表决多數贊成梁士詒謂即由秘書廳起草咨行政府可也此案旣畢主席宣告按照原有議事日程接議第一案違警罰法案（大總統提出審查報告）由審查委員王印川登演壇報告審查會議之結果略云本審查會議對於本法一致贊同惟有三條加添幾字原文第八條第三項（第三條第一項之違警者於告知其父兄再犯者處罰其父兄或撫養人第一項三字之下加第四條第二項六字因第三條規定未滿十二歲人第四條規定精神病人第三條之規定旣須懲罰其父兄則第四條之規定不能獨異再原文第四十五條第五條（任意於人家牆壁或建築物張貼紙類或塗抺畫刻者）於末尾添續有碍風化四字按照普通社會慣習此項事件在在都是不加此種條件則隨在都要處罰也再原文第四十九條第二項（裝置糞土穢物經過街道不加覆蓋者）於末尾續上任意停留四字亦所以限制不致濫罰按本款之制定其理由亦同於本條第三欵不過因爲有害衛生耳只要無碍衛生不妨稍寛些此三條外餘概仍舊略無變更云云主席付討論施愚謂違警罰法雖然輕微然而所及效力實廣拘束人民之處極多與人民關係最爲密切凡事俱要從各方面周看立法尤當如此不能只就治安上官廳方面去看還須從受罰者方面着想本法無論何人皆在其範圍内處罰只管輕微行動實所拘制從其内容討論乃屬治安上問題而根本解决之法先以審查會意思付表决看能否成立條文内容下次慢慢討論先請討論大體究竟違警罰法取何種主義更須知警察官署乃行政官廳并非司法官廳如今日對於審查報告不成立又有另外一種辦法梁士詒謂違警罰法關係及於全國不論是通都大邑或是窮鄕僻壤在在適用我國自模仿警察制度以來還是播種時代對於秩序上及衛生上尚有未完備之處各國屢次要求推廣各商埠租界如上海天津漢口比比皆有總藉口於衛生防護之不良與乎秩序保持之不力今次違警罰法務要處處留心以期各地都能適用更可以塞外人之口云云主席宣告以審查報告付表决贊成下次開二讀會則本案爲成立表决多數贊成主席宣告第二案普通商業牌照稅法案大總統有咨文向本院收回適才已經秘書長讀過勿庸討論臨時取消可續議第三案土地收用法案（大總統提出二讀）先由秘書長林長民登演壇朗讀標題主席以審查報告爲標凖（土地收入法）衆通過以次秘書長逐條朗讀主席逐條付表决俱一一得多數贊成通過惟第一條第二欵梁士詒主張將（　路較道）四字册成（鑄道）二字　言鐵道二字在　在　交看之乃指鐵路的軌道其實軌道二字實包括電車與油汽車諸種不過聯貫接下不大明瞭施愚謂軌道二字並不全包電車因爲電車除軌道外尚需用電桿政府委員請求改鐵路軌道爲鐵路施愚贊成此外俱無討論主席諮詢可否繼續開三讀會衆贊成乃宣告（土地收入法大總統提出三讀）主席付討論問有無文字上修正趙惟熙謂十五條義塜及古墳由地方善堂遷移地方下加（或）字梁士詒等附議胡鈞謂趙參政之意甚周密本席以爲應改作（地方團體或善堂）政府委員請求用（公共慈善團體）趙惟熙取消前言附和政府委員之意見主席表决通過趙惟熙又謂第三十二條於一定期間内將内字除去鄧鎔謂如表决通過則他條之期間内内字應都刪去此種字樣盡由日本傳來實在難通不過沿襲已久遂成惯習主席以趙說付表决通過政府委員遂修改第十二條之期限内三字爲期間主席以全案付表决通過陳國祥請將第四案緩開二讀因前回審查應考查之案卷尚未完備匆忙報告現在擬另考查今日不必開會（按陳國祥爲修正著作權法案之審查委員長）主席付表决衆議贊成遂宣告議事已畢散會時四時也 
[國體聲中之都門近訊]  
　　調查各國批評自國體問題發生以來政府關於此問題之解决對内一方面則有所謂國民代表大會以事形式上之民意徵求對外一方面則頗懸縣於各國對我之態度曾通飭駐外各公使隨時詳查密報兹聞政府以此問題已由討論時期而入於解决時期所有國民代表大會組織法案旣經正式公布並通飭各區選舉監督迅速籌備尅日舉行各國輿論於此解决辦法之批評尤須急爲調查以供參攷聞昨日已以此旨分電駐外各公使詳細調查尅日具報矣 
　　華僑特别請願昨英文京報揭載華僑關於國體問題之請願意見略云吾人（華僑自稱）雖旅居海外然對於祖國國事時切殷念曩國體問題發生以來鳈深惶惑因楊度等所主倡之籌安會惟以阿諛政府使自已攫得金錢爲其目的不顧中國創立日淺與國民希望平和之心彼輩錢奴輕議變更國體換言之彼奴即引起黨人三次革命之導線也更檢該會之理事六人其一半實係革命當時之同盟會員吾人對該會行爲欲不懷疑而不能彼奴今尚有與黨人密切之關係以妨損政府之信用亦未可知也請袁總統宜速行懲罰該會首領又須禁止其一般之國體運動一面深盼民國裁判官能秉公按定法律將彼輩作俑者置之重典並連及華僑代表云云 
　　疑忌蔡氏風說二三日前有軍士數人突入綿花胡同蔡松坡宅内亂行搜索蔡宅不知何故亦祗聽之繼因該軍士等诧毫無所得蔡宅問以何事來搜該軍士等無詞以答祗云搜錯了乃怏怏而去風聞此次國體變更梁啓超氏頗持反對態度而蔡係梁公最相知之弟子故欲向政府討好之一般人物頗懷疑忌之心云 
　　壽筵趣演戲劇順天時報載稱據某政客云前晚值某鉅公之介眉家慶演劇侑酒以舞萊衣當晚座客如雲咸屬簪纓赫耀之顯者斯時管絃雜作優俳輩粉墨登場滿座　然融融如也不意蓮幕開處忽演斬黃袍一齣係劉優鴻升者扮演趙太祖迨演至周世宗旣没趙統兵北伐契丹行抵陳橋驛夜中假寐其腹心大將鄭恩高懷德等暗取黃袍加諸其身趙醒驚問其左右曰此袍何來耶左右佯爲不知拜而賀之謂乃上蒼所賜也等語當是時觀客聞言咸有互相　眙之色復有相視而笑者且紛紛竊語云惜乎老趙輩不學無術據僕看來此袍實非彼蒼所賜其出於公民所推者乎笑聲嗤嗤然移時始息繼焉演至趙太祖即位以後荒於酒色怠廢政務羣臣莫敢諫之惟鄭恩恃其舊日攀附締造之巨勲犯顔切諫竟觸趙怒而戮其身高懷德聞訊憤不可遏遂帶劍入宫面述趙之長頸烏喙烹醢韓彭過惡其時座客則又悚然愕然云云 
　　徐相出處問題自徐相國因病請假後時下論者謂徐相如果堅不肯出則將來國務卿一席當以陸氏兼代此就人才上事實上看來確有幾分似處聞徐氏所以請假之原因雖不只一端而某院鉅公曾有一言諷語亦其中之一要件某鉅公之乞假昨已批准徐相國消假固亦杳無時日昨有政界某要人談徐相國出處之事其言云相國當未任國務卿之前由青島來京道出津門華君世奎讌之於家（東海爲前清内閣協理大臣時華爲閣丞）備述清宫舊事並謂太保公此出當爲民國造福矣相國聞而喟然及至京也乃絶口不談政務並謝絶政府供張自闢小寓非極峰之召則不至公府當時樞軸諸公因設爲種種維縻敦勸之方僚屬故人向之習稱爲中堂太保者遂改稱爲東海久之而國務卿之席乃定此次請假恍似其自青島歸來時而某鉅公者則亦猶前日深文譎諷之華氏也所不知者此齣戲之後半幕果將若何耳 
[澳門華僑維持國體之集議]  
　　澳門華民維持國體聯合會臨時幹事盧鹿壺等投函粤省報界公會云啓者本會請求澳門葡政府准發傳單於本月十號星期日正午假座捷成戲院開華僑全體大會議討論維持中華民主共和國體方法蒙華民政務司蒞場監督并派出警察十餘名保護議場赴會各界男女計共六百餘人全體一致贊成相繼演說至二句鐘後散會當即决議成立現已租到新馬路一號二樓爲辦事所計畫一切進行方法分致各大報提倡贊助固不獨本會同人等之幸抑亦我中華民主共和國前途之大幸也云云 
[粤商董論君憲之謬點（續）]  
　　今楊度之君憲論其根本之主張又曰能革命（凡變更國體皆名革命辛亥之役則革君主之命變爲民國楊所主張則革民國之命變爲君主）即能立憲其所主張不與辛亥時之迷見雷同乎吾知論者之目的若達則自辛亥革命以迄於今其所貽國民以無量數之苦痛者也若謂辛亥革命不能立憲乙卯革命可以立憲則國民之程度如故操最高機關之人如故革命同而結果異持論之謬戾至此誰能聽之是故贊成籌安會之人非助亂則盲從而已若夫外交未易承認亂黨從而生心人心大起驚惶總統從而失信曾經各界激切直陳或事屬未然恐未足折服論者故概從簡略且更有一現象可爲籌安會之主張祇足召亂不足立憲之鐵證者籌安會之主張革命也革命大事也即欲附和亦須從法理事實各方面精細研究乃可贊成乃該會宣言未及數日而京外趨炎之輩如風起水湧函電紛馳請願復請願勸進復勸進較於該會所主張且突過之有逕電參政院者有逕電政事堂者且有逕電大總統而求其即尊者豈區區之短時間遂能研究明瞭果斷不惑乎則或已預備於平口無待商榷於臨時亦未可知然觀報紙所載請願勸進之文電不下數十未見有一焉能將改民主爲君主即能立憲之理由剴切指陳以告有衆者質而言之則急欲獻黃袍於陳橋加諸都檢點之身而已問其何以倉猝若此則無非捷足先登人人爭欲爲石守信高懷德高懷亮而已尚未計及預作禪詔之陶榖爲宋太祖鄙賤擯棄終身也以絶無廉恥絶無識力祇知有富貴不知有國家之人他日攀龍附鳳翌戴功成而望其能贊助君主促進憲政以求國利民福豈第蒸沙作飯實類煲砒振饑則惟有擣亂復擣亂竭力以置國家於危亡而已此祇有召亂無益憲政之鐵證也今難端初發耳而富商觀望金融促縮已漸露端倪矣他日君主若成立憲者其名專制者其實由是强隣鄙棄而威逼盜賊乘勢而生心革黨有辭以起事萬衆解體而響應倒海排山之慘劇必再演於苟延殘喘之中原豈以辛亥革命商場所受開闢以來所未有之奇慘爲未足蔽其辜而必再倡革命以剿絶其財與命而後快耶故即欲贊成良心上有所不許利害上亦所不許也棟折榱崩同遭覆壓招愆取禍皆非所懼事機危迫不暇擇言敬請諸公裁擇即以此意電覆北京上海商會聯合會國家幸甚商業幸甚 
[紀梁鼎芬近况平生]  
　　梁鼎芬前辦陵差告竣回粤適有國體變更問題發生牢騷抑鬱之態度常於酒酣時慨然勃發嘗在東門外感舊團開追悼于式枚會時淋漓痛哭其鑒於時事懷思故主而傷心乎但自梁回粤以來張巡按極欲羅致之予以位置梁於辛亥歲張爲粤督時二人情意相得故張曾令江太史孔殷見梁代爲勸駕欲請爲公署高等顧問梁不應江知梁不能以政局之事浼之也然亦知梁宦囊甚窘實無以自給適禁烟專使蔡乃煌方回粤奉令售烟稅額甚豐蔡前在鄂與梁爲稔交故亦甚欲救梁之貧而苦於無名義於是乃有特設志局修廣東通志之舉由江孔殷陳說於張巡按復陳說於龍將軍皆極力贊成其全年應用經費則蔡乃煌特許由禁烟督察局於禁烟收入項下每年提撥五萬元擇定文明門内南園舊址爲修志局地點經巡按委定愈安鳳（浙人）爲提調許壽田徐嶸爲庶務員而局長則聘請梁鼎芬充之梁已允擔任復由梁邀請粤中前清大紳陳伯陶丁仁長吳道鎔張學華桂坫等充總編纂此皆粤中所謂遺老也其他分纂採訪等均由梁於舊交中擇之論者謂粤省素稱殷富而修志大事乃必借重烟人之力且素以節操自許之梁鼎芬乃至以烟土餘瀝爲濟貧之具此亦一時之異事也兹者修志局業已設立該局曾發出小啓略云吾春秋由來者久海邦文獻自昔昔堪徵搜羅徧百粤之遥紀載作千秋之鑑聿稽前志良用欽崇迺者頻年喪亂納紀蕩然遺薇久失夫閘揚志乘漸趨於殘缺而輶軒有責竊附揚風扢雅之休邦人桑梓爲懷應以補闕拾遺是任其詞亦頗冠冕堂皇也 
　　梁旣允充修志局長矣乃近又聞梁决意披髮入山不聞世事已於十月十五日挈同眷屬舉家遷往白雲雙溪寺屋中物件搬運一空僅　者蒼頭守户而已最可怪者其積存歷任清官之高脚牌燒猪盤扁等物約四五十擔昨亦一併運送上山陳設於寺門之外聞其老友吳某勸之謂　賊近慣擄人勒贖宜善防之而梁則謂予將不幸盜賊其何足畏云云 
[皖省桐舒兩縣刦案之離奇]  
　　桐城縣屬之孔城鎭爲皖北來往要道水陸交通巿面繁盛日前（十八號）突有身穿黃色軍服肩荷新式快鎗者六十餘人押解身帶鐐銷者一人形似要犯行至該鎭時方向午該鎭本交通要道此等軍人押解罪犯亦係常事故商民初不爲怪詎所謂形似軍人者投棧後將形似罪犯之人鐐銷脫去揚言該犯脫逃即命同夥之人將上下街口堵截斷絶交通於是號笛一聲鎗齊發轟往各商店肆掠　鎭商民始悟盜匪奸計而該鎭舊設之團防困經費竭蹶已於今春取消故各商民呼籲無門無力抗拒只有任其搶劫而已所有該鎭大店均被搜刦惟只刦金銀洋錢銅鈔他物均抛棄滿地聞怡昌等各大店共被刦去三萬餘元搶約一時之久搶畢復至酒肆大嚼始行列隊由原道而去該鎭鉅縣七八十里以故鞭長莫及雖經地保奔縣報告劉知事立即派隊前往追拿然匪徒已逃逸無蹤矣 
　　孔城鎭被刧一案甚爲離奇詎舒城縣近亦出有離奇之刦案昨日據舒城來人言日前有一人乘四人肩輿前後衛兵數人均荷洋鎗到舒城徧謁知事及各機關人員自稱奉命來舒拿辦革命黨人並謂緝拿時如聞鎗聲乞勿干預亦勿驚恐云云時至傍晚忽有二人沿街舞棍於是坐轎人指爲亂黨隨命衛兵捉拿該舞棍人即夺蘧 
入一大店内衛兵趕至鎗聲隆隆於是舞棍者拿亂黨者合爲一氣恣意將該店刦掠至是而强盜面目乃畢露矣在該店搜刦旣盡舞棍者復奔他店拿亂黨者亦隨之大肆搶掠連刦七家其法如一每刧一家均命同夥持鎗把門不許店家聲張亦不准外出故鎗聲四起而各機關均以爲拿亂黨也羣盜搶刧後即呼嘯而去迨官廳知之追趕捕拿已無及矣 
[東省近聞]  
　　再誌參觀共進會此次日本當道在朝鮮京城舉辦物産共進會我國京内外人員赴會參觀等情已誌昨報兹悉赴會人員計部中如農商外交内務三部共九人奉天十四人吉林七人共三十人合爲一團在奉出發時即推舉幹事張作霖爲團長金邦平張恕爲副團長張新吾馬廷亮傳彊爲幹事本月十六日九時至京城華商團及華僑學生均出歡迎旋即入朝鮮旅館所有簡任以上人員於十時三十分往謁日總督十一時至共進會參觀兹將日程錄下十五日案東殷十六日訪問日督協贊會招宴於慶會樓（朝餐）觀覽共進會晚中國領事館會食十七日參觀共進會給奬式旋行園遊會晚日督　宴於龍山官邸十八日參觀高等普通學校女子高等普通校工業傳習所（該所午餐）午後參觀纛島勸業模範場支場晚三井物産會社輿朝鮮銀行設宴（晚餐）十九日參觀京城學校總督府濟生院盲啞部養育部設宴昌德宫秘苑（植物本館午餐）午後參觀總督府醫院晚華官商招宴（晚餐）二十日赴仁川參觀仁川府廳水族館中國領事館（在仁川俱樂部午餐）晚山縣事務總長設宴於朝鮮旅館（晚餐）二十一日午前七時十分從大南門發回 
　　供欵建築葫蘆島奉天錦縣所屬連山灣葫蘆島闢作商埠開工數年迄今尚未告竣其原因以經費過鉅不易籌措爲一大關鍵當趙次珊氏督東時派英工程師思氏測勘估定須欵一百萬元擬向美國某富商借款中央以條件太酷未曾允諾遂撥欵七十餘萬先行開工改革後無暇顧及工即停辦去年秋張上將派莫月樵爲該島開埠局長商請政府籌撥築港費四十萬開工數月將款用罄日前莫局長晉省謁見段兼按使面陳此項工程尚未及半值此秋末倘不從速進行將來天氣凝凍工力難施請迅速籌撥疑項以資應用叚兼按使特據情電請政府撥欵昨得電復略謂中央亦無款可撥現在已與某國銀行接洽擬借外債以充築港之費無論如何切不可由奉省自行借債云 
[邊省增設警察計畫]  
　　政府近擬於邊境各省增設警察對於施行警察制度之計畫詳細研究日昨大略决定其所擬之地點及辦法如左一東三省因土匪馬賊出没無常須招募土著充之其經費由地方經費項下支出二内蒙各盟維持内蒙之治安擬於各盟旗中取其有警察員資格者而選練之最爲相宜其警察經費由内蒙特别區域支出二青海西寗本有改爲特别行政區域之計畫而增設警察尤爲改革之先導宜取回敎徒及本地人爲警察員其經費由新疆青海伊犁三處統籌四搭城地方此地宜曉諭因爲維持外蒙商業保護人民而設置警察之宗旨須於駐紮該地之軍隊中拔擢其適任者而練習以充之經費由政府補助五雲南地方土匪尚多每藉外人之力以肆擾亂故警察制度宜取軍巡折衷法擇其本有軍隊生活而多經驗且諳本地之地理風俗人情等軍人組織之其經費宜從撙節但其詳細辦法須由本地長官呈報總統候批准後方可實行 
地方通信 
[蘇州]  
　　冒領恤款案眞相蘇垣吳趨坊巷電燈線墮觸傷行人木匠王阿根送醫院救治無效殞命事後請求撫卹經殷道尹飭令電燈公司給卹五百元解道嗣因疑有人冒領發縣澈究各節曾見報端兹調香得此事始末情形錄下觸電身死之王阿根本在蘇垣小朱衖王正方本作内爲木匠王父王根芳在蠡巿鎭沈鳳章家爲傭工王阿根在醫院内時由外祖父浦透方外祖母浦氏二人住院照料其父王根芳雖曾到院十餘次始終未在門簿掛 
 
 
 

Page 7

 
 
號故柏醫生未識王根芳王阿根死後亦由浦秀方同王根芳等領棺歸葬迨後即有王正方木作内之劉國祥欲冒領卹款遂假托王根芳之名具禀道尹請求撫卹當時遞禀亦由劉國祥央託某地保之夥往投經道尹批准之後即派人至醫院調查柏醫生答以王阿根只有外祖父母二人曾住院照料等語道尹恐有冒領情弊特飭閶胥區董署長派巡官趙清泉至蠡巿鄕沈家查傳王根芳來蘇領款是時王根芳始悉有卹欵之事王遂央求沈鳳章轉托福興隆洋貨店連環作保到道領欵殷道尹見王根芳並非前次具禀之人且柏醫生亦未悉其阿根父遂疑王根芳並非屍父當面嚴加詰問王根芳懾於道尹之威不敢聲辯道尹愈加震怒立命將王根芳責打皮鞭二十下發交吳縣知事署澈究後孫知事訊明原委並四處密訪得悉王根芳確係死者之父並令浦秀方證明確實其沈鳳章實係徇王根芳之請代爲作保並無别情殷道尹亦復訪查明確已將王根芳釋放并將卹欵洋三百元（除去前用棺殮等費二百元）送交博習醫院給浦秀方夫婦具領惟目下先給十元其餘暫存醫院侯陸續給領 
[松江]  
　　互選國民代表紀松江國民會議初選舉當選人姓名已見日前專電二十一號夜龔團長李知事劉所長特張盛筵邀五當選人宴叙議推國民代表大都注意於謝荷鈞君獨有某君梗阻次日會場預備當選人投票互舉國民代表詎到者五人中僅有閔葉張三人李知事以已得過半數立命照章投票迨開票唱名一例舉謝荷鈞君遂即繕發布告書一面即拍電赴省報告 
[鎭江]  
　　初通被選人之揭曉丹徒國民會議初選舉已於二十日投票二十一日上午八時仍在積榖倉開票由初選監督章知事偕同開票管理員監察員當場開匭計共投一百八十七票兹將被選人姓名票數錄下　張文璧三十八票　吳嘉椿三十六票　紀蔚森三十一票　楊鴻發二十九票　于立三二十九票　以上五名爲初選被選人　吳瑀慶二十二票爲候補被選人 
[揚州]  
　　初選當選人揭曉國民會議江都縣初選投票開票所假城外天密寺舉行昨日爲選舉之期早間周知事即蒞場監督是日早晨七時投票午後三時即行開匭兹將當選十四人姓名錄下　吳策（八十六票）　凌鴻壽（六十三票）　王贊臣（六十一）票）　（）周樹年（五十六票）　劉慶炎（五十三票）　朱竹軒（五十一票）　朱加禎（五十票）　王鳳儀（四十八票）　詹介臣（四十六票）　倪伯符（四十六票）　朱子勤（四十五票）　蕭淞（四十二票）　于棠階（三十九票）　毛昌緒（三十七票） 
　　省視學視察報告省視學侯保三前次蒞揚視察各校狀况當即回省報告日前縣公署奉到省飭略謂據侯視學報告該縣第五初等小學校沈校長繼慶敎授單級頗爲合法啓發輸人均能聯絡其第二第四第九第十四第十六各校敎授大致尚可惟李敎員敎授第十四小學二年級國文略欠研究一年級獸坐無課配置亦欠合法云云周知事奉此即轉行各校知照矣 
[南通]  
　　國民代表之出現南通國民會議初選舉於二十日舉行以舊州署鐘樓下爲投票及開票地點開匭後計當選者爲劉桂馨張詧陳倬吳紹祖張寶琮張謇徐善基姚登瀛孫儆薛蘅李宗于宗敏吳逸張仁陳琛宗煥張蔭谷張鴻甲陳培徐人驥顧鴻闓徐安仁施允升施式金徐桂林等二十五人初選當選人旣經選出縣知事以即應互選國民代表故於次日下午四時賡續舉行此項手續而此當選之二十五人蒞場者祗及十六人開匭後徐安仁得十五票卽當選爲國民代表 
　　軍警防範之嚴密近因國體問題發生謡言甚熾管鎭守使恐有匪徒來通煽惑軍隊特飭所屬水陸軍警不准有請假銷差情事設有兵士出防差遣等事必須派密探跟蹤督察以免爲人誘惑 
[奉賢]  
　　初選當選人名單奉賢國民會議初選舉於本月二十日舉行計投票者四百五十四人兹將當選人姓氏票數列後孫壽昌（惺叔）四十九票　陸渠（仲誠）四十五票　胡德望（若雲）四十三票　阮惟和（子衡）四十二票　莊仁鎭（靜涵）三十九票　孫熾昌邢伯三十六票　林欽照（識墨）三十五票　范鎔（志澄）三十三票　徐元杰（頌眉）三十二票　陳鴻翊（泊盦）二十九票　莊登雲（志青）二十七票 
[杭州]  
　　綢業注意産品評會京師國貨展覽會浙中陳列物品以鐵機織成綢緞爲最優美因閉會在即將開物産品評會與工商業前途有莫大之關係杭州九成西式織綢廠總理王家慶特偕上海九章綢莊經理吕葆元於昨日聯袂北上擬謁工商陳司長面述改良綢緞辦法並參觀各省送亦陳列之物品 
　　富陽城之玉堂花富陽南門大街羅杏樓家中向有大玉堂花一株每年春季開花尚盛今春旣已及時開過不料本月間又復大放奇葩較春時多至十倍玉樹瓊花恍同銀海洵奇觀也回憶辛亥之秋亦於此時開花四朶今乃大盛不可勝數攀龍附鳳者知之當亦可以獻瑞矣 
[雜評二（步陶）]  
孫氏怕說共和十九日之參政院中王梁孫三參政皆競競於標題之書法孫毓筠氏尤於君憲外多所疑慮其明見之於演辭中者一則曰絶不必再寫共和或民主字樣再則曰絶不宜另寫共和等字樣是其心目中之惡共和懼共和一言及共和而即將呈出種種忸怩不安之情狀固已畢現於紙律間矣彼其意蓋謂吾民非眞無情於共和者不使之見或無從觸發其天良否則謂吾民素號善忘萬一標題中並存共和則吾民本已抛棄之共和或復提起豈非鹿死誰手尚難預操成算雖然吾謂其法猶未盡善直捷了當爲之並反對二字亦不列到會者豈不更覺意旨單純而不慮有他議論以相參雜乎而惜乎孫氏之傳惕於共和之字面而未就文深考也或曰共和亦猶是世界通用之名詞孫氏何獨惴惴何獨惴惴若是余思之余重思之忽有所觸乃爲啞然笑應曰君試思四年前之孫毓筠 
　　桐舒刧案感言桐城之盜以押犯爲餌以官兵爲形式而垂手獲三萬餘之刧欸舒城之盜以官爲護符以捕黨人爲影射而六七大商家遂身受其實禍案情之奇異誠令人惝恍迷離無從細詰其究竟矣然而處今日之世界國際間之戴假面具以蹂躪人疆土囊括人財産者其爲術神奇遠出桐舒二盜所爲之上且不具諭第以國門以内言第一次革命時黨人軍隊其搜括吾民之情形爲何似南北將行統一時北軍所以阻總統南下而爲京津間民人驚魂落魄者其所演之活劇爲何似第二次革命時藍衣軍人之在石頭城下者其所留之紀念爲何似白狼猖獗西北邊時西報所記之尾追軍隊其深印於陜甘豫等省人民之腦際者情狀又爲何似然則桐舒三城之區區小盜偶一假借以分餘漑曾何足爲多責者且也仁義其名而爲負壑而趨之最有强大能力者吾國二千年歷史中豈少其片影今於一小部分之兵與盜之一枝半節又何必沾沾爲此少見多怪之贅語雖然吾念此吾愈前望古人後顧來者而不覺天地悠悠獨愴然而泣下矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[强盜圖刦未成]  
　　昨晚六旬餘鐘英租界雲南路四百七十七號門牌前在工部局爲打樣之李煥棠家突被盜匪七八人闖入圖刦聿爲隣人瞥見急鳴警笛巡街捕即聞警趕來該盜等見勢不佳分投逃逸故未刦去一物　後由老閘捕房飭派中西探捕往詰情形以憑拿究 
[盜案見證之陳訴]  
　　新閘捕房華探目陳雲忠因據線人報告以住居浦東之帮匪楊德標（即麻皮德標）與公共租界福建路郭源茂土棧被刦一案有關業已禀請公共公廨簽票協同浦東警區將楊移提到廨押候查核並經捕房研詰口供押候解廨澈究在案昨晨復由捕房將楊押解公廨請究即據九號西探目斐司鐵潑與華探目陳雲忠相繼上堂禀稱自郭源茂土棧被刼值洋七千餘元之小土現洋案發生後各捕房非常注意正在從事調查忽有見證張阿二前來報告以此案係被告所爲是以禀請簽票前往洋涇鎭將楊提案且查被告當過兵士其手下羽黨甚多請爲研究繼據見證張阿二投訴郭源茂土棧被刧之夜見被告與同黨數人往返甚爲忙碌見我在旁囑令他往否則以手槍奉敬故疑郭源茂之事係被告所爲等語詞之楊德標供稱素來安分不敢爲匪會審員王肇之君商之德領裴君判楊帶回捕房候查明實情復訊核奪 
[發落嫌疑盜犯]  
　　盜匪周鼎紹曾於前年春間糾黨夥刦寗波路仁美里四號門牌楊濟清家值洋千元之現洋衣飾並於今春與伏誅劇盜陳灿泉等搶刦公共租界内各當舖現洋匿居福州路某旅館内業經總巡捕房華探目李星福緝獲解至公共公廨迭經中西官訊供以周在浙江嵊縣原籍亦犯有搶案判令押候函致嵊縣來文再核在案昨晨復由捕房將　解案經王襄讞商之德領師君以嵊縣並無公文到廨且捕房所控各案被告亦不承認因即會判周押候函送上海縣知事署轉遞嵊縣原籍並着逐出租界 
[再紀又有約期起事之謡言]  
　　本埠軍警各機關因近日又有黨人約期本月二十七號夜即舊曆九月十九夜起事之謡曾飭所屬各兵警務於是夜嚴密防範經紀前報兹悉淞滬警察廳長徐君以南巿高昌廟爲製造軍械之區此種謡言雖不足信防護自宜周密所有西門外之斜橋及門外之南碼頭滬軍營滬杭火車站等處均爲通達高昌廟之要道故於昨日通飭管轄各警區着於是晚在緊要地方多派警士巡防原有崗位一律加派雙崗並飭警備隊督警通宵巡邏以保治安云 
[捕獲黨人續紀]  
　　淞滬警廳偵緝隊在义袋角緝獲黨人一名解押閘北司法科候訊已略紀昨報兹悉此案係四區二分所破獲該黨人姓朱名耀南年已五旬有餘黨場抄出黨證及委任爲團長之委狀又與同黨往來之書信等件經劉科員秘密研訊聞已供認有定期起事之說尚有同時捕獲之陳錦標一名據朱供是伊之友與黨事無涉昨已一併解送淞滬警廳司法科覆訊核辦 
[婦女青年會之擴張]  
　　上海基督敎婦女青年會向設於北四川路之威四林路已歷有年所該會以聯絡女界同胞改良社會灌輸德智體三育爲宗旨設有半日學堂授以中西文並特别敎授婦職家政家庭敎育衛生生理等科俾已嫁之青年咸得普通之學識而爲家庭中之淑婦賢母近更建築新會所於崑山路乍浦路之間將次工竣聞遷進後除已有之科學外增設球場健身房游戲場並推廣校舍宿舍凡關於女界應習之藝如音樂圖畫打字縫紉烹飪看護急救等種種設施完備想此後來學者必較從前爲尤盛也 
[國貨維持會評議會記事]  
　　中華國貨維持會前晚假中旺弄錢江會館開評議會常會是日議題四件 
　　（一）王漢强君提議中華國貨月報第一二期内載改洋貨用國貨問答一篇應查明此稿是否本會所發 
　　（二）徐枝春君提議納費會員與未納費會員如編造同志錄應如何分别 
　　（三）徐枝春君提議本届年終應否編造收支報告 
　　（四）潘峻夫君報告新加坡來函爲新出品布與土布稅率輕重殊遠請聯絡各廠籌議維持 
　　八時開會主席徐春榮議長宣佈第一案情形略謂第一期中華國貨月報内載改洋貨用國貨問答一篇及第二期内載有大陸藥房來函聲明問答篇中錯誤甚多請求更正而該報於函末聲明此稿並非該報自行調查係國貨維持會送登如有錯誤請向國貨維持會直接要求更正此稿究屬何人送登如何聲明請大衆討論辦法王漢强君謂此事鄙人已經詳細調查及詢問本會各職員均謂並無此稿則此稿係屬個人著作並非本會所發毫無疑義但不應假託本會名義妨碍會中全體名譽亟應查明究屬何人送登以便更正而保名譽舒蕙楨王鳳儀陳鶴年諸君互相發言應付審查後擬稿答復主席謂宜付審查起稿聲明更正衆贊成主席指定陳鶴年君爲審查員 
　　主席宣佈第二案略謂納費會員與未納費會員如編造同志錄應否分别名稱請討論一確當辦法以利會務而促進行舒蕙楨女士謂自應分别註明以昭核實但與會章有無抵觸之處亦應鄭重免傷感情王漢强君謂現在會員總數約有千二百餘人其中已納費者僅有二百餘人亟應設法催收維持會務朱一笙君謂會員納費係屬應盡義務王介安王文典兩君謂默察其中多數會員均有重要職務且入會已久者尤屬多數决非吝此區區常費故意延宕鄙意以爲同志錄中可無庸分别主席謂按照本會定章規定會員及熱心志士慨助本會經費無論多寡推爲名譽會員應照章履行至於納費與否參考章程並無分别故會員同志錄祗須列名譽會員與會員兩種免與選政抵解衆贊成汪星一潘峻夫王漢强舒蕙楨等相繼討論催收會費辦法約分三層（一）登報催纖（二）通告介紹人協助催收（三）由會直接派員收取决議公推徐枝春君主持一切督财事務員從速辦理主席宣佈第三案年終收支報告應否照向章辦理王文典王介安兩君謂此事可以不必討論應照舊章辦理主席謂旣有前案應照章辦理此案應打消衆贊成 
　　主席宣佈第四案略謂新加坡徐錦庭君來函因新出品布疋每蛋估本二兩完稅一錢土布每擔僅納一兩五錢兩相比較相去殊遠請聯絡各廠妥議維持以廣改良布營業請大衆討論王介安君謂新出品布疋完稅一層從前趙鏡清君已經竭力設法但目的未能達到王文典君謂應通告各廠號於下星期五到會公同集議討論辦法衆贊成遂付表决 
　　末由王介安君報告北京國貨展覽會大略情形及到京各職員辦事勤勞深爲欽佩云云時已鐘鳴十下遂散會 
[維持吳淞商場之請求]  
　　上海總商會昨接吳淞商務分會來函以此次吳淞被火延燒全鎭巿面方興倐成焦土吳淞爲自關商場請共籌維持之策等因聞總商會亦以該鎭爲水陸要道規復商場極表同情擬訂期恊議共籌善後云 
[建築米船碼頭之地點]  
　　本埠米業因工巡捐局在沿浦灘推放岸線建築輪埠請求指定地點建造碼頭以便南邦運米船隻停泊起卸當經朱局長與該業領袖並大通輪船公司董事朱開甲君等會議擇定於新碼頭迤南至王家碼頭止共計八十丈寛廣作爲建築米船碼頭之用惟每年應由米業中呈繳局中租費洋二千餘元現該業領袖已經允許擬將從前議定每船到貨每擔抽錢一文之章程再行酌議添加南帮常昭錫金各米船亦多贊成一俟大通公司領袖虞洽卿君由甬返滬即可會議實行勘定訂立合同以便興工云 
[小東門商家之損失]  
　　小東門内大街面北巿房退建浜基已於去年秋間興工今已告竣惟該處馬路一切工作惟小東門第一叚已經工竣其第二三四等叚工程尚在進行之中現聞馬路兩旁各商店以房屋裝修早經完備專俟馬路告成開巿交易乃守候月餘尚難預定日期種種損失爲數不資爰於前日同至工巡捐局禀請迅速工作以便擇日開張云 
[建築馬路後之設施]  
　　工巡捐局查得黃家闕路新築之馬路直達新縣知事署其路面已鋪砌告成惟兩旁側石尚未砌築電燈亦未設立亟應次第建設除飭匠迅將新縣知事署前之馬路側石先行鋪設外昨又函致電燈公司速在該路裝設電燈以便行旅 
[詳報車站取締棧夥情形]  
　　滬杭甬鐵路管理局鍾局長詳報交通部略云本路各站向准棧夥入站招待客商惟查各該棧夥非棧主所僱專恃輪埠車站接客營生各持客棧招待劵接客到棧居住由棧主每客每日給予用錢若干此類十居八九此往彼來蹤跡靡定最難考查社會習慣皆輕視之令其覔保凡殷實者不但不願爲若輩具保並不願爲客棧具保故本路除滬站地面較寛往來客商較多另有設備愼選正當客棧准其棧夥進站接客外其他各站只准其在門外接客以杜弊混而免紛擾此係本路向來取締棧夥接客之辦法核與部飭所開取締各端大致相同所訂滬站客棧賃屋接客條規因地制宜行之旣久尚無流獘似可循此辦理無須改訂新章惟此係滬站單行章程其全路各棧棧夥接客在於站外馬路之間仍屬鐵路範圍以内雖無旅客控訴棧夥舞弊之案究不可不訂定取締規則防弊於未然兹另擬取締棧夥在車站以外鐵路馬路以内招待客商規則以資遵守而期周密合將滬站原訂條規印文一紙及新擬各站普通規則一紙一併送請大部鑒核示遵云云 
[巡按使注意海濱捕務]  
　　蘇省齊巡按使以川沙縣境之白龍港及該縣八九團之老虹河等兩汉港係爲海濱要口而横沙小黑沙鴨窩沙等小島亦在白龍港之對面鹽梟幫匪大都聚集海灘且備有鎗械查緝不易應將該處沿海濱港汲地圖曁距離各沙之海面里數詳具圖說以便擇要駐紮兵警藉資查緝業於前日飭行川沙縣知事檢查前清川沙撫民廳志派員馳往詳細測繪送候察奪矣 
[副運使點驗緝私弁兵]  
　　松江副鹽運使孫多褆君以蘇五屬鹽商公會經辦上海租界官銷食鹽事務所業於十月二十號成立所有緝私事宜已由上南川鹽捕左營第一隊長張隊長招募巡船十二艘每艘派有艙長一員兵士四名亦已於是日編制成軍旗幟軍裝均已發給惟所募弁兵服裝是否合式亟應親往點驗故於昨日來滬飭令張隊長傳集新招弁兵聽候驗看 
[調查衙署基址]  
　　上海縣署等全部份基址現由江蘇財政廳清理江蘇官産處諭飭沈知事速行繪圖復候核示聞沈知事已轉飭繪圖丈量處遵辦矣 
[賣菜傭希圖壟斷之無效]  
　　賣菜傭倪坤生因浦東一帶爲菜蔬出産之區該處向無露天秤販特於日前具禀工巡捐局願照浦西秤菜章程按季繳捐請領執照俾在浦東設秤販賣等情當經朱局長核得浦東鄕民均賴販運菜蔬以爲生活該民所請設秤專販無非爲網利之圖况浦東地段向無露天秤販名目尤屬窒碍難行昨已批斥不准 
[關於查禁種烟之飭文]  
　　上海縣公署昨奉道尹公署飭開奉巡按使公署五八六四號飭關准内務部咨准司法部咨稱據雲南高等檢察廳詳查核東川縣審辦烟犯陶華亭等一案將種烟地畝充公與律不合詳奉巡按使批示以滇民種烟積習已深非嚴加懲辦難期盡絶種烟地畝一律充公曾經通行並出示在案且查江蘇竽烟地畝充公一案經内務部核議並奉大總統批准有案飭將種烟地畝悉數充公以昭儆戒並聲明專案詳報該管道尹及使署核奪母庸叙入判决文内以免牽混等因事關法令可否從權詳請核示等情查江蘇嚴禁種烟章程規定種烟地畝充公業經貴部核議呈准在案雲南亦援照辦理係屬行政處分與刑律上没收無關故有專案詳報母庸列入判决文内以免牽混本部極表同情除批仰雲南高等檢察廳並行知江蘇高等廳分别轉行遵照外咨請查照轉咨等因到部除由本部備案外咨請查照等因通飭到道轉飭該縣一體遵照 
[上海初選當選人一律應選]  
　　本邑初選舉國民會議議員業經依法舉行由初選監督沈知事將當選人沈寶寅等十四名一併宣示在案兹悉沈知事因當選各人自經分别通知後已據答覆一律承認應選特於昨日午前十二時邀請到縣會宴分給初選當選證書並合攝一影以留紀念 
[判决啞子殺人案]  
　　啞子楊阿掌即楊阿章前以表兄姚長秀將伊子推河溺斃因此懷恨於上月下旬將姚用刀戳傷身死報經上海地方廳派員驗明將楊提案證實起訴同級審判廳辯論終結聽候宣判在案昨經該廳堵褚兩推檢官飭提楊阿掌到案以其殺人罪已成立姑念啞吧廢人從寛科以四等有期徒刑監禁二年又二個月以儆 
[命案無充分證據]  
住居虹口華記路之陳周氏控周顧氏曾於三年前糾黨十餘人將伊子毆傷身死昨由捕房將被告拘解公共公廨請究經中西官研訊一過以原告並無充分證據遂判將案註銷被告開釋 
[工匠受傷類誌]  
　　木匠陶三和昨日行經海寗路被工部局垃圾車撞傷胸部頗重當由四百零九號華捕將陶車入捕房飭送同仁醫院醫治又小工馬有二昨在招商碼頭扛運貨物被貨壓傷左足由管理西人片送同仁醫院請治 
[電車撞倒崗警]  
　　華商電車公司之一號電車於前日下午由南駛北至萬裕碼頭因後面拖車略闊致與該段崗警劉志康碰撞該警立時仆地該車六號司機人立即停車將劉扶起惟已受傷旋有查票員等到來將劉車送一分駐所轉送上海醫院醫治俟傷痊再行核辦 
[串拐女子之懲治]  
　　長浜路五百零四號門牌居人尹順扣之十六歲女兒川蓮被拐匪周金生趙增卿王松林邱國祥與婦人王羅氏楊朱氏串拐至成都路五百六十四號屋内希圖販賣被包探嚴阿慶查悉於前日前往將周等另女各人及尹女一併查獲分别拘留昨解公共公廨請究先由中西包探上堂禀明緝獲情形繼由原告投案求究並據尹女供稱被拐後已在王羅氏家住宿七宵等語訊之周等各被告供詞互推中西官以被告等串拐屬實判周趙與王羅氏分别各押一年王趙氏押半年王邱各押兩月女交其交領回楊朱氏姑寛具結開釋 
[婦人不受嚇詐]  
　　四川人萬錫九前日至新閘重慶路四百二十三號門牌向史陸氏嚇詐被氏報捕拘押捕房昨解公共公堂請究原告偕傭婦陳王氏上堂證明嚇詐情形訊之被告供詞推諉中西官判萬押候函送四川同鄕會資遣回籍 
[查究詐欺取財案]  
　　楊志剛近在内地犯有欺騙錢財案逃匿虹口元芳路一百十九號門牌經淞滬警察廳警探偵悉移請公共公廨出票發交虹口捕房派探於昨日將楊拘解公共公堂經中西官略詰情由判楊押候函送淞滬警察廳歸案訊辦 
[復訊騙吞烟土案]  
　　韓伯平控胡麗元騙吞值洋六百三十八元之烟土業經捕房將胡拘解公共公堂訊供管押候查在案昨晨復訊兩造均延律師到堂代爲辯護中西官判胡交保候下禮拜六再訊 
[匪徒强搶烟土]  
　　匪類張旺福前日午後在廣東路攫取土販薛阿四所携值洋五十八元之烟土當被探夥尤連生追獲鳴捕拘押昨解公共公廨經中西官質訊屬實判張押西牢九月示儆 
[攫取金飾之懲儆]  
　　匪徒李金生前日糾黨張新弟吳友才周阿二在湖北路串攫徐王氏金挖耳又流氓王阿二在南京路搶取林王氏金簪均經包探坦獲昨解公共公廨請究該原告等偕證陳二和等相繼上堂證明前情並經中西官分别研訊明白判李金生押西牢半年張吳周三人各押三月王阿二押九月分别示儆 
[對買賊竊取面盆]  
　　西門外方板橋永裕祥洋貨店前日被對買賊王阿榮竊取洋磁面盆二十三只當經店夥吳仁安察破報告崗巡人贓並獲解由淞滬警廳司法科轉送地方檢察廳由檢察官提案豫審之下判將王阿榮收押候辦贓給吳仁安具領 
[學生不圖上進]  
　　陳仁卿投法公堂控稱兒子明高在學堂畢業出外不務正業專事游蕩時向商人强索銀錢浪用已不計次數今又竊家中鐵路股票各物逃逸來申今在治下客棧中尋見報捕拘獲求請重究明高供自知不合以後定當改過决不再作不端之事求宥判押六月未滿期以前如伊父禀請領回仍可照准 
[定購黃豆之糾葛]  
　　吳壽眉投法公堂控稱前向朱斯美定購黃荳四千包言明於三月間交貨到期因漲價不交向論不理求追等情朱供前由縣知事移請南商會調處貼還銀三成有商會經勸可證吳又稱前由商會勸貼六成銀未收到有商會議案可憑聶讞員以兩造各執一詞判被告交保並諭原告將所議貼還六成之商會議案呈案察閱再行核斷 
[保護香皂廠之文告]  
　　滬海道尹楊小川君出示云案奉江蘇巡按使飭以據上海法租界巨賴達路華豐香皂廠經理陳志廉禀用機器仿照洋式製造美人老虎仙鶴等商標上等桂花香皂行銷各處經遵部章禀縣註册給照公告保護在案援照軍銷納稅成案請在上海新關完一正稅沿途關卡概免重徵乞咨財政部稅務處核辦並咨農商部立案一面給示保護諭禁假冒並飭行滬海道尹一體保護等情飭道給示保護等因奉此合行示諭爲此示仰商業人等一體知悉自示之後須知該香皂廠之牌號商標花圖係該廠所占有如有假冒混充僞貨漁利許即指名禀究定必從嚴懲辦其各懔遵母違 
[粤漢鐵路工程司結婚]  
　　粤漢鐵路工程司英人貝柏爾近聘華克之女爲室於前日在蘇州路禮拜堂行結婚禮聞來賓甚衆頗爲熱閙云 
[烟犯分别科罰]  
　　閘北檢察分庭前日將訊實烟案四起起訴同級審庭經陳推事分别判决王根華帶無印花土一兩八錢罰洋四十元魏清林帶烟泡一枚罰洋五元孫興起帶烟三分丸三錢糖槳十兩罰洋十元譚海清帶泡三錢罰洋一百元 
[閘北之竊案]  
　　張月臣行竊鍾仁生之衣服由閘北司法科訊明移送檢察分庭前日提起公訴經審庭陳推事判决處張拘役一月贓給原告具領又毛如松在警廳閘北司法科訴陳阿根竊伊衣物經叚科員訊問一過判移檢察分庭預訊還押聽候起訴核辦 
[縣知事公署批示三則]  
　　浙寗水木業代表陳大興等禀請減輕釐金立案給示由批禀悉該代表等以同業生計艱難請加工資謂爲酌劑持平之計議將舊章九五抽釐改爲九九抽提減輕負擔消弭衝突事經公議妥洽於工業治安兩有裨益應准立案並給示遵守可也仰即知照 
　　溧邑水爐同業卡天悠等禀司年把持環請驅逐由批禀悉據稱徐順卿侵匿歷年公款等情如果屬實殊爲不合所請飭令退職結算之處應由該業全體或適半數連署蓋章另禀核奪仰即知照 
　　青藍淺批雜元染業小行代表周新熙等禀業董辦理乖謬請予撤銷由批禀悉據稱該業董馬上傑侵吞善舉公積及釐金等款如果屬實殊爲不合仰該代表等持批向該業董清算賬欵禀候核辦 
[誌謝]  
　　昨承王得幾君惠贈朱柏廬治家格言繹義四本又承第一台惠贈戲劵二張書此誌謝 
[氣候報告]  
　　（上海徐家滙天文臺天氣測候報告） 
　　十月二十二日颶風在吕宋東南介於維寨亞司（吕宋東南）及聖伯納弟諾海腰之間中國西部氣壓頗低各處海濱均有信風上海有細雨 
　　二十三日上海有雨甚微日出前有濃霧涼風來自東北氣壓下降 
　　二十三日下午四時三十分預測颶風將過吕宋南部進逼中國海中國海濱有尋常之信風揚子江下游有雨霧 
　　三十一日下午四時前二十四小時内上海氣候温度至高七一八至低六一五去年同日至高六六八至低五五八 
雜評三 
[提倡女學之借鑑（宇）]  
　　大凡女子之天資較男子爲靈敏我國因女學不興致女子之聰明錮蔽惟依賴男子以爲生是誠可憐可惜之事也及晚近女學甫有萌芽又爲自由平等之說横决所挫折何女界之不幸耶然而因噎廢食豈其所宜是在振興女學者之措置如何耳我觀基督敎婦女青年會之設施完備願我提倡女學者一借鑑焉 
來函 
[羅店王國祥等來函]  
　　敬啓者儲金發起之宗旨原定戰則作軍費和則興實業謀國家富强之道固莫逾此是以發起於上海影響及全國無論各界男女老幼莫不踴躍輸將蓋國民具有愛國熱忱雖汗血金錢亦不遑目之如性命矣流光似駛瞬息半載近閱報登收數距定額尚有霄壞之别查中交兩銀行收條上旣註明六月限滿收數不達五千萬元即如數發還以保信用况紗業公所開會之時虞洽卿君亦曾大聲拍胸謂上海銀行所收之儲金概由洽卿擔保發還决不使儲户受分毫捐失也該儲金團何至今尚不宣佈發還之期令人殊難揣測務望貴報將鄙意登入來函一門是所至禱羅店儲金一份子王國祥洪永昌同啓 
[金銘來函]  
　　曩者儲金發起紳商士卒莫不爭先認儲踴躍紛投蓋欲冀早日盈此五千萬之數或可挽斯危局旣而中日擀和儲金之收數即有一落千丈之慨從此虚延及今已閱半載儲金之收數尚未得十成之二而收據註明六月之期已逾長此因循勢難收效則不如早佈發還之日俾踐前言若再遲遲恐異日國家有故不能見信於國民矣請賜登來函門爲荷儲金者金銘上言 
 
 
 

Page 11

 
 
[補錄命令]  
　　十月十七日大總統策令政事堂存記之陳培傷著交財政部吳蔭培著交農商部由各該部酌量任用此令 
　　又令政事堂存記之張光奎著發往直隸沈文津著孫往奉天黃書霖著發往江蘇潘明潤黃贓高著發往廣東由各該巡按使酌量任用此令 
　　又令任命孫永安爲雲南陸軍第一師步兵第一旅旅長此令 
　　又令任命王文華爲貴州陸軍步兵第一團團長彭文治爲第二圖團長吳傳聲爲第三團團長張雲漢爲第四團團長熊其勲爲第五團團長和繼皓爲第六團團長此令 
　　又令兼署奉天巡按使段芝貴呈稱卸任遼源縣知事錢恩漙回籍修墓擬請免去本戰等語應照准此令 
　　又令參謀本部呈署科長江壽祺現經調用請免署職等語應照准此令 
　　又令參謀本部呈請任命王裕光署科長應照准此令 
　　又令陸軍部里請任命李雁賓爲貴州　軍步兵第一團團附楊復光爲第二團團附韓國斌爲第三團團附劉文炳爲第四團團附陳泉爲第五團團附王士濟爲第六團團附傳杰爲第一團第一營營長袁祖銘爲第二營營長程雲爲第二團第二營營長龍德芳爲第三營營長范石生爲第三團第一營營長陳安邦爲第二營營長　家祿爲第三營營長謝秉璋爲第四團第一營營長劉顯耀爲第二營營長劉昇昌爲第三營營長袁芍輝爲第五團第一營營長熊其斌爲第二營營長吳文彬爲第三營營長劉元堂爲第六團團第一營營長張三元爲第二營營長李事勲爲銷三營營長應照准此令 
　　又令陸軍部呈請揀派營長員缺應准李文匯充任浙江陸軍步兵第四十九旅第九十七團第三營營長此令 
　　又令陸軍部呈請將毛本群王保國林桂淆李秉陽陳子相均授爲陸軍步兵少校武成彦授爲陸軍砲兵少校楊文彬授爲陸軍二等軍需正曾壽壽授爲陸軍三等軍需正並加二等軍需正銜蘇謨王懋德顧秉鈞均授爲陸軍三等軍正李兆芙李鴻綸均加陸軍三等軍需正銜王尚爵王堂均授爲陸軍三等軍法正應照准此令 
　　又令陸軍部呈核准正藍旗滿洲都統志錡咨請以鍾繼補公中佐領請予准補等語應照准此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬君主致民主書] [  詩癯]  
　　民主先生閣下竊鄙人生長華夏世受國恩自遠祖以來承歷姓帝王以及當世士大夫之擁戴不得不贊襄國是鞏固邦基無躬目問鄙人之對於中華不無微功足錄也閣下遠居海外與鄙人素不相識種族不同性情各别正宜各安故土以樂暮年不謂辛亥之秋閣下竟聯絡革命諸偉人渡大西洋而東爲喧賓奪主之計揚獨立之旗流志士之血風起浪湧必欲推翻鄙人而後已當斯時也鄙人不忍生靈之塗炭甘心退讓解組歸田屈指於今已四載矣近聞閣下所抱之宗旨頗不滿意於諸君子（指六君子）同鄕如古德諾竟首先反對於是昔之歡迎閣下者咸起而攻擊昔之攻擊鄙人者復起而歡迎鄙人雖年老力衰旣承諸君子殷殷勸駕敢不勉强出山支持危局哉惟鄙人尚須正告於閣下者閣下之命運旣窮蹙如是急宜匿跡銷聲遄歸故國愼母自蹈危機戀戀於中土爲也敢佈寸衷尚希鑒察敬請 
　　歸安弟君主頓首 
[擬民主覆君主書]  
　　君主先生閣下辱承賜書促歸故里一若鄙人眞戀戀於中土者何不思之甚也夫閣下與鄙人宗旨不同勢難兩立所謂彼出則師彼歸則出鄙人豈不知之何煩閣下之喋喋哉然鄙人竊有所未解者滿清時代非閣下大出風頭之日乎閣下之政策旣足以鞏固邦基何以國勢之衰弱如故外侮之偪處如故辛亥之禍實閣下自召之耳鄙人豈任其咎哉况今之推翻鄙人者非鄙人之自取其禍實因趨炎附勢之徒熱心富貴借推翻鄙人之名爲異日升官計耳豈眞厚於閣下而薄於鄙人哉閣下其知之否耶自今以往鄙人當優游林下聽自由鐘之聲弔華盛頓之墓不願重履中土矣惟鄙人亦須爲閣下告者富貴不常盛衰靡定黨人濳伏炸彈無情寄語閣下好自爲之愼母蹈昔日之覆轍也行色忽忽言不盡意諸希自愛敬請 
　　籌安弟民主鞠躬 
海外奇談 
[瘋人院中之大文學家（三續）] [  甦]  
　　培而惠德路亨格福橋之左近有獅子釀酒廠廠距倫勃斯屋可數百碼一千八百七十二年二月十七號晚之兩句鐘時麥伊耐博士方歸途過釀酒廠門前時廠中伙夫喬治梅立脫者方入廠工作鎗聲起站　警士聞聲奔至則見博士方手手鎗木立不動陣陣烟霧方自鎗管冒出警士叱之曰適才開鎗者爲誰博士應曰開槍者予也予方殺一人今其人已仆此時又有一警吏至循博士所指覔被害者則不幸之伙夫固偃臥於地身中兩彈一中頸項一中背際已斃矣警吏乃自博士手奪得其兇器並捕博士入紐渥克獄中博士態度鎭定毫無怯容及驗手槍知爲美國村田地方軍械製造廠之　品及搜其身除一利刃之外實無所有刃繫於腰帶復至倫勃斯屋博士寓所搜檢則得介紹書數函外博士手繪英國風景畫數幀而已當時美人至歐洲者往往私携軍械到處擾亂故此案發現之後各報紙對於此案大肆抨擊是年四月當春季大審之時始將此案判决所以稽延時日者須被告兄妻到堂作證之故主審者爲按察使白維爾原告律師二人一爲馬太一爲台門被告律師爲愛德華克洛克爵士證人爲被告妻兄及警署警士證人認定被告出於神經瞀亂並出警署致美國被告友人之信爲證陪審官及判曰被告與死者旣無宿仇又不相識是被告行兇純爲神經病所致卒判麥伊耐博士無罪僅拘留於克羅桑博洛得馬瘋人院中故博士至今拘留於此至於拘留期限蓋無定期院長述旣奇姆斯動爵詫憐交併院長旣導勲爵接見麥伊耐博士兩大文學家至是遂相聚於一室兩人歡樂自不待言臨别奇姆斯動爵許爲麥伊耐博士道地而麥伊耐博士亦許動爵對於辭源當盡力搜輯材料云 
　　上所紀者奇姆斯動爵親述於沃斯福大學印刷部中人其人復述其事於記者記者滿欲親謁勲爵一悉底藴時勲爵方染沈疴至有六月之久以致不果其後勲爵嘗謂記者言麥伊耐博士至今健在今居美洲蓋其家屬接歸者云（未完） 
詩選 
[重九高登放歌] [  秦寄塵]  
　　吁嗟乎今日已非昔日之重九我生不幸乃在古人後登高揮滬望中原江山與我俱不偶猖狂風雨逼人來白晝昏昏魑魅走天地慘淡忽異色跳梁變起集羣醜世事倉皇不可知勢若摧枯而拉配下憂地拆且立足上驚天傾試揮手俯仰茫茫可奈何大好乾坤誰樞紐城郭人民半已非風景那堪重回首眼底黃花無顔色孤芳晚節猶能守我來空作冷眼觀臨風泣下愴然久天壞之内雖云大獨立蒼茫誰與友舉頭四顧已無人天下紛紛成盜藪污人且蔽元規塵世濁獨清幸不苟翩翩冠蓋滿京華空悵望兮依北斗家國飄摇此何日身外浮名復何有醉把茱萸不忍看聊遣予懷惟有酒置身高處一放歌大聲狂作較龍吼我今遭此陽九厄何用辟邪更延壽 
筆記 
[醉靈軒瑣話] [  小蝶]  
　　西湖花神廟本塑男像狀貌甚醜乾隆庚子清高宗南巡幸西湖花神殿見神像殊粗俗心異之因召大學士嵇公詢其由嵇公對曰此李衛像也衛總督浙閩時塑其像於此側侍二女其所最寵者故像亦特肖上又問配享者何人對曰此爲季麻子善說稗官野史衛善之故令侍側餘著蠻靴短衣者皆傔僕也上曰術本賈人何狂悖乃爾因降旨命布政使德克精布毁像投諸湖而重塑花神祀之一時稱快 
　　金檀王次回先生詩才清麗著有疑雲疑雨二集而近世獨傳疑雨疑雲一集久已散佚當代文家多有未見者朱天目先生亦有疑雲不見存疑兩之句此書流傳之少可見春間餘杭周拜花君忽以日集鈔本見贈云是得之江右易氏者不禁忭舞挑燈細讀書與神會直至曙色穿窓猶勿自覺詩之感人有如此者其子夜歌云灼灼桃花紅羅幃吹東風鬟低玉　褪墮入郎懷中其二云蛺蝶探香回交翅入儂室如何纎纎蟲也要兩成匹其三云菱葉一根出蓮花並頭香持房拍郎肩呼郎看鴛鴦其四云冰簟長六尺梢帳如籠烟趁涼儂要浴分付郎先眼其五云金風飄梧桐袷衣漸知薄儂冷猶未禁况郎體質弱其六云倚郎聽鞏聲聲比前宵多東鄰蕩子婦今夜當如何其七云熏爐雖爇郎不及儂體暖人道寒夜長儂嫌寒夜短其八云有花儂且揷有酒儂且醉明朝是立春與郎長一歲有贈云娭光媚睬無纎塵笑語玲瓏兩頰春半面已敎羞俗艶一尊儻或是前因眼波斜溜燈花妒指甲輕籠絃索新料得揚州風一里珠簾不卷爲伊人 
　　勘誤二十二日第三十四行畫字下漏虎字 
自由談之自由談 
[或問] [  覺迷]  
　　或問旅滬公民請願團中列入已死之許鼎霖意果何居乎曰是不難明也彼主張變更國體者輙曰民意民意民意且可强引獨不可强引鬼意乎 
小說 
[家庭小說嫣紅刧] [  常覺小蝶合譯天虚我生潤文]  
　　第六十八章（續） 
　　安西來旣進見二人均有怒容殊詫則曰汝兄弟乃口角乎亨利曰威廉逼人太甚人方倦欲眼而彼乃欲勒令下樓飲茶故遂齟齬言次顧威廉曰限汝兩分鐘内下樓否則吾必與爾鬭安西來見亨利兩顴深赤怒已甚行且肆無禮乃挽威廉臂曰出耳二人旣出度亨利已不能聞其語安西來乃問威廉曰威廉覩亨利狀中心似有弗遂事汝二人莫逆當知之能告老夫乎威廉曰是未能蓋其心中實有不遂事唯吾未得亨利許可故不敢爲丈語安西來曰然則能償之乎威廉曰是恐未能矣然吾必竭其力以勸勉之使漸漸忘其事乃可安西來執其手曰威廉能起吾子於沉疴者厥賴汝矣 
[奇情小說秘密汽車] [  東埜譯]  
　　第十一章 
　　人生行止靡有一定人生遇合更靡有一定便如勃立南子爵千山萬水越國過都自倫敦直赴佛魯林司他的初意至少也有三日五日躭擱乃不謂昨天下午方幸停驂今日日中又思返駕了他的始願惟在會見　荣兒同心携手細訴别後相思發伏摘奸揭穿黨中暗幕豈料墮歡難拾舊雨忽來龍安江旅館裏失去了一個美人勞倍司藥肆中又遇見了一個難女片言投合一乘同歸軋軋車聲離離樹影兩個少年男女携着一個老僕搭乘火車在佛魯林司倫敦道中了勃立南替柳仙另包一個房間和自已房間貼近烏麥萊也在頭等車中占了一個坐位不過他的坐位如同虚設時時在勃立南柳仙兩個房門口踱來踱去似乎褲襠中兩條老腿悶得不耐煩了借車中尋丈之地奔走往來舒展筋絡其實並不爲此他忠心耿耿惟恐當員混入車中乘人不備來暗算他男女賓主兩人所以不避艱辛獨任一個看守之職 
[六馬路存濟醫局秘製毒門靈驗聖藥]  
珠珀立止白濁丸此丸專治白濁血淋體虛遺濁下部刺痛難忍淋滴日久不止坐臥不安其苦難言速服此丸立能止痛治濁固本一切淋濁服之即愈至靈且速每料一元珠黃下疳散此散專治男婦楊梅結毒下部腫爛膿血淋漓疼痛不止久不收功將此散搽敷患處立可止痛去腐生肌漲肉其效如神每罐一元內服珠黃花柳掃毒丸永保不發其效更速 
橫痃魚口退消膏此膏立治橫痃魚口貼之即可消毒退腫除痛功難盡述每張一元○內服橫痃魚口內消丸內外夾攻尤見神速愈後不發每料二元珠黃花柳掃毒丸滬上花街柳巷觸目皆是一入迷途染毒最易此丸專治一切楊梅結毒下疳腫爛魚口橫痃或毒氣上攻週身紅點四肢酸痛透頂爛鼻或誤服倒提升藥毒入筋絡無論症之新久此丸確有淸熱瀉毒之功立見奇效永遠斷根可稱治毒第一聖藥每料二元○局在六馬路朝陽樓斜對門 
[習字帖]  
▲與原本𠬆毫無異足爲習字之模範　▲初高等小學中學師範學生諸君不可不備 
顏眞卿楷書雙鶴銘帖　　一冊　　六分 
顏魯公楷書銘詞帖　　　一冊　　八分 
顏眞卿楷書祠宇頌帖　　一冊　　六分 
歐陽詢楷書九成宮帖　　一冊　　一⾓ 
歐陽詢楷書皇甫君帖　　一冊　　一⾓ 
褚遂良楷書公孫傳贊帖　一冊　　六分 
柳公權楷書玄秘塔帖　　一冊　　一⾓ 
蘇軾楷書醉翁亭記帖　　一冊　　八分 
趙孟頫楷書觀音殿記帖　一冊　　一⾓二分 
趙孟頫楷書充國頌帖　　一冊　　六分 
趙孟頫楷書福神觀記帖　一冊　　一⾓六分 
趙松雪楷書習字帖　　　一冊　　四分　 
董其昌楷書孝經帖　　　一冊　　一⾓ 
姚孟起楷書博塔銘帖　　一冊　　六分 
黃自元臨九成宮帖　　　一冊　　一⾓ 
何紹基楷書法帖　　　　一冊　　六分 
何紹基楷書前後赤壁賦帖　一冊　九分 
馮閣學臨書譜　　　　　一冊　　六分 
成親王楷書歸去來辭帖　一冊　　八分 
成親王楷書竹枝詞帖　　一冊　　六分 
金冬心楷書書畫小記帖　一冊　　九分 
廖養泉楷書治家格言帖　一冊　　一⾓ 
曾國藩楷書竹遊記帖　　一冊　　八分 
張文襄公法書　　　　　一冊　　六分 
陸潤庠楷書法帖　　　　一冊　　八分 
　　以上大楷 
董其昌小楷習字帖　　　一冊　　一⾓六分 
祝枝山小楷書法　　　　一冊　　五分 
鐘可大小楷靈飛經帖　　一冊　　九分 
劉春霖小楷大唐聖敎序帖一冊　　四分 
張嘉仁小楷太上感應篇帖一冊　　五分 
　　以上小楷 
蘇試草書洞庭春色賦帖　一冊　　四分 
蘇軾草書赤壁賦帖　　　一冊　　六分 
趙文敏公眞草千字文帖　一冊　　八分 
岳武穆草書前出師表帖　一冊　　一⾓二分 
文衡山草書讀書樂帖　　一冊　　六分 
董其昌草書法帖　　　　一冊　　一⾓四分 
董其昌草書神道碑帖　　一冊　　一⾓四分 
董其昌草書勤政勵學箴帖　一冊　八分 
米占元書米南宮十七帖　一冊　　八分 
鄭板橋法書　　　　　　一冊　　六分 
　　以上草書 
鄧石如隸書樂志論帖　　一冊　　六分 
陶濬宣隸書龍藏寺碑帖　一冊　　六分 
　　以上隸書 
鄧石如篆書心經帖　　　一冊　　八分 
　　以上篆書 
　　上海棋盤街文明書局發行各省中華書局代售 
[內外科西醫黃子靜]  
先生籍隷安徽無爲精岐黃學貫中西從金陵滙文書院醫料畢業歷充軍醫校醫罔不炳著成續十餘年來官商學界敬佩備至又嘗游歷歐美供職使署經驗宏遠尤有足多近爲上海紅十字會醫院聘任醫務公餘之暇並設醫室於英界北泥城橋南首牯嶺路二號門牌晟等知之有素特爲介紹於求診各家幸勿失之交臂焉（時間）每日門診下午十二時至二時四時至六時星期日下午一時至六時出診下午六時至十時（例醫）門診一元出診五元逾時加倍　電話五百六十九號　　楊小川　溫欽甫　伍昭扆　伍秩庸　虞和甫　虞洽卿　惲禹九　桂仲庚　鄭瀚生　同啓� 
[禮拜六第七十三期]  
玻璃版精印寫生畫封面（禮拜六之小主願） 
齊泊林飛艇飛越里愛臣攝影雙頁飛機出探馬尼市攝影鳩式飛機飛越巴黎攝影德皇率皇儲祈禱後步出禮拜堂攝影別裁小說珠珠日記　（有精美之挿圖）　（瘦鵑） 
苦情小說別矣　　　　　　　　　　　　（幻影女士） 
述異小說鬼影　　　　　　　　　　　　（史九成） 
哀情小說玉霣珠沈記　　　　　　　　　（比玉） 
言情小說葛蘭小史　　　　　　　　　　（谷神） 
俠義小說忱底之函　　　　　　　　　　（病骸） 
復仇小說證據　　　　　　　　　　　　（半廢） 
俠情小說劍胆簫心　　　　　　　　　　（杏痴） 
總發行所上海棋盤街中華圖書館 
本埠外埠各大書坊均有出售（每冊定價一⾓） 
▲附七十一期七十二期勘誤表▲ 
中華圖書館編譯所遷至滬寗火車站東北寶山路升順里二弄廿五號 
[㝎夷樷刋二集𠜇已出版]  
毘陵李定夷先生善爲小說海內咸知前以斷縑零紈編成叢刋初集出版以來洛陽紙貴譽滿藝林詢購二集者紛至沓來爰又著成叢刋二集定夷自謂初集未盡愜意故於二集特求豐美全書十五萬言刻已出版內空分六卷卷一說萃上㈠两杯茶㈡縹繆鄕㈢寃禽淚㈣顧曲緣㈤女兒劍㈥鴿原雙義記㈦雙鵰福卷二說萃下㈠情海潮㈡自由毒卷三談藪㈠賸粉殘芳錄㈡墨隱廬瑣記㈢課餘漫墨　卷四韻語㈠名人豔史㈡蘭閨淸芬錄　卷五趣海㈠也是文集㈡嚼舌談㈢滑稽詩話卷六文𧷽墨隱廬文章就中如两杯茶縹緲鄕之幽秘寃禽淚顧曲緣之哀豔女兒劍鴿原雙義記之義俠情海潮之造意奇異情節纏綿自由毒之發瞶震聾形容盡致皆非良工名手不能造此極巔餘如談藪之趣味濃厚趣海之詼諧橫在皆定夷得意之作此外各欄美不勝述　洋裝一厚冊定價大洋六⾓ 
李著各書價目 
哀情小說鴛湖潮　五⾓ 
哀情小說霣玉怨　六⾓ 
艷情小說美人福　六⾓ 
苦情小說湘娥淚　三⾓ 
哀情小說茜窗淚影　六⾓ 
奇情小說紅粉刧　六⾓ 
定夷叢刋初集　　六⾓ 
預告曇花影　　　五⾓ 
預告千金骨　　　六⾓ 
預告伉儷福　　　四⾓ 
⊙總發行所上海四馬路中市國華書局 
[三日愈癩疥瘡藥]  
每瓶二⾓不效還洋上海英租界二馬路晝錦里保太和啓 
[立止白濁丸]  
每瓶三⾓雙料半元不效倍罰上海二馬路晝錦里北首保太和謹啓 
[汲古閣本李義山詩集]  
原本影印毫髮不爽四冊一函定價一元正○掃葉山房發行曝書亭詩註秀水朱竹垞著嘉興楊未孩註淸初詩人朱王齊名朱之學博才足運之諸家註本楊謙最善書目答問亦有是語因其數引繁富考證精確全集所佚之詩亦經搜採入註首列墓誌年譜尤足與詩互證誠第一善本也十冊一函價两元半李富孫註曝書亭詞嗣出掃葉山房發行詞學全書詞名解○塡詞圖譜續譜○詞論○詞韵是書有圖有譜最便倚聲加以名解及詞論詞韵應有盡有非他本之不完備者比六冊一函價一元六⾓○掃葉山房發行明板影印牡丹亭傳奇圖五十餘工細絕倫四冊一函價洋八⾓上海掃葉山房發行 
[菽荘鐘社中秋日詠物詩題虞美人]  
七言排律二十韻不限韻　准舊曆十一月十五日截收十二月十五日擬定次第登報通知第一名贈書劵銀一百二十員第二名贈書劵銀八十員　第三名贈書劵銀六十員第四名贈書劵銀四十員　第五名以下酌贈 
卷交福建厦門鼓浪嶼菽荘鐘社 
投卷希自書姓名住址幷於卷尾騎縫塡寫勘合蓋用小戳支取贈品以勘合爲憑　　菽荘主人啓 
[程氏家藏墨寶再版特價]  
是冊爲新安程氏家藏之寶今以宋理宗封贈廣烈侯弁於首次以南北朝所繪程公小像再忠壯次以至宋元諸六朝先賢傳贊眞蹟所題十餘玻璃版精頁用印行程氏宗支世凡自宜珍藏一冊以爲傳家之寶初版早已售罄今再版出書特價二百部每冊售大洋三元五⾓限滿仍照原價每冊大洋五元另有單片以便裱裝手卷或弁於譜系之首每套售大洋二元五⾓書印無多購者從速　上海棋盤街藝學社啓 
[京調工尺譜留心僞本]  
書中詳載二簧西皮正板元板二六板反二簧等六十餘種加圖十餘幅每本大洋三⾓半 
[巴拿馬萬國博覽會]  
上海天寶書局印行　調查實記二次出版 
此書內容首重實業詳載製造初版業已售罄今重印二千部中國宣紙印每部一元二⾓洋紙印每部五⾓●以上三書寄費在內三分以上郵票不收新閘路自來水亭後天寶書局啓 
[餘大]  
三馬路石路東首　電話二八四七 
[裕通]  
四馬路昇平樓對面　電話三七六五 
[股票公司]  
本公司買賣中華全國鐵路股票證劵公債儲蓄等票並華洋各銀行各公司各大廠股份存單均可交易兼做抵押佣金取息逾格從廉如蒙 
賜顧請駕臨上開地址本公司接洽可也 
[失票聲明]  
今遺失泰隆號支源大荘第廿號九月十八期九八元三百五十六兩六錢務望中外各荘號切勿收用特此申告蔣筠生告白 
[上海中法實業銀行廣告]  
本行係股份有限公司股本四千五百萬佛郎中華民國政府認購股本三分之一計一千五百萬佛郎本銀行章程業經中華民國政府於一千九百十三年一月十一號批准立案　總行　法京巴黎聖喇札街七十四號　分行　北京　上海　本銀行職員如左　董事局局長白德洛　副局長廖世功　亨烈　法總裁斐洛德華總裁王克敏　北京分行經理賽利爾　上海分行經理李雍　本銀行專辦各種長期短期實業借欵收儲各種定期活期存欵其存息一年者長年五厘存六個月者長年四厘存三個月者長年三厘其餘逐日往來存欵長年二厘五毫并貼換期票經收中國各種票據交易各種債劵証劵買賣貨幣金銀及外國紙幣代發各地支票承辦信匯電滙無不格外公道並保管貴重物件特此廣告　本行開設法租界外洋涇橋第一號便是 
[西醫樓會翔廣告]  
時間　門診上午九時至十二時出診下午二時至七時診例　門診一元　出診四元施診　星期一三四六早七時至九時祇取號金一角診所　設上海海寗路巡捕房間壁第四十號洋房　電話一六一○ 
 
 

Page 15

 
 
   
 
 

Page 16

 
 
   
 
 

Page 17

 
 
救國儲金 
[交通銀行收欵清單]  
　　十月八號第七十一次報告（五續） 
　　第六十三册一號至一百號林友雲二元四角林德生二元四角楊錦堂二元四角林祥政二元四角柯全一元八角阮雙一元八角任慈諸一元八角任季矩一元八角陳蔭昌一元八角陳得寶一元八角周大炎一元八角梁訓明一元八角趙育才一元八角王宜爕一元八角以上飛鷹軍艦來林振鏞二十八元劉國安十三元六角翟宗藩十六元八角史立豐十一元二角林琛五元六角侯得起五元六角任成寶四元嚴少華五元二角陳藜夫五元二角鄒兆琦三元四角陳炳鈿三元四角劉崇鑅四元六角張亨泰四元六角陳玉齡二元八角王宜堂二元八角龍向壽二元八角任文岳二元八角高春登二元八角林振盛三元四角陳元凱三元四角陳永璫三元四角李福三元四角任得勝二元四角任春連二元四角邱發鍫二元四角李何福二元四角鄭細鈿二元八角陳永銘二元八角林宏河二元四角陳珊惠二元四角程新發一元八角何貞一元八角江阿杜一元八角劉連生一元八角以上湖隼雷艇來饒涵昌四十二元歐陽勣二十元零二角張應鴻二十二元四角張永來十三元六角劉勲達十三元六角厲大全十六元八角徐寶松十元零二角饒肇昌十一元二角陳品登八元翁曾福八元劉爾奎八元四角陳瓊八元四角施金章八元四角嚴國發五元六角羅東六元二角王增成四元李寶章四元龍炳添五元二角謝銳五元二角馬守濂五元二角鄧順材五元二角林星斗三元四角陳賢吉三元四角陳功全三元四角陳寶生三元四角梁標四元六角黃泰四元六角何漢四元六角蔡威四元六角温光紹二元八角曾木全二元八角唐得勝二元八角李方林二元八角張振材二元八角夏德盛二元八角鄭書良二元八角周亦珊二元八角梁有年二元八角鄭西惠二元八角劉子雲三元四角鄭高明三元四角鄧鶴鳴三元四角李賡善三元四角嚴祖福三元四角王章炳三元四角王傳軒三元四角林芝蘭三元四角黃世權二元八角陳揚俊二元八角林星土二元八角王寶林二元四角張友清二元四角（以上楚泰軍艦來） 
　　六十四册一至一百號李得勝二元四角熊連升二元四角何少臣二元四角曾澄祥二元四角李桂福二元四角温光勝二元四角李學勸二元四角陳天玉二元四角林家寶二元四角龔學文二元四角賀煜明二元八角陳瑞生八角吳根二元八角鄭允忠二元八角劉華章二元八角江敬慈二元八角王學敏二元四角盧聿春二元四角曹鴻恩二元四角王紹基二元二角高効謨二元二角林玉春二元二角李鴻昇二元二角劉全慶二元二角李正義二元二角葉英梅二元二角翁玉基二元二角張得勝二元二角嚴俊祥二元二角任習秋二元四角林鈿二元四角周炳臣一元八角林家升一元八角袁延藻一元八角易應芝一元八角葉仁美一元八角陳桂堂一元八角揚紹震八元沈彝懋八元周之武四元六角徐鈺三元六角劉道夷三元二角以上楚泰軍艦來湯廷光九十二元四角鄭祖怡四十四元八角潘文治念九元二角張曾存念元另二角曾以鼎念元另二角陳鴻賓念元另二角何廣成十八元黃忠瑄十八元何瀚瀾十八元劉承謨十三元六角梁文松十三元六角楊楷五十六元薩君謙三十六元四角歐陽年興三十六元四角許陛恩念二元四角黃國興念二元四角李柏春十六元八角謝浩恩十六元八角潘振冠十六元八角黃鳴岐十三元六角湯家楨十六元八角趙永松十五元八角湯伯階五元六角唐質彬五元六角羅孝侗十六元八角葛啓昌十三元六角湯步雲五元二角徐鈺五元角富十一元二角洪其勲十一元二角齊兆鏗十一元二角張興瑞十一元二角翁郁八元四角何振坤八元四角陳荃八元四角吳安柱九元黃天佑九元楊得基九元叢樹勲九元徐阿來十元另二角寗桂金五元六角袁培卓五元六角胡志忠五元六角董水五元六角王壽祺五元六角任其品五元六角盛錦城五元六角嚴照二元八角孫文亮五元六角任光啓五元六角江柏五元六角陳森泰五元六角任兆清五元六角陳仲章五元六角陳性喜五元六角陳培六元八角劉長生六元八角劉文紹五元六角以上海圻軍艦來 
　　第六十五册一號至一百號　陳光輝五元六角江同品四元任春發五元六角鄭春發五元六角黃道政六元二角周重啓五元六角王宏意四元高永星四元曲兆發四元施信標四元宋永山四元林恒劍四元王壽堂四元鄭興林四元施慶標四元林茂標五元二角邵清發五元二角李衛五元二角梁祖珍五元二角鄭福星五元二角楊春霖五元二角陳爲森五元二角任作森五元二角陳高輝五元二角陳以珍四元周兆祥四元六角葉春根四元六角李祥四元六角林桂四元六角李光坦四元六角邵學禮四元六角曲連玉三元四角許逢英三元四角施得金三元四角王永堂三元四角宫得成三元四角鞠喜善三元四角王兆斌三元四角王福玉三元四角倪國竹三元四角鄭大欽三元四角陳汝四元六角林爾富四元六角陳常春四元六角鄧穩四元六角張金開四元六角朱保四元六角王仁生四元六角張志敏四元六角林茂順四元六角蒲長玉四元六角鄧宗幹四元六角連永勝四元六角張思問四元六角唐水四元六角趙士沂四元六角鄭炳欽四元六角鄒春亭四元六角陳慶明四元六角陳興四元六角王吉慶二元八角陳益學三元四角林學勤三元四角劉金福三元四角林文瑞二元八角邵得勝二元八角張玉坤二元八角張得生二元八角王兆振二元八然王登之二元八角曲福魁二元八角王龍奎二元八角周作振二元八角張正治二元八角王兆洪二元八角許廷全二元八角田連升二元八角袁培忠二元八角鄭得明二元八角孫居懷二元八角于本鎭二元八角郜得魁二元八角田正寛二元八角林允海二元八角周春萼二元八角蒲春朋二元八角孫輝春二元八角翟永林二元八角楊蔭細二元八角王得梓二元八角田學道二元八角張全福二元八角鄭奎發二元八角陳長豐二元八角寗世成二元八角姜爲公二元八角王克勝二元八角王毓吉二元八角蒲長盛二元八角石玉福二元八角（以上均海圻軍艦） 
　　第六十六册一號至一百號孫寶善唐文和任守恩劉允信王學功王維琦曲少論曲學音袁石令鄭爾康郭普照曹有定王毓海劉得忠蒲春齡田學文姜學蘭劉中和黃世羣楊承平孫承得任正乾陸順祥以上均捐二元八角周保臣王萬年高喜春邵成發陳駒楊秀椿李文堂李本芝吳得康陳宏璋喬永升張海山王裕成王玉臣王連升王升吉倪國壽丁貴修袁世景楊秀林曲紹魁張正德顧如求尤吉昌蒲進有施易官朱加陞田慶才孫書林王書得鄭文荷田玉增李鎭田孫懷興李宗桃朱得標趙登泉張詩春王龍廷陳得文程世貴畢書田鄭奎芳任鎔善李雲經王可有林依梅蔣文通張廣義丁獻丞方揚聲吳本性鄭開棣來成玉劉錫開陳發謀密維霖蔣亨港王世平以上均捐二元四角楊升張炳濤陳國增羅祥海劉祥富徐廷芒趙順林慶升林有貴孫細悌陳鈺王善論邵東生楊樹根林炎官鄭奎東劉崇禮黃孝祺以上均捐二元二角（以上均海圻軍艦） 
 
 
 

Page 18

 
 
   
 
