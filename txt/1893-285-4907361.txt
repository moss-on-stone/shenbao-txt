# 1893 - 285 - 4907361

 

Page 1

 
 
[珍物助賑] [  申報館恊賑所謹啓]  
　　本館恊賑所承遠近善士擲下珍物囑爲鑾價以充脤欵今將各物臄列於下文徵明山水人物册頁五十元草虫花卉册頁二十元伽楠香朝珠佛頭記念全五十元古銅大香爐二十元米南宫手眷高澹游山水一幅朱漁珊帖一部董其昌帖一都木板四庫全書總目一部計一百二十本戴醇士西溪松蔭圖手卷一軸翠玉鐲一雙計洋四元羅將希世之珍與火齊木雞而鬥異藉作拯災之舉俾困驎嗷雁以同蘇當亦諸君子所踴躍歡歇解囊不吝者乎如藥購取請移玉本館帳房爲盼 
[新印温病條辨] [  圖書集成局代啓]  
　　温病條辨一書爲淮陰吳鞠通先生所著條分縷析精　詳明誠　黄家所必讀者也本局用新式鉛字排印刻巳告竣寄語杏林橘井　大尚其家置一編以供揣摩之助乎訂成四本每部馬洋六角欲購者速至蘇申守　棄山房及外阜均可購取可　 
[書劉制軍閱視砲臺事]  
　　鎭江東馬頭象山爲長江上下游咽喉目下祗有新湘前後三營駐紥砲臺去秋劉峴莊制軍遴委曾觀察廣照前往履勘欲另築砲臺以扼水路之險並在象山之南騐得地勢寛敞若築造砲臺更據一方形勢觀察卽回金陵面稟制軍制軍卽委幹員往該處督造迄今工程業已告竣制軍乃定於九月初三日親臨象山閱視工程此誠大臣謀國之遠謨大帥用兵之深算也夫此時之中國非復從前閉關絶客者可比海禁旣開卽使合胡越爲一家可以爾無我詐我無爾虞而各固邊圉各嚴防守此亦有國家者所必不可少之事而中國沿海沿江口子之多不可以屈指數設或一旦海氛不靖長江一帶先形吃重其防之也將有不勝其防者矣敵人利於水戰我若守之於水則必鐵甲兵艦皆可有恃不恐乃足以操勝算然卽使近來中國製造日新船械等物皆足以與西人並駕齊驅且駕而上之而口子旣多則用船用人無不宜多沿江如許口子安得如許兵船防守如有一處不守則敵人卽能伺隙而入欲無一處不防則靡費不知凡幾故扼要以築砲臺是爲至計或者謂砲臺呆而不能動敵船活而早知避卽有砲臺亦何所用前者馬江一戰金牌長閂兩砲臺何嘗不可以扼守而卒至一敗塗地苟非揚武兵輪之諸學生開船尾一砲轟斃法帥及領港諸人則中國於此將大爲减色矣顧馬尾之戰法人以議和爲誘敵之計將兵船先行駛入口内猝不及防開砲轟壞中國兵船原非堂堂之陣正正之旗至今外洋言及此戰猶復爲法人深恥况以譎取勝而大帥仍殲於此役則例以春秋當在大崩曰敗績之列迨開砲之後急急退出卽爲金牌長閂兩砲臺轟壞兵艦負創而逃由是觀之苟非先時中其誘敵之計則卽此兩邉砲臺扼險而守法船亦不敢飛越砲臺之足資扼守其明騐矣厥後石浦沈船法兵潛窺鎭海隨南琛南瑞兩蚊子船之蹤鎭海幾爲所襲幸而吳守戎親探敵人軍勢扼住招寳山砲臺發砲轟擊毁船數孔而後法人知難而退談者至今猶津津樂道以爲砲臺之防敵大有可恃第砲臺固可恃要亦全在乎扼之得要守之有人如築臺而不得要地則敵來自東而我迎擊於西敵去自南而我追轟於北非徒無益而又害之故吳淞砲臺西人議論或以爲未盡得法謂敵船可以避其鋒而過去且可冐其鋒以逕進若果如此則有砲臺與無砲臺同或謂西人有所謂活砲臺者砲架靈活異常可東可西可南可北可高可下視敵船以爲之準可以發無不利故砲臺卽非扼要而亦足以奏功然西人之所謂活砲臺者多在船上若在平地則非臺也不過活動之砲架耳如其砲架靈活果有可恃則并不須乎砲臺旣用砲臺則必以臺爲要區而防守之力全注乎此人心由此而定非若活砲架之可前可却也軍心定則所向有功軍心不定卽易取敗此兵家之要著也夫行船以靈捷爲貴乘機伺隙順水因風上游下游其勢各異故船中之砲斷不可用死法西人製爲活砲臺其法善矣若在陸地則第一在乎鎭定平日之間相其機宜度其地勢觀其向背揆其順逆而力據形勝俾敵人皆莫能避以逸待勞以主待客本足以操勝算而又能扼要據守燃巨砲以轟擊之以此制敵何敵不摧以此圖功何功不克此知兵者所以於此事三致意焉象山旣爲長江上下游之咽喉要地則形勝必有可據者矣因其形勝而就寛敞之地勢建築砲臺此則有備無患倘長江有事則敵船之來早有以扼其吭而拊之背曾觀察老於軍務故相度地勢深得勝籌而劉　帥又係熟於韜鈐算無遺策當此承平無事之時而爲此未雨綢繆之計其用心可謂深且遠矣張仁愿築受降城而匈奴不敢南牧甘興霸築濡須口而魏人不敢東渡誰謂今人不逮古人哉吾知此次劉峴帥之閱視砲臺必不同於故事之虚行也已 
[本館接奉電音]  
　　昨由京友電傅上諭五道敬謹譯登○九月初六日奉上諭禮部奏遵議在籍耆紳重遇鹿鳴請量予恩施一摺浙江在籍前翰林院侍讀學士孫鏘鳳年逾七秩鄉舉重逢洵屬藝林盛事孫鏘鳳著加恩賞給三品卿銜准其重赴鹿鳴筵宴以惠耆年欽此同日奉上諭那彦圖載漪俱著補授御前大臣欽此同日奉上諭壽蔭著調補吏部左侍郎兵部右侍郎著克們泰調補鳳鳴著調補工部左侍郎理藩院左侍郎著志顔調補英年著署理工部右侍郎兼管錢法堂事務欽此同日奉上諭那彦圖著補授廂白旗蒙古都統欽此同日奉上諭松溎著補授刑部尚書工部尚書著懷塔布補授都察院左都御史著敬信補授欽此○現換棉袍掛 
[蘇臺秋柳]  
　　調署丹徒司巡檢姚二尹鏞聲日前經上憲飭令仍回高家司巡檢本任所遺丹徒司巡檢員缺現經藩憲牌示以試用從九王少尹桂墀署理○蘇鄉陸墓地方於上月三十日出一命案當經該處地甲投長洲縣署報請相騐王大令准詞立卽率同刑件人等下鄉相騐至其原委容俟訪明再錄○上月杪接到刑部釘封文書卽於午後二點鐘時在司監内提出女犯張苗氏一口又在長洲元和二縣藍内吊出盜犯李二王成子二名解至吳縣署凌敬之大令升坐大堂提三犯略詰數語喝令劊子手如法綑綁當卽會同城守帶兵一哨將三犯押赴北寺大校塲處决傳聞張苗氏係徐州府人因與鄰右甲乙二人爭種田畞起釁致將甲乙同時毆斃訊實之下科以秋後處决至李二王成子二犯則係著名大盜臨刑時李俯首含涙似有悔懼之狀而王則毫無懼色反向監斬官辱駡沿途顧盼自雄歌聲與駡聲不絶於口直至頭顱墮地其聲始絶見者咸謂該犯如此强悍誠死有餘辜矣○白塔子巷華姓夫婦唱隨相得華向在某布莊爲夥兹以失業無聊家計日窮其妻某氏未能茹苦食貧以致爻占脫幅上月廿九日乘藁砧外出將阿芙蓉四錢吞服偃臥牀頭傍晚華自他處歸喚之不應欵其鬥氣燃火燭之見氏口吐白沬閉目不語知已脤毒喚集鄰布 
 
 

Page 2

 
 
設法灌救無如爲時已久不能奏效延至夜半而斃慘哉○閶門内劉家浜費姓生有二女姿容絶美彷彿大小喬長者許字艾門橋弄管姓子爲室文定時管尚擁中人産近以出多進少日就式微費隠有悔婚意管屢倩氷上人關說終無成議管不得已議作搶親之舉遂於上月廿七日糾約多人擁至費處見女便搶忙迫中不辯張冠李戴迨歸家細視始知所搶者小姨也費至是無可如何只得央原媒調停情願將長女調換而所索聘禮仍不肯還聞連日經親友等從中介紹原媒舌敝唇焦尚未允洽說者謂費苛求大甚管之搶親宜也惟不當難爲小姨耳○縣署捕役某甲前日在桃花塢獲到竊賊一名拷問之下始認竊案數起詢以贓在何處則稱非親往不可一路從之而往詎行至藩轅前河浜内之石梯下仲手向黑魆魆之水穴内摸索逾時竟拖出無數綢縐衣服單夾棉皮無所不有然皆帶水拖泥不堪入目矣見者莫不嘆息曰可惜可惜 
[電傅雲南鄉試題名全錄]  
　　楊光炯蒙自廪彭壽恒會澤監劉鎭藩昆明廪張一淸建水附周學寛楚雄廪劉興東賓川廪楊振家浪穹廪馬象乾趙州增李用中蒙化增徐澄嶍峨廳王寳賢昆明廪吳琛昆明附李坤雲府廪蕭瑞麟恩安副何凍堯劍川監鄭憲典太和廪高學堯昆明監張霓蒙化廪寳璋臨安增熊廷權昆明廪簡益中昆明附鄒應洪開化拔高翊堯昆明監秦先銘呈貢附劉崇奎通海副李華嵩易門監黄德潤昆明增吳運昌建水廪莫汝爭呈貢優繆瑞璋宣威廪黄華昆明廪吳内坤宣威廩李紹陽昆明增趙員仁太和附賈瑞澄江增張汝明阿迷廪李毓森鎭南廪蔣應鎬昭通增楊友意蒙自廪朱朝琛建水拔叚宗卿保山廩王壽山河西廪劉鎭沅通海廪秦光玉呈貢廪張鴻範雲南附湯希禹東川附劉長順定遠廪葉荃雲南廩宋廷西州訓導章模雲南廪趙邦澤保山廪覃寳琛呈貢廪楊復浪穹廪唐萬靑新興廪楊燾雲府增曾亭經建水廪孫承信雲府廪徐允淸雲府廪衛光喜石屏廪王開國永昌廪陳琦平彞廪吳廷琛臨安廪陳樹昆明廪張泗胄雲府廪 
[閩中雁帛]  
　　南台后洲鋪明利箔店失愼巳登前報現該火墟鏡橋一帶鋪户民居多有包雇土木從新起蓋其業主住户無力者暫行雇造竹篷以蔽風雨聊爲棲止云○福州近日颶風時作本月初二日大風洋面船隻多有傾没中亭街某行有船二艘載貨往山東各處舵工等人有三四十輩自遭風災不知下落恐難免葬入魚腹之中迄今二十二日又颶風大作幸不如前日之大然樹木屋舍已晝夜蕭蕭不休想出洋船隻亦必受驚不少有鳥龍江俗呼爲峽兠一望汪洋爲馬江螺州三义之水程波勢瀠迥十分險阻相傅其下有白刀魚害人現幸平璷是日有渡船正搭載客人三四十輩破浪而來甫到江心風浪大作舵工鼓枻權不自主霎時全船傾覆渡客已盡占滅頂其能泅水倖免不過十多人餘均興波臣爲伍矣據鄉人說船主見此大雨不肯開駛因士子十多人附搭其船歸心太急力促其開船是以遭此一刼殆有主之者歟閩邑尊陳尺珊大令訪聞亭安渡船失事溺人甚多出示嚴禁各船户不准滿載多人致貽翻没如違查出重辦仰見慈父母民瘼關懷無微不至閩人相與嘖嘖稱善不置○南台做蒲包廠自爲一帮兇悍異常人畏之如虎前日該帮某甲與某乙因賭口角挾爲深仇各出兇械互相角勝乙力弱不支頭角被甲斫傷幸經里人喝阻始免大禍惟兩家俱係棍徒積案纍纍不敢控官吁尋仇報復將何時了耶○安樂橋堍有小巷俗呼爲旱管頭有土娼焉姊妹花三四枝頗形韶秀前夕有糞倒埕著棍綽號立蟹等率惡黨數十持械闖進伊家一言不合遽將家具盡行摔毁里人畏其兇燄不敢進阻任其呼嘯而出吁南台地棍横行滋事無日不有有地方之責者奈何不爲鄭之昭而爲宋之聾耶 
[福州茶巿要聞]  
　　閩中出産以花爲大宗近年來因洋商不甚暢銷茶景頓形减色今年價值頗佳現在北路每担十三四兩西路八九兩之譜尤奇者有一種佬婆片往年出産無多現經客販極力搜括竟共有十餘萬担爲十數年來所未有俄商順豐阜昌兩行製造茶餅專銷售此項茶片每担四兩左右亦茶巿中一番轉機也 
[獨擅其利]  
　　厦門茶巿大盤至今未開因外洋茶價低滯西商未敢放胆購買茶客不無焦灼慮折本過多必致一敗塗地積茶數十萬件又因風潮受濕者甚多愈加愁苦孰料事有轉機八月十四早和記洋行先得外洋消息茶價起色迅邀各茶客中巨擘傅蔡陳黄四巨商訂定售價較之前擬虧本三五元者稍加二三元全行躉購以上等者四十六七元將闔厦所貯之茶購買四分之三合共約在萬担左右迨至午後别家洋行邀各茶商議價買取愿以四十七八元定購然已早爲和記洋商先買矣在各茶棧深悔未曾細詢行情忽卽出售自失其利和記捷足先登大得其利而他行未免落後未能大獲利益也 
[盜刦商船]  
　　鎭海泉興商船近在石浦洋面被盜刼去貨物經船夥林萬裕赴寍波府署控請追究今將府憲批示照錄於下此案盜犯昨准紅單師船鄭管帶咨會以已在亂礁洋面拿獲潘小淸一名解交石浦廳轉發象山縣訊辦在案惟昨又准石浦營李都司來移以該商船被刼之後輙約船夥赴署兇閙拆毁公案等件移請查禁等因過府核與現禀大相逕庭揆度情形顯係該船夥事後飾抵亦應嚴行查究以儆效尤仰象山縣立卽會勘明確先行將大概通禀一面迅提該盜潘小淸到案研訊確情追贓給主照章禀辦並究出餘盜姓名會營選派幹練兵役分投嚴緝並移巡洋舟師曁隣封營縣一併協拿務獲究報仍查明該事主有無赴石浦營署毆閙情事據實禀覆察奪均毋縱延切切 
[烟海秋濤]  
　　烟灘以奇山爲對岸山水來源左右環抱西河舊有石橋以通來往惟東河缺如自嵩武軍移駐　蜡廟將東大道修整之後仍將東河橋梁修築以資轉運從此虹腰對峙官民便之○道憲李於八月二十日赴威海已具前報嗣於廿二日回轅○烟臺迤西河之撥渡勒索行人問津者屢受其害昨有鄉間兒女新婚後歸寍不堪勒掯跨衛逕涉幾占滅頂幸遇救得免然而六幅榴裙居然遍拖湘水矣○烟灘街道俱已陸續修整今魚巿菜巿二處亦相繼興工惟該處道途窄狹魚籠菜担又遍佈各鋪門首雖如砥如礪仍不免爲羊腸鳥道依舊行人阻滯其將奈何○以前有過客由烟行至登屬之六十里埠地方夜間被人將箱剪割現經事主報案旅店已被牽連東道主人大不易作○連日間雨水頻仍秋分節候居然三伏天氣雖秋田得資浸潤而地濕泥濘小麥未得掃種農民深耕易耨大有得彼失此之虞○迤東六七里寍海界之七齊地方某姓酒店夜間有賊十餘人撞門而入痛飲之餘復將酒罎酒甕擊碎無存所存之現錢盡數刼去至村人畢集則已遠颺無蹤矣○娼閂雛妓類皆良家子女淪落其間一入其途不啻火坑地獄近差官塲有意將失所之雛妓女歸入廣仁堂收養擇配果爾則誠爲莫大功德也然而曳尾者流類皆手眼靈通頗非易易也 
[朝鮮近事]  
　　八月初六日漢陽輪船由龍山赴仁川因水路不熟以致撞損幸遇順明輪船帶赴仁川修理○國王於春間與日人訂約償銀至今未付日人索取甚急國王請易以銅錢蓋謂日人必不能受借此拖延日期而日人允以銅錢交納刻下積聚銅錢以充此費遂致巿中錢根驟緊漢城生意因之减色○朝鮮自通商以來始鑄當五錢近來錢樣漸薄而銅色愈劣以致貨物增價數倍○初九日屠者某甲家不戒於火幸在白晝易於爲力立時撲滅人皆額手稱慶○初十日麻浦有華人死於道周身受重傷官署往騐無識其人者亦不能究其被傷之由只得含糊了事○李某漢城巨室也恃先人餘蔭往往欺壓里黨八月十一日由友家會飲歸已入醉鄉途遇某甲因戲謔起釁李驕矜成性且恃麴生之力大肆詈駡某怒相與用武李大受捶楚次日甲挽人緩頰親往負荆然鷄肋已飽尊拳矣○有某甲與官妓有婚嫁約同謀私奔被鴇追獲送 
 
 

Page 3

 
 
官究治妓於是夜服阿吳蓉膏斃命甲竟以斬决擬罪何刑律之嚴酷乃爾○秋雨連綿江水泛漲漢城以東居民皆被水淹○笠洞某甲於十四日夜遭回祿正值西風大起火勢愈猛居室盡成瓦礫其幼子亦斃於灰燒中傷心慘目有如是耶○有李姓子與王姓子年皆十四五同塾讀書十五日自塾中歸途中嬉戲李子以石擊傷王子額間血流如注移時而殞 
[穗垣雜錄]  
　　督憲之三公子聘雷瓊道朱觀察女公子爲繼室八月廿二日行文定禮省中各憲咸赴轅道賀車馬如雲頗極一時之盛按朱觀察自到任以來因瓊州水土惡劣疾病頻沾方欲告退今與督憲聯婚例應廻避從此可以量移善地誠一舉而兩得焉○新會某縣某鄉因有事於神遂來省招雇名優定於八月廿三日開檯唱演該優伶人等於廿二早由省開行戲船兩艘用小輪爲之拖帶不料是日午後颶風大作波浪掀天戲船輪船均遭覆没水手諳習水性得慶更生其餘百十人皆隨波逐流葬身魚腹吁慘哉夫演戲娱神將以求福也乃福未至而禍先臨彼佞神者又將何詞以自解哉○八月廿四日有男屍兩具流至半塘海口不知何處溺斃者身上所穿衣服皆係絲綢無賴之人見而涎之遂將屍撈置岸上盜取其衣服棄屍不顧後有好善者覩此情景大爲不忍出資巿棺代爲收殮云○中秋節後陰多晴少迨廿二晚風雨更大頗有拔木偃禾攪海翻江之勢歴數晝夜至廿六晚始放晴光天氣驀寒頗似三冬景象街衢積潦難消水深没膝行人往來頗爲不便聞晚禾損折亦多郊外農人咸不免咨嗟云 
[徐匯火警]  
　　本邑西門外十里許有徐家匯一小巿集也鋪户數十家雖在鄉僻頗有闤闠氣象前晚十一點二刻鐘時該鎭不戒於火冐穿屋頂紅光燭天當卽鳴鑼告警駐紥該鎭之巡防局員陳武弁聞警之下率勇馳至分投彈壓緣該鎭素無水龍加以東北風大作祝融氏横 
衝直撞銳不可當至昨晚六點鐘時餘燼始熄是役也共焚去德順等米布莊五家槽坊三家麵店二家藥店二家南貨店肉莊鹹貨店老虎灶京貨店飯店剃頭店茶館等二十餘空計對街樓屋廿四幢平屋廿餘間皆天主堂之産付之一炬良堪浩歎查起火之由係朝南門面之寳康茶食店赶製重陽糕遺火積薪中致肇是災最慘者汪裕茂南貨店主汪裕田爲其子完姻甫閱三日忽遭是役當時新婦倉卒聞警衣履不及穿著祗將夫之馬褂遮體逃命亦可想見忙亂情形矣火熾時有甲乙二匪乘間搶取某姓皮箱二口被局勇拘獲送交法華司究辦 
[發給知單]  
　　今年爲上海租界開闢五十年之期寓居租界商人定議懸燈結綵藉伸慶賀此已列報兹悉英工部局所印知單已由麥捕頭送請英廨讞員蔡太守撥派差役自黄浦灘口大馬路起一路向西在各店鋪俟户發給今將知單照錄於左敬啓者本年乃西商在上海通商五十年之期故於華歴十月初十夜大張燈火由大馬路黄浦灘口直逹泥城橋一路懸燈結綵以昭慶賀但華洋交易有年頗稱和洽倘蒙不棄均於是夜在各寳號門前或懸旗色或掛燈籠共樂昇平发表中外同歡之意伏希勿却是荷特此佈聞 
[巡局紀事]  
　　滬南集水街源順猪行主某甲投二十三七鋪巡防局控被南倉大街王源大鮮肉莊拖欠借項洋若干元屢索不付反肆凶横黄衡堂二尹准詞立飭地甲將王傳案王供在南倉開張肉店前曾憑中向借洋銀立有票據本應早日歸楚因日來生意不佳無力淸還尚求寛限二尹諭令兩造邀集中人限五日内理處○滬南二十三七鋪巡防局員戴憶珊黄衡堂兩二尹於昨日帶領局勇地甲人等向鋪户居民查換門牌查至池浜頭地方有江北入某甲所開車寓中人口不齊二尹恐有匪人混跡其中飭令地甲將該車寓限日押遷如敢故違提案懲辦○十六鋪巡防局委員鍾偉臣二尹前晚因有要公出外經過竹行弄有施某所開同益烟館尚未收巿二尹心焉識之及回局立飭地中前往將施帶案二尹謂本委查夜經過爾店每見深夜開燈况烟客亦良莠不齊限爾遷往别處施一再苦求二尹始准從寛諭以後務於九下鐘以前收巿違則送縣究辦 
[會訊碰船]  
　　包探顧阿六禀中庸洋行遊船由西人茂拉乘坐出遊從蘇州河向西夜間被拖帶某官員坐船之小火輪由西向東將遊船碰壞船中衣物受濕當拘小火船上之俞世維交捕送案請訊所壞衣物呈堂西人茂拉申訴前情並稱我坐艙中聞碰撞聲急出艙外致被震跌河中幸另有小船及水手人等救起當時我船照章行駛小火船來時並不放氣致有此禍錢丫頭供稱係浦東人在游船爲舵工當夜適遇逆風用櫓緩搖前面來之小火船並不放氣筒及將駛近見小火船兩邊紅緑燈我令各水手照章靠紅燈一面駛去不料小火船毫不避讓直撞過來致被碰撞櫓前損傷後艄已有一孔水已入艙洋東至船面觀看致被震跌河中幸經援救得慶更生劉唐氏供稱搖小船爲生在黄渡販賣山芋是夜搖船經過該處見小火船撞壞遊船西人墮水赶卽撈救得以無恙後又被小火船横轉將小船擊碎我賴此船餬口務求追償俞民維供係寍波人在小火船爲副老大當夜拖帶官船到滬沿路放氣並有紅緑燈遊船來時我船應向緑燈一面避讓因其時船隻甚多不能避遠致與碰撞蔡太守問劉唐氏曰爾聞小火船放氣否答稱未聞問碰撞時果因客船甚多致小火船不能避讓遊船乎答稱客船不多太守又問俞世維曰究竟客船靠爾船紅燈駛來抑靠緑燈駛來答稱初靠緑燈旋靠紅燈駛來實因客船太多不能避讓太守問遊船有燈不錢丫頭浦船頭有曰燈太守謂凡夜間行舟彼此懸燈及如何避讓均有一定章程苟能遵守自無意外之虞其所以碰撞者總因不照章程也商之薩副領事俟查看遊船小船損壞情形並詳查究竟如何碰撞再行覆訊 
[從寛交保]  
　　江北訟棍陳池洪卽扣洪及周江扣張桂明與王寳全玉洪林父子因賭尋釁將王父子毆傷由英公堂送縣訊辦黄大令訊供之下判令王父子回家自行醫治陳等分别責押候究已見前報前晚大令提陳等至案先據原差禀稱原告王寳全因雙目失明故未來案候質陳池洪卽扣洪供稱係江北人在順全隆洋行推貨車前蒙責懲現已知悔周張同供亦係江北人拉東洋車度日求從恩宥大令謂爾等均係食力之人竟敢聚賭行凶現在王姓父子幸已傷痊亦是爾等之倖如王父子有不測則將爾等照例治罪今日本應笞實姑念前堂責過著押候備文遞解陳周張三犯聞諭之下叩頭如搗蒜供稱小的等家室均在滬上叩求恩免大令准之著各其安分切結交的實人來案具保 
[案犯起解]  
　　因姦謀命一案經上海縣黄大令訊供得實聽候備文解府已見前報昨晨十點鐘時大令將文憑發出經原差朱榮督問通班夥役及提標右營親兵十四名至内監將兇犯吳妙林及淫婦阮張氏帮兇之吳桂華馬阿二張金堂俞阿六卽獨眼阿六曹德標等七名口押解到堂大令升坐點名畢卽時起解出大東門至大馬頭登舟解纜赴松以便轉勘當起解時觀者人山人海途爲之塞 
[解犯過滬]  
　　南匯縣人李義和與龔繆氏犯姦商通將氏將夫謀斃案發訊實連唆訟之華文生唐宗稿分别收禁該氏畏罪在監自縊身死經南邑尊汪明府備文將李唐解省臬憲過堂後將唐發回李則留禁司監已紀前報前晚蘇省飭差將李義和發回經過滬上赴上海縣投文過站黄大令着卽收禁聽候加差護解 
[捕捉私鹽]  
　　上海縣捕役帶同眼緑巡緝私鹽旋至滬南董家渡見有石子船一艘停泊大有可疑登舟查看見艙中滿裝石子翻視下面裝私鹽約有一千五百斤該捕遂將船夥陳旺蓋陳順記並小孩陳隆興一併拘獲詢問船主何在則以上岸對捕役將鹽起岸送往董家渡鹽公堂船則派人看管一面將陳旺蓋等解送縣署請究前晚黄大令升坐二堂研訊陳旺蓋供稱係寍波定海廳人年五十六歲向以捕魚爲生買鹽爲備鹹魚之用此次捕魚未獲是以裝載石子並非販售私鹽陳順記供稱係蕭山人年廿四歲在該　爲水手陳隆興供稱亦係蕭山人年十 
 
 

Page 4

 
 
四歲在該船爲火工餘語與旺蓋相同大令問爾等是否同宗答稱不是又問船主爲誰此鹽是何人經手販來答稱船主爲陳紀桂鹽亦紀桂買下大令問此鹽究竟售與何人答稱小的駕船捕魚此鹽實作鹽魚之用捕役跪禀小的察得陳船並非捕魚實係專販私鹽且船已破壞不堪何能出洋捕魚大令又問旺蓋曰紀桂何往答稱上岸後已往寍波大令問爾船是否破壞答稱是問值價若干答稱約值洋五六十元大令謂販賣私鹽至五十斤者已可定罪爾等販至一千五百斤實屬贍玩陳等同稱鹽係紀桂買下小的等實不知情大令問該捕曰鹽在何處供稱已送鹽公堂大令謂陳等曰本當將爾等照供科罪姑念無知從寛判將陳順記笞責二百板陳旺蓋念其年老減笞一百板一併枷號一月發董家渡示衆陳隆興年幼無知免其枷責收所候示鹽及船一併充公○縣捕於前日下午在小東門外大街見鹽販八人各負私鹽兩包如飛而行捕役督同各夥上前拘拿四人棄鹽而遁惟獲魏阿珠等四人及鹽十六包每包約四五十斤當卽解縣晚堂由大令提訊阿珠供年三十八歲係浦東十七圖人向在金利源碼頭爲小工陳掌泉供年三十五歲亦係十七圖人在家務農魏阿龍魏明貴同供年廿四歲家住浦東現業耕種閒作小工今日小的等八人行至十六鋪橋南首有一廣東人喚小的等挑鹽言明挑力囑送小東門及至中途阿珠等四人被捕獲送到案餘四人與廣東人均乘間逃逸大令問廣東人可認識否答不認識又問可是爾等自販答實是代送大令判將阿珠等四人各笞二百板具結開釋 
[正誤]  
　　前報紀無端自縊一則兹悉並非老閘同盛押店之事合爲更正以昭信實○前報懲辦鄉民一則兹悉太守判爲首滋事之吳松全管押一月李和尚管押十四日地保具保具結並無判笞吳松全一百板再押一月之斷合爲補正 
[澤被飢寒]  
　　謹啓者敝堂接奉福州協裕茶棧蔡賢箴大善士經募四十四户樂助賑洋三百元申規銀二百十一兩五錢半又奉古夥衍慶堂汪大善士樂助洋五十元甬江洋藥商交來無名氏大善大樂助洋四十元先後祗領具徵大君子憫懷飢溺宏濟時艱無量慈悲莫名欽仰惟是北地早寒轉瞬風雪凄凉凍餒情形何堪設想願善人同志俾黍谷以春回災黎幸甚上海六馬路仁濟善堂籌振公所施善昌等謹誌 
[善氣回春]  
　　謹啓者敝堂接奉奚潤如大善士求病速愈樂助賑洋一百元又奉恒孚銀樓寳號經募各户大善士共助洋七十四元三角梁溪少記大善士洋五十元浙寍仁本堂朱大善士爲子申生驚風許愿速愈助洋十元善氣所流回春自速可見誠能格天救人者天恆救之解囊集腋功德無虚謹登報章爲善者勸上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探唐寳榮禀西人毆士地夫報被陳和尚行竊大衣機器等件起到鐵機器奉飭查吊餘贓再訊現據陳和尚言周寳大丁瑞扣二人竊過西衣拘獲周寳大有西衣一件售與前曾犯竊之潘小林續拿弔贓至丁瑞扣不認行竊無贓可起今特一併送案陳認竊求恩周供拾取舊衣售與潘小林潘供不知竊贓是以悮買丁供並不犯竊被陳誣扳蔡太守判陳管押一月潘管押十四天周押七天丁開釋贓交失主領去○西人士美者訴稱被工人三元竊漆二桶交與野鷄夫挑至家中在路爲我船上之陳大鵬所見卽欲拘拿三元乘間脫逃今由捕房將人贓送案陳稱漆料由我經管見水興元所挑之漆的是失贓拘住交捕水言漆由三元交伊三元在逃未獲馮新喜稱亦在輪船營生不知三元犯竊水供三元喚我挑漆至伊家言明力錢五十文後三元在路脫逃力錢尚未到手西人又稱三元亦係船上人恐其與他人串竊容再細查蔡太守飭將人贓交捕房帶回俟提三元到案再訊○包探李錦堂禀竊犯李阿金一再遞回蘇州今又來滬爲此拘案李俯首求恩蔡太守判笞一百五十板押候遞籍○華捕禀昨日押同押犯作工被陳有林將粥碗潑在身上爲此送案陳供係湖北人因欲出外做工該捕不依故與理論不敢行兇蔡太守判笞陳一百板仍交捕房帶回照原斷管押○包探何瑞福禀有年未及冠之馬阿木常捋小孩銀鐲前已獲案懲辦今又竊薛尤氏家小孩銀鐲一隻質洋七角用去三角今特吊贓送案薛尤氏投案請領馬供係本邑人年十四歲家有母親蔡太守判戒責一百五十下交其母領回管束贓交該氏領去○包探孔阿才禀倪元章被張阿苟行竊綢棉衣一件質洋三元半吊贓送案倪請領贓張供初犯行竊蔡太守判押十四天贓交失主○包探黄四福禀揚州人陳春林專以偷鷄爲事現在寗波會館附近開小客寓不攺舊業昨竊華捕王小毛之雞拿獲盤問供認一日之間共竊五六隻每隻售洋二角均在身畔今特送案王小毛申訴前情陳供以後不敢再犯蔡太守判笞一百板押候備文遞籍雞交王領○包探黄四福禀江北人張阿州前曾犯竊遞籍今又來滬拘送案下張供現已攺過不敢再犯蔡太守判笞一百板押候遞籍○彚司洋行西人控出店趙洪發行竊皮鞋二十雙襪五雙值洋八十餘元售與開皮鞋店之秦德山報捕拘人吊贓由蔡太守訊供押候覆訊已列前報昨據西人申訴前情並稱用趙爲出店祗有七個月竟竊如許鞋襪况此新式男女大小皮鞋由英國運至中華祗有一月光景開皮鞋店之人豈不知是竊贓包探禀趙竊皮鞋白襪藏在家中先將鞋十八雙交秦德山變賣先收洋三元秦持男女大小鞋七雙至禮查洋行被西人所見用德律風知照彚司洋行西人到來看明失贓立卽報捕將秦拘獲除七雙外又到伊店起到十一雙又將趙獲住在家中搜出鞋子二雙襪五雙趙洪發供係寍波人年已五十餘家中人口甚多所得工錢實難度日故犯行竊秦德山供係本邑人開皮鞋店已有多年從未犯事此次趙持皮鞋來答以不買他言暫寄次日又來借洋三元問伊皮鞋何來伊言拍買下來因此不疑蔡太守問奏收買趙之皮鞋言定價目否答並未言定薩副領事謂此種新式皮鞋惟彚司洋行一家新到安有拍賣之理秦開皮鞋店多年豈不知是竊贓此等言語明係欺人太守判趙管押三月再枷號七天示衆秦罰洋五十元撥充善舉贓交西人領去○王馬氏之犬被捕捉去致啓齟齬已列前報昨據華捕禀捉狗夫在閘北見有項無皮圈之犬因卽捉拿忽被該氏阻止爭閙間將捉狥夫扭打我上前喝阻亦被該氏及馮福桂馮阿興拉住髮辫聲言此處係在租界外與捕房無干其實該處新立界石亦是租界當由他捕協同拿獲各人另有華捕供與相同王馬氏供所畜之犬新生小犬五頭尚未滿月倘被華捕將老狗捉去小犬恐致餓斃故向阻止不敢毆捕旁人係解勸者亦無毆捕之事馮福桂供開設米店與該氏爲鄰見捕捉狗我婉言相勸捕以我多事因之爭閙生意人何敢毆打巡捕馮阿興供係馮福桂之子見父被捕拖拉故上前商懇亦被拘拿該捕堅稱該氏與馮父子行兇蔡太守判罰該氏洋一元馮父子均保釋並著捕房將犬給還免致小犬餓斃 
[法捕房瑣案]  
　　丁東昇等八家環控愼成桕油行主朱棣卿欠銀一案懸宕日久前日據原告將朱扭獲解交捕房轉送公堂經葛同轉訊問之下飭將朱棣卿兄弟三人押候查辦昨屆復訊之期先據各原告投案同轉命提朱棣卿及其弟怡卿福卿到案謂棣卿曰爾疉次倒帳拖累他人現在如何料理供實因虧本所致求恩明察同轉謂爾將倒欠之銀藏於何處供稱並無藏匿又問爾家尚有房屋店業理應和盤托出朱供將房屋抵償可湊數一千五百兩尚有公所合同可抵銀九百三十兩又問尚有何物可抵供有芝草三十餘包值銀一百餘兩問在何處供稱在三德堂棧房内存八包南京春生吉托賣五包漢口公源五包愼記四包湖州三包洋棧内尚有十包同生二包以上四十二包連丁東昇處三包通共值銀不及二百兩原告禀稱尚有元泰燭店同轉謂可值幾何朱供本錢亦有五六百千開設後未取分文原告禀南巿尚有萬成太槽坊朱供此店業已虧空抵欠尚屬不敷同轉謂可抵幾何朱供初開時不過百千之數現已反虧他人問家内尚有何産可抵供只有住屋四間及祖遺房屋三間尚有恒豐雜貨鋪亦巳虧空五六百千又問福卿曰爾旣爲司帳應知數目福卿供司帳並非小的係住居城内虹橋之張鶴生問帳目可能淸楚供請飭傳問同轉又謂原告曰朱棣卿所有之物存儲屋内延宕日久應給房錢房主禀稱尚欠房錢同轉問朱欠租若干朱供約五個月擬向房主商懇問五月初七日所收錢三百餘元如何用去逃避何方逐一供明朱稱先往桐里後至湖州等處訊至此飭將朱棣卿還押福卿怡卿交原告帶出將存下之物查檢淸楚應如何辦理之處著邀同王見秋陳煥文及司帳張鶴生等核算明白投案禀復○又命提楊阿大到案問爾拘押捕房日久可曾思量明白以後尚敢不遵父命否阿大供稱不敢違逆願隨父回去同轉飭再掌八十下交其父楊金廷帶回管束不准出外如敢不遵送案嚴懲不貸○著名騙子朱東昇經葛同轉訊明判令枷號三個月期滿責放兹已期滿著疎枷照原斷從重笞責五百板還押候送上海縣核示○邱金三控族人邱阿廣將姪女桂姐拐至上海押入花烟館爲娼經金三尋獲報捕房將阿廣桂姐一并拘案同轉訊明後飭押候其母來案具領巳紀前報昨據邱蔡氏投案禀稱桂姐被癩頭阿廣拐出後遭伊夫家蹂躪受累不淺同轉命提桂姐到案問蔡氏係何人供稱母親同轉謂爾被拐後爾母百般被累究爲爾跟人出外之故又謂邱阿廣曰蔡氏現已到案尚敢說托爾帶出乎著從重笞責一百板還押覓的實保人方准保出桂姐著暫押捕房待蔡氏雇定船隻同邱金三投捕房具領回鄉邱等叩謝而出○又命提賣良爲娼之蟻棍李三著照原斷笞責二百板還押又問經中人劉二曰爾究爲何業劉供實爲小工向在虹口同轉著還押交保如下期無人具保定當重懲○小車夫某申向某氏押下小車一輛計洋三元推至小東門被某乙認明將人車拘送捕房捕頭命押候訊究 
[上海六馬路仁濟善堂籌賑公所施少欽經收山西山東賑捐六月初三初四日淸單]  
　　胡運孫養心居兩大善士各助洋五十元汪幹念八元胡祥岩移居求生安陳起樑求病愈王希記户架記册總記銀爐記糧記七户各二十元全餘十八元無名子爲毓麟病求愈十五元王雲路陳永慶合助十二元常郡陳氏彭氏合助吟紅舘主續助程春木傅中和無名氏無名氏六户各十元寗立順號復新永曾三陸堂華遞駿堂劉元興雷倚庭六户各八元雙桂軒丁老太太丁海蓉合助六元羅錦春六元蘇州恆孚銀樓義賑桶内另散户五元銅洋三元錢三千四百文行素居方慈親冥誕資冥福宏省醮資求平安戴桐葊求病愈胡顔孫四户各　元錢蘇氏求身安綿力子求平安丁松兆堂本洋三省軒金永豐德大昌鄭榮記祝鉅峰無名氏移酌公助十户各四元羅溪潘同興行三元銅洋七元有心無力合助福來康益記育　孫氏天和五氏各三元蘇州養心齋求目愈張氏無名氏無名氏均求病愈湯秉鉞銓鎰鈞合助有心無力人花甲壽費徐錦安祝步丹榮孫遠傅養眞王雲路饒長順崔泰來章翔舟印公記獄記工記堂記匯昌堂盡心室三九翁無名氏盧尚義堂戴不盡名念四户各二元方務德堂牛積善堂羅愼怡堂王瑞堂毛捧檄堂毛嗣玉毛馨玉毛瑞蘭毛佩蘭李斯溪王霖羅南陔王旭升丁本立倪玉祥王以德盧鳴珂虞忠記無名氏均助本洋各一元桂馨山舘母病求愈浦左生求病愈力不足勉力子合助賴萬泰甥振和號春源泰鴻昌號夏洪源任聯陞鄭鏘湄陳香山祝毓秀李潤泰郭陸堂徐理泰梁行信李良旺湯在宥湯在寛湯在容丁金麟還愿子轉運子竹餘方愿氏樂安氏無名氏留耕堂念八户各一元本宏趙七角胡星甫李守煥陳不書名餘不書名四户各五角黄竹卿二角陸松亭一角王徐氏錢一千文沈桂記花義泰瞿恆裕鄭日波程庚寅李壽康六户各五百文無名氏四百文亦寄盧三百文無名氏二百六十文隠名氏銅洋一元以上共收洋六百十四元銅洋十一元錢八千三百六十文 
　 
 
 

Page 10

 
 
   
 
 

Page 11

 
 
[光緒十九年八月二十九日京報全錄]  
　　宫門抄○諭旨四道錄前○陜撫鹿奏報雨澤禾苗情形摺○給諫張　奏請援案廣設粥廠米廠摺○陜撫鹿奏舉人恃符妄爲孝唆詞訟請旨斥革訊辦摺○陜督楊奏報明甘肅省本年夏秋季禾苗被災大概情形摺○黔撫崧奏收到江蘇廣東協餉銀數片○護江撫方奏新海防捐輸第三十七次請獎摺○八月二十九日兵部太常寺太僕寺廂黄旗值日無引見○壽昌假滿請安○浙江總兵張其光請訓○甘肅遺缺知府龐璽謝恩○八額駙等演放砲位覆命○英侯烏拉喜崇阿各續假二十日○梁仲衡續假十五日○召見軍機張其光龐璽崑岡○閱卷大臣派出徐中堂徐樹銘志銳○○頭品頂戴陜西巡撫臣鹿傳霖跪奏爲恭報雨澤禾苗情形仰祈聖鑒事竊查陜西省光緒十九年六月分雨澤禾苗情形業經臣恭摺具奏在案兹據西安鳳翔漢中同州興安榆林商州邠州乾州鄜州等府州屬陸續具報於七月初一至初八及十九二十等日先後得雨一二三四五寸曁深透不等惟延安府綏德州二屬尚未報到臣查陜省入秋以來南北二山雨澤尚不缺乏而平原各處未能一律霑足三原涇陽等縣更形缺雨秋糧不免受旱所有得雨各屬秋禾長發暢茂稻榖雜糧均已揚花抽穗民情安謐差堪仰紓宸厪惟據咸甯縣具報於六月三十日迅雷大雨該縣東南鄉鳳凰峪起蛟水漲二丈有餘流入灞河所過村莊俱被衝淹張家寨泥沙淤積平地一頃餘畝新巿村衝壓二頃數十畝淹斃男女大小六名口又據該縣具報於七月初六日灞河山水暴漲衝决老隄十餘丈地畝被水衝淹並淹斃過客四人扶風縣具報於六月二十四及七月初六等日該縣南鄉年井凹等村被雹府谷縣具報於六月二十日午後大雨該縣孤山堡河水漲發高十餘丈平地水深四五尺沿河地畝均被衝壞商民鋪房及義倉驛站房屋均被衝塌義倉儲糧漂没無存淹斃營兵一名民商五名大小牲畜四十一頭等情先後禀報前來當卽飭司移行該管道府遵照新章覆勘確查被雹被水地畝成災分數錢糧應否蠲緩先行示停征一面清查被災户口妥籌撫恤容俟查辦完竣另行彚案奏報刻查西安糧價大米每倉石價銀二兩三錢六分小米每倉石價銀一兩六錢九分較之上月大米每石减銀一分小米每石减銀一分所有七月分雨澤禾苗及咸寗扶風府谷三縣被水被雹籌辦賑撫並省城糧價情形理合恭摺具奏伏乞皇上聖鑒謹奏奉硃批知道了卽著飭屬妥爲撫恤毋令失所欽此○○四品銜刑部掌印給事中臣張元普跪奏爲請援照成案廣設粥廠米廠以免流亡恭摺仰祈聖鑒事竊臣恭讀本月十三日諭旨仰見聖主矜恤羣黎凡所以爲災民計者有加無已薄海同欽臣維目前辦賑先止流亡而止流亡之法莫若就災民之地多設粥廠蓋人各戀其本土本土有賑已流者自歸未流者不復出也臣查光緒九年前府尹臣周家楣於被災之十五州縣多設米廠粥廠如通州之漷縣等處武淸之楊村等處寳坻之林亭口等處文安之勝芳等處共計九十餘所全活災民無數此外又有官廠六處本年之災甚於九年被災之區又廣於九年官廠六處已奉旨設立其餘尚未徧及災區旣廣愷澤宜周應請旨飭下順天府檢查成案仿照辦理其九年未被災之區而本年被災者更宜酌量添設以廣皇仁而全民命臣目覩災民流離至京相望於道不忍緘默不言是否有當謹恭摺具陳伏乞皇上聖鑒謹奏奉旨欽此○○頭品頂戴陜西巡撫臣鹿傳霖跪奏爲舉人恃符妄爲教唆詞訟請旨斥革訊辦以警刁風恭摺仰祈聖鑒事竊據盩屋縣知縣李汝鶴詳報訪聞該縣舉人宫炳南聲名狼籍武斷鄉曲遇事把持鄉民受其害者因畏聲勢率皆隠忍不敢批控該縣亦因查無被控實據未便輕揭正復查閒旋據民人馬萬魁以伊甥馬應振被其堂嫂馬温氏謀毒斃命等情來案呈控該縣查其情詞支離隨卽傅訊據該原告馬萬魁供稱伊甥馬應振在其孀居堂嫂馬温氏家經管家務於去年十一月二十五日身死斯時伊出外離家今春轉回聽說馬應振係被馬温氏用毒謀斃伊一時糊塗不及細查當向同堡居住舉人宫炳南商明來案呈控遞呈後向伊胞姊卽馬應振之母馬馬氏等問明馬應振實係因病身死並無别故不應誤聽人言妄行控告等供訊據馬馬氏等供均無異當將該舉人宫炳南傅案質訊堅稱並無教唆主使情事顯係恃符狡展由藩臬兩司詳請奏革前來臣查宫炳南係盩屋縣人由廪生應光緒丙子科本省鄉試中式第二十九名舉人名列賢書宜如何檢束自愛乃竟遇事把持武斷鄉曲甚至狡唆詞訟實屬恃符妄爲不知自愛相應請旨將宫炳南舉人先行斥革查訊懲辦以端士習而儆刁劣除咨部外所有請革舉人緣由理合恭摺具陳伏乞皇上聖鑒訓示謹奏奉硃批著照所請該部知道欽此○○太子少保頭品頂戴陜甘總督臣楊昌濬跪奏爲報明甘肅省光緒十九年夏秋季禾苗被災大概情形恭摺仰祈聖鑒事竊查甘省各屬自作徂夏雨澤應時收成頗稱豐稔惟間有禀報被雹被水之區當卽飭司分别委員查勘並移飭該管道府直隷州確查妥辦兹據藩司沈晉祥將各屬被災大概情形詳請具奏前來臣查蘭州府屬之渭縣隴西縣丞秦州直隷州屬之醴縣階州直隷州並所屬之文縣成縣凉州府屬之平番縣西甯府屬之通州各地方均於本年三四五六等月被雹打傷夏禾雖各處輕重不同報未成災而小民終歲勤動正值夏禾結實秋禾滋長忽遭偏災殊堪憫惻已飭委該管道府直隷州督同各地方官前往覆勘分别借給義糧以資接濟及作補種秋糧籽種並查明是否不致成災另行彚核辦理惟西甯府屬之西寗縣臨城河北各莊堡並東南北三鄉郭家塔等處於本年五月十五六兩日天降雨雹山水陡發打傷夏禾淹斃居民幼孩七口馬騾驢頭牛羊數百餘隻並冲壞溝渠橋梁道路又因水冲山坍將鎖爾干莊民房神廟山旱地畝全行翻成泥坑淹斃人口牲畜不少又蘭州府屬之狄道州北鄉於六月初六日雹雨猛降打傷闕字等九叚夏禾並冲損洪字叚内地畝房屋多處淹斃男女一十三丁口所種麥豆各糧概行打傷凈盡又平凉府屬之靜寗北鄉范家溝於六月初八日天降暴雨山水陡發淹斃男女三口牛驢六頭又寗夏府屬之寗夏縣南鄉王全三堡及寍朔縣西南鄉楊顯等四堡均於六月初七日雹雨交加三時始止夏秋禾苗打傷凈盡夥粒無收以上五州縣地方被災較重均經該司移行該管道府曁委員覆勘分别撥糧給銀妥爲撫卹其被水淹斃人口已經各地方官捐棺殮埋冲塌房屋飭令查明實有若干照例給予銀兩及時修蓋以資棲止併令冲壞道路橋梁赶緊勘修水冲田地查明能否修復被雹地畝由地方官籌借籽種勸諭農民乘時播種秋糧以冀晚收錢糧應否蠲緩統俟各屬結報到日另行彚核辦理外所有甘省各屬本年夏秋禾苗被災大概情形謹恭摺具陳伏乞皇上聖鑒訓示謹奏奉硃批知道了卽著飭屬妥爲撫恤毋令失所欽此○○崧蕃片再光緒十九年四月分收到四川省解黔軍饟數目業經奴才奏報在案兹查五月分收到江蘇省恊餉共銀五千五百兩又廣東省恊餉銀一萬兩共收到銀一萬五千五百兩據署布政使唐樹森申報前來除咨部查照外謹附片具陳伏乞聖鑒謹奏奉硃批户部知道欽此○○頭品頂戴護理江西巡撫臣方汝翼跪奏爲江西勸辦新海防捐輸第三十七次開單懇恩獎叙以昭激勸恭摺祈仰聖鑒事竊照案准户部咨具奏停止鄭工捐輸接辦新海防事例仍由部庫及各省藩庫收捐一摺光緒十五年十月十八日奏奉旨依議欽此計原奏内開此次之捐改爲新海防事例所收捐數仍由各省按次報部請獎銀兩另欵存儲按次知照海軍衙門聽候提解又十八年十二月十五日接准户部咨海防新例捐輸於二次展限期滿再行接展一年各等因行司遵照業將光緒十五年十二月十二開局收捐之日起至十九年六月十一日止先後三十六次由司詳經撫臣德馨曁開單奏請獎叙各在案今據署藩司福裕詳稱自光緒十九年六月十二日起至七月十一日止計收報捐實官三名按照定章分别减成共折收實銀一千八百二十三兩六錢除將前項捐銀悉數積存藩庫聽候撥用外合將各捐生年貌籍貫履歴三代造具淸册列爲第三十七次詳請奏咨獎叙並請將副實收咨送户部並咨吏部塡發報照來江轉給等情前來臣覆加查核所捐銀數及請叙實官與例章均屬相符合無仰懇天恩俯准分别獎叙以昭激勸除將淸册副實收送部曁咨海軍衙門查照外理合恭摺具陳並繕清單敬呈御覽伏乞皇上聖鑒敕部覈覆施行謹奏奉硃批户部議奏單併發欽此 
 
 

Page 12

 
 
[光緒十九年八月三十日京報全錄]  
　　宫門抄○直督李奏職員捐田贍族咨部立案片○又奏請准建坊片○護江撫方奏籌解甘肅新餉銀兩片○粤督李等奏夏委分委署知縣員缺片○又奏甄别道員片○豫撫裕奏請補守備員缺摺○又奏請免騎射片○湘撫吳奏請准總兵議卹片○豫撫裕奏籌解漕糧銀兩片○八月三十日刑部都察院大理寺正黄旗值日無引見○睿王等各謝授缺恩○成公假滿請女○良弼塲内專摺請安○汪鳴鑾前往西陵查工請訓○八額駙請假十日○召見軍機懷塔布阿克丹立山○○李鴻章片再靑縣人候選按察司經歴甯世福前因遵其故父五品封職甯大林故母五品命婦甯胡氏遺命捐助該縣永安書院經費銀一千兩臣奏准建坊在案該職員復遵遺訓購得民地一千畆選派公正族人經理歲收籽利分贍族中鰥寡孤獨並喪葬之費另置義地八十七畝有奇在本村設立慈幼義塾令附近本村貧寒子弟入塾肄業俾明義理將地契呈縣備案由該縣開具頃畝淸摺詳請具奏前來臣查甯世福家傳忠厚善舉甚多今復遵奉先訓捐置義田以贍族衆創設義塾以養童蒙樂善不倦洵堪嘉尚除淸摺咨送禮部外理合附片具陳伏乞聖鑒敕部立案謹奏奉硃批禮部知道欽此○○李鴻章片再准甘肅新疆撫臣陶模咨稱喀什噶爾提督董福祥遵其故父一品封職董世猷故母一品命婦董王氏遺訓及現存繼母一品命婦董陳氏之命捐助順直賑銀一千兩又新疆布政使饒應祺遵其故父二品封職監生饒廷梅故母二品命婦饒曾氏遺訓捐助順直賑銀一千兩均已彚解津局兌收散放聲明不敢邀獎等情咨會前來臣查本年順直水災甚重賑撫需欵浩繁全賴各省官紳捐資恊濟該提督董福祥藩司饒應祺服官邊徼均能體念時艱慨輸鉅欵實屬克已救災善承親志雖據聲稱不敢邀獎未便没其急公好義之忱定例捐助賑銀千兩以上應得建坊合無仰懇天恩俯准董福祥爲其故父董世猷故母董王氏繼母董陳氏饒應祺爲其故父饒廷梅故母饒曾氏在於各該原籍地方自行建坊均照例給予樂善好施字樣以示旌獎理合附片具陳伏乞聖鑒訓示謹奏奉硃批著照所請禮部知道欽此○○方汝翼片再前准軍機大臣字寄光緒十八年八月初六日奉上諭户部奏籌撥甘肅新餉一摺甘肅關内外各軍餉銀關繫緊要現經該部將光緒十九年新餉指撥江西省銀三十六萬兩著該撫嚴飭司道按照撥數於本年十二月底赶解三成至來年四月底再解三成其餘統限九月底解淸等因欽此並准户部咨同前由當經撫臣德馨行司欽遵臣前在藩司任内會同糧道以前項餉銀司庫支絀萬難全籌卽經詳請奏明援照歴辦成案於司庫地丁厘金項下籌解三分之二銀二十四萬兩道庫漕項等欵錢糧内撥解三分之一銀一十二萬兩陸續湊解旋於司道兩庫籌撥銀二十萬兩分作四批發交商號匯赴甘肅兌收先後詳經奏咨各在案兹據署布政使福裕詳稱查照部咨按甘肅庫平動放司庫各年地丁並雜項等欵共銀五萬兩作爲江西省奉撥十九年第五批甘肅新餉飭令蔚豐厚商號於七月二十三日赴庫請領限八月十四日匯赴陜甘督臣衙門轉發甘肅藩庫兌收所有餘平銀兩已遵照自行扣存至解此批甘肅新餉銀五萬兩職名係署江西布政使福裕籌解合併聲明等情詳請奏咨前來臣覆覈無異所有第五批籌解十九年甘肅新餉銀兩交商匯兌並籌解職名緣由理合附片陳明伏乞聖鑒謹奏奉硃批户部知道欽此○○李瀚章等片再准部咨疏通正途案内嗣後各省州縣缺出令將輪委班次並出缺日期每屆三月奏報等因自應遵照辦理兹光緒十九年夏季分出有署遂溪縣知縣蘇昕調省另有差委遺缺以新選龍川縣知縣楊森署理又署新興縣知縣謝師元聞訃丁父憂遺缺以候補知縣陳慶箎者理以上二缺俱係挨委簡缺例應接班輪委因各該縣地方緊要著委楊森等署理均不入班次積缺計算據廣東布政使覺羅成允具詳請奏前來臣等謹附片具陳伏乞聖鑒謹奏奉硃批吏部知道欽此○○李瀚章等片再勞績候補道員到省一年期滿例應考察甄别具奏歴經遵辦在案兹查有三品銜補用道林賀峒才識宏深通逹治理業經詳加考察堪以本班序補據藩臬兩司會詳前來除將該員詳細履歴開單咨明吏部查照外臣等謹合詞附片具陳伏乞聖鑒謹奏奉硃批吏部知道欽此○○頭品頂戴河南巡撫奴才裕寛跪奏爲請補守備員缺以實營務恭摺仰祈聖鑒事竊查王祿營守備周靑選病故當經奴才恭蔬題報聲明所遺員缺扣留外補嗣准兵部咨王祿營守備係部推之缺行令迅揀儘先人員請補等因奴才查兵部奏定章程儘先各員均按奉旨先後核次補用如實在不得其人必須將名次在前各員於此缺何項不宜按名指實方准再將名次在後之員請補等語今奴才遵於豫省儘先守備班内逐加遴選查有儘先守備白成文現年五十八歲懷慶府孟縣人由行伍剿匪歴保把總升補奴才標下左營右哨二司千總同治三年八月到任嗣因歴年防守城寨在事出力保以守備儘先補用同治八年十二月初八日奉旨依議欽此光緒十九年請開千總底缺以守備歸標補用該員才明年健營伍熟悉堪以擬補王祿營守備其有儘先名次在白成文以前各員除陳立德丁憂服滿未據呈報起復王秀牛毓麒均係籍隷開封府屬例應廻避不計外劉克賢唐雷元徐連生李振崗張振聲劉廷祥李天麟均於此缺人地未宜未便稍涉遷就該員雖名次稍後惟人地實在相需例得將名次在前各員按名指實專摺陳請合無仰懇天恩俯准將儘先守備白成文補授王祿營守備實於營伍有裨除將該員履歴咨部外理合恭摺具陳伏乞皇上聖鑒訓示謹奏奉硃批兵部議奏欽此○○裕寛片再查定章武職員弁遇有因傷不能騎射者卽由該督撫奏明辦理歴經遵行在案兹查有奴才標下候補副將張玉前因在軍營打仗被賊矛傷左臂左手候補叅將曹尚志被賊砲傷左骽矛傷右膀候補都司王向離被賊砲傷左臂候補都司蕭自得被贼槍傷左臂左骽候補遊擊張同心被賊槍傷左臂右臂補用守備世襲雲騎尉張淸海被賊槍傷左骽矛傷右膀候補守備蘇萬福被賊槍傷左膀矛傷右骽均係騎射不能得力經奴才查騐屬實合無仰懇天恩俯念該員等實係因打仗受傷均准免其騎射以示體恤出自　鴻慈除飭照章改習槍炮並將受傷部位各册咨部查核外理合附片陳明伏乞聖鑒訓示謹奏奉硃批著照所請兵部知道欽此○○吳大澂片再據現任長江提督三等男爵黄翼升等聯名呈稱已故記名提督前福建金門鎭總兵王鍾華係湖南長沙縣人咸豐四年由武童投効長江水師營五年管帶炮船隨同攻剿髮逆八年委帶淮揚水師新左營十一年賊踞茭湖率舟衝鋒焚奪砲船數百兩岸賊壘一律盪平旋克安慶省城時賊踞銅陵無爲州一帶糧運不通王鍾華率師船畫夜衝擊節節掃盪同治元年三月大戰蕪湖身先士卒逼近賊船用砲轟擊奪賊艘三百餘隻被砲子洞穿左臂裹創血戰遂收復蕪湖等城池調赴吳淞口乘潮進擊四面伏船轟賊數百維時右足右肋均受砲子傷血流如注猶復負傷力戰賊衆大股圍援多方設法苦守七畫夜次第肅淸滬防一帶十二月委署蘇松鎭並管帶澄海水師營防堵海口二年克　山解常熟昭文等縣圍旋補授福建金門鎭總兵員缺七月會剿江陰無錫八月進擊無錫金匱等縣援賊生擒僞朝王黄子漋父子置於法保以提督記名簡放三年卸蘇松鎭篆四月克復常州城擒僞護王陳坤書逆鋒漸息旋因受傷過重呈請具奏開缺奉　旨准其開缺仍留營調理並駐紥海口巡緝江洋七年調赴宿遷縣防剿任賴捻匪八年因病增劇請假回籍調理因勞傷過重日漸加劇於光緒十七年二月初四日在籍病故請援案照軍營立功後積勞病故例奏卹等情前來臣查已故記名提督前福建金門鎭總兵王鍾華從戎十餘年身經數百戰轉戰湖北江西安徽江蘇等省屢建奇勲其樸實忠勇紀律嚴明爲曾國藩胡林翼等所賞識乃以回藉後積勞病故未便任聽湮没相應據情奏懇天恩賞准將已故記名提督前福建金門鎭總兵王鍾華勅部照軍營立功後積勞病故例議卹出自逾格鴻慈除履歴咨兵部外理合附片具陳伏乞聖鑒訓示謹奏奉硃批著照所請該部知道欽此○○裕寛片再豫省應解光緒十八年分漕糧折價銀兩前己先後委解過三批銀十六萬兩均經奏報在案兹據署布政使長　糧儲道王維翰又於各州縣解到光緒十八年漕折内湊集四批銀五萬兩定於八月初二日委員營解起程赴部交納詳請奏咨前來奴才覆核無異除分咨外相應附片陳明伏乞聖鑒謹奏奉硃批户部知道欽此 
 
