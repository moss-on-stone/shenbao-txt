# 1885 - 213 - 4904425

 

Page 1

 
 
[四十七號畫報出售] 點石齋主人啓 
　　中法和議旣成之後兩國各退防兵仍歸於好乃越南阮氏兩夫人恨法人無道糾集義兵攻法人於北寗從此女子知兵婦人赴敵古人不能專美於前矣圖之以供衆覽報首畫譜兩圖均係任君伯年所繪其筆墨之妙賞鑒家自能辨之准於廿六日出售後仍附淞隠漫錄圖説一則此佈 
[金陵出售鉛版石印書籍處] 申報舘主人啓 
　　啓者申報舘與點石齋兩處所有鉛版石印等書及法帖名畫各外埠經理申報分舘俱有寄售若南京城内在夫子廟前右首東牌樓申昌號内發兌江南爲人文謂藪現在大場期近多士必齊聚省垣以應鄉舉如欲購買精本請移玉趾此佈 
[八賢手札墨蹟]  
　　郭意城先生抱經濟才運籌帷幄實中興之諸葛當髮捻蹂躪各省時曾文正胡文忠駱文忠沈文肅曁李伯相左侯相曾威毅彭尚書諸公提兵戡亂卽次蕩平先生實與共襄其事偉烈豐功固在人耳目間也茲將諸公昔日與先生咨商手札墨蹟託點石齋田西法石印成書紙墨如新宛然手澤况乎孫吳兵法鍾王字體二者兼之尤爲難得茲訂四本一套定價一元八角于本月廿八日出書如欲萬售略可核减祈至二馬路千頃堂書坊面議可也 
[官長夏日宜體恤犯人説]  
　　吾人安分守已順時聽天非義之事不敢行非分之財不敢得繩趨矩步動必以正斷不致覊縲絏陷囹圄與囚首垢面之徒待命於獄吏之手其有身罹重罪徽　加身者必其罪有應得律有宜懲矜之無可矜宥之無可宥而後三木遍試五毒備嘗宛轉呼號械繫於三尺圜扉之内於此而欲哀矜之體恤之不將近於婦人之仁煦煦孑孑者乎雖然果屬罪有應得律有難寛則笞杖之放流之極而至於絞斬凌遲梟首示衆分也惡乎怨獨有案懸日久定讞未成管押於班房之内飯歇之中其屋則低隘穢惡其地則黑暗潮濕其有力者費去數金至數十金居然可床舖整齊起居如意獨此身無半文之輩一入其中日則踞坐階沿夜則躺臥糞穢欲求半張蘆席一束槄柴稍藉其身萬不可得甚有獄卒索資不遂將其人緊縛尿桶上曝諸烈日之中諸囚就而小遺衣服淋漓頭面濡染旁人見之且將嘔吐况其爲身受者乎至於收入監牢其苦尤不堪言狀初時獄吏必搜其身畔凡有稍新之衣服襪履盡行褫下飽其腰纒然後高弔空中絶其飲食務使賂以重賄而後放放後置之暗室中昏不見天日黑索纍纍粗如孩臂監中老犯更多方凌虐吸髓敲胔必使各給錢文方肯引爲同類就平日言之苦境已若此難忍何况撐空火繖熾若洪爐當此之時其苦更何堪設想哉在我輩窗明几淨一枕羲黄把卷消閒高談抵掌鵰翎之扇不去手碧筩之杯可怡情猶且喘若吳牛畏大暑如畏酷吏則當其拘攣請室俯仰不能自如濕毒薰蒸蜰蟲盈掬泥淖没足臭汗渾身種種苦情更有不堪設想者矣顧果係案中要犯亦屬分所宜然所最含寃者每一訟案必有應訊之族長見証之鄰佑以及挾怨誣攀因事累及之良民管押多時不得見長官一面備嘗慘毒呼籲無門日望案結釋歸而今日以人証未齊不能質訊明日以書差未講不克錄供坐令無辜被累困苦備嘗卽使有日得蒙省釋而此種苦情早已及身嘗遍矣各州縣之情形罔不若此至子上海各補房雖有讞員之體察捕頭之稽查然觀釋出之犯類皆鵠面鳩形慘無人狀且屢聞押犯病脚踵腹瀉送入醫院旋卽斃命者則揆度其情雖不致尤甚於各州縣監牢然諒亦無甚差别昨以語于西人西人曰中國若此之大自朝廷以迄官吏無不以欽恤庶獄爲心何弗亦倣西國牢獄之制清淨精潔乾燥寛深俾諸囚不致時時染病子曰是説也恐一時難于成就然僕有一道焉敬敢爲爲人上者陳之中國各衙署例有熱審減刑行杖八折之舉誠以暑天酷熱肌膚易于潰爛故于無可寛宥之中存格外體恤之意減其杖數以示哀矜然旣已行杖則情眞罪當律不能寛然且法外施仁定三伏減刑之例况無辜被累禁押多時酷暑薰蒸熱如籠上蟣蝨蛇蝎緣延滿身霉毒汙泥沾塗遍體傷心慘目爲如何耶竊願爲人上者遇有獄訟隨准隨訊隨訊隨結庶案外株連者不致久押受苦而飯歇監獄等處人數旣稀暑毒亦可稍減更隨時督令夫役灑掃糞除不使炎天烈日之中穢氣蒸灼其造福豈有涯哉至于租界捕房則西人尤以清潔爲貴故卽西國監牢中亦必有聽經所沐浴所游玩所布置楚楚潔淨無纎塵罪犯至此大有適彼樂郊之意想各捕頭大公無我惻隠爲心斷不謂押西人者固宜爽塏而押華人者可任卑污除舊更新指日可待更無俟鄙人之多言惟望英法兩公廨會審中西官凡犯之宜釋者速釋之案之宜斷者迅斷之切勿今日一堂曰俟查明再核明日一堂曰俟覆訊定讞案情懸擱無有了時則各犯早一日出捕房卽少一日受苦虐暑天宜然卽非暑天亦詎不宜然則諸犯富省釋之餘有不稽首焚香祝賢使君無量壽無量福者我不信也 
[本舘接奉電音]  
　　昨晚本館駐京訪事人飛電傳來本月二十七日上諭一道敬謹譯登○六月二十七日 
奉上諭孫毓汶着在軍機大臣上行走欽此 
[德法傳聞]  
　　前接外洋電音云有德國新聞紙言德法將有啓釁情事本館以爲事出無因未便登錄乃昨閲美國新聞紙知某日有德國某王爵去世英與德本係素好英國因特設一宴邀請各國欽差曁諸大臣爲之破孝惟法國駐英欽差與其夫人皆辭不至英人致函道歉法使答以德與我國世仇不願爲其掛孝故不敢與宴云云意者因此一語而德國新聞紙遂以爲德法將致開釁然此事其細已甚或不至遽啓爭端也 
[關外要音]  
　　粤　云六月十八日本館接到訪事人由粤西關外查報二事如左四月十三日越領兵阮秋河之一妻一妾大起義兵爲夫報仇聨絡越領兵陳正丁必應襲入北甯外城法大股仍有埇球乘船而復陷北甯現在二婦人退居山酉省崗經附者益衆四月十五日越官黄庭經與法戰於石山隴斃法教數百馘眞法級數十現庭經以兵力單弱退居保隆四月十六日法在屯梅失火燒一三畫延及各軍軍火軍糧各房而長慶府尉黄功榮又報近日法人運粮械於屯梅谷松兩處甚多不知意將何爲遊勇頭目則有梁正理劉翰榮謝二何三等分五股遍佈牧馬宣泰之間頗與越民相習并願供糧現甚相安不知將來如何也○法人在谷松船頭最多又在谷松之左河對岸地名北樸增豆一大屯置有大炮法新設諒山布按二員照西法辦事龍州疫症尚未消除米價頗貴幸軍民仍安靜如常尚堪告慰 
 
 

Page 2

 
 
[臺厦紀要]  
　　厦門近來多患時瀉之症説者謂因喜食　荔枝及呂宋鮮菓所致各社保皆於夜間迎神民家供奉佛像亦雇四人掮一椅轎另以兩人鳴鑼前導巡行各處藉以驅逐瘟鬼醫士之門幾無問津者盖習俗然也○初六日颶風大作其時海龍輪船正擬駛出滬尾口被風打至海灘及後潮退見船身離礁石僅有丈餘是亦險矣淡水各船遭風失事者甚多幸初七日午刻風靜而霽受灾不甚重也○時和南澳兩船前次由福州到厦同時進口適南澳船主病疫身故遂下半旗與時和船初無干涉錄之以正傳言之誤○澎湖法兵於十二日悉數登舟十三日開赴西貢媽宮各島自法人去後瘟疫亦漸稀少從此出死入生豈非居民之幸然地方新遭兵燹民困未能遽蘇勞來而安輯之則賢有司之責矣○厦門向無官醫奎樂峰觀察特委候補人員之知醫者二人並延厦門名醫四人設立官醫局兩處一在厦門港文汛口一在同安公館内俾患疫者皆得踵門求治仁心仁術殆兼有之○乾軍四百餘人由法人交還後業經王軍門帶至厦門暫駐南普陀廟中○福建輪舟自淡水到厦起卸貨物十六夜有小工數人在船睡醒意欲登岸船主疑爲竊賊大副二副卽行毆打有一沈姓者被打落水遂致溺斃現經屍親赴領事衙門呈控矣○厦門税厘支應委員總司銀餉出入庫房當存銀洋數萬元月前武營領取月餉由支應局發出銀六七千兩迨勇目領回查點過秤則每包有少一二元者有少三元者及騐封口圖章則較支應局銀房圖章大小不符不知何人作弊一時不能查明税厘支應局諸人與武營領餉兵弁遂至城隍廟立誓以明心跡○署臺灣道陳展堂觀察定於六月初十日取齊臺北各屬科試已調萬年清輪舟往迎憲節或謂觀察尚須繞道澎湖查看情形也○澎湖廳篆務已經劉爵撫檄委程錫三二尹署理○欵局成後楊厚菴宮保上疏籲請終養又以臺北府城酬應太繁遂於月初移節五堵地方恭候　批旨○臺北板橋林紳維源前經内渡嗣以臺島解嚴於上月廿六日乘海龍輪舟言旋故里劉撫帥設筵招之林紳回鄉亦於初九日吞别墅中盛設酒饌請爵帥赴宴往返四十里用小火輪拖帶當日卽回郡城也○厦門臺北兩處近日游勇甚多竊案疉出衙署之中尚有公然肆竊者有緝捕之責者其可不實力整頓耶 
[首善叢談]  
　　京東東壩某寺僧偕鄰人某甲入城腰繫小荷囊中貯騾馬巿裕泰錢店銀鈔一紙計五十兩途中甲向僧假五金僧以俟取銀後分給比入城僧遺失荷囊未及覺察行至前門外珠寳巿搜索不得始六驚告甲甲疑僧吝不肯予刺以冷語僧忿火塡胸盡褫衣袴赤條條令甲詳審觀者哄然○户部新章銀庫庫兵改由本旗保送不在大堂挑選盖因近年屢有土棍搶庫兵之案故更　以杜其弊然本旗雖經保送該部仍須騐看以昭愼重六月十六日户部騐看新送庫兵各兵方入署門突來土棍多名分屯附近各巷口致入署各庫兵不敢出署乘來之車放空而返誠惡習也○某孀婦偕澫姑任居崇文門外南五老胡同碧玉小家女紅度日茹氷飲蘖鄉里素無間言本月十四夜忽自縊而亡姑年老氣衰驚悼之餘溘然倒地雖經官來相騐咸莫悉其緣由云○光祿寺署在禁城東安門内本月之望大堂匾額上忽出一蟒長丈餘粗若巨椀目閃閃如明珠自上而下盤旋柱上署内外來觀者結隊成群踵趾相錯簷瓦内本有鳥巢白項烏烏盡果蟒腹差役懼焚香禱祝移時蟒身縮小蜿蜒至大堂後銀庫門外側身由門隙入遂不見○張朗齋中丞前曾奉　旨修挖京師護城河刻經工部會同釟天監擇定七月初七日開工由城之西南隅挖起所需器具皆由工部製造中丞隨時咨取其橋棎閘壩則仍由工部承修 
[穗垣近事]  
　　前月江水漲發各縣基圍大半冲塌具餘未崩未决者亦岌岌可慮時有賊船數艘駛至某鄉落見基圍危險乘勢掘破駛進村内詭稱爲賑濟而來見基圍已决特來告知爾等宜往救護鄉人信以爲眞咸附彼船以去渺如黄鶴竟不得歸隨後又有數船駛來肆意刼掠各家銀物搜括一空雖經事主赴省禀報求請追究然事過境遷查緝恐正未易也○靖海門外曾經三約舖民自立又碼頭以便來往前數年有某姓因建造教堂暫借碼頭餘地搭蓋石廠一座詎竟久假不歸并欲將石廠改爲舖户去歲舉辦轉練鋪民禀請縣憲勒令將石廠交還以便練勇某恨之竟放前月架詞控告大憲乃拘舗民數人監禁○優伶某甲因向某乙索還舊債乙無以應遂致鬥毆乙受傷斃命旁觀者乃將甲　縣請究因錢財而喪性命舉世一轍錄之以存烱戒○附城增步鄉濱臨海面去年　氛不靖尚都統特調旗兵數營在彼駐守現已撤回城内矣○愛育善堂辦理賑務已及一月所收捐欵不下十餘萬可見紳商之樂善好施東華醫院亦能不分畛域助拯灾區可見好善之有同情也○鄧總戎希賢前年蒙大府委護藩庫迄今二載始終勤愼無曠厥職日前由藩憲詳請制軍給予獎叙并記委煩缺一次○初八日有婦人楊氏以其子被人毆斃赴縣投告張石磷明府將禀閲畢隨卽擲還緣其肇事之處在清遠地方故不便趁爼云○閩人某甲在粤貿易有年嗣因誤入賭場以致謀生無路初六日在南海署頭門與素識之某乙相遇向之借貸乙以爲無賴盛氣拒之甲忿甚竟以老拳贈之彼此爭門閙進大堂明府聞喧噪聲飭差拿究乙得脱逃甲則被獲　供始末明府念其作客異鄉誤爲賭害情有可憫遂從寛免究立卽釋放○城内五方雜處良莠不齊加以科試將届應考者接踵而來大憲恐奸宄濳滋特派委員晝夜巡察烟館客店時交二鼓卽行閉門 
[營口近聞]  
　　前報蓋平縣捕役被張總戎拘送廳署一事寳司馬深知其枉遂將捕役四人當堂釋放該捕等深感憲恩卽於次日在東營緝獲兩盜赴廳署禀報司馬奬勵有加○海城縣張明府因公至營經過趙金鈴子娼家突右某妓攔輿跪訴據云九歲時被人鬻入青樓教之歌舞五六年後薦枕留客博纒頭有無算亦足以酬鴇母矣今者無意行雲有心奔月而鴇母必欲滿九年之限未肯施一綫之恩志切從良叩求作主張明府俯允所請飭鴇母不得作梗兩旁觀者稱神君焉○初四日雷震時城内電桿擊斷五根往觀者踵相錯也○砲臺所需木料皆由營中飭派弁勇至大孤山一帶採辦十四日有木牌駛至遠來洋行碼頭該勇恐遭碰撞欲向洋行划子借篙撐開划子船上人不肯兩相爭閙致將該勇毆傷該洋行卽告英領事將該勇拖去甘軍譚總巡聞信赶至英領事署請將該勇交出領事以聽差被該勇打傷尚須杳究不肯交出爭論之餘查街武弁聞聲而至竟有百餘人領事見勢不佳始將勇交出譚總巡飭人舁勇至廳署請騐寳司馬婉懇譚總巡將傷勇帶回醫治一面據情禀明道憲移咨英領事查辦 
[鳩江近事]  
　　涇縣茂林村旁某　貨店於本月上旬被盜十餘人白晝行刼各持槍械事主不敢格拒及盜去後村人紛紛赶至各以棍棒追盜前行者遥見盜黨入一堡内衆人合力向前作合圍之舉該盜放鎗相拒而火藥適罄衆寡亦不敵當將盜擊斃二名拿獲四名解至城中經沈能甫明府訊明監禁並親詣被刼處踏勘形迹○梁小若觀察委員查明沿河二街及道署前被水之家共計三千九百九十四户核准大口每名日給米六合小口每名日給米四合放賑一個月委鄒雋之明府沈榕卿别駕轉飭各鋪保甲委員督同地保於十九二十等日挨户折錢散給計共費銀五千餘兩聞係觀察一人獨相鶴俸者也○粤商李寅卿等禀稱本年粤災太重軍民乏食蒙各大憲籌畫救荒出示招商採米以資賑濟並奉廣東藩憲龔轉奉彭欽憲頒發印照飭往蕪湖一帶採買米榖以濟軍需並准由鐵甲船裝運赴粤現值太平府憲聨示禁粮食出境查此原指奸商貪利者而言商等係承辦軍需自　在示禁之列第恐無知之徒藉端阻撓難免滋事禀請給示採買等情到縣鄒雋之明府據情批准並出示曉諭矣○蕪湖各土棧以鄭洽記等九家爲巨擘自加税後私土充斥各土棧遂致减色近日該棧等商議設局自辦招募巡丁四十名以便稽緝私土每月認繳税銀九千兩公事則仍由局憲督辦並詳擬章和十欵於十八日遞禀道轅尚未奉批也 
 
 

Page 3

 
 
[法官拜客]  
　　法水師副提督李士卑士於前日同駐滬法領事葛林德君至英會審公廨拜會葛大令想大令亦當回拜也 
[禀批節錄]  
　　聞衛船水手等近又赴道轅禀請放行邵觀察批示略謂應裝粮米業已悉數運完所有前次封固之沙衛船户未經派裝者現准一體開放以便各安生業母得多瀆云 
[新脩石岸]  
　　城内縣橋浜之石駁岸及木欄等年久失脩昏夜行人每有失足之虞現由果育堂董集資修築煥然一新人皆便之惟淘沙塲一帶陰溝塞大雨之後屋宇宛在水中想司其事者亦當借箸籌之 
[重責營兵]  
　　前日有某甲手携耍貨赴西門外左近求售旋有粤人某乙向之購買論價齟齬當經該處營兵揮甲令去甲不依營兵以藤條擊之甲遂與營兵互扭至局營官訊悉緣由且見甲身果受重傷遂將營兵責軍棍數十下軍令嚴明於此可見 
[雉媒未絶]  
　　烟舘之有女堂也妓女之有野雞也此固一而二二而一者也白翁太守嚴禁女堂於是向居法界者遂遷至城廂内外自葛大令嚴禁野雞於是向在英界各茶肆者且羣至法界各烟舘中短榻横陳孤燈相對喁喁私語總之不離乎拼頭搭脚者近是故比日以來第一樓等處座客寥落無異晨星而法界烟舘反因之獲利葛大令之告示不幾爲淵驅魚爲叢驅雀哉獨不知翁太守疾惡素嚴一經訪聞定必立時驅逐雉乎雉乎尚其見色而奉毋罹網而鍛翼也 
[爭認小車]  
　　租界之中轆轆轔轔者無非車聲也公堂之上嘈嘈雜雜者亦無非車案也昨有推小車之程星奎投案訴稱有小車一輛在浦灘攬客因無照會被捕拘入小東門捕房此係三月十七日事越日捐照領車詎已被人冒領當時訴明原委通事傳捕頭語如見原車卽可將其人扭送捕房及昨夜見董六成所推之小車似卽前失之車因將其人及車一併送捕翁太守詰之董六成據供車係租來祗有三天車主徐姓住南巿太平碼頭言定租錢按月六百文太守謂徐車有何記認答稱靠乎處有一小洞將木塞住太守着將董六成交保出外將徐邀到核訊並着原告候騐有無記認再核 
[暫准交保]  
　　前次翁太守查辦女堂倌案内之順記烟舘主陳雲山枷示捕房尚未期滿昨據其女陳阿秀投案訴稱烟館停閉後遷居城内魚行橋浜今親母病故後事一無着落叩請開恩將父陳雲山釋放以便將母收殮等語聲涙俱下太守得供立着包探將陳雲山帶出查明實情卽行交保俟喪事完畢由保傳案再行補枷 
[發押示儆]  
　　延孚錢莊控失銀洋一案昨又解訊胡迪祖申訴前情并稱屢次知照股東沈姓不肯投案然睡在帳房者祗吳韓二人當着二保人理償嗣後因在吳之舗蓋内搜出銀洋鈔票韓之保人卽欲置身事外吳子亭仍不認并向胡言爾我有師生之誼不可指我爲竊且鎖匙由司帳陸蘭田經管葛大令向吳曰是案可疑者惟爾及韓爾初以問卜之言告胡尋見洋五百元在後如何遣人取舖蓋又被搜贓韓當失竊之夜對華捕言無失竊情事均屬可疑吳答稱失竊之後卽令胡搜鋪蓋後始遣人往取不知如何有贓韓又稱華捕問時我令吳照火查看吳未答應我亦未語旋催吳起身始知失竊大令商之佩副領事判吳韓各押一個半月如能央人另行查出贓據禀明後卽可開釋 
[暫發官媒]  
　　昨報凌虐買女一節據包探顧阿六將受傷之妓女李月卿解案李供江北人廿三歲時被丈夫李仁貴賣與李巧珠卽王巧珠處爲娼先在小東門外花烟舘迄今四年如無嫖客卽將我毆打隣人不服屢欲報捕因搬至英租界東興里前日因女傭張陳氏來搬鈾盖王疑我串通圖遁先與女傭爭毆由捕拘拿并喚我同到捕房今蒙解案乞發堂以全蟻命供畢大哭張陳氏亦投案供與同王巧珠供初由張陳氏爲中將李仁貴之妻押在我處繼立賣絶契計身價洋二百餘元卽開花烟館皆傭婦一人經手我從未打伊近有陳姓客欲娶伊付過洋二十元現回寗波俟其來滬卽可成事故將花烟舘閉歇不料張陳氏欲仍令爲娼致時常吵閙大令問李月卿固有陳姓娶爾否答稱係二年前事因價鉅未成現在陳已不來大令又間現在有合意人否答稱無有請發堂婚配大令命將王巧珠李月卿分别暫發官媒并着王檢呈身契再行覆訊張陳氏斥退 
[罰鍰充費]  
　　王李氏至英公堂稱我女喜寳昨日被金姓客喚去出局詎有金之友人朱寳卿等五人以我女遲去前來尋釁當由我夫王阿增解勸遭毆并失金搬指傭人楊阿三亦被毆打傢伙毁壞不少適由巡捕拘案王阿增楊阿三供與同麥總巡捕頭禀當由巡捕拘到二人均有人立保戰出外現有一人不到保單呈閲應卽傳保照罰至現解案之朱寳卿前曾犯竊送案今又肇禍朱供前事係被友人牽累現在報關行牛理昨有友人邀飲喚妓因妓不來致與爭執我未擾衅葛大令商之佩副領事以妓院報失無憑應不准理惟朱寳卿前旣犯事殊非安分之人判罰洋十六元撥充醫院經費 
[英界公堂瑣案]  
　　大訟師樂皮牛稱用范阿增爲侍者言明第月工洋九元祗做二十一天不告而辭昨竟私取鋪蓋交捕送案工洋應付六元三角先被支洋兩元并向我處傭婦借洋一元錢一百五十文扣算應找洋三元零今帶洋四元呈請核辦范供在洋東處做二十天因主婦令我喚㕑司回來時洋東指爲不告而去與論卽被掌頰是以辭歇昨取舖蓋向算工洋曾許我每月十元應得工洋六元六角除支過二元外應找四元六角並未向傭婦借洋及錢葛大令商之佩副領事飭將范阿增暫押俟樂皮生同傭婦投質再訊呈案之洋存堂○爲裁縫之王阿三稱被賊行竊被衣當卽追捕被用刀戳傷右手現由巡捕杳獲人贓包探顧阿六稟獲賊吊贓并有鞋子一雙係董阿旭之物董亦投案請領葛大令商之佩副領事判該竊王蓮州枷號二月期滿再押六月贓交失主分别認領惟照償押舖半本○賴仁軒稱前日路經胡家宅突遇流氓攫去銀洋兩元扇一把白巾一條報捕拘獲姚阿三并起出扇巾送案請辦句探顧阿六禀賴報捕後往拘姚阿三問其洋扇巾等則稱烏有當在伊家搜出扇巾呈案銀洋仍不承認姚供賴向我妹借車錢六十文昨因向索爭執並無銀洋扇巾係伊棄在我處包探到來卽行交出賴又稱與伊同居之老媪向在我家爲傭曾向借錢爲車力早已還清姚確係拆梢葛大令判姚管押七天扇巾交賴領去 
[來信照登]  
　　讀貴報得稔英界讞員葛蕃甫大令禁止婦女啜茗吸烟不特小家碧玉得免失節墮名卽青年子弟躡屐而登亦不致目炫紅裙漸入迷魂之陣意至美法至良也顧鯫生之意租界中更有陋習亦在　禁之條敬請爲中西官一陳之四馬路書樓邇來日盛一日每當一曲登塲花枝招展卽有行路客佇立樓之對面傾耳而聽若蠅附羶幾至途爲之寒因事過此步行旣苦擁擠卽乘馬車東洋車亦至動輒得咎一或不愼稍有碰撞若輩卽反顔相向遇事生　致我人視爲畏途往往望而裏足尤有可惡者人至不得已而爲乞丐宜其低首　顔哀哀求告乃租界之丐則大不然恐遭巡捕棍毆不敢公然向店家求捨每至晚上羣聚在街小巷中向人行乞不與則怒詈隨之甚至夏則鵰扇冬則小帽猝被攫去飛奔而逃路人不之問巡捕不及防空手而回奈何徒喚謂非惡習之尤甚者哉竊謂禁吸烟禁啜茗非第爲保全婦女名卽實所以禁革澆風振興巿面也而獨此二者不思嚴行禁阻將人行租界中無異荆天棘地曷以使澆風漸革巿面日興哉所望中西官遴派捕探加意梭巡以便行人以挽薄俗則淞濱旅客當拜手而頌德意弗諼矣海上寓公醉紅生　上 
 
 

Page 4

 
 
[江督轅門抄]  
　　六月十六日鄭錫先禀知十七日到北六七叚保甲差○十七日縣丞劉光燦庫大使程溎巡檢湯賢從九黄貴與史趙從傑萬光裕均奏委芾辦保甲分局冬防差○十八日湖北候補縣張錫壽由湖北來○十九日代理六合縣曹辭赴任○二十日新選寳應縣杜法孟禀辭赴蘇縣丞熊慶祥禀到起服回省○二十一日安徽洋務局委員候補縣彭庭弼到見　安藩司委解銀來○二十二日縣丞周璜禀知奉委南三叚保甲冬防差○二十三日理問張兆棨禀知奉委解山東河工銀兩辭赴蘇從九品陳霈田禀知奉委隨辦文闈供給所差孫樹勳奉委漢西門外保甲冬防差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海三馬路與昌絲棧陳竹坪經收廣東廣西賑捐六月念六日第廿四次清單]  
　　久和糖磯交來三濟堂洋四十元燧昌局交來公信堂洋三十元邱啓昌丹陽崇文堂置裕洋行衆友交來當仁不讓福潤局寄來杭州以約堂王四户各洋十元同興行衆友求免病晦丁元興二户各洋五元隠名氏省吾齋王大生衆友節省西瓜費三户各洋四元承志堂隠名氏南清芬節省西瓜費三户各洋三元保安居士中和土棧嘉樂堂空桑子振和張慕恭六户各洋二元來泰機節省西瓜費祈長子求父子昏病速愈楊杏生祈舊病速愈楊昌濟祈合宅平安丹陽陳錫錫隠名氏省西瓜費周長順心不留名無名氏修竹軒祈病愈十户各洋一元衡大號錢七百五十文居心氏錢三百八十文二户錢合洋一元盧　芳洋五角無力子虚對洋一元勉力子小洋五角餘生氏香燭移助小洋二角顧鶴記蘭記二户各小洋一角○天益生募來瞿發泰公安宋兀祥衡泰宋亦生震昌陳桂芳慰德堂鈕八户各洋一元○共收英洋一百七十二元五角虚對洋一元小洋九角合并聲明 
[上海四馬路浦灘文報局經收廣東廣西賑捐六月下旬清單]  
　　廿四日收黄埭鼎隆慶洋三十元劉河劉弼臣洋二元隠名氏買放籠鳥愿移賑洋二十元陳樸卿先生酣姓醫金一百文巢湖厘局無名氏本洋十元○謝筠亭募滬字一百六十二號册悦來二元心蓮氏汪春林胡碧瀓三户各四元胡恆順洋廿元金子方洋一元不留名洋十元共洋四十五元○鄞江徐嘉楨募徐屠氏洋一元錢一千零五十文九齡婢女秋菊錢一百文徐郁氏洋一元味閒室徐續捐銅英洋二元銅本洋二元共英洋三元銅洋四元○北橋益茂典募滬字四百五十二號冊益茂典衆友洋八元益茂典節酌費洋七元邢蓮圃隠名氏柳陰書屋三户各一元嚴泰山不留名不留名不留名不留名共五户各二角㧣經大成典四元不留名一元共洋廿四元○梁煥南募滬字十九號冊赤花山人隠名氏二户各二元沈祥生公泰二户各一元和記洋十元共洋十六元○陳樸卿先生瞿姓醫金錢六百文南潯願花常好月常明舘主人募滬字四百十八號冊沈朱氏沈吳氏不留名吟餘居松月居五户各一元陸川康無名氏沈桐記沈鼎記補過主沈榖記六户各五角共洋八元長安愛財如侖人洋十元○常熟德新庄洋五元同泰生坊錢四千零十文又衆司錢三千九百合收洋七元老媪嚴徐氏洋一元德大典衆友節省中秋席洋三元○常州無名氏洋一百元江西力乏氏洋十元無名氏三元○有心無力子募大道生洋九元范如龍洋五元留耕堂金洋五元無名氏復初堂月鋤山人三户各二元姚仁記洋三元琴鶴堂孟筱記梅花主人王者香别墅三餘書屋無名氏同仁堂義興雪樵屋書柳仁仁十户各一元吳振聲虚對開一個李福田足對開一個○常熟恆盛元北尚義堂昇通典二户各二元常照緝私水師營張思俱堂老二房恆盛元知勉閣三槐堂挹香書屋近水賃舍錢恆昌愼餘號九户各一元張啓盛維仁堂世德堂周雲卿唐廣昌戈悦初華源盛七户各錢五百文愼和義孫萬源昌順祥無名氏無名氏無氏氏汪源裕七户各錢四百文馮合茂黄本仁堂二户各錢六百文王敦心堂錢七百文柳仁仁陳榮釗隨緣樂寳號効勉力五户各三百文無名氏趙毓田無名氏茂盛生記潘隆春五户各二百文鄧寳善堂錢七百文張思愼堂錢一千文合收英洋廿四元錢一百九十文○盛澤施募洋十五元中州無名氏洋二百元上海道憲邵發到曾爵部堂捐廣西賑庫　銀一千兩合見規元一千零九十六兩江寗藩憲梁上海道憲邵發到曾爵部堂撥發廣東廣西賑捐庫平一萬兩合見規元一萬零九百六十兩本日共收英洋五百六十四元本洋十元銅洋四元庫平銀一萬一千兩申見規元一萬二千零五十六兩足對開一個虚對開一個錢八百九十文 
 
 
 

Page 11

 
 
[漣水謳思]  
　　劉公春汀以名孝廉教授湘中凡十有六年竭力振興士心倫洽歲已卯决志遂初終養禀已先發矣門下士聞之星夜掣回且拳口行李并下河干亦强迎至署不公不得已爲之勉留郡守因奇公行誼亟擬荐保卓異廼不料留者未已忌者愈甚陰鷙之徒潛於大憲處意爲訾簧于是竟干次年罷歸公亦淡焉置之乃湘人　　　組時旣建志思碑以志棠愛而念之之已又形爲詠謌訂爲萹什名曰漣水謳　集噫公之見屈未免爲人心所不平而公之見思則又校官中所僅見并足澂湘中士氣之厚故樂得而言之 
[急墓山東賑捐啓]  
　　謹啓者天災不已宜籌補救之方人困未蘇難免籲呼之請善昌拜讀六月二十五日貴報承揚州嚴佑之大善士垂念山東初夏章邱大水冲去齊河高苑博興樂安四縣傷人圯屋不計其數該處連年遭水災浩劫胥歎流離子英四小兒連年電禀請速籌款往救遲則飄泊餘生不堪設想矣山東一波未平兩廣一波又起兩廣紳士疉來電報告災滬上諸大善士俯恤急迫之狀莫可言宣卽有豆　維糠不敷應給聞風興起代爲籌募兩廣水災賑捐源源接濟山東水災惟有敝公所一處代籌五月分籌解庫平二萬三千餘兩四縣分派散放六月分兩廣告災以來善士捐助兩廣者多捐助山東者甚少惟慮弟處獨當一面代募山東賑欵仍恐來源日絀無以接濟以致昕夕躊躇據情登報籲叩務請各省大善士俯念山東連年被災居民瘠苦乞將萬善同登册富貴源頭册迅賜勸募俟集有成數方可彌山東荒歉於一二正在籌欵無策幸賴嚴佑之大善士在揚州托友代募山東賑捐與各善士同心協力當亦遐邇咸欽焉謹代山東灾户叩謝如揚州紳富大賈再行想法竭力支持不獨山東災户幸甚弟等亦感大德周全也俯恤時艱弗吝槖囊之解仰蒙彚欵咸欣袵席之登並不敢瑣瀆敷詞要亦由肫誠來告陳苦况亟懇垂憐不勝引領　企之至六月二十六日上海北巿籌賑公所　善昌少欽氏謹啓 
[謹謝杭省萬承志寳堂勸助災區救命辟瘟丹啓]  
　　啓者敝公所備有募藥啓刊登申滬兩報謹代各省災户貧病叩募救急辟瘟丹并各種正氣丸痧暑等藥今承杭省萬承志堂大執事垂念本年災刼較多需藥更甚首先創募第一批募到寄寄樓主人大善士樂助承志堂太乙救疫辟瘟丹定辦四千九百七十七錠託正和福閏兩信局分裝三箱今已運到照數收齊卽日分解各災區如遇患病危篤給一錠洵有成效時逢盛夏保無酷暑之逼人術寓回春不乏良方之濟世爰鳴謝悃上達台聞六月廿六日上海山東廣東廣西籌賑公所施善昌少欽氏頓首　覆 
[鉅欵助賑]  
　　謹啓者今有浙江會稽大善士謹奉母命將規銀一千兩助山東賑欵囑災區供萱幃之色笑早懍義方撫桑傭以綢繆胥徴仁至母賢子順相得益彰不徒爲於越欽崇抑亦爲臨淄矜式將接踵而起者必有以救困扶危焉刻因山東望救甚迫如得甘霖謹代山東災户九叩申謝登報奉聞謹呈公鑒上海北巿籌賑公所教弟施善昌少欽氏拜啓六月二十六日　　　白題香燈紀艶錄七律四首錄請芋老昕老夢畹松堂敬南選之印臣達之伯奎慕閑諸大吟壇同正　○短篷聽雨自年年鳳泊鸞漂大可憐紅豆相思頻寄字青萍折價不論錢辱歸厮養曾塗地避入佯狂莫問天終古含寃文字獄好埋吾骨落花邊　漫把蘇州刺史嘲山塘載酒興偏饒入春臺榭仍歌舞歴刼鶯花未寂寥璧月翻新江令去彩雲依舊泰娘嬌自憐無復蓬萊品管領繁華夢六朝　水流花謝幾蹉跎欲上高樓發浩歌貧嘆交游高誼寡少憂家國壯心多一生肝胆酧湖海兩字功名寄薛蘿誰道栖栖歧路側青衫潦倒奈鄉何　等身憔悴逐飛蓬顧影懷慚臉欲紅每以友朋當兄弟不關兒女誤英雄華燈寳劍思鄉涙翠羽明璫絶代風都爲山空知已斷露蘭無語泣芒叢　玉琴仙侶太痴生 
[上海三馬路與昌絲棧陳竹坪經收廣西賑捐六日廿五目第廿三次清單]  
　　志遠堂求冥福洋廿元趙鑑齋翁募來王學海追荐懺資移助洋廿元○與字一百廿一册譚任之翁募來萬祥洋廿元○慕釐延陵氏追荐懺資移助洋十二元益記棧募來陳香圃古松氏兩户各洋五元○毛自榮善士募來不留名銀悶表一隻又洋二元○無名氏洋四元無名氏沈鹿苹祈子病痊兩户各洋三元舒三泰方學球祈四兒驚病速愈天祥南大生節省西瓜費四户各洋二元常郡同源吉記由通順局寄來無名氏洋二元高裕新范晋記香資移助無力子復成無名氏許積萬祥坊謝德昌白海氏李樹桂生生義牽牽子十二户各洋一元陳澤光陳潤松兩户各洋五角德大生虚對洋一元嘉優求病痊小洋五角錦山綿力子無名氏香資移助小洋四角○與字一百廿册王仿臣翁募來永順昌洋二元秦長順沈大成兩户各洋一元周同昌孫大順丞茂沈大昌四户各洋五角○鴻源局寄來會稽孫牧坨祈病痊又蔬青氏祈子嗣兩户各洋一元○洪盛米店募來孛來太洋行洋十元霍王氏洋五元陳氏陶李氏陳氏三户各洋二元唐氏陳阿橋兩户各洋一元○與字六十二册泰源祥洋二元又募來義隆號許同泰内宅恆泰絲號三户各洋一元王松土洽元同泰王松泉葛恆興董福山允大德升恆隆煙店怡記余順和陳紹羲陳少棠邵　恆泰趙恊成趙愼卿十七日各洋元角内有虚對洋四元小洋五角胡世珩小洋二角○共收英洋一百五十九元虚對洋五元小洋十六角銀悶表一隻各并聲明 
 
 

Page 12

 
 
   
 
