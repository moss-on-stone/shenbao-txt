# 1907 - 302 - 4912409

 

Page 1

 
 
   
 
 

Page 2

 
 
[上諭]  
初六日奉 
上諭湖南布政使着吳引孫調補尙其亨著補授福建布政使欽此 
[宮門抄]  
　　初六日召見軍機呂海寰○初七日召見軍機趙爾巽 
論說 
[論東督出巡吉黑兩省（聞）]  
　　以考察轄境內之吏治民生。而不憚風塵困頓是曰愛民。以巡視所屬地之關山扼塞。而不遑安慶衙齋。是曰愛國。一舉動而二善備。則東督徐制軍之出巡吉林黑龍江兩省。正其愛民愛國之心所發於不能自己。固不得視爲無名之舉也。况東三省吏治因循民生困苦。亟宜認眞整頓。乃簡住時之諭旨所諄諄訓勉者乎。然而以記者之理想之意識爲之權其輕重審其時宜。則實不槪於心者在。 
　　今日徐督所宜視爲拯溺救焚而迫不及待者爲何如事乎。交涉界一有不愼。則權利之喪失已多實業界稍涉　循。則他國之覬覦易起東三省命脉所繫。而不可以一刻鬆懈者。端在於斯。今乃姑舍其至急至要之圖。亟亟以出巡爲事。豈吉黑兩省之事。尤有大於此者乎。此出巡之可以稍緩者一也。 
　　且也外官改制。旣以東三省爲權輿。而東三省尤應先從奉天辦起。則東省七司之設。正宜及時斟酌訂定規模。以爲各司其事。實力振興之地步。今以出巡之故。緩而不定。是直坐失機宜。此出巡之可以稍緩者二也。卽曰吉黑兩省同受治於一總督下。卽事事待理於一總督之身。而不容有厚薄重輕之別。固也。然總督旣駐於奉天。則奉天一省之政治。實爲吉黑兩省之模範。欲求兩省政治有進步。自當從奉天爲著手之方。徐督果能振作精神。力求實際。便奉天當行之要政。一一辦成。則吉黑兩巡撫。方將追蹤恐後。以求免相形見絀之譏。卽使不然。則一紙飭行。兩省亦當奉令惟謹豈必親至其境而後可以使人。興起也。此出巡之可以稍緩者三也。 
　　有是種種可緩之處。而徐督必定期出巡。向英雄所見之迥與人殊耶。夫總督者總其大綱而已。凡保全主權以防外力之侵入。督率同列。以期庶政之改觀。乃其職分中應爲之要點。故東三省總督一缺。朝廷必以素 
 
 
 

Page 3

 
 
負時望之徐督爲。之而又重其事權。尊其品。秩固非僅以巡方問俗望之於徐也。况徐自到任以來。外交失敗。衆口旣有所不滿。政府亦屢有責言。徐督固宜奮發自雄。相機補救。以不負國不負民爲其報稱之圖。又何事勞精疲神於車馬問也。 
　　顧記者所尤有慮者總督挾雷霆萬鈞之勢。節麾所至。凡隨從之侈大。州縣之趨承。實非尋常上官所可比。向時督撫大閱各屬。辦供張籌餽献。所過之處動費萬金。是督撫出巡。本爲勞民傷財之舉。况聞徐督到東後。用度甚奢。儀仗甚盛每出必傳呼四小時。始能畢集平時如此何况出巡。設竟借稽察各屬之名。示威於下。吾恐。如州縣之。聞風迎合。者皆將搜括民脂民膏。以博徐督一日之悅樂。在徐督自爲計則得矣。其如有損於民何。記者敢一言以正告徐督曰。東三省民力彫敝。大利未興實不堪經大史之騷擾。吾公而果爲民計則與其。多此一。番勞動。不如使東三省人民食德於無形爲愈也。 
專電 
[電一武昌（初七日午後二點十分）]  
　　鄂督張中堂此次蒙召入京係因議設新內閣事定十四日乘快車啓行（森） 
[電二松江（同日午前九點）]  
　　小赤壁鄉民因鐵路采石事歸怨天馬山鎭張紳昨日復聚衆擁至張宅將門窗什物盡行搗毀張母病臥大受驚惶（耳） 
[電三北京（同日午後十點）]  
　　駐京俄日兩使初五日至外務部宣告協約條欵（章） 
緊要新聞 
[新設內閣之經畫（北京）]  
　　近日兩宮召見政府王大臣議及預備立憲一節擬先將軍機處裁撤所有樞要事件統歸內閣置左右丞相另置同叅閣事（又名副相名目未定）四缺外省督撫均有叅預樞要之責又議政務處及政治館改併爲諮議院（又曰上議院名目未定）又議立資政院（仿日本元老院之意）所有大學士協辦大學士酌量派入不定額缺以上所議均係兩宮首肯之事已有諭着該王大臣會同袁張端岑等督撫詳擬制度務求實是求是從速議决（內） 
[新內閣制度未發表之原因（北京）]  
　　政府諸老集議組織新內閣業已决定惟內閣制度所以未能速卽發表者實因內閣總理大臣一席某邸與某中堂均有逐鹿之意日來政界競爭暗潮頗爲劇烈大約須俟此舉內定之後閣制地方能宣布云（寅） 
[各部院大臣迭開御前會議情形北京]  
　　日前 
某宮保電奏剿除革命黨政䇿除速施行立憲制度更無他法政府諸老迭次會議定擬已在五年以內實行憲政乃近日忽有某督來電大不謂然大旨謂現今民智民力尙未發達遽仃此極大改革恐棼如亂絲天下將益從此多事今日防範之法自以鎭壓解散爲宜等語日來政府頗躊躇不决連日軍機處及各部院大臣迭開御前會議研究遲速問題以期早日解决（辰） 
[度支部議發行紙幣北京]  
　　度支部尙書澤公以現時國家財政困難不敷周轉議由國立戶部銀行發行紙幣擬倣照日本國立日本銀行辦法嗣後各錢店及各官私設銀行均不得有發行紙幣之權惟以造端宏大且幣制亦未劃一故暫時尙難實行（丁） 
[澤公疏通銅幣辦法北京]  
　　各省官吏收納錢糧非本省銅元槪行不用以至此省銅元至彼省必須减價方可通行甚非維持財政交通巿面之道故澤公現擬通飭各省嗣後民間完納錢糧毋分省界一律收用銅元以重幣政倘官吏仍舊苛索漁利則准其上控（卯） 
[理藩部籌畫情形北京]  
　　理藩部近日迭次會議决定急速施行者三（一）調查蒙古凡內外蒙古所有礦產區域卽令調查詳確報告本部以便會同農工商部設法籌辦以收利權（二）考核司員凡本部各司員烏佈較大者卽行逐加者試擇其材堪勝任者派爲調查編纂二局總辦（三）推擴衙署本署地勢頗形狹隘擬將附近民房照價購置以便添築殖產邊衛兩司調查編纂兩局藉資辦公（辛） 
[禮學館開辦之預備北京]  
　　禮部禮學館近日擬定急於舉辦者二事（一）調取著名耆儒到部專任編纂之事（二）招攷舉貢生監爲謄錄員以便預備開館已决意先將此二事見諸實行（庚） 
[詳讞處專司外省命案北京]  
　　大理院奏現在臣院審駁外省命案已經各省送到數十起此後尙紛至沓來所設民事刑事兩廳額缺無多殊難兼顧擬特詳改讞處專司審駁外省命案之件酌派 
 
 

Page 4

 
 
推事經理不作實缺等語業已奉旨依議（錫） 
[李欽使擬對留學生辦法北京]  
　　駐日李欽使對付留學生辦法聞將所有學生分爲急激温和二黨作成名册在温和者令其公舉委員隨時接見務排除隔膜以然滋生風潮並聞副監督一席張元濟旣不肯就仍擬委任王克敏其他稽察等員均仍照舊（土） 
[革命黨黯殺之影響北京]  
　　慈宮對於革命黨之議論聞萬壽之前二日軍機某某大臣跪諫慈宮駐海萬勿駐園情詞懇切慈宮甚怒曾有汝輩如此小心惜命何能辦大事似此愈中奸人之謀我固無懼等諭當將某某大臣嚴行申飭故慈宮於二十八日由園啓駕赴萬壽寺拈香後又繞赴萬生園視獅豹復在倚虹堂用膳畢始行回宮現又仍行駐園云 
　民政部堂官對於革命黨之議論日來政府以革命黨近日風潮太烈商之於民政部堂官請其設法辦理該部堂官等持議略謂革命黨之意見并非有窺竊神器之思想不過憤中國政治之腐敗故出此激烈舉動而已若政府能將政治切實整頓則革命黨風潮自然消滅至於嚴密稽查形跡可疑之人及查察客棧廟宇等項自是保衞地方治安起見此乃民政部本分應盡之義務卽使無革命黨風潮本部亦應盡此本分 
　　鐵尙書對於革命黨之議論鐵尙書近語人曰革命黨不過擾害治安而已其力足以破壞中國不足以保全中國至該黨與我爲難我旣處此地位亦復何懼之有凡我權限內之事我仍盡力而爲若權限外之事我絲毫不過問云云 
　　各督撫對於革命黨之議論政府以革命黨蠢動深爲可慮曾經電飭各省督撫妥籌消除政䇿聞近日各督撫先後電奏到京其辦法大略如下（一）將首要及甘於附從之匪黨嚴查務獲（二）出示解散脅從准其予以自新（三）飭屬隨時戒嚴認眞探訪（四）某省得有消息卽時電知各省巡防互相聯絡使匪黨無匿足之地易於剿除（五）嚴查私運軍火（六）嚴禁官弁無故驚擾商民 
[江督爲消弭黨禍事札文武各官文南京]  
　　（前略）現在亂黨潛滋稽察不容稍忽凡本省候補道府州縣佐雜各員應由藩司于每省同鄉遴委公正明練之員二人切實稽考所有各員均應由同鄉同寅同差之員互出保結聲明言行純正並無劣迹字樣賚送存查如無切保卽行扣停差委查有不端應卽飭令回籍如所保之人不實別經發覺惟原保人是問其形跡詭秘發見有據者許各員指明憑據禀究問實予以優獎若挾仇妄報亦卽反坐應由藩臬兩司明定章程禀辦以淸仁途至千軍界尤應整肅所有營中上下官弁敎習排長人等槪不得容留過住戚友如實不得已暫行留住應將其人姓名籍貫事業及因何留住緣報明警察考核至學生人等平日研究學業必須宗旨純正不宜濫交比匪沾染惡習學堂學舍本學生肄業退修之所尤不容雜住外客以妨功課其一切公館住戶市廛旅舍公所廟宇住客人戚友丁役遇有來歷不淸之人不得濫行容留如別有重情即應　報勿得隱匿以致事發牽連代人受過查前據警察總監官等禀請凡有形迹可疑者應仿外國實行搜查之法如州縣以上公館密禀督院派員同往如係軍學兩界卽會同提學使或憲兵司令部派員同往等語本部堂以事近騷擾批未允行惟現在衡度時勢不得不防患未然若待事跡已彰卽搜查亦有不及應照該總官前禀辦理惟須事先洞察實有可疑然後禀准搜檢督率弁兵人等嚴戒擾害如偵探不確濫請搜查或別有挾嫌架害事情當明定懲罰之條以防流弊（後略）（琴） 
[政府對於端岑兩督之感情南京]  
　　江督端午帥　　自皖案發見後卽電請告病力保岑督接任兩江但先時午帥確無此意然因道路中皆紛紛騰說且夙念岑督注意兩江蓄志已久又知未政府諸公意旨何在卽電致政府代爲告病並保岑督接任旋奉政府電覆謂兩江緊要借重方殷雖自皖案出後革命暗殺風潮驟作兩宮亦甚放心並稱岑督從前慈眷優隆此次屢屢展假中道遷延兩宮均含蘊怒若果該督執意不肯赴粵有寗使投閒决不更調他省之意午帥接電尙疑信參半又兩次自行電奏均奉温諭慰留今午帥見准予岑督開缺之上諭不復再萌退志矣（愛） 
[浙撫張中丞更動消息北京]  
　　浙江巡撫張中丞辦理徐案逮捕株連遇事操切大受內外時論所攻擊中丞頗不自安曾具摺乞退現聞政府亦有將張更調之意以謝輿論云皮 
[銅官山礦案准在上海開議北京]  
　　安徽銅官山礦英人欲運機器入山强行開採一案聞有某稅務司暗爲之助現經皖撫電告外部嚴爲禁止並電令李伯行欽使就近在上海與該公司經理人凱約翰會議一切以期早日了結（靑） 
[陜甘自辦鐵路之計畫西安]  
　　陜西甘肅兩省人士擬籌自辦鐵路公舉代表到京提議辦法茲將其計畫大槪錄下（一）以民自主持但期公家輔助維持爲宗旨（二）用人取投票復選法（三）理 
 
 

Page 5

 
 
財以招土著之股爲重輔以中飽各欵以免外股攙入（四）路綫自潼關至長武一段全由陜人擔任自長武至蘭州一段甘人擔任陜人輔之（五）東出潼關與汴洛之洛潼接軌另修一支路北渡以與晉之同蒲接軌（六）西與伊蘭鐵路聯合（提） 
[松江府戚太守禀南洋大臣電（爲蘇路公司採石事]  
　　奉漾電正擬禀復續奉警電莫名惶悚公司迭經布告採石保墳兩不相妨且小民食工作之利知府會委遵札出示墳墓槪不傷動復經公司咨明紳民已無異言詎出示後忽有遷墳用炸藥之說旣而稱用七藥辰山圈入之地遷墳非鄉民所願用藥尤滋疑懼本月十三日辰山男女數百來府環訴求照原議其詞甚直經中學堂謝監督調停辰山暫緩改從赤壁試辦係屬婁縣僅東北一角民居稍遠究竟用藥有無傷碍墳墓雖少作何處置正飭婁縣查議公司急欲動工二十一日赤壁鄉民又以用藥來府環訴尙非暴動旋據何令面禀接方紳來信明日有滬軍到鄉知府恐鄉民誤會致激事端飭何令漏夜赴鄉並電巡道轉商緩兵巡道電復萬難再任阻撓如能說妥自可轉商否則惟府縣是問等語巡道未悉此中曲折卽詳細禀明二十二日鄉民怨該處張紳不向公司力爭微有滋鬧張紳恐干衆怨請何令緩懲一面磋商東北空曠處先試驗藥力以定行止適大雨約數日後試再此前日事也查紳民以採石改爲轟石保墳改爲遷墳工頭包辦轟便可了山民無工作之利大背原議持槪不傷動之示稿前來詰問知府實無詞可對公司果守定採石保墳兩不相妨宗旨紳民再有阻撓惟知府等是問可也彈壓保護地方官專責公司出以和平紳民必無暴動倘背原議使地方官無以服人又欲懲辦則難矣公司頗怪知府固執且指黃舉人主唆實則此次非阻撓採石特鄉民因用藥疑懼耳若論辦法令民自行採石公司定價收買最善或公司雇工擇採可遇墳即避兩不相妨一用藥轟慮尸骨狼籍勢必遷墳奈公司祇爲省便如原議何如輿情何事關公司名譽知府自當仰體是以不早禀聞公司請提署派兵未允係提憲面告而滬軍到鄉有方紳來信似非謠言知府電請緩兵不得已也至松屬九峯無粮者多有鉅紳故家年久葬地失契串者纍纍老墳當時不禁其葬今日忽指爲盜勢必人人自危共圖抵抗似不可也辰山圈線大半無粮公司稱應遷之墳二百左右實不止此數况居民逼近藥轟總覺爲難赤壁東北一角老坆有限除此一角外便碍民居現據張紳汝礪面禀鄉民日坐墳前不肯回家請暫緩試藥願貼錢自採輸送若干邀免藥轟徑與公司協商情亦可憫矣總之能照原議必可相安即稍欲通融輿情不可不順設用壓力益形决裂惟有相機辦理隨時電請示遵數日以來非不思委曲求全區區此心不敢求諒於公司亦不敢求諒以地方而左右爲難意在兼顧不敢純用壓力之實情理合陳明是否有當乞電示知府揚叩（淡） 
[ 
[衞生第一秘寳]  
大隆大藥房秘製固精發胖丹專治夢遺滑精永不再洩服後數日卽覺神完氣足容顔肥白蓋精體充滿故也一試便知 
夫天上三寳日月星地下三寳水火風人中三寳精氣神腎爲北方之水精爲天一之源人身五臟六腑十二經絡賴此資之乃世人不知寳精往往窮思極慮縱慾無度以致腎水耗竭相火上炎夢遺滑精腎冷精薄甚至玉關不閉遇動即洩諸虛百病從此交作久則成癆不救蓋精竭故也本藥房秘傳固精發胖丹專治先天不足後天失調夢遺滑精陽痿精衰未交先洩舉不堅久面黄肌瘦腰酸腿軟耳鳴目花骨蒸盜汗小便頻數一切虛損等症服之固精安眠百病全消試服旬餘立見髓充精滿容顔肥白元陽倍壯精厚如膏尤妙在補陽不熱滋陰不寒雖陰虧火旺虛不受補之人連服一月包能轉弱爲强多子多壽眞衛生至寳也每盒二兩一元每料十兩四元外帖包愈遺精封髓膏尤妙此膏不待善治遺精幷能壯陽耐戰功效無窮奇妙莫測每張一元　上海望平街大隆藥房啓 
義賑彩票開彩聲明 
三馬路藍橋别墅主人所製義賑彩票萬號承　諸善士見義勇爲代爲銷售兹同人等將所售票欵一萬元儘初八日送交後馬路慶安用謙餘錢莊暫存以候彙撥皖北義賑此款彩票准於初十日下午兩點鐘在張園開彩是日恭請　大衆光臨監視開彩所有臨時門票茶資並不再收概皆由同人擔任至所開之彩前三十號即日在張園當衆對號領取後二百號次日在英大馬路德裕里三弄皖北水災協賑所對號領彩以昭信實特此廣告　同人代表 
[專治哮喘氣急百試百驗]  
廣東彭壽堂獨秘哮喘氣急斷根丹功力神速立可當場試驗治愈者不下千萬人矣 
哮喘氣急方藥不知凡幾雖皆自誇神妙然欲二粒服下立見奇功一瓶服完永不再發者不特絕未之見且絕未之聞本主人煞費苦心覔得一種力大效速良方秘製哮喘氣急斷根靈丹不論新久哮喘氣促而逆元氣虧損久咳不愈痰塞肺喉臨咳虛汗或致失音吃烟人大便秘結等癆症只須此丹二粒服下立刻氣平喘止痰消咳定胸膈寛暢其患若失一切頑痰悉從大便洩盡是以永無氣喘痰咳等患輕者一瓶全愈重者三瓶斷根因此丸純是貴品煉成故能以少勝多以奇制勝較尋常方藥大不相同凡醫藥不能見效及服各種藥水時愈時發者請速一試無不斷絕根株眞百發百中之仙品也每瓶一元每料六瓶五元小瓶六角廣東彭壽堂舖分上海棋盤街石庫墻門内 
[陸裕香先生專治婦科小兒科大小方脈名手]  
寓自來水橋南香港路協昌泰煤棧　隔壁酬謝人陳玉書啓 
[恒裕錫箔公司股東公鑒]  
敬啓者恆裕錫箔公司股票每股九八元廿兩先收十兩該公司收股以後瞬近二年毫無眉目前月廿六忽在徐園開特别會議宣布各節竟與　欽定商律及原訂章程大相背謬同人擬開股東團體會以保血本而杜謊騙不意該公司　某副董者托人來與鄙人等商量願以半價購回收據爲解散股東團體地步當即嚴詞拒絶深恐仁厚股東輕受其愚特此登報廣告　股東一分子白 
[華通水火保險公司賠欵迅速]  
本月初五夜小號火燬幸向華通公司保有火險當蒙如數賠下知該公司實屬可靠故特登報鳴謝　　派克路第九十號榮順昌謹啓]  
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張要件 
[江寗藩學両司曁財政局議復婚書收費 
事詳江督文（續）]  
　　查中國民敎雖多其富有貲財者不過千分之一其僅能自存者不過百分之一二大抵不能自成者居其多數不能自成之人每逢婚嫁或乞貸親鄰或典押器物甚且斗米爲　無從出備有自溺者　甫脫胎而嫁者有數月而嫁有兩家男女互相婚嫁者强半因口食維艱少一食口卽少一贅累嫁者旣無粧奩婚者莫備六禮今乃慨欲取以二元且謂極下戶動費至少以百元計此與民飢何不食肉糜歲寒何不著絲棉同一見解若分倍數以庚帖大小顏色爲別則弊竇尤多無庸贅論即以二元通行凡各省府廳州縣頒發謄黃之後稍知自愛者或能勉强遵行其貧而無賴富而不好禮者苟不遵行勢必有人訏告有人訛索久則州縣必責成地甲逐戶稽查飭差勒繳從此天下多事在所必致推原禍始誰實任之至若已定而未婚者尙須補繳另換更屬騷擾不想朝廷聖恩浩大取不及什一編戶齊民素無恒產者終身不知賦稅爲何物此法若行草薙禽獮槪難苟免方今人心搖動保固倍養日不暇給乃復爲此竭澤而漁之政是直與人頭稅同其苛虐矣法蘭西令越南婚娶之家繳納儀衛稅怨聲而且塞道况婚書稅爲環球所未見前世所未聞謂足以正風俗端人心裕財政培國脈其誰信之原呈又稱刻聞蘇省當道擬設一官印刷所其辦法限令民間訴訟狀紙婚書田房契據俱用官紙凡非官印刷所紙者㲖為據而婚書斷不可歸併其間婚書可由官印刷非另外設局收費愼重其事蓋以部章頒以謄黃予以榮旋斷不能垂久遠而收大利等語查印刷所章程不過新求專利保全版權之餘意究其大致特於各紙行减少一分賣買物耳於人民自由上無甚影響若將婚書提出蓋印頒行 
是與田房契據之納稅契尾相類凡人家欲婚嫁者非先納稅不能得此約據較之田房契據先交易而後計價納稅者法尤加密美其詞則曰婚書稅共實蓋男女賣買稅也因中下之戶向有禮金聘金等名目婚書稅若行是直等婚姻於賣買者其餘窒碍難行之處尙多姑就原單指駁可見籌欵爲當今急務而風化尤屬立國本原苟足以端風化而正人心即使庫欵支絀猶須多方設法以資敎導而圖補救豈可因庫欵支絀遂不惜破壞禮敎逞其誅求無厭之私所有呈請試辦民間婚書蓋印收費奉飭核議皆由理合具文詳復仰祈憲台俯賜察核批示祇遵（完） 
內治部 
[派員查放永定急賑直隸] 永定河漫口已誌前報茲悉直督袁世凱札委邵道國銓等查放急賑云永定河北四工南五工漫口又北運河河西務汎九百戶香河汛郭辛莊漫口被水災民困苦顚連亟應散放急賑暫顧目前已飭運司天津道知會各局堂遴員撥欵籌備乾糧所有該處急賑已邵道國銓張道愷康等督查散放以期實惠及民毋任一夫失所除咨行外合行札委札到該道卽便遵照辦理（木） 
[鎭道擬定懲辦違禁烟館辦法鎭江] 鎭道榮觀察以各烟館現已禁盡倘以後再有故違禁令者房屋充公館主責四百板枷號一月吸烟者責二百板枷號十日如不願枷責每責一板改爲罰洋一角每枷一日改爲罰洋二元以示懲儆（退） 
[准咨飭屬防範長江安慶]  
　　皖撫近接軍機處咨開奉上諭防範長江章程應如何佈置迅卽妥速籌辦等因馮中丞當卽飭屬一體欽遵照辦（賢） 
[預防私運軍火之嚴密安慶]  
　　皖撫昨接直督袁宮保咨開嗣後各省採購軍火子彈務須發給護照塡明鎗械等件數目以便稽查准運并飭津關道明訂章程嚴查各洋行輪運軍火辦法以杜私運藉消隱患等因馮中丞准咨後已轉飭遵照矣（美） 
[郵傳部改定新官制]  
　　郵傳部現又編定新官制儼有分權治事之意故將部中行政分爲郵政路政船政電政庶政五課譯大阪朝日新聞（頴） 
[會議禁烟善後辦法鎭江]  
　　鎭江大烟館如雅宜樓斯爲美泰生德生等家均先期於上月二十八日歇業惟各小烟館則至三十日依然雖交易經警察區官分頭勒閉然終恐不免陽奉陰違私開燈吃故道府縣特於初一日在錢業公所與諸大紳商會議善後辦法以絕根株（子） 
[截留膏捐以充官膏分局經費南京]  
　　徐州府現設戒烟專賣官膏分局經江督端午帥委派候補同知翁德棻充該局坐辦候補知縣胡智澄朱益敬爲會辦候補經歷劉益爲隨辦並札飭徐州道將應解藩庫膏捐銀三萬兩暫行截留支給該分局作爲開辦及員司薪資緝勇薪餉收購土藥各項經費之用（隆） 
[吳縣查封城外烟館蘇州]  
　　吳縣金苕靑大令於初三日查閱城外各烟館至閭門馬路芳園烟館見烟榻均未折卸開燈者甚形擁濟立傳值堂人某甲訊問答稱並不售烟惟開茶燈而已大令謂茶燈起於何時准於何憲甲語塞復飭傳店主答稱股東甚多均不在蘇及傳司賑人則已乘間避去大令飭將所有烟榻三十一具槪行發封一面移請工程局讞員汪大令將房屋發封帶甲至署押候究辦（間） 
外交錄 
[議定中日合辦租屋公所規則吉林]  
　　吉林交涉局前與日領事南設中日暫租房屋報名公所一處業已擬妥規則經朱經帥另將規則改定由交涉局派候選同知劉若璋候選筆帖式恩廣日領事派員池部政治會同在三道碼頭路西設所於日前開辦矣規則列下（一）公所設於三道碼頭路西名曰中日合辦日商暫租房屋公所（二）交涉局派委員二員日本領事派委員一員在公所會同辦事（三）公所辦事時限每日由下午二時起至五時止（四）日商租房屋須會同業主華人同到 
 
 

Page 11

 
 
公所報明所租房門面若干坐落何處有無押租每月租價若干暫租期限若干月由業主酌量自定有無窒碍之期限所租之房作爲營業均須詳細塡明（五）租戶如欲遷徙他處須按合同所開者如數交淸房租業主不得留難然後將合同呈繳以免日後糾葛（六）租戶不得將所租之房任意折毀如有必須修葺之處應由租戶自行出資將來交還仍須修歸原式（七）公所接到租戶與業主呈報須立卽查明華業主是否本產有無轉租情事並須查明日商所報營業是否屬實（八）公所按規則查明屬實方可允准飭令租戶業主訂立合同各執一紙須載明第四五六節內所定各件（九）合同訂妥後須呈由公所畫諾方准實行（十）暫租期限已滿如租主不肯交還房屋應請日本領事勒令遷徙倘業主届期限滿不報明公所應請交涉總局嚴辦業主（十一）如租戶與業主私立合同不呈報公所一經查出日人租戶由日本領事懲辦華人業主由交涉總局嚴辦（十二）暫租規則旣立凡從前日商所租房屋亦宜遵守應由公所派人淸查將從前所立之合同按所定規則改成一律使先後畫一以昭公允（十三）所定規則繕寫一分懸於公所門首俾衆周知（十四）以上所定規則自公所開辦之日施行嗣遇有應行增减者再行商辦（土） 
[日令領事組織民團天津]  
　　日本政府電飭天津上海漢口牛莊安東五處領事囑其組織日本居留人民團（按民團卽自治機關之意） 
[吉林商埠尙須改定吉林]  
　　商埠公司總辦張道柢赴奉謁見徐督面陳公司章程之不善徐帥卽囑撤去公司張道柢另有差委暫將商埠之事歸交涉局兼辦俟帥節來吉再行訂定且以蓮花泡離城太遠不適於用擬將商埠改建江南岸並建築鐵橋以便交通（銅） 
[俄使請在東三省開拓租界奉天]  
　　北京電云駐京俄公使現向外務部請將吉林哈爾賓長春齊齊哈爾等埠之俄租界推廣（水） 
軍事界 
[軍政司之歸併北京]  
　　聞軍政司各屬員議商現在天氣炎熱房間窄狹不敷辦公之用面禀鐵尙書諭將軍政司歸併陸軍部定於七月初三日挪移以資辦公（未） 
[東督請領截獲槍枝北京]  
　　徐世昌奏在省添練軍隊需用槍枝爲數頗多籌欵不易前次北洋截獲匪黨定購瑞記洋行之快鎗七千八百桿並隨帶鎗子零件俱全可否總歸東省以應亟需等語聞已邀兪允矣（赤） 
[陸軍部議設叅謀學堂北京]  
　　陸軍部改用新官制原期以後兵政日有進步刻下鐵尙書以陸軍將備諸學堂次經興辦惟參預謀略之士一時尙無其才擬設一參謀學堂卽以現在之貴胄學堂爲校舍其貴胄學堂已另行建築房舍工竣當遷入新堂也聞不日卽將出示招生限四年爲畢業云（黃） 
[鄂省訂購日艦告竣]  
　　東京電云鄂督張之洞向日本川崎船廠所定砲艦六艘其第六艘現已造成已於初六日在神戶該廠舉行下水式譯定林報 
[江督批准壽春鎭禀請開缺南京]  
　　壽春鎭總兵董履高爲負傷供職恐有貽誤禀懇江督奏請開缺當奉端午帥批准略云查該鎭久歷戎行戰功卓著自壽春移鎭以來巡防彈壓綏靖兵民本部堂到任正資臂助前因該鎭傷病舉發禀請交卸調治乃未及數月遽懇開缺際此時局艱難將才難得壽春爲皖北重鎭又值災荒之後尤非志士引退之時第念該鎭忠勇性成必不欲遽思遠蹈且察核禀詞情意懇摯自未便强以所難希候據情奏請開缺俾得安心調理惟江南整頓營務佐理需賢本部堂仍當量加委任（後） 
敎育誌 
[學部札議敎育事宜北京]  
　　學部札飭各省提學司文略云以吾國土地之廣人民之衆風俗習尙各有不同地方財力亦分贏絀欲求普及本非易事本部總攬學務責有專歸自應豫計將來以便次第設施統籌全局以期通力合作若普通敎育若實業敎育若高等專門敎育或當自卑之高養成完全程度或當因時立敎藉應人才急需事端至繁理論不一要之敎育一事純在任此事者人人心知其意各曉然於將來之所希望者如何目前所當措置者如何乃能實事實心不以因循廢時不至凌雜失序敎育庶有振興之日惟預定事目固當深諳理由亦當體察事勢查本部二等諮議官羅署正振玉前擬草案或經本部酌量採用或與現在情形略有不同至其規畫全局豫計將來足資討論應即發交各省提學使司督飭學務公所曁敎育會人員逐條核議分別可行與否各具議案由提學使司於文到兩月之內彙寄本部此項議案應各取具原稿並註議者姓名隨又申送以期集思廣益有所折衷　俟議案彙齊再由本部酌定劃一辦法通行各省切實辦理（土） 
[京師第一蒙養院之組織北京]  
　　京師第一蒙養院定於本月十一日上午九鐘開學附設保姆講習科並西城私立第一兩等女學堂亦於是日同時開學惟蒙養院各學生家長預於初九上午赴皖塡寫志願書以便存查京師第一蒙養院敎員職員人名單監督振貝子福晉院長章彥菴女士監學馮克嶷女士敎員加藤女士木村女士華女士徐女士祿女士捐欵人振貝子袁制軍端制軍孫伯韓欽使創辦人煕彥唐文治章宗祥魏養經理人臧守義（木） 
[提撥學費之糾葛揚州]  
　　安徽附生李益源等在揚組織旅皖公　學日前具禀淮南局略稱皖省鹽商認定開辦費三百五十元常年經費四百元均在公費項下撥付請轉詳立案茲悉各商謂認定常年經費實無其事且開辦費亦係董事之私意并未公同認可現各商已紛紛進禀攻訐矣（止） 
實業類 
[川路公司集議路綫四川]  
　　川省鐵路公司前日集紳提議路綫 
 
 

Page 12

 
 
之事主修宜䕫者爲多困有萬須三千餘萬宜䕫則二千餘萬數與成渝相若而成渝獲利不及宜䕫之厚故衆意多主宜䕫然亦未能决議須俟東北兩京回電如何方能定奪（木） 
[陳尙書擬設無綫電信學堂北京]  
　　郵傳部陳玉蒼尙書以無綫 
電信於國家軍事及一切秘密要政均有密切關係自未便任用外人現擬在京師設立無綫電信學堂造就人才以備使用刻正籌議欵項曁一切辦法其敎員則擬自日本延聘云（取） 
[補錄商會部理爲創辦諸蓄公司事禀農工商部文常州]  
　　（前略）常州地居衝要上通江皖下逮滬濱行旅商賈往來如織現值鐵路竣工滬寗常錫四通八達凡小本經營之輩推車扛貨之夫不下萬計其日獲繩頭之利辛苦艱難得之非易銖積寸纍每苦儲存無方易於耗散查上年周道廷弼等在上海創設信成儲蓄銀行其宗旨專供各項小戶苦工人役儲積日獲之資以便積成巨數爲他日作經營資本當存資之時給予存票後加以相當之息開辦以來頗稱利便常州現有之錢肆僅能存儲大宗欵項出入兌劃亦僅能行於本地行旅客商又苦携帶現欵諸多窒碍用是商諸同志遵照部章於常州城內試辦儲蓄公司名曰和愼商業匯業儲蓄有限公司悉照有限公司通律辦理凡一元以上皆可存儲憑資塡給存票憑存票以取付並行使一元至五元劃票流通巿面十元至百之匯票通行各埠公議集股三十萬元每股十元計集三萬股由承集人先行認定五成俟奉批准後再分招五成俟有成數卽行開辦（中略）再現在定名儲蓄公司俟內地風氣開通卽當改名銀行合併申明 
　　附錄部批據禀並所擬和愼儲蓄公司章程均悉查此項公司專爲小戶積聚資財流通資本起見自應准其立案至該公司章程第三十一條押借欵項辦法尙未詳晣並應於呈報註册之先妥爲訂定報部查核是爲至要此批（言） 
瑣事欄 
[通州水災後之情形直隸]  
　　通州河水泛溢淹沒田廬至上月二十四日始行退去事後調查各處計南門外大操場一帶武衞營盤千座均在水中兵丁往來皆以船渡鐵道亦半沒水中東門一帶街市及村莊受災尤重衝毀房屋禾苗範圍甚廣以致無主浮屍甚多也（金） 
[丹徒縣嚴懲小輪兇手鎭江]  
　　蘇常班招商小輪有一搭客適在病中被水手悮爲扒竊並未搜出贓物擅將其髪辮懸吊空際肆意毒打竟至斃命於是同舟搭客均抱不平迨船抵鎭埠蜂至丹徒縣署禀由宗令蒞塲相驗大令因水手如此兇惡不加懲治何以儆將來爰卽將該水手帶回縣署監禁候詳明蘇臬重辦（化） 
[通飭客棧具領腰牌鎭江]  
　　丹徒縣宗大令因各客棧增設日夥所雇接客人等漫無稽考殊爲行旅之害爰通飭棧主具領腰牌以後如身無腰牌懸掛赴輪接客者卽照扒手匪類懲辦以安行旅（小） 
[東撫嚴究妄立宗會山東]  
　　山東文登縣民有妄立宗敎立會著書煽惑鄉愚情事並由郵政局發函一百餘封分寄各省敎會函內妄稱自立建都宣揚聖道等語事爲東撫楊中丞所聞當飭嚴密查拿捕到爲首者五人供認立會著書不諱現已分電各郵局查取各函銷燬並將研訊各情奏明請旨辦理矣（皮） 
紀事 
[舟山鄉民事變記（十續） 
五日記續]  
中立又問爾衆鄉民聚集多人究爲何事衆民答云徐仁依爲我等衆鄉民要除莊書之弊反被官拿究辦且欲斬首我等受其恩惠保救不得無可施法衆民只得向官要求釋放不料廳官不放故而鬧到如此地步中立又問此事與中立究有何干衆聲又云爾爲在城紳士坐視徐仁依家破人亡不來相救明明亦與莊書一氣中立回言中立旣不充莊書與徐仁依索無仇隙楊廳主志濂任內在邑廟會議時各紳各出見而作總 
主者則有楊廳主在非中立之責也衆民又云此言不必再講只要徐仁依釋放回家一切之事應該如何只要徐仁依一言我衆民無不聽從到 
邇時我等亦必好好送爾等進城也嚴老者卽云此地人衆口雜難以講事不如請到　安邦（亦是紫莊董事柱首）衆講論遂扶中立之手同出東岳宮前後擁圍多人緩步行至三叉路口耳聞背後又有多人聲叫丁某向往豈逃脫乎嚴老者向言非逃係往王家講事衆言往王家不妥現在廳官之子及哨官等均已迭至裡蠶沙黃塘廟丁某亦須至沙黃塘廟方好中立回言甚好衆遂扶手同行過大嶺（離城三十二里）至涔港（離城三十六里）羅阿香家洗臉飲茶食飯講論各事衆說紛紛莫衷一是時又有人赶至要中立到沙黃廟嚴老回紫莊中立隨行至廟（離城四十里）時已黃昏只見廟中人山人海聲口嘈雜莫可言喩目擊張哨官綁縛庭柱哨官之子及傳蔑匠繩縛臥地手毆口罵之聲不絕兩少爺散手臥在板鋪之上廳署某二爺亦散手侍立衆民見中立至廟又聲喝綑綁吊打勸解始饒並有將中立扶至廟門口王二毛頭所開小雜貨店內床上臥息衆中有送茶飯糕點與中立者有爲代言寃枉無辜受累者晚飯係與王二毛頭同食食罷仍臥突來一人拳毆中立額角眼眶之間幸有人喝言木匠阿測汝何故行兇一面隨即拉開中立未受大傷忽聞人聲喧騰衆人擁入拉扯衆中有勸導者有解說者中立聞聲起言爾衆究與中立何仇說明死而無怨中立一面說一面走至大殿復向衆而言曰中立如果情眞罪當任憑速卽打死若係寃枉爾衆正可不必若必欲毆打亦請速速打死如打至半死中立亦必自盡但恐中立死後不知爾鄉民中須幾人抵償性命譬如徐仁依因莊書尙且健訟不休中立家中尙大有人在亦未必善罷甘休也非特中立如是也兩少爺及張總爺等家中亦有人在伊等果被衆打死伊等家中人肯饒恕爾衆百姓乎况此事現在已鬧得不可收拾若日子越多聚人越衆無辜受害之家亦必不堪設想爾衆中好人甚多卽如此舉亦必不得已而爲之正可彼此互商和平了結（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張小說 
[寫情小說幻邦奇遇錄（美國企格林原著）（十）]  
　　尼卡忒曰。以爾貌雖凶而不掩其美。自我視之。愛不能稍釋。刃雖不情。何忍舉以加諸頸乎。且我方以爲爾之心。亦必逆料我之不忍害爾也。乃斤斤焉欲與我敵。是眞不以我之心爲心矣。直提曰。奚有於是。汝不欲戰。正以見其胆之餒耳。雖縱橫其言。奚益哉。言畢。右手上舉。以示觀者。欲與之言。尼卡忒止之曰。勿爾。我當從之。直提曰。爾其允與我敵乎。尼卡忒曰。然也。第决鬬之法。汝恣言之。直提是時輕侮之色。一變而爲欣羨之色。謂曰。挑戰之事。發起於我。至其何以戰。以理而言。尙决之於汝也。尼卡忒曰。奮力以與敵。特患我之不能允耳。我旣允矣。無論戰於水。戰於陸。戰以鎗。戰以刃。以及徒手而搏。爾但擇其一。我罔不惟命是從。直提異之曰。尼君。爾之爲人。眞與人以不可測。挾我之時。其勇足羨。繼則怯不可言。至是而雄心又復勃發也。言至此。以身面衆。朗然作數語。尼卡忒雖聞之。茫乎不知其所指。第見其言方已。衆皆露奇異之色。炊許。又復歡呼如雷。較之前此斃虎時。其聲倍覺宏亮也。有頃一裝束華麗之女子。手執寶劍。自座而下。謹以奉之女皇。旣遞。復歸座。是時座間聲復寂然。回顧所授之劍。光明燦爛。與尼卡忒之所握者。初無以異。直提旣得劍。與尼卡忒相對立。大有酣戰之勢。尼卡忒曰。且勿爾。直提謔之曰。詎汝之心復自勇而怯乎。尼卡忒曰。非也。此間攻擊之例。茫然不知。而汝亦未以語我。其曷以戰乎。直提曰。戰之宗旨。但以殺人護己爲目的。無他術也。尼卡忒曰。洵如所言。一經挑戰。勢不並立。僅有所傷者。卽不得謂之勝負乎。直提曰。然言畢。卽舞其鋒厲之劍。直取尼卡忒。尼卡忒見其劍法甚是可人。且挾兇兇之勢以俱來。不禁悚然戒備。當其鋒將近已。急却退以避之。尼卡忒年少之時。曾肄業於紐約武備學堂。擊劍之術。素稱完美。至是詎不能與直提敵。顧是時尼卡忒之宗旨。深不以直提所言爲然。蓋其以護衞已身爲宗旨。並無殺害直提之心。夫戰爭之道。人已不能兩全。僅僅保護一已之生命。尙易爲力。旣謀護已。又欲全人。非熟於操縱離合之法者。斷斷不能。 
國外新聞 
[再誌美國罷工風潮] 初六日紐約電云美國各省電報人員盡行罷業信息因之閉塞惟恃德律風以爲交通現復由坎拿大蒙屈利亞與托隆土之電報相助所有消息槪行取道坎拿大轉達又電云蒙屈利亞與托隆土之電報人員亦同時罷業以表同情 
[貝爾發騷動三誌]  
　　初六日倫敦電云昨日中夜情形頗堪恐怖亂徒以石塊亂堆街衢復以繩橫攀街中此係亂民預先約定佈置者人民被害者三人送往醫院者三十人其他受傷者甚多又電云昨夜駐紥貝爾發滋事地方之兵隊警察已全行撤回蓋因各牧師與新敎徒及工黨首領允爲勸解不致再生事端故是夜十分安靖現有麥唐乃君竭力從中調停罷工之事 
[美國經濟界之危機]  
　　初六日紐約電云煤油大王洛克斐雷氏曾向人言總統盧斯佛之舉動殊欲驅其國至於瓦解之地位卽如近今華爾斯屈利地方銀巿暴落其原因實因人民之不信用故耳 
[英船沉沒]  
　　初六日東京電云英國輪船茄塞柱號（三千五百八十一噸）卽近在日本土沽島（譯音）郡擱淺者昨日船中失火當卽沉沒 
[日工問題]  
　　初六日東京電云美洲克立福克省種植菓樹業者近聚衆圍於該處拒絕日韓人民同盟會之總會地方聲稱不得日本工人則該業必致虧本墮落云 
[摩民爲困獸之鬥]  
　初六日倫敦電云前日復有摩洛哥士民四千人攻擊卡薩孛蘭卡之法國人當被攻退 
[英國艦隊之增益]  
　　初六日倫敦電云英國國內艦隊中將以三十二艘歸併於英闌海峽之艦隊中 
[俄建巨艦]  
　　聖彼得堡電云俄海軍部現已準備建造戰鬥艦兩艘各重二萬噸聞不日將開工建造 
[黃白問題]  
　初六日紐約電云美國工商部大臣斯屈勞司日前游歷至火奴魯魯時曾有演說謂就其所觀察情形而論欲平此種族之爭則以平均黃白移民之數爲上䇿若此則移殖白人尙須加以鼓勵云以上譯字林報 
[德皇親迎英皇]  
　　初六日柏林電云英皇愛特華帶同將弁哈定瞿已抵威倫沙地方德皇及首相蒲魯親皇親至火車站迎接兩皇握手寒喧殊形和睦當卽同乘馬車赴威倫沙暫駐沿途人民莫不歡呼致敬聞英皇卽將赴奧之克衣爾地方與奧皇相見 
[嚴申軍令]  
　　初六日栢林電云駐在克薩孛朗卡之法國及西班牙兵隊之司令官聲稱如有肆行劫掠者處以死罪 
[英添軍備]  
　　初六日栢林電云每日電報載稱英國將添建屈雷諾式戰艦三艘 
[波土交涉又誌]  
　　初六日柏林電云波斯土爾基爲國界事致啓爭執現將設立永久之萬國委員會以調停此項交涉刻土政府已簡定代表以備磋商 
[驅逐亂徒]  
　　初六日柏林電云斐洲西南部德　前有亂事其首領名毛倫茄曾當士兵之甲必丹近被開普蘭政府勒令前往由林登地方懇荒否則不准逗留境內以上譯文匯報 
 
 

Page 19

 
 
本埠新聞 
[鐵路公司催讓塜地]  
　　滬寕鐵路圈用保安堂塜地一事屢誌本報茲悉該公司昨又函致滬道略謂停工待地糜費孔多刻下又經踰月適值本路借欵支用不敷工程司所執有詞竟無言回答請照曾少翁原擬辦法除地價遷費外餘欵撥歸公用以期直捷一面飭催該堂董尅日遷讓勿再推延若由上寶兩邑紳董會議勢必更稽時日云云（琴） 
[官米減價]  
　駐滬官米平價局近以米價低落禀准蘇撫酌量減價前售稱米每洋六元五角現自七月初八日起減去五角祗售洋六元業已出示曉諭聞本埠各平糶處亦一律減售云（川） 
[函請協拿西犯]  
　　昨日英捕房總巡捕頭函致總工程局聲稱現有在香港殺斃人命逃避來申之西人名地非士又更稱安突巨衣實士中士則臣等名稱年約三十餘歲藍眼無鬚身矮五尺餘前在北京公使館當衛兵渾名拳敎師有人瞥見該西人乘土佐凡到吳淞換火車來滬携有金銀首飾沿途兜售請爲一體協緝如能拿獲正身者賞洋五百元 
[開明學生開聯合遊藝會]  
　　開明學會學生於巧日假春仙茶園開聯合遊藝會已誌前報茲悉昨日來賓至者約有四百餘人所演上馬台及情長氣短等劇尤見形容盡致足爲開通風氣之一助云（涯） 
[中西官會勘火場]  
　　公共租界南京路源順籐椅店保險失愼殃及多家捕房九十四號西探馬克濤疑係縱火將店主沈芝香學徒劉菊生拘送公廨後因供詞不符判令押候會訊在案茲悉昨日午後兩下鐘公廨王襄讞會同英畢繙譯同詣源順火場細勘形跡一週飭候會訊核辦（根） 
[環控破產店主]  
　　浙江烏鎭沈裕森南貨店主沈爽齋去秋到滬向鼎泰元裕等糖行付貨十餘家購貨一萬餘元未久即行倒閉遂知照各家打折歸償各戶查得沈有運貨別處私售情事控經桐鄉縣將爽齋押追未繳復朦保出外鼎泰等遂禀請商會轉請本縣李大令派差持文關提爽齋及伊弟欣圍到案於前日訊究鼎泰遣夥林姓元裕劉姓同供本埠各戶共被欠洋二萬餘元鼎泰被欠二千七百餘元元裕二千一百餘元爽齋以存貨房屋作抵懸殊實甚又令子姪私搬生財另開新店等情求察沈欣圍供與爽齋同胞小的早已出嗣裕森之事與小的不涉爽齋供兩目已瞽耳又重聽裕森歷年虧本廿五年又被火災虧欵無力料理求鑒大令得供判兩沈收押候移文桐鄉縣查有財產若干發封備償 
[滬道赴蘇]  
　　滬道瑞觀察因有緊要機密公事須面禀上台故於昨日午後四點鐘乘馬車至曹家渡登舟用小輪拖帶赴蘇（根） 
[買辦衝突]  
　　某輪船副買辦周廷甫與正買辦侯安慶不睦侯遂於上月十八夜糾同庖丁戎再法等十餘人在大觀樓將周痛毆受傷周母忻氏當投公共公廨禀控准提昨由廨差王濤協同水巡捕房包探陸阿九至該輪將侯安慶戎再法提押捕房候解廨訊究（莊） 
[新穀登場]  
　　今届秋收新穀已由周浦運來數石在南巿米業開盤計價兩元五六角聞所有各處新米亦將陸續登塲應巿矣 
[關讞員返滬]  
　　公共公廨讞員關太守赴金陵公幹等情已誌前報茲悉太守已在寗公畢乘輪起程准昨晚抵滬云（根） 
[英捕頭病故]  
　　靜安寺捕房副捕頭蓋畢升君因疾告假赴日本養病詎至禮拜三早九下鐘在日本患急痧身死故滬上各捕房均下半旗以誌哀悼（莊） 
[法界禁售氷水類]  
　　法捕房麥總巡昨飭探查禁界內售賣一切氷荷蘭水及氷其林等物違者拘辦（泉） 
[拔充華探]  
　　福州路老巡捕房西探頭阿姆斯脫郎查得本捕房華探不敷差遣故在華捕中選得勤於捕務之王長根張雲卿兩名拔充華探已於前昨兩日給照上差辦公（莊） 
[卒業巡士站崗有期]  
　　總工程局新招警察生畢業給憑後定於初十日派出站崗其局內舊有之巡士間有未能熟悉警務章程者由各區警務長提出三十名並再添招三十名亦定於初十日派入警察學堂學習云（夜） 
[滬道將勘視閘北馬路]  
　　閘北馬路業已由新閘橋起至太陽廟止所有直綫一律竣工是以滬道瑞觀察有於日內親臨勘視之說（根） 
[查勘荒地拋置屍棺]  
　　滬道瑞觀察查得閘北荒地時有江北貧民棄置屍棺愈積愈多日久不埋易滋疾疫昨特派委往勘聞十一圖界內業已先行查核矣（根） 
[撤去暗巡名目]  
　　城內警察局向有暗巡名目前由蔡朱二紳擔任茲奉滬道瑞觀察諭將暗巡名目撤去會同巡警總辦汪觀察另札委蔡正蒙朱日宣爲巡警總局總稽查昨均詣道禀知到差（軌） 
[造房握毀馬路]  
　閘北居民馮慶點邇因起造房屋掘壞馬路六七尺之多昨爲警局委員查知當卽禀明總辦汪觀察核奪（莊） 
[飭抄房捐洋價]  
　　上海縣李大令昨日接奉蘇省房捐總局來文通知六月份洋價每元作九百九十五文當飭收捐櫃書遵照辦理（尾） 
[上海官事]  
　　淞滬釐捐督辦朱觀察宜振昨日到道轅拜會五品銜署理象山縣程蓉孫奉賢人由浙江來住新椿記棧昨日到道禀見提右營守備杜玉墀昨日飭丁到道請感冒假一天滬寗鐵路添購地畝委員江蘇候補知縣劉芳矅昨到道禀知赴寕購地請假半月城內巡警中區總局正巡官程明理禀請病假一天（盒） 
訟案 
[上海縣案]  
　　章朝漢樓金揚控木作頭李大軒透支工價前晚奉李大令提訊樓等申訴前情李供包造房屋是實但作塲管帳係樓金揚舉薦之李萬達經手工價亦萬達往取小的不管取銀錢之事所有水木兩作工人雖由小的招雇工錢係萬達經付目下賬上透支等情小的均不知悉判速找尋李萬達到案訊究○李丁氏李桂氏同控李朱氏串同嚴順華王雪香等盜賣坟地提訊李丁氏等供稱坟地二畝有餘係李姓祖坆合族公產今被朱氏串同嚴等盜賣已將道契轉換其棺木不知遷往何處求究李朱氏供該地有洋人要買由嚴經手王雪香並不干涉李丁氏等素不來往亦不認識嚴順華供略同王雪香供稱賣地之事小的毫不知悉大令核供判嚴順華交差李朱氏交保候查明再斷王雪香無干省釋○曹顧氏控媳曹陳氏搶云田單訊之曹顧氏供夫故後遺田七十餘畝計方單十七張分給長子裕祥四十畝次子小和尙三十餘畝長子去世後媳婦陳氏將田單搶去三張托同族曹雨亭曹連 
 
 

Page 20

 
 
生曹德華曹錫山等押錢求究曹陳氏供方單三張因兒子患病無錢調治向姑借用託曹雨亭等抵去一張得錢四十千文並未强搶曹雨亭等供認經手抵錢是實判曹陳氏限三日速將方單交案再訊（車） 
[總工程局紀事]  
　　萬森樓茶舘主王瑞福小孩所帶金鎖片被王金榮剪去由巡士拘案奉孫明府訊判戒責二百下姑念年老斥釋○源源祥帋店主壽允懷恩店內執事鄭官生私收客帳洋千餘元逃逸查知鄭在城內舊校塲開有新泰瑞烟店即向該店夥陳錫甫查問意圖歸店抵償陳不允即訴知商會扭陳至案控訴前情訊判陳交保將此案移請商會公同理處○閔行鄉婦姚陸氏前被林姓老嫗引誘來滬串同成衣店李阿關寄在李兄阿桃處意圖誘賣氏不從潛回鄉里偕夫兄姚關茂將兩處扭控訊判阿關押改過局三月阿桃押七天該氏戒責四十下交夫領回○汪和尙至萃昌香烟店便將僞牌香烟掗調不允扭控到案訊判戒責二十下烟充公永） 
[公共公廨早堂案]  
　　新閘新馬路隆順昌新衣店失火捕房疑有別情飭中西探將店主陳福雲於昨解訊先據五十四號西探禀稱該店主於今年正月出洋一百四十三元盤開隆順昌新衣店向合衆公司保有火險銀一千兩火起時店主自稱在他處購貨翌晨由店夥前往告訴於今日淸晨來申店夥孟仁卿稱昨晚與店主同宿四馬路北首客棧內所供殊多不合請重究訊之陳福雲孟仁卿供詞吞吐襄讞寶子觀大令商諸美白副領事判縱火屬實著將陳孟各押西牢三年○王茂卿探悉邵周氏家幼孩被拐遂揑造假信自稱蘇州某局差日前在蘇拘住拐孩匪徒特來報信領賞邵其形迹可疑當即報探將王拘案訊問供認不諱判押捕房一月○婦人劉曹氏之女前托周利甫爲媒價賣於夏子才家爲義女詎收洋後曹氏私自將女領回經夏報探於昨晨解訊兩造供詞各執判各有不合著釋出自行淸理○華捕劉金亭之妻程氏前晚行經北蘇州河浜流氓陳自林向前調戲被劉拘入捕房昨晨解訊供認不諱判枷號兩禮拜再押捕房兩月○美商茂生洋行延高易律師控何綏之定貨不出等情昨晨傳案何延博文律師投案聲請交保中西官會商之下判交保訂期會訊○姜阿四偕見証陸小三子控陳阿寶陳阿三拆梢洋元一案昨由包探解請復訊以所控不實從寛斥釋○王金生控徐咸生及中人顧阿二地保徐慶發等延不贖地昨由差探將顧傳案判顧交原告帶去人証齊集再核○陳文鑑控沈如培欠租洋不還控由廨差協探周子順拘案昨晨解訊判過堂訊奪○浦東人王梅掌因找尋親戚來滬盤川用罄投河圖盡由捕拘案訊供之下判賞銀一元釋出飭令自行回籍○英商譚華控華人奚鶴九奚鶴臯等租地悔議一案昨晨傳案西官判交保訂訊（莊） 
[法租界公堂案]  
　　小東門外潘榮氏花烟間前晚失愼幸即時經人救息捕房昨將該搗傳案請訊據供因煮晚飱遺火所致聶司吧姑念無心失火判罰洋十元充公○婦人王毛氏前日在途行走復有形似流氓之人尾隨其後巡捕以氏形迹可疑當卽拘入捕房解訊供稱是王某之妾被大婦逐出欲回寗波求察判發堂候其夫來案具領○土行主郭桂亭控協與烟間主楊輔臣欠銀三百三十兩不還提訊楊稱郭前躭閣小的店內陸續支借不少照帳結算並不欠伊司馬以所供無據判交保限一月理楚○董子方控某洋人不還墊銀三千餘兩判俟七天下堂諭定斷（泉） 
[美租界捕房事]  
狄思威路高阿榮所開酒店深夜聚賭爲三十八號西捕查知禀由捕頭飭探赴公堂請單傳訊○前晚有西人乘馬公泰之人力車至吳淞路分文不給反肆兇毆由捕拘押捕房候解該管領事署請究○前晚有流氓多人在海寗路向女子楊阿五調戲不從行兇毆打事後報由捕房飭宋包探查辦○塘山路楊雲記吳香州均將木料堆積門首有違定章由管路西人查見咨照捕頭飭探請單傳訊（西） 
[來件]  
　　北京戶部銀行代收國民捐報告（六月初一日至十五日）共收庫平銀四百九十二兩六錢二分共收銀元二百八十五元共收小洋五角共收銅元三萬四千七百八十枚（六月十六日至三十日）共收龍洋一元共收小洋一百零三角共收銅元四千八百四十枚 
通信 
[致松江府戚太守書]  
　　敬啓者敝會同人爲同鄉學界謀自治起見於去年組立旅滬學會開辦至今幸各會員均能謹守法律愛惜聲名不料頃據會員張梅生卽嵋蓀來會述及被南橋鎭陳鴻恩以冒充委員索資不遂圖謀產業等詞朦控憲案竊意此等招搖撞騙之事江湖浪跡容或有之梅生南匯奉賢均有店業年來累任發振等學堂敎員苟非病狂何遽爲此枉法之事（中略）明公遠察秋毫於此案之原因必已洞見癥結但以梅生恂恂儒者抱此沉寃敝學會以自治爲宗旨有糾正會員品行之責果使梅生有不規則之行爲同人等亦早擯諸會外惟細加調查知有未白之詞同人若嘿嘿不言個人之名譽固無足重輕恐公理不明旣無以昭憲法之持平亦且有碍學會之自治用敢布其區區乞加訪察務令陳鴻恩確呈實據聽候質訊勿任劣紳勾結以陷無辜則政界幸甚學界幸甚 
[  安徽旅滬學會同人公啓]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
