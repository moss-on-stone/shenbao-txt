# 1899 - 188 - 4909426

 

Page 1

 
 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得窽要閱之可以通權變而廣見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印装訂十六本每部洋二元由上海望平街紹先書局蘇州彚文軒發售 
[讀史方輿紀要告成] [  圖書集成局代啓]  
　　本局前代二林齋排印顧祖禹讀史方輿紀要本約上年臘月告竣又顧炎武天下郡國利病書本約本年三月告捘問因悉心警校致延時日故曾登展期三月告白刻下讀史方輿紀要已告成准於四月初十日出售每部卅二本用潔白上等連史紙印釘格外精工是書原由二林齋出售股票請附股諸君憑票找洋向經售處取書至郡國利病書本年六月初准可告成此啓 
[外臺秘要出售] [  圖書集成局啓]  
　　是書爲唐王刺史燾所輯刺史在　閣二十餘年萖求古今奇方凡一千一百餘種裒成四十卷鈎元提要卓著靈效宋孫中永刻之於前明程敬通先生刋印於後岐黄家久已奉爲圭臬惟板本久已散失市無流傅本局由日本覔得初印原書用新鑄鉛字排印紙墨精良校讐詳愼現已工竣碼洋兩元五角在申報館申昌三洋經橋焕文書局文淵由房棋盤街江左書林十萬卷樓暨漢口鴻文順記湖北省城焕文書局發售此佈 
[防疫以清潔爲先務説]  
　　疫也者四時不正之氣蕴積於兩間發洩於一旦其積之也漸則其發之也烈既不分老少强弱亦無論富貴貧賤偶經傅染雖有和缓亦苦無法可施每届夏秋之交各省之以疫告者幾致罄南山之竹書不勝書其中如福建厦門香港廣州等處所患核疫尤有朝不保暮之憂一日之間一里之内死者動輙數十人甚至哭聲震野道路傷心相顧欷歔束手無策吁是豈果由刧數使然耶夫亦防之不以其道耳猶憶歲在丁酉五月二十三日卽西歴一千八百九十年六月二十二號英美租界工部局總董濮蘭德君因見臺灣厦門澳門等處癧子疫症流行深恐傅染至滬曾出傅單略訪此種疫症多由地方污穢保養疏忽居民擁擠而起本工部局有清理街道之責亟宜預爲防範擬卽日飭令將租界内各街道陰溝等處一律整理十分清潔凡寓滬中西居民亦應將所居之處打掃潔淨以助本局之所不及務宜戒飭樸役曉以時疫之生由於堆積穢物所致實力奉行諄諄誥誡云云當時界内居民父詔其子兄勉其弟盪垢滌瑕以求自保其身家性命厥後卒賴相安無事雖幸而獲免然亦未始不由濮君之思患預防爲民造福也本年自入夏以來閩省疫症盛行本報已大書特書不一書而浙之杭州蘇之揚州等處亦相繼而起雖輕重不同而究厥原由類皆以穢氣熏蒸久而釀爲此症苟能如西人之潔清其居處飲食亦何至是哉蓋西人之防疫也掃屋宇也必潔治道路也　勤傾垃圾也必遠所以預防於無形者汲汲焉如不終日而糞穢之必每日清晨責令夫役挑去者無論已偶聞遠方或有疫氣恐其隨人帶來則於輪船入口時令暫停口外俟醫生登船察騐必其船中實無病人始准駛入凡所以保衛居民者無微不故每季户出捐費若干而人皆心悅誠服也執筆人體弱好潔聞穢氣輙欲嘔故於治家之暇深自濯磨必便几淨窓明塵埃不受雖不盡爲防疫計而與西人防疫之道頗相暗合近以舊居湫隘由英界遷居美界西華德路之餘慶里迄今已閱月餘始知是處糞夫間日一臨不肯每晨傾倒且多意外需索與英界大異然積習已久無可理喻詢之他處或然或否此事雖極委瑣然當此炎天烈日預穢所蒸最易釀成疫癘是以鳩居甫定已自悔多此一舉有轉思葉土之適者矣既而思之此等情弊殆非工部局所知而是處類多食力小民自知人微言輕不敢向工部局籲訢遂致久而成皆不可究詰然工部局於清潔一事頗極認眞凡在界内居民莫不一視同仁無分畛域况污穢爲致疫之根工部局早見及於此刻下疫症雖未流行而防之不可不預苟能於此略加整頓居民即受惠無窮是亦何憚而不爲哉大疫之來也初無跡象之可尋及一經傅染則綿綿不絶幾於十室九亡斯時惟保身如玉居高明節　欲之君子或可恃其正氣以敵之否則以醖釀已久之穢氣一旦與疫氣相觸而暴戻橫行勢必到處延蔓以致不可收拾至此而始悔前此之積穢不治亦已晚矣故爲是説以爲世这夢夢者告 
[本館接奉電音]  
　　昨日午刻京師飛電傅來旨一道上諭二道敬謹譯登○六月初四日奉旨四川成都將軍著綽哈布調補甯夏將軍著錫振補授西安右翼副都充著德魁調補欽此同日奉上諭鹿傅霖著調補江蘇巡撫廣東巡撫著德壽調補均著卽赴新任毋庸來京請訓欽此同日奉上諭前因各省關稅釐金鹽課積弊太深亟宜力籌整頓特諭大學士軍機大臣六部九卿會議具奏昨據諸臣歴陳近來經徴各員種種侵欺幾於積重難返因詳籌裁汰陋規剔除中飽之法集議奏聞並據大學士徐桐内閣學士準良光祿寺卿袁昶内閣侍讀學士高燮曾翰林院侍講學士貽榖光祿寺少卿張仲炘單銜具奏各抒所見或于會議之外酌加推廣或仍就稅釐等項另籌辦法復經諭令軍機大臣大學士六部九卿妥議具奏兹據軍機大臣等逐條議覆請旨施行綜核諸臣兩次會議所奏尙屬切實可行近來時事多艱餉需不繼中外諸臣正宜殫竭血誠力圖報稱乃各省經徴關稅釐金鹽課之員積習相沿工於舞弊止知有身家不知有君國各該將軍督撫亦或瞻徇情面意存隠飾坐視國家之急漠然無所動於中似此情形言之殊堪痛恨江南地大物博業經特派剛毅前往將關稅釐金鹽課等項實力整頓諒該大臣必能不避嫌怨會商該督撫遵旨認眞辦理其各直省將軍督撫著各就地方情形切實考校責成司道監督及局員等將現在收數無論爲公爲私凡取諸商民者一併和盤托出一律澈底清查卽由該管將軍督撫詳細勾稽悉心綜核究竟裁去陋規中飽之數若干酌量提歸公用之數若干勒限三個月擬定章程専摺奏報此外尙有雖非陋規中飽而利不在國亦不盡在商如徐桐所奏輪船招商局電報局及開平礦務局近年獲利不貲而盈餘利息如何酌提歸公未經議及是徒有收回利權之名並無裨益國家之實著責成辦理輪船電報事務大理寺少卿盛宣懷督飭在事官商人等迅將經管各項近年收支數目亦限三個月分晰開其清單酌定餘利歸公章程専案奏明請旨定奪並著北洋大臣裕祿將開平礦務局查明　在情形督飭承辦之員體辦理漠河金礦提充餉項成案最爲核實惟近來收數日絀應飭認眞整頓直隷新開遷安金礦收效甚速其充餉章程亦應一體議及至鐵路開辦未久祇津蘆一路獲利較厚然道里太短亦尙須提還公私借欵餘或正在興修或議定尙未開辦須俟蘆漢鐵路告成體察情形實爲大利之所在再議推廣準良所請擴充鐵路之道目前暫　庸議袁昶奏整頓釐金辦法六條不無可採其外銷欵項准亦報部以昭　實所有各省内外總分 
 
 

Page 2

 
 
各局卡應如何因地制宜官紳並委著該將軍督撫體察情形酌量辦理該京卿所保道員程儀洛等員並著各該省各就所知分别奏調委用貽榖請將各省釐金歸紳商包辦惟坐賈落地捐尙屬可行至於入境出境總卡則非紳商之力所能及未可一概而論其所陳分省派解防費與張仲炘請就稅釐課三項派定各省每年增解額餉之議大略相同我朝撫有方夏二百餘年列聖厚澤深仁涵濡於百姓者至深且久凡在食毛踐土之倫好義急公成爲風俗矧各將軍督撫手握疆符受恩深重值此時艱餉絀得一紙詔書明定成數責令歲解若干用以副公忠體國之義何患不令出惟行惟國家深維民爲邦本一絲一粟無非民力所成遇有急需朝廷責之疆吏疆吏責之有司有司不取之百姓將於何取之撫兹黎庶方軫念之不暇更何忍以責疆吏者重累吾民是派解一事斷不可行諸臣所議深得朝廷體恤民艱之意至於釐剔關稅釐金鹽課諸弊酌定招商電報礦務各局餘利歸公成數各該將軍督撫暨督辦之員尤當開誠布公剴切開導俾在事大小各員及紳商人等咸曉然於朝廷實事求是並非竭澤而漁誠能激發天良將各項所得盈餘逐一據實開報朝廷體察下情不但不追咎既往並當酌盈劑虚留其有餘不使辦公竭蹶以上各節但能辦理得宜自可集成鉅欵仍聴候特簡在員覆加查核倘承辦關稅釐金鹽課各員開報不實定將隠匿之數計贓科罪如該管將軍督撫意存瞻顧敷衍塞責亦必立子嚴懲决不寛貸招商電報等局督辦之員責有攸歸倘藉口餘利無多並不竭誠報効或任聴員紳商董壟斷分肥一經查出在事各員均不得辭其咎也近年以來迭諭籌議餉項誠以練兵籌餉事本相因張仲炘請飭各省將軍督撫自籌其餉自練其兵即以自守其地係爲専責成諉卸起見著該將軍督撫各就所轄地方通盤籌畫妥爲布置不准空言搪塞其餘所議各節均著依議行所有兩次會議摺二件並徐桐等摺片單十件著該衙門分别摘抄咨行各該省一體查照辦理將此通諭知之欽此 
[俄皇喪弟]  
　　西字報云刻接華歴本月初四日電報悉俄皇之弟名翹及者年二十有九久膺癆瘵延至今日而薨按泰西君主之國例應傅子無子則傅弟今俄皇僅生公主三人尙無儲貳然則其弟即他年繼統之君矣一旦手足凋殘有不鴒原抱痛者哉 
[總戎出缺]  
　　姑蘇采訪友人云江南褔山鎭總兵韓總戎晉昌近爲二豎子所祟藥石無靈延至本月初三日騎箕而逝遺缺尙未知大憲委何人署理也 
[方伯新猷]  
　　金陵訪事友人云江寗藩憲恩藝棠方伯壽下車伊始即命將簽押房移設宅門之側是處爲吏役出入所必由方伯竟日喘坐其中閱視公事所以重關防也旋於某日傅見各房書吏子限三日將一切積弊各自陳明概免深究如三日内不自檢舉則一經查出定必嚴懲 
[豸節回杭]  
　　杭州訪事友人云新任浙江臬憲李健齋爵廉訪自上月中旬起節赴各口岸查閱海防分别布置現已事竣隨帶勁旅五百名及長夫工兵百餘名乘某兵艦至滬封雇民船載送回省旋於二十七日起程次日抵嘉興郡尊宗太守詣舟次禀見面商要公良久始别二十九日申刻憲舟戾止屬下文武各官咸出城迎迓撫杭四營及防軍勇丁則排隊河干燃放槍砲鳴敬隨由臬署執事人等排齊儀仗恭迎入城聞之官塲謂爵廉訪以省防新軍調赴海口者十有六七省垣不敷防禦故就各海防舊練之軍挑選成營携帶至此重加訓練俾貔貅之士皆能爲國千城云 
[講求武備]  
　　武昌訪事友人云時事多艱外侮日亟富强之道首重練兵湖廣督憲張香濤制軍自創設護軍營以來訓練精勤不遺餘力月前親詣金沙洲校閱見前後兩營技藝純熟步伐整齊深爲嘉許獎賞有差此外有陣法生疎且多老弱充數者查知爲劉協戎所管帶因將協戎大加申斥飭即裁汰若干另行募補似此信賞必罰實力講求戎政之興當可操券以俟矣 
[理事文言二]  
　　欽加三品銜賞戴花翎刑部正郎奏派駐紥小吕宋總理事府陳爲出示曉諭事照得本總理事奉總理各國事務衙門王大臣奏派來岷已於光緒二十四年十一月二十七日到任旋奉總署王大臣電飭本總理事前往古巴與古巴黎總理事對調本總理事以關防案卷無人接管電禀總署王大臣及出使美日秘國大臣伍請示應交何人接管及蒙電覆均以公事仍交本總理事辦理俟黎總理事來岷接辦然後前赴古巴新任而本總理事不幸竟丁母憂又電禀總署王大臣及欽憲伍以本總理事現丁母憂不便任事懇請開缺另行委員接辦而總署王大臣及欽憲伍又電飭本總理事照辦仍候黎總理事到岷交缷並准大美國總督函稱奉美廷電諭駐岷中國總理事事務仍交本總理事辦理各在案竊念我朝廷子惠元元無遠弗屇知我華民遥涉四裔貿易艱危於各國則命大臣出使於各埠則設理事保護非惟宣我國家德化且以拯夫商旅艱難本總理事猥蒙列憲拔擢謬膺斯任自奉派來岷適遭兵燹死傷貧病相繼满目瘡痍於心滋戚本總理事今雖不幸遽遭大故第上奉憲命下覩民艱自覺仔肩莫息不得不勉强暫維大局惟是華民寓此衆多事甚紛繁且土民猖獗異常不久恐興戎事非公同簽舉十二商董時與本總理事共議要公恐或有未澈輿情而臻至當爰定於本月十一日上午八點鐘起至下午四點鐘止凡我華民　其先後書明所舉之人姓名與投筒人之姓名鋪號住址到本總理事署公同投筒每人僅准舉一人至四點半鐘公同啓筒登記擇其所舉最多者以次給諭查華人除赴外埠不計外本埠閩人計三萬餘人粵人三千餘人以人數多寡舉董事多寡擬簽舉閩人十人粵人二人簽定後如逢公務本總理事不能家喻户曉惟與十二商董商妥舉行尙望我華人各舉素所深知毋泛毋隠而互匡不逮休戚相關是尤本總理事所厚望焉爲此示仰中華工商人等知悉自示之後爾等必須届期前來本總理事署投筒公舉商董十二人以便將來會議公事幸勿延悮其各遵照毋違特示 
[查辦閙礦]  
　　武昌訪事友人云湖北馬鞍山礦丁滋事毆傷局員前已略誌本報既而湖廣督轅接得盛杏蓀京卿來電略謂礦丁聚衆横行此風斷不可長請即嚴加懲辦以儆效尤督憲張香帥以礦丁不法固應按律嚴懲而局員辦理不善咎亦難辭刻已札飭鐵政局委員宗大令馳往查辦矣 
[金臺晚眺]  
　　京師訪事友人云五月十八日武衛中軍練勇某甲乘馬入永定門行至天橋迤北忽遇某西人駕欵叚而來或先或後爭道疾馳致相碰撞揮鞭互撀旋各下馬相搏西人頭面受傷甲遂超乘而去西人忿甚赴西珠汛官廳聲訴情由請即拘甲究辦弁兵許之嗣又易一西人赴廳滋閙無奈甲已回南苑無可查究不得已禀知步軍統領轉逹總署未知如何了結也○金家堡迤北至永定門約有五里之遙前擬添設電氣車督製造現已告成自端場節後每日午後試演開行初以電氣多寡未匀每至半途輙止至十五日後方能一氣呵成往來無阻十八日請總者堂憲司官試乘一次觀者塞途莫不交口稱羡嗣仍按日操演聞已在永定門外弔橋西城垣下設立賣票所俟布置齊整然後招客附乘每客車資每次需京當十錢四百文不載重貨○五月二十日電氣車試行至城垣下不知何人潛在城上飛擲磗石紛如雨下經車上工人報知地方官署立即派兵往拿則已闃其無人遂留弁兵駐城查緝訪拿次日氣車到時有四人復來眺望弁兵疑即抛石之人縶之以去然究不知是否也 
[丁沽鯉簡]  
　　天津訪事人云奉天省所屬錦寍廣義四州縣向有運通米荳於端節前送至營口由天津道派員前往驗收載回丁沽然後送至通州交納本届廣寍縣義州寍遠州各屬應交米荳早已至營惟錦縣應交之米尙未繳齊山海關道明觀察已電致錦州府奎太守轉飭 
 
 

Page 3

 
 
錦縣迅速解交以備天津道派員往騐○紫竹林北趙某向以訓蒙爲業夙有鴉片烟癖長子趙甲心不善之故雖在某洋行經理帪目所得甚豐而堂上甘旨之需每月只給京錢七吊上月某日其父向之多索甲靳而不與父以大義責之甲掉頭不顧父忿甚即於是晚吞服生烟踞坐門外比經家人察悉延救治則以受毒已深命登鬼籙矣又紫竹林　源齋糕圑鋪夥某乙在外收得帪欵途遇牧猪奴一流人糾令賭博乙見獵心喜欣然入問不意三戰三北將帪銀悉數輸罄不得已私吞鴉片烟畢命吁亦可慘矣○津郡私錢充斥自夏初天津府榮太守及天津縣吕大令出示禁止私錢始絶糧價因而頓减民閒皆頌德勿諼邇來日久玩生私錢又逐漸加多而以紫竹林各錢鋪爲尤甚安得賢有司爲民防害厲禁重申也 
[舄鳧回飛]  
　　前日上海縣王欣甫大令由蘇回滬未幾復赴茸城晉謁府尊濮太守面禀要公迨事畢於昨日十一點鐘時乘舟而返命駕入署照常辦公 
[札查教堂]  
　　松江府濮紫泉太守查悉上海有某國教士購地于新閘新馬路之西鳩工建堂爲傅教之所因特札行上海縣署令查明該教士籍隸何國所奉何教是何名姓照章按季彚入清册報明並妥爲保護等因縣主王欣甫大令奉札後卽於昨日簽派差役李泰前往查明以便册報 
[嚴拘賭棍]  
　　近有賭棍康某等四五人糾合牌九司務在西門内某姓家聚賭千金一擲意興甚豪洙涇鎭某姓懦而良者也墮其術中失資以萬計事爲道憲曾觀察所聞嚴諭保甲總巡戴明府訪拿究辦 
[炎夏恤囚]  
　　昨日法界公廨讞資朱森庭明府蒞捕房發落各案時傅諭紅禁班日時當盛夏以後用刑除照例八折外再减八折亦體恤囚犯之仁心也 
[掌珠入水]  
　　南市董家渡某姓船户有一女孩年甫四齡前日匍匐至船頭失足墮浦撈救不及以致深入龍宫越日屍身浮起已臭腐不堪父母慟哭一番然後購棺收殮見者傷之 
[上海縣署瑣案]  
　　英界公廨讞員翁立漁直刺移送沈董氏到縣文開據沈董氏控伊夫沈交齡欲將伊售入花烟間因未允從持刀桐嚇聲稱定欲殺死等語沈交齡稱妻子沈董氏不守婦道願具結休離等情合請轉遞鄞縣交伊家屬收養未幾沈董氏之叔董某投縣禀請交伊保去求免遞解不知王大令允准否也○前日鄕民辛慶林投縣控被地保辛藴蘭毆傷帮審委員馬明府提訊之下辛慶林供小的係本邑浦東人同族辛忠忠於本年二月某日因母故之資收殮向小的借去洋銀十二元據稱有地一方俟售去卽將此欵歸還至三月果將此地售與地保辛蕴蘭小的　之向索此欵辛蕴蘭允代扣付迨後屡向索取忽誣稱小的尙欠錢糧小的向之理論卽被糾人区毆受傷甚重求騐明提究明府飭仵役騐待辛慶林左肋後果有重傷諭令回去自行醫治候提該地保等到案訊明究辦○王瑞章控二十五保三圖地保曹安卿吞匿單契等情前晚經馬明府提訊王供本地人光緒十一年母親黄氏將田契一紙託地保曹安卿倩某洋人出名轉换道契旋因曹虧欠租籽由前任縣主大老爺收押直　光緒十五年始得釋出小婦人向索田契一味游約無奈投案控請嚴追曹安卿供王母並未將契據交付小的求鑒明府諭令王邀同其母曹邀同顧仁壽到案訊核 
[南市捕房紀事]  
　　土棍徐春春綽號　大阿春拆梢打架無惡不爲近爲馬路工程局會辦司徒貽芬司馬訪聞諭令各探捕嚴密查拿旋由包探唐關泉在浦東拘獲連同黨趙阿灰金阿秀帶回捕房捕頭令押候解請司馬訊究○閩人翁阿孝在浦中駕麻雀杉板船得錢以資餬口昨日與同業人許阿春爭攬渡客致相鬥毆某號廣艇上人陳阿龍與許相善助之爲虐將鐵器擊傷翁額六號巡街捕見之前往拘拿陳已逃逸乃將許帶回捕房捕頭令押候提陳一併解送工程局禀請司徒司馬訊核 
[美界捕房紀事]  
　　昨晨偷兒曹福生混入西華德路某姓家竊取衣服携之而出適爲某號巡街捕所見因卽拘入捕房捕頭令押候解送公堂禀請讞員翁笠漁直刺訊究○昨午跑灘賊吳阿龍竊取外虹口公和祥馬頭所儲舊鐵適爲巡街之某號印捕所見拘入捕房捕頭令押候解送公堂禀請訊辦 
[聲明誤報]  
　　前日本報所錄法界公堂案内有南翔車夫冐支紙貨售與英界千頃堂書坊讞員朱森庭明府飭深往吊一事聞之千頃堂友人云伊家並未收受贜紙實係訪事人誤報合卽聲明 
[光緒二十四五年徐海冬振春振收支册]  
　　舊管一存上年春振餘欵鎭平二七寳七萬九千六百六十七兩五錢三分一釐鎭源永恒泰萬利德生厚昌潤等莊新收一收振捐局庫平銀七萬兩申鎭平七萬一千三十七兩七錢一分五釐八月初十寳善源來一收上海道庫平六萬兩申鎭平六萬一千二百兩八月初九來一收淮運司庫平七萬兩申鎭平七萬一千肆百六十六兩七分八月十九來一收上海電局楊子萱規元一萬兩九二八五折鎭平九千二百八十五兩八月二十九來一收黄宫允京平三千兩折鎭平二千八百六十七兩一錢二釐六月底由乾泰亨來一收宋治基退回振餘銀鎭平一萬六千九百三十五兩四錢七分六月由德生轉回一收藩憲庫平二萬兩申鎭平二萬四百兩十一月二十八由徐道轉來一收振捐局規元四萬兩九二五三七五折鎭平三萬七千十五兩十二月初五盛李墊欵一收振捐局規元八萬兩九二五三七五折鎭平七萬四千三十兩十二月初七來盛李墊欵一收振捐局規元二萬兩九二五三七五折鎭平一萬八千五百八十五兩正月十一來盛李墊欵一收振捐局鎭平銀四萬兩正月十六來一收振捐局現銀八萬九百四十九兩五錢六分毛色一百零五十六兩五分估費二十五兩六錢凈重鎭平八萬八百十八兩三錢一分正月二十五解現至鎭源一收振捐局現銀二萬兩三月初十解至清江德生原銀撥父徐道折平色歸徐道算申鎭平銀二萬四百四十兩一收振捐局庫平銀二萬兩申鎭平二萬四百兩二月二十六來資遣欵一收廖中承湘平銀一千兩折鎭平九百八十兩四錢正月三十陳六舟丈來一收蘇藩憲庫平銀二萬兩申鎭平二萬三百六十兩九錢四分二月二十九由盛京堂轉來一收裕壽帥九八庫平一萬兩折鎭平九千九百七十四兩一錢五分九釐一收昌記蘇平二八寳銀一千兩申鎭平一千零二兩德生來一收雲巖山人蘇平二八寳一千兩申鎭平一千二兩德生莊一收保安記歲寒居蘇平二八寳各五百兩申鎭平一千二兩德生莊一收隠名氏英洋一千元六八九合鎭平六百八十九兩霖手一收巖筱舫觀察英洋三千元合鎭平銀二千六十兩由鎭源匯來一收楊子萱交來英洋四百三十元合鎭平銀二百九十五兩四錢一分由鎭源匯來一收鎭源莊陸續捐英洋二千一百六元八角合鎭平一千四百三十九兩二分六釐由鎭源匯來一收鎭源莊規元八十九兩一錢四分四釐合鎭平八十二兩七錢七分一收萬利莊來鎭平銀五十三兩四錢七分四釐英洋四元合銀二兩七錢五分一收陳振六足錢一百千文厚昌潤來一收葉子厚足錢五百千文一收劉朴生交來英洋一百五十元六八九合鎭平一百三兩三錢五分一收朱少甫手英洋一百元六八九合鎭平六十八兩九錢一收朱芸石手英洋一百二十一元合銀八十三兩三錢六分九釐　十二兩四錢一收鄭澄記漕平銀一百二兩四錢三分一收陳六舟丈洋一百十二元四角二分合銀七十七兩四錢四分五釐比册未完 
 
 

Page 4

 
 
 [G 
[湘中神醫]  
趙瑞生先生幼讀詩書長就醫道精通脉理舉世無雙符水法針當今第一不獨吾湘人士羣呼華陀復生卽於滬瀆客商都稱盧扁再世前年朱觀察來滬就醫由予舉薦遂得全　體胖身强今年馮石丞半身不遂舉步維艱由夏君明德推薦旬日之間爽然若失又袁茂才上身腐爛痛楚難堪幸韓君芷庭代請先生到家符水止痛神針治病每日膿出兩盆不出一月全好從此名傳海上爭先迎迓不絶於途或手痛足腫或背癰胸痕或跌傷骨節或多年流痰以及無名腫每一切疑難雜症均用符水針治其效如神其功立見今春兩子腹中氣痞其硬如石其痛非常遍請名醫均係束手無策幸　先生施妙藥用神針頃刻間果然止痛痞氣立消闔家感激無以圖報特登報章聊表微悃惟願同病者曷不請嘗試之趙瑞生先生庽三馬路太平坊曾樹森謹謝 
[京都同德堂已亥六月初一日至初五日遠埠購藥清單五月一登諸君賜閱如報上未列芳名卽係假充請函示查俾得眞藥是幸]  
厦門黄公館一百五十元安慶沈仲英一百元方富春五十元漳州羅貢甫四十四元杭州陳合義三十元姜堰蔣省三嘉定修竹居均二十元鎭江泰昌十九元二角漢口生茂義十二元嘉興紉秋館十一元揚州李綏佰十元零五角無錫茂記六元杭州臨豐泰五元金華廣濟當四元二角安慶臬署嘉興周公記太倉繆蘅甫均四元　應劉宅三元一角松江許康甫池州古修齋無錫浦正昌嘉興義成蘇州同生震泰興恆昌洙涇林幹甫均三元江陰沙萬隆紹興易蓉卿均二元五角王店餘昌典二元三角甬江德祥三元四角平望凌蓉兆堂鎭江楊恆源均四元南翔吴公館二元二角嘉興嚴正心蘇州長邑署嘉興周公記泰州王野庭雙鳳吴生號常熟許潤生通州陳木欣無錫張義莊長興庫房嘉興王德順鎭江　興潤常熟永德介浦曾信泰松江朱樹德均二元震澤大有南京文運山房靖江學署均一元二角杭州朱小翁塘棲何小雋太倉老正泰江陰德成泰唯亭恆生祥餘杭胡裕盛長洲縣署三墩蔣永和通州堃記陳墓朱宅松江繆秋澄松江許安雅三十里鎭松興公新塍高聚源新倉同和典均一元嘉興潘榮盛九角常熟洪大順陳墓鋐興均六角硤石許泰隆三十里鎭程三泰均五角張堰恊和典南匯沈岐伯三角　以上皆由信局來本堂購藥者本埠交易一槪不登此係因　杜假冐起見　閱者鑒之　上洋英大馬路五福衖口京都同德堂藥局司事謹錄 
[花桞無憂經騐良方愈人甚廣毒門聖藥]  
京都天寳齋藥局○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用眞正犀黄珠粉血珀極品上藥泡製久練成丹專治男女楊梅結毒横痃下疳小便皮破腫爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内閉逢春又發四肢痛酸甚至鼻塌髮秃紅班起點皆緣毒藏筋絡且必染妻絕子其害非淺餘毒未凈其患不休此實醫者未得方述患者豈望安全今本齋不惜重資修合濟世染者卽將此丸服下立刻止痛消腫去毒凡極重極危之症服藥一料立可全愈價雖略貴而效足值當能掃盡骨内一切毒氣且能生育無害屢試屢騐必發必中輕者五天全愈重者七天絕根如用倒提丸輕粉升藥雷殛火焚凡誤染此毒者雖諸醫束手危險萬分請嘗試之方知本齋藥靈方眞之功也○每料價洋十元每瓶洋二元○另有珠黄下疳散每瓶洋七角如男女下疳腫爛或陽物臭爛成筋或爛去半節搽此散立見拔毒去爛生肌止痛保復原形仍可生育得子此乃第一仙丹也○立愈珠珀五淋白濁丸價洋一元○鋪分上海二馬路中市西鼎新里石庫門口内便是 
[始創戒烟至寳丹]  
廣東陳恒德堂發兌 
戒烟方藥世市多矣往往配入烟膏烟灰以爲藉此抵癮而終不能斷癮以致烟毒更深其害非淺矣本堂存心濟世創製此丹用眞正龍涎香枷楠香上沉香以解烟毒化烟積消烟虫配入人參鹿茸以添精益神兼各種和平上藥熬膏去渣取其精腋爲丹無論大小老癮此丹服後不思吸烟癮漸自减極至半月自然斷癮戒時毫無難過屢試屢騐精神加倍飲食勝常非但癮除患消且能種子延年海内得此丹而除烟癮者難以數計眞可謂至寳也大瓶二元中瓶一元小瓶五瓶○分設上海英大馬路萬康醬園對門德仁里内石庫門便是 
[上海棋盤街源記綢莊同芳居對門九昌綢莊棋盤街萃豐衣莊寳善街角子萃隆衣莊]  
　興公司燕窩糖精外埠經售處　四時　用官禮更宜　自已亥三月初一日起大匣四元四角小匣二元二角 
本號誠信無欺貨眞　實馳名久　蒙遠近仕商嘉許自應格外公道克已每月包運上海南京路華興燕窩公司創製補身延壽燕窩糖精千餘匣大匣四元四角小匣二元二角童叟無　恐有假冐本號招牌　賜顧請認門懸金字寄售招牌上海英美租界會審分府張告示爲記 
[江右名醫李鏡潭]  
江右李鏡潭先生以名諸生幼習醫理徧從名師又少居粤東長游南北十餘省攷究各處性情體氣深知寒熱異宜之這故所醫活約四千餘人中有奇症四十起皆藥到病除不須多劑去歲姚輔國之子患脾風周倬雲之沉疴馬克佑暨其姪之癆疾等皆經　地著名各大醫治之無效先生能一劑而痊其神效眞在當世少工同人是以力勸其留申寓英大馬路泥城橋蜚英館門診四角九點鐘起三點鐘止出診二元先生志在救人絶不計較貧富皆一律精心醫治某等旣深知歴試理應布告當世非如時俗之泛泛登報也劉穉樵　周倬雲　姚輔國　仝啓 
[痴顛不痴]  
新昌人參號發兌　遷移英界六馬路仁濟善堂斜對門仁壽里第五石庫門○再兌狗寳專治噎膈反胃神效非常每分二元 
馬寳治痴　本號創始　千古以來　堪稱獨奇　神效之速仙丹無異　輕者六分　重痴錢餘　一經服下　無不立愈從此不發　絶盡根株　得此而愈　數不勝計　名振天下盡人皆知　可謂至寳　曰無不宜　兩元一分　老少無欺 
[吃鴉片之人不可不一試]  
泰西新法戒烟普濟水泰西未士括打秘方創製如敢冐效定卽禀究加以重罰售處在虹口白渡橋北仁智里十三弄括打藥房 
人皆知吃鴉片有癮至問其何以成癮則雖吃烟數十年之人不能盡生盖鴉烟用燈呼吸臟腑先受火毒烟氣旣入由腸胃逹於四肢上頂下踵無一不到卽無一處不有烟油油生積積生虫虫生諸患是名曰癮制之之法要在殺虫消樍去烟油解火毒又必有良方妙藥斟酌盡善人人皆宜使烟雖戒去而元氣毫不受傷然後癮可得而斷也市上戒烟藥所以不能斷瘾者一以妄加參茸烟毒未清先行峻補名曰培元實同痼毒一以攙入烟膏或煉鴉片成粉放入藥内頂癮雖便受毒愈深故吃烟者愈多戒脱者絶少亦以無良每妙藥之故也本主人未士括打夙精醫理自來中國卽欲爲吃烟之人定一良方俾除困苦精考數年博稽同志每製成一種戒烟藥卽與有癮者服之凡歴百餘次經過老幼男婦新癮老癮不止數百人屢經改易藥品始行酌定易方製成此水務期人人皆宜絶無渣弊先在澳門施送數千瓶服者俱能戒脱盡人皆知無庸贅述但工本頗貴不得不取回藥資今定售價大瓶二元小瓶一元再本主人所製各藥零賣皆有定價躉批可以從廉惟戒烟普濟水命名之並責欲普濟中國吃烟之人立誓不從中取絲毫之利卽登報之費亦敝同人捐助如蒙各處醫院善堂官紳善士代消或購去施送無論千瓶萬瓶價同門莊一律並無拆扣區區苦心尚希鈞鑒服法照常吃烟一毫不改或喜用熱茶或喜食水果均任各便惟過足癮之後照烟癮一錢服此水一錢頓頓如此癮大照加此水味甘微鹹入口芬芳卽不吃烟之人亦可試服並無妨碍如不欲戒烟之人常服此水保不上癮面上亦無烟色遇有吞食生烟之人用此水一二瓶灌服亦可回生凡用此水戒烟三日之後便覺煙味漸淡半月之後精神大佳　强身健百病消除面色轉潤面烟瘾己不覺自斷矣 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[善堂施惠]  
　　揚州訪事人云郡城棲流所善堂每屆夏令爲飭役灑掃屋宇以待病傭寄養其中其章程凡由鄉來城　傭之男婦工人設遇猝病難歸准其具結保送來堂寄養或逕由主家保送亦可所有雇夫擡送之資及醫藥等用柢由堂給到堂後由執事分别男女淨室妥爲安頓每房皆派人照料醫愈則由保人領出倘有不測親屬情願自行收殮者須在本日來領否則卽由堂代殮標誌年貎姓名及保人姓氏存册然後舁入義阡瘞理一切費用不取分文誠惠民之善政也本屆仍循向章照辦日前已由督辦善堂委員揚州府經廳金子久叅軍查案出示俾衆周知矣 
[璧返爲難]  
　　松江訪事友人云邇來宵小繁興竊案蠭起雖或報官請緝無如捕役與賊通同一氣從未有一起破獲者前者蔡和甫觀察公館被竊一案失贜約值二百餘金華亭縣劉謙三大令比捕勒緝頗極認眞然迄今仍杳無所獲上游知捕役之形同虚設也另委下塘汛薛千戎赴上海及各鄕鎭嚴加跴緝近日回郡依然蹤影全無恐終難望秦廷璧返矣 
[英界晚堂瑣案]  
　　林寳璋投公廨控李寳金陳愼安結欠往來欵項延約不還前晚讞員翁笠漁直刺提案訊供林寳璋供稱小的係浙江寍波府屬某縣人在治下開設煤炭店去秋公記小輪船局司事人某甲與小的店内往來至十二月止結欠洋銀七百零六元未幾公記倒閉有李寳金者央人向小的商懇將所欠之欵分一半出立借據言定自今年正月起陸續歸還尙有一半計三百五十二元由其夥陳愼安等八人各還四十八元迨後向之索取一味延約不得已投案控請究追李供稱小的所欠屬實惟當出立票據時曾向林言定俟小的得有生意始陸續拔付今小的依然失就實在無力籌措叩求鑒察陳愼安供小的願代李還洋銀四十八元然尙有七人均未至案求恩寛限翁直刺諭令李出外與陳愼安赶緊清理如違未便○前者振順土棧執事人陳玉峯投公廨控王子生不付票銀經前任讞員鄭瀚生大令提案研訊陳供有素不相識之人到棧買貨付下支票一紙當時卽持往出票之王子生處查對無錯治下午王遣人至棧稱此票已由晉太錢莊傭人胡林賢來挂失作爲廢紙等語鄭在令謂王旣經承認應卽如數付銀遂飭將王押追嗣由胡林賢浼商務局中人出名至道署呈控道憲曾經　觀察札飭翁直刺提陳玉峯至案押繳支票再行酌奪陳一味挺押掯不繳前日又經防投案求追直刺命提陳玉峯訊究胡供稱小的在晉大錢莊執役此票遺於仁記水果行内旋被陳玉峯拾取揑稱有人持以買貨叩求大老爺明察陳供稱此紙支票現在董事處求恩寛限數天呈案直刺諭令陳交保出外著將原票呈案再行酌斷 
[英界公堂瑣案]  
　　本邑紅帮裁縫把持歇業幾釀事端美界藍副捕頭倩包探洪阿寳費阿銀胡瑞龍等分投查獲爲首之李銀寳施阿根潘裕祥程東泰等送案請究工部局某西人投案聲稱近來紅帮裁縫人數太少遇有西人衣且不敷工作故令各店主邀外帮人帮製不料施等竟敢恃强阻止務請訊懲施阿根等同供小的等同業定有規條不准他帮人混入是以向之阻止且同業中於男女衣尙不混淆豈有他帮人轉可貿然干預之理尙求明察讞員翁笠漁直刺見施等鬆辮高領知非安分之人著一併押候交呈未幾李銀寳卽由店主保去○蔡潛夫卽蔡慕陶糾同羽黨顧竹卿在胡家宅鳳鳴里租屋一椽稱係總會向曷仲華貰器店租賃錫器燈彩質錢分用嗣葛以租欵無著親往索取則所租各物已不翼而飛因卽據情投報捕房由包探倪順泉將蔡顧拘獲送請訊究葛投案請追蔡供稱邇日積欠房租無可彌補不得已暫將各物典質卽欲贖還顧供此事均蔡經理與小的無千直刺判令將蔡顧押繳質本覆核辦○包探竇如海禀稱歹人仇子紀冐刻鴻源紡紗廠圖章取去洋棉紗一百餘包售與許潤仙得洋銀五百元報捕後經小的查獲起出原贓送案請究鴻源紡紗廠司事人李桂生投案請追許供彼此同業不料其有冐取之事是以照價購得今願將貸退還請追原價仇此紗由莫姓經手小的實不相干直刺判將仇發回捕房管押六月並追繳洋銀五百元○自脚踏車盛行後中西人皆樂乘之有錢春法者尤擅此技且駕駛時飛行絶跡撒手徜徉竟可駕西人而上惠副捕頭以爲車上之把手猶舟之有舵出　棄不用易肇禍端因倩包探趙銀河將錢傅至捕房送請訊核錢供小的在某洋行執業喜乘脚踏車偶然脫手並未肇事直刺判罰洋銀五元惠副捕頭語本館訪事人日請將此事詳登報牘以儆效尤是亦未雨綢繆之道也○四馬路杏花樓酒館中人失去衣服疑及過犯沈慶福所竊扭往兇毆致沈痛極呼救三百零九及二百四十三兩號華捕聞之以沈雖曾犯竊不應任意行兇因將肆毆之李阿二石阿起王阿昌韋阿羊陳阿四李阿寳張阿芝等一千人送案請究並稱小的等聞聲喝阻李石二人竟欲與小的等難李石同供小的等不敢逞兇沈愛福供小的前雖曾犯竊案今已攺過自新此案實非小的所爲叩求鑒察直刺判將李石沈各押兩日餘人各罰洋銀半元○包探沈阿岳禀稱王順三徐愼福爭奪礱糠在四馬路爭閙不休故由小的拘案請究干供小的欲作此項生涯請有部帖不料徐竟出爲霸阻徐供小的亦有部帖直刺著各將部帖呈案俟禮拜五復訊○包探沈阿岳解積竊徐阿寳到禀稱此人屢次犯案今又竊取洋人可必家玉器二十餘仵經小的拘獲送案請究洋人投案領贓徐認竊求恩直刺判責三百板管押三年 
[法界捕房瑣案]  
　　蘇州人俞蘭生因貼票虧欠巨欵各債主控經讞員朱森庭明府迭次比追俞一味延宕迨飭傅擔保之吳友主吳又避匿不到昨日命提俞蘭生到案嚴比俞稱小的板瘡未愈求恩寛限明府著還押再核○徐蔡氏扭控蟻媒顧榮才將寡媳畢氏誘赴滬上賣與甯波人王寳富明府飭包探帶同顧榮才出外尋交畢氏及幼子阿鳳嗣因畢氏懷孕交其姑領回昨日命提復訊畢氏供稱顧榮才専爲蟻媒受其害者不知凡幾小婦人將次分娩叩乞恩施明府著速傅其姑蔡氏領回候訊○陳鶴生控左佛生欠洋銀六百元明府交保出外理處迄今逾限已久置之不理陳屡次求追明府著保人將左交案押追昨日左求交稻香村具保出外理處明府准之限五日内理明禀覆○拔維晏洋行買辦沈子雲控掮客胡美齋號主陳漢珍汪少泉承接五倍子五百箱延不交貨請勒限嚴追明府飭將胡交保出外昨日胡投案請准將汪少泉帶出清理明府准之限五日内理明禀覆陳漢珍仍還押○東園烟館執事人石壽牛將議單向各户抵借鉅欵延不取贖各户控經明府押候追比並提各股東到案訊究昨日命提石壽生嚴比石供稱此事已托袁姓友人在外理處求飭包探將小的帶出商議明府准之○孔惠忠控房客胡沈氏積欠房租十五個月向之索取潑横行兇明府限氏於五日内遷出昨日命提到案交殷紀波保出依限遷居○偷兒章阿高前由包探拘送至案經明府訊明昨日著枷號禮拜發犯事之江天輪船碼頭示衆期满責釋○偷兒張阿毛朱福生前經明府訊取口供昨日著將張責四百板朱責六百板押候過十四號租界中懸燈慶賀之期然後開釋 
[鉅欵助振]  
　　潘濟之大善士印祖謙求病速愈助振洋七百六十元由蘇州源康莊福康莊匯來委解淮徐皖北以資拯恤炎天烈日之中彼枵腹無依者正在急於乞振而得此鉅資下逮活人良多尅日加餐不必藥爐從事矣松凉夏健人可爲大善士詠焉[  上海北市絲業會館籌振公所施則敬謹誌]  
 
 

Page 10

 
 
[蘇省官報]  
　　五月二十六日候補道賀元彬由寗回同知姚體養禀知奉飭派蘇差委攺指江蘇分缺簡補用縣丞汪　澄安懲人由京領照來省禀到○二十七日知縣武麟由江陰釐局來奏調江蘇差遣花翎知府前江西德安縣知縣朱士林浙江入奉撫憲調來蘇差遣禀到直州判臧毓麒禀銷上海出口捐局差從九金　光禀銷常昭公幹　○二十八日知縣朱賡旦禀銷騐收青浦奉賢積榖差府經歴葉紫綬禀謝奉委　門旱關差五品銜候補府　歴　蘭芬服满起復領咨回省禀到縣承崔産禀知奉　憲商務局憲委馬路隨同巡察並工程總文案差署望亭司巡檢李約禮禀到巡檢郭梅村禀銷點　江震二縣孤貧口　差江蘇試用府經歴章寳瑜於本月二十四日在省病故○二十九日藩轅牌示照得華亭縣典史文裕困病請假遣缺查有試用從九徐兆選堪以輪委署理　補道朱宜振通知奉撫憲札委督辦崇明塘岸工程差縣丞侯銷禀知丁父○三十日縣丞崔彦禀知初一日到馬路隨同巡察並工程總文案差○六月初一日藩轅牌示照得署青　縣主簿趙光瑜在任病故遺缺查有試用縣主簿楊慧孫堪以委署廻避攺指江試用同知許崇厚廣東人由浙領咨來省禀到知縣郭寅階禀辭回吳淞江厘局府經歴周紹棠禀　委署長洲縣縣丞事指分江蘇試月府經歴沈受　浙江人由京　相省禀到准補吳縣光福司巡檢蔣家澤禀謝奉飭赴任典史徐之楠禀知奉委分常差遣卽辭管帶太湖水師正前管遊撃許和生禀辭赴護卡各哨點名○初二日同知周相楠禀知奉牙厘局　委赴常州丹陽催繳認捐錢項差新選上海縣典史補用知縣趙煕山東人由京領照來省禀到補用副將劉全泰禀知奉撫憲札委聞門路巡查明到差 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年五月二十六日京報全錄]  
宫門抄○諭旨一道錄前○江督劉奏爲兩淮丁溪塲尅扣桶價查明擬議摺○五月二十六日刑部都察院大理寺正紅旗值日無引 
見○莊王溥侗徐琪各假满請安○詹事府代奏楊佩璋謝授左中允恩○德魁請假十日○善聨章邦直預備召見○史部奏派騐看月官之大臣派出熙敬溥良陳學棻李殿林松溎堃岫曾廣鑾王福祥國秀唐椿森茹泰連陞聨錦鄭思贊李摧英黄桂鋆○召見軍機善聨章邦直○○頭品頂戴兩江總督管理兩淮鹽政臣劉坤一跪奏爲兩淮丁溪塲尅扣桶價查明擬議恭摺仰祈聖鑒事竊臣上年欽奉諭旨飭令轉飭兩淮運司徧查各塲有無交通塲員尅扣灶丁情事一案飭據運司查覆仍卽嚴飭另派幹員確切覆查附片奏明在案當據運司江人鏡詳報派委候補運判戴文儁孫厚分赴通州泰州分司所屬各塲確切覆查並據丁溪塲舉人丁崇業等以丁溪塲有交通尅扣情事委查不實等詞來臣衙門具控又經批飭運司派員查辦去後兹據運司詳稱派委通判吳用賓會同泰州分司暨泰屬委員孫厚分别確查據吳用賓等禀覆丁溪正塲桶價向較小海併塲每桶加錢三十文緣光緒十四年小海先辦公收經該前塲大使葉懷善議有减輕成本章程禀明有案迨至冬間丁溪正塲坎桶復經葉懷善招商創辦濟灶公收請將桶價桶租等項仿照小海公收章程詳由分司詳經運司批明各詳飭遵轉行到塲遂每桶减去三十文照小海并塲一律給價而未據詳禀臣衙門也第該舉人既以請照小海所减之價謂葉懷善所禀含混何不早請加復乃自十四年以來公收商人陽豐和停歇一换商人恒豐公再换商人恒生錦時閱九年商非一人官非一任始於上年以尅扣爲辭禀請追吐卽使該舉人設身處地當亦自知窒礙至該舉人等兩次在分司衙門具控當經詳請每桶酌加十五文復據該塲大使洪紹奎飭商議覆於已加十五文之外每桶再加十五文並以向來分包給價每多爭論請照額産尖四扣五减一成數通扯每桶一概給錢六百十六文該塲自上年七月至今每桶實照六百十六文給發孔廣杰委查桶子上年十一月初七日到丁溪塲因赴塲署索閱案卷該大使以調卷查看躭擱需時欵留夜餐詳加詢訪商夥蔣慶合自公收恒生錦四月間停歇後卽在樊汊得成典當管事復與孔廣杰到塲之時並不相值自無同孔廣杰會商情事孫厚禀及詳閱舉人丁崇業等禀詞如所控委員孔廣杰徑入塲署與公收商夥會商一夜洪紹奎派費較多竭力彌縫等語一再訪查孔廣杰因調塲卷在署留吃晚飯是日公收商夥江增壽等併未入署祗因坐談稍久未將前少給桶價情形縷晰禀明以致竈　疑有彌縫之事所控派費查無確數亦無實據似未便以虚渺之詞予人以不潔之名惟孔廣杰以委查之員合塲留飯亦頓失于檢點可否念其究屬因公所致免其置議所控减價滷斤短半各節查丁溪正塲係屬灶置𪣿鑿設停所有收鹽捕價向照小海商𪣿每攔多給錢三十文光緒十四年十二月初八日開辦濟灶公收維時各垣率皆坎桶鹽無久收灶户無以爲生塲情急迫苦不待言該前塲葉懷善以急救燃眉非籌辦公收不再而商人惟利是圖若不將成本大加裁減使有厚利可獲不足　止鼓舞之心而桶價又不便明减遂以一切支用仿照小海公收辦理詳奉批准合混减去桶價錢三十文細繹小海公收章程四條第一條明言桶價每斤議識字海以致灶經等目爲私扣禀請追給遺致今日興訟之端該塲灶户當公局創辦之初既知所給桶價係屬含糊裁减何以當時默無一言情亦深知招商不易遂爾甘心忍隠現已將及十載官非一任商亦遞换公收局商久棄綱又久經停收他往似難准其追還徒繁案牘惟該塲灶情本屬困苦近年災歉仍前無不昻貴灶丁衣食艱難實有涸轍枯魚之歎可否諭令該塲垣商酌錢文按𪣿分給以慰衆灶之心抑民酌捐徐海欵爲議章含糊者戒至在前所桶價三十文業經泰分司飭局該塲洪紹奎兩次加添詳奉批准飭遵與同治十年詳定數目相符勿庸再行置議又查滷斤一欵每年自正月初一日起至四月底因鹽質含滷所耗堪虞每桶扣錢二十五文二毫一厘至十月初一日卽行停扣與短串錢皆係歴年所有由來已久並非肇端於惟豐恒生錦等商應否准其酌留及如何裁禁之處可否札行泰分司督塲妥議詳覆又查丁溪塲現給桶價每桶尖鹽給錢六百三十文扣六百十文碱鹽五百九十文災秋扣减通扯六百十六文該舉人等禀内所稱桶價五百五十六文數目叅差博訪周諮蓋有竈户自用之欵由商垣夥友代付訛以傅訛致生疑竇係因竈户裝鹽入垣歇家鹽二分歇家者灶户來垣宿食之所又給忙工小地户挑鹽夫鹽四分二厘又給忙工錢八文以鹽合錢爲數不相上下該灶户既貽爲口實應請扎飭該廠示諭垣商轉囑夥友嗣後毋庸代爲付給所有灶户自用錢文應聴自便以免疑謗各等情覆查該前塲葉懷善議有概鹽小海章程一語未將酌减桶價切實禀明而小海公收章程又有桶價毋庸議减之説以致丁崇業等藉爲口實纏訟不休减價之始宫既非現任之官商亦非現收之商乃於十餘年後謂係現在之官商串合吞扣似覺無此情理况桶價之减十有餘年各灶相安並無異議自濟灶公收停止繼之以恒豐公再繼之以恒生錦均係沿濟灶公收之例倘以前商所减之價責令後商吐還亦覺無此政體第桶價之增减視商灶之情形爲轉移丁溪前减三十文之桶價雖非現任塲員洪紹奎及現收商人恒生錦作俑而近年風潮災歉草薪奇昻灶丁困苦理應將桶價酌加前歲冬間經皂監朱思齊等禀由泰分司李以牧詳司一再飭議雖該塲洪紹奎旋亦議加而疉次禀覆總以前減價係屬禀准有案始終堅執其處置商皂之間未免稍欠平允該塲商人恒生錦向非尅扣桶價孫厚覆禀擬飭酌繳錢文按𪣿分給雖爲恤皂起見然恐有長刁風無罪惹各塲告訐因思泰屬丁溪等塲現無積榖捐欵備荒之政尙屬　如應否責令該商酌捐錢文置辦積榖議章存儲倘遇塲皂災歉以之動放賑濟似與恤皂之意相符並據運司另禀該塲公收本係集股而來不獨本商非一姓名籍贯查考爲難卽其收存堆鹽亦已早經運售完結幾於懲無可懲罰無可罰現任丁溪塲大使洪紹奎係在葉懷善之後公收商人恒生錦不但在濟皂公收之後並且在恒豐公公收之後徐屬積習相沿現任洪紹奎已經撤任是以詳擬責令商人恒生錦酌捐錢文置辦債榖舉人丁崇業名下置有𪣿灶六付尙非插訟可比孔廣杰交通商夥收受陋規查無其事至前聞孔廣杰奉委時有携帶貨物分赴各塲銷售情事訪係該運辦之友託購紹酒適因下塲便道帶往雖未有眞有託銷之舉然以奉委密查案件之員而乃爲人帶貨並赴塲署檢卷留餐均屬不避嫌疑實屬不合請示各等情前來臣查此案關鍵全在扣尅桶價與否該塲減價之初若照案由運司群明臣衙門定案便不予人以口實乃援小海公收辦理禀司朦准而遽减以三十文相沿至今是誠當時之訐商含混取巧前署該塲大使洪紹奎業已另案革職應毋庸議其現任大使洪紹奎業據運司詳明經運可等飭議加復洪紹奎疉次禀詞始終堅執除有意袒商不能辭咎公收商人恒生錦從前之濟灶局恒豐公等無論是否恒生錦之花名卽就孫厚禀詞而論叙明該舉人等禀内所稱捐價五百五十六文數目叅差蓋有灶户自用之欵由商垣友代付等語先收一桶鹽給一桶價何事該商夥爲之代付是又於明減三十文之外又有暗扣恒生錦有應得之咎自無從嚴懲辦雖據稱懲無可懲姑念罰銀四萬兩充該塲積榖二萬兩充徐海賑捐俾昭儆戒舉人丁崇業尙無不合應免置議孔廣杰與奉委密查之時爲人帶貨實屬不知檢點相應請旨將兩淮候補運判孔廣杰兩淮丁溪塲大使洪紹奎一併革職以肅官常此恭未完 
 
 

Page 14

 
 
[光緒二十五年五月二十七日京報全錄]  
宫門抄○諭旨四道錄前○續前摺○鹽法武昌道孟奏爲接署臬篆日期摺○楚督張奏爲鄂省征收漕米驟難攺征本色摺○新撫饒奏爲古城满營報效招信票銀兩片○楚督張奏　員接　臬篆片○鄂臬瞿奏爲接署藩篆日期摺○五月二十七日工部鴻臚寺鑲日旗值日宗人府引見五名工部四名國子監二名值年旗十二名廂黄蒙四名正黄漢四名正白满七名内務府四名○林朝棟預備召見○○召見軍機林朝棟續前摺除飭丁溪塲桶價卽照現定之尖和碱鹽通址每桶實給錢六百十六文不准再扣絲毫外所有查　丁溪塲尅扣桶價擬議緣由理合恭摺具陳伏乞皇太后皇上聖鑒飭部查照再通泰分司所屬其餘各塲有無交通尅扣情弊一俟運司覆議卽由臣據實覆陳合併聲明謹奏奉硃批著照所請該部知道欽此○○二品頂戴署湖北按察使鹽法武昌道臣孟繼壎跪 
奏爲恭報微臣署理臬篆日期叩謝天恩事竊臣接奉湖廣總督臣張之洞湖北巡撫臣于蔭霖行知委署湖北臬司篆務四月二十三日准臬司瞿廷韶將印信文卷移交前來臣當卽恭設香案望闕叩頭祗領任事伏念臣畿疆下士知識庸愚由舉人考取内閣中書迭升刑部　中從公樞府十年效奔走之勞備列諫垣六計上廉能之考黔南出守治績無聞楚北監司鹺綱未裕方愧涓埃罔效時凛冰淵兹當臬篆初權益深警惕查湖北據江漢上游臬司爲刑名總匯人清浮動遇事當消患無形庶獄煩多敷教以在寛爲本如臣檮昧深懼弗勝惟有勉竭愚忱不存成見遇事禀商督撫臣實心經理斷不敢以暫時攝篆稍涉因循以冀仰答高厚鴻　於萬一所有微臣署理臬篆日期並感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○頭品頂戴湖廣總督臣張之洞湖北巡撫臣于陰霖　奏爲遵旨據陳鄂省征收漕米驟難攺征本色仍籌採運以資接濟恭摺仰祈聖鑒事竊照光緒二十五年三月十九日准兵部火牌遞到軍機大臣字寄光緒二十五年三月初八日奉上諭户部奏遵議八旗兵丁加放　米通盤籌畫一摺近年糧價日昻旗兵困　太甚必宜設法變通惟現在京倉所儲僅供常年支放所有折漕各省自應規復本色以備加放著各督撫　飭有漕各廳州縣自本年冬漕爲始　數　徴本色妥籌運京並先將按年起運數目及如何籌運辦法迅速覆奏欽此遵旨寄信前來等因承准此遵卽恭錄行知司道欽遵妥籌去後茲據布政使善聨督糧　韓啓宇會同　稱鄂省自攺折以來迄今四十餘載民閒相安已久完納亦甚踴躍若驟令規復本色則徴米徴銀　弊懸殊節經各前司道屢詳奏咨在案現在通盤籌畫未能遽復舊制惟查歴經採買米石運通交納自光緒二十三年奉准部文飭將此項米價運費銀兩撥　鹽釐採買因之停止兹奉諭旨力圖儲備擬請本年循案採買以資接濟等情會詳前來臣等伏查鄂省漕米攺折自咸豐二年部文定價每石一兩三錢變價解部其時軍務倥悤並未舉辦延至七年始經前撫臣胡林翼奏定章程通飭辦理計北漕一項徴正耗米僅十五萬石有奇而攺徴折色减裁各費公約得銀四十萬兩當時接濟軍需至現今之京餉邊防洋欵皆恃此以挹注是以文宗顯皇帝有能不顧情面祛百年之積弊甚爲可嘉之諭法良意美利賴至今竊查原奏有云將來軍務完竣卽以此項解部若　倉需米卽以此　採買海運亦不至有缺誤等語當時運河淤滯度未至如近年之甚而已豫定折銀解部並舉今日北倉需米採買海運均在深思早計之中查湖　近年北漕耗額徴照中稔之年除緩約徴銀十七萬餘兩以每石一兩三錢計之應徴米十三萬餘石耳而一切隨漕軍三安家帮津資役水脚兌費向因折色而悉歸公欵者攺徴本色則仍還之雜費矣現計每年動支各欵銀三十四萬兩以收抵支尚有不敷今若復徴本色無論於民多所不便卽指撥各欵先已一無所出此鄂省漕米碍難規復本色之實在情形也查湖北糧庫同治十三年以來均在漕餘項下提銀七萬兩採買正米三萬石運通歴屇循辦在案自二十三年奉部將此項撥補鹽厘現在卽無的欵可指惟　倉關　甚重旗民困苦日甚欽承諭旨飭令中外兼籌臣等具有天長何敢稍存諉宕遵與司道切實籌商無論何項正欵均當先其所急飭令於本年冬循案買米三萬石委員運交通倉稍資接濟以冀仰慰宸厪至此後能否如數照常運通實亦未敢豫料蓋緣折徴正餘各項皆已支撥無存全恃節節　挪委實毫無把握　又臣等竭力　籌而不敢不先事陳明者也除飭司道赶速籌辦採買運濟外所有鄂省漕米碍難規復本色仍請採買米石運解各緣由臣等謹合詞恭摺具陳伏乞皇太后皇上聖鑒訓示謹奏奉硃批著照所請該部知道欽此○○　應祺片再新疆現任文武官員於光緒二十四年認繳股票庫平銀一十五萬四千三百兩均願作爲報効上年十二月經臣電商户部會同内閣開單彚奏奉旨允准飭令查開職名給獎任案兹據護理大城城守尉德克吉本呈稱古城满營六旗佐領防　　騎校大小各官兹繳股票銀二千兩並前任塔爾巴哈台叅贊大臣富勒銘額飭其子甘肅試用知府鈺山認繳銀二千兩共庫平銀四千兩公懇查照京都官員辦法竭誠報効免領股票亦不敢仰邀獎叙等情呈請具奏前來臣查新疆通省文武官員紳商共報繳股票庫平銀一十八萬前已將文武官員認繳銀一十五萬四千三百兩電商户部等彚案報効該古城满營官紳兹繳庫平銀四千兩概願報效實係出于至誠合無仰懇天恩俯　收納飭部立案免其承領股票謹附片具陳伏乞聖鑒訓示謹奏奉硃批户部知道仍照章核給獎叙欽此○○張之洞等片再准部咨光緒二十五年三月二十七日内閣鈔出二十六日奉上諭福州將軍著湖北布政使善聨署理迅卽來京陛見欽此應卽飭令善聨交卸北上所遺藩司篆務亟應委員接署以重職守查有湖北按察使瞿廷韶察吏公明通　治體曾經兩次署理藩篆於通省用人理財情形極爲熟習堪以署理所遺臬司篆務查有鹽法武昌道孟　壎老成端謹　練不浮堪以署理遞遺鹽法武昌道篆務查有現辦通省牙厘局補用道陳重慶年强才敏綜核精詳堪以署理仍令兼辦局務除分檄飭遵外謹合詞附片具陳伏乞聖鑒謹奏奉硃批吏部知道欽此○○頭品頂戴署湖北布政使按察使臣瞿廷韶跪奏爲恭報微臣署理藩篆日期叩謝天恩仰祈聖鑒事竊臣接奉湖廣總督臣張之洞湖北巡撫臣于蔭霖　知奉上諭福州將軍著湖北布政使善聨署理迅卽來京陛見欽此欽遵所遺　司篆務委臣接署四月二十三日准善聨將印信文卷移交前來臣當卽恭設香案望闕叩頭祗領任事伏念臣以菲材服官楚　渥蒙簡命獲授臬司去秋陛辭出都十月初回鄂奉督臣行知委署藩司篆務適當裁汰冗員籌辦積榖暨保甲圑練各事宜雖隨同經畫恐未協機　夙夜在公莫名悚惕旋奉文赴臬司本任時僅月餘飭權藩篆責任　重報稱愈難查湖北據江皖上游藩司繁旬宣重寄凡用人理財察吏妥民諸大端在在均關緊要如臣　昧深慛弗勝况際此餉　時艱措置尤　竭蹶惟有恪遵上年跪聆訓誨實心任事隨時禀商督　臣　竭血誠認眞經理斷不敢以　時權篆　涉因循以　仰答　厚鴻慈於萬一所不徴臣接署藩司日期並感激下　謹繕摺具奏叩謝天恩伏乞皇太后皇上聖鑒謹奏奉硃批知道了欽此 
 
