# 1905 - 315 - 4911708

 

Page 1

 
 
[電傳上諭]  
　　十月二十二日奉上諭甘肅新疆鎭迪道兼按察司銜著榮霈調補所遺甘肅蘭州道著彭英甲補授欽此 
[敬告爲盛宣懷出力運動者]  
　　本館於近日連接二來函皆匿其名其一則謂本館記者於滬寕鐵路一事指摘不遺餘力盛氏將遣刺客不利於記者望以後勿登云云此專用威嚇之策也其二則謂滬寕鐵路之事嗣後能不傷及盛宫保名譽將有人送銀三萬兩來（另注云可再加五千）否則蘇報館可爲前車之鑑云云此兼用利誘之法也又同日有人至本館請於滬甯鐵路事勿加按語並謂蓋有所授云云夫此無名氏之投書與乎至本館關說之人其爲果受盛氏之指而出此種種運動之方法與否雖不可知其人要皆與滬寕鐵路有密切之關係而不利於外間之指摘則固不問可知也彼其窟穴於鐵路之中而衣於斯食於斯升官發財於斯者爲保全個人之私利計不惜以我五府一州之利權土地權一旦拱手而讓於外人今見有人之發其覆將不能遂其盤踞侵蝕之私也其皇皇然必謀所以消弭之亦固其所雖然本館竊願有所忠告焉 
　　夫以滬寕鐵路横貫於江蘇之境設若常握於外人之手中其爲我省心腹患而足以制我之死命者此其利害無俟言也而此路之將來能否贖回而不致落於外人之手者全於今日决之釐剔積弊節省浮濫招股籌欵以定分年贖路之期則雖 
 
 
 

Page 2

 
 
外人己沾其潤乎猶我子孫百世之利也任外人攬權浪費而股不能招欵不能集永無贖路之期一旦本利不能償而全路歸於外人之管業斯我子孫百世之害矣今日爲盛宫保運動之人豈非以保全私利爲亟者乎使其人而果深以利害爲計也則我願正告之曰遠之如印度波蘭近之如東三省其民之受荼毒爲牛馬者無他故焉惟坐主權喪失而已今日於鐵路之中攫取富貴不及百年子孫之宅於兹土者爲牛馬奴隷以償之抑何目光之近而爲計之左乎本館記者於滬寕鐵路一事有聞必錄且痛論其利害以公布之於當世初非有私嫌於盛氏也報館對於社會之責任不得不盡江蘇人對於江蘇重要利權之關係尤不敢不以空言之論列稍盡其義務云爾使盛氏聞之自知其前日之所爲實無面目以對江蘇之父老子弟而我江蘇人之口終不可得而防之塞之因而翻然改計奮欲自贖以爲晚蓋之圖舉今日江蘇人所爭之减輕造費各事一一辦到而贖路可以有期則本館記者方將稱頌之不暇而又何慮人言乎不然者吝於改過不憚迥護前非盡其種種運動之手叚上之則遊說政府讓位於其沆瀣一氣之人以冀無人之發其覆下之則以威嚇利誘二方法雙管齊下並施之於本館記者將妄冀人言之可熄而可以惟我所欲爲乎此在今日政府中利欲薰心之大員或受其牢籠而爲所運動亦未可知若本館記者則爲報館之責任起見爲江蘇人之義務起見滬寕鐵路一日不改良辦法卽一日不敢稍失其言論自由權刺客之炸彈乎匕首乎坐以待之爲鄒容章炳麟之續乎則鐵路之督辦大臣恐尚無權力以指斥乘輿之罪來相比附至區區三萬五千兩之銀欲買我江蘇五府一州永遠之利權而貢獻之於外人恐天下亦無此縣絶不相當之代價也敢告諸君以此寄語宫保焉 
[滿洲事件即將開議]  
　　二十一日北京電云中國會議滿約各大臣之語勅與日本特簡大臣之詔勅同式其開始會議之期己定於明日全權小村男爵於今晨覲見兩宫後卽由慶親王招請會宴副使内田公使及隨員人等同席至從前彼此所有之疑慮己漸次消釋矣譯字林報 
[海參威亂事未止]  
　　二十一倫敦電云海參威亂事復有動機得最近消息云兵隊與華人時有戰爭譯法文報 
[江督請財政處戸部各省督撫籌議銅圓出口先定治標辦法原電江寗]  
　　新民府轉奉天將軍清江浦江北提督各省督撫帥藩台鈞鑒近來各省銅元愈出愈多此販彼禁於國於民兩受虧損亟應通籌全局會商辦法以維財政敝處昨已電請財政處戸部主持籌議其文如下財政處戸部鈞鑒前因各省錢荒鑄造銅元以補制錢之缺原應聽民間自行流通不必販運亦不必禁遏當開鑄之初各省爲先救本省錢荒起見不肯外運未經開鑄省分間有向鑄錢之省購買尚不肯多賣並禁奸商外運迨開鑄稍久出錢之省錢價漸落無錢之省錢價愈昻各省爭圖餘利或委員在外設局或包給商人紛紛外販以致通都大邑銅元擁擠錢價猛落偏僻州縣銅元仍未暢行官商交困前奉鈞處會同鈞部奏准通行各省銅元不得大宗販運出省並由外務部行總稅司飭各關稅司禁止出口爲補救目前起見嗣馥條陳准由需錢省分給照領運以期流通復從寛截日電商各省以九月初一日以前所發護照准其出進各口初二以後之照概不出口此禁運出省仍准由官酌劑盈虚之原委也旋接各省復電意見不一浙江則因本省滯銷謂行東三省等處不能不由滬轉口並須運滬抵作銅價福建京以抵兌銅價屢次電嘱通融湖北則謂尚待籌議廣東尚無回電查上海出口意在北販而直隸山東恐餘利濅失不得已力爲攔禁以致滬上銅元愈積愈多間有洋商請運皆經稅司禁阻近日銀價湘鄂皖蘇每兩庫平合錢一千五百上下江西銀價竟漲至一千七百餘文而直隸僅一千三百内外山東則一千四百以外南北價值懸殊無怪爭運不已銀價仍漸增漲轉瞬漲至一千八百文上下南省銅元餘利掃地盡矣北省將亦隨之訪查各省制錢極少新出銅元並非充塞全國苦於聚積一處以致錢價驟賤倘各省不大宗外運則錢價可望暫平惟各省餘利減少同處困難無可如何前奉部酌量限制鑄數然限制之議亦實驟難做到各省奉派練兵餉及學堂等項無不賴銅元餘利若竟少鑄則各省要欵將從何出卽以江甯論練兵餉九十萬學堂費及各項新政百餘萬且歸併揚州上海江寕之新廠不日開鑄所墊建廠購棧買銅等欵多至二百四十餘萬憑何歸還各省來電情形大致相同是限制鑄數之說似應聽各省酌盈劑虚自行籌畫現在江南有江寕蘇州清江三廠出錢最多銷路最狹既禁外販祇好在各州縣設法銷用並照前督奏准之案搭用前票以便輸運此乃暫救日前之計惟上海爲東南大埠四通八逹若外省來源不已不能出滬關一要則上海及長江一帶有來無去四面受擠銀價勢必再漲各省皆不能支而商民受困尤不可以數計製幣本貴流通不在獲利利多未有能持久者古今中外同此一理夫現在各省來電憂慮同深非急求善策不可而金銀銅三幣之制既不能倉猝定議卽銀銅二價亦不能驟使劃一外省情形不一無從商定情勢急迫指日危險將至大局所關敢請主持籌度或先定治標辦法再議治本或電各省籌議呈請採擇乞速酌奪爲幸馥眞印等語譯發在案望諸公各抒卓見逕電財政處戸部備核並望見敎爲幸馥（珠） 
[盛宣懷與鄂督密談滬甯鐵路武昌]  
　　盛宣懷因勘黄河橋工道經鄂省在督署與張香帥坐談四點鐘之久其言甚秘惟聞盛言三百萬三百萬不止蓋指滬寕鐵路一事也（有） 
[鐵路車軌均照京漢寛窄一律武昌]  
　　卾省大吏奉到商部公文以後如修路造軌統照京漢寛窄一律俾車頭更換可以通用云云（位） 
[陝甘京官會議學堂鐵路京師]  
　　日前陝甘 
 
 

Page 3

 
 
＋陜兩省同鄕京官在陝西會館會議學堂鐵路事宜其學堂卽用宣武門外保安寺街關中會館重新修建改爲關中學堂籌捐經費惟自辦陝甘鐵路一事因欵項太鉅籌措爲難是以尚未就緒衆同鄕志在必辦仍擬再行定期會議（師） 
[蘇撫札辦浙江旅學蘇州]  
　　蘇撫陸春帥近札藩臬両司畧謂照得興辦旅學厥志甚良蘇省接壤浙西凡仕宦經商寓公幕客流寓此邦其數至爲繁夥前據朱署臬司禀請立省城高等師範各學堂酌增客籍額數本部院卽擬創設一全浙旅學以招收客籍敎育成材庶於培植桑梓之中仍寓兼清界限之意昨因陸署藩司曁朱署臬司入見之際議及此事與本部院具有同心深堪佩悅並據稱各願捐銀一千兩以爲之助本部院同係鄕人沗爲省主幸得兩署司贊襄盛舉冀底於成現亦捐助廉銀二千兩俾資先倡惟兹事體大應如何籌集經費編定學制建築校舍採購圖書一切章程亟宜遴派妥員隨同両署司斟酌辦理查應守德閎精細通敏於學堂制度辦事規則深有心得應卽派令隨同經理一俟開辦有期先將擬定學科章程及出入經費詳晰禀報以憑分别奏咨立案（榮） 
[禀設簡字半日學堂批詞揚州]  
　　江都縣優廪生丁文琥具禀督憲謂生籍隷揚郡來省詣簡字半日學堂視習竊幸兩月卒業請派往揚郡遵設簡字半日學堂開辦需費無多可否在省設法撥給其常年經費自當就地另籌兹有揚州府團練一項丁額例定一百二十名懸額固多團丁亦未足保衛查警察辦著成效無須資助團捐保甲已改警察團捐足可改辦學堂均屬地方公舉一經轉移裨益非淺團餉原出衆捐郡城柴米錢土鹽典商各捐月約四百餘千歲約五千串江都甘泉兩縣公立篤材學堂曾以開辦費絀由團捐項下月撥四十千足見各捐商好義樂輸養士養兵不分畛域應請篤材仍照撥外所有全數捐欵改辦簡字學堂卽令分設數所足敷常年支用現揚郡紳員另案禀揚州府清查捐欵業由府禀詳蘇臬司正在派員澈查如蒙俯准仰祈派員會同揚州府查明迅覆妥速議裁團丁仍存原捐各欵務於両月内撥定統由揚州府飭收撥發俾節虚糜而濟實用等語兹經署江督周批云據禀擬在揚州郡城仿設簡字半日學堂請將團練捐款撥充常年經費是否可行仰蘇臬司查明酌核飭遵至所請開辦經費由省籌給一節現在庫欵支絀省城學堂尚未能一律舉辦應毋庸議（基） 
[咨照奉天設立維城小學堂京師]  
　　奉天將軍趙次帥咨照學務大臣文云前經奏准設立維城小學堂已將宗室覺羅兩學重加修整併而爲一可容學生一百八十人以八十名爲正額在堂住宿此外有願來學者就空額百名考選補充作爲附課生不供食宿約計常年經費銀五千五百餘兩其出身卽照奏定新章此項學生小學卒業升入中等遞升高等大學仍俟卒業考騐後一律給予出身並將學堂辦法章程一併咨照存案（火） 
[振貝子擬學各國文字語言北京]  
　　振貝子擬學習德語己久有所聞日前貝子定省時慶邸諭以此後各國交涉事件日益繁多路礦尤爲重要亟宜留心學習各國語言文字研究普通學問以便遇有外交各事可以直接磋商俾免受人舞弄而保主權（人） 
[新聞駐法劉使奏調隨員名單北京]  
　　同知沈承俊同知唐在復縣丞戴承霖縣丞水鈞韶常簿林桐實知縣黄履和（以上各員均奏留前任之員）附生汪毅附生許登瀛另有參賛一員謙豫（容） 
[鄞縣函復英領事爲教民失銀未能牌提店夥事寗波]  
　　前内地會耶穌敎民某在華羣芳香粉鋪失去銀洋一百五十元由敎士訴知領事函請鄞縣提追兹得高大令復英領事一函照錄如下逕復者接讀台函以毛裕豐失洋一案業經行牌傳知該號與該敎民質証續據華羣芳并城廂各店號加蓋圖書疉次具禀以寕波乃通商巨埠五方雜處良莠不齊客人進店購貨既未將洋交明櫃上夥友何從而知若以客人自己失洋可向鋪號追問此風一長變詐百出爲買賣者均有寒心昨日敝縣因公蒞臨商會各商董等亦均以華群芳一案敝縣行牌傳訊與商務有碍力請吊銷各等情查此案貴領事既有所疑必投案敝請擇定日期時刻早一日關照敝縣并飭該敎民届期須質訊縣當傳同華羣芳店夥來案質對開錄口供送請鑒核如必令單提華羣芳訊追則與商情不恊并與通例不符殊難遵辦敝縣與貴領事共事一方凡有公事理得和衷商酌如有爲難情形理應詳細陳明請予原諒除將毛裕豐失洋另行飭捕訪緝查追外相應將承詢情形據實函復卽煩查照爲荷（敢） 
[徐比部保送外務部考試北京]  
　　外務部近須考試司員皆由各部閣院保送各員定期考試兹悉刑部徐企商主政彭齡業經堂憲保送考試矣（容） 
[平西各員返粤廣東]  
　　廣西股匪久已肅清月之十三日辦理柳州轉運局紀太尊曁管餉稽查文案管械支應各委員均己由柳州返粤（張） 
[擬派常備軍駐紮伊犂京師]  
　　十三日政府王大臣會商現在伊犂地方邊事不靖兵力單薄擬派保定常備軍一營前往駐紥以資鎭攝兼可訓練該處新軍頃已電詢署將軍馬亮目今伊犂究竟如何動靜云（火） 
[會議江省湯旺河添設縣缺北京]  
　　前日黑龍江將軍奏稱湯旺河荒務領戸無多未見成效該處實爲吉江両省東邊要隘距省窵遠山深林密馬賊時出滋擾擬請添設知縣一缺廣招屯墾所有開荒事宜責成該縣經理並請無論肥瘠一律免交押租實於興利籌邊大有裨益等因日昨吏部堂憲會商政府各 
 
 

Page 4

 
 
大臣核議此事以該將軍所奏因時制宜洵屬實邊要務自應核准擬卽具摺入奏矣（火） 
[續江藩司所屬各釐捐局卡坐落處所比較數目表江寗]  
　　姜泰釐捐局坐落泰州境該局設有分卡十一處泰城北卡五村白米曲塘胡集海安勝壩寺巷口鮑壩塘灣九里溝每年應征比較四萬五千金 
　　高郵釐捐局坐落本州境該局共設分卡八處車邏王港新河馬棚灣東河南河西河北河每年應征比較一萬一千金 
　　灣邵釐捐局坐落江都縣境該局設有分卡三處邵伯昭關壩嚴家橋劉家窪每年應征比較二萬七千餘金 
　　仙鎭厘捐局坐落江都縣境該局設有分卡十一處過壩張網鎭佘察家板三江營六濠口八港口每年米開禁時比較有九萬四千餘金米封禁時有一萬九千餘金 
　　東臺釐捐局坐落東臺縣境該局設有分卡四處安豐富安溱撞時堰每年應征比較八千餘金 
　　樊興釐捐局坐落興化縣境該局設有分卡八處小金溝八字橋戚家㲼丁溝桑林寺後王莊渌洋湖剛師菴每年米開禁時比較有三萬金米封禁時半之 
　　寳應釐捐局坐落本縣境該局設有分卡六處攩家橋汜水泥甸均卡王通河黄浦每年應征比較六千餘金孔家函釐捐局坐落江都縣境該局設有分卡六處西卡界溝席福顧圩宜陵楊涵每年應征比較一萬五各金吳淞口騐補局坐落寳山縣境每年米開禁時比較有四萬七千金米封禁時比較有七千餘千 
　　蘇州鑣貨捐局坐落吳縣境該局設有分卡一處鎭卡每年應征比較有一萬二千金 
　　石港騐神局坐落如臯縣境每年應征比較有九百金 
　　雙甸驗補局坐落如臯縣境每年應征比較七百金 
　　周圩港釐局坐落如臯縣境該局設有分卡四處張黄碾砣石莊柳圩每年應征比較一萬五千金 
　　丁堰釐捐局坐落如臯縣境該局設有分卡二處豐利壩雙甸每年應征比較一萬五千金 
　　慶餘橋釐局坐落如臯縣境該局設分卡七處老壩頭西門南閘秋塲季橋白蒲城局每年應征比較有三萬七千金 
　　力發橋釐局坐落如臯縣境該局設有分卡一處李堡每年應征比較有三萬二千餘金（道） 
　　按甯藩所屬釐局每年計一百萬金自米禁後短征至三十萬金據是言之則釐局有减少之捐銀卽可知内地有壅積之餘米矣上下交損於此亦可見一斑 
[南翔鐵路開車]  
　　昨日爲上海至南翔鐵路開車之期除由李京卿代盛宫保行開車典禮外並借薩軍門部下軍樂一部前往奏樂更請中外官商約三百人前往觀禮（古） 
[韓稅關聘用東西人]  
　　二十一日東京電云韓皇現已聘定麥利佛勃魯痕君總理稅務另聘西人十七名日人六名襄助麥君 
[日韓睦誼]  
　　二十一日東京電云駐韓公使於昨日將確定日韓交涉之緊要公文進呈轉皇韓國特於今日大開議院研究此事伊藤侯則於今日宴請韓國各大臣商談要事 
[日皇囘京]  
　　二十一日東京電云日皇於今日舉行參謁太廟典禮後定期二十三日回京 
[隈得勸諭罷工黨]  
　　二十一日倫敦電云隈得對於此次罷工曾對工黨勸諭云願我同胞憐爾妻孥速回工作勿再聚集此等會議諦聽愛爾者之一言蓋彼將仰體我皇對於此舉之憂慮而盡力設法有以報爾等之命也幸速回覆云云聖彼得堡工黨代表决意續行無限的罷市而於隈得之勸諭深爲慢侮 
[法罷工事己止]  
　　二十一日倫敦路透電云法國船廠工人罷市事業己停止 
[叛黨已服]  
　　二十一日倫敦路透電云格里底之亂已允卸裝降服譯字林報 
[列强與土國之交涉]  
　　二十二日倫敦路透電云各列强已將擬定筦理馬基頓財政事宜最後之公文遞交土皇 
[英皇受微傷]  
　　二十二日倫敦路透電云英皇在温特沙打獵時因誤觸兎穴足腕略傷然仍康健 
[丹國親王接挪威皇位]  
　　二十一日倫敦路透電云挪威國會已議定以英金三萬九千磅爲内帑而另加二千八百磅爲國皇之宫室費丹親王楷爾斯現巳接受皇位二十二日倫敦路透電云楷爾斯親王定於本月二十九日偕王妃共入挪威京城革利斯第阿那 
[德國海軍預計表]  
　　二十二日倫敦路透電云德國國計表中已列入添造大號巡洋艦六艘水雷艇八艘之費用作爲海軍預計表蓋有鑒有戰事故也譯文匯報 
[俄國革命要聞]  
　　二十一日東京電云聖彼得堡之大勢愈形危險各國旅俄之人逃避他處者以千百計罷工之舉蔓延益甚陸軍校塲已爲工黨五十萬名佔據譚字林報二十一日栢林電云波蘭及莫斯科之罷工事已因俄隈得之勸諭相約停止現在波蘭之鐵路己可通行惟俄國内國之鐵路則仍全行隔絶譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[八旗學生預備歡送第二次徵兵上省鎭江]  
　　鎭江徵兵局擬於十七日裝送第二批新兵赴甯入伍八旗中學堂學生因前次未曾歡送深爲抱歉擬於此次排隊江千歡送各兵登輪亦藉以提倡尚武之精神云（止） 
[民立上海中學秋季運動會]  
　　昨日民立上海中學堂借滬軍營操塲開秋季運動會次序如下（一）百碼賽跑（乙班）第一名關錫鸞（二）二百二十碼賽跑（甲班）第一名陳佑申（乙班）第一名關錫鸞（三）八百八十碼賽跑（甲班）第一名陳佑申（四）跳高（甲班）第一名張松齡（乙班）第一名關錫鸞陶寳和（五）跳遠（甲班）第一名陳佑申（乙班）第一名關錫鸞（六）撑高跳高（甲班）第一名張松齡（乙班）第一名陳臻福（七）擲球（甲班）第一名陳佑申（八）跳欄賽跑（甲班）第一名陳佑申（九）筆算賽跑（乙班）蔡文奎（十）替換賽跑（甲班）朱錫桂周啓明瞿元奎丁毓芝（乙班）徐錫永錢秉瑞黄在中徐稚星張同頤蕭毓棻（十一）三足賽跑（乙班）第一名蔡文奎徐錫永（十二）七國爭雄（乙班）潘承塏周均孫錫璋張維城（十三）輜重賽跑（乙班）白旗勝（外） 
[滬江官事]  
　　奏調出使英國隨員外務部英文繙譯吳和甫部郎葆諴昨由北京因公來申住鼎陞棧昨晨到道拜會○前因公來申之候補道金觀察還昨至道轅禀辭二十二日赴津公幹○會丈局幇辦委員曾二尹勉濟昨日因病飭丁到道請假五天○總工程局總董曾少卿觀察昨日到道禀見袁觀察商議要公○查驗吳淞米捐委員候補道何亮標觀察伯準昨由滬北來申住長春棧○三品銜選用道蔣體梅觀察昨由江甯來申住南順泰○灘地局總辦蔣觀察壽彤昨日到道拜會（近） 
[公廨襄讞委員拜會英美領事]  
　　新委英美公廨襄讞委員金鞏伯大令紹城擇於昨日上午拜謁註滬英美兩國領事先期照會循向例也（見） 
[傳諭要公]  
　　上海道袁觀察昨日因有要公飭傳英美公解委員關司馬到轅諭話（近） 
[美界火警]  
　　虹口天撞路某姓家於昨晚七點半鐘失火旋卽救熄（尋） 
[製造局紀事]  
　　江甯督練公所札飭製造局仿照日本陸軍所用十二磅彈之銅車炮數尊刻已造竣二尊由總辦魏觀察禀請江督周玉帥札委江寕砲台敎練官吳回範於前日來滬至製造局會同會辦方觀察提調陳别駕砲隊營帮帶張守戎等駕蒞西砲臺試驗優劣如果合宜卽將砲式繪就圖樣發交各省製造局一律仿造○製造局員司住房及曾李両公祠屋竣工後由總辦魏觀察札委提調劉益齋明府驗收工程現因察與圖樣不符且有减料情事故卽禀復觀察諭飭督工委員蔡穀生二尹傳承包工頭黄洽記到局諭令改造（欣） 
[總工程局會議車捐]  
　　聞昨日總工程局董事會議凡南市各車一律收捐除將車照分送道縣及各國駐滬領事外卽本局各董所用馬車人力車亦均照章納捐以昭公允（外） 
[總工程局整頓巡士]  
　　南市總工程局前日貼有示諭一道略謂所有本局巡勇現在一律改爲巡士三畫巡捕改爲巡長向有之副捕頭改爲三等敎習候再另延帮敎習一人到局每日督同操演（欣） 
[飭甲催繳房捐]  
　　前報紀房捐洋價飭照釐捐合算以致各戸掯不交付由十六鋪地甲禀請本縣汪大令核示在案兹悉大令得禀後現飭地甲將延宕各戸開明牌號禀候派差提案追繳（欣） 
[拘究造屋違章]  
　　滬城藥局弄新造房屋係某宦之産由唐海山作頭包造因不照警察定章將地址收進爲南局巡士查見禀由局員黄二尹將唐飭傳至局移解縣署訊究（近） 
[訊懲强姦幼女未成案]  
　　美界海寕路居民李阿虎强姦十三歲同居幼女拘押捕房已志昨報昨早由包探倪仁泉將李解廨由讞員關司馬會同德副領事麥令豪君提訊女孩周阿根供父親己故母於前日因事赴鄕晚間小女子已經熟睡詎有住居後樓之李阿虎私進房内圖姦驚醒泣拒李持銅元二枚與我並許給洋四元兌金耳環因我不允後經同居蔡陶氏陳四昌等扭住送入捕房求鑒包探倪仁泉禀至捕房後捕頭飭送醫院驗視醫生騐得尚未受傷蔡陳二人供與女同李阿虎供年十八歲爲泥水匠實遭誣指司馬以衆供確鑿有何抵賴商諸麥君判季管押西牢一年（見） 
[會訊購地糾轕案]  
　　英商愛爾德投領事署控華人徐華卿售地糾轕不能轉換道契由英繙譯寳君循例照會公廨讞員關司馬將徐傳案於前日由襄讞金大令偕寳君會訊愛爾德延博易律師聲稱上年五月向徐購買上邑二十七保十圖内地一畝一分三釐八毫價銀三千五百兩刻下轉換道契有人阻止爲此投請追究質之徐華卿供該地上年經族長徐松泉出面陳南橋作中價賣與開絲廠之吳少卿並無洋商售地之事大令問爾之産業是否祖遺徐供乃同治年間故父絶買梅小弟之産梅於上年曾欲回贖小的答伊事越三十載照例不能後梅曾赴上海縣控告亦未批准有原批呈閱大令得供商之寳君以徐不能置身事外判限十四天具禀道憲候批清理了結違干提究（見） 
[總工程局紀案]  
　　通州人沈長根王渭堂前日同投總工程局禀控通甯輪船小工小掌圖吞寄物求請提究等情當由裁判員孫大令飭提小掌研訊之下判限二禮拜押交原物如違賠洋六十元倘敢到期不交當送改過局收押○前晚利川碼頭某花棧拘獲竊賊某甲一名當塲喚交五十一號華捕陳德勝帶至總工程局訊辦不料中途被逸事爲正裁判官孫大令訪悉提陳至案以其辦事懈怠判卽斥革並枷號兩禮拜以儆（欣） 
[縣案彚錄]  
　　上海縣汪大令前晚提訊警察總局函解之原告陳克鈞一案陳供在合利藥行爲夥向坤和號洪瑞廷定購活鹿九頭每斤價洋一元三角七分立有定票五天取貨不料價漲悔賴將鹿轉賣於嚴大生各藥店請究質之洪供陳於定貨時書一字條並無圖章且於翌日曾來退盤乞鑒大令得供判洪收押交出字條候核一面諭藥業司年司月查明定貨章程禀候察斷○又訊顧寳林扭控沈子峯一案顧供前在蘇州向沈定購菜餅計洋二千四百九十元洋已付楚迄未交貨求追質之沈供除已交貨九百三十担外因本行倒閉在吳縣涉訟各債均以四成歸還付過顧洋五百元綢衣十四件收回成票了結不料今又悔控大令判沈收押將成票交案察奪○又訊喊冤之徐燦章供有房屋三間在本城蘇家弄近日拆造工竣忽有蘇姓覇阻租戸不容出入求鑒大令判飭差甲查復核辦○又訊監禁盜犯周春山因將初認夥同高東山搶刦當鋪兩家之案狡賴飭跪天平架刻許熬刑不吐判仍收禁再訊（近） 
[公共公廨早堂案]  
　　戴榮寳控董小培誘妻捲逃藏匿金飾等情由包探張才寳途究戴供爲洋行生意妻於本年八月初八日 
 
 

Page 10

 
 
第一次爲董誘出隨帶金銀首飾後於十六尋回金飾己經無著二十一日第二次又被誘去至今未回爲此情急控究時戴携有十餘齡之女孩司馬傳案訊問女供每於八月初八被董騙去至今未回司馬謂因日期不符向戴復詰戴供有鄰人可証提訊董小培初不承認經堂上一再駁詰始認與氏往來並不誘拐司馬商諸麥君判董還押捕房限十四天將戴妻交案如違嚴究○包探禀瘋子李海全在途與西洋人互毆送請究奪李供家住大東門外餘含糊司馬判送棲流所醫治並招家人認領○張泉坤混入招商局棧竊洋紗十四札拘案請懲判管押七天○周懷富至北京輪船竊絨毯一條請究判押七天○王阿廣竊李沁泉徐長發二家衣服由探解辦判押一月○捕解陸阿寳圖竊請辦判押十四天○張錦榮控袁阿三誘妻捲逃由司馬簽差協探將袁拘案判押候過堂訊核○過犯虞阿根又竊張榮桂陸阿金二家衣物由探解辦判押兩月贓交失主○楊德壽在萃利廣利兩輪船竊布衣呢絨等物由探解辦判押一月○張竹庭控李阿弟圖賴借洋由探提案請究判押候過堂　奪○居進錡卽居雋卿控嚴桂蟾賣地勒單昨由包探陸協庭將嚴傳安司馬判交保候訊（見） 
[會審公廨晚堂案]  
　　王瑞生控蔡守本吞没定買羽綢銀兩前晚經關司馬提訊王供開通源成洋貨店向蔡定買羽綢十箱出過九臬内有一箱因被風潮打濕退回現今蔡硬指定買三十五箱前付之銀二百五十両欲作定銀求察質之蔡供王定羽綢實係三十五箱不立成單一言爲定不料現欲悔議求鑒司馬訊得兩造各執判各邀公正人自理○許星垣控應承炳股開利記五金號舞弊等情亦經司馬提訊許供此號計十二股每股銀六百兩號事由應一人經理先由監生司帳一月後卽停歇現在虧本除將地基拍賣銀二千兩外尚少六百九十餘両應由應承炳料理求鑒質之應供許辭歇後薦其友至號管帳查有莊益記名下收銀三百兩及付瑞樂洋行銀兩皆是虚帳顯見由許作弊求鑒司馬以二人各有乾股且所虧爲數無多著許派六成應派四成限半月理清完案（見） 
[法租界捕房事]  
　　趙寳善投法公廨控與王步洲合做輪船買辦被欠洋九百元經陳大令訊供牽涉介紹之陳鳳祥飭提在案昨已將陳拘入捕房押候堂期解訊○青浦某婦與人私識背夫潛逃匿跡法界某客棧内昨日爲本夫尋獲將男女一併送入捕房押候解堂訊奪○閩人某甲以僞金戒指向某當質洋爲櫃夥察破送入捕房飭押候究○太古碼頭小工盛同山莊阿榮王延年徐兆富朱阿生前因某客失竊衣箱一隻拘訊在業由包探查得並無証據昨日禀明大令著將盛等開釋○朱正揚前晚十點鐘時在法界城河浜被流氓搶去銀表一隻報捕拘獲周兆生一名解奉大令訊供因周堅不承認押候查明復核（居） 
[美租界捕房事]  
　　陳阿生在西華德路毆傷王張氏之目由印捕拘入捕房押候送辦○張全坤在招商局北棧竊取洋紗由探錢榮拘獲押候解訊○某西人酒醉在百老匯路安記洋貨店購物起釁擊碎玻璃牕由捕拘入捕房該西人自願償還修費洋一元了事○前晚三百五十八號與六百十六號二華捕在西華德路因爭事起釁彼此扭入捕房控訴捕頭著查明核辦○昨有黑西人飲酒過醉在百老匯路滋閙由捕拘入捕房押候醒釋（古） 
來函 
[中國耶穌敎勸自立會告文]  
　　辰州敎案方休連州敎案双起實爲我敎會之　我敎會行道勸善反致種種涉有累大局殊非立敎會之初意本會名謂自立諸事均不假夘久力各會敎友不分界限合而爲一嗣後凡有藉敎爲護符面作非者當力任勸勉以整敎規朝廷行將立憲君民相得如腹心手足在敎亦民焉有愛國愛同胞之事而不表同情　弭平昔之嫌隙哉頃擬條規俟定再佈各埠君子不論敎内外苟賜善章祈速寄上海老閘橋直北海寗路長老會堂俞收倘荷各敎師贊成襄辦幸甚[  牧師俞國楨西醫繆伸茂同啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
