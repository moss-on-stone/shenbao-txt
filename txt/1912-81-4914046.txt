# 1912 - 81 - 4914046

 

Page 1

 
 
[本館覆南京陸軍部函]  
　　昨奉大部函開（適接貴館執事朱君光漢由郵局寄來一函云及敝處號房劉鐸劉雨亭徐春山並書記王春輔等因朱君日得赴寗至本部代友投遞公文等件來信云本部號房須索投文費洋六元特來調查果有如此情形速卽賜示以便查辦究竟貴館有無朱君此人執事來信乞寫明可也）等因查敝館執事並無朱光漢其人同人中亦無赴寗至大部代投公文等件及由郵局寄函大部之事合行聲覆仰祈鑒察 
申報館同人謹啓 
評論 
[大同主義學社會主義（選稿）]  
　　大同主義者社會主義之進步二十世紀所新發明者也社會主義爲世人所倡導者已非一日其中着要之點僅及於農工業與經濟界卽所謂勞働問題與租稅階級問題是也而社會主義之中堅亦在於茲二端其餘以外凡關於社會主義之問題尙多惟未爲世人所倡導而重視之故由十九世紀進於二十世紀則社會主義亦必進於大同主義此自然的進步而事理趨向之當然由狹義言之則爲社會主義由廣義言之卽所謂大同主義也 
　　今中國之共和爲世人意料所不到之境而驟越君主立憲之階級而進於共和之階級其勇猛發展之程度實爲世界政治家理想家之所駕歎而東亞之光明由此大振則吾國人之思想能力宜必事事時時有超於世界之上又明甚故吾國將必越社會主義的階級而企進於大同主義的階級亦自然進步之事實也夫大同主義與社會主義俱爲希臘古代諸學說所有而亦吾孔敎墨敎之所倡導即印席之佛敎亦未始非社會主義肇始之一派惟其所主張者理論極爲不齊其條件意思亦俱不完備實不足以發揮一種主義一種學理也吾所謂大同主義乃由社會變遷而來而非不完全不充足之一種學理的主義也有此學理卽有此政策理論爲事實之母吾之所以今日始行提倡大同主義者以前日君主立憲之不足以言大同而期望共和政府之取裁於社會主義之廣義而進爲至乎其極平等的大同主義的政策也夫社會主義以租稅與勞働問題爲中堅而鄙人所主張者則不僅此兩端實欲爲世界打破一切不平之階級不同之權利一進人類於大同平等之域而先由吾國以創之也 
[專電]  
　　聞總統府定四月十五號遷入陸軍部預料新政府當可於此時完全成立 
　　袁總統電招伍廷芳北上 
　　蒙古活佛已自悔悟將派代表來京商議取消獨立 
　　京師喧傳袁總統將錄用康有爲梁啓超以調和黨派並聞梁任攷察發幣之職 
　　外部首領胡維德照會外交團謂南北今己統一此後官民如與洋商訂結合同凡關係主權及各省公産者均當禀准中央政府否則概不承認（以上北京） 
　　新政府各國務員業已確定外交陸徵祥内務趙秉鈞財政熊希齡陸軍段祺瑞海軍劉冠雄敎育蔡元培司法王寵惠工商陳其美農林宋敎仁交通梁如浩 
　　昨日（二十九號）午後五鐘孫大總統赴叅議院宣佈解職 
　　衛戌總督徐固卿决計乞休 
（以上南京） 
　　美總領事於今日舉行閱兵式以張軍威 
　　法國又派礮兵一隊携帶最新快砲來津（以上天津） 
　　上間政界聞孫大總統及唐總理來鄂極表歡迎内務司己經派員選擇行轅（武昌） 
　　東督趙爾巽電請接濟餉銀袁大總統已允酌給并勸其勿萌退志以資鎭壓（奉天） 
[公電]  
 
 
 

Page 2

 
 
　　北京袁總统電　急各省都督交臨時省議會參議員選派事項疊經通電各省按照約法規定員數迅速選定以便集會在案茲據江蘇省臨時議會電稱接參議院哿電有參議員可全體改選及五人可盡由民選等語是該議員等亦已知與論所在幡然思變敝省但求得正當之立法機關此外本無成見惟有不得不切實聲明者則議員選派方法雖由各省自定而根本必歸民選應請通令各省知照等語查共和國家議會斷無不由民選之理從前參議院組織本係一時不得已之辦法茲當組織約法上参議院之始自應逐漸進步以合共和原則參議員選派方法委任各地方自定細繹法意自因蒙藏各地方與内地情形不同一時未能施行民選制度故不得不設此因地制宜之規定至内地各省選舉事宜業經辦理有年此次選舉叅議員自應查照該院哿電一律盡用民選現在各省臨時議會次第成立應卽以該議會爲選舉機關所有各省應選參議員五人均由該會投票選出俟選齊集會時即當現在參議員辦理交代以重律法希即照辦袁世凱勘印 
　　北京袁總統電　各省都督鑒各省選舉參議原限期於電到日起一月以内辦竣現旣定以臨時省議會爲選舉機關至臨時議會成立期限應在選舉叅議員之前除己經設有臨時省議員及已選出參議員各省外應即迅定規則選舉方法限於叅議員選舉期前先將臨時省議會組織成立免致延悮此令大總統艶 
　　濟南張廣建電　北京袁大總統南京孫大總統參議院武昌黎副總統各省都督臨時議會上海北京天津武昌各報館均鑒陽曆三月二十一日午後五鐘巡警道吳炳湘由院回署路經濟南府署前大街突來數人向轎前擲放炸彈傷衛兵轎夫等三名吳道無恙當塲拿獲兇犯王化廷一名據吳道呈報在案廣建以情節重大非訊明其暗殺宗旨係反對政治抑係因個人私憤不能决定其應歸何項衙門受訴祗得先行特别委派執法營務處司道會同地方審判廳廳長張瑛齊地方檢察廳檢察官孫多宸提犯訊問據王化廷供稱係山東膠州人去年八月進京宰猪糊口本年正月有東四牌樓居住京官侯延爽僱至其家幫忙侯延爽常與同鄉范之欉高作香王玉三于洪起輅明典及不知名白周姓何姓石姓等多人商量謀殺山東撫台與巡警道問伊能辦此事否并云如能辦到他們作三大官給伊好處伊遂允從侯延爽等并向伊作了兩個揖牽手呌伊兄弟給其路費十七元炸彈兩個令其到東交一個與張見亭又信一封交給譚季平的正月二十二日由北京動身侯延爽親送至前門車站二十四日由天津坐火車到濟南住西關譚宅譚與侯是兒女至親遂與譚季平及歷城人張見亭見面同謀擲放炸彈等情不諱由司道等開具供摺前來當即據情電達袁大總統請示辦法頃奉復電内開案情重大應交高等檢察廳解送北京總檢察廳起訴歸大理院受理現正在分行解送特先電聞張廣建豓 
　　又電　袁大總統各部首領孫大總統參議院黄參謀總長黎副總統各都督各報館均鑒竊廣建一介庸愚荷蒙破格栽培拔之風塵之中躋於崇高之秩到東以來始綰藩篆繼權撫篆日夜思竭其駑鈍之力以圖報稱東省居南北要衝潮流激盪在未共和以前外鞏邊防内清伏莽補苴罅漏幸獲安全及至國是解决南北一家本省三數黨人挾取消獨立私憾揑造蜚語百計中傷日以推翻官府攘奪政權爲事幸鈞座主持於上謗書盈篋而冰鑑涵空廣建益覺感激涕零馳驅黽勉前值京津之變五鎭兵心不靖又有人乘機播弄禍在目睫岌岌可危當經會同軍警寅僚多方捍禦驚潮駭流得京安流計目前全省之内惟靑州萊州少數營兵滋閙微有刧掠南境邊界韓台金魚四處受徐州豐碭土匪影響不免告警曹州土宼竊發派兵勦辦迭獲勝仗漸次肅清其餘各府州縣民生未遭塗炭現狀不至恐慌竭蹶支持差告無罪現正組織與論機關召集臨時省議會冀可廣集 
羣言共謀幸福無如反對者意見不化融洽爲難雖公正之紳道合志同而無以解免於鑠金之口雖高厚之慈宥瑕匿過而不能見諒於異已之徒淺望旣不足以服人免咎宜莫如藏拙早已知難思退祗以受大總統國士之知涓涘未答苟利大局雖捐糜頂踵犧牲名譽有所不恤更何敢輕言高蹈自外生成奈攻撃觝排日甚一日至因用廣建一人而有累盛德寸心耿耿實抱不安與其逆流而進終堕漩渦何如相機而行遂我初服反覆思維惟有籲懇恩施俯准辭職所遺山東都督一缺請另選文武兼資聲望卓著之員來東接替俾廣建得弛負擔藉避潮流感戴成全實無涯量至東省風雲緊迫新舊代謝樂故易生廣建未離山東以前對於軍警各界自應妥善維持保全終始斷不敢稍存恝置貽大總統南顧之憂所有懇辭山東都督緣由謹電陳請伏候命令施行不勝切盼張廣建叩儉 
　　南京司法部電　萬急各省都督臨時議會均鹽查司法機關應根據法院編制法劃分區域按級設立現值民國新造法院編制法尙未頒布所有全國司法機關如大理院高等地方初级詻審判廳自應仍照前清法院編制法四級三審制度已設者無庸廢止未設者俟將來法院編制法頒布後逐漸增設連閱報紙各省每於司法制度率擬更改旣有以地方而侵中央權限之嫌且省自爲法於國權統一上亦大有妨碍本部總攬全國司法行政責有專歸理合電咨都督議會對於司法機關應請照舊辦理俟將來民國法院編制法頒布施行後一體遵從庶足以示統一而清權限煩貴都督議會卽行查照可也司法部叩印 
　　北京袁總統電　孫大總統各部總長參議院黎副總統各都督各司令各報館鑒黎副總統感電情詞迫切令人傾倒自鄂軍起義南北分離即凱生長兵間晚而歸隠值神州鼎沸漁利相乘嗟我同胞水深火熱不忍視五族人民萬刦不復入手辦法卽以尊祟人道爲宗旨驚風駭浪一意孫行排難解紛智盡能索實賴明達鑒此愚忱同贊共和亟謀統一正欲合四方英傑修好釋嫌同室有難則披髮纓冠其兄關弓則垂涕而道若復各分畛域無術補苴豆剖瓜分同歸於盡犧牲一身誠不足惜其如我四百兆神明之胄何大局岌岌險象環生財政則高築債臺仰人鼻息一有逾約仰屋難籌言軍政則傳染惡風如撫驕子一有譁變全局俱摇加以飢饉荐臻瘡痍滿目函電紛馳中心如擣九京之下尙有重泉若隕深淵靡知所届山東爲南北樞紐胡都督潔身思退足爲世道箴砭惟因時事艱難不願賢者作山林之想借重之地方多仍思同舟共濟張都督人地不宜業經調離東省諸君洞明大局必不使世凱一身獨旁皇於旋渦之中也鬩牆急難人同此心來電所云與長淪於異域寗暫屈於同胞金玉之言懍爲龜鑑所望共扶大局母殘同類臨風雪涕敢以告哀世凱豔 
　　北京袁大總統電　紹興旅滬同鄉會勘電悉己迭據銀行理監事會電先後分電孫大總統唐總理陳都督一面從速釋放并切實查辦矣大總袁艶印 
按此電係爲宋漢章被拘事 
　　吉林省議會電　各省議會鑒遵大總統巧電已將諮議局於三月二十八日改組臨時省議會吉林諮議局勘 
　　吳淞水師軍官電　各報館袁總統孫中山先生唐内閣海軍總長鑒李夑和先生任長江上下游總司令凡我水軍靡不歡迎但聞先生疊辭我軍深恐失所依戴查現在長江水師散漫未能統一匪徒濳伏在在堪虞維持秩序刻不容緩現由各軍派出代表恭迎李先生來滬先行蒞任組織機關次第部署敢求鈞處切實勸駕以慰羣望大局幸甚長江江防水師全鎭曁裏河太湖飛划各水師全體軍官恭叩 
　　上海蒙藏交通公司發起人電　南京孫總統唐總理胡秘書長曁各部總次長徐總督參議院各位議員公鑒宗堯等爲五大民话謀敎育之普及生計之發展邊圉之鞏固發起蒙藏交通公司承諸公鼎允主倡無任感佩原擬三十一號在滬通商交涉使署開發起大會茲因一切章程趕辦不及改訂四月一號仍於原處開會恭請諸位先生届時賁臨賜敎藉匡不逮以號五族而普大同温宗堯伍廷芳岑陜煊王人文程德全張謇陳其美于伯循陳錦濤李鍾珏沈𢡟昭楊天驥劉昌言 
　　上海陳都督電　蘇省莊都督鑒艶電悉敝處二十八日拿獲蘇州叛逃步隊二標一營右隊二排六棚兵士李起勝又四十六標三營三排九棚兵士吳勝望二名並贜物多件現己遵電槍斃以昭　戒績獲者再行通報贓物請派弁來取特此電聞陳其美叩 
要聞一 
[蘇州兵變警耗（三）]  
　　蘇軍變亂情形業已兩紀前報茲再將所得消息續錄於後 
　　本館臨時特派員第二專函云初九之變始因觀劇肇釁適都督不在蘇城中得信較遲無人發令出城彈壓以至不可收拾演成絶大慘劇馬路巡警見軍隊聲勢汹湧各放排槍示威祗得相率避匿各店舖之被刧者如僅現洋珍貴等物爲其掠取而去繼有土匪流氓乘機踵至此去彼來恣意攫取最後則車夫丐徒江北婦稚亦蜂擁擄掠以至搜括靡遺全市糜爛娼寮酒肆茶居門窗毁損器皿狼藉無一倖免眞浩刧也 
　　飽掠之後均各遠颺北向洋涇塘一帶南向木瀆吳江等處並有裝載船隻分投竄逸者翌晨沿途各鄉均見此種人有身穿寛太皮袍而中着紗長衫者有身着呢布衣服而臂帶金釧者腰纒纍纍情狀離奇業已截留緝獲多人昨今兩日都督府已分派警衛騎巡各隊及淺水兵艦師船四出搜捕並於城根之江北客民草棚内起出贜物無算甚至糞窖之中亦匿洋銀敗棺之内悉儲寳物現正大加窮索 
　　莊都督於初十夜自滬回蘇時由閶門進城順道察看情形破碎荒凉自不忍覩立即出示曉諭頒發現行軍律人心爲之稍定 
　　初十晚有某營兵入城守衛行經學士街前舊藩署輜重營内未先接洽連放排槍居民又起驚慌幸即知係誤會乃各繞道而過被刧之各商店收拾餘燼於十一日齊集渡僧橋市民公社約略開明失單紛向商會呈報並由公社具呈訴述糜爛情形謂目前尙有軍士結隊游行驚魂未定開市無期懇求都督迅予維持 
　　城内中市大街多數不敢開市商務總會代表已親謁莊都督面陳現狀妥籌善後之策 
　　蘇州訪員第三次報告云舊曆初九日傍晚營兵持槍上街始僅數十人迨後陸續增多遂至各店搶取財物運送下船往反數次竟無人顧問以致流氓地痞亦遂附和其間甚有雇東洋車拖載各物者聲勢汹汹絶無顧忌 
　　馬路上如滙中蘇臺中西各大旅館住客之衣物行李他被搶去日商丸三藥房及全昌金剛鑽店某理髮店亦被搶空至 
次早馬路上遺落貨物甚多並有男女屍身兩具 
　　閶門外上下塘至山塘一帶各大舖内之貨物及器用什物均被搶去山塘某錢店並被放火燒毁 
　　胥門外馬路晉昌當後門被兵放火延燒當内各包房貨物全被搶去 
　　計是役自傍晚起直至天明始止因當時未有軍隊彈壓若輩故任所欲爲耳 
　　現在城内城外各典當均己暫停須至公所會議妥洽後再行開市 
　　蘇都督於初十晚間回蘇當晚卽飭戕砲隊營獲解之亂兵四名在軍政府前鎗斃以昭炯戒 
　　十一日都督出示四條一代銷贓者斬一姦淫婦女强搶民財者斬一私藏贓物者斬一造謡生事者斬並即派憲兵隊及水陸各軍隊四路查追緝拿現在已獲至邵伯划子船四隻小船數隻獲匪數名船内均載有贓物各件甚多當即解送進城現已將各贓運存軍政司内聽候查明核辦 
又特别通信云此次越城孫如號所以保全者因亂兵行刧時分兵紮在品橋之東貼近城門故此倖免至山塘該號支店則因圍牆高大未得竄入然門上鎗剌痕甚多亦險矣 
　　行刧時江北流民皆向亂民跪求謂讓我們亦發些財亂兵允之故老婦小孩均雜其中而被刧者之物件則巨細靡遺矣 
　　字林報云聞昨夜（曆舊初十）城内有兵圖刦大典當均經都督親自禁止 
　　叛兵由水陸搬運大批贜物前往楓橋營内公然起卸毫無顧忌 
　　盤門陸軍學堂附近堆滿贜物下午五點鐘有某敎士過該處遇一兵醉容滿面大衣中藏綢縀若干尺欲向敎士易洋兩角敎士問其由何購來該兵笑拍其肩曰我搶來的問屬何標亦坦然撩大衣示之 
　　昨夜拘獲大船七隻滿載贜物現尙駐胥門未經起卸聞所值頗巨 
　　商會現請軍敢府賠償四百萬元並謂此數尙不足抵閶門外之損失 
　　昨今兩日斬决及鎗斃者已有七十餘名 
　　此次暴動有堪紀述之一事則始終未擾外人是也西女醫士於變起時從搶匪人叢中取道而歸安然無恙 
　　大陸報云今日（二十九日）諸已安靜然非謹愼豫防恐復起變 
　　此次起變先在戲院繼至某書塲該兵初向聽客索錢客予之復索衣人亦即脫於是兵士野興大發大肆搶刧惟並不傷人入人家後先搜人衣袋次箱籠乃滿裝銀錢衣服而出有見者謂每小隊有執刀之下級士官指揮之刀所指卽入擄搶　 
　　文匯報云當叛兵搶刧時閶門外駐兵二千人曾與叛兵抵敵旋即敗退胥門外砲船五隻則坐聽兵士運贜入船不加阻攔僅俟其裝畢摇遠上前攔獲小船一隻 
　　現在人心猶未定叛兵大半回營城外未變之兵二千已移駐城中 
　　本埠訪員報告云駐紮閘北之光復軍統領李徵五君因蘇垣兵變後恐有潰兵四散竄逃特於前日派令楊偵探長轉飭各探分往蘇滬各鄉鎭曁各埠車站輪埠等處嚴密查拿以免漏綱 
　　閘北偵探隊前日在火車站查見形跡可疑之廖阿四（卽苗阿四）一名正在盤詰突被光復軍將廖擁去致起齟齬業經錢市長函致該營 
司令部飭將廖解送裁判所訊核在案昨由該營將廖解至裁判所即經孫裁判提訊廖供台州人向爲茶葉生意在蘇寄寓裕元水菓裕元水菓行内此次因兵變携洋四百餘元附乘火車來滬擬往滬南公順水菓行暫住該行主可以投案作保孫君得供判交該營排長帶回取保所存衣箱銀洋等物一併發還 
　　滬軍陳都督恐有蘇垣叛兵潛逃來滬煽惑本處軍隊希圖滋擾業於前日分今滬防各軍隊長官禁止所部兵士無論何事一概不准出營並令各就駐紮附近處所每夜嚴密巡查以保治安 
　　滬軍都督府執法科昨日宣佈云案奉都督發下據光復軍甲解蘇州叛兵搶刧逃來滬上之李起勝吳勝堂二名前來並收獲贜物多件當飭由本科提案研究訊得犯兵李起勝係蘇州步隊二標一營右隊二排六棚兵士吳勝堂係蘇州步隊四十六 
 
 
 

Page 3

 
 
　　標三營三排九棚兵士均供認當時搶刦叛逃不諱實屬違犯軍律擾亂治安若不嚴加懲辦將何以儆其餘而維秩序茲奉都督諭令接有江蘇莊都督來電即請正法等情自應即日明正典刑着將該二犯押赴市曹槍斃以昭炯戒等因奉壯本科遵卽押解該二犯於本日午後四時赴大南門外鎗斃特此宣布　 
[取消蒙古獨立这近耗]  
　　前日有前定邊左副將軍奎芳之眷屬新自恰克圖來京據稱係陰曆十二月二十七日自恰動身沿途尙無阻止惟庫倫自宣布獨立之後即將北就所派去之官吏一律驅逐出境并時有加害情事對於滿人感情尤惡視如敵國奎在庫倫時因與活佛交好故得幸免危害自奎到恰之後卽屢電該處即位之活佛取消獨立始猶極端强硬毫無轉圜之意繼接其私電力陳苦狀有大權握於人手一切不得自由等語現聞奎芳仍住恰克圖城擬設法運動取消其獨立云 
　　駐京蒙古貝子棍楚桑音諾布曁札公爵等因外蒙部落活佛獨立由那王令該貝子先行回旗撫慰蒙民令各部勿落附和活佛輕舉妄動故貝子等己向清廷請假半年不日當即出京回蒙 
　　外蒙古達拉罕王日前有專電致理藩部商榷外蒙取銷獨立問題要求後有六端必民國永不失信方可實行正式取消獨立（一）永存君主虚位藉以統一各部（二）永存蒙古宗敎服色制度不得强行改變其餘四端内容頗爲秘密並聲明滿清太后倘有需欵之處隨時通電由外蒙古各王公擔任籌撥决不食言 
[升充承認共和之好消息]  
　　升允在陜西反對共和己迭見前報茲聞陜省地瘠餉乏軍人多無智識之擾亂升允已失實力日前升允之子己在總統府申明乃父並不反對之意惟請給餉二百萬作遣散軍隊之用 
　　又一消息云此次升允之所以不肯遽認共和者實賴馬安良一軍爲其臂助自趙統領毛叅議入潼關之後卽將馬安良說服决計不戰升己失其後盾嗣由張部督及趙統領前往乾州與馬安良議商停戰條件刻己就緒升亦表示同意其要求之條件於請撥軍餉外并請將西安城内所拘押禁錮之旗官旗氏民於停戰之日一律釋放又被難被害之旗民家屬由軍政府酌爲撫卹刻聞以上各條除軍餉一層尙未議妥其餘二事張都督均已照准大抵已歸和平了結矣 
[孫袁交歡之要電]  
　　據北京總統府人傳出消息云日前袁大總統致湖北黎副總統要電一道其内容係懇請勸說孫中山北上措詞極爲謙恭謂願以師生之禮相待無不惟命是從况孫周遊歐美閱歷甚深民國成立全賴指敎因前去兩電力辭北來故唐紹儀君南下時已委其勸駕仍恐推辭還望從傍婉勸贊成北行是爲至禱 
[兵變後之北京]  
　　京師自遭兵變各店舖至今多未開市大栅欄觀音寺等處停止貿易者十居六七卽未曾被刦之驢馬市琉璃廠亦以生意清淡相率閉門其情形之冷落與新年不相上下 
　　亂後各街均添裝木栅入夜卽斷絶交通行人頗以爲苦而小本營生藉夜間貿易者尤受切膚之痛現大局稍定巡警應議從寛到十點鐘爲止然夜市仍未恢復也 
　　東安市場向爲繁盛之區此次付之一炬無一倖免現巡警廳出示令各商家具呈領地尅日建造以爲恢復之計然當此物力艱難之際恐一時驟難興起耳 
　　庚友琴君等以此次變起倉猝商民慘罹災害焚燬刦掠家産蕩然特創一被難市民救濟會普勸捐欵着手拯救聞袁總統特捐三千金以爲之倡 
　　刻下内城軍隊已陸續遷出城外非奉調不得擅入保護市面專責巡警 
　　京師各學堂自舊曆十月後大都停止近　　又忽遭兵變居户紛紛避津故均未開課各省旅學今惟貴州江蘇兩校首先續辦官立者祗有清華學堂定四月二十開學就城内外遭亂貧民困苦至不堪言喻順天府尹議於食場撥米一萬石約計可糶銅元六十萬吊專貸與小本營生作爲資本已設立急濟局經理其事至銀錢號等各大舖亦擬另謀撫恤 
[記某參議員之言論]  
　　南京某報記者以個人資格詢問參議院對於袁總統所交國務員之提議不甚贊成之故某議員答曰參議院暫擱國務員不議者爲交來仍爲十二部不合議决十部之議案非反對袁總統提交國務員之議也袁總統僅推薦四人餘則均爲孫總統所薦諸議員知組織政府之爲難决不能任意破壞此次袁總統提交國務員之議案係孫總統接收尙未交院參議院已備正式公文質問孫公矣某報記者曰照貴院所議唐内閣一接收孫總統卽日解任政府各員隨唐内閣北上耶抑袁總統在北政府在南耶某議員曰依事實觀察政府應在北就政府與總統無分而爲二之理某報記者曰然則南京政府解散後又將何以善南京之後某議員曰現參議院緊急提議卽爲南京善後問題南京爲東南重鎭現在參議員同意决計提議設鎭守使一缺權限加重東南數省師鎭守使節制鎭守使歸政府委任至於何人則非立法機關所可預知然維持善後非經濟不可中國經濟困難達於極點目今之計仍非借外債不爲功但亦不得已之計也 
[參議院旁聽錄]  
　　二十八日午前叅議院開會提議以日俄兩國在東三省蒙古地方着着進行或增加軍旅或阻碍交通或任意殺人及發生種種妨害中國之事東三省蒙古實屬岌岌可危請諸君畫策以謀對付並言若不畫策對付諸罪魁次提議軍界統一會案及規定私人之行動案又叅議院員因唐總理到寗數日於組織内閣國務員尙未發表决定實有碍於進行欲加以質問次某君提議官報局及法制院等之不合處又次某君提議新刑律係滿清時所訂如對皇室犯罪等條不適用當修改又次某君報告蒙古烏梁海天山南北路之情形及與中國之關係當如何整頓救濟之法厥後共議審查選舉章程如國會之組織會期之限定議員員任期之久暫皆有所討論至十一鐘時開全院委會員照章禁止旁聽 
[世續請撥呈室經費]  
　　清内務府大臣世續前日詣總統府請撥皇室經費聞議定儘四月一號前先交一百萬兩世續已面覆清太后一俟該欵領到即將頤和園動工修理 
　　修理頤和園本爲清帝移駐而起嗣以該園修葺需欵甚鉅而第一次請撥經費一百萬兩尙未交付是以世續續謁袁大總統議商刻聞已定由崇文門所取稅款項下撥付如不足數由臨時政府另行籌補云 
[清談（我）]  
　　聞蘇州閶門外山塘一帶自經叛兵搶掠巡警已不上崗原駐軍隊又被莊都督悉數調入城内保衛記者曰噫異哉何莊都督所見 
竟不出百步之外也 
　　夫城内猶首也城外猶四肢也天下豈有僅保元首者况山塘十里遭此浩刧幾於十室九空今旣無軍隊又無巡警保衛治安不知專責設使風波重起是置數萬商民於死地也何莊都督所見竟不出百步之外也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂都督府軍事特别會議記]  
　　三月二十六日午後三時黎副總統召集各鎭協標營曁蔡司長以次至本府會議廳開特别軍事會議至晚八時始散茲將表决施行條件詳錄於左 
　　一軍士餉項最關重要務須於領欵之前十日按名造具實斗籍貫清册二份一份送軍務司一份呈都督府 
　　二軍士缺額概不募補俟規定入伍年限劃定徵兵區域後按期徵募以收敎育齊一之結果 
　　三各營槍砲子彈務須詳細檢查收集送繳軍械庫貯存以免潮混酸化之弊 
　　四我軍起義均由好義之士組織而成入伍期促軍士服務缺點尙多現大局已定敎育最爲急務尤宜注重精神敎育喚起軍人愛國心義務心俾與學術兩科同時並進方不負鄂軍首義聲威操課餘暇嚴禁醣酒賭錢免滋事端有玷軍人名譽 
五軍士年齡不及十八歲或已過一十五歲身長不及裁尺四尺六寸及有暗疾者嚴行淘汰速遣回籍俾軍士上及個人職業均有裨益 
　　六一錢内應設之馬砲工輜各營現因器械馬匹材料多不完全購置補充又無大宗的款此項額數無庸添設將現有軍士一律作爲步隊敎練如步隊各標有缺額時即行挨次撥入原有官長新俸照常支領 
　　七現時財政困難已達極點經費一途尤宜格外節省節省之道首在湔除浮費停止募補而於一切用過款項尤宜切實開報勿得稍涉浮冐致滋物議 
　　八戰時出力官兵確實調查呈報軍務司轉呈都督府以便彙報中央政府按格發給動章 
　　九湖北全省軍額限定八鎭由參謀處調查各鎭協及獨立各標營實在人數若干如標營額數不足時暫缺勿補 
　　十軍士乘搭火車漫無秩序實於路政軍紀兩有妨礙除飭交通司製定軍人乘車免票及半價票外嗣後軍人非因公搭車者一律照章買票由第一軍杜軍統酌調隊伍駐紮各車棧以俾軍路兩政均無侵害 
　　十一軍務司與各鎭往來公文均用咨文程式已成各鎭每月餉項由鎭統制繕具印領向司領取以免紛歧上級軍官由副總統自行斐任中級官佐由軍務司出具考語轉呈副總統楄准委任下級官佐由鎭統制委任咨司有案 
[副總統禁烟手續]  
　　鄂軍自起義後因軍事倥偬禁煙功令無暇及此故一般芙蓉城主毫無忌憚較前尤其副總統憂之昨特將雷炎林條陳禁烟辦法檄飭内務司設立專科查酌辦法籌謀一切并先在省城設立戒烟總會以期聯絡提倡一面責成巡警嚴禁烟館以除流毒 
[鄂省府縣知事等級薪資表]  
　　鄂省府縣知事員缺及職員薪資刻由黎副總統特飭内務司按照地面之大小事務之繁簡酌量擬訂以示限制而便遵守茲特探錄如左 
　　上縣武昌府夏口縣宜昌縣江陸縣以上四縣知事月薪三百元叅事七十元書記官七十元承啓官四十元課長四十元課員二十四元監印官二十四元書記生十六元 
　　大縣漢陽黄陂孝感沔陽黄岡圻州襄陽鍾祥安陸隨縣鄖陽恩施荆門以上十三縣知事月薪二百五十元書記六十元承啓官三十元課長三十元課員十八元監印官十八元書記生十二元 
　　中縣武昌太大冶羅田雲夢嘉魚蒲圻應城天門監利松滋漢川圻水枝江廣濟興國麻城潛江應山棗陽谷城秭歸巴束宣恩當陽黄安以上 
　　二十五縣知事月薪二百元書記官五十元承啓官二十元課長二十元課員十六元監印十六元書記生十元 
　　小縣咸寗崇陽通城通山竹山長樂遠安黄梅京山公安石首鹤峯建始長陽宜都宜城南漳均縣利川興山來鳳光化房縣鄖西保康竹谿咸豐以上二十七縣知事月薪一百五十元書記官四十元承啓官十八元課長十八元課員十元監印官十元書記生八元聞不日即當實行云 
[張彪故居失火之可怪]  
　　前清鄂軍第八鎭統制張彪積資巨萬武漢二埠蓋造房屋百數十楝而尤以豹頭堤正街（本三姨太所居）最爲壯麗蓋彪藏嬌之金屋也民軍起義因彪抵抗經鄂軍政府查封財産該處巨第遂空無人居近日某司長某司參議某統制某標統羣思染指紛紛要求黎副總統一概不准乃有某要津竟欲恃勢硬佔安置其由滬娶回之新妾於是覬觎者羣起不服暗中破壞二十四日天未黎明該宅忽然失火幸消防隊前往撲救祗焚一棟惟當時墻塜塌一方致傷消防隊員及兵士六七人察看前後門均封鎖如故墻垣高大未知火從何來或云起火時聞有轟炸之聲甚烈刻黎副總統以情形可疑己飭軍務司巡警廳澈查究辦並飭都督府偵探科注意偵察說者謂張彪第二妾公館（在保安門正街）亦極將麗前第四鎭統制鄧品三遷進後即遭軍人内訌風潮被掠一空鄧亦畏禍遠避今某尙未遷入己險遭回祿可見天厭張彪故其産業亦成不祥之物也 
[閩省禁烟交涉之棘手]  
　　英領事來函　頃據英商福記行稟稱頃聞閩民政司禁烟公所總理出示諭令福州各膏店限十八日（即陰曆正月三十日）一律閉歇等因查洋土貿易年限續約訂有明文茲禁烟公所一旦限令膏店一併閉歇不唯有碍洋土大宗貿易亦與條約顯爲不符敢懇迅賜函請都督府務飭照約辦理而重商業感激等情據此事關重大合專肅達貴都督請煩查照希卽札飭禁烟公所務照條約辦理不得限令膏店閉歇有碍洋土大宗貿易致滋交涉爲荷 
　　民政司覆函　頃奉都督孫發到貴領事來函一件飭卽由司函復等因查原函内開據英商福記行稟稱（與上略同從略）准此查中國禁烟實承各友邦之贊助而尤承貴國政府實力贊成貴國不惜捐棄印産最大之利源助中國滌除烟害遞年減種明載條約此等盛意環球同欽閩省禁烟甚有成效限期閉歇膏店此議上年業經宣布檢查前交涉司舊卷去年陰曆閏六月二十三日前交涉司吳君曾將閉歇膏店無背新約並將土行貿易無所損傷情形明白函復貴領事轉飭各英行知照在案是膏店之應遵限閉歇爲禁煙上之必要手續與新約條文無碍在福記行不應以阻碍大宗貿易爲名代各膏店出頭要求免閉至礙禁煙進行使中國烟害不能如期肅清即在貴領事洞悉大局亦决不偏狥一商人之請而使貴國贊成禁烟之美舉不能尅期告成函准前因合就泐請貴領事查照轉飭該福記行遵照可也 
[閩省更動地方官吏]  
　　福建叙官局牌示云延平府知府張澂撤任遺缺委李煥試署雲霄同知李懋猷業經告假遺缺以寗德縣知縣王國瑞調署石碼通判葉楠業經告假遺缺委李景驤試署委署清流縣知縣馬錫侯業已繳狀辭職遺缺委章友文試署福寗府壽寗縣知縣王福鼎撤任遺缺以連江縣知縣陳復良調署連江縣知縣陳復良業已調任遺缺委鄭祖仁試署福寗府寗德縣知縣王國瑞業已調省遺缺委王景江試署建甯府建陽縣寗縣雲囗署理期滿即予開缺遺缺以南平縣知縣劉寳圭調署延平府南平縣劉寳圭業已調任遺缺委李道楷試署 
[粤垣發行新紙幣]  
　　粤都督府示云照得省會前經議决發行新紙幣一千五百萬元將現行官銀錢局紙幣一律換回嗣因軍餉浩繁待需孔亟新紙幣一時未能製就議將舊存成元票暫時加蓋戳記發行改爲毫子通用業經先後通告在案現在新紙幣運到二十餘萬自應飭令財政司尅期停發舊紙幣發行新紙幣惟新紙幣尙未到齊則舊紙幣一時尙難盡數收回且舊紙幣通行己久流通外府州縣者甚多自應准其仍與新紙幣一律行使并准照舊一律完納錢糧關稅其經政府改回者概不發出以符原案此爲利便商民起見除咨省會商會查照外合行通告一體知悉特示 
[蜀軍鎭撫府區域職員一覽表]  
　　蜀軍鎭撫府組織大綱己紀本報茲又將區域職員錄述如左 
　　民事廳長　巴縣陳寛 
　　地方司令官　江北林肇開　江津員良桐　長壽左尙　大足正陳壁光副楊荷忠　永川曾光午　榮昌正馬圖副陳家騄　綦江正歐陽文副伍椿　南川正羅光廷副韋煦　壁山陳懋昭 
　　合州白治安　銅樂周席珍　定遠正馮鋆副龐鑫鏞　涪州正鄭蔭蘭副高亞衡　奉節范靑友　萬縣正劉漢卿副曾錦堂　雲陽楊光輝　大寗正夏與賡副趙麒熙　巫山彭宜輝　開縣劉光烈　達縣正王文熙副吳春旭　東鄉冉崇根　太平羅堉　城口伍奎光　新寗張百祥　大竹呂廷楨　渠縣正吳永樳副鄒畏三　忠州吳恩洪　鄷都郎承詵　詵梁山彭永科　墊江李英　酉陽陳佶　秀山龔土煜　黔江潘謙　彭水正李銘喧副彭光坒　石柱正池龍師副陳德初　内江謝光晉 
總司令官　川南但𢡟� 
　　地方司令官　瀘州正陳道循副胡玉鳴　江安丁喬松　永寗熊濟文　古藺李蘭　南溪卲黻　合江張彝仲　叙州府陳周禮　宜賓謝崇飛　隆昌正敦祖楷副李鴻鈞　富順郭武勛　屏山劉昭漢　興文正石日貞副楊湘　高縣權芷生　馬邊朱世鏞　廣安正吳崇周副張觀風隣水梅潔　岳池余遠光 
[蜀軍新派巡按使]  
　　蜀軍政府現派黄金鰲君爲川東巡按　大使其權責在考察各司令官及各在職人員勤惰優劣裁汰軍士清埋財政及詞訟調遣軍隊不日卽將起程云 
[大湟江口抗捐風潮]  
　　廣西桂林大湟江口屠行以自反正後豁免一切雜捐亦遂不允繳納而承商以旣經承包捐餉不肯任其抗繳業己爭執日久詎三月十八號有承收屠捐某甲由大宣鎭督同護勇拔隊前來遽將屠行中人拿去五名指爲抗捐之人擬押回鎭内處置當由駐江哨弁盧某等極力與辯謂如此辦法頗不文明且擅行拿人又恐商場受驚乃某甲不惟不聽竟至大相衝突商團以某甲不聽勸止卽行拔隊過江欲截回被拿各人而某甲亦以該團勇尾追開搶撃射互相决鬭槍聲隆隆如臨大敵各商店聞此警耗異常惶恐均各閉門暫避後曰鄭管帶與商界等出而調停始行息戰查此次兩方面之勇互有損傷而江口商團獨被槍斃一名未知如何了結也 
[浙軍歡迎同志會]  
湘滇兩都督發起全國軍界同志會己於日前選派代表蕭堃岳森雷颷李雲龍等四君蒞泊聯絡浙軍領袖當由軍界同人特在西湖公讌以資融洽三月二十九日下午軍界維持會亦在撫寧巷事務所開會首由虞正幹事長報告前數日由滇黔湘各省派代表蕭岳雷李四君來浙聯絡同志會事查閱會章其宗旨與本會吻合但本會範圍較小同志會範圍較大本會會員似宜多入該會以資聯合合全國大勢臂指相連雖有一二不逞之徒希圖割據亦無所施其計應請大衆表決均各贊成並議將該會章程付印分送本會會員俟簽名後再送入同志會本部次研究消弭謡言防範煽惑各事研究畢即散會 
[王竹卿被剌之原因]  
　　紹興人王竹卿在嘉興城内被剌已紀昨報茲悉王於嘉郡光復時曾充尙武隊長現任分府民團局局長原籍紹興爲某分府介弟行剌者名潘伯恒係嘉邑硤石人當時僅放一槍洞穿胸背潘己知其無幸揚長回寓洎嘉分府聞警特派稽查員馳往探詢原委潘亦直認不諱且指王爲殺陶烈士正兇同人追踵多日查訪確鑿故爲烈士復仇云云當問答時慷慨淋漓略無餒色當由知事知照該防統領暫行看管續電都督請示辦理云 
[黔省更换都督之詳情]  
　　黔省各界謝電　滇蔡都督均鑒黔局糜爛屢經禀陳我公篤念唇齒不分畛域允令北伐隊遠臨代平禍亂抵筑後十四日協攻軍府趙德全藍穆葉占標皆逃餘部盡降貴軍紀律森嚴筑垣安平逾恆父老歡念如慶更生公懇總司令唐公繼堯任黔都督此後黔獲治安寔出公我公之賜謹此電達共表謝心並祈轉謝滇軍府諸公伏祈垂鑒黔紳商軍學界代表郭重光劉顯世華之鴻任可澄等同叩支印 
　　臨時都督要電　急滇臨時議會諸公鈞鑒别來月餘感念同深前月由安順寄都督養電想已入鑒沁日抵筑垣耆老代表輿情歡迎犒師𤃉陳匪類怪現狀三十一條後再抄寄實屬暗無天日本軍分紮城外各要地點三月二日各老等宣布副都督趙德全狀罪迫令辭職請求滇軍入城鎭撫堯亦函告趙衆怒難犯勸令辭職願爲擔保身家趙置不復答並同該黨藍紹廷葉占標等謀爲抵抗掩撃我軍攻撲洪城先發制我我軍探悉遂於黎明嚴隊入城分撃都督府火藥局執法部等處均得手商民爭以餚酒餉軍酬錢不受城外南場黔靈山頭橋均匪黨駐紮要路亦爲我軍攻破斃匪多人生摛無算趙藍葉預逃未獲軍隊投誠繳鎗免死下午七鐘一律肅清我軍負傷六人紳民全體會議請求堯爲黔省臨時都督再四推却不得已勉如所請仍與訂約北事如亟蜀與滇有意外變故應辭職赴援等件繼堯偕我昆弟跋涉遠來原以濟困扶危人道所在並非有豔羡功名富貴意思存乎其中茲勉任黔都督亦爲保全黔局治安起見在前匪黨運動報館謂我軍助一二黨爭今詳細調查劉胡兩軍對於貴州反正後保持公安士民感激劉胡猶遜讓未遑足見匪黨居心傾險實於我軍名譽無損特此佈告並道歉情堯叩支印 
　　臨時都督通告　照得本都督前日驅逐趙藍諸匪圍攻竟日該匪首等竄匿城中多有乘隙蠢動之意不能不派兵隊入城極力保護而是時各衙署局所皆有兵隊駐紮或有匪黨潛蹤惟 
　　立法院地址尙寛故飭令滇兵暫入駐守黨以事太倉卒不及知會院中議員未悉來意以致紛紛移出財物行李不免遂有遺失當卽飛飭該管長官嚴密訪察是否兵士北機肆刦 
或匪徒闖入據去均應緝獲懲辦本軍都督竊恐立法院議員諸人誤疑滇軍有意摧殘該院特此通告議員爲人民代表本軍都　此次來黔亦以黔中現象異常糜爛豺狼當道徧地荆棘民罹茶毒無所控訴滇黔唇齒有救災恤隣之責特此繞道黔垣越俎代謀將以出黔民於水深火熱之中與各議員爲民請命實抱同一目的現省局粗定本軍都督迫於耆老士紳推戴勉順輿情權膺此任以菲材而肩茲重寄又值革故鼎新百端待舉之時誠恐弗勝致負地方父老子弟之望諸代表來自閭閻親歷民間疾苦尙賴抒陳嘉謀匡救不逮現中央政府已告成立立法權應歸統一各省會不宜别設機關本軍都督業將立法院名目取消改設省議會卽以舊時在省議員及前次增加臨時議員共同組織已另文劄知在案經此次通告之後諸議員卽可尅日遷入省議會未到省者着卽函催來省定期開會本軍都督與諸議員推誠相與其各捐棄嫌隙剗除成見更不必誤用推測繼今以往同心一力洗匪國之汚名爲黔民增進幸福諸議員不負地方委托本軍都督亦庶可告無罪於黔人至此次諸議員在院損失物件無論係何人擄去如嚴緝不獲即由本軍都督照價賠償希卽開具失單呈送察核本軍都督約束兵弁力持嚴正主義此次自滇至黔并經嚴飭該管軍官認眞　束諸議員如有見聞尤冀隨時呈達切勿存主客之見緘默不言本軍都督有厚望焉特此通告 
[補紀永昌兵變之慘狀]  
永昌吳變已略誌昨報茲又將其兵變時慘狀錄述如左 
　　滇省騰越駐永軍隊於陽曆三月初間索餉日急復於初九十等日又聞師長將國民軍第三四各營調往騰越初十之夜風聲漸甚居民警驚懼萬狀十一日（舊曆正月二十三）早上赴騰首途者已百餘人復被兇狡者趕回由南門入城沿途放槍鋪面隨時關閉於早飯後宋葆煃馬登雲（軍官長）二君到自治公所安慰言已有由某借銀二千兩發給各棹可保無事明日卽開發赴騰隨後由某亦到自治公所宣布借銀支餉各　與宋馬之說同時百姓聞知互相傳說信以爲然毫不防備詎料黄昏騰越散勇三四百人陸續由龍泉門入到太保山寺廟與所紮各營鼓吹起事聞率散勇者係劉竹雲倐於是晚午後九鐘卽聞號砲一聲各處槍砲四應沿街飛彈如雨居民無不躱　燒房搶掠計二更前起事至次早日出方止將全城除南門外搶掠一空倖免者百中鮮一至三牌坊諸市街哀民街向風街南門外通商恭等受害尤巨槍盡後復縱火大燒共燒一百三十餘家繁盛處頓成焦土其餘大街之舖户金行打毁背街之住户盡被冲開銀錢首飾貨物全數搶盡其搶不去之　掉櫃廚復盡打破而後止中人之家主多爲縛綁以搶指其腹威詰藏金處必自行納獻乃已迄今被搶者微特家徒西壁即衣被袴帽皆無完好其被燒者則衣食住所全無着落水郡夙稱貧瘠騰軍入永以來用罄公欵財糧銀數萬兩鋪壓實軍用票九千徐兩兩並壓借銀三萬兩早已十室九空羅掘俱窮今全城復糜爛如是悲哉 
[滇人保全名勝]  
　　翠湖爲滇垣名勝之區近年射利之徒每將池塘填平修築房屋或將兩岸楊枊砍伐只留枯根似 
 
 
 

Page 7

 
 
此日復一日大好湖山將化爲囂闐塵市矣民政司有鑒於此乃定保全之法飭自治局會同巡警局查明全湖地勢繪圖具覆已填塞建築者不再追究此後不論何人概不得將湖水填平建造房屋以保名勝而全金碧之徽云 
[電請保護王家駒遺族]  
　　鄂人王家駒前在山西力戰捐軀現經鄂軍同人電請撫卹茲將其電文錄左 
　　急武昌黎副總統并軍務部長曾張蔣諸公鑒頃接前充山西朔方招討使孔庚與陸軍部公函稱死友王家駒湖北隨州人先在北京軍官學校敎官講習所武漢起義日謀歸里助戰苦道阻不得達適吳公祿貞糾合東北各路民軍爲直搗幽燕之舉召王爲參謀吳被剌王入山西經閻都督委爲行軍參謀率兵攻克武懷仁大同一事以功升總參兼四禁統帶遂由虎谷渡河略取河西蒙古地熲聞驚潰並進佔薩鎭托斯和等處不料孤軍深入彈盡援絶爲敵彈貫腦而死該總叅謀忠勇性成前後十餘載無不身先士卒至捐軀報國功雖未竟其志可悲庚與王共事日久知其顚未最悉云云查王君至性肫篤前與作賓等同學日本士官學校素爲同人所欽佩茲聞以勇戰捐軀暴骨塞外實堪歎忱除己由陸軍部從優撫卹外特先電陳顚末並請飭隨州地方官妥愼保護其親族藉慰烈士在天之靈共義私誼感且不朽蔣作賓何成濬覃師範陳裕時張華輔李實茂陳乾萬廷献徐爱瑢耿覲文李有城吳祐貞徐定清金永是李浚陳模等叩巧 
本埠新差 
[司法總長與滬軍都督往來公文（爲宋漢章補捕事）]  
　　伍總長咨陳都文　案據中國銀行監督吳鼎昌函稱本行經理宋魯卽宋漢章昨日午後三時在曹家渡被滬軍都督逮捕一案業已由股東函達如右查此案發生宋魯究竟是否犯罪人全未明瞭卽據滬軍都督函述宋 
魯有被人告發假造前大清銀行賬目侵吞公欵之罪現大清銀行清理處附設中國銀行内且宋魯現充中國銀行經理應由財政總長或本行監督查辦滬軍都督理應批示原告人使原告人向司法官廳起訴却回訴狀方是正當辦法否則將原告人訴狀咨送財政總長或本行監督如果據原告人訴狀查得確寔証據財政總長或本行監督自能將宋魯解送司法官廳俾受司法官之判決亦非軍政府所能越法干涉之案件也今滬軍都督竟視宋魯爲現行犯遽行派兵逮捕寔行藐視司法侵越權限共和肇始詎可濫用威權至於斯極伏查保障人民之自由維持司法之獨立均惟總長是賴應請總長迅咨滬軍都督一面將宋魯山本行保釋一面將原告人訴狀咨送財政總長或本行監督以憑查辦無任盻　等由准此查此案前接該銀行理監事會來函業經抄錄原函轉達貴都督查照核辦茲准前因係爲保障人民之自由起見究竟宋魯卽漢章一案係何人告發在何處法廷控訴訴訟手續是否完全現下共和確立關於保障人民之自由已於臨時約法規定似不應有損害民權違背約法之事致啓人民之危懼相應咨請貴都督查照務懇迅賜詳覆以憑轉覆此啟 
　　陳都督復伍總長文案准貴總長咨稱（原文另 
錄）等由前來准此查宋漢章一案係王興漢陳聚來來府告發其時在元月四號尙在貴部組織伊始兼以續控案内牽入財政部並該銀行監督照例處嫌疑地位者均應廻避當田本府批准飭傳宋漢章到案惟以該經理抗不到案不得已派員在租界外捕獲查侵蝕國欵妨害公項致金融奇緊有碍民國進行本軍政府應負捕拿之責况宋漢章於光復時原因本府委任本都督自有清查之權現己照會南北商會派遣代表會同本府人員清理帳目以重公欵所謂侵越司法者何在本都督嫉惡如仇决不以消極的觀念而徇個人之自由所謂損害民權違背法理者何在旣承咨詢用特據實咨復並懇轉覆中國銀行監督查照此咨 
　　伍總長覆陳都督文爲咨覆事准貴都督咨開准貴總長咨（原文另鈔）等因准此當卽鈔錄來咨轉覆中國銀行監督查照惟查司法與行政權限之嚴今日三尺童子亦知區别而來咨横相抺煞此固學有專門貴都督未嘗研求本部可從曲諒但卽來咨所謂宋漢章於　復時原由本府委任本都督自有清查之權該經理抗傳不到不得已派員在租界外捕獲數語詳加尋繹乃知貴都督未加詳審旣自信確有清查之權以爲兼有捕獲之權又似知捕獲之非故覆以不得已自解而不知清查權與捕獲權截然自爲二事萬難强爲混合如謂有清查權者即兼有捕獲權則凡債權者對於債務者股東對於公司之經理皆可任意拘留不必申請法庭訊辦而失主之對於盜賊尤可自由撻殺不必復定法律獲設法庭矣二權之不能兼貴都督似已鑒及故先申明係因批准飭傳而該經理抗不到案不得已而後加以捕拿然不得已三字觀之乃眞不得己而以捕獲爲行權之權非可己不己而以捕獲妄用權柄之權貴都督用心及此本部長爲四萬萬國届深國幸特所謂不得己者必經原告依法起訴法庭正式簽傳該經理抗不到法庭之力旣窮請求貴都督捕助如是而後加以捕獲乃可謂之眞不得己也此案原告旣未依法起訴法庭本未簽傳宋漢章何所謂抗法庭旣未請求貴都督何所謂不得已而遽加以捕獲此蓋得己而不己非眞不得己卽不得輒以不得己三字自解也（未完） 
[續訊姚榮澤案紀略]  
　　山陽民政長姚榮澤誤殺周阮二志士一案昨日上午九時半仍在滬南市政廳開庭續訊到庭觀審者中西男女共有二百餘人秩序甚爲整肅訊至十二時休息二時重訊至六時止是日由都督府派司法警察將姚押解至庭陪審員除周舜卿等三人未到外計有鄔挺生劉重熙虞和甫徐粹庵胡文甫蔡學莊貝潤生等七人先由承審官丁榕君發言今日有陪審官三人未到須另行舉充並將前次審訊情形略爲陳述俾便接洽旋由承審官曁顧問官各律師向周實之父周鴻　及證人阮保麒等詳細盤詰旣由姚榮澤供曾有二人問我宗旨如何我答云我是漢人無不幫助漢人辦事其時有人來署請將周阮二人拿辦因其擾亂治安之故當時我允派差因各紳士不滿意我乃請楊回子前往拿捕迨至魁星閣因有人對敵卽行殺斃我曾責問楊回子不應捕殺但當時有十餘人來署均說地方危險辦此二人不錯迨至二十四日宣布獨立二十五日卽奉蔣都督委任辦理山陽地方事宜等語訊至此時已傍晚遂停止審訊定今日上午十時再行開審 
[民生國計會上孫大總統書]  
　　民生國計會意在拯救淮徐海等處災民特組織團體聯合義賬會曾於二十七日開會由各團體舉定辦事員董並議定辦法已誌昨報兹又由民生國計會函致孫入總統云敬禀者敝會爲籌振事宜曾具請願呈詞乞公贊成諒早報案惟未見鈞示下頒亦無代表蒞滬憶吾公或以爲敝會同人魄力過小未易舉辦此事耳然惻隠之心人皆有之覩此淮徐一帶哀鴻遍野值此靑黄不接束手待斃殊深憫惻目下雖有張季直先生倡辦工振然災區甚廣災民衆多若無社會共肩此任速籌急振則飢民將爲流宼遍及於各地矣敝會有鑒於此心甚怛惕故特於三月二十七日特開聯合會議討論辦法當時蒞會者計有十八團體改定團體聯合義賑會之名稱公舉吾公爲籌賑總長繼定辦法十條並訂定四月初一日爲開辦籌賑之日敢將議案十條並舉名譽議董團名單併陳核示乞迅速施行不勝迫切待命之至 
[徵收訴訟費用之期限]  
　　上海地方審判廳於陽曆三月二十九日出示云照得本廳徵收訴訟費用按照定章分兩種辦法一爲審判上訴訟費用之擔保由原告提存之一爲判決後訴訟費用之確定向敗訴人徵收之均經宣告在案乃自照章辦理以來查有原告應提存担保旣經通知而延不遵繳或竟屆言辭辯論日期飭傳不到似此於訴訟進行大有窒碍且因遲滯而送達傳催之費用愈多殊非所以保護當事人之利益之茲依民事訴訟律第一百四十九條之規定特明定前項期限凡應提存担保者屬於地方廳民事訴訟至遲不得逾二十天初級廳民事訴訟至遲不得逾七天以上日期自譤狀批准原告接受承發吏通知之日起算自受通知卽應遵期來廳豫繳訴訟費用保証金該項証金俟本案判決後如原告勝訴卽行分别給還如逾期不繳本廳援照律定撤回訴訟即行將案註銷之清塵牘惟原告寔係貧苦一時力不能提存現金者應于上定限期内覓同殷寔商號來廳填具保狀担任敗訴後支付責任亦可准理此爲審判前預繳証金之辦法至若審判確定後之訟費應納若干應由何人担任均載入判詞正三照章由承發吏送達判詞三天之内持據往收或令當事人來廳繳納　不許延遲查近來有飾詞延宕或抗不繳納者殊違定律按此項訟費本廳得以職權爲獨立之裁判並得以命令催令支付惟確係貧苦無力合於民事訴訟律第一百五十二條之條件並由該地自治團體或公正紳士之証明方許援照訴訟救助例辦理此項法律爲救濟贫人而設然限制綦嚴查同律第一百六十條當事人以期詐之陳述受訴訟救助者審判衙門得因職權以決定科二百元以下之罰鍰又第一百六十一條第一項受訴訟救助人若能力完納訴訟費用審判衙門因利害關係人之聲明以決定命其補納觀於以上各條之規定除合於訴訟救助條件外其餘均復照章繳納此指判決後應繳之訟費而言要之立法者之用意在審判前令原告提存担保蓋防濫訟之弊在判決後令敗訴人照繳訟費又含懲儆之意本廳爲司法機關自當依法執行惟恐當事人未能明悉前兩項之定律因生疑慮爲此摘示條文釋明法意愷切曉諭自示諭之後當事人各遵照上定期限分别豫繳照納其在示諭以前已受通知及經決定者亦照此辦理勿再觀望自誤 
[宣布龔臥江罪狀]  
　　上海民政長吳君於三月三十日出示云爲宣布罪狀事照得絞犯龔臥江係在川沙仇視新政起意毁燒各紳董房屋禍延全境四十餘家迹其行爲寔係匪徒擾害地方較諸强盜祇刧人財物者情罪更重前經松江府戚守審訊明確轉解前上海道覆勘適值光復未及核辦暫寄縣監在案前准川沙縣民政長照會以呈奉都督指令援引第三十九號府令就地報行照請執行等因當經照復請將該犯罪狀擬定約日親蒞會同執行宣布以照妥愼去後茲准川沙縣民政長兼審判長方照會以現奉袁大總統赦令强盜當不在應免之列復經呈奉都督指令以該犯龔臥江擾害地方較諸强盜情罪相等未便倖邀赦免飭卽移知上海縣民政長就地執行等因計照送罪狀照請代爲就地執行前來除照會滬防全軍統領並函知警務課長會同執行並照會檢察廳長查照外茲本民政長定於三月三十日將該犯龔臥江遵照處决合將川沙絞犯龔臥江罪狀代爲宣布俾衆咸知特示 
[商團力爭主權五誌]  
　　閘北商團會以外人近在北四川路迤北華界添設捕房亚派捕至三區境内巡緝侵越主權邀請各團體定期今日午後二時在王家宅操場開會討論對付方法誌本報昨日該會又遍發傳單略云今日之閘北列强環伺危險萬狀已處於四面楚歌朝不保暮之時間務望各界各團體相麥偕來其籌對付保存主權之方法 
[租界又出暗殺案續誌]  
　　公共租界貴州路寗波路轉角槍傷一人已據所聞略紀昨報茲 
由訪員詳報云唐阿二楊榮海王福昌三人於舊曆初十夜同行至貴州路永平安里附近唐被仇人鎗撃受傷業已由捕車送醫院醫治茲老閘捕房捕頭以租界暗殺案自方雲卿以至唐阿二共有五起迄未破獲一案昨特派探將楊王二人傳至公共公堂請爲研訊先由中西包探禀稱唐被撃倒地後捕房得悉立往調查該處即昔年方雲卿被人撃斃之地因楊王二人是晚與唐同在該處情實可疑因此傳案請究訊之楊王二人同供是晚與唐行至該處忽聞鎗聲一響唐卽倒地瞥見前有一人飛逃同往追捕彼又向我等連開兩鎗幸未撃中因此不敢窮追實不知係被何人槍撃聶襄讞商之德裴副領事以唐傷勢頗重楊等雖無實據究屬情節可疑未便遽行開釋須俟緝獲兇手再行質証遂判楊王均交妥保候訊如有逃避等情惟保人是間 
[滬軍營統帶易人]  
　　滬軍營統帶王君雲華禀奉滬都督批准辭差所遺該營事務令歸滬防全軍李英石統領改編等情已誌前報茲由王統帶移知李統領准於陽曆四月一號交卸營務先請派員蒞營接管又中營管帶楊勵身禀請辭差亦經批准聽候派員接管 
[王統帶臨别贈言]  
　　滬軍營王統帶因交卸在卽特於昨日牌示云（勸勉事竊思上海光復攻克製造局幸吾弟兄戮力同心奮勇爭先始行克復皆賴我弟兄之力也嗣因營中無主荷蒙諸君舉爲統帶自愧傭才無善可錄理應禀請銷差茲奉總長轉詳都督批准必有賢能接充惟望我弟兄照舊遵守營規顧全名譽同保民國將來上進有期勿以衆爲念則統帶幸甚如鄙人另有别差若弟兄不棄仍須借以輔助心感莫銘拜别數言勿負諄諄誥誡此令 
[彈壓台兵之員弁得奬]  
　　滬軍都督以日前台州新兵程長桂等索餉閧閘時查有衛隊兵士李少春一名在場竭力彈壓致被槍傷殊深憫恤特命李民政總長賞給洋四十元以資養傷　又衛隊帮帶凌君國斌亦因此事彈壓出力由李民政總長禀請陳都督頒給奬牌以示鼓勵 
[緝獲竊犯]  
　　南市桑園街孔義亭家被竊一案所失金珠衣飾等物價值二千 
餘金之鉅曾經報由穆警務長分飭各區查緝在案茲由高昌廟巡警局之探捕汪升於前日在浦東周家渡地方拿獲此案正犯毛生福張全英二名解由該區錢局員訊據供認不諱當由錢區員轉解穆警務長請爲嚴辦該探汪升認眞查緝能破此案深堪嘉尙特由錢區員禀請總局酌核奬賞以示皷勵 
[兵艦奉調離滬]  
　　楚同炮艦奉海軍部命令迅赴金陵駐防已於前日清晨由滬開駛赴寗又策電驅逐艦奉上海要塞司令部轉諭飭赴烟台防守亦於今日起椗矣 
[提早上工時刻]  
　　製造局各廠工匠工作時刻向章除三月初一日起至九月初一日上每日上午七時開工下午五時放工外其餘各日均須七點半上工至午後四點半放工茲會辦陳君以現屆日長特諭令各廠於下星期一起各工匠應於每日七時上工下午五時放工着即遵照 
[石皮弄刦案之嫌疑犯]  
　　福字敢死隊劉司令長拿獲形迹可疑之周老九嚴雲龍曹樹松卽曹老公等三名恐係搶刦城内石皮弄王全綱家案内之犯曾經迭次研詰均未供認劉司令以石皮弄一案形似軍人所爲所獲周老九等三名無論是否此案之犯碍難遽釋爰於前日將周老九一名先行送請都督府執法科嚴行訊究矣 
[書業結帳改用陽曆]  
　　書業同人在望平街畫業商會議決遵用陽曆本埠往來逢陽曆月底結帳外埠向來三節結帳者改爲陽歷三六九十二等月底結帳自議定之日起通行并由各家通信各埠同業一律照用 
瑣聞 
[城内]  
　　審判廳批示○仇子元禀批此案已經本廳决定着陳忠義交保限一月内催令張姓將屋取贖俾可先還汝百四十元共所欠利息再行訊斷汝豈聾瞶無聞又復砌詞妄凟前次庭訊汝照章在供詞下簽字汝　强不簽一再曉諭始强簽押非刁頑而何着卽遵照决定靜候陳忠義依限還洋如被告逾限不還再行傳案訊究所請復訊之處不准並斥　黄本鈞禀批查此案因該原告委任律師　龍山有病電請延長辯論期間經本廳核准在案該原告應俟委任律師病愈照律聲請再開辯論所請改邀証人卽於傳訊日期邀同來廳候質可也 
[南市]  
　　撃傷傭婦○生義馬頭弄内王姓家傭婦譚傳氏前日與同居人楊玉甫之妾口角被楊怒駡並以旱烟桿撃傷頭顱後由該氏之夫弟譚阿玉同伊媳譚林氏向之交涉反被楊扭控裁判所請究奉諭將氏先送上海醫院醫治一面經陳裁判提訊楊供認行凶不諱判與帮兇之徐志林一併暫劉候譚傳氏傷勢平復再行核斷 
　　置之不睬○潮州帮和記水菓行執事鄭寳玉扭歇夥陳阿桂至裁判所控被陳私收賬洋五十八元向之索討已出過期票約期照理詎陳現在出外當兵置之不睬今適請假由寗來滬是以扭案求追訊據陳認欠不諱判令交保趕緊清理原據暫存 
　　推得乾淨○瑞餘米店主董翊奇昨扭前在董家渡泰和絲線莊執業之董順榮至裁判所控被欠去米洋五十四元除已收過五元外餘則置之不睬後又催討已出立期票洋三十元詎今仍不料理請爲追繳訊之董供當時由朱堃源經手前虧一萬餘金當已攤派了結所有董之米欵實不得知陳裁判以旣被控追訊不能置身事外命交保俟查問商會應如何攤派再行訊理 
[閘北]  
　　雙雙促獲○奚晋生之妻陸氏與小販張阿根姘識已久前日爲奚偵悉至恒通里姦所將男女捉獲扭交崗巡拘入八區昨解裁判所經所長孫君訊供屬寔以男女均属無恥判張禁錮一年陸氏由其夫代求從寛免究交奚領回管束 
　　追索工資○周裕珠昨投裁判所控陳茂彩不還工資錢三千餘文卽經孫所長訊明判陳分期拔付 
　　疑竊無憑○張鴻生失去現洋等物疑係鮑善同所爲控由裁判所經孫所長訊供無憑判鮑交保候查 
[英租界]  
　　買貨紏葛○公和永花行經理陳思明偕行夥唐佩生控擔客榮梅靑不付花價洋一千零零二元因訊據供稱已由禮和廠金協之付過洋七百元故於前日午後由廨傳同金協之到堂復訊追告延徐思義律師偕案証唐佩生王林岩陳漢卿上堂証明請追訊據金協之供稱花由張源興興岐山經手轉賣因交來之花與原訂之貨不符故祇先付洋七百元交由陸歧山及被告之弟榮梅福唐佩生三人一同收去質之榮兄弟二人及見証陸岐山丁裕林所供略同聶襄讞以兩造供詞各執惟據金協之証明付過洋七百元應令榮梅靑及唐佩生各关認賠榮交原保限一月將賬算明連應找尾數一併措繳違干未便 
　　拔還借款○許子山曾以田單向龔瑞卿抵借洋一百二十元後又添借洋四十元逾期不理被龔控奉公廨於前日午後傳訊原告投案求追被欠洋一百六十元質之許供求寛限判交妥保每月拔付洋二十元分八個月還清 
　　母使押追○比商華比銀行控陳秉卿不理押欵及借銀一千九百餘兩業經公堂押追在案前日午後由廨會訊原告西人上堂請追質之陳供求寛限關讞員與比愛副領事會商之下判交人銀並保每月拔付銀一百兩如違仍須押追 
　　押店受罰○六馬路二百零八號門牌鄭子建押店内收押金表並未於簿上註明茲被捕房查悉以其違章於昨日將鄭傳至公堂訊明判罰洋兩元充公 
　　失於敎養○劣孩周阿二偷竊朱阿囡等四户衣物被探查獲昨解公堂訊明判留候傳到其父周士林再核 
　　查究起火○河南路民利洋貨號因後面空房起火殃及已紀前報茲捕房以該號保有火險銀二千兩且查壁上挖有巨孔恐有縱火圖賠情事特於昨日派探將該號股東汪仲臣閔桂芹陸文炳併傳到廨略訊一過判均押候勘明於下禮拜六再行訊核 
　　省釋無辜○　匯蔣發貴陳小香等之同黨沈阿大由廨訊供收押在案昨由捕所將沈解案復訊中西官以蔣等已分别押辦沈則並無案據從寛牛質 
　　横衝直撞○汽車夫陣　旺因事機不愼致將吳診子之東洋車撞壞昨日由廨傳案訊明判罰洋十元充公並賠吳修車費洋五元 
　　押犯賭博○公共公廨押犯盛　千崔蓉如李應甫戴辛才均因在押紏衆賭博被駐廨西捕查悉禀奉關讞員於昨日將盛等四人帶案訊明判各罰洋五元充公如無之繳洋改押捕房五天期滿仍送公廨收押賭具銷燬 
　　妓女擇配○濟良所昨解粤妓梁大和到廨請示據梁妓供年十八歲被父母賣與斐倫路五十四號門牌妓院同爲　因受苦不堪是以逃出求恩起豁判發濟良所照章擇配 
　　聚賭抽頭○廣東路公順昌弄内小雲台書場主顧炳記又雲南路住户劉鴻喜均因聚賭抽頭被捕房查悉昨將兩人傳至公堂訊實判顧罰洋十元劉罰洋五元一併充公 
　　欠繳衣價○陳瑞卿因欠王雲年軍衣價洋五百元被控昨由公廨將陳傳案交保候訊 
[美租界]  
　　私開總會○粤人區炳南在天潼路租賃一百四十二號房屋未領執照私開總會昨爲捕房查悉候請公堂出單傳訊 
　　幸免發封○西華得略一千三百十一號張玉林等三月因欠房租被房東在公堂控告　派差探前往發封後經張等將租金送繳捕房准予免對 
　　口角怨命○住居崑明路之張開全昨至捕房報告其兄張某因絀故口角吞烟圖盡捕頭諭速送往同仁醫院醫救 
　　小工壓傷○小工王德生昨在招商北棧堆貨被同伴焦洪壽所堆之銅器壓傷足骨報告捕房送院療治 
[法租界]  
　　違背烟禁○姚少泉在八仙橋東某里内私售燈吸茲被捕房偵知派探將姚連同烟具四副解廨請究姚供實係自吸不敢私售聶襄讞以烟具不止一副顯見私售判罰洋二十元充公烟具銷燬 
　　客棧違章○席得富開設酒店其樓面轉租與人開設客棧未領執照茲經捕房查悉傳訊不認判候查究在案茲又解訊中西官已查明屬寔殊違定章判罰洋五元充公 
　　追繳契據○王春涵前控葉百卿吞没托轉道契由廨押令交還在案茲已多日仍未繳案昨日解請訊究葉供此契寔已押出求恩寛限措資取贖判交保限十四天繳案 
　　小孩被拐○男孩馬阿六係臨淮關人年十三歲被人拐至上海販賣忽因迷路由捕送廨請爲安插判送善堂留養候再查核 
專件 
[内務部警務學校附設巡警敎練所簡章]  
　　第一條　巡警敎練所附設於警務學校以敎養長警爲目的 
　　第二條　本敎育練所額定二百四十名肄業者稱爲學警 
　　第三條　學警在所條業二月實地練習二月期滿由本校發給証書 
　　第四條　學警在所之學費膳費一律免納 
　　第五條　學警一律住校均着制服 
　　第六條　學警制服袖章冬用白緶一道夏用黑緶一道領綴學警二字 
　　第七條　學警所穿之制服由本校發給修了或退學時均須缴還 
　　第八條　學警應習科目如左 
　　一刑法大意　二違警律　三地方自治大意　四警察要旨五行政警察大意　六司法警察大意　七刑事訴訟法大意八廳區各項現行章程　九算學　十南京地理　十一公牘十二精神講話　十三禮式　十四操法　十五柔術　十六劍術 
　　第九條　本敎練所授業時間一星期以四十二小時爲限起　時間由校長規定之 
　　第十條　學警入所須具左列之資格 
　　一年齡在二十歲以上三十歲以下　二身長在五尺二寸以上　三胸圍有身長四分之二以上　四身重在七十五觔以上　五肺量在二千一百立方生的以上　六左右手各能提重三十觔以上　七目力於相距二丈二尺之外能辨七分之 
楷字八文理通順　九品貌端正　十言語清楚 
　　第十一條　學警入校受課期滿後應行條了考試由校長敎務長會同各科敎習逐項考試 
　　第十二條　品行分數另列一門每月作五十分凡詛過者應扣除品行分數每一小過扣十分每一大過扣三十分 
　　第十三條　勤學分數亦另列一門每月作五十分凡給假者除喪假在期限内病假由校醫証明不計外事假每次扣一分如在上課及自修時間内每一小時扣二分但逢操法柔術劍術課請事假者每一小時扣三分 
　　第十四條　凡學警修了考試及格者由本校呈報内務部派往中央巡警廳充當各區巡警首先兩月作爲實地練習其成績最優者得派充巡長 
　　第十五條　本章程所有未規定者適用警務學校學生之規定 
 
 

Page 8

 
 
[廣告]  
拍進水電　絲各寶號鑒 
壳件洋行　始創自同治九年　即英一千八百七十年 
啓　是辛亥年八月廿一日下午二點半鐘在小行抬定吳淞大北電報局棧房水　缐絲一節屢　催促竟為　若　聞況且現在南北統一各路貨物皆能來往何期是貨竟不來　目下因前途催逼茲急尤雜再運今限舊曆二月十五日止如再不來提准將該水管缐絲登報再行抬賣倘不繳　再向前拍定原人追償特此佈告 
壳件洋行啓 
[高德洋行　騐光者美國醫學博士費德雷]  
上海大馬路 
　上一　眼　舖林立然大都首飾家或　匠所設省耳彼於光醫二門從未所究故所驗之光及所配之　洵可知矣本行醫生早年於光醫學校精究斯道十有餘年領得　等文憑故所配之鏡絲毫無悮且騐光治　　取分文即所於之各式眼鏡框子　美國最新式之良品莫不適合貴客之　本行創製之旺力克　片均能製成各種顏色此佈 
華經理周憲章啓 
三十六號便是 
[英國通用有限電器公司廣告]  
英國總理處並工廠設倫敦暨英國各大名城中國總理處設上海仁記路第七號門牌 
分設香港天津等處 
本公司因在華電器營業日益發達故特設總理處於上海以爲公司駐華代表專員備有電氣應用各件待售如下　金缐燈　炭絲電燈　發電機　電氣運動機　各種粗細電缐　花缐　電扇　德律風　電鈴　開關機　積電池　電燈架單　電氣慰斗　電壺　電鍋暨各種零碎電器貴客如需仿他處裝設電燈本公司　願核實估計以副　雅望倘蒙光顧卽請　實臨察閱一切並面向本公司華經理接洽可也　德律風第一千六百零八號 
[槍上戒烟膏]  
本藥房自　秘製　上戒煙膏發行以來　此煙膏戒脫者已有千百餘人焉　　膏純用　產參苓貴重收　除化之功而奇者呼吸與　片無異亦可法　進斗神仙莫　此之　也大凡戒煙膏丸必　和以煙灰嗎啡等類　能代　膏難戒除　之戒煙藥品　萬不能和以抵　之魂　十餘年　求名醫苦無妥貼良方於是舍親上年從四川省南下　我　上戒煙膏卽照方如法　敖試服果　除　殺蟲自化之功不數日神清氣爽興高彩烈始知是膏　能無形化盡毫無苦楚　　衆第一之良藥際此春和日暖天氣方　　有患黑　諸君嘗試幸　夫論　　考　有病吃上無病成　用將此膏裝元原打十元小盒半元原打五元郵局兩　原班回件　上海英大馬路盆湯弄周昌記棧隔壁北新街卽北無錫路金業公所對門文政玉記藥房發售分　處四馬路西第一　　館對面九　協館 
[接盤廣大旅館]  
茲十六鋪新舞臺商間壁廣大福記旅館於二月初十日已盤與後東改爲廣太旅館生　先行交　擇吉開張抑或前東外面有往來賬目未清即與該前東理處與後東無涉特此聲明 
廣太旅館主人佈告 
[廣生和告白]  
本號自運香港仁安泰金虎發　洋布批發江西路自來火塔腳六十七號 
[廣東陳敬德堂遷移廣告]  
本堂自製馳名參茸龍涎戒煙丸向寄棋盤街請益祥蟾丸店發售早已寄效卓著風行各埠今遷寓三馬路逢源里厚隆外國紙料號兼帶正玉樹神油化州橘紅發客恐未週知特此佈告 
[漢口分申福康隆記土莊於陽曆四月二號卽陰曆二月十五開張]  
本莊開設漢鎭巳歷數十餘年專辦大小洋柴自運川雲各種本土佳製眞陳公膏貨選上品價定劃一批發格外克巳另剪槪照原箱巳於去年秋間分設法大馬路卜鄰里口交易崩以惠顧諸君紛至沓來每日門市　　幾有應接不睱之勢未免有負雅意更兼敝莊貯積遠年宿膏甚夥　於英二馬路廣誠信隔壁再分設一家以便賜顧諸君就近購辦而廣招徠實所盼禱 
本莊謹啓 
[經期腹痛丸]  
上海拋珠場北首廣東杏林軒另有婦科眞白鳳丸每盒一元 
女子二七而是天癸至以後每月一期屆期必至　行三天後無餘滴此之謂經期凖矣否則紊亂其期或前或後或　時而腹痛是由　病既久　患者　之此丸專治經期腹痛及經期不準久年閉經乾血　等癥一服此丸無不立見奇功凡婦女患經期之病多有不肯告人者　此丸絲能治之天下間　經種子丸不少當以此丸爲第一神效云每盒一元每丸二角半 
[上海新開大餘德洋貨號]  
擇於陽曆三月廿三號陰曆二月初五日開張 
英大馬路小菜場斜對面德仁里口 
[掃蕩流毒]  
彭壽堂執雲臺鑒　苦外症久矣前五年時好結納態軍霍偕劉陽願君東莞沈君需次武昌暇時常治游尋藥與高采烈漁巴自喜未幾而是染淫毒就醫療日消減以為無事矣不料交春三月驟然毒發來勞見猛現於頭面有　費堂入資化毒丹能將骨節宿毒搜掂剷除乃連次購服雙料六大瓶用外　藥四瓶愛漸收功逾春不發從此脫除惡累別知謹飭不敢復　　至上年金陵大會因差來江南卸與二三知交傷花　柳一時失　又隋發中幫應復蘭流連不已一誤愛至再悮始而是作療繼而是徽歷正擬購藥施治過本省上峯札來急速回省公幹栗六而是所患仍然如是不消亦不加劇以故照繼常任事無假計及於　病也至十二月初旬多食魚　　時角發皮爛筋脹不能步履因急向寶堂購得雙料化毒丹四大瓶雙料下疳散四瓶藥　瘡愈　功神速兩次試驗不爽毫發今春定不再作難矣感謝靈丹急登廣告以報 
蘇州　門內李公館謹啓 
上海河南路七號彭壽堂照錄 
[盛涇綢業公所啟事]  
敬啟者自去年民軍起義以來各處銀根緊急商業異常凋疲內地辦貨均須現洋匯兌難通萬不得已愛葉同業公議嗣后凡有交易貨銀均以大小月底一律結清以資流通務祈　各寶號鑒原俯如所請不勝感激之至 
[上洋新開公和土莊　擇於舊厯二月十九日開張]  
本行向在香港督辦大小洋藥歷有年所蒙各紳商讚賞並設分莊在四川雲南陜甘貴州等省採買各處本土今分設上海法大馬路吉祥街口東首雙開間石庫門面現今中外賛成禁煙期限不　因小行存積　土尚多意　疏通至於貨色之高價目宜自當特別以待更聘請廣東名師精製各種煙膏發客貴客賜顧認明本行牌號圖記應不致誤專此登報本主人白 
[國民公黨廣告]  
本黨宗旨在組成健全政　　固民國　礎務期實行本黨政綱以達國利民福之目的公舉岑春煊君伍廷芳君程德全君爲名　總理海內各界熱心贊助者請臨英大馬路貴州路口本黨事務所接洽可也 
總理王人文　協理溫宗堯 
[立愈遺精金剛百鋉丸]  
藏家經騐奇方　咸稱天下無雙　遠埠函購　郵局最妥　患有遺精　幸弗錯過　服不效騐　包退包還 
精者人身之精華也精固則強精竭則亡關係何等鄭重世人凡患遺精者實因思　遇度相火妄動或交合之際忍精不洩或濕熱蘊結心腎不交以及少年　　手淫中年思慮過勞致有精　不固夢遺滑精從此起矣明知精乃種子之本　任常洩若不早治不但有碍嗣　且從此精神疲倦腰膝酸軟耳鳴目暗百病　生甚至促及壽限雖欲設法求治苦無對症方藥本藥房家藏經驗奇方係坐茅篷老僧所傳名曰金剛百鋉丸無論有夢無夢觀艷流精未交先洩以及精　　淸等症此丸連服三日奇功立見能使精關固益諸恙咸　功能固精　髓活血健脾　經試驗百無一失凡衛生者幸勿觀望至始後悔也　每小盒洋一元每料一大盒洋四元○另　第一靈驗遺精一貼膏功效同上每張洋七角若膏丸並用功效堅彰雖年深月久老病服丸二料可包永遠絕根　上海三馬路西首小花園斜對門鼎豐里口　鋉雲大藥房發兌 
[介紹陳鏡如先生]  
河山更始日月重光凡我同胞無論士農工商莫不力求進步無如未來事　如　致游　不決者有之冒昧誤事者亦有之惟陳鏡如先生精於數學名滿江南批命知遇云未來占課判　時禍福直言無際喚醒同處丁此千鈞一發之時盍各踵門以求教　先生移寓四馬路昇平　對過尚仁里內 
陳　夫　　洪　　周　亭　仝啓 
[裕隆復記提莊聲明]  
啟者裕隆提莊以前賬目槪於二月初七日揭淸所有存貨生財盤歸復記續做倘前有圖章蓋用在外者槪歸無效與復記不涉此啓 
 
 

Page 9

 
 
署投案毛見周入卽宣讀詔書令周上刑具卽日起解衆憤不可遏爭起奪周拽校尉於地而重毆之挖去其眼鼻毛見事急匿於溷而免顔等又以校尉之坐船焚諸虎邱之山塘校尉逃回京中覆命魏大怒用兵力逮周周卒瘦死獄中又殺顔等五人以治其抗命之罪然五人雖死至今山塘中香火千秋豐碑矻立其祠堂卽當日魏閹之生祠也吳中士民知與不知見之無不肅然敬慕而魏卒投繯道左遺臭萬年富貴權勢而今安在哉此劇新舞台之夏氏昆仲張順來等演得最爲眉飛色舞出色當行蓋此劇爲吳中事實須用吳語以摹寫其眞相也打校尉時眼鼻纍纍欲墜血液交流彩亦佳 
小說 
[皖江血傳奇] [  六合孫雨林]  
　第五折拒敵 
（破陣子）（生扮徐錫麟戎裝率衆上）萬里江山煙靄半生事業塵埋敢笑書生無大志緩帶輕裘上將臺聲聲鼓角催 
　　俺徐錫麟志在排滿已將恩賊剌傷并率全堂學生乘機舉義皖省新軍一協早已暗通消息全數贊成奈因恩賊刻刻嚴防新軍雖有鎗枝并無子彈俺是以率領諸生先占城内軍械局俟新軍入城會合將子彈一一配給以壯軍威不料舉義之時城門早閉新軍徘徊城外隔絶不通止渴望梅究有何益此誠吾黨大不幸了（普天樂）舊山河新世界三軍城外張征斾隔重關不得飛來轉敎我宿計全乖己誤了風雲會空剩這三百孤軍成一隊說不盡中心如碎貪生怕死不英雄今朝有進無退 
　　（生對衆介）新軍旣難入城我等亦無須借力三百人同拚此身以與恩賊部下血戰便了 
　　（福馬郎）（外扮皖藩馮煦上）此時人心一半改結局眞難測且畫策彈雨鎗林木壞山隤江城付刦灰蕭墻禍早日已安排本司馮煦是也恩撫頃在巡警學堂被革黨徐錫麟所剌命在垂危本司亦到該堂身幾不免今雖脫此奇禍尙不知結局如何現徐錫麟己率學生三百餘人占據城内軍械局而新軍又列隊城外難測其心幸本司先飭城守各軍嚴閉四門斷絶外應新軍旣不可靠待本司飭巡防營往捕革黨罷（外持令箭喚介）傳巡防營統領進見（副凈扮巡防營統領上）參見大人（外）大帥頃爲革黨徐錫麟所剌己受微傷飭本司傳令將軍速統部下各軍前往軍械局中收捕革黨如有人生擒徐錫麟者卽賞十萬銀元將軍切勿退縮不前致干軍法（副凈接令箭介）得令（外下介）（副凈行介）進則恐傷生命退又不保功名進退兩難待我至軍械局中察看情形再爲定奪（副凈下介）（生率衆持槍上介）頃按密探報告巡防營兵率分道來攻伊等目不識丁焉知大義（歎介）同室操戈不圖今日又演此一番慘劇了（副凈率衆持槍上介）本統領頃奉嚴令於軍械局收捕革黨現率全營兵丁己至該門首徐錫麟親身迎敵滿面殺氣好不驚人幸黨羽寥寥不滿四百我軍以一當十可操必勝之權旣成大功復膺上賞此機不可失也（副凈率衆呐喊介）（生向副凈大罵介）你等旣爲漢族甘作漢奸殘害何胞罪大惡極我同志速斃此賊以警他人（生率衆向副淨放槍介）（副淨急率衆退後作長圍困生介） 
（划鍬兒）副凈）門前劃就陰陽界魂靈飛去雲霄外將佐不前來兵丁皆後退在陣内徘徊恨無人替代炸彈抛時驚心動魄現雖困革黨於軍械局奈黨拒敵甚猛部下兵士死傷多人不能攻入只得虚張聲勢遥作長圍局中食品毫無該黨何能久據俟潰散後再行追捕便了 
（尾聲）（生）重圍坐困毫無策末路英雄命運乖拚將頸血染塵埃 
　　俺以學生三百敵勁卒三千苦戰數十時不遑休息陳伯屏旣傷重而死諸同志又無力自全苟非同種相鋤何致埀成功敗蒼天蒼天我漢族亡國已二百餘年尙不容我輩光復麽正是兵譁十面角聲哀　　旣倒狂瀾挽不回滄海空填精衛石　　同胞底事自相摧 
 
 

Page 10

 
 
申報弟三張 
中華民國元年三月三十一日 
舊曆壬子二月十三日 
西曆一千九百十二年三月三十一號星期日 
共三張 
自由談 
游戲文章 
[小房子銘] [  愛]  
　　滬上游蕩少年與妓院娘姨大姐暗結露水緣賃有秘密室者名曰小房子此等小房子在冷街僻巷間多如恆河沙數因仿陋室銘作小房子銘以剌之其銘云 
　　花不在香能艶則名室不在大能睡則靈斯是小房暫居吾姘頭巾三分綠洋燈一盞靑談笑皆秘事住宿爲打釘可以敦愛情失正經無捉姦之驚恐有膠漆之情形却似臺基塲大異呌化亭個人云何害之有 
[勸减房租五更調] [  緬生]  
　　一更一點月正高　上海眞熱閙　呀呀得會房屋到弗少　租界房子最時毛　價野高　大房東呀　每日樂逍遥　呀呀得會　房客急煞了 
　　二更二點月正亮　房東狠心腸　呀呀得會房租連連漲　靠子洋商牌子硬　弗信相　弗依俚呀　就要趕搬場　呀呀得會　房客弗敢强 
　　三更三點月正清　房客要齊心　呀呀得會大家拼一拼　快請房東租减輕　救貧民　大房東呀　放出好良心　呀呀得會　發財哈要緊 
　　四更四點月在中　中國要興隆　呀呀得會房租要輕鬆　萬商雲集租界中　屋無空大房東呀　後來樂無窮　呀呀得會　房租要輕鬆 
　　五更五點月沈西　同胞要義氣　呀呀得會貧富是一體　房東房客要和氣　弗相欺　大家當呀　不到棺材裏　呀呀得會　樂得好名氣 
海外奇談 
[捨肉助人] [  幼齋]  
　　美國有在火車中司機器者因火車傾翻鍋水潑身脫落腿肉一塊當即延醫調治據云脫肉之處非生人肉不能補一時友人聞信願來捨肉者有三十七人之多於是醫士奏刀向各人取肉少許合而補之不數日其足平復遂詣各友處謝捨肉之恩是亦奇聞也 
[斷頭游獻] [  病癡生]  
　　法人某素工技巧善爲理想一日忽往布痕作寓公遊山玩水逸興遄飛平時起甚早月落更闌始緩緩歸一日時已過午室門猶閉同居呼之不應破門入視則其人己殭臥窗側項上無首手中尙持一函取視之略言我之自盡實不欲使人識我汝等亦無須知我爲誰我於未死之前業作預備云云觀者均莫識其故勘視室内窗欞俱閉死者之頭不知何去遂報官騐明姑葬之事隔一旬某村樹杪發見一物隨風摇曳蓋人首也急報公庭飭差取騐則自刎客所失之頭也細加攷察始知彼於未刎之先以大輕氣球撃其首而後以線引機於窗即在窗前自刎頭落後輕氣球引頭飛去窗仍落下掩閉如常嘻此人好奇之心何竟一至於此 
尊聞閣詞選 
[昨閱報紙得悉慧姊相憶之深敬步如夢令原調奉呈誨政以誌彼此同情也] [  雲珠]  
　　閒坐小窻披報那見賢姊辭招萬斛紅塵杳兩地相思莫曉休道休道且把心愁先告 
　　正是困人天氣消受春眠滋味反側覺無聊理罷曉粧懶起　旋　旅怕見遊絲飛絮 
戲攷[  健兒]  
　　五人義一名看看蘇州人卽崑劇之倒精忠明天啓時魏閹弄權忌蘇州周吏部順昌守正不阿矯詔遣校尉捕之蘇人聞之大譁有顔佩韋馬杰沈揚周文元楊念如等激於義憤鳴鑼號召士民焚香膜拜環求巡撫開脫詎巡撫毛一鷺爲魏之乾兒心存譎詐陽許之周聞下詔逮捕即詣撫 
 
