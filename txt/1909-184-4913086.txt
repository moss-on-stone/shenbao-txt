# 1909 - 184 - 4913086

 

Page 1

 
 
   
 
 

Page 2

 
 
   
 
 

Page 3

 
 
交旨 
[五月十九曰軍國大臣欽奉]  
　　諭旨具勒載洵等奏現修祟陵工程擬請暫停工作俟經過暑夏再行奏報開工一摺知道了欽此 
論説 
[敬陳希望于新蘇撫]  
一督撫之蒞任。必有一二異人之政。以取重于當局。上結主知。而下副民望。况當盤根錯節之來。尤爲長袖善舞之地。其行政而善歟。則羣倫尸祝而額手相慶。其行政而不善歟。則萬目睽睽。而怨聲載道要之民情何常亦惟視樂利我者以爲趨向焉耳。雖然前事之不忘。後事之師也。成規俱在。跬步可遵。吾今者敢舉林李二公之往事。以爲新蘇撫告 
　　侯官林公之撫蘇也。其時適當道光之十二年。吳中洊饑頻年苦潦公奏免逋糧。籌賑恤。味爽視事。夜過半方息。數年如一日焉先是公任蘇臬時適値善化陶公撫蘇。奏請以公興辦水利。大濬吳淞白茆劉河各海口。至公任蘇撫時而渠工始。竣適値太湖蛟水驟漲。盡啓各壩。不三日而水消父老歡忭。詫爲百餘年所未有。而其所尤膾炙人口者。則莫如借灵緩之名。以行暗减之術。其始頻奉嚴旨。以近來江蘇等省。無歲不緩。無年不振。該督撫不肯盡職相詰責。公則奏言盡職之道。原以國計爲最。先而國計與民生實相維繫。朝廷之度支積貯。無一不出于民。故下恤民。生正所以上籌國計。林公蓋惓惓于斯民者至。故不覺其言之剴切而詳明也。至其所以爲各州縣地者。則謂江蘇錢漕倍他省。其中有新有舊。有緩有急。勢　　 
難一律清欵。與其漫無區。别任令剜肉補瘡。莫若專嚴于提新。而暫緩于補舊。新欵果能全解。是州縣無新虧。而舊欠亦可彌補。草疏入奏得旨允行。用是三吳士庶咸。沐浴于林公之遺澤。涵濡歌詠。數十年如一日焉。今當新撫蒞任之時。適値吳中苦潦之歲。而各州縣征不敷解。又紛紛澆瀆于一時。徴銀解銀。旣干部駁。則爲疆吏者。誠能以恤官而不擾民爲宗旨于匀定州縣公費之外。更爲之制定院司道府各署辦公經費。永裁各衙門歲進陋規。以蘇官困。則各州縣出欵鋭減。而入欵自無虞其不足。恤官亦即所以恤民。（聞之老于吏事者言各州縣賠累實以歲進上司各衙門陋規爲最大原因苟去此欵則平餘雖少各州縣亦尙可以敷衍）林文忠之聲譽。初何難再見于今日。此記者之所希望于新蘇撫者一也。 
　　當合肥李公撫蘇之時適値戎馬倉皇之歲。蘇屬各州縣。淪陷殆盡。其時軍需無　。供億浩繁。司農興仰屋之嗟。悉以籌欵之責諉之疆臣。各州縣即間有克復之城而田地抛荒。約居三分之。二公獨毅然議减。於蘇垣尙未克復之時而獨創一以與爲取以捐爲益之妙法比較歷來徴收各數减定蘇松太三屬糧額。分别查明各州縣情形。以咸豐中較多之七年爲準。飛章請旨。酌量裁减。公意蓋謂辦災辦緩權在胥役防弊雖有百法。舞弊奚啻千端。止此民力。止此地產。不减額則多一分虚數。即多一分浮費。减額則少一分中飽。即多一分上供。且斯時各州縣之苦累。實在于官墊民欠之一端。夫州縣之所謂墊者。豈果墊哉。不過移甲墊乙。移雜墊正。移新墊舊。移銀墊米。以官中之錢完官中之粮。將來或扯算或攤賠前後任之交代。蓋實不勝其煩苛也。公獨爲之伸蠲除之請。改定賦額。自今以後不許挪墊。借减賦之名。適以行其恤官之策。用是民氣大和干戈永戢而合肥李公之口碑。遂洋溢于三吳。今日者銅元充斥。民不聊生。雖較之李公撫蘇時。一完善。一凋弊。其氣象固自不同。然生計日艱。百貨昂貴。小民之間接以受銅元影響者。其困苦已。莫能名狀欲减。折則違大部圜。法欲不減折。數則又格于民問之市。政志士仁人。蒿目時艱而無所爲計。而况官以銅元之故而征不敷解。民則亦以銅元之故而入不敷出。相提並論官富乎。抑民富乎。權衡輕重。官艱。乎抑民艱。乎苟爲體國公忠之大吏。自當取法乎李公取與損益之良規。設法以蘇銅元之困。若此者。陽以恤民艱陰卽以紓官困一舉兩得大利昭然此記者之所希望于新蘇撫者又其一也 
　　要之大臣之用心。當刻刻焉以民生爲國計。民惟邦本本固邦寗。此其義有斷然者况莘帥自宦游蘇省以來。民生之疾苦。久已痌癏在抱。一日開府吳中。則措政施行。固自有以上結主知而下副民望彼林李二文忠之政績。要豈足以限吾莘帥。但記者竊念蘇民之困苦今日已達極點。故不揣于莘帥蒞任之初。而爲之一獻芻蕘焉 
　　校勘記昨報代論題原係蘇浙鐵路公司咨呈江督蘇浙撫文爲手民所誤江督下脱一蘇字合即校正 
專電 
[電一（北京）]  
　　濤貝勒等奏陳英國警衛軍制請照三等九級酌改又奏請每歳添撥軍米五千石均奉旨依議 
[電二（北京）]  
　　新魯撫孫慕帥昨日（二十二）請訓奉攝政王面諭山東民情强悍交涉繁難汝其善爲處置現在新政待興財力困乏尤宜實事求是毌因循毌鋪張 
[電三（北京）]  
　　東督吉撫奏委黃攸愈署理吉林度支司 
[電四（北京）]  
 
 

Page 4

 
 
資政院協理曹鴻勛患病擬退 
[電五（嘉興）]  
　　二十二日三鐘火車進硤站轍未扳足機車出軌幸客貨一無所損即換車赴抗 
[電六（東京）]  
美國各埠商會所請赴美考察之日本實業家擬於西八月十九日乘美國輪船美你什多而起程赴美預定十一月十九日回國 
[電七（東京）]  
　　美國議會决議免徴茶税 
緊要新聞 
[部派專員視察淮浙鹽務原因北京]  
　　度支部 
派定各員查察淮浙鹽務已見昨報專電聞此事因澤尙書前擬仿各國鹽斤專賣辦法籌一大宗人欵日昨入奏略謂現時曁日後籌辦海軍籌練新軍以及各項新政在在需欵而清理財政之後平餘一項萬難存留統各行省計之已不下三千餘萬又禁烟事在必行洋藥税源行將絶滅出欵日增入欵日少非籌一大宗欵項措置决難裕如倘鹽斤專賣之法整理得宜督率有人不惟利國且可利民現儗派員馳往各省視察情形再定辦法惟須亟設鹽務研究所以期造就鹽務人才云 
又聞澤尙書以劉主政澤熙於鹽斤專賣之法研求有素而日前所上説　　帖首倡斯議其所籌畫以又能悉機宜故此次派遣各員劉主政亦在其列各員須即日馳往各省體察情形一俟各該員報告後即可决定辦法此事聞已鹽定該主政等不日即將出京 
　　一説度支部以江淮鹽政積弊甚深擬奏派專使馳往剔釐刻已議定以該部新叅議晏安瀾爲江淮　政使請加二品京卿之秩准其專摺奏事並自行遴選司員八人開單奏派偕往以爲之副約一二日内即可發表 
[攝政王注意皖礦甘荒彙誌北京]  
　　聞攝政王對於銅官山礦一案特别注重當那中堂請訓時王曾面詢此事仍諭到任後妥愼籌畫隨時電商樞部辦理以期早日解决日昨復與各樞臣提議謂此次交涉爲各國所注視關係中國前途至重不僅在安徽一省之利害務須據埋力爭勿少退讓 
　　日前軍機處寄諭新任甘督長少帥以甘肅漢回雜處現値饑饉洊臻急官力謀撫䘏飭其速將災黎情形電告來京幷云朝廷無論帑項如何支絀必令部中及各省權爲協助撫此瘡痍　 
[河南礦案要電彙錄北京]  
　　其一優級師範學堂轉豫礪公會王委劉參議讓出三府此等辦法既壞吾豫團體並碍中國大局嚴等誓不承認希速逹中峯杜嚴等文 
　　其二北京豫學堂轉京官墍代表鑒茲聞有讓出河南之説是愚民之計外人目的逹豫人生命絶送國權得外人歡心外部不能專美於前諸公與有力焉豫人惟有一死而已誓不承認豫礦公會叩元 
　　其三北京外務部鑒豫人不認福公司續約並責其賠償盗挖費已屢電大部力爭頃聞有讓出河南之说一味盡忠外人毫無保國衞民之意天理難容國法何在豫人惟有一死而已誓不承認豫礦公會叩元 
[挽回津浦車站利權之進步天津]  
　　各代表謁見呂大臣前日直隷代表謁見督辦津浦鐡路呂大臣請求事件呂大臣先云諸君爲公益盡力殊堪欽佩各代表均致謙詞並問呂大臣云據調查員報告由南開迤南原定之支路現在旣已不用而該處仍照舊修工不知何故呂大臣云此節我尙不知我當即日令其停工以免虚費又云現在南門内外居民又來遞禀請仍將車站設在南開地方我己擱置不理各代表均致謝詞告辭而去 
　　直隸紳民呈董事會説帖津浦鐵路在津總站關係全路大局同人等公舉代表赴京請求鐵路督辦大臣將該站設在河北趙家塲後地方業蒙當面許定惟恐有牟利之　預先購買該處地畝以爲居奇之計將來路局購地必至以價値過昂諸多窒礙同人等以趙家塲地方係在天津縣境内擬請貴局移請天津縣立案自立案之日始所有趙家塲圍墙内外一帶之地非經貴會調查明確認可均不得私相授受一俟路局劃定站台界址由購地局秉公發價外其餘之地均由業主自便務乞貴會酌議移知立案望速施行 
　　查勘車站路線報告天津縣議事會會同商會及鐵路購地局總辦孫觀察查勘車站路線報告如下車站宜設在趙家場後其利益有五（一）一勢高廣（二）地價合宜（三）交通可以設法（拆房不多）（五）南來貨物多屬行銷内地有天津市塲便於屯積銷運河西河便於轉輸 
　　車站設於南開其不便者有五（一）地勢窪下（二）地價已抬價居奇（三）河北至南開路線所經坟墓太多（四）雖與市塲交通便利然於行銷内地貨物大不便於轉輸（五）逼近各國租界大不便於軍政庚子之前車可鑒改易路線辦法由良王莊渡御河北行經楊柳青鎭又沿御河北岸東折達趙家塲總站再與京奉鐵路總站相接路綫敷設地即用千金隄可省購地之費 
[江皖鄂水灾現象]  
　　江蘇金陵連日遇雨東南鄉一帶圩田均被淹没各處吁堤俱被衝 
 
 

Page 5

 
 
突河水陡漲數丈田内禾苗一槪化爲鳥有現聞上江兩首縣正在籌欵放振蘇垣近來天氣異常潮濕大雨連綿竟未有完善晴朗之一日現在河水已涨深三尺有餘各鄉田畝低者均被水淹所插秧苗大半因此受傷六合縣地方自五月初六後大雨傾盆連綿半月山水暴發淹毁牲畜田盧無算所有田圩十損七八各鄉董耆已紛紛投縣報荒武陽前數月望澤甚殷偏無滴雨迨二麥豋塲秧針角茁忽兼旬大雨以致麥不能晒秧亦被淹日來河水竟較陸地尤高鄉間船隻來往多有由橋上經過者（聞之父老云今年之水較道光已酉僅小數寸）米價已飛漲至五元八角各物亦因之昂貴倘數日内能退尙可補種否則不堪設想天氣旣寒燠失度病疫亦因之流行日來痧疫各症竟有朝發夕斃者揚州自月初連得透雨後詎由是連綿不己四鄉低田多被渰沒城中東岳廟地官第東圈門疏里道等處水深沒踝來往者均用人力車過渡而坍墻傷人之事尤數見不鮮聞如再陰雨則芝蔴豆籽等榖收成無望 
　　安徽懐寗縣欽化鄉自去歳災後糧價昂貴民食已苦其艱本年四月半後始則陰雨連綿繼而大雨傾盆該鄉低窪之區均被淹没現在糧價飛漲貧民飢啼之聲慘不忍聞頃該鎭董事葉蓂仙等已據情上禀撫憲懇予撥欵振撫 
　　湖北鄂省各司道現擬撥銀十萬兩先購米二萬石賣出後再將此欵往購接濟昨已會同禀復督院即請委員採辦漢口商會昨禀督院懇先將積榖給發振飢並求電知鄰省給咨派輪分途購買源源接濟沿途釐捐一律請　奉批昨已札飭司關道局籌欵派員採米平糶現復飭統捐局將本省各局卡應征米榖捐一律停收至七月底止所請撥給積榖一節應由司局查明轉飭該地方官辦理天門縣驛路上至濳江接遞荊宜各府並川雲等省文報下至漢川接遞武漢各府並皖閩寗浙等省文報現因驛路淹沒往來文報均需繞道遞送昨天門縣已據情通詳各憲查核孝感縣京漢鐵路三汊埠鐵橋現被水淹斷火車往來不便另雇駁船過載貨物黄陂縣城外一望澤國現已塡築城閘漢陽西城於十八日崩塌四五丈擊斃行人一名黃安縣城外之仁義街地臨江濱現竞被水冲塌一段毁去房屋十餘棟溺斃人口百饖名咸寗縣西南二鄉熟稻之田盡成澤國黄州府屬蘄州地區五鄉多屬平坦惟安平永福二鄉地勢最低與八里湖毗連該二鄕共四十八圍現已一律冲潰良田萬頃盡付汪洋居民悉宛在水中矣據該州人云此次被水實爲四十餘年來所未見上海電政局昨接湖北老河口局二十二日下午來電據荊紫關電稱昨夜至今午河水陡漲一丈六尺壞船百數十號冲倒民房及淹斃人口難以數計大雨未霽水勢尙有增無已龍駨寨鄖陽兩路電信刻仍未通 
[黔省辦理禁烟情形貴州]  
　　黔省山地連綿土薄石多　　他項植物不易蕃茂自鴉片流入栽種獨易因是吸者日衆而各省之以此爲營業者又皆歲滙巨資前往購連銷路亦廣種吸銷三者遂相因而成不可抑遏之勢自近年奉詔禁烟民情疑憚以爲舍此將成坐困該省巡撫龐劬帥爰與雲貴總督協商與其遷延時日共懷觀望不若毅然决絶另闢新機於是剴切示諭縮限一年禁種民間初不信從及反復開導漸知省悟有將所有田地盡行改種别糧者有尙留數成者龐劬帥見其機已牖其氣可乘即督令地方官設法剷除今年春收雖未盡凈秋後布種當不至仍蹈故轍至禁吸之方已在省城設立戒烟總局各屬亦設分局廣覔良方分期散給其文武官吏則以撫署西偏舊有釐金局爲調騐所無論在任在差分起調騐綜其成數大約官員禁斷十之九人民禁斷十之四至於土膏銷數本屬散漫無稽現由司局勸諭商民集合資本設立公行凡屬烟土買賣皆由公行爲之經紀本年銷數已較上年减去四五成待至明年則出產旣無此項買賣自可歇絶惟該省歲入釐税虧短實多抵補不易不但土藥一項已成弩末即百貨亦大受影響前者外省行商多挾布疋洋紗等貨來易烟土黔人之經商他省者又多載烟土以易他貨茲烟土旣絶勢必外商裹足内賈亦杜門不出釐金之來源絶矣鹽觔加價他省可資挹注黔中則仰給四川所獲幾微無濟於事貴州礪產頗富煤鐵尤多徒以軌路未修交通不便不能出境所可辦者惟硃砂水銀及下游松思等屬之銻礦現龐劬帥已勸諭紳商創設礦務總公司冀能一律開採藉獲盈餘又以官本開辦銻礦出砂雖旺收效總遲欲恃以應一切新政之需尙在不可必得之數也 
[京師近事]  
　　聞唐欽使紹怡此次回京呈遞封奏二件一爲觀覽各國之情勢外交方針不可不預先决定一爲幣制上之整埋宜立一定之標準不可朝三暮四致列强目吾國爲財政混淆之國或起意外之干涉云 
　　政府接到吉撫陳簡帥來電云呢嗎河口江水漲溢沿岸居民蕩柝流離已墾之地尙浸水不能耕種現已派員前往查明振撫即將呢嗎口所收税捐積欵撥充振欵以恤災黎 
　　陸軍貴胄學堂前擬展期畢業現鐵尙書已病痊銷假該堂馮總辦已禀准二十五日舉行畢業攷試 
　　大學師範畢業學員籤分部務辦法章程已由吏部擬定並已咨會學部查照 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[考察憲政大臣李家駒奏考察立憲官制錄繕成書敬陳管見摺二續]  
　　謹按逐年籌備事宜清單已分全國豫算决算與各省豫算决算爲两事又按諮議局章程職任權限章諮議局有議决本省豫算决算之權又有議决本省單行章程規則增删修改之權夫豫算與法規皆地方與中央關繫最要之端即爲直省官制準的所在綜其關繫之要義有三一曰帝國行政與各省行政之關繫二曰帝國法律命令與各省法律命令之關繫三曰帝國豫算與各省豫算之關繫所謂行政之關繫者何種事務應歸中央政府執行何者應歸地方官府執行區而别之約有四類其一中央政府制定法令特設官吏使行之於各地方者是爲直接官治事務其二中央政府制定法令不須特設官吏即使地方官吏行之者是爲間接官治事務其三地方官府制定法令使地方官吏奉行之者是爲地方官制事務其四使地方自治體依國家法令行之者凡法令不問由中央政府制定或地方官府制定皆爲國家法令惟不使官吏奉行而委諸自治體是爲地方自治事務以上四類綱領已具乃就國家行政事務依類隷之一曰軍政二曰外交此二者皆對外之事不能依據法令使地方官奉行者當由是央政府直接管理而負責任三曰財政中央政府所掌財政如編製豫算之類當爲直接官治徴税之類則爲間接官治或爲直接官治其地方官府依所定法令而行之財政當爲地方官治四曰司法司法事務必須全國統一當爲直接官治司法大臣所掌者司法行政也其各地方裁判所則以獨立之故由司法大臣特設官吏行之不委諸地方官焉五曰民政即内務行政也其事最繁其屬於地方行政者亦最多就中應歸中央行政者有三凡必須全國畫一之事項如民衆行政及郵政鐵道電信度量衡之類當以中央法令行之者爲直接官治或間接官治此其一凡權利及於全國之事項如版權專賣特許商標登錄之類皆以權利許人而其效力及於全國者當由中央政府主行而爲直接官治此其二凡非地方民力所及必合全國之力而後能舉之事項如大學校大博覽會之類當由中央政府以國税經營之者爲直接官治此其三三者之外其可屬諸地方行政者大宗有五一警察行政惟保安及司法警察應歸中央二衞生行政三教育行政惟大學校應歸中央四實業如農工商礦林漁等五善舉如救災　貧勞動保護等此一宗之規模大者應歸中央小者悉屬地方至於微兵賦税户籍之類雖屬直接官治然亦可委諸自治體行之日本習用此法此帝國行政與各省行政之關係也所謂法律命令之關係者一國之中旣有帝國法律又有各地方單行法律則兩相衝突在所不免墺制各州法律與帝國法律効力相符此因各州本爲獨立國之故中國不宜仿行自以帝國法律効力在各省法律之上爲是否則不能收統一之効也更參酌徳國之治阿撤羅連省事例於官制中明定標準其例有三一除全國公益之事項應以帝國法律規定之外其餘或以國律或以省律可斟酌定之二除地方尋常事項應以本省法律規定之外其餘或以省律或以國律可斟酌定之三國律與省律規定之事項兩面並揭其所未載者臨時酌定而以規定在先者爲有効至於區分事項其最便之法有二一凡經費必由國庫動支之事項以帝國法律規定之其地方所能支辦者則以省律規定之二釐定官制之先即規定某事可由各省自行酌定或開議會之時於法律之中規定某事可委任於各省之立法機關除未經載明之事將來中央政府可以勅令定之外其已載者則不得以勅令變更之考徳制帝國勅令之効力在地方法律之上平心而論則緊急命令執行命令委任命令三種皆應有超越地方法律之効力惟所謂獨立命令者似不應有超越法律之力然亦有辨大抵關於全國公益之勅令可以超越省律若但屬於各省尋常事務或雖關全國而牽及該省者如該省本無此項法律則勅令爲有効如該省本有法律則不得以勅令變更之如是區别似較允當夫偏重帝國勅令之制則失建立行省之本意而偏重地方法律之制又與中央統一責任之制相妨欲劑其平惟有於各省設參事院隷於督撫之下隨時審議凡事或從法律或依勅令由督撫奏請裁奪施行庶免偏重之弊矣此帝國法令與各省法令之關係也所謂豫算之關係者帝國豫算與和省豫算雖分兩事而辦法則必歸一律第一宜先訂會計法會計法之要義有三一會計年度二歳入歳出欵項節目之區别三分設出納官吏不以一人兼管收支是也第二宜定國庫制度國庫之制有三一置國庫於中央二置國庫於各省三中央及各省各設國庫是也今欲採用自以第三種制度爲適宜至於中央豫算與地方豫算之分配仍以官治之類别爲衡約可分爲三種第一種直接官治之豫算由中央政府特設之官吏編纂概算晝呈送政府第二種間接官治之豫算由各省督撫編纂概算書咨送各部此二種概算書中央政府即據以編入帝國豫算案内與地方豫算無關者也第三種地方官治之豫算其收入之欵約有八宗一國税之附　税二本省自行征收之税三本省所收手數使用免許各料四省有財産之收入五本省所營官業之收入六過怠金及寄附金七簽捐之數八本省公債是也其支出之欵即屬地方官治事務之經費此不必概由本省收入項下支用也日本恒委之自治體例如府縣所設中小學校經費之一部分可令其自行籌辦似此之類當以明文規定之此帝國豫算與各省豫算之關係也明乎三者之關係則直省官制之準則在是矣（未完）分類新聞政界 
 
 

Page 11

 
 
[地方自治會堤議改良敎授事宜揚州]  
　　揚屬召伯鎭宣講所每逢一四七日按時宣講將奏定自治章程别爲三大綱分期宣講一範圍（學務衞生工程實業善舉屬之）二經費（徴收預算决算及檢查各捐欵屬之）三機關（調查選舉及組織一切屬之）每逢官講時間擔任各員及聽者頗形踴躍昨復經發起人張鶴第君提議自冶範圍首宜注重學務提倡此事實力進行以召伯私塾而論計四十餘處平均推算每塾小學生足有十五人之多合計約六百餘人若仍依舊法敎授貽悞兄童必性事小將來影響社會頗大日前陳提學使蒞揚時亦注重此事本會同人宜早設法改良以爲普及敎育之一助特於十八日午後邀請學塾諸君齊集宣講所先由張君苦口勸説聽者動容後經多數人贊成决議設一研究敎育會以備聯絡討論之地步幷公請張君訂定簡章禀請立案各塾所需黑板敎育書及一切器具均請宣講所代購云 
[准移巡檢彈壓士民安徽]  
　　東流縣屬八都湖開辦墾務屢與土民爲難致起風潮前經該縣請將吉陽巡檢移駐章村鎭藉資彈壓保護在案茲聞沈子培方伯以辦理墾務爲現在切要之政應准將吉陽巡檢移駐章村鎭以資保護俟一二年後果與地方有益再繪圖貼説詳請奏咨立案刻已申報皖撫核示矣 
交涉 
[贛省官紳對於余案之堅持江西]  
　　贛省九江英捕馬仕擊斃余發程一案前經移滬延請律師起訴現經旅寗贛官學界代表陳君榮慶九江公義社代表胡君文輝抵省赴商學兩總會會議文明辦法以期直逹懲犯之目的當經商學兩會函請自治研究會公懇喻庶三觀察轉逹馮中丞求其極力照律力爭以保國權中丞當電逹外部請力爲主持並致英領事電云十二電已悉本部院前次覆電於持平辦理極表同情今來電似有誤會之處當余發程案出後潯埠各界僉以懲犯索償爲請羣情憤激停屍未殮幸賴文道及印委等愼重民命撫定人心迭經督部堂曁本部院電示辦法全體安靜聽官主持來電所指各節先經文道詳晣照復茲不贅述美醫騐單據報實已送閲文道禀承督撫辦案必無偏見安有讒言地方官對於外交對於人民必得其平方昭折服願貴領事平心察之昨准外務部電貴欽差已電駐滬臬司派律政司來潯詳查本部院現派譯員由文道督同接洽辦理邦交方睦當可商結再上海印人强姦民女一案已經臬司定罪監禁香港四年兼充苦工聞商界頗稱臬司公道也撫部院寒印 
軍界 
[鎭江退伍兵士之生計鎭江]  
　　鎭江退伍兵士王仁林許志澄張仲英等因退伍回籍既不負操防責任又不在徵調時期於練體力謀生業一者均有妨害爰偕同南鄉退伍各兵士鳩集股本就寳堰鎭通丹陽城一帶内河官堤栽種樹木俟辦有成效以餘利三成歸公七成歸各人公攤刻己妥定辦法禀由陸軍警察管帶陶樸青觀察詳請督憲飭下鎭江府轉行徒陽二縣核議立案 
[札飭各營預備檢查武昌]  
　　鄂軍第八鎭張統制因部章毎逢正七兩月爲檢查軍需器械之期轉瞬即届七月應舉行大檢查昨特傳知各協標營隊軍需軍械長務於六月十五日以前造具各項表册呈送鎭司令處以備分期檢校 
學務 
[催緝順江洲毁學首犯鎭江]  
　　鎭屬順江洲初等小學堂前被惡棍聚衆搗毁已紀前報茲該學堂董事王效伯君據情禀請省憲轉飭丹徒縣王大令派差將此案爲首滋事之劉志寅陵竹齋二名拿獲到案從嚴訊辦 
[敎習改充宣講員寗波]  
　　定海宣講所業將成立丁君紫垣以該所爲開通風氣灌輸文明起見宣講員非熟識時務者不可查有申義學堂敎習吳顯煌君頗曉時事又擅口才最合宣講資格業經延定其敎員一席當由丁君另聘胡君星海以承其乏 
實業 
[浙路保存會大會詳情杭州]  
　　本月廿一日全浙鐵路保存會借 
兩級師範學堂開會會員來賓到者二百餘人浙撫增中丞曁巡警勸業兩道仁錢二縣各局所長官約到十餘人是日會塲秩序一宣布開會辭二推舉臨時議長三廢約問題四去汪問題五挽留總副理六公舉代表赴股東年會七籌議本會經費八添舉會長及幹事九閉會鐘鳴二下會長胡藻青推舉周湘齡君爲臨時議長逐條提議研究並改舉陸春江中丞爲正會長胡藻青君副之全體贊成並當塲擬定電稿呈請撫帥鑒定即日禀部力爭公推陸春江中丞領銜聞撫帥並委仁和沈令代讀演説稿大旨如下 
　　連日披閲報章以浙路一事知諸君奔走相告恐懼不遑兢兢以廢合同留總副理爲絶大問題嗣據蘇浙兩公司咨呈亦以郵傳部撥欵逾期應將存欵章程即日作廢並請將江浙兩省認墊虧耗毌庸照解等語見委鄙人以路政爲今日要圖自應代伸與論力圖設法保護當即電致南洋端午帥與蘇省瑞中丞旋接復電知已會銜咨部核辦不日應見明文茲承開會諄諄以右列事項垂問鄙人忝撫珂鄉於職任上應盡之義務不敢不竭力擔任查今日之事自以催繳路股爲第一要義前次拒欵之舉一呼而達二千三百萬之認額各省聞之莫不佩服迨貴會以集股保路免動存欵八字號召第一次即集二三百萬足見浙人熱誠毅力堅保利權倘以五年之期縮爲三年二年千數百萬一朝而集何慮路之不成借欵既存而不用自不慮外人之干涉故爲貴會計今日最要之問題當以催繳路股爲必不可緩之圖否則股本不足東西浙江皖千有餘里之幹線支線萬不能聽總副理赤手空拳以構成之故總副理之告退諸君萬口一聲以挽留之是也而其後盾必萬衆一致以集路股則總副理可留而其目的終無不逹諸君所請代電大部各節應候江省督撫會銜電文到浙再行核辦輿讑所在使者願相與有成焉 
[津浦鐵路已逹定遠安徽]  
　　津浦南段鐵路分途赶修現已築至定遠縣境内該邑大令以地方民情樸塞風氣强悍鐵路工夫衆多誠恐愚民無知滋釀事端頃已禀請皖撫飭皖北道派撥兵隊前赴該縣駐防以重路政而衞地方 
 
 

Page 12

 
 
雜記 
[張督移節之去思廣東]  
　　粤商自治會於十六日爲張督移節事開大會議到者極衆公推陳惠普主席先由陳公甫起言兩粤交涉最繁張督治粤歷能收復主權伸張民氣現在勘界在即遽聞移節四民無依應即聯電政府極力挽留岑家禮起言陳君之議係粤人私衷南洋關係重大朝廷統籌全局以張督憲爲東南鎖鑰非兩粤所可私時局日亟當以國家爲念似毌庸令政府爲難衆議挽留既屬不合而我張督憲蒞粤以來革除船捐苛例平反鷄春岡寃案收復西江捕權革除騐船司苛例革除南雄州水練苛例奏定減解賠欵奏撥鉅欵救災奏免平糶米石釐税銷除黨禍保護華僑凡遇内政外交無不力持大體移節日當合全省士庶　業親往恭送幷聯同立碑鑄像以紀功德主席提議謂粤人爲張督憲立碑鑄像出於至誠幷非溢美應請自治研究社諸紳領袖合四民竭誠辦理 
[禀控農會自舉總理之荒唐安慶]  
　　天長地瘠民貧土產無多農民困苦莫可名言去歳該邑士紳擬提倡整頓農務方法組織農會一所以圖農業進步議甫定詎有南鄉劣紳候選道張金城（字柳溪）富冠全邑勢燄逼人平日横行鄉里魚肉平民慘虐佃户私酿人命把持地方公益侵蝕直督捐欵官府爲所挾制輿衆莫敢誰何張以地方發起農會事爲由先行晉省拜謁各大憲力爲運動遂揑名公呈私舉己子分部主事張義金爲總理未幾部咨頒到張即下鄉勒派農捐衆始驚愕咸不識此總理胡來後爲某紳偵悉宣佈於衆誓不承認昨已聯名禀控督轅因江督新舊交替遂來皖省控於撫轅並一面電禀農工商部請撤退張某以重農政而順輿情 
[縣令對於輪姦傳單之負氣常州]  
　　常郡殷阿春强姦鄉婦劉沈氏一案前經武進徐怡堂大令已將殷犯提案審訊該犯僅供圖姦未成並供出同黨金和尙一名徐大令遂累拘金和尙票上亦標圖姦未成字樣氏夫某遂徧發傳單謂伊亦係讀書之人非萬不得已又何甘抛棄夫婦之名義而爲此忘廉喪恥之事今徐大令竞於票上標明圖姦未成字樣是明明敎該犯等自爲開脱地步欲求紳商學界爲之昭雪孰意徐大令見此傳單氣愤已極竟至鄉董公所大發牢騒返衙後適金和尙已到案遂用刑訊該二犯刁狡異常仍不招認徐大令云爾説圖姦未成本縣必欲打得爾圖姦已成免得人家説我的閑話玩其語意一似無此傳單伊即不畏人言將置此事於不問云 
[革員假禍帳房蘇州]  
　　通判顏緝斯因署武進虧欵一萬六千兩經前蘇藩司詳叅奏革札飭元和縣派差看守被設計逃逸一節已誌前報茲悉四月十七日元和縣吳令忽接顏自上海春記棧來信並謄清月總一本訴爲帳房劉協齋周佩掦两人曾欠伊洋一萬四千元請追繳以補公欵等情經吳令飭差密拿劉周到案咸稱月總簿所豋付劉周之欵皆顏之親筆自謄顯係揑造而顏實欠劉周二人共有四千餘兩均有流水簿確切可稽且周於十七日亦接顏函請爲料理欠項紙封悉反書辭甚懇切並未指數索欵當將該函呈騐吳令判俟原告緝獲到案質證再定虚實現在原告在逃未便釋放刻聞周之家屬因寃無可伸前日將七齡孺子交託舅家吞烟圖盡幸經同居得信灌藥救活殊可慘也 
雜説 
[普及敎育的模範學堂（續）]  
　　理科則如何。有搬演戲法者在。試驗奇靈。運用敏巧。電掣風馳千變萬化。有不可思擬之本領。此爲理科敎員。 
　　體操爲衛生之必要。以演拳術者作敎員。身體靈活。手足輕便。大套小套。上部下。部研究有。素色色精件件热 
　　樂歌敎員何人小唱班中之名角 
　　手工敎員何人。泥塑木。雕維妙維肖。老者少者醜者美者怒者喜者。各極其。妙是乃裝神像之老手 
　　世俗所趨。染爲風尙。所最難得者。洋文之敎習。校長則頗費躊躇矣。既而恍然曰。有露天通事在。哀皮西提無一不曉一也絲拿隨口而道乃廢全力以運動之。居然八彀。於是某校敎員得以大備 
　　希奇古怪。斑駁陸離。聚無數之从才。發不傳之秘訣。眞乃惟一無二之學堂 
　　當其廣告宣布。學生蟻集。校規頒出。乃亦如官樣文章。有條不紊 
　　有至該校參觀者。正講經敎員上課也申公。　　　　　 
説法。頑石點頭唵嘛呢哄嘘符喝咒。旣而歷史敎員上課。則坐而論道。手執摺扇。旁置一瓦茶壼。口講手畫。熟極而流。其地理敎員。上課時。手羅盤指示方向。南北分明。區參者。退而述於人。均歎爲得未曾有 
　　因是而學生中。得其一鱗一爪者。莫不聲價十倍 
　　嗚呼。此該校之肄業生所以盛行其道於全國。而各種科學。且綿延不絶而靡有已時 
短篇小説（省吾） 
[晴雨談]  
　　旱∶∶旱∶∶旱∶∶一片早魃爲患之聲不絶於耳 
　　川澤乾涸。赤地千里。蝗起。疫作。 
　　人奔走相告曰。我輩命苦。不死於苛政。其死。於酷日 
　　其時有泣者。有歎者有憂形於色者。大罵趙盾之無情 
　　驚惶萬狀。咸束手無策。 
　　一日午後。忽有陰雲自北方起。頃刻間。布滿天空。陽光爲之退避三舍。 
　　衆皆雀躣若狂。大呼天固不負吾民。我儕其崩厥角稽雜 
　　未幾。見風伯揚塵。雨師洒道。雷神逞威。不逾時。溝澮盈。郊原足。 
　　僉曰時雨∶∶時雨。謳歌之聲滿於野。慶賀之文望於道。 
　　雨一日∶∶二日∶∶三。日衆歡欣如故。 
　　龍土見衆人之歡迎。於是而四日∶∶五日∶∶以至一旬∶∶二旬∶∶三旬∶∶督率龍子龍孫。有時霂霂有時倾盆。雞嗚不已鳳朝難冀 
　　河隄崩。房屋圯。蛟乘。出其魚歎。頻觸耳膜間。衆忿然相聚議曰。我輩前若死於烈日如火炙手薰天之時。猶不失爲烈烈轟轟之好漢今終日處黑暗世界中。志氣喪。精神疲。奄奄如垂斃之病夫是前日彼之所以德我藎欲行其狐媚之手叚。潜吸我膏髓也。我輩若任其所爲。行將與魚鱉爲伍矣。遂决議下逐客令 
　　某月某日。大會於光明堂。堂中陳鑼鼓數具。堂外列大礮數尊。天未明。人齊集始則但聞雨聲滳瀝。繼則鑼聲鼓聲燃砲。聲衆人詬罵聲。忿怒聲。驅逐聲。雜然並起。於是雨聲忽止龍王遂抱頭竄竄去。衆人復得見光天化日歡聲若雷動 
君子曰。識人情而能順輿情者。人必喜之。不識人情而不能順輿情者。人必惡之。吾觀晴與雨。而知所戒矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[分配當選人名額]  
　　廣東（潮州揭陽） 
　　揭陽縣何明府昨奉府憲飛足報開奉籌辦處支電全省選舉人總數十四萬一千五百五十八名計選舉人一千五百五十五人得選出議員一名潮屬及南澳名數除敷選十名外尙餘零數一千一百七十三名與他區比較可得餘額一名合共十一名即查照分配初選當選額數等因查潮屬一廳九縣總　一萬六千七百二十三名應選出初選當選人一百一十名計毎縣選與人一百五十二名得選出初選當人一名其未足一百五十二名者歸爲零數該縣選與人名數除敷選二十七名外尙餘零數二十四名應歸較多之區選出希即將應選初選當選人二十七名額榜示區内俾衆周知届期照章投票選與并將投票開票日期情形專報察核抄復籌辦處電文一纸併抄發府庚印 
[初選舉開票]  
　　吉林 
　　農安當選人梁雲嶂呂鴻聲韓明河張中灜邢作賓盧芳張壽椿李茂椿于鍾華王桂齡張雲五于龍程鵬遠邵國林王乃欽王秀喦李雲章王夢英鍾雲樓劉文中蔡輔廷張儒林王守業孫玉臣張桂芳林君洪高振岩杜修身程雲鵬孫仲選趙萬孚劉德純李希蓮左兆鼎張寛馬翰卿郭善成劉萬鍾寗鳳翔趙韞璞于紫峯孫文焕李長生（候補當選人）朱萬選王成典刁椿良孔品金鮑玉林濱江廳永輅曹桂梫五常廳鍾秀婁文藻田玉川富克興阿宋乃昌于慶源赫俊堂郜在田王耀愆高步雲劉樹楨陳廷翰（候補當選人）王澤澐臨江縣王立廣滿福方正縣趙鳳琳依蘭府福裕台金圖 
本埠新聞 
[不認華人入籍西洋]  
　　曾入西洋國籍之楊潤之唆使馬夫華清生將張大英毆傷身死一案美副領事援引以原就被之例不允送縣已誌前報茲滬道蔡觀察以此案業經上海縣騐明委係毆傷致死楊華二人係屬兇手查洋涇浜章程凡華人犯至徒罪應送地方官訊究今楊華二犯罪在徒流以上自應遵章送縣照律擬辦况楊潤之係屬華人雖稱入籍西洋並未至地方官衙門禀報出籍華官未便認可因特照會美總領事請飭捕房迅將在押之兇犯華清生並傳同主使之楊潤之一併送縣訊供詳辦以符定章 
[牙差收取牙税之交涉]  
　　縣署牙差前向開在租界之張永興徐源順等收取牙税英副領事以其違章將張扣留曾由滬道照會英總領事請飭一併送縣經紀前報茲聞英領霍君現已照復略謂查租界定章凡地方官征收地丁錢糧及洋商地租之外其餘一切雜欵税捐向例不得收取今查貴道來文雖未提及所收何等税銀而縣署牙差擅至租界收取總屬有違定章所請將牙差及張永興徐源順等解縣一節碍難照允應請飭令上海縣以後約東牙差不得再向租界收取牙税致違定章而免交涉 
[公廨讞員晉省]  
　　公共公廨讞員寗子觀大令襄讞李萼仙司馬 
王肇之大令於昨日午後同乘火車赴蘇叩賀新簡蘇撫瑞莘儒中丞升任之喜並定於今日由蘇乘坐專車至江寗恭送端午帥入都 
[正副裁判赴蘇]  
　　昨日總工程局正裁判孫賡梅明府副裁判陳良玉明府均乘火車赴蘇恭賀瑞中丞升任之喜故昨日停訊一天 
[浙江糧道守候漕米]  
　　浙江糧道王石塢觀察日前來申預備北 
上已紀前報茲悉各屬所解漕米尙少五千餘石業由總辦李時泉觀察分催各該州縣限二十五日一律解齊以便起運 
[城内]  
　　搶案眞相○女伶白蘭花家前年被搶案内之朱阿三昨由本縣田大令復審朱仍狡頼據伊姘婦潘酈氏供當時阿三持回戲衣雨件詢其何來據稱由女伶白蘭花家搶來囑勿洩漏迫令婦人同往蘇州當洋二十四元及回上海阿三之母朱王氏即來報稱此案捕房已拿數人催速逃避阿三遂帶婦人逃往桃源縣躲避　有包探到來緝獲解至案下阿三堅囑勿將實情供出當時故未供明婦人因思被阿三姦佔後曾將十五歳之女兒領出價賣今又被伊拖累是以直供求鑒訊至此阿三猶謂該氏揑供誣陷大令判仍收禁酈氏交媒看管候再嚴審 
　　盗賣田地○嚴長桂控沈春山盗賣田地昨日由縣復審嚴供祖遺田地二畝一分小的與嚴了頭各得一畝五厘了頭先已賣於有裕公司小的田單於三十三年正月初九失火燒燬去歳托地保該長生禀請印諭詎被舊保沈春山將地盗賣於沈運芳前來築笆小的始悉訊之沈春山不認盗賣判沈還押再究 
　　差役收監○染業董事勞文筞蔣子春徐如龍等前控倪成發紊亂行規倪亦至法廨禀控勞等把持並將行中物件打毁曾由滬道蔡觀察批飭蔣等投廨候訊在案現已日久徐如龍尙未到廨本縣田大令昨特飭傳原差全順華貴到案詰問何故不將徐如龍等提解該差等求請宽限大令不允判將全順薛貴先行釘鐐收禁外監限即日獲解如再違延逢期血比 
　　撈獲屍身○二十四保二十四圖地保昨日投縣禀稱今晨在浦東陸家嘴地方撈獲陳晋川屍身一具報案請驗旋由尸父陳佛實訴稱兒子晋川前日晚上在公和祥偏頭搬運草帽邊裝至三特爾輪船交卸因缺少一件與周阿寳爭論被周行兇將子推墮浦中求恩伸雪田大令即於昨日午後渡浦蒞驗委係溺斃尸父求免標封自行棺殮 
　　妓女扭毆○薙髮匠魏富仁與花烟間妓女高小紅至城内如意樓念館揺會當時有魏之同業魏惠得亦帶烟妓張雙鳳在場兩妓因有嫌隙晤面之後先則口角繼則扭毆旋由巡士一併拘入一路巡局訊究判男女四人各罰洋二元充公 
　　便宜淫棍○韋正裕前月勾引葉周氏成姦帶回家中被先經姘識之黃張氏逐出周氏衣服悉數呑沒向之索討反被韋正裕與張氏毆打周氏心不能甘昨投巡局喊控游巡官以兩氏均屬無恥著韋將周氏之衣如數檢還一併斥釋 
[南市]  
　　禁除陋習○上海縣田大令以居民當街晒衣最爲陋習移請總工程局一體查禁昨警務長已知照各巡士隨時留意如見有故連禁令者立即拘局懲罰 
 
 

Page 19

 
 
　　有何嫌怨○和泰荳行夥金竹生前日被萬聚碼頭撑駁船之陸虎全挾嫌將綠礬水洒於衣上金即將陸扭住搜出竹管一個送至工程局判陸戒責一百下交夫頭保去 
　　搶匪就獲○徐姓小孩前日在義生弄口被匪徒攫去金鎖片一枚旋由巡邏隊巡弁在聖賢橋附近查獲周阿福一名並搜出原贓拘至南區押候解送工程局訊究 
　　竊賊送局○法捕房查獲竊取南市某姓家衣服之胡金標一名送至工程局訊明屬實判戒責一百下發押改過局四個月原購存局候領 
[閘北]  
　　希圖保檡○巡警總局批監生金毓芝等禀云查唐發榮係著名訟棍本局早有所聞訪拿未獲現據王正與以敎訟索賄等情批控來局已發科從嚴訊辦該生等胆敢以曾經公共公廨給諭等情來案凟禀希圖保釋顯係唆使仍欲施其訟棍伎俩實屬荒謬已極本應併究姑寬不准此批 
　　不認窩贓○偵探隊在浦東緝獲樻竊周阿毛張金高二名已記昨報昨日復由探弁孫駿發將窩家林老三解局研訊據供在浦東汛捕邵坤處爲夥與周張二竊及夏瞎子等雖曾認識並未留寄贓物復提二竊質訊供稱端節前與夏瞎子夥竊美利輪船搭客之紫漆衣箱一只内有衣服二十七件因時已晚寄藏林處判分别還押候查明核辦 
　　夫妾爭執○厲沛卿挖妾阮氏逃昨由警局汪裁判提訊供詞各執判氏發堂留飬候氏母到案再行核奪 
　　因賭互毆○張秀山丁日興前日在夏開新老虎灶内因賭起釁互相兇毆丁被張用刀戳傷左目旋即扭入四路一區將張拘押候訊 
[英租界]  
　　情尙可原○粤人張阿求前住虹口青雲里一百二十一號門牌於去年十一月初六夜起火後張即逃遁至本月初來滬被隣人扭控捕房解奉公堂訊實判押三月在案茲由張之同鄉公延担文討辦費烈律師函請捕房於昨日解廨復訊費烈律師譯稱張於去冬失火後回至廣東月初來滬由同鄕人伴至捕房捕頭以張起火逃遁當即拘留解奉公堂判押三月今張之同鄕公延敝律師到當聲明張由同鄕伴至捕房與查獲不同且已在押兩禮拜可否酌减中西官謂張起火　不應逃匿且延燒有入家之多是以判押三月惟由同鄕人伴至捕房並非查獲情尙可原著於初九日定案之日起押滿一月開釋並罰洋五十元充公　　限令贖回○德商某甲控地販賀茂生將不値價之田單抵銀一千兩一案昨日由廨復訊原告洋人偕見証投案請究訊之賀供詞支吾判押限兩禮拜將單贖回如違嚴辦　　客商被騙○平和洋行夥阮長青控醫生金子久在浙江大麻鎭以代放存欵爲由騙去洋一千五百元昨晨由控將金提獲解廨請究阮偕見証該行買辦王福生出店潘阿增姚伯卿等投稱商人帶洋二千餘元前往浙屬採辦羊毛等物被金以將洋存莊爲由悉數騙去除取還外尙少洋一千五百元求追訊之金供存摺現在該鎭通源錢莊且事由郁姓經手請察判金押候移傳人証到案再行訊核 
　　是否騙局○德商馮翁控金榮記將磁器二十二件冒充古董騙銀七千餘兩昨日由廨會訙原被均延律師互辯判各退去候查明復訊 
　　出店遇騙○寗波路寳大錢莊昨派出店某甲送洋五千元至正金銀行詎被匪人冒簽收條騙去三百元甲向該銀行查詢並無其人始知受騙卽投捕房報告飭探查緝 
　　始得脱累○陳阿根因担保聚毆捕之惡丐大頭阿四卽王阿四出外抗不到案由捕將陳解廨收押在案昨日復訊中西官以陳在押多日從宽開釋 
　　定貨不出○禮逹洋行控林泉定貨不出昨晨由探將林傳至公當交保候訊 
　　有無冤抑○培記號控歇夥華源斐私出支單並竊現洋二百六十元昨由捕房解廨訊供不認押候查明再訊 
　　堆積垃圾○錘書岳張阿五李少卿張阿仁戴阿根等十四户均因違章堆積垃圾昨由捕房解廨誧罰鍾等供因垃圾夫打掃時刻不定所致並非故違中西官以鍾不應將垃圾傾入陰溝判與兩次違章之張阿五李少卿各罰洋一元其餘各罰洋五角一併充公並由王襄讞面諭稽查清道西人嗣後務須限定時刻一律打掃潔凈 
　　大婦手段○强馮氏在路徘徊哭泣由捕帶入捕房轉送公廨研訊氏供常州人年十九歲嫁於爲洋貨業之陳光彭爲妾因被大婦凌虐逃出求恩作主判氏暫留女所候查明再核 
　　伊誰唆使○陸王氏昨至公廨禀稱丈夫陸阿狗在虹口爲小工頭因聽人唆使不顧家用前曾控奉斷結詎仍不顧並將婦人虐待求請提究中西官諭氏退去候飭哈爾賓捕房派探查明提究 
　　自行約束○陳施氏控子陳小喜違忤等情昨由捕房解廨訊究判氏將子領回自行約束 
　　領回逃妾○地販馮震楊控妾張小妹私逃等情由探將原媒張阿福張小玉沈參姐並妾兄張左辰一併查獲昨解公堂請究馮供由張阿福等三人爲媒出洋二百元娶張左辰之妹爲妾今被伊等串逃求究據張小妹供因被虐待走出並非逃遁中西官以張阿福等三人無干開釋張左辰著具安分結存查張小妹交馮領回完案 
　　抑何殘忍○江北女孩陳弟子控被虹口瑞綸絲廠用人李友生湯傷一案昨經公堂復訊陳孩與母王氏並見証陳馬氏胡陳氏投稱李以該孩工作不佳竟用熱水將頭面等處湯傷以致潰爛求恩嚴辦訊之李供詞推賴中西官以陳女受傷屬實判送醫院醫治李姑宽寛交保候原告傷愈再核 
　　婦女毆人○季尹氏控被胡張氏毆傷昨經公堂中西官訊得張氏實有不合判押兩禮拜 
　　私售洋烟○詹生記私售燈吃由捕查獲昨解公堂請究判罰洋五元充公烟具銷毁　　 
　　瘋子胡閙○吳瑞生在途吵閙由捕解廨中西官以其患有瘋病語無倫次判送棲流所醫治 
[美租界]  
　　汽車肇禍○東洋車夫卞阿龍昨日拖車至西華得路適有某西醫之汽車疾駛而來將卞撞倒碾傷腰肋並被撞斷車梗一根卞偕巡捕投報捕房飭送同仁醫院醫治再核 
　　拐失女孩○住居元芳路一百七十二號門牌之王李氏昨至捕房報稱前晚被匪拐失十三歲女陔名順弟請爲查追捕頭允之 
　　室人交謫○某氏婦昨投捕房控其夫陸扣子不顧家用捕頭飭令退去候查明核辦 
　　小販被拘○陸阿成在吳淞路擺攤售賣水菓被捕查見因其違章礙路拘入捕房押候查辦 
[法租界]  
　　絶人後嗣○新租界居民楊成某之四齡男孩被王阿二所駕之馬車撞倒因傷身死已紀前報前日楊夫婦又至公廨禀稱是日王駕之車不應違章從右邊行駛致釀此案有某店學徒見目可証况小的弟兄二人年歲俱近五十全特此子續嗣務求伸雪王供因該孩迎面跑來故向右邊讓避迨小馬夫跳下將馬拖住該孩已受傷致死並非有意 
小馬夫趙時川供同判王趙還押候傳証人到案質訊 
　　重回鄉里○女孩陸阿香被人拐往浦東圖賣經孩父報由捕房飭探緝獲於前日送廨訊究孩供被某老嫗拐去因我哭泣吵閙派人渡浦送回在途由包探扣住送案是實陸阿晉陸沈氏投稱該女孩係小的等之姪女伊父因病未到求請給領聶司馬准予具領候提該嫗訊究 
　　匪徒横行○高桂卿傅順卿二人前晩在途將顧菊泉攔住聲言借洋若干元拖入横弄剝去長衫一件當洋一元將票擲還顧卽投報捕房由探一併緝獲解廨請究判各枷號一月示懲 
 
 

Page 20

 
 
賑務 
[江浙水災協賑公啓]  
　　敬啓者本年春夏之交天久不雨漸有旱象迨四月旣望一雨霑足浙江一帶農田赶緊蒔揷旋即風雨連綿匝月僅有三日晴霽其間蛟洪祽發勢如排山倒海先則寗垣杭垣城市均須舟行紹郡河岸不分水由橋面漫過繼則溧陽之戴埠宜興荆溪之張渚湖㳇又均發蛟衝沒廬墓人口一片汪洋所有已經蒔揷之農田秧種無不隨流漂沒災户流離困苦情形一言難盡日來雨意尙濃水渟不退約計江浙兩省太湖盛滿因風倒灌各郡縣幾於無不皆然内如江蘇之宜興荊溪溧陽等處紳董均即自辦急振一面報官勘辦浙江之諸暨等處官紳合力籌辦均已見有明文其餘各處當亦大略相同數十年來各省偏災江浙人就滬籌辦義振抣能不遺餘力今江浙自遭水災至此論循環之理與施報之情苟有籲呼必可響應倒懸之解方賴衆擎惟災區如此廣闊而物力適値艱難與其散而各募以致施者易倦先無以愜其顧此失彼之心何如聚而合謀藉此衆志成城或可曲合於施當其厄之道茲擬邀約江浙同人創設江浙籌振會刋刻公捐册分别設法輾轉勸募公同核議撥助務俾各得實際江浙出賦向爲國課大宗而現在最重災區適係產米之鄉秧種均已漂沒如荷上蒼鴻貺即日放晴災田涸復雖已節逾小暑赶緊補種或尙有得半之道每田一畆約須穀種五六升不等合而計之即須穀數十萬石此應由各郡縣就地官紳籌撥倉穀預備災情如此秋收後官府徴收究應作何辦法各郡縣官紳諒無不瀝情上陳旣設此會亦應設法贊助同人智慮淺短伏乞惠顧賜敎不勝盻切感禱之至江浙寓滬同人公啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第四張第二版小説俠情小說縵卿小傳一名像片案[  㷳𡨝（四十九）]  
[第三十章招商局]  
　　鎭江招商局。建於江濱與躉船儘對。地址寬敞屋宇結構。中外各半。局中司事者寔繁有徒。而總其成者。牛氏也。漫眞嘗以送客行。屢至其地。然曾未與牛氏一直接。今以縵卿故專往訪之。門者通入。牛氏即出以迓。旣入見廳事宏展。器物悉歐製。修潔可喜。彼此通候已。漸及延陸書。蓋燕山公瀕行。曾以託漫經劃告牛氏。故牛氏聞之。初不訝漫之無因而至也。惟對曰。當日縵卿之歸我。原出之燕公之意公亦當知之。今延陸旣再三索回。我本無成見。遣其仍歸故主可耳。漫曰君言固當第縵卿當。日之受其虐遇。君當備悉。今日歸之。詎有生理。在君去留本無所可否。獨不爲縵卿一計耶。遂以語贓主簿之備價償姫之説。詳述之。乃牛氏堅不肯承。詞頗决絶。漫乃笑曰。此事。於我固無預。我不過重以燕公之託。君旣謀慮已定。又何必事外人多所饒舌也。言已興辭而去 
　　明日。漫尙未起。短童報有。生客來謁視其名刺。乃牛禾匀也。漫乃怱怱著衣起。命短童導之入。則牛氏具衣冠而來。一見即深自引咎。謂昨一時怱迫。未曾熟計。後與縵卿籌之。深以公策爲然。務乞公勿以昨日唐突之言介於懷。而終始玉成之。則感且不朽矣。漫笑曰。我與延陸之素無交往。固與君等。才日之説。原出我之意。擬先謀於公而後商之贓主簿。令其貽書延陸耳。君昨日詞意絶决。故我亦遂未與贓主簿商矣。今旣重以君嘱。午後勉爲一行。成否固未敢必耳。牛復遜谢再三乃辭歸 
　　漫乃復訪贓主簿。告以牛已認可。囑函逹延陵。俟其報書再。計兼囑詳致郭令。暫緩其事。贓如其嘱以行。未幾延陵之報書至。謂彼勢豪旣以利動我。我亦何妨因以爲利。特我前後所耗不資。衆所共悉。彼能如我所願。則亦已爾五百尊者。望彼三復斯言也 
國外新聞　 
[鴨綠江爭端已解]  
　　二十二日東京電云鴨綠江中日本工衝突問題已由安東日本領事與中國安東道調停就緖故鴨綠江上流之日本警察業已撤退 
[節省河工政見]  
　　二十二日紐約電云美總統塔孚脱下諭飭將巴拿瑪河工節省辦理並将出欵各項斟酌删减 
[英法美三國友誼]  
　　二十二日倫敦電云紐約泊萊脱斯堡近舉行謙栢林氏三百年紀念盛典美總統塔孚脱亦躬詣與會駐美英國大使勃拉愛司演説謂英法美友誼敦睦當無復有啓爭之一日 
[英國礦工罷工]  
　　二十二日倫敦電云英國米特蘭各煤礦礦工 
近因請改做工鐘點未准同盟罷工拾煤之小孩亦結隊紛赴各處損毁財產擾害閭閻並與警察拒敵頗烈蘇格蘭各煤礦主人知照各工謂於本月二十六號起將减工資百分之十二被减之工有八萬人之多 
[美國裞則通過]  
　　二十三日倫敦電云據華盛頓電稱美國上議院已將税則議案通過賛成者四十五票反對者三十四票 
[俄皇與會祝典]  
　　二十一日倫敦電云昨晨俄皇抵小俄羅斯巴爾太伐與會巴爾太伐大戰二百年紀念盛典大受羣衆歡迎未幾復在該處校閲軍隊 
[法國政界之决鬬]  
　　　二十三日倫敦電云據巴黎電稱今日下午法國財政大臣茄伊哇與前任議員巴司擎槍互鬭兩次均未擊中其决鬪之由係因某日爭論政治問題巴司君曾手毆該大臣於議院之故 
[俄軍進發波京]  
　　二十二日栢靈電云波斯京城德黑蘭危急異常現有俄軍五千名星夜向該處進發 
 
 
 

Page 27

 
 
   
 
 

Page 28

 
 
   
 
