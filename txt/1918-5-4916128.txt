# 1918 - 5 - 4916128

 

Page 1

 
 
   
 
 

Page 2

 
 
時評 
[推想（三）（冷）]  
　　近來紛紛擾擾之時局在局外人視之莫不以爲不顧國家之甚者然而彼局中之人有一舉動亦無不以國家爲標幟是非彼輩之僞言也蓋今日中國實有兩國家其一爲彼局中人爭權奪利心目中之國家其二乃局外國民心目中之國家也 
　　夫國民與國家有密切之關係者然後其愛護國家也誠摯何謂密切之關係即國民與國家同其禍福是也今彼紛紛擾擾者其視國家也宛如魚肉必欲置諸口腹之內以快一己之私而魚肉之如何不問也故其愛護也惟恐人之攘奪耳非有他也故其心目中之國家與局外國民大異也 
　　嗚呼彼輩之國家不死國民之國家不能生彼輩之國家不亡國民之國家不能存中國之將來歸結於此點而已矣 
命令 
　　一月四日大總統令交通總長曹汝霖現在因病續假著派次長葉恭綽暫行代理部務此令 
　　又令任命聯甲爲皖南鎭守使此令 
　　又令任命施從濱署山東暫編陸軍第一師師長此令 
　　又令任命潘鴻鈞署山東暫編陸軍第一師步兵第一旅旅長張克瑤署步兵第二旅旅長蕭樹棠署步兵第一團團長王憲芝署步兵第二團團長方聯甲署步兵第三團團長雷長祿署步兵第四團團長鄧質儀署騎兵第一團團長此令 
　　又令任命闞朝壐爲陸軍第二十七師砲兵第二十七團團長此令 
　　又令任命蔣鴻遇爲陸軍第十六混成旅砲兵團團長此令 
　　又令陸軍總長段芝貴呈請任命杜樹滋爲陸軍第二師步兵第六團團附應照准此令 
　　又令陸軍總長段芝貴呈請任命劉振遠爲綏遠陸軍混成旅第一混成團團附應照准此令 
　　又令陸軍總長段芝貴呈請任命劉恩澤爲陸軍第十六混成旅砲兵團團附胡慶路爲砲兵團第一營營長均照准此令 
　　又令參謀總長蔭昌呈陸軍第十六混成旅參謀長邱斌呈請辭職應照准此令 
　　又令參謀總長蔭昌呈請任命張樹聲爲陸軍第十六混成旅參謀長應照准此令 
　　又令陸軍總長叚芝貴呈准察哈爾都統田中玉咨請任命達米林敦爲正白旗總管旺沁多爾濟爲鑲白旗總管均照准此令將士即日罷兵勿再猛進致貽口實（五日下午一鐘） 
　　北京電劉傳綬歸報程璧光雖願歸向中央然實權在林葆懌手林巳與李烈鈞聯合無疏通餘地（五日下午一鐘） 
　　北京電主戰派以南方並未停進要求改變方針故中央態度又復偏重主戰（五日下午一鐘） 
　　北京電新疆加重國防楊督電告劃全省爲五大區各派重兵駐守（五日下午一鐘） 
　　北京電幣制借欵合同已由閣議通過訂今日簽字（五日下午一鐘） 
　　南京電張懐芝復李督電巳飭駐滁魯軍恪守紀律或進或退俟中央核示（五日下午七鐘） 
　　南京電冷遹彭允彝張其煌頃又聯袂來寗（五日下午七鐘） 
　　北京電中法軍事委會協定出兵條欵㈠華兵受傷醫藥費由法國供給戰死者由中國優給恤金㈠軍用郵電法收半價㈠中國軍用品入法一律免驗免稅㈠中國在駐法使館中另設一通訊機關選派軍事隨員管理㈠中國在巴黎設一銀行專司軍用欵滙兌（五日下午一鐘） 
　　香港電今晨（五日）三時廣州砲船忽砲轟觀音山砲臺砲臺亦回砲雙方交轟約四小時知係悞會乃停戰省垣今安靜如常（五日上午十二鐘） 
外電 
　　哈爾濱電一日伊古資克電稱戰事已停過　黨代表已辭位由各機關代表以省議會之名義選出執政之人士官黨仍留境惟兵士則將遣回凡殺人放火者皆須治以死刑紅旗衛兵專以搶　爲事今將出境鎭中房屋多毀於火居民罹刦無一或免又電云過激黨刻得克拉斯諾耶斯克同黨之援助故地方迄未安靖鎭中損失之確數今尙未知華俄道勝銀竽等房屋皆爲砲火所轟及今安哥拉河尙未凍合故鎭內外交通依然隔斷伊古賢克與俄羅斯之電信現可互通報紙迄未出版云哈爾濱境內僅有華兵一聯隊執行巡邏街市之職務現俄人義勇隊方在組織中半月內巡街一事將改以俄義勇隊擔任之外間所傳中俄衝突之說悉是全無根據之謠言蓋中俄官場今甚和洽也哈境地方安寗（四日） 
　　哈爾濱電中東鐵路之車費運費自一月一日起增至七倍有中國步砲兵一大隊由齊齊哈爾行抵愛琿薩哈連其地在白拉戈斯成斯克之對面蓋以該處俄兵曾殺死華人數名也中國官場已出示謂惟無武裝之俄人可入中國界且必在午前八時之後與午後八時之前否則槪行拘捕哥薩克兵一隊巳抵滿洲里車站盡捕過激黨解赴赤塔官場已請哥薩克留駐滿洲里以阻過激黨復入滿境海參威來電謂日人所辦之日文報紙已在該處出版（四日） 
　　北京電上年海關收放總額超過一九一六年銀四十萬兩其主要異點爲哈爾濱增二十九萬九千兩安東增三十五萬七千兩大連增一百零五萬六千兩天津秦皇島減十三萬三千兩膠州增十六萬五千兩廣州增十萬零九千兩漢口減二十四萬三千兩上海減十萬零九千兩汕頭減十六萬三千兩安東大連由總稅務司所管之常關收入之豐爲前所未有計三百七十七萬五千兩（四日） 
　　以上宇林報 
　　北京電海關表册佈告一九一七年海關收稅共銀三千八百十七萬七千兩合英金八百二十四萬一千八百五十七鎊較諸上年增收銀四十萬兩因兌率之故較上年增多英金一百九十八萬三百六十一鎊（四日）大陸報 
　　北京電昨日馮國璋由李純轉致電文於南方各省陳述不能恢復舊國會之理由其要點如下㈠當初黎元洪就總統任後曾主張恢復舊國會詎召集之後發現種種劣跡今若再行恢復實屬有害無益㈡國家雖以國會爲必要然並非以國會之新舊爲要件况今日改選斯近斷無非舊國會不可之理㈢北洋軍人亦爲國民之分子彼於恢復舊國會之舉表示絕對之反對而南方則極端主張恢復之說余介於其間無論左袒何方面皆足爲大亂之因故余不能有所主張要之余依據約法繼任總統數月以來備嘗艱苦非但不欲爲次期總統如有適當之人無論何時皆願交卸自今以後請諸君勿將總統問題與國會問題同日而語（五日） 
　　北京電曹錕張懐芝倪嗣冲張作霖閻錫山陳樹藩楊善德趙倜孟恩遠鮑貴卿李厚基姜桂題田中玉盧永祥張敬堯蔡成勳十六人三十一日聯名電致中央反對恢復舊國會請依據臨時參議院所議决之國會組織選舉等兩法召集新國會其要旨如左㈠舊國會前後召集兩次解散兩次成績不良國會議員須從民意之趨向此等議員不能代表現在之民意㈡曩因舊國會欲制定有利於私黨之憲法而施行暴民專制之政治恐召亡國之禍故請解散今日萬無再行召集之理㈢舊國會組織失當兩院性質混同穩健愛國之士懼與市井無賴之徒爲伍相率辭職其殘餘者惟有暴烈分子因以上所列理由絕對反對恢復舊國會願總統促臨時參議院速决議政府提出之國會組織選舉兩法案據以召集新國會（五日） 
　　北京電昨日李純電中央云張懐芝軍隊如人數不多經過江蘇省境自無妨礙如一時輸送大隊軍隊恐本省軍兵起疑惑而致誤會請於此點嚴重注意（五日） 
　　廣東電四日午前三時後突有一軍隊（兵力若干未詳）出現於黃浦方面進迫省城江上之滅魚雷艇與城內之滇軍協力應戰該軍隊大約與龍濟光有關係者（四日） 
　　哈爾濱電駐東清鐵道沿線之俄兵已陸續解除武裝啓程回國因駐滿洲里之俄兵亦將解散現於各重要　站駐屯華兵一營至三營以代之（五日） 
　　北京電四日發表命令交通總長曹汝霖因病請續假着次長葉恭綽暫行代理交通部務（五日） 
　　北京電本日上午公使團在英國使館開會集議山西省所流行之肺百斯篤（鼠疫）預防事件决讕向中國政府交涉（五日） 
　　以上東方通信社電 
戰電 
　　俄京電自白里斯特里土夫斯克大會回京之代表聲稱德人堅欲留居今所佔據之俄國工業中心點俟公共和局告成而巳德國媾和條件在事實上第一不能免者大約將爲英軍退讓美沙波太米亞與阿刺伯二地云（二日） 
　　俄京電德俄交換停戰之談判業已中止困過激黨主張與在德奧之社會黨自由通訊及派委員查報被迫在德國各廠工作之波蘭人數十萬人之現狀之故（三日） 
　　俄京電俄國媾和代表主任昨日致電奧德土布代表曰俄政府以爲媾和預備會議急須在中立國土地進行其地莫便於瑞典京城請卽答覆十二月三十日電傳第一第二條中所列奧德條件俄政府與軍工代表會中央幹事部均與敝代表等同意以爲此項條件縱依四國（奧德布土）覆文限定之範圍仍背各民族自由决其前途之主義云云（三日） 
 
 
 

Page 3

 
 
　　倫敦電每日紀事報載稱俄國與奧德間之新發展西歐各國或將因以承認里林政府爲已成之事實協約國不日或將以民治政策之宣言書致與俄國里維洛夫氏或被承認爲俄國全權代表英國駐俄大使布克倫爵士或代以贊助俄國革命主義之外交家過激黨所議任爲駐英大使之基乞林氏近在白里克登覊禁業已釋出昨晚首途回俄每日紀聞及每日新聞今日均有社論促請協約國與美國承認過激黨政府泰晤士報載稱駐俄英國大使布克倫爵士精神不佳不日將給假回國目下不致另簡繼任之員如須留置大使署則將由代使主持一切）三日（ 
　　倫敦電每日新聞俄京訪員電稱白里斯特里土夫斯克媾和談判進行之際敵代表中有兩種傾嚮顯然可見一爲主張兼併政策由巴伐里亞邦里哇波爾特親王之參謀總長郝夫滿將軍代表之一　和平由德國外相庫爾滿男爵奧國外相塞林伯爵代表之兩派屢起爭辯且各請願於柏林柏林則贊助和平一派俄國今須俟和約簽定後再行交還俘虜（四日） 
要聞一 
[南北最近局勢之西訊]  
　　字林　三十一日北京通訊云停戰令發表以來似未得任何方面之歡迎按原擬之稿對於南北之地位本省約略承認之語苟經公佈南方定可接受之視爲平和之標　奈內　中督軍團勢力猶強竟將原意刪改其結　雙方皆不滿意南方視停戰令爲無誠意而恃強之督軍團則指爲措詞懦弱過於遷就雙方軍隊今仍繼續行動孰應負責無從斷言惟南軍旣已處處勝利則俯就範圍自當屬諸政府此乃南方領袖所　言之成理者也乃停戰令於此未置一言反言南方領袖之前愆玩其語氣頗有諭其改過自新之意焉今時局　覺　　迷離除瀏覽近日新聞外無可置議然近日新聞眞僞夾雜欲加辨別其事亦屬匪易北京政府顯仍執行曹錕張懐芝率兵南征之任命曹兵一旅已抵漢口北四十英里之孝感而張兵若干亦啟程赴浦口以人數言之寥寥無幾此外並無大軍出發之表示不過扣留許多鐵路車輛而已質言之督軍團之舉動在都人士察之純爲虛聲據華人傳述所謂總司令者僅調發少數兵士而借用兵之名以行其要索大宗軍費之實耳至於南方則粵軍似已深入閩境據政府方面之報紙云粵軍志在佔據厦門龍濟光之軍隊遭遇若何傳來消息不一其詞莫能知其究竟日前報紙載稱龍軍一部於將登岸時爲獨立艦截獲言之鑿鑿似非無因而政府報紙則登載龍濟光來電否認部下失利之消息且警告政府勿從陸榮廷之言此電是否確實無從辨明但政府報紙固確稱其爲龍濟光所親發者記者頃從可恃華人方面聞陸龍交情頗好彼此聯合行事　龍果有事於粵境則其所抱目的不在爲北京謀利益而在清除粵省種種黨派使粵省對於南方督軍之政策愈爲聯絡一致以示異於國民黨耳北京所接最近川訊據謂周道剛所統之北軍因黔軍逼近刻向西退走而劉存厚之軍隊因未能抵抗滇軍之壓力亦歸至揚子北岸重慶失守後逃往下游之北軍司令吳光新現在宜昌附近爲南軍所遏阻交戰頗惡雙方各損失千人此方面之南軍未審是何軍隊以意度之想係荊州之獨立軍與湖南來援之軍隊也聞由湘省出發之南軍刻有一部集於沙市有抄擊岳州北軍之志再荆襄兩路軍隊聞已集合於安陸顯欲進窺京漢鐵路北軍第十一師前在漢口附近逗留若干時今聞巳赴岳州按岳州之兵不爲不多但係夾雜之集合耳北京英文日報所紀新聞有時頗能表示政府之態度今日載稱政府現討論更調南方長官之辦法擬任龍濟光督粵李耀漢爲粵省長陸榮廷爲桂湘兩省巡閱使陳炳焜爲桂省長譚浩明爲湘省長並准唐繼堯駐兵重慶該報又謂李純警告政府勿使直魯軍隊經過浦口聞李因段祺瑞參戰　辦段芝貴任陸軍總長頗爲不懌已請政府釋明理由云云傳說舊國會不久將在南京集議舉李純爲副總統此後李卽在南京組織新政府此種傳言喧　衆口就實際言之將來即有此種發展亦無足爲異也 
[郭堅在陜省西路獨立]  
　　陜西省城陳郭軍隊之爭戰曾略見各報茲聞郭堅自河東失敗後即退駐鳳翔現巳在西路獨立其通電云溯自民國以來吾陜迭遭兵禍辛亥之役東西兩路血戰數月民生愼悴巳達其極繼經白狼陸賊先後蹂躪顚連困苦更難縷述迨陳樹藩督陜暴虐尤有過之縱匪殃民民不堪命縱兵通匪匪勢愈張去歲至今陜民生命財產屠於兵刦於匪者不知凡幾未聞陳樹藩出師命將除暴安良且故縱差弁搶掠行人佯爲不知暗實分肥稽其私入已數百萬而橫徵暴歛苛派勒捐之數又什伯倍於茲陳樹藩發財之由卽陜民貧窘之因此傖不除民無　類况陳以反覆小人無學無識視勢力爲轉移倚金錢作護符年來附和顯要妄自稱兵破壞約法蹂躙議會不法罪狀罄竹難書今夏復辟之變陳實禍首之一徐州會議親派代表恩詔一頒卽時稱臣經堅責以大義諫以兵力始未上表許堅北伐詎意師未出境陳卽電京以堂堂靖難之師　爲跳梁之　背信食言巧設陷阱致使無數健兒斃於一網及堅退駐鳳翔正式質問陳無詞解答更施毒手捕殺堅部日數十人負義如此夫復何言政變而後南北稱兵陳又甘爲一姓家奴一再派兵南下爲虎作倀賊心未死堅實勸不能勸忍無可忍爰整義師誓騙　蠢並會合焦司令耿司令胡司令等與西南取一致行動戮力同心共張撻伐堅本莽夫祇知有國不知其他如政府能以國家爲前提迅下停戰命令更換陳樹藩恢復約法召集國會堅即解甲聽命服從中央區區此心始終不渝皇天后土實式鑒之陜西護法軍西南路總司令郭堅叩甘 
[杭州快信]  
　　溫州自主案內牽涉人員悉巳更動現紳民　　紛　控當局擬開軍法會審 
　　雙林統捐局長鍾寅辦理年餘比較奇長爲全省之電已由財政廳將該局升列一等（向係三等）幷呈請省長咨部特奬 
　　新委甌海道尹省署第一科長黃慶瀾昨始由滬乘　別快車蒞杭寓城站旅館連夜謁見省長報到 
嘉興統捐局長王國鐸昨上書堅請辭職 
　　前日拱埠大火燒燬官產四十餘間損失約二萬餘金官營產事務所已派莫松孫督工收拾一面招匠投標尅日與復 
　　山東省議會代表孔祥柯等昨已蒞杭會晤各　道磋商時局 
　　楊督軍接寗台鎭守使何豐林電告巳於昨日接篆視事 
　　杭屬綢業認捐財政廳前令自七月份起酌加二成各商紛紛反對迄未解决現經商會調處巳允勉認一成 
[南京快信]  
　　中央昨來電慰問李督病狀調停事仍責成李督進行聞李督巳將西南對於湘粵善後辦法電告中央 
　　岑西林來電謂西南非爭國會之新舊惟在爭約法之有效無效如約法有效則其餘均可依法解决 
　　李督病已稍痊昨已到辦公處批閱公牘　尙未見客 
　　聞魯軍已有兩團開至滁州駐紥 
　　江防吃緊下關江中現停泊軍艦七艘魚雷艇三艘則停泊草鞋埉 
　　軍警當局因謠言繁興連日特別戒嚴晚七時各通衢即加派雙崗 
　　財政總長王克敏昨過寗赴滬 
　　津浦鐵路車輛係直魯兩督扣留經寗商會迭電請放聞昨尙無復電 
　　省長公署水利處主任陳廷英昨已到差 
　　李督委本署秘書文永譽兼機要處參議 
　　軍署主任參𧩜劉玉珂昨因事由蚌折回 
　　督軍署參議王鐘卸命赴鄂贛接洽昨已事　回省銷差 
　　煙酒公賣局長彭淵恂請假一星期赴津 
　　兩浙緝私統領蔡和林昨來寗陳報要公 
　　蘇州高檢廳長王樹榮昨由蘇來省謁齊省長聞爲接洽高等分廳事 
　　侯補知事沈啓熙王濟清駱路杜芳兪錫蕃張　炎查禁煙苗勞績均記功二次龔應鵬江左　邵家樹夏敬屢記功一次 
　　齊省長昨續委夏和笙爲公署第三科辦事員王金鎔爲第四科辦事員 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報紀南軍進攻宜昌情形]  
　　文滙報二十八日宜昌通訊略云距城十英里之地於星期日忽聞砲聲嗣經記者探詢得其事實如下南軍由沙市乘舟由輪船拖帶上駛二十三日即星期日清晨在莫本溪（譯音）村畔登岸沿途護送者有砲艇一艘兵旣登岸遲遲進取守兵乃得藉此時機準備一切南軍旋由平地前進以攻據守山間控制大路之北兵聞南兵由下攻上衝登山坡甚爲奮勇但榴彈砲從高擊下南兵不能近前故不得利遂向後退走北兵向砲艇轟擊聞烟通兩具巳毀其一死傷確數今未查明但陣地有南兵屍骸約四十具又有身受重傷未幾卽死之兵一人其他傷兵巳被同伴扶去據沙市消息傷兵回者有數船之多守軍死傷之總數約與南兵陣亡者相埒北兵中有團長一員受傷不重巳抬至敎會醫院求治戰事約由午前十時或十一時開始經一晝夜之久戰地中有農人房屋一所當交戰時彈落如雨農人不敢外出迨至翌晨啟戶視之則沙市軍隊業已退去不復來攻宜昌矣城中居民聞此消息頗爲驚恐戒嚴令業巳頒行近城各大路俱駐兵看守居民不知所措多避入敎堂今外人敎會大半已高懸其國旗吳光新於星期日午後抵此聞其軍部刻已乘船下駛宜昌商務停滯小船不敢駛行而輪船亦裝貨無多 
[荊宜兩軍戰訊續報]  
　　停戰布告發表後南北之兩方軍隊均已停止動作靜候解决惟荊宜二埠吳光新石星川軍至今猶聞戰爭不已三十日午前武漢得有沙市石軍傳來消息該軍與宜昌軍（聞係第二師四旅朱廷燦所屬）大戰於枝江縣白羊地方石軍大敗副司令朱兆熊（原任第一旅長）逃胡廷佐（原任第二團長）陣亡營長死者五人軍官佐士兵死者數百人潰散逃亡一千餘人傷者不計宜軍方面死傷甚少同日又據某方面消息胡廷佐率荊州軍一梯團餘往襲宜昌行至距宜六十里古樓背地方與吳軍相遇遂啟戰鬬相持已五日之久雙方無大勝負又據某方面消息吳石二軍於二十七日戰於宜沙毗連之虎牙灘吳軍死傷六百餘人石軍死傷二百餘人並傷下級官數人凡此足證布告停戰後荆宜戰禍之未已不知以和事老自命之王占元對此作何處置查吳光新軍在施南宜昌者約有兩混成旅附以輸送隊數千及王占元所部第二師四旅兵力本較石軍爲強惟石以吳軍當敗衂之餘餉械俱缺兵無鬬志邀而擊之可以奪其器械並可取宜昌施南二郡以壯荆州聲勢而吳軍則以宜施處川湘荊襄四面包圍之中一切接濟俱斷退則川峽無路進則爲荆沙所扼處茲絕地惟有拚命向前以圖生路故自十二月中旬以來荊宜兩方互相攻擊時起戰鬬今石軍旣於枝江大敗吳軍必進取荆沙石星川亦必向湖南乞援王占元眞難於處置矣若勸石軍停止向吳軍攻擊石氏或可以承認但吳軍待餉缺械已久有萬不能不進之勢如非石星川准其接濟通過必仍戰鬬不巳而此餉械之運過荆沙又孰能保石軍不截留且王氏之命令只能及於朱廷燦吳光新則王氏無權節制吳又爲主戰派有力份子原有聯合曹錕會攻荆襄之議今旣得勝决不肯就此罷手設因攻荊不已牽動岳州或湘西之軍援荊南北和局豈不歸於破裂吾於是惟有祝望雙方之讓步矣 
　　又據漢口某報云三十號晨有人乘大亨輸由荆沙回省述及宜昌戰事謂吳光新前站軍隊於十二月二十日行抵宜昌後卽於次日將宜昌下十五里之寳塔河及虎耳峽兩險要佔駐石軍得報即派第一梯團長胡廷佐爲前敵司令督率所部於二十二號向虎耳峽進擊（係由下攻上）希圖襲佔詎上下懸殊雖胡氏身先士卒親冒鎗彈頗難制勝是以吳石兩軍猛烈攻擊約兩晝夜之久卒歸無效旋即敗退幸有淺水兵艦江犀巡至該處（係石軍所有之艦）見勢不佳當卽開砲向吳軍猛擊故第一梯團之軍隊始得完全退下是役石軍陣亡營長一員（黃某）連長一員（沈某）兵士四五十人受傷連長一員團長一員（卽胡廷佐）惟胡氏傷勢甚重（因槍傷腹胸）退至沙市醫院後不一日卽行斃命吳軍陣亡連長一員兵士百餘人砲傷團長一員（即江犀兵艦砲傷）聞該團長亦死於宜昌某醫院中總計兩軍死傷人員約及二百人石星川見前敵失利除一面加派軍隊防守要隘及另指他軍與吳軍相持外並一面電致襄陽黎氏請發救援黎氏接電當卽令派嚴得勝團長統領所部星夜赴荊以資援助嚴氏奉令已於二十七號趕至荆州與石氏接洽旋命所部一律開赴虎耳峽與吳軍相持至兩軍有無衝突尙不得知 
　　吳石兩軍旣已决戰襄陽一面形勢如何鄂人頗爲注意常黎氏獨立之初王督頗怒黎之賣己嗣悉其係爲部下脅迫對於民黨又較荆州爲疏遠一切行動亦多和緩（襄陽道尹朱佑保極端反對自主逃後黎派員將朱追回仍任原職並畀以鄖襄安民政全權各知事局長有辭職者黎均令送予路費三百金又聯軍總司令名義係石星川等推舉黎辭未受）王督對之怒意稍解近日兩方已有接近之勢至荊州方面已成黨人淵藪所有新編軍隊俱係民黨中人今雖爲宜昌軍戰敗銳氣稍減而能否停戰尙難遙斷蓋荊州除乞助黎氏外尙有湘西援軍接應苟荊勢不支湘軍必來協防據三十日城陵磯來電荊宜戰雲緊急紅會救護隊是日已由城埠開往沙市又王督於三十一日派第二師精銳若干由省乘輪往沙市而去似王已有討伐荆州之意惟昨聞石氏巳派代表胡竹卿等來省請王督向吳軍方面調停或仍歸於和亦未可知耳 
[荊襄軍與鄂北民黨之關係]  
　　布告停戰之後南北已開始正式議和現武漢人士對於南北之爭尙不十分關注所最屬目者爲荊襄問題刻石黎尙無取消自主之意而王占元則又以荊襄地方土匪騷擾爲詞聲稱將派軍進擊昨黎巳來電自承剿滅土匪已派定由猶龍率新編制游擊隊分途兜拿於取消獨立事則須待協商石星川一致聞府院亦極注意前日特派參謀本部參事余興權（滇人與黎爲至交）來鄂往襄與黎商榷取消自主並令前曾往荆疏通石星川之范績熙中將重往荊州接洽余范兩氏現已謁見王督請示首途未知此行有無效果據荆沙來省者云石星川近日確得湖南接濟軍械其軍隊巳增至二十餘營約一師有餘襄陽亦竭力擴充兵備似無即行取消自主之意荊襄前雖共戴黎天才爲聯軍總司令軍民政務初不聯合茲已由民黨疏通將軍政民政外交諸端實行統一聯軍總司令部爲軍事最高級機關設於襄陽民政機關則暫以民政辦公處爲高級機關因荆襄距離　遠交通弗便特設於荊門縣以資居中策應以劉仲文爲處長楊時傑爲副有管理鄖襄荆安四府荆門一州用人行政全權惟劉楊均爲民黨與黎石貌合神離彼等旣在荆襄分設財政局黎石仍各設一籌餉局俱經派員四出提欵募捐每有一縣局同時來各方面委員兩三人者各知事局長至難應付而一知事局長之出缺亦未能盡由民政處委任是以民政處成立以後更加一層紛擾黎石之不能與民黨契合亦於茲可見民黨之所恃者除素有聯絡之旅團營長七八人外（如由猶龍孫建屏胡廷佐等）則惟隨棗起事之王安瀾然王並未據有城池僅在鄂豫接壤各鄉鎭自由行動黎氏不以爲然前派趙營長擊王於棗陽固爲巧騙省垣餉械之地然亦不願王之勢力伸張近日王安瀾勢愈發展集合裁兵多至七八千人凡黎軍防區以內多爲王部權力所及祇以缺乏鎗砲不能成爲正式軍隊光化縣屬老河口爲襄河第一商埠黎軍獨立後委員前往提取稅局縣署各欵至則稅局之欵巳被王部提去黎聞報頗慍曾有示威之意幸經唐克明藍天蔚等疏通勸王取消鄂北護法軍總司令改編爲湖北靖國軍第三軍受黎制節所需餉欵與第一二軍取同等待遇由財政局糧餉局供給禁止自由籌餉提欵並責成王嚴束所部王已一一承認但要求黎石助以鎗砲然黎石二軍因限於軍器未能放量擴充豈有餘力濟人王安瀾以黎石不能撥濟現特在襄河下游天潛漢沔各縣乘時窺虛奪取警隊團防之鎗械日前天門之失卽係王命梁鐘漢所爲將鎗械銀錢搜羅以後旋棄城逃入黎軍防區茲王子春又責成黎天才剿匪黎已應允然王衆旣承認不在黎石二軍區域內自由行動今後鄂北一帶必可安然無事矣 
[粵中拒龍戰訊]  
　　高雷龍軍自在徐聞遂溪登陸後即着着進行分擾雷城石門兩地以圖窺伺桂境經與隆世儲鎭使所部陸軍接仗多次兩方互有勝負聞二十六七連日消息隆使因唐維炯胡漢卿農有興各部隊陸續調抵雷城兵力厚集特以全力襲擊遂溪龍軍龍軍因沿岸無險可守更加道途不熟即行敗退其已經獲得之安舖港根據地亦被隆軍奪回大獲勝利李嘉品所部自經此敗已由遂溪方面退集徐聞與陸朝珍一部會合堅守卯灣海安一帶以防隆軍追擊現隆使特電當道報捷幷請轉飭沈鴻英所部迅速開至俾將高雷龍軍尅日逐退其電文略謂二十六日統率所部痛擊龍軍該軍山水東欲撲高城爲我軍四面圍擊敗走四散現多向水東敗竄請派兵兜剿以清禍亂云云聞莫督軍已紛電高陽隣近駐軍堵截繳械又軍界消息雷州胡漢卿統領有電來省謂遂溪龍軍已爲隆有興帮統會同薛營長所部圍攻安埔附近龍軍痛擊數時龍軍祇圖刦掠商民財物全無鬬志我軍痛擊龍軍即敗竄聞已分頭堵截拘拿潰兵勒令繳械粵省當道對付龍濟光計劃現經决議以沈鴻英申葆蕃林虎各部隊陸續出發高雷欽廉各方面分頭迎擊至艦隊部份連日亦經開動馳赴海陵水東一帶嚴密防堵昨聞莫代督特與程璧光總長商定水陸各軍司令聯絡大計分飭所部一致進取其艦隊討龍司令幷擬委定林悅卿親統出發以便就近指揮聞林司令奉委昨經親乘楚豫艦先赴陽江一帶巡閱佈置情形即行回省商摧進取計劃又聞粵垣軍事當道連日在署召集各軍司令長官會議决計先行派軍將高雷等處之龍軍包圍聚殲並由海軍辦事處派砲艦數艘沿兩陽高雷海岸線嚴密巡弋如發見龍軍運送或逃走即將其捕擄繳械倘有不服制止希圖逃脫者即行開砲轟擊故連日水陸各軍分頭出發昨二十九日軍署派全副武裝軍士數百名由天字碼頭乘坐廣亭軍艦擬開向某處上岸會同陸上由某處開往某處之軍先將某方面之龍軍包圍再行由某處進園某處該軍上船多時尙未鼓輪出動聞因候其高級軍官始能出發復至薄暮時該軍一體上岸列隊復回城內聞因軍署得接高雷隆鎭守使來電謂龍軍現以兵分力薄日來特集中水東請改由某路來內外夾擊故當道卽飭該軍先回城內駐所候令改道出發聞當道决擬採取包圍繳械遣回原籍各辦法以免傷殘人道 
　　又廣西省長近有通電到粵文云譚總司令皓馬兩電陳督軍馬電均敬悉自湘事粗定內閣改組迭奉巡帥來諭罷兵息民接待和平解决乃龍氏追受非法命令就職幷通告分道派兵出巡居心叵測人所共見亟應嚴爲戒備以保治安今早稟承巡帥正擬公推舜公出總師干固我疆圉適奉馬電慨然以討逆爲己任極深佩仰挽回危局保護桑梓均惟我公是賴即盼舜公尅日命駕來邕主持一切以慰衆望無任跂禱靜誠呈而漾（二十三號）印 
　　莫督近聞龍濟光擬向香港某洋行租輪運兵即照會某領事大致謂龍濟光受非法政府命令就兩廣巡閱使職率兵擾亂邊境兩粵人士異常憤激近聞其有向香港某某洋行租借商輪運兵一事未悉確否苟有此事敝軍隊以拒龍之故或有危及該行商輪槪不負責請轉知該洋行勿爲龍氏所誘幷謂我粵現在自主期內對於中央命令槪不任受望貴領事堅守中立等語後接某領事答覆大意以某某行輪船現尙不敷行駛所稱租借與龍濟光事可信其無但所請堅守中立一語敝領事以陸榮廷旣通電中央辭兩廣巡閱使職而中央乃令龍濟光繼任不知何中立之可言云云由此觀之龍氏租借洋輪殆已不成事實 
　　龍濟光此次在瓊宣佈就職分兵圖粵瓊崖軍政各界以其行爲反復舉動謬妄多不附和鎭守使黃志桓首先來省而道尹梁邁海口關監督王懋等亦先後離瓊回省稟報宣言與龍氏脫離關係聞據稱說瓊崖軍民各政現均由龍氏派員攝理鎭道機關己同虛設共屬內之關稅雜捐烟酒稅捐等等收入亦以巡閱使名義分飭各縣截留充餉因此省庫於十日起尙未見有瓊崖屬報解欵項 
[在粵滇軍之班師問題]  
　　在粵滇軍因薪餉積欠頗多張開儒師長曾電請班師回滇並經滇督允許昨特具呈粵督請發欠餉粵督巳爲令行財廳飭其查明具復其文曰案據滇軍第三師師長張開儒呈稱竊師長於本月十六日將班師回滇各情通電全國幷先後文電呈報鈞署在案惟查滇軍自去歲入粵以至本年六月底止除每月由南韶連十五屬及太平關東西釐廠等屬收入項下撥給伙食外所欠十餘月薪餉均未發給前經師長疊次備具各項表冊呈請陳前督如數發給均邀允准各在案特以粵省財政奇絀未蒙照發下半年又値國家多故粵省出師需用尤爲浩繁本師雖困苦萬狀祗忍饑耐寒亦未催領積餉刻下班師在即對於滇籍士兵之積餉不能不急求清給而對於他籍士兵勢必在粵解散所有應得薪餉萬不能再事積欠合計本師應行解散外籍士兵一千七百餘名非有十三萬元之數不能發清積餉其餘滇籍官長兵士六千三百人由粵至滇每人約計旅費二十元連駝馬轉運各費約需洋十五萬元是爲目下必需之欵除滇籍官士兵積餉暫從緩具領俟後再請補發外所有急需解散外籍士兵積餉曁滇官長士兵旅費共計二十八萬元理合備文呈請查核幷乞飭下財政廳如數給發俾得早日準備班師實爲公便等情據此查該師月餉向由廳發給並在各機關收撥有案合行令仰該廳即便查明該師向來領過餉項若干收撥若干積餉若干現在應發若干逐一查明具復以憑核辦云云 
　　自滇軍班師回滇之消息傳出後粵中國會議員李文治等即特電滇督請其電留張師長仍駐軍粵省其文曰自滇軍轉戰入粵內消反側上護國法議會寄此尤資保障雖義務溢於權利功業自埀天壤乃近日忽有班師之議公亦覆電允許全粵人士如失長城當此荊襄響應潮汕初克兵臨八閩師會長江約法待復大功將竟正黃龍痛飮之時何遽歸田解甲非代馬依風之日寗忍去國懐鄉倘審慮未周一旦恝然舍去粵省若有未安大局勢必動搖失當日出師之旨貽鈞座東顧之憂國步艱難怨憫實甚除竭力挽留外伏望收回成命令滇軍仍暫留粵省維持西南豈惟國家之幸抑亦桑梓之光臨電屏營無任盼禱再龍軍入寇陽江現被海軍擒獲軍艦六艘不日當可剿平知注並聞李文治李正陽蔣瞻澍趙誠趙鯨楊開源呂志伊張華瀾張大義角顯清陳時銓陳祖基叩 
 
 
 

Page 7

 
 
[調和聲中之贛訊]  
　　停戰佈告發表以來陳督對於調停更爲積極進行最近雖無具體之成績而各方面贊成和平之表示巳趨於一致是亦和平之進步也 
　　陳督對於在贛各軍發出訓令其文云此次南北搆兵無異燃箕煮豆本督軍鑒國事之擾攘若再各走極端內閧鬩牆外強漁利危險何可勝言是以聯同蘇鄂李王二督力任調停無非以息事寗人奠安邦本爲唯一宗旨潮流迭閃始終未渝耿耿此心天日可表中間與西南信使往還委曲計議互相接洽信感日深近皆相諒苦衷同趨一致如長沙譚司令復電對於龍門軍隊侵入贛境則一再令知該處軍隊各守邊界不得逾雷池半步之表示南寗陸巡閱使對於元首弭內閧愼外交兩次靑電則有願息紛爭力勸兩廣取消自主之表示大總統停戰布告發表雖條件尙待磋商而南北畛域化除干戈不致再見凡我軍人務須各本血誠仰體大總統德意靜候解决云云 
　　贛省前有張懐芝率軍來駐之耗官民一致反對分別發電阻止今陳督接張復電已停止進行其復電如下南昌陳督軍鑒勘電敬悉藎籌偉論敬佩良深企望和平芝亦同此心理前旣奉令協助贛防公誼私交不能不卽往援助昨奉大總統布告已復電請示辦理敝處巳出發軍之軍均在滁候令特復張懐芝印 
　　張懐芝軍隊雖已阻止而軍署又接有征南第二軍副司令張敬堯來電將由第七師內抽調軍隊若干開來九江候令進行云云陳督以南北均已奉令停戰贛省更無派兵之必要巳復電張敬堯婉詞謝絕九江鎭使吳金彪前因公在省因得此耗已馳回九江布置一切以免張軍突入伹蘇督李純亦積極調停則張軍諒不能飛過浦口也 
[新芝罘報之呼籲]  
　　檢察官蹂躙報館 
　　烟台新芝罘報因福山地方廳對於李硯豐呈控該報紀載失實一案竟依出版法第十七條援用刑律處斷引律差訛跡近羅織大爲不服除上訴外昨幷發出宣言書云本報發刋以來以直言觸忌於劣紳暴吏月來迭被前清縣令李硯豐並初一山等皆以揭載事實伊等不來函更正直接訴諸法廳福山地方檢察官王錫溫不問有無更正竟羅織本報罪名謬引出版法第十七條援用新刑律第三百六十條陷害本報竊維報館紀載本不敢謂其條條皆實惟其不能條條皆實故報例上始有更正之手續更正之通例以避法律之繩陷也即此一例不惟爲我國報界所適用卽考諸世界萬國亦莫不引爲通例也民國以來報律雖已廢止而更正之例固猶適用於我全國報界今福山地方檢察官王錫溫對於李硯豐控告本報一案旣不能援引巳廢止之新聞條例爲根據乃強爲謬指出版法可以適用於報館以爲羅繼本報當堂答辯述稱出版法萬不能適用於報館其理由略謂﹁查前袁大總統當　時代曾於民國三年四月二日頒布報紙條例旋又於同年十二月四日復頒布出版法以性質言之報紙條例與出版法純粹的爲兩種法律也蓋報紙條例專以取締報紙之刋行出版法專以取締文書圖畫之出售兩者性質過殊不相混合其理實至顯而易明故報紙條例第十條第八欵有攻訐陰私損害其名譽一語而出版法第十一條第八款亦有攻訐陰私損害其名譽一語是報紙條例與出版法尤絕對的爲兩種性質報紙條例所規定之種種但限制於報紙方面而出版法所規定之種種但限制於文書圖畫方面决不得謂報紙條例可以取締包括及出版業方面而出版法亦可以取締包括及新聞業方面也就此更進一層言之如報紙條例之種種規定能包括出版業方面或出版法之種種規定亦能包括新聞業方面則民國三年間旣有四月二日報紙條例之頒布何以十二月四日又有出版法之頒布耶如謂出版法頒布之後前日之報紙條例即可失其效用則國家亦應於出版法頒布之日即日取消報紙條例而明令謂將來取締報紙均適用於出版法可也奈何出版法與報紙條例竟並行至民國五年七月十五日迨七月十六日而始以明令廢止報紙條例之一種耶是報紙條例自是報紙條例出版法自是出版法各有定用而不得相混也况報紙條例所指爲報紙者載謂凡文字圖畫而有一定名稱繼續發行者均爲報紙而出版法所指爲出版物者則載謂凡印刷之文書圖畫者均爲出版物是報紙爲文字圖畫有一定名稱而繼續發行者非出版法所謂文書圖畫者尤爲理透茲報紙條例已於民國五年七月十六日明令廢止是約法上所明許人民言論自由之權已自民國五年七月十六日以後完全恢復之非出版法所能代已廢之新聞條例以取締之也抑更就二者之性質言之則凡營出版業者其主撰人謂之著作人而報館記者謂之編輯人名稱旣殊性質自然不同蓋著作者名山事業優劣雖殊而其欲永傳不朽之心則一至於新聞記者爲或就時事發爲言論或採輿情布諸當世逈百殫精竭力雕龍續虎之著作者比是報館案件不能繩之以出版法也盡人皆知特出版法又明明屬於警察範圍斷不能直接混入刑律範圍國家明令請警察官廳有按出版法而取締出版營業之權是卽事權畫一他人不得干預之也由此推測報館旣與出版營業者性質不同即警察官廳亦不能任意以出版法取締之也又可斷言今更就事實上言之本報所載關於李硯豐來函各節脫有不實之處在當事者盡可按照報例來函要求更正在報館旣有揭載自由之權力亦必有代人恢復之義務决不能不按更正通例不依更正手續而遽訴於法庭也在檢察官亦應偵察李硯豐有無更正以定受理亦决不能不問有無更正事實而遽以新刑律第三百六十條凡指摘事實公然悔辱人者不問其事實之有無科之以罪也蓋更正之例實報館所以杜人之動輒以法律繩陷報館亦報館所以自避動輒輕陷於刑律的保障也若謂更正不足根據則凡人之被報紙揭載其事跡而失實者人人皆可不先出以更正手續而直接待法律之解决可耳奈何報館偶有紀載失實之時當事者恒即來函更正而報館亦恒據函而與以名譽之恢復耶是報館明明有更正之手續更正之通例矣貴檢察官如必謂凡報館登載關於人之劣跡或不道德之行爲即爲敗壞名譽公然侮辱罪之以觸犯出版法科之以新刑律則試問凡報紙之刋行即當處處恭維社會條條贊揚人類茫茫大地芸芸衆生將無一不善之行爲無一不肖之人類矣尙何代表與論改良社會褒善貶惡挽回頽俗以彰明公道之有哉﹂（以上皆本報對福山檢察廳答辯之詞）以上所述本報自不敢謂所見皆是惟按諸法律理由不爲不正如謂此等案件適用於出版法則報紙條例何用廢止蓋廢律者所以根據約法而完全與人以言論著作刋行之自由也報律且不適於報館况出版法乎無如福山地方檢察官置若罔聞謬引出版法妄爲起訴刻此案正在依法上訴將來結果殊未可知如果該檢察官所斷　出版法即可施諸報館則報館日日刋行將無日不陷於法矣 
[皖省近事]  
　　前安徽中華銀行倒閉尙存市面紙幣三十九萬餘元業經財部飭籌的欵分四年八期收回將第六期因軍餉孔急無欵應付改與第七期一併兌收現第七期已屆由財廳函請中國銀行照兌其本息共十萬五千餘元 
　　皖省長黃　珊氏近以公署經費不敷擬將內部從新改組並令各科職員考試藉以甄別而定去留 
　　敎育廳長盧少劉擬於今日（卽一月三日）下午三時召集敎育界人員假該廳開行政會議討論地方敎育事宜 
　　前有方炳坤等呈請政府核准開採皖屬當塗繁昌鐵礦業向外人籌借鉅資開挖並建築輕便銭道四十餘里直達釆石磯現皖人反對此事甚力聞已向各當道呈請取消礦權 
地方通信 
[松江]  
　　荒田免賦確數松縣蟲荒田畝原照董保所造荒册核數呈報計田四萬二千二百五十九畝零三釐四毫及諭各圖編書覆查圩號畝分及承糧串戶始知各董保所造荒册於初報續報時重複塡寫者爲數甚多經業戶查明以熟作荒希圖朦混者亦復不少統計該兩項田額共有七千餘畝之多刻已照數剔除於一月四日呈覆齊集茲將本縣蟲荒田數及應扣忙漕總額並楓涇五厙兩鄉普減一成完賦確數錄下松江縣各市鄉蟲荒田共三萬五千零七十二畝六分四釐五毫七絲二忽應免上下忙銀四千三百六十九兩六錢八分三釐應免漕糧米三千四百十六石七斗一升王合另楓涇五厙兩鄉呈准普減一成田一萬三千零七十五畝六分二釐三毛二絲五忽五微應免上下忙銀一千七百零二兩四錢八分應免漕糧米一千三百零三石六斗九升四合總共免賦荒田四萬八千一百四十八畝二分六釐八毛九絲七忽五微共免上下忙銀六千零七十二兩於錢六分三釐共免漕糧米四千七百二十石零四斗零九合以現定稅率連手數料在內忙銀每兩二元一角三分二釐漕糧每石五元二角核算共免收洋三萬七千四百九十一元九角七分九釐惟照荒歉條例應將上列荒田完賦攤分三年征還三成一節在松人因無此力量决請知事籲求蠲免以紓民困 
　　布莊被騙詳情前日有騙子一人至楓涇朱益和布莊聲言愛泗涇松記委託代配土布二件共百二十疋該莊因與松記素有往來深信不疑即將布疋配交楓涇轉運公司囑其運至莘莊然後交原人裝內河划船載往泗涇及運到莘莊後因河水氷結船隻不通該騙遂囑轉運公司運回明星橋車站以便改道松江運赴泗涇該莊得信後深恐貨物遲到卽函知松記聲明貨已在途詎松記覆函稱並未遣人配貨始知受騙急派莊夥至明星橋車站查詢知貨已送至東城外某店及至某店又稱已被原人取去該莊遂委託車站偵探代爲偵緝一面即據情報知警所請予查究 
[鎭江]  
　　引渡盜取絲犯鎭江船戶笪瑞生於本年秋問在嘉興地方盜取城內陶福記等綢號價値七千餘之湖絲十一包經各綢號懸賞偵緝笪遂潛避上海將贓變賣嗣爲陶福記各綢號偵悉特往上海報請捕房將笪拘解公堂現已迭經嚴訊錄供收押在滬茲又由各綢號稟請丹徒縣倪知事懇求派警備文赴滬將笪瑞生引渡來鎭歸案訊判業經批准派警往滬聞日內即可引渡到鎭 
　　知事因公赴省丹徒縣倪知事因有要公於四號乘午班車赴寗晉謁省長祗帶隨員一人至該署一切要公暫由第一科呂科長以煒代拆代行 
　　粥廠行將開辦鎭江商會總理吳澤民以天氣嚴寒貧民生計維艱特籌欵開廠施粥以資賑濟現正籌劃進行聞城外仍在火星廟冬賑局城內仍在啓善局散放定於　內開廠云 
雜評一 
[必敗（庸）]  
　　請南北當局無意　和乎何以北方則政府盡力疏通主戰督軍使停戰佈告得以實現南方則湘軍不襲岳州而陸唐息事寗人之希望又時常表示於電牘謂有意於調和乎又何以停戰之明令頒布已歷一旬而兩方磋商條件仍未有具體之提出且北方則有張懐芝張敬堯所部集中南昌之電令而南方亦有程潛進窺岳陽之風說向爲調和關鍵之李督且又稱病謝客鬱鬱寡歡甚至欲辭調停之任務世事之暗昩眞無有過於今之時局者矣 
　　嚮者局勢之混沌尙得曰停戰令未下當局者之熊度未明也不謂停戰令旣下以後當局者之態度仍若欲戰欲和不肯示人以誠意其混沌曾無異於昔雖反覆變幻爲今日有力人物所特長然而愈反覆則醜態愈出愈變幻則枝節愈多今日欲以巧勝人者吾見異日之必敗而巳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[普濟輪船失事]  
　　昨日（即五號）黎明三時餘本埠招商局開往溫州之普濟輪船及福州回滬之新豐輪船忽在吳淞口外互撞普濟全船覆沒新豐船頭亦受重傷茲將各訪員報告情形及西報所載分誌如左 
　　訪函一招商普濟輪船向走溫州新豐輪船向駛天津一月前因天津封河新豐改駛福州本月五號黎明三時十分新豐進口普濟出口不料兩船行至吳淞口外裏銅沙外銅沙交界海面突然互撞未及五分鐘普濟已全船沉沒昨據幸得撈救生回之人云當兩船相撞之際彼此以汽笛鳴號不知如何認錯羅盤彼此碰撞勢若山崩普濟所載乘客聞有六七百人之多登時沉沒新豐亦秩序大亂呼救之聲慘不忍聞因在倉卒之間各人不知何船受傷有從新豐船上奮命跳出者反致葬身魚腹誠可慘也出事後新豐船主卽設法報警維時進出口商輪及水警巡船均聞警趕來設法撈救無如天氣嚴寒且在黑夜故遇救無多云云招商總局得訊後立派駁船馳往撈救計生還者六十餘人於昨午安置於長發等棧此外尸身巳發現三四十具此事出後各界聞之咸視爲重大慘劇因旅行客商裝載貨物與生命財產均有關係故紛紛前往調查聞普濟船主某國人及大副二副大辦二辦（即正副買辦）帳房等均遭斯厄新豐水手數人亦巳失蹤云 
　　訪函二本埠招商局普濟輪船於昨日破曉時滿儎客貨由滬起椗赴溫駛經吳淞口三夾水時適該局新豐輪船由福州駛回進口曉色迷濛普濟突破新豐攔腰猛撞一下受傷甚重水卽汨汨而入約閱時三刻許普濟即全行沉沒聞普濟每次由滬赴溫搭客僅二百名左右此次則竟有三百餘名或云尙不止此因搭客中尙有軍界中人居其半數也當普濟出口時全船搭客均深入睡鄉迨至被撞始從睡夢中驚醒當以船身已漸漸下沉尤覺驚惶無措幸彼時新豐知已肇禍亟行停輪並將該輪所置舢舨六號悉數放下駛赴普濟船旁拯救始得救起水手及搭客一百餘人至緣何僅得救起一百餘人則以新豐舢舨六艘滲漏者竟居共四故遇救者約僅三分之一亦巨刦也普濟船主大副大車（即輪機主任）三人尙未知下落究竟曾否遇救尙待調查至遇救各人當由新豐坐艙孫端甫妥爲照料即附新豐來滬搭客之遇救者其狼狽情形不可名狀有二人合穿一大衣者亦有僅穿單衣褲者新豐旣抵滬埠凡遇救各搭客即擁至該局報告一切並要求予以相當之處置並聞普濟係由仁濟和保險計保船身險二萬餘金云 
　　訪函三招商局普濟輪船於陰曆二十二日夜十二點半鐘由申起椗開往溫州於三點十分時開出淞口將近三夾水適有該局之新豐輪船由福州開回上海因在黑夜互相碰撞普濟立時沉沒新豐立即停輪趕速施救救起搭客及船夥共一百零七人隨船帶回上海惟內有二十七人因落水受冷救起時已僅存一息即在新豐身故計搭客男十五人女四人女孩三人船夥五人其餘未經救起溺斃於海者尙不知凡幾新豐到申後即將屍體二十七具移至九畝地息影公所一一攝影招人認領聞候至二十五日早晨如尙無屍屬到場均須爲之收殮云 
　　訪函四前晚招商局普濟商輪由滬裝載貨客開往溫州詎駛至吳淞口外三夾水外銅沙地方適遇該局山閩開來上海之新豐商輪亦滿裝貨客鼓輪而來時至三點十分遇霧糢糊普濟被新豐攔腰猛撞截爲兩段立時沉沒新豐知巳肇禍立放舢舨分投救起浮於海面之人聞西員中祇救起一人華員役與搭客救起亦不多新豐在肇禍處俟至天明托由他輪報告該局一面復派舢舨撈尋屍體待至午後始開回滬上卸空貨客修理撞損之船頭一面將撈獲之男女屍身二十七具移至碼頭招人認領並聞普濟此次往甌共載客二百六十餘人救起者尙不及半現新豐船主知事不了聞已自行投江身死昨招商局碼頭該局門首探詢大哭者甚衆其情狀極爲悲慘 
　　訪函五普濟船內搭客三百餘人多溫州同鄉僅救活四十一人及船內水手等多人其餘均被沉沒昨溫州同鄉會分電各處云急溫州商會中學師範杭州官產處林同北京敎育部洪彥遠轉各同鄉公鑒普濟昨夜開觸新豐沒死二百餘人徐班老夫婦虞伯廎黃穰聊黃梅初謝志彝陳元龍劉文甫等無下落溫州同鄉會張烈林實善歌 
　　譯文滙報今晨（五日）三時甫過招商局新豐輪船自福州開入吳淞口時該局之普濟輪船適由浦江出口開往溫州兩船忽在南灣相撞大約因天氣昏暗之故普濟輪船因受損過重遂致沉沒今悉該船船長大副二副及總機師均在失蹤之列新豐船曾救起八十人並撈起死屍二十七具今查失踪者共二十五人新豐船亦受重損惟已於今日下午駛抵浦江據巡工司發表通告謂接無線電稱通揚子江之南灣口航路南面沉有一船桅桿烟囱現尙露出水面 
[陽曆新年之金融狀况]  
　　陽曆一月一日至三日本係封關之期惟本屆各銀行祇於元旦休息一天較之往歲少停二日據云因國外銀根異常緊迫往來滙票甚多恐有延誤故於二日一律辦公並調查此數日內外洋並無大條與銀洋進口出口祗有長江一帶及大連天津等埠之來往銀兩計一月三日客帮從天津來銀二十萬兩烟臺來銀十萬兩大連來銀五萬兩道勝銀行裝赴漢口銀五萬兩客帮永康等銀號裝往天津洋十萬元四日中國銀行裝往南京洋十萬元五日中國又裝往南京洋十萬元漢口洋八萬元 
　　三菱銀行昨日開幕早市結進二月份東滙五萬元價四九二五至大條銀價三日至五日共長一辦士二五因有某國在倫敦廣購大條之故鎊價亦長一辦士半是以本月份標金之價每條驟跌銀八兩各銀樓足赤飾金每兩小去一元五角銀拆前星期問因有解欵漲至五錢前昨兩日已見鬆動跌至一錢四分墨洋與龍洋此一週間進多出少故墨洋亦跌至七錢一分九釐七五龍洋七錢一分九釐六二五東滙小至四錢九分茲將各銀行各錢莊所存銀洋大條槪數錄下麥加利存銀二百零五萬洋一百六十萬滙豐存銀五百四十五萬洋一百十六萬大條十條德華存銀四十六萬正金存銀四百十七萬洋七十六萬道勝存銀三百四十萬洋十八萬大條三百四十七條通商存銀十萬洋五十萬東方存銀一百八十六萬洋十六萬花旗存銀一百七十四萬洋九十二萬華比存銀二十七萬洋四十一萬和蘭存銀二十九萬洋九十六萬中國存銀六十四萬洋二百七十七萬台灣存銀六十六萬洋六十八萬住友存銀二十二萬洋三萬各錢莊存銀二十萬洋二百五十五萬交通存銀二十四萬洋一百零九萬有利存銀二十二萬洋十萬中法存銀四十三萬洋三十四萬三井存銀八萬洋一萬總計存銀二千二百四十八萬洋一千四百二十二萬大條銀三百五十七條比較二十九日多存銀三十八萬洋則少存四十萬元大條無甚更動 
[修改稅則委員會成立大會紀事]  
　　農商財政外交三部及稅務處會派曾述棨李石芝二員來滬爲修改現行進口稅則委員會正副主任並派張煜全陳海超施弼許金水等四員爲會辦又委周典田章燕朱神恩李端炎柳宋權譚懐中等六員爲會員昨日（即五號）爲修改進口稅則委員會成立之期故由曾主任等先期柬邀各協約國所派駐滬各國總領事及各國商界之正副各員於昨日下午二點時齊集北河南路上海總商會三層樓常會廳內特開成立大會先由曾李二主任及商會會長朱葆三交涉公署譯員楊小堂等在會場佈置開會手續二點十五分時駐滬各國總領事先後蒞會計到會者爲比國總領事薛福德駐滬華比分行總辦德麥賜英國商務參贊傅委員柏萊德美國總領事薩門司法國總領事韋禮德美主任委員安立得遠東商務委員柯乃德日本總領事有吉明副領事岸貪松稅關監察官早川繁雄農商務技師大山清一郞俄總領事格羅斯海參威海關監察官拉脫金丹麥總領事樂斯考委員葛南錫（係上海寳隆洋行總璡）荷國領事雷斯委員克恩（係好時洋行經理）義總領事德樂時絲蠶業委員德乃驥腦威國代理總領事納恩瑞典總領事何德門日斯巴總領事柏郞西葡萄牙總領事奧利維拉委員羅沙巴西總領事賚益斯又英國政府所派之副主任賴維洛等惟英總領事法磊斯美國委員賽格秘書傅爾屯上海法國商會總理馬鐵工商部駐滬兼日本商務委員孫爾柏等五員因事未到華官到會者爲曾霽生李石芝江海關監督馮國勳會辦張煜全陳海超施弼許金水會員周典田章燕朱神恩李端炎柳宋權譚懐中譯員楊小堂等中西各員到齊後均至總商會常會廳內入座即由修改進口稅則主任曾霽生君起立演說謂今日爲中華民國修改現行進口稅則委員會成立之期發端伊始承各國政府派出委員一同列席卽或未經派定者或已派定而未能蒞會者亦荷駐滬各國總領事枉駕至會贊成此盛舉本主任曷勝榮幸欣慰之至惟關稅一項爲全國財政一大宗東西各國有取自由貿易者有取保護政策者或用單純國定稅則或以國定稅則爲原則以交換主義爲例外立意不同而其自由課稅則一亦以發達商業便利貿易於國際上圖經濟之展拓關係至爲重大不僅在增加國庫之收入已也我中華民國沿襲前清之舊履行通商條約不能一旦恢復關稅之自由至爲憾事此次承各友邦之美意提議修改現行進口稅則俾使中國得享受條約上應得之權利述棨茲奉大總統命令派充委員會主任蒞滬以來迭與貴總領事貴委員等接洽會晤契合無問歡若平生深悉貴總領事貴委員等皆能仰體貴國政府之意旨竭力贊助藉可尅期告成是固中華民國之幸而此後各國商業在中華民國將日有進步亦均有利益焉查現行稅則原定於前清光緒二十八年卽西曆一千九百零二年照中英條約第二十七欵所載重修以十年爲限至民國元年即西曆一千九百十二年中國政府即應舉行修改其時因變革國體嗣後發生歐戰以致遷延停滯愆期竟至六年之久以今日與從前比較其貨品則日漸增加其貨價則日益昻貴所謂値百抽五云者不過虛有其名現在旣經修改我中華民國政府並無他項希望亦祇期於依據迭次條約內値百切實抽五六字實在辦到而巳欲其切實必調查確當共相徵信而調查手續至爲繁賾本主任擬於本會成立之後訂定簡明辦法徵求同意俾得施行有序早奏成功我中華民國不至以協定之稅則致受名實不符之暗虧而各友邦惠助中華民國之誠意且於茲益見當爲貴總領事貴委員等等所樂許也說畢卽由副主任李石芝君以西語演說繼由比總領事薛福德君起立亦以西語致答詞復由曾主任告以今日本會旣巳成立則修改稅則一切辦法自當即速調查確當訂定條陳之後再行徵求同意一俟擬定辦法即當函請公决衆皆贊成遂即散會時已鐘鳴三下矣旋復欵以西式茶點而散 
[嚴杜鐵路脚夫之需索]  
　　滬寗鐵路來往乘客攜帶箱籠雜件或由月台雇用脚夫搬運上車或由車內搬連至月台照章每件祇須給以銅元一枚規則極嚴違干究罰乃近來各脚夫對於乘客往往額外需索搬運行李每件給銅元二三枚尙不能滿其慾壑以致乘客嘖有煩言稟訐之事時有所聞茲經該路車務總管韋燕君調查屬實當將定章重行宣示並於行李房櫃上豎一木牌載明脚夫搬運行李規則並聲明搬運行李每件祗須給以銅元一枚如脚夫等有需索情事請即報告車務處嚴加懲罰以便行旅云云 
[東方六大學足球初賽記]  
　　東方六大學足球比賽每歲冬間舉行今年南洋大學與約翰大學於昨日午後在南洋操場首先比賽連日天氣嚴寒獨昨日氣候轉和兩校學生及來賓觀者約千餘人特等客僅三十餘女賓六十餘公正人爲公共租界警察長巴雷特君巴君監視嚴正毫無偏袒雙方犯規皆令受罰三時開賽約翰在場南逆風南洋在北勢較順故球多盤旋約翰門前至三十五分一球將入守門者擊之出未及歸而球復被南洋隊員踢入適觸門內約翰隊長沈嗣良之手球因之揮出以手觸球沈君巳犯規故受罰任南洋蹴於門外球踢進而南洋亦違章故雖踢進不算至四十五分時休息四時易地再比至四點三十五分約翰馮建維突蹴一球唐樹屏遂乘勢踢進南洋球門是時約翰方面學生歡聲雷動至四十分停止結果爲一與○之比聞回賽將於下星期六十二日下午在約翰球場舉行屆時觀者諒必更加踴躍也 
[柏文蔚致禁烟聯合會電]  
　　北京西單牌樓全國禁烟聯合會鑒洋藥禁運至期黑籍同胞有超升希望吾輩亦有榮施乃聞滬上奸商又又鉅資運動展限似此謀利害國令人髪指請力爭爲禱柏文蔚微 
[請查大宗烟土之來蹤去跡]  
　　日商郵船會社控靑江人芮春泉山東人盧永祥於陽曆去年十二月二十一號至二十三號與蔡如清及在逃之某某兩人串竊寄存茂海路六號門牌貨棧內値洋五萬元之烟土業經捕房將芮盧蔡三人先後查獲解送公共公廨訊供管押在案昨晨復訊被告蔡如清等延律師到堂代表聲請交保候訊而江海關以進出口烟土均屬違禁特請馬斯德律師代表偕理船廳長道生到堂聲請詰明此項烟土之來蹤去跡中日讞員以此案曲折甚多本日不及硏鞫判被告等押候另行訂期開訊 
[變賣墩田營地之預備]  
　　江蘇台營官產處查得浦東奉南川各縣沿海護塘一帶墩田營地（三里一墩六里一營係明委防寇所設）爲數甚多其墩泥時常被人倫竊値此國家財政支絀之際擬出示召賣由民間繳價墾種業已派委劉立人來滬於前日渡浦赴奉南川各縣調查以憑稟覆核辦 
[安平又發大水之慘狀]  
　　京直水災浩大本埠紅十字會派員分赴災區散放急賑冬賑迭誌前報茲該會聞直隸安平又發大水因卽電詢天津分會云近聞安平又發大水馳系無已究竟此次發水除安平外遭水之處共有區域若干卽祈探悉詳細電示以便核辦旋接復電云三十一電敬悉安平水又大漲河凍冲裂三五丈不等順流而下勢若山崩沿河老樹多爲摧斷其餘氷床船隻人畜什物竟至一掃無存確已傷人二千餘名蓋近日天氣奇寒人一落水不溺斃即凍斃故傷人孔多茲已派員星夜馳往安平等處確實查勘情容再報告泰明日赴文並聞蔡天泰支 
[租界理髪匠罷工要挾四誌]  
　　租界各理髪店夥友邇因要求店主加增拆賬屢起衝突以致同盟罷工詳情經紀前報前晚又有數人集聚法大馬路某茶肆內紛紛爭論當爲捕頭得悉立飭探目黃金榮包探孫金禮前往拘獲小正龍王阿四楊瑞福陳壽明蔡金元徐小四小王有明馬小李子何長根李榮新張長龍等十一人帶入捕房昨解法公堂請究先據法界理髪店主李貴標姜文炳楊永桃三人投案聲稱商人等店中均被小正龍等前來勒令停工並稱如不允從定以激烈手段對付因此店夥畏懼停止工作店中大受影響請求訊究詰之小正龍供向在輪船上爲理髪匠現亦受某姓等人唆使並無爲首起釁情事王阿四供在城內九畝地開理髪店楊瑞福陳壽明蔡金元王有明馬小李子徐小四子等同供均在英界及城內等處剪髪店內爲夥被人逼令停工故至法界茶肆探聽如何辦法被探拘案何長根供在法界姜文炳店中爲夥李榮新張長龍供在楊永桃店中爲夥餘供與前略同中西讞員判小正龍罰洋五元王阿四楊瑞福陳壽明蔡金元王有明馬小李子徐小四子等七人旣在城內及英界營業不應至法界內附和罷工妨礙治安着各罰洋二元一元不等李榮新張長龍何長根三人訊無關係着即省釋判畢又諭各店主曰此後如再有人前來勒令停工准予隨時扭案重辦不貸 
[儲藏假錢票之懲治]  
　　寓居公共租界西藏路三百九十八號門牌之鎭江人韓玉甫家內藏有湖北官錢局之一千文假錢 
 
 
 

Page 11

 
 
　　票二百餘張前日被新閘捕房中西包探查悉稟明捕頭將韓拘獲並搜出前項假錢票一併帶入捕房押至昨晨解送公共公廨請究即據中西包探投訴被告已在捕房供認是項假錢票係與楊某僞造共有印板七方惟印板搜查無着祗有寄往他處行用之信函言至此將僞錢票及信函呈案請察訊之被告供稱此項錢票係賣去猪油收來不知是僞經兪襄讞商之義副領事羅君以韓已在捕房供認豈容狡賴查照民國現行刑律收受他人之假錢票行用應處三等有期徒刑當即會判發押西牢五年示儆假錢票焚燬 
[白克路發生刦案]  
　　前晚九句餘鐘有盜匪五人乘坐汽車至新閘白克路九十二號門牌吳姓家賺開大門一擁而入各出手鎗嚇禁聲張登樓搜刦値洋二千元之金珠飾物現洋呼嘯而去迨事主報告新閘捕房飭派通班中西包探馳往兜拿已無蹤跡遂向事主訊明該盜等面貌服式口音回訴捕頭稟請張代總巡通飭各捕房中西探捕一併留心偵緝 
[泰縣法警引渡盜犯]  
　　盜匪溫八郞上月間在江北泰縣地方犯有命盜重案潛逃來申匿跡英界嗣經眼線董如金報告英捕房飭探前往拘獲帶入捕房訊得尙有同黨韓小亭（即何松山）因在法界犯有搶刦案件經法公堂判押西牢在案故由該探將溫帶至法廨稟訴前情請爲移提訊據韓供我與溫相識並未同往搶刦判韓還押候該縣備文到案再行核辦昨又提訊據泰縣法警段正海投案聲稱韓實名何松山與溫等係是同黨實爲搶刦要犯請求引渡歸案訊辦並據該縣眼線胡德甫聲稱何在江北地方與民人同居一處何因與溫同犯搶刦案件通緝後逃來上海改名韓小亭是實詰之韓小亭供民人實未在泰縣犯過刦案餘供支吾中西讞員以案經豫審明白判將韓小亭准交來警帶去歸案訊辦 
[省釋傷害日人之嫌疑犯]  
　　虹口吳淞路一千四百二十六號門牌日本押當主日本人櫻井常太郞於去年陽曆十二月五號被人開鎗擊斃後由虹口捕房八十四號西探目利扶司將形跡可疑之粵人包公權何士谷拘解公共公廨訊供押候查明再訊在案昨晨復訊據西探目利扶司投訴查得該日本人被害之日被告等雖曾質典衣服並無謀害確據且該被告等從未犯案請爲訊斷中日讞員以旣據捕房查明被告等素來安分遂判將案註銷被告等一併開釋 
[軍署送還嫌疑兇匪]  
　　公共總巡捕房一千二百四十作號華捕王子明於去年陽曆五月二十五號夜在江西路搜檢行人有無携帶危險物品突被匪徒開鎗擊斃並有流彈擊中順泰福木器店夥葉炳榮受傷身死後由華探目陳雲忠與六十二號西探查獲跡涉嫌疑之皖人李懐元徐廷建王國佐兪光祖四人解送公共公廨預審併解護軍使署訊辦在案茲悉此案迭在軍法課訊無實據於前日派探將李等四人送回總巡捕房昨晨解送公廨由經辦是案之中西包探上堂稟明前情請爲發落經王崧生襄讞商之日副領事林君以此案係由關會審官承審判李等四人帶回捕房候解請原審官訊奪 
[招商局派輪往粵之審愼]  
　　廣肇公所前因招商局廣利商輪被粵扣留該局不允派輪續往以致商貨頓積有碍市面曾經電請粵長官設法挽救並得復電允不再扣等情已紀前報茲悉該公所自接電後已將原電抄致該局請爲迅派商輪赴粵以維商業而利交通惟該局尙擬稟承董事會須俟允准方能抽派云 
[取締碾米廠賣買米糧]  
　　本埠自機器碾米廠發現以來營業尙稱發達近年設機代客碾米者年有增加統計南北共有三十餘廠惟因資本大小不齊故各廠設機多者有三十餘部小者不過五六部向例所用之斛雖歸米業公所較準而其營業止限代客碾白不得賣買米糧侵佔米行營業近聞北市小廠每多代客碾米外兼向米行賣買米糧事爲米業董事張樂君所知以其不守舊章有侵米行營業若不亟謀取締誠恐得步進步因特邀集同業會議抵制辦法當經决定以後碾米廠到公所較斛時應須預查該廠設機有十六部者主許較斛惟較後不得兼營米糧賣買等事違者罰銀五百兩並停止交易其設機未滿十六部者不作碾米廠論同業不得交其代碾以示限制而杜侵佔業將此意通告南北米業一體遵守矣 
[烟煤價値奇昂]  
　　烟煤銷場向以冬問爲最旺今歲天氣奇寒外埠用戶訂購者較諸往年頓增一倍以致價格增漲不已無如近日來源愈形減少自日政府發佈限止煤斤出口後來路之少槪可想見而所靠接濟之河南煤漢冶萍等來源近又異常稀少不敷應銷故各貨市價近又增漲二三兩聞此種價格爲從來所未有云 
[新路限期完工]  
　　美界提籃橋華德路新　之有恒崑山保定舟山愛而可克等五路現經英美工部局將地價及一切手續均已辦竣定於日內飭由工程處開工興築限期完工以期早興市面工程處業已逐日派員前往勘測頗爲忙碌云 
[靑年會今晚之演說]  
　　本月六號星期日晚間七時半靑年會德育演講會請陳維屏博士演說上帝之愛陳君學問淵博想屆時定有一番宏論也 
[上海公學之演講會]  
　　白克路上海公學昨日舉行星期六演講會請吳稚暉君蒞校演說首述人類之進化大致謂世界文明由一動字發生吾人試推考荒古時代由石器而鐵器遞嬗至今按其跡象無非一動字之效力也近日敎育界中應時勢之要求有所謂自動敎育者是皆發揮個人之本能耳諸君身負絕大職任抱絕大希望欲完足其職任與希望正宜從動字上着一番功夫譬如彼歐美人士動用其手足動用其腦力每日至十二小時者則吾人當信之否則國無以存而身無以立也演說畢由校長楊德鈞君起立致謝散會已逾十二時矣 
[滬江大學紀事四則]  
　　滬江大學之英文演說競爭會去年成立共第一屆會期在上星期（十二月二十九號）特請朱友漁博士樂靈生博士及斐先生三人爲評判員此次與賽者均係本科三年級生其結果以林君化成爲第一題爲﹃中國之裨益於世界各國﹄朱君博泉爲第二題爲﹃中國應實地強迫敎育﹄鄭君世察爲第三題爲﹃職業敎育﹄ 
　　該校今年耶穌降誕節提倡捐欵以濟助孤兒院計共捐集銀洋一百十元衣服二百餘件一併送至江灣孤兒院作爲聖誕禮物又該校校長魏馥蘭博士代表該校赴南京基督敎敎育會與東方敎會各大學求同一進行敎務方法 
　　又該校今年春季招考定於二月四號將於杭州紹興湖州寗波等處分別擇地舉行 
[駐奉放賑員報告賑務]  
　　本埠京直奉義賑會接該會駐奉放賑員來電云江電悉奉省共賑二十二縣放糧六千二百四十石連繳費洋六萬二千九百五十元棉衣褲二萬件合奉洋四萬元錦縣前放冬賑糧四百五十石復撥春種籽糧一百石棉衣褲一千八百件奉省以遼源新民錦縣等縣受災最重瑞年等俟各縣冊報到齊卽常遄返面商以後辦法 
[紗廠失竊案展期復訊]  
　　楊樹浦路日商第二紗廠控被用人邵桂芳竊去現洋鈔票二千三百元業經捕房將邵拘解公共公廨諭交二千五百元人洋並保在案昨晨復訊由中西包探上堂稟明此案發生後協往查勘情形中日讞員判邵仍交原保候下禮拜六再訊 
[再誌白雲觀後之火警]  
　　前日下午二時四十分西門外白雲觀後面之東洋式樓房失愼延燒等情已誌昨報茲悉該處房屋係絲商錢姓之產當時出包於某作頭承造該屋雖外表可觀而上面平頂上各間出頭並不分砌偷省工料所以是日起火者係該處第三家西林路八十九號而起點之八十七號至末尾之九十八號屋面下一律貫通其八十九號前樓住居賣花及走梳頭之某婦後樓及樓下乃二房東某成衣匠居住緣前樓有某婦之小孩玩燃火柴猝燒蚊帳以致燃及衣料一時烈烈轟轟不可收拾屋面平頂形同地龍灶突烟貫火來直至四時始熄共毀房屋十一幢惟僅燒樓面而樓下如故現三區救火會主任沈韻笙巳函請工巡捐局嗣後領照造屋須嚴加取締俾免危險幷擬在近方勸捐加裝特別大龍頭以備不虞云 
[藥材行失愼]  
　　前晚十點三刻鐘裏鹹瓜街太平弄中油麻公所隔壁二十九號門牌同茂藥材行不戒於火該處爲商業薈萃之處各商號大半均自備皮帶聞警由汪裕和茶莊並輔濟社等之皮帶首先到場接水打開同茂大門入內施救各火會亦先後蒞場澆救至十二時始熄所有同茂前後埭樓平房十餘間悉付一炬隣家雖未波及亦已飽受虛驚昨晨即由一區董警正往傳同茂執事並行夥到局候究 
　　又一訪函云前晚十一點三刻鐘時滬南老太平弄同茂藥材行不戒於火頃刻成災冒穿屋頂適値北風怒吼火勢更烈霎時該行石庫門樓房五六幢悉化刧灰當火熾時由各區救火會立䮠皮帶車到場施救幸四面高牆阻隔不致蔓延當由崗警將行夥羅秉身穆銀寳兩人帶至第一區警察署詰問起火原由據稱火起於披屋迨各人從睡夢中驚覺火已成災不可收拾遂各奔避出外執事人有眷屬同居行內該行巳開十餘年存貨甚多邇來內地河道氷凍所有各同業購批之貨悉數打成包綑存積行中以待天氣溫暖冉行起運不料一併焚去此次損失約計萬金左右等語董警正准予暫行交保候再查明起火緣由以憑核辦 
[監禁持刀行兇之屠夫]  
　　婦人薛周氏前控住居新閘成都路八百二十二號門牌之屠夫陸仁卿將伊用刀戮傷由探將陸拘解公共公廨訊供押候原告傷愈再核在案昨晨復訊據薛周氏投訴因向索取會洋被陸突出殺猪刀連戳兩下受傷已在醫院醫治月餘尙未全愈請求嚴辦訊之陸供當時與原告互毆適所置桌上之宰猪刀跌下落於原告身上以致受傷並非有意求宥中西官以原告被戳受傷屬實無可抵賴判陸押西牢四年兇刀送存捕房備查 
[拘獲斫伐樹木之客民]  
　　浦東一帶客籍游民偷伐墳樹掠取農產前經洋涇市農會會長倪士清呈請上海縣出示嚴禁在案乃邇來日久玩生該客民等故態復萌往往持竿執斧數十成羣前往各鄉村斫伐樹木以致村民痛恨甚深連日由各鄉民呼集鄰右截獲王貴卿趙鴻發蕭海永陳茯苓朱福生秦永和秦二等十餘人分別押送洋涇鎭三區二分駐所經王警佐略詰一過判分別拘留三五日不等申斥釋放面諭該客民等自後不得再犯如再拘案定必重懲不貸一面諭飭各長警隨時查拿以保農產而鋔滋事 
[旅館藏垢納汚]  
　　山西路十七號門牌江新旅館容留一般似妓非妓之婦女在內秘密賣淫經總巡捕房捕頭偵悉前日派令中西包探協同前往查明屬實稟請公共公廨出單昨將該旅館經理陳亨元傳案訊供推諉中西讞員以事已查明不但違背定章且關風化判陳罰洋二十元充公示儆 
[澈查糾黨搶刦之案情]  
　　崇明人朱阿四（卽郭正興又名陳才江）經派駐老閘捕房專查特別事件之中西包探查悉迭在公共租界內糾黨搶刦業已將朱拘解公共公廨訊供管押在案昨晨復訊據西探目壳羅香華探目李星福陳雲忠石金榮等投案稟稱被告所犯案情尙未查明請爲展期開審當經中日官向朱略訊一過判仍帶回捕房聽候查明於下禮拜六再行解訊 
[追還被人摸竊之銀洋]  
　　鄭祖蔭日前由寗波地方乘江天輪船來申抵埠時搬運行李被無賴楊小根乘隙將身畔所藏銀洋摸去迨至察悉賊已遠颺鄭即報告捕房由探將楊拘獲抄出原贓昨解法公堂請訊鄭由莊志鴻代表報稱鄭祖蔭因事他往托商人代表投案求究詰之楊小根供認摸竊不諱中西官判楊押一月贓洋給莊具領 
[互相控訴之和解]  
　　凌福山前與于省山合股包造房屋竣工後因欵項紏葛凌至法公堂起訴嗣于亦具稟控被凌福山糾同顧龍龍搬取作場內木料當經傳案質訊一過判候復審在案昨又提訊凌福山于省山同稱現經兩造托人理勸事已了結請求註銷中西官准如所請將案註銷堂費着兩造各半擔負 
[瞽目香工勿再瞎鬧]  
　　城廂內外香業瞽目工帮前舉代表楊俊效等在上海縣公署控慶雲齋香店主李少琴串通把作陳三郞等違背行規等情迭詳前報昨午由縣知事沈寳昌君發出牌示一道錄後具呈人香業工帮代表楊俊效等爲衆情惶急迫注鑒核施行由呈悉查現在客帮工人旣已一律入行自應以邀集工帮妥議修正行規爲急務事關爾等工業行規呈請立案以後何慮店主翼議據稱工人等有發生停工情事迹近要挾殊爲無理取鬧姑念愚昧無知免予深究着該代表等卽行傳諭各工人立卽照常工作一面趕速集議行規呈候核示母再罷工爭執致干咎戾工切特示 
[不認詐騙認和姦]  
　　寡婦徐談氏前日扭新民路王興記石作主王坤土至四區控稱王詐騙伊洋六十元請究經姚警正訊問王供認與該氏私識並無騙洋情事姚君以旣云　識和姦罪已經成立判解司法科移請地檢廳究辦 
[海門人糾衆械鬬]  
　　海門人奚來福徐義生昨在浦東陸家嘴各紏多人互相械鬬徐因人少勢弱致被毆伤腰部等处血流如注由三區　警到来將奚徐一併拘署經解警正略詰一過以奚等糾衆持械關毆妨擬治安判解警廳司法科訊辦 
[竊賊拒傷事主]  
　　積竊張阿弟前晚至浦束洋涇鎭左近鄉民馬掌全家挖洞入室正在竊物之際馬在睡夢中驚覺起身追捕該竊將扁擔抗拒毆傷事主足部由三區二分駐所巡邏警到來協同將張追獲解所經王警佐略詰之下判解三區總署轉解警廳司法科訊辦 
[誘匿鄉婦之嫌疑]  
　　南滙鄉民徐富堂之妻康氏前在滬南同益里某公館內爲傭婦旋於陰曆十月二十八日託故辭歇出外並未歸家經徐來滬找尋無着旋據徐嫂張氏（在新碼頭某姓家帮傭）述及康氏實被該公館家丁通州人王廷貴誘往某處賃屋同居徐卽向王追問承認曾代康氏租賃房屋惟現在康氏究住何處實出不知徐因王情有可疑遂扭控一區一分駐所請爲究追張警佐向王詰問所供相同實處嫌疑地位飭送警廳司法科訊究 
[鎭江小孩迷路]  
　　上海縣公署昨准公共公堂函解小孩童阿三一名到署略稱此孩在新閘路迷途由捕送案詰得原籍鎭江家有父母有一胞兄名阿二現在上海城惶廟特來尋兄等語爲特送請安插等因沈知事諭飭留候派探調查有無伊兄再行發落 
[淞滬警廳批示二則]  
　　周子鑑批據呈白晝被竊等情已悉查邑廟一隅素爲綹竊潛蹤之地迭經諭飭警探嚴密查拿該民入廟游覽突遭被竊鈔票洋七十五元之數宵小肆無忌憚實屬不法已極念應緝獲嚴懲以伸法紀而保安寗仰候令行該管警所及偵緝隊一體查緝可也 
　　梅新卿批呈悉該民娶妾王彩蛾捲逃各節顯見氏母媒證均有知情勾串情事仰候飭令警探緝獲解究面貌書失單存 
[介紹衛生要品]  
　　實業家貝士奎君新發明咈哩司棉駱駝絨棉兩種其原料係選擇羊毛化製發行以來各界歡迎此棉性極溫暖以之製衣足與狐裘絲棉並論其發行所在北浙江路普益造棉廠特誌之以介紹於講求衛生者 
雜評二 
[普濟輪船失事（步陶）]  
　　前者新裕在浙曾有被撞之慘劇今開行溫州之普濟乃又爲新豐撞沉焉何招商輪船之多故也顧撞新裕者爲通濟兵輪其勢無可防禦其情尙有可原結果政府亦有適當之賠償於實際上招商局固非有若何損失也茲則撞者與被撞者同爲一局之輪船無論有無理由其損失均爲一局之股東當之此蓋兩次失事不同之點也 
　　普濟失事原因聞以霧蔽之故然霧爲航行之障礙非自今日始船方啓椗安有不審察水面垷狀而懵懵航行之理倘霧非十分濃重則迎面船來當於視線可及之處約略分辨倘霧厚至不可辨認則稍緩須臾再行出發亦不爲過蓋航海家固嘗有中途遇霧而　泊港灣以暫避者今解纜之初何竟無稍行愼重之觀念也夫局中之損失如何且不具論第此二百餘搭客之慘遭淪沒其又何辜焉不知招商局之當事者其何以處之嗟乎以全船生命財貨之重托而竟演此不可測度之慘况此亦我國航行事業之唯一打擊也夫 
 
 
 

Page 12

 
 
   
 
 

Page 13

 
 
自由談 
游戲文章 
[醉鄉記] [  四明逸客]  
　　醉鄉於古未聞也夏時有杜康儀狄者始狉榛居此土禹王惡其溺民志遣兵騙逐之然未絕其種　衍於夏季昌熾於殷末紂之時至於以酒爲池牛飮成羣當時以某醉而忘日謂之天醉武王周公克商後政雖尙寬大獨於此輩嚴懲勿稍貸勢由是稍衰西晉失政劉伶阮籍王戎胡母輔之之徒築壇玷於是鄉終日酣飮沈醉清談誤國卒以釀成五胡之亂惟陶淵明雖出入共問然志在避宋不得與諸人同科隋唐宋元明清前後千有餘年是鄉迭衰迭盛可置勿論清之季年海禁大開東西島國各以所釀之酒輸入鄉中供人飮啜鄉之風氣於是爲之大變有杞憂子偶游是鄉謂其風景冥冥漠漠沈沈昏昏神識似痴非痴不狂而狂其朝廷嗜利祿若醇醪而不復以飭紀陳綱爲事其閭閻貪嬉游如麴藥而不思有改良求益之　其學生心醉自由之說而未識下凌上少犯長之爲非其女子神醉平等之言而莫悟內干外婦制夫之爲悖其破產之憂滅種之慘犬馬奴隸之辱種種在眉睫之間而人民若無一能知即知之而亦等於不知杞憂子游歷旣徧欲出一言以爲貢獻第見其鄉大夫鄉長鄉老相率目逆而歌曰舉世皆濁兮汝何爲獨清衆人皆醉兮汝何必獨醒多錢苟可得好官苟可爲猶太波蘭吾不卹爲其儥兮又安能以汝苦口之良藥使我五斗之解酲杞憂子知無可與言遂逡巡而出㈢ 
[新新年竹枝詞（却酬）] [  啞漢]  
　　未聞　鼓歲云除不待春來冬已無節序改良冒令異仲冬十九大年初 
　　不拜諸神不接天大家寂寂過新年萬千氣象皆仍舊祗有街頭五色懸 
家庭常識 
[生栗子去皮] 　　 
生栗剝壳後去皮殊覺費事最好先放地下以脚踏而蹂之然後剝壳即連皮盡去 
[氣癅初起] 　 
用生天南星一枚好醋少許在糙盆底上磨汁起癅處用生薑數兩煎濃汁乘熱薰之拭乾搽天南星汁約十餘次卽愈如無鮮天南星卽向藥店購陳者亦可惟不及鮮者效速 
[花瓶免凍] [  賊菌]  
花瓶揷花無水則花易枯萎盛水則往往天寒結冰將瓶凍破最好用靑竹一段一頭有節盛水置瓶中花揷竹中雖盛寒結冰瓶可不破 
[煑花生] [  平沙] 　　 
凡炒花生每有外焦黑而內欠熟之虞且久藏易致潮韌若用湯煑熟撈起置烈日中晒七八日以晒至極乾燥爲度則花生外皮潔白而肉地鬆脆且能經久不潮倘用椒鹽同煑味尤香美絕倫 
[燒魷魚] [  墨老人] 　　 
乾魷魚性硬或燒不透不易咬碎惟先用砂罐加水煑熱約五分鐘再以米泔水浸一晝夜刷帚洗淨清水漂至三日後取出用刀切成骨牌塊盛於器內醬油老酒浸漬之少加姜米以免魚腥經一小時之久再以煖鍋注水調劑五味加猪油香葱煑至大沸以成湯食時用筷夾魚一塊浸於熱湯中啖之清脆可口味美於回海內有嗜食如鄙人者盍取一試以證予言之不謬 
新酒令 
[女子唐詩酒籌百種（續昨）] [  雪香]  
　　學書初學衛夫人（善書者飮）有酒不飮奈明何（自飮一杯（珊瑚碧樹交枝柯（有子女者飮）養在深閨人未識（不常出門者飮）此時無聲勝有聲（言語者飮）閨裏佳人年十餘（十一二歲者飮）寶髻巧梳金翡翠（梳雙髻者飮）窈窕年華方十九（十九歲者飮）娉娉嬝嬝十三餘（十三歲者飮）年初十五最風流（十五歲者飮）依約年應十六七（十六七歲者飮）念爾年來方二十（二十歲者飮）不知香頸爲誰　（回頭者飮）醉後愛稱嬌姐姐（稱人姐姐者飮）裙拖六輻湘江水（著裙者飮）中庭自摘靑梅子（懐孕一飮）一雙十指玉繊繊（手指尖細者飮）今朝喜鵲榜人飛（有喜事者飮）主人有酒歡今夕（主人飮）龍吟虎嘯一時發（高聲者飮）美酒一杯聲一曲（飮一杯唱一歌）（未完） 
集益錄 
[再答七十四問] [  孤舟]  
　　按石花菜製造中之取汁加醋不甚合宜煑後忽變黑色當爲醋所致汁取得後如水分過多須適宜蒸散否則雖凝不易凝至適宜難以入器分切曩僕試驗製石花菜所用取汁法與前登一法不同手續較煩而不用醋所得結果頗爲佳良其取汁法如下法取已經漂白洗凈之原料用清水浸漬經約一夜取出入石臼中搗之搗爛後移入釜中加以大量之水而煑之使其糊料溶解於水待糊料盡溶用精細之白布瀘去其渣復煑之以蒸散其過多之水至稠如薄漿糊傾入木槽使凝凝至可入分切器切細即用薄刀切爲粗條入分切器切爲細條 
　　（注意）製石花菜之水與石花菜之色澤亦有關係且與風味有關須注意選用純粹者又所用器具須極清潔 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
　　卷中第十一章（一） 
　　人事固善變遷卽書中歲月亦復易改此時去大審之後巳四月矣是日爲禮拜下午天氣至佳日朗無雲勞雷自寓中出徒步將赴曼萊之家晚餐蓋二老人固已成莫逆矣其家在沙柯場轉角地僻而幽情勞雷每逢休假必赴沙柯習爲憤例勞雷者老而鰥旣無家室故樂視人家雍睦之天倫以爲慰情聊勝而沙柯場之幽屋亦幾成爲勞雷佔有之家庭或則偕曼萊父女散步原野以白髪婆娑之兩老間以紅顏少女行吟於綠陰紅樹之問景狀乃堪入畫天若陰雨則於室中相與閒談亦足以消磨半日之光陰曼萊之家卽在沃司福之北拓窗臨野但見綠樹成行淺草一碧野花極多時綴紅紫以媚居人街中屋宇不多故空氣殊鮮潔日光如金照滿屋宇一過下午則日光爲樹蔭所遮滿窗皆作濃綠清幽沁人倫敦有此直無異海洋之中有幽島也曼萊父女乃似幽島中之珍禽無復慮其網罟四鄰多別墅無居家者故販負不至絕無市囂但有行人穿綠樹而過足音　然時與幽鳥問關相和而已屋後軒庭至廣植以楓樹一株紅翠相間亭亭有幽致庭空無人落花不香惟聞風吹樹聲則知天公有秋意矣曼萊老人僦居於此醫名亦頗著收入足與應付相抵可以無動其舊蓄特惜神經衰弱時發其病雖百藥亦罔效是足爲女郞之憂耳勞雷此時且步且想象老人之家庭覺生無現之欣羡而楓林在望已見高樓一角晴日方映其玻窗晶光下射使人眉纈勞雷乃止步叩關則有埀髻小女應門而出勞雷曰汝主人在乎曰出已多時行將歸矣密斯曼萊在乎則曰當與主人同歸又問馬丹苞洛如何苞洛者即保姆也女乃木然不知所答明知保姆在室特未知保姆心中亦願見客未耳勞雷曰孺子我自入耳母庸汝爲通謁遂留小女候門自登其樓樓凡三面盡啓玻窗空氣流也而飛塵不到室凡三門皆洞關佇立望之深遠乃不知其底室中陳設不多而一一精雅帘帷白如乳酪瓶花展笑似向勞雷表其歡迎凡此布置固皆出自忠懇之馬丹苞洛也第一室三面臨窓爲曼萊刺繡讀書之室琳瑯滿架鳥籠　以銀絲精美絕倫尤日畫具及針線之筐皆女郞之良伴也其次爲老人診室亦爲餐室陳設樸雅又次則爲臥室玻璃窓外楓樹弄影寫枝葉於紗幃微風吹之顏色時時繼換室之一隅猶置皮刀而聖安東街樓上所坐之長凳亦復在其中也勞雷對此不禁蹙額自言曰吾誠不解老人何故留此傷心之物令人無歡語未畢忽聞有人抗聲曰留此何礙乃勞汝加以品評勞雷一　廻視之則保姆也當五年　相遇於度佛爾時勞雷會遭其窘不謂此時一見勞雷又遭難題矣則惟展爲卑謙之笑容以作不答之答而意有餘驚曰我以爲此物···苞洛曰汝以我爲何物耶勞雷語塞則復爲謙笑 
 
 
 

Page 14

 
 
   
 
