# 1906 - 239 - 4911989

 

Page 1

 
 
   
 
 

Page 2

 
 
[電傳上諭]  
　　七月十三日内閣抄奉上諭朕欽奉慈禧端佑康頣昭豫莊誠壽恭欽獻崇煕皇太后懿旨我朝自開國以來列聖相承謨烈昭埀無不因時損益著爲憲典現在各國交通政治法度皆有彼此相因之勢而我國政令積久相仍日處阽危受患迫切非廣求智識更訂法制上無以承祖宗締造之心下無以慰臣庶治平之望是以前簡派大臣分赴各國攷查政治現載澤等回國陳奏深以國勢不振實由於上下相暌内外隔閡官不知所以保民民不知所以衛國而各國之所以富强者實由於行憲法取决公論軍民一體呼吸相通博採衆長明定政體以及籌備財政經畫政務無不公之於黎庶又在各國相師變通盡利政通民和有由來矣時處今日淮有及時詳晰甄核仿行憲政大權統於朝廷庶政公諸輿論以立國家萬年有道之基但目前規制未備民智未開若操切從事徒飾空文何以對國民而昭大信政廓清積弊明定責成必從官制入手亟應先將官制分别議定次第更張並將各項法律詳愼釐訂而又廣興敎育清理財政整頓武備普設巡警使紳民明悉國政惟預備立憲基礎著内外臣工切實振興力求成效俟數年後規模粗具查看情形參用各國成法妥議立憲實行期限再行宣布天下視進步之遲速定期限之遠近著各省將軍督撫曉諭士庶人等發憤爲學各明忠君愛國之義合羣進化之理勿以私見害公益勿以小忿敗大謀尊崇秩序保守和平以預儲立憲國民之資格有厚望焉將此通諭知之欽此 
[宮門抄]  
　　七月十三日召見軍機王清穆陸潤庠 
[讀十三日立憲上諭謹注]  
夫以中國數千年來專制之政體。而欲取法歐西。一旦改行立憲。其間蓋有數難。種族之界未泯以爲有所不便而不願立憲者一也。頑固之性未除以爲有違成。法而不欲立　者。二也積此二阻力雖有人日號于前曰。立憲則中國保而滿洲之。統系亦保不立憲則中國亡而滿洲之統系亦亡。而卒未敢驟期其覺悟。何也。專制則凡事足以便其私圖。立憲則凡事必取决於公衆。此所以人民希望立憲之心。雖甚迫切而無意識之政府必有多方以尼之者也。 
今者朝廷以出洋考查政治大臣回國之陳奏知各國之所以富强實由於行憲法乃毅然决然。特於七月十三日明降上諭。仿行憲政嗚呼。立　實行之期雖尚有待而朝廷之必行憲政則固。已於此日定之矣。間觀歐洲各國。有人民欲行憲政。而出之以要求者。今乃不待要求。而已奉宸斷。是則可爲我民欣幸者也。然而吾茲不能不爲我民警懼焉。定立憲之計者。朝廷也。在而預儲　憲國民之資格者。人民也。故未定立憲之日以前其。責重在朝廷旣。定立憲之計以後其責　在人民。官制也。法律也。敎育也財政也武備也。巡警也其如何更張。如何整頓。將來必取决於議會。可斷言也。使國民之程度。一日無進。步則議會一日不能開。議會一日不能開。則朝廷雖定立憲之名。而終不能定實行立憲之期限至此則非國家之負疚於人民而。實人民之負疚於國家矣國家負疚於人民。猶可諉之　不立憲之故以希冀一日之振興。若人民負疚於國家則將何所推諉。而希冀其振興乎。嗟乎。西班牙之弱。埃及之衰。波蘭之亡。非不有立憲之歷史也。而卒無以救其國。日本自明治維新八年。倡設立憲。至二十三年。頒布憲法。而國乃大興何。以一則立憲而不效。一則立憲而效。推求其故。蓋西班牙埃及波蘭三國。雖能立憲。而國民不能預儲其立憲之資格也。日本則於十五年中施其普通之敎育。使一般人民具有國家之思想具。有參政之知識而已 
今上諭旣定立憲之大計。而終之以晚諭士庶人等發憤爲學。蓋深維乎日本與西班牙埃及波蘭各國。同一立憲。而其效力乃在於學。吾願我民謹體此意。知立憲者非朝廷的政治。乃國民的政治。而預儲資格于先。藉收效果於後。則日本之繼軌。安知不在中國乎。敢以之警告我國民。 
 
 

Page 3

 
 
[伸辯敎習被人攻訐之批詞寗波]  
　　寗郡法政學堂敎習兪惠民前因包攬詞訟被敎育會員在府署禀攻并在開會時當衆宣言謂兪有碍學界名譽日前兪父益堂具禀府署代爲伸辯府尊喩庶三太守批示云爾子惠民千預訴訟爲敎育會員所攻本府因其現充中學堂東文繙譯法政學堂體操敎習正待與關監督等研究此事據禀各情周如元被人兇毆如果係爾胞姪女婿至戚相關其中自無不可原之處日昨慈谿縣吳令因公來郡經本府面詢爾子尚非骫法請託亦無挾制地方官情事但敎育會員將此案當衆舉發乃爲維持學界名譽起見非與爾子有嫌此當引爲藥石之言不可徒知責人而不知反已也且爾子年齡甚富嗣後務須及時努力愼擇交游收斂浮情以歸篤實勉爲有用之才自可取信同人消弭特議至謂學界諸友已函逹留東同鄕會不准爾予赴東游學在敎育會必不爲此已甚之行語出無稽母庸多慮著卽知照（故） 
[韸臬批學界巨案提省訊辦江西]  
　　新喩縣師範生同秀松因禀提出洋公費被首事胡毓糾兇圍殺巨案經臨江府提訊罰胡二千金未能了結上月臨郡學界諸生以縣府驗塡周秀松傷格及胡毓劣迹均確鑿可據因禀請學務處提省究辦奉批所請提省訊辦之處候移臬司查核適臬司亦接臨江府具禀提訊此案大槪情形因卽批示云據禀已悉查胡毓劣迹多端先據查學委員武令臚陳歷犯事由禀司有案本兼署司亦早有所聞乃該府并不澈底根究輙稱遠年之案查無確切證據且以胡毓平時吝於通挪不利衆口現在悔過捐銀意在敷衍了事殊不足以昭折服而杜後釁畢竟胡毓平日行爲若何此次與周秀松互訟孰是孰非自應提省澈訊明確照例懲辦以成信讞而杜藉口希　檢齊卷宗提同胡毓并周秀松周作載及應訊人證由府委員督同縣役押解來省發委審辦毋稍遲延切切臨江府奉札後已遵照辦理矣（精） 
[水師改名併編入巡防隊蘇州]  
　　蘇撫陳筱帥擬將標下水師各營一律編爲巡防隊所有飛划水師當編作五營除原有之左事二營外飭將副左右二旗添募勇額作爲飛划前後二營其老撫標中營水師砲船所改之槍船作爲飛划中營又駐紥上海之留防太湖水師副中營改爲太湖前營而以正前營改爲中營已於十三日下札飭遵矣（舉） 
[縉雲縣通禀勦匪設防情形處州]  
　　浙東温處内地盜風素熾近更結會散票聚衆蠢動日前仙居縣境有匪人拒捕滋事旋又竄入縉雲縣日縣主范詠和大令會營嚴剿得慶敉平因將防勦情形通禀各大憲其禀牘云 
敬禀者竊仙匪越境竄擾經卑縣團民格斃三匪禀蒙派兵下縣扼要分紮籌防各緣由業經禀奉撫憲批示錄報移知並將五月初十日牒報仙邑匪耗農田各情形電禀各在案旋准仙邑移稱外匪肅清民食豐稔而於剿撫機宜悉未移會五月十九日卑職因駐紮壺鎭彈壓之雙遊擊赴仙會哨回防即經陸續撤隊來城並奉台防曹統領台恊賀副將派馮哨弁樹榮來壺鎭商辦先期函約遂於是日申刻調集警兵親往壺鎭督防適曹統領緝捕營戴管帶督隊抵銅會晤卑職詢悉台軍於五月十五十六兩日進剿馬鞍山苦竹園上吳莊齊比等處兵至之處各悍匪據卡死拒經官軍併力奮擊斃悍匪齊忠滿方錫漢即猷大王等　持搶匪呂有堂希田二么蹋平匪卡毁破匪巢官軍被傷甚衆是役曰暑衝鋒兇曉授首雖不能掃穴犂庭亦足以懾彼匪胆等語卑職當以大軍之後兎脫尚多難保不　聚圖程埠頭王莊爲人縉僻道非有勁旅駐紮其間恐不足以資鎭攝商請　統領戴管帶　　撫憲批示辦理當時口雖允可意似遊移因與處軍往復商留堅　不　辭意之問碎以守土者不應請兵致使請暑奔波旋於二十日亥刻台處二軍悉數拔隊各目回營派丁往探台防僅留向在三棗國之王哨弁春生帶緝捕勇四棚仍舊駐紮香三棗園距埠頭王由十餘里之遥該埠　警聲氣隔絶與原議不相符合仙匪　平藩籬遽撤嗣由卑職親往該鎭督率警兵民團聯絡巡防整頓保甲以固疆圉防次據捕邑埠頭王生員憇棠禀稱生庄與皤灘庄下板橋等庄相近閏四月十五三十五月初二等日該匪屢撲生庄大張聲勢幸能猝集兵團竭力防禦倘匪等勾結地棍乘虚潛人救應不及爲害不堪設想况生莊久爲該匪垂涎諸匪受創愈鉅積怨愈深此次首匪雖誅黨羽漏網現在防營遠駐遥制爲難値此農忙團民何可久恃禀請轉乞移所該埠並據面禀著匪方錫業方錫虎方錫電方錫友陳鎭清兪小林王洪妹方治友等現尚潛伏揚言報復等語據查該莊與縉縣輔車相依保仙即所以固縉王生等鑒於前覆自是寔情據經　職轉乞台恊會商台府檄飭現駐仙邑朱溪上漲兩處緝捕營移駐埠頭王皤灘兩處兼顧兩屬俟秋成後再行調回近尙未奉批示目今善後事宜業由卑職會商布置周妥地方安靖足以仰慰憲厪兹於六月初二日回署清理案牘伏查此次匪起飢饉隨在勾結早發禍小遲發禍大卑職才識短淺不能防患奉　致使縉民同攖匪擾寔深引咎今幸仰仗憲威台軍効命在事兵弁無不奮勇耐勞十五十六兩日鏖戰於烈日之中乃有此轉危爲安之一日所慮著匪在逃免域靡定一匪數名難於捉摸幸匪黨呂有堂希田業經台軍獲送抽邑訊辦各逸匪姓名及隱伏處所不難查訊寔在除移請仙邑訊明會拿外所有台軍進剿後與處軍分别撤防由卑職親駐東鄕籌禦民情安堵各緣由理合肅泐馳禀請飭仙邑營縣提訊現把嚴緝逸匪以清茌苻而除隱患寔爲公便（的） 
[蘇撫閱勘太湖形勢蘇州]  
　　蘇撫陳筱師因近奉廷寄太湖中時有匪徒出没特於初十日率同杜劉二標統及郎歐陽二統領赴太湖登清明靈巖二山之巓用測遠鏡窺測一周然後回轅現方籌議防剿之法日内當有方略宣布也（舉) 
[江督奏停鹽斤加價南昌]  
　　江督周玉帥查得淮鹽加價以來銷引不及上屇之半深恐有壞鹺綱特奏請自七月初一日起淮鹽加價即行停免以廣銷路奉旨允准贛民聞之莫不額手相慶惟鐵路局即飛電京都極力爭執然恐未易挽回矣（用） 
[請禁建築寗佛枝路禀稿廣東]  
　　粤漢鐵路公司禀請禁止寗佛鐵路禀云竊照商辦粤漢鐵路公司由京聘總工程師于六月二十日在高唐幹路開工禀報在案前奉商部咨行幹路未成不准先築枝路查各善堂行商集議禀定簡明章程第四條内開全粤枝路除九廣黄埔潮汕新寗廣澳經已准辦外此後凡有枝路均准本公司陸續招股承築如確係粤人自集華股照本公司章程聲請勸辦須經本公司許可轉呈部核准存案等語是此五路之外原不得另築枝路誠以公司關繫全省與合興公司收回自辦款鉅工大全賴幹路築成以後再籌另築枝路以圖公益新寗鐵路第六條勘定幹線由新昌至峽海止又枝路由水埔墟至公益埠止計華里一百三十餘里有案可稽今聞寗陽鐵路推廣另築主佛山枝路改曰寗佛鐵路廣貼告白招股未免侵害公司權利且與該路 
 
 

Page 4

 
 
原議章程及公路集議章程均不相符職道等當經集衆公議僉云不能退讓公司現計小股八百餘萬築路之費倍溢有餘將來各處枝路均可隨時禀請接築倘此時寗陽鐵路推廣築至佛山祇圖私利不顧公司大局守屬顯違商部鐵路未成不准先築枝路之條理合據實禀懇憲恩俯念公司已經成立寗佛枝路原係推廣且在五枝路之外與公司大有違碍飭令停止仍由公司日後察看禀築以符原議是否有當伏候察核轉咨商部示遵（暑） 
[贛省無力籌撥自費游學的欵江西]  
　　贛撫吳伸帥前准駐日楊使咨請籌撥自費生的欵辦法卽轉行學務處核議詳覆茲據申稱查此項自費生向學情殷誠堪嘉許若使本省學務經費充裕自應量爲撥欵匯交本省監督隨時察看支給庶足以資繳勵修途無如本省庫帑支絀萬分學務經費項下就目前而論出入互計不敷甚鉅是以疊奉嚴飭派遣出洋游學明文僅於上年及本年勉力籌送官費生九十八名復由各該府廳州縣公欵内提撥公費生一百五名即此官費公費學生二百三名學費日屬不支倘再籌给自費的欵不惟本省無此財力且查本省自費請咨者已有念餘名其未經請咨逕起東洋留學如湯本殷者仍恐不在少數設或知有此項的欵則將來勢必羣假自費之名　隱受其仰給官費之實是以有限之經費供無限之取求實與本省各學務大有關礙本司職道等沗理學務大局所關用敢干冐不韙所有籌撥目費的欵一節似難照准云云仲帥已據議咨覆楊星使查照矣（用） 
[江蘇學務總會上學部及督撫公呈（爲附設法政講習所立案事）]  
呈爲遵設法政講習所擬章試辦乞俯賜核准立案事竊維各省學堂林立惟法政一門僅恃官設然到省人員在已得差缺者固理煩治劇之不遑其未得差缺者仍衣食奔走之是計夫學優而仕古有明文用違其長今尤所忌况時艱愈亟任使需材泥古或不能通今知日或未必知彼是以紳等於上海所設之江蘇學務總會今年二月以後卽由在會同人公推前在日本早稻田法政卒業生雷奮爲講員藉資研究并延海上知名之士或流寓或出洋於法政有心得者爲名譽講員如湖北候補道宋育仁等皆先後蒞講正擬擴充試辦間讀報載大部咨各省督撫文略謂本年閏四月二十日准軍機處片交本日御史喬樹枏奏稱現在各省仕途均以擁擠爲患而明習法政之選實不多覯亟應及早預備以待任使科舉停止以來各省多就舊日書院改設存古學堂湘豫兩省首先創辦其餘各省亦次第舉辦意在體恤寒畯三年畢業一律給獎出身立意非不甚善但求疏通之路而不籌造就之才則受益甚淺此項舉貢生員中學皆有根柢若專占法政一門肄習則畢業之後才皆可用現在各省裁判課稅人員苦無專門之學請飭下各省添設法政學堂等語奉旨允准又近讀報載大部致各省督撫電以後遊日速成生一律截止本國學堂更應赶緊廣設切實整頓法政學堂當及時設立法政重要學科向多求之外國者尤應聘請專門敎習加意講求毋得缺畧以饜士民求學之望等語益見朝廷於法政一途需才最亟查日本近年高等小學校以上卽添講法學通論師範及中學則法制經濟列爲專科今海上各校亦有仿行者凡所以陶鑄國民之性質扶掖文明之步趨非苟焉已也然中國研究法政素鮮近日在東洋留學所習速成法政設不加以自修亦實不足以餉遺學者具不能膺敎員之選可知故居今日所議廣設法政一科亦非多養成敎員以爲預備不可抑更有進者學界風潮爲人詬病無意識之舉動出之下等社會者上之五六出之上等社會者亦十之三四也詰以中國之舊道德旣棄之如土飯塵羹語以西國之新法律又聞之而膛目結舌學界之羞亦政界之累紳等集議下半年卽在學會附設政法講習所仍延雷奮爲正講員其餘中西法政各科目卽在會員中公推數人分任以期互換知識俾宏造就此項經費除收學費外不敷卽由紳等籌助惟試辦伊始不敢自附於學堂暫擬講習所簡章抄呈鑒核乞俯准立案將來如辦理得宜或再圖擴充以副朝廷注軍法政之意伏希批示祇遵實爲公便再正在繕呈問讀報載大部於六月間奏定敎育會章程各省應設立總會惟江蘇係甯蘇分治向有兩省垣是以去冬在上海設立學務總會取交通之便利免畛域之攸分茲讀部章當再集議遵定名稱妥籌會所另行呈報合并聲明（助） 
[萬國紅十字會議定要欵]  
　　津報云萬國紅十字會會議決定各條欵較西一千八百六十四年所議定者有非常之進步茲將此次議定各欵略列如左此項條欵將於本年十二月二十一日由列國政府批准一律照辦一各國交戰之際所拿獲敵軍各將校及兵勇並軍隊附屬軍人等凡負傷與疾病者均當異常注意以表尊敬一或交戰之際他一國若有迫勢不得已將所有傷病曁醫院附屬職員藥材機械等物一併放棄不逞收拾者俟戰爭畢一律措置統須照交戰章程以俘虜論一戰塲捷利之所歸將某某等地線佔領者逕須搜索各軍負傷曁陣亡等從速措置加意調護預講防杜他人刦掠之患此外所有各欵無關重要今並從略（呂） 
[美捕房脫逃要犯]  
　　前晚八點半鐘美捕房脫逃要犯錢海松卽麵店海松（係判神西牢五年之犯）及混名猪婆精等八名除由美捕房飭探嚴緝外並傳電話通知各捕房一體嚴拿務獲（似） 
[誌謝中興儀器局惠贈新刻漢文地球儀]  
　　前日承本埠三洋涇橋中興儀器局惠贈新刻漢文地球儀一具測量准確繪印精良誠學堂中必備之品非祇借地學家專門之研究也該局志在灌輸文明開通風氣故採辦東西洋學　儀器無不悉心攷究精益求精並撙節一切虚糜之費俾本輕價糜以便名學堂易　購取至其自製之學堂應用品物尤爲精美而售價則祖取成本之半蓋該局之熱心學界有足稱述者故樂而誌之以告海内（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[商部頒發礦稅章程鎭江]  
　　署丹徒縣宗加彌大令近奉兩江礦政調查局司道札飭現奉商部頒發礦稅章程凡開礦商人如有礦産運往各處應納礦稅除出并一重出口一重其餘沿途各局卡槪不再徵以示體恤云云大令已於十一日將部頒礦稅情形揭示通衢矣（再） 
[贛省各大員先後交替江西]  
　　新升贛臬秦子質廉訪於七月初二日接篆新升鹽道文卓峰觀察亦於是日接印新升贛藩沈愛蒼方伯則於初八日受篆升署藩司正任糧道錫扆臣觀察卽於是日回本任至卸署鹽道兼署臬司新升安徽提學使沈子培提學因贛撫吳仲帥堅畱一二月襄辦要政故刻下尚未赴新任（用） 
[奏請開復被參道員鎭江]  
　　前常鎭道郭月樓觀察道直被參革職後仍寓居潤州茲蘇撫陳筱帥以所虧報銷銀兩該革員旣已悉數認繳尚屬自知愧奮因會同江督周玉帥奏請准其開復原官已於七月初三日奉硃批部議奏矣（再） 
[撫憲飭勘水災委員蒞鎭鎭江]  
　　蘇撫陳筱帥訪聞鎭地濱江圩田均已被水淹没秋收無望在地方官每不肯盡情上逹在鄕農則又不免故甚其詞爰札委某令秘密履勘無庸拜會官場務以實在情形禀候核辦云（步） 
[委差彚錄安慶]  
　　知縣張翊久近奉臬司陳廉訪委知接辦警察局文案發審差並巡警處文案府經歷顧松知奉臬台委警察局收支知縣左承明近奉藩台馮方伯委報馬頭厘卡典史劉文黼委東流監收煤稅（多） 
[武林官事杭州]  
　　浦江縣缺現奉寶江伯改委正任蕭山縣李大令前泮調署新城縣缺委候補縣洪大令恩苞署理○天挑縣張大令文蔚本欽本查辦西茂事件大臣電調赴藏於前日禀辭○省垣下城總巡警官奉委厲大令存厚接辦平湖縣杜令鍾俊禀奉飭知改代爲署姚司馬文清奉委注務局文案差（巿） 
[寗波官事]  
　　鎭江縣粮廳某二尹因苛罰平民赴府十控當經寗府喩守將某一尹撤任遺缺逕由府尊委張春元接署已干日昨赴任○提標後營遊擊韓遊戎進文調署紹恊缺委穆同春接署穆遊戎已于日前由中來寗初十日接印任事（具） 
[贛撫詳批整頓吏治江西]  
　　撫州府王太守以匪亂之後整飭吏治各事勢不宜緩具禀撫憲吳仲帥批示略云據禀並摺均悉州縣爲親民之官如果得人而理則所謂緝奸宄禁賭博調民敎清詞訟皆不難實見施行該府從整飭吏治入手已握要領臨川李令才具優長操履端正得該府主持其上定能相與有成將來報最酬庸本部院所不敢辭也惟實力整頓勿託空言是所厚望所擬保甲章程均屬切實可行務須督飭各鄕認眞舉辦仰布按兩司迅飭該府遵照辦理並勉勵李令力求上理清不言苦勿兢兢以賠累爲慮切切此繳（最） 
[牌示開學日期並傳補缺額揚州]  
　　兩淮高初等學堂學生現已署假屇滿經趙都轉牌示著於七月十六日一律到堂開課另又一牌示云兩淮三五六八區四小學堂尚有缺額所有前次考錄之備取生應卽挨次傳補入堂肄業該生須於十王日齊集本司大堂塡寫保證願書並呈繳操衣等費以便十六日隨同各學生入堂肄習勿誤（諒） 
[畢業生呈請出洋遊學不准揚州]  
　　高等學堂畢業生龔福申近見趙渭卿都轉講求西法並擬派委候補人員出洋學習爰至運轅具禀請酌給經費出洋遊學兹奉批云據禀出洋遊學請撥經費現在司庫奇絀萬難籌撥以作出洋之用所請應不准行（亡） 
[揚郡創設成美學堂招生]  
　　西士丁仁德君向在京口成美學校監督現因僑庽揚州見士民嚮學甚殷爰糾合同志在揚創設高初等成美學堂一所敎科完備初等五年高等三年畢不後升送寗省匯文書院即可量能派職定期自七月朔日報名起至月底爲止（執） 
[電局開辦德律風鎭江]  
　　鎭江電局奉電政大臣批准撥公欵萬金另招華商附股萬金卽在電局開辦德律風公司茲商股業已收齊舉行在卽特邀集本地官紳商學界中人會議章程云（步） 
[小輪設立三公司同盟鎭江]  
　　長江大輪如招商怡和大古三公司本訂有合同無論生意多寡如有盈餘皆同享利益如有虧拆亦均分之現聞招商小輪亦仿此法已聯合日商戴生昌大東兩公司訂立向盟之約因之向爲小輪攬客之野鷄今竟無所用之可以不禁而自絶矣（琴） 
[西岸引淹銷誌揚州]  
　　運商永茂信上月承運江西引鹽行至二把巷江面遭風淹銷鹽一百六十四包又運商利逹仁亦承運西岸引鹽駛至白馬廟江面遭風淹銷鹽一百四十八包均經禀請就近地方官勘騐呈報前日運司趙都轉已奉到督鹽憲公文大旨謂永茂信利逹仁淹銷引鹽旣據騐明出結姑准免完半厘毋庸補運等語都轉隨飭淮南局轉飭遵照（執） 
[紀陽州米巿情形揚州]  
　　揚郡自搶米滋事以來雖經官紳設局平糶而存米仍屬寥寥加以水災迭出早稻失收各行皆無米可賣間有存米數担者雜色攙和費價亦七洋以外平糶各局人不敷出連日人心惶急官雖平價其如無可搜羅何（步） 
[縣宰踢死禁卒案批府提訊江西]  
　　贛撫吳仲帥據萬年縣民上控該縣令因監禁罪犯逃走一名怒將禁卒踢死一案批飭饒州府就近提訊照律究辦張太守卽委卸任鄱陽縣丞劉二尹前赴該縣守提昨一將被被告人証提解至郡矣（用） 
[縣令撫卹災民鎭江]  
　　江都縣屬沿江各洲圩因連日江潮盛漲堤岸僅離水寸許双時有暴風疾雨以致相繼潰决中以六濠瓜洲都天廟等處圩田受害允甚縣主陳大令恐災民或致生事遂撥欵會同官紳前往災區撫卹以慰窮黎（要） 
[租界開工蕪湖]  
　　蕪湖租界怡和太古瑞記三洋行之碼頭已由九江李廣記承包計銀七十餘萬兩已於本月初五日開工先建小鐵軌道俾運十鎭灘之用（九） 
 
 

Page 10

 
 
[攔路搶刦寗波]  
　　日昨鄞邑横溪地方有一人携帶銀洋行至某村有匪等拔刃向三人直刺搶刦銀洋一人先被戳傷二人大喊救援該說附近居民聞聲齊出追王山下旋獲住二匪當夜捆送縣署經邑尊高子勛在令研訊下二匪供認不諱大令遂飭釘鐐收禁詳辦（具） 
[揚州]  
　　府轅東圈門外太平橋年久失修不便走府吏書童章洪等禀府轉詳運憲委員勘佔工程需欵甚鉅現已由趙都轉批准撥欵日内卽可興工矣○甘泉縣署門稿家丁趙姓聲名甚劣　揚道蒯觀察訪知正擬拘辦宋李久大令懼爲所累先　上月杪將趙姓始逐出署並令具清往他處矣○年月前揚城　新榖登場米價漸落近因各鄕被水田禾歉收中上主每担又售六洋以外柴價亦昻貴異常舊城石塔寺内平糶局墻初六日爲窮民擁擠而倒壓斃一老婦受傷者亦甚多（引） 
[今日尚有本埠新聞及各省新聞均列入第張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[撫批太潁兩守查勘學務禀安慶]  
　　恩新帥前飭各守將所屬設立學堂若干迅速查勘情形備表呈閱以期設法整頓刻太潁兩守業經履勘列表具禀奉批照錄如下太平府禀摺批云披閱另禀意在根柢經學所見極卓近來各處學堂迭起風潮至再至三管理者或專事敷衍或改用壓制而囂陵之氣迄不能除全由授課之時並不遵奏定章程宗旨不純習氣自壞此非學生之過而敎學者之過也仰皖南道于皖江中學安徽公學徽州師範各學隨時督察諭令改良該府所屬繁昌迄今仍未籌欵辦學寔屬罔知振作本應行司記過姑予限三個月以觀後效倘再置之不理定卽從嚴撤參至當塗蕪湖兩屬據稱惟公立蕪關兩等小學堂爲最其餘雖粗具規模科目旣未完全課程又復叢雜均無成效可觀應由該府督飭該縣等赶緊會商士紳按照章程斟酌畫一寛籌經費循序改良勿任因陋就簡是爲至要又潁州府禀摺批云披閱禀表朗若列眉並見考察認眞深堪嘉尚飭屬仿照毫州多辦小學一語尤爲扼要惟該府所屬各州縣學堂或開辦年餘或已經兩載現據該府按臨考察除零邱毫州辦理妥善而亦學額不足學科不全此外則少成效可觀甚至管理各員未諳辦法該令等所司何事豈竟漫無覺察耶仰學務處轉飭該府督飭所屬會商各地方士紳按照學堂章程斟酌畫一選聘敎習招足學生學科務求完全管理務求妥善俟提學使到任後再行檄飭按察倘仍因循玩愒不改舊觀定卽分别撤參勿謂言之不預也切切（多） 
[紀富潤公司辦法鎭江]  
　　馬紳相伯等發起富潤公司以興築馬路爲目的現與尹紳壽人籌商購地招股事宜擬悉照蘇省商辦鐵路章程辦理所定地價及五元一股分三期繳足各節槪可倣行馬紳已據情函請關道陶觀察竭力提倡矣（琴） 
[記撫卹霍山難民情形安慶]  
　　霍山民敎相仇以致釀成大變五戶間大兵到境已將亂民解散居民流離失所慘不忍聞撫憲恩中丞憫之札飭辦理六安茶釐提調松大令雲親杜霍山密查應如何撫卹禀商在霍辦理敎案營務處之楊奎綬觀察酌議辦理松提調以釐務在身不能遠離當禀商楊觀察委隨員梅典史登甲進山密查梅典史於六月十二日由霍進山二十五日回城銷差將民間困苦情形面禀觀察觀察面諭典史仍回麻埠會同松提調速辦米進山散放以救民命茲將楊觀察松提調札文錄下爲札飭事六月十一日奉撫憲札開照得霍山縣客民張正金與敎堂齟齬率衆滋擾以致西南鄕糜爛不堪本部院聞之殊深憫惻當此青黄不接粮價騰貴之際吾民何辜奚堪受此蹂躙亟應分别撫卹以安民命查有駐紥麻埠皖北茶釐提調委員松令雲相距較近有欵可以挹注除派委該令改裝易服携資親詣霍山西南鄕被擾各村保按戶查問查明被害最重者爲極等稍輕者爲次等酌量人數多寡分别極次按戶給卹并飭禀商該道辦理外合行札飭札到該道立卽遵照督同該委員將撫卹事宜詳悉籌度如何辦理欵項多寡一併斟酌妥協飭遵此與放賑計口授食者不同大率極等每戶給予一二十金次等按戶五六金七八金仍視人口多寡酌量匀撥以二千金爲度本部院卹民情切毋須展轉禀商致需時日如果人數實係較多二千金尚不敷給酌增數百兩亦無不可總以妥速籌辦母使小民失所是所至要仍將督飭辦理情形禀報查攷等因奉此查此案業經該令面呈籌解釐欵不敢分身遠離飭委在局差遺典史梅登甲赴鄕密查應候該員查明斟酌辦理爲此札仰該令即便遵照切切此此（名） 
[移請總理濬河工程]  
　　浦東近因開濬河道由紳董禀准在念二圖洋涇鎭高廟附近設立河工局一處俾便專辦工程昨由縣尊王大令移請浦東總巡謝明府總理其事矣（事） 
[法水師提督抵滬]  
　　前日法總領事署接西貢來電謂東方法水師提督利下君已乘法國大號戰艦航海來滬法總領事巨籟逹君卽咨照代總巡副捕頭謝爾諾君飭通班探捕在公司碼頭預爲照料至前晚九點鐘時利下君抵埠由總領事巨君副領事惠德君幫審繙譯官愛蘭君及各西捕等均詣碼頭迎迓利下君皆握手致意旋登岸假蜜釆里西館爲行轅（深） 
[飭知照繳米釐]  
　　江督周玉帥前因米貴奏准戶部暫免米麥釐金迭次展限至七月十五日止不能再展茲已屇期因特札飭松滬釐捐局督辦及上海道令卽出示曉諭米業中人自七月十六日起一律照常繳納勿得玩延（尺） 
[禀請彈壓阻止建橋]  
　　浦東北張家橋年久失修然坍倒彼處董保因卽集資重建附近居民以爲有碍風水糾衆向之滋擾並與工匠難現由董保具禀縣署請爲飭差彈壓禁止阻撓（宜） 
[核准加抽茶捐以充學費]  
　　滬城内各茶肆山董具禀縣署擬抽茶捐以助學堂經費已奉王大令核准每碗抽捐一文即日舉辦捐款由學務處經收（事） 
[嚴查販售蘆粟]  
　　購食蘆粟者將其皮沿途抛棄殊屬有妨路政前經各局禁售在案然小贸之徒仍時在城門吊橋等處出賣往往將粟皮抛擲河内殊屬不成事體總工程局董事因飭巡士加意稽查並恐有意庇縱又派人密往各處嚴密查察（宜） 
[彈壓神會滋事]  
　　今日爲中元節總工程局停辦公事一天午後節會經過南巿深恐莠民滋事特派包探巡士沿途彈壓（尺） 
[中元節城隍會路由]  
　　出廟朝西過南香花橋過廣福幸橋朝南石駁岸過穿心河橋朝西過莊家橋朝南出北弄由參府署過楊家橋胡家弄由副府署朝北過銀河橋朝東過化龍橋朝北進談家弄由道轅進天燈弄朝北往西過東唐家弄朝北過魚行橋朝西果子巷太平街朝北縣西縣東老學前往東出大東門過吊橋朝東往南過妻郎家橋朝南紫霞殿往東過小橋朝南王家嘴角往東朝南鹽公堂進梅家弄往東朝南過青龍橋往西出裘家弄往南至陸南浜朝西到壇壇上起馬往北朝東過吊橋進老北門穿心街過北香花橋舊校塲過陳巿安橋晝錦牌坊三牌坊過虹橋進西唐家弄往南太卿坊至陳箍桶橋朝東進南梅家弄往北過魚行橋朝東 
 
 

Page 18

 
 
彩衣街往北東街過益慶橋由海防署一直朝西回廟（宜） 
[又控米董經辦平糶不善]  
　　本邑西鄕閔行鎭紳士勞某等以米董張樂君辦理平糶不合具禀蘇撫曁上海道請爲查辦昨又有某某諸紳具禀上海縣王大令謂平糶米色不佳價亦未減擬請各鄕均歸自辦云云（事） 
[禀控違忤案仍准交保]  
　　侯永春投公共公廨控兒子松充齋違忤私將田單房契盜押花用等情於上禮拜五提候研訊松齋竟敢延郝門律師到呇請保孫耳山明府不允所請判候過當訊究前日晚堂孫明府將此案略訊數語卽著松齋交保邀親族核算帳目如調事不明仍著禀覆再行訊奪（力） 
[嚴限拘拿流氓]  
　　浦東楊家渡流氓卜金海混名痴子金海屢在乡間肆行滋詐昨爲總巡謝岳松明府訪聞飭拿卜凂某茂才赴局關說並賄串差保包庇延捺明府聞而震怒立飭差限日務將卜獲解到案如延比究（尺） 
[罰鍰示儆]  
　　住居大南門外之施錦昌前薦張永福至孫觀寶處爲夥未滿一月即被辭歇張向孫告借盤費當付小洋十角仍未滿欲係因邀同李連生等多人軋施至小南門外太和樓茶肆理論事爲南區區長訪悉派巡士將人証及茶館主一併拘到判施等各罰洋三角太和樓屢次違章容人聚吃講茶著洋兩元（尺） 
[溜韁馬車肇禍]  
　　昨晚七點一刻鐘時有雙輪溜韁馬車一輛由四馬路自東而西行至昇平樓茶館門首將某姓嫗與一某甲撞倒嫗腦漿迸裂受傷甚重及馳至西首滙芳樓門前双撞倒男女各一人馬車撞入滙芳樓下之水菓攤上始得獲住經巡捕　受傷人連同馬車一併送人捕房候核（當） 
[西人妬姦行兇]  
　　前日美租界海寗路十五號洋房内西人某甲因姘婦與西人某乙有曖昧情事當將乙開槍擊斃並將姘婦轟傷當由五十四號西探馬克濤將甲拘押捕房外並將乙屍載人斐倫路驗屍所候西醫檢驗又將婦送入公濟西醫院求治（似） 
[廨役病故]  
　　公共公廨捕役卯首凌振年逾六旬前晚因病逝世又廨中號房韓長春亦於前晚夜半時因急痧而亡（力） 
[再志謀斃收生婆事]  
　　收生婆秦顧氏被人謀斃一案已紀昨報茲悉秦顧氏並無兒子只有二女次女於前數年入贅劉壽全爲婿劉向在氏之鄰居某押店爲學徒完姻後氏即摒當資斧令劉自開一店爲時無幾店中資本悉化烏有氏怒其不務正業卽不許入門旣而劉又至美界同順押店爲夥氏處遂久疏蹤迹本月初六夜劉在其師處閒玩當十一點鐘有人以東洋車來延氏接生時約計劉尚未去直至氏乘車往北劉亦從師店出外此事有周永秋願爲作証前日下午經老閘捕房包探沈阿炳王阿巧將劉拘八捕房捕頭飭沈王二探將見証周永秋傳到捕房訊明原委並飭將劉壽全管押一面由屍侄秦阿其報請寶山縣相驗至昨日午前小緯辰大令帶同刑仵書役人等附淞滬火車蒞場相驗仵作喝報屍頸上圍有麻繩三周口内塞巾一團兩足繫有鉛絲委係生則被勒身死屍夫秦阿二屍侄阿其均求伸寃並請自行棺殮火令准之乃仍附火車回署時已十一點鐘矣當仵作檢驗時屍身業已腐臭不堪捕房在屍之左側查獲東洋車夫所帶竹帽一頂上有號碼至藏匿屍身之四十三號房屋聞係劉甫於初五日租定云（似） 
[屍屬求請免騐]  
　　無錫人陳玉林在浙江路天源小客棧呑烟身死由棧主婦蔡陳氏投報捕房捕頭飭二圖　保報縣請騐昨晨八點鐘上海縣王少谷大令蒞騐屍妻沈氏携同兒子金生投請免騐大令准之着具切結領棺完案（力） 
[坍屋傷人類志]  
　　法新租界王姓家前日因披屋倒塌壓傷婦女二人卽送仁濟醫院求治醫生謂尚無大傷因給以藥水令回家自行調治○前日有警察一隊行經西門外有張姓婦女在沿馬路洋檯觀看忽然倒塌跌傷三人即請傷科醫治據云老者難保無性命之虞云（深） 
[安揷臥路病人]  
　　華捕解臥路病人唐阿福張不聞方富生等三名至公共公廨請爲安插廨員關司馬飭役送棲流所留養醫治（力） 
[中元節停訊]  
　　今日爲中元節公共廨讞員關絅之司馬循例照會英巴副領事停訊公堂案一期（力） 
[捕房拘獲小竊]  
　　偷兒沈阿海行竊廣東路沈長林吳淞路玉紹卿山東路正義盛等家衣服洋傘各物報捕後　由包探何阿春將沈拘入捕房俟吊齊原贓送案請究○張少山混入雲南路王杏生張元昌等家行竊各物報採王阿巧將該竊拘押捕房聽候吊贓解辦（力） 
[拘獲積竊]  
　　積竊吳阿四陳阿福專在太古招商各碼頭輪船上屢犯竊案昨又混入新濟輪船上圖竊被巡丁查見扭入捕房押後訊辦（尺） 
[上海縣案]  
　　前日鄕人陶阿土控破伯母陶湯氏盜買坟基至晚王大令提案研訊陶供九圖内有坟基五分與湯氏毗連現被盜賣乞究湯氏供阿土並非族姪此項坟基係四月間出售得洋一千六百元陶等聞知串保圖詐乞鑒地保莫世明供阿土是否係陶湯氏族姪須向氏之族長陶昌園查問方知大令判莫往查復餘人斥退候示○楊家渡巡局函送小工保二被陸阿四毆傷一案到縣即經王大令提訊陸供在楊家渡開設香烟店前日保來購香烟因其凶蠻　之爭執以致誤傷保供被陸毆傷頭額乞究大令核供判均交差再核○朱永康控蟻媒趙張氏朱沈氏藉媒騙錢會由前邑尊汪大令訊供收押前晚王大令提案復訊判趙張氏掌頰廿下與沈氏均交保限將所騙禮洋各五十元繳案交朱具領再核（事） 
[公共公廨晚堂案]  
　　陳邦杰控泰和香店主王春泉圖賴偕洋前晚襄讞孫耳三明府提訊陳供光緒二十八年春間王春泉向英煕明借洋三百元除收過利息三月外其餘本利無着求向究追訊之王供光緒二十六年分有顧姓向英借洋一千五百元除還洋一千二百元外尚欠三百元後顧去世由小的代還過洋五十元現在無力代償求恩酌减明府判王還洋二百元交人洋並保赶緊培還○迷路女孩阿二由捕送廨亦奉明府提訊阿二供年十六歲來滬尋母迷失路途母在法界八仙橋小菜塲相近某姓家爲　送至彼處門戶尚可認識明府遂飭差送交其母具領(力) 
[美租界捕房事]  
　　陳阿三行竊西華德路某姓家綢衣多件由探　仁泉拘入捕房押候查明失主送辦○張金法竊漢壁禮路陳姓家衣服雜物由探朱子　拘獲奉飭押候送辦○新記浜路陳王氏以比隣摀金林夫婦深夜吵閙向論被毆因投捕房請究捕頭允爲飭探查核○羅慶法馬良餘在茂海路向小數沈祥生購物起釁互毆由捕一併拘入捕頭以各有不合斥釋似 
 
 

Page 19

 
 
   
 
 

Page 20

 
 
周馥片再淮北海州分司所屬板浦中正臨興三塲産鹽數目前經擬定票鹽江滁每年共以五十萬引爲額何塲應定若干按照各塲出産情形秉公酌定不得依原額按成加增轉致有鹽無額有額無鹽又成中滿處報之習定額以後責成各塲大使督飭商人如額收足業於光緒三十一年八月初三日奏明在案現經飭據海州分司議定每年票鹽以四十萬引爲額江滁以十萬引爲額至票鹽額引除舊額三十一萬一千一百九十七引外應新增八萬八千八百三引按照各局原額引數酌量攤派其江滁三十萬引應歸太中兩局攤派據兩淮鹽運使趙濱彦開摺詳請奏咨前來除抄摺咨明戶部查照外謹附片陳明伏乞聖鑒謹奏奉硃批戶部知道欽此 
宮門抄閏四月初六日禮部太常寺正紅旗値日無引見順天府奏京師得雨二寸有餘召見軍機 
直隸總督袁奏爲縷陳直隸歷年學務情形嗣後責成提學司續加推廣摺 
太子少保北洋大臣直隸總督臣袁世凱跪奏爲縷陳直隸歷年學務情形嗣後責成提學司續加推廣恭摺仰祈聖鑒事竊臣迭奉諭旨立停科舉多建學堂内設學部以總匯其成外設提學司以專司其事又奉欽定敎育宗旨頒示天下仰見聖謨廣遠陶鑄萬民一道同風莫名欽忭臣維五洲之强弱視其敎育之重輕治國要圖莫此爲鉅臣忝膺疆寄責有攸歸數年以來勉力經營稍獲就緒改良進步尚無窮期所有現辦學務情形敬爲皇太后皇上縷晰陳之臣於光緒二十八年到任之始大局甫定人心思治卽督飭省會曁各府廳州縣徧辦學堂先後設立學校司大學堂師範學堂中學堂小學堂等奏明在案嗣於二十九年奉到學務大臣奏定章程遵改學校司爲學務處裁撤專門普通編譯三局分設六課各專責成以天津大學堂設立多年程度頗高業經分設專科照章作爲大學卽名北洋大學堂改省城大學堂爲高等學堂其餘實業中小各學堂名目課程俱改從定章以歸一律數年以來剴切曉諭懲隋獎勤公益漸明浮言不起官紳協力風氣潛移故以彫敝之餘而捐資設學者不絶公立私立月有所聞隨刋發表式分别塡注通計現有學堂數目計北洋大學堂一所高等學堂一所北洋醫學堂一所高等工業學堂一所高等農業學堂一所初等農工業學堂曁工藝局附設藝徒學堂二十一所優級師範學堂一所初級師範學堂及傳習所八十九所中學堂二十七所高等小學堂一百八十二所初等小學堂四千一百六十二所女師範學堂一所女學堂四十所吏胥學堂十八所此外尚有客籍學堂圖算學堂電報學堂各一所凡已見册報者入學人數共八萬六千六百五十二人而半日半夜等學堂不計焉合諸將備巡警等學堂以及册報未齊總數不下十萬人惟是政由草創前無所因願力雖宏措施匪易計年課績效止於斯入手之初人不知學堂爲何事編制無法敎授無方錯繆雜糅亟須釐正於是設研究所以求其精官紳之視學堂與書院等敷衍苟且幾成具文甚者造作謡言横生阻力非嚴加考核則曷樹風聲於是派查學員以糾其失東西各國學校林立若盡仰公家斷難徧給是宜家喩戶曉因地設區董勸兼施强聒不舍於是立勸學所以作其氣鄕愚闇於外事蔽於咫聞此導無人遂成隱患虎門讀法太史陳詩厥意堪師事半功倍於是立宣講所閱報所以破其蒙凡此數端皆此五年中苦心焦思以圖進步之實在情形也顧從前未設專官事權不一茲由學部頒定官制奉旨遵行嗣後直省興學事宜當責成提學司一手經理除重要學務仍由臣隨時督飭外其餘尋常文牘應由各屬與該司直接以省承轉而免稽延抑臣更有進者敎育之道無智無愚必使人人有普通之道德智識技能而後國民之程度增高國力亦與之俱進近出言統計學者歷數地球强國必百人中有力十餘識字之人外國文字一端力求淺顯英法以二十五六字母爲本體日本以假名五十字爲切音體用簡賅婦孺易解吾華文字艱深未能普及中人以下習爲顓愚其難一也五方之民言語不通閩越吳楚有如重譯因是家差遂生畛域定章雖云各學堂皆學官音而官話一科尚未添入各操土音動多扞恪其難二也各國之民視國如已君民一體上下一心故民數不多而皆足自立我國民俗以不知國事爲常危難當前熟視無覩稍加裁抑横决爲虞惟於學校之中寓開通之意使中外大勢法制大綱童而習之長而官之對於内有同舟共濟之心對於外有親仁善鄰之志則國民主義而待昌明更非旦夕所能收效其難三也至於推家庭敎育之原則女學章程必須頒布以尚武精神爲重則兵式體操必須通行綜是諸端皆關全局是在聖明主持於上部臣賛畫於下臣自當勉竭愚忱督同提學司實力整頓期使邑無不學之子家無失敎之童積以歲時或得稍效尺寸耳所有各府廳州縣各種學堂另具表式照章彚案咨送學部查核謹就現辦情形恭摺具陳伏乞皇太后皇上聖鑒訓示謹奏奉硃批學部知道欽此 
宮門抄閏四月初七日兵部太僕寺廂白旗値日無引見召見軍機 
署江督周奏爲除飭該道等赶緊添建藥庫設立避電各器外合將整頓辦送各緣由陳明片 
周馥片再查江南火藥庫分建於江寗鎭江江陰松江等處存儲黑色洋火藥及無烟火藥每値酷暑間有自焚之事歷經將監守各員奏參在案辦派兵備處道員朱恩紱軍械局道員張廣生等督同日本火藥技師石藤豐太詳加考究其故有三一因存儲過久變質走性黑藥尚能多延歲時獨無烟火藥巾含滷氣水氣久則生熱積熱變酸暑氣鬱蒸輙致暴發一因原造藥庫不盡合法或因地隘廊淺積溼　熱或因屋小簷低空氣不透皆犯藥庫之忌二因散風扇及避電鍼桿多未購置夏秋雷電偶作一觸卽發以上數端經該道　逐細查明亟應設法防險估計添屋購置等項約需銀六萬餘兩現値欵項支絀驟難籌足臣已另片奏明在江寗洋火藥局費内减造四成省出經費銀二萬餘兩以資應用不敷之欵隨後再行籌撥至江寗鎭江江陰等處各庫所儲之四十磅子小條無烟藥六磅子小方無烟藥年分太久性質已變共有一萬八千餘磅歷年無人領用據技師石藤豐太言外洋每遇此等火藥向皆裝人木桶棄置水中久存無用及貽害他庫等語擬卽照此辦理以免誤事除飭該道等赶緊添建藥庫設立避電各器外合將整頓辦法各緣由謹附片陳明伏乞聖鑒謹奏奉硃批該部知道欽此 
大臣廷等奏爲車臣汗部落盟長因病請假派員署理印務摺 
 
