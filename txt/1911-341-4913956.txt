# 1911 - 341 - 4913956

 

Page 1

 
 
   
 
 

Page 2

 
 
   
 
 

Page 3

 
 
評論（秋） 
[論今日亟宜設立地方議會]  
　　民政之不統一曷故。曰無地方議會。財政之不統一曷故。曰無地方議會。軍政之不統一曷故。曰無地方議會。蓋有議會。而後地方有正當之選舉。有正當選舉。而後地方有正當之委任。有正當委任。而後地方有正當之責成。故爭一權利人人知爲千萬人之權利。有贊助之力。而無疑沮之心。責一義務。人人知爲千萬人之義務。有服從之雅。而無違抗之端。蓋併千萬人之心爲一心。出治者與被治者。固已融冶於一鑪矣。整理民政。民政不待舉而即可就緖。綜核財政。財政　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　政 
不待理而即可澄淸。整頓軍政。軍政不待飭而卽可改觀。蓋人人。視公事爲已事。各盡其力之所能盡無俟上之督率爲也。然地方議會如此重要。議會籌辦。之章程業已頒布。各地猶遲遲吾行者何歟。曰一由能力薄弱。爲地方之痞紳學棍所把持。一由智識顓蒙。爲地方之積習成見所窒塞。故欲爲各地議會計。非扶植民氣。開通民智尅日圖功。使之早日成立。爲地方行政之助力不可。否則皖潯之禍。相因而至。如火如荼之民國。將付之無何有之鄉矣。豈不恫哉 
來稿 
[共和統一會意見書（續）]  
　　今日列國之對於軍興。尙未干涉也。固也。今不干涉之果否可恃。可否持久。智者能測而知也。居今之世各國人民之食於工商業者。蓋殆及强半也。戰禍紏結。貿易阻滯。諸國人民之失業者。不可億計。斯戰禍之不得延長也明矣。法蘭西閱世興戎。　利堅八年血戰。此可行之於曩世紀。而不得適用於今日者也。即如葡萄牙墨西哥之事。皆不月或不數月而大定。此干涉之所以無自而興也。蓋國際之關係殷繁。不能久停滯而不通。蓋今昔之勢異也久矣。彼今之尙未實行干涉者。（一）則戰禍之爲日淺也。久亂不治。斯干涉繼之矣。（再）則曰爲自由戰。重在人道。夫人道必自小已之利害起。已國民衆失業。工商待哺。則他人之人道。不皇顧矣。（三）則列國利害相權。尙在觀望。步調未齊。計畫未整一旦權利均衡。紛議判决。則棼然並起矣。夫干涉之事。絶非可預爲宣告。刻日而進者。譬彼鼎鑊相煎。沸羹在旋踵之際。使不預爲布置。一旦干涉提出。而軍國之步調亂矣。時假令爲平和之干涉提出。尙容有躊躇計畫之餘地。儻其若三國還遼之役。强制服從。懸一標的。繼以兵力。出師與提案共進。當應之以如何之方策。斯則國人所當日夕思維。不容漠置不容自諱者也。夫欲免列國之干涉。莫利於速期革命之成功。欲革命成功莫急於破壞舊政府之中央機關。欲破壞此機關。莫善於速計進取。如牢守一隅。雖金城鐵呰。不能坐亡北京政府。方金山陝軍隊。掣其右臂。彼北京政府對於南軍。則爲正式之和議。而於晉軍則刻期約降。一意主勦。豈非以晉軍爲鹵肘腋之患。故先憑空弄態。眩簧和議之說。　以南軍之北進。待克復雨河。芟平大難。而後得專力南下。計畫深刻。策謀譎詐。茲不可不留神聽也。方今時屈隆冬。北京政府。必不慮南軍之北上。掩其不備斯則其時。如曰軍資艱窘。則坐以待食亦須耗出師三分之一。拮据經營。聚三月之需。爲一月之用。則師出可期矣。坐待軍資之充裕。恐其期至爲難待。時能假我亦。能假冠如。春水方生則。敵人之防禦亦固。兼之秦晉之軍。相持旣久。軍需無從接濟。其勢亦將坐困。儻失此一牽制之師。北部事　全去。其失計豈復人事所能償哉。若事則敵人據全國三分之二。建瓴臨下。斯眞不得知茲事之所終矣。今欲尅期大舉北伐。非惟南北暌隔。諸軍步調不一。即同在一隅。而各幕府步伐。亦缺統一止齊之致。儻以　數深入輕進。或前軍後援無繼。皆孤注致敗之道。故或聨軍。或並進或牽制。或犄角。　當舉國同規。謀所以同紀一律。有條不紊之術。此宜　軍國步伐之統一一也。東北諸鄉。滿政府中央所盤据。形格勢禁。　難反正。是也然同處一郡之中。相須如左右手者。或則倡義。或則仇視自由。爲專制戰。逼處牽制。其爲義師成功之阻力也大矣。即舉義諸郡。南北遙遥遠於萬里。情實隔閡。兼以滿軍横亘其間。相持不下。日月若積。禍亂延長。無所底定。一旦狂熱驟落人心厭亂。民氣遂不可用前途險象。不忍言狀。此宜謀南北之統一二也。倡義之初。事戀倉卒。臨時開幕各自爲主。方今幕府林立。軍機滿地。正同心同力矢志殲敵之秋。一國三公。難爲統率。一有不愼或致内訌。中道䦧牆貽誤大計。此其轉捩。正賴陳列在義調和其間。其以弭隱患。則維持幕府意見之統一三也。方事之殷。地方各自爲治。無畫一之致。自外人視之。無從認其何者爲主體。茲猶後也。儻或劃分畛域。支節饒多。利害衝突。各兢權利。内治不齊。外交亦因之而製肘。則宜謀地方民政之統一四也。（未完） 
[專電]  
　　孫逸仙偕美國郝末里將軍於今日（初二）乘特凡哈郵船行抵香港登岸數小時絶不與局外人談及中國大事今晚仍乘原船赴滬 
　　孫逸仙偕美國郝末里將軍乘特凡哈郵船赴滬同行者有廣東都督胡漢民孫君到港後曾在華人俱樂部開秘密大會當衆演說主張借用外債惟須不索抵押物（以上香港） 
　　漢陽商民因淸軍騷擾紛紛遷避城廂内外僅存數百户均係貧苦之家無力遷徙者 
　　九江派出之敢死隊一千五百人已抵武昌（以上武昌） 
　　滿親貴要求袁世凱拒絶民軍議和條欵並逼勒立誓袁大憤幾致衝突 
　　馮國璋已到京庽那拉胡同袁世凱恐被滿虜所 
 
 

Page 4

 
 
[害日與密議馮力任保護]  
　　張彪派人到京探詢張之洞墓是否果爲滿人掘毁　　禁衛軍之在石家莊者計有一千餘名前赴漢陽者亦有步隊一營留京守備者不過六千名餘則爲姜軍及步軍統領與民政部之巡警等兵故北京兵力甚單如果和議不成民軍北伐萬難抵抗人心異常惶恐 
　　袁世凱近因國庫將罄外債無望屢向淸貴族捐欵奕劻雖已捐助二百萬仍不敷用頗爲焦急 
　　淸貴族與袁世凱結怨甚深不日卽將發難 
　　京漢鐵路已照常開車至廣水爲止淸郵傳部擬直開至漢口段芝貴恐有民軍混入竭力反對 
　　外交團據重慶領事電告端方確已被殺趙爾豐已自盡成都及資州已入民軍之手甚爲安靖（以上北京） 
公電[廣東胡都督由香港來電]  
　　上海陳都督黄元帥鑒漢民到港接孫先生同坐英郵船來申乞招待漢民叩 
[廣東胡都督電]  
　　滬軍陳都督鑒冬電悉紙幣辦法甚善敝處亦極贊成漢民叩江 
[南京程都督電]  
　　武昌黎元帥及各省都督鑒鄂電公推桂林沈都督爲湘桂聨軍總司令官敝處極表同情德全冬印 
[南昌馬都督電]  
　　滬軍陳都督鑒贛省代表以湯漪俞應麓爲選舉總統代表與唐紹怡會同討論口加入王有蘭趙士北林子超三人希將此電代爲宣布毓寳冬 
[桂林陸王兩都督電]  
　　上海陳都督鑒感電奉悉北兵在漢陽姦淫殘殺慘無人理殊堪痛恨和議遷延殊不可恃現民軍雲集迅宜蕩滌早蘇民困爲荷桂軍政府榮廷芝祥叩 
[又電]  
　　滬都督各省都督均鑒探送陸都督鑒胡都督發起北伐之師先到會師地點聽總司令官命令進行他人不得議駁馬都督發起請臨時中央政府速組織參謀本部密商各省參謀部而定一完全之作戰計畫使各省軍隊行動有所標準敝省均表同情桂軍政府陸榮廷王芝祥叩冬 
[又電]  
　　廣東胡都督上海陳都督武昌黎都督并交桂軍趙統帶官恒惕耿參謀毅欽州平安探送黎都督各軍政分府均鑒奉胡都督東電稱准滬都督來電有派廣大船赴粤運桂提馬克心砲彈之語尊處是否有此種子彈由粤運滬乞速覆等因查敝省馬克心砲彈六千顆急需運鄂備敝省援軍砲隊之用經於宥日電商滬寗鄂都督請派輪來粤迎提承黎都督電商滬都督派廣大輪來粤至紉公誼輪到廣州即請胡都督先行電知　軍政分府迅將馬克心砲彈六千顆或裝船運桂囑速拖至粤或逕直速拖至粤以便接洽仍將起運日期具報陸榮廷王芝祥叩冬 
 [P宿遷公團電 
　　各報鑒北軍第二軍司令吳鴻昌甘爲奴羣情憤極擬掘其祖墓殺其妻子以報宿遷公團 
[紐約全體華僑電]  
　　各報各團體鑒袁世凱節節延緩假議和老我民軍阻我北伐彼可全力抵山陜之兵倘山陜因無援潰裂我南邦何以對山陜人民希勿受袁愚速以憲敏手段布置周密庶可制北滿死命寝袁之皮千鈞一髮不容稍緩海外極呼迷團速醒華僑全體叩 
[南京商界公電]  
各報館鑒江寗商會擬籌借商欵二十萬元交由省議會解都督府接濟軍用現經大衆公决籌認寗垣公電 
[浙江軍需處電]  
各報館鑒敝軍馬隊排長李岩連節薪助餉請載入報端以彰其美浙需堓處叩 
[贛軍政府電]  
　　各報鑒現有前滿淸鄂省臬司札勒哈哩逃難至潯欲圖自盡經敝處救護留住府内伊有通告乃弟曁其子文一通請登報章爲荷附來告文一則少若我弟曁五和豹南兩兒鑒悉予於武昌漢軍起義逃至潯江正擬投灌自盡幸而獲救帶至潯軍政府荷蒙優待一切予深感激現擬認捐鉅欵恊助軍餉奈囊中空乏輙唤奈何望我弟及兩兒趕速籌措解潯予即可出庶免久覊想我弟兩兒維持天倫樂誼諒不致置予言於河漢見報務速電覆予日望之否則予難瞑目於九泉矣覊旅人扎勒哈哩啓駐潯贛軍政府總司令范腫 
 
 

Page 5

 
 
[譯電]  
　　倫敦泰吾士報論中國之革命云滿人實在之權力今將永墜已無可疑惟維持改革之法仍以淸帝擁守虚位最爲相宜至各國在滬之舉動不應提及干涉之言今如加以干涉則世界和平將瀕於危旣戒干涉即當戒以金錢借與兩方面非待重行建立聓固政府後不得允借分文故兩方面今以互相和解最爲穩妥（初三日倫敦電　　日本各地商業會議所决議派代表五人齎書赴華安慰中國實業家遭遇此次事變之影響刻代表將於西歴正月間起程内有三人爲東京商業會議所之代表（初二日東京電） 
據海牙電稱萬國禁烟會已開始討論萬國大會之草案將呈遞各國批准（初二日倫敦電）　　西歴一千九百十二年將發售鴉片一萬九千八百四十箱内六千七百箱係准運往中國者足見英國已照約減去出口之數 
要聞中國光復史 
[記上海議和問題]  
　中華民國議和總代表伍廷芳君與淸議和使唐紹怡君及參議和局之各省代表在上海公共租界大馬路小菜塲樓上議政廳兩次會議因兩方面所持民主君主主議立於絶對的地位雖經居間之外交團極力調和仍未解决故已由唐君將所議條欵電致北京袁世凱請其核覆續行開議茲悉外交界對於此事頗爲注意昨已電致某西報駐京訪員向袁世凱面詢政見望其贊成民主立憲早日解决俾得永享共和之福云 
　　湘南人楊度前因主張借債築路已爲湘人所切齒近更在京阿附袁世凱贊成君主立憲故袁即委其追隨唐紹怡南下參預議和聞楊抵滬後寓居滄州旅館不料行裝甫卸詰責頻來炸彈手槍之郵書沓來紛至致楊駭而却步或謂現居某同鄉家内或謂移寓某客邸大有入山惟恐不深入林惟恐不密之窘態云 
　　字林報云星期三日民軍之要求殊可稱之爲愛的美致書北京政府迄今尙未答覆故昨日（初二日）並未會議刻聞唐紹怡已電請駐京各使力勸袁世凱承認臨時共和正體 
　　大陸報云昨日淸使及民軍總代表雖未正式會議說者謂和局已大有進步聞唐紹怡曾以大局情形及與議者之意見詳電北京政府民軍議和代表亦與各省民軍當局互通電音就近數日之情形觀之大局似已歸於一致袁世凱將受共和政府臨時總統之任袁果受任南方各省及各處軍民當局似亦將默認之且聞唐紹怡業已承認伍廷芳所主立時組織共和政府之議論但此舉極關重要外間之解釋尙紛紜不一又聞唐紹怡抵滬之前其各人意見亦殊贊成共和政體並得確實消息彼曾勸告袁世凱俯順輿情贊成共和惟當時並未有效　　大陸報又云聞袁世凱不允以其名字置入候選總統之列曾命其專使竭力主張君主立憲勿稍退讓故外間皆料唐紹怡必力求保全滿淸今忽默認共和使人大爲駭異紛紛猜測議論不一據留心時局者云此次議和必不能有實在之結果各代表或允以袁世凱爲總統如袁允受此任則必招集國會公同承認據傳袁世凱現已實有受任之意惟須經國會承認而後可蓋恐民軍中之不滿意者卽倡第二次之革命也且唐紹怡顯已使民軍議和代表知袁氏之權力實能左右淸廷民軍之中亦極贊成以袁世凱爲總統蓋昨日本報記者曾以此事問之伍廷芳博士伍博士答稱如袁世凱目下卽承認共和政體不再延宕余意彼必可望經多數之人舉爲總統云至兩方面將於何日續行會議刻尙未有定期 
　　大陸報文載初二日北京訪員電云余聞淸政府已答覆唐紹怡申逹之民軍要求各欵惟内容未經官塲宣布余由可靠之處探悉袁世凱現仍力勸民軍從其提出之計畫承認君主立憲之制此間皆 
 
 

Page 6

 
 
料今後必有種種之條案及駁議外交家多信民軍目下提出之要求故意從奢以爲日後减讓地步目下北京議論紛紜莫衷一是或謂今日之時局實合袁世凱之願彼曾設計以使臻此地步惟據袁之副官聲稱袁並不希望總統之任仍力主君主立憲彼之提出此議實出於至誠云云又聞袁世凱已向各使館申謝昨日所遞之勸和書並謂深願六國守視此番之會議能臻和平云 
　　文滙報云伍廷芳博士直至今日（初三日）下午三點三十分鐘時猶未得淸使唐紹怡處之消息聲明發往北京之電已否由袁世凱承認伍君曾聞今日下午上海租界盛傳袁世凱已拒絶承認共和政體此爲報館北京訪事發出之消息有人問以唐紹怡已致電北京各公使請勸袁世凱承認共和一節伍君謂非有確證不能輕言我於此事則並無所聞云　　　 
　　捷報云本館接確實消息袁世凱已致電唐紹怡堅拒設立共和政府之議 
[陳錦濤之共和談]  
陳錦濤隨唐紹儀來滬後前日由大陸報記者往詢其随唐來滬之意陳謂余之偕唐南來不過乘此機會得與一般舊友通欵曲耳與議和問題毫無關係惟余爲漢人他日當襄助兩方面議定和局至袁之方畧知者極鮮卽有知者亦僅得其表面蓋袁不願將其宗旨預先宣布須俟事機成熟彼始有所作爲若唐君於離京之時頗主張君主立憲及至揚子江流域目覩海軍已全屬民軍且將南北人之熱心及其財力略一比較心思乃爲之一變贊成民主之說然亦並未正式承認現在兩方面所爭之點僅在政體上之名義但憲法信條十九條實爲共和之制君主無否决權故皇位僅一虚名立憲之制操大權者爲首相而民主之制操大權者爲總統耳該報記者問曰中國如建設共和政體則黨派之紛爭將如從前之美國乎陳君答曰美國建設共和之時主意殊謬原有之十三邦以某某數權委之於中央政府而仍保留其餘諸權故其結果遂使中央政府薄弱無力近自美國設立聨邦商業議會中央政府之權已有增之勢如中國建設共和必不有此乖悮吾人組織政府將與此適相反對以美國及其他共和政府爲考鏡必不再蹈此失中央政府自將仍照舊政府之制惟一切大權則屬於總統云 
[荆州光復確報]  
　　某西報載十月二十三日沙巿專函云荆州於十九日爲湖南與宜昌之民軍合力攻撃戰至次晨猶未停止民軍雖未大勝滿人已因之大恐一時自盡者頗多婦女尤甚聞荆州總兵亦已自盡當時卽由城内天主敎會趕辦紅十字會醫救受傷之滿人滿人於恐慌之際聚集於某法敎士家門首請其出爲調停並聲明民軍若不加害深頗降服繳出軍火旋果由滿軍以來福鎗四百枝繳於天主敎會於是兩軍卽議暫時停戰在南門外武備學堂商議條款並邀稅務司及各敎士到塲參議議决滿洲將軍應續繳來福鎗三百四十枝軍火兩箱滿洲將軍卽如數繳出並議决每日繳來福鎗二百枝以五日爲限每槍一枝由民軍賞洋十元現在外間咸信旗兵將由民軍解散送之出城並聞兩軍爭戰之時該處居民僅傷女子一人餘均無恙現在瑞士敎會守門者已抵沙巿據云該處房屋無一受損且自光復後荆州民人甚形歡悅現均遷回城中云 
[美國嚴守中立之徵信]  
美國銀公司經理巴士與淸政府交涉情形經紀前報茲聞淸政府涎此五百萬金元之借欵仍與榷商繼續借用以京奉鐵路作爲抵押惟須將合同改訂註明由淸國國家借爲普通行政之用已飭梁士詒與之往返熟商但巴士於改作淸國國家普通行政之用一層堅不應允業已函覆淸政府竭力拒絶而對於盛宣懷私借之原約則仍向淸政府力索賠償不肯甘休並聞巴士對人云現在中國漢滿交鬨重造民國我美國亦民主也處此中立地位焉有助滿欺漢之理此欵若仍用諸路政亦須俟大局稍定再行依約辦理若改爲普通行政之用卽係助滿我大美國决不爲此今淸政府之屢次就商不過空費口舌而已何能逹其目的哉觀此則巴士君之顧全大局實足令人欽敬 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[成都未光復前之情狀]  
　　成都自七月十五日民變以後及十月初七日光復以前其間情狀因交通斷絶久未得有確報茲承蜀友函寄爰照錄之成都前設之西顧報啓智畫報通俗新報公會商報均於七月十七日一律封禁止寫有違報律四字禁止出版現只成都日報今又出一正俗白話報内載同志會謀反叛逆痛加詆毁無人買看據官塲中人言趙爾豐近得神經病於七月二十八夜在臥床内其僕呌令吃飯驚醒時用手砲將僕鋶斃自是以後其妻女婢僕等無一敢近身者至四城門每日於早八點鐘開至午後四點狸閉城外民團均離城五六十里屯札新津縣衙門爲民團把持縣官在内缩匿不敢出鳳凰山新軍於七月二十六七兩夜二更後突見有人偷營全軍整隊出戰砲撃雷震自相攻撃附近咸驚天明並無一人對敵而已死傷不少矣兵工廠十九日將晚有人持民團飛函到廠令將工廠讓出借作營盤廠中委員司事紛紛逃避總辦卽打電話到督署趙爾豐立派新軍多人迎攻兩面互有死傷民團退至包家橋新軍退入廠内以是兵工廠未失即又開工只造小馬刀裝子彈而已省城鹽油柴米價値與未罷巿前約相等各學堂均一律開課上課人少約十分之二司道兩縣於四門設立施濟局專濟孤貧已數日矣端方之兵到省僅二百人聞由渝陸續再來至電報不通則因民團將電桿砍折取電線宰作鎗子用前聞砍至夔府今已砍至資州現已赶急修理崇寧郫縣温江新繁彭縣眉州邛州等處之監卞及習藝所之罪人全行放出郫縣爲縣官自放其余均由民團破城後釋放温江縣於八月初二民團與巡防陸軍大戰防陸軍敗約死千餘人民團死亦不少城外民房被淸兵燒毁其城内巨富如何浦雲失落銀一萬兩有奇聞接仗時團衆將縣官保護逃走不知去向新繁縣城外之民房亦全行拆毁田振邦數日前出南門到新津雙流等處安民開導畢回省所帶巡防軍不諳時勢仍沿舊習開放威武槍致團黨驚動以爲提台要與開仗合衆環攻田振邦脚中彈子聞未取出此時猶被民團圍住不得回省成都府余宗同亦於八月初六日出南門安民迄未回省想已被殺矣川督趙爾豐自七月十五起至今約出告示二十餘張無有人看巡防第八第十兩營共一千人於八月初六日投入民團前趙爾豐在馬邊調回巡防軍五百人在邛州將統帶殺死亦投入民團云 
[粤東第二隊北伐軍出發]  
粤省北伐隊第一隊軍業已抵滬其第二隊於二十五日出發建字營北伐司令長黎岳特抽撥建字第二三四七八等營是晨早九句鐘於舊撫院前會齊拔隊由天字碼頭落船旗色鮮明鼓聲响亮軍士雄壯步伐整齊沿途觀者贊賞不絶各民軍及旗軍均排隊歡迎而民主政黨同人先在本部開戰捷預祝會各社團到會聨同前往者有人道扶正社九江旅粤商團公民恊贊社宏仁演說社女子師範學堂國民團體會鹽法研究會由扶正社排軍樂隊先往東郊各團體於開會後陸續排隊前往極形踴躍均隨送隨返繼由民主政黨各員直送至南關馬頭在堤岸分立即派代表二人向姚司令至歡送之意并謂今日在此歡送諸勇士北伐他日即在此歡迎諸勇士凱旋姚司令向各人答謝謂必當自勉以求不負諸君盛意各黨員齊舉手連呼萬歲即由姚司令與代表握手並與各員鞠躬而别 
[濟南民黨被拘三誌]  
濟南民黨在商埠宜春軒内被拘一事已二誌本報茲又探悉詳情錄述如左 
[黨人之受傷]  
　　廿四日各紳將受傷諸黨人送至西關外中西醫院醫治惟王君玉德受傷甚重恐成殘疾紀君廷璋受傷微重餘二人一手受刀傷一脚受微傷均不難一二日醫痊尙有劉君浦霖腿受刀傷尙能行動故未送至醫院王玉德等旣送至中西院醫治除醫藥等費由該院送贈外一切費用甚爲支絀經學界發起捐欵接濟聞捐欵者頗形踴躍云 
[哨官之脫逃]  
　　當防兵捕拿黨人時搜刼黨人器物及與黨人同院之財物哨官某知係不法行爲極力鎭壓兵弁等置若罔聞一味搶掠茲果經紳學界出而反對該哨官知事不妙業已乘機潛逃 
[池魚之殃及]  
　　宜春軒鐘表鋪二十日八鐘有巡警 
 
 

Page 11

 
 
探訪某到彼修理鐘表當被防兵拿獲宜春軒東胡同内有郵局幹事員曹君載璋聞槍聲轟轟甫出門外卽被拿獲現探訪某已訊明釋放曹君載璋因郵局出而干涉趕以四人肩輿送回 
[防兵之發財]  
　　二十日巡防在商埠宜春軒捕拿黨人時將其同院于薛氏室内所有財物席捲一空于薛氏係黨人藍玉昌之舅母皮箱七個除衣服等物件不計外大洋一千五百元金戒指十餘枚豆大珍珠五十餘粒槪被防兵刼去現已開具失單禀呈各官惟防兵回營後因分贓不均大起衝突幾致開槍轟撃經該隊官極力彈壓其事始寝聞是日尙有婦女一名合子砲八桿緊口毛瑟槍十一桿赤金鐲二付赤金戒指八個金磅子二十個箱子八隻亦均爲防兵掠去云 
[紳商之輿論]  
　　二十五日莊紳邀集紳商十數人大開會議商籌對待之策略謂巡防營不得有捕拿嫌疑犯之權違碍警察權其違法一巡防營旣捕黨人不交審判廳裁判於司法獨立大有關係而聶首道竟敢動刑審問其違法二巡防營捕獲黨人時公然開鎗斃死欒君搶去衣物行同鬍匪眞爲狗彘不食其違法三首道聶憲瀋審問黨人以士匪辦理只圖邀功不崇人道謬視淸廷諭旨其違法四種種違法豈不激成山東之爲第二南京現我同人呈請孫撫及柯宣慰使將聶首道嚴懲辦以服民心而昭公平刻下舊諮議局全體解散新諮議局尙未招集擬以各屬同鄕事務所爲辦事之處再者已電至北京政府請組織大理分院未見回電俟組織大理分院公開裁判再議如何對待之法此時吾東省人民務守秩序切勿暴動若果暴動則兩方面均無利益就人民一方面觀察之一旦暴動官府必疑受保釋諸黨人之運動指爲同黨則不能拯救黨人就黨人一方面觀察之人民一旦暴動則黨人嫌疑愈深恐難免無性命之虞是以暴動者爲不文明不秩序之舉動也務要靜止以觀其後 
[龍濟光爲欽廉等屬安撫使]  
粤東胡都督日昨照會龍統制濟光文云爲照請事粤東軍政府成立省城大局甫定而欽廉高雷瓊崖各屬地居邊境遠在海隅土匪出没無常地方頗形不靖益以邊防交涉胥關重要夙仰執事聲威久著恩信交孚所部各軍素稱勁旅　應照請貴統制督辦欽廉高雷瓊崖各屬安撫綏靖事宜兼理邊防交涉事務所有各屬軍隊及安撫使所部悉歸節制如有應商之件尙祈隨時見示至深盼禱須至照會者右照會廣東新舊軍統制龍濟光 
[皖省刦後之餘灰]  
　　皖首自獨立後都督一席至今虚賢自聞公推孫君少侯爲皖省都督各界均心悅誠服曾經預備歡迎嗣因孫都督經過大通與行軍參謀黎宗嶽稍有意見致起衝突故孫都督至今尙未抵皖（按已於初二日抵皖）惟皖省各界人民深望都督迅速蒞皖以維大局而保治安故又派代表四人赴蕪歡迎聞已來電云孫都督准日内抵皖惟孫都督以皖省財政困難逹於極點此次來皖已籌獲餉銀二十萬兩昨已先派魚雷艇解到銀洋三萬以濟餉需其餘所籌之欵則由親自帶來 
　　各營九月軍餉至今尙未發足各兵士不免嘖有繁言商民聞之深恐有意外之虞幸經胡君萬太桂君萬太桂丹墀極力維持并商請同春恒豐兩典各假銀五千始將各營兵餉糈一一發給故省　旬日以來頗稱安謐云 
　　前次攔江磯砲台官劉漢因名譽不佳經該處紳士赴省報告經統一機關處派王秀堂率隊前往將劉台官及兵士盡行驅逐不料王到台後亦復大作威福聞該處有張雨生者向充諮議局會計員窺其多金因將該員拿獲拷打詢問藏金何處從速繳出否則當敬以手槍等語經張之夫人卽赴諮議局哭訴經該局議員請統一機關處又飭兵隊將王秀堂星夜撤回以憑究辦 
[浙江近事紀聞]  
　　杭州浙江省自治選舉現由政事部厘定大綱照會各府縣民事長略稱自治選舉關係重要現在城鎭鄉自治會業已次第成立則府縣自治選舉亟應繼續進行惟調查造册手續繁蕪方今光復伊始百端待理查府縣自治會爲合屬議决執行機關成立之期萬難再緩並須量予變通暫准即以城鎭鄕選舉人名册作爲府縣人 
 
 

Page 12

 
 
民册無須再事調查造册呈報以期迅速仍將此項人名册内具有府縣廳州縣自治章程第八條所定消極資格者先行除去再行宣示期内准其依據府廳州縣自治章程第十條聲明更正以免遺漏至未剪去髮辮者尤應恪遵都督前次示諭不得有選舉權及被選舉權束髮帽中者以未剪論惟是選舉人名數衆多此次旣不再事調查則髮辮之已剪與否無從懸揣亟宜明定辦法凡選民之已未剪辮卽以投票之日爲斷事關剝奪公權希卽先期知照城鎭鄉各自治會並出示曉諭俾衆周知是爲至要再前淸自治籌辦處所定籌辦自治次序本係始終貫澈光復之後各屬民事長新舊交替籌辦事宜未免因茲停滯貴處現在籌辦府縣自治情形若何希於文到五日内詳晰呈復以憑核辦云云 
　　寗波寗波光復以後海關事宜業由軍政分府監督由外交部盧部長接洽一切本已就緖日前浙軍政府湯都督及省財政部忽有公文直接至稅司處致令事出兩歧分府聞之當即電復省垣云浙軍都督湯財政部高鑒浙海關監督前奉電命敝軍分府代理業經備文呈報并與稅司接洽照辦頃據外交部長盧報告據柯稅司面稱浙都督與財政部均有公文到關聲明海關不設監督由財政部與稅司直接等語柯以事出兩歧深用爲怪此間未奉行知亦無從作答查浙海新關常關稅餉均由稅司徑收由關監督備文解滬凑抵洋欵想尊處必知其詳敝分府現又與稅司妥商照常辦理嗣後關於海關各事請勿與稅司直接致涉紛歧而資口實寗波軍分府 
　　湖州湖州洛舍某當日前遽被搶掠一空後數日荻　又搶刼店舗數家繼而袁家匯沿街舗户竟被刧二三十家之多其餘各村受害者指不勝屈如此荊天棘地湖民如何安枕原其刧案之多則因城紳與某統領衝突故將各鄉防兵調回城中致鄉鎭防兵空虚搶匪遂乘機而起查此等搶匪多係某統領之兵由城紳號召而來其初意原爲挾制前統領意圖更調起見詎前統領不允交卸城紳無可如何任令某統領之挒散至各鄉鎭肆行搶刧而不可制矣 
[蘇民政長執行追租事宜]  
　　程都督昨頒發訓令畧云據財政司案呈前據該民政長呈稱司法權限已分追此田租應否改隸司法機關抑由民政長執行其業户逋欠應適用何種手段等情請示前來卽經照會臨時議會公司議决在案茲據復稱追此田租係屬民事訴訟自在審判廳範圍以内毌庸交議等語查欠完田租與欠完國稅雖有公私之分揆諸事實有時恐非追比不能征收驟經改革不無窒碍此時各屬審判廳尙未遍設自應暫時歸民政長執行卽由該民政長依據法理參酌舊時習慣暫定辦法呈候察核仍矣各屬審判廳組織完全再議劃歸辦理現已分發各屬照辦矣 
[淸談（孚）]  
　　間當讀史至漢高論差諸將。心不禁竊竊焉疑之 
或有語余者曰。韓彭諸將之攻城掠地。誠賢勞矣。然非蕭曹之計户給軍。轉輸不竭。亦安見其不以飢疲而僨事者。嗚呼。此李陵所以辱殁於匈奴。張巡所以失敗於睢陽也 
記者聞是言而益疑之。以爲或人之言。殆心醉於蕭曹者耳不然何其論事之顚倒乃爾 
今日者。民軍勃興就所見聞。證以或說。乃益信漢高論將之識力。自是不謬。吾欽今日之韓彭。吾尤深望今日之蕭曹不置 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[陳都督緊要通告]  
　　議和通例 
　　禁止旁聽 
滬軍都督陳緊要通告云清使唐紹怡來滬議和迭據各團體代表函禀來府要求旁聽足徵熱心國事本都督欽偑實深但議塲秩序本有限制餘兩全權指定之參贊書記彼此業經公認得以列席外他人槪不得入塲故旁聽之條並無規定且伍總長爲全國所公推旣負全權本都督深信其必能收圓滿之結果以慰全國同胞之希望卽各處專派來滬之代表亦未預議若以一團體名　紛紛旁聽則代表更應人席以如此多數之人爲全權之會議歷史上亦無此先例本都督未便轉向要求惟草約議定本都督必請其隨時宣布以慰衆望特此布告務希曲諒爲幸 
[都督府會議紀聞]  
　　字林報云星期三日上海都督府開會集議所議之事均嚴守秘密聞並議及籌款問題擬以盛宣懷之產業爲抵押物以借巨欵盛之產業在上海者有絲廠一所房屋數所此事曾否議决無從探悉並聞數星期前已以盛之產業抵借銀五十萬兩現擬作抵者或係其他之產業云 
[剪除胡尾之批示]  
　　滬軍都督批潘石卿禀云光復事業軍人之功最大亦軍人之責最先胡尾暗藏最爲陋習况我偉大之軍人豈堪　此醜態本都督對於普通國人剪除與否聽其進化之自然惟軍人不能稍事姑容所禀限期剪除否則處罰誠爲要義候通飭各軍隊長官並出示限期剪除以作齊民之率以洗軍人之污又批學生李炳生等禀云以政令干涉人身之自由殊未協於共和之本指辮髮剪除與否卽人心尙背之符出於强迫與出於自然其誠僞異矣惟由愛國愛種之同胞昌明大義表率勸導以扶掖人羣補助政敎乃先覺應盡之責該生等分發傳單到處勸導不愧學界先覺敬偑良深所稱本都督並未出示曉論以致頑固之輩觀望存心且有禁止子孫不准剪髮等語自是眞情然使滿奴餘孽尅日剪除此輩觀望之徒自亦翻然變計循誦來禀良用惕然本都督惟有枕戈待旦策勵戎行萬一共和政治議而不成誓當尅日興師滅此朝食此時胡尾剪除將見爭先恐後雅不欲以文告浮言强人遵守仍希隨時勸導奬誘齊民是爲要至 
[漢奸程豹之罪狀]  
　　漢奸程豹前晚在都督府政法一節已誌報端昨執法科蔡科長將其罪狀示諭通告云案奉都督發下漢奸程豹一名綠該犯籍𨽻江西爲淸江督端方偵探部下走卒入日本東斌學校投身中國同盟會陰則偵刺會中内情以去報諸賊酋民黨進行屢被破壞贛寗同志迭遭陷害民黨中人腐心切齒於此豸也久矣嗚呼緹騎功高淸流禍極含沙射影鬼蜮之技靡窮奉惡邀功虎倀之誅宜首同胞之所共憤法律之所不容非盡法徵治無以慰我諸先烈士之靈而儆其餘業奉都督命令於本月初二日酉時將該犯在軍前明正典刑合卽宣告罪狀俾衆週知 
[滬軍先鋒隊之改名]  
　　滬軍先鋒隊趙司令昨日示諭云照得本部各隊自九月間蒞茲光復滬地取名以先鋒二字係爲擔任保衞征討起見迄今駐防以來默聽軍聲尙幸無功無過勉可對待同胞惟可慮者此間以先鋒名義成軍者亦多人數旣衆良莠難分其中守軍紀者固多而潰决藩籬有乖紀律者亦不乏人以本部所見所聞未免魚目混珠攸關名譽不禁止焉憂之爰特公同議决以先鋒字義改爲進行以編隊伍除申報都督立案外合行通告爲此示仰軍民人等一體知悉 
[公廨提人之取締]  
　　滬軍都督陳其美邇因上海會審公堂尙未收回讞員仍係滿委深恐羅織軍人暗中助敵特飭本府交涉司嚴定取締辦法照會各國領事查照一面分電各省都督曁軍政分府此後該公堂如有公文逕向本省傳提人犯不由本府交涉司備文知照者請勿照准以免流弊而張主權 
[張元濟致袁世凱電]  
　　北京内閣袁總理大臣鑒報載元濟補學部副大臣宗旨不合不敢承受旣承雅意願進一言人心如此大勢已去全司安危繋公一人若必强行遏抑不特禍國殃民卽爲皇室計亦何必爭此虚位以貽無窮之奇禍事機危迫望速斷行張元濟叩 
[問諜科防漢奸混跡]  
　　滬軍都督府間諜科致萬國紅十字會函云敝處據人報告聞某紅十字會發給護照多張内有政界中人乘坐日淸輪船赴漢接濟難免無滿淸偵探混跡其間夙仰貴會諸公婆心濟世慮事務詳應不致有上項情事惟一律發給護照漫無限制可否商請改製徽章分别辦事徽章捐欵徽章使人易於明瞭照此辦理與貴會初無空礙敝處則裨益良多如荷俯允至佩公誼 
[札委北伐隊司令]  
黄元帥以王震在滬組織北伐先鋒隊業經招有軍員編成一隊所有正副司令及指揮官職亟應派委以重軍制故於前日委定王　爲北伐先鋒隊正司令胡康爲副司令責禎祥爲總指揮均已分别下札矣 
 
 

Page 19

 
 
[革除船商苛捐]  
　　商辦捕盜船捐公所　員張爾俊等　禀民政總長請將捕盗船捐照常收認昨奉批示云來𦢌閱悉船捐一项捐數較　船商苦累� 
不勝比年以來會迭次禀懇裁撤迄未邀准怨憤之氣鬰積已久此次光復以後屢經號商訴述從前苦累情形不願再納此捐自應將此捐撤除以紓商困所陳　毋庸議此後 
[敢死隊軍紀之嚴肅]  
　　滬軍福字敢死隊司令劉君前日分飭所部四隊隊長略云軍隊之中理宜嚴肅軍人名譽關係非輕前因本隊一切餉章營制未定以致各兵士時形紛擾違越軍規本司令因念該兵士等守候已久情形迫切是以不加深究原屬格外從寛現在已蒙都督府頒發營制餉章從今以後凡吾軍亟應改除舊習務各恪守軍律不得違犯如敢故違定按軍法嚴懲諭令分别知照各排長官傳論各目兵一體遵守後開各條切切毋違一有事禀訴長官各重體面不得喧譁失禮一軍中彼此言語務宜安靜不得高聲閙動一各兵士在營無事務宜自重不得出外閒游　一軍人各相敬愛和平相處不得互相衝突一軍人有事出外謹守範圍不得稍有滋擾一各兵士如有事故先禀本隊官長不得越訴一長官正言敎誡各宜靜心體會不得輕忽一每日按時操練各宜一律到班不得乞假 
[詹登雲收禁一年]  
　　滬軍都督府執法科長蔡爲判决事案奉都督諭有廣東人詹登雲私穿軍服佩帶本府徽章長外招謠並敢昌稱安徽都督恐防漢奸亟應嚴拿懲辦等因卽奉飭本府諜報科拿獲解案當經本科調集人証物証詳細研訊據供南京回申已近四載現應吳淞敢死隊王隊長邀往並公舉第二隊隊長故敢身穿軍服又以家中房屋太狹暫住密采里至佩帶徽章一節實因門口稽查甚嚴暫向招待員曹初發借用出於一時之愚不敢冐稱安徽都督如有覬𧢢非分實跡請即槍斃等語又據國民模範團張世周面訴該犯曾取去軍裝皮件樣本及九龍帶等物又據華慶公司面稱被該犯取去二等三級軍裝一套又金表一只等語查此案旣經本府詳細探訪確係招謠撞騙並無　居安徽都督實　即或口頭自稱亦不過爲欺詐手　之一種且查該犯一貧如洗旅金服　尙未交付安得有此餘財爲　常舉動是亦足爲非漢奸之一証惟佩帶本府徽章已傳訊招待　曹謀確被借用當禁令森嚴之際胆敢借用徽章藉此招謠張世周及華　公司等均遭欺騙實屬膽大妄爲除已將借出徽章之曹初發奉都督示諭撤以示薄戀外應將該犯詹登雲按律處置依照新刑法第二百二十一條凡詐稱吏員之資格或潛用官吏之服飾徽章者處四等以下有期徒刑拘留或三百元以下罰金現查該犯旣擅帶本府徽章自應照律開擬由本科呈請都督核准着將該犯詹登雲收禁一年以爲招謠撞騙貽害地方者戒起獲新式手槍一支没收存庫贓物給主認領令即判决特此宣告 
[工程隊移駐南門]  
　　滬軍遊繋工程隊原駐南巿滬軍營操塲後面之嘉樂里茲因人擠地挾且又奉令添招人數旣多殊難駐紮故由徐　領禀准滬軍都督於初二日遷至南門外銅錫公所駐紮一面示論所部各目兵自即日爲始每日點名二次早以七點鐘晚以六點半爲準如果臨點不到定將軍籍斥革遇有事故外出亦須遵守軍紀不得招摇滋事倘敢違犯定按軍律嚴究不貸云 
[貸物稅認捐之踴躍]  
　　滬南巿政廳後埭現已設立征收貸物稅辭公所由江蘇都督程札委巿政廳長莫子經爲正所長顧馨一爲副所長業已部署一切並調查從前捐章斟酌辦理刻下各業領袖投所　捐者頗形踴躍聞須俟核定後再行分别給論開辦征收云 
[紳辦南京急振會成立]  
　　刀兵之後民不聊生南京旗城難民三千四百餘人束手待斃紅十字會理事總民沈仲禮君邀請旅滬甯紳及各紳商於初一晚在萬家　開議急振辦法首由社會當代表江冗虎君報告調查南京難民恊酷情形合座爲之動容公决由沈君　　二千元陳產淸李悅生魏梅村蔣星階童弼臣劉然靑諸君議將龍潭振餘二千數百元及江蘇義振會所撥之三千元仇徠之君牛草費洋三千元統移援就急爲南京急振用費衆贊成舉李悅生爲辦事總董設事務所於法界恆義公請童公于翌日草車赴寗先行布置擬請宋裴之君駐寗放振並將各項存欵悉數提交李君尅日採辦米榖銅元先往旗城散放急振云 
[閘北整頓司法]  
　　閘北民政部長李君厚礽與司法正長盧副長孫商議整頓司法事宜俾臻完全地步所有前用書辦羅某因無法律學識且有招搖情事已於昨日斥革而以法政學堂出身之某君以承其乏 
[廨幕薪水决支罰款]  
會審公堂名幕友薪水前由領事團提議由公堂罰欵内動支由工部局按月支付嗣經關炯之君一再函駁公議暫由商會代墊尙未就緒日昨廨中各幕集　以薪水在公堂罰欵頂下動支尙屬正辦議决之後業已紛紛照領矣 
[紅會追悼峨利生誌盛]  
　　初二下午四點二刻鐘本埠紅十字會理事總長沈仲禮君議長英按察司蘇瑪利君曁中西會員四百餘人在圓明園路友寗禮拜堂開峨利生追悼大會中懸峨君肖像及輓聯花圈等旋由沈君主席報告開會宗旨畧謂峨君在本會總醫院二年成績卓着此次赴漢傷兵過多日夜拯治不遑寢食因之積勞病敝良深　惜除向　滬丹國領事致唁外並　丹國外務部道慰諸君冐雨蒞會咸表哀思而峨利生捨身救人之盛德尤爲不可及云云茲將開會秩序單如下（一）楊君音樂（二）陶文德博士祈禱（三）全堂哀歌（四吏白克牧師祈禱（）五）亨司德夫人李女士哀曲六沈君哀詞七）梅合君音樂（八柯師醫生演說（九）王培元醫生演說（十楊君音樂 
[砲彈廠工匠助餉]  
製造局砲彈廠各工匠因念滬軍需餉甚殷慨然　助計捐大洋一百七十五元昨經局長李平書君將洋備函送請陳都督兌收 
[法欽使抵滬]  
　　法國　北京欽差馬欽使日前請假返國茲因期滿乘公司船來滬於昨晨换坐小輪進口在公司碼頭登岸駐滬法正副領事咸詣碼頭恭迎正副總巡亦皆戎服督率中西安南捕列隊迎迓欽使旋赴禮查客館小作勾留在行北上接任 
[南界共和團開會]  
　　白克路侯在里商界共和團事務所昨發　告云本團因有特别要事提議務請在會諸君於禮拜六日（初五日）下午二句鐘到會研究以便取决如蒙各界熱心志士光臨敝團尤深欣幸 
[民政長批詞]  
　　晶業生潘武超禀批據呈已悉　查該户單　均存未失惟刻正淸查公地須留備查核一時未便發還着靜候清理竣事示期具領可也 
　　醫生朱豪禀批據禀南巿一帶有人以形色相似之物冒充該藥室之藥兜售如果屬實儘可就近扭交巡警辦理所請給示之　毋庸讓 
　　更正昨日報載復訊槍撃廨幕案一則有陸惠生供稱顧曾託王某運動已逃之實子觀日久不下堂諭及　杏孫亦囑令請王運動寳子觀因未允可或寳王兩人即以此事懷恨串同謀害云云茲悉陸惠生原供實云與王博謙並不相識亦不知王爲公廨幕友在捕房所稱寳子觀得賄由王博謙過付並無其事等語昨報所記係出訪員緾誤事關名　合行更正 
瑣聞 
[城内]  
　　盗供　賴○本邑西　二十九保三　唐鶴汀家被盗紏刦曾紀前報該盗匪等得　後分投逃散内有二匪匿跡靜安寺地方爲英租界包探所知前往拿獲楊福炳楊裕　 
 
 

Page 20

 
 
並起獲贓物一併送入捕房解經公堂訊送縣司法署由湯裁判提訊該盜匪狡不承認問官以贓物已在豈容抵賴遂將楊福炳貴一百五十仍堅執稅賴判着釘鎭收禁 
[南巿]  
　　淸查戶口○上海民政總長查得南巿東西南三區境内稽查戶丁向章於每届冬季舉行茲届光復應即照常查造將各區戶口人丁按戶淸查造册呈報 
　　名花無主○南京土娼鴇兒王氏因該處民軍起義率其買女萬毛逃難來申該女年十八歲安慶人父母俱故刻因起岸時中途失散倦宿路隅致由巡士查見帶至巿政廳暫留迄今無人認領昨陳裁判帶案研訊供明前情奉判暫留候查 
　　婢女待領○上月杪紹興人王句東因事來滬絜人婢女奉愛嗣於上岸後忽然失散由巡士帶至巿政廳昨陳裁判訊問婢供年十八歲宜昌人自幼賣入王家爲婢此次隨小主來申因其雇車前行跟隨不及是以失散判候家屬認領 
　　交保候查○上月二十夜筅帚弄口鍾姓家失愼時其房客烟紙店主戎裕慶招其妻弟朱寳生將衣箱三只寄在附近之蔡陽弄内塾師李雲生處事後檢查一箱已開失去現洋一百元銀水烟袋一支田單一紙向查不認當即赴南區指控因傳李到案移至裁判所訊不供認奉判交保出外派探查明再核 
[閳北]  
　　股東告經理○吉新雪茹烟公司股東孫松樵控稱前雇程雲卿爲經理每月薪江洋三十元出貨歸程包銷詎伊不肯將所用藥水明白登册意圖壟斷請究昨經孫科長集訊程供向在福和公司爲經理由孫一再挽聘訂有五年合同至用藥一節因係秘訣未便披露云云科長以兩造旣訂有合同應邀見議人秉公調處毋遽興訟 
　　外甥告娘舅○江北人李鴻如偕妹阿二控母舅薛玉成欲將妹嫁浦東王姨議價洋一百五十元因妹巳許字徐姓請爲　　昨經孫科長提訊薛供甥女自幼父母雙亡由小的撫養成人今年六月往王姓家帮傭詎王家並無女主人績有通姦情事以故喚令回家云云科長以兩造供詞各執判阿二暫押着李薛邀夫屬徐姓到案再核 
　　實遭騙局○松江人姚省三信美界壽椿里前日投總局控順徵里姚鳳崗借去洋五百元係羅崇義介紹迄未歸還請追昨經孫科長集訊姚鳳崗供與人合股爲寳源長輪船公司買辦致遭騙局已在英公堂涉訟等情羅供大該公司爲司事因無押拒每月工洋祗十元云云奉判被告交保候移英房查案復審 
[英租界]  
　　令節停訊○今日爲長至令節昨日預由公共公廨關讞員照會輪應陪審之德師副領事停理讞政一天以循舊例 
　　獎勵西捕○匯山捕房十二號三道頭西捕麥搿來特虹口捕房八十四號西探利佛司均因辦公謹愼奉卜總巡諭着均拔升副捕頭又楊樹浦捕房副捕頭約翰生辦公得力亦奉卜君諭升爲正捕頭以示獎勵 
　　覆訊葉薇生○英商羅白臣控葉薇生將僞單騙抵一萬金磅詳情已屢誌前報前日午後復由公廨關讞員會同英康副領事研訊原告投訴葉所抵之契查無地皮所押之屋已早抵與他人實係有心欺騙應請嚴追訊之葉供認抵單不諱惟求寬限料理中西官得供磋商之下判葉仍還押候下禮拜三午後再訊 
　　串騙和尙○下海浦圓通寺住持僧禪僧（瑞生）控夏福生董子璋等串騙方單七紙轉換道契私向三泰公司抵銀三千两一案前日午後由廨復訊原告代表候魯公律師譯訴前情請追訊之夏等延律師費信惇赫雷司上堂辯護王襄讞會商美蓋副領事判夏交妥保董交八千兩人銀並保候下禮拜四午後復訊 
　　英商控案○英商長利洋行控戚永森不付票銀一案昨奉公堂復訊一遇判戚押候吊　簿據再核又英商謙和洋行控陳寳華定貨不出等情昨由捕房將陳傳案奉判交保候訂期會訊 
　　騙單抵洋○王靜初控戴蘭生騙取儲洋四百五十元貨　向王利泉抵洋三百元　情昨由捕房將戴提至公堂經王襄讞會同英　副領事訊明判戴押一月示儆王利泉抵欵着另行具控 
　　西牢半年○華洋各戶環控李錦泰竊取衣物消贓與法租界保昌當舖義泰押店等情昨由捕房將李查獲並吊到原贓併解公堂訊明奉判李押西牢半年以李尙有德商控案着下禮拜六再行　案並飭補傳收贓人到案訊究 
　　違章一○虹口洗衣作言鄭瑞甫陳春記陳茂興等因容人睡於燙衣檯上被工部局西人查見以其違章昨將三人傳案訊明奉判鄭罰洋七元兩陳各罰洋五元一併充公示儆 
　　違章二○粤少民軍周阿蘇昨因身帶洋槍經過租界被捕查見以其違章帶入捕房旋解公堂經關讞員會同英康副領事訊明以周初次來滬不知租界定章姑寬免罰洋槍着自赴捕房領取 
　　公别候訊○黃朱氏控黃掌掌掘坟抛棺又吳少梅控沈廷芳王廷棟不理抵欵等情昨由捕房將被告之人傳案奉判分别過堂候訊 
　　欠租私逃○黃仲義控王金生王周氏欠租私逸一案昨奉中西官訊明以王男女均有不合着各罰廿元充公無力分别改押三禮拜 
　　用刀傷人○沈寳卿控龔丫頭用刀戳傷頭額一案昨奉公堂訊明判龔押四月示儆　　串竊○侯伯琴侯楊氏夫婦控傭人吳塡卿余王氏串竊値洋一千五百元之金飾一案昨奉公堂復訊一過判仍公别押候移請杭州府巿政廳查提供出之人到案質究 
　　過犯○流氓徐在高因在虹口攫取郭鮑氏金環由探追獲昨解公堂訊知徐係過犯着押西牢一年期滿逐出租界 
[美租界]  
　　葡人被拘○葡人麥燦在前因犯案經葡署判令出境近因麥投充民軍砲兵昨穿軍服在租界行走被西探查見拘送捕房轉送葡署請核　 
　　裁縫互毆○昨有紅　成衣匠王明發何阿三錢品仁等在兆豐路因爭奪主顧互相扭毆被捕併送捕房各押二小時斥釋免究　　走失才寳○百老匯路四百四十九號王陳氏報稱走失養媳一口名才寳年十五歲請爲訪查 
　　傭人行竊○海四鴿路一號葡人家傭人韓阿昌因竊物件被洋東官發拘候查 
[法租界]  
　　誤斃族叔案○某學校生徒戴招尙前與族叔戴榮才爲畫眉鳥口角互相用武致榮才受傷斃命當由公堂訊將招尙押候磋商核辦在案迄已日久屍屬亦未見到案來元昨期有該族長戴炳增同鄕人許老七台州公所代表許柳春等偕同招尙之母投廨請稱此事已在本鄉與屍親料妥故投求堂上憫其年幼悞犯從寬開　　讞員商之顧副領事准將悞傷命案從寬不究惟與族長口角行兇之咎未便輕恕　招尙再押捕房六個月以爲犯上者儆 
　　什物抵租○居民張阿毛　欠房金四月收租人張瑞山屢向索對一昧延約詎於前日忽然逃避棄下什物無多當由收租人投報捕房命至公堂候示中西官會商諭將什物令張收受管備抵租欠了事 
[海上閒談（我）]  
　　有人投書本館云。某日行經某署。見頭門外所懸批詞。於光緖宣統等年號上。均無前淸字樣。尤可異者。因來禀歷叙舊日官階大加申飭。謂其甘作滿奴。而該典史該典史。亦前後數見。自相矛盾。一至於此。 
　　記者。曰過渡時代之公牘。此等事誠所難免然當局者不可不　　 
稍爲留意也 
 
 

Page 21

 
 
[咳嗽痰多氣急哮喘試騐養津玉液膏]  
凡患痰咳○請服此膏○奇方濟世○普天之下○獨一無二○氣喘嗆血○服後立愈 
此膏化痰止咳補肺養津無異洞府瓊漿先天玉液能治男婦老幼諸般咳嗽無論虛寒痰喘受寒咳嗽痰火咳嗽臨臥咳嗽晨起咳嗽夜半咳嗽以及燥咳無痰行路氣急痰中帶血久咳失音鹹痰白痰風痰腥痰產後虛咳等症倘盛發時痰喘氣促言不得出食不得進速將此膏冲服立即安康功力之速似水尅火頃刻立效其藥補肺不膩降火不寒滋陰生金補虛療損故雖男女已患年久諸醫束手百藥罔效服此奇功立見非但痰化止咳氣定喘平極重危險二三十年舊症連服一料其病永遠絶根誠普天下除痰止咳之聖藥也每料大洋四元○半料兩元○起碼一元此膏問世已久每日接各埠仕商謝函皆云消痰止咳果眞效若仙丹○開設上洋三馬路西首小華園斜對門石庫門内鍊雲大藥房發兌○遠埠託郵政局最妥 
[氣喘被治]  
如患胸部孱弱　肺炎　肺膜炎　癆瘵　氣喘　呼吸不靈　心病　喉痛　傷風　咳嗽　氣管炎　氣管哮喘　重喉管舊炎　失音　久咳　嘔血吐血　胸悶　時多盜汗　吐灰色或黄色痰　夜不能眠等症服他藥無效則請一試聖保羅修道院膏子藥可保終身康健此神驗之膏子藥醫治之效力業經千萬人訌過無論老少體弱病後莫不受其益此藥眞能益壽延年者也　今將此藥運售中國以公同好　購藥諸君務請　認明眞僞眞藥匣口均用藥廠主人　簽字之紅紙條封固否則 
贋鼎也必無效驗切宜愼之 
價目大小瓶計重五百五十　二百三十格蘭計洋二元　一元二角五分大小瓶每半打十元五角　六元七角半每打二十元　十二元五角 
總發行所荷蘭國路頭登埠額克爾　中國經理處　上海好時洋行 
代銷處 
屈臣氏大藥房　中西大藥房　大英大藥房 
科發大藥房　中法大藥房　中德大藥房　 
老德記大藥房　羅威大藥房　四路馬老德記 
大英醫院　五洲大藥房　美華大藥房 
普濟大藥房　南洋大藥房　河南路屈臣氏 
華英大藥房　同濟大藥房　老誠濟藥房 
中英大藥房　勒喴大藥房　南市中法大藥房 
[仙品馬寳治癡如神]  
京都天寶齋○眞正西藏馬寳專治文武痴癲痰迷心竅○試驗萬人○靈效如神○上海二馬路西鼎興里便是遠埠函購原班回件 
馬寳能有的眞經云治痴癲第一對症本齋濟世存心不惜千金採得眞正以救世人其性能入心肝脾肺腎專治百藥罔效之症惟各種文武新舊癎狂發痴作呆以及豬癎羊癎錯心失驚服之最有奇效雖諸醫束手危險萬分只須錢餘癎症無不立愈大凡染痴癎一症皆因痰迷心竅憂鬱驚恐痰滯胸腹糊塗不醒或事結于心或功名未成或見色而痴或爲財而癲致染失魂落魄之症則自語自述大呼小呌弄文作武嘻笑怒駡染此之症受累無窮世人如患此症者請即試服輕者二三分告痊重者一二錢斷根最奇者愈後永不復發誠天下第一除癲救命寳筏也○每分洋二元或購一錢照碼九扣另製天下馳名癲狂鎭心丸曾經試驗萬人○雙料每粒一元○單料五角遠埠函購郵局妥速信力自給 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第三張第二版 
自由談 
游戲文章 
[革軍賦（仿秋聲賦）] [  頑石]  
頑石公方居武昌。聞有聲自城内來者。悚然而聽之。初必立以卜六。忽砰彭而劈拍。如山岳崩頽。火星爆裂。其觸于耳也乒乒乓乓。耳爲之聾。又如香女推輪。雷公布雨。不聞號令。但聞隆隆之車。聲予謂侍兒。此何聲也。汝出視。之侍兒曰。藥氣觸鼻。火光燭天。四無人聲。聲在署間。予曰。噫嘻悲哉。此革軍也。胡爲乎來哉。蓋夫革之爲義也。其志純一。左史孔。筆其氣鋒芒。漢武秦皇。其行激烈。砭人肌骨。其言雄哀金石爲開。故其成軍　。轟轟烈烈呼號奮發。利劍十萬兮橫磨。鋼刀九九兮手執。城當之而立陷。人遭之而氣脫。其能如摧枯。拉朽者。乃一心之堅决。夫革。去故也。于象爲剝又。鼎新也于卦爲復。是以文山之正氣。常以殺賊而爲心。國之有君。惟其種族。故其在史也。拓拔魏受誅高氏。蒙古元見逐勝朝。魏僞也。國不容其僭僞。元黿也。畜烏可長黎元。嗟乎。蜂蟻微虫。猶知愛種炎黄聖裔。豈肯屈從。百憂感其心萬辱臨其身。有動于中。心發乎聲而况殺其民之所愛戴。奪其衆之所經營。宜其揭竿起者有女子。反戈向者爲兵戎。奈何以犬羊之質。欲與神聖而爭榮。皆自造之孽債。亦何恨乎革軍。侍兒莫對。抱頭思竄。但聞四面槍聲愈急。予遂携侍兒而出 
[議和者說仿劉靑田賣柑者言] [  林蓮葊]  
滬有議和者。善講和。經屈辱不恥。出則赫然前呼而後擁。詢其中漫無把握。予怪而問之曰。若所言於人者。將以議共和。化干戈爲玉帛乎。將藉議和以止北伐乎。甚矣哉。爲欺也議者笑曰。吾業是辰年矣吾得賴是以養吾家。吾議之。人聽之。未聞有言。而獨不足子所乎。世之爲欺者不寡矣。而獨我也乎。吾子未之見也。今夫說革命。談共和者。堂堂乎維新之象也。果能造人民之福耶。舉總統。立政府。皇皇乎廟廊之算也。果能爲共和之政耶。學堂而令其停。商民而任其困。見利而不知讓。見義而不能爲。坐縻餉糈而不知恥。觀其出告示。収錢糧。侵公欵而便私圖者。孰不巍巍乎可畏赫赫乎可象也。又何往而不共和其說專制其心也哉。今子是之不察。而以察吾議。予默默無以應。退而思其言。類申報館自由之談。豈其忩世嫉邪者耶。而託議和以風耶 
　　按林君此文。未始非有感而言。惟不免痛罵過火一筆抹煞耳。茲以其文字詼諧。且寓懲勸。特釆登之。以公閱者。倘亦賢者所許乎 
海外奇談 
[象皮人守門] [  掩耳]  
　　巴黎愛司德路新建一天主堂。周圍二百餘里。門前鐘樓。高二十餘丈。堂内外陳設一切。皆新奇可喜。大門邊立一象皮人。設有人撞門。則象皮人之機關。因門之擊動而能舉手開門。點首讓人進内。且此象皮人。之面色及身材之大小。一如眞人。其所着之衣裳鞋帽。亦按時更易。故凡初見之者。均不知其爲象皮人也。或與之爲禮。或與之談話或問。其姓名。笑柄不一而足。近有一賊。入該堂行竊。旣得無數珍物。思從大門而出。忽見此象皮人。大驚。急將所竊物件。盡行委地。奪門而逸。 
[蠻方風俗記（續）] [  瑣尾]  
　　澳洲鼎斯蘭土人。皮色黝黑。性凶鷙喜嗜人。惟遇歐。洲白人則不敢以爲此等變易之貌。必人之死而復生者。且謂人死後。皆高居霄漢之間。吾之祖若宗。雖相去千百年。其實皆未死也。特遠居他處涨島。多變爲白人耳。所行喪事。夫死。婦以木炭擣屑和樹油。徧擦已體。又以利石自割其膚。血溢血止。毁傷之後。方行舉哀。又或令人圍屍而守。徹夜誦經。其圍屍也。必使人數極多。擁擠無隙。謂恐敵人之魂。併入屍内也。喪事必用巫覡。其欲極奢倘需索不遂。巫將死人屍骨。嚙　作聲。或置之輪下推轉。則土火必大懼。 
尊聞閣詞選 
[老猿行] [  王惠生]  
　　伏處牗下鎭日間。老猿污史約略談。當年喪。心賣皇帝告變一夕駢死六志士。此時内閣。任自爲。只少孝弟忠信禮義亷。聞道德宗有。遺命。不殺此　貝不瞑。不然那雪漏台恨老慶從中硬主張。貨其一死逐還鄉。留得頭顱飽飯囊。臉皮掃盡無威光。患得患失心徬徨狀如喪家之犬行忙忙幸保蟻命深山藏。忽然武漢義旗舉。老猿歡躍出山去。已死寒灰復重燃。引虎自衛毋乃危。一朝得志即鴞視。洵濤努目皆切齒。蜜遣死黨致之死。老慶又來極力爭。謂非此人恐難致太平又况兵權皆在老猿手。敗羣之羊焉能與虎鬥。洵濤聞言眉緊縐。廣運金銀將出走。老猿逞憤頓起殺人心。京漢鐵路運重兵。聘請德國士官指揮臨陣戰術精。廣購　關槍砲戕我漢族同胞十萬人。巍巍雄鎭一炬焚姦淫慘掠不忍聞。雨霖白骨戰血腥。伏尸數里天爲昏。豈知 
 
 

Page 27

 
 
殺人愈多民怒亦愈烈。滬凟蘇杭閩廣先後紛紛皆獨立。抗命張勸終克敵。胡　聞之心膽裂。遂令老猿能力竭。計無復之姑議和。不爲强項爲懦夫。一面假和一面。戰秦晉山河劃戰綫。懈我軍心掩不備。遠交近攻計尤險。野心勃勃人人見。議和使臣猶未來。軍隊已向潁泗開。别軍又奪娘子關。口血未乾隨棄信。道德公理何須論。吾願民軍一面備戰一面和。厲鋒淬　匣劍磨。壯士共起揮天戈。陸軍飲馬渡黃河。水軍連檣逼大沽。直搗黃龍克僞都。衆志成城誓逐胡。泱泱齊唱大風歌。建立萬年有逋新民國。壽與天齊同太極。　 
[上有二十七日開追悼會凡蒞會者皆有感泣悲歌之意敬撰二聯以誌景仰] [  工隊營長金騏]  
　　聯漢族。竪漢旗殺漢奸滅漢賊　漢仇漢口漢陽。收回大漢河山。後漢光昌勝前漢。 
　　號民軍。建民國。祛民害。解民憂。蘇民困。民脂民血。鑄造新民世界。遺民慘淡哭先民。　　燦自由花。結革命果。流十七次鐵血熱潮。千古丹心光日月。 
　　精魂已舊。世界方新。開廿二省共和幸福。一腔浩氣壯乾坤。 
心直口快 
[民軍之優勝處] [  愛]  
　　民國軍艦四十餘艘。已堪成隊。得有海上全權。 
　　新式槍砲子彈。俱已足備。大敷進攻之用。 
　　以百商人月出洋一角。可養一兵至終身。 
　　以二萬萬漢人男子。百人養一兵。可養兵二百萬。 
　　民國兵民合一。兵即民也。民卽兵也。 
　　民國有製造軍火局。可隨時製造。民國將帥士卒人民。志氣合一。堅如長城。 
[淸軍之劣敗處]  
　　海戰力已失。於海運之利無希望。海權全歸烏有。 
　　外債無借處。便無意外進欵。蓋各省已失吸收之權。 
　　糧食全賴西南各省。南北隔斷。糧食無從購致。 
　　以直隸一省之軍。安足以敵十六省聯軍之衆。 
　　功狗皆利祿之徒。有軍事知識之將帥絶少。 
　　袁世凱威震其主。滿族必思奪權。禍機隠伏肘腋。 
　　所恃者鐵路之利。鐵路若被民軍堵截。其命矣。 
[戲攷] [  吳下健兒]  
　　蓮花湖綠林豪俠韓秀。自號桃花郎。招集江湖亡命。佔據蓮花湖。獨覇一方。其部下頭目。在酒肆中。與勝家寨老英雄勝英部下。一言不合。拔刀猛鬥。勝部下受傷。回見勝英。訴明情由。懇求報復。勝素重韓名。久欲羅致門下。以資臂助。適韓下帖來招。請勝一較優劣。勝允其請。率部下渡湖。直抵韓處。韓置酒款待。勝力贊韓秀。英雄蓋世。勸其歸附。以免自相殘殺。韓請較技以定從違。勝許之。乃勝之部下。俱爲韓所敗。勝年雖老。精力尙健。投袂下座。親與韓角。卒仆韓於地。勝之大弟子黃三太。欲殺韓秀。勝力阻之。韓遂拜勝爲師。前大舞台沈韻秋應寳蓮。合演此劇。沈鬚眉飛舞。將老英雄矍鑠神氣。極力摹出。應則神釆奕奕。跌宕風流。去桃花郎亦稱。 
小說 
[俠情小說劍光寒（二）] [  賡磐]  
　　行約五六里。忽有一河前橫。跨以略勺。對岸一帶白圍牆。牆内梅花叢密。樓臺重疊。掩映其中。少年喜知此地非無人島。决計一窮其異。遂邁步登橋。俯視牆東洞門半啓。門内外芙蓉花一白無際。門前石版沿河。作三四級。忽見一垂髫女子。縞衣素袂。坐石上鑿取河中冰塊置身畔銀絲筐。少年驟覩此。大喜欲狂。不禁拍掌觀呼好世界。 
　　女子聞聲回首。驀見一少年自橋下。亟舍冰鑿。振衣而起。遮少年詢來歷。少年辨其語近吳。音竊訝重洋萬里外。何期得聆故國語言。乃欣然以身世告之。女子亦喜。頗現歡迎狀曰。君乃中國人耶。芙蓉島中向無第五中國人。得君來此。非千載難逢之機遇耶。少年始知此島名芙蓉島。方欲再問女子已知其意。續言曰。本島廣袤二百。里别無土人。惟我家姑娘三人居此。數年前亦嘗泛舟一至中國。頓覺塵囂迷目。不可一日居愀然回島。追悔累　。痛恨偌大祖國。竟無一好男子。今使見君如此英爽。不知將若何器重也。君姑俟此。我先入通報。會看聯袂出迎也。 
　　少年立候門外閒撫牆石。滑潔無塵。昻首四望但覺玉樹銀花。白光照耀。眞是一座淸凉世界。 
　　無何。門仙笑語聲自遠而近。則見前婢導三麗人。窄袖長裙。珊珊而來。婢先至門旁侍立。謂少年曰。我家姑娘出迎矣。少年亟趨前鞠躬爲禮。三麗人亦點首答禮。其年稍長者卽笑曰。我固謂中國遍地腥膻齷齪。惟西湖一灣水。饒有淸秀氣。今郎君西子湖畔人。固宜英爽絶。俗非尋常得見也。言已三人皆大笑。又伸手與少年行握手禮。少年亟致謙辭。且與三人一一握手畢。年長者又曰。客自海外。來又不卽去。門前立談絮絮何爲者。速入室内坐。再談祖國事。三人遂邀少年入。且先行爲導。生隨之行。婢又隨生後緩。步循甬道。細石平舖。梅花夾道。梅花下雜植芙蓉。故但見花團。不露枝幹。使於黑夜過此。幾疑道旁疊白石爲小山。也 
　　少年乘機審視三麗人。一年較長者約十八九歲。豐潤有餘。貌最和悅。其次約十七許。體修而纎。眉細而長。神情間挾有威武之氣。最幼者體雖嬌小。而英爽之槪。不下於次皆縞衣長裙。飄飄欲仙。少年竊念如此淸麗之質。求之故國必不可得。又回顧婢女。恐如此女者。亦　難得耳。 
 
 

Page 28

 
 
   
 
