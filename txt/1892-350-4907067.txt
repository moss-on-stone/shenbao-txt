# 1892 - 350 - 4907067

 

Page 1

 
 
[勸募山左汴梁急振啓] [  申報館恊振所同人拜手]  
　　前者順直洪水洚洞爲災猝不及防以致生靈塗炭敝協振所已印成捐册附報分呈樂善諸君兹又屢接山東河南急電告災咸稱河水決隄平地化爲澤國小民顚沛更甚於前噫胡天之不佑斯民至於此極耶所望諸君子之接到敝所捐啓者時艱蒿目大發慈悲見義勇爲當仁不讓急分家量以拯哀鴻庶幾災民之不死於水中者猶得藉義粟仁漿以延殘喘實敝同人所望雲九叩者爾 
[答客談西律之善] 　　 
　　客有問於余者曰子知西律之善乎曰約略知之未知所以善也客曰僕不敏竊嘗得窺其刑法之書與西友之爲法家言者折衷問難而識其古今得失之故焉願爲吾子述之余曰唯唯客曰刑法者所以佐教公之所不逮此中外所同也老𣆀有言黄帝始攖人心而天下大駭於是斤鋸制焉繩墨設焉而猶有不勝也甚至以聖知爲桁楊之接摺仁義爲桎梏之鑿枘過矣夫治後世之天下固不能不用刑法刑法而至嚴峻則民反無所措手足是故刑法者不得已而用之可也抱朴子曰仁者養物之器刑者懲非之具我欲利之而彼欲害之加仁無悛非刑不止刑爲仁佐於是可知也淮南子曰至賞不費至刑不濫文子曰道狹任智德簿任刑其義曉然矣上古帝王無以法陷民者粤自蚩尤作論苗民效之作五虐之刑商紂無道罪及於族焚炙刳剔炮烙酺醢罔惡不造商鞅入秦改行苛政始皇聽信李斯以暴虐爲天下先降至漢唐酷吏之風大熾張湯杜欽周興來俊臣之徒任意弄法製造非刑以逞淫威非曰水懦民易溺火烈民知畏卽曰治亂國用重典以自文其說人主不悟或反倚而使之遂致流毒天下害虐烝民此中國之宿弊也而泰西當日亦豈不如是乎僕嘗按之英法德各國律皆本羅馬而羅馬古律極嚴凡謗人者死私刈田禾者死故燒人物産者投諸火犯竊者鞭責後充奴婢奴婢犯竊加等投諸崖遇竊盜格殺弗論辱人者罰馿三十五匹折人牙齒者罰至三百匹尤奇者本夫不得擅殺姦夫惟奴僕姦主母則殺弗論逆倫之犯取雞犬蛇各一同寘一囊而沈諸水蠱毒殺人者罪同嗣後旋改旋輕除大逆不孝師巫邪術奴僕作姦數等之外概從寛恕當時羅馬人入英遂用其法羅人旣去更用嚴刑截脰剥膚挖目劓鼻水溺火灼種種凶殘民不堪命然而犯罪者日益衆西歴一千七百五十年時法益苛而民益頑愍不畏死厥後議院有鑒乎斯遂乃盡改舊弊减省刑罰罰鍰監禁以外至重不過繯首而已又得延狀師申辯無威嚇逼勒之虞無搒掠銀鐺之苦雖或犯罪不得相屈辱卽牢獄亦亢燥潔净不致釀爲疫癘且有設學堂醫院於其中者不以其罪人而不屑教誨亦不以罪人而聽其瘐斃復考核通國罪人之數若少若多若尤多究其獲讉之故察其爲惡之由以施戒懲如是者行之不過五六十年而頑梗漸消民多知恥奉公守法不敢爲非其取效之捷有如此僕盖以古有道之言徵諸外邦而益信竊謂今日中西交涉日繁一切案件定斷往往有掣肘之嫌致不得與他國同一辦理是西人畏我法峻而不肯相從也中國苟擇其善者而從之不亦可乎余笑曰子之言固有所見也然吾亦嘗聞之中西律有相合者如斷罪無專條鬥毆上書陳言官吏受財僞造印信犯姦發塚賭博屏去人服食嫁娶違制錢债强盜竊盜費用受寄財産得遺失物强刼搶奪恐嚇取財詐欺取財諸條是也有相類者如積累罪名類二罪俱發以重論罪犯分第一二等類分首從販鬻掠賣奴婢類掠人賣買人袒護唆訟揑控類教唆詞訟故殺誤殺謀殺類人命故殺謀殺戲殺令人服毒危人性命類造畜蠱毒殺人抛棄遺失各物類得遺失物白晝攻進人家取財類白晝搶奪入室圖宿類夜無故人人家殺盜馬牛畜産類盜馬牛畜産巫卜詐欺類術士妄言禍福錢幣諸條類私鑄銅錢放火諸條類放火故燒人屋是也其似而非者又不勝枚舉由是觀之雖出入互見而原其意大都不甚懸殊所以扞格者非法異也刑異也要之法生於義中律尚理西律原情尚理則恐失理故不免用刑原情則惟求通情故不敢用刑然理可遁飾情難彌縫故中律似嚴而實寛西律似寛而實嚴亦各行其是而已矣何必問客乃稱善而退 
[英使入覲]  
　　十月二十五日新任英吉利使臣趨詣承光殿入覲我大皇帝呈遞國書禮也瞻拜之餘英使代君主請安並言願兩國永敦和好等情大皇帝温詔答之事見西字報章所有一切盛儀且俟駐京訪事人書來再登報牘 
[大坂大火]  
　　昨日日本發來電報云哇刹夾市有績棉會社兩處共設鋌子三萬條忽遇飛災悉被祝融神收去並梦斃男女工人八十名口按哇刹夾譯爲大坂績棉會社卽紡紗局也 
[蘇州火警]  
　　十月三十夜上燈時蘇州西白塔子巷忽報火敬各叚水龍飛馳而至地方官亦次第到塲彈壓幸爲時尚早救者爭先踴躍得以轉危爲安僅焚去某藥鋪等二戶房屋十餘椽四鼓後警鑼忽又亂鳴馬卒飛報養育巷太平橋北堍某水菓店失愼霎時間燭龍吐燄紅如曉霞時適蘇州府魁太守隨撫憲在文廟拈香總捕府惠司馬偕長元吳三縣宰及各路文武總巡先後鳴騶而至各叚水龍四十餘架極力噴澆萬道銀泉飛灑殆遍奈封姨怒發祝融氏投其所好大肆淫威直焚至東方旣明火勢仍不稍殺旋經諸人將屋拽倒始得漸漸告衰是役也計遭刼者二十餘家焚去房屋五六十幢究其起火之由咸謂水菓店有二學徒合眠一榻將火油燈置牀頭致肇此禍云 
[十八年分江蘇海運總單]  
　　津局總辦知府林文炳同知恒坦會辦知縣江錫珪差委同知明瑞通判劉晉祺奇齡徐士英濮子滇知縣何啓綬施沛霖陳金錫項兆驤周清湊劉坦陳鳳蔚孫鼎李祖壽莫鎭疆直州同俞蔚文理問張振榮按司獄林守廉道庫大使裕森府經歴海齡高松如趙希曾縣丞揭傳淵李贊元俞軾黎耀森孫孚貞陳秉忠程培蕃李德埴李熊飛彭鴻年全善主簿陳炳申李渤巡檢白福元譚炳爕周覲光聶師賢沈廷楨吳樹楷汪述曾府知事戴爾恒從九迮世輔丁壽康汪鳴鈞張開溥龔應圖典史吳志敏汪懷紳董候選府王宗壽候選縣王學純職員翁宜孫候選從九林春斌監生殷李鈁○滬局總辦知府譚泰來吳道中松海防劉元楷上海縣黄承暄會辦知縣高彦冲差委同知吳其昌通判金兆熊知縣馮璋龍璋府經霍鎔炳縣丞張夢瓛徐炳章沈蔭榕主簿郝炳麟卓觀榮巡檢徐實源胡 
 
 

Page 2

 
 
寳珩姚鏞聲羅鏜從九温士俊潘友成○河運委員勷辦直州陳錫純催儧知縣熊兆姜支放知縣殷勳文案縣丞馮詠芝押運第一帮松管糧孫治安第二知縣王錫齡第三沈翰第四同知胡秉鈺第五通判徐振常第六知縣許慶春第七同知熊良瑞第八蘇管糧王振鏞隨漕差遣按經馬中皆府經葉紫綬孫傳恩縣丞朱祥榖姚祖順主簿祝衍綸從九丁年巡檢福涵 
[鹿城葭管]  
　　温處道趙展如觀察於十月二十七晨乘招商局之海昌輪船至滬旋赴省垣謁見崧振帥面商要公約在梅花香裏可以回轅○永嘉縣邵布棠明府平陽縣沈鶊鳴明府均於上月初旬因公晉省約於本月初間卽可回衙視事○厘局總辦彭岱霖太守騎箕西去鵩訃遥傳都人士想望遺型莫不同聲悼歎兹已筮期於十月十九日在東門禪寺設奠開弔凡寅鄉世誼以及舊時幕客咸以一束生芻親來奠醊素車白馬絡繹於途聞襄理喪事者爲劉聘三副戎蘇以莊參軍此兩人素與太守爲莫逆交披肝瀝膽不以生死而殊吳季子掛劍高風殆無以過○浙江提督馮煜康軍門乘超武兵輪巡洋之便於十月二十六日寅刻順抵甌江温標將弁均赴江干迎迓如儀○温州各卡局向有羹采名目每　肩挑貿易之徒經過卡前不論是何魚菜一概抽取巡丁攔路捧掬盈筐貪得無厭小本營生者大受其累現爲趙展如觀察訪聞大張示諭一律禁革誠體恤貧民之道也○東甌風氣大半株守家園雖興終簍之嗟不肯輕離鄉井世俗所以有温不出之語也其所以不肯離家者蓋以大海之中風波險惡遂視爲畏途不肯輕身嘗試昔時偶遇石尤都在夏秋之間一至孟冬以後航海者已共慶安瀾近來西風颯颯亦能損壞船隻十月初六七及十八九等日狂風忽起以致樹船四艘同時覆溺其餘停泊之船走錨斷纜不勝枚舉下江捕魚釣艚覆溺數十號溺斃之人動以百計且聞沿海一帶村民見樹木隨波飄散兢來撈取見有人抱樹氽來喊救連天若輩漠不關心只顧撈樹不復救人且於將溺未溺之時乘危奪樹草菅人命可見世風之薄有心人不禁感慨系之矣○新任温州中營遊擊胡遊戎碩功於十月二十六日未刻抵甌何日履新尚未頒發紅諭也○永嘉縣離城二十五里頭陀山妙智禪寺近有女檀越兩人以布衲海青一千餘件段施僧衆於是各僧衆終日禮懴諷經以酬高誼聞此兩婦均係上海人一姓石一姓刁家擁厚貲早喪所天惟以長齋繡佛爲事該寺方丈受謙赴滬募化得以証此善果然與其以布衲施與僧衆孰若以粟米賙濟災民同一施與而是非判焉以此爲兩婦進一籌何如○温州地近東南三冬和暖從未見滴水成冰往年長至以前居民僅　薄綿不虞瑟縮本年十月之交氣候稍冷迨二十二日早起同雲密布似有雪意至未刻雨點之中雜以雪珠鴛鴦瓦上淅瀝有聲居人易棉而裘尚形戰栗不知被災之處雪虐風饕凍餒交加其困苦正復何如耳○上戍籐橋地方某尼素與梁上君子某甲有染嗣又棄舊憐新與僧鑑結歡喜緣甲醋海淑掀誓殺此僧以洩其忿僧亦以兩雄不並立視甲如眼中釘十七晩甲伺僧在某家作功德夜伏中途乘危刦殺割其勢而納諸口迨次早村人見屍報知僧徒擬欲赴縣請騐經和事老人調處遂寢其事○鐵井欄某甲怠惰性成而有烟霞癖家訃蕭條别無長物其妻某氏爲人洗衣度日屢勸夫戒烟甲終不以爲然一日甲戚某乙再三勸勉謂不如速脱黑籍之爲愈且允代購丸藥甲雖勉强應允然其意實欲賺得戒烟藥錢以圖一燈消受乙亦惟恐給以藥錢仍作烟霞供養因自買十五味丸一料送往甲家囑其速服適甲出外未歸其妻正在河于洗衣適有甲友某丙在座乙遂將丸交丙令其轉交甲手丙誤以爲補劑試啖數丸不知丸中有阿芙蓉毒逾時毒發一縷幽魂遂赴枉死城中嗚呼是誰之過歟 
[瘟神肇禍]  
　　閩人奉祀瘟神呼爲張鍾劉史趙五帝游手好閒之輩每於夏秋二委奉偶像遊村出海藉以獵取貲財積習相沿牢不可破長樂縣城外鄧石鄉五帝廟其俗每遇皇上踐阼歴十八載必迎神賽會謂之十八帝會俚俗可笑一至于斯今歲恭逢我聖主御極十有八年若輩遂采烈興高挨戶書捐舉行會事上月二十一日舁趙帝木偶納入亮輿輿前排齊鑾駕鼓吹并擇十餘齡之俊童扮成馬上擡閣櫻桃風致秀絶西山使池上六郎見之當亦退避三舍是日適逢天雨游興未闌遂於二十二日復賽至湖井鄉不隄防與前塘鄉之會相遇前塘鄉亦有擡閣其扮爲游西湖之一生一旦清歌妙舞艶絶塵寰而湖井鄉人偏從而嘲之謂似此俗粉庸脂烏足供大雅之一　以致一言不合大逞兇鋒强奪甲乙二幼童如飛而去古田縣鄉民某丙向之排解反爲會中人所傷斯時有識者咸謂禍已釀成會事可以暫止不料二十五日依舊遊行清村鄉曾姓族人又添入馬上諸戲劇行至上店鄉相近復被鄉民將歌兒搶去曾姓聞知其事立糾族人往鬥刀光皚皚砲聲隆艸脂柔粉膩之鄉一變而爲血飛肉薄鄉民恐有不測將歌兒釋回然已玉萃花蕉非復丰容美满矣是役也窮海陸之奇珍極天人之能事糜金錢至二萬以外好事者不遠千里而來凡神駕所經禾麥菜蔬蹂躪殆盡而更釀成械鬥幾於禍水難收嘻神若有知有不雙眉緊者哉 
[九江寒汛]  
　　九江府屬之彭澤縣閔家橋有甲乙丙三乞丐常雞棲於此藉乞食以救朝飢中性精勤每日必有餘糧乙丙時向稱貸旣貸卽不思璧返并或乘間竊食其餘一日甲怒而詈之乙丙遂恨入骨體竟將甲毆斃并挖去雙睛地甲綑送到官許大令訊得實情隨下鄉相騐想須按律治罪矣○郡城芸香閣孀婦某氏年方四十生有一子已十齡矣上月十八日子逃學而歸氏鞭責之子竟貿然出外不知所之族中人乘間擁至其家將氏多方凌辱氏憤極欲死經鄰佑婉言勸解并倩人四處找尋本館按此事情節甚屬支離幾索解人而不得不知訪事者之悮以傳悮乎抑其中别有隱情乎姑錄之以質諸深知其事者 
[浙省官報]  
　　十月十四日前兵部侍郎朱拜會嘉湖道王候補道宗俱進見陳禀安並補昨日禀安乍浦恊陳來省禀到禀昻金華協蕭由閩考軍政回省禀到稟見杭州府陳禀見候補府時慶萊禀見中防廳胡西防廳徐俱禀辭赴塘臨安縣楊江蘇候補縣丁丙俱禀見候　光祿寺署正王丙緯由京來省禀安准補奉化縣黑禀請展假數天前署東陽縣夏獻鋆禀知交代遵限會算清楚來清禀到候補縣王澤民禀銷倠前嵊縣查令交代差仁和塲邊禀請感冐假數天十五日憲駕於五鼓時出轅詣至聖廟行香將軍吉杭都統常乍都統忠學臺陳俱差賀十五日將軍吉親拜杭都統常乍都統忠織造英前兵部侍郎朱俱拜會落司劉臬司黄運司惠糧道世嘉湖道王候補道宗黄鄒孚陳並謝步　進見銷行香差前福建興泉永道吳差人禀安謝步杭中協林白乍浦協陳金華協蕭並禀辭代理省防統領李候補副將鄭尊友劉瑞卿蔡福謙　擊蘇長慶俱禀見八旗協領四營都守省提塘蔡杭嚴衞韋候補都司朱陳善孫文彬守備陳茂恩俱禀安杭州陳府禀見銷倉聖祠行　差並禀知司道委兼辦順直推廣賑捐局提調差叩謝湖州府謙禀安候補府李襄國禀知司道委帮辦順直推廣賑捐局提調差禀見叩謝郭式昌許星箕徐士霖俱禀見胡晉甡禀安袁學彬錢謙沈庚垚杭理事溥寍分司高嘉分司黄杭通判陸俱禀安銷行香差杭同知孟禀安候補同知張寅亮禀知奉本道飭知因南田事繁責重蒙藩臬兩司會詳定章三年拔署州縣班中優缺一次專丁來省禀謝通判貢廷楨禀鎖騐收巡鹽等營帥船差禀見仁和縣伍錢塘縣朱俱禀見富陽縣羅配章禀奉藩司飭知赴任禀見叩謝調署新城縣張覲光由湖州來省禀到正任山陰縣唐煦春禀見叩辭回紹郡准補西安縣葉新選嵊縣丁正任桐廬縣王俱禀安候補縣劉能繼禀銷目疾假何兆愷禀請展假數天前任寍波府訓導戴文元禀謝騐看叩見三學五監院各首領佐貳候補文武各官議叙州吏目王寳善候補府照磨吳祖淇沈崇修李兆熊縣丞倪瑞呈俱禀安叩買正任象山縣典史劉廷銓候補典史貴昌俱禀候騐看叩見叩謝候補府經歴伍步蟾分發來省禀到請感冐假三天鮑孫請轉假數天縣丞張紀雲由京起　來省禀到吳繼彪禀銷海運差並禀知直隷閣督李飭知青龍灣河工案内保俟補缺後以知縣用叩謝主簿鄭守洵禀謝委暑會稽縣丞禀銷 
 
 

Page 3

 
 
假禀辭赴任巡檢李煒由京起復來省禀到請感冒假數天左營儘先把總茅家埠巡緝委員嵇恕禀奉委留辦巡緝差叩謝 
[姑妄言之]  
　　江西進賢門内豫章書院左右曰書院街街上有某姓婦撫一女嬰自行乳哺一日因事偶出置嬰桶中倩鄰婦暫照料焉婦頷之不知何故以鐵錘擊嬰之腦人無知者迨某姓婦歸撫之不乳問之鄰婦諉爲不知未幾嬰氣息全無遽爾殤斃某姓婦深自痛悼然亦無可如何越數日鄰婦手腕生疔瘡初僅在腕心旋透過腕背如鐵釘之釘物者然猶思忍痛不言迨痛不可忍始自述鐵錘擊嬰事且云曾經陰曹訊鞫對以無心失手已蒙宥罪不必將命追償矣次日又稱陰曹覆訊此案責以不論有心無心旣已斃嬰於錘亦必以錘斃之於是痛漸甚瘡亦漸潰如是者數日而婦果不起此本年六月間事也按鬼神之事蹟類荒唐中外報章例皆不錄然訪事人旣言之確鑿似亦可爲下等人說法因删削而登之若謂執筆人爲說鬼之東坡則謬甚矣 
[吳儂讕語]  
　　上月下旬某日有某甲者手持洋銀票一紙計數十元至蘇州某鋪收取鋪夥細審之見鈐護封圖書知爲僞物一笑　之甲勃然大怒敲檯拍桌騷擾不休旋經人婉勸再三始悻悻而去去之時鋪夥尾隨其後見其由某處入鋪夥隨之而入請見主人告以故主人亦大發雷霆聲言限汝三日若仍不照付洋銀則定當送官究辦鋪夥不敢與較垂頭喪氣而回將情告知鋪主鋪主恐有後患禀請縣署存案備查訪事人所述如此不知其中别有曲折否 
[蘇省官報]  
　　十朋廿四日候補道錢寳傳上海來指分江蘇教習試用知縣張祖綸湖南人禀到縣丞李鏡涵銷委代理華亭縣縣丞事陽湖縣馬蹟司巡檢舒培元禀知交卸回並謝飭知赴冉頭司巡檢任准補常熟縣黄泗浦司祖郁南京來謝准補飭知從九徐兆澐辭赴貸捐查騐差迮世輔到西一叚巡查差陳寛潤謝奉憲批准留蘇差委典史孫元履辭赴寍廿五日正任溧水縣譚日襄金陵來知縣陸冠瀛禀知委赴海門會訊差許之祜辭赴同里厘局茅紹祺常州來府庫大使夏爾純禀謝奉牙厘局飭知前辦洞庭絲捐案内記過停委一併註銷縣丞馮景霓府委監放長邑孤糧差從九徐振常銷河運回空漕船差並禀知捐升通判魏湘禀知奉派常州府差遣辭楊光藻銷上海布捐帮辦差文濬銷劉河厘局差遣並謝調辦吳淞口貨捐分局差陳履泰禀知卸署丹陽縣典史事回廿六日候補道錢寳傳辭行上海縣黄到謝飭知准補知縣茅紹祺辭回常州巡檢朱福履謝飭知本年押解秋審人犯蒙給予大功一次從九劉澤寰委上叚帮巡廿七日藩轅牌示照得華亭縣吳成周俸满奉部調取引 
　　見其缺酌委候補同知王用龢署理劉誥上海來謝奉委調辦糖捐局周玉鴻奉臬憲委赴荆溪帮辦保甲差朱公純辭回寗同知銜保留江蘇候補班前先補用知縣鄭汝騤禀到署無錫縣縣丞何霽光卸事回縣丞崔鴻宗委署一次龔世棟記大功一次主簿柳汝霖府委解首級赴溧陽並給署事一次均謝本年押解秋審人犯蒙給勞績巡檢鄭光衡禀知聞訃丁母憂廿八日直詶傅瀚奉委兼辦工程事宜同知王用龢謝委署華亭縣事知縣楊萬選奉委解餉赴揚州周寳榮委解棉衣赴鎭江劉誥回滬均辭同知銜分發江蘇試用知縣鄭學書廣東人禀到理同朱之榮銷錫金絲捐差辭赴吳淞西卡厘差主簿柳汝霖府委解首級赴丹徒吳德培太鎭塘工差次專差來省並奉淞滬局札委貨捐局查騐差正任上海縣典史蔡延河交卸上海典史事回謝調署長洲典史太湖冉頭司舒培元辭赴任巡檢丁憲顔典史姚彝典吏目周梓材禀知本年押解秋審人犯蒙給勞績班前先委署一次從九司徒汝銷監放吳邑孤糧差章祖述奉委吳淞江卡司員差藩轅牌示照得宜興縣教諭奚文彬丁憂遺缺查有大挑二等教職莊仁泳堪以委令署理 
[照錄直隸爵閣督部堂李札文]  
　　爲札委事據籌賑局司道詳稱竊照本年六月大雨兼旬西北各山　西南隣省潴水匯注奔騰而下各河同時異漲漫决多口以致順直各屬禾稼田廬多被淹沒小民困苦慘不忍言仰蒙憲臺奏奉 
　　特旨截留南漕辦理急撫曁奏開推廣賑捐藉資接濟無如本年順直災廣且早無異十六年秋冬來春爲日甚長億萬災黎嗷嗷待哺堤岸各工處處應修工撫並舉鉅款難籌惟有　勸遠募以收集腋之效查江蘇浙江兩省爲財賦之地素多殷富紳商好善樂施者頗不乏人每遇各省告災均能籌集巨欵源源接濟順直爲 
　　畿輔重地江浙紳商救災恤隣之念自必更殷於他省若能選派聲望素著任事踴躍之大員前往勸辦必能捐集巨欵實與順直災區大有裨益　本司道查有浙江紳士候選嚴道信厚夙稱信義處事忠誠其樂善好施之名久播南北是以歴年勸辦賑捐頗著成效昨經本司道面求憲臺俯准委派嚴道前往蘇浙等處邀集官紳商富隨地勸捐以收實效擬合詳請鑒核檄委嚴道信厚前往蘇浙等處廣爲勸捐源源解濟實爲公便等情到本閣爵部堂據此合行札委札到該道立卽遵照前往蘇浙等處開誠布公廣爲勸捐源源報解以濟工賑要需此札 
[告示照錄]  
　　勸辦順直賑捐滬局二品頂戴奏補江南鹽巡道胡二品頂戴江蘇候補道沈二品頂戴遇缺卽選道嚴二品頂戴直隸候補道沈爲出示曉諭事照得本道等奉直隸閣爵憲李兩江督憲劉札以本年順直各屬因伏雨過多河水漫溢窪區盡淹被災州縣共有三十餘處之多收成大半失望積水驟難涸復補種晩禾已屬無及小民蕩析流離深堪憫惻災象之重實與十六年情形相同現雖查辦急撫惟約計冬春二賑爲日甚長兼以永定大清南北運瀦龍潮白等河漫口林立必須迅籌堵合方免久淹爲患工撫兩項非有鉅欵源源解濟斷難措手業經奏准按照十六年推廣章程開辦賑捐札飭本道等會同籌勸並飭無論本省外省有可設法之處亦須隨地分委廣勸無分畛域總期多多益善有裨賑需等因奉此本道等查近年各省水旱偏災開辦賑捐至再至三久已搜羅殆盡勢成弩末惟畿輔爲首善之區工撫係目前急務二者均關大局况時屆冬令北方億萬生靈飢寒交迫待哺嗷嗷尤堪憫惻本道等職司捐務軫念生民能不設法多集捐欵以全民命除委員分行廣勸外合行出示曉諭爲此示仰紳商士民人等知悉務宜各念救災恤隣之義勉矢急公好善之誠如樂輸將可至本局上兌凡貢生監生十成貢生監生翎枝升銜職銜 
　　封典均可報捐其推廣之鹽運職銜副將叅將職銜亦准由貢監逕捐又被議人員亦准捐復原銜翎枝此係 
　　朝廷破格恩施尤不可不及時自効凡有捐助棉衣一千套者當照章彚案奏請建坊如折價交本局代製亦廳其便倘有捐助鉅欵至萬金以上者本道等當詳請專案奏給奬叙本道等爲順直賑需急迫不憚諄諄勸導所望官商士庶共體時艱爭先推解上紓 
　　君相之憂勞下拯生民之疾苦踴躍輸將多多益善毋得稍存觀望切切特示 
[滬上談資]  
　　某日牌九司務周雲生至本邑南市糾合吳左子至北市賭錢吳博塲之雛也呼盧喝雉之餘輸去銀蚨二百四十翼繕立期票一紙約期措交少焉貿然回家向家人說及此事始知周係著名賭棍遂於前日邀友喚周理論周堅不承認　賭旋經人多方排解令周將票交還銷毁一面由吳折付洋銀一百二十元遂得了事而周竟逍遥法外依然誘賭騙錢矣○馬寳生者本邑人也家在南市施家弄近患疾病由母倩王省齋到家診治王不問病原亦未按脉貿貿然投藥餌以致馬一病不起竟於前日溘然而斃馬母以子死於醫手向王理說王自知理屈若不見面馬母因在王家終日吵閙未知如何結局也○昨晨鄉人某甲肩挑白菜一擔入城求售得錢四百文置諸籃内行至唐家弄弛擔於地就僻處私焉忽有小竊將錢竊去甲見之飛步狂追乙已不知去向矣○前日新北門外某姓家在屋中煎熬藥餌炭火甚熾致老幼六人中毒而佧仆閲數時始蘇 
[捕役獲盜]  
　　太倉州屬三家市民婦朱氏家被盜行刼控案後程直刺行文上海縣請飭捕協緝旋出寳山縣捕役林正會同上海捕役假 
 
 

Page 4

 
 
趙金各派夥役赴江北緝拿日前已獲犯解歸行將稟請本官備文移解矣 
[女巫遭刦]  
　　女巫王氏賃居本邑南市小南門外董家渡旁小弄中天主堂房内前日適逢冬至至晩鐘鳴九點三刻在家祀祖拜跪旣畢焚化冥貲其孩持紙燃爇壁上所懸之錠以致炎威頓熾勢若燎原巫見之正欲取水灌救是已冐穿屋頂遂携孩出外舍命奔逃是處爲二十七鋪所轄地甲立卽鳴鉦報警天主堂洋龍近在咫尺首先馳到俄而果育堂頭號洋龍普育堂二號洋龍及輔元堂復善堂錢爛木業道轅十鋪松滬釐捐總局各洋龍風馳電掣而來吸水狂噴以息毒燄其時人多於蟻喧聲若雷遥見二十三七鋪中南北三局員邱王張三君相約到塲彈壓迨歴一刻許火始漸衰及上海縣黄大令聞警出城已由地甲報熄矣是役也共燬房屋一椽并拉坍一椽 
[上海縣署瑣案]  
　　陳光龍之妻瞿氏被沈渭烟卽沈萬烟索欠毆傷由陳扭沈至縣喊控前晩黄愛棠大令升堂研訊陳倩人舁瞿氏上堂訴稱小的原籍江北僑居治下南碼頭素習輓工安分自守上月二十九日有事他出沈忽來家向瞿氏索取所欠洋銀二元瞿氏約以暫緩數日沈不允俄糾合多人乘小的未回將瞿氏毆擊受傷今日中途遇沈向之論說沈恃蠻不服反將小的扭毆因此奔投案下控訴目下瞿氏受傷甚重飲食不進求恩騐視并究兇頑瞿氏所訴與陳略同沈供稱小的亦江北人現住治下小本營生瞿氏曾向小的借去洋銀二元當時言明卽日歸還不料迄今未付前日小的往索並不紏人行兇大令飭仵作騐視旋據報稱瞿氏頭額略受微傷並無緊要大令遂判令將沈笞責二百板從寛開釋○朱鑫鍾黄釗志僑寓英界寳善街昌記客棧失去洋銀高麗參阿膠等物報諸捕房將棧主周世昌解送公堂轉送縣署黄大令訊供之下將周管押飭提棧中茶房王阿蘭候訊其詳已見報章前晩升堂提訊朱黄二失主均未到案周供稱昌記棧係小的所開素來以誠信待客此次朱黄兩客自行來棧據稱失去洋銀等物小的毫不知情阿蘭供稱小的在昌記棧當茶房朱黄失物之事小的實出不知大令以捕役辦事不勤判令笞責二百板周旣爲棧主理應隨時照料今旣失物咎有應得著笞責一百板賠銀二百兩限二日内繳案並著具呈限狀阿蘭訊無于涉交人保去 
[英界公堂瑣案]  
　　一百九十三號華捕禀稱小的於巡路時見瘋人陸九洪彳亍街頭盡情胡閙是以拘至捕房管押今特解請訊供蔡太守飭差查明有無家屬以便核辦○三百六十四號華捕禀稱女孩阿彩迷失路途經小的帶至捕房請爲安揷蔡太守未及訊供卽有女母張王氏投案認領蔡太守准其領歸○王仁泉扭張孫氏至公堂訴稱小的家在姑蘇鄉下與氏爲戚串行氏在籍私逃其姑囑爲尋訪今得途遇是以扭交案下容小的函追伊姑前來蔡太守飭將張孫氏發官媒收管 
[法界捕房紀事]  
　　福建積竊某甲專竊各輪船之物前日又在招商局金利源碼頭江裕輪船上希圖一試探囊伎倆適爲某包探所見拘入捕房○某乙性喜狎邪顧囊内空空不能向楚館秦樓恣情揮霍乃至新街某花烟館獨尋歡樂連吸花烟兩盒不名一文猶且體態昻然故裝官樣鴇婦惡之喚巡捕至扭送捕房昨晨乙籲諸捕頭願將烟資付給捕頭乃釋这使去○丙丁兩車夫積欠租資反將車主毆辱昨經車主扭入捕房管押想須解請葛蕃甫同轉訊追矣 
[鉅欵助賑]  
　　沈災未澹乞賑孔殷憫彼飢寒甚於疾病我能拯其困苦神必能起我沈疔此助賑愈病所以若操左劵也今有章正堃善士求頭痛久病速愈由生大號續助來莫洋五百元具見心本誠於樂善屢泛秦伯之舟疾雖久而自瘳奚待陳琳之繳想災黎感德有不瓣香爭爇同祝康强哉[  上海北市絲業會館籌賑公所施善昌謹誌]  
趙 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[傑童興]  
　　江西省垣章江門外滕王閣建自唐初世有修治咸豐間燬於兵燹行人過此惟見瓦礫盈途偶憶長天秋水之詞未免黯然魂斷更　論諭王錢　化爲墜粉殘香也洎劉峴帥撫江西力籌修復規模宏敞體制巍峨其碑文爲峴帥親撰倩李仲約宗師善丹璧合珠聨允推傑構正廳楹聨曰興廢總　清　洛霞狐鶩秋水長天幸此地湖山無恙古今纔轉瞬問江上才人閣申帝子比當年風景何如閣前有亭翼然亭上有樓前穫愻　王閣匾額本年八月初浣忽起大風亭樓一律傾倒惟正廳歸然如魯靈光殿然亦已丹堊凋　矣南昌新建二邑尊將殘料收儲後　　　封鎖德　　以興復名勝爲爲任擬籌欵重修不日將庀材鳩工重　舊規矣 
[江西官報]  
　　湖北候補縣士奎照往粤守領上年墊欵回鄂章森准補瑞金典史韓姬宗起嚴來江方任棟李墨林冷利仁俱解九江關餉進京分發從九曾學華禀到新建生米司成希廷卸事回千總李聲揚右營守備劉雙曜俱稟謝保舉萬安營都　以候補都司鄒以才署理東鄉外委以該營馬兵黄遺華拔補 
[上海六馬路仁濟善堂經收南北兩市各米寳行米麥雜糧捐十月十一至二十日止第二十九旬清單]  
　　穗祥寳行錢七千七百七十六文裕祥五千六百七十七文同順四千五百九十八文同吉泰四千二文豐記三千九百九十三文永愼和二千七百八十三文生源二千一百二十九文乾利二千一百十二文振豐一千九百三十文同泰公一千八百六十四文恆祥一千七百九十三文愼茂豐一千七百六十八文大和一千六百八十二文聚源一千五百二十七文元昌豐一千三百四十四文豐和一千八十二文恊昌泰一千十七文德盛八百四十文錦祥六百十三文義記公五百四十二文元生長四百七十文永順三百六十四文同德三百十文德大三百六文晋泰三百五文咸荗三百一文恊記二百八十二文潤元二百七十七文三和二百六十文恆源二百五十六文萬源一百九十五文義生一百八十八文萬順公一百四十一文恊豐一百二十七文唐永愼一百十七文恆裕一百七文北同泰八十四文天成義七十六文同發四十文恆隆一千三百十三文昇記六百二十三文衡大四百二十五文源順恊九百十四文德大七百二十六文大興会七百六文錢恆泰六百六十七文新興和三百四十七文同興三百九文裕昌六千一百五十五文長豐六千十三文元吉泰五千九百八十七文震大四千九百六十三文衍源四千一百二十九文餘大三千六百十三文寳泰三千二百六十八文松盛二千一百六十文渭泰一千九百八十二文三泰一千九百六十四文仁和利一千五百九十六文潤稽一千五百十文鎭生一千四百七文長泰一千二百七十五文生泰一千一百八十七文萬生一千一百三十文葆生一千四十五文元和九百九十六文愼餘九百二十五文公正八百四十五文萬隆八百十五文泰潤六百九十三文長義六百六十文愼生六百四十五文正義隆六百三十七文天和五百二十四文和記四百七十文鼎昌源四百三十文元長四百二十一文南元昌三百八十四文葆茂三百七十四文萬盛泰三百六十五文泰興三百二十八文元泰三百十七文愼益二百九十文萬祥成二百七十一文義記二百五十二文德豐二百四十七文聚泰二百二十四文天元一百七十文同泰一百五十一文新興一百十六文甡義二百二文萬成一百三文萬祥一百二文和泰八十六文和生義六十七文恊隆五十二文以上九十六戶共收錢一百二十千八百五十六文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
