# 1884 - 286 - 4904139

 

Page 1

 
 
[梅香館尺牘告成] [  申報館主人啓]  
　　梅香舘尺牘四卷爲曁陽駱星河先生燦所箸錦心繡口六儷四駢同一官塲酬應之辭而花樣斬新自覺别開生而盖先生久處蓮花幕下故能啣車佩實左右咸宜也本舘用活字板印成分裝四本准於九月初二日出售收回工料洋二角五分世有留心簡札者其亦先覩爲快乎 
[第十七號畵報出售] [  申報舘主人啓]  
　　左侯相以閩事吃緊慷慨請行所謂一息尚存此志不容少懈方之古名臣曾不多　其出京時醇邸餞行兵弁鵠立以俟恩遇之隆罕有其四圖之以爲志士勸苔故編入此次十七號畵報准於二十六日出售後仍附淞隱漫錄圖說一則閱者鹽之此布 
[恫喝無益說]  
　　法人之擾中　每以恫喝爲事然而中國初不爲之動於是又變一法以求其術之濟前日本報譯登美國日報有從法報轉譯而出者其言德相俾思來明與法人言及中德搆釁德國不相阻撓但欲以一事相要求令法人　德請於中國求取租界地方以興英法美等國一律開埠通　并允山康海口爲修船之所本報雖譯錄其語而竊以爲中德素好德相老成磒望安肯爲此幸灾樂禍之言此爲法報故作　等語恫喝中國無疑因而知法人之伎倆正不過如是焉而已夫德與法世仇今此法人稱兵於中國理義可以不顧利害可以不計所慮者德人之議其後耳德興中素教輯睦絶無釁端前如汕頭爭地等事與夫鍋廠奪利等事本係蠻觸之爭初無害乎邦交而中國購辦軍械定造船艦一切　在德國居多卽彼此兩國使命往來無不致敬盡禮嫌隙何自而生卽前一千八百六十年與中國立約之時所請租界之地中國不卽允從謂當與各國共商此言亦自近情如德國而果欲得地以爲租界則當徧告各國轉請中國堂堂正正庶幾與之者不傷惠得之者不傷廉又豈有二十餘年以來從無一字提起而忽乘法人内犯之時而反欲藉法人之力以要求於中國恐德國必不爲此且卽使德相果有此意而此時中法雖已開戰彼此均未見大舉孰勝孰敗尚難預定德相何以急於先爲此言而况近日法兵敗耗時有所聞設一戰再戰法人常敗華人常勝則此等要求之語將與何人言之仍責之法人乎則法人方自顧之不暇安能兼顧他人如欲問諸中國乎則何以前此不與中國言及而獨言於此時是所謂安其危而利其菑德國未必肯冐此不仁之名也故吾知法報此言實一而恫喝乎中國一面獻媚於德人其意若曰德人而不阻撓我法人侵犯中國之事則苟一旦得志定爲德人索取租界之地此其罔識羞恥亦已甚矣亦知德亦歐洲堂堂大國其肯爲法人所賣也乎歐洲各國凡歐洲之國有事自必相爲扶助此亦人情之常若法國一再喪師時當失利中國之勢日强法國之勢日蹙則歐洲諸國中必有出而爲之維持者然此時而法人卽欲乞靈於大國則恐未必足以有濟徒以見法人之自輕而已俄羅斯亦一强國而且與中國有伊犂之嫌法人知借助於俄人則中國必有惄然不安之意乃請俄國公使代爲保護在華之法人以此求媚於俄人卽以此虚赫乎中國夫法人以不能自保其國人之故而又以小人之腹度君子恐中國害及寓華之法商法民乃於公使下旗出京之時托俄公使爲之保護是亦可憐而可恥者已法人恬不爲恥而反欣欣然以爲計之得是眞别有肺腸矣日本雖與中國同居亞洲之中而臺濳琉球曾經有釁法人又欲引以爲已助乃造謡言謂日國欲乘此法人搆兵之際與中國議定琉球一事夫琉球本中國朝貢之國今日本不問於中國以作爲縣其地惟恐中國有人焉出爲詰問彼將無辭以相對又豈肯先自言於中國者况中國不問而日本已取琉球中國一問而日本未必可以救琉球又豈有早已得琉球全境中國絶不顧問而此時反與中國議界而劃其地若干以與中國者乎若以爲日本雖得琉球而意近於私不若乘此時明言於中國乃可得而無愧色然日本而苟知公私之分則斷不取琉球矣旣已取之則彼方自以爲是據以爲功又安肯待中國之一言以爲受之無愧乎以是知此等事皆法人之謡言與俾思麥之說正可一律同觀初不必生其疑慮者也夫中法搆兵各國皆守萬國公法局外之常例此其宜也若乘間抵隙於兩國勝負未决之時而先有所要求是則局外之謂何矣天下事無論其爲中爲西大都不外乎情理二字理不能通者動之以情情不能感者曉之以理今法人自逃於情理之外而輙欲以無情無理之事栽埋他國俄人之伊犂日本之琉球皆不足以動中國之懼乃又欲以租界欹動德國以德相恫喝中國而孰知黔驢之技愈出而愈見其窮乎德相之爲此言他報從未提及而法報中乃有是言始經美報繙譯而出然則其言之所由來固可不言而喻矣法人狡計又何益哉 
[本館接奉電音]  
　　接北京友人來電内有八月二十七日諭旨二道敬謹譯登○八月二十七日奉上諭各直省鹽務關稅等項向有提存預備公用之欵前據龎際雲奏諣將湖南巡撫所有緝私經費移作軍需當以該署撫急公可嘉降旨允准此外各省如有似此公費可以移緩就急者着各該將軍督撫酌度情形奏明辦理欽此同日奉 
旨圍塲總管着頭等侍衛玉連補授欽此 
[封口述聞]  
　　聞昨日駐滬法官接得法國發來電報云法廷現議定將臺灣各口一律封堵不准船艦出入刻已電諭水師提督孤拔矣 
[船主傳言]  
　　昨有輪船名英及巴克者開至上海據船主言八月十三日裝有雜貨開赴基隆十五日抵埠時基隆已被法人佔據聞十四日華軍與法人戰於内地法人挫敗死十四人受傷者不少華軍死傷三百人法人退却刻重復佔據雇用小工開挖礦中之煤又由基隆闢一馬路直逹淡水所雇之人卽係該處小民日給工資四開洋一枚飯食亦係法人供給現居民並不與法人爲難至該輪船所裝之貨因法人不准起岸卽於十八日開往長崎銷售云 
[瓊州近信]  
　　署瓊州鎭總兵吳碧山軍門前因舊疾復作屢請開缺大憲以瓊州地方緊要軍門熟習水師正資得力再三慰留詎軍門於八月十五日竟病殁營次當此邊防孔亟失此長城殊堪扼腕猶幸王灼棠觀察夙嫻韜略營中事宜賴以護理軍門之女公子本擇吉於八月念九日出嫁二十日得接凶耗卽改期念三草草成婚刻下省憲尚未接到文報故遴委何員接篆須俟續聞 
 
 

Page 2

 
 
[穗垣脞記]  
　　前日清遠營有要犯四名解省審辦行至半途驀被逃脫差役四處緝查渺無蹤跡無奈至省據實禀陳府憲大怒重責該差另派别差嚴緝想該犯身罹憲典斷不能法網倖逃也○張振軒宫保常昏夜出城濳往各營巡察屏除僕從祗帶親軍數名精柙矍鑠顧盼自雄洵可與馬伏波後先嫓美也○前任南海縣盧樂戌大令因案去官上月十七日已起程回籍矣○惠州府屬前經水患禾出淹没農民粒食維艱地方官體察情形禀請大憲開倉平糶俟晚稻收成始行止截云○十九日有洋藥三十箱解在瓊州交吳鎭戎營中驗收不知有何用處也○近日法事毫無消息民情安堵如常惟宫塲則防範綦嚴無敢稍懈十八日撫憲親赴箭道校閱綏靜營練勇并諭飭什長每日早晚將各勇查點二次如有擅離營房者許卽禀明營官治　軍法云○制軍到任後先將　務整頓釐廠各委員深恐稅項有虧致被參劾遂督率巡丁回意緝查無或潰漏往來商賈不免稍有怨咨云○蓬萊里紫竹巷某尼雖披緇入道繡備長齋而玉貌花容不可一世妙常芳譽早已藉藉稱揚荷素富繞牀阿堵不憂香積闘空劣紳某垂涎已久思染指而分肥焉詎尼一塵不染屢學謝女投俊紳隱恨難平架詞控縣邑尊飭差拘尼尼畏非服毒自盡夫朱顔薄命古有是言何該尼旣已甚破紅塵而猶不得慈雲庇護也嗚呼傷已○杉木欄琦珍鐘表店夥伴六七人盡皆技藝精巧生涯之盛甲于五羊前日忽閉歇店主竟席惓一空杏不知其所止店中並未欠人帳欵究不知其何故也○十五日督憲於武廟行香時傳見四營將弁面諭幾宜有某差役不知顧忌鵠立階前制軍大怒當堂重責一百板以儆○澄海營海門營二叅將均有縱容勇丁在外招摇之事前經級人告發督憲懸牌撤委所遺澄海營叅將缺以李叅戎明新請補海門營叅將缺以何都戎長清升補云○某觀察學問宏富熟讀共書平日與制軍談論機宜雅相契合日前方照軒軍門晉省請制軍添撥幹員往虎門襄理文案制軍札合觀察前在觀察以疾辭制軍大爲不悅會商中丞欲具摺奏叅以警效尤云○番禺小堡鄕某家一夜有賊匪四十餘人蜂擁入室劫去銀物約值千餘兩該匪擕有大砲二尊抬槍數桿刦畢路過各村施放示威見者舞敢攔截次日事主赴城報失經傍黽尊會同營宫前往踏勘未知能破案否也○前月省城戒嚴凡在香港貿易者類多挈眷言旋以避鋒鏑嗣港地華人因不肯受法人之雇聚衆譁囂各家眷屬逃避者更實繁有徒十六日某火船由港來省共載婦女七百餘人登岸時扶老擕幼相屬於途多有未得枝棲無可休息者語云天下本無事庸人自擾之信然○西關地廣人稠練舅有四五萬名之多其附近海面者另集蜑民編爲水勇大憲定期八月十六日在大北門外會哨委廣府蕭太守會同鄭軍門閱看辰刻齊集旌旗照耀金鼓喧塡如火如荼不足喻其軍容之盛是日觀者甚衆大有揮汗如雨連袵成帷之概云○十四日由南海縣監獄提出要犯三名帮赴巿曹正法聞皆係海洋盜匪云○均和興絲店主黃某持籌握算獲利頗豐前日突起奸謀將店閉歇計共倒去銀十萬餘兩欠户向之理論黃峻詞以拒分毫未償刻各户已稟官請辦矣○早稻業已登塲除被災各屬外皆慶有秋晚稻亦已播種惟雨澤愆期農田不免有旱乾之歎云 
[麻匪破案]  
　　楚北黃州府屬麻城縣毗連羅田其南與河南接壤四逹通衢頗形煩劇日前街巿閧傳該邑獲有要犯兩名押解至省旋訪悉該犯係教匪餘孽濳身麻境私造號衣旗幟噐械糾合黨類擬於八月二十四日起事幸先數日奸謀破露由縣會營掩捕獲到從犯兩名解省審訊惟首犯王百先尚在逃未獲據云業已逃往漢口大約各大憲必將購線廣緝也 
[漢皋軍信]  
　　上月望前長郡會館設局招募馬隊旣滿四營卽飭往觀音聞後湖由官點騐以定去留應募者多係湘鄂産稿工水手薙匠出店錯雜其間統領彭君立意不收楚北人卽湘人亦須年壯力强方能入選楚北之人咸抱不平有高聲辱駡者有交相議論者彭總戎胡都戎及升字營之營哨諸官嚴爲驅逐不准擁擠稍一譁囂鞭箠立下致路旁之設攤貿易者多遭跴壞亦可憐已○日前江永江孚兩船開行有客兵兩三營並無號褂器械附船先後東下江永搭坐三百十六名江孚搭坐一千一百三十一名均至金陵交卸不知調遺何處也○程軍門仍駐省垣聞亦欲興師援閩因欲與鮑師函商故未拔隊前往云 
[吳郡新聞]  
　　沙衛各船擬請酌改以就河運近聞船商宋晉等聯名具禀奉撫憲批示大旨謂起運米數該船是否敷用行駛運河能否確有把握候飭司道核議云云查江蘇近歲起運約八十萬石加以浙江江西總有百二三十萬之數現在沙衛各船不過二百餘號裝米不過二十餘萬不敷甚鉅如果辦理河運尚須添雇民船也○長洲縣金公傳集各圖地保面諭所有荒僻之處蒿萊叢雜誠恐匪徒躱匿查繁難周看卽雇夫芟薙凈盡又謂本縣深知有蒿萊之圖均極苦累自當酌量給發夫價以示體恤○兵焚以後城脚下一帶有等江北毛毛船麕集呼朋引類占岸地搭蕭草棚播種菜疏久已自成樂國而該船則到處游行私拆塘石攘雞竊樹無所不爲尤藉草棚爲屯積之所甚至容留游勇窩藏拐竊借臺賣烟種種不免現在辦理保甲鑒察及此聞已由大憲嚴諭各員所有河下各船一律查給門牌而此等草棚均須拆去凡形跡可疑之船均驅逐出境以免匪徒溷跡倘能實力奉行奸宄無從託足誠閭閻之大幸也○鹽捕營之巡緝極爲嚴密梟販震懾幾致絶跡惟木瀆胥口一帶濵臨太湖尚有私鹽船覷空偷泊之事緣是處茫茫水道蘆羣叢雜最難扼制日前該營探得鹽船又有駛入糾集大砲船九艘槍船二十餘號兠截會捕梟徒始猶抗拒嗣知力不能支拚命逃逸鳬水而逝以致沈溺者不少當時奪獲船隻及私鹽數百包此次私梟受創甚巨勢必知所警畏不敢再理舊業也 
[袁江雜錄]  
　　自中法齟齬以來轉運軍裝移調兵士軍符羽檄紛錯於途浦上生涯較往年稍有起色惟車夫驢夫及船户人等一聞兵差則匿跡銷聲幾至入山恐後營哨官弁不得車驢勢必遛滯無奈督令兵士差役至各鄕村極力搜羅被緝者不敢推拒只得勉應差徭亦苦矣哉○徐壽蘅京卿奏請規復河運一事諭飭部屬籌議清淮小民之自食其力者終日翹首跂足以望好音卽鋪户居民亦無不盼其能復舊制蓋昔日浦上繁盛皆由于關務河務漕務鹽務各項近皆疲弊不堪惟鹽務差强人意耳○皮貨生意年不如年往歲十月初一始行開巿今則節屇中秋而狐裘黃黃早已懸諸巿上矣甚矣持籌握算之難也○楊石帥奉命督師援閩顔行時家丁恐有性命之虞率不願行迨離浦後卽拜閩浙總督之命若輩追悔無及不能重乞收留落魄窮途大有欲歸不得之勢云○浦上自入秋以後雨水較多晚稻及荳日形减色米價亦未肯從廉云 
[白門近事]  
　　每月逢五逢十爲督轅衙叅之期八月二十日適值兩江總督一等威毅伯曾宫保六旬華旦以預戒不得上壽故是日衙期一并止轅間有捧觴賀者概拒勿納霍驃姚云匈奴未滅何以家爲老臣謀國忠忱徇是今古一轍○自雨花臺至江東門一帶除原有南字數營駐紥外刻又到上江奇兵四營正如星羅棊布上遊已另委浙江候補道朱觀察爲八營營務處矣旌旗所指聲雄越石之笳刁斗驚心威壯祖生之楫惟經此一番大舉動籌餉源者不無算及車舟卽欲爲百姓拜請命之章而不得矣○瘧者虐也言具熱蒸寒慄以虐人也近日患瘧者十有八九呻吟之聲比屋皆是然苟以尋常治瘧之法治之則正如小詞令所云七絃琴彈不盡相思調矣故知其說者競相戒爲勿藥有喜○近日 
 
 

Page 3

 
 
調發轉運均由内地其由金陵而清江而兩浙而江西之湖口者所在多須舟楫舟子初聞受載悉有同仇敵愾之恩後有一種似勇非勇似差非差假官符以爲害於行旅者不一而足故一時聞風遠遁相率不前安得統籌大局者一借箸及之耶况目下舟楫無多苟不善爲之所設有緩急恐不足以供利濟也 
[水灾慘况]  
　　有茶客來爲言浮梁居萬山之中河狹水急而北鄕當祁門下游諸溪四集每值春夏之交天雨水漲輙壞田廬光緒八年五月六日水高平時六七八丈不等所壞民居縣城田地器物已爲數百年未有之禍患不幸今六月二日大雨傾盆連日撤夜至初三早晨山河之中羣蛟四出較平日陡漲十餘丈祁門西河由閃里入浮之紅村龍潭至楊村又一河由高塘入浮之滄溪石溪沽潭至楊村又與建邑相隣之分水嶺灌由桃墅計家港查村勒巿出楊村而祁之南河由倒湖入浮梁之城門潭口江峯匯内北諸水冲刷而下沿河百有餘村掃去十分之九昔之所稱樂土者一旦變爲澤國可憐人畜器物屋料棺相蔽河擁塞波浪掀翻斯時怨氣彌天哭聲震地令人目不忍覩耳不忍聞初四水退查計北鄕漂没合之浮城景鎭共漂去屋宇一萬八千餘重溺斃人口不下二萬早榖晚稻顆粒無收而田地被剷去并石積者千有餘頃眞千年未見之災百世不逢之刼死者多塟魚腹覔骸骨而無從生者共歎鴻嗷問棲息兮何地雖蒙潘撫憲奏請撥欵兩次賑卹而計錢七千串米數百石城鎭旣領去三分之二鄕民僅得免一日之饑將聽死徙於鄕中而露宿連村孰恤民命將兾恩施於格外而君門萬里誰逹天聰是不得不望救於親民之宰并不得不待救於撫我之后也 
[科試確音]  
　　蘇友來函云昨蘇府桐太守於八月二十八日接奉黃潄蘭宗師來文定期九月二十二日取齊蘇屬科試日内卽當由府行縣出示矣至前報列宗師之女公子於八月十八日出閣兹悉實係文郎仲弢太史鸞續吉期合并登報以正前訛 
[吳淞紀事]  
　　淞口沿塘排設砲位一事早列前報前日已雇匠興工在救生局碼頭沿土墻上打椿排設每一砲下舗墊木板一方長一丈六尺餘闊五尺餘板前左右分打兩椿椿首包以鐵圈圈旁有一小圈繫牢砲車使轟擊時不致震動每隔六丈四尺置砲一尊自大關前起排至寶山北門爲止約共百餘尊云○吳淞口外洋面遼闊盜劫之案罄竹難書向有内洋水師按期輪流巡閔自中法失和後由曾九帥檄飭該水師分守各處海口匪徒遂肆行無忌刼奪商離陳舫仙方伯深悉其情擬派輪舶一艘巡緝外洋以資保衛各商均感頌大德不置云○昨十二點鐘時廿三號澄慶兵輪由滬駛至大關對岸寄泊片時卽啓輪出口開往江隂同時鈞和兵船從口外駛入停泊救生局碼頭 
[紅顔薄命]  
　　客而爲妓騙者嘗聞之矣未聞妓而轉爲客騙者乃亦有之則誠歌舞塲中之一大變局也昨聞本埠某妓固北里中之佼佼者頻年積銖累寸都計衣裳珠翠約值數千金徒好以貌取人明知似水流年尚閉門於枇杷花下前月遇有某公子從外省來一見傾心挈之偕遁妓之母適自揚回申偵得之於大東門外雖卽將妓領回而衣飾已蕩然無着隨投控於會審公堂行將移縣提訊竊思公子以宦家子敗名墮行誠無足取獨怪該妓挾此重資何不自愼豈悖而入者必悖而出耶紅顔薄命亦可憫已 
[滬濵雜事]  
　　裏虹口北圓通菴向有僧人住持前日下午兩僧人不知因何啓衅甲僧竟將乙僧戮傷諒日内必將對簿公庭也○前日怡和洋行之元和輪船由長江抵埠載到新募之台字營勇二百名係由李參戎統帶前晚十點鐘時卽同王任二參戎及前到之台字營勇二百名附輪赴台其軍裝號褂聞湏至台北由劉蘭洲觀察點騐後始行給發云○虹口朱家木橋鄕民朱子香膝下一女已賦夭桃祗以藁砧餬口無資無奈仍歸母屬日前朱女因事勃谿竟批父頰父憤極成疾越日身死四鄰不服欲將其女生置棺中其母愛女情深轉向四鄰乞免事遂寢息○前日下午有米船一艘由南巿駛至陸家嘴適潮水漲盛浪激花高該船不能自主竟爾覆溺波中經鄰船赶緊打撈舟子得以無恙惟一小兒屍身無着其米浮漂水際俱被網船撈去○前晚有一少婦挈一小孩乘薄畚車由北返南行經小東門外突一匪徒乘其不備從後攫天茉莉一支飛奔而去少婦駭極狂呼慕被該匪黨類將車推墮城河幸少婦與孩先已下車得獲無恙而賊已去如黃鶴矣 
[私和人命]  
　　距裏虹口七八里朱家宅紫陽後裔聚族而居前日有族人某甲窮困無聊至某乙門前竊取所晒之棉花被乙覷破扭住兇毆不料下手太很甲卽斃於拳下旋經族中人出爲調停並不報請相騐惟令乙備棺成殮酌給屍屬養贍之費而已然殺人者抵律有明條官憲聞之想不能置之不問也 
[帮兇獲案]  
　　漏稅行兇一案疉經列報昨虹口團防局勇已將帮同肇禍之癩頭阿三拘獲據供係船户之寄子祥祥邀我帮同解勸不敢行兇該局卽通知大關司患姚文才或送縣署或送捕房請候裁奪一面訪拿祥祥等人以便歸案訊辦并聞英公廨亦有傳單補提肇事之人 
[枷責賭徒]  
　　前報列張介奎控王梅溪胡開良趙麻皮等串賭一案前曉蔣明府升堂研訊以胡開良供認之洋並不繳案殊屬抗玩喝責一百五十板枷號一月俟繳清後釋放並諭原差趕緝趙麻皮到案訊究如違嚴比該差唯唯而退 
[英界公堂瑣案]  
　　捕房解到張阿狗係慣在空屋中撬竊銅鐵器物者黃太守商之施繙譯判枷號一月滿日責放○天津人張否立控甯人楊阿三曾許其薦作輪船水手借去洋銀十元詎竟一味延約情同誆騙楊認欠相符惟稱張曾取我衣服張稱楊借洋不還反至捕房混控我故將其衣服扣留如果繳到借欵情愿取還黃太守判押張追取衣服延則押六禮拜完結○唐朱氏控告妓女王文卿借洋二百餘元係開麫館之張順元作中由文卿之兄代筆王文卿稱與唐朱氏素不相識亦無借欠之事因其中别有轇轕致被混控且聲言不願爲娼再三求請安插太守因飭官媒看管候發善堂擇配唐朱氏斥退○前報列南關巡丁查獲漏稅逞兇之船户龔成虎一案昨黃太守復提研審以其並非貨主免其送究限三日内知照貨主照稅單應完銀四兩有零十倍科罰始准將貨給還否則拍賣充公 
[法界公堂瑣禁]  
　　自來水公司洋人某前日扭兩華人至捕房訴稱被伊等私開水管取水請爲管押嗣經某舖户將兩人保出昨歸公堂訊理有一粤人以事不干已故未到案洋人伸訴前情翁太守詰之韓四賢供稱在益大染坊爲夥坊内所用之水本在河中挑取今年自來水行前來兠攬隨卽講定每月出錢三千五百文逐日二點鐘時由公司管事者開管取用太守問每日約用若于答稱並無一定之數前數日天氣隂雨竟日不用倘遇天晴則所用較多惟染貨所需之水刻不容緩前日將近三點鐘司事未至而待用孔迫爲此至自來水行請卽深人來開帳房傳姓言行中無人可往街上找尋開管之人一時找尋無着適隔隣廣東店中有鐵鉗一个擬借歸自行開放正開時外國人至稱我私并開拘進捕房太守請于繙譯官轉詰該洋人開自來水門可用此等鐵鉗行中可有傳姓之人兩洋人皆茫然莫對一人將開鎖之鐵條取到一人赶往帳房詢問蓋洋人但知行中之事而各租界分設帳房所用之人實不得而知也待該洋人去而復來時已向午未見有華人偕來中西官因商定 
 
 

Page 4

 
 
禮拜二再爲集訊韓仍交保○孫長福訴稱在洋涇浜開設薙髮店有事至小東門途遇素不相識之人將肩碰我反云我有意撞伊拉我吃烟吃茶霎時間聚黨十四五人意欲剥我衣服我見伊等人多祇得將馬褂長衫等脫下由一人前去質錢分散將質票四張交我爲此鳴報捕房拘住四人送案請究押質票呈騐翁太守見四人中有王阿順者已屢次犯案釋出尚無幾日隨詰三人名字一稱李阿大大城中李雙順水烟袋作做工一卽原告稱肩碰之人供稱名張漢榮在南巿施相公弄開剃頭店一稱張仁本在蘇州臬署服役現隨十九大人到滬太守詰十九人人是何姓氏到申何幹公館現在何處答稱大人姓許現已回蘇我有要事欲赴南京在滬守候名片暫居張漢榮處太守隨研詰張因何起衅張稱在小東門遇伊伊本我夥因向索取工資起見且伊姓楊並不姓孫太守謂無論其姓孫姓楊旣係爾夥因何反向伊索取工資殊屬詫異着將四人一併交捕帶回管押飭包探將押物吊到再爲核辦○前報列興聖街振隆廣貨店被熟識之人連竊寶銀四錠一案翁太守判將竊賊潘和蘭張秋鳳兩人枷責管押現潘患病沈重送入仁濟醫館醫治張亦患病頗重昨解公堂包探將振隆股東張子榮傳到據稱福建有信到來稱日内有人到滬理處請暫管押俟伊家中人領回原籍翁太守謂病人不能躭擱着亦送人仁濟醫館并諭張若福建有人到來可往仁濟醫館照顧云○前月中旬法馬路永安里底某姓失愼致旅居同德里之婦人陸蓮福失去洋元控案等情疉列前報翁太守嚴比兩次楊總不承認惟稱與同德里管門之人作替工太守飭包探往查禀稱實無其事昨復解公堂楊始終狡展太守着枷號一月滿期後再責一百板以儆 
[爲善最樂]  
　　本埠陳家木橋南首向有同善普元局常年設義塾惜字會夏季施診給藥至八月底藥乃停給九月望日起散給棉衣米票兹接該局來函恐貧民未易週知用特登報以全善舉 
[上海北巿籌賑公所施少欽叩謝浙杭萬承志堂再助辟瘟丹]  
　　　啓者今又奉到寶堂代募壽萱堂敬助救疫辟瘟丹八百庭延嗣散人敬助五百錠卽日併解灾區連前共助來七千五百九十三錠照售價每錠大錢一百文核計錢七百五十九知三百文足見寶呇主人翁曁大執事救灾急病不分軫域勇於爲善可爲萬家生　近日巿道之衰如此大施主實甚罕見多募一錠多救一人隂功浩大神目如電定能錫福降祥無煩善昌祝頌也前登報叩募浙杭種德堂慶餘堂想兩寶堂主人樂善爲懷或　捐助或懇代募一錠百文可救一人費小功大不拘多少倘蒙俯是所請務請從速寄來下批解賑銀可同解去並非無厭之求祗以天災流行兩省災區地廣人衆萬不得已之苦衷伏乞公鑒八月念八日 
[山東撫憲陳雋丞中丞復上海籌賑公所書]  
　　少欽仁兄大人閣下敬復者望間得讀還章並由旗昌洋行保大輪船惠寄代募諸善士賑銀二箱計申公砝足紋四千兩純陽正氣丸萬承志堂辟瘟丹等藥丸計兩箱當由登來青道方佑民觀察飛速趕解省城交陳冠生殿撰番振聲孝廉領取散放承閣下仁術仁心始終如一脫人於厄非煦煦以爲仁在遠不遺期多多而益善此邦之衆銘感無涯連閱日報悉又代募棉衣救災恤隣可爲無微不至矣務請從速赶運更感專肅鳴謝嗚懇敬頌頤頤安愚弟陳士杰頓首八月十八日 
[輪船來滬電音]  
　　三菱公司成開麥　輪船昨晨由長崎禈臣洋行甯波輪船昨日由香港旗昌洋行之海定輪船前日由天津又豐順輪船昨日由天津怡和洋行順和輪船昨日由天津又新南陞輪船前日由天津均開行來滬 
[同善普元局收到捐數清單]  
　　黎邑尊英洋二十元滬軍營肅六元支應局陳三元仁壽主人張四元陳氣裕二元督粮道廿元張生寶五元朱萬興助藥五十帖太古昌助極藥二百瓶楊悅興藥五十帖昇大痧藥一百廿瓶順利藥三十帖和興祥痧藥一百瓶又午時茶一百包樂善堂每季助洋一元瑞生何　季助洋一元利泰昌一元廣泰一元顧正章一元泰興大英公司朱賢卿李永福襀善堂屠仰雲書屋張近仁怡順昌吳春定陳良來錢學才柯召棠何錦高勤本堂敦厚堂唐潤記萃利船福和船嚴飛健船新南陞帳房劉正泰萬仁黃全茂裕大禂頤壽翁增有徐寶華以上念七户各助洋一元泉記法租堂孔廣泰記廣實記永興和益泰石福記永寛園信大乾崇泰公興乾昌永義源廣成昌泰昌隆裕大張源大熟煤棧隂棧譚瑞泰春陽瑞昌西裕大泰隆帳房和興祥史長記和盛李玉堂以上廿八户各助洋半元 
[蘇省撫轅抄]  
　　二十八日委代理太倉州吳葆俊禀辭赴任有於九月初二日接篆採訪河南江浙蠶桑委員山西候補按司獄趙慶麟常州人由山西來主簿陳維楨禀知奉藩憲委蘇郡男普濟堂會同堂董催收租米差熊應崧銷編杳東路二叚及婁門外保甲差並禀知搂查水門牌差徐家修中路四叚從九相憲顔南路三叚均銷編查保由並查船隻差 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
