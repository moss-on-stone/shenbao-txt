# 1910 - 157 - 4913416

 

Page 1

 
 
   
 
 

Page 2

 
 
   
 
 

Page 3

 
 
上諭 
監國攝政王鈐章五月初八日内閣奉上諭貝勒載瀛奏因病未痊懇恩續假並請開去御前行走差使一摺載瀛着再賞假一個月准其開去御前行走差使欽此軍機大臣署名奕劻世續鹿傳霖假那桐吳郁生 
宫門抄五月初八日召見軍機洵貝勒丁乃揚 
諭說 
[小學敎育之評論（樊）（續）]  
去歲各省考優考拔考舉貢。忙亂幾亘一年所有小學校之敎員。無非舊時之秀才舉人。故無一不應此項考試。其秀才考優拔。雖不獲中。更可轉而考職。以是之故去年之小學堂當優拔舉貢考期之時竟有紛紛停課者。在提學司之意以爲考試之事。數日卽罷應與學堂功課無甚干係且各省考期大約均在暑假期内。然擾拔考試固在暑假期内舉貢考試又何嘗在暑假期内乎。雖曰考試爲日無多豈知彼應考者自投身敎育界後曩時舉業强半就荒非有一番豫備難期獲選。人之精神亦至有限安能一面豫備應考一面盡心敎育。故去年之敎育界雖無從切實調查而吾固敢决其必無進步靡特無進步已也其所悮之學生合全國計之當逹百萬以上抑敎習者學生之模範也敎習日本其國民敎育之旨以敎學生。而躬自蹈於科名利祿之路此其無形之中。足以妨害於兒童者又不知何限矣。今歲京中又復考試去年新中之優拔。新保送之舉貢矣。凡爲敎員者。自今年正月起。即須籌畫川資。温理舉業。以期上第。故雖並未首途。而學校之敎授已無精神及之矣。及其登程之日身離學校。乃託其職於親友。意謂艱朝考獲選則可以出而爲官否則此館尙堪退守也。故身雖去職。而庖代有人。自表面觀之固未嘗曠悮學校之敎育也豈知彼庖代者平。日旣未嘗充過敎員。（常充敎員者即未學優拔舉貢各試而必已有席面不能更出餘力以代人故凡爲庖代者必其平日並未當過敎員之人且其人必是舊學新學均無足取者何也因舊學苟略佳則優拔舉貢諸試早已人選新學苟略諳一二亦必早受小學敎員之聘矣）敎育。之宗旨。學校之情形敎授管理之方法學生之程度均屬茫然一旦執此敎鞭。則將日呈其醜遑論敎乎乎且學生普通之性往往服從熟敎師而欺生敎師。庖代者。偶不諳學校之慣例學生即起而侮之或多方與之爲難。（嘗見庖代敎員上班時偶不諳課堂上管理之法一二黠生起而敎之曰先生我輩向來上班時係先點名後授課其形式係如何如何敎員唯唯聽命而合座學生皆匿笑之於是有譁座者有偶語者秩序爲亂或學生故作問難敎習瞠目不能答一二黠生且爲之代答焉）故庖代敎員。未有能善於敎育而可以收効果者也。且五日京兆。本無久於其職之思。不過聊賺數月之束修而已。比至舊敎員赴京考罷其獲中者紛紛各謀出山。置學校於不顧其落選者歸里之後。行裝甫卸即入學堂。滿面征塵一控懊惱。欲其律律有味再從事於敎育之研究。其勢必有所不能。且爲小學校敎員者。大半皆寒士也。平日所得修脯。已不足供其事畜。則此次之長安走馬所費必至不資。當其舉債入都時原思幸而獲選。自可别闢生利之途徑。今乃埀囊而返索踵門。此時内而生計。外而債務。其心理之不能安泰從可知矣夫敎員心不安泰。必不能責其敎授之盡心。此中無形之妨害實未可以數計故今年之敎育界亦可以預决其必無進步今年小學。校之精神必至銳减於往年。大凡敎育兒童以涵養其温和高尙之情性。爲第一要義故凡有急烈之言語。慘痛之舉動卑劣之行爲皆非所以示兒童模範之具也敎員之日僕。僕於考試。熱心於科舉出身旣已深。背國民敎育之指而急烈言語慘痛舉動尤不可爲。湖南敎員因請願國會之事。在學堂演說痛哭流涕。自斷其指。灑血書之。以送代表。此等之事。曷嘗不足以風勵末俗但自敎育者之眼光觀之其流弊眞有不可究詰者矣。年來投海之志士就義之仁人。未嘗於政治界無直接之影響。而間接之貽害於敎育界。恐其得失。尙不足以相償矣。（未完）來稿 
[國會代表第二次請願書稿（續）]  
　　一曰欲國民程度之劃一不可不即開國會也。夫國會者。所以演進國民之程度。若不開國會。即人民程度。永無增進之日。今以歐美人民之程度。衡吾國民。誠見其不及。若以吾民之程度參與吾之國會。何遽見其低夫一國各有特别之歷史政治風化即各有其肆應之能力。旣不能强彼以 
 
 
 

Page 4

 
 
就此更何容抑已以揚人。且國會制度者。非盡人入而參與國政之謂也。世界無行普通選舉之國家。必有了限制之資格吾國資政院諮議局。之選舉即係此種限制制度也。於千萬人民中。擇其少數有程度者。畀以選舉權。又於千百人民中。擇其少數有程度者。畀以被選權。國家旣限制之於前。而猶謂其程度不足。是矛盾其法令也。况國會將來被選之議員其大半必係曾有官職有資望者並非純係齊民。不過因其爲人民所選出。而混稱之曰人民而已。例如現在各省諮議局之議員。以在籍之職員爲最多。其在本籍爲士紳爲人民。在他省卽爲官吏。前旣受朝廷之錄用後更邀鄕議之推崇。其程度豈反遜於。泛泛之官吏乎其次則以其有新智識者爲多。此種人才。朝廷近來亦常破格錄用。各部院各新政衙署。無不紛紛調用。委以重權。豈一日置之國會中。即慮其程度之不足耶。故以議員概視爲人民。因人民程度不及而并謂議員程度不足者吾儕小人不樂聞也。至务全體員中。雖不無少數之濫竽。然憲政者多數取决之政治也少數人程度不足於事何傷即如全國官吏又豈能人人稱職乎夫專制國之人才專投身於官吏立憲國之人才。則分布於朝野。歐美各國。無不如此。若以專制國衡鑒人才之法施之於立憲國則所失多矣。且求智識程度之劃一者爲多數國民言之其收效在於二十年後之敎育。求智識程度之較高者。爲少數國民言之。其發端在於現在之政治。竊謂中國亟宜擇民間之優秀者許其參政其多數之國民一面普及之以敎育一面陶鎔之以政治。庶幾並行而不悖若坐待人民程度之劃一而始開國會。是無其時。然則吾國今日。惟其欲培養國民之程度。亦當速開國會也。（未完） 
專電 
[電一（北京）]  
資政院房屋因開院在即趕造不及擬先借法律學堂行開院禮並在内辦事已向沈家本商允 
[電二北京]  
度支部奏派錢承鋕充造幣廠副監督又派王源瀚充營口大淸分銀行會辦奉旨依議 
[電三北京]  
海軍大臣朗貝勒今日）初八（因收回劉公島事面請攝政王諭催外部詢問英使何時交還並奏陳該島建築軍港之合宜 
[電四（北京）]  
澤尙書以川紳反對川鹽官運擬派晏参議往查 
[電五（南京）]  
初六日南洋勸業會董事會招待日本實業團在勸業會塲公議廳饗以午餐散席後同至敎育館工藝館等處參觀一週是晚七時三十分日本領事井原請勸業會各職員及實業團主客二十五人晚餐初七日勸業日報著論歡迎並申說中日兩國密接之關係及實業界聯絡之急務是日午前該團遊覽金陵諸名勝正午日本領事復請張制台楊侍郎及其他中國文武大員紳商並日本軍艦士官須磨等五十餘人與實業團會宴午後六時南京商務總會請實業團到會晚餐中西紳商共到二十餘人日本出品委員亦在席 
緊要新聞一 
[國會代表與大僚問答紀北京]  
　　上海商務總會國會請願代表沈君縵雲到京後遍謁執政諸公藉探政府之意向無如諸公一聞國會代表避之惟恐不遠拒不令見上月二十七日復以同鄕之名義往謁某軍機當經延見沈君即痛陳現時商界困難之情形謂商力疲則國勢弱徴稅輕重不平則商情避重就輕而渙散掛洋旗入洋籍日見其多則國未滅而種先亡語語沉痛句句眞實某軍機大爲感動因問曰各省商會均有代表到京乎答近二十省人數不少曰國會與商界有何關係答關係極重問商民亦知國會開負擔更重乎答剔除中飽化私爲公何重之有曰九年籌備已届三年曷勿靜待答各省督撫大半因循朦蔽　九十年亦難如期籌備曰曷勿監察督促答小民無權曰不有諮議局乎答政柄不屬空言何補曰國民之程度如何答國民程度未到是反對憲政之口頭禪實則立憲國之國民亦未必盡有國民之程度者不能以少數抹煞多數也當時問答有一小時之久某軍機頗有賛成國會之意翌晨十時沈君復謁某都憲即以商界國會請願之呈底呈閱閱畢問此商界之實在情形乎答有甚於此者曰曷勿先禀商部請爲維持答商部能對内而不足以對外此間玻璃公司之控案即前車之鑒日各省之商會如何答商會能對外而不足以對上試觀洋商之控案不直於商會者即控之於官可知曰資政院如何答商界祇此一二人勢力有限且亦不足以代表全體問開國會於商界有何等利益答各業之利弊惟各業自知何利宜興何弊宜革何權宜增何稅宜減一經國會議决卽爲天下所公認商業之利甚漙於是某都憲曰朝廷頗注重商務國會有如此之關係應速遞呈當爲代奏可也乃問何日能遞呈答五月初二遲或初六問知遞呈之向例乎答不知某都憲乃一一殷勤告之時已過午沈君興辭而出沈君復因初次謁某相見拒於門者乃探知某相舍午前十一時外概不見客于是初一日依時復往謂見立蒙延入初相國似不知客之來意語時亦頗重聽沈君語至請開國會時聲故高朗相國曰子來爲 
 
 

Page 5

 
 
國會乎　是曰談何容易日本立憲俟至二十餘年始得實行豈吾國人民之程度較日本爲高乎答日本當時因不知立憲之爲利爲害故遲回審顧今吾國已見日本立憲之成效有利無害何必遲疑旣有九年籌備之明詔何不縮短期限以慰天下人民之望曰子不見各國立憲之歷史豈一呈一奏所得而請救乎答不流血不革命足見吾國之文明曰國會能否速開朝廷自有權衡斷非人民所得而要求之答各國立憲無不自人民要求而得者曰此風不可學余不謂然遂舉茶示送客意沈君乃歎釜水將沸遊魚未知興辭而出 
[憲政館恐仍有私立會社北京]  
　　憲政編查館日前通咨各省督撫文開各處地方紳民集會結社議論政事前經奏定專章除由地方官警察官查核申詳督撫轉咨民政部外仍應將會議宗旨情形及辦事處首事佐理名譽等員曁開會次數是否與政治集會結社名稱符合一併咨報到館以便查核等因迄今未據一處咨報合再咨照轉飭各地方官查明該管境内究竟有無此項結社事宜務須照章詳細咨報到館以憑核辦 
[東三省練兵防邊策北京]  
　　陸軍部壽尙書回京後業 
將校閱近畿操演情形繕摺入奏茲聞壽尙書以陸軍第三鎭駐紥延吉廳已逾年限擬即調回而以吉林混成協編成一鎭惟黑省現駐兵隊暫不更動將來吉黑奉三省擬各編一鎭共成三鎭統歸東三省總督節制以固邊陲至外間所傳奉省有設提督消息恐不確實 
陸軍部前曾咨行東督黑撫迅速招募新軍尅期編練成鎭等情黑撫准咨後已在江省招募混成協一協遵照部定章程分爲馬步砲工輜等隊並籌設督練處敎練處各一仍責成民政司充當總辦其帮辦一差札委墨爾根副都統充任昨日該撫咨報陸軍部謂此項經費除奉吉兩省及他省協餉外尙無十分把握核計收支不敷甚鉅井謂練兵餉湑前曾咨請度支部分飭各省加額協濟未蒙核准竊維練兵關係邊防究應如何辦理請示飭遵 
[浙撫奏覆杭州將軍參案北京]  
　　浙撫增韞奏覆將軍瑞興被參一案畧云本年三月十一日奉上諭有人奏武職大員等嗜好甚深一摺著增韞確切查明據實具奏母稍徇隱等因富經密委按察使李傳元嚴密確查去後茲據詳復前來臣復詳加察訪證以平日所聞敬爲我皇上陳之查杭州將軍臣瑞興年逾七旬精神强固並無衰頺之狀平日御衆以恩旂營兵弁均極愛戴惟晨紀素遲接見僚屬多在午後原參謂其夙有嗜好似非無因近復廣詢旗屬各員及同城寅僚據云將軍瑞興從前嗜好去春聞尙有購土煮膏情事現已戒斷近日見客辦公已改早衙然非切實調騐不足以息浮言惟係一品大員應否飭由禁烟大臣調騐之處恭候聖裁佐領雙秀原參謂其烟癮甚重當由臣調入禁烟公所由提調檢察長各員晝夜監視計歷十四日之久尙無發癮情狀據該佐領自稱早年曾因患病吸烟自奉明諭禁煙後已於光緒三十四年春間戒斷現在並無烟癮亦無服食戒烟丸藥情事察看情狀所言尙屬可信至原參謂一切公事全由雙秀把持辦理等語查將軍衙門所管旗營糧餉操練等事均由左右二司協領分别職掌該佐領本荆州駐防佐領經將軍臣瑞興奏調來杭襄理文案事件軍署公務淸簡故文案祇委一人一切文件統係該佐領擬稿所有事務皆承上官委任似亦不得目爲把持惟該佐領旣因專辦文案受人指摘應由臣移會將軍隨時察看倘有不能稱職及迹近招摇之處立卽更換以免貽誤要公四月二十八日奉硃批知道 
附翰林院侍講景潤原奏竊維鴉片之害非但足以弱種且並足以弱國是以屢降諭旨殷殷誥誡又欽派禁烟大臣特司其事期於痛除毒害爲强國强種之謀且此事與外洋訂有期限儻或不能依限禁絶爲患何堪勝言（中略）乃聞杭州將軍瑞興以武職大員夙染嗜好不但不能倡道禁戒反與該署文案佐領雙秀購土煮膏仍復吸食而雙秀烟癮較該將軍尤爲加重故當地有雙槍佐領睡將軍之號至於公事一切均由雙秀把持辦理尙復成何事體方今朝廷銳意圖强禁烟諭旨不啻三令五申乃該將軍等竟置若罔聞縱非違抗亦屬玩視應請飭下禁烟下臣立即調驗確查參奏以爲大員違禁吸烟者戒 
[旅奉湘人之意見不撓北京]  
　　旅奉湘人對於湖南善後事宜疊提議案茲聞關於湘亂賠欵問題又具意見書一通寄呈旅京同鄕略謂此次饑民肇禍全由官吏釀成故吾人對於賠償外欵自應立於絶對不承認之地位又謂亂民暴動對於湘中官吏雖食其肉寢其皮不爲過惟對於國家所設之行政官廳應有神聖不可侵犯之義務將來建復撫署之欵擬由吾人合力擔任以明吾民實痛心疾首於釀禍之官吏並非敢反抗朝廷也聞尙有一件則係澈查湘中備荒積穀之事 
[旅順開闢商港之内容奉天]  
　　日本政府將旅順口開闢商港定期實行一節已載昨報專電茲據東省通函云此次開放商港應頒該港章程共二十欵另訂細則共八十二欵將該口内之西部海面稍形縮小更將自老虎尾水道起至口外一帶水面定作第三區全行開放該區准任商船隨意出入惟出入船舶須由海軍保護藉免遭險之 
 
 

Page 6

 
 
虞並聞開放旅順口一事係日本海軍部民政部及陸軍部一體　成毫無阻力故能早日决定云 
[海軍義捐公會第二次開會安慶]  
　　皖省海軍義捐公會上月念八日官紳商學軍工六界開第二次例會是日紳軍兩界會長未到兩句鐘開會首由吳君宣布宗旨謂將聯合六界集議進行之方法旋提議第一次會期未决各案（一）各界在各州縣所收捐欵報告公會後仍由本界交大淸銀行生息不必交到公會惟公會有稽查之權（二）對於公會之物品捐暫因機關報未立應先榜示表揚（三）各州縣勸捐照官界議覆辦法（四）議員任在籍勸導員亦照官界議覆辦法又提議派遣代表前往南洋勸業會勸辦海軍義捐議决先由公會知照該會坐辦謂近聞有人在寗假托公會招摇勸捐情事請其就近調查一面推舉軍界臺君進修前往該會勸募義捐次提議捐據印刷經費作何歸結（按此案前經藩司飭知印刷局將捐據一項作爲捐欵今該局忽開帳索催聞卞觀察擬親詣藩署詢問）次書記報告次會計報告自二月二十五日起至四月念七日止分器件修理雜支火食常支五項共用洋一百六十五元五角六分九厘七毫六絲又女子造花館汪君建議派員赴寗勸募一事宜製一海軍紀念品即在勸募處發售稍昂其値可敷勸募員一切旅費不必再在公會動支衆賛成遂摇鈴散會 
[京師近事]  
内部府郎中聯堃現簡授廣東遺缺知府該員所遺内務府憲政籌備處協理兼顧問及辦理摺奏等差經該府堂官改派郎中文昭廣祿二員分别管理又該府員外郎奎殄呈請開缺以三四品京堂候補其所遺憲政籌備處協理兼顧問之缺改派郎中崇勳署理 
内務府前接民政部文開本部設立圖志館續修一統新志調取該府圖藉案卷送部參考等因現經該府堂官持派掌稿端莊文興晋昌寳鏞四員督理所屬各司將該署繪圖並附記署址沿革詳細造册送堂以便咨送民政部查核 
法部各司廳盡吏及各監獄所頭等現議全行裁撤仿照大理院招考錄事及所丁辦法惟恐新招者於公事上不甚明白擬將大理院錄事調撥若于名分派各處辦公俟考取各生熟習後再行撥回 
近來京官升遷之速無過于曹汝霖者曹以留學日本畢業回國應乙已廷試得進士以主事用至今不過五年已署外務部侍郎此公交際手叚面面都圓故升官最速至於應酬同鄕則有豫材封翁爲之周旋是以上交下交均極有感情云 
京師設立通儒院本係張文襄建議現在學部唐春卿尙書决計興辦以竟文襄之志已與澤尙書會商籌撥開辦經常各費聞尙書已允設法江西藩司劉春霖因財政事宜與監理官意見齟齬鑒於毛慶蕃之革職故請馮撫代爲奏請開缺雖經馮撫再三慰留然劉去志甚堅已將其意電逹政府矣 
　評 
[其一]  
語云。上行下效捷於影響又云法令之行必自上始以故欲禁烟令之有效論者咸謂須自嚴禁官塲始 
自實行禁煙令以來已二年於茲矣而起視官塲之情狀。調驗也則舞弊具結也則徇情。一般之吸烟大員吐霧吞雲仍如故又何責乎下等社會乃不謂竟有奏請從下等社會入手者彼林炳章豈以爲月參一二員已足盡官塲禁烟之能事而樹之風聲抑豈以禁烟之令必由下等社會感化上等耶嘻。異已。 
[其二]  
我中國之滿洲。雖爲日人經營侵畧殆徧然名義上猶我中國之滿洲也乃日英商品展覽會竟以滿洲物産。與台灣高麗同列已顯然露其并名義而攫之之。意及外部與之交涉則又以南滿鐵路。界内之物品爲言一若彼鐵路經營所到之處即爲其土地主權所到之處而猶設詞以愚我曰。無意觸傷貴國之感情嗚呼。日人日日言感情敦睦誼。而其行爲若此我國人可以思矣。 
[其三]  
度支部曰。如非浙商虧累已逹極點。斷不准其輕加鹽價。卽虧累已逹極點。尙有他法以紓商困。亦斷不忍率改洋碼。今百計思維。别無良策。萬不得已而有准其改用洋碼之議。 
江蘇人亦曰如非蘇民窮困已逹極點斷不敢請减鹽價即窮困已逹極點尙有他法以。紓民力。亦斷不忍爭改洋碼今百計思維。别無良策萬不得已而有哀求緩改洋碼之請。度支部知其一而不知其二。乃謂小民計較錙銖。妄發議論。係屬常情一若蘇民之請爲循例反對好爲有事也者殊不知我蘇民。膏血已盡物力已竭。不得已而爲此度支部盍稍稍哀憐也哉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[長元吳城董事議事會成立蘇州]  
　　長元吳城董事會於初六日午前在方丈内開成立會是日總董尢先甲及董事名譽董事均經到會當經尢總董宣言今日爲長元吳城董事會成立之日先甲承議事會之選舉得撫部院之認可自維馬齒加增才識庸愚未足以膺總董之任惟是地方自治爲我國未有之創舉不特毫無經騐亦且模範難循全賴梓鄕父老曁在會諸君子羣策羣力以堅自治之始基庶幾國家宣佈立憲人民國會請願其藉此進行乎謹佈愚忱幸埀敎焉宣畢啓用鈐記呈報各憲備查一面將該會議决案五件及交議議件備文一併送請議事會核議 
是日午後議事會開預備會正副議長曁各議員到會者四十八人三下鐘開會潘議長主席茲將會塲秩序及所議各事照錄於下（一）摇鈴開會（二）抽籤定補選議員坐號（三）公决議塲規約（四）公决旁聽規約（五）公决董事會各項辦事規約（六）公决本届會議日期（七）分送董事會交議事（八）摇鈴閉會書記員宣布秩序已畢議長當塲抽定補選議員坐號空籤二人一張兆蓉一李文模書記員宣佈張兆蓉函議長起言允其辭職與否請衆起立表决多數起立旋提議李君文模事議長起言李君文模旣未答復是否照章辦理抑量爲變通照前次當選不復人辦理衆意均以變通爲是下届不得援例請衆表决多數起立公决議塲規約第三條規約會議鐘點時間討論甚久爰擬定夏季午後四時十五分至七時十五分春秋冬三季午後三時至六時議長請衆表决多數第四條規約建議事件衆意均須有賛成人其時或主一人或主二人或主三人議長取主二人之說請衆表决多數第四條通過各議員請加選民請議事件爰擬添入第五條選民請議事件凡在自治範圍以内者須得議員三人以上爲之介紹議至此已六下餘鐘議長宣言爲時已晚明日午後二下鐘接續開會並先分送董事會移請交議事件事畢閉會初七日午後三時接續開會潘議長請假由吳副議長主席到者二十餘人當將議塲規約自第七條起由書記員逐條通告公同研究詳加删正共計三十條議畢已六下鐘副議長宣言爲時已晚應行閉會其餘未盡事宜請各議員公同决議定於初九巳午後二時繼續開會公决旁聽規則並公推起草員草擬議事規約議事會辦事規約於初八日先行通告議畢散會茲將董事議决案錄下其交議各案曁董事員辦事員規約庸續登 
[董事會議决案五件]  
（一）城鎭鄕地方自治章程第三十三條議長副議長有辦公必需之費用得給相當之公費其數目由本城鎭董事會或卿董定之今議决預備公費每年約銀洋五百元（三）董事會議定於五月初六日上午十時在元妙觀方丈内成立及開用董事會鈐記（三）董事會初六日成立後議定向　備公所存餘項下暫支洋二百元作爲費用 
（四）議　會塲所仍在元妙觀方丈内其開　日期約五月十一日至十六日爲夏季議便（五）王在　君担任董事會文牘不兼任　事會文牘順伊耕吳彬卿二君担任董事會議事會一切文件繕校收發并開會會塲照料等事 
[杭垣集議日店遷移善後紀事杭州]  
　　日商店停巿後現已約定先後交産惟善後問題亟須早爲規定特於初六日下午假座總商會邀集各界公同决議俾便呈請地方官公布施行午後三時開會首由商會職員孫佑臣君報告各日店遷移情形並云現已由商界公籌欵項收買底貨共計信濃丸三仁信近仁鍾美永命等六家需欵一萬餘金惟重松一家當時係華商立有契約故擬另議次提議所收日貨及該店内之生財如何銷售潘鳳洲君起言此事初發見時仁信房東舒子周承認自盤顧竹溪君言當時雖有此語現概歸公前語當已取消惟善後辦法應分三問題一房産上裝摺油漆各種一盤回貨物一店内生財什物富由張君霞松報告當時盤估信濃種種困難百端磋商始稍核實其餘各店先後不一致日人生心秘密進貨如近仁等多至四千餘金實屬不成事體大衆惋歎久之然以睦誼所關雖稍吃虧亦姑置勿論旋經公决擬將各貨即日分類裝箱由廣貨業公舉一人會同商會妥員赴申照紏以便託呌貨行早爲拍賣其各店裝摺决由房東貼耗生財由各房東登報招盤衆贊成次議取締房東公约仍由孫君逐條宣布大衆酌量更改（改正之稿見本日本件欄） 
　　邵伯綗君起言現查本多島田兩醫生確有營業性質須請交涉司責令改爲慈善性質方准開設否則亦應一律取締次提議招集房東方法擬由前具名之紳商三十六人出名登報定期開會經大衆公决定本月十六日續開大會即日刋發傳單衆贊成次提議公函交涉司預備實行公約第一條辦法公决暫從緩議次提議公函巡警道速飭調查城内外旅居外國人衆均贊成惟巡警道改爲巡警總局議畢復接議重松藥房日前突然開巿一事雖係華商出面而瓜田李下必啓他店效尤且巡警報告該店日人仍未離開萬不能再令開設大衆决議仍照前案一律停閉衆賛成當即振鈴散會 
[收買日商店底貨價目淸單]  
信濃號計存貨生財裝摺共洋三千零五十二元四角九三藥房共洋三千五百三十八元二角九分仁信堂藥房共洋二千九百二十元近仁堂藥房（此店　小而貨價獨多）共洋四千二百六十元三角二分九厘鎭美堂共洋四千一百四十六元六角九分永命堂蛋餅店計洋一百七十元連肇事以後所謂紳商　界一切夫馬雜費等等由商會墊發者總共需洋一萬八千一百五十六元二角四分九厘 
[江督注重皖省防務南京]  
　　江督張制軍以南洋勸業會現已開幕長江要隘已請海軍處派撥兵輸來寗駐紥茲以上遊數千里皖省亦爲重鎭復電請海軍處調遣長江艦隊駛赴安慶駐泊故南琛海圻兩兵艦已於日昨同過鎭江逕往皖省又聞長江水師提督程從周軍門前因湘亂駐在上遊藉資鎭攝茲於日前來寗會晤江督籌商江防布置之法張制軍以勸業會業已開會中外官民來寗參觀應擔保衛之 
 
 

Page 11

 
 
責且各處人心不靖尤慮匪徒從中煽惑特商請程軍門於會期内不時往來梭巡以期周密故本月初二日軍門由寗蒞鎭駐節金山嚴密巡查並於初三日起按日簡閱各營防務操演復嚴飭瓜洲狼山二鎭所部水師各營加嚴戒備 
[浙贛鐵路交通先聲浙江]  
　　浙贛鐵路先由常山造至玉山計八十里去年曾經浙路公司派人測勘三月之久今春復派林大同徐安鎭羅雲趙震有四人至常玉復勘贛路公司亦派購地科黄邦懋來玉會勘現路綫已經勘定從常山南門外起由江山之嶺頭大洋橋至玉山三里街落站現在鋼軌運到甚多枕木均向龍遊西安江山開化玉山各路採買聞就地紳民頗明大義需用地叚願作股本不取地價省費尤鉅此路素號八省通衢出口以鹽爲大宗 
分類新聞 
政界 
[通飭革除幕丁節規武昌]  
　　鄂藩高方伯以幕友丁役收受節禮門包一專最爲向來惡習現本署旣改設度支公所該項陋規自應嚴行禁革惟恐各州縣或因爲數無多狃於積習而不肖丁役復以利之所在循例干求致積弊不能革盡特於日昨通札各屬畧謂現在統一財政特設度支公所遴委科長課長等各員分科治事一應文牘皆交各科分起承辦旣非從前藩署舊習卽無文案幕友等名稱各州縣不得再有致送節敬節規等情事至隨從家丁亦皆優給工資嚴禁需索所有賞項茶資等名目一概革除如有私行餽送一經察出與受同科云 
[調查私種罌粟委員蒞揚揚州]  
　　揚州各屬奉到兩江禁烟公所札謂禁烟政策在禁種罌粟以塞其源封禁烟館以遏其流寗屬産烟地畝業於去年查拔凈盡惟事隔一載難保無遺萌孽即私賣燈吸迭經通飭查禁亦尙有不能盡絶之處在地方官固有奉行之責而本所尤有督察之方特札委補用知縣蔣煕瑞分往海州沐陽贛榆桃源淸河江都甘泉揚子寳應高郵各處切實調查務期盡絶該處雖非産土之區如遇效尤私種亦即照章拔棄酌予懲儆除札委外特行通飭遵照等因現聞蔣大令已於日昨到揚會同江甘兩縣查辦矣 
[卡員請免比較之失望浙江]  
　　嚴屬威坪釐卡委員王嶔具禀浙撫謂該卡捐稅向恃徽廣茶箱藥材木捐雜糧等項近年商家改辦認捐釐務本已减色又値連年荒歉民困商衰捐稅愈形困難擬請邀免另加比數等情茲經增撫批駁謂釐捐比額甫經核定通飭一律遵辦據禀該局收數不足比額請免加額等情事關大局未便照准仰布政司轉飭遵照並飭認眞辦理免誤正額 
軍界 
[營弁戕民邀功之罪奬杭州]  
　　台屬太平縣防營哨弁蕭復勝追捕刧典盜匪不獲竟鎗斃行路牛客搜刧洋銀梟取首級揑報邀功迭經該邑紳商學界電禀層憲奉增中丞諭飭督練公所密派總稽查王鳳飛馳往查辦曾紀前報茲悉王委員已於日前回省禀覆參議轉詳撫院畧謂此案當羣盜夥刦該典後即有人馳報防營詎該營哨弁蕭復勝素性嗜賭適値興高彩烈之際聞報膜然迨局散回營再行整隊往捕事隔半日盜已遠颺該弁傳令窮追沿途鄕民疑爲大帮匪盜閉門不敢出視至潘郎鎭相近突遇牛客五人因該哨兵勇皆穿黑色紅邊號衣時已昏暮誤疑爲盜亡命奔逃隊勇見其狂逃遽開鎗擊斃二人餘三人自辯非匪竟亦被縳吊打身帶洋銀概被抄去隔河村人聞有人被打呼救聲渡河過視亦力辯非盜而蕭竟不直衆說將牛客首級梟去村民憤甚聚衆欲與該弁爲難該弁乘間逸去隊勇亦紛紛走散次日蕭弁將首級獻於管帶李學周李卽轉送縣署縣令以並無贜證拒不收納云云未悉增中丞若何批示也 
[軍校總辦鞭責送報人之蠻横武昌]  
　　鄂省陸軍第三中學堂總辦李某以部章陸軍學生不准稍涉外務特嚴禁購閱各種報紙並飭門役禁止送報人入内各生深以不知時事爲苦乃暗中買囑送報人在校後窗洞中遞入於寢室内互相傳觀日昨忽被李總辦瞥見卽飭僕從將該送報人扭住立座花廳傳喚各生至嚴辭呵責聲色俱厲並勒該送報人長跪於前喝護勇持杖鞭責數十血流浹背各生在傍睨視人人股慄噫以學堂總辦而擅行鞭人亦足見威勢之可怖矣 
[馬隊營新管帶到差南昌]  
　　贛省陸軍馬隊營管帶江澄淸前因尅扣馬糧經部下官兵禀奉馮中丞委查確實勒令卸差候辦所遺馬隊管帶一差札調炮隊營督隊管方先亮接充方君奉札後已於四月念八日到差矣 
學務 
[贛學整頓敎育練習所南昌]  
　　江西提學使王文宗同愈以學務公所上年附設之敎育官練習所本年雖仍續辦但查部章此項練習所係專爲本省辦學職員公餘練習之地畢業並不限期今該所學員大半非學務職員且復隨意去來甚有一學期中僅聽講十數小時亦兾同時畢業者殊與練習之旨相背而各講員担任功課又多因事請假倩人權代權代者又每因事不到輾轉曠課幾同虚設廢弛若此實堪痛恨亟應遵照部章就現充學務員中擇素有經騐年高力强者調取入所一面加增敎授鐘點延長畢業時期其舊學員限一星期内將每日聽講心得劄記錄本呈核以定去留日前已飭知該所遵照矣 
[禀揭上高學務腐敗實情江西]  
　　江西上高縣學務腐敗各小學堂開學輙遲至二月末前經省視學金令逐一報告學司而該縣令蔡思幹復以金令索供未遂挾嫌誣訐等詞通禀省台當經馮中丞飭司查明茲該縣學界漆凌雲等又具禀學司略謂該縣學務種種腐敗與金視學所查無異且有甚於金視學所查者當奉王文宗批云該縣各小學堂開課遲缓學務廢弛本年二月間曾據省視學金令回省面禀前署司嗣據該縣於四月初間貝禀到司並通禀撫藩憲謂金視學因差費少送回省摭拾浮詞禀訐等語當經撫憲批斥飭由本司轉飭遵照在案茲據禀陳該縣高等小學腐敗各節並謂二月末始行開課則金視學前日所謂該各小學堂至二月十五尙未開校之語自係確切不虚除批飭該縣認眞整理具報察奪外仍一面切實調查該縣學務成績以定功過而施勸懲實業 
[電燈廠請撥經費無着安慶]  
　　皖省製造廠前奉朱中丞札飭改辦電燈廠業已籌議開辦並奏咨立案惟該廠應需一切經費爲數甚鉅 
 
 

Page 12

 
 
經朱撫札飭支應局籌撥茲據復稱該局月放軍餉以及各署局所等項經費僅恃鹽課米釐入欵爲挹注近因新政繁興撥欵浩繁左支右絀日形竭蹶所有該廠應需各欵實碍難撥濟 
[嘉秀農會章程尙須更改浙江]  
　　浙省嘉秀兩縣日前會詳勸業道略稱轉據農務分會總理盛邦采等呈報該會成立遵章繕送總理覆歷會員職名及會章等請爲轉詳等情並查嘉秀兩縣前奉憲飭組織農務研究所妥擬詳細簡章遵即轉行紳商學界開會選舉盛紳邦采爲總理應請咨部立案頒發圖記各等由茲奉董觀察批云該會所擬章程與部章尙屬相符惟塗改甚多其第十六條亦有未妥之處應令簽改仰卽遵照更正以憑轉詳撫憲咨部立立案 
[定海魚巿之蕭條寗波]  
　　定海岱衢兩山漁汛以黄魚爲大宗今年洋花不甚興旺行舖生意甚爲蕭條漁民亦雙眉愁鎖探其原因實以南洋一帶盜匪猖獗時有拔人勒贖等事故漁民不敢往捕現在初汛已過不識次汛能發逹否也 
雜記 
[孝廉方正切勿受人勒索武昌]  
　　鄂藩署禮制課書記王葆珩即向充禮房書吏王鑑堂近日在外勒索孝廉方正規費事爲高方伯所聞特發交江夏縣收押訊辦又恐外來投騐之各孝廉方正未及周知昨因牌示曉諭略謂各州縣齎送之孝廉方正事實册結到司示期騐看均係照章辦理各書吏毫無積壓駁　之權如敢仍前濫索准受騙各員生指名禀揭或郵呈本司隨時查察一經發覺自當按例嚴辦各員生亦應束自愛切勿私與分文致干與受同科之咎 
[好上條陳者寒心乎武昌]  
　　鄂省自治研究所學員近來每託條陳時事爲名上書籌辦處自炫核其詞旨非意存干求卽希圖嘗試實爲鑽營利祿之變相日昨籌辦處莊觀察特將上書諸人指名申斥並諭全堂學員此後當痛改前非如再妄投書函借徑營求定即將名開除並將原書宣示大衆以爲卑鄙不自重者戒各該員即遇地方自治事項條陳所見及研究學理等亦應開具意見書露封呈遞不得輒用密書投呈以杜流弊須知用人行政本處自有權衡斷無僅憑一紙空文卽行摺拔之理倘各該員仍有意自謀不知進退甚或受人指使代爲關說定將原禀擲還不閱各宜自愛勿貽公民羞云云 
[口終可滅耶湖北]  
　　鄂屬襄陽宜城交界處有拔貢朱化鯤者傲骨天生目空一切前因乘輿與宜城令張燕華相遇慢不爲禮當被張令責其僕從示辱朱以此日訪張令劣跡將與爲難張得信大恨密商襄陽吳令爲先發制人之計誣朱通匪立拿拘禁一面通詳省憲請褫朱衣衿嚴辦幸施署臬前在襄陽道任時素稔朱因嚴詞駁詰並移襄陽道就近查明移復核辦迭詳本報茲聞吳張兩令恐一經澈查奸計立敗欲將朱處死以滅活口因暗囑差役絶其飲食十餘日而朱遂於上月十九日在押所餓斃矣朱之家屬畏官勢無敢出而鳴寃遂草草棺殮刻該邑紳學界大爲不平已電致省垣學界聯名向督學臬各署呈控一面公舉代表與吳交涉並聞該處各學堂有因此事停課之說 
[警道淸查門戶之認眞南昌]  
　　江西省城分居娼寮不下二百餘家并有冒充公館秘密買淫專勾一般浮浪少年紈袴子弟終夜淫賭而良家女子受其愚弄容介以致失身敗節者亦屢屢發見藏垢納污殊爲風俗人心之害現爲巡警道張觀察所知當即回明撫院諭飭警務公所總務科長黄太守立權督率各區警官按叚淸查造册呈核如有冒充公館私設娼寮者一律懲辦以維風俗而保治安 
[悍婦凌虐童媳之慘狀安慶]  
　　皖城西關外板井巷業屠之朱孀婦悍潑異常時凌虐其童養媳該童媳母家姓蔡年止十三稍觸悍婦怒即持刀割其膚或以剪鉸其指又於其傷處旣頭髮間傾以煤油著火燃燒種種虐待慘不忍聞日前又因細故仍依前法毒打至該媳氣竭神暈猶恨恨未已鄰人不平出而干涉反爲該婦毒罵鄰衆憤甚當將該婦扭送懷寗縣並舁該媳隨往該縣錢大令騐得該媳頭焦額爛肉裂皮開兩腿骨皆見手指斷其二足趾斷其三大加震怒即鞭婦背二百遊街示衆并給該童媳錢兩午傳付族人領回醫治但該童媳受傷過重恐不能無性命之虞云 
短篇小說田中矣 
[小獅記（奇）（二）探險錄]  
婦旣聆王言孱然而懼。趨就金。謀禦之之策。金曰。嘻此傖固不宜令居世間。汝必欲留之以毒我二人。今亦求策於我耶婦曰。事急矣。誰與汝爲風凉語者。金覩其意堅。乃與定謀。伏於房中以伺釁。 
是夕。王以貪杯。沈醉而返。婦逆之門次。近前扶掖。王猶爲囈語曰。蕩婦。汝宜注意余少憇筋力當以鐮刀奉餉也婦含糊以應掖之牀上則巳深深入睡鄕婦急招金出予以繫物之斧一婦出帛瘏其口金以斧直椎其腦初下王猶躍起。繼而連擊者三。乃斃。婦與金謀。臠而置諸甕。雜處諸甕間。蓋房中多置芋乾。貯之於甕。故取之甚便也。 
當王之受戕時。小獅實從其後。婦以杖笞之使出。闔戶以竣其事。小獅不獲面主人則以首抵戶而嗥嗥聲哀厲金惡之低語曰此犬殊黠。宜并除之以遠害言甫發犬若有知者遽曳。尾去不復嗥先是王之父慮田中之芋。爲人所竊。築團焦跌臥其中。以是夜中每弗歸。金與婦得行所無事。是夜之翌日犬忽奔赴其所。啣王父衣牽之使出王父異其狀隨之行以覘其異及家。犬兀立不前。王父乃入窺婦房。似有男子影。即呼王之乳名曰。大扣汝今歸乎。婦開翁之語聲。立出爲護語曰。老　汝子曷嘗歸家寗非汝作夢想耶。王父。見其語厲而色。荏乘間步入其室取甕中之芊以爲晨炊。因　男子之蹤跡旣而無所得悵悵而出。然自是亦頗留意於家事不復株守 
[西部蒙古游歷談（二十）]  
二十六烏巿爾濟爾葛朗圖驛渡圖魯根果勒河。有圖魯根山。敗墟甚多。過雅杜拉山。一路西進。逹於烏布爾濟爾葛朗圖。驛土謝。圖汗及車臣汗之愛麻克人。居住於此土地豐沃。民力殷富。惟冬季因寒氣激裂均停牧畜。帳幕亦搬移他地於人民生活。甚有礙也驛中人用絨羶造帳幕。以阻喇嘛廟讀經之聲之騷擾。蒙人性　獷悍。而温良者則甚迷信。例如余於鳥驛爲考查天候起見。以寒暑表測定。詎蒙人以寒暑表爲鬼神密箱。竟羣起破壤之。余到廨面謁驛長要請拿犯。乃賠欵而歸。蒙人性質如此。不可不注意也。道路崎嶇。車行不易。傾　甚苦。沙喇烏蘇河外。溪谷迢迢。羣山隱滅。中有雅瑪圖山。德勒山聳立其間。地質赭色。並無草木。風景蕭條德勒山麓有古墳壘壘。土人語云。此拔都大王部將速將軍墓也。嗚呼。風雨千年雄圖安在回顧當時固一世之雄也迄於今斷碣殘碑荒烟夢草。迷離荒畝涕泣飃零能不起崇拜英雄之感哉。挾河對峙。爲勒坦喀逹山。山狀圓錐。頗爲奇特。須臾過海爾汗懸崖。斷岩壁立千仞。下爲沙喇烏蘇河。碧潭蒼。蒼若車行誤墜潭中。危險不可言狀。余等所　御者。熟練此術。毫無阻礙。旋至哈喇布爾噶蘇圖峽谷。有溪自北來。水勢急激。奔湍飛沬。微風習習。當道架大窟窿橋。過橋爲歐爾德山。　幛接天。山麓殘碑甚多。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[廣西巡撫張鳴岐奏廣西官銀錢號改辦普通銀行摺]  
　　奏爲廣西官銀錢號加撥資本改辦普通銀行恭摺具陳仰祈聖鑒事竊維泉刀之用義主流通桂省交通不便商務疲恭省埠行號資本偶難周轉倒閉時有所聞非有官立銀行不足以活動金融維持商巿省城原設官銀錢總號發行鈔票梧邕龍滬各設分號祇經理官欵出入滙兌等事範圍過狹未能普便商民臣前擬將各官銀錢號一律改辦銀行並請將李湛陽俞澍棠陳洪道三昌調桂籌辦當於光緒三十四年五月初八日附片奏蒙俞允在宁惟此事造端宏大必周諮博訪謀定後動然後克底於成原議銀行兼辦普通殖業儲蓄三種兩年以來於商人營業之情形民間生活之程度詳細考查自應先其所急就省城梧邕龍滬官銀錢總分各號一律改辦普通銀行以植基礎鄂之漢口粤之廣州湘之衡州等處與本省商務滙兌極有關係當就各該處添設分行期得脈絡貫通乎尾銜接現計省城設一總行梧州南寗龍州上海漢口廣州衡州設七分行除將各號原有資本及遞年餘利分别撥作成本外並添撥欵項足成一百萬兩爲總分各行之基本金俾資營運而昭信用各號原有發行鈔票上年奉到部章遵查一個月内發行最多之數爲一百四十九萬七千兩有奇經監理官盤查報部有案現改銀行應仍以此數爲行鈔最高之額此後不得逾額增發仍自本年起每年收回票數二成以符定章此外一切事宜悉遵部章辦理銀行機關都爲三部在總行設總經理處在分行設經理處是爲營業機關在總行設總監督處在分行設監督處是爲監督營業機關並就總行設經理處爲最高監督機關以布政使勸業道分充總理派委俞澍棠充副總理刋刻木質關防一顆文曰廣西銀行總理處之關防以資信守用人辦事一切章程悉心釐定總分銀行統於本年正月初一日開辦據總理處總副理布政使魏景桐試署勸業道胡銘槃奏調京師地方審判廳推事俞澍棠詳請奏咨前來臣查銀行改設三月經埋有方商民稱便初基已固可圖擴充容飭逐漸推廣曁將殖業儲蓄兩種妥籌續辦藉以提倡農工爲民藏富期於邊氓生計有裨除隨時督飭稽查嚴杜弊端務規久遠並將銀行章程總副理履歷造册備文咨部註册立案外所有廣西官銀錢號加撥資本改辦普通銀行緣由謹恭摺具奏伏乞皇上聖鑒訓示謹奏宣統二年四月二十七日奉硃批度支部知道欽此 
各省籌辦地方自治 
[江蘇（松屬華婁）]  
　　華婁兩邑就方正學祠設立自治公所初六日爲議事會成立揭幕之期府尊戚太守華亭張大令均蒞會婁縣劉大令因在病假期内未至是日董事會到者四人議事會連議長共到九人監督戚太守張大令均登壇演說議長謝部郎報告一切所有秩序錄下　一開會　二籤定坐位三監督演說　四主席報告　五討論規則　六休歇十五分鐘　七入座　八復討論規則　九給議員入塲証劵　十给旁聽証劵（每一議員介紹一人）　十一散會 
又（鎭屬丹徒） 
五月初四日丹徒城廂目治議　會第一次開會午後三時監督倪和甫大令親臨議長議員及旁聽員到會者約有六十餘人董事會交來議案共有二十餘條是日未及全議僅討論該會規則卽行散會其餘各議案須俟接續開會再議是日開會秩序如下　一開會　二主席報告　三監督演說　四籤定座位　五討論規則　六休歇　七入座　八復討論規則　九給議員及旁聽劵　十散會 
江西（南昌） 
　　江西自治籌辦處呈撫院文云　奉憲台劄發憲政籌辦處章程内開本處開辦伊始應由各衙門局所查照單開該管事項每逢正四七十等月據實詳報一次以資比較等因奉此查本處籌辦自治事宜業於本年二月間將六個月内辦理情形詳報憲台察核奏咨在案此後接續辦理事項日漸繁多茲届四月分具報之期自應據實彚詳用備考核本處目前籌辦事項計有四端一爲督催各屬辦理城廂自治事宜按本處詳定期限淸單各屬之城議事會董事會統限本年七月成立查各屬未據禀報或禀報欠詳之三十一廳州縣除已備文分别記過申斥外嗣　由處　定籌辦城自治分期進行表以及選民証書式選舉票式區域圖式並圖例選舉方法說明書投票所規則選舉須知各種陸續呈請鑒核一面頒發各屬遵照在案總期事有依據不致貽誤限期一爲籌辦繁盛之鎭自治事宜查定章人口滿五萬以上者爲鎭不滿五萬者爲鄕目下調查戶口未盡完竣尙不能確實區别但本省者名繁盛之鎭有河口吳城景德樟樹四處業經由處另文札飭該四府縣並另編籌辦鎭自治期限進行表一面催令督同　鎭士紳切實赶辦果能直追急起計日程功則某月成立期限當不致誤一爲兼辦省城自治事宜城　居民按照巡警區域分爲六段調查自去年十二月初十日爲始至本年三月底止一律完竣計居民總數一十三萬八千六百五十六人選民總數二千四百三十七人統核完納稅捐總額三萬八千七百八十一元六角一分九厘内分甲級選民二百五十七人餘則盡歸乙級其謙員名額除五萬人口額定二十名外尙多八萬八千六百五十六人應加議員十七人共得三十七名内以十九名歸甲级選舉十九名歸乙級選舉並將原册札發兩首縣限卽日列榜宣　於五月十六日舉行乙級投票十七日舉行甲級投票此外兩鎭鄕自治事宜由該兩首縣會紳迅速辦理一爲附設自治研究所事宜查本處原洋研究所簡章定於五月畢業俾各員得以早日回籍擔任事務現因爲日無多爰於四月内加授夜課此班二百餘人畢業以後再行續招乙班業經行文通飭各屬查照定章選取到省肄業以上各節均係現辦之事此外各項應辦事宜除已隨時呈報外理合將三個月内續辦情形備文呈　憲台俯賜察核爲此備由伏乞照驗施行 
本埠新聞 
[船戶不允預繳稅銀]  
　　吳淞常關委員擬令各貨船預繳稅銀留存關上以爲杜絶偷漏之計曾奉滬道蔡觀察照會海關稅司查明聲復以憑核奪在案茲悉各船戶對於此事頗爲惶恐昨日具禀道署謂若照常關委員所議萬難遵辦設竟照此辦理則以後委員交接之時預繳之欵勢必互相推諉商人勢力薄弱從何伸訴實於商務大有窒碍云云未知蔡觀察如何批示也 
[總會大都如是]  
　　吳　齋在英租界廣西路小花園六號洋房内 
 
 

Page 19

 
 
開設總會日夜聚賭抽頭並私設烟榻近被老閘捕房查悉派探查獲賭徒王德生等九人令各存洋三十元保出嗣由公堂傳訊不到判將保洋充公候提吳雪齋訊辦在案昨晨由探將吳解廨訊究吳供在永年人壽保險公司内爲業餘語支吾旋據包探葉長亭禀稱該總會曾於去年局赌騙人奉堂上判罰洋二百元充公勒令停閉有案茲吳將生則等件移至比鄰六號洋房内仍開總會聚賭售烟應請從嚴懲辦寳讞員商之美海副領事判吳罰洋五十元充公並著交保候查明前案再核 
[壅阻河道之禁令]  
　　本縣田大令昨出六言韻示照錄如下開浚李縱涇河　業已全工告竣　此次工程不易　宜各愛護河身　築堰捕魚蟹斷　壅阻河水流行　更有居民鐵店　傾倒垃圾煤燼　不但阻塞水利　抑且有碍衛生　自此示諭之後　母得任意倒傾　地保隨時照料　傳諭商民永遵　倘敢違犯禁令　定行提案嚴懲 
[挑夫尋獲騙子]  
　　徐金榮去年將水裝入火油箱内共内四聽雇人挑至某鐘表店門首安放徐即入内購買時表託言將表持出估看囑令挑油人在彼守候該店以徐一去不回始知受騙隨將挑油人送入捕房詢明釋放前日被挑油人在途撞見將徐扭入捕房解送法廨請訊徐因原告未到狡賴不認聶司馬以此事已由捕房查訊明確不容刁賴判押兩禮拜以示薄懲 
[陳賢慶垂涎已久]  
　　閘北華界淸潔所係於上年二月間由監生黄金成禀奉巡警總局批准承充認繳捐欵試辦二年茲悉黄已積欠三個月捐欵禀請辭退昨奉總局牌示准予撤換所遺淸潔事宜改歸陳賢慶接充一切仍照前定章程辦理 
[謝劵]  
　　中國靑年會定於初九晚八時續演植物學影戲昨承惠贈入座劵五紙書此誌謝 
[城内]  
縣令續假○本縣田大令因目疾未愈昨又飭丁到道展假三天 
被告交保○榮朝宗張金祥結欠葉華章往來貨欵一案昨由本縣田大令委捕廳趙少尉到縣代訊榮等供稱已向原告商勸明白分期拔還判榮等一併交保釋放 
道批兩則○蘇子才禀批此案纏訟已久未便再任拖　前據黄朱氏訴陳案經農工商局發回巳批飭核辦仰上海縣迅速集訊明確勒限理結具復察奪黏抄並發裕蘇分局禀批立豐虧倒各欵非責令各股東先行墊繳無從結束前奉農工商部札行于允鼎禀詞到道已將滬上錢業通例曁此案辦理情形具文呈復著即知照 
[南巿]  
警長辭職○總工程局警務長穆杼齋君現因被舉爲南區正區長米能兼顧是以辭退警務長之職昨巳函請董事會公同　舉並添設巡員以資贊助 
保衛河道○北巿江境廟區董查得西門外日暉橋附近農民陳阿美陳阿祥將該處河沿空地三畝零租於某農民堆積肥料以致負重坍塌阻塞河道函請總工程局飭博二陳到局由陳裁判研訊判各交保限五天將所堆肥料一併挑除如違究辦 
結欠煤價○公裕煤號主吳雲寳昨將蘇班德興小輪局夥陳榮濤扭至工程局控被結欠煤價洋三百八十餘元陳供蘇州輪局現已歸　某輪局尙未領價判陳交保限半月理楚 
累及家室○裕昌蒲　店主馮榮桂在工程局控告公順新雜貨號執事吳啓明私收客帳洋一百八十餘元逃避不理並由號夥張九九扭吳妻潘氏至案附控被吳吞沒行李及存欵花紅等洋三百十三元經陳裁判訊明屬實判氏交保赶將伊夫交案訊奪稍露端倪○同益里萬公館家丁方貴日前扭控吳姓家乳傭仇張氏同伊夫仇鶴生及薦頭張桂串匿逃婢經工程局湯裁判訊明判仇張氏暫行拘留諭令鶴生出外尋交在案昨日復訊氏供該婢實由浦東高家行某老嫗領出薦至范姓醫生處爲傭判候飭探同至范處指提再行訊核 
[閘北]  
避重就輕○賭棍小娘舅在北四川路租賃房屋紏集賭棍陳長明王松廷黄龍生陸炳全沈發年等日夜聚賭由偵捕隊緝獲訊究已誌前報昨經警局孫正裁判提案覆訊陳等五人均供認小賭判陳枷號一月發犯事處示衆王拘留一月黄陸沈三人各押半月期滿再核 
巡警總局批詞○孀婦張范氏禀批此案迭經集訊判令爾子將張氏交出並將婚據呈驗乃該氏始則赴寳山縣歧控繼則以張氏患病唐塞抗延不交殊屬藐玩是以飭提媒人張岳山到案交保著交王茂昌等並飭提張氏質訊在案爾子在押日久係因不交張年不呈婚據之故咎由自取夫復何尤來禀縱善狡辯案未訊明斷不能將爾子開釋也特斥民人孫阿珍禀批據禀董傳宗紏衆搶洋等情如果屬實殊屬不法仰警法科提案訊明實究虚坐併卽知照孀婦王李氏禀批候勒交胡益如　案訊追着卽知照 
[英租界]  
仍無下落（蕭耕垣控　人狄富春與婢女瑞香串　値洋二千餘元之金飾同逃至無錫一案昨由捕房將知情之薛阿八薛濮氏秦英之秦姚氏濮毛毛等一併解廨復訊明晣判濮毛毛　滿西牢二年如限内能將該婢與狄交案准予酌减薛與濮氏各押九月秦與姚工交保開釋 
妓女避債○濟良所昨解不愿爲娼之妓女汪月香到廨請訊據供節上所有和菜錢均被做手收去現因負債難償是以投所中西官以濟良所非爲妓女避債而設判令開釋所欠各債著自行理處 
須問本人○柯貞賢控常州婦人許蔡氏卽談蔡氏誣姦伊女庚妹希圖訛詐一案昨經公堂復訊中西官以氏女示到判氏還押候再傳訊 
尙須改造○英美工部局控萬興木行建造木栅不照定章等情昨日由探將該行内之徐金山傳至公廨諭限一禮拜照章改造由拐小孩○季叔林控周阿生姚昌英串拐小孩昨由捕房將周等解至公堂押候提齊人証於下禮拜二再訊 
雉妓違章○雉妓王三寳在途拉客有違定章昨由包探傳至公廨訊明判發押棲流所一禮拜 
水販宜懲○厦門路九十六號桂住戶張華因將買女桂枝凌虐女卽逃至徐桂卿家求救由徐送入捕房轉送公廨研訊女供揚州人自幼被父母賣於　姓現年十五歲因身材短小不能爲娼致被張百般虐待求恩援救徐亦上堂証明前情旋據中西包探禀稱張桂華專事販賣婦女去年有女子三姑娘被其販賣得價甚鉅應請澈究孫襄讞商之美仇副領事判女暫留濟良所候傳集人証再訊 
女子失散○女子吳瑞香在西藏路排徊顧盻巡捕知係迷路帶入捕房轉送公廨盤詰女供寗波舟山人年十六歲與姨娘來滬游玩在途失散判送甯紹航業維持會資遣回籍 
釁起鬩牆○林春生因　其兄林阿寳口角持刀行兇由捕查見拘入捕房昨解公堂訊究判押一禮拜期滿仍交其兄領回管束出店收押○陳福寳控出店張元生携洋五十五元圖逃昨由捕房將張解至公堂訊明判將抄出之現洋三十五元及金戒一枚併交原告張押兩禮拜以儆 
拆梢行兇○周榮福顧根福因向周槐和拆梢行兇被控昨日由控將二人解至公堂訊明判各枷示七天期滿再押一禮拜 
 
 

Page 20

 
 
是否已物○朱順敬身藏金表兩只銀表一只及鈔票洋八十六元在途行走被九號副捕頭查見以其形跡可疑拘入捕房昨解公堂請究朱供均係已物判押候查明實在於下禮拜二訊核 
竊案彙誌○過犯瞿子順在德和輪船上竊取施如棠之白米等物由探查獲昨解公堂訊實判押一月期滿逐出境馬壽生控趙洪生竊衣由廨訊供不諱判押一月翁屏和控周春桂竊衣由廨訊實押三禮拜 
[美租界]  
夥友被疑　北四川路一百四十二號嗬　水廠夥王阿生被廠主某西人疑竊物件昨送捕房請究捕頭因詢無實據斥釋候查匪黨逃避○昨有法界包探朱某帶一拐孩匪徒陳阿福至美捕房禀稱陳有羽黨匿居肇勤路請爲協拿捕頭准派中西探往提無著朱探仍將陳阿福帶回再行訊究 
强搶金環○老嫗王陳氏前晚行經靶子路被匪徒二人掩住雙目搶去金環一副氏卽投報捕房請爲緝辦 
失竊報捕○北河南路六十五號某洋貨店主昨至捕房報稱前晚失竊肥皂二箱請爲查緝捕頭准之 
醉漢無理○昨日有一酒醉洋人乘坐六千二百四十一號人力車至百老匯路不給車資該車夫向之索討反被兇毆當由五百七十五號巡捕拘入捕房押候酒醒现核 
[法租界]  
鵲巢鳩居○九號巡捕任阿坤之妻徐氏）卽徐阿五（與蕩婦唐順寳素來交好旋由唐牽引與修理電車之工匠王掌生通姦硬納爲妾任偵悉後向之理論王反踵門行兇並將徐之庚帖撕碎後經捕房碍悉一併拘獲解廨訊究判王押捕房一月唐押兩禮拜徐氏押七天以儆 
僞造金飾○潘金如前爲荳腐店生意失業已久前日持僞金圈一副赴押被探查悉拘入捕房　廨訊究據供此物係由陳某在南匯縣　金佛　地方僞造讞員以　任意妄供不足憑信判押一月僞物充公 
冒收碗盞○馮促明（混名小　明）專至各店舖冒充包飯作用人收取碗盞茲爲包探偵悉拘住送捕解廨訊辦馮直認不諱惟求恩宥聶司馬商之西官判押捕房三天 
贜賊並蓬○沈雲弟行竊南巿余忠良家物件携至租界赴押被探獲住送廨余亦投案請示判將人証移送總工程局訊辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[浙人公擬省城房屋租與外人公約草案]  
第一條本公約所認房東得將内地房屋租與外國人者其外國人必具左列資格一中國官署所雇聘之人員二中國學堂工廠聘請之敎習或藝師三各國領事官及領事館之隨從員役四各國敎會敎士醫院醫士（以曾領憑證係慈善事業不涉營利者爲限） 
第二條凡合格之外國人需租房屋應由房東責成其職業之各主任或公正中保人將租屋人之國籍姓名年齡職業及眷屬僕役人口開單加蓋圖記交與房東爲憑並須於租約上簽押 
第三條訂立正副租約正約交房東副約交租戶退租後卽行撤銷第四條訂租時房東應將正副租約送由杭州商務總會查驗蓋戳并照錄一份轉送該管巡警局備案退租後仍由房東陳請撤銷其屬於拱宸橋分會者照此辦理 
第五條租約内容應載明左列各欵一租戶之國籍姓名職業房東及中保人之姓名職業住所二房屋之坐落間數門牌號數及一切附屬物若係空地須註明四至丈尺三每月或每年租金若干有無押租小租及租金支付之方法四租賃期限可由房東意思不必預定若兩面恊議亦得酌定期隠但不得逾兩年之久五只供居住不作開設行棧及其他營利之用六自已居住不得轉租及分租他人七房東如將房屋典賣或别有正用可以隨時退租但必須在一個月前知照租戶八租戶欠租兩月以上房東卽可隨時退租九房屋如須修改添造應告知房東酌辦租戶不得擅自興工十其餘兩面特别議定不背公約之各欵 
第六條租戶自訂約進屋後如發生事故房東得隨時退租租戶如有抗阻應由房東報明商會轉呈巡警總局執行一失去第一條所列資格二有違反公安之行爲三有精神病及傳染病四違背租約所載各欵 
第七條租約上議定期限者房東應預同租戶聲明如期滿續租須於一個月前知照其重訂租約時房東仍照第四條辦理其不願續租而租戶或有强迫情事亦得報明商會呈訴於巡警局 
第八條本公約發布後如有房東私將房屋租與外人不照公約不報商會一經查明確實公同議罰如租戶係不合格之外國人并勒令由房東退租 
第九條本公約發布後如有本國人代外國人出名租賃房屋希圖朦混使用者房東事前不可知於發見後報明商會呈請懲治倘有房東扶同徇穩者有人告知商會一經查明確實即移請地方官嚴行究辦仍勒令由房東退租 
第十條本公約公同訂定呈官宣布凡省城内外所有房東均應遵守以全公益 
[浙江諮議局條呈改良錢江義渡建議案]  
浙東西大江中貫錢塘西興兩岸間渡者日以萬内外計自左文襄撫浙創立義渡局後籌集欵項已赢鉅萬地方官以是爲慈善事業也委其權於經理善堂之紳董紳董以是爲位置私人地也授其柄於一二住局之司事司事穴窟其中但使奉行故事已爲稱職凡屬生民危險疾苦若秦越人之視肥瘠其不肖者種種尅扣凌虐之弊尤百出而不窮而紳董不過問也而地方官不及知也前月初九日至有溺斃數十人之浩刦查是日午前十時風起雖驟並不過狂其時商帆上下奚啻百數均屬安然無恙獨義渡局船演此莫大之慘劇昔孟子謂殺人以挺與刃無異竊謂殺人以艇與刃亦無異也往者已矣來者寗有旣乎幸蒙撫憲札飭嚴查並據先後批答鄔金陳丁等呈請改用輪渡各禀詞均候札府轉飭廣招各府士紳開會集議仰見大憲愼重民命博採輿論之至意人民等本無　縷惟查報章所載撫札方飭開會集議而堂紳等已先議定辦法八條與議十四人除省垣本地士紳十三人外祗關係於救生局事項之紹屬潘紳赤文一人而已此後之究竟開會與否祇操縱於善堂紳董之手夫以全省公共之欵辦全省公共之慈善事業而使外府士紳無從參與末議此其不可解者一查撫憲原擬辦法六條第一條改用輪渡而善堂議决辦法八條第一條首先反對輪渡夫反對必有反對之理由乃一則曰不辦輪渡再則曰如有人自備資本另設輪船公司者聽玩其詞旨幾禍辦輪渡爲與爭意氣也者而究其命意又幾視義渡爲營業性質若惟恐改用輪渡之不能專利也者夫以堂堂義渡局之名號而憑個人意氣之爭執且具個人營業之思想此具不可解者二又其辦法四條有曰現有渡船檢查一次擇要興修又曰水手逐一挑選夫檢查興修挑選水手自屬局内應盡之天職何庸擬議乃猶加以限制曰現有曰一次似必待出險而始如是者豈從前竟未檢查竟未挑選耶抑此後即可不必檢查不必挑選耶此其不可解者三夫醫者之治病也業知前此之藥與病違而猶固執前方請但增减其等分卽可霍然有起色竊恐奄奄者託命於庸醫之手不至死生人而内白肉不止也人民等同屬地方一分子爲大衆生命起見不得不究其致病之原爲謀改革之方爰據諮議局章程第二十一條十二項之規定縷指從前應革積弊并籌擬此後改良辦法分爲二欵臚陳如在謹請公决並候轉呈撫憲採擇施行 
[第一欵應革積弊]  
（甲）偷减材料查船檣桅舵之良窳視板木材料之巨細厚薄堅脆以爲衡同一板木料柳杉與正杉異土松與洋松異價值差半堅紉之力亦差半至宜巨而細宜厚而薄猶其顯也司事欲浮報欵項不得不偷减材料此次江船覆溺據汪委查復情形槪行委罪船夫混稱不善駕駛所致然查當時實以舵板脆折舵柄鬆軟以致船工無能用力乃遭此厄此其應革者一 
（乙）尅扣匠工查修理船隻必須匠工承包或不限工數點工包做或限定工數包工包做司事欲浮報欵項不得不尅扣匠工凡匠頭未包之前旣非賄託不能成交旣包之後又非折扣不能領欵該匠頭豈能自備資体賠貼辛工計惟將就補苴或招納賤值之劣工相與從事而已是以每年雖額定歲修而往往修後未及數月依然朽敗如故風濤 
 
 

Page 27

 
 
出險無歲蔑有此其應革者（未完） 
小說 
[中國貞探小說繡衣盜（十八）]  
第五回論鐐風陸雄受賞聞獄氣逃犯遭擒 
走了幾步那老頭兒又招手呌他回來那個人又連忙轉過身來。那老頭兒大聲說道。你去只顧去我的地方。你要留神些兒那個人一連答應了幾個是。那老頭兒方說道你去你的罷。沒有什麽話說了那個人聽了。才一步一步的退了出去。陸雄坐在旁邊棹子上。呆呆的看了多時。摸不著頭路。不知道他們兩個人。是怎麽的一回事情。連忙向人打聽時。方才知道這個老頭兒。姓邱名榮。向來在武進縣充當捕役。狠有些兒名氣。不論什麽人。只要是犯過案的。或者是做過盜賊的。到了邱榮的眼睛裡頭。他自然會看出來。那班盜賊見了他。就和老鼠見了貓的一般。常州一府的捕役。算他是個天字第一號的人物。陸雄聽了這番話兒。心上甚是羨慕忽然轉一個念頭。自已也想去當起捕役來。便趕到邱榮家裡頭去。把邱榮認作師傳。過了幾天。陸雄便問他那一天茶館裡頭的那個人。究竟是做什麽的。邱榮想了一想。道無非是個積竊罷了。你問他作什麽。陸雄又問怎麽知道他是積竊。邱榮道。我看他在路上行走時時的東張西望。賊頭鬼腦。的一付樣兒又看他走過一家錢莊站住了脚步仔仔細細的看了一回臉上狠有些貪羡的神情後來見我走進來。戴着紅纓帽是個捕役的裝束。他又暗暗的留神窺探。我所以知道他一定是個歷年積竊陸雄聽了。沈吟一會道照這樣的說起來萬一個竟看錯了並不是什麽盜賊。這便怎麽樣呢邱榮道只要你眼睛處處留神大約總不至於會有什麽錯誤。你若要問我怎樣的處處留神那却連我自已也一時說不出來只要把自已的全付精神攏作一起結作一團去留意别人的一舉一動一言一語他是無心的我們是有心的到了那個時候。自然而然的就會看得出來你慢慢的留神就是了。陸雄聽了。連連的點頭。自此以後。陸雄左邱榮那裡。一連過了幾年。果然盡得師傳。也成了個名捕。國外新聞 
[柏靈工人觸電殞命]  
　　初七日倫郭電云昨晚栢靈琴格費海特公園有工人一隊遊息於内旋因天降暴雨乃避處樹林之下忽觸閃電死者六人重傷者十七人微傷者百餘人近十日内德國各處觸電殞命者幾逹五十人各處天氣仍頗炎熱 
[美國之新政黨]  
　　初七日倫敦電云昨日美國聖寳爾之羅斯佛俱樂部大開筵宴據首席哈爾白脫君宣稱現已組織新黨黨名爲何尙未取定將以前任總統羅斯佛君前任民政部大臣茄菲爾特君近爲塔孚脫統黜職之林務長官品考脫君三人爲黨中領袖該黨之宗旨係主張國民權利主義及反對主張壟斷國家利源之黨云 
[英國政界近事續聞]  
　　初七日倫敦電云據哇勃碩佛報載稱反對黨領袖貝爾福君昨已函覆首相愛斯奎士君允與會商政務 
[西班牙破除宗敎畛域]  
　　初七日倫敦電云西班牙國君近下諭旨革除限制天主敎入禮拜條例及准其張掛各種旗號此爲西國近年最著之改革云 
[俄國干豫土國軍政]  
　　初六日柏靈電云據各報載稱俄國外務部大臣伊斯華克因土爾其海軍艦隊增置軍裝已向土政府詰問理由 
[墨西哥印人作亂]  
　　初六日柏靈電云墨西哥印人近聚衆起事已經官軍勦平（平上譯字林報） 
[德首相宴待中國陸軍大臣]  
　　初七日柏靈電云中國陸軍大臣昨在海凡爾湖游覽夜間經首相華爾維格君邀宴 
[舊金山華僑之毅力]  
　　某日報載舊金山消息該處華僑因移民局虐待入境華人决議抵制美貨美人聞之異常恐慌各報現均注意此事太平洋沿岸各處商會已派員與華僑協商調停之策兩方面之代表已於本月三號（華歷四月二十六日）在舊金山互會美國商會代表已允派員調查移民局舉動如果有虐待入境華人情事則將禀請中央政府改章辦理故目下抵制之舉暫不實行云 
[西維亞内閣解散]  
　　初七日柏靈電云西维亞内閣諸員業已告退（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
