# 1892 - 27 - 4906744

 

Page 1

 
 
[辭年小] [  申報館主人拜手]  
　　年失催人又逢臘尾捕塵　竈百事　繁本館因循例於今日暫止報意俟明正初六日起照常分送肅此布達　　　年祺諸維縣鑒 
[解小清河第二次捐欵] [  申報館恊振所謹啓]  
　　山東河　靡有已時小民蕩析離居殊深蒿目自將小清河疏鑿始得横流宣洩民免其魚惟是經費浩繁非數十萬不能　事本館因再籌撥銀五百兩會同仁濟善堂振所解往以應工需仍祈海内仁人同心協助庶幾有始有卒不致一簣功虧云肅此布陳伏維德鑒 
[定期分送月分牌] [  申報館主人拜手]  
　　本館每於履端伊始精製月分牌分贈閱報　君子圖繪煊爛行列并然置之座隅可供賞　兹定於新正初七日隨報分送不取分文特此預布順頌年安 
[總論今年時局]  
　　今之天下一有和無戰之天下也申外輯睦海波不揚五洲萬姓共享昇平盡忘兵革是非　今來所僅見者哉然而五洲各大國皆不敢一日弛其備則古所謂有備而無患卽此意也中國自髮匪枚平以後迄今已及三十年民問幾不知兵而前者法人内侵人心爲之一變幸而法事底定而當日惶惶之人尽漸成爲蠢而思動且一自海禁旣開軍火槍砲由外洋運入中國以求售者日見其多見之者每視若無關禁例也者以故洋槍手槍等物竟可列肆而售馴至不逞之徒從此生心中國如廣東福建以及京都等處多有盜賊出没於其間搶刼之案層見疉出書不勝書延及江浙等省時有所聞論者以爲此時局之變異者也而不知此等不過地方司牧不能勤於捕治嚴於戒備若輩始得逞其志雖曰行旅之患然猶癬疥之疾也至今年而時局幾幾乎一變矣閙教之事甫出於南道匪馬賊又起於北有令人應接不暇之勢夫閙教者會匪也哥老之會其聚也已非一日祇以國家無事兵備完固故伏不敢動今年奸人思得毒計專與西人教堂爲難其閙教當也非眞有仇於教中之人實欲使西人生其忿怒而致恨於中國或興問罪之師中國或與戰或與和戰則費力和則費財中西之釁啓而彼黨乃得坐收漁人之利於是乎蕪湖宜昌相斷而起江浙兩省半多延及幸而大憲聲威足以懾下中朝信義足以達外不過賠還被燬之房屋什物不至於受割地之名而各處雷厲風行嚴拿匪黨獲則誅之其懸首　竿者已不乏人而續獲潛拿至今尙不遺餘力因得以轉危爲安亦云幸矣馬賊起於北邊京都附近之爲本爲若輩出没之所今忽又有道匪煽惑其間遂乃合而爲一以馬賊爲衝鋒陷陣狼突豕奔而道匪又異服誦咒愚惑衆人之耳目旬日之間延及四縣之地畿輔爲之震動此又時局之一變也其揚言於衆正與會匹相彷彿亦以拒西人拆教堂爲說其用意殆亦不約而同幸而熱河都統調度有方李傳相援救有法兩路夾攻賊遂不支不數日而奏報肅清搗穴擒渠功成指　誠所謂力挽狂瀾者矣福建之德化又有土匪倡亂謡諑紛紛傳說不一斷而知其詳細始得釋然於懷此又時局之一變然余嘗　中國自平定髮逆以來通商互市之後講求武備仿製西法軍火器械日異月新雖未必遂足恃以爲强敵之禦而用之以平内變則綽乎有餘故當朝陽　河同時並起余早料其必易蕩平李傳相以百勝之餘究心洋法不忘軍備坐守北門　鑰而若輩居然敢弄兵於潢池此正如蛾之撲火鼠之投湯盖擬之以膛臂當車猶覺不倫也至於教案則其所傷害者不過教堂中物或肆行放火究係愚民爲匪人煽誘而起初無隊伍紀律如烏合如獸散但得其爲首主使之人于以駢誅辟以止辟自不敢輕身試法而西人　深知若輩用意所在正如項莊舞劍其忘實在沛公不欲與中國國家結怨以墮匪徒之計中故中國許以倍償卽亦别無異言仍各言歸於好而德化之土匪則更不足爲慮也論時局者謂今年之事正所以使中國有所儆懼而益以勵精圖治爲事益以輯睦外交爲先而刻刻防變時時獻危不待言矣遠見者謂近來防俄防法紛紜者不一其說其實則外洋亦未必輕開釁端甘爲戎首第中國若有内訌則或不免有乘隙而動者倘無内變則外患尚可無慮也此說也余深然之今年内訌突起時局堪危幸賴天子聖明封疆待人將士用命遂如兎起如鶻落弭禍於初起消患於乍萌是誠如天之福中國人民所當以手加額頌皇靈於無極者矣 
[本館接奉電音]  
　　昨日京師飛電傳來上諭一道敬謹譯登○十二月二十六日奉上諭福潤奏特叅庸劣不職各員一摺山東榮成縣知縣事烟炎縱釋盜賊民怨沸勝城武縣教諭王掄英不守本分干預公事均著卽行革職定陶縣知縣晏振怡審案含糊性躭安逸著以縣丞降補安邱縣知縣劉登雲人尙長厚歴練未深鄒平縣知縣張楚林緝捕不力人地未宜均著開缺遇有相當缺出酌量補用以肅官方餘著照所議辦理該部知道欽此 
[上林雁帛]  
　　某甲年六旬餘在正陽門外發售要貨偶與同行之廖姓父子爭搶生意以致拳力爭雄甲年已朽邁被廖擊傷耳際倒臥昏暈越三日名登鬼籙本地甲捕立卽拘獲廖姓父子辭交中正司署押收正指揮蘇君當卽帶領仵作前往檢騐致命傷在耳際赶飭房書塡寫屍格禀詳城憲以待城期訊問○南營西河沿汛弁兵前在田村一帶拿獲路刦盜犯戴某祖孫三名由步軍統領衙門移送刑署掣分湖廣司審訊兹悉承審官訊得確供除擬將戴某之孫監收待質外先將戴某父子二人梟首示衆於本月初四日早晨由刑署監獄提出點名捆綁出署各乘無圍車一輛車内外有差役等坐守車之前後有南營六汛弁兵等圍繞護送至宣武門外瑞露居前停車任其暢飲旣畢復展輪至囚棚暫憇片刻以待駕帖到然後行刑○宗室明舉前於上月初間扭某車夫至北列衙署以訛詐乘車等語喊控由坊詳城提訊某事夫供稱車係小的養生產業今被明舉搶奪反誣小的訛詐懇坟明斷兩城憲幾次拘傳明舉竟未到案遂將某車夫交坊飭令保出昨於上月廿九日明舉持利刃十柄後有高氏母女二人各面帶刃傷一併赴北吏衙署互相控訴明舉於氣忿問持刃砍斷樁獄栅欄及署房窗櫺赶卽將刃具交付從人持固吏目王君聞悉驚懼不已當卽 
 
 

Page 2

 
 
赴滿漢兩待御宅内請見叩求允准次日加一城期坐城提訊高氏供稱有養女名黑妞年十七歲宗室明舉突然持刃來舍欲行强搶因院鄰李秃仔再三遮攔勸阴致將李秃仔砍傷甚重並劃傷氏及女面額膀脖等語明舉供稱宗室有車一輛賣與高氏屢次索值延不付給反於今日糾集多人持刃毆砍宗室兩侍御訊云李秃仔高氏母女等現均受刃傷爾尙狡展不認乎明舉答以宗室無刀不敢行凶亦不知係何人毆砍兩侍御復訊云官署重地是否爾持刃入署砍斷栅欄窗櫺明舉答以宗室入坊署時後有高氏糾集多人持刃追赶入署砍斷栅欄窗櫺以示凶武兩侍御聽其供詞狡展飭令吏目王君依舊帶回容俟檢騐李秃仔傷痕輕重再爲提訊○前報宣武門大街某甲與妻反目舉拳擊責悮中左太陽穴致妻身亡一事兹悉某甲姓王名福與妻母同在某宅傭工王福之妻某氏夙有劉盤龍之癖屢經夫君勸誠不悛昨於上月廿五日早晨王福因病告假歸囑某氏今日須守病床頭切勿從事賭博詎某氏五本榮心話猶未竟早已出門而去王福愈思愈忿遂起身尋覓木梢半根藏之房門後俟某氏歸猛自身後擊仆不期用力過大擊傷腦後及太陽穴某氏遂死北城正指揮姜君於廿六日帶仵檢騐廿七日城期由城移送刑部分司審訊○巡視北城御史張君炳琳前於冬月中浣呈報差滿並呈請派委接署各等因兹悉都察院堂憲因城務緊要赶卽公同酌擬以福建道御史馮金鑑暫行接署俟酌擬正陪奏奉硃筆圈出再爲榮授實任○冬月廿八日係部庫收放銀兩之期听有庫兵等十人因收放銀兩數目小有舛悮經庫官等查悉大發雷霆飭役各鞭責數十以示薄懲倘嗣後再有此事一經查出定行斥革不貸○五城内外有著名匪棍等三十餘人經兵科給諫王君薈英將其住址開繕清單於初七日密疏奏陳　座軍機大臣當日遵奉諭旨片交步軍統領衙門按照單開住址派役前往嚴密緝拿奏交刑署訊辦○中城漢侍御徐君樹鈞現已升掌京畿道所遺中城差務緊要由都察院堂憲等擬以掌山東道御史孟君　勳先行接署俟擬陪有人以之擬正奏奉硃筆圈出再爲涓吉履任○某甲者索係無賴日前與某乙同往肉市某酒館飛觴暢飲至二更以後散歸乙行至西珠市口大街倒臥酣睡齁聲如雷乞丐等將其身上衣服鞋帽等件盡行剝去惟留有貼身棉襖褲遇巡夜勇丁喚起問番原由住址攙扶送歸某甲是夜行至給孤寺夾道内亦倒臥酣睡乞丐等剝其皮襖馬褂棉鞋腰巾等件甲睡至天色微明覺得身止寒冷睜目一視悔恨不已繼思巷外王廣福斜街有妓院數家皆畏事者遂揑誣伊等剥取皮襖等件經魯仲連等出爲調處著各出京蚨數串湊集買製　褳皮襖一件奉贈始得寢事 
[營口郵音]  
　　營口天氣自交冬至節日見晴煖至上月廿八日道途開凍廿九晚大街魚市口泥水没踝大小車輛不能行走至三十日早起大水蕩開融海關之東大河亦有數處融化聞南城熊岳一帶河道一望汪洋全不見冰　凝結是日辰正雨師稅駕至申初雨止旋見雪花飛舞北風如吼一夜不止臘月初依然晴霽初五日稍覺寒氣逼人至臘八節寒冷尤甚○豆價自封河後日見跌落存貨甚少賣主尤稀銀根初時極緊垷已寛鬆盖三座塔匪亂已平人心安定故耳○馬賊搶刦之案只有新開河一起此外寂無所聞蓋因官軍屢次奏捷以故跳梁小醜日就冰消瓦解也 
[析津近事]  
　　樂工郎二居住河東鴿子集與姘婦張氏年紀均三十餘歲氏已徐娘半老厭棄風塵今年曾購七歲女孩擬俟長成爲傳衣鉢女亦河東人其父作小經紀婦死乏人顧復擬送於廣仁堂氏掉長舌計以津錢七千購爲已有朝打暮駡凌虐不堪言狀女於月初因傷殞命郎於夤夜用葦蓆包裏草草埋瘞墦間時守望局勇丁適與之值勇丁未發其覆而鄰人以草官人命嘖有煩言局員遂禀道憲特飭天津縣查辦李摶霄大令提　並張氏研訊知無寃抑爰於初十日破土騐屍驗得遍體木傷鐵傷面龎又有烟籖刺傷胸前腿上鐵烙提烙傷共計七十餘處兩脚十指脫去六七邑尊震怒當在屍塲提氏訊問各傷氏初諱飾掌責二十下姶據供招不諱復究脚指如何落去氏以凍脫爲詞復飭掌責至十八下昏倒在地差役燃香薫其鼻觀復甦隨又掌責十下飭跪一旁提郎重責四百板然後分别鎖帶回衙聽候詳辦當檢騐時屍塲觀者人人髮指官媒仵作亦歴騐無遺比郎與張氏兩兩受刑始各稱快於以見公道之尙在人心也○天津官憲兩次設壇祈雪業經列報奈天意難知已交三九而七十二沽之上依然未沛祥霙官憲遂由再而三於臘月初九日起潔壇並禁屠宰仍行祈雪三日至十一日午後同雲密布饒有雪意彼遷客騒人已具緣螘新醅並伸紙而待門尖义韻語不知滕六君能隨雲旗風馬而來否○西沽混混孫遇春向曾門毆悮斃人命到案未抵出獄後依然滋事經前任天津縣判令站籠由闔津火會會首環求獲釋現仍怙惡不悛肆行械門天津縣李搏霄大令以稂莠不去難植嘉禾飭役修理木籠擬置之死地以爲兇暴儆殆於祈雪撤壇之後或當站示衙前矣治亂人用重典邑尊其得此意歟○初十晚三更城西肉市口建帮合成棧失愼屋宇焚燒過半本號以及客貨亦被燬不貲雖未殃及隣居而火勢烈烈轟轟已難響邇查棧主爲八閩人姓許名榮官今冬十月甫抱喪明之痛現在又遭回祿殆俗所謂禍不單行者歟今年冬令天氣亢晴望各家效曲突徙薪勿致焦頭爛額也可 
[通州瑣聞]  
　　西街裱畫鋪郭某椿萱並茂妻與五女均賴郭手藝度活前夜不知何故徣宿隔壁醫騾馬處適鋪主因病回家只留學徒一人看守郭卽乘間縊於後屋窓櫺上雖經報官相騐委係自繿身死並無傷痕等事然别人已受累不淺矣○城外三處粥廠於上月開杓散放刻因天氣日寒領粥者日衆西門内敦化堂北門内敬信齋兩粥廠陸續接放俾貧民就近領食皇恩浩蕩感戴同聲○時届歲暮赶年季之人小經紀琉堣喇叭太平鼓畫栅均上市出售雜貨鋪内爆竹積累如山神紙貼掛滿壁轉瞬新年市面更當繁盛也○自口外土匪叛逆難民紛紛逃避近有由口外八溝地方逃來夫婦二人子女各一行至通州阮囊羞澀進退維谷乞食無門遂將親生子女揷標出售沿途呼賣聞者酸心見者落淚安得大善士出資保全俾骨肉無分離之慘也　秋徂冬雨雪愆期冬至前天氣驟寒雖衣重裘猶有瑟縮之狀近日異常和煦行人汗流夾背如在三春天時之不正如此○臘月初一日倉憲傳集百家經紀在京署當堂掣籖當派承辦經紀金楊袁三人幫助經紀王趙二人 
[神山送臘]  
　　邇來當道查拿會匪密布綱羅是以蕪湖旅館　亭苟遇形迹可疑之人必先赴官首告一經隱匿卽照窩匪例嚴懲日前某輪船抵埠有短衣窄袖者三人投江口長春客棧住宿其一身穿號衣有金陵奇標營字樣棧主鑒於前事奔赴保甲局　陳隨經局員帶兵將三人鎖拿執鞫據供俱在營中當勇現奉派出訪拿要犯詰以有無路照則支吾莫能對遂押候行文營中查覆再行辦理本月中旬蕪湖縣王宇春大令因公赴省約過醉司命日雙鳧方得遄回○英國皇長孫薨逝駐泊蕪湖之英兵船於本月廿一日舉哀連放大　六十門烟燄横江波濤驟沸近水人家窓櫺咸爲之震撼有聲幸領事先期函知洋務局出示曉諭故小民得免蛇影虚驚云○蕪湖賭　本較他處爲　邇者通衢市肆經賢有司諭禁森嚴若輩遂匿跡於白屋朱門以及店家後進招集遊冶子弟高燒紅燭供養名花調　　笛之餘忽而　　骰　腰纒十萬無不盡喪於迷龍神之手有涇縣人鄭姓伯仲二人開設絲線鋪外雖列肆交易内則與尙姓誘賭抽頭自以爲胥吏所難知禁令所不及矣上日忽經保甲局訪悉出其不意突往拘獲並奪得賭具洋銀金約指等共值數十元隨卽移送縣署主宇春大令訊究之下直承不諱本擬照例重懲姑念初犯判令共罰　洋三百元充　流公所之用並遭具不再犯賭甘結始免嘗試竹肉風味所有當塲拿住賭贓作爲保甲勇丁奬賞○歲云暮矣妓院之索夜度資者　蹀街頭無異店家之收帳空心大老往往藏頭露尾一經相遇虚架子立卽拆坍某日忽有一羣　鴇登長街同生泰桂圓店之門洶洶索取口講指畫無非不入耳之言旋見櫃内一少年與之互詈後經河口司署派差開導許以立刻如數送至粧閣始載號載奴而 
 
 

Page 3

 
 
未有知者謂少年卽店主云○蕪湖保甲自今冬改章辦理後民問門毆横暴之事皆可赴局呈遞禀詞總辦逐日並將閱過禀詞批語抄列粉牌　掛頭門俾原被告一望而知如遇應提不到者派勇往傳然亦不似州縣胥役有講盤子鋪堂費等名目未始非便民之一端也○河下船舶密比如鱗其中每有匪舟潛行混跡夜間登岸飛墻走壁瞰竊當家迨至飽其貪囊卽一　遠逝烟波浩渺雖幹捕亦無可如何今年保甲督辦特專派一佐雜人員帶領勇丁隨時稽察故城廂竊案尙覺不多云 
[武林年景]  
　　桃符將換竹爆頻驚容易一年又是歲除時候杭垣各店鋪生意惟南貨最爲熱閙若清河坊之胡恒昌方裕和新宫橋之仁昌薦橋之益昌泰昌菜市橋之德茂忠清巷之王寳昌寳源等棧自晨及夕人海人山幾無揷足之地每日每鋪進出銀錢約計四五百千之多次及醃臘店肉店亦頗擁擠而米業近日忽然漲價每石增至二百文最下之米每石亦須三千皆　粃碎粒不堪適口可以釋溲蒸浮者非每升三十二三文者不可說者謂省垣四野秋收尙覺豐稔而狡獪之徒因漕米有緩徵之舉藉此爲名增漲米價以漁厚利在富家大族固自無傷而窮戶小家已困苦不堪矣○杭垣錫箔了產最多由箔鋪將點銅休成箔葉雇人分送城　内外各戶每包箔葉重十兩磨成錫箔一千八百張爲一脚每脚賺錢一百文故小家婦女藉此度日十之八九自正月初二日起逐送逐收至年終結算窮戶平日往往將紙變買待年終結算不能歸銷而分送者遂將門窓肩負而去蓋使其不能不回　也故杭諺有背大門之說近有某姓短少錫箔十餘脚星夜潛逃某鋪見其室中無人邀集夥友將站窗及分間　板收拾而去產主某甲聞風而來再三懇情無如行規如此竟不由伊分說甲亦無可如何惟向租屋時之中保追尋而已○天時晴燥冬雪罕見近日有患火眼喉症者輕則身熱痰喘唇焦舌燥投以清凉之劑卽愈醫家稍有名望者絡繹於途幾如山陰道上應接不暇矣衛生者宜預爲防範也 
[五馬遄回]  
　　本任安慶府聨仙蘅太守於月前請咨赴部引見後由陸路取道清江出大河口駛入長江徑赴白下謁見劉峴帥禀陳一切勾留一二日卽乘原船帶以小火輪船上駛二十一日辰刻抵皖謁見沈仲帥呈繳文憑復拜謁司道司寅持已封篆擬新正開印後擇吉接篆履新云 
[皖江火厄]  
　　本月廿一夜初更後安慶省垣東門外沿灘蘆柴失火濃烟毒燄飛舞成團城内外各善局水龍紛紛馳往灌救無如此風甚緊火勢炎炎數百龍夫束手無策致焚去蘆柴兩垜值錢百數十千聞起火之由因貧民檢拾遺薪柴主未遂其意以致積成仇怨種火貽殃云 
[雲間臘意]  
　　松江郡城佛字橋南花樓附近王姓土娼妍笑工嚬丰姿妖冶眞有如王次回所謂風情工泥夜情味勝雛年者西門外某茶葉店學徒某甲及某乙某丙等皆眤之本月某夜甲邀乙丙相會其家會啓無遮正不必效尹邢之避面呑雲吐霧藉永良宵驀有人排闥而來大呼取烏烟來待乃公享用睨之木工某丁也龜奴某戊答以此地並非烟館彼座上客特來此索逋耳丁遂怏怏而出然終不能釋然於懷至次夜復往窺探見甲已丙依然聨坐歡呼啜品字茶喫晶字飯不覺勃然大怒咆哮萬狀將室中陳設抛擲一空龜奴知事不諧暗地喚集多人扭丁毒毆傷及身首事爲城守營曾遊戎所悉飭汛弁許君查明移縣訊辦在甲等固無足惜而王娼無端波累幾於打鴨驚鴛能不痛恨於運斤成風者之惡作劇耶○某署差役邇由海濵帶私鹽數大包兾牟重利某日下午舟抵某署前橋畔正欲運鹽上岸適鹽捕營某哨弁窺破卽飭巡丁拿往擬將人船一併解案請懲差役自知法不容寛罪無可逭跪倒街畔向弁叩頭弁憐之喝令邀人具保差乃得倖逃法網云○每當臘鼓催年之候各善當必施給錢米以濟孤寡貧民凈土橋關帝廟壽嗣雙延局爲前任李軍門所創月給孤貧口糧若干并製就棺木以備無力收殮者之用目下年關伊邇局中除按名給錢外復各發票米五升曾遊戎又另購白米十餘石各加給五升一時無告窮民歡聲雷動聞游戎又須於除夕躬歴小街僻巷探訪極貧之戶給以青蚨以期實惠均沾無一夫不獲云 
[嚴禁放火搶火]  
　　寗波地方每遇民間失火官府未到以前每有不法棍徒乘機搬搶財物雖經道憲疉飭拿辦而此風尙未盡息近來又有放火情事尤屬不法已極雖未燒燬房屋而該棍徒居心叵測爲害無窮現經道憲吳觀察轉飭府縣一體確查嚴拿照例嚴辦又申明定例大張告示曉諭軍民人等一體知悉自示之後該棍徒等須知放火搶奪重則擬以斬梟不分首從與盜同科輕則亦應擬軍流投之遠方終身不返務須悔罪守法勉爲良善切勿仍蹈前轍致罹法網倘敢藐違放火故燒人房屋或於失火時乘機搶奪立飭府縣會營一體嚴拿務獲照例從重治罪被害之戶及該處地保牌甲隣佑人等並准予當塲合力兠拿捆送鄞縣究治以示懲儆似此雷厲風行澆風或可頓除閭閻庶得安謐也 
[江天火熾]  
　　九江訪事人云本月廿一晚鐘鳴九下隔江某處失火時適星稀月黑一望迷蒙惟見紅燄成團約歴一時之久觀者謂在二套口左右云 
[潯陽雜記]  
　　前報載九江濟和棧接客朱某於某輪船抵埠時一躍而登適輪船碰於躉船以致受傷沈重云云兹悉朱經人送入醫院敷治醫生騐得骨碎可醫惟大腸及腎囊已破雖有妙手亦難回春延至次晨宛轉斃命有知者謂朱年甫十九歲父亡母在全恃傭工所入爲贍養之資一旦慘遇奇殃何以堪此旣而棧主聞知死狀意良不忍備具棺木收殮并召朱母至給以錢四十千朱母遂含淚而回不復饒舌○某信局眷屬僑寓西門外上磯灣宅中有一晒臺緊靠沿江墻屋高約六七丈本月二十日下午四下鐘許有一婦上臺收取所京之衣失足墜下受傷昏暈氣息奄忽如絲幸某船戶素習傷科爲之按摩逾時始醒 
[袁江雜錄]  
　　本月十四日清河縣翁邑侯會同余都閫由獄提出盜犯一名過當標硃綁赴西北城外處决○某日由浦赴淮之航船載人及貨行至東土圩外適下游某輪船駛至浪花顚簸舟小難支竟至翻入水中諸人雖得經人救起然已濡染淋漓矣○十三日漕署接得都中電報知漕帥之夫人於本日仙遊爰於翌日賦招魂而妥靈位○某某等客連次失竊捕者四出偵探獲住甲乙兩人有見者謂甲服色都麗無異摻緑少年云○茶博士某甲偶以餘資購小票一紙計錢七百文迨對號單到居然高捷頭標得洋五千餘元是殆俗所謂財星照命者歟 
[浙江官報]  
　　十二月十八日杭都統常拜會藩司劉臬司唐候補道宗均進見中恊白禀安城守都司稟銷感冒假三天杭府李禀見候補府袁學彬禀銷假潘志相禀請感冒假兩天黄良樾泥首叩謝運判鳳藻禀知運司委嘉興局帮辦差同知錢鴻策禀請展假數天劉亮王啓甲黄源晋汪桐通判兪廷瑛延康李傳組余肇龍貢廷楨吳鴻勳徐光鎣大挑縣謝端黼李思敬葉延壽均禀見陳宗器夏先楫樂桂榮卽用縣謝福慶左宜之葉南金俱奉傳對本禀安銷差紀鑲禀安候補縣忠滿禀知籌賑案内蒙保優叙奉部核准禀謝吳鴻賓禀知防軍局委赴閩查探硝磺差黄榮鈞起服歸委用班補用彭循堯起復差委俱禀知藩司飭知列册奉部文准叩謝何應福稟銷石門廳差回省禀到左昭煌禀辭赴候算交代王汝霖禀見江蘇候補縣李嘉福候選鹽經歴汪慶勳俱禀知賑捐保奬核准禀謝台州府經歴吳承曾禀辭赴任正任江山典史羅堃禀知板橋營房本日完工府經歴鄭懃業縣丞唐乃亮主簿汪家　蒯廷燮從九品張元浩支銓未入流汪中燮典史席恩俱禀知藩司札飭文闈記大功二次叩謝水文彬巡檢何振瀾俱禀見府照磨汪植銷假十九日憲駕午刻升堂左右兩營官兵站圍拜封撫鹽二院印篆畢以坐各司道禀揖杭中協副都守各府廳州縣教職提塘寗嘉二分司三學正監院各道領佐貳候補文武各官俱禀安叩叅仍照舊章封印暫停來年新正再行奉呈 
 
 

Page 4

 
 
[糧道赴蘇]  
　　江蘇糧道景月汀觀察由江寍回滬已紀前報兹悉觀察於前日午後乘坐大號官舫用小火輪拖帶回蘇滬城印委各資恭送如儀 
[察閱巡捕]  
　　法工部局每年循例察看巡捕一次現值歲杪定於昨日點名閱看備捕頭先期知照副捕頭令中西巡捕皆衣履整齊聚集大自鳴鐘花園内站班伺候時交三點總領事華格臬董事卑禮那偕捕頭逐一察看並囑以認眞辦公閱畢　頭仍令各捕分别在途巡察 
[衣莊被騙]  
　　臘鼓聲中債臺百級無賴之子遂百出其技獵取金貲歴來記諸報端幾罄南山之竹矣昨又聞有某甲者貿貿然至石路某前鋪選購皮衣若干襲議定價洋三十一元婉語鋪夥曰僕在源茂洋行執業君可送衣前往順便取銀道路非遥幸毋吝玉舗夥持衣隨往至則甲揮以手曰止止此問係西人起居之所西人厭見生客莫取憎也遂取其衣包躡梯上樓而去鋪夥候良久不見甲來仰望棲頭杳無消息乃登樓而覔依然蹤影全無源茂與弼成共屋而居正尋覔間適爲弼成主馬礦師打樣華人所見問以何故擅至此間鋪夥據實以陳其人曰君被騙矣此間無某甲其人意者其爲騙子乎急喚行中諸華人至令鋪夥辨認皆言面貌非是末後一出店人曰頃間見一人携衣包由後門出疑係行中有熟識者未之詰問兹已去閱多時矣鋪夥目瞪口呆涕泗漣洏而去噫人心奸詐防不勝防衣冠輿馬之流安見無妙手空空者錯雜其際書此以見世道之愈趨愈下而防維之不可不嚴也 
[滬濵瑣語]  
　　本邑人吳阿二住居滬城大東門外前在英界泰安棧爲茶房因屢犯不端被下逐客令迄今賦閒在家一無所事窮極計生日前突至該棧經事某甲及棧主某乙等家内向婦女騙得元縐皮馬褂天縀夾馬褂各一件質錢使用後甲乙知覺於前日尋至吳處向之查問一味恃蠻甲乙大怒報明巡防南局局員鍾二尹飭勇協同甲等將吳拘住解往北市諒由甲等轉送捕房查究矣○有向爲木桿匠之某甲家住南市花衣街前年憑某嫗爲媒娶某氏爲室成婚後甲尙勤儉營生近則不務正業將妻置諸不顧該氏以嫗不應妄爲撮合致悮終身前日見嫗在門前經過遂效女　之詈嫗亦不肯梢讓反唇相稽旋竟揎袖攘臂娘子軍大逞威風扭作一團當經鄰人出爲解勸始釋手而散氤氲使變作惡寃家世之好作媒　者盗以此爲鑒○邇來時有惡丐以木鼈子包饅首中使犬食之中毒而斃潛於隱僻處剝其皮每張可售洋銀五六角小者亦二三角肉則煮熟售錢或竟以充枵腹八仙橋一帶自本月初起已斃犬數十頭前夜又斃三頭乞丏正欲剝皮適有路人見之卽脫身遁去石路等處每至深夜亦時有斃犬事情噫令令者何不幸若此耶○往年每至臘月初旬鄉人之至滬購取零星者卽絡繹不絶於道各鋪皆應接不暇幾於寢饋難安今則歲聿云暮而各店生理依舊清寥默察市情殊不禁江河日下之慨矣○租界中每逢臘杪春初賭風必熾日内無業流棍及稔惡賭徒已聚集數十人湊出鉅資在小東門及新街租賃房屋安排賭具擬開賭塲其中更有所謂郎中先生者或以藥骰騙銀或用牽絲摇寳欲賃此種賭具者每日須出洋數十元云噫賭之爲害本館已屢經剴切言之公廨捕房諒均洞悉其弊奈何若輩仍敢瞞心昧已騙人資財豈竟不畏刑章乎夫亦賭星照命耳 
[獲匪詳述]  
　　拿獲會匪情事已列報章先是兩江總督劉峴莊制軍札飭江海關道聶觀察轉札上海縣袁大令及英廨讞員宋二尹查拿會匪王金龍等因大令卽飭　役趙金二尹則飭差張福各緝拿在案旋由　捕購馧馬祝二眼綫訪知王之不落而金陵保甲總局馬觀察亦派吳千戎來滬查拿知趙役已覓得眼綫商令派馬同去趙役又專派夥役帶祝出查吳千戎則帶馬至杭州查明王在把子問餐逃荒難民隊中立卽知照是處汛官陳千戎帶勇前去拿獲及趙夥帶祝到來吳陳二千戎及馬已將王解至仁和縣趙夥卽投遞江海關道公文仁和縣主立卽派差會同湘軍後營水師高哨弁用砲船護解至上海云 
[縣案彚錄]  
　　金祥仁投上海縣控稱係湖北人於光緒九年間至寰泰兵船當差髮妻伅氏向在原籍十一年間小的　接來申　居治下南碼頭左近南京街地方小的出外日多在家日少有鄰婦周媽者向與我家往來去年小的見周家内有山東人李麻仔吸烟小的以李不是好人周旣與認識可見取友不端卽令我妻不與來往並接母親來申照顧家事本年六月初四日小的出洋巡緝不料兪氏乘間將洋銀衣服席捲而逸我兄老大函告小的得悉前情遂於十一月二十九日回家偵妻下落杳無蹤跡並由老大向小的言兪氏逃去之後周媽曾言及有陳老全見過小的卽向　周一味支吾顯見被伊誘匿爲此來案呈控叩求提究袁大令准詞飭差將周陳提到於前晚徣堂研訊金伸訴前情並求究追金老大供詞典弟祥仁略同周媽供稱江西人丈夫名周元已於前年病故遺下薄資由小婦人簇債取利藉以度日小婦人隨夫來申卽在南京街居住已有二十餘年隣人金祥仁曾向我借洋十四元當時言明立卽歸還邇來向其索取非但不還反誣小婦人誘拐伊妻一日小婦人至陳老金所開老虎灶上　買　秋陳　　　曰　氏卽湖北娘娘　有祥順染坊中之出店柴啓云曾經自覩但此穗言語均無証據求請鑒察　供稱小的在治下南碼頭開小茶館茶客柴啓云曾言見過兪氏是否確實小的不能懸揣大令盤詰至再周媽執定前供大令以兩造供詞各執飭將周交官媒管押陳無干省釋一面著金祥仁出外自行找尋兪氏下落禀明提究○孫膸亭控鄔四園虧欠米洋七十五元由惇信洋行中之唐梅鴻擔保袁大令訊供情形已列前報前晚大令復升堂訊問孫佐亭並未投案鄔四園供稱欠銀是實緣承做西人密司珈門塡泥工程招集各小工所食之米卽向孫處賒用其塡泥工銀共有一千三百六十六兩除收過外尙被欠銀二百六十兩後來又收到洋一百元尾找迄今無著屢向西人索取據稱其銀被唐茂和收去有兪星元目覩等語叩求明察大令得供卽著父保候照會英廨轉移英領事查問該西人是否其銀被唐收取抑或尙夫付清禀覆再核○孫阿炳遭康赤來追赶墮河溺斃袁大令詣騐訊供飭戕康及康妻李氏康弟錫安分别收所再行訊辦迭列報端前晚大令升堂飭提康李氏並赤來錫安至案謂該氏曰此案本縣業已查訪明白大衆謂此案因姦起釁究竟爾與孫阿炳有無私情從實供明可從寛典康李氏供稱孫阿炳家與小婦人之母家爲隣小婦人自嫁康之後與阿炳並不來往大令曰然則爾在母家時可與私識該民支吾不答大令開　　三康李氏始稱小婦人在母家時確與阿炳來往大令得供判將康赤來康李氏康錫安分别交保候傳屍父孫錦雲屍兄孫雨泉到案再訊 
[英界公事]  
　　三百十三號華捕見有女孩迷失路途帶至捕房移送公廨差役盤結姓氏里居均不肯告惟一味鼠思啜泣而已詰之再三祗言年十二歲遂據情禀明宋二尹二尹飭查有無家屬再行核示○王阿妹正談氏扭陳文生及弟婦王陳氏至公廨據阿妹言弟婦被陳誘之來滬旋有人出爲調處令王陳氏隨阿妹回蘇以免訟藤糾結 
[法界公堂瑣案]  
　　利和靛青行主黄少齋控沈　元徐世萬虧欠貨銀二百十六兩沈供稱黄托小的向徐借洋銀一百五十元尙未還楚朱明府問徐曰黄因何向爾借洋答稱前者沈言及黄欲用沈爲夥須先代借洋一百五十元是以向小的商懇小的允之因卽借付黄訴稱沈徐曾來賒去貨物行中並不向其借洋明府謂本委深知爾夙喜涉訟不數日内上海縣及英法兩公　爾之案牘疉疉重重遂　將沈徐交保　處○嚴某請追蔡慶初欠銀一百餘兩並稱另有太古西人追欠銀四百餘兩朱明府詰問之下蔡供稱前欠已由保人徐家聲代爲理楚現有收清票爲憑惟西人欠欵另有别情不干嚴事朱明府謂嚴曰爾自已之欵業已理明不應經理他人之欵姑念體西人免予深究○舁元錢莊主　 
 
 

Page 5

 
 
慶祥繳到馮金控欠期票洋二十元聲稱尙有三十元須於年内理楚朱明府謂年内爲日無多著赶緊清還唐唯唯遵諭而退○李阿盧控兪金元行兇訛詐强取去棉馬褂一件兪供稱小的與李係中表親向伊婉借不敢强取李訴稱小的與兪並非親戚日前已被訛詐數次矣朱明府判令將押候答責二百板馬褂給李領去○包探王榮培禀稱王阿根每於夜間專在鄭家木橋畔攫人之　前晚已攫去一頂繼又至是處戄帽經小的兪拘獲送案請懲朱明府判令答責二百板○仁美號主馮鑑甫欠銀逃遁經某包探拿獲馮之妻弟童子裕送案管押一節屢詳前報前日馮妻童氏自投捕房昨日解案典振川荆子卿王蘭亭陳裕安請追欠欵朱明府問童氏曰爾夫何在供稱丈夫於本月十七晚托稱往四馬路西公和里娼婦王蘭卿處作狎邪游一去不來至天明號中司帳等人悉行避匿小婦人見勢不佳將金飾等物携至同仁輔元堂後徐家巷内今悉丈夫未到恐親戚家被累是以投案候訊帶有金釧一雙金鑲玳瑁釧三枚及金押髮簪金耳環珠耳環共三千二件一併呈案明府著包探借到天平取去釧上玳瑁連珠十二粒平見重十五兩八錢諭令曲荆等公同檢閱然後固封存案童氏押候訊核○日前桓德當因生意欠隹捐損不付工部局收捐洋人薄建控諸公廨朱明府著候查明核奪昨日當夥戴乾富李寳仁投案候示薄建仍請追捐銀三十五兩明府謂戴李曰本委已親至恒豐公泰兩典查商伊等捐欵雖少然生意爾處最隹爾處架本常有十萬之數伊等祗五六萬况减捐一事非與公董商議不能妥洽可卽照前付給延干未便戴李一再叩求明府謂明年若生意清寥爾等可具禀工部局再行商議兩人遂遵諭而退○　客朱晉梅控馬禮遜洋行經租人傳春山逐走房客覇呑縀子二疋昨晨馬禮遜某洋人偕傳投案訴稱房客逃無蹤影無從查究朱亦投案請追朱明府謂傳曰爾影　洋商本干例禁是屋係楊泰記之產不應用洋人出面况房客被爾逼走爾須交出傳供稱小的實不知房客下落明府謂若不交出房客須將　下生財交朱抵償客欵供稱生財已抵租金未可移償他欵明府謂公攤亦可傳唯唯遵諭明府限明年正月初十日拍賣公攤○錦名洋行收租人吳明山訴稱房客何福堂積欠租洋三十元徐陳氏王張氏各欠十八元屢索不還送案請究朱明府訊問之餘何供稱小的祗欠六元其餘係王桂所欠明府著將王桂傳案供認欠洋十元明府令判押交洋三十元諭徐陳氏等於年内付楚 
[上海六馬路仁濟善堂接電彚解山東小清河工賑第二批賑欵啓]  
　　謹啓者山東開濬小清河工賑需欵孔亟今接登　青道憲盛觀察來電云施少翁鑒佑翁已赴小清河工承允年内續解銀五千兩感極盼極接電之下當卽彚解規銀五千兩由電報支應局楊子萱善士匯　以應急濟並卽發覆電杏翁鑒五千兩卽解　子萱史匯奉此批計　報　賑所規銀五百兩絲業會館賑所規銀三千兩仁濟善堂賑所規銀一十五百兩理合聲明伏祈海内善土俯念河工爲山東賑務釜底抽薪一勞永逸之大舉　解仁囊元爲　量功德不勝　　之至　善昌等謹叩 
[送臘聲歡]  
　　啓者敝堂本年辦理施粥分衣而就食貧民倍於往歲刻因歲暮將闌擬　停施數日兹訂於廿八日停止惟念停施後貧民無靠覔食維艱今仍照歴年　章於廿七日施粥後每人分給大錢五十文俾得稍資餬口共計派出錢五十三千文一俟明年正月初六日照常開廠施給惟輕費浩六賣不易支持所兾善士仁人佽助源來庶無匱乏兹蒙同昌洋貨號交來善三居助洋十元申報館錢昕伯助洋十元李竹氏酧愿子各飭十元全亨　麥業卿各助廿元李開記黄耀堂黄　南愧無力各助五元陳都保助三元水龍餘欵助洋一元七角孚惠堂愼餘堂豐泰莊壽康莊公大莊黄彩石各助二元怡珍居潄記各助一元李愼遠堂助洋四元松記助三角唐柏東助銅洋一元無名氏助銅洋五元以上共收洋一百廿三元銅洋六元均各祗領之餘實深寅感此施恩於近地乃嘉惠於貧民非特積德累功而且人欽事合若論福報定荷天庥爰誌蕪言藕當椒頌[  上海虹口元濟堂同人等謹啓]  
[義粟遥頒]  
　　山東臥牛山紡織局棲養孤寡爲潘振聲先生所舉辦託本協振代募以來疉承遠近好善之士慨解囊金源源接濟昨又承存養齋主人以英洋一百元由同吉號交本協振所并貽手簡云昨閱申報讀　振聲先生爲臥牛山糼織局極貧孤寡大呼將伯一書不禁惻然心動惟恨囊無餘資正深躊躇問適有回贖活典田產者來交價爲之一喜卽將田價洋一百元匯交貴所懇卽彚解臥牛山紡織局並祈塡給收條云云似此心存惻隱澤沛孤寒是眞具大慈悲而又有大願力者除掣付收條外合綴數言以誌欽佩 
[施惠迪吉]  
　　謹啓者敝堂接奉王季棠觀察來函交到洋二百元係王蒓農觀察祈病速愈樂助熱河賑捐曁敝堂施棺各一百元憑　誠之善願驅二豎之偏災慈祥速迓天和匆藥定占有喜吉人早邀神佑著手自可成　却病延年加官進祿功德無量福壽齊臻除備函復寄靈符外合登報牘以誌謝忱[  上海六馬路仁濟善堂籌賑公所施善昌等謹啓]  
[駐節遐陬聞災修德]  
　　清恐人知官箴是懍　代播爲美談至濟世而善恐人知亦不詳　姓字是誠陰行其德者矣俄都署無名氏善士助規銀三百兩由協成乾號匯來駐節遐陬早輝煌而樹望厪懷災壤洵慷慨以輸資在委佩垂紳者當亦奉爲模楷也上海北市絲業會館籌賑公所施善昌謹誌 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
