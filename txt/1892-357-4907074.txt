# 1892 - 357 - 4907074

 

Page 1

 
 
[衣被蒼生論]  
　　今使必欲盡天下之蒼生而衣被之則所謂博施濟衆堯舜猶病烏可得哉然目見天下之蒼牛有求衣被而不得宛轉瑟縮斃於風天雪窖之中而漠然不動於其心夫豈有若是之忍人乎北方有鳥焉而以蟲鳴謂之號寒當春夏之間羽衣翩　文采炫耀顧影自喜栩栩然鼓翅而鳴曰鳳凰不如我迨至冬月毛羽盡落無復前此之輝煌則又拳其足而縮其頸自寛自慰格格然鳴曰得過且過人生衣食安有底止苟其有可以得過且過者而猶望人之增益則其人也不如其鳥也然而此說也以之戒平常之人不安於韋布者則可以之責災區之民則不可夫彼災區之待澤者豈尚有可過之時哉其被旱災者當其火繖高張地土龜坼惟有雇人戽水以圖灌救故典衣質被箱篋爲之一空原冀灌溉得法人定可以勝天或者天心感格轉歉爲豐則秋收之日可以贖而出也孰意天意不轉旱災已成加以煌蝻彌天蔽日所過稻田蕩然一空先時日日呼天號泣尚未計及於無衣之苦及寒信旣到搜羅藎篋衣褐皆空而際此嚴冬其將何以卒歲吾知臥泣於牛衣中者不知凡幾有不聞而爲之酸鼻者乎其被水災者則變起倉卒房屋什物無一不隨波逐流以去當其水勢猖狂之時幸得攀藤附葛登高以避或據一板片得以不沈凡若此者要無非孑然一身卽有災後眷屬各自倖生仍得聚首或挈眷逃至高原者然亦皆一身之外别無長物彼時又當煖熱之際身上所着以出者不過單祫之衣至此北風其凉雨雷其　有不僵凍以死者乎夫腹中得飽則寒威或可以暫耐而亦不可以常耐况災民雖有皇恩之被截漕發帑賑欵頻頒東南諸善士義粟仁漿亦不時接濟而終苦於災區太廣災民太衆合而計之賑濟之款亦殊不少而分而給之則實不見其多一人日得錢幾許幾分之銀用以充飢且不免時聞腸中轆轆之聲則卽使衣有重棉者尚且縮頸而不敢出矧其無以蔽體其何以禦此寒威耶余雖以養疴在家足不出戶目不見蝟縮之形耳不聞　啼之苦然揆情度理則實有不忍言者而乃助賑之欵近來又復寥落如晨星止有墊解而無巨欵之輸竊不禁爲災民岌岌危之夫各處賑所全賴四方善士慨然解囊源源接齊庶幾各賑所得以隨時彚解以惠窮黎前者已屢爲大聲之呼並於未經封河之前不憚苦口勸早爲災民代謀衣褐蒙各善士見而垂憫稍稍解助然而爲數不足故各賑所不得不籌所以墊解之欵蓋解欵過遲則棉衣遲到一日災民必多死幾人故不得不汲汲也惟墊欵非可久恃倘墊而無可指還則將有受其累者矣吾恐四方諸善士亦必有深鑒其苦衷者則正當於此寒威凛冽之時爲推己及人之計假如欲製一新衣念及災民欲得一敝衣而不可得則且暫安其舊而以新衣之費輸助賑捐或已製新者卽將舊衣施之災民此卽格言所謂惜食惜衣不但惜財還惜福其存心之仁愛如此其福澤之無疆可知我儕僅事筆耕縱有杜少陵廣厦千萬間大庇寒士之願要亦空言無補而天下不乏力之所能爲者不必盡爲銷金帳中羊羔美酒淺斟　唱之黨太尉卽有偶然可節之資一念動於彼窮夫號凍之聲恐亦有食不下咽衣不貼肉者則何妨推其食解其衣以助賑濟倘果人人有此心則所費幾何而可以成衣被蒼生之大功德吾固知此時賑務已成强弩这末而猶爲此剌剌不休者非敢取厭於人也實以念及被災之民當此嚴寒無衣無褐其蜷縮難堪之狀有甚於我輩呵凍作書不啻萬倍者故不覺其口之苦也已 
[諭旨恭錄]  
　　十月二十四日奉旨這所叅疏防監犯越獄之管獄官署冀州直隸州吏目李廣成著卽革職拿問交李鴻章提同刑禁人等嚴訊有無鬆刑賄縱情弊按律懲辦仍勒限將逸犯楊長幅嚴緝務獲究辦該部知道欽此○二十五日奉硃筆陸潤庠補授國子監祭酒欽此同日奉硃筆顧璜補授通政使司副使欽此○二十六日奉旨兵丁等借支庫銀内應扣之利銀本年十二月次年正月著加恩展限兩個月欽此同日奉旨著派載瀅容貴熙敬立山看視奬賞欽此 
[本館接奉電音]  
　　昨由京友電傳上諭二道敬謹譯登○十一月初十日奉上諭前據張聨桂奏廣西在籍紳士雷祖迪呈稱已故廣西巡撫蘇鳳文功績卓著懇請宜付史館立傳俟例限屆期再行題請建祠當經降旨允准本日翰林院代奏廣西京官鍾德　等聨名呈稱蘇鳳文臣粤聲名平常輿論不洽吏部主事雷祖迪以在京供職並未在籍具呈等詞赴該衙門聲明復據翰林院侍讀唐景崇等奏蘇鳳文黷貨攘功群情怨恨懇請收回成命等語史館立傳必須事實詳　方足以昭彰癉之公蘇鳳文宦粤時不特輿論不洽且爲衆怨所歸豈可濫邀曠典所有請將蘇鳳文事蹟宣付國史館之處著卽行撤銷例限屆期題請建祠亦不准行張聨桂於蘇鳳文聲明政蹟並未詳查確實遽行入告且雷祖迪旣未在籍具呈何以該撫率不加察尤屬不合張聨桂著交部議處欽此同日奉硃筆李緩藻補授左春坊左庶子欽此 
[蘭臺佳話]  
　　前報選黑龍江委員呈貢貂皮二十箱報由戶部遴委忠副郎廉前往喜峯口查騐兹聞副郎携帶書差曁委員齎解貂皮　箱抵京十月二十日至戶部報明到京日期戶部知照内務府請期騐收内務府尚未將某日騐收照復○禮部爲咨覆事准總管内務府大臣咨稱本府兼攝六庫吏部郎中常裕現報三年期满照章咨取各部满洲郎中人員奏請更換等因到部查有本部满洲二等郎中搏明堪以開送相應出具考語咨覆總管内務府大臣查照辦理○兵部示傳揀選壬辰科會試落第武舉等第本部定於十月二十三日具奏所有赴揀報名之各旗各省武舉知悉自備馬步弓箭務於是日黎明前往東安門内正白旗侍衞教塲聽候點名考試毋得自悮○值年旗准兵部爲轉行事准光祿寺知照禮部文稱十一月初三日莊靜皇貴妃前行冬至禮致祭桌張照例辦理等因查得擡送桌張應用管兵章京二員領催四名兵五十四名派出於是日黎明赴田村擡送桌張應用等因前來相應轉行值年旗查照○黑龍江將軍依軍帥克唐阿奏稱據齊齊哈爾正白旗協領凌善呈據二等侍衞一等男壽長稱竊侍衞前因祖母年邁多病恩賜矜全留籍奉養不期福薄災生祖母已於本年三月物故照例持服百日赶卽經營窀穸祗以祖父原任西安將軍多隆阿塋墓多年未修請自九月十五日起給假六個月俾資修理限满卽行回京當差不敢躭延轉呈代奏前來查該侍衞請假修墓係屬實情乞恩賞給該侍衞假期六個月赶緊修理一俟事竣卽令回京當差十月十八日奉 
 
 

Page 2

 
 
硃批壽長著賞假六個月欽此○内閣典籍廳爲片交事前准禮部移請撰擬軍營病故儘先補用副將木逢春等满漢祭文五道等因前來兹將祭文業已撰就相應片交貴部卽日派員持片赴閣領取勿悮○刑部右侍郎周生霖少司宼德潤氣體夙强十月十七日與客讌飲盡權而歸次晨陡覺頭疼急延醫診治詎料病勢危篤甫歴三時卽痰上湧如潮延至已刻跨鶴西歸家中急備具衣衾棺木含殮如儀所有遺摺由刑部於二十日呈遞一切飾終恩禮已見邸抄兹不贅述○起居注爲咨報事所有本處漢主事原擬内閣中書吳蔭培等正陪二人於十月二十四日帶領引見相應開具满漢排單各二分先行咨報軍機處查照○禮部爲片行事本部具奏十月三十日世宗憲皇帝聖誕此一日虔誠齋戒禁止屠宰不理刑名照常辦事等情奉旨知道了欽此欽遵到部相應片行御茶房查照 
[奉安志盛]  
　　順承敏郡王繼福晉白氏薨逝金棺擇於十月十六日卯初二刻奉移房山縣東甘池村園寢永安窀穸儀仗由恆裕杜房承辦大杠舁以八十人上蓋素杏紅雲縀大罩杠木飾以柿紅色繩用黄布包纒人夫兩班輪流更替雖一律穿緑色駕衣而以號帽上紅翎黄翎示别以四十八人前舁柿紅油引魂旛繼以　駱駝負包駱駝各一對白馬十二匹圉人背負銀鈎架黄鴈牽細犬者各二人後則正紅色金龍大馬纛一對八寳槍八對金錘銀錘各一對大紅門傘緑扇金棍䭾包馬八匹金執事八對正紅旗槍十桿大紅傘一對大刀青龍偃月刀春秋刀三尖兩刃刀令箭令旗日月龍鳳扇龍旗御仗提爐鼓吹一部曲柄黄葢一柄册寳黄亭二座後則黄絆紅轎一乘黄絆紅轎方車一輛黄絆八人亮轎一乘前皆有杏紅雲縀傘一柄鼓吹設而不作旁則跨儀刀捧弓張托箭壺之穿孝小童各二人大積前小子二十餘人分捧雲盤上置福晉生前所用冠鈿衣物排列而行沿途舉哀順邸前行並派邸中内監護衞官員分班在前押槓後扈豹尾槍五桿正紅旗槍二桿三尖大纛一桿由府第沿錦什坊街出阜成門順邸卽乘馬以行計園寢距京百十里到時約在初更以後云 
[日本火災彚錄]  
　　大坂紡績會社忽於東歴十二月二十號失火次日卽據電信錄諸報簡然尚語焉未詳兹悉當時遭災者死八十五名口傷六十二名口其中以婦女爲多亦云慘矣事後會社股分票每股頓跌銀五圓○十二月十四號午前十一點二刻時祝融氏税駕於靜岡縣七軒町吳服町花月繁華之地頓變而爲蒼凉琵礫之塲翌日四點鐘時又火居民四百餘戶悉化昆明刼後殘灰其間御料局西人教會堂本縣警察署郵便局電信局高等小學校縣會議事堂普之畫揀雕梁畫飛鳥革者一旦祝融震怒收拾無遺誠可慨也而大務新聞社靜岡日報社民友新聞社實利民報社亦連類而及不復能濡免管伸赫蹏從事於探幽索隱矣 
[三韓近信]  
　　朝鮮大院君忽感冐風寒臥牀不起徵召名醫療治未見奏功至西歴十二月七號病更阽危國王隔一日必至寢宫問安頗形憂慮說者謂大院君若不諱恐李氏戚畹必致跋扈飛揚矣至邇日又聞大院君病已稍輕聞日本派大石君正已爲駐韓使臣大爲欣喜蓋大院君與大石君曾相識可將衷曲剖陳也 
[姑蘇火警]  
　　某甲向在蘇州齊門内跨塘橋開鞭爆鋪娶妻某氏生子女各一年未十齡初時生意清寥困守十餘年近始稍有生色本月初七日午前不知如何失愼遺火所贮火藥内登時聲若巨霆满室皆火迨諸鄰齊集施救早已有力難施待至各水龍聞警奔來而狂風怒號火勢益張幸時當白日救者尚易從事不致殃及比鄰當火熾時甲妻不能逃避竟斃其中可謂慘矣二孩則經鄰人冐火抱出雖得保全性命然已遍體烏焦云 
[火葬可哀]  
　　廣東順德縣屬勒樓江村余家圍乃耕夫羣聚之地上月十六夜不愼於火焚去廬舍四五十椽中有一田家婦撫其幼子睡於木榻上　桔中仍出外操作火起時心忙意亂奔入室中祗將綿衾抱出鄰婦問其子安在婦頓醒悟欲再入救則祝融當戶無路可尋矣又一家有老嫗年七十餘艱於步履火勢旣迫各家自顧不暇無有救之者遂葬身火中祝融之禍亦烈矣哉○肇慶北門外何氏婦係七瑶里人年三十餘早失所天遺子女各一子年十一齡　年六齡以　　　　　　　　　　　　　　　　　　　　　　　　　　　　　　　　　　　赶墟女猶未睡起乃扃扉而出不意煮水擦臉遺燄復熾遂致焚如其女驚醒幼穉不解趨避只大聲呼喊奈與鄉人相距頗遥無有知之者及至火光熊熊始來護救排扉入視女已不能救出只得將火撲滅迨婦聞警而歸撫屍大慟鄉人莫不哀之 
[虎咥人凶]  
　　惠州府屬歸善縣三洋湖與新安縣犬牙相錯有山焉名曰粉嶺山前有路逹山後遠十餘里重岡疉巘幽崖邃谷榛莽叢雜中時爲山君所踞行人多有戒心早暮無敢過者本月初一日三洋湖人蕭某逾嶺而過向佃戶索租及歸佃人留之曰日已暮矣山君可虞戒其傷汝此間一椽茅屋請止宿焉當以白酒黄鷄相與領略田家風味蕭不允携僕而歸至半嶺日已銜山忽覺腥風撲面而虎已至前無可走避蕭遂被虎銜去僕在其後爬山越嶺顚而復興者再幾不知身爲已有也竭蹶而歸告諸少主次日糾衆持械使僕引至遇虎處冀收父屍而騐無血迹無可尋覓號泣四望復欲深入搜尋衆懼無有敢從之者蕭子乃行哭失聲歸延緇流爲之建醮超度 
[捕蛇者說]  
　　美國有地名那高打者在美蘇里河下游西報言其地産蛇如噴水筒式人呼爲抽水蛇此蛇不知其所自來一千八百八十六年春始有人在伊門士村落見之大都身長十六英尺徑三英寸成羣結隊約三百尾其舌底有一孔如筒透至尾孔徑二英寸柔軟同橡皮而堅固過之教養極易馴熟能爲人作工是處之人時時掩取有一農夫在吉第路地方養二十尾教之工作用口一次其蛇齊至河邊中推一條爲首自沈於水其尾搭岸上第二條卽含其尾由是次第接含長三百尺接至牛欄灌水給牛飲濃夫云往時有一屋堆積麥桿忽然失愼農夫急往撲滅無奈無人救助正苦無策間忽聞長林豐草中扑敕有聲視之則抽水蛇相率往近處小河推爲首者入水互相含尾引水潑火甫十五分時屋内火已全息當爲首者入水時救火心急甚爲出力咸聞其吸水之聲及起力竭而斃然則此蛇也不但有用於農圃并有義氣凌霄誠千古之罕有矣 
[西報譯登]  
　　上月初九晩兩點鐘時新架坡迤南泰摩地方陡覺地維震動至十二晩復震二次有吉打吞火輪船於初十日行抵此埠其船底亦覺隆隆作響初十晩之震一在九點半鐘一在十一點越三刻時牆壁俱被震撼倒塌有無損傷什物尚未盡知也○德京日報云德國駐華公使巴蘭君前曾聘定美國駐華公使之女公子曷者事爲德皇所聞艴然不悦卽降諭旨著其不得迎親謂雨使旣爲德國全權大臣若與他國之人締婚有誤國家大事云云巴公使以婚約在前斷難背盟停娶寍辭官誥必與女公子成婚若巴蘭君者亦可謂兒女情長功名志淡矣○日本來倌言國家銀行近因金價陡漲將所存金錢易取銀六百萬圓所得之利比平常價值每百加銀十五圓計共獲利九十萬圓長袖善舞多財善賈斯語不誠然哉○吕宋烟一物盛行於歐美各國凡通商各埠亦銷流極暢至於水烟則惟華人用之烟餅則惟西人用之此又各循其俗者也法國官報言去年法蘭西通國售出之吕宋烟值銀一千零十八萬圓巴西烟絲值銀四百零二萬圓烟餅值銀三千三百四十三萬圓卽此數觀之其國人之嗜好所鍾概可想見矣○麥西哥來信言土人於去月捕獲巨獅數頭有好事者出資建一栅欄將數獅放入令其與雄牛角鬥其始雄牛奮勇角觸凌厲無前一獅被其所撲似有力不能支之勢隨有在旁之獅　嚙牛顙抵死不釋爲時未幾牛卽一蹶不振復被數獅張牙肆噬哀號數聲而死好事者宰割重傷之獅及已死之牛以犒同事諸人内有某甲被一獅突前撲犯負傷殞命云○德國來信言近有人薪製 
 
 

Page 3

 
 
成各種器物其質以銅爲之而色澤瑩然無異金光閃灼蓋每百分鋼參用晏兼摩利藥六分同爲鎔鐲故能使光華奪目卽使久露風日並置之酸水内亦不防其變色加以體質柔故雖經爐錘百鍊可無綻裂之虞成價極廉與正色之金判如宵壞觀此則與魚目之混珠武砆之類玉其假託彌工矣 
[觀燕窩洞記]  
　　吕宋目窺地方有蕪窩洞焉峯巒聳翠巨石紛披湘口有柳樹一株　風摇曵高約三四丈而洞之峭然十倍其數上合下開旁通曲逹均有自然之門徑最低一層常倚一木梯長二十四級乃土人所設採燕窩者也攀緣而上則勢如旋螺且極峻險非捫蘿破壁不能造其巓土人之採燕窩者各持火抱而進　見火卽避如蚊之畏薰者然其窩皆懸貼於洞中石壁無異蜂之釀蜜其性亦靈矣哉石隙每有　乳下注噴湧如泉點滴有聲然爲風日所炙凝結成條日長一日成爲石笄大僅如指而短長不一當其垂注之時土人以罇承之用以洗眼極爲凉爽或云卽藥材中之鍾乳也未右確否所異者石笄或被人折斷則其紫遂不復滴據土人云吐窩之燕專吸烟霞之氣故其窩潔白無疵然據古籍所載則謂燕有三種其形如蝙蝠而口方者食石乳汗而棲於巖穴謂之土燕此洞之燕是否同類不得而知已 
[甌東泥雪]  
　　統領甌江水師砲船劉聘三遊戎兼帶鹽局緝私船近因鹽梟千百成羣販鹽拒捕遂於本月初一及初四夜親督勇丁截要奮擊鹽　刀鎗林立公然作螳臂之當致傷緝私勇丁五十名然幸尚不致斃遊戎怒甚奮身前往拘獲五人禁諸坐船大加申斥五人哀求再四遊戎遂縱之使歸○彭太守公館中有一婢女指配某庖丁庖丁貧不能立室家將婢轉鬻與閩人作妾太守聞而大怒飭陳少尉追回並將甲乙二蟻媒傳案管押○邇年有人設立順和公司專販煤油自來火　年頗能得利近又有洽興公司者專以興販甌柑爲事去冬虧本甚巨不知今歲如何也○距永嘉縣治十五里有地名白泉者大河横亘一葦難杭來往行人均須操舟以渡其舟方而無楫兩岸繫纜渡夫以手拔之十月二十四日午後有母女兩人問渡舟至河心繩忽中斷妇墮水内母欲援救致亦溺斃誠可憐也○本月初二日未刻府前新怡和南貨店棧房忽然火起濃烟　地毒熠滔天幸在日中比鄰　集施救取水猛灌得未成災○虞師里元記棉花棧倐於上月廿六日清晨倒閉負欠洋銀千餘圓棧中物已搬空一無所抵各债主終日坐素未得分文遂奔赴琴堂據情喊控旋有善管閒事者出爲調停未知能使周赧土步下債臺一級否也 
[粤東官報]  
　　藩憲牌示准補惠州府碣石通判黄應昌　赴新任新安縣知縣委大挑知縣黄恩署理陽春縣黄泥灣司巡檢缺委現署新興縣立將司事大塘縣典史耿錫齡調署藩憲牌示歸善縣縣丞缺委候補班儘先補用布經歴俞士標署理海豐縣縣丞缺請以候補班前先　府縣丞周　　肆補 
[皖垣官報]  
　　簽外安徽試用知縣陳正源到某肅人准補南陵縣趙煦知奉委赴海州分同催提協餉准補潛山縣周鳳梧謝飭知准補候補知縣柔　到楚懷遠縣　交代錢回并委發審局正辦縣丞楊　到赴金陵解月餉回吏目朱華知奉委赴江安糧道聽候派委差使典史梅　到赴蕪湖差　回霍山縣陳仲昭到　陽縣張樹建到廣德州吳雲　到署蕪湖道李壽客辭行安慶府聨元知接辦保甲局寍國府林載亨　行建　縣黄國城辭行卸辦休寍屯溪釐卡通芾到委辦荻港釐卡同知崇安到辦理華陽釐卡本任穎州通判任棠辭行指發安徽試用典史劉文烱劉江蘇人 
[州縣晉省]  
　　近日皖省各州縣官均赴省垣輿馬紛紜蓋因新任藩憲德靜山方伯下車伊始例應摳謁崇階仰聆訓誨也小作勾留卽當拆回任所 
[船務述聞]  
　　吳淞口泥沙淤塞輪舶難于遄行日前日本郵船會社之神戶丸横濵丸等船皆駛至吳淞守待日久兹擬易船之較小者載運來申而以平日來往之各船調往他處英法兩公司各巨艦則下　口外用駁船駁貨至申其餘歐洲各輪船一律泊於香港然後由港折往東洋如有貨物運申者另裝小船運送如是則輪舶之抵申者較少江海關税項當不及往歲之多矣謀國是者可不及早籌欵蔬鑿哉 
[諭候申詳]  
　　本邑吳淞江北首美租界近年日漸擴充老閘唐家弄中向有一街面西者歸上海縣頭圖所轄面東者歸二圖所轄並不在租界之中現在洋商多在是處租地造房捕房遂派巡捕梭巡并由工部局裝設自來火燈自來水管日前派人在頭圖各屋徧釘門牌行將按戶收捐以充經費二圖中商民恐亦將改爲租界因卽邀同地保聨名具禀英會審公堂請讞員蔡太守申詳道憲照會領事官將門牌免釘太守諭令靜候據情申詳道憲 
[上海縣署瑣案]  
　　地棍劉阿德屢向永和等信局貸錢滋擾永和等局被累不堪遂會同全盛正源永豐等局並公所司事馮順林馬元貴聨名投縣控呈一面請巡防局拘劉送案前晩黄大令升堂研訊各局夥及馮馬投案訴稱劉向當划船水手因不安本分於今歲四月停歇嗣後卽屢向局中借錢不予則吵閙兇毆此次又乘間攫取送信人所持絲二包是以來案控告劉供稱原籍寍波前駕划船爲業現已賦閒惟向永和等局借過錢五十文後又借三十文並未攫取伊絲叩求恩典大令判令笞責五百板枷號一月發楊家渡示衆期满備文遞解回籍○方阿春向樂阮氏嚴生等誑騙洋銀二千餘元氏等查知控諸法公廨葛同轉將方兄瑞初及後父吳大四拘案訊供交保料理吳等保出後竟赴蘇垣上控臬憲陳廉訪札飭上海縣提訊詳辦同轉將方等解送到縣此已列入報章者也前晩黄大令升堂研訊嚴訴稱小的現在會捕局當差向來安分守己方揑造僞票向小的借錢小的設詞却之方一再懇求遂向親友處代借目下除收過外尚有洋銀二百元及八月十二日期票一紙計一百元光緒二十二年期票一紙計五十元興隆票一紙計五十元當時在法公堂具控由包探往提未獲送將吳及瑞初提案訊明開釋包探往拘時小的並未同往方供稱小的謀會捕局差使是以在吉人樓啜茗嚴等逼令揑造僞票八紙至吳之上控適小的在捕房管押故未知情吳供稱素在治下設羊行方並非小的親生子虧欠嚴等洋銀後旋卽脱逃不料嚴等具控公堂將小的拘押嗣瑞初措繳洋銀一百元始得開釋上控之事係妻子劉氏所爲小的實不知情惟求明鑒瑞初供稱胞弟欠人洋銀累及小的措繳一百元以致小的聲名甚劣方劉氐卽吳劉氏供稱兒子欠人洋銀累及丈夫拘押小婦人前去探望被嚴等在茶肆中恐嚇以致情急上控大令一再駁詰兩造執定前詞大令謂嚴曰爾係當差之人務須勤愼辦公現在所呈之票除二十二年五十元一紙給還准爾屆期收取外餘票一併塗銷嚴唯唯遵諭大令以方私造僞票累及多人判令笞責一百板著將瑞初墊繳之洋銀一百元繳案吳及吳劉氏瑞初一併喝　　本邑法租界西興里居民俞學海之妻朱氏被鄰人韓裕寳誘逃出外匿跡輪船經人尋獲扭回家中旋由法捕查知將一干人拘送捕房韓自知罪無可逃私吞洋烟至晩烟毒猝發捕頭飭送仁濟醫院醫治無效而斃當經地保投縣具報黄大令詣騐之下飭將俞及其妻朱氏岳父朱福壽一併帶回候訊此已詳登前報者也前晩升堂研訊俞供稱家在江北目下僑居治下法租界向業鞔工去年憑媒娶朱女爲室成婚後相安無事今歲十一月初六日小的在新閘親戚家賀喜忽有人報知妻子被韓誘逃小的赶回家中後朱氏與韓已由巡捕拘獲解送捕房矣朱供稱原籍通州年五址八歲當小車夫度日女兒嫁俞後向來循規蹈矩此次不知如何韓頓起不良之心誘令女兒逃逸迨小的得悉已經人追回家中大令問曰韓誘令朱氏避匿美富輪船時由何人前往追回朱供稱聞胞弟福和等二人追回大令命帶朱氏研諸供稱本月初六日小婦人在家閒坐韓忽來約至宜春園啜茗旣而哄小婦人至輪船上閒玩小婦人 
 
 

Page 4

 
 
信以爲眞及至輪船卽禁不許上岸迨經人追來韓令小婦人避匿棉花堆中後仍被尋獲回家旋至捕房不料韓已吞烟叩求明察太令謂爾旣被韓哄騙有人尋至爾應隨之回家如何反避匿棉花堆中朱氏俯首不語大令問朱曰爾女應責否答稱求大老爺照例責之可也大令高聲喝責朱氏籲稱小婦人方懷孕求恩免責大令允之判令交愈等帶回並令朱邀福和等二人投案覆訊一面訪查韓有無親族在申再行核辦 
[英界公堂瑣案]  
　　西人培盤控公一馬房王金生所駕焉車撞壞鋼絲輪之東洋車索償修理費蔡太守訊供之下飭將東洋車發交龍 
飛馬房修理著王照賠修價其中情節已列報章旋由培盤訴稱車輪已由龍飛馬房修好計價銀三十五兩請卽訊追龍飛馬房某西人開呈帳單訴稱鋼絲輪損壞已極不能興修因爲之另換新輪須價銀三十五兩公一馬房主某乙供稱當撞壞時培盤祗索賠修理銀二十五兩尚未允從現由龍飛馬房換上上等鋼絲輪一對致多至銀三十五兩可否求酌减若干如竟不能則已備銀三十五兩矣蔡太守著繳銀三十五兩給龍飛西人領去開呈之帳給乙收執○吳桂泉至翻沙廠閒觀踏壞爐坯被廠主莫敬德所毆旣解公堂蔡太守以兩造均有不合著吳醫痊後再訊旣而吳之母舅唐阿五欲將吳舁至莫處莫無奈給吳養傷費計洋銀十元立有筆據並邀地保嚴桂卿在塲捕頭又以吳唐不應索詐因將嚴等拘送至案太守著交人保去俟吳到案覆訊核辦此亦前報所已登者也昨日包探江阿三禀稱吳今已來案請大老爺訊供吳隨母吳唐氏及唐投案由唐訴稱吳被莫毆傷頗重經屠秋亭卽三子調處給以養傷洋銀十元深恐翻悔因邀嚴在塲立據後已回家現知捕頭查究此事是以來案候訊至嚴並未分用分文嚴供稱前充頭圖　官地保退卯之後由錢師竹接充後錢又以年邁退卯仍由小的接充此案兩造先已自已理明然後知照小的在塲並未得過謝儀尚求明鑒錢供稱年邁退卯後地保之役由嚴接充此事兩造自行調處莫願給養傷之費小的等並未得過分文莫屠同供稱吳事原已自行理處先索小的養傷洋銀二十元後議定减爲十元立據過割其時有嚴錢二人在塲眼同交付太守飭將嚴錢交人保出如查明嚴果現充地保應無庸議餘均開釋○包探黄四福禀稱賊犯胡寳生竊取張福來等三家衣物送案請究福來及張阿三徐中治均投案領贓胡供認初犯泥首階前婉轉籲恩故作觳觫之狀蔡太守判令管押一月贓給三失主分别認領○包探黄四福禀稱賊犯朱春亭竊取陸增夫胡朱氏兩家衣服銅香爐送案請辦陸投案領贓胡朱氏訴稱朱厚是小婦人之弟現願領回管束朱供稱小的貧迫無聊不得已而爲此以後不敢學作鼠竊狗盜矣如今惟乞施恩蔡太守判令管押一禮拜期满交胡朱氏領回管束各贓分别給領○包探唐寳榮禀稱銅工陳阿林冒爲其師至往來吳淞之飛虎小輪船上騙取銅管二條值洋銀六元旣得贓卽售與陳陸氏兹特吊贓送案陳供認眞情略無諱飾連連叩首哀乞施恩陳陸氏供稱陳持銅管求賣適丈夫不在家中小婦人不知竊贓是以誤買蔡太守判令將陳管押三禮拜陳陸氏罰洋銀二元充某處西醫院經費贓存捕房給還失主○包探陳阿九禀稱積竊顧春元近又竊取鄭冕南等三家東洋車上銅皮是以送案請究陳及鄭亭林胡義紀均投案領贓顧直認竊銅惟求恩典蔡太守判令笞責二百板管押三月贓給三失主各自認明具領○某號西捕禀稱昨日巡路時見陳金山陳阿六魏仁和等人深入醉鄉沿途胡閙是以拘解案下魏及二陳同供稱昨日雖飲過量之酒不敢滋事如今惟乞施恩以後自當謝絶麴生不復向糟鄰中尋生活矣蔡太守判令各罰洋銀一元悉數撥充某處西醫院經費 
[法界捕房記事]  
　　日前東洋車夫某甲不知從何處得鍍金騐時表一枚欲圖求售車寓主某乙聞知代甲寄藏他處甲恐乙有心乾沒屢向索取兩下齟齬致爲包探所聞昨日將甲乙並表解送捕房捕頭著押候解送公堂請葛同轉研究○某丙小工也邇來癖嗜紫霞膏致爲芙蓉洞主所迷不能以肩背博衣食前日潜至招商局金利源碼頭竊取外來之米經管碼頭巡丁目見追獲人贓扭送捕房管押 
[篆隷助賑]  
　　相君父筤自號秦淮客工篆隷由維揚來見訪並以隷書屏幅見惠披閲之下古氣盎然不勝欣賞相君此行不過勾留半月因見各賑所清單收欵日少慨然願以手書篆隷助賑紈摺扇半元八言聨一元五六言少减八尺堂四元小者遞减堂匾每字一元有欲得其墨寳者卽以潤資交敝館協振所掣取收條送至自來水橋口清雲總弄内左四弄第九家何公館内或由棋盤街屈臣民藥房梁蔭喬先生代收訂日取件夫相君以遊蹤偶至發此善心其好善之誠有足多者故樂得而誌之[  高昌寒食生拜手]  
[榿惻慈祥]  
　　敬啓者前署湖南麻陽縣李明府之公子伯鴻向隨嚴君任所案牘之暇兼精筆墨無如關山遥隔不易覯求今因來春進京偶爾道出滬上日昨光臨敝堂目覩粥廠情形乞食者不可膀計經辦者燃眉愁迫是以李君大發慈悲愿將書畫一月减取潤格以充善舉但彼新春卽欲起行如諸君欲求書畫望祈開明台玉送交敝堂限日取件或由城内五鳳樓代收亦可遠處信資往來自給潤筆規條開列於左花奔翎毛四尺一元半五尺二元六尺三元八尺五元一丈六元横副同上山水加半堂副照上加半請登報章以供衆覽[  上海泰安里同仁永善堂謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[八年十月二十三日京報全錄] 　　 
　　宫門抄　　抄　硃批西道○東撫福奏濟陽灰壩及桑家渡胡家岸三處漫口均已堵築合龍摺○又奏知縣到省暫留學習片○又　　　　　工穩固片○又奏請准於藩運兩庫籌撥銀兩片○湘撫吳奏建立已故大學士專祠告成請勅部立案片○又奏　　　州片○十月二十三日兵部太常寺太僕寺廂黄旗值日兵部引見二十二名宗人府八名鴻臚寺二名提督衙門二十二名　藍满二十七名○李端棻謝授刑部右侍郎恩○愛廉等塲差完竣覆命○睿王請假五日○額中堂又熙各續假十日○愛隆　假十日○兵部奏派考落第武舉派出瀅貝勒大額駙懷塔布文秀○景運門奏派紫禁城内植年派出巴見垣布○提督衙門奏拿獲匪犯狼狽李二等四名又拿獲盜犯小董等六名均　交刑部○召見軍機洪鈞李端棻愛廉○發抄劉坤一奏修理江寍省城籌解河工經費奉硃批着照所請該部知道欽此○楊昌濬奏請以吕清長補洪廣營遊奏奉硃批兵部議奏欽此○又　　州監犯費升連等反獄案審擬奉硃批刑部知道欽此○又校閲秋操事竣奉硃批知道了欽此○○尚書銜山東巡撫奴才福潤跪奏爲濟陽灰壩及桑家渡胡家岸三處漫口均已堵築合龍恭摺仰祈聖鑒事竊奴才　將籌堵惠民等縣堤埝漫口情核○奏報在案隨卽飭令司道遵照奏撥欵項設法預備由各總辦具領興工奴才復親至各口門察看形勢指示一明濟陽灰壩　知府多培督率晝夜進廂迨口門收窄水勢抬高異常洶湧西壩時有蟄陷幸員弁人等踴躍用　料土兼施卽於本月初七日搶堵合龍道員李希杰辦理桑家渡漫口因大溜激湍占掃屢廂屢蟄當卽挑挖引河分掣水勢穩愼進築十八日挂纜合龍金門水深二丈餘逼留冲激兩壩陡出掃根隨一面追壓門占一面設法堵禦竭四晝夜之力於二十二日堵閉斷流胡家岸工程寛一百七十餘丈道員張上逹督率堵築所請經費無多不能不變通辦理當於淺水處釘樁鑲料至水深處始行進占而口門溜勢深至三丈有餘愈進則愈抬高張上逹嚴督各員弁加意經營前已將次堵合無如溜勢過猛且係沙底新進門占未及加培高厚卽被淘刷復經另籌進廂不分雨夜竭力辦理兹亦於二十八日合龍該道員等現均赶辦善後仍不敢稍停工作其濟陽灰壩善後事宜業經辦理就緒工程已臻穩固章邱華莊平陰鄧莊民埝亦已津貼紳民分别堵合被淹地畝皆可次第涸出無誤民間種麥洵堪仰慰宸厪所有各該處修防員弁前經分别叅懲兹已將口門堵合尚知愧奮且桑家渡胡家岸兩處水深溜急屢瀕於危若非各總辦堅忍從事督率晝夜搶堵斷難如此迅速需用經費尤極節省實屬著有微勞應請將濟東泰武臨道張上逹部議降四級調用處分卽子　復免其查級議抵副將張文彩閻得勝知縣王建疇趙惠霖梁錫祜五員均請開復革職處分知縣郝廷珍直隸州知州李恩祥均請給還頂戴以昭激勸其餘出力員弁俟白茅墳工竣再行彚案請奬至白茅墳一口對岸忍生淤灌逼溜全趨口門現在刷寛至一百四十餘丈水深三丈餘及四丈不等情形逈異從前雖寛不及胡家岸而水勢過深地處下游全溜奔注工程實爲浩大辦理尤費周章該處連年被水購料不易業經派員在於上游各處設法採運並令提督王得魁率帶嵩武兩營挑挖引河道員潘延祖丁逹意帮同督催以期得力惟李希杰總辦下游河工自夏迄今搶險修防已極勞瘁又復堵辦桑家渡及布置白茅墳一切事宜艱苦備嘗今桑家渡雖已堵合尚有善後工程應行赶辦而白茅墳亦須赶緊動工該道員勢難兼顧查補用知府多培明敏過人能耐勞苦堵築濟陽灰壩未及一月卽告成功辦理甚爲妥速奴才現派該員携帶得力員弁前往白茅墳督率辦理務期尅日合龍以仰副聖主畛念要工之至意所有堵築濟陽灰壩桑家渡胡家岸三處漫口合龍緣由謹恭摺具陳伏乞皇上聖鑒訓示謹奏奉硃批另有旨欽此○○福潤片再新選新城縣知縣雷毓春現已領　到省本應卽飭赴任供職惟查新城境内小清河秋汛水辇泛溢被淹村莊現飭者理知縣徐家銘查辦賑撫未便遽易生手應令該員暫赴讞局帮審案件俟賑務告竣再飭赴任據藩臬兩司會詳將該員原領文憑呈繳前來除咨部查銷外謹附片陳明伏乞聖鑒謹奏奉硃批吏部知道欽此○○福潤片再山東黄河袤延千餘里倍於豫省而河面之寛隄防之固復不及豫省遠甚以致伏秋汛漲每多漫溢本年來源過猛處拍岸盈槽伏汛期内共報出險至一百二十餘處之多當經上中下三游總辦督率在工文武各員竭力搶護幸皆保守平穩迨交秋汛陰雨連綿河水益見增漲兩岸工程尤復奇險迭出員弁搶護不及以致惠民等縣隄埝漫决成口其時上下游各處亦均岌岌可危奴才嚴督各員分投防守如上游之雙合嶺靳莊孫樓中游之豆腐窩五里堡南壇李家岸史家隖桃園南北濼口兩紙坊崔家溜秦家道口小魯莊下游之鄢家渡葛家店齊東縣城清河鎭歸仁鎭蝎子灣等處均係著名險要經各總辦督率弁勇人等晝夜搶廂竭數十日之力始克轉危爲安現在節逾霜清工程穩固堪以仰慰宸厪所有搶護險工力保完善各處出力員弁除俟堵口工竣另行擇尤開單照前撫臣張曜奏定搶險保奬章程奏請奬敘外理合將上下游完善各工防護穩固緣由附片陳明伏乞聖鑒謹奏奉硃批知道了欽此○○福潤片再堵築各處漫口奴才前請由司道庫提撥銀十八萬五千兩聲明以工代賑力求撙節不敷之項將賑欵均匀接濟兹查賑捐收數寥寥一時無從多撥而濟陽灰壩用銀五萬餘兩桑家渡用銀六萬餘兩胡家岸用銀十萬數千兩並津貼紳民堵築章邱華莊平陰鄧莊民埝共計已二十餘萬金承辦各員事事節省未敢稍涉虚糜白茅墳工程浩大較之胡家岸爲費尤鉅所有正雜各料及員弁人夫薪津工價均待款支發不能稍緩須臾奴才現與藩司湯聘珍籌商惟有仰懇天恩俯准由山東藩庫新收地丁項下再行籌撥銀十萬兩並將運庫收存鹽商捐輸截留銀五萬兩以資應用奴才仍當嚴督各員核實動支不准絲毫糜費一俟工竣詳細造册報銷理合附片具陳伏乞聖鑒訓示謹奏奉 
硃批著照所請該部知道欽此○○吳大澂片再據三品卿銜六部員外郎徐棻等聨名禀稱已故大學士左宗棠由舉人兵部郎中帶兵剿賊迭著戰功蒙文宗顯皇帝特逹之知擢陞卿寺荐陟兼圻剿平髮捻回逆各匪懋建勛勞復由陜甘總督晉贊綸扉旋任兩江總督督辦福建軍務因積勞患病身故欽奉上諭加恩子諡文襄入祀京都昭忠祠賢良祠並於湖南原籍及立功省分建立專祠等因欽此伏維故大學士偉烈豐功震耀中外渥荷皇恩烝嘗爼豆幾遍寰區回思在籍之初艱難搘拄捍衞鄉邦尤湘人士所謳思勿替者當道光季年兩湖大水灾黎徧地故大學士家居授徒出束修糶榖煮粥賑飢全活甚衆倡置義倉儲榖備荒至今鄉里賴之咸豐初年粤農犯長沙圍攻省城故大學士時在前巡撫張亮基幕中贊襄軍務親督兵勇晝夜防守城坍三次力堵獲全解賊圍遁去各屬土匪蠢動瀏陽匪首周國愚揭竿倡亂亟請前巡撫張亮基檄調營勇馳往一戰削平人心大定上游各縣匪黨亦次第剿滅甲寅春逆目石貞祥自湖北三次糾黨上犯均擊敗走湘潭一役爲湘軍初興第一奇捷已　四月逆首石逹開由江西竄湖南圍寳慶連營衆號三十萬全省大震故大學士爲前巡撫駱秉章日夜草檄徵召各軍破走之自此髮逆不敢上犯湖湘晏然發縱指示故大學士之力居多其在幕府時厘剔錢漕宿弊嚴防厘金擾累興利除害贊畫周詳士民得以蘇息湘人至今深應感戴故一联勅建專祠經營恐後於湖南省城北地名西園及湘陰縣原籍地名八甲購置基址遵旨建祠業經蕆役安奉木應深請奏懇勅部立案列入祀典由地方官春秋致祭並請將省城專祠長沙縣屬之西園地都一甲一區每年應納地丁餉銀三錢四分二厘南米五升七合漕米一斗五合奏明豁免等情前來臣查已故大學士左宗棠公忠體國懋建殊勛生平政跡爲天下士民欽仰毋庸臚列上聞其在籍時贊襄前撫臣張亮基駱秉章籌畫軍務捍衞桑梓湘人士民所共見共聞尚未形諸奏牘現在建立專祠工竣相應據情奏懇天恩俯准 
勅部立案以隆報饗除咨部查照外謹附片具陳伏乞聖鑒謹奏奉硃批著照所請該部知道欽此○○吳大澂片再署澧州直隸州知州裕慶因病請假回省就　所遺篆務應行揀員接署查有靖州直隸州知州藩清堪以調署據布政使何樞按察使王廉會詳前來臣到任未及三月例不出考除批飭遵照外理合會同湖廣總督臣張之洞附片具陳伏乞聖鑒謹奏奉硃批吏部知道欽此 
 
 

Page 13

 
 
[光緒十八年十月二十四日京報全錄] 　　 
　　宫門抄○諭旨一道錄前○將軍裕等奏審明重犯照例辦理摺○桂藩黄奏恭報接篆日期摺○東撫福奏江北江蘇回空漕船一律挽出運口日期片○都統奎奏請勅戶部續撥車餉銀兩片○又奏校閲熱河駐防各營官兵秋操完竣摺○湘撫吳 
奏請派員查閲營伍片○十月二十四日刑部都察院大理寺正黄旂值日兵部引見二十名侍衞處十四名○薛允升假满請 
安○山西巡撫張煦到京請安○熙貝勒續假十日○博公請假十日○黄永安請假二十日○都察院奏派專司稽察派出奕年○上駟院奏派揀選官缺派出濂貝勒容貴○召見軍機張煦貴恒阿克丹○○奴才裕祿興陞跪奏爲審明逆倫重犯照例辦理恭摺仰祈聖鑒事竊據署安東縣知縣何守廉禀報訪聞縣屬客民劉中興有因瘋毆斃親父劉珣情事當經飭差查拿卽據鄉約于連河同屍兄劉珉將該犯劉中興送縣騐明屍傷提訊劉中興確係染患瘋病禀經奴才等因案關逆倫情罪重大批飭解省審辦旋據該縣將犯証卷宗親身押解晉省飭提驛巡道志彭督同該縣並讞局委員將該犯瘋病醫痊審明擬議解勘前來奴才等親提研鞫緣劉中興籍隷岫巖州寄居安東縣手藝營生已死劉珣係劉中興之父劉中興平日孝順並無觸忤于犯光緒十六年冬劉中興陡患瘋病時發時愈每逢病發自言自語不省人事劉珣與其兄劉珉並鄉鄰人等因其並不滋事未經報官鎖錮十八年八月初十日夜劉中興陪侍劉珣在外屋同炕睡宿五更時分劉中興睡醒赴厠出恭回屋忽覺心神恍惚瘋病復發順擕旁放木棒毆傷劉珣左額角左腮頰劉珣喊救在炕亂滾劉中興瘋發無知又用木棒將劉珣左肩甲近下髮際近左右肐肘近下左後脇右　　亂毆致傷並擦傷右肩甲近下左骽左殿維時留中興之妻劉崔氏在裏屋聞喊驚起趕出喝阻劉中興跳舞未歇劉崔氏畏懼卽忙奔告劉眠邀同鄰佑子汶廣等趨至將劉中興捆住查看劉珣業已因傷殞命並見劉中興神色昏迷詢無言語劉眠投知鄉約于連河趕往看明卽經該縣何守謙訪聞差拿留珉卽同于連河將劉中興送縣騐明屍傷提訊劉中興目瞪口呆語無倫次飭醫診視六脉洪大確患瘋病禀經奴才等批飭解省審辦旋據該縣何守謙將犯證卷宗親身押解晉省飭據驛巡道志彭督同該縣並讞局委員將該犯劉中興瘋病醫痊審擬解勘奴才等提犯親審據供前情不諱詢無裝瘋揑飾及有心于犯情事案無遁飾查律載子毆父殺者凌遲處死又例載審辦逆倫重案無論是否因瘋悉照本律問擬於審明後卽恭請王命若距省在三百里以外卽在省垣正法仍將首級解回犯事地方梟示义瘋病之人其親屬鄰佑人等容隱不報致殺他人者照知人謀害他人不卽阻當首報律杖一百各等語此案劉中興因瘋病復發輙用木棒迭毆劉珣致傷身死實屬罪大惡極查劉珣係劉中興之父自應按律問擬劉中興合依子毆父殺者凌遲處死律擬凌遲處死該縣距省在三百里以外奴才等於審明後當卽恭請王命委員將該犯劉中興綁赴市曹凌遲處死仍將首級解回犯事地方懸杆示衆以昭炯戒屍兄劉珉當劉中興染患瘋病之後並不報官鎖錮以致劉中興瘋發毆斃其父殊屬不合亦應按例問擬劉珉應與明知不報之鄉鄰于連河于汶廣劉宗汶均請合依瘋病之人其親屬鄰佑人等容隱不報致殺他人者照知人謀害他人不卽阻當首報律杖一百例各擬杖一百折責發落劉崔氏旣知其夫劉中興染患瘋病不能先事預防本有不合姑念婦女無知應請從寛免其置議屍棺飭縣傳屬領埋除將全案供招咨送刑部查核外所有審明辦理緣由理合恭摺具奏伏乞皇上聖鑒飭部核覆施行謹奏奉硃批刑部知道欽此○○新授廣西布政使臣黄槐森跪奏爲恭報微臣到省接篆日期叩謝天恩恭摺仰祈聖鑒事竊臣於光緒十八年二月十一日恭膺簡命補授布政使遵於五月十七日交卸貴州臬篆起程北上於閏六月十三日到京泥首宫門仰蒙召見兩次垂詢備至訓示諄諄感奮之餘倍形惶悚是月二十三日陛辭後出都就道於八月十八日行抵廣西省城奉撫臣張聨桂飭赴新任旋於二十一日准署布政使胡燏棻將印信文卷移交前來臣當卽恭設香案望闕叩頭謝恩祗領任事伏念臣粤東下士才識疏庸陳臬黔中旣荷恩施之優渥開藩嶺右復蒙訓誨之周詳自愧駑駘益加龜勉查粤西地界邊陲藩司職膺重任舉凡用人行政籌餉防邊諸大端在在均關緊要如臣檮昧深懼弗勝惟有矢勤矢愼隨時禀承督撫臣遇事認眞悉心經理以仰答高厚鴻慈於萬一所有微臣到省接篆日期並感激下忱理合恭摺叩謝天恩再臣此次航海由粤東水路前往西省所經地方田苗滋長民情安謐堪以仰慰宸厪合併附陳伏乞皇上聖鑒謹奏奉硃批知道了欽此○○福潤片再本屆南漕回空所有北運河挑淤築霸事宜仍照向章由東省墊欵代辦當經遴派候補道沈廷杞督同東昌府知府李清和臨清直隸州知州陶錫祺妥爲辦理屢催江安糧道押空委員等飭令船戶赶緊南下以免秋深水落阻滯難行兹據沈廷杞等先後禀報江北江蘇回空漕船於八月初十日陸續駛低臨清州維時衞水已落運高於衞勢難騰換而上經陶錫祺厚集人夫築壩灌塘晝夜拖挽二十七日全帮始得入運自臨清至陶城埠運河二百里先期疏濬深通舟行無滯惟船戶攬載貨物節節逗遛竭力催䟎迨抵浚集顧家林十里堡周家店等處水勢消落又經沈廷杞李清和等築壩蓄水設法挽送船過七級地方卽啓攔黄壩引黄入運以資接濟統計江北江蘇回空漕船十八起於九月十四日一律挽出運口渡黄南下水手人等沿途均尚安靜堪以仰慰宸厪除飭將用過經費核實開報咨會兩江督臣壽欵歸還外謹附片具陳伏乞聖鑒謹奏奉硃批該部知道欽此○○奎斌片再客冬承德府屬之朝陽建昌等縣教匪猖亂調集官兵防勦所需餉項當經前都統德福奏請由戶部撥銀五萬兩以資軍需之用仰賴皇上威福將士用命三月以内軍務一律肅清所有一切用欵悉照成案撙節開支將可敷用現准戶部咨開此次調來密雲駐防隊伍並口内各處防堵官兵以及熱河派出旗緑營馬步各隊應照同治七年直隸防剿章程馬隊每名月支口糧馬乾銀七兩步隊每名月支口糧銀四兩二錢通盤核除算當撥發並將所存銀兩掃數照發外計尚不敷銀一萬二千餘兩據熱河道廷雍詳請奏撥前來奴才覆核無異合無仰懇天恩俯准飭下戶部續撥銀一萬二千兩俾得領到散放統俟放竣將前後領到銀兩造具報銷清册咨部核銷以重帑項爲此具奏伏乞聖鑒訓示施行謹奏奉硃批着照所請戶部知道欽此○○奴才奎斌跪奏爲校閲熱河駐防各營官兵秋操完竣循例恭摺奏聞仰祈聖鑒事竊查熱河駐防馬步各營官兵向按春秋兩季合操一次其春操情形業經奴才於四月間奏報在案其間弓馬生澀技勇不嫻者經奴才疉飭該管營官勤加訓練奴才亦不時親往閲看以期精熟迨九月合閲秋操之時當調集各營分日認眞校閲其前鋒馬甲等騎射及擡槍鳥槍並演練子母砲位中靶中牌者合計均在七成以上其所演雲梯攻城騙馬躀跤硬弓鵠射等兵丁尚覺趫捷便利技藝可觀駐防練軍祇馬隊一營其操演陣式進退疾徐步伐尚能整齊施放槍砲聲勢亦能聨絡卽馬上三槍三箭亦均較原營爲出色奴才於當塲擇操練熟習者分别獎賞藉資激勵其生疏不得力者除責懲示儆外嚴飭管帶各官不時訓練務使一律純熟以備明春校閲馬步各營亦飭協佐各員逐日操演不可稍懈奴才仍隨時分往閲看務期精益求精悉成勁旅仰副聖朝整飭戎行愼重邊防之至意所有校閲熱河駐防各營官兵秋季合操完竣緣由謹恭摺奏聞伏乞聖鑒謹奏奉硃批知道了欽此○○吳大澂片再查前准咨部光緒十八年二月十八日奉上諭本年輪應查閲湖南營伍之期卽派張煦逐一查閲認眞簡校等因欽此前撫臣張煦因值辦理秋審又屆軍政之年省外各營將弁内均經提鎭紛紛調考臣禁三營及辰永沅靖道標備弁應由撫臣認眞考校擬事竣與藩臬兩司核辦計典後方能出省校閲旋奉旨調補山西巡撫卸事所有湖南省尚未校閲各營相應請旨另行派員查閲以肅戎政謹附片具疎伏乞聖鑒訓示謹奏奉硃批著派吳大澂認眞查閲欽此 
 
 

Page 14

 
 
[光緒十八年十月二十五日京報全錄] 　　 
　　宫門抄○諭旨二道錄前○發抄硃批四道○分選單○湘撫吳奏仍請以原擬之員調補直隸州摺○川督劉奏保奬剿出力員弁摺○都統奎奏請免追繳軍餉片○將軍依奏壽民五世同堂足徵人瑞請給優奬片○江督劉奏開辦賑捐請章核給奬敘片○十月二十五日工部鴻寺正白旂值日無引見○長萃假满請安○濂貝勒容貴揀選官缺覆命○甘肅補用提督李泰山謝恩○雲南副將張鳳鳴謝恩○慶公承俟各請假十日○齡公請假五日○崇光續假五日○清安續假二十日○祥普請假數日○工部奏派點騐火藥派出濂貝勒賡音布○召見軍機徐樹銘汪鳴鑾○本日皇上升承光殿英國使臣歐格　覲見○發抄長順奏請將捕賊被戕之已革記名恊領巴格阿開復議卹奉硃批著照所請兵部知道欽此○又請將屢獲盜匪之已革協領恩祥開復原官銜翎枝奉硃批着照所請兵部知道欽此○又請改鑄阿勒楚喀副都統印信奉硃批禮部知道欽此○又請將伊子四等侍衞希林布留署辦理家務奉硃批知道了欽此○光緒十八年十月分選單評事大理寺唐紹勛江蘇監内閣典籍傅潽山東舉同知江西南安慶桂正白人鹽運同廣東瑞誥正黄監通判廣西平樂譚明德湖南監知縣陜西長武莊鍾濟江蘇雒南王新楨河南廣東遂溪丁秉乾甘肅俱甲直州同江蘇通州林泰啓福建舉典史廣西柳城鄧榮煦江西四川榮昌俞廷治順天浙江嘉興曹式鶴河南俱監○○頭品頂戴湖南巡撫臣吳大澂跪奏爲揀員對調直隸州知州人地實在相需請仍以原調之員互相調補以資治理恭摺仰祈聖鑒事竊查直隸州知州有表率屬員綏緝地方之責必須人與地宜方能措施悉當前據藩臬兩司會詳請以澧州直隸州知州鄭立誠與靖州直隸州知州潘清互相調補經前撫臣張煦奏奉　諭旨吏部議奏欽此嗣准吏部以澧州直隸州知州係衝繁難題要缺靖州直隸州知州係苗疆繁難最要缺核與揀調遺缺人地實在相需例得由内地要缺調補苗疆等項要缺不同應毋庸議等因奏駁奉旨依議欽此咨行到司該藩臬兩司覆加察查澧州直隸州知州係衝繁難兼三要缺毘連鄂境濱臨湖澤素爲匪徒出沒之區最爲難治近來岳州一帶會匪滋事與澧接壤地方雖就敉平民情浮動彈壓撫綏非幹練精明兼能審機應變之員弗克勝任查有靖州直隸州知州潘清年六十一歲浙江山陰縣監生由候補通判於同治六年補授衡州府通判九年升補武岡縣知縣光緒六年補授靖州直隸州知州十二年大計保薦卓異並俸满勞績保舉升階請咨赴部併案帶領引見奉旨著回任准其卓異加一級仍註册照例用欽此查例載苗疆各缺五年俸满如果才守兼優政績卓著再满三年查其治行卓越撫綏得宜遇有附近應升之缺無論應題應調應選　缺俱准題請升用等因該員早經八年俸满現又無缺可升前經兩次保題在案該臬司到任未及三月例不出考該藩司查該員潘清老成練逹穩練勤明在湖年久風土民情極爲熟悉於近來澧州情形尤屬相宜請仍以該員潘清調補澧州直隸州知州實屬人地相需所遺靖外直隸州知州雖係苗疆繁難最要缺現在該州民苗尚屬相安風俗敦樸自可從容治理查本任澧州直隸州知州鄭立誠年五十三歲浙江餘杭縣監生由湖南清泉縣知縣辦理晉捐出力保准以直隸州知州在任候補調署長沙縣知縣丁憂服满回湖南原省以直隸州知州候補奏補澧州直隸州知州該藩司查該員鄭立誠才具安詳辦事勤穩於苗疆撫綏一切措置尚能裕如請仍以該員鄭立誠調補靖州直隸州知州亦堪勝任如此一轉移間雖與定例稍有未符究屬爲地擇人實在相需據布政使何樞按察使王廉會詳請奏前來臣查請調缺出遇有員缺緊要人地實在相需與例稍有未符例得專摺奏請相應奏懇天恩俯念員缺緊要准以靖州直隸州知州潘清調補澧州直隸州知州卽以鄭立誠調補人地各得其宜於治理實有裨益該員等並無承追督催展叅之案惟鄭立誠前補澧州直隸州尚未請咨赴部引見俟奉准部覆照例給咨送部引見謹會同湖廣總督臣張之洞恭摺具奏伏乞皇上聖鑒勅部核覆施行再臣到任未及三月例不加考合併陳明謹奏奉硃批吏部議奏欽此○○頭品頂戴四川總督臣劉秉璋跪奏爲剿辦川北土匪肅清案内遵將出力文武員弁擇尤保奬彚列清單恭呈御覽仰祈聖鑒事光緒十八年閏六月初八日奉上諭劉秉璋奏剿辦川北土匪拿獲首要各犯地方肅清一摺四川川北土匪陳坤山等戕官滋事經劉琭璋派令營縣各官會同追巢先後斃匪數十名擒獲悍賊多名其竄入陜西境内各匪亦經陜軍截擊會勦擒斬甚多首匪陳坤由等均經拿獲正法辦理尚爲妥速在事出力員弁着准其擇尤酌保毋許冐濫餘着照所議辦理該部知道欽此當經臣轉飭各營縣欽遵嗣營務處候選道徐春榮彚造履歴清册禀請核奬前來伏思此案土匪滋事經官軍剿捕竄擾川陜兩省十餘州縣因追巢緊嚴所屬未遭蹂躪斬擒首要地方肅清自應遵旨保奬以昭激勸兹謹擇其尤爲出力者文武共十八員彚列清單恭呈御覽此外尚有千總以下咨保十七弁咨明兵部核辦並將各員弁履歴分送吏兵二部外理合恭摺其陳伏乞皇上聖鑒訓示遵行謹奏奉硃批該部知道單併發欽此○○奎斌片再去年朝陽教匪擾及建昌赤峯平泉州一帶距郡街百里有奇維時旗緑各營派出防剿郡街兵單人心惶恐况宫廷所在防護尤急當經前都統德福奏明在於旗下閒散内挑練精壯以資防範隨經精選壯丁三百名星夜赶製軍裝操練成軍查照熱河軍需舊章每名月給口糧二兩八錢飭令防守昕夕勤奮郡街賴以保全奴才到任後仍飭照舊操防迨本年正月地方肅清卽行裁撤以節餉項當經咨部立案兹准戶部咨稱此案應由奴才奏請並查照神機營餘丁章程每名月支銀二兩等語在部臣綜核度支自爲愼重餉項嚴杜浮冐起見惟此起閒散旗丁當隆冬嚴寒之際旣經操練成軍日夜防守似非餘丁僅供服役者可比現在新章步兵後名月支銀四兩二錢今閒散僅月支銀二兩八錢亦當核實且人數止三百名時歴僅三個月已發之餉碍難令其回繳合無仰懇天恩俯念閒散旗丁異常貧苦平日並無口糧有事應募防守旣經栽撤無從扣還仍准照舊辦理免其追繳之處出自鴻慈逾格謹瀝陳下情無任悚惶待命之至特附片具奏伏乞聖鑒訓示謹奏奉硃批着照所請戶部知道欽此○○奴才依克唐阿跪奏爲壽民五世同堂足徵人瑞謹援案恭摺奏聞仰祈聖鑒事竊據呼蘭理事同知璧良詳據廳屬貢生趙興等聨名呈稱小木蘭逹叚民喬芳年九十六歲生三子八孫曾孫十三元孫一人五世同堂取具鄉族各甘結加具印結呈請核奬前來奴才覆派委員查騐壽民喬芳並其子孫曾元孫共二十六人面加騐詢老者精神翼鑠壯者膂力方剛少者頭角峥嶸均與該同知所報年歲相符欽惟聖治日新皇仁廣被　一人有慶用敷錫厥庶民萬壽無疆俾緝熙於純嘏仰堯封之三祝壤叟興歌頌周室之九如邊陲毓秀該民喬芳生逢盛世運際　昌期荷高厚之生成康强逢吉幸室家之和樂似續增祥瓜　綿綿篤祜胥承主德子孫揖揖承庥足慰帝心除將印甘結册送部查核外所有壽民五世同堂足徵人瑞緣由理合援案恭摺奏聞伏祈皇上聖鑒再副都統增祺出丈地畝故未列銜合併聲明謹奏奉硃批禮部議奏欽此○○劉坤一片再前因鎭江丹徒各縣被旱較重經臣等擬請籌辦賑撫並聲明勸令該紳富量力捐助一體查照賑捐章程核給奬叙恭摺馳奏在案今江寗揚州各屬山鄉田地亦因被旱受傷小民困苦顚連亟待籌辦賑撫業已專摺馳奏准是災廣費煩深苦欵無所出現與各司道公同一再商酌惟有與鎭江等屬一體開辦賑捐以資接濟第念近年辦理捐輸已成弩末各省捐局又復林立此時江蘇再欲籌勸捐欵已同竭澤而漁本屬難於集事若有程互有軒輊捐生必觀望不前徒有勸捐之名仍不能獲收捐之益本年江寍揚州鎭江等屬被旱極重閭閻疾苦上厪聖懷但有補救之方不敢不爲民請命合無仰懇天恩俯准勸捐濟賑援照順直賑捐現行章程及推廣各條核給奬叙先由臣等刊刻實收填給捐生按次造册咨部核給執照以資鼓勵而應急需所收捐欵酌量災區輕重分别匀撥並查照直隸成案以一年爲限庶於軫恤災黎之中仍不失愼重名器之意謹合詞附片陳請伏乞聖鑒訓示謹奏奉硃批著照所請該部知道欽此 
 
