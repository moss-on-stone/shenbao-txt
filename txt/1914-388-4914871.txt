# 1914 - 388 - 4914871

 

Page 1

 
 
   
 
 

Page 2

 
 
時評 
[產銷併征問題平議（二）（抱）]  
　　吾今再就產銷併征本問題論之 
　　產銷併征問題非無研究之價值者也蓋產銷併征利於商者也釐金之害莫大乎留難阻滯有貨於此甲地税一圓焉至乙地又税一圓焉至丙地又税一圓焉今令併納三圓於甲而乙丙通行無阻數不加多而一勞永逸豈不甚善且產銷併征實爲廢除通過税漸進於營業税之一種過渡方法故此問題本體上實無可非難者也 
　　今定章最大弊病在併征於甲仍須受乙丙之覆騐勢必留難如故阻滯如故將此問題最好之一點恰恰抺殺重以分運成數之限制運單換給之期限取保具結之累墜復益以上海商業習慣對於併征之特别困難於是祇覺其害不覺其利矣 
　　諸君須知此問題當辛亥江蘇臨時省議會初議改辦貨物税時早經提及討論又討論題目雖佳欲使文章做得不虧課不病商實在無從下筆卒取各半分完之現制蘇省人士能研究此問題者必尙不少奈何財政當局者不平心討論而遽以客氣相加也　 
專電 
[北京電]  
　　藏事中英對於駐兵有限制藏有自治權中有自治權中有宗主權之三條無甚異議惟英要求以怒江爲界則全藏幾失我則要求以拉蕯附近之布喇嘛布特勒河爲界 
[北京電]  
　　昨爲參院代行立法院之第一日余往觀半幕各參政在休息室内酬酢盡歡絶無往日政客努目攘臂情狀及議昨電之四法案黎主席 
 
 
 

Page 3

 
 
和靄可掬精神煥發其議事之次序大抵由三四法律派如鄧鎔胡鈞黎淵等質問政府委員以法案大體聲甚激越答辨後乃有人提出討論終結即由主席指定審查員付審查 
[北京電]  
　　改借千萬鎊改革幣制似巳定議劉玉麟因八釐公司事曾得比公司五萬鎊現公司索還劉巳往坎拿大 
[北京電]  
　　據鹽署人語余華通公司事甚確但此絶非官吏個人所爲將用爲裕税便國之舉卽當道巳允准此項公司條例報紙無所用其計訐發詳情俟確探 
[北京電]  
　　此次裁撤都督改名將軍並非即以劃分軍區以都督與巡按使權限非常混雜不能收軍民分治之效故特改將軍使各有專責遇事不能干涉至軍區則另一問題一時難決 
[西安電]  
　　聞秦軍與毅軍自相攻擊殺斃甚多並聞毅軍滿載烟土被秦軍奪去因之啓釁匪巳竄荆紫關相近 
[張家口電]  
　　此次變兵二排何都統以解散爲名用火車載至沙嶺子地方盡行槍斃人心大快官長自營長以至團長亦懲辦有差辦理非常迅速 
[南京電]  
　　財政部現派劉次源曾樸會同巡按使財政廳辦理沙田准人具領 
[南京電]  
　　韓巡按以津浦鐵路釐局裁撤巳久特電財部速將另籌抵補方法示知遵行 
[南京電]  
　　昨美國共和紀念會都督巡按使派員赴美領署慶祝 
[南京電]  
　　韓巡按使因挑濬運河需欵甚鉅特請馬士杰會同姚運使磋商認欵曁徵收辦法 
[南京電]  
　　蘇州商會來電謂貨税尙未統一產銷驟改併徵商民困苦流弊無窮迫請准緩實行 
[南京電]  
　　𡩋垣認捐局改委杜祖� 
培接辦 
特約路透電 
[北京電]  
　　中日實業有限公司於六月廿二日在商部註册備資本銀五百萬元中日各認一半分爲五萬股每股一百元總公司設東京並在北京設總辦事所上海設分所設總董一員副總董一員助以總理兩員其股票僅准中日兩國人民購之該公司之宗旨爲調查實業投資經營直接間接贊助實業事務發行借欵辦理其他財政事務該公司否認與前孫逸仙發起之中日興業公司有關 
[北京電]  
　　據華人消息中國某大員將任中日實業有限公司總董澁澤男爵將任副總董而派董事部之日員一人代其辦事上海分所由周金箴君與日員管理 
[北京電]  
　　日使署否認澁澤男爵將爲中日實業有限公司之副總董且謂唐口巳就此任 
[北京電]  
　　今晨米乞爾敎堂追悼奥國費迪南太子及太子妃到者甚衆内有在京各國公使及武隨員使署衞隊軍官及婦女多人此外尙有袁總統黎副總統徐世昌之代表及各部總次長外交部參事五員蔭昌因曾留學奥國故亦與會均由奥使署職員導入敎堂行禮約一小時始巳 
[武昌電]  
　　揚子江一帶之基督敎靑年會己在此間開大會 
譯電 
[倫敦電]  
　　此間各報載有北京消息謂五國銀行團因中政府對於改革幣制一事並無約言故不允以英金八百萬鎊貸與中政府中國駐英財政委員陳錦濤巳告各報謂從未以此項消息報告北京 
[北京電]  
　　蒙藏事務局呈請袁總統蒙藏人民至京請願者當仍照舊例由本旗王公或大喇嘛代遞 
[北京電]  
　　袁總統命令警務官員因盡職遇害或因患疾逝世者其家屬准予撫卹 
[北京電]  
　　梁敦彥續經准假三日 
[蕯拉桀伏電]  
　　擲炸彈之暗殺犯加白里洛維克供認其炸彈手鎗乃前在奥國陸軍中之塞國陸軍少佐于某處兵工廠授之彼與同黨四人允於擲炸彈後服毒自盡泊林齊浦且曾以炸彈毒藥授與他人泊林齊浦受審之時謂加白里洛維克等不能踐約負之實甚並斥彼等爲懦夫 
[維也納電]  
　　遇害之王太子及其妃之遺骸己運抵此間 
[維也納電]  
　　此間今日復有人聚衆示威在塞維亞使署附　焚燬塞國之三色旗繼乃結隊赴俄國大使署卽爲警察阻斷各路後乃聚集英德大使署前高唱國歌 
[柏林電]  
　　美墨兩國巳於七月一日簽定和約故阿廷根巴西智利三國擔任調和巳告功成約中規定墨西哥應設立新臨時政府各黨均須參與此事新政府應由南美調和各國及美國承認美國並不要求賠償兵費及其他事務惟烏爾太總統必須辭職美兵仍當暫留維拉克羅慈墨西哥人民歡迎該約頗形誠摯卡蘭柴將軍現亦願恊商一切 
[倫敦電]  
　　英國著名政治家約瑟張伯廉君業巳逝世 
要聞一 
[參政院議事規則案之三讀通過]  
　　開會之情形 
　　參政院昨日（六月三十日）午後一　　時開會議案爲議事規則審查報告案直至二時巳過始到四十一人黎院長未出席由汪副長主席審查長梁士詒報告審查之理由後由朱文劭對於審查會改院長爲議長提出質問謂院長在議場時雖得爲議長而先期酌定開會日時則爲院長之職權不得稱爲議長旋有某君謂第二條可稱院長其餘則稱議長又有人謂一種規則之中未便有兩種名稱卒以議長二字通過及討論至第十一條時多有各種主張首由王家襄謂於代行立法職權時院長有維持秩序之職務若就演臺發表意見此時誰爲維持秩序似應删除否則應添一條院長發言時由副院長代行其職權某君反對謂國會議長係由公舉發生後尙有本席可以退歸若議院長發言由副院長代行職權而發言後院長坐於何處於是王揖唐主張另設一院長席旋因有人反對又取消胡鈞又謂代行立法職權者乃參政院非參政也其時汪副院長乃命林秘書長報告各人之主張而以删除付表决謂贊成删除者起立咸謂起立者多數那彥圖隨即質問究竟贊成者若干人請查點人數林秘書長乃查點人數計二十三人委係多數因未宣告反證表决遂通過此外對於原案文字及條文次序雖問有修改而討論均不及前述二事之久　案仍爲四十七條逐條通過後遂付三讀以無討論通過而全案成立遂宣告散會時巳四時矣 
　　通過之條文 
　　第一章總綱第一條參政院之議事依本則行之第二條參政院之開會日時由議長酌定先期送達於各參政第三條參政院付議之議題由議長排定議事日程連　議案先期分配於各參政届開會時依次討論但議長認爲必要及有出席參政五員以上之請求時得變更　題之順序第四條參政院開會日由秘書長查點出席參政巳足法定人數時由議長命秘書長或秘書報告文件畢宣告開議第五條出席參政不足法定人數時議長得展開會時間或宣告延會第六條議長宣告開會散會開會時遇有特别情形得中止議事或　長開會時　第七條參政院之議案未公布前應嚴守秘密第二章討論第八條參政欲就議題發言須先起立報號請求議長許可同時有參政二人以上起立報號時其發言之先後由議長指定之第九條發言須登演壇但簡單之詞語及質問答覆喚起注意或經議長特别許可者得就本席發言第十條發言軼出議題範圍以外者議長得制止之第十一條丹一議題經參政三人以上之發言時議長得宣告討論終止有參政三人以上提起討論終止之動議時議長亦得爲討論終止之宣告第十二條宣告討論終止後無論何人不得再就本議題發言第三章審查及起草第十三條依參政院組織法第十二條之規定由議長指任審查員或起草員時得指任五人以上十人以下之參政爲審查員或起草員第十四條前條之審查員及起草員以指定時名次最前之一人爲委員長第十五條審查會及起草會之開會日時由委員長定之第十六條審查會及起草會對於議案有疑義時得請大總統特派員或提案者　會説明之大總統特派員或提案者亦得隨時出席審查會或起草會説明意見第十七條審查會或起草會非有總員過半數以上之出席不得開始非有出席員過半數以上之同意不得意决第十八條參政得以意見書提出於審查會或起草會其經各該會委員長之許可者並得赴會發表意見第十九條審查會或起草會之結果應分别提出報告書及草案由議長交付院議前項提出之報告書或草案應由各該委員長説明理由但得委任代理第四章讀會第二十條初讀會由大總統派員或提案者説明主旨參政對於該案有疑義時得質問之第二十一條初讀會討論大體未付審查前不得即行否决第二十二條二讀會於審查會提出報告書後行之第二十三條二讀會應將議案逐條逐句朗讀並議决之前項之朗讀有參政二人以上之請求得省略之第二十四條議長得變更議案條文順序或聯合數條或分析一條付之討論第二十五條二讀會終了議長應將議案交付原審查會或起草會整理文句第二十六條三讀會應於二讀會後隔二日行之但議長得諮詢院議或參政五人以上之提議即日開三讀會三讀會終了議長須以全案之成立付表决第二十七條議案經由讀會與否以院議决之第五章修正第二十八條修正案須具理由書有三人以上之連署於該會前提出由議長宣付院議臨時動議提出修正案者須有五人以上之附議第二十九條三讀會之修正案以改定文字爲限不得變更主皆但發見前後牴觸及重大錯誤時得由議長諮詢院議决之第六章表决第三十條凡表决應先由秘　查點列席人數明確報告第三十一條表决時議長應令贊成者起立或舉手查騐起立或舉手人數之多少宣告表决之結果宣告表决之結果後參政認爲有疑義時有五人以上之附議議長應宣告反證表决令反對者起立或舉手反証表決後參政仍認爲有疑義時有五人以上之附議議長應令秘書按照席次點唱表决第三十二條議長認爲必要或參政十人以上之提議時得爲投票表决第三十三條同一議題有數個修正案時其表决順序由議長定之（未完） 
[新制定之軍事程式]  
　　軍令程式 
　　六月三十日由總統申令公布陸海軍大元帥軍令程式令第一條陸海軍大元帥之命令曰軍令分爲左列五種（一）宣令（二）規令（三）訓令（四）密令（五）批令第二條軍令之公示全國者以宣令公布之第二條軍令之關聯行政者以規令公布之第四條陸海軍大元帥指揮訓示陸海軍以訓令行之第五條軍令之關係機要者以密令行之第六條陸海軍大元帥裁答關係軍事之陳請以批令行之但批令之關聯行政者須公布之第七條宣令規令訓令密令批令均蓋用陸海軍大元帥印第八條規令及批令之關聯行政者由國務卿副署之第九條軍令之須公布者於政府公報公布之第十條宣令規令訓令密令批令之格式依附表所定第十一條本令自公布日施行 
　　公文程式 
　　又陸海軍大元帥統率辦事處公文程式令第一條統率辦事處公文程式依本令之規定第二條统率辦事處承發陸海軍大元帥宣令規令函致國務卿交政事堂印鑄局登布之第三條統率辦事處承發陸海軍大元帥訓令密令批令以封交電寄封寄行之尤要者以電寄封寄並行之第四條統率辦事處承轉陸海軍大元帥面諭以處函處電行之第五條承發承轉文件蓋用統率辦事處印第六條承發承轉文件以本處總務廳長專司之蓋用總務廳長官印第七條承發宣令規令訓令批令均鈔錄原令封交封寄之承發密令以原令封交封寄限期密繳第八條承發承轉文件之格式依附表所定第九條封寄文件交交通部飭郵局迅速遞送封套黏附聯單奉收人員裁左幅簽名蓋印仍行郵繳第十條本令自公布日施行 
[緩行北京特别巿政之呈請]  
　　北京商務總會禀警察總監文云具禀京師商務總會總理馮麟霂恊理陶實楨爲特别巿政利在將來搖動人心害近眉睫請暫緩利民之　先籌安民之策籲懇照准以　七　無驚事竊　近日京師商民神盡惶惶言皆惴惴聆其詞意無不以百年之舊居將勒令拆徙萬金之舖產將强迫剪除有寛慰之者則以内城之絨線胡同外城之正陽商場爲比例痛心疾首似有不可終日之象揆其原因則以特别巿政之議發生有勒令商民折讓房屋開修馬路之風説近日竟有按三等發價收買應用商民房屋之布告則此事信矣非風説矣凡屬繁盛之區其商民無不色若死灰悽然欲絶以打磨廠西河沿爲甚此等景象實非首善都城所宜有查京師自辛亥壬子以來横遭浩刧商民彫敝元氣迄未能復惟性質善良不解爲非謹守故業以自圖生活其性質極良其遭際亦可憫矣况近日各項税捐層層遞加豈眞商民殷實富有多金不過縮减衣食以供取求而巳際此傷創之餘正當安之以待其蘇息何可擾之致速其流亡此誠有目共暏之現象無可强辯者如醫病然衰弱之夫宜安其神而調護之則可若束縳之馳驟之更削其足使强試吾履則殆矣麟霈寶楨在京營商多年不敢謂富有經騐亦不至毫無知識竊以爲特别巿政誠將來之大利惟施之今日且操切爲之則他日之利未可預期而目前之害行將立見以商民之氣息未續改絃更張之事不堪勝任也况張家口近日之變與京師壬子正月同巷議街談人人色變當此一日數驚之事又使有失業喪居之懼當亦有所不忍設有匪徒借以生風恐患有不可思議者爲今之計惟有將特别巿政暫緩進行一俟内外平靖人心帖然再圖展布尙不爲晚俗諺有云體肥之人非驟然塡給飲食所能致此言雖小可以喻大時機迫切心實危之謹此瀝陳伏乞總監鑒核轉禀内務部迅予照准施行以定民志以安京師實爲公便謹禀（按該會並具禀天府尹步軍統領禀文内容大致與此相同） 
[雜評一（抱）]  
　　近頃以來各國之投入外資圖發展其種種在華事業者往往有偉大之機關組織顧或顯或秘或成或否而日本乃以靈敏之手腕精練之組織倐焉披露中日實業有限公司於新聞界雖小小規模亦以見其着着不肯落人後可佩也 
　　前此外人挾其金錢與目的以來於吾華但知爲獨立之組織而巳自近頃國民合資之説大倡而進行方針一變顧其精神之無以異於　昔而此不過其假途焉可知也雖然苟迎其機而善用焉未始非我利而惜我國民未盡能注意及此也 
　　美墨行成矣西大陸之風雲從此作一小結束乃巴爾幹問題未了而忽起奥儲之變不平中於人心蘊怒含忿以圖一逞往復相尋此動力傳遞之結果或且起軒然大波於歐洲大陸未可知也然則世界果何日得覩平和也 
　　吾不睱談歐美藏事急矣敬告國民注意注意 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[審查編纂兩會之新人物]  
　　七月一日敎育湯總長爲敎科書編纂　要審查會事飭知司長陳淸震等文云爲飭知事案照本部敎科書編纂綱要審查會規程敎授要目編纂會規程業經次第公布茲特依敎科書編纂綱要審查會規程第四條之規定選任陳淸震爲審查會長依敎授要目編纂會規程第五條之規定選任許壽裳爲該會正主任陳問咸爲該會副主任又依各該會規程審查員及編纂員資格之規定選派白振民畢惠康覃壽堃劉賡藻高步瀛羅惇　沈尹默夏錫祺俞明　馬裕藻鄭朝熙王樹屏蘇德廣趙廣海趙定英趙贊元任修身國文學科審查及編纂事宜張邦華朱炎陳文哲虞銘新伍崇學周慶修伍作楫張孝曾王廷珪張德喜陸恒隆朱錫九陳光嶟陳英才楊立奎韓振華任理化學科審查及編纂事宜談錫恩楊乃康陳衡恪彭世芳陳映璜陳錦　黃榮生崇貴誌啓閣永輝孫光字任博物學科審查及編纂事宜錢家治李寶圭熊崇煦林錫光陳榮鏡王桐齡曾繼儀實增普金聲苗慶祺宋鋆田世謙劉鵾書馮惟德任地理歷史學科審查及編纂事宜洪逵馮承鈞胡朝梁許丹嚴恩　王祖訓任外國語學科審查及編纂事宜毛邦偉徐恊貞戴梁韓述組高丕基任敎育學科審查及編纂事宜顧澄朱文熊胡樹楷萬聲揚胡濬濟黃恭憲王希曾許繩祖蔡觀光任算數學科審查及編纂事宜張謹王家駒齊宗頣王嘉　楊維新王鑄陸　張家聲任法制經濟學科審查及編纂事宜石學萬葛敬和俞飛鵬蔣家壽任體操學科審查及編纂事宜錢稻孫王季緒唐堯臣余德春孫汝楫李果任手工圖畫學科審查及編纂　宜維會坦陸　　宗栻萬　忠任農業學科審查及編纂事宜程良楷吳事釗茹養源任商業學科審　及編纂事宜楊書升張秀山任樂歌學科審查及編纂事宜伍崇敏任家事學科審查及編纂事宜江起華任縫紉學科審查及編纂事宜除分别飭知外爲此通飭遵照由該會長曁該會主任定期開會悉心審查編纂可也此飭 
[陶普施氏中比公司談話之研究]  
　　北京國民公報近載有陶普施君之中比實業公司談書後一文亦研究中比公司事之資料也爲錄如下昨日本京數種報紙之向表同情於梁士詒君等一派者登載一極有價值之記事即華比銀行支配人陶普施君之談話是也此等談話吾人深信必巳由所謂往　之政界某君者得陶普施君許之可登之報端以解釋近日中外人士對於中比興業公司云云者之疑惑令吾人得藉此以窺見西方企業家之一大有力者對於吾國興辦實業之感想吾人固深引爲幸事但所謂政界某君者若欲藉此以解釋世人業於中比興業公司云云者之風説則恐更須一種確實之證明若陶普施君所陳説僅只於此則殊不足以杜世人之口實也蓋揭載中比興業公司記事之報紙其範圍僅及於比公司代表與二三政界有力者之私相擬議爲止謂有此一種計畫或草案而巳其所記載之計畫爲一事所記載之計畫之内容與眞實之内容符合與否又另爲一事　如中比興業公司之設立一計畫也以隴海鐵路作抵出資若干　係者爲誰人乃計畫之内容也固不能云其所記載之内容謬誤則其一切皆爲謬誤固未曾云陶普施君巳向中國政府有所提議或中國政府巳向比公司提及亦並未云比公司代表者與此政界二三有力之擬議卽得成爲事實卽可除去中國法律上立案註册上之手續而陶普施君乃專注意此點陳説一切固殊不足以解除世人之疑惑也陶君談話中固明述中比興業公司者余（陶君自謂）所最希望其成立之公司且明云彼甚樂擴張其公司在中國礦業上之基礎迭接比京總公司西電以爲尙非其時然則中比興業公司之一種事業固巳爲陶普施君計畫中所有絶非報紙所臆造乃其所須辨别者即在陶普施君此種計畫曾否與報紙所載政界之二三有力者擬議及之以爲正式提議之計畫此政界之二三有力者陶普施君將來如果提議此事從中帮忙之人並非代表中華民國之大總統及行政當局之農商部也陶普施君曾否與政界二三有力者擬議及此此爲陶普施君之自由與吾人毫無關係蓋吾人固亦與陶普施君同意非向正式之政府提議經大總統允許及農商部之立案註册决無效力但報紙所以所對此舉者正爲反對此等私人不應有私相擬議其職權上不應擬議之事耳此節問題誠如陶普施君所論中國報章並無波及於余（陶普施君自謂）之處余殊不便出名更正若此所謂政界某君欲望陶君此等貴重之談話間接而解釋世人之疑惑以辨明中國之二三政界有力者絶無私與外人擬議中比興業公司之一重公案則此公案之有無另爲一間題而陶普施君之所言絶對不能達彼等所欲逹之目的何則以陶君所言與今茲所欲解釋之疑惑不相干涉故　陶普施君談話中有最可注意之點謂其所代表之公司對於中外合資辦　之𤍠心因以個人意見希望中比興� 
業公司之成立且甚願遵照大總統之宣言及中國法律投資以開發中國而深慮報端破壤大總統與中國政府將爲一無價值之報所左右吾人旣深感陶普施君及其所代表之公司對於中國之厚意而又不能不以其所言爲過慮蓋使陶普施君將來所計畫者果爲兩方利益之舉且實合中國法律及國際情形而又爲大總統或　府之所允許則無論何人自無破壤或抵制之權能固决無須從中帮忙之人也又陶普施君之談話中對於吾國報紙頗加以不美之名詞或名曰無價值之報章或名曰報章之摀亂又謂中國報章平日頗喜造謠生事實足痛恨等語乃甚至來路透德華電報均係爲中國報紙所誤此言應爲吾中國報界全體所不承認抑思吾中國自維新以來所有開發國民指導政府之職責報紙之力量實不下於歐洲文明各國從事開革之時即陶普施君所希望輸人外資興辦實業使吾國成爲一有價值之國亦實吾報紙所鼓吹若陶普施君所言吾國報章皆造謠事生而無價值者此則吾中國官僚習用之名詞竊恐非陶普施君談話中之眞相甚望陶普施君有以見敎也 
[紀廣東賣官案]  
　　特約員平生 
　　樹上開花之大披露 
　　縣知事爲親民之官前淸時任人定有資格雖仕途極　然鬻缺之事猶不至公然傳播至民國成立而後胡陳柄政暴民雖多崛起惟縣知事一職多用三派人一爲外洋留學生一爲前淸官僚在知縣任内反正時而不逃者一爲地方人士所公舉者其有招搖鬻缺如馮應璋者一經發覺胡漢民至處以槍斃之刑其辦理雖過殘酷然粤人不敢昌言鬻缺未嘗不有所懾也自去歲取銷獨立龍濟光爲都督兼民政長龍任内於縣知事多注重經驗所委任多前淸州縣輿論尙無大異惟自李開侁接任民政長迄今凡十閲月以粤中九十餘縣共更迭者二百餘員縣官更迭之繁爲向來所未有又所委任之人十成之中鄂人占其八成　用人不拘資格有從前當書記錄事或當警局司事苟屬同鄉卽居然出膺民社且任知事者或三月或五月即行解任絶少任至半年以上者至近來民政長卸任在即公署人員紛紛以縣知事爲位置或監印或掌卷或庶務皆帶缺而出故近日懸牌不下數十人其中物議頗多日前路透電 
載此間盛傳有賣官鬻缺之事其言實非無因蓋此事傅説殆遍粤人竟有樹上開花之説所謂樹上開花者按時計算不能説至一年期之久遠但就目前而論何縣是旺徵時期即何時挂牌取回代價若干故美其名曰樹上開花此名詞甚爲新頴但旣人言藉藉且至外電傳播其關繫中外觀聽匪輕李民政長聞之心滋不悦以爲聲名狼藉如此其虚實不得不查因飭警察廳長查訪警廳鄧瑤光果查得有顧菊孫濮世丞二人均鄂人也終日奔走於花筵酒店之中自稱各縣知事均係渠代爲謀就全省各差缺均能代爲運動達其目的警廳以其指官撞騙實屬膽大妄爲特將二人拿獲扭解至公署詎知民政長審訊顧濮兩犯之時兩人反指某某囑其鬻賣并指攻興甯縣知事缺代爲謀就亦先由某大吏首肯餘外牽累甚多李民政長以共含血噴人實屬不知自咎惟非集案質訊不足以昭折服因探得興寗縣知事尙在省寓密令軍　將其傳案審訊詎一經訊問而興寗知事之行賄賣官竟和盤託出其詞及實業司長羅普謂行賄七千元四千元歸羅普二千元歸科員吳慶芳似此案情重大不能輕輕略過於是乃將羅普撤任交國税廳長嚴家熾看管其吳慶芳郭占鼇二人則交番禺縣看管聞此案牽涉别人甚多尙當嚴行查究未悉一經窮治至水落石出時其怪狀又當若何耳茲將巡按使牌示錄之於後爲牌示事案查現委興甯縣知事郭占鼇係據實業司長羅普也具切實攷語保請委任并據另函稱籍隷福建等語現訪聞該知事確係廣東陸豐縣人得委是缺實由賄買而來風聲到處不爲無因本巡按使本日傳羅普面加詳究據稱郭占鼇係由該司科員吳慶芳荐引司長據情係委事後曾許酬謝禮金司長并未允受等語并傳訊吳慶芳郭占鼇吳慶芳語涉含糊郭占鼇供稱知事得委是缺係由羅少實即吳慶芳向羅司長説項挂牌後羅少實索謝七千元等語除將實業司長羅普該司科員吳慶芳新委興甯縣知事郭占鼇先行撤換并將吳慶芳郭占鼇交縣管押立委内務司長阮毓　財政司長嚴家熾嚴行查究禀候核辦外令行牌示俾衆周知特示 
[廣東各屬水災之調查]  
　　連日西潦爲災廣肇各屬基圍崩决塌屋斃命情形前報所登尙未詳盡茲得籌賑處調查報告一紙不啻一幅鄭俠流民圖也亟錄如下南海屬大槎圍據報决口三處約六十丈沙利圍據報决口五處約八十丈碧岸圍據報决口四處約五十丈蚌岡圍據報决口三處約四十丈羅格圍據報决口百餘丈南圍據報决口百丈豐登圍據報决口五處約六十丈賢憭嶼鼎安良　琴沙沙頭大老村子圍以上圍由南海縣知事咨報被潦冲决損失甚鉅荻洲三圍六灣圍以上二圍據報崩决數十丈塌屋斃人甚多大良圍茅地圍閂門圍官洲以上四圍均據報崩决石頭江湄兩鄉報稱圍危請發蔴包米食救護佛山大魁堂電報全院十堡大富朗邊白坭蓮塘海口各處紛告危險請發椿包救護順德屬紫溪圍北輔圍同德圍和德圍同樂圍同福圍琶頭圍合德圍以上均屬龍江鄉長豐圍永豐圍泗益圍順成圍以上據報均决口水籐如春善社函報該處將傾請發包救護平步鄉函報領包不足堵禦請再發黃連鄉函報該圍擘裂數十丈將傾請發包救護岳步鄉函報該鄉危險將傾請發包救護桂州集義善社報稱大圍極危請救子圍盡崩請賑龍山鄉報稱該鄉决四圍尙存數圍現極危險請米散賑并包救護石肯鄉函報該鄉基圍傾危請發包救護小涌鄉函報該鄉基圍幾於崩決請發包救護新會屬石龍圍據報崩决數十丈塌屋無數淸遠屬岡抝基據報崩决四百丈南三屬十三圍據報崩决石報圍數十丈三水屬念魚邊涌圍上游灶岡圍茶園圍五圍下游石板圍以上五圍據報均崩决永樂南圍據報冲决揜去户屋生命永豐圍淸塘圍以上二圍據報均崩决高要屬陳鴨塘圍據報崩决大欖圍據報崩决二十丈場屋五百間思霖圍據報崩决塌屋斃命上蓮圍據報崩决塌屋一千問斃命一百名迪塘圍據報崩决數十丈盆塘圍據報冲决豐樂圍據崩决三十餘丈頭溪圍縣主圍硯洲赤頂圍長利圍銀紅圍白珠圍桃渡圍陳塘圍南岸圍以上十圍據報均崩决高明屬南岸圍太和圍桃竹圍崇埗圍小陵圍陳等圍大沙圍三洲圍下太和圍大槎圍雙涌圍大岸角以上十二圍據報均崩决鶴山屬長樂圍據報十四鄉水浸過半塌屋不少獨岡圍據報崩决四會屬黃岡圍白鶴圍隆伏圍豐樂圍大豐圍高路圍横瀝圍以上七圍均據報冲决 
[將屆收囘之粤幣譚]  
　　財政部堅持宗旨 
　　會辦廣東財政事務處昨日分函都督巡按使云頃奉財政部電開龍都督李巡按使王會辦鑒紙密五成收回濫幣粤商迭電反對請發商會各堂一電計登台覽是非利害剖晣無遺當可曉然但一般人民可與樂成難與慮始况此等事有利於多數之良民必不能無害於少數投機之奸商現在辦法巳定惟有内外堅持勿稍游移且此事爲外人觀聽所集宗旨不定此後整理幣制更難着手本部深慮積非成是簧鼓所肆搖惑人心擾動大局若輩如果一意破壤不顧大局似不妨擇懲一二以儆其餘貴都督巡按使有撫輯軍民保全治安之責務望力加防範設法勸導萬勿膜視致生意外枝節李巡按使雖行將交替惟茲事關係粤省安危甚巨仍希鼎力維持相與有成無任企禱等因奉此查來電内有請發商會各堂一電計登台覽等語敝處實未奉到未知貴處有無原電乞即照抄一分以便查檢至商會爲全省商場匯集機關當不乏明白曉事之人倘　貴署將迭次部電詳細剖釋切實勸導不難釋然應請查照飭抄原電函送過處並將部電堅持之意宣布商俾免觀望實爲公便 
　　事務處收換辦法 
　　會辦財政事務處現以舊紙幣流通數目甚多旣經定期收回則來所交換者勢必爭先恐後　擠雜杳雖保　生意外爰擬定辦法數條聞擬請巡按使主稿會銜出　俾衆週知茲　辦　大　探如下（一）凡來　換紙幣者西口過橋經　　領號牌由西門入至西廳塡寫姓名住址紙幣種　數目到中間洋樓窓口交換換得後由東門經廠地向東行（一）凡來交換者每人每日交來舊紙幣不得過一千元（一）凡有大宗舊紙幣在三萬元以上者自開收日起兩星期内塡寫姓名住址舊紙幣　類數目函知本所持號候檢定日期來所交換 
[鄂省政軍界近事]  
　　財政長免官之評議 
　　湖北財政廳長王荃本現經財政部　其弗克勝任呈奉大總統免去本官聞其原因至爲複雜據　界人云日前有部員二人來鄂密查財政王廳長不知因何開罪回部後無良好報告故得免官之結果此一因也或謂王才學經騐頗足惟秉性硬直不能得當道歡致歷充財政部科員久無升遷及前兼鄂都督段芝泉總長乃與呂巡按保薦未久而兼攝兩要職同人由　生忌陰謀排擠巳非　日　乘此官制改組機會力求周總長呈請遂得邀允此又一因也兩者均頗近理未敢斷其孰是孰非惟聞呂巡按接到電令深爲驚訝以鄂省席破壤之餘庫空如洗王蒞職半載甫著成效忽而免官殊可感嘆而成命復難收回昨特召至署慰令始終維持俟新任胡文藻到任呂君亦欲自請入覲必代爲荐請中央給以相當差委俾免屈抑又有一説云鄂省承凋敝之餘整理財政急切難以奏效而中央因有派委胡文藻調查財政狀况之舉胡爲周總長至戚得要缺本在意中云 
　　混成旅編募之計劃 
　　鄂省新編北軍獨立團前由段督派委盧團長金山等赴河南衛輝地方征募新兵其第一營業巳到省考騐身格趕速編制二三兩營亦於日内接踵而至約七月中旬完全成軍昨叚督以該團組織議案由軍事會議通過呈准中央爲擴充混成旅之預備亟應賡續進行特會同王子春帮辦宋玉峰參謀長規定旅制計一旅司令部一基幹兵一隊團司令部　步兵六營騎兵砲營隊一營工程一營　重一營機　鎗一隊療養一所其兵目官佐額數另定之並指定山東直隸爲招募地點俟　　長編制有緒親帶屬員分途募集即在山東價購良馬五百匹帶回作編練馬隊之用預計混成旅完全成軍在本年九月内旅長一席届時卽以現充獨立團之團長盧金山升充 
[漢臯外事譚]  
　　日領之升遷 
　　駐漢日本總領事芳澤　吉氏來漢多年於中國事極熟悉茲於日昨奉到日本政府來電調升該國外交部左參議即日動身回國所有漢口總領事之缺着副總領事雄田暫行代理 
　　法艦之擱淺 
　　法國駐漢防軍砲艦　賽德號於二十六號從漢口開往　省游歷於二十八號在岳州擱淺上水輪船昌和往救用鐵練拖駛不料鐵練拉斷昌和後退十丈該輪船長彼得利氏撞傷甚重現巳到漢抬至　國公共醫院診治　知有性命之虞否 
　　英商之競爭 
　　漢口英商太古怡和二洋行匀有輪船二隻向駛宜昌等埠旣可運輸貨物又可便利往來以故頗獲巨利刻下該埠商務發達進出口貨物與上下旅客異常繁多大有不敷運載　勢故太古行現新造武昌輪船行駛該埠而怡和行聞之亦在上海赶造同和輪船一艘於日昨抵漢定期開班宜沙以與競爭英人之於長江航權可謂有一日千里之勢矣 
[安徽政財兩廳之開幕]  
　　安徽巡按使公署之政務廳及財政廳巳組織完全於昨日卽七月一號同時成立午前十時舉行開幕禮召集兩廳全體職員於辦公室由倪巡按率同代理政務廳廳長黃家傑及財政廳長龔心湛同時戾止各職員謁見行一鞠躬禮倪巡按　衆演説約一小時略謂時事艱難吾輩宜竭忠報國不可存權利思想現在皖省兩廳應支公費若干部中尙未規定應俟部復到時再行支配各職員薪水暫行照舊開支嗣後諸君每日於午前七時到署辦公遲亦不得過八時如逾時不到卽爲怠廢職務本巡按隨時派人紏察决不姑寛又以現在物力維艱民窮財盡諸君之薪水有限宜各自儉以絶糜費并可保存精神盡瘁公務以維政局幸甚幸甚云云演説畢衆皆肅立致敬遂又行一鞠躬禮而退 
[雲南最近之匪報]  
　　雲南靖江縣與川省毗連故川匪時常竄入或搶刧村場或擄掠行人地方屢受其害日前靖江又有來電謂現有巨匪楊春林蒲有林率領匪黨千餘人忽將該處之黎達佔踞意在定期撲城當經縣知事飛謂祿統領派兵馳往救援與匪劇戰一畫夜始將匪首羅么熊大二人槍斃又斃匪二十餘人奪獲鎗枝數桿子彈數百顆官軍陣亡五人團軍陣亡三人現在該匪雖稍敗退然尙駐紥靖屬那水兩堤與官軍相持不下昨晚該匪忽又派匪數人潛來偵探我軍虚實被我軍查出槍斃現除督飭兵團竭力痛剿外並請軍府電知川督派兵會剿庶免逃竄云云 
　　元江縣 
　　係通思普大道雖地方炎𤍠而人烟尙多日前該� 
 
 
 

Page 7

 
 
地夷民忽與城中漢民互相仇　　　　　尙未辦理淸楚而近日又有巨匪唐雲科嘯聚匪徒數百人紥於該縣卡桑光山一帶不惟　搶過客並欲乘機起事當經該縣知事電請迤南觀察使派兵馳　兜剿該匪極　抗拒彼此開戰官軍不能取勝且被匪擊敗是役官軍死傷五六人 
　　通海縣 
　　　烟繁盛商務發達向來匪　雖盛然未有如此次臨安亂後之甚者所有亂兵匪黨多半逃至廣驛竹雞搶掠近日愈聚愈衆勢更猖獗道路不通居民異常驚恐若不及早收拾將來必致釀成大亂爲忠不堪設想日昨該縣知事己將此情形電達軍府核辦矣 
[西子湖邊之憧憧冠盖]  
　　李經羲之來杭 
　　前政治會議長李經羲君來浙參觀湖山風景迭誌報端茲　李准於明日（五號）乘快車來杭都督巳派副官張敬如稽查吳見義　君招待巡按　屈君己派任幹卿君會同前往劉莊辦理行館屆時湖山佳景定有一番酬酧也 
　　胡君茀之赴任 
　　前國税廳胡君茀處長自奉任命爲湖北財政廳長後當即　請給假半月未蒙允准茲聞胡君昨又奉到財政部來電略以前任廳長王荃本急須交卸職務重要令其卽日逕赴新任暫緩來京覲見胡君遵照後確於昨早（三日）乘車起程當道諸君自張廳長以次大都到站歡送共有一百餘人之多隨行者有江干統捐局長費叔遷永嘉統捐局長宋子和菱湖統捐局長李少白寗屬驗契委員彭鞠生四君約定至嘉興站下車同赴該處統捐局長吳靜山君處午宴宴畢再由嘉站同乘特别快車赴滬該四君分赴差次胡君即逕往湖北履任云 
地方通信 
[鎭江]  
　　巡按使預備巡視 
　　聞江蘇巡按使韓紫石君擬由省出發巡視各屬政治有定於七月望後起程之説 
　　　辦統捐局紀聞 
　　鎭江運北統捐局局長尹彥和違章苛勒捐欵被商人某某等呈控國税　聞將派員到鎭查辦 
　　調查江岸原因 
　　鎭江沿江堤岸關係農田水利久未培修當此夏汛江水盛漲非預飭鄉民分叚修築岸防恐有意外之　現丹徒縣劉知事擬派員至沿江各巿鄉調查諭飭各該鄉民預爲防範 
　　知事擬辦平糶 
　　鎭郡久旱無雨各鄉山田秋禾未插糧價飛　當此靑黃不接之時民間極爲恐慌丹徒縣劉知事現正籌辦平糶以維民食 
[揚州]  
　　盜匪解滬訊辦 
　　前揚州游緝隊馬玉人統領拿獲　盜匪朱小人子收　縣署監獄後現盜匪與上海某案内有所牽涉曾經會審公堂詳請都督飭縣移提到滬歸案訊辦謝知事奉飭後巳飭警衛隊巡長江漢臣帶領兵士四名將該盜匪於日昨解往上海訊辦矣 
　　續裁軍隊一營 
　　駐揚混或第七十六旅張旅長前奉馮都督飭將所部遣散一營當經陳兆豐團長遵命辦理昨（一號）又接都督府命令以軍費仍不敷支配着再裁併一營張旅長復會商陳團長籌議裁減方法即於今日（二號）發表 
　　揚州醫院近况 
　　揚州醫院由醫士陳瑞辰及紅十字會員朱立哉組織成立定章每人祗收號金五十文院中經費全賴捐欵將有不支之虞故昨日朱立哉君遍招本城會員籌商持久方法咸會屢經求助總會未見稍爲挹注祗得函商本地鹽商或可有濟緣揚州慈善事業每年所費不下十數萬多半出之鹽商此種救濟貧民之舉各鹽商當必有以助之云云 
[杭州]  
　　慶餘堂案之　　 
　　慶餘堂發還志森一案略誌前報屈巡按自奉部令後即委候補知事董增春往勸施商遵照部令以該商之二十萬一百元作爲附股施堅持不允其代表律師阮性存許壬謂志森欲管業須皦還股本二十萬一百元即可讓出志之代表周某則請先遵照部　發還管業至附股問題俟將賑目核算後再議雙方各執一詞官廳亦爲棘手聞董巳據情禀復未知屈使如何處理也 
　　公娼事之會議 
　　旗營設立娼各商等僉以杭城實業未見進步而銷耗之場日見增加公請杭商會轉詳官廳暫緩設立朱督日前咨行屈使亦主張取消聞昨日上午十一時杭縣周知事奉屈使函招赴署會議公娼辦法惟其情形如何尚未探悉 
[山東]  
　　敎育實業界之人物觀 
　　巡按使公署敎育科主任胡家祺巳於昨日來濟現住商埠某旅館聞胡前在直隸辦理學務頗爲蔡巡按所器重又聞六月三十日實業司各科人員在歷下亭設席公宴被裁之司長潘馨航藉表情誼并　後會云 
　　加委秘書與加給薪水 
　　巡按使公署日昨加委姚鵬　（内務主任）梅光羲（司法主任）兼充秘書公署政務較繁改組之後秘書僅有三人不敷襄贊故有此舉其總務處四司被裁各員聞巳由蔡巡按飭知會計委員各發給一月薪水以示體卹 
[雜評二（默）]  
　　廣東樹上開花之大案 
　　憶昔某都督去任時僚屬某親餽贐儀并極力慰藉某都督憮然曰今日尙有爾耶於是人稱之爲革都督雪中送炭記者今得一對矣曰賣知事樹上開花 
　　樹上開花爲粤省鬻缺之美名以某缺某時徵收最旺即於某時掛牌故有此稱究之於義何取非箇中人不能解近來指缺賄買之事各省時有所聞然從未有如粤省之公然風行一時者官場中黑幕一揭而展轉牽連不可究詰事之可駭莫甚於此脱彼輩幸不敗露一旦高膺民社則樹上之花開而地下之皮盡矣寗不大可哀耶所異者大總統正在整飭官方之際官吏犯贓治罪條例甫經頒布獨不懼標大名於高等文官懲戒會耶 
　　或曰前此李巡按爲其母祝壽高搭彩棚電燈照耀有萬樹銀花之槪則今日樹上之花殆即此花之返影歟斯言毌乃過謔記者惟有望李巡按之勿爲護花使而巳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌產銷併徵之爭持]  
　　貧民先受苦累 
　　本埠各業商家因產銷併徵業於七月一號實行惟與商界頗多窒碍曾請總商會南商會電請農商部財政部轉電蘇省國税廳暫緩更章去後嗣奉部中回電不允照辦各業認税商家遂有退認之請貨物亦暫停轉運徐　轉圜惟本埠米業因日來客貨不到價遂增漲每石巳漲至七元二角影響所及貧苦小民巳先受其累矣至其阻滯運銷原因則以船家運貨沿途經過税所必須挨次托驗所缺之税須令照補故各貨船遂相率停運 
　　農業亦受影響 
　　油荳餅業於七月一日起停止交易刻經該同業查得現届夏令正餅貨暢銷之際乃因產銷併征致各客帮主顧無貨可買不特商業阻滯農業亦受影響故該同業仍望早日修正税章以免農商均受虧耗 
[製造局又將開工]  
　　製造局督理鄭汝成君以本局停製軍火以來巳屆一載面所存槍砲以及槍彈砲彈均將用罄若不趕速配料製造恐難接濟軍用惟鑄造鎗砲其鎗統與砲管砲壳之鋼質亦須自行提練茲擬先開槍廠炮廠子彈廠練綱廠等四廠業己呈奉陸軍部核准批令趕緊開辦惟每月需用經費若干着卽核實估算呈候核奪昨鄭督理巳傳齊該四廠委員面令核算矣 
[楊家橋命案之大辯論]  
　　浦東東溝附近楊家橋圖董楊肇基（卽楊小峰）與金雲奎王文龍陶鶴卿等前因湖州人姚培林受傷身死一案犯有嫌疑由上海地方檢察廳將楊金王三人拘案預審收押陶鶴卿未經到案除候緝獲另行訊究外巳將此案起訴審判廳請爲判决茲悉楊自拘押之後即央人在外延文超律師辯護昨日午前十時由端木棻推事官會同李紹基檢察官特開刑庭命庭丁引楊所延之文超律師並選任義務律師沈彭壽同時出庭旋提楊肇基金雲奎王文龍三人至案楊供稱浦東高橋人今年三十九歲前爲敎讀現爲修志高鄉議員兼充　董我於是日由高家行議修縣志回家見姚培林形似瘋子並有多數小孩圍觀我到家時巳六句鐘忽由金雲奎到我家中説姚在途滋鬧欲食晚飯云云餘事我不知悉金供奉賢人年三十五歲住楊家宅推小車度日王供三十八歲上海人前爲農夫現當該鄉地保夥役當由檢察官起訴此案事實略謂湖州商人姚培林於一月十五日在外收賑道經東溝左近馬路橋時巳深晚至楊家宅二次出洋苦求借宿忽被楊肇基喊同金雲奎王文龍陶鶴卿等將姚手足綑縛指爲竊賊任意兇毆至次晨六時將姚綑送高橋警局在途又被若輩凶毆受傷頗重至警局後由局員略問姚祗報告姓氏籍貫餘不能言卽因傷斃命後由本廳往騐明白又令初級廳檢察官前往調查得實當時有王廳狗等見黑暗中有三人在途毆打嗣又派法警前往查悉高橋警局局員與楊莫逆此次之事從中略爲袒護因此楊等預審供詞甚爲狡滑現在証據確鑿楊肇基實犯新刑律第三百十三條並三十條敎唆犯金雲奎王文龍實犯新刑律第三百十三條第一欵正兇犯應照殺人罪辦理請爲公判端木君向楊曰本案証據充分無庸狡賴究屬如何情形不妨直説楊答我在家中並不干涉此事亦未指使金王兇毆祇令金將姚車送他處以免滋事王又供姚培林日問巳見其在鄉晚上欲覓飲食在途徘徊我以圖中有事圖保須負責任因此將姚送往高橋警局端木君云如何不送路程較近之東溝警局而送至四里以外之高橋警局豈非恃該警局較爲熟識冀可朦混王答因須至高橋吃飯之故問官又云東溝亦有飯店王遂語塞楊供東溝路遠計有六里高橋祇有四里官問王如何將姚扎縛王答見姚不能行走故將手扎縛車送警局官謂姚死之後爾何故逃避後派法警四處捕緝始得將爾獲案王答並未逃逸請求恩典問官又向金雲奎曰爾可將綑縛及毆斃情形速即供明金答稱是日我推車回至馬路橋吃酒見姚發瘋手舞足蹈後由王文龍等囑我將姚車送警局故將姚自巳之束腰帶與王等將伊扎縛並無毆打之事端木君謂本案據警廳報告及初級廳之偵查又檢騐傷單尸格且有偵探蘇大到案證明爾等犯罪行爲巳鑿鑿可據何必如此抵賴文律師起言曰此案證據全憑初級廳報告但今日是證據裁判不能憑一紙空文判决况杳此案尙有證人警局局員亦可傳案証明是否毆斃不難得其眞相請求庭上再行傳集證人搜集的確之證據然後開庭辯論義務沈律師起言曰請求給閲傷單堂上准之沈律師閲畢即謂本案據傷單而言姚培林兩太陽穴受傷查姚雖受傷並無因傷身死字樣可見實係宿傷如毆太陽穴則立時斃命斷無片刻可延所有他種證據並不發生效力請求庭上宣告被告無罪或傳集證人再行審理李檢察官起而答辯謂本廳據各處報告証據並傳證人預審前後相符可以證明犯罪之實據若云往傳局員到案審問此乃行政處分本廳未便干涉且姚被若輩二次毆打本廳亦巳偵查明確於是互辯良久端木君曰今日認爲辯論終結聽候宣判遂命書記官宣讀各人供詞畢飭楊金王三人畫押判令分别還押迨至退庭時己十二句鐘矣 
[盜匪傷害三命三誌]  
　　浦東二十二保四十八圖西溝與金家橋之間農人張瑞英家於七月一日夜被盜搶刧失贓數百元並將張及張媳金氏傭工龔二郎等男婦三人用刀砍斃又將張子張阿三砍傷逃逸經上海地檢察廳派員詣驗各情巳兩誌前報茲悉此案發生之時有盜匪十四五人大半爲附近土匪深悉張家之内容故内有四五人皆塗花臉使之不能辨認但臨搶時各匪彼此間答致爲張瑞英認明嗣見各匪携贓出門張卽在後大呼曰今夜爾等雖將我生平積蓄悉數搶去然爾等姓氏我巳認明明天須與爾等理論各匪聞之卽返身入室將張砍斃其媳張金氏趕來救護亦遭砍死張子張阿三工人龔二郎聞警上前攔阻龔亦受傷身死阿三雖未斃命傷勢亦重嗣經徐檢察官等驗明無訛即飭自行棺殮至張阿三之傷當場亦經徐君等騐明傷在左額上其額角皮肉巳削去大半幸未致命當經徐君諭送上海醫院醫治並謂爾如不願不妨在家醫治昨日地方檢察廳司法各警並淞滬警廳地方警事務所各偵探巳各奉上官命令分赴張家察看蹤迹然後分投購線查拿聞該探警等言此案不難指日破獲云 
[嚴懲盜犯之布告]  
　　前由公共公廨詳解搶刦顏王氏等五家之盜犯錢進發等六人曾經上海鄭鎭守使派員訊明將錢進發錢少江李桂萬三犯先行槍斃在案嗣因尚有邢永標等三人堅不承認是以迭次復訊並由公廨抄到原供邢永標張根順商樟淸三人始無可狡展供認刧掠不諱現經判定邢永標處以死刑張根順商樟淸處永遠監禁詳奉蘇督批令執行故於昨日午後三點半時鐘將邢永標綁赴西砲台地方槍斃茲將罪狀錄下上海鎭守使鄭爲示諭事案於本年三月二十六日據公解詳解拿獲搶刧顏王氏沈寅生等五家盜犯錢進發錢少江李桂萬邢永標張根順商樟淸等六名解送到署當將錢進發錢少江李桂萬三盜犯訊寛先行按律處以死刑在案而邢永標張根順商樟淸三盜因無確實供證未能同時判决當即調取原供復飭軍法科研訊始據該犯邢永標張根順商樟淸三名均稱夥刧顏王氏等五家得贓不諱自應按照軍法從嚴懲辦以靖盜風邢永標一犯係因携帶手槍情罪較重應處死刑立予槍斃以昭炯戒張根順商樟淸二犯應處無期徒刑永遠監禁以示除暴安良之意除分别執行外爲此示仰軍民人等一體知悉此布 
[楊道尹由津往寗]  
　　滬海道尹楊小川君因公赴京尙未返滬茲悉楊君巳於前日出京道經天津原擬乘新銘輪船返滬嗣改趁津浦火車赴寗與韓巡按使商議要事茲將楊君致道署　函摘錄如下 
　　其一 
　　晟於前日覲見蒙飭仍回原任照常辨公茲擬明日走辭諸老後晨出京由津仍趁招商局新銘原船回滬因前次來京與該船預約購有來回船票也 
　　其二 
　　前函諒巳入鑑抵津時原擬由新銘回滬茲准三號改乘津浦早班十鐘火車至寗由寗而滬因須謁巡按使承商一切也 
[美國獨立紀念之祝賀]  
　　昨日爲美國獨立紀念日公共公廨關讞員特於午刻偕同聶王兩襄讞及秘書楊君乘坐馬車至美總領事署道賀以敦睦誼 
[徐廳長選派署長之呈報]  
　　淞滬警察廳徐廳長將歸併南北分廳情形詳報江蘇韓巡按使巳紀昨報茲悉徐廳長前日又續詳巡按使其文如下竊廳長擬將淞滬警廳移駐滬南所有前閘北分廳地址卽改爲淞滬警廳閘北辦公處查四區警署相距此處不過百餘步即飭該署遷駐其内每月可省房租電燈等費白餘元之譜所有各區尋常事件即仰該署長隨時督飭廳長每日往閘北一次辦理日行公事遇有特别重要事件隨時電知廳長即刻前在辦理惟該四區署長非有老成幹練之員不可查有現署滬南二區署長薛振中在北洋辦理警務多年實屬事理通達經驗有素調署四區署長助理廳長督飭内外區必資得力每月奉鎭守使諭加公費洋三十元俾資辦公並奉鎭守使主持取銷滬南分廳以一事權而節經費（中略）廳長遵於七月一日將淞滬警察廳遷移滬南實行辦事理合具文詳報巡按使鑒核施行 
[徐廳長規定休息期限]  
　　淞滬警廳長昨日通飭各區署云案照本廳業經改組成立所有各區署長署員巡官亟宜督率長警力策進行以期整頓值此地方吃緊之時防衛未可稍懈尤不容擅離職守亟應規定休息期限俾資遵守茲制訂署長署員如挈眷在滬者准於星期夜回家一次巡官准於星五夜回家一次除此規定期限之外非有要公及有特别事故均不得無故擅自離差如敢私自回家者一經查出定卽撤差爲此飭仰遵照 
[南洋女師範行畢業式]  
　　西門外南洋女子師範學校爲吳興凌銘之君所創辦迄今二載頗著成效昨日行畢業式並開懇親會學生家屬到者頗多畢業生數以各科論計文學專科二十六人數理化專科六人師範講習科十四人師範預科八人以籍貫論計江蘇二十三人浙江十一入廣東三人廣西二人安徽二人湖北一人建福一人四川一人濟濟多才亦一時之盛也 
[羣學會開會預誌]  
　　羣學會定於本月八號下午五時開夏季常會全體攝影七時俱樂部開第十五次叙餐會並請會員姚明仁君試演催眠術姚君與日本精神學會會長催眠術博士鈴木　翁氏友善志同道合遂盡以其術相授並推爲日本精神學會名譽會員中國支部長此次到會試演必有美滿之結果也 
[神出鬼沒之攻訐]  
　　匪徒王阿生前因在途攫取婦人席張氏首飾由警拘送地方審檢廳訊明判决在案嗣由同興盛文幹齋洽記義成等各商號聯名具禀郵遞地方檢察廳略謂查王阿生即俞九寶又化名德祥係積惡匪類此次攫取席氏首飾雖奉諭判决尚不足以蔽其辜况該犯前在法租界犯過搶奪銀水烟袋又攫取月華齋會洋並在城中凈土庵浜搶刦行人財物種種劣迹不勝枚舉請求重懲以保治安等語汪君以本廳爲國家代表該商等若能提出切實証據不妨來案起訴若以郵遞禀帖例不受理當卽出示布告在案不料昨午該廳頭門口所貼此案之布告忽有人在王阿生卽俞九寶名字下粘一字條上書俞九寶即俞天順漆店小主嗣爲汪君查悉立飭法警往查粘貼字條之人並王阿生是否爲該漆店小主限三日具復以憑核奪 
[工場發現贓物之嫌疑]  
　　滬南上海醫院四等女病房内於本月一號晚失竊衣包二個内有衣服及現洋十一元又鞋襪等類即經駐院警察投報第一分署派警查得比隣吳源泰木行正在翻造房屋旋在該工程處兩次查見衣服原贓即傳匠頭張元順詰問託稱不知當將作夥朱阿金杜大郎陸元生楊金榮等八人帶署盤問據稱均在作場内看守晚間值宿惟衣服何來均不得知飭送警廳司法科預審再核 
[丈放局召集舊租户]  
　　上海縣城濠官產丈放局昨日發出布告云爲傳知事所有障川路西至積善路止東至羅家路止該地段内之舊租户何東瑞嚴鑫記烏萊順陳志賢衛小香丁春濤江德記王順泰陳裕和陳美初衛吉甫瞿景明即寅記鮑源興陸心磊劉國卿吳温氏源記衛吉甫等均於七月七號即舊曆閏月十五日下午二點鐘齊集本局面定領地退地辦法務必如期而至倘有逾期即作爲退地論此佈 
[電車坐客之驚皇]  
　　南巿華商電車公司開車以來曾經呈請警廳轉知第一區警署查禁不肖之徒將磚石小塊嵌入車軌中以免損壤車輛不料此風近又發生本月二號晚間八時有一電車駛至新碼頭地方幾致出軌坐客大受驚恐細查軌道内嵌有鐵質螺絲針六七枚昨公司總理陸伯鴻巳函請第一區警署署長查拿究辦矣 
[屍妻請領棺木續誌]  
　　盜匪張阿德跳車跌斃由尸妻張吳氏（即張李氏）投上海地方檢察廳請領尸棺巳紀昨報茲悉該廳汪廳長閲禀後即電禀高等檢察廳請示辦理嗣接復電准如所請昨日汪君即飭傳該氏到廳着令自赴崑山縣知事署禀請將棺給領 
[鹹貨店失愼]  
　　前晚十時許滬城小南門内凝和路（即也是園洪）九十八號門牌陸雲甫所開之振長生鹹貨店樓上失火幸即救熄祗燬樓房一幢披屋一間當火熾時一區三分署即派巡警到場彈壓並將該店小主陸連生拘署押候訊辦 
[拖欠房捐之末路]  
　　小北門内開設烟紙雜貨等店之邢連連近因拖欠房捐忽於前日棄店避匿嗣經催征吏查明即赴縣署禀報昨洪知事巳函請警局派警恊同該吏將該店發對矣 
[奥署舉行遙祭禮]  
　　奥國皇太子及妃同時被人暗殺經紀前報前日（三號）駐滬各國領事署及江蘇交涉公署一律下半旗以誌哀悼昨日上午九時駐滬奥領事署設座遙祭各國領事並英美按察使均往弔唁吾國代理江蘇交涉員虞和甫君亦特派本署交際科長陳世光前往慰唁並知照各公署曁英法公廨是日仍下半旗　哀以敦睦誼云 
[道署秘書署知事]  
　　滬海道尹公署秘書何壽朋昨奉江蘇　巡按使委署崑山縣知事何君奉文後即於昨日赴省晋　不日履新　該署秘書一席暫不補人云 
[妓女遇盜之蛛絲馬跡]  
　　公共租界六馬路一號門牌謝姓妓院妓女林筱香前與妓傭同乘黃包車在四馬路羣仙戲園後面平望街被匪徒三人開放空銷恐嚇刧去金鐲等物當經報捕飭緝未獲茲悉老閘捕房捕頭前日接有匿名郵信據稱前項金鐲等物係住居某處之某人等搶刧當飭中西包探按址前往拿獲數人現正秘密研詰聞巳供認數起押候提齊同黨再行解送公共公廨澈究 
[婦女沿街賣藝]  
　　向在江湖賣藝之杭州婦人朱陳氏前日帶同七歲女孩林弟至斐倫路德發西旅館門首獻技向人索取看資巡捕以其違章帶入捕房轉送公廨昨由官媒將氏與女一併解案訊悉前情判從寛開釋 
[工大因賭肇禍]  
　　楊樹浦怡和紗廠工人沈小毛與同伴沈有慶嚴阿榮等因賭起釁沈小毛持斧將沈有慶砍傷昨由包探將沈小毛並帮兇之沈福生王松林徐和尙顧阿毛陳林林等一併拘解公堂請究關讞員商之德領斐君判均還押候原告傷愈再核 
[夫婦毆辱巡捕]  
　　三十一號華捕投法公堂禀稱有吳阿三向張德福購物口角巡捕向張等喝阻非但不服忽由張妻李氏出場先將巡捕毆辱復被張德福扯破號衣故拘案請究訊之張等夫婦同供自知不合救宥判張押十四天李氏罰洋三元充公 
[寡婦與後夫之惡感]  
　　船婦嚴四金曾於夫死後憑媒陳裕春等轉嫁於住居虹口武昌路八百九十號門牌之甬人桂阿毛爲妻迄巳七年茲因桂又與某氏婦姘識以致時常所目桂於前日至美捕房控告嚴婦吵閙等情昨由捕房將嚴氏傳至公共公堂請究原告延律師上堂譯訴前情並請飭令被告具結離異訊之嚴氏供稱前因夫死無依憑媒嫁與桂姓爲妻當時桂甚貧苦自娶婦人後家道漸興今另有所好不思婦人患難相隨乃請斷離請爲明察聶襄讞商之德領海君判嚴氏暫回母家不准再向原告吵鬧如係正式婚嫁准予另行具禀起訴 
[茶房與傭婦人苟合]  
　　蔡阿根住居閘北其妻蔡夏氏在法租界某客棧爲傭婦近被該棧茶房　金生誘姦偕逃由蔡偵知匿迹之所扭控法捕房解經法公堂訊判移送閘北檢察分庭諭蔡退去候訊該氏及嚴分别收押聽候訊明核辦 
[左忠勳爲女訴寃]  
　　住居法新租界嵩山路二十七號門牌之劉左氏呑烟身死由法公堂中西讞員及田檢察官騐明傳到左氏之夫兄劉琪蘭交保候訊在案昨日左氏之父左忠勳投稱向在寧波某領事署爲文案女兒與其夫之兄嫂同居在申前月間接到女兒來信云夫嫂有虐待情事兒子左志成家居上海當由兒子至劉家接妹歸寧堅不肯放嗣察死者嘴邊有洋烟流出形似先被毆傷然後服毒求請伸寃劉琪蘭供是晚弟媳忽患痰厥延醫看治身上共針五處實非服毒劉父劉福生供媳婦向患神經病時發時愈前者左志成來接媳婦自己不願回去並非不放讞員聶君判着左忠勳將証人開明姓氏聽候傳案於下禮拜一訊明核辦 
[甬婦凌虐養媳]  
　　住居虹口武昌路二百五十五號門牌之甬婦周朱氏因將十七歲養媳王阿蘭用籐條柴爿等物毒打受傷經鄰人王金發施再卿等於前日代報捕房將氏與女分别拘留昨解公堂請究先由中西包探上堂禀明王女遍體受傷巳由醫生騐明並將騐單及籐條等物呈案請察王女亦投訴種種被虐情形訊之周朱氏供多推賴中西官以女傷痕屬實判朱氏押女所兩月王阿蘭暫留棲流所候核 
[迷路女孩待認]  
　　女孩沈紅貞年約十歲左右上身赤膊祗戴花布肚兜下穿柳條布舊單袴赤足無鞋在法租界迷途啼哭由捕帶至法公堂訊其父母住址均不能知讞員聶君判送堂留養候家屬認領 
[鄉婦累及薦頭]  
　　虹口靶子路一百八十七號門牌薦頭店主郭義苗芝春二人因薦浦東婦人某氏至北四川路八十四號間初玉家帮備甫及三天即被該氏捲取值洋九百餘元之金飾逃逸經周報請捕房將該兩薦頭拘解公堂訊判交保限兩禮拜尋交在案茲巳逾限昨由捕房將郭等之保人新閘路德興　樓主王福榮傳案訊問據稱郭苗兩人現在浦不找尋是以未到請爲寛限中西官准再展限七天交案 
[夜來一羣人花落知多少]  
　　朱全發投法捕房控稱有花園一處内種名花價值五六百元前晚忽有顧榮林糾衆到來將各種花卉一併拔去迨至得悉追問巳經逸去後在途中遇見扭控捕房顧在捕房供被某國人欠洋不還故至該洋人花園内將花拔盡洩憤詎誤拔朱姓園中之花等語被旣供認求飭賠償質之顧榮林供與朱全發向不認識並無仇隙又非當場被獲實被誣指求察讞員以原告所控無憑遂即將顧開釋 
[預審糾衆行兇案]  
　　朱學臣控張阿四任升陳思文趙阿四趙有慶等糾衆兇毆一案昨經閘北司法科預訊一過判移檢察分庭押候訊究 
[同氣連枝之誤解]  
　　滬西小沙渡居人高阿正控弟媳高陳氏私逃出外匿居愛而近路昨由捕房將氏拘解公堂請究先由高阿正偕弟高大金上堂訴明前情求請給領訊之氏供並非私逃因高氏兄弟輪流住宿婦人不願走出現恃繅絲度日並無别情求請斷離中西官會商之下姑准所請判令離異氏送棲流所照章擇配 
[巡捕查獲賭窟]  
　　賭徒王阿金王仁堂陸阿海在北四川路底麥拿里聚衆賭博由捕查見昨將三人連同賭具解送公堂訊明判各罰洋一元充公賭具銷燬 
[造屋佔地之爭執]  
　　婦人沈馮氏控龔明山造屋佔地等情前晚由廨傳訊兩造均延律師到堂代辯並經二十七保八圖地保姚福福上堂證明兩造因佔地糾葛曾經邀往理勸各情聶襄讞以兩造各執一詞判被告交原保候函請會丈局將兩造所有地產詳細查明繪圖送廨再行核斷 
[李孟章不認合股]  
　　裕豐洋貨號因欠英商美豐美大興利美商中和德商謙信得利增裕順利和商好時等各洋行定貨虧損鉅欵被控業經公共公廨將該號經理楊錦如傳案訊據供稱裕豐係李平書等股開因李不在滬判候飭傳李平書之子李孟章到案質訊嗣因不到改爲票提在案茲李孟章因與顧潤齋方瑞文等股開上海汽車公司各將存在公司出賃之汽車駛往法租界及華界等處藏匿故經德　咪吔洋行控經公廨將李　傳案交保茲爲各洋商聞知卽由代表律師禀奉公堂於前日午後將李傳案禀由關讞員會同英德兩副領事康裝二君及和副領事升座飭令帶同在押之裕豐號經理楊錦如到案研訊先由各原告代表律師偕同各原告買辦上堂請究並經楊錦如証明李孟章確係裕豐　股東而李則堅不承認並延律師到堂辯護多時中西官會商之下以李是否裕豐號股東各原告未能切實指証判楊還押候再分别訂期會訊核奪 
[小販無力認罰]  
　　小販張阿四在湖北路喊售冰凉粉被捕查見以其違章將張拘解公堂訊明判罰洋三元充公嗣因無力繳洋收押在案昨由捕房將張解案請示判押滿七天開釋 
[車夫被毆受傷]  
　　江西路某西婦家侍者繆士林宋阿才浦四金因與黃包車夫朱渭友爭論車資起釁將朱毆傷由捕查見一併拘入捕房昨解公堂訊明判各罰洋二元充公内提二元給原告爲醫費 
[口角爭毆]  
　　昨有張阿順在西華得路與江北人李小四子口角爭毆被捕查見拘送捕房候禀捕頭詢明核辦又張阿三亦在西華得路與李仁之等互相口角扭控捕房經捕頭詢明一併斥釋 
[店夥吸烟之干涉]  
　　滬南小橋堍胡開文筆店主胡開書昨投第一分署報稱店中所　夥友甬人蔡永樓　於工作每在店内私吸鴉片向阻恃　請爲查辦等情當經署員派警至店中搜出烟具烟膏等物當將　 
 
 
 

Page 11

 
 
報故將　　實據刋於報章凡我同胞有患此症者亦毌庸别求只須購得此丹自有奇功可獲矣○杭省望仙橋河下東首勾章餘慶堂王芝蓀謹啓 
帶　問明移送第一區警署轉解地方檢察廳訊究 
[警署查獲烟犯]  
　　閘北五區警署前日查獲販土犯汝仁全唐錦甫宋福生吳劉氏等四人又吸烟犯吳金倉吳如堂二人解經司法科訊明屬實連同搜獲之烟土烟膏等物移送檢察分庭押候究辦 
[誌謝]  
　　上海縣立第一女子高等小學校定於五日午後二時舉行畢業式並展覽成績蒙贈入覽券兩紙城東女學亦於是日爲師範科及初等小學行畢業禮昨承東邀觀禮淸心中學校定於八日晚七時半特演西劇（林集）又於九日午後四時休假舉行畢業式並請人演説昨承該校校長薛思培君柬邀參觀併書誌謝 
雜評三 
[滬粤兩商會（訥）]  
　　近日財部以嚴厲手段對付商會有二於　總商會反對產銷併征事則曰如再會議阻抗惟該會是問於粤總商會反對五成收回紙幣事則曰如再一意破壞不妨擇懲一二以儆其餘（事見第二張要聞二此蓋第三嚴電矣）兩電語意正同然口　間對於粤會較滬會尤嚴蓋致滬會電尙無懲辦字樣而於粤電則屢言之倘滬會不知感激爭之不巳則此懲辦懲辦之聲又將隨其後矣何尙倔强乃爾耶 
專件 
[擬改良徽州茶業意見書]  
　　婺源俞爕（七續） 
　　或曰屯溪巳設立徽州茶務總會矣茶號非無團體也上海設立茶業公所矣茶棧非無團體也且曾設立川粤蘇浙皖贛湘鄂八省洋莊茶業聯合會矣是茶號茶棧亦非不互結團體也顧茶業何以迄今不振也曰誠然誠然　固不可謂非團體也所惜者團結之實力有未足耳有團體而無團結之實力雖百團體如無一團體也然則奈何夫有一團體必有一團體之宗旨之進行方法宗旨定矣進行方法有矣尤貴人人之智識眼光不甚相遠而胥有公共之心也有公共之心然後有團結之力有團結之力然後團體乃能堅固不至等於懸壼巿肆而不　一藥材也此尤爕所　夕爲巳有之茶業團體期之者也 
　　第就以上所云遂謂足盡茶業改良之事乎然而未也蓋以上所云不過急則治其標之意耳尙猶有治其本之事在請一畢其説可乎天下事須事實與學理兼至乃可以云完全此不第農工商事業然也然惟農工商事業爲尤要徽州茶業爲出口貨之大宗多數生計是賴殆兼農工商之性質者也驟觀事實上之所爲亦似巳能普通矣特業是者多非由講習而來凡傭茶號之人甚或不能粗通字義一味臨時學製安望其能洞逹茶業之機宜乎其於學理上固未充足夫亦無可諱言者中外互巿後凡外人之以農工商業戰勝我中國者蓋無一不由學理與事實均有充分之研究而謂中國徒以事實之陳迹與之對抗固無怪其敗也前淸當軸者有見及此曾於南京省城内設立茶務講習所矣惟南京非產茶之區設所在彼未免齊傅楚咻難收莊嶽之間之效識者曾建議請分撥欵項就徽州屯溪鎭設立聞巳邀准適值光復遂寢其議甚可惜也　能就屯溪設立茶務講習所招集子弟肄習其中一面研究學理一面實地練習是不惟於改良茶業之前途立其大本且於推廣茶業之將來植之始基矣此尤希望業茶諸君與當路逹者爲之特别注意也 
　　爕爲此書旣竟自覺言之固未必悉當也然有一語敬告業茶諸君之閲是書者諸君閲是書甚願有以批駁之指敎之俾改良之法克臻完善改良之事循序進行報勿對之扼腕曰言之却無有甚不當而行之實覺未及其時一嗤鼻一太息而署之則惠愛良多矣民國三年夏并識（完） 
來函 
[賈煥章來函]  
　　貴報新聞欄内載有僞護照來歷與事實過乎不同查該護照是由林姓呈請監督過印該時托煥章介紹至招商局裝運軍米因欵不敷回津今奉陸軍部將護照六紙取消通令各關監督查照當時林姓之護照號數與大部之通令不同非商人僞造可知又林姓之護照並未裝運商人因與招商局素稔立於介紹地位又奉監督騐明蓋印當時亦未將林姓扣留則非商人僞造又可知除巳禀明監督並延達商律師出庭陳述外有關信用名譽請煩貴報更正無任盼企之至賈煥章 
　　按前報所載爲（江海關函致法公堂控住居法界之賈煥章私刋護照等情經法公堂傳賈詰訊據供護照係林平山所請商人不過介紹茲接林平山由天津發來之電云假照係某姓所造林巳在檢察廳陳明等語請堂上核示聶君判令退去着明白補禀聽候詳覆監督核辦）等語與今之來函語意適合所謂與事實不同者殆指原告所控而言 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
栩園詞選 
[竹西軍中曲] [  賡雲]  
　　迢迢江水披晴波繫楫誰爲壯士歌軍笛一聲暗飛鵲綠楊城郭夕陽多 
　　二分明月二分春揚子橋西柳色新小立營門看戲馬一鞭紫陌　香塵 
　　　生得見幾封侯不學班超筆浪投信是烟花三月好謝安移鎭古揚州 
　　况值軍書舛午時東風吹雨　紅旗且憑金帶探消息芍藥今年有幾枝 
[客裏] [  東園]  
　　梨花落盡杏花飛節近淸明燕子歸客裹閒情何處著一天風雨酒家旗 
[竹西雜詠]  
　　揚州舊有竹西亭不改絲絲柳色靑一片玉鈎空彳亍六朝金粉久飄零迷樓難返前朝鶴廢苑猶飛夏日螢何處洞筆吹月上紅橋東畔帶愁聽 
　　刋溝水漾綠差差芍藥經年咸别　邵埭蒼茫雲散後隨堤惆悵日斜時千秋勝槩吳王　一代詩才杜牧之莫向靑樓言　倖狹邪有客夢成痴 
　　嗚咽寒潮日夜流當年曾見泛龍舟蕃釐刦墮花邊觀文選書焚竹外樓浪説江都先有夢好游天子本無悉如何忍把平陳業只換雷塘土一坏 
　　吳頭楚尾望中分隔浦塞生蒜嶺雲西江長江明蟹火南來古塔散鴉羣荒烟夢草平山路晴雲梅花閣部墳似此繁華歌舞地不堪載酒弔斜曛 
　　溶溶月色二分明照徹人間萬古情太傳風流新築壘參軍俊逸舊馳名寒生瓜步秋飛雁春老隋宮曉喚鶯一帶綠楊烟水外我來重與賦蕪城 
[日暉港舟次]  
　　走馬日暉港投鞭上畫船回看黃歇浦樓閣暮雲邊 
[春日偶成]  
　　有人約掉曲江船是否偷閒學少年二月　遇挑菜節一春預算買花錢誰言阮籍無靑眼不信馮唐易白頻早起更拈明鏡看綠絲猶綰短簪邊漁竿未許拂珊瑚我亦烟波舊約徒山水綠時歌欵乃河梁白畫覓文無十年種竹難　俗一日餐　竟　愚解事不能能記事探　多少領中珠 
[陳鹺尹去伍祐]  
　　等是天涯作客　不敎聚散成浮萍垂　近水爭先絲小草　山分外靑眼看祥雲生北　心隨明月過東亭卽東台縣晏溪我有讀書處回首前　　幾經 
　　有簪莫對杏花抽春在江南第一州聽説天寒增洒　安排新社釣詩　桐因琴　知焦尾柳到絲多喜陌頭陌頭爲首飾類見劉熙釋名况復登高能作賦日光紅滿仲宣樓 
　　靑衫落拓苦吟身爲嗜猪肝累故人益友而今誰直諒好官自古　淸貧四絃秋怨紅牙澀滿鏡春　白髮新只此盈盈衣帶水時通尺牘盼陳遵 
[碧桃]  
　　前生知否寄瑤臺素素紅紅莫　　天上曾經和露種水濱恰好避風開含　幾度　兒誤夾竹同時燕子來滿樹穠華入詩品葉葉依舊綠春回 
劇談 
[滑稽新劇錯姻緣（續）] [  天虚我生]  
　　第八幕人財兩失寡母傷心 
　　（　房間佈景柏夫人臥病床上委頓不堪場内嘈雜介了環春蘭奔上）　　太太不好了新娘娘家裹人吵來了（夫人）新娘娘在那裹（春蘭）新娘娘自從天亮哭到如今口口聲聲説要尋死喜娘回去報知他父親此刻他的兩老口了一　兒跑了來呢本家老爺和他們講説再也講不明白他們説太太是裝的假病他們定要閙進來呢（外扮莫員外副凈扮莫太太率領了環僕婦吵上本家作勸阻狀同上）（夫人氣云）呵吓這個還或什麽體統（春蘭出攔介）太太病的兇你們閙將進來可不要嚇壞了我們太太（夫人）春蘭你請親家太太進來坐罷（欲起介）喔　　（旋又倒介）（副凈）還位便是柏太太嗎你把我們女兒騙過門却來把兒子藏過了又把我女兒的首飾偷了去好不愛臉你和王媽媽做就圈套騙了我家的妝　壤了我女兒的名節我只有一個女兒你把我害得如此我還要這老命做什麽（頓足號哭介）（衆在房門外譁介）（夫人作氣厥介）（春蘭）阿吓吓太太氣厥了大家快來吓（稻夫人人中哭介）（本家及衆人皆慌亂介）（久之夫人放聲大哭副凈亦哭衆旋勸止）（夫人嘆云）咳那裹來的晦氣如今也沒得講了親家太太和親家老爺旣然如此請敎兩位打算怎樣一個主意我好依的總沒有不依（副凈哭駡介）（外向副淨云）你不要儘管亂　待我和柏太太説（向夫人云）柏太太我的女兒旣巳嫁給了你的兒子終不成再嫁别人去不過你兒子旣嫌他醜因此走了我女兒若在你家你兒子料也不肯回來所以我説不如讓我帶了回去（夫人倒底親家老爺是個男子漢講得在理（副凈駡云）老不死的老鳥龜你把女兒弄回去養老嗎我不管我只問他要還我的女兒的丈夫罷了（外搖手介）不要亂不要亂柏太太旣然肯把我女兒給我帶　去我女兒自然終身不嫁凡是他一切日用生前死後的用度都由你做婆婆的擔任才是先得派一份家產與他方是正理（夫人向本家云）本家老爺你聽這話如何（本家）講呢倒也講的過去兩家旣然結了親本來也推不出去便分一點兒家產與他也算該派（夫人）旣是本家老爺説好我也事到其間沒有不答應的理該派與他多少明兒請了長親　來公　便了（外）還有一件我女兒的妝　我便應該搬了回去你兒子拿去的首飾足足值上三千便該賠還與我（副淨哭介）那一支珠釵兒還是我的賠嫁產呢殺了我的頭我也不賣錢我只要把那原物還我誰要他三千五千塊錢呢（夫人）親家太太放心我兒子未必就此去了不來將來回來了我仍還你便了我家也不希罕這些親家老爺説的話我都依着便了（外）果然依了省得去打官司不瞞柏太太説我的狀詞早巳請人做好了呢如今這三件事兒我有一個合同議據寫好在此你果然依了請你畫個押字（掏出合同介）（夫人歎云）唉事到其間也是我家的運交　敗時好好請本家老爺看看他是如何寫法的（本家接紙念云）立合同議據柏莫兩姓尊親屬今因柏氏親子柏式資娶得莫氏親女莫碧桂爲妻柏式實因事外出柏氏生母願將莫女寄養外家所有莫女生前身後一切用度槪由柏氏擔任分授財產二分之一並將莫女所有妝　携去應有另有莫女飾物業被柏氏遺失議償代價洋三千元將來如果尋得原物仍歸莫女所有柏式資遠適異國歸期未能預卜如果莫女願嫁别姓自應聽從其便但如莫不嫁柏式　亦不得另娶以上各議均經兩造尊親屬允洽特立合同議據各執一紙存照（念畢夫人云）倒也講得冠冕好好便是這樣罷了請本家老爺代我出個押罷（未完） 
小説 
[俠女花彈詞（十八）] [  東埜]  
　　第七回閨情（續） 
　　埀碧因爲兩次吃了素珠的大虧心裹常想報復有一天他偵得素珠一個人在房裹揮毫灑墨曼聲吟咏脱稿以後把那字紙兒搓作一團塞在枕頭旁邊他佯作不見待素珠出去之後便偷偷的前去取出來一瞧却是一首七排詩前面題着感懷兩字他雖然是个鄉下女兒却從小也讀過幾年書并且生性聰明所以粗通文義就從頭至尾的吟道 
　　陰陰夏木罨柴門此是荆溪百合村幾樹　花紅有韵半篙蒲水綠無痕渡頭落日人何在旅館殘燈意未温握手新知還惜别傷心舊事莫重論高堂白髮窺明鏡侍女靑燐戴覆盆泡幻烟緣悲柳絮飄零身世逐桃根千回夢醒難償願一縷情牽爲感恩豈是長卿眞善病從無倩女不離魂朅來荳蔲詩盈　醉倒雄黃酒滿樽支枕怕聽風浙瀝憑攔愁對月黃昏烽烟匝地遲歸棹沈醉鈞天懶叩閽昨夜鄉心飛去早故園松菊竟何存 
　　埀碧朗吟一遇如得至寶暗想復仇的機會到了待到晚上秦老夫人母女俪在房中絮語埀碧挨身進去講了幾句閒話便忍着笑問道素珠姐姐我讀的書上記得有一縷情牽四字作何解釋素珠不知是計便説道這個有何難解就是説一心思慕的意思埀碧笑道好了你現在自己解釋明白要賴也賴不來我再問你這四個字底下再加着爲感恩三字又作何解素珠一想料得自己的詩稿巳被他偷了去面上一紅便央告道好姐姐你不要作難我請還了我罷埀碧笑道還你麽談何容易我還要請敎什麽長卿善病倩女離魂究竟指着那一件事他一壁笑一壁展開那張紙來朗誦却被素珠撇手奪去嗤的一聲撕成兩片再合攔來向燈火上一湊巳自熊熊燃着心裹方在得意却聽得埀碧笑道你燒得好我曉得你要使促狹所以另寫一份你撕掉的就是我抄寫的副本還有眞蹟落在我手裹哩説着便將留下的稿紙向秦老夫人掌中一塞笑道伯母請你替我讀罷素珠此時搶又不好不搶又不好弄得沒法只索聽其自然不一時秦老夫人巳經閲畢微笑道你們兩個人尋仇報復何時得了吾勸你們還是早早息了爭端言歸于好罷埀碧笑道我不和他爭論原可以捨得他只恐他捨不得人呢素珠又羞又急要上去揑他的嘴埀碧巳笑着出去了 
[俠情小説北美婦（三十）（美人柏列希著）] [  是吾譯]  
　　言　轉身入内隊長問軍曹安孛曰吾等尙有若干人曰祗少一人納爾　被殺矣少頃勃來納出克登隨後克登謂隊長曰予之來此爲仗義起見刻下兩虎相門勢不俱生死於公戰有名死於私門無名轉謂統領曰子非衛隊長全家燬亡矣以宿怨而忘再造之恩人將譏汝爲負義人重余之情息此爭端隊長與統領均爲所動遂各就坐克登曰盜匪經此挫折恐復來吾等須預防遂分派軍士扼守要隘隊長派在膳廳門旁自窗隙外窺見馬房餘火巳熄萬籟無聲隊長與左旁兵士譚笑曰今夜之戰在疆場中亦不過如是耳問傷亡若干人曰二人被殺四人重傷隊長曰婦女無恙乎曰無恙也隊長默思勃來納統領將婦女匿在何處特未知彼巳告知吾在此否然彼不能永　蓋穿灰色軍服者往來於室中彼婦人亦必窺見况克登進内數次豈有不告密納姑娘理然則不久當可會晤矣然當如何措詞正在沈思其軍士曰盜匪早巳四散矣隊長曰然吾等未來之前統領手下有若干人曰不滿十人惟彼婦女在房中助裝子彈亦有力焉隊長突聞婦女二字注視其人曰汝所言婦女者非勃來納夫人與密納姑娘乎彼等即匿在此間乎軍士對曰吾不知其姓氏祗見二少女一老婦老婦髮斑白膽尤壯汝進内之前彼尙荷鎗向外射刻下均匿在客廳之後房房中甚黑暗殊不知彼三人者如何能容蓋此廣厦豈無寛暢之密室何必匿於此料想勃來納統領之意欲居住附近以便照顧耳隊長聞言卽囑兵士在此防守己則向客廳而行至後間見房門緊閉隊長即竚立門側靜聽聞喁喁附耳之語聲知三人果在此房即向門隙低聲曰密納姑娘房内應之曰汝何人對曰汝之友勃來納夫人亦在内乎言未畢門巳啓隊長卽摸索進行至中間覺一手撫其背低聲曰汝何得來無任歡迎吾等匿此如入牢獄昏黑不辨穢氣觸鼻蓋平日無人居住塵埃且滿室也且行且言引至勃來納夫人身畔呼曰愛迪衛隊長救吾等生命現在此勃來納夫人起立曰衛隊長請寛恕晚間冒犯刻下水落石出疑　畫釋矣望重修舊好言時卽握隊長手以表示其親睦隊長曰雲開霧散復見靑天想密納姑娘舌敝唇焦矣勃來納夫人匆匆以鎗交付隊長囑爲轉交馬利亞隊長曰馬利亞在此乎曰與吾等同居久矣隊長卽謂馬利亞曰彭　爲汝望眼欲穿馬利亞曰因彼離家杳無音信故出外探視途遇勃來納夫人乃同至密納姑娘邸宅頗安靖遂流連焉今夜飽受驚膽幾破刻下可保無虞否隊長曰盜匪巳散夫復何慮轉謂勃來納夫人曰汝在此助裝子彈乎對曰吾等忙甚雖係婦女今夜亦出力焉隊長曰汝恐懼乎曰心亂無主直至副隊長克登返言有聯帮軍隊到此拯救心稍定但汝之名未曾言及也 
[輓了靑先生二首] [  野民]  
　　南國誰招庚子塊人生朝露更誰論楓林月黑歸何處掛劍如今有鈍根 
　　奇才坎坷古今愁長吉詞華赴玉樓祗有遺編揮淚讀平生未許譏荆州 
[輓了靑先生] [  徐枕亞]  
　　名　竟成可憐大好靑年從茲了却君　未　欲起無情黃土一慰生平 
　　輓了靑君詩文聯語極多不及備載祗將作者名字彙列于左以誌感謝 
　　丹楊不生女士下相朱葵笙　崑山程噩民 
 
 
 

Page 15

 
 
   
 
 

Page 16

 
 
   
 
