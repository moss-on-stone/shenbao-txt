# 1917 - 339 - 4916105

 

Page 1

 
 
   
 
 

Page 2

 
 
時評 
[神經有病（冷）]  
　　今使人於平常之事三翻四覆而無一定之見者無論其事若何微細非但其事斷不能成人且謂其有神經之病矣况其爲國家大事耶 
　　今日中國之時局其原因旣甚複雜而人心又不堪究詰故欲和欲戰均非易事也然雖非易事亦必認定一途而後始有可以逹其希望之日若和戰並施或和戰交相觀望且難望有一途之能逹矣况乎欲明言戰旣恐和局之難成欲明言和又恐戰事之激發古人有云畏首畏尾身其餘幾督軍旣病神經政府復抱怯症國家危殆誠難言喻矣 
[專電]  
　　北京電停戰令因種種關係一時决難發表曹張等十一下午復來電報告已整旅待命惟調停確仍進行（十一日下午九鐘） 
　　北京電陸榮廷唐繼堯與馮往返電甚多關於停戰辦法但由各處兩方司令自訂契約不用總統明令以免再激主戰派反對（十一日下午九鐘） 
　　北京電長沙電王金鏡與程潛譚浩明停戰之約已成（十一日下午五鐘） 
　　北京電曹錕李純仍携手主戰派失敗各省一律停戰命令將發表（十一日下午二鐘） 
　　北京電唐繼堯電由宗龍速與當局接洽和平辦法（十一日下午二鐘） 
　　北京電唐督佳電贊成四督調停辨明梧州並未與會派由宗龍爲全權代表與政府接洽馮 
今日下午召見由氏商解决方法（十一日下午五鐘） 
　　北京電馮昨晚確接陸榮廷直接來電言彼别無要求仍希召集國會政治重上軌道至目下粤事陳不能了由各方推舉莫榮新代理督軍請公抱定和平宗旨勿聽謡言（十日下午三鐘） 
　　北京電鄂電報告十一師全抵岳州王占元留六營會同十八師師長王懋賞赴荆州方面防守（十日下午三鐘） 
　　北京電昨今府院與鄂省往還密電較多據王督報告武漢防務完密可保無虞王金鏡有移駐蒲圻説（九日下午八鐘） 
　　北京電伍廷芳電述和議意見以復舊國會爲前提唐紹儀來電僅言依法解决（九日上午十鐘） 
　　北京電熊希齡范源濂調停湘局主先撤兵並勸譚延闓就職譚已復電勉允現擬保范治煥回湘會譚定進行程序 
　　（九日上午十鐘） 
　　北京電王金鏡來電岳州確未有戰事各方軍隊均駐原防（十日下午三鐘） 
　　北京電倪嗣冲來電並不竭力主戰似意甚遊移主戰派言倪激烈不確（十日下午三鐘） 
　　北京電譚延闓電王總理要求先撤岳州北軍並指撥善後的欵至在湘桂軍自向譚督軍商退勿庸政府過慮（十日上午十鐘） 
　　北京電馮昨派王芝祥赴粤商陸撫慰孫派勿梗和議（十日上午十鐘） 
　　北京電曹錕昨派曹鋭來京與馮王有所接洽（十月上午十鐘） 
　　北京電蔭昌因南方某督反對其備戰主張退志已决（十日上午十鐘） 
　　北京電曹錕已受馮王勸告暫緩出兵但言部署一切佇候明令（八日下午鐘） 
　　北京電聞王占元於六日晚六時乘小輪渡江至漢陽巡閲兵工廠並登龜山遂有王已離鄂之説（八日下午八鐘） 
　　北京電和議已有希望南北各提相當條件預備交換（八日下午七鐘） 
　　北京電馮於曹張請願出師電手批候令今日中下級軍官纷向陸部告奮勇均諭以聽候後令（八日下午七鐘） 
　　北京電馮語人和議可成萬一中變擬用檢察軍隊名義命曹張南下（八日下午七鐘） 
　　北京電政府電令曹錕張懷芝等言該督等主戰之意政府深諒飭皆速回原防整飭軍隊倘將來必須一戰即可出師義無反顧曹張當任以司令之職主戰派言已電令南下非南實（十日下午三鐘） 
　　北京電李純王占元陳光遠等主和宗旨不變主戰派形勢漸消唯一原因則軍費無着各省認欵實係虚報（八日下午七鐘） 
　　北京電主戰派言馮王態度已决戰現馮派段芝貴以陸榮廷來電並無過大要求持示津代表並無决定主戰之事（八日下午八鐘） 
　　北京電劉存厚張瀾會電已派一二三師合力恢復重慶請速撥大批子彈運川濟用（九日下午八鐘） 
　　北京電政府電令吴光新固守夔縣以待援軍餉械已飭卾省恊濟（九日上午十鐘） 
　　北京電馮接陸榮廷昨電即通電徵求各省意見仍向和平進行（十日下午八鐘） 
　　北京電曹汝霖昨赴西山呈請假滿免職語頗堅决（十日上午十鐘） 
　　北京電吉督已抽調三營開赴哈爾濱擔任巡防保護僑人（九日下午八鐘） 
　　北京電高地捕獲審檢廳均定删日（十五）開廳（九日上午十鐘） 
　　北京電招商局請定商輸保險法批交外交海三部速議（九日上午十鐘） 
　　北京電十日外部照會日英兩使聲明無綫電借欵契約已取消（十一日下午五鐘） 
　　北京電今日閣議國會组織法選舉法應提出否須明日内法兩部會商再定俘虜處罰條例通過關稅修正案外部對財部原案提出意見書仍交財部審核曹王因病缺席陸外長報告法國方面戰情及巴黎會議情形未及時局（十一日下午九鐘） 
　　北京電戰時國際委員會昨請沈瑞麟演説歐洲戰事甚詳並述俄國亂狀全部已陷恐怖地位（九日上午十鐘） 
　　北京電頃國際委員會開會沈瑞麟加入委員結果一俄德即媾和我國對外方針决不因此改變一在華德奥商人郵信派員實行檢查（十日下午七鐘） 
　　北京電加入巴黎同盟中之糧食會議國際委員會已决定（十一日下午二鐘） 
　　南京電張樹元頃由濟南來寗會晤李督（十二日下午八鐘） 
　　南京電蘇議會頃通電全國請即行停戰互商依法解决之策（十二日下午八鐘） 
[外電]  
　　北京電政府正式宣告無線電借欵業已取消（十一日） 
　　北京電蔭昌辭參謀總長職自稱不能勝任惟衆意蔭昌之辭職係因被人訾其袒德所致（十一日） 
　　北京電電線中斷近數日南方消息甚少聞黨人孫武季雨霖刻在漢口甚爲活動彼等已運動荆州司令宣布獨立今擬鼓動襄陽軍隊聞孫武欲得鄂督一席（十一日） 
　　以上路透電 
　　北京電王士珍不贊成馮總統派兵南下之詭計對於閣員大部分過信曹錕等北洋派督軍之義論亦主張不可力持平和解决之説昨日王士珍對於往訪之某氏云目下動兵仍無補於結局余之决心擬於一兩日内正式向南方提出調和之條件若不允諾則將交卸内閣職務九日晚間余訪段祺瑞告以余之决心且問段氏萬一調停不下除武力解决外别無他法至該時君（段氏）有出而獨當其任之决心否乎云云蓋王氏已預備萬一不能調停即將引退之意也（十日由長崎轉） 
　　北京電據此間一般人士之觀測中國之時局依然混沌無從發見顯然之歸着點但自近日西南各領袖與馮總統之間直接以電報開始交涉以來頗有依雙方之讓步南北一律停戰從事媾和談判之希望南北和平解决之舉仍較前已稍有進步矣此間一般人士預料李純將代表與馮總統與陸榮廷唐繼堯及岑西林等實際開始媾和談判（十二日） 
　　北京電昨日唐繼堯之代表謁見馮總統面陳唐氏對於時局之意見略謂調停問題除兩方面互相讓步無希望西南各省連年受兵災之苦不能再繼續戰爭總統宣體察情形命一律停戰　　（十二日） 
　　北京電日本林公使因中國政府與在京丹麥商人以架設無線電報之特權特於昨日向中國政府提出抗議同時駐日章公使亦有電致北京政府陳述日本政府反對該契約之意見且聲請政府注意該丹商是否德人之傀儡因此馮總統深有所顧慮開國務會議時王總理以下及與該契約有密接之關係之劉海軍總長亦悟其非均贊成取消契約目下正在籌措取消之方法（十日由長　轉） 
　　北京電爲守備武昌地方乘京漢火車南下之原 
駐南苑第十一師至十四日全部輸送可告完竣前苑航空隊所屬飛機二台亦拆卸輸送其他四機亦將於任命飛行員時共行南下 
　　（十日）（由長崎轉） 
　　漢口電王督軍因第十一師不肯奉命前往岳州特電請中央政府經中央允許照辦已於昨日將其步兵二營砲兵一營開往岳州惟此項兵士須照戰時辦法支給雙餉（十二日） 
　　漢口電北京飛行學生二十四名携帶飛機四台抵漢（十二日） 
　　北京電聯合國方面公使圑以李佳白博士六十誕辰自海軍總長以下各高級官僚皆送祝詞特於昨日由領袖公使具名致抗議書於外交部大致謂李佳白與德國有密切之關係已爲一般所公認今中國政府之官僚對於李佳白有如此之舉動實所不解該抗議書含警告之性質 
　　（十二日） 
　　東京電本日日皇日后捐助二萬元於天津水災義賑會（十二日） 
　　以上東方通信社電 
[戰電]  
　　倫敦電今晚海格將軍報稱英軍進攻波爾細東面防營一座逐走守兵殺俘若干人坎白萊南面與西南面之敵砲隊今復活動伊泊爾東面與東北面之敵砲隊亦較前更形活動尤以多角林與巴香逹爾附近爲甚（十日） 
　　巴黎電今晚公報云愛恩河與瓦斯河間香巴業末斯河右岸亞爾薩斯上部等處雙方砲隊異常活動旭末陣線及加洛勒方面德軍轟擊頗猛繼乃强襲兩次均爲法軍所敗（十日） 
　　蘇里克電維也納當道與内閣各員開會時巿長宣稱麵包材料今已無存管糧大臣承認羅國所來麫粉之數今已大減惟諝尙可支持至聖誕節之後（十日） 
　　維哥電據倫敦消息葡國近今革命死者約八十人傷者约四百人總統馬加都氏已被推倒現由白拉康浦斯氏暫行攝任（十日） 
[要聞一]  
　　日本增稅問題與内閣前途 
　　（心危） 
　　日本來年度之預算計畫 
　　國用澎漲與增稅案之大要 
　　對於增稅案贊否之議論 
　　日本第四十議會將届内閣編制預算毅然增稅爲額至鉅而不畏或遭國民之反對足見寺内首相之深謀遠慮成竹在胸雖然增稅案之是否得由議會通過我人尙未能預測設或預算不成立則内閣前途或有危險故寺内内閣增稅計畫 
 
 
 

Page 3

 
 
能否得議會之贊助大堪注意也茲請述其財政上新計畫之要點爲讀者告 
　　寺内首相最近與衆議院各派代表（除憲政會外）會見説明現内閣對於明年度財政計畫之要旨大致不外謂國防充實最爲切要整理稅制與官業亦不容緩故不得不立增稅之計畫以應時勢之要求希望各派代表慎重考量至其預算之計畫則採下列之方針（一）就國防之充實務徵經費以立必要之計畫（二）隨時勢之推移以求國運之進展必徵經費以圖産業之發逹教育之振興以及交通機　之整備（三）對於一般普通經費力求撙節準此方針編製預算概算金額有如左刋歲入經常部六四二四○○千　臨時部八○一○○千圓合計七二二五○○千圓 
歲出經常部四八八一○○千圓臨時部二三四四○○千圓合計七二二五○○千圓 
歲出中最重要者卽海陸軍軍費海軍六年度之繼續事業總額三億二千萬元陸軍十八年之繼續事業總額一億八千萬元明年度海軍之要求額約六千萬元陸軍之要求額約一千萬元明年度各部新規畫之事業所要求之總額約一億一千萬元而其中海陸軍擴張費實占其大部分也 
國用旣澎漲於是不得不立增稅之計畫徵收租稅原以負擔公平爲要詣故其增稅計畫之主義不但不使下級人民負擔過重且務求減輕其負擔使全國負擔趨於均衡以助長社會健全之發逹其增稅之要項如下（一）所得稅（二）酒稅（三）自用醬油稅（四）織物消費稅（五）糖之消費稅（六）清凉飲料消費稅（七）以上六項改正後廢除通行稅及石油消費稅（八）戰時利得稅（九）專賣益金（十）增加郵費由是日本來年度以後財政上所生之餘裕約逹一億五千萬元以上如下列之數字自然增收六七○○○千元永久的新稅三五○○○千元戰時利得稅三○○○○千元減除減債基金二○○○○千元合計尙餘一五二○○○千元 
由增稅及其他各項一次企圖增收一億五千萬元以上除日俄戰役外在日本未有前例戰時國用澎漲尙不足爲奇至平時增收浩大如今日之預算在日本財政界上洵屬空前之舉從來所未有者也 
寺内内閣有增稅之决心朝野上下議論甚多反對現内閣之計畫者則謂減債基金可以立即消除以應需用行政整理爲多年之宿題今不從整理行政着手以事節約而徒增各項之稅表明内閣亳無誠意言之成理持之有故此爲反對派所持最充足之理由此外復有詆財政大臣政策之矛盾新增各稅未必能使全國負擔均衡者其説尚多不及備述贊成政府者則謂際此世界之變局力求國防充實良爲當今之急務振興事業促進教育之發逹亦屬要務需要鉅額資金無怪其然政府苟能實事求是不蹈暴籢苛歛之弊致令國民嗟怨則對於現内閣之政策無不樂從云 
要之今之所可注意者卽現内閣之命運與增稅案之成立與否大有關係也蓋若增稅案不成立則現内閣或由是動摇日本政界將起風波增稅案果得兩院通過則今後日本擁龐大之海陸軍其兵力之厚逈非昔比矣 
[鐵路會計法之研究]  
　　交通部統一鐵路會計會近有呈文呈遞部中對於會計法有所主張其文曰爲呈請事伏查五年十月十六日部令會計年度經國務會議議决於會計法内修正以六月三十日爲止各等因現經本會詳加討論竊以爲遵此項辦法窒碍殊多請將窒碍情形縷晰陳之一各路會計年度向以陽曆年終爲結朿之期改用六月三十日則各項有益之逐年比較無從着手因各路統計帳目向依曆書年度編製一經更張非經多數手續將各項簿籍總結之數按照新制年度全行更改則無從比較二從財政上着想以六月三十日爲終結之會計年度比之舊制並無特别利益各國中如英如南非洲澳洲以及美國多數鐵路其編製頒布年報皆用陽曆年度爲會計年度故爲我國鐵路計亦宜仍用曆書年度以便獲得種種有益之國際比較至美國會計年度前亦以六月三十日爲終結雖已行之有年然因鐵路上財政上窒碍甚多該國各大鐵路在世界上以里數最長關係最重著稱者已一致同意於去年改用曆書年度三改用六月三十日爲會計年度終結之期則額外增加關於統計應行徵集之事項勢必於工程員及其他辦事員職務最繁之時責其編製報告如此易使會計處與其他各處之間彼此因公而生誤解或因編製報告之匆促致多錯誤均在所不免四盛夏酷暑病患較多辦事人請假者亦較常時爲衆今以六月三十日爲會計年度之終期是於一年中氣候最不適宜之時然會計職員增重其職務何如初春氣候温和便於征公之爲愈乎五每年各路舉辦工程大半在春夏秋三季一宗工程完畢其報告大抵在十月十一月送局若改用六月三十日爲會計年度之終期則一宗完全工程之用欵一部分登入本年度帳簿一部分又須登入翌年度帳簿此最不便者也曆書年度之適用於此又可見矣六國有鐵路之有借欵關係者其契約條欵多訂明每年年報及帳目須於陽曆年終送交借欵公司今改新製勢必於會計上事務上增出兩種手續此又不便之一端也再本會鑒於國家付託本部種種事業範圍之廣大以及此等事業關係財政之重要以爲此種重大問題與財政部有密切之關係（本部之意見當與財政部之意見等量齊觀）似宜於國務會議時重加考慮不獨各國務員卽凡與會計有關係之重要人員以及海關及鹽務署人員亦得各抒所見庶幾集思廣益推行盡利是否有當伏乞鑒核批示施行抑本會之意尤有進者會計年度累次變更實貽財政政務進行上以劣影響政府爲政務進行之稳實明白起見似應詳晰研究定一永久不易之年度以免後此紛此紛更伏望我總長贊襄國務時卷慮及之不勝至企　呈總次長 
[杭州快信]  
　　童師長昨謁齊省長暢談時局三小時 
永嘉地審廳長袁希濂電致高審廳以推事蔡文瀾於灰日夜問酒後尋釁與書記官施煥互毆將辦公室搗毁一空袁亦被拒受傷並殃及推事韓照經廳長昨飭第二分庭派員查辦 
處屬小梅鎮鹽牙抽仲案昨日袁運司分别本埠外埠擬定辦法令行温台督銷局遵照 
江山程知事呈請薦任金煌爲該縣承審員高審廳已准 
佳日鄞縣監獄署前民房失慎旋即撲滅該縣王知事已電告來省並無監犯脫逃 
江干茶商認捐以貨不暢銷要求減額財政廳昨飭閘口統捐局查核 
内河水警廳長徐則恂昨由桐廬出巡旋省 
[南京快信]  
　　聞陸榮廷昨晚已有復電稱已通電前敵各軍暫時停戰並聞南方條件日内即可提出 
陸榮廷代表彭允彛雷慕南准明日赴鄂贛接洽 
陸建章昨電復馮總統俟陸榮廷復電到寗卽行赴鄂 
李督昨電中央報告陸榮廷代表來寗接洽情形 
贛西鎮守使方本仁昨有急電稱湘軍集中萍鄉邊境已備戰 
江寗鎮守使齊燮元昨赴江北沿津浦路線檢閲軍隊 
李督派赴湖北會晤王督之石景川今晨已乘江輪回寗 
馮玉祥拔隊赴閩尙無確期 
傳聞駐岳王金鏡已退守咸寗 
江北淮徐海各屬土匪近又蠢動李督昨電駐防各軍嚴密防範並飭不得擅離職守 
鄂省議會昨電蘇議會云天禍中國戰亂頻仍窺其大勢南北視線集中武漢唯武漢自辛亥以來元氣未復何堪再擾現值商務停滯人心恐慌岌岌可危不寒而慄萬懇雙方讓步期於和平勿使武漢人民再受痛苦迫切陳詞無任悚禱 
省議會昨開各項審查會定今日（十二日）下午開第二次大會其議事日程（一）電請中央停戰曁抵禦日人設置民政署（一）報告省公署咨覆公布預算總册（二）籌徐海善後（一）提撥畝捐撫卹災民（一）剔除原荒減征（一）取消江蘇契稅苛罰籍没拍賣條例（一）嚴申米禁（一）禁絶米榖出口（一）忙漕征收核實等案 
省署新委政務廳長蔡寳善昨已到廳視事 
齊省長委楊先震爲本署諮議佐理 
大勝關大河口等處釐差均有更動消息 
江蘇公立法政專門學校第二班學生日前舉行畢業試驗今已揭曉計四十八名 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[和戰問題各方意見]  
　　江蘇李督軍江日自明心迹電中（已見前報）曾經申明梧州會議八項條件未必可信容向詢問等語聞李督同日即拍電陸幹卿君婉轉問訊陸君微日（五日）急電謂無其事來往兩電探登如左李秀山致陸幹卿電云陸巡閲使鑒寗密本日兩電敬悉當即轉知以免誤會一俟區界畫定自無顧慮近聞津滬各報遍載有梧州會議八條如黎總統復任馮總統退居瀛台公爲粤桂湘閩巡閲使唐督爲滇黔川巡閲使李烈鈞督贛柏文蔚督皖伍廷芳任總理孫洪伊長内部等語似此不倫不類知係謡傳而聞者不察遂至閧動竟有向敝處詰問者當爲解釋以息浮言而安人心當時會好會者造言寡識者輕信勢所不免因思北方消息流布南中者如有似此不倫不類之訛傳亦望公隨時解釋俾免淆惑衆聽並望互相通知以便證明更正至將來條件自以雙方調人正式函電爲據高明以爲何如尙祈惠教爲幸李純江陸幹卿致李秀山電云南京李督軍鑒寗密江電敬悉津滬各地報所云八條廷决無其事且非如此之人所有愚忱業經於歌電表明計登察閲應商條件希一面與前軍磋議爲盼榮廷微 
據政府方面消息陸氏日昨有直接致元首之電一件與李督軍轉呈之電大同小異其條件亦係要求解散臨時參議院召集國會黎總統正式向國會辭職馮總統正式繼任云云又一消息云陸榮廷昨日有一電直接逹於馮總統内容甚秘確查係陸氏聲明並無何種要求惟希望速行召集國會使政治重上軌道其餘與李督所轉陳者無異又該電曾叙廣東近日情形以陳炳焜恐不足以維持粤局由各方推舉莫榮新代理督軍並有勿聽謡傳使時局益呈紛擾之語 
天津數省督軍代表會議之結果激烈主戰政府曾電令抽查軍隊茲據某方面報告政府電令内容係先嘉許曹張等之忠勇且承認非備戰不能調停之主張飭即各回原省整頓軍旅如將來不得已而出於戰自當勇往直前義無返顧且表示當以曹張兩督爲司令此則仍爲將來萬一之語云 
昨從某方面所聞王署總理於昨日上午十一鐘赴公府與馮總統密議解决時局之辦法聞陸幹卿雖有電來京商量停戰然粤軍仍極力攻潮且侵及閩界桂軍在湘亦著著進兵無停戰之表示滇黔軍隊又依然進行不怠故其商榷之點卽在於此聞其最後所决似趨於主戰一方又聞李閩督日昨復有加急密電到京大意謂粤軍攻潮雖極力防禦無奈勢薄難持據臧旅長致平電稱潮城愈急懇速電中央派兵來援等語惟有籲懇中央迅爲設法挽此危局云云聞元首閲電後當即飛電上海海軍總司令饒懷文迅即派艦運兵赴閩以厚閩防而策應援云又據汕頭庚日（八日）電稱潮州被圍四晝夜砲聲不絶馮玉祥一旅迄未開行聞近日閩李督電請中央改就倪丹忱督軍所部中酌撥一旅馳往解圍 
昨京中頗傳岳州又經開戰消息茲聞商震自前在湘鄉聯合第八師兩營潰軍奮勇攻出重圍後已奉命駐鄂並未參與岳州之防務刻在鄂設有旅本部與蔡團長榮壽集合餘軍以圖再舉已向王總司令請補發軍械王督已允續發並聞政府昨接王金鏡副司令來電謂此間有種種謡傳外人亦有業已開戰之報告但經確實調查岳州實未有戰事各軍現亦仍駐原防地點特此馳陳以舒厪系等語 
聞譚浩明昨有電致當局大意略謂川中滇軍之取渝以及粤軍之急攻潮閩皆因岳州有多數北軍駐紥意在進攻倘岳州北軍能撤自不難逹和平之希望云云大總統接電後當即覆電大意略謂尊旨極所贊同但在湘桂軍如能退出湘境則岳州北軍自當全數撤退云云 
[魯代表再謁陸外長]  
　　昨日八號九鐘山東省議員朱紫垣爲日人設置民政署事又訪外交總長陸子欣氏朱君探詢交涉之經過陸謂本部對於駐日公使已四次電詢至昨日始有答覆大致謂正在抗議進行期間而日昨林公使親赴本部略謂今日必有滿意之答覆等語總之此事在地方爲切膚之病在中央則國權攸關總統總理均交諭將此案列入國務會議慎重進行望貴議員報告地方各團體靜候解决勿滋意外朱君謂東省民氣雖十分激昻然純係有秩序之行動惟日人對外手段向來詭譎深恐曠日持久發生具他事端則政府之交涉益形棘手祈根據公法條約迅爲嚴重交涉勿少讓步陸謂鄙人任事一日必盡其力之所及行其心之所安當不待諸君過事責促也茲將日人在魯設在民政署之詳情彚誌於下（甲）濟南查日人在山東設置民政署其日皇勅令發表原係五處曰青島曰李村曰坊子曰濟南嗣因李村一處距青島甚近遂將李村併入青島轄下僅在李村設分署一所其坊子張店亦均設立惟濟南因人民之反對屢易其方針先改爲由駐濟南領事兼任嗣又改爲隸屬於坊子上月日本本鄉司令來濟時在濟南大馬路日本憲兵隊門首掛一牌子上書（坊子民政署濟南憲兵隊分所） 
後因人民反對遂將牌子取銷（乙）坊子（一）民政署狀况設於坊子茂林街大門外標示坊子民政署五字門内有兩門其一標示民衆控所其辦公室外標示受傳字樣大門外懸掛黑板標示銀價又一便門標示坊子民政署通用門（二）組織署長一員名林恒次郎副署長一人分三科（一）總務（二）財政（三）書記關於訴訟事件之繙譯名林善一亦日人（三）已經着手辦理事項（甲）訴訟坊子房租債務事件該署均已受理其他案件亦多有赴訴者（乙）礦務坊子西南礦坑有二日人要求開採經礦務交涉員朱承恩呈明省署尙未接到省長指令乃日人急不能待竟已自由開採（丙）稅務坊子屠宰稅久已歸日人徵收（丁）其他各務馬路及工業學校現已動工修築原有之鐵道病院憲兵病院現均隸屬民政署改稱民政署病院所有憲兵隊亦均改隸民政署管轄（四）現在計畫中及已露端倪者之各事項（甲）迭次要求調查坊子商户警署尙未允（乙）要求商會每星期將銀價物價報告該署一次警署已允其自行赴商會探詢至由商會報告一節尙未允認（丙）籌畫在坊子附近興辦林業（丁）籌畫設立國民學校（丙）張店（一）查此處係分署歸坊子民政署管轄其長官即張店憲兵分隊長名水野保（二）地址張店車站極西邊坐南向北署前懸木牌二（一）書張店憲兵分隊（一）書坊子民政署憲兵事務所（丁）青島青島民政署之組織早已完全成立至其内容尙待調查 
[關於北京復辟謡言之所聞]  
　　北京近有關於復辟之謡言茲據調查復辟餘黨目下當然尙伏在國内各處即北京亦不能謂無如康有爲張勳俱匿居北京苟政局不稳之時則野心之輩當然有所希圖故關於運動復辟之謡言如謂其絶無影響未免失之樂觀然以目下論復辟黨之中現並無有力之領袖雖有一二馮道者流觀望形勢心跡可疑然此輩閲歷甚深憚於冒險若求一悍然不顧冒天下之大不韙者則目下並無其人故一聞此類謡言而卽恐慌震動者亦未免失之悲觀也惟北方現在主戰南方實際亦未停兵中央無力地方瓦解是甚足長好人之野心而授以可乘之隙若曠日持久之後則亂機潛滋不無可慮又據新民通信社報告近來交民巷方面頻有駭人聽聞之謡言事實真僞無從推測而外間已抱不安之念至再近又有北京方面遣人赴直豫招兵兩旅來京之説人心益滋疑懼連日駐京各使頻頻往還聞已密籌方法詳細尙無從探悉僅聞此次屢從保護外人利益着眼不日將向我提議云云又聞警廳鑒於社會之恐慌將出示更正關於此事之一切謡言云 
[川軍克復瀘縣詳情（成都通信）]  
　　瀘縣古稱天險三面臨江西枕龍透關北面渡河遠則有草店子關口白廟子黄土坎關木坎王帶橋等良好防禦陣地近則有官山五峯頂營盤山等高地外城之内有忠山安置大砲可以掩護一切諺云鐵打瀘州克復之難可以想見川軍此次下瀘戰事極烈茲記其狀况如下 
　　滇軍之兵力及配備在瀘滇軍約四五團其他砲兵機關鎗亦夥川軍未到以前約有兩團在草店子玉帶橋一帶警備一團在五峯頂附近其餘在小巿城内及藍田壩等處其防禦地點工事頑强深溝高壘射界廣闊配備極臻完善戰事激烈時其軍長黄毓成師長趙又新親身督戰又飛調二十二團趙團前來增加 
　　川軍之兵力及部署 
　　川軍第三師及第一師劉旅分數縱隊四路進攻於十九號各隊到逹地點如下第三師右縱隊代理司令官（師參謀長）唐廷牧率第一梯團長許澍及第三梯團長郝熹及砲兵數連機關鎗數挺又第五梯團之但營十九號第一梯團到逹胡巿（距城四十里）第三梯團到逹來龍場（距城三十里）第三師左縱隊之趙支隊（機關鎗唐營潘文華蕭營）到逹雙碑子（距城三十里）第四梯團長李挽瀾到逹福吉場（距城五十里）第一師之劉旅到逹特凌場（距城二十里） 
　　戰鬭之經過 
　　二十號午前五時各路軍隊開始攻擊運動至午前八時川滇兩軍接觸至午前十一時第一梯團已佔領木岩第三梯團之第二營長劉膏虞佔領白廟子趙支隊之機關鎗唐營佔領關口劉旅佔領新店子至午後三時第三梯團之第二營五連同輜重營佔領揷旗山新官山至晚各軍皆取聯絡即以戰鬭隊形徹夜次日仍由新關山之總攻擊點猛烈進攻至十時頃即將滇軍陣地完全佔領 
　　激戰之情况 
　　諸戰以後滇軍陣線前方不易接近川軍奮勇爭先不顧死傷連破滇陣衝上復下數次而氣不稍餒當激戰時滇軍遴選敢死隊四百人分兩路反攻揷旗山新官山均被川軍擊退 
　　夜間之戰鬭 
　　滇軍知已失敗夜間特令部隊反攻至七八次之多鎗聲不絶盡皆快放肉薄川軍川軍沉着異常不稍退讓兩軍傷亡枕藉及至拂曉衝鋒尤爲激烈 
　　川團長之勇敢 
　　當白廟子揷旗山攻下後又復前進郝梯團長熹在白廟子高地指揮部伍爲滇軍砲兵發見遂以大砲轟擊有一彈適中其處擊斃左右軍官二員血肉骨渣飛濺滿身而郝團長仍不爲動指揮加故李梯團長挽瀾在揷旗山指揮時有一步鎗彈適由兩股間穿過劉營長膏虞乃曳之向左站立未定第二彈又來矣 
　　滇軍之損害 
　　先是滇軍不支分向瀘城潰退川軍乘勝猛追黄毓成在小巿對岸以機關槍阻止退却滇軍復反攻於是兩軍相距不及百步川軍猛力衝去滇軍復敗是時川軍將五峯頂一帶高地完全佔領忠山之滇軍砲兵施行快放意圖掩護退却不意被川軍砲兵擊毁加以機關鎗施行火力追擊彈如雨下不及十分鐘死尸遍滿浮橋後退者幾無歸路於是有撲河逃竄者有繳械乞降者川軍更以一部分從浮橋尸上渡過城中滇軍慌亂失措由西南兩門向慈溪口浮橋敗走川軍跟追滇軍死於慈溪口者尤夥 
　　傷亡之概數 
　　據瀘縣紅十字會報告掩埋滇軍死尸二日未畢約一千之譜受傷者又約一千有餘川軍官兵死傷亦多亦慘矣哉 
[渝宜間兵匪消息彚聞]  
文滙報五日宜昌通訊云午後某汽輪名沙巿者行抵此間據船客云此輪行近沙巿時被人開鎗射擊當停駛時有人代表該處司令登輪察看要求留下船上所載之銀元船主不允呈請稅務司保護稅務司乃向司令釋明一切但警告船長謂船行如遇危險由船主自行負責幸途中未再遇意外事云貴利船裝吴光新之兵上駛行近沙巿時恐爲獨立軍所攻擊故即折回漢口目下宜昌有吴兵約二千人交通已斷援兵不來軍餉又能續到是以進退維谷處境甚難宜昌旅長之態度不甚明顯惟聞已向督軍聲明不能遵示辦理察其語氣頗似宣告獨立也旅長已向中國銀行索取巨欵而對於商會則以極力維持地方秩序爲言如旅長果亦反對北方則時局頗堪注意此間人民慮禍亂之將至頗形恐慌宜昌爲西行之輸運要區惟自大革命以來地方尙稱安堵計自一九一四年後北兵西行此爲第四次皆未有所成就云 
字林報二十七日涪州通訊云過去數月内此間商務極爲興盛爲多年所未有但有最後十日中則甚沉靜自重慶戰事發生以來盜匪肆無忌憚長沙與涪州間之河道盜風甚熾船隻不敢開行二十五日有船五艘來自重慶在距此不足百里之虞爲盜搶刦某湘商藏銀米中擬運回梓里詎皆被搜去損失三千餘金共計五船被刦銀貨所值逾萬是日官場派兵若干前往剿匪但兵士次晨即回一無所獲今日又派兵四百出外想此次當不致毫無成就矣盜匪肆虐於鄉間而兵士則安居於城内各大城中皆駐多兵鄉間獨付缺如此乃記者所常以爲異者也前一二月天氣陰晦近頗晴爽冬季收成可望豐稔 
　　字林報三日宜昌通訊云軍隊陸續過去向西而去軍紀尙佳重慶傷兵近有四百抵此就醫分住各廟殆傷兵數多重慶醫院未敷應用故也今日聞沙巿已宣告獨立宜昌尙安未有蠁應氣象此間河盜尙少惟數星期前曾獲兩盜已於宜昌下游六十英里某處鎗决矣 
[水利局查勘津災之呈報]  
　　此次天津水災發生後全國水利局李總裁曾迭派技術人員往津查勘現在先後畢事已擬有標本施治辦法呈請大總統鑒核奉批所擬宣洩積水及根本救治各辦法着交熊希齡分别審擇辦理其餘各條即由該局擬具詳細辦法呈候核奪施行云云其呈云爲迭次派華洋技術人員察勘天津水災並飭擬標本施治辦法據呈報告仰祈鑒核事竊直隸近年河患原因至爲繁複而要以五大幹河之尾閭不暢爲重要主因本局前於四年春派諮詢工程師方維因察勘各河據呈察勘畿輔水利報告永定河意見晝規畫甚詳經於上年五月間譯録全文附計畫圖分咨主管機關核辦本年夏秋間以近畿一帶水災迭告復派方工程師出勘京漢鐵路沿路此次爲災各河道技正楊豹靈出勘永定河下游並赴津視察災情及奉交直隸省長感電請派華洋工程師赴津籌議宣洩積水辦法即電令楊技正先赴省署接洽仍速往津埠來水河道詳勘並籌擬治標治本計畫一面電調方工程師折回赴津會商宣洩辦法曾於九月二十九日將辦理情形呈報在案茲據方工程師呈復天津水災原因及治標方法復據楊技正呈察勘直隸水災報告書内分直隸河道沿革之大略此次天津被災之原因現時宣洩積水辦法根本救治方法四章並附陳雨量記載辦法潮白永定兩河測量計劃森林與河流之關係本年南運子牙大清等河漫口處所調查表附圖分别呈復前來本局查此次天津水災論者或謂係南運子牙諸河之水或謂係永定河之水潰入子牙以致子牙汜濫併入南運所致其實則直隸五河之水僅恃天津一線海河入海容量本不能勝况各河河身均年久失修下游復經淤墊一遇上游漲漫决自在意中方工程師謂係五河上游雨量過多且發生於同一時間遂至漫溢成災楊技正以大清子牙南運諸河盛漲之水爲近因永定河挾沙淤塞下游入海之道爲較遠之主因而同歸咎於尾閭之不暢是欲爲懲前毖後之計宜急籌標本兼治之方茲據方工程師楊技正擬宣洩天津積水辦法各條大致均主張將朝宗橋或小站附近靳官屯減河兩堤扒斷並設法引南運河迤西之水靳官屯減河經趙連莊口門由祁口入海堵塞南運河南岸口門以絶水之來源另闢金鋼橋至三岔口間河槽並改 
 
 
 

Page 7

 
 
　　良附近河道俾上游來水得暢流入海所陳不爲無見至直隸五大幹河根本救治方法楊技正報告諭列頗詳所稱導永定河經場河淀入金鐘河出北塘導潮白河經箭桿河入青龍灣河由東西引河入海闢南運減河分水出祁口籌　永河新道疏浚滹沱等河不適用之河槽各節前方工程師察勘畿輔水利報告即以此爲言本局上年咨請各主管機關採擇施行即爲思患預防起見今旣創深痛鉅亟宜切實進行餘如設雨量記載以驗天時置流量測站以覘水勢舉辦直隸全省地形測量及應施工程範圍内詳細測量爲設計估工之用調查永定潮白滹沱等河上遊山地爲造林固本之謀實際旣所必需所費尙不甚鉅惟事關久遠似非臨時機關所能猝辦應否由本所擬具詳細辦法咨呈國務院經國務會議議决施行至所請於本計劃未實施以前將李遂鎮至香河縣北一段先予疏通仍導歸北運河借清刷渾旣免寳坻縣境年年水患目爲根本計劃中修濬箭桿河上游一部分之工程一舉數利亦堪采取現在京畿一帶水災河工善後事宜旣奉明令派熊希齡主持辦理責任有歸工程歸及楊技正所擬宣洩積水及根本救治各辦法應請飭下該督辦分别採擇迅速舉行本局職掌所關仍當飭各員詳加研究與該督辦會商辦理以期仰事鈞座顧念民生務澹沉災之盛意所有迭派華洋技術員察勘天津水災據呈標本施治辦法各緣由理合將該等報告彚裝成册呈請大總統鑒核俯賜指令施行謹呈 
[蘇議會之議長問題]  
　　省議會於十日大會時議員楊石等提起沈議長資格消滅緊急動議已略見昨報茲悉當時沈議長將議案收受後即置諸案頭允編入下次議事日程迨昨日議事日程發行後該議案並未編入楊石等旋向沈議長質問沈答覆謂議事日程散至場外此等議案關係内部如其刋入未免顔面難堪且該案已付油印另發單張如其提議儘可提起緊急動議不必列入議事日程云云楊石等之議案如下竊維議會爲民意機關法紀不可不守議長爲全會表率資格不可不明本會沈議長惟賢曾經應選爲參議員業已到院執行職務查省議會暫行法第九條本有省議會議員不得同時爲國會議員之規定而臨時參議院之組織依十月二十八日國務院勘電尤認爲屬於執行國會職權之一部是沈惟賢應選參議員之日即省議員資格消滅之日民國二年第一届參議員選舉本會議員之當選爲參議員者先例具在可以覆按事關法律問題議員等未敢瞻徇緘默用特提出緊急動議是否有當請付大會公决 
[蘇議會之改良賦稅徵收案]  
　　核定忙漕徵費議員莊以涖提議核實規定忙漕微收費云忙漕征收費核實規定一案前經本會議决咨請省長公布施行施准省長復稱征收費應在正稅内支給案甫經咨部查核此項規定自應俟部復到後再行併案核辦現據省長來文前案未邀部准吾民之擔負旣未減輕則核實之規定尤不容緩擬查照本年六月一日本會議决案各縣忙漕征收費以四釐五毫爲限應由財政廳切實調查分級支配自本年冬漕爲始不及四釐五毫者不得再增超過四釐五毫者皆須核減如有盈餘仍應撥充地方公用以昭核實可否由本會徑咨省長公布施行請公决取消契稅苛罰議員范鎔提議取消契稅苛罰云江蘇現行契稅征收條例每計契價洋百元連同地方附稅征納洋六元上以供國家之需下以充地方之用法亦備矣查征收期限以六個月爲滿此猶曰定以時間爲裕稅源計也所不可解者於限滿六個月後又以三個月爲限每逾限一月苛罰洋六元雖曰處分滯納抑何僅知收入不明稅率輕重若是而其尤駭聽聞者莫如過此三月受罰期間即欲籍没其産拍賣賤售以收二十四元苛罰之稅夫忙漕爲我國納稅之大宗而滯納處分亦祇取十分之一及其結果飭警催繳而已未聞有分外誅求釀成苛罰拍賣之舉而獨於契稅滯納處分竟不參酌隣省納稅情形公然以古昔野蠻搜括之計横行於我蘇此種惡稅實與上年驗契苛罰同一步調爲今之計惟有請於成契六個月内每契價洋百元仍收稅銀洋六元此後亦以三個月爲限悉遵忙漕滯納處分條例加征十分之一逾限不再議罰一律飭警催繳繳足而後止如是則契稅無分毫短縮苛政亦立可罷除以蘇民困是否有當請付公决 
[抱一通信兩旬間之回顧（三）]  
　　蘇州南通兩農校 
　　病蟲害研究 
　　模範學校園 
　　農産制造 
　　植棉試驗 
　　貸種所 
　　依教育统計全國農校二百八十六而江蘇占其十一公立者九私立者二此行至蘇州觀江蘇省立第二農校適開五週年紀念會今歲蘇屬閙蟲災該校二年級學生分頭調查蘇城附近農家之損失列表統計損失百分之四十此食稻者爲螟蟲治法將稻根拔下囤而燒之否則明年必重發且禍愈烈該校陳列許多病蟲標本並取螟蟲所窟穴之稻根聚作大堆以示焚燒之模範有畢業生專研究病蟲害者又查得蘇松一帶麥之黑穗病甚烈一塍之間少數黑穗因風力之傳染數傳可使多數預防之法惟有温湯浸種將種子先浸於攝氏三十七八度之温湯中然後播下此法本極易但難使一般鄉民得識恰好之温度該校擬以同温度溶解之物分給鄉民使投是物於温湯以其溶解而驗得適宜之温度但尙在研究中聞金陵大學有一學生發明一器上有一表驗此温度極易余未獲見 
該校有模範的農村小學學校園地廣八分一部爲共同實習地餘爲分組實習地可容實習生七十二人凡小學校欲組織校園者大可往觀 
此外爲園藝畜牧果樹蠶桑等類而尤注意者爲農産製造其種類爲紙麥桿編物醬油豆腐乾豆乳牛乳各種罐詰物白蠟（蟲）黄蠟（蜂）薄荷油薯粉製藍皆當場出售而若豆乳牛乳等則設肆賣座坐客常滿 
該校宗旨初重改良農事今則注重農業經濟冀以經濟上之成績取得農業社會信用以逹改良之目的是日參觀者嘖嘖稱道不置 
在南通觀私立農校是校注重在植棉試驗蓋將貫澈張謇氏棉鐵兩大主義之一端日本人在朝鮮設木浦棉作試驗場其場長來觀歎爲日本所不如是校植棉試驗分兩種一爲普通試作地一爲學生擔當地而别於校外設自營農場教師學生每人各占地五分或一畝調查今届鄰近農家植棉一畝之所穫平均四十九斤其種類爲青莖通棉與紅莖通棉兩種而師生二十八人自營場之成績平均一畝之所穫青莖通棉一百零一斤常陰沙棉一百零七斤雞脚棉一百十四斤過於尋常農家二倍有餘余往參觀時棉尙未收田間一白如雪縱人觀覽定明年一月十五日開棉作展覽會叩其資本較之尋常農家有增加否答無有但種得稀剪得透約僅留九臺爲度亦用通常肥料但於配合及播種栽培上研究耳該校以漸得社會之信用乃仿歐美制度設擴充部分講演會俱樂部販賣部等而聯絡農夫社會之主要方法爲貸種所摘其章程之要點如次（一）貸種所以選擇良種並授以改良之種法爲宗旨（二）貸種暫以棉麥爲限（三）貸者以南通縣境爲限（四）每届作物收穫貸者須依本校之招集開會一次比較成績之優劣（五）貸種量每户以四畝爲限（六）所貸種子俟收穫後徵取其原值（七）凡播種栽培施肥去草等均須依本校所定定法受校員之指導（八）作物收穫後仍須售於本校惟每石得較巿加價十分之一以示鼓勵另擇最優者三名分甲乙丙三等奬給褒狀及園藝花卉種子等連得三次甲等奬者次年貸種不取價值 
凡此種種大都仿自美國在中國當爲僅見矣該校之他種成績亦甚佳不具述 
南通新營公園五所其建築融新舊爲一爐樓榭亭臺盡在水雲鄉裏記者往游維時夕陽在山松蔭覆塘笛聲度水登高南望則大江前横狼山雄踞從此南通不僅爲考查教育實業之場而爲流覽風景者所莫能忘矣天下擾擾個中人雖南面王無與易也 
地方通信 
[松江]  
　　匪徒託名行刦山陽漕涇班划船兩艘舊曆十月二十三日傍晚行抵松江船埠時突來身衣常服口操客音之大漢六人聲稱奉鹽捕營命捕緝私鹽不問情由將旅客行裝盡情翻視及搜得食鹽十餘斤指爲夾帶私鹽威嚇船主出銀六元爲壽始各散去事後經旁人説明方悟匪徒託名敲詐詎二十七日該匪等故態復作乘划船行經南外曠野之處仍以捕緝私鹽爲名上船亂搜及於乘客行囊中搜得食鹽二十斤遽謂夾帶私鹽有據欲令船主罰鍰二十元船主不允遂將船上物件掠奪上岸卽駕駛器具亦被搬去該匪臨去時聲言如將罰金備全卽可向之贖取云云現值冬令宵小四伏此類匪徒往往假借名義在外行刦其術殊狡若不及時防範恐此後更將騷擾也 
　　辦理選舉近聞省議員選舉事務所業將全縣選民資格調查完竣彚姓榜示計全縣三巿二十一鄉共得選民八萬餘人松江一市獨得二萬餘人其餘楓涇市得八千餘人亭林市得四千餘人皆較松江爲少此外各鄉相差更甚惟本届調查亦以松江市爲最濫如城市北段選民録竟有秦開心王和順馬桶等名翁事務員雖明知其有意搗亂然以無權挑剔祇得聽其自然自此項選民榜示後外間雖傳有選民紛請更正之説惟訊之選舉事務所據云並無其事僅有北段選民王黼卿向調查員要求改名平章亦未直接與事務所接洽此外更有普照寺前王姓因調查遺漏向李縣長函請補入云 
[無錫]  
　　身死不明之波折北門外聚豐洋貨店出店過阿全因竊物嫌疑經店主斥退忽於月初殭臥於光復門外西村里曠場中其母過周氏聞悉報縣請驗即經王承審員帶同檢驗吏曹陸兩人到場按驗曹吏報稱無傷無毒委係病故陸則指爲有壽有傷雙方各執一詞翌日由楊知事親蒞驗得並無毆傷及毒斃形跡當將銀針揷入死者喉管之中未呈黑色給與屍屬驗看而屍叔過朗苑等以阿全身死未明不允棺殮翌朝逕赴蘇垣高檢廳請求派委覆驗遞狀多日奉批吊齊原卷核辦過姓死屬對於死者暴露曠野業已旬餘急不能待前日復往蘇呈催昨日始由檢廳委派武進縣知事陶文煥於晚車來錫與楊知事晤叙後卽傳屍屬及與身死不明有嫌疑之聚豐店主陳茂卿在聞喜堂詢問屍屬訴稱阿全實因竊物嫌疑爲陳茂卿虐斃雙方辯論甚久陶知事力勸兩造和解如屍屬定要覆驗須具反坐甘結均無結果而退　　創辦棲流所 
　　創辦棲流一事去年曾經縣署提議擬於警察各分所區域内各創一所留養游民嗣以經費無着事遂中輟近聞楊知事捐廉就西門外施粥廠舊址劃出房屋兩間作爲棲流所游民乞丐俱可報名入所每人每日給發飯資一百文由第三分所兼管其事但名額無多僅具雛形 
[鎮江]  
　　錢莊擱淺鎮郡巿面近因戰事影響各項商業頓形衰頽金融機關尤爲緊迫本月十日銀山門大街某錢莊被擠擱淺聞虧欠各莊欵約有二　　　兩不知如何了結云 
　　新軍過鎮日前有閩省新軍二營由浦過鎮赴閩茲悉閩督李厚基又派員在淮北徐州一帶招募新兵二千五百人昨晚過鎮者已有一千五百人其餘千人今夜亦將過鎮赴閩 
　　屠稅爭潮丹徒縣屠宰稅本係由王晉侯朱金波認辦自屠業反對後節經官廳從中調解迄無效果嗣由倪縣長將該稅暫准由該業經收一面詳廳備案聞財政廳以該商認辦之期旣未終了亦未經查有苛虐實據未便驟事更張擬即飭行到縣仍復原狀俟認期終了再行核辦並聞此項公文已經發下未知倪縣長如何辦法 
[揚州]  
　　鎮使率隊剿匪海沐漣泗及宿遷窰灣一帶匪風甚熾淮揚鎮守使馬伯良於八日親率衛隊砲隊一連由浦開往泗陽與駐紥該處之第一團長郁漢川第二團長馬玉懷會議剿匪方法務期淨盡 
　　知事行將抵揚江都新任知事趙邦彦承審員王少貞一科任鍾鼎二科費寳谷三科聞之駿警備隊長王振鵬及趙之眷屬於九日在浦乗帆船南下本日（十一日）即可抵揚現已有人在東關外迎接聞淮陰五警區長均有同來之説恐江都警界又有一番更調也 
　　考查運河水利江蘇水利恊會長韓國鈞前因運河水利曾來揚面謁當道並派員調查各壩情形現又派顧聽然來揚晤馬士杰考查水利 
　　集訊毆警案件揚屬揚獸壩警察局巡士唐大逮捕聶如才被毆成傷一案該區特將聶呈縣請究經陳承審訊得聶因欠租由田主控區飭警追緝聶拒捕被毆判補傳田主候訊 
　　花捐委員易人江都花捐局委員朱士俊近以短繳捐欵經張代知事撤差另委陳雲張容甫接辦以資整頓 
[杭州]  
　　建議浙西水利嚴鐸凌福鏡等請願浙西水利議事會開濬濬港北塘河碧浪湖菜花涇書云竊吴興西南承天目等山之水北濱太湖合苕溪兩流經由舊湖郡碧浪湖菜花涇直逹北塘河分注各　濬而瀉入於太湖查北塘河自昆山溪北流折而東過王母來橋直至江蘇震澤之因瀆止東西綿亘六十里各漊鱗排櫛比口皆北向杭嘉湖衆水之趨太湖也必經北塘河而出各漊港乃此河年久失治或被坍佔或由淤積前則闊而深今則狹而淤矣每遇　雨連朝山水暴注壅塞不得入湖如食遇噎反湧横吐釀成水患職是故也且浙西杭嘉湖等處衆流交滙萬壑爭趨然西南阻山東隔海塘數百里間水無所洩洩之者區區吴淞婁江二口而已路又甚遠中間所藉以　水者則維太湖而杭嘉湖衆水之趨入太湖必藉北塘河與各漊港若咽喉然故他處之深徒爲養　而河漊之淺尤如扼吭矣况漊港滯口皆北向西北風起湖水倒灌泥沙隨浪捲入故漊港之漲塞更甚他港此北　河與漊港之亟待修濬者較他處爲更要也其次則碧浪湖及菜花涇查該湖南承杭郡諸山之水經德清之餘不溪武康之餘英涇及西北之天目廣苕會長興泗安諸山並吴興之妙喜諸山之水總滙於該湖再經菜花涇分流東塘及北塘河而歸入太湖近年來該湖與菜花涇漲塞過半一遇　雨上承諸水旣不能停頓於該湖又復阻滯於菜花涇無從宣洩勢必倒灌横溢泛濫成災此碧浪湖及菜花涇又爲亟宜開濬之要點也按浙西水利備考東南水利略以及志來諸書所載浙西之水發源杭郡之天目等山其幹流十之七經由湖郡而宣洩於太湖其支流十之三分注於嘉郡惟烏程則瀉杭嘉兩郡崇巒巨壑之水其奔騰掀翻與他縣獨異治之之法惟開河濬漊俾無淤阻則碧浪湖亦不致久停而漲塞焉河漊利則湖屬各縣皆利並杭嘉二郡亦利矣等語誠如前清浙撫帥氏承瀛云浙西水患湖郡爲大西南受萬山之水漊濱太湖地勢低窪一遇雨潦田廬浸没是修治河道堤塘當自湖郡始證諸前人之説詳察現上情勢無稍歧異可見吴興一邑關係浙西全局所有漊港北塘河碧浪湖菜花涇等處自應亟行開濬以息水患爲此陳請貴會迅賜决議提前施工以維公益 
　　咨防太湖巢匪齊省長昨准江蘇齊省長咨云據稽查呈稱查太湖與浙皖近接四面流通然扼要地點亦有數處巢湖帮自前清同治末年即擾害蘇浙兩省光緒年間吴家政孔得陞董道發等受撫之後該帮仍層出不窮大舉清鄉愍不知畏近今警汛於地勢多隔膜匪情或未講求汛僻兵單旣不能保衛地方甚至自已船械亦爲匪所刦迨至請隊追繫莫知所往匪勢因此日張南邊青浦之路必由楓涇及豆腐濱三菱塘自大廟港入湖者必經浙之胡漊蘇之吴漊東北來路必由澱山路關王廟茅草湖如至青浦非由三江口四江口不可此項形勢久於蘇捕者類能道及然巢湖帮匪異常狡黠人但知其由廣德大路往來不知其另有僻徑蓋湖屬之梅溪鎮距府僅九十里至安吉縣三十里安吉入皖另有山僻小路經小茅山以至寗國而逹蕪湖北路鮮有知者以上各情形均經身歷繕呈鑑核等情據此業經令行水警第二廳遵照辦理去後茲據該廳長趙會鵬呈稱伏查該稽查所查各節不爲無見業經遵令轉飭駐紥吴江縣江浙交界及西太湖該管各分署聯絡浙警不分畛域扼要認真堵截惟該稽查所指湖屬梅溪鎮地方以及由安吉入皖等僻徑均屬浙省區域應請咨明浙省長轉令所屬車警分叚堵截搜捕以靖匪源等情相應咨請貴省長查照轉飭所屬一體扼要防堵 
雜評一 
[曹李握手（庸）]  
　　武人天性每喜徑情直行態度不易改變然在今日則武人之態度又往往反覆無常幾不可以常測直之曹銀當段閣未倒以前本爲聯電主和之一雖曾傳其向段閣聲辯然亦並未正式否認及段閣旣倒乃突然爲主戰之魁首天津會議彼實領袖顧未幾又有向政府辯明並非主動之説而今日京電所傳則謂曹李又已握手主戰形勢一變前此盛唱南北洋對抗者或將變而爲提擕以一人之身忽而主和忽而主戰忽而又將主和中無主宰俯仰隨人西報謂督軍黨猶有童心誠哉其見戲也 
　　督軍如此顧觀於政府則態度之滑稽亦正相類語主戰者曰戰固政府之所期也其速備戰語主和者則又曰和亦政府之所願也其速言和因人而付絶無主張政府之而目無真武人之心思善變時局又安得而不混沌乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[條陳保商辦法之農部批文]  
　　自我國對德宣戰後本埠總商會曁各省總分商會曾經分别提議討論保護商業辦法擬具條件凡關於糧食金融棉花稅釐式廠諸大端詳陳利害請求體恤商艱力籌保護呈由全國商會聯合會提交評議會議决分呈國務院財政部内務部農商部核辦在案茲悉該聯合會自分呈院部去後業已奉到農商部第一一九六號批回准予分别提倡輔導進行該會以事關維護全國商務之發展自應抄録原批分致各省總分商會一體查照備考本埠總商會縣商會昨已接到該聯合會抄送批文茲爲照録於下據呈已悉查此案並准國務院内務部財政部分别咨交到部來呈所列五端洞明利弊均屬切要之圖本部詳加核閲限糧出口一節我國向來禁止糧食出口如果有弛禁情事自應斟酌盈虚以資調劑斷不令自由輸出漫無限制以致價格騰貴有妨民食維持金融一節事關財政應由本部咨行財政部酌核辦理禁棉出口一節爲根本計宜設法獎勵植棉使棉産日增品質日進旣足供國内之需要並可廣海外之銷場似未便禁止輸出反致減少國際之收入減輕釐稅一節推廣出口貨核減稅則低廉運費以及嚴懲留難自當會商各主管部處詳酌擬辦維持工廠另給津貼目前財政如此困難恐未能遽議及此至設立勸業銀行曁推廣農工銀行本部屢經酌議應俟財政部設法統籌核辦總之本部綜筦農商提倡保護本應盡之職務力所能爲無不設法進行以期發展經濟開拓富源藉慰商民之望而盡轉導之責該會亦宜聯屬各省商會務於歐戰期内一體積極設法以謀内國工商業之擴展此尤本部願與該會共相朂勉者也此批 
[敵僑回國假道之磋商]  
德人斯台格爾夫婦及鮑斯蘭門夫婦等擬離華回國報由和蘭總領事函知交涉公署核辦當經薩交涉員轉請外交部核示昨已奉到部復略謂敵僑回國美政府不准單獨假道現和使請分起假道商允美政府此後再行假道一次擬令敵僑若干人合爲一批取道美國其餘分作數批取道蘇彛河回國已商諸恊約各國尙未得復該敵僑斯台格爾等應俟恊約各國允許分起假道辦法始能回國等因薩交涉員當即函致和領請即查照轉知矣 
[修訂關稅員來滬]  
　　中央政府因修正現行進口稅則特派曾述棨爲委員會主任李景銘賴發洛爲副主任來滬組織會所籌議進行等情迭詳前報茲聞曾氏已於前日來滬以致外間誤傳爲新任曾交涉員現該主任連日派員在靜安寺路威海衛路尋覔房屋組織機關一俟部署定妥再行知會外交團委派洋員會同籌議 
[閩省請撥軍械之電覆]  
　　兵工廠謝廠長昨接福建李督軍電請迅撥赴閩軍隊六米里九快鎗子彈二百箱乘便携閩以備應用等因謝廠長以撥用軍火向章須由陸軍部核准令知始能照撥除電復李督軍外並電中央請示核辦 
[武漢恐慌之消息]  
　　自湖北荆州獨立後武漢一帶謡諑繁興昨有自漢來者述及該處居民異常驚慌紛紛遷避雖經該處軍警竭力勸阻終難遏止以致漢口租界旅館旅客擁擠房屋租借一空各項食物因而增漲即以房租而論向租四五元近竟漲至十餘元即一榻之地亦須數元尋覔不易非熟人介紹難以覔得一般渡夫苦力扛挑之人乘間爭索運資莫不利巿三倍 
另函云武漢商業自荆州獨立後大受影響近日風聲愈緊以致武漢兩埠商民大起恐慌各業均已電告駐滬莊客停止運貨昨日駐滬莊客又接漢口快信謂近日錢莊因受各界提取存欵忽然倒閉者已有十餘家各業因之停頓稍有聲家者紛紛遷入租界漢埠專做雜糧各號大都停止採運紙幣價格亦頓見跌落云云 
[桐油來源之將斷]  
　　桐油一貨産自川省而以武漢爲彚集之處今夏自川省發生軍事來源已減近因武漢戰雲忽起該處桐油業恐蹈危險致電川省停止運貨一面電告滬地同業聲明停止營業情由謂近因各錢莊均已停止出票各業大都停頓故桐油業七八家亦停止進出云云該業接此電告立邀同業會議今冬維持辦法恐來源斷絶則滬巿價格必大增漲也 
[最近進出口銀洋之調查]  
　　近三星期間本埠各外國銀行之進出口銀洋甚少鎊價與大條亦無大升縮昨日鎊價忽長一辦士正金銀行從青島裝來寳銀五十萬兩滙豐亦從該埠傤來銀八萬兩又華商客帮來銀九萬兩中國銀行從杭州兩次來洋二十五萬元又南京兩次來洋十六萬元又寗波來洋四萬元出口者交通銀行裝赴漢口洋七萬元中國銀行亦裝去洋十四萬元花帮裝赴崇通海洋十萬元聞長江上游連日因風雲急迫銀根奇緊本埠中國交通兩行屢接漢口分行來電囑速裝運現洋前往以應急需是以逐日趕裝甚爲忙碌 
[上海新聞記者赴日團消息（四）]  
　　大阪旅館之歡宴二十九日午後七時大阪朝日每日時事之三新聞社合宴記者團於大阪旅館主賓约數十人酒半每日新聞之社長本山君起而演説大致謂欲圖中日兩國之親善兩國國民間不可不有完全之諒解此則有賴於輿論之代表者指導者故我於諸公之來極爲歡迎云云次爲朝日之代表者鳥居素川及時事之代表者堀勘一各致歡迎詞余團長述謝詞已而紅白幕開斗現光艶之舞台藝妓之餘興開場初演爲（紅葉之橋）旣演爲（連獅子舞）是日餐堂食單等均表現中日國旗之章盡歡而散 
　　住友家之招待三十日午前十時承住友家之招待先往北安治州之住友伸銅工場視察一切後即赴大阪俱樂部住友銀行之午餐會在座皆實業家及知名之士大阪每日大阪朝日大阪時事三新聞之幹部均列席酒半由鈴木馬左也氏起述歡迎詞余團長述謝詞言中日經濟捉携之必要午後一點半鐘散會 
　　大阪每日新聞之視察由大阪俱樂部出團員一行即詣大阪每日新聞社受其茶點之饗應社長本山彦一氏出而欵待關於新聞製作之順序一一加以説明又特印新聞製作順序表并其小影等分贈各記者旣而導觀編輯部排字房印刷場等等其規模與大阪朝日新聞相髣髴惟朝日新建築之屋方落成每日則正在計盡中也又大阪之新聞與東京互相連絡大阪之朝日新聞與東京朝日新聞爲一家大阪之每日新聞則與東京日日新聞爲一家大阪東京問各以長距離之電話通消息如在一室中也游覽畢至午後五時又赴大阪商業會議所之歡迎會 
　　大阪商業會議所之歡迎會午後五時即赴商業會議所之晚餐會本地之商界來者八十餘人大阪俱樂部之餐室陳設一新懸以中華五色之旗先由商業會議所副會長今西林三郎述歡迎詞又稻烟勝太郎亦演説中日兩國提携親善之必要余洵氏致答詞至八時散會仍回花屋旅館卽於午後十一點半鐘乘急行車向東亦進發 
[西報紀葡人挾欵潛逃]  
　　字林報云據商界傳説有一葡萄牙股票商人於星期日不知何往聞挾有巨欵三十萬兩皆他人託其買賣股票者也此人向在某公司司賬因舞弊辭出遂自行營業代人買賣股票實則專事欺騙取他人託賣或抵押之股票私售現銀納爲已有或吞没他人託購股票之銀兩計中外人之受其害者實繁有徒少自數千金多至數萬金此人雖爲股票商人然並非上海股票交易社之社員葡領署得報告後即發通電至各要埠緝捕其人聞此人數日前曾以離滬養疴爲詞向葡署領取執照一紙其設謀騙資脫逃已非一日今究匿跡何處尙無所聞又某大銀行所雇之一葡人今已失蹤但無虧空情事云大陸報亦記此事所言略同惟謂此葡人著聞於商界幾二十年星期一日午後尙有人見之 
[租界食鹽棧將實行銷售]  
　　本埠租界食鹽自由鹽商顧遠三向上峯認課包辦經財部照准後即組織公茂鹽棧並各分棧呈報開辦迄今已有月餘惟困食鹽來源未與浙省産鹽之所訂約致尙未能實行銷售茲聞該棧已由浙省購來食鹽數千擔一俟輸運到滬當卽實行銷售云 
 [P女體操校游藝會預誌 
　　西門外白雲觀西首慶安里中國女子體操學校定於本月十六號午後舉行游藝會該校體操功課曾表示於秋季運動會成績頗佳此次純係表演内場各科之成績聞該生中書法佳者不少故於是日有對客揮毫之舉云 
[三官殿亦開成立會]  
　　道人洪清善清妙清三人近在英租界愛多亞路西藏路口創建三官殿一所昨爲該殿成立之日由洪清等備具素席邀請各界於晚間開成立會绅商到者如陳潤夫姚子樑童有時徐志範曹芝文衛芝山郭襄士張旭初林稚周童可與等上海佛教公會會長常貴老和尙亦到會一時頗爲熱閙席間經陳姚等提議將來擬在該殿興辦一切慈善事業衆皆贊成願爲輔助散會時已鐘鳴九下矣 
[新審廳長就任之布告]  
　　新任上海地方審判廳長陸逹權君昨日發出第二號布告略云本年十一月間奉司法部令派鼓浪嶼會審公堂陸守經署上海地方審判廳長等因本廳長當於本月九號接印任事除呈報並分行外爲此示仰本廳所轄各員並一切訴訟人等一體遵照特此布告 
[南巿六區救火會之力求進步]  
　　南巿第六區救火會自二年組織成立後近以界内各要道所裝救火龍頭或被翻高馬路致形深陷或因不常啓用日久銹壞遇有火警取水不便亟應設法翻高修整且自開辦至今救火器具尙少亦應設法添置以求完備惟各項經費爲數頗鉅籌　非易當經開會議决由各職員分投竭力籌募一面函請内地自來水公司將界内各處深陷龍頭一律　高間有銹壞之處一律修整開工以來自水盛碼頭至生義碼頭一帶均已翻竣其餘亦正趕爲翻砌並聞該會又擬購備馬逹帮浦車一架現亦看有相當貨物祗須備價購取聞翻修龍頭工程及馬逹帮浦價額共需三千餘元又該會前向工巡捐總局請撥浦灘基地建築第六區總滙龍所業已准撥王家碼頭沿浦灘地一方現正測繪龍所房屋　樣以便雇匠建築核計經費約共二萬餘金正在緊趕籌募云 
[興聖街火警]  
　　法租界興聖街口某五金雜貨店披廂内於昨晚七點餘時不知如何失慎烈燄飛騰冒穿屋頂當爲巡捕查見報告救火會急驅皮帶車到場灌救得熄事後捕房飭探將店主某甲拘入捕房聽候查明起火情形再行核奪 
[禀請飭修商輪]  
　　海門縣商民張師竹李純扣李必逹顧賢等日前具禀新關稅務司略謂上海所設通崇海輪船公司之某商輪年久失修船壳朽爛船底洩水機器亦不堅固以致開駛時際船行斜側江水侵入船内沿途時須傾倒漏水方能航行甚屬危險查新秦輪船亦因如是而致肇禍覆没生命財貨損失頗鉅前車之鑒未遠自應仰求勒令停止營業否則迅速修理驗明果屬堅固准其航行以重人命等情昨經威稅務司飭河泊司派員查驗如果失修當飭迅速修葺務期堅固以免危害航商 
[電車直通南車站之周折]  
　　華商電車公司自尙文門起至南車站北門轉灣往東滬軍營後面之原有軌道處爲止加鋪鋼軌以便商民人等由老西門乘車卽能直逹南車站自開工以來已鋪至車站門首惟該處灣角路面甚狹須將轉角上之三層樓民房三間拆去乃可鋪軌第業主係屬洋商不允拆讓以致全路不能告成現該公司擬將鐵路之小浜一條填平築路鋪軌擬於日内函商路局核奪 
[輪船買辦招人轉包]  
　　招商局江華輪船爲長江各船之領袖該船買辦王克誠近見胞弟王克敏以銀行買辦兼任財政總長頓起出仕之心日前將該船招人轉包以便卸職作官一時願出巨大包銀者頗不乏人最後爲南巿某木行主人張某得標業請律師簽訂合同正式成交矣 
[警察無端扣留貨物之申斥] 　 
　　南巿油車碼頭沈元吉冶坊前日上午派夥杜寳山至駁船起運生鐵十八擔被警察左玉山南俊峯莫士祺以其不應清晨上貨指爲嫌疑將生鐵帶至警所該坊主立卽投一區一分所聲明並將發票呈請察閲等情已誌前報昨日該坊由常熟梅里鎮祥秦鐵坊購鐵四百零五斤雇楊四金船裝運來申正派棧司起運又被該警將鐵帶所該坊主即至所中將祥秦信札及發票呈出驗明請將該貨發還張警佐以確係正當營業並未違章該警何得貿然帶所卽命警察左玉山南俊峯莫士祺以後該坊起運貨物不准無端帶所致妨營業一面令該坊將貨運回 
[掘棺盜賣墳地之控訴]  
　　許福康延巴仁律師爲代表投法公堂控稱許之祖父於同治元年間向錢阿金錢和尙之祖購下地皮一方安葬棺木六具骨　五個現被錢阿金將棺木骨　一併掘去欲將該地盜賣向論不　求請訊究並請追償損失銀二千兩錢和尙稱該地並非民人之産錢阿金如何售賣不得而知錢阿金稱該地係民人祖墳葬有棺木十四具並無骨　今將該地出售與人故將棺木遷往别處另行安葬並無盜賣許姓墳地之事聶讞員判候傳該圖地保到案訊明再核 
[傭婦吞烟自盡續誌]  
　　法新租界霞飛路申江醫院傭婦吴氏前晚背人私購洋烟三元吞服自盡經院中人報告捕房將屍車送輔元分堂驗屍所禀經法公廨中西讞員偕西醫詳細察驗委係吞烟身死一面函請上海地方廳於昨午委派宗檢察官沈檢驗員等蒞轉元分堂正欲檢驗即據吴氏之母投案請求免騐自願備棺收殮宗君等准如所請諭令具結送查宗君即返廳禀復 
[會同估看工程之展限]  
　　俞子章前延逖百克律師代表投法公堂控稱俞雇作頭辛和記建造房屋延不完工請堂上着辛照合同交屋加添工程請公正人估看如在合同之外情願增加工價辛由巴仁律師代表稱照合同原樣加做工程若干又被原告虧欠造價洋八千餘元故此不能完工判兩造各延公正人將工程估看禀覆候核昨已届限傳訊逖律師稱因被告公正人延不會同原告公正人估看以致尙未估明實爲被告公正人所誤請察巴律師稱被告公正人因另有要事故未會同往估判展限十四天估明禀覆候核 
[斜橋以南設置站崗亭]  
　　盧護軍使以斜橋以南至西栅及西栅内之沿馬路邇因戒嚴期内沿途派有站崗兵士日夜調班惟時届隆冬天氣漸寒該崗兵等通宵站立於途風霜雨露無所遮避殊爲辛苦茲爲體恤軍人起見飭匠制造木質崗亭數十座安設於斜橋至西栅及栅内一帶各馬路以便崗警憩坐並在崗亭四面各嵌玻璃一方以資瞭望昨已製成沿途一律設置矣 
[冒探欺騙之澈究]  
　　南翔鄉民張茂春日前因其妻某氏被拐來滬招尋遇自稱警探之李虎臣及夥探金阿濤徐子亭倪偉之等聲言願代包尋惟須給尋費洋一百元張以一時無力先凑給現洋十六元鈔票洋五十元在西門儀鳳樓茶肆内過付延至多日未據尋到向之催促互相推託張始知受騙情急於昨晨投西門外斜橋附近浜内自盡適爲崗警所見當場救起帶至二區一分署詰據張稱寓居十六舗永康棧内因來滬找尋失妻有倪偉之自言與偵探熟識向民招攬代托偵探出價招尋指日可獲遂介紹與李阿虎徐子亭金阿濤等會晤後講定尋費洋一百元先付六十六元不料付洋之後已過數天毫無動靜向之追問並無實在消息後始得悉若輩並非偵探實係冒探欺騙情知受愚故投河覓死幸警察救起惟此次詐去之洋尙在友人處借貸而來請求追究等語該所以事關冒探詐欺應行澈究當將張申解警廳司法科預審一過飭派偵緝隊士王慎卿周根瑞朱仁泉等馳往儀鳳樓茶肆内將一干人拘獲旋在李虎臣家中搜出臧洋六十六元並卡片等上註水警第一專署偵探等字樣解廳後供在該茶肆内設立茶會雇金阿濤爲當手招用夥探十餘人並供出小蘭卿小徽州等數人與此事皆有關係等語因諭暫行拘留候飭該隊士等將供出各人一併捕拿質究後移解地方檢察廳究辦 
[串同欺騙案之辨論]  
　　粤人譚合於七月間在籍得悉伊兄譚牛在虹口販賣私土由捕獲解公共公廨訊實判押西牢二年當即携洋一千餘元來滬寄寓北四川路一千八百二十七號門牌同鄉人梁振才所開之藥店内囑托梁與方兆年代延律師聲請公廨復訊用去律費等洋九百六十五元迄今已數月並無動靜譚以被梁方等串同欺騙故於前日投美捕房指控捕頭准飭中西包探將梁方兩被告一併傳至公廨請究據中西包探投訴被告確曾代延律師故有斐斯律師五百元及律師掮客金文彪一百十元之收條各一紙該收條已由原告交與梅華銓律師等語據梅律師到堂聲稱原告委爲代表曾函到斐斯律師三次至敝律師寫字間磋商未决云云並據被告代表律師辯稱兩造係賑欵往來並非欺騙應請堂上明察中西官核供判被告各交三百元人洋並保候補傳人證到案再訊 
[騙取鈔票案展期再訊]  
　　紹興人陳振鏞串同在逃同黨在南京路二百四十二號門牌虚設萬利豐股票公司騙取季福生馮林泉余法桂胡某壽等值洋四萬元之北京交通銀行鈔票棄店逃逸業經捕房將陳獲解公共公廨訊判先將萬利豐發封陳押候兩禮拜再核在案昨晨由廨復訊據原告代表律師上堂譯稱此案要證朱益齋已由淞滬警察廳提獲應請備文移提云云中西官核供判陳還押候展期兩禮拜提齊人證再訊 
[兄弟爭奪房産之判結]  
　　陸聖銓前投法公堂控稱有故母分與商人之房産出租與人居住詎被胞弟陸根生擅向各房客收取租洋向論不睬求請訊追陸根生稱該房産實由母親在日分與商人執業今被胞兄强佔有分家簿據可證聶讞員以前者杜顧氏等與陸聖銓因田單糾葛涉訟該房地之單由聖銓繳案故判該房地歸聖銓執業尙有未分公共之産一併拍賣公分 
[被告不認通姦]  
　　住居閘北义袋角七十二間之張玉興前日扭妻張氏及鄰居路月龍至四區二分所控稱妻與路通姦被民歸家撞見請爲訊辦由該所解送司法科經段科員質訊被告不認通姦派警調查亦無確據遂判一併移送地檢廳究辦 
[途遇潛逃之拐婦]  
 
 
 

Page 11

 
 
　　江北人高恒順之姊桂高氏九月間被素識之殷陳氏拐逃當由高將殷陳氏　控四區警署轉送地檢廳訊判交保帮尋正在覔保時殷陳氏乘隙濳逃昨高在閘北遇見殷陳氏鳴警拘入區署聽候懲辦 
[女賭徒控父奇聞]  
　　住民滬寗鐵路北之江北人顧錦如有女年二十三歲業已出嫁張姓該女酷嗜賭博終日與鄰居人等聚义麻雀前日被錦如撞見將女訓斥詎女不服出言抵抗顧怒不可遏遂批女之頰不料該女　報告崗警扭父至四區警署控訴經姚警正訊明情由判張顧氏收押候辦顧錦如斥退 
[破壞烟禁罰洋五十元]  
　　潮州人陳阿二近在廣東路正豐街四百九十二號門牌虚設烟紙店私售老金和牌號烟膏被老閘捕房捕頭得悉於前日密飭中西包探恊往搜獲烟膏數百盒連陳一併帶入捕房旅解公共公廨請究先由捕頭上堂禀明前情繼由見證袁榮福許杏清投案證明均在被告處購買煙膏訊之陳延海德禮律師到堂辯護中西官核供以陳破壞煙禁判罰洋五十元充公烟膏送海關銷燬 
[賣烟犯判押半年]  
　　湖州人陳連生因在新閘成都路七百四十三號屋内私售煙膏前日被新閘捕房捕頭得悉卽飭中西包探恊往搜獲烟膏數百盒私土多包連陳一併拘入捕房准予存洋一百元保出昨晨由公共公廨傳訊據九號西探目偕一號捕頭相繼上堂禀明前情並將搜獲之烟土簿據等呈案請爲澈究訊之陳延律師到堂辯稱被告私售煙膏並無證據且簿據烟盒均非被告之物至於烟土被告在内地購來預備自吸請堂上鑒核中西官核供以陳連生故違禁令判押西牢半年烟土送海關銷熾 
[流氓攔攫金耳環]  
　　流氓顧阿榮糾黨在北四川路攫取婦人陳崔氏之金耳環一副四散奔逃經氏大聲喊捕由九百五十四號華捕將顧追獲帶入捕房禀明捕頭諭飭押候解送公堂請究 
[攔路攫取絲頭]  
　　匪類王太品前日在漢口路攫取謝雪記所携絲頭六磅圖逃由捕追獲人贓昨解公共公廨經中西官訊實判押西牢二月贓交原告領回 
[錢債案上訴後之質訊]  
　　黄明控楊慶熙與妻馬氏爲楊全倫擔保抵欵不贖一案前經地方審判廳訊明判决着楊慶熙歸還原告洋一千二百二十五元詎楊不服上訴高等廳發回原審衙門復訊前經該廳審理因人證不齊判候傳到案中證人婦人馬巧記（卽馬素貞）前福田菴僧觀如（又名仰西）趙奚氏與楊兄楊阿五等到案續開辯論在案日昨午後又經該廳各推事官開合議庭審理承辦此案之吏役祇將馬素貞楊阿五等傳到觀如僧與趙奚氏均未到案當據黄明投案請追訊之楊慶熙夫婦則供並無爲楊全倫擔保借洋之事所有田單實被觀如僧在馬氏處騙去云云問官察閲息摺内有一千元借欵係民國四年九月二十六日成立其利按月十二元共已收過八個月利息字樣乃向馬素貞詰問息向何人收取答稱起初三個月向楊慶熙收取其餘五個月由慶熙囑往全倫處收取問官又問摺上之字爲何人所寫素貞稱爲慶熙所書問官命慶熙當堂書寫數字與摺上核對筆迹大不相符又向黄明詰問曰借欵成立之日慶熙全倫等曾否到場答稱不到又問據上簽押爾可目覩答未看見問官謂黄曰一千元之借欵不可爲少爾何以草率若此耶黄供稱此項借欵之成立全憑馬素貞一人之信用問官曰現在楊慶熙等一味否認奈何黄稱此係伊等串通圖賴之故訊至此爲時不早問官遂判兩造一併退去候再覆審判决 
　　請追倒閉雜貨店欠欵雜貨店主徐竹云倒欠各户存欵及往來銀洋棄店逃逸經各債權人具控法公堂判將生財雜物拍賣作抵餘欠着各債權人將賬簿呈案察閲候核在案昨有王沈氏呈上借據稱被徐竹雲欠洋八百元聶讞員察閲據上債權係屬元秦並無王沈氏字樣判將案註銷又有恒孚火油號鼎秦德記吴金忠等油號各將賬簿呈案察閲無訛准予將拍賣之銀公攤 
[載泥船違章被罰]  
　　船户方榮生趙芝芳徐福順等向南黄浦淘泥機器船上攬裝淘起之水泥前日在金利源碼頭附近裝泥後欲儎至浦東董家渡起卸詎料駛近浦東附近適值北風甚猛水急浪湧所儎水泥過重恐遭覆没遂將水泥略爲傾棄入浦當爲新關水巡捕船查見以其違章將該三船一併扣留解送水巡捕房卽請河泊司核判三船各罰關平銀五十二兩填泥工頭濟華本應送交内地官廳懲辦從寛免究昨已繳到罰銀船隻發還矣 
[深夜敲門之懲罰]  
　　駁船户莫金發於前晚十時至南巿董家渡迤北永貞里划船婦潘氏家敲門佇立門外久敲不應莫遂將門踢破經二房東張姜氏出爲干涉責令將門賠修因而口角鳴警拘解一分駐所詰得莫不應深夜囉唣飭罰洋三元潘氏亦有不合罰洋一元充公張姜氏斥退 
[過犯攫飾之禁錮]  
　　匪徒張阿二前日在唐家弄攫取沈孫氏金耳環圖逃由探追獲昨解公共公廨請究經中西官訊知張係過犯判押西牢年半期滿逐出租界 
[女傭行竊之懲押]  
　　北四川路五十一號門牌某西人指控傭婦鍾陳氏行竊值洋一百五十元之金表金練等情昨由捕房將氏拘解公共公廨經中西官訊明判氏押女所半年 
[車夫要求賠償失車]  
　　黄包車夫陸五福前晨在十六舗寗紹公司碼頭停歇適新寗紹船抵埠有搭客黄阿全雇陸上船搬取行李遂托黄之同伴董春福在碼頭上將空車看守不料被人將車竊去比陸搬運行李上岸招尋車輛已無蹤跡陸疑董暗算遂將董黄二人扭至第一區署指控署員以所控無憑而陸定欲追賠當飭申送警所司法科訊究 
[原被告一併開釋]  
　　青江人衛長友韓得標在黄浦灘向天津人沈啓法吴鳳林搜撿被控捕房由探將衞韓兩人一併拘解公共公廨訊得原告似係土販判將原被四人一併收押在案昨晨由麻復訊中西官訊得兩造均無實據判令沈等四人一併開釋 
 [P金水烟袋認係失贓 
　　公共租界北京路居户周耕記（即周惠堂）於秋間失竊金水煙袋一隻當經報捕請緝在案前日午後有陸俊卿持金烟袋一隻至南京路鳳祥銀樓兌洋當經櫃夥察係周姓失贓卽用電話通知周姓報請老閘捕房由二號捕頭開立根偕往將贓吊存捕房於昨將陸傳至公共公廨請究先由二號捕頭上堂訴明原告失竊後卽至捕房報告昨日被告將贓至鳳祥銀樓兌洋被扣現已吊案請察繼據周惠堂投訴於九月初七日失竊金水煙袋一隻係鳳祥牌號當時悮報費文元買來有發票爲憑請爲給領訊之陸俊卿延律師到堂代表辯稱被告係蘇州觀前街天成銀樓經理該金煙袋係櫃夥照時價收兌計洋五百零二元且原告當時所報係費文元牌號並非鳳祥牌號有失單爲憑現陸祗須收回兌價應請堂上明察王崧生襄讞核供商之美博副領事判贓存捕房兩造退候禮拜四（卽今日）會商核奪 
[行竊花衣]  
　　通州人俞金川在楊樹浦路一千零六十六號門牌棧房竊得王紹見之花衣一大包行經提籃橋附近被探楊阿泉查見當將人贓一併帶入捕房押候解送公堂訊懲 
[東溝塘工局竊案之結束]  
　　浦東高橋鄉人黄關福（混名小老大）前因竊取東溝塘工局材料事發潛逃經該局將黄之妻女扭交淞滬警察第六區二分駐所押候緝獲黄關福到案訊究各情已誌前報茲悉黄之妻女在押患病經該圖地保徐鳳來託當地紳董面商蕭警佐聲請准予暫行交保開釋一面轉託前嚴警佐赴塘工局查明被竊材料等物約值洋四百五十元由黄關福如數賠償了事 
　　塌車夫行竊蟶乾塌車夫紀大在圓明園路竊得葉永文之蟶乾十餘斤携至虹口消贓被捕查見當將人贓一併帶入捕房捕頭諭着押候解廨請究 
　　道尹公署批示兩則灌雲縣民王士錢呈控南滙縣藐玩訓令請勒限緝兇歸案以雪沈寃由呈及抄件均悉候令南滙縣知事勒限緝拿兇犯張愛弟解廳歸訊具報此批附件存 
　　崇明縣公民倪華清等呈控知事犯贓有證環叩按律嚴懲以儆官邪由呈黏均悉查倪知事被劾溺職殃民一案早經由道查明毫無實據呈奉省長令准免議在案茲據稱倪知事捲欵二萬究竟係何案犯贓由何人過付呈内均未叙明且張飛熊旣知之最悉何以不據實控究僅特其私函一紙又無切實證明何得認爲確據旣據逕呈仰候省長批示祗遵此批抄函存 
　　工巡捐局批示三則宰牛公司楊瑞亭禀據禀已悉查該公司宰牛捐教俗分認已由清真寺董事呈明減認並分别批准在案該商人旣非該會董事何得妄生異議至分認以後姜祥興等果有倫宰死馬病牛等情本總局自可隨時稽查按律懲罰母庸該商代爲顧慮特斥此批 
　　范宣仁　甫笙禀請演劇領照由 
　　據禀已悉該商就新舞台舊址改組寗紹舞台旣據呈明　廳應准來局照章繳費領照可也此批 
　　張　之請發還秤菜舊照由禀悉該商應照前據繳案業已由局批銷所請應母庸議此批 
[中華職業教育社通訊]  
　　本社前以辦理種種事業需費甚鉅僅恃社員歲費與各處特别捐實未足以資挹注因呈請江蘇省長酌予補助經費以利進行當蒙齊省長優加贊許准予撥給常年補助費三千圓茲將批語録左 
　　呈悉職業教育爲施行生活教育之要圖夙爲本省長所主張准自本年度起撥給銀三千圓以資挹注而策進行除令行財政廳照解轉發外仰卽知照此批 
來件 
[警告省議會初選選舉人（金山黄芳墅）]  
　　國會銷滅矣指派之參議員集亦師而開會矣當此行政萬能約法失效之日而省議會改選之聲忽喧騰於耳鼓非所謂失其肩背養其一指者歟或曰省會與中央政府原無直接關係而現今之省政治率支配於武人權力之下省會雖稱代表人民欲發展其獨立意思久成法學上之空名詞今以改選詔吾民不過以國體旣號共和姑留此不痛不癢之機關爲外觀之點綴品揆諸代議政治之原則本已背道而馳雖然行政者之於省會誠視爲不甚愛惜之物矣抑知所以釀成此惡果者其咎不在行政不在議會而要當責諸選舉人 
何以言之省會爲全體議員所組織議員個人爲一省人民所公舉今日之省會何由而醜態畢露供人指摘乎未來之省會果有以異於今之省會乎吾民而自願放棄選權則已如其不然當痛懲民國元年選舉之覆轍庶造成良好之省議會得真才而發民氣讀者猶憶及第一次選舉事乎吾蘇閶胥門外膠膠擾擾不聞某甲每票出若干金卽聞某乙每票加若干金選舉人旣許投甲票旋以乙之多金復改投乙票道路譁商恬不爲怪運動當選者若蕩子選舉人若游妓視夜度資之多寡作薦枕與否之標準可笑殊可悲已夫選舉議員之人即初選選舉人所選出者也種瓜得瓜種豆得豆初選選舉人缺乏常識選出寡廉鮮恥之複選選舉人付以選舉議員大權不啻予以發財之機會謬種相傳以利爲巿而被選之議員旣以金錢得之欲使之爲民造福何異南轅而北其轍却行而冀其前耶吾不敢謂今之省議員竟無磊落英多志潔行芳之士特以大多數爲金錢産出則叢莾滿谷幽蘭爲之不馨黑雲幕空日月因而無色曷怪乎去歲選舉參議員時賣票團飽載以去而正義派反處於失敗之地也 
顧選舉運動本非絶對的惡名詞歐美諸先進國遇國中有大選舉時一般政客或以演説或以文字各發表其種種政見求合於多數人之心理故當選之後能本其固有之政見施諸政治舞臺而政治愈進步國民之程度亦愈高倘以金錢爲餌匪特窮卷書生名山高士永不能涉足議場而爲議員者胥不知政治爲何物議會爲何地苟有大利可攫舉一國之土地人民主權不恤立讓渡契約拱手而售諸他人否則退居鄉里恒恃其代議士頭銜糾結地方官府迫壓無勢愚民議員之人格墮落至此果孰使之然哉非選舉人之咎而將咎誰 
今省議會改選矣吾敢警告初選選舉人曰諸君勿謂選舉議員之權操諸複選舉人之手而於吾輩無與也諸君即間接選舉議員之人也當入場投票時不必高瞻遠曯求不世出之偉人奇傑但擇鄉黨自好者舉之不爲威刦不爲利誘不爲黨派熒惑則他日複選投票或不再覩民國元年之怪狀而蛇神牛鬼銅臭蠢夫無由竊人民代表之名褻凟我神聖莊嚴之立法機關也頃聞某地已密組賣票公司某　父願斥三千金預購初選當選人爲進行之第一步能成事實與否亦不可知是在我初選選舉人持以定力慎於先幾防微杜漸弗爲若輩所愚俾改選後之省議會不致同類而共譏焉累卵民國或有豸乎 
來函 
[先施公司來函]  
　　頃閲貴報本日新聞欄内載有（先施公司控告總稽查串騙）一則楊大章前在敝公司當櫃面收銀之職並非總稽查責任茲特奉函務望代爲更正是荷司事人黄換南劉錫基敬上十二日雜評二 
[客述武漢現狀（步陶）]  
　　武漢爲南北之中心川湘發展皆集其目光於此一點一則據有長沙而岳州形勢日緊一則重慶旣得而荆州又不先不後適於其時宣言獨立此數日來京滬問所以頻有武漢動摇之謡諑也然而以事實言岳州近時旣未有戰爭渝城消息亦在停頓中其荆州方面更陸續有調停之使以期相與和緩苟非武漢當地自有若何意外事故發生川湘影響一時固未必能及於其地胡爲乎武漢現象乃有如客述之恐慌情形者將圖鄂之大有其人歟抑川湘無消息中别有其不可思議之消息歟否則各路敗退之兵雲集鄂渚商民不免聞而相驚失色也 
　　辛亥之役武漢商民損失獨巨而事後國家卹金之頒發又無以厚慰商民之心故此次鄂事謡來旅滬鄂人文電呼籲猶自以辛亥已事爲憂疑顧辛亥爲我國革命成功之第一幕而其後處置一不得當其留於商民怨讟之片影且如彼其深切而况乎其有此紛擾現象之僅憑無形謡諑耶然則如客所述其隐憂蓋正無窮矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[窮鄉記（五）] [  仲琴]  
　　窮鄉在大荒之落爲餓鄉必經之地其間有窮山山麓爲窮途途長不知幾千里險阻難行經此途者備嘗難苦以故人多視爲畏途焉昔院籍嘗困於斯而不得出越窮途始入此鄉鄉中皆窮措大具有窮相悴其容蹙其額盎其背聳其肩他鄉人見之呼曰窮鬼然此鄉人物亦不少如孔子之窮不失義孟子之窮善其身顔淵之陋巷簞瓢原憲之孽門圭竇古之聖賢轉有以此爲樂土者昌黎韓公曾以送窮一蒞此鄉蓋君子居此鄉莫不以固然處之藉令小人置身其間吾恐其無所不爲必蹈窮斯濫矣之轍嗟乎際此窮大失居之日其紛紛闖窮禍而不肯安居於窮鄉者非所謂窮光蛋之小人乎當其未出窮鄉以前孰不以窮鬼目之一旦憑權藉勢不作威福其一種炙手可熱之概咄咄逼人曾不爲窮鄉之人稍留餘地倒行而逆施幾何不胥天下而變爲窮鄉也哉 
家庭常識 
[自製美術賀年明片法] [  劍飛] 　　 
取硬紙一張上書字句（中西文皆可） 
用小刀照原字籕下任意排置於普通明信片上乃取牙刷應各色墨水在洋刀背上刮之卽有極細之點滿布紙上遂反側之使附字落去則空白處字句顯然斑爛悦目以之作賀年用反面尙可屬文 
[包香烟之錫紙] [  栩園] 　　 
積聚多時可置坩鍋或銅勺中鎔化預備一種石膏模型傾入於内可成鎮紙模型之製法購煆石膏粉八兩和以水使成稠薄之糊狀傾入於小方之木盤或相當之器皿内刮平其面糝以雲母粉一層即取刻花之銅墨盒蓋撳其上使蓋陷入半寸許隔宿取出便成陰模將鎔化之錫傾入模内冷定傾出卽成陽文之花面鎮紙頗美觀而適用石膏粉及雲母粉中國樂店有售價極廉 
工業須知 
[電鍍術] [  趙英若]  
　　電鍍用液各因其金屬之種類而異然其大體之方法要無不同惟於施電鍍之前對於被鍍物品有應注意之事項五述如次 
（一）被鍍物表面之生銹者或附着油脂者當使之十分潔淨 
（二）旣去銹或油脂之後則復洗滌於炭酸曹逹水溶液中取出復浸於稀硫酸中而洗刷之 
（三）繫被鍍物於電池之陰阿而繫所鍍之金屬片於陽極 
（四）旣繫之後卽將二者同置入所鍍之金屬液中 
（五）使用之電池以兩個爲度如欲得良好之結果則通以弱電流方爲適合今示其實例如次 
　　鍍銀法鍍銀用有二曰硝酸銀液淡曰衰化鉀溶液先取硝酸銀溶液注入於衰化鉀溶液中則生衰化銀之白色沈　於是再將衰化鉀溶液徐徐加入至全溶解爲度乃於甲電池之陽極繫以銀片乙電池之陰極繫以被鍍物（無銀片卽以普通之銀飾物代用亦可）乃浸入前混合液中施行之但當時時取出洗刷之恐被鍍物表面或生細氣泡妨其攝引之力也最終即得灰白色之鍍銀物若欲得美麗之光澤則復以鐵丹磨之（未完） 
詞苑 
[畫屏秋（本意用夢窗韻）] [  枝巢]  
　　聞倚罘罳側對鏡華添綴數枝猩色敲韻桂堂竚涼梧館羅襪弓窄更餐菊紉蘭故園心繫暗歎抑幻岫雲欄映碧奈雁咽含商蝶飛成陣自惹亂愁幽怨固儂淒憶科秋夕　波露滴倩寸毫錦段塗飾淚倾銀燭長顰煙翠瘦肌雪白甚一幅翩鴻照來迎睇驚迅翼問座客誰盡識任睡熟東窗芳心無計會得夢隔娟娟路北 
[金縷曲（題畫屏秋思圖）] [  顧蘭階] 　　 
驀地驚秋至最難禁銀屏燭冷繡簾風細兀坐蕉窗清不寐但覺嫩涼如水且漫説别離况味往事思量腸欲斷到而今生怕重提起彈幾點斷腸涙廻文織就憑誰寄望天涯青鸞無信白雲無際千里關山音訊杳盡在深閨夢裏奈依舊醒時忘紀愁緒滿腔何處訴熊惺忪懶把闌干倚纔知道爲情累 
集益録 
[答第七十一問] [  靳振先]  
　　郭南屏君所問者名爲羽虱寄生雞體繁殖極速始於頭部及頸之四周終乃散布全體此蟲共有數種其小者目不能辨惟羽毛白色之雞持向日光下映視之中有灰白色之細粒者即是其起因一由於雞舍不潔缺乏空氣二由於一　之内棲雞過多氣汗蒸鬱三無適宜之運動場雞身帶雨水入塒釀成濕熱驅除之法最好以毛刷黏除蟲菊粉擦之至淨盡而止其次用硫黄粉亦可惟此虱一經發生無論日期久暫去淨後宜以滋補之食料酌飼病雞否則産卵必受影響預防之法第一使雞舍清潔多受日光流通空氣每月必掃除一次（夏季宜每月二次）洒以石灰或臭藥水消毒他如養雞多羽者宜設一屋内運動場俾不致多受雨水鋪細沙於場之一隅使時　澡　則此害自絶矣 
長篇小説 
[二城風雨録] [  英國郤而司迭更斯原著常覺小蝶天虚我生合譯]  
　　卷上第四章（二） 
　　其中屋宇稍見整飾者唯街角之酒肆主人衣黄色馬甲緑布護其膝負手立於堦除之上視衆人奪酒及旣散去則微聳其肩曰非吾過也此送酒者之失無與於我且俟再送一桶來言時忽見長人書壁作血字遂步過對街提其臂曰卡柏汝何事其人莊容以小指指壁間之字而肆主殊不以爲然俯身掬土逕抺其書曰此可書耶汝殆癎矣且何處不可書而必書之通衢言時以指點其心其人色然則即當胸一拍蹴其一足接鞋於手中婆娑起舞態雖滑稽而面有鬼氣令人毛戴肆主奪其鞋擲諸地曰已而即以掬泥之手向長人襟間拭之狀至閑雅遂返其肆日光照其影於地狀至魁梧年可四十許性似躁熱故雖寒而猶袒其胸披衣於左肩科頭不冠髮蜷曲而短皆上立而額間則有笑容至笑容之後隐有何物者則不可知矣其妻曰馬丹竇瑪齊竇瑪齊者肆主姓也婦壯碩時方坐酒櫃之後年事與其夫相彷彿態度鎮定而狀似畏寒領際圍以重裘不見口鼻頭巾亦然僅露耳環環之巨乃徑寸也兩手終日織絨線黄金指環競相上下作光目光亦終日注於絨線之上而時於眼角偷覷酒客似頗留神然人弗之覺也此時獨罷織右手剔牙而以左手自支其腕見竇瑪齊入則微嗽而軒其眉似告以座中有生客者竇瑪齊游目微視果於屋隅見一老人及女郎方對坐而語此外酒客則皆素識有鬭葉子戲者有博奕者近櫃長案則有三人立飲而爲長談竇瑪齊遂行近三人以肘支櫃而目視老人及女老人遂與女郎交換目光似亦有所告語竇瑪齊心念曰咄是何詭祟乃有所圖於而翁耶而口中則與三人閒談其一人呼竇曰夾克外間如何酒已罄耶竇亦稱之曰夾克罄矣並一滴亦無當二人互相稱呼之際馬丹又剔其牙軒眉微嗽似言座有生客勿宜稱此而第二人又言曰嗟乎此輩餓鬼亦大可憐殆已久不嘗此異味矣終日所得不過黑麫包與死狗之肉夾克然乎第三人應曰然於是馬丹眉心又動而衆殊弗省第三人曰此輩口中所嘗每日但有苦字今得甘酒五臟之神且不信矣竇亦稱之曰夾克汝語誠然馬丹此時乃離座而起頗現忿色而竇瑪齊則笑曰酒罄矣頃汝所問之房間卽在第五層樓樓梯在天井之左君等可自登之無須我矣三夾克者遂停其杯脫帽向竇瑪齊夫婦鞠躬連袂自去馬丹始專心治其織物不復旁囑竇瑪齊即立櫃旁視其婦屋隅老人見客已行乃徐徐起自座間前就竇瑪齊拍其肩曰復活今吾有言奉白竇瑪齊愕然蓋此二字乃竇瑪齊之特約信號也因即隨老人而出庭院四顧無人乃低聲曰先生來自秦爾生銀行乎勞雷曰然吾名勞雷行中得汝信知老人已復活遂以此事托我令我一省其人果卽十八年前之醫生否若然則將與之同返倫敦竇瑪齊曰是安得誤君今即與女公子俱至乎曰然坐近爐火以手支頣者是也竇瑪齊點首曰吾儕卽往見老人乎抑俟明日勞雷曰愈速愈佳竇瑪齊曰可今渠在五層樓上也勞雷乃向女郎招手曼萊遂離座而出行過酒櫃則馬丹方一意織物目不傍　似竟不覺有人之經其前者而其實則僞也 
 
 
 

Page 15

 
 
   
 
 

Page 16

 
 
   
 
