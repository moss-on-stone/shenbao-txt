# 1886 - 117 - 4904687

 

Page 1

 
 
[乙酉科十八省闈墨出售] [  點石齋主人啓]  
　　山隂傅越石先生選有乙酉科十八省闈墨二百五十餘首殿以試帖刊板行世操　家惟恐求之弗　本齋憲在　　用特　人繕寫一通付　石　其評語閱點一仍舊貫未敢竄易今已竣工分訂兩本准成十八日出售收回工料洋三角五分快覩爭先是所盛於　據　　之君子此　 
[七十四號畫報出售]  
　　閩絲屬之龍溪鄉民在海濵網得一魚頭如稱鍾尾如蛇四足高搴鱗紋　剥市人詢名於老漁老漁亦不能對本齋特圖之以供人　覽淞難没　　說一則仍附盡報之末准於二十六日出售此佈 
[論有力之家宜保護同宗墳墓]  
　　自宗法不行而周禮冡人之職與之俱廢於是纍纍荒塚徧地皆然間其子孫久已不知姓氐號爲荒墳無從徵賦硬　地保輸納曰圖賠任人侵削僅成小阜四圍種稻夏秋浸于泥潦若在山麓則十年無祭埽之人卽便　掘抛其骨殖　爲吉壤轉售他家雖朽骼殘胔泉下鬼未必戀此而揆諸一視同仁之理成宜設法保護俾得長眠無後者不必論無力者不必論唯稍有力家何妨就本宗之貧無嗣者略加修葺代完賦稅春秋亦爲之祭掃此於義莊中補其不逮所費無多而所全甚大幸無河漢斯言也且夫世之所謂義莊者亦大可慨矣千百年來唯蘇州范文正公立法朂爲詳善錢公輔曾作文記之厥後漸擴漸充規摸大備迄今范族無凍餒者亦無下流者言及義莊無不首推范氏其他接踵而起代不乏人或富擁多藏或官居顯要輒援善則歸親之義謂祖若父本有此心未能如願兹則仰承先志酌撥出若干畝厘若干區仿范氏例請於朝由部下撫藩層層立案所有執業單據爲盖戸部藩司及該管府縣印信似乎可以久遺矣　知不及百年子孫零替一二不曾之徒勾串族長之司其籍者暗中盜賣詭計多端將有印單據於署券時當揚付諸内丁概以代單據爲証展轉過戸莫可究追先人一片苦心遂銷歸鳥有矣豈不悲哉然則旣有義莊猶爲無用而欲稍稍有力之家保護同宗墳慕豈非難事况乎吳中陋俗停棺不葬視若尋常雖經官憲嚴催置之不問旁人偶一詢及　以牛眠未得爲辭善堂代葬又以爲大恥辱斷斷不可年深棺裂暴露縱横半塡溝壑之中半入狐狸之腹此風不戢安　荒墳不知地不必佳也但求入土費不必鉅也但貴盡心或仿漏澤園舊制創爲族葬置地一區分男女於左右其爲夫婦仍可同穴凡在族中無分貧富葬必歸於一處亦有自願顯榮别營窀穸者許於附近族葬處所使他時祭掃不至兩北紛馳尤爲善策蓋漏澤園卽今之義塚也其說始於蔡京人雖不足取苟師其意以爲族葬未始非敬宗收族一端其銜感於黄泉者非淺鮮也或謂西人之於死者不甚措意或投於水或投於火非若中國之抛不忍抛葬不遽葬禮　葬而漫不經心聽其榛菴蕪穢不必宗嗣盡靳而馬靈之封已在若無若有間曷不　法西人之名快試　　北　　内有所謂外國墳山者何等清　何等鄭重　其待族櫬無歸猶然加厚其不肯遽投諸水火也明甚　之停　不葬非徒王法所必禁抑亦人情所難安自古迄今因運葬厚葬發爲議論鉅製鴻篇不知凡　卽本　亦　廢言之不言舌　　　豈知久葬矣薄葬矣又復掉頭不顧漠然無所動於中致蒿目深心者遠道貽書囑爲衍說奉　有力　君子　金同　稍爲保護不至指爲荒墳以圖賠累地保焉是亦仁者之用心古所稱澤及枯骨灣不虚也　樂得而　之抑欲　　　必先營葬方今各善堂于春秋舉辦掩理頗盡心力上憲復嚴檄諸民速自尋地不得仍前浮磨奈誤認體　二字由堂代辦持之甚堅倘得同宗之人爲其資助使自出名另立祭田專備各房祭掃費不特隂功莫大子孫之貪報必隆而又一姓一家施由親始無須集腋之謀俾免纂骸之咎事雖爲創利實無窮不禁栻目望之又清明上冡現皆祭而不埽繤祭本非古禮可以不行而獸窟叢蓧自應一律塡芟以安體魄勿號上冡爲具文也可 
[諭旨恭錄]  
　　三月二十四日奉旨倭恒額特爾慶阿溥傼豐陞阿現在出差鑲黄旗蒙古副都統着海英署理正白旗蒙古副都統着致麟署理鑲白旗蒙古副都統着明魁署理鑲白旗漢軍副都統着明秀署理欽此同日奉 
旨豐陞阿倭恒額現在出差鑲白旗護軍統領着承綬署理正藍旗謹軍統領着愿普署理欽此 
[本館接奉音]  
　　昨日下午二下鐘四十五分時本綰駐京訪事人由電飛傳三月二十九三十日上論七道敬謹譯登○三月二十九日奉上諭太常寺卿仍着邵曰　署理欽此同日上諭安徵鳳陽府知府員缺着　舒翹補授欽此同日奉上諭張曜奏查勘山東黄河情形及黄流舊道酌　辦怯開單呈覽各摺片着工部妥　具　單圖併發欽此同日奉上諭署吏部左侍郎通政使司通政使周家指奏假期屆滿病仍未痊籲懇開缺一摺周家　着再賞假一個月毋庸開缺欽此同日奉上諭庶吉士散館着於四月十八日要保和殿考試欽此○三十日奉上諭陳士杰奏簠簋不飭各員請旨革職等語山東候補道譚文熊　浮暴戾狎暱多私候補按察使經歷鄒壽石行爲卑鄙文登縣知縣區鍾驥性情貪鄙事多惡劣均着卽行革職以肅官方該部知道欽此同日奉上諭陳士杰奏桃汛盛漲大隄漫決分别籌辦情形一摺本年三月間山東黄河水勢盛漲章邱濟陽惠民等縣大隄先後漫溢決口多處雖將吳家寨屠家廟兩處搶堵兩王家圈姚家口等處口門甚寛被淹甚廣該省頻年迭遭水惠朝廷軫念災區時深厪系此次大隄復被冲決小民蕩析離居實堪憫悭前曾特降諭旨籖留山東新漕米六萬石此時恐又不敷散放着再加恩　留新漕四萬石並隨漕輕齋等項銀兩一併撤放以資賑濟該撫汛速查明被灾處所派員分别辦賑並飭各州縣清查戸口均匀散放務使實惠普霑毋稍弊混陳士杰疏於防範咎無可辭着革職留任署惠民縣知縣沈世銓　摘去頂戴仍留署任候補副將陳長發着革職留工以示懲儆餘着照所請辦理該部知道欽此 
[道途多梗　]  
　　西字報載倫敦三月初四日電報云中國駐美欽差行至美國舊金山地方爲該處人所阻不得上岸後經欽差取出憑據示之始得上岸欽差心滋不悅已行文美國京城問此事矣 
[帆船避盜]  
　　有德國帆船名美魯心裝煤夾華三月初九日行至吕宋洋面東南望見海島數處之地忽見岸上華人似覺有異旣而見該處開駛槍船五艘毎船約有二十餘人初尙不解其意及稍近則見該船皆有刀械人亦猙獰可畏知係盜船時帆船中止有十五人知不能敵乃轉舵駛出一面命船上多煮滾水並將鐵條等物繞紅以備抵禦 
 
 

Page 2

 
 
而盜船則加槳急追俄而風勢略大乃懸帆飛駛至不見海島時盜船已有三艘退回又駛片時風力更勁該二盜船亦知力不能及旋即退去始免於難而抵香港可謂幸矣 
[粤督拜客]  
　　粤督張制軍于上月廿一日前赴沙面回拜美國欽差有運司及黄軍門并隨從各官兵士排隊扈從直至沙面地方美國兵船亦派兵上岸在美領事署前排齊隊伍鵠立恭迓並派西樂伺候到時失船上放砲十七門及起節回署又放十七砲敬送憲旌賓主盡歡是亦足徵中美輯睦之一斑矣 
[帝京雜紀]  
　　兵部行文各衙門云和碩恭親王門上長史松山病故所遺之缺應卽揀員請補相應咨取各旂營侍衛處於頭等侍衛冠軍使前鋒叅領護軍叅領叅領世襲子男輕車都尉中擇老成持重差使練達者保送一二員造具履歴清册咨送到部以便揀選○某京員家在宣武門外粉房琉璃街其少君素精拳勇三月中屢被梁上君了所算失物甚多少君思有以制之狙伏暗陬以俟一夜賊來踰垣入少君獲而擊之賊受傷瀕死急喚本城司署官役舁賊至署訊取口供賊旋死○豫慶二邸定於上月二十日早在景運門茶房揀選復州城守尉適豫邸奉 
旨派赴内閣騐放遂由慶邸揀選將正白旗頭等侍衛溥徵擬正鑾儀衛冠軍使清源擬陪以備帶領引見恭候欽簡云○交道口頭條胡同某甲素以訓蒙爲業曾欠東四牌樓和源木廠銀百餘兩累索永還口前廠夥乙丙二人又往索取致相口角甲袖藏六門洋槍向鋪夥施放轟然一響乙已胸膛洞穿登時殞命又向丙放丙亦身被鉛丸惟尙未致命本地面官兵聞信趨至拿住兇手並於伊家搜出作賊所用之器具當卽一併解送步軍統領衙門審訊並移會北城詣驗云○京巡捕五營三成隊練兵於上月二十三日黎明齊集安定德勝門外黄旗教塲操演槍砲合操大陣以及各項技藝預備該管官閱看○三月廿一日内閣騐放官缺計戸禮刑工部理藩奉宸院光祿寺及旗營等九處預備騐放二十九員○　部出示四月初八日係佛誕日禁止屠宰照常辦事不理刑名○永定門外十里村觀咅廟於三月十七日雇優演劇名旦響九霄唱珍珠衫賣胭脂翠屏山三折汪桂芬則演文昭關狀元譜洪羊洞一時青衫白袷緑鬢紅裙逐隊往觀如潮如海和尙乃大獲香資歡喜無量 
[禮闈餘話]  
　　廣東某進士頂冒某孝廉之名應禮部試監試侍御覷破喝拿進十遂遁現刑部逮訊出結之某員定須澈底究辦云○昨報所登會試號軍自經一事兹得其詳緣該號軍竊取某孝廉之物孝廉請號官禀明知貢舉將號軍扭赴至公堂照例板責號軍回號無顔見人遂於夜聞乘間自縊云○文闈揭曉後一日繙譯考官等入闈此定章也本科繙譚會試計京旗滿蒙漢及各省駐防應試舉人共六十二人入塲三日例試以滿洲繙譯條子一道繙譯四書文一篇繙譯論一通必須繙寫俱佳方能中式其額十人中取中一人云 
[丁洁雜誌]  
　　雲南六起頭批京銅於二月底到津三月二十一日裝船運通解京交納委員爲惠問泉大令云○津海新關對河有李家樓大王莊一帶村落多以扛抬爲生去年某米號就李家樓建一棧房堆積米糧雜貨而食力者流又多一宗生意今年某洋行棧司又就大王莊旁建一棧房搬運貨物皆由該莊人承乏兩處之人各分疆界儼如秦楚之泆爲雄長三月十九日忽因爭競起見李家樓四人至大王莊桃戰莊中人持械相見四人都被毆傷内一人臂筋已斷狼狽遁回興師報復又傷大王莊兩人其一腿骨已斷於是兩造各赴縣署報案雀鼠之爭正不知何日了也○前報紀紫竹林李三妓院被南門内混星搶去一妓至馬家口奪回之事翌日有一小秃至紫竹林賣打當被紫竹林混星打倒街心隨有瞎楊牛者出打官司一秃一瞎遂被汛弁送縣各責八百板秃子頗能受刑而楊牛則已望月而喘矣上月中旬復逮混星四人其一以李代桃姚鐵山明府復於十八日籖差又獲六人現在紫竹林混星悉入網羅無一得脫苟能處以重刑爲民除害不作諸葛公之忽擒忽縱則地方幸甚 
[明州近事]  
　　春寒料峭小孩之種天花者毎不見效往往易種牛痘或重復下苗云○前報紀甯屬各鄉賭風大熾竊調鄉村離城較遠官憲之耳目難周以故匪徒敢肆其伎俩耳不料日來城中各廟宇亦復賭攤纍纍呼么喝六之聲竟日不息竊案之多半由於此不知有地方之責者果何以美其後也○湖西詹背橋下某甲向在江厦拆兌舖爲夥日前自店歸家越宿出門不知所往檢其帳袋内有絶命寃詞一章大約謂債臺百級無可抵償故願與波臣爲伍云 
[吳下里言]  
　　新簡江蘇糧道成月坪觀察陛辭南下於上月廿二日午刻馳抵潤州翌日清晨啟棹廿七日節麾蒞省惟權篆之韓古農觀察刻已押運赴通屈指新任接印之期其在新秋時節乎○各屬秋審人犯陸續解赴省垣執事各員亦已由首府魁太守分别派定惟何日舉行尙未奉臬轅牌示聞今屆各屬解蘇案犯不及二十起誠哉太平刑措之休也○入春以來雨暘時若二麥豆蔬均極蔥茂惟封家十八姨屢肆顚狂菜花不無損壞然亦不至大傷春蠶時正二眠寒意瑣窗桑條尙未透發携筐掇葉頗費躊躇米價日漸增漲頂高者毎石需錢三千九百文次者亦需三千四百文云○城河淤阻經大憲委員雇夫分叚築壩挖淺口來業已竣工特派候補縣吳明府兆楣勘騐收工○吳引之觀察由甲榜起家洊擢侍御外放浙江衢州府歴署杭嘉湖道權攝臬篆前歲引年歸里杜門郤掃不預外事宦槖蕭然猶是寒儒本色品端學粹望重鄉閭本月廿四酉刻壽終里第殁而祀社其在斯人歟 
[杭垣試事]  
　　豐雲鵬觀察署理運篆考試商童於三月二十一日初覆正場實到百四十四名觀察以人數不多故一榜盡賜及第初覆計到百十七名點名時已屆一更天大雷雨諸童帶水拖泥不堪其苦有朱姓一童爲一許姓童攻訐互相爭辯幾致揮拳不意朱姓之卷已爲許姓撕破於是勢不兩立觀察親坐堂皇卽傳兩造細問因令兩造各具廿結母得爭論且命禮房另給一卷囑其歸號作文是日文題秦誓曰若有一个臣經題不愆不忘率由舊章賦得殿春花得春字五言大韵聞須二十四日發案二十六日二覆杭府則定於二十三日初覆盖統九州縣而一塲并考也 
[潯陽雜紀]  
　　屈臣氏藥房分設九江西門外牌樓口店面宏敞匾額矞皇寔非尋常藥室可及近用石印中西月份牌分送各店家其生意亦蒸蒸日上云○天后誕辰各廟司事歛貲演劇惟小壩之天后宫新壩之降福亭城内之都天廟龍開河之楊泗廟等處尤爲熱閙梨園子弟頗有應接不暇之勢○九江新任英領官維君曉暢交涉情形爲人尤謙和勤愼衆論翕然 
[袁江雜錄]  
　　邇來晴雨得宜麰麥大熟米價有日廉之勢豐濟倉積榖亦於上月十五日毎石减價百文○某氏失孩久無音耗近始察知被隣婦二人所匿乃訴諸邑宰飭役緝得二婦押候嚴懲○西壩某姓固似妓而非妓者也柳色春　蘇小家時有蝶蜂牽引近撫童養媳某氏韶顔　齒宛轉可人而面冷於冰實懷隣女投梭之操姑憤其不能爲錢樹子扑責交施月缺花殘慘不忍覩經人　情控縣刻已提到其姑開籠放彩鳳不禁有望於賢父母已○陸姓命案上控道轅仍發該縣訊理縣尊據情禀府由府札委候補縣任少伯大令於三月十九日閱棺檢騐　婆件作均從山陽調來騐得拳傷指甲等傷皆不致命實係被毆後服毒身死陸姓不服堅稱毒由楊家所灌大令以此案大有出入須提楊姓詰間陸仍未肯將棺封釘 
[賓主歡聯]  
　　上月望日美國總領事斯美德君水師提督魏爾生君同來金陸謁見曾宫保宫保設筵款待令洋務局總辦劉汉卿觀察 
 
 

Page 3

 
 
陳莘耕太守兩人作陪一時觥籌交錯議論風生直至赤日西斜始各盡歡而散 
[蕙蘭賽會]  
　　本城邑廟豫園年例舉行蘭花會邇届蕙蘭初放會中人遂擬於本月初二三四日循例舉行衆香國啓素馥微噴名士葵人定多勝賞特恐綺石黄磁之畔屠沽俗子不免臭汗薰蒸則海魚書生當爲花王代呼負負已 
[春賽一誌]  
　　昨爲庽滬西適賽馬之第一日午後天氣晴和遊人如蟻捕房預派中西捕役彈壓梭巡十二點二刻時西樂嗚嗚然一西人穿紅衣手執赤旗臨風招展卽有各馬如飛而奔瞥若飛島第一次及第七次俱爲海琛勝第二次拉古勝第三次老沙遜勝第四次新沙遜勝由是而利和洋行及陶而司代日本署皆占先一籌奪標而返賽至第八次本擬五馬跳浜而各西人咸言拉古之紫紅色小驊騮獨冠一時他馬皆不能望其項背遂任其加鞭縱躍連越三浜疉踵花萁數架得意揚揚摇鞭而返諸西人亦各紛紛散歸盖已夕照啣山矣 
[擲骰毆傷]  
　　欽賜仰殿在申浦之東卽俗所稱金絲娘殿也毎年三月二十八日鄉人必醵資賽會善男信女結隊拈香肩挑背負之流亦藉此博一年活計育某甲者擺設糖菓攤以花骨頭角勝負某乙向之口角漸至扭毆甲雞助不足當尊拳受傷垂斃親屬聞信卽欲赴縣訴寃經該處廿四保二十圖地保竭力調停令乙延醫診治事遂寢息 
[限遷烟窟]  
　　本城小東門内康家弄中有二婦人開設小烟舘毎當夕陽西下卽倚門障袖抺粉塗脂以煽惑少年子弟盖名雖非妓而其爲害則更甚於妓也日前爲巡防委員訪聞飭傳十鋪地甲詰究務獲嚴懲二婦懼懇諸該地甲求免提懲自願於兩日中將煙舘遷出地甲據情禀知局員局員令不准游延如違立卽提懲 
[滬濵瑣事]  
　　洋藥局管帶巡丁賴子昆千戎昨已自行辭差云○四馬路一帶通衢夾巷半是燕壘鶯巢有張琴書者居於尙仁里頗著香名忽於前日捲物遁去比隣姊妹都無覺者後聞對面人家云先一夜望見樓上燈火熒熒時聞笑語天將曙時見其啓樓窗將什物縋下心疑之而未敢詰也路遇巡捕詢以何爲則以搬家對捕亦不爲攔阻及後往覘之則房闥宛然而箱籠都杳矣結璘奔月木屬有心弱絮隨風終非無力不意平康中乃有此人第恐崔護重來不免人面桃花之感耳 
[法捕房瑣紀]  
　　甯波人某甲素以駕船爲業渡頭打槳月下鳴榔歸家之日甚少其妻不慣獨宿遂有外緣前日甲自外歸入於其官不見其妻詢諸隣人則曰汝妻已三日不歸家矣甲東尋西訪杳不可得嗣有人告甲偵知其妻匿在滬北寗波會館西北樓房内甲得信卽與同去其人指示門戸甲叩門而入其妻聞甲聲息卽從窗間躍出圖遁是處係八仙橋法捕房花園有門攔住不能進出被落班華捕拘獲後帶至所住處甲尙未去巡捕乃將甲夫及婦并所住乙丙丁三人解交大巡捕房捕頭略詰數語准將三人交保甲及婦因無保暫押候解○小東門外裕興街爲鳩盤荼之所居浮脂浪粉觸目生憎而逐臭之夫則反趨之若騖前晚有福建帮二十餘人不知何事擁入一妓家將器皿揭毁一空并將　子打傷乘勢取便桶從樓窓潑下有若銀河倒瀉瀑布斜飛一時在樓下觀看者都嘗着木樨香味冤哉杆也後經巡捕獲到選事得兩人拘入捕房受傷者送仁濟醫館○有某甲以鷹餅一枚押於小東門外烟館昨日持票往贖則銀者已變而爲銅爭論之下扭入捕房法捕頭謂烟舘夥曰果是銅耶不應收下旣收下矣實難免疏忽之咎着換好洋交甲以免多事 
[英界公堂瑣案]  
　　一百十一號華捕稱以昨夜在裏虹橋堍小弄中弄見甯人周阿五掮皮箱出外據言是飛雲小火船上水手皮箱係人託寄載往吳淞伊家卽住在弄内等語我令同去一證及叩門伊大呼哥哥起來起來當有周毛頭赴出將我痛毆并攫去號呌玻璃燈皮帶已拉斷我驚極而呼始有别捕來伊等仍不服回禀捕頭又派西捕往始得搜出號帽等件并拘周阿五周毛頭送案另有華捕禀與同周阿五供有客託寄皮箱暫放哥哥周毛頭家中開輪時往取路遇華捕强欲拉到捕房故與爭報羅太守謂巡捕本有稽查之責且據捕言同爾去質證一言可了何致逞蠻周毛頭供在西人挨萬利所開饅頭鋪爲夥同我弟質證後一捕仍要拉去意圖索賄致與爭論太守謂該捕如欲硬拉何必先去質　索賄更不足信又有一人投案稱皮箱是吳淞鎭曹統領之物命我携往我託周寄帶太守准其領去隨判周阿五笞責百板周毛頭减責五十板以爲毆捕者儆○包探陸阿長稱瞿順寶到捕房訴被王阿才林大海拖至茶舘烟舘攫去洋四元並烟茶鈔九百餘文及捕頭泒我往拘王林二人堅不承認又據王言瞿私販硝磺及至瞿住處搜查並無硝磺今特解案羅太守訊得實情判笞王四百板林二百板○捕送爭毆之林恒士陳三海請訊林供福建人在江灣一帶收買土皮帶洋八元到小飯店午餐畢將四開洋惠帳被人覷見及到鄉闇其人突來打破我頭攫洋逃去後至虹口相遇扭住報捕請爲騐傷陳供浦東人賣鹽爲活路遇福建人自言是巡勇强要捉我因此打傷後將鹽售得洋一元錢五百文被伊纏　羅太守騐得林受傷屬實飭將陳三海之洋錢給其養傷陳自認販賣私鹽又敢行兇簿醫不足蔽辜再判笞責二百板○蘇人計功泉稱開裁縫店由帮夥周亦梅薦朱梅全爲夥被竊綢紗料質錢七百文又被竊縐紗套褲兩雙交捕送案朱供被欠工資暫將縐紗料質錢並未取套褲計稱被朱透支工資四百文嗣據周亦梅上堂稱薦朱是實不知犯竊又有蘇人某甲謂朱是妻弟失竊之事我勸令賠洋兩元周反不依致被交捕太守謂周旣爲薦頭豈容多事隨加申斥着朱償洋兩元斥退○捕送天津人楊得順王沛林請訊楊供開點心店王來借擾不遂致被打傷左臂王供楊買店業派我爲中向索中金不付以致口角楊又稱王硬要作中羅太守謂中保出於兩願豈容硬插姑念釁起細微一併斥退○徐阿三稱爲薙髮匠被王阿標糾同徐瑞堂軋我至茶舘索洋兩元由捕拘案捕禀王阿標屢經犯事王供與徐爲友貧病去借尙乞施恩徐供因憐王病爲伊說情羅太守謂王疉經犯事實堪痛恨惟病勢固重從寛開釋 
[正字]  
　　前報登協賑公所二十六日清單内有象山縣正堂邵募字樣邵字實鄒字之訛用特校正 
[代募賑捐]  
　　啓者煦因山東待賑迫切將新刊塔册於滬地挨戸投片親募已蒙各善士絡繹交來月底湊解東省第十一批賑銀計規銀三千二百七十九兩但申江一隅之地所集願捐究屬無多因思我浙杭垣曁甯郡爲紳富薈萃之所號鋪林立惟苦無分身法不克登門叩求兹承全泰主人陳永銓善士面允代爲帶册至杭逐一分送甯郡則浼青浦茂才衛守廉善士附輪帶册親送兩處大善士自必日閱報章憫灾區之迭遭决口萬分苦况而各自勸助願捐以成巨款如蒙迅賜惠擲乞仍寄三馬路陳與昌絲棧當卽掣付收票爲憑先此布聞伏祈公鑒上海三馬路竹坪陳煦元謹啓 
[上海四馬路高易公舘籌賑所起解山東賑欵公啓]  
　　謹啓者敝所墊湊第十五批賑欵庫平銀一千兩合申規元一千零九十三兩卽日由文報局彚解山東交嚴佑之翁查放敝所連接佑翁來電催欵急迫奈災重捐徽苦難湊集成批故先生籌墊是欵明知杯水車薪無濟於事伏望仁人君子俯命東省災黎之苦待賑之急迅速解囊樂助俾資續解功德無量謹此奉告伏祈公鑒[  李朝覲秋坪氏拜啓]  
[陳與昌解山東第十一批賑捐]  
　　啓者今解山東賑捐庫平銀三千兩計規銀三千二百七十九兩仍同文報局一總解遞務祈城廂内外諸善士所送新册各自募愿惠擲以便集欵代爲續解不勝叩禱之至[  陳熙元謹啓]  
陳 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海恊賑山東局潘振聲十年六月至十二年正月止報銷帳]  
　　一收前帳存公砝平銀四百另八兩四錢五分三厘六毫合庫平銀四百另另二錢八分四厘○一收前帳海豐濟陽餘平易錢合庫平銀六百五十一兩四錢二分四厘○一收還前帳費用另捐等欵庫平銀一千四百廿九兩八錢三分二厘○一收上海陳家木橋恊賑公所十年分解十七批公砝四千二百九十九兩八錢九分十九批庫平銀一千六百四十八兩一錢三分廿批揚平銀一千九百九十四兩八錢七分廿二批公砝銀二千另四十二兩八錢一分三厘共合庫平銀九知八百十八兩九錢五分一厘○一收上海文報局内恊賑公所十一年分解一批至十一批止庫平銀五萬六千兩又與昌棧庫平銀九千五百兩又高易行庫至銀四千五百兩共庫平銀七萬兩○一收揚鎭恊賑公所十年分解一二三次庫平銀六千兩十一年分解一二三次庫平銀七千五百兩又公砝二千兩合共庫平銀一萬五千四百六十兩○一收嚴佑翁十年十一年分解一次至六次共揚平銀二萬七千兩合庫平銀二萬六千四百六十兩○一收嚴佑翁託絲業會舘解規銀二千兩合庫平銀一千八百廿三兩○一收嚴佑翁募兩淮官商捐托絲業會舘解庫平銀六千兩○一收周京兆募京平銀一萬兩合庫平銀九千四百兩○一收撫院交來瑞生祥匯到庫平銀九百廿四兩四錢一分○一收商河縣張典史鴻詔捐庫平五十兩湖南程紳商林捐庫平銀八十兩常州莊紳鳳威捐庫平六十七兩共庫平銀一百九十七兩○一收總志堂銀十兩藜照書屋銀三十兩婺源館汪捐銀十二兩錢塘許捐銀一百兩揚州孫捐銀七兩共庫平銀一百五十五兩八錢二分一厘○一收前帳嚴佑翁移交來上海陳家木橋恊賑公所解棉衣一萬件○一收揚鎭公所十年十一年解棉衣九千零六十八件○一收施子英移交棉衣五千件○共收庫平銀十四萬二千七百廿兩零七錢二分二厘棉衣二萬四千零六十八件○一支撥歴城縣十年十一年分臥牛山收養局共用庫平銀六千五百零九兩四錢六分○一支撥史司馬善治經放賑銀四千七百兩脩齊東城垣四百兩共庫平銀五千一百兩○一支齊東縣十年冬賑大口二萬六千六百六十七口毎一千二百文小口一萬六千零六十八口减半共京錢四萬一千六百四十一千二百文十一年孟家庄賑一百三十八千五百文又張家橋災民搬費二百五十千文渡船一百千文合庫平銀一萬三千零四埂三兩二錢五分○一支青城縣十年冬賑大口七千八百五十一口毎一千二百文小口三千九百六十七口减半共京錢一萬一千八百另一千四百文十一年冬賑大口四千九百五十八口小口二千三百五十九口共七千三百六十五千文合庫平銀五千九百三十三兩八錢七分○一支商河縣十一年春賑大口五于四百零九口毎一千二百文小口二千四百十四口减半共京錢七千九百三十九千二百文十一年冬賑大口五千一百十一口小口四千一百廿二口共京錢八千六百零六千四百合庫平銀五千一百廿二兩四錢七分七厘○一支濟陽十一年春賑大口三萬一千四百三十五口毎一千二百文小口一萬五千一百十九口减半共京錢四萬六千七百九十三千四百文十一年冬賑大口五萬三千四百五十六口小口二萬二千六百廿口共京錢七萬七千七百十九千二百文合庫平銀三萬八千二百四十八兩七錢九分二厘○一支臨邑縣十一年春賑大口一千七百五十一口毎一千二百文小口八百七十七口减半共京錢二千六百廿七千四百文冬賑大口一千六百四十六口小口一千三百四十一口共錢二千七百七十九千八百文合庫平銀一千六百七十四兩零五分五厘○一支鄒平縣十一年春賑大口五千二百七十九口毎一千二百小口三千零十一口减半共京錢八千一百四十一千四百文合庫平銀二千五百二十兩零五錢五分六厘○一支濱州十一年冬賑大口一萬零零廿六口毎一千二百文小口分千六百九十四口减半共京錢一萬四千八百四十七千六百文合庫平銀四千五百九十六兩七錢八分○一支章邱縣十一年冬賑大口四千三日令七口毎一千二百文小口二千一百四十五口减半共京錢六千四百五十五千四百文合庫平銀一千九百九十八兩五錢七分六厘○一支歴城縣散放極貧灾氏京錢一千三百十三千文次貧二千九百五十五千七百二十文孤寡四百五十千文嫠婦一百五十千文撫卹掩埋一千三百九十二千文救災氏船價等三百十五千四百八十文合庫平銀二千零三十五兩九錢七分五厘○一支惠氏縣棉衣七千件霑化縣棉衣三千件濟陽縣棉衣九千零六十八件商河縣棉衣五百五十件共一萬九千六百十八件○共支庫平銀八萬七千零八十三兩七錢九四一厘棉衣一萬九千六百十八件○存庫平銀五萬三千六百四十六兩四錢四分又京錢辨千四百四十三千六百另六文合庫平銀一千九百九十兩零四錢九分一厘共合庫平銀五萬五千六百世六兩九九錢三分一厘又棉衣四千四百五十件又帳外婺源舘汪捐洋三元均於十二年二月移交嚴佑翁接收放給齊東等縣訖由嚴佑翁報銷　 
[上海北市絲業會舘核奬籌賑公所施少欽經收山東賑捐三月二十五六七日第九百七十三四五次清單]  
　　言福鈞託廣東雲臺里謝印彭發寄百川能來洋三百元陳春霆保男長成五十元寧波永泰號三十元黄承流以先考妣七十冥壽節移謝客筵資廿元蘇州無名氏求病速愈四元祈闔室平安主人求妻産平安由南京老福興局來二元曹珊翰求外祖母病痊二元徐越岩二元隠名氏求父癅患速消一元范氏王氏張氏合助一元錢六百文華蓮舫曹平銀十兩劉紹武曹平銀四兩二戸由安慶太古晉局來○蕪　大成祥寄來金閨福幼册篤城堂洋十元朱氏五元朱氏朱氏胡朱氏朱氏朱張氏五戸各二元朱氏念香朱氏朱鄭氏朱氏五戸各一元種德堂飾件折實淨銀三兩六錢一分五厘共十三戸合來洋三十元飾件折實銀計三兩六錢一分五厘以上二十五日○山隂胡觀瀾求療父疾酬愿九八規元五十兩無名氏爲師求雙目明視十四元恊泰各友元元勉力子由泰安棧來五元江寧陶楷求自病勞頓目疾諸恙卽愈由南市製造局來四元恐懼子移供大士燈油資四元興記綢庄八元又爐坯一元銅洋一元未有名一元錫山無名氏二角二百文以上二十六日○二知堂主人抱孫有慶酬愿洋五十元由福建永春官運局寄全泰福局來慈溪蔣佐朝得子酬愿四十元鏡浦氏十元賞案　和隆號移平年醮費十元質業公和隆號經募衆友預移大中節酒西元孫張氏子湘儕由福建永春官運局寄全泰福局來四元孫不留名二元○塔册姚氏求康健洋一元退思　　二元二戸共三元○十鋪衆姓節移上海城隍夫人聖誕燈彩資四達升和二戸各三元純泰允章乾泰興恊吕昌詹大有五戸各二元鼎豐童涵春德興盛景福啓泰大興何恆昌　益大采文曹素功祥生泰張晉昌老慶雲老永成天來保太東來升十七戸各一元源利王大有源茂振乾源仁陳象九慶記胡信泰太昌奕和復昌祥恆泳興朱源茂金開泰振大昌永亨成姚祥仁徐隆興恆成十八戸各半元張同興二角悅來銅洋一元以上四十四戸共合來洋三十四元對開八元四開十六個八開十個銅洋一元以上廿七日 
 
 

Page 10

 
 
   
 
 

Page 11

 
 
[光緒十二年三月廿三日京報全錄]  
　　宫門抄○發抄旨三道○蘇撫衛奏請暫緩革員解部片○粤督張奏請飭部查核施行片○蘇撫衛奏糧道帶印北上片江督曾等奏請調補知縣摺○閩督楊奏撫恤遭風難民摺○雲督岑奏查明續請議卹夾片○三月二十三日禮部宗人府欽天監鑲白旗值日無引見○烏拉布等塲内專摺請安○錢應溥謝授光祿寺少卿恩○耀年請假五日○值年旗奏派查倉之大臣泒出八額駙長春○又奏派查城之大臣派出德隆○禮部奏派稽察中左門之護車統領派出悳銘○召見軍　○發抄剛毅奏請將五世同堂之祁縣令馬存樸之祖母壽婦張氏族表奉旨禮部議奏欽此○劉秉璋奏虧挪濫墊之故令姚斂典等之弟姪革抄奉旨姚炳樂着先行革職邢守遜邢維恒均着斥革卽由該撫咨行湖南河南各巡撫飭令該地方官將該二員家産資財查封備抵餘依議該部知道欽此○張之洞奏清遠令羅煒署曲江令奉旨吏部知道欽此○○衛榮光片再在籍已革道員劉翊宸前因虧欠公私各欵至八十餘萬之多經臣奏叅後迭次行司分别提訊著追未能全數完繳旋准戸部以該革員與胡光墉事同一律奏奉諭旨飭交刑部嚴追治罪等因咨照前來復經臣批司委員覆查去後兹據署藩司李嘉樂署臬司朱之榛以飭委候補知府楊錫麒馳往會同常州府知府桐澤確切查追據該革員劉翊宸原供同治四年由閩回籍開設二典以濟民間緩急嗣因戚反紛紛寄資託令生息無從存放是以陸續分開至二十餘典以圖生息惟初開一典須賠墊一二年方有利息而各戸息銀必須按時付給以輾轉虧折歴年旣久累益加累又值上海阜康倒閉各戸追取本欵以致更難支持實非有意吞騙等語雖係詞出一面然其各典承　公欵如積榖書院嬰堂社倉保節醫局廟宇歲修等欵皆係地方公捐善舉並非由司庫發交共計各項公欵銀二萬八千六百兩錢一十萬三千一百三十四千九百一十四文洋銀五百元業經該革員於被叅後將前項本息銀錢均已全數交出給子各該紳董承領並無短少至虧缺私欵共銀若干因無控發之案無從查悉詰據該革員以各戸交存原有七餘萬兩已先後將各處典業出房各産以及書籍器具衣飾等物儘數抵償内中不敷備抵間有餘欠亦已議明分年歸還或另立期票各債珠因皆係戚屬世誼知其家産散儘老病堪憐推情减折允先收領等語訪察所稱亦似實情是以被叅至今幾及兩年並無指名開單控告之人復飭該處紳士董似榖惲彦琦等所覆情形亦復相同飭縣查抄該革員寓所實係一貧如洗此外有無隠匿固須另行密訪確查而所欠私欵實計共有若干亦必須欠戸告發方向查究現已出示招告可否暫緩解部各等情會詳請奏前來臣伏查該革員原領公欵雖已全數繳清而私欵除抵償以外尙欠若干　據有人控發必須廣爲招告風聞該革員在閩尙有經手代存之欵且其歴過任所有無資財隠寄未准咨覆現亦咨閩飭查如果屬實或有人告發核計所短尙多再行解交刑部追辦以昭核實此時似可暫准緩解除咨戸刑二部查照外理合附片陳明伏乞聖鑒謹奏軍機大臣奉旨着照所請該部知道欽此○○張之洞等片再據廣東按察使于蔭霖詳稱貴州候補道葉正因係湖南郴州桂陽縣附生於咸豐八年在京銅局由附貢生報捐通判旋保同知同治七年克復龍里貴定兩城案内保奏奉旨着以知府留黔儘先補用並賞戴花翎欽此復於湘軍勦破老圑荆巢及肅清河西案内保奏奉旨着以知府升用先換頂戴欽此是年九月十三日到黔十年正月委署興義府兼攝興義縣事八月勦平貴定等處賊巢又克復興義縣都匀府各城案内保奏奉旨着賞給直勇巴圖魯名號欽此十一年克復興義府城案内保奏奉旨着俟補知府缺後以道員用並賞加鹽運使銜欽此十三年於克城剿賊肅清全境案内保奏奉旨着賞換愛什蘭巴圖魯名號欽此光緒二年於克復下江永從廳縣各城剿平六洞賊巢案内保奏十一月十四日奉旨著免補知府以道員仍留原省補用欽此八年因監修城垣出力保奏　月十七日奉旨著給子加級欽此十一年春請咨由廣西起程赴都五月十六日行至廣東西甯縣屬孖埇河面被賊駕艇持械搶奪銀兩衣物所有各案保舉行知亦概被搶失將來到部無可呈騐因取具同鄉官印結禀乞詳請奏咨前來伏查該員保案行知現均搶失赴都無憑呈騐自係寔情業飭赶緊嚴緝本案贓賊如有執持前項行知之人一併拿究以杜假冒除咨部曁分咨各省外應請勅部查核施行謹附片奏陳伏乞聖鑒謹奏軍機大臣奉旨該部知道欽此○　衛榮光片再蘇省光緒十一年分各屬徵收漕曰粮米酌提五萬石　行河運其餘米石仍行由海運抵天津後循辦徑運通壩交兌業經臣於海運章程摺内會奏飭委署蘇松粮道韓　雲前往津通督辦交米在案兹據該道詳稱卽日帶印北上除緊要公事隨時遞由途次核辦外其日行事件仍委蘇州府就近代印以免積壓詳請援案奏報前來理合附此具陳伏乞聖鑒謹奏軍機大臣奉旨知道了欽此○○太了少保兩江總督臣曾國荃頭品頂戴江蘇巡撫臣衛榮光跪奏爲要缺知縣需人揀員調補以資治理恭摺具奏仰祈聖鑒事竊照江隂縣知縣陳康祺恭革奉准部咨於光緒十一年九月初三日奉旨後第五日行文按江蘇省照限减半計算扣作十月月初三日開缺業奉截缺知照所遺江隂縣知縣係煩疲難兼三要缺例應在外揀調該縣地處濵江民俗强悍素稱難治且值防營林立政務殷繁必得熟悉情形精明幹練之員方克勝任臣等於通省現任知縣内遂加遴選一時實無合例堪調之員惟查有桃源縣知縣許之軫年五十一歲浙江人和縣人由監生遵例報損鹽大使分發兩淮補用並加同知銜同治三年調營差遺於克復丹陽縣城案内保俟補缺後以知縣留於江蘇補用嗣因該員親父署廣東惠州府碣石通判許錞身剿賊陣亡議給雲騎尉世職奉部奏准兼襲在案在部驗放領照出京同治四年到淮五年七月丁繼祖母承重憂回籍守制服滿起復回淮九年補授劉莊場大使奉飭到任於光緒七年奏補桃源縣知縣奉部覆淮八年二月十五日到任九年給咨赴部交卸蒙欽派大臣驗放覆奏奉旨依議欽此三月二十七日抵蘇五月十三日飭回本任光緒七八兩年河運安瀾出力案内蒙保隨帶加三級十年調署蕭縣知縣十一年調署泰州知州新章考試取列二等伏查該員才具穏練辦事勤　歴俸已滿三年以之調補江隂縣要缺知縣洵堪勝任雖缺項相同與例稍有未符惟江隂爲由海入江第一門戸江防要隘自非人地實在相需精明幹練之員不足以資勝任據署蘇州布政使李嘉樂江甯布政使梁肇煌署江蘇按察使朱之榛會詳請奏前來臣等爲缺擇人往返函商意見相同合無仰懇天恩俯念員缺緊要人地實在相需准以桃源縣知縣許之軫調補江隂縣知縣實於地方江防兩有裨益出自逾格恩施以後不得援以爲例如蒙俞允該員係現任知縣請調知縣銜缺相當毋庸送部引見一切因公處分例免核計該員初次請調所有應完罰俸銀兩仍飭查明依限完繳清楚造册咨銷至該員任内並無積案未清亦無承審案件承緝盜案徵解錢糧已起降調革職叅限之　謹合詞恭摺具奏伏乞皇太后皇上聖鑒訓示再所遺桃源縣要缺知縣例應留外容俟奉部截缺後另行遴員請補合併陳明謹奏軍機大臣奉旨吏部議奏欽此○○頭品頂戴革職留任閩淅總督兼管福建巡撫臣楊昌濬跪奏爲琉球遭風難人循例譯訊撫恤恭摺仰祈聖鑒事竊據福防同知羅大祜詳報琉球遭風難人鄭邦選等七名由廣東香港　搭輪船來閩當發舘驛安挿一面飭傳通事譯訊據供鄭邦選是官吏仲村渠是船主神山等五名是水手俱係琉球那覇府人駕坐小海船一隻於上年九月二十三日開駛來閩在洋遭風漂至臺灣並廣東香港船身損壞難以駕駛幸遇洋人救護德生在台在粤均有賞給飯食棉衣該難人等因粤省給有船票當將船隻變售附搭輪船於十一月初八日抵閩省舘驛安挿等情由福建藩司張夢元核詳請奏前來臣查該難人鄭邦選等航海遭風情殊堪憫亟應仰體皇仁於安挿日起毋人日給毎一升鹽菜銀六厘回國之日給行糧一個月並照例加賞物件折價給領統於存公銀内動支事竣造册報銷將來如何回國另行察酌辦理除分咨外臣謹恭摺具陳伏乞皇太后皇上聖鑒再此案未准粤省咨會合併陳明謹奏軍機大臣奉旨知道了欽此○○岑毓英片再各營煒故員弁迭經臣附奏請卹在案兹續查有補用遊擊張德明補用都司湯雲龍補用千總余丕銓何浚龔樹元補用把總劉宏卓宋祝華黄萬嘉劉曾明山興發傅華國從九品職銜陳祖舜麻起鴻毛傳宣文生張書紳等十五員名均在關外染受瘴癘撤回關邊防營先後瘴故據統帶總兵何秀林覃修綱丁槐曁營務處道員陳席珍等呈報前來臣查該故員等隨征外域不避烟瘴今在防營瘴發捐軀深堪憫惻合無仰懇天恩賞淮勅部將該故員張德明等十五員名分别從優議卹以慰忠魂除將瘴故兵勇另行咨部外謹附片具陳伏乞聖鑒訓示謹奏軍機大臣奉旨張德明等均着交部分别從優議卹欽此 
 
 

Page 12

 
 
[光緒十二年三月二十四日京報全錄]  
　　宫門抄○旨兩道錄前○發少旨三道○河督成奏黄河兩届安瀾酌保文武各員摺○又奏請給奬片○又奏請奬叙片○圑練大臣林奏請奬勵摺○黔撫潘奏請調補知府摺○大臣奕奏防禦呈請休致摺子○三月二十四日兵部太常寺太僕寺廂紅旗值日兵部引見七名○惇王謝賞銀兩恩○八額駙長春各謝查倉大臣恩○熱河總管文珮到京請安○侍衛處奏派保和殿監試之大臣派出頭班肅王八額駙希朗阿愛隆保良二班那貝勒色楞額成厚卓凌阿文啓○兵部奏派查齋之吕臣派出桂全海英慶福文暉謙光德隆耆齡花尙阿○太常寺奏派看視牲隻之大臣派出延煦○召見軍機文珮○發抄張之洞奏彚襲世職奉旨兵部議奏單併發欽此○又賠繳銀欵之知縣吕椿培等開復奉旨吕椿培范鼎均着開復原官該部知道欽此○色楞額等奏請將辦理唐廓交涉重案出力之四川補用令破格錄用抑照原保給奬奉旨劉鈞着照原保賞戴花翎並賞加四品頂戴該部知道欽此○○頭品頂戴河東河道總督奴才覺羅成孚跪奏爲黄河兩屆安瀾遵旨酌保防汎搶工尤爲出力文武各員恭摺仰祈聖鑒事竊奴才前奏黄河兩岸要工防護安瀾請將在事出力人員擇尤奬勵欽奉諭旨准其分案奏請奬叔毋許冒濫欽此仰見聖主微勞必錄欽感莫名查去歲沁黄兩河水勢節次異漲大於往年南北各廳舊險新工層見迭出倘防守稍疏其患何堪設想奴才往來兩岸督率廳營文武並調工防汛委員分叚巡防盡夜搶護不避風雨泥淖竭力經營洵屬辛勤倍著卽沿利府州縣等亦皆不分畛域催料集夫無悞工需用能全工穏固普慶安瀾據南北兩道彚同十年伏秋搶工出力記存員弁併案開單請保前來查各該員兩載趨公均能矢愼矢勤始終罔懈不無微勞足錄惟原保人數過多疉准部咨河工安瀾保舉以二十員爲率逾額撤銷等因現經奴才再飭核减並將勞績稍次之員分别查明或予外奬存記或給功牌頂戴謹遵部章擇其尤爲出力者開具銜名清單恭呈御覽仰懇天恩府准給予奬勵以昭激勸而勵通工除祥河廳十五六堡搶辦險工出力人員另片陳奏外所有兩屆防汎出力員弁懇請奬叙緣由理合恭摺具陳伏乞皇太后皇上聖鑒謹奏軍機大臣奉旨該部議奏單二件片二件併發欽此○○成孚片再北岸祥河廳祥上汎十五六堡去秋搶辦險工異常出力人員先已奏奉恩旨准其分案保奬等因欽此查去歲黄河自伏徂秋兩岸工程頻生險要而祥河廳祥上汛十五六堡於秋分前後全河坐灣頂注塌堤潰掃陡出奇險直至冬令仍事廂修經奴才督飭道廳營委並添調隣汛員弁不分晝夜竭力搶護幸邀河神默佑兼賴撫臣藩司督飭地方文武催料集夫來工策應毎當危急之際或蹈危屋履險奮不顧身或竭慮殫精力籌堵築歴時四五旬之久始終勸奮用能化險爲夷安瀾普慶洵屬異常出力與尋常防守大汛大同謹繕清單恭呈御覽仰懇天恩俯准給予奬叙以勵通工理合附片具陳伏乞聖鑒謹奏軍機大臣奉旨覽欽此○○成孚片再河南撫標儘先都司候補守備左營千總萇鼎聯儘先守備候補千總譚雲潮於光緒五年搶辦下南廳險工出力案内經前河臣分别奏保在案嗣准部咨因與定章不符行令另核請奬轉飭遵照去後兹據該弁萇鼎聯譚雲潮等禀稱光緒五年下南廳搶工出力另行核奬者俱蒙分别改奬千總等差操在外未邀核及兹届安瀾核保之際懇請隨案奏明改奬等情前來奴才復查無異自應仍請奬叙不没其勞合無仰懇天恩俯准將河南撫標左營千總萇鼎聯賞加遊擊銜候補千總譚雲贓 
潮俟補缺後以守備儘先前補用俾昭激勸是否有當理合璵片具陳伏乞聖鑒訓　謹奏軍機大臣奉旨覽欽此○○四品頂戴福建圑練大臣臣林壽圖跪奏爲遵將閩圑出力員紳擇尤請奬恭摺仰祈聖鑒事竊臣上年十一月間具奏圑練員弁可否給奬一摺正月十六日差弁齎回原摺内開軍機大臣奉旨覽奏已悉此次圑練該紳商等自行捐資辦理守禦出力着准其擇尤開單請奬毋許冒濫欽此欽遵仰見天恩錫賚不没微勞莫名感佩竊以閩省圑練微臣受命之後益簡閱以成軍除省會及海口練廠酌給口糧外餘皆自出其資鄉各爲守綜計瀕海諸郡屬邑編籍二十餘鄉選鋒十萬餘衆並令扼堵要隘輔佐官車勸辦者山海交錯瘁趼路而弗辭綜率者砲石親當途肝腦而不避是以練董之室廬或遭焚熸編聯之丁壯亦報傷亡然皆食毛踐土自攄忠義之眞誠廼因紓難急公特奬鄉閭之守禦從此民心固結益和士氣奮揚惟是郡邑袤延人數較衆名器不容冒濫勞績亦有等差除末職武弁分咨叙補及出力稍次酌發功牌彚案咨部外臣謹擇其躬先董勸奔赴戎機之尤爲出力者開單籲候恩准至編集固資紳董提挈尤賴職官臣凡遇校騐賞罰力之所絀慮有未周皆移商各屬守令並籌濟軍火助勸捐資藉收羣策羣力之益未敢没其勞勩壅於上聞謹另繕清單可否並予奬勵之處出自高厚鴻施合將遵旨保奬緣由恭摺具陳伏乞皇太后皇上聖鑒訓示謹奏軍機大臣奉旨該部議奏單併發欽此○○署貴州巡撫臣潘霨跪奏爲遵旨揀員調補省曾要缺知府以重地方恭摺由驛具奏仰祈聖鑒事竊查貫陽府条府蔡同春告病經前署撫臣李用清會同督臣岑毓英具題開缺請旨簡放在案兹於光緒十二年正月十四日准吏部咨内閣抄出光緖十一年十二月十四日奉上諭貴州貴陽府知府員缺緊要着該撫於通省知府内揀員調補所遺員缺着趙爾巽補授欽此等因知照到臣遵查定例省會知府缺出奉旨　省知府内揀員調補應擇其人地相宜者無論缺項是否相同及歴俸已未滿年限俱准調補又前准部章首府缺出應令該督撫於通省正途人員内揀選調補各等因遵奉在案今貴陽府係冲繁難省會要缺管轄一廳七州縣又有親轄地方及發審案件政事殷繁必須精明幹練之員方足以資冶理臣督同藩司曾紀鳳臬司李元度於通省知府内逐加遴選查有石阡府知府員鳳林現年五十三歲陜西三原縣附生中工咸豐已卯科舉人丙辰科進士奉旨以主事用簽分兵部八年九月告假回籍同治元年三月因在籍勸捐出力加員外郎銜二年四月因督帶圑練巡防守城出力保戴藍翎三年五月因克復平凉府城出力保以同知直隷州知府遇缺卽選並戴花翎十月因攻拔蓮花城等處出力保以知府遇缺前先選用五年九月赴部投供八年七月經欽派大臣揀選擬補雲南廣南府知府九年七月聞訃丁母憂十一年十一月服闋十二年五月赴部投供遵例報捐本班先選用光緒三年十月經承修惠陵工程處王大臣奏派監修五年閏三月因全工告成保奏欽奉懿旨俟選缺後在任以道員歸候補班前先卽補八年九月吏部擬選貴州石阡府知府十月初五日經欽派王大臣驗放初六日覆奏堪以補授奉旨依議欽此於十年三月二十五日到任現署貴陽府事辦理裕如該員政平訟理潔已愛民以之調補貴陽府知府實屬人地相宜堪以勝任合無仰懇天恩俯准將員鳳林調補貴陽府知府洵於首郡要缺有裨如蒙俞允該員係現任知府請調知府銜缺相當毋庸送部引見所遺石阡府缺遵旨以趙爾選補授除將履歴清册咨部查照外謹將調補要缺知府緣由會同雲貴總督臣岑毓英合詞恭摺具奏伏乞皇太后皇上聖鑒訓不謹奏軍機大臣奉旨吏部議奏欽此○○奴才奕榕常星阿跪奏爲甯夏滿營防禦魁壽舊疾復發已成殘廢至請休致恭摺具奏仰祈聖鑒事竊奴才等於光緒十一年十二月初二日據署鑲紅鑲藍兩旗滿洲協領喀畢屯呈據協領銜儘先佐領鑲藍旂滿洲花翎防禦魁壽呈稱食錢粮俸祿三十三年自同治二年軍興以來守城三載當賊匪入城時迎頭巷戰立時攻退繼因賊匪攻城節次縋城而下在四圍長湖等處迎敵攻壘共打仗古十二次殺賊四名奪賊馬一匹籐牌一面同治三年七月間跟隨副都統常陞分營駐紥在良田渠新橋等處會剿共打仗九次殺賊三名奪獲長予一桿藤牌一面出兵一次因在事出力經將軍移圖善保奏於同治五年三月二十二日奉上諭魁夀着賞戴藍翎欽此復於攻克蘇家燒房賊巢案内在事出力經將軍金順保奏於同治九年十一月初一日奉上諭魁壽着賞換花翎欽此同治七八年間疉有董志原大股陜匪竄入甯境節次出隊堵勦在威遠堡等處共打仗汢十六次訓取首級一顆奪獲腰刀一把因在事出力經護將軍豐紳保奏於同治十年十二月十二日奉上諭魁壽着以佐領儘先補用先換頂戴欽此同治九十等年節次奉派出隊會合各軍圍入王噇納閘等堡巨巢一律踏平共出隊二十三次因在事出力經護將軍豐紳擇尤保奏於同治十三年五月十七日奉上諭魁壽着賞加協領銜欽此欽遵各在案現年四十八歲前在軍營膀骽染受潮濕兹因感受風邪舊疾復發醫藥罔效兩膀無力步履維難已成殘廢曷敢戀職爲此具呈告休等情懇祈轉呈前來當派佐領卓林往查去後旋據該佐領卓林結稱防禦魁壽舊疾復發屬實等因呈報前來奴才等覆核無異合無籲懇天恩俯准防禦魁壽原品休致以不體恤除將該員履歴造具清册咨送兵部核議外所有防禦魁壽呈請休致緣由謹援照同治九年間前署甯夏將軍奴才豐紳等奏准改題爲奏成案恭摺具奏伏乞皇太后皇上聖鑒訓示謹奏軍機大臣奉旨魁壽着以原品休致該部知道欽此 
 
