# 1903 - 167 - 4910838

 

Page 1

 
 
[新出歴代史事政治論] [  點石齋啓]  
　　科舉改章鄉會試首塲試以中國史論是非胸羅全史學識閎通决不能於塲屋中拔幟制勝然不博觀古今名人論史之作則識見或不能恢擴而思議筆力恐亦不能縱横馳驟卓然成家是編係京師大學堂江陰南菁學堂松江融齋精舍諸高材生分輯依湅水通鑑始於三家分晉下迄有明上而朝綱國政下而吏治民生凡經名儒碩學抒爲偉論者無不刺取編錄集書數百種得文數萬篇搜羅宏富抉擇精嚴誠乙部之鉅觀非徒科塲之槖鑰已也付之石印現已出書都計三百零八卷裝訂二十八本定價洋銀四元八角總經售處申報館及申昌書室愼記書莊其餘各書坊均有寄售 
[美儒李佳白先生講義]  
　　國運之盛衰關乎政治之得失政治之得失關乎主術之隆替此千古不易之至論也美國人文蔚起駿業宏開與瑞士之竭力圖存僅能自保者相去奚啻天淵政治之優絀固不待智者而後知也然其間之同異必好學深思始能得其大概今試約略言之與留心時務者一推詳焉一曰土地民人美國世居北美州之中土字版章亦孔之厚瑞士世居歐洲之中壤地褊小藐若彈丸以英方里計之不及美國二百分之一人數不及美國三十分之一僅就美國紐約城一隅者計之己足與瑞士人數相等此美與瑞士土地民入之異也二曰行政風行草偃喻政之行美國之政權由民主持如網在綱有條不紊瑞士以七人理政國有大事必七人共圖之勢雖合而權實分未免有築室道謀之患此美與瑞士行政之異也三曰民主天生蒸民無主乃亂美國之法政權所屬即爲民主衆民共舉之也瑞士政府七人共舉一人爲領袖實非民主義取統屬而已各國皆有國主一人惟瑞士獨無不識伊國於向折衷焉此美與瑞士民主之異也四曰議政美國上議院議員九十人六年爲滿瑞士國僅四十四人年數不一美國下議院議士三百五十七人二年爲滿瑞士國借一百四十七人三年爲滿兩國選人於上下議院中條理略同上議院議員各邦共舉下議院議士各邦民人公舉此美與瑞士議政之同異也五曰聨邦邦貴相聨始相親親仁善鄰胥是道也美國聨合者四十五邦並四省瑞士國聨合者二十二小邦相與扶持保護務使聨爲一氣毋生貳心此美與瑞士聨邦之同也六曰分邦畫疆而理均有定分國有國政邦有邦政美國所分之邦政刑典禮一以美國爲標凖瑞士分邦亦然此美與瑞士分邦之同也七曰愛國美國之民最愛國一注念必與共休戚惟期社稷有賴七鬯不驚瑞士國其地最小其民大有愛國之情與美國之民若合符節此美與瑞士愛國之同也八曰民自主美國大有自主之權他國萬不能干預其事美民亦有自主之權或講商政或課廠工各習其事即各精其業持守堅固绝無游移瑞士雖能自主然國極小不能及美人之章顯堅定焉此美與瑞士自主之同異也九曰自由美人治事他人不能阻止身居何地不受他人挾制可謂操縱自如主張在我矣瑞士雖屬歐州四衝之地其民情多欲自由或言或動或商務或教務各能聽其自便此美與瑞士自由之同也十曰交涉交涉之事美國較瑞士至重至繁所以躊躇盡善者美爲民主之國又有自由之權瑞士不能預中大交涉之事惟偕和四外之鄰國以固其圉此事最爲要緊此美與瑞士交涉之同異也十一曰學校學校之設所以牗民美國無人不學髫齡即令令入授學必卒業而後已如工藝製造等學美國近來講求綦切學校益增美備瑞士亦重各種學問男女自理按國例無不尚學其民原德原法原意而取其三國之方言瑞士國之學堂無不教之此美與瑞士學校之同也由是觀之美與瑞士兩國之情形大概可見鄙人淺學未窺全豹海内博雅君子幸垂鑒焉 
[諭旨恭錄]  
　　五月十八日奉旨分發河南道陸鍾岱浙江道畢奎江西道李嘉德江蘇道王漢鵬孫傳湘李本森安徽道尹嘉楣山西道張基昌江西道黄誥潘永受廣東道潘文鐸李哲濬湖北知府陸樹聲安徽知府曹鼎江西知府李士彦邵循名湖北知府鄧鶴鳴楊楫胡汝皋貴州知府承先直隸同知陳爕山東同知王霈山西同知許曾慶浙江同知湯仰暉江西同知吳大璋王銘震四川同知蹇念恒廣東知州陶壽焌雲南鹽提舉鄢啓宸湖南通判黄以健北河通判吳大鈁山西通判穆文錡丁英年河南通判李敬修桂勣陜西通判朱兆蘭四川通判李運泰廣西通判胡壽朋貴州通判徐曾祀羅本操兩淮鹽運司運判李修容奉天知縣王作賓直隸知縣隆恩馮汝驥江蘇知縣洪瀕文安徽知縣晏澤瑩甘肅知縣程德音王中　劉國琦福建知縣童詠沂湖北知縣謝廷蘭廣東知縣樊淙吉林知縣炳楨直隸知縣雷澍張夢筆黎景煊何列高鉞江蘇知縣項方綱楊會蓬游錫龍李光乾鄧雲卿俞志善桂聚慶饒翼朱棠張毓麟俱照例發往保舉在任候補同知奏補浙江永嘉縣知縣程雲驥著准其補授照例用保送分發雲南直隸州知州增慶直隸直隸州知州周兆褘安徽直隸州知州德馨俱照例發往昭西陵禮部郎中著錫珍補授刑部員外郎著宗奎補授擬補盛京禮部千丁處六品官李殿琳盛京工部筆帖式良惠右衞城守尉衙門筆帖式薩哈圖俱准其補授貴州興義府經歴著王德璧補授欽此同日軍機大虑面奉諭旨本日引見之候選道梁孜彦著發往湖北以道員補用並交軍機處存記欽此 
[本館接奉電音]  
　　昨日午前京師飛電傳來上諭一道敬謹譯登○五月二十六日内閣抄奉上諭林紹年奏特參庸劣不職各員請旨懲處一摺雲南署川江縣知縣補用知縣宋席珍辦事因循縱容丁役前署思安縣知縣周道濂輕佻貪鄙物議沸騰補用知縣伍春榮營私罔利鄙瑣不堪補用知縣王世嘉氣質庸俗行檢有虧補用巡檢邢作賓品行卑污罔知廉耻試用府經歴蕢守垣年少輕浮易受惶惑試用巡檢夏瑚擅理詞訟輙用兵團試用從九曾紀仁蕩檢踰閑聲名惡劣試用巡檢楊寳鈞不守官箴被控有案均著即行革職試用通判龔樹勳才庸體弱謬誤離奇惟文理尚優著以教職歸部銓選以肅官方該部知道欽此 
 
 

Page 2

 
 
[金殿傳臚]  
　　昨晚八點鐘京師友人飛電將本屇殿試　定鼎甲及傳臚姓氏告知本館兹爲照錄於下狀元王壽彭榜眼左霈探花楊兆麟傳臚黎湛枝按狀元山東濰縣人榜眼廣州駐防探花貴州遵義人傳臚廣東南海人 
[俄增茶稅]  
　　俄京聖彼得羅堡來信云茶葉之輸入黑龍江總督所轄境内者曾於俄歴去年八月五號頒發增稅之令上月某日復出示曉諭曰本國議院頃已議定凡諭入息米立氣賢痕司苦州及司鐵之矮省伊路之司苦省與夫沿黑龍江各埠之茶所徵關稅由財政大臣查明照歐洲貨稅之例將第二十條第二項稅則改正計紅茶花茶綠茶黄茶每值一盧布徵稅二十五哥五十留於一千九百零三年正月二十七號奏准 
[英使蒙恩]  
　　英京倫敦來電云英國駐華使臣薩道義君請假回國入覲英皇英皇慰勞有加賜以開痕捕利之其大學法律博士之銜以示優異 
[印兵遣戍]  
　　英京倫敦來電云某日有英國將校二員由印度拔痕其耶捕埠携帶駱驼一千三百二十頭及驼夫五百名開赴痕麥利辣痕獨省蓋用以防邊陲也 
[聲罪致討]  
　　英京倫敦來電云日前意國半官報言泰西各國素不許剌客有行弑君主及剌殺皇族之事是以此次相約移書塞爾維亚國迫令將行弑塞王之人治以應得之罪 
[英求金礦]  
　　高麗漢城來信云邇者英國駐韓使臣某君請諸韓廷求准開采遂安金礦韓廷峻詞拒之越日英使復移文韓政府謂曰後貴邦如許他人在此采金則敝國亦必沾益同沾以昭公允 
[韓興警務]  
　　高麗漢城來信云高廷近就馬山浦創建警察署費去韓銀三百五十圓派設警務官三員其中二員係日本人一員派俄人充之二曰人夙精俄語歲薪各得一千五百圓旋復犒以一各五百圓令仿行日本警務 
[貸金築路]  
　　日本某日報云頃得英京倫敦來電悉中國由上海開築火車鐵路以逹金陵已與英人訂立約章貸得金錢三百二十五萬磅此路與淞滬鐵路互相聨络限五年告成興工之期當在一年以内 
[庫倫客述]  
　　日本某日報云近有客歸自庫倫述及中朝簡駐庫倫辦事大臣某公勢力微弱一切地方政治胥聽俄領事指揮以致庫倫一隅幾似俄國屬地殊可慨也 
[美艦合操]  
　　天津來信云日前有美國兵船四號屯泊大沽一爲開痕他幾一爲泥烏啞立矮痕司一爲培立那一爲啞立岳司泥亚定於十日内開赴烟臺至西歴六月二十號操演海上行軍之法計會操兵船共一十四號加以運送軍械船三號運送軍糧船二號 
[再續護理晉撫吳大中丞奏報山西遵設警務學堂章程]  
　　一出學凡在學堂學生不准半途而廢隨意告退若有萬不得已之事須由該學生同鄉親族出具保結方准出學文武員弁既入學堂即以學堂爲登進之路不得充當他項差使致生藉端廢學之弊所有應斥離學堂各項一因患傳染病者二無故不到學堂及因事並不禀明請假且屢犯至二三次者三入學三個月後毫無成績其才實不堪造就者四心術不端性情疲玩素日不遵訓戒者五屢犯堂規被查發覺者在學堂時屢次喧譁不受約束者以上各項被斥離堂之人若係犯第四五六等欵者以後永不准再入學堂學生不到學堂曰數至各學期三分之一者無論請假與否概行斥退一請假學生因病或有他故不到學堂者須於教授功課時刻之前呈報提調知照領班預先請假以便稽核學生因事請假假滿即須到堂如不到堂再行續假須另行呈報提調方准續假如不因患病又别無要事託故請假者概不准行倘有託故不到學堂者隨時稽查得實將學生名籍註銷另行招補一考騐學堂考騐應分四種一入學考騐於入學前行之二每月考騐二次如有請假者俟銷假後隨時補行考騐三學期考騐於每學期之終行之四畢業考騐於畢業之期行之凡各科目考騐所得分數以一百分爲滿一課目得四十分以上各課目所得分數均而計之能得六十分以上者初等擢爲中等中等擢爲高等仍令隨時從旁聽講高等學生則當酌予奬勵學堂學期考騐及畢業考騐之日俟評定甲乙後須將考騐分數概行揭示學堂畢業考驗合格之人無論初等中等高等均當分别給與學堂修業文憑及畢業之據一放假查各學堂章程有放假停課日期以資休息警務學堂亦應仿照辦理每年恭逢皇太后萬壽皇上萬壽皇后千秋以及至聖先師孔子誕辰關聖帝君誕辰均給假一日夏季暑假自初伏日起至末伏日止年假自十二月二十五日起至正月初七日止此外端午中秋及冬至均給假一日一服色凡在學堂學生應有一定制度之服以歸一律現因輕費不足祇可暫緩置辦宜先置操衣快靴加以標記與制服無異一奬費凡學生於每學期之終考列優等前十名擬酌給奬費以　優異[  章程未畢容再續登]  
[制軍講武]  
　　金陵訪事友人云兩江督憲魏午莊制軍下車伊始即慮標下將弁未能諳練洋操擬於每月考課之時親臨閱看洋槍打靶分别所中之多寡除照例頒給奬賞外其有五槍全中者别爲存記隨時委以優差各弁聞此風聲無不盡心操演本月二十一日制軍又親蒞小校塲升坐演武廳悉心閱視以舊靶寛一尺八寸設於百步之内飭改爲一尺二寸移至一百三十步外似此勤求武事更伺患赳赳之選不爭自鼓勵以備國家干城腹心乎 
[奏留方伯]  
　　金陵訪事友人云江甯藩憲李薌垣方伯勤求政治實惠及民邇者不知因何忽奉開缺另候簡用之諭經兩江督憲魏午莊制軍專摺臚陳政績並以此間一切政務實在相需且多經手未了事件請飭留任三月俾得竟其設施似此剴切敷陳當可仰邀俞允也 
[官錢開局]  
　　金陵訪事友人云此間大吏仿裕蘇官銀錢司辦法卜吉本月二十日開設裕甯官銀錢局藉以行用鈔票流通當十銅圓先期由江甯藩憲李薌垣方伯暨江安督糧道胡硯孫江南鹽巡道徐叔鴻兩觀察會銜出示備言鈔票之善准民間完納錢糧課稅釐捐如官吏商民有阻撓者即投案訴知以懲重辦開局之日商民赴局兌換者雲集風趨每龍銀一元可換當十銅圓九十枚小銀錢每枚可換銅圓八枚其鈔票則每紙自一千文以至數十百千文不等票上蓋有藩司印信暨裕甯官銀錢局關防 
[調軍赴省]  
　　鎭江訪事人云南洋常備右軍統領杜雲秋觀察奉兩江總督魏午莊制軍檄飭將所部五營調駐金陵省會因於本月二十四日傳令各營官拔隊赴總巡局馬頭登鏡清兵艦赴省觀察隨於是晚乘招商局江裕輪船東下由滬赴蘇谒見江蘇巡撫恩藝棠大中丞瀕 
 
 

Page 3

 
 
行租界總巡周錦堂協戎及府縣各官恭送如禮 
[添募勇丁]  
　　漢口訪事人云湖北夏口廳同知馮少竹司馬奉上憲札委兼漢口緝捕營管帶查悉所部勇丁不敷緝捕之用擬招募精壯六十名作爲馬隊勤加訓練以衞閭閻 
[稅司來滬]  
　　漢口訪事人云江漢關稅務司賀璧理君現因襄辦商約事宜并籌議湖南開闢商埠諸要務已於日前乘舟赴滬俟有就緒即當遄返漢皋 
[續獲妖人]  
　　杭州訪事人云前者拐匪王春山張景豪以迷藥攫人財物經仁和縣蕭藴齋明府拘獲訊實口供禀知護撫翁筱山中丞本月十九日發出令箭就地正法將首級懸示闊板橋左近以昭烱戒而快人心既而拱宸橋巡防局又獲匪黨一名年已六十左右二十日送至錢塘縣署縣主鄭瀚生大令訊明即命釘上脚鐐收禁獄中諒亦不能幸邀寛典矣 
[丹徒决囚]  
　　鎭江訪事人云本月二十四日署丹徒縣洪鷺汀大令接到臬憲公文内開著將某案盜犯二名正法等因立即柬請城守營王占鰲守戎到署鐘鳴十二下大令升坐大堂傳齊通班差役飭提二盜至案騐明正身喝令如法綑綁押赴北門外校塲斬决隨將首級懸竿示衆以儆效尤 
[鄂省官塲紀事]  
　　漢口訪事友人云新委漢口淮鹽督銷局總辦俞觀察啓元定於本月十八日由白門來漢局中人聞之先期整備一切以便届時前往恭迎○漢黄德道兼江漢關監督岑馥莊觀察前因恭送乃兄新任兩廣總督雲卿制軍赴任請假十日所有公事歸夏口廳馮少竹司馬代拆代行兹已定於本月十八日由滬遄回任所矣○戴大令慶霖辦理汀泗橋土稅保甲差忽由上憲札飭另候差委不知因何事故也 
[洪崖訪道]  
　　南昌訪事人云調補江西南豐縣知縣陳右長明府以名進士現宰官身昔年曾見賞於沈文肅公遂爲東牀快壻自筮仕贛省所至之處卓有政聲去歲秋闈調充同考官所薦多知名士鴻才卓識世共稱之嗣經當道保應經濟特科轉瞬試期將屆因即交卸篆務領咨赴京展布經猷幹濟時事不次超擢當可於此行卜之矣○省垣開辦警察經費支絀挹注維艱近經各委員查知各屬門丁納賄招權積資甚富爰禀明大憲概行傳案勸令各報効若干金無如若輩吝嗇性成抗不遵照然以警察而必取資於此輩亦未免駭人聽聞矣○江省蠶桑局自去春改爲官督紳辦後原期實力整頓曰起有功不意本年所飼之蠶頗多殭斃即有存者繭亦甚薄推原其故因所飼桑葉大都被雨所淋蠶婦並未拭乾遂使馬頭孃因之致疾云 
[鳩兹問俗]  
　　蕪湖訪事人云近有私鹽船數艘停泊江北和州一帶和州直隸州何直剌亮標聞之急調營兵前往拘捕○壽州正陽關爲淮鹽總匯之區督銷局總辦方芑南觀察禀知兩江總督魏午莊制軍在臨淮關新設掣騐所又於内河添置砲船划船各若干艘以便巡緝私鹽維持稅課○蒙城渦陽二處居民皆購用私鹽刻下正陽關督銷方芑南觀察派員前往開辦分銷從此販私諸梟當不致如前者之明目張膽矣 
[潤州近事]  
　　鎮江訪事友人云五月十二日有英國兵艦四艘德國兵艦一艘航海來華駛抵京口下椗既而各艦管帶舍舟登岸拜會駐鎭各西官兵士亦羣至租界各處閒遊常鎮通海道郭月樓觀察特飭租界總巡周錦堂協戎洋務局委員邵虎伯直剌各帶差勇妥爲保護聞各艦小泊數日即須開往上游○原任常鎭通海道長久山觀察於三月十六日因病出缺嗣君擇期五月十二日設靈受弔鎭城文武各官及在　紳士咸往祭奠翌日即扶柩回旗○月之某日南洋常備右軍總巡宋總戎蘭桂在登仙橋左近某烟館拘獲行劫東碼頭盧姓家之盜匪陳得勝及某甲搜出槍械贓物解送丹徒縣署邑宰洪鷺汀明府嚴行訊鞫扳出夥犯數名刻已派令捕役四處偵緝矣○陰雨匝月溝澮皆盈小麥大受損傷農民無不憂形於色○南洋常備左軍總統正任雲南提督張蘭陔軍門奉督辦滇中軍務之命因於日前赴白下謁見兩江總督兼南洋通商大臣魏午莊制軍事畢遄回道出京口十三日乘官舫渡江回袁公浦聞不日即須督隊至瓜洲乘輪船赴滬航海至粤取道缅甸入滇進發 
[憲節蒞申]  
　　卸任漕運總督簡放河南巡撫陳小石中丞夔龍於前日午後由蘇抵滬船泊觀音閣馬頭在滬文武各員咸赴舟次禀見如儀 
[飭役捕梟]  
　　梟匪頭目李秀卿糾衆嘯聚南匯縣境下沙地方迭與上海縣境龍王廟梟酋鄧海青械鬥江蘇撫憲恩大中丞札飭飛划營滬軍營鹽捕營各管帶會剿若輩暫匿他處以避其鋒未幾即又盤踞下沙擾害鄉閭殺人越貨前日飛划營管帶某君率同弁勇前往剿捕李梟糾集羽黨奮力抵拒旋因力不能敵四散奔逃未幾又嘯聚上邑三林塘附近黄泥渡地方圖董聞之急函請上海縣主汪瑶庭大令設法防堵前晚大令已密飭差役前往兠拿矣 
[查禁賽燈]  
　　上海縣汪瑶庭大令訪悉本邑西南鄉北新涇近有無賴醵資迎賽龍燈深恐鄉民滋生事端因即密派差役下鄉禁止違者拘案嚴懲 
[南令履新]  
　　署南匯縣知縣戴子邁明府捧檄來滬小作勾留日前由滬乘舟赴鶴沙定於月之二十四日接篆視事當此梟匪横行民不安業不知賢令尹有何策以善其後也 
[法租界公堂瑣案]  
　　江北人孫步堂行經褚家橋左近與鞋底作工人魏恒發董怛生相遇不知因何互毆旋即扭入捕房捕頭騐得孫略受微傷送至仁濟醫館療治魏董暫行管押昨日連孫解案請訊孫供小的行經褚家橋魏董無端阻不使前進與之理論即被扭至長春烟館恣意兇毆幸由巡捕拘入捕房轉解案下魏供小的肩負鞋底一包與孫相遇孫詰以此物何來小的答以爾無緝捕之責無勞探問因此口角並未肆毆董供小的與孫魏二人均不相識因見伊等齟齬上前勸解致遭波累求恩明察大令與法總領事署費繙譯官會商判罰魏董各洋銀二元以後不准肇事○西人舍滿倩木作頭金鴻泰承造洋房議定洋銀三百五十元因不付給延不完工各投公堂互相訐控大令與費君會訊之下飭董具呈遵限切結著於二十日内竣工如延酌罰○葉阿毛前因不務正業日事游蕩經其父葉某送案請辦奉前讞員孫建臣直剌訊明判發改過所禁押二月兹已期滿由管所委員李二尹送回公廨大令申斥再三飭包探送回伊家交其父收管 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者蕭陸氏控夏俊甫誘令甥女蕭氏爲妾凌虐自盡等情縣主汪瑶庭大令查悉媒人王孫氏家居松江婁縣境因即備文移提兹由婁縣屈吉士大令移解到申大令遂於前晚升堂研訊蕭陸氏遣抱呈蕭錦釗投案供稱小的在怡和洋行執事去年蕭氏嫁夏俊甫爲妻詎料過門之後迫令作妾并時加凌虐致今正吞烟畢命求提訊究王孫氏供稱小婦人家住七寳鎭去年蕭妹嫁夏爲妾係小婦人及史正甫王周兩姓等人說合當時由蕭陸氏領至史家招夏來看夏言明家有大婦蕭陸氏允之遂議定身價洋銀三百元由蕭陸氏之子在史家書立契據契上祗載二百五十元另有五十元用酬媒妁至是否凌虐致死實不知情大令以人證未齊尚難核斷飭將氏交人保出候再訊供○奚土土　控奚鶴鳴盜抵田單一案兹由廣肇公所董事遣抱投縣控奚土土延不立契交單等情前晚大令提訊之下中人錢春陽供稱光緒二十四年奚土土欲將宅基出賣廣肇公所董事潘鶴琴聞之浼小的向之詢問旋由族長奚長春向同族十三户議妥邀潘面議每畞價銀五千三百兩繕立定據先付定銀五千兩奚土土與十三户皆在據上簽押將銀部分至二十五年立契付價時各户田單一律交清惟土土未交二十六年潘去世土土遂遊約至今意圖加價奚長春稱小的屢勸土土速即交出田單無如土土始終不允奚鶴鳴供稱土土前控小的盜抵田單等情實因前年小的適有　需將此單向廣肇公所抵洋銀六百元今備齊向贖公所中人以土土所賣宅基尚未立契過割將小的田單掯留不給土士供稱小的所售宅基四畝係十三户公産其單裁作數條各自分執今者同族皆欲售錢惟小的因産業無多心實不願况原定之價未免太廉尚求明鑒大令飭長春勸令廣肇公所加價五百兩土土速即立契成交如違重究○前者縫工祝連生扭控徐誦先積欠工資洋銀四十二元大令訊詰之下飭將徐交人保出措繳延至於今尚未繳案前晚大令飭提訊比徐供稱小的當視扭控時被褫皮馬褂一件尚未交還故所欠洋銀亦不願繳大令喝令從重笞責徐始供稱求寛限五　措繳大令飭交原保人保出限十日内缴清所供褫去皮馬褂一事候再訊追如有虚誣定行重究 
[馬路工程局瑣案]  
　　前日銅工徐厚生投馬路工程局控流氓倪全發攔路兇毆既而浦東人李趙氏投案附控被倪攫去洋傘等情總辦翁子文太守倩襄讞委員黄衡堂二尹研訊徐供小的家住小南門外青龍橋前日將所制茶盤送往某鋪迨回行至油車馬頭左近遇倪及混名小鹽豆之王洪琪等人藉端訛詐洋銀四元小的不允致被攢毆倪供小的係無錫人攻鐵爲業徐被家居高昌廟左近之福慶所毆與小的無涉王供小的係本地人在江南機器製造局當工匠家住滬軍營之後前日有楊姓者約小的至街上聲稱向人報仇小的隨之而往自知不合尚乞原情二尹判令將倪重責二百板移送改過局禁押三月王掌頰四十下交人保出仍飭包探補提餘黨訊究○東洋車夫嚴桃子扭船户沈仁明王才發徐巧福至工程局二尹向之研訊嚴供沈雇坐小的之車小的索價三十文沈貿然糾人肆毆求向訊究二尹以事起細微一併叱退○江北人張松山扭王反海至工程局二尹研訊之下張供前日小的販雞來滬王無端訛詐洋銀數元爲特扭請訊究王供張曾在江北行竊某姓家所豢耕牛迨事發小的爲之解圍用去洋銀四元今向索還並非訛詐一尹判掌頰四十下 
[英美租界公堂瑣案]  
　　包探張天林解黄阿金及其妻楊氏到案禀稱此人前將英商愛爾德永遠承租之地强佔一角起造房屋西人某甲向之阻止竟被撃破頭顱報由小的拘獲解案請訊黄延律師臺佛力投案聲辯良久旋有葉須山者投案供稱上月十九日在是處老虎灶啜茗聞人聲鼎沸急出探視見此西人手持木棍追逐閒人不知如何棍觸屋瓦下墜致傷其额戴德榮供在西人處爲式拉夫西人因阻黄造屋被黄糾約流氓用扁擔當頭猛撃以致鮮血直流報經附近巡防局員派勇將黄拿獲送入捕訳讞員孫建臣直剌查得地保周文邦並未到案因商之英總領事署繙譯官迪君將黄還押候禮拜三提周訊明肇事情形然後核辦○年施氏施王氏疑其夫與張何氏通姦糾同流氓宗小弟羅生榮往捉未獲事後宗羅向張何氏訛詐洋銀四元報由包探劉森堂拘獲送案請懲張何氏隨其夫張增如投案請追所詐洋銀直剌判將年施氏施王氏各掌頰二百下帮同訛詐之李王氏李張氏各掌頰一百下羅笞責三百板荷校一月滿期之後收禁西獄一年宗笞責三百板發押捕房三個月○白阿山潛入某洋人家行竊報時鐘一架並零星各物報由包探孫阿新拘獲送案請懲直剌判笞責三百板葆校一月○積竊陳阿富潛至趙祥卿家竊取衣服數件報山包探徐榮珊拘獲送案請懲直剌判笞責五百板枷號一月期滿之後收禁西獄三年○包探顧阿六解王阿根劉紅照到案禀稱伊等二人在蘇州河畔攫取孫小連所携之物故由小的送請究懲直剌判令將王笞責三百板劉笞責三百板枷示一月○王愛生竊取許阿毛家衣物報由包探深阿岳拘獲送請訊懲直剌判笞責五百板發押捕房三個月○包探王長桂解李阿三到案禀稱此人在路攫取不知姓名人象牙摺扇山小的查獲送請訊懲直剌判笞責四百板管押捕房三個月 
[美租界捕房紀事]  
　　昨晨偷兒楊阿木掩入虹口西華德路某姓家竊得衣服數件携至鄰近某押鋪求質適爲包探陳洪德所見連贜帶入捕房捕頭令押候解送公堂禀請讞員孫建臣大令訊辦○昨日黎明時跑灘農陳阿法潛入外虹口某姓船上行竊洋漆數筒携之登岸被包探朱桂生拘獲解入捕房捕頭令押候解送公堂禀請懲辦 
[皖省官報]  
　　五月十八日缷署臥陽府通判陳其瑗到候補直隸州邰賓琛辭赴皖北公幹知縣王元挺謝超委一次張奎漢六安帮審典史史濟普自新所加札均知奉臬台委陰嗣玲到起服來省龔坦到由繁昌煤礦彈壓回十九日候補知縣賈士駿按司獄錢振家均面試縣丞張葆昌到由皖南措資回巡檢謝家玉知奉江西振捐局委赴蕪湖勸捐二十日丁艱候補道許鼎霖到江蘇候補縣丞陳炳奎到由甯解兩江忠義全錄來本任五河縣楊汭辭回定遠清理交代蕪湖内河關比銷巡檢張光明到知縣魏馴知代首縣下鄉查勘湖廠二十一日知縣李延慶知奉委赴含山勘丈圩田魏馴知代乎縣下鄉勘視湖廠回陳贊平知奉府委代理望江縣府經玉琪到由准北差遺回巡檢謝家玉辭赴蕪湖勸辦江西賑捐二十二二十三日調署壽春鎭王幼山到湖南代代理望江縣陳贊平考察指分安徽遇缺先補用巡檢張躍廷到江西人候補同知朱有寛辭赴含山辦理交涉事件知縣陸恩壽奉道憲委閱課卷嚴國棟到由籍註册回張奎漢辭赴六安帮審縣丞張德培由淮北差遣回 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
　　　 
 
 

Page 14

 
 
[光緒二十九年五月十五日京報全錄]  
　　宫門抄諭旨均錄正張○新疆巡撫潘奏息借華洋欵項遣散内地客勇改練土著世襲捕以固邊防摺○又奏迴避人員與鄰省對調片○陜督崧奏添設北路電線片護晉撫吳奏紳士捐助學堂經費請准建坊片 
甘肅新疆巡無西林巴圖魯臣潘效蘇跪奏爲新疆餉源短絀擬請息假華洋欵項遣散内地客勇改練土著世襲兵以固邊防而紓餉力恭摺具陳仰祈聖鑒事竊新省地曠人稀種類龎雜北路鎭迪所屬漢多回少　犂塔爾巴哈台精阿庫爾喀剌烏蘇寺處漢民極少漢纒哈回劃地分居生齒亦孔每衍南路各城概係纒回土著有古處風自乾隆年間開闢以來兵由内地換防餉由各省協濟同治初年全疆淪陷至光緒三年始行改建行省文則設立郡縣武則移置提鎮自副將以至守備以官帶勇以勇帶兵餉由内地恊撥歲以數百萬計實爲朝廷一大漏巵在乾隆嘉慶道光時國富民殷裒多益寡以天睛之財齊天下之用固屬無甚益今則非昔比矣縱本省無源可開不能自立亦當少糜帑項共濟時艱查北路草山甚多均極豐茂荒地亦復不少南路亦有草湖官地若將内地客勇徐爲遣散改練土著之兵以官帶兵以兵帶勇仍與客軍營制無殊即以屯牧養之毋庸另籌餉項實爲籌邊上策辦理之法擇户民三丁以上者撥給上地十畝免其租賤並給孳生牛馬各二十五隻羊五十隻統計百隻令其家屬自行耕牧數口之家足以養赡内挑壯丁一人入伍充兵即不發給口糧銀兩定以十年爲期大約自二十内外入伍三十内外出伍又擇其子弟中之年力精壯者接換充當名之曰世襲兵差地畝與牛馬羊隻本非現餉可比易人經理必窒碍也惟　專用漢民即萬難足額擬鎮迪所屬每營五哨挑用漢民四哨搭用回民一哨以示一視同仁之意以回制回决不敢稍萌異志且可藉通聲氣伊搭糧庫等處先儘漢民挑選兼用錫伯索倫并各部蒙古南路即纒回甚多足供選募議者謂邊氓愚懦不足以資戰守不知若輩最耐寒苦若訓步代以暢其筋骸精練技勇以壯其膽略自與内地兵勇無異同一賦畀必謂北方之强不及南方之强非通論也第新疆自設行省經前撫臣劉錦棠奏明設立副叅遊都守一百一十一缺馬步一百一十一營旗哨共計二萬八千餘人屢經裁减尚不下一萬人臣在新疆年久南北兩路足跡殆徧何處應駐　若干務期不厚不薄斟酌盡善擬即以馬步二萬人爲定額每步兵一名給孳生牛馬各二十五隻羊五十隻計共一百隻馬兵備鞍馬料草其牛馬羊隻皆須加倍籌給此外自護兵親兵以至營旗各官層遞加給切實估計共需孳生牛馬一百六十四萬餘隻牛馬價值相若每隻約需銀六兩計需銀九百八十七萬餘兩羊一百六十四萬餘兩二共約需銀一千一百五十一萬餘兩時局如斯從何籌措現擬步兵一名除撥給上地十畝外先給牛馬各五隻羊十隻共二十隻馬兵以上遞加通計先給十成之二均在官山牧放暫不取孳每兵每月囲給鹽菜銀九錢食糧四斗馬兵每月併照舊暫給馬乾銀二兩四錢不令賠貼此項牛馬羊二成生生不息約計五六年後即可積足十成作爲孳生定額此後再有孳生又在官山牧放三年則皆長大臕壯不取其利約可獲銀四五十兩加以墾地所收之糧亦可獲銀二三十兩共可獲銀六七十兩除工本外尚可餘銀五六十兩較現發勇餉每名每月三兩六錢歲得銀四十三兩二錢猶有長餘是以屯牧之利反所免之糧抵爲兵餉農民未有不爭先恐後統計八九年後馬步銀糧料草皆可停支僅給營旗稍官辦公經費及槍砲器械軍火軍裝　費不獨新疆兵餉無須另籌即承夁省分亦從容議减窮則思變其法無逾此者然即此辦法先行籌給牛馬羊隻一成亦需銀二百三十萬有奇查各省夁甘餉銀湖北三十三萬兩湖南一十六萬兩江西三十六萬兩除撥解新疆賠欵十萬餘兩外尚應找解銀二十五萬餘兩三省每年應解銀七十四萬餘兩三年可二百二十二萬餘兩若指此作抵息假銀二百萬兩議以三年歸還本利全償冀無虧短其餘孳生經費不敷銀三十餘萬兩即由臣通融匀撥尚不爲難惟此項協餉係甘新伊塔公分之欵今請概抵新疆借欵所有甘肅伊犁塔城應三省之餉仍在新疆應分各省協餉内劃扣抵撥並無出入擬請飭下兩江總督南洋大臣轉飭上海關道無論華洋欵項息假二百萬兩俾作資本以期集事欵到之後練一世襲兵即裁一客勇計二三年後可以竣事從此無營官缺額之弊無兵勇飢潰之虞况以十年爲期訓練可期精熟較之徵兵内地難易判然是於營務邊防兩有裨益除另擬世襲兵營制及屯牧糧餉章程咨呈軍機處及户兵二部外所有新省餉源短絀擬請息假華洋欵項遣散内地客勇改練土著世襲兵　緣由　會同陜甘總督臣崧蕃伊犂將軍臣　亮塔爾巴哈台叅贊大臣春滿新疆喀什噶爾提督臣焦大聚合詞叅摺具陳伏乞皇太后后上聖鑒訓示祗遵謹奏奉硃批該部議奏單併發欽此 
潘效蘇片再新疆烏什直隸廳同知易壽崧係現署藩司本任鎭迪道兼按察使銜李滋森之妻胞弟分屬至親例應迴避鄰省對調經前無臣饒應祺奏奉硃批吏部知道欽此比即欽遵咨商陜西撫臣在於該省相當同知缺内酌量對調嗣准覆稱陜省並直隸同知缺若與單廳對調銜缺實不相當應於甘省對調等因復經行知去後兹據李滋森詳據易壽崧呈稱同治四年在署皋蘭縣知縣李宗蔭任内襄辦錢榖等事因係遊幕省分故前請迴避陜西並聲明本班係奏留新疆試用直隸州知州借補烏什直隸廳同知於光緒二十六年閏八月十一日到任例准還補本班之缺今遵例迴避甘省既係游幕陜省又無直隸同知之缺若還以本班直隸州知州調補陜西相當之缺與例亦屬相符等情詳請核奏前來臣查易壽崧明幹有爲堪資表率其於署藩司李滋森爲姻親於甘肅爲遊幕省分均屬實情新疆與陜西同一總督兼轄例准對調且廻避人員改調缺分應以品級繁簡相當爲斷該員本由新疆試用直隸州知州借補烏什廳同知轉瞬俸滿陜省既無直隸同知之缺可否以府屬同知繁簡相當之缺酌量對調抑或還以本班直隸州知州調補之處除咨取皋蘭縣印結核辦外謹會同陜甘總督臣崧蕃附片具陳伏乞聖鑒飭部核覆俾符原案而免遷就謹奏奉硃批吏部議奏欽此 
崧蕃片再甘肅寗夏府僻在省城北路界連阿拉善旗蒙地通山西包頭歸化城一帶現在蒙漢交界之三道河下營子各處教堂林立距省城十餘站中隔戈壁沙灘文報往返累月經旬向未設有電缐遇有緊要事件異常遲滯奴才與司道等籌商擬添設北路電幾第由省至寗道里迂遠查固原設有子局固原至寗夏官路七百十五里綫路六百零四里較省城路近費省委員勘估統需綫杆料價運脚等項銀二萬餘兩雖庫欵奇絀當交涉煩難諸務整頓之時此項要工不能不設法籌辦擬先由甘庫挪用俟工竣再行籌辦造銷所有添設田固原至寍夏電綫以束文報緣由理合先行附片具陳伏乞聖鑒訓示謹奏奉硃批該部知道欽此 
吳廷斌片再查士民捐助地方善舉銀五千兩以上者例得請旨建坊給予樂善好施字樣歴經遵辦在案兹據學務處司　轉據愉次縣詳該縣紳士同知職銜常惲捐助該縣小學堂經費銀一千兩請奏前來臣查該紳同知職銜常惲捐銀一千兩作爲小學堂經費海屬急公好義核與建坊之例相符合無仰懇天恩俯准該紳常惲在籍自行建坊給予樂善好施字樣以示旌奬除分咨查照外謹附片具陳伏乞聖鑒訓示謹奏奉硃批著照所請禮部知道欽此 
 
