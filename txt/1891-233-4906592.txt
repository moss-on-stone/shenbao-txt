# 1891 - 233 - 4906592

 

Page 1

 
 
[夏季○諭旨恭印告成] [  申報館啓]  
　　本舘除將電傳及邸抄諭旨恭録報端外又按四季彚印成帙綸綍昭垂薄海臣民咸得整襟莊誦十七年夏季諭旨刻已印成每本碼洋四分請向申報舘申昌書室外埠申昌及經售申報人購取此佈 
[整頓厘卡議]  
設卡抽厘原係國家萬不得已之舉雖從前創設時約俟軍務敉平後卽行裁撤然綜理度支者究以需费浩繁不得不以税厘爲挹注之源此中具有深意固非管覬蠡測者所能夢見萬一也朝廷綜覈名實爲撙節經費起見頒諭各省令將局卡之可裁者裁之可倂者倂之各省大吏仰體德意亦旣實力奉行悉心整頓且諭飭各卡委員約束司事巡丁毋得刁難婪索是於抽收厘税之中仍寓體恤商艱之意商賈懋遷貨物來往關津方且感之頌之之不暇於斯時也尚有以抽厘爲厲政執子輿氏之言以相詆者此眞不辨黑白不分涇渭者矣厘卡之所以不能無弊者此非設卡抽厘之有弊實則司事巡丁之舞弊也司事巡丁旣以舞弊爲漁利之計則法令在所不懼謗讟有所不顧羅雀掘鼠貪多務得必滿其慾壑而後快負販小民帶布一疋携粟一囊則指爲應税之物逼令完税始准放行稍不遂意卽便誣以漏税將物充公實則徒飽私囊狼狽爲奸得財分用而於餉需無裨也民間之以厘卡爲厲政者未始不由乎此委員不及察大憲不及知遂使國家裕餉之善經變爲厲民之弊政嗚呼此有心人所以發憤太息急盼富軸者之遇事整頓也前者湖廣總督張香帥湖北巡撫譚敬帥曾會同出示以厘金各局原爲助餉而設豈容瞞官舞弊訪聞不肖司事向肩挑小販任意苛求或得其錢或取其物以微末餬口生涯照此行之致成怨府無補餉需尚復成何政體除密行稽察外亟須革除瑣屑以遂生機而甦民困遂擬免厘章程八條飭各該司巡照章免厘放行毋得留難此眞可謂破除情面實力整頓者矣倘司巡等果能恍然于憲鑒之未可混淆怵然子法紀之不容故犯革除夙弊力改前愆造福商民誠非淺鮮倘各省皆能照此辦理庶使貧苦小民咸得曉然於良法美意之所在而司巡等亦得有所顧忌不致如前此之肆意岡行善政所孚當不讓張譚二帥專美於前更有説者凡各卡所用司事巡丁尤須加意遴選公正謹飭者始准録用巿井佻㒓以及利欲薰心之輩概不准濫竽充數則不待防弊而弊自絶不然官憲雖三令五申反覆誥誡而若輩之上下其手者終不免揚奉陰違巧偷豪奪有防弊之法而不𢷤作弊之人此弊之所以終不能絶也且亦思近日厘卡所用司巡果居何等哉大都文不能操管武不能荷戈習聞厘卡出息之優便不憚夤緣奔走丐得顯官尺一書以爲進身之階梯及得片席地便欣然自喜曰今而後子取予求莫予禁也已見鄉民之可欺者雖一竹一木一粟一絲亦必多方挑剔格外留難而於大號商船大宗員物則以收受陋規之故任意放行以多報少上下相蒙司巡舞弊如此何怪税厘之日見短絀也耶若欲頓整積弊莫如將此輩一律𢷤斥而另選公正謹飭之人分掌其事庶幾陋習可以漸革其由他人薦引而來者須令出具保狀日後如有舞弊情事一經察出除將本人斥逐治罪外所有侵吞入已之欵向保人照數追償如有不遵則以贓欵論送官究辦如此則保人有所顧慮自不敢質然汲引而爲所汲引之人深恐以骫法營私之故連累保人自必奉公守法不復肆意妄行而扼要之圖則在責成委員委員管理一卡之事果能常川駐卡體察情形隨事匡正司巡之賢否不難一望而知賢者任之否者汰之不過一舉手之勞耳若常住一處而於司巡之賢否尚未深知委員固不能辭糊塗之咎旣知司巡之賢否而不卽伸黜陟之權得過且過無臭無聲委員亦不能辭徇縱之咎有一於此均不足以副委任委員得其選則司巡無不得其選矣故事領提綱之計當以遴選委員爲第一義萬不可以調劑屬員之故以致厘務日壞怨聲日起也此説若行上以裕餉下以恤商於事正非小補近日封疆大吏遇事整頓其亦採及芻堯見諸實事也耶日望之矣 
[諭旨恭録]  
　　七月十七日太常寺題八月初三日祭文昌帝君廟奉旨遣魁斌行禮後殿遣左念諫行禮欽此○又題八月初六日祭先師孔子廟奉旨遣福錕行禮兩廡遣翰林官二員各分献崇聖祠遣薩廉行禮欽此○又題八月初七日致祭社稷壇奉旨朕親詣行禮欽此○又題八月十三日致祭昆明湖龍神祠奉旨遣師曾行禮欽此○又題同日祭惠濟祠河神廟奉旨遣崇光行禮欽此○又題八月十四日祭聞聖帝君廟奉旨遣隆戁行禮後殿遣良培行禮欽此○又題八月二十一日秋分致祭夕月壇奉旨遣凱泰行禮從壇遣景善行禮欽此 
[太液涼波]  
　　禮部爲知照事儀制司案呈查例開順天鄉試先期行文各旗將送考參領章京及每翼派出磚門參領姓名並移咨兵部將派出磚門守備職名開送外塲御史查核等語今本年辛卯科順天鄉試相應知照值年旂轉傳各旗遵照辦理○吏部爲示傳事所有漢廕生孫挺喻先覺程恩培李福徵陳慶斌等五員本部於七月十四日帶領引見相應示傳該各員於是日丑刻赴西苑門外六項公所吏部公所書到靜候排班帶領引見再是日穿天青褂備帶補褂佩帶荷苞手巾並傳該各員於十二日辰刻衣冠赴部演習口奏履歴毋悮○前都察院左副都御史唐副憲壬森自告病開缺後卽回淛東珂里怡志林泉近爲二竪子所祟於六月間遽賦仙游聞者惜之○兵部爲咨行事職方司案呈案查京師八旂各營官兵以及緑步各營官兵常操查照嘉慶十年奏准章程内開各項官兵每歲操演日期自七月十六日起至次年四月十五日止内除封印一月例應止操外其餘八個月有零卽由各旗營督率官兵認眞操練以仰副朝廷整飭戎行有備無患至意至於四月十六日起至七月十五日止計三個月有零適值天氣酷暑大雨時行暫止操演以示體恤歴經循照在案現已節届立秋卽應照例開操合卽咨行八旗各營查照至期一體開操○國史館示傳吏部咨送到漢謄録傳金鏞張鵬翺胡樑等知悉限於七月十六日親身赴館騐到毋違特示○步軍統領傳諭八旗滿蒙漢各廳及中左北三營汛知悉所有自福華門外迄自頤和園沿途道路仍照歴定叚落卽自三座門西安門西四牌樓阜成門九天廟四道口白石橋廣源門以東宮門仍由各廳分撥官兵於十一日起前往分定叚内妥 
 
 

Page 2

 
 
爲修墊以備皇太后於十八日臨幸頤和園並自西四牌樓向北經西直門沿石路以迄海淀燈籠庫醕賢親王園寓以迄東宫門另撥官兵墊修一路葢上意於是日先詣園寓金棺前行中元禮云云步營奉劄後因額兵不敷分撥立爲招募墊道兵丁日給京蚨三千於日前已往應分叚落修治平墊矣○山西巡撫委員管解京餉等欵銀六萬兩分裝木鞘已雇用騾䭾䭾抵部前當卽報明山西司掛號後雇人將餉鞘扛入署内大堂後堆存鎖撃原解兵役在彼看守以俟銀庫示期騐收云○管理太常寺事務禮部尚書臣宗室崑岡謹奏爲題請欽遣事恭照八月初九日太宗文皇帝忌辰應行遣官恭詣昭陵讀文致祭溯查祀典内開三陵辰祭例由本陵官員中特遣一人就近致祭臣寺恭繕題本進呈恭候欽派一人俟载命下之日卽由臣寺知照届期恪恭將事伏乞聖鑒謹此題奏於七月十二日奉旨遣總管連喜行禮欽此○本年辛卯科順天鄉試所有闈中巡查號舍等項差委各官例應於順天府屬印佐教貳調派入闈應差而順屬各項人員不敷派用照章咨由直隸藩司於直隸所屬候補試用印佐等官遴派五六十員來順以備闈中差委刻已由京兆尹咨行直隸藩司飭知此次所派調委闈差各員限於八月初一日到京以資差委并聞由直所派各員實入闈供差竣事回省由方伯酌予奬勵如未克入闈非特不予奬勵并將行查規避之由也○粤海關監督廣榷使將光緖十七年分應解内廷如意館畫士養赡銀一千兩委員齎送到京報明西華門齎赴總管内務府堂上交納○神機營馬步各隊應需光緖十七年秋季常操軍需火藥已檄飭製造軍火局按照檄開數目卽日開放以供常操計健鋭營馬隊圓明園馬隊外火器營馬隊和領常操火藥五百　圓明園抬槍隊領常操火藥一千五百斤内火器營馬隊左翼五處馬隊右翼五處馬隊左驍馬隊右驍馬隊各領常操火藥五百斤漢軍砲隊領常操火藥三千斤轟藥一百五十斤漢軍排槍隊幼丁隊各領常操火藥八百斤中營親軍步隊領常操火藥一百斤左驍抬槍隊右驍拾槍隊各領常操火藥一千斤捷字勝字精字鋭字健字利字六洋槍隊各領常操夯藥一千斤駮字驤字震字三馬隊各領常操夯藥五百斤以上共放常操火藥一萬二千二百斤夯藥七千五百斤轟藥一百五十斤 
[揚河陡漲]  
　　揚屬運河入秋後水勢逐漸加長然距岸尚一二尺有奇十七夜河水陡然盛漲洪濤駭浪拍岸平堤十八日又增數寸缺口門外北首以及低窪之處水已上岸深可没脛行人來往須倩人劍負而過城下居民咸搭閣棲止以避其鋒惟節候纔過中元海上濤頭尚未源源而至見者咸不測水之所自來或謂上江某縣兩處出蛟故江水因之驟漲滔滔滚滚以致灌入運河未知是否姑照録之以瞻其後 
[收買蝻子]  
　　前月飛蝗過境已登報章所有江寗府屬各縣並未傷損禾稼惟遺有餘孽上元縣境爲多江寗縣次之刻已蠕蠕欲動若養成雙翼便一發不可收拾現上邑陳仰山明府已於四鄉設立分局收買蝻子路遠者每斤二十文路近者每斤十六文堆積荒郊付之一炬城内總局則設於署後八蜡廟如此勤於捕捉自可藉人力以挽天工想江寗趙小帆大令聞之當亦接踵舉辦也都人士咸拭目俟之 
[捕廉勤能]  
　　揚城馬軍二坊地保余祥武斷一坊魚肉良懦久爲路人側目前已因事斥革詎該保膽敢朦混更名余錦復充是役一種凶横情形較前尤甚嗣爲甘捕廳戴捕廉所聞立卽黜革一面出示招人充當乃該保雖名不在官依然盤踞本坊强與坊事居民人等敢怒而不敢言間有欲遵諭投充者伊卽暗中勒索多方覇阻捕廉訪悉大怒隨卽簽差押逐不准在坊逗留滋擾猶恐居民未盡周知復出示曉諭略謂地保余錦卽余祥在坊無惡不爲形同痞棍現已黜革另行招充訪聞該保近仍盤踞本坊有投充覇阻等事除押逐出坊外合亟示諭倘該保仍敢在坊騷擾准鋪户居民將其捆送來署以憑詳辦云云見者咸謂戴捕廉公正勤能爲民除害實爲縣佐中不可多得者也 
[禁屠弄弊]  
　　漢口以昔年七月十八日乃被髮賊燒殺之刼期因是官立一祠至期祭之奠之每年必於是日禁屠預日張貼曉諭令不宰殺豈知胥役借事舞弊將告示藏之俟次日禁期先夕夜半後方貼諸屠户不知是早肉擔上街均被索詐每擔五串或十串文鮮有得脱者噫嘻官豈知之哉 
[漢巿孟蘭]  
　　楚北一省城鄉巿鎭之民情風俗祭祖祀孤莫不於孟秋爲大節咸稱中元陰曹係赦罪之期家家户户祗須衣食略週者盡買紙錢備冥鏹具蔬菜供酒飯使彼宗祖在九泉得豐衣足食方不愧爲子孫之道若巿鎭之間則客商聚集之所風俗不能强同有設享筳者有焚冥衣者均各互異惟漢鎭每年諸客帮中此事之最誠䖍者爲粤東人首屈一指其中香山帮爲巨擘今庚仍照向例借香山會館爲道塲諷經禮懴虔備冥資鋪張華麗廣捐多金高掛名榜富陳酒食以應在會之人果腹中殿偏殿設經筵齋堂聘名僧數十輩從十二日凈壇張榜起至十六日施食大謝將甬道兩旁左右廊列紙紥冥像上擺綢絹人物戲齣臺上供陰官兩邊立冥卒兼之清音奏樂大門外東西轅門改造上馬下馬之坊凡經捐資者各給燈籠一管看捐錢之多寡分燈籠之美惡觀乎順豐棧房每晚懸掛有三十一管之多同時潮嘉會館亦仿照此式設壇諷經焰口捐資給燈均無二致捐錢者以糖棧爲首是舉之盛較楚人爲優矣 
[客述撮竊]  
　　輪船客位價可謂廉矣惜乎撮竊之流往往混充搭客前日有客述及大宗銀洋被撮是可慨也據云某洋行輪船由申赴漢行至潯江一帶有客隨帶箱籠鋪蓋附之而來早被竊賊瞧破機關用意伺隙而動致被撮去現洋二千五百元在途中經客知覺大驚失措立時投訴帳房請爲搜查帳房曰諾在後未知搜獲否敬告出門人務須愼之又愼也 
[鄂渚官報]  
　　七月初三日卽用縣梁葆仁謝委辦文案候補州判桑世勳候補縣丞唐川利候補巡檢孫貽謀候補典史周之祺俱奉鐵政局委赴大冶縣工次差遣藩憲牌示沔陽州吏目員缺詳請以分缺先補用州吏目林文淦咨補初四日候補通判陳金鼇奉善後局赴宜昌採訪榖價候補府李謙奉督憲委赴湖南澧州公幹初五日湖南桂陽州盛賡自常德來鄂禀到候補縣王翼奉委赴上海公幹候補巡檢陶遵侃奉鐵政局委赴馬鞍山隨辦礦務藩憲牌示黄梅縣縣丞事務詳委試用縣丞李有鈞署理漢陽縣禮智巡檢事務詳委試用州判凌夢松蘄州大同巡檢事務詳委試用縣丞周治生俱代理黄岡縣陽邏巡檢員缺飭本任之臧藩臣回任初六日候補府經歴李堅奉委赴大冶工次差遣卽用縣張文翰候補縣涂九疇俱奉藩臬憲會委讞局額外學習初七日卽用縣劉延坦候補縣羅覲瑞俱奉委讞局額外學習差候補縣湛福春赴孝感公幹候補縣丁憂馮錫綬奉委辦督院文案禀知 
[邗江官報]  
　　十六日泰壩楊分轉由省回通分司項分轉公幹來揚十七日許鹺尹文藤夏鹺尹之栢同銷北鹽差十八日吳分轉允徠由高寳來揚公幹 
[清風亮節]  
　　護理臺灣巡撫沈吉田中丞蒞任以來於地方利弊事極力整頓鉅細靡遺而尤以嚴杜苞苴屏絶餽送爲先務兹録其示諭云照得本護院服官數十年所到之處嚴禁餽遺革除一切規費凡屬地方營局事件巨細躬親從不假手幕丁致滋情弊兹奉恩命蒞任伊始誠恐不肖匪徒冐充本署官親幕友家丁在外招摇撞騙甚至有包攬需索營謀借貸等項情事亟應查禁以重關防除行臬道並飭地方官及本轅中軍隨時訪查嚴拿究辦外合行示諭爲此示仰臺屬官吏軍民人等知悉遇有前項匪徒立卽扭送來轅或交地方衙門從嚴究辦决不寛貸等語似此清風卓越誠足與劉爵帥後先輝映也 
 
 

Page 3

 
 
[鶴巿秋聲]  
　　蘇城自入秋以來炎威仍不稍退十七八九三日大有九秋氣候團扇輕羅頗形瑟縮嗣又火傘高張銅鉦朗照雖靜坐室中猶揮汗不止霍亂吐瀉及子午痧等駭症時有所聞而横塘一帶鄉村瘟疫尤甚某夜有數鄉人在塲外納凉忽見無數燈火起自太湖石畔輝輝𦦨𦦨滚向陳村而去遥望之竟若一字長蛇陣且隱隱有鼎沸聲恍如呵殿有胆大者數人靜以俟之至四鼓敲殘始見燈火至湖中而殁翌晨各邨喧傳聞見皆同絲毫不爽而是晚因痧斃命者尤倍於他日好事者遂集資舁土地偶像出遊以禳瘟疫云○横涇人某甲年逾不惑兄嫂物故後遺有一女甲撫如已出刻已年届破瓜憑月老許字城中某姓諏吉有日當受茶禮銀七十元甲本債臺百級者得此一欵遂如涸鮒得水隨收其洋挪用女知之謂叔曰吉期不遠妝欵業已罄盡請問阿叔將我赤身嫁去乎叔忿曰爾何便出口尋事耶爾父去世後我撫爾成人所費不貲區區七十元值得甚事言已拂袖而出女旋對隣人曰今日我與叔勢不兩立矣鄰人亦一笑置之不甚措意女卽往廚下洗手作羹俄而女滿身火發登時燒斃隣人奔集訊故其嬸言女在廚下另置一菜云備叔噉者取出細視則藥氣觸鼻殆鴆藥也至其如何焚身則皆莫測其所自或謂其設心不良天降之罰然乎否乎 
[軍麾過滬]  
　　廣州將軍繼述堂軍憲入覲龍光由京南下乘坐招商局之海晏輪船於昨晨六點鐘時抵滬在小東門外天津碼頭下椗本埠官塲早接電信預飭辦差家丁在碼頭上紥就彩棚以備迎迓黎明時道營廳縣以及英法兩界讞員各局委員滬軍營製造局礮隊營忠信兩營兵勇列幟荷鎗齊集江干恭迓屹如山立軍憲接見各員旋卽登岸坐緑呢大轎至英界泰安棧暫駐襜帷風塵下吏望見顔色者輿馬盈門路爲之塞 
[憲旌啓行]  
　　新簡四川川東道黎純齋觀察襜帷暫駐於滬北英租界逢吉里昨日道憲以下各官均至行轅送聞于晚間卽當乘輪上駛赴川履新矣 
[縣案兩則]  
　　朱張氏在縣喊控范克乾誘匿伊媳朱陸氏一案袁大令提訊之下判將范笞責二百板限卽日將朱陸氏交案已列前報前日范在熩北將該氏尋獲當卽扭送到縣原差據情禀明奉飭看管候訊○前報紀四牌樓萬象春香粉店主楊大偷漏皂角税捐袁大令訊供之下着原差將楊帶赴籌防局照數補捐兹悉此案業經由差將楊大解至局中局員判令照數補捐銀一兩二錢之外再罰銀一兩二錢以爲偷税者儆楊遵斷將銀如數交清當卽開釋 
[英公堂瑣案]  
　　蘇人沈張氏張阿松稱在洋涇浜開設地貨行代鄉人售賣蘆粟等物有向作賭徒之薛金和邱阿三王阿根張長生陳阿桂等五人綽號五虎將時來硬取食物稍不遂意卽肆意行凶前日薛等竟將鄉人之蘆粟船撐去該鄉人出錢四百文將船贖還今此又來纒擾爲敢訴捕請辦包探顧阿六禀詞從同蔡太守訊得薛等在租界横行胡閙實屬不法遂判將薛金和邱阿三王阿根陳阿桂各笞一百板遞解回籍張長生係本邑人着枷號一月○寗波木匠馬廷榮禀稱與同業之陳記德胡忠傳賃某酒店之樓面同住於五月間失去衣服二件查無實據後於六月間又失去三件詢之陳胡等均稱不知然並無外人可以上樓因俟胡陳等出外時潛行查檢卽在陳之箱内搜出質票持往押店核對確係已物向陳理論當時陳央向業人解勸還物事已了結詎陳忽又邀同多人反誣小的竊渠物件氣憤塡胸爲此訴捕經包探王賜福將陳紀德獲住王賜福稱馬來報案後經小的在湖北路福州路口將陳拘住時有朱子才鄔馬王東阿寳東崇明等多人將小的手腕拖住意欲將陳刼去幸有華捕帮同獲住朱子才等四人今特一倂解案請究胡忠傳遞禀稱與馬陳同居所有衣服係向馬借貸質錢並非竊取馬又稱胡與陳同類事後反變係胡指使蔡太守謂無論借與偷總是陳將馬物質去着將陳管押贖還原物胡忠傳不應慫恿陳事後生枝着交保朱子才爲首搶人實屬目無法紀着押三禮拜交保鄔馬王東阿寳東崇明從寛省釋判定後卽有陳紀德之妹至公堂號哭大呼冤枉太守着傳案謂爾兄將人物件質錢使用何稱寃枉汝可速將馬之物件贖還卽可釋放該婦始遵諭而退○有朱宦携八兒老狗一只新生小狗五只寓居新春記棧本月初九日老狗小狗均經失去　棧主理論該棧韓永江查得狗係棧中跑馬頭之李阿狗所竊爲此鳴捕送案朱遣家丁到堂申訴稱小狗無甚緊要祗請查老狗下落李阿狗供竊得小狗一只交同棧之阿金變賣現在阿金已逸去矣蔡太守着韓永江將阿金尋獲到案再訊李阿狗暫押俟將老狗交案釋放○一百廿四號華捕禀稱見曾東狗孫正福在蘇州河畔相打拘案請究孫正福供向作駁船生意前晚曾東狗來喚小的云有石板駁往他處説定次早扛石下船詎小的鼓棹而往曾又喚别船駁運與之理論又被毆打曾東狗供前晚説妥時伊云次日有駁煤生意無暇兼顧是以中喚别船迨扛石時孫又來尋釁致被打傷脚際華捕又稱小的去拘時詢諸旁人均言咎在於曾蔡太守得供後商之易副領事以兩造均有不合且所受傷痕甚微隨着一倂省釋○工部局禀稱虹口蓬路住有粤人陳琴芳其父於七月十三日身故至今停柩在家有違定章請究陳供欲卽日扶柩回籍故暫停在家蔡太守謂何不暫寄廣肇山莊答稱起身在卽不忍使父親骨殖重勞搬移旋據工部局洋人稱請着卽抬去如再遲遲本工部局卽着人代抬太守將情轉諭陳唯唯遵諭而退○包探王阿二稱積賊王德才偷竊某洋人處馬夫之油衣又竊周祥林之水烟筒起到原贓請辦洋人遣馬夫周長元至案領贓周祥林亦投案領贓蔡太守着王德才管押三個月贓交失主領去○一百二十八號華捕稱東洋車夫袁二趙阿生朱裕慶等在老麥加利銀行門首攔路有違定章喝阻不依拘案請究袁二等供係該銀行西崽呌小的們停在該處復據該捕禀稱已詢過並無其事蔡太守着將袁等各押三天○包探沈金龍稱四川路廣貨店主盧三九報失白磁罩檯燈二盞係於前晚十二點鐘時爲竊賊撃破玻璃窓偷去者經小的獲住竊賊顧慶祥據云賣與粤人楊阿狗葉明二人共得洋四角半及往楊葉處詢問見原贓置於桌間楊葉謂燈係已物並非收買賊贓小的以該竊所言確鑿爲特傳案請究盧三九稱該燈每盞值洋一元一角蔡太守以楊等賤價收贓甚爲不合迨包探查問時尚敢抵賴隨商之易副領事判楊葉各罰洋一元顧慶祥管押二個月贓交盧領去○王阿榮於晚間十一點鐘時至波利行樓上竊取鞋子一雙爲該行細崽顧金生所見拿獲送究包探禀稱查得王前在波利行爲結崽故該行門徑甚爲熟悉王阿榮供詞狡展蔡太守謂夤夜登樓非竊而何着管押七天 
[法界公堂瑣案]  
　　新同孚洋行收租西人偕夥宋福山訴稱新街及護城河畔一帶房客欠租不付者甚多今晨報知捕房將王裕春朱陸氏虞毛氏張岳章陳馬氏許王氏張劉氏張王氏李錢氏陳方氏等傳案請訊同轉問爾等爲何不付租洋欠數相符否王裕春等同稱因生意不佳以致虧欠租洋王卽檢交現洋六元餘俟從緩拔付同轉曰租界房屋均無頂首房租豈可積欠着將各人押候交保限五日理楚○有恒洋行收租人藩晉卿偕司閽人張春興訴稱房客阿才積欠租洋五元六角屢索不還前晚十一點鐘時私自逃遁經司閽人瞥見將皮箱扣住阿才之友蔡阿來住在隔壁聞聲走出袒助阿才意存硬覇經鄰人從中理勸約日還租不料阿才又於前晚逃逸故將蔡阿來及蔡姊毛蔡氏送案請究同轉問蔡阿來曰因何將司閽毆打供張春興誣小的受寄阿才箱籠物件小的忿不能平欲將張扭往有恒洋行向伊東家理説謂張係有恒所用之人有話不妨面述何必向伊東家理説潘稱阿才被蔡唆使乘間兎脱租洋五元六角須由蔡墊付蔡亦欠租洋四元四角同轉謂蔡曰爾 
 
 

Page 4

 
 
旣與阿才莫逆必知伊之下落可卽將伊交出如不交出如數賠洋亦可了事蔡一味推諉着押候交出阿才再核復問毛蔡氏曰爾所欠租洋亦應交出答稱小婦人孀守十餘年傭工度日所欠租洋請俟陸續拔付謂旣到公堂不能延約着交保限五日還柤○通事稱葉阿才前在某寡婦所開小烟間内帮夥後已停歇葉又往該烟間索工資洋七元寡婦謂工資前已算結但求葉不往纒擾於願已足同轉以原告未到未便質訊着押候傳原告到案再核鞋底作主陸子英控稱有馬阿生荐張蘭洲包做鞋底嗣因張操作不勤屢欲辭歇經馬勸止嗣因所做鞋底不適於用將張辭歇當將帳自算楚張異常狡猾在工摺上添寫價目子五月廿五日邀同多人在八仙橋西小茶館内與小的重算帳目有四圖地保吳桂帮同理算只得如數找付將憑摺銷燬以爲此後可以無事矣不料張子六月廿三日節外生枝邀同羽黨將小的軋至西門外評理添索工資張之親戚周子彬自言與官塲熟悉百般恫嚇令小的出洋十五元否則送局究辦小的畏其兇焰給以現洋兩元另立期票洋十三元心實不甘求請昭雪同轉將張蘭洲及地保吳桂一倂傳案問吳桂曰前事旣由爾在塲料理在後何以又生枝節吳禀五月廿五晚九點鐘時巡防局老爺吩咐店家一律閉門時有陸子英與張蘭洲因算帳糾葛遂邀小的幫同理算查摺上所記工價有以少致多之弊經同業人檢閲謂添入之數不能作准仍照原帳核算清楚張蘭洲仍欲將摺取去恐生枝節將摺燬去後張又邀人在西門外向陸勒索工價又邀小的同去中有石姓實係衣冠中人帮同理處令陸出洋十五元小的因事先往别處在後如何不知其詳同轉將引薦之馬阿生及帮同理勸之范陽春傳案問馬曰爾知張安分否供初時尚屬安分問范曰爾曾見摺子否供摺上三字改作五字一字改作十一算來约錯鞋底九十六雙問算帳時張邀何人供有唐竹亭瞿子咸等十餘人問張曰陸交爾期票可曾帶來供在周子彬處着傳周至案詰問周供張係小的之姊夫故鞋工錢四十八千被陸折扣又將憑摺燬去情有難堪謂摺子當塲燬去爾共有黨羽若干供並無黨羽同轉着將張周一倂管押諭馬范二人邀同唐竹亭瞿子咸到案質訊○王曉金綽號小時遷被包探拘獲候傳其父洪渭亭到案質訊昨由包探將洪渭亭傳案問曰王曉金是爾何人供小的之子問父子何以不同姓供自幼寄名王姓問伊從前犯竊幾次供伊竊小的物件送入捕房後帶回寗波今又來滬欲往碼頭作工同轉詰問曉金語多閃爍問洪渭亭爾意如何供兒子不肖求請究辦同轉判押候掌責一百下仍交其父領回寍波管束○山東人喬榮旭向同鄉人郭茂和俞殿元强借洋銀一案昨據包探禀奉諭往虹口天主堂詢問據丁神父言已繕函給原告令其到案時呈閲今日原告不來不知何故同轉着將喬送縣解回山東原籍○袖海山房吳渭濵控寳華書局包丹書一案昨據兩造投案各呈帳目吳稱奉諭後遵斷理算監生請陳芝山董事包請夏鬱之爲公正人另有往來帳目因包開帳不實大違公論本欲具禀隱忍而止包稱秉公理算毫無不是包探禀照公斷包丹書應找還吳渭濵洋一百五十五元照包丹書自算須令吳找出洋一百廿二元謂帳目旣經斷定其餘各項着自理算如理算不明仍請董事帮同料理着退去 
[浙省撫轅抄]  
　　七月十一日候補府賀良捆禀知交卸湖墅厘局王嶔禀知接辦湖墅厘局南潯通判鄒寳善禀見禀辭赴任大挑縣楊毓俊禀知藩司飭知蒙憲台題署孝豐縣缺奉部核准禀見而謝前署餘姚縣忠滿交卸回省禀到○十二日同知胡福保禀知楓涇厘局期滿交卸回省禀到銷差知州蘇嘉淦交卸平湖厘局捐欵掃解清回省禀到調補慈谿縣曹礪成禀知藩司飭知赴任禀安叩謝代理鄞縣楊炳灼禀見禀辭赴任會稽縣典史施宏泝禀知藩司飭知赴任禀見叩謝○十三日代理餘杭縣羅銘勳禀見禀辭赴任王汝霖由京引見回省禀到楊家賢禀知藩司委署分水縣缺禀見叩謝○十四日同知陳恩普禀銷管解京餉回省禀到叩見葉承鈵由京引見來省禀到○十五日烏程大錢巡檢屠道浦禀知藩司飭知赴任叩謝會稽縣典史施宏沂禀辭赴任殷用霖禀知藩司委署東陽典史叩謝劉際堯禀謝藩司飭知請補慈谿典史 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[申報舘順直山東恊振所七月十一日至二十日止經收第一百廿四次清單]  
　　十二日通裕洋布號洋三十元古華陟　居士洋十五元○十四日玉記銅洋一元吳許氏求平安洋十元○十六日廣昌崑記保號内諸友求平安十元○十七日鄭汶沅洋五角江氏爲陶氏繼室求病速愈洋三元吳永義銅洋十四元○十八日譚門葉氏求腹瀉速愈洋十元三多堂足銀一兩四箴堂足銀一兩九如堂足銀一兩一忍堂足銀一兩以上四户來規元四兩三錢三分趙心梅洋二元銅洋一元神户德興隆號諸友在外平安洋廿元○二十日蔡同德洋六十元芹香書屋洋六元隱名氏小童生日雙親賞銀移賑洋二元總共收洋一百六十八元五角銅洋十六元九八元四兩三錢三分 
 
 
 

Page 12

 
 
[光緖十七年七月十六日京報全録]  
　　宮門抄○諭旨四道録前○發抄硃批五道○楚督張奏總兵營私妄爲請旨先行撤任查明據實奏叅摺○又奏揀補守備缺片○護黔撫黄奏調署知州片○又奏甄别知縣片○陜督楊奏請旨議叙片○護黔撫黄奏揀補游撃守備摺○晉撫劉奏叅革已故知縣限追欠欵片○七月十六日内務府國子監廂紅旗值日無引見○崑岡等搜檢覆命○裕公景善各假滿請安○儘先副將洪茂蘭謝恩○廣東叅將廖得勝謝恩○道府馮邦棅等謝恩○安徽知府春岫謝恩○孫毓汶請假五日○召見軍機麟書容貴春岫○皇上明日卯初二刻至奉先殿壽皇殿行禮畢還海○發抄魏光壽奏革守吳炳鑫等口袋運脚並未經手毋庸置議奉硃批刑部議奏欽此○又候補令田鼎銘補阜康令奉硃批吏部議奏欽此○又新疆省城設立書院籌欵生息奉硃批該部知道欽此○又遵駁查訊革員游春澤等被叅侵欺各案定擬奉硃批刑部議奏欽此○剛毅奏直牧胡傳等期滿奉硃批吏部知道單倂發欽此○○湖廣總督臣張之洞跪奏爲總兵營私妄爲物議沸騰現據該鎭標弁呈控請旨先行撤任澈底查明再行據實奏叅恭摺仰祈聖鑒事竊訪聞湖北鄖陽鎭總兵綦高會自上年十一月到任以來於營務一切多所更張處事多未公允開革操防營兵空糧甚多去冬至今除補該鎭由江南帶來之外省勇丁外仍多空額鄖陽向有馬廠地租一項向由中軍經管以備鎭署公用經該鎭提歸署内因致不免攤派軍情不愜嘖有煩言查本年四月間曾據該鎭禀請歸倂操防馬步隊裁减哨弁加添薪水各條外貌似係整頓而更張太多其中情節多有可疑當以事關奏咨所改能否核實有益批行司局核議又據禀請將江南提標都司連榮貴等派委哨弁當以緑營不比勇營外省人員未經歸標不能派委批飭各在案兹證以所聞無非更張舊制藉便私圖起見當經委員密查去後現復據鄖陽鎭標中營雲騎尉世職李壽堂呈稱鄖陽鎭標向設操防馬步三營共兵丁六百二十名均係挑選亦屬原營額兵向無空缺自去年綦高會到任頓改舊章撤革防兵百餘名空糧不補倂空馬隊兵丁二十名東營空步兵三十四名西營空步兵四十七名賣去操馬四十二匹所空口糧銀兩勒令三營管帶官呈繳本年正月領得防營三個月口糧薪水私用銀二千餘兩該世職係操防東營哨官本年四月鄖陽城守營遊撃貴玉與該鎭巡捕千總李廷偉傳令再撤去防兵三十名以補該鎭帳項因未遵辦致觸其怒遽以任性妄爲目無上司等詞撤去哨官旋又將該世職詳革突遭誣陷情急奔訴如虚甘坐等情具控前來查閲所呈各節與臣訪查情形其數目雖有叅差大略均屬相同實堪駭異查鄖陽爲著名邊要之區鎭標兵丁素稱健樸可用該鎭操防營練軍歴任向無缺額果如該鎭所爲紊亂舊章不顧地方營伍革兵如此之驟空糧如此之多實爲罕見罕聞必致重鎭勁兵化爲殘缺無用且軍心不服必然激成事端自未便稍事姑容惟案關專閫大員空缺兵馬侵蝕餉項情節甚重必須飭查明確據實具奏始足以昭折服現經檄飭安襄鄖荆道秉公澈查如係確實卽行據實奏叅請旨辦理至世職李壽堂被該鎭詳革之案甫經詳到是否該鎭挾嫌　陷抑係咎有應得卽一倂查明虚實照例辦理相應請旨將鄖陽鎭總兵綦高會先行撤任聽候查辦以儆官邪而安軍情理合恭摺奏陳伏乞皇上聖鑒訓示謹奏奉硃批綦高會着先行撤任聽候查辦欽此○○張之洞片再准兵部咨湖南永州鎭標右營中軍守備熊心美劾降遺缺係題補第六輪第五缺應用儘先人員迅卽照章揀員請補等因查斯缺駐紥寗遠縣城地處苗疆界連粤境巡防彈壓均關緊要非精明幹練熟悉苗情之員難期勝任臣當卽在湖南儘先守備班内詳加遴選查有花翎儘先卽補守備蕭紹勝年五十四歲湖南長沙縣人由武童出師湖北安徽等省迭次剿賊出力歴蒙保獎今職同治二年二月初十日奉旨允准在案凱撤回籍飭發撫標左營差遺五年七月初一日到標該員樸實老練資格甚深以之擬補斯缺洵堪勝任且係隔府别營與例相符飭查本省及他省均無叅革朦保情弊查部行章程請補儘先班次如係聲叙人地不宜至多不得過二十員兹按部册及續經到標儘先守備名次在蕭紹勝之前者凌學文黄光才謝殿元三員均於苗疆情形不熟未便遷就擬補致滋貽悮今蕭紹勝雖儘先名次稍後而在營歴練有年熟悉苗疆情形人地實在相需合無仰懇天恩俯念苗疆員缺緊要准以儘先守備蕭紹勝補授湖南永州鎭標右營中軍守備實於營伍有裨如蒙俞允俟部覆到日給咨送部引見以符定制除飭取該員履歴咨部外謹會同湖南巡撫臣張煦護理湖南提督臣周瑞龍附片具陳伏乞聖鑒勅部核覆施行謹奏奉硃批兵部議奏欽此○○黄槐森片再署清鎭縣知縣張濟煇調省所遺員缺查有開州知州胡璧精明穩練勤政愛民堪以調署據藩司王德榜署臬司黄元善會詳前來除檄飭遵照外謹會同雲貴總督臣王文韶合　附片具奏伏乞聖鑒謹奏奉硃批吏部知道欽此○○黄槐森片再查前准部咨奏定章程道府州縣無論何項勞績保歸候補人員應以到省之日起詳加試看扣限一年期滿出具考語奏明分别繁簡補用等因歴經遵辦在案兹查有候補班前先補用知縣周爲楷業已到省試看一年期滿應行照章甄别據藩司王德榜署臬司黄元善造册會詳核奏前來臣查該員周爲楷年强才敏勤幹有爲堪以留省補用除册分送部科外謹會同雲貴總督臣王文韶合詞附片具陳伏乞聖鑒謹奏奉硃批吏部知道欽此○○楊昌濬片再臣前奉諭旨順直水災極重准由各省開辦賑捐以資接濟等因當經飭司遵辦去後兹據賑捐局委員蔣本艾等禀稱甘省開辦賑捐准甘肅提督周逹武署寗夏鎭李培榮各捐蘭平銀一千兩均稱不敢仰邀奬叙固原提督雷正綰遵故母一品命婦雷呂氏遺命捐助庫平銀一千二百兩河州鎭沈玉遂遵故父一品封職沈先榮遺命捐助庫平銀一千兩均擬請給獎建坊並給子樂善好施字樣又凉州鎭閃殿魁捐助庫平銀一千兩擬爲其子廪生閃國章移奬貢生加同知銜查核所捐銀數均與請奬之例相符由署藩司裕祥詳請專案奏奬前來臣維上年順直水灾甚重待賑孔殷該提督等各捐鉅欵俾資接濟急公好義之心殊堪嘉尚相應請旨准飭雷正綰沈玉遂爲伊故父母分别建坊並給予樂善好施字樣並准閃殿魁之子閃國章移獎貢生加同知職銜以示鼓勵周逹武李培榮二員據稱不敢邀奬應否飭部一倂議叙出自恩裁除飭將報捐銀兩另案彚解外謹附片具陳伏乞聖鑒訓示謹奏奉硃批着照所請該部知道欽此○○二品銜護理貴州巡撫按察使臣黄槐森跪奏爲揀員請補遊撃守備各缺以實營伍恭摺具奏仰祈聖鑒事竊照平越營遊撃譚元捕病故遺缺以安義鎭標右營都司董繼平擬請升補接准部臣議覆核與定章不符仍令揀選儘先合例人員請補又古州鎭標左營守勝勝瑞龍在任病故業經題報並聲明遺缺留歸外補在案所遺各缺應卽揀員請補以重職守臣於通省儘先人員内逐加遴選查有留黔儘先補用叅將王福才熟諳營務果敢有爲堪以借補平越營遊撃員缺又查遊撃銜留黔儘先補用都司杜朝柱任事勤幹堪以借補古州鎭標左營守備員缺當此整頓營伍之際該員王福才等均係久歴戎行熟悉情形以之請補各缺洵屬人地相宜與例亦符合無仰懇天恩俯准將王福才杜朝柱借補遊撃守備各缺實於營務有裨如蒙俞允一俟接准部覆卽行給咨送部引見以符定制所有王福才等簡明履歴另繕清單恭呈御覽除咨部科查照外謹會同雲貴總督臣王文韶貴州提督臣羅孝連合詞恭摺具奏伏乞　皇上聖鑒訓示謹奏奉硃批兵部議奏單倂發欽此○○劉瑞祺片再已故五寨縣知縣張書紳虧短任内常平倉榖四百三十一石七斗五升六勺屯豆六百三十七石二升六合一勺經後任查明揭報屢飭該家屬賠補未據清交現在二叅已逾自應叅追以重倉儲據布政使奎俊詳請奏咨前來相應請旨將已故五寨縣知縣張書绅暫行革職勒限四個月着落該家屬如數完繳限内全完卽請開復逾限不完或完不足數再行從嚴叅辦除飭取應行分賠上司職名另行咨部立案外理合附片具陳伏乞聖鑒謹奏奉硃批着照所凊該部知道欽此 
 
