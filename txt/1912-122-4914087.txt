# 1912 - 122 - 4914087

 

Page 1

 
 
評　　論 
　　論唐總理駁拒借欵辦賑 
　　江皖兩省近年以來水患頻仍告災乞賑幾於每歲如此近則災情更重賑欵不繼日斃千人餓莩載道而骨肉流亡生離死别則尤難數計使在往年則提倡勸募之人所在多有而我國社會一聞募賑無不解囊慨助樂於輸將雖其他捐項容有熟視無覩者獨至賑飢之舉從無吝惜之意以故集腋成裘賑款不難立待加以飛芻輓粟惟日不給故災黎雖衆尙有孑遺此次江皖之災既不减於往歲則救災之𤍠誠當亦不减於昔日顧數月以來既不聞有大宗賑欵以蘇涸鉜即提倡振濟之人亦寥若晨星豈社會慈善之念不如往日抑以告災乞振歲以爲常雖欲援手力有不逮耶母亦以軍興之後風鶴頻驚遂見不及此耳蓋拯飢拯溺自非有牧民之賫者其　而援之也皆出於一己之願初不能强之使爲夫不待人之相强而樂於爲之者必出於心之不能自己而半載之間始則南北相持戰事方殷繼則各省兵亂　信頻傳人人心目之中惟國事之是憂偶聞江皖災情未嘗不惻然動念特是籌晝未及而驚心動魄之事又接觸於耳鼓一若江皖災情反不足以縈心者此所以數月以來奔走於振事者殆絶無僅有也猶幸戰事　停兵變即止四境之内稍稍敉寧及今振之雖死者不可復生而生者或可免於溝壑然而司農仰屋國帑空虛將欲籌捐又成弩末哀此災黎勢難坐視若是則非借欵辦賑誠不足以救垂死之民乃昨日忽電傳借款辦賑之舉爲唐總理所駁拒記者不敏竊不謂然夫江皖災情如此其重遷延時日如此其久則今日之賑濟其勢萬不能己若駁拒借款而有可以指撥之款猶可說也今則但聞其駁拒初未聞其另有指撥勢必使無數災黎同歸於盡而後己將謂借欵有流弊耶試問今日之國用何一非仰給於外債而用途之正且有不如辦賑者矣將謂爲數過鉅耶則是區區者比之大批之借欵僅太倉之一粟耳將謂手續不合法耶則固請命於中央初非私相授受也以災黎待賑之急如此而又無欵可籌至不得已而借款一旦又被　拒無怪蘇省議員之忿激矣且借欵　還之責無一非國民之負擔而國家行政之支出亦無一非爲國民謀福利豈借欵辦賑直接用之於民遽不可耶記者深望總理有以處之而勿徒事駁拒也抑更有進者我國之人於救荒之事素所鹽心卽外人亦謂吾人之富於慈善心獨此次災荒適値國家多故頗有淡漠視之者其亦起而提倡慷慨捐輸愼勿徒賴政府之力而失此慈善之令名也 
尃電 
　　叅議院第二次宣讀華僑要求代議權案以華僑原籍巳得代議權未便獨優且處人統治權之下無執行選舉機關諸多窒礙决議拒绝 
　　按此事訪員巳聲明昨電有代議權四字上漏列不應二字并誌於此 
　　叅議院會議中華民國國旂照舊用五色旂惟軍旗式因爭論星點數或主十八或主二十八致未决議 
　　參議院以唐總理借到比欵任意濫用擬提議質問請將用途宣布參議院議决催交决算預算案並請財政部熊總長蒞院出席 
　　袁總統因借欵事將至叅議院出席 
　　今日（十日）熊總長因借欸事與資本團開第二次會議聞三日 
 
 
 

Page 2

 
 
内可以解决 
　　内務部總長趙秉鈞因與唐總理有意見自行告退袁總統擬任以河南都督 
　　陸軍次長蔣作賓自請辭職將以藍天蔚繼任 
　　大學堂學生反對嚴復充任監督勢其堅决 
公電 
　　福建都督電　北京袁大總統武昌黎副總統鈞鑒各省都督議會鑒前接副總統虞寒兩電及軍界統一會巧電吉林陳都督養電均主張軍政民政劃清權限以專責成探源治理甚屬確當辦法而黎副總統所陳時弊尤爲洞澈道仁紬繹電意均極欽佩惟泰東西各國能實行軍民分治制度者一因程度各臻優美衝突之事少聞一因機關備極完全無須互相補助有分離之利無諉卸之害故能施行無碍而我國起義伊始各省率以武力相見軍事民事轇　滋多現南北雖經統一軍政善後尙待維持又因交通不便不能事事請命於中央所賴各省都督兼轄文武苦心調護得以消患無形苟一旦分離則民政爲軍政牽制事所恒有無術維持轉成分裂况外府縣警察未臻完備爲各省所同然當此人心未定伏莽潛滋非軍隊無以鎭攝民政長於軍務旣無關繫調遺不靈卽於地方秩序難期安謐且軍隊雖歸中央直接而財政統系未能確定各處軍餉每由本省恊撥若民政不受都督兼轄一旦意見各執接濟不及繳成譁潰卽擾害於治安分離之弊實由於此奉天江西黑龍江三省都督所陳利害極見癥結可資研究若黎副總統才望崇隆更以副總統資格坐鎭武昌軍民雖稱分治究可執其兩端非各省都督所能比例也道仁之意以爲軍民分離旣爲普通官制之辦法軍民合一又屬酌劑時勢之要圖今欲調停於二者之中使無流弊擬每省設民政使及師長各一員所有用人行政發號施令之權均歸各該管主持並負一切責任而統受成於本省都督本省都督有兼轄監督之權收調和維持之益鹿能統一而免紛歧至慮文武合併權近編重則直省各設議會現己陸續召集儼成監督行政之機關他日中央編定省議院法時權限略予擴充更可糾察一切道仁才輕學淺難勝都督重任業已正式公文呈請辭職本無分毫希冀於其間特以國基初立櫻本未固不得不揣度情勢暫時變通辦法以保治安一俟内務整理稍完軍餉直接中央届時或改省爲道或取消都督名義樹分治之儀型立富强之大計民國前途庶能發達以成鞏固愚昧之見是否有當敬懇俯賜察核無任禱聁閩都督孫道仁叩江 
　　雲南都督電　北京袁大總統參議院武昌黎副總統各省都督均鑒大總統哿銑兩電敬悉滇省前己選送叅議員席聘臣張耀口顧視高段光掖四員現經臨時省議會復遵電選舉仍以前派之四員當選並續選張苕旨一員均己電催赴京滇都督鍔叩有 
　　南京留守府電　急袁大總統國務院參議院 
參謀部黎副總統各省都督各司令各團體各埠報館均鑒借欵棘手時局危追非急倡國民捐不足以資挽救本留守府職員今午會議公决將軍階級各員捐全月薪俸都尉階級各員捐一分之二軍校階級各員及書記宫捐月薪二分之一司書捐月薪三分之一充作國民捐藉效棉力俟政府頒布國民捐章程後仍照章再捐特此奉聞南京留守府公叩佳 
　　吉林都督電　大總統國務院參議院黎副總統各省都督各報館公鑒頃讀副總統請速頌官制一電痛抉時弊規晝遠謨雒誦往還五中罄折自民國成立力求統一惟職官現狀南北紛歧南方則倡義以來爭先改革同調異曲競標新奇易轍改塗自爲風氣省與省殊府與府别長此棼亂政何能淑北省則全體如故舊習相復州縣奉行於下司道承轉於上階級複雜簡牘繁多近更民氣囂張紳權驕肆牧令捧檄若嬰針芒此訐彼攻視爲傳舍庶政隳廢險象環生總之南省患在官制多口北省患在官制沿舊黎副總統晨鐘一擊惡夢頓醒環顧神州同此危局伏願各都督合力贊成并乞我大總統參議院國務院迅將官制案議决頒布昭常敢随諸都督之後實力奉行服從國權鞏固邦本引領企望心随電馳昭常隹浦口市議會電　各報館鑒洋人在浦口測勘火油池民埠吃緊新委民政黃如棟與賣浦者有關係難以承認除禀都督外請登報市議會金忠吳家萃陸健陳效周馬楚寳等三百五十四人 
　　各團體致蔣都督電　漢民日報轉蔣都督褚民司各政團鑒禁抑政黨干預政權一事經公民急進黨駁詰法理至明蕺山先生有言一言之失初不爲過終日廻護此言斯眞過矣希卽宣布取銷幸弗固執爲盼大同民黨公濟會浙江旅滬學會聯合會與論折中社自由黨共和促進黨民社朱福銑計漢望等國貨維持會電　北京袁大總統唐總理國務院參議院均鑒前電請提議服制質料純用國貨諒逹鈞鑒敝會日接寗鎭蘇杭嘉湖來函咸以國民二百兆四季冠服若用外貨以二十兆計人各五十金每年約須千兆漏巵極巨國貨滯銷機工失業紛擾堪虞况借債維艱不若自行節流挽回權利實於國計民生皆有裨益等云立論正大情詞萬分懇切爰再電請上級官禮服易式不易料以資表率蘇杭新出織物百餘種標本已呈工商部陳總長帶京乞迅賜提議並懇電復上海國貨維持會叩佳 
　　貴州紳商學界電　急大總統叅謀院各部院長各省院軍政府各埠報館探呈行營都督分送各府縣議參會均鑒二月二十八號本省議院議員全體辭退據其理由謂係省防統領秦步衢帶兵蹂躪議塲逮捕議員業經通電各省及遞府縣秦統領旋即通電辯襗商學界全　以事關大局當即開臨時大會公推代表上書慰留略謂秦統領果出於違法逮捕議員蹂躪議塲即由軍政府加以相當處分足矣議會爲人民代表憲法上機關不應輕於解散云云求其答辯議院仍置不理嗣由代表面詰議長及議員刻答覆但謂己經通電各處未便收回且議員人數太少在法律上巳失効力據此答覆則議院辭退乃出於人少之故前此通電藉詞而已特此電聞統祈詳查此次交來函件俟後奉寄紳商學界全體叩軍政府代印 
　　華僑聯合會電　孫都督鈞鑒疊接海外函稱厦門徴收回國華僑人口稅乃前清稗政未可行於民國滿人向視僑民爲化外因欲籠絡僑民不得不藉保護爲名以濟其私今民國旣成華僑回國自應保護何得仍蹈前清故轍徴収此稅請電袁大總統將此苛例删除等情理合先行電懇准如所請僑民幸甚乞即示覆華僑聯合會叩虞 
孫都督鈞鑒聞福州報館被封五間人言嘖嘖究因何事乞示覆以釋羣疑華僑聯合會叩靑 
　　袁大總統敎育部總次長鈞鑒東電請維持 
　持　持曁南學堂尙未奉覆海外學生仰望甚殷如何乞速示悉華僑聯合會叩蒸 
　　黃留守電　袁大總統國務院參議院黎副總統各省都督各議會各報館均鑒鴉片流毒垂及百年弱種瘠國實其媒介歲耗數千萬超過吾國之歲入稍有國家思想者久已深惡痛絶前清政治腐敗有司之能奉行法令者對於禁烟要政尚有微效可覩自光復以來軍事倥偬不遑内政烟禁大弛有妨觀聽吾輩改建共和原期生人肉骨設竟聽其變本加厲貽害内國騰笑外邦蒿月沉疴能無愧憤循繹皖議會孫都督轉電主張禁運須速商明約以元年爲鴉片進口終止之日碩畫决心無任欽佩黎副總統歌電更推衍其說謂禁運最難亦最急諄請内外堅持亦洵洞見癥結興極表贊同誠以逐漸禁運之約固己履行然箱數雖减重量轉增禁種厲行價率更漲脧削民財不異昔日誠非力求前約之變更不能謀根本上之解决興之愚見一面請中央政府速與英人磋商改約縮短限期一面速訂禁烟特别刑律處分必嚴期限必短但使禁吸實行鴉片貿易自然衰落禁種一事開明之地尙易服從僻遠之區尙生抗則非懾以武力不克竟此全功總之禁烟三種辦法禁種禁吸主權在我兼營並進期絶根株外人見吾國内外一致進行無可藉口則縮短禁運期限外人必樂先成是力謀禁吸禁種之實施即以促成禁運之效果也至各省土行膏店現仍林立或謂加重捐挩遂可寓禁於征不和稅重則價昂利在外人烟民視鴉片爲第二生命必不因此而自行芽斷何如早予蠲免禁止其營業權之爲得乎諸公恫　在抱力遏橫流尙望積極主持務逹目的勿以牽涉外交而事遲疑勿以關繫生計而存姑息庶幾烟害旣除母財不溢睡獅一吼萬馬齊瘖轉弱爲强旦夕可致興因有感黎副總統電略貢區區迫切陳詞敬祈裁奪南京留守黃興叩 
　　又電　民國恊濟會鑒電悉貴會續辦愛國自願捐補助國債具見𤍠心國事深爲欽佩望始終持以毅力藉救危急民國幸甚黃興復佳 
　　民國恊濟會電　武昌黎副總統鑒敝敝續辦愛國自願捐補助國債己呈請大總統照准還乞鼎力贊助爲盼詳章容郵遞 
　　又電　唐總理鑒九國經濟轉狠心辢手欲擠家於旋渦之中凡屬國民同心激刺請公遇事鎭定勉力主持南省同胞稍明大局者無不衆口一詞涕泣相告擬辦民捐以爲後盾敝會前曾將續辦愛國自願捐章程呈請總統雖範圍不廣然亦辦捐之一種手續且較各捐之中流弊稍少請迅賜核准電復俾得尅日實行共維危局盼切 
　　安徽省議會電　各大報館曁皖同鄉會鑒敝會於九號閉會謹以奉聞全皖省議會叩 
　　廣東公民急進黨分部電　各報轉公民急進黨本部鑒政團議政國民公權蔣褚兩人敢思剥奪可即日宣布不公認随圖對待公民急進黨粤分部庚 
　　枌江張家珍等電　南京黃留守鑒趙樂羣寃殺陳大復慘無人理公憤激昂現審實例應論抵乞速宣佈死刑以昭炯戒而雪奇寃松江張家珍沈礪陳維儉劉郁胡進忠祖陳 
洪疇陸丕謨等同叩 
譯電 
　　張彪己到長崎與眷屬相會鐡良將於星期一日由大連赴日　　（東京） 
　　華俄銀行董事某君現到倫敦與萬國銀行家會議中國借欵　（倫敦） 
　　维也納各銀行現在柏林磋商欲與奥國各大銀行加入中政府萬國大借欵　　　　　　　　　（栢林）　　　　　　　 
　　英皇在帕脫倫乘海底潛行艇駛行二英里現海上霧仍未散大操暫難舉行　　　　　　　　　　　（倫敦）　　　　　　 
　　美國陸軍部决議在巴拿瑪運河河口太平洋濱建造砲臺安置大砲　　　　　　　　　（華盛頓） 
要聞一 
　　借欵糾葛始末記（特别通信） 
借款一事爲中外所注目今記其詳細情形如下并附以公平之論斷閱者愼重觀之 
北京自宣布共和後卽向美國資本家斯戴德提議續付借欵斯氏轉商各銀行恐前經借定之數不足以供革命後臨時之要需乃議加借鉅欵但鉅款非倉卒可定先由各銀墊付一千五百萬兩俟大借欵成立後扣還故此次糾葛實爲墊欵之糾葛而與借欵無涉也議定後約定一千五百萬兩儘兩星期付清第一日付二百萬越八日又付一百萬唐總理意已不快越二日而兵變銀行團懼大局因此動摇不肯續付此時固無監督之間題也唐本惡其壟斷又責其背約不續付乃向華比銀行商借比人乘機伺便要求以京張路作抵即付百萬磅說者謂有俄欵大宗在内斯戴德聞之訪唐勸阴願向各銀行調停唐厲色斥之斯亦不平而去據云唐己與英使朱爾典說妥故有恃無恐唐即南行未及抵滬京中外交團及資本團議論蜂起提出抗議書法公使又電本國政府禁止華比銀行在巴黎發售此項債票上海西報遥和之又迫於財政總長熊君之請求唐乃不得不自任幹旋之責迨其返京函告銀行團云比欵雖經大總統簽字然純爲前度支部首領周自齊所爲今民國政府願將此約取消仍照前議與銀行團續商借欵事宜銀行團公認爲滿意之辯明先詢其比欵如何用去唐答以南京二百三十萬武昌一百五十萬上海五十萬餘爲北京之用外人詢其南京等處用於何事唐答以遣散軍隊个人詢其已遣散若干每人需款幾何以後能省月餉若干唐瞠目不能答外人又詢此次續商是否仍照前商墊欵之數唐答以須加爲三千五百萬兩外人旣以疑比欵之用途不明又驚其索借之數忽視前次加至一倍有餘即謂唐曰中國用欵向係妄濫然値此時勢豈可妄用絲毫如此漫無限制未便即允照借俟商有辦法再告此時日俄以欲加入先由銀行團函詢民國政府是否願令日俄加入政府答以日俄如與各國立於同等之地位則加入可也蓋日俄加入之前曾有南北滿之利益不在借款團範圍之内等說故政府以此爲答冀破其謀不可謂非外交上之高着日俄屈於四國亦竟允之於是四國借欵變而爲六國借欵近日唐屢與銀行團磋議外人微露不信任唐之意唐亦於言語之間時使意氣至前星期三（五月一號）銀行團各代表至國務院呈遞節略而監督財政之說乃圖窮而七首現矣由外人用一核算員凡行政所需先期開單并登公報由核算員閱過簽字再行領欵遣散軍隊則由外派武官同往監視唐絶對不承認外人云此項借欵非純粹的商業關係監督一層在銀行團不甚注重可與公使商之惟須有法使外人確知其用途所在不得如前次比欵之濫耗方爲妥洽討論良久唐云旣如此卽作爲罷論可也外人云罷論不能請總理平心思之吾輩如有意見當再向總統陳述因大總統較總理和易近人也遂散國務院遂開會籌議敎育總長蔡元培提議今日所需不過軍餉可向兵士曉以大義暫勿領餉則不借債儘可支持各國務員聞之爲之破涕爲笑蔡見此說不行又提議發行不換紙幣衆以不能流通且印刷發行需時甚多不能濟急唐提議搶掠主義令參議院議員各就本省富人中指出姓名每人勒捐萬金違者没其財産荀全國指出二千人即得二千萬眉急可救矣農林總長宋敎仁均不謂然仍主磋商借債條件議未决唐總理以交際之形式訪問叅議院正副議長具述借款之困難及提議之三說正副議長謂可否之權在全體議員如須提議請以正式公文交院若論私見則皆不敢聞命唐未得要領而去京中輿論痛斥唐之外交失敗且素性豪侈用金錢如泥沙前用之款非但外人欲知其用途即參議院亦難置而不問此一說也至今日危機一髮之秋外人乘機有非分之要求唐總理自應平心磋議豈可遽爾使氣以國家爲孤注之一擲恐非爲國求福者所應出此此又一說也今唐自知無能爲力大總統亦有見責之意特函告銀行團嗣後不問借欵之事一切由財政總長熊君直接商辦聞銀行團己承認與熊君續商矣至熊君續商情形容後再述 
　　西報借欵消息種種 
　　大陸報北京電信云借欵問題又呈險象恐不免於决裂 
　　中政府巳决計拒絶銀行家監督之要求惟迄今尙未提出抗議 
　　外間盛傳中政府擬停議大借欵而向國民 
籌欵濟急大約不外乎實行強迫稅 
　　叅議院今日（初九日）秘密會議討論借欵聞議員中多主張在國内籌欵惟因明日須發給軍餉故請銀行家即付銀三百萬兩以充此用 
　　字林報云聞瑞記洋行巳與中政府訂定借欵英金八十萬磅名爲直隸省借欵以茶酒捐爲抵押物德國近來訂定之僅款其數頗足注意蓋因各借欵均訂明得享優先之利益故也 
瑞記洋行之直𨽻省借款顯係代奥國其公司充當經理故奥公使竭力贊助之（按奥國近 
 
 
 

Page 3

 
 
曾請加入萬國借欵） 
　文匯報云近數日内借欵交涉大有進步中政府代表爲熊希齡由外交次長顔惠慶介紹與各銀行家相會熊君已將中國必須之欵力爲節减現料此欵必可借成並定期星期六日與各銀行家正式會議 
禮和洋行代表克虜伯廠與浙江都督訂定借欵六百萬馬克已經袁總統許可浙都督並允向該廠訂購大砲値二百萬馬克由借欵内扣除 
　　參議院提議審查借欵案 
參議院某議員提議以此次政府交出議案大多不關緊要現在國民注目之議案卽爲向六國資本團借債案應要求政府將此案始末欵額及詳細合同先行交院付財政股審查聞己具公函向外交理財兩部催交院講矣 
又某參議員提議謂政府借用外債須統計全國預算决算數目將其實在不敷若干開列詳細報告交由參議院預算股審查後再由院開會决定借欵額數不得由政府随意指定六千萬之數向外人磋商該議員並擬提議組織審察院以監督用欵之途云 
　　唐總理曾於初三日下午親蒞參議院股員會聞即係提出向六國資本團借欵案　　 
　　京師談薈 
　　前日總統府秘書廳通告云奉大總統諭本大總統目受任以來夙夜兢兢以集思廣益爲要義而草剏之際機關未備凡百政務集於一身内外文電日數百通披覽裁覆常苦不給現在統一政府組織巳成中央及地方議會亦次第建設行政立法各有專司凡關政務有所陳述者應向各該主管公署分别投遞其以團體或私人名義直逹總統者除仍分交各該公署核辦外本大總統但期盧衷受納勵志實行不事裁答之具文以耗有用之時力庶幾責任可明而忠讜亦逹等因奉此特行通告云云亦可見大總統之虛懷若谷矣 
　　中央政府聘定荷人衛士林爲財政顧問已誌前報聞唐總理之意以此項洋員與尋常顧問不同關係國蔡主權至爲重要擬與特訂專約以清權限而保主權其前清與該洋員所訂幣制顧問合同俟新約訂定即行取銷 
　　初三日爲國務院常會之期聞所議事件　夥協議之後凡關於須交院議事件均一一發交法制局起草以便陸續付議並聞現在亟須提出者第一爲修訂臨時約法案（外間多謂此議案須俟民選參議員到齊然後付議恐尙不確）至借欵草約業已恊商定妥不日亦可付院公議又暫行官俸章程大約旬日内可以交議惟俸給法則尙未起草將來究竟如何此時尙無消息也 
　　前參議院議長林森原爲南京舊政府特派之人此次被民選議員攻擊辭職後擬即行出京聞唐總理對於此事以林森在南京辦理參議院及北移等事亦極盡力如此結局將灰其心志特邀其至國務院密談良久力勸其不可遽行出京並聞將予以政界相當之位置也 
　　敎育總長蔡元培以現在共和成立敎育亟宜並及中央雖設有專部終有鞭長莫及之勢特擬組織中央敎育會其宗旨共分三磊綱（一）調查全國學務之狀况（二）預算全國學務經費以便籌備的欵（三）改良敎育謀進行之方法聞此事已經派定祝椿年彥德總理其事著手進行矣 
　　山東都督周自齊於日前偕梁士詒出京梁係奉袁面命赴津與張錫鑾磋商他事周係赴都督之任臨行時面辭總統日山東都督不容易做民風强悍素稱難治非一日矣自齊此次奉命前往良非得己到任後一切要政萬不敢自作主張惟有事事稟命大總統而後行尙求大總統隨時賜敎勿使自齊一人爲難實爲萬幸袁云君以本省人辦本省事感情當亦聯絡不必先作過慮周日自齊雖係魯人然生長異鄉風俗習慣己非所審還是大總統當年撫魯遺愛在民或者魯人看大總統分上諸事就理則所深望耳袁日你放心總 
不敎你一人坐蠟就是了周乃唯唯而退 
　　俄人强奪蒙礦之　潮 
　　蒙古喀來爾金礦本係華人開採礦苗極旺五金俱產近年來礦工己聚至七千餘人均以採金爲噉飯之所詎俄人按多威洛夫見該礦有利可圖遂愚弄蒙人出洋十萬元購買蒙人利令智昏即將絶大之利窟賣與俄人私契旣定該俄人即欲驅逐衆礦工旣又聲稱如不願離礦地者每月須納租價五萬魯布否則即請領事派兵驅遣各礦工以斯礦原係衆人費數年之血汗耗數萬之血本方克採成今才見利即被俄人奪去置衆人於死地實屬殘暴己極決義反抗現巳公舉代表十人赴黑龍江請宋小濂與俄領事交涉并聲言俄人如必恃强攫奪各礦工即實行與之决裂宣告開戰聞各礦工師平素爲防備鬍匪刼奪各人均有子彈槍械且其團體甚固業己練成隊伍預備開仗倘俄人必欲强力壓迫恐不免激起絶大之風潮也 
清談　　　　　　　（悲憤） 
　　大借欵决裂國務院開秘議蔡鶴卿主張曉兵士以大義勸勿領餉唐少川則主張以武力强迫紳富勒捐巨欵聞京師人爲之語曰蔡乃聖賢主義唐乃盜賊主義 
悲憤曰非也蔡鶴卿是酸秀才說良心話唐少川是惡公子行負心事而其不能行則一也嗚呼民國之國務員 
小說 
　　俄王之偵探　　　　　　（七十一）　　　　　　（冷） 
　　余坐下後因問店主道你有立革勃蘭地酒麽取兩杯來我和你同飲店主道立革勃蘭地現在恰妈没有子只有肯茅你要麽余點了點頭店主便取了肯茅酒來洒了兩杯一杯自己飲盡余便問他道我想那霍林忒是個極好的用人你看什樣店主道不差意大利人做用人的原有一種特别的好處我雖是個俄羅斯人但是我店中卻不用俄人倘若我用了俄人我店中再没有英人來了此時我細看這店中情形知道這店是售賤價的櫃邊貼着招子說是每杯冰水售錢四分至六分余又細看那店主爲人郤是精明勤懇善做買賣的這時一邊仍櫃邊擦那刀叉一邊又分付那掃地的小童如何布置一絲不亂余又問那店主道霍林忒到你這裹可有幾時了店主道大槪有一年多些余道他每日到來總是在十點鐘麽店主道也有略遲的時候但是甚少余道霍林忒在這裡好麽店主道只是和這裹的廚司有些不合那廚司也是個意大利人大凡意大利人如在一處總是這樣的你是個曾到意大利的人想也知道余微笑未答正在此時忽見廚房内開了一扇門探頭出來余一見他面知他也是意大利人想來便是那廚司了那廚司一見了我道是來飲酒的客人連忙回身轉去我一見他回身使我心上一動什麽這人的背又高又闊好似我在來納克樹林裹和密烏蘭爾尋屍首看見逃走兩人中的一人 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　鄂議會與參議院 
　　鄂省臨時議會自開幕以來凡議决事件類能依據法理不參私見顧爲社會所信仰近因選舉參議員與通過軍民分權官制二事大拂某會卾支部諸人之意幾欲將該會推翻幸黎副總統極力維持得以不步湘直後塵現聞該會議長劉心源君以該會之遭侮純由議員非正式選舉所致我若無隙可乘他人何敢無理取閙故主張速行正式選舉昨特致參議院一電請速定選舉章程以重議會根本兹錄電文如下北京參議院鑒查民國通例以人民爲主體議會爲代表輿論機關及各種立法機關於民國根本關係至要現在統一政府業經成立各省立法行政規畫萬端非經議會通過法律不能有效惟各省臨時議會成立多日急應開通常選舉以便與臨時議會接替但事關全國調查戶口及選舉章程應如何統籌計畫一省未便自爲風氣應請貴院早日完全規定公布各省遵照辦理此係根本問題祈速施行無任盼禱之至卾議會叩冬 
　　黎副總統頃聞北京參議員福建湖北二省議員因取消前議長林森以致大起衝突其中曲直未能懸揣但議員爲人民表率一舉一動稍涉乖謬即貽全國之羞昨特電致鄂議員張伯烈時功玖等遇事和平持重愼勿意氣競爭致負國人仰望并囑將衝突情形電復 
　　鄂省裁兵之計畫 
鄂省兵浮餉絀久經决議將軍隊淘汰日昨黎都督特召集各鎭恊標營長官及關於軍事上各長官開特别會議研究實行裁減軍隊之辦法經各軍官詳細討論謂由各營長官自行裁减實多弊混應由都督府派參議官並參謀處軍學處人員會同軍務司各局科長分赴各鎭恊標營切實考騐其資格較優年齡身體合格者准予留充其餘均皆裁汰發給一月恩餉送往所招地方遣散其曾經戰役者均給執照一張由各鎭統制頒發聞已當場一致贊成不日即須實行矣 
　　王天縱功成身退 
河南義俠王天縱自起義以來率其健兒轉戰陜豫功勞卓著乃豫省官紳與王大有意見始則不肯接濟其餉稰繼復欲奪其兵柄其部下聞訊大譁幾醲鉅變嗣經黎副總統居間維持豫都督方允委任王爲總理南陽營務處另將所部改編陸軍一標巡防兩營暗潮始息近王又因遇事掣肘所部改編又多裁汰深恐部下生變亟欲交卸兵權他適避禍昨致黎公一電略云當此時局艱危正志士竭力投効之日非爭權逐利之時以孫逸仙黃克强諸君子二十年來嘔盡心血尙解組歸田縱何人斯得爲一共和國民於願足矣惟部下皆血戰健兒隨縱日久一日遣去設有變局縱一身不足惜如大局何實逼處此急迫萬狀擬暫退出宛城將巳編制之人歸文德接統餘着縱弟子佑管轄分佈各軍謹守秩序縱即隻身來鄂面聆鈞誨等語蓋天縱之起義係奉副總統之命令故久欲一瞻其丰采也 
　　自由黨之自由女 
湖北自由黨女社員陳某前女子師範學校修業生也二九年華風姿綽約旣好修飾又善丹靑解吟咏固一絶世之佳人也前因擇婿太苛尙在閨中待字詎該女士近心醉自由結婚之說竟失身於浮滑少年陽湖人張某時假花堤街黃姓土娼家爲陽台情意纒　儼同鶼　女之寡母原係大家閨秀自其父物故即入敬節堂撫育兒女習聞貞烈之舊學說近見其女時同張生在來曾力規其非女亦直認欲與張生訂婚其母醜之卽購硝　水二瓶命女與之同死女疑母故爲嚴厲詞以戒巳也出門二日未歸以避惡潮而平母氣詎母見女拂衣而去益怒不可遏卽飲　水殞命惟女弟尙幼解救無及尋姊歸來草草營葬張生亦竟不避嫌疑親來女家吊奠時女雖哀痛母死然以此身愈可自由竟仍泰然自處焉噫此自由花歟抑自由孽歟還以質之世所崇拜之自由神 
　　浙民政司注重選舉要點之通令 
浙江民政司長通令各縣知事文云照得省議會選舉關係重要查本司前次擬訂各屬籌辦省議會順序及期間清單以五月十六日至六月五日爲初選監理造具正副冊本期間此項正副冊本務求明晣簡賅一目了然本司深慮各屬未能一律合式將來往返駁詰延誤要政因將造冊時所最應注意之點另單揭示俾各屬造冊人員有所遵循合卽令飭各縣知事卽便轉飭遵照辦理單附發切切此令（一）數目字須大寫如壹弍之類（一）姓名須橫寫自右至左（一）年歲須確實塡寫不得渾塡若干歲以上字樣如年適在二十一歲者並塡記其生月（一）職業格内如一人兼數業者祗須記入其一如其人向有職業現在暫時失業者仍塡記其舊業惟前淸官職及舉貢生員槪不准塡入其曾在學堂畢業者卽塡某學堂畢業（一）識文字之程度格内如其人在學堂畢業者則塡某某學堂畢字樣餘均塡能寫選舉票字様（一）附記備查一格正副冊内可削去（一）一人在二區内有二住所者各讕查員因不接洽而原冊内二存之者造正副冊時須削去其一（一）原冊所載有同區或鄰區内同姓名籍貫資格之人當審查其確係重複者削去其一（一）選舉人名冊繕寫時字迹宜求明晰遇有訛誤遺落衍文等處應立時更正卽於更正之處蓋用初選監理圖記（一）選舉人名冊造成後應於各紙頁交接處加蓋騎縫圖記 
　　自由黨難煞唐知事 
浙屬海寗潘有成家有嫌疑犯孫福元一名前經自由黨員陳恭忱等硬請保釋又與執法員爲難唐知事畏勢不敢自决遂將此事槪略具呈於民政司奉褚司長嚴詞批答責其遽眩自由黨之名　　允准又云陳恭忱等藉黨扛帮聚衆鬨署事果屬實已犯新刑律第一百四十九條明文應分别處罰以維法律云云聞唐知事奉令之下左右爲難一時未能解决云 
　　廣東經畧使得人 
廣東胡都督昨咨行陳軍統及龍統制云查民團成立亟待建設惟土匪一日未靖即地方一日不安一切吏治民生均覺碍難措手現在各路巳設軍務處辦理剿撫事務然地域判則措施難期靈捷事權分則責任亦覺不專要惟提網挈領之有人庶收並顧兼籌之實效並擬特設統轄全部總機關敬請貴軍統任經略廣東全省各路綏靖事宜警衛軍總司令並請龍統制任會辦廣東全省各路綏靖事宜警衛軍副司令 
所有各路軍務處督辦總辦安撫使等均歸節制務祈即日任事以慰民望實紉公誼此咨 
　　胡都督之政見 
　　五月五日廣東總商會粤商維持公安會派出代表十人謁見胡都督及陳前督暢談一小時代表等言胡督接任數天初時商民不無疑懼以致港商函電詰問今日所見發生政策甚洽一般商人輿論特來表仰慕之忱并欲詢知陳前督回來是否担任軍政俾商民能釋疑懼等語胡督謂接任纔數天政策尙無可觀不過今日之做都督要有金剛的資格斷不能以菩薩心腸當都督任弟此次回粤初見陳競存先生共商進行方法不圖竟即晚去任今日請他回來專任軍政以龍統制副之庶廣東大局方易措手代表等謂旣陳龍同任軍政可以刻日舉辦清淸鄉并淸查會匪俾全省臻於郅治更爲商民企望胡督云鄙意淸鄉不比滿淸時辦法須雙方並舉一面清匪一面興辦農林礦產等實業以安其生計陳督謂日間當與胡督斟酌覓一地點刻日舉辦淸鄉以收速效胡督謂淸鄉之法要嚴而整飭淸鄕之勇弁更爲要嚴等語各代表甚贊成此議並謂治民不如先治官卽本此意也又問精衛先生是否回粤胡督云已接汪電云公旣任都督下期船卽起程回粤云云並謂汪囘木不做官不做議員的宗旨弟擬請他担任向各社會演說擇正當之社會合結成一政黨稍有品流駁雜者勸令解散俾一般人民咸知到向實業着想不至人人有做官並利祿的思想然後得臻郅治代表等全體大爲歡贊興辭而去 
　　陳烱明回粤情形 
粤省前都督陳烱明前往香港己於五月四號回粤担任軍統事宜聞當陳君未回之前一日胡都督接到陳君手書詳述巳意歷道陸軍代表促返深恐胡君因此卸責以重已罪如必欲其返省必須胡君宣誓願任都督乃可耑返受衆驅策等語胡督接書即電邀陸軍各代表到府具陳已意願照陳君來書所云努力担任各代表均喜不自勝即午派出寳璧兵輪往港歡迎四號早七點半鐘兵輪已抵省垣時陸軍各官長及龍統制濟光均率隊至兵輪接晤九點鐘陳君偕各軍官到都督府受任軍統聞陳君初意擾在督練公所設立辦事處嗣與胡都督再三商榷均以在都督府設立較爲妥便現已將府内核計院改設軍統辦事處所矣又陳軍統覆總商會函云敬覆者辱承電曯殷殷以粤事相責愧弗克當弟原與省會有約能促胡督接任則綏靖地方事務亦願分勞刻己勉踐前言不致有辜盛意此後尙望時賜敎言共維大局不勝厚幸此復即頌公安陳烱明頓首 
　　廣西遷省問題之紛擾 
　前月陸都督致北京袁大總統參議院電云廣西遷省南寗一事兩承鈞電均經詳加開導電請臨時議員迅速赴桂開會後再行决定無如各議員均不願往且欲趁此時會急速成立緣遷省之說前督岑春煊倡之前撫張鳴歧繼之諮議局議决之皆尙爭持不果獨立後潯梧鬱邕柳慶太泗鎭平百上歸武十四府議員仍申前議以遷省南寗大有裨益於現在將來之内政外交急欲進行而桂林議員等則以財政困乏損失甚鉅且大局初定人心動摇請暫緩遷彼此爭持各執一說惟潯梧等十四府議員集合南寗宣告省議會成立議決遷省問題桂林議員又必欲十四府到邕之議員赴桂開議方能解决兩不相下遂各徑行電陳鈞處一則以十四府議員之同意集合南寗根據議員五分之四以上到會理由報告省議會成立主張遷省南寗一則報告臨時議會遵飭成立於桂林榮廷智淺才庸不能裁斷本日復集十四府議員苦口勸仍之桂百口同聲堅不允從種種困難無從取决敢請鈞裁以爲準的伏冀電示祇遵桂都督陸榮廷叩 
　　陸都督與梧邕稅司之交涉 
　　廣西梧州南寧兩關前由南京政府論令該關稅務司自行徴解匯豐銀行存儲當時尙支送兩關監督公費兹聞該關稅司欲將公 
費停送是卽取消監督之漸也己由桂軍政府電請中央政府交涉矣兹將其原電錄左 
　　桂軍敎　電　　　　福州　　　　　　　　　　　　行營都督府　統　方　督鑒譚勘電悉　稅由稅　解　　　　　　時民清　　未終權宜辦法現民國統一各省已電中央政府取銷成案以全國體而保利權現雖未奉中央政府覆電稅欸仍由稅司解　匯豐而各關徴解數目自應由關監督稽覈則監督旣有職任其公費自應由關支送如停送公費卽係將關監督取消試質問該稅司取消關監督有無明文如無明文卽應照支公費查長沙各關稅項係仍由我收每月由財政司給支票或匯票交本處稅司轉存上海匯豐銀行以總稅司名義儲存稅司無自收自解之權本省關稅由稅司解儲匯豐辦法已屬通融該稅司得隴望屬復請停支監督公費實屬不合本軍政府斷難承認迅據此照覆稅司母稍退讓至邕商埠局經費查照原案係在南寗關稅項下挪支由南寗關結報核銷此案未經取銷自應照辦惟此欵照原案俟商埠局地捐欵暢收仍應撥還現在商埠局事頗單簡卽由　　監督兼辦所有　費一槪停支原撥　　經費一并暫停亦無不可由譚統領曾　方監督妥辦具報仍候行　示　軍　府歌印 
　　陸都督電云　萬急本省行營都督北京袁大總統稅處胡　吾先生財政部熊　長鑒胡先生支電奉番　稅由稅司彚存匯豐各關徴收存儲數目自應由關監督稽覈備案關監督旣有職務其公費應照舊由關支送據本省梧邕各關監督電稱稅司迭函請停支監督公費查取消各關監督并未奉有明文監督旣未取消公費應照支送迭經據此照覆稅司以總稅司電來謂各關監督經費不能分關專定爲辭此案究應如何辦理請稅務處咨商總稅司亟定統一辦法又前准湘都督電開長沙各關稅項係仍由我收每月由財政司給支票或匯票交本處說司轉存上海匯豐銀行以總稅司名義存儲稅司無自収自解之權等　長沙辦法如此他省是否從同本省未能懸揣總之關稅存儲匯豐各省亦應有畫一辦法未可互相歧異本省關稅前奉孫大總統電論始由稅司自徴自解當時尙支監督經費今且并此靳之事關大局應請核辦示遵不勝迫切待命之至桂都督陸榮廷叩咸印 
　　甘肅最近時局談 
　　甘省地處偏隅人民多未同化自長庚辭職赴晉後大局尙無變態然百務廢弛雖經趙都督極力整頓而如理亂絲不勝繁賾近升允雖已藉口承認共和其心實尙存觀望幸其部下兵士皆由烏合而來而馬安良一軍又確巳反 
正升允雖欲以螳臂當車蹂躪甘陜馬軍一出即足制其死命而有餘故升允雖頑諒亦無所復施其伎倆惟甘新一帶回漢雜處内地雖己宣布共和該地人民尙不識共和之爲何物因之疑信參半計惟有中央政府及時妥派宣慰使者馳赴各地極力勸導吏曉然於共和利益同享無窮之幸福是則今日政府所不能辭其責者也 
　　慘殺胡孝齡之原因 
　　徽州函云前徽州軍政長胡孝齡之被害實由於劣迹多端之鮑振炳覬觎茶釐欵項每年三四十萬金之出息非假辦民團之名義無以報銷支賬又以承攬包收丁粮要結於孫少侯得充承辦民團因見胡孝齡率兵　　自　　　　　　　　　　　　　　之民團事未成立巳耗去　隅師範學堂基本金萬餘元相形乏下大不便其私圖不殺孝齡恐不能堵其口惑亂衆聽而自縱其私慾因先嗾一目不識丁之吳俊德爲之挑戰又乘孫黎交惡之後借刀於少侯近復遺其私援勾引出一素被拘押之刑事犯胡某在滬到處運動巧詆揑誣無所不至明知徽人巳大動公憤而鮑尙以爲有孫少侯泰山之靠與吳俊德富豪之財又得狡滑之徒辦捷之口爲之淆惑是非於滬上茶商且冀擁民團以自衛而享厚利於無窮徽人因此益加不平此請撤民團之大旨也 
　　蘇垣房捐契稅辦法 
　　房捐　蘇州民　長宗加彌君以蘇省房捐一項因各房客以商業　頽要求減租而房主迄宋承認致房捐未能征収當交城市議事會議决兹據該會以此事須房主房客雙方恊商妥定辦法非本會所可酌定等情復州兹由本州暫行酌定房捐仿照貨特稅章程以八成征收凡光復以後巳經收取之欵亦照八成核算此係暫定辦法俟房主房客兩方商定辦法或市面回復房客無要求減租之時仍照原定十成征收等情飭令蘇州房捐公所長潘利榖君遵照征收並示論商民人等一體遵照矣 
　　契稅　蘇州民政長宗君以接奉都督命令省議會議决田房稅契章程公布施行等因兹擬在廳署内設立投稅處派委一人專司其事每逢一號爲辦公期問特開列章程出示曉諭人民一體遵照其章程大略列下凡田地房產從前並未　領官紙處納稅契者卽檢齊串票單據等項可以作據之件赴投稅處呈請補給官紙憑照並將應納稅價先行呈繳凡契面洋一元者納稅五分官紙每張洋一角嗣後凡有絶賣田地房產均須隨時赴投購買官紙應用如有隠匿不報漏稅者遇有訴訟槪不受理或遇查出時勒令補稅其典産非絶賣可比不必納稅俟將來貼用印花稅票　又登錄稅分列等級如下頭等繁盛處所納洋七百五十元頭等偏僻納洋三百元二等繁盛納洋四百五十元二等偏僻納洋二百二十五元三等繁盛納洋二百二十五元三等偏僻納洋一百五十元下等納洋七十五元凡納登錄稅者須取切實舗保呈候核給印單以資營業如有不明章制者可來處詢問 
　　蘇人索賠小風潮　 
　　閶門外兵匪搶刦一案莊都督臨行時曾撥卹欵一萬元先行酌給被害各家詎各家以爲數無多不願承領迭經禀請酌加五月六號代表鄭杏園等邀集各商民先在馬路春仙戲園會集約有二百餘人並挈同婦人幼稚蜂擁至商會要求賠償代表等均匿不出面一時人多語雜無可理喻竟將該會廚房飯食搶吃一空並隨意扭脫門鎖污損几壁喧擾不休嗣經商董杭吳諸君赴都督府面禀情形由府派委黃炎培張一爵二君到會宣慰自上午十時起直至下午十時始各一哄而散翌日該會邀同代表鄭杏園等偕謁都督府囑令自行直接請求辦法免使曾中爲難並有社會黨員李某亦到軍政廳要求賠償被害商民捐失至少須十萬元云 
　　亭林案中案 
　　亭林定戶鍾姓富有田產近以頑佃鍾甲欠租不還竟私自拘甲至帳房内追租詎甲背人呑服洋烟以圖畢命嗣鍾姓見其形色有異立飭舁甲歸家不久毒發斃命該佃戚族大譁復舁甲屍至鍾姓處鍾姓見來勢不佳男女暫避匪棍乃乘間將内外毁搶一空翌晨鍾姓遺人馳報檢察廳當由該廳推事張君蒞驗詎屍屬喧閧莫可理喻並將所購之棺擊毁要求從　無恤當場復以四十元另購棺木風潮始息當匪棍乘間搶掠時警察臨場彈壓不知如何誤觸槍機擊傷一同來之巡士急用船載往滬上求治及至閔行則巳傷重隕命矣 
　　山陽追悼會補紀 
　　周阮二烈士前爲姚榮澤所殺山陽各界曾於上月二十一日假府學明倫堂（卽二人被害處）開追悼大會各學校各會黨各團體議事會行政官及男女賓到者共五六千人首由主任幹事袁君啟之哀悼行禮次趙君成璧宣讀祭文蔣君緯報告周烈士事略牟君佐牟報告阮烈士事略楊君少齋演說二君被害情形次邱君繩之演說至傷心處泣不成聲掩而歸座次蔡君鼎臣演說特赦姚某之非次唐女士志端演說謂吾人當善繼二君之志嗚呼二公爲不死矣 
 
 
 

Page 7

 
 
　　鎭紳電乞總統輓烈士 
鎭江軍商學各界預備追悼趙烈士伯先等情巳紀前報兹聞各界於日昨電乞袁大總統哀輓趙烈士以慰英靈其電如下北京袁大總統鑒丹徒趙聲義勇英烈士也經營革命事業有年大功未成其身先死鄉人士景仰風徽深爲悼惜今己柩還故土擬即開會追悼以表愚忱伏乞大總統惠賜詩文寵錫嘉言爲趙烈士泉壞光藉以風天下後世曷勝盼禱鎭江軍界顧忠琛商界張文銓學界柳詒徴等公叩 
　　皖人公舉民政司 
皖省民政司長洪君思亮抱病日久迄未就痊所有一切進行事宜不無廢弛刻聞洪君有保荐童君挹芳自代之說頃又有駐寗皖軍學界龔鎭　及淮軍全體張匯滔等雙方公電來皖謂民政司一職關係重要極應愼選得人兹有鄭君贊成富於政治知識辦事多不經騐且熟悉皖省情形各界素所信仰特公同推舉請由都督委任并請省垣八政團一體贊成究未卜能俯如所請否 
本埠新聞 
　　關於市鄉選舉之通告 
　南市市政廳通告云前奉民政長照會辦理縣選舉及市選舉等因所有市選舉事宜如調查公民造具選舉名冊等事巳次第籌備現應將人名冊遵章宣示查照新頒市鄕制選舉章程第十一條選舉人名冊以二十日爲期如本人以爲錯悞遺漏准於宣示期内取具憑証聲請更正逾限不得再請等語兹照縣發市鄕選舉期限表以五月十一日卽陰曆三月二十五日至六月初一日卽陰曆四月十一日止爲宣示期如有錯悞遺漏卽於期内聲請更正逾限不得再請特此通告 
[湘米陸續運滬]  
　　上海民政總長前以本埠米缺價昻派人至產米各地採買米糧運滬接濟刻巳由湖南運到頭批三千石八元其二三批亦將來滬從此滬地人民不致再有乏食之憂矣 
[報告盜案之虛驚]  
　　前晚兩點鐘有商團會中人至西區報稱查得滬杭火車站地方忽生盜刦之案當由區員派控調查並知會高昌廟警區轉知南區派出警備隊馬巡等周圍巡緝並無盜刦之事直至天明始返 
[董事請辦土匪]  
　　浦東三林塘董事秦錫田湯學釗趙　福等前日將信居上邑二十四保四五兩圖及方二圖等處之上匪葉阿龍周阿九等三十名開具姓名住址並繕節略面請福字營劉司令長撥兵馳往按名拿辦劉司令長以該匪等均有手鎗設或抗拒定須開鎗　　惟能否格殺未便擅專爰於昨日面禀滬都督請示遵辦 
[吳家生之罪案]  
　　滬防全軍司令都一等副官莊誼及滬防步隊第一二營管帶莊　查得前在第一營充當排長之吳家生曾經因事斥革乃於前月二十八號夜間誤指商民爲形跡可疑會間巡警拘送來營嗣經該商民據理力爭并呈驗貨單吳家生復敢　充本營官長强硬對待實屬不法業將該革排長重責二百下　遂出境除將該弁攝影通告各營不許化名　充外並卽示　城　内外各居民一體知悉嗣後如吳家生再有前項情事許卽　送來嚴行元懲辦 
[實業會歡送陳總長]  
　　滬軍都督陳英士君升任工商總長即日就　實　聯合　會同人昨在張園安　第開歡送會到會者如民政總長李平書君卸任衛戌總督徐固卿君總商會董陳潤夫君各界中到會者四百餘人陳總長於三時二刻蒞會先奏軍樂恭迎全體均起立脫帽鼓堂歡迎就坐後先由張叔和君登壇讀送行序次由程定夷君演說次由陳總長演說謂我中國商人向有同行嫉妬之癖以致不能聯絡共謀進行現民國初基此種惡習亟應消滅然後與列强競爭逹到優勝之目的至於借外債本出於萬不得已之苦衷如飢餓食砒霜明知之面故犯之也今鄙人處此地位及時勢惟有從提倡保護四字着手我全國同胞　隨時條陳意見研究進行至於關於實業之稅尤爲要緊能隨時共同討論使實業日漸振興鄙人之幸亦卽四萬萬同胞之幸也次陳明遺君爲開礦事王介安君爲改良綢緞周題與陳總長研究良久次黃膺白君演說歐洲各國實業之狀况並對中華實業須從調查比較入手上下一心實力提倡次黃怡安演說礦務情形次張叔和演說　初就鐡業我國之鐡購諸外洋利源外溢後與友辦理采礦種種困苦並關稅之抑勒以致實業不振務望總長興利除弊爲民造福云云繼攝影而散巳鐘嗚五下矣 
[槍斃盜匪]  
　　滬防全軍李統領前派兵團在長橋港口拏獲盜匪十二名經李統領訊得張泉陸福生毛老三三名情罪較重現已禀奉滬軍陳都督批准將該三犯卽行槍斃其餘王榮華等分别禁錮故由李統領於昨日午後派弁赴上海檢察廳飭提張泉陸福生毛老三三名至司令部驗明正身飭令偵探六名如法捆挷押至大南門外粥廠地方當衆開槍擊斃兹將罪狀錄下　滬防水陸全軍統　兼滬軍都督府顧問官李爲宣布罪狀事照得四月十一號由兵團於長橋港口拿獲申解前來之盜匪十二名並兵器五種共十四件一案業絶本統領派員迭次研訉訉得張泉卽掌全擅將張成榮之船私置盜匪陸福生混名東瓜才元與張泉起意行刦其毛老三即林長發改名與當時格斃之張朝發素爲盜匪以上三名均供認爲匪不諱並由各犯當庭指認爲首之人且供此次往刦其黨徒四五十人盜船三只查該盜匪等於兵團拏捕時竟敢關槍拒捕擊傷該鎭商團團友張錫　眼部似此橫行無忌實盜其名而匪其實將盜於始而匪於終目前沿浦兩岸盜匪充斥搶刼之案一夜數起以致居民夜不安枕若再姑息養奸適足　成巨禍本統領素持人道主義原爲謀多數同胞幸福起見斷不忍令自外人道之人損害全體當經抄錄各供呈奉滬軍都督陳指令首犯張泉陸福生毛老三三名應由該統領宣布罪狀當衆搶斃等情因特卽日將首犯張泉陸福生毛老三三名立予鎗斃以昭炯戒而弭盜　除具報外合行宣布罪狀俾衆週知特布 
[湖州人對於陳都督之芥蒂]  
　　旅滬湖州同鄕致同鄕會長函云前因湖州趙氏族人趙炳藜呈遞節略以趙景賢專祠改爲金攻玉祠請代呈陳都督咨請浙江都督保全一節原以有關鄕誼請爲代呈兹忽閱各報有陳都督批（中略）我全體同鄕不勝詑異竊查同治元年五月初三日湖州失守以前趙景賢將軍令交與熊得勝任其搜括居糧淫刑從事怨弊載道雖有鄕先哲遺議刊行我湖人豈有不知而趙景賢心地無他死而後巳揆諸古人略迹原心亦斷無苛責於後而使其蒙羞於地下也所呈節略旣不代咨浙都督何以又有長篇批詞詆毁不留餘地故意謾駡而欲世世子孫結不解之仇此我全體同鄕所不解者一也查批詞旣云熊得勝任其兵丁搜括淫刑而又云同鄕父老叔伯兄弟諸姑姊妹必有遭此亂事者不知所謂同鄕父老叔伯弟兄諸姑姊妹究指何家何人究與陳都督有何怨仇而使數十載地下幽魂不分皂白又不知現在之同鄕父老與陳都督有何惡感此我全體同鄕之所不解者二也查同治九年湖城失守之時距今五十餘年陳都督尙未出世批詞引據姚則民汪謝城陸存齋遺稿以爲定評不知姚汪陸三家之文是私刊之書非公家文牘采入國史者可比歷朝稗官野史汗牛充梀何足爲據恐此批詞陳都督尙屬茫然若非陳都督本意而出自其幕中手筆則此主稿之人不知與陳都者有何深仇而與同鄕父老有何私怨此我全體同鄕所不解啓三也兹我全體同鄕集議必欲面詰陳都督請其明白陳說於大衆之前並請指明主肇之人以俟公論核議辦理諸君子爲同鄕會長用特公函專怖惟希均鑒 
[主人拖累家丁]  
　　駐滬通商交涉使陳　貽君前日　到　天都督趙　異君來電謂有　齊違吳錦兩人由奉　取鉅數公欵逃滬恐至上海匯豐銀行提取現銀請飭查提等語陳君除轉告匯豐銀行請提取此次現欵之人扣留外並卽移請公共公廨轉飭捕房派探至匯豐守候業巳拏獲由吳等派往提欵之吳兆豐一名帶入捕房昨解公堂請究先由都督府派代表沈楚臣投訴前情請爲追繳訉之吳兆豐供係吳錦之家丁主人向爲汴紬生意現在宿遷原籍此欵於去年十二月二十日由主人囑令存放餘不知情王襄讞商之美　副領事判吳押候補提人証於下禮拜三午後二時半再行會訉 
[虹口少一賭場]  
　　賭徒蔡福生　阿禛潘阿三丁阿三王阿祥李阿三唐炳舟　根生姜洪　等十八人前晚在虹口靜遠街十五號屋内聚賭被美捕房捕頭債悉率同中西探捕前往將各人一併拘獲昨解公共公堂經關讞員會同英康副領事訉明以蔡羅潘丁四人前曾辦過着各押三禮拜王阿祥李阿三係是爲首之人各罰洋十五元如無力繳洋改押兩禮拜餘人各罰十元與抄獲之大小洋銀九十餘元一併充公無力各改押十天賭具銷燬 
[通俗宣講社支部開會預誌]  
　　北山西路德安里求實小學校同人組織之通俗宣講社支社曾經開會三次聽者甚衆兹定於五月十二日午後二時假愛文義路勝業里啓明小學校内開第四次宣講會請王梅僧王立才顧旭侯郁從周諸君演說各種切要時事並分贈印刷口（孔子敎我共和）無論何人均可聽講更設茶座以待來賓想各界同胞届時必聯袂而往也 
[國民生計問題]  
　　聞有徐天祿者以我國財政困雖人民失畢者日益衆多擬於滬上創立中華富民公會附設榮　合衆公司先集五十萬人成一團體分業專工共謀救亡之策 
[工業建設會開紀要]  
　　昨晚工業建設會開職員會討論提倡國民捐開工藝搏授大會辦法到會友百餘人先由鍾衡臧君報告發起趣旨大致以工　分類講演所收入場劵費作爲國民捐云云公推陳英士君爲總主任鍾衡臧君爲副主任其餘試驗售券等員以次推定其傅授定次草帽漂白之實驗皮鞋油墨之製造護口襟袖之洗濯外國漿糊之煮法回章油墨之調劑鐡葉艶紋之鑛術光髮膠油之配合油污汗墨之消除西洋墨水之製造法家用藥品之製造減除蚊　之藥紙雕刻竹木之化學每項演畢助以化學餘興聞開會日期及地點尙未决定云 
[反對永愼和包攬運米]  
　　雜糧帮志成公所致南市商會函云竊敝帮經商雜糧向由湘省等處採運米糧來申銷售自去年五月湘省禁止運米之後遂致營業清淡固日盼弛禁以期流通者也乃者該省有限數出口之令蘇省得運十萬石由貴商務長函商滬軍都督塡給護照赴湘採運來申敝帮以爲必由商會傳知本帮各號商承運無疑矣乃 
聞此次湘米係由永愼和一家獨運　属詫異夫永愼和爲上海之米行其股東爲何如人經理爲何如人因盡人皆知者然使欵由官發該行或僅代運來申以備運米及平糶之需尙可說也特該行亦猶是商家耳果其無利可圖何若是之踴躍用命熱心公益乎若以之銷售本地及蘇省區域以内之民食甚或以軍米及平糶爲名價目短絀仍得將原貨轉口則明明是商運應歸各商分運矣水愼和何能以勢力包攬壟斷罔利顧已而不顧人耶敝帮同人甚以破壞市面喪失權利爲憂皇皇岌岌不知所措爲此特函奉布敬祈貴商會將前項運米究何性質迅賜明示俾釋羣疑不勝翹盼之至 
[捕房押犯吵閙]  
　　向來每届夏季各捕房所押人犯均由工部局西醫前往驗視如有疾病卽行醫治並將押所洗刷遍澆辟瘟樂水以免　成疫癘兹届由某西醫於前日至總巡捕房將各犯逐一驗視均無病容令各洗澡當由五十三號看牢西捕督率各犯同至浴室詎有應送西牢之犯人李阿生等三十餘人群起反對竟將該西捕毆打旋由一百八十九號等西捕到場彈壓始靜卜總巡以該犯等愚魯無知情尙可恕僅將爲首之李阿生等數人　于鐡栅上數小時以示儆戒 
[評新字典]  
　　我國文字之難其因甚多而字數過繁亦其一也前此字書檢查不易注釋蕪什么以此識字愈難實爲文明進步之阻力是書簡要明白又有　畫其有功於普及敎育可預言也 
瑣聞 
　　城内 
　　都督府執法科批示○商民孫義齋呈批呈悉李雨峰請領物件現又函催應科長從速查究以免該商人在申久候仰卽知照　車劉氏呈批呈悉爾車夫明章與滿得勝私賣槍械一案爾夫實係同謀卽屬罪有應得本府業已詳加審訉從寛定擬所請釋放之處一經定案碍難准行　張學繼呈批呈悉查滿玉得等三名不能潔身自好膽敢在外索詐以致由該處警局護解到府　案研訉實係罪有應得爾何得爲該犯等辨護請求開番殊屬不明事理特斥不准 
　　審判廳民庭批示○巢　律師呈批倪德忠案旣據聲請展緩准展至本星期五開庭辯論邢張氏案准展至本星期四開庭續行辯論沈希誠案准於緩期傳集續開辯論孫禮韶案准展至下星期五開庭辯論　嗚吉案查此案巳移詢財政部應俟復到再行續開言詞辯論所請緩期審理自可照准顧倪氏案准展至下期四開庭辯論可也 
　　審判廳民科批示○陸雲林呈批據訴五琴生以房屋抵借銀洋立有契約旣不備價取贖復敢擅行覇佔等情如果　實琴生實係非是惟究竟其中有無别項紏葛非經質訉不明俟卽傳集質明核奪　本照律存送 
　　檢察廳批示○葛步洲呈批據訴巳悉此案　經明晣批示該民人一味固執殊不可解所控孟氏現抑在英公堂前經本廳移傳亦未據送到且檢查原卷該民於前淸上海縣時曾經到案以訉無確供旋卽開釋此時若無確實指証卽使提到恐亦徒然此案目的總以採訪爾女被拐所在地便可着手也 
　　土棍橫行○二十八保七圖北新涇鄕民顧裕三昨至上海地方檢察廳控稱圖内有土棍姚坤全于上年九月上海光復時爲首演唱花鼓勒令出資未遂其欲紏集無賴將　　雜物堆積客堂縱火恐嚇當被勒去洋二十六元尙不滿意復來索擾控經北新涇警察局提辦釋出後於本月三號前來報復將民妻徐氏毆傷求請驗明提究等情當奉廳長飭檢驗吏騐得徐氏受傷屬實並查得姚坤全上年演唱花鼓向各戶勒索經該圖地保喬恪生報告有案遂論候即究 
　　　南市 
　　客棧違章○南市各客棧時有違章情事現被東區區員派巡員長警在嶺南旅館查出烟具兩副賭具三副又在悅來旅館查獲烟具兩副又在泰康棧查獲烟具一副一併帶區昨經裁判所飭傳棧主方壽亭同夥翁錫三張子年茶房李阿三解辦訉實判嶺南旅館罰洋四十元悅來旅館罰洋二十元泰康棧罰洋十元充公并着具結以後不准再犯烟賭其盡行銷毁 
　　所託非人○西門外福慶里婦人戴杜氏扭馮阿小至西區控稱馮與氏夫榮同爲兵丁日前在湖北由馮帶滬家信洋十元棉衣兩件又洋一元三角悉被呑没當即解經陳裁判研訉不諱判交保限繳洋八圓七角吊出衣服洋銀給氏先行具領其所失衣服候再查弔 
　　閘北 
　　先行算賑○郭晋英在閘北華洋裁判所控告意商錦華絲　主陶子敢合做地産生意延不算賑等情昨經所長許君會同意領事升座集訉原告代表穆安素律師投訴前情被告亦延律師金泯瀾到堂辯護判兩造先將賑目算明候下禮拜一復訉核斷分期拔還○張元順投裁判所控劉登記不付米洋一百六十餘元昨經孫裁判傅訉賜實判劉交保分兩期拔付 
　　追繳欠租○黃發記經租人控集賢樓茶館主郁明海積欠租洋一百二十餘元昨經孫所長傳案訉明判郁交保按月照拔 
　　減折償還○沈利記控鄭雲卿不付拔草工洋二百餘元昨經孫所長復訉由公正人李德記到堂証明原告所控不虛判鄭交保折還洋二百元兩造遵論而退 
　　英租界 
　　婦人遇　○沈王氏前日負米兩袋行至义袋角附近海防路突有匪人五阿寳從後趕上用繩勒住頸項氏卽用力將繩扭斷大聲呼救經戈登路捕房探捕聞聲趕至將王拿獲押至昨晨解送公共公堂經王襄讞會同英翰副領事訉供不諱判王押西牢九月米交氏領回 
　　押犯吸烟○公共公廨男押所押犯崔蓉如盛誌干因在押所吸食洋烟被駐廨西捕查獲於昨日禀明公堂着崔罰洋十五元盛罰十元一併充公烟具銷燬 
　　不案於室○無人陸子雲控髮妻隊氏與曹鍾湖私識捲逃匿　法界八仙橋附近昨由總巡捕房包　王松濤將氏查獲並抄出曹之小照兩張併解公堂訉明判氏押女所三月期滿交陸領回一而飭探將曹提案訉究　又張金即控妻胡氏與江利生姘　匿居虹口昨晨由探張子卿將氏與江一併拘解公堂訉供属實判江與胡氏分别各押三月氏期滿交其夫領回管束 
　　流氓骚擾○流氓陸杏林前晚冒充包探至松江路一百五十號陳仲奚家以搜查兇器爲由乘間　取銀表一只昨由包探沈阿岳將陸拘解公堂訉供不認中西　員以陸必非安分之徒判罰洋二十元充公如無力繳洋改押兩禮拜 
　　秘密賣烟○花永春在北無錫路八十八號屋内私燈吃被捕查獲昨將花傅至公堂訉實判罰洋十元充公烟具銷燬 
　　巡捕揑控○老　捕房八百八十二號華捕控光復軍一標二營兵俞福全陳鶴亭在廣西路行兇將其警笛凉帽打失昨經公堂質訉不實判令將案註銷所有保洋着俞等自赴捕房領取 
　　電車違章○匯四捕房捕頭控電車公司司機人姜子洞違章開駛快車昨晨由採將姜　至公堂訉實判罰洋十元充公 
　　男孩待領○男孩王寳子因在虹口迷路由捕帶入捕房昨送公堂請示據供年八歲安徽桃源縣人父名王小九子現在原籍被匪拐滬近居粤婦李氏家内因遭虛待是以走出不愿隨氏回家并據氏供該孩係由黃姓給與婦人爲義子今旣稱家有父母聽憑堂上主裁判氏退去王孩留候移傳其父來案具領 
　　女子自由○嘉興婦人姚吳氏控其女新寳與人私識並呑煙恐嚇一案昨經公堂復訉氏高易帮辦律師到堂請究訉之女供寗死不愿隨母回去求追被扣金飾判留候傅其堂兄姚世卿來案再核 
　　客商流落○唐亭卿前曉樓宿於赫德路某里樓下山探查見帶入捕房昨送公堂訉究據俱汕頭人父保阿榮在蕪湖謀生家有老母此次帶洋一百元來滬販賣什物不意登岸時行李銀洋悉被車失因此落宿判送湖州會館妥爲安插 
　　此推彼諉○鍾楚良錢仲容控王文炳王伯生顧四串竊金飾金洋並現洋鈔等物昨由捕房解廨請究王文炳供在王區警局充當巡警與王伯生等向不爲伍此事並不預聞詰之伯生顧四供詞互推判一併押候函致該區俟復到再核 
　　被告候訉○四明銀行及源通銀號等控董燧齡不理抵欸銀七千餘兩又楊福昌控朱長棣等呑没匯欵洋一千四百七十元又陸雲州控蔡月卿不付米價洋一百三十元又康錦榮控巳閉大慶樓酒館主董瑞林不理貨洋一千元又張王氏控張石臣張夢林欺寡呑產等案昨由捕房將被告各人傳至公堂分别交保過堂候訉 
　　屢戒不悛○陳錢控陳芝山竊取衣特昨由捕房拘解公堂訉知陳係六次過犯判押西牢二年期滿仍逐出租界 
　　分别訉理○法國天主敎會控德國婦人克伯寗欠付房租等項該西婦亦控其夫無領事管東某西人不顧贍養等情前日午後由廨集証會訉關讞員與德師副領事判該西婦於本月底交還房租洋五百二十元所有該西婦控告其夫一案候下禮拜三宣佈堂諭 
　　尙須研究○水木作頭王慶記控何丹書不付承包丹桂第一台戲圍等房屋找價一案前晚由廨復訉原告由梅吉言律師代表偕見証新瑞和洋行西人上堂請追訉之何延德雷司律師到堂辯稱因原告違背合同不照圖様建造所致卽將圖様呈堂逐一指明王襄讞以此案尙待研究判何交保候下禮拜四再訉無　　　美租界 
　　夥友捲逃○天潼路五百八十四號米店主某甲昨投捕房控稱其夥程金生私取金戒現洋及錢莊往來摺共約千餘元逃逸四尋無着請爲查緝捕頭准之 
　　婦人私奔○住吳淞路一千三百五十六號之趙德榮昨報　房云伊妻袁氏於前日私逃捕頭允爲追緝 
　　拐失婢女○　子路一百十一號周姓家有婢十三歲名來喜昨忽被匪拐失由周至捕房報請跴緝 
　　寓客行竊○白曙嵐前晚投宿天潼路顧阿六客機昨晨乘間竊取衣被而逸被顧追獲扭控捕房捕頭詢明後諭將贓物給顧具領白從寛斥釋 
　　　　法租界 
　　須問見証○史順龍昨至公堂控稱上年十月間被隣人楊德桂拐去六歲女孩一口直至今日始得尋見送捕解案求請嚴究質之楊供曾於上年八月間回楊州原籍史孩係在十月内拐失實不知情判押候原告邀到見証再訉 
　　無力料理○永興敎門館店主王長貴前控店夥張裕太私収客帳盜竊帳洋等情經公堂訉判交保限一月還洋迄已日久在 
押無保昨又解訉據稱無力交還求恩寛寡判再押一月了案 
　　始终不認○福　樓旅館庽客劉永官失竊五百元控經公堂判將茶房李六友王仁山及棧主唐雨卿等分别交保収押並令棧主墊償洋二百五十元候追到原　再行發還在案昨又提訉李等仍稱並不串竊判王仁山湯紀園等一併交保李六友還押候再核奪 
　　又被控告○開老虎灶之邰招福前年因盜賣水爐公所塜地被該所執事徐順卿控告有案昨徐又投廨控稱邰尙欠找銀一千兩聶讞員以是案旣在英界涉訟判送公共公堂訉核 
專件 
　　紹與公民杜熊文上大總統書 
　　大總統鈞　　　除非當之世必生非常之才唯有非常之才克行非常之事所　時勢造英雄英雄造時勢也夫非常云者非必矯情異俗也不　金人之所忽不難乎人之所難不徒務夸大之虛名而遺其　　原理不徒襲文明之外貎而拂乎習慣人情舉萬事萬物　　　反常者力返諸情理之常而因革悉洽人心夫而後非常之　　　得謂爲圓滿中國自革命事起四方響應因軍書之旁午　　　之紛　凡諸損傷更僕難數祗以比時和議未决正羣　　方　注於促進之謀遂無暇規畫種種今幸天心厭亂運會　　　　宏力維持得以早成民圃開東亞數千年之創局而天聽民聽合漢滿蒙回藏五大民族復能同心一德推舉我公爲臨時大總統以組織政府臨時國都地點初雖南北爭持現亦羣主在北力謀統一此誠我民國非常之世而艱難締造抑亦我民國非常之事也我大總統抱非常之才丁兹世事且有新内閣諸賢傑匤翼献賛則時艱宏濟自易策功原無庸草野書生妄參末議惟昨閱報紙恭讀大總統所致南方各團體寒電諄以軍民善後種種辦法諸待研求徽集衆見仰見虛衷諏度一秉大公熊文縱未與參團體之中固亦國民之一敢不本其素習上貢管窺以副盛德竊維國家當過渡時期凡百設施固應出以敏捷手叚不容多所顧慮顧破壞之餘建設龐冗若不問原理習慣又無詳當規程一以迫促行之設竟扞格難通必致朝令夕改徒召欲速不逹之悔終貽治絲而棼之憂審勢度情所有目前措置種種事由實非緩急番當其情不克收咸與維新之效熊文昔在前清游食四方棄官而幕以錢榖刑名之術翺翔於政界者幾二十年足迹未出國門於交際外情雖不能深番而於我國内務則半皆親身閱歷而來兹特就現勢之諸大端謹略陳其清理救急善後建設理由辦法如左第因言務詳盡遂多冗而不文伏維萬機之餘不以煩瑣見屏而姑賜垂鑒焉 
　　一法律古今中外無無法律之國而民國建設尤非法律全健不能自治中國自宣布共和後前清法律因不適用旣無効力復無公定統一之新法律以範圍之以致省自爲政各成風氣甚至一省之内告敎紛歧互相牴悟不相聯令其他害羣之馬抰權自重任意爲法者更無論矣夫自由平等者人人能優游於法律中之謂也逾法律一步是爲放棄天職卽無所謂平等自由今當新　遞嬗若離乎法律誤解自由平等則人人可以突越規矩微特不能規復秩序恐反因之致亂羅蘭夫人曰自由自由幾多罪惡假汝以行旨哉言乎應請首先咨交參議院特别開會提議除全國民刑訴訟各法頭緒太繁非倉猝所能定姑照前清法院編制法及新刑律暫時執行外其範圍各級社曾臨時約法當取急進主義迅速公議若干條（近閱報紙參議院雖定有臨時約法然各省因議員半巳辭職謂非全體取决發表後堂多反對應請速電各省補選到院卽日改議通過）呈請 
　　大總統頒布暫行惟法意需取簡便不必連篇累牘蓋卽漢高約法三章遺意有臨時法律可守爲治與受治者旣均得所　據不致缅規錯矩動犯欺愚凌弱之嫌而簡便易行亦無法綱太密妨碍權利之愚將不求統一而統一自成矣以上規畫僅係目前救急之計至善後辦法其最緊要者首在民國憲法是乃立國政禮之大經爲中外觀聽所繫次則改革民刑商法及國際之公私怯亦爲治内治外厲行國權之根本關係均極重要未可稍涉草率應請於國會召集後由各議員首先提議務須徴集全國民情習慣各自發表意見互相切實研究取法美最善共和制度抉其精華公同議擬妥善定爲中華民國憲法其民刑各法制亦應與中國向行法律兩兩比勘擇其適合國情者參酌更撰定爲民國永守法律全案統呈政府核復頒行前定之暫行約法卽聲明取消惟此等永守法律必以實能推行無阻爲主要不得徒襲他人皮毛勉强牽合致令發行時動多阻格遺將來紛更之擾抑管見更有請者文明進化之國必使國民人人能知法律而後和度日高於自治前途方無障礙此後改定法律條欵應由立法機關以中國文法組織修訂務取言籣意賅明白曉暢使稍通辽理者即能解其大義不可定學歐和文法繁裑轉折故示高深反類愚民之政此尤爲溝通民國之英賢所當再三注意者也　　（未完） 
來函 
[提倡國民捐]  
　　日報公會諸公均鑒敬啓者屢閱報章知借欵一事行將决烈執政諸公無法善後當此民國初建財用匱乏飲鴆止渴雖出權宜夫借債可以興國可以亡國之一語己聞之熟矣今外人握有債權竟乘人之危除索抵押以外尤欲監督財政權得寸進尺直欲使我四百兆人民淪彼異族掌握而後己當此千鈞一髮我國苟不力圖抵制外債其亡可以立待欲圖抵制而救危亡舍國民捐其何属之耶今幸黃留守力電痛陳我知五族人民當必有以醒悟敝公所爲商界一小團體理當竭盡義務非敢云爲提倡聊表愚誠而巳兹巳募集捐洋二百餘元暫存敝公所一公政府收欵有所自當照繳一面仍力行勸募想貴公會掌握言諭有提倡國民進步之責尙乞竭力鼓吹使我國民高尙之資格勿亞當時法蘭西是爲至幸肅此敬請撰安　陽曆五月九日泗涇路洋貨商業會集所同人具 
[華法聯進會上海事務所通告]  
　　本會由華法兩國同志發起以聯絡兩國感情研究兩國政治實業科學互維兩國人民權利爲宗旨總曾設在巴黎巳於日前開成立大會舉定陸徴祥吳宗　蓋天蔚諸先生暨法國各部首領議員博士多人爲名　會長李熤　林樂威爲執行部會長韓汝甲彭而丸爲執行部副會長並擬聯絡美國一致進行定於本年七月四號至十四號開萬國共和大會於巴黎以圖展布倘有志入會者請至本會事務所取閱章程可也　駐滬總幹事韓汝　啓　事務所設在北浙江路華安坊西首順徴里 
 
 

Page 8

 
 
   
 
 

Page 9

 
 
坤報第三張中華民國元年五月十一日舊曆壬子三月廿五日西曆一千九百十二年五月十一號星期六其三張 
自由談 
游戲文章 
[改良新劇雙偷記] [  愛]  
（丑扮小竊上引）偷風勿偷月　　偷雨勿偷雪（白）在下個名字人家呌我白日撞其實我呌蕭三郎今年也有三十幾歲哉小呷底學過裁縫一件弗會做成功學打鐡野嘸行用大鐡郎頭拿弗動東借酉移攅頭覔縫阿壳漲親眷朋友搭我三郎一様窮吃過三年稻草二年糠粃弄得割壞仔喉嚨目下還有一個家小二個郎公三日弗曾吃飯困拉亂草當中我也嘸法只得走到大街小弄做個妙手空空咳今夜若然再弗出去挖墻鑽洞恐怕明朝四條性命才要送终　咳　我聽說西洋外國嘸得竊賊並弗是西人才是善類因爲俚耐地方上個官紳調度有方使得全國無一個人流離失所獨有我國個官紳只管自家作樂弗曉得人家受苦故歇晨光正拉浪抱仔大老婆小老婆篤睏覺阿要開心洛裹想得到有我實梗半夜裹立在風天雪地當中個蕭三郎（戲作小旦白）　　　思想起來好不慘傷人也（唱）做蘇老　雖然是　我個不好　要曉得　肚裹餓啥人能熬　可笑那　做官個　把賊捉牢　又嘸頭　又嘸腦　一頓亂敲　像我輩　吃傢生　受屈不少　爲啥勿　替我俚　開路一條習藝所　勸工場收留無靠　（嘆息介）　閒話少說　做賊要緊（下） 
海外奇談 
[寳石屋　] [  慶霖]  
羅馬抱義大敎師於攀萊釘地方發現啞格司德司（ＡＵＧＵＳＴＳＵ）大住屋一所係紀元前八十五年陶密興所造火山爆烈時被壓地下至今始復出現其屋製作奇古雕刻精妙所嵌寳石不可勝數華嚴壯麗世所罕有現政府命暫停墾掘恐有毁損也博古家言此城發現於世界進步之研究大有關係云 
尊聞閣詞選 
[遺懷偶成] [  佐彤]  
　　好夢留難住情關打未開鬚濃似戟意氣冷於灰地棘天荆日朝秦暮楚材虛心師種竹解　驗春雷 
憔悴靑衫客　絃理舊悉曲高風寫意人靜月當頭塞北白雲盡江南黃葉秋蹉跎綠底事生計稻粱謀 
悵望玉鈎斜西風咽暮笳亂山僧失路枯樹鳥尋花梵語知音少　峰得勢賖登高窮俯仰何處是儂家 
[閨情]  
　　曉起梳粧懶塘　獨立時相思人不覺祇道瘦腰肢 
心直口快 
　　王愷以飴沃釜石崇以蠟代薪可謂侈矣今唐子素以侈名著又駕乎愷崇以上然愷崇之揮霍是一己之私財唐子之揮霍乃國民之膏血其用正自不同 
　　善揮霍之蕩子足以破家善揮霍之庸臣足以亡國蕩子庸臣易地則皆然 
舜之去四凶周公之誅二叔爲防亂政也然舜與周公何不藉口愛才而故用國人皆曰可殺之賊吾於此不能不哀古聖之愚 
古之君子可欺以其方難罔以非其道今之君子旣可欺以其方又可罔以非其道此君子所以有新舊派之分 
　　君子易事而難說也說之不以道不說也袁子易事而又易說也說之不以道亦說也吾固服袁子之明吾尤服袁子之量 
　古之男女事事貴進德今之男女事事貴革命舜居你頑母嚚之境而不革家庭之命舜所以不進化后妃具幽閒貞靜之德而不革一夫多妻之命后妃所以不文明 
　一夫多妻罪無可恕一妻多夫情有可原何則一夫多妻爲昭昭之犯法一妻多夫乃冥冥之從權故君子捨而勿論也故於此益歎新聖人用意之深　 
　　亂臣賊子出而孔子懼孔子作春秋而亂臣賊子懼自炸彈出而孔子又自懼然欲平天下治齊家均賴炸彈而己矣[  息影廬]  
　　國民捐者民國國民應盡之義務也昔日推翻專制國民旣捐之以血今日建設共和國民應捐之以財乃於赴戰捐軀能趨之若騖而解　輸錢反畏之如虎何也 
　　女子參政權要求者能力堪欽惟是權利義務相輔而行際此國用匱竭男子日倡國民捐女界志士亦可竭力勸募計中國女子二萬萬能去其什一之私飾移助國民捐其得欵何可勝算國家頼之矣 
　　城郭邱墟人民奴𨽻呼牛呼馬無處可家試思此日富翁作何形狀嗚呼亡國之痛有不忍言者矣與其他日悔不毁家紓難何如今日早拔一毛 
　　國貨停滯漏巵狂溢洋貨脆薄稀劣而價反昂孰意時髦之流轉以洋裝爲神聖不可侵犯相率自陷是誠何心 
　　諺曰放開肚皮好吃粥立定脚跟好做人做人義務也須有主腦吃粥權利也尤貴放肚若亟亟於放肚以容粥而不留意於立定脚跟做人不幾類於今日之所謂人才歟[  南枝]  
滑稽叢談 
[夢想] [  退甘居士]  
　　我想外國人借我國之債而我國監督其財政我想吾妻爲我置許多美貎女子贈我作妾　我想與世界之美人個個接脗　我想作貪官污吏而人皆稱頌　我想口袋内錢文取之無盡用之不竭　我想日日宿雉妓而不生楊梅瘡　我想被人捉姦時以客禮相待　我想得長梯以探月宮之内容　我想洋人犯事須由華官逮捕懲辦　我想做大總統　我想飲酒不醉　我想日日遊山玩水　我想個個人呌我好　我想死後的祠堂比聖廟還大　我想天下文人韵士盡爲我之子弟　我想松栢能開鮮豔的花朶　我想好花經年不謝　我想水菓永遠不爛　我想賭錢無一次不赢　我想盡通全球萬國之語言文字　我想殺盡不合我意之人　我想爲觀音菩薩受多多少少婦女之香花瞻拜　我想世界上無一貧苦之人　我想世界上永無兵荒水旱之事　我想勸守錢虜毁家紓難　我想婦人生產後即可交媾　我想讀盡古今書籍　我想復八股再一獻舊時窗下之技　我想造一變化機器將米田共還製爲飯仍可充食以免受米價騰貴之苦　我想水面上可以安步　我想背後亦生一眼　我想將共和國民的心取出洗洗乾淨　我 
想出門到處有人會鈔 
戲攷[  健兒]  
　　平山堂一名鮑金花打擂 
　　揚州欒三千招請朱龍朱虎朱彪朱豹在平山堂擺設擂檯物色英雄適鮑士安駱宏勛等路過揚州見朱等口出狂言宏勛怒其不遜一躍上檯與之較技而朱氏昆季俱精拳術宏勛不能勝天鵬繼之竟被朱虎打落檯下士安大怒擬親自上檯以報婿仇忽人叢中出一女子奮躍檯上疾苦飛鳥絀審之乃女金花也鮑慮不敵心甚忐忑朱豹見金花英爽娟秀綽約可愛頓起妄想交手時語涉戲謔金花忍弗與較佯爲不敵退至檯邊朱豹不知是計緊逼之士安恐女受傷急甚忽見金花傾跌檯上待朱豹俯身來擒兩足陡起以足尖直鈎豹目眼珠盡出血肉淋漓豹登時痛入心窩昏跌於地蓋金花之鞋底以生鐵製成故意誘豹襲擊而傷之龍虎彪見弟受傷惱羞成怒俱出報仇而金花已至檯下士安恐衆寡不敵急挈衆英雄逃出揚州後四杰村刼駱宏勛入村而欲殺之即以報今日之仇也 
小說 
[短篇滑稽漁翁利] [  龍]  
　　甲乙兩農夫兄弟也去年春父母死將析其遺產乃遍召諸親戚置酒高會各竭其誠以冀暗有所庇 
　　未幾房屋田產器具均一一分判相當獨一織布之機無法處置析之則成廢物各不適用歸甲則乙不肯歸乙則甲不肯相持弗能下 
　　居間者議以價値相當之器具爲抵使拈鬮爲定然而甲乙兩人均欲得機以爲快久不决遂涉訟甲訴諸某孝廉欲控其弟以得機孝廉曰一經涉訟在在需錢有余在訟必勝然非五十圓不辦汝惜之乎甲曰爭氣不爭財願籌五十圓備衙門使費不願以此機授弟也乃約期而去 
　　甲方去而乙亦來備訴其兄之無狀必欲控其兄以攘此機孝廉語之曰控兄易事得機亦易事但衙門中人非錢不行汝兄己備五十圓爲訟費汝若無費難以取勝乙曰我籌之己熟願捨五十圓以易此機否則村人將笑我爲無用也於是亦約期去 
　　越日甲乙各借貨典質成數先後交諸某孝廉孝廉語甲曰汝姑回靜聽好消息余當爲汝往見縣尊訟事必可勝也語乙亦如之 
　　甲乙歸家各欣欣然有喜色甲以爲乙將被逮乙以爲甲將被逮互相竊笑計日以待 
未幾有一小舟翩然來載新布機一上披紅綢役吏三四人押之直抵村中召甲乙至告之曰汝兄弟不睦手足相殘縣大老爺本擬提案重辦幸某老爺說情得免縣大老爺以兄應讓弟故舊機斷歸弟然兄亦不可向隅故又製此機以賞兄以後不得再有爭執 
　　甲乙乃大喜甲以蒙縣大老爺賞賜詡詡自誇乙以訟勝其兄洋洋自得俱不知贈機者爲孝廉也 
 
 
 

Page 10

 
 
   
 
