# 1904 - 103 - 4911132

 

Page 1

 
 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎革時事中間如廷臣門户之爭疆吏撫宼之議以及庸奸之賣官鬻爵奄宦之納賄擅權舉凡勝國之遺聞皆足爲盛朝之殷鑒惜坊間向少刊本本局曾用大號铅字排印成書紙張潔白校對精詳每部六本僅售洋蚨六角定價尤極從廉以是海宇風行久爲有識者所鑒賞兹特重行付印以廣流傳售價仍照曩例海内士大夫之欲研究明季遺事者請臨申報館及各書坊購取可也續編葺華尤廣不日可以出書肅此佈陳諸維雅鑒 
[四書五經義大全] [  圖書集成局啓]  
　　坊問四書五經義汗牛充棟且互相剿襲十九雷同本局有見於此特請名夙廣收古今名人經義这作彚爲一編題有未備埃次擬補共五十七卷爲文五千餘篇類皆獨運匠心詞嚴義正本屆鄉會試各題無一脫漏利塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[局外中立國嚴禁戰貨論]  
　　兩國戰爭其不與於兵事者謂之局外局外固應守中立之義者也曷以謂之中立曰是必平時兩無猜忌故於戰事兩無偏私聞之泰西公法家謂中立之差等不同未可執一而論一則於彼於此各不資助無使厚於此而薄於彼以致輕重失其宜一則兩國俱係友邦俱許在境内治其軍事或購置糧械或假道進兵雖與戰事無干而皆不得漠然坐視一則與兩國中之一國立有盟約臨時必痛癢相關或出兵士以爲應援或備船舶以供調遣此三者皆公法之所許可惟在按事勢而定權衡耳若今者俄日搆兵俄旣欲假東三省作戰場日更謂事由俄占東三省而起東三省係中國土宇中國似不能退居局外而以中立之事宣告各邦然而竟中立者則以國勢已孱弱至極欲興兵而已旣無從藉手用息戰面人更未必樂從不得已而袖手旁觀一任兩戰國紛紛爭鬥特我旣中立於局外則凡關涉戰事之貨物切須禁不許輸入戰國致與中立之例有乖蓋三者之中第一係守經第二則實爲變局近世各國許兩戰國在本境購置糧械或假道進兵者史册昭然不數數見彼詎不欲本國商人藉以牟利誠恐兩戰國一有接濟益復兵連禍結靡有已時故寗使損我利權而必特定戰時應行嚴禁之品物也客曰今兹俄日交訌俄固以轉運糧械爲難日亦恐本國軍需或有不足而中國毅然嚴申禁令是欲使兩戰國皆多所不便揆之厚待友邦之誼毋乃有所未忺乎曰否不然所謂禁貨者祗擇其專供交戰之用者禁之初未嘗絶其貿易之路也不觀日前中國所訂禁貨條規乎其應禁者惟是軍糧軍械與夫用以助戰之船舶戰士所乘之馬匹轉運戰時器物之舟車此外如兩戰國在境内募兵則禁之兩戰國在境内開戰則禁之爲兩戰國工作則禁之爲兩戰國偵探則禁之若夫戰國商船運局外之貨局外商船運載國之貨戰國之公使附局外商船局外之民人附戰國商船雖准戰國稽查實皆不在禁令之内曾何損於兩戰國而謂爲非厚待友邦乎抑此次戰地偪近中國俄日兩國豈不欲於中國采辦軍械軍糧千百萬巨金必將付諸中國商人之手自有此禁而軍械祗於本國是購軍糧祗於本國是求采戰馬賃運船亦祗於本國是賴除砲火藥彈付諸東流之外自餘所耗戰費雖極之數萬萬之多而出之本國人民者依舊用於本國其爲利益莫大於斯靜言思之兩戰國當患中國禁令之不嚴而何病於中國之下此禁令乎哉雖然中國固不可因此而稍有疏懈也萬一商人貪利忘義將應禁之貨私售與俄日人知之自必嚴加詰責反是則俄亦斷不能置之度外而中立之局由是而隳雖公法中有一條謂局外君臣自當謹守局外之例至其民庶則無須一律嚴守如借銀與友邦之敵以充軍饟或投其軍營効用苟爲本國律法所不禁民間不妨私自爲之國家不任其咎然究易招尤召釁故不若一體禁絶之爲佳比聞山東巡撫曾邏獲接濟俄人之食物數船津海關亦伺察彌嚴不使糧食絲毫漏出江海關則卽微如雞蛋豆餅草乾之類胥不准運赴東瀛豈不憚煩哉誠恐一不經心兩戰國卽嘖有煩言雖欲中立而不可得用是小心謹愼先爲是未雨綢繆耳抑公法有言曰各國論應禁之物互有不同且亦代有更變舉其要義厥有數端一非經公法斷定或兩國明立條約某國不得逞私而禁一物一限定禁貨務須詳明確當不可稍涉含混一必有何等貨物實足資敵軍攻戰之用者則在局外販之爲背義越分戰國始可緝捕入官允若此日本是以特設捕拿衙門所獲必先訊鞫中國宣告中立之際亦謂凡有違例而販運禁貨者一經兩戰國緝獲必先交法衙審判果違禁令方可充公蓋凡在疑似之間者定例固不能貿然籍没也或又曰近日某西報嘗謂中國局外中立之局將被少年喜事者所敗壞是則中國刻卽置身局外日後必至事多轇轕而反至身入局中矣豈不大可懼哉豈可不嚴爲防哉 
[本館接奉電音]  
　　昨日午後一下鐘越三十分時京師友人飛電傳來上諭一道敬謹譯登○二月二十九日奉上諭太常寺卿裕庚奏因病懇請開缺就醫一摺裕庚著賞假六個月毋庸開缺欽此 
[電傳宮門抄]  
　　昨日午後一下鐘越三十分時京師友人專電告知本館云二月二十九日皇上召見軍機大臣 
[韓宮被火]  
　　華歴二月三十日日大東京來電云二十九日之夜高麗宮中忽然火發丹楹碧厥盡化刼灰同王無可存身暫住美國駐韓公使署 
[俄艦失事]  
　　華歴二月二十九日英京倫敦來電云二十八日有日本兵船數號駛抵旅順海面俄兵船出而追逐正鏖戰間忽日兵船二十九號四面合圍俄船遂飛舵駛回水師提督座船巴得羅華司基悞觸碰船以致船身覆没船中僅員弁五人水師三十二人傷而未死提督馬卡洛夫以下皆已殁於汪洋巨浸之中矣 
 
 

Page 2

 
 
[俄人噩電]  
　　叩承俄國駐滬辦理軍務大臣德希路致書本館云華歴二月二十九日盛京來電内開二十八日俄水師提督座船巴得羅華司基正欲帶同各兵船駛進旅順口悞觸俄人埋沈海底之碰雷砉然炸裂全船立卽沈入波心船中除王爵西利武員茄古來夫及水手數十人之外自馬卡洛夫曁毛拉司二提督以下無一存者另有一逐水雷船同時亦觸雷沈没亞東總督阿列幾息夫在盛京聞報星夜馳赴旅順察勘情形 
[暫攝師干]  
　　華歴二月二十九日英京倫敦來電云俄提督馬卡洛夫陣亡之後俄廷簡派亞東總督矮列幾息夫暫代海軍提督之任 
[手詔慰唁]  
　　華歴二月二十九日英京倫敦來電云俄皇聞有旅順惡耗卽親書手詔向提督馬卡洛夫之妻致其慰唁之情三十日在聖彼得羅堡海軍昭忠祠設靈致祭 
[試砲肇禍]  
　　華歴二月二十九日英京倫敦來電云美國鐵甲兵船名尼所利者在本國弗老利逹海洋試放十二寸口徑之大砲砲身炸裂捍斃武弁五員兵士二十名 
[練船遇險]  
　　華歴二月二十九日英京倫敦來電云英國滅水雷船名低實者在本國色得馬烏司海洋練習夜間悞擱海岸以致船身無從修治不久卽毁壞無存矣 
[遼東近事]  
　　日本大坂某日報云邇來遼陽海城中間鞍山店附近山谷中各村民家無一不被俄軍所占俄人自稱分駐軍士一萬餘名實則其數尚不止此由鞍山莊以迄奉天民間所積薪蒸時被俄人搜索遼陽海城二處各駐俄軍一萬名營口之兵來往無常頗難稽核砲臺之上置有大砲二尊四寸口徑砲四十餘尊刻方貲雇人夫修繕砲架所積材木高六七尺其前以袋盛土堆壘如山砲臺附近分投埋設地雷其西使用是陽苛甚爲秘密海中要害處沈有水雷火車站邊所築砲臺安設方四尺高三尺之砲架海岸設有施放水雷之電線火車站四圍三四華里内無一處不有地雷東歴三月二十一日有日本人一名高麗人四名被俄巡捕拘禁二十四日遼河水面春冰已泮目下停有商輪船十餘號傳聞東歴四月八日定將海關封閉各商之起缷貨物者至是日爲止爾後卽不許各船出入其間商人所購豆餅豆油多有擬赶緊運往韓境者俄人下令凡欲載至高麗日本必按照貲本若干將銀付與俄華銀行爲質 
[俄軍計數]  
　　英京倫敦來電云此間太晤士報專記軍事之執筆人將各地來函互相比較知俄兵分駐滿洲境内者共得步隊十七萬七千名馬隊一萬七千名砲二百五十六尊 
[俄艦計數]  
　　日本大阪某日報云日俄開戰之初凡旅順俄艦之列名師船表中者共得二十五六號厥後有二大艦被日砲轟沈此外中彈而傷者亦不下五六號逐水雷艦則有二三號沈入波中目下實存一十七八號又戰前所製刻已竣工得一十二三號合之共得三十號然未必皆有戰鬥之力亦惟名之曰師船而已矣 
[以馬代機]  
　　日本東京某日報云頃得奉天友人來信謂西歴三月二號俄人所築貝加爾湖冰上鐵路機器忽失轉運之力不得已改用軍馬曳火車以免輓粟飛芻往來間斷亦殊覺困憊不堪矣 
[日平韓黨]  
　　日本大阪某日報登門司來電云東歴上月二十八日距韓國中和地方五日里許有匪人數百名自稱東學黨紛紛嘯聚意圖抗拒日軍日本陸軍中尉前田氏率兵進攻陣禽渠魁及羽黨八名餘匪遂用脚踏車挾其所擄婦女而遁或曰此種匪類實由俄人嗾使作亂脚踏車亦俄人所給事後在若輩隱匿之處搜出木板所印僞檄文數萬帋類多狂悖之詞其板長八寸許闊六寸許 
[日護韓礦]  
　　高麗漢京來電云殷山寒山各金礦向歸英美二國商人開采迨俄日開戰英美駐韓公使咸商請日使妥爲保護以免戎馬倉皇日使答以我國當以適合於例之法處之二公使深爲快定日來礦中已平安無事工作如常矣 
[俄日騎兵優劣論]  
　　日本大阪某日報登某國騎兵管帶某君之說云俄國可殺克馬隊歐美各國類皆深相佩服視之若天神蓋以彼等如野獸然頗能忍耐困苦雖值飲食缺乏亦無所傷戰時手執長槍望敵人陣中猛撲用能征服野蠻不少向來卓著戰功今已承平數十年以致士氣漸衰委靡不自振奮雖經當局者殷勤慰勉施以教化而其性終無異野蠻不得已懷之以恩誘令以身命相賭博然欲與日本騎兵比優劣猶苦天壤相懸抑可殺克兵之以罄控見長爲世人所稱許然彼等幼時所練習惟馳逐於平原千里之中一至滿洲北方則路盡羊腸山嶺起伏必致失其能力繭足難行曷若日本騎兵之生長本邦慣行惡路或嶄巖絶險或曠野無垠逐電追風習之有素若在滿洲北方鏖戰孰勝孰負不煩蓍蔡而知况乎晚近火器之精尤日新月異一或用之不得其法必致多所損傷彼可殺克兵所長至此幾一無所用以故刻下日俄之戰世人無不注目視之也 
[俄查禁貨]  
　　英京倫敦來電云俄國義勇艦隊中巡洋艦名司木倫司苛者由亞列路歸抵息拔司秃薄路隨奉命至黑海口外巡邏遇有將戰時應禁之貨運赴日本者立卽設法阻截毋任東行 
[續錄商務部重訂礦務章程]  
　　第九條探礦照内所領之地民地仍按賦則由地方官收納錢糧其官地則每畝每年輸租以庫平銀一兩爲則所領探礦執照每紙繳費計庫平銀五十兩領照後先向地方官將全年官地租銀繳足方准開工如准展期並於批准後續繳一年第十條請領探礦執照者須將其地四至界限坐落何處廣闊若干就近禀由該省地方督撫察驗該地是否與民間無碍其人是否公正家資是否殷實請辦各節有無違背奏定章程如查與上項無所違碍應卽咨明要部覈辦或該商逕行具禀本部聽候咨行該地方督撫查明有無違背上列各欵俟咨覆到部分别准駁第十一條如礦地實爲他人私産未向地主商允朦准給領探礦執照任意探勘者一經地主告發應計所失照值賠償第十二條領有探礦執照者於限滿四個月内須將該地鑽掘處一律塡平其屋宇樹木或探勘時至有損壞並須修葺如舊倘届四個月續領開礦執照者不在此例第十三條以上開礦無論華商承辦及華洋商合辦如欲請領開礦執照必須將探礦照繳銷呈明集有的實股本若干請開何種礦産並聲明股欵現存該省殷實銀行票號由該行號出立保單呈騐以憑查核第十四條原禀領照人無論開辦以前或已辦之後如欲將執照轉授他商他商應具禀本部聽候准駁倘私相授受一經本部覺察將原禀領照人從嚴懲罰執照撤銷礦工入官第十五條凡經領有開礦執照者應准領照人在執照所指之地掘取礦産並准將工程所需各機器各材料運至開採之地除照章完納關稅外其内地釐卡概免重徵惟夾帶並非開礦應用之貨應照章罰辦第十六條集股開礦總宜以華股占多爲主倘華股不敷必須附 
 
 

Page 3

 
 
塔洋股則以不逾華股之數爲限具禀時須聲明洋股實數若干無得含混并不准於附搭洋股外另借洋欵倘有朦准開辦者查實卽將執照註銷礦地充公第十七條請辦礦務應先估計礦工大數需用若干萬探礦旣有把握一面卽應招集股本須股額足數方准請領開礦執照至開辦後若因工艱費鉅爲集股時意計所不及致有不敷並難於續集股本擬暫借洋欵以資周轉如禀辦全係華股得應准以機器房産等抵借若干年期概不准以礦地抵借其借欵之數不得過原估用欵十成之三應先禀明本部聲明借數年期及何國商欵並聲明商借商還國家不擔承字樣候本部核准辦理至訂立合同應加繕一分呈部備案不得私有更改第十八條嗣後華商請辦礦務如未經禀明本部逕與洋商議訂合同以礦地抵借洋欵一時朦准或開辦後將該礦工密售與他國人民原領照人坐收出名之利益凡此情弊經地方督撫及本部查實卽視案情輕重照第十四條一律辦理第十九條請辦礦務如係附搭洋股者不論領照係探礦係開礦除禀呈本部聽候批示外應禀由外務部查核以定准駁至洋商旣願附股卽爲甘認此項各欵章程一律遵守勿越第二十條華商公司如業將執照所領礦工辦有成效續請展辦附近礦務而股本不敷擬附搭洋股展辦者應具禀本部詳析照章聲叙以便分别准駁批准後應另給執照辦理不得與前辦之華公司有所牽混第二十一條礦廠如須安設巡兵護廠應先禀明地方官核准巡兵應專用華人除管理機器經理帳目外一切工作尤應專用本地之人如本地人或有齊行罷工等事方可招雇鄰近郡縣之人仍不得用他國人至所需巡兵口糧教練經費均由礦籌備若欲附設礦務學堂以儲人才並准該廠酌量辦理第二十二條轉運礦産欲造小枝鐵路以資利便應查明相距幹路或水口是否在十里以内與該處地方有無窒碍禀侯本部核奪若程途在十里以外者應另案禀辦[  章程未畢明日續登]  
[行船須知]  
　　俄國水師揚督馬卡洛夫電逹俄政府轉告中國駐俄大臣胡馨吾星使請轉逹外務部電知蘇松太兵備道稱現在北洋營口牛莊等處安設水雷南洋各輪船駛經是處者須於五里之外卽行停泊聲請領江船導之而行如果不遵以致肇禍與俄無干等因道憲袁海觀觀察刻已出示曉諭各輪船週知矣 
[恊緝流氓]  
　　本邑城廂内外保甲總巡朱森庭明府以邇來南市各街巷流氓麕聚逞兇索詐無惡不爲雖迭飭查拿而根株迄未盡絶現當上海縣主派役嚴拿之際自應會同查緝爰飭十六鋪二十三七鋪各巡局員一體遵照 
[三月朔日上海格致書院課題]  
　　策論問泰西各國歴史體例若何其中紀年紀事有與中國歴史相印證者幾何形莫若緣德莫若率說算學問地球南北永夜純黑之時爲每歲之何時試推演之假如移地球與日球相切而設日質爲一則地質當較重幾何試繪圖詳解其理 
[除毒務盡]  
　　日前舉人謝源深職監王維城投蘇松太兵備道轅禀稱嗎啡一物害人不淺前者孫瑞卽孫鏡湖設立富强戒烟局將嗎啡攙入丸中出售漁利貽害民生曾經人告發吊銷示諭嚴禁在案兹舉人等查有崔宗武者在四馬路口開設永濟公司補天藥局出售戒烟丸其中亦以嗎啡爲君毒害甚烈爲此環求札飭英美等國租界公廨查禁等情道憲袁海觀觀察准之立卽札飭讞員黄耀宿司馬遵辦日昨司馬已簽差查明禀復矣 
[美界盜案]  
　　前晚八點鐘時有口操粤音之盜匪四人手持快槍利刃擁入美界裏虹口小虹橋街第四十五號門牌粤人霍阿祺家先將車夫某甲用繩綑縛並以辮纒其頸使不得聲張然後闖入室中大肆劫掠霍女石梅一見大驚極聲呼救被盜刀傷其面血湧如泉隨劫去鈔票洋銀一百五十元洋銀一百六十五元鴉片烟膏數十兩及綢衣金臂釧金約指等物約值銀六百餘兩事後霍投報捕房捕頭令各包探嚴加查緝務將盜黨拘獲解案請懲 
[美界火警]  
　　積雨經旬聲喧屐齒睠靄長林之内惟聽烏呼泥滑滑或且道行不得也哥哥借問酒家正不知何處是杏花村舍矣昨晚鐘逾六點正在傾盆玉女忽巨鯨怒吼厥聲喤然詢之途人咸謂北河南路有走水情事乃未幾輪聲轆轆各洋龍已分道馳回豈鬱攸之威究不敵雨師勢力耶且俟痴雲埽盡檐溜聲停會當踏破莓苔一探吳回蹤蹟也 
[上海縣署瑣案]  
　　顧蘭卿前控李錫珪侵吞巨欵等情縣主汪瑶庭大令訊得顧在曹家度開設京貨店延李管理店務致被侵吞洋銀三百餘元遂飭收押所中限期繳案迄令數月一味玩延因於前晚帶案比追李供稱小的身在所中無從措置現已浼友料理叩求交人保出以便措資大令喝令笞責李苦求得免隨還押所中展限五天措繳如違血比○捕役陳金拘獲賊犯黄阿亭一名解送至縣大令訊究之下黄供稱小的係湖北人向業駕船前月因病不能謀生無奈學爲竊賊大令命笞責一百板收押自新所○范中先控二十三七鋪汛捕瞿慶藉端訛詐等情大令傳瞿訊鞫適往他處辦公隨將其弟瞿三及夥役拳頭阿六小阿毛帶案前晚升堂研訊范供稱日前小的友人朱金奎江連生忽被瞿捕拘去借端婪索旋由小的商令釋歸瞿供稱朱江曾行竊萬裕醬園之物園主勒令小的賠洋銀十四元心不能甘叩求究辦瞿三供稱朱江行竊萬裕醬園之物報局後由小的胞兄查獲解請訊追未幾范來保出稱願賠償小的胞兄遂以洋銀十四元繳請局員老爺轉給園主尚求明鑒拳頭阿六小阿毛同供稱小的等在瞿處爲夥大令飭將拳頭阿六責二百板著瞿三知照其兄限三日内來案質訊并飭差查明萬裕醬園有無被竊勒賠情事據實禀復如朱江確係小竊由范擔保則范亦非正人應飭交人保去候與瞿慶澈底根究 
[英美租界公廨晚堂瑣案]  
　　董羅氏前控顧李氏拐賣兒子等情讞員黄耀宿司馬知董子順發被顧李氏售與南市鹹瓜街某土棧主郭姓因飭差押同往查前晚升堂復訊董羅氏投案求追廨差金泉禀稱小的查得當日顧李氏將順發拐出交郭姓轉售與鄭瑞成土棧郭係土業掮客聞卽在瑞成執業顧李氏供小婦人實將順發交郭收得洋銀四十元餘事概不知情司馬著還押捕房候分别將郭鄭傳案訊追○前者女郎沈金珠扭控王小妹欠賴洋銀二十四元等情司馬飭交官媒押繳前晚提案復訊小妹供家貧如洗竭力籌措僅得洋銀十元餘求恩典司馬飭將洋銀給金珠具領小妹從寛開釋 
[萬國紅十字會電文]  
　　啓者本會奉呂尚書盛宮保吳侍郎抄示安徽撫憲曁山東登萊靑道來電謹鈔乞登報伏希公鑒　二月二十五日安徽撫憲誠大中丞電呂盛吳欽差同鑒元電敬悉倡辦善舉實爲救急良法欽佩殊深俟捐册奉到必當竭力廣募以應要需謹先奉復誠勳有是日山東登萊靑道何觀察電呂盛吳欽憲鈞鑒日俄搆釁迭奉帥電拯遼東民人累月籌商未臻允協何幸南天援手善會大開袵席同登造福靡極兹遵帥諭特委陳令鼎齎禀赴滬聆議章程捐册到烟敬當倡率勸募彦昇叩徑[  上海萬國紅十字會同人謹錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚晴波]  
　　武昌訪事人云新任湖北漢黄德道兼江漢關監督梁嵩生觀察攜眷來鄂暫賃西廠口某姓巨宅小駐征驂迨本月十八日接受關防卽將瀛眷遷移入署○入春以來天時亢旱以致田疇龜坼農民憂心如焚至本月二十二日之晚大雨時行自申至寅瀟　不已人皆額手相慶云○日前漢口郵政司多羅芬君出示招考華英文供事各二名略謂漢上地通八道信件繁多辦事華人照料不及故添補數人分任其勞如有年歲合格者具禀自請投考可也 
[平山春眺]  
　　揚州訪事人云郡城左衛街某甲之婦某氏於今正某日因事與對門茶社主某乙之婦扭毆經人排解而散二月某日婦因病逝世甲正科理身後事宜婦弟某丙阻不准殮謂姊之死實與之婦鬥毆受傷所致其意欲使乙聞而生懼浼人賄和也已佯若弗聞也者置之不理丙遂投江都縣署控告縣宰朱明府准詞隨於二十二日親臨勘驗仵役禀稱屍身並無傷痕實係因病而死明府復令細騐實無受傷服毒情事不禁勃然大怒立飭提丙訊辦時丙已乘間逸去乃將甲帶回大約須治其誣控之咎矣○此間自舉行巡警以來無賴靑皮不敢妄行不法黠者因假冐巡兵恫嚇良懦甚至向擔糞鄉人多方索詐若無所賄不許入城事爲巡警管帶蕭君所聞立卽出示曉諭略謂本總局所擬章程皆係保衛商民絶無窒碍不便之事訪聞近有不法之徒向擔糞鄉民索賄不與卽不准入城本局章程懸示總局門外從無此事亦未限定時刻共爲棍徒假冐可知除密訪查拿外合亟示諭爾等務各照常挑取如有前項情事准至分局或總局申訴一經訊明定卽嚴懲決不袒護江都縣朱大令亦飭各鄉地保傳諭周知不得把持挾制各鄉民始恍然省悟刻已一律照常矣○皮市街羊肉巷口某雜貨店主膝前一女愛若掌珠平日端謹寡言頗知閨範本月某日不知何故潛購紫霞膏吞服迨家人施救則已無術返魂矣 
[上海巡局瑣案]  
　　前日南市賴義馬頭景福園老虎灶主李賓福雇磚瓦匠任海榮修葺爐灶旣而李以工程未固責令重修任不允致相扭毆旁有應阿新者斥李不應逞兇李不服上前扭住喚令董家渡冬防局勇送至二十三七鋪巡防局局員李伯屏二尹詰知此事由任而起飭地甲傳任研訊任供稱小的被李毆傷求恩明鑒李供小的在某局當差昨雇任修砌老虎灶自知不應恃蠻尚求恩宥二尹喝令責李哀求至再聲稱小的願爲任醫傷二尹著給洋銀一元爲養傷費應掌頰數下具呈改過切結然後交人保去○日前捕役夥俞來發卽混名小紹興者在南市鐵毛弄蕩婦春林家糾人聚賭事爲十六鋪巡防北局委員陳仲賢二尹所知帶同勇役前往拘獲甲乙丙三賭徒研訊之下判罰洋銀三十元旣而鄰近各鋪以俞屢次糾賭反敢託名查緝乘間攫銀環投城廂内外保甲總巡局控請提究詞中牽涉十六鋪汛捕阿福總巡朱森庭明府准詞飭差往拘阿福到案訊明判令責二百板旋又拘獲春林研加究詰供稱俞商借房屋小婦人碍於情面貿然允許今俞已逃逸尚乞恩寛明府限令將俞交案訊懲如敢違延定將房屋封閉 
[英美租界公堂瑣案]  
　　女郎謝金梅偕王大妹至西人羅士威利家閒游乘間竊取其婦金首飾控經襄讞委員王松丞刺史會同英總領事署繙譯官寳述德君訊明管押昨日包探倪順泉將兆豐押店主吳阿林傳案請訊吳供小的店中受質泰西首飾實係學徒無知誤犯求恩寛宥刺史商之寳君判罰洋銀三十元謝王二女郎取具改過切結交父母領回管束○頑童杜愛寳王財星陳阿美串竊某洋人家金練及銀質對時表等物質諸某押店控經刺史訊供在案昨日包探倪順泉將押店主趙金生傅案刺史謂此項金練每節鏨有洋文爾豈不知何竟貪利收質乎趙供王將此練付質時已近傍晚不及細察尚乞鑒原刺史判罰洋銀四十元杜責手心二百下王責手心一百下陳責手心五十下均發改過所收押二月期滿之後交家屬領回管束○洋人某甲失去紫銅十片報經包探倪順泉劉阿炳拿獲賊犯陳樵富連　銅二片昨日解案禀稱此贓尚少八片請將收贜人金春提案訊追刺史判令將陳責三百板管押二月一面提金訊核○美商詹米司投案訴稱日前在百老匯路教堂行聖事禮洋銀若干置諸桌上次日往尋已無蹤跡詢之堂中司事朱寳元堅稱未見閽人張茂成自此避不到堂已歴四日疑張所竊送請究追朱所供相同張供小的在堂看守門户已歴有年前曾有人遺失洋銀小的一一送還約有數次請問堂中牧師便可明白刺史以疑竊無憑交人保釋○有蔣德卿者僑居廣西路張同泰小客棧賦閒日久落魄無聊前日忿不欲生潛購阿芙蓉膏吞服幸經棧中人覺察訴知五百零五號巡街華捕送入捕房轉送仁濟醫館救治昨日捕頭派包探張寳榮送請安插刺史詰究之下蔣供小的度日如年是以出此下策問無親戚在滬答稱錢業公所蔣潤生係小的長親然亦無暇兼顧刺史憫之著送棲流公所留養一月○一百十七號印捕解某洋人家馬夫陳阿根至案禀稱此人駕車至楊樹浦路加鞭飛馳撞壞某醫生家竹籬約值洋銀六元請爲訊究洋人投案呈繳洋銀五元賠償籬值刺史判令將陳枷號十日○包探王長桂解挑夫李金壽至案禀稱此人行竊北德順號麻油兩擔售得洋銀二十餘元報經小的拿獲送請訊懲李供小的同黨阿三今已逃避刺史著押候傳原告訊核○楊友德被賊犯楊關關竊去鐵板一方報由包探顧阿六緝獲人贓解案請究刺史判責一百板鐵板給楊領去○陶榮慶被王天福行竊衣服報經包探劉阿炳緝獲解案刺史判令責二百板發押捕房六禮拜 
[法租界公堂瑣案]  
　　某洋人命家中細崽許春生購取各物不給價值迨各店開票向收洋人謂購時曾給許洋銀二十三元明係暗中乾没將許送入捕房昨日解案請訊洋人投案聲訴前情許供小的被洋人積欠工資並代付别項價值請卽將此欵扣除讞員陳楚生大令准之限三日内繳呈洋銀十一元給洋人領去○南匯縣人陳樹堂爲法商伊麽田購辦棉花虧欠洋銀六百元控經前任讞員魏蒓隖大令訊供牽涉武舉顧祥龍關提質訊交人保出勒限理明兹大令查得陳顧日久玩延因於昨日著保人某甲將陳交安詰訊之下陳供無力籌措求賜恩寛甲聲請退保求將保單發還大令准之著將陳押候另覓妥人保出限五日内理楚延干未便○傅加官以胞弟瑞林不務正業將妻賣去專與無賴爲伍等情大令飭將瑞林送押改過所五月○陳阿毛張阿勝二偷兒串竊某姓家洋銀報捕查獲解案請追大令判各責五百板送押改過所一月○偷兒倪阿狗侯榮生行竊某姓家衣服釘靴等物被包探查獲解案大令判令將倪枷號一月期滿之後責五百板侯責二百板○小竊陳小弟行竊某照相店玻璃片數十張被店主拘獲送案大令判責三百板送押改過所一月○洋行街某北貨行夥章啓方聚衆賭博被巡街捕拿獲送案令判罰洋銀六元 
[美租界捕房紀事]  
　　前晚西人某甲醉態酕醄由英界雇坐某乙所曳東洋車至百老匯路下車逕去不名一錢乙向索取反被兇毆并將車篷撕破五百十號巡捕見之一併帶入捕房捕頭令甲賠償修費若干從寛釋出○前晚木匠孫金福在篷路中與同業某丁在毆旣而拔出利刃刺傷下頭顱丁負痛投訴捕房捕頭令包探朱桂生將孫拘獲押候解送解送公堂禀請讞員黄耀宿司馬訊辦○昨日積竊陳阿三不知在何處竊得衣服數件携至篷路某押鋪求質適爲包探朱朱桂生所見連贓帶入捕房捕頭令押候解送公堂禀請懲辦 
 
 

Page 10

 
 
[金陵官報]  
　　十六日支應局曾見候補道李有槼鄭炬同知龍惠昌傳見師範學堂楊潁州總捕同知周心培辭文案委員知縣周燾叩謝調用差委知縣張辰由籍來十七日陸師學堂錢候補道劉能緝王龍詔劉篤烈知府朱其昌辭赴揚州公幹均見十八日軍械所武奔牛釐捐知府莫枚由蘇來候選縣羅元綬理問張元紱鹽經歴余篤輝典史劉雨沛由滬解佩刀來均見候補道陳時政叩謝加札十九日長江提台程軍門拜會陸師學堂錢候補道宋廷　總統楊奔牛釐捐局知府莫枚同知龍惠昌見候補道虞和德辭前准補雲南劍川州張德熙雲南來候選縣丞劉映藜湖南來二十日藩台黄糧道胡巡道徐保甲局龔首府羅知縣汪喬年均傳見師範學堂楊遊擊李紹裔辭通判林廷墉通屬知縣常桂馥淮南並赴安東公幹奉司委催堤稅契卽辭鹽大史馬元翰奉示寫履歴鹽捕營千總仇法賢辭二十一日撫轅牌示本月廿六日致祭先農擅行耕耤禮屆期撫憲親詣行禮准補淮揚道楊由蘇囘知府張預同知關炯新選東臺縣何元泰均見准補豐縣王之全由蘇回直隸州肇瀛江北措資回 
 
 
 

Page 11

 
 
   
 
 

Page 12

 
 
　　調任内一切因公處分例免核計所遺酃縣知縣應歸部選湖南現有應補人員請扣留外補容俟奉准部覆照例截缺序補除詳叙履歴咨部外謹會同兼署湖廣督臣端方恭摺具奏伏乞皇太后皇上聖鑒敕部核覆施行謹奏奉硃批吏部議奏欽此 
[湖南巡撫趙奏永順縣知縣趙延泰丁憂開缺片十四日]  
　　趙爾巽片再據湖南布政使張紹華詳報委辦衡州釐金局務准補永順縣知縣趙延泰之母林氏迎養在局兹於光緖二十九年十一月十六日病故該員係屬親子例應丁憂等情詳請奏咨前來奴才查永順縣知縣係苗疆要缺例應在外揀選題補容俟照例截缺揀員請補外謹附片具陳伏乞聖鑒敕部開缺施行謹奏奉硃批吏部知道欽此 
[湖南巡撫趙奏爲要缺知縣需員遴選調補摺十四日]  
　　湖南巡撫奴才趙爾巽跪奏爲要缺知縣需員遴選調補恭摺仰祈聖鑒事竊照湖南耒陽縣知縣張致安留省另補遺缺應歸十月分截缺咨部在案查耒陽縣知縣係衝繁難三項要缺例應在外揀選調補定例州縣應調缺出俱令於現任人員内揀選調補又調補州縣以上官員必於本任内歴俸三年以上方准揀選調補又題請調補到部其任内歴俸未滿年限者應令捐免其有員缺緊要人地實在相需而所保之員與例稍有未符如試俸尚未期滿並歴俸未滿年限等項亦必須將該員不合例之處詳細聲明專摺具奏又例准聲明之項全在聲叙者奉旨交議時吏部查明並無别項不合例事故卽奏明議准各等因今耒陽縣知縣缺政務殷繁素稱難治兼有民教交涉案件必須幹練精明熟諳交涉之員方足以資治理現任循例應調人員内多與此缺人地不甚相宜並無堪以勝任之員未便遷就請調奴才與布政使張紹華署按察使朱延熙逐加遴選查有華容縣知縣胡揚祖年三十六歲廣東番禹縣人由監生中式光緖十七年辛卯科順天鄉試舉人二十四年戊戌科會試後大挑一等引見奉旨以知縣用旋遵新海防例報捐指省湖南回籍候咨捐免截留復加捐本班儘先補用奉部核准領照起程二十四年六月十七日到省年滿甄别留省補用題署辰谿縣知縣奉准部覆尚未到任委署華容縣知縣二十七年十一月初三日到任經前撫臣俞廉三以該員力果心精熟諳交涉奏請調補華容縣知縣二十八年八月初十日奉旨准以調補照限應以九月二十日接到部文作爲奉文實任日期試署期滿業經咨請實授在案據藩臬兩司會詳前來奴才查該員胡揚祖爲守兼優實心任事以之調補耒陽縣知縣實堪勝任惟歴俸未滿三年飭令遵例捐免與例稍有未符第人地實在相需例得聲明具奏合無仰懇天恩俯念員缺緊要交涉事繁准以華容縣知縣胡揚祖調補耒陽縣知縣實於要缺有裨如蒙俞允該員胡揚祖係辰谿縣對調華容縣今復請調補耒陽縣前任内應繳罰俸銀兩俟到新任後再行飭令完繳又現任知縣請調知縣銜缺相當母庸送部引見所遺華容縣知縣缺應歸部選用湖南現有應補人員應請扣留外補容俟奉准部覆照例截缺序補謹會同兼署湖廣總督臣端方恭摺具奏伏乞皇太后皇上聖鑒勅部核覆施行謹奏奉硃批吏部議奏欽此 
[湖南巡撫趙奏爲請嚴查倉榖虧空摺十四日]  
　　湖南巡撫奴才趙爾巽跪奏爲請嚴查倉榖之虧空恭摺仰祈聖鑒事竊查各屬存倉榖石例應於年底造册保題兹准部咨改題爲奏應卽遵照辦理現據湖南布政使張紹華詳稱光緖二十八年分湖南省各府州廳縣原額儲存常平倉榖一百五十六萬八千六十九石九斗九升零舊管新收共榖四十四萬四百二十八石四斗七升零開除共榖五萬一百四十二石八斗八升零實在應存倉榖三十九萬二百八十五石五斗八升零内除收獲永順縣莊租榖四百五十四石三斗二升零容俟增八光緖二十九年額餘造報外較之額儲計少榖一百一十七萬七千三百三十石九升零係武陵等縣因公動用及交代虧缺繳價存司現飭買補之項造册加結同各印結咨送查核前來奴才覆核無異除將册結分别咨送外謹會同兼署湖廣總督臣端方恭摺具奏伏乞皇太后皇上聖鑒謹奏奉硃批户部知道欽此 
[湖南巡撫趙准户部咨奏遵旨迅速籌撥廣西餉項摺十四日]  
　　趙爾巽片再准户部咨奏遵旨迅速籌撥廣西餉項一摺單開廣西匪亂未平餉需不繼擬由各省關先撥銀一百萬兩分任協濟按月籌解以一年爲期每月分攤不過數千兩似尚可竭力籌措派撥湖南省光緖三十年認解廣西恊餉八萬兩應令自正月起分爲十二個月均匀攤算按月提前解赴廣西如明年正月應解銀數卽於今年十二月先行解到以後類推其期預解數目以免零星匯解者亦聽其便光緖二十九年十月二十六日奉旨依議欽此等因咨行到湘當經轉飭籌解去後兹據湖南善後報銷局司道詳稱查湘省餉源艱窘庫儲如洗業經一再陳明本年四次解過廣西恊餉洋銀九萬兩已屬搜羅殆盡勢將應接不暇兹奉前因廣西匪勢萬緊餉械俱竭自係實在情形籌商再四不得不於無可設法之中遵籌解濟兹特提前挪湊光緖三十年正月分協濟西餉長沙省平常用洋銀六千六百六十六兩零於光緖二十九年十二月初一日發交日昇昌等商號承領限於三十年正月三十日匯解到粤交收以應急需等情詳請奏咨前來奴才覆核無異除分咨查照外所有籌解奉撥光緖三十年正月分廣西恊餉銀兩緣由謹會同兼署湖廣督臣端方附片具奏伏乞聖鑒謹奏奉硃批户部知道欽此 
[湖南巡撫趙奏爲報解光緖三十年頭批京餉銀兩摺十四日]  
　　湖南巡撫奴才趙爾巽跪奏爲報解光緖三十年頭批京餉銀兩恭摺仰祈聖鑒事竊准户部咨奏撥光緖三十年京餉湖南省地丁銀二十萬兩釐金鹽釐銀各五萬兩又准部咨指撥光緖三十年東北邊防經費銀八萬兩各等因當經轉行遵辦去後兹據布政使張紹華籌備地丁銀六萬兩又會同釐金局籌備鹽釐銀一萬兩釐金銀一萬兩東北邊防經費銀二萬兩共銀十萬兩作爲光緖三十年頭批京餉派委試用知縣洪溹周澐領解赴部交納等情詳請奏咨前來奴才覆核無異除照繕咨批護牌發交該委 
 
