# 1908 - 36 - 4912583

 

Page 1

 
 
   
 
 

Page 2

 
 
   
 
 

Page 3

 
 
論說 
[論外學隨時勢變遷]  
　　中國之與東西交通。由來已遠。然中古賤外時代。往往自稱曰中華大國。稱外曰蠻夷戎狄。雖於彼中宗教。如佛如回如天主。或尚移譯其文。皈依其理。要之政法學術。三百年前。無有足以供華人之考索者。有之則自明末清初始。 
　　當利瑪竇熊三拔等之入華傳教也。適當明季學術空疏之際。幾何算學。輸入中土。徐光啓起而振之。其學大顯。故其教會之勢力亦漸盛。康熙朝採用南懷仁之議。頒行時憲。而李文貞梅宣城之學。又能溯源教會。提倡宗風。西學稱極盛焉。嘉道間稍稍衰落。至海寗李善蘭出。而發明微積。其學又興。以是知天算之學。創獲于。徐光啓。集大成于李。善蘭。即彼中之著名儔人。亦不能不驚服其絶詣也。是爲算學時代。 
　　同治季年。中興諸老。知中國之舊學。不足以應世變也。於是乎南北洋有派遣幼童一百廿八游學美國之創舉。閩廠亦有選派學生游學英法之繼起。其時京師又有同文館。上海又有方言館。津滬閩三處又設局製造。夫國外有游學以收其效。國内有館局以立其基。苟使風氣旣開。學成致用。安必伊籐山榎之徒。不能發現于中國。無如科舉根深。有才。者未必即學。而學之者又不遽用。故遠效不一覩也。然而學風所衍。箸譯日夥上海製造局出版之書。若聲光化。電水汽等。學亦不。可謂無功於社會也。常此。之時。吾人得藉此門徑稍聞科學之萬一者。非所謂。慰情勝無者耶。是爲製造時代。 
　　甲午戰敗士夫膛目。乃討論彼中立國之根柢在乎政法。不在製造。變法變法之聲。應時而起。中經庚子拳教之禍。外侮益亟。改革機動。則闖然大呼曰必習政法。必習政法。而朝廷亦於其閒謀教育。廢科舉。改法律。講立憲。駸駸然有追步法治國之勢。學人鑒此大勢。相率東渡求學者。大都趨重法政一科。大學有人。法政速成科。年必有數百人。於是立憲主義。革命主義兩學說。後先輸入。流行學界。雖其所譯者未必盡眞。所言。者未必盡當。而法學開山。俾國民心理。得有幾微之政治思想法律思想。亦未必非此輩之功也。至於今日。學理愈明。而考其議論。繹其意義。大抵屬于政之一方面者多。屬於法之一方面者少。過渡時代之政法。其勢固應爾爾歟。是爲政法時代。 
　　綜此三時代言之。講算學之期最長。理亦最深。製造之學次之。政法之學。今方發端。其期長短如何。其理淺深若何。一時尚未能懸斷。總之政法因社會習慣而成。繁賾變化。各有其關聯之所在。非如算術製造等學。可以。孤行一意。窮年兀兀而得之者也。蓋必默察社會之情狀。歷史之遺傳。知其今日所以成此之由。與夫將來所以必致之故。而後援他國之現行法 
 
 
 

Page 4

 
 
規。與之對照而擇施。而政治乃可以推行。而法律乃可以規定。此則政法時代。其所處之境界。已較之算學製造兩者爲尤難也。雖然。今中國所遇之各國。日本人所謂武裝的經濟國。即吾人所謂經濟戰爭國也。欲爲經濟國。不可不講實業。欲爲戰爭國。不可不講軍備。空言政法。旣不能保障固有之產業。亦不能說退萬噸之鐵艦。其必自政法時代。再進而入。于實業時代軍備時代。國其庶有豸乎。 
[專電]  
[電一（北京）]  
　　江督端奏申蘇浙捕務今改寗蘇浙合辦惟購置兵輪快礮需欵甚鉅請作正開銷奉旨該部知道 
[電二（北京）]  
　　東督徐奏程德全病雖未痊尚不悞事惟以水土不合須易地可愈 
[電三（杭州）]  
　　海門商業學堂被天主教士搗毁改名毓才佔爲教堂產業官民大爲震動 
[電四（廣州）]  
　　桂撫張鳴岐電政府現籌剿匪辦法擬一面出巡一面速練新軍 
[電五（蕪湖）]  
　　姜桂題接統夏軍預定駐紮安慶緊要新聞 
[日人要求釋放大津丸]  
　　字林報載初九日東京電云日本船主同盟會爲大津丸因運軍火被拘事决議以中國海關之拘留爲不合法要求即將該船釋放謂該船所運軍鎗藥彈係經大阪警察廳神户理船廳及海關之認可復經澳門行政官准許入口云云 
[中俄訂立吉林煤礦合同北京]  
　　中俄吉林礦產去秋由中俄互派委員在吉簽押現徐督朱撫咨送外部名曰東省鐵路公司採開吉林省鐵路應用煤礦章程合同兹覓得原全同錄左 
　　第一條中國東省鐵路公司有在吉林省議定界公勘挖煤礦之權其開挖在何處應用何法均由該鐵路公司自擇惟勘礦之時仍須會同華官同往驗明實在無碍方准勘辦所謂碍者須指離民居或墳慕遠近而言如有巿場之處所開礦口不得在二里内如不過十家之鄉村礦口相距不得在一里内如有大墳地或禁林礦口相距不得在半里内 
　　第二條鐵路路綫兩旁三十華里内之煤礦由公司勘辦祇中國民人亦可享在該路兩旁三十里内挖採煤觔之利益祇要於該公事已開煤礦無礙該公事不得攔阻或有他項洋人或華洋合股在三十里内挖煤應商准華官及該公司方能辦理其路綫三十華里以外與該公司無涉無論華洋人等勘挖煤鑛准否均由華官自主該公司不得過問如該公司欲在三十里外勘挖煤礦仍須先禀准本省巡撫方可施行亦與各項華洋人等無異 
　　第三條凡鐵路公司自開之煤左近居民日用不妨可至煤窰價買煤觔惟各處情形不同價值自難一律某處何價均應由哈爾濱鐵路公司酌定開單通示一面知會哈爾濱交涉局亦行通示華民 
　　第四條如遇尋得煤苗之處相近或房子三五所或小塊墳塋不過十墳之塋地而其地必須應用則鐵路公司可向地主房主商酌移房移尋等事價值派交涉局員秉公商定妥辦隨時禀明本省督撫立案 
　　第五條凡勘明某處實可開挖煤礦應需地段若干由公司會同交涉局局員向業主查看地勢公平議價或租或買即准開辦其勘採不用之地應由該公司出資塡平交還原業主該公司無地面業主之權若有损傷樹木及殘壞禾苗之處亦由該公司會同交涉局員向業主和平議價償給 
　　第六條凡煤礦應需木料在購定界内者由公司隨意砍伐如在界外民地應與地主和平議價按照與公司所定木植章程辦理其官地辦法亦須按木植章程辦理未完 
[蘇省防匪彚聞]  
　　○蘇撫電飭松府力保航路松府戚升淮太守將辦匪爲難情形電禀蘇後撫昨奉復電詰責頗嚴略云支電悉已檄飛划左營陳嘉玉將所部全營開往松境梭巡力保航路並准由該守隨時調遣矣至松屬一帶多爲提營汛地且有鹽捕師船該守前次出巡即帶有鹽捕船十艘飛划五艘何得謂無船無兵日領函致瑞藩司亦謂失事後一二日尚見有兵駐守近日竟無一兵足見當時情形非無兵之過乃兵不得力之過耳地方 
 
 

Page 5

 
 
官旣在局中即不得辭其責該守前電謂劉令固屬疏防蔣令亦應恊緝即是此義蘇境水師已全數調遣出外巡防省垣更無兵可派該守應俟陳嘉下到後督同實力防護勿再疏虞至五龍港輪船失事之處現據委員查復即係陳嘉玉梭巡地段何以未據報聞並希確查如該管帶現在松境即先鈔電傳知 
　　○瑞藩司電陳勦匪辦法瑞方伯自奉旨督辦匪亂即將入手辦法先行電禀蘇撫現又續將撥輪梭巡情形電陳憲鑒略謂前電想逹緝捕事展轉籌思難於下手目下治標之策必先保航路自小輪被刦後外人頗思干預幸梁道派兵數十名隨船來往兵少船多實非長策且慮大帮梟匪寡不敵衆設再失事必有責言現藩司先雇小輪四艘並奉督憲札發機關砲六尊到後擬分置小輪暫往滬軍營挑選得力兵弁數十人携帶快鎗常川梭巡輪路以安行旅聞蘇州原有小輪一艘配有機砲如蒙先交藩司應用尤感總之此事萬難旣無兵又無餉以數十年官兵匪混而爲一之水師責令治梟實屬無從措手全賴憲台主持 
　　○瑞藩司佈置勦匪事且又聞瑞方伯以勦匪一事責任重大擬在蘇垣設立辦公所一處並分别派委提調文案書記等辦事人員而陳中丞則以目下庫欵支絀若另設公所開支經費無從籌撥擬令方伯即在藩司本任署内辦公以節糜費故外間有方伯二十左右接印之說云 
　　○瑞藩司電飭預籌清鄉事宜松江府戚太守奉到藩憲瑞方伯電開奉督撫憲頒給關防文曰奏派督辦蘇松太杭嘉湖保甲清鄉事宜應在蘇州開辦公所今事急先於初七日在滬開用所屬各牧令防軍營汛均歸節制所有某處防軍若干管帶銜名迅即開送並飭各縣將梟匪屯聚之地出没之區速繪輿圖貼說限七日内送候彚核並暫定簡章五則一清鄉宜先預籌有梟各屬先辦無梟各屬緩辦二大小民船及漁渡划等船選舉公正紳董一例清查編號三村莊户口選舉公正紳董一例編訂門牌男丁若干詳細註明四船艘及户口編號釘牌分别造册限兩個月陸續呈送五民船漁船及民間存有打獵防匪鎗械均需烙印編號太守奉文已飛派專足賚往各縣遵照赶辦矣 
[浙省亂事彚誌]  
　　○浙撫電飭撥隊防守要地馮星帥又以杜標統電禀有何營分駐嘉善丁家栅楓涇千窰四處實屬不敷而王江涇新塍兩處實難再派等語查王江涇新塍最關緊要寗軍勢難再分應由嘉防撥隊駐守並隨時會商杜標統妥爲籌防惟是匪蹤飄忽如須遇事電禀勢必貽誤戎機故特電致嘉防李統領如探明匪蹤立即會同寗軍往勦母庸先請電示 
　　○浙撫電飭嚴定巡防考成浙撫馮星帥接到南洋新軍杜標統電禀分守游擊各節甚爲嘉賞現已電飭嘉防李統領速將嘉湖水陸巡防駐紮處所嚴定考成嗣後各分駐地段如有失事立即嚴懲并着會擬簡明章程以便飭遵而免疏忽 
　　○浙撫擬繪嘉湖詳細地圖浙撫馮星帥以嘉湖一帶匪勢日盛實因嘉湖水道縱横交錯各處所派兵丁大都不熟情形無從窮追而匪則到處熟悉反易遁避往往有大兵追匪倏忽不見蹤跡之時非有詳細地圖必不足制其死命現擬向江南測繪學堂調學生數十名來浙將嘉湖二府地圖從速測成以例搗穴窮搜 
　　○楊恊統條陳整頓軍隊之内容管帶浙省新軍楊協統因浙江軍隊不甚得力以致匪勢猖獗日益蔓延特於去臘上一整頓條陳聞内容計分三欵第一欵謂浙江所練新軍未見大效擬請向北洋電調已經訓練精熟之兵丁一營駐紮省城以爲各軍模範第二欵謂浙江人不合當兵資格今年徵兵可往河南安徽兩省開徵第三款謂軍隊勦匪之時傳遞信息搜索匪蹤等事非騎兵不可擬請撫憲飭司籌欵赶將馬隊開練 
　　○補錄梟匪騷擾嘉湖情形桐鄉屠甸鎭西長生橋去臘二十六日突來匪船八十多號手持快鎗登岸向居民勒索柴米鷄鴨等物不從卽以白刃加之省標第一隊管帶張載揚聞警立即帶隊前去捕勦只因該鎭駐防砲船張定邦哨弁賭博未歸稍延時刻省兵等候不及獨自前去則該匪已聞風遠颺矣去年嘉屬暗荒以秀邑爲尤甚新塍鎭士紳遲至歲杪始陸續到郡完漕二十七日咸事畢回新途遇匪舟數十號沿途要刦遂即紛紛折回非禀秀邑尊秦令請其速行設法防獲 
　　○吳統領錫永復杜標統電杜統帶鑒冬電悉王江涇新塍兩處已禀請撫帥電飭李軍防守執事賢勞甚感佩兪營約今日可拔隊溺斃一兵帥詢姓名從優撫恤請便示永支 
[馮撫飭查全浙財政札司道文杭州]  
　　照得浙省財政困難現在入不敷出爲數甚鉅若將新軍巡警各項要政實力舉辦需欵更多開源旣非近功節流亦恐無濟惟有將認解各欵擇其可以緩解者分别奏明請旨惟須將實在困難情形縷晰陳明若徒以庫空如洗等詞上逹天聽亦必難仰邀兪允合亟札飭札到該司道即將三十三年分一切出入欵目詳細開摺所有舊管截存及歷年不敷挪墊之欵均截至三十二年底爲止務使按籍以稽一目了然此事准於正月入奏仰於正月十五日以前開摺到院切勿遲延爲要 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要件 
[蘇省巡警總局整頓警察章程]  
　　一釐巡查之制各國警察制度注重巡查即商務繁盛之地站岡以外亦必另編巡查其巡查更劃分界址謂之受持區每一受持區派一巡查長合數受持區爲一小區合數小區爲一大區合數大區爲一擔當警部指臂相連血脉融貫故匪類無所混跡而管内應辦之事莫不舉行今敬省開辦警察數年巡官有一定之轄址巡警無一定之巡區至查夜巡邏一出局門不知去向東查則曰西巡西查則曰東去甚有狡黠者專探所管宫出由之路或坐守于要道以尋見官長爲能事偏僻處所遺置不顧竊案之出多由于兹今每區派一級巡警一人爲巡查長一路仍分四區一區更分四段每區以地段之廣狹定巡邏之多寡此區巡邏不調往彼區使之耳目純熟情形瞭晰即一區四段之中應如何分布亦由巡官區員等督同一級巡警每夜派定何區有事即惟何區巡邏是問總以專責成杜諉卸爲整頓巡緝之始基 
　　一定會合之法會哨舊制本極詳密現飭各路更將時刻地址詳加釐訂開摺報告巡防營及三首縣現由巡防營議定中路以一營中哨梭巡南路以一營右哨梭巡西路以二營左哨梭巡東北路以一營左右哨輪流梭巡閶胥婁齊葑門外以二營右哨梭巡均按時刻與本局巡邏會合所有三首縣練勇該縣等亦已酌定每縣每夜分派練勇兩班班各八人以勇目率領自一點鐘起至三點鐘爲頭班三點鐘起至天明爲二班先後接替各於境内錯綜梭巡仍與巡邏各隊互相會合至各路巡邏每夜出巡由巡官每名给籌一枝由一級巡警帶領各巡邏分外區員駐所驗籌區員即查考其號數巡址隨時前往抽查天明仍會集于區員駐所區員另給一籌然後回局循環更易以資查察其每夜此區與彼區相遇警兵與防勇練勇相會均登記簿摺一夜之中以有三次會合爲準 
　　一設扼要之防自火車暢通宵小往來便捷誠如憲諭寅竊卯遁蘇城婁齊兩門距車站最近現擬於婁門外官瀆橋浜添設位齊門外吊橋本有岡位應一併多派巡邏不時梭巡此外各城門亦均撥岡站守所有看守城門兵役本係由巡警右隊分撥應歸本局節制已移知城守營開册咨送由本局傳驗如不得力隨時撤换仍聽督查稽查委員一律驅遣武弁由本局加札其稽查委員並由七路巡官隨時攷察另給考勤薄卽有對牌開城及要公留城亦必明白記載以資查察六門督查委員並令兼充本局差遣俾可整頓一切一面並由三首縣於扼要地方密派幹捕輪流偵緝其各水關并與旱關一體辦理至水面警察應如何添設俟續議舉行 
　　一清窩頓之源城廂内外中小客棧最爲藏垢之地除馬路客棧已由工程局限制開設城内小客棧亦盆七路一律嚴定章程取具連環保結由本局給予執照方准開設其餘並無牌號之客棧一律飭七路會縣封禁城内外荒僻處所之草棚亦易窩藏匪類已于清查户口時另行編列此後已搭者隨時抽查未搭者飭縣嚴諭地保不准再搭其捕役地保往往得賄通匪徜所管圖内再有窩主並不舉發應即盡法懲治以清匪源 
　　一嚴賞罰之條賞罰刋有聯票此係指巡警尋常功過而言如警兵及練防各勇果能緝獲巨竊由本局另行酬賞自十元以至百元决不吝惜現旣分區梭巡各專責成區内三月無事即將一級巡察優給奬賞各巡邏亦分别奬勵一年無事一級巡警除優加月餉外擇尤以巡記巡弁由各路保荐存記二三级巡警以次遞升倘區内出有重案分别降級罰薪尤重者開革留緝其練防各勇亦由營縣分别奬罰此警兵與巡勇之賞罰也區員薪費等項向章科防三十三千文夏防二十六千文百上年改爲冬夏防一律十十四千文余爲體恤起見每月叧給津貼錢六千文惟此項津貼必須月終考其督查認眞又所轄區内無事方准領給否則仍行扣發不得卽視爲應得酬資區員並定爲一年期滿果其勤勞卓著即予委署調差不稱職者隨時更換巡記巡弁積年核其勞勩遞加薪水怠惰者亦隨時撤換此區員巡記巡弁之賞罰 
 
 

Page 11

 
 
也巡官有統轄一路之責應記功過本有定章惟現當整頓警務之際事務最爲煩重如果辦有成效應格外從優奬勵否則亦擇尤嚴懲 
分類新聞政界 
[皖撫對於戒烟一事之認眞安慶]  
　　皖省戒烟局提調黄象權太守近將所擬領藥戒烟辦法詳請皖撫察核奉批謂該局開辦未及三月領藥戒烟者日形踴躍經醫官按期考騐確能斷瘾者二三期後面貎頓改舊觀精神亦漸煥發藥靈效速信有可徵爲之欣慰惟小民積習已深保無有暫時戒斷旋又復食或領藥轉售得錢吸烟等弊思患預防不得不嚴密考察前定限一月戒斷每七日來局診騐一次期滿在局住騐一日猶覺示周遇有根株未凈可展一二期照常給藥期滿留住一二日或三四日逐加診驗似較切實然人數過多必增勞費居留數日有碍貧民生計自係實在情形所慮不爲無見此後凡來局領藥之人必簿記其姓名住址年歲職業與身體强弱吸烟年度及領藥次數試騐已未戒斷分晰列表隨時稽查尤必不厭求詳痛陳利害互相傳播自爲感奮即期滿騐明斷瘾出局之人亦須隨時偵查遇有欺誑不實者懲辦一二以警其餘似此先後防維諒難遁飾原不必以留住之多寡較效果之得失也所有戒烟人數簿册仰按月呈核現在警察清查户口已有端倪本部院將按名調查以期一律革除痼翌並以考察該員之勤惰云云（記） 
[札飭籌辦地方自治會蘇州]  
　　江蘇毛提學去臘准江督札開地方自治爲憲政之某礎本年八月間欽奉諭旨飭各省試辦地方自治嗣於十月間倣照天津自治局章程於寗城設自治局當經分别派委各員於十一月二十六日開局籌辦併設諮議局派原委各局長叅事先行討論預備在案惟自治局甫經創設所有應設鄉官及自治研究所議事會董事會各事應由原派各員尅日籌議次第施行並將擬定章程及一切辦理情形開具表册詳細呈候咨部查核其省处各屬應責成各府廳州縣一體實力舉辦并確查轄境内曾否設有鄉官及自治研究所議事會董事會等項有無訂定章程組織成績一併列表造册依限呈送兩分以憑彚案咨核事關立憲要政不得延宕因循亦不得粉飾敷衍除咨復外合行札飭該司分札所屬一體遵照辦理（命） 
[禀控官紳舞弊吞荒浙江]  
　　麗水青田兩邑耆民王元忠等十餘人來省在撫轅具禀據稱該邑官紳丁胥勒派舞弊吞荒苛民各情當奉馮中丞批示云所禀如果屬實尚復成何事體惟事關合屬僅僅兩邑士民出首控告其中有無不實不盡之處仰藩事迅札處州常守按照所控各節據實確查禀復（也） 
交涉 
[粤督調和民教之札文廣東]  
　　粤督張安帥札行各屬地方官云各國教士來華傳教迭奉諭旨照約妥爲保護歷經通飭遵照在案玆查本省各屬教民尚屬相安惟每遇教民詞訟往往鄉愚無知時生齟齬匪徒煽惑動起謡傳亟應預爲防範以免别生枝節應出示分别張貼曉諭並隨時切實稽查嚴禁以安教民嗣後凡有關涉教民詞訟立速持平妥爲斷結母稍抑偏宕延糾轕是爲至要仍將張貼告示處所日期具報（而 
[輪船撞沉民船之交步漢口]  
　　漢關道近據商民劉業資禀稱所駕之　船客臘杪在江面被怡和公司江和輪船撞沉淹斃三命等情桑觀察以事果屬實情殊可憫已批飭俟照會英領事轉飭該公司酌量賠償撫卹（生） 
[咨行限制息借外債辦法廣東]  
　　政務處議覆甘肅舉人王繼志條陳憲政原呈一件略稱臣等查閱原呈内如禁借外債一節外省借債興利名爲自行歸還設屆時無力可還即成國際交涉不可不預防流弊應請飭下各將軍督撫嗣後辦理新政自以就地籌款爲上策若有萬不得已之要政本省官紳無可設法必須息借外債者應先咨明度支部外務部核實籌畵定立數目再行查照各國債借通例妥訂合同祗能按時付還本利不得藉詞干預一切用人行政之權以免轇葛而清界限等語業已通咨各省遵照矣（爲） 
[中日會勘路綫奉天]  
　　中國會勘吉長路綫工程師羅國瑞君現已帶同隨員到奉面謁兩帥禀商該路一切事宜日内即當會同日本工程師谷諒直君前往吉林勘測矣（有） 
軍界 
[籌撥弁兵學費安慶]  
　　皖撫准江督咨開客冬選派官弁兵士七十六員名咨送南洋肄習騎砲工輜等兵科業經飭令入堂肄習惟所用儀器圖書各項品物并六個月伙食等費約需洋一千餘元請飭速行籌滙等因馮中丞當即移知陸軍督辦處查照籌撥（賢） 
[擬定兵丁私出罰章北京]  
　　陸軍部鐵寶帥以京師宿衛營兵丁時常出外滋事特諭軍令司擬定章程以後各兵出外凡有不執號簽者即係私自出營應將該兵責罰軍棍四十下插耳箭遊營以肅軍紀（行） 
[率兵緝匪鎭江]  
　　鎭江水陸總巡周錦堂協戎於初九日親率偵探隊及小隊二十名赴黄山東馬頭江濱各要隘巡緝匪蹤 
[議設海軍處諮議官北京]  
　　陸軍部鐵尚書决議於今春議設海軍處諮議官凡沿海省分短省酌派一二員以備顧問而重海防（凡） 
學務 
[文昌閣塾師會議廣東]  
　　提學使王文宗近擬甄别塾師各塾師以二月給憑始准開學恐多窒碍特於臘月二十六日在明倫堂集議屆時明倫堂關閉不開遂改由文昌閣集議是日議案兩條（甲）擬禀學憲免攷請派員查視（乙）同人實街改良互相勸勉隨有某塾師虞議洋洋 
 
 

Page 12

 
 
千言擇錄如下（一）議聯結團體决不再行投考以免受辱（一）議如有私自投攷者摒出團體之外（一）議對待干涉（一）議聯禀督憲不禀學司（一）議禀請督憲飭將各學堂教員一槪攷試以免濫竽（一）議如有報舘譏笑詆毁實行抵制不閱該報（一）議訪查此次遞禀改良頭名之沈厚慈有無劣史宣登報章（一）議不閱報紙無以增智識可否由同人集資本創辦一報宣佈畢羣相駁議如特禀督憲亦係飭司辦理如將沈厚慈歷史登報彼必開法律談判彼此駁論由是各生意見西關塾師先行散會留東南北關議定每關擬選禀稿一紙翌日携到西關文園以多數决定一呈督憲一呈學憲三點鐘始行散會（也） 
[禀請選送商業學生營口]  
　　營口商業學堂開辦年餘而學生寥寥無幾未能足額該堂監督汪君儀特具禀提學使請札飭遼陽鐵嶺同江等處選送學生來堂肄業已蒙提學使批准矣（已） 
[穎上縣蒙學之發逹安慶]  
　　皖北穎上縣宋大令毓衡蒞任以來熱心學務前曾邀集士紳勸辦各鄉蒙學聞去歲年假時調查各小學校已有三十餘處之多（孔） 
實業 
[勘丈上江車路杭州]  
　　浙省鐵路自江墅完工開車以來生意頗爲興旺去年因借欵風潮起後各界中人迭次開會抵拒招集股本現在雖未招足所短無幾各處路線急擬購地興丄以免外人覬覦近聞嘉興等處軌道業已陸續建築將次完工至寗紹路線亦於上年冬間勘定所有衢嚴等處路線現由公司中派某工程師帶率小工四名於初四日起程馳往上江各處沿路踏勘矣（子） 
[詳復考驗機器模型杭州]  
　　平陽縣浙江工藝傳習所畢業生陳步球前將擬成各項機器模型禀請撫憲撥款試驗經馮中丞特飭商礦局派明於機械學人員詳加考騐現聞已考驗完畢詳復撫憲云（上略）遵即傳諭該生來局面詢據稱幼在温州於織機一道考察有年深悉舊法之不合時用新理之急宜發明並非人所肄業之後有此思想本司道諭令該生配機試驗而機括運動尚不遲滯省城明於機械學之員一時無從訪派職道豐鎬前在外洋於機械之學略知梗槪審視該生配合型模頗有理想如得鐵輪較准再行放大據稱較尋常婦女織布加五倍之速擬令先造布機一架如法試驗約估大機價洋三百元左右浙省工藝正在提倡之時果能製造新機成器利用卽官欵難籌亦可招商設立公司廣爲製造遍行浙省於實業前途大有裨益可否移請釐餉局動支洋三百元發給該生領辦以興實業云云（子） 
[研究紙幣辦法北京]  
　　度支部現會同農工商部研究紙幣辦法並令各司員及度支部銀行人員各抒所見以備採擇（以） 
[電飭鄂督防護京漢鐵路湖北]  
　　郵傳部各堂憲以鐵路一帶時有搶案京漢鐵路緜延千里即支路亦數百里所設巡警一營恐不足以資防護特電咨鄂督分撥駐黄河南岸之軍隊與豫省鐵路防營及巡警營不分畛域加意防護（及） 
雜記 
[標兵又與警兵衝突杭州]  
　　初四日晚小粉墻護國寺弄内有第一標兵數十人在彼聚賭該處警察前往標止標兵大爲不服竟將警兵拖到華藏寺巷日春和樓茶店内評禮謂警察無干預陸軍之權一時萬安橋一帶人聲鼎沸警察則號笛連吹標兵則大呼拿刀幾有釀成大戰之勢幸有標兵什長排長到來始將標兵勸回其時標兵統穿長軍服故難望見肩章惟有一兵不穿長服確見在是浙江第一標右是三後五等字噫新軍軍士宜如何自尊自重爲國家振興尚武精神而竟如此可爲一歎（也） 
[江震防匪情形蘇州]  
　　江震兩縣境内梟匪猖獗蘇撫兵防勦已誌前報現平望紮三隊黎里紮一隊由傅管帶調度震澤蘆墟各紮兩隊由朱管帶調度并有飛划水師砲艇一旗在該處梭巡游弋兾收水陸相輔之效（禾） 
[禀控縣令縱兇不緝蘇州]  
　　蘇州何健眉被沈祖壽掌毆斃命一案經何子某赴撫臬轅上控謂正兇沈祖壽家住城内通和坊緣吳縣金令與沈有戚誼縱兇不緝等情經撫憲批飭臬司將此案改發長洲縣宗令派撥差捕嚴緝正兇沈祖壽到杂審辦（禾　） 
國事評 
[剌客]  
　　革命黨以暗殺手叚傾覆政府。亦以暗殺手叚傾覆革命黨。 
　　革命黨因無力傾覆政府。而出於暗殺。政府亦因無力傾覆革命黨。而出於暗殺。 
　　革命黨欲行暗殺手叚。不必搆募剌客。政府欲行暗殺手叚。必先搆募剌客。 
　　革命黨之暗殺。去年徐錫麟案是也。政府之暗殺。今日募剌客殺孫文是也。 
　　上下以暗殺相競。則暗殺風潮。將愈激而愈烈。國事尚可言哉。 
小說 
[短篇小說新水滸泖浦四太郎]  
　　却說干婆設計藥死武大郎。被武二歸來察出。殺了西門慶。除了潘金蓮。王婆曉得立脚不住。一溜烟逃至上海。一看十里洋場。萬家烟户。花叢烟藪。好一處賣買的所在。就在新閘醬園衖借了一所房屋住下。一日正走在英大馬路遇見吹牛戾朱三。小滑頭李四。那兩人本是。與王婆同里。後因犯出事件。避在上海。靠着。拆梢聚賭做水販。拉皮條。做生活。故人又喚他梅醬湯。朱三。撮合山李四兩人正看得馬車高興。不見王婆。王婆隱在後面。聽他說話。亦不做聲。只見朱三遥指着一輛車兒。對李四說道。老四。過來的一輛馬車。風頭好健。兩個著黄呢藍滾的馬夫。着實面熟。但記不起是誰家的。李四道啐。這把馬車還認不得哩。一定是三馬路梅芳里。某公館裏的七大八。他天天坐馬車。游張園。吃大菜。着實寫意一只面孔到也生得十分縹緻。不過兩個牙齒爬露。有些破缺。朱三接口道。他的公公。莫不是。利巿銀行買辦。他的蓋老莫不是多喚他做脫尾巴野鷄王老八麽。李四道。正是。他的蓋老。亦曾出過東洋。故把三根青絲削去。戴了操帽。着一付中國衣服。故人唤。他脫尾巴。因其非本地人故人喚他做野鷄。但是這種人物海上狠多無足希罕。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（七）]  
　　華特恩忿甚。乃佯笑而謂伯爵曰。伯挾何權力。而欲吾逐吾至愛之美芬。此語至覺可哂。伯當知我華特恩乃堂堂男子。殊無所求乞於人。伯雖有。權力。亦無所用。伯爵固愛華特恩。以爲華特恩一時憒憒。乃娶此貧賤之女子。以老人平日之威力。不難用壓制之手段。爲之膛此女子。殊不意華特恩之意氣。至覺兀傲。絶不作一乞憐語。且隱隱然深怪伯爵之無禮。伯爵至是。乃狂懣不能忍。胸中之憤燄大熾。顧反和緩其聲氣。以告華特恩曰。汝之婚婣自由。乃爲汝應有之權力乎。華特恩。曰然。伯爵立變其色曰。然則吾之財產。亦爲我應有之全權乎。此一語乍出伯爵之口。華特。恩如被重眚。一轉瞬間。華特恩之色亦變。方沈慮未及答。伯爵已疾聲告之曰。汝堂堂男子。不受人之覊勒。亦不肯乞憐於人。人貴自立。吾亦滋喜汝之如此。今吾與汝約。自今日始。汝之支欵。吾不復應汝。即他處之逋項。吾亦。不問。吾之財產。乃與汝無毫髮之涉。汝苟向我告貸者。即一辨士吾亦不給。汝行矣。前途自勉。後此更欲望吾之瞻給者。非丈夫也。 
此可憐之女子。方掩面失聲而哭。殊不聞伯爵今作何語。華特恩驟聞此可畏之數語。心經中覺陡有非常之剌激。一時至不可堪。唇動口哆。額上之汗出不已。方俯首自問。神彩蕭索。而一種兀傲之色。仍發現於眉宇間。伯爵見華特恩之狀態。則大喜。以爲世界之上。惟金銀主義。爲無上之權力。何物華特恩。乃欲與我反對。思慮之頃。意氣至得。又謂華特恩曰。孺子。思之。當於十分鐘内復我。苟至十分鐘之外者。此格雷氏之財產世爵。非復孺子所有矣。 
　　華特恩緘口不能出一語。而方寸之間。愛情之與慾念。乃大交戰覺忑忑無以自主。繼乃自念我至愛之美芬。較我一生之名譽生命。更可寶貴。豈區區之財產。遂足以易我肺腑之愛情。蓋須更之間。愛情之感動力。乃十倍於欲得財產之慾念矣。决然謂伯爵曰。伯聽之。母以財產餂我。即什。百千倍於伯現有之財產。吾亦不願。吾與美芬之愛情。乃如地球上之空氣。日往來流轉於天空之中。永永乃絶無淪滅之一日。吾與美芬。固並無度日之資產。然使吾以美芬之故。而處至窘之境界。吾亦無憾。伯當知表面之困阨。較諸精神之苦痛。尚有大間。伯勿復言此。以增吾之惡感。伯苟再有言者。吾必置伯於不聞不問之列。伯爵恨甚。以拳抵案曰汝志之。吾之財產。苟以一毫一髮與汝者。有如日。語已左顧勃恩士曰。勃恩士。吾輩當速去。忽久溷彼。彼固一不受束縛之好男子也。遽偕勃恩士。疾趨而出。約瑟隨之亦出。不五分鐘許。已聞門外之車聲殷然。漸自近而遠。倏忽竟去。本埠新聞要事 
[孫汶羽黨並不來滬]  
　　法部民政部訪聞孫汶羽黨啓元聯興文炳等三人匿跡上海特密電滬道飭由上海縣派令馬快至滬北各客棧寗爲訪拿業已查明該三人並不在滬已禀請滬道復部查核矣 
[瑞藩司研訊盜案初誌]  
　　盜匪方德勝李德勝趙鑽之唐桂林等四名在英租界滿庭坊就獲已誌昨報前日午後新任蘇藩瑞方伯偕同英公廨襄讞王肇之明府曁法公堂讞員聶榕卿司馬在洋務局行轅研訊先據眼綫賴施卿譚裕寶供稱李盜等前糾九十七人在揚州高郵三多鎭行刦某典舖去年又由唐桂林爲首行刦浦東某姓家方伯隨卽嚴詰四盜均不供認諭飭中西各探仍將四盜曁眼線二人帶回捕房候再訊奪 
[划船遇盜]  
　　南巿裡鹹瓜街永義昌信局金姓划船於初七日由滬裝載大土等物駛至嘉定西門外一里許突來盜船一艘共有盜匪九人搶去大土四十餘隻向西逸去時有槍船一號相隔不遠目見該盜等携贜而去並不追捕甚爲可疑現該局已禀請嘉定上海兩縣一體查緝通詳澈究矣 
[謀財害命三誌]  
　　英租界廣西路雉妓梁小紅被狎客藥斃一案昨由上海縣至仁濟醫院相驗據仵作官媒報稱委係灌服消强藥水毒發身死驗畢大令即諭飭包探地保嚴緝兇手務獲解究 
[匪徒遠颺]  
　　西鄉龍華華涇一帶因有匪徒聚賭滋事經紳董禀請滬道派勇驅逐已誌昨報兹悉滬軍營管帶吳保恕率同營勇縣役前往該匪等已聞風遠颺即於昨午返滬禀復銷差 
瑣事 
[城内]  
　　廣西臬司赴任○新授廣西按察司五芝祥去臘由津來滬業已於前晚乘輪赴任 
　　金山領事起程○派駐金山總領事許炳榛前晚由滬乘日本丸輪船起程前往金山視事 
　　拘獲扒手○道轅偵探拘獲扒手阿福解至中區警局笞責二百板發犯事處鎖示　　搶刦挖耳○搶犯王阿興於初八日在虹橋地方乘人衆擁擠搶刦王李氏金挖耳一只由巡士朱春成當場捕獲解至中區警局笞責三百板鎖示七天巡士記大功一次 
　　官事○湖北提督衙門巡官守備章藩浙西鹽捕營安瀾輪船管帶守備陳永壽管帶蘇左路巡防隊陸師等營兼帶一營都司林開武鈞和兵輪管帶游戎馬廷樹道署繙譯縣丞陳世光英廨讞員寶頤法廨讞員聶宗羲昨均到道禀見候補知縣吳俊卿禀知奉江督札委來滬隨辦洋務巡警課長江西試用知縣王大禀銷巡警學堂監督差兩江巡緝隊武弁米占元禀辭赴蘇 
[南巿]  
 
 

Page 19

 
 
　　慶賀皇后千秋○昨日皇后千秋總工程局停訊一天浦江各船均懸旗伸慶 
　　僞造米票續誌○大碼頭恒盛生米行扭控織機匠孫金升馮林生僞造米票冒取米石一案昨由孫馮二人之母在城内將囑令領米之毛囡及沈洪鈞尋獲扭至西區解送總工程局供票由萬裕碼頭源泰行夥楊阿祥付下陳叅幂判各戒責一百五十下押候提楊到案併究孫馮開釋 
　　巡士聚賭○前晚祥記碼頭永泰小客棧樓上紏人賭博忽有流氓小瞎子强搶賭徒某甲洋十八元一時人多哄閙鄰居疑係火警大受驚惶旋由某探夥連吹警笛迨站岡巡士到場查知由落差某某二巡士爲首紏賭遂令逃遁昨日鄰居各店户必不甘服即投禀總工程局請爲澈究 
　　柴房失火○前晚十二點鐘大東門外朱家弄山某家柴房失火焚燬平屋一椽 
[閘北]  
　　巡長圖逃○三路一區巡長朱孝賢昨擬乘火車潛逃爲楊巡官得悉飭派巡士追回解入總局請示旋由二三四路各巡士具禀乞情未予深究 
　　賭徒就獲○沈壽濤楊阿弟等六人在王陳氏家聚賭爲巡士拘入警局由李巡官訊判氏罰洋一元沈等各戒責一百下斥釋　　折梢○徐小八子向李寶慶折梢洋六元四角由巡士拘至警局押候究辦 
　　操練○巡警局消防隊每日二時在四路一區操場由陳巡官督同操練漸能嫻熟 
[英租界]  
　　會訊洋棧失愼案○前午後英公廨讞員寶明府與法師副領事會訊英界廣東路福裕公洋棧失愼一案由西探馬克濤與華探張寶榮將該棧主何永昌司賬董配立解案先據西探與高易律師稱該棧存貨無多保有險銀十二萬五千兩其中顯有不實請爲訊核被告延愛禮司律師到堂申辯稱該號資本殷實實無縱火情弊中西官判仍交原保候下禮拜五再行訊奪 
　　嚴防竊練○代理巡捕房總巡麥高云君以黄浦灘所繫鐵練時常失竊特諭華探張寶榮每晚至該處嚴密查緝 
　違章賣刀○王阿三違章在福州路賣刀由探張寶榮查獲解入捕房押候解究 
　　瘋婦○包探蔣文彬昨在雲南路查見女子陸阿大因患癲病倒臥於地卽車入捕房送至仁濟醫院醫治 
　　病夫○顧阿照昨日因病倒臥於英界河南路由捕車送捕房送請公廨安揷 
　　茶館聚賭○老閘捕房捕頭訪悉湖北路三萬昌茶館有聚賭抽頭情事昨飭中西包探前往協拿務獲解辦 
　　捕房瑣事○馬夫張阿林快馬違章由西捕拘入押候訊罰江阿仁小金林在蘇州路互毆由捕拘入押候解究潘阿甫包車無照由捕查見拘入押辦王阿小前晚至寗波路福康錢莊挖牆圖竊由探拘入押候解究范阿康酒醉胡閙由捕拘入押候酒醒開釋湯阿小昨在廣東路圖竊由探葉長亭查獲拘入押辦西藏路顧云州家走失十五歲女子一名報知捕頭飭探劉喜堂查緝 
[美租界]  
　　强盜○前日清晨有口操粤音之匪徒數人闖入北四川路宜榮里彭浩川家將車夫扭住意圖搶刦幸樓上聞聲立鳴警笛求救匪遂逃遁 
　　流氓○浦東鄉人金阿梅昨至梧州路被流氓金清泉等毆傷由捕拘入捕房分别管押送醫 
[法租界]  
　　會訊改期○法公堂本定禮拜三（即今日）開訊各案兹因中西官别有要公故於明日會審 
　　失火續誌○新開河浜永興蔴袋店失愼已誌昨報兹捕房以該店保有火險銀一千五百兩恐有縱火情事故將店夥張利松周仰子陳桂桂方利榮翁南壽等一併拘入飭令覓保出外聽候公堂傳訊 
　　消贜○施阿四行竊某姓家鉛根煖鍋木根等物在舊貨攤消贜由探拘人捕房押候解廨 
　　竊板○陳柏生在新租界某作塲竊得松板數塊爲捕拘住送至捕房押辦 
[振務]  
　　上海北巿絲業會館籌賑公所施子英經收各處水災賑捐丁未年十二月初一至二十日第二百零三次清單　初一日不留名求病遠愈洋廿元初五日怡壽堂罰助洋卅元初七日菱湖程味詩彩票兌紅洋三十元恒昌銅洋六元銅小洋卅一角初十日翁福康由由餘莊來洋一百元無名字四十元十一日立生莊銅洋三十元十四日章洪源洋四十元十七日宋椒臨病愈平安洋十元十九日黄森記洋二元念二日姚伯失二一十二兩月洋二元姚伯欣姚陳氏拾一拾二兩月洋四元陳壽萱十一十二兩月二元哈華托經租賑房銅大洋七元銅小洋念三角念四日劉炳塏爲先慈八旬冥壽將經懺之資移助以資冥福洋六元念九日信昌隆朱銅洋五元十二月分共收英洋二百八十六元扯七四合規元二百十一兩六錢四分銅大洋四十八元鋼小洋五十四角連前共收規元六十萬八千三百四十六兩七錢四分五厘銅洋五百三十七元四角鍍金押髮一支珠墜兩個小珠一粒國外新聞 
[日橋歡迎美艦]  
　　初九日東京電云美洲加利福尼省日本僑民現方慕集資金以備歡迎美國派赴太平洋之艦隊與其統帶依文斯大將 
[吕宋防護之建設]  
　　初九日紐約電云羅斯佛大總統對於吕宋港灣建置營壘防護事甚爲嘉可美艦隊已過麥亟梁峽安穏無事 
[馬基敦裁判問題]  
　　初九日倫敦電云駐土京康斯坦丁城之各國大使均向本國政府請將改革馬基敦裁判事宜之策從緩呈出蓋其中須略爲修改以便土政府易於承受也 
[英國船業之衰落]  
　　初九日倫敦電云英國森特蘭及豆脫福地方才姆蘭造船廠業已停止不能支付計該廠所用工役共有五千人 
[英美水道條約]  
　　初九日倫敦電云美兩國已定立條約調停尼加拉江水權問題行船權利問題江水邊界問題及湖内捕漁問題現駐英使孛利斯已赴亞托樺城請加拿大政会之允許以上譯字林報 
[法國與摩洛哥交涉]  
　　初九日柏林電云法國外部大臣璧康當議院討論摩洛哥事件時聲稱德國對於法國能以摩王之所求通告足見其殷勤盡禮云 
[荷蘭國會選舉問題]  
　　初九日柏林電云荷蘭新内閣將在國會提議推廣選舉權事 
[葡相辭職後情形]  
　　初九日巴黎電云前任葡萄牙首相現在法國巴杜地方渠自言於政治上已全不顧問 
[駐摩法艦炸裂]  
　　初九日巴黎電云摩洛哥拉白脫埠法國兵艦逹克號汽鍋爆裂傷十四人 
[印政府謀平内亂]  
　　初十日倫敦電云印度政府因閘卡克爾族民在潘曉華地方肆行刦掠故决計派陸軍少將完而攷克率兵征伐大約一星期内啟程 
[英自由黨反抗軍費]  
　　初十日倫敦電云英國下議院自由黨四十人聚議對於海軍豫算費裁改之舉决意反抗以上譯文匯報 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
