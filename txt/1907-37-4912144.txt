# 1907 - 37 - 4912144

 

Page 1

 
 
   
 
 

Page 2

 
 
[電傳上諭]  
　　十二月廿三日奉 
　　上諭民政部奏請補内外城廳丞一摺内城總廳廳丞著榮勳補授外城總廳廳丞著李啟鈴補授欽此同日奉 
　　上諭錫良奏特叅庸劣不職各員一摺四川大寗縣知縣熊登第縱役擾累民怨沸騰遶縣典史張鴻賓　事荒謬均著卽行革職前辦裹塘糧務試用知縣查騫縱脫要犯特議煩滋著以典史降選富順縣如縣陳楨辦事　預難膺民社惟文理尙優著以敎職歸部銓　江安縣知縣丁國彬身弱多病不勝煩劇大竹縣知縣宋萬選才力竭蹶人地不宜均著開缺另補餘著照所議辦理該部知道欽此同日奉 
　　上諭楊士驤奏特參庸劣不職各員一摺山東署黄縣知縣候補知縣曾西屏貪婪苛罰實有贜據著革職永不叙用仍嚴訊追臨縣知縣秦潺源聲名平常冒銷公欵莘縣知縣劉煥彩心地糊塗辦事妄率朝城縣知縣程壽武行同市儈被控有太安府經歷任翰藻行止卑汚性情浮躁聊城縣縣丞牛步　違例擅受物議沸騰代理泰安縣縣丕試用未入流黄昕聲名平常人言噴嘖峯縣典史董恩墀聲名太劣被控有案東平州學正張兆桓聲名甚劣不洽士林肥城縣訓導周晉祺操守不謹嗜甚深肥城縣敎諭起爾塏年老多病遇事因循試用巡檢吳觀慶不顧廉耻有玷宦箴均著卽行　職騰縣知縣梁維新疲玩因循不知振作福山縣知縣端木棻怠於正事精神不振惟文理尙優均著以敎職歸部銓選掖安經縣敬璐性情長厚不勝煩劇平度州知州補餘着照所議辦理該部知道欽此 
　　宫門抄念三日召見軍機鹿傳霖陳邦瑞唐景崇 
[英國百科全書書後（旡）]  
　　英籍中之有百科全書。猶中籍之有圖書集集成也。所以稱爲百科者。其目則分歷史文學醫學衛生哲理心理理理財政治製造工商學宗敎神學及律例人類博言地理風俗迷信美術傳記音樂戲曲各門。其著者。皆歐美知名專門士。其字數則都四千萬言。其項目則二萬六千種。其價則按期分繳。以最廉之價而購絶佳之書。盛矣哉。前此未之有也。吾嘗謂地球各國。其群治之盛衰。無不與學術之進退爲比例。英人治道之隆。爲地球冠。而學術之富。亦非他國所能抗衡。此書由泰晤士報館以百二十萬元之價。網羅群傑。二千餘人。駐館編輯。成千秋之絶著。探百籍之星源。於宗敎之起原。地球之圖經。文明之景况。列國興亡之樞。政敎衰盛之故。工商之原。科學之理。莫不各就專業。勒爲成書。畢羅萬端登之紙上。讀者偶一開卷。如入瑤圃。而神爲迷。如經瓊林而目爲眩。而在日本發售。一年之間。銷行至五千五百部。是書價値。可以想見。今該報館。見中國國民智識之日進也。於時運輸來華。託商務書館爲代售。以裨益我學界。又恐册數過多。或不便於貧士也。於是又别爲按月零售之法。雖貧不能購者。亦可分期購讀。坐擁百城。其用意深厚。裨我國民。良非淺鮮。吾誠不禁爲同胞慶幸福。爲政府表謝忱。夫日本人口僅四千萬。而銷行至五千份曩吾聞友人通英文者。皆以西書價絶貴。往往一小册而售二十金者。吾嘗引以爲恨。今此書一洗舊習。購此一部。其他皆可無需。無論爲哲學家。爲政治家。爲文學家。爲實業家。爲科學家。苟欲專精所業者。不可不讀西文。不可不購此書。以中國之人數例之不。應什百倍於日本乎。吾學識淺陋。他無所知。吾但觀此書銷塲之盛衰。以爲國民人格修損。學術進退之比例焉可也。 
[專電一北京]  
　　外部調員消息 
　　外部電調駐美紐約領事夏偕復入外部儲才館（白） 
[專電二北京]  
　　奏定准駁隨員保案 
　　考察政治大臣　員保案吏部分别准駁具奏已奉旨依議（白） 
[江督電奏湘贛平亂事宜]  
　　軍機處鈞鑒萍醴匪徒自經勦辦漸就肅淸惟湘贛交界地方各爲會黨出沒之藪目前餘匪竄匿伺隙即動若不趁重兵在防之日會同地方官力辦淸鄉掃除窼穴深慮兵撤匪聚了不勝防江寗前派赴贛新車三營經方飭令馳往萍鄉於湘贛邊界扼要分紥責以搜捕餘匪並飭秦臬司會同該軍鎭統徐鎭紹楨辦理查匪淸鄉事宜不得因匪蹤四散希圖了事現據該鎭來電抵萍後拿獲要匪湘鄉人陳祥友以開飯館爲名與蕭克昌同謀散買票布勾結黨羽故於蕭匪攻瀏失期情形言之歷歷供出頭目夥引已飭詳訊錄供按名捕治要匪陳祥友持刀拒捕区悍異常應於訊　詳供後卽行正法又據續電獲匪劉先珍張公紹均供認得受票布搶劫有案亦飭一併就地嚴懲以昭炯戒現因商辦整頓新軍事宜飭徐鎭回寗其萍鄉餘匪卽責成派出之湖北候補道孫廷林標統艾忠琦聯絡官紳妥愼辦理期收廓淸之效謹請代奏端方叩（始） 
[政府擬在川奉两省添設文武大員]  
　　西正月二十六號北京訪函云北京政府與四川總督商議在川藏邊界設川西巡撫一缺建署於巴塘復與盛京將軍商議設遼四提督一缺鎭守遼河以西地方因以上兩處　係衝要之區也此議如行大約遼西提督十缺非馬玉昆即蔭昌也譯字林報 
[洋貨運往奉大各商埠抽釐之交涉]  
　　西正月二十六號北京訪函云盛京將軍趙爾巽電稱駐奉英美德日四國領事不允承認華官有權在中日條約内訂定開爲商埠之奉天省城安東大東溝三處向外國貨物征收厘金駐奉領事公會並要求運赴奉天省城銷售之洋貨持有進日第一口岸海關所發轉運之執照常關釐局皆應承認不得重征四領事所述對於征抽運至奉天安東大東溝三處洋貨之意見趙將軍不允接受以中國近日所開各商埠並未與外國訂有條欵且各埠皆未有租界華官自有權仿照内地辦法向各項貨物征抽厘金至租界開放後爲止至領事公會所述第二節趙將軍已照請各總領事俟中國與各國開議在奉天省城及南滿洲境内中國自行開放各商埠設立稅關專章時再行提議奉天交涉局與領事公會至今尙在辯論此事各總領事之意皆以謂奉天省城各處旣已宣布開爲商埠則洋貨運往各該處銷售華官即不得向之抽　云譯字林報 
 
 

Page 3

 
 
拒約會來往要電 
[廣東拒約會致金山拒約總會電]  
　　粤督示禁抵制謂在南洋任曾與駐美使妥商美外部已將苛待改除速問梁使電覆粤督 
[金山拒約總會禀粤督電]  
　　周制台鑒美例苛虐向苦無訴梁使奏廢另訂美置不議去歲華人憤激紛倡抵制美商恐失利權聯請改良美總統雖諭寛待兩年開院仍無改良消息月前夭李架埠驅逐華人比前更刻今不再舉坐失時機况交易權在個人民間文明抵制無碍公法現美工黨絶人交易西報顯登章程美官不問我自抵制權操自我彼無可藉口乞照公法辦理勿受恫嚇但戒纍動請勿禁阻 
[又致北京外商兩部電]  
　　美又開議院禁約仍無改良消息月前夭李架埠驅逐華僑比前更刻顯欺我抵制不能持久今國民再倡文明抵制乞代奏勿禁止（歲） 
[鄞縣監犯反獄續誌寗波]  
　　鄞縣監犯反獄一事已誌前報茲悉監犯共四十七人十四日監内送年各犯分食酒肉有監犯陳長根即老三陳正發倡首分飲香灰酒預將頭髮剪短脚鐐挫鬆約定十九日夜深時舉事當被花會罪犯姚阿夏知悉通知禁卒禀報顧捕廳並高子勛大令十九日下午大令派巡勇及差役多人周圍嚴守大令親自巡視迨捕廳進監巡察見各犯均已夜膳並無舉動出禀大令將巡勇撤去仍派壯勇嚴防此十九日下午事也詎至傍晚時顧捕廳帶同提牢書進監甫至蕭王殿門首見陳長根茹祖温陳紹寛等各持柴棍衝出陳長根卽被拿住茹張兩犯則匿在巡更弄搗毁圍墻意欲逸出經親兵余小梅開鎗轟擊二人中鎗倒地餘犯始不敢擁出盜犯陳長根拿住後因兇横異常曳至署内樹下用刀砍斃禁卒吳發許耀一被監犯用麻繩絞死一被戳碎陰嚢而死次晨高大令入監將各犯脚鐐一一驗視髮剪鐐鬆者係寗海敎案王幼生海門敎案土匪並盜案各犯等至晚復將各犯研訊供稱係陳長根陳正發起意大令得供將各犯收入囚籠候詳核治罪（具） 
[江西洋務局派辦政事處會詳贛撫瑞鼎帥文（爲南昌敎案議結購定醫院地址請送駐滬巨總領事並咨外部事）（一續）]  
　　茲據署南昌縣知縣胡惟賢署新建縣知縣高彤會同委員禀稱此案迭經卑前縣等親歷城外沿河一帶往復悉心查勘多係市廛繁富之區絶少空闊合宜之地嗣於進賢門外毛竹架地方覔得南昌縣漕倉基地一方地旣近河又屬官產且與該國敎堂相近禀奉准予擬送旋以勘量基地不敷尙多先後設法商購附近前後左右民房鋪房園地優給價値遷費多方勸諭舌敝唇焦始允遵照遷移依限拆屋以事關善舉不敢稍事强迫抑勒致滋民怨貽患將來現已拆遷淸訖卑職等細加察看該地兩面靠街鋪屋櫛比欲求整齊見方實屬爲難已極然舍此更無合宜處所當經核實淸丈東西中線計寛四十丈南北中線計寛四十丈自東至西南面邊寛三十八丈北面邊寛四十六丈自南至北東面邊寛四十三丈西面邊寛三十三丈四圍積算共得一百六十丈足符寛横各四十丈之數北面均靠官路南面有出路兩條靠西一條在購送之内直抵官路爲止專爲醫院出入之用靠東一條係屬公路不在購送之内輿該地方議明可以公司出入又南面官路之南另有公路一條直抵撫河河邊碼路亦可公共出入均不在購送之列立有贈送法國醫院官地界石十四塊理合繪具圖式繕備執照加盖兩縣印信並將兩次添購民房鋪房園地優給價値曁遷拆各費除具領外應行補給各數目分列淸摺檢同各業户契據會禀轉詳前來本司職道等覆加查核均係實在情形未完 
[禀報撥欵奬賞獲匪南昌]  
　　萍鄉會匪被擊逃散所有未獲首要經秦臬司懸賞購拿電請飭司撥欵一萬五千元以備獲匪按賞當飭藩司沈愛蒼方伯轉飭萍鄉宜春兩縣在於解司欵内提撥洋一萬五千元現萍鄉張令禀報瑞鼎帥及藩司沈方伯已在該縣解司款内撥洋一萬元申解臬司收給以賞獲匪之用其餘五千元俟需用時再移宜春縣撥解並禀奉臬司諭允云（何） 
[鄱陽縣拿獲隣境匪犯江西]  
　　鄱陽縣陳大令詳禀各憲略謂前聞萍鄉匪徒蠶動禀承本府捐廉添募壯丁四十名曰冬防隊選派敎習操練夜巡與巡警相輔而行茲於本月初旬訪聞西鄉地方有外來匪徒潛匿境内當經設法購綫並獲匪犯江波一名押解回縣查該犯係都昌縣人係時山匪案内飭拿未獲之犯自應遞回都昌縣審辦以成信讞除一面選派兵役妥愼解赴都昌縣收審外合將拿獲隣境匪犯緣由禀報察核云云（何） 
[農工商部批駁礦務兩則]  
　　（一）批廣東職商鄺國英禀來禀並圖閱悉此案前准張大臣來咨當經行查外務部舊卷該處礦地有與德商魯麟洋行糾葛之案業經咨行兩廣總督轉各廣西巡撫查覆核辦去後茲復據禀請給採照等情細核來禀所報各礦礦地與張大臣原咨之地互有出入礦圖頗見精審惟無方里詳細數目核之圖中比例尺數與張大臣原報縱横約十方里之說亦不相符該處礦產旣據勘驗所出之煤合於輪船之用自未便棄利於地除再咨催粤督詳細查明再行核奪辦理外合行批示祇遵 
　　（二）批山東商民姜鴻恩等禀據禀山東平掖二境叢生礦線前道李宗岱辦理不善封閉多年近有暗勾洋人不時查勘居民恐受擾害公議富財貧力以工代股並將籌定之五百股内撥前道之子李道源三十五股彌補前虧等情查閱原禀並未指明礦地四至僅露前道李宗岱招股辦礦一節卷查招遠縣玲瓏山金礦案内本兼辦平度州舊甸金礦係前北洋大臣李批准有案歸前故道李宗岱等辦理現歸李故道之子李家愷接辦該商民前於本年閏四月間具禀到部據稱平度州九甸村金礦卽影射李故道所辦之舊甸金礦名目希圖朦准當經本部據案批駁茲復據禀前情並據稱撥前 
 
 

Page 4

 
 
道之子李道源三十五股等語查現在接辦金礦李宗岱之子家愷並無李道源其名該商民等飾詞揑禀尤爲情弊顯然所請仍無庸議母再嘵瀆（同） 
[岑前督覆廣東商會鐵路公司電]  
　　七十二行總商會鐵路公司同鑒寒電悉路事忽起如是風潮眞非意料所及現賬目旣經官查明無虧該商等根基更固至陳賡如等入股一節前因抗交股銀咨部註銷有案此時若入付股必須遵照商律開股東大會由衆議决詳細呈禀督院及商郵兩部自能按律核定此時不必亟亟電達因電文不能詳陳一切反恐誤會尤望破除成見大衆一心顧全大局萬不可因激烈而致破壞切切煊銑印附粤路公司原電上海雲貫總督部堂岑宫保鈞鑒粤路風　　潮劇烈大局震動董等現遵商律禀明農工商部郵傳部布告中外股東定期明年正月二十五日在廣州開股東正式會由股東驗票投筒從股份多數决定紛爭各事以免瓦解因思廣西爲宫保珂鄉廣東鐵路不成廣西商務亦難振起乞俯念東西兩省唇齒相依休戚與共之義迅轉電農工商部郵傳部奏明欽派大員來粤實行商律監督股東蒞會投筒大同幸甚商辦粤路公司董事口口口謹禀 
[報館與粤路之關繫慶州]  
　　粤督周玉帥禁止省報登載鐵路事件因國事報登錄廣濟密議路棍密禀周督謂國事報造謠故十四日周督札南海令查封國事報後虞令以此議案旣是確實有集議所作証非國事報造謠故未將國事報查封十五日特將此情形詳禀周督周督遂對虞令謂近日各報登載路事紛紛其說彼又投一稿此又投一稿是非淆混不如自後令各報一律不登載路事故虞令回署後特請國事報記者到署面囑謂奉周督面示勸各報自後勿載路事云云并著國事報代爲通傳各報是日旣由國事報通傳後各報亦不得不遵惟七十二行商報商會報二十世紀報國民報不蓋戳後經虞令查悉謂該報等如敢登載當面禀上憲查封云云（冬） 
[中日合辦南滿洲鐵路之電信]  
　　二十一日東京電云中國外務部已允中日兩國合辦南滿洲鐵道沿路之電信譯字林報 
[漕運滬局移設錫金之議作罷蘇州]  
　　聞商會禀呈督撫兩院以現在滬錫火車業已開通請將漕米改運火車等情由院飭據司局詳復漕米改運旣免駁船沿途攙水之弊又無停泊浦江風波之險實爲官商兩益之舉因即批准照辦至移漕運滬局一節因漕粮向歸招商局承運必須會同查驗米色分别收退故滬局移設錫金碍難照辦業已批駁云（對） 
[督練公所擬設講武堂南昌]  
　　贛省督練公所向祗設有敎練處兵備處儲材館名目其餘如參謀講武等事尙付　如現在督練總辦吳復初觀察擬設講武堂一區已電致南京督練公所詳詢一切章程一俟復到卽行開辦云（何） 
[派兵彈壓違種鶯粟之鄉民蘇州]  
　　江蘇徐海一帶爲產土之區現在朝廷實行禁烟該處地方官諭令各鄉民將所種鶯粟逐年减少鄉民不服致有聚衆滋閙毆差辱官等事海州之沭陽縣屬亂勢尤甚該處地方官已電禀省急請兵彈壓撫憲陳中丞遂札委幹員馳往查辦（康） 
[蘇撫派員設立官膏局蘇州]  
　　蘇撫陳中丞札委知府慮懋善設立禁烟總局併另設官膏局一所自明年起鴉片由官膏局煮售吸烟之人須持照赴局購取聞定價每兩售錢二千文卽委　太守爲該局提調已於二十一日奉札謝委矣（悅） 
[電飭上海招商電報兩局報銷北京]  
　　郵傳部日前電致上海招商電報兩局通飭各局將年終報銷淸册送部備查（日） 
[各國領事仍得查閱海關貿易淸册]  
　　文匯報云西正月三號本報曾載稱總稅務司赫德奉稅務處諭通飭各海關稅務司不得再將海關貿易淸册於發印前呈交各國領事查閱現悉此項諭單業已取消矣 
[黄海大風]  
　　二十二日東京電云黄海有大風在連　船隻爲之皆遲延譯字林報 
[遠邦聞風好義]  
　　二十三日倫敦電云英屬坎拿大惠尼伯葛地方之歐基爾維麫粉廠出售麫粉一萬袋爲賑濟中國中部飢荒之用譯文匯報 
[德使入覲英皇於行在]  
　　廿三日倫敦電云駐法德國公使入覲英皇於英使署談論至半句鐘之久英君后在浮塞爾離宫用膳後復往博物院遊歷 
[日美言歸於好之消息]  
　　廿三日倫敦電云倫敦泰晤士報駐美京訪事宣言美總統已訪由外部與日本商定和衷辦法一說甚爲可信 
[華俄銀行續招新股]  
　　廿二日柏林電云華俄銀行在法京招新股一萬五千殷譯文匯報 
[日本擬在海參威設立領事署]  
　　東報云日本擬在俄國亞洲屬境如海參威彼得羅伯洛斯克尼柯雷斯克三處設立領事署 
[英人勇於爲善]  
　　廿二日倫敦電云孟敦地方有英國居民一人遺留英金七萬磅捐助救生船局 
[摩洛哥籌借國債]  
　　廿二日倫敦電云摩洛哥國皇切懇列强籌借英金四十萬磅據稱此項借欵係剿辦叛酋魯蘇立及僞皇之軍用云 
[比利時兼併剛果之問題]  
　　廿二日倫敦電云比利時議院選派預備兼併剛果自由國之辦事大臣大言恫嚇謂比利時君主如不將藏匿之文件交出卽行解散 
[日本礦工要求增加工資]  
　　廿二日東京電云日本東山道下野省銅礦今日忽起暴動礦工千餘人相率罷工以要求加增工價聲勢洶洶惟下午即行平靜譯字林報 
[英國君后微服出遊]  
　　廿二日倫敦電云英國君后赴巴黎遊覽於禮拜六晚間行抵諾浮扣地方實出望外鐵路公司總辦僅接得短信一封故人皆不知其爲英國之君后也譯字林報○廿二日柏林電云法國政府警告德晤士報不可評議英君后至法遊歷一事牽涉政治　恐法國獨立之政策因之受虧也英皇已　明其願見駐法德使賴　林　王之意法報云英國君后在堪列斯海口登岸後至巴黎駐　一禮拜與法　統互相通拜譯文讀報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[咨請保護游歷女敎士漢口]  
　　美國女敎士賴蘭芬赴湖南江西河南三省游歷昨由駐漢美總領事照請鄂督轉咨各省飭屬照約保護（爲） 
[浙撫札飭限期戒烟杭州]  
　　浙撫張筱帥因奉政務處咨行戒烟章程特札兩司通飭各屬員先行限期戒絶以端表纱並責成提學使嚴戒敎習學生吸食洋烟札文節錄如下查立法期於實行行法必自貴始今吸烟之禁將普及全國之民而所以樹風聲而端表率者其責尤在官員若官多先自吸食更何以督率齊民除武營員弁兵丁業將部定專章通飭外所有省内實缺候補文員均應責成該司等確查嚴禁無論有無缺差如有烟癮省内限十日内省外限一月内均自行檢舉禀報注册逾限不報由司查出详撤一面遵章於六個月内勒令戒斷如逾限不報及逾限未戒已戒復犯者均由司查明詳請叅處至各學堂敎員管理員及學生尤應懸爲厲禁管理員敎員犯此者立卽撤換學生犯此者立卽斥逐出堂並責成提學司議章詳辦以期盡絶根株札到該司卽便遵照通飭并妥議詳奪母稍違延（荷） 
[委員總理全省監獄武昌]  
　　鄂垣各衙署改良監獄招募衛兵一節已紀前報昨鄂督張宫保特札委道員鄒覆和爲總理全省監獄委員並飭各州縣一律倣行定爲考成云（人） 
[委員淸查行帖江西]  
　　江西各屬請領行帖以抽牙釐者爲數甚多隔年須委淸查以防假冒經稅契總局文芝塢觀察委員數十餘人年内卽須分途往查開摺禀報（何） 
[示禁貨物漏稅漢口]  
　　漢口籌餉局近奉善後總局札略謂商民運到貨物向章堆積棧房限六個月賣定必與三聯票數目相符近聞商民等貨物到漢分途零售俟下次起到之貨再行人棧殊於稅務有碍飭卽查禁云云昨籌餉局已遵札出示曉諭矣（衣） 
[蘇省官事]  
　　太平洲同知錢錫麟於念一日來省詣撫轅禀知遵奉通飭戒烟來省請驗○辦理閶胥門外巡警分局同知楊嘉午詣各憲轅禀知二十日本局移駐寳蓮寺○知縣鄭文源禀謝奉委赴徐州公幹○樊肇崇禀辭赴海屬公幹○周慶瑩禀謝奉委撫署文案即到差○撫憲札委步兵科科官張祖褘當參謀處提調炮兵科科官周鼎銘當敎練處提調均於念一日謝委到差○巡檢張慰祖禀知奉藩憲飭將法政宣講所停辦（且） 
[浙藩牌示]  
　　湖州府李念茲因病請假遺缺以楊志濂署理衢州府姚舒密丁慶遺缺以吳學莊署理署金華通判李濱另有差委遺缺委何厚慈署理署當陽縣趙寛請假就醫遺缺飭正任董鳳來回任處州府劉炬翰降補同知遺缺以英霖請補湖州烏鎭同知曹鈺彝開除原缺以高向瀛請補麗水縣李樹聲參革遺缺以顧曾沐請補（荷） 
[考試巡警揭曉安慶]  
　　皖省巡警學堂初三日考試巡警生初六日考試高等學生均見前報現督辦世藩台會辦何觀察會同評定於十六日揭曉計取巡警生甲班二百名乙班二百名備取十名官學生本省候補正取三十名備取六名外省候補以及本省士紳之有官職者正取三十名備取二十名附取修業生十一名其中班巡警生正取官學生均定明正十六日一律到堂肄業而乙班備取俟甲班正取卒業後再行入堂肄業（士） 
[警官被控江西]  
　　江西省城警察南局分巡委員徐惠荃文案袁德軾近因私受娼賭規費物議沸騰現地方紳董已聯名禀控大吏矣（何） 
[巡警總辦解匪上省蕪湖P ] 
　　蕪湖七區巡官王晉卿捕獲行刦龍樹菴案犯陳金標李德勝兩名已紀前報茲總辦黄潤九觀察因陳金標曾奉皖撫電飭密拿特於前日乘江新輪船將該兩犯一併解省聽候發落（九） 
[飭查各屬水泉瀑布廣州]  
　　日前廣州府陳太守奉到農工商局札略謂現奉督憲面諭方今工藝製造全恃機器之力而機器用水尤比用煤省工廣東廣西層巒疊障溪泉高於平地數十丈所在多有且有懸流瀑布秋冬不絶流泉之處民間借作水碓水磨自必不少惟瀑布與大澗設廠引水製貨尙未之聞皆由大商巨賈向無集資爲倡故民間罔知利用飭卽通飭查報以爲振興工業之助至水小冬涸及兩山夾溪無平地可容廠屋或距河在十里以外運送不便均不必查報等因除西省地方備移廣西布政司飭屬查復外合就札飭札府即便轉飭近山各州縣遵照札行辦理限文到一一月内查訪明確　　圖說詳細禀報察核等因陳太守奉札後已飭屬一體遵照矣（出） 
[請開牛岌嶺煤礦廣東]  
　　番禺縣職員何鋆培等現查得該縣屬牛岌嶺有煤礦透現礦苗極旺該商等擬集股本三萬元設立公司購機開采以挽利權特具詞赴農工商局請准予立案情該局據禀卽札飭番禺縣查明該處山塲是否官荒寛廣四至實若干里畞煤苗果否暢旺將來開采於附近田園廬墓有無關碍該商等是否公正家資是否殷實應卽逐一查明便同該商馳往勘明繪圖註說據實禀覆云（來） 
[試辦墾植公益會廣東]  
　　三水縣舉人林廷幹具禀農工商局條陳開墾種植各事宜請叅以泰西現行之法嚴定奬勸倡導之方及提倡公益會每股收銀一元二角分月匀繳田少而多逐漸推廣以便集事等語并黏呈章程多條請通飭各悄一律遵辦現局員以該紳所陳各節多有可採特札飭三水縣略云該舉人條陳種植事宜酌古準今繁徵博引多有可採所請飭屬提倡公益會每股收銀一元二角似尙易於集事該紳籍隸三水距省咫尺傳聞縣屬北江之蘆苞西江之蘇文沙一帶荒山蕪地彌望皆是應就該紳本籍先行集會試辦倘能行之有效山林蓊鬱地無棄利再當通飭省外各府州縣仿照辦理（出） 
[今日尙有本埠及各省新聞均列入第三張閱者注意]  
 
 
] 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
　 
　　 
 
 

Page 15

 
 
   
 
 

Page 16

 
 
　　涉重洋不辭勞瘁查連捷被叅係因辯給矜躁今則老成歛仰更事益深廖正華被叅係因關防不謹當時委查旣無實跡頻年困守絶意干求詳加察看該兩員被叅本無大過茲於各項新政考求有得均屬有用之才値茲需材孔亟之秋未忍聽其閒廢且查光緒　　　 
二十九年奉天雙城廳通判柳大年先經長順奏參革職嗣因隨辦交涉查其人可惜奏請開復原官並免繳捐復銀兩又三十一年正月新疆烏什廳同知袁運鴻先經陶模以性情偏執用人欠愼奏叅改敎嗣經潘效蘇奏留以該員才猷卓越器識宏深奏請開復原官免其送部引見均先後奉旨允准有案今連捷廖正華係降選降調之員處分本較柳大年袁運鴻兩員爲輕其奮勉可用情形均屬用同合無仰懇天恩俯准降選同知連捷降補同知廖正華均開復原官留於湖北仍歸原班補用以資策勵並請免交捐復銀兩並免其送部引見出自逾格鴻慈臣爲新政需材起見謹恭摺具陳伏乞皇太后皇上聖鑒謹奏奉硃批著照所請吏部知道欽此 
　　宫門抄十月十七日法部大理院廂紅旗値日無外見分發直隷試和道翁之廉謝恩分發江蘇試用道賀光鼎謝恩分發湖南試用道袁學昌謝恩公發江蘇試用道又廷楷謝恩浙江補用知府楊崇綸謝恩分發湖南試用道薜鴻年謝恩浙江試用知府史揚善謝恩分發山東試用知府　之韶謝恩江西試用知府周紱藻謝恩福建試用知府戴培基謝恩湖南試用知府盛松謝恩江蘇試用道郭寶銘謝恩召見軍機沈家本劉若曾 
[署粤督岑桂撫林奏爲已復原銜職道員積勞病故懇恩開復原官交部從優議卹摺]  
　　太子少保署理兩廣總督臣岑春煊頭品頂戴廣西巡撫臣林紹跪奏爲已復原銜革職道員積勞身故懇恩開復碑官交部照軍營立功後積營病故例從優議卹以慰勤事而昭激勸恭摺仰祈聖鑒事竊臣查花翎三品銜已革直隷候補道鄧賢輔經前撫臣李經羲奏請開復翎銜調桂委用時軍事方棘徧地匪氛該革員奉調卽行不避金革到桂委辦通省水陸營務復臣春煊視師桂林親見叅贊戎機洞悉委密知其幹練迥異常人軍行之初饋　尤急庫儲如洗仰屋興嗟前撫臣復委兼辦官銀錢號淸查通省鹽務各差該革員夕革兵符盡籌飛挽親巡各卡歲寒不歸堵緝私梟剔除中飽遂得驟增人欵十餘萬並不事横徵苛歛尤爲人所難能及全桂肅淸臣紹年抵任徧察僚屬心契其　時軍務旣平民生困苦興養之事及等求芻桂地多山向饒草葴本年四月委赴富川賀縣一帶地方查勘煤錫等鑛　員藍褸單衣踰嶺越橋正値黄芽沒路瘴雨　行衝冒毒氣備嘗艱苦征騎未息適臣春煊又以兩廣鹽務需人調查電促來　籌議策政該革員於五月十七日到粤條舉利弊洞若火觀時患濕瘡不自言瘁亟請親赴高州各塲察看整頓六月初七日登次虎門風浪劇作三日不息海濱寒煖本自不常積瘁之躬風邪易入痰涌氣逆昏迷兩時復甦仍戒管駕駛赴高州及疾不可爲始旋省臣春煊往視猶喃喃以未得蕆事爲憾至念一日身故臣等撫念時艱頓失臂助同深惋惜查該員至性肫誠操行堅卓臨財母苟見義勇爲甲午之役前福建提督現長江提督臣程文炳率威靖二十營拱衛京畿委辦營務處兼後路糧台時海道不通各軍乏食獨威靖士卒飽騰則該員有冒險運濟之力二十四五兩年淮海五州縣連歲災荒前兩江督臣劉坤一委辦工賑捐資散放得無流亡奏奉諭旨嘉奬則該革員有全活災黎之功二十七八兩年江水泛溢沿江無爲州一帶三百餘里堤岸衝决民罹昏墊前安徽撫臣聶緝槼先後委令修築士堤石壩躬親　鍾無間寒暑院人德之幾至尸祝則該員有捍衛桑梓之績徒以往年認辦桃宿睢邳四岸食鹽私充銷滯商本虧耗欠交加價公欵奏叅革職押繳岸產入官嗣經如數繳淸詳請開釋該革員本無意仕進故一官未復始終淡然夫州縣欠解正雜錢糧革職押追限内繳淸尙准隨案開復今商人以折閱之故欠繳加價旣已遵繳自無餘罪可科况該革員歷奉差委曾荷褒嘉在桂兩年馳驅瘴地治兵籌餉成效尤多卒以積勞沟於差次理合仰懇天恩准其開復革職處分照軍營立功後積勞病故例交部從優議卹以慰勤事而昭激勸廑合詞恭摺具陳伏乞皇太后皇上聖鑒謹奏奉硃批着照所請該部知道欽此 
　　宫門抄十朋十八日農工商部郵傳部正藍旗値日無引見鹿傳霖等同鄉官謝恩召見軍機唐文治顧肇新張百熙唐紹儀 
[署兩廣總督周奏爲江南開辦巡警大槪情形摺]  
　　頭品頂戴調補兩廣總督署理兩江總督臣周馥跪奏爲江南開辦巡警大槪情形恭摺具陳仰祈聖鑒事竊維除暴安良莫先巡警東西各國所以保衛治安之道恒必由之臣前在山東巡撫任内辦理巡警略有端倪迨光緖三十年九月奉旨署理兩江總督下車伊始卽選派學生前赴天津學習去年秋間學成回省卽將江南巡警赶緊開辦並招日本留學生相助爲理迄今將近一年規模粗具謹將大槪情形爲我皇太后皇上縷晰陳之查江寗城垣周圍九十餘里南北相距三十餘里地方遼闊臣督同司道相度形勢於城内適中之地設巡警總局又於城北儀鳳門外通商地叚設巡警分局卽其餘若城南之聚寳門城東之通濟門城西之水西門漢西門内外所轄各處分爲東西南北中各設一巡警分局每路五區各設一巡警分區但爲正副巡官辦公之地此外添設巡警的以駐巡兵目合計省城内外現共有巡警總局一巡警分局六巡警分區二十五巡警所七十所並擬於儀鳳朝陽觀音神策太平各城外酌添數區管理附郭一帶漸次推及鄉村此江寗省城設巡地叚大槪情形也至辦理各員經臣再三斟酌局中應設總辦一員以省城實缺司道兼充仍另委通曉警務之道員會辦局務常川駐局總辦以下設左右叅事官各一員左右文書官各一員及考績巡稽核對書記外收發内收掌等課各一員此外别爲五科分掌各事每科派科長一員其下分設各課每課派一課員五科之目曰警務科警政科警法科衛生科籌備科每路巡警分局各設正巡官一員每巡警分區各設副巡警官一員歸正巡警官管轄巡弁巡記每局區各一人而巡警兵目每區六排每排設巡目一名巡警兵十六名共計巡目一百五十名巡警兵一千五百名惟以城垣寛廣崗兵萬難徧設因另設巡邏兵一百二十四名庶稍周密至從前之馬巡暗巡及督捕水師等營不能不 
 
 

Page 17

 
 
[靑浦縣勸學所草章]  
　　一定名本所前奉本省學務處札辦初名靑浦闔邑學務公所今遵學部定名並蘇提學使札改爲靑浦縣勸學所 
　　二宗旨專事敎育行政以圖敎育之普及除隨時查照學部定章辦理外特揭重要之事項如左（甲）注重宣講借明倫堂爲宣講所按照學部頒行書目表編纂講義按期派員宣講乙實行勸學悉遵部章辦理（丙）推廣學堂各區有未設學堂之處聯合本區職員就地籌欵禀請地方官興辦（丁）改良私塾几塾師有泥守舊法不適時用者本所當設法改良（戊）研究敎育照章本所應附設本邑敎育會一切研究之法槪歸該會辦理（已）緩辦師範本所向設傳習所限於經費不能常所接辦俟籌有的欵再議續設 
　　三學區向就學堂開設之處以本城爲總學區分四鄉爲十四學區今謀敎育普及統合全邑畫爲中城六區東鄉四區南鄉五區西鄉九區北鄉六區 
　　四職員錢董一人（行投票法每年公舉一次隨禀地方官詳請札派爲縣視學）宣講員二人（　延聘專員）理財員一人（本所有籌欵興學職任特設此職每年投票公舉）勸學員每區一人學董每區一人（由總董禀請地方官札派）其餘會計書記两部暫由敎育會幹事担任各職員應任職務除照章認定外理財員襄助區董籌欵興學併增籌本所經費 
　　五權限本所注重敎育行政其立法部歸敎育會評議以資聯絡 
　　六財政本所爲敎育行政之總樞地方學務之盛衰全視乎財政之盈絀與否茲將經理財政事宜舉要如左（甲）凡地方學務公欵前經學務處撥歸興學之需者其應收應領仍由本所派員經理（乙）凡各區公產公欵及一切閑雜欵項應撥歸學務省由各區勸學員報告總董參酌辦理（丙）凡各區學堂向歸本所補助者仍視辦法之良否以定撥欵之多少（丁）本所向備遊學費每年定二百千現重專門候籌足經費再議擴充（戊）本所出納欵項於上下學期造册報告外年終復將淸册排印分發各區以昭信實（下畧） 
[批准頒給輿圖杭州]  
　　杭省武備學堂各學生迭次演習行陳由總辦禀請浙撫頒給本省輿圖業奉批准又藏書樓總辦胡紳等亦請頒給以資考証均由輿圖局給發（的） 
[船户捐欵興學漢口]  
　　漢口内河外江船户不下萬餘刻有船行首董邱雪棠聯合各船户出資在漢口組織高等小學一所初等小學二所常年經費均歸各船户按月捐認專收船户子弟不取學費云（人） 
[師範學堂添招新生奉天]  
　　奉省師範學堂定額三百名前 
因招考學生多不及格僅錄取二百四十名茲屇年終試驗除淘汰及自願退學外祇存二百名現擬明歲再招新班以符定額（丙） 
[瘋漢禁監病故北京]  
　　棚匠賈萬海因瘋病登太和殿獲交法部監禁茲聞瘋漢賈萬海因病勢愈重於日前在獄病故（閏） 
[胞兄殺弟南京]  
　　寗垣南門三山大街顧樓口有朱姓兄弟開設圓作木器店歷有數年本月十八日因纒誤買客定貨互相口角兄竟乘弟不備持刀向弟腦頂一劈登時斃命卽由弟婦報請江寗縣蒞驗遂將其兄帶回先行重責押候照例治罪現左右店鄰見朱父年逾七旬無人奉養擬公禀縣主從寛治罪以保宗祧云（才） 
[米行夥被匪勒斃蘇州]  
　　十九日胥門外横塘鎭順泰米行經理人吳某至城中元妙觀三萬昌茶肆米市交易是日傍晚由城回鄉中途突被匪人用繩勒斃身畔洋銀五元及所穿羊皮袍褂悉被剥去翌日屍屬偕該處地甲投吳縣署報請相驗張蓬仙大令准於二十一日下鄉驗勘（且） 
[詣勘小普陀基地]  
　　上海縣王大令因小普陀一事曾奉滬道札飭勘明酌奪查辦等因乃於前日前往勘驗傳二十三鋪地甲錢德查問廟產及基地共有若干然後命亭耆測丈註册候繪圖中報道憲酌辦（尺） 
[批奬寺僧設學]  
　　滬南海潮寺擬改設學堂禀由上海道縣各憲核准通詳昨奉上海縣王大令擬禀批示云留雲寺僧密通等熱心敎育將積年餘資創設小學卽以寺旁餘屋爲校　並担任開辦及常年經費方外如此開通誠爲難得且科學悉遵定章不涉釋典較諸他處寺廟設立僧學爲抵制起見其宗旨仍尙虚無者迥異具徵該僧密通等見解之高洵堪嘉佩本縣當製贈匾額藉昭激勸並先行給示曉論務期尅期開辦仍候道憲批示遵行（尺） 
道批照錄 
[徐瀛州禀批]  
　　該商被蔣鶴亭弟兄串騙洋元田單旣有借據爲憑何至控局傳訊不予追還給領且禀黏供據要件問官應必寓目交由兩造質証何能由蔣串同黨羽舞獘抽去情節不無可疑仰總工程局裁判委員孫令迅即查明據實復奪母稍徇延 
[韓孫氏禀批]  
　　據稱裴勉之潘鶴坪串同呑產舞弊撕賬如果屬實自應澈究旣經貝禀公廨何以延不訊理仰會審委員迅卽品驗帳簿秉公訊斷母稍徇延（宜） 
[議除賀年煩文]  
　　前日滬地各紳士在公益研究會集議謂新歲賀年最爲繁文擬於丁未年元旦午後點鐘起四點鐘止在城内蓬萊路地方公益研究會行團拜禮以省互相往來之勞此亦崇實黜虚之見端也（宜） 
[法艦來中]  
　　法兵艦名代西台前日由甬開駛來申停泊小東門外浦江中聞正月初即須開往舟山云（深） 
[驗收路工]  
　　巡警西局局長朱峒仙二尹以局門首至大街之甬道年久失修頗有崎嶇之患因禀准總辦就罰欵項下雇匠修砌比前加寛昨已工竣由匠禀請　尹驗收矣（宜） 
[英界火警]  
　　前晚八點一刻鐘英租界河南路第五百四十五號門牌協大昌烟帋店起火延燒北首福泰玻璃鏡架店樓面及西首得興炒麵店經救火會救息計共焚去房屋七間昨早捕房飭探何阿春姜長明等前往詳查起火情形並傳協大昌主人訊供核奪（力） 
[同時火警]  
　　昨晚九點半鐘小東門洋行街某行及八仙橋捕房東某洋貨店同時失火均卽求熄（深） 
[竊賊潜逃]  
　　前晚木城西門内司徒公館拘獲竊賊一名飭丁持片送至西局請究局長朱二尹命鎖押候訊當晚該竊乘人不備拆去栅欄逃逸無踪迨門差巡士知覺追尋已查不知所之（宜） 
[夫控悍妾]  
　　虹口捕房包探沈阿炳昨日送婦人朱氏至公共公廨稱氏係朱阿茂之妾因淫凶肆潑圖害髮妻由其夫近奉提案請訊明發所另配等語太守准卽交官媒看管聽候訊核（力） 
[招領失孩]  
　　本月十九日南市警察送迷路小孩一名至總 
 
 

Page 18

 
 
工程局詢之係甯波口音據孩自稱名阿寗不知其姓年七歲伊父賣水菓爲業云云現此孩寄城内普育堂留養以待認領（顚） 
[西牢斃犯]  
　　筆喇洋行司帳邱海如前私取行東莊欵并誘同孫阿耀之妻鄧氏逃往杭州經行中經理人紀魯香投公共公廨控追奉讞員關太守飭探竇如海移文至杭將邱及孫妻鄧氏一伊提解到廨由中西官會判邱押西牢六月邱至西牢後遽患疾病延至前早七點鐘身故由西牢頭目傳知老捕房告知邱之親戚前往收殮（力） 
[訂期會訊羅彥甫案]  
　　道轅舍人羅彥甫奉道憲瑞觀察飭偵探楊荊山拘押公廨等情迭紀本報茲悉此案已經中西官訂定於禮拜五即本月二十六日下午二點半鐘在公廨會訊（力） 
[會訊火案]  
　　虹口百老匯路貿泰外國衣服號失愼一案前日午後公共公廨襄讞孫明府會同英巴副領事升堂會訊貿泰學徒顧永年供至貿泰祇有三四月一切細情均不知悉是夕失愼由夢中驚醒逃出五十四號四探馬克濤禀稱前堂飭查該號賬目今有洋人禮克與華人顔明卿已經核過請訊禮顔二人同供所有捕房發下之賬核對數目相符貿泰號執事諸志仁等仍延担文帮辦雪門律師到堂申辦中西官會商之下判候禮拜三禮拜四兩日午後二點半鐘覆訊核斷（力） 
[總工程局記事]  
　　荳市街永康洋貨號於上月廿四夜起火由總工程局拘獲號夥蔡賣治訊明判限交出店主在案茲已案延匝月延不尋交昨日孫明府提案復訊蔡供店主因病避不到案叩求明鑒官判著繳罰洋二十元充火政經費交保出外仍着赶緊交案○西區解在打鐵浜刨棺盜犯陳阿二至案孫明府判責四百下發押改過局四月（尺） 
[英租界捕房事]  
　　歹人吕阿慶混入松江路泰安棧行竊棉袍布衣等物由徐阿三報知包探王梅亭將吕拘入押候解廨請究○顧二毛於前日至四馬路第一樓茶　行竊銅壼一把報由包探王梅亭拘入押候解辦○張金林竊取蘇州河李福生家火爐顧阿會竊取芝罘路王小林家衣服陳阿六掩入浙江路空屋圖竊先後由包探姜長明張全林等拘入押候解辦○吳小弟行竊福建路二百九十六號客棧之夾被報由包探劉光震拘獲搜其身畔有質票二十餘紙據稱各物竊自黄渡鎭某姓家由探著人至失主家知照囑其投廨認領（力） 
[法租界公堂案]  
　　江西人曹桂生前日竊取義和銀樓銀手鐲一付仍倩長豐客棧茶房至義和兌換現洋爲店夥林金山察出送捕解訊判押候查辦○皖人李仲記控王順發欠租行兇昨提訊究王供囚代李租出車輛糾葛挾恨誣控官判查明再核○吉祥街高發記潮州屬店倒欠巨欵棄店逃避房東祥茂洋行遣人控請給示拍賣官准之○劉根壽控告劉世忠不還借洋一案久押未了昨提案命探帶出交其母收管○唐仁卿前荐某氏婦至某西捕處服役私竊金飾逃走控奉押交迄今未據交到昨提案署訊命卽開釋○王阿龍搶彭開誠皮帽押三月○楊福喜戳傷陳長貴解訊判押捕房一月（深） 
[美租界捕房事]  
　　流氓趙阿小應阿生前因持刀搶取張阿桃狐皮馬褂昨由包探金立生將趙應一併拘獲帶入捕房押究○馮其祥顔金寶昨竊董敬齊　皮衣服由探陸恊庭拘入押究○包車夫楊金才昨竊西華得路三十二號洋记西衣等件由探沈阿岳拘入押辦○毛桂郎竊百老匯路梁姓洋貨店機器油由探石錦榮拘入押究（似） 
來函 
[救世多方]  
　　今承賡春振聲曲集總理黄君介受副歐陽君鉅元會計程君伯鈞葛君稚梁稽核温君貢靑俯憫淮徐水灾無數生靈流離失所特租春仙園演戲除開銷一切洋七百十六元外凈餘大洋二千二百三十三元小洋一千二百九十七角委充振欵其餘登列各報告白及紙烟水果糖果點心鮮花等資均由諸君義務捐助竝不開支分文又求志書屋由鼎康莊來洋四百元杭州恊德善堂經募大洋一百三十四元小洋五角頴川合記梁溪榮張氏二户各洋三十元蘇州仁和莊募棉風兜五百只分别拜登奉揚仁風上海北市絲業會館籌賑公所施則敬謹誌 
[上海北市絲業會館賑公所施子英經收各處水灾賑捐十一月初一至十一月二十日第一百八十四次淸單]  
　　初一日恆德莊來杭州西湖恊德堂募十九户合洋一百九元無名氏洋八元張子川陳實翁吳存仁堂張凝趾堂晉庚公司五户各两无煤鐵公司一元五角五豐煤號楊企翁王振灃鄭春台四和莊美少廷六户各一元裕成礦孫紫欽合一元陳曉蓉吳栗卿合洋一元吕應生袁存善邱錦才春和四户各小洋五有熊子嘉洋三角章寄仙二角共念一户合洋三十元○初二日憶褚居規銀卅两○初三日胡門趙氏洋四元○初四日永吉茶棧來金祿甫洋一百元金賡唐五十元張紹堯卅元孫允齋廿元周任源子懋德懋功懋昭英洋五元龍洋三元小洋廿角通州徐秋谷原棉衣二百件○初五日王仁乾節省麵資移助洋十元心愿人求諸務順吉合家叨福十元○初六日海陽景福堂洋五十元○初七日由徐子雲來無名氏洋二百元金守素一百元緣野廬五元沈其記三元○初八日洪少圃先生來隱名氏洋五百元黄晉源求子病愈十五元心愿人洋二元○初九日石門縣善長典同人捐俸一月洋五十元錢五百文崇餘莊來靜一草堂洋念元楊士奎求子病愈廿元○初十日顧晴川經募錢循陔司馬棉衣褲二百件姚壽同善十棉衣褲一百件○十一日新聞報館籌解第一批規銀一千两洪少圃先生募隱名氏洋五百元杭州恊德堂募二户洋七十元太古輝來慶豐裕二十文又寗松記十元蘇州仁和莊棉衣六十件○十二日森元號胡蔚卿先生來晚香樓主人規銀二百两雙桂居爲先嚴先慈九十冥壽移助洋五十元又承蔭軒洋廿元無錫同和莊冬夜筵資移助洋五元又公順典五元蘇垣許崇厚堂棉衣一百四十套新隆泰茶棧來蘇州姚壽民善士棉衣褲五十套○十三日崇川萱蔭堂洋五百元又賡颺堂五百元姚陸氏洋一百元無名氏洋二元銅洋一元老公茂洋貨賑房銅洋四元○十四松江馬伯英募楊貞記洋廿元又松筠女士廿元又楊慶記五元又楊餘記五元○十五陳尙洪龍洋一元○十六日日蘇州兪曲園先生洋一百元又王少侯十六元高郵丁玉軒募鄭陳氏洋十元又補過子四元又安藥堂小洋十角又求平安得福九九錢一千文○十七日永豐莊來常州董鄭氏洋四十元又姚陸氏續捐四十四元又董姚氏十六元杭州西湖恊德善堂募上虞潘沈氏米約十六担洋九十六元又募施通學堂洋十元樹慶堂秦洋二十元鎭洋李穉花爲妻徐氏將分娩求產平安洋一元○十八日崇餘莊來餘蔭後人洋三百元又棉衣折洋一百元豫豐號二十元張錫臻两元○十九日高郵丁玉軒募張氏求微疾歸終英龍洋二百元常熟徐賡薌募趙師獻爲保男兒康健龍洋三十元姚慕記洋廿五元姚永記洋廿五元○二十日永吉茶棧來茂苑懷德堂張洋一百元誠記來章申甫善士洋五十元汪蓮伯來平陽獨叟生洋五十元鄭叔記率子女三人洋六元鄭朗記四元鄭連元二元鄭門張氏經懺資移助洋四元 
 
 
