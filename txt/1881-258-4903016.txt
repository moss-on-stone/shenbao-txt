# 1881 - 258 - 4903016

 

Page 1

 
 
[書日本報論中國學徒事]  
　　日本人有致信於新聞舘者該館錄其信於報其言曰中國發往美國習學西法之諸學徒近聞中國有召回之信外人紛紛議論各有意見有言中國擬將學徒發往英法德等國習學兵法者育言欲使其傳西教於中國者其說不一鄙意以爲此皆無稽之談不足以爲據也去年中國會派員赴美察看學徒觀其工夫之淺深技藝之優劣及抵美之後一見情形殊爲不然蓋諸學徒所爲皆屬不應爲者或剪去髪辮披髪毿然或服西人之服盡棄中華之本來面目而一變爲美國之人爰卽發信來華備言其事故有召回之命竊思中國之所以遺學徒至美國者原欲令其學成西法可以回來轉傳華人俾華人之精西學者日益加多而後快中國朝廷亦深喜出洋之有人足以備國家將來之用故不惜經費之浩繁深願諸學徒日異月新又教以兼習華文使之不忘故國之舊其用意甚美其立法甚良而孰料諸徒出洋之後其情形竟至於此此固由於諸學徒之不知自好亦由於擇人之不善故也中國第一次出洋並無故家世族巨商大賈之子弟其應募而來者類多椎魯之子流品殊雜此等人何足以與言西學何足以與言水師兵法等事性情則多乖戾賦秉則多魯鈍聞此輩在美有與談及國家大事及一切艱鉅之任皆昏昏思睡顧而言他則其將來造就又何足觀其帶之出洋之華員亦知此輩之情性故預出告白囑各店舖不得賒借物件如有賒付及借與該學徒等錢物者槪不認帳然則中國費如許錢粮用若干心力而學徒之所爲如此不亦大可惜哉夫欲令學徒山洋習學西法必先以擇人爲要第一須選質地聰敏性情純粹方可准其出洋庶幾他日習之巳成懷材歸國不難展其生平之藴以爲國家捍患故我日本人之在外洋學習西法諸人亦當與中國之學徒交相砥礪互相扶持以期漸成大器爲國家有用之材也以上皆日人信中之言閱竟不覺咨嗟歎息而起曰日人之爲此言正切中中國學徒之病所誚旁觀有清不費洞答觀火也夫以中國幼年子弟馮往外徉遂肩變跑初服是波為外國增l口之數而淤中國無補又焉用之且學徒自幼出洋在外國或四五年或七八年或十許年少年情性最易變易卽使安分學習別無劣迹而回華之後言笑動作皆與外國人無異甚且并且家世而忘之設有父母俱無無人管束則更無所顧是問以中國之所謂孝第忠信禮義廉恥皆惘惆然一無所知反或自恃精於西學曾經滄海視天下人皆蔑如睥睨一切旁若無人若此者往往而有然則中朝不惜經費送之出洋以望其成材者反因此而無所取材其有不貽旁觀之竊笑者乎吾以爲椎魯之子出洋亦無所用其在大家世族之子弟又末必肯令出洋則不如在中國廣開學塾敦請西人爲之教習或有華人之精於西學而品學兼優省同爲訓導一切規模章程悉仍中國之舊且察其性情第其甲乙可留者留之不可留者去之則學可望成習亦不變如是而後可以無憾否則出洋雖又何裨於國家之用也哉 
[美總統薨逝]  
　　○昨日上午接到倫敦本月二十六日發來電報言美總統嘉斐路業經薨逝電音簡略不言薨逝之故亦末詳時日想因前次火車中爲鎗所傷故卒成不起耳 
[西報彚譯]  
　　○西字報言彭雪琴宮保建言上海高昌廟之鐵廠周圍當　土牆留取六門內置大砲挑選精壯兵丁五百名在彼習練放砲將來習成之後可以調發他處以爲教習也又云迸聞總理衙門行文兩江總督轉向洋行定購挖泥機器將吳淞口淤泥挑挖凈盡購機器時立有合同言明機器到滬之後二十個月爲限一律將淤泥挖凈刻下機器將次可到然則吳淞口淤塞之處從此可以利舟楫之用矣 
[新定英例]  
　　○英人蘇德在土耳其監工爲盜匪所擄勒銀往贖已列前報刻聞已將蘇德贖回而英國管理外務大臣新定一例通行駐華之英公使及凡有英國領事地方云嗣後倘有並非辦公之英人遇有爲盜匪擄去情事不能由英國家贖取云 
[電線近聞]  
　　○由滬達京之中國電線近巳造至鎭江盖前日鎭江中國電報局發電音至上海英領事處故知此信之的確也 
[津沽雜聞]  
　　○天津紫竹林租界旣經捕房捉賭一時博徒如鳥獸散地方爲之一淸是係粵東之錢攤卽所謂白晝攤錢高浪中者此賭惟粵東人喻而嗜之開賭與賭者均係粵人然鳥共驚弓魚同避綱經此懲創寍波之牌九天津之十糊在租界內者皆爲斂跡惟娼寮滋事邇來疉見十八日自排汶至紫竹林槪以閉門羹謝客卽有支持門戶者不過一二老妓而巳走馬王孫墜鞭公子咸遠赴侯家后云 
[續選學生]  
　　○天津水師學堂初次考選學生情形曾經列報本月初三日招上次未到之人補考按之名册當有百數十人因補考示內有能作文或起講者方可投考否則愼勿空勞往返等語又以是日雨後泥濘學堂僻在城隅來往本多不便是以應考者僅二三十人總辦吳觀瞭深加體館復示於初六七八等日再行補試隨到隨考云 
[蜈蚣爲患]  
　　○屠牛者某甲住蘇郡支硎山力鉋體偉旣善飲又善啖一日自城歸家見草議有蜈蚣長幾及尺甲以兩循捕獲以其大逾尋常待未曾見適手中携有洋瓶盛之以歸家畜一牝雞投而飼之未幾雞斃家人謀棄之甲不允割而烹之沽酒獨酌一啖而盡有間腹痛大作吐瀉如潮中有小蜈蚣蠕蠕欲動首尾畢具不可數計由是延醫投以殺蟲各劑吐瀉旣止取腫如斗越三日呌號而絕其家人幸未沽餘瀝得以無恙云按本年蘇郡蜈蚣甚多每逢潮濕之天高下房屋日常數見偶不提防卽爲所囓甚於蜂躉尤甚者夜間茶杯酒盞肴饌之類或不收貯爲所潜藏則受其毒者亦正不淺云 
[疑心生鬼]  
　　○有香船自吳江至蘇者舟泊虎阜半塘橋其中男女二十餘人悉住舟中日來蘇郡每傳有陰兵過境瘟神下界之謠不知何人所造至於徧貼街衢愚夫患婦多爲所惑一夕忽香船中人語嘈雜時而私語唧噥時而疾聲呌喊鄰舟詢故羣呼有鬼於是互相驚告該處一帶舟船咸嘩噪竟夕及明有好事者究其見鬼之由知爲 
 
 

Page 2

 
 
香船起事乃謂之日是處鬼多不宜久泊不然含沙射影鬼固可怖而謠言惑衆法亦難寬也驅而出之至月之念四日譚護撫果以前次招貼造謠愚民滋惑一面出示開導居民一面密查造謠之人務獲嚴究想自此人心可以安定矣 
[撤局罷議]  
　　○目鹽務攺章浙省特設綱鹽局以專司稽察派銷綱引之數其局中用欵由商人於稅課之外加耗解齊十餘年來各商屢苦疲敝欲言而不能發本年乃請於撫鹽部院中丞意在恤商卽欲裁撤是局旋經局中總辦余觀察出而轉圜不知如何酌議局不果撤衆商觀望執前說甚堅中丞乃商諸運司輾轉籌議不能决卒以衆商之請故免繳局耗而留綱鹽局如舊云猶憶中丞前年抵浙首先議撤局務苦可併者則併之外間擬議謂保甲淸訟則併之臬司軍需交代則併之藩司海運併於糧道綱鹽併於運司執要不煩各從其類未始非整飭吏治之一大轉機乃窒礙難行至於今日倘亦有其舉之莫敢廢也之意乎抑亦可見獨斷之難也 
[誤傷斃命]  
　　○月之十八日下午金陵縣學文廟前有誤傷斃命一案該處本遊人聚集之所一切　法雜耍等件咸在是日有賣拳者亦在大成泉之左開場賣藝舞刀擊劍各極其能此往彼來互呈其技維時觀者如堵莫不眉飛色舞喝采同聲戲者逞能亦極五花八門之致旣而短刀舞罷接使長矛豈期興致方濃禍從天降有某甲者素業屠近在城南開設肉庄僅生一子年甫十數歲因暴病猝斃某掌失明珠不勝懊惱家人以其終日鬱鬱不樂勸其出門散步藉釋愁懷是時亦在場觀劇場上拳師正將長矛枓開恍若金蛇舞動寒光閃爍令人莫能逼視不料矛頭縛處已鬆一經舞動全力均注矛頭一時伸縮太猛致將矛頭脫落由在前之某乙草帽邊上抹過恰中某甲頸項右邊刺穿血窩氣管登時昏暈倒地鮮而噴溢觀者譁然咸謂傷巳斃命拳師趕緊上前扶掖亦復知其傷痕甚重當經該處保甲分局聞風先將使矛拳師帶去一面由認識者飛報某甲家屬趕緊將甲抬回旋亦氣絕地甲坊快知係人命重案報官請騐並赴分局請將凶手帶去送縣歸案訊辦噫某甲旣已喪于今又喪身雖曰誤傷亦慘甚矣縣官如何辦案容俟續聞 
[惡匄宜懲]  
　　○據江省友人函述有某兩邑本同郡管轄壤地毗連民風素皆質樸乃數年來烟館林立而乞匄因之日增復自恃爲土著强討惡索其兇橫有非楮墨可以殫叙者在居人或誼屬宗支或情聨瓜葛縱受訛詐亦惟忍氣吞聲無論告官投隣莫非一味省事力勸多與錢文而已詎事欲省則勢愈弱奸因縱而胆益大如近日該兩邑前後一月之內各被丐誣命案雖其間不無同惡相濟之差役然亦有獨肆其强者言之殊駭聽聞也先是甲邑離城六十里有一市鎭鋪戶約五六百家隔鎭不遠有破廟久爲丐所佔住一日適縣差數名下鄉查案過此見中有一丐患病將斃觸景生情遽視爲奇貸與諸丐商約而去時巳有人瞰其旁惟未知所約者何事翌晨諸丐忽揚言於市上以昨夜有某夥來街竟未見回佯於小巷呼喊俄而遂言尋得屍在街口之橋下水底手足皆被綑縛於是指爲該鎭所謀害告知地保并有丐婦認爲己子或哭或吵聲如鼎沸而前數差亦查案還至該鎭故作驚訝狀大聲喝地保曰此等人命重情我等路遇且有關係汝尚不速報官收騐豈想私完乎我等却不敢包庇當以兩人守屍兩人回縣報案看汝擔當得起否諸丐因亦聲張齊向該差跪求伸寃勢益洶湧維時各鋪戶茫無頭緒又皆鄉間人最畏官司况明是命案愈懼橫被攀誣無從申訴緣該邑絕無大紳祗二三貢監出人衙署原與經差同一鼻孔出氣歷鑒他鄉鎭被差架禍破財失業終未聞有訟勝者甚至拖累數年雞犬爲之不安故於此人人自危轉求地保調停而復各退縮不敢爲首地保乃半嚇半勸分鋪歛資首將各人鋪或十串或八串派定然後向各小鋪按派極少者亦山至兩千文無一家得免者并隨後催繳不及兩日已蕆事過後人有約爲核算計所斂已兩千餘緡矣然此固蠹役之罪魁不待專音乞匄也詎乙縣隨出一案則乞匄之惡眞有不可勝書者幸離城尚近又起於倉卒差保等均未得與謀兼是邑大紳頗衆平日有以　服各役放不敢遇事生風附和誣罔也按此次某村本一大姓聚族而居村外另有小市舖戶約百餘家卽本村人開設者一日有匄竊取該市晒衣爲失主追獲手毆數下釋去該匄隨集衆擁至喧鬧當經街隣給錢解散方自謂唾面願受庶無後患乃次日衆匄居然復至而竊衣者未來聲言彼因受傷昨夜巳斃我等今是苦主快備酒殽相待其勢洶洶然聚集至三百多人該村恐其行强急出丁壯持械自衛一面將赴縣報官詎丐巳先撥數十人至城齊跪縣堂求官相騐官隨詢悉僅十餘里遠卽刻傳集刑忤前住將近該村遙見丁壯森立愕然大吃一驚立卽回轎還署計將會營再行拿辦而該村乍見官到知爲丐所朦混告准忽又見如此情形甚爲猜疑紳耆輩急抵縣見官面訴顚末官乃釋然令差速傳爲首數丐到堂反覆推鞫果供出死者另一久病適斃之丐所以骨瘦如柴實非卽竊衣者第此事係竊衣者所教一時受其所愚以爲可以恫喝得財初不料事之見眞也還請恕官乃飭枷號押赴犯事處示衆仍勒交出該竊衣丐懲辦該村市遂得安靜亦未花費分文惟縣官自此受嚇竟得心疾云噫觀此二事而乞丐之肆無忌憚可知矣竊謂有守土之責者於此中宜大有分別果其疲癃殘疾固仁政所當矜恤若年少游惰之民正當懲一儆百末容以煦煦行婦人之仁致稂莠塵生爲害嘉榖也 
[田價驟長]  
　　○英租界大橋浜北美租界虹口東北及楊樹浦一帶其田畝價較他處畧昂然每畝亦不過七八十緡多至百緡而已而邇來謀買該處田者時有所聞以致價值飛漲每畝非二三百元不可鄉人尚居爲奇貨或云西人有創設鐵路之舉須經該處是以爭購然係道途之說按之事理不足信也 
[還鉛釋放]  
　　○英公堂據七十五號華捕禀稱前途遇傅阿炳挑舊鉛一百餘斤盤問來歷言語支合解訊後奉發捕房管押飭查有無失主在案今查訪失主未得是以送案請爲發落傅供家住虹口鄉間此舊鉛係零碎收下擬挑至虹口變賣不料茌路被巡捕拘送實非竊賊疎太守查傳阿炳押在捕房巳歷十日旣無失主認贓遂將舊鉛給還釋放 
[控竊押查]  
　　○王周氏投英公堂訴稱首失單夾綢縐衣服並洋二十三元開軍報捕由包探陳阿九察看情形謂非外賊行竊惟是日有天津人六人到過我家屢招不至祇尋見張阿四張得甫二人交捕求訊包探禀稱該民曾開單報緝嗣在洋涇浜舊貨店內見銀荳蔻匣一只查係原贓據該店主云是兩月前收買之押票贖出者計押錢四千六百文云張阿四供稱向在營中當差保有武職前日到邊該氏家是實並未行竊張得甫供在戲園當雜差與該民固相認識時往閒談實未竊物該氏又稱被竊之夜係張阿四等來游旋則張得甫邀我看戲回家便已失去衣洋陳太守得供之下令王周氏償舊貨店主押本一半計錢二千三百文銀匣交領二張暫押俟查明証據再辦 
[誤控罰費]  
　　○華人史公殷以搖舢板船爲業前日具控於英刑司言骨諦薩兒克帆船主將伊毆打並欠二十三天工洋未付請爲傳究刑司傳到該船主訊問則毆史公殷者並非其人係一美國人所毆而史誤認者也惟所欠工洋屬實故刑司斷令該船主付史工洋十三元二角誤控本應議罰因著原被告對聽訟費完結 
 
 

Page 3

 
 
[畫潤助賑]  
　　○吳有一山現願寫墨蘭助賑扇及册方取錢五十文琴條等而上遞加錢二十文五日取件滬城邑廟保嬰局代收 
[哭童遜庵同年]  
　　予與遜庵及王同年澤山皆道光初元辛巳年生蜀中車笠之盟無出三人右者京邸過從風義彌篤一別二十餘年聞澤山卒於山東遙哭之今遜庵以詞臣領瓊海未及通問而喪車倐至夏間哭栗諴世弟不意又哭遜庵於此也自念白頭一棹載酒江湖天且不遽奪之者予才不如澤山位不如遜庵天其或者假我數年將壽補蹉跎乎往　雞壇共結盟同年辛巳復同庚抗心古昔三人最脫手文章四座傾予落風塵仍失職王游海岱久吞聲今君又向仙龕去隻立寰中莽自驚曾孝廉來停旅櫬重觀察至設靈帷謝公淚墮東山日白傅心皈西土時已解天弢安所苦略知禮意未須悲講堂弟子多英雋伐石應刊有道碑 
　　辛巳閏月李士棻芋仙并識 
[于役江介卽事書懷錄請霧裹看花客倉山舊主高昌寒食生同正並乞鈍榜狀元和之]  
　　○傳云鐵甕號堅城形勢憑臨到眼明虎旅誰聞謀扼險龍旂只說建連營爭光人世羞魑魅快意天河洗甲兵徑欲投鞭斷江水軍門何處請長纓學步焉能制敵强漫將天塹侈江防狡謀早識狐憑社慣技誰非燕處堂獻策育人憂厝火禳星無術弭　搶樓船鐵鎖成何用愁對寒山兩岸蒼 
　　松石道人未是草 
[前閱新報中有杏坪氏見贈一律推許過情予竟未識杏坪君今在何處和韻志謝]  
　　○浪跡鳧鹥水作家虛舟任觸等空槎一心自轉三生石十友兼收六代花北海知名交不淺西崑得句手頻又詩人先我投珠玉世味誰云薄似紗 
　　二愛仙人拜稿 
[和松石道人于役江介卽事書懷原韻錄請霧裹看花客高昌寒食生倉山舊主同正]  
　　○羣賢努力作長城公法先教萬國明暮四朝三調喜怒東鰜西鰈費經營諸邦幸自能安堵治世何嘗諱用兵計日看君囊頴出才兼文武動簪櫻　自昔夷吾策富强祗今江海壯隄防一時扼險中流柱百辟昌言政事堂醫國元臣親藥餌驚人妖彗指攙槍獨慚戢影旌幢外不遺憂時　髪蒼 
　　鈍榜狀元未定草 
[奉和二愛仙人訂期小集之作]  
　　○探得驪龍頷下珠義山宗派竟何殊豪狂與我心相印坎軻如君世已無涉足烟花皆妙緒娛情詩酒亦良圖先生好客眞成癖拚向鑪頭解舊襦 
　　古越高昌寒食生 
[光緒七年閏七月十七日京報全錄]  
　　宮門抄○發抄　旨五道○上諭三道錄前○川督丁　奏審明定擬摺○廣西撫慶　奏請將奏後續完錢糧之員扣除免譏摺○將軍銘等　奏據情低請展假片○大臣榮等　奏爲據呈奏　聞摺○閏七月十七日吏部翰林院廂藍旗值日無引　見○惇王謝賞燕窩　恩○海瑛假滿請　安○啓泰請假二十日○霍順武頂備　召見○召見軍機　霍順武　○發抄　李德莪奏交卸滇審回任日期奉　旨知道了欽此○吳德溥奏接任滇藩謝恩奉　旨知道了欽此○杜嘠爾等奏卡倫侍衞永喜年滿更換奉　旨該衙門知道欽此○李瀚章等奏把總鄧栢成等開復翎頂奉　旨着照所請兵部知道欽此○周恒祺秦掖縣令宮本昂調署歷城令奉　旨知道了欽此　○○太子少保頭品頂戴四川總督臣丁寶楨跪　奏爲審明已革同知在太平縣因公罰捐銀錢訊非入巳按律定擬恭摺具奏仰祈　聖鑒事竊臣前以署太平縣知縣候補同知翁樾貪婪縱容並有訛索私罰情事彚案奏叅欽奉　上諭丁寶楨奏特叅庸劣之員請旨革職查辦等語等因鈇此查此案先經臣檄行藩臬兩司委提人卷來省發委審辦茲據布政使程豫按察使游百川督同署成都府知府王祖源等訊明取供擬議具詳到臣隨覆加查核緣翁樾籍隸湖南善化縣由監生遵例報捐通判分發四川試用旋保升同知歸候補班前先補用光緒三年委署太平縣事到任後奉札辦理保甲查知從前書差散給門牌育需索紙費之事各花戶畏累不敢領挂翁樾遵照功令自行捐廉製辦不取分文並禁差需索又慮縣屬幅員遼闊恐有遺漏諭令約保補領門牌二萬餘張散給懸挂抽查戶口淸册相符是年七月天旱歲歉鄰邑如東鄉達縣均皆歉收陳省難民亦有逃至該縣乞食糧價漸昂翁樾遂與紳糧籌議設局平糶公舉黃萬鑑等充當局士尚未舉辦適值新谷登場粮價稍減俟來春靑黃不接再行辦理故未具禀維時翁樾恐有奸民煮酒燒鍋耗費粮食出示嚴禁並派役稽查旋據巡役曹正宗貴等查實縣民杜世茂等有違禁燒鍋情事起獲麯糟禀經差傳並據該縣汎弁查獲向開燒鍋之徐九齋連　糟移送到縣翁樾訊明杜世茂田在榮陳鴻項成碧張忠林徐九鬻等各自供認曬麯燒鍋不諱照例各擬枷杖陳鴻逃外未獲其巳燒酒麯作值銀六十五兩零變價充公所有失於覺察之佃主黃玉興認罰　二十串張春蕙認罰錢十串知情不首陳鴻之父陳彥倫捐銀八十五兩項成碧之堂叔祖項日章認罰錢八十串均作平糶經費先後繳縣翁樾隨令局紳黃萬鑑承領買米平糶各結完案嗣因委員赴縣查勘災歉並飭翁樾查辦賑糶力行保甲查禁燒鍋翁樾復分別出示曉諭並會同委員傳集紳董查勘太平收成尚有五分卽以應緩平糶禀覆旋因羅文場居民不戒於火延燒民房數家該場距縣較遠未及撲救翁樾風聞被災之家有賊人乘間行劫隨親往密查並無因焚被劫之事當卽設法撫恤民巳一併修葺又該縣差役王敏與大竹河鄉約陳文德鷹督嘴保正楊和春向均好事生非因查無實據分別責懲革役次年正月十六日翁樾之母七旬生辰同城官紳往祝翁樾僅留坐歇並未做生收禮時因米價昂責民食維艱飭令黃萬鑑等將項日章等捐罰所買之米開局平糶惟不先行具禀經臣查知奏叅革職審理由司委提人卷至省訊悉前情猶恐實有勒索得贓及故縱差役做生收禮各情復向究詰並飭接署太平縣知縣鄒枚查覆樾隨從家丁無多平日僅供服役並未縱令出署至差役王敏與約保陳文德寺查雖不法尚無確據且已責革示懲其因查獲燒鍋罰捐銀錢係發交局紳賈米平糶均有領狀可查委未人已卽伊母生辰亦祇合城官紳拜祝欵留此外並無另有索禮及得贓別情核與翁樾所供相符由該司等核擬具詳前來臣覆核無共應卽擬結查律載官吏人等因公擅自科歛所屬財物不入已杖六十贓重者坐贓論又坐贓致罪各主者通算折半科罪五十兩杖七十抑取者出錢不坐又奉制書有所施行而故違者杖一百各等語此案已革同知翁樾於署太平縣任內辦理平糶事宜並不先行請示輒藉查獲燒鍋訊結之案令民人項日章等認罰認捐作爲平糶之用雖無縱容丁役需索及婪賍人巳情事究屬違　制查陳彥倫捐銀八十五兩尚無抑勒其內公科罰項日章等共錢一百一十串訊非入已折半科斷罪止杖七十自應按律從重問擬翁樾除因公科罰計贓輕罪不議外合依違制律擬杖一百業已革職因毋庸議杜世茂等晒麯燒鍋各案早由縣結麯糟亦因霉爛銷燬罰捐銀錢已作平糶公用由局紳經理支銷均有領狀可憑逸犯陳鴻飭緝獲日另結該縣保甲門牌現已嚴飭不准需索紙費如有差役擾害隨時查明懲辦再馬步瀛一案訊擬後另案辦理所有審明已革同知翁樾在太平縣任內因公罰捐銀錢訊明尚非人己按律擬結緣由理合恭摺覆陳伏乞　皇太后　皇上聖鑒訓示謹　奏軍機大臣奉　旨該部知道欽此　○○廣西巡撫奴才慶裕跪　奏爲懇　恩勅部將奏後續完錢糧之員扣除免議恭摺仰祈　聖鑒事竊照光緒六年接准戶部咨具奏籌備餉需摺內嚴核各項奏銷一條所有錢糧奏銷令各督撫一面具題一面先將未完一分以上 
 
 

Page 4

 
 
各員名開具簡明淸單專摺奏報其有具奏後續完者准其續行奏請歸本案開復等因當經轉行遵辦前據藩司范梁將光緒五年地丁錢糧奏銷經徵未完應議各員職名詳請奏報當經奴才開列淸單具奏一面嚴飭將未完銀米趕緊催徵完解嗣據藩司范梁具詳興業宜山平樂永福北流藤縣荔浦羅城永寍馬平等州縣錢糧已於奏後續完解司復經奴才奏懇將各該州縣員名扣除免議在案茲又據藩司范梁詳稱查光緒五年地丁錢粮奏銷册內義寍縣未完一分以上丁折耗羡等銀六百一十三兩六分七厘本色米三百八十七石三斗四升二合七勺桂平縣未完一分以山地丁耗羡等銀九百六兩五錢七分本色米一千六百八十七石九斗一升三合八勺岑溪縣未完二分以上地丁耗羡等銀七百六十九兩五錢七分三厘均瞭續報徵完將銀兩全數批解到司米石存儲縣倉除將解到前項地丁耗羡銀兩照數兌收儲庫分別歸入撥册造報本色米右飭令存倉候撥兵婁其餘各州縣未完銀米現在嚴催征解應俟續完解繳到司另文詳報外所有義寍桂平岑溪等縣光緒五年錢粮銀米業已續征全完前開職名應請扣除免議理合詳請具奏前來奴才覆核無異相應仰懇　天恩勅部將前次開送未完一分以上之義寍縣知縣洪霖前署桂平縣事貴縣知縣焦肇駿未完二分以上前署岑溪縣事委用知縣方宗冕各職名扣除免議理合恭摺具奏伏乞　皇太后　皇上聖鑒謹　奏軍機大臣奉　旨該部議奏欽此○○銘安等片　再據寗古塔副都統德平阿咨據　乾淸門三等侍衡連興呈稱竊連興於去歲十一月由京請假回旗奈掃塋墓經侍衛處據情奏請荷蒙　天恩賞假六個月計自上年十一月二十六日請假之日起扣至本年五月二十六日假限期滿現因母親年近八旬暑月多病不忍遽離惟有璩實呈懇轉咨奏請自本年五月二十六日假滿之日起懇　恩再賞假兩個月俾得親侍湯藥以蓋人子之心一侯假滿卽行回京銷假常差等情經該副統覆核屬實據情轉咨前來奴才等伏查該侍衛連興現因親老患病續請假期親侍湯藥係屬人子至情呂應據情具奏合無仰懇　天恩俯准侍衛連興再行　賞假兩個月俾遂侍親除咨覆該副都統轉飭該員遵照一俟假滿卽行回京銷假當差外謹附片具奏伏乞　聖鑒謹奏請　旨軍機大臣奉　旨知道了欽此○○奴才榮毓榮頤景瑞跪　奏爲內務府官員情殷報効捐修　龍亭經由道路據呈恭摺奏　聞仰祈　聖鑒事竊據尚茶正百壽主事增　主事吉慶等呈稱恭照　昭西陵　景陵　龍亭庫原設立在南新城每遇　祭祀校尉等恭請　　亭俱由大小西門外行走因年久被雨水冲刷道路崎　實難行定前於同治十一年間經　孝陵郎中達桑阿等報効修理平坦每遇校尉恭請　龍亭甚爲隱妥迄今十數餘年近年以來因雨水過重已將大小西門外道路冲刷計四十餘丈寬各十餘丈深各二丈所冲之處巳成溝渠致使水不　流每遇　祀典實難行走道路兩旁俱係民田若遇夏秋恭請　龍亭必致踐踏田苗伏思南新城距景陵十餘里途間亦有被水冲刷之處謹擬一律平墊惟大小西門外深溝險坎急宜運土塡平壘徹石壩台從旁挑挖水道密栽河柳方能堅固永保無虞若不急爲修理恐再經雨水情形愈　修理倍難職等世受　皇恩涓埃未報再四思維惟有呈請代奏職等自行報効修理如蒙覆准職等多鳩夫匠赶緊興修務於立冬前期一律修齊方昭敬愼等因據此奴才等當經親往勘驗所有　龍亭經由道路委四年久未修近年多被雨水冲刷與原呈所報情形相符伏查　龍亭經由道路　　緊要旣據該員等呈請捐辦修理尚屬急公除飭備辦料物赶緊興修俟工竣照案核實請獎理合恭摺具奏伏乞　皇太后　皇上聖鑒謹奏軍機大臣奉　旨知道了欽此 
[浙省撫轅抄]  
　　○閏七月二十二日布大使葉祖巽禀知藩司委署布經歷事叩謝　○二十三日署台州同知李禀銷遷善所差禀見叩辭赴任　正任杭恊林禀知由京回省禀見　准補嚴州府經歷王嘉衡禀知奉藩司飭知赴任叩謝由嘉郡回省禀銷嘉郡差遣　委署歸安縣丞何維明叩辭赴任　○二十四日同知石祖棻禀銷津局差回省禀到叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
