# 1903 - 318 - 4910989

 

Page 1

 
 
[江南闈墨出售] [  圖書集成局啓]  
　　江南爲人文淵藪名儒輩出傑作如林歴科闈藝傳來海内士人無不奉爲模楷今歲癸卯恩科榜發本局急覓到衡鑑堂原刻排以新鑄鉛字用潔白連史紙印成刻已裝釘齊全定於九月二十六日出售每本定價洋銀一角二分賜顧者請早臨申報館申昌書室及各書坊購取可也 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祗及守元明代尚付闕如讀史者每以爲　當塗夏明府夑有　見於此爰將有明三百餘年之事跡本之正史參之稗野以至諸家紀述述凡可以訂典故之得失證史傳之是非者遠紀旁搜折衷至雷　成明通一鑑一書非惟讀正續二鑑者所當蟬聨而下卽彼究心明史者亦不可不以此爲考鏡之資也兹由本齋用潔白連史紙石印告成每部裝釘十一二本定價洋兩元卽日出售此佈 
[讀鄂督張宮保所訂禁約留學日本諸生章程率抒鄙見]  
　　中國民風之壞壞於出洋留學生民心之漓漓於出洋留學生自詔下各省創設學堂并遣子弟出洋留學而講排滿侈自由議平權興革命黨徒固結逆説朋興甚至刊報章箸書籍無非教人以興異學背中朝近且聨合學生軍有藉拒俄以破壞國家之舉政府始漸知留學者之皆非佳子弟徐圖有以禁之日本我鄰邦也近見我國勢力日衰當自言眷念輔車欲代籌富國强兵之策我湖廣總督張香濤宮保乃因勢利導與駐京日使内田氏議訂禁約留學生章程互相遵守夫日本詎不知留學生之肆意鴟張意存反側曷弗先飭各學堂自相禁約而必待宮保之反覆陳詞哉蓋其國中事事酷慕歐西奉爲圭臬歐西通例凡因國事犯法者他國必憐而庇之留學生之講排滿侈自由議平權興革命種種悖謬不經之説類於國事犯之所爲故欲與梁啓超王照韓文舉諸人同深卵翼豈眞欲若輩之傾覆我國家哉亦不過堅守庇護國事犯之成規耳洎去冬吳穉暉等擾我節轅侮我星使始漸悟留學生之無知妄作迨今夏宮保縷白其罪狀乃恍然於若輩意圖不軌設再加以庇護勢必有損邦交遂翕然樂從不復稍存袒庇之意顧宮保慮周藻審猶恐一味嚴行約束不特日本心有所不悦卽留學生亦不免嘖有顔言因又爲之謀優子出身分别給以舉人進士翰林之目使惡者知所懲調善者得以　揚而後刊報章著書籍教人以興異學等人以背中朝者咸幡然改圖爭先爲國馳驅同遵王路矣宮保誠議見如人一等　燭不佞猶竊有慮焉夫今之　匿日本著書刊報潛圖塌　人心者豈徒留學生哉當　梁事發之時其黨之得　　誅避之日本者如王照韓文　之　　　　　已　之人及今歲草炳麟鄒容之徒又以革命　清被拘禁押而其黨又　至彼國以冀殘喘苟延凡若期者大抵期文之　以致著爲戊戌政變記西太后光緒帝革命軍之類逆書流衍遍於寰區詢之學堂學堂中　並無此輩而書則明明來白彼國斷非中土巿肆所敢刊行若不訂立章程互爲禁阻我恐留學生卽甚不　惟同黨中相與勾結若逆書則一經傳播凡在一十一行省無老無幼無智無愚祇須略識之無罔不可心醉神迷去順效逆以致革命之説到處風傳雖偏僻如南匯縣之新塲向稱秉禮守正者一經黄炎培諸人煽誘人心頓變幾於大獄繁興而省會城巿更無論已鄙意宮保旣有崇正斥邪之志宜告諸日本謂留學生今旣嚴加禁約此後自不敢恣肆猖狂彼夫非留學生而跡類留學生之所爲且較留學生而變本加厲者敝國旣不得效庖人之越爼應請貴邦一體查禁以遏訊萌前聞貴邦將亂人梁啓超屏諸境外足見睦鄰誼重脣齒交深此後凡有敝國亡人之刊報著書誘人犯法者務冀嚴申禁令毋使滋蔓難圖則不第鄙人之所傾心卽敝國朝廷亦同深感激焉我知日本素號文明斷無有庇護逆人甘損友邦之誼者迨日本允行之後再告諸各國駐使及駐滬總領事官有在租界中私售逆報逆書者治之不稍寛假内地則查照雍正朝銷燬逆書之案火其書而刑其人我知未期月間而逆跡消除邪説不作提倡新學人才浡興謂非宮保一人之力哉若夫釐訂報律書律則雖目前至要之事然須遲之數年之後非旦夕所可奏功也 
[本館接奉電音]  
　　昨日午後五下鐘京師飛電傳來上諭二道敬謹譯登○十月初一日内閣抄奉上諭御史張元奇片奏商部尚書載振在餘園等處朋聚宴飲等語現在時事艱難朝廷宵旰憂勤無時或釋大小臣工自當戰兢惕厲各勤職守載振分屬宗支所管商部關係綦重宜如何奮勉謹愼一意奉公何心娱樂遊讌其中應不止載振一人而載振尤當深加警惕有則改之無則加勉此外王公及大小臣工均當互相儆戒束身自愛勤供職業共濟時難毋負朝廷諄諄誥誡之至意欽此同日奉上諭商部奏請通飭各省振興農務一摺據稱商務初基以提倡土貨爲要義而商之本在工工之本在農不先振興農務則始基不立工商料無以爲資振興農務之法不外清地畝辨土宜以及興水利廣畜牧設立農務學堂與試騐場請飭各將軍督撫通飭各屬將地畝册土性表詳細編造報部等語所陳不爲無見著各省大吏通飭各府廳州縣認眞確查極力講求一律切寔興辦以廣民業而裕利源欽此 
[電傳宮門抄]  
　　昨日午後五下鐘時京師友人專電告知本館云十月初一日皇上召見軍機大臣 
[美哥議約]  
　　法文報云南美洲哥倫比亞國前與美國所議暫租巴拿馬河及高隆地方鐵路雖經哥國議院批駁而美廷不允疉催哥政府遵照前約辦理現美廷又遣使會同哥倫比亞國執政大臣商定條約擇期交地今將其約中大旨譯列如左一自定約後哥倫比亞政府雖將河道鐵路暫租美人管轄而沿河沿路地方公務如户婚田産詞訟及彈壓懲治各權仍歸哥倫比亞自治美國不得干預二河道自海口孔道起至高隆地方止暫由美人管轄以百年爲限期滿另換新約三哥倫比亞國暫時只將由巴拿馬至高隆鐵路從本年起至一千九百九十七年止租與美國限滿仍宜交還如　廷仍欲顧　再　　理四自定約起美廷宜給哥倫比亞政府一萬萬法元五每年美廷　交哥倫比 
 
 

Page 2

 
 
亞政府法銀一百二十五萬元作爲暫租鐵道每年抽分六每年美廷應交哥倫比亞國法銀七十五萬元作爲暫租巴拿馬河抽分七美國河路總公司自立約日起總納哥倫比亞法銀五千萬元作爲更換公司總捐項八美人應於何年將該河全行告竣自當另立他約以示遵守以上各欵已經哥倫比亞專遣大臣與美國大總統反復查明核定惟尚未簽押耳 
[俄官會議]  
　　大坂朝日報云俄國遠東總督阿立喀塞夫召集駐紥遠東文武各員至旅順籌議統治東政策聞議分軍政民政兩部軍政部議長以阿督之副官倭爾哥中將主之其所屬議員爲後貝加爾洲軍團長那德洛中將黑龍州軍團叅謀長惠休尼克少將太平洋艦隊司令部叅謀長武亞格少將第三東部西伯利亞狙擊旅團長克塘素少將關東部軍務會議員呵尼星氏司令部叅謀長奴古少將軍法會議檢事塞列脱大佐等其民政部議長以後貝加爾州軍務知事那達洛中將主之其所屬議員爲關東州民政長官密迭兒大佐外交事務官普昻森氏財務官泊突休氏副官麻相甬氏郵電監督威魯尼氏礦山技師撲塞奴氏地方裁判所檢事俄卡洛威氏東清鐵路總教長官兼黑龍州軍務知事希奴彼氏黑龍州國有財産管理官維典氏地方視學官麥革尼氏移民監督官亞哈伯氏等集議數日已將統治遠東之政策議定由阿督親赴俄京上呈俄皇批准照行按此次俄官之會議遴選軍政部議員注重於關東州也遴選民政部議員注重於東部西伯利亞也均應留意阿督之一言一動眞足以震撼東亞全局矣 
[商部司員記名單]  
　　京師訪事人云商部考取司員後於上月二十一日引見奉硃筆圈出三十名照錄如下王大貞楊道霖單鎭冐廣生徐履謙邵福瀛龔心銘王曾綬張璧田魏震顧祖彭唐浩鎭方燕庚靳學禮熙彦靳志楊壽相阮惟和胡子明慶隆關文彬梁用弧景溎夏仁虎李德星田步蟾玉貴華學涑延齡成沂 
[奉省信息]  
　　京師訪事人云近日奉天傳來信息甚急僉謂俄人增兵佔據奉天省城官署皆爲俄人所據城中商民逃亡一空客商之在京製貨者家家繭足併將已買貨物紛紛退還京師民心大爲慌亂直提督馬珊園保宮駐紥通州之兵已有十餘營於九月初六日由火車開赴山海關蓋防俄也旋又聞山海關内鐵路自九月十七日停目開車東三省郵政不復能通尺素矣 
[勿畏恫嚇]  
　　天津大公報云上月某日奉天將軍增軍帥函致外務部略謂東邊道袁大化所轄王烏二武員擅剿已降俄人之馬賊致觸俄怒竟將王烏拘擊並指係袁道大化主使應卽撤任調離奉天否則將王烏充發五年或卽正法等語政府答以袁道辦事認眞不爲俄人所窘萬無因此撤任之理宜堅守此意勿畏俄人恫嚇之詞 
[計安反側]  
　　粤西訪事函云廣西邊防豫新營統帶梁廣禮游勇出身經蘇元春招安後授爲管帶通匪分肥無所不至本年六月有搶刦雲茶一事雲帥聞而震怒密飭署提督黄軍門就地正法梁聞之卽擁兵自衛並勾結黄五肥各股匪以圖大舉適新任丁衡三軍門至南寗據客民陳金記等禀知梁有搶烟情事且聞該營久不遵調卽兼程赴龍查梁叛形已著急檄營以剿匪爲名夾梁而營梁始氣沮復批答禀牘以安其心結梁心腹某聳梁來龍而梁蠢悍成性平昔視統師蔑如也果於某日率全隊來龍謁丁軍門時帶健兒三十人携快槍緊衛以入軍門接見如儀次日以要公傳見梁仍以健卒隨爲門者阻止梁入命到巡捕房以烟客禀命梁自陳梁振筆直書語多不諱軍門傳隊升座數梁罪狀押赴巿曹立正典刑隨命部將彭某馳入梁營宣布德威一軍震懾卽日改爲衡字左營 
[恭迎帥節]  
　　漢口訪事人云兼督端午帥探悉正任湖廣總督張香濤制軍在京事畢須回珂里展謁松揪然後折至汴梁由確山乘火車回鄂爰委某營管帶姚君前往天津迎迓 
[呈奏軍事]  
　　二品頂戴前署廣西鹽法道謝光綺謹呈爲敬陳管見亟靖邊疆懇請代奏事竊查廣西界屬極邊民稠地瘠平日伏莽無地無之全恃地方官治理有方無俾蠢動昔人有言邊方之官非有爲不足以戡亂非有守不足以服人非久任不能諳土俗比者游勇游匪煽亂積年勢燄愈熾幾成流宼復有三點會匪全省遍行邊境尤甚從其會者暫保身家違其會者命垂旦夕再閲數年恐無一寸乾凈之土地方官大率一歲瓜代亦難澈悉具情或搜彼遺兹則暗伏遠颺溷雜莫辦或但獲卽戮而良莠男女老稚不分百姓呼號愁苦之情實有如古云足寒傷心民怨傷國者是臥積薪之上而厝火於下謂之安而忘其危艮可痛也光綺於道光咸豐同治中往來廣西四十餘年光緒中復官其地再寓其鄉粗知梗槪覩此艱難之會試爲　箸之籌計惟有仍遵咸豐年間諭　舉行團練遴選督察講求實際則團練足爲屏藩緣飾空文卽官兵亦爲蠧耗分營助辦則匪源可清築寨嚴衛則匪路可塞宜亟用故員福建閩縣人前甘肅蘭州府知府龔景瀚堅壁清野之法實力行之挽回可冀三點會者匪黨取洪逆秀全洪字偏傍之義凡一切僞諭私書其字悉從三點命意兇頑用心叵測傳誦口訣招以拜臺印用飄布給以爲信民旣入會各量力輸貲以爲舉事之費米糧則隨奪倉箱居止則密依巖穴農家牛隻幾爲擄盡滇中逆黨又常從間道售兵器而來易耕犢而往以致民間熟田成荒荒田莫墾流離轉徙生計絶無其不得不相隨爲匪者勢也查洪逆秀全於咸豐初年倡亂於廣西桂平縣之金田村當時爲首者洪秀全而外則有李秀顾楊秀清馮雲山等不過三四人一經號召遂成劇宼蓋其悍黨凶酋久已隠伏而待旋至蹂躪十六省淪陷六百餘城竊據金陵十有二年彼時餉足兵精將帥輩出悉仰體朝廷盛德宏謨人死出生至同治三年六月始報紅旗之捷國脉之傷民氣之餒培養發舒迄未完復至今日而又有三點會匪設一旦亦似洪逆之起將何禦之則防患未然在今日正不容稍事輕忽又廣西界連邊疆數省如梧州潯州龍州南寗皆緊接廣東之欽州廉州惠州雲南之剝隘臨安蒙自貴州之荔波獨山并四川之開通線路其間大半已設貿易口岸本年正月民間拾得會匪私書云先行分破口岸後再合爲大舉果如所謀搆釁陰賊借籌再四惟有堅壁清野隨地可行揣其四難十利計其萬逸一勞其甲或因地制有稍參時變龔景瀚此議時當川楚敎匪之興蒿日宼氛抒其悃欵嘉慶十一年奉旨編入皇清文頴至咸豐年間奉 
旨命各省舉行團練仿照龔景瀚所議民能自保賊無所掠官軍故得制賊死命以次蕩平同治七年又經前山東巡撫丁寳楨具奏表彰其事各在案光綺謹將藏本繕具清摺伏乞代奏恭進請旨飭下照刻頒發並飭各省確實仿行能盡一分之力必收一分之效所關於大局者不在細微正不獨廣西一省爲然也愚昧縷陳伏乞察核代奏謹呈都察院於七月十五具奏奉廷寄岑柯體察情形妥籌辦理原呈抄給閲看 
[募勇述聞]  
　　漢口訪事人云鄂省大憲以邇來各營陸續調　他處除護軍前鋒兩營已飭張虎臣參戎另募兩營以補其缺外復委某武弁赴河南之信陽州一帶招募精壯西營以致防禦 
 
 

Page 3

 
 
[調營回鄂]  
　　漢口訪事人云鄂省防營經廣西巡撫柯遜菴中丞咨商兼督端午帥調赴粤西助勦匪衆已起行有日矣其前次調去之武防營刻已調回鄂省矣 
[演砲飛災]  
　　鎮江訪事人云總理兩江營務處夏觀察濟時前奉兩江總督兼南洋通商大臣魏午莊制軍之命蒞鎭簡閲水陸各營操演上月二十七日復會同駐防鎮郡之南洋續備新湘全軍統領錢琴齋觀察至象山查勘砲臺演放大砲數十門隆隆之聲聞於遠近適某划船揚帆過此不及避讓突被砲彈擊沈並轟斃一舟子殊可慘也 
[密拿逃匪]  
　　甯波訪事人云前次甯海聚衆仇教之首犯王錫彤事後遠颺迄今多時仍未緝獲寗郡防營管帶周總戎友勝因之獲譴致被上　撤差邇來購線向各處偵尋日前有線人某甲聲稱現探得王匪隠跡某處地方總戎得報立卽帶同某甲逕往密拿未知能一鼓成擒否 
[蘇省官塲紀事]  
　　蘇州訪事人云接辦善後局事宜候補道陳亦漁觀察到差後赴江寗謁見兩江督憲午帥上月二十七日已禀辭就道矣○委辦屯溪釐卡安慶府督糧通判張别駕廷鑾籍蘇垣近因乞假旋里上月二十七日抵省卽投文武各衙門拜謁○新陽縣陳企南昭文縣張蓬仙震澤縣夏芝蓀三大令先後來省謁見三大憲聞係禀陳秋收歉薄擬請减徴也○蘇州府許子元太守於九月二十三日接印任事近又奉撫憲恩藝棠中丞加札委令兼辦派辦處及警察局提調各差 
[五羊仙蹟]  
　　廣州訪事人云粤東省河向推白鵝潭車尾兩處水勢最深此外各河日形淤淺且有暗礁多處當初建沙面時曾疏濬一次厥後彭剛直公蒞省察勘情形籌議疏濬後卒未果兹經粤海關税務司派工程師自花埭石圍塘一帶詳細測糧以便築堤時就近挖取海泥以通河道○廣東候補道温觀察去年接奉盛杏蓀宮保札文著在省城開辦德律風當經設局雨帽街禀奉督撫憲出示曉諭飭屬遵照在案嗣因電改歸北洋大臣直隸總督袁慰庭宮保吳仲懌侍郎接辦諸事更章此舉亦因之展緩近日接奉督辦電政大臣袁宮保札飭照舊辦理爰擬先從省城内外西關沙面等處試辦俟有成效再行推廣惟查第街各叚俱有神廟公欵擬著每叚認設一線不特商賈利便且遇有盜賊火警等情藉以傳遞消息呼應最靈可與巡警相輔而行實於地方大有裨益現已諭飭各街坊公所一律道行矣○前者善後局核發各處薪資各局經費均將銅圓搭放三成近以鑄造日多已於九月起擬搭放五成以便行使 
[贑垣瑣志]  
　　南昌訪事人云去冬省垣德勝門外耶穌教堂洋女教士郭愷悌曾就教堂南偏添建葆靈女堂今秋八月已慶落成遂延教習開館授學九月二十三日行開講典禮華人自撫憲夏菽軒中丞以次西人自福開森海格司諸君以次皆莅堂演説亦可見華洋輯睦之情矣○原署浙江藩司黄幼農方伯仙逝後其靈柩由公子輩自杭州扶回吉安原籍道出江西自撫憲夏中丞陳方伯汪廉訪以下各官及地方紳士皆親詣靈前祭奠 
[上海官塲紀事]  
　　浙江甯紹台道高禹卿觀察前日來滬泊舟觀音閣碼頭昨日命駕入城詣道轅拜會蘇松太兵備道袁海觀觀察嗣至縣署投剌縣主汪瑶庭大令飭丁擋駕○廣東候補道王鐵珊觀察昨日因公來滬命駕至道轅拜會復至縣署拜會汪大令○崇明縣李　青明府昨有要公乘舟來滬詣道轅謁見袁觀察面禀一切辭出後復至縣署拜會汪大令晤談片刻而别當日卽遄回任所○新奉道憲委辦施粥廠委員姚殿卿二尹前日到差後於昨晨特詣縣署謁見縣主汪大令○本埠出口局委員李鳴軒明府亦於昨日詣縣署拜會汪大令晤商要公良久始行告别 
[封翁出殯]  
　　昨爲盛杏蓀侍郎之封翁旭人方伯出殯之期清晨九點鐘由斜橋府第排齊全副執事繞由法大馬路經四馬路過大馬路至大王廟馬頭下船回常州珂里所經之處駢塡車馬熱閙異常似此福壽全歸誠人海中不可多觀者矣 
[令嚴啓閉]  
　　本埠於十月初一日起循例開辦冬防縣主汪瑶庭大令飭地甲傳諭各烟館晚間九點鐘關閉不准深夜開燈致有匪徒溷跡如陽奉陰違查出惟地甲是問保甲總巡朱森庭明府亦傳各叚栅夫到局諭令以二鼓爲止一律下鍵嗣後喚栅經過之人須盤詰來歴察看良莠方可開放 
[英界火警]  
　　昨晨五點鐘時河南路卽棋盤街中第十號門牌廣福泰廣貧店忽然失愼致兆焚如警鐘旣鳴救火會各西人飛馳而至汲水灌澆始得熄滅除本店被燬外又延及謙六衣莊王恒豐水烟袋店兩家計房屋六幢 
[呈控賴婚]  
　　徐邢氏投英美租界會審公廨控混名黄頭髮之高某及周少泉等將女兒鳳珍强行劫去求提究辦讞員鄧鳴謙司馬准卽籖差飭提而高父士貴亦以徐邢氏悔婚等情投蘇松太道衙門呈控道憲袁觀察批仰英美租界公廨提案秉公訊斷鄧司馬奉文後飭差將人証提案於前晚升坐研訊徐邢氏供女兒鳳珍年已十七向在某絲廠傭工日前忽不歸家訪悉被高糾同流氓周少泉高三麻子等將女兒劫去逼令成婚情急控究質之鳳珍供自幼經父母配與高爲妻嗣因高在某廠工作爲機器軋傷左手以至殘廢母親卽起意賴婚前日小女子出外在姊妹家勾留數天不知母親來案呈控現願隨高爲妻誓不他適以全女子從一而終之義叩求明察質之高父士貴供鳳珍自幼配與兒子乳名黄頭髮爲妻因被機器軋傷遂成殘廢徐邢氏起意賴婚叩求公斷司馬以案關上控且人証未齊判分别押候復訊核斷 
[被騙鳴寃]  
　　蘇州婦人張陳氏年三十有六早喪所天蓄有二千餘金被公記鹹貨行主楊順榮所知賄通傭婦百般勾引結成露水姻緣迨將銀錢騙盡遂視同陌路氏忿甚於前日向索存項洋銀五百元復被行中人所逐遂奔至馬路工程局涕泣呼寃總辦翁子文太过廉得其情諭令明白補詞呈修察核 
[南巿瑣聞]  
　　昨日太平馬頭同春茂木行傭人衛烏文肩負木植行經沿浦馬路悞毁鐵欄適爲二十號巡街捕所見拘入捕房捕頭令押候轉解馬路工程局禀請總辦翁子文太守訊究○本邑南巿董家渡天主堂司鐸擬將董家渡一帶街道改築馬路直達堂前以便車馬往來暢行無阻現工作大興矣 
[好行其德]  
　　謹啓者敝堂醫藥兼施經費旣絀籌措又艱兹蒙圓適道人助洋銀一百元張立廣善士助銀三十六兩鄭鵬洲善士助洋銀二十元南海梁寓助洋銀十元無名氏源號二户各四元體大造之好生羣黎徧德本宏施而獲報累葉凝庥除掣奉收條外虔申謝悃並展頌忱[  上海虹口元濟善堂董事嚴信厚施則敬唐榮俊等謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　九月十五日兵部太僕寺廂藍旗值日無引見出使大臣汪大夑回京請安王福詳謝署太常寺卿恩開缺河南布政使延祉謝得議叙恩分發江蘇試用道李光鄴謝恩意公續假十日召見軍機及張之洞袁世凱汪大夑○十六日刑部都察院大理寺八旗兩翼值日無引見許澤新假滿請安直按察使寳棻請訓卓公續假五日召見軍機及寳棻○十七日工部鴻臚寺侍衛處值日無引見王中堂等謝調授缺恩沈瑜慶到京請安並謝授順天府府尹恩睿王請假五日承燕請假十白内閣呈進勾到本侍衛處奏派前引備引大臣派出麟公全福文璞召見軍機及沈瑜慶 
[搶匪成擒]  
　　蘇州訪事人云距齊門外五六里楊涇塘近有黄埭汛外委張某因公入城乘舟過此忽聞有呼救聲急命舟子將船停泊尋蹤至黄靈官殿左側見有年將花甲之老婦在彼啼哭訊問情由知係從陸墓至此爲主人送還首飾並賃資洋銀一元八角突被短衣窄袖之三人圍而搶去外委根究匪之去路卽命汛兵分往追捕得卽獲住搜其身畔原贜具在遂喚保甲押解入城以便訊辦 
[甌郡官塲紀事]  
　　温州訪事人云新任温州鎭余鼎臣鎭軍下車伊始暫駐考棚迨前任劉吉泉鎭軍交卸事畢附招商局普濟輪船起程余鎮軍卽遷移入署○新任永嘉縣程子良大令蒞任之初賃居竇婦橋左近某姓房屋至上月二十四日前縣主秦鹿苹大令挈眷赴省程大令卽於是日遷移入署○前西關釐局委員吳文之大令喜孫瓜期已届卽於上月二十四日挈同瀛着附招商局普濟輪船繞道滬江然後回省銷差○平陽縣某大令撤任遺缺經上憲委胡紱廷大令前往署理近以尚未到任由温州府王太守委土藥局員唐壽臣大令暫行代理現已接任視事矣 
[甌江寒汛]  
　　温州訪事人云新建藝文學堂落成後各學生已於上月十十四日鶯遷入内蘇牧師則於二十四日附招商局某輪船赴滬然後換船回國所遺一切事務由格致教習蔡君博敏代理○温郡牙帖自光緒十九年清釐之後大半係父名子頂加記接開省憲現委施張兩君詣城廂内外一律清查勒令更換雖係父兄所遺之帖亦僅抵二成尚需外費以是商人皆嘖有煩言云 
[甬江紀要]  
　　甯波訪事人云日前浙江新昌縣民人聚衆滋擾已略紀報端兹悉此事實係彼處土匪勾連綠林豪客共推前在甯海閙教之王錫彤爲首聚集多人到處搶掠當時地方官問信派營弁緝獲匪類三人遂於日前解至提轅提憲呂道生軍門發交鄞縣周少軒大令研訊禁押至前次軍門札委往查之黄守戎瑞昌刻尚未回惟聞此等匪徒業已各鳥獸散邇來彼處地方已安謐如常矣○近來甬江杉木銷場大暢存貨出售一空因之價值頗見昻貴較往昔價值約高二三成○寗巿棉花一項向爲出産大宗前因銷塲略滯巿價陡然平减日前自閩北二帮紛紛購辦出口價值又復驟昻刻下每包須售洋銀二十九元左右 
[浦東總巡局瑣案]  
　　前日捕役某甲見某洋棧工人某乙竊取紅棗二包沿途求售立卽拘獲解至浦東保甲總巡局總巡謝岳松明府提訊之下判責一百板贓存候失主認領○浦東天主堂朱司鐸以教民金正心及伊子金某開設茶館日夜抽頭聚賭有玷教規函送至保甲總巡局請爲嚴懲總巡謝明府提訊口供分别責究然後送回堂内交鐸管束 
[英美租界公堂瑣案]  
　　日前某洋婦宅内無端失去金練一修報由包探陳金標將男女傭王時生沈孫氏送案請訊讞員鄧鳴謙司馬倩襄讞委員王松丞剌史略訊口供以王並無證據商之英代理繙譯寳述德君判先省釋沈孫氏情有可疑押候由探查明實情禀覆再核○許　二張金來陳阿二鄔寳元等均在公共租界内開設洗衣作因不塡泗門汀有違章程爲工部局經理洋人查知報由捕房飭包探倪順泉將許等傳案訊究質之許阿二等同供願砌泗門汀惟不知其價若干叩求公斷刺史判各存銀一百兩由工部局飭人代砌違干未便○江北婦人俞周氏將同鄉張陳氏之女孩拐去價賣得洋銀六十元復向張陳氏誘令再嫁氏報由包探錢盈堂獲案請究剌史以情卽支離判一併押候過堂復訊核奪○蘇人謝月生前因私收保裕洋行保險銀兩經洋東查悉報由包探李星福將謝獲案管押候繳昨又提案復訊謝供實未私用有陸道生可證叩求明察剌史判押候傳陸到案復訊核追○偷兒顧泉生挎入俞子康等四家行竊衣服雜物報由包探倪順泉獲案請究剌史判笞責三百板發押捕房半年示儆○積竊謝吉安竊取某姓家衣服由包探憲如海獲案請懲剌史判笞責五百板發押西獄兩年期滿遞解回籍贓洋十六元因無失主判令充公○掯付期票銀二百四十兩之某錢莊主劉少坤臨訊避匿經讞員鄧司馬會同西洋繙譯官畢禮納君判劉照付違則罰辦昨由包探趙銀河將劉提案請示刺史判押候照會畢君訂期傳同原告西洋入克法羅質訊究追○偷兒張和尚撬開馬四家大門竊取衣服等物經馬知覺窮追詎張袖出手槍向馬恫嚇由捕帮同拘獲昨由包探陳雲忠將張解案並呈手槍請爲懲辦剌史判笞責四百板發押捕房半年手槍充公○徐阿三濳至王阿三家竊取衣服沈阿二潛至周炳甫家竊取銅香爐均爲某包探拘獲解案請辦剌史判各予笞責二百板 
[法租界捕房紀事]  
　　前晚長江輪船積竊王介堂混入某輪船行竊洋銀衣服等物爲包探拘獲送入捕房捕頭以王係著名竊犯命嚴行察錭候解公堂請讞員魏蒓塢大令從嚴訊究○上月某日法大馬路成大洋貨店被賊竊去各贓計值洋銀四百餘元報捕後經包探緝獲竊犯王阿狗董福興楊阿寳沈阿榮等四人並吊出洋銀五十元將人贓一并解送捕房捕頭命押候堂期解訊○小桂喜行竊途人洋銀七元爲包　當塲拘獲送入捕房捕頭命押候解請究辦 
[美租界捕房紀事]  
　　昨日午後甬人馮渭川川雇東洋車行經崑山路中西書院門前適院中學生在曠地上踢毬偶不經心擊及馮之頭　馮立卽投訴捕房捕頭見馮受傷甚微令送同仁醫院療治一面派某號印捕前往查明再行核辦○前晚鄉民孔阿仁在裏虹口某弄内燃放　爆適爲六百二十三號巡街捕所見以其有違租界章程拘入捕房捕頭令押候解送公堂禀請究辦 
[金陵官報]  
　　九月二十四日將軍奎辭行赴鎭江鴻臚寺正卿正國楨辭行委辦銀圓局潘禀知到差調辦上海機噐局沙銷銀圓差吳淞清丈局何福海到運判彭世　到由揚來知縣查宗仁由滬考察工程物料回梁煥奎辭赴湘二十五日督轅牌示川沙營叅將韓元孔升補太湖左營副將所遺參將員缺本部堂查有奏留　洋水師儘先　將易英和堪以借補江南正主考楊佩璋副主考紹昌均會分發江西知府洪壽頤到由京來縣丞劉煥由京來巡檢何宗彚從九左光表彭銘均奉示寫履歴二十六日候補道羅長焚叩謝練將學堂差直隸州德存交缷署海州事回候補道萬中立禀知服滿回省江蘇試用道甯本瑜到由京來到省二十七日候補道沈佺辭赴滬安徽知府黄奏謝　營務處提調兼發審差遊擊劉定陞湖南來委署海州州同於錫瑜謝委 
[蘇垣官報]  
　　九月二十六日候補道耆康辭行赴寗首府許謝委派辦處坐辦差知府田庚禀辭赴甯見制憲謝商衡孫光衍王佑之均由甯來花翎同知銜候補班補用　縣王家梁禀知由京引見領　回省楓橋厘卡委員候補縣丞許恩榮禀謝飭知二季連盈蒙記大功一次狼山鎭標中營守備葉增福禀到二十七日候補道陳兆璜昨 
 
 

Page 10

 
 
日辭行赴滬委辦屯溪厘卡安慶府督糧通判張廷鑾由院來常熟縣鄭專丁來省禀知金壇縣任内交代已於初限内算結沛縣芳鎭禀到府經歴金彭年禀辭赴浙江一帶　辦兩廣賑捐指分江蘇試用從九品委登元議叙補用米入流周镜　均山東人由京　照來省禀到分省候補道羅肇煇辭行赴都江　候補同知鄭述祖於九月廿六日在三賢祠病故二十八日同知章維鈞禀辭回甯荆溪縣奇丁來省禀謝奉飭改委署理知縣王敬銘禀謝飭知前辦奔牛厘局四季連盈蒙記大功一次管帶撫標續備後營儘先補用叅將易明德禀辭赴周浦一帶駐防 
[皖省官報]  
　　九月十八日委辦淮北黄栗抄茶釐巡檢陳凌到候補知縣葉德煋知赴湖南探磺價州同趙守謙知奉委蕪湖巡警局差遺十九二十日候補知縣梁鼎勳陳振鴻均面試吏目胡濟燾到銷查望江牙捐回並接辦懷桐牙捐二十一日前廣西慶違府沈維誠到浙江人襄辦蕪湖關税務知縣陳振　到面試委解頭批京棕典史汪景鴻二批京棕巡檢姚源均辭候補通判劉正江請假赴蕪湖措資巡檢陳德忠謝超委記大功各二次二十二日舒城縣錢人能東流縣晋綸均到二十三二十四日襄辦蕪湖關税務知縣陳振鴻辭並謝酌委一次丁艱知縣董玉書知奉委勸辦山東賑捐知縣馮廷詔知丁外艱同知丁繼　謝超委一次縣丞勵存憲面試典史陳治到由籍修墓回並辭赴皖北措資二十五日東流縣晋綸知由山東賑捐案内獎敍花翎委辦華陽釐卡知府恩誠辭缷署阜陽縣閻恩培到交代清楚回巢縣拓臯司任兆焜到候補知縣張學鵠知修理萬壽宮本日開工縣丞冐樹榖知奉首府委辦候審所差二十六日運同銜指分安徽候補班前補用知州魏業輅到湖南人號紹殷舒城縣幾人龍辭候補同知丁繼瑞辭赴大通知縣張臨祐知奉委武備學堂稽查董玉璋直隸州判周方熾均面試巡檢曾德基知奉行知過本班儘先補用註册 
 
 
 

Page 11

 
 
   
 
 

Page 12

 
 
緒二十九年二月二十二日到任兹於光緒二十九年六月二十七日接到電信知本生母陸氏於六月二十四日在籍病故該員係小宗之子兼祧小宗爲嗣照例於本生爲重例應丁憂等因田司詳請具奏前來臣覆核無異應准其回籍守制除咨浙江撫臣查取族鄰甘結就近送部並先行鈔摺咨部開缺外理合恭摺具陳伏乞皇太后皇上聖鑒敕部查照族行至所遺贑縣知縣係衝繁難三項相兼要缺容俟截缺後另行揀員調補合併陳明謹奏奉硃批吏部知道欽此 
盛京將軍增奏奉省改設添設府州縣旣左雜各缺摺 [X>初八日奴才增祺志彭跪奏爲奉省改設添設府州縣曁佐雜各缺試辦各員銜名謹繕清單恭摺具奏仰祈聖鑒事竊奴才增祺前經會同府尹玉恒審度奉天時勢非除盜不足安民舍量地添官愼選賢能别無弭盜清源之策將應添官缺繕具節略奏奉硃批著政務處會同吏部速議具奏單併發欽此旋准政務處咨開量地添官一摺業經議准覆奏光緒二十八年六月十五日奉旨依議欽此欽遵咨行前來當將各府州縣分别選員前往試辦間有人地不甚相宜先後撤差另委計自試辦迄今一年業已成效漸著所有應行籌辦各事宜現經妥擬另行具奏請旨今將派委試辦各員銜名繕具清單恭呈御覽飭部備案再佐雜一項前因本省候補人員無多由部請揀本年四月間始經陸續到奉隨時札委合併聲明除咨政務處吏部查照外理合恭摺具陳伏乞皇太后皇上聖鑒訓示謹奏奉硃批吏部知道單併發欽此今將奉省改設添設各府州縣曁佐　雜職各缺試辦各員銜名謹繕清單恭呈御覽計開新民府試辦府治事宜委員試用知府增韞光緒二十八年九月初二日札委試辦經歴兼司獄事宜委員擬補孤山巡檢袁宗溎光緒二十九年閏五月二十八日札委海龍府試辦府治事宜委員在任候補知府本任興京同知孫壽昌光緒二十八年十月十一日札委試辦經歴兼司獄事宜委員本任金州廳巡檢章壽康光緒二十九年閏五月二十八日札委遼源州試辦州治事宜委員試用同知蔣文熙光緒二十八年七月初一日札委興仁縣試辦縣治事宜委員准補蓋平縣知縣劉廷珍光緒二十八年七月初一日札委二十九年七月初六日撤委接辦縣治事宜委員候補同知王安中光緒二十九年七月初八日札委試辦典史事宜委員委用典史郭光豫光緒二十九年閏五月二十八日札委彰武縣試辦縣治事宜委員試用知縣周士藻光緒二十八年四月十六日札委試辦巡檢管典史事宜委員委用州吏目視鋒光緒二十九年閏五月二十八日札委試辦哈爾套街分防縣丞事宜委員委用州吏目袁占鰲光緒二十九年閏五月二十八日札委鎮安縣試辦縣治事宜委員准補復州知州吳瞻莪光緒二十八年三月二十四日紀委六月三十日撤委接辦縣治事宜委員在任候補前知縣本任錦州府經歴馬祚愷光緒二十八年六月三十日札委試辦典史事宜委員委用典民譚肇榮光緒二十九年閏五月二十八日札委綏中縣試辦縣治事宜委員候補知州許彭齡光緒二十八年六月三十日札委二十九年正月初七日撤委接辦縣治事宜委員候補知縣程恩榮光緒二十九年正月初七日札委試辦巡檢管典史事宜委員本任中後所巡檢王兆坦光緒二十九年閏五月二十八日札委東平縣試辦縣治事宜委員候補知縣張兆駿光緒二十八年七月二十二日日委試辦典史事宜委員委用典史米嵩壽光緒二十九年閏五月二十八日札委西豐縣試辦縣冶事宜委員試用知縣錢宗昌光緒二十八年五月二十六日札委試辦典史事宜委員委用典史馮毓芬光緒二十九年閏五月二十八日札委西安縣試辦縣治事宜委員試用知縣紹康光緒二十八年六月二十七日札委試辦典史事宜委員委用州吏目張家翔光绪二十九年閏五月二十八日札委輯安縣試辦縣治事宜委員候補知縣裁缺柳樹河縣丞德愷光緒二十八年九月十九日札委二十九年六月十九日撤委接辦縣治事宜委員候補同知鳳鳴光緒二十九年六月十九日札委試辦典史事宜委員委用典史韓鼎勛光緒二十九年閭五月二十八日札委柳河縣試辦縣治事宜委員革留遼陽州知州陳衍庶光緒二十八年五月二十六日札委二十九年閏五月初四日撤委接辦縣治事宜委員准補金州廳同知范樹升光緒二十九年閏五月初四日札委試辦典史事宜委員委用典史魯樹勛光緒二十九年閏五月十八日札委臨江縣試辦縣治事宜委員試用知縣吳光國光緒二十八年七月初四日日委試辦典史事宜委員委用典史陳嘉玉光緒二十九年閏五月二十八日札委鄭家屯移駐後新秋分防主簿試辦後新秋分防主簿事宜委員試用巡檢陳清祥光緒二十九年閏五月二十八日札委通溝口移駐岔溝門分防巡檢試辦岔溝門分防巡檢事宜委員試用巡檢徐士騏光緒二十九年閏五月二十八日札委帽兒山移駐八道江分防巡檢試辦八道江分防巡檢事宜委員委用典史李翰光緒二十九年閏五月二十八日日委 
駐藏大臣有奏調員差委片 [X>初八日有泰片再查藏地遥遠邊務殷繁值此時事多艱更形棘手必須用人得宜方收指臂之助兹查有補用知府分省補用同知恩禧候選縣丞四川試用鹽茶大使余釗成都駐防儘先卽補驍騎校江潮已革四川試用直州州判范啓榮該員等或素通交涉或熟悉番情辦事均屬認督堪以調往差遣除咨明成都　軍四川總督查照外當飭該員等赶緊束裝卽行隨同赴藏此外尚需應差人員統由奴才咨明調遣理合附片陳明伏乞聖鑒謹奏奉硃批該部知道欽此 
伊犂將軍馬奏請奬前次隨鑾各員片 [X>初九日馬亮片再奴才前於光緒二十六年七月間在署伊犂鎮任奉旨調京維時正聞拳匪滋事京畿戒嚴舊部文武莫不義憤同深或請卸差或請開缺願自備資斧隨行効力奴才未例遏其忠誠當卽選帶文武員弁五十九員兼程馳抵陜西恭逢聖駕西巡奴才渥蒙聖恩補授密雲副都統奉旨暫留行在因值直山西兵禍未息秦隴一帶荒旱頻侵匪類饑民深虞滋擾該員弁隨同奴才在陜亟思竭力圖效幸賴聖恩補授伊犁將軍當經奏請護送鑾輿回京該員弁仍隨奴才於沿途尖宿 
 
 

Page 13

 
 
各站晝夜巡警無敢稍懈二十七年十二月奉旨飭赴新任業將随帶員弁無力回防情形奏奉諭旨飭部酌發車輛俾得仍回伊犂留營効力伏思該員弁駐陜經年馳驅遠道正當米珠薪桂之日不避衝寒冐暑之勞雖困苦艱難爲職分所宜盡而忠誠勇往該員弁心跡實屬可嘉此次隨扈各軍皆蒙特恩准照異常勞績奬叙該員弁等雖未敢妄冀與隨扈將士同膺懋賞惟前曾在防戍出力有年祇以仗義急公辭卸差缺隨赴行在轉未得列入邊防案内請奬奴才目擊該員弁往返奔馳勤勞奮勉實較防戍出力爲優合無仰懇天恩俯准將藍翎同知銜儘先選用知縣陳天祿免選知縣以直州知州不論雙單月歸部卽選儘先前選縣丞張世箴免選縣丞以知縣不論雙單月歸部卽選六品頂戴升缺用儘先選用從九品文炳章免選本班以縣主簿不論雙單月歸部選用附生李治江以縣丞不論雙單月歸部選用卽補都司雲騎尉世職王金樞免補都司以遊擊儘先卽補花翎三品頂戴儘先選用衛守備叚祝三免選衛守備以營都司儘先補用花翎補缺後補用都司儘先補用守備王占元免補守備以都司儘先補用花翎守備銜拔補千總張得勝免補千總以守備卽補藍翎守備銜拔補把總朱貴免補把總以千總儘先拔補六品軍功黄春德赫松亭李沛富貴均以把總儘先拔補出自逾格鴻施除將該員等履歴造册分咨吏部兵部外理合附片陳請伏乞聖鑒訓示謹奏奉硃批該部議奏欽此 
直提督馬奏瀝賢員政蹟懇恩送部引見摺 [X>初九日馬玉崑片再時事日難需才日亟奴才受國厚恩竊嘗留意文武人才冀備聖明任使查有花翎記名副都統崑源器度恢閎才華卓越前隨其故父原任黑龍江將軍臣恩澤任所於東三省地形政要均實講求並洞悉交涉事宜奴才於上年九月間朝陽縣花子溝一股贊畫精詳厥功尤偉又記名提督健勇巴圖魯沈大鰲智略深沈識見遠大起家難廕歴著戰功洊升提鎭經前直督臣裕祿提臣聶士成會摺奏保堪勝專閫仰蒙聖鑒在案二十六年拳匪之變該員適署提標中軍叅將護理直提督印務内清匪亂外輯聨軍屹然爲邊城保障直隸自遭兵燹滿目瘡痍而古北一隅耕巿相安民物無恙非該員之力不至此嗣由奴才派充邊防營務處剿撫兼施保全尤大萬民感頌異口同聲又記名總兵孫多慶心地樸誠驍健善戰昔年隨同原任四川提臣宋慶轉戰河南陜西甘肅等省卓著成勞甲午平壤之役庚子天津之戰該員皆陷陣先登不避危險二十七年秋間經奴才派赴熱河助剿馬匪屢平巨股肅清邊陲歴時一載勞苦功多又二品頂戴候選道于振江守潔才長通達時務前以教職從戎爲原任四川提督臣宋慶所識拔襄辦營務夙著勤能奴才接統武衛左軍以後尤資臂助孫多慶剿匪熱河該員實與始終其事轉饟濟械夙夜經營使孫多慶得以一意辦賊其勞勩足與相浖又花翎鹽運使山西候補班前先補用知府何宗遜學識閎博操履謹嚴前官山西太原縣知縣廉惠著聞輿情愛戴庚子夏間晉省拳匪初起該員請兵剿辦識燭幾先升任山西撫臣錫良原任四川提臣宋慶均重其才會同奴才專摺奏請留營疉邀俞允該員感奮自效殫精竭思内治軍書外綜營務凡所規畫悉恊機宜而其心志淡定寵辱不驚尤爲近今所僅見以上文武各員論其心皆存忠愛考其才可濟艱難幸值聖主破格用人旁求若渴奴才旣有所知未敢壅於上聞合無仰懇天恩俯准將崑源沈大鰲孫多慶于振江何宗遜等均行送部引見候旨錄用出自　格鴻施謹附片具陳伏乞聖鑒訓示謹奏奉硃批崑源等均著送部引見欽此 
直隸提督馬奏爲籌濟軍實片 [X>初九日馬玉崑片再行軍以利器爲先必須廣爲購儲乃足以備不虞而資緩急查軍火入口各國均已照約弛禁奴才當經派員與天津德商瑞記洋行購曼利夏無烟槍子四十萬顆每千顆連裝箱保險水脚等費銀在内計銀四十八兩共合銀一萬九千二百兩分作兩次交付本年七月初十日訂立合同付過初次應交銀兩俟該商將上項槍子運送到津由奴才派員驗收再將二次價銀一律付清奴才爲籌濟軍實起見應請敕部立案所有此項軍火價銀卽於左軍額餉項下設法暫挪彚入常年報銷作正開支除將原訂合同分咨各部查照外謹附片具陳伏乞聖鑒謹奏奉硃批該部知道欽此 
護黔撫曹奏黔省屯衛請免改裁摺 [X>初九日護理貴州巡撫兼署提督布政使臣曹鴻勛跪奏爲黔省屯衛請免改裁擬酌撤百户小旗以節經費而重苗疆恭摺仰祈聖鑒事竊卷查兵部咨開光緒二十八年正月十七日内閣奉上諭各直省衛所屯田原爲轉漕養赡運丁而設自南漕改爲海運以來屯衛弁兵半成虚設此項田畝私行典賣輾轉轇轕弊端日出著漕運總督陳䕫龍會同有屯衛省分各督撫將各省屯田地畝逐一澈底查明令該屯户報官税契聽其管業將屯田餉改爲丁糧統歸州縣官經徴如有盜賣私售者亦飭據實報明完納正供不究旣往更須嚴禁胥役需索苛擾此後屯丁運軍名目槪行删除其原設之衛守備衛千總等官並著裁撤改歸營用等因欽此當經前撫臣轉飭司道查核妥議詳辦在案兹據署藩司全楙績署臬司袁開第糧儲道凌卿雲詳稱遵查貴州屯衛自雍正年間勘定苗亂散軍歸農卽以各屬苗寨逃絶田産分授屯耕安設八寨一衛清江丹江台拱各兩衛雜處羣苗寨落之中用資鎮壓意至深遠乾隆初年復添設古州兩衛松桃一衛合計十衛額設屯軍九千二百餘名每軍一户給上田六畝中田八畝下田十畝每户年納京米一石二斗四升以十軍爲一甲設小旗一名五十軍設一總旗百軍設一百户每衛各設一千總領之經徴屯糧百户每名年給食米十二京石總旗每名年給食米六京石小旗每名年給食米三京石每年百軍坐扣操練藥鉛京石米三石六升十衛分各廳統歸道轄於農隙時由該管官弁訓練操演講求武備卽以建威消萌有事調遣按十抽三一切口糧路費取給於未調之户然自各衛本境總不出境應調所以備苗也每年開支坐扣外餘米仍照徴糧章程由各衛弁變價解繳藩庫作正開支核與漕標衛所專司漕運者不同准此項屯田自經咸豐年間苗變軍民逃徙强半荒蕪肅清後雖漸次規復然原額糧多迷失若必重事清丈出畝畸零魚麟籍尚册無可稽擾累糜費得不續失若改軍爲民則漢苗一例有失鎮壓本意若仍其軍名而獨裁衛弁又漫無統率若弁軍仍舊但將屯糧撥由地方官徴解轉發不獨弁勇隔閡不屬稽查爲難又恐書役勒索致令騷擾浮動且苗性蠢愚最易摇惑稍失控馭輙煩 
 
 

Page 14

 
 
兵力况值粤邊多事之秋奸民幸亂尤不宜輕事更張逐細體察當時之設衛弁及酌定屯軍屯糧具有遠慮裁改殊多窒碍子萬無可籌之中詳加審酌查十衛統計百户四十餘名總旗一百七十餘名小旗約九百名現擬各衛屯軍仍循舊章俾各自食其力每五十軍留一總旗以備催徴領操其百户小旗名目槪行裁撤計每年節省食米四千九百餘石仍由衛弁經徴變解藩庫另欵存儲以備本省餉糈之用所有各衛千總仍請照常輪補以資統率等情會詳請奏前來臣覆加察核黔本巖疆下游古州各屬槪係苗民硐岩若裁去屯衛勢必增兵分成轉恐地方多事該司道等所議係爲因地制宜愼重邊圉起見合無仰懇天恩俯准飭部議覆施行除咨部查照外所有黔省屯衛請免裁改擬酌撤百户小旗緣由是否有當謹會同署雲貴總督臣丁振鐸合詞恭摺具陳伏乞皇太后皇上聖鑒訓示謹奏奉硃批户部議奏欽此 
護黔撫曹奏變通餉捐章程片 [X>初九日曹鴻勛片再黔省因邊訑緊要添募勇營餉項無著經前撫臣奏請開辦籌餉捐輸奉旨敕部議准照五成收捐在案計自開辦以來迄今數月報捐寥寥收數無幾支發邊防營勇口糧及購辦軍械轉運等項不敷甚鉅近年捐事勢成努末若不設法變通不足以資挹注伏查四川山東等省開辦振捐凡銜封貢監均照新章五成之數减至四成實銀上兌先後奏蒙恩允黔省餉捐事同一律自應援照辦理據籌捐局司道詳請具奏前來臣覆查該司等所請均係實在情形合無仰懇天恩俯念黔省餉需竭蹶准照新章五成之數遞减一成以四成實銀上兌俾廣招徠以資接濟出自鴻慈除咨部查照外謹會同署雲貴總督臣丁振鐸合詞附片具奏伏乞聖鑒訓示謹奏奉硃批該部知道欽此 
新授浙撫聶奏報到任接印日期摺 [X>初九日頭品頂戴新授浙江巡撫臣聶緝槼跪奏爲恭報微臣到浙接印日期叩謝天恩仰祈聖鑒事竊臣在安徽巡撫任内欽承恩命調撫浙江業將交卸安徽巡撫篆務日期恭摺奏報在案旋於光緒二十九年八月初八日由皖起程十七日抵浙十八日准護撫臣翁曾桂委員將浙江巡撫關防兩浙鹽政印信並王命旗牌文卷等件齎送到臣當卽恭設香案望闕叩頭謝恩祇領任事伏念臣猥以輕材疉膺寵遇涓埃未報愧建樹之無方舊地重來慨情形之一變查浙省海防緊要練兵以篱餉爲先歴年民教齟齬化俗以任賢爲重值時局艱難之會乘官民疲敝之餘以臣之質庸體弱固萬難任此仔肩而自維恩重身輕亦何敢遽萌退志惟有破除情面殫竭血誠循乎分之所當爲盡其力之所能至隨時督同司道認眞辦理或可仰答鴻慈於萬一所有微臣到浙接印日期叩謝天恩緣由理合恭摺具陳伏乞皇太后皇上聖鑒謹奏奉硃批知道了欽此 
蘇撫恩奏查明淮安等屬折徴漕價完欠支銷各數摺 [X>初九日頭品頂戴江蘇巡撫奴才恩壽跪奏爲查明淮安等屬光緒二十八年分折徴漕價完欠支銷各數並各年隨奏銀數改題爲奏恭摺具陳仰祈聖鑒事竊據江寗布政使黄建笎詳稱江蘇省淮安徐州海州三府州屬之阜寗等七州縣折徴漕價銀兩向係隨同地相彚核具題嗣遵部咨從光緒十年分起專案造册歴經造報至二十七年分止在案今屆查辦光緒二十八年漕價奏銷淮安等屬之阜寗清河挑源宿遷海州沐陽贑榆等七州縣應徴漕糧折價銀九萬三千八百五十五兩零内除是年秋歉緩徴銀一萬八千七百七十三兩零又除沐陽縣預完二址六年災緩銀六十三兩零實徴熟田銀七萬五千一十八兩零已催完銀七萬四千四百二十兩零内撥抵龍山營兵米銀二千一百八十四兩長江水師兵餉銀四萬兩江寗織造奉辦福方箋絹等項料工銀四千五百六十六兩零又雲素縀料工銀九千七百三十二兩零又綵綢料工銀一萬七千九百三十七兩零業已儘數分撥應用訖未完熟田民欠銀五百九十八兩零現已嚴飭催徴另報至光緒十三年以前未完漕價銀兩業經彚案奏請豁免其下四年至二十七年均無續完杞應查造光緒二十八年分漕糧折價奏銷細數曁各年隨奏清册臚列經督催徴各官完欠巡撫督催各職名一併詳請具題前來奴才復加查核無異遵照新章循案改題爲奏以歸簡捷除鈔奏同册咨移部科查核外謹恭摺具陳伏乞皇太后皇上聖鑒勅部查核施行謹奏奉硃批户部知道欽此 
蘇撫恩奏籌解秋季固本京餉片 [X>初九日頭品頂戴江蘇巡撫奴才恩壽跪奏爲籌解固本京餉銀兩恭摺具陳仰祈聖鑒事竊照江蘇省奉撥固本京餉分派司關各庫按月籌解自同治五年八月二十八日欽奉諭旨改歸部庫業經陸續解至光緒二十九年夏季止在案所有二十九年秋季三個月應解前項銀一萬五千兩現由司關各庫照數籌撥發交號商裕大匯解赴部投納據署蘇州布政使效曾詳請分别奏咨前來除核明給發咨批交商匯解並飭取領匯日期另行咨報户部查照外理合會同兩江總督臣魏光燾恭摺具奏伏乞皇太后皇上聖鑒謹奏奉硃批户部知道欽此 
蘇撫恩奏委員運解三批銅元摺 [X>初九日頭品頂戴江蘇巡撫奴才恩壽跪奏爲蘇省遵鑄三批銅元解京用過成本運脚各費請抵釐金京餉恭摺仰祈聖鑒事竊准户部咨奉旨飭令福建廣東江蘇等省所鑄銅元分解數十萬元投交户部頒發行使欽此嗣據江蘇二次解到銅元經部奏淮搭放在京滿漢文武各員官俸在案咨飭局員仍將鑄就二等銅元照案委解數十萬元赴部投納等因咨行到蘇卽經奴才行司移局加工鑄成銅元五直萬元解由上海道庫暫行收存由蘇藩司飭委試用知縣金銓赴滬領取附搭輪船運津解部投納當經給咨飭發起解並經飭司核明銅元成本運脚等項合銀劃抵京餉去後兹據署蘇州布政使效曾詳稱遵查銀元局鑄造前項三批銅元五十萬元核計共用漕平銀二千九百七十兩零折合庫平銀二千九百一十一兩零又委員領解進京輪船火車等費支給庫平銀 
 
