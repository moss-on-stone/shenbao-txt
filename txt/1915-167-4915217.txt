# 1915 - 167 - 4915217

 

Page 1

 
 
   
 
 

Page 2

 
 
時評 
[人心不安（冷）]  
國外惶惶究心戰事國内惶惶究心參案甲平而乙起丙息而丁作此人心之所以不安也 
　　雖然國外之戰事其勢雖兇猛而終有息戰之時且其時以大勢測之諒己不逺而國内之參案則仇仇相報寃寃相復再接而再厲愈演而愈劇其勢正未有艾也 
　　且不特參案雖多隨其起落者尚爲一部分人而己更如今之印花土命令與法律互相衝突而又互相並行然則使人民更安所適從耶勿論其事之孰當而若是紛亂固己萬不可也 
[命令]  
　　六月二十二日大總統策令陳幹給予三等文虎章此令 
　　又令成武將軍督理四川軍務胡景伊電請入覲著准其來京覲見此令 
　　又令特任署四川巡按使陳宦兼行督理四川軍務此令 
　　又令潘矩楹加陸軍上將銜此令 
　　又令任命吕耀卿爲河南河防局局長此令 
　　又令任命劉祟惠爲都護副使分允科布多佐理員此令 
　　又令任命陳毅爲都護副使分充烏里雅蘇台佐理員此令 
　　又令任命張壽增爲都護副使分充恰克關佐理員此令 
　　又令政事堂存記之趙詒書程恩培均著交財政部酌量任用田應璜著發往直隸田文彝著發往浙江嚴天駿著發往湖北劉導著發往湖南李漢光著發往陜西王一德著發往廣東由各該巡按使酌量任用此令 
　　六月二十二日大總統申令據廣東巡按使李國筠呈稱普寗縣知事張延慶怠玩財政擬請免去署職等語内國公債關係甚重乃該知事並不認眞勸募實屬怠玩要政張延慶著即免去署職以示懲儆此令 
　　又令兹制定懲辦國賊條例業經令交參政院據呈議决同意特依約法第二十條公布之此令 
專電 
　　北京電各參議聯呈確立憲政基礎以定國是袁總統親批無憲法不能立國現雖無憲法約法同有效力以後如政令有與約法不合之處著隨時指陳以便核奪 
　　北京電應德閎案昨預審決定免訴證據共數十種原文約兩萬言總結謂以上論結本案所有侵占之證據均難採用就所調查利於被告之反證觀之被告前後電咨抵押滬商及西門子二端即不能認爲准備侵占而中美計畫又非無據則被告咨報全數找結並以私人名義將餘存債票二百寄存道勝銀行之行爲自不得斷爲有侵占意思惟被告身爲省長雖因事涉國際本可密陳乃以債票找結爲詞希圖暗中移撥所屬處置乖方應帥歸懲戒 
　　北京電張弧並未離京趙慶華案昨開審洪少甫亦看管 
　　北京電大理院電覆上海地方審判廳鴉片罪非有新法律廢止或變更明文不問曾納印稅與否一律科罪 
譯電 
　　北京電政府開除要員今爲京中談論之資料葉恭綽本在梁士詒傅翼之下葉今失勢梁士詒領袖之奥系將受一大打擊據銀行家及使署之日光觀察張弧之褫職於鹽政殊有不利蓋張熟悉改革鹽政計畫平素且注意於此也今舞弊一節尚未查明外人自無法援助之或疑政府之去張非全爲整頓官方起見而重在希圖干涉近所規定之改革鹽政計畫聞新任財政次長所抱整頓鹽政之政見頗不利於洋員之管理此說如確則該員恐將失望蓋近今事變令銀行家剔除鹽課弊端增加國家入稅之心益决故也就中國目下財政地位論之鹽務改革之進行斷不能有所阻滯 
（二十二日） 
　　北京電日使日置易本欲擇日回國今因中國抵制日貨有增無己故己展緩啟程此間日人現知政界中人多有間接鼓勵抵制之舉者甚至政府亦秘密表示同情此說若不幸傳至日本則日本浮躁之政黨又將借題以反對中國矣中國之抵制日貨實爲庸人自擾之舉華官等如加以鼓勵則實自害其國耳（二十二日） 
戰電 
　　其一（英人路透電） 
　　巴黎電下午公報宣稱我軍在亞拉北面續向沙歇方面得有進步我軍獲戰壕數道進抵村之西北邊終夜砲戰德軍在貝龍勒西南同比愛爾先炸地雷三枚繼復進攻爲我軍步砲兵擊退德軍在末斯河高地回擊一次異常激烈惟我軍仍固守昨日所得之地我軍在勞蘭之萊龍乘勝進攻在一千五百碼之陣線獲敵軍第一道戰壕線晚間復驅散敵兵一大縱隊德軍棄夏才萊岡特勒崇萊斯勒瑪叢林之地位我軍所獲敵軍之戰壕滿積死屍我軍轟擊邦杭末之加爾伐里勒山脊我軍在附近小山進發者己抵邦杭末之郊我軍仍在番區河前進己過米資拉爾塋地今夜公報宣稱今日有限於一隅之步隊戰事陣線毫未變動飛機隊曾以炸彈擲擊亞拉北面之敵軍飛機處焚吊軸四架中飛機兩架汽球一具星期晚亞貢西部之德軍以窒人呼吸之炸彈猛轟後復奮力進攻我軍前鋒陣線曾有數處稍向後退且有兩中隊埋没被毁之戰壕内我軍即整隊回攻所失之地幾全奪回我軍己擴張末斯河高原所得之地復獲戰壕數道勞蘭我軍斥堠在岡特勒崇西發見德軍所棄之防禦工程德軍己退至桑特萊我軍己占據亞爾薩斯米資拉爾塋地及車站繼乃轟擊該村向東推廣陣線五百邁當自昨日至今己在該處俘敵兵二百餘名德軍進攻萊夏開爾柯夫受挫而退（二十一日） 
　　倫敦電英軍大本營觀戰員紀英軍在拉巴塞西所取之攻勢謂六月十七日英軍於敵軍在番斯土倍爾境夜攻後所得之地深百碼廣三百碼英軍於此二晝夜之戰事會加重創於敵（二十二日） 
　　倫敦電德國軍事當局刻召集全國十九歳之預備兵將派往奥國台洛爾練習山戰蓋以德奥之亞爾泊山兵己泰半死傷於邊界故欲以此輩少年兵以補其缺而與意軍相戰也（二十一日） 
　　羅馬電意國輔助巡洋艦在地中海追獲一奥國輪船滿載石腦油乃供給潛艇者（二十二日） 
　　泊里陀里亞電波薩將軍己占據斐洲西南德國屬地斯華柯浦至格魯方坦鐵路間之哇瑪法魯英軍仍在進發（二十二日） 
　　倫敦電開姆洛尼亞號郵船星期一日由紐約駛抵利物浦行程中曾爲一德潛艇攻擊該船雖開足速力駛行仍不能避之故爲救急之計圖撞該艇該艇即没水未出船中載有美國有名人物頗多己以此事報告倫敦美國大使署 
（二十二日） 
　　彼得格勒電公報謂敵軍在拉伐魯斯加所取之攻勢接續進行六月十九夜俄軍由萊姆堡陣地格洛台克湖退走（二十一日） 
　　亞姆斯特丹電柏林公報謂麥剛森將軍今正力攻萊姆堡沙爾基安及拉伐魯斯加己入德軍之手俄軍昨在拉伐魯斯加西面進攻爲德軍擊退（二十一日） 
　　倫敦電全國各業雇用婦人者近來愈多如銀行鐵路電車等皆有婦人執役政府亦雇用甚多婦人製造砲彈並充郵差（二十一日） 
　　亞姆斯特丹電據官場消息德皇曾蒞萊姆堡附近格洛台克督戰（二十一日） 
　　倫敦電財政大臣瑪干拉在平民議院動議請准政府發行新債劵謂此項巨債不能在市場多費時日故須從速辦理英國銀行將於今夜發出說明書深望國民激發愛國之忱以其雄厚資財支持戰局以獲善果至六月十九日英國財政短少英金五百十八兆鎊己借五百九十七兆鎊此次債劵之利率爲四釐半平價發行並無折扣十年後分期歸贖三十年内可以全數贖回發行之債劵較諸續發國庫劵爲佳因可吸收公共之金錢疏通經濟裨益外國滙兌故也凡執有舊戰劵及國債劵者得享利益可以舊劵酌換新劵銀行發行之債劵以一百鎊爲起數但郵局發售五鎊至二十五鎊之債劵郵局工會等並售五先令零票給以五釐年利按月計算如購零票者陸續購至五鎊之多則換給債劵云又電平民議院己全體通過發行新債之議案說明書己於昨夜發出（二十一日） 
　　雅典電前首相維氏曾謂彼信舍贊助協約國而行其他政策則有害希臘匪淺且准人宣布是說（二十一日） 
　　倫敦電軍械部大臣喬治星期六及星期日與法國陸軍次長湯瑪斯在波洛業會商一切湯氏現管理法國軍火供給事宜二君皆率有專門家數員（二十二日） 
　　伯洛姆方敦電南斐叛軍領袖台維特被控大逆八案内有兩案查無實據明日定讞（又電）台維特往投德軍之控案己註銷 
（二十一日） 
　　伯洛姆方敦電台維特己定監禁六年罰金二千鎊之罪（二十二日） 
　　哈佛爾電此間有二貨棧堆棉一萬二千七百包爲火所燬損失值英金四萬餘鎊（二十二日） 
　　紐約電紐約通報查知德人刻正購置美國大宗軍火先運至南美後再裝至荷蘭或丹麥（二十一日） 
　　其二（德人德文報專電） 
　　柏林電德奥軍今距萊姆堡僅十五基洛邁當俄軍己沿全陣線敗走俄軍之戰僅圖遷延時日保全砲隊及戰品德將麥剛森 
　　林辛干華爾斯及奥將愛爾摩里巴爾 
 
 
 

Page 3

 
 
汀部下之軍今合力轟擊俄軍主要陣地據中立國消息聲稱亞拉附近之戰事法國存亡胥繫於此兩方面戰鬭之勇爲從來所未有法軍兵力甚厚德軍援兵陸續抵陣兩方面之損失聞之可怖魯加洛傳來息謂意國陸軍參謀總長加杜那伯爵第一次正式承認在瑪拉伐附近大受損失（二十一日） 
　　柏林電布京電稱一據確實消息謂四協約國要求布國即速召集陸軍進攻士耳其允以馬其頓塞國之一部分現屬希臘之加伐拉鎭及其腹地愛洛斯至米地亞界線内之土境割予布國並允勸喻羅政府放棄前羅京媾和會議定割讓羅國之杜白羅柴一地布國接此文後並未直接答覆要求四協約國詳細示明馬其頓塞國部分之疆域及許塞於阿亞巴尼亞波斯尼亞赫齊哥維拉得何種之報酬許希於小亞細亞得何種之報酬並如何可令羅政府讓地且將以何種條約權利給予羅國布政府之意布國經兩次血戰元氣未復今若參與第三次戰爭必經絶大之艱辛故不得不愼重　事要求切實之保證也德國某星期報載有俄國某高級軍官所著一文謂俄國内閣於上年十二月秘密會議後决議不召集國民軍最老一級之兵以防激變全國當時據主席報告俄國學生迄無一人報名學習軍官者内閣　定招募學生入陸軍學校四月然後任爲陸軍中尉繼恐軍官圑薰染革命主義故作罷論俄國高等學校均於四月中旬停課託詞豫防夏季發生疫患實則因高等班學生全爲革命主義變其思想挽救之法惟有閉校而己瑞典京城斯文斯加日報載有目覩法飛機攻擊加爾魯希之瑞典人某氏來函謂當時瑞典皇后曾逃避地穴各報且以法政府全無一言表示歉意爲異洛特丹消息謂荷美輪船公司知照本公司出口之輪船無論船中有無盎凡爾運出之鑽石均須受英巡艦之檢查荷蘭消息謂法軍之損失殊爲可怖亞米安及亞白維爾之醫院傷兵己滿而火車運來者尚絡繹不絶以致殊難照料據兵士來函自亞拉至沙歇一帶死屍積野臭味觸鼻亨寳前充水手某氏在警察局立誓書徵實斯太　之供詞謂彼在英船航行四年之久魯西台里亞號及摩洛台尼亞號二船彼均曾乘之彼乘魯西台里亞號航行三次彼目覩二船裝有五寸口徑之砲六尊前後中央各二皆藏於重帆之下船中海軍豫備兵且於搭客不任時按期操練彼信德國海軍中人前曾乘魯西台里亞號旅行者多能徵實此說（二十二日） 
東方通信社電（日本人組織） 
　　東京電日本各元老於中日懸案解决後之於新舞臺以謀中日兩國之利益而實現親善的提携必須升公使之資格故有改派公使之意井上侯願推都筑馨六男爵松方侯則擬舉伊集院彥吉氏目下正在熟議之中若决定後卽與内閣開具體的交涉云其實與中國有親善關係之人多屬望派遺伊集院氏惟内閣方面之具體案猶未决定果如元老之言决定與否現尚不明云二十三日） 
　　東京電大浦内相本日往訪大隈首相似有重大事件(二十三日) 
　　東京電大正五年度豫算案之大綱己於昨日决定其主要問題爲海軍充實費（二十三日） 
　　東京電參政官問題昨經内閣會議仍未决定（二十三日） 
　　東京電侍從武官陸軍少佐西義一氏奉命派赴中國北部中部各處慰問守備軍隊定於二十八日啟行（二十三日） 
　　東京電鐵道院改正官制業於今日公布該制廢去鐵道院議官之制將管理局分爲五科本院總核計畫設計及監督事務管理局則司實行事務（二十三日） 
　　東京電俄國稅關輸入物品向須呈驗產地之證明書兹經改章公布凡交戰同盟國由該國輸入物品概免證明卽經由中立國進口亦無須何等證明書云（二十三日） 
要聞一 
[英國陸軍之將才]  
　　大陸報載英國每日郵報攻擊陸軍大臣吉青納之社論曰吾國海軍因政論家之邱吉爾與素有經驗專門家之菲施爾意見不合以致九個月中大受不利之影響調遣海軍之權本應由菲施爾操之不受他人之牽制但本報撰此論時猶未知操此權者果爲何人菲氏於上星期向首相上書辭海軍第一司令職未識愛士葵將何以答之若菲氏於此國步艱難之際果棄職引退懷才不食則新政府定日夜焦思重負莫釋面將來措施且將爲國民所不信任此本報所本斷言者但海軍將材如菲氏者固不可多見然可勉任海軍第一司令之職者尚有其人如貝爾福張伯倫與馮根拉輩皆可得國民歡心之人物故海軍或尚可差强人意也至於陸軍則何如哉吉青納責任之重大吉早知之第其所行者則爲人人所能行之事吉氏不以君主之名名新軍而以己名名之大爲國民所不喜而其出廣告以募新兵之方法尤爲國民所厭視特以時局危迫急於徵兵故不忍苛責但吉氏所招募之兵士共己得幾何乎知者實鮮德人估計英軍共有二百萬人半無軍械此說確否吾人無從知之吾人所知者乃吉氏不以烈性爆藥之砲彈供給法境英軍耳德國飛機終日翱翔於陣地定能知我軍在前敵之實數再德人多秘密機關消息靈通凡我軍之出英境而往法國者共有若干彼能偵知之而轉告於德國故敵之知我或較我之自知爲更詳也昨日與政府有關係之某自由黨機關報謂吉青納與費蘭巨有違言吉費二氏豈應有違言哉吉氏之爲將與費氏之爲將不可同日而語吾人勿庸爲諱吉氏誠爲募兵之能手但其在南斐戰爭中身爲統帥時其成績殊不優美勞伯資論吉氏治兵之言吾人猶未忘懷吉氏經驗中絶無可在歐洲統兵督戰之資格吾國幸勿容許吉氏干預此次大戰之韜略致鑄大錯此則本報所馨香禱祝者也吉氏誤定砲彈乃衆所共知之事實一九零零年征南斐時英軍曾得力於榴霰彈然在今日壕塹戰爭中其榴霰彈則己失其效力乃吉氏不從警告仍欲以此無用之砲彈送與英軍施用致使英兵死者盈千累萬此次内閣之風潮未嘗非由此而來也吾人非軍國民故不能知此將與彼將之分别吉與費皆爲大將吉氏發明募兵之廣告吾知之矣費氏以少數之兵阻遏久經訓練之敵衆其事業吾亦知之矣但若二人易地而處吾恐將見昔日南斐與今日歐洲戰事不同之實驗故深願吉氏襄助得人仍安居陸軍部勿作他想他日强迫軍制實行時陸軍部招兵之煩困定可大減至於吉氏招致四十歳人從軍之謀本報當不敢贊成少年壯士未盡喪亡何致遽用四十歳精力將衰之人乎 
[法國之輿論]  
　　華德日報曰兹據巴黎最近之消息稱法國財政當局有無窮之困難而人所共知者法國財政不僅種種直接之作戰品乃製造作戰品應用之生料與半製造品亦咸在政府手中也但法國自己久己無力供備此種需求若據巴黎要人稱即英國恐亦不堪久代巴黎籌辦一切必需之欵况且意大利新加人戰局其借貸之事業旣己隨之忽然全行破壞而英國各殖民地又時向倫敦催索購買軍需之欵愈多愈善然今倫敦己不能再貸付法國以購買軍需之欵如五月初間英國戰船一艘由法國運至英國二萬萬佛郎以使用於彌補由美國所買軍需之欵即其實在明證也 
　　德國報告即於來冬野戰軍所需亦早己籌備完畢無所缺乏者由來己久而法國所來之消息則反是且謂一届晚秋即最後之儲蓄品亦將用罄於是可見法政府必不能借貸金錢以備晚秋與冬季購辦軍器之需矣而届時英國是否尚能决定接濟法國亦屬疑問蓋英國旣自顧不暇斷不能再抽撥巨欵以應他項宗旨與責任無窮之需也英國旣不能接濟法國則法國必不堪久戰故多謂法國早晚必因財力短絀不克舉戰而早停干戈也近來巴黎屢有消息謂法國各界求與德國單獨媾和者進行迅速大有一日千里之勢諒非無因如其不信請觀法國社會等黨之報紙當不難知其詳矣 
雜評一 
[猜度非易（無名）]  
　　盲者往往度人亦盲聾者往往度人亦聾心之盲也聾也亦然故欲猜度人者必先自去心上一切之疾病而後庶幾其有當不然過後自思僅其所思之不正而爲人所笑陳然而今之多病家每喜以病度人 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[津浦路參案（二）（適）]  
　　津浦參案昨己詳報兹再將關於此案之見見聞聞續報於後 
　　搜捕滙通昨日巡警僅在滙通公司門外駐守今日則己變駐守爲搜查爲拘捕今晨天將破曉駐守巡警突將該公司玻璃牕擊破入内除將某某等拘入警廳解京審訊外並將該公司所有帳册等一併携之而去 
　　圍守趙寓趙慶華寓所在新車站西首三經路（卽三馬路）洋房門外掛有蘭溪趙寓銅牌駐守滙通巡警今晨突入匯通搜捕後旋至趙寓圑圑圍守稽查出入並不准寓中人將大小物件帶出 
　　購成原因至購成此案原因據昨日所聞風說則係某氏與趙氏因飯碗關係釀成此次參案兹據深知此案者言知此風說尚屬片面關係迨詢以究竟何人主動則又徵哂不語堅叩之則曰黑幕重重言之冗矣繼又謂此係政海中一種權利競爭之妙用並無何等政治之意味也今特見端耳云云至是否眞相須徐觀其後 
　　遲遲之故此案確由肅政廳於四月初揭 
參嗣以中日交涉該路中連膠濟一路故爾遲遲至十七日始行揭曉 
　　法律家言另據法律家言凡歸平政院審理之案未得確擊罪據即與刑事案件不同本無解職搜捕之必要特不知津警於匯通搜捕後果得有實據否耳 
　　京報紀載某京報紀載此案甚詳兹節錄其言如下津浦局長趙慶華現住天津妻妾之多居室之美汽車數乘每月家用需三千餘元其局長薪水實止千元然自任局長以來不過二年聞己積貲至二百餘萬元矣其弊賁以滙通轉運公司爲最此公司之主人本爲梁士詒葉恭綽關伯珩任鳳苞鮑星槎方仁元及北京交通銀行分行長楊德森及趙氏八人也而此公司之全權實在慶華之手該公司營業之盛在一般公司之上去年約六七百萬之多向來對於路局應交運費均係挂賬每年一結然該公司由交通銀行取得無存欵之支票凡應繳運費均塡給交通支票交由站長轉交局長而趙慶華則明知爲無存欵之支票故不向銀行取現金也以故去年一年該公司股東分得之利各均數十萬元而趙慶華尤爲多其他公司中辦事人均以狂嫖浪賭挪空公司欵項亦不少其實該公司賺錢不少其名則該公司現尚虧欠路局至四十餘萬之多此事有草務總管佘正堂知之最悉現己請假聞係奉某當局命令查辦該公司内容矣該路南段繙譯有吳鏡寰者與羅國瑞爲至交現聞羅己將南段賬簿全數調至部中擬託吳氏同爲查核然後爲寳地之對核蓋如揑報曾兼某段路工材料及揑造洋行收據等事則非實地對核均不得其詳也又不聞該案祇就津浦路局事言葉恭綽氏雖負責任尚不能成公法上之犯罪行爲若以滙通公司言則梁葉恐均不免聞此案交平政院後己派由第二庭審訊矣 
[田畝捐案否决之詳情]  
　　日昨參政院開會討論懲辦國賊與田畝捐兩案己誌昨報兹聞第二案田畝捐提出者爲宋煒臣蓋漢口之大腹賈也大意謂現在財政困難皆係不從根本上整理之故以四萬萬人計之卽有八萬萬畝田若每畝加捐五角則可得四萬元以此作基金由國家開一銀行發行鈔票活動金融卽可作二十萬萬之用國家獲此大宗進欵以之辦實業興工業改良教育整理軍備均可藉資挹注而國家即因此富强較之籌募公債救國儲金等破碎政策相去不可以道里計此宋某提案之本旨也比及宋登臺報告後反對者羣起最初袁金鎧君謂若按畝加捐五毛則較磽瘠之地原價或有過之恐農民情願將地交官而不願出捐也江叔海君謂按租稅原則而論國家之費用旣大人民之負擔亦重於理原非說不過去但以今日國民生計之程度毫無籌備而遽行此巨大捐項萬做不到若欲加捐須俟經界局清丈田畝後斟酌情形分等加捐今尚非其時也繼由王月波君發言謂富國必先裕民此項捐欵無論一時斷做不到即能做到而將國民經濟盡數搜羅使無發生之餘地後此將何以爲繼中國雖貧而取財之道尚有公平之法正不必爲此駭人聽聞之舉又謂如宋君所言四萬萬人有八萬萬畝田不知用何方法推算令如宋君所言每畝加抽五角國家歳可獲四萬萬元鉅欵而搜括民財實行聚歛則國未富而民己先貧又豈能保安寗且外間言財政者動言四萬萬人每人以一元計可歳得四萬萬元云云此其知識出之於小學生則可若以之實行國家財政恐多背謬云云詎宋猶以其議爲是力爭諸院長請付審查院長不得己乃付表決滿場無一起立者有一二人似欲舉手贊成而環顧左右見皆穏坐不動遂亦不好舉手此案遂否决不能成立矣 
[平民生計中之習藝所]  
　　自籌辦全國生計委員會後即有某政客上一意見書前設立貧民習藝所籌生計之出路其文略云國家之貧富分利生利之多寡係焉因分利多而生利少利源日蹙民不聊生且無米之炊巧婦難爲於是因噎廢食束手無策坐視實業之不興民生之日困致勞動生涯日衰一日乃至不能自養生計蕭條妻啼子哭悲苦之狀比比皆然是今日貧民習藝所之設誠萬不容緩者矣請言習藝所之效力一曰救社會之恐慌國體改革瘡痍未復中人以下類皆入不敷出勞動家之終日勤苦且不能易一飯何况妻飢兒啼嗷嗷待哺此情此景其何以堪一旦地方遍設習藝所則貧苦之人各有所事匠心經營工作之改良器物之求精在在注意務使美備如是歡迎自衆價值自昻社會之恐慌不救而自救矣一曰抵外貨之暢銷革新以來醉心西法者莫不呢帽羽衣以相誇耀綢緞土布唾棄不順土貨頓滯利源外溢就衣服而言己不堪問今使失業貧人執業其間多方指　呢羽外貨亦可仿造如是則農工發達土貨流行利源不關而自生漏巵不塞而自絶一曰促社會之進步近年風俗澆敗分利之人日多所謂生之者寡食之者衆游閑浪蕩視爲當然乞丐棍騙之徒隨地皆是皆由貧苦之人無業可操今使此輩有所事事則不道德不法律之徒皆可斂迹保其完全之人格養成獨立之性質社會程度蒸蒸日上共進於富庶文明之域豈不盛哉習藝所之宗旨固以美利利天下不妨以普通之知識新得之經驗一一講說務使人具常識破其舊習蓋藏盡洩精華畢露地無廢物人無廢事國發暢銷實業勃興凌歐鑠美計日可待習藝所之效力如此請更述其辦理之方法習藝者農工皆可二者性質雖不同其爲實地練習一也種植農業也就其土地之水旱審其播種之先後若畜牧若飼養在在講求製造工藝也出其精巧之思以造優美之物若歐式若美式一一仿造入所之資格不論男女老幼在所之人互相勸勉恪守規則剔除一切之弊端養成完美之技能夫而後五光十色雜然並陳財政裕經濟充共競勝於實業之場矣抑有說者近自歐戰發生政府己提倡國貨推廣各廠似己汲汲於興辦實業惟成本過巨未能廣行不如就成本較輕者分投創辦如種加非可以代茶種葡萄可以釀酒製靛青以成品藍熬魚脂以成洋燭此吾未講求之品宜仿造之蠶桑之利奪於意美薦糖之利奪於南洋此吾所夙擅之物宜改良之至於食物罐藏本逺征隊所用文明日進嗜欲亦日新北方之人往往善彼方食味苦於鮮味之不能逺致於是罐藏之學日出而日新此農學家製造之學幸母以微物而忽之也夫資本者一切事業所從出也中國資本逺遜歐洲故子錢之重甲天下一切製造非貸外人資本不辦國民除傭役而外他無能爲日貧日弱意中事也若不速爲之防後患不堪設想此斯密氏計學之公例無可逃也爲今之計惟有大興工廠使人人得以自食其力然後子錢輕一切製造之業興而國用足矣苟不思補救而徒剥削民間以爲一時之計將至上下交困無鼠可掘無雀可羅矣 
[中央公園之監獄出品展覽會]  
　　司法部爲觀摩獄政倡導國發發見特於十九二十兩日在中央公園開監獄出品展覽會此次各監獄以出品送會陳列者有京師第一監獄京師第二監獄直隸清苑監獄直隸天津監獄奉天遼陽監獄奉天藩陽監獄奉天新民監獄奉天鐵嶺監獄吉林監獄湖北武昌監獄湖北宜昌監獄山東歷城監獄山東歷城分監江蘇吳縣監獄江蘇上海監獄山西太原監獄山西河東監獄陜西長安監獄河南開封監獄河南開封第一分監河南第二分監河南各縣舊監獄浙江杭縣監獄安徽懷寗監獄廣東廣州監獄廣西桂林監獄福建閩侯第一分監及天津游民習藝所各出品如竹製各器木製各器紙製各器銅製各器各種信箋各種簿册各種布疋各種衣服各種鞋襪各種圍屏各種絨氈各種桌椅以及木棒啞鈴（體操用具）鉛字皮包食麵草帽毛巾被褥等類美不勝收均陳列於大殿之内各註明其名稱製造者及價值各出品中尤以京師第一第二監獄之竹製各器及天津監獄之各種絨氈最爲爲精巧奪目云 
[册封活佛專使出京紀]  
　　陳籙旣膺都護使之命將來辦事條件及地位政府須預爲擬定體制極爲優崇較之各地辦事長官權限皆高一等其大要如左（一）駐庫辦事大員直隸於政事堂遇有事務即由政事堂轉呈總統（二）遇有關涉内務外交司法交通等部及蒙藏院之政務得咨行各該總長及總裁商辦或會呈總統行之（三）凡駐紥外蒙科布多烏里雅蘇台各地之中央所派官吏均歸該大員直轄一切政務均詳由該大員轉呈政府以重統系又聞册封活佛專使己於日前出發然仍按照前清定例由台站前往不乘火車蓋蒙古人極尊重舊習專使之爲此亦以崇體制也又東蒙烏泰王自稱兵後即逃歸庫倫頗居要職惟現狀聞極窮困甚望中朝赦宥得返其故封而爲庫倫僞外務大臣之杭達多爾濟又早死故庫倫此後當無復作梗者又聞杭達將死時活佛斥其盜飲因以酒罈冠其首令游行街市畢仍賜酒令飲杭達大醉遂墮馬物化是亦一趣聞也 
[北京有童子議男軍出現]  
　　北京青年會近頃組織童子義勇軍聯絡十九歳以下十一歳以上之童子組織成軍現在組成三隊一圑名曰北京第一童子義勇軍其組織如下凡充義勇之童年歳須在十一以上十九以下須由隊長驗明該童諳悉義勇規律暗號及行禮並中國國旗及國旗之升舉法以及六種打結式驗明後應照左列誓言宣誓兹謹宣誓願勉力（一）專心學習義勇規律（二）眞誠愛護該規律（三）毅然服從該規律 
　　兹將規律列左（一）義勇須誠實可靠義勇皆有自重之心俾他人對於義勇常有信用倘誑語欺詐或他人委辦事件不肯竭力照辦致負信任者即應褫奪徽章（二）義勇須具忠心凡義勇對於首領父母家國皆應盡忠（三）義勇須求博濟警探應時時準備救人生命扶助受傷之人及分擔家庭職務每日至少須行一有益於人之事（四）義勇須講睦誼義勇對於公衆皆如朋友對於其他義勇皆如昆弟（五）義勇須講禮貌義勇須以禮貌待人而以對於婦孺老弱無倚者爲尤要有施於人不可受報（六）義勇須仁慈對於禽獸宜存萬物一體之意不可無故殺傷生物凡於人無害之生物皆宜力加愛護（七）義勇須知服從義勇須服從父母隊長圑長及其他對於義勇有權之人（八）義勇須有興致義勇須常含笑容凡奉命辦事必欣然遵命迅速從事斷不可遇艱退縮或生怨言（九）義勇須節儉義勇斷不浪廢財產辦事須要認眞無所浪廢並須善用機會節儉銀錢以期自立並以濟助他人義勇可因服務而得金錢之報酬不可因一善行而受人饋贈（十）義勇須勇敢義勇須不怕危險不受朋友之諂誘不懼讐敵之訕恫嚇常持正義遇失敗時不宜自餒（十一）義勇須整潔義勇之身體思想務求整潔凡語言游戲習慣皆宜取其清潔者不論何時均宜取清潔之同伴（十二）義勇須恭敬義勇須敬畏上帝宗教上之職務應誠意實行他人之風俗他人之宗教並應重視之 
　　又聞該義勇軍組織成立大爲各界所歡迎雍君劍秋擬於下月七號在中央公圜關會時特爲該義勇隊另立部分以示寵異而表歡迎並開會三日以宣發國民尚武之精神云 
[新舊官職之裁汰與添置]  
　　條陳部選位置自總統裁汰冗員之令下以後各部並無裁減人員兼以考取留學各生曁交部存記錄用人員日多一日舊有員司又無故不便放黜近聞有人條陳政府以現在各省徵收局曁鹽場所官銀行行長鐵路站長視學礦務等差均作爲中央部選實缺凡屬當差多年按照學問資格由各部長官酌量與以相當位置庶能推陳出新部中不致有擁塞之虞且内外能收指臂之效聞條陳不日當分交各部核議具復 
　　擬設巡河專使黄河夙爲中國大患故河工極爲重要前清舊有河督一缺後雖裁撤仍由各省督撫兼理其事近以濮陽决口曾任徐世光氏爲督辦但皆於水患旣發之後始爲補苴罅漏之謀現悉政府爲防患未然起見擬設巡河專使俾對於河工堤防等事責有攸歸並聞政府屬意於李經羲氏第未識李氏肯就此任否 
[需欵萬急之贛路]  
　　南昌商務總會會長曾秉鈺致儲金圑事務分兩所函云鈺本商人德薄能鮮前次正幹事謝君（逺涵）因事去職謬承諸君不棄推作替人比經一再堅辭未邀允當准當以事關救國義不容辭亦只得勉爲其難與諸君共圖起色奈任事以來毫無建樹自慚涼德無以動人以致儲金問題雖經發起多時而觀望徘徊卒不甚形踴躍然推原其故則濫竽之处鈺實尸之矣頃者接駐京同鄉來電一通知前次電懇撥作救國儲金之國民捐欵又爲需欵萬急之鐵路公司所謀借是並此一線之希望亦無旋轉之機救國儲金尚可問乎兹謹將北京來電照抄一份送呈覽至於鈺之一身瑣事甚繁精力有限汲深綆短諒爲諸明達所鑒原所有事務所正幹事一職萬難兼充用特確辭伏祈亮准至爲感荷京電錄左 
　　南昌戚巡按使曁曾平齋會長公鑒國民捐欵中央認爲所有部旣允借路公司外間無可異議懇公迅照部電與公司訂定借據送部立案該路需欵萬急幸勿遲疑爲感鐸熙臺燕善璆孟荷衡蕃任珍鈁棟銑 
[川省儲金圑成立紀]  
　　六月四號四川救國儲金圑假中新街錦新舞臺開成立大會到會各界人士至二千餘人女賓至者二百餘人樓上樓下座爲之滿巡警蒞場保護秩序謹嚴午後二鐘由報界公會發起人周伯峯君登臺報告開會程序推舉傳春吾君爲臨時主席傳君報告開會旨趣略謂今天是我們四川救國儲金圑成立之第一日但是我們爲甚麽要成立這個圑體呢因爲這回中日交涉失敗我們要想補救不可不先具點能力欲養成這個能力不可不拿出錢來這救國儲金圑換言之就是救我們自己將亡的身家性命傳君又宣布巡按使批准立案章程大致謂儲金圑並不經手存儲由存儲人自向中國銀行存儲事務所辦事經費由發起人等自擔認云云旋由李子惺君演說其次葉吟濤李莘人劉紹禹柴紹奎田雨公唐濂江余逸君陳輔三諸君相繼演說演說畢推舉各幹事姓名如左主任幹事劉昌言副主任幹事暫推四人熊登第文耕劉亞爵田乃硯駐所幹事暫推六人唐　傅暢和周光域王珥瑜張學潮丁紹昌王宗義幹事無定額何　嫗岑文肅包犀文梁作棟劉氷研李子惺等多人不備載 
　　儲金圑復於六月六號借商品陳列館開會軍學紳商各界到者甚多由商會總理樊君報告成立情形及經過各事復請等賑局督辦曾煥如演說洋洋數千言大旨勉勵同人始終堅持不宜徒託空言尤不宜流於粗暴儲金爲今日萬不可少之圖然其事尚屬治標若夫根本之論非爲舉國齊心勤儉尚武知恥知方不足以圖存繼之演說者爲徐子休意亦重在忍死圖存恒久不變其志因舉越之沼吳普之敗法爲朂且謂若聚衆呌囂一逞狂熱卽盡職恐救國大事不若是之易易而外族之習於我國情事者仍終以兒戲目我云云演說畢復舉定樊孔周周紫庭曾奂如李仲瑶徐子休彭蘭村胡魯瞻陸繹之曾篤齋文海雲文德斌江渭北周達三孫元青尹元晉君十六人爲儲金圑幹事輪班值日辦理一切衆議今日爲儲金圑正式成立到會者多各機關之代表是宜量力認儲於是出册書名總數約在十萬元之上（軍票）晨問尚未開會時攜現金來繳者即有多人可見踴躍之狀况矣最後又研究繳欵保存種種辦法届午後二鐘始行散會指定存儲之各銀行銀號錢莊如左（一）濬川源銀行（二）寰通銀行（三）聚興誠銀行（四）殖邊銀行（五）鐵道銀行（六）裕川銀號（七）裕商公銀號（八）人和通銀號（九）元豐裕銀號（十）濟川公錢莊（十一）信立錢公司其現金不及一元者俟代收處彚有成數仍交成都中國銀行掣取存單交本分事務所保存若軍票一元以上者由代收處照成都中國銀行儲金辦法起息俟總事務所議决提用或政府收回軍票時照彼時價格折换現金仍交成都中國銀行分别存滙若銅元一百文以上者由代收處於次日上市換銀仍交成都中國銀行掣取存單交本分事務所保存若銀不及一角錢不及一百文本分所按照地段分設儲金櫃聽人投儲請託警倧署所及指定各員監視按日繳所啓封核數錢則按時價易銀元均繳銀行存儲由本分所掣取存單收執 
　　女界亦集同志起女界愛國儲金圑己發布公啟矣 
地方通信 
[蘇州]  
　　納妾轉配案將次結束蘇常道尹詳齊巡按使文略云近日訪聞蘇州警察廳因案發交無怨堂收養幼女張桂蘭即張招南到堂未逾數日即被該廳勤務督察長徐錦立藉勢索出作妾己屬有玷官箴乃未幾又將此女棄絶轉賣與唱戲優人得價由行政科宋拂青之妻經手過付忍心害理莫此爲甚當即飭行該廳長孫調查明此案實在情形詳候察核去後兹據該廳長詳復内稱遵即飭據偵探隊長潘國俊親往該處詳細密查得該女張桂蘭現在東吏庫二十四號門牌陳阿四即陳友庭家内當於附近楊邱徐各隣右處密爲詳詰均據聲稱該女張桂蘭係徐姓先領作妾嗣因大婦不容於舊曆三月二十日有徐同住之充任高等 
 
 
 

Page 7

 
 
法院戰官曾繁耀之妻曾湯氏及宋氏與陳阿四之姐貢陳氏談　轉聘眞人嗣經談定與陳阿四爲妻祗給還製衣洋二十餘元放於四月初一日由陳清　將洋親交曾宋二氏經手遇付當於是午四句鑪傾女過門均未放砲點燭隣右祗各實有其事並不知其成婚典否復臺陳阿四來歷伊父前在城隍廟前抬轎陳阿四益無營業光復後在上海唱文明戲伊姐前在上海妓院嗣經常州貫春如討出爲妾貫故後現又姘識四川人李老九兹與陳阿四同居各等情具復到廳深恐訪查或有未實復飭傳陳阿四貢陳氏張招南等到廳督同司法科謝寳華當堂研訊分别取供核與所查情形檄有異同究其曾否出有身價鉅欵再四盤詰據供實祗給還製衣洋二十元七角八分有徐姓親筆各項用費與做衣服清單一紙可憑此外並無别項用欵等供詳復到道轉詳查核云云齊巡按使批云詳悉徐錦立化名朦領無怨堂幼女擅自配與人民爲妻實屬有玷官識不知自愛旣己撤差離蘇應候通飭各　關不准錄用至陳阿四與張桂蘭是否正式結婚有無别故應由吳縣知事訊明詳辦仰即轉飭遵議此批 
　　滸關相近之刧案蘇鄉滸關相近之矯家弄鄉民嬌祥和家於前晚八時許突有盜匪多人打門入室肆意搶刧銀洋衣物首飾等項約值洋數百元迨鄉民等四處喚人到來各盜匪等己負贓逃逸鄉民等趕至滸關警局喊報乃該區官林元鎭不在局中周巡記不肯派人鄉民等無可如何仍行趕回家中時盜匪己去逺矣 
　　官廳搜捕蝗蝻蘇常道殷道尹日前接到齊巡按使通飭搜捕各鄉蝗蝻當即派委本署職員繆筱山率領步兵四十名前往道屬各鄉督率搜捕又吳縣孫知事前日亦接到此項飭文擬於二十三日起乘汽油船親往所屬二十七市鄉視察有無蝗蝻發現並通飭各鄉區會同鄉董勸千農民早日預防 
[南滙]  
　　女界中舊　之模範南匯召樓鎭有奚莊氏者係奉賢南橋莊氏之名媛也年十九歸奚君省齊爲妻越一年奚君謝世氏青年守節奉侍祖姑先意承志於今十有七年緣無行輩相當尚未立有嗣子今氏念祖姑年逾八旬嗣續不能再緩爰於上月邀同親趙訒之盛少岩杜順之莊夢與等族奚濟卿曁奚氏族中諸君開親族會議公同協議以夫族兄易芳之次子家喜爲嗣子錫名家和所堪欽佩者氏家田產八百餘畝而氏自持甚嚴待人則恕性好施與有告急者輒量力周之自此次立定嗣子後以五百畝創立奚氏義莊另捐田一則設立奚氏叢葬處留三百餘畝作爲嗣產人僉謂該氏矢志柏舟并能慷慨捐田贍宗恤族於節孝義三者俱備云 
[揚州]  
　　與辦初等小學江都南鄉頸橋鎭殷户衆多商務亦盛警察己有規模調學校尚付調如刻該區學務委員黄景沂會　學董朱輅與附近之新橋鎭合辦初等小學校一所設於頭橋之都天廟内專收兩鎭居民子弟所需經常費用　以兩鎭應得之附稅抵支日昨己公同選舉師範畢業生朱冕爲校長朱其鳳爲教員詳請縣公署核示委任以便開校授課 
　　學田遵飭移交江都學田向係文廟管理員汪錫恩經收彚繳縣署撥用兹經教育行政會議議决改歸教育欵產處經收以便統一學欵由縣飭汪移交昨日汪己將各學田所有帳據一律移交欵產處總董任桂森接收矣 
[南京]  
　　馮將軍因公進京馮上將軍己於二十二日到京軍政事務暫由師參謀長代拆代行 
　　扣留米石部飭放行日前浦口統捐分局杳獲偷運米五千石經齊巡按使委沈　照前往查驗據沈委詳報此項扣米並無部照呈驗詎昨日齊使忽接財政部電飭查照放行齊使奉飭後不解何故當即電覆財部詢問明白再行核辦 
　　限期破獲命盜案齊巡按使准司法内務會兩部咨略謂各縣轄境之内出有命盜案件均延不破獲并有匿不報案者亟應規復舊制三參辦法等因昨特通飭各縣嗣後該縣轄境内出有命案限六個月内破獲盜案限四個月内破獲倘過期限即行分别記過撤參以昭懲戒 
[江北]  
　　馮將軍注意防務馮上將軍因瓜洲防務緊要特於日昨派員到瓜杳閱各營操防並將水陸軍警所駐地點分别指定以資防禦 
　　開徐路招募警士聞隴棄豫海鐵路局員近以開歸一段己經開車徐州亦將通行所有保護路線車站事務及照顧一切行旅必需招募馬步路警方不貽悞事機遂定即日招募馬警五十名月餉十八元步警五十名月餉十元定於二十五號報驗 
[杭州]  
　　部電整頓路政頃聞交通部致電滬杭各路局略謂津浦鐵路爲南北交通幹線該局長趙慶華與貿通轉運公司營私舞弊且牽涉葉次長業經舉發訊辦不難水落石出惟各督辦局長身爲長官宜如何公忠體國以爲僚屬表率何得稍存私意致壤政綱除己派妥員分赴各路稽查利弊隨時整頓外合行電達遇特派員到局時務將本路情形竭誠相告共策進行以肅路政云云 
[江西]  
　　例元紙幣尚難發行贛垣民　銀行譽行錢票八百餘萬串因乏率備金洸通布面順爲危險由享將軍維　該行信用勸諭軍人領餉搭放鈔票外經感巡校使賢財政劇提議籌辦九九商捐約計每年可得五十萬元左右以爲收回該行紙幣之用業於六月一日由商會贊成開辦以前收回紙幣己焚燬五十萬串現議又燬五十萬串以期漸少而增信用惟民國銀行又在上海印到銅元每百枚一張紙幣一百萬串預備日内發行聞商會恐有碍收回紙幣原定計畫極力反對故尚　發行云 
[安慶]  
　　巡按派員整頓學務韓巡按使蒞皖後曾委派省視學多人分赴各縣調查兹據某視學回省報告歙縣學務腐敗己達極點良由該縣知事没不經心以致演出學界之種種怪象韓使據此常即再派專員蔣宗城馳赴該縣認眞整頓如有阻撓違抗等事准予詳請究辦 
　　財政廳組織鑛務科自各區鑛務監督署一律裁撤後所有各區鑛務事宜部令併歸財政廳長兼攝故皖省鄭廳長己就廳内組織鑛務科所有科員人等均係兼戰惟技師由部派來遵卽加委至該廳總務科科員現己更委侯某陸某皆精於鑛學留學東京有年者故畀以科員以兼理鑛業事務 
雜評二 
[最近之日人口脗（默）]  
　　近來日人之所注意者有兩問題一爲實行條約範圍據彼國報紙最近論詞以爲中俄蒙約締結於談笑之間言簡意賅而中日條約則迂逺複雜且陷東蒙於困難地位意若深咎當局手叚之拙劣也者其實日人果能稍平其心不欲於條約外妄有所擴張則範圍之解釋本目易易初無所謂困難也然而日人主以未能如中俄蒙約之貫澈目的急欲責成當局補救於未來則他日之所謂困難誠有不能預料者矣一爲排斥日貨風說據近數日之東京電無日不有謀對付兹事之消息或謂聯中日感情調和商民隔闔或謂發强硬警告要求中國取締昨電則又謂有識者正恊議善後之策商業所亦講求適當之法而政友會且己派員調查矣吾謂中國而果有是事則空言調和感情因無益即挾政府勢力以强迫購買亦豈易於成功然則日人之所謂善後所謂適當其道果安出而調查之目的又將安在耶吾有以觀其後矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[開片洋藥印花稅之挫折]  
　　特派員進京請示蘇粤贛三省禁烟特派員蔡伯浩君前因辦理印稅頗招物議特電財政部自請辭職未　照准兹蔡君又以黏貼印花之洋藥運銷三省通行無阻原係政府核准今反對者以刑律有吸烟之規定藉口命令不能變更法律動多阻撓以致土行輸稅不能踴躍辦理諸多困難特於前日親自晉京覲見袁總統面陳爲難情形請求指示機宜以便遵行 
　　土行家不願納稅本埠各土行對於驗貼印花照章納稅其初非常踴躍每日竟貼至兩萬元之譜近因此項納稅洋藥運至内地仍多阻格故各土行意存觀望大都不願黏貼而公所稅收遂大爲減色 
　　吸烟照窒碍難行蔡特派員前因三省運銷洋藥己准通行吸食之人不可漫無限制曾擬發給吸烟執照每張收取銅元六枚擬具條陳詳請内務部核示去後現己奉到部覆以此事窒碍難行未允照辦故己將此議打銷矣 
[宣佈分發傳單案之判詞]  
　　寓居西藏路長安旅店之對日同志會代表黄毅方夢超及寓居江西路鴻發棧之留東回國學生蕭汝霖吳兆理蘇理平蔡屏藩漢恆（卽漢烜）等七人前因有人分發抵制日貨傳單同被牽涉由總巡捕房禀奉公共公廨出單傳案迭經聶襄讞與日本副領事西田會訊判各存洋交保候宣佈堂諭在案兹經雙方將堂諭商妥於昨日午後將各被告傳案捕房代表牛門被告代表穆安素兩律師亦各到堂候示至兩時半由聶君與日本副領事西田升坐樓上公堂宣佈堂判如下此案該被告等印發對日傳單並收藏抵制日貨傳單有碍租界治安本應照律懲辦現因中日交涉業己解决兩國同敦睦誼姑念該被告等半係年輕學生舉動偶有不合暫予從寛准交妥保限兩禮拜覔具保單呈案聲明一年之内不得再有對日設會印發傳單及有碍治安等事如敢故違除照保單所保銀數追繳充公或將所存保洋充公並傳案嚴行究辦倘一年期滿並無違犯准將保單保洋一律發還如將保單呈案後准將前次所存保洋給還此判兹將各被告保數開列於後黄毅方夢超蕭汝霖各交五百元人洋舖保或各存保洋五百元吳兆理着交二百元人洋舖保或存保洋二百元蘇理平蔡屏藩漢恆（即漢烜）各交一百元人洋並保或各存保洋一百元 
[繼續研訊僞造錢票案]  
　　黨人趙震五（即曹振武又名曲世傑）因與同黨私造湖北官錢局錢票經江寗宣武上將軍飭派偵探張湘泉來串會同中西包探將趙拘穫解送公共公堂訊供管押並經馮上將軍飭將在南京被獲之同黨陳熙由寗解滬質證等情己紀昨報前日午後捕房仍派荷鎗華印巡捕各一名將趙解廨經會審官王肇之君會同德領師君繼續研訊先由被告代表莫肅律師上堂略述被告向住法租界此次在滬西徐家花園被捕實係被人誘騙前往因即向被告詰據供稱我係陸軍學堂出身辛亥年武昌民軍起義時在湖北都督府辦事民國二年三月間因黨中預備選舉國會議員故至滬上與黨中同志接洽先寓大新街（即湖北路）孟淵旅社繼寓福州路梁溪旅館後即移寓法租界寳昌路與己故之吳炳柯同居祗因二次革命失敗後奉諭通緝且偵探伺察者甚多故輾轉遷移至尚賢堂隔壁敦善里貝勒路華盛頓里嵩山路改名之華倫路仁厚里等處然迄今仍住仁厚里與主暢玉王守愚並己故王憲章之妻同居從未離開法租界去年七八月間我住尚賢堂隔壁敦善里時因咯　病在家並未與陳熙會面且陳熙祇於辛亥年初次革命時在湖北會過一面當時並不知他爲陳熙祇知名陳掃胡以後即未見過後來因法公堂拘訊梁宗海私造湖北官錢局票案前住旁聽曾在法公堂看見然彼此均未招呼此外並未任何處會晤至於此次被捕因是日清晨有王樹臣約往新閘大德里王之家中並稱聞知詹大悲己回申託我邀令同往然詹於去年臘月前往南洋新加坡等處迄未回申故我一人前往臨行時由王子高交我交通銀行五元鈔票兩張及湖北官錢局票兩張託我帶交王樹臣我不疑其中有計故卽藏在衣袋内迨至王樹臣家據伊所雇之傭婦云己往徐家花園我因亦前往詎甫入園走過小橋至一泡茶之亭子邊即被拘捕並以湖北官錢局票兩張指爲證據其實此事並不知情復經政府代表穆安素律師盤詰一番並問爾至法公堂旁聽是否偵察梁宗海曾供出爾名否答稱並不爲此訊至此因時己晚判仍還押候再復訊 
[鎗斃暗殺黨人之正兇]  
　　黨人邊秀章即駢繡章於去年隂曆十二月二十九夜在美租界鄧鐵路被人開槍暗殺後當由捕房緝獲此案兇犯徐某解經公共公廨訊判引渡己於五月十七號將徐解送鎭守使署訊辦在案兹經鄭鎭守使訊得確係暗殺正兇按照刑律判處死刑電奉馮上將軍核准業於昨日飭派衞兵提出押往西砲台依照軍法執行槍斃矣 
[又一防範黨人之通電]  
　　本埠軍警各機關近奉中央電開訪聞黨魁岑春煊等今又暗派同黨分往江浙各省秘密運動希圖擾亂治安當此國家多事之際應卽嚴加防範一面查績嚴辦以弭後患云云 
[救國儲金紀要]  
　　昨日之收數昨日（二十三號星期三）爲中國銀行收受儲金之第六十四日計收銀　一千七百三十三元又爲交通銀行收受儲金之第三十八日計收銀洋二百零一元兩共收洋一千九百三十四元連前共計己收銀洋六十八萬零一百三十二元銀三千五百三十兩四錢三分八釐 
　　隨處可以節省奉賢泰日橋鎭朱昂若君當儲金發起之初首先慨儘洋五百元近見該縣第三學校設有勸儲機關因又以銀幣六元附入代儲并附細帳一紙内計節省買洋傘費一元節省草帽一頂錢七百文節省一月點心錢七百文節省洋襪兩雙大洋六角節省買枇杷錢五百六十文以上四項合銀四元又節省一月香烟費一元署天吃素節省一月酒肉費一元 
　　仁康當勸儲之新法仁康典當於端節左右在客堂中置一竹筒凡來客及收取節賬者均勸其隨願自擲筒内不數日問己得洋二十元昨己　繳中國銀行並將存單按户送還存儲諸君矣 
　　各處分所之報告江西南康分事務所致函儲金圑云六月六日開會成立當場認儲甚衆會場至不能容共收毫邊二百二十六元一毫因該縣距離中國銀行較逺函請總事務所電致贛縣民國銀行代收滙省又修水商會册報於六月五日寄交儲蓄銀行共計官票九五錢四百八十二千六百文又鈔票銀十一元現由總事務所電復請仍滙省城中國銀行存儲又湖南分所昨函總所報告近狀並附册籍該分所於前旬關全體大會推送舒禮鑑爲正幹事周國鈞宋家沛吳嘉瑞謝鍾枬爲副幹事並照章籌措進行通函各縣各圑體一致興起盡力普勸嚴防流弊會場儲數頗爲踴躍云云又海門分所來函謂自分所成立以來認儲之數計一千零四十七元現繳洋二百四十四元九角零七釐再有啟文女學繳洋十六元七十八角餘俟續報 
[無力認罰仍照原斷]  
　　馬俊甫前因有人抛擲炸彈圖害政府派駐上海之偵探長米占元未成一案牽涉經上海鎭守使署緝獲判處徒刑六個月嗣因伊母馬張氏一再禀求改科罰金己由鄭鎭守使允將尚有監禁未滿之一百三十四日改科罰金批令繳洋一百三十四元准其開釋存案乃馬張氏以奉批罰金之數無從籌措又於前日具禀鎭守使署請將伊子馬俊甫以徒刑改科罰金之日期再求改易笞刑俾可卽日釋出當經鄭鎭守使查得易笞條例如判罪在三個月以下之有期徒刑方准改易笞刑今馬俊甫判定徒刑六個月核與易笞條例不符該氏旣稱無力籌繳罰金自應仍照原判監禁所請易笞碍難照准昨己批飭知照矣 
[演說預防肺癆之方法]  
　　寰球中國學生會兪鳳賓君於今晚八時演說（肺癆之簡易預防方法）及治療之術按肺癆一症近今流行甚廣一經傳染名醫藥石往往束手無功故己患者宜思所以解救未患者更宜設法預防兪君夙精醫術前年赴美留學得公衆衞生博士學位於肺癆一症尤爲加意兹又刋就避癆說圖數千份擬於演說時詳細講解分贈同座凡有志公衆衞生學者必樂聞兪君之高論也 
[時疫醫院開幕有期]  
　　本埠紅十字會附設之時疫醫院向例於夏季開辦兹聞該院沈仲禮朱葆三兩院長爲利便南北市病人就診起見特遷至法界寳昌路大安里洋房賡續施治該處地點適中空氣清潔院内布置亦臻完備業己定於七月三號開幕想届時各界來賓之蒞院參觀者必異常熱閙也 
[毛絨線廠今日開工]  
　　毛絨線來自外國銷行甚廣每年全國銷數約值銀千數百萬本埠南北兩市專售者計有十九家自歐戰發生以來到貨漸少價亦飛漲兹有郭建侯君以日暉橋左旁省有之日暉織呢廠所有機器略加條理均能製造毛絨線特赴省與齊巡按使訂租試辦現己修理完竣定二十四日（今日）開工聞其染工均由公和來顏料店吳瑞卿君承辦在試辦期内悉盡義務云 
[酒業集議維持]  
　　昨日酒業同行因營業困難共謀維持特借城内醬業公所討論種種方法聞到者有松太兩屬以及崑山等縣約有百餘人之多詳細情形容候訪明續述 
[改組商會之催促]  
　　上海總商會昨接縣公署函開案奉江蘇滬海道尹公署飭開案奉江蘇巡按使公署第三一六一號飭開案查商會法第五十九條内開改組日期以六個月爲限當經本公署核定進行期限於上年十二月艶日電飭各縣知事如限辦理嗣准農商部以限期届滿各省應行改組之各商會咨報者尚屬無多呈請准予變通展限三個月奉批照准咨行到署又經抄呈飭道轉飭遵照各在案兹届續展期限僅有月餘而各縣詳報改組者仍屬寥寥亟應開單飭催飭仰該道尹迅即查明轉飭單關各縣知事傳知商會如未改組者硍六月二十五以前趕緊依法改組倘再逾限不報定卽查照商會法施行細則第二條一律取銷勿謂言之不預也切切此飭等因附開單奉此除分行外合亟抄同附單一併飭仰該知事卽便導照單開各事理依限迅辦母稍延謨此飭等因奉此相應函達貴會即希查照單開轉知各商務分會遵照辦理是爲至要 
[驅除塡築浦岸之障碍物]  
　　工巡捐局朱局長因沿浦推放岸線建築輪埠一事己與浚浦局會訂合同定於七月十五號開土塡築其臨浦之一應船隻及竹排木排均宜限期遷去惟江北艒艒船類頑梗之徒業己届期並不遵遷昨特諭令總船目連錦堂迅行飭知各該船户一律遷去否則定行趕逐其各木行竹行所堆之物料亦着移至空曠處所堆存母再觀望云 
[整頓邑廟攤捐]  
　　工巡捐局昨日出示云照得邑廟豫園擺設各種攤基無論久暫均須繳捐領照方准擺設前經出示曉諭並迭次派員切實調查在案兹查各該攤基遵章按月繳捐領照者固多而漏未領照及影射地位者仍所不免亟應嚴加整頓以肅定章而維捐欵除隨時派員調查有無執照及所設攤基廣狹是否相符分别照章議罰外合行出示曉諭爲此示仰各該商人一體遵照嗣後在邑廟豫園内擺設攤基務須遵章來局繳捐領照倘再漏捐及有影射情弊定行究罰不貸 
[巡長不遵命令之懲儆]  
　　淞滬警察徐廳長昨日飭知所屬各區警察署隊等文云爲通傳事照得長警身着制服勿得乘坐洋車本廳長傳飭面諭如有犯者即行責革不啻三令五申乃於本月二十一日本廳長親自查出警備隊駐紮上海監獄二等巡長王鴻泰身着制服乘坐洋車前赴高昌廟去殊屬有違本廳長之命令當即面飭該隊長按照前傳立即責革該隊長馬毓麟駐守該獄巡官李玉珍於本廳長所傳之命令竟毫不留心記億隨時誥誡長警而於警備隊所成立後更不知振作精神督飭嚴肅實屬玩忽着各記大過一次以儆將來爲此傳仰各區署隊一體遵照切切此傳 
[紊亂行規之爭辯]  
　　董家渡裏街老虎灶主婦趙陳氏昨赴一分駐所控被徐升茂在近段硝皮弄内添開新店有違同業規則等情准卽傳同徐升茂質對徐稱並不紊亂行規奉飭移送警廳司法科訊核 
[法艦來滬修理]  
　　上海鄭鎭宗使海軍李總司令接湖南靖武將軍行署電開據長沙朱特派員呈稱查有己卸武裝法艦台西台號（譯音）准駐岳領事函商擬駐滬修理請雇　開岳拖帶來滬應如何修理並請就詢駐滬法總領事商酌辦理等因鄭李兩君接電後除由司令部雇輪前往拖帶發交江南造船所修理外一面會商駐滬法總領事甘君議定辦法如下（一）該艦由江南造船所修理（二）由岳拖帶來滬經費及修理工料等費照章估計（三）該艦由海軍司令部隨時看管聞此項辦法議定後當經鄭李兩君分别電呈海陸軍外交三部請爲核示矣 
[德署醫員來滬]  
　　北京德使署醫員貝得凱君前日因公來滬假寓客和西旅館一俟公畢卽當返京 
[吳縣法警之上訴]  
　　吳縣公署法警蔣利生前因在家私售燈吸洋烟爲該署查悉往拘蔣賄出他人冒頂到案判罰洋二百元了案詎邇來蔣仍私售事公該公署訪閎飭警將蔣人贓獲案研訊屬實判令監禁一年零二個月蔣則不服判决遣人至上海地方廳上訴林檢察長准即備文移請吳縣公署將蔣利生並一切案卷於昨日移提到滬收押候訊 
[賭案改期研訊]  
　　陶新福方積順陳鴻猷朱錫泉劉範卿等因被董雲招陳原玉等以騙賭受欺等詞控由新閘捕房　探將陶等各人一併拘獲解送公共公堂判各存洋五千元候訊除朱錫泉存洋五千元出外餘因無洋均收押捕房在案前日午後由捕房派探將陶等五人并解公共公廨經聶襄讞會同美領畢君復訊先田捕房刑事科代表牛門律師上堂譯訴案情請爲澈究繼由原告代表禮明律師聲稱敞律師係代表原告辯護手續己經完備證據亦頗充足惟今日被告代表費信惇律師因另有要公赴北京未返現雖托由穆安素律師到堂代表恐其中案情或有隔膜應請改期研訊復據牛門禮明兩律師先後聲稱案關刑事照例不應存洋出外應請押候復訊旋經被告代表穆安素得爲利兩律師相繼辯護一再聲請仍將各被告交保候訊中西官會商良久判陶等五人一併帶回捕房押候訂期研訊朱錫泉存洋五千元着卽發還 
[查獲夾帶私鹽之報告]  
　　江浙緝私鹽捕營統領劉錫侯昨據鹽捕左營管帶朱大斌報告略謂本月二十號據太鎭第三隊正隊官李鴻春禀稱太鎭沿海之薛涇塘口及嘉定沿海之新石洞口兩處地方屢聞私鹽起岸有人窩頓等事曾經隊官前往勘查並無實據可憑不能率然禀辦特嚴飭駐巡該處各艙長務必偵得眞相兹據副隊官萬瑞慶報稱駐薛涇塘之第四號艙長劉鈞義於本月十七號晚見有重　鹽船駛近薛涇塘相離不逺之處忽放二燈相照塘岸上亦即見有明燈高掛似互相應接事涉可疑因即上船盤詰據稱係裝運五屬公厫鹽船該船户名羅大豐當卽扣留押送瀏河公厫於十九號卸見除公厫應收鹽斤包數外計多三十八包由收運所委員及五屬公厫眼同點見顯係夾帶販私故卽照數起獲逕解太鎭分棧收見淨重一千五百斤合五引該船及船主均暫行看管在隊等情其時鴻春適在太倉據報前往覆查無異爲此禀請將該船户移縣嚴辦等情據此管帶查薛涇塘新石洞等沿海地方爲五屬公厫鹽船必經之路倘各船盡皆如此則嘉實太鎭兩地銷數終無起色之日非從嚴懲辦不足以儆餘衆除將該船户送請太倉縣審訊究出窩頓何人一律嚴提併案盡法懲辦外所有該鹽船應否鋸截示衆抑或變價充公之處出自鈞裁管帶不敢犢斷 
[夥盜監禁五年]  
　　糾衆行刧肇家浜沈坤和家之爲首各盜己由鎭守使署訊實鎗斃其情罪較輕之周德全賴彩子沈文和李德勝等四犯仍諭發回地方廳按照通常程序訊辦昨午後經該廳推檢各官研訊之下判周等四犯各監禁五年仍飭還押候送監執行 
[判斷船户與夥犯之刑期]  
　　圖刦北新涇鎭警局軍械未成並鎗斃巡警案内之船户季治平季玉有並夥犯吳烈動等三名當因情節稍輕奉鎭守使諭令發回地方廳擬辦在案昨日午後由該廳推檢各官飭提兩季並吳到案研訊判兩季各監禁十個月吳烈動監禁一年零一個月　畢飭令還押聽候執行 
[丹陽和尚發囘地方廳]  
　　前在九畝地倪質君家以借屋爲由乘間搶刧金飾並將倪妻梁氏勒傷又將傭婦李周氏勒斃又牽涉暗殺陶煥卿案内之三少爺即李阿三及丹陽和尚等二犯己由鎭守使署訊實將李槍斃尚有丹陽和尚一名雖事前知情臨時並不同謀飭令發回地方廳辦理兹聞昨午己將該犯發回到廳收押候辦矣 
[聲訴毆斃同伴之原因]  
　　浦東其昌棧小工李園被同伴徐曾玉毆斃一案昨經地方審判廳趙推事官會同宗檢察官開庭辯論尸妻李陳氏投案請求伸雪徐供稱小民與李園爲友素稱莫逆本月初一日伊到我家午膳並沽酒同飲伊吃六十文之數己經大醉還要添購小民向之勸阻以致打碎酒碗李乘醉行兇毆打小民還擊一下李即倒地氣絶而死求鑒該氏又稱現須將柩送回江北原籍苦無川資請求酌斷問官曰酌斷川資乃是私訴問題遂判徐酌給尸屬盤柩費洋二十元至公訴一部份判徐還押聽候判决 
[巡丁與小工衝突]  
　　前日有小工吳在雲在浦東爛泥渡碼頭旁拾取落下之零碎荳餅當爲巡丁楊阿桂查見指爲行竊遂致衝突用刀將吳　額戳傷血流滿面楊之頭角亦受微傷當經三區巡警一併拘送地方廳昨日午後經檢察官預審驗得兩造頭上均有微傷判令分别收押聽候查明啓釁情形再行訊究 
[汽車撞斃小孩]  
　　前晚有一汽車駛至楊樹浦三新紗廠門前將十歳小孩嚴長生 
攙倒碾傷頭腦當由四百八十七號印捕帶入捕房飭將受傷　孩送往同仁醫院詎醫治無效即於當晚十一時氣絶斃命當將屍體車入驗屍所昨日上午由公共公廨中西官王康二君蒞驗委係因傷致命捕房將見證張徐氏嚴和尚及死者之叔嚴茂春並肇事之汽車夫胡金友傳案訊問據茂春供稱死者同其祖母均住該處其父母則在鄉間故由民人代表請求伸雪又據張徐氏嚴和尚同供是晚在門前納凉見死者在南面游玩而歸適該汽車從西往東致遭撞斃質之汽車夫胡金友供稱是晚七時三刻開車至三新紗廠地方並未看見死者　撞時當即停車己經不及致釀禍端求恩寛宥判着屍叔先行具結收殮候星期五解送公廨再行訊核 
[控告行兇之糢糊]  
　　成衣匠陳阿寳洪阿三洪炳庚因於本月二十一號與在逃之洪云記成衣作主洪巧雲在閘北烏錢路將紹興婦人黄蔡氏及該氏之姪蔡炳川兇毆致將蔡氏毆傷甚重逃匿公共租界經蔡炳川控請第四分區警局派警備文於昨日協同捕房包探至北山西路西西藏路等處將陳阿寳洪阿三洪炳庚三人拘解公共公廨經中西官研訊之下以原告所供情由不甚明白判將案註銷被告開釋 
[證明汽車肇禍之原因]  
　　新威麟汽車公司汽車夫徐榮生在新閘路開駛五百零七號汽車遽將黄包車夫劉銀修徐正東小車夫許老虎撞倒碾傷由捕將徐拘解公共公堂押候原告傷愈再核在案昨晨由廨復訊據捕房代表牛門律師上堂譯稱實因被告欲與五百十四號汽車爭先兩車牽連並駛致肇此禍並由五百十四號汽車之車夫陳杏生偕劉等三原告上堂證明被告爭先肇事情形訊之徐榮生延中國律師上堂代辯王襄讞商之英領卓君卽偕至公堂外面察看兩汽車損壞之感重復升座會判徐罰洋五十元充公無力改押一月並着其主賠償原告經費洋五十元完案 
[女子不識未婚夫]  
　　徐翰信至法公堂控稍從幼聘定川沙縣地方女子陸寳美爲室今欲迎娶人忽不見嗣經偵知責美與住居治下之浦泊君私識匿在浦處業己報捕拘獲求請訊究庚帖呈電寳美供母亡父在女子是否許配於徐實不得知昨日因患胃氣痛　　　　　　爲與浦拼識致被拘案是實質之浦供詞相同聶讞員判浦開釋寳美　押着徐至川沙縣具禀請縣移文至廨將寳美提去就近傳伊父到案核辦 
[婦人尋獲弟媳]  
　　住居西門内關帝廟附近婦人沈楊氏前曾憑媒爲弟楊阿福聘定十七歳清江女子張小妹爲妻過門童養至本月初七日小妹忽然走失找尋無蹤而小妹之叔張明才向氏索人吵鬧不休前日該氏尋至西門外忽見小妹在邊子根家遂報告巡警將邊與同居張明才拘獲連同小妹並該氏與伊弟楊阿福等解由二區警署昨午轉送上海地方檢察廳訊辦 
[拐案暫不註銷]  
　　許浦氏控拐婦徐王氏朱王氏與徐氏之女大寳誘拐伊家二十歲養媳徐二寳至天津北京等處賣娼由許氏電囑親友在京尋獲扭控警廳訊明將徐二寳交氏領回返滬後偵知徐朱兩氏住址扭控捕房解送公共公廨訊供收押在案昨晨復訊因徐二寳供詞前後不符英領康君擬即將案註銷而會審官王肇之君則以徐王氏前因販賣人口經公堂押辦有案此次誘拐徐二寳亦非子虚且據原告所供被告之女徐大寳亦非徐王氏親生因欲將女價賣由其大伯送留棲流所可以傳案質證遂商之康君判被告二人送押候原告邀見證到堂於下禮拜三再訊 
[尚須訊問見證]  
　　甬人韓英才（即韓阿喜）曾與在逃同黨於前年十二月初三夜以兜售私鹽爲由誘騙同鄉人曹建章及曹之夥友方三虎至楊樹浦麵粉廠附近浦江邊用繩將曹方二人一併綑綁並用刀將曹之頭面手背等處戳傷攫取鈔票現洋三百六十五元逃匿當經報告楊樹浦捕房飭緝未獲兹經曹在新閘橋路撞見扭控新閘捕房解送公共公廨訊供不認管押候查在案昨晨復訊據包探禀稱查得被告原名趙漢林於三年前犯案曾經公堂押辦兩次訊之被告堅不承認會審官王肇之君商之英領康君判被告還押着原告邀到見證質問再核 
[原告不允畫抵]  
 
 
 

Page 11

 
 
黄包車公司洋人谷思前控龔子琴承租包車虧欠租洋一百九十二元向索不還等情龔供有包車八部抵在洋人處亦　洋二百餘元經法公堂判限十四天車洋兩交在案今原告又求訊追龔供可否將軍八部抵欠了事原告不允故判交保限三天交　如違將車拍賣作抵尚少若干再行追交 
[同族賣地之爭執]  
　　鄉民林木林控旅人張狗囝張章林盜賣值銀二千餘兩地地皮兩分餘昨晨由捕將被告兩人傳至公共公廨請究原告延律師上堂譯訴被告揑造僞據盜賣情形訊之被告亦延律師到堂聲稱兩造因家事糾葛請照尋常案件訊理中西官判被告均交妥保候再傳訊 
[禁錮竊取票洋之茶房]  
　　江西路怡順昌報關行控茶房茶阿渭竊取現洋鈔票五百五十九元由捕將榮拘解公共公堂訊供管押在案昨經中西官復訊屬實判榮押西牢三月期滿帶堂再核 
[洋東代求輕辦]  
　　利喊洋行跑街夥費式如前因私用客賬洋六百餘元避匿城中被洋東具控法公堂由控移提到案因無洋交出判押九月在案昨日該洋東又請求公堂將費從輕辦理故又提訊中西官會商之下以雖經原告代求惟案關刑事著押滿二十一天尚有押期八個月零九天准予罰銀贖罪 
[情虚逃逸]  
　　邢家宅開設殺牛作之蔡振祥前日至五區一分駐所報稱有不知姓名之甲乙二人牽馬二頭來作售賣向詰來歷詞甚支吾正欲鳴警扭控到案詎被乘間脫逃等情該所警佐許青青諭蔡退去聽候飭探查明再行核辦 
[閳北之烟禁]  
　　閘北檢察分庭前日將訊實烟土案提起公訴經審判分庭孫推事分别判决王金富帶烟膏烟泡土皮三兩半處拘役五十天王子仁帶烟灰五錢有印花土一大包處徒刑三個月朱小松帶土子兩處拘役五十天秦少山帶烟灰二兩八錢烟具一副及有印花土大小六十三包處徒刑一百天起案之烟土無論有無印花一概没收 
　　五區警署探警前日又在滬寗火車站查獲顧建初吳連生陳伯青張振芳李耀琛倪忠利孫序堂等七名抄出無印花烟土灰皮共二十餘兩並有印花土大小五十三包一併移送檢察分庭預訊還押聽候起訴核辦 
雜評三 
[印花土危矣（訥）]  
　　自有銷行印花土命令後司法界雖明知命令不能變更法律然又不敢違抗命令故辦理烟案頗覺左右爲難今得大理院覆電謂鴉片罪非有法律廢止或變更明文無論有印花與否仍一律科罪則此後之司法界有所遵守矣土商以近來印花土不能通行無阻己有不願再貼之意今得此電而印花己失效力土商益不願貼一般烟鬼又將大失所望矣蔡乃燻氏己以紛紛反對辦理爲難而進京今得此電而益進退維谷矣特不知政府將何以處此 
　　或曰司法自司法命令自命令故一方而儘言維持司法反對蔡乃　而一方面蔡乃煌第二出現說又己紛傳於人口也 
來函 
[木商會館來函]  
　　報載木船與駁船碰撞一節閱之駭異敝業金恒懋金裕興兩木船卸空後於本月初二日午後停抛竹行碼頭並不碍及水道亦無深夜出檔開行情事至夜半一時許該駁船裝運鐵板順潮駛南自不小心戤及錨練因潮急致遭傾覆旋由水巡隊將駁船人張炳華及木船出海朱小生等一併解送警廳案經訊明即准保釋兹因傳聞失實請爲登報聲明木商會館謹白 
[羅永佑來函]  
　　前日各報載房客毆傷房主一則尚有失實之處緣所租周陳氏之屋破漏不堪什物均被漏濕欲其修理非但不允反欲立時逐遷而尚存三月頂首亦置不理以致兩相扭毆面上各受皮傷旋由警士到場勸散三面言明二十八號期滿遷讓交還頂首本可無事不意事隔　日該氏具禀警廳二十一號由警衞隊持票來傳當與該氏同至警廳質訊經廳長判决口角紛爭兩造均有不合照草罰洋兩元了案此當時之事實也請登來函欄内爲荷 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[沈佩貞稱大人說] [  吳悔初]  
　　大人之名稱見之於前清之官僚派自政體改革後其名目久己東之高閣投之於垃圾桶無存在之必要矣而沈佩貞乃視爲無上之榮譽稱之以見異於庸衆豈男女循環不宜於男子者將轉而宜之於女人耶抑人棄我取嗜好在酸鹹之外耶殆有說焉丈夫者豪士之稱也而健婦亦稱爲女丈夫英雄者志士之稱也而勇婦亦稱爲女英雄若堯若舜皆聖君也而宋太后乃爲女中堯舜若陛下若朕皆稱天子與天子自稱者也而武后秉國諸臣竟稱之曰陛下后亦自居曰朕准之女將軍女學士諸名目前人所記載亦復數見之鮮援古證今足見男女之稱不妨假借今女士自稱大人亦意中事何足爲怪吾且略言其行事亦足證其實有大人之資格焉觀其率領健將洶湧向南横街進發也大發雌威大聲呼噪及抵汪宅不分皂白摔毁什物壯哉赫赫然大人之八面威風也坐素汪彭年出外决戰且自宣言於汪嬸夫人之前以則其一生不願向女人說話夫說話而不與女子則說話者自必畫爲男人意在言外妙哉錚錚然大人之磊落光明也其痛詈郭同則曰你是什麽東西可爲議員詈龔某亦曰你是什麽東西配講法律則女士自高聲價目無全牛闊哉昻昻然大人之勢派也所惜者蔣三小姐劉四奶奶與大人漏雜其間未免配合不當何不效沈大人之稱直稱之曰蔣三大人劉四大人之均歸一律也或曰女士在京與軍政各界均有交際聲勢甚大或自居爲總統門生或自居爲公府顧問信如此說則大人之稱更切當不易矣（四） 
　　覺迷按昔之自稱大人者厥惟劉伶不觀其酒德頌乎開口卽曰大人先生沈女士事事立異獨此大令乃學之於骯髒之劉酒鬼沈女士亦有說乎 
譯叢 
[愛爾蘭古屋中之人鬼（續）] [  常覺]  
　　頃之忽聞琅琅鐵練之聲起自樓下則又携一手燈挾一手鎗狂奔下樓張燈窺之則於廳之玻璃門前剪絨門帘之側突現一巨掌厥狀如獸爪直指茀郎雪司視頃之則一鬼怪竟掀帘出矣蓋有角有歸有尾之怪物也瑪尼加麥克熙所述之種種至是竟一一呈之於眼簾矣茀郎雪司大驚自語曰吾生平遭遇未有如此次之可怖者然而鬼怪竟移其步蹣跚向茀郎雪司來矣茀郎雪司之神經乃全木寂然無動一任掠其肩而遇過時且向之作傻知乃向夾道而去但見鬼怪之貌殊猙獰身上復垂鐵練殆滿茀郎雪司强自鎭定挾膽追之則見鬼怪方穿夾道而趣霎時　矣惟覺陣陣硫磺之氣茀郎雪司復力追之且呼曰汝立定不則開吾槍矣鬼怪不之理直奔至通地閣之處一躍向地閣而下茀郎雪司拾級追之走數武復向鬼怪呼曰無論爲鬼爲人速立定否則吾必關鎗嘗知事鎗法甚凖百無一失鬼怪回其身復向茀郎雪司作傻笑茀郎雪司即舉鎗發之庸知鬼怪秘立不動一似　得其子彈而欲反擊之者復發一槍仍如故茀郎雪司之計乃窮無己直向鬼怪而仆舉其鎗　連連猛擊則聞一種哀求之聲曰主人恕予吾幾被擊死矣茀郎雪司大惑茀郎雪司仆及鬼怪之時祥經昏亂固未嘗覺察鬼怪所蒙乃一張牛皮也然而鬼怪竟卸去其外衣則固人而非鬼其人非他即管園人司維納也茀郎雪司見之不經大詫問其所以惟曰恕予恕予而己茀郎雪司向之曰佳吾當縛汝明日送汝至警署辦汝即命司維嘗起茀郎雪司押之行至廳側之小書室中指司維納曰今吾錮汝於此間明日送往警署之前吾當詰汝底裏設再施汝狡詐者吾立斃汝固易如擊斃一狗也言次立推司維納入面嚴扃其户焉是晚茀郎雪司神經過於震動轉側不能成寐明日之晨茀郎雪司往視司維納司維納連連哀求若曰主人自後弗敢再犯吾嘗至哈來佛牧師處　悔以後每星期必往教堂祈禱云云茀郎雪司毅然無動司維納求如故卒之允其不送警署茀郎雪司乃備早餐給司維納食復問其扮鬼之故則又冠冕堂皇謂因經濟竭蹶食指繁多乃利用此法騙逐居人園中之利益乃得乾没主人手鎗所寗子彈晨間己爲我乘間取出茀郎雪司命之書一供狀並命立往美洲不准再居英境是蓋司維納所欣從者蓋茀郎雪司固允給川資也搿倫滙園中之鬼怪自此消滅茀郎雪司遽回高爾惠以供狀出示瑪尼加未幾挈其妻子歸搿倫滙國而瑪尼加從此安居云 
詩選 
[柳絮限韻同寅伯作（續昨）] [  青浦徐公輔]  
　　自笑難辭輕薄名倚門惆悵緑成隂盈盈無語對妝鏡片片含愁深錦城殘月晚風容我綰推襟送抱感君情霓裳仙子從天降墮落風塵不着聲 
　　緑波春水雨溟溟一曲驪歌不忍聽三起三眠侣風月半癡半醉閱霜星忙沽竹葉杯浮白閑落苔階衣濺青疑是吳棉新寄到鄉書盻斷短長亭 
　　倦眼矇　喚奈何　光容易客中過不愁薄命隨風轉便怕養心逐浪多掃徑何妨喚粗婢盡眉深恐妬嬌娥此身羞共曇花現不怪兒童信手搓 
　　雨絲風片釣魚磯曾記當年汁染衣晚景遥看烟樹裹長途錯認雪花飛馬蹄得得迷香徑鴉背重重負夕暉多婦疑粧新點額風情未減舊腰圍（未完） 
自由談之自由談 
　　三省兩省派一禁烟特派員以此推之中國可得七八禁烟特派員嗚呼禁烟前途如斯吾不禁爲烟民前途　又不禁爲禁烟前途歎（印培） 
小說 
家庭小說 
[嫣紅刧] [  常覺小蝶合譯　天虛我生潤文] 　 
第三十八章 
　　日復一日嫣紅之思慮乃愈繁而其第一事則爲茀萊克與小愛克之學業此二人者入學雖未多年然以尋常論之則其所學自己加人一等唯嫣紅心中則殊有所未足時作勸勉之言以爲奬借二人亦能自好故不必其阿母費言即己能循循習讀初無一毫孺子懶讀狀　蓋彼輩自幼所受皆爲良好之家庭教育一以服從尊長爲懷唯此之故嫣紅乃能約之以禮耳　吾書者亦　見嫣紅有一毫之疾言厲色以向共子女乎若在他人受此憐愛不將養成驕寵而茀萊克諸人獨能彬彬有禮是誠不可及己特吾不能欺讀者謂好禮倍登之孺子未嘗有一絲之過失也唯其過如日之食轉瞬即泯不足爲過耳然嫣紅則仍不能相恕輒召之令前以親愛之聲而而告之曰吾愛乎汝其自思汝過願母背上帝之德凡此諸語實無異植一大仁大德之根苗於其孺子之心田以望將來之收其果故吾有言威廉諸人不爲世人所知則己耳苟知者則其人之名必且名於天下固不儘海兒斯東一隅己也吾又聞之天之降任子人也必先苦其身志今嫣紅之身志苦矣則其後福又奚可量哉嫣紅亦嘗以此誡其子曰吾愛勉乎哉吾人今之處世直無殊乎涸　果欲得西江水者唯讀書一道乃爲捷徑耳孺子其識之其初威廉亦嘗聞是語然今者嫣紅己不嘗以此爲言即語之亦但向茀萊克兄弟言而不令威廉聞恐傷威廉之心也威廉知之則讀益勸并督其二弟讀每當魚更三躍涼月在窓而嫣紅家中之書聲猶時時透户外也嫣紅聞之防傷孺子精神殊非攝生所宜因止之明日茀萊克乃讀於學校中雖休息之時勿輟校監促之歸乃始行故校監於諸生之中獨愛此二人甚以爲孳孳勤學如此實孺子中所罕見故每有所言必以此二人方之於是校中之人亦咸敬二人不敢再加侮焉然茀萊克所居學校於古文一道雖至講求然於其他之學則皆同虚有而國文之學尤復荒疎不堪過問唯此嫣紅乃大憂遂不恤自犧牲其時間以爲孺子教授每當晚餐而後輒自爲之師凡天文地理格志算術種種校中之所無者嫣紅皆爲補之所幸茀萊克兄弟天情穎悟不必十分教授即己能自爲領略威廉又復從旁參贊故嫣紅於此尚不致遂廢其時間也讀者至此亦願一見學校中之國文乎則吾不妨以茀萊克及其同學格雷之信并列以示讀者茀萊克之書曰菲律柏格雷吾愛辱承雅意殷殷招赴釣魚之約此事固所至願但歌樂隊中明日實未能請假雅愛殊不克踐方命之處母任主臣茀萊克好禮倍登上茀萊克書己乃命小愛克作寄書郵資格雷得書乃展其眉作鬼臉然後以剪啓其封且剪且笑讀己亦作書曰茀萊克吾愛汝所說不可請假至爲没禮彼輩物師又誰管汝請假不請假哉彼輩無汝未必遂不能唱歌汝可告汝令母我必可能怨汝汝明日可來校共同商議我人去時共有八人汝來可也并望復音菲律柏格雷上格雷書旣方欲封緘而其父適至見其子方作字則曰菲律柏汝在此作功耶曰否明日爲星期三吾將往招茀萊格同往釣魚耳課 
　勘誤二十一日詞選第六闋第二十七字淡誤後又第七闋第十字前誤萬均此更正 
救國儲金 
[六月四日中國銀行收欵清單]  
　　此爲第四十九次報告 
[第三百九十六册八十二號至一百號]  
　　張少甫一元沈晉康一元沈瑞麟一元任秉迪一元王福林一元徐清臣一元王耀宗一元榮寳潤一元劉名樹一元蔣鏡波一元沙鳳崗一元楊鍾俊一元丁樹屏一元陸鳳池一元李健一元章彬一元惲勵中一元陳學普一元封廣逹一元 
[第三百九十八册七十四號至一百號]  
　　朱元普十元章廷豪五元張模生二元陳志鈎二元順順與車木號二元李佑一元郭茂勤一元沙士型一元吳寄塵一元穆純仁一元諸水本一元嚴光熊一元張乾一元翁之璆一元沈士模一元學生陳兆蘅一元學生王智崧一元學生薛代一元學生周馨一元學生楊元起一元學生范濤康一元學生藁枚一元學生張心栽一元學生兪德培一元學生周景濤一元學生徐孝欽孝孝甫田合一元教員孫全動一元 
[第三百九十九册十三號至八十二號]  
　　吳吉羊一元朱英璜一元許殿卿一元郭壽寳一元樓成裕一元應才高一元龔以爵一元吳吟機一元于潤生一元林之翰一元泰頌石三元周振育一元趙开門三元朱建中一元殷永如一元陶賡唐一元章經治一元胡品元一元王仁榮一元陳詩一元常希騫一元張元耀一元奥增誠一元蕭冰一元朱楷一元趙牧一元嚴應萬一元江應麝一元戴靖一元胡肇基一元潘傑一元盧懿一元楊興宗一元胡仲芳一元曹福田一元杜柏生一元胡春生一元吳子琴二元蔡一隅一百元邱錦章二元程景瑞一元方式如一元曹洛亭一元葉子山五元方冬心三元王肖和二元徐蔭南二元張藴心二元徐申伯二元孟聘儒二元章展福二元王幼康二元支學耕二元王繼緒一元李傳松一元許蓮初一元徐祖同一元張彩新一元顧志清一元邱永煌一元王志樂一元施運昶一元許孟賢女士一元張炳輝女士一元張葆讓女士一元夏允貞女士一元葉其新女士一元陳杏貞女士一元孟靜如女士一元　 
[第四百零一册八號至七十一號]  
　　楊根年一元盛允增一元沈家坤一元奚敬忠一元寳記照相館第二次一百元寳記照相館餘欵十元陸玉珂一元郭斌龢一元孫敏熊一元張元燾一元張鐸一元嚴同生一元孫毓麟一元繆清釗一元殷烈光一元章元洄一元李石泉五元顧高坊一元華學魯一元黄兢一元高鍾欵一元周書根一元韓振麒一元史平一元江蘇公立南菁學校各學生共十七名辛一善謝承煊王有京孫景潞過守一李祖綬金鑑吳邦偉龔祖耀董灝培徐倬錢保升花錦濤曹杰謝譽樸王萬鍾錢石麟共七元章憲武一元孫必搢一元董冰張乾潘傑一元榮永春一元施鍾穎一元唐彤朱元鋒一元徐紹苹一元胡恩域一元嚴介人一元褚炳森一元周鴻年一元許鳳苞一元吳誦義五元源康莊三十元戴秉忠一元饒哲生一元吳誦義太太五元金叔英二元青浦第二派出所警察十元朱傑甫一元葉堯章五十元顧承榮一元夏昌煦張孝清一元凌寳荃一元戴祥麟一元葉新民二元孔慶珍五元邢靜山一元徐俊卿八元徐祖謙二元凌仰如二元盛香臣一元曹廷颺一元周文燾一元董壽彭一元李傳孝一元施家雄一元葉傳麟一元 
[第四百零二册一號至五十六號]  
　　鄧傳鼎一元胡宏堯一元鄭志熙一元李稹一元薛乃墀一元竺聯仁竺聯義一元王金榮王金水一元學生葛祖香等三十九人七元董噒蕉一元陳立本一元毛培基一元吳良倜一元林在正一元劉金鑑二元鄭文淵一元李福江一元楊金寳一元王紀生二元楊子經一元張光熊二元仇振清五元史怡芝二百六十元郭祖明一元蔡慶年二元楊春波十元楊世芳一元曹雲階五十元蔡允之五元孟聘才一元施有恒三十元劉順康一元翁惠溪二元協豐五元蔡仁棫二元夏滋森一元戴正華一元青浦縣立女子高等小學校衆學生七元沈淑英一元沈乃薄一元施壽珍一元董祿眞一元歸炳生一元陶德祺一元盛錫晉一元郭叔怡五元居松琴一元方毓璣一元祥發衆友十元凌文科一元陸超一元姚永林一元陳傑一元陶怡雲十元李大中一元曹廷華三元陳瑞奎五元 
 
 
 

Page 15

 
 
   
 
 

Page 16

 
 
   
 
