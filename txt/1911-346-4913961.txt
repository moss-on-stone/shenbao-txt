# 1911 - 346 - 4913961

 

Page 1

 
 
   
 
 

Page 2

 
 
代論 
[晋軍政府代表告急書]  
勝殘去暴。建設共和。四百兆人。同茲願　。晉人苦淸虐政久矣。徒以籌畫未完。不敢遽發。及聞武漢倡　。逐於九月八日興起義師。驅暴吏擊防兵。　朝之間太原底定。隨卽推舉都督。建設軍府。遣兵扼守娘子關以防清兵竄。人一面派人分赴各屬曉諭人民。靡不鼓舞歡欣。共圖舉義。惟雁門關兵士負固不服。戕我議員。賊我學生。害我行旅。我於是有大同之役。義旗所指亦卽蕩平。原擬部署稍定。卽出并陘進占獲。鹿直趣幽燕。嗣以器械不完。不足以勤遠畧。爰攺定方針一意固守。以待南師北上。尅日會師。一面牽制敵軍。遙爲武漢聲勢然風聲所樹敵愾同仇。視死如歸發揚蹈厲。則是山西固無負於天下也。乃相持彌月。不見南軍之來敵軍欺我無援。攻擊益甚。重以僻處西鄙。郵電不通。秦師之聨合未成。南軍之實情未悉。深恐益形孤立愈促危亡。因派素等南來。藉通款洽。以道途梗塞。探諜綦嚴。乃間關跋涉備歷艱虞。始克抵此。驚魂甫定。得與四方豪傑聚首一堂。歡忭之餘。每覺九府十六州泣血死聲盤旋耳際。引領西望。正不知涕之何從。也比聞淸政府已。以停戰爲名遣使議和。而一面尚以晉師爲。匪猛力進。攻奪娘子關。進逼省會。嗟乎。晉師獨非民軍乎。食言而肥。其曲彼在。彼旣違約。更何和之可言。且土匪二字。彼以之誣我也久矣。武漢起義。彼亦云然。是其欲借和議以緩東南之甲。悉全力以擊三晉之師。晉不能守。秦亦難支彼旣無西顧之憂。更得併力圖南遠交近攻之計。在彼固善爲謀。所謂司馬昭之心。路人皆見者。而我民軍猶欲與之周旋。豈統籌全局另有深謀耶。抑以晉爲不足重輕而姑置之耶。山西僻處一隅。與東南諸省。交通阴閡。消息難傳。東南之不能知山西。猶山西之不知東南也。用是山西起義及種種困難情形。不爲東南所鑒諒。嗟乎晉人。果何負於天下耶。乃外旣困於淸軍。内將見疏於漢族。猶是國民。進退失據。此素等所爲椎心泣血。而不能已於言者也。今者和議已開。事機愈急。茲復接晉中來電。知敵軍節節進攻。再不設法救援。大局益迫。用將山西起義大略。及困苦情形。布告天下。務懇堅邀北使。實行停戰。還我侵地。償我損害。然後再議和戰至。會師北伐。芻秣餱糧晉雖編小。惟力是視。决不爲天下後。若倉卒議和。墮彼奸。計貽誤大局。詎堪設想。素等固無顏以見鄉人。而諸君子以義聲召天下者。當亦。不如是。也力竭聲嘶。言盡於此惟我皇漢同胞矜憐而圖維之。晉軍政府代表李素劉懋賞謹告。 
 
 
 

Page 3

 
 
專電 
　　袁世凱對於此次和議亦知君主立憲勢難辦到已允遷就惟商之淸太后則連連搖首大哭不止袁勸日事係前太后所誤此時雖有大才大德亦難挽回請勿悲痛 
　　慶澤洵濤溥朗及那桐等七人聞民黨要求懲辦禍首彼等均在其列皇急萬分連日秘密集議擬求袁世凱竭力保全已於昨日同往迎賓館干謁惟洵濤二人負氣未去 
　　東三省旅京商民因趙爾巽反對獨立籌集鉅欵接濟民軍並組織敢死隊卽日密赴奉天恊助一切另募暗殺黨五十餘人兼程前進誓將趙置之死地 
　　奉天吉林黑龍江直隸四省民黨因電局不與通信消息不靈已合籌鉅資趕辦無缐電報 
　　淸政府託漢口英領事作保商之黎都督願將漢口漢陽交還民軍管理作爲中立地淸兵退出武勝關外條約如下（一）淸兵盡行退出武勝關（二）退出時準携槍械（三）民軍不得襲擊（四）民淸兩方如果違約由英領于涉黎都督偵悉係袁詭計因本月初四無欵放餉各軍隊議降民軍已由叚祺瑞電京不如全軍退出一則保全顏面一則免軍械爲民軍所得三則可移兵專圖秦晋或繞道攻南京黎都督燭其姦須勒繳軍械始允所請 
　　某國人文狄（現住六國飯店向充袁世凱軍事參謀練兵站時深資其力）當民軍事起時東南相繼獨立袁焦急萬分文即獻策以守爲攻不宜用兵南方先固直魯豫藩籬立於不敗卽可借欵徐圖南侵袁現用此計（以上北京） 
　　江蘇援鄂第一鎭第一協張連陞協統已於初五日搭輪赴鄂刻下砲營人員編制成就而砲彈迄未領到黎天才統制特派顧復生君向黄元帥司令官李燮和領七生五過山砲六尊七生五新式野戰砲六尊彈子各二千顆一俟領到黎統制即統率全軍親赴戰地（南京） 
公電 
　　黄元帥致輔軍黎統制電聨軍總司令徐固卿轉黎公天才鑒聞公率師援鄂𤍽誠毅力首肩重任極深欽佩惟鄂省軍事正在吃緊待援甚切望速出發西上於開戰期前預備一切爲盼黄興支 
　　揚州林司令電各報館轉孫逸仙先生大鑒聞返駕歐洲雲霓望慰述慶統軍北伐未敢擅離職守到滬歡迎謹遣代表江北第二軍副司令李竟成到滬叩謁幸賜敎共和政府急待先生握統治權以建民國成立要素免釀瓜分盻切述慶謹代兩軍兵士曁四百兆同胞泣首乞鑒述慶叩　　淸江公電各報館轉孫中山先生鑒聞公到滬官民各界無不歡慰江北都督蔣　行曁保安公所各團體公叩虞 
　　紹興軍政分府電滬軍陳都督鑒鴉片積毒非速禁吸禁售不能廓淸現議以本年底爲目當否尊處如何辦法乞電復紹軍政分府王魚 
　　宜興軍政分府電滬軍都督鑒宜興飛划事現蘇派員查辦已到地方安聞滬亦派隊確否乞電示軍政分府叩魚 
　　福建孫都督電滬軍都督陳鑒江電敬悉閩已派定軍務部長林之夏閩都督孫道仁麻 
　　安慶孫都督電滬軍陳都督鑒魚電悉電本印就請速派送爲感毓筠魚 
閣電 
初六日北京内閣奉旨内閣代遞趙爾巽等奏鄧邦述呈請開去署缺一摺署吉林民政 
使鄧邦述着准其開缺欽此又奉旨内閣請簡吉林民政使韓國鈞着補授吉林民政 
使欽此又奉旨内閣請簡奉天交涉使許鼎霖着補授奉灭交涉使欽此 
 
 

Page 4

 
 
要聞 
[五紀上海議和問題]  
　　中華民國議和總代表伍廷芳君與清議和使唐紹怡君兩次議和未經解决由唐君電逹淸内閣請示續議等情屢紀本報茲聞袁内閣亦甚贊成民主立憲現兩方面均以停戰限期將滿且民黨領袖孫中山君亦已蒞滬應卽解决聞咋已分别咨照外交團預備今日午後仍在市政廳續開正式會議俾早解决成立共和政體而免各種營業上之受損云 
上海國民協會共和促進會商界共和團共和建設會四團體昨日刋布傳單云清使到滬十日矣和議未决人心皇皇伍廷芳先生爲全國國民代表必能　違共和目的使我全國國民受圓滿之結果設使虜廷倔强和議决裂君主立憲我全國國民萬死不認誓當黄龍直搗還我河山以上慰我祖黄帝之靈下慰死事諸同胞之義當此和議未决尤宜强者出力富者出資全力預備北伐以爲議和之後盾切勿因議和而稍涉因循致墮敵人緩兵之計凡我全國國民誓之誓之 
　　孫中山蒞滬續紀 
中國民黨領袖孫中山先生前日抵埠後即於下午五點餘鐘偕廣東都督胡漢民君等乘坐汽車蒞法新租界寳昌路四百零八號大洋房行轅暫駐旋經法總巡麥蘭君及滬軍都督陳英士君民政總長李平書君等先後詣行轅拜謁當經孫君接見晤談片刻旋卽辭出麥君另派安南捕七名各荷洋槍在行轅周圍輪流梭巡又飭華探兩名及二號西探駐轅日夜防堵閒人一槪不許入内關防異常嚴密陳都督亦商通麥君派出民軍馬隊四名在彼保護 
[孫中山之聨絡情誼]  
旅居横濱之華人某君近以孫中山先生來電印刷數千張分送各華商聞該電由某地經香港傳來者茲錄之如下　請傳語余敬愛之横濱在留同胞諸君曰諸君鄉里自余統監之革命軍旗飛揚以來大寄熱心與眞率之同情此吾黨驻余所深謝者也余自動亂發生以來至今未通告諸君吾之居處罪甚罪甚希諸君諒恕顧吾黨組織之革命軍今對於滿朝已經休戰將移而至媾和談判吾黨之希望雖素不在媾和而亦並非全不欲和戰亦非吾目的吾黨素志之共和政體近已談和談判之結果可見其成立矣更望諸君大表同情注視其成余不日當可與諸君相見謝至今所蒙恩誼併親與諸君協議吾國之將來一切請自重自愛 
[杭匪猖獗之警告]  
杭州匪勢猖獗派兵動辦已略見昨報專電茲據訪員詳告云錢塘縣所辖之上四鄉安吉長壽定南北各區於民軍光復後卽有土棍聳動抗租且有帮匪從中煽亂迭次聨合二十餘村會議反對人心惶惑日來時有匪盜乘機騒擾白晝搶刧幾成無政府之世界並聞匪首沈世才綽號賽宋江悍黨中有賭元帥石板鑤子坐山老虎等各分隊伍裏脅至四千餘人之多逐日分赴各村散布謠言招人人夥且備有大宗軍火潛謀起事居民愈形驚懼挈眷遷逃者紛紛不絶昨日各村鄉董及自治會公舉代表張篤生等親赴都督府告急謂帮匪横行地方糜爛籲請迅派重兵救民倒　等語都督以各該鄉密邇省城若不急圖撲滅萬一牽動大局後患何堪設想爰卽咨請司令部酌派得力兵隊尅日馳往該處相機動辦一面嚴拿首要解散脅從藉保治安而杜蔓延 
[東三省光復之先聲]  
東三省自藍天蔚起義以來大局極爲震動馬傑之歸順藍軍者已及四萬餘人器械充足訓練精銳其堅忍耐寒實占天時地利之宜近聞淸軍駐東軍隊如砲隊管帶劉躍龍步隊管帶鄭及春劉文衡及隊官蔡文藻包恭德金鴻恩等均爲藍天蔚遣使說通准於日内約期反正共搗燕京 
又駐東第二協統聶汝淸本安徽合肥人前由皖省民軍令其家屬 
 
 

Page 5

 
 
致書勸聶投誠昨聶已復書家中允俟乘機爲之蓋蓋恐其下級一初軍官反對也想藍都督必更有妙策以成全之 
日本人有本重雄等四人前在奉天城内助我民軍抛擲炸彈曾紀前報茲將淸東督趙爾巽報告淸政府之原電追錄於後亦可以見滿淸官吏之驚惶無措矣本月十一日夜二時日人有本重雄田代秀作山根增一郎小林十郎等四人在省城鐘樓及翰墨軒胡同等處抛擲炸彈三枚幸軍警立時追獲有本田代二名並搜出炸彈二枚今早又將山根尋獲訊據有本供稱此項炸彈係干國柱卽王小堂所信近來遼陽鳳凰莊復等處亂起擬從省城擾亂秩序使我不暇外顧便可得手並定於十四日省外同時起事日人中有東鄉善樹資助餉械又有江琦瑞穗矢封新之助以及大原濱田川琦宮琦等均與王國柱勾結等語查王國柱匿跡日本車站招兵購械已非一日疊與日領商請協拿輒以無據推諉省外匪擾又復阻我運兵以政府特命爲詞故意延宕致軍隊均步行前困難萬分茲按該日人有本等所供實係有意破壞治安冀收漁利供證確　决非謠言可比擬請嚴重交涉由日使速電日領立將王國柱拿獲交辦以遏亂萌仍須嚴加約束該國人不得助餉售械與匪勾結如再有似此舉動之事該領應負其責並望通告各國公使以伐其謀是所切盼 
[武漢最近之聞見] （第二特派員函述） 
　　蔡甸民屋均被淸軍焚燬因該處民人被淸軍擾亂不堪屢謠民軍來攻故燒殺以報之 
　　北軍軍統段祺瑞所招之新兵近在信陽州一帶操演聞其程度頗不整齊 
　　日前淸軍將戰死兵丁屍身裝十八車運至黄河土阜一帶埋掩沿途血肉狼籍不堪逼視 
漢土廣貼洋文傳單大旨謂六國均已承認伍廷芳博士爲外交總長 
　　漢土盛傳淸川督趙爾豐暗派余大鴻赴申採辦軍火帶有金條四根箱籠二十餘只其人役皆裝商火趁大亨輪船至宜昌時爲民軍偵知於上月廿七夜三句鐘在船上搜獲余等被殺物充軍用聞者莫不大快 
　　初三日漢上大雪積至數寸淸軍皆有畏縮之象 
　　駐漢淸軍忽於十月廿八日下午三句鐘時向武昌氈呢廠連放三礮不知何意或謂因黎大都督常至氈呢廠查閱之故果爾則淸軍之違約挑戰實難掩飾 
　　十月下旬有北軍三十餘人欲降漢軍軍官帶領各兵向漢營而來北軍知之卽放槍追打擊斃七人傷九人生者十餘人九人送至武昌赤王字會醫院調治又死二人 
武漢兩軍約於本月初五日大戰以分勝負故連日城内搬出衣箱物件甚多而女子小孩之逃至四鄉及租界者尤衆 
[其二] （第三特派員函述） 
　　漢陽淸軍於停戰期内四出游蕩溺於酒色卽段祺瑞等亦以淫樂爲事前日竟雇梨園子弟假漢口英租界怡園戲館飲酒觀劇興致頗豪幾不知死期之將至 
　　上月二十八夜淸軍因賭博起釁自相衝突河南軍與順直軍各邀同黨數百人在橋口開戰軍官不能禁止聞河南軍傷斃百餘名順直軍戰死二百名 
　　淸軍餉項缺乏已久惟旗兵能支全餉漢籍兵每名十月份之薪餉則僅發銀二元故漢滿不睦意見甚深日前紮在龜山之滿兵向漢口後城水塔駐紥北軍處施放數砲傷漢籍兵廿餘名水塔還放一砲卽被奴隷性成之軍官極力阻止　　蔡甸下五里缺裏口地方之鄉人前因啇兵敗走曾助民軍追奔奪械嗣敵兵回馬佔據蔡甸卽報復前仇向鄉人强索銅元四百串每家二百文三百文不等男婦均大受凌辱現望民軍往解倒懸甚切 
　　敵軍於上月念七八九等日夜時在龍王廟南岸嘴等處暗行開槍射擊武昌漢東門外一帶幸商民夜深不出故未受害惟警察北區第一分駐所巡士幾致受傷此敵軍違約挑戰之實據也 
漢上於冬月初二日雪花纷飛淸軍仍着夾衣凍冷不堪且又缺米轉運已絶竟有攔入租界搶掠衣食者多爲巡捕拘入捕房並有殺馬充飢之事長官亦不敢追問現諸兵士因受苦難堪已皆有反戈相向乙意 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[三多被逐回京矣]  
　　淸庫倫辦事大臣三多因庫倫獨立被逐卽由庫倫北馳假道西伯利亞鐵道回國已於十月二十八夜乘哈爾濱快車直放長春並不在哈躭擱並慮奉天亦有亂事亦不在奉天下車卽行遄回北京云 
　　 
[紅花岡上三雄鬼]  
　　林冠慈烈士自炸擊李準殉義後隨葬於東門外之紅花岡茲由其同志查得墓地先期開棺檢視衣服及所佩遺物尚存當卽易棺再殮厝於附近之某寺於十月二十四日行改葬禮是日會葬者萬餘人軍隊則有香軍惠軍循軍華僑炸彈隊北伐軍學生北伐隊蘭字營建字營福字營協字營林字營江字營義字營初字營香山學生軍澳門第一支團等其餘中國同盟會基督敎會演說團世光學堂等亦皆排隊到祭下午一點鐘開會王席者陳炯明儀式如下一軍樂二宣佈林烈士歷史三宣讀祭文四行三鞠躬禮五移柩六軍樂七下窆八行三鞠躬禮九演說十拍照十一軍樂十二茶會又温生財之子佛琴日昨亦由南洋回粤親至同盟會與各會員磋　欲將其父遷葬紅花岡本擇十一月初一日移柩攺期初三今聞又欲將陳敬岳柩一并遷去故攺期初十日云至害温生財之鄭家森現已拿獲於十月二十九日解往黄花岡義十塜前當開取出心肝腸肺致祭以慰英魂并由石字營戰軍復將鄭之肝肺用竿高懸沿途游行俾爲漢奸者戒 
[粤都督尊重軍人名譽]  
連日粤東民軍對於濳謀不軌各奸徒除以軍律鎗斃外多有剖屍取心等事甚或挑持游行此等行爲不特大傷人道且爲外人所譏笑現軍政府特照會軍圑協會設法取締聞該協會已定於初三日例會集議實行干涉茲將照會原文錄後都督胡爲照會事現因匪徒濳謀不軌民軍偵悉分往搜檢當堂檢出槍械皮僞諭旗令等憑証當卽拿獲謀亂匪徒分别懲辦至誤拿之人亦經立行省釋惟當搜檢之時保無有不逞之徒乘機搶掠擾亂治安破壞民軍名譽本軍政府爲維持大局治安保全民軍名譽起見再三磋議擬將貴協會迅卽開臨時會議須各民軍統領親到妥議辦法倘以後各民軍如有不聽號令騒擾商民及部屍取心殘賊人道等事卽由貴協會提出公佈不認該民軍爲正當之軍團與衆棄之似此辦法係爲持大局治安保全民軍名譽在貴恊會當有同情也 
[貴州淸官之末路]  
陳驤前淸提學陳驤於九月十八日起徎回里行至農林學堂爲木匠李洪順姜洪興王興順龔洪順等所阻攔以舊日包辦工料大有虧折欲趁此搕索藉償所失該提學當許至數十金木工等猶不允該提學大恐乃將摃担扯回投宿旅舍城中人見其摃担進城遂有巡撫被搶進城之謠繼經黄君幹夫聞耗前往排解匠人等知提學使回里有軍政府之護照不敢違抗軍令自愿具結了事聞是夜寄宿農林學堂次日卽行起程 
　　王乃徵前淸布政司王乃徵接篆未久卽有獨立之事王係川人擬取道重慶回籍行至札佐地方突被該處土匪攔刧聞其如夫人某氏亦失蹤跡軍政府聞耗飛飭巡防營弁馳往救護并撲滅匪勢聞已擒獲匪首數人押解來城不日將訊供正法矣 
　　賀國昌九月間淸巡警道賀國昌回籍民政部長陳百朋出城祖餞且派偵探隊長楊振聲帶巡查隊二十人護送至鎭遠詛楊轉至羊老地方被土匪數百人將楊等圍困且逼留快槍楊勢處兩難進退維谷由楊函知陳百朋發兵救援陳不知所措並聞護送之巡查隊兵多係有父母妻子者突聞此耗終日哭泣云 
　　毓年石阡府知府毓年自聞省城宣告獨立之耗卽與妻拏圍坐相顧涕泣一晝夜不進水米役吏啓事不言亦不答惟兩眼紅腫涙淋淋如貫珠事經該府紳士聞知相率入衙解勸復代備路費派人護送出境臨行時徧向紳民九叩首作謝感狀吁亦慘也 
　　林雨平越州自反正後甘某等請札回籍彈壓州民詎有巡防隊朱管帶曁兵士等反抗於九月二十六日將甘父子擒至衙署二堂砍成肉泥旋又將學堂打毁殺斃書記李某其餘被害者甚多城中婦女紛紛逃竄號泣無地而該州直刺林雨宦黔多年由黔西而平遠而平越調署不　人多羨之茲値貴州獨立平越糜爛林夫妻自負囊槖逕田山 
 
 

Page 11

 
 
徑而逃所有舊時宦囊槪棄置之聞者皆爲之太息云 
　　吳宗周湄潭縣吳令宗周聞省垣宣告獨立之耗卽將前日虐取於民之脂膏（約數萬金之多）及前此攔獲商民之大帮土藥滿載歸省道出鳥江突來土匪數百餘人將私囊全行刧去并戮傷該令跟丁二人長隨數人聞吳令現正滯留途次進退維谷云 
[雲南保護外人之要電]  
　　騰越電滇諮議局鑒初六日反正軍起保護稅司敎士商人秋毫無擾闔邑安堵謹電騰越自治公所上 
　　鄧川電滇軍政府憲鈞鑒宥電敬悉鄧川敎堂敎士敎民槪居州境寅塘里地方奉元電後共調團丁百名由倉榖公租項下支用並出示曉諭極力保護刻下地方安靜如常請紓厪注鄧川知州自治公所謹安卅印 
　　永北電滇軍都督府鑒縣屬巨匪鄧雲昌張發蘭勾結黔匪丁秀山聚衆圖亂民甚驚恐移黔諭團兜拏先將張匪正法謠傳匪徒卽於是夜焚搶城内敎堂以洩夙恨維時營隊除防川邊留華坪分紥各鄉要隘外僅有三栅駐城團綀甫經整頓城垣缺壞亦多署廳當飭派護敎堂營兵一棚加緊防範仍帶警兵聨絡營團梭巡四城詎該匪聲東擊西陽言搶敎堂實來刼監不知何時混入多人濳伏署後荒埧三更後乘署廳巡城在外卽刼監犯全逃當經督率營團拏獲多名靑驛案犯已獲楊有　劉俊陳太三名其餘李元馮域阮玉靑等靑等在逃幸敎堂敎士敎民均無恙署廳亮勳江印 
　　東川電滇籌辦處鑒冬電悉會澤英法敎堂敎士早經派團多名日夜梭巡認眞保護並各處張岾保敎告示隨時派員白演說此覆祈釋注東川自治局總副董劉光乾朱履乾叩印　　昭通電雲南籌辦處諮議局均鑒頃奉歛電悉保護敎堂件敝局除一面宣布各屬外會同地方行政官廳分派兵團於應轄境内所有敎堂一律認眞妥爲保護請放鈞懷昭通自治總局江印 
　　普洱電雲南諮議局諸公鈞鑒昨奉電示保護洋關遵卽派撥防兵上電思茅切實晝夜保護茲准思茅電覆思茅安靜洋員亦未有行程茲由保衛隊一哨駐海關普來防兵分札衝要現又辦常備團二百協同鼎力保護等情合肅電聞普洱自治公所支印 
　　東川電滇軍都督府鈞鑒郡城敎堂奉宣告獨立電後卽派兵警駐守鄉間亦責成各團甲認眞護衛英敎士美倫義士王樹德昨昭通未能阻止當派隊護送並電昭通迎護現復錄電出示謹聞知府嚴慶祺知縣葉新藻叩微印 
　　昭通電雲南軍都督府鈞鑒英敎士王樹德齊日由昭護送回東川合肅電聞恩安知縣姚佐淸叩佳印 
賓川電滇諮議局鑒電示　悉賓川敎堂敎士早派團警首人保護安靜如常現法敎士已遷白井保護不敢稍懈各州自治局全叩 
[三湘七澤之近]  
　　頑吏反抗湘省辰沅永靖道朱益濬迄未歸順且宣言欲整軍進攻長沙等語現在譚都督已飭右路巡防隊統領陳君斌生常德司令官李君季衡督率軍隊分途進攻並通電各鄰省及本省各屬宣其罪狀又財政司長陳君炳煥等於日昨電致徐淮巡防隊統領龔子沛云現在人心思漢滿運卽日告終公爲湘中健者急宜率兵攻取彰衛横斷鐵道建立殊勳以爲湘人增色萬勿遲疑觀望致失時機速盻進行甚望奏凱 
　　桂督過境桂省沈又嵐都督自交卸都督篆務卽督率勁旅兼程來湘以便會同湘省新軍助勦虜賊茲已於昨日抵省暫寓吉祥巷熊紳故宅當行抵株洲之時譚都督卽特派專員前往歡迎是日大西門外各軍隊之歡迎者不知凡幾頗極一時之盛 
　　拿獲漢奸十月二十日由軍隊拿獲漢奸文瑞卿一名於脅下搜出康熙錢暗記隨經都督訊明飭卽梟示以昭炯戒二十一日又由岳州司令部解來北軍間諜周小濃一名亦經都督訊明飭令正法十八日又在岳州拿獲私運米石接濟敵人之王愼堂等五名隨卽斬决將首級解至各關隘示衆 
[浙省近狀種種]  
　　杭州電政統一關係外交迭經蘇滬都督及黄大元帥外交總長先後磋商各省均已認可惟浙湘粤三處意存獨立前日都督府又據電 
 
 

Page 12

 
 
政總長唐元湛君特電詰問略稱省議會通過攺革浙省電報修正案七條顯背電政統一辦法如必欲實行惟有從宣布此案日起將杭局發外省電一槪扣留倘有貽誤軍情貴處實任其咎已禀明黄元帥陳都督外用再預告全國電政總局長唐元湛印等情湯都督以此案係政事部全權主持甚力且電政爲各省交通機關他省業已贊成浙江安能獨異且本省議案能否必鄰省之服從似庶詳晰研究俾得實行無阻初六日復將前議七條照會該議會重行提議矣 
　　𡩋波浙海關經省電知准由甬軍政府監督昨特札委張晉李 
維箎文云照得浙路常關𡩋波鎭海兩口征收常稅事宜自攺歸兼辦後向由監督派員隨同經理薪水由關支給前經寗道札委吉成 
王纘元顏韜許秉鏞等員分赴兩關經理在案光復後自應撤銷攺委本分府查有該員張晉李維箎堪以派委除照會稅務司外即尊赴寗鎭兩關隨同經理薪水照章按支以資辦公 
　　處州杭垣政事部初六日接縉雲來電略稱處州景𡩋縣城鄉自治會奉札於前月初九開聨合會公舉季汝賢爲本邑民事長十六接印十九任事秩序已整齊省派民事長劉耀東全體誓不承認並候電復景寗自治聨合會公叩等語當由該部立刻電復謂劉民事已委派母庸公舉等語駁回云 
　　衢州衢郡警察署長胡友文光復後由省札派到差初六日亦經該郡城區副官徐璜君禀揭軍政府并據調查夏宗禹君報告謂該署長所用非刑用橙板一塊上鑿四孔將犯人手足指套入洞内下繫皮條四根懸空拉扯較之舊官廳訊盜之天平架踏摃子等刑爲尤酷等語卽經政事部長核准電飭該郡分府撤差從嚴查辦懲究以儆殘暴 
　　紹興紹屬諸曁縣於光復後經某分府都派員勸捐軍餉首富孫釆臣獨捐十六萬惟某某兩村（爲諸曁著名强悍之區）大爲反對聨合邊壽二姓與城紳交涉不准交欵一面𥞊馬勵兵　躍欲試因此土匪四出刧掠該縣羅馬基督各敎士已電告杭滬領事照會軍政府要求保護聞都督府已飛飭該邑民事妥愼查辦加意防銜矣 
[新福建近聞]  
　　十月二十二日安溪永安里謝姓族大人衆屢以事拂李令祖衡令恨之次骨而安溪鹽館弊　多端前經諮議局提議其害尚未盡去福州光復後謝姓遂倡爲攻毁鹽館之議又城汛陳時俊與李令朋比爲奸魚肉鄉民謝姓曾被其毒故亦乘時報復李令遂以毁鹽館閙營盤請大兵勦辦先期請其鄉人到署製爲炸彈兵至則以砲兵及炸彈隊爲前鋒令則戎服挾彈親自督勦一時黑霧漫天哭聲震地謝姓廬里悉爲灰燼計死十四人焚屋七八十座共三四千間内有格口鄭姓一家十二人其屋鄰於謝姓當兵到時以事不干已未嘗逃竄僅閉其户兵則毁垣而入砍殺七人後一老者跪求指本主示之乃止又有一婦手抱女兒以奔兵以刃砍其兒婦驚倒於地亦被殺於地瓜園内石姓亦有屋被焚云 
　　廈門光復後孫都督卽委原炳堂爲廈門道原以廈門財政支絀非先立參事會無以下手現經原道舉定黄金慶爲正參事共計十六人每日一點鐘集議興革事宜至五點鐘散會 
　　孫都督昨發印報告示數百張洋洋千言略謂閩省地本貧瘠近更奢侈成風華麗是竸此爲致貧一大原因茲當貧窘紛爭時代若不力求節儉雖有金山銀穴亦不足供其取求戒奢之法莫如崇儉禁賭博停筵宴戒鴉片少飲洒如大户每月開銷百元者縮爲六十元六十元一月者縮爲四十元三十元一月者縮爲十餘元如此爭相崇尚互敦節儉行之期年家有餘裕矣故本都督此次所定各官薪俸甚薄蓋欲我同胞力求節儉自無不足之虞云云 
　　閩省土產桔子名曰福桔前淸定例逢十冬兩月之交由閩督委員採辦福桔晉貢北京以供内廷之用聞每年採辦委員均携欵往汕頭廈門購辦今年閩省光復福桔停貢出口者又少桔價大爲降落近日每担三元者已减至十分之三四矣 
[蘇垣瑣事彚聞]  
　　蘇城光復以後金融恐慌各存户不顧大局紛向各莊提取現銀匯琦申江以致洋釐昻貴近復漲至八錢五六分規元亦漲至一千零五六十兩各錢莊貪圖匯劃厚利任其如取如携各項商業大受影響蘇都督府尚其設法取締也可 
　　募餉經理蒯君際唐等前經聘請上海新舞臺藝員演劇五日所收劵資悉數充餉茲於初五日開演適値風雨交加以致觀者寥寥尚望速放晴　庶幾觀者踴躍於餉需不無小補也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[宣布江蘇公債章程]  
　　中華民國軍政府江蘇都督程爲示諭事准江蘇臨時省議會知會十月十三日議决本都督交議江蘇第一次短期公債章程案一件請公布施行等因到府除照會商務總會並通行各州縣民政長外合鈔議案仰卽一體知照特示計　　一此項募集公債爲充現時軍事及整理庶政之用名曰中華民國第一次公債票 
　　二本公債票先行募集一百萬元卽本省通用銀元以後分期募集其總額以五百萬元爲限　　三本公債票每張五元週息七釐卽年息百分之七自收到之次日起算 
　　四本公債票募集後存置二年自第三年起分二期償還並可將未到償還期之票依江蘇都督命令隨時用抽籤之法提前償還惟須於三個月以前登報廣告第一次償還期四千六百十一年十一月第二次償還期四千六百十二年六月 
　　五本公債須一次交淸募集價格均照額面所定 
　　六本公債以本省租稅收入爲擔保並可將已到償還期之票本 
　　息併計完納各項賦稅 
　　七本公債可隨意流通不列購買者之姓名 
　　八本公債票由江蘇銀行及中外各埠商界經理發行 
　　九本公債由省會議决通過以都督法令施行財政司署名蓋章 
[黄副元帥赴𡩋]  
　　各省駐寗氏表前日派員到滬敦請黄克强副元帥迅速赴寗組織臨時政府及籌商一切軍政已紀前報茲悉留滬諸代表又接到駐寗各圑體來電請卽就近催請黄副元帥卽日來寗以慰衆望等情故黄元帥已於昨晚（初七晚）乘輪赴寗 
[粤軍北伐隊出發]  
廣東北伐軍已由滬出發計步兵二營機關槍隊一營砲隊一營炸彈軍一營地雷軍一營輜重隊一營均於前日午前分乘廣利致遠安平江永等四商輪開赴金陵省垣暫駐再行候令開差聞粤省尚有敢死隊一標計三營又工程隊一營約在日内示可抵滬 
[工部局另建橋樑]  
公共租界北泥城橋自電車公司電車交通以來車馬行人終日擁擠殊形不便茲悉英美工部局各西董已議定將橋堍原建市房估價收買一律拆除並繪圖測勘卽於橋東平橋路口另建橋　一座直達北京路以資利便昨已興工建築矣 
[漢奸楊文彬被執]  
漢奸楊文彬受滿淸政府陸軍部指使由京乘坐火車至天津換趁輪船來申購辦軍服等物希圖接濟北軍膽敢在滬北一帶張牙舞爪到某妓院大言炎炎致爲滬軍政府諜報科員查知飭派偵探將楊拿解到府奉執法科長蔡君諭著將楊文彬暫發義務憲兵隊看管候訊核辦 
[顧鰲拘留市政廳]  
顧鰲受淸廷差遣來申偵探機密並在四川會館開會演說煽惑軍民去順投逆　同奸細由黄副元帥派探拘獲已誌前報黄元帥當將顧鰲帶回金陵審問舉動情形後已發回滬軍政府由執法科員訊明解交市政廳拘留候究 
　　附顧鰲鼇歷史 
旅滬川人報告滬軍都督府云顧鼇四川廣安人素以無賴聞當其在廣安時藉興學爲名侵呑公欵數千金　　武斷爲鄉里所不容席捲重資逃往日本挂名於法政大學速成班日肆冶游曾興望遠館下女苟合遺一私生子爲日本各報喧傳凡留東者無不知之繼又鑽營爲同鄉會幹事乾没會金數百元潛來上海又復以漁色爲事騙商學各界及局賬數千金復遁至北京夤綠得分城警廳差事益肆其點惡手段羅織黨人去歲資政院開院又運動爲敢府委員提出報律甘爲滿政府走狗已爲各報所唾駡伊反揚揚自得以爲得淸廷之信用從此始矣此次來滬係伊自向袁世凱陳說能運動此間海陸軍歸順淸廷故袁資之重金以試其運動　叚不意爲貴軍政府所捕縛所謂天網恢恢疏而不漏者也 
[閘北商團内訌續誌]  
閘北商團會會員楊憲邦等四十餘人舉代表周麟峰等四人要求會長開除書記徐際靑幹事員高耀珊　炳彥三人幾　暴動等情已誌昨報前日下午衆會員在自治公所集議閘北民政部長李君厚礽總稽查蔣君國祥亦蒞會當由四代表調查收支帳册與徐等互相衝突會長錢君允利聞已辭退定於初十日再開大會議選舉會長書記幹事等各執事云 
[民政長諭烟膏店文]  
本埠煙膏店萬順祥店主因抗捐提案已記前　昨日上海縣民政長又發出諭單飭丁傳知各膏店其文曰爲吊照取結事照得本邑前收膏　係屬加入膏價取之吸户由各膏店領照承認代收代繳所有閏月十月膏捐業已遵繳過半其有未繳抗延者亦分别押追催繳斷不容其違抗冀免現都督訓令抄錄省會議案膏捐一項由各民政長酌辦但以不妨碍禁烟之嚴厲爲主等因奉此查鴉片流毒已深亟冀早日禁絶惟有再行减膏增價遇禁於　一面嚴行取締切實調查少一家膏店即少無數吸户期達禁烟之目的本民政長因念吸户未絶又爲該膏店等目前生計起見不得不留餘地此後各該膏店如愿照常貿易即檢呈執照加具切實認 
 
 

Page 19

 
 
　甘結呈候核准換給本民政長新照如何減膏增價靜候申請省示遵辦見仍偱章每日銷膏一兩加價捐錢五百文倘愿别謀生業亦即聲明加結　照呈銷以　移請市政廳並知會警務課長派探查勘即行禁閉以杜隱射私售無照私開查明傳案訊究封禁合飭吊取爲此仰役立即傳知各膏店遵辦繳照分别愿開愿閉邓具甘結呈候驗明取銷換給查有無照私開即行傳案究辦該設均毋延誤切速切速 
[單軌鐵首之試騐]  
　　寰球中國學生會定於初九日晚八時請美國潘渡大學堂機械科大敎習勞伯森君演說單軌鐵道並　雛形機械以備試驗按單軌鐵道之製爲近年所發明製造之巧輸運之便無與比倫屈時赴會者當爲之耳目一淅焉 
[敢死隊軍律之嚴肅]  
滬軍福字敢死隊二隊副棚長李洪發及兵士張得貴等六名均於前日　到餉銀之後潛行逃逸當由劉福彪司令查悉立飭幹弁拿獲升坐研訊因念初次無知判令李洪發當堂割去雙耳陳龍標插耳箭施營示衆其張得貴范占魁周漢卿李得勝等四名重責軍棍一百下判令取保斥釋以儆效尤 
附劉司令示諭爲宣布事照得向來軍律不赦逃亡所以懲儆效尤關係甚鉅茲本司令長查護本隊逃亡軍士六名詳細研訊均供被人煽惑結伴逃亡實屬藐視軍律當此軍隊嚴重之時當照臨陣脱逃之例處以軍法姑念該　兵等罔知軍律逾格從寛即於初六日午時分别懲辦陳龍標一名揰耳李洪發一名割耳押行示衆張得貴范占魁周漢卿李得勝四名重責軍棍責令取保再行釋放爲此宣布順知本司令此次懲辦逃兵特從輕减如有不知懲儆再犯逃亡定即照軍法嚴懲不貸爲此宣布俾衆周知 
[捉拿逃]  
前滿淸浙江鎭海縣知縣孫文詒自民軍光復鎭海時不將公物交出私携公欵潛逃滬上孫向住上海城内大平街左近現因犯罪匿居租界希圖漏網茲悉寗波軍政分府特派司法警察持文投滬軍政府請派探恊拿逃令孫文詒以便歸案訊辦等因旋奉　都督以孫文詒旣匿居租界俟委上海交涉司許君照會租界領事轉飭捕房以及飭廨會同恊拿諭令來警順在上海等候一二天俟拿獲孫文詒以便交來警帶回寗波去 
[粤東紳商犒軍詳記]  
旅滬粤省潮州嘉應大捕各　紳商前於初五日在滬杭火車站前空地歡迎犒勞粤省北伐軍一節茲悉是日前往犒賞者爲廣肇公所全體潮州會節同人嘉屬同鄕之王翰山温佐才李崧甫李德軒鍾幼賓李杰臣曾悅來曾伯鴻王斐臣廣泰號等又旅滬大埔同人及楊樹榮藍元李述正杜耿叔許澤良盧湘秋蘇劍泉繙宗道何塋梁頴　李丙煌梁聨光陳廷昌任植生黄鈞梁敦焯廖佩賢周國源陳雪佳鄭業臣辛耀文周續偉蘇德煌王志良區嘉謀嚴德樓黎玉山梁應綿等諸君俱以猪羊牛餅乾等物犒賞計全猪五十隻全羊五十隻全牛十餘隻餅乾約五百箱均由粤軍司令　執事長周靖波君謙遜而受周君原名學經係海外人當命全部軍士排隊舉旗掌號鳴謝是日雖因天雨而各紳商仍各踴躍非常 
[民軍協濟總會職員表]  
昨日民軍恊濟總會在事務所開會選舉職員并集議進行辦法到者五十餘人下午三時開會除會長已舉定龐靑城君副會長已舉定方樵苓君坐辦已舉定陸蘭修君外當由發起人李徵五鄔俊卿二君提議分科辦事選舉各　員經衆舉定總務科長坐辦兼任陸蘭修君調查科長姚勇忱君許議科長黄磋玖君交通科長章佩乙君文牘科長口俊卿君宣講科長倪誦成君會計科長陳璣銘君收掌科長汪良遜君招待科長張公威君其各科辦事人員悉由科長委任并議定今日下午再行　會集議進行方法云 
[罰捐造孽錢]  
滬軍都督因四川人鄭炳興在太平馬頭開設仁者壽戒烟藥店用老膏信石等猛烈藥品製丸發賣貽害同胞即經吊取藥丸化驗移請市政廳將店發封提鄭拘留後又將伊妻代氏管押不料店中各人乘機將洋銀掯匿當被偵探查知分别搜獲洋數百元又在該店搜出現洋鈔票計共三千餘元連金飾藥料帶廳存留並拘店夥鄭祝三學徒冷海水吳阿四庖丁陳書卿並妻弟代炳榮解案訊得鄭供來滬三年在申蘇開設丸藥店數處云云刻奉軍政府判罰鉅欵已有人勸出洋五千元現仍分别管押候禀報陳都　請示辦理金飾洋銀一併暫存 
[李平奎好事多磨]  
李平奎不知何許人亦不知操何事業因中饋尚虚近央媒妁擬聘某氏女爲室自稱會審公廨繙譯以冀成婚坤宅果爲所動因須一覘才貌於昨偕媒人親至公廨逕入　廨之八十五號西捕冩字間探問始知不實遂廢然而返現該西捕以李假名招搖　非安分一流除向公廨差役查問外並飭捕房派探嚴密查究 
[根究假徽章]  
滬軍都督府所頒本府各職員之銀徽章當製造時曾經派員監督以防作僞乃昨有車姓幼孩手持此項僞造銀章出城鍍金被間諜科暗探隊員瞥見察係假造誠恐魚目混珠不能不澈底報究爰將車孩拘至間諜科詢其此項假造徽章從何得來據該孩供稱係從路上拾得不肯吐實惟此事關係重大須俟應科長公出回署再行根究矣 
[閘北民政局示諭蓬户]  
　　民政總局六言韻示云諭示船居蓬户此處地近通衢現今修理馬路兼理衛生事宜爾等聚處此地汚穢蒸鬱溝渠代擇一方樂土車站北首可居已與地主商妥准許爾等遷移因此先行曉諭一筆二十限期無論小船草屋槪行拆去無遺如若玩抗不遵立將該姓拘提幸勿以身試法遵限拆讓爲宜 
[偵緝唐桐生]  
住居茂海路之本邑人唐桐生年約三十歲左右身長英尺五尺六寸面圓而眼近視常戴眼鏡並無髮辮穿中國服式向在威麟洋行爲買辦茲因私用賬銀一千五百兩携家逃逸經該行報請捕房飭提未獲昨由卜總巡開明唐之年貌通飭各捕房中西探捕人等一體留心偵緝務獲解究 
[拘辦流氓]  
　　滬軍左營某團長查得流氓王長生姚紫芬兩名專在浦東大團鎭地方騒擾鄉里舉動奷詐頗爲社會之害當即拘解滬軍政府奉陳都督命飭發市政廳收押候究 
[赤十字第二團之成績]  
　　中國赤十字會第二團在南京西華門中西醫院留治各傷兵計浙軍一標二營右隊六棚楊壽春浙軍一標二營前隊九棚戴翰浙軍二標一營後隊九棚鄭倫浙軍一標一營左隊六棚胡玉林浙軍一標一營前隊七棚厲開昌浙軍一標二營右隊七棚董國均浙軍一標一營左隊八棚吳望明浙軍一標二營右隊四棚余利浙軍一標二營右隊二棚曾錦士浙軍一標二營右隊二棚王興林浙軍一標三營前隊六棚鄭鼎光浙軍廿一標炮隊一營中隊二棚畢正元浙軍一標二營左隊七棚顏廷山浙軍一標二營右隊五棚吳春連 
鎭軍三標三營左隊二棚卜志創浙軍一標二營左隊四棚李顯鑫浙軍步隧一標二營吳加福浙軍一標二營四棚吳國慶鎭軍一標二營前隊一棚石鳳鳴鎭軍三標三營左隊一棚陳伯雄寗軍三標二營後隊蔡光者寗軍三標二營前隊高殿卿平民李兒王家定魏臣宰劉大架邵木興童以和徐言萬寗練軍二營前隊張廷標寗練軍二營前隊徐召魁寗練軍前徐淮選鋒第一營小隊王明儒嶴軍前隊四棚張明勝鎭軍一標一營前隊二棚洪祖培寗練軍二營前隊許沿遠 
[縣司法批示]  
　　成兪氏禀批該氏田與何氏地毗連孰東孰西該圖董保隣佑及承種之人豈有不知之理何能硬將何氏之地作爲該氏之田且何氏賣地成交已將三月該氏始行具禀難保無砌詞作梗情事不准 
劉玉書據稱同文台借該商等洋元旣以田單作押又經二次還過洋一百元足見不致圖賴仰即自向原中原保催索勿遽滋訟陳阿富該犯前已供明代當金戒一只分得洋六角現又禀稱代當維紡長衫可見即非正盜亦屬屢次銷贓應候研訊核辦保得率請省釋 
　　謝贈○商務印書館新譯法美憲法正文一册又世界共和國政要一册均共和時代必需考察之書昨承惠贈兩册書此誌謝 
 
 

Page 20

 
 
瑣聞 
[城内]  
　縣司法訊案○王徐氏控同居之葛阿福竊取水烟袋等物訊據王徐氏以葛阿福由同居之秦姓招留乘婦人出外扭去房門上銅銷竊去單開各物當日葛自承認賠償一半求追葛阿福供不行竊惟當時云過認賠之說無非欲免吵閙其實亦無錢賠給裁判員再三駁詰堅執不認判着覓取店保聽候飭探查明復訊核奪金朱氏控陸坤榮私將伊三歲孩子抱去致斃等情經前縣訊押在案昨經裁判員提訊據金朱氏以燭夫已故由姑作主招金小廷墊房生子三歲因小廷業撑船出外被陸坤榮於今五月廿二日將小兒抱去至廿四日在浦東塘橋地方尋獲已被將孩置死放在荷包内經該處地保等帮同送局叩求伸雪陸坤榮供於上年九月間與該氏姘識今年被勒起會洋廿元故置彼于不睬因致挾恨且該氏並不有子實遭誣控等語問官以孩屍由南匯縣驗過何能抵賴判着還押候飭探至塘橋地方查明當日起獲及查詢隣佑方姓情由復候訊究 
[南市]  
　　候吊原贓○曹錦水乘滬嘉火車來滬由挑夫徐養和李阿蘭將行李六件挑至北市共和報館不料途遇張鳳増攔住令徐送至鼎陞棧後因收條無着曹知被騙到棧查問已被將行李車匿後在南市將張扭獲送至南區移解市政廳裁判所研訊張供常州人向爲綢莊業由松江來滬謀事被同伴人陳富生起意騙取行李匿於北市蔣永年老虎灶内奉判拘留候移提陳蔣二人研訊普吊回原贓給領 
　　交保候質○滬南永義昶信局夥陳炳卿扭脚划船夥秦金元鄧阿裕陶家安至裁判所控有嘉定中途失去洋信一包計洋七百餘元查明被鄧掯匿私逃已由該處　區獲住旋即保回求追訊之鄧供小的深夜在田間挖取萊菔被擬拘獲並未竊洋判鄧交原告帶出至該處田間查看再核秦陶交保候質 
[閘北]  
　　供詞各執○李秋亭與王裕龍在三區境内合開老虎灶敎生糾葛由李投控民政總局昨經孫科長集訊李供被王虧空洋二十八元王供已付洋三十一元科長以兩造供詞各執判令退去著將帳簿呈案核斷 
　破鏡重圓○禇榮生投總局控其妻售氏被華順之妻誘拐至靑浦賣與某姓得洋一百三十元等情昨經孫科長飭探往靑浦移提该錉到案判禇先行領回管束 
[英租界]  
　　捕頭回滬○總巡捕房副捕頭　畢生前請假九個月回國已於昨日返滬禀見　總巡奉諭聽候差遣 
　攫取金押髮○流氓張阿卿昨在河南路獲取毛陳氏之金押髮　逃當被包探周志仁追獲連贓一併帶入捕房奉飭押候解究　小竊一大羣○匪徒陳雙林前晚紏黨將四川路成豐洋貨棧鐵鎖　脫入内竊得顏料等物携至廣東路被包探趙秉心查獲餘人被逃當將陳帶入捕房押候解究陸阿二昨竊外灘公司碼頭棋杆上繩索被九百廿六號華捕查獲拘押捕房候究劉阿根前晚闖入總巡捕房内圖竊當被八百八十九號華捕拘獲奉飭押候解究過犯小常州（即張阿褔）在新閘路摸竊吳寳記袋内銀表被探朱子藩查獲拘押捕房候究竊賊富三前晚在四馬路東平安里圖竊當被五百六十四號華捕查獲即拘入捕房押辦竊賊某甲前晚串同人力車夫至南京路謀得利洋行二層樓上竊取鐵箱搬至扶梯上正欲下樓被三層樓之廚司得悉追來二人即乘間逃逸旋由該廚司訴知該行買辦於昨報明捕房請爲查究矣 
[美租界]  
　　成衣匠捲逃○住居天潼路之王德順昨報捕房控稱日前託成衣何阿仁代製軍服五十套由西華得路鴻昌洋貨店担保被何捲取衣料而逃請爲查究捕頭准之 
　　水手兵闹閙事○前晚有英國水手數人在蓬路乘醉相毆内有一人因傷倒地由西捕併送捕房暫押受傷人送公濟院療治 
　　攫搶金環○粤人徐海春前晚在北四川路攫取婦人卲嚴氏之金環被捕拘送捕房候辦 
[法租界]  
　沙地紏葛○法商大拉土利控張東生將沙地抵押銀七千兩逾期不贖一案茲經將東生續獲到案審訊原告稱東生所分之沙地每年應得盈餘銀兩請着該公司經理許仲華將賬簿交出以便核算着交抵欠許供該地係三人合股張姓將一大股計盈餘四百元上年因荒未得盈餘今年又逢大水盈餘銀已購料築圩祗剩柴薪尚未售去惟東生前將股單已抵去洋三百元等語聶讞員商之顧君判東生收押着仲華限三天將賬簿交案以憑察核 
　　領洋了案○來安火險公司買辦孫褀申舞弊侵用保險費洋被控公堂提訊交保後業已將洋先後交案茲經中西官會商將存案之洋如數給予告告領去完案了事 
　失火被罰○王年氏所開之小客棧前日爲寓客遺火蚊帳幾肇焚如幸經衆人竭力帮同救息未釀成災捕房當將該氏傳　候示昨中西官提訊以氏雖失火未成不愼之咎終亦難辭且沿有違章情事法難輕宥判罰洋廿五元以示懲儆 
戰地報告 
[赤十字會長張竹君女士演說詞]  
余自九月初三起程初七到漢時値兩軍開仗到埠時船主宣言北軍現攻武昌所有泊近漢口各輪均須遠離船中搭客須即登岸因該輪須退出六十里外云余早知此次到漢人地生疏原意到埠之日先在中西旅館或商務印刷所小住而兩地均在中國界内又因漢口失利故與余之初意大爲相反時適有紅十字會馬醫生來謂現時傷者極多幸得君等來極爲歡迎余即命會員二人隨伊先去候其來迎詎守候多時迄未見來余即另雇别船上岸不知所向人跡極稀但聞砲聲隆隆彈如雨下所遇之人皆是逃避者 
時有一西人謙鳴先生來謂有屋一所請余等先到暫駐余等極喜即偕各會員押藥料行李以往少頃馬醫生至謂何以在此已代覓得　房並借用藥料等物余以此次爲慈善事業而來何分畛域但求盡我天　故允其請 
維時即有軍政分府遣人前來請余診治受傷之某標統分府距屬所有五里之遙余向不能走路而當時亦不自知其苦沿途求醫者極多旣至分府即爲受傷兵士診冶計有三十餘人輕者令自回營重者送回聖公會及余回寓則已有受傷者五十餘　診旋有稅務司來邀余至郵局設院而無一切用物幸於印字館假得茶爐方可燒水然亦僅飲白開水而已至各會友之赴大智門抬受傷者則飲食皆無矣 
　　初八日流彈更多馬路遂無行人 
　　初九至十一日無日不有受傷者送診稱藥量水日夕大忙 
　　十二日夜火勢適近郵局余適於是日赴武昌診治受傷之某標統未及見之是日也四鐘起行渡江在織呢廠登舟至草門方起岸入城七鍾至武昌診畢已夜深不能渡江又不願擾軍政府故與一女醫一女會員宿於客棧棧中人大爲歡迎　寢具不潔亦不計也 
　　十三日早渡江回漢口知局内病人以火勢燒近已移至舊設之大淸紅十字 
十四日至十七日皆有誤傷者就診旋見火勢更近飛彈極多故余等亦謀他徙（未完） 
[海上閒談]  
爲偵探者。須有靈敏之心思。機警之才幹。正當之學識。又濟之以神出鬼沒之手叚。而後可克稱厥職。無寃無濫此泰西所以視爲專門人才。而福爾摩斯所以見稱於世也 
　　若以此等重要之職務。付託非人。不特於事無濟。人必有無辜受累者。其貽害豈不較舊日衙門捕役。爲尤甚哉 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
G> 
[全球老牌商標造自來血]  
强囻强種之原料 
人之無論生也男女老幼其身體之强健精神之充足壽命延長百病不侵者斯何故歟曰血足故也間有身體孱弱頭暈目眩四肢乏力腰酸腿輭夜眠多夢一舉步而即心驚心跳者斯又何故歟曰血虚故也外此又有男子腎水旣虧夢遺洩精婦女經期不調時患白帶偶一失調則五癆七傷諸虚百損等症即因之而叢生不待智者而已明也夫自來血功效之偉大與夫奏效之神速鑒人而知之矣此不第謂男女老幼所咸宜直可稱二十世紀强國强種之原料旣能補血又能補腎然補腎即所以補血以故血足則百病去身體亦加重量雖時値嚴冬驟遇風雪便不覺其身體之寒又如婦人經期不調一經　服七日之後亦莫不立奏奇功並可除其痛經冷經白帶等患且生子必聰明而少疾此亦的　之明證也以上一切功效皆可由試驗而得之我同胞其勉諸自來血價目大瓶二元每打二十元　小瓶一元二角每打十二元托局函購原班回件諸公光顧請認明全球老牌每瓶有値洋一角之新認眞劵一張二集五彩保證書一本瓦楞紙一層瓶底有西國碼字方爲的眞　總發行所上海五洲大藥房各埠大藥房均有經售 
[青州水門汀]  
青州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告　新旗昌洋行謹啓 
[牛皮商鑒]  
生牛皮一項最易虫蛀往往運至外洋已成廢物致生枝節本藥房精製生牛皮辟虫藥經驗三十餘年奇效卓著誠爲此項出口貿易必需之品且售價極廉請君一試便知言之不誣也　上海大馬路三十七號　德商科發藥房啓 
[上海珊家園八十三號門牌京都同德堂廿四種膏藥]  
陽陰種子膏雙一元二單六角正　花柳除毒膏雙一元二單六角正　虎骨熊油膏雙料一元單料半元　阿魏狗皮膏雙料四角單料二角萬應回春膏雙料八角單料五角　萬應如意膏雙料一角單料五分　象皮合口膏大盒一元小盒一角　雨露鹹砂膏大張五文小張三文疝氣膏一元○煖臍湧　　脚膏均三角○夾紙膏鷄眼膏胭脂膏均二角紅毛膏一元○牙痛膏一角○頭瘋膏每袋八文生肌膏五文二文 
[彙司公司]  
始創光緖元年卽英一千八百七十五年　上等各色冬貨價目格外克已 
絨手套　絨毛衫　絨衛生衫褲　絨圍巾　絨煖帽絨煖鞋　野鴨絨被絨單以及剪髮機器剃刀手梳皮夾頭髮刷木梳皮包提頭箱旅行皮箱氣梳熱水瓶一應俱全現錢交易九五扣特此佈告南京路江西路彙司公司白 
[感謝懷德堂淋濁靈藥名不虚傳○的係名醫]  
治白濁血淋刺痛真正當日立止 
余患淋濁之症已二月有餘受累不堪小便時痛如刀割紅腫欲破苦不勝言請醫診治無效購各藥房之丸丹服之反出血淋重症心中十分憂悶○蒙友指示六馬路中市朝陽萬年樓西恆和油酒店隔壁懷德堂王雨香先生醫治即服先生珠黃止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸其症即安然全愈蓋懷德堂之醫藥乃上海眞第一靈效也該堂花柳掃毒珠黃丸○小便腫爛生肌丹每盒一元　後馬路興仁里錢業張竹生誌謝 
[秘製墨魯窩兒]  
華譯鰵魚肝油精丸 
墨魯窩兒者即華言鰵魚肝油精丸也此油之功用能治内傷　　吐血隂虚癆瘵肺痿咳喘肺管發炎童子身體軟弱肌肉不生等症無論老幼服之均能立箸神效但其味腥厚胃弱之人或不能下咽而况詐僞日多每難辨别不但無益且有大害本藥房因詳加考究以化學提取此油之精秘製為丸此丸之力實其二十五倍之功效凡平時服油一瓶者攺服此丸不啻巳服二十五瓶魚肝油矣價原功倍莫過於此而且一經　丸不論胃强胃弱之人皆可吞服以小瓶裝之隨身皆可携帶年老者以之補血生精孕婦以之固胎滋乳小兒隨意與食尤以糖果無異易化易長疾病不生一切男婦服之開胃健脾身强力健服丸一個月能抵服油兩年之功真挽回造化培養後天之一大補劑也　亞兒藥房謹啓 
服法每天服三次每次二丸 
上海中西各藥房均有寄售 
[高德洋行]  
上海英大馬路三十六號便是 
騐光者美國醫學博士費德雷 
海上一隅眼鏡舖林立然大都首飾家或金匠所設者耳彼於光醫二門從未研究故所驗之光及所配之鏡洵可知矣本行醫生早年於光醫學校精究斯道十有餘年領得優等文憑故所配之鏡絲毫無悞且騐光治疾不取分文即所於之各式眼鏡框子皆美國最新式之良品莫不適合貴客之用本行創製之吒力克鏡片均能製成各種顔色此佈 
華經理周憲章啓 
 
 

Page 25

 
 
   
 
 

Page 26

 
 
自由談 
游戲文章 
[爲北伐軍討滿廷檄　仿討武檄] [  六合公民] 　　 
僞臨朝愛。親覺羅氏者。性根　野種實寒微。昔充關外牧奴。曾作朱家邊患。泊乎明末。流毒中原。潛引漢族之奸。陰圖神州之土開門揖盜。吳三桂是何居心。臨陣失　洪承疇早懷異志。我旣甘爲虎倀。彼遂肆其鯨呑加以虺蝪爲心。豺狼成性。竊登大寳。塗炭人民。嘉定三屠。揚州十日。人神之所共憤。天地之所不容。猶復包藏禍心。横施壓力。漢家志士。幽之於獄中。鐵道利權。攘以爲國有。嗚呼。洪武帝之不作。中山王之已亡。二百餘年。久喧賓以奪主。十八行省。皆亡國之遺民。某等黄帝子孫亞洲豪傑。思先人之成業。抱累世之深仇。噶蘇士之悲歌。良有以也瑪志尼之喪服豈徒然哉。是以氣。壯揮戈。志存掃穴。因天下之公憤。聨海内之同胞。爰舉義旗。以排滿族。南連百粤。北盡山河。鐵騎成羣甲艦相接。漢臯兵廠。軍儲之積靡窮。江浦星旗。光復之功何遠。砲聲動而南風竸。民氣伸而北地平。喑嗚則山岳崩頽叱咤則風雲變色。以之制敵。何敵不摧。以之圖功。何功不克。爾等或總内閣。或統賊軍。或著異族之衣冠。或爲他人之牛馬。有愆未盖。往事都非。一官之累依然。七尺之軀空負。倘能轉禍爲福。革面洗心。共成北伐之勳。無負南人之望。凡諸宿罪。咸與維新。若其眷念窮途徘徊異路。坐昧先機之兆。必遺後至之誅。會看今日之域中。還我漢家之天下 
[代風流福晉致縮進王書] [  愛]  
縮進王殿下。妾聞文君之奔相如紅拂之辭楊素。未見後世有深責之者。蓋亦以富貴多淫慾風流出少年一語恕之也。妾寂居深宮。花晨月夕。未免興懷。而大王廣田自荒。想未誦及。忽見陌頭楊柳色。悔敎夫壻覔封侯之句也。况楊小樓具嫪毒之體格。有衛玠之丰神。我本多情。誰能遣此。郎有援琴之挑妾乏投梭之拒。然明妃和戎絶域夏姬七爲夫人。想賢明如大王。必不以竊藥姮娥。遽存芥蒂也。大王於金戈鐵馬之餘。若無粉　脂柔爲之點綴。則他日亡國史中。實覺黯然無色。妾之爲此。未始無益於大王也。昔周瑜。設美人局以誘劉玄德。卒有周郎妙計安天下。賠了夫人又折兵之礜。今大王能踵而行之。是使周郎不能專美於前。而益見大王寛。大爲懷。空前絶後。莫與比倫也。夫大王於兵戎則讓諸民軍。於政事則讓諸内閣。於床第之愛。竟能割以讓諸伶工。有古以來。廉讓之風。未有逾於大王者也大王生平行事。不乏可傳。而此事尤獨擅千古。蓋能晉元緖公之號。而爲元緖王。大王更有何憾哉。且大王近幸衆矣。樂數晨夕。不悉乏。人戰事倥偬。幸母以妾爲念。妾不。復有覆水重收之想。東西勞燕後。會無期書此以代永决尚希垂念 
舊情。一爲覺及。 
[洞庭西山新聞仿小熱昏] [  楊]  
說新聞話新聞並非小熱昏句句才是眞事情可查可訪有對證請我同胞看新聞就是洞庭西山出事情秦家堡蠻有名蹺脚淸之有名聲專門剥削呑捐弗正經從前光緖十五年份大水　各處捐下洋錢足有五千零　貧米救百姓眞正是件好事情鄉下百姓快活得來無淘成到後來時勢已太平凈多洋錢二千八百零通通存勒秦家門清朝瘟官弗理論撥勒淸之買田買地用于凈到今年七月裏水大得來無淘成高田還可以低田才沒沉各處金庭會館發慈心還有西山發起人東寫捐來西寫捐通共捐下二千零就在西山　貧米勒救百姓陸　曉得勿曾　到兩月零各省起子革命軍九月十五光復蘇州城○秦淸之勒還有呌啥蔡家顯個二只　猻精登時起子黑良心拿子貧米捐款要想呑九月間蘇州都督要舉靖湖廳淸之馬上航船呌端整趕到蘇州城運動要做靖湖廳歸隻面孔老得勒呷弗相信要學滿奴擄金銀預先招之山東人叫做護衛兵歸枝兵專門闖事情强姦婦女弗該廳淸之還　　捐衆百姓每只灶頭要捐七百文還有小捐每家二百文才是養子山東人區區聽見眞氣昏情願拿子銅錢捐助北伐隊個軍餉頂頂好事情假使淸之眞　做子靖湖廳合山百姓將來吃苦得勒弗知那　能伏乞軍政府裏速派幹員查察歸椿　事情不准俚做靖湖廳除脫俚個劣　名解散歸枝山東兵合山百姓才感恩 
海外奇談 
[奥王潔癖] [  頌斌]  
　　西俗以握手爲禮。惟今奥王生平不喜與人握手。卽伉儷之間。亦罕見其携手同行。蓋恐人之手或不潔耳。若遇至戚好友。則略點其頭以代握手。前月偶患感冒。醫生欲執手診脉。奥王大怒曰。我寗病死不願與他人觸手。於是醫生不敢診。脉而僅觀其神色給之以藥。病亦旋愈。王所用衣服。稍有微汚卽須洗濯。不能洗者。棄置不用。每日洗浴至少須早夜二。次故其身體之潔淨。可稱爲世界第一人云。 
尊聞閣詞選 
 
 

Page 27

 
 
[秋夜聞碪聲思漢陽民軍血戰感而作此] [  六合公民]  
誓與匃奴不共。生男兒愛國室家。輕心非轉石三更夢。衣寄征人萬里情。月冷何如　閣冷。杵聲莫亂剪刀聲音雖激楚猶雄壯。遙親旌旗克敵營。 
[漢與匈奴和親]  
非種必鋤竟締姻。君王失策是和親。黄龍直搗無男子。白馬之盟有婦人。此日琵琶悲漢塞。他年粉黛泣胡塵。誰能一鼓三軍氣。誓掃匈奴不顧身 
[庚子之役]  
亞東大陸戰雲催。錦綉河山付刦灰。國事于今如醉夢。外交從此仗奇才。歐風美雨潮聲急。守舊維新黨禍開。寄語廟堂諸執　。治安何策掌鈞台。 
[東三省交涉]  
强隣蠶食欲分瓜。又聽遼東起暮笳。愧我勞人原草草。憐他世界亦花。花道邊建築難成舍。關外烽烟何以家。競說維新新氣象。依然國事亂如麻。 
叢談 
[岳武穆後事] [  立三]  
　　淸初某公宰湯陰。岳武穆公故居也。接篆後判斷案卷。中有萬俟氏與岳氏爭產事。累訟數年。經數官未能結。公集兩造質訊。各呈劵據皆麾之。但問岳氏曰。爾是岳武穆後乎。曰然。問萬俟氏曰。爾是萬俟　後乎。曰然公笑曰。本縣嘗學斷斯獄矣。昔岳武穆爲再造宋室人物。爾祖萬俟　。與秦檜朋比爲奸。害武穆父子。致敗宋室。雖粉骨碎身。不足以雪千古之恨。其子孫雖世爲岳氏僕妾。不足報武穆於萬一。安敢與岳氏爭產。舉其案而焚之斷歸岳氏。論者以爲痛快。 
　　又都中某戲園。一百演秦檜矯詔班師。及誣武穆父子謀反被害事。一屠者觀之憤　。持屠刀一　登臺。將扮演秦檜脚色。奮力斫之挪其首於臺下。被拘送刑部。訊曰。爾何故殺此瀀伶。屠者曰。小人是殺秦檜。爲岳公報仇。於優伶何罪。獄官笑曰。爾知是優伶扮作秦檜者乎。昂然曰。此時小人祇知其爲秦檜不知其爲優伶。誰敎他作奸賊。又問曰。爾知殺人者死乎曰。小人出此憤氣雖死何憾慷慨招供。引領就。　部據實　上曰。屠户有此正氣。奇男子也。事雖不合。而志可嘉。着從末减免死後不爲例。可見忠臣烈士。一時屈　。千載下猶有公憤也。 
都中忠武祠。有鐵鑄秦檜夫婦像。排列左右頭腦及腰背多被人擊損。　矢搜溺。穢惡淋漓。有好事者題一聨曰（我好傷心。有賢妻未必若此。奴眞薄命。無鄙夫何至如斯）措 
辭巧妙令人絶倒。 
舊紙簏 
[聨語滑稽] [  醉墨]  
　　一客行至鄉間。天忽大雨。急往一莊落門前避之。將暮。雨猶不止。客歎曰。雨阻行人。　是行人之主。語甫畢。一老者自内出。答曰天留佳客。我爲佳客之東。客訽姓名。乃知爲莊主人也。老者肅客人。呼童獻茶畢。客堅坐不去老者欲催之行。乃曰盧仝茶七碗。須敎兩腋風生。客答曰漂毋飯一餐。敢忘千金圖報。老者見客意欲晚餐。即留以飯。七箸甫陳。老者曰。旣茗且餐。可謂主人情不薄。客見席上無酒。答云。有肴無酒。須知客子意何堪。老者急爲設酒。飯罷入夜。客仍不行。老者曰。遠寺鐘鳴。一百八聲催客去。客答云。譙樓鼓　。二更三點禁人行。老者不得已。留之安宿。翌日客起。磨刀有聲。老者見而大驚。乃曰刀聲霍霍何爲磨厲以須。客答云。銘感殷殷。竊　殺身以報。老者恐人命禍及。急予客十金。促之使行曰。聊贈薄儀。包内怡餘十兩。客接。金見儿上有秤。急取秤之。答曰。旣承厚意。秤來還少三分。老者只得補足之。送客出門曰。惡客如斯。此後切莫再至。客點首答云。賢　可感明朝定要重來。老者從此扃扉數日。開有叩扉聲。急令家人屏息不應。 
　　某村有財神廟藥王廟各一所。兵燹後不克俱建。村人乃合而祀之。或　以聨云。縱使有錢難買命。須知無藥可醫貧。頗覺精頴獨絶。前見某烟舘有聨云。任憑　能說能行。到此大癮發時。還有力否須知我不賒不欠。且把長鎗放。不快數錢。來詼諧調笑。眞堪令人絶倒 
　　客述京都有歌妓名月簫者。方破瓜之年負繞梁之譽。某太史眷之。贈以集聨云。淸風明月本無價。湘瑟秦簫大有情。上爲歐陽修句下爲李義山句。對仗工緻。集聨中罕有其匹。前見邑廟某臨水茶肆中有一聨云。四大皆空坐片刻毋分爾我兩頭是路吃一盞各自 
東西。精頴絶妙 
嘉慶中吳省欽視學浙江。人拆其名爲對句云。少目焉知文字。欠金那得功名。後吳復主試浙省。二場題爲曰火。誤曰字爲目字人又爲句云。少目題中多一目。而苦無對。及榜發。解元爲紹興湯文瑞公金釗。乃得對云欠金。榜首取雙金。亦屬天然巧合 
心直口快 
[我望種種] [  杭州心凉]  
　　我望各都。督不辭勞瘁。卒拯同胞于水火。我望漢族同胞。切勿各生意見。同種相殘我望浙軍嚴守軍規。各保名譽。 
　　我望袁賊從速辭　。或被人刺死。 
　　我望杭州敢死團。從速出發。掃盡胡塵。　 
　　我望議和者能達推倒滿庭建設共和之目的。 
　　我望國民剪髮後。所用衣冠。悉購國貨。 
　　前光復南京。係浙軍首　。我望此次聽　北伐。亦早奏凱歌。 
小說 
[俠情小說剣光寒（六）] [  賡盤]  
少年乃四望梅花。漫山遍野。團結如雪。全園梅樹。當以此亭之四圍。爲最密。而西隅梅叢。適與初出之月光相映。尤皎潔無比忽見亭頂有光刺目。仰矚之。則冷艷亭三字之額也。字以鑽石鑲嵌而成故能於月光之陰放異彩。其光彩之冷。艷亦一如其。字少年慨然曰僕有。幽香室。此間有冷艷。亭可謂奇遇。然彼此相較。宏陋懸除。僕之所見者小矣。 
可人曰。君弗言。我幾忘之君非自號愛蘭主人者耶。請問所愛之蘭有幾種。品性又何若。我雖門外。願一擴所聞 
飲冰笑而起。　碧兒出曰。君等且暢言蘭。我與碧兒屏當肴品去。也少年曰。蘭之種類較多。然其品質。大略相同。有如　谷高人。孤芳自。賞有如貞潔女子。梳裝淡雅。彼石蘭紫闌鳳尾蘭蟹。爪闌並頭蘭等。皆闌之有名者也。若墨闌則以難。得而可貴然僕所賞識而爲生平最得意者。猶不在此。昔嘗西也長。城登天山。於懸崖絶壑間。得闌一。本葉纎而長。色淡而。晦辮瘠而莖。直嗅之無香。歸而置之庭隅則時發異香。自遠而至。闻之足以破倦攝神。助妙思。以澄沙栽之。勿須肥料。否則枯萎。僕愛極無以名之特。錫其稱曰世外蘭。懷霜拍案。曰君非論蘭。直論人矣。可人亦點首曰天地靈秀之氣。豈獨鍾於人類。草木之瑰奇貞潔如世外闌者。亦殊不少。皆埋沒於懸崖絶壑間。無千百愛蘭主人以賞識之可。痛可惜 
 
 

Page 28

 
 
   
 
