# 1915 - 346 - 4915395

 

Page 1

 
 
   
 
 

Page 2

 
 
時評 
[中國人特性之公例（二冷）]  
　　他國人之性質有究竟者也中國人之性質無究竟者故以中國人與他國遇他國人必達其目的而始止而中國人則於何有何無之間放棄之故中國人對於國外之事無一不了中國人以爲未了者他國已了之矣 
　　中國人與中國人遇則不然此亦不了彼亦不了此以爲如此彼不似承諾而又似反對也彼以爲如彼而此亦然故中國人對於國内之事皆以不了了之而實則了而不了也夫不了了之者其去也無究竟了而不了者其在也亦無究竟無究竟之國民所謂醉生夢死而已矣 
命令 
　　十二月十六日大總統策令丁長發丁福均給子三等文虎章此令 
　　又令湯鐵樵聶以魯林行規朱紹據均給予四等嘉禾章此令　　又令特任溥倫爲參政院院長此令 
　　又令署四川巡按使陳宦特别委任監督川邊財政事務此令 
　　又令督辦湖南官鑛事宜陶思澄呈請辭職應照准此令 
　　又令湖南巡按使沈金鑑著兼任督辦湖南官鑛事宜此令 
　　又令任命恩澤爲正黃旗蒙古都統此令 
　　又令任命銳緖爲　紅旗蒙古副都統此令 
　　又令山西河東道道尹楊葆昻著開缺來京另候任用此令　　又令任命萬和寅署山西河東道道尹此令 
　　又令據將軍銜甘肅巡按使張廣建電　前　東鎭守使已革陸軍少將吳中英因平凉兵變奉令奪官　　惟該革員才誠明敏勇於任事此次　東剿匪竭誠贊畫著有勸勞擬請准予開復等語吳中英著開復陸軍少將原官交陸軍部查照此令 
　　又令吳　訓授爲中大夫汝人鶴唐春　吳秉劉　世模嚴智崇均授爲少大夫此令 
　　又令内務部呈僉事朱綸分發山東任用請免本職朱綸准免本職此令 
　　又令任命楊光湛爲黑龍江高等檢察廳檢察長凌士鈞爲湖南高等檢察廳檢察長陳經梅爲福建高等審判廳長許逢時爲福建高等檢察廳檢察長此令 
　　十二月十六日大總統申令政事堂呈稱准參政院代行立法院咨准淸室内務府咨稱本日欽奉上諭前於辛亥年十二月欽承孝定景皇后懿旨委託今大總統以全權組織共和政府旋由國民推舉今大總統臨御統治民國遂以成立乃試行四年不適國情長此不改後患愈烈因此代行立法院據國民請願改革國體議决國民代表大會法案公布現由全國國民代表决定君主立憲國體並推戴今大總統爲中華帝國大皇帝爲除舊更新之計作長久治安之謀凡我皇室極表贊成等語現在國體業經人民决定君主立憲所有淸室優待條件載在約法永不變更將來制定憲法時自應附列憲法繼續有效此令 
　　十二月十六日大總統申令此次國民代表大會總代表旣决定國體爲君主立憲查立憲要義首在有民選之立法機關從前參衆兩院因選舉法規之不良致議員品類之揉雜旣無裨於國是甚且釀成亂階約法會議毖後懲前始謀根本之改正上年議定立法院組織及議員選舉各法無非鑒於旣往之流失期能適合於國情斟酌再三折衷定制業經依法公布並飭設局籌備在案前據該局呈報各省各特别行政區域立法院初選調查係與國民會議初選調查兼營並進業已一律告竣其餘依照法令應辦各項選舉事宜亦正次第籌辦立法院爲關係憲政重要機關議員選舉亟應積極進行俾得早日成立着籌備立法院事務局會同各該選舉監督將關於立法院議員選舉一應事宜迅速籌辦准於來年以内召集立法院以期發皇憲政該局該監督等各有法定責任務須仰體國家尊重民意之本旨切實奉行妥速從事母得遲悮是爲至要此令 
　　又令前淸抽收釐金本非良稅原議海關加稅之後即實行裁釐惟因各國商議加稅尙難一致不得不暫存舊制俾濟急需然以各省微收　稅弊端百出屢經通令各省認眞整頓於任用釐稅人員嚴加限制遵照條例隨時考核乃近聞各省於釐金一項仍未一律淸釐處處設卡節節抽稅密如蛛網沿途留難或局員任便離差玩視公務或司巡藉端敲詐不守定章卒之增益國家收入數本無多而影響於商務前途爲害甚大本大總統軫念商艱疚心夙夜除裁釐加稅辦法已飭主管各機關妥議籌備外茲特簡田中玉趙椿年馳赴各該省攷察利弊凡係無關緊要之釐卡分别裁撤歸併免致阻礙商務虚糜公欵其經征員司如有舞弊營私情事著即破除情面從嚴究治母稍瞻徇總期俟加稅議訂之後截釐便可實行用副惠恤商民之至意此令 
　　又令文官高等考試及文官甄用各令均經公布施行文官考試係以學術分科文官甄用係以經驗爲重方今庶政進行端資　力旁求俊　事非緩圖茲定於明年六月舉行文官高等考試於明年八月舉行文官甄用凡有與文官考試之資格者務須各就所學爭自濯磨俾得分途並進以備國家器使之用至文官甄用依令係由保薦官保薦該保薦官等務須　　國家求村着　之心各舉所知無使野有遺　亦不得稍涉　　總期登明還公賢能輩出以無負舉行考試甄用大典之至意此令 
　　又令用人行政之得失動繋國家治術之張弛故爲政之要首重得人古未有人材　出而事不舉辦亦未有人材消乏而事能治者前以振拔賢能杜絶冗濫制定文官考試文官甄用文職任用各令凡登進之資格任用之程序各有一定範　以期整　官常用　庶績此項重要官規實關國家治本當此艱難締造之始建設事業何啻萬端庶職百司需材尤急自應廣爲搜羅以資任使現在文職任用各項程序已經依令分别施行文官考試文官甄用各項亦經定期舉辦在主管各該官署自應依照各令規定妥速奉行惟事屬創舉恐不免因循苟且致溢登進之途抑且陽奉陰違有乘激揚之義亟應總覈名實樹之風聲茲特派汪大夑趙惟熙夏壽康王瑚督催稽查俾課吏求才諸大典得以尅期進行并不致滋生流弊自此以後關於考試任用各項官規倘有任意延玩奉行不力或辦理不善者由該督催稽查之員隨時上聞即當分别重輕付之懲戒以示國家立賢無方之至意此令　　又令茲修正大總統府政事堂組織令第四條第五條公布之此令 
　　十二月十七日政事堂奉策令京兆尹王達特别委任監督京兆財政事務此令 
　　又令任命周蘭田爲多倫稅務監此令 
　　又令派王崇文爲駐英海軍留學生監督此令 
　　又令黎肇　授爲陸軍步兵上校此令 
　　又令財政部呈稱本部參事李士熙虞熙正賈士毅司長慮學溥等勤勞卓著請特予進官等語李士熙正賈士毅虚學溥均特授爲少大夫此令 
　　又令財政部呈請任命劉輔宣楊允楷衛渤陳汝湜查鳳聲張允亮楊景　試署僉事應照准此令 
　　又令陸軍部呈請揀派副官長員缺應准以劉漢充任陸軍第四師副官長此令 
　　又令陸軍部呈請將韋肇隆劉達慶授爲陸軍步兵中校並加陸軍上校銜陸雲高况杰江海勝呂達廷陳翰文劉德修陳繡屏李祥林授爲陸軍步兵中校蔡振雲温葆和李易標保世珍利發祥吳琢玉李淸華雲軿沈石芳劉鳳和農迺聖姚之榮伍耀珊劉錦華劉培口授爲陸軍步兵少校應照准此令 
　　又令陸軍部呈請將馬鴻賓授爲陸軍步兵中校並加陸軍步兵上校銜應照准此令 
　　又令陸軍部呈請將朱秉一授爲陸軍二等軍法正郭家珍農錦琛均授爲陸軍三等軍法正應照准此令 
　　又令陸軍部呈請將宋長慶授爲陸軍步兵中校應照准此令　　又令陸軍部呈准西陵守護大臣溥　咨請以桂山榮昭從順吉元立明補防禦應照准此令 
　　又令内務部呈准察哈爾都統張懷芝咨稱察哈爾警察廳警正陳壽全鍾鼐鼎辦事不力聲名平常應請免去本職等語陳壽全鍾鼐鼎著即免職此令 
專電 
　　北京電張錫鑾昨日到京今日覲見聞因武義親王未便屈就參謀總長將來此缺張有希望 
　　北京電環城鐵路歸京張局管理聞中海承先殿改建袁總統先代專祠 
　　北京電圖什業親王等年班内覲已電報起程政府派員往奉天迎迓 
　　北京電聞陳璧將補參政即溥倫之遺缺 
　　北京電聞禮官處擬取法各國成規量予變通舉行加冕典禮 
譯電 
　　北京電政界傳稱孫寳琦周學熙趙爾巽等均將辭職黎副總統不受王爵新帝將在太和殿登位第一道上諭將在天安門宣讀袁總統已在西苑擇地起建祖廟（十八日） 
特約路透電 
　　成都電昨夜官場出示佈告袁總統允受帝位今日地保鳴鑼報告此項消息并令民間懸旗三日聞蜀省東南兩方面匪亂經將軍力剿漸有良果財政廳積弊一淸而盜氛又漸靖此乃可稱之政績民間信任漸見恢復（十七日） 
戰電 
[其一（英人路透）]  
　　倫敦電意報謂奥軍與布軍將以阿爾巴尼亞爲其第二目的奥人提議傾覆孟國進兵桑琪哇凡尼俾與取道愛爾巴桑及桀拉拉前進之布軍接合故阿爾巴尼亞不日將爲巴爾幹新戰場意軍於此將占主要部分阿爾巴尼亞現有塞國避難婦孺數千人無食充　美政府已命駐意美國大使租船載之赴意斯克太里杜拉索愛爾巴桑間有塞兵十五萬人共分三軍尙有五萬人駐阿爾巴尼亞南部（十七日） 
　　倫敦電泰晤士報雅典訪員電稱德國公使答覆希政府關於德奥軍開入希境之抗議謂協約國軍隊在蕯洛尼加建造砲臺使德軍不得不於希境有所舉動以驅逐之希首相答稱希臘决不容布軍涉足希境官場之安　白洛斯報謂希政府擬不許聨軍在蕯洛尼加建造砲臺因此爲越限之舉也（十七日） 
　　蕯洛尼加電此間大批希軍業已開赴他處英法聨軍大爲寛慰蕯洛尼加附近一時雖不 
 
 
 

Page 3

 
 
致有戰事然德奥土人民出境他適者日有多人德文學校昨日停閉（十七日） 
　　雅典電大批塞兵陸續行抵蕯洛尼加重行裝備已有兩大隊併入英軍布軍曾向摩拉斯蒂爾希民勒索錢物怨聲已傅至雅典（十七日） 
　　雅典電邊界諸均安靜布軍現無攻入希境之微象布使署宣布文告謂布國爲尊重希臘中立之故展緩攻撃聨軍布國且不願於將來侵犯希臘中立云希政府因此復命邊界地方官准塞兵退入希境（十七日）　　倫敦電昨夜接法境英軍大本營報稱敵軍以炸彈進攻魯斯北面礦地附近之英軍陣地殊易敗之砲隊終日活動伊泊爾北面尤甚（十六日） 
　　巴黎電今日下午公報謂敵軍在香巴業美斯尼爾發砲轟撃爲法軍排砲轟至無聲勞蘭 
兩軍砲隊交轟甚烈（十七日） 
　　巴黎電今晚公報謂全陣線砲火更烈英法砲隊合轟比境敵軍陣地頗獲效果香巴業德軍排砲曾爲法軍撃至無聲飛機兩架擲重炸彈二十枚於美的及蕯白龍車站馬其頓及達達納爾戰局未變（十六日） 
　　倫敦電陸軍副大臣丹倫特氏在下議院報告皇家飛行隊之損失謂八月三十一日以前三個月間死十四人傷二十二人被俘者十八人九十十一三個月死十一人傷二十一人被俘者十六人不知下落者十人丹倫特聲明不知有允許邱吉爾氏統帶一旅之事又謂陸軍部已有一種防備齊泊林飛船之瞄凖鏡功力甚佳云（十六日） 
　　巴黎電法國議院投票一致通過一九一二年上半年戰費預算案財政總長黎波氏結束此項辯論謂目下籌募之戰債成績若何未能預告但國人踴躍認購之情形前所罕覩此爲法人節儉之債務非謀利之事業國外認定之數内有英金二千五百萬鎊乃從英國募得者云云議院外交委員會提出動議請政府會同協約國從速派員考察俾於戰爭時協約國得在斐洲阿比西尼亞施行軍事上聨合行動（十六日） 
　　倫敦電發行五釐國庫劵之說明書刻已發表債劵無折扣一九二○年贖回將來再發行公債時此劵可按原値作爲現資換購新債再此劵免去所入稅及其他稅項（十六日） 
　　倫敦電外部副大臣薛西爾在下議院聲明報　所載朱邇典即將去職之說絶對不確（十六日） 
　　倫敦電下議院議員之反對强迫制者昨日公舉代表進見首相謂徵兵成績甚優未成室之壯丁間有未來試驗體質者然此輩皆有不及報驗之理由并非自甘躱避政府宜再予以投効之機會云云愛士葵答詞聞甚空泛今晨日日新聞謂官場傳述竇比爵士徵兵計畫共得二百萬人内有二十五萬餘人乃直接投効者統一黨因反對派舉代表進見首相頗爲憤怒謂反對派此舉乃欲破壞首相對於已婚壯丁之約言也（十七日） 
　　倫敦電外部薛西爾在下議院宣稱有糧食若干由美國郵局寄往德國今政府已設法查辦此事（十六日） 
　　華盛頓電今日内閣匆遽開會討論奥國牒文及至散會並未所宣布現局甚爲緊急國務卿藍辛聲稱奥牒全文須待審愼研究後始行宣布（十七日） 
　　華盛頓電内閣討論奥國牒文告終時國務卿藍辛承認奥國並未依從美國要求惟兩國邦交於再行交換牒文之前尙不致决裂奥代理公使連日時至國務部足徵非公式談判目下正在進行中也（十七日） 
　　華盛頓電威爾遜總統與國務卿藍辛氏因未接到奥國答覆安柯拉號一案之原文故對於奥牒大旨不置議論但有方力面云美國未必願與奥國互換意見或討論事實一般輿論以爲美奥邦交已至危點聞駐美德使請德政府暫勿派人以繼波愛德與巴本二隨員之職以免續起交涉云（十六日） 
[其二（德人德文報專電）]  
　　柏林電十二月十三日布軍大本營公報云十二月十二日將爲布國之大紀念日因是日布軍曾占據馬其頓最後之三鎭（杜伊蘭奇夫桀里斯特魯美）也英法軍於前數役無一得利馬其頓境已無敵兵蹤跡杜伊蘭乃於十二月十二日正午被占奇夫桀里乃於下午五時二十分被占法軍作戰之勇遠勝英軍法軍共九萬七千人英軍共七萬一千人布軍獲野戰砲六十尊過山砲一百三十尊重霰彈砲八十尊塞拉伊將軍之遠征軍未及十日完全失敗法軍退時盡携居民糧食且焚燬廬舍致居民咸無屋無食苦不勝言 
　　又十五日公報云布軍暫停追撃希臘邊界之敵軍布軍俘敵一千三百三十二人内有軍官十八員布軍續獲砲十四尊子彈車六十二輛及戰品甚夥（十六日） 
　　柏林電十二月十三日土軍大本營公報云土軍已占據第格里斯河右岸庫台爾亞瑪拉鎭最後之屋敵軍鐵甲艦二艘圖向東逃一爲土砲隊撃沉一駛回前泊之處（十六日） 
　　柏林電十二月十七日德軍大本營公報云德軍已占據亞柯伐（即比洛波里）俘敵七百餘人（巴爾幹戰况）亞美蒂愛爾東南拂晚時有英兵一小隊乘德軍不備攻入戰壕一道爲德軍砲火撃退稍南亦有英軍襲撃失利而退他處僅有炸彈地雷及砲隊戰事（西境戰况）俄軍於夜間及拂晚在拉洛區及米亞西哇爾湖間攻撃興登堡將軍之軍爲德軍撃敗死傷頗多被俘者一百二十人（東境戰况）（十七日） 
　　柏林電孟國皇室已豫備遷居意大利塞皇旦夕將抵意國休養病體君士坦丁消息謂波斯政府召集寓土波人若干回國入伍彼等會列隊至波斯使署前高唱國歌日内即將啟程蕯洛尼加居民自希兵㧞隊退出後大爲驚惶蓋恐聨軍加以虐待且恐該鎭將爲同盟軍所圍也居民對於塞國難民之態度皆抱疑慮法兵若干曾叛變不肯在戰壕工作德奥僑民現紛紛回國德人現由來因河開築運河通至魯爾河之末爾哈姆該運河將來可以駛行大船（十六日） 
[東方通信社電（日本人組織）]  
　　北京電據聞新政府總理一席梁士詒運動甚力惟袁總統擬定以陸徵祥爲總理以梁士詒副之外務則擬爲胡惟德財政張鎭芳交通楊士琦敎育孫毓筠内務農商海陸軍悉仍其舊楊度擬以審計院長袁乃寛宮内大臣大體已略决定云（十八） 
　　東京電五國之宣言於帝制警告之外交未告結束之時遽爾發表殊無意味竟信中國帝制尙未實施之言而置十二日確定國體之不信行爲於不問亦極遺慽是等攻撃甚盛又有一般人以袁總統無視自已之誓約且置五國反對於不顧决定即皇帝位此决非自發的勇氣蓋自引誘中國問題發生以來裏面有特種之外交此尤爲外交之失態云（十八日） 
　　東京電彈劾案頃間已入議題正由原敬氏說明提出之理由（十八日） 
　　東京電原敬氏彈劾現内閣之理由以由憲法上解釋藉口聖旨留任殊爲非立憲行爲大浦不起訴有傷司法權之嚴正與威信至乃木家之再興制度上内　雖無責任然由憲法之大義首相當然　負責任故應引責 
犬養氏於此彈劾案並不演說俟至彈劾外相之時演說 
　　大場氏亦提出彈劾案政府與黨已凖備打消該案大場氏似亦變其態度 
　　政府彈劾案討議之結果在野黨一百三十五名政府與黨二百二十一名相差七十六名在野黨遂歸失敗（十八日） 
　　東京電償還外債不募内債内債業經政府言明由預金部貸與鐵道特别會計一億萬中茲經繳還三千萬元其所需資金另於内地募集預金部則决定將此欵收買政府日本銀行所有之公債以償外債（十八日） 
　　東京電前在墨西哥海面擱淺之軍艦淺間號已於今日安抵橫須賀軍港往起該艦之河 
野大佐即行上京將其　末奏明日皇（十八日） 
　　東京電駐法大使松井氏於十七日啟節二十日乘鹿島丸船赴任（十八日） 
　　東京電石井外相在議會言中國不起動亂我國政府甚爲滿足並重解釋帝制實未寳施（十八日） 
要聞一 
[俄境之可否冬戰論]  
　　華德日報曰今人之論俄境戰事多謂俄國不宜於冬戰者蓋百年前拿破崙進攻莫斯科狼狽而歸之結果已深印入西歐人之腦中牢不可拔雖時過境遷亦不顧也而叩其所持之故則不過謂俄國氣候寒冷異常冰雪深厚道路不通人口稀少以及其地土產所能收爲軍用者絶不敷供養大軍之需等端而已顧其所言不謂無理惟當知今交通便利之時代斷非昔比諒凡洞悉地理者當無不知俄國自通行鐵路與驛路以來此種障礙之不難克除者由來久矣至於天氣寒冷冰雪載途則更爲征俄之軍所利賴者焉蓋入俄境沿途所經多湖灘非凍結之後行不得也今此種湖灘一凍之後不惟大軍可以通行且可縮短路途此在春夏秋三季所求之不得者又安得謂其不宜於冬戰也哉俄國陸路本多惡劣用之行軍殊非所宜但一交冬令冰雪滿途苟有冰撬即可改惡爲善化無用爲有用雖較西歐路政修明之各國最善之人造路亦絶無遜色由是觀之可知征俄之大軍不患其他惟恐糧糈有缺矣苟後路糧糈之接濟有則有序而不錯誤則俄國縱爲雪天冰地亦絶不能爲前敵之梗况且俄國冬令之氣候雖異於各國猶未至於若是其甚乎 
　　今之論冬令不宜征俄者大抵以其地氣候嚴寒爲前提而不問俄國南北之氣候有無差異詎知俄之冬季雖冷而其南北氣候亦　乎不同也如南俄之沃爾希尼省即德奥與俄所爭持不下之區僅有冰雪而其地湖灘罕有凍結者卽再前進至得約披流域其氣候亦無異歐洲大陸故其地冬季雖覺寒冷而寒冷之日期不久即雪亦不常見大抵多日方降雪一次惟雪暴與風吹來之雪恒連日紛飛不斷耳至於俄國北部其氣候固較寒烈但亦祇在冬冷一二十度之間冰點三十度之氣候亦往往有之而非經久不變至若乾冷則更不覺其寒矣惟有冷如冰之東風爲人所難堪耳蓋其風一來則凡在聖彼得堡以東及東南等方湖灘境内者即覺其陰寒之氣直侵入骨髓也 
　　年來俄軍屢戰屢北此人所共知但觀其政府不惜舉國一擲之舉動似乎尙未至一敗塗地故今論者謂如使俄國俯首我從則再派大軍以破俄之抵抗力是爲必要若據記者觀之則征俄之舉想德國參謀部必早已計及可否於今冬出師並由何路入俄之事矣（未完） 
[美報述英國檢查新聞事]  
　　大陸報載美訪員韋甘德於十一月十日從柏林發出無線電信據稱英國檢查員對於從中央諸國發出關於戰局之消息取締極爲嚴厲此種新政策今始爲柏林維也納諸處美訪員所悉數星期來美訪員函電能安抵紐約者實居少數紐約太陽報訪員謂渠曾進謁德國殖民大臣及駐德布使暢談一切當將兩次談片報告美國詎電信經過倫敦時竟爲檢查員扣留余於英法聨軍取攻勢時在西歐觀戰曾發電四次致世界報詳述英法所得之眞確效果及其攻勢不成情形乃倫敦檢查員僅通過一電且大加修削其餘三電大約　棄於庋紙簍矣芝加哥講壇報班納特氏亦謂渠從西境發出之新聞半爲檢查員所銷滅而美國某新聞電社代表亦稱該社該員在布塞兩國於數日内拍出電信一萬八千字　未經倫敦檢查員通過按倫敦泰晤士報十月二十六日與二十八日華盛頓訪函痛詆英國檢查員不應任令余與其他美訪員所發之新聞轉達紐約致使美國市場中英法借欵因此種中立國人之消息而蒙惡影響且使英法不能再在美國號召第二次大借欵也余觀此而知英國檢查員取締余等新聞之由來矣幸德國檢查處檢視余等電稿後另錄一份交余等收執以備參考故余等不難執此以證明英國檢查員取締改削之伎倆也編輯餘談 
[罰之（無名）]  
　　罰之欲其懼也賞之欲其勸也使罰之而不懼則罰之用窮矣賞之而不勸則賞之術廢矣使罰之非但不懼且若有勸之作用在則罰不啻其賞之也賞之不但非勸且有懼之伏於其間則賞之不啻罰之也故賞罰之間一有所不當而其用可以相反 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌備中之外交與政務]  
　　日公使代表訪問昨日（十六）午後日本駐京公使日置益氏偕同英俄法意四國公使訪問外交部當經陸總長曹次長同出接見日公使即代表各使發言謂前此各國因中國帝政問題向中國政府勸告時中國政府曾聲明本不急遽從事且曾擔保中國境内治安之責任因此日本及其他四國以後對於中國决取監視之態度云云大約此即連日日報所謂五國宣明之態度也政府當局對付之法當已籌之熟矣 
　　照會文尙在草擬聞内史監阮忠樞氏機要局長王式通氏現奉令草擬照會各國關於變更國體之公文但聞此項正式公文一時尙不能遞送其日前代行立法院咨請外交部通告駐京各使館不過報告投票之結果决定國體而該部所譯者亦僅爲推　書與申令等固均非正式之照會公文也 
　　三難題籌畫未竣自總統咨覆國民代表大會表示無可諉避不可急遽之後京中一時頗有種種推測並謂今日止得認爲國體已經解决帝位問題尙須再由代表爲第三次請求以符三讓之義惟聞公府中人云總統言不可諉避便是慨然承諾其所以不爲最簡當之表决者實因尙有三大難題仍未籌畫完畢（一）外交方面刻正派曹次長專任疏通之事但未能一律融洽恐倉卒改政難望承認（一）關於改變國體之臨時籌畫費刻已製成特别預算惟需欵甚巨尙在無着（一）關於内務事件尤爲繁劇現已多畫入大典籌備處兼程並進尙未完竣大約此三項問題一旦解决則登極日期自當發表也 
　　伍參事出京原因伍參事朝樞兼政事堂外交部重要各職新舊遞嬗其公務必加繁冗昨忽輕裝出都南下於是有謂其南下省親者有謂其挾重要公務者紛紛議論莫衷一是茲從某要人處探得伍之南下實因極峰以國體變更以來各重要人物均紛紛請假者請假辭職者辭職對於重要各政務如外交財政之類幾有乏才之歎因思乃父伍博士學問經驗各擅其長爲全國有數人物特着該參事南下勸駕囑其迅速來京任以重要位置云云未知是否確實也 
　　兩要人假中進賀總統俯允代行立法院代表勸進已頒明令允踐帝位中央文武官員已於十三日上午在居仁堂慶賀茲據府中消息現請假之政事堂國務卿徐世昌上卿及建威上將軍段祺瑞上將均於是日進呈慶賀表文其文有大總統俯順輿情允踐帝位國祚丕基薄海同歡望宸祝禱億萬斯年等語原表呈覽後均交内史監存案矣 
　　各機關事前准備改變國體之際軍隊關係至重聞當局擬於即位時除將有勳之軍隊長官分别封爵進級外並遣派軍政大臣前赴各省一宣布德意二犒賞軍士三順便考察各處軍界内情所有犒賞軍隊之物則爲銀物及各項奬章至關於典禮各節新皇御極之通告書蓋亦一要品也昨由大典籌備處釐定草案聞各項書式共分三項一對於友邦之通告書（用國書式）一對於各省之通告書（用詔敕式）一對於蒙藏回部之通告書（亦用詔敕式惟兼用蒙藏回三種文字）該草案已經總统留閱尙未核定准駁該處頃又奉諭以民國成立以來士習浮囂殊爲世道人心之患若不設法挽救則綱常名敎幾於日就淪亡因决定於國體確定後即舉行臨雍典禮藉以昌明孔道所有一切儀式即由該　歷代成案妥愼籌擬聽候裁定云云此外聞太和等三殿現正鳩工修理將次告竣下星期一日總統將躬往閱看又聞財政部周總長現因國體改革業已解决擬於改元之始發行大中華帝國新式銀幣及鈔票昨已飭天津造幣總廠趕爲鑄造一元之開國紀念銀幣一萬枚並令財政部印刷局趕印銀元銅元各種鈔票以期届時發行留爲紀念 
[善後借欵支出之内容]  
　　十四日日刋新支那報載云北京政府於本年六七八九十凡五閱月間由善後借欵項下支出費用及其數額茲據財政部借欵總核處之統計報告稱六月份二萬四千九百四十九元三角八分七月份一萬三千八百三十八元八角八月份一萬三千八百三十八元角九月份五百七十萬一千五百九十五元四角三分十月份四十七萬二百十八元五閱月間支出合計六百二十二萬四千四百七十元四角一分加以十月度支出之額總計達八千九百五十二萬四千九百四十一圓五角一分其内容如下（五月三十一日以前之支出總計八千三百三十萬四百七十一元一角不在此内）（甲）六月份支出總額二四九四九元八角八分内漢口造紙廠購買美國心蘭公司壓光機價費運費及添購紙張費一一五七七元七角同廠修理費二二○六元二角一分揚子公司工事費一○四六九元五角九分同廠工事費六九五元八角八分（乙）七月份支出一三八三八元八角内漢口造紙廠五月份經費六九一九元四角同廠六月份經費六九一九元四角（丙）八月份支出一三八三八元八角内漢口造紙廠七月份經費六九一九元四角同廠八月份經費六九一九元四角（丁）九月份支出五一七○一五九五元四角二分内陸軍部經費六七三八三元二角一分陸軍部直轄各師薪餉五○○○○○元禁衛軍薪餉一六六六六六元六角六分拱衛軍薪餉二四四九九九元同武左軍薪餉一六八○八○元一角五分定武軍薪餉一五八二五五元七角軍政執法處經費一○○○○元海軍部經費三四四○○元軍艦學堂司令處經費二○○○○○元財政部經費八四五○○○元洋員顧問津貼六九四○元幣制委員會經費一九四○元公估局經費五○○元淸查官產處經費一三三四元烟酒公賣經費二九七○元銀行監理官經費二四○○元大總統年俸二四○○○元大總統公費四○○○○元大總統交際費四○○○○元副總統公費二○○○○元副總統年俸一○○○○元總統府人員薪俸四八○○○元統率辦事處經費三五四二六元政事堂法制局經一四○○○元 
[提倡工藝仿造品彚聞]  
　　（一）電池農商部咨江蘇巡按使文云據交通部駐寗電池廠監製電池員胡國光禀稱創造電池已奉交通部撥欵設廠製造按此項電池國内向無製造國光實爲首先發明特檢陳乾濕電池並說明　懇請送部審查給予專賣等情應即連同附件咨請查核辦理等因又准咨稱據胡國光禀稱創造手携電燈三種凡一切附屬零件均採取本國原料自行製造特具說明書並手携電燈懇請咨部考驗給予專賣等情應即連同附件咨請查核辦理等因前來查所製各種乾濕電池及手携電燈經本部詳加考　第一第三兩種乾電池及手携方匣電燈二種電力頗强堪充實用雖所用製法及原料並無獨創特長之點而該員能應用所學熱心製造以挽利權堪嘉許按照暫行工藝品獎章准予褒狀以示鼓勵茲塡發褒狀一紙請轉飭具領審查報告書鈔給閱看相應咨行貴巡按使查照辦理可也 
　　（二）石瓦農商部批示云據程懋德嘉稱發明石瓦將所有各種瓦式備列圖表請准注册并給予專利年限等情查盤石爲瓦早經通行各國該商所製石瓦經本部審查亦屬尋常製品所請專利碍難照准惟吾國此項營業尙未發達所陳各種瓦式尙輕便合用應准給褒狀以示提倡茲塡發褒狀一紙仰即具領至該廠註册一節未據聲明係獨資營業抑係公司組織無從核辦仰即詳定章程禀候核奪 
　　（三）體育鎗農商部批示云據日新工廠經理張綬桓先後禀稱檢具普通特别兩種體育鎗各一枝請予專利并通飭各學校一律購用等情查該廠所製體育鎗兩種經本部審查普通體育鎗式樣製法均與尋常製品無異碍難准予專利惟特别體育鎗内部構造確有改良運用亦尙靈便應准按照暫行工藝品獎章給予專利五年以示鼓勵茲塡發獎勵執照一紙仰即具領除請通飭各學校購用一節另咨敎育部核辦外合行批示遵照 
[北京將設國立醫院之討議]  
　　京師居民衆多數年來人人皆知北京設立國立醫院使貧富咸受其利益爲必要之圖面各國來游中國之人士亦莫不謂中國醫學之不振然國中革命屢起政治上時有擾亂人民未暇注意及此日前各重要人物相聚於中央公園討論此事以此舉關係甚大當日即由曹君汝霖主席略謂國家醫院之設立　爲必要之舉不但使人民知近世醫學與舊代醫學之優劣各省會及大城鎭必　起面效法則每年國家所拯救埀死之民命當不可勝數計醫院之設約需欵三十萬元周君學熙已承認十萬内務總長又允以西城某處官地爲建設醫院之用則此計畫已不難成功現已邀請伍連德醫士到京組織一切伍君於醫學界之名望極著不待多述該醫院擬預備病床一百三十五具其中頭等二等者共三十五具並設徽菌試驗研究室研究中國各種病症化學試驗室試驗利用中國土產各種藥料并在西山設立養病所此種偉大之善舉必爲在座及外界諸君所贊成云云次由内務總長朱啟鈐君演說謂彼極贊助斯舉而建議設於西城尤爲相宜因北京各醫院多設於東城也云云嗣後各人相繼演說旣　施君肇曾（　海鐵路督辦）建議由到會各人題簽認捐於是首由財政總長周學熙君捐洋一萬元以次由各人認捐統共約得二十萬元又公舉董事十五人爲周君學熙朱君啓鈐曹君汝霖金君邦平梁君士詒李君士偉蔣君作賓伍君連德施君愼之鮑君宗輪王君景春吳君炳湘林君長民葉君恭綽江君庸等又承施君肇曾厚意允假用隴海鐵路房屋設立該醫院辦事所一處 
[日人擴充南滿警權之進一步]  
　　自中日交涉解决之後日人每思攬我南滿之警察　故藉延壽堂炸彈案先在奉天次於法庫張家灣等處自由設警今又擬於錦縣設立警察但錦縣居遼河西岸本不屬南滿範園日人在該縣雜居尙且不可何况設警在日人亦自知此　非當故迄未實行現値駐紥新民之陸軍二十師團步兵三營因兵舍被水冲壞擬移駐錦縣遂以此藉口謂中國派兵錦縣别有用意彼亦不得不設立警察以保護其僑民云云並由其錦縣之僑民上書日領事署請派警察意蓋在不達其目的不止也 
[俄人開放遠東兩商埠]  
　　廟兒街廟兒街乃俄阿穆爾省新闢之埠也自阿穆爾鐵路落成該埠交通旣便而又居於伯力及布拉果月沁斯克（即黑江對岸之海蘭泡）二埠之間爲商賈往來必由之路該埠近來大有蒸蒸日上之勢故俄人擬乘此開放現已規劃全部共劃出大街五十二條明春即行動工大興土木凡在該埠營業者三年之内不收捐稅以冀振興市面 
　　海參崴海參崴原爲吉林領土自被俄人攫去遂開爲商埠及中東路成經營旅大又將該埠改爲軍港該地之商務遂爲重稅所困近數年來不免有蕭條之象現在阿穆爾總督關達基氏又電請彼國内務大臣佛斯托夫氏仿照阿穆爾洲無稅口岸成案辦法將浦鹽斯德（即海參崴）改爲無稅口岸以便振興商務俄政府深然其說不久即將見諸實行矣 
[續誌湖北之慶賀與戒嚴]  
　　鄂省　巡兩署於十三日懸掛燈綵慶賀原以國體已定君憲爲標幟嗣得京電知代行立法院第二次勸進業已奉令勉副民意籌備登極遂由王將軍段巡按謹率全省文武百官擬具電奏遙望北　申賀兩署轅門之燈綵牌樓皆改易紅地金字之（天子萬年）匾額其餘各機關燈綵亦多以此四字爲標幟各學校亦一律懸旗掛綵警察則沿途催促商民趕備燈綵慶賀三日不准違抗聞有第一師範學校恩懸旗稍遲該區警察即入校索見校長眼同懸掛始釋然而去其對待商民更可想矣無如燈綵店因應官署之差趕辦不及商民有出洋一元購紅燈一對亦不可得者不得已乃將前慶雙十節各慶典燈籠概行掛出警察亦不問其合時與否聞商會敎育會保安會各團體是日均發電往京祝賀 
　　自滬上警耗傳來鄂當道佈置防務無微不至武漢方面當可無慮即襄河匪藪之地亦已先後派駐重兵以防不測叚巡按以内河險隘甚多誠恐百密一疎復將省會警備隊募編新軍五六兩營派往襄河内之天沔潛京等邑扼隘分防殷司令奉令後即於十號點驗各軍士服裝武器十一十二兩日㧞隊出發由平湖門外江岸登舟起程王將軍前以移駐漢鎭之橋口南城公所友仁義社三處之憲兵隊力尙薄弱不敷供遣擬將該憲兵與留省之近畿二師步兵第五團（紥兩湖老武建營）對調俾固防務聞已於十二號令行鄧鴻卿司令與該團長凖備尅日移駐矣 
[烟酒商竟准歇業]  
　　皖　烟酒商以公賣局抽稅過重曾經呈請商會轉咨該局如能照百分之十二收稅即日報征否則寗願收歇等語現聞該局函復商務總會略云據遠和等請將公賣價格改定爲百分之十二等因准此查公賣價格迭奉財政部　飭業經本局函知在案嗣因體恤商情起見兩次電禀財政部請減五釐改爲十分之二征收未蒙批准而本局已飭各區自十一月十一號起暫照十分之二征收本局對於　商等之苦衷已屬無微不至該商等亦應仰體本局之苦衷遵照辦理乃遠和義昌桓等猶復藉詞　瀆欲以改業爲抵抗主義實屬刁狡已極如果自願改業本局亦不相强准其到局出具永不復開切結即日歇業并由本局派員往驗將製烟釀酒各項器具毁棄然後任他可也請煩貴會轉飭爲荷云云現聞該商多有實行歇業之意矣 
[四川千佛山燈敎起事詳情]  
　　川省年來迭次發見敎匪如峨眉之朱復明稱皇帝華陽之唐道士稱唐明王等事數見不鮮雖未釀成巨大之患然輙聚衆千百人擾害地方已不堪言狀茲又發見千佛山之敎匪亟述如下 
　　敎匪李承鐸張廣第二人本係前習紅燈敎者前淸光緒時曾入成都擾亂秩序當時逃脫後潛匿在千佛山不敢有所舉動惟常秘密聨結黨徒而已反正時該匪等亦曾倡亂圖謀獨立旋各匪多被招安該匪勢成孤立自知勢力不足復匿於千佛山中日以其伎倆煽惑人民數年來遂聚有死黨二千餘人此次淸鄕該匪逆料軍隊必往攻剿乃先倡亂以冀僥倖 
　　千佛山蔓延達縣巴中各縣其山之最險要者尤在巴中達縣交界之間此處名千佛寨大有一將當關萬騎莫進之勢該匪等遂聚集其間扼守各寨我軍多不能取勝 
　　李承鐸竪旗自稱皇帝改元爲大慶元年宣佈除去一切苛政拯人民於水火共十餘條張廣第封爲王其餘文武各僞職頗多人民迷信附和之者亦復不尠 
　　川軍第二混成旅淸鄕支隊長張成孝於十一月九日抵達縣十日即派第一營前往該泰相機攻剿十三日午前八時開始攻撃張支隊長又調炮兵以山炮助攻是日午後三時即破一寨擒匪二百餘名撃斃一百餘名僞王張廣第亦死於亂軍中步兵僞管帶任仕榮砲兵僞隊官唐建如僞監督張友臣等亦皆被擒經張支隊長就地正法復連日攻打均獲勝利擒獲之匪處鎗斃者共四百八十餘名匪勢不支遂棄寨而逃 
　　匪衆雖二千餘被官軍拿獲及撃者不下七百人匪徒中之畏死者又紛紛逃去因之匪衆不及千人李僞皇帝遂率衆狼狽向開江宣漢一帶竄去沿途均有因傷斃命之匪屍昨宣漢開江兩縣又先後告急張支隊長一面督兵追剿一面飛請暫編第一混成旅丁團長截剿聞該股匪徒近日僅有六七百人李僞皇帝有潛逃之說想此事不日必　滅無餘矣 
[滬事平後之粤東防黨聲]  
　　水陸軍之戒備嚴粤垣昨接上海來電知黨人在滬肇事業已肅淸龍將軍思患預防昨午通飭水陸軍警一體戒嚴陸上親軍陸軍警衛軍各區警察水上軍艦運艦巡艦無論將官士兵如有擅離職守者即以軍法從事並由軍署議定戒嚴手續飭令憲兵第一二營長加派憲兵及軍事暗探日夜巡邏各城門各路火車檢查員認眞稽查來客隨帶槓箱物件逐一開視以免偷運違禁品物入夜分派陸軍二十人爲一隊荷槍梭巡城廂内外將軍行署巡按使署附近各街口夜候加派軍警守衛遇有携帶笨重物件可以隨時稽查軍人口號每晚更換三次以昭愼重停泊之大小兵艦日夜爐不熄火俾得隨時調用各槍砲機關隨時察閱驗明有無損壞免至臨時誤事江固兵艦八號午刻已將船頭之機關砲修理並飭石井兵工廠蘇總辦除將造成鎗彈迅即解省分存軍署及軍械總局免人窺伺外八號上午復　靖粤小輪運來開花彈九箱每箱五顆約重十五觔另無烟子彈六箱由天字碼頭運至將軍行署以充軍實此外則以觀音山各砲樓均應防備一切昨已飭員雇匠於各砲樓上蓋及東北面牆加上鐵網一層以防炸烈物之損害先是虎門要塞黃司令曾以沙角總台所轄捕魚大角兩台與威遠中路各砲台爲犄角之勢聲氣首重靈通擬一律創設無線電話以資聨絡經將規畫情形詳報上將軍核以經費支絀迄未果行茲該司令以現當地方多故各台加急戒嚴此項無線電話亟應與中路各台貫通一氣以收指臂相資之效昨特重提前議面請當道從速舉辦俾得鞏固海疆 
　　手巾上之委任狀香港華探長侯亨昨得滬 
 
 
 

Page 7

 
 
上緊要消息言本港油蔴地有某某等店名雖營業其實則係黨人機關乃於月之七號晚七點鐘偕同偵探帮辦屈占士附小輪前往油蔴地上海街八十九號樓下某茶葉舖内大加搜索約二十分鐘卒在房内一金漆枕箱内搜出白綢手巾一條視之乃一委任狀此委任狀蓋有紅印戳記兩個一個是代大元帥一個是中華民國救亡軍上有國旗兩枝作交加形旗之下橫書委任狀三字中寫今任用袁世雄爲救亡軍正司令并授神武大將軍此狀右給袁世雄等字樣後將該店司事譚某拘去聞譚年方二十九歲係廣西思恩縣人現留在警署據謂其有犯黨人嫌疑 
　　女醫館之拿黨人軍巡兩署昨准中央統率處來電謂革黨葉夏聲現奉亂黨僞令由外洋回粤運動起事應飭軍警嚴密查拿等因將軍巡按使准此派探偵緝均無葉某下落惟查得葉有胞兄葉毅民其妻程立卿現在文明門外淸水濠民國醫院充當醫生十號晨早龍將軍派出本署親軍連長呂占魁偵探陸梅金榮山三人馳至司後街程立卿女醫生醫館佯稱一有要函面交葉毅民手收惟時葉某尙元龍高臥浣洗旣畢出與三人接洽陸偵探料其不能逃脫即謂龍將軍現有要事請先到署會晤云云葉某知非好意即穿一羅緞長袍隨同各人到署聞現已加上手扣脚鐐發交軍法課審訊矣 
地方通信 
[蘇州]  
　　注意太湖防務蘇屬太湖毗連江浙向爲盜匪出没之處日前水警第二廳某號師船巡弋至武進縣境夫山地方見有形跡可疑之小船二艘喝令停泊詎該船竟開槍拒之師船巡官知係匪船即用炮轟撃匪船始行遁去此事發現後水警第二專署長師蘭亭第三專署長仉翼南以該湖與浙省交界非連絡會剿匪患難期肅淸故特委駐紥洞庭東山第二專署第三分署長鄭鶴亭會同浙省軍警剿匪前日鄭分署長出發梭巡太湖一帶湖面後於昨日來蘇禀復領餉矣 
　　永禁太湖圍築蘆蕩蘇屬洞庭山朱深具禀省署請求認糧圍築太湖蘆蕩一案茲聞齊巡按使昨日飭蘇常道尹轉飭吳縣知事永禁奸商圍築太湖蘆蕩以維水利並聞齊使已咨請中央財政内務兩部曁水利局立案備查矣 
[鎭江]  
　　新警佐蒞任視事丹徒縣警察事務所奉飭改局已誌前報茲悉新委一等警佐袁忠漢已於十六號上午十時蒞局任事所内各職員及城内外各區區長巡官警備隊長等均往謁見 
　　女學經費之擬撥丹徒縣章知事現創辦女子高等小學一所所有經費擬取消貧兒院及某學校之津貼以資開辦聞貧兒院及某學校近日頗有暗潮未識承辦者如何解决也 
　　禁止革軍之逗遛駐鎭要塞掩護隊龔司令以鎭君五方雜處時届冬令恐有革退軍警沿途逗遛或至藉端滋事殊於地方治安有碍特飭軍警各機關如查有開革軍警當即勒令回籍無任逗遛並飭各棧房各旅館不准留住此等軍警以免隱患 
[杭州]  
　　五年份專款之詳數財政部昨致屈巡按電略云五年專欸業經呈奉核定浙省共三百萬元内二百二十萬元每月應解銀十八萬三千三百三十三元零其餘八十萬元按三六九十二月四期分解自明年一月起按月按期籌解以應要需屈使得電後頃已飭行財政廳長遵照辦理矣 
　　鹽運使赴滬之由來兩浙鹽運使胡思義自將餘岱等處調查所得應行整理事項擬議辦法詳請鹽務署察核後旋以蘇五屬及浙西各緝私營署有杜絶私銷襄助官引之責任各該長官兵弁平時緝捕如何亟應嚴密考察以資整理聞於十六日下午三點半鐘由杭州城站乘特别快車赴滬約一星期返杭 
[江西]  
　　决定國體聲中之贛訊本月十三號贛省接到北京憲政協進會曁全國商會會議處電略謂代行立法院於十二日總投票决定國體推戴總統爲皇帝北京現已全市結綵懸旗等語贛商會即摘錄原電通告合省商人請一律懸旗結綵又軍民兩署均於十二號下午接北京各部院通電後即通飭各官署於十三日懸綵掛旗並由陳政務廳長用電話告知商會敎育會及各團體機關并派南昌新建兩縣知事至各處接洽 
　　新財政廳長蒞贛紀贛省新財政廳長羅述稷於本月十二號下午到省帶隨員七人官眷十餘人暫設行館於書院街十三號往謁戚巡按李將軍晤談本省財　狀况嗣即接見該廳科長科員聞羅廳長此次來贛力期振作所内人員須大加整頓擬於十五號接事後詳加考核再行發表以故刻下該廳自科長至雇員均在恐慌之中聞總務長一席前省庫科長蕭夢白最有希望不日即當發表 
[湖北]  
　　造幣廠之新規畫鄂省造幣廠本年所鑄銅元餘存銅料現在已將鑄完聞該廠長以市面銅元尙不缺乏且有銀元紙幣補助足資流通故擬於一星期後將現定日鑄銅元二千串減爲日鑄一千串或五百串騰出工人撥入銀廠增鑄銀元蓋緣銀廠於陽曆十一月以來每日原可鑄四五萬元近因印出稍有模糊重行化鑄故每日祇能鑄二萬元現奉部飭須趕將前淸銀元收燬鑄足定數故將銅廠之工人撥入俾便趕鑄而該工人等要求照歷年成例年終提予紅獎以示鼓勵該廠總理蔡康已允爲詳部請示矣 
[安徽]  
　　覆選資格之審定皖省國民會議有覆選當選資格者經中央審定四十四人已經覆選監督宣布其名單列左　　　江志伊吳蔭培楊士　兪　　寗文　　　　祝從恩涂懋　何國　徐方泰江峯靑　　年方燕庚凌紹彭龔慶雲孫　　王裕承趙　　賀廷桂周家齊查秉鈞于振江李德　呂振球陳澹然趙熙民胡立咸高炳麟鮑鴻汪世　孫熙澤汪祖澍張家　李經　蔣文　　延年龔心釗寗朝楨劉禹相牛樸峯呂澄淸　多　周行宗 
[廣東]  
　　兩要人之毁墳案前財政廳長劉慶　之太夫人於反正時在港仙遊日前運柩回省卜葬於小北門外　鼓坑聞其葬殉之物有舊玉器十餘件價値不貲爲匪埀涎近於六日晚被其倫挖全棺毁爛棄骨墳前甚爲狼藉昨經伊　代呈當道請飭行地方官廳緝贓懲辦譚根飛機師前月由龍將軍派　兵　保護　返開平故里譚到鄕後並順便往省先祖墳墓聞其祖墳前被　姓强房譚祝衢等毁挖而譚祝衢等又控告譚飛機師房親挖祖骸情詞各執纒訟經年尙未判决此次譚飛機師派其胞兄譚發爲代表親謁江縣長請爲從速伸理十二月五號飛機師族人已扭解彼族一人由長沙警察押解到縣訊辦兩造孰是孰非一經審訊不難水落石出也 
　　黎起焯死得離奇警察廳孤兒院長黎起焯曾充都督府副官解職後由王廳長授以斯職九號晨早黎院長倚在睡椅上與書記吳某同唱軍歌餘韻未已即發大笑緊握雙手即時殞命後由該院報知警察廳長派醫前往察驗並無被人毒斃情事係因氣絶斃命查該院長遺有孤兒寡婦身後蕭條王廳長已據情詳報巡按使署援例給卹以慰幽魂 
[雲南]  
　　初選當選人被盜截刧滇省國民會議初選當選人現均陸續赴省舉行覆選投票聞有雲縣被選人李存德由雲赴省投票行至楚雄縣屬火石舖突來盜匪數十人攔路將其瞪　什物及花銀一千餘元概行擄去刻尙未知下落 
　　圖刺營長之警員自盡雲南順寗縣開辦巡警迄已多年詎近日巡警與原駐軍隊因事挾嫌常起衝突結怨甚深日昨有警員竟私藏刀鎗意在圖刺營長甫經動手未傷要害而該營長驚覺將該驚員拿獲送縣懲辦該警員被押後已自行服毒斃命矣雜評一 
[開國氣象）默（]  
　　今日大典中種種之籌備如臨雍也頒爵也恩赦也習朝儀也訂國樂也改官制也舉賢才也用遺逸也定國旗也鑄新幣也凡此皆所謂開國應有之氣象也然而歷代之開國尙有一種新氣象其氣象維何即康樂和親之氣象也物力殷阜謂之康四民安業謂之樂全國一心謂之和上下無爭　之親此四者非人力所能强而致亦非一時之籌　所能　功也而我今日民間之氣象果何如耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英人對於滅除嗎啡之宏願]  
　　字林報昨載穆爾敎士投稿論嗎啡毒其言極可注意爰逐譚於下以警告國人焉 
　　一九一三年五月七日英國下議院討論禁止鴉片問題藏事時印度部次官孟台格君起賀台洛君及其助手告厥功成繼請諸員抒發宏願滅除嗎啡及高告精毒物嗎啡之害流行頗廣近且有增無已今將此項貿易之事實略紀一二以告世人苟有專家不棄從而矯正紕謬無任歡迎考嗎啡之爲業　始於十七世紀之中葉是時英國愛汀堡有化學家設肆製此規模甚小又有他肆製之世界所需之嗎啡咸出此二肆製造嗎啡非可以速成期所需機械甚爲繁雜且必廣有經驗始少廢料終以製者甚寡獲利纍纍迨及今日英國製此者仍僅愛汀堡之二肆及倫敦之一肆耳德國亦略製此物輸運出口爲數無多不能與英國較也美國製造僅供本國之用嗎啡之功效大逾鴉片十倍故其爲物極足誘人夫使世大受此毒者吾敢謂其咎多屬英國也輓近商部報告竟將嗎啡出口之數列入他項藥品内後應愛汀堡禁止鴉片會之請乃分别開列一九一二年英國運出者不下七噸十四斤謂供藥劑之用晣無若是之巨其價共値英金十五萬一千三百五十一箱足抵波斯或土耳其鴉片九百箱之値英國出口之嗎啡其半直接運往日本（台灣亦在其内）餘多入德復由德國運至東方查日本每年入口之鴉片不過十箱皆供藥劑之用今乃容此性更猛烈之藥品纍纍運入不加取締誠可異也嗎啡抵日之後日人製爲小包或附皮膚注射器或無之然後私運至中韓各處躉賣　零售率以秘密之法交易按一九○二年馬凱條約中國有全權禁止逾供藥劑用分量之嗎啡入口故此項貿易實犯法禁也但嗎啡爲一種無氣味之白粉體積甚小在在可以挾帶吸食鴉片者徒貪價廉簡便改用嗎啡過癮不知注射嗎啡爲害較吸食鴉片更甚鴉片之癮尙可戒斷嗎啡之毒無法可治一九○九年上海禁烟會因此項貿易罪大惡極曾請設法禁之故一九一一年至一九一二年海牙會議曾通過禁止嗎啡章程果能實行則其害自能日減也印度馬來半島及其他遠東各處均因濫用英國所製此項藥品而有嗎啡癖之流行此事嘗於一九○九年新加坡舉行鴉片會議時由海峽殖民地總醫官美克杜韋爾博士揭示證據博士曰余依一九○四年頒行之藥品條例抄獲嗎啡甚夥其分量足供半島十年之用博士並應會中之請宣布取締方法主由内國政府雇用偵探查明出口之時然後警告殖民地當道且又述及倫敦某化學品商行爲著名之嗎啡出口家云由此觀之今日吾人急宜設法遏制此毒否則鴉片因禁令之嚴銷數日減面嗎啡將將因用者日衆銷數日增至於嗎啡之害爲衆共知似無討論之餘地吸食鴉片或尙有不以其害爲大者若注射嗎啡或高告精則絶未有人爲之辯護也新加坡鴉片會議嘗公决嗎啡之害遠勝鴉片且今吸食鴉片者爲四等而列有嗎啡癖者於四等之下其害亦可見矣 
[再紀亞細亞報館之第二炸彈]  
　　公共租界山東路（即望平街）南京路口十一號門牌亞細亞日報館於前晚（即十七號夜）九時被人抛擲炸彈炸燬二層樓上玻璃窗百頁窗檯椅床鋪及該館副經理劉竺佛左手衣袖已略誌昨報茲悉英美總巡麥高雲君聞悉後即與五十號西探總目安姆斯脫郎率同中西探捕前往該報館察看先至二層樓編輯部繼至三層樓排字房勘得二層樓洋臺兩面所砌呬　叮矮牆被燬一角三層樓玻璃窗亦被炸壞向裏面倒下惟北首空房均已下鍵無人可以入内該炸彈似從外面抛入麥君察勘旣畢命傅山東路南京路口站崗華捕及該報館看門印人到來詢問曾否見有抛擲之人逃逸據稱當時祇聞該報館内發生極大之炸聲未見抛擲炸彈之人逃逸麥君又傅該報館排字人共二十五名至面前逐一詰問有無窺見炸彈之來由均稱惟聞炸聲不知該炸彈從何而來麥君旋又詢問該館副經理劉竺佛編輯部人員是否齊全據稱惟一湖南人楊某出外未歸麥君勘詢畢即回捕房遂用電話通飭各捕房中西探捕調查眞相以憑澈究 
　　又聞内地軍警各署前夜亦聞此聲浪疑爲黨人開放巨砲立即傅令戒備一面由電話詢問各機關有無警耗並由楊護軍使拍電詰詢吳淞要塞砲臺司令是否淞口軍艦開砲嗣接各處復電均無變端正在懷疑間據探報告謂亞細亞報館又被反對黨擲撃炸彈軍警各署始各釋疑惟恐黨人潛伏華界響應肇事仍由楊護軍使諭飭駐局步兵三十八團及斜橋之步兵十六團與砲兵第四團等一體戒嚴警察廳長亦仍飭各警區妥愼戒備一面督帶警備隊士荷槍出外在民國路一帶通宵梭巡迨至昨日天明安靖如常始各歸隊 
　　附錄第一炸彈之窮究主謀黨人蕭美臣在法租界蔭里設立民黨機關圖謀三次革命被法捕房破獲抄出上有孫文肖像之黨證及起事後之安民告示等文件與公共捕房西捕遺失之手鎗一支且因亞細亞報館第一次炸彈案與蕭亦有關係故經公共捕房派　至法捕房將蕭及由法捕房破獲私藏炸彈案内牽涉之徐健侯先後提回押候解訊在案前日午後捕房將由前鎭守使署拘獲之楊玉橋之同黨談桂福（即喬桂福）連同蕭徐二人一併解送公共公堂由兪襄讞會同英卓副領事升坐樓上刑庭研鞠先由捕房刑事科代表牛門律師上堂譯述案情繼由談桂福上堂詰據供明蕭之家中設立民黨機關伊由楊桂林（即楊玉橋）介紹至蕭處入黨由蕭給伊黨證一紙至於亞細亞報館抛擲炸彈曾據蕭之書記李開華云及由蕭主謀並由楊桂林擔任云云 
　　旋由護軍使署軍法科書記沈小豐上堂證明楊玉橋由公堂解送軍署發交軍法科研訊時伊在旁錄供情形即據牛門律師將譯成洋文之楊玉橋供詞當堂宣讀大略以楊已承認抛擲炸彈以及蕭爲主謀云云（即將抄錄之華洋文供詞各一份呈案）訊之蕭美臣供認於去年六月間加入民黨嗣復信奉耶穌敎曾受敎中洗禮今年曾往東洋與孫文會晤三次於四月間回申在法租界設立機關並供明民黨宗旨係爲擴張民權開通民智以及以民生主義挽救中國危亡至於亞細亞報館被人抛擲炸彈並不知情且與楊玉橋談桂福均素不相識嗣由中央政府代表穆安素律師上堂譯稱案證明應請將被告引渡由中國官廳訊明核辦中西官會商之下判蕭美臣押候備文詳解護軍使署訊辦並分别呈報道尹公署及統率辦事處核奪徐健侯談桂福仍由捕房帶回候核 
[如意里盜案續誌]  
　　公共租界河南路如意里二十三號門牌同德和記錢莊於前晚）十七（八句餘鐘被盜刦去現洋鈔票三千餘元並由探捕捉獲跌傷之盜匪一名車送仁濟醫院治已略誌昨報茲悉該莊前夜因正在結帳一時未悉　數迨事後詳細檢查實被刦去鈔票七千餘元現洋二千餘元及抵押之烟土一千餘元共計在萬金以外至拘獲之盜匪當因上屋圖逃跌傷腦部昨日仍不能開口無從取供並據醫生云該盜傷勢過重恐不能復活云 
[結束肇和軍艦案誌聞]  
　　此次肇和練習艦被脅開砲之事發生後即經海軍部特派軍法司司長許繼祥來滬就海軍司令部組織臨時軍法裁判所會同該部兩次長及海軍李總司令楊護軍使等公開審判業已密訊數次所有案内訊明之人先後呈奉中央核准槍斃八名茲聞此案行將結束大致以此次事起倉猝軍艦未及提防所有當時被脅以及誣攀人等均擬從輕發落至艦長黃鳴球當時因公赴宴實未在艦現已將情呈請中央核奪以資結束 
　　又聞許繼祥君昨晨曾往道尹公署訪晤周金箴君茗談良久而别嗣有人造訪許君詢及肇和案情許君云現在已月眉目惟在未定案以前不欲明言須候中央核奪云 
[調查戒嚴區域内之寺院]  
　　淞滬警察廳長徐國　君查得大小南門外寺院林立其主持者雖甚誠實但僧徒衆多外來遊僧之掛單者又絡繹不絶該處　在戒嚴區域以内自應分别調查以免奸徒混跡業已飭派偵緝隊士協同該處地甲前往淸查矣 
[警廳長視察傷警]  
　　淞滬警察第一區署門崗警察張世照李應章錢春山三人於本月五號傍晚黨人攻撃該署時被炸彈炸傷送至南市紅十字會醫院療治業已漸就平復警廳長徐君除於前日飭令該管各區署官長前往看視外昨日午間特親自蒞院視察温言撫慰經該院經理楊幼坡等招待欵以茗點而去 
[嚴防黨人潛匿]  
　　徐警廳長恐有黨人匿迹所轄境内或在空屋密室私藏軍械及一切違犯戒嚴令之證物故特飭知各區署所各派巡官留心查察如有空屋應責成業主加意看守勿任若輩乘隙潛匿以免後患等因現各署所警正警佐均已遵照飭查 
[步兵與警備隊同來]  
　　松滬護軍副使陸軍第十師盧師長定十八號率領步兵三十九團所部三營來滬已誌前報茲悉該團原駐北京刻已出發赴津候乘浦火車致未起程所有淞滬警廳添募之警備隊士三隊計三百名亦經在津招足與三十九團同時開差現定十九號在津搭車約二十一號可抵上海其三十九團之步兵三營擬駐吳淞獅子林砲台等處即以前駐該處之三十七團第一營各兵士調赴浦東扼要設防所招之警備隊亦以一隊派駐浦東總廳常駐一隊又以一隊駐在閘北再以五十名派駐第二區警署尙餘五十名派在民國路一帶防衛 
[工業學校繳還槍枝]  
　　上海徐家匯工業專門學校即南洋公學於前淸時曾經醇親王飭製造局撥給毛瑟鎗百餘枝以爲學生練習兵操之用茲聞有人屢次匿名具函要索該校恐橫生枝節因將所給之槍悉數繳還業於昨日）即十八日（由護軍使署派呂某如數檢領 
[婦人私藏軍用品]  
　　婦人沈錢氏向在滬南大馬頭開設蒲包店家住新碼頭四十九號門牌昨晨潛將老毛瑟槍一支用草蓆捲裏又將槍子十排藏於銅脚爐内雇一黃包車意圖運往北市當被鄰婦張王氏窺破跟蹤而行旋向崗警報告當場將車截住帶至第一區署訊據該氏供稱伊有親戚某甲前次當過商團會友迨奉取消後此物寄存氏家董警正即派巡官李蘭亭帶同長警前往搜查當在該氏家中搜出竹箱一只内藏手槍一支槍珠七粒槍刺三把並黃色軍衣軍帽水壺及毛瑟槍子三十餘排纒腿布皮袋十九只其餘如皮帶皮包警帽等又空白文憑函件爲數甚夥當將其婢女吉祥並二房東沈某等連同證物一併帶回繼在大碼頭店中搜出皮質裏腿一副軍帽四只當將其夥王榮華一併解署備文移解警廳司法科訊究 
[查獲老虎灶内之大炸彈]  
　　淞滬第二區警察署署長王汝霖訪悉西門外義弄内某老虎灶藏有炸彈當於前夜（十七號）八點鐘時派撥長警多名在弄口阻止交通一面率領巡士馳往該老虎灶搜獲綱籃一隻内有大炸彈十二個外罩蒲包詢之該老虎灶主　據稱今日下午有一茶客携來囑爲暫寄迄今未來取去不知内藏何物當由該署長解送警廳請究 
[盤運沈縵雲棺柩之檢查]  
　　已閉信成銀行總理沈縵雲於癸丑二次革命時因有嫌疑避往大連迨至自首赦免已在彼病故不及携眷返滬昨由家屬扶柩乘輪回申正午十二時該輪抵埠下椗於虹口黃浦碼頭由海關扦巡登船檢查貨物見沈眷携帶行李件數甚多恐有夾帶逐一搜查檢獲手鎗内之子彈多枚向索鎗枝未能交出遂將沈子（聞年將及冠及隨行之某乙兩名連同鎗珠解至水巡捕房暫留候報明稅務所核辦 
　　又聞沈在本埠置有房產自海關收檢後其家屬即將行李搬至公共租界温州路第一百十七號門牌自置屋内居住未遑安頓沈母即請無錫同鄕戚友陳某（現在内地電燈公司執事者）赴新關總巡處請將沈子等交保該總巡以此事須由稅務司主政未便擅專諭候禀請稅司核示遵行 
[三誌詹温兩人之被捕]  
　　黨人詹大悲温楚珩寓居公共租界南成都路五百四十七號門牌被長江巡閱使駐滬偵探林樊越等偵知投報新閘捕房加派中西探捕協同前往捕獲解廨訊供已兩誌前報茲悉淞滬警察廳長徐國樑君昨奉松滬護軍使諭飭以該黨人詹大悲温楚珩迭犯謀亂重案爲政府及湖北等省通飭緝拿之要犯於此次肇和軍艦暴動又有重大關係旣經偵探查知報由租界捕房緝獲應即商請引渡以便歸案訊辦徐廳長奉諭後遵遵即備文派探前往公共公廨請爲移提 
　　長江巡閱使駐滬偵探自將詹大悲等緝獲後前日又由偵探柯文明等偵悉詹大悲尙有胞兄大慈亦爲民黨中重要人物現住公共租界新閘路某號洋房當即協同松滬護軍使署巡緝員婁某至滬海道尹公署報告昨由周道尹照會領事團轉飭捕房查拿未獲現正另行偵緝又聞軍警各機關據偵探報告謂詹大悲等被拘後其同志住在實員路地方之戴天仇等二名已於前日由滬逃赴内地除帶同線役跟蹤追捕外爲此具報等語軍警各機關當即電請江寗馮上將軍及浙江朱將軍等另派水陸各軍警一體留心協緝 
[新劇家被拘三誌]  
　　新劇家顧無爲被護軍使署捕獲訊供管押等情已兩見前報茲由伊母顧湯氏於前日具禀軍署以伊子無辜被捕請求省釋昨奉楊護軍使批示禀悉爾子顧無爲藉編演新劇煽惑謀亂現已訊明判决處以徒刑三年發回原籍浙江紹興縣照判執行矣所請不准此批 
[研訊鴻源里内捕獲之黨人]  
　　法捕房探目黃錦榮包探韓邦達方福林程芝卿於十五號偵知法租界西新橋街鴻源里八十九號門牌設有黨人機關當即前往拘獲李永如湯阿二莊道竺王桂友四人搜出炸彈二十枚及鎗珠數排咋解法公堂經聶讞員會同法副領事德君升坐特别公堂研訊湯阿二供上海人前爲玉器生意家住本城馬弄地方上月十一號日間在英租界帶鈞橋堍與同業土桂友遇見言及失業度日維艱王言如能代爲看守房屋每天給洋二角當隨王至鴻源里八十九號屋内看守房間炸彈由莊道竺王桂友兩人携帶回來交於李永如收藏民人前在英租界犯過案件是實李永如供海州人前在鎭江當巡警於本年五月間銷差來申祇有九天先住英租界客棧内後搬至法租界客棧三號下午在帶鈎橋與湯阿二相遇問我有生意否我言失就已久可有生意舉薦湯即囑我同去每天給洋二角至鴻源里上樓後見莊道竺王桂友各持竹籃包裏到來内藏炸彈囑我帮同藏在木櫃之内聶君詰其房屋係何人租賃答稱係湯阿二所租迨與湯面質湯供實李所租兩人互相推諉執爭良久又據王桂友供紹興人向爲玉器生意與冋業湯阿二在蘇州認識失就來申在英租界麥家圈地方與湯遇見邀我至德興樓啜茗允爲代薦生意啜茗旣畢同行出外在四馬路與劉姓相遇劉將小洋四角給湯阿二與我分用當隨湯阿二至鴻源里後又與莊道竺至八仙橋同登樓茶肆内見劉姓携來竹籃一只包裏一個上蓋花生水菓囑我與莊分携至鴻源里不知籃内藏有炸彈直至晚上湯李兩人取出觀看方始知悉莊道竺供寗波人前在上海厦門路陳來記木作内爲工匠後往南京顧姓作場内工作於本年正月間在南京與劉姓相識停歇生意後復來上海現仍躭擱陳來記作内後在四馬路第一樓與劉遇見湯王張三人均與劉同桌啜茗民人托劉代覔生意劉言租有房屋須用木匠修理約於翌日在同登樓會見面談當即分散至翌日前往劉囑民人至鴻源里八十九號屋内修理後與王桂友復至同登樓劉交民人竹籃一只交王包裏一個囑令送至湯阿二處因上蓋花生水菓故不知底下藏有炸彈民人實無通同情事求恩查察中西官會商之下判莊道竺押候查明核辦湯阿二王桂友李永如三人押候商明核斷 
[尙須正式慶賀]  
　　淞滬警察廳徐廳長奉楊護軍使及周道尹飭知以國體解决後主張君憲問題刻將實行經令知各屬轉飭各商家於十四日起升旗懸燈慶賀三天刻已届滿茲又奉到省電轉奉内務部飭知以各部臣現均正式恭賀所有各省行政司法軍警各機關應於十八日起再行正式慶賀懸燈升旗三天須飭所屬及商界届時一體正式慶賀因前次電飭頗多參差是以再行 
 
 
 

Page 11

 
 
　　慶賀以昭一律等因昨徐應長已飭各區　　　時　　慶賀並着　　各商家一體舉行 
[巡按使注意實業敎育]  
　　上海縣公署昨飭學務委員賈　芸等文云案奉道尹公署飭開奉巡按使第六七九二號飭開據本届省敎育行政會　　决交議釐定各縣實　學校辦法案六條陳　　行前來　　業敎育爲國家富强之本亦爲人民生活之原當此競爭時代苟非人人有謀生之能力萬不能爭存於世界吾　實業敎育尙在幼稚時代固屬無可諱言本省近四年間於推廣小學敎育外亦注意於實業敎育惟各縣之設有實業學校者迄今尙居少數其已經設立之校據省視學迭届視察報告亦多　盡合法合亟飭仰該道尹轉飭所屬各該縣知事務各遵照後開辦法分别　辦改良於文到三個月内將遵辦情形具報等因并辦法奉此合亟抄錄辦法飭仰該知事依限具報等因奉此合行連同辦法六條飭知該員仰即查照具報以憑核轉 
　　附錄辦法六條　一實業學生畢業後非技藝孄熟能自由運用不可故實習時間務須寛籌至敎授時間在主要科目須占總數五分之三所需敎材宜多取現今社會所習見習聞而習用者勿徒尙理論無裨實用　一實業學校學生宜時時導引參　所習門類之實業社會上生活並設法使學校與社會聨絡一農業學校學生宜廣招農家子弟設校地點宜避城市而就鄕村一各縣應就繁盛之區設立藝徒學校其科目宜擇該地適宜需要之工藝至少須各設一所應儘本學年籌辦一各縣宜設立乙種商校於繁盛之區或多設商業學校敎以商業上必要之知識尤較切用一各縣籌辦實業學校應先擬具計畫　詳叙辦法用費並其他要點及其理由詳由道尹轉詳候批准後再行開辦 
[比賽足球三誌]  
　　農商部工業專門學校）即南洋大學（於上月二十號與約翰大學比賽足球其結果約翰勝兩球已誌前報昨日下午兩點半至四點一刻該兩校又在南洋操場復賽賽至二點五十五分時南洋勝一球此後則不相上下兩校隊員均甚勇猛踼法俱佳至兩校學生之感情亦甚融洽此次約翰之敗實緣約翰半中攻之手觸及　球犯規受罰由公證人罰一自由球球離約翰龍門約僅英尺一丈五尺有餘且在龍門直線觀者爲之可惜統觀前昨兩次之比賽各有勝負刻聞兩校最後决勝之中立地仍擬借滬寗　路體育場但其時期尙未决定 
[無錫米市之報告]  
　　閘北米業中昨接無錫行家快信謂近兩日來貨尙多市價略疲今早）十八號（售開高糙梗每石洋五元二角五分中五元一角　分糙元五元七角中五元四角五分糙杜子尖五元一角五分各糙尖四元五角五分糙洋秈五元二角梗稻每百斤二元六角七分秞稻二元五角五分 
[遷讓衙署之規畫]  
　　上海地方審檢兩廳長因舊縣公署基址淸理官產處旣急欲召變必須趕緊遷移惟王家闕路建築新廳雖已經司法部核准運同建築監獄經費准撥銀十萬元此項經費須俟淸理官產處將舊縣基售出始能照撥　墊旣無的欵另遷又多不便連日經袁林兩廳長與上海縣沈知事淸理官產處鄭處長等一再會商現已議定俟沈知事於二十日遷移至新署後檢察廳即移入辦公與審判廳接通審判廳仍留原處暫不移動惟聞第一二三法庭亦須一律遷至後埭以便自舊二堂（即現在法庭）起至頭門所有房屋先行拆除提前變價俾早得欵撥造審檢新廳俟新廳落成後再將　　　　　續　　規畫如此聞不日即當　行云 
[警廳長愼重冬防]  
　　淞滬警察廳長徐　　君因現　冬防吃緊之際除出示曉諭外又通傳各　　隊警正　　對於　人盜匪宜雙方兼顧一體嚴防母稍疏忽　北四五兩區署已於前晚起加派探警分投巡緝 
[重施放鞭砲之禁令]  
　　淞滬警廳徐警長昨出示諭云照得前因民間施放鞭砲有碍公安節經出示　止不啻三令五申乃近在戒嚴期内地方商民仍有施放鞭砲情事若不從嚴禁止殊不足以保公安　儆藐玩除飭行各警署嚴行查禁外爲此再申禁令仰地方諸色人等一體遵照須知燃放爆竹本爲惡俗旣易　生火患尤足擾人聽聞自後無論何時不分畫夜不准再有施放鞭砲情事倘敢違抗定即拘案從重懲罰决不寛貸 
[五人均無嫌疑]  
　　四區第一駐在所巡長劉瑞珩日前晚間巡至烏鎭路福德里口忽聞鎗　兩　當至該里内查察因二十號門牌内人聲嘈雜　内搜儉並無痕跡遂將張少六顧得洪許順泰孫榮生任振榮五人拘解警署留候訊究在案茲經姜警正查得張等均無嫌疑已於前日分别保釋 
[酒業公會爲酒捐事致南京電]  
　　南京巡按使財政廳長烟酒公賣局轉財政部特派員王鈞鑒酒捐奉飭歸併各稅所照舊征收所頒新章當然無效惟各稅所或循舊例或仿新章主張不一商民疑慮環求即日公布以釋羣疑候電復蘇省酒業公會代表朱卿鈺等叩篠 
[新寒料]  
　　本埠自本月十七號起西北風甚緊異常寒冷昨日上午八時及下午三時有雪惟極細微逾時即止 
[公文名稱不符]  
　　竊賊周林江在崇明馮明甫家竊得衣飾來滬被探拘送淞滬警察廳　爲訊辦並　崇明地方警察所施警佐飭派巡　丁占榮地保陳其　帶同失主馮明甫來申投廳禀請帶回當奉徐廳長諭飭將周送請上海地方檢察廳發落並着來警自投檢廳候示在案茲悉此案業由林檢察長委派檢察官預審判周收押旋經林君查得來警所投之文書有淞滬警察廳字樣與本檢廳名稱不符即着來警回去更正然後來廳禀明將該竊周林江並原贓等帶回崇明歸案訊辦 
[兇犯發交地方廳]  
　　兇犯沈阿福混名烏龜阿福前由公共公堂申送淞滬護軍使署訊辦在案茲經軍法科訊得此案全係刑事性質當於前日下午備文飭警將沈發交上海地方檢察廳按照通常程序訊明律辦林檢察長諭飭收押候訊 
[木排上發現屍身]  
　　前晚有一年約三十餘歲之某甲身穿黑布棉袄不知如何在南市生義碼頭附近木排上蜷臥殞命由崗警查見報告一分駐所飭十六舖地甲投報地方檢察廳長委任李檢察官會同檢驗吏於昨日蒞驗委係患病身死因無屍屬由堂棺殮厝壇召認 
[婢女跌斃]  
　　美租界海寗路一千五百七十七號半門牌陳姓家婢女丁阿根前日在晒台上失足堕地跌破頭顱立時斃命報由捕房將屍體送入斐倫路驗屍所嗣由死者之父求准免驗舁回收殮 
[離婚案缺席判决]  
　　婦入王張氏在公共公廨呈控伊夫王少田不　　　請求離　等情迭經公廨傳訊不到　令登報限期投質在案昨日上午由聶　讞會同英領　君升坐民庭復訊被告仍不到案即據原告代表律師上堂聲請缺席判决中西官以被告屢傳不到判照原告所控准予離婚 
[串拐婦女之嫌疑]  
　　向在浦東開平局爲小工之高郵人趙德興因其妻許氏忽於舊曆十月初七日被拐無蹤找尋多日嗣據婦人王陳氏向趙報告謂由與趙同鄕之高龍子與同居婦人朱殷氏串拐藏匿且曾目覩趙許氏在高處住宿數天等語趙急向查間高等堅不承認是以控經第三區警局由解警正飭警將高龍子朱殷氏一併拘獲傳同原告並證人王陳氏等於昨午函送上海地方檢察廳訊辦下午由檢察官提案預審之下判高龍子朱殷氏分别收押王陳氏交保候查明實情再行訊究 
[失火即熄]  
　　美租界　子路北河南路轉角處某號洋房内前晚不戒於火經西人救火會聞警立驅皮帶車到場撲滅幸未成災 
[工巡捐局續還公債]  
　　王巡捐總局昨致上海市政廳債欵淸理處函云查前市政廳募集地方　債由本局繼續擔任上年到期公債業經照數償還在案所有本年應還　三批第五期第四批第三期公債及前數批逾期未領公債之劵現已如數籌備擬於明年一月四日起至二十日止每日下午一時至四時憑劵還欵除登報通告外用特函達希即轉知各該債權人爲荷 
[工巡捐局批示照錄]  
　　華成公司陶冠緯稟批禀悉據稱該公司華盛路之舊式菜場另勘地點於長安路改建新式等情報經查明於地點尙屬適宜應准照辦候飭分辦處塡發建築執照可也仰即知照 
[謝劵]  
　　徐家滙啓明女學於今日下午二時開音樂遊藝會昨贈入場劵二紙書此誌謝 
氣候報告 
[（上海徐家滙天文臺天氣測候報告）]  
　　已過者之報告十二月十七日反旋風在黃河及長江各海濱信風甚烈間有烈風低度頗深滿佈於日本上海晴而寒十八日上海晴而寒空氣淸靜氣壓高於界年平均凉風來自西北偏西十八日下午四時前二十四小時内上海氣候温度至高四一·九至低二七去年同日至高五三·六至低三三·三 
　　未來者之推測十八日下午四時三十分豫測天寒恐將降雪海濱一　信風甚烈臺　海峽風浪頗大 
雜評二 
[嗎啡禍（訥）]  
　　中國國民所受之禍從未有一舉廊淸者一禍甫去而　禍之代之者又來且代之之禍往往較所去之禍爲更烈而所謂已去之禍有時未必盡去或　與後來之禍並行國人試回思從前所經之禍有一不如此者乎即如今日鴉片之禍尙未去而代鴉片之禍之嗎啡已　行矣嗎啡禍之毒於鴉片英人痛言之而有抱排去之宏願矣我身受其禍之民之官吏亦嘗稍稍留意及之否耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[爲上海治安敬告女界] [  東埜]  
　　上海在今日可謂不安之甚矣匪徒持械以搶刧奸商縱火以圖賠庶民不得安其居矣妯娌誶詬以鬥口夫妻勃谿而反目眷屬不能安其室矣野雞沿途拉客則行路之人不得安也姨太太爭風吃醒則富翁不能在小房子中安枕而臥也最近肇和之　砲聲隆隆如吹法螺槍彈拍拍如放蠁屁風聲鶴唳疑草木之皆兵蛇影杯弓畏豺狼之當道或男啼而女哭或盡族以搬家於是上海一般居民均不行安其夢魂矣噫異哉昔日之上海何爲而安若泰山今日之上海何爲而危如纍卵昔日之上海人何爲視同樂土今日之上海人何爲視如畏途於是衆難塞胸羣疑滿腹紛紛藉藉互相猜測或曰上海一隅黨人視爲逋逃藪凡此俶擾不安之狀則皆黨人之所爲也或曰上海灘納汚藏垢盜賊流氓瘟生拆白黨曲辫子之屬紛至而沓來夫醜人多作怪古之明訓也今旣聚無數醜人於一處欲求地方之安寗其可得乎故上海之所以兀臬不安又彼盜賊流氓瘟生拆白黨曲辦子等之所爲也噫嘻是固然矣謂上海治安與盜賊流氓瘟生拆白黨曲辫子黨人等無關我固不敢說也謂上海治安全爲黨人破壞或全爲盜賊流氓瘟生拆白黨曲辫子等所破壞我恐紂之不善亦不如是之甚也然則上海之所以不能長治久安者其咎將誰屬哉曰是非鬚眉男子之爲患而實巾帼女流之作崇夫彼女流者臉兒則穿彈得破腰肢則不盈一握或婷婷嫋嫋弱質臨風或款款深深柔情如水若而人者非蓄之爲玩物即藏之於金屋可耳我乃謂其能擾亂上海之治安者則有說也諸君不見是曹所服御乎逢春秋佳日衫以綾羅爲闊綽鞋以皮革爲時髦曳長裙則八幅下埀穿小褲則雙臀高聳觀其渾身裝束純乎一繡花枕頭也夏日初長輕衣襲體或穿香雲拷紡雙亂忽高忽底或御提花洋紗肌膚若隱若現一種風騒體格尤令人一見魂銷也至於冬令則披大衣服輕裘渾身　絮遍體生毛肩以下踵以上遮遮掩掩密密層層又如春色暗藏不輕易令人一見也而獨於頂上光然不著一物如參軍逢重九之日如和尙遇傳戒之期揚子效之而磨頂蒼蠅躱之而滑脚是何爲者耶夫春光和煦夏日酷暑秋風凉爽脫其頭以示輕便以爲寫意猶可說也冬令嚴寒而不戴帽何爲者耶汝輩果不畏寒能赤身露體以效傲霜之菊以比耐冬之花猶可說也呢衣革履緩帶輕裘暖其全身而獨不暖其一首更何爲者耶夫安字之本形爲　爲女質言之即女子頭上戴一帽也女子而不戴帽則安字子形破矣上海治安之所以久經破壞者其不以此也哉夫我國男子年滿二十者曰弱冠固無一人不戴帽者也官場中不僅戴便帽而已且喜戴高帽富翁多姬侍戴一帽以爲未足且就其上裝一鳥木頂也外國之女子又無一人不戴帽者也其大可以覆肩其蔭足以蔽日往來於南京路上者皆是也而我國女界掻首弄姿獨喜光頭而不喜戴帽戴月披星春秋旣慣行多露　風沐雨冬令復不　嚴寒以若所爲求若所欲凍死小鬼頭不足惜其如上海之治安何汝輩不穿櫗履　足可也不御衣衫赤　可也甚至渾身精赤不掛一絲如楊太眞出浴時所爲亦無不可也是汝輩身體之自由他人不來干預也惟茲脫帽露頂之陋習凍壞一頭其事小破壞全體之安寗其害大鄙人不敏竊期期以爲不可願我女界同胞一反平日之所爲春夏拍拿瑪秋冬昭君兜隨意戴戴如一個栗子頂一個殼也余日望之矣 
詩選 
[秋柳和樊山並東乙庵] [  漱嚴]  
　　板橋霜信曉來侵　得柔柔幾繸金對酒傷情埀老别攀條轉眼可憐今眉橫粧閣三分廋愁積書堂一寸深不信風流眞誤我纒綿未死是春心 
　　搖落江山氣已秋那堪魚買武昌樓池塘夢影如雲散泥絮心情似水流殘月淒淒辭漢苑寒鴉點點度刋溝風多費盡支撑力一種飄零更惹愁 
　　海枯桑又種成田界壞花還散滿天貧女過時抛嫁綫王孫何日整歸鞭窻中朱鳥今移宿陌上銅駝早臥烟說着靈和頻酒涙風光不是太昌年 
　　沙頭水際苦低埀收拾狂心若個知開閣頻年傷去艷徘衙鎭日惜殘姿數聲　笛吹愁急一笑黃袍變色遲莫問先生者何許門前秋老是歸時 
[三女]  
　　海寗長安站正覺寺後有三女堆志載孫權第三女葬處三女堆前夕照斜寒鴉點點樹槎枒故郊薙盡吳宮草艷塜埋殘帝子花一道長河猶繞帶千年古驛忽飛車摩登早度人天刦何事山僧哯法華 
詞選 
[錦堂春送别集成句] [  詩圃]  
　　羅帳分　（薛夢桂）燈樓倚扇（李彭老）小憐重上琵琶（王安國）正落花時節（劉將孫）壓酒人家（王沂孫）隱隱斷霞殘照（柳永）陰陰淡月籠沙（周邦彦）向秋娘渡口（陳以莊）賀監湖邊（陸游）無計留他（張先）登高送遠惆悵（呂渭老）念風移霜换（奚淡）水遶雲遮（張翥）船逐淸波東注（美奴）冷照西斜（周密）短夢未成（晏幾道）閒愁又似楊花（史達祖）但碧羅窗曉（賀鑄）綠玉屏深（利登）人去天涯（吳文英） 
[玉蝴蝶集成句]  
　　寳　鬆鬆梳就（司馬光）香霏珠唾（滕賓）露　羅襟（彭元孫）十二屏山（孫惟信）舊時飛燕難尋（史深）柳懸懸（張炎）且留春住（姚雲文）花可可（周密）只怕春深（姜夔）酒孤斟（吳文英）煖風簾　（歐陽修）遲日園林（韓　）雙岑（李萊老）倚闌凝望（歐陽烔）宿醒未解（劉鎭）離思難禁（王沂孫）心字香燒（蔣捷）幾回小語華侵（盧祖臯）怎當他（呂渭老）夢隨烟散（羅志仁）誰念我（魏夫人）事逐雲沈（高觀國）到如今（樓槃）半隄花雨（德祐太學生）一井桐陰（史達祖） 
小說 
[俠情小說紅蘩蕗别傳] [  天虚我生]  
　　第一章（續） 
　　一夕爲民國二年解凍月之某日亦即舊曆一七九四年之正月東風吹雪猶帶嚴寒國家劇場之包廂中客滿乃不能容膝衆聲嘈囃多於荒塘之蛙歌台上下華燈　燦如綴繁星時繡幕尙深掩未啓琴韻悠然敼迎賓之曲抑揚可聽蓋是日方有女劇家白浪琪姑娘者新來自外國演毛萊所編（壓世者）著名喜劇是劇久已膾炙人口幾乎婦孺盡知今復副以著名之藝員扮演登場其傾動爲何如矧巴黎女士厭故喜新是其特性宜乎哄動全國矣而各家報紙亦復競採當時之事以爲紀載且相矜炫不曰吾所聞見詳博即曰吾文辭藻麗是以表揚昇平盛况實則一般之號爲民父者時正蟄伏於會議室中辛勤刻苦以籌民生國計且與一般偵探以特權無論何時皆可直入人家室處查檢箱篋視有違禁品即可自由處分加以殺戮其事在表面視之似覺失之太苛蓋以此權而授諸偵探直無異蹤犬而入兎窟騒擾且無已時然而行大事者不顧細節此輩欲謀大衆之公安固不暇顧及私人之利益且非此則人家窩藏奸盜又烏得而知其心亦良苦矣會議旣畢時已入暮乃相約而赴國家劇場聽歌時劇場中人雖無慮千萬然一見諸人即立默如蛤見　口乃立闔且爭退其身以讓諸人坐尊之曰父不稱官而稱父者以民國平等無官可言故易而稱父若一般臧獲則轉稱官其意蓋爲天下無平等事唯貴者賤之賤者貴之則平等矣 
[奇情小說秘密汽車] [  東埜譯]  
　　第十四章（續） 
　　滕達便向勃立南笑道巡長言外之意諒你也猜透了我們到了那個當兒爲保持國家平安起見須放出辣手叚大義滅親你不可在妻房面上用情不肯開槍射撃丈人就是說你不肯槍撃挨周放他一條生路那是行不得的勃立南道你總是頑皮此何等事容你說笑話兒若果如你所說你那嫡嫡親親的阿舅嘉而德難道可以用情不制他的死命嗎於是三個人一笑而别 
　　一輛碩大無朋的汽車滿身紅色漆得耀眼生光停在蘇格蘭警署前車中坐着兩位少年還有一個車夫都是雄糾糾氣昻昻的像凖備赴敵守門的一個巡士上前問訊少年就探懷取出兩張名片授給他巡士接在手裏一看見一張上註　勃立南的小字一張上寫出滕逹的大名就微微點首請兩人在車中靜待一下子　着名片進去過了十分鐘光景只見巡長杜嵛戎裝佩劍大踏步從裏面出來跳上汽車把嘴唇附在滕逹耳朶上說了幾句滕達把輪機一轉那汽車　　然直離警署風馳電製的去了那時倫敦夜市正在鼎盛的時候店舖裏電燈煤氣燈汽油燈一齊放光紅男緑女車水馬龍在街道中往來好比　梭燕剪紅色汽車莽將軍混入其中走路人看見了只道車中人出來趁热鬧兜圈子那知他們身上擔着天大的干係黨人的死活議員裏許多政客議員的死活都握在他們手掌之中呢 
 
 
 

Page 15

 
 
   
 
 

Page 16

 
 
   
 
