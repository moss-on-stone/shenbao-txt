# 1889 - 174 - 4905816

 

Page 1

 
 
[新印秋水軒尺牘出售] [  申報館主人啓]  
秋水軒尺瀆以庾鮑之清才抒淵雲之妙筆洵屬有目共赀特用新鉛字排印訂成二本每部價洋一角半賜顧者仍照曩例 
[精印三層本佩文韻府准六月初一日出書告白] [  點石主人啓]  
　　是書縮印三層本向爲本齋所特創當時頗有以式不雅觀者爲言然而購者紛如爭先恐後可見挿架累累宜居不宜行船唇馬腹之提擕終以　便者爲可貴今本齋率由舊章仍印二層本取原書整頁發裱不經割裂何從舛誤而又加意校讐加工精印每頁飿行字無論多少書縫中備戴　遺檢之卽得分本從薄書腦從寛分裝廿四本分四套定碼洋廿元准六月初一日出書如欲躉購格外從亷想海内文人需用此書者必以先覩爲快也持此佈聞伏惟雅鑒 
[發售小題觀海告白] [  點石齋啓]  
　　本齋曩有大題觀海初二集之刻可　综制　之精粹集文苑之大成矣而小題獨爲　備之惑尙爲　　今又廣搜博采延聘高才愼加遴　　　一萬五千首與　　之小題文　　刻無一犯重所以絶雷同持風氣也分釘廿本價洋十二元凖於十五日出售上海在南北申昌及抛　塲點石分局外埠則向各分局購取可也此佈 
[點石齋售書啓略]  
　　經　通纂○是書　羅安富取用不　　此應試可咄　辦然　經非由　　臨事　易張　　置案頭隨翻　該則臨用之獲益更多而人　我　矣今定碼洋卅五元○大題觀海初二　○　文三萬六千爲本届各省鄉試題十得八九謂予不信可覆按也今定碼洋廿五元○五經文　○　又一萬五千首其中向無陳作而特搆者不下萬首新頴美　無踰於此碼洋八元○五鳳　試帖○得　一萬二千首慶　土飯概不　人碼洋　元○御纂七經先印五經○直行宋字精校精印碼洋八元○慶治　略○采輯史事有體有用洵經世必隨之書碼洋一元其除種類　多不能　　本埠外埠俱有分鋪士商　近購取可也此佈 
[論人才之可惜]  
　　傳云惟楚有材晉實用之夫我有材而我不能自知之恥也自知其材因循焉而不能用反使爲他人所知爲他人所用无可恥也所謂才也者大之足以佐王定覇遠之足以闢土開疆恢之足以兩地叅大廓之足以經文緯武若夫區區一材一藝之微固不足以容心其知也聽之其不知也忘之其用　任之其不用也置之又何足以攖大人之心哉雖然泰山不讓土壤故能成其高河海不吐細流故能成其大大臣謀國固先務其大者遠者要亦不可遺其小者近者也中國近來講求西法銳意海軍凡一切營伍皆仿西式盖欲用彼之長以濟我之所短意至深法至善也顧旣用西式以講武則必事事仿照西式凡於軍營中必需之事亦當早爲求而儲之以待用前者西醫士梅威令君以軍中不可無醫中國於武備事事皆照西法而此事獨不欲思有以導其意而開其端慮及於欲用而無人也因創設醫院招中國人之心靈性敏并先已曾學英文英語者教之以醫道計先後所教成之學生三人挈赴香港上海一再考試僉云可以行道並有一相助醫生之人亦復技藝嫻熟襄事不忒然　舉而進之於中國意以爲中國必且震之驚之尊之重之乃久之而未聞有所舉動也又久之而未見　所位置也遂以爲中國無能用之者矣於是爲他人所用昨譯香港西字報知梅君所教之高足兩人已受英人之聘請往北般鳥地方行醫此甚可惜之事也前者學成之後在天津演習各種醫法以及行車治傷等事莫不嘖嘖稱道弗置其在滬上試演時曾親見之其步驟之疾徐手法之輕重調治之緩急皆井井然其有條而不紊而且極爲純熟不啻駟馬駕輕車以就熟路卽其考試各種醫道西醫我人集而監視亦無不衆口同聲稱　不已此其材之已成也可知乃以已成之材而中國不能用之轉以供他人之用詎不大可惜耶說者謂中國之於西醫尙信者半而疑者亦半盖以地方風氣不同人身氣脉亦各異脾胃臟腑不能一一相若以故西人以鴉片治病而中國則以之成病雖曰服食之法不同而要亦氣體互異之故又如西人日以麵包牛肉爲養身之具中國人則食米雖北方亦有食麫而北俗不能易而南猶南欲不能易而北且米之養人則固伊古已然也或有謂米之力不及麫故北人多强有力者而南人荏弱不能任勞苦其實則强弱之分亦不在乎麥與米之間假如泰西各國莫不以麥食爲生然其中豈無一二荏弱者乎江浙諸省咸以米食爲養其中豈無一二强毅不撓者乎西人治病與華醫亦初無大異不過望問聞切四字中醫全用之而西醫不全用也顧近來中國之醫其能全用四字者亦無幾人而西醫雖不切脉但以機器騐其氣分之盛衰聽其血脉之流動則較之中醫指下更爲明確則亦不得以其不全用也而少之矣西醫有專門新聞紙在外洋今日某醫醫某病如何醫法一一列於報上此卽中國之醫案滬上西醫之醫疾有騐者亦皆寄登報章如此則彼此可以互相考證交相輔益而醫學乃愈精華醫而苟亦用此報紙則必至於互相標榜互相攻訐否則不過自裝門面自爲誇耀而已此又中西醫者之斷斷乎不能相合者也西醫之治外症其所用刀針等物均有機括一物止爲一症之用有西友爲余述及有孩患痰核西醫視之云宜割去爰令侍者扶其頭而以軟木塞其口然後取出一刀不見鋒刃刃在靶中靶上有機一捺則痰核已被割下團團然若肉圓而其患若失此其器之利爲何如者中國則不過刀有大小之殊針有長短之則從未見某刀專割某瘡某針專剌某病者此又中西醫之不能相合者中西之醫旣不能相合則此時西醫之勢方漸入乎中而不能敵中醫之盛然則西醫雖善而欲其盛行固亦難之所惜者梅君以數年苦心爲中國教成絶藝將以資中國之用而中國視若無足重輕以至轉爲他人招去此則誠有不勝楚材晋用之歎者嗟乎有材而不之用欲用而又患無材有心人能不扼腕深之也哉 
[本館接奉電音]  
　　昨接在京友人發來奄音有本月初一日上諭兩道敬謹譯登○六月初一日奉上諭御史周天霖奏内外官員補班兩歧請飭部核議章程等語着吏部議奏欽此同日奉上諭御史周天霖奏京師盜案迭出請飭整頓捕務一摺輦軗重地盜案疊出總由捕務廢弛亟宜實力整頓着步軍統領衙門併劉恩漙前摺將緝捕章程及如何申明賞罰以示懲儆之處悉心妥議具奏所有五月初二日廣安門外松壽客館被盜一案並着該衙門查明覆奏欽此 
[金闕鐘聲]  
　　考試内閣中書一則已錄前報兹聞吏部以投結之人足敷考試禀經各堂憲議定於五月二十 
 
 

Page 2

 
 
四日奏請欽派閱卷大臣入塲二十五日點名應考各員領卷入塲二十六日考試除咨取各部院堂銜繕單以備奏派外其赴部投結報考内閣中書之直隷舉人惲毓嘉等一百三十餘員應於五月二十五日黎明各同出結官前赴貢院預備點名領卷進塲考試○新進士陳昌曇赴吏部遞呈據稱陳昌曇係湖南龍陽縣人由廪貢生遵籌餉例報捐通判雙月選用十一年投効山東於堵築趙莊溝案内出力蒙山東巡撫陳奏保免補本班以知州不論雙單月選用於十二年四月十八日奉旨依議欽此光緒戊子科順天鄉試中式第二十名舉人本年已丑科會試中式二甲第一百三名進士引見奉旨着分部學習欽此因無力赴部當差情願仍歸勞績知州原班銓選理合取具同鄉京官印結赴部呈請等語經文選司查核該員係由勞績候選知州中式進士引見以部屬用所有呈請改歸知州原班之處例内並無中式進士以部屬用復行呈攺知州明文應毋庸議已禀各堂憲批　○禮部示照得定例各省選拔生後期續到不拘人數禮部會同國子監隨時奏請考試等語今江蘇等省選拔生姜瑞麟等陸續赴部投文騐到於五月二十五日奏請二十八日在部考試爲此示諭各省未經朝考之優拔生等務於二十二日以前親賚咨文貢單赴部投到以便附入一體在部補考勿得自悮○吏部接吉林將軍長咨開現出吉林阿勒楚喀倉官英廉一缺揀選得七品筆帖式喜俊擬正無品級筆帖式永祥擬陪給咨進京由部帶領引見等因到部刻由文選可回明各堂諭於本月二十六日帶領引見○五月十九日步軍統領衙門將奏交刑部之拿獲明伙盜犯李三等九人又拿獲路刼賊犯馮四等四人派委原拿此案之緑步兩管弁兵將兩案人犯一併押解送交刑部經當月司收犯後先交獄所看押照章配簽分司訊辦云至分歸某司訊出何供容後續登○祁于和總憲請假回籍修墓奉旨派李鴻藻署理左都御史欽此刻聞李蘭蓀大宗伯詹吉於五月二十六日辰刻躬往臺省接抵署任視事而經歴廳已知照闔署官員以及五城司坊官届時入院謁見漢署堂上任云○内務府行文各衙門謂本年例應更換腰牌之期相應知照卽將内廷三海各項蘇拉茶役人等籍貫年貌姓名造册咨送本府以憑飭交營造司製繕新牌並於一月内將各項舊製腰牌彚總呈繳本府查銷換領新牌庶出入禁内稽察較易○正紅旗司鑰長入值前朝闕左門班於午後率護單校等出闕左門沿紫禁城巡察外圍各朱車栅欄下五旗護軍營值班官兵逐一面諭該值班官兵現因天氣亢旱一切火燭倍宜留神以昭愼重夜間傳遞更籌到則卽送不得稍延片刻云周歴一遭由闕右門而回葢因上還宫内故於所管官兵諭加勤愼也 
[象山閙捐續聞]  
　　象山閙捐其大略情形前已錄報兹悉五月二十七日又撥提標精兵三百名前往彈壓迨彭太守馳到象山鄉民仍未解散胆敢與太守爲難太守大怒飭勇拿人而其中有强悍者晚敢與勇格鬪勇以空鎗嚇之始各逃竄當拿兩名内有一名年約六十餘歲直認爲首不諱太守先將兩人加以刑具於廿九日早回寍押解道署吳福茨觀察飭發鄞縣收禁候審 
[定期决科]  
　　寍郡每逢大比之年將六七八三月課期提前課試藉以决課今年適值己丑恩科循照舊章辦理兹聞道憲吳福茨觀察府憲胡練溪太守邑尊徐翔墀大令山長陸漁笙太史公同商議定於六月初三日道課初八日府課十三日縣課十八日院課各憲因天時炎熱並不扁試給卷散課以示體恤惟限當日繳卷逾限者雖有佳文概不錄取 
[示禁晝刦]  
　　賊人乘夜行刼如鼠之晝伏夜動猶有畏心至白晝搶刦則目無法紀極矣現聞廣東王爵棠方伯交卸潘篆復陳臬事已回本任出示嚴禁大書白晝搶刼格殺弗論八字遍懸通　搶刦之匪當知警矣近日方伯復恐上下之情隔閡而不通特於頭門外設立詞桶求通民隱憲示照登欽命二品銜廣東等處提刑按察使司按察使克勇巴圖魯王爲設立詞桶以通民情事照得詞訟向例不准越控原所以杜刁健之風然有時事關緊要或屬機密必使先赴縣府控告始行來司具呈則旣慮稽延復虞漏洩轉致有失事機本司念切痌瘝勤求民隱特於頭門外設立詞桶除將准予投桶各事宜詳晰開示外合行出示曉諭爲此示諭軍民人等知悉爾等知有後開各條欵事件急欲來司控告者務須開列具詞人姓名住址及詳絀所控事由隨時投入桶内以憑懸牌傳訊辦理至詞桶每日本司自鎖自開並不假手司閽卽懸牌傳訊亦祗書具詞人姓名於某日某刻赴轅聽候傳訊字樣並不差傳擾累亦不聲明被告人姓名及事由以杜走漏其尋常一切詞訟案件仍按三八卯期控訴毋違特示計開一城廂内外水陸等處遇有白晝黑夜搶刦等案除赴地方官衙門告理外如有確知眞犯逃匿處所控之縣府或慮稽延時日至該犯聞風脫逃難於破案者准其書明案由及該犯姓名住址先行投桶以憑密飭捕拿俟獲案訊明後優給奬賞一各州縣命盜眞兇業經懸賞購緝久未弋獲者如有確知該犯逃匿處所准其書明該犯姓名案由及逃匿處所投桶以憑密飭緝拿俟獲案訊明後優給奬賞一著名窩家及拐賣人口出洋掳掠婦女確有實據者此輩伎俩詭秘控之縣府恐漏風聲准其指實姓名住址投桶俟緝獲定案後酌給奬賞一遇有匪徒拜會竪旗滋事及匪徒打單確有實據者准書明該匪姓名住址及滋事地方投桶以憑密飭飛速緝拿俟獲案訊明後優給奬賞一各鄉因事紛爭購買槍砲及招集外來匪徒欲圖械鬪者如有眞知確見准指出實據及該鄉土名投桶以憑飛飭解散嚴拿徽辦一私開白鴿票館確有實據及從前榜拿著名東家各票匪准指出姓名住址投桶以憑密飭緝拿俟獲案酌給奬賞一各州縣土豪惡紳恃勢妄爲雖經指控縣府尙未拘辦或非縣府所能拘辦者准其指出姓名及被害事由投桶一文武現任候補各官如有因案得賄枉縱及書差勒索招摇撞騙確有實據者准書明事由及指出銜名投桶一本司宫親幕友及書差家丁有在外招摇撞騙確有實據者旣不便控之縣府并不便面告本司准其書明事由及指出姓名投桶一設桶以逹下詞並非欲令告奸如有挾揑造黑白顚倒是非及詞内並不書寫端楷及塡註具詞人姓名或假揑名字懸牌傳訊不到卽屬圖洩私仇除所控不行外仍查拿嚴辦 
[閩中蛟思]  
　　客有從南平縣回閩者稱該縣城外某鄉因田蛟驟漲大水五月二十三日水勢竟有五丈之高到處皆成澤國人畜屋宇漂没甚多當日縣尊急發專電到閩想大憲痌瘝在抱必當速霈恩膏以蘇民困也 
[匪徒蠢動]  
　　上年福建順昌縣轄大幹鄉江西帮與汀州人因挑監起釁焚燒屋宇毆斃數十命幸經協昌協鎭朱鎭軍派兵彈壓漸就解散已登前報詎江西帮雞公船其中匪人甚多近日又勾吕哥老會游勇聚衆爲亂約有五六千人謡傳拿口分司以及大幹官運局均已被刼且燒燬屋宇洋口一帶人心皇皇十家九徙前數日電信到閩卞頌臣制軍立卽檄飭長門統領現任福寗鎭曹軍門志忠霆慶前營廖總戎得勝統帶恪靖正副兩營礮隊鍾鎭軍紫雲各帶健勇前往剿辦各營將業於五月廿六日起程想么魔小醜不難指日蕩平也 
[襄垣小誌]  
　　皖南各屬開設各行皆在皖南牙厘總局領帖由局先行填給安撫部院所發空白執照俾卽行開張自光緒二年七月起至十三年十二月底止咨由戶部頒發執照到皖轉發到無經督辦皖南牙厘總局孫樹人觀察曉示該牙戶赴局換領限至八月底截止如逾限不赴局換領者將照繳銷嚴行飭查閉歇不准開張換照之時不准書吏需索私費倘有舞弊准其禀控究辦○廣德州張中棠章紱榮家被盜搶刼一案經廣德州拿獲盜犯趙元英陳大良兩名審確後解至蕪湖請皖南道勘訊當經道憲飭委讞局委員審錄口供將盜暫禁蕪湖縣獄旋經孫樹人觀察於上月廿五日升坐大堂飭役從縣獄提出兩犯訊供畫招飭仍寄監以俟詳院定讞○蕪湖近來興造房屋日新月異砌牆塡地在在需泥無業小民從山崗土壟挑挖而來遂致棺柩暴露屍首縱横傷心慘目莫此爲甚現宰官身者果能嚴申律法高懸厲禁是亦仁人之用 
 
 

Page 3

 
 
心也○出使美日秘欽差崔惠人星使瀛眷於上月廿四日自皖垣乘舟抵蕪登岸暫住星使已由皖垣馳回太平縣原籍省墓約計六月中旬當可抵蕪整備行裝七月中可以到滬出洋之期約在桂花香裏也○蕪地疊沛甘霖前已錄報上月廿三日爲夏至節三農傳說是日有赤雲在天主五榖豐登是日午後果有赤雲密布若胭脂色及夜分大雨倒瀉無異玉女傾盆連宵逹旦直至廿四日午後始霽街衢水深没膝田中旣霑旣足農人莫不歡欣鼓舞謂今秋可卜豐年也○黄梅時節大雨時行聞皖南各山鄉亦均得雨近日内河水勢暴發而江潮亦因之泛張水與岸齊道署前尙塘埠爲南鄉屏蔽各紳耆聚集農夫將道署東轅門外將軍圩上圩埂陡門及江干各陡門加板閘住並挑塡泥土畚扁齊施以爲圩田保障也 
[楚北話雨]  
　　楚北自蒲節以來晴雨得宜鄉農無憂旱潦江水亦未見盈絀近日氣候悶熱上月廿三日自早至西二十五日自辰至午兩次猛雨不啻銀河倒瀉玉女傾盆廿三日雨止忽聞太和橋某姓住宅坍塌壓斃老嫗及一幼孩後街僻巷積水成河上自多寳林横堤宋家墩與禮智司前三義殿紫竹菴喬家巷涂家塲沙家巷堤外自太和橋嚴家灣熊家巷小董家巷苗家碼頭巷後娘娘殿迤西一律積水盈渠連日有增無减江水現已漲至三十八尺云 
[拐孩堪憫]  
　　漢口五月十四日失去小孩數口偵騎四出毫無蹤影覓孩之饠聲自午後至初更仍此往彼來沿街呌喊爲父母者莫不斷絶肝腸也 
[詳勘賭地]  
　　虹口賭攤基地經上海縣諭令繳單充公云云曾登前報兹悉前日裴邑尊升堂諭令亭耆孫寳福將該地勘明繪圖詳細具禀候核孫遵諭而退 
[押候送縣]  
　　包探王阿二張松樵至英公堂稱江北人顧茂才投捕房報稱有十四歲之姪兒名守寳出外賣草鞋被人誘拐現知在張文發處向領勒索謝儀往提張文發并帶孩子時知由王士林領孩交張使吳西惠報知顧茂才可見伊等通同勒索故將王吳一併拘案請究顧茂才申訴前情并稱失去姪兒曾貼招紙載明送還孩子酬洋四元旋據吳來報會張與王言要酬洋二十元減至十六十二元我實無力出此巨資况揆度情形明是吕拐圖酬爲此報明捕房由包探拘案至伊等勒索謝儀有吳寳順陳江林可証吳陳二人同供張王吳等要顧酬謝是實孩子顧守寳供被王士林誘拐送交張文發處蔡太守詰其如何被拐支吾莫答張文發供王士林是我夥計害及孩子失路啼哭問明是同鄉人爲北招留通信於顧顧自願酬洋四元向索無着反被報捕王士林供與同并稱我未誘拐孩子吳西惠供與張文發相識張招留孩子我去通信於顧太守謂據孩子所供係王士林誘拐惟究詰之下支吾答對事尙可疑張文發招劉孩子勒索重酬亦屬非是飭將張王吳三人押候移送上海縣着顧茂才領同姪兒守寳投質旋據顧才寳求請免送縣署太守飭退候示 
[放白鴿]  
　　金匱人某甲向在滬城爲金箔生意其妻早故家内乏人屢向友人言思作鸞膠之續近日有家在同春樓南首之張其祥卜隣里之陳正德沈周氏三人探知此事自任爲媒說合寡婦蔣陳氏言明財禮洋銀三十元擇吉本月二十二日迎娶過門婦年已三十五齡挈有一子甲固不嫌其爲拖油瓶居然撫爲己有至二十三日午後婦忽棄子而去蹤跡杳然昨日遇諸新街德春棧内因喚巡捕至將婦拘至捕房捕頭着押候解送公堂訊究紅鸞未照白鴿先臨說者謂婦雖不良然一夜恩情卽三十金亦值得也中之控究毋乃不情 
[小女謊供]  
　　女孩汪秀英一事已詳昨報其標目曰志趣可嘉者盖節取葛同轉堂諭中四字也豈知事竟有大不其然者當日包探王榮培挈秀英至曹恒源紙棧問訊據紙棧中人言是女素係棧中留養邇來時時鼓弄唇舌是以不肯收留昨晨同轉臨捕房時該包探禀訴情形隨有太和絲線店夥胡某投案遞禀稱秀英係童養姪媳因嫂嫂歸寍是以寄養曹恒源内屢次向人淘氣搬弄是非五月初六起更肆無忌憚輙言有人將伊害死聲稱欲投河或吞　昨竟私行逃出紙棧夥徐小雲供與胡相同秀英供有女伴阿弟者教我私逃同轉問爾昨日所供是何人所教答稱亦阿弟所教問阿弟如何人答稱家在對門姓胡年十四歲胡稱阿弟素來誠實此係秀英謊供同轉謂秀英曰爾小小年紀胆敢私自脫逃且復揑造謡言壞爾婆婆名氣實屬可惡飭責手心一百下諭令以後須謹守閨箴不可如此旋卽交胡曹兩人領去 
[圖領拆費]  
　　長利洋行西人代威金生向華人王少卿永遠租得地基坐落在裏虹口價銀照付祗欠找銀五十兩因該處有租地起造之房二十餘間理合拆讓屢經知照置諸不理禀控英國賈副領事據情照會蔡太守飭差傳王旋據王訴稱此地先經出租與人起造房屋嗣經杜桃錫等將屋輾轉價賣此等租戶地租甚屬難收約近二年概不向收租錢早向言明欲賣與洋商今與長利行成交後告知各租戶均願拆讓惟有康才龍毛仁紀爲首把持藉索拆費所造之房皆破舊不堪康才龍毛仁紀訴稱向王租地造屋皆是窮民歴年已久有張姓等二人向租立有租契載明倘將地基賣與洋商須償拆屋費歴來工部局買地有屋令拆皆償拆費叩求恩典太守會同賈副領事訂於昨午前會訊長利洋行西人申訴前情王少卿稱此地租與杜桃錫等造屋均無租契今康才龍等皆轉買之戶更無契據伊等雖載明拆費然我已二年不收租銀康才龍毛仁紀同供並非我等爲首把持其餘租戶亦要拆費請爲傳問太守商之賈副領事諭康毛等曰所稱工部局給發拆費之說核與爾等情節不符飭候覆訊判斷 
[縣案彚錄]  
　　湖州人高其才具詞投控周書年姚守政暫借福聚公銀七千兩回索不歸今姚已管押在案叩求究追裴邑尊察閱呈詞後謂銀根至七千餘兩不爲不多何得輕信姚言贸然與之亦屬糊塗檢閱原卷福聚公經手鄭學山控爾監守自盜虚實自應一體澈究飭將高交待質所押候集訊核辦○沈茂堂上控施張氏串同張曜卿孫晉華等勒索一案經裴邑尊迭次訊供節登前報前晚復經邑尊訊究諭令張氏及張孫等合繳數洋七十元給沈領去毋再多凟○靛客巫雲泰控張清源等串騙靛洋經裴邑尊提案訊追曾列前報前晚復經邑尊升堂訊追巫稱小的躭擱已久亟須回家叩求追繳給洋張稱現由靛業董事清理明白明日卽可繳洋求恩鑒宥邑尊以案旣理明着從速將洋繳案以便給領 
[英界公堂瑣案]  
　　包探陳阿九稱盛氏卽小寳報失金飾衣服等件值洋八九十元查明係陳阿金行竊爲此拘陳　出質票吊得原贓共計質本錢四十八千有餘銀洋十八元今將人贓送案盛氏伸訴前情并稱我開烟館時用陳爲夥致被行竊金飾衣服陳稱蘇州人年廿二歲惟求施恩該氏又稱照數尙少金秋葉一副銀簪一雙質鋪夥請追押本蔡太守諭該氏償還質鋪半本該氏堅稱無力太守判陳發捕房管押三月贓交該氏先領俟比追陳所質之錢能否繳案再行核奪○葉東來稱拖東洋車在路被李阿虎之馬車撞壞先言願償修理洋一元半繼　翻悔爲此報捕拘案李阿虎供彼此均未留心以致碰撞蔡太守判李阿虎繳洋一元半給償葉　來○陳氏卽杏林稱有丈夫相識王晉發曾來躭擱一宵失去元布夾袄縐紗裙疑王行竊報捕拘案王晉發供安徽人素以贸易餬口今被誣竊心實難甘蔡太守以該氏疑竊無憑碍難准理王晉發交保番放 
[法界捕房瑣案]  
　　某洋行買辦訴稱前數日十二點鐘時在城内買蓆二條及出老北門悮與途人某甲相碰甲遂逞凶幾致用武忽有 
 
 

Page 4

 
 
一老者面貌似曾相識自願將席代携因卽交卽及回行老者竟不送席來今晨行經公館馬路與甲相逢因特扭案請究甲供姓吳名錦才素業成衣來申未久是日與同鄉人王金和啜茗後路過老北門驀被此人將席碰撞以致互相口角並未取伊之席問爾與老人認識否答稱素不認識小的在城内穿心街譚金榮成衣店爲夥請大老爺訪查可也同轉謂取席雖屬無因肇事實難辭咎喝令掌頰一百下着寄信出外央譚來案具保少頃譚卽到案將吳保出○著名流氓施德勝卽施占鰲又名仁豪誣控洪桂全竊物一案已記報章昨晨桂全之堂兄福生扶同桂全之母楊氏投案候訊葛同轉問究竟施偕妻劉氏至爾行中幾次答稱十九二十兩日來過兩次後不記日期又來一次第一次來時小的不在行中由行夥沈姓回話據言共來二三十人皆穿小袖緊身衣第二次由十六鋪地甲偕來同轉問爾知桂全與劉氏因何相識答稱是同鄉且有私情桂全借給施洋銀六元羅又生借給施洋銀三元當施問羅借洋時在茶館内桂全已往周浦問取裙之事爾知否答稱桂全向施索取洋銀無着是以由劉氏將裙交付隨由包探傳十六鋪地甲夥何瑞到案訊問何供小的偕施至洪處僅止一次同轉謂恐不至一次諒施與爾相識故代爲隱瞒耳荅稱實不認識同轉隨着退去候查明根底再來候訊劉氏供羅處確曾借過洋銀三元至桂全處六元實未借過問裙是否由爾交與桂全答稱由桂全竊去問尙有何物答尙有小銀洋間旣有小銀洋何以不還借欵答稱伯伯賣去田房將洋銀兌取小洋同轉怒謂一派胡言喝令掌頰一百下時施得勝在押所知妻受責驀取鐵桿繫傷自己頭顱並將包探大駡　事據情禀知同轉同轉着卽帶出施出言挺撞同轉大怒飭責一百板仍還押所隨由吳福生稱小的因躬被控以致東人不准上工求速斷結同轉謂爾去與爾東人說明須俟水落石出然後結案遂令一并退去○包探禀稱鄭阿三在太古碼頭竊取洋布一疋送案請訊鄭供寍波人年二十三歲洋布在碼頭上板縫中拾得葛同轉着笞責一百板卽行開釋○包探禀稱湖南積竊沈老堯在某輪船圖竊獲案請懲沈供小的來滬未久偶至海琛尋友致被悮拘葛同轉問友是何人答稱王錦春同轉謂本當懲辦姑念年老有病從寛斥釋以後不准逗留如再被拘决不輕恕沈叩謝而退○前報紀竊取十五號西捕洋槍之趙良才經葛同轉判令賠洋十元昨日趙父仁桂及母張氏投案呈上鷹洋五元供稱尚少五元有工洋可扣同轉謂趙曰爾作事不端致父母匍匐公堂實爲不　以後再想到花烟館否答再不敢再去同轉隨飭掌頰四十下交其父母領回管束○流氓打架一案前巳兩紀報章昨日原告王阿大投案候示同轉問爾病如何答稱今已稍愈惟妻子仍有病耳問延何醫療治答稱城内藥店中任先生王錫春供小的確曾小便惟並未肆毆伊則曾毆小的同轉謂爾實罪魁禍首飭令笞責三百板周明和俞興隆姚嘉福三人各責二百板李深福責一百四十板王阿四責一百板王錫春等四人本當枷號今姑從寛交人保釋俞興隆卽由其母待某飯店保單保去王李着函請店主來保 
[叩洒楊枝]  
　　謹啓者本堂自三月初二日開局施醫每逢雙日送診敦請六位内外耑科悉心診治按方給樂但虹口華洋雜處地廣人稠其間食力貧民甲於他處每期就診者扶老携幼而來計有三百餘號現當炎夏勢必倍增盖溽暑薰蒸凡小戶窮黎尤易染患疫症今再請李君祐之徐君子才共成八位分别上下午施診上午由八點鐘起至十二點鐘止下午一點鐘起至四點鐘止惟是本堂並無恒産辦理各善種種經費籌畫維艱所賴者一文愿以資接濟伏求豪華善士慷慨仁人普發婆心共援佛手憐他困苦起彼沉疴洒一滴之楊枝萬人被澤助一文之善願百病回春俾奄奄待斃者重慶更生實所望於好施君子上海虹口元濟善堂同人趙歧峯陳德薰麥業卿何芸思等頓啓 
[分潤枯區剴切勸世]  
　　漢口裕通祥號由盤記棧江厚卿兄來規銀二百兩委解山東述悉今年茶帮生意甚爲順遂奉勸同業激發天良不啻潤西江而勤其灌溉焉[  上海北市絲業會館籌賑公所愚弟施善昌謹誌]  
[上海三馬路陳與昌帳房啓]  
　　敬啓者敝東陳竹坪先生作古於上月二十一日發引二十二日領帖蒙諸親友致送隆儀除幛聨祭筵香燭外共收儀洋一百四十二元二角令嗣心畬昆仲旣已叩　盛情仍遵遺命悉以助賑業　此欵送交文報局查收彚解災區謹以登報 
[蘇省撫轅抄]  
　　二十六日同知銜分缺先補用知縣殷以恕服闋回省禀到○二十七日主簿祝衍綸禀銷監放吳邑孤貧口糧差卽辭赴滬 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[借宼情深]  
　　開封府屬紳耆二品封典候選教諭張萃峯大挑二等教職陶應逵禀爲知府實德及人情殷依戀懇奏留任以福開民事竊維德必有隣老成可與商治人惟求舊久道所以化成昔漢宣帝有云太守者吏民之本數變易則民不安此誠千古之至言非止一代之殷鑒也今開封府知府孫大公祖悃幅無華循良素著當熊軾蒞臨之日正鯨波肆虐之時公祖目擊流離心殷飢渴親馳河埭督率官紳散錢餅以資其生結筏船以救其死嗣復分刊條教遍貼村墟勸築堤埝以禦洪流募捐銀米以助官賑本其視民如傷之隱發爲籲天痛哭之詞語出至誠人皆思奮起崇堤於百里不日而成集鉅欵於四方聞風畢至焦思苦慮廢寢忘餐殫終歲之勤勞拯萬民之性命游魚入釜幸保餘生梁燕傾巢竟存完卵雖罹顚沛憂危之厄略無讙譁擾攘之驚使憲澤不爲屯膏俾災黎得沾實惠公祖之力也尤可感者首府近在省垣號稱難治公祖於籌賑辦災之際有並觀兼聽之才不時親坐堂皇手批訟牒案牘如秋來之葉風掃皆空吏胥踏冰上而行心皆自愓獄無大小必本以情人有賢奸莫逃其隱劉宏不恃從事而澄鑒如神包公洞開重門而關節不到繫詞曰惟深也故能通天下之志惟幾也故能成天下之務公祖之謂矣且夫處脂膏而不潤人笑君魚入寳山而空回誰爲王烈支差有例校獵何妨而乃寛以待人儉以律已卻餽遠於口岸累息商人絶壟斷於牙行利歸負販他若搴帷按部撤供帳於行台飲水鳴清寛災區之公費此又公祖之愛人而兼愛物恤吏卽恤民者也今者馮夷効順河伯朝宗而賑務之事於此終卽善後之事於此始大災甫過恰如重病初興元氣未蘇正賴慈君休養加以河東粟貴長府錢荒沙壓之之急須清丈飢驅之衆宜遣歸耕未來之事甚多愛戴之忱彌切詎意里閭傳誦官輙升遷謂因河務宣勞將以道員候補雖街談巷議一時未見明徵而異口同聲衆情殊形惶急伏念論功行賞固聖主之酬庸臥輙攀轅亦下民之依戀是故使君被召借以一年賢者遷官爭於兩境歴稽往籍傳爲美談國初松江府知府周中鋐初以催科𦊱議繼因銜恤去官皆爲衆庶遮留屢荷特恩還職此本朝之成憲洵盛世之良謨今孫公祖有候覇之才無中鋐之過倘竟關缺離任則良吏未免投間卽或異地除官在開民亦將安賴用敢不揣冒昧聨名上陳仰祈大帥查明奏保原案如果實有開缺字樣可否俯順輿情奏請留任按其賢勞之績别籌奬叙之方庶幾表卓茂之循名常存碩果還宼君於故地永蔭甘棠感荷鴻恩實同鰲戴紳等無任激切屏營之至 
[救吞生烟]  
　　吾湖陳君竹坪急救吞阿芙蓉不嫌昏暮叩求濟人無算今惜溘然逝世僕有救治末藥屢經騐甚靈奇因修合以濟人分文不取如有誤吞之者不拘時候速向申北乾吉弄淩氏醫家取藥救治特登報牘遠近咸知[  耄學齋凌蘇生啓]  
[身世玉琴樓已丑年題畵詩之八]  
　　白蓮翡翠銀塘淨似鏡新磨未許紅塵涴襪羅冉冉幽香浮暮雨娟娟素影濯秋波清風淡蕩神俱遠殘月微茫恨轉多翠羽有情來伴宿師雄舊夢較如何○松鶴梅百尺蒼松骨幹奇補將梅鶴更相宜林逋冷落陶潛隱亮節清風想見之○山水羣山莽莽水澌澌萬籟無聲寒不支驢背閒吟殊未覺灞橋風雪已多時獨石孤猿百尺主峯一對猿哀鳴失伴正黄昏數清嘯西風急不管行人有涙痕[  太痴生]  
[以舊帕寄月蘭秋榭系之以詩]  
　　良媒擬託更遷延孤負幽閨已數年故物相還無别意只將珠涙慰嬋娟[  太痴]  
[小詩一律奉贈高昌寒食生大吟壇卽請斧正]  
　　名士風流迥不羣縱横健筆掃千軍紅樓填曲痴于我白雪題圖欲乞君先生著有紅樓夢詞香艷無儔僕藏有紅樓十二圖册遍徵題咏並欲求先生珠玉滿座賓朋呈傑作一簾烟雨誦高文年來不羡封侯樂惟有瞻韓意孔殷[  苕溪愛蓮室主烺甫弟周炳城拜稿]  
[觀劇雜詠]  
　　空城計綸巾巾扇妙無倫一曲瑶琴退敵人儒　風流成往事好憑名角善傳神○鳳鳴關戰蹟千秋說鳳鳴雍容名將擅論兵仗他絶頂通神技又見旗細柳營○進蠻詩梨園獨步信無儔玉貌清音占狀頭醉寫丰神皆入畫當年學士儘風流○梅龍鎭談何容易演梅龍流麗端莊逈不同一洗人間筝陋似么鳴鳳在梧桐[  桂宫侍史未定草]  
[題瀂隱某公七律一章集句]  
　　數畝池塘近杜陵李昌符縱横詩酒少年曾詩韵註芙蓉葉上三更雨李昌符蘆荻花中一點燈白居易懶讀經文求作佛姚合滿添茶鼎候吟僧岑参他年會著荷衣去梅福縹緲孤峯試更登王建古大雷女士淑娟李媛娣集 
[上海四馬路文報局恊賑公所經收山東奉天五月上旬賑捐清單]  
　　初四日絲業會館賑所彚解第五批賑欵規元三千兩閩省梅花鄉逸休居士募衫行敬九元一七角分恆安莊八角三分嘉善恆榮興布號銅洋廿五元源豐潤號來　國使署許雅麟翁六元又李蘭舟翁四元劉今道二元將悟蓮二元陸修慧虚對開一個穆蘭貞一元蘇州木瀆鎭徐田孫募隱名氏節省友費一元南通州侯同仁堂一元又候廣薩軒一元本埠陳炳卿翁十元嘉郡求居福氏一元○本日共收規規三千兩英洋一百廿六元銅洋廿五元虚對開一個合併聲明 
[上海北市絲業會館籌賬公所施少欽經收奉天山東賑捐五月十四日第二千一百十三四次清單]  
　　四怡善士由恊源莊交來洋四百元歐陽雨生三十元昌安縣署不詳姓氏人由杭州裕泰莊寄來十一元又停雲舊館四元唐乾初月捐求保合家平安十元李錫狼十元婁江旅客求平安十元王興邦十元李門蔡氏求歴年小恙愈十元松江萬華募迎道堂祈平安十元又禾秀居士求女病速愈六元又無名氏三元杭寓馮利泰無名氏九元铜洋一元怡樂集同人第十次由綺園來洋六元聽恩記四元夾石恆康典衆友節酒助賑四元嘉郡廣生内允中四元錢三百六十文王正泰洋三元嘉郡會豐典衆友三元錢一百十文鎭邑萬善士由時明翁洋二元錫山不留名祈路上大小平安一元吳署總房頴川河東氏求病愈陳雙慶官各一元南翔閱災民圖人一元徐奇琴銅洋四元金吉甫銅洋一元○源開莊來江西條松主人綠山房洋廿元承蔭堂朱懷永堂各十元章炳榮金海賓各六元培植山房五元何雲浦主信堂馬聨榜三戶各四元廿霖堂培桂堂陳仁濟敦禮堂可繼堂愼遠堂吳立庭七戶各二元無名氏鼎豐麗昌萬元孚吉藍廷宋燮堂汪樹滋堂愼餘堂徐桂林十戶各一元共廿六戶合洋九十三元三晉源來清江韓仲善先生募留餘堂忍記洋十元聚義堂二元嵩陽老人不列名謙受堂益記三戶各一元大梁散人錢一千文樹仁堂聚賢堂咸壽堂百忍堂樹仁堂寳善堂六戶各三百文仁和堂二百文清黎堂聚星堂各一百五十文謙受記募謙受盡誠洋一元謙受公錢一千一百文敦素堂敬義堂謙受堂益記尊三堂無名氏儀典堂六戶各一千文安愚居士六百文心有餘方不足全城堂居敬堂無名氏四戶各五百文庚心居士無名氏各四百文三槐堂無名氏草野老人三戶各二百文共三十三戶合洋三十元江陰武毅親兵正營唐義勝堂洋十一元五角許曉軒壽泉堂陳子耀唐有心無力唐力不從心戴鈺亭方壽生七戶各一元唐力不從心五角共九戶合洋十九元嘉郡寳順典南沙員記憶洽人禾中全福三戶各三角李培之二角半海陽氏積善堂吳樹吟友記三戶各二角歡樂氏一角半嚴溪湘雲一角共九戶合　二元同心有求氏募金少圃錢三百文葉少梅曹根仙各二百文不是我的一百四十文吳梅生一百文性命子九十五文共六戶合洋一元杭城善裕典程儀卿募黄秋帆嘉善同諭堂項戊子生碧梧氏癸亥生葉華卿人義氏無名氏金承桐十戶各洋一角以上十四日○蘇垣吳縣馬淗珊大令長洲縣王芸莊大令募無名氏大善士由泰源莊來規元一千兩漢口陳藴石善士得子喜助求保易長由聚安號來洋三百元常熟願環秀爲子入泮以諸君賜芹儀移助五十元富陽縣周募粤西居易會集捐由巨康莊來五十元塘棲巡檢李鴻勳少尹爲胞姊劉李氏資冥福並佑其所遺子女平安無恙由湖州姚于梅善士寄來五十元又劉竹塘少尹求女病愈十元閩省和源號陳鳳鏘募南臺福記茂興兩米行與寗帮共交察切議價不平愿充賑欵捧銀廿兩合規元十九兩九錢二分五厘進思退補由公平賑房來洋廿元又王巧生一元隱名氏求女病痊由黄菊泉先生來十二元江西日成太昇來堂由信昌隆來十元糖捐局陳小莊弟爲三女求病愈十元溪召平陽氏求合家平安十元瀏河朱元德募太倉黄姓因兒甥病痊甘助十元陶太太愈十元徐朱氏求復原保平安由徐石翁來十元蘇州潘兆淇求妻汪氏病速痊十元定海無名氏十元修養氏無名氏各五元練塘同春典衆友陸元無錫濟順典同人减省伙食六元又預捐中秋拆席愼思堂二元寥南黄李氏病愈還五元馬春記爲長孫周歲移經儀資助求長命百歲五元婁東恆農四箴居士一家三口願四季平安四元陸子揚四元陳壽生三元克己堂三元同里祥泰當同人湊集三元陸昭容三元無名氏求平安三元又一元陳寳樹求妻産後病愈二元等施子二元無名氏二元吳靜修二元女士二元張姓二元寗波新和記鄭石甫募李世求康健張克明求順序金捷成船戶求順安三戶客二元又金永順船戶求順安一元浙紹醮國氏一元寧波敦裕莊由安孚莊來一元此槁未完 
[上海四馬路盤記内瀘災恊濟公所廿二日收捐第七次清單]  
　　義記洋洋規元五十兩公平洋行廿五兩景福銀樓衆位洋七元無名氏朱霽峰同吉祥禮和洋行帳房求幸人王寳慶金嵩溪何葛氏亨逹利來法祖堂孔九戶各五元慶昌祥朱肇基求母身健合家平安愼德堂陳三戶各四元東益泰衆友三元九角錢六十五同善堂三元八角離景居三元彩章各友守心痴館痴館同人人情應爲維善居范陽堂公和隆質號吳潤基陳慶堂汪胡博如王之田王春山錢兼　葉新榮無名氏十戶各二元無名氏洋二元二角天吉樓來吳秉欽潤資一元三角五分知非子求父母康健寒門僉約自奉僉約大豐洋布號進修堂有容堂中正堂隱名氏無名氏邵貞度吳業橋冷板凳客念德堂王曹金記源泰陸仁記孝友堂陶無名氏無力氏王大吉衆友馮受記耐齋居士可存軒裘承如阮昌茂徐在磯味專氏葛小姐祥源號三菱公司來蔡姓德大衆友種德堂錢三十二戶各洋一元隱名士崇德堂香漢居士鑑湖客敵吾能合一元補過氏九角斯美堂八角陸春林七角同心人言六角陳逸廷眞眞有心無力古松堂士陳氏子瀛光彭麗生吳雲廷朱維記袁守田朱元祚鄭玉署衆棧司同文具記吉安安定程無名氏竹菊記無氏餘維馨章讓三錢詠記謝先生鄭萃堂無名氏秦子敬廿六戶各五角古立本沙石陳安發聽月吟盧四戶各四角潘管分四角五分無力子蔡世官胡芳六朱錦華柴歸春盛守記袁逵卿陳光斌荆記九戶各三角陳啓成汪燒記陳式光式吉阿錦式潮馬氏起鳳吳阿秀馬阿戊無多錢求馴子姚獨鶴屏慕舍人陳逹良晉泰米號范祥甫徐子欽朱渭泉阿三孫景芳汪兆祥顔厚甫陳亷生王藍生徐如記吳亦機余寳山倪尹陳大生曹鏡記見者無力人青照堂項勤仁子傳香書屋左柏軒何聲記延州來季子藥資移賑拜經生楊先生周吳羅朱傅無力子時之深朱慶元俞查氏林祥記五十戶各二角無名氏錢二百林雪記洋一角五分周景泉朱雲彩合二角董畊香陸旋夫合二角無名氏海龍冀得子慕傑氏沛安氏灶子氏高生氏宗翰毛怒堂可樵居士有心無力子笑舜無名氏諸家珍吕炳甫莊茂祥倪福緣徐霎和徐正良洪廷坤張繼記虚錫榮魯尙逹吳樞麻善長白面程白而無鬚葛又槐童生見者無名氏又逹三省善立得無名氏胡登記兩香書屋潤裕堂王硯氏無名氏沈慕氏謝翠氏季芳炳記陸恆記無名氏又根記波記樹桂海旣德升和松占桂氏無力子樹德堂孫志剛志香邵上客楊家榮阮桂榮徐祖蔭余繼海隱名氏諸寳山徐立修劉遂舟鮑子卿邵乃乃莊成其陸成桂胡逸庭也范村莫金生夏銀和謝連壽程舜範徐少如程阿分周松均外國阿大孫阿森程劉氏龔阿東孫禮剛翁得方顧西橋唐景星隱名氏蔡穆記林璧軒九十六戶各洋一角俞秀金五分阿蘇五分程起鳳銅洋一元慶昌祥銅洋二元又銅對開五角又銅四開二角南申昌銅洋三元播威帳房銅洋一元程銅洋二元王大吉衆錢二百不留名不具名漢森徐桂峰四戶各錢一百文隱名氏趙錢四百文隱名氏錢一百另五文徐金榮錢一百文○以上共收規元七十五兩洋一百八十二元三角銅洋九元七角錢一千二百另五文 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十五年五月廿三日京報全録]  
　　宫門抄○發抄硃批西道○皖撫陳奏已故知縣政績請宣付史館摺○江督曾奏總兵請開叅將底缺留江補用片○院撫陳奏甄别勞績知府片○又奏知州降調處分准其抵銷仍留本任片○江督曾奏調署知縣缺片○大臣沙奏卡偷侍衛以空銜花翎遇缺卽補片○五月二十三日吏部翰林院正紅旗值日無引見○胡聘之等各謝放考官恩○文璧續假二十日○順天府奏京師得雨三寸有餘○召見軍機○發抄曾國荃等奏請以助賑之編修王文在賞加五品銜奉硃批王文在着賞給五品銜欽此○又都司曾玉勝補海州營叅將奉硃批兵部議奏單併發欽此○又總兵田恩來入都陛見奉硃批知道了欽此○又道員黄祖絡飭赴新任奏硃批知道了欽此○○候補三品京堂開缺安徽巡撫臣陳彝跪奏爲已故知縣政績卓著還愛在民籲懇天恩宣付史館恭摺仰祈聖鍳事竊查已故安徽全椒縣知縣朱根仁江蘇常熟縣人咸豐十年由廪貢生揖職直隷州州判投効皖營積功保升知縣歴署定遠阜陽貴池懷寗等縣補全椒縣生平以打掃心地振刷精神惟恐累民不敢作孽四語時時自勵宦轍所至行李蕭然日坐堂皇不用門丁簽押其善政得民尤在兩署定遠日同治三四年間該縣兵燹初定該故員莅任之始首請停辦試徵以抒民力每遇兵差過境先期籌備芻糧供億應時閭閻無擾善後各事銳意經營百務具舉而尤注意水利暇輒周歴四鄉察陂塘之就湮者勸民修濬並令十家治一井田二頃闢一塘與父老討論農功娓娓忘倦六年夏旱三月不雨鄰邑歉收定遠猶得中稔民始知塘堰之益會匪捻逆竄近長淮伏莽思起適該故員重署縣篆繕完守具防範甚嚴匪不敢犯民恃無恐圩長金李二姓結黨尋仇勢將滋事該故員曉以大義訓以利害衆卽解散其從容定變類如此於時徵辦丁漕力除積獘嚴禁吏役包攬絲毫無累於民寓撫字於催科小民均以欠糧爲恥其聽斷詞訟約期集訊案無留牘吏胥不能爲奸有以不法被逮者嚴加懲戒復諭導再三而釋之多知改悔豪猾雍秀春久爲鄉里害親往擒治而於愚民之被煽誘者廉得其情不事窮究皆感激而爲善良七年以安慶解任光緒四年卒於全椒縣任所定遠士民聞而聚泣爲位以祭摭其治行請編入安徽通志追懷舊德歴久不忘據該縣紳士河南題奏道何維楷等臚陳政跡聨名呈請奏懇恩施宣付史館立傳等情由縣詳司批飭鳳陽府知府趙舒翹覆查確寔詳覆藩司阿克逹春轉詳請奏前來臣伏讀同治二年十一月二十四日上諭祁　藻奏弭盜安民必資循吏請分别表彰錄用一摺嗣後各省大吏務宜加意訪查其有政績官聲遺愛在人者着奏明宣付史館編入循吏列傳等因欽此安省前有已故宿州知州郭世亨蒙城縣知縣俞澍政聲卓著於同治五年經前任浙江撫臣馬新貽奏奉諭旨飭查該二員事實宣付史館立傳在案該故員朱根仁在皖服官盡心民事實與郭世亨俞澍後先嫓美旣據該紳士等以遺愛在民瀝誠籲請自應據實上陳合無仰懇天恩俯准將已故全椒縣知縣朱根仁生平政跡宣付國史館以表循良而資觀感除將事實册結咨移部科曁國史館查照辦理外謹會同兩江總督臣曾國荃恭摺具陳伏乞皇上聖鑒訓示謹奏奉硃批禮部議奏欽此○○曾國荃片再據升用提督奏留兩江補用總兵海州營叅將胡弼武禀稱從前在營出力洊保總兵經前督臣左宗棠奏留兩江補用復經借補今職兹願開除叅將底缺仍以總兵留於兩江補用禀請具奏前來臣查該叅將胡弼武因已保總兵銜缺懸殊情願開除底缺歸於總兵補用自應准如所請以符體制合無仰懇天恩俯准勅部查照將胡弼武開除海州營叅將底缺仍以總兵留於兩江補用如蒙俞允其所遺叅將底缺江省現有合例人員應請扣留容臣另行揀員請補謹會同漕運總督臣李瀚章附片具陳伏乞聖鑒訓示謹奏奉硃批着照所請兵部知道欽此○○陳彝片再勞績保歸候補班道府人員應於到省一年後察看考核奏明分别緊簡補用兹查有花翎鹽運使銜候補班前遇缺儘先題奏知府楊綜清自光緒十三年十一月十一到省之日起扣至十四年十一月十一日止試看一年期滿例應甄别據藩臬兩司會詳前來臣覆查該員楊綜清歴練有年遇事謹愼堪以繁缺留省補用除咨部查照外謹會同兩江總督臣曾國荃附片具陳伏乞聖鑒謹奏奉硃批吏部知道欽此　○○陳彝片再臣前准吏部知照壽州知州王鼎臣失察差役李秀嚇偪陳卜氏自盡一案照例議降二級調用查有恩詔加一級抵降一級調用開缺具奏奉旨依議欽此當經行據署貴池縣事本任壽州知州王鼎臣以前在壽州任内曾於光緒十一年八月初四日首先拿獲隣境頴上縣斬决盜犯趙三斬監候盜犯龐占沅各一名並擬流人犯徐曾同等二名經前護撫臣題請議叙例得加級抵降一級缺用處分免子開缺禀由藩臬兩司詳經臣附片會奏於光緒十四年十一月二十九日奉硃批該部議奏欽此經吏部查該員光緒十一年拿獲鄰境盜犯趙三等請叙之案刑部於十三年十二月知照到部因原文内稱首拿獲盜犯係王鼎臣及吏目洪培二員行查何員首先何員協獲咨行查明聲覆於十四年十月二十七日到部已在開缺之後復經吏部照例擬以紀錄四次是該員降調之時此項紀錄尙未核議所請抵銷前案免予開缺之處碍難照准於十四年十二月二十日具奏奉旨依議欽此咨行飭遵去後兹據藩臬兩司詳稱查定例誤被揭叅官員後經查明開復如該員未經離任卽准其仍留本任若員缺到部業經擬補有人於尙未引見之先卽已開復者亦准其仍留本任如員缺擬補之人已經引見奉旨則令新任官前往赴任將原官留省候補毋庸送部引見等語此案壽州知州王鼎臣在任内於光緒十一年八月初四日拿獲隣境頴上縣盜犯四名審明議擬詳經前護撫臣於光緒十二年十二月十四日隨案題請議叙在案嗣於十四年六月奉到部文行查當經查明實係該州督率首先拿獲詳奉於十四年十月初七日咨覆亦在案惟該員獲盜係十一年八月間隨案請叙是該員應得勞績係在開缺以前嗣經吏部行查何員首先協獲於十四年十月初七日咨覆亦未在奉開缺部文之先雖經部臣覈議紀錄在降調以後究與得勞績在後者不同况該員獲盜請叙之件按照例限行查咨覆期限早可議叙實係行查咨覆遲延以致悮將該員開缺若竟照部議碍難抵銷未免没其微勞等情詳請具奏前來合無仰懇天恩飭部將壽州知州王鼎臣降調處分准其照例抵銷仍留壽州本任出自鴻慈逾格除咨部外謹會同兩江總督臣曾國荃附片陳請伏乞聖鑒訓示謹奏奉硃批吏部議奏欽此○○曾國荃片再署銅山縣知縣丁仁澤調省差委所遺員缺查有邳州知州王肇震堪以調署所遺邳州知州員缺查有候補同知鄧賡元堪以署理又署沛縣知縣藍采錦調省差委遺缺查有睢寍縣知縣侯紹瀛堪以調署又署如臬縣知縣黄本第前經調省另候差委遺缺當卽檄委准補江都縣知縣林之蘅代理在案兹查該員自到任以來於地方一切事宜辦理裕如堪以改爲署理以專責成據藩臬兩司先後會詳請奏前來除檄飭遵照外謹會同漕運總督臣李瀚章護理江蘇巡撫臣黄彭年附片陳明伏乞聖鑒謹奏奉硃批吏部知道欽此○○沙克都林札布片再查昌吉斯台卡倫年滿侍衛隆惠前於光緒十一年五月十二日到卡接辦事務扣至十四年五月十二日三年期滿業於本年正月二十一日將卡倫事務交代新任侍衛接管訖該侍衛自應由科布多起程回京當差惟查前准烏里雅蘇台將軍咨開片奏烏里雅蘇台科布多所屬卡倫侍衛嗣後每遇三年期滿在卡無過卽將該員奏請以應升之缺儘先升用先換頂戴旋准兵部議覆准按尋常勞績奏明請奬等因行知前來奴才覆查年滿卡倫侍衛隆惠管理卡務諸臻妥善毫無過失今届期滿合無仰懇天恩請將卡倫侍衛護軍校隆惠遇有空銜花翎缺出卽以該員補用以示鼓勵之處出自逾格鴻施謹附片具奏伏乞聖鑒訓示謹奏奉硃批兵部議奏欽此 
 
