# 1905 - 95 - 4911486

 

Page 1

 
 
[訪求小說]  
　　申報館啓本館現擬訪求小說如有家藏木刻爲世不經見之稗官野史凡（章回）（說部）（傳奇）（彈詞）等類有願出售或倩本館代印者望先將書名價目以及書中事實撥著人姓名并書共若干册一一開示以便商訂郵資自給不合恕不修覆 
[電傳宫門抄]  
　　三月初六日召見軍機胡燔棻 
[論各省亂事]  
　　民性剛强者易亂柔懦者不易亂具獨立性質者易亂存依賴習慣者不易亂此向來民情變亂之常理也中國之民受治於數千年專制政體之壓制人人有服從之性質無國家之思想苟有梟雄崛興盜竊神器卽可奉以神聖帝皇之號而受其撫治但使一生身心舒泰衣食豐盈可以長養子孫田園樂利誰復甘塗膏血以與政府官吏相抗哉此中國之民氣所以衰頽如死灰渙散若敗　不能與歐美日本相比隆也執是說也宜若中國之民可以永無亂事矣而何以接於目觸於耳者亂事日以紛起其歴年已遠爲患極鉅者姑不具論卽近今二三年來各處之揭竿倡亂者幾於無省蔑有無月不書大者或糜爛數府小者或蔓延數邑大兵剿洗玉石俱焚禽獮草薙不遺噍類同室操戈自殘　族悲慘之事孰有大有是者然所以結此惡果者實由無數之惡因鬱積藴蓄而成約而言之蓋有二大端一曰教案自基督教流傳東土教士之入内地者實繁有徒而中人之信　者亦隨處皆有其中恪 
 
 
 

Page 2

 
 
　　守教規不涉外事者固不乏人而人數旣衆良莠不齊遂不免有倚仗敎勢魚肉平民者比控訴到官而地方官不明交涉畏洋如虎任情軒輊曲直不分平民蓄怨旣深邪說又從而煽之遂至一閧而起藉仇教爲名肆行擾亂如義和拳之亂乘輿播遷京師殘破賠欵之鉅亘古未聞其他若湖南辰州浙江衢州江西樂平湖北思南等處小有齟齬者更不勝枚舉何一非因教民與平民積不相能遂釀成此交涉重案乎一曰勒捐自賠欵過鉅新政日興海關地丁釐金各項進欵不足以資挹注司農告匱藩庫空虚遂不免别籌捐欵以裕度支如酒捐糖捐巿房捐印花稅土藥捐及加增米鹽釐之屬較之中國向來稅則固已見其重若以歡西各國相較則猶見其輕苟司其事者果能善爲勸導涓滴歸公未必不樂於捐助無如不肖官吏一經承辦無不思從中染指飽其腰櫜於是苛派者有之逼勒者有之巧立名目浮收婪索者亦有之司巡狼狽爲奸吏役上下其手民不堪命羣起爲難如近年四川廣西之亂大率皆田於此其餘若鎭江之罷巿下關之毁局河南安徽各縣之閧署亦已紀不勝紀豈非因辦捐之無弊而遂澈成民變乎此二大原因實爲近來各處亂事之發酵料日前四川叙州之犍爲縣屬又有匪黨起事聚集紅燈教二萬人焚燒各處鄕巿頗有蔓延之勢附近各府亦皆蠢蠢欲動其肇事之故聞係該縣李令聽信劣差激之使然當此民窮財盡之秋而又受此貪官酷吏之逼迫無怪乎鋌而走險者之日見其多也慨自捐例廣開仕途龎雜凡以貲郎進身者無不爲升官發財計一念得罪外人足以立致鐫秩則不得不欺壓平民以獻媚教士又思手握冷銅旣化偌大資本則一遇有利可圖無不思侵吞肥已以裕貪囊於是勢和兩途遂爲虐民肇亂之大影響故欲平内亂必自州縣得人始欲州縣得人必自督撫廉明始苟封疆大吏不以屬吏之苞苴多少爲考成而一意正躬率屬澄叙官方遇有昏庸闒茸貪酷釀禍者立予嚴懲彼州縣雖不爲民計亦必自爲計或者能勤求吏治而不致視民命如草菅乎否則内試迭起外患乘之自强之基礎未成分割之慘禍已至噬臍之悔嗟何及哉 
[俄波羅的海艦隊駛過新加坡情形]  
　　三月初五日新加坡來電云昨日午後三點鐘俄波羅的海第一第二艦隊駛過新加坡問北而行日本大阪商船會所接香港支會電音所述與之相同按第一艦隊計有頭等戰船五艘巡艦三艘商船改易之巡艦四艘此艦隊係俄海車副提督羅斯提斯聞斯開所統帶第二艦隊有頭等戰艦兩艘巡艦三艘運船及裝煤船十艘由俄二等海軍副提督福爾克商所統帶頭等戰船皆載重一萬餘墩巡艦載重三千餘墩至八千餘墩不等 
[英法勸日俄議和之傳言]  
　　三月初四日倫敦來電云英國及歐洲各國屢有謡傳謂英法兩國勸日俄卽行議和聞英奥與法總統在法京相會時所譚卽係事然此等謡言並無確實之續信 
[歐洲各報均勸俄國與日議和]  
　　三月初五日倫敦來電云歐洲大陸地各報及外交家又言目下兩國停戰期内正爲俄國開議和局之機從前之戰明顯俄之不能敵日倘再大敗於吉林日本之要索必更難允從故各報以爲倘俄國再戰實無策之甚者也 
[俄將論俄國戰情]  
　　三月初五日倫敦來電云俄特拉哥密勞夫將軍及他宿將皆承認俄在戰地實無望再振其勢力並謂俄軍在遠地交戰惟有鐵路一線之交通若日本則與本國甚近似已占優勝之勢 
[俄主戰主和黨之意見]  
　　三月初五日倫敦來電云俄京國務及社會情形甚屬紊亂主戰主和兩黨競爭更烈主和黨領袖限日大臣謂欲平内亂必須議和而主戰黨以爲戰敗後乞和必令俄國有分裂之禍倘一勝之後必能使主戰黨之意見更固但此意見附和者日少 
[日本聲明情願議和之條欵]  
　　三月初四日倫敦來電云美國半官塲中謂日本已聲明情願議和之條欵 
[歐洲各報論英法兩君之相會]  
　　三月初五日倫敦來電云德都柏林柯爾密虚直吞報著一論說謂英皇與法總統相會之事德國毫不在意但明顯政府之政策與百姓之意見有異故此相會之舉在英法兩國亦無益處法國各報論及此事謂實因德人忌嫉英法之輯睦至英國各報於兩國之君相會頗懷欣悅之意所著論說皆謂英法之輯睦於此又見一班且在德皇赴摩以後而有此舉尤有特别之深意存焉譯太晤士報 
[日俄所報昌圖之戰情形不同]  
　　三月初五日倫敦來電云俄林義維樞將軍報稱日俄兩車於二月三十日在昌圖府北互戰十二點鐘之久日軍死傷甚多然此戰據日人報稱祇傷二十七人而已 
[德政府派專使與摩洛哥互訂商約]  
　　三月初四日倫敦來電云英路透　摩洛哥探奇盍海口通信員報稱德政府已特派專使數人以前駐摩德使伯爵塔吞拔克爲領袖前往摩京與摩王議訂商約 
[新加坡北俄兵輪船出現]  
　　三月初四日倫敦來電云英路透駐新加坡訪專電　由檳榔嶼到此之太爾拉輪船在新加坡北一百三十英里洋面遇見俄兵輪四十七艘 
[俄波羅的海第三艦隊由紅海起程向南]  
　　三月初四日柏林來電云俄波羅的海第三艦隊已由紅海法屬及蒲鐵兒埠起程向南而行譯字林西報 
[俄人慮及海参威]  
　　三月初四日柏林來電云俄京上下之人因目下海參威情形大爲　慮 
[普親王入覲]  
　　三月初四日北京來電云德聯邦普 
 
 

Page 3

 
 
　　魯士非特列勒伍普兒親王於本日覲見皇太后皇上旋與慶王中膳覲見時呈與皇太后花瓶一枚上鐫德皇之像此瓶係德皇囑令親王轉交於大后者大后甚爲欣悅令親王回國後轉謝德皇太后贈親王二等雙龍第一寶星一座及他禮物親王之隨員亦皆賜寶星譯德文報 
[俄艦隊駛過新加坡外港]  
　　三月初六日香港來電云據新加坡電稱俄波羅的海艦隊於初四日由午時　至午後五下鐘行經新加坡之外港俄領事乘小輪船出海與俄海軍提督會　各兵輪以次前行約有十英里之長每鐘鐘行八海里 
[英海軍舉動]  
　　三月初六日香港來電云本港海軍中人頗有舉動英頭等戰船三艘於初四日晚全夜裝煤巡艦一艘於今晨裝煤尚有頭等戰艦及巡艦各一艘現方急於修理又電云英裝甲巡艦一艘及巡艦一艘于初四日晚離港向南而行 
[俄境又肇亂事]  
　　三月初六日倫敦來電云俄高加索境地之後備兵在卡司之南又肇亂事因此彼處之火車停止往來 
[俄拒局外國調停戰事]  
　　三月初六日倫敦來電云有局外之國擬從中調停日俄戰事爲俄政府所拒 
[俄將電報軍情]  
　　三月初六日倫敦來電云俄哥魯拔托金及林義維樞兩將軍於軍營假期時電知俄皇謂滿洲俄兵動作整齊心志忠義足信後日必能復勝譯文匯報 
[駐紥膠州德兵數膠州]  
　　膠州德租界德國守備兵每年西歴三月必以三分之一由新兵更代本年更代之兵已於西歴三月六號由公司輪船儎到士官十四員見習軍曹十名下士兵卒合計七百八十九名内要塞步兵之見習軍曹八名下士四十七名兵五百四十名要塞砲兵（海兵）見習軍曹二名兵曹十六名砲兵一百七十四名要塞步兵内之第一中隊派駐膠州第五中隊派駐高密德國去年嘗於某處建築兵營現已完竣聞德政府擬俟本年秋間冉由本國派遣要塞兵兩中隊增駐膠州兹將德國現在駐紥膠州兵數調查如下陸軍步兵第一聯隊之第一第二第三計三中隊又機關砲隊一中隊海軍要塞兵（步兵）第三海兵團之第一第二第三第四第五計五中隊（野戰砲兵）第三海兵團之一中隊約一小隊（要塞炮兵海兵編成）三中隊（辰） 
[督撫升調述聞京師]  
　　樞垣諸公因江督一缺無勝任愉快之人日前電致鄂督張宫保詢以願否調任江南並謂擬將端午帥陞任鄂督聞張宫保回電有調補願調署不願之說（師） 
[淮撫恩壽定期入都蘇州]  
　　官塲消息淮撫恩壽電奏請緩陛見未蒙允准兹復得電諭云著來見恩遂定期三月念六日啓節入都（隨） 
[蘇撫陸中丞定期赴任蘇州]  
　　官塲探悉新任江蘇巡撫陸春江中承定於三月初八日由杭啓節來蘇履任長元吳三首縣飭辦差人役將撫署修葺一新一面在胥葑二門外官碼頭預備迎接惟未悉中丞由何處來蘇因飭常備軍第三營呆哨弁帶勇四十名馳往上海雇定大號船二十艘在申伺候内河則委胡大令帶領官舫二十艘駛赴杭垣迎迓初五日間中丞啓行之頭批公文已到矣（隨） 
[江淮分省仍照原奏蘇州]  
　　官塲得京師消　江淮分省一事政務處屢次會議以收回成命之說碍難奏請惟擬照張季直殿撰原奏章程略加更改然後奏請施行（隨） 
[擬令速訂商約京師]  
　　加稅裁釐一事本定於西歴一千九百另五年正月一日始旋因各商約大半未曾議定故遂展緩聞政府刻擬令吕盛兩大臣將未議訂者從速舉議蓋商約　定不但裁釐加稅之事及商標註册事窒碍不能舉行且東省安東縣之商埠亦未籌劃况某國曾謂已派領事赴安東若戰事和平卽將振　商務云云（辰） 
[贛撫轉咨游厯護照勿得塡寫别項字樣札]  
　　爲咨行事光緒三十一年正月二十四日承准署理兩江督部堂兼南滚通商大臣周咨開光緒三十一年正月初六日承准外務部微電内開准尊處臘月十八日文稱杭州關道准日領函送日本布教師紫雲元範赴杭嘉湖甯紹台等府遊歴考察佛教事宜蓋印給執等因查遊歴護照向來祗寫遊歴字樣不得塡寫别項情事上年鄂省於德人柯和遊歴照内誤塡查礦字樣經本部飭令塗銷並聲明祗能作爲遊歴護照以杜影射在案近來日僧在閩浙等省藉傳教爲名干預寺産此次紫雲游歴護照有考察佛教字樣本與向章不符尤恐借端生事應照鄂案飭令塗銷知照日領聲明祗能作爲游歴並希通飭各關嗣後游歴護照勿得塡寫别項字句以免糾葛至要寺因到本大臣承准此除分别咨行外相應咨會查照飭遵施行等因到本護院承准此合就札行爲此行處卽便移行查照此札（爲） 
[張太僕舉西人爲路礦参贊員廣州]  
　　考察商務　臣兼管閩粤路礦事宜張弼士太僕現已舉西人格雷爲路礦參贊員（列） 
[民教相閧漢口]  
　　漢口武聖廚正街有福音堂一所設立已久前月二十九日該堂有小學生在淮鹽局門栅内剃頭爲局中人瞥見驅逐章不服與之角口適堂中教員某君經過詢明情由代童服禮局中勇丁恃其人衆語侵某君並加辱詈事爲局憲曾嶽崧觀察所聞竟將教員函送糧捕府署科以　局之罪總牧帥任君及華教士鍾君飛乘來問嚴詞詰責宋壽臣别駕堅求將某君帶去再議了結之法牧師固執不允憤憤而歸恐又不免釀成文涉案件矣（泰） 
 
 

Page 4

 
 
[開辦武師範學堂武昌]  
　　湖北武高等學堂大半濫竽充數兼以將弁學堂歸併其弊尤多去年練兵處奏定陸軍學堂章程刪除武高等名目學堂幾至停辦經某公條陳張督改爲武師範專令各營管帶選文理通順身體合格之軍人入堂肄業學期一年派營學習卽予哨官等類差使昨聞已委劉驤逵孝廉爲堂長并令妥擬章程從速開辦（履） 
[皖省財政支絀安慶]  
　　皖中財政近來日形短絀所有新約賠欵皆賴新增之烟酒鋪各捐支持去歲所解磅虧則係在京餉項下撥墊前月杪皖撫誠中丞曾清查藩庫聞僅有七十餘萬然本年應解欵項各賠欵等煩刻下尚未籌及也（咸） 
[常鎭道札查行駛小輪鎭江]  
　　華商和濟輪船局擬用小輪由鎭江開行進金山河鏈魚套口沿途經過大壩馬橋口炭渚橋頭下蜀街蒼頭龍潭鎮七處禀請鎮江關稅務司逐日發給准單以便載客貿易稅務司雷君據情函知常鎭道郭觀察請爲查核觀察以所經之處河之寛狹水之深淺橋之高低行駛小輪有無關碍無憑核悉爰特札飭丹徒句容二縣照上開各地叚分别逐細確查禀候酌辦（井） 
[金陵擬重闢武定門江寗]  
　　省垣聚寶門人烟稠密平時居民出入已常有擁擠之虞本屇清明節傾城土女皆出城踏青且欲一覩城垣崩塌之狀以致城闉内擁擠異常柴米車輛多被擠倒緣此益生阻滯自午後以至薄暮行人愈聚愈多身體裒弱之徒幾至氣息不屬無賴痞棍乘勢攫取婦女簪飾扒竊行客腰纒喧呼救命之聲幾於東鳴西應有一年約十餘之童子因擠仆地被人踐踏以死腹空顱破狀極可憐擾攘已近黃昏而道阻難行如故司城文武員弁籌思至再乃開官廳後户縱入城者由廳後馬道登城逾垣而過約五千人城内之人始得魚貫而出事爲署督周玉帥所聞因憶前江寗藩司李藏垣方伯過寗晉見時曾言及南門爲往來孔道行人旣衆又有柴米驢擔貨物車輛爭道出入往往因擠軋而生事端宜將城東久閉之武定門開通以利行人而免肇事並云前在藩司任内曾經禀奉前督憲核准後因解任未果實行玉帥當時頗韙其言至此遂札飭各司道會議闢武定門之事（豫） 
[再誌松郡不用當五銅錢之風潮松江]  
　　松郡不用當五銅錢之風潮已誌　報兹悉初三日下午西門外公佈傳單約齊初四日起不用當五銅錢風聲所布凡水烟臘燭等鋪爲民用所必需者居民均於是夜紛紛擕當五銅錢往購人如潮湧户限幾穿城内各店聞而大恐早刻閉歇初四日晨如藥鋪香鋪等照堂啓門外其餘寶裕錦文成大天如裕元德昇各店均將店門半啓間或不懸招牌以防爭閙傍晚華亭縣孫花樓大令張貼告示飭將官鑄當五錢一例通用而闤闠中人則謂官鑄私鑄無論不能分别即分矣而錢莊不肯收受則改用後勢必束置高閣故雖長官示諭亦不能從當夜各店仍早刻閉歇某茂才及汪元卿等以無從購物紛紛欵天如之門責以違藐官諭經人排解始散事後各店奔走互議繕列手摺叙述緣起持以入巿倩各鋪簽名約於明日初五起不懸招牌不全啓門不用當五錢如有以　　來者則照常交易其手摺所繕（夫商居四民之一聚貨物通有無以便民用慨自近來制錢缺乏巿面漸衰屢經設局鼓鑄銀元銅元以助之尚覺稱便迨甲辰歲暮吾郡各錢莊運到蘇局所鑄當五錢文通行於巿不圖數月以來有進無出或嗟轉運之不靈或嘆存本之擱直惟是貨銀有限錢幣無窮與其坐以待斃曷若及早回頭於是會同公議已收者以俟賢長官設法流通未用者各鋪暫行停止庶延一綫之生機非是各鋪之覇持此日同心協力他時一負初心俱有身家豈甘抑勒是爲叙）摺上係天如信錢同泰爲首其餘各店一例簽名初五辰起巿中冷落幾等新年各鋪復繕詞公禀華署隨奉孫大令懸批署前略謂官版當五錢文係國家圜法非私鑄可以業已奉飭通行錢業中人何敢故意阻撓現已商請婁縣一體曉諭如果官鑄當五卽著一律通用各商毋得觀望云云而各業以錢莊不肯收用難資周轉故仍堅持不用下午恒和紙店夥以不收當五錢被考童扭入華署隨而觀者千百人各商業齊謂如果被責翌日必罷巿後聞大令薄責地保徐某枷號示衆事始得解聞婁境商家亦已進禀婁尊黎子新大令所出告示與華亭縣大略相同（賁） 
[商部照會龐京堂元濟文(爲設立中國合衆水火保險有限公司事)]  
　　商部爲照會事光緒三十一年二月二十四日接據呈稱振興商務不止一端握要爭先當以收回利權爲要著其法非鼓勵華商厚集貲本創辦中國保險公司不可正在設法倡導適有寓滬特用道劉學詢就商保險事宜旨趣租同因與聯合同志擬集資本一百萬兩名曰中國合衆水火保險有限公司先由倡辦總董分認鉅股以爲先導公議創辦大略章程十二條其總公司設在上海并設分行於江浙各省會其餘通商口岸逐漸推廣杳劉道學詢籍隸廣東久居上海身家殷實聲望素孚中外商情尤爲熟悉現經衆議公舉總理其事以專責成理合繕具大略章程呈請察核立案應否奏明辦理派令劉道學詢總理保險公司事宜以順商情或由元濟會同辦理俾昭愼重之處伏候鈞裁等情前來查自互巿以來西人在上每一隅設立保險公司者已不下數十餘家歲收保費爲數甚鉅現更有駸駸推及江浙一帶之勢若不亟圖抵制誠恐利權外溢益靡底止貴京堂有鑒於此擬厚集華商貲本設法創辦以冀收回利權洵爲知所先務所擬章程十二條詳明完備尚無流弊自應先准在部立以便尅期開辦一俟規模大定公司確已成立再行奏明辦理劉道學詢旣據聲稱堪勝總理之任自可如擬派充以專責成惟事屬創舉所有一切事宜仍須貴京堂會同辦理庶可益臻妥洽除立案外相應照會貴京堂查照可也須至照會者（南） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日本購布以製營帳]  
　　三月初五日牛莊來電云此次頭批輪船所載來之美國粗布大半由日本武員所購以便製成營帳爲今夏北滿洲行軍所用譯太晤士報 
[法外部宣言並無新意]  
　　三月初四日柏林來電云法外部突爾揩思君今日在法議院所發之詞並無新奇之事並謂日後尚須將緊要事宣言也 
[美水師會同德國賽船]  
　　三月初四日柏林來電云本年德國在開而埠賽船時美有水師一隊由海軍提督代維思統帶前往該埠同賽以助豪興譯德文報 
[俄醫士被政府所拘]  
　　三月初四日倫敦來電云俄木斯科醫士大會時有數人現已被政詂所拘 
[印度營房坍塌續聞]  
　　三月初四日倫敦來電云印度大姆色勒營房坍塌後共壓斃搿克斯土兵五百人干格拉教士房屋亦經坍倒壓斃教士三人按干格拉在大姆色勒南約二十英里 
[西班牙水池坍塌]  
　　三月初五日倫敦來電云西班牙都城馬德立城外冋建有極大之積水池現忽坍塌據聞共傷亡四白人西皇及各大臣急至肇事處查勘并親自指揮衆人設法教援譯字林西報 
[興學官漢口]  
　　柏泉密舟階大令昌墀由山西某任被議回籍遂在南鄕七里堡創設崇正學堂頗著成效兹晉撫張中丞已奏保開復電催出山大令以茫茫宦海變幻無常擬仍以教育爲已任也（泰） 
[天津女學調查天津]  
　　天津一埠學校林立女學亦接踵而起兹調查其名稱地址及教員學額列爲簡表（升） 
校名　地址　　　　教員　　　　　學額官立　督署後　　　碧城女史　　　三十名淑範　大費家胡同　美國格林夫人　五十六名民立　鼓樓東　　　大公報主筆夫人四十名 
[木瀆設學蘇州]  
　　蘇州木瀆鎭居人稠密離城甚近故文化素稱極盛現經招商局總辦顧輯庭觀察提議設立小學堂一所延定中西教習二人先行開課所需常年經費係從穹窿山茅山等廟打醮項下抽捐吳俗央道士唪經敬紳謂之打醮價極不資現定每醮一壇酌捐一二元或半元已數學堂之用聞該廟道士並無難色故已招生開課矣（蠱） 
[尚書擬廣設官報京師]  
　　日前某尚書議云現在各處報紙日多一日良莠不齊不免使閱者中心無定雖北洋湖北四川江南江西等省均設有官報然未設官報之省尚多應令各省一律設立官報以開風氣更須飭各省一律興辦學報講究學務且須設立商報附於商務局以考求各本省商務聞政府甚以爲然將施行之（辰） 
[嚴催官報出版武昌]  
　　張宫保開辦湖北官報不惜鉅資期臻美善去冬卽飭籖捐總局撥欵四千兩交任大令承紀購置印機書籍及開辦經費任大令領欵數月印機迄未辦就日前宫保核定第一期稿本飭卽赶速出版頒行任大令祗得交官書局暫用木刻而官書局刻字匠因公事甚多將官欵躭壓宫保見久不出報特派督轅文案王司直司馬孝繩來館嚴催限三日出版並甲飭任大令辦事因循以儆其後（師） 
[松郡府試二誌松江]  
　　初五日府尊田太守考試泰賢金山上海三縣文童正塲題目照錄於左奉賢已冠題已欲立而立人已欲逹而逹人義未冠仁親以爲寶義金山已冠題舜明於庶物察於人倫義未冠游於藝義上海已冠題居處恭執事敬與人忠義未冠商賈皆欲藏於王之巿行旅皆欲出於王之塗義通塲次題德日新萬邦惟懷義是夜發華婁正場案華亭凌準良趙增煒唐蟠周孝思郭飛顧鳴鳳顧鵬朱基樹顧鴻翔盛家肅婁縣夏墀李逢春唐長年戴鰲陳鵬雲宋景賢周儒通許師衡楊作朋丁鶴年（賁） 
[攻訐考童松江]  
　　初四日夜四鼓府尊田紹白太守考試奉金上三縣文童正塲奉賢縣試前列某文童金山縣試第三名程起鵬上海縣試第五名鈕建桐均被各童扶使外出太守許將該童等扣考而各童勢甚洶洶譁聲如雷謂程係婁縣人沈姓入贅於金山程氏尚在本生父喪中故必需枷示以示儆戒後經金山學楊廣文從權詭許始息風潮（賁） 
[午帥抵鄂武昌]  
　　前閩督魏午莊制軍於二月念五日下午抵鄂寄碇江干并未登岸拜客（履） 
 
 

Page 10

 
 
[淮道已來江淮]  
　　新任淮揚通海道兼按察使銜徐觀察擇期十六日接印届日憲駕未臨曾紀本報兹署中已奉到紅諭於二十四日酉刻接篆（夬） 
[委充監院蘇州]  
　　蘇州府教授蔣廣文世琛現奉府尊許子元太守委充平江校士館監院於初一日到館（隨） 
[連殺三命鎭江]  
　　王寡婦年逾三旬早喪所天有女年甫十一稍有積蓄向以放債爲生並雇山西人羅某專司收錢之事賃居大馬路左近某姓屋已有數年近婦與羅有私情如伉儷詎料某夜三更突有强徒排闥人室用刀將婦及羅并女三人一併殺死後經坊保聞信投報丹徒縣郭子華在令於本月初四日午後帶同刑仵騐得各屍身均有刀傷十餘處渾身血跡無復人形命卽棺殮標封發壇暫厝隨將在死者家中檢出之龍銀二百元曁銅元若干枚帶回儲庫一面選派差捕廣購眼線上緊緝兇務獲懲治（觀） 
[小輪爭奪碼頭彚誌鎭江]  
　　近年以來小輪滋事之案不一而足自華商戴生昌改懸日旗而日商大東公司又兼攪清江揚鎮生意以致相率爭執碼頭各家皆然兹將近聞彚錄於下○鎮江順昌小輪公司設碼頭於揚州歴有年所現大東忽向順昌碼頭之原業主加價租賃順昌不甘退讓乃投禀江都縣朱大令撤去順昌牌號順昌亦借掛英旗已請英領事出塲爭論○大東公司經理海津駒治擬在清江閘下建造碼頭淮揚道因其離閘甚近窒礙民船且往年英商順昌亦於此處建造碼頭曾經阻止有案今大東公司萬難准行爰派差勸阻而海津駒治置之不理淮揚道楊觀察電詳常鎭道轉電日本駐寗商務總辦蘭部迅飭該商停工○鎮江戴生昌小輪公司歲首蒙鎭關雷樂石稅司因其爲華商借給碼頭以示優異詎該公司早已易名入台灣籍由日本駐滬總領事照會鎭關聲明戴生昌須用日旗常鎮道無可如何允其所請將前次鎭關碼頭改爲日商戴生昌碼頭鎭地商人咸謂與其懸掛洋旗按月輪資不若自入洋籍反得永逸中國因無保商政策人心已去殆哉（井） 
[拆卸鐵路旁房屋蘇州]  
　　滬甯鐵路道經蘇垣齊門外河水橋是處一帶有民屋十餘家殊於鐵路有碍因經農務局估勘間數給償官價居民初不應允旋經鐵路委員及司董人等再三磋磨始照領官價現已一律拆去矣（隨） 
[淮安設電續聞清江]  
　　淮安電局房屋已由府尊汪太守覔得官房六間卽在府署大門内並聞將兼設德律風由淮關以逹撫署惟尚未定議（夬） 
[修治縴路宜昌]  
　宜昌至夔州縴路崎嶇縴夫往往悮事去歲傅鎮軍派員修築將次落成鎭軍親往驗看日内約可回轅從此王道平平可無歌行路難矣（謙） 
[採辦木料江淮]  
　　清淮工程局開局後刻奉撫憲札飭派員赴南京十二玕等處採辦木料以爲修造橋船之用並給護照現已前赴金陵矣（夬） 
[縣僭府位宜昌]  
　　新任東湖縣令孫明府人太厚實官塲儀注多不通曉差役人丁亦非熟手前日祭南壇時例由府縣主祭於就位時大令竟先立於府位太守猶以爲悮待之良久岸然不動太守乃令衙役將大令拉立縣位方同行禮事後太守頗不愜意以其僭已位也（謙） 
[扣留文案南昌]  
　　江西前統續備前軍岳叅戎嗣儀因營務廢弛由周中丞派委九江道瑞觀察就近接統其軍復因報銷諸多不符中丞飭將文案數員扣留聽候查核辦理（晉） 
[專祠成江淮]  
　　張文逹公之萬任漕督時德政頗多紳民感頌曾由清淮官紳禀請大吏奏建專祠得蒙俞允遂購得海神廟東臨河地基於去冬興工建築現已竣事預備迎主入祠矣（夬） 
[禀設商會漢口]  
　　日昨漢黃德道批職商鄧夢光禀云條議各事言多可采商務興旺國家富强其理固然中國商務之不振一由於向來賤視工商一由於官商隔閡非但不同行者不相聯屬卽同行亦復各利其私不相維持且至互生忌妒言之所慨誠能官爲提倡設立匯商總行上下情通彼此聯絡不爭壟斷之利綜衆力以抵制外人利權猶可挽回但欵求一分正言明聲望夙孚之人爲商董殊不易得且新開銀行無論官　商股巨欵尤難募集至開礦興學製造各事固屬當務之聖欵旣難籌人尤難得徒成虚語莫補時艱况創行新政大局攸關非本道職分所當盡原禀存閱備考可也（泰） 
[放足會二次集議蘇州]  
　　蘇州放足會設立約及兩年搢紳貴族聽從者頗不乏人本年正月十六聯合吳門天足會在十全街王宅開會女賓到者三百二十五人男賓亦二百有奇願人會者十之七八兹又聞於本月初五在臨頓路鈕家巷胡咸登棧開第二次議會並分男女會塲兩所女賓來者統由女士接待男賓則由吳門放足會同人及姚君伯希接待（适） 
[求禁淫戲蘇州]  
　　蘇垣大觀戯辕新排大閙靈鷲寺一劇淫戲也頭二本業已編就遍貼招紙准三月初二日開演皮巿街某紗縀莊以是戯係伊家醜事實於顔面修關因以番佛二百尊投巡捕房禀充善舉併求工程局會審委員洪鷺汀大令設法禁止不准冉演此戲大令准如所請業已知照該園停演矣（隨） 
[寶蘇局工人閙事蘇州]  
　　寶蘇鑄錢局爐工甲乙二人在中街路虹興樓茶肆啜茗不知因何起釁大肆鬥毆將該茶肆碗盞打毁旋復扭至某酒肆又將碗盞酒器任意搗毁後經茶酒二肆主投局喊控局員楊壽之明府飭將甲乙送至吳縣署請辦旋有同業某丙詣縣求請免辦情愿認賠所毁物件縣主李大令准爲銷案（隨） 
[總巡禁賭蘇州]  
　　中路總巡鍾堯階明府到差後訪悉所轄地叚賭風甚熾因飭差捕四出查拿獲必重懲更親自於夜深人靜時徒步至各處寗查是以邇來劉盤龍一流人相約移至胥葑二門内大張旗鼓矣（隨） 
[大學堂監督張亨嘉奏開辦豫備科並招師範生摺]  
 
 

Page 11

 
 
　　奏爲京師大學堂開辦豫備科並添招師範生分别入堂肄業恭摺仰祈聖鑒事竊臣上年奉命充大學堂總監督任事以來夙夜競競所以擴充整理之法曾將辦理情形奏明在案隨咨商學務大添建齋舍一面分咨各直省督撫學政考選年齡合格品行端正之學生咨送來京並由臣出示另塲招考擇其學識較優者取錄三百六十餘人合計舊有之師範生已五百人矣房舍工程猝難完畢至十月中旬新班學生始行入堂並添聘英德日本教習遵照定章於本年正月二十日開學分班講授此京師大學堂添招學生大概情形也臣考各國小學皆重國文中學以上必兼習外國文字卽以中國言之士大夫果精通外文必眞知西政西學之本源不至惑於誣世誑民之邪說臣參考中外情形約分兩種辦法學生中年齡較長漢文較優者俾充優級帥範其西文夙有門徑或年少易於練習者選入豫科而皆以志趣端正爲要領師範者風氣之導也非重國文無以立小學中學之正鵠豫科者專家之儲也非明習西文無以通西學之奥旨此臣分别豫科師範各有注意之大概情形也抑臣更有進者古今論國是者必曰富强曰教化然富强之效實因教化爲轉移教化不興非特其民愚也以數萬萬之人休戚不相關泛泛然如萍浮於江湖而適相值也以守則危以戰則怯故論學堂於今日雖堯舜當陽而孔孟爲之佐亦無以易是說矣歐美諸國知其然也故其學校宗旨非欲人人爲鴻博之才乃欲人人爲忠孝之士列强並峙各教其民因立國立政之本以養自重目尊之氣承史籍流傳之美以鼓愛敬君父之情教育之本在此矣臣竊謂中國教育宗旨智能必取資歐美而道德必專宗孔孟凡經籍所傳義理秦漢唐宋明以來儒家之論說必抉其精密切要者以立德育之本以爲修已治人之法待其涵育薰陶者久道德之灌注於人心者旣深而後順良信愛忠義勇敢之風至勃然其不可遏焉泰東西興國之根源亦卽中國轉弱爲强之樞紐也臣當愼擇海内通儒與之講習討論取人之長而棄其短矯已之弊而存其粹此酌定教育宗旨之大概情形也至於管理最重紀律教授端賴通才臣惟博采周諮實事求是其房舍之不合法度者更正之圖書儀器之備實騐者購置之講習寢食皆爲大同出入起居嚴定限制由臣督率在事各員隨時釐訂規則並咨請學務大臣主持一切際兹時局非興學無以致旨而興學不定宗旨又恐無收效之實臣力小任重深虞隕越以負朝廷惟殫竭血誠力求教育進步所有開辦豫科並添招師範生情形理合恭摺具陳伏乞皇太后皇上聖鑒謹奏 
[盛宫保批郎中李維格禀（爲擴充鐵路改良鍊鋼通籌銷路等事）]  
　　據禀已悉該郎中出洋籌議擴充鐵政辦法以化騐生料是否合用富足爲本其次則改良鍊鋼其次則通籌銷路皆有把握然後購機訂匠回華大舉一事不紊全局在胸實爲飽更艱險以後嘘枯復生之絶大命脈也據稱大冶鐵石較英法日斯班尼牙所産爲勝萍鄕焦炭則與英國上等焦炭相等從前漢廠鍊貝色麻鋼向用酸法不能去燐嗣後改用鹹法專鍊馬丁銷路一層就東方論照日本關稅表册每年鋼鐵進口值價二百餘兆戰事平靖各國注意海軍爭拓船塢卽各埠况置機廠年盛一年無一非權輿於鋼鐵所銷奚止此數該郎中以英廠各料概由公估局蓋戳給憑取信中外漢陽新貨亦商允該局派員駐驗牌號旣著推行自遠俟東方銷有把握卽逐漸運銷至美國太平洋一帶美國運木輪船公司亦深願多載回頭鐵貨凡此皆引鑑舊廠煉不如法擱貨擱本以致歴年虧折無法彌補欲杜顚覆其道無由此次所購新棧係鹹法馬丁爐兩座調和鐵汁爐一府電力起重機四架水力壓頂鋼胚出筒機一副煤汽地坑及電力吊取鋼胚出地坑機各一付又軋胚軸及胚軸汽機又條軸及條軸汽機又板軸及板軸汽機以上三種共六付大小零件齊備由外洋運保到漢實價英金十六萬三千一百四十六磅係冋英德美九廠分購不專悖一國不專購一家磋磨至無可再减考究至無可再新該郎中謂得力於彭脫賴倫彭脫自英來禀則謂中國購機以來從無如此次之洗手奉公精心務實者該郎中端潔公忠實堪欽挹統核所議以萍鐵難恃就冶添設新爐欵爲不足仍就漢廠配購新機專造大件以供商貨之求給現有生鐵爐加大風力便可日出鐵一百五十噋至二百墩折成鋼貨尚不足以盡新舊機軸之力擬俟銷路大順後就冶另設新爐一座以與各國鐵巿相折種雖與本大臣急設新廠新爐之意不符然事有次序挽救漢廠乃能保守鐵政若凌節雜施必致未成而舊先覆所議亦未可厚非然本大臣與湖廣張督部堂堅忍卓絶無論將來照此商辦或仍歸官辦要以必增新爐爲斷（渙）　　　　　　　　　　　　未完 
[金陵官報]  
　　二月二十一日知縣黃赤還禀知今日到城内荒地差沈兆褆禀謝奉傳諭進署代辦文案准補江都縣陳其璟叩謝飭赴新任都司周鵬飛奉委常備馬隊督隊官差二十二日一司兩道奭黎均禀知考課吏館畢把總蔡忠敏叩謝代理鄭爲成禀知到差二十三日隨辦商樂朱　叩謝扎委督練海軍學生辦理譯書事宜游擊蔣超英由北洋奉袁宫保派監考水師　堂二十四日新任糧道譚禀知任事二十五日蘇藩轅牌示陽湖縣知縣翁延年叅革遺　以前以軍功候補縣汪壽年請補未本核准該員病故仍以原山缺查有軍功候補縣陸清臣又宜興縣張仲儒病故查有遇缺先知縣郭會程均堪以請補准補高湻縣馬枚叩謝飭知周祖同奉委上江兩縣查禁私錢差 
[蘇省官報]  
　　二月二十七日藩轅牌示照得　元和縣知縣郭曾程因病請假遺缺查有長洲縣知縣蘇品仁堪以兼代長洲縣蘇禀謝委兼代元和縣事冋知何希曾禀謝奉委署太湖同知事聶宗義　辭赴宜荆厘局差辦理海運滬局委員知縣陸清臣由滬專丁來省禀謝請　陽湖縣缺王克均禀謝奉上海製适局憲札委帮辦文案差吳縣敎諭茅錫恩禀知奉藩憲委紫陽校士館監院差蘇州府照磨姚定信禀知奉府委監放長元吳三邑孤貧口糧差委者寶山縣縣丞孫珍委署青浦縣毅山司巡檢舒家騄均禀辭赴任二十八日巡檢王慶業禀知奉駐　兩廣勸辦賑捐局憲札委赴崑新一帶勸捐差指分江蘇遇缺先補用巡　胡祖元由京驗看來省禀到從九殷煥謨禀謝奉委署金匱縣典史事二十九日撫轅牌示三月初一日各廟行杳文廟撫憲武廟藩文昌臬憲太　風能神均郭道太　風雲雷雨神均吳道火神猛將均首府吕祖總捕都城隍府城隍都土地均三首縣分詣行香 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　長成濂到任之始辦事尚能得力數月以後昏憒異常甚至營獲解送匪首廖三並不嚴行監禁致被疎脫揑報正法並有槍斃里差刑押委員等事種種乖謬駭人聽聞當據該管府　查似因瘋痰所致禀由藩司張廷燎臬司劉心源詳請撤叅前來臣覆查無異相應請旨將署來賓縣事揀發知縣張成濂革職提省騐明審辦理合會同署兩廣總督臣岑春煊恭摺具陳伏乞皇太后皇上聖鑒訓謹奏奉硃批著照所請該部知道欽此 
[廣西巡撫李奏爲廣西軍餉匱乏新舊洋欵無可匀解籲懇天恩俯准展緩摺]  
頭品頂戴廣西巡撫臣李經羲跪奏爲廣西車餉匱乏新舊洋欵無可匀解籲懇天恩俯准展緩恭摺仰祈聖鑒事竊照廣西瘠苦著名歲入不敷所出是以邊防軍餉皆待協濟光緒二十二年内議借英德俄法本息銀兩奉派廣西每年解銀十五萬兩續又加派三萬七千五　兩歲共解銀　八萬七千五百兩分二三五八九冬等月按期批解已屬力有未逮勉强支持二十七年又新派賠欵每年三十萬兩月應解銀　萬五千兩並加關平四百一十兩有奇新舊並解欵鉅期迫前撫臣督同前藩司百法籌維兼辦賭捐奏明爲不得已之舉歲可收銀二三十萬兩旋因易滋流弊正擬停裁即奉諭旨嚴行禁止在案旣無可開之源復值游匪肆擾增兵剿辦糧餉軍火支應浩繁又無可節之流以致應解洋欵力難按期照解經前無臣柯逢時奏准緩解五個月本年二月緩期届滿復由柯逢時奏請緩解部議未能照准並以本年指撥各省恊濟銀一百萬兩本係廣西軍餉旣可分給東軍卽以匀解洋欵等因當經前撫臣行司遵　臣履任後查得部發各省協欵百萬除直隸免解山東福建無著浙江廣東欠解曁署督臣挪用九萬兩外僅得六十餘萬若無另增軍需仍可就已收恊欵隨時設法匀挪詎五月間柳州降卒叛亂驟增軍需餉項三十餘萬艱窘情形實出意外遂致八月以後應解新舊洋欵無從續解其始猶冀統稅錢糧餉捐等欵藉資挹注嗣經司局查核常年入欵極少錢糧因匪擾征難如額釐金改辦統稅較前加重商貨多趨洋單且自柳州變亂後行商裹足兼有歇業上半年收數差旺下半年日見其衰七項捐欵收數甚微有案可稽總計各項所入於今歲額支之用尚虞不敷西軍及地方土練剿匪需用械彈甚形缺乏急須添購亦無欵可籌正在仰屋徬徨又迭准署督臣函咨告匱嗣復再三面商以軍務正有轉撥捐欵萬難遽集行營餉需異常支絀設有缺誤所關非細飭由司局挪撥三十萬兩解往接濟俟收捐集有成數再爲彌補臣明知集捐甚難彌補俟於何日而深維目前大局不得不先其所急東挪西湊悉索一空應還新舊洋欵更屬無從匀解所有萬分窘迫情形臣已於請欵電奏懇切陳明旋接户部電咨准將新賠欵擬緩明年正二三四等月暫由滬道騰挪臣以展緩之欵皆在明年而目前勢窮力盡九十冬臘洋欵磅價萬難挪湊藩司早已詳請展緩誠恐譯遞需時先電請户部覈查迅飭滬道挪墊免誤解期明年四月後應解洋欵自應就捐欵入數儘力匀解不敢故延現尚未接户部復雷情迫不已祗得不避煩瀆籲懇聖鑒俯准將廣西應解新舊洋欵自本年九月起展緩至來年四月後再行籌解出自逾格鴻慈再臣理財乏術籌措無方並請交部嚴加議處謹恭摺具陳伏乞皇太后皇上聖鑒訓示謹奏奉硃批户部議奏欽此 
[廣西巡撫李奏爲軍務緊要飭令各屬添設腰站步夫以速文報摺]  
頭品頂戴廣西巡撫臣李經羲跪奏爲軍務緊要飭令各屬添設腰站步夫以速文報恭摺仰祈聖鑒事竊據派辦處司道詳稱自本年五月間紹字營降勇在柳州復叛羣匪蠭起逆首陸亞發等分股竄突攻陷懷遠羅城等縣擾及黔疆經署督臣岑春煊迭調大兵分投勦辦軍情緊要文報絡繹飭由柳州至省城及省城逹龍勝融縣等處各按道里遠近先行添設腰站雇募步夫接遞往來公文如遇大兵移營跟剿再於文報往來緊要之處另又添腰站步夫以免遲誤等因當卽飛飭各州縣遵照在案伏查粤西地方跬步皆山崎嶇險峻與平坦大道不同必須節節設站雇備步夫相距或二三十里及十餘里不等每站設夫八名無分雨夜隨到隨遞毋許片刻稽延儻有匪氛逼近之處卽派雙夫繞道遞送俾昭愼重所需工食口糧由該州縣照章墊給按季請領歸欵業據先後禀報一律添設該司道杏核現辦情形與從前辦理楚粤會匪曁洪逆軍需並法越邊防各成案均屬相符詳請奏咨立案前來臣覆核無異除飭速將設站處所並程途里數步夫花名造具詳細清册送部查核外合將各麝添設腰站步夫緣由會同署兩廣總督臣岑春煊恭摺具奏伏乞皇太后皇上聖鑒敕部查照立案施行謹奏奉硃批該部知道欽此 
[貝勒熙奏爲籌墊鉅本整頓天下鹽綱期增鉅饟請先試辦長蘆每年長蘆可溢凈銀三百餘萬摺]  
卓索圖盟喀喇沁杜薩克多羅貝勒奴才熙凌阿跪奏爲籌墊鉅本整頓天下鹽綱期增源源鉅饟通盤計量裕國利民現已籌定運本三百萬請先試辦長蘆每年長蘆可溢凈銀三百餘萬恭摺具陳仰祈聖鑒事竊奴才於光緒二十九年十月十九日恭讀上諭前因練兵處王大臣奉請籌餉練兵一摺現在時勢積弱非練兵無以立國亟應整軍經武切實舉行惟民困日深尤在培養元氣應就公家固有之利嚴杜中餉除弊節流期欵集而民不擾着責成户部悉心統籌妥議具奏欽此仰見聖謨高遠欽佩難名嗣經户部王文韶等遵旨議奏尤以鹽務四條爲籌餉大宗前經請旨飭下各督撫詳細查明據實覆奏於是年四月初五日長蘆鹽政臣袁世凱先已奏稱蘆　困窮請借洋欵以資周轉一摺陳該商稱貸艱難無力買運並稱鹽課關係餉源各商財殫力竭捐碍大局殊非淺鮮等語奴才竊維固有之利莫大於鹽兩年以來窮　鹽綱利弊　攬各地精通鹽務紳商講求整頓又得舊識議叙員外郎魏鴻儒久於鹺事洞悉商情前經字鴻章嚴樹森丁寶楨潘霨各督撫延辦各政今其條議鹽務所論利弊與奴才相同博訪周諮非通籌墊本不能切實整頓擬請先行試辦長蘆爲此　避嫌怨敬爲我皇太后皇上縷晰陳之查各省鹽務以四川兩淮長蘆爲三大綱若　産鹽之易銷售之難商人之困竈户之窮無過於長盧奴才訪查蘆商因何如此困窮始知隱微弊竇大利番歸中飽射利之徒與運司聯成一氣設立買鹽公司勒買窮灘竈户又設賣鹽官櫃壠斷擡價病民竈户賣鹽於公司商人買鹽於官櫃朋奸取利此長蘆困商中飽之實情也商人旣無買鹽之本又無運　之費非籌本代墊不能廓清諸弊大起有功奴 
 
 

Page 17

 
 
[五續美洲留學生收回粤漢路權條陳接三月初五日稿]  
　　（一）爲保護商人之權利而干預粤漢鐵路之合同自其表面視之則一契約也自其裏面視之則一特權也此特權唯何卽許築鐵路自漢口逹廣東省城是也以特權言之萬國通例凡一國之特權無論許與本國人或外國人其發給及撤回等事皆屬一國之内政非他國所得而干預者也卽一千八百六十八年七月四日中美兩國在美京華成頓所訂立之條約其第八欵所載之語是也以契約言之美國政府亦不得干預公法大家費呵利（見所著新國際公法論第一卷第六百四十六節）曰余以爲一國政府不應將數人之私案一變而爲一國之公案將數人之私事一變而爲一國之公事若其事關乎一國之名譽治安則不在此例又曰（見第六百四十九節）凡干預他國之事以保護私人之權利必其政府妄行侵犯權利違背法律公理方可（見非利摩氏國際公法第五卷第二章第二節克富德氏國際公法）賀羅氏曰（見所著公法論第四版第二百九十三頁）萬國向例凡一國與他國商人借欵若該政府不肯父還本息他國政府往往不干預其事其故有三一曰代本國商人向他國政府索還錢債等事殊非易辦政府不宜擔負此重任二曰凡商人借欵與外國政府多出于冐險之心若該政府食言禍由自取不足憐也三曰一國政府時或爲勢所逼籌欵維難欲踐言而不能事可諒也（見伯倫知理氏國際公法第三百八十節三百八十六節加利加和氏國際公法第三百六十一節）今　漢鐵路一事其背約之咎在美國商人而不在中國政府吾不知美國政府究有何辭以干預之也前一千八百四十八年有一交涉案件頗類乎此先是英國商人醵資創設一鐵路公司名曰巴路哥亞海灣鐵路公司擬在亞非利加洲葡國領土内建築鐵路工旣竣葡國政府無故將公司之物産一概充公英國外務大臣巴美期頓爵行文英國公使略謂英國商人之權利若爲他國所侵犯英國政府有權可以干預之云云竊以爲此案不能援引爲例其故有二一曰公法者非一國所能定更非一人所能定必經各國明認之或䭾許之方作定論巴氏之言未嘗爲他國所認故謂爲一人之私言可也謂爲一國之私言可也謂爲萬國之公法則不可二曰葡國政府無故將該公司之産業充公今中國政府並未嘗没入合興公司之物産此其不同者一也葡國之案其曲在葡國今兹之案其曲在美商此其不同者又一也以上所陳環球萬國中持之最力者莫美若也謂余不信請緒攷美國外交之文件一千八百八十五年七月二十四日美國外務部大臣巴人行文與其出使大臣俾斯分曰政府不可因錢債事妄代其人民訴於他國政府其最要之處有二一日凡屬於契約之事美國政府祇宜獻議不宜于預卽以獻議言亦必有確實證據方可二曰若已建議於外國政府而該政府不認其事或不肯償還則亦無可如何此國際法之定例美國豈能干犯之耻（見屈頓氏國際公法類纂第二卷第六百五十九頁）又如一千八百六十六年正月二十五日美國外務部行文於使臣曰凡契約之案俱不屬交涉之問題卽如一國之商人往他國經商其所營之業若與該國之商務及土地有密接之關繫則此例尤宜遵守是故歐洲諸國若有干預其國人在美國内所創辦之鐵路及他項公司美國必力爭之云云由是觀之粤漢鐵路一事實中國之内政美國或他國政府無絲毫之權利可以干預之若果悍然干預無所忌憚則是故意侵犯我國之主權也國可亡家可破身可殺唯主權不可侵犯國二中國政府能否廢約粤漢鐵路之合同自其表面視之則一契約也自其裏面視之則一特權也以美國法律言之契約與特權無甚差别蓋美國聯邦憲法有不許政府干犯契約義務一條而裁判所解釋之曰政府所許與私人之特權亦在此禁例内故政府不得而干犯之吾國政府無此禁例以限制之故特權與契約可分作兩事言之細查此案之原委則粤漢鐵路之合同無論視之爲特權爲契約均有可廢之據請詳陳之仍未完 
[鎭江官事]  
　　江淮分省江寗布政使改歸淮撫管轄藩憲黃花農方伯因於二月二十六日由省乘招商局江永輪船至潤小住行旌旋於二十七日換坐民船逕赴袁公浦聞方伯此行因改省事宜須面謁淮撫禀商一切○駐鎮英國領事譚得祿君旅鎮有年兹禀准駐京欽使給假一年遄回本國刻已料理公務躬往中西各官處投剌辭行定於日内起程回國○本年正月署丹徒縣張星五大令因閙漕一案辦理不善致被上憲撤任遺缺卽以奉賢縣郭子華明府調署明府因事請假二月刻届期滿遂飭家丁到鎭頒發紅諭擇定三月初二日接印○鎭江 
 
 

Page 18

 
 
　　關大寫德扯圖什因事請假遄返故國擇四月六號束裝起行（觀） 
[差委更調彚紀蘇州]  
　　駐蘇商務局總辦經護撫效述師札委吳觀察成允於二月三十日到差○營務處會辦爲劉觀察體乾接充亦於三十日到差○馮觀察祖蔭調委洋務局總辦於三月初一日到差○沈旭初觀察玉麒現經護院札委兼充學務處參議亦於初一日到差（隨） 
[委解兵部飯食銀兩蘇州]  
　　日前省憲接得兵部來文催解飯食銀兩因卽札委候補縣孫大令寶瑞於初二日押解赴京（隨） 
[養廉改解江淮]  
　　漕督養廉向由八糧道曁山東兩淮司籌解兹因改設江淮巡撫由恩中丞通行各處並飭江甯藩司嗣後養廉銀兩著解交江寗布政司彚解來轅以歸簡易（夬） 
[銅元局預備開鑄蘇州]  
　　蘇省胥門外棗巿橋附近建造銅元局新廠兹已工竣機器等亦已安置定妥二月二十七日經督辦朱觀察宜振禀請護撫效中丞親臨閱勘聞不日卽當開工鼓鑄矣（隨） 
[銅元弛禁武昌]  
　　鄂省初鑄銅元因有奸商販運出口易銀圖利故各關卡查禁綦嚴近日各省皆已開爐自鑄此獘遂無　辦高右諸觀察以成本旣輕消路宜廣因禀請上官弛禁以資流通當蒙允許飭各關卡照辦矣（履） 
[銅元廣鑄南昌]  
　　江西銅圓廠近日竭力擴充每日能出五十萬枚獲利頗厚每日除造正額外其多造者每萬枚加奬工匠洋銀八元五角名曰加造花紅是以工匠倍加勤奮（晉） 
[銅元局工匠斷臂蘇州]  
　　裕蘇官錢局工匠無錫人某甲於本月初三日下午工作之際偶不經心爲機器軋斷左臂一時痛極倒地監工委員急飭人舁送至天賜莊西醫院求治縱不至有性命之虞然殘廢已不免矣（隨） 
[地甲押斃小竊蘇州]  
　　蘇垣瓣蓮巷桂太守公館係署藩憲陸方伯戚串上有二十一傍晚被賊掩入行竊雜物僕人瞥見呼拿賊從大門逸去及喚警察勇追捕詎勇置之不理掉頭竟去因卽禀知太守太守怒據情禀知方伯方伯立傳西路總巡吳明府到轅甲斥先記大過一次限十日破獲明府回局遂將勇及查察是處附近之巡勇七名一併斥革一面飭捕嚴緝先是城外巡捕房拘押渾名小葉子之小竊一名二十二日甫經釋出卽被吳縣捕役王錦標拘之入城禀請吳明府訊究明府研訊之下欲令承認桂公館一案該竊茫無頭緒明府飭交南正五圖地甲張掌生收管掌生慺以酷刑凌虐延至本月初二日清晨斃命報經明府驗得身有傷痕爰特移請吳縣主李紫璈大令轉禀府尊許子元太守循例札委鄰封長洲縣蘇靜菴大令於初四日午後蒞塲相騐據仵作喝報屍身略有微傷左足及嘴唇皆浮腫右肩有木傷一處然並不致命大令遂飭令收殮一面將地甲帶回署中押候訊核（隨） 
記者曰小竊之死是否因傷致命此惟地甲知之仵作知之蘇令知之 
[議添松滬小輪松江]  
　　往來松滬小輪創行於五六年前嗣以生涯寂寞時行時止去歲西埠另創一局未幾亦撤推原其故皆因港狹水淺輪舟遠泊浦中行李往來均需駁運設遇天雨或在夜分諸多不便故搭載未能暢旺也近日戴生昌輪船局派夥來松調查一切擬亦賃屋設局以兩輪往來松滬說者謂能用淺水小輪駛近城河庶幾利權獨擅也（賁） 
[圖書暢銷武昌]  
　　省城長街學堂應用圖書館購辦日本儀器圖畫極多近來各府州縣開辦學堂陸續來省置辦書籍圖畫儀器者日必數起該館委員張大令汝漪頗有應接不暇之勢（師） 
[暫免裁兵鎭江]  
　　駐防鎭郡之江南武威全軍統領龔子培協戎前奉署兩江總督周玉帥札飭於所部六營中裁撤勇丁一千二百名按照新章一律改營爲標常鎮道郭月樓觀察深恐所裁之勇逗留滋事禀請玉帥酌給恩餉遣令回里旋奉電覆暫時免裁留撥他標以補不足刻已遵照辦理矣（觀） 
[示期考試沙巿]  
　　荆州八旗中學堂方言學堂工藝學堂前招學生考試刻已截止報名漢人生童約七百餘人刻經八旗學務處　辦喜仲泉觀察牌示定於二月十七日考試滿漢生監十八日考試　童十九日考試漢童其驗視身格呈騐監照均與考試同一日辦理（否） 
[演武廳被焚蘇州]  
　　北寺後大校塲演武廳共有正屋三進傍屋二進由地甲雇江北小販守户三月初四夜九下鐘時忽然失火轟轟烈烈勢成燎原不移時房屋二十餘間悉化灰燼（隨） 
[甘蔗歉收漢口]  
　　去歲新金山廣東等處均遭旱荒甘蔗歉收製造紅白糖及冰糖因之寥寥無幾　以開春以來潮帮商人運漢糖仵幾至斷絶縱有零星又爲上海鎭江各埠攔銷而去查籌餉漢局以糖稅爲大宗綜計正二兩月連烟酒兩稅不過七千餘串可想見其短絀情形也（泰） 
[委署總兵]  
　　江北狼山鎭總兵李定明軍門爲鐵欽使叅革後經江督周玉帥檄飭江寗城守恊吳養吾總戎升署業於上月二十二日在江北鎮署接印任事定於日内蒞淞巡洋其卸任之李軍門雖被嚴譴江督仍擬委辦營務要差故卽電召赴寗（旅） 
[營員撤換]  
　　駐守吳淞盛字一軍現改編南洋第八隊常備軍其管帶以下員弁概須陸軍學生充補其後營管帶曹潤生遊戎近奉江督撤差另簡陸軍學生張守戎接充尚有左營江參戎右營劉總戎旣非陸軍人員且係年邁嗜好甚深故亦擬撤差另調陸軍學生充當（旅） 
[撞沈各船類誌]  
　　怡和洋連生輪船於初四夜半二點餘鐘駛入淞口時適值漲潮流急致將停泊外海之吳淞營二號川沙營一二號三廣艇撞毁吳淞營三號艇傷勢最重其桅捍亦已擊斷越晨新關洋員及該輪船主等均詣艇查勘允爲賠修○又有順和輪船於本月初二日午张六點鐘在楊樹浦北首撞沈崇明渡船一只船户張友福昨亦報明江海新關理船廳咨會該洋行查赔（旅） 
 
 

Page 19

 
 
[諭拆水閣]  
　　南巿薛家浜河道開工挑浚以來經秦董查得沿河有窒碍之水閣因禀縣諭令一律拆讓以便動工（土） 
[濬河貼費]  
　　浦東上南川交界之河道自經三邑會同開挖後所有經費除禀准道憲隨糧帶收外擬令沿浦各田户酌貼挑費以濟要工（金） 
[鄕愚難化]  
　　前因浦東會首舁神賽會經過張家樓教堂爭執滋事經董一再調停酌賠修費免釀鉅禍詎日來社莊廟仍定初十日行賽爲關道袁觀察查知諭飭縣局一體查禁免再滋事（金） 
[移提竊贜]  
　　愼泰洋貨號失竊一案在漢口破獲後捕房派探前往查提經夏日廳函覆俟將贓物吊齊押解來滬昨日捕頭帶同原告投案禀稱前次偕同包探前往吊贜夏口廳允卽將贓賊送滬至今未見解來併聞竊賊楊儀已經兎脫是以投案求請催提屠司馬允爲備文至夏口廳移提到申再行核辦（木） 
[英界失愼]  
　　昨晨天明四點鐘時江西路三洋涇橋北首弄内第二百三十號門牌裕源土行不戒於火瞭望台鳴鐘報警救火會西人急驅皮帶車到場竭力灌救逾時始息計焚去房屋六幢並殃及鄰右信昌土行樓面三間（木） 
[上海官事]  
　　江蘇候補道厲瑞書觀察玉林候補知縣文功甫明府海昨均到縣拜會○蘇防營左營管帶仇都戎志鳴京口副都統奇統制普渡兵輪管帶易都戎錫蕃候補道高觀察英直隸州樊直剌芬等昨日先後來滬到道拜謁公共租界會審委員屠興之别駕昨因有要公得悉道憲袁海觀觀察在洋務局公幹親往禀見而呈一切○上海道袁觀察昨日因有要公飭傳本在警察總巡朱明府到轅問話○昨上海道袁觀察在洋務局設席恭請電政大臣吳仲懌侍郎及商約大臣吕尚書等飲晏（金） 
[上海縣案]  
　　陸裘氏控媳圖賣船隻求請提究奉本縣汪大令提訊據供故夫遺船二只由長子阿妙經管次子出外貿易去年八月間阿妙出外至今不歸外間傳說已死于吳淞是以長媳聞信與氏分居現欲將船價賣氏藉船資度日情急求究大令判候飭差禁阻價賣○張連順控被成衣匠高阿貴毆傷求究亦奉大令提訊據供在城外開炒麵店前日在高店門口與友互譚被高無端責駡復被毆傷求究大令察得張身受微傷姑准飭差傳究（金） 
[浦東總巡局案]  
　　寗人戴登川之女夭亡後將屍棺厝於浦東二十四圖日前被伊甥施興山約同在逃之寗波洪生刨開棺木剥取衣飾經戴將施扭送浦東總巡局經謝岳松明府提訊供稱聽從洪生隨往刨棺小的實未動手戴供施雖未動手不應隨往求恩重懲明府判從重笞責發送改過局禁押一年候緝獲洪生訊究○捕頭朱福查獲竊取南巿久記木行木植之吳毛福等三人解送謝明府訊供屬實判各責五百板分别枷示吳送押改過局半年（土） 
[馬路工程局紀事]  
　　九號華捕金桂前因唆使柴船户連阿香赴縣涉訟經工程局翁子文太守提案訊悉斥革發押改過局在案兹阿香等又在縣署稱金桂無辜被累請將工程局永巡蔡阿全提案質訊汪大令准詞前日移文到局由太守將審辦金桂案情移復縣署查照矣○船户陸野囡前因把持船捐將收捐人陳雙喜毆傷并扭毁車德全馬褂控經襄讞委員黃二尹提訊斷令賠還銀表一枚及修補馬褂在案前日復訊判押改過局半年（土） 
[公共租界公廨早堂案]  
　　昨晨十點鐘英副領事德君蒞廨會同讞員屠司馬訊案據老晉隆洋行控沈文咸張金源劉如林張阿花等串售冐牌香烟由華捕解究司馬商諸德君判各責三百板開釋○已故木作蔡毛毛之妻秦氏前日紏同族人蔡端財蔡富貴及工人陳阿瑞將賃屋分居之夫妾蔡俞氏所有木廚皮箱牀面架等物搬運至家經蔡俞氏投捕房控告由探解究判兩蔡與陳阿瑞各責三百板押兩月二婦過堂訊奪○牛奶棚主蔡全英私售攙水牛乳由捕房傳案請懲判罰洋五十元○姚協記行竊徐長生蕭阿桂家綢皮馬褂及烟槍三支洋烟三十八兩售於翁阿七處昨日由探解辦判姚責三百板押三月翁押兩禮拜○宋阿亭行竊寄閒廬總會内八音鐘一座由探解辦判責三百板押六月○著名流氓賈春法前向母賈趙氏硬索田單行兇毆扭由探解案判著移縣核辦○陳忠興剪竊陳明良銀表等物由探解究判責二百板押　牢兩年○雉妓王彩林張寶寳在路拉客由捕拘送捕房各存洋二十元保出昨日由捕投禀前情判保洋充公○甬妓萬金實違章拉客由捕送案司馬著押候送回原籍○僧人方則林與徐金生同住浙江路長源棧内前日方攫徐之馬甲質洋被棧主婦徐周氏目見報探解案請究司馬判帶回捕房俟再訊奪○轎夫羅阿六周甫寶等七人以無照違章由捕解究判各罰洋兩元○徐芝山行竊張王氏家皮女襖由探解辦判責三百板押兩月○劉劍叔因屋内積柴過多由捕房查悉飭傳未到昨又傳案判罰洋十元抗傳不到罰洋四十元一併充公○翁阿四行竊孔卿榮王雲堂家之木鐘銅錫器曰探解辦判責三百板押西牢一年（木） 
[法租界捕房事]  
　　興泰裕大兩馬車行馬夫駕車至龍華路羅家灣與停在該處之馬車調換照會爲捕所見將二馬夫拘入捕房捕頭准予交保俟堂期交案請問官判罰○野雞馬車夫二人駕車過法界巡街捕查無捐照一併拘入捕房捕頭命押候解送公堂究懲○葉逢源因賭被巡街捕拘送捕房捕頭准予交保俟堂期解訊○某偷兒行竊東洋車一輛爲失主尋獲扭送捕房捕頭命押候解送公堂究辦（水） 
[美租界捕房事]  
　　前晚有形似水手之某西人在百老匯路乘醉行兇爲印捕拘送捕房捕頭今押候酒醒　放○孫小新行竊公和祥馬頭某輪船洋燭爲捕拘入捕房押解公堂請訊○吳福壽行竊沈四法　踏車一輛經包探張才寶查獲拘送捕房房候解堂請辦○前晚有美國水手兵二人因醉在篷路一帶互相兇毆爲印捕拘送捕房押候酒醒再核○前晚有某印度人至百老匯路某酒肆沽飲大醉在店中恣行吵閙由某印捕拘入捕房押至酒醒釋放（火） 
 
 

Page 20

 
 
   
 
