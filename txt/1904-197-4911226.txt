# 1904 - 197 - 4911226

 

Page 1

 
 
[四書五經義大全] 　　[  圖書集成局啓]  
　　　問四書五經義汗牛充　日万　　襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘　類皆獨運匠　詞　義正本届鄉會試各題無一　漏科塲利器無有過於此者訂十六厚本價洋　元八角欲購者論至上洋三馬路申報館申昌書室及各書坊均有代售 
[重印大字康煕字典出售] 　　[  圖書集成局啓]  
　　康煕字典一書爲考求字音字善者不可不備之善本惜木版卷帙繁重不便携帶石印字跡過小又費目力閱者憾焉茲本局特將前已鑄就之鉛版重印校　縝密髻憾無遺每部定價碼洋三元卽日出售賜顧者請向申報館中昌書室購取可也此佈 
[三續松江瞿岑明經繼昌創練全國民兵及籌欵事宜萬言書]  
　　八京省府縣各設學　以廣造就也　京師設立武備大學堂一所各省會均設立高等武備學堂一所府及直隷州廳各設武備中學堂一所州縣各設武備小學堂一所註凡足百人必設隨營學堂　其州縣小學堂卒業弁兵準升入府廳中學堂肄業中學堂卒業弁兵準升入省會高等學堂肄業高等學堂卒業弁兵準升入京師大學堂肄業嗣後武弁非實當常備兵三年暨非學堂卒業生不得充補其參謀教練督操諸處及執法糧餉等員尤須大學堂或高等學堂出身得有最優文憑者方可選用　九營務事宜分員辦理以專責成也　每省會中由練兵處請　　旨簡放總統一員卽以本省提督任之註督撫準領兼銜　内附設各官如左　一設軍政司督辦一員由練兵處　派屬總統管轄凡　省營制餉械等事均歸經理　二設參謀處總辦一員專辦通省營制謀略等事　三設教練處總辦一員專管通省操法及學堂等事註外洋兵制訓練旣精每年仍調操十　次以名生疎凡陣法之變化號令之疾徐器械之利鈍無不博稽而詳究　四設軍械處總辦一員專管通省各營器械等事以上三處均歸軍政司管轄另設委員分股辦事並設隨員二十人不時派赴出外稽查　五每府廳各設執法所督操所糧餉所監督各一員至執法所專管屬下官弁兵丁犯法等事無論輕重營員不准擅自笞責以養廉恥須送執法所訊明後按律懲辦督操所　管屬下管弁兵丁操法之勤惰教習學生之賢否准設委員四五人分股辦事並可隨時派出稽查糧餉所專管各營發餉等事准設委員四五人每屇領餉之期由監督任意派員解赴各州縣調集各營司餉委員按包秤準俟閱操已畢會同地方官及營哨等員當堂呼名點給倘　舞弊情事准指名控報定子查追必使營員不復經手銀錢庶可專心訓練絶無尅扣虚冒諸弊以上三所均歸三處總辦管轄　每州縣各設執法督操糧餉三局委員職司同　歸三所監督管轄　十編衍四子諸書纂輯忠勇故事以化民人也　孟子云逸居而無教則近於禽獸言教之不可以已也西人亦曰歐洲强國者虎狼也西教者柙也方今火器猛烈殺人百萬僅半日許耳若無西教約束其心則人類幾於滅矣故泰西禮拜日通國男女盡赴教堂聽經雖其間不乏莠民然强半知愛國家重然諾勤生計蔚成富强非無故矣夫以天主耶穌等教堂講旣久尙能使人受益如此我中國聖教精微包藴萬有徒以供學塾作文之具不能力求實踐西人言中國之民無愛國之思其視國之存亡如鋪户之換東家生意之攺字號夥計徒弟等在内瞰飯自若也其言雖謔頗爲近似良用慨然今宜由練兵處知照學務大臣延聘中國名儒將四書衍成白話分類分叚務令盡人能解此外更編輯中西愛國奉公安分自立等故事一併刊刻成書頒行直省即委州縣教官二員專司其事一在城者用文廟爲講所一在鄉者擇寺觀爲講所至軍營之中凡足一哨者必擇一人經理此事註如哨官之類　定期三八日集衆照本演說註營務中宜照兵例成書參定簡明宜遵宜戒若干條刊刻成書每期附講務使兵丁能通大意或能背誦更妙　久之必有隢然大悟似與國本民心及練兵籌欵諸欵確有交受其益者並明定章程如其屬下註統州縣及營務而言　三年之内地方無閙教之案勇丁著保護之功以及謀生勤奮輸款踴躍者是卽宣講之效量分數之多寡酌給保奬以示鼓勵　此稿仍未登畢容再賡續　 
[電傳　宮門抄]  
　　昨日午後一點鐘時京師及人專電告知本館云六月初五日　　皇上召見軍機大臣及徐世昌是日並無明降　　上諭 
[俄襲日營]  
　　昨晚承駐滬日總領事官小田君函示華歴六月初六日午後二下二刻時東京來電云頃由日將黑木氏電達大本營内開初五日鐘鳴三下𥌓光未開濃霧迷天咫尺莫辨突有俄帥卡臘者督帶陸軍兩隊來襲摩天嶺一帶日營鏖戰之餘兩皆誓死不捨閱良久日軍持之蓋力俄兵始漸漸退去日軍追至金家堡子始回是役也陣上死傷若干刻下在稽　尙未知其確數 
[日退俄軍]  
　　執筆人旣將日本總領事官小田切君所示官電就燈唇譯付手民遙間鐘聲琅琅然已報七　三刻忽又得東京專電飛傳日本捷音其事與前所云者一一相同惟情節較爲詳盡爰復譯其詞意日本日由駐遼東之第一軍統領黑木氏電稱華歴六月初四夜鐘鳴三下俄國陸軍某營統帥卡拉麾令兵士約二隊乘宿霧迷漫中暗襲駐紥摩天嶺及附近各地之日軍砲火喧闐甚爲猛裂我軍分出一隊與之交戰無論敵入如何奮勇終於捨死爭持久之敵人勢不能支以次退去我軍窮追至金家堡子刻下兩軍死傷之數皆未查知惟羣稱我軍勇敢非常頗能無負責任云 
[補紀俄日兩軍夜戰事]  
　　華歴六月初四日英京倫敦來電云俄法兩國各報館訪事人均言華歴五月二十七日旅順附近一帶俄日俄兩軍乘夜力戰日軍死傷無算俄軍約死傷一千名 
[俄將受傷]  
　　華歴六月初四日英京倫敦來電云俄將薩卡洛夫奏報俄廷稱賽馬集一戰日軍被俄人擊退惟俄將倫能剛夫已受傷矣 
 
 

Page 2

 
 
[俄擊日艦]  
　　英京倫敦來電云某日日本海軍總統東鄉氏督率巡洋艦隊巡至鳩灣不隄防俄之巡哨兵突如其來發砲轟擊電文甚爲　略尙不知其勝負如何也 
[俄觸日雷]  
　　英京倫敦來電云日來法京巴黎斯得俄京聖彼得羅堡電音略謂俄國巡洋艦名矮司誇獨者駛至旅順口外悮觸日人所沈水雷轟然一聲艦體迸裂艦中將士多死亡者按此事未詳月日且他處亦寂無所聞確否尙未敢决也 
[俄將激昂]  
　　日本大阪某日報登本國無鶴來電云我日陸軍日漸進偪旅順後路東歴七月十日清曉俄艦擬乘機逸出口門我艦隊要而擊之飛彈如梭知難禁受遂仍轉舵　回日來旅順一隅危在旦夕然觀其海軍將士依然意氣激昻云 
[日攻俄後]  
　　美國芝加哥省迭利尼由司報館訪事船名夫矮文者由電報稱西歴七月十一號遙聞旅順陸上砲火喧天訪之知日本陸軍用攻城砲數十門猛襲俄人後路平匀計算每一分時發出砲彈一十六枚 
[俄集海軍]  
　　俄京聖彼得羅堡來電云波羅的海海軍統領所轄豫備兵多至四十七萬七千三百零二名刻經在歐州之某武員下令以期齊集俾得配置各軍艦鼓浪東下從事戰征惟籍𨽻芬蘭者不在徵召之例 
[旅順述聞]  
　　烟臺來電云西歴七月六號此間到有旅順華船十有九艘習晨又到三艘其中除華人外有俄人十數名附之避難中有殺哈洛夫者青泥窪市長也偶可華人言及旅順砲臺之外鑿有闊四尺之長濠劃分三叚環繞山腰直逵鳩灣附近所謂義勇者由文官及商人編制而成約共四千名服元青號衣分布市中昕宵戒備軍士則衣皆尙白在船塢服役者有計俄人二百名華人一百八十名邇以華工輙伺隙而逃深苦不敷工作因之嚴密防閒聞之船塢華工曰日來俄人令鐵木諸匠昕夕做工夜間加給工值五成赶製槍桿其軍營蜿蜓一綫直可達街市約有二十五西里之長西歴七月四號日軍進據龍王洞砲臺近逼黃金山迤東五西里之洛薄貼夫海角五號六號海陸諸處砲聲交作震耳若巨霆遙見旅順口外海洋中有日軍艦若于艘往來靡定食物中米麥粉高如山積肉及野菜亦不匱乏所少者惟通用之金銀耳 
[查察英船]  
　　華歴六月初四日英京倫敦來電云英國得蠟瓜門輪船計載重二千二百十五墩自俄國排東地方駛赴中國當過紅海時被俄快船拘住查察一周旋卽擇之使去 
[冒險東行]  
　　英京倫敦來電云俄人近將波羅的海諸軍艦分編甲乙二隊决計遣赴亚東無論途中危險如何誓不因之中止又聞法國甘破中立之局許以供應途中應用之煤蓋已内决於心行將明白宣布矣 
[俄艦運煤]  
　　英京倫敦來電云日前有俄國義勇艦名司木棱司苛者以袋盛煤堆儲艙面鼓輪東下行過蘇彝士河并聞目下法國所轄亞丁灣左近其部氣　埠俄人積有煤五萬墩 
[俄興韓電]  
　　高麗元山來電云邇者俄人在韓之北部剙設電綫以報軍情日役慶興道所轄民人數百名斬伐喬松以爲電柱并將電綫電機糧食之類舁送南方當兹農事方興不免因此而妨耕作郡守見松林濯濯禁不許再施斧斤俄人梗令不從爰卽備文申請外務部大臣核示 
[俄舉德債]  
　　英京倫敦來電云俄國前財用部大臣鳥衣帖氏於日前奉使赴德京柏林言欲議訂通商條約實則商諸德政府就柏林稱貸公債以充軍需也 
[俄開航路]  
　　俄京聖彼得羅堡官報云自俄廷准西伯利亞諸川河輪船來往後初以水源枯涸淺不容刀兹者大雨時行洪濤砰　輪聲帆影容與自如三老長年頓覺眉梢喜溢矣 
[述俄路]  
　　日本大阪某日報云俄人夙以善於築路著邇由奉天安東縣闢一大道直達遼陽一切工程最爲美備蓋以满洲之土其性黏膩兼之地之阪嶺巖石齒齒所過之處如遇風日清美則塵埃浮動足爲之理若粉屑然微風過之飛揚天半一朝降雨則又泥　没踝人馬皆不得行進退俱窮仰天愁嘆往來車馬惟有繞行人家園圃之畔或尙可寸步挪移欲利遄行不得不開闢寛闊數十丈之通逵或分爲數歧庶可無憂繭足俄軍於此擇其不甚完全之處稍加修治必至地多障碍始畚鍤齊施中阻江河則搆造橋梁以免華人徒涉註此種橋梁已多破壞之處殆於逃去其地時自行毁之歟　日前據偵騎來報此等新築之路大半已入我軍所占區琙之中將來大雨時行行李往來殊多利便俄人真惠我無涯哉 
[述俄獄]  
　　日本大阪某日報云有華人周文中者年三十有九家在距青泥窪六華里許之臭水周家屯少依靖遠兵艦管帶劉副戎冠雄充當砲目嘗隨北洋水師提督丁軍門汝昌東游日本甲午之役師敗而逃遂攺而操懋遷之術近已久賦閑閑矣東歴五月二十六日腰偑倭刀閒行路上突被俄人所擄未幾伺隙圖逸以致足面被追者彈傷旋仍卜之旅順監獄歴二十三書夜至六月十八日始開釋旣出道經東雞冠山砲臺訪某日弁於營次言及其地有名關門者俄人築有砲臺臺下更圍以鐵條網余徒行四十五華里抵黃泥川大下屯覓得一小舟乃乘之而返旅順獄内收有日本男子三名似是商人模樣女子三口一年方二十七八一年甫二十許日俄韓二國人同收一獄華人另收一獄每獄六七十八男女異處日給食物二次俄日韓人有洋鐵瓶所貯鹹肉華人則祇黑色麫餅及包𥢥粥二碗鹽菜些微而已臥以木榻清潔無繊塵按周能操英俄兩國語兼通日本方言詞氣之間頗爲靈巧 
[馬賊盜金]  
　　俄京聖彼得羅堡來電云頃者俄國可殺克兵拔隊至部拉岳愛氣恩司苦市對岸伊利輕司幾驛偵知有馬賊一隊出没於伊苦拿氣愛司幾村附近其地距黑龍江右岸祗二十三俄軍因卽派出將校一員率同步兵五十名騎兵十五名馳赴夫矮比路河沿兠圍剿　洎至則馬賊已蹝影查然乃仍折回部拉岳愛氣恩同苦　傅聞邇者夫矮比路河上下游水中出有砂金馬賊見而垂涎以故時時伺隙　來盜取云 
[舁觀讕言]  
　　日本大阪某日報云俄帥苦洛拔托金氏效中國合肥傅相往賀俄皇加冕盛儀故事每臨陣輙舁櫬以行櫬上釘有銀牌上鐫苦洛拔托金姓氏傳之已久世所共知原其所以舁此之由或曰數月前苦帥曾夜夢身臥戰血中斃於敵刃之下肢體寸寸臠割身　亦已異處雜入兵卒骸骨攢　濠暫之間寤而以爲不詳憂悶殊甚默付何時戰死卽以適富之禮葬於陣前因之特　一棺隨身携帶然兵氣不免因之沮喪矣日報之言如此我門若帥身經百戰智勇兼全當兹大敵在前庸詎有效匹夫匹婦之所爲視一死若鴻毛而不思竭忱報國者兹之讕 
 
 

Page 3

 
 
語直夢囈耳鳥足博有識者之一軒渠哉 
[滇黔通道]  
　　聞之湘中友人云邇者　　朝廷詔開湖南鐵路責成某巨商集股九百萬實則半皆募外人其工程分而爲二一中粤漢幹路接至長沙常德二府經辰州府以達蜀之酉陽州繞由重慶府俾與川漢鐵路聯爲一氣一則由粤漢幹路展至衡州府經寶慶府出武岡州以達貴州省之晃州鎭遠府據工程師言測得常德酉陽之間須鑿通山洞二三處始得繞經貴陽鎮遠二府以　滇中刻已設總局於長沙府治名之日湖南鐵道枝路總公司 
[遠迎湘撫]  
　　金陵訪事人云署漕運總督陸春帥欽承　寵命調授湖南巡撫業已交卸漕篆秉節赴湘擬於道出白門時小作勾留以覘民俗并與兩江督憲魏午帥籌商一切事宜日前消息傳至江寗午帥卽檄飭南琛兵輪船駛往瓜洲迎迓 
[漕帥啓行]  
　　蘇州訪事人云本任江蘇巡撫升署漕運總督恩藝帥定期本月初二日交卸撫篆後卽於午後三下鐘時啓行藩臬以次文武各官咸往江干恭送新任巡撫端午橋中丞亦命駕　舟　握别藝帥令瀛眷幕憭隨從人等分乘大號南灣子船二十餘艘帶以小輪船西艘蘇州府許子元太守及總捕同知黃司馬長元吳三縣主蘇金李三大令乘舟送至寶帶橋始返當藝帥起節時屬下某員令各地甲傳諭居民鋪户所過之處燃點香燭以志敬誠不知各鋪户果皆踐約而行否也 
[上海商務總會禀覆攺訂幣制稿]  
　　敬禀者竊職道前奉鈞諭並頒發美使精大臣銀價條議四十本飭卽分送各帮商董籌議具覆等因奉此當經分别轉知去後兹據錢業謝董事復稱所議中國攺用金幣一節雖經美使精琪君議有章程上之中國政府事之可行與否尙在未定竊揆中國情形與泰西各國不同如英用先令法用佛郎克俄用羅布德用馬克等金幣銀幣銅幣名稱雖異其實皆以金幣作主因各國　皆用金故咸稱便若吾中國則向以用銀爲主况各省用法不同數十年前間有用西班牙　本洋者今皆攺用墨西哥之鷹洋然如安徽等處近來仍用本洋不用鷹洋如何南等處及江蘇之徐州不論鉅細買賣槪用銅錢若北五省則用銀錠閩粤等省則用花洋各省有各處之平色銀色有花樣之高低民間相沿旣久皆稱其便不論官庫積儲民間藏蓄非銀卽洋無有藏金者惟婦女飾物間或用金數亦微細不若泰西各國槪以金幣爲主也中國常用貨物之價值民間之工價各色尙賤非如泰西各國之昻若一槪用金勢必霎時加價於小民殊屬不便至於豪家積貲商賈轉運向皆用銀一旦驟然攺用金幣金價更昻銀價必賤受虧更爲不淺至於外洋進出口貨物有用金用銀之不同先令之上落其中各用心思以轉運如攺用金幣無金銀價之相較惟有貨價之大小况先令之縮金價較前倍蓰若攺用金幣誠於泰西各國洵稱利便於中國難免更受其虧非但毫無裨益反恐禍亂叢生若繩以日本因攺用金幣遂見富强之說似非確論聞日本攺用金幣暗虧非細印度受虧尤鉅且日本地方不如中國之大攺用於十年之前其時金價尙小若在今日吾恐日本亦未必能也况如攺章後雖用銀幣銅幣必以金幣爲主金色之高下較銀更難辨認中國不比泰西各國將來作僞多端高低不一其害更有不堪設想者於國於民於商皆無益有弊耳不如不攺之爲良也倘慮先令上落頗巨商務有礙鄙意不若金銀並用倘三先令以外專用金磅如此參酌則先令無驟　驟落之價而金價亦隨之和平也等語又詢據洋廣貨各帮董事聲稱吾華係錢幣之國除　國家地丁關稅用銀之外商民交易向以銅錢爲主自開埠通商華洋互市始有銀圓交易習俗稱便榷算錙銖尙能支持迨後洋商進口之貨售與華商攺爲先令辨士名目磅價漲落之權操自外洋稍有疎忽每多受虧此二十年來華商難以操縱之情形也且進口貨多出口貨少難以相抵　國家若槪用金幣必先整頓各省銀價銅價相輔而行卽如日本初攺金幣亦以先定核金銀之價不致十分窒碍爲今之計欲攺用金幣非先設　國家銀行不可欲設國家銀行非有外洋倫敦紐約商埠之分行與各國交通　兌不可氣息相通操縱之權並駕齊驅不至受人之掣肘自無偏枯偏菀之弊各等語該董等老於商務會計頗精所陳各情是否有當理合具禀聲復伏乞俯賜察核施行 
[上海官場紀事]  
　　昨日前任華亭縣知縣陳仲陶大令前任　榆縣知縣徐定生大令前任丹徒縣知縣莫雨香大令均命駕至縣署拜會縣主汪瑤庭大令○昨日前任上海縣主薄劉耀廷二尹本城保甲巡防北局委員汪禹臣二尹浦東唐橋鎭保甲巡局委員任柱臣二尹本城攺過局委員姚殿鄕二尹均至縣署謁見縣主汪大令○癸卯科陜西副主考翰林院編修楊德孫太史由浙江慈谿縣珂里起程北上道出滬江小駐大方棧昨日命駕至縣署投刺拜會縣主汪大令以禮迎入花廳暢談良久而别 
[榷憲將回]  
　　日前蘇松太兵備道兼江南海關監督袁海觀觀察前赴金陵謁見兩江總督魏午帥昨日道轅得金陵來電知行旌將返申江爰派執事人至法界招商局金利源碼頭伺候迎迓 
[邑宰騐屍]  
　　本邑西門外日暉橋左近二十五保十三圖某姓家柿樹上有人自縊經地保王阿多投報縣署前日午後縣主汪瑤庭大令命駕而往先將柿樹悉心察閱然後升坐公座諭令解下屍身隨由王保禀訴前情大令傳訊附近居民沈某等人俱稱死者自縊之時毫無聲息以故未得而知直至天明見已縊死因卽告知地保禀請大老爺蒞騐大令飭仵作如法相騐旋唱報騐得死者遍體無傷兩目突　口張舌吐委係生前自經大令離座親視一番飭吏塡明屍格命王保備棺收殮舁至義塚暫厝聽候出示召屍親認領 
[變通清道]  
　　本邑清道局委員陳召亭明府查得南市十六鋪各水菒行按月繳捐以便雇船裝運所傾垃圾邇來各船户往往藉故需索爰飭地甲傳諭各行主准免輪捐俾自行備船將垃圾裝運出境 
[嚴治流氓]  
　　前晚本邑城隍廟西首流氓玉器阿胖烟間通寶團扇阿四花紙培林園地和尙等人借端向某甲索許不遂拔刃逞兇經甲投控保甲總巡局總巡朱森庭明府立飭局差拘獲阿胖通寳研訊之下互相推諉因判令將阿胖責二百板通寳責一百板交人保出候拘到餘黨再行究懲 
[英界火警]  
　　昨日四點鐘時天將破曉英租界四馬路萃秀里内南愼昌烟館不戒於火頓兆焚如瞭望臺上人旣鳴鐘告警救火會西人急驅皮帶車馳至吸取自來水四圍噴薄隨卽熄滅計焚去愼昌房屋二间延燒前面天樂窩書塲稻香村茶食店後樓悉成灰燼迤西慶昌洋貨號後屋亦小有損失 
[逸犯成禽]  
　　日前美租界提籃橋左近捕房西獄所所禁拐犯丁玉芳乘間逃逸昨經英界包探李星福在法國新拓租界迤西拿獲解入捕房捕頭令押候解送公堂禀請讞員黃耀宿司馬究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[　鑑湖滌署]  
　　紹興訪事人云越郡絲市向推商業大宗應完釐金數殊不少兹由咸泰恒和二絲行主遵照新章禀請按年加成認解經紹釐總局委員某君詳奉認捐總辦文蜀生太守允准每歲認繳錢一萬二千串先期繳存三成准提三成爲辦公經費頒頒戳記按旬匀解迨開辦後所認之欵由彼業中人議定郡城各行攤認其半餘由柯橋臨浦等鎮同業公攤○日前樊江埠好事者舁偶像出游并雇梨園演劇因之遠近各鄉民聞風蟻集匪人乘間而起大開博塲多至四十餘處會稽縣差役婪索不遂邀同營汛往拘各賭徒自恃人多互相毆　以致差役悉受重傷現已禀知湯大令嚴行訪拿務獲究辦矣○上虞縣知縣儲大令家藻年届古稀難膺繁劇大憲勒令以病遺缺以曾任實缺丁憂起服之候補縣葉明府大琛詳請咨補○日前裕春祥南貨鋪被匪乘夜毁門圖劫事主聞聲而起匪徒聲稱如敢追捕須開槍擊之鋪中人懼遭毒手任其遠颺○邇來天氣炎熱各學堂相率放假總理函請府縣官到堂校閱課程以定懮劣○衢頭司巡檢某君因事開缺藩憲翁筱山方伯以葛厚堂少尹文濬請補旋由吏部覆准當由方伯懸牌飭赴新任少尹以缺甚瘠苦雅不願往求以喜湖諸缺調補未識能邀允允准否 
[上海縣署瑣案]  
　　前者陸茂園控宋正鄕形同放鴿等情縣主汪瑤庭大令提宋研訊交人保出前晚原差將應訊之周金洪楊王氏解案大令向之詰究周供宋係小的之友前者小的與楊王氏同居宋時時過訪因之相識去年三月楊王氏夫故無依央宋作伐宋遂爲陸說合上月十一日陸付給身價洋銀時小的並未在場亦未爲媒惟小的之妻目見陸付宋洋銀三十元及轉給楊王氏時被宋吞没十元故氏止得二十元迨後氏向小的之妻言及除付故夫棺木洋銀十元還去所欠八元並宋代買洋鏡兩元外一無所餘婚據則由宋雇人書就陸曾出筆資八元另給宋柯儀二元小的據上無名叩求鑒察宋初猶抵頼不承大令喝責二百板始一一供認陸供小的娶楊王氏時曾出身價洋銀三十元另寫立婚據筆資八元柯儀二元又倩宋爲氏買衣飾洋銀四十元有發票及收條爲憑楊王氏供陸置備衣飾後小婦人不願攺嫁故未收受身價亦分文未得故夫棺木由小婦人質去衣飾歸還大令飭將周宋交人保出楊王氏押候飭差查明訊核○浦東張家橋寡婦朱張氏控朱阿順串同唐春泉陸阿鑑等人逼醮等情前晚大令升堂研訊陸供小的家住張家橋左近耕田度日朱張氏逼醮之事係朱阿順唐春臬陸玉金包寄生等所爲小的雖與唐相識此事並不與聞大令著押候查明訊斷 
[上海保甲巡防局紀事]  
　　前日賃居南市大南門外南馬頭左近之𩌄工鄧增福與鄰人石玉春口角扭毆經石控諸二十三七鋪保甲巡防局局員姚谷蓀二尹研訊之下判令將鄧責一百板驅逐出境○南市王家馬頭裕興小烟館主張桂生深夜開燈經十六鋪保甲巡防南局委員贾楚玉參軍查悉飭地甲往傳張欋避匿北市二尹嚴限地甲從速傅案以便訊懲 
[英美等國租界公堂瑣案]  
　　工部局執事洋人以泥城外某牛奶棚主蔡子言曾將牛乳　水混售禀請讞員黃耀宿司馬罰鍰笞　已非一次近日復有前項情弊因禀請出牌傳訊昨日蔡遣其夥某甲投案訴稱蔡現因患病不能來此候示尙乞恩寛洋人禀稱蔡並無疾病不應遣夥搪塞務請提案嚴懲襄讞委員王松丞刺史商之英總領事署繙譯官德爲門君准即出牌提蔡訊辦○積竊張雪根卽陳雲鄕行竊森昌泰號唐姓家及長裕里某妓院衣飾報經包探趙銀河拘案請訊森昌泰主婦陸奚氏唐姓傭工鄒福泰妓院龜奴王阿喜投案領贓刺史飭將張先送總巡局訊懲然後帶回推鞫各贓准給失主具領○江蘇撫標護軍營勇丁王寶桂行竊同哨馮騤秀所置雨靴及水烟袋等物持至租界中質錢經包探邵仁初拘獲解案刺史著送交本營請營主自行核辦○頑童康金三張阿金張根大羅松寳覬觎董姓子阿毛之金約指誘往河干水嬉乘機騙去質取洋銀嗣因分贓不均由麻皮阿榮訴知包探朱桂生一併拘獲解案阿毛之父董某投案訴稱阿毛自狎水之後臥病不能到案求賜鑒原康供此事麻皮阿榮亦與聞阿榮家住吳淞路長安里不應獨辦小的等人刺史著押候提到麻皮阿榮然後訊辦所有搜出之洋銀暫存捕房○包探朱桂生解劉榮坤至案禀稱此人向計阿春借貸不遂拔刀行兇致計受傷甚重今已送至同仁醫院療治先此解請訊懲刺史著押候計傷愈後質訊懲辦○包探徐榮珊解遞籍復來之惡僧方則良至案刺史判令收禁西獄半年○六百六十二號華捕解小車夫唐光梳至案禀稱前日此人推車不愼致將王方氏家生甫三齡之子足指碾傷故由小的拘請究辦王方氏抱子投案訴稱此兒被唐碾去足上　指牛枚務求究辦刺史判罰唐洋銀五角給氏爲養傷費○二百零三號華捕解金阿大至捕房指爲流妓阿大則稱賃居恩慶里家有丈夫並不爲妓捕頭派包探王寶生訪明解案請究阿大執定前供旋有金隆生者衣衫楚楚投案禀稱小的向操洋貨業阿大係小的之妻求恩寛宥王探　稱當捕頭派小的往查時適遇隆生小的詰以爾妻究竟曾操賣笑生涯否隆生答稱祗容人入座小　並無留　送客之事隆生語　不能對刺史判罰洋銀二十元○包探錢少蘭解積竊徐正祥到案禀稱此人行竊謝順記家鐵鍋等物報經小的查獲請爲訊究刺史著押候傳謝質訊核辦○工部局董控華人袁阿二將房屋租與西婦開設妓院等情刺史訊究之下袁供此房租至西歴七月底满期小的已令遷移無奈西婦不允今西婦亦已到案請大老爷飭遷可也刺史著西婦迅速遷去並諭令捕頭派捕押遷袁罰洋銀七十元 
[法租界公堂瑣案]  
　　甬人吳蘭生控　售彩票之施福林與聘妻唐氏有私一案已紀前報昨日捕頭令某包探解案請訊吳遞禀伸訴前情唐氏供稱小婦人曾被君姑　入會香里妓院與施並不相　施供小的與唐氏素未　面前日路經鄭家木橋突被拘入捕房不知何事讞員陳楚生大令判將施枷號一月責五百板唐氏掌顂二百下交吳領回管束○王文韶控高紹林以售田爲名吞没定銀四百兩等情大令　得兩造供詞各執著邀同中人聽候復核昨日王偕中人殷元敬投案呈遞草　寫明三日爲　過期悔議罰去定銀另行售賣殷供稱先時約定在第一樓會晤然後往得主處立契候至晚間十點鐘杳無音信及往高處詢問高稱田已另售與人大令飭將高交妥實人保去須於保單上書明人銀並保限二禮拜内交還定銀○王心逸訴稱前日失去憑摺一扣洋銀十二元衣服一件查知店夥丁連發所竊向之索取僅將憑摺交還是以扭案請究丁供稱摺在地上拾得交還後反誣指爲竊心實不甘大令著押候查明核斷○趙顯廷訴稱前日家中失去衣服一包　捕查獲竊賊周某吊到原贓求恩給領大令判將周責五百板著趙給還當本始准將贜領回○余仁福訴稱在江天碼頭雇陳發記小車送行李七件至南市十六鋪因無法界捐照另換他車倉卒中失去衣服一包計共十四件是以將陳扭案請追陳供稱換車時另有一人看守不知如何失去衣包大令著交人保出偕余找尋所換車夫聽候訊核○方吟香訴稱廣東人陳阿蘇冒稱英界大馬路易安茶居中人騙去茶葉六斤逾時又來冒取茶葉五斤心知有異前往易安查問始知其僞今特將陳扭案請追陳供稱小的所得之贜寄在仁興廣東店大令飭探帶　吊出給方并將陳枷號一月　四百板○董一亭訴稱家中失去古銅香爐一座報捕查知李桂寶收買吊到原贓求恩給領包探禀稱小的在沈福林身畔　出當禀一紙吊到錫　臺錫香爐因將收贜之沈阿二李桂寳一併拘案請辦大令訊得阿二與此事無干卽行省釋李罰洋銀二元福林重　五百板發 
 
 

Page 10

 
 
攺過局收禁三月○流氓馬春山前曾攫取某氏婦所簪金挖耳報捕拘拿未獲前日與賣藥之李金奎串同行騙包探見之一并拘案請辦大令判各責二百板驅逐出境○偷兒張根榮王少鄕串竊某姓家衣服一包由包探緝獲解案請辦大令判各責二百板 
[美租界捕房紀事]  
　　昨日亭午時有東洋車夫混名小江北者曳車至斐倫路不知緣何觸怒於非獵濵人某甲致被扭住兇毆傷及頭顱血流如注適爲七百七十九號巡捕所見一併帶入捕房捕頭騐得小江北受傷屬實令人伴送同仁醫院求治甲則押送該管美總領事署禀請訊懲○前晚有某乙者闖入有恒路電燈公司東張西望形跡可疑適爲司閽之某印度人所見拘入捕房捕頭令押候轉解公堂禀請讞員黃耀宿司馬訊明懲辦○昨晨偷兒徐阿木不知在何處竊得衣服若干件携至西華德路某押店質錢適爲某號巡捕所見連贜帶入捕房捕頭令押候解送公堂禀請訊辦 
[江蘇省官蘇]  
　　五月十六日　轅牌示中軍副將蔣雲龍現已調署贛州鎭遺缺查有調補該缺之海州營叅將李祥椿椹以先委代理長洲縣蘇禀謝牌示兼理元和縣事調署華亭縣係禀知交缷陽湖縣任事囘省選授宜興縣張禀謝牌示飭赴新任署理陽湖縣准補無鍚縣藍專丁來省禀知十二日接印任事同知陳世恩禀謝奉委宜荆釐局差知縣孫光衍禀知奉委迎接新撫憲　　屠仁溥由上海絲茶北卡來禀知奉文甄别考試州同廖福鑫禀謝奉委接辦北路一叚警察分巡差縣丞丁尙廣禀謝牌示委署蘇糧道庫大使吳江縣汾湖司巡檢鄒慕賢禀到　十七日撫轅牌示候補知州畢兆熊於十八日來轅覆考知縣陳香祖禀謝飭知半年期满　章留辦　冬季比較有盈　記功一次又拿獲大宗偷漏記功一次知縣詹樹梅禀謝奉委黃渡保甲差武備學堂敎習候選州司沈保清候選縣丞何翼然五品頂戴柯冠時均禀知攺練日操敎法得力案　　撫憲與　賞戴　翎請補太倉　吏目袁壽　禀辭赴寗見制憲　十八日新陽縣盧禀到知縣陳香　禀知奉調赴寗札委隨辦金陵　務總局差縣丞張文　禀謝委署　匯縣典史事徐宗棠由滬　丁來省禀知奉直隷候補道洪札委滬漢一帶勸辦山東工賑捐差巡檢吳祥　禀　委署荆溪縣張渚　巡檢事許以莊禀謝奉文期满甄别並分寗留蘇差委　十九日督轅牌示照得海州營叅將李祥椿升補中軍副將業經飭令先行到任遞遺海州營叅將員缺查有揚州叅將袁大升調署又淞北恊劉長春病故遺缺查有南匯營遊華曹廣榮署理所遺游擊員缺查有叅將程紹甲署理又淮揚鎭標田湖營都司武定　病故遺缺查有儘先游擊陳凱堪以借補又揚州營叅將員缺查有記名總兵劉本桂堪以署理又委署南匯營游擊程紹甲該員係陸路候補人員委署水師缺與例不合茲查有　　水師通州都司于　靖堪以委署至參將程紹甲卽攺委宿遷營游擊○藩轅牌示五月　候補佐職月課定於廿一廿二等日考試又示卽傳府照磨程明理縣丞林道生鮑光燏巡檢程福增四員於二十日來轅甄别新章考試知縣詹樹梅禀辭赴黃渡保甲差調署丹陽縣洪專丁來省禀知於十二日　缷丹徒縣事卽日接任丹陽　事指分江蘇試用縣丞陳再齊由籍領咨來省禀到 
[東賑善士花户細數補登]  
　　啓者前由庫倫滂江惠州海豐曹縣徐州瀘州贑州各電局募捐銀洋除將總數已彚入第一第三第八批登報外茲將花户細數刊登於後計第八批登報庫倫電　經募善士花户千總杜德新湘銀五兩庫倫印房蒙員湘銀一兩庫倫經理裘子裕向各行代募計八十户共湘銀五十兩以上三户共湘銀五十六兩原合來規元五十九兩一錢一分七厘第八批登報滂江電局經募善士花户多羅郡王那湘銀一百兩蘇尼特恊理台吉察克都爾色楞湘銀二十五兩蘇尼特大嘈嘛札穆蒼　瑪湘銀二十五兩滂江電局委員楊桂清湘銀二十四兩楊叔濤湘銀七兩二錢金績丞湘銀四兩二錢李孟立于恩榮董華臣各捐湘銀二兩八錢董玉牛良王大彬各捐湘銀一兩四錢譚發湘銀二兩以上十三户共湘銀二百兩原合來規元二百十一兩一錢三分四厘第八批登報惠州海豐電局經募善士花户海豐縣署洋十元海豐縣右堂劉伍　　馬實華周　標黃大椿周弊標陳裕珂呂月槎吳光照陳恩煕各捐　一元陳錫照洋二元史久後　寳昌各捐洋半元憲州電局報房洋四十七元以上十五户共洋七十元第八批登報曺縣電局經募善士花户葉東屏洋二十元呂壽鄕洋十元葉五保洋五元葉門王氏洋四元王伯平萧凌閣張譜南席桐軒張友琴各捐洋二元殷佛生　二兩無名氏銀一錢以上十一户原合來洋五十二元　八批登報徐州電局經募善士花户徐秋記洋二十元章允初王尊莊吳靜山合捐洋十元貽慶堂敬恩堂實源莊各捐洋十元王源生錦豐慶各捐洋六元無名氏洋五元受經堂洋二元顧洗記洋一元以上十二户共洋八十元第一批第八批登報瀘州電局經募善士花户陳洛君趙錫年各捐銀三十兩趙仲鄕銀二十兩貨厘總局銀十六兩合　鹽局　岸鹽局各捐銀十兩自　軒牟銀八兩貴筑李良佺　鞋沱厘局史　豐各捐銀六兩澄溪口厘局又書局合捐银五兩劉元丞　　倫　佐鄕韓小愼瀘岸鹽局孔方溪永豐同各捐缺五兩永發祥永隆裕恊興隆劉南村余雲樨義盛隆熊彥鄕瀘電局公記張潤生玉中鑑各捐銀四兩裕通公拙餘記高小河口書局各捐銀二兩黃樹森莫與能范清亷合捐銀四兩樹德堂徐銀三兩二錢電局領班李承銓銀四兩又司事兪錫亷汪隝鶴各捐　一兩永甯代領周光第銀二兩報生汪臣彦汪紹倫周鴻賓陳信才汪文紹兪世傑汪紹周嚴平之沈兆虎練須臣周從新各捐銀五錢以上四十八户共銀五百三十八兩原合來洋三百四十元第三批第八批贑州電局經募善士花户　詩庵洋二十元梁子範鄒匯川悅來號貽環堂朱壽簪寳并堂各捐十元保慈康洋十五元高少芥洋八元祈安堂怡和生聨昌號廣嘉盛怡和隆怡和享乾元號晉豐　生　安藕　使者十二居士望山閣各捐　四元五桂堂洋三元採芝館味蘭軒習靜主人松蔭書屋對雨樓各捐洋二元聨元堂裕後堂奎記致和書屋心餘堂尙義生力　子　緣　入衍慶堂西湖主人樂善生綿澤敦睦堂自怡堂聽龍吟館湘記新記延禧堂小凝香園仿古齋得月樓寳善山房平安子叙怡堂守拙主人黃山樵子梅溪漁琴韵山莊邗上郁　痴子劉孝　廣昌劉益濤堂　　　　慶堂保萱康各捐洋一元以上六十三户共洋二百元○上海陳家木橋電報總局籌賑公謹 
 
 
 

Page 11

 
 
   
 
 

Page 12

 
 
   
 
