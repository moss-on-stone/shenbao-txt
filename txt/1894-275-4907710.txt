# 1894 - 275 - 4907710

 

Page 1

 
 
[名手分書戒士千字文寄啓助賑] [  申報舘啓]  
　　名手分書戒士千字文引証一書專爲勸善而著又得精於書法者工楷分寫付之石印不但可以興起善心而且可以仿模筆法真善本也計書　本每洋一角乃好善之士寄售以助賑欵者兹託三馬路申昌書畫室出售好善劬書世不乏人請速賜顧爲幸 
[重印六部處分則例及花月成] [  圖書集成局]  
六郎　分則例一書爲道光初欽本　分樓析詳　　　　　　　佐幕者所不　未究考也並經　　兹復印成每部分裝八本　以　以　函計　洋一元二角花月痕亦巳重印告成　係小　家　而　　　情口吻逼肖與　署　石頭記卟以輝映後先每部四本碼　四角諸君子請臨申　館帳房購取可也此佈 
[新印繪圖繪芳錄告成] [  三馬路申昌書室啓]  
　　繪　錄一書歴叙才子佳人之事描情寫景細膩風光難體例不脫章回而　　奇思有非他人屐齒所能到者更延名手　成圖象冠諸卷端類　添毫栩栩欲活誠小說中生面别開者也兹巳告成分裝八本價洋一元二角諸君子請移玉三馬路申昌書室購取一觀或亦所供酒後茶餘之　助手 
[堵曰問答]  
　　有西友過余而問曰近聞南洋大臣劉峴帥札飭蘇松太兵備道堵塞吳淞口有之乎余應之曰有之西友曰當中日間戰之始局外諸國之通商於中國者以上海一隅爲商務總匯之區若一經爭戰則所損失者必多殊於大局有礙因共請於日廷以上海作爲戰外公地日廷業巳允准各國亦深信不疑然則中國又何必岌岌焉爲堵口之計乎余曰日廷雖巳允將上海作爲戰外公地然中國之防之者仍不能不益加嚴密語云備豫不虞古之善教也豈可狃目前之苟安而忘他時之實禍哉西友曰敢問堵口之法係中國自出心裁乎抑係原本古人乎余曰此非自出心裁也古之人有行之者矣在昔孫吳割據自恃長江天塹敵人不能授鞭而過乃沈鐵鎖於江中此猶卽其遠者言之也良舉近者爲證當道光年間禁烟議裂西國以兵艦窺我粤防其時關軍門天培夙負知兵之號乃於虎門内外密沈巨石使西船不得闖入堵口之效亦旣彰明較著矣此時仿而行之正以見中國之慎重防務也子又何必鰓鰓然致疑於此乎西友乃軒渠而起曰有是哉子之迂也子第知千百年來之成法可以膠執而固守之亦步亦趨以爲雖不能有功亦可以無過而不知風氣愈趨而愈闢心思愈用而愈精各國所以爲戰守之具者亦愈燮而愈巧子乃墨守千百年來之成法牢固而不化而不知他人之旁觀者巳不免竊竊焉從而議其後以爲日廷旣准以上海爲戰外公地則吳淞一口西國兵商各船例得出入如平時若將口門堵塞則西國兵商各船出入或不無阻碍能保其不因此而生齟齬乎雖曰有備無患所以爲防守計者不能不益形嚴密然防守海口之策今與古實大不相同中國古時雖有戰船遠不若鐵甲船之高大堅固雖有弓箭火球遠不若巨砲之命中及遠故沈石於水巳足以阻敵船之進今則局勢旣巳大變彼國之堅船利砲豈區區沈石所能阻乎余曰如子言然則將漫不設備任其長驅直入乎西友曰何爲其然也防守海口之法以砲臺爲主以水雷蚊子船爲輔四國砲臺之製一二十年來屢變其法所築斜坡皆用泥而不用三合土取其可以陷敵彈也至於砲位之升降旋轉尤有得心應手之妙築臺必擇形勢扼要河道灣曲之處使敵船曲折行來可以多受我彈最大之臺以一二千人守之巳有一夫當關萬夫莫開之勢此外宜多築暗砲臺擇樹林隂翳及沙磧蒼莽之處我可伺隙擊敵敵不能見我無從發砲還攻其與砲臺相輔而行者則爲水雷水雷有三種曰伏雷曰送雷曰行雷伏雷又有三種一曰伺發之雷以電綫通於岸舍各用弧鏡電燈朝夕窺伺用三角測量之理敵船一至急聯電綫轟發不待其觸也操縱由我最爲穩便一曰觸發之雷不必通至岸上有玻璃管電池相連有觸必發不必伺察不必定設於砲子所及處可多設於沿岸旁流淺水及巳船不到處或巳船亦到而中留一路另設浮表以免誤獨一曰伺觸兼用之雷祗以電綫通至岸舍並派人伺察敵船將到則聯其電一觸卽發夜則常聯之有觸必發矣至於送雷行雷與伏雷相濟爲用大約浮於水中者常作圓錐形每個價五六十金伏於水底者其形如龜每個價百金或數百金不等置一水雷豈必盡能得力然其價如此之廉不妨多備以收其效故有兵船之責者不可不防水雷有守口之責者不可不知水雷之用至於蚊子船則專在海口附近淺水處往來狙擊亦可以濟砲臺之窮要之守口之法旣有砲臺以扼其險要之衝又有水雷以防其進竄之路更有蚊子船往來策應以佐砲臺水雷之不逮誠得知兵之將勇敢之士時時瞭望處處嚴防則敵船斷不能深入重地何必沈石於水而始信防務之足恃也倘使有砲臺而不能守有水雷而不知用有蚊船而不能往來策應使敵艦得以長驅而前則我之沈石於水者敵艦旣巳闖入或轟以炸藥或開以機器不過一舉手之勞耳而又何必沾沽焉作此無益之事哉中國開闢最早數千年來聲名文物爲泰西諸國所欽慕然於用兵之道設守之方仍復墨守舊習不肯盡改新法豈以舊法爲不可廢乎新法爲不足學乎吾子盱衡時事必有說以處此余乃敬謝不敏曰吾儕小人伏處草茅何敢妄論天下事西友曰子盍以問答語著之篇土壤細流或可爲泰山河海之助也余應之曰唯乃詮次其語以質觀者 
[諭旨恭錄]  
　　九月初一日太常寺題九月十八日祭歴代帝王廟奉旨遣漙靜行禮兩廡遣志銳英年祥霖溥顧各分献欽此同日奉硃筆這辰字圍著晉祺監射敬信較射宿字圍著松溎監射王文錦較射列字圍著扎拉豐阿監射榮惠較射張字圍著恩佑監射徐樹銘較射欽此同日奉硃筆這監試辰字圍著富通阿去宿字圍著王綽去列字圍著劉桂文去張字圍著松齡去欽此 
[本館接奉電音]  
　　昨由京友電傳上諭四道敬謹譯登○九月初七日奉上諭著派兵部左侍郎王文錦前往天津會同在籍提督曹克忠布政使張夢元總兵鄧啓元辦理團練事宜欽此同日奉上諭翰林院編修貴鐸著發往依克唐阿軍營差遣委用欽此同日奉上諭福建陸路提督著程之偉補授所遺山西大同鎮總兵員缺著劉光才補授欽此同日奉上諭順天府奏請賞給普濟堂等處曁廣仁堂米石各一摺現在節交寒冬近畿一帶貧民生計維艱所有普濟堂功德林兩處恩賞小米三百石加賞小米五百石及廣仁堂恩賞小米三百石均著照例賞給另片奏請賞給蘆溝橋粥廠曁資善堂煖廠米石各等語加恩著照所請賞給蘆溝橋粥廠粟米四百石資善堂煖廠粟米三百石以惠窮黎餘依議欽此 
 
 

Page 2

 
 
[大帥旌麾]  
　　本館派赴奉天專偵軍務之友人來信云宋祝山軍門慶奉命督辦朝鮮軍務定於八月二十七日由旅順起程取道金州赴九連城軍次今聞官塲接得葉曙卿衛達三兩統帥電信悉宋帥節麾巳先於二十四日清晨抵大東溝日内方在部署一切軍機神速實非他人意料之所及飛將軍從天而降藐兹醜類諒必瞻破心驚矣○周玉山廉訪統率大兵五十營於八月二十四日過遼陽載送輜重之車皆從直隷雇來沿途並不滯留大約八月杪可抵前敵矣 
[東省軍情]  
　　本館派赴營口一帶專偵軍務之友人來信云上月十八日大東溝之戰我圖南拱北鎮東海定新裕利運六輪船及利川遇順二拖船由兵船護送進大東溝迨倭兵船駛來而我器械軍糧早巳安然上岸矣至傍晚兩軍酣戰之時利川卽乘機歸旅順其餘七船至本月初二日始先後駛歸○上月二十九日蘇州輪船從上海至營口據云行至鐵山南牟頭岙北海中遇倭兵船二艘上前查問遍處搜尋見是客貨客船始不言而去○我鎮東輪船由天津載淮軍仁字營往東於本月初二晚抵營口 
[潞州軍報]  
　　本館派赴北通州專偵軍務之友人來信云日前撥調來防之各路練軍現由張家灣河西務蔡村楊村迤邐至天津安設營寨以期聲勢丰聯○八月二十一日續到山西太原鎮標練軍步隊五百名二十二日到山西大同鎮標練軍步隊五百名分住城廂内外客邸寺院號房公所二十五日又到京師神機營馬步隊八百名在貢院中小住二十六日統帶神機管馬步隊廂白旗漢軍都統桂公帮統大臣正紅旗滿洲副都統祥統制秉節來通時闔城文武各員紛紛至西門外預備茶座恭迎至傍晚五點鐘時旌旗戾止前導有馬隊二百名親兵小隊二百名各持兵械肅靜無譁厥後二員齎勅旨印匣二員背令箭二員執令旗騎馬前行統制在前桂公在後高騎駿馬氣象森嚴後有隨員數十人進西門折至北門内貢院街江蘇海運總局暫駐襜帷尚有馬步隊一千六百名一俟到齊卽派馬隊先行步隊則乘舟赴津附火輪車往山海關駐紥○統帶神機管馬步官兵桂祥二帥會銜出示云現奉諭旨統帶神機營馬步官兵前往山海關一帶駐紥防守於八月二十五日分起啓程所占店寓房間按月酌給錢文巳飭各隊將領嚴管兵丁不准在附近鄉村游蕩踐踏青苗以及借住居民房屋各營所需糧草柴薪派人公平價買不准絲毫苛派逐日需用食物菜蔬由該管官酌派隊長帶同兵丁身穿號衣上街購覓須用現錢交易不准向店鋪賒欠借錢强買强賣等語如有兵丁故違犯律許居民人等來營禀控以憑按例懲辦○神機營兵抵通後每日黎明四五點鐘時響號點名一日有某兵因患瘧疾臨時遲悮深恐軍法難寛投河自盡幸經人救起得慶重生○邇日大軍雲集如火如荼然法令森嚴秋毫無犯一日有電氣燈及各機器由天津鐵車六輛馳抵通州每車載重四五萬觔上揷黄旗大書萬壽山應用由東關土壩安設活鐵路雇人拉運進東門由閘橋至西街有挑夫携土墊道被大同鎮某兵誤碰挑夫倚差恣横呼衆攅毆致兵身受重傷挑夫亦傷及面頰事後經人將受傷兵舁至姚家店統兵官以挑夫無故傷人禀請統領懲辦榮直刺恐禍生不測急向兩造婉言解釋謂如有死亡自當按律治罪兩造允之 
[戰事確電]  
　　八月二十日臺撫大中丞接到天津官電云倭兵十六進平壤左鎮寳貴陣亡葉統各軍退守安州尚恐難支十八大鹿島海軍遇倭船苦戰三時致遠沈經遠火超勇揚威擱沙倭沈三船現調銘軍宋軍六千五百人扼守義州又接上海官電云頃接烟臺電十八海軍在大東溝外大鹿島與倭船交仗自午至酉擊沈倭船四餘多受傷東遁我軍致遠經遠沈超勇揚威火定鎮濟靖來平甲丙八船四處船十九早回旅丁軍門受傷無大碍餘待續電此係官塲確電與道聽塗說影響模糊者大不相同本館不敢增損一字亟照登之以告海内外之留心時事者 
[電傳山東鄉試題名錄]  
　　趙翰西黄縣附王樹膠登州廩田仲莊沂水增王國錫新城廩田育桂濟寗附燕桂森博山增周祐郯城增王鳳喈萊陽附王蘭芬壽光廪杜榮申齊河廪劉元鳳濟寗廪主得瑞膠州廪馬繩祖章邱廪許庭蘭東阿附黨逵生滕縣附陳兆褀濟南增鄭錫氏萊蕪附孟廣居濟南廪謝焜曹縣廪汪毓藻館陶增劉樹德鄒縣副邢維經新城廪宋玉琦泗水廪張兆陽齊河附傅炳南海豐廪趙汝湘蓬萊增劉彦岫益都附楊年鏞寗海拔王丙燾福山附任光弼聊城廪孔慶鑑四氏監膠克通額駐防丁惟彬日照增劉澐沂水廪張鳴岐海豐附劉錫綸濟甯附鞠建章高唐廪王錫銘萊州增何因培萊蕪附周鵬翥長山廪余培乾聊城附董芳萱濟南廪劉登瀛寗海附光華青駐防附蹇蘭香附王維言歴城副解熙業卽墨廪温書齋壽光附丁慶長章邱增張士弼萊蕪廪范登年莒州附張含章城廪王會煜諸城附王思衍蘭山增孔昭濬廪張祖第定陶廪單傳榮諸城附金聯魁歴城廪陳應禮安邱附孫紹康費縣廪張廬源長山附陳如愚東Ｄ教庋彭江玉淄川附陳其昌臨淄廪孔慶瓛四氏監張文開高密附張志軒廪漆仲俊淄川增劉聘鄉兗州廪閻殿芝東阿附劉光斗掖縣增方慶雲濟寍附張允符東阿附王會初諸城廪 
[副榜]  
高淑怡章邱附王疏泗濟寗附牟家泮日照附楊家慶歴城廪官均圻平度廪茹思榜廪閻煥容汶上廪玉炳誾濟陽廪王壽祺歴城貢惠文韍駐防附盧德復福山廪劉鵬翺禹城廪孟廣桐泗水廪王錫鴻平度增王煒臣諸城附任德普鄒平附周思誠安邱廪劉恩齡濟寍附張宏歴城丁會英青州附王廉泉青州附王炳輝荏平耿珩附郭壽山滕縣廪李洵鈺章邱張良弼淄川附宋振遠諸城附丁鴻均日照附王鴻諤諸城附艾慶敖長清附艾於鄂濟陽廪王鴻聲章邱廪李丙坤朝邑廪 
[詳紀運船被獲情形]  
　　有商船載運軍裝等物駛至澎湖相近海面爲中國兵船截獲此巳登諸前報昨接臺灣訪事人來函所述較詳合再錄之臺撫邵大中丞於中秋前後接到總理衙門來電訪聞有英國商輪數隻從新加坡地方裝載軍火違禁等物駛往高麗接濟日軍須從臺灣之澎湖經過密飭中丞派輪前往阻截中丞得電卽飭南琛威靖飛捷斯美等船前往巡緝至八月二十二日晚各輪回至基隆果獲一船緣該管駕等奉飭後星夜出口未幾於澎湖相近海面行駛間遥見百里以外有三輪魚貫而行其烟白色知非尋常之輪心以爲疑星飛追至令其懸旂聲明船係何國所載何物開旆何處三輪見之始則懸英旗繼見南琛等再三嚴詰又易法旗德旗美旗不等舉措慌張登時數變我船料其爲私運軍火無疑懸旗示以停輪彼船不允急思前遁南琛謂如不停輪卽須施砲一面將未置子彈之砲連擊三次彼船始懼而下椗我船欲派弁前往查視彼又不允遂飭其同返臺北聽候大憲定奪該三輪兩小一大展轉間兩小輪巳乘間遁去只一大輪名巴登者隨南琛等同向臺北開行及至基隆海口以該輪船身甚巨軍火甚重不能進口但在口外下椗邵中丞得各管駕電禀後飭員前往查騐彼仍禁止入艙只認載有軍火一箱查其船中諸人有英國數人日本數人餘爲廣東人究向何國之船因何接濟倭奴終以游移之詞本能遽信中丞旋卽電咨總署代奏候旨旋行一面於廿四日午後請駐臺英領事至署詢問究竟旋電飭基隆同知吕幼漁司馬等會同英領事就近查辦至總署如何電覆及以後辦理情形俟探明再錄 
 
 

Page 3

 
 
[戒嚴]  
　　寗波訪事人云日前定海洋面見有倭船游弋鎮海定海水陸各防營遂一律戒嚴日夜梭巡弗替甯波殷實各户聞此消息咸有戒心相與遷避山鄉勞力傷財誠無謂也 
[總統逝]  
　　記名提督前署澎湖總鎮王蘭亭軍門芝生係安徽人向隷李傅相及劉省三爵宫保部下轉戰各省推爲淮軍宿將歴保今職前在江隂防次經邵中丞調赴臺灣署理澎湖總鎮今春晉京陛見未幾以中日失和中丞又調委專辦滬尾防務總統定海防勇十數營甫於月前抵臺到防未久極力整頓焦勞過度加以近日滬尾時疫盛行遽染沈疴急延中西名醫施治藥餌無靈至中秋日早在營仙逝噩電至郡各大憲以海防多事之秋失此指臂悼惜良深中丞尤念切同仇擇於廿四日親赴滬營吊唁乃適因緝獲私運軍械輪船一事定於是日延駐臺英領事商酌遂命唐薇卿方伯往代聞軍門之公子等方奉檄赴上海一帶招勇憲命總辦滬尾保甲漁團等事方樾亭太守主持喪務時事方艱將星遽隕有心人能不感慨系之 
[權利不同]  
　　英京太晤士報登有外間來札其中所論乃中東兩國戰爭而局外各國所應爲之權利中有云近有某爵臣在議院内以此事向廷臣詢問而廷臣未能覆答然竊觀巴梨之約日本與焉惟中國則未允從事於斯以此觀之則英國諸船原不該運載兩邦之軍火然倘英國船隻遇此兩國之戰船可以任其搜視如中國搜得該船載有日本之貨則無論禁貨與否均可捕執惟日本戰船若搜得英船載有華人貨物若非禁貨卽不能强行捕執且英國商船載有此等貨物若與中國緝捕船相遇卽可以併英船一概執獲而日本緝捕船則有不能之處此中固大有分别云云是亦典兵者秘不可以不知者也爰誌之 
[人增兵艦]  
　　新加坡報云前接歐洲來電有中朝現向芝利國購買戰艦多艘當不免竊竊欵之夫芝利係屬小邦非出戰艦之所中國欲購戰船儘可赴各大國購用何以謀於芝利意者各國多援公法遵守局外之例中朝知其然也用特購諸芝利乎近接歐洲來信云中倭自搆釁以來駐英法德美各國之華星使欲向各船廠購買兵艦以益戰務乃各國俱遵局外之例不便通融此外則南亞美利加洲之各小國其名未入萬國公法之會其人卽無須守局外之例故聞有某國商家巳將造就堅固快速兵艦十數艘駛往南亞美利加洲之某國以圖售與中國大約出月中旬先有四艘可抵華境餘七艘於十月中始來以上係據來信所言至所謂南亞美利加之某國雖未明指何邦惟以前電較之則其所言應指芝利無欵矣 
[嘉惠士林]  
　　九江關道誠果泉觀察以扶持文教爲巳任兹届甲午正科觀察捐廉五百兩分送德化士子以助考費除巳由崇濟川太守薛俊甫大令分送試卷外化邑士子又得此鉅款有不共頌憲恩之高厚者歟 
[浙省决囚]  
　　八月廿七日錢塘縣束季符明府奉撫憲札飭監斬餘杭盜犯三名於潛匪犯一名是日辰刻明府升堂四營兵士均在兩廓站圍卽命捕廳督同禁役將四犯提出當堂捆綁押赴巿曹處斬好事者前往觀看見盜犯中有一名方息罄者當受綁時面不改色大聲索酒飽啖口中高唱鎖五龍京調其餘則皆戰粟不巳面色灰飛明府監斬畢命將三盜首級裝入木桶發回原縣在犯事地方高掛示衆然後排導回署　 
[滬上官塲紀事]  
　　昨晨江南提督譚青崖軍門由松江啓節蒞申憲舟暫泊小東門捕房外浦灘及軍門登岸卽有一小火輪駛至是處令憲舟讓開親兵不服致相口角洎軍門回舟小輪船上之某宦登舟理論上海縣黄愛棠大令聞之立卽趨詣憲舟調停其事聞軍門卽欲開往吳淞巡視海口辦理防堵事宜云○傳聞署江海關道劉康侯觀察擬於本月二十日閱視在申各營弁勇以期訓練純熟可以掃净敵氛然日内尚未牌示也○昨爲松海防同知劉乙笙司馬之次公子合卺良辰先由坤宅送新人至滬泊舟北蘇州河至晚樺燭雙輝洞房春暖各當道咸往道賀衣冠車馬闐咽轅前 
[防範綦嚴]  
　　兩江總督劉峴帥調江西振武軍來滬駐紥制造局及火藥分局等數處由王雲笙軍門統領嚴加防範軍門又出告示略謂自中日開　奉大憲調委防範部下弁兵不得疎忽如敢在外生肇事端所犯何事應判何罪日來每至晚間督率營勇輪流查夜所委巡夜什長萬厚堂日來偶有疾病另委唐某暫時庖代又藍旗什長一缺委鄧芝軒接充 
[九日登高]  
　　今日爲重九佳節墨客騷人約伴登高效龍山落帽故事城中花園内大假山及内園點春堂等處大敞園門任人游玩倘天公做美則穿林拂石而來者必當連裾接襼不使庭荒徑寂致令黄菊傲人也 
[滬城近事]  
　　新科進士孫君劍秋殿試後欽點知縣籖發福建補用其府弟在本城西門内金家牌樓昨爲開賀之期合城文武各員皆往道賀○昨日上海縣署接奉江蘇臬司韓古農廉訪頒發告示飭令遍貼通衢示中大旨嚴禁流氓地棍横行巿肆裝束邪樣常穿皂色衣服大鬆髮辫等欵○唐聚生王阿五二船户赴縣呈控盛榮全盛榮秀陳阿妙等人紏衆兇毆黄大令飭差持票提究 
[精藍小築]  
　　西南鄉龍華寺近來積有餘資在後院兩旁建造三層鐘鼓樓二座高可三丈另建龍華南院一所房屋約數十間紅墻一道掩映於鱗塍繡陌間又添幾許詩情畫意矣 
[惡丐鎖繫]  
　　本邑西南鄉龍華寺浮屠被焚昨報巳紀其詳兹悉當火焚時有巡局勇丁將起火之乞丐拘獲二人日間以鐵練繫在塔門首以昭炯戒 
[失照吞烟]  
　　江北人周光興年二十九歲携妻賃居本邑美租界北河南路桃源坊開設小車行有車六輛近日至工部局納捐旣而失去捐照一張四處稽查杳無所見遂於前日下午私購阿芙蓉膏吞服家人知覺急舁送仁濟醫館求治未知能免性命之虞否 
[邑尊鞫盜]  
　　本邑虹橋鎮王豐崙家盜刦案黄大令前接青浦縣來函内開現獲陳小四吳四麻子陳八唐阿三王老三五犯供認曾在虹橋犯案大令卽提監禁之陳阿五巢湖阿小顧阿妹宋偉青張瑞堂推鞫供明偉青瑞堂並非真盜與青浦所獲之犯均不相識大令諭令當堂具結此巳詳紀報章矣兹續接青浦來函並獲到盜犯搜出金絞絲手釧一隻供認虹橋鎮行刦所得之贓前晚大令提陳等三犯到案將此釧示之問是王家贓物否陳供稱此釧確係原贓行刦後開船至松江東門外華陽橋鎮停泊衆弟兄各自分散各贓由小的與老王兩股公公轉給各人所統弟兄此釧當日分與老王聞卽轉給喜子想喜子在青浦獲案故將釧搜出大令曰喜子尚有别名否三人沈思良久供稱小的等各有别名阿妹又名阿連阿小又名陳阿小又名小老窩子喜子别名陳小四老王别名王老三寳榮别名吳四麻子唐阿生别名唐阿三計喜子老王寳榮唐阿生均在小的等十三弟兄之内再有李老大者因前駕鹽船故名老大尚有别名亦未可知大令問青浦所獲之陳大李老大可相識否答稱李老大亦是小的同黨陳八在漕涇開烟館小的等常至伊處吸烟因之相識此人並不爲盜但此等人名字極多惟會面時可辨認耳大令將前次所供陳極五起意在漕涇紏合十三人雇船三般於去年十月二十一日從何家橋開由閔行松江泗涇竊一花船二十六日至虹橋行刦王家陳阿五與老王取水橋石撞門入内面塗黑墨巢湖阿小反穿號衣左手執燭右手持刀顧阿妹在門首接贓分得洋銀三十六元阿小分得十四元及衣二件當錢五千文偉青年約四十餘有黄鬚瑞堂年二十八現在到案之偉青年紀太輕瑞堂年紀太大均非真犯可以具結陳阿五將 
 
 

Page 4

 
 
金釧兑得洋銀四十元銀釧及各種首飾質在何家橋某典得洋銀四十餘元寳銀兌得洋銀四十元花用無存等供飭吏一一朗誦各犯點首稱是大令飭在供單上印指模仍還獄内顧阿妹求賞棉被大令允之陳阿五供稱小的有洋銀九元及零物被阿桃取去大令卽傅查取聞日内大令擬帶各犯前往青浦會訊云 
[英界公堂瑣案]  
　　包探顧阿六禀稱陳阿榮李和尚夏春生李子羅王金元等人互相串合在法租界火塲攫取洋烟一百二十兩烟槍四枝窩藏吳仁法家卽由吳介紹售與秦左華小烟館得洋銀二十六元照原價約少四十餘元小的知之是以一併拘案陳供稱各贓由小的等在火塲檢出並非搶取售贓所得錢文俱巳俵分叩求恩典李等或供稱分用洋銀一元或供稱分用洋銀二元某押店夥某甲持質票投案訴稱洋烟一小缸因秦質在小的店中取去洋銀四元叩乞追償押本宋通刺謂押本須自向秦理楚旋判令將陳枷號一禮拜發頭門示衆期滿管押捕房一月吳枷號一禮拜期滿管押捕房半月并具以後如再窩贓願甘將所開小客棧押閉二李及夏王各管押捕房十日復飭秦具以後不再收贓切結存案備查○馬夫應昌林違章溜馬經四百十號華捕拘解公堂通剌判罰洋銀一元○前日俞阿高姚阿桂因爲人作伐以致口角互毆經四百四十五號華捕拘入捕房俞出洋銀爲質得以釋歸昨日捕頭遣捕解姚至案通剌諭令交人保出俞留質之洋銀罰充公欵○包探黄四福禀稱俞阿榮前因犯竊送請老爺解回揚州原籍今又潛來是以拘案請究通剌判令押候再行遞解○王琬生竊取沈阿大船上櫓一枝經包探孔阿才緝獲送究通剌判令管押一禮拜○積竊王紀川前曾犯案今又掩入許桂興家竊去洋銀十元錢一千四百文經三百零七號巡街華捕拘解至案通剌叱令笞責嗣見其臀腿腐爛不能施杖遂攺爲管押捕房二月期滿解回鎮江原籍○水巡捕唐寳榮稟稱剥船户陳桂生魏金生擅將穢物傾入浦江經小的查明送究陳魏同供稱小的等不知規矩是以悮傾通剌判令押候傳到垃圾夫頭潘老榮再行訊核 
[積善餘慶]  
　　昨日本館協振所承趙張氏爲半産後求身體平安助振捐洋銀二十元又隱居氏助十元以解衣推食之心拯號寒啼飢之衆巳飢巳溺同與同胞積善餘慶可操左劵矣除分别填奉收條外謹書此以表善人 
[玉成善舉]  
　　昨爲藍祖師寳誕鄭友山翁叩祝後爲朱氏母子平安送本堂助醫藥洋十元唐冠興翁又來助洋六元道元堂助洋五元吳任安堂助洋二元劉大翁助洋一元譚國新助洋一元均入藥資仰見善士慈願宏開心存利濟行囊大解惠及窮黎除給收照並爲上報以代求藥者之叩謝[  上海虹口元濟善堂董事唐廷桂等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[印捕肇禍類志]  
　　昨日下午一下鐘時一百零七號印度捕巡至虹口中虹橋迤東方與麴秀才游以致性情瞀亂手持木棍將一千一巳二十六號門牌某粥店門前小石磨擊成數塊一百零三號三道頭華捕至意欲驅回捕房印度捕力大如牛與之抗拒後經三百六十六號巡街華捕飛報捕房捕頭親出喝阻印度捕始俯首帖耳而回粥店主旋將磨舁入捕房須照價賠給矣○瞿小狗前因犯案經宋通剌判令荷校發往虹口週遊租界昨日捕頭飭某號華捕照常押出行至某處時方二下鐘途遇一百十三號印度捕向之嘲謔印度捕大怒舉棒毆之華捕上前阻止印度捕亦肆兇毆華捕卽奔回捕房聲訴捕頭飭捕將印度捕拘入捕房押候解送英捕房辦理 
[法界公堂瑣案]  
　　閩人黄子蘭偕紹興人陸吳氏携帶女孩四口來滬販賣爲法包探拘獲解經葛同轉迭次研訊巳登前報昨禮拜六堂期同轉會同祁繙譯升座命提黄子蘭陸吳氏到案黄供與邵嫗向來姘識在寗波販運女孩二口至滬連水脚共費洋四元抵滬後帶至英租界自來水橋寍波人名桂榮處安頓同轉謂爾昨供桂福今又攺爲桂榮究竟爲誰黄供願將邵嫗及憑據二紙一并交案陸吳氏供曾聞同船之餘姚人呼爲薇生又供雇小婦人將孩送至飯店交納取洋回家在寍波時曾至聖處取過兩元並留午膳囑送至上海再取兩元同轉謂此案本當送縣黄子蘭旣願將邵嫗交案著將男女二人押候備文飭探帶同至寍波捕房投遞公文繼又持上海縣文憑送至鄞縣請派差協同來探至江北岸周桂福家將邵嫗拘回滬上聽候訊鞫又諭陸吳氏將女孩照顧毋得疎忽待失孩之家投案認領○董小和尚卽小榮遞禀控婦人高脚馬妖言惑衆設計歛錢葛同轉出票拘提高脚馬卽楊周氏及薦頭人王彩寳到案昨日董投案訴稱當時言定包醫目疾酬洋廿一元今洋巳付清而目疾依然未愈求請申雪楊周氏供小婦人向藥書上查得此方曾許包愈至八月廿四日董來言疾巳痊愈無須再看王彩寳供前因兒子有病曾倩醫治此次代董轉倩確有其事楊周氏供曾給予明目地黄丸卅餘日共服丸藥五六斤同轉問用何方藥楊將藥方呈電同轉又問爾曾醫愈幾人供稱醫過三人同轉謂爾包愈在先著仍照前議所有酬儀洋廿一元着繳存公堂待董目疾痊愈然後具領遂商諸祁繙譯飭探將董帶至仁濟醫院療治楊周氏著押候繳洋王彩寳交人保出候傳案訊呈遞之藥方及末藥一匣存堂以憑質証○陳道衡控嚴綺泉侵吞帳欵以致其父陳本初情急吞烟自盡經葛同轉迭次研訊並著交保出外妥爲理處詎保出後雖經錢業董事從中調處而嚴一味延宕迄今巳逾半年陳道衡以嚴將銀携回家鄉開設店鋪將此欵置之不理心實不甘葛同轉著將保人提案交到其子嚴錦堂押候追比昨日嚴綺泉投案遞禀同轉閱視之下大加斥責謂爾將欠項延不交案反敢飾词唐突殊堪痛恨著將其子釋出嚴綺泉押候追比○某包探禀稱法蘭西書信館報失馬夫號衣姜阿金投案申訴包探呈到原贓禀稱英包探帶同此竊吊贓同時在潮源押店吊出號衣馬夫華金林供並不竊取姜又禀初三日晚間失去二件卽報捕房包探禀向押鋪根問不肯實告潮元押鋪夥陳阿順投案訴稱店主不知爲號衣糊塗收下今巳知悔同轉謂此項號衣顯有記認爾等擅收竊贓不問來歴著店主投案候訊著將號衣先行給還失主華金林押候責懲交英包探帶回辦理旋據潮源押鋪主洪孟乾投案同轉命提華金林問當號衣者是否此人洪供辨認不清且小的並不知爲號衣一時糊塗悮當同轉謂姑念體面中人初次悮犯著從寛罰洋兩元押本不追並著傳諭各押鋪以後遇有此等衣服不准質當洪遵諭而退○有夏佳亭向在捕房爲侍者前日廿一號西捕失去金戒指一枚徧尋無著惟夏常在房間出入並無别人因此解案請訊夏佳亭供西捕之金戒指在初二上半日失去小的先於初一日辭歇其時有小侍者爲替工通事禀稱巳向侍者房中搜尋毫無形跡又飭鍭探向各押鋪徧查無著廿一號西捕復操西語禀稱當安放金戒指時夏在塲目擊夏又供去年有事亦嘗受屈罔轉謂此事爾終不得辭咎如果竊取應卽交出倘非爾竊亦當查緝夏又供小的來滬多年並無錯處巳向十六號西捕辭歇廿一號捕又操西語謂禮拜日尋覓其人避匿不見定有可疑同轉謂爾須設法查緝夏又求恩釋出向小侍者根究同轉轉押候交人保出清查明白禀復核奪○朱寳春吳雲山遞禀稱在錦名洋行收租本月初四日房客陳趙氏强欲搬遷小的告以過期不能搬遷須付房租一月伊竟恃强將小的掌頰一下求請究辦陳趙氏供此人欲向小婦人借洋兩元不遂將中指指在面上小婦人用手解脫並非掌頰同轉謂爾一面之詞未便深信著押候傅問隣居質訊旋據陳趙氏呈繳洋四元同轉謂本當究懲今姑從寛着押至六點鐘釋出○包探禀稱胡培記前因竊取常鎮道枕箱經大老爺責懲送縣遞籍此次又來在北京輪船行竊探夥拘獲解訊胡供送縣後賴新殿撰母舅張君飭縣憲卽予釋放並不遞籍同轉謂此等積竊未便姑容著押候笞責二百板仍行送縣遞籍○包探又禀陶阿春屢次犯案遞籍前日又來滬上在彩巿街行竊當塲拘獲解案請訊陶供三林塘人前經犯案並未遞籍同轉著押候笞責二百板送縣交該地保嚴加管束○邵龍生竊取大昌洋行馬夫之油衣號帽追至馬路爲某號叚捕拘獲油衣尚在手中同轉著押候笞責一百板贓存待領 
 
 
 

Page 10

 
 
   
 
 

Page 11

 
 
[光緒二十年九月初一日京報全錄]  
　　宫門抄○諭旨六道錄前○湖督張奏報漢陽鎗廠被災情形片○粤撫剛奏報交卸撫篆及起程日期摺○江學政盛奏報代辦鄉試監臨入闈日期摺○粤撫剛奏叅追巳故州縣欠解各欵片○江撫德奏解邊防經費銀兩片○大臣壽奏考生閙事請旨斥革片○又奏爲請旨摺○粤督李奏叅革叅將訊辦片○九月初一日吏部翰林院廂藍旂值日無引見○恭王預備召見○鄭王由東陵回京請安○張中堂等同鄉官謝恩○胡桂假滿請安○載瀾續假五日○吏部呈進月官卷○召見軍機麟中堂文廷式馬丕瑶○張之洞片再湖北創設槍礮廠在漢陽煉鐵廠内共分砲廠槍廠礮架砲彈槍彈爲五所五廠皆係總監工委員候補通判馮熙光統管槍礮廠日夜趲工裝配機器至本年五月間一律告成專待煉成精鋼後開機試造其礮架砲彈鎗彈三廠工程亦巳得半臣於六月初一日親往閱看鎗廠運動機器之皮帶近由外洋運到甫經安設尚未試演廠内機器零件甚多先經選派司事巡丁駐廠看守嗣洋匠以廠不宜住人令在廠外搭蓋更棚輪流巡護早晚門户均歸洋匠親自啓閉並專派委員候選巡檢嚴用炳督率巡查兹據槍礮廠總監工委員馬熙光禀稱本年六月初十日黎明狂風大作電光激射忽據稽查委員嚴用炳喊報槍廠樓上黑煙突起火光迅發該委員馬熙光赶卽督率委員嚴用炳等調集水龍關門而入該廠當日因節省經費係木梁木柱倐巳四面同時焚灼當經盡力撲滅其後面廠屋一大排尚未被火惟前面廠屋七小排灌救不及燒塌五排幸梁柱尚未傾圯鐵瓦下　被壓機器經火氣熏灼不免受傷逐一查騐應修整者約及二成鐵廠及該廠之機器匠匀可自行修整間有需向外洋購補之件尚不甚多鐵瓦略加修理仍屬可用幸礮廠無恙該廠汽機房亦未延及至起火之由廠内並未開工製造鍋爐均未升火且時方將曙廠門扃閉廠内絶無人跡不知火從何起詳切密加查訪衆論揣測紛紜俱毫無形跡可指該委員曁洋匠等推求其故實緣全廠梁棟屋椽均係洋木油松所造屋上一律覆以白鐵瓦時當溽暑本年湖北天氣尤爲酷熱夜間亦不稍減炎景鑠金鐵瓦炙熱洋松油氣　里以致引熱適值夜間廠門扃閉四面並無通氣之處鬱蒸過甚火自内熾加以電火激射遂致一時並發實爲意料所不及防範所難周等情前來臣查鎗廠被火梁柱尚未傾圯其火自上而下柱礎等處並未焦灼確非遺火所致鍋爐尚未升火廠内無人不知火所自起該委員馮熙光曁洋匠等詳求物理謂係屋料油松爲鐵瓦熾熱廠門扃閉風氣不通鬱積生火譬之　熱汕布油紙遽收入箱風氣不通往往生火理似可信惟委員嚴用炳熾職司該廠巡查有專管之責究屬疎於範總臨工委員馮熙光未能設法預防亦屬咎由應得相應請旨將稽查鎗廠委員候選巡檢嚴用炳卽行革職鎗礮廠總監工委員候選通判馮熙光從重照倉庫被火監守不慎例降一級調用以示懲儆臣仍督飭該監工委員將鎗廠被焚處所勒限修復以後一律攺用鐵梁鐵柱以期穩固損傷機器迅速修整完好以便早日開工製造謹附片具陳伏乞聖鑒謹奏奉硃批另有旨欽此○○頭品頂戴廣東巡撫奴才剛毅跪奏爲恭報奴才交卸撫篆及起程日期仰祈聖鑒事竊奴才恭閱電報光緒二十年六月十三日奉上諭剛毅奏遵旨晉京祝嘏請派委員署理篆務一摺廣東巡撫著李瀚章兼署等因欽此應卽交卸起程近因招商局輪船開行無期不得不改由内地水陸兼程北上現於七月二十日謹將廣東巡撫並太平橋監督各關防曁王命旗牌文卷飭委廣州府知府張曾敭臣標中軍叅將鳳鳴齎送兩廣督臣李瀚章接收兼署奴才卽於是日卸事二十四日由廣東省城起程赶於十月初一日以前到京趨赴闕廷隨班祝嘏所有奴才交卸撫篆及起程入都日期除恭疏題報外謹繕摺具奏伏乞皇上聖鑒謹奏奉硃批知道了欽此○○江西學政臣盛炳緯跪奏爲恭報微臣代辦鄉試監臨入闈日期仰祈聖鑒事竊臣在省城考試錄遺於七月十八日接准撫臣德馨咨稱現因日入肇釁江防吃緊一切調兵籌餉不能兼顧本年江西鄉試監臨奏明交臣代辦隨卽抄送原奏並各項文卷移咨到臣臣伏查江西應試士子一萬七千餘名人數旣多最易滋弊必須從嚴釐剔方可拔取真才所有一切事宜臣惟有督同提調監試各員認真辦理不敢稍存率忽致起弊端以期仰副皇上慎重掄才之至意所調各簾官經撫臣照例扃試密封移交臣於初六日入闈後點派所有微臣代辦鄉試監臨入闈日期除恭疏題報外理合專摺奏聞伏乞皇上聖鑒謹奏奉硃批知道了欽此○○剛毅片再據廣東布政使覺羅成允會同交代總局司道詳稱查有巳故嘉應州知州吳宗焯欠解正雜欵銀八千六百餘兩米七千四十餘石又有巳故前者長甯縣知縣劉祖祺欠解正雜欵銀一千九百餘兩米二百餘石迭經嚴催未據完解先後詳請叅追前來相應請旨將巳故嘉恐州知州吳宗焯巳故前署長寍縣事准補陸豐縣知縣劉祖祺均行革職勒限該家屬等均於四個月内將欠解銀米掃數完解倘逾限不完或完不足數再行照例從嚴叅辦所有叅追巳故知州知縣欠解交代銀米緣由臣謹會同兩廣總督臣李瀚章合詞附片具奏伏乞聖鑒謹奏奉硃批著照所請該部知道欽此○○德馨片再查光緒二十年分東北邊防經費欽奉上諭撥江西地丁銀五萬兩厘金銀八萬兩限五個月前批解一半年内全數解清等因欽此轉行欽遵去後兹據署布政使裕昆詳稱查前項經費銀兩自光緒六年起至十九年止陸續籌撥地丁並厘金無銀援案攺動地丁連攺撥豫省河工共銀一百八十二萬兩解清部庫曁河南撫臣衙門交收先後詳經奏咨在案本年奉撥銀兩亟應遵照籌解以濟要面惟厘金項下現無存銀自應援案攺動地丁現於司庫續收光緒二十年地丁項下動放銀六萬五千兩以爲奉撥光緒二十年上半年東北邊防經費地丁厘金銀兩飭委試用同知鄭景洙領解於二十年八月初八日起行由陸路前赴户部交收等情詳請具奏前來臣覆核無異除咨部外所有籌撥二十年邊防經費銀兩委員領解緣由理合附片陳明伏乞聖鑒謹奏奉硃批户部知道欽此○○壽耆等片再科塲恃衆滋鬧例禁綦嚴乃本科士子因防弊甚密不便私圖於第三塲十五日上燈後至公堂前竟有身憑號栅向臣等肆口謾罵者臣等以栅欄尚在封鎖未便入號查拿或致有所紛擾但將其坐號姓名訪查明確一係東盈一號廂紅旗漢軍吳鑑佐領下文生長海一係西吕二十二號直隷深州饒陽縣附生周世昌長海並有輕詆諭旨之言似此胆大妄爲實屬衣冠敗類若不從嚴斃辦無以肅功令而儆效尤臣等本擬俟交卷時一併查拿詎該生等趁頭牌擁擠領籖混出現巳將其試卷扣除應請旨飭下順天學政將該生長海周世昌卽行斥革以爲逞刁者戒是否有當伏乞聖鑒訓示施行謹奏○○臣宗室壽耆臣陳彝等跪奏爲奏聞請旨事竊本年甲午科順天鄉試臣等奉命監臨當卽刊刻告示於士子投卷時各給一張俾得臨塲知所儆惕入闈後會同派出之監試臣國秀等設法認真辦理謹將光緒十九年十月曁光緒二十年正月兩次嚴旨恭錄一通奉設於至公堂前令各士子觸目警心恪守功令以杜串號傳槍之弊其頭二塲均屬安靜所有交卷遲延者照例撤卷扶出惟三塲向來最易譁譟此次臣等於三塲查號蓋戳時牌示各號不准拆毁栅欄亂行串號如有恃衆滋閙定行照例懲辦又復百方開導毋許仍蹈故習乃十五日出題後漸有在號呼朋招友者當經管號委員勸諭旋卽靜謐忽於申刻有出栅串號之士子周秉義傅光陛二名當卽拿獲朋無舞弊情事應請旨交刑部審辦又有李千億一名於未經開號之前以交卷爲名越栅而出究屬不合業巳扣卷扶出謹會同監試臣國秀臣托拂歡臣烏爾慶額臣錦昌臣恩溥臣王會英臣翟伯恒臣曹榕臣安維峻臣鄭思賀提調臣李鴻逵合詞恭摺具陳伏乞皇上聖鑒訓示再督理稽察左翼副都統臣崇年右翼副都統臣德魁於十六日照例出闈是以未經列衔合併聲明謹奏○○李瀚章片再廣東瓊州鎮禁試用叅將吳世恩久不到營當差現被瓊山縣民袁家信等控其勒捐典産搶割田禾屢經傳訊延不到案實屬不守營規恃符抗玩相應請旨將廣東試用叅將吳世恩卽行革職歸案訊辦以肅營伍而儆强横理合附片具陳伏乞聖鑒訓示謹奏奉硃批著照所請該部知道欽此 
 
 

Page 12

 
 
[光緒二十年九月初二日京報全錄]  
　　宫門抄○諭旨二道錄前○將軍依奏報副都統入都祝嘏起程日期並隨員銜名摺○直督李奏直隷派辦慶典點景地叚委員隨同照料摺○豫撫裕奏報承襲世職人員摺○桂撫張奏報更換防營管帶片○豫撫裕奏請補叅將摺○又奏强判重犯照章懲辦摺○桂撫張奏報解慶典工叚點景銀兩並派員赴京隨同照料摺○陜督楊奏對調都司片○九月初二日户部通政司詹事府八旗兩翼值日無引見○恭王謝内廷行走恩並預備召見○雲南布政使史念祖到京请安○湖北布政使王之春到京請安○雲南學政姚文倬請訓○貴州學政嚴修請訓○克們泰陳彝各假滿請安○容貴續假十日○召見軍機姚文倬嚴修史念祖王之春○○奴才依克唐阿增祺跪奏爲恭報副都統遵旨入都祝嘏晋省起程各日期並隨員銜名恭摺仰祈聖鑒事竊奴才等於光緒二十年二月二十七日准兵部咨開内閣抄出正月十五日奉上諭本年恭逢慈禧惴佑康頤昭豫莊誠壽恭欽獻皇太后六旬萬壽寰寓臚歡薄海臣民咸深慶什外省署軍督撫副都統提鎮藩臬等官自必情殷瞻覲籲懇祝釐第念各省文武大吏職守綦得若同時並赴恐地方營伍事務管理乏人或有貽誤轉非敬事抒忱之意朕欽奉慈旨於各省將軍督撫副都統提鎮藩臬内每省各酌派二三員均于十月初一日以前到京並各酌帶道府丞倅將備二三人隨同班列等因欽此又欽奉慈旨派出黑龍江副都統文全恭候届期隨同祝嘏各等因欽此鈔出到部恭錄諭旨欽遵知照前來當因該城距京較遠恐秋雨連綿路途梗滯自應早期起程以免遲誤巳將派委副都統銜水師營總管穆克德布前往接署黑龍江副都統印務及該副都統交代起程來省日期奏明在案兹於六月初六日副都統文全行抵省城將一切公事籌商就緒卽於二十二日酌帶隨同班列之副都統銜花翎協領蘇隆阿花翎候選主事雲騎尉峻昌等束裝起程務於十月初一日以前到京莅候隨班祝嘏再恭查乾隆年间歴次恭辦慶典成案各省報効工需銀兩應行先期揀派道府大員來京隨同辦理點緩景物伏維黑龍江奏請報効欵項仰蒙天恩俯准聽候部撥現經奴才等揀派花翎候選知府晉昌候選直隷州知州主事　祿先期晉京以備隨同敬謹辦理點綴景物事冝所有副都統曁隨同班列之員遵旨入都祝嘏起程日期並先期派員晉京敬謹辦理點綴景物各緣由理合恭摺具奏伏乞皇上聖鑒謹奏奉硃批知道了欽此○○大學士直隷總督一等伯臣李鴻章跪奏爲直隷深辦慶典點景地叚委員隨同照料恭摺仰祈聖鑒事竊本年恭逢慈禧端佑康頤昭豫莊誠壽恭欽獻皇太后六旬萬壽前經臣率同直隷提督司道等於王大臣奏定報効經費分交數目外敬遵成案再籌集銀三萬兩以備添設地叚點綴景物之需聲明外省各官於京中應辦事宜諸多隔膜將此項銀兩照案仍交内務府辦理奏奉硃批准碁報効聽候部撥該衙門知道欽此旋將前項銀兩委員解部所有直隷應派點景地叚雖准内務府委員往辦直省應仍遵照奏定章程遴派大員前往隨同照料查有二品銜卽補道傅雲龍堪以派往除檄飭敬謹遵辦並分咨查照外理合恭摺具陳伏乞皇上聖鑒謹奏奉硃批知道了欽此○○頭品頂戴河南巡撫奴才裕寛跪奏爲光緒二十年上半年期内各屬詳到接襲兼襲各世職人員恭摺仰祈聖鑒事竊前准部咨同治元年二月十六日奉上諭员後陣亡殉難各員子孫承襲世職各該督撫轉飭各州縣將應襲職名迅速查取經行具報督撫毋庸由府司轉詳子限半年彚案具奏以免煩擾等因欽此欽遵在案查例載承襲世職令嫡長子承襲如嫡長子有故及患病殘廢　令嫡長孫承襲如無嫡長孫則令嫡次子次孫承襲如無次子次孫言許庶出子孫承襲如無庶出子孫許令弟姪應承繼者承襲又本　文武牛員准其兼襲又兼襲雲騎尉人員如本身係七品以下文職微員請兼襲五品雲騎尉世職者令該督撫先將該世職宗　册結送部捕部查核如係合例應襲之人行令該督撫給咨該員赴部兵部帶領引見可否准其兼襲之處恭候欽定後移咨吏部辦理又雲騎尉年十八歲以上者留營學習各等語兹自光緒二十年正月起至六月止半年期内據祥符等縣先後到詳巳故雲騎尉王會齡嫡長子王百順又巳故雲騎尉湯發松無子胞弟湯發樳又巳故雲騎尉李太榮嗣子李臨韜均年巳及歲俱請接襲雲騎尉又陣亡文生孫時英嫡子早故嗣孫廪生孫書田又殉難候選通政司經歴陳勳嫡長孫内閣中書陳嘉銘年俱及歲均請兼襲雲騎尉以上共計六員奴才逐加覆核均與定例相符應請准其接襲兼襲仍俟接准部覆再行照例辦理除宗圖册結送部外理合恭摺具陳伏乞皇上聖鑒敕部核覆施行謹奏奉硃批兵部議奏欽此○○張聯桂片再更換防營管帶欽遵諭旨隨時奏報在案兹查右軍中營防勇駐紥柳州府地方緝捕巡防最關緊要該營管帶副將潘德言未能得力應卽遴員更替以資整飭查有補用總兵洪廣成堪以委往接帶除札委該員遵照督飭弁勇認真巡防勤加訓練外所有更換防營管帶緣由謹會同兩廣總督臣李瀚章附片具陳伏乞聖鑒謹奏奉硃批兵部知道欽此○○裕寛片再河南衛輝營叅將員缺前經奴才以留豫儘先叅將馬景超請補前准兵部咨查該員册開駐防臺北滬尾獲勝請俟補叅將後以副將儘先補用並加總兵銜部中原案係請免補叅將以副將儘先補用並加總兵銜業經照准核與原册兩歧礙難議准應令查明詳細聲覆到日再行核辦奏奉諭旨欽遵知照到豫遵卽輔飭查覆去後兹據撫標中軍叅將玉壽轉據馬景超覆稱該員在台灣基滬獲勝案内奏保實係俟補叅將後以副將儘先補用並加總兵銜將奉到獎札呈騐前來奴才覆查無異除將獎札咨送兵部查騐外合無仰懇天恩俯准仍將儘先叅將馬景超補授衛輝營叅將以裨營務理合附片具陳伏乞聖鑒敕部核覆施行謹奏奉硃批兵部議奏欽此○○頭品頂戴河南巡撫奴才裕寛跪奏爲審明强刦重犯照章懲辦恭摺仰祈聖鑒事竊查前因豫省盜風未熄請將夥衆强刼重案及土匪游勇仍照定章就近解歸各該管道府提訊明確由司核詳批飭就地正法隨時彚奏奉旨允准並將光緒二十年春季分懲辦盜犯彚案奏咨在案嗣據唐縣禀獲盜犯馬遂成卽馬良豪王成吕拴訊係聽從樊廷弼紏夥持械强刦唐縣職員牛昶喜家得贓並目擊首犯開放洋槍拒捕殺人等情核其情罪重大未便稽誅當經批飭該管府提案覆訊明確稟經行司核議批令將馬遂成卽馬良豪王成吕拴就地正法馬遂成王成仍傳首犯事地方梟示以昭炯戒兹據臬司長祿詳請核奏前來除飭取供招咨部外理合恭摺具陳伏乞皇上聖鑒謹奏奉硃批刑部知道欽此○○頭品頂戴廣西巡撫臣張聯桂跪奏爲恭逢慶典報解工叚點景銀兩派員赴京隨同照料恭摺具陳仰祈聖鑒事竊臣前准户部咨軍機處交出王大臣等會奏中外臣工報効慶典工需一摺於光緒十九年六月初五日具奏奉旨依議欽此並准單開廣西省應交經費銀三萬一千七百兩又臣具奏率同廣西提鎮司道等報効工叚點景銀三萬兩並請派員赴京隨同照料一摺於光緒二十年五月二十日奉到硃批准其報効聽候部撥該衙門知道欽此均經欽遵在案隨准户部咨催解京由藩司黄槐森具詳遵照奏定原戰廣西應交經費銀三萬一千七百兩曁臣率同提鎮司道等報効銀三萬兩均飭委花翎鹽運使銜道員用潯州府知府夏敬頤解交户部投收卽派該員隨同照料工叚點景事宜並咨明内務府查照理合恭摺具陳伏乞皇上聖鑒敕部查照施行謹奏奉硃批該衙門知道欽此○○楊昌濬片再臣接准部咨請補陜西固原提屬商州協營中軍都司程得鑫西安府長安縣人所補之缺係在五百里以内　應廻避令卽揀員對調等因臣查有化平營都司胡秉湘湖南長沙縣人該員明幹耐勞堪以調補商州協營中軍都司所遺化平營都司員缺卽以程得鑫調補均屬人地相宜與例亦符合無仰懇天恩俯准以程得鑫胡秉湘二員互相對調如蒙俞允查胡秉湘係引見回任之員應請飭部先行換給劄付程得鑫俟接准部覆後卽行給咨送部引見以符定制除查取胡秉湘履歴清册　　部外謹會同陜西固原提督臣雷正綰合詞附片具陳伏乞聖鑒訓示謹奏奉硃批兵部議奏欽此 
 
