# 1888 - 142 - 4905426

 

Page 1

 
 
[詩賦韻海出書告白] [  點石齋主人代啓]  
　　詩賦兩藝與八股並行始於縣府院試迄館課而尤重惜坊刻詩賦各選分類居多而分類之弊遇彼此皆可互收者便苦混雜文匱舘主仿詩句題解之例將題之末字分排平上去入逐韻挨選詩註於目錄每題之下詳載出處取其易於檢尋較詩句題解更爲醒目賦註仍於題後詮解計詩　二萬有奇賦選八千有奇總以清新俊逸工麗芉綿悉恊應試體制爲主凡經史中可以命題而向無程作者敦請名手補入一切坊刻鷄跖集玉兼珠試律大觀聨珠等集概不濫入并於詩目錄之後附刋字類　韻及韻辨兩種如遇平仄兼收一時虛實不能立辨者翻閱便可了然是集始於　未迄戊子夏纔得竣事定於四月初八日出書價洋十元分售亦可詩韻海分裝八本洋四元賦韻海分裝十二本洋六元售處在法大馬路文　　南北申昌各埠申昌各書坊購取蔓售到文匯舘面議 
[招售挈經室續經解股票啓] [  點石齋主人謹曰]  
　　經解彙刻首推通志堂體例可謂善矣然所采多宋元儒先之說時好不尙焉及學海堂行世而士知實學直可俎豆漢鑑交被天下矣然所取或非足本次第僅據生世疇人之傳廣雅之編盡列其中通儒微嫌其體例後學又苦於檢尋此編所定依經編次則全仿之通志堂而棄取之間一以漢學爲宗凡稍入宋儒論說者概從割愛廣徵秘藉力闡幽光采成書至百七十餘種之多積卷犢凡千四百有奇又復甄綜加精條流不　博而有要富而有倫東海九京可作儀徵英靈未泯其許爲功臣視爲克子乎凡所採諸書除坊間所有者十居其三此外或孤本行世未久燬於兵燹或家藏稿本珍秘殊甚未經鉛槧博學通材欲覩其書甚於飢渴或知其名而未見其本或懸百金於巿搆之累年而不得者皆不惜重貲竭力羅致都爲一集實儒林之鉅觀不朽之盛事也閱所編目便知其書之可貴核其卷牘又悉其價之甚亷本齋志在壽世匪以圖利預定者僅取工本先　洋八元後找十八元取書一部外加文木箱子一只約六月終成書截數後不預股者準售每部四十元滬上股票頗多訾議惟本齋從未失信於人誠早在諸公洞鑒之中無俟贅言目錄列後特此佈聞售股處在上海拉圾碼頭點石齋南局帳房及三馬路申報舘帳房蘇州察院塲奎文書局京都源豐潤票號揚州多子街申昌汕頭吳明麗福州復利洋行香港文裕堂書坊廣東十八鋪中約申昌南京申昌天津裕通恆申昌本埠三馬路申昌 
[論中國漸知鐵路之利]  
[論中國漸知鐵路之利]  
　　鐵路輪車之爲利泰西各國亦旣據之有年中國則未之行也自劉省三爵帥上書辦詳言其利而後中國始知鐵路之可行及交兩洋會議覆奏而李傅相又有七利之說中國乃愈知鐵路有裨然遲之又久卒未舉行者一則由於經費之太巨創始之爲難一則由於中國之談鐵路者仍不免疑信參半何則中國之人情其於未曾親見之事侈爲奇　則人人樂於附和指爲實事則又人人不敢信從此固古今之通病而無法以救之者也鐵路之爲利僕己言之屢矣吳淞至上海前曾造有鐵路旅客無不喜於乘坐雖一無所事者亦且不惜此三百餘文乘之以去復乘之以回以一擴其眼界一長其見識以是知鐵路之建於中國其獲利自有可必祇以創自西人則是中國之利又爲西人所奪以故決計向西人購回旋卽拆去正不知前此購回之後何不卽由中國自行試用而必欲拆而去之以致盡樂前功頗爲惋惜深之顧淞滬一隅之地爲此路者原不過小試其端以作遊戯之具見之者亦不過往來過客絶無有權有力之人見之而生其歆羡之念動其則效之心自劉省三奉命撫臺而始得行其志遂於基隆煤礦議用鐵路以使載運　平　　亦仿而行之由開平接長鐵路若干里於是人人皆知鐵路之有益於礦務有便于載運而由京至通州將爲鐵路之議由此而起惜乎僅有此議而終不聞有開辦之一日前日聞己有西人在彼勘地將次興辦不禁爲之色喜而究見　辦與否則猶末敢必也昨讀四月初七日邸抄見有河南巡撫倪豹臣中丞奏議購外洋鐵路土車夾片一件面乃知中國之興行鐵路將有日矣此次鄭州决口亟欲堵築合龍以防黃水之奪溜入淮害及江皖各省此其時日之迫促工程之浩大有非尋常工程所可比者各大憲自去年奉命會籌堵合以來日夕焦勞廣詢　訪遠慮深思謀速于運料便於施工之法無如近壩之地沙不能用取土路遠其難無比日工不能速藏乃事非繼之以夜工不可而夜工所恃者不過燈燭燈燭之光照耀不能及遠黃水自决盪以後其勢集於下游州縣稭料必須由周家口水路運至工所庶　足以輔陸運之所不足然沂流上駛其勢逆而難行欲牽以行又無縴路可通人力殊有難施此數端難處諸大憲頗爲憂心於是想得持原握要之法議購西洋鐵路土車以速運土議購電燈以便夜工議試用小火輪船瀾江入淮拖帶料船以速運料此數事一時並行鄭工庶幾可以從速告成乎夫外洋先有輪船後有鐵路再後乃有電燈電燈之入中國殊無多時輪車鐵路則吳淞己先見其端近日亦於基隆閣平等處見之惟輪船之來爲最早卽彼外洋制造亦以輪船爲最先蓋有輪船以便於水路卽不可無鐵路以便陸路如僅恃水路之便而置陸路於不顧非策也竊嘗謂此三事者小輪船以便内地小港之運載鐵路以便陸路之運載相輔而行缺一不可惟電燈則不過以供玩具詫奇觀而己而孰知鄭工之速於告竣竟亦賴電燈之照耀始得晝夜併工則其功效亦與輪船鐵路無異吾今而知中國之舉行鐵路乃於倪中丞一片乎基之矣片中所言三者並重而輪船則中國此時久己通行惟内河不能行駛將來知其有利無害亦必有起而行之者至於電燈則需用夜工之時究屬有限未必遂相仿行獨有鐵路一節基隆開平雖己創行而人猶未見其利益通州則僅有空言未徵實用言鐵路者尙未免信之不堅今於鄭州大工而必需此物則見之者知有實濟聞之者亦深信不疑人人心中皆有一鐵路在皆有一鐵路之便利功用在合衆志以成城又何患其不行耶說者謂中國之於鐵路何嘗不知其利何嘗不欲舉行特以費鉅而功創故無人焉發其端耳不知費雖鉅而逐節以爲之則有挹注之可恃而利之見於後日者尤爲無窮也功雖創而其效己願然則行之無弊不啻試而後行而且所試者乃屬要工也然則自有倪中丞此奏而中國鐵路之興辦必有可翹足以待者矣書竟不禁爲之狂喜 
[茶巿近聞]  
　　淡水茶巿情形屢登前報近又聞去年大稻村一帶業此者共有百數十家今則數十家矣各山所收之茶又不敵往歲十分之六各項生意亦不免因之大壞可嘅也 
[劍潭誌異]  
　　臺北大稻村相去二三里之遥有一水回繞如環中有三四丈較他處尤深名曰劍潭相傳鄭成功抛劍於此示不復用兵之意隔岸有一山高只數丈烟火十餘家四面環以綠樹中有蘭若一所供觀音像廟雖不大而結構精嚴宛然一片清凈地四壁皆游人題咏佳句頗多其中首唱推歐陽觀察天民觀察前十數的因辦城工到此留題於壁後有作者皆不能出其窠臼住持僧某素嫻翰墨頗知風雅凡有以詩投者無不惜之如至寳故游屐常滿士 
 
 

Page 2

 
 
夫咸樂與訂方外交劍潭處山之下據寺僧云平日惟一水容與闃寂無聲自去冬起每夜輙作龍鳴不知何故 
[石門火警]  
　　十三晚二鼓後石門縣屬之周全鎭某水菓店失火該鎭本有水龍三架聞警卽往灌救上下岸己燬去店面廿五六个約屋八九十間所幸人口無傷并聞五日前該鎭某油車亦遭回祿惟其隣居幸免殃及也 
[姑蘇火警]  
　　十五日戌刻閶門外普安橋堍失愼各水龍紛馳灌救越一時許始得撲滅計共燒去房屋十餘椂聞係煤炭店晚炊起火延及隣右之滿仙戲園云 
[吳巿談資]  
　　姑蘇某公子者荔名側挺蔗號旁生體熊風流貌如冠玉而又力大於虎時橫行於酒地花天鴇母龜公見而畏縮咸以八大王呼之家鉅富顧筦鑰掌自堂上不能如取如携今春又因嫖賭兩字負欠纍纍遂於某日至其母房中開箱取金珠首飾約值二萬金竟如　鶴一去不復返直至前日始聞其在滬上己因事涉訟于會審公堂矣○元妙觀前新開鶴陽樓酒館鴨臛羊羹烹調適口座中裙屐來往如雲每至漏下三商猶聞挴戰聲若擂鼓生涯之旺盖可知己十四日下午忽有某少年偕兩友來入座淺斟低唱意興甚豪酒保以不善應酬致觸少年之怒始則學灌夫之駡座繼竟拳脚交加店中人見少年兇橫異常遂拽倒而痛毆之并喚地保報知總巡迨總巡到來誥訊根由始知少年爲某逹官之公子立飭該店喚轎送回旋經縣中飭差提究行兇人後不知如何了結也 
[臺北官塲瑣紀]  
　　統領大嵙崁一帶屯丁鄭紫濤都戎於三月二十九日進郡當赴撫轅面禀要公○統領宜蘭縣界之南字等當　玉堂總戎因事被撤大憲另委陳副戎羅前往接統○總理全臺營務處陳展堂觀察之夫人仙逝後於上月三十日開吊聞其靈櫬不日運　珂里也○臺灣藩庫廳兼經廳事務其衙門所需讚役皂隸馬夫門子以及刊刷工匠人等均由本官出示招充願承斯役者一經考取卽可領諭瓣公 
[電報遷局]  
　　臺北電報總局本在機器局旁建有洋樓一所以爲學生打報之處近因洋樓讓與承辦鐵路之某洋匠居住該局遂遷子大稻村之六館地方連日飭匠移置電桿修葺房舍嗣經工竣諏吉於四月初一日遷居其内 
[蕪湖夏景]  
　　長江水師提督李與吾軍門於本月十六日在太平府署爲其十少君完婚係娶前安徽學政徐頌閣宗伯之女公子也　下各將弁咸赴戟轅同申燕賀○三月間雨多晴少至本月初連朝晴霽菜麥俱己登場收成頗好禾苗亦己播種矣○有鮑性兄弟專道　　首飾持在當鋪門口見有鄉愚誘之使買或以僞換眞鄉愚受其害者每每哭訴無門邵少泉少尉訪悉情弊飭差拘獲到案各責　條　百荷以雙連巨枷派差保押赴各處游示七天以爲作僞者儆○近日城廂内外男孩女婢時有走失或謂是拐匪所爲居家鋪戸所當時時留意○俻以四月十五日爲南正大帝神誕相傳神司火政是以居民祀之甚虔好事者咸於是日比賽神會計有文炎帝會一起武炎帝會十敷　文紳　坐朱輦八人舁之巡行城廂一周武神高坐顯輿四人舁之飛跑街巿東衝西突如降神然會中儀仗整齊所過之處咸焚香然燭以　之紅男綠女夾巷縱觀如入山陰道上○前報太平縣解盜過道後因翻供由胡蘭軒明府與錢孟超明府會訊云云現聞二盜己照原供畫押復由雙錫五觀察親加鞫訊隨照原詳所擬一斬一軍定讞二犯仍寄蕪湖縣監俟院批發落胡明府事竣卽於前日回縣 
[三泖餘波]  
　　者理松江府經廳朱貳尹祥榖於十三日辰刻接篆○褚某家在閔行年逾不惑向以花布爲生克儉克勤積諸漸富忽與家中人口角忿懣塡胸竟自縊於後園棗樹上妻子見之急爲解救則己氣絶身亡矣嗚呼慘哉○西門内佛字橋東堍店房被燬後刻己鳩工庀材次第告竣輝煌華麗巿景不减於前惟起火之李姓家瓦礫堆積如山一時未能蓋造并聞隣人以其不自謹愼殃及池魚　令修　水　以防日後之患云 
[聖湖延夏]  
　　蕭杞山廉訪自到浙臬任後興利除弊善政不勝殫述而於訪拿訟師惡棍尤能竭盡心力臺湖寗紹等處耳目較　尙易查訪其遠者如衢嚴温台等處亦似燭照數計毫無遺漏竟有該處平素絶未聞知忽奉密札嚴拿者及至逮案訊鞫無不和盤托出大吏神明至此眞近今所罕見也升任江藩士民愈形依戀云○城中經庚辛兩次兵燹後藏書之富以丁氏爲首屈一指其於借鈔借閱者但有一面之識無不慨然出假殘膏剩馥沾漑蓻林誠非淺鮮近今繼起者則有夏氏聞於十數年中有各直省搜求遣書徧於山巅水涯無一向　巿間購取者故凡秘書古籍世上罕見之本莫不悉心訪求不吝重值儲積之富殆較丁氏有過之無不及也最可惜者爲某方伯家方伯退老時宅内有極高大之樓五間樓中藏書箱高疊滿堆並無隙地倘欲檢尋一册非竭數人之力積二三日之功不可得也自方伯作古後樓門長扃不啓鎖封　而戸網蛛矣聞所藏殿板大部書籍多有爲傭媪私竊在外困售於人其價極廉得之者獲利極厚亦書籍之一小刼也 
[雲津錄要]  
　　駐津正領事官璧利南定於本月十二日交卸回團所遺篆務由克博祿署理循例照會北洋大臣並津海關道兼往拜會以睦驎交○前任湖廣總督李筱荃制軍入京陛見官塲探悉行旌己抵德州遂恭備行轅并派流馬鐵龍兩小輪船駛往恭迎憲節○原任津海關道周玉山廉訪馥升授直隸按察使司己據邸抄列諸前報所遺關道一缺由李傅相奏委旅順魚雷營總辦劉薌林觀察含芳署理魚　營一差委吳觀察廷斌接辦現廉訪奉委監辦旅順船塢工程其臬司篆務委永定河道方子儼觀察濬師暫署所遺永定河遺缺委候補道金苕人觀察福會署理云 
[賽會閙事]  
　　寍波賽會之期己登前報兹聞會中惟形雲社停止其他反較往年踴躍南郊老恊興會向時最劣今有甲乙兩孝麻及提署稿房某丙等人樂爲之助所有聨燈鼓亭紗船彩閣窮工極巧色色鮮明初九初十兩天各自舉行先盤十柱十一日文英協興風雲得興等社十柱尙未盤畢至十二日各會咸集於君子營教塲文華會内有一彩閣係某署所助扮寅呆大成親一劇其爲送娘者低籠　鬢輕拂麟衫下圖二藍纔裙左握長柄傘右挈一紅提桶雜坐其中人皆稱爲畢肖三眼橋脚夫見之以爲故意嘲笑約黨數百人羣聚教塲中喝令不許扮演　脚夫皆墮民爲之其妻例作送娘是以見而忿怒也柱首恐人多滋事將所扮送娘外罩一馬甲手中不挈提桶又許事畢備酒息氣而脚夫自恃人衆執意不從會中人氣不能平與之爭鬥不隄防所扮報馬無人控制跳躍驚惶撞倒食物等攤不計其數幸卽勒住尙未傷人然己除　事聞於總柱立卽出爲勸阻脚夫一聲胡哨各自散歸將神像抛置演武廳中延至初更時經各行棧人到來迎至半邊街爵献十三日清晨各彩閣咸改扮他劇脚夫聞知預聚多人准備打架文華會亦分知單號召行販以備不虞總柱恐滋事端速合罷賽有某公子勃然大怒查明脚夫頭目四名送縣請辦一面罰令脚夫將第一日神所未到之處各備爵献雇班演戲重賽一天又備酒肴十筵演戲兩臺以息總柱及文華會柱首之氣眞大殺風景也 
[榮哀誌略]  
　　福州將軍善軍憲因病出缺早經登報然軍憲生前之偉績死後之遺愛則固前報所未及也昨得閩中來告爰錄其大略如左按善厚帥於咸豐三年隨欽差大臣恩公華出征河南山東復隨同欽差大臣袁翁穆勝諸帥統帶馬隊轉戰安徽湖北江南　隸等當曾經千餘戰身受十數傷其忠勇超羣功勛卓著亦足見一斑矣惟前因營中積勞常患氣痛之症詎於三月初九至十一等日會同楊石帥查勘砲臺回署感受風寒加以公事繁勞不暇調養月之初三值厚帥千秋通省官員饋送禮儀概行拒璧初六日精神亦覺如常辰初仍赴箭道挑考 
 
 

Page 3

 
 
旗營各缺至午正回署是晚子初覺心胸膈脹正擬安寢忽於子正中痰竟爾仙逝石帥曁司道各憲聞此噩耗卽時赴署内同聲痛哭紳商車民曷勝震悼次日各國領事聞信於初九日起俱挂半旗三日以誌哀足徵厚帥威望素著中外咸欽矣楊石帥卽派委奎樂峯廉訪張笏臣觀察爲之料理喪事 
[朝鮮近事]  
　　日人花酒館甚多分上中下三等約有二十餘家送舊迎新幾於應接不暇○仁港北山之巔有德國洋樓晴天用千里鏡可以瞭見漢城○近日暮鐘最晚晟鐘最早鄉民出入甚便○仁港之東三里寨係朝鮮商人所居今則與華商無異貨物皆是中產言語亦大半通曉向所謂小中華者其言誠不謬也○日本女人手捧木盒内放茶食各處喊賣有見而憐者亦有見而笑者○朝鮮視人命甚輕有打死者每置不聞○凡人無不圖利何况商賈然高人則有廻不相同者店中數日未發利巿有客前往買物彼猶端然正坐間價則欲言不言故作從容之態添價數次利有幾倍彼仍佯爲不理客去使有尾之數十步不返然後招而賣之其積習然也○聞有招商局輪船來港商等喜出望外○仁口德商界有洋人旅舍日本流娼往來不絶○官與官相遇塗中以扇遮面而過不接言語○高人食狗畜養甚多近來患瘋者無數往往傷人○高人好高務遠多習天文忠清道爲尤甚○高人見華人好詰姓氏凡有趙姓者則不敢與高以爲大皇帝之裔也○日人賣貨最多譎詐高人入其彀中尙誇買價之廉○凡營中陞遷調補人員盡行遊街一日有四十餘人面塗灰墨以鼓樂引路巡行各處或謂似鄷都重開放出這般惡鬼未免謔而虐矣○向者烟臺貨上海貨各自銷售兩無妨碍今則二貨併在一處烟貨當受敵矣○高人產兄落地後必令人扶之行數百步使其周身血脉流動與華人大不相同○仁港之東三里寨有中華菜園偶登高阜處一望頗有内地風景○當五銅錢惟百里内用之何其短少若此○高人見中華來貨甚多知其利厚欲赴中國買貨惟患言語之不通耳○日人各項賭貝皆備且工於賭高人受害者不少○高人成婚男女各取其髮合而作結以示結髮之意也○高地鴨卵甚貴一枚百文皆用棉花裹之賣與華人食○朝鮮通行眼鏡富者各戴眞晶貧者必用料器不知何所取意○德商世昌洋行後來必然興旺以其遠近馳名也○高地出更雞夜鳴五次中華罕見○英人設立教堂在漢城内南山高阜處與王宫相對○美國亦有梨花教堂其名甚雅 
[譯東報紀高麗事]  
　　西四月二十三號朝鮮世子上國王王妃大妃等尊號國王曰正聖光義功略大德國母大王大妃曰昌福憲宗之王妃曰莊昭中宫曰元聖是日各國駐紥欽差皆入内慶賀翌日外務衙門大排筵席以欵各欽差二十六號王偕世子幸佑景宫外大廟歸至光化門前有七人拜伏上書大抵言朝鮮政府費用多端故新令頻頒關稅增額特爲人民鳴不平之氣云云如是者數十日輪流拜伏倦則以靴作枕而眠不知國王肯採納否也○上月二十號韓王臨幸機器典圜局隨帶親軍二名又擬於大闕内造一洋房安設電氣燈俾得光明照耀云○春曹衙門專司官妓供此職者分外多享艶禍遇有日本人閒步過此聞絲竹聲駐足觀之瞥見一官穿禮服口銜長烟管坐堂上堂下雜陳鼓板　栗笙笛　樂器更唱迭和餘音遶梁以視明時教坊司益覺此樂無極矣 
[蜀岡椎話]  
　　揚州著名地棍久經地方官憲開具綽號花名榜列示禁原冀其勉爲良善悔悟自新也不料事閱多時依舊不知悛改無惡不作視官令爲具文保甲總辦趙觀察聞而惡之開列名單遴派員弁於本月十三日緝獲惡棍宋奎元張興三等四人堂訊一次略予　懲卽行分别覊禁張在東營開設烟館藏垢納汚現己將烟館發封以待召賣矣○二麥收成尙好隴上黃雲一望無際約月内皆可刈割矣惟十一日天大雷雨繼之以風小麥大半偃仆田中收成恐不免爲之減色稻袂亦因春間雨水過多氣候寒冷以致根稍　爛倘從此大放晴　庶幾尙無大損也 
[前麾抵滬]  
　　新新授浙江將軍長樂初軍憲定于月之十八日陛辭出都前麾員弁昨己抵滬在在法界吉星公棧預備行轅一切事宜 
[關道宴客]  
　　昨日午後江海關道龔觀察延請各國領事繙譯及關上稅務司到署讌飲 
[無端跌斃]  
　　前晚四馬路顔玉樓書塲夥王永福在店門前跌仆而斃查王年四十餘歲寍波人本患瘋疾當由書塲主買棺成殮暫寄寍波會館 
[上海縣署瑣案]  
　　安徽人吳某控稱前歲之杪有同卿而兼同宗者因宦囊羞澀回籍無資出其家藏名畫三幀托職員轉懇同鄉項某向丁姓抵洋十一元得以買舟旋里今寄來洋十五元向項贖取原畫項輾轉遲延不肯交出職員以名畫此他己物不能賠償再三懇項向丁取贖項言丁因抵己多日需洋三十元否則出售與人不能歸趙矣職員本擬認虧代墊無如客囊如洗奢願難酬爲此禀求提案訊追俾職員得以脫累裴邑尊謂筆墨小事桑梓深情何必蒲伏公庭相與質後可倩人從中理勸如其理勸不妥再行呈候核辦可也○昨　紀新閘鎭江北船夥沈富兒吞烟斃命經裴邑尊親臨相騐令船主王長興載柩回如臯原藉云云昨日二十五保十圖副保蔣順偕江北船管帮人張癩子禀稱王業己奉諭開船載棺回里是以投案具結求銷裴邑尊着候訊明當堂具結○浦東三林塘人陳萬鈞控稱族人士俊欠小的洋三十元叩求追繳邑尊謂爾措贖押地由士俊控經本縣斷令地保中証等人理處前經質訊爾何不將此欵供明答稱前己忘懷今忽檢出借契是以求追邑尊飭候傳集地保中証質訊核辦 
[英界公堂瑣案]  
　　包探江阿三拘拿疑係賭徒之李阿七西包探開利所拘之黎阿星姚愛生訊不承認賭博交保俟西包探投案等情己列前報昨據西包探稱因拆賭棚後有人搬取竹頭蘆席被黎姚阻爭爲此拘拿李阿七仍執前詞黎阿星供與前同姚愛生仍供在路被持竹人碰撞口角起見太守商之賈副領事謂該包探等所獲各人旣不在賭處姑仍各父原保李之銀洋鈔票請廣肇董事保領○楊松山稱昨在路行走被馬夫王阿二溜馬碰撞受傷由捕拘案王阿二供我正溜馬伊從後面來以致碰撞伊未受傷蔡太守騐得楊松山雖無傷痕然王阿二在熱閙地方溜馬有違租界章程判罰洋一元撥充醫院經費○龍飛馬行馬夫張茂茂之妻張蔡氏控隣婦顧徐氏放火一節疊經蔡太守訊供踏勸定於昨日再訊張蔡氏對隣項惠生憶鑫里管門人陳亭生各執前詞顧徐氏堅稱被誣其子顧阿四等三孩亦帶案太守再四研詰兩造依然各執太守謂或者顧徐氏取丈夫之錢用空衣物典押己盡無顔對夫故作此事該氏答稱小婦人如要放火儘可在自己屋内何必到伊屋况小婦人决無此事伊屋之天花板與壁相離倘我拆洞塞浸火油之西褲亦不能到天花板樓板夾層裏至我丈夫失業十餘年每月給我洋五元家有孩子數口飯食房租不敷典押衣物丈夫知道顧徐氏之老母上堂代女申訴太守商之賈副領事飭顧徐氏仍交官媒其子顧阿四等交祖母領去再飭差查閱拆下之天花板是否離壁再行核辦○陶金壽稱因吳金華空閒與之接龍口角間竟被毆打并被咬傷左耳報捕拘吳蒙送我至西醫院醫治今蒙解案請爲騐傷吳金華供以後不敢蔡太守騐得陶金壽受傷屬實吳金華細故行凶本屬可惡判笞二百板發捕房管押三個月陶金壽再投醫院醫傷○華捕稱有哑子到捕房做手勢謂被人家之犬咬傷左腿由捕頭命我同伊指獲華寳和當送啞子到醫院據醫生言三天可以全愈今將華寳和送案啞子仍做手勢請爲騐傷華寳和供伊從我家門口經過與犬嬉戲然未咬傷至其傷處貼有膏藥係舊時之痕蔡太守以啞子被華寳和所蓄之犬咬傷送入醫院確鑿可証豈容狡賴判罰洋三元作爲養傷資○施陳氏稱有房屋轉租與傅松義被欠房 
 
 

Page 4

 
 
租向索無着口角後傅又糾同鍾桂生前來將我毆打頭面受傷報捕拘傅鍾送案傅松義供欠伊房租約日歸楚因被辱駡爲之爭執不敢行兇鍾桂生供該氏與傅爭閙我曾解勸蔡太守隨判傅松義鍾桂生各罰洋一元給償該氏養傷所有被欠之房租仍着行歸還 
[樂善不倦]  
　　高郵水師營陳玉山軍門戰功卓著譽滿寰區而利濟之懷尤無時或釋前者直東水患軍門屢助賑捐集資頗鉅兹因豫省災重復慨助英洋百元交絲業會館籌賑公所收解鵠面災黎恩沾再造道經云活千人者子孫邀上賞活萬人者及身封候蒼蒼者天報施不爽軍門食報可操劵獲也謹代百萬窮黎望雲天而九叩[  秦郵鏡齋謹識]  
[蘇省撫轅抄]  
　　初十日撫憲崧示於今日起免褂候補通判程鈞銷奔牛釐局差直州判童寳善銷江北河工差縣丞倪曾鑒禀辭奉委赴錦金絲捐差從九劉金鐸禀知　蘇差委海防新班先用典史張兆桂由甯奉蘇藩憲札調來省並禀知請補嘉定縣典史缺○十三日候補布倉大使虞廷瀚禀銷上海木捐局期滿差委署金匱縣望亭司巡檢程元鈞禀辭赴任分缺先補用巡梭沈斯湛服闋回省禀到更正初七日藩轅牌示荆溪縣湖　司巡檢王啓松病故以試用從九王道署理○十四日巡檢鄢致忠禀知聞訃丁母憂○十五日　轅牌示照得奉賢縣典史張寳澍病故遺缺查有候補未入徐承乾堪以請補 
[浙省撫轅抄]  
　　四月初四日龍游縣湖鎭巡檢劉培元禀辭赴任○初五日李傳祖交缷菱湖厘局回省禀到○初六日虞慶瀾禀知厘捐局飭知留辦洋貨捐局牢年禀見禀謝候補縣史恩緯禀見辭赴寗紹查土藥差○初七日通判延康交缷楓徑厘局回省禀到銷差東陽縣路禀知樂清任内交代掃數解清並銷假禀見卽辭赴任○初八日杭府陳禀知藩司飭知准補杭州府禀安禀謝會稽縣丞劉鼎亨禀辭赴任○初九日通判汪學沅解餉赴都禀見叩辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[邗江官報]  
　　四月十二日舒大令霖由京回銷解餉差湖北蔣都戎金和解餉來十三日歐陽鹺尹煥委南掣監秤差十四日隄工總辦吳栢莊觀察由工來揚周分轉曜由省公幹回 
[皖垣官報]  
　　四月十三日牌示候補縣丞吳兆廷委署婺源縣丞指發安徽鄭工遇缺先巡檢李經畬到山東人十四日候補縣陳綬若知奉委解甘肅餉知府彭祿辭赴皖北兼辦眼務 
[小樓主人以吟飲圖詩集見賜拜領之下復成二律非敢云報藉作先容錄呈小樓主人大吟壇哂政]  
　　此身何必羡封侯前有輞川今小樓酒量不妨寛一世詩名定許冠千秋懷人徒切蕭葭慕綠難一面契若三生遺我勝如桃李投吟飲圖詩集係周君養孫郵寄安得遽償飢渴願居然面目識荆州一編讀罷見幽衷曠逹而今孰與同好句得來黃絹麗初詩題到碧紗籠羡君量大情尤爽周君養蓀亦僧與余言及愧我才疎和未工前奉小詩四律聞道孟嘗能食客何時門下姓名通[  甬上愷卿弟陳鍵就草]  
[予閱五月初五日申報見小樓主人贈君之作郭用元韻亦贈七律一章以抒予千里一堂之感伏希養蓀仁兄世大人削政]  
　　慷慨如 
君麯蘖材平生願望共徘徊暮雲著意詩箋冩春雨惱人酒興來兩載柳堂垂至教一庭桂樹何深培他時得踐申江地擬作同登近水臺小弟楊文蕉待删草 
[戊子莫春游徐園卽事四絶錄請高昌寒食生申左夢啘生大吟壇斧正]  
　　來遊正值艶陽天白袷正值艶陽天白袷衫輕小扇圓愛向甌香亭上坐一壺新試惠山泉柳提颺綠映花紅又一村中景最工坐久不知人意倦郤疑身在畵圖中翠禽白鹿費安排點綴名園事事佳一片莎平芳草軟踏青齊印鳳頭鞋吟雲廬闢草雲西紙閣蘆簾望欲迷笑比隨園詩世界也隨游客漫留題[  嶺南隴函生就正草]  
 
 
 

Page 12

 
 
[光緒十四年四月初十日京報全錄]  
　　宫門抄○新撫劉等奏爲遵查前會奏叅伊犁不法文武各員貪劣情形摺○四月初十日推班○八額駙等各謝調　缺恩○召見軍機○○臣劉錦棠奴才錫綸跪奏爲遵查前會奏叅伊犁不法文武各員貪劣情形謹將情節重大者據　臚陳請旨嚴行懲辦其餘各員就查明情節分别定擬伏懇勅部核議以免久稽明罰恭摺具奏仰祈聖鑒事竊臣等於光緒十二年正月十二日會同陜甘總督臣譚鍾麟奏叅前將軍金順任用各員一摺欽奉上諭將游春澤各員等先行革職仍着劉錦棠等將該員等貪劣各節澈底嚴行查訊具奏分别懲辦欽此並因周元慶先事開缺回籍於摺内聲明請旨飭下庫倫辦事大臣綏遠城將軍察哈爾都統山西陜西巡撫通飭所屬無論該員行抵何地查獲押解來伊犁奉旨允准飭行在案復准戸部咨以重頒報部册籍善後行營支發欵目顯有不實情形令將該各員等澈底根究不可稍涉含糊將歴年報部案據與一切底簿核對秉公確查嚴行懲辦等因前來臣劉錦棠時己料理回省面訂此案由奴才錫綸就近查辦咨商具奏金順善後行營收支底簿啓行時檢交候選知府徐桂芬携帶赴京爲辦理光緒九十兩年報銷並未移交經奴才具陳在案嗣金順途次肅州因病出缺督臣譚鍾麟揆度情形必成不了之局奏請將該將軍應行報銷毋庸詳細造報荷蒙天恩准由奴才飭令前經手各員開單具報仰懇朝廷篤念藎臣曲予矜全之至意跪聆之下感泣同深查造具報銷必憑收支底簿前准部咨令將報部案據確查亦非核對收支底簿不可當卽飛咨陜甘督臣譚鍾麟飭令徐桂芬趕將帶去一切卷宗轉解伊犁詎徐桂芬故意推延奴才屢次嚴催並分咨戸部陜甘山西督撫臣飭令徐桂芬赶帶卷宗前來迄今未到除現己另摺奏叅外准綏遠城將軍咨稱於包頭地方將周元慶查獲押解於上年三月到案當飭撫民同知收管聽候查辦十一年冬問臣等先後馳抵伊犁目擊地方諸務廢弛軍情洶湧竊思金順以一時名將勲勤卓著忠勇性成蒙朝廷𢌿以邊疆重寄縱未諳吏治辦理或有未周何至幾成不可救藥之勢悉心體察証以往日所聞與目前情事愈係金順自入伊犁後以軍務漸靖在營文武相隨多年又值餉絀差繁諸形拮据因寛於馭下不肯責備該革員等罔知大體專務欺飾恣意貪婪漸致上媮下惰幾墮前功其尤著者則游春澤李永祜和陳泰承辦善後事務周元慶李占奎貴慶承充巡捕戈什哈王金海許文萬銘辦理糧餉臣等只得不避嫌怨恭劾多人上年派員傳聚該革員等分别研訊王金海許文尙知俯首引咎不敢置詞而游春澤等則任意狡展究之善後情形顯然共見雖欲遁師有所不能周元慶之婪贓李占奎等之招摇嫁禍萬銘之行同巿儈亦皆查有的據至於王金海和陳泰許文等亦將實在情節逐一查明臣等固不肯存苛刻之見過於吹求亦不敢叅刻於前稍存廻護况臣欽奉光緒十一年八月初四日上諭其貪　素著之營哨官嚴懲一二以儆其餘各等因欽此臣等此次叅辦各員原屬遵旨辦理之事謹將查明各節請詳陳之查王金海辦理餉局萬銘管理餉局帳目許文辦理收支糧局游春澤總辦善後事宜兼充總理營務處李永祜係善後局提調和陳泰管理善後局帳目周元慶李占奎均充當差弁管理金順署内事務貴慶充當巡捕光緒十一年營勇兩次譁潰僉稱餉局留銀不發糧局給領爛糧善後局將築城工價概不發給或將欠價發給各省匯票窮民不能往取局員復以半價售歸至周元慶李占奎則恃勢招摇平空嫁禍控告不理以致衆怨沸騰幾釀巨禍巨等抵伊犁時尙屬人言嘖嘖復查善後各事浮冐矇報居多只得遵旨據實叅奏年來詳細確杳再四叅稽始得實在情勢如王金海萬銘許文辦理糧餉各員當金順統率沿邊諸軍時只兩營專餉餘皆協餉又時多不繼所到之銀僅敷每勇七天半日之數出關後營勇加增餉項愈形拮据致七天半之餉儼成定章辦理餉局之人亦不敢易各勇亦習爲故常惟統帶營哨各員曁奮勇壯丁另給津貼以資辦公兼示鼓勵王金海辦理餉局在後各營早係七天半日之餉是餉章尙非王金海經手改變至金順人伊犁後各省皆設轉運分局及沿途馬撥遇餉報解其數無多沿途截留充用到伊犁之數己少内撥善後旗綠各營經費實存更屬無多各勇營兵聞報解之數不知沿途截留及到伊犁分撥情形每遇發餉後核算報解之數遂疑餉局必有存銀加之該革員秉性拘謹營員借支不肯通挪因此人多怨恨封殖之語由此而生調閱十一年收支帳簿並詢之從前解餉委員及各營勇發餉數目日期亦相符合惟該革道王金海值當日勇營閧傳餉局留銀不發不將實在情形剴切開導致匪徒得以藉口雖查無變亂餉章封殖激變情弊辦理終有不善至於萬銘每於餉項報解時函致解餉委員代挪餉銀置貨交給各營變價歸償雖無虧短侵蝕究屬營利肥私爲人亦品行不端聲名甚劣許文辦理糧局倉厫糧石自應隨時盤曬何至霉爛卽地氣薰蒸亦許呈報何至勒發各營奴才抵任曾准金順移交倉糧每石銀五兩尙值價銀十三萬兩有奇盤騐皆屬整潔乃潰勇供稱腐粮難咽再四訪悉當日營勇局員除赴局領取大米料豆外食麫係由餉局給條向各磨房領取磨房皆各營員差官及民間所設十年冬季雨雪連旬磨房遂將未曬之糧磨麫潮濕成團營勇領獲致生爭閙許文聞知曾將該磨房送懲並自請失查之罪經金順摘去翎頂在案其實粮局發糧並不發麫至霉爛之糧糧局總有倉底未有倉面之糧未發先發倉底之理是腐爛一節非許文勒領尙屬可信惟該革員支發是其專責各磨房發麫未能詳細稽查致各營勇紛紛藉口匪徒遂乘機煽誘幾致釀成巨禍縱非盡由腐麫而起軍食攸關該革員亦難辭咎此查明辦理糧餉各員之實在情形也周元慶籍隸陜西先爲營官陳義興之私僕因事革遂夤緣入金順營中充當戈什哈金順見其勤敏遂派管理内事尙未敢公然恃勢久之有不肖員弁因該革員爲金順所信任趨奉日衆不肖員弁多與結爲兄弟其勢益彰漸至與聞軍事金順雖經覺察而左右私黨復爲彌縫軍民爭呼爲周當家睚眦必報錙銖亦貪蓄養優伶以數千金製辦戲箱强勒各營非其戲班不准演唱迨入伊犁復縱優人占住民房私行售賣軍民稍有忤觸禍不旋踵開設貨店數處皆由解餉委員爲之代挪餉銀置貨來伊犁以爲謟悅十一年間金順有交缷之信該革員知爲衆怨所歸先事乞假並僞求開去瞻德城營都司之缺冀圖倖脫取道俄國由恰克圖潜匿包頭地方臣等前年奏叅後卽據商民趙玉珠以恃勢鯨吞私刑威逼孫玉慶以合夥同財恃勢强吞各等情具控現己審明另結所最奇者前年准金順移交倉糧計銀十三萬兩有奇外去冬復有商人執持匯票銀一萬七千餘兩屬當日糧價向餉局索銀經辦理營務處提督曹止興呈稱係該革員之票折給各商查該革員旣未屯墾何以有糧旣未賣糧何以有價但己折歸商民未便有失民信該革員平日之招摇婪贓己可概見貴慶充當巡捕營勇譁潰僉稱該革員阻截文報並誣殺總兵蔡芝桂與李占奎周元慶等婪贓分肥現查該革員常川赴部領餉十一年二月營勇譁潰道路訛傳會匪復定期起事該革員恐無據之詞傳之後路驚駭民心又恐會匪函約匪黨遂傳各台私書先須呈閱方准發行原爲愼重起見並非阻截蔡芝桂之死實由馬偏頭挾嫌誣報但該革員知蔡芝桂爲二品武職曾充工程委員不爲辨明謂之畏葸無能則可謂之誣陷則未也况該革員在營時少雖與周元慶李占奎等同在金順署内周元慶等倚勢招摇各事該革員常不在營尙查無分肥實蹟李占奎綽號板凳骽與周元慶同管金順内事李占奎專司收發公牘其氣燄與周元慶相等謟之者尤衆招摇尤甚卽前與回子坎吉巴易合夥買糧侵合糧價坎吉巴易幾至傾生控案纍纍皆係恃勢吞騙之事且有戈什哈鄭茂德因賭斃命該革員唆訟詐贓恃勢栽害一案俱經查明另結是該革員之婪贓嫁禍迥出常情此查照巡捕差弁等之實在情形也游春澤前任江蘇知縣經前兩江總督沈葆楨奏叅革職投効金順營中開復後辦理營務總理善後事宜兼辦中俄局務語言套誕心術險詐李永祜前任甘肅通判行爲譎詐氏間有四賊娃之名經前督臣左宗棠叅劾革職投効金順大營開復後加保直隸州知州先辦糧局入伊犁復充善後局提調和陳泰伊犁駐防滿洲管理善後局帳目當金順奏請經費辦理善後局原爲安民固邊起見副都統長庚時任巴彦岱領隊大臣總理全軍營務創辦善後規畫綦詳因回旗葬母游春澤接辦悉改舊規獨斷獨行惟與李永袩私商密計會辦善後[  此摺未完]  
 
 

Page 13

 
 
[光緒十四年四月十一日京報全錄]  
　　宫門抄○發抄硃批五道○接續前摺○晋撫剛奏爲道府州縣期滿甄别片○福寗總兵曹奏報出洋督緝日期摺○晋撫剛奏開復知縣處分片○四月十一日工部鴻臚寺正藍旗值日無引見○烏拉布謝調廂紅滿副都統恩○吉林恊領文全雙壽謝恩○召見軍機文全雙壽徵　李端遇○發抄曾國荃奏前湖廣總督李瀚章病痊北上奉硃批知道了欽此○又劉翠成補安徽六安營守備奉硃批兵部議奏欽此○又叅將李東武等留兩江補用奉硃批着照所請兵部知道欽此○又守備郎桂林等補淮揚鎭標遊擊等缺奉硃批兵部議奏單併發欽此○又叅將賀友林請更名勝嵩奉硃批着照所請兵部知道欽此○接續前摺前伊犁總兵劉宏發因薰蕕各别諸事毫未與聞恐遭後累曾禀明金順並求改派他人益觸游春澤之忌藉該故鎭因侮請假遂朦禀改委提督李考祥接統禮字全軍鄧增接署總兵致劉宏發傷病增劇齎恨而殁游春澤益無忌憚現查該革員善後劣跡如窮民築城工價彙總勒給遠省匯票計銀一萬三千兩如其不能往取復以半價售歸修建格登山高宗純皇帝御製碑亭委員邢長春領銀三百八十兩竟請銷銀二千一百兩有奇俱有己革知府吳炳鑫列欵之禀在吞騙工價銀二千五百六十兩有奇有工頭方大斗聨名之稟在不發薪俸有委員李時萬之禀在浮開物料價值有己革主簿周炳南繪圖臚欵禀許舊案在俱經查明軍台官兵口分部咨内開或自光緒八年四月或自九年二月起支共請銷銀七萬八千五百餘兩馬牛價銀則八九兩年銷案己計銀四千八百餘兩但金順於十一年十月始照會各領隊大臣總兵安設有金順之舊卷在至於城工用欵則瞻德城監工委員知州雷霈霖其報用銀不足六萬兩惠遠大城據游春澤核駁遊擊王鴻發工價將該城東西北三面悉照南面城垣提督李考祥所報工價二萬二千四百餘兩麵二十七萬九千九百二十斤開支禀經金順批准在案是該城工價麵價四面共計用銀不足十二萬兩部咨内開瞻德城請銷銀十三萬餘兩惠遠城請銷銀二十四萬餘兩二城計共揑報銀十九萬餘兩有部咨及雷霈霖之原禀與該員之原呈在己革知府吳炳鑫承修綏定城城工未完卽索完工保固印結吳炳鑫未出卽以該員虧空鉅欵稟請叅追將南城一樓餘工改派李永祜接修僉謂游春澤圖冒後日報銷起見語雖無據核之命城銷數亦如見其肺肝河北軍台並未修造聞亦出有保固印結侵欺更屬有因總之游春澤係奏派辦理善後之人李永祜係善後局提調卽以善後而論屯墾未辦水利未興戸口未安道途未治台卡未設所辦之事毫無一善僅此綏定瞻德兩城敷衍完工工程用欵合計實用不過三十餘萬兩而七十餘萬兩之鉅欵己罄滙赴各省之票尙不知凡幾拱宸城尙停工待欵惠遠城僅有周垣亦多折裂是其揑報之數顯係侵吞但底簿未歸無從查其確數臣等愚兄以爲卽有底簿該革員亦必彌縫無迹斷不致以浮冐之處稍留隙罅招人指摘且金順己故該革員於訊問之時輙攀指金順以爲避罪之計是金順事局己被該革員敗壞於生前而金順聲名復遭該革員等汚衊於身後假非所以仰體朝廷矜全藎臣之意也該革員游春澤李永祜將善後經費旣未實用揑報欵項罪己難寛况揑報卽爲侵吞之計侵吞遂誤要工之需罪狀更顯然共見乎並查善後經費係游春澤收儲私宅支發何項同事者不能周知卽管理帳目之和陳泰亦不過執筆登記聽其使令而己和陳泰人本茸闒游春澤亦遇事誑之局員因其管理帳目向支薪俸該革員不能自主一味推辭各員不知備細遂疑其朋比侵吞垷查該革員和陳泰尙無侵吞實據亦無具控之人此查明善後各員之實在情形也伏思該革員等自叅革後卽交撫民同知看管一面派員嚴密確查軍民人等無不歡呼夾道乃游春澤李永祜周元慶李占奎等仍縱恣如前屢次禀催訊結語多攀誣意圖挾制餘則兢兢守法民間亦無控詞現旣查明應卽擬結前准部咨以局員欺飾之欵例應查抄監追行令指寔其人等因前來善後局員係游春澤李永祜二人該革員等浮開揑報之欵照部咨核計己不下二十七萬餘兩外尙無虧欠漏列各員之欵請旨勅下兩江四川雲貴各總督貴州巡撫將該革員游春澤李永祜本籍及寄寓地方財產嚴密查抄充抵並償該革員等虧欠漏列善後各員之欵惟查該二員所犯情節較重應如何從嚴懲辦之處臣等未敢擅擬相應請旨勅部施行其餘情節稍次者分别定擬周元慶查有恃勢婪贓確據請發往軍台充當苦差不准納贖李占奎查有婪贓嫁禍之案俟飭將坎吉巴易欠價繳清後亦擬請發往軍台充當苦差萬銘查有營利肥私之事己經革職擬請永不叙用遞解回籍交地方官嚴加管束和陳泰查無朋比侵蝕的據許文失查腐麫致潰勇得以藉口究非尋常疎忽可比該二員己經革職應請俱毋庸議貴慶查無招摇情事亦經革職擬請仍留伊犁軍營効力王金海查無變亂餉章封殖情弊擬請開復原叅處分賞還花翎勇號以同知降補仍留伊犁行營辦理金順未經報銷各案許文亦擬暫留伊犁帮同王金海辦理金順銷案以觀後効再行核辦再查己革縣主簿周炳南湖北天門縣人前因繪圖列欵具控李永祜經游春澤朦禀金順叅革遞解回籍現己查明游春澤李永祜浮冒情形是該己革主簿事前首告尙無不合應懇天恩將己革縣主簿周炳南原叅處分勅部註銷開復原官以昭平允吳炳鑫一案另片具陳是否有當除將吳炳鑫周炳南等禀詞照例封送軍機處備查並咨部查照外所有遵旨查辦叅劾不法文武各員請旨辦理並分别擬議各緣由謹會同陜甘督臣譚鍾麟伊犂副都統奴才長庚合詞茶摺覆奏伏乞皇太后皇上聖鑒勅部核議施行再此摺係奴才錫綸主稿合併聲明謹奏奉硃批另有旨欽此○○剛毅片再前准部咨嗣後道府州縣無論何項勞績保歸候補班人員令於到省一年後詳加考核等因歴經遵辦在案兹查候補班儘先前補用知縣孫長慶到省一年期滿據藩臬兩司加考詳請甄别具奏前來臣查該員留心吏治考以律例亦能通曉堪以照例補用除將履歴清册咨部查照外理合附片陳明伏乞聖鑒謹奏奉硃批吏部知道欽此○○記名提督福建福寗鎭總兵芬臣巴圖魯奴才曹志忠跪奏爲恭報奴才出洋督緝日期仰祈聖鑒事竊道光二十四年二月間欽奉上諭嗣後沿海水師提鎭着於每歲出洋時具奏一次俟巡洋往返事畢卽將洋面如何情形據實具奏等因欽此伏查福寗鎭總兵向於每年二月初一日出洋統巡至九月底撤巡回署歴經遵辦在案兹光緒十四年二月屆應出洋統巡之期奴才遵卽依期馳赴三沙駕帶兵船在於所轄南北各洋面梭織巡防如探有匪蹤卽當認眞搜捕務獲懲辦庶幾海宇澄清商漁樂業現在海防無事水師尤當及時整頓奴才惟有勉竭愚忱督率將士常川在洋勤加訓練習慣風濤力圖振作至轄境爲閩浙要冲尤屬福州門戸一切布置事宜隨時禀承督臣酌度辦理以仰副聖主綏靖海疆之至意所有奴才出洋督緝日期理合恭摺具奏伏乞皇太后皇上聖鑒謹奏奉硃批知道了欽此○○剛毅片再卸署山陰縣拔貢知縣覃盛鳴虧虛交代雜欵銀六百七十七兩零前因二叅限滿未據完交經臣於光緒十三年十一月初四日奏請將署山陰縣知縣覃盛鳴摘去頂戴勒限四個月如數清交限内全完卽請開復奉旨允准欽遵轉飭勒交在案兹據布政使張煦詳稱該員覃盛鳴原叅虧短交代銀六百七十七兩四錢九分四釐己於光緒十三年十一月十六日如數解交司庫收儲並飭現署山陰縣知縣李誠蔚查明欵目内除各役工食三成感平銀一十五兩七分一釐應造入本年秋撥册内報撥下餘銀六百六十二兩四錢二分三釐或係解府之欵或係空缺並應支應留各項銀兩不應入撥照章聲叙造册呈請開復前來臣查該員覃盛鳴虧短交代銀兩被叅之後限内如數完交尙知愧奮相應請旨將缷署山陰縣拔貢知縣覃盛鳴原叅摘頂處分開復以昭激勸除清册咨送戸部查照外理合附片陳明伏乞聖鑒謹奏奉硃批覃盛鳴着開復摘頂處分該部知道欽此 
 
 

Page 14

 
 
[光緒十四年四月十二日京報全錄]  
　　宫門抄○發抄　硃批五道○晉撫剛奏辦理押荒升科懇准保奬摺○蘇撫崧奏報海運漕糧兌竣放洋日期摺○陜督譚奏升補營員守備片○四月十二日内務府國子監廂藍旗值日無引見○希隆阿謝充侍衛班長恩○寳昌續假十日○佛佑謝授尙茶正恩○江南恊領積忠謝恩○杭州協領文元謝恩○德慶假滿請安○那王請假十日○掌儀司奏十五日祭奉先殿瀅貝勒行禮○召見軍機曾紀澤德慶積忠文元○發抄張之洞奏請以新會營守備徐盛標暫免對調奉硃批兵部議奏欽此○又陳顯道補廣西撫標右營遊擊奉硃批兵部議奏欽此○又守備何鴻飛補肇慶協守備奉硃批兵部議奏欽此○又請將降補守備方恭開復原官原銜奉硃批着照所請兵部知道欽此○又解京餉等銀奉硃批該衙門知道欽此○○山西巡撫臣剛毅跪奏爲土默特六成地畆仿照豐寗成案辦理押荒升科己有就緒懇請援案准予擇尤保奬恭摺具陳仰祈聖鑒事竊照土默特逹拉特兩旗互爭界址蒙欽派察哈爾都統紹祺前往查辦當經勘明酌議奏請自現流黃河以北乾濠以南按照里數以迤北六成之地歸土默特迤南四成歸逹拉特並請將斷歸土默特六成地畝徵租練兵押荒銀兩作爲購置馬匹軍械之需奉旨交綏遠城將軍妥籌辦理當經綏遠城將軍臣克蒙額欽遵勘明里數分叚繪圖覆奏聲明押荒并科事宜交地方官辦理經戸部咨行到臣今照豐鎭寗遠廳官荒放地成案奏報核辦當經飭司派員查照直隸開墾馬廠章程酌議勘文去後旋據原派委員薩拉齊同知徐炑等禀稱以此項地畝濱臨黃河逼近山麓夏秋雨潦盛漲水匯沙積地多磽薄向來民間承種易地而耕種則出租不種停租地方遠遜豐寗若照直隸章程每頃出押荒銀二十兩每畝徵租一分四厘每正銀一兩加耗羡銀五分遇閏每兩加增三分辦理恐多窒碍請將押租兩項分别等則酌量核减己墾成熟之地當年升科未墾地畆定限啓徵文放地畝擬由該廳先給印照俟請部照到日發交更換等情請示前來臣與將軍臣往返咨商酌量定議查前項地畝本與豐寗牧廠肥瘠不同若必責以將租押銀兩悉照一律必致各佃戸裹足不前遂量爲核减分别三等上等定每頃交押荒十兩中等者九兩下等者八兩租銀則上等中等每畝均交銀一分四厘下等减一厘耗銀遇閏照章核收以示區别其己墾地畝卽以光緒十三年爲始一律升科未墾之地三年後自光緒十六年再行啓徵文畝時先給印據後換部照兼以此項地畆向由蒙古租佃種則出租不種則停現旣改收官租秘須按畆按年依限完納民情不免疑阻准其水旱偏災隨時呈報勘騐照例分别蠲緩卽水冲沙壓亦准報豁以期踴躍俾易辦理飭司轉飭徐炑等遵照並卽設局添派正佐各員前往會同文放兹據布政使張煦轉據押荒局委員徐炑等詳稱前奉文設局辦理土默特六成招墾事宜遵於三月開局止佐各員先後到差隨卽會同按照庫儲部頒鐵尺二百四十步爲一畆分叚丈量内除蒙古招廟坆墓民人牛牧房屋河渠道路沙鹻柳林以及潦荒地一千四百頃又河西界内東南北三面河坍四里餘計地畝五百三十餘頃實計己墾上地三百四十三頃九十五畆二分中地五百一十四頃四十六畝四分下地一千八十三頃七十五畝五分未墾上地一千九頃中地二百四十六頃九十七畝下地八百頃一十二畆五分統共己未墾各色地三千八頃二十六畝六分均己一律丈放先給薩拉齊廳印照先租後押己墾各地現年卽行徵租照章加耗遇閏加增十三年共應徵租銀二千八百一十九兩五錢一分七厘零於九月間如數徵足批解綏遠城將軍飭發糧餉廳庫收儲未墾各色地畝無閏每年應徵銀一千四百八十三兩一錢四分六厘零應自十三年爲始三年後再行啓徵共應收押荒銀二萬五千五百五十三兩四錢六分六厘截至十月底己徵起一萬二千二十五兩下餘銀兩赶緊催收並將四圍界址石碑安插妥當一俟押荒收齊卽行撤局至潦荒地畝屢勘實無可放容再設法募佃如能續墾若干當卽具報以免荒廢所需委員薪水以及局用雜費等項卽在押荒項下核實支用事竣造報惟查此項地畝兩旗希圖益利互相爭奪幾乎無年不釀械鬥之案致令良弱農民知地有瓜葛視爲畏途不敢租佃莠民則紏合黨類視兩旂之弱强爲左右袒唆成鷸蚌之持坐享漁人之利且民不土著不肯耕易耨地多荒蕪兩旗實收地租仍屬無幾徒滋蔓訟致成地方之大累現在分清界限丈明畝數歸作官地招佃徵租地色旣有區别歲租亦分等差從此永遠爲業各守各界兩造無所覬觎旗兵藉資利濟實於○國計民生均有裨益惟地界邊陲兼以沙漠之中民多愚蠢創辦尤多爲難在事各員于沙磧烈日之中冰雪風霜之地往來奔走彈壓指揮亦皆潔己奉公竭誠開導用能感知愚頑懾服刁健尅期竣功民蒙邦謐洵屬著有微勞查上年豐寍辦理官荒各員援照直隸張獨多押荒成案業經詳請奏沐恩施此次事同一律自應援案准予奬勵以昭激勸等情詳請具奏前來臣查土默特六成地畝周圍百餘里地至數千頃文量箅徵租押荒事屬創始頗費區畫承辦各員徐炑等竟于數月之内一律辦有頭緒其勞信爲足錄合無仰懇天恩俯准援案擇尤保奬以酬勞勩應換各地部照前經巨奏請飭部業准戸部刊頒二千張轉發更換在案除飭司轉飭將押荒升科銀數地數委員薪水各册赶緊繕造送部界址卾慱迅卽安揷撤局以節糜費並將押荒銀兩徵齊解交歸綏道轉飭粮餉廳兌收儲庫聽候綏遠城將軍提用籌辦練兵外所有土默特六成地畝援照豐寍成案辦理押荒升科己有端緒請將在事各員准子保奬緣由謹會同綏遠城將軍臣克蒙額恭摺具陳伏乞皇太后皇上聖鑒謹奏奉硃批着准其擇尤保奬毋許冒濫餘依議該部知道欽此○○江蘇巡撫奴才崧駿跪奏爲恭報蘇省海運漕糧全數兌竣放洋日期專摺奏祈聖鑒事竊照蘇松等五府州屬光緒十四年起運十三年分徵收漕白二粮除應行提撥河運米十萬石遵旨截留撥濟豫皖等省賑需外其餘米石仍由海運津當將頭批米船於二月初九日兌竣放洋業經奴才恭摺由驛會奏一面飭催上緊撥運接續兌開北上嗣據具報兌竣二批米船五十隻共裝交倉漕糧正耗米二十一萬三千八百四十八石零隨運經剝食耗三欵米三千三十六石零沙船耗米九千一百七石零於二月十七日起陸續放洋亦經奴才分别咨行騐收防護在案兹據署蘇州藩司福裕署臬司陳欽銘粮道成桂會詳據海運滬局委員詳報末批米石催據各属接續剝運到滬詳慎選騐米色現己全數兌竣計配用沙衛等船二十三隻共裝交倉漕粮正耗米四萬八千五百六十八石零隨經剝食耗三欵米一千二百九十五石零沙船耗米三千八百八十五石零一律發給水脚等銀取具領狀互保實裝米數各結查明水手籍貫携帶軍械填給聨單於二月二十七日起委員押令開出吳淞駛至崇明十滧海口守風放洋聨檣北上所有派撥招商局輪船裝運交倉漕粮正米二十七萬四十石白糧全數正米七萬二千餘石現己據報起運漕白共米四萬一千二百石其餘米石亦卽接續赶運赴津等情詳請具奏前來奴才查光緒十三年冬漕除應行提撥河運漕米十萬石撥豫皖等省賑需外其餘漕白正耗米六十八萬九千五百石零交沙衛各船並招商局輪船分裝由海運津仍由糧道運通交兌今沙衛各船承運正漕米石業己全數兌竣放洋北上辦理尙稱妥速除飭分别咨行騐收防護以期迅抵天津趕早剝運赴通交兌仍飭催招商局將輪船承運米石掃數裝兌開行另報外謹將沙衛等船海運正漕全數放洋日期會同兩江總督臣曾國荃漕運總督臣盧士杰恭摺由驛具陳伏乞皇太后皇上聖鑒謹奏奉硃批戸部知道欽此○○譚鍾麟片再西安城守協右營守備吳雲伍升補安西協都司遺缺查有遊擊銜留陜甘儘先補用都司周嘉謨年富力强營務諳練以之借補實堪勝任合無仰懇天恩俯念員缺緊要准以周嘉謨借補西安城守協右營守備以期得力如蒙俞允俟准部覆後再行給咨赴部引見以符定制除將該員履歴清册送部外謹會同陜西固原提督臣雷正綰合詞附片具陳伏乞聖鑒訓示謹奏奉硃批兵部議奏欽此 
 
