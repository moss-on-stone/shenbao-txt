# 1904 - 135 - 4911164

 

Page 1

 
 
[九通目錄出書啓] [  圖書集局白]  
　　九通一書卷帙　繁海内劬學之　　以不便檢閱爲憾本局不惜重費禮延通才博學將是書　分作　編成目　四十卷已讀九通者得此槖鑰國　便於檢查卽目未覩九通全書亦可藉此以上窺數千年之典章文　全　　　其在是乎現在書已告成每部裝釘十二本無論曾購本局九通股票與否一律售洋銀一元有志經世學者請速　申報卽申昌書室及各書坊購取可也 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[論信差獲咎事]  
　　目前德國書信館經理人投英美等國租界公廨禀稱信差王鶴屢屢誤公兹又在其臥房内查見有信十八封匿而不送因交包探王長桂送案請究襄讞委員王松丞剌史詰訊之下商之德總領事者　譯官師謀君判責王三百板枷號兩禮拜期满之後收禁西獄六個月以示之懲本館旣紀其事於報端因復書其後曰西人之重視郵政不亦觀於此而益可見哉夫人跋涉開河覊旅異地故鄕平安竹報無不盼望甚深故前人一纸音書竟欲作萬金之抵旅人情况可憫可憐其或　闠賈人報物價之盈虚告市情之漲落數行函牘關係亦殊匪輕從前信局未行時展轉托人頗多不便迨寗紹人創設信業鴻來雁往已便益良多惟取資昻貴異常京信一函必須青蚨二百其餘秦晉關隴價更不貲　苟非有必不得已之情亦未敢頻頻寄信自　嵗國家仿西法設立郵政局空信僅取資二分且遠近皆同並無增减繼又格外减價每函祗須一分初時未甚通行羣情未免疑阻邇末設局日廣居人知其取資廉而遞送速寄信者遂紛至者來行見再閱　年雖僻壤遐取亦無不遍設分局仿行西法之效於此可見一斑　有不能不　　過慮者信局之取資也無論遠近必須信函送到方能付給錢文故　殷活空函苟非確　遺失必不肯匿而不送若監局章程係寄信者先購郵　　貼信旣送到　信者例不給錢郵差　月得局中新貲　　　　署雨終日奔波竟無分文可得　愼膽小之輩尚不敢輕於作弊否則將市肆及　之虞　於　寄者照例　　惑　　過　　給過遥　之　　有　　　　考在寄信者方　數　期以爲　日　可　而不　　　　　已久付　無　者之　　　　　　　　　　　　　　本取去歐西西國　　　　民心近　故信　　　郵票雖明知　到後　　　　非未　　作明　咨中國巧　　　非助之以利優之以　　　秉間作弊此次德國書信館信差王鶴　匿而不送之信竟多至十有八封幸經理人留心搜查得發其覆倘視若無事　其自然恐王益以此事爲　足重輕將信函相率毁　性情　　夫豈　防　員王剌史詞局其奸故笞責枷號之後又收禁西　半年亦謁王於罪雖輕於情可惡故不　發行究辦以示之徵事雖與中國郵局無開而中國郵局中人見之或亦可稍知所　　義雖然懲一以儆百者當事之用心　　商作奸者若　之常態公堂之懲辦王鶴亭誠不爲不嚴然此外之奉　郵局者亦祇畏　於一時未必能永　其積弊愚謂果飲盡心　　　　信者無論或交　局或投信箱必須山局中人逐一　　登之簿箱　有監不送利　一經事主投局　　立　　　　　一年中苟無貽誤則酌加犒賞夫旣有　　以　　先又有刑　以　其後人情不　　監亦何致再作奸紀　若　　風一啓訐告必多則事主與信差本無　　亦　　驚端誣告意外之事可無深處德有主恃郵政之責者其亦　此曹而亟思整頓哉 
[本館接奉電音]  
　　昨日午前七點鐘　二十五分時京　友人　　　來旨一道上諭一道敬謹譯登○四月初二日内閣抄奉旨各省　譯舉人著於四月初八日在保枷　覆試欽此同日奉上諭商部奏革員創辦工藝局頗著成效懇恩獎　一摺已革三品銜翰林院侍讀學十　　　　　開復　當以示獎　欽此 
[俄軍赴敵]  
　　華歴四月初二日英京倫敦來電云俄皇前　諭旨令卡　各　與幾　夫兩處之軍各赴東方禦敵因是俄皇特　幸是二　以送其行 
[毁雷沈艦]  
　　　滬日本　　事小田切君接到官電内開日本水師提督得片　氏於三月二十九日報稱日本水雷船護以某某諸兵艦在大　　一　打　俄人所沈海底水雷俄人在山上　砲六尊竭力猛　日　　　而進得以毁壤海底水雷五具其時有一　　水　忽然炸裂致擊損日　　宫古者立　　没當俄人砲　時日　　者六名死者二名 
[海面見雷]  
　　駐滬失國總領事古柄君接到華歴四月初二日烟　美　事在　内開海　出有示　　有輪船名亞洲者在威海術海面曾　海底水雷 
[俄]  
　　昨日俄國駐　辦理軍務大臣德希諾致書本館云　得華　四月初二日上午十一　五十分鐘時盛京來電内開遽俄兵官　沙着夫報稱刻於所管之地查得火藥　有四萬　之多因　　之於海至三　子一帶之　匪均爲俄兵　餘净盡遼陽之西現亦查有　匪經俄派兵計有　　及　十五　　兵至是地　　　甚多攻擊之下　匪均敗逃　　死屍一十具并有洋槍藥彈等物爲俄兵所獲俄兵死二人傷三人 
 
 

Page 2

 
 
[俄襲長津]  
　　高麗漢京來電云西歴五月九號俄人　令馬賊由　　繞出楚山以抵北有　近之　　地方發砲　　韓人聞報急於十號檄調駐守元山之陸軍一枝望北青進發 
[城津客述]  
　　日本大阪某日報登高麗元山來電云有客歸自城津述及日前有俄兵二百七十名或曰四百名闌入鏡城迨東歴四月二十七日悉數南下吉州一帶全不見有一騎一人外人之家於城津者計共三家皆幸平安無事從前所毁房屋刻已修葺一新城津以同民心皆歸向俄人惟朝鮮兵隊之屯駐北青者傾服日本一有命下卽願隨曰軍之後奮勇拒俄 
[日獲俄船]  
　　日本大阪某日報云東歴五月之朔我師攻占奉天九連城時分遣艦隊赴鴨緑江下游擄獲俄船三號其最大者約載重三百墩當危急時俄人自毁船中機括然後入水逃生中有一船未及毁壞輪軸一切毫無所傷此外二船則須稍稍修理刻已一律駛赴韓之龍巖浦附近用以轉運軍械貲糧矣 
[海賊劫糧]  
　　高麗鎮南浦來電云西歴五月九號烟臺日商吉岡公司雇令華船載運軍糧二百五十石望鎮南浦進發道經海洋島突有海盜揚帆而至將糧食悉行劫去并戕斃船中人八名 
[俄兵計數]  
　　天津來電云中國政府刻已查明俄兵之外駐满洲各地者計設戌四十二處每處至少在五百名左右都步兵二十一萬八千一百名騎兵二萬三千一百名工程隊一千七百名另有無關戰事者三千二百人 
[傷亡記數]  
　　俄國官報云鴨緑江一役我俄與日迭次搏戰計鴨緑江邊及九連城蛤蟆塘諸處傷亡武弁七十員士卒二千三百二十四名然疑其尚不止此數也 
[日兵决死]  
　　烟臺來電云三月十八日日軍第三次堵塞旅順口門時有軍士二十一名乘間渡登黃金山砲臺俄人發砲力攻以致全軍盡墨其中戰死十有二名另有九名被俄人所獲此外　頭山及老虎尾兩處砲臺前亦有日軍登岸 
[述普蘭店形勝]  
　　日本東京某日報云奉天普蘭店刻已由我日第二隊陸軍攻入矣攷普蘭店距金州約十一日里　日本每一里合中國六里許中有三十里堡五十里堡前石河長店堡諸地距西北海灣西語名矮逹磨司者约五百諾脫　中深入十八西里狹處祇二　闊處至八度回溯我日明治二十七八年與中國搆兵時其地只一荒村約有居民五十户左右自俄人建築華東鐡路景象遂曰漸繁昌與復州娘娘宫松樹嘴砂岡臺皆有大道可通日軍旣將其地據而有之則金州孤立無援得之當易如反掌矣 
[日勸俄降]  
　　日本東京某日報登佐世堡來信云日人第八七次進攻旅順時先用無綫電報傳語俄帥馬卡洛夫曰我今决計攻汝陸上砲臺及港中軍艦汝如自問才力不及不妨面縛歸降否則我軍鼓行而前無異迅霆怒發敵王之愾無稍留情幸明察焉久之又久並不見有覆函到來迨第三次堵塞旅順口門仍遣人勸令降服不知俄人何以答之 
[日使責言]  
　　京師來電云三月二十日奉天省城附近突有馬賊揭竿而起將電綫鐡路次第毁壤俄督矮列幾息夫聞報急商請奉天將軍增瑞堂留守派出大兵沿路妥爲保議事聞於日本駐京使臣内田氏遂於二十二日謁見外務部領袖責以此事有違局外中立章程尚未悉外務部如何覆答也 
[奥添軍費]  
　　華歴四月初二日英京倫敦來電云奥國定於明年增添陸軍經費計英金三百五十萬磅内分二百萬磅爲購備行軍砲之用至水師增添經費英金五百萬磅爲數年内造戰船及魚雷船之用 
[三國聨和]  
　　華歴四月初二日英京倫敦來電云塞爾維亞國王與門的奈格路國王從前意見略有不合現已式好無尤因此蒲爾加利亞國君至塞爾維亞修兩君相見之禮由是外間傳說謂三國互相聨絡蓋以免各國之覻觎也 
[德求開埠]  
　　京師來電云三月下旬某日德國駐京使臣向中國政府求爲山東周村關爲互市之場政府卽備文照會各國駐京使臣刻下正在互相計議 
[小樽大火]  
　　日本東京來信云東歴五月八日之夜十下鐘時日本北海道所轄小樽地方稻穗町　忽然火發延及色内南濱北濱各町被災民人二千四百八十一户共房屋一千二百二十八椽焚燬電竿二百四十株郵政局稅關小學堂各一所巡捕房二所銀行六家醫院三處至一下鐘時火始熄死傷者不計其數各保險行所需償欵約日銀二十萬圓 
[示遵戰例]  
　　鎮江訪事人云日前常鎮通海道郭月樓觀察出示曉諭略謂光緒三十年三月初六日奉南洋大臣魏札光緒三十年二月二十九日准外務部咨本年二月十六日准俄國雷大臣照稱俄水師統領聲稱凡各國商兵船駛入戰界夜無燈火日不懸旗並鳴砲致問而不升旗答復者卽以敵船相待用砲擊沈本大臣查此等辦法係爲目下戰事而設等因相應咨行貴大臣轉飭各關查照辦理免致悮會可也等因到本大臣承准此除咨行外合行札飭札關卽便遵照刻日出示曉諭等因到道奉此除函致稅務司查照並分行外合亟出示曉諭爲此示仰商民人等一體遵照辦理母違特示 
[購緝逃官]  
　　寗波訪事人云日前鄞縣周少軒大令接奉杭州府某太守扎文内開前任歸安縣知縣譚汝玉虧欠錢糧經前撫憲奏參革職監追旋于二月十二日越獄脫逃迄未緝獲爲特請懸賞購如有人能將譚革縣緝獲者賞洋銀一千元知風報信因而拿獲者賞洋銀六百元刻已出示曉諭俾衆周知矣 
[整頓幣制]  
　　蘇州訪事人云近日寶蘇局所鑄制錢每千文僅重二斤七八兩至重者亦不過三斤四五兩藩憲效述堂方伯大爲不悅限每千概重六斤總辦楊明府以局中並無此項錢模飭丁詣湖北購辦旣而方伯又訪得局中存錢甚多擬親臨查勘因之日來兌出制錢並無限制自朝至暮絡繹於逢 
[示安小販]  
　　鎮江訪事人云郡中小販糾衆焚燬警察局之外由城守營王守戎占鰲及城外總巡局員陳守戎忠勝在山巷拿獲放火之肉攤主某甲曁刧取營房洋槍之乙丙丁三人一併解至丹徒縣請訊三月二十八日丹徒縣主洪鷺汀大令發出四言告示曰菜擔　桶仍舊照行母得妄聽要捐錢文剴切再諭一體懍遵 
[梟亂餘聞]  
　　松江訪事人云前者金山縣蔣瀾江大令嚴剿梟奮不顧身兹以小醜漸平亟宜籌善後之策爰將所獲著名各匪用木籠 
 
 

Page 3

 
 
站斃並發出封條十餘紙飭差齎往各處將窩匪房屋封閉入官泖灣匪自黃子平與其叔阿培等人嘗　梟酋高阿虎爲師近日高見梟勢大衰懼不能免遂赴飛划營投誠營官令充當艙長阿培之弟三人則分給號衣編入兵籍某日有人見高在　　某酒肆沽飲　　自若縣差不敢拘拿另有周阿小者綽號小軍師又名弓絃阿小陰險狡猾爲諸梟冠　　左近民人馮毛毛係郡紳章覽菴主政家墳丁一日周向之　詐以馮應允稍遲遽揮白刃砍其所豢之狗而斃之大聲曰如敢道個不字有如此狗馮駭極子以洋銀八十四元跪求再三周始率黨而去三月初由泖灣圑局獲解縣署大令升堂研鞫飭取荆條鞭背一千翌曰復訊再鞭八百迄今匝月未見科以罪名於是　鎮喧傳謂大令將貸其一死云果爾則泖灣一帶鄕人恐無安枕之日矣 
[蘇省官塲紀事]  
　　蘇州訪事人云江蘇學政唐大宗師按試松江事竣於上月廿九日道經蘇省繫纜胥門外大碼頭翌晨卽解維赴鎮江舉行嵗試○滬寗鐡路帮辦江蘇候補知縣李大令　於本月初一日來省謁見撫藩臬三大憲禀知會同洋工程師測勘軌道已至無錫縣境 
[上海官塲紀事]  
　　昨日新委清道局員陳邵亭明府寶山縣知縣王緯辰大令北橋巡防局員　秋甫二尹先後至上海縣署拜會○浙江撫憲聶仲芳大中丞札委候補知縣邱焕章明府鴻文管押京餉赴都投户部交納昨日清晨道經滬潰泊舟英界觀音　　頭午後命駕赴縣署分别禀安拜會隨由縣主汪瑶庭大令派差至舟次妥爲照料 
[禁售本棉]  
　　俄國駐滬總領事闊來明君以木棉一物能製炸藥應入戰時禁貨之列因卽照會蘇松太兵備道兼江海關監督袁海觀觀察請爲申禁前日觀察札行上海縣署縣主汪瑶庭大令立卽派差傳諭花業董事轉咨各販户不得私將木棉運售戰國 
[禁洩公文]  
　　前有美商販運香烟二百墩來申運往牛莊銷售江海關稅務司好博遜君以其貨太多暫爲阻留嗣由美商禀請該管領事行文駐京使臣轉逹外務部移文稅務司商妥准其放行出口所有往來公牘日前曾登某報蘇松太兵備道兼江海關監督袁海觀觀察見之以此項公文道轅雖有底稿然甚秘密書吏何得私行抄送爰於昨日發出硃諭粘貼大堂略謂近來本署房科卯書漫不經心清書利令　昏往往將緊要公牘抄登曰報漏洩事情殊爲痛恨諭爾各書知悉此後如再有前項情事定卽查明從嚴究辦不貸 
[示知趨避]  
　　昨日上海縣主汪瑶庭大令飭吏繕就六言韻示頒貼法華鎮嚴家橋鎮洋涇鎮諸處其文曰照得營勇捕匪不准百姓圍聚疉奉憲諭示禁母得觀望大意邑兵匪格鬥居民觀看誤斃忽遭无妄之災其實禍由自取兹特重申嚴令各宜保身趨避 
[出示招告]  
　　上海縣汪爲出示招告事案准北橋巡防局函送張元銘控擄人勒贖之夏小弟張福生卽張生俞阿五等三名到縣審訊之下供詞狡展釘鐐收禁在案飭差補提供出咸五等在逃未獲查夏小弟實係光蛋醜類衆多難保無另犯擄人勒贖結黨訛詐各案當此匪徒充斥務必盡法嚴辦爾等如遭夏小弟之詐害者速卽來案具控本縣一訊卽釋夏已捕獲在案不必懼彼報復爲此出示招告母得觀望遲延須至招告者 
[會勘俄船]  
　　上月某日浦東楊家度俄商寶隆洋行棧房前泊有一俄國捕鯨船被已歇之山東水手深夜持斧將船主夫婦砍斃得財脫逃經寶隆棧主禀請本總管領事署某君照會蘇松太兵備道轅道憲袁海觀觀察飭知上海縣汪瑶庭大令會同俄員往騐昨日午後三下鐘時大令乘舟至浦東會同保甲總巡谢岳松明府楊家渡巡防局員黃子新二尹江海關稅務司好搏遜君俄總領事某君詣船中履勘一周查見行兇之器係鐡斧剌刃各一命帶至寶隆棧與棧主互談良久訂期初五日午後二點鐘時會點船中器具隨分道而回 
[逃婢讞詞]  
　　江蘇候補道王愼初觀察僑寓金陵有婢名菊花又名　梅忽於今年二月十五日逃逸無蹤四處訪尋杳無蹤跡嗣知被傭婦三姑娘串同劉少雲劉李氏誘至上海藏匿某小客棧因馳函蘇松太兵備道轅請道憲袁海觀觀察札拿解辦觀察允之函飭英美等國租界公廨讞員黃耀宿司馬派差恊同包探一併拘獲前晚升堂訊鞫菊花供稱年十四揚州人當六嵗時父母雙亡經人賣與王公館爲婢日加凌虐困苦不堪劉李氏之女三姑娘前在公館傭工未及數月卽被主人辭歇本年新春至公館拜年私約脫逃訂定二月十五日晚八點鐘由劉持舊鞋爲證届時後門已鎖由劉撬開同至城北督轅東轅門外劉李氏家躭擱半月有餘至三月初二日與劉李氏及劉附船至鎮江初四日至上海寓某小棧内旋遷至老北門内九畝地親戚家初由劉李氏携至某廠學習繅絲後暗中浼人求售索身價洋銀三百元供至此差役禀稱小的奉命往拿時僞稱欲買婢女劉李氏强索花粉洋銀四元劉供稱小的世居承恩寺旁向在蘇州養育巷朱子音所開寶翰齋骨董店爲夥兼刻圖章二月某日因聞母病回家奉侍三月某日返蘇旋卽來此劉李氏係小的姑母菊花如何逃出小的不得而知司馬曰爾從實供明尚可免受刑責劉始稱小的持菊花舊鞋與姑夫劉文奎往接時菊花已先逃出劉李氏供稱丈夫劉文奎向充庖丁女名二姑娘本在王公館傭工未及數月即被辭出小婦人不應將菊花帶至上海務求恩開一綫司馬飭將一干人分别還押聽候錄取供詞禀請道憲核示遵辦 
[宣講盛儀]  
　　美國進士李佳白先生每逢禮拜四晚必在上海六馬路格致書院講明新學用以誘掖後進啓發顓蒙本月初五日卽禮拜四晚八點鐘時仍在院中宣購中外官塲會晤之禮儀並各國欽使艱見中國大皇帝之規制共分數大端頗足廣人聞見奇語有志之士尚其膏車　馬以臨乎 
[尼菴盜案]  
　　昨日天將破曉時有盜匪十餘人明火執仗擁至本邑下海浦水仙庵用石撞開山門蜂擁而入將諸女尼用繩綑　任意搜羅旋見菴中除枯木牀香積廚外並無洋銀及貴重衣物忿忿不平於其去也拔刀剌傷一尼之手事後經人舁至上海縣署禀請縣主汪瑶庭大令騐明飭捕緝拿究辦 
[性法要學]  
　　是書爲泰西麗伯辣叨汪代拉肋稀所著浦左李君問漁譯以行世者也慨自末世是非不明好恶失其準則少年之略解和文歐語者遂摭拾平權自由均貧富諸謬說紛紛擾擾弔詭矜奇問之則曰此盧梭氏之宗旨也噫試問盧梭果泰西承學之儒所馨香而尸祝者乎而奈何竟奉爲圭臬恣其詖淫也李君心焉憂之謂循是以往無術挽回他年治亂興衰當不可以逆料爰取是書條分縷析譯作華文用以示意念之正的言行之程度倫常之規範晉按之準繩後生小子苟能身體力行則風化之純國家之盛當不難拭目俟之矣頃承媵函見　披讀一過謹書此以志欽忱時聖清光緒第一甲辰孟夏上海黃恊塤夢畹拜手 
[萬國红十字會來函]  
　　啓者本會昨承安徽撫臺誠中丞來函並籌助洋二千元江蘇學臺唐宗師來函並籌助洋二千元又承大通督銷局徐觀察來函並捐助英洋二百元除掣奉收照並另函復外謹乞登報伏希公鑒[  上海萬國红十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　江北某邑人　彭氏控寡媳江氏不肯隨歸原籍等情前晚縣主汪瑶庭大今弁堂訊究彭氏　見子娶同鄕江氏爲妻已有數年今兒子甫經病故江氏卽與某甲私識小婦人欲携同回籍堅不肯行叩求究斷江氏供小婦人原籍某邑父　　住上海自嫁戴姓生有一女今丈夫逝世婆婆勒令回籍小婦人因繫戀父母家是以不願隨回大令飭帶女入普育堂留養如不願守寡由　擇配○山東人王友裕扶其弟友和到縣訴請驗傷大令向之訊究友和供小的向袁老五買鳥無端起釁致被舉刀戮傷太令飭仵驗得　　受傷　實諭令自行醫治一面飭差提袁訊究○前由鹽捕營獲送擄人勒贖之梟首錢關寶到縣大令訊責收押在案兹經其母錢彭氏及錢　　投案籲恩前晚大令升堂研訊錢端裕供小的家住閔行鎮附近錢關寶之父錢春光無子承嗣小的胞伯西根爲嗣後胞伯夫婦雙　族中人議以小的兼　　春光已生關寶小的遂仍歸本支並未分得田畝邇來關寶專與梟匪爲伍小的恐被累及從不與之交談上月二十四日之夜關寶率領梟匪董大榮等數十人來借洋銀適小的出外遂將父親廷貞劫去關閉勒贖小的央朱建芳尋至南匯縣境魯家匯鎮出洋銀七百元贖回現在父親因受驚患病是以遣小的投案代質錢彭氏供小婦人年六十四嵗兒子關寶年三十有一幼時曾習製棺近年專與鹽梟爲伍常回親戚鄰佑　祚被擾之人來家理論小婦人每向之賠禮并售去祖遺田二十餘畝賠償被累之家此次不得已知照鹽捕營獲送到案伊揚言如得回家定將小婦人及伊妻一併處死爲特叩求大老　盡法嚴懲以除後患錢會根禀稱小的充當治下二十七圖地保家居塘灣鎮去冬關寶拐得沈坤和之媳欲賣與小的索洋銀一百二十元小的知係有夫之婦送還沈家後被關寶詐去洋銀三十元小的因將情告知伊母彭氏由彭氏如數償還旋被開寶知悉復向小的詐去洋銀六十元伊姊丈謝之興亦無端被詐洋銀二十元大令著各退去聽候詳請督撫憲批示照例懲辦 
[南市捕房紀事]  
　　昨日吕山泉扭船户陳小弟至捕房訴稱伊承裝江蘇新陽縣漕糧短交若干石請卽請卽究追捕頭以事關漕務著自行投縣控追○歹人湯百金行竊某姓船上衣服數件經失主投報捕房捕頭倩人拘獲吊到原贜押候轉解馬路工程局禀請總辦翁子文太守訊究○竊賊李雲昌行竊某姓家釘靴衣服經失主投報捕房捕頭倩包探拘獲吊出原贜押候解至工程局禀請太守訊究○某襪店夥陳某娶揚州人陶氏爲室時占反目之爻昨日互扭至捕房呶呶聲訴捕頭麾之出外不子根求○老白渡隆順飯館主姚安瀾與寡婦王張氏私識前日不知因何突起争端致將氏頭顱擊破氏遂扭姚至捕房聲訴捕頭令押候轉解工程局禀請太守訊究旣而姚浼人保釋捕頭准之 
[英美等國租界公堂瑣案]  
　　日前德國某兵船上失去漆及布帆等物報經包探劉阿炳查得水手成阿蘭及阿銀所竊雇令三杉船裝至馬頭携往鍾阿法所開舊貨店變價因將盛鍾拘獲解案德兵船管帶某君派令某弁帶同水手頭目鮑阿明投案候示劉探偕呆號西探禀稱盛等所竊各贜刻已吊齊並無遺失鮑訴稱小的不知盛等作此不端之事阿銀係盛所薦請著盛交出可也盛供阿銀今已不知何往鍾供前晚阿銀來店聲稱有漆及布帆欲售邀小的至船上估看小的知其來歴不明當塲拒絶襄讞委員王松丞剌史商之德總領事署繙譯官麥令豪君判責盛二百板枷號一禮拜期满之後管押一月鍾管押一月鮑無干省釋各贜給某弁領去○歹人李阿二周桂華誘令劉海泉飲至沈醉攫去洋銀三十元報經某包探拘案請究劉供是曰小的收得會項洋銀五十五元除將二十五元歸還欠欵外尚餘三十元李周偵知邀至某酒店沽飲醉後將洋銀悉數攫去是以報捕拘獲叩乞究追李周堅不承認剌史著交人保出聽候查明訊核○包探徐阿華解陳王氏至案禀稱此婦行竊詹凌春家洋銀七十五元報由小的查獲已詰知用去十九元請爲訊究詹訴稱小的與陳王氏同居前次失去洋銀二十五元因未查明不敢妄指前日收得會欵洋銀七十五元又被竊去業經包探起出原贜四十元及鈔票二十元尚少十九元求恩讯究陳王氏供尚有十九元寄與婆婆處伊初次所失二十五元並非小婦人所竊陳王氏之去陳某投案呈繳洋銀十九元供稱小的在外傭工不知妻子作此不端之事剌史判責氏手心二百下管押十日○五百二十一號華捕拘送賭徒金錦生至案禀稱此人日在天后宫内誘人賭博藉端索詐無惡不爲今被小的所拘請爲重辦剌史判責二百板枷號一月期满之後管押三月再責二百板始准開釋○包探徐榮珊解積賊陳阿林至案禀稱此人行竊俞桂寶薛浩峯楊珍培項瑞生四家衣物報由小的吊到各贜解請訊究剌史判責二百板管押三月各贜分給失主具領○劉桂卿前將狐皮袍一件倩韓金仁求售旋被歹人朱仁安騙去報經包探邊槐舟拘獲送案韓供此衣由朱持向某質肆質得洋銀四十一元四角今已吊案求恩究懲質店夥求追質本剌史著將朱管押限兩禮拜繳齊質本然後訊核○六百六十八號六百零七號兩華捕解某姓家所雇車夫紀和尚蘇三郎至案禀稱伊等二人所曳之車未向工部局輸捐領照請爲究辦剌史判各罰洋銀二元補捐執照○船户周阿桂被張阿福行竊鐡錨兩報經具包探拘案請究剌史判責二百板枷號一禮拜○李阿炳與沈長生金阿虎口角致被擊傷腿際昨日扭案請辦有杭阿二者投案聲稱小的目擊金沈將李兇毆特來作証剌史判責金二百板枷號一禮拜沈枷號五日○三百十號華捕偕包探竇如海解流妓王三寶妓傭張王氏至案剌史訊知因拉客被拘判罰洋銀二十元○某店主殷星燦積欠某曰商銀兩控經剌史訊供管押飭差將房屋封閉在案前晚殷妻常氏帶同學徒朱阿根拆毁竹籬由後門入内私將衣服取出適爲巡捕所見拀入捕房昨日解案請究剌史飭交官媒看管聽候訊核 
[法租界捕房紀事]  
　　流氓錢福生糾同羽黨同瞿金生藉端訛詐禠去衣服報經包探拘獲解請讞員陳楚生大令訊供忽有寗波人任順興者以妻子某氏被錢誘至沈桂榮所開小客棧内奸宿旋竟賣入娼寮訴求嚴辦錢供稱任妻係龍華阿全所拐大令因令押候補提阿全質訊昨日包探將阿全拘入捕房捕頭詰知任妻實賣與嘉定縣境某姓家著押候禀請大令備文關提訊斷○偷兒某甲行竊某姓家衣服一包携至某押店求質適爲包探所見連贜帶入捕房捕頭命押候解送公堂禀請訊辦○歹人某乙行竊某烟館中烟槍一枝報經包探查獲吊到原贜解入捕房捕頭令押候解送公堂禀請訊究 
[美租界捕房紀事]  
　　前日薄暮時東洋車夫某甲拉車至崑山路中西書院門外偶不留意撞倒院中學生周偑芝傷及腰際適爲一百五十八號巡捕所見將甲拘入捕房捕頭見周所傷尚無大礙問之云不願多事因從寛將甲釋出○前晚西人某甲以細　某乙傭婦某氏闖入臥房形跡可疑因之扭訴捕房捕頭令暫押片時卽行釋出○前晚六百三十二號巡捕巡至裏虹口寶昌繅絲廠後見有　類乞人之男屍一具因卽回報捕房捕頭令地保轉報善堂備棺收殮○昨晨跪灘賊季阿根潛入耶松船廠中行竊舊銅等物携之而出適爲四百九十號巡捕所見拘入捕房捕頭令押候解送公堂禀請讞員黃耀宿司馬訊究○昨晨偷兒王阿四不知在何處竊得銀質對時表及銀練等物携至西華德路某押鋪質錢包探陳洪德見其形蹟可疑拘入捕房捕頭令押候解送公堂禀請訊辦 
 
 

Page 10

 
 
   
 
 

Page 11

 
 
   
 
 

Page 12

 
 
批著照所請該部知道欽此署齊齊哈爾副都統程奏爲叅報微臣到江　署齊齊哈爾副都統曰期摺初　日新署齊齊哈爾副都統臣程德全跪奏爲恭報　臣到江接署齊齊哈爾副都統曰期並感激下　恭摺仰祈聖鑒事竊臣於光緒二十九年十一月十一日欽奉上諭吉林卽補道程德全著賞給副都統銜署理齊齊哈爾副都統欽此欽道於十三日恭摺叩謝天恩仰蒙召見兩次訓誨周詳莫名欽感十二月初一日陛辭後於十一日行抵奉天祇謁福陵昭陵訖竊維東三省當此時局内政外交亟應聨爲一氣用是迂道與各該將軍等籌商一切光緒三十年二月初十日行抵齊齊哈爾城署副都統任所當卽恭設香案望闕叩頭祇領任事訖伏念臣蜀東下士皖北微員超　監司已屬非常寵遇遽膺專閫尤爲逾格恩施查黑龍江省爲東北邊陲齊齊哈爾居七城首要自鐡路暢行庚子之後時勢遷　諸凡待舉况墾荒爲實邊至計善後亦目前要圖如臣　昧深懼弗勝惟有殫竭愚誠與署將軍蕯保悉心商　妥籌辦理以期仰答高厚鴻慈於萬一所有微臣到江接署曰期並感激下忱理合恭摺具陳伏乞皇太后皇上聖鑒謹奏奉硃批知道了欽此署成都將軍蘇奏爲成都满營實　馬匹　壯足額摺初八日兼署成都將軍副都統奴才蘇　岱跪奏爲成都满營　拴馬匹　壯足額恭摺仰祈聖鑒事竊　准兵部咨本部具奏整頓馬政各欵一摺欽奉諭旨京外各營各直省驛跕額設馬匹支應差操接遞公文均關緊要並著各該管大臣確切查核年終具奏如查缺額疲乏等弊卽著從嚴叅辦等因欽此欽遵咨行前來查成都满營額設騎操馬匹除接准部咨行令裁减曁兩次奏明裁馬添兵節乾充餉外八旗實拴馬四百五十匹其中如有口老疲庾倒弊卽經遵照奏准成案變價節乾隨時補買足額每年報部查核在案兹於光緒二十九年底奴才將成都满營實拴馬匹逐一點驗均屬臕壯足額差操得力仍嚴飭恊佐等官督率兵丁加意餧養留心照料總期不誤差操以仰副聖主整頓馬政之至意所有奴才查明成都满營實拴馬匹臕壯足額緣由理合恭摺具陳伏乞皇太后皇上聖鑒謹奏奉硃批兵部知道欽此記名簡放提督李奏爲恭報奴才接印任事日期遵旨改題爲奏摺初八日記名簡放提督山東登州鎮總兵密勇巴圖魯奴才李安堂跪奏爲恭報奴才接印任事日期遵旨改題爲奏恭摺仰祈聖鑒事竊奴才由直隷通永鎮總兵經山東撫臣周馥會同直隷督臣袁世凱奏調赴東接統先鋒隊右翼等營奴才當於光緒三十年正月十二日將通永鎮篆務曁防營事宜交代直隷督世檄委貴州安義鎮總兵董履高接收清楚復於正月十三日欽奉上諭山東登州鎮總兵員缺著李安堂調補欽此曾經呈請直隷督臣袁世凱代奏叩謝天恩籲請陛見嗣奉硃批母庸來見欽此奴才即赶赴山東面晤撫臣會商地方營務事宜旋准撫臣咨會應卽先赴維縣接統先鋒隊右翼等營海防馬步各營俟護鎮派員齎送登州鎮文卷關防到濰接印任事奴才隨由省起程於光緒三十年二月二十三日馳抵濰縣於二十四日准護理登州鎮總兵管帶海防步隊中營儘先叅將王步清委中軍遊擊韓恩慶將登州鎮總兵官關防一顆王命旗牌五面桿火牌三强並文卷書籍等項齎交前來奴才隨恭設香案望闕叩頭謝恩祇領任事所有奴才接印任事日期理合遵旨改題爲奏伏乞皇太后皇上聖鑒謹奏奉硃批知道了欽此記名提督鄭奏爲恭報奴和洋巡班满歴過洋面情形摺初八日記名提督廣東北海鎮水陸總兵奴才鄭潤材跪奏爲恭報奴才洋巡班满歴過洋面情形恭摺仰祈聖鑒事案奉上諭嗣後水師提鎮著於每嵗出洋時具奏一次俟出洋往返事畢卽將洋面如何情形據實具奏等因欽此欽遵在案伏查北關鎮洋巡章程所轄洋面每上下兩班出洋巡緝上班自正月初一日起自六月底止以龍門恊副將統巡下班自七月初一日起至十二月底止以北海鎮統巡今光緒二十九年七月初一日起輪值統巡經前署北海鎮總兵奴才李先義將出洋日期恭摺奏報在案奴才八月十八日在洋次接印任事卽於是日出洋督率值巡備弁在於上下交界洋面往來梭巡至十二月底班满所有洋面劄交護理龍門恊副將馮兆玉就日出洋接受飭令認眞統巡督緝務期有盜必獲洋面又安仰副聖主綏靖海疆至意再奴才歴過洋面均尚安靖堪慰聖厪除將洋巡班满日期呈報兩廣督臣查核外所有奴才下班出洋統巡期满歴過洋面情形理合據實恭摺具奏伏乞皇太后皇上聖鑒謹奏奉硃批知道了欽此水陸總兵吉奏爲恭報奴才出洋統巡日期摺初八日鎮守廣東高陽羅水陸總兵官奴才吉瑞跪奏爲恭報奴才出洋統巡日期仰祈聖鑒事案查道光二十三年十二月初七日奉諭旨嗣後水師提鎮著於每嵗出洋時具奏一次俟出洋往返事畢卽將洋面如何情形據實具奏其實因公不能出洋卽著自行奏明均令咨禀該省總督以憑查核等因欽此欽遵在案伏查奉行變通巡洋章程遞年巡洋上班自正月初一日起至六月底止改以高州水陸總兵出洋統巡下班自七月初一起至十二月底止改以陽江營遊擊出洋統巡等因現值光緒三十年正月初一日届當奴才上班統巡據下班統巡陽江營遊擊賴馥禀稱統巡各營洋面依期會哨均皆安謐當將兵船禀交前來奴才卽日按出洋督率備弁管駕各兵船在於所屬水師陽江等營洋面認眞巡緝除俟出洋班满再將歴過洋面情形據實奏報外所有奴才統巡日期理合恭摺具陳伏乞皇太后皇上聖鑒謹奏奉硃批知道了欽此山東巡撫周奏爲兗州鎮總兵因病出缺請旨簡放以重職守摺初八日頭品頂戴兵部尚書銜山東巡撫臣周馥跪奏爲兗州鎮總兵因病出缺所遺員缺請旨簡入以重職守恭摺仰祈聖鑒事竊據兗州鎮中營遊擊陸國銘禀稱兗州鎮總兵田恩來因感冒風寒蠲發勞傷醫治罔效延至光緒三十年二月二十三日因病 
 
 

Page 13

 
 
出缺等情禀報前來臣查該總兵田恩來係山西陽曲縣人咸豐七年投効安徽軍營轉戰江南山東等省克復盱眙懷遠等縣鳳陽府城身受槍矛各傷並於肅清捻匪案内出力歴保至副將留於江南儘先補用補副將後以總兵用加果勇巴圖魯名號並戴花翎同治十一年借補江蘇准陽鎮中軍遊擊轉補漕標中軍副將經前兩江總督臣奏保堪勝實缺提督總兵光緒二三年八月補授山東兌州鎮總兵在任十餘年整飭營伍兵民翕服該總兵年逾六十精力尚健遽因觸發勞傷在任病故良將難得臣甚惜之其身後事宜已飭兗州府縣妥爲料理所遺兗州鎮總兵員缺係統轄袞州泰安沂州武定四府濟寗直隷州並濟南府屬各汛地兼帶馬步防營地處南北衝途巡防彈壓保護遊歴洋人最關緊要相應請旨迅賜簡放以重職守理合恭摺具奏伏乞皇太后皇上聖鑒謹奏奉硃批另有旨欽此山東巡撫周奏爲記名提督借補濟城守營叅將萬清傳護理兗州鎮總兵片初八日周馥片再兗州鎮總兵田恩來因病出缺業經臣恭摺奏報所遺員缺自應先行遴員接護以重職守查有記名提督借補濟城守營叅將萬清傳精細穏練熟諳營務堪以前往護理除檄委遵照外理合附片具奏伏乞聖鑒謹奏奉硃批知道了欽此山東巡撫周奏爲揀員請補守備員缺摺初八日頭品頂戴兵部尚書銜山東巡撫臣周馥跪奏爲揀員補守備員缺恭摺仰祈聖鑒事竊照鉅野營守備黑金寶因於軍政案内休致開缺接准兵部咨以該守備係陸路部推第一輪第二缺應用卓異人員行令揀員請補等因伏查武職輪缺新章裁缺人員准其先儘補用不入輪次計算今東省現無卓異人員自應以裁缺人員插班請補臣查有裁缺卽用守備梅冠軍現年五十七　係山東泰安府肥城縣人由武舉應光緒三年丁丑科會試中式武進士奉旨以衛守備用欽此二十一年經兵部掣簽借補江西安吉守御所千總仍由原銜升轉歸守備班在任候選用是年十一月帶領此見奉硃筆圈出著照例准其借補欽此二十二年二月到任二十八年奉文裁缺交缷交缷安吉守禦所千總經江西撫臣給咨回東歸入守備裁缺卽用班補用是年十二月到標後候選在案該員操練純熟講求營務以之請補鉅野營守備與例相符合無仰懇天恩俯准以裁缺卽用守備梅冠軍補授鉅野營守備洵堪勝任如蒙俞允該員裁缺守備請補守備銜缺相當母庸送部引見除將履歴清册咨送部科查照外謹會同曹州鎮總兵臣龍殿揚合詞恭摺具陳伏乞皇太后皇上聖鑒飭部覈覆施行謹奏奉硃批户部議奏欽此山東巡撫周奏爲新補登州鎮總兵李安堂現在到東應卽飭赴新任片初八日周馥片再新補登州鎮總兵李安堂現已到東應卽飭赴新任卽在　縣營次接印並飭接充武衛先鋒隊右翼翼長兼統右後兩路八營海防二營原派代理翼長之副將陳萬清仍回青州營次照舊辦事除咨部查照外理合附片队奏伏乞聖鑒謹奏奉硃批兵部知道欽此直隷總督袁奏請恩准將候補知縣竇立傳仍照原保俟補知縣後以直隷州知州用片初九日袁世凱片再臣前保光緒二十七八年永定河兩届安瀾出力人員内有在任候補知縣南七工東安縣主簿竇立傳請俟補知縣後以直隷州知州用經部議覆該員係北河試用縣丞所謮俟補知縣後以直隷州知州用核與例章不符應令另核請獎當經轉飭遵照在案兹據永定河道衛杰詳查竇立傳由北河試用縣丞於二十七年七月在順直振捐案内報捐免補縣丞離任以知縣仍留原省補用所請俟補知縣後以直隷州知州用與例相符並非層遞预保仍懇照原保給獎請奏前來臣覆查無異相應仰懇天恩俯准將候補知縣竇立傳仍照原保俟補知縣後以直隷州知州用以昭激勸理合附片具陳伏乞聖鑒訓示謹奏奉硃批著照所請吏部知道欽此直隷總督袁奏請懇恩俯准將天津道經徵海稅仍照前案儘解俾免賠累片初九日袁世凱片再天津道經征海稅前因庚子之變收數短絀經臣於光緒二十八年十二月間奏請儘征儘解欽奉硃批著照所請户部知道欽此二十九年八月經征一年期满當將征解銀數奏報在案嗣准部咨仍令照額征收按年解部等因惟查此項海稅專收海船載貨稅銀名爲關稅實則落地土稅昔年原係儘征儘解並無定額後因征多報少弊竇叢生始約略估計奏明以二萬六千兩作爲正額解部以一萬四千兩作爲盈餘解司充分再多則作溢餘歸經征之員津貼辦公道光以前輪船尚未通行所收稅銀有盈無絀迨輪船暢行以後收數日見短少幸有江浙海運漕糧沙輪各船准免帶貨二成稅銀並給事中洪昌燕御史胡壽椿奏免米稻雜糧各稅約計每年共免徵銀三萬一千餘兩當應徵解部正額銀五千二百餘兩解司盈餘銀三千一百餘兩歴年雖無盈餘尚敷報解迨甲午中東失和海道梗阻稅收益絀經前督臣王文韶奏准暫行儘徵儘解後雖循舊復額歴任均多賠累自經庚子兵燹海船毁失過半其未毁者亦多歇業而輪船較前更多奉省又開鐡路各路暢行運貨尤便以致海船無可攬載稅項尤絀是以臣復有儘徵儘解之請今准部咨仍令復額極知庫儲支絀待用孔殷但可設法招徠敢不勉力照辦無如各商辦貨多由輪船火車裝運其用海船載運者極少上届一年期满僅徵銀四千二百九十餘兩其勢已成弩末現值日俄開釁海道艱險進口之貨固屬寥寥出口之貨更復無幾本年自開河迄今僅收稅銀二百數十兩不及往年十分之一爲從來所來有斷難照額據天津道王仁寶禀請奏明照案儘徵儘解前來臣覆加確核委係實在情形相應仰懇天恩俯准將天津道經徵海稅仍照前案儘徵儘解俾免賠累理合附片陳伏乞聖鑒訓示謹奏奉硃批户部知道欽此大臣溥奏爲籌備牛運粟米以濟京倉振需摺初九日 
 
 

Page 14

 
 
奴才溥　跪奏爲籌備牛運粟米以濟京倉賑需茶摺仰祈聖鑒事竊查牛莊等處應徵運通米豆所有光緒二十七八兩年分額徵曁帶徵二十六年分三成五米豆均經奏准改交折色並將所折銀兩先後奏明解交户部兌收各在案惟二十九年分應徵米豆迭准户部咨稱京倉振需孔急無論如何爲難務須徵運本色以濟要需等因在部臣念切民食奴才敢不勉爲其難藉以共維大局當於上年十月開徵以前卽飭令牛莊曁遼熊蓋各城界官等催黴本色限於十月内完交以便解還嗣經迭次札催而各該界咸以各莊户因俄軍未退交納本色諸多苦累仍懇改交折銀等情相繼陳請正在飭覆嚴催間而俄人復有回據省城之事維時人心揘駭催徵更屬不易迨去嵗臘杪曰俄啓釁遼南一帶俄軍雲集民間艱苦情狀百倍於昔爲官吏者方謀撫恤之不暇安忍再事督迫奴才籌思再四焦灼萬分京振旣待用孔殷民艱又在所當恤欲兩全而交盡必兼顧而統籌當委記名道府花翎四品銜郎中錫齡阿將應徵之米先行設法籌買以備振需無如奉省自經變亂之後民鮮蓋藏而頻年以來遷徙流離半多失業卽素稱産糧之區亦每有因耕種未能及時而牧成歉薄者近日糧價之昻已較前增至數倍則糧米之缺購買之艱概可想見該郎中多方輾轉廣爲搜求始於附近山海關之中後所購得粟米計倉石三千四百石核與二十九年分額微曁帶徵二十六年分應行徵解之米數敷用無虧現已飭該郎中卽在該處妥爲存寄並飭地方官就近照料惟應如何運解京倉懇請飭下户部查核辦理此項米石及額徵常徵之豆將來究能作何催徵之處容由奴才隨時查酌情形再　奏聞除咨部查照外所有籌備粟米以濟振需緣由理合恭摺具奏伏乞皇太后皇上聖鑒謹奏奉硃批户部知道欽此直隷總督袁奏請恩准該職員井應斗在原籍自行建坊並監生井汝湘爲其祖母井李氏等各建一坊片初九日袁世凱片再據署西寗縣知縣蔡濟勲禀稱該縣設立小學堂因經費不敷勸諭紳董量力捐助據前任廣西潯州府通判在籍紳士井應斗情願變産報捐學堂經費一千兩又監生井汝湘遵其祖母井李氏母井高氏之命變賣奩飾報効學堂經費銀一千兩請奏獎前來臣查井應斗等家僅中貲慨捐鉅欵洵屬急公好義有裨學校所捐銀兩均與建坊定例相符合無仰懇天恩俯准該職員井應斗在原籍自行建坊並監生井汝湘爲其祖母井李氏母井高氏在原籍自行各建一坊各給予樂善好施字樣以示嘉獎理合附片具陳伏乞聖鑒謹奏奉硃批著照所請禮部知道欽此直隷總督袁奏請恩准該孀婦張李氏在原籍自行建坊给予樂善好施字樣片初九日袁世凱片再據署昌黎縣知縣馬長豐禀稱該縣設立小學堂因經費不敷勸諭紳董量力捐助據該縣孀婦張李氏情願報効學堂經費銀一千兩請奏獎前來臣查張李氏家僅中貲概捐鉅欵洵屬深明大義嘉惠士林所捐銀兩核與建坊定例相符合無仰懇天恩俯准該孀婦張李氏在原籍自行建坊给予樂善好施字樣以示嘉獎理合附片具陳伏乞聖鑒謹奏奉硃批著照所請禮部知道欽此直隷總督袁奏爲請旨飭下兵部發給照票並理藩院轉行各該旗盟長妥爲照料片初九日 
袁世凱片再北洋添練各軍需馬甚多亟應及時購辦以資操防擬卽委派留直補用叅將陳永祿遊擊倪芳補用知縣王敦路前往張家口外逹賴缸改逹賴其子代請公覺隆公齊親罕將軍其予等處産馬之區採購　壯高大戰馬二千四相應請旨勅下兵部發給照票並請勅理藩院轉行各該旗盟長俟該買馬委員到時妥爲照料公平交易勿許任意刁難　價居寄　資採　除咨兵部理藩院庫倫辦事大臣查照並咨照察哈爾都統張家口監督照例免稅查騐放行外理合附片陳明伏乞聖鑒訓示謹奏奉硃批該衙門知道欽此署閩浙總督李奏爲總兵因病出缺請旨簡放以重職守摺初九日署理閩浙總督江西巡撫臣李興銳跪奏爲總兵因病出缺請旨簡放循例由驛馳陳仰祈聖鑒事竊據署浙江海門鎮標中軍遊擊邱世藩呈報浙江海門鎮總兵余宏亮因患痰喘醫藥罔效於光緒三十年正月三十日在任身故等情並來查余宏亮籍隷湖南長沙縣由武童投効隨軍剿匪迭著勞績歴升副將蒙恩補授今職蒞任以來於轄屬水陸營務均能認眞整頓實力講求兹遽因病出缺殊深惋惜所遺海門鎮缺相應請旨迅賜簡放以重職守惟該處地方遼闊督率巡洋均關緊要應卽先行遴員接署以免曠誤查有記名總兵留浙儘先補用副將王立堂資勞頗深驭下整肅堪以委署除檄飭遵照外謹循例由驛馳奏伏乞皇太后皇上聖鑒訓示謹奏奉硃批另有旨欽此直隷總督袁奏爲命案照章摘叙簡明案由摺初九日太子少保北洋大臣直隷總督臣袁世凱跪奏爲命案照章摘叙簡明案由恭摺彚陳仰祈聖鑒事竊查前准刑部奏准通行令將尋常命案死罪案件遵照二十六年奏定章程彚案具奏並備錄供招咨部核辦等因又據某司以直隷兵燹以後各屬出案較多請將新案仍照舊案造册簡便辦法暫勿拘定限期以免積壓等情詳經臣會同順天府尹奏奉硃批刑部知道欽此欽遵各在案兹據按察使寶棻查有涿州民人趙二定因向孟高氏調姦不從被其拉住嚷駡用鐡鑿札傷孟高氏越日身死並誤　傷其幼子伶光平復將趙二定依調姦未成罪人殺死本婦無論立時及越數曰俱照犯罪拒殺捕人律斬候通行擬斬監候秋後處决孟高氏照例附請旌表又遵化州民人盧奎因與趙慶豐争辦會事被駡不甘糾邀袁三分持木棍鐡尺等械共毆趙　　致傷後復因趙慶灃稱俟傷痊報復該犯起意用尖刀故扎趙慶灃身死將盧奎依故殺律擬斬監候秋後處决袁三依共毆執持兇器傷人例擬軍以上二案業經由司提審解勘發回分造審看清册呈請彚奏前來臣覆核無異正在彚辦間接准刑部咨行光緒三十年正月十五日恩詔倏欵本應逐案查明添叙惟清册發司另辦造送有稽時曰除將原册送部聽候併辦以　　捷外理合遵照　章彚摘案由恭摺具陳伏乞皇太后皇上聖鑒勅部核覆謹奏奉硃批刑部議奏欽此 
 
