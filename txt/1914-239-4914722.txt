# 1914 - 239 - 4914722

 

Page 1

 
 
   
 
 

Page 2

 
 
時評 
[全體推翻之現在（冷）]  
　　自亂事定後至於今日其間推翻國會推翻約法推翻政黨推翻各級自治不久而將推翻内閣制或者且手推翻學校一人倡之衆人和之一事發之衆事繼之幾幾乎凡共和國之形式有一不推翻者而心有所不快 
國會推翻必將重組約法推翻必將重訂政黨推翻必將重建各級自治推翻必將重行召集内閣制推翻必將改爲總統制學校之推翻不推翻未可必苟推翻者亦必有爲之代是故謂他日而全無共和國之形式者我不信也然而在今日則固無國會也無約法也無政黨也無地方自治也共和國之形式所存無幾也故曰現在者全體推翻之現在也 
嗟乎以言財政今日固無事不可省以言有弊中國又何事尙可留 
[命令]  
　　二月三日大總統命令地方自治所以輔佐官治振興公益東西各國巿政愈昌明者則其地方亦愈蕃滋吾國古來鄉遂州黨之制嗇夫鄉老之稱聿啓良規允臻上理要皆辨等位以進行决罪離官制而獨立爲社會謀康寗决非爲私人攘權利乃近來迭據甘肅山東山西湖北河南直隸安徽等省民政長電呈各屬自治會良莠不齊平時把持財政抵抗稅捐干預詞訟妨碍行政請取消改組等語業經先後照准在案茲又續據熱河都統姜桂題電稱承德縣頭溝鄉議事會私設法庭非刑考訊湖南都督湯薌銘電稱湘省各級自治機關密布黨徒暗中勾結當亂黨叛變各會職員跳盪禱張或托僞命自任中堅且平時弁髦法令魚肉鄉民無所不至請即行解散以清亂源山東民政長田文烈等電稱棲霞縣鄉民因上下兩級自治會平日私受訴訟濫用刑罰集怨釀變聚衆圍城業巳派隊彈壓吉林民政長齊耀琳呈稱長春縣議事會議長議决不按法定人數違反省行政長官命令把持稅務非法苛捐冒支兼薪並對於外交重事公然侮辱貴州民政長戴戡電稱黔省自治機關由多數暴民專制動稱民權不知國法非廓清更始庶政終無清肅之時浙江民政長屈映光電稱浙省自治會侵權違法屢形自擾請停止進行另訂辦法各等情本大總統深維致治之道貴在無擾革命以來吾民兩丁困厄滿目瘡痍每一念及惄焉如擣似此藐法亂紀之各自治機關若再聽其盤踞把持滋爲厲階吏治何由而飭民生何由得安著各省民政長通令各屬將各地方現設之各級自治會立予停辦所有各該會經管財産文牘及另設財務捐務公所等項由各該知事接收保管會員中如有侵蝕公欵公物者應澈底清查按律慾辦其從前由各該會擅行苛派之瑣細雜捐諸凡不正當之收入並着各該縣知事詳晰查報内務部酌量核定至於自治不良固由流品濫雜亦由從前立法未善級數太繁區域太廣有以致之着内務部迅將自治制度重新釐訂務以養成自治人才鞏固巿政基礎爲根本之救治庶符選賢舉能之古旨漸進民治大同之盛　其自治制未頒定以前各該地方官尤宜愼選公正士紳委任助理自治會員中亦不乏賢達宿望並宜虚衷延訪勤求民隱不得誤會操切致違本大總統懲除豪暴保乂善良之本意此令 
又令汪步端給予二等嘉禾章此令 
又令任命龍覲光爲廣惠鎭守使兼充廣東陸軍第一師師長此令 
又令國務總理熊希齡呈據法典編纂會會長施愚呈稱法律編查會業經成立所有原設之法典編纂會應即裁撤等語應照准此令 
又令財政總長熊希齡呈請任黄元爲僉事應照准此令 
又令領參謀總長事黎元洪呈請任命師景雲爲江蘇都督府參謀長劉宗紀爲江蘇都督府參謀應照准此令 
[專電]  
　　北京電熊希齡此次向袁總統面辭時極懇摯决絶且决不願受其他職事據要人推測袁已内允但因有别種關係發表總在初七以後 
北京電熊希齡以最後决心將正式辭總理及財政必邀允周將兼財政段或代總理梁張汪暫不動大勢上已確定段已回京趙秉鈞亦已來 
北京電約法會議之選舉日期命令昨巳宣布由各監督調查合格者呈報内務部覆核其日期以覆核文内所預定者爲準但至遲不得過二月二十日後京師之選舉擬提前辦理北京電據内外推測將來約法必須改正者一第四章之三十三三十四三十五等條所列各項均不須交參議院二增加四十條之特赦减刑復權之宣告權三總統得發緊急命令及財政緊急命令四採總統制五五十四條所載憲法修定法將改由國會以外之機關修定之北京電袁總統主幣制用兩特將前在北洋之奏摺鈔送國務院果爾則將幣制委員會所擬全體更動此間有西洋留學派力倡外人贊成用兩說蔡廷幹卽其一 
北京電交通部仿外交部例於十一日開茶會宴中外人千餘以上係在外交新公所 
北京電法官甄别之結果甚不良 
北京電交通部决定先設京滬漢甯煙臺五處無線電報 
北京電任姚華爲北京女子師範學校長 
南京電都督府經費浩繁溢過額定數倍聞一月分經費巳支用六萬八千餘元 
南京電政府覆電徐屬兵災賑欵中央無力籌撥 
南京電都督省長現籌洋六萬元仿因利局章程設立待濟處轉借小商使之營業已委盧吉人爲處長 
南京電馮督赴蘇檢閱軍隊准一星期返甯 
[特約路透電]  
東京電海軍受賄案現正由海軍省之特别查問會從事於查問惟柏林法庭判决利希特勒索案之文件未經寄到及浦萊君郝門君豫審案之情形未經發表之前必少確實消息二君今均下東京監獄法庭公布豫審情形須在二月十二號期前不准具欵保釋浦萊君之夫人現庽聖羅克醫院創口漸愈日本各報皆連篇累牘登載關於浦萊君現狀駭人聽聞之訛說且以彼等之政治學識詆責某某等外人及海軍省官員近三日内除英國維克斯公司東京代表曾爲檢事傳往研訊多時外餘無重要之發展有謁該檢事者據稱現狀頗困民衆必皆守候法庭之明文豫料宣布之後全案必能水落石出云卽國會之反對黨現亦候續得確實消息然後再提出彈劾案而推倒政府 
東京電此間政局日益紛擾外間所傳日本海軍關於西門子公司納賄之說尙無確聞而反對黨卽以審查此事之機會爲攻擊政府之利器西門子公司之經理郝門君現已下獄以待預審之結果今日復傳集數外國商社之代表作証惟各人之言多未確鑿故須從緩定讞而政府在國會時爲政論家所窘彼等紛紛提議詰責個人如首相各國務大臣等他如近充路透電社東京訪員之浦萊君鐵甲公司團之各代理均在被責之列此外尙有海軍大將數員海軍士官多員惟無贊助之者齋籐海相雖宜言現已竭力從事查問惟堅稱深信海軍全體人員潔白無私警局檢事爲輿論所迫辦公極忙民間紛開大會討論此事聞尙擬於日内舉行絶大之公民會議反對黨有名議員皆將詣會演說警察正在戒備一切現料政府必被逼减輕豫算案内之海軍費而國民且將運動减輕各稅免徵商業稅是則此案又多紏葛矣 
廣州電當道無力抒解財政之困難故商民現議集欵洋三千萬圓組織銀行以洋二千五百萬元貸與政府收回紙幣以釐稅爲抵押品現信此舉須有誠實商家爲發起人始能告成及須得銀行專家爲之部署而廣東則無也且廣東富商素不信重官場故衆意非得專門家及秉公督理則該銀行徒成將來經濟恐慌之總因耳 
武昌電省城南門外聞有亂黨圖謀不軌當軸派人前往搜查該黨所在之地已拘獲由日本返國之留學生數名聞中有四名已押解赴京 
武昌電王司令統率所部征勦白狼業已出發貴陽電此間通重慶之大道因盜匪充斥交通仍然阻隔川黔兩省毗連之處尤以川境最多困難所有去歲上半年定購之貨均不能運來商務因此大受影響現有人在貴筑試開鹽井未能收效 
貴陽電官膏專賣局現已停辦當道正在籌思禁吸鴉片之策惟居民仍有種植罌粟者當道若不設法嚴禁則欲阻遏鴉片之貿易與吸食殊不易易 
[譯電]  
　　北京電北京附近各省定於本月二十號前選舉約法會議議員遠省則定三月初旬舉行　 
北京電各省都督民政長電請總統解散省議會袁總統已付政治會議議覆 
北京電袁總統命令謂近今雲南亂事實由新同盟會首領釀成故復令各省都督拘拿該會會員 
北京電中政府巳向各國提議請將要求革命損失一案付海牙公斷法國要求賠償之欵多屬銀行損失爲數甚巨中政府頗詆其逾分 
北京電黎副總統上征白匪條陳據稱三月之内可以奏功袁總統已與陸軍部及陸軍顧問討論之 
北京電白匪佔據安徽重要之地數處現圍攻河南門户正陽關政府若不速調大軍征之則大局將不堪設想 
漢口電聞段祺瑞曾致袁總統嚴加反對解散省議 
漢口電段祺瑞已交卸湖北都督於星期二日赴京因征剿白匪事現在信陽州小作勾留 
倫敦電泰晤士報評論中國農商部許美國紅十字會開濬淮河下游一事謂意圖拯救絶多生靈脫離溝壑中國當道雖不能自行從事此項工程然當知彼曹巳實力贊助且擔保此舉之經費云該報又溯沭近兩年來中國行政上之各項困難謂今日之現狀已遠勝於一年之前中國今復有全體固結之狀態 
里買電秘魯陸軍革命黨攻擊總統府拘獲總統皮林赫斯特旋開巷戰首相伐里拉被殺前革命黨領袖杜蘭特博士現佔據總統府預料該博士將組織新政府 
華盛頓電威爾遜總統已有明文取銷禁止輸運軍械入墨西哥之命令因該國現無立憲政府之故墨國革命軍統領維拉將軍得此 
 
 
 

Page 3

 
 
　　消息殊爲欣慰謂該文復可證明合衆國乃墨西哥絶好之友墨西哥革命風潮不久將定 
公電 
[段芝貴接鄂督任通電]  
　　大總統國務院鈞鑒各省都督民政長並轉各使將軍都統並轉青海各辦事長官鑒奉大總統東電任命叚芝貴署理湖北都督此令等因竊維武漢形勝綰轂要衝民國以來尤爲重鎭前此爲黎副總統段總長所兼領芝貴幹材荷重深懼弗勝旣蒙筦鑰之加敢懍規隨之義謹於三日受職任事惟有勉竭駑鈍恪共夙夜以酬大總統知愚之隆而副民國倚任之重特電謹陳湖北都督段芝貴江印 
要聞一 
[舊曆新年之一瞥（其二）（遠生）]  
　　記白狼記尹昌衡記汪瑞闓比來茶餘酒後之供談助者爲白狼問題今年屬虎而狼乃猖獗乃爾 
在河南都督張鎭芳呈報中白狼早巳肅清不料其死灰更敢復燃其先尙在河南城中今更陷及六安擄據麻埠鎭且有陷入壽州之說皖境頗爲震動聞白狼之意在出長江以截斷津浦鐵路而聯絡長江上下之匪徒其於河南並不以爲根據其到安徽境内共二千餘人馬隊五百步隊千七匪衆多穿黄兵服遠望與官兵無異其與黨人勾結實跡已具見汴督呈報近有機關查獲柏文蔚派遣張子剛者與狼連合之筆據蓋用照相法照出之者有人見之眞柏親筆也北京傳言上海一帶黨人視此爲一絶好機會暗中忙碌異常云 
現在旣以趙倜專辦河南軍務而馮督與張勳復派兵分途往防徐州臨淮等處某有力之軍家頗主張分區勦匪之法要之此間視此不過一時小醜之跳梁而已 
汴督張鎭芳之不競軍界中有力者多以爲言故有前此嚴厲之命令其先據要人傳述爲免官李經羲聞此消息乃特往謁大總統道賀謂自一年以來有賞無罰紀綱廢弛也今有此一番刷新將見羣倫讋服大總統乃出命令示之李謂帶罪立功免官留任恐外間不能滿意總統謂將來必能滿意故外間揣測俟光州克復後張鎭芳必去官今光州已復張之必去其位在京中已認爲確定也 
汪瑞　免官後尙有二三公電爲請留任者此等公電在今日巳無價値可言官中之意似以汪縱任私人布滿釐卡爲最大宗汪署中二秘書皆兼有釐差亦有以一人而任兩釐差者袁總統深惡痛恨於今日吏治之不良　以某事件語人曰今日又無都察院這種貪財枉法之事無人舉發如何是好故預料此後凡遇有此等事件舉發時必雷厲風行不可消弭也 
尹昌衡看管事件爲近今最大震人耳目之事聞控尹者共有兩起有一起控尹四欵而尤以胡景伊電稱尹報告中有三十萬欵項不符爲最大關係其先尙係派憲兵在賢良寺尹之本宅看管不准自由出入而尹之出入無定看管之人不敢担此責任乃改押憲兵營不日將開軍法會議審定其罪聞前閩督孫道仁亦因劉冠雄有電稱其報銷不符亦被看管之說此事尙待續訪 
赫赫一時之尹昌衡而今乃陷此末路足見人世無常有客述尹前後事節頗詳茲略錄之 
尹前此早知積咎在身不免於戾故曾哀求軍事處長蔭昌爲之道地以蔭係尹之老師也蔭頗慰藉之者良厚 
尹四川人留學日本第六期學生張鳴岐巡撫廣西時曾在廣西任敎練處等差後赴川任亦任同等差事年少氣盛（今年尙只二十六七歲）曾於廣坐中面斥川督趙爾巽謂四川有二大將才而不知一卽尹某一爲某某川中革命初起時蒲殿俊羅綸等主事白面書生不能束服羣衆而四川大半又係哥老會匪尹則公口中之大爺也因有滇軍入川之事而尹卽於此時代爲都督派胡景伊爲全權大使與滇軍議和約滇軍將校多譁笑之卒定和約數條川局乃定而尹後此亦不能束服其衆乃自請赴川邊征藏讀報諸君當記憶尹昌衡電報發表於報紙最多時代卽此時也嘗自稱大小二百餘戰而滇軍殷某苦與相抵謂與番衆在長沙大漠中戰安得有大小戰祗有長短戰耳第一次之役尹堅拒滇軍爲援及第二次滇軍往援先入巴塘而尹始終未過打箭爐然尹極欣喜自負其呈報文中嘗自稱有諸葛武侯之謀有何人何人之勇而益以趙子龍之膽自請爲川邊經略使兼領四川都督並節制西藏辦事長官其時京中譁然後卒以川邊都督與之川邊之地大於四川而尹殊怏怏不自得文電中頗含怨望之意熊克武據重慶時尹復入川一時胡景伊地位岌岌後亦幸無事前都督某君批評尹爲文豪但二字須分開讀其本身旣頗能下筆爲文而其人豪闊時乃極豪闊也四川金融極困而尹與僚校賭博輙以洋烟箱滿貯現洋爲注故賭之最中滿棹皆是洋錢此乃其豪處也然其一當意氣盛時之一刹那處亦殊可愛云 
[日本海軍省之大風潮（三）]  
島田氏乃堅請海相聲明該外國訪員是否爲路透電社之浦萊君海相乃謂實係是人於是島田君復言曰海相旣承認外國訪員爲路透電社之浦萊君今聞是人尙擬控告鄙人毁壞名譽之罪果有此事須請海相到庭作證云次由憲友會議員尾崎勇二郎起言海相昨於議會所述之解釋詞不特不能袪除輿情對於海軍人員之疑慮且轉令懷疑益深誠可爲憾據倫敦電傳西門子柏林總公司致東京分店之書觀之該公司心目中不啻以日本海軍省爲其代理也故海相對於此事當抒其誠衷否則羣疑將日見滋甚矣花井氏復請山本首相出席宣述意見首相乃登壇演說大旨如下利希特之案引起輿情對於海軍省之疑慮良堪抱憾惟政府已組織特别委員會查問是案俾能闡明事實之眞相司法員對於此事應脫離行政部勉盡厥責一俟查問之結果公布後深望司法員下完美之判斷云云於是議會左右大起喧譁衆遂起立散會時爲下午五點十分鐘也 
海軍省組織之查問利希特事件之特别委員會乃由海軍大將男爵出羽重遠爲領袖餘爲海軍中將吉松茂太郎有馬良橘氏山屋他人氏海軍少將秋山眞之氏海軍機關少將巿川清次郎海軍大佐向井彌一氏百武三郎齋藤七五郎海軍少佐原敢二郎海軍主理内田重成氏尾畑義郎德國裁判所判决利希特一案之文件豫料須二月二十號始能寄到故政府目下對於該案尙無把握云 
路透電社訪員浦萊君昨晨六時由東京地方裁判所傳往訊問旋准其入公衆代訴人事務所至下午六時始離該處裁判所英文繙繹及德文繙繹時均到庭浦萊君至六點三十分鐘始被准回庽（未完） 
[雜評一（無名）]  
廣東商人之自救廣東紙幣之害官吏不能設法救之而廣東人乃欲自設銀行以之自救哀哉廣東商人勇哉廣東商人路透電勸其須有力商家之出資專門銀行家之管理其言是也 
秘魯總統之易幟秘魯南美之共和國也今者亦如墨西哥之總革命矣拔趙幟而易漢幟不過頃刻事耳何其事之易易也嗚呼近今共和國每多革命何亦爭總統而以兵矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[許世英陳說總統制之概略]  
政治會議委員許世英氏咋昨亦著一長篇論文初言中國現時内閣制之害繼將内閣總統兩制之利　詳爲比較引美法英等制度爲証後再詳言總統制之利謂雄才大略易於展布其利一施政敏活責任專一其利二久於其任政策能行其利三當茲世局必須有良健政府以建造强固之國家乃可以與列强競生存欲得良健之政府又必須有善良制度以謀行政上發展總統旣爲人民公選予之以職即當假之以權宜直採美制廢除内閣以各部部長直接屬於大總統之下不對議會負責而對大總統負責大總統兼總統總理兩資格實質上握一切行政之大權惟憲法上議會須留保其彈劾權以符共和體制但以搆成一最强善之政府爲標的云云以上僅舉許之論文大意而其扼要語巳包括在内至其全文則洋洋數千言本報以限於篇幅又恐閱者諸君太費腦力故不欲全錄也 
[三年度財政出入之大計畫]  
三年收入之預計財政部現將三年度收入編成預計書通令各省國稅廳查核一田賦七千八百萬一鹽稅七千六百萬一關稅六千二百萬一契稅一千三百萬一家宅稅六百萬一消費稅一千五百萬一烟酒稅一千五百萬一礦稅三百萬一營業稅一千萬所得稅九百萬一遺産稅二百萬一通行稅三百萬一兌換劵發行稅三百萬一印花稅五百萬又租稅外之收入一度量衡專賣二千萬一證婚書三百萬一鑄幣二千萬一官業二千萬合共三萬五千萬除關鹽兩稅抵償外僨所餘尙不敷行政經費云 
各部用欵之規定熊總長以財政出納相差甚巨特將各部用欵規定呈請批准（此表係根據上年十二月决算分配者）一外交部三十五萬八千百十一元一内務部三十六萬五千四百三十六元一財政部三百十七萬三千一元一敎育部二十二萬二千九百三十四元一陸軍部二百六十三萬七千七百二十一元一海軍部二十三萬三千九百十元一司法部十四萬三千三百九十元一農商部十三萬三千四百二十元一交通部八萬九千九百十四元 
各省歲出之交議國務院前將地方支出预算辦法諮詢政治會議茲將總數彚記於後一直隸一千六百五十萬三千二十七元一山東八百三十四萬九百八十五元一山西六百一萬二千五百三十九元一陜西五百二十八萬三十三元一甘肅五百八十七萬五百三十八元一河南六百八十九萬一千百九十七元一新疆七百三萬二百九十元一湖南六百九十三萬二千三百八元一湖北一千二百五十一萬七百三十元一安徽四百九十九萬七千百二十九元一江西四百九十五萬九千五百十五元一江蘇一千百十六萬三千四百八十七元一浙江七百四萬三千八百十八元一福建五百八十三萬三千二百三十九元一廣東一千六十五萬五千九百二十六元一雲南八百六十四萬八千六百元一廣西六百九十三萬三千五百八十元一貴州三百八十二萬七百元一四川一千九十八萬六千元一東三省及熱河二千六百四十六萬元 
償還外債之計畫財政部公債司巳將本年預算總額中應償還債務分别規定一積欠洋賠二欵一萬零七百七十萬元二短期借欵至本年六月止共七千五百萬元三長期借欵五千五百萬元四本年賠欵三百萬元五善後借款利息一千三百九十五萬元六五國銀行墊欵二千一百五十萬元聞熊總理擬將一二五等項列爲特别會計備借巨欵以償之巳提請國務會議討論辦法矣 
[北京政海之新談薈]  
　　舉劾縣知事之鄭重各省知事之褒奬及舉劾向由本省民政長呈請大總統施行是否確實中央例不調查所請無不照准其有玷官箴舉劾者固多而被屈含寃者亦屬不少熊總理昨在國務院提議以文官懲戒會業經成立嗣後凡係文官失職均交該會懲戒知事官秩雖㣲亦係親民之官賢否尤應格外注意不可任憑一紙即予免官擬此後民政長舉劾縣知事劣跡時應再付交該會審查是否確有失職情事以憑辦理云 
陸軍部裁員之緩辦自政府實行减政主義後各部人員均紛紛裁汰唯陸軍部至今尙未實行茲探悉其實行遲緩之原因周代理總長對於陸軍部裁員標準迭經籌議留部人員預定以一百六十名爲額而陸軍部現有之人員巳達四百餘人其應在裁汰之列者至二百餘人之多周代理總長對於此裁汰之實行頗覺困難擬俟段總長回任後請其自行辦理故目下暫緩發表也 
財政討論會之籌備財政討論會熊總理極爲注意其部派及各省保薦之會員早已派定前月即有開會消息後因各省人員到京寥寥以致不能實行刻聞該會應行籌備事宜業已就緒開會之期昨已由該會正副主任面商熊氏定期本月十號並由部中電催未到京之湖北四川兩省會員尅日來京云 
開闢財源之進行開放全國礦産農商張總長前在國務院會議時曾提出國中著名礦山收回國有實行開採外其餘各省五金之礦招回南洋華僑或内地商民任其自行招股呈請批准立案開採以大闢利源如此辦法十年之後可清還外債之積累二十年後可使國家財用之富庶熊總理甚爲贊成惟近日國務院開議甚少未能接續籌商張總長已將此辦法面陳總統當蒙允許擬訂開放條例法呈閱以便咨詢政治會審查實施矣一調查東旗石棉喀喇沁東旗扎薩克多羅郡王熙凌河以該旗所屬之青石嶺瓦房溝六家子一帶之山脈所産石棉甚富似宜速行採掘以闢利源惟開辦之際需欵甚巨特與北京德勝洋行代表哈尼巴庫商訂借欵已有成議曩具呈蒙藏事務局請求許可業由蒙藏事務局轉咨到部張總長卽日派員前赴該旗實地調查後再决定准駁云 
[竟有爲趙爾豐請建專祠者]  
　　日前有四川公民楊雋魏紹猷等具呈大總統爲趙爾豐請建專祠川人之旅京者聞之大動公憤定於二月二號假全蜀會館開會討論爲錄其公啓如下竊聞建祠塑像本國家令典之榮崇報功原人民分内之事惟昨閱本京醒華緊要新聞欄内載四川公民楊雋魏紹猷等四十餘人具呈大總統有爲前川督趙爾豐請建專祠一節事關全省名譽問題亟應開會研究果趙氏有功吾川則吾川人當合力爲之固不可由少數人草率將事如川人不應爲趙氏建祠而竟由少數人公然爲之榮辱關頭吾川人不得不詳加研究茲特定於陽曆二月二號午後一時在永光寺西街全蜀館開四川旅京同鄉大會屆時務望賜臨爲盼四川旅京同鄉公啓 
[徐紹楨𠞰撫土匪之條陳]  
　　昨聞總統府軍事高等顧問徐紹楨上將特上條陳一件洋洋千言内容確係爲各省土匪充塞民不聊生亟宜設法嚴行剿撫以清内亂之源而安民生之業其所最注意者爲三省之胡匪河南之白狼長江之青紅帮四川之哥老會福建之黄狼兩廣雲貴之三點皆現時土匪中之著名猖獗者其餘嘯聚山林時行刧掠各省徧地皆是若遇一旦水旱天災則明末流寇之禍將復見民國開創之今日况南中黨會暗中鼓惑接軍火一旦事起不易撲滅其條列剿撫辦法詳細週密共分十則總統閱畢聞巳批交國務院從速議决施行矣 
[鄂汴兵匪爲患]  
　　隨州之兵亂連日盛傳隨州兵變故由省調兵前往又謂係往防禦白匪迄無實消息日昨漢口西人接到隨州宣道會西人來信云該地駐防之鄂軍於前一兩月巳謠傳聯合白匪擬於陰曆年底起事人民民半信半疑至陰曆除夕前一日（卽二十四號）夜十時突聞槍聲大作火光四起即出查探云係兵變該兵聚集於南門大街殺斃其長官一名各錢莊富户均被搶掠該兵因人數太少（只三四十人）本城縣署衞隊又未附和深恐附近奉軍前來襲擊搶掠二句多鐘之久即行開城逃走商民等先疑叛兵與白匪聯合擾亂均欲逃走後見叛兵散去始悉係因賭博需錢出此次晨突來馬隊二十餘人商民等不知其來保護抑來搶掠皆驚慌不敢開城迎納嗣據德安府派來馬探入城報告云德安巳聞警派兵三百餘名隨後而來前所來馬隊係厲山之叛兵假意來此保護者於是官商團勇竭力守城一日德安援兵始到該馬隊亦卽遠遁商民驚駭始定聞厲山鎭之防軍百餘人已投降於匪在城大掠之叛兵現已赴汴入匪之伍矣又聞駐紥漢口鄂軍第八旅步隊十五團長許兆龍頃奉都督命令謂隨州棗陽一帶近因豫匪猖獗頗形不靖隨城防軍已經潰散地方居民異常驚恐飭即迅派軍隊前往駐紥故許團長巳造其第一營於日前出發赴隨二三兩營亦整裝拔隊在即云麻城之警耗近日謠言羅田已有豫匪與鄂軍交戰及麻城失守之說以致人心惶惶茲悉有由麻來漢者云該處確有土匪借白匪名義到處搶掠各鄉村俱受其害惟並無大股外匪前來圍城及縣城失陷之事至羅田亦無軍匪交鋒傳言不足信也 
漢口之軍火白狼李鴻斌等匪首近均親至漢口訂運軍火並經鄂省黄孝一帶防軍拿獲私運軍火入汴者二起昨聞漢口英界西探在一碼頭後見有力夫抬運木箱十五只似有可疑當卽喝令停歇查騐内中均係槍砲子彈於是一併拘押捕房三十號在會審公公堂審訊該力夫所供使運之人皆已逃遁無從傳拘遂從寛判决將力夫每人罰十元交保開釋 
汴督之擬議汴督張鎭芳因剿匪不力已將離任遺缺迄未簡任外間傳說紛紛終未知爲何人頃聞漢口鎭守使署接京電謂總統已决計任命北軍第二師長王占元接充以便剿滅狼匪錢攝地面按王君久有繼任鄂督消息因總統以其才欠開展迄未發表豫都督與鄂都督兩缺相比繁簡不同故王師長督豫之說或將成爲事實云 
[江西民政長之新舊觀]  
　　江西内務司長戚揚奉命代理民政長職務電辭不獲即於一月廿九號午後四時接印視事惟以行政公署每月用費超過預算數目有六千餘元之多擬自二月起實行裁員减薪以爲維持預算之計於是該署人員慮被淘汰頗形惶恐現巳電中央詢問内務司長一職應否委人接辦抑暫時兼攝公署原任各員是否更動抑仍舊貫一俟復電到贛卽行照辦戚代民政長接印後發出條告云奉命暫權民政長電辭不獲深懼不勝何賀之有諸君子萬勿屈駕公務如蝟正虞叢脞不暇作寒暄套話此後如何見客另定簡章入手之初擬先蠲去繁文删除浮費脚踏實地而行諸希鑒諒 
汪氏交卸印務後本擬卽行赴京聽候懲戒惟奉大總統感電以被控一案如有理由可向懲戒處訴明解釋是以電託京友查抄楊會康原控呈詞以爲逐條訴明解釋達到毫無過犯地步以故遲遲我行惟汪氏到任後與地方感情甚屬濃厚連日設筵公餞者頗不乏人聞行政公署所屬科長以及警察廳警備隊人員均定二月一號假江南會館盛筵公餞 
據京中消息云汪氏此次免官係被人告發十欵其中最重要者即爲派委四十餘處釐差均有過付實據此外如指其每日晏起染有嗜好等匀尙可開脫又聞關於庫欵之交替尙無明晰簿記清理交卸恐須時日云 
[贛垣格外戒嚴之驚恐]  
　　江西李都督通令各軍隊文云查南昌附近地方原屬戒嚴範園圍以内現値舊暦曆新年又當省長新舊交替時期治安軍紀之維持均須先事加意仰卽遵照前頒戒嚴令格外嚴重凡關於一般軍紀統歸第六師馬師長（繼增）維持凡關於地方治安統歸衞戍張司令（敬堯）担任其警備各隊仍遵照前令辦理仰卽一體遵照又聞贛垣道德觀警察分署派駐陶九宜祠地方站崗巡警劉宗啓原係招募來贛充當警備隊兵士嗣因該隊編制額滿送交警廳派在該處崗位詎料劉宗啓於一月三十號將奉發戒嚴子彈十枚以爲打鳥之戲開鎗實放轟然一聲地方人民疑有變亂全城驚皇附近軍裝庫衞隊官兵亦疑亂事發生整隊出發後經查係劉警放鎗打鳥所爲始行收隊旋經該警署將劉警斥革送廳聽候懲辦然地方已受驚不小矣 
[毒斃李世桂案之發覺]  
　　廣東清鄉會辦李中將世桂前在東莞石龍行營暴斃一節經詳前報嗣之部下戚友以李此次無病暴卒顯係毒斃再四偵探始查得當日同席有陳德劭（卽韻琴）於席間着伊僕朱培在陳房内取出藥酒一杯勸進李一飲下卽暈不能言祗手指陳德劭怒目而逝當時李帶去之幕友差官盡力施救李大吐數口汚及行營文案陶作舟脚上登卽紅腫癢痛半月始愈及載李旋省開喪龍都督派南番兩縣到騐被陳德劭詭詞恐嚇李之家屬阻止檢騐然意甚驚惶因此疑竇極多至前日李之部下劉某等偵查確鑿立將陳德劭並朱培二名解送都督府訊辦聞拿解時復在其僕人朱培身上搜出一小耳掃色黑疑有毒質即用杯水化騐染及手指亦登時黑痛現已在都督府研訊陳已直認不諱查陳德劭卽陳詩係博羅人或云東莞人前清被革附生得李特垂青眼置之左右積有鉅貲而竟下此毒手或謂此中必有主謀之人故現在軍法局研訊亦極注意此點務求水落石出云 
[粤省之舊年新事]  
　　破獲黨人紀龍都督前以石井兵工廠爲製造鎗碼之區極關重要特派警衞軍一營前往駐紥詎該營有黄李兩排長受黨人運動約期去年舊暦曆十二月三十晚起事該排長担任刦掠兵工廠接濟鎗碼情事不料事機不密先一日爲該廠稽查員偵知遂佯邀該兩排長密地讌飮黄李等飲興大豪酒酣後該稽查員僞約結拜爲兄弟而黄李等認爲心腹遂將機密吐出當由該員回明該廠監督用電話通知龍督派兵押提該兩排長解赴都督府訊辦并聞舊曆歲尾水上警察廳於各關隘截獲私運炸藥鎗枝及違禁品之小輪共十一艘之多并拿得七人其始擬解往地方檢察廳提起公訴後以案屬軍事範圍遂一併解往都督府訊辦聞係受周之貞之弟乃貞所主使者該七犯於三十午後巳押赴北郊槍决矣該廳於此案外又於除夕前拿獲黨人數人并起出猛烈炸彈當經解案研訊供認不諱即用起出之炸彈將該黨人炸斃其法蓋在五層樓將彈向空擲下凡數彈始中云又黨人陳鐵軍寓佛山祿豐　前曾充三水蘆苞釐廠總辦取消獨立後卽被撤差舊曆臘月二十五日當道查得陳助亂有據且侵吞釐欵特飭委員三人到佛協同軍隊拘拿詎陳早經濳逃委員祗得將伊妻并次子拘案惟伊妻到案訊問後卽行釋回其次子現尙押留 
籌辦銀行紀近有華僑數十人　聞粤省借欵成立官商合股開設銀行乃於二十一日來省會同商界面謁都督省長磋商辦法旋隨嚴司長伍司長在商會大集會議嚴司長將電部開辦章程十條另附加五條當衆宣佈經衆公决並議定由全省商界各埠華僑曁省城各界團體合力籌辦在總商會爲籌辦事務所由嚴司長擬招股章程准舊曆正月初十日大集會議公决以謀合力進行并聞財政部於二十七日有急電致民政長詢問粤省銀行能否盡兩月内成立若仍籌議無著則决由部早日規復中國分銀行以爲收贖粤幣之基礎李民政長旋卽復電謂粤省銀行現與粤商籌辦官商合股已有頭緒務盡兩月之内成立但紙幣低折過甚如部能早日籌辦中國銀行粤分行以爲後盾則尤所切盼云云 
調查軍港紀前海軍部總長劉冠雄去奉大總統特派調查軍港並籌畫全國編練海軍事宜先赴福建厦門查勘一週旋乘英瑞兵艦來粤昨巳抵省龍都督李省長均派代表詣艦歡迎并敬詢大總統政安後隨於翌日在督署設宴欵待賓主甚懽劉總長自言此次來粤係爲查勘中路之虎門西路之榆林港東路之兩段浦港以及沿海各島以備開闢海軍軍港及駐紥區域之依據云 
[雲南亂事彙誌]  
　　鎭雄之亂雲南鎭雄直隸州（現已改縣）因遠在滇�素與四川毗連近數年來均被川匪蔓延過界常時騷擾人民已受害不堪頃間探聞軍府又接鎭雄縣知事來報大致謂鎮雄所屬現有前在重慶倡亂熊克武之餘黨數千人稱曰敢死隊忽然竄入意圖大舉爲首者係張沛霖本軍學出身深知兵事一切調遣安營頗有法度該黨深爲信仰極事奮勇知事得報當卽會商隴參將調兵集團馳往防堵行至中途卽與之遇互相開戰連擊三晝夜不能取勝第一日我軍被其擊斃五十餘人帶傷者四十餘人第二日我軍被其擊斃七十餘人帶傷者二十餘人第三日我軍被其擊斃三百餘人帶傷者不計其數現在兵隊甚少難以取勝只好嚴爲防備鎭城危險不堪言狀且該匪帶有機關鎗快鎗甚多故更難抵禦云 
彝良之亂雲南彝良縣向歸鎭雄州管亦遠在滇邊素與川黔毗連日前忽有該屬夷匪突出千餘人圍攻該縣城池數日未破幸得救兵赶到始克保全詎近日又有彝良縣哥匪巨首周雲浦欲乘機起事勾引川匪張虎臣並集匪羽數百人意圖攻撲該城知事得警當卽召集團丁知會防營會同前往防剿行至該縣之冷水溝即與該匪相遇互相開仗斃匪十餘人生擒隊目賈有成僞指揮趙青雲並匪兵數人現在該匪仍盤踞險要未能擊退當經軍府電令祿統領加派兵丁赶往剿辦矣 
[貴州亂事之餘響]  
　　貴州省之松桃廳地居黔邊素與湘省連界去年有席正銘在彼滋亂佔踞銅仁松桃一帶殺官掠人罪惡難數幸滇軍攻剿敉平惟當時漏網者有黨首吴國清等未能拿獲逃匿在外而吳素好搗亂近日忽又濳回勾結黨羽數百人盤踞松桃廳之甘隆口並運動秀山退伍軍隊定期某日撲營攻城正危急時而駐紥松桃之酆管帶探得吳某舉動設計誘獲當卽正法隨卽帶兵圍巢有悍黨二百餘竭力抗拒經兵隊奮勇相攻匪始不支漬逃陣斬五人奪獲快鎗數支該廳始得轉危爲安松桃又有巨匪毛某素爲地方良民之害當前年貴州光復後忽然身充軍 
 
 
 

Page 7

 
 
　　官至去年席正銘之役毛卽在永興首先響應戕害營官陸雲標搶劫全營軍械盤踞下游迨後事敗毛復多方運動又得厠身廳議會近日始爲省吏探知密委　　督帶於日昨帶兵前往將毛某拿獲即時正法矣地方通信 
[松江]  
　　松江之巿聲松郡巿况外腴内枯數十年矣其間資本充實者十之一餘均恃錢莊爲挹注前年惠大正和裕泰源豐四大莊先後虧倒全巿大震富户以存莊危險莫不提現藏銅而銀根因之奇緊惟甡源允康兩莊尙不牽率然鑒於風浪猛烈各懷戒心而巿象遂日窘松江銀行成立主任得人歲必有羡當道見銀行　固則從前存莊生息之地方公欵靡不提放銀行而莊家勢益奄奄結至年終公欵在莊者僅一萬元除夕又復儘提於是允康莊主馮君遂有急流勇退之想新正五日宣告停上營業云裁　　廳消息松郡審廳長自盧接任後又因訟費糾葛致開律師公會提出質問之事頃官場接到省電華亭地方審檢廳亦在裁撤之列定三月一號截止民問訟事改設審檢所管理矣 
[鎭江]  
　　警察界之大更動劉縣知事接奉省長指令謂楊前知事呈送警費歲入歲出預算册内有航陸巡綽及緝捕等事均屬警察範圍不得另立名目仰設法裁併等因業經訓令張警務長遵照辦理刻將水陸總巡局航陸巡綽事務所一併撤銷所有該兩處一切事務劃歸五區兼理其該區長兼水陸總巡及收船捐委員卽以吳慶元委充該區區員卽以六區區員高毓蒼調充原有五區區長劉鴻藻卽調充一區區長原有區員靳鴻安卽調充一區區員原有一區區長陳屏孫卽調充六區區長原有區員何容卽調充六區區員原任六區區長陳琳聲名平常應卽撤差裁缺航陸巡綽員蔣志高調入縣署試充警察巡綽隊副隊官周達專充水陸帮巡兼帮辦收船捐委員其一區區所曁五區區所仍設原處水陸總巡局應附設五區派出所撥巡長一名巡士九名卽由五區區長區員督率之已於二月一號實行矣 
裁兵大肆刧掠鎭江對岸口岸地方於昨夜居民被刧二十餘家計搶去飾物三百餘件隨由該處警衞隊拿獲匪徒二人連夜解縣已訊得確供並有前在某團之兵士遣散後勾結土匪搶掠異常騷擾 
[揚州]  
　　　阜巨　就獲揚屬游緝統領馬玉仁現將行刦實應射陽阜寗板湖等處聚衆數百人傷斃數十命焚燒二三百家之盜匪戴升如蔣玉田捕獲由馬　請都督電令寳應阜寗兩知事來揚會訊得有確供卽行正法現寳應知事李正清業已來揚阜知事以途遠未至大約不日亦可抵揚李知事已於馬統領公寓先行研訊聞該匪等直供不諱初無畏法之態云 
揚城謠言文起第四師各屬官三百餘人所有應得恩餉迄未奉到該屬官等異常憤激而城中又謠傳白狼已遣匪徒混跡來揚是以張旅長非常注意凡遇冷僻街巷靡不派有軍隊密查 
[杭州]  
　　司法部復浙民政長電屈民政長三十一電諒逹惟對於敬電第二問題未罄所言頃據政治會議浙江特派員孫世偉朱文劭等面述詳情具悉苦衷擘畫自不得不量予分别辦理查浙省地初合設計十一廳除杭縣鄞縣永嘉地屬商埠仍應照舊合設外其他各縣初級廳准一律裁撤所有該初級廳管轄事宜卽由縣知事辦理仰並轉行高等審檢廳遵照司法部江 
朱都督之平匪策白狼縱掠皖境勢成流寇大爲心腹之患皖浙比隣關係最切朱都督除飭軍隊嚴防浙境外昨日復與吕師長金參謀長商定平匪要策密電中央 
[廣東]  
　　割人心肝之慘劇英德電云都督民政長廣州綏靖處司法司報界公會鑒正月二十號法場鎗决曾觀一黄文義陸有軒胡元坤野蠻成性之軍士將曾觀一屍身破開割取心肝諒文明無此慘辦急請撤究免抱公憤佛岡廳紳民黄作榮曾憲恭等謹叩漾 
紙幣起则復跌之原因去年紙幣低跌粤人苦之迨至舊曆二十五日商場聞大借欵將到紙幣起至六三忽粤路公司將所存廣紙三十萬元盡數兌換銀毫紙幣卽日又跌至五九迨各銀號聯行將此宗廣紙收入價格始漲回六一云 
要件 
[法律編查會規則]  
　　第一條法律編查會掌調查編纂關於民事刑事等法規第二條法律編查會以司法總長爲會長 
第三條法律編查會置副會長一人由會長聘任之 
第四條法律編查會置編查員二十人以内由會長聘任之第五條法律編查會置　問若干人由會長聘任之 
第六條會長總理會務整理議事會長有事故不能蒞會執行職務時由副會長代理副會長併有事故時由會長囑託編查員或顧問一人代理 
第七條法律編查會關於編纂或調查某種法律應由會長於編查員中指定主任編查員整理編查事務 
第八條法律編查會置事務員六人以内承會長副會長之指揮掌文牘會計庶務圖書並兼承編查員之指揮調查法制前項事務員由會長選任有高等文官資格或有委任文官資格者充之會長依必要情形得於事務員中選任一人爲事務員長命監督其他事務員 
第九條法律編查會因繕寫文件及其他庶務得酌用雇員第十條副會長月支薪五百元但有公職者减支二百五十元編查員或顧問得支津貼其額由會長定之但最高額不得逾三百元受津貼之顧問人數不得逾受津貼之編查員總數三分之一編查員或顧問支津貼之期限由會長依編查各種法律案之情形定之 
第十一條事務員月薪由會長定之但最高額不得逾二百八十元 
第十二條第六條代理及第十條之規定於法律編查會聘任有特别契約外國人爲編查員或顧問者不適用之前項外國人之爲編查員或顧問者其薪金依其契約所定 
第十三條法律編查會編查細則及處務細則由會長定之第十四條本規則自公布日施行　 
[雜評二（默）]  
　　趙爾豐有功德於民者則祀之趙之於川有何功德乎或謂中國革命之起點發於川省鐵路風潮而鐵路風潮激起於趙然則趙誠革命之首功也祠而祀之誰曰不宜 
尹昌衡譚都督紛紛被人控告然入京而後免其執行處分矣歐陽都督紛紛被人控告然入京而後又巳特赦其罪矣尹之入京爲請欵也然入京而後亦被人控告結果將與譚歐等耶抑將不如譚歐耶孫都督復有人告其欵項不清尹之德可謂不孤矣 
李世桂李中將暴斃據稱爲陳韵琴毒害今尙在審問中果審得實據者則照廣東以炸彈炸携炸彈者之新刑律必將以毒藥毒斃矣將來判斷果適用此新法律否耶徐紹楨今之紛紛所謂第一條陳有價値條陳者不外言總統制也修改約法也改組國會也此等條陳千篇一律 
未嘗不切時勢之需要然而剿匪乃要之尤要者也吾故謂徐氏之條陳獨標新頴而又獨切於時勢 
資格與　　論該欶岐泊　五臟六腑皆能令人該該　　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[白狼竄擾皖境之確耗]  
　　上海紅十字會昨接蕪湖分會崔理事長來電云接艶電連復兩電諒邀鑒及查此次白匪猖獗係由光州竄入皖境逼近六安駐防王壽亭營長奉倪部督電出境迎敵致受重傷兵士亦於半途潰散六安知事殷西樵聞耗席欵而逃縣署衛隊聯合散勇乘機肆行搶刧監獄門開局署人員星散全城爲之糜爛此二十二事也迨至二十五日援軍未到是以大股土匪乘虚入城放火搶擄慘不忍言現皖蕪軍隊雲集廬州堵截白匪東竄頃接廬州鮑司令正陽水警季總長復電得悉馬師長軍隊於二十九日抵六安白匪於二十七日向西回霍山正陽霍邱刻尙安靜餘情查明續陳 
電報局來函云頃接六安電局本月四日電開六安局今日規復鮑鎭守使於申刻抵安等語應請登入報章以慰人心據此則六安之匪確已他竄矣 
[調兵塡駐要隘]  
　　上海鄭鎭守使以陸軍第四師飭調天津馬廠新募成軍之兵士二千名迄今尙未來滬而滬北某國旅館濳匿黨人甚多且屢由偵探報告黨人在外洋私運軍火來滬欲在淞口以外之沿海灘起岸謠言繁興人心惶惑查斜橋迤南至製造局一段馬路係爲直達租界之要道徽州會館旁側之新營房刻尙無兵防守故於昨日命令駐紮龍華之補充兵第六團龔團長迅將所部第一營全部官兵尅日來滬塡駐斜橋南首之新營房藉資防禦 
[海濱安設大砲之預備]  
　　駐浦步隊第一營營長廖守忠昨接鄭鎭守使公函内開查浦東地方與南巿製造局僅一黄浦之隔由川沙白龍港等處海濱直達滬南亦祗數十里之遙屢據偵探報告亂黨私運軍火欲在該處登岸偷運内地以爲謀亂資料然此種言謠本不足信防範雖嚴百密終恐一疎所有白龍港等處海濱應請貴營長親蒞其境詳細查勘究竟何地最爲重要立卽報告本署查核以便飭運大砲數尊前往安設以資鎭壓 
[龍華廠趕造鎗彈]  
　　上海鄭鎭守使以近來滬地謠言蠭起亟應預爲防範查得龍華子藥廠所造鎗子前因戰事停工均未完竣現在急須赶製故於前日命令龍華藥廠委員迅將已造未成之槍彈赶招工匠百名卽日開工製造以濟軍用 
[添裝軍用電話]  
　　上海鎭守使鄭汝成君因邇來謠言不靖深恐各營得有警信傳達濡遲特卽議准在南巿各要隘裝設電話室俾免臨時誤事昨已諭令工程處飭派工匠在西　門至滬杭鐵路車站石灰橋龍華第三警署滬軍營舊址圖書公司等處添裝電話每日派員分日夜班輪値遇有要事發生立發電話禀報各長官各機關以期有備無患 
[調驗偵探憑照]  
鎭守使鄭汝成君因所屬偵探人等人數較多品類廳　每有在外仗勢招搖栽誣訛詐情獘特於昨日令傳軍事稽查員羅余兩君至暑調騐各軍事偵探憑照以防假冐等獘當由羅余兩君按名察騐仍即發還以憑辦公 
[租界搜查匪類之嚴密]  
　　公共租界内年來迭出暗殺搶刧巨案頗駭聽聞近自禮查路德商南門牛肉莊主婦密雪司南門被人謀斃後旅滬西商大爲震動業巳商請英美工部局懸賞千金分電通商各口岸中西警署一體協緝在案茲悉麥總巡以此案無從着手頗費躊躇且界内時有攔路刧掠之事滬南製造局方面又因謠言加緊嚴防際此時艱日亟盜賊縱横防範自應嚴密雖曾命令探捕至晚分往界内各食物店詳細搜查匪黨仍不稍歛跡爰復於前日午後嚴諭各捕房捕頭轉飭中西探捕日夜輪班分至界内旅館娼寮茶坊酒肆以及各種食物店搜查有無人携帶手鎗及危險物品如遇有不倫不類之人許卽拘究以故前晚新老兩捕房中西探捕在四馬路湖北路等熱閙處所各食物店搜查匪徒較前更爲嚴密云 
[馮都督咨請保護敎堂]  
　　上海鎭守使鄭汝成君昨接江蘇馮都督咨文略謂接准參謀部來電以奉大總統令開訪聞各省黨人近因謀亂未成奸計百出竟欲串通匪徒焚燒内地敎堂挑起外釁俾得乘機起事此等奸謀殊堪痛恨自應通令各省務將境内華洋敎堂會同軍警妥爲保護等因除分令各屬一體防範外相應咨請貴鎭守使轉令各處駐防軍隊凡境内之敎堂務須加意保護等語現鄭君巳轉飭各處軍隊妥爲防範矣 
[西婦被害四誌]  
　　禮查路德商南門牛肉莊主婦密雪司南門被人謀斃盜去巨金後曾由捕房將該婦之西崽朱小毛馬夫王阿四出店潘阿四張連生一併拘解公共公堂訊無證據判王潘張三人交保開釋朱留候查核在案茲悉前日又經美捕房拘獲與此案似有關係之西崽一人業經捕頭盤詰口供諭着押候查明有無證據定於禮拜六解訊 
[盜匪拒傷西人四誌]  
　　八字橋相近馬家宅地方西人羅帝戤司家被盜搶刧拒傷事主一案業經閘北警察分廳長徐君通令三四六各區署署長署員及第二警備隊隊長一體協緝獲到嫌疑犯馬洪明馬立生邢三山邢富生朱五林朱福林等六名解送司法科翌日復由警備隊續獲邢小毛一名並由美捕房拿獲張福生一名連日經司法科科長分别預訊關防甚爲嚴密聞已稍有眉目矣 
[警廳焚燬票劵]  
　　滬南警察分廳長崔鳳舞君前日奉薩督辦命令以上年寗滬開戰時所有省垣財政司存儲各項未經蓋印之公債票兌換券軍用票等曾被黨人搶刧一空潛運至滬或賣或抵業已屢次破獲存積警署自應一體銷燬以免後患等因至昨日下午一時薩君卽親蒞滬南分廳將存積各劵騐視一過遂率同崔分廳長及各科員在署内庭前焚燬 
[通過修改稅則請願書]  
中華國貨維持總會前因政府修改稅則公舉正議長王文典君爲稅則請願起草員嗣經王君詳考各國稅則及中外所訂關於關稅之條件提出意見七條送呈正會長伍廷芳君及駐滬交涉員楊小川君與總商會鑒定訂於昨日邀集各業領袖在英租界寗波路錢江會館大廳開討論大會到者爲伍廷芳君之代表徐春榮及王文典席嘉蓀王介安呂葆元陳秋江趙鏡清程穉峯朱荃文胡祥岩陳永康馬倬雲王鳳儀金慰農等數十人午後二時半開會首由王文典君宣布開會宗旨略謂鄙人在伍秩庸先生處開第六次討論修改稅則會時承諸君公推鄙人担承請願書起草當於去年十二月廿七日脫稿親交本會正會長伍廷芳先生及交涉員楊小川先生鑒定而總商會總協理周貝二先生亦深表同情並囑將此稿送去一百份 
以便轉送各省商會一律討論茲已送去惟修改稅則政府巳派委員來滬專事調查如有陳述之處儘可前往接洽現本會主張裁釐加稅統一幣制想此項主張政府斷不反對惟各省釐局委員出面抗議亦在意料之中目下大總統已有命令値百抽五今鄙人參攷條約斟酌商情擬定草案七條一進口稅宜增加二國内通運稅宜一律免除三進口貨宜規定從重加稅四免稅貨物宜嚴爲取締樣箱漏規急宜廢止五宜加足洋商在華製造稅以符約章一面宜减輕仿造品稅則以利國貨六幣制度量衡宜劃一七對於海關監督一職宜循名核實應請到會諸君公同討論修改通過以便卽日郵呈政府請願云云次趙鏡清君起言略謂此項請願書旣呈政府深恐政府仍蹈前清留中不發之覆轍應力謀後盾王文典君又稱本會力薄才弱後盾問題尤關緊要鄙意擬聯絡總商會及交涉員以爲後盾今總商會總協理及楊交涉員先後來函贊成斯舉須俟此稿通後呈請總商會通告各省商會協助進行以爲後盾衆皆贊成繼由到會諸君將王君所擬草案公同討論公决將第三條免稅貨物之宜嚴爲取締一節删去而於第七條葉問題一節併入第三條樣箱漏規急宜廢止一條遂卽通過公議即日將此稿繕就送呈總商定期邀集各業領袖到會公同研究俟公决後再用國貨維持會及總商會名義公呈政府請願議决散會時已七句鐘矣 
[加徵地丁附加稅之布告]  
　　上海縣知事公署昨日發出第二十一號布告云案奉江蘇省行政公署國稅廳籌備處訓令内開（訓令全文已見一月三十一日本報茲不重錄）此令等因到署奉此合行布告爲此布告各糧户人等一體知悉自本年開征上忙起每完正銀一兩加徵銀元三角作爲省附加稅其各遵照毋違特此布告 
[測繪員出發之先導]  
　　上海縣洪知事訓令巿政廳總董云案查測繪上海全縣地圖一案前准参事會議决執行方法業經分别延訂委任事務所各項職員並頒發圖記定期開辦各在案現値實行測繪之時或恐居民人等未及周知致有悮會情事除布告並函請淞滬警察廳令警察事務所轉飭各區警一體保護外令再令行該總董知照遇有該事務所職員測繪至該巿區域以内時應由該總董隨時妥爲照料接洽一面並再布告民人等一體周知 
[改劃警察區域]  
　　南巿警察分廳長崔鳳舞君因南巿城内等處警區崗位參差不一業巳與分區署長署員等公同妥議每區各設廿四崗其崗位區界另行改訂聞自十六舖至新碼頭爲止裏街至大東門外電燈廠爲止爲第一區境所有小九華之派遣所則劃歸第一分署該分署管轄區域自新碼頭迤南至内外陸家浜橋止裏境自外倉橋至南倉街止另以小南門外大街劃歸城内第一區第三分署管轄自陸家浜以南至滬軍營等處均劃入第二區第三分署（即高昌廟警署）至城内各分區亦須重加改訂其改就之地點不日卽實行分治云 
[調查員訂期會議]  
　　政府特委審計處王小宋廖劭　二員赴各省調查稅則政商業事宜刻巳由東省來滬暫庽北巿惠中旅館定於舊曆正月十二日午後六時至南商會調查商業並討論一切昨巳函知南商會會長顧履桂蘇本炎二君轉知全體會員届時同蒞商會互相討論 
[南商會今日開會]  
　　上海南商會訂於二月六號卽舊曆正月十二日開甲寅歲第一次全體年會報告上年會務並討論此後一切進行宜昨先由會長分函全體會員務於屆日午後三時蒞臨與議 
[採辦軍米員銷差]  
　　上海鄭鎭守使前以蘇常新昭等處産米之區米價較申地爲廉特於上月派吳張兩君往購軍米一千餘石業已辦齊裝運火車來滬由吳張兩君禀奉鄭君諭令軍士運交軍需科收納俾便分發各營具領 
[徐廳長委任屬員]  
　　北巿警察分廳徐廳長昨日令委丁古　爲督察員文云照得本廳督察員嚴善圻久不到廳現已撤差所遺之差查有丁古　堪以委充仰卽知照又令委敎練所帮操敎員牛鈺麟駐防八字橋文云爲令委事奉督辦訓令以閘北八字橋地方荒曠應派敎練所帮操敎員牛鈺麟爲該處駐防巡官並檢選所内學生兩排卽日前往駐防等因奉此合亟令委令到該員即便遵照並將到差日期具報 
[青年會歡迎新會員大會記]  
　　星期三晚八時四川路基督敎青年會特開歡迎新會員大會于殉道堂請正樂社全體男女社員唱歌奏樂先後凡四次極抑揚　轉繁音急拍之妙聽者大爲激賞中間滑稽影戲批挨那繁華令獨奏末由該會總幹事洛哥君致謝辭益以詼諧之演說至十時許始各盡歡而散是晚來賓不下數千人殉道堂座爲之塞後至者多摩肩擁背而立如斯之盛蓋一年中不數見者也 
[中華女學添設師範]  
　　美租界阿拉白司脫路北長康里口中華女學於去歲暑假後開辦敎授合法成效卓著今年又從事擴充添設師範聘請前育賢女學及文化女中學敎員沈健侯及北洋女子師範畢業生徐女士西雲擔任國文歷史算學手工圖畫各科於舊曆正月初十開學十五日開課學生較上年發達聞師範科及兩等科均有餘額可補云 
[惜陰公會記事]  
　　南京路惜陰公會迭開演說會以灌輸國民常識演說同志均係該會會員演說之宗旨專重生計敎育二端而尤竭力提倡民德時印民德報分送本埠各商號今聞該會將於陽歷本月八號即星期日晚七時半開第八次演說會并贈送十四號民德報又聞該會設立之英文夜學校開辦巳有三載本年更加擴充學額增至二百名卽於九號開學云 
[重申夾帶侵銷之禁令]  
　　駐滬江海岸鹽捕等營分統耿祝三昨日出示云照得五屬地處海濱而吳淞近來進口沙釣各船每藉醃臘鹹貨以護鹽爲名任意夾帶沿途兜賣貽害靡窮查定章凡販運醃臘鹽貨蘿蔔乾每百斤祗准帶護鹽五斤如有多帶及與定章不符一經查出卽照私論歷經示禁在案現在蘿蔔乾上巿各處鹹貨船户販運絡繹夾私尤多各地引銷均受影響若不重申禁令嚴飭查拿其何以杜漏巵而銷官引茲特擬章出示嚴禁爲此示仰坊行船户人等一體知黍自示之後凡販運醃臘鹽貨蘿蔔乾務宜遵照定章每百斤祗准帶護鹽五斤如有多帶即以私論定卽從重罰辦决不　貸並將禁令各條開列於後其各懍遵勿爲嘗試切切特示 
計開一醃臘鹹貨志載成例每百斤祗准帶買護鹽二斤後經前清浙運使禀定醃臘鮝　蘿蔔乾瓜丁一切鹹貨均百斤准帶護鹽五斤現在仍照辦理如查出在此數之外即以夾帶私鹽論貨物變價充賞鹽則發交就地鹽棧照章完課給賞一鹹貨到埠廳俟鹽巡營派員騐訖然後起卸如有不服查騐立將船户　送地方官廳究辦仍候驗放行一鹹貨船查出私鹽如有坊行强出干涉卽以坊行進私論除貨物充賞外仍將坊行酌量議罰充作地方公益經費一醬油醬麵向章課輕之地不得行銷課重之地以儆取巧如有越境侵銷貨物充賞如　　販運入口應照本地侵銷除將貨物充賞外另行議罰以杜侵灌一員弁查騐不得藉端需索如有被人控告查得實據者從嚴懲辦經控者亦須反坐　 
[襪業自行破壞]  
　　本埠南北巿襪業同行司事喬賢裕等以所訂行規同業中並不遵守特於前日至上海縣公署呈請立案並出示保護洪知事檢查舊卷該業行規早於前清光緒二十八年訂定今則北巿寳善街一帶該業同行之商標相同者比比皆是此皆自行破壞豈官廳一紙文告所能保護所請立案之處應不准行已於昨日批示 
[竊賊戳傷事主]  
　　竊賊張二寳前晚至滬南禇金生家行竊當場被禇拘獲詎張袖出利刃將禇戳傷手臂等處後由巡警到來拘住抄出凶刀解由司法科於昨日午後函送地方檢察廳訊辦 
[鄉民途遇暴客]  
　　本邑西北鄉莊家涇附近鄉民俞金望前日來滬收得所售米價洋一百七十餘元回家午後四時許行至離家四里之土地廟地方忽來匪徒二人將俞扭住搜索銀洋聞俞所帶之洋分兩袋置放一袋一百元先被二匪搜去尙有一袋中儲七十餘元俞抵死不釋並哀求留存以全生命二匪不允用手鎗恐嚇復以刀將俞手指砍傷始一併攫去查該處爲上嘉交界之區次日俞卽分投兩邑檢察廳禀請騐究 
[流氓藉端攫洋]  
　　高巷頭小販孫金堂家前日忽有流氓五六人進内以搜查烟具爲由翻箱倒篋攫去洋銀十二元銀押髮一支旋由孫妻蔣氏奔告崗巡胡春林追獲金玉生張阿海二人解至第一區警署訊據供稱因孫私售燈吃由永生老五雙喜等糾合同往借洋實有其事判送警廳司法科請究 
[撤消舊官寮與妓女之訴訟]  
　　前清道員紹興人徐顯明因棄妾張颺違背訂約重入青樓控經公廨傳案交保並准如所請提前集訊詎原告臨訊不到祗由律師到堂代表判着原告親自到案質訊在案茲張妓亦以徐騙吞珠飾等詞投廨反訴前晚由廨復訊徐仍不到經兩造代表律師上堂略辯孫襄讞卽下判詞曰案係兩造互控旣據原告求請提前復又迭次臨訊不到豈容興滅自由應將兩造控案一併註銷以後不准再控 
[阿三自討苦吃]  
　　閘北居户尋彭貴之妻顧氏前日在家工作突有錢阿三者自外而入向之調戲該氏正在喊救適尋彭貴回家撞見將錢扭住毆擊由警查見拘送第二廳轉解地方廳前日經檢察官訊供之下判錢與該氏分别收押候尋彭貴到案再訊 
[女婿擊傷丈母]  
　　滬城九畝地富潤里居民朱明前日因偶因家務與妻母徐胡氏卽徐吳氏口角爭毆朱一時氣忿卽以矮櫈將氏擊傷由該氏喚警將朱拘送第二區第一分署請究孟署員以氏受傷送至地方廳由許檢察官騐得該氏頭額手臂略受皮傷判送新普育堂醫治朱押候原告傷愈再核並聞該氏到堂後因不願用西法醫治業已商准堂董回家自醫矣 
[水偵探截住拐匪]  
　　拐匪田長發誘拐小孩姜阿三昨午在怡和碼頭擬乘輪船往粤販賣當爲水巡捕房偵探查獲禀奉捕頭命送地方廳由田檢察官研訊之下以姜阿三洪不清楚判送新普育堂留養候查明家屬來案認領田長發迭次誘拐小孩離人骨肉罪不容誅判令押候究懲 
[女子吞烟自盡]  
　　北山西路德安里一千五百三十六號居户錢吳氏之女年十六歲前日不知何故吞食生烟及經人覺察已不及救治而死昨爲捕房查悉飭探查明並將屍體車往斐倫路騐屍所經西醫騐明委係毒發身死即着屍母具結收殮 
[同居人之疑惑]  
　　北山西路一千五百三十六號住户錢吳氏之養女愛寳　日暴斃　　婦人張祝氏以吳氏時常將女凌虐恐係虐斃報由捕房將尸舁至騐尸所業經公共公廨中西官騐明因病身死即飭棺殮昨日諭知捕房將吳祝兩氏傳案略訊一遇判均開釋 
[婦人死於道路]  
　　昨有年約三十左右之婦人某氏在滬事火車站　坐人力車至虹口某處在途忽患急痧旋卽氣絶被捕查見送至捕房捕頭命將屍體送入騐屍所經西醫騐得急病身死並無别故因查無家屬即着地保報堂棺殮厝壇候認 
[鄉民跌仆斃命]  
　　眞茹鎭鄉民阿榮昨午行經閘北大統路至海郎所　之集資　茶館内吃茶忽然跌仆於地奄奄而斃由四　巡警查悉歸報解署長飭傳該圖　保報廳請騐再核 
[執管遺産之鄭重]  
　　滬北總商會恊理邵琴濤身故後其妻顧氏因恐族人爭奪遺産曾延代表丁榕律師具禀公廨並偕同到堂聲請給諭管業判候登報廣告如無邵氏族人出場反對並查明有無糾葛再行核奪在案兹經公廨登報廣告後邵氏族人並不出面反對且已查明並無糾葛故前晚復由代表律師偕同邵妻顧氏邵妾唐氏並戚族顧子培等投案聲明前情並將所有遺産開列清摺呈請給諭孫襄讞准予覓保投案候給諭將遺産歸邵顧氏管業 
[追繳存欵之周折]  
　　金松林控段季維不理股謂其昌號結欠存欵本利銀兩前晚由廨傳訊因金有事離滬由金妻劉氏投案代表請追質之段供不承認並不認爲其昌股東聶襄讞以原告所控並無確實證據判叚交原保限原告於一禮拜内將段爲其昌股東及各項有關係之証據呈出再行訊核 
[法公堂訊理錢債]  
　　吳振云前投法公堂控稱王桃桃前托侯阿金爲中借去洋一百元係由陸秀南作保迄巳日久分文不還王供侯亦用去洋四十元故提侯到案如數交出尙少洋六十元限王交出在案昨吳又投案請求訊追王供小民祗用四十元餘洋被某姓所用小民無力措交祇能陸續理還聶讞員判王還押諭令原告查明王有無家産限十四天禀覆候核 
顧秋堂前投法公堂控沈茂堂虧欠借洋二百六十元向　不還沈供數目不符祗欠洋數十元嗣由兩造同在捕房算明實欠洋一百六十元除交遇四十元外尙少一百廿元押追在案昨順續求追繳沈供再交洋四十元餘欠可否分期拔還判再限七天一併交清 
[查究衣服箱籠之來歷]  
　　住居福州路一百四十號客棧内之蘇州人向來衣衫　樓前日忽更換新衣且帶有皮箱一口包探陸桂山疑其來歷不明拘入捕房昨解公堂訊究據吳供稱本係仇姓過繼於吳氏茲因吳氏夫婦相斷病故是以復回城内淘沙場家内由父親仇少淍屬令偕友赴杭州留學故帶有衣箱聶襄讞商之美領卓君判吳押候查傳其父到案訊明核奪 
[挑售穢物之禁令]  
　　法工部局前因租界内所開之破布頭及獸骨等店共有二十餘家均穢氣熏蒸易釀疫癘曾經移知捕房傳諭各該店限於本年三月一號一律閉歇在案茲悉局中以各店難巳禁止開設恐尙有人將舊布頭等穢物挑入租界私行售賣故一併論　凡挑售各種穢物之人不准經過界内如違究罰不貸 
[英按察使赴港]  
　　駐滬英按察使海佛來君因有要公昨搭郵船前往香港聞月内卽須返滬 
[包探拘獲竊賊]  
　　過犯王阿二前因犯案經法公堂驅逐六次今又濳入法租界行竊又　賊應毛頭摸竊王阿德身畔銀表洋銀均爲包探拘護解廨請辦王等同供以後决不再犯求宥判王押兩年應押一年期滿一併逐出租界 
[公共公堂瑣案]  
 
 
 

Page 11

 
 
　　　　　　　　　　　　　　　　小　二　　分昨　　　　兩人解案訊供無　判均　釋將案註銷 
　昌祥洋貨店主張林祥控夥夏　森夏裕事廳湘帆黄信裕串竊現洋四百二十三元昨由捕房將四人一併解案訊供不認押僕查明再訊 
賭徒王才寳王阿才寳記等因在虹口設攤聚賭由捕查獲昨將三人併解公堂訊明判王阿才與寳記各罰洋十元王才寳罰洋七元一併充 
[更正]  
二　　　　　　　　　　　一　　　　　　所　　　　　　見告　　傳聞之　特照更正 
雜評三（酌） 
[狼影]  
　　白狼不過一土匪耳初則肆擾於汴境繼且蔓延於皖鄂今則狼勢愈張影響愈大贛浙蘇等省均分兵防之漢口上海均有白狼　　購　軍火之說矣此外　　之　　　地皆是而　上尤甚人心又爲一震　中國人之心　好爲張大之調不　者復　　　以肆其　　一般　　人又無　斷力故一事發生思　每過於分際見　道防範加嚴而愷恐益甚此今日上海所以未見狼影而巳紛紛不安其羣也 
然狼影雖未見而各地之土匪皆狼形也安得而不懼 
 
 
 

Page 12

 
 
   
 
 

Page 13

 
 
自由談 
游戲文章 
[海上新年竹枝詞] [  佛厂]  
　　寳馬香車往復回味蒓園内幾徘徊洋場十里閒兜遍贏得東風拂面來 
珠花璀璨耀酥胸慣出鋒頭數阿儂夾道兒郎齊射目似曾何處一相逢 
電掣風馳盡向東嗚嗚摩托瞥驚鴻無端浪擲金錢礮惹得婀娜臉斷紅 
銀勒雙駒自控韁車廂高踞氣堂皇獺絨高領駝絨帽年少翩翩傅粉郎 
携手相將竚道旁雙瞳如豆視偏長環肥燕瘦商量遍若個應敎作女王 
[勸戒捲烟新五更調] [  吳門劍花戯擬]  
　　一更一點月正偏勿要吃香煙呀呀得噲賽過鴉片旣傷身體又費錢眞可憐明白人吓大家勸免呀呀得噲立志要堅 
二更二點月正高苦勸同胞呀呀得噲才要學好勿要去年看个種烟撮老學時髦受毒深吓精神昏耗呀呀得噲後來要懊惱 
三更三點月正孤財力無多呀呀得噲人貧世富何苦去學臭洋奴趕車夫水旱烟吓亦好呼呼呀呀得噲到底本國貨 
四更四點月正清倽个正經呀呀得噲看得批輕五個銅板買十根消耗品一年來吓十八千文呀呀得噲只算一個人 
五更五點月未央萬國通商呀呀得噲打定主張民國如今正出場好改良我國民吓轉弱爲强呀呀得噲落得好收場（不受酬） 
海外奇談 
[一勺微涔（續）] [  警衆]  
　　朝鮮濟州島北岸里許之海中曾有下海取鮑者忽見一石華表再入則古宫殿存焉形勢雄壯雙扉豁開華表之旁尙有一鉢抱之而出蓋不知古宫殿始自何時也 
孟買地學格致家哥臣氏曾在喜打喇叭城東四十咪之地發見佛骨之别一部當游此城時見羣山環抱古墳起伏爲印度古代叢葬處遂疑爲佛敎僧徒圓寂歸宿之宮其　然作浮圖狀者必爲敎中首座墳也金鋼舍利所藏必多乃亟發土窮其究竟見偉大之如來佛像二背立之牆長五十尺益知爲陵塔遺址全基一面寛廣如是當時壯麗可想而知陵塔中有井一深二十五尺闊十尺井中有巨磚一下有小室長廣一尺五寸深一尺室中有粗石盒一盒中有小水晶瓶一高三寸五分鑲以銀飾遍生銅綠瓶中有小銀棺一外裹金葉蓄有棕色之塵封滿小棺内容長僅一寸五分又有金圓筒一及啓金蓋祗有微　數點小石一片而已以顯微鏡察視之此塵確爲骨灰遂决爲如來佛祖之遺禮其筒以外之灰殆因筒小不復能容故置於筒外封裹之者耳日人大倉喜八郎氏素以蒐集佛像自娱曾赴靜岡巿於江川町高橋器具店見一觀音像長一丈四尺因以七百元購得之聞此佛像遠州廣　某寺故物也寺旣廢乃爲高幾商店所買其像全身皆金色間有白色則純嵌以水晶其頭上又有一佛腦後則有三佛台邊尙有四力神誠爲大倉美術館中之特色也 
美國威尼亞省馬限那埠採掘煤礦至九十尺之下忽於煤石之中發見一人頭骨巳全變爲石惟眼耳口鼻無一不備即頭髮亦依然附於顱頂之上經地學家考察之咸謂此頭乃生於太古之時代其後不知如何埋於樹木之中經地變遷沈入地内樹木爲地熱所炙重物所壓乃變爲煤而人頭亦變爲石現此頭巳裝飾送入博物院矣 
美洲某埠有人於掘地時發見一太古時猴類之全骨其形體與人無異經地學歷史會之審究謂此物生時確爲半猴半人之動物因此可以証明人猿變化之次序其腿骨曲如今之猴其脚骨之節平其肘骨不復有孔頭骨後漸斜而下下頷骨平而不外伸蓋皆與平人無異也 
美國某博士曾在羅省附近之油池地中發見一古獸骨碩大無朋據近日學者所定界說其類應列於貓種惟果爲貓則其種類必巳滅絶因全美洲所出之貓類其偉大尙不及此一半即所稱爲美洲獅者亦未能及其半體由此可推知美洲古時從海底上升之後高林深木彌遍山谷當時獸類之偉大凶猛絶非今日之情狀其後地勢復降經水火冰雪之刦獸類盡滅深埋土中歷千萬年始發見也（三） 
尊聞詞選 
[再寄遯齋先生] [  包柚斧]  
　　夕陽水迎斜月新漲平闌替舊波酒坐豪情懷北海紙窗佳趣話東坡夢關憂樂都無著論雜莊諧各有科侍硯焚香應　綣桃根桃葉近如何 
[題宿關同人留别小影]  
　　鏡裏五君子林包賴葉黄鬚眉都了了身世各茫茫照水　心遠量松鶴意長歲寒期共保此約莫相忘 
[遯齋寄題影詩屬和二首]  
　　秋水澄　鷺盟心爾女曹别來寄新句神妙到秋毫晚菊如人瘦雛松比石高影形堪互証題詠不辭勞 
即今明鏡裏俛仰地原寛雪過天初霽春生歲不寒定知成佛易翻覺立身難對影遙相憶酧箋借問安 
[題王遷木小影]  
　　王郎王郎走四方拔劍斫地歌悲凉郎胡不爲高飛九仭之鳳皇而乃下與啾啾羣鳥傍人檐宇相翶翔郎之長在好游俠能文章郎之短在項太强氣太剛吾不願郎爲莫邪與干將而願郎爲受書圮上之張子房郎以兄事我我以弟畜郎相要富貴貧賤母相忘貽我小影懸之深柳讀書堂我今以詩代箴書影旁明日約郎對影狂呼大笑一吸三千觴 
[舟中作] [  楊劍花]  
兩岸青山惯送迎一聲汽笛曉烟清東南吳楚三千里飛渡秋江又幾程 
自由談話會 
　　𧟋褸開疆布衣興國王侯尙爾矧屬吾民至不輕寒素之士一則尤深合乎古賢胞與爲懷西哲化除貧富階級之精義焉此僕對於儉德會前途有無窮之希望凡百君子諒有同心特宣告入會憑一點良心終身由之無或逾越自貽衾影之慚唯我同人共鑒之[  介石]  
風俗奢華關係於個人者小而影響於天下者太故司馬温公有言風俗奢華吾輩雖不能禁忍復導之乎今吾國儉德會發起矣富强之基此或其導線歟竊願當時有力者遠慮深思共相提倡則世道人心未始不能補救用献芻蕘聊當意見之書即乞記名自今入會盡其在我不託空言若夫不輕寒素之士則余亦寒士之一輕人卽以自輕故不復申論[  硯欽]  
人生百年死卽已耳惟名譽不死故我寗好名譽 
願我稅界諸君力行儉德屏除陋習爲公爲私兩有裨益蓋儉則經濟寛裕利心自戢不致荷刻商人自撫良心亦豈不安乎[  南巿稅局屠潔行]  
儉德會規則一不狎邪二不賭博三不必以酒肉宴客四不必華服五不輕寒素 
入會者梁溪王諾諾古杭愚公揚州李晋蕃吳淞張冕羣嘉定曹拙生介石彭澤硯欽彭蔚瑩建業陸詠黄 
蘇州汪起蟄南通州江蘇銀行葛昌熙種瓜主人那溪譚渶初吳興隱民徐鐵心沈醒民慈谿季逸　 
茲有徐綺雲張師竹兩女士來函謂巳發起女子尙儉會謹錄其原文如下（女子尙儉會規則衣不必錦繡飾不必金珠屏除一切無益之浮費不輕視寒素之女同胞北京上海先後發起尙儉儉德兩會提倡儉德力矯時下奢靡之習最爲今日要着雲等竊師其意發起斯會海内女同志盍興乎來）會規則第一第二條與本會第四條相同其第四條與本會第五條相同共第三條則似可以省却蓋其意義巳包含於尙儉曾三字之中也更有進者儉德會成立較先本無男女之限制鄙見不如以女子尙儉會并入儉德會俾一途徑而利推行不　徐張兩女士以爲如何[  根]  
小說 
[玉女魂（十）（五）（英國羅生女士著）] [  中華雪英譯]  
　　續第十四章 
先是克萊敦娶巴黎世家女爲室女美而賢相夫以有道聞伉儷甚篤克萊敦以妻之故遂居於巴黎城有終焉之志生一女女生産母遽死而女之聰明温厚悉秉母德故深得乃父歡此種情事悉爲洛羅卽克萊敦口中餂得乃僞言　髻時與克之前妻同鄰里朝夕相從浹洽若家人且言篋中猶存貯當時贈遺之品克萊敦以其言之鑿鑿信而不疑追思前妻之賢用情更摯　則距其先妻之亡爲時已久而所生愛女且巳遣嫁是時亦適隨其夫抵紐約與克萊敦先後不過數分時也壻官大尉名皮邱姆端人也舟旣抵埠舟中人各紛紛投旅館克萊敦引其女見洛羅曰是爲汝母之好友女謂洛羅曰果君與吾母爲契友者必和平温厚而近情克萊敦曰然今且與我爲一家人矣我欲以汝母之位位置之汝巳有家當不以阿父所爲視爲過舉女曰大人乃不憚煩兒雖有家敢忘定省凡爲兒所應盡者必不敢稍稍怠忽後顧邱洛德問洛羅曰是粲者何人亦與君爲姊妹行耶邱洛德聞言顔色大頳克萊敦曰是與我同舟自堡子門來者旣乃微語之曰是爲夢脫洛維夫人女凝視邱洛德謂其父曰兒以是女之風采度之天懷必澄潔無有邪垢然而所夫非偶殊可憐也邱洛德忽聞可憐二字默自驚嘆曰我何所失而受人憐耶不禁承涙盈眶瞥見夢脫洛維來前即强自遏制是夕洛羅與克萊敦父女同室邱洛德與夢脫洛維亦同一室次日克萊敦與洛羅即行婚禮自是而後洛羅之風華文采頓改舊觀蔑視邱洛德若棄物反眼不相識 
　　第十五章 
　　邱洛德浩嘆曰天乎天乎胡天使我至於此極也我離羣索居枯守此寂寥之地久矣乃從此终古乎以我無知妄作至今而惡夢始醒獨是婦人之於同類必多親暱乃與我同儕者轉棄我若惡物何也我自有生以來歷受父母萬般憐愛金玉我身詎今日乃深陷此人世不堪之毒窟不敢以顔色向人父乎母乎父母所視爲至憐愛之邱洛德從此葬身於奇羞巨辱中不得重覩天日矣以上云云乃邱洛德陷溺以後抑鬱無聊日吐此言以消磨其歲月者也蓋夢脫洛維抵美利堅後卽置邱洛德於荒寂之鄉所賃之居甚偪隘距紐約可數里僱一婢陪侍給資略供衣食己則日夜從役於外不遑寗家遂抛撇向所視爲婉變之情人於荒索中略不拊惜偶自晚間回家卽盛言宦中煩偪小坐卽去邱洛德以爲旣見情憐應稍存禮意不當使新人獨守深閨虚耗此蜜月顧亦無可如何於是非間庭步月者卽調琴園次以寫諧情夢脫洛維往往語以某日歸而旋語旋忘終究未嘗踐諾迨後臨問益稀矣所居臨大道闢牕可以眺遠爲夢脫洛維往來經行之路邱洛德吊影憐形剪愁篩怨至萬無聊賴時每支頣遠矚以伺情郎之歸乃情郎不歸而蹙損春山望穿秋水對此陌頭楊柳盪漾於春風情雨中更鞭偪此閨中人深入奈何天裏春沉盡永人遠思　入夜則玉漏驚魂芳衾妬夢春宵一刻度越殊難蓋愁緒之困人欲死矣（未完） 
 
 
 

Page 14

 
 
   
 
