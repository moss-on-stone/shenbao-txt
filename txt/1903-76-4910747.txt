# 1903 - 76 - 4910747

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而絫之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而絫之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者　　陳終始備舉靡遺方今崇尙實學朝野上下咸究心經世之務官書卷帙繁重購寘匪易私集事言龐雜抉摘尤難是編總衰諸書采輯精要　芟煩冗每條注明原書出處無敢增易一字讀者執偏見全引端振緖不啻舉八百餘書之菁英彚爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓　 
[續錄太子少保北洋大臣直隷總督袁宮保太子少保署理南洋大臣兩江總督湖廣總督張宮保會奏遞减中額摺　]  
　　昔我高宗純皇帝右文稽古雅化作人然於學政臣錢陳羣請增添中額則責其不知政體於科臣吳煒請廣收錄科則斥其取悅士類又讀乾隆九年八月高宗純皇帝聖諭爲政之道貴乎核實一切因循姑息之習皆當痛除近者士風之囂一至於此而好諛之人尙有謂國家人文日盛以此冀開科廣額不以士習邪正爲念嗣後若有以開科廣額爲請者必加以違制之處分著爲令至於議减中額則非衆所樂聞或有士子類以寒素專藉科目進攻或有一習舉業則不敢更爲農商謀生無計甚者有謂士心失望或妄生議論或别生事端自此皆毫無識見之人不知爲政之體要國家科目豈爲養老恤貧而設若有造言生事者是身投憲綱國法具在何敢逃於天壤故夫旁求俊又本欲量能授官若一味濫取廣收如何可得眞才實濟現在解額已多壅滯日甚作何量加裁减之處著大學士九卿會議具奏等因欽此聖訓煌煌布在方策抉摘流弊義正詞嚴迄今讀之猶爲歡悚今宜略師乾隆時减裁中額之法擬請俟萬壽恩科舉行後將各項考試中額預計均分按年遞减學政歲科試分兩科减盡鄉會試分三科减盡卽以科塲遞减之額酌量移作學堂取中之額俾天下士子含學古一途别無連身之途則學堂指顧而可以普興人才接踵而不可勝用膠庠所講求者無非實學國家所遴選者悉是眞才政教因之昌明百度從而創舉其程巧之速收效之宏固有不難持券以操者至舊日舉貢生員三十歲以下者易於改業皆可令入學堂三十至五十可入仕學師範速成兩途其五十至六十與夫三十以上不能入速成科者應爲寛籌出路如再科大挑或揀發一次或歲貢倍增其額或多挑　錄令其入館可得議叙或舉人比照孝廉方正生員比照已滿吏准其考職三年一次分别用爲知縣佐貳雜職以免向隔六十以上者酌給職銜其有經生宿儒文行並美而不能習新學者可爲各學堂經書詞章之師現在捐納旣停寒　之士不患其終無出路應請敕下政務處核議施行至於遞减中額則請斷自宸衷决然必行明降諭旨曉示天下有阻撓者子以嚴讉務期科舉逐漸而盡廢學校櫛比而林立上以革數百年相沿之弊政下以培億兆輩有用人才五洲驚服萬世瞻仰在此舉矣或謂科塲年分例不在條陳科塲事務今當朝廷銳意求治變通庶政之時似可人拘成例或又謂詔舉恩科更不應奏請减額然臣等所請減額者不過預籌辦法固非敢指恩科言之原以俟夫恩科舉行之後考乾隆九年旣奉諭旨明著禁令不准以加科廣額爲請至乾隆十七年二十七年三十七年迭次恭逢孝聖憲皇后萬壽則又無不綸音特沛詔舉恩科並格外加恩於下第舉子中揀選引見量子錄用高宗純皇帝聖訓所謂國家遇大慶則必有殊賞之恩者是也蓋舉行 
恩科所以特光盛典廣敷錫類之宏施裁減中額所以深維治源期收得人之實效仁之至而義之盡實並行而不相妨故臣等敢於此時竭其一得之愚以冐瀆夫宸聽也臣等實爲時艱才難亟圖補救起見往復商榷竟見相同是否有當謹恭摺縷晣會奏伏乞皇太后皇上聖鑒訓示謹奏奉硃批政務處會同禮部安議具奏欽此 
　　 
[調任述聞]  
　　○武昌訪事人云新授湖北鹽道朱觀察延熙與督憲張香濤宮保有葭莩親已由吏部呈請廻避鹽道一缺奉硃筆著繼昌補授此事雖未見明文然官塲言之鑿鑿想未必果屬子虚也　 
　　 
[公車被累]  
　　淸江浦友人來函云本届會試借闈河南省應試士子以漢信鐵路已通大半取道漢口旣而各報紙登有公車宜審告白一節改行淸江者遂不乏其人二月十六七日間閩粤蘇浙各孝廉船正銜尾而來紛紛登陸擬雇騾車長驅入汴車棧中人因此麕集居奇兾收三倍之利不意福建副主考吳太史挈其美眷俊僕不下數十人� 
紆道北上經由淸江飭令淸河縣張大令封雇騾車四五十輛以備太史載寳而朝之用該處車夫聞風遠遁以致各考廉之取道於此者咸以無騾車可雇呆若木鷄其功名熱中者急坐小車冐雨前進惟聞某省某孝廉篋中携有洋商之旗將其所封之車易趙幟爲漢幟竟得揚揚著鞭而去而此外之困守淸江者莫不攢眉蹙額杏花春雨中云 
　　 
[神京珥筆]  
　　京師訪事友人云琉璃廠官琉璃窰一帶之地向歸工部管理前年順天府陳玉蒼大京兆奏准就彼處曠地創設五城學堂迄今已閱年餘近復將附近之地圈入五十餘丈以資擴充西偏叧有曠地卽作爲五墄練勇操演之塲東偏仍留作工部琉璃窰監督辦公之所已與工部堂憲商榷妥恊定於三月三十日由大京兆會同工部司員曁五城察院赴窰内淸丈交割分别存案以備稽查○步軍統領肅邸以輦轂之下巡街兵勇遇有事故吹　爲號以資聨絡而備不虞恐民間在街混吹洋哨未便淆人觀聽因於日前出示嚴禁並不准店鋪私行出售違干拿辦現已轉飭五城察院於所轄地方一體出示俾衆周知矣○前門外迤東護城河近以展寛北岸特將河道向南開濬中城察 
 
 

Page 2

 
 
院恐民間未及周知已札飭司官發出示諭其文曰欽加四品銜特授中兵馬司正堂總公所讞員梅爲出示曉諭事案奉本城院憲批交准督辦山海關内外鐵路事宜直督部堂袁刑部右堂胡咨開據關内外鐵路總局詳稱京師前門外車站加寛改河添建貨廠當派委員祝國祥查勘去後兹據禀覆按洋工程司來圖由前門南橋洞至新開門迤東止計長三百餘丈由火車站月臺起往南岸加寛四十餘丈照此圖量則打磨廠街北全行站用現在體恤民艱將打磨廠街北各鋪房間暫行緩站外惟由東河沿街南墻起至月臺邊止現已丈量未及一半約寛二十丈内外計鋪面住户灰瓦各房三百餘間冰窖自可先行購買以便早日開工請移知南中城各察院嚴飭司坊各官妥爲照料彈壓並出示曉諭俾衆周知等情據此除出示曉諭該處民居等遵照聽候委員照章公平收買勿得擡價居奇阻撓生事致干查咎並咨南城察院外相應咨請出示曉諭等情奉中城憲批仰司會同南城司妥爲照料彈壓並出示曉諭等因奉此合亟遵照辦理除由本司會同南城司不時親往彈壓外爲此出示曉諭仰該處鋪商居民工作人等一體知悉佔用前項房間應給房價銀兩應聽候直督部堂袁刑部右堂胡委員公平給價毋得擡價居奇藉端阻撓致干咎戾外至開工後一應工匠夫人等尤須安分工作倘有不安本分酗酒滋閙等情立將該犯指名嚴拿赴司定必從嚴詳辦决不姑寛各宜懔遵勿違特示○天壇宮門外前由各國建設缷貨廠數十所現已遞次拆去所存無幾傳言將來皆須移設前門外東城垣下火車碼頭未知確否 
[鶴樓玉笛]  
　　武昌訪事人云襄陽府鄧太守之女公子向受聘於湖北巡撫端午帥之介弟某部郎本月初六日爲女公子于歸之期先由鄧太守親送來省届期省中各官自司道以次均往稱賀○仕學館已於本月初十日開學是日署湖廣總督端午橋制軍及監督李觀察提調梁觀察率領各學員行開學禮濟濟冠裳頗極一時之盛○郵政局司事某君因私拆銀信事爲西人所知卽片送警察局究治不知如何了结也○文普通學堂現擬改入自强學堂惟屋舍尙須修理故暫移兩湖書院一俟屋宇竣工再行遷入○經心書院現改爲勤成學堂已於日前將講堂一律興工改造矣○兩湖書院自改高等專門學堂卽聘王勝之太史紀香總明經爲監督惟王太史尙未來鄂須俟到省後始能開學也　 
　　 
[翼軫星芒]  
　　南昌訪事人云康女醫士江西人自幼遊美利堅先後入學堂醫院肄習多年領有卒業文憑自前歲回華後出其回春手叚曾救活多人本年美國教會中人將開醫院於江西省垣特延康女醫士主持其事○有李姓者向充撫轅代書肆其鬼蜮之謀頗有招搖納賄情事上年又因周姓錢債上控勒索多金爲護撫憲柯遜𤲅中丞訪聞卽飭交首縣訊辦訊明勒詐各情科以監禁之罪一面查照沈文肅劉忠誠� 
兩公巡撫贛省時定章准上控者皆用白狀誠惠民之善政也 
　 
[白門近事]  
　　　金陵訪事友人云尊經校士館肄業諸生向章定於二月初二日舉行甄别本届署兩江督憲張香濤宮保以公務繁冗飭江寗府羅少傑太守改於初四日考試嗣復飭改初六日届期又以交卸在卽令傳諭報考諸生俟新任督憲魏午莊制軍主持其事以故迄今尙未定期也○前者署理兩江督憲張香濤宮保出示曉諭官紳保舉三江各屬舉貢廪增學行兼優之士各於履歴下註明所長以特分門命題考試錄取八十名令與所聘日本高等師範教習十二人互相教益一年以後再令分教師範學生原限正月二十日取齊嗣以蘇贑皖三省得信已遲未及保送展緩至月杪截止計經官紳保薦後親赴學務處報名者共計三百六七十名宮保初擬於本月初六日親臨貢院考試嗣以政務紛繁委江寗藩憲李薌垣方伯糧道胡硯蓀學務處楊喆甫兩觀察代辦至初十日復試本擬先選八十名嗣以寗屬保送者尙未到齊蘇皖贛到者尤少故多留額數以待陸續考充上次僅遴取二十名已於十八日揭曉俟三江各省保送齊集再行考選足額然後令與日本教習一併入堂練習兹將全案照錄左方崇樸程琳盧重慶李鴻文顧厚煒吳榮萃李時敏竇畇卞頌元郭文徹陳光熙陸長康王益霖彭鴻藻趙爾枚汪律本楊邦彥陳貞瑞盛平章徐紹瑞○正任鹽城縣陳小山大令樹涵去冬經江寗藩憲李薌垣方伯飭與正任上元縣戴子和大令對調旋以戴大令未能卽赴調任另委王大令以乾暫往代庖陳大令當卽將鹽邑篆務交卸赴蘇謁見撫憲恩大中丞小住逾月至近日始抵白門詣各憲轅禀到奉飭赴任隨於月之十六日接受上元縣篆○署兩江總督張香濤宮保昕夕從公不遑寢食每至精神疲倦亦惟假寐片時然頗體恤屬員手版一投隨卽接見咨詢時事務極精詳龍馬精神眞非常人所能及也○此間各物皆昻而銀價反濁邇者紋銀每兩僅換九八五錢一千二百二十文而日斯巴利亞銀圓反每多換錢五六十文不等墨西哥銀每圓　換錢八百二十文本省及湖北所鑄龍圓尙不及此數小銀錢則每角只値七十四文 
[虹橋春枊]  
　　揚州訪事人云淮揚各塲竃煎鹽之䥕應由官廠鑄成准塲商備價具領蓋防私煎也歲宜陵官廠禀准開爐鑄䥕迄今半載領乾寥寥直至本月某日始有泰屬某塲商具禀淮南總局請領若干口旋奉局員批示云據禀䥕口損壞懇乞轉請購換等情姑准禀候運憲批示祇遵惟泰屬產廣商衆需䥕必多來禀請領五六百口未免太少俟奉准後仍應核數多領以期濟煎○郡城徐凝門内康山之側有地名十八家者向有貧民誅茅結屋聚族而居本月十一日寅刻某姓莫房中忽然火起荊屝葦壁一炬成灰幸四鄰皆係瓦房不致延及然受驚亦不淺矣 
[五茸春雨]  
　　松江訪事人云連日陰雨紛紛城中市河正在開工而積水難消承租工人無不悉眉雙鎖府尊許太守復下札嚴催以致董其事者左支右絀近更謠傳謂擬改章仍倩營兵開挑以期迅速惟河中積水已與壩齊恐亦未易下手云○前者提轅接奉江縣張香濤宮保札文知正任前營兪志賓遊戎將次到任飭令現署是篆兼帶副營之鳳夑臣遊戎尅日交卸兹悉兪遊戎又經陳漕帥挽留並委帶漕標衛隊二百名不知何日始得來松也○海門爭奪河工一案省憲委松江府許子原太守馳往查辦並提原被人等到松親鞫前日太守提到應訊人證升座研訊判將被告張某等二人收押婁縣黄史姚少尉署中以便定期再訊 
　 
[名園勝會]  
　　金陵訪事友人云江寗藩署中有瞻園者乃前明中山王别墅也本朝就其遺址建爲藩憲駐節之區雖規模已大異於前而園名仍沿其舊呑松古石餘韻猶存署兩江總督張香濤宮保嘗有志一游藉窺古蹟祇以勞形案牘未暇小作盤柦藩憲李薌垣方伯仰體憲懐以目今新任督憲魏午莊制軍已節抵省垣履新有日因定於本月十九日設筵瞻園中恭請宮保蒞臨藉伸祖餞簉座者爲江寗將軍信立民軍帥曁糧道胡硯蓀巡道徐叔鴻兩觀察流連勝地略分言情蓋自君文端以來久已無此盛會矣 
[保薦教員文告]  
　　太子少保頭品頂戴兵部尙書兼都察院右都御史湖廣總督部堂署理兩江總督部堂張爲保薦教員入堂練習事照得各省欽奉諭旨興辦大中小各等學堂業經通飭遵行在案查各國中小學堂敎員取於師範學堂是師範學堂爲教育造端之地關 
 
 

Page 3

 
 
繋尤爲重要本部堂衙門兼轄江蘇安徽江西三省此三省各府州縣應設中小學堂爲數浩繁需用教員何可勝計若未經肄業師範學堂延訪外國良師講求教授之法及管理之法遽任以中小學堂教員必致疏漏凌躐枝節補救徒勞鮮功且詳略參差各學堂學派學程終難畫一兹特於金陵省城創建三江師範學堂一所凡江蘇安徽江西三省士人皆得入堂受學江蘇省寗屬定額二百五十名蘇屬定額二百五十名安徽省定額二百名江西省定額二百名共定額爲九百名先收六百名俟三年後再行續收足額其附屬小學堂定學額爲二百名除學習師範之學生應俟今冬學堂造成再行分飭保送攷取外現擬於第一年先行籌辦練習教員之法現已延聘日本高等師範教習十二人并擬選派中學教習五十人分門教授日本教習專司講授教育學及理化學圖畫學各科中學教習分授修身歴史地理文學算學體操各科開辦第一年先令東教　　 
習就華教習學中國語文及中國經學華教習就東教習學日本語文及理化學圖畫學彼此互換知識作爲學友俟一年後中國教習於東文東語已經明習理化學圖化學亦能通知大略東教習亦能參用華文華語以教授諸生於問答無虞扞格再行攷選學生入堂開學分堂分班教授此九百學生此舉似乎目前學生上學較緩而兩年以後收效甚速事半功倍無過於此華敎習藉此一年功夫可攷求外國教育理法及理化學圖化學門徑一年第并可輪流派往日本攷察彼國各種學校規制章程及一切有關教育事宜以廣見聞而資閱歴裨益實多凡有志講求字術教科者必所樂爲惟此項中教習必須舉貢廪增出身品行端謹學問優長於經學史學地理文學等術體操各有專長可信者以八十人爲率不拘係何省人亦不限其年歲准三省官紳各舉所知切實保薦外省官員如有所知亦准保薦務以得人爲主不得瞻徇情面應薦之人各該官紳開具出身履歴注明所長何學限於今年正月二十日以前到省取齊以憑本部堂親自分門攷試擇尤選錄其本有著述文字可以呈覽及曾經中式進士曾任實缺京外官者卽勿庸攷試此八十人内以五十人備本學堂常年定額分科教習以十人輪流派赴日本攷察學校一切事宜餘二十人備一年期滿時遇有事故不能入堂就此數内選補足額入堂之日每員各給薪水五十元其實係品學著聞衆望交推者不在此限合行示諭保薦爲此示仰所屬官紳及舉貢廪增各生一體遵照須知此舉本部堂爲愼重師範教員得人起見凡與有裁成後進之責素抱育才興學之志者其各勉赴嘉招仰贊國家興教勸學造就人才之大政本部堂有厚望焉特示 
[浙省官塲紀事]  
　　杭州訪事人云浙省地丁京餉現由藩憲籌撥銀五萬兩作爲本年第二批京餉札委候補縣廉大令佺管解又京師大學堂需用書籍現已購辦四十餘種亦交廉大令搭解聞翁方伯已札庫定於二十三日兌銀並命廉大令赴庫眼同釘鞘加封○鹽局事務現由運憲黃幼農都轉札委寗紹分司萬分轉兼辦遂於本月二十一到局矣○署鄞縣黃鞠友大令現届期滿由前藩憲黃方伯札委代理桐廬縣周少軒司馬延祚接署司馬奉札後卽專丁來省禀謝○湖州霅水橋釐捐總辦現届瓜代由總局憲札委候補縣張大令兆楨接辦○調署仁和塲鹽大使張鹺尹前經運憲黃都轉札知飭令卽日履新○津局海運總辦喻庶之太守兆蕃本月二十一日禀辭就道因滬局已將米石裝運上輪不日卽可開駛也 
　　 
[花縣延賓]  
　　卸任靖江縣高詹五明府籍隷山左與上海縣汪珤庭大令有桑梓之誼昨因事來申命賀至縣署拜會汪大令延入花廳茗談良久而别 
[議撥米捐]  
　　去年十月十九日本邑南市浦江所泊各米船因遭狂風大半沈没米業中人以滬北仁濟善堂向章每米一石抽錢一文以助善舉因向董事領得撫恤洋銀三百元攤給各船户惟核計不敷尙鉅邇經米業董事邀仁濟堂董至邑廟萃秀堂會議將向抽之善舉錢一文内扣出三歸米業董事存儲以特公用其七釐仍撥充善堂經費一面禀請土海縣主汪瑤庭大令立案施行 
[選撥司事]  
　　去年江西巡撫柯大中丞電致蘇松太兵備道轅以贑省現開築馬路綿長八十餘里擬仿照上海租界章程設立巡捕請選就熟習馬路章程數人來省察看等因道憲袁海觀觀察行知馬路工程局總辦翁子文太守飭選撥司事三名速赴江西聽候選用太守奉札後昨已遵照辦理矣 
　 
[因賭肇爭]  
　　寗波人祝福在太平馬頭婦人李王氏家义麻雀不知因何忽起爭端某號巡街捕見而拘至捕房捕頭令押候移解工程局禀請總辦翁子文太守訊究 
[英美租界公堂瑣案]  
　　包探竇如海禀稱有揚州人陳有發持玉如意一柄白玉鼻烟壺三個玉扣帶一條在某押店押洋小的見其形跡可疑向之詰訊知此項玉器係向瑞華長江輪船竊來爲特拘案請究讞員張柄樞司馬商之英總領事署迪繙譯判責五百板押捕房半年期滿遞藉贓存捕房候失主認領○包探徐阿華解胡寳仙到案禀稱此人行竊揚毛頭家衣物報由小的查獲原贓請究司馬判責四百板○宋國明潛入曹淸法家圖竊爲包探劉森堂解案請究司馬判責三百板枷號三月○包探顧阿六解劉榮林到案禀稱此人行竊周阿金小車一輛並上白糖一包報由小的拘獲請究司馬判責三百板枷號十四天○包探竇如海解楊啓太到案禀此人行竊陳伯寅家玉器古玩由失主從安慶追蹤來滬報由小的人贓並獲請究陳投案禀稱已在安慶地方官衙門報竊司馬判責楊三百板送上海縣遞解安慶歸案訊辦贓先給陳領去○包探李四春解任富成到案禀稱此人將存古齋報失之花瓶持至存古齋求售扭交小的送案請究任供現在製造局司帳瓶係友人陳姓之物因欠小的洋銀二十元以此作抵不知係竊取而求來鑒司馬判押候查明再訊 
　　 
[續錄分發人員騐看名單]  
　　籌餉例指省分發府經歴葉涵章湖南四川○海防例指省分發按司獄祈希曾山西湖北○勞績掣籖分發道花翎二品銜鳳凌正紅蒙○勞績指省分發道花翎二品頂戴德麟廂紅漢奉天知州運同銜陳必淮湖南甘肅知縣同知銜盧樹瀾湖北山東周租訓山東北河州同王賓湖南安徽府經歴王煥彝山東吉林巡檢六品銜林介孟安徽河南○勞績保奏掣籖分發知縣馬宏圖雲南○勞績保奏捐省分發縣丞余世華湖南陜西巡檢魏華煦湖南江蘇黎炳榮湖南甘肅從九品成壁湖南安徽○議叙保奏掣籖分發知縣彭嵩齡安徽○揀選呈請指省分發知縣藍燦然正黃漢福建○議叙掣籖分發知縣續鑑直隷○議叙保奏指省分發知縣鄒毓華廣西○議叙指省分發鹽大使李有桇江西兩淮縣丞王肇洛江蘇直隷未入流章道燧安徽直隷○恩廕呈請指省分發通判陳殿元安徽浙煤○教習呈請掣籖分發知縣王佑之山東毛傳桂山東孫楷湖南陳鳳池湖北○應補呈請分發知縣同知銜李琢山東直隷府東歴莊介褘江蘇安徽從九品吳文明安徽江西楊濟時貴州湖南未入流黃思堃浙江廣東 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[並非鼎]  
　　本報前紀盛桂生以僞銀票囑吳阿弟向怡大莊收銀經該莊察出破錠交包探趙銀河解至英美租界公廨奉判盛戒責枷號并押西牢一年等情兹悉昨有律師佛威偕舌人投案聲稱現怡大莊遣夥某甲遞禀謂前所控盛之假票今已查明實係本莊所出並非假造特具禀求銷請將在押之盛桂生開釋中西官會商之下判令退去候查明於禮拜三復訊 
[上海縣署瑣案]  
　　南市馬路工程局移送金禮橋控童友塘葉爾松串呑貨銀一案至縣前晚縣主汪瑤庭大令升堂研訊金供小的於光緖二十六年分與童友增合股販賣火油三百五十汀由童轉僱葉爾松沙船裝往台州銷售小的隨後附輪船前往比至台州數日童始來到起貨時童將二百汀送入城中銷售餘一百五址汀童稱已在碼頭售去今回滬向算帳欵被童呑没洋銀一百餘元求追童供售去之火油所收價銀盡行交金收去惟叧有五十汀計價六十餘元係小的收用容當找付其因箱壞滲漏之十餘汀金不肯承認反敢揑詞妄控兹特呈帳請核又有虧欠上海油號尾找洋銀七十元亦求著金付給大令核供以箱壞漏失之油金童應各認其半著金找給童洋銀二元惟所欠油號尾找之洋應由童付給與金無涉以昭公允兩造各願遵斷具結完案○陸志高與張朱氏投縣互控前晚亦經汪大令質訊陸供小的崇明縣人現任治不引翔港去年七月在鎭開設雜貨店同業張朱氏以小的與伊同鎭開店有礙貿易紏領伊弟朱毛毛等十餘人來店毁物並將糞穢澆入店中一味恃蠻小的無奈投案求賜嚴究朱毛毛供姊夫張炳松在鎭開設雜貨店陸志高暗謀店業不遂卽在對門亦開一店欲圖　利以致姊夫氣忿身死大令謂查得爾姊丈患病在前陸開店在後何致因此鬱忿而死顯係爾等刁頑滋事喝先掌頰二十下張朱氏供丈夫張炳松確於四月間病故後陸卽在對門開店同行奪利小婦人甇甇孤寡難以度日求賜恩斷大令垓得陸亦有不合姑念氏已孀居著朱毛毛出洋銀五元給陸作爲遷費諭陸赶速遷往他處開張兩造遵斷而退　 
　 
[法租界捕房紀事] 　 
　　前日有史菊泉劉阿大至吉祥街又新園浴堂洗澡因失去衣服等物向浴堂主馬某索賠不允互相爭論扭入捕　　 
房解奉讞員孫建臣大令訊供判賠洋銀二元押候繳洋釋放昨日命提復訊馬堅稱史劉來時下體並未穿褲有意訛詐大令以其不近情理著仍遵前斷繳洋開釋○小客棧主范德昌扭控周阿炳行竊寓客衣服一件售與小工某甲奉大令訊供認竊不諱昨日命提至案著重責三百板釋出○積竊張春三王阿二甫經釋出復又犯案奉大令供著先行枷號二月期滿責放○陳鳳祥蔣阿木許紀生拘獲竊賊李海林吳茂生拽至英租界私行吊打爲西包探緝獲移解到廨奉大令訊供押候分别責懲昨日命提到案著將陳先行枷號二月期滿責放李吳各責三百板釋出○倫兒錢小泉徐桂生王毛毛均奉大令訊供押候分别責懲昨日命提到案先行枷號一月期滿責　　笞責四百板釋出　 
　 
[美租界捕房紀事]  
　　前晚陳阿三混入北河南路某姓家行竊銅質對時表一枚爲某包探　　拘入捕房捕頭令押候解公堂禀請　員張炳樞司馬訊辦○昨早倫兒李金全潜入楊樹浦路某鄉民家竊取布衣三件爲某號華捕所見　　帶入捕房候解公堂禀請懲辦○昨下有甬人金松法持綢衣數件在天潼路某押鋪質錢某號巡街捕以其形跡可疑拘入捕房押候查明　核 
[金陵官報]  
　　二月十六日新任督憲魏午帥到會浙江知府楊中義見辭指分江蘇試用知府李厚仍浙江來同知　　善由京來道庫大使胡經捐免　看候補道潘汝杰奉商約大臣扎委隨辦商約事務調署上元縣陳禀知任事調署鹽城縣戴禀知交缷上元縣事辭赴任丁憂同知李文濤叩謝　回籍十七吳淞開埠工程兼淸丈届候　道何福海統領南字營陳東暢大河口厘捐知府李盛鍾奏委北大學堂文案提調湖北知州魏允恭均到府經歴汪瑩禀謝給　游　　 
[上海北市絲會館籌賑公所施子英經收各處水災賑捐正月初一至廿九日第一百廿七次淸單]  
　　初一日强齋主人求合家平安諸事順利洋十元○初二日無名氏銅洋一元○初三日不留名銅洋一元○初六日裕綸絲棧銅洋二元○初七日錢吉生求母病速愈洋一元○初八日李晉　　九元○十一日惜餘生洋二元○十二日　鍚黃端生求炳愈增福延壽詣事迪吉龍洋三元裕綸絲棧銅洋一元○十五日周仕子懋德懋功懋昭求平安洋十元通州乾　　無名氏祈妻病愈十元蔡伯華四元無名氏元無名氏求子安事小洋六角○十八日隱名氏洋十五元淮安張慧蔭二元又募張本根因上年四十　儀移五元又張之　　之溥張之淇三户均押歲移助求早開智慧各一元無名氏一元泰山堂銅洋一元○十九日隱名氏爲景子節生日資洋三元○二十日雙村氏洋一元裕銅洋三元○廿一日謝綸輝爲兒　甫授室　資移助洋一百元旬無正大求生意興旺財源茂盛龍洋五元○廿二日淸河爲長兄病愈還願洋五元○廿三日　氏素貞爲病求痊洋二元陳厚　銅洋一元○廿四日沈　爲子病愈洋十元又六度蒙親友賜禮移助廿元○廿五日龍舒並座山飢樵英洋四十八元龍洋七元○廿七日金煥堂洋十元○廿八黃素珍洋二元趙豐洋十三元○廿九日　康徐振　銅洋十八元○正月份共收洋二百六十五元六角扯七三八五合規元一百九十六兩一錢四分六匣龍洋十五元扯七三二合規元十兩零九八分以上共收規元二百零七兩一錢二分六厘銅洋五十元連前共收規元三十四萬四千二百廿九兩一白錢五分四厘貂套一件 
[正月份經收月捐淸單]  
　　隱名氏洋十元怡情軒惠傑臣翁二户各洋六元陳善亭翁洋五元泰昌洋四元戴季純翁李雪　翁　府　潤生翁貿孚五户各洋三元朱傑三翁徐貫雲翁譚幹臣翁韓山　翁老順記南順記戴生昌祝源昌八户各洋二元源豐潤洋一元八角莊源大洋一元六角戴運來翁滬江第一樓存濟堂何瑞棠翁徐俊　翁蘇　森翁老悅生新順記大觀樓錦章愼餘堂信昌隆天餘老德記道信瑞昌順夑昌江南烟雨樓陳志雲翁十九户各洋一元中和帳房洋六角五分久成九章北天成永裕成泳記五户各洋六角源通官銀號錢一千八百嘉綸和康壽康晉和愼餘餘大元甡元茂衍大恆益永豐存德鉅亨恊舁宏大宏元源吉寳和寳順承裕正大升大彚康崇餘永康瑞大晉大延源義善源福康兆豐恆德仁火久大協餘源利森康厚大源餘瑞元鈞康壽豐鎭昌鴻餘鉅豐志大鉅元怡豐鼎康永大五十户各錢六白萬有全益昌李珊翁龎竹　思補齋梁焕翁隆舁湯蓮翁章偑翁通濟十户各洋五角恆升怡園二户各洋四角其萃樓春園尹梅翁恆泰施德豐徵昌怡昌熾大恆茂允章咸章復記十二户各洋三角張家翁　成義森昌錦章大章九和宏章泰七户各錢三　文靑蓮閣義盛一壺春曹德大四户各洋二角怡大金合順五雲日舁樓怡大莊四户各錢二百文恊成祥永愼萬興鉅　四户名　一百文英法美三界一文顧捐大洋三元小洋三十五角五分錢一千四百六十文以上共收大小洋一百零四元八角錢世六千五百六十文滬北天后宮前廣益善堂　事　　厚龔心銘施則敬宋俐珍唐榮俊葉貽釗等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
