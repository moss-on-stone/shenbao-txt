# 1891 - 42 - 4906401

 

Page 1

 
 
[附送元濟堂一文捐册] [  申報館代啓]  
　　上海虹口元濟善堂自設立以來施醫施藥施粥施棺善願旣宏費用益鉅全賴各善士解囊佽助以廣善緣今以所印一文願拘册若干扣托本館代爲分送伏願見此册者各發婆心無論多寡慨然分惠貧病幸甚 
[定期分贈月分牌] [  申報館主人啓]  
　　本舘年係於歳首排印中西合歴分贈閱報諸君兹者顔色愈新花紋愈細悉心套印務期精益求精是以蔵事稍遲定於本月十二日附入報章分送想諸君子當不以遲遲見責也肅此敬請均安伏維垂鑒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論街市過閙實易肇事]  
　　大地之大無平而不陂古今之道無往而不復補福倚伏如影隨形誠有令人無從趨還者加開一里陶一地經營締造之初孰不有生聚日繁商賈日盛之望及其後商賈旣盛生聚旣繁而人日以多卽品日以雜則日以益卽事日以繁前日厭清淨而慕繁華者至批又不免因繁華而生煩惱此亦勢所無如何也滬上一隅之地自通商以來日盛一日平時車馬馳驅行人來往固已轂擊肩摩迥異他處畜此新正佳日間暇者多凡欲擴眼界廣見聞者莫不新衣粲粲一遑心懷城内之邑廟城外之四馬路等熱閙之處游人如蜂之屯如蟻之聚一日之中往者來者直不知其幾千萬億遺簪　珥者有之被撞受傷者有之如昨報所載駕車宜愼一則某幼孩爲馬車撞倒某少年之寗綢袍掛亦爲東洋車之鐵撑拉破他如流氓等之明搶暗偷拆梢訛詐更不一而足夫遊人之必出於此者爲慕其繁華也不知一入其中車馬之衆多行人之擁擠顧後則忘前盼左則失右一有不虞立卽肇事是其行樂之日卽爲受禍之時則繁華之境亦何足慕乎洋塲之地其先獨盛於寳善街大馬路等處近年以來則以四馬路一帶爲最熱閙花柳之叢鶯燕之巢胥在於此其街道較之寳善街似已稍寛較之大馬路則僅及其半而行人之衆盛較彼兩處不止倍蓰凡自審耳目有所不靈步履有所不便者或甯迂途以避磕撞然此地旣爲最熱　之區則拔來報往自必日繁且又有書塲以滯行人之足所謂書場者其所唱實非書也其初創之時以雛姬用俞調演唱正本小說清歌一曲亦頗足悅耳怡情近來則久已成爲廣陵散不過聚名花四五枝有多至十外枝者各抱琵琶高唱京調二簧閒雜梆子每人唱一折而所謂一齣者又不過其中之一叚本不足聽而其價甚廉屬意之人卽可於此中挑選故外來之人多於此作雀屏之射而彼開書塲者亦得借此以射利自書塲旣多且悉萃於四馬路故四馬路益見熱閙又加以鑼鼓喧天聲震遠近未唱之時往往徽京班戯舘之式先閙頭塲一家倡之各家從而效之踵事增華者且加倍熱閙過其地者耳爲之聾心爲之震行人每聞鑼鼓聲往往止而不前擁擠於書塲門前縱身側耳若有所俟而車馬往來未嘗稍緩夫街道旣不甚寛廣而又加以行人皆駐足不前其有不致肇事者乎雖曰擁擠之故乃聽者之不自顧慮然不可謂非書塲鑼鼓有以招之也巡街捕於此處未嘗不格外留心認眞彈壓凡有東洋車停在中途必驅之使去有不去者持棒擊之馬車往來必高聲招呼俾聞者得以預先讓避其用意不可謂不周然東洋車停駐巡捕所能驅行人停駐巡捕所不能驅也呼人避讓厥聲未嘗不高而一人之呼安能敵金鼓輪蹄之繁雜且不特巡捕之高呼充耳不覺卽或有同遊友人見車馬馳至互相招呼亦多不聞不見蓋一入此等熱閙之地不特耳爲之聾抑且心爲之湯僕或有事過此必小心捷足恐恐然如或促之誠不知其何所樂也或者謂昇平景象必然華貴人人慕清淨將何以粉飾太平端木氏謂文猶質也質猶文也虎豹之鞹猶犬羊之鞹其言雖似偏璽於文其實亦有至理假如一草一木必有雨露以植而後爛然可觀否則濩落而憔悴一鄉一市必有紳商聚處而後規模式廓否則鄙陋而難堪就一家而言之望其扉湫隘而滲漏亦其堂冷落而蕭條則必非興旺可知倘棟宇則鳥革翬飛陳設則輝煌金碧門多車馬屋貯嬌妦則必非清貧可知雖亦有金玉其外敗絮其中者然較之家徒四壁屋少蓋藏者則相去何啻霽壤如必謂繁華可厭而盡賡夫華麗唐皇之事則氣象得無蕭索乎然去歳銀根異常緊急自震源一倒凡握算而持籌者莫不蹙額而憂市道日衰今豈事過而遂忘乎且文者非離質而爲士也正經貿易乃文之質遊目騁懷　處乃質之文今正經貿易則清淡如彼遊戲之地則熱閙如此粉飾太平者如是已乎語曰嬉無功業處之所以熱閙者嬉而已袞袞者盍亦一致思夫 
[御苑韶光]  
　　國子監爲通行科舉事照得光緒十七年舉行辛卯正科鄉試查八旗滿洲蒙古漢軍貢監生例應本監錄科送試相應行文貴旗卽行轉飭徐　增附生員例由順天學政錄送外其恩拔副歳優貢生及各廕生恩監生捐納貢監諸生查明各該生佐領年貌三代出身履歴並例應編入官卷者註明伊祖父胞伯叔胞兄弟何項官職再轉行五旗包衣貢監應試者將包衣滿洲蒙古漢軍之處一併註明造具滿漢清册於三月内咨送到監以便查核錄科送試○太常守卿志馨山大奉常顔奉派孫河放兩太常職　祀典自應派員署理旋奉　綸音派太僕寺卿夀蔭署理夀武卿署奉常詹吉於嘉平十有九日辰初至太常署拜印視事先期由博士廳諭知闔署官員以及樂舞生書吏廚役皂隸人等至期進署伺候一體謁見○每届年終禮部滿堂官會同總管内務府大臣赴　堂子敬謹閱看將神杆整齊一次以備元旦立杆大祀王貝勒貝子公等有無事故隨時咨報註册此奏定例章也去臘底由禮部將宗人府送到王貝勒貝子等座次抄單移咨内務府定期赴　堂子公同閱看將神杆整齊所有單開座次照錄於後　左翼睿親王魁斌豫親王本格肅親王隆懃定郡王溥煦郡王銜貝勒奕絪郡王銜貝勒載濂貝勒載　貝子綿勳鎭國公榮毓鎭國公溥廉鎭國公載㷇輔國公載帛輔國公麟嘉輔國公意普右翼禮親王世鐸鄭親王凱泰莊親王載勛恭親王親王銜克 
 
 

Page 2

 
 
勤郡王晉祺順承郡王訥勒賀慶郡奕劻郡王銜貝勒戰漪郡王銜貝勒戰瀅貝勒銜貝子奕謨貝子毓　鑲國公載遷鎭國公溥芸鎭國公溥齡鎭國公桂豐輔國公榮頤輔國公卓輔國公載澤輔國公奎瑛輔國公光裕○國史館示傳吏部送到漢謄錄陳存延孫濟勤吳　聲周之榦包源曾勉勳羅縳密等知悉限於十二月二十三日親身赴館騐到　遣前江南京口副都統鍾副統制　前在任所感受風濕觸發傷　開缺回旗調治業已痊愈不意臘月初旬陡染時疫醫治罔效延至十六日寅跨鶴西歸當即赶備棺槨衣衾於十七日已刻大殮擇於十八日接三擬於宅内停柩三七延僧唪經數日藉修冥福然後出殯鍾副統制口授摺於十八日呈遞至一切帥　恩典已見邸抄無煩贅述矣　張樵野專卿榮遷廷尉涓吉於嘉平十有四日未正上任當經該寺寺丞廳出示闔署官員吏役人等届期進者伺候新漢正卿張大人上任一體謁　○雲南昭通鎭總兵何東山總戎雄輝於同治七年統帶黄字營粤勇嗣幹字後營並健字等營攻克各郡州縣所部各兵先後陣亡爲國捐軀宜享馨香之報曾於貴陽府城購買地基祗因軍事倥傯未暇太興土木擬在所購地基土捐建陣亡弁勇總祠俾殁於王事者得享千秋俎豆所餘地畝作爲常年祭祀之需稟請王夔石制軍據情入奏十二月十四奉　硃批着照所請該部知道欽此○嘉平二十日有某甲紏領多人乘快馬車三輛至東西牌樓南長泰茶社手擎六門洋槍後有持洋槍者人持夾把鋼刀者四人持雙刀者二人光耀奪日擁入茶社中將某乙秋出舉刀欲刴旁有人言休刴以車裝回再說卽有一人擎刀先入車内戕之裝入車外有二人把守皆都洋槍又有數人持刀步行擁護車如電閃向南而馳至燈市口車甫轉西左翼鎭車已抵其地甲鞭馬疾馳而鎭軍未飭緝拿蓋未之見也當時觀者如堵莫悉何故有識者謂甲乙係　兵中等搶去爲索財勒贖地步輦轂下竟敢明持刀槍搶人勒贖何不畏法至於此極也○新簡伊犁鏐伯營領隊大臣鍾亮正藍旗蒙古人由筆帖式歴升印務正叅領本届軍政保薦卓異奉　旨交軍機處以都統記名適伊犁錫伯營領隊大臣果權在吉修墓經長軍帥奏准開缺遂蒙　特恩簡畀是缺加副都統銜按鍾領隊旗務嫻　管轄嚴明膺重任自能措置裕如其啓行之期約在今春三月云 
[津海魚書]  
　　天津訪事人云西沽北倉兩女廠收養貧寒婦孺共計一萬七千五百口地　人稠臭穢觸鼻以致不見女發爲痘痒時有所聞雖有醫生終難奪命計至去臘望日兩廠已死二三百口籌賑局司道無術斡旋爰查歴辦成案定於本年正月初十日撤廠大口各給津錢五百文小口半之俾作川資得歸故里已於臘月中旬預期出示矣○嘉平初十前後朔風大作走石荒沙至十四日更虎嘯龍吟聲震屋宇塵土蔽天一望迷漫午後忽天地昏蒙暗如漆室日中爲市者無不雙燃樺燭無殊元夜放燈是何祥也吉凶焉在請質之善炎天者○石門煤礦主李輔堂曾稱貸於德商禮和洋行得銀三萬議以所産煤一萬墪作抵書立票據畫諾爲憑其本利分限歸償至掃數爲度戊子之冬本利無着禮和主控於該管領事官李被押翼房已丑春議將　務歸禮和代理入山開採運往津沽工值所需供由禮和支墊所得之價除開銷外悉數扣還欠欵詎出産雖富而白煤銷數無多迄今去秋計本貲又欠六萬數千兩禮和主恐爲日愈久所欠愈多遂令工作暫停復請領事官照會關道向李追賞關道劉獻天觀察准之訂期會同德領事官訊問李子夀巖自投案與禮和主核算帳目一一相符觀察後照合同　令將存煤一萬墪作抵領事以不敷尚鉅稟由李傅相斷令該管地方官將煤悉數查封議定價目統由禮和行出售俟抵清欠欵後餘煤歸李管業以免偏枯其利息則劃至華歴八月而止以免有加無巴禮和主旣無異議李子亦具遵依切結詎發封時李仍巧偷膏奪盜賣與人禮和主禀諸領事官轉稟傅相傅相以其故違定斷立意圖吞若不示懲不足以肅紀綱而懲奸詐卽飭觀察於臘月某旬提押禮房聽候發落兩事人所述如此本舘姑照錄報端所有意爲軒輊之詞慨行删削蓋執筆人旣未身親目擊不敢妄議是非也 
[紅塵撒手]  
　　前任杭嘉湖道升任廣東鹽運使何都轉兆瀛致仕後寳跡杭垣置買田産開設通濟典鋪富甲城廂臘月初旬偶患時症年高體弱叅耆罔效十餘日間騎鯨仙去聞者莫不悼歎云 
[欺凌孤寡]  
　　紹興府會稽縣學王廣文在任數載自守清貧其子年尚幼稚其妻又患瘋狂留寓省垣托胞姪照顧去冬妻病益甚廣文渡江看視不料沿途感冐風寒遂致氣逆痰喘彌留牀褥四五日至嘉平二十二日已刻溘然長逝胞姪心懷叵測因嬸病弟幼串通家人將叔之宦囊席捲一空於是訃諸親友詭云胞叔别無長物僅有空箱數隻洋印手巾包内　餅四枚小棖箱内　餅廿五枚而已一切棺中殮衣均用洋布從儉辦理否則何處開支也當日草率了事棺木出入皆由邊門限以七内出殯除　寡嬸送歸母家當堂與親友約定而親友亦唯唯莫賛一辭旣而傳播士林聞者意甚不平謂會稽縣舉缺雖中平廣文爲人拘謹儉樸累年以來必有積畜至於箱内之物卽使付諸長生庫亦有典票可憑僅有空箱决無是理棺木出入邊門寡嬸送歸母家何以對叔於地下决無是情如或聽其自然將來孤兒寡婦不知流落何處待新正後合學同門及親友中之有胆識者約定日期與伊評理不知如何了結也 
[糕鋪折本]  
　　上虞人每逢臘月卽至杭垣租屋開設年糕鋪合城不過三四家生意頗稱熱鬧至新正結算咸獲倍利而去客冬米價跌賤糕鋪愈開愈多約有二百餘家生意反覺清淡揆度情形不但不能獲利誠恐不免短折也 
[温郡雜言]  
　　昨日温州訪事人來歳杪各手札云新任永嘉縣邵補棠大令秉經於去歳嘉平月十七日抵甌二十日辰時接印因前任寗大令未經遷談暫假謝池巷周姓屋辦公按大令福建閩縣人由壬戌補行辛酉科舉人大挑知縣歴任蘭溪等邑今兹雙荒飛至定有新政可觀也○寗大令交卸之時殊形窘迫一肩行李兩袖清風誠不　書生本色也○總捕府顧述卿司馬紹榮於去臘十九日辰刻履新任事○温州府德峻臣太守訪拏訟棍地棍賭棍共數十人去臘十七日午後先獲甲乙内三名發永嘉絲審辦邵邑尊隨分别訊供押候嚴究○温州鎭周靜山鎭軍之女公子涓吉去臘十九日出閣新郎繆姓宦裔也先期來甌迎娶僑寓鐵井欄街十八清晨鎭軍飭搬送粧奩錦　琳瑯　呈璀燦聚而觀者幾致塞途○去冬十二月十九爲釐局總辦張蒓生太守攬揆之辰晝錦堂開肆筵酌兜寅僚祝嘏者莫不　觀而散惟夀禮則一概璧辭云○泰順縣門丁陶某以受賄故被張某所控大憲批飭温州府親提澈究德太守飭總役夏奎等赴泰順守提夏探知陶在郡中乘間邏獲遣夥看管意欲代爲彌縫不料陶竟乘隙脫逃太守聞而怒甚知有心賄縱立飭重笞一千板當堂釘鐐發縣收禁限日緝陶現已購線查拿究不知何時能弋獲也 
[扶桑晴旭]  
　　日本雖改朔有年而人民猶步忘舊曆當知界華商安排度歳之際聞日人家家有舂杵聲蓋日人俗例每至歳除必作斗大團子供奉神前名曰麻擠市上各店賣買亦較新歴歳暮爲更忙所有熱閙諸町行人往來如織有一閒漢行至濵町偶立鐵橋上以避行人之奔走時適西歴本月七號正午見人衆築町築濵町者纔閱五分鐘默計百五十六人繼見自濵町往築町者又閱五分鐘得七十八人合共二百三十四人統一點鐘計之往來合三千六百零八人訂自午前六點鐘始至午後十點鐘止凡十六點鐘往來人數合五萬七千七百廿八人此皆爲舊歴歳除購買物件者也何守舊者之多耶○日本北海道開墾迄今至本年適届二百年現在已墾之田二千一百九十四町未盡開闢者三萬二千四百九十四町合計三萬四千六百八十八町此地初開拓時在昔元錄五年東山天皇朝德川第五將軍綱吉時卽今龜田郡也閱七年 
 
 

Page 3

 
 
東部邊地又開墾所有元祿前後拓地功程經幕府儒官新井白石翁著于蝦夷誌中其時東面地方已遍植粟類漸次充足後之人鮮有能知其源者故特表而出之○日本公司船向走中國北邊及俄國海山崴等處者現因封河停走月初公司持改計派敦賀丸輪船開往厦門麥尼拉南部各島頗獲大利且至麥尼拉時該地大商優加欵待饗船主等以大餐并殷殷約後會敦賀丸回述其事公司中大喜此次又派肥後丸繼往又知臺灣所産砂糖日本消路合宜擬於下月派伏木丸往臺灣回經長崎神户卸貨自此公司中又開一利藪云○伊藤十藏翁爲伊藤伯爵之生父年逾古稀久已奉養於小田原邸宅近因感冐時症伯爵素敦孝行聞信當夜奔馳省視未卜能占勿藥之喜否○崎港外五島洋玉浦奈摩兩灣近有俄英二國軍艦出没無常且駛入該灣之内曾與日官談論欲買此地此地係要害之區豈容外人涉足其間不識當軸將何以處之此係日報之言姑照譯之以質諸深明大局者 
[祝　釐停訊]  
　　今日恭逢　皇后誕辰普天同慶本埠道營廳縣及公廨讞員於黎明時齊集　萬夀宫行朝賀禮英公堂飭各捕房停公一日 
[星軺未返]  
　　出使日本大臣黎繞齋　使任滿交卸後卽須挈同隨員人等乘輪回華上海縣陸邑尊接到電音當卽派差在三菱公司碼頭伺候至昨日上午該公司輪船抵滬探悉黎星使須俟下次輪船開行再行内渡惟理事官羅少耕太守已於昨日乘該公司輪船來甲卽回本城公館云 
[研究起火]  
　　法租界洋行街源泰泰源兩洋棧前後相連於初五早失愼其詳已紀前報昨經捕房將源泰棧主徐少英並借居之唐錦初等一併看保交案候訊葛同轉問徐少英曰是日之火究竟因何而起徐供初四晚棧中循例接財神至初五日黎明時送神已畢大衆鎖門登樓就睡惟棧夥俟姓獨在樓下飲酒至醉時已五點半鐘有劉姓者聞有烟火氣諸人困倦異常未經起視鐘鳴六下火從麻袋中冐出延燒第二進夾廂走路已斷俟姓等均從窻中縋下得以逃生問目下爾等住居何處答稱自從交保後另借他處棧房暫行安歇同轉商之祁繙譯官以徐少英等未悉起火之由仍交原保限下期將侯劉二人並詳悉情形之人一併帶案再行質訊○據包探王榮培禀金阿根以辭年爲名在洋行街竊取衣服並水烟袋一隻當經失主家看見扭獲人贓爲此送案請究同轉查得金屢次犯竊着押候答責一百板以儆 
[竊贓已獲]  
　　滬城新北門内某公館前晚被偷兒混入竊去衣服什物昨經報知巡防總局午後由局員朱森庭明府查至某當鋪起獲原贓聽候緝賊究辦 
[調停了事]  
　　昨報紀屍親饒舌一則兹悉此事已經人調停由該油庫主陸某出洋若干至昨日該屍親已將屍成殮其事遂寢 
[英界公堂瑣案]  
　　一百七十八號華捕禀稱捕頭訪知薙髮匠糾聚多人扭楊元順毒毆因派小的等拿獲六人中有張鳳亭者自稱憲案差役情尤凶横今一并解案請訊至爲首之人尚未獲住搜到鐵器齎呈察閱楊王氏訴稱小婦人原籍江西人丈夫元順在治下開薙髮店一日店夥聶興芳失去坎肩一領旋在他夥箱中尋見言須從重罰錢後聞有栽贓圖詐各情因特細加查察不許罰錢不料聶竟糾合湖北帮數十人妄稱丈夫不應庇護店夥倒拽攢毆以致背皮探破並被各人以鐵器肆擊遍體殘傷現在雖用傷藥遍敷尚難行動唐萬聚供稱小的同在楊店中爲夥因見店主被毆追往勸阻突被混擊頭斷受傷聶供稱小的係湖北人在楊處爲夥失去坎肩後在同店夥箱中搜出詎店主庇護同夥妄指小的栽贓同鄉人聞而不依尋店主理論並不行兇張供稱不的湖北人並無冐充憲案差役之事惟曾爲聶調停而已李金祥熊金漢蔡坤山阮金祥同供稱小的等皆湖北人從中說勸不敢帮兇蔡太守謂爾等聚衆持械逞强情實可惡飭將聶等一併管押七天俟查明楊能否平復再行訊究並飭捕房緝拿在逃各人鐵器存堂　包探汪阿三禀稱王阿喜控京貨店學徒夏玉貴陳春和竊取店中絨綫二十一包零八絞倍與石順記經上的拘獲夏陳吊到原贓尚少四包據王稱所失之貨約值洋銀六十三元石祗出五十七元六角五分今將人贓送究王訴稱夏陳原在店中習業缺少之貨叩請追償夏供稱小的係上海人年十八歳偶然行竊求賜恩寛陳供稱小的係寗波人年十五歳與夏串同行竊如今尚乞大老爺稍全顔面石稱小的亦開京貨店夏等携絨綫求售係屬常情安知其爲竊得照市價收買計共二十一包零八絞給以洋銀五十七元六角五分隨卽售去四包餘均起案應請追給價洋蔡太守謂夏陳監守自盜本應重辦姑念年幼無知各責手心一百五十下並償售贓所得洋銀缺少之贓令石賠補已起案者先行給領○洋藥緝私局四號巡丁鄭輝谷稱小的在蔡朝祿處查出漏捐土藥一包交捕送案蔡供稱此項土樂由友人贈與小的並不知其漏捐捕頭稱租界内查私須先向捕房知照今該巡丁有違定例咎實難辭蔡太守飭將蔡連藥土交捕帶回訂於禮拜四覆訊○本邑人陳長和訴稱小的在工部局當灑掃小工當掃除垃圾時有戎阿增洪阿蘭二人謂小的沾污伊之身上口出惡言小的與之忿爭竟被咬傷手指因由某巡捕拘案如今卽請騐傷陳企桂供稱小的亦是灑掃夫同被毆傷請爲伸理戎洪同供稱小的行路之時被污爭執尚乞施恩蔡太守判令各枷十六發頭門示衆○陳阿富禀稱小的在捕房充當三百十二號巡捕上年除夕在山東路購物被綹手竊去對時表一枚　由一百九十五號華捕將行竊之李長發緝獲　出原贓送案請究李供稱小的係鳳陽人連次犯竊實因迫於飢寒如蒙大老爺格外施恩則世世生生誓當銜環圖報蔡太守判令笞責二百板遞解回籍贓給該捕領去○包探陸阿祥稟稱粤婦王阿好被人持石擲傷頭額悞認行凶當場扭住陳四弟其實石由梁阿皮所擲阿好訴稱小婦人被人用石擲破頭顱昏暈之時確見梁陳同淘奔竄因之追獲一人陳供稱小的係廣東人向爲銅匠並未擲石傷人蔡太守飭交捕帶回並飭拘梁於禮拜四覆訊○石連生訴稱小的在某小輪船生理被賊竊去衣服十件旋由捕房緝獲人贓送案請究捕頭稱洪生生屢次犯竊請爲重辦洪供稱小的係浦東人雖曾連次行竊從前尚未到過捕房求大老爺筆下超生曲全蟻命蔡太守判令發捕房管押三月期滿笞責一百板贓給失主領去○怡和洋行管碼頭西人惠鐵訴稱工人趙有春楊有才竊取馬脚鐵二百餘斤售與周阿東報知捕房獲竊起贓送案趙楊同供稱小的等行竊舊鐵原是該死周供稱小的係無錫人不知竊贓悞行收買蔡太守判令將趙楊各枷三天周屢次得贓押　遞回原籍贓給失主領去○方卿才訴稱小的在治下開茶樓唐田秀徐仁長結伴來品茶不知因何打架毁壞茶碗值洋銀四元向之索償分文無着唐徐同供稱小的等因算帳口角如今情願照賠蔡太守飭賠洋銀四元 
[法界公堂瑣案]  
　　昨日法公堂新年第一次訊案據王郁兩包探稟積竊俞桂生前在徐家匯教堂天文臺上竊取儀器衣物藏在英租界香粉弄陳阿弟家今在陳家搜出空匣兩隻儀器一副另有機器一副業已變賣前日將搜出之押票數張向各押鋪吊到銅面盆三十三隻羽縀夾袍一件呢夾馬褂二件及西式銅釣桌裙羽毛單長衫采色呢夾袍呢皮馬褂等各一件一併送案據教堂中之李竹韻投案檢呈失單一紙聲稱有皮袍等一時未及檢點明白同轉卽問俞桂生曰爾共押去多少衣服俞供有皮袍一件押在滬南王家碼頭得洋八元另有夾袍等押在大東門相近押店内押票均已遺失問神父憐爾困苦收留醫病爾不思報德反敢行竊許多物件是何道理定有黨羽串通行竊供稱去年二月間蒙神父收留在堂囑我耕種於九月間歇出嗣因衣食不繼與陳家橋人阿華同竊一次由西首竹笆上扒入裏面後來所竊皆我一人所爲天 
 
 

Page 4

 
 
又臺上儀器　何竊來　稱是晚由楊樹上扔進臺下有鐘表聲音四面尋視見有小鐵箱兩隻掛在墻角上當卽携取問箱内有小儀器一副售於何處供稱已賣與舊貨攤上無從查究同轉問陳阿弟曰窩藏竊贓例應重辦若能交由押本洋二十七元當可從寛陳稱實在無錢務求恩宥同轉商之祁　判責陳二百板枷號三個月示衆俞桂生重責五百板枷號三個月吊到原贓着交李竹韻領去○王包探禀蘇州航船夥王阿大因賭博虧負在　竊船主衣物當被船主所見追獲送案目下該船主已往蘇州約月望可至滬上同轉着將王押候船主來申再行核辦　龔大鵬控　晉生竊去　鎗一枝押洋一元二角送案請究同轉着將押禀給龔領去自行取贖通押候賞責四十○王包探禀積竊賊章四　去年犯案送縣解回鎭江今又來滬經英捕房包探查獲解至法界請爲究辦同轉着押候笞責二百板仍行遞籍○徐阿龍控稱有布褲一條晒在門前被葛紹水竊去當時拘獲人贓送案請究葛尚嘵嘵彈辨同轉曰人贓並獲豈容　賴着押候掌責四十贓給徐領去○住居寳興里之董友卿禀稱初一晚被賊偷去金戒指並錫事件一副今由包探拘獲人贓爲此來案具領據包探王榮培禀王仁金屢犯行竊贓寄英界某僧所開客棧内小的帶同吊贓該僧被英捕房包探拿獲解送公堂蒙蔡太守將董家所失事件等物一併送到法捕房請究同轉問王仁金曰尚有金戒指藏在何處供稱交與陳德拿去同轉謂王仁金先在英界有　著押候笞責三百板送往英廨辦理○李阿三在洋涇浜煤船上竊煤廿餘片經捕拘案請究同轉着押候笞責五十板以儆○楊秋範控稱妻弟錢同華貪吃懶做不務正業此次　欲借洋十元爲此送案請究據通事稱昨日捕頭勸楊給洋一元因錢定欲十元是以送　同轉謂錢曰爾不知習上專向楊屢次硬借實屬可惡着管押捕房廿天期滿合楊領回管束○王曉芳稟稱黄少齋虧欠洋二百元逾期未付除夕將靜芳閣烟館生財一併拆卸搬運一空務求追究同轉潛如所請待提到黄少齋再行核辦○某公館偏人華某禀稱車夫沈阿四向在公館拉包車嗣因家主前往福建將沈停歇主母見其貧苦依然收用初八晚主母出外看戯令沈拉車前往及找回家沈潛關大門出外約二點鐘時復回躱入丫鬟牀下丫鬟聞聲驚起大聲呼救見沈阿四向外奔逸未經拉住及黎明時沈自外回向伊查問前事僞作不知當在丫鬟牀下拾得斷辮綫數根擊一錢此綫與沈所帶辮綫相同爲此送案請辦主母云請大老爺將沈暫押待主人來申再核同轉准如所請判將沈笞責二百板押候核奪○包探郁庭湘禀顧錦堂在途中向行路人身畔探囊取洋經失主扭送捕房○案請究顧供洋錢在地上拾得已向原告賠償了事同轉曰姑念管押多天且原告並未接質着將搜出之洋一元暫留捕房人卽釋放○通事稱剪綹賊　松亭前在西新橋相近竊取對時表一枚當被失主知覺追獲人贓送案請究同轉以原告不來質對着將人贓留在捕房待原告來時再行核辦○通事稱潮州人鄭伯利於除夕在城河浜衣攤上搶取皮馬褂一件經攤主扭案請究同轉飭傳該攤主至案訊問相同着將鄭伯利押候笞責一百板交保贓給失主領去○某西婦禀稱家中屢次失竊查無影響前禮拜我向天主堂做禮拜及回箱内失去英洋廿八元諒係廚司徐小毛所竊送案請究　稱去歳十二月間至西婦處爲廚司至歳底向西婦索取工資不遂西婦卽云失去絲巾等物小的知事不佳卽向捕房禀報情由押頭令我做滿一月可取一月工資及至滿月該西婦又云失竊洋元小的但做廚司並不經手錢洋何况房内之物是日適逢禮拜小的出外購買食物行中尚有小侍者一人可請傳問伺轉以徐不認着交保出外將小侍者尋案再行核訊 
[作善降神]  
　　昨日本埠新開河一林豐西烟號以鷹銀二十元送交本館協賑所彚解災區散放以祈合店平安又陜西蕭君邦與求神庇護一家人口平安捐洋十元以資賑濟　此新春時節淑景喧妍人方行藥及時而之二君者獨惓念飢民囊金慨擲非具民胞初與之量者而能若斯乎作善降祥當先盥沐而　已 
[助施醫藥一文愿啓]  
　　春來天上福滿人間洒甘雨於九洲恩賞遍澤布和風於四境草木皆春值撫序以延祠合宣仁而有德兹者敝堂倡勸施醫醫藥一文願歴年倚蒙遠近諸大善士痌瘝在胞畛域無分惠助源來至活顚衆下懷感激罄楮難宣今復循照舊章刊印捐册仰蒙中報館代爲分派庶　邇咸知籲懇善士仁人富商自賈垂憐疾苦大發慈悲施佛法以護持藉仁言而普勸隨紙助愿量力捐資爲數雖微厥功甚廣備荷青錢一選何殊寳塔七層行看德被萬人定卜祥徵百祿爰修無啓恭頌蕃釐祗請元安伏祈慈鑒[  上海虹口元濟善堂同人等拜啓]  
[上海英大馬路西同德堂戒烟局孫鏡湖接鎭江金壇縣凌鏡之明府來信照登]  
　　鏡湖仁兄司馬大人閣下泰伯祠前同攀楊柳春申江上遠探梅花敬維學測璣衡材儲舟楫文章壓倒元白事業精熟歧黄良相何似良醫調爕究禽圖之奥仁心發爲仁術膏肓除鴆毒之災閼淡巴菰之濫觴直欲手援天下收合甫融之遺燼從教氣懾外邦搜來海上奇方蓬島見金銀之闕迓到雲間春色　楓廷頒鸞鳳之書慶届履端頌占孚達弟救民有願濟世無方忽聞玉杵聲聲搗破刦灰之運現出金丹粒粒掃開濁霧之天敢惜飛快不爲附讓謹具番圓百餅以備藥籠一丸肅此佈臆祗賀年釐並請升安不宣[  愚弟凌焯頻首]  
附啓者庚寅除夕由恊康莊交來金壇縣凌鏡之明府惠寄洋信一封樂助敝堂戒烟經費福星遄照廉泉許分展頰之餘銘篆何似按明府以名孝廉現宰官　歴任華亭元和等縣仁心無遐惠風自遠謹將原信錢附報端以誌不諼 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
