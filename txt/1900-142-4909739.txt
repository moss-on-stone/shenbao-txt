# 1900 - 142 - 4909739

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印讀史兵略續編] [  圖書集成局代啓]  
　　胡文忠公讀史兵略正編自春秋至唐歴述兵家機要其續編自宋至明原稿秘藏未經付梓去冬紹先書局主人向公之後裔輾轉覔得倩本局以大號鉛字排印成書按文忠經濟學問盡在此書不特鄉會塲中易資條對卽身爲大帥者閱之亦足長識見而熟韜鈐每部分釘十本價洋二圓五角所印無多賞鑒者速向上海西棋盤街紹先書局及各書坊購取可也 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所輯而我朝乾隆中浙人魏玉衡先生爲之研搜考訂畢力補綴廣爲續集六十卷其中條析病狀援据方書臚列治法斧藻羣言足稱岐黃之功臣靑囊之盛業誠醫學入門之階梯也刋印行世板久燬失耕餘堂主人覔得精本托本局詳加校印帋墨精良字跡放大不費目力計正續兩集共計二十本價洋四元世有欲樹杏林之幟者請臨上海三馬路申昌書室並各書坊選購可也 
[論粤省包釐之善]  
　　百貨抽釐病商困民誠爲批政然當帑項支絀國用浩繁苟不於此集腋成裘將何以充帑項而紓國用故雖明知病商困民而不能裁撤者亦國家萬不得已之苦衷也然政雖病商困民而苟有益於國家商雖病而亦皆樂輸民雖困而亦無怨讟且立法盡善用人得當雖取之於商而商未必病匀之於民而民未必困惟法久弊生局中人不無上下其手於是商漸見爲病民漸形其困而國用仍虞不足矯其弊者以爲不裁釐金商病終莫能療民困終無由解而國亦終難望其富足有餘然竊嘗聞之泰西各邦雖無抽釐之名而貨稅較重於中國有値百抽十者値百抽二十者有値百而抽至三十四十者究之西國之商未嘗因之而病西國之民未嘗因之而困且非但不病不困而國更因之而富商與民亦因之而鼓舞歡欣果操何術以致此哉曰惟立法之求其盡善用人之不能舞弊已耳中國富創辦釐金之初立法非不期美善舞如用人太多經費太大久久之漸歸中飽但就浙江一省而論自前歲經惲方伯勒繳各局盈餘銀兩每年通省驟多數十萬金可見數十年來未經整頓之時歸中飽者何止一二千萬一省如此他省恐亦未必不如此商之受病民之受困國之無益不言可喻若皆照浙江辦法於公欵固可驟增然於病商困民之根由終未能澈底根究且各局驟少此進欵安知當事者不另籌他法以掊克商民而商於是乎更病民於是乎更困有益於上而仍損於下亦非萬全之策現在惟粤東全省釐金奏歸商人承辦設立釐務善後總局歸七十二行商人包收包繳通年釐金四百萬兩預繳一百萬兩初辦時商人尚不免徘徊觀望現已陸續繳到銀一百萬兩可見商情踴躍以後辦理苟能始終如一則商辦當較勝於官辦多多矣蓋官辦之時無論局用薪水一切開銷均須從中提出兹則認繳四百萬兩經辦之費不在其内開支則此四百萬金可以滴滴歸公而非若官辦之多所虚耗且由本行抽取事皆熟悉捐者旣不能以多報少收者亦不能分外誅求一切留難勒索之弊端自然一掃而凈旣不留難勒索則商自不病而民自不困矣現在粤省甫經創辦鄙意决其必無弊竇此後各省如照此辦理僕以爲有三善焉各省候補人員擁擠不堪大抵皆以釐局爲利藪一歸商辦則釐局可裁釐局裁而冗員可不汰而自汰矣一善也刻方整頓商務設立商務局若釐歸商辦商情不致隔膜二善也革除中飽上下交益三善也當軸者若有意攺絃而更張之其各步粤省之後塵也可 
[本館接奉電音]  
　　昨日午前九下鐘越十五分時京師飛電傳來旨一道敬謹譯登○四月二十九日太常寺題五月二十六日夏至大祀地於方澤奉旨遣凱泰恭代四從壇遣鍾秀英俊立瑞錫光各分獻欽此 
[俄員獻策]  
　　天津國聞報云俄國覬觎印度欲乘機而發也久矣頃有某武員爲建一策呈之於陸軍大臣意謂俄之南征以先入阿富汗佔據希拉爲要計由克式固出師星馳而進閱二日卽可達希拉若英兵從故葉他以抵希拉經由五百三十三英里非歴三旬不可然則俄之占據希拉易如反掌耳攷阿國軍册有步兵六千人砲兵一萬二千人然實數只得其半至其守衛城壁之大砲共二十八尊然皆係舊式殆不中用且城壁粗惡俄兵一旦以砲擊之立成虀粉假令阿軍極力抵拒祗須交戰二禮拜希拉之城卽入俄人手中毫無疑義况波斯人之在城内者平日傾心於俄冀脫阿王之覊絆者比比皆是俄人一旦兵臨城下民將簞食壺漿以迎蓋不待血刃而城可下也抑阿國道路險惡俄英皆所深憂然俄之出兵易於英一朝突啓事端英必人疲馬痡未至半途俄兵已圍其城郭遥想英政府之處此當有二說一以俄之占據希拉爲宣戰之口實因欲進兵阿富汗直逼俄境一將昌言進軍之不利退而嚴邊防之二說也未知其孰取孰舍然以予觀之英倘無事於他邦則與俄爭衡必矣萬一與他邦搆難苦無餘力則必固守本境以爲自重之謀至爲俄國謀則與英戰於阿富汗爲最上之策何則擊退駐阿之兵較易於破其本境之戍壘也 
[西人讜論]  
　　南洋新加坡阞報譯美京的利爹路日報所登西人來札論日俄高三國交涉情形略謂俄國此時圖取高麗土地似乎未甚合宜緣日本注視其旁斷不容有意外舉動日本所練陸軍可隨時應敵者約有二十萬人水師亦足禦法俄兩國太平洋艦隊且日人拒俄之意蓄之已久俄欲得志誠良難也 
[暹王興學]  
　　暹羅濵角京城來信云暹王亟欲振興學校扶植人才歲賜大學堂選拔生二名各英金三百磅遣往英京攻習專門學業惟必本國人民乃能膺兹大賚此舉也非欲養成己國人才用以折衝禦侮而何哉國雖小吾將拭目而觀其庶務之振興矣 
[照錄中德所訂膠濟鐵路章程]  
　　第一欵按照曹州教案條約第二端第二欵應設立華商德商膠濟鐵路公司招集華人德人各股分先由德人暫時經理所收華人股分每半年呈報本省交涉局俟招集股銀在十萬兩以外再由本省選派妥員入公司詳訂章程會同辦理第二欵該公司將來若在山東境内添立分局本省亦隨時添派中國妥員入局以便商同辦事第三欵該公司尋查修路地叚應由巡撫專派官員會同勘辦並約請地方官或該處紳衿帮同辦理俾於該處情形無所損礙惟工程事應由工師定奪而買地一切應與專派官員商辦查路後該公司 
 
 

Page 2

 
 
應繪一作二萬五千比例尺之路線情形圖呈報巡撫然後再議置地俟地買妥始准動工至買地一節務期仍照定章一律迅速一律安靜以免地主藉端留難致使躭延工作所購地叚祗准購得造辦鐵路將來足敷應用之尺寸爲止至建築小號停車所准購地面長約六百三十密達寛約七十密達建築大號停車所准購地面長約七百三十密達每密達合官尺二尺九寸六分附近大城建築大號車站應購地叚尺寸須照該處情形放寛放大亦期敷用爲止至另購取土用以墊高之地均不在以上所言尺寸數目之内第四欵該公司所用地叚修蓋鐵路凡遇有應留水道之處或造橋梁或留涵洞必須妥爲留出不得阻礙有妨民田第五欵鐵路經過地叚槪不准損妨本省城壘公基防守各要害第六欵該公司建築鐵路應於村鎭祠廟墳墓廬舍水道果園菜園等處但能繞避應不使因之受傷至修理處多齊整之墳塋尤當顧惜儻有萬不得已時應公同查明妥商請地方官在兩個月以内通知該業主使其另於他處能照原式修蓋且不使其於錢財上吃虧第七欵該公司購買地畝應用中國弓丈量畞數分數此弓長九尺每尺計三百三十八米里密達地每一畝按三百六十弓合算得九千方尺由本省布政使司發給一律弓尺以使彼此遵守至國課一節應照他國人在中國他處購地造路之規矩辦理第八欵該公司丈量地畝購運物料及人夫往來自應繞避民間所有田禾蔬菜處所如實被踐踏一經控告公司騐明與地方官議價賠償以示體恤第九欵凡請地方官選派帮同修路之各人該公司均應發給一律弓尺以便彼此遵守至國課一節應照他國人在中國他處購地造路之規矩辦理第八欵該公司丈量地畝購運物料及人夫往來自應繞避民間所有田禾蔬菜處所有實被踐踏一經控訴公司騐明與地方官議價賠償以示體恤第九欵凡請地方官選派帮同修路之各人該公司均應發給飯食錢文不得與應發民間地價項内絲毫牽混以淸界限所發地價應妥交地方官代收轉給地主一面發給公司購地執照第十欵該公司於路工左近租賃房屋預先知會地方官轉商房主代租並代立租房合同第十一欵修蓋鐵路需購各物應按市價購買公平給價或請地方官代購第十二欵該公司所用一切銀錢等項均按照本地時價公平兌換第十三欵除原約指定地叚建造鐵路外不准擅行另造枝路如大路中應有之引礦取石運灰等項所需近小义路譬如在博山縣所造引礦之义路不在禁例之内但每造一义路必須預禀山東巡撫以備查核第十四欵該公可另派西人在山東省内地往來均須請兩國官員會印護照以便地方官加意保護倘無此項護照地方官不認保護之責第十五欵該公司所用華人德人應有地方官與公司會印之憑單以便稽查是否假冒勘路修路時應由中國官派人逐叚跟隨帮同照料各物以及木椿等項儻遇假冐公司所屬之人應由地方官拿辦章程未畢明日續登 
[軍麾回甬]  
　　杭州訪事友來函云浙江提督軍門余瑞帥於四月某日因公赴省與劉景韓中丞面商一切次日復赴藩臬各轅拜會現已事竣二十三日往各處辭行至二十四日午後四點鐘時由江干登舟回甬省中文武各官均往行轅握别武營將弁咸詣碼頭叩送行旌水師營特派砲船四艘護送過江至西興而返 
[皖學回轅]  
　　蕪湖訪事友來函云安徽提督學政綿達齋大宗師於本年二月某日由太平府節署啓行以次按臨寗徽池舉行科試兹已事畢返斾回轅四月二十三日行抵蕪湖文武各官咸依禮登舟晉謁水陸防營循例排隊迎迓宗師因急欲遄返小泊須臾卽展輪向姑孰進發 
[京卿赴鄂]  
　　漢口訪事友來函云邇聞督辦鐵路大臣盛杏蓀京卿將次蒞漢皋局中各執事人先期預備迎迓大約憲旌戾止當在指顧間矣 
[誅匪記]  
　　蕪湖訪事友來函云本年三月二十二日之夜當塗縣大橋鎭趙合興布店被盜行刼一案報經蕪湖緝捕局饒翼卿守戎在南岸拿獲盜船兩艘盜犯二名解縣研鞫除供認隨同匪首鄧黃毛游楚亭行劫布店外并稱繁昌縣三山鎭姚姓油坊劫案亦彼等所爲其同時在船被獲之嚴家年聞錦成聞寳成三人初時與黃彭等匪均僞不相識迨再三研訊始供出眞情遂一併釘鐐收禁四月十八日當塗縣主某大令派差齎文至蕪湖將五犯並續獲之盜黨韓蘭桂卽韓子雲提歸訊辦並將蕪湖縣張邑尊緝捕局饒守戎拿獲隣境盜犯應得奬叙之處開列銜名申詳各大憲○正月某日繁昌縣境錦衛洲有鹽梟小刀會紅燈教各匪嘯聚刦掠縣主左大令星夜飛禀蕪湖道請撥保衛精健等營弁勇馳往協同拿獲著名巨匪孫人滿廖松登迭次推鞫供認隨同匪首唐廷爵在縣境舊縣鎭並各鄉村劫掠店鋪勒借錢文及輪姦民婦等巨案不　迨錄供通詳由省憲委前署蕪湖縣萬文甫大令馳往覆勘供詞相符遂於上月十六日自獄内提出孫廖王端儀戴心餘二要犯綁赴市曹將　廖梟取首級發犯事處懸竿示衆　戴陪斬訖仍解還獄中俟拿獲匪　再行懲辦○今春蕪湖縣張邑尊以各處會匪作亂不動聲色親往東鄉方村一帶拘獲匪犯四名帶回究辦旣而匪首葉坤率衆至四鄉勒逼紳董釋還邑尊禀奉道憲檄飭保衛練軍等營協同馳往各鄉將匪黨俞　基吳學文黃金香田世恩俞開和胡恭明吳德义許日起等悉數拘獲未幾又獲匪首葉坤各村鎭始得安謐兹悉所獲之犯除葉坤迭次開山放　罪大惡極詳請省憲正法外其餘或監禁或遞籍分别輕重定擬罪名至三月二十二日之夜所獲輪船積竊嚴祥李老么趙二三名現已訊　口供嚴祥科以監禁五年李趙遞回湖北原籍 
[請免茶稅]  
　　漢口訪事友來函云日前湖南茶商具禀江漢關署略稱出口茶稅應歸洋商投報懇恩蠲免以恤商艱榷憲諭以權難自主候詳禀督憲轉咨總理衙門札行岳州關照辦 
[娼寮案發]  
　　本年二月下旬某日之夜蘇州盤門外靑陽地日本租界中某娼寮突有狎客奄然物化報經前代理元和縣事李子馨大令筠親臨相騐飭龜鴇殮以桐棺厝諸荒阡聽候家屬領回安葬此已見諸報章矣昨得姑蘇采訪友人手書云當日某客死後音耗杳然閨中人卦卜鞋尖終無靈騐其弟某甲爰於四月初旬由鎭江而江陰而通州而上海沿途偵訪旋於中旬某日附估舶至蘇州偵悉情由乃佯作狎邪游日夜流連綢繆倍至一日悄然自外入徐步至樓頭微聞娼奴某氏喃喃怨語曰爾等發得三百餘金一注大財祗分給奴銀蚨二十翼試問奴心甘乎否乎及見甲至卽默然不復語甲心疑益甚於是酒邊燈下曲意温存娼奴惑之漸以情告及出洋銀二十圓令察視則圖章宛在果係乃兄之物蓋乃兄向在鎭江開設京貨鋪此次沿途向某某等鋪收得洋銀四百圓及至娼寮尚存三百五十圓娼見而垂涎陰與龜鴇謀進以海外愼卹膠遂如漢武帝之吃吃笑不止而斃洎甲來訪先向往來各鋪間明洋銀數目圖章故一見便知眞僞也旣而甲復詳加盤問許以到官决不株連娼奴唯唯應之甲遂奔投元和縣署瀝忱控訴現聞縣主王大令已飭差將鴇婦及娼拘入翼房分别管押惟龜子先期聞信遠颺不知將何以讞此風充案牘也 
[漢皋火警]  
　　漢口訪事友來函云四月二十六日三點鐘時銀箭沈沈天未破曉漢皋永玉河附近某姓家不知如何失火一刹那間火光照耀遐邇通紅幾疑赤城之霞臨風舒錦幸水龍畢集雨師亦命駕而來回祿神勢不能支歛威以退然隣近房屋已均付楚人一炬化爲瓦爍之塲矣原燎之燄可不畏哉 
[移文照錄]  
　　昨日電報滬局總辦朱子文太守移文上海縣署内開竊敝局案奉督辦電報事宜頭品頂戴大理寺少堂盛札開案查中國創設電線迄今十有八年通行二十二省風氣漸開原因機密重務軍情要政殊方萬里呼吸可通但必一無隔閡方能不誤事機前因貴州山 
 
 

Page 3

 
 
西陜西甘肅等省愚民輒以事非尋常經見妄生疑惑聚衆拔毁桿線經大學士前北洋大臣李奏奉諭旨明定治罪專條並議定該管地方文武處分專條欽遵在案查近來各省匪徒竊線毁桿之案層見疉出屢經電局委員隨時移請緝辦無如該管州縣營汛十無一獲電局巡丁偶有緝獲人贓送究者亦不能按律嚴辦以致姑息成風毫無顧忌雖一遇損壞卽行修補而阻碍要報動需時日迭經總理各國事務衙門咨行電局認眞整頓然修補之工在電報局保護之力在地方官現値國家多事之秋往來電報非軍國要政卽洋務交涉倘因此貽誤關係實非淺蘇應請嚴飭線路經過處所該管州縣營汛照章切實保護如再仍前置之不理自應由本大臣查明竊毁案情按照所定處分咨請各省督部堂撫部院將軍都統府尹覆核叅辦以免貽誤軍國重要事機除咨明各省督部堂撫部院將軍都統府尹查照並通飭各電局委員遵照認眞梭巡毋稍鬆懈外合將刊印部定竊毁電線治罪專條並刊印地方官處分專條札發札到該局卽便遵照移知各州縣營汛認眞保護毋稍疎忽切切此札計札發刊印治罪專條處分專條各二本等因到局奉此敝局遵將發來刑部奏定竊毁桿線治罪專條吏兵二部奏定竊毁電線在方官處分專條照本刊印相應各取一本備文移請查照備案並出告示曉諭地方軍民人等一體知悉云云刻下縣主汪瑶庭大令已遵照傳諭電線經過之處各圖地保等人悉心保護矣 
[新令謁客]  
　　昨日午前新任上海縣知縣汪瑶庭大令鳴騶出城遍赴各國領事衙門拜會各領事均以禮欵之蓋亦中外交際之通例也 
[騐屍補志]  
　　江北車夫謝三賃居新擴租界某繅絲廠之後上月二十五日其妻王氏與妻母王胡氏口角語雜譏嘲謝忿甚購取阿芙蓉膏夻服毒發而斃王胡氏母女置備棺本函致家屬前來殯殮適逢大熱穢氣薰蒸事爲捕頭所知以其有違租界章程將王胡氏母女拘入捕房一面遣包探禀報上海縣署前日午後縣主汪瑶庭大令帶同刑仵書役呵殿臨塲仵作察騐一周唱報委係夻烟身死及研訊王胡氏供稱小婦人與女婿謝三同居是日女兒至鷄毛棧工作衣服斬新小婦人見而呵斥不知如何女婿卽吞烟自盡大令謂爾母女口角與謝無干顯有别情叱令掌頰二十下連王氏交包探帶回捕房移解到案研訊屍棺著地保領回暫厝 
[禀請騐屍]  
　　昨日二十四保二圖地保周夏全投上海縣署報稱小的圖内三林塘沈家灣河内有浮屍一具業已腐燈由救生局撈起報知同仁輔元堂堂中司事未敢擅殮理合報請詣騐縣主汪瑶庭大令飭預備屍塲伺候 
[稟請騐傷]  
　　前上海縣主戴子邁明府飭差夥往浦東一帶查緝匪人王寳寳夥顧晉卿不知何故被二十二保五十三圖董事陶姓捆縛兇敺昨日其母顧王氏投敬業書院禀請汪瑶庭大令騐傷大令准之 
[監犯遞籍]  
　　昔年馬漁珊明府綰寳山縣篆時拿獲通同海盜劫掠米船之李華亭包海渠陳香竹周大才等解送蘇松太兵備轉道發交上海縣訊明詳辦旣而李在監病斃經王前縣報明請示在案兹者道憲余晉珊觀察札行上海縣以此案首犯李華亭迭訊不招瘐斃獄中應無庸議飭將形跡可疑訊無實據之包陳周三犯分别遞解回籍交地方官從嚴管束縣主汪瑶庭大令查得三犯籍隷浙江象山鎭海等縣因卽備文飭差押解前往 
[暫停讞政]  
　　日前英總領事署梅繙譯官赴姑蘇公幹因倩美繙譯官白保羅君命駕詣英美租界公堂與翁笠漁直刺會讞各案旣而白君亦由美總領事委赴蘇垣昨晨直刺遂傳諭捕房停訊一日 
[公所落成]  
　　滬上爲客商薈萃之區各省均有公所獨蜀人付之闕如近始經恒裕公執事人王瑞卿趙芝生天順祥執事人陳純甫瑞福隆執事人歐叔立同生合執事人黃孝忠籌集巨欵度地新靶子路建屋三十餘楹花木園亭頗饒雅致擇吉本月十三日召集梨園子弟登臺演劇共慶落成 
[羽黨離心]  
　　虹口著名賭棍瞿龍龍卽巨棍瞿桂寳之幼子仍恃乃父餘威肆無忌憚近更與周桂生大雄子等三百餘人結成死黨四出横行前日忽有黨中人戴阿三者具禀英美租界公廨略稱瞿因事與小的反顔在外揚言須將小的雙目挖去小的恐遭毒手是以控請拘懲讞員翁笠漁直刺著靜候批示 
[續錄庚子恩科考試試差人員銜名單]  
　　吏部花翎文選司郎中雷祖迪廣西花翎考功司郎中陳鍾信四川花翎稽勳司郎中丁寳銓江蘇騐封司序中王誠羲陜西文選司員外郎裔步鸞江蘇關榕祚廣西孫笥經山西考功司員外郎閻萃峯河南騐封司員外郎李威直隸堂主事鈺昶廂紅滿文選司主事鮑心增江蘇洪嘉與江西趙鑾揚直隸考功司主事陸輔淸廣西稽勳司主事王榮先湖北五品銜騐封司主事郭萬俊四川户部花翎四品項戴山東司郎中文琦内正黃漢四品銜福建司郎中劉中度山東三品銜貴州司郎中連文沖浙江貴州司員外郎誠鑑正黃滿四品銜江南司員外郎戚善朂山東山西司員外郎吳保齡江蘇四品銜江西司員外郎涂國盛湖北花翎福建司員外郎蘇玉霖廣西花翎四川司員外郎傅超衡廣西花翎四品銜廣西司員外郎李馨國山西貴州司員外郎凌福彭廣東湖廣司主事謝化南陜西雲南司主事葉題雁福建禮部四品銜精膳司郎中何兆熊四川花翎四品銜儀制司員外郎徐堉山東祠祭司員外郎于式枚廣西原籍四川儀制司主事李世祥貴州祠祭司主事李浚順天四品銜主客司主事陳文銳陜西花翎四品銜精膳司主事陶福同江西兵部花翎三品頂戴武選司朗中曹允源江蘇四品銜職言司郎中張嘉猷福建車駕司郎中袁玉錫湖北四品頂戴武選司員外郎楊芾江蘇職方司主事徐貞安徽刑部三品銜浙江司郎中錫恩廂黃滿江寗駐防江蘇司郎中左紹佐湖北山東司郎中黨蒙陜西河南司郎中俞炳輝安徽四品衡陜西司郎中王金鎔直隸花翎浙江司郎中武玉潤河南江西司郎中杜慶元貴州原籍直隸花翎湖廣司郎中何汝翰浙江四川司郎中伍兆鼇江西奉天司員外郎鄭泉山東祖籍直隸四品銜江蘇司員外郎吳品珩浙江河南司員外郎徐謙直隸四品銜浙江司員外郎孫崇緯江蘇三品銜湖廣司員外郎劉彭年直隸廣東司員外郎饒昌麟江西廣西司員外郎楊履晉山西雲南司員外郎陳秉崧福建貴州司員外郎石鏡潢安徽堂主事景褑廂藍滿員外郎衡奉天司主事陳咸慶江蘇直隸司主事武瀛陜西花翎五品銜安徽司主事劉瞻漢江蘇山東司主事錢能訓浙江陜西司主事魏聨奎河南員外郎銜江西司主事曾光岷四川貴州司主事鮑琪豹安徽工部三品銜都水司郎中繼昌内正白漢花翎三品銜虞衡司員外郎楊士夑安徽花翎三品頂戴屯田司員外郎丁象震河南五品銜都水司主事陳恒慶山東五品銜鉛子庫主事金蓉鏡浙江硝磺庫主事萬際軒湖北 
[添請各醫]  
　　啓者敝堂自正月間開診首經敦請内外專科十二人亦可謂多且備矣乃自入夏以來踵門求治者幾於户限爲穿而各醫士揤雖入神終苦不遑從事兹復添請内科薛君逸山夏君時雨王君駿之外科陳君偉生兒科朱君子卿眼科蔡君仲甫針科李君文瀾按期到堂施診特入不敷出頗費躊躇伏望各埠諸善長痌瘝在抱慷慨好施上迓天庥下綿世澤其獲報之神正不待一辭之贅耳乞附報章藉供衆覽[  北天后宮前廣益善堂司董嚴信厚施則敬朱佩珍唐榮俊葉貽鑑等謹誌]  
 
 

Page 4

 
 
[老存濟堂大藥局聲明外埠由局購藥清單自四月廿一日起五月初一日止内附新昌參號清單報上無名定係冒充請退查究]  
老存濟堂大藥局聲明外埠由局購藥清單自四月廿一日起五月初一日止内附新昌參號清單報上無名定係冒充請退查究 
常州阮大豐號玉樹油十二元青村港金永興號玉樹油洋五角江西鄒公館内痔丸猴棗共洋廿八元仙鎭萬壽署玉樹油洋一元　州程修耕玉樹油洋五角蘇州蕭雲峰白鳳丸十六元維揚王道坦内痔不換丹洋兩元常州惲公館肝冐散洋四元四明楊長春獅棗洋八元浙紹絲蕃洐馬寳洋十元福潤局經辦人參必孕丹洋三元嘉善丁盛慶人參再造丸洋八元湖北張至道堂狗寳洋十二元川沙吳觀周馬寳洋六元蘇州潘公館人參必孕丹洋十四元一併聲明請遠方由局購樂諸君分别台覽如内中未列方名艱逸紅手假冐　卽致函本堂或空信由郵政局遞來亦可立卽帮同查究必期水落石出不負諸君委托總之以後諸君如蒙惠顧本堂良藥務必請看清單以辨眞僞至囑切切本地交易一槪不登面免琑屑　本主人識 
[匯海書局告白]  
戊戌秋股創聚興書局未幾因改新章我業爲之减色所糾之股皆未收齊迨至去夏各債蝟集逸不得已重立章程改名匯海請劉松記籌欵試辦詎意不能稍補仍舊虧折今年松記立意辭退仍交逸手經理竊思負欠各欵計有一千八百餘元之多如將機器引擎一應生財照時估價變賣不敷所抵逸實無力支持壽恩至再惟有仰求原股諸君每股票一張再添股本一百元以圖後效庶免諸債逼迫不致中輟務祈在股諸君赶緊帶洋至申掣換新立股票切勿自悮是所切禱現在各欵追索甚急大有刻不待緩之勢倘若諸股友置之不問逸實無法理料惟有將所辦機器引擎生財等件變價償還以清各欵現在已與各債户商量寛期一月如各股友期内不添股本祇得將匯海書局所置機器引擎一應生財等件售去聽憑受主改換字號諸股友不得藉詞過問所有前出匯海書局股票槪作廢紙不憑特此聲明李逸記白 
[陸子謹者可謂小人反噬故君子不敢軋道]  
查靛業公所自前董石君謝世後公所無人管守諸事俱廢公所之物日漸傾壞今春因更董公舉葛友樵爲司事幼溪是其弟爲經營重修原爲公所公辦並無私見今小人不察反口横噬質之明眼人以福成爲有益於大衆否耶若論敢問則吾豈敢至於爲人在世須修德爲立身之本可能留名於後世否則竟然遺臭萬年　葛幼溪啓 
敬啓者舍弟春畬遽于去年端午日出外不别而行直至如今各處緝訪杳無音信想必遠適他方流連忘返其妻望眼幾穿憂思日積臥病在床其嫂已于三月十七日物故敢祈 
貴館登報四方善信曁庵觀寺院等處儻知春畬實在下落懇求詳細賜示上海萃豐碼頭元大豆行内王春泉收啟俾家中得以安心病體可圖痊好實爲功德無量 
[上海布捐局蔣犀林太尊題華題華興公司燕窩糖精說]  
人身中肺爲華盖氣質之最清者也清輕之氣上布於天清陽上升斯濁隂下降不然濕邪阻隔中州上下便成兩撅矣經云肺主氣肺爲嬌誠又曰相傅之官治節出焉其在天爲燥在地爲金在體爲皮毛在變動爲嗽五臟之中惟肺最難調攝治不得法百病因而乘之華興公司主人深明保肺之要此燕窩糖精之所由製也盖人生百病先從肺入肺氣一固自百病不生余素患肺疾自壯至老埀四十年頗苦之其倖保孱軀以迄於今不過略辨藥餌服食之所宜不致戕其性耳故每患痰氣上乘初則以清揚之品解散之甚則燥金燔熾常取毛燕摘清盛以布袋煎永服之肺可漸潤氣可漸舒然揀摘洗刷究不便於臨時更不便於客地華興公司主人苦心孤詣仿來西法取上品燕窩剥膚存液吐棄糟泊釀成清華日者沈子徵壽翁餉予一盒予正發夙疴取而食之香色俱佳效應如響尙思向主人請益乃忽於過訪壽翁得與識面傾談之下甚爲脗合固知華興公司主人通品也其所製良方壽世種類甚夥不獨燕窩糖精也然卽此之製適中予病實獲我心大凡藥餌服食益人之物貴炮製得宜古人云用方須用法不善用之卽參茋苓术偏勝亦足爲害究不若燕窩糖精不偏不倚不熱不凉清而能腴補而不膩之爲上也謂予不信試嘗試之光緒戊戌夏五月蔣一桂犀林氏甫 
老存濟堂大藥局開設英界六馬路仁濟善堂斜對門仁壽里第五庫門○再此油係本主人秘製創始之初早已聲明在前近有假冐購　　 
[一分時神油]  
謂余不信當面試之設非神奇分文不取 
老存濟堂大藥局開設英界六馬路仁濟善堂斜對門仁壽里第五石庫門○再此油係本主人秘製創始之初早已聲明在前近有假冒購者留神 
人有不世出之奇才藥有不世出之奇功夫天下傷藥備矣多矣何足爲奇而奏效之速必欲限定一分時候如本堂秘製玉樹神油者不獨古今中外見所未見抑且聞所未聞卽世稱立刻見效者巳屬神奇不可多得何况一分時候較之一刻其速又不啻十倍可謂速之無以再速奇之莫能再奇縱使仙丹恐亦未必如是其捷是謂不世出之奇功誠無愧若謂余言之過甚好在外敷之藥可以當面試之試之莫謂半刻如在三分時候見效者雖分文亦不敢取亦足見本主人一生好奇精益求精至意焉出售甫半載已覺紛至沓來可見精靈極處孰不樂從吾知此藥一出不數年而如不哄傳舉國者吾决不信也兹將應治各症分别列後請諸君細察之○一治水火滾油燙傷無論皮泡肉爛痛徹心肺雖至垂危立將此　敷之約計一分鐘頭其痛立止腫泡立消不避風不忌水愈後而無痕○一治刀傷撞傷雖血流如注痛暈欲絕不論傷口巨細立將此油敷上不過一分鐘時其痛其血立止其傷立合愈後而無疤○一治跌打外傷筋縮腫痛只須少許擦之立卽平復○一治風濕襲于經絡略搽少許奇功立見誠功超絕世至奇神丹爲生平製藥以來最爲得意者凡居家者斷不可以不備情同保險合家無憂每大瓶一元無扣小瓶五角批發面議如購去方便與人者價在十元願加二成十元以内仍照門市每瓶一元無扣若多購還祈託諸滬友代辦爲妥如交信局寄帶必看本堂登出淸單方免假冐否則交郵政局寄購爲妥 
種子仙丹○靈騐非凡○鋪設上海二馬路中市西鼎新里石庫門内交易○謂余不信一試使知虚言欺人罪我惟天 
[京都天寳齋人参鹿茸靈芝野术海狗腎扶陽種子衍慶丸]  
本草云海狗腎一物名曰腽肭臍其性大爲扶陽補腎養精堅固一切諸虚百損五勞七傷夢遺滑精　酸骨软四肢疼痛乏力服則立騐本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱耑治男子陽痿不舉四時可服舉而不固旣舉未久或精薄如水精冷如氷或未交精泄泄而不射雖年輕捐傷體弱之人服之轉弱爲强白鬚老翁服久陽足宛如幼年時也任意歡樂之事久戰久勝屢試屢效立能扶陽種子功效神速常服補命門益丹田開胃煖脾壯筋活絡培元固本養精烏鬚黑髮返老還童却病延年多子多壽此丸扶陽種子因十分靈騐敢稱第一絶非是誇口矣每料雙料念兩卅六元每兩雙料二元單料减半○另有始創秘製參茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣○壯陽煖腎種子膏每張一元○扶陽第一海狗腎每條洋六元○貴客信資自理近有假冐甚多購者愼之○託局購藥屢有假冐今定姓氏洋數淸單登明申報遠埠諸翁逢一細查接筍杜弊彼此美意 
廣東陳恒德堂始創熊胆珍珠人參蘆飛龍化痔丸此丸獨重用熊胆珍珠人參蘆專治一切惡痔服之立刻消患無形不靈還洋 
[包愈内外庤瘡立見竒功]  
凡患痔瘡之症雖風濕燥熱四氣受傷所致實肝脾腎三經虚損而成日久則生管成漏破孔穿腸膿血淋漓痛癢難堪本堂志在濟人不惜重資修合家藏秘方以真正熊膽珍珠人參蘆爲主佐以舒肝健脾補腎行氣固本培元等妙品專治一切内外惡痔服之立刻定痛消管生股塊塊化軟根除蒂落再服一盒永不復發最奇者愈後非但永不再發且喜身强體健飯量如增屢試屢騐凡醫藥不能見效但服此丸藥到包能病除真化痔除根之仙丹也如重者宜服正號其功更捷每合正號二元副號一元○假冐甚多購者認明○外埠函購信力自給○分設上海英大馬路萬康醬園對門德仁里内石庫廣東陳恆德堂謹識 
發售泰西未士括打創製戒烟普濟水每瓶一元可戒一人大瓶十元可戒十三人功用服法另詳逐日告白 
[括打葯房隨葯附送除烟報並勸人廣爲傳播]  
大美國耶穌敎諸牧師醫士倡設中西除烟會於中國各省復刻除烟報於上海去夏至今出報已及五次蓋深憫鴉片之大害華人而代籌所以除之之法意甚善也本藥房總理人忝爲會友深喜該會之設有益華人助以常年捐欵復將該報隨藥附送以冀廣爲傳播所願見者共體此志互相勸勉人人立志戒烟將中國必有盡除烟害之一日如慮戒烟無良藥則本藥房所製之戒烟漙濟水夙著靈騐歷戒多人固大可一試也　仁智里十二衖括打藥房啓 
 
 

Page 5

 
 
[種子第一奇方]  
廣東宏仁堂　創參茸芝术　　腎壯陽種子龍馬丸此丸重用參茸芝术海狗腎故功效神速名馳天下自運北冰洋眞正海狗腎批發如戒包退 
本草載海狗腎能補腎助陽生精强固爲治虚損勞傷之聖藥夫海狗腎功力巳如此之大况取其汁乎本堂不惜工本特將異人所傳奇方用眞正北冰洋海狗腎煉其精汁此腎肥大而效速與巿上所售者其功力有霄壤之判並加吉林人參血片鹿茸天生靈芝黃山野术以及各種滋補熬膏去渣取其精液爲丸故藥少勝多丸小力大專治陽痿不舉精衰腎冷諸虚百損五勞七傷見色流精未交卽泄夢遺耳響面黑肌瘦眼花盜汗腰酸腿軟等症立見奇效最奇者雖白髮老翁服後立能陽物雄壯堅舉無比任意房事百戰百勝况少年服之其精力之强盛不言可知妙在藥性和平不寒不熱補而不燥滋而不滯絶非霸烈宣淫之品故常服最能補命門煖丹田益氣血壯筋骨開胃健脾烏鬚黑髮轉老還童多子多壽屢試屢騐百發百中因此丸萬分靈騐敢稱第一非徒托空言者可同日語也每兩雙料廿兩卅六元每兩二元單料减半如用雙料則藥力大而取效更速○參茸芝术海狗腎汁壯陽龍馬酒大瓶雙料八元小瓶四元單料减半丸酒並用尤妙○煖腎壯陽固精種子膏每張一元二角○婦人立止白帶丸每匣一元○十全人參白鳳丸每兩四元○另有眞正北冰洋海狗腎每條十元此腎較中國所產功效尤速尤大本堂專人採取未經洩精童狗盛以玻璃圓瓶用之得其先天不破純陽眞一之氣故能補精生精固精壯陽久戰不洩一索得男連服一月冬月手足不冷夏日身體不熱面色紅潤身軀肥健功難盡述上海丹桂戲園南首朝西轉灣正豐街淸和坊對門廣東宏仁堂啓假冐甚多託購認明地址牌號 
[戒煙最便之法從來未有]  
大凡戒烟藥無非用以抵癮服下卽不得吸烟是直以藥代烟而已將來服藥愈多腹中烟積愈厚致生烟虫叢生百病一經道破殊屬可危惟戒烟普濟水並非用以抵癮乃俟吸烟之後隨癮大小而服此水當烟氣佈滿五臟六腑之時急將此水服下藥力能隨烟所至將週身烟毒一掃而空妙在並無尅伐之品服此者日漸見功三日便覺烟味甚淡七日愈覺吸烟無味至半月後雖日臥烟榻見人對面吸烟香氣噴溢亦斷不思吸矣歷騐多人無不稱便每瓶一元二元大瓶十元分兩較爲便宜零躉無扣售處在虹口白渡橋北仁智里十三衖括打藥房 
泰西未士括打秘方創製冐效必罰外埠函購託郵政局最妥 
[大隆公司燕窩糖精比衆不同此糖精功力絶倫香潔無匹請認明包皮硃印玻璃紙各大憲題匾中西文金字仿单双燕牌記五色蠟紙各色内封条]  
本公司創製燕窩糖精功勝别種牌子十九倍之多故遠近信從賜顧者務認明牌號地址或向本公司寄售各家購取批發格外公道 
督製燕窩糖精精汗功效妥速海内皆知本公司一家獨創近有無恥匪徒依樣仿冐大言不漸甚至到處私售以魚目而减夜光之價乃蒙中國各大憲親試考騐確有實效賞給匾額爲憑並荷會審分府翁立案示禁不准别人假胃以及中西各報著論嘉許名人善士序記讚詠足見製煉精良比衆不同本公司愈思利濟精益求精貨料雖貴不减分毫故能名馳華夏有口皆碑試將本公司糖精冲服少許以顯微鏡照之燕窩絨歴歴可見服後入肺脾腎三經能使頃刻精神煥發遍體舒暢凡虛勞及瘦弱者服之無不轉弱爲强至於氣味之馨香撲鼻顔色之晶瑩奪目猶其餘事耳大盒四元小盒二元上海四馬路望平街口大隆公司謹啓 
[華洋合衆票第二會五月廿七開彩]  
上海經理批發處○亦中票行○必得成行○北順泰洋行○天成行○漢口利通源行○天津北順泰行○蘇州北順泰行 
本公司創辦華洋合衆增彩彩票以津貼善舉經費起見備足鉅資存儲上海著名銀行乃昭信實業奉駐滬各國領事曁工部局諭准開辦通行在案每月在總公司内開彩一次至期准任中外仕商共覩以示公道今設第一會英五月票卽華四月二十八日業在本公司内當衆秉公開彩並將得彩號目　印號單分佈得彩者均請至本公司領彩或經理處一槪照數足兌彩洋第一會票已出額仍一萬每張五元倘蒙各號定票者預先掛號因上月消路踴躍如不預定誠難應命也然外埠代售者均照本公司立案一律悉由領事官保護决無阻撓情事恐買賣未知底細特再聲明今將得彩章程開列於後頭彩一張獨得洋一萬元二彩一張獨得洋三千元三彩一張獨得洋一千元○四彩一張獨得洋五百元五彩十張每得洋一百元六彩廿張每得洋五十元七彩六百九十張每得洋二十元附頭彩上下三張各得洋二百元附三彩上下二張各得洋一百元附三彩上下二張各得洋五十元附四彩上下二張各得洋廿元頭彩末尾二字同者九十九張各得洋十元二彩末尾二字同者九十九張各得洋十元三彩末尾二字同者九十九張各得洋十元四彩末尾二字同者九十九張各得洋十元總公司在英大馬路西首新巡捕房東面天津路八十號一分公司在英租界三洋涇橋北首五馬路中 
[京都天寳齋始得獨秘奇方包治天下疝氣]  
普天獨秘奇方患者用此安康半句虚言神明共鑒遠埠函購原班回件 
疝氣一症其名有七曰寒疝水疝血疝氣疝狐疝癲疝等名病雖異而治法皆同推其病原一爲寒邪所襲二爲隂氣所積氣不舒暢血不流行以致眞陰虧損寒濕下墜致成疝病初起陽囊腫脹偏墜疼痛小腹氣塊兩旁筋脹甚致囊大如瓜筋粗如純症有重輕根有淺深重者伸吟床褥一步難行輕者時發時愈痛苦難言本齋此方獨秘專治年深月久七種疝症膏丸並用藥性到時當可除病將膏貼在臍下一寸寒濕卽由膀胱毛孔漸漸而出寒邪拔盡囊核自然日縮氣血調和疝病從此絶根膏藥雙料每張一元二角單料六角○丸藥每盒一元每料五元○鋪分上海二馬路西鼎新里石庫門内便是 
[瑞成公司上海六圍票念九日開彩]  
設在四馬路老巡捕房東首十七號洋房 
啓者本公司四月廿九日在三馬路桂仙茶園當衆所開出十六姓字茲將列下○范○彭○温○桂○雷○衞○史○張○李○董○鮑○虞○周○利○賴○易○捷報諸君先覩爲快該彩銀限五日後清派此佈本公司謹啓 
[惟蜀有材]  
四川守備李君愚庵彬彬儒雅見者忘共爲材官平居喜讀史慕岳武穆之爲人讀其傳輒欷歔流涕亦奇士也近以展覲出都道經滬上行篋携有其友聚五明府奎榮所書鐘鼎小篆各體聯幅筆力遒勁古味盎然足可追跡史籕抗行冰斯且聞其人品甚高歴宰繁劇卓著循聲不止筆墨擅長而已傳曰惟楚有材吾於西蜀亦云 
[聲明早已分折]  
胞弟沁卿素習洋貨余業書坊　光緒初年沁在上海開設洋貨字號屢做屢虧至丙戌年改做書業兄弟共事九年乙未年厦間沁卿忽生異心自要分折畜意自立基業阿兄依彼所願沁自主稿立就草議至下年正月在蘇州邀集公親近族議定立有分折據兩紙各執一紙從前原委分折據均有載明故不煩言分折之後各理各業沁卿自至鎭江開設文寳閣書局故此牌號各異同業皆知沁卿素無把握而且耳軟心高最易受八唆弄卽於本年據實禀請吳縣備案沁卿鎭江文寳閣開設一載改遷滬上雖在同地彼此從未與同店事昨閱報章知沁卿文寳閣刻欲收歇并云併歸老店不勝詫異其意所在無從測度倘其往來各户惟恐誤會其意而向予文瑞樓計議者莫怪予之不情也特此預白　文瑞樓主人謹白 
 
 

Page 6

 
 
[和濟公司中西彩票]  
本公司首先創辦中西大票備足資本遵照禀准駐滬領事曁英美工部局備案定章提存匯豐銀行長期洋二萬元餘存各匯劃莊以昭信實英六月份票卽華歴五月十九日在本埠四馬路丹桂戲園當衆如法開彩經有公司對號單分派經理批發各處以便中彩諸君取閱請卽照彩兌洋可也英六月份票仍出一萬張定期華五月十九日開彩倘蒙惠顧定票百張起碼分兩期出清先收定洋三十元中彩章程附列於後　頭彩一張得洋一萬元　二彩一張得洋三千元　三彩一張得洋一千五百元　四彩一張得洋五百元　五彩四張各得洋二百元　六彩十張各得洋一百元　七彩廿張各得洋五十元　八彩九百五十張各得洋廿元頭彩上下附彩各得洋二百元二彩上下附彩各得洋一百元三彩上下附彩各得洋五十元上海和濟公司經理人德商愛勒謹啓 
[和濟公司遷移告白]  
本公司擇於華四月廿八日遷移至英大馬路泥城橋東三百七十二號大洋房内特此通知本公司謹白 
[永年公司賠欵迅速]  
先父鶴琴府君向爲鴻安公司總辦曾在永年永安永明三處保有壽險兹已逝世當由永年先將賠欵如數交到足見該公司賠給異常迅速登報誌感　鴻安公司總辦潘鶴琴子毓初啓 
[澳票恒和公司分局]  
本分局自第三年第六會起凡在申售出之票有本分局掛角及光洋進出圖記者收兌紅票不折不扣現售第三年第七會票如蒙光顧定票格外便宜槪不零拆欲知詳細至棋盤街本分局樓上面議到貨無多請速來定○茲將得彩章程略列○頭彩得銀三萬五千元○上下傍票各得銀一千元○二彩得銀一萬元○上下傍票各得銀二百元○三彩得銀五千元○上下傍票各得銀一百元○四彩得銀二千元○五彩得銀一千元○餘未悉載○共得彩一千九百零九條○合共彩銀一十一萬二千五百元此佈 
[漢鎭劉天保藥局]  
先行交易擇吉開張 
本號開立四官殿下首正街坐北朝南門面揀選各省道地藥材精製飲片丸散膏丹杜煎虎鹿各膠四時花露諸品藥酒燕窩餹粉金鍋止血丹健脾藥餻自運新洲官燕窩麗野参東西洋参關東鹿茸交趾上桂不惜工本精益求精貨眞價實劃一無欺凡　仕商赐顧者請認本號鹿鶴圖章爲記庶不致誤 
[功德無量]  
竊維印度奇荒待賑孔殷今蒙中國洋布衆商諸大善士慨發仁慈捐助英洋一萬一千二百元又銀五十兩業已如數匯交災區按户散給似此義粟仁漿不特　埠被災之民飲和食德卽商等亦覺感銘於靡旣矣作善降祥行道有福謹爲諸君禱祝深之爲特登報代鳴謝悃伏惟惠鑒代求賑濟上海英商祥泰洋行施臯謹啓 
[廣濟公司江南義賑票五月念壹百開彩]  
本公司向在上海南馬路立理江南賑票原由　南洋商督憲奏奉　　硃批專利六年不准他人攙越所有　 
内地祗准售賣江南賑票其餘各彩票概行禁止曾奉　南洋商督憲咨行嚴禁如違重辦現恐各埠未及週知特此聲明除本公司奏准之江南賑票外其餘别項彩票均不得在内地銷售如有私售者定卽指名送官發封嚴究仍先禀請　商督憲重申禁令一體嚴究第十四會票已於本月念二日在本公司如法開彩所得彩號碼經印有對號單分派以便核對如有得彩之票祈携到本公司收銀可也第十五會票已印出二萬五千張定期五月廿一日開彩此佈　　上洋廣濟公司告白 
[新開寳來茶園]  
今移二馬路五月初二夜演 
大賜福雙投唐五雷陣廿露寺准演斬黃袍四美圖蔣忠打虎准演玉堂春賞荷送灰麫 
[叙樂茶園]  
五月初二夜演全本 
水浸金山尾本 
晴雯金小生冲准於今晚格外落力盡演首本明日准搭廣利輪船南下諸君祈早光臨賞鑒特此佈聞 
[群仙茶園]  
五月初二日演 
福祿壽端午門拾玉鐲探親家清宫册祭長江桑園會虹霓關南天門 
夜王家吉慶班准演 
平貴登殿三堂會審蕩湖船花園贈球捉放曹目蓮救母駡曹操四美圖烏龍院 
[拍賣上等肥皂]  
啓者於本月廿二日兩點半鐘在本行不限價拍賣新到大英名廠定製上等一百廿塊一百五十塊方皂及廿條頭肥皂價廉物美届期請到本行面拍可也拍定限兩禮拜出清特此佈聞三馬路元芳洋行啓 
[拍賣名酒]  
啓者禮拜二卽本月三十日兩點半鐘在本行不限價拍賣新到鉢酒毡酒車釐威士忌各色好酒限兩禮拜出清拍定須付定銀另有部子列明屆時請至本行面拍可也此佈三馬路元芳洋行啓 
[禮拜二拍賣]  
准於初二日十點半鐘在北四川路廿二號門牌内拍賣書樓大餐間房間廚房洋琴脚踏車一應家用什物不計此佈　瑞和洋行啓 
[香港太古糖局拍賣車糖]  
本行由港自運ＡＢ唛五温Ｂ唛四温半ＣＷ唛四温二五　唛四温　唛三温七五Ｈ呼三温車糖準每逢禮拜二五早十點鐘在本棧房拍賣拍定卽收定銀限兩禮拜出清如過期不出將定銀罰去下期另拍特此佈聞　上海老太古洋行謹白 
[禮拜三拍賣]  
准於初三日十點半鐘在虹口百老匯路第五十四號拍賣一應書樓大菜間房間廚房木器什物另星不計此佈　魯意師摩行啓 
[禮拜三拍賣]  
准於初三日下午兩點半在虹口百老匯路第五十三號拍賣一應書樓大菜間房間廚房木器什物另星不計此佈魯意師摩行啓 
禮拜三拍賣 
准十點半鐘 
本行於初三日拍賣人馬鵝牌色羽毛馬頭虎圈雙鳳虎牌紅嘰單鳳呢七磅紅蓮花八磅四黑瓶紅蟹人兎紅蓮花紅鐘藍三Ｄ三Ｊ雙瓶原布十磅紅六美藍解藍鐘藍獅人兎人麒麟藍三Ｄ雙瓶藍花盆十磅另七子六子十一磅藍七子藍五福十二磅半團鳳市布各牌漂布竹布各牌洋標十二磅各牌細布十四磅雙牛牛頭粗布八磅虎松細斜等貨此佈　怡和洋行告白 
[禮拜三拍賣]  
准於初三日兩點半鐘在本行拍賣公平八四英牌布三X斜文瑞記花其喜雀粗布公茂花其跑馬K粗布太和美人漂餘貨不計此佈　瑞和行啓 
[禮拜三拍賣]  
准於初三日十點鐘在本行拍賣闊夾皮機氣油厚簿花呢衣料並紙烟三箱檯椅床橱脚踏車一應木器什物不計此佈　瑞和洋行啓 
[禮拜四拍賣]  
啓者本行每逢禮拜四十點半鐘不限價拍賣羽毛嗶嘰小呢羽綾羽綢市布原布洋標細布細斜粗布漂布等貨所有各貨列明拍賣部内届時請到本行面拍可也此布　元芳洋行啓 
[新印三塲備要鴻寳出售]  
今歲恭逢皇上三旬萬壽特開恩科海内人士咸思各獻所長桂苑杏林聨　　上然必須揣摩有素始能破璧而飛本坊特倩名人精選是書時藝試帖旣　清腴經文策論光徵賅博而上校勘必精取携良便凡欲高步蟾宫者不可不家置一編藉爲臨文之一助也書凡十二本　洋一元二角欲購者請至蘇申掃葉山房均有發兌 
 
 

Page 7

 
 
[租店聲明]  
兹四月底和到怡善源恆記牌號生財現歸朱姓開張仍用怡善源牌號除去恆記改用和記以示區别所有前項一切仍向原主照理與怡善源和記無涉特此聲明　怡善源和記告白 
[江海關諭]  
照得本月二十三日爲外國節期十二月初一日又爲西歴元日本關例於是兩日均應給假封關停辦公事爲此諭仰各商人等一體遵照母遠特示光緒二十五年十一月十七日 
[撫吳公牘]  
丁雨生制府撫蘇時撰上海二馬路安康里算學局兌價二元 
[漢口大德豐大德啓]  
今售六月分會商大票每張洋五元分條照派批發格外公道並售各種彩票收兌紅票祈請光顧乃禱此佈 
[怡和洋行告白]  
兹者本行在浦東董家渡新造碼頭棧房如貴客有米麥及各項雜貨意欲上本棧者請至本行面商爲盼 
[聲明退保]  
先父鶴琴公於四月十四日去世所有生前所立各項保單此後均作廢不憑恐未週知特此登報奉聞棘人潘毓初啓 
[白濁靈驗說]  
市上白濁丸首推上海盆湯衖壽榮齋第一余患此症屢醫未効往購藥一元服後立愈登報鳴謝同德里王之鈿拜 
[盤店聲明]  
兹者在白大橋北四川路興昌號全盤頂與　多利訂於五月初三日交易倘有欠到各號貨揭會頂等情請爲早日標帖今特字聲明以免後論喴多利謹白 
[此丸功效之速四海無雙]  
患白濁者不可不一試 
僕宿娼致患白濁小便痛如刀割中外白濁各藥服遍無效延滬上諸名醫診治依然無功正在痛苦憂慮之時忽孫君踵門問病極言上海正豐街廣東宏仁堂珠珀白濁丸十分靈騐前患淋濁幸服此丸而愈至今不發何不試之僕卽購宏仁堂白濁丸三瓶服之不到二點鐘卽覺小便淸利腫痛均止次日小便愈覺淸利毫不作痛不三日其病若失照常辦事若早知該堂有如此妙藥可免費許多銀錢受無窮苦楚矣故登報以謝良藥而告同病楚北惜花主人啓 
[義記洋行保險]  
ＭＡＮＣＨＥＳＴＥＲ 
義記洋行保險公司 
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也主人謹白 
[心胃氣痛妙藥]  
余患氣痛十餘年矣久聞上海盆湯衖壽榮齋之藥甚靈卽購一瓶價洋五角服下立止登報拜謝　鋤經書舍馬啓 
[黃夢畹啓]  
嫁綫勞人日鮮暇晷荷蒙諸君枉顧請於午後二下鐘前移玉如有緊要公事仍可隨時賜敎惟乞恕簡慢不恭耳　肅陳維　鑒不宣 
[七月初六日開彩]  
Ｗ,Ａ,Ｔattersalls　　J,Chrles　4a　Peking　Road　SHANGHAI 
大德山蔡約瑟大彩票公司開設西新金山柏斯地方分設中國上海地方通莊之銀行列左新金山合衆銀行衛而斯銀行上海匯豐銀行得彩銀數開列於左共三千零二十二彩共得銀十二萬元頭彩一張得三萬元又一千零三十五張各得洋十元二彩一張得洋一萬元附頭彩二張各得洋一千元三彩一張得洋五千元附三彩二張各得洋　百元四彩三張各得洋一千元附三彩二張各得洋二百五十元五彩四張各得洋五百元附四彩六張各得洋一百元又二十張各得洋一百元附五彩八張各得洋五十元又四十張各得洋五十元頭頭二三彩末尾二號碼相同者各又二百五十張各得洋廿五元二百九十九張頭彩五十元又七百五十張各得洋廿元二彩三十元三彩十元新金山賽馬彩票分行上海大彩票公司謹白 
[請領股息]  
啓者本局光緒二十五年第十六届總結帳目現經彚算清楚並登報邀請股友公同核閱除將帳略刋印届期分佈外兹照定章於五月朔在天津上海香港三處派分股利仍按上届章程老股派利一分二釐新股派利一分到期祈有股　諸君携帶息摺枉臨領取以便憑摺核發特此佈達　開平礦務總局啓庚四月廿三 
[日本郵船會社]  
啓者本公司山城丸准於本月初六日卽禮拜六下午一點半鐘開往長崎神户横濱等埠小包收到禮拜五午刻客票賣到初六日十點鐘止倘蒙各寳號如欲裝貨搭輪者務祈早臨爲幸郵船株式會社 
[曾伯亷各藥料]  
ＣＨＡＭＢＥＲＬＡＬＮ，Ｓ　ＭＥＤＬＣＬＮＥＳ． 
曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
曾伯亷所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊 
曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凉瘡皆可用此藥治之 
分寄各藥鋪出售每小瓶洋五角大瓶洋一元丁上海新晉隆洋行總經理 
[嘉惠杏林]  
欽命江南蘇松太兵備道聶爲春滿青囊京都同德堂立 
同德堂主人雅鑒九鼎雲英分巡蘇松太兵備道黄祖絡題 
[西江宦游人上]  
僕秉體陰虧憂思成疾時患咳嗽痰喘覔藥訪醫皆難治愈幸遇友人述及上海之南京路華興公司燕窩糖精能療百病江西省垣翠花街乾順祥金店泰西藥房兩家經售僕特試購一匣入口覺味清香神清氣爽續購數匣漸服漸愈甫經一月宿患全消心感之餘聊誌數語以告世之同病者 
[廣東陳恒德堂馳名]  
虎骨熊油膏 
此膏專治男婦○五勞七傷○左癱右瘓○遠年風濕○筋骨疼痛○四肢無力○中風中痰○痞塊癓瘕○肚腹偏痛○半身不遂○不能行動○腰膝酸軟○諸虚百損○以上各症無論醫藥不能取效者一貼此膏立覺調和氣血舒筋活絡輕者一張包愈重者二張除根愈後非但病除且能培元固本屢試屢騐每張一元○另有第一靈騐風濕酒每瓶五角○鋪分上海英大馬路萬康醬園對門德仁里内石庫門便是 
[安利醫生清凉百花果子鹽]  
此鹽用格致法煉百花鮮果純汁製成性味甘美顔色潔白馨香適口老少宜服功能開胃健脾清火解毒滋陰潤肺去濕利便專治喉痛牙痛口舌枯燥大便秘結濕熱藴積目赤唇乾每晨冲服少許卽愈臨臥尤宜冲飲可免遺洩之患如無病之人每早冲服一杯則終日身體爽快或用以擦牙則牙堅齒固潔白如玉每瓶三角售處在上海四馬路望平街口大隆公司經售信力自給 
[同慶堂戒烟各藥]  
吉祥參片一粒金丹如意參片 
本堂戒烟各藥早以風行各省四遠馳名而一粒金丹加料製煉更爲靈妙批發定做無不克已光顧者請至陸家石橋南外鹹瓜街北口便是 
[盤店聲明]  
小東門外大街東市長源館恊記飯店前已停歇召盤今經議定將飯館生財併樓上時新樓茶館生財盤與潘姓等重開飯館改名長源館重開飯館改名長源館合記茶館生財亦由新東收租向有各户往來均由舊東理清與新東無涉恐未　知特此登報佈聞　長源館合記告白 
[赤脚大仙魚鰾丸]  
廣東鹿芝館赤脚大仙丸 
赤脚大仙丸者誠爲廣嗣之良方也自雲南大理府周氏九妾無子忽日偶出遊名山遇一赤脚仙人傳授依方製煉服至四十餘日自覺身體强健目明髮黑果有水火旣濟之功陰陽兩益之妙久服連生數千專治腎元虧損身體虚寒酒色過度陽事不舉夜溺頻多腰軟膝酸腎冷精稀臨事不堅等症服之種子培元延年增壽每兩洋一角减附桂每兩洋八分廣東鹿芝館分設上海三馬路巡捕房對門 
[五福弄口京都同德堂]  
補身百益餅二角清凉菓子鹽一角養體衞生糖二角萬應如意油一角蘆薛昌午時一角眞福建神麯一角眞救急良茶六文豆䓻六文小三文方黑頭風膏六文大顆白砂仁二文薄荷氷油均一角價亷物美 
[失物賞格]  
廿八下午五點鐘失去翡翠表墜上所用小牌二塊半分薄長方七分左右紅線穿如有拾得送到二馬路興中東里鴻寳齋書局隔　六　五十六號劉姓或送到玉器公所帳房謝洋六十元如見者通信謝洋二十元决不食言 
[萬寳元]  
遷移告白 
本行於四月廿六日遷移十六鋪裏街祥記碼頭南首　是各○寳號往來信件祈至裏街投交庶不致悮特此通知謹啓 
[盤店聲明]  
泰記經紗廠一切房屋生財於四月下旬憑中立契盤與祥記管業經營泰記陸姓往來一槪與裕盛祥記不涉恐未週知特此佈告　裕盛祥啓 
 
 

Page 8

 
 
   
 
 

Page 9

 
 
[庚子夏季寍波辨志文會課題]  
　　經學其邑人三百户解蠙珠解魚腸謂之乙解○史學兼掌故歐史不爲韓通立傳說宋史張魏公傳語多失實試採集羣書别爲一傳仿阮文達國史儒林傳例句下注出處籌餉私議○天文兼舁學今歲四月十八日寅初二刻木星與太陰同一經度所過恒星有凌犯否今歲五月初一辛丑日亥正初刻合朔日食中國不見應見於何地大圓容小圓法有平圓渾圓之别其法各異試設數以演之○輿地之學問管子地數篇金起於汝漢之右洿揆度篇輕重乙篇作右衢孰誤孰是問司馬相如上林賦阜陵别隖之隖文選漢書同作隖史記作島而說文通訓定聲隖字下引作隖所据何本問俄游彚編第二卷疆域表謂法國以密律計程一密律合俄里七而第十一卷日記又謂意國以密律計程四密律合俄里七兩說相歧試明辨之○詞章之學嬋賦不限韻質文論夏箴栽蓮四首五七律不拘 
[馬路工程局瑣案]  
　　前日南通州人毛裕茂同往小東門外集水馬頭挑水被駕麻雀杉板船之閩人名瑞發者用竹篙戳傷腎囊十六號巡街捕見之拘獲帮兇之戴阿大解至捕房轉解馬路工程局總辦程雨村大令向之研訊顧應芳供稱小的在陸家石橋畔開設老虎灶雇毛爲夥今無端被人毆傷叩求究辦大令騐得毛所傷甚重命繕函移解上海縣署請縣主汪瑶庭大令緝兇究辦○日前川沙人王源高由小灣販鮮魚來滬突有流氓蔡阿榮王田元等蜂擁上船攫取附載之棉花若干包王情急扭至董稼渡交某號巡街捕帶入捕房轉解工程局總辦程大令研訊之下諭令管押候核前晚傳見証人林新全覆訊林供小的從小灣附王所駕魚船來此蔡等紛紛上船滋擾旋將棉花攫取幸小的帮同拘獲解案請懲蔡王同供小的等向操豆腐業是晚在浦東張家浜口草棚内候渡至更深時見王船攏岸疑是渡船向之問訊並無訛詐攫花之事大令詰以有無保人稱有孫駿發者願保小的等出外旋由地甲禀稱孫已知照蔡阿榮之姊因其素不安分不肯具保大令乃命移送攺過所覊禁三月 
[英租界捕房紀事]  
　　徐朱氏生有一女忽於前日失去報捕後由包探孫阿星查知被粤人洪華誘拐藏匿遂於昨日將洪及女一併拘解捕房捕頭令押候解送公堂禀請讞員翁笠漁直刺究辦○前晚流氓唐小弟唐阿五在三馬路某　肆向居阿大訛詐不遂攫取牙骨摺户一柄居據情投報捕房捕頭卽遣包探胡瑞龍前往將兩唐拘獲押候解送公堂禀請究辦○竊賊葉阿寳竊取洋人勃郎家鐵箱一口陳金奎竊取張老五家布衣數件前日包探倪順泉緝獲人贓捕頭令押候解送公堂禀請懲辦○昨晨馬夫王阿狗驅車飛駛撞毁路旁所設自來水龍頭包探趙銀河見之拘入捕房捕頭令押候解送公堂禀請訊奪○蟻棍翟文居串同劉王氏誘拐談和尚之妻胡氏押入某倡寮得銀分用事爲談訪悉投報捕房捕頭令包探陸阿九將崔及劉王氏一併拘入捕房押候解送公堂稟請懲辦○賊犯張阿毛竊取陳庭法家布衣三件報捕後經包探石金榮緝獲人贓帶入捕房捕頭令押候解送公堂稟詞訊辦 
[法租界捕房瑣案]  
　　鴻興小客棧主張阿胖窩留匪類事發經讞員朱森庭明府著交流氓阿金阿四到案後因逾限不交判罰洋銀二十元張有難色遂攺爲枷號半月笞責三百板昨日張妻某氏投案籲稱丈夫情願罰鍰求免懲辦明府不准著先行枷號半月期滿責釋○流氓錢阿毛混名捋光藉端訛詐持刃兇案發經明府判令枷號二月期滿重責八百板發攺過所臣禁同黨王瑞生陳阿生各責六百板卽行開釋○魚販方阿計冐名賒取公順生順兩魚行之貨共値洋銀十九元有奇控經明府訊明押繳昨日方如數繳案明府著卽開釋○陸生揚控趙四龍夫婦誘匿童養媳明府訊供之下著卽押追屋主朱名利准予交保出外限交左長安到案并著隣人王周氏帮同　名利找尋○竊犯張阿金劉阿二陸阿采前已由包探解請明府訊明昨日明府著責張三百板劉陸各二百板然後釋出○流氓王毛毛方發林向吳阿毛藉端訛詐由包探拘解到案明府著各責三百板從寛斥釋○偷兒沈四桂李阿三前由明府訊明昨日著各責一百板○流氓張阿虎前因訛詐不遂咬去王阿四食指一節控經明府判枷號二月昨已期滿命重責一千板然後釋出○竊犯陳茂生陳阿二李和尚均經明府判枷號半月期滿責釋昨日命提到案著開去所荷之枷各責三百板然後釋出 
[美租界捕房紀事]  
　　粤人梁阿五在外虹口某機器廠爲工匠前晚放工時乘間竊取廠中鐵器携之而出爲管門之印度人所鑡扭送捕房捕頭令押候轉解公堂禀請讞員翁笠漁直刺訊辦○昨午小流氓張阿福在沈家灣某茶肆内與同黨某甲因賭　起釁互相扭毆旋復投捕房聲訴情形捕頭以各有不合令押乞丐牢一宵以儆○昨晨小竊唐海榮混入吳淞路某姓家竊以衣物被事主　送捕房捕頭令押候解送公堂禀請訊辦○甯波人王張氏僑居西華德路某里内昨午與鄰婦某氏口角之餘互相毆擊旋復扭至捕房聲訴捕頭詢得事起細微揮之使出 
[吳門官報]  
　　四月二十一日巡閱長江水師大臣李巳到行臺在八旗會館知府田庚禀知奉委齎詔事畢通判許之珏禀謝奉委督審局差直隸州陳錫純由武　淸丈洲田差次來辦理盛澤厘捐總局委員知縣宗能述禀謝奉委署吳江縣事知縣陳官慶禀謝奉委署鎭洋縣事震澤縣王禀辭知縣何紹聞禀辭回　河厘局又李　善禀辭回車坊釐局又郭重光由錫金釐局來又張恭彝由上海樹木捐局來又林頤山禀知請假赴上海就醫府經歴楊元溥禀謝奉飭二年期滿盈收四成以上再留一年委署　洲縣主簿蔡保昌禀知昨日接印任事巡檢徐冠瀛禀謝奉委赴陽湖縣保甲差從九陶淵禀知服滿回省巡檢趙濬彥禀知丁父憂管帶蘇防後營補用遊擊翁煥章知禀昨日接事○二十日同知王桐森禀銷催提前署上海縣王令欠解烟酒捐項差昭文縣張禀辭知縣謝商衡禀謝奉委管解京餉差委署崑山縣石浦司巡檢陳起禀辭赴任新任長洲縣蘇禀知本日接印任事新任上海縣汪禀知交缷長洲縣事寳山縣尹禀到知縣黎耀森由丹徒勘丈　洲差次來縣丞吳德輝禀知交缷署長洲縣主簿事叅將徐錦堂禀知接帶新中水師　划營兼帶巡緝快船 
[建業官報]  
　　四月二十一日揚州府沈見辭知縣周瑞麟謝委東南路保甲總巡差鹽捕營都司劉玉泉到督轅牌示淮揚海道員缺查有現署蘇州布政使江安督糧道吳重憙署理又提標左營遊擊吳炳辰升補遺缺查有儘先叅將趙雲龍堪以借補藩轅牌示江寗府理事同知崇山病故遺缺查有候補通判覺羅春泰世以署理又海州直隸州劉運吉病故遺缺查有補用直隸州傅昀章堪以請補江南提憲李軍門會辭行機器局候補道吳見○二十二日商務局候補道劉叩謝奏留兩江知府許星璧到由蘇奉撫憲委會同江寗府提案直隸州傅昀章叩謝牌示請補海州直隸州通判韓秉厚試用知州保謙到由京來揚州營參將袁大升到川沙營千總袁邦杰叩謝咨文内洋左營把總吳啓鵬均辭參將趙雲龍叩謝借補提標左營遊擊牌示運判祝傳　到由揚來又覺羅春泰叩謝署理事同知牌示 
[贑省官報]  
　　另補縣徐維屏缷宜春縣事回慶豐催南康遞結回馬肇修代南昌下鄉回余官濬吉水公幹回鄧貞琳馬昌　俱解漕折京回胡宗俊委辦籌賑捐局胡上襄彭澤公幹回謝君榖往廬陵晏端嚴旆高安俱催稅契縣丞毛鳳翎往宜黃催减平姚函聞訃丁母憂張贊霖秋審搜檢汪學濤查南昌監唐啓虞查新建監王培齡接查進内保甲新喻縣丞姜寳綸賑捐奬戴藍翎按知事程祥藻委查驛站新選廣東番禺縣丞楊榮植禀見騐看信豐楊溪司張介福期滿更替以王夑侯署理鄧裕杓禀謝拔委本班一次行知蔣家駿由袁州礦務局回　元義廣信公幹回樊恭慈委辦發審局從九嚴宜煥調查惠外　甲德化訓導簽升袁州府敎授劉煜璋考騐領憑萍鄉典史胡廷鉞部覆准補按司獄　典史事以新昌大姑司陸署理　補縣蕭兆熊禀謝加一級紀錄二次行知張鵬程委充讞局正額委員張廉銘解漕折京回通判樂　委往靖安開墾委署彭澤典史周效濂無力赴任繳委以現代期缺胡嘉祿攺委署理知縣胡欽勘估貢院工程黎開湘都昌催錢故令片存銀回張紹良解贛關餉京回典史李榮植往樂平催雜欵李錦麒黃習傳供缷辦吉水保甲回都　王國林扶母柩回都昌籍 
 
 

Page 10

 
 
   
 
 

Page 11

 
 
德商和濟公司上海中西大票長江一帶統歸鎮江益成票行縂理平價批發 
上海經理二馬路○廣泰和○益成分行○定票價照公司大盤零拆比衆公道紅票足兌 
[上海五福弄口京都同德堂藥局發兌馳中外科兒科傷科妙藥]  
八寳犀黄丸每兩八元每瓶二元四角　○百寳生肌散一元一元　○流注至寳丹大二元小一元　○癬瘡藥一元　○驚風丹每一元　○内外刀傷藥每二角半五淋白濁丸大瓶四元中二元小一元　○外治花柳丹二元一元　○一品化痔丹大二元小一元　○珠黄散七角　○鎭驚丸二角半　○内外胎毒藥每均四角花柳搜毒丹大瓶四元中二元小一元　○下疳横痃散每瓶四角　○外治痔瘡藥大二元小一元　○小金丹一元　○萬應錠每三角　○傷科七厘散每瓶二角楊梅結毒丸大瓶四元中二元小一元　○化毒生肌散每瓶六角　○洗痔瘡靈藥大二元小一元　○楊梅丸一元　○　積糖每二角　○眞馬寳猴棗每分二元 
[美商益生洋行]  
啓者本行開設美國飛辣的非亞埠爲天下最太之製造總厰所製機器别出心裁不襲恆徑工技精良久巳馳名遐邇近設分行於上海以便貴客就近採辦專運泰西各種機器及軍火等項并駐有上等機器師俾主顧者易於探問其餘疋頭顏料五金雜料洋皂麫粉一切洋貨無物不備或現購或定貨價值俱格外從亷以廣招徠如蒙官商賜顧請至廣東路門牌十三號本行内面議爲荷 
[泰西妙製上上補品燕窩玉液]  
泰西未士括打秘製如敢冒效立刻禀究加以重罰先此聲明在虹口白渡橋北首仁智里十三弄括打藥房發售外埠函購託郵政局無弊 
玉液善治虚損勞傷無論男婦老少受補不受補四時可服每服片刻卽覺周身舒暢精神煥發妙在色潔味香人人愛服每日三次連服十日面色卽轉紅潤一月可長肉十磅百病不生歴經中外士女試騐確有眞憑識者辨之每瓶大洋四元小瓶二元如購十二瓶價可略亷此液無甜質攙雜燕窩之原色原味一試便知○戒煙溥濟水俟過足煙癮之後癮一錢者亦服此水一錢癮大照加三日便覺烟味漸淡半月愈覺吸煙無味而癮斷矣每瓶一元 
[壹料愈秘製異法耳聾丸化痔散]  
京都天寳齋○久遠馳名○包愈年深月久三十六種内外痔瘡○兼中外第一耳聾丸發兌○假冒甚多購宜留神 
耳聾一症皆由肝腎兩虧相火上升或怒氣傷肝必致耳鳴耳脹耳痛頭暈目眩等症巿上所售藥者絶無復聰之方惟本齋以廣濟世製成靈藥無論男女老幼新舊兩耳重聽呆如木人服之立刻見功不論十年念年老症服丸一料當卽轉聾還明並非筆墨爲先情眞實事求是凡患耳症請速試之始信藥騐方奇也每料洋四元每盒一元○另有珠珀吹耳散每瓶七角但耳内有傷損膿水等吹之立愈○痔屬肝脾腎三經大都係陰虧濕邪所致或肺與大腸積熱醖釀而成久則不治成管生漏痛徹心肺貽害終身本齋悉心考究以眞正熊胆珍珠人參佐以舒肝培元妙品理濕去熱要藥修合成丸一切惡痔腸紅脫肛服之止痛消管去瘀生肌以積熱去而　膿自散濕邪清而漏管亦消理固然也内痔服丸外痔搽散丸價每料三元每盒一元雙料加倍散價每瓶一元或染内外痔瘡散丸並用功效無不神速外埠函購信資自給○上海二馬路西鼎新里石庫門内交易 
[聲明祀產]  
寒家蕪湖西門外有市房兩處一坐落石礄港上首北至大街南至河岸東界趙屋西界方屋并附近溝邊小門面十一間一坐落曹家巷下首北至大街南至河岸東界魏屋西界黃屋去年繼孫傅源因事出外潛將兩處契據帶往青口惟恐傅源在外受人誑騙致將房屋契據典賣等情惟前項兩處房屋係爲永泰傅公本支祭祀專產已具禀蕪湖縣批准立案給示勒石永禁變賣恐未週知用特聲明以期永保今將縣示照登於左以祈中外紳商覽焉　古歙傅愼德堂告白欽同知銜賞戴花翎署理蕪湖縣正堂張爲　給示勒石事據歙縣五品命婦傅汪氏禀稱竊氏故夫候選同知傅永泰命故子九峯於光緒十一年在治下價買同鄉汪合甫舊屋兩所一坐落石礄港上首一坐落曹家巷下首四至載明憑中立契共計價銀二千二百五十兩稅契在案嗣將門面改造租與同裕陳信德等號開張店鋪執業無異不幸氏夫曁子先後物故立孫傅源兼祧承繼寄居江蘇贛榆縣所有屋產契據均經其帶往青口惟氏夫創業不易生前遺囑將此項兩處房屋作爲本支祭祀專產以垂久遠氏今年近九旬誠恐日後不肖子孫變賣以及族中强佔祭產難全叩賞立案給示勒石以期永保等情到縣據此除批准予立案外合行給示勒石爲此示仰該傅姓子孫人等一體知悉爾等須知前兩處屋產係專歸傅永泰本立祭祀之業不准有侵佔變賣情事各宜凛遵毋違切切特示右仰知悉光緒二十六年三月二十日示告示 
[永明人壽保險公司]  
人生天地間莫不欲久遠計面爲久遠計則以保人險爲最善也本公司專保中西人壽險如保者定期已滿卽可付回本銀並另有額外利益倘定期未滿而或有不測立卽照保單如數賠償其賠償等情可在本埠由各董事商辦毋容函達外洋總公司以昭便捷計本埠英董事怡和洋行未士柯佛老公茂洋行未士達臣華董葉澄衷先生席正甫先生黄佐卿先生朱子文先生唐傑臣先生如蒙　仕商惠顧祈移　玉英界黄浦灘怡和洋行江西路老公茂洋行或天津路十號怡和保險分行或法界二洋涇橋南四十二號怡和保險分行面詢可也此佈　總經理人怡和洋行啓 
[美昌公司新設礱榖機器]  
啓者本公司現在新設礱榖機器代客礱榖其機器每日可籠好糙米三百石之譜顧者請先一試定知礱出之米實在乾圓潔凈也至其礱價開列於下　如有將榖交來礱出糙米者每糙米一石取洋六分　如有將榖交來礱出糙米并舂成白米者每糙米一石取洋一角八分　小工運米斛米之費每糙米一石限錢八文　一將榖交來礱出糙米者其小工費本公司按照前定舂米之價收取　一倘榖礱成糙米之後米客不欲舂白卽將糙米携回所有小工費須由米客付出　三榖礱成糙米之後其榖殻係本公司之物不能由客取回亦不能向本公司收榖殻之價　四客人交來之榖切須乾潔倘將損壞之貨交來與本公司無涉特此布聞 
[姑蘇真老人和振記綢縀顧繡莊]  
先行交易擇吉開張 
本號向在姑蘇金閶中市大街開張震記有年貨眞價實各省馳名今於光緒二十六年正月爲始改換振記遷移對岸坐南朝北第二石庫門内交易凡仕商賜顧者請認明眞老人和振記起首老號庶不致悮 
 
 

Page 12

 
 
[救世]  
浙紹兪騰夫先生精岐黃術而具救世心壯遊燕北名播公卿滬上乃先生偶經之地求診者莫不著手成春嗣以丁艱回里本不復有遠志適余友張君繼香患癆傷幾劇海上名醫均形束手同人固知此症非先生不治隨叩先生之廬而三請焉不數劑而沉疴若失先生活人無數此其一也現經余等挽留在盆湯弄懸壺世有呻吟床席者尙其共登仁壽也可至診金自有常例惟貧病則一槪送診先生之一片婆心尤爲可嘉余等非阿私所好盖紀其實云　朱葆三　吳少卿　施靜齋　蘇寳森　邵穀華　林純泉　尹秀升　張子祥謹白 
[立止遺精苐一妙方]  
廣東陳恒德堂包愈遺精愈後永無再遺之患若有半句虚言神明共鑒 
凡患遺精之症皆由腎水耗竭相火上炎或思慮太甚酒色過度以致心腎不交無夢且遺日久則面黑肌瘦四肢酸軟虚損勞傷從此起矣本堂深探病源得異人之妙方秘製奇效遺精丸此丸專治遺精當日立止屢試屢騐百發百中無論遠年初起有夢無夢服之立刻見功重者二大盒除根輕者一大盒全愈永無後患眞水火旣濟之妙方常服大補氣血延年却病煖腎種子　此種妙方四海之内乃本堂獨得秘傳之妙方淸心安神止遺除根之良藥每大盒二元小盒一元○假冐甚多購者認明○函購信資自理○鋪分上海英大馬路萬康醬園對門德仁里内石庫門廣東陳恆德堂謹白 
[大英醫院]  
發兌時令要藥 
急救悞吞生鴉片烟藥○淸香玫瑰洗牙水○立斃臭虫藥水○發司夫對晤藥酒○發司夫對晤藥丸○帶拉煞根波篤飛林露○艶容嫩面香水粉○戒烟紅白藥片○靈效虐疾藥酒○泮博田南薑露○洗退油積藥水○神效雀斑藥水○烏鬚染髮藥水○神效汗斑藥水○萬應吐血藥○百補固精丸○衛身藥酒○花柳毒虱藥○百補鐵酒○沙士罷禮藥酒○肥兒疳積餅○萬應癆瘵藥○婦人白帶丸○淸毒丸○爛脚瘡瘋○瘋癈藥水○補髮香水○立止牙痛藥○白濁止淋藥水○生髮香水○玫瑰牙粉○各色異香香水○本藥房選製各種泰西藥材名傳遐邇其價格外公道承蒙賜者請認明牌號庶不致悞上洋大英醫院大藥房在外洋涇對北堍 
[松江天寳發票號]  
逐月經售江南義賑大票照申批發代售廣益○合衆○中西彩票零躉公道兼辦格致西法鍍金首飾能重分兩花紋清爽又辦舊飾退金銀器不傷仍舊可用承蒙賜顧　認明在西門外天寳銀樓内 
[京都新到各種捐例]  
籌餉事例七角新章大八程一角鄭工新例二角海防事例附簡明條欵四角又新修馬氏繹史八元三朝詞綜三元湖海詩傳二元駢體文鈔一元七十家賦五角詩古徵三元蔡氏廣輿記二元蓬萊仙館駢體尺牘白紙六角竹四角蘇閶綠蔭堂觀前察院塲上海棋盤街文瑞樓三處發售 
[洋房召租]  
今有北京路十四號卽江西路嘴角洋房一宅如紳商欲開行號最爲相宜租金克已合意者請至北京路十號本行帳房面議可也　兆豐行啓 
[舍利登開礦公司]  
啓者本公司於五月十七日午後四點半鐘在和明洋行邀集與股諸君議事以便將本公司產業之在美國者全行售去并公舉一人會同董事了結公司事務先將應付各欵一律付出然後付淸所借之本利尚餘若干派給各股友此佈經理人韜朋啓 
[謹防冐牌]  
啓者市上所有茂生及福記牌號各貨均歸本行一家經售近悉有冒牌等事凡　貴客商賜購各貨幸勿被朦是盼上海茂生洋行白 
[瑞記洋行告白]  
啓者本行現時代理美國晏順那公司製造之上等鐘表發客時欵花樣甚多其價格外克巳貴客光顧請移玉至進口洋貨寫字房面議 
[基地招租]  
兹有基地念餘畝在垃圾橋浙江路北傍火車頭南至浜口南北西面均開通馬路如有欲租此地建造房屋者請至泰記衖厚太莊議價可也 
[美商永大洋行]  
本行專辦各國軍裝鐵器麵粉食物洋酒什貨木料價廉物美格外克已如各寳號賜顧者祈請至五馬路茄門總會對面第十二號本帳房購定可也 
[遺失莊票]  
今遺失瑞大莊票一紙第四千七百八十五號五月初六日期洋一百三十八元以向該莊說明作廢隨報各捕房　案望各寳號切勿收用特此佈告　德記協昌祥同具 
[上海鉅安]  
本號經理廣益公司上海票兼辦澳門票批發代收廣東文鄉科闈姓自運吕宋烟各種香烟貴客光顧格外公道此佈 
[容易種子]  
新到美國法名醫精製眞正補益壯陽種子康健丸每盒洋六角靈騐異常　賜顧者至本行試購附送仿單詳細查明外埠信購酒力自理上海五馬路中市　南順泰洋行 
[茂生經理火險]  
啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
[上洋新開稻香村]  
姑蘇觀東分申只此一家專辦官禮蜜餞十景糖果香水瓜子冰糖楂糕五香薰魚　油定勝糕人物雲片杏仁干糧一應俱全貨眞價實賜顧者請認明四馬路中聚豐園東首不悮　主人啓 
[眞正燕窩糖精]  
目下銷摥愈大足見名不虛傳陜西路途雖遥由信局寄帶時有留難今特由陜垣大車家巷務本新報館發兌大盒四元小盒二元酌加寄費　上海華興公司謹白 
[上老廣安洋]  
逐月批發義振大票澳門大票兼售廣益票收兌紅票遠埠信購原班回件認明棋盤街北首 
[同益票行]  
批發廣益公司上海彩票零售全張五元批發公道兼售澳門江南各票照市克已遠埠信購原班回件上海棋盤街青蓮坊口 
[新到火腿]  
採辦正雲南宣威火腿價亷美味發客江南義賑票批發代寄廣東全省文鄉科闈姓貴客光顧上海抛球塲萬寳来啓 
[杭州鴻發逹]  
批發義賑澳門廣益和濟合衆大票專收紅票遠埠信購立奉 
[寳順洋行保險]  
本行設申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無論行號棧房生産家私一例可保價極克已倘荷見顧請至二馬路外灘本行賬房面議此佈 
[新到火表]  
本行所售烘繭火表早已四海馳名今有新到其貨較前更美而價亦格外公道如蒙賜顧請移玉爲盼此告　上海雙龍洋行啓 
 [P召租> 
啓者協隆紗紡有限公司所有坐落楊樹浦馬路之繅絲廠内有繅盆四百十六隻并一切器具俱全今欲租賃與人如欲知詳細情形請至本行面詢可也此佈　恊隆洋行啓 
[松盛公司]  
本號今有新到全個火油木箱另有火油箱板零沽價亦相宜如合意者請至老旗昌面看謹啓 
[廣東陳恒德堂]  
淋濁妙藥 
珍珠琥珀立止白濁丸 
此丸專治五淋白濁小便刺痛難忍溺管閉塞點滴不止日久不愈致成血沙等症無論一切淋濁此丸服之立刻清濁止淋止痛利便消腫化毒去濕祛熱輕症兩天重則四天包可全愈倘若不效原洋奉趙輕者一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交易 
[黑籍啣恩]  
余因小病悞吸洋烟欲戒不能爲嘆前年友人述法界壽康土莊主人心存濟世煑烟不放烟灰以免食烟容易上臉復經售華興公司燕窩糖精以供食烟人爲戒烟善後之用盖居心不專厚利也余如是遂定有長年主顧每月購烟必購服糖精一匣精神日固舊病已痊特書數言以告欲求吸烟不上臉者紫來街管祥順紅木傢俱店内吳長清述 
[上海華英大藥房]  
照相噐具材料 
茲由英國名厰每日運到新奇各樣照相鏡頭鏡箱等件鏡明如水攝影最速無論人物山水惟妙惟肖乾快磁牙各片及放大鏡紙軋光機器巴筩蛋紙藥水等一應齊備鏡箱之精巧玲瓏莫能言宣且牌號洋字譯明華文詳載用法瞭如指掌今貶價格外招廣生意特此佈啓 
[庚興水險公司]  
專保各口洋面平安水險章程均照大槪辦理設有不測立卽賠償如蒙紳商賜顧請至法大馬路密釆里對門本帳房面議可也庚興洋行經理人啓 
[大阪商輪公司]  
啓者本公司大井川丸輪船准於五月廿九日卽禮拜六晚開往長江等埠該船走水極快買辦司事等均係華人茶飯應酬一切無不週到倘蒙各　寳號欲裝貨搭輪者請至本帳房面議是荷　郵船會社代理 
 
 

Page 13

 
 
五福弄口京都同德堂 
[施送立救悮吞洋煙白靈藥]  
本堂存心濟世門前施送不取分文救男女悮吞生烟烟膏烟灰土皮一切毒物其解毒助嘔之功爲諸藥之冠是藥潔白善能行血利隔清心除毒悮吞者宜速用此藥施救保獲生全大瓶一元小瓶一角善士購施功德無量 
[賞格須知]  
啓者兹因無恥之徒假冐本行品海老牌香烟牌號將私製紙烟裝在品海烟盒之内出售希圖射利欺人甚屬可惡且假牌品海烟吸之非但無益於身誠有損害於腦至後無論何項人等如訪實有私做品海冐牌香烟者卽祈通知本行因而拿獲到案訊辦每戸謝洋十元决不食言特此佈告老晉隆洋行謹白 
[老太古告白]  
倫敦格崙西火險公司叭喇定火險公司阿德來火險公司勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處　貴客欲保者請臨面議可也特此佈告丁一 
[保裕洋行保險]  
本行經理英國攀來泰火險公司專保中西棧房厰局屋宇以及貨物生財衣服等險設遇不測賠欵極速如蒙紳商惠顧請至二馬路口第四號門牌本行帳房面議自當悉心妥爲照辦以副雅意總辦英商瓊史啓 
[代寄澳門闈姓]  
本號代寄澳門公司闈姓久蒙仕商照顧誠信相孚兹奉英美工部局諭照章捐辦准仍舊開收代寄諸尊光顧請移玉趾特此佈聞廣惠和源發祥萬利昌鉅安號萬福來同啓 
[天源票行]  
廣益票第一會三彩五條五千一百十九號售與西門　坊吳君一條法蘭西銀行何君　條泥城橋　君一條王陳二翁二條又四彩四條第七千三百七十五號對門　源和一條同義豐一條法馬路襪店一條會防局一條共得洋一千二百○今售江南票全張五元五角分條六角和彩票廣益票全張五元分條五角半信購原班回件不誤 
[外國木器出租]  
黑籐椅鐵床大减價 
新到大號黑籐椅另售其價公道原箱批發每打元十五兩二錢五又新到大小鐵床批發並外國木器全房出租如蒙賜顧請至三洋涇橋北王森記號面議 
[紅酒出售]  
啓者今有美國製造頭等紅酒出售每桶重五十二至五十三加倫之多欲買者請至四馬路二十一號門牌本行交易可也此佈天和洋行啓 
[招請買辦]  
啓者今欲延一辦事熟悉之買辦須有何靠之保人合意者請函致老洋行由申報館轉交可也此佈 
[卜内門公司蛾眉月爲記]  
英國卜内門純鹼有限公司謹啟 
本公司設在英國已歴有二十六年所出之貨專銷歐美印日諸國其鹼力較華碱甚大用此鹼省而且佳内地尚未廣行今特將用法　細列後俾用者知所適從可見貨佳而言不謬也 
純鹼 
卽俗稱碱屑碱水西名蘇打每百分中包有九十八分凈鹼若以楮桑各種樹皮並竹草各料造紙因此鹼容易化就出紙堅白又可漂布染料卽製造玻璃亦有用處家常所用之碱屑碱水此鹼均可代替佳處實難縷指若用華碱十觔者只需此鹼五觔足矣 
潔麵鹼 
專製麫食如造麫包餅乾及各欵點心色美味佳兼大爲藥料中所用並製各種升氣之飲如橣檬嗬囒水等類 
濃晶鹼 
專爲漂染練絲綢及幼細布疋並能去絲之原膠兼洗擦五金器皿打磨玉器及大理石等類若用華碱十觔者此鹼七觔半足矣西名可司的力較以上各種蘇打尤大鎔結成塊用鐵鼓桶裝倘漏氣漸化水手粘傷皮此鹼與各獸脂油同煑能成條塊各洋肥皂 
燒鹼 
機器造紙厰均用此鹼化舊棉絮破布中國造紙以此與樹皮竹草等同煑數點鐘卽能應用向章浸灰水中數月方可省人工省時日且出紙堅白每料百觔用頭等七十六至七十七度廿觔二等七十至七十二度廿二觔三等六十至六十二度廿五觔半以上各鹼屢經試騐咸稱價亷物美凡紳商賜顧請認本公司蛾眉月爲記庶不致誤購辦者移玉至經理人仁記及義記等行此佈 
[怡昌水險]  
本行經理潑立興水險公司專保洋面水險平安其費克已如遇不測迅速賠償賜顧者至帳房面議可也怡昌洋行啓 
在虹口百老匯路水手會館對面 
除禮拜日每晚開演 
華倫馬戲每位三角 
自今晚起每夜看客每位奉送彩票各一張頭彩得金表一隻二彩得銀表一只值洋甚巨保用六年又於禮拜四及禮拜六下午三點鐘彩票仍送另送小孩玩耍各物請早來觀切勿失此機會此佈 
[丕朕靈效清補丸告白]  
ＢＥＥＣＨＡＭ，Ｓ　ＰＩＬＬＳ． 
啓者本藥房現有新到丕朕靈效淸補丸發售此丸能治百病神效奇捷歐洲人向奉爲至寳金丹但該處行世有年而中國則莫知其妙兹由威建大藥房代理舉凡男婦老幼均可服食倘患所列症目者若服數丸其應如響舟車易帶尤便居家誠保身之聖藥眞至便而至善也其如何服食丸數多寡悉詳單内謂列所治各症以備觀覽 
如胃不消化　口淡無味　作嘔作酸　胃痛胃脹　口氣蒸穢　唉氣打噎　心痛肚痛　心跳心翳　驚悸怔忡　肝經不和　肝火頭痛　頭暈目眩　虛弱發暈　四肢軟弱　睡不成寐　睡夢不安　精神惝恍　頭腦昏昧　心熱皮熱　兩脇疼痛　大腸燥結　小便刺痛　膀胱受濕　皮色黃暗　脊痛耳鳴　胆汁太多　瘡疥痔瘡　手足凍决　黃疸濕漬　用力過度　血分不足　月經不調　傷風傷食　時作瞌睡　頭刺腦痛　懊惱肝怒各等症　諸尊賜顧請移　玉到香港中環大馬路或到　粤省雙門底上街　上海棋盤街　漢口流通正街威建大藥房内方不致悞卽各埠西國藥房皆有寄賣特此佈聞香港威建大藥房識 
[合衆大票]  
頭彩誌喜 
第一會合衆票頭彩第九千六百四十七號由本行門莊售出得主　台銜容後聲明　上海鴻運通啓 
[廣東香港五合昌告白]  
本號選辦公司貢香等貨遠近馳名現有無恥之徒冐充招牌聲稱省城五合圖章封口紙用僞貨作貢香在申江發貨現蒙申江各富客明識其僞前者光緒廿四年閏三月五合昌曾經告白新聞紙兹特再爲佈白庶使始終明白眞假了然足見作僞者奸詐百出不能害人適以自弊殊不值識理者一笑也 
[龍興老鋪]  
該鋪開設江西省廣信府貴谿縣大南門趙公廟上首久聞精製秘傳異香燈芯糕一百六十餘年老店京省馳名緣遠隔欲買未得始於今春得友購來聞看满室香味幽雅如繭諸皆歡愛眞乃甲於菓品特登報聞俾中外士商不至悮買假冐貨色也本鋪主人謹啓 
[亞喇時保火險公司]  
啓者本行承保各家房産生財樓房貨物等件其保費格外公道遇有賠欵極其迅速欲保者請至本行面議可也天祥洋行告白 
[美昌公司主人白]  
啓者本公司製器獨精定程公道宜仍則仍宜减則减决不致悮至棧租一節白米起租向定首月一分五厘次月一分以後照次月揭算此仍舊章並無增减　糙米起租向定首月一分半次月一分現爲每月一分起租並無首次之分若糙米出棧仍歸舊章核算此本公司格外克已以廣招徠倘蒙貴客賜顧請認明本公司招牌可也 
[老棧新章]  
本棧房伙向照大例兹因不用接客新章减價如蒙光顧每天房伙錢二百文特此告白三馬路仙源棧謹啓 
 
 

Page 14

 
 
[克利馬爾補陽糖汁]  
ＧＲＩＭＡＵＬＴ，Ｓ　ＳＹＲＵＰ 
Ｏf　ＨＹＰＯＰＨＯＳＰＨＩＴＥ　of　ＬＩＭＥ 
Ｂ，Ｒue　Vlvlenne,PARIS　(France) 
此汁最能補陽專瘵肺肝之病故治高年陽痿精竭神衰傷風痰嗽吐血將癆肺管腫脹咽喉胸脇腰腹諸痛無不立騐每日两服每服一羹匙照此服之咸謂此汁創製以来三十餘年厯見竒效故令中國通商各口一縂藥房無不代售賜顧者湏認明此汁顔色鮮紅瓶如蛋式上有鑄就克利馬爾補陽糖汁字樣庶不置僞兹寄上洋大英醫院良濟藥房科　藥房　　記藥房屈臣氏大藥房房代售 
[豐裕保險]  
啓者兹有英國納斯那公司集資本元一百萬磅公積元五十萬磅創設以來迄今七十七載現在申設立分行歸本行經理專保中外房屋棧房店鋪及生財衣服等項保費公道倘遇不測賠償迅速貴商如欲保者請至二洋涇橋北首本行面議可也豐裕洋行啓 
[永祥豐壽板]  
本號專辦香楠陰沉桫枋婺源獨幅上品壽器如蒙賜顧仍在三馬路石路西曲江里便是 
[頂上美國麵粉]  
啓者本行常有上等白洋麵粉到售其價格外公道貴客光顧請移玉至本行樓上進口洋貨寫字房處面議可也二馬路瑞記洋行具 
[泰隆保險]  
啓者本行今蒙英國紐瑞蘭派得利亞的克火險兩公司專托本行經理傳得自主權衡承保南北市房屋住宅生財貨物各種機器廠棧等險保費照律克已賠欵異常迅速倘蒙　貴紳商賜顧仍請　駕臨二馬路泰隆洋行帳房面議可也司理竺錦章毛奎生同啓 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
[地基召租]  
本行有基地一方計十畝在厦門路大英牢監西首新造橋堍於本年五月廿四卽英七月一號起可以出租如欲租地造屋最宜卽請至二馬路東口寳順洋行面議此佈 
[義記洋行拍賣]  
本行每逢禮拜六上午十半點拍賣洋布呢羽等貨凡貴商寳號購辦定必合式其貨設有一箱一色一疋亦隨行拍賣光顧者必須明付定銀十成之一倘蒙拍者照時請至上海四馬路第九號門牌面議 
[李中堂奏議]  
上海掃葉山房農會報館江左書林千頃堂著易堂廣學會十萬卷樓鴻寳愼記書莊文瑞樓零售實價五元八折同慶公北棧發兑另議 
[太古水險告白]  
本行經理比列地士科倫水險公司專保中西各口洋面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交本行寫字房可也太古水火險公司啓 
[塞門德坭出售]  
塞門德坭爲要工所必需考其性入水易堅者亦敗 
易遲久而堅者歴久如石不可不知也本行常運此堡得蘭牌水坭著名中外久邀仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價値務取其廉倘蒙賜顧請移玉英四川路義記洋行面商可也 
[祖傳秘製]  
始創廣東鹿芝館自甑萬應如意油本館貨真價實遠近馳名如假包換 
本館祖傳始創自甑萬應如意油扶正抑邪性和功峻内科外科俱治或搽或食隨宜無病則分益諸經有病則各呈其效馳名旣久經騐良多眞爲濟世之慈航護身之至寳也氣味清香與别家不同請嘗試之每瓶洋一角小五分鋪在上海老巡捕房對門分設杭州清河坊 
[純陽子]  
自備秘方靈藥專治小兒内症包醫文痴武癲瘋癆臌膈頭風心痛干血癆久不受胎半身不遂瘰𤻤痔瘡狐臭一切怪症限日全愈來寓二點起診寓十六鋪泉漳會館馬頭福興里一衖底門口對井 
[英商巴勒火險公司]  
本行經理北英商火險公司資本銀四千餘萬兩○○又家定火險公司資本銀三千餘萬兩在申開設最先迄今已數十餘年專保房産貨物機厰一切火險遇有不測無不立卽照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○光顧者也此佈 
[上海義興莊]  
本莊屢中大彩早登前報專批發江南義賑票全張分條格外克已外埠函購請至南巿十六鋪橋南堍此佈 
五月初一日銀洋錢行情列左 
新匯劃收市　七錢三分九五 
銀　拆　　二錢六分 
龍洋找頭　七錢一分四 
錢找頭　　八百文 
市錢　　一百十六千文 
卡錢　　一百十五千文 
衣牌　　九百二十文 
大清郵政收信時刻曉諭傳單 
寄往何處　輪船名　某日　截止收信時刻 
吳淞　火車　五月初二日　上午八點鐘上午十一點下午一點半下午四點鐘 
膠州牛莊　吳淞　　又　上午十點 
厦門汕頭　直隸　　又　　又 
寄往何處輪船名某日截止收信時刻 
寗波鎭海　海定　又　下午三點 
温州　豐順　又　又 
蘇州杭州　小火輪　又　下午四點 
鎭江揚州高郵淮安清江宿 
遷台兒莊南京蕪湖大通安 
慶九江孤嶺漢口漢陽武昌 
武穴岳州城陵長沙常德湘 
潭沙市荆州宜昌重慶　瑞和　下午六點　晚八點至九點 
威海衞烟台　盛京　又　又 
天津北京等處　愛仁又　又 
香港汕頭香港廣州黄埔 
甘竹九江龍山三水梧州　鯉門又 
威海衞烟台　處連陞　初三日上午十點 
汕頭厦門香港廣州悟州等處　太生　又　又 
掛號信件包裏什物匯青洋銀統於五點鐘　送交郵政　郵票每日上午八點售至下午四點又晚刻八點至九點鐘止 
 
