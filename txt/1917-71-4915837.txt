# 1917 - 71 - 4915837

 

Page 1

 
 
   
 
 

Page 2

 
 
時評 
[伍外長辭職（冷）]  
　　伍外長之就職也因對内之紛擾外長久懸無人故藉以爲調停之方也伍表長之辭職也因對外之紛擾外長久病未愈故因以有息肩之舉也是伍外長之出處原爲對内而非對外者也 
伍外長爲繩墨之士非縱横之徒故於今日之時局原非所長其所以辭職者一伍外長爲與美取同調者非與協約賦同仇者故於今日之主張又有所異其所以辭職者又一對内之用旣盡對外之心又殊此伍外長之所以辭職而政府所以將准之歟 
命令 
　　三月十七日大總統令據廣西省長劉承恩電稱暫署田南道道尹陳樹勳調粤差遣請予免職陳樹勳准免本職此令 
又令任命王安瀾署廣西田南道道尹此令又令參謀總長王士珍呈湖南督軍公署參謀長陳强因病懇請辭職陳强准免本職此令 
又令任命張翼鵬爲湖南督軍公署參謀長此令 
又令財政總長陳錦濤呈請任命金明川爲吉林官銀錢號監理官應照准此令 
又令陳强張翼鵬晋給二等文虎章林德淸晋給三等文虎章余範傳晋給四等文虎章此令 
又令金束辰陳照春均給予三等文虎章廖守忠史忠志龔聲揚趙英殿解恩桂李徴五均給予四等文虎章此令 
又令唐之道給予四等嘉禾章此令 
又令祝雄武黎瑛謝國光張建良均給予四等文虎章此令 
三月十八日大總统令陸軍總長叚祺瑞呈請任命康汝合爲江蘇陸軍第十九師步兵第七十四團第二營營長應照准此令又令陸軍總長叚祺瑞呈請任命華傳民爲陸軍第七混成旅步兵第一團第三營營長應照准此令 
又令陸軍總長叚祺瑞呈核正黄旗漢軍都統載潤咨請以福全承襲本旗世管佐領應照准此令 
又令陸軍總長叚祺瑞呈核正黄旗漢軍都統載潤咨請以郭仲源補印務參領盛益壽補副參領徐連慶補印務章京應照准此令 
又令嘉忮敏給予三等嘉禾章堀義貴山縣分男今井嘉幸音禮德雅布賢吕本步法聲給予四等嘉禾章此令 
專電 
　　北京電聞俄國國體未定惟國民多巳傾嚮立憲共和 
　　北京電外交界消息俄新政府已通電駐外各使此次改革純爲革除弊政制定憲法至外交政策不變仍以尊重條約敦睦邦交爲務與協約國竭力作戰至獲勝而止 
　　北京電伍外長因輿論攻擊已再辭職新外總次長爲陸胡一說陸將先代理 
　　北京電伍外長再辭巳准陸徴祥代 
　　北京電政府昨定臨時檢查法六條專對被絶交國之文武僑民施行法分兩種（一）駐所檢查（二）行李檢查 
　　北京電國際評議會提案（一）顔使是否令兼駐丹麥陸伍提出（二）處置德人如收容留養所給費須定標準熊孫提出（三）德人不遵公法如何對付段王陸提出（四）第三步應積極進行與應仍持穩健主義汪精衛提出 
　　北京電政府將組協約委員會會長推陸徴祥以研究加入後應享權利及供應義務爲限 
　　北京電農商部辦理之華僑參議員選舉昨已選出粤馮自由其一尙未開票 
 
 
 

Page 3

 
 
　　北京電政府前因甘新種族複雜派兵預防頃傳新巳獨立不確 
　　北京電財政會議閉會後元首昨上午十一時宴於居仁堂 
　　北京電國會會期仍定四月八日 
　　北京電華僑選舉議員第一爲馮自由餘今日續選黄伯耀等有望 
　　北京電陸榮廷定二十三到京　　北京電谷總長請假歸葬次長將代理部務 
　　北京電汪使凖月末起程回國　　北京電財陸兩部會訂軍用手票條例預備臨時發行 
　　北京電齊耀珊裁審檢所浙人去電抗爭並舉代表向國務院司法部交涉輿論攻擊益甚政府正籌處置之法 
　　北京電段芝貴將起用爲西南警備總司令 
　　北京電元首奬史天遜三千金並銀杯一上題御風而行 
　　北京電徐恩元昨巳歸京 
　　東京電本日汪特使偕章公使劉崇傑二人訪寺内首相本野外相亦來聚談傍晚赴東京巿歡迎會夜九時赴中國公使館晚餐會列席者日本朝野名士五百餘人 
外電 
　　宜昌電華兵已接管此間德領事署該領事現租船赴漢此間郵政司巳調駐萬縣因該埠郵政司乃德人刻已解職也萬縣巳開爲商埠（十八日）路透電 
　　北京電大中華報載稱政府擬派專員赴南以政局眞相詳告孫中山唐少川岑西林李烈鈞並請即速入京（十九日）德文電 
　　北京電外交總長伍廷芳氏之辭職聞已裁可命陸徴祥暫時代理命令不日發表（十九日） 
　　北京電德國公使出發之期現尙不明中國政府爲該公使等昨日特飭京奉鐡路局準備專車據聞德國公使辛慈等預定搭乘由香港開行約二十二三日至長　之和蘭國連布蘭號船該船如灣上海即至上海乘船不然則赴長崎搭乘該船（十九日） 
　　東京電十八日倫敦電云俄國彌哈衣爾大公達倫敦之公旨曰余於議會制定憲法至其所希望何種政體决定以前可暫膺攝政之任嗣後若果公選余亦不辭盡力　云（十九日） 
　　東京電此間傳聞俄國彌哈衣爾大公有非經近將召集之憲法會議所推戴不就皇位之意據聞國民要求該大公宣言關於政體民意未表示以前須認有完全權力之議會所提出之臨時委員會觀此則憲法議會决定政體以前主權似在臨時議會云（十九日） 
　　東京電近有孫文氏與久原礦業公司計畫在上海設立銀行之說其資本聞爲三百萬元 
（十九日） 
　　北京電段總理今日與國際政務評議會有關係之某氏談曰吾人現宜迅速研究之事爲關於加入協約國之種種手續並加入後由協約國之保障等云云據此而觀則中國政府雖因俄國政變仍不變其外交之方針却反執早加入之方針其意甚明云（十九日） 
　　南京電江蘇省内各砲台整理彈藥及他各器械等昨巳事畢（十九日） 
　　南京電廣東督軍陸榮廷氏電致馮副總統約二十三四日過寗謁見副總統後北上（十九日） 
　　東京電本野外相十八日夜在外相官邸開歡迎晚餐會招待汪特使及章公使等寺内首相以次各大臣亦均與會（十九日） 
以上東方通信社電 
公電 
　　北京國際協會主張武裝中立電各報館鈞鑒吾國不幸當此歐戰潮流對於德國鎖港政策爲尊重公法維持人道起見提出抗議不能得圓滿答覆使斷絶邦交演成事實若論國際人格無不認爲正當惟對德絶交爲一事加入協約戰團又爲一事聞政府當局以國家不能孤立已有加入協約之决心而權利之准許義務之程度事前不能不有條件之研究卽如協約國條示有緩償十年賠欵一節今絶交後某國反悔謂已列預算須遲一年履行是其設阱陷人之技巳可概見若再前進適墮其術恐前門拒猥後門進虎均非得計本會以爲弱國無外交際此一髮千鈞正可縣崖勒馬况協約方面如最近俄國宫庭革命暴發均有天厭禍亂之趨勢似宜堅守原議與美國之武裝中立持同一態度對德不生何種惡感則尙留轉　餘地事關國家存亡大計謹將本會主張布告全國乞速電政府國會共圖挽救北京國際協會效要聞一 
[我國與世界戰局（十六）（飄萍）]  
　　斷交聲中之俄國革命我國方對德宣布斷絶現有之外交關係警電傳來俄國乃忽有革命之舉政府於十六日晨接駐俄劉使報告該電係十四日所發者但電文首叚言十二日曾發一電而政府則未有收到故僅知其結果之一段落而不明詳細之原因蓋俄都政變起於三月十一日故劉使十二日先發一電報告至十四日行政委員會等均巳組織故再發一電也 
俄事發生而後我政府與國民間所首欲致問者即爲是否將與歐洲戰局以絶大之影響（如 
所謂俄德單獨講和之說等）此不僅關係俄國内政與我之外交步驟亦有關係者也今日（十七）此間某某等報惟論此事其大要曰俄國之親德派多爲貴族革命而成則貴族失敗親德派之主張不行歐戰前途必不因此而生影響余以爲此種結論未免過於武斷且所引以爲佐證之理由失之簡單不從根本事實研究終非吾人所敢附和所謂根本事實者須知革命之主要原因乃起於生計困乏引起下等社會之不平革命黨旣利用此種時機圖政治之改革則凡與此類多數之下等社會心理不相容者不得不力避之初無關於親德與不親德尙有一種事實勢必隨革命之成功而發見者假定俄之革命而告成功則今後建設之事頭緒紛繁非先捨去一事專力於内政則新政府之基礎將無鞏固之望凡此皆不得不然且决非對外親疎之感情所可左右之者假令革命勢力旋即中止而俄國之皇家政府必因是發生一大覺悟貴族中之親德派此種覺悟必愈發揮故俄國此次之政變無論直接間接必不能與歐洲戰局毫無關係（記者撰此篇時仍未接俄國詳細電告上之所述不過推論而巳）昨日星期五爲國務員在公府會餐之期席間即曾討論此事惟亦以未得詳情無從研究今日國際政務評議會則更注重此項問題議論尙無結果總之此事大有研究餘地國人不宜拾得一種單簡之原因遂以爲外交步驟可以一往而無前也 
[政府對德問題之分際]  
　　德國公使本應於斷絶國交後四十八小時内離開北京至十六日正午四十八小時之限巳滿德使因無便船要求延期我政府巳允其請故該使之行期尙未確定又聞政府於前日國務會議後决議發一通電與各省說明中德兩國係僅至斷絶外交關係並未决裂所當注意各點大致以中德僅絶外交所有失和開釁等字樣不准用在未宣戰前不得用敵國敵人敵船等字樣對於德國帝后仍用固有之敬詞不得有輕蔑字樣德人一切營業如平和適當者一律照舊許其開張並加以保護此次係與國絶交並無奥國在内與奥往來一切仍舊不可混合誤會以上各點均係政府通電原恉蓋此即爲我政府尊重公法界限謹嚴之處爲應有之愼重的聲明也 
廣州停泊德艦四艘國交斷絶後朱省長不明收管手續特電中央請示辦法嗣得海軍部覆乃於斷交之翌日派永祥軍艦前往收管孰意德艦靑島號内有軍人四名暗於船内安置炸彈該軍人等到我國軍艦後不過二分鐘靑島艦即自行炸沉（此說據京報）汕頭亦有德船四隻均於十四正午十二時二十分由我國收管 
[閣員答覆收買存土質問]  
昨日（十七日）内務財政兩總長出席參議院答復收買烟土之質問劉映奎牽引院法六十六條提議開秘密會衆以此等有何秘密之必要共黜之於是仍然公開茲將當時各情形錄下丁世嶧首先質問收買煙土是否馮副總統自動抑政府授意陳總長答政府接馮副總統來電並非授意丁又問收買烟土用公債票不交國會同意是否列入預算陳總長答自三月底以後起將所用公債票列入預算且另列一表丁又問收買烟土合同巳否簽字陳答已簽字係由江蘇督軍省長派員就地在滬與英商辦理者丁又問政府收買烟土其價何以如此之昂陳答以五六成公債票折算價亦不昂張我華質問大意主張廢除收買烟土約並引蔡乃煌所訂合同十五欵九項可以隨便取消以爲例證陳總長答貴議員所指九項如地方官否認印花標記等乃洋商權利並非中政府權利張又主張抛棄洋商每箱三千五百元報効之欵取消合同封禁廣東上海江西三省洋藥進口陳答在未會勘肅淸前雖不要報銷不易禁其洋藥進口而三省亦不易封禁張我華又謂本席最後要求惟有要求政府廢約而巳陳答約已簽字恐不能廢張我華謂貴總長是爲洋商曲辯陳答本總長非爲洋商辯護實乃一意主張早日淨盡但洋商有種種要挾勢不得已吕志伊請以張我華主張廢約說付表决湯漪質問内務總長收買烟土用途范總長答可以製造藥品亦可以作出口品湯漪又問據聞所採辦法係自由禁煙分期行銷十年戒凈竊以分期行銷與自由禁烟即有衝突究竟如何辦理范又答現在内務部計畫旣製藥品採用保管方法設一機關專司其事由部中派員會同禁烟機關三方面人互相監管自無他慮此事由内務部負其責任王湘請注意公共衛生云云王觀銘質問内務總長是否中華民國全國内務總長抑爲北京一隅的内務總長就以北京一隅的内務總長而論請貴總長看看北京藥店敢掛售賣戒烟藥招牌不敢商民賣戒煙藥犯法試問政府賣戒煙藥何以不犯法又用如許鴉片製藥何時方能賣完請答復范未及答最後湯漪云現在止有兩節廢約如不能辦到務請不可分派此項煙土於各省總以由部保管免生嫌疑纔好主席宣告請兩總長先行退席務將關於禁烟買土往來文件送院再行質問藉此以作完場 
[抱一通信（十）（三）]  
師範敎育與職業敎育 
社會敎育與職業敎育 
敎育行政與職業敎育 
前書述非立賓農工商職業敎育之發達此職業科敎員何自來乎不可不考察也全島之中央設一師範學校分普通科工藝科家事科體育科工藝科於通常學科外課製籃園藝木工竹具工製鞋製帽剌繡花邊縫紉家事烹飪等科家事科於通常學科外課家事烹飪裁縫各種工藝此皆職業科敎員之所由養成也即普通科各學年亦課工藝每日一二小時不等其敎授方法各項工藝定爲若干種類限於若干時間内製成如編物四十七種定爲必修有餘力乃許習其他此四十七種爲一套畢業後充敎員即以此爲敎授標本裁縫規定各種衣服一爲自己一爲父母一爲將來之丈夫一爲將來之兒女都凡二十一套限於二年内製成有餘力乃許製其他他科大率類是故凡畢業師範者無一非具有職業科敎員之資格者也 
非島敎育局長麥夸氏語余本島之辦職業敎育重在普及故自初等小學即有之要點有二其一與家庭聯絡學生在家所修功課苟學校察知其合格亦與以承認給以分數作爲成績品且敎員時至其家扶助指導之全島受職業敎育者六萬人有四萬八千人在家自營農工其二與商業聯絡凡各國社會之嗜好各大商場之需要敎育局無不注意研究消息靈通如紐約欲購繡貨若干萬件或籐器若干萬種祗須電敎育局分電各地學校不數週而貨物裝運首途矣敎育局且時以新製之花樣送各大商場廣告鼓吹攬取生意 
敎育局之實業敎育科所司者何事乎試卽花邊一事言之一室美國女子若干人專司創製新式之花樣而若干女子描繪刷印用打　機製爲底稿一室若干人司樣本與製品之收發一室司廣告一室司裝運僅籃類一項每月運美銷售者十囑乃至十五噸是故敎育局者與其謂之爲行政機關不如謂之爲商業公司之近似也附設敎育工藝品發賣所置中央機關於首都馬尼拉全島三十五區皆有之自去年八月至今年一月六個月間籃類繡貨花邊挑紗物鞋類帚及刷織物木工席共售得十四萬四千餘圓僅中央一所售得三萬圓 
敎育工藝品發賣所非僅經理學校出品也又經理家庭出品有所謂家庭工藝傳習所者集一二十家之婦女合組傳習手工由學區委員長派遣巡廻敎員往敎之而經理其出品之銷售督促其改良與進步設專門視學隨時往察之此項傳習所已設者十九省共一百三十所傳習之婦女三千人又有所謂家事講習所者組織法略同聯合研究家庭社會應行改良之事上所謂與家庭聯絡者卽此也 
惟非島之敎育以生活爲基礎故巿無游民道無行乞一方同時提倡高等敎育故文化進步駸駸乎合東西兩大洋之文明而融會之後生可畏其此少年非立賓之謂乎 
[南京快信]  
　　軍民兩長昨會銜佈告中德絶交經過之情形張貼通衢俾衆週知 
聞津浦鐡路工程處之德國技師三名昨巳解職赴滬 
軍民兩署昨奉中央密電聞係關於駐寗德領及處置收容所德國水兵事宜 
丁士源昨過寗赴滬聞係辦理對德絶交某種事件馮副座昨去電促前滬交涉員楊晟來寗 
海州又有匪警軍署昨電白鎭守使迅速派兵往剿 
江蘇全省典業會議昨巳散會 
十九號馮副座及省長邀各議員宴會二十號爲選舉參議員之日被選人除潘辛外以錢崇固呼聲最高 
編輯餘談 
[俄革命之兩問題（訥）]  
　　俄國此次革命世人所亟欲問者第一將僅反對今之政府歟抑并反對今之國體歟第二將僅反對今政府之内政歟抑并反對今政府之外交歟 
第一問題關係立國根本第二問題關係世界戰局 
今據電述俄民之意嚮一致共和新政府之宣言一致作戰此說果確　者則兩日來紛紛之揣測可以稍定矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[俄國革命情形之續報]  
　　路透電社接十六日倫敦電云近數星期來俄民之購麵包者日必露立五小時以待之有時且不能購得少許天氣奇寒人民凍餒交迫芋　之價大於往時八倍其他食品無不奇昂農務大臣謂因大　　妨礙交通麵粉不能如期運到之故實則俄國無年不有大雲非白今年始也内務大臣　羅波波夫富有資産善佞多詐本月十日下院議長羅翔柯爲民食問題召集大會而泊氏竟不出席後聞其乃在柴斯柯塞洛宫參與扶乩會以事消遣而首相復爲一庸碌之人此所以糧食問題益更棘手也十日雖有哥薩克兵與騎馬步兵數千名巡邏里夫斯基泊洛斯貝克特　而人民仍於街中集衆示威且其中多屬中流社會之人見兵士至即向歡呼兵士亦多脫帽歡呼以答以而當局憒憒毫無所知革命之機巳伏於此矣十七日哈爾濱電云俄皇曾下諭令國會於十一日起停議至四月間下皖議員因大局危急决計開特别會議並致電俄皇謂大局危如纍卵京城大亂各街道秩序全亡兵士開槍互擊請速舉新政府以定大計十二日下午一時陸軍二萬五千大之代表通告下院謂擬戮力同心贊助下院於是下院議長羅翔柯乃向該代表宣布組織下院行政會施行政務　宣　致俄皇與陸軍參　　長亞力克齊夫將軍之電文且　軍隊旣肯協助京城治安不難恢復下院行政會旋派民軍佔據各宫西里大公　同禁衛軍司令護以下級士官　　下院宣　禁衛軍與彼得格勒艦隊之水兵　願聽下院調遣西里爾大公日發極長之演說聽者皆爲　呼同時俄京戍兵軍官千餘員亦開大會一致决議贊助下院行政會 
十六日倫敦電云俄皇接下院議長羅翔柯之電文後初不介意並未答覆　棧内閣辭職　文乃電告内閣謂已派亞力克齊將軍回京爲　　　多（獨　主權者）後知京中事變之眞相乃不得徇從下院之意宣告退位十六日俄京電云俄皇巳下退位詔文曰外　圖奴吾國三年於茲矣今値力與抵抗之時上帝復使俄國受痛苦之經驗内訌發生設不速巳則戰爭之進步將止俄國之命運將蹙勇武軍人之榮譽全國國民之幸福可　祖國之前途全唯　民不恤犧牲以達勝利目的是賴殘忍之敵今方竭其最後之力以作戰吾勇武之陸軍與光榮之協約國制服敵人之時機漸近當此危急存亡之秋吾輩之責當使國民羣策羣力以求勝利早日實現下議院籲請退　皇位放棄大權誠屬保國之大計惟余以不願與吾愛子離居之故特傳大位與皇弟米恰爾大公使與全國代表同心秉政並發神聖難犯之誓言吾人對於國民當如父之於子然召集祖國忠誠之子弟　從皇帝之命令踐行神聖愛國之義務且於國家顚沛之際協同全國代表助理國政以使國運得隆上帝與有榮譽余有厚望焉云云十七日哈爾濱電云聞俄皇之下退位詔乃因左右進諫若不速依下院要求則國家大權將入社會黨之手被等志在建設共和俄皇大驚故於十五日夜半退位皇太子亦棄其繼祚權以讓米恰爾大公米恰爾大公辭不受命且致電臨時政府謂苟非受下院行政會與國民　舉則不願登位又謂彼爲純　主張平民主義之人 
十六日倫敦電云下院行政會與工黨代表開重要會議歷一夜之久卒將選舉議員組織選舉的國會以前過渡時代應行諸事完全議决下院行政會爲便於戰爭起見力主先將治安完全恢復再事選舉新任司法長克倫斯基爲社會黨中人其就任之前曾約明須依據普及選舉權之制召集選舉的國會十六日俄京電　臨時政府巳發表布告國民文文内　　　勝　朝之　力及内閣政策如下（一）即行大赦政治宗敎罪犯（二）言論出版結社自由工人團體與罷工自由此項自由如與軍事政務情勢合宜官吏與軍人均得享之（四）廢社會宗敎國家上之一切限制（五）即行籌備依據普及選舉權制召集選舉的國會制定政體與憲法以國民兵代警察而由選出之領袖督率之並歸自治局節制自治機關依　普及選舉　組織之（六）革命軍均不解除武裝惟不得開離京城（七）軍民享半等之社會權利末言以上各項改革均將迅速實行不稍延緩今日下午司法長克倫斯基在下院向兵民一大團演說謂新政府第一舉動乃宣布大赦文前下院議員　遭逐放於西比利亞者卽將釋回又稱臨時政府之就任乃與工人及軍隊代表大會約定一切該大會以數百票對十五票議决贊助臨時政府克倫斯基曰同胞乎舊朝之首相與大臣今皆處余治權之下彼等對國民所犯之種種罪惡當令受法律之裁判（衆大呼曰殺無赦）克倫斯基乃摇手言曰新俄羅斯不使有一人未經審訊而受刑也此種可恥之方法不宜襲用矣克氏並懇諸軍隊盡力扶助遵守上官號令不得受　朝官員之煽惑聽者歡呼不巳繼由一工黨領袖演說箴戒軍人詞極誠演說畢軍官兵士與工人爭舉其領袖高　歡呼於人叢中 
十六日倫敦電云十五日俄京路透　員謁見新任外交長米留柯夫氏據稱新政府以爲俄皇必須退位米　　大公　爲攝政者此爲吾人之决議未便更變外問所傳俄皇被拘之說　屬子　據最近消息皇今居於泊斯柯夫皇后亦安處柴斯柯塞洛宫吾人今日所應解决之問題爲重定治權俾能　勝舊政府之大罪乃在陷全國於紊亂之地位而使受至大之痛苦此固大碍戰爭之結果者也民怨日甚促成革命其成功之速流血之少或爲歷史上所未有經此一變國民對於政府之力量已恢復信任且將奮發愛國熟誠增厚全國兵力戰爭之勝利終必屬於吾人也又云新政府巳准猶太律師出庭此爲舊制所禁社會黨克倫斯基氏之演說大足安慰民軍之激烈分子惟克氏向工人演說曾　彼雖就司法長之任但仍爲主張共和之人云 
十六日倫敦電云　任首相戈里新内務大臣泊洛土波波夫及司法大臣等若干人均被捕解至下院旣而多經釋放惟司法内務三大臣仍　禁下院十五日俄京電云前任首相戈里新與戈里　金彼得格勒總督哈巴洛夫將軍陸軍大臣蘇化里洛夫將軍及閣員六人均禁錮於彼得保羅砲臺其他有名官員則暫禁下院下二日夜間里夫斯基泊洛斯貝克特街異常光明蓋政府官員皆匿於海軍部界内各屋以探照燈射照且於海軍部屋面駕機關鎗爲護但民軍之護甲汽車奮勇直前亦開機關鎗回擊之翌震三時海軍部投降各大臣紛紛外逃被拘者數人餘均自降内務大臣泊洛土波波夫亦在内焉宫内大臣佛里特里克斯伯爵之宅邸十三日爲衆焚毁其老妻自火中拖出弱不能舉步其駝背之女携其愛犬奔出爲衆奪而斃之且欲加以虐待惟母女後卒遇救克洛林將軍不允應下院之召至院報告一切且與其僕挾手鎗馳出擊斃憲兵兩人但卽爲其他憲兵擊斃克洛林將軍之屍且被投諸江中　新政府巳覔得偵探與通風者之名册現正從事搜捕迄今警察之被拘獲或殺死者共有四千人餘均伏　克蘭米查　伯爵夫人被疑爲德偵探　　中國使署巳爲兵士覔獲拘去所太克　白男爵十四日由窗中　吳士　　　　　士拖出殺死十七日哈爾濱電　芬　總　柴特將軍　　　　　將軍及前　　大臣　爾乞　基均被拘特佛總督布安丁巳被殺 
十七日俄京電云十六日下午二時至三時之間各人署與商店所懸帝國之旗幟徽章均經除去或當街焚燬或投諸河中是日有軍民無數結隊游行各街高唱愛國歌當騎兵携上　各國社會黨共和萬歲之旗认國會前招越時歡呼之聲震撼山岳佩紅帶以表贊助新政府者到處皆是兵士之長矛來福　軍帽上亦皆　此符號大隊哥薩克兵高唱愛國歌騎行街中此來彼在甚爲熱鬧此外尙有陸軍團海軍團平民團往來不絶其前導之人均持自由平等同胞之旗號國會之前日必聚有兵民　衆議事室内之情狀須以卡萊爾文豪之筆描寫之有聚首談話者有當衆演說者皆勸國民愛國犧牲並唾罵舊朝之制度議事室之一端堆積麵粉無數且有彈藥箱甚多旁臥兵士六人入門處置有救傷藥品來游者絡繹不絶内有新聞記者及政治家洛巴　治氏爲民意會會員入獄巳二十年今始得釋鬚髮皆白矣今除急進黨外皆渴求治安民軍皆知此與自由同一重要全國地方議會與巿政局現在從事　召鐡路　人軍隊廠工農民加以編制當革命進行之際全國火車輸運糧食至患饑各鎭毫未停頓各處存穀均巳歸官出價購入各地産則由代表各級社會之地方會接管十六日倫敦電云哇克太之各麵　廠當革命之際　常　作足徴工人愛國之熱心兵工廠　其他各工廠昨均開　各銀行均於十六日開門新政府現正以嚴厲方法維持治安拒捕之莠民見即鎗斃同日哈爾濱電云昨日下午此問俄民聞俄京下院組織新政府前内閣各員被捕消息興　之情不可言狀商　幾卽全停道中羣人紛紛聚議蓋無一能料革命之成若此迅速也俄京來電甚多新　活報乔　號外購者不絶昨夜道中聚人甚衆今日各俱　部亦各集會全鎭滿懸旗幟學校放假一日商業全停正午時道中仍　　　　　及各大城陸續傳來之電文皆言秩序甚佳足　　　府進行一切極爲順利哈埠俄員已承認新政府故將待審之政治犯三人開釋 
[敎育部訓令各學校]  
　　爲對德絶交　題 
敎育部爲對德絶交事訓令各學校云自德國宣布潛艇製擊之戰略吾國與歐美中立各國後先提出　議不幸不見納於德而至有兩國斷　國交之事政府以保持世界上國際地位之故本諸國民之公　伏表國家執行對外之種種職務自當負完全之責任而國民對於此項國際上之重大問題一其關係於國家本身之利害如何與其前途所發生之事實變化及其事實之結果若何當然應有縝密之觀察與眞切之覺悟顧其事　於一般國民之國家觀念初不待於文告之指　茲所欲爲我敎育界揚摧及之者則有數事其一各學校職敎員等應就此次對德問題曁吾國與歐戰前後關係詳加研索相敎授上之便利與生徒以適量之國家根本訓育　自歐戰迄今閱時數　吾國以國力海權之不競隱忍支持勉號中立全國人民因事實上所經之利害稍涉　迥致精神上所得之敎訓亦形薄弱國於世界之上値此亘古未有之國際戰爭乃欲與世界相忘别爲苟全之計此固現時代國民之所不許今者吾國之對德問題就世界之國交　情勢言不　國際利害上　　之　　　　國家　本大計言則凡爲現時代國民　於國家　大事故所　　之　　　　　　之義務均必有浸漬灌輸於十年二十年以前者若其無之是則吾儕敎育界之責極爲艱鉅不可共勉者也其二各學校生徒應以努力向上之决心從事於一切學術由根本上之愛國觀念造成國家將來之國際資格而增進其地位吾國以敎育之不發　致各方人才事業無獨立之能力又因各方人才　業之不能獨立以牽及於國家之内部實力不能　全而國力乃日形其孱　情見勢絀乃至四顧旁皇無復可以自存之根據國力旣窮遂使國際資格逐漸剝奪國家對外之地位亦因之日陷於危險凡此皆國史所載屢見不一見者此次對德斷絶國交其最大之　鍵即爲保持本國獨立國之地位以增進將來之國際資格然而茲事體大政府與國民間果如何而可以收一致行動之效求之内部均必有各方之先决問題此事　上之不可掩者也各該生徒等苟開斯義與其因對外而徒抱憤發之　誠母　　礪其現時所服　之　慧術　爲將來增進國力之地步國力充實然後有國際資格之可言傳曰一夫之不可　而况於國此不能不期望於各該生徒者也其三對德國交斷　之後各該學校員生以及全國敎育界對於德國人民之私人交際仍應守平時相當之俄式關於對外言動務各持以厚重以表示立於世界國際上之國民態度國家與友邦之國交决裂各具有競爭生存及其他不得巳之原因　私人交誼本自名别而絶交與作戰尤不能視爲一　　以戰時國際而論除國家　　與戰爭關係外所有　國之商民及其他從事於　　和法之事業者本　何等敵視之處分吾國與德國此次之斷絶國交雖由切身之利害而起而國際執言則以公法與人道爲抗議之根據由今以往國際上之變化固不可以預料　之今日之舉　爲吾國加入世界國際折衝之初步非全國内外爲一致適當之行動於國交前途之光榮轉滋貽累此不得不爲我敎育界與各員生等鄭重言之者也總之國家於世界國際上能否增進其地位全視其國民與世　國民之比較若何而敎育界與各學校員生等尤應具有提挈本國國民加入世界國民同等地位之偉大抱負果此項志願爲不　者今後敎育界與各該員生等之任務將日益滋大本總長惟率茲　言與各該員生等　勉　事其　或　忽此令 
[政府電示處置德人辦法]  
　　檢查及護送 
中德國交斷絶陸軍因務兩部巳將臨時檢查辦法及各省區保護德國僑民出境辦法分别擬定通電各省軍民長官查照辦理茲錄原電如下 
其一各省督軍省長各護軍　守使各長官鑒茲擬定臨時檢查辦法　查照（一）自國交斷絶後其被絶交國之文官僑民等如仍僑居於中國　　或應移居於　　　府所　定之地點者　依本辦　所載施行臨時　查（二）臨時檢查之類别如左（一）駐所檢查（二）行李檢查（三）所謂駐所檢查者指仍准在原住處所　續居住或營業或傳敎者所住之家宅店肆或敎堂内施行臨時檢查而言（四）所　行李檢查者指應須移居中國政府所指定之地點或在旅行中所隨身携帶之物件施行臨時檢查而言（五）施行臨時檢查如發見下列之物件得沒收之（一）爆發物或製成爆發之材料（二）關於記載中國軍事非賣品之書籍地圖或筆記（六）施行臨時檢查如發見下列之物件得提送於該管地方官妥爲保存俟平和回復後照數發還（一）個人有之獵铳或手鎗及所用之彈藥（二）供軍用之刀劍等類（三）槍砲及供鎗砲用之彈藥（四）軍用物品如鞍具背囊水壺及工作用具等但如個人乘騎用之鞍具等不在此内（五）飛行機及其配備件前項保存之物件中國政府如於軍事上有需用時得依徴發令辦理（七）本辦法由地方軍事長官分　之臨時檢查所執行之電到盼覆陸軍部　 
其二各省督軍省長各使各辦事長官鑒中　外交關係斷絶現奉明令公布茲　擬定各省區保護德國僑民出境辦法希查照（一）中德邦交斷絶後在中國境内之德國僑民有請願退出中國國境者應開具姓名年歲住址職業送由所在地地方長官及軍事長官報明中央政府經允許并發護照後即由該地方長官及軍事長官撥派得力軍警妥爲護途（二）　退出本國國　之德人所隨帶物品不關軍用者得　其携行但須　臨時檢查者　臨時檢查辦　　理其留置中國之財産應照財産處理辦法辦理另詳　電（三）按照第一第二兩條應行各事辦理完畢即由該處中國地方長官或軍事長官限以適宜時間令該德人啟程其於未啓程以仍遵守在中國　内保護辦法（四）經過路線須遵從中國政府所指定路線進行（五）保護德人出境之軍警應按各該地方情形酌派適宜隊伍送出轄境外交由鄰境軍警接續護送如此賡續至中國國家所及區域爲止（六）各該地方長官及軍事長官於德人首途時應先期知照鄰境以便預派隊伍而免　誤（七）保護出境德人之軍警送至交界處於隣境軍警交接時應向該德國人索取平安出境證據各由所屬長　轉報中　至出中國國境時之平安證據尤爲重要（八）出境德人及其所帶物品應需運輸車船得由該管地方官署或軍事機關代爲僱備電到　　内務陸軍部 
[接收天津德租界之京訊]  
　　昨日午後三點四十分天津警察廳長楊以德會同天津交涉員黄榮良氏前往德租界辦理接收事宜業經竣事　接收之始係由武裝警察持有鼓號並　中國國旗先至德國巡捕房說明來意後即更換中國國旗隨即派警監視德兵解除武裝一面將巡捕崗位更換華警　時辦理甚有秩序昨晚政府巳得朱省長報告謂天津德領事署衛兵三十人租界商團七十人前日午後六時許巳一律解除武裝昨日午後三時警察廳派出警士三　接管德國全界德工部局原　之華捕百人現仍留用並不遣散工部局原有德國董事七人亦未解職惟加以察看而已現在接收事宜大略告竣全巿安然謡言已息先是楊廳長曾於下午一鐘赴德租界拜謁領事云現奉本國政府令接管貴租界該領事允爲交付並陪楊至德工部局四點餘鐘勤務督察長丁　之四鄕避長何朗西並署員毛樹棠科員白君等率同警察三百人荷鎗赴工部局門首横列隊伍擎鎗鵠立升換國旗畢遂至德華學校帶有警廳司員文牘書記等除留該校數人外其餘分布領事署工程局以作辦公之用該三處門首均派警士站崗又令界華捕　　巡　凡有華捕站崗之處加添警察一人荷鎗站崗以及推廣租界之三義莊亦照此辦理此次前往德租界者爲各警署之預備隊（每署六十名）　出　之初楊氏在廳内面諭今日接管德國租界種種手續並撥派保安隊八十名全體武裝至下午三　派保安隊隊官石桐科即由警　　出發赴德界保安隊八十名駐德華普通中學校内預備隊三百名在　　前操場内駐紥繼則楊廳長帶同丁探長乘　車到德領事館與德領事晤商接管之手續旋即　　百六鐘半巳完全接管天津交涉員黄榮良亦往德界所有該界内事務聞巳派定由丁振之毛樹棠　君管理矣是日午後有人往德租界遊行一　見一切均甚平靖過紅十字會之門有　多德人在内攝影大約亦將自行解散矣 
[鄂督軍遵令絶德]  
　　德租界接收　　 
鄂省王督軍於十四日午　到政府頒布與德絶交電令當命交涉員吳仲賢以公文照會駐漢德領事並電宜沙交涉員盧本權照會駐宜昌德領事（宜昌無德租界）一面委派漢口鎭守使社　鈞警務處長崔振魁漢口警察廳長　　分夏口縣知事侯祖福會同交涉員辦理處置德入事宜　日傍晚各官即往德署晤德領事談判良久德領云巳奉有公使訓令預備離境現尙有許多公務須商託荷蘭領事不能即日動身乃於十五日先行下旗漢口一帶並無卸武裝之德艦德租界只工部局商團存有軍械甚夥子　備極充足當夜聞已點驗加封中國當局於接收事宜十五日下午五時即已籌商就緒德人亦情願和平讓渡當由鎭守使派軍隊二營入租界在法　兩國交界處嚴重警戒一面由警察廳派武裝警隊八十餘人第八署保安警士三十二名至該界與原有華捕併立站崗華捕等並不　散惟於帽上加一與巡警同樣之帽章捕房中所存武器　由鎭守使收去各項器物皆開單移交連同捐欵一概交出當時巿面謡言頗熾杜鎭守使周警廳長因恐有匪徒乘機肇事是夜皆宿於德巡捕房中以使指揮軍警防範各德商行店均巳停止營業德華銀行十六日亦暫停歇聞德領定於十七日出境惟外間傳言謂德領如不願回國則與衛兵人 
 
 
 

Page 7

 
 
等同安置於河南鷄公山商人救士亦有送往該地之說德署衛兵原本不多聞先期多有改裝商人他去者現在漢者不過數人商人等亦多先日離漢據聞十五日由交涉員調取領署捕房兩處册籍核對只有男女七十餘人四分之三爲婦女幼孩男子祇十七人所有捕房　押之輕微案犯聞接收時均被捕頭開釋以後違警案件概由警察八署處理至鄂省鐡路郵電各局及陸軍學校工廠所聘用之德員均經遵令停止職務飭各移往德界居住願回國者給予出境護照現各德人因旣巳絶交多願隨德領返國德領以國際上雖已斷交私人情誼猶在十五日聞曾邀請官紳商各界讌會言别 
[紀十六日之憲法會議]  
　　昨日（十六）午後一時憲法會議開會參議院議長王家襄主席照議事日程開議第四十一條衆議院認大總統副總統有謀叛行爲時得以議員總數三分二以上之列席列席議員三分二以上之同意彈劾之以原案付表决多數通過又宣告第四十二條衆議員認國務員有違法時得以列席員三分二以上之同意彈劾之照原案通過　宣告第四十三條衆議院對於國務員得爲不信任之决議衆議員克希克圖復議此案與七十五條有連帶關係主張此條暫不開議俟議至七十五條時合併討論說明理由畢主席復議付表决多數贊成遂宣告第四十四條參議院審判被彈劾之大總統副總統及國務員無修正付表决列席者五百九十四人四分三應得四百四十八人起立者五百五十九人多數通過衆議員陳士髦動議二三四等項合併表决主席　詢有無異議參議員宋淵源有　　係主張第二項分爲兩項（一）審判大總统副總統　以列席　員三分二以上之同意不得判决爲有罪或違法（二）　判國務員以　半數行之衆議員董增儒參議員陳銘鑑反對衆議員吕復贊成衆議員劉崇佑亦爲修正即第一項加以但書文云但審判大總統副總統應以議員總數三分二以上之出席行之說明理由　主席付表决贊成劉宋之　正者少數否决又以原案付表决起立者五百三十三人多數通過又宣告第三項判决大總統副總統有罪時應黜其職其罪之處刑由最高法院定之無修正表决督成者五百六十三人多數通過又宣告第四項判决國務員違法時應黜其職並得奪其公權如有餘罪付法院審判之照原案通過第四十六條兩院各得受理國民之請願第四十七條兩院議員得提出質問書於國務員或請求其到院質問之第四十八條兩院議員之歲　及其公　以法律定之除第四十九條與三十四條合併緩議外均無修正照原案多數通過表决畢主席宣告救會時五點四十分 
[蘇參員選舉之先聲]  
　　上年選舉參議員因金錢運動暗潮極烈致開會十餘次不足法定人數終成難産茲　開會第一事即爲選舉參議員用誌近日雙方接洽情形如下 
　　研究會派省政研究　一部分議員巳到五十餘人前日在會開秘密會討論投　事宜辛漢潘承　請繼續履行條件　其贊成之乃由衆公决提出條件推季　向松江徐淮海各　議員接洽（一）學辛漢潘承　錢崇固爲參議員（第一次投票須舉辛　）（二）錢旣當選爲參議員應舉沈惟賢爲議長（三）侯　第一不能預定須臨時投票决定之以上三條件季某昨已提出向捉進會派議員接洽矣 
　　促進會派地方自治促進會（　松徐　海四屬）一部分議員到省者亦巳有五十餘人對於季某所提出之第一條件絶對不能承認蓋前旣以辛潘金錢運動而反對今决無承認之理至第二條件舉沈爲議丰亦不能承認第三條無反對理由似可承認促進派遂亦提出簡單條件要求研究派承認舉鈕永建許潛爲參議員惟微聞鈕　無當選意徐海議員亦另有主張其所謂抱定打破金　運　　　之弊者恐終難達目的耳 
觀此知雙方意見尙遠馮副座齊省長爲作調人起見特請各議員今日（十九）在省公署宴會疏通　見以免臨時又成難産云 
[杭州快信]  
　　楊督軍瀛眷昨（十八）由公子鏡如護送　二班車到杭即人署聞齊省長瀛眷日内亦將蒞杭 
西湖三烈士祠墓歲修飭由年領恤金項下開支　交徐社主任陳　樞專司其事 
意大利人李克士接充杭州郵務局長 
林鍾祺改委平陽知事昨發表 
白喉症盛行蔓延日甚省會警廳飭屬設法防護並頒急救方 
楊督軍　咨行　省請　　　江縣發還前　收龐靑城　産 
地方通信 
[無錫]  
　　米糧飛漲中德斷交宣布後無錫　屬内地商業亦大受影響各業之中尤以糧食一項因傳說加入戰團後卽有出洋之希望是以如　稻梗稻在一星期前每百斤價値不過二元二角至二元五角近日飛漲三角大半囤積交易銷場頗鉅次如糙梗白糧則因日久存　　必發熱不便囤積所以相形見滯然每石亦提高二角其他機器麫粉自新正紅盤開後銷路日　巿價遂　正在枯　之際亦爲出洋　題大出銷場二號粉價由二元二角七分漲至二元三角二分三號粉亦漲至二元二角至製麵粉原料之小麥本因水淺船貨無來價巳望榮今値廠家售出粉後卽須補辦小　故亦每石跳起四角之多云 
[鎭江]  
　　限制牙行之部令鎭江官廳近接　政廳令開案奉財政部通令現在各省每有藉牙行之名行包稅之實不論此種貨物有無入牙行之必要輙向　　請領牙帖認繳稅　一面卽按牙稅章程强迫商民强納牙用方准自由買賣是商民無故於釐金　稅以外復多一種牙稅　　商民必不　從茲爲整頓　稅起見應由各該省財政　　縣查明凡屬貨物無須牙行存儲轉　以及介紹等事卽聽商民　由　賣牙行不得干涉　令繳納牙稅以免騷擾而示體恤 
　　請兵會　　匪淮北　　一帶有大股土匪發現四出刦掠當經定武軍統領白　山派兵往剿匪等早巳竄逸淮揚道尹左　周因恐兵去匪來昨特電禀馮兼　飛派駐浦第一混成旅兵士二　　法　邑邊　　機會剿以淸匪患 
　　絶交後之鎭江防務　政府明令宣布　　　　交海軍程　長爲　固　防起見以鎭江爲長江下游門戶　應加泊軍　　謹昨特調派　章兵艦到　停泊又駐鎭陸軍十　師　　　師長以中德絶交防務加嚴昨亦抽調軍隊分駐滬　　道各站及沿江要隘從嚴扼守以示愼重 
[揚州]  
　　判决烟犯　誌江都縣查烟員石成珠拿獲私　燈　吕　山吕元全　出山　陳　三名當即解縣今日（十七）經　知事研訊判决吕海由吕元金各罰金六十元陳懷罰金五十元又警察所拿獲烟犯旋廣發一名　知事亦判罰三十元以示　　　　瓜洲添駐防兵長江巡閱　張少軒近因中德斷交國防尤宜吃緊特調駐紥浦口之定武軍三營開往瓜洲口以資防範 
　　旅長因　　省駐揚張錦湖旅長現因中德斷交特於今日乘江安官輪晋省面謁馮副總統請示機宜以重防務 
　　軍隊　動消息頃據軍界傳出消息謂駐揚七十六混成旅全旅軍隊有奉督軍訓领調駐六合縣之說而以寗垣之軍隊來揚塡駐矣 
[奉天]  
　　豆油業者譚據精於大豆業者云輸出於北美之大豆向以滿洲所産爲主最近一年間輸出之額合朝鮮産者約値十萬元按生大豆輸　額尙少而豆油之輸出近來則非常增加自歐戰起後尤特别激增惟近來美國製造豆油事業亦已有動機去年曾創一公司試　製造其原料仰給於政府之農事試驗　及附的農家之生　品試驗之第一期若得相當之成續則以後美國之大豆油房事業將進至勃興之機運而唯一供給豆油之滿洲油房業者對此不能不加以注意特現在美國栽培大豆之處尙不過一小部分之地方也 
[吉林]  
　　哈爾濱又　新巿近數年來哈埠商業極形發達各埠商家開　而至去年一年由烟臺大連營日奉天朝鮮大阪海參　諸　移來之商號及來設立分莊者不下三百戶華界租界皆有人滿之患房租遂至奇昂衝要之區每間每年租價皆須千元而無屋營業覓地暫寓者又比比皆是故去年俄人巳將八　地方　行出放街基華界亦將東四家子地方一律出放今春雙方均擬大與土木乃現　租界華界又將　新巿場租界方面去　　　　招賣八站地皮每沙　（即六方尺）拍至先洋一百八十餘元爲向所未聞之價格前中　公司地　處將此價格　呈至商　　商部以原定之價格每沙　　十八元今竞超過十　不勝驚異　前遂來電飭將　界所有　地　行出放該公司接電後　將　家崗下坎至依　固次火　之空地南北長約一里半東西寛約一里除　　大街十八道外擬定俄　下月一　在鐡路公司拍賣矣至華界方面旣將東四家子出放已無餘地可以再放去年濱江縣知事在商會提議擬將江沿分行建築由沿俄　頭起　至東四家子長約三里可塡出大街二道惟預算此項建築　　需羌洋三十萬元公家無此巨欵可以與辦於是由道署提　李僑林　學所所長刁子明商會總理張香亭及富商高輯五胡潤澤吳　　等先出此欵組成　邊公司俟將江沿塡起卽歸該公司出放現巳佈　就緒擬俟解　之後即行　工其規定辦法堤之基礎純用石條　成内　外國石灰以期持久工料現均備妥矣 
雜評一 
[接收德租界（默）]  
接收津漢德租界爲斷交後對德處置　行之第一事今固巳　然接收矣　然非一接收即以爲盡職也外人之於租界設置完密條理井然非苦心經營不能致此我國接收之後宜善爲繼續　愼以保管之勿致相形而見絀也其外如關於他租界德人事業之交涉與夫各省施行檢查等事尤　按據法理鄭重將事而勿稍涉於粗魯也 
蓋絶交後中國之舉動爲世界各國所注目而我國政治能力若何軍警品性若何外交當局之手　若何皆將以此數者爲初步試驗之　所故前途一切遠大之計且勿論而巳至　前者即細　瑣屑亦有不容稍忽者矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[譯錄關於租界禁烟問題之函牘]  
　　本届公共租界工部局星期報告載有李德立君及康威爾君及工部局副總辦李台爾君關於租界禁煙問題之函牘如下 
　　李德立君致工部局函聞洋藥公所現與法工部局商訂或已商定准租界附近之土膏店開至無限期之辦法敢問公共租界是否會同法租界同時禁閉各土膏店請示爲感三月六日 
　　工部局覆函接三月六日來函敬悉一是敝局查詢之後似覺外間所傳洋藥公所現與法工部商訂或已商定准租界附近之土膏店開至無取期一節實屬不確法工部局前仿行敝局所定禁閉土膏店之政策每半年拈鬮一次聞該局擬於三月三十一日禁閉法租界内所餘之土膏店是日兩租界中所有之土膏店均將閉盡茲奉命覆告幸祈垂鑒三月十二日 
　　康威爾君致工部局函余受本租界内領有執照土商數人之委託函詢貴局至本月杪執照期滿之後所存貼有舊印花或新印花鴉片應如何處置請示辦法爲感三月八日 
　　工部局覆函接奉三月八日來函敬悉一切各土膏店之領執照者當早知彼等之執照將於本年三月三十一日最後撤銷故彼等應於是日之前設法銷完所有之存貨别無通融方法茲奉命覆告幸祈亮察三月十三日 
[陸榮廷抵滬紀]  
　　廣東督軍陸榮廷因晉京述職於十六日附乘招商局廣大輪船自粤起程來滬等情巳誌昨報茲悉廣大船巳於十八日晚到滬在吳淞口外寄椗過夜昨日淸晨進口於午前九時半抵法租界金利源碼頭停泊陸氏年約六旬餘精神頗爲矍鑠所帶隨員衛隊等共五十餘人行李八十餘件華法各警局之警探在碼頭照料保護者計淞滬警察偵緝隊長一員隊士十名上海縣地方警察所偵探全隊法捕房馬巡四名越南巡捕二十名本埠文武各官長如松滬護軍使盧永祥外交部特派交涉員朱兆莘滬海道道尹徐元誥上海縣知事沈寳昌淞滬警察廳長徐國樑地方警察所警佐景崧等得信後均預到碼頭迎迓陸氏在船延見略話寒温時交十鐘半登岸乘坐汽車前往英租界三洋涇橋泰安客棧暫駐行旌英捕房亦派有馬巡四名在邊界照料聞陸氏預定在滬勾留三日即須偕中央派遣來滬迎接之周肇祥前往南京與馮副總統會晤然後遵津浦鐡道北上入都覲見云 
又一訪函云正任廣東督軍陸幹卿因晋京述職道出申江於昨晨（十九號）坐招商廣大輪船抵滬滬上各官廳先期得招商局報告知廣大船今晨（昨日）必可進口故特備汽車兩乘在招商局金利源馮頭迎候各機關如道尹交涉各署均派員迎迓上海縣沈知事特派景警佐前往照料保護約九時許該輪抵埠各機關所派人員上船晋謁陸督軍卽登岸同乘汽車直往行館聞滬官廳本預備南巿圖書公司舊址爲陸氏行轅在滬某巨公亦預備行館數處招待陸氏而陸氏均未願往遂自擇三洋涇橋泰安棧二號官房爲駐節之所抵棧後即乘汽車分往護軍道尹交涉及在滬寓公各處拜客甚形忙碌而往行館請謁者亦不乏人並聞滬上各界以陸公係再造共和之偉人擬發起歡迎大會惟恐陸公卽須北上不及預備昨特探詢首途日期然後决定昨晚松滬盧護軍使即邀同大副總統所派專員周唐諸君當晚在署宴會 
[薩鎭氷行將來滬]  
　　海軍上將薩鎭冰前經政府電令籌畫海防並電催早日返滬茲薩君於昨日由汕頭來電謂業已乘坐海琛軍艦起程不日來滬當由第一艦隊林司令預備海軍輪機處（即前海軍司令部舊址）爲薩上將行轅並派軍艦一艘赴淞迎迓 
[同濟學校解散後之情形]  
　　交涉員茫無辦法大商家願盡義務 
法界亞爾倍路德文同濟醫工學校前日經法捕房飭令解散已紀前報茲悉中國學生雖經法官通融允許暫留校内惟各學生以畢業期近一旦失學情極恐慌昨日復向交涉公署請求朱交涉員迅籌辦法朱君以此事業經電致馮副總統齊省長並外交敎育兩部請示迄今尙未得復故亦無何等辦法聞上海縣沈知事昨日巳將該校外縣學生之人地生疎無親友可依者送往上海醫院暫庽俟通信家屬來滬領歸而本埠金星保險公司及南洋兄弟烟草公司昨亦將未出校之學生招致在致遠旅館振泰棧開泰棧等處暫時棲止其巳出校者如有困難之處亦可向該公司等商榷以便相助云 
[對德絶交後之上海（五）]  
　　國院電飭保護德僑護軍使署及海軍司令部昨均接國務院來電謂我國與德斷絶國交爲尊重人道起見尙未至爭戰地步所有德國敎士及商人在内地營業並傳敎情事仍須妥爲保護深恐人民誤會仰即轉飭所屬軍警剴切曉諭云云 
　　荷領請擇辛使館舍北京德國公使辛慈氏將於日内由京南下本埠軍警巳預備保護並由縣知事預備小西門外新造之地方審檢廳作爲公使行轅等情已紀前報茲悉本埠德領事以小西門審檢廳作爲辛公使行轅地當荒僻出入諸多不便是以託由荷領事照會我國官廳請另擇相當地點作爲辛公使行轅聞辛公使抵滬後預定祗留二三天卽須乘郵船回國云 
　　警隊招接駐寗德領淞滬警察廳徐廳長因悉駐寗德領會同傳敎士等不日到滬故於昨日特派本廳督察員等前往閘北會同四區署加派偵緝隊士前往火車站招接保護又查得滬杭火車站亦爲浙省來滬要道恐各地德國傳敎士等亦有乘車來滬轉道返國者故亦於昨日特派妥員會同偵緝隊士前赴該車站留候保護 
　　解除德籍路員職務滬寗鐡路局奉交通部電開以中德絶交業已宣布所有該路服務人員凡籍隸德國者須一律解職以符公法等因江局長奉電後查有本路上海站站務巡察員比支爾係德國籍自西一九○七年三月在路供職後迄今已届十年平日辦事頗爲盡力此次中德絶交自應按照國際公法將該員解除職務聞已電請交通部核示一面知照比支爾趕爲預備或給照返德或仍寓租界俟奉部復當再轉飭遵照其站務巡察員一缺並飭洋總管克禮阿另行遴員接充以重路務 
　　派員調查居留德僑交涉公署曁縣知事署昨日同奉江蘇齊省長電飭調查所轄境内有無居留德僑及各機關學校工廠雇用之德人飭令於文到日迅卽分别調查切實列表詳報朱交涉員沈知事奉電後當即派員分赴閘北浦東西華界詳加調查以憑呈報核轉各委員奉委後業已分投各大學校各工廠詳細調查矣 
浦東楊家渡三區一分駐所警佐孟浩吾昨將調查德商廠棧情形詳報徐警廳長略謂陸家渡地方有愛理司貨棧一所係屬華人應姓之産租與德商愛理司洋行堆置貨物自歐戰後即停止營業現無德人居留只住看棧華人一名又張家浜之周春福棧係華人葉姓之産前曾租與德商美最時洋行於去年七月間轉租與英商壳件洋行現在經理該棧之英人名愛琴（譯音）買辦華人爲周仰山云云 
　　派艦駛往洋面梭巡海軍第一艦隊林司令昨奉海軍部來電略謂中德國交斷絶海濱支港均應嚴密防範查有川沙之白龍港南滙之滙角二處與淞滬毗連甚近亟須派艦一艘常在該二處洋面遊巡以便禁止各種商輪停泊藉固防務林君奉電後刻已派撥駐淞之福安軍艦駛往梭巡矣 
[俄國革命之滬巿影響]  
　　近自俄國大革命確信傳至滬上之後一時各國之滙水又受影響各銀行之銀洋裝運出口者又絡繹不絶是以昨晨上午九時鎊價開盤爲三先令三便士七五大條銀三十五便士九三七五東滙六四八七五羅比二百三十九元俄而先令改長二五羅比亦加二元五角東滙每元縮五釐至下午先令再改長二五計三四二五東滙改六錢四分羅比改二百四十二元而紐約電滙自七十八元七角五分後改至七十九元七角半遠期標金則每條（十兩）跌去銀五兩一錢觀此情形先令尙須看長而標金價恐日内又將進關矣 
[生油與食米之巿况]  
　　自政府宣布對德絶交以來一般做出口生意者莫不有大希望以故近日生油每擔巳漲銀五錢食米　項近三日間每石亦增洋三角緣有某某等在産米之區訂辦白米二三萬石陸續運往外埠以致滬埠到貨寥寥價遂略漲惟皖省之秈米來源尙旺故滬埠之米價現尙不致飛騰云 
[徴求統一菸酒稅辦法之意見]  
　　全國菸酒事務署駐滬辦事處按全國菸酒事務署訓令云爲令知事上年創辦菸酒公賣京外設立專署專局原期征收統一裕國便商是以暫行簡章已列有由局代收菸酒各項稅釐條文其扼要即在彚計産銷之數徐定畫一之規進行次序庶有可循乃設局未久即値軍興各省地方咸受影響隨宜補苴遂岐本旨各局旣藉口有詞本署亦因事變未平未能過於督責迨至秋冬之間凡獨立各省之公賣局所一律規復舊觀照章辦事解欵到京是第一步菸酒公賣之設巳推行全國毫無障碍也更進而言第二步則在先將各省原有菸酒稅釐等項一律交由烟酒公賣局接管始能統計成數以資整理當經本署會同財政部令飭各省財政廳分别移交彼時各省財政廳多未遵辦頗礙進行迨各省地方漸次平靜復經財政部呈奉大總統指令各省財政廳將菸酒釐稅一律交局轉行遵照在案迭據各電呈報各省財政廳均已遵照移交徴收之機關旣已統一昔日各省歷陳困難當巳解决是第二步凡菸酒稅費均由局管轄無諉卸餘地也又更進而言第三步統一徴收改良稅法爲本署原定宗旨迭據各省商人及上海菸酒聯合會亦均以此爲請求官廳與商人持論旣同則當趁此時機積極進行本署爲督責總滙之機關各局爲實行進策之官署職司所在無可推諉亦不能推諉無論如何爲難本年春夏間均須達到統一辦法惟各省徴收菸酒稅釐等項曩時之沿革各省不同及創辦公賣因時因地委曲求全甲省與乙省各殊丙省與丁省又異若由本署擬定統一辦法飭局遵行誠恐一紙空文推行未盡允協自應由各局先就該省菸酒情形悉心擬具稅費统一徴收辦法呈候彚案核酌以昭公允本署專在徴求各局意見該局長切勿誤會以爲費稅統一期於增加入欵遂不能體恤商艱致滋擾累須知各局所去一名目即減一分中飽商民旣輕負擔國家自增收入各商民勤苦營業力盡納稅義務極堪嘉尙本督辦素以保商爲心即爲養此稅源該局長當認定裕國便商四字爲措施之本不尙章程鋪張只求切實可行幸母畏難苟安藉詞搪塞倘不悉心查考明確詳細釐定或隨意指令局員敷衍數條擬一呈文具覆則平日放棄職務巳可概見全國菸酒改革中央政策所關恐該局長不能當此重咎也除通令外合亟令知仰該局長即便遵照限文到半月内切實呈覆不准逾延致干未便切切此令 
[部發各路實習生名單]  
　　滬寗滬杭甬路局奉交通部令開第一次鐡路實習試驗及格各生業經按照等第發給證書應即照章派往各鐡路實習除各科首列之孫廷棟阮宗和韓永華三名留部實習外合將分發各路實習生開列於左仰即一體遵照等因江局長擬俟各該生到局後即分發兩路車務機務處實地練習以資造就業巳函飭洋總管曁總工程司遵辦矣計開王之弼王純俊洪宗淵梁蔭楠章克森王宗藩（以上六名分發京漢鐡路）許文煇梁如璋邵神　徐驥尙驤黄藜光（以上六名分發京奉鐡路）楊耀文莫衡任濤（以上三名分發隴秦豫海鐡路）宋世釗陳蓁過守常李家璋吳恒李國幹（以上六名分發津浦鐡路）王溢中黄仁敦楊毓堃（以上三名分發漢粤川鐡路）章臣梓許之瀚徐芝田王詩城楊廷英黄錫璋（以上六名分發株欽鐵路）李學海安文瀾周大經（以上三名分發周襄鐡路）俞樹人吕之春陳湛恩劉榘吳翊綸（以上五名分發京綏鐡路）顧炎俞楚白顧麒昌趙潣逸王錫慶（以上五名分發滬　鐡路）陸學機陳錫瑜（以上二名分發滬杭甬鐡路）楊榮瀚原樹楨（以上二名分發正太鐡路）史翼陳衡漳鄭呈簡（以上三名分發四鄭鐡路）楊倬聲（分發吉長鐡路）關紹棠（分發廣九鐡路）徐宗溥（分發道淸鐡路）寗鵬（分發株萍鐡路）周祺（分發廣三鐡路） 
[引渡兜售軍火之王宣]  
　　英美總巡麥高雲君偵悉皖人王宣與汪炳恒（即王瀛州）在公共租界山東路惠中旅館内設立機關私售軍火遂密飭華探目陳雲忠與二十七號西探目彭山等僞爲買客向王等訂立合同購買大批軍火取到樣木等憑證即將兩王連同牽涉之日本人某甲分别拘解日本領事署及公共公廨訊究該日本人巳奉押辦王等因無實據判將本案註銷王瀛州開釋王宣因内地尙有另案着仍押候内地官廳於七天内來文再核在案茲悉前日公廨關讞員巳接盧護軍使來函聲明王宣所犯案情飭將王宣解送軍署訊辦關讞員接函後卽知照捕房於昨晨將王宣解廨遂由關讞員商之英卓副領事以奉軍署來文被告曾至杭州兜售軍火違犯第二百零五條現行刑律判候備文解送護軍使署歸案訊辦 
[私販雲土案又求重審]  
　　自稱雲南特派交涉員之趙丕承並僕人陸金琴前因私帶雲南烟土案發經上海地方審檢廳訊實判决趙監禁二年罰洋三百元陸監禁七個月罰洋三十元又趙等串出自認販土之李品齋經高等廳訊明判决監禁二年罰洋二百五十元嗣趙等不服上訴高等廳又上告大理院判决照第一審原判 
 
 
 

Page 11

 
 
决發囘地方廳執行監禁趙至滬後仍不服判决邀律師具詞聲請再審經林廳長批斥不准各情迭紀前報茲悉趙丕承始終不服判决昨日又邀請律師繼續提出各種理由復投地方檢察廳具詞略謂此項烟土實爲李品齋與陸金琴二人串通販運民人實不知情此次奉諭判决實屬寃抑要求再審等語李陸二人昨亦在廳具詞承認帶土林檢察長諭候核示辦理 
[百頓路刦案五誌]  
　　美租界百頓路三十號門牌業廣公司買辦沈庭炳家於本月十二號被盜持械入室刦去値洋一千八百餘元金飾現洋嗣經滙司捕房華探目馬阿美包探金福壽奚德安等在北蘇州路緝獲形跡可疑之海門人田阿根（卽姚阿三）搜出皮夾一只内儲現洋二百五十元帶入捕房詢悉係搶刦沈姓之盜匪並詰悉盜首李友生（卽麒麟老大）匿居馬霍路四百四十五號屋内遂由探捕前往將李與同黨王阿二（卽麻皮阿二）陳阿二（即小川）錢川郎及婦人朱王氏拘獲抄出眞珠原贜一併拘解公共公廨訊供分别收押詎盗首李友生畏罪在押自縊身死奉飭提齊同黨併究等情巳四誌本報前日又經捕房在墳山路十九號屋内續獲同黨顧長達陶長發孫恒山施其財等四人於昨連同田阿根等併解公廨請究據中西包探設訴被刦贜物尙未查齊請爲展期候查吊贜物解請訊辦云云經會審員王肇之君得禀商之英白副領事判田等男女九名仍分别押候查吊原贜再行解訊 
又一訪函云盜魁李友生（綽號麒麟老大）被滙司捕房華探目馬阿美包探奚德安拿獲拘入捕心管押後李盜畏罪在牢自縊斃命經捕頭飭探將尸舁入驗尸所報請公廨中西官相騐茲經捕房查得該尸屬均巳逃匿無人收殮昨將西醫驗單呈案請中西官諭着該圖地保收殮厝壇發封嚴緝盜黨到案究辦 
[盤詰搶匪口供]  
　　法新租界辣斐德路四百五十三號門牌沈孟侯别墅内於本月一號及十二號晚間兩次被匪拆去竹笆　門挖洞入内各持手鎗刀械搶去金表金練衣服被帳及打鳥鎗各物事後由探目沈德福包探孫金利在新租界唐家灣五十二號門牌内拘獲周德順馬阿生等四匪抄出利刃一把衣服原贜一包解入捕房後經捕頭詰訊周等同稱十二號晚間之衣服打鳥鎗實係民人等所搶一號晚間搶案實非民人等所爲詰其尙少之贜物銷在何處有無另犯搶案該匪等又稱所少贜物實被同黨某某等兩人分去現匿何處實不知悉民人等除此次搶劫沈姓衣物外於前月間搶過法新租界肇周路某雜貨店内大小洋銀十餘元是實捕頭諭令管押候詳細錄供解堂訊辦 
[阜寗縣派警移提盜匪]  
盜匪潘有餘李士榮李咸敏等於民國二年在阜寗縣迭犯縱火搶刦並開鎗擊斃事主十一命逃來上海由四區各分所分頭緝獲解經司法科研訊潘匪因患梅瘡毒發身死等情屢紀前報前日阜寗縣公署派法警持文來滬先將二李移提歸案究辦矣 
[金山縣移請協緝盜匪]  
　　金山縣屬胥浦塘之西新鎭吳姓家於舊曆十八夜被身穿大衣洋帽持有刀械之盜匪二十餘人撞門而入將事主捆縛任意搜刦當被刦去衣飾銀洋甚巨金山縣詹知事據事主呈報後即飭水巡隊勒限嚴緝並移請水警第一專署飭屬協緝 
[中國工黨致外國工黨函]  
　　本埠法租界霞飛路中華工黨總部日前發出英文函兩件一致紐萬國工黨總會陳述中華工黨之成立請溝通聲氣以便進行一致美國三藩巿工黨總會請給予章程以資攷證茲將原函錄后 
　　致萬國工黨總會書略謂敝黨成立於中華民國元年未幾因前總統袁氏禍國當即停止現在共和復活敝黨乃重行組織總部暫設上海法界霞飛路將欲成一强有力之工黨故甚願得我友邦工人之助并願加入貴總會之末永得指導用特函請貴會將所有章程或其他關於工黨文件見賜一本以資參攷如蒙時錫嘉言則尤所感激云云 
　　致美國工黨總會書路謂中華工黨現已組織成立暫設總部於上海法租界霞飛路章程規則均經擬定惟慮不能盡合於工界之用查此種組織在敝國尙爲初步章程甚關重要我等欲將工黨永遠鞏固必須審愼周詳用敢求助於先進國諸君子乞將貴黨章程及關於此種文件概賜鄭下如承錫以南針尤所感盼云云 
[電邀法工部局前任總辦]  
　　法工部局總辦唐登君在職逝世後一切職務由局中職員臘商（譯音）君代理等情均誌前報現經法總領事及各董事等集議以前任總辦辣斐理也君在任之時辦理局務不辭勞瘁故仍舉辣君爲總辦惟辣君於卸任後巳回法國當卽發電邀其來申接任聞已經辣君復電允許俟起行時再行來電知照諒數月之内必能蒞滬視事也 
[新道尹將次來滬]  
　　新任滬海道尹王賡廷氏自奉中央任命後今巳浹旬尙未來滬聞其所以延不蒞任者因任命狀遲未頒發是以遲遲其行現得官廳確信任命狀巳於十七日頒發王道尹奉到後即於次日晋謁馮齊軍民兩長官禀承一切今明兩日内即可自寗起程來滬履新云 
[縣商會函請增認置産捐]  
　　上海縣商會購置會所地産一事經該會正副會長迭次邀集各業董事及領袖等籌議公同集欵除當場到會認定捐數外其餘未到各業亦經函請查照酌量擔任認捐在案現聞此項業産須需實價銀一萬兩除巳集之欵外尙少二三千兩仍須各業分别勸增刻因急欲滙欵交價淸割萬難延緩當由該會函請各該領袖量予籌添捐數迅行措繳 
[續誌騙子冒名募賑]  
　　前淸候補知縣之伎倆 
無賴程志英（卽程傑）帶同黨羽梁逸仙扮作僕人持江皖水災急賑募捐啟等赴南滙大團鎭等處冒名募捐經浦東同人會會員盛羹梅等跟蹤來滬鳴警將程梁二人拘解警廳訊究等情已誌昨報茲悉此案昨經司法科汪科員提案研訊先據同人會會員盛羹梅方仲揖蘇梅耕等聲訴前情次據程傑供稱實爲公益起見此項募得之欵係親赴災地散放等語汪科員以程供實屬荒謬諭飭押候解送法庭訊究其黨羽梁逸仙姑念年邁准令交保所有募得之捐欵一百四十五元繳案存儲盛方蘇三人諭令退去查程爲楓涇人年四十一歲原名程振奇係前淸候補知縣前曾捲逃某省賑欵一萬餘金比年以來專在江浙兩省冒名募捐此次破獲後聞本埠紅十字會安徽義賑會曁黄炎培沈恩孚莫子經姚文棟朱志堯等均致函警廳請爲澈究云 
[聯合運動會之幹事員會]  
　　上海縣屬高等小學第一次聯合運動會於昨日假也是園開第一次幹事員會到會者爲縣公署敎育科主任李頌唐會員姚玉孫朱伯華毛吉生王備五丁賡堯葛　耕俞元爵汪棟雲孫庭芳韓紀英汪企張趙書玉瞿拙生戴氷生胡少亢龔訒生胡伯繩王英超張蔚民費紹成李綺城劉映藜黄煥雲王壯飛戴企留張吉門賈粟香沈同一孔子怡曾公冶沈永賡朱劍雲趙廉臣吳懷疚陳少生等於午後二時開會由李頌唐主席討論種種籌備方法經衆議决四事如下（一）修改該會規程第八條（原文）本會褒章奬狀等請縣知事捐助其他用費以四百元爲度如有不敷時由縣機關籌撥之（修正）本會褒章奬狀等請縣知事捐助其他用費以四百元爲度如有不敷時由縣敎育經費項下支給之其與會各校川資用費等概由各校自行擔負（一）議與會各校離會場較遠不便往返者得寄宿於指定之舊縣議會房屋内惟膳須自備（一）認定幹事分擔之職務（甲）（佈置會場）曾公冶周石生高世良姚玉孫瞿拙生王備五毛吉生（乙）（預備會員寄宿所）劉映藜黄煥雲丙）（購置會中應用器物）丁賡堯趙書玉韓紀英孫廷芳（丁）（照料會場外運動器械及各種物品）俞元爵汪鈞材奚安齋陳少生（一）推定朱伯華爲幹事長 
[勸業場陳列所將次開幕]  
　　工商研究會此次於勸業場開辦國貨陳列所經該所主任徐春榮王漢强兩君會同各幹事員分别籌備現巳將次完竣各界出品亦經次第徴集日内卽可開幕現由主任徐君將開幕手續分别籌劃刋印觀覽劵預備分送各界並函邀政軍警紳商學各界届時前往參與開幕典禮 
[商團籌備處調查死難遺族表（續昨）]  
　　俞志偉浙江杭縣人（被難年齡）二十一歲（職務）向在美華書館上海商團公會最優等畢業生充商團第四大隊右翼隊長（被難事由）光復南滙演說時被鹽匪奪鎗剌剌傷於大堂又被拖至北門月城内其屍首巳而貌不能認識（被難年月）係九月十六日被南滙捕快及鹽匪糾衆鄭刀而俞被痛欲加珠於鎗已未及將其倒拖而去沿路以剌刀亂戳而死（被難地點）南滙縣衙門大堂被鹽匪先用菜刀擲傷額角又有剌刀傷二十一刃（遺族姓名年齡及住址）嗣父文明現年七十五歲生母何氏現年五十四歲次第名元瑞現年二十二歲小弟名元發現年十二歲胞妹現年九歲住杭州興中巷（備考）上海光復後應南滙商團之請派出十人赴南滙當時縣官鐖藍旗賴豐顯已臂纏白布投人民軍而内中有捕班通同鹽匪抗拒反對俞志偉不知底藴單身在大堂上演說欲使民知大義詎被捕班等擁鹽匪紏衆倒拖而去一面將賴亦刦去九人不能照顧因罹此害今南滙縣巳立專祠爲當時演說之感 
[浦東洋涇巿修理街道]  
　　浦東洋涇鎭爛泥渡陸家渡等街道年久失修陰溝淤塞一遇天雨積水難　行人頗稱不便茲由洋涇巿經董辦事處雇工修理將陰溝逐叚挑挖俾免雨後泥濘業於昨日起開始工作矣 
[淸潔捐不准核減]  
　　承包東南區淸潔商人汪　記近因糞穢銷場阻滯數月以來大受虧累是以呈請工巡捐局酌量核減捐數昨經朱局長批示云認捐爲炮辦性質無論盈虧應由該商負責何得中作求減殊屬不合再查該商應繳二月份捐欵尙欠六百餘元三月份捐欵分文未繳迭經守催迄未繳到殊屬疲玩巳極著將二三月份捐欵尅日繳淸母再延宕致干未便 
[恒孚銀樓開始營業之狀况]  
近年以來英租界大馬路一帶之銀樓如新老鳳祥楊慶和久記寳成德記裕記等等營業異常發達邇又有恒孚銀樓組織於南京路集益里口前日爲該銀樓開幕之第一日各界男女紳商往購者自晨至暮頗爲擁擠聞是日共售出金銀飾物約値洋十萬元昨日亦售出六萬餘元滬上居民之奢侈於此可見一斑 
[皮箱店冒牌敗露]  
　　上海朱合盛皮箱號開設五十餘年貨料精美堅固馳名遐邇詎近有盛京客帮退還劣貨皮箱三十隻外面蓋有朱合盛圖章經店主察知非該號之貨實係同業永興隆鑫記冒牌爰即邀集同行在火神廟西廂皮箱公所公議僉以永興隆鑫記以僞亂眞不但損人商標名譽且破壞行規理應議罰而朱合盛主念同行之誼此次允免議罰遂經公衆决定嗣後同行各做自己牌號不得影射冒牌如違定當議罰以維商業信用云 
[牮修舊屋之取締]  
　　南巿工巡捐局前規定凡居家業戶將舊屋翻造者須照章預報派路政員查勘路線照章收進柱脚然後給照開工歷經辦理在案茲悉該局因查各業戶等每有取巧將舊屋之欹側者雇匠牮直以避收縮路線此等辦法殊與路政章程違碍是以從嚴取締對於牮修舊房停止給照以杜朦混並訪悉中毛家街業盛里之圍牆近由業主將傾圯之數尺雇工修砌照例亦應收縮以寛道路昨巳令路政員知照該業戶一面由工程部勘明應收牆脚尺數以便飭令該業戶照收 
[弔銷演唱灘簧之執照]  
　　閘北光復路雲鶴樓茶館前曾具呈工巡捐局請領執照演唱灘簧近經朱局長派員查得該茶館所唱係東鄕調花鼓戲有傷風化前日已將執照弔銷禁止演唱矣 
[餅攤夥自縊斃命]  
　　大南門口南京人趙老六所設餅攤僱用齊源新王阿生爲夥日前趙在外與人打架爲警拘送警廳訊押所以餅攤上祇有齊王兩夥應接買客詎前晚齊源新不知因何在内解帶懸　自縊而死王知覺後情急避匿事爲該處巡警查悉報告一區三分駐所諭飭該處二十七舖地甲陶愼忠投報地方廳禀請相騐昨日午後沈檢驗員等蒞場驗明齊源新委係自縊而死並無别故塡明尸格因無家　着該地甲報堂收殮發封候認縊帶一條命帶回本廳存案候查提王阿生到案訊明核辦 
[嚴懲十一次過犯]  
　　匪類王桂生前日午後在華洋交界處攫取李吳氏金挖耳一支逃入租界被探攔獲帶入捕房昨解公共公廨請究經中西官訊知王係十一次過犯實屬怙惡不悛判押西牢五年期滿逐出租界 
[搶圈匪徒亦是過犯]  
　　匪徒何阿炳王阿榮昨在虹口武昌路攔刼婦人吳馬氏金圈被捕追獲拘入捕房經包探查得該匪前曾攔刧馬阿妹身畔現洋據情禀知捕頭諭飭押候解究 
[供訴攫挖耳之苦衷]  
沈桂卿前日午後在福建路廣東路轉角攫取童韓氏金挖耳圖逃當被二百四十一號華捕追獲人贜昨解公共公廨請究原告借二百四十一號華捕上堂證明被攫及追獲情形訊之沈供稱向在海門原籍爲土行生意現因奉令禁絶致無業營生且家遭回祿老母葬身火窟因無棲止來滬謀事不成川資用罄已四日不曾吃飯不得巳而爲此務求恩宥中西官核供以白日行搶本應重究姑寛判沈押西牢半年贜交原告領回 
[拐匪誘匿捲逃之婢女]  
住居北四川路一百二十七號門牌李陳氏家婢女蔣阿大被拐匪陸老三婦人張陸氏唆使捲取金飾衣物潛逃出外復被該匪誘匿圖賣被美捕房包探蔣阿林查獲將一干人拘入捕房押候解究 
[虔婆與拐匪並禁]  
　　住居虹口吳淞路一千二百四十三號門牌張金生之十九歲養媳王氏被甬人蔣銀昌誘至斐倫路餘慶里一百十四號門牌常州婦人張劉氏家内姦宿並圖販賣被張偵悉報請捕房飭探將蔣與張劉氏及張王氏一併查獲昨解公共公廨請究經中西官訊得係張劉氏牽引所致判蔣與張劉氏分别各押三年示儆張王氏交其翁張金生領回管束 
[賭徒各罰五元]  
　　甬人陳先卿與石勤月許　年趙忠雲方順寳張生甫等於前晚在華記路寳華里一千二百五十四號屋内聚賭抽頭被捕房偵悉派令中西包探往將各人連同賭具一併帶入捕房准各存洋保出昨奉公廨傳案訊明判各罰洋五元充公賭具銷燬又工人張阿四前日與同類在卡德路弄内聚賭外國紙牌違章被新閘捕房捕頭查見將張帶入捕房昨解公共公廨經中西官訊明判張罰洋五元充公 
[介紹英文書籍]  
　　黄浦灘别發洋行所譯英文聊齋志異文筆淸潔詞語雋雅可謂英文書中别闢畦徑者學者讀之有益於英文不尠昨承惠贈一册書此誌謝且以介紹於讀者 
[誌謝]  
　　大舞台新聘著名靑衣醉梅開演好戲昨承贈劵四紙書此誌謝 
雜評二 
[善棍之伎俩（庸）]  
　　無賴假託善堂或賑捐名義向内地騙詐財物固時有所聞然居然能得兩縣知事介紹助長其騙詐手段如程志英者實不多見也 
程之募捐通啓所列諸人姓名旣有不符且問巳物故其種種破綻即以伎倆而論亦卑劣已甚寳南兩縣知事何至爲其所蒙豈以程爲前淸官僚雖有破綻亦遂不　問耶 
嗚呼中國官場之　預可於此代表之矣 
來函 
[太古輪船公司來函]  
　　閱今日貴報登有本公司華通管馬頭洋人是德國籍巳辭歇等語此乃傳聞之誤該洋人實係英籍近因有高就他往用特聲明望卽更正上海太古輪船公司謹啓二月二十六日 
 
 

Page 12

 
 
[]  
 
 

Page 13

 
 
   
 
 

Page 14

 
 
自由談 
游戲文章 
[擬芙蓉城主告别文] [  紫裴]  
　　歸去來兮黑籍將除胡不歸旣自以身爲錢役奚戀棧而獨悲悟已往之不諫知來者之可追實迷途其未遠覺今是而昨非燈冉冉以乗滅涕涓涓而沾衣忝分符於鬼谷恨仕途之式微乃返初服載欣載奔潤之丹陽實惟里門（石曼卿居丹陽死後爲芙蓉城主）麥舟助葬高誼猶存少隱於酒北海開樽招方外之秘演悟禪悅以怡顔訪廬陵之契友話别夢於槐安謝懷土之巿僧願息影而閉關新老大之帝國俾世界以改觀愧阮囊之羞澀支病骨以孤還祔太淸之祖墓（太淸塋兆見歐陽修爲曼卿墓表）撫松檟而盤桓歸去來兮請息交以絶游世與我而相遺復駕言兮焉求彼公賣之政策迺社會之隱憂俗人勸余爲馮婦眞視我爲馬牛嗟我舊好顧我同儔蕩家産而不恤積罪戾於山邱果一朝以侮悟忍重入於下流幸共和之再造感吾生之行休巳焉哉自經供職幾春秋曷不委心任去留胡爲皇皇欲何之醉夢非吾願雲霞不可期盼靑年之志士擇非種而耘耔赴同胞之飲餞猶洒涕於臨岐我亦絶裾而徑去離此禁網復何疑（四） 
家庭常識 
　　製藕粉藕粉一物爲細點中之貴品惜巿上所售難得眞者多用他種粉類混合而成然製造之法頗易用淘蘿及大盆各一均須淸潔將藕在淘籮内與淘蘿摩擦立成渣滓其漿水流在盆内再將渣滓用力揸盡後將漿水置於平靜之處母受摇動約二三日後水中粉質巳沉於盆底即輕輕將水傾去　之於日藕粉即成又製馬苓署粉亦同 
製洋菜洋菜爲素菜之一種供給頗繁此物多係日本所製造輸入吾國每年不下百萬金然製造之法亦甚易用石花草和水煎成濃厚之汁再用高五分之長木盤内置稻草須排列整齊不可亂堆乃將石花草之汁灌於其上汁水與稻草平母過母即曝之於日約一日始乾卽將稻草一一撕開即成條形之洋菜予願閱報諸君將上法轉告親友凡家庭之問欲用洋菜即可自製一則可以挽回利權二則可以節省費用如南貨店製造出售可用鐡扦以代稻草庶較耐用[  西湖月樵] （二） 
謎話 
　　實秋君錄示所製謎頗多可采詩經謎如（耕者以喜）射『農夫之慶』（魯書欲寄何由逹）射『莫知其郵』（交久則敬衰）射『密人不恭』（酒闌人散）射『旣醉而出』（若不是一封書把賊兵破俺一家怎能生存）射『實函斯活』（君主國）射『帝作邦作對』（中書）射『我心寫兮』六才謎如（太息者六）射『長吁了兩三聲』（曰南北曰西東）射『盡在不言中』（我心）射『義斷恩絶』四子謎如（绝交書）射『不信乎朋友』（老外孫）射『杖者出』（内容）射『正顔色』底面均尙自然（二） 
詞話 
　　余不解音律而酷嗜詩餘喜其含思宛轉觸緒纏綿極温　靡曼之致非艷體詩所能逮也又嘗竊謂小令尤難於長調藎塡長調者精力飽滿已盡能事而小令則須尺幅中具千里之致逸然遐思如韓娥雝門之歌繞梁三日方耐尋味茲錄平昔所嗜而未見刋行者如后方永潭君淸平樂云迷離金碧微逗春消息小燕紅襟　項白猶擬舊時顔色宵來翠霧成烟兩般眉月纎纎淺夢壓花花墜絳雲暗鎖湘簾葉蒪客君虞美人云小梅點額新眉淺窗底銀雲鍵憑將消息報江南一樣天涯同是月初三抛殘钿約春無語門掩愁如許濃烟莫說是無情多分虧他遮却舊征程梁公約菩薩蠻云湘簾做瞑謌珠歇雙鬟苿莉頺香雪何處笛聲柔水痕衣上秋燈蘭香已　隔檻聞雙　雙艣攪人醒羅幃知月明[  竹軒] （二） 
小說一 
[滑稽短篇二百鎊（續昨）] [  九香]  
　　罕司曰甚善吾立巿場殆半日竟無一人賜顧是以仍驅之而歸罕司夫人曰美哉牛有乳有革有油有肉以供人食有力以供人驅遣其爲用最大予一時失策竟欲售去今君旣仍驅歸快何如乎予將牽以入牛棚罕司曰雖然予已易爲一馬婦曰善而今而後余與子二人往禮拜堂時可同騎此省却幾許疲勞矣予將驅以入廐罕司曰雖然予之馬巳易爲豕婦曰樂哉豕獸類中最有用之物也苟使馬在則余與子騎而往禮拜堂時不將被途人指摘爲驕倨耶今易爲豕自可免此且嚴冬之際無庸再冒風雪入巿購蔬可居家安享美肴矣予將導之入苙罕司曰否否予已易爲一牝山羊矣婦曰噫山羊乎吾儕何修而得此其乳則可製酪以出售其肉則味尤勝於豚也君誠多能哉予將牽以進罕司曰否否予已易爲緜羊婦曰是乃尤善向使山羊爲吾有則踰山越嶺爲之看護不將忙煞吾儕耶且其用祇乳與肉而已今易此則除鮮美之肉外尙有　而且熱之毛足供吾儕衣料有餘又可出賣獲且不資容予驅其入欄罕司曰雖然予巳易爲一鵝婦曰予嘗思畜此顧以經濟故隱忍未發今何幸而巧凑若此彼緜羊何用哉吾儕旣無紡織器可以製衣且以此間之偏僻復何來羊毛商今易爲鵝平日能生卵孵雛一至新年又可烹而享客其毛尤潔白可愛製之爲枕同衾共臥旣柔且暖則其裨益吾儕之處尤非局外人所能想見者矣余將捕之人罕司曰否否予已易爲一鷄婦曰君之　誠不可及彼鵝雖善終不及可作時計之鷄有鷄則每當朝暉初上彼必引頸高鳴醒人酣夢如是吾儕可即起而操作諺云光陰者黄金也彼能免吾儕晏起之弊間接卽與吾儕以多金也謂非佳運得乎予將啓戶納之塒中罕司急曰且緩！余易鷄後以腹中饑餓難堪故復向道旁逆旅易得一先令用購食物今且罄矣罕司夫人歡呼曰猗歟！彼牛也馬也豕也山羊也緜羊也鵝也鷄也究何裨於吾哉今君得免於俄而不致病安然歸來是不得不祝上帝垂佑之高恩曁君前途之鴻福也猗歟休哉至是門驟闢一人昂首人置二百金鎊於案上而去其値蓋百倍於牛也夫婦二人得此厚資克勤克儉共擴厥業卒成巨富著者曰小不忍則亂大謀聖人之訓是也彼罕司夫人者苟不忍其一牛之失遽爾啓釁則不特巳失者不可復得且輸金鎊二十將復何從籌得耶甚矣忍之爲用也（完）（三） 
小說二 
[自殺黨（司蒂文遜著）] [  常覺小翠合譯天虚我生潤文]  
　　第三章（四） 
　　予有一友於三日之前忽失蹤予於今晨猶未知其何往惶急失措蓋其人嘗誓欲不藉法律爲世除一惡徒前此已有二人因此而喪性命其一即吾弟也故其人此去直不啻探虎穴耳顧雖危幸猶未死因彼嘗以一函寄我故知之函中囑我於今夜三句鐘挾其刀盒並偕二人往羅楷斯脫伺於小門之前自有彼親信之人來啓門云又謂二人須品高而勿識吾儕者予以不得其人乃假此屋飾爲晏客之狀令車夫誘客至此以便選擇今果得君等二人則予此舉誠爲不虚矣勃拉根笑曰君之思想殊新奇而有味惟吾儕當更與以一有味之結果讀者至此當知主人卽我前書中之裘拉丁大佐矣大佐視其錶曰茲二時猶未至且更飲數杯二人從之久之大佐乃起以兩鎗分授二人己亦挾一鎗復取刀盒出已有一馬車待於門次遂乘之而行 
羅楷斯脫之屋築於運河之側狀絶軒巍似爲富家舊業四周繞以大園沈寂之景似與塵世相隔絶樹影罅中微露玻窗一角惟寂無星火若無人居者三人旣至四覔小門旣而得之於夾牆中惟距所約之時尙有十分鐘而雨猶　　未巳乃暫避於籐陰之下低聲閒話忽大佐以指自掩其唇低聲曰勿聲衆側耳以聽則聞雨聲瀟瀟中雜以履聲及喁喁細語聲察其聲所自來蓋出於對牆旣而履聲益近語聲亦漸明晰一人曰壙如何一人曰營成於冬靑樹下但俟彼來安眠可耳彼一人乃縱聲狂笑笑聲度牆外觸彼三人耳鼓均不禁不寒而栗更聽之則巳分途行矣忽見小門微啓露一慘白之面復向三人招手三人乃掩而入其人仍鍵其扉行石徑無數入一廚房室至宏廠除一燭而外初無他物其人執燭前導上一旋螺之梯鼠聲零亂似此屋已久無人居者春人年鬢巳高軀體至瘦背微曲然舉止頗矯健時時回顧以手作勢令諸人留意勃拉根視其慘白之面知危險巳近心乃不禁微躍上梯引入一小室室中燃一煤油燈光至黯淡火爐之次有一人倚椅而坐體至頎偉時方手雪茄而吸其旁置高脚酒杯從容之狀若未知有危難事者見大佐入乃起迎之曰汝來殊佳吾料汝必不失約也大佐微聲曰殿下之命何敢不從言次勃拉根等二人亦入乃爲介紹於王羅卡笑曰殿下恕予魯直予實萬不能更忍矣予初見大佐巳疑其是迨見殿下則愈恍然殿下欲於倫敦覓不知太子及大佐者是又何可得哉王微笑曰知亦何礙君等願爲高德爾作事諒不因太子之名而辭也因讓衆人坐與談印度諸事勃拉根見其臨危不迫之狀不禁爲之心折當諸人言時啓門之老人但默坐於室隅捧錶而視少頃趨就王耳作數語王頷首曰佳少佐及大尉諒之祗可屈諸君暫居於黑黯中矣言次老人遂熄其燈並滅燭時窻外巳微現爲灰色王岸然立於門次且曰諸君幸勿聲伏於室隅最佳 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之路政談 
[火輪車路辨（見本報甲戌年七月十五日）]  
　　近日連閱滙報見其不辭勞瘁以圖申明火輪車路一舉爲害於國其持論在不知者或似尙非無理然亦大失其綱領也本館之意深以爲中國自富自强爲念故於火車一事明知上官縮手畏難仍常講論其大利蓋見歐羅巴及亞麥利加諸國藉此舉以臻興旺故也滙報所言僅取其小而概不知其大所謂失事之常聞不知歐羅巴附搭火車諸客以十兆而可數焉卽時聞有受傷者數人而於搭車之大數相比較亦幾希矣西人亦經用心將所搭馬車及乘船楫受傷者與搭火車受傷者互相考較而火車受傷者實少七倍此事係國家考究入册有憑可據滙報失於詳查一也所言火車迅捷行人路遇難於趨避此亦不知其細在美國車路有在曠野無人居宅之處故車路兩邊尙無栅欄以藩籬之若美國及歐羅巴凡有人跡之地每路必護以栅欄而不准人越入遇有横出路徑視火輪車路之高低或以橋跨之或以橋穿其下而車路使與附地相平經過之人實稀又於火車路兩邊設門派人管守行人欲走過時代開兩站使於火車巳過未來之問而過焉若吳淞設火車鐡路其法亦當如是然則行路者不知趨避之言此未細究而所致慮滙報失於詳查二也所言貨有凑至太捷之虞然則國内轉輸載運其被阻且慢者乃爲國之利乎凡有究必於利國之舉未有不以載運之便且捷之道推之然本館先亦曾屢言不必在申有貨一時凑到之患矣火車新設均必赶先或一月或半月而此後貨在路上雖省時數倍仍舊須陸續以到比之用帆船連日被風雨所阻忽一日多齊到者究更爲有常也滙報失於詳查三也所言船業等必致失事將有百萬人之失業者此事尙有兩端之論若造火車路必用多人失此業者可就彼傭故境有火路一大帶造成後而所經各處之貿易頓然廣大數倍昔之就業於大路之人皆可行業於火車各分路其勢實無失業之患也况火車於國家頒政遣使調兵轉餉之利實莫大焉試觀兩國相爭一國盡用火車以行事一國則概無焉果誰能勝乎以中國比俄國俄有火車近達邊界可藉以運兵輸餉中國則無之而火車不亦爲俄之大利乎前京報所載運餉至喀什噶爾每擔合算須銀二十餘兩之費倘彼國有火車可達此地中國其尙可敝耶故吾嘗言此國之内若有火車彼國則無則彼實不能與此相埒火車之利有如此之大也滙報設欲爲中國實講火車之利害以之吾乃曰類此之論若能取信於人實所以致害中國也火車若果爲害泰西各國何以年增其路英國何以大設於印度荷國何以設諸屬國牙瓦耶至於上海吳淞設火車路之舉滙報切言其妄有曰在泰西設火車路須先呈禀　廷而後可行此事亦未深究其何以須禀之意設使英國有民人自有地一帶横過並無公路則此人亦無須禀明於上之理亦可隨在己地而設焉其所以禀蓋欲請國家下命凡所需之地須各地主照巿價平賣否則有人乘機以地居奇非得國家之命而長路斷不能成也且所買之地尙有公路非國家准之亦不得跨以橋也今吳淞一帶經西人全行購買停妥且所過各徑路亦兼買就其地巳爲私地於私地之上設舉各事似不必禀於國家也其各徑路旣經其買勢亦將以橋通以免阻閉不便也然此事或先商之於官固爲正道惟地旣買妥亦不必然也此西國之例也而在吾之意則設此事實爲中國一大美舉蓋支銀由西人而中國得以親自考核其實在優劣此亦大有益之事也猶欲禁止而除毁之何爲與 
尊聞閣筆記 
[七齡童子（見本報癸酉年八月十二日）]  
　　嘉書釐局委員夏君之長子年甫七齡即能屬對吟詩予初不之信一日過嘉善見咏秋月詩云明月圓如鏡亭亭海上秋一輪光皎潔千里共登樓乃大奇之其師宋廣文復出對語曰乳燕傍高樓答曰巨鰲居大海並出其平日所對者如花如迎日笑對柳似帶風眠風來梅影動對雨過竹陰寒沿溪楊柳綠對隔岸杏花紅田禾欣得雨對江柳喜迎風雨餘苔蘚長對風送芰荷香樓臺高百尺對松柏老千年君怒似雷霆對皇恩如雨露秋風黄葉路對春雨綠楊洲槐陰能蔽雨對竹影可凌雲他如此類不一而足雖童子之性靈所致亦足見塾師之循循善誘也 
[雷異（見本報申戍年二月十五日）]  
　　漢鎭沈家廟河埠泊有官舸大容五千餘石自首至尾竪有四桅一日春雨廉纎黑雲四布至夜雨忽如注至兩點鐘時忽磔格一聲自艙而起掠舟尾而東守丁聞聲膽落疑船爲擊裂急燃燭起呼榜人徧閱船身完好如故惟一木質巨桅失其所在而桅脚夾樁碎如鑿痕且有雷火痕鐡鑠亦絲絲寸斷以爲巨桅擊碎片段飛揚矣三日後有自江夏來報者言距省城之東北九十里地名游蜂嶺有一巨桅撲眠於地完好如故祗近夾樁之處約有丈餘中空而外實如蛇蛻然微有斧鑿痕某遣人視之即此桅也此桅大可容抱長九丈餘重可三千斤雷於轉瞬間拔而棄之九十里之遥奇矣 
文苑 
[悵懷詞（見本報壬申年十月初五日）]  
　　飛來鴆鳥太無因祟盡名花小刦身蕉鹿無形空見夢　蟲有味自安辛浪抛玉鏡才非選漫　紅絲擊未眞珍重瓊枝誰省得等閒悔露一分春 
頌椒賦茗熟評量合璧雙珠艷並芳落魄易抛才子涙返魂難覓女兒香蕭疎影共黄花瘦寂寞愁隨春草長彈徹素娥瑶瑟怨自澆塊磊自傾　 
幽情脈脈語東風絮果三生意未通不信才華招鬼妒偏敎蘭　泣途窮銀　撫久添長恨錦瑟和成寄曲衷病倚雕欄春巳晚鳥啼花落雨聲中 
西風吹上海棠枝腸　添毫寫艷時粧倩鏡鸞分涙蹟卜拈釵鳳寄愁思玉繩夜　秋河淨金粟香凝月露滋底欲抛憂抛未得靑燈半壁自哦詩 
悠悠慶夢恨結三生嫋嫋秋風愁添萬斛粲鏡中之麗質半屬空花圖畫裏之紅顔眞成薄命昔年香草竟作飄蓬此日幽蘭將爲蕭艾儂愁何　儂緒堪憐搦管陳詞石固雞期於愼恨悲秋遣興花眞有類於斷腸敢政吟壇以誌幽憤亦當歌當哭之意非敢言詩也申江女史補蘿山人識 
花叢談屑 
[巧寳（見本報甲戌年七月初七日）]  
　　巧寳蘭陵人幼爲匪人所誘輾轉鬻於滬上妓院髮覆額猶雛姬也工琵琶與側艷曲色藝皆精絶一時滬地名流爭擲纏頭金與之欵洽幾於得巧之一盼爲榮幸顧巧雖籍隸平康而性頗恬靜苟非其意所許可即大腹賈日費千金亦不一顧也數年來私蓄五百金訪知父母無恙並幼時所字之魏姓子亦能繼承先業兼未娶妻因卽函致其親願將所積囊資自行脫籍回里日前其父巳偕之返嗚呼出煩惱門而入安樂土巧之識亦加人一等哉 
[談金玉（見本報甲戌年七月二十一日）]  
　　女校書談金玉者居滬之公陽里修蛾偃月笑　堆霞北曲南詞並皆佳妙其噪聲於勾欄中者蓋巳有年矣第靑春二二有四而枇杷花下猶是閉門獨居傷錦瑟之華年祗增隕涕抱牙琴之絶藝誰是知音以故憂能傷人時多疾病有吳下汪生者纔與自成便相心許流連匝月遂訂鴛盟嗣以生有要事　回未及迎貯金屋告歸之夕生預出千金留校書處爲脫籍計顧生素性善博返吳後竟博負纍纍無可拚擋因復詣校書擬商取前存之項冀作孤注一擲校書曰金之取携固惟命然前言勿遽食也生乃唯唯而别由是校書晨占鵲噪夕卜燈花玉郎未來而金仙巳召竟以鬱鬱死生聞耗大慟曰此予之過也卽率幼子來滬於前日成服并將玉棺接回居然視爲　室焉嗟乎如汪生者可謂篤於情乎不以聚散異不以生死渝朱顔委化而猶視爲千金之軀彼校書有知亦當含笑於地下而喜汪生之不我欺也 
警世寓言 
[聊齋逸文（見本報癸酉年正月十五日）]  
　　聊齋志異一書經漁洋山人點定始行於世其中多有删汰事嘗見其原稿中有一條云白下王生字山石以其與義之同姓也人咸以逸少稱之少時無賴行歌於道有蒙師見之携歸敎之讀書稍知文義便學吟咏然性諂諛每官吏下車必以詩頌其德政故恒往來於縉紳大夫之家若夫寒僑碩生不之問也一日被冥王攝去大怒曰汝好以詩貢媚當路借名士之風流作乞丐之情狀陽律雖逃冥罰難　今罰汝作九尾狐汝再不得摇尾乞憐爲求容之地言巳命鬼卒驅入畜生道中王匍匐蛇行甫離殿側仰見鬼卒復頌以詩有但乞開恩私放出年年願把佛香焚之句鬼卒聞之大喜私縱之去而以他鬼代之時王死已一夜以其心坎尙温尙未就殮忽悠然而醒嗣是不識其親竟以鬼卒爲重生父母云 
天虚我生曰近世詩人類於王生者多矣迷信巳破自不患　入畜生道中而鬼卒亦都轉世爲人是無怪世人之喜恭維及喜恭維人者之愈多也可發一噱 
 
 
 

Page 18

 
 
   
 
