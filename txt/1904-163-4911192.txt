# 1904 - 163 - 4911192

 

Page 1

 
 
[延請杭州訪事人] [  申報館主人謹啓]  
　　本館杭州訪事友人業經辭歇如有文　碩彦幕府通材熟悉官塲一切情形及近時各種緊要事務願就斯席者請先郵寄新聞數則并示姓名住址一俟選定卽當專函奉訂不合式者恕不作覆此佈 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉華備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經管處請將二批股洋匯滬當卽照發不誤 
[續錄兩江總督魏午莊制軍覆奏江南參案摺寨]  
　　又原參杜俞帶蘇防營時私以火藥售與鹽捕營價入私槖其初統鹽捕營以四千金賄蘇撫要人得之一節查杜俞素稱知兵是以歴任蘇撫委統鹽捕緝私各營原參所指要人並無姓名可見子虚營中火藥領放均有定數且爲各軍命脉所關細詰鹽捕營實無私賣之事又原參内稱杜俞現統江勝六營今秋欲與各管帶夥吞長夫　銀十四月兵人譁譟　帶劉景僑彭書麟等不能彈壓反被辱詬其最信任之歐陽成松彭書麟皆尅扣兵糧務盈該道之　　一節查防營不輕調動長夫額餉借以津貼營哨等官辦公薪費相沿已久去秋七月常備右營管帶周逢春請假離營勇丁不知底蕴向索此項夫銀經杜俞曉諭而止彭書麟管帶副中營劉景僑管帶後營並無不能彈壓反被辱詬之事已革副將歐陽成松亦不歸杜俞差遣當係傳聞之訛又原參杜俞所統鹽捕營之營官吳家正孔德陞等與著名梟匪施老窩子董必貴曾國璋喑相勾結今年夏間恩壽委該道查辦梟匪拒捕案件該道駐滬月餘選色徵歌所帶勇丁任其在附近劫掠數次上海道隱匿不報一節查吳家正孔德陞均籍隸皖北分帶緝私水師歴十餘年私梟施老窩子董必貴早經伏辜曾國璋疉次嚴密捕拿逃匿未獲去夏杜俞赴滬查辦南北兩帮梟匪派領哨王思仁帶線勇往捕途遇南帮放哨之張阿二追至沈莊張阿二情急逃入廪生朱子灝家跟蹤入室在黑暗一閣樓上搜獲心疑朱姓窩匪因起箱籠物件搜查朱子灝訴之杜俞卽派吳家正至王思仁船上革懲線勇將原物如數發還詳司有案或因此誤爲劫掠又原參稱杜俞所招鹽梟徐懷禮綽號徐老虎利其賄賂結拜師生俾之兼統營務徐懷禮陰賊狡桿益藉官勢販私且以睚眦輒遣死士殺人汪　沈屍以石計一年餘已殺數百人爲虎傳翼亦恐　　宼　一節查徐懷禮卽都司徐寶三於光緒二十六年五月經前長江提督黄少春函商前督臣劉坤一准其就撫自効徐懷禮曾販私鹽其舊日徒　未能盡編入伍或仍業販私一犯盜刦等案徐懷禮必捕送有司懲治其殺人沈屍江中或未就撫時有此殘酷之事且係匪徒自相殘害故亦無鳴寃者今則實無其事二十九年五月巨匪曾國璋率其黨由崇海濳圖上竄經臣檄飭徐寶三馳往勦捕遇於福山左近奮勇力戰俘其黨三十餘名曾匪負創遠遁經臣奏明有案道員杜俞駐軍鎮江常噢咻之亦冀得其死力用以緝匪又原參稱杜俞私役勇丁排仗第宅曾買金陵益仁巷房屋授意右營營官周逢春出銀三千周逢春一時未允遂偪勒辭差該道員曾貸總兵劉麒祥七千金適麒祥之子四川候補道國　來寗向索遂禀請接帶周營以爲搪撋地步一節查金陵近年住屋租價昻貴杜俞於益仁巷典屋作寓適營官周逢春辭差實由患病並非偪勒劉麒祥係原任蘇松太道官非總兵與杜俞居同里　更兼姻婭有無可以相通劉麒祥之子劉國郇曾在四川帶勇上年來寗派令接帶常備右營甫及四月因病辭差並無向杜俞索欠之事謂其假差拂擱自不足信又原參内稱提督張春發刻薄　恩不恤士卒並有賄託謀差各節查該提督由臣查明並無行賄之事其統武衛先鋒左軍係在庚子正月奉旨特派並非道員袁鴻祐所能說項其統常備右軍係前督臣劉坤一遵旨將武衛左軍汰留步隊六營馬隊一百五十名改爲常備左軍仍歸張春發統帶幕僚王夑何因受賄是與原參賄託賀弼杜俞說項留差之事同爲無據其在清江赴援北上相隔數載上年帶隊赴滇有兵勇夾帶米石不服盤查情事平日營務廢弛藉藉人口已由臣派員查明於上年十二月二十日奏請革職嗣奉上諭發往軍臺劾力贖罪應請免再議摺　仍未登畢容再續登 
[電傳宮門抄]  
　　昨日午後二點鐘越二十五分時京師友人專電告知本館云四月三十日皇上召見大臣及徐中堂是日並無明降上諭 
[俄援旅順]  
　　英京倫敦來電云西歴六月八號此間得俄京聖彼得羅堡電音大略謂俄帥苦洛拔托金刻已定計督率大軍四萬名親臨前敵將旅順　危之　盡力救援 
[俄覬新疆]  
　　日本東京某日報登中國京師來電云日前駐京俄使雷殺氏移書外務部請准暫時賃用新疆說者謂其陽以賃用爲名實則心藏叵測今者英國旣欲經營西藏牽制俄人中國若竟畀英額外利權則俄於新疆亦必索取相當之利兼之俄兵之在滿洲各處者一旦被日人所逐則必出其全力轉將新疆據而有之中國政府旣與日人唇齒相依不知曾將滿洲及新疆輕重如何一爲衡量否攷新疆地方疲弊賦稅無多常年屯田行政所需悉賴各省籌銀協濟而兵糧官俸仍苦支絀萬分邇來俄人欲於此通電報遞郵書名爲保護商民屢由政府電達京師互相商略其中實早蓄併吞之意特中國未必肯拱手讓之耳 
[日偵俄島]  
　　日本東京某日報云東歴六月八日之夜九下鐘越四十分時我日大本營得第三艦隊統帥片岡氏電告南三山島海軍登岸情形大旨謂六月六日我松島戰艦駛至南三島派令艦中陸戰隊登岸悉心偵察旋偵知俄人方在島　中造燭海電燈臺臺之四　堆儲瓦木材料及電燈機器不少附近磚瓦窑四座其一已破壞不堪　 
 
 

Page 2

 
 
其情形似由電機水鎬爆裂或炸藥猝　所致其旁有用鐵片蓋造之兵舍自西折而向北不小馬頭二兩旁皆經毁壞然泊船於此甚爲合宜島之北方自南折而向東有大小磚瓦窑共五座皆經改爲避病院用以棲息病人院中牀板門窓胥經破損所存者惟牆垛及火爐而已如欲入處其中必先大加葺治内有消毒室一所消毒所用之汽鍋鐵釜尙幸瓦全室外另構板屋二椽鑿成滤水池儲淸泉以供汲飲俄人并在左近穿井一口至土人所用之　井二口其水須滤清煮沸飲之始無所傷所獲牛馬雞豚爲數甚夥 
[俄軍已退]  
　　英京倫敦來電云頃聞俄京聖彼得羅堡得有電音悉俄軍之由遼東南下者刻已由統帥希由他開路部岳傳令退回大石橋矣 
[奉天兵備]  
　　日本東京某日報登京師來電云本館派往奉天　訪軍事人於東歴六月五日由新民府繞經山海關傳電至京内開目下奉天城内有步兵三千名分駐府尹官署及各地方號衣上大書大俄國親兵五字此外華人之由俄招募入營納二三千名授以火槍一律訓練俄帥苦洛拔托金公署在北門外卡殺路每日白晝入城夜就城外火車中駐宿火車站附近安置砲百餘尊派有步兵五六百名騎兵二千名或築壘安居或張幕暫宿由大北門小北門兩處以達開原在鐵路兩旁另闢坦道高三尺闊二丈以便砲車於此遄行迨旣告成尙須由大南門迄渾河開闢砲車往來之路渾河之上支板爲橋長三丈闊二丈兩旁繚以闌干砲臺在渾河鋪東南高三丈餘周圍約五華里規模頗極崇隆外環以濠深五尺許闊四尺許外已告竣内亦將次成功渾河鋪迤南相隔十華里有一不知其名之地建築營壘置兵一萬三千名六月一二兩日中不知因何驀向海城退却日來轉向民人借用房舍帳幕之類待之頗甚慈和更以重價購馬驟每馬一匹給俄銀二百圓五月二十日用馬車七八百輛裝運小麥及粟上揭俄旗經過遼陽奉天向開原進發奉天將軍增瑞堂留守深慮日後俄人舍此他適之時縱火以焚街市爰豫備水龍六架招募救火隊八十名在巨流河上游支搭浮橋限一禮拜内告　復用民船排泊上游相隔十華里之山下以代橋梁巨流河上砲臺距河岸約二華里高祗五尺周圍五十餘丈今已築就臺上置砲數尊守以俄兵二百名至巨流河新民府溝帮子三處則從未見一俄兵 
[旅靑客述]  
　　日本大阪某日報登中國臺來電云有客自旅順歸述及東歴六月三四兩日旅順口外海洋時有軍艦及滅水雷船往來游弋計三日午後四下鐘越一十四分時一十九分時二十一分時二十二分時二十四分時二十九分時三十四分時三十六分時三十七分時三十九分時五十分時五十一分時五十七分時及五下鐘時共瞭見十有四次柳樹溝雙臺溝一帶時聞陸上砲聲隆然三日之夜十一下鐘越五分時忽見靑泥窪紅燄衝霄歴一小時始隱其爲無心失火耶抑故意縱火以焚耶此際尙無從偵悉迨四日四下鐘越四十分時曙色將開宿霧未散小平頭海上距岸約三四西里隱隱有滅水雷船五號出没其間午後六下鐘越十三分時黄金山下砲聲大作幾疑石破天驚意殆水雷無端炸裂乎自日清晨七下鐘越四十四分時四十五分時五十分時五十一分時五十三分時五十四分時五十五分時五十六分時五十七分時迭聞北方巨砲之聲震驚遠近者六次洎午前八下鐘時迄正午十二下鐘時有二烟通二桅檣之巡洋艦及一烟通三桅檣之小軍艦在旅順口外海洋迴旋飛駛� 
[俄人窘况]  
　　日本大坂某日報登中國烟臺來電云俄人防守旅順之策秘密異常深恐華人漏洩軍情禁不許出户外其因私出而被誅戮者已多至六十餘人平時俄兵食物每人日給三捕托兹已减至二捕托其當苦役者每餐祇黑色饅頭一片鹹肉些微惟將弁則仍日進美饌以致兵士怨聲載道咸欲得而甘心有公然宣言當戕殺俄官向日人降順者 
[偵敵傷人]  
　　日本東京某日報云東歴六月八日午後此間大本營得海軍總統東鄕氏電告偵察旅順口情形大旨謂自六月七日之夜至八日之曉我軍艦若干號督帶水雷艇八號駛赴旅順口外偵察敵情敵人發砲以攻彈如密雪我軍附於八雲戰艦之某水雷艇被彈所中陣亡士卒二名一爲海軍三等兵曹福永米松一爲海軍一等水兵渡邊熊太郎此外别無傷害 
[火賊披猖]  
　　日本東京某日報登高麗釜山來電云東歴六月五日之夜突有火賊約二百人潛師以襲慶尙道所轄希耶苦薄苦倭館被日本憲兵陣禽其六此外死傷人數尚未詳知先是四日之夜一下鐘時僑寓倭館迤北三日里許仁同郡境開甯洞之日本鐵路工師田中兼太郎家忽來火賊四百名左右駐防倭館之憲兵軍曹杮原氏率同憲兵六名出而抵禦鏖戰之下火賊敗衂潰逃陣上擊斃二名生禽三名奪獲兇械若干具賊於黑暗中亂抛瓦石致日兵松尾氏足上受有微傷 
[邊防安靖]  
　　日本某日報登中國京師來電云前者外務部電致鎭守山海關之馬景山宮保詢以俄人近日情形旋由宮保電覆略謂外間所稱俄兵闖入蒙疆出自謠言絶無根據目下邊上頗爲安靖部下各營將弁確守局外中立之旨昕夕嚴密防維伏乞將此奏達兩宮以釋宸衷憂慮 
[電查槍砲]  
　　天津北洋官報云湖廣總督張香濤宮保曾于月前會同兩江總督魏午莊制軍電達各省查詢槍砲數目其文曰各省將軍都統制臺撫臺平泉州馬宮保鑒洞現奉旨赴江南會同燾籌議江南製造局移建新廠事宜並經面奉懿旨現旣擬購新機造新式快槍將口徑略爲改小則舊式不精之槍並非純用機器造成者將來皆成廢槍造之何爲等因且疉奉諭旨軍械宜歸畫一自應欽遵將陳舊淆雜槍砲子彈設法漸次停减以期各省軍械漸歸畫一且經政務處議復奏准節次以造新槍則一切不急之械不得不量爲减造以冀早日積成鉅欵貴省水陸各勇及練軍營緝捕營曁車裝局庫所有新舊後膛洋槍共有幾種合計發在各營及存局者每種約共有若干枝各砲除臺上大砲不計外其行營大小砲共有幾種每種約計有若干尊何項槍砲彈藥尊處可自向外洋購辦何項須在滬局定購撥用其過於陳舊不能利用及零星無多者滬局現擬奏明停造停發以便節欵經營新廠其待用較殷暫不能廢者係何種槍砲子彈每歳每種至少約需用若干數乞迅速查明將擬向滬局購造之各種槍砲子彈各色曁需用若干之數約計大數卽可逕賜電復以便預籌應付其中如有尊處自造藥彈或擬向外洋購用藥彈與滬局無涉者即可不必查開數日内卽須出奏切盼回音幸甚禱甚之洞光燾同啓 
 [P大帥閱臺 
　　鎮江訪事人云兩江總督兼南洋通商大臣魏午莊制軍以俄日失和兵連禍結長江要隘防務不容稍疏特于四月下旬秉節赴江陰查勘砲臺兼閱各營隊伍事畢而返於二十七日辰刻乘鏡清兵艦抵京江口各營勇均列隊鳴槍以申誠敬旣而闔城文武各員弁曁升任江蘇按察使署理兩淮鹽運司恩新甫廉訪以及揚州府知府江都甘泉兩縣宰咸竭誠迎迓制軍接見之後隨命駕詣象山雾山都天廟等處將砲臺履勘一周常鎭通海兵備道兼江防營務處郭月樓觀察南洋續備新湘全軍統領徐瀚臣鎭軍均隨之而往 
 
 

Page 3

 
 
[都戎獲匪]  
　　鎮江訪事人云前者上憲以揚州府屬邵伯各鄕鎭時有梟匪販私賭拒捕傷官白晝横行目無法紀因札派新勝水陸各營管帶徐寳山都戎督率師船馳往剿辦都戎甫至各匪卽聞風遠颺迨四出偵查僅獲甲乙丙丁等數名解送揚州交地方官收禁訊辦四月二十日都戎已遄返京江矣 
[振興藝術]  
　　金陵訪事人云去年省垣創設工藝局以來僅招人學織縀帶毛巾爲利甚微非惟不足杜洋貨漏巵且亦無裨興商大局自前商務局總辦劉聚卿觀察航海赴東瀛縱觀博覽會而返卽言於當道仿造各種洋貨以濬利源其最合行銷者尤推洋縀乃籌集巨疑購辦機器若干張暫就江南文闈供給所中創設勸工所延聘日本織工充當教習轉教衆工人似此刻意講求孜孜不儘我華藝術庶幾日上蒸蒸乎 
[粵省試期]  
　　廣州訪事人云廣東提督學政朱古眉大宗師秉節回省垣舉行歲試訂四月十七日考南海番禺二縣童生十九日考順德龍門從化花縣四縣童生二十一日考廣州府及南海番禺順德香山東莞各學生員二十三日考新會增城三水新寗龍門從化新安淸遠花各學及旗籍生員二十四日考東莞增城三水清遠新安各縣童生二十六日考香山新寗赤溪各縣童生二十八日考新會新安二縣及旗籍童生說者謂向來學政均先考生員經古次童生經古次各學生員正塲次各縣童生正塲不意本屇考試生員偏在南番順等縣童生之前東香新等縣童生之後未知學使有何意見也 
[京口官塲紀事]  
　　鎮江訪事人云署丹徒縣知縣調署丹陽縣知縣洪鷺汀大令前赴蘇垣謁見上憲隨於四月二十日乘舟回署大約端陽節後卽可交卸起程矣○江蘇候補知府莫枚臣太守前奉正任江蘇巡撫簡署漕運總督恩藝帥之命馳往揚州查辦某小輪船局夥遑兇毆官一事刻已事畢回省銷差四月十九日道出鎭江拜會各當道翌晨卽揚帆赴金閶 
[上海官場紀事]  
　　前日襲封六十二代天師張眞人曉初因事由江西來滬以城内火神廟爲行轅昨晨乘輿詣道縣各署投刺拜會○本城巡防北局委員彭伯良二尹奉蘇松太兵備道憲袁海觀觀察飭令調辦三林塘巡防局事務所遺北局一差以江蘇候補巡檢汪禹臣少尹接辦少尹奉到札文涓吉昨日到差視事隨趨詣道轅禀謁謝委並詣上海縣署謁見縣宰汪瑤庭大令彭二尹亦於昨日往三林塘接任局務前三林塘局員蕭馥亭二尹調往楊家渡巡防局大約日内卽須前往履新矣○昨日高昌廟巡防局員孫　梅二尹趨詣縣署謁見縣主汪大令禀稱桂墅里同文館庖人某甲因事與賣菜人口角遷怒於局中勇丁糾衆將器物擊毁局勇亦被毆傷大令諭候禀明道憲請示遵行○日前本邑南市馬路工程局總辦翁子文太守偶佔清恙特　家丁赴道轅禀請蘇松太兵備道袁海觀觀察給假兩天兹已　滿病仍未痊乃於昨日禀請觀察展假兩天 
[交犯須知]  
　　中國革命之黨一經敗露往往逃之海外藉外人爲護身符殊不知按照萬國交涉公法自應送回懲治其康梁諸逆之得以逍遙法外中國不能執公法以爭者實患貧弱耳美國進士李佳白先生心竊慨之特於本月初三日卽禮拜四晚八下鐘時在英界大馬路格致書院宣講中國逆犯逃往外洋何者爲公罪何者爲私罪何者官送回懲治何者不當送回懲治條分縷析義正詞嚴世有欲知各國交犯章程　其　入座靜聽乎 
[片言賈禍]  
　　有湖州人混號老東者向在英租界三馬路西首富春里某姓家治庖停歇後　向借　前日復往適主人外出爲傭婦曹王氏與其子曹承甫正言斥之老東恨之刺骨當晚二點鐘時叩門而入奪取切菜刀先向承甫頭顱猛砍二下曹王氏上前揪扭亦被一刀刺入胸前以致相繼倒地老東知已肇禍舉刀自刎血如泉湧後經鄰人喚令七百零四號巡街捕一併送入捕房捕頭合舁送仁濟醫館救治一面派出包探金立生往查聞三人之傷以老東爲最重云 
[英界火警續聞]  
　　前晚七點鐘時福建路北叚老閘橋南首某藥鋪失火情形已登昨報兹悉火起於第四百十六號門牌同善堂藥鋪焚去門面三幢連第二進房屋其六間北鄰某銀樓南鄰某質店危牆高鞏得免池魚之殃 
[英界又火]  
　　昨日午後十二鐘越二刻時英租界福州路與四川路轉角處日本牙醫生中溝氏家不戒於火室中器物悉化劫灰警鐘旣鳴卽經救火會西人奮力救熄然所失一切醫具其價計已不貲矣 
[上海縣署瑣案]  
　　前日娼奴徐馬氏控寶山縣學文生袁仲廉積欠不還等情袁具禀　稱氏聽人唆使揑造供據以圖串詐合請訊懲前晚縣主汪瑤庭大令升堂復訊袁供此據並非生員所寫請對筆跡大令謂據係光緒二十五年所書事隔六年筆跡自然不符袁供彼時生員在龍門書院肄業願將是年課藝呈請騐明與據上所書是否出自一人手筆大令准之卽派差恊同前往弔取○王少堂控奚曉耕冐用布牌等情大令升堂質訊王供小的有祖傳天和號布牌行銷各省奚開設布號向小的租用此牌至去年忽然退還小的遂將牌號另租與倪宏生奚竟任情與小的理論求卽究懲倪供小的開設益順布莊今春王願將天各牌號租與小的突被奚所阻尙求公斷奚供當租王之牌號時王曾借去洋銀一千元去臘雖言明不用此牌惟因所借一千元未還是以未寫退據本年積存布七萬疋仍用天和恊記牌號運往北方銷售已與單用天和兩字者有别並非冐牌王卽不將借欵清還又將牌另租與倪實與情理不合大令判准奚用天和恊記牌號將所存七萬疋銷盡然後由布業公所董事秉公理處倪候到彼時核示○談長春控張木生奪地等情大令提案訊詰談供小的有祖遺田三分近被張恃强占奪求請究追張供小的在某洋行爲夥有談榮銓者自稱有祖遺田產央人中前來兠售小的答以爲數太少不敷應用其人願將宋姓地三分一并賣與小的言田單抵押他處須先付價方可取回小的信以爲眞付與洋銀六百元至今方單尙未交來向之收地忽被長春所阻長春供族中並無榮銓其人地保王心山供木生買地時小的並不知悉故亦在契上蓋戳在令諭候補提榮銓以及中人到案訊究 
[英美等國租界公廨晚堂瑣案]  
　　前者管少南以陳亨剛假冐鮑總捕頭令併究報限期釘門並搬去生財約值洋銀七八百元等情控經讞員黄耀宿司馬提陳詰訊交人保出前晚升堂覆訊謂陳曰本分府已問明鮑總捕頭爾並未至捕房聲明顯見有人謀賃此房爾遂貪利妄爲釘人店門取人生財舞弊凌人情眞罪當姑著赶緊將所搬之物檢還禀候核辦○英商盧毅控華商三和五金公司總辦陸鼎隆虧欠造屋銀兩等情司馬會同英總領事署繙譯官德爲門君訊供限陸於一月内還銀其别項糾葛另案控追　晚提案復訊陸供稱職商已將三和公司造屋合同檢出並無洋商列名盧毅所控情節當請律師愛禮司辦駁司馬謂爾旣欲延請律師何不及早延請今限期已屇碍難准行陸苦求再四司馬諭会靜候照會領事官訂期會訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　宮門抄○四月十六日兵部太僕寺鑲白旗值日兵部引見三十三員理藩院天員正黄漢四員正紅漢二員鑲紅漢二員正薛漢二員圓明園二十六員長庚等謝調署缺恩慶公由東陵回京請安甘肅總兵張宗本請訓玉恒假滿請安皇上召見軍機大臣及張宗本○十七日刑部都察院大理寺廂紅旗值日無引見溥良增崇等恭送金棺覆命並謝調署缺恩　貝子等由東陵回京請安承佑因伊子補驍騎校謝恩那王因伊子挑在乾清門行走謝恩祺成武挑在乾清門行走謝恩楠貝子請假十日皇上召見軍機大臣及承佑○十八日工部鴻臚寺正藍旗值日無引見山東糧道周開銘謝恩廣東糧道　肅謝恩浙江副將朱必成謝恩江西參將李連仲謝恩印啓因伊弟補郎中謝恩松溎請假十日順天府奏京師得雨一寸有餘皇上召見軍機大臣及恩燾周開銘○十九日内務府國子監鑲藍旗值日無引見意公植公各假滿請安亨公續假二十日關防衙門奏五月初五日祭大高殿拜表洵貝勒行禮皇上召見軍機大臣 
[英艦抵潤]  
　　鎮江訪事人云四月二十日有一英國兵艦由上海鼓輪抵京江下椗江滸艦中兵士羣詣洋馬路各處閒遊常鎮通海兵備道憲郭月樓觀察聞之特飭租界巡查各員親帶差勇等人隨往保護 
[上海保甲巡防局紀事]  
　　成衣匠龔洪興將紗售與浦姓家同業丁紀堂指爲來歴不明浦遂不敢收受龔怒約集謝慶銘等十餘人將丁扭至小南門外協昌隆小烟館向之滋閙丁乘隙逸出奔赴二十三七鋪巡防局控陳局員李伯屏二尹提龔研訊以二人各有不合分别交人保去○前晚輪應二十三七鋪巡防局會哨之期届時局員李姚兩二尹預備茗點在局靜候俄而十六鋪南北中三巡防局員次第戾止二尹延入客廳暢談良久始興辭而出繞往各叚巡緝一周 
[南市馬路工程局紀事]  
　　前日十六鋪地甲裘鎭閒行馬路中見某甲蜷臥街沿向之詢問知患羊癲瘋乃舁至楊家渡凉亭内然後投報捕房捕頭禀知馬路工程局總辦翁子文太守太守飭訪查其人有無家屬在滬然後妥爲設法○歹人李阿狗竊取何炳家烟槍水烟袋各一枝經何報捕查獲解送馬路工程局總辦翁子文太守倩襄讞委員黄衡堂二尹研訊屬實判責一百板贜給何具領 
[英美等國租界公堂瑣案]  
　　前者孫胡氏控薙髮匠何順堂誘拐其子順金藏匿鄕間藉端索詐等情襄讞委員王松丞刺史會同美總領事署繙譯官白保羅君研訊著將伴送順金回家之陳小弟傳案訊核前日孫胡氏偕陳小弟投案並延律師博明到堂聲辯白君麾令退去陳供小的年一十有六前在工部局當細崽今已賦閒四月初八日欲赴虹口禮拜堂瞻禮行至百梅匯路見多人圍住一東洋車中坐一孩車夫聲稱從楊樹浦曳至此間車資分文未得詢之小孩則稱寗波人在家時爲庶母所欺是以逃出欲至四馬路訪尋相識之蘇州老婆婆小的卽以小銀錢一枚給車夫領孩至頭壩萬福樓飯店果腹計費去錢四十文後遂送伊至四馬路蘇州婆婆處時天氣寒冷蒙給衣服一件並悉伊家已登報找尋因復送至楊先生處蒙酬洋銀十二元刺史問順金日爾當時何以誑稱由寗波逃出答稱何等所教何供小的在豐裕洋行薙髮兼供茶房之役已閱二年每日淸晨六點鐘時到行至下午六點鐘時始出包探劉光震禀稱小的已至豐裕行問明何確在彼處執役刺史命傳萬福樓值堂人余三茂訊究供稱上月初八日一點鐘時此人領孩來店飽食共費錢四十文當時並無他人同坐孫胡氏堅請將何懲辦刺史商之白君以何並無誘孩証據未便以法相繩飭具攺過過切結交妥人保釋諭以嗣後不准再往孫胡氏家違干提究○工部局董以十圖地保陳老會抗傳不到派包探王阿巧提案請究陳保供稱當工部局傳喚時小的因縣署錢糧已届限期不克遽往刺史謂工部局董以路旁新栽之樹屢被人 
折毁爾不能認眞保護咎實難辭陳保稱捕頭已派巡捕日夜邏察尙不能保何况小的並非專管此事之人目今惟有傳諭各鄕人不得再犯而已刺史判罰洋銀二十元陳保遵斷措繳而去○包探顧阿六解送攫物匪人朱錦卿至案禀稱此人在盆湯弄北首黑暗處攫取謝唐氏所携當十銅圓當塲拘獲請卽究懲謝唐氏供上月二十七日之夜小婦人至弄口某粥店將洋銀八元兌換銅圓裹以手巾携之而返途中被朱悉數搶去幸得拘獲求賜究懲朱不認攫物刺史判責二百板枷號二日○六百四十號華捕解王桂卿至案禀稱此人與李月生爭奪生意肆意兇毆是以拘請訊究李投案供稱小的向以製本鞋底爲業王藉端訛許不遂其意致被兇毆王供小的與朱同業偶然口角尙乞恩寛刺史謂爾等均非安分之徒判各罰洋銀一元○寗波人陳盛氏僑居虹口崇義會館相近前日倩張林源猜射花會中彩後向索無著反被毆傷遂喚令巡捕拘入捕房張則存洋銀五元得以暫行釋出昨日沈盛氏著人扶掖上堂訴稱小婦人懷孕數月今受重傷不知有碍否求將張重辦刺史以張未到著將所存洋銀五元提出二元給氏養傷三元充公○包探倪順泉以頑童張志鴻行竊陳洪卿等三家銀臂釧衣服等物拘案請究張供各贓實與小黄魚德坤三人同竊刺史判責手心一百下著其父張錫堂來案具領一面提小黄魚德坤等到案訊辦贓分别給領 
[法租界捕房紀事]  
　　無賴陳阿林乘某處火起攫取報時鐘内機器法條等物被巡街捕拘入捕房昨日解奉讞員陳楚生大令訊供著笞責一百板○偷兒周少堂行竊某姓家衣服一包被失主追獲送入捕房昨奉大令訊供著重責三百板○工部局已歇工人李有才乘間竊取馬鞍韁繩等物報捕拘獲吊到原贓昨日解請大令訊供著枷號一禮拜期滿責釋○綹手周毛毛在途中竊得某姓幼孩所佩銀牌一面後有歹人王阿福冐稱伊家所失向之索還周不依從遂互扭入捕房捕頭令暫行管押昨日解請大令訊供著將周責三百板王責二百板○妙手空空兒張堂如至某綢莊選購衣料乘間竊衣二件當塲搜出送入捕房昨日捕頭解案請究大令著管押十日期滿責釋○小利陸阿四竊取呌貨店中洋傘一頂被失主拘獲送入捕房昨日捕頭解案請辦大令著笞責一百板○偷兒俞阿寳謝阿三被包探拘獲解案請究大令判將謝責二百板俞責一百板 
[美租界捕房紀事]  
　　昨晨妙手空空兒侯阿牛掩入篷路某姓家行竊洋傘等物携之而出適爲包探朱桂生所見連贓帶入捕房捕頭令押候解送公堂禀請讞員黄耀宿司馬訊辦○昨晨偷兒陸長生混入寄居漢碧禮路之甬人某姓家竊取對時表等物後經包探顧福其緝獲將贓弔出解入捕房捕頭令押候轉解公堂禀請懲辦○昨日梁上君子張志鶴闖入廣東路某姓家行竊金耳環烟槍等物旋經包探劉阿炳查獲連贓帶入捕房捕頭令押候解送公堂禀請究辦○昨日午前東洋車夫王廷甫拉車至篷路奮步狂奔致將某西婦撞仆時適天雨泥濘污及衣裙西婦忿不能平將王扭入捕房訴知一切捕頭見王藍縷若丐子兹之僨事實出無心因令押乞丐牢半日不復深求○昨日某號傭人張子西拉車載貨至西華德路漫不經心將幼孩包金寶撞仆輪從足背碾過痛極聲嘶三百五十四號巡捕見之將張拘入捕房捕頭見包受傷屬實令送同仁醫院療治張押候解送公堂禀請訊懲○昨日午後甬人張阿苗乘脚踏車至西華德路疾駛如飛適美國某兵艦水手某甲乘東洋車 
 
 

Page 10

 
 
至此互相碰撞同仆於途甲忿無所宣將張扭入捕房奴呶聲訴捕頭以兩造各有不合一併釋出免予根求○昨日五百四十三號巡捕巡至乍浦路某弄内見有男屍一具衣衫藍縷狀類乞人因卽回報捕房捕頭令傳是圖地保轉報善堂備棺收殮○昨日馬夫李阿惟駕車至逢路沿途招攬生涯適五百零十號巡捕見之以其有違工部局所訂章程拘入捕房捕頭令留存洋銀十元暫時釋去○昨日小工顧阿四在楊樹浦碼頭工作無端被某西人毆傷頭顱因之投訴捕房捕頭　自投西人本管總領事署禀控 
[江蘇省官報]  
　　四月十五日辦理將備學堂候補道陶林甲委辦農工實業格致學堂候補道黎經詰均在院上辭行回甯直隸州王史由滬公幹囘知縣葛恩元禀知奉善後局憲委赴上海公幹又周慶瑩禀謁奉委撫署文案差詹樹梅禀知奉藩憲委駐蘇勸辦廣西賑捐差花翎四品銜分發江蘇候補知縣李國琮由京領照來省禀到委署江陰縣縣丞柳汝霖禀辭赴任縣丞金宗燧禀知奉委押解秋審人犯赴嘉定典史汪懷禀謝廿八年分冬防案内蒙給予勞績班前先委署一次記功一次十六日辦理閔行釐捐總局同知袁世顯禀辭回滬准補靖江縣馮璋禀辭回武進沙洲差辦理江楚編官書局收支兼管書籍知縣黄裳治禀辭回甯知縣楊蔚光由甯來府經歴陳述曾禀知奉藩憲傳考甄别巡檢周以藩禀知奉藩憲傳考新章甄别候補道陳兆璜通知奉撫憲札委督辦松滬釐捐總局差十七日署松江府田專丁來省禀謝飭知准補徐州府知府缺長洲縣蘇禀知查看團練同知陳世恩禀謝奉委盤查軍械差巡檢吳鼎鼎勳謝奉廣西賑捐總局委辦勸捐差十八日撫憲示於本月廿二日親臨武備學堂校閱學生春季大考新選宜興縣張仲儒禀謝奉委發審局帮審差知縣游錩龍由滬公幹回又凌邦璽禀知在廣西賑捐案内報捐同知升銜花翎同知銜指分江蘇分缺先補用知縣魏慶熙由籍來禀到縣丞莊炳勳禀謝飭知奉部核准註册府照磨馬惟濬禀謝奉委工藝局監工兼稽核銀錢差十九日江寗藩轅牌示上元縣戴光叅革遺缺查有安東縣張狀彩調補三月分考試候補佐職月課給奬辦理金陵商務總局候補道劉世珩由甯來商部左叅堂于淸穆保惠司員外郎楊道霖均由上海來督辦松滬釐捐總局候補道陳兆璜在院上禀銷會辦善後局差卽辭赴滬南匯縣張禀知南匯縣交代算結通判王鍾瀚禀知交缷署常州府總捕通判任事回張沐慶禀辭回荆溪梧桐山保甲差次理問周紹涑禀謝奉委盤門旱關差巡檢呂烈徵由上海貨捐局查騐差次來文煒禀謝奉委吳淞川沙釣船捐局司員差管帶巡警水師飛划營黄一桂辭赴嘉定崑山查哨二十日候補道劉思訓由五河鹽釐局來劉世珩辭回金陵商務局知府胡玉瀛禀辭回下游　局通判戴運寅禀知前署南匯縣任内交代算結丁乃駿禀知奉撫憲傳寫履歴吳鼎勳禀知赴崇明勸捐廿一日候補道松峻通知撫憲廿二日六點鐘到武備學堂閱操同知白鶴年由甯解餉來睢寗縣葉保慶專　枞省禀謝調補江甯縣牌示知縣王輔由吳淞貨捐局來禀謝前在撫署文案蒙給本班儘先委署優缺一次廿二日撫轅牌示四月分武職月課於廿六日委鄭副將校者洋鎗又示新選靖江縣敎諭陳鉌沛又訓導顧光頣知悉於廿三日考騐給憑候補道朱銀由上海來通知奉商約大臣札委隨辦商約事宜　府陸桂星禀知寳蘇銅局已將三百九十四馬力引擎大棧噐裝就今日開燒火鍋爐試騐軋片理問周紹洓禀知到盤門旱關差廿三知縣屠仁溥禀辭回上海絲茶北卡王元輔禀回吳淞貨捐局謝崇　禀謝奉委赴淮徐海屬公幹調署嘉定縣縣丞善啓禀知交缷長洲縣丞任事廿四日藩轅牌示照得松江府海防同知劉元楷病故遺缺查有特用同知秦錫鎭堪以酌補又江陰縣知縣劉有光丁憂遺缺查有進士卽用儘先知縣承厚堪以酌補又新陽縣知縣陳紹唐叅革遺缺查有軍功候補知縣俞熙堪以酌補候補道高元錫由甯來巡檢周天祐禀謝飭知廿八年分夏防案内蒙記功二次佘應瑩禀謝奉部核准註册　先叅將徐錦堂在院上禀謝委署太湖恊副將事廿五日撫轅牌示宿遷縣人國子監典　銜選揚州府訓導陳爾賓於廿六日來轅考騐給憑同知吳俊禀知赴滬勸捐巡檢陳錫齡禀謝飭知廿八年分冬防案内蒙記功三次虞從哲禀謝奉委昭文帮辦保甲差統領太湖全軍劉徵鳳由上海一帶出巡回管帶續備後營易明德由周浦來卽辭廿六日藩轅牌示照得蘇州府太湖同知程良馭撤省遺缺查有候補直隸州知州　堪堪以酌委署理奏辦江南機器製造局兼籌辦萍局事宜湖北候補道魏允恭由寗來辭行辦理金陵外海水師船廠候補道沈佺由甯來統領蘇防續備全軍候補道松峻通知撫憲明日五點鐘看打靶知縣恩厚禀知奉委赴湖北迎接新撫憲謝崇聲禀辭赴淮徐海公幹新選江蘇布理問朱善治由京領馮來省禀到請補上海縣黄浦司巡檢計德柔由寗來從九沈學書禀知由籍服滿回省典史王爾夑禀辭赴錫金釐局司員差 
[邗江官報]  
　　四月二十日新選新興塲鍾鹺尹志沆由省回　鹺尹永祺委沈家渡卡詹鹺尹樹森委六漫閘周鹺尹如瀛委溱潼卡李鹺尹世傑委黄泥港均謝委廿一日　鹺尉鴻鈞委舊港彈壓喬鹺尉國楨　北鹽　鹺尉福昌委泰屬聽差王大令瑞祥奉臬憲委來揚會審案件廿二日楊分轉葆鈞委總局習學文案朱鹺尹蘭委仙六巡護石港場字鹺尹餘西塲韓鹺尹角斜塲仁鹺尹均禀到 
 
 
 

Page 11

 
 
   
 
 

Page 12

 
 
升光緒八年以照磨揀發吉林歴署蘭彩橋孤榆樹巡檢二十八年十一月委署五常廳司獄巡檢十二月十九日到任二十九年閏五月咨補長春府分防朱家城照磨業已奉部覆准平日經營獄囚督率禁卒人等小心防範每日放封收封均係親往查驗不稍疎懈朱德佘旺張萬昌張萬發均籍隸五常廳充當廳監禁卒二十九年六月二十一日五常廳同知戴鴻鈞因俄兵屢向廳屬練會搜搶前赴雙城廳屬哈爾濱與俄員辦商公出署中公牘申明札委該廳司獄巡檢孟桂雲代拆代行至七月初一日傍晚署巡檢孟桂雲帶刑書邱鴻儒進監收封驗明各犯刑具完固將彚入二十九年新事秋審擬以緩决現已拿獲斬犯劉得奎與在逃同入是年新事秋審擬以情實斬犯王駿分擬緩决絞犯黎占好魏幅張遇舒仔懸金萬生孫樹如胡萬發于泳張得并勘准核咨未奉部覆在逃絞犯孫盛合軍犯梁萬菖王安于景春李萬保流犯王寶訕王遇訕劉田苟王訕曁入過秋審緩決二十二次是年秋審仍擬緩决守法未逃斬犯劉不升入過秋審緩决一次是年秋審仍擬緩决守法未逃絞犯劉喜盛李正中等共二十三名收入北籠房分籠覊禁將已奉部覆尙未起解在逃軍犯姚福姜玉勝高鳳儀沙江劉日興吳振江周洪維流犯張萬訕馬金訕闞獄高城與由廳詳道覆准尙未轉請覆咨在逃軍犯喬萬金趙柱趙昌發王洪均常泳福孟慶發宋富並解道覆勘供情未確駁回覆審在逃案犯王振海王得才曁入過秋審緩决一次是年秋審仍以緩决守法未逃絞犯李櫃顧萬靑彚入是年新事秋審擬以緩决守法未逃絞犯姚福櫃已奉部覆尙未起解守法未逃軍犯孫兆祥流犯趙永和白鳳山由廳詳道覆准尙未轉請覆咨守法未逃流犯沈學眞等共二十七名收入南籠房分籠覊禁飭令禁卒朱德等小心看守將各籠門並内外監門依法封鎖回署是夜禁卒朱德佘旺在北籠房東間值宿張萬菖張萬發在南籠房東間值宿看守監門更夫王有王富在院巡更提鑰王發亦在監門外更房值宿督飭更夫韓壽生並護監捕勇王得勝齊長發依舊巡更防護黄昏時分北籠房監犯王駿向劉得奎並伺籠人犯黎占好等談及囚禁在獄有死無生商議越獄脫逃因防守嚴密無隙可乘王駿起意越獄劉得奎與同籠人犯均各允從惟劉不升劉喜盛陳怔中三人畏法不允王駿劉得奎等卽向嚇說如敢走漏消息定先將劉不升等致死劉丕升因其人多兇悍不敢聲張三更時分禁卒朱德等一時困倦睡熟王駿等挖用炕面甎塊各將鐐銬木拘砸開卽被更夫與禁卒朱德佘旺聽聞同向喝禁王駿與劉得奎等卽扳落籠門栅欄分持砸壞鐐銬木拘將禁卒朱德佘旺毆傷倒地出院又毆傷更夫王有王富並用拴拘麻繩將王有等兩脚縳住時南籠禁卒張萬昌張萬發聞閙出屋喊捕王駿等又將張萬昌張萬發毆傷倒地扳落南籠門栅欄令南籠房人犯姚福等各將刑具砸壞出屋内有李櫃顧萬靑姚福櫃孫兆祥趙永和白鳳山沈孝眞七名均因畏法不敢同逃王駿等同夥四十人卽撬起内監門裏階石撞開内外監門蜂擁出監維時提鑰王發正擬進署禀官彈壓卽經管獄官孟桂霖聞喊喚集丁役趨至瞥見情形卽飭書役先將毆壞鐐銬木籠及搶護看守班房槍棒逢人毆打分投亂竄復將提鑰王發捕勇王得勝齊長發拒毆致傷均由獄矮土牆逃出跁越城牆缺口分路逃逸追捕無蹤孟桂雲回監查明共逃人犯四十名卽將守法未逃之劉丕升等十犯騐明刑具均未損壞併收北籠房西間另派妥役看守解開更夫王有等縳繩與禁卒朱德等一併扶出飭與監犯受傷之王發王得勝等分别醫傷黎明添派勇役四面追拿一面將被犯損壞炕甎籠門栅欄階石分别修整申報戴鴻鈞馳回　緝禀經長順批飭懸賞嚴拿扎委試用通判定樸赴廳勘驗明確並查明戴鴻鈞先期公出據報有案卽將孟桂雲撤任奏叅行提叅内刑禁人等發道審究旋據戴鴻鈞緝紹劉得奎一名解省一併飭發歸案審辦取具已革前署五常廳司獄孟桂雲親供查驗案内禁卒朱德等傷均平復研訊刑禁人等委係事出倉猝力不能制並無鬆刑賄縱情弊將犯還禁勒緝逃犯王駿等弋獲無期由調任奉錦山海道前吉林分巡道文韞擬議解勘前將軍長順親提復審未及核辦因病出缺奴才到任查卷復核無異應卽擬結查律載罪囚由監内結夥反獄如有持械殺傷卒役者首從各犯不讑原犯罪名輕重悉照劫囚分别殺傷一例科斷又紏衆行刼在獄罪囚如有持械拒傷卒役者爲首及幫毆有傷之夥犯俱擬斬立决又律載獄卒不覺失囚者减囚罪二等若囚自内及獄在逃又减二等司獄官减獄卒罪三等又不應爲而爲事理重者杖八十各等語此案劉得奎因犯案覊禁廳監自知法難寛宥膽敢聽從在逃之王駿與同監人犯黎占好等恃衆反獄毆綑禁卒更夫撞毆監門拒傷勇役越城脫逃罪惡已極查該犯原犯係擬賊火器殺人擬斬現旣反獄被獲自應按例問擬劉得奎應請合依罪囚因監内結夥反獄如有持械殺傷役卒首從各犯不論原犯罪名輕重悉照劫囚分别殺傷一例科斷照糾衆行劫在獄罪囚如有持械拒傷役卒者爲首及幫毆有傷之夥犯俱擬斬立决例擬斬立决查該犯雖恭逢光緒三十年正月十五日恩詔犯事在正月初一日以前第核其情節較重不在部議條欵准免之例應請不准援免至斬犯劉丕升絞犯劉喜盛李正中李櫃顧萬靑姚幅櫃軍犯孫兆祥流犯白鳳山趙永和沈學眞與劉得奎等同鹽覊禁當劉得奎與王駿等反獄脫逃後驗明各犯該犯刑具完固且該犯等尙知畏法其心不無可原又遍查律載並無斬絞軍流人犯被同監罪囚糾邀反獄不允同逃作何辦理明文惟查道光九年說帖河南省留覊司監斬犯王長法等商謀越獄僧德法等畏法不從一案曾經援照乾隆五十一年上諭明興奏司監重犯單大經等反獄成案將安分守法原擬斬决之僧德法等量予未减請攺斬監候經部覆准在案兹劉丕升等十犯情節相同可否援案酌减將原擬斬監候之劉丕升絞候之劉喜盛李正中李櫃顧萬靑姚幅櫃六名於原犯死罪上量减一等减爲杖一百流三千里並將軍犯孫兆祥流犯白鳳山趙永和沈學眞四名均减爲杖一百徒三年自應聽候部議禁卒朱德佘旺張萬昌張萬發身膺内監禁卒於劉得奎等糾衆反獄雖訊無鬆刑賄縱情弊第疏於防範咎實難辭亦應按律問擬朱德佘旺張萬昌張萬發應請一律革役合依獄卒不覺失囚者减囚罪二等若办自内反獄在逃又减二等律於劉得奎斬罪上通减四等各擬杖八十徒二年該犯等恭逢光緒三十年正月十五日恩詔雖事犯均在本年正月初一日以前第核其原犯情罪劉丕升係因故殺擬斬趙永和沈學眞係因搶奪擬流均在部議條欵不准援免之例應不准其援免至劉喜盛李正中李櫃顧萬靑姚福櫃均係鬥殺擬絞孫光祥白鳳山亦係因賭分擬軍流與因疏防監犯反獄擬徒之禁卒朱德佘旺張萬昌張萬發均不在部議條欵不准援免之例應請均准援免更夫王有王富於劉得奎等未曾動手之 
 
