# 1934 - 195 - 4908712

 

Page 1

 
 
[本館聲明]  
　　本館於各署各局餽送節儀從不收受歴年屢經登報節次聲明想已早邀鑒及矣乃近聞某署有托唐宦餽送節儀之事但本館在事諸人類皆潔身自好除館中薪水之外斷不在外收受分文不得不略述情由以分皂白特此布啓惟冀鑒及 
[新印本草備要醫方集解告成] [  圖書集成局代啓]  
本草備要一書爲休寗汪訒菴先生所輯舉金石草木禽獸肆介之入藥品者别其性質攷其功用徵引紫博詳憲無遺後附湯頭歌訣一編尤爲習醫者所不可不讀首冠圖說亦頗筆墨精工披覽之餘殊覺爽心豁目兹由掃葉山房書肆傅本局排以大字用佳紙精墨印成每部三册碼洋六角醫方集解亦先生所箸向推童氏刊本爲最精碻兹又得武進名醫費晉卿先生評點益覺應有盡有無美不臻每部亦三册碼洋六角是二書也珠聨璧合久已名噪醫林世有欲種杏成林者盍各購置案頭爲簡練揣摩之助乎 
[喜雨篇]  
　　雨何以喜喜雨之及時也夫滬上之不雨久矣炎熇之蒸人亦可謂甚矣溯自五月以來天宇暢晴繊雲罕翳炎威漸偪汗出如漿不特河水漸枯田嚋龜坼禾棉盡槁無望秋收卽凡街頭食刀之人或挽飛車或挑重物奔走於母日炎天之内肩不得息趾不得停喘若吳牛亦因此而易滋疾疫而我輩安居靜至筆硯時親雖無負戴之辛勞風塵之况瘁然起居偶一不愼亦往往因貪凉而召病魔甚矣時雨之不可或無而歌小雅我心憚暑之詩不得不盼封家姨之亟以淸凉散餉我也上海縣黄大令有鑒於此特率同所屬竭誠叩禱冀迓甘和仁濟堂諸君固素喜藉畫符設乩以行善者亦擬自昨日爲始設壇薰沐祈沛甘霖乃前日午後二下鐘許果大雨時行凉颷陡至向之寒暑表高至一百度或一百零一二度者至此驟低至八十八九度洎入夜新凉一枕穏入甜鄉蚊雷不驚蝶夢斯適昨晨雨仍未已凉益甚寒暑表更低至八十度於是農人忭於野商賈歌於市而我輩亦得沾豪伸紙拈韻而成喜雨之詩焉攷之爾雅曰甘雨時降萬民以和禮統曰雨者輔時生養均遍禮斗威儀曰天子乘金而王其政平則喜雨時至方今聖天子乘乾出治子惠蒸黎威德兼施兆民愛戴兹之甘霖應候不亦天人感召之休徵乎然則祈雨之禮於古有之否曰奚而不有古者暴巫暴危暴主之所爲本不足爲訓然左傳云衛大旱卜有事於山川帝王世紀云黄帝游洛水上殺五牲醮天乃甚雨上日夜許愼註淮南子云湯遭旱作土龍以象雲從龍淮南子云湯時九年旱以禱於桑林而四海之雲湊千里之雨至此皆祝雨之效騐見之古籍彰彰在人耳目間者也曰然則今之賢長官何以祗請命於神祗而不效古人之法以祈雨乎則應之曰此亦惟順乎民情耳小民至愚與之闡古義疏經文每掩耳不欲聞甚且詫爲荒誕不經之說惟於瓜架豆棚之側談神說怪則喜逐顔開官吏知其然也爰於亢旱之時必延僧道唪經徒行拜禱禁止屠宰以惜物命而順人情蓋亦古者神道設教之遺意夫亦未可厚非也曰今之人每喜談西法按之西國格致之理雨果何自而來乎曰西儒嘗言之矣地面所有之水或浮土被上面相切之空氣收入化爲極細之點而成雲或遇太陽之熱及乾熱氣與之和匀則雲仍變爲水氣下墜而爲雨此與華人所謂鍊雲生水及天降大雨山川出雲之義相脗合然並無求雨之事蓋不容以虚無縹緲之說淆惑人心也然則西人而遇亢旱亦有致雨之方乎曰致雨在平日不在臨時平日於砂磧之區多栽樹木俾根荄吸水氣而上　酿成雲庶幾甘澍應時不致砂煎石爍而又開通溝凟以暢水源則雖雨澤愆期而河流不憂汒濁禾稻亦藉兹灌溉得以暢其生機若夫舁木偶迎土龍徒行烈日中不惜汗流浹背或則如諸子百家所紀叩桐魚鞭晰蝪禁丙丁乞女郎魂蒙古人之以詐答浸水盆中喃喃念咒則不特泰西有識之士斷不肯爲卽婦孺之流亦知其事同兒戲也因喜滬上之得時雨而設爲問答語以弁報端尤望碧翁翁速放晴曦莫使霪霖淹滯以應五日一風十日一雨之瑞兆則鯫生益當歡欣鼓舞拜手而頌太平焉 
[韓鑄銀圓]  
　　日本報云日廷改革貨幣制度後朝鮮政府亦頒布新式貨幣條例其輕重形體與日本一圓之銀相似然鑄造無多是以關稅及一切租賦仍得用日本銀圓卽紙幣亦流通如故 
[日兵多病]  
　　日本報云近日近衛步兵第二聨隊中兵士患腸窒扶斯者甚多约計其數多至百餘名次第送衛戍病院悉心治療營中亦盡力豫防頻行消毒法按腸窒扶斯爲腸中積熱病卽華醫所谓傷寒也 
[裁兵誌略]  
　　松江采訪友人云本月中旬某日提轅接奉督憲來札内開現經本部堂奏准將所屬緑營馬步戰守各兵裁撤四成發給八月恩餉各防營亦一律裁汰二哨俾節餉糈而裕國庫等因細柳營中人聞之莫不愁眉雙鎖矣 
[議修石岸]  
　　營口訪事人函云前英國謝領事商之槯憲以東弓灣馬頭波浪衝激日形坍塌洋商年年修理現有不願再修之勢如洋商一停修築則河岸坍塌必致愈形迅速衝成河道直接海口恐東西營地均成癈址各商不能不歇業惟有自東西沿河一帶修築石岸保營地卽以保商務經費必須中外公出緣此利益不獨洋商受之華商亦沾之不獨坐賈得之行商亦享之也請諭飭南北衆商照貨本每千兩捐銀二兩不過七年餘卽可竣事等因榷憲遂飭繕成諭帖傳付各帮又經大會邀集屢次籌商無奈年來商務日疲南貨不銷北貨價貴行商坐賈無不虧折南帮立意不肯捐貲爲北人修産業主亦不願外人公修致後來成爲公共馬頭不能獨擅利益故迄未議成云 
[劍南患水]  
　　重慶訪事人函云自五月初旬起大雨如注連日不休車屬下游涪州長壽二處溪水暴漲淹壞禾田不少鄉民赴官署報災國剌吏與曹大令親赴各處勘騐以便分别議振議蠲 
[鳩江地震]  
　　蕪湖采訪友人云本月十五日十二點越二刻時炎熇逼人無殊熾炭居民方南窗跂脚披襟當風忽聞大聲起自空中自東南向西北方烈烈轟轟幾若豐隆怒擊門窗椽柱跕跕撼搖門鐶簾鈎丁然作響甚且玻璃窗多被震碎片片如雪花飛約閱一分鐘時其勢始漸定愚民少見多怪多造爲不經之談實則地震自古有之本無足異也 
[禁賽肇事]  
　　温州訪事人函云瑞安縣所轄之某地往年划賽龍舟興高采烈雖仿競渡遺意然遲至五月杪尚未罷興本營因宗觀察嚴禁龍舟雷厲風行郡城綵閣尙中止何况鬥划且在端陽之先已預飭委員下鄉搜查將舟 
 
 

Page 2

 
 
鋸毁方謂萌孽可以淨除矣詎料是處地險人頑不遵禁令膽敢於望後造船划賽蘇運卿大令聞信之下深恐酿成事端飭差前往阻止頑民紏衆毁船大肆兇毆縣差知不可以理噲據情禀復請移會營勇恊差同往至則頑民又紏連十數村人持械格拒敺傷差夥四人有一勇丁左手四指均被傷血流如注邑尊不得已將起釁情由通詳上憲未知如何辦理也 
[拿獲盜船]  
　　營口訪事人函云五月間有洋人駕小遊船至口外遊覽出口時鳴槍一聲是處適泊有一船聞槍聲卽爭先登岸奔逃洋人知必有異入船查檢見有衣物糧食等貨縱横堆積大約盜匪得贓後正在瓜分也乃回告領事轉致關道憲派兵往捕僅一老人在船訊爲群盜服役司爨者供出各盜姓名居址立時拘獲三名餘則遠颺無蹤聞盜皆附近營口五臺子等處人也 
[烟霞窟中人語]  
　　蕪湖訪事人函云皖北蒙毫一帶盛産鶯粟每當花時奇葩吐艶幾疑錦織霞烘遙望平嚋不啻鶯花世界本届四月下浣至五月端陽收漿之時天公做美玉液含苞收成淍稱豐稔蕪湖義和泰黄泰和南記等土莊年年遣夥前往坐收者今届仍如曩例日前來信謂新漿入市之初每兩約值一百四五十文繼卽逐漸增漲近已售至一百六七十文頭批新貨約六月二十左右到蕪市價亦須爾時方定又聞諸烟霞窟中人云今年新土收成雖豐色味殊不濃厚蓋因三春多雨根荄被雨久浸元氣已傷漿汁雖多終不免味同嚼蠟尤可惡者近世人心澆薄種户收漿時每多攙雜僞物如灰麫芝麻料豆粉之類二三成四五成不等市歸煎熬過籠不易馴致眞漿亦被黏滯不下售者無人過問運者遂亦裏足不前洋土向因本土暢銷而减其來源者因此之故生涯轉旺去年各種户雖已知受病之故漸漸改弦更張然人心好詐竟又生面别開於淸晨收漿之前預用砂土碾細從上風篩颺使塵埃自含於花苞中收時卽可增出如干分兩買客雖善於挑剔而千篇一律亦若於挑無可挑剔無可剔是以吸者仍不過與洋土叅半緣各烟客大都算及錙銖假如購洋土一兩計錢六百文可煎膏八九錢本土一兩雖祗三百三四十文煎膏祗有五六錢過癮又不及洋土之少而見功也說者謂欲使本土奪洋土之利挽回中國數十年絶在漏巵則必將此等弊病痛加懲儆使芙蓉仙子仍還廬山眞面則吸者自必取諸内而無事購諸外洋大來源不絶而自絶國家稅項可以操縱自如不必再仰他人鼻息豈非一舉而數善備耶若徒加重稅項而不計及洋土與本土之消漲盈虚且不顧稅項旣加成本益重作僞必致日多則是爲叢敺雀爲淵毆魚不啻益其漏巵使成無底之壑矣謀國諸公亦曾見及此否 
[平糶招禍]  
　　重慶訪事人函云渝城現將官倉積榖平糶城内外分售者约有五六處往購者給以竹牌俾持至倉中領米一升某日之夜鼉更四轉天尙未明培德堂二郎廟兩處散給竹牌人山人海擁擠不堪踏斃男女四名口腹破腸裂慘不忍觀旋經善堂施送棺衾飭屍親領回埋葬亦可傷已 
[錢禁重申]  
　　天津采訪友人云津郡現錢短絀屢經大憲籌議不准奸商販運出境煌煌示諭遍貼通衢又以小本營生者非現錢不能周轉因姑寛一格凡有携錢至他埠貿易者至多以京錢六十千爲率逾額卽全數充公派出差弁帶勇分巡東西碼頭曁東西沽各河路且移會官車槽船等局一體嚴密搜查某日有某甲者携現錢三百千出境經西沽汛拿獲送交通惠官錢局援照現定章程罰錢一百千又以此錢攙有私鑄小錢訊知在某號兌得爰飭一概剔出向某號退換大錢如敢不遵定當按抗違憲諭攙和私錢例懲辦 
[秋田火警]  
　　日本報云東歴上月二十七日午前十點越二刻時秋田縣電達東京略謂一昨秋田郡船越村忽肇火災燒去民居七十户　便局一所電柱九株亦巨災也 
[武林火警]  
　　杭州采訪友人云本月十二日五點鐘時候潮門外某姓家不戒於火立兆焚如約歴二刻時卽告熄祇草屋二間城中惟保安集水龍到塲噴救未幾卽擊太平鑼而返他集義龍有未及出門者有半路折回者 
[邗江火警]  
　　揚州采訪友人云本月十六日午前郡城徐凝門外河東某姓柴蓬忽筮得焚如之象黑烟如墨籠罩層霄凹子街等處水龍會中人聞警而至分投吸水幾如渴驥奔泉迨萬解驚濤從空飛灑則又若銀河倒挽一瀉無餘無如祝融氏勢堪披猖略不畏懼一刹那頃已延及北首某姓篷寮兼之風自東南來虎嘯龍吟異常跋扈將燼餘椽柱吹至河西遂使城下民房立時燃著東鄰西舍遇火卽焚鋒銳無前無異燧牛破陣城内各社一聞消息紛紛駕水龍出城衆力齊施四圍激射文武印委官弁則陸續鳴騶戾止揮令用火鈎拆去下風屋宇以　火路俾免蔓延直至午後兩點鐘時始漸漸熄滅是役也河東燬去柴篷三家資本喪失甚鉅河西由徐凝門某木廠起迄缺口門曠地止被災者約計七八十户焚去瓦房草舍百餘楹中有木廠數家所失亦頗不菲當火熾時河内所泊各船爭先避讓紛紛擾擾鼎沸聲喧兩岸則女哭男啼慘難入耳事後查悉河西焚斃一老嫗至牲畜之慘罹斯刦者尤纍纍然悉數難終實從來罕有之巨禍也其時城内北河下某姓家亦有火星飛堕熊熊之燄登時燬去平屋三間 
[鳩兹雙鯉]  
　　蕪湖訪事人函云沿江木商從上游販運木牌下駛行過蕪湖向例必先就上游十二里魯港江面停泊由子口書吏禀報聽候道憲丈量照章徵稅繳納後給予旗單始可放行數十年來從無偷漏飛越情事乃數日前忽有某姓木牌一架行過魯港時已黄昏因見江空岸闊烟水蒼茫卽放乎中流任其隨流直下行過蕪湖大江口鈔關時已及夜半抱關吏皆如秋聲館童子垂頭睡去懵然無知直至次晨魯港子口前來禀報始經知悉乃卽派員乘舟飛追木牌已行抵對江裕溪口矣隨卽扣留鈔關稅務廳張大令帶領吏役前去按查除照章徵繳外卽以魯港江潮没堤無可繫纜禀復免其加罰而去事後道憲以大江口巡江砲船所司何事乃竟茫無知覺實屬有悮要公將哨弁大加申斥並記大過三次以儆將來不料懲於前者未毖於後本月初四夜忽又來木牌兩架從上游飛駛而下行過大江口鈔關仍若行所無事者蓋正以江空夜靜查察無人也不意爲新關之護關砲船朱華山把戎瞭見急欲放棹往追則烟波浩淼巨浪拍天轉瞬已迷所在乃於東方旣白報知鈔關稅務廳轉禀道憲立撥巡船追趕倘此木牌直赴江省則尙有大勝關大河口等關槯稅若沿江拆售或駛往内河則遠浦深藏非大費搜尋不知深藏何處矣○城隍廟據春明夢餘錄載以太平府所建爲最早本周禮天子蜡祭八神中之水庸注疏家謂水則隍也庸則城也遂有城隍之名後世以山林川谷各有神祗高城深壘何得轉無神守乃遍於府州縣設廟祀之以爲旱潦疾疫禱告之所並以彰神道設教之本旨但府縣同城在官職各有分屬固宜各建衙署若城隍徒諸民表而謂亦有府縣之别則近於畫蛇添足矣太平府城隍廟向祇承流坊一處建於孫吳赤烏二年乃今春好事之徒忽妄稱某長官夢見冥中新設當塗縣城隍神云須另建城隍廟以主神守縣中紳商愚而無識一唱百和集成捐欵度地於舊城隍廟之東鳩工庀材大興土木日内已將落成計殿閣兩重翼以兩廊塗丹髹垩金碧輝煌一俟工竣卽當擇日安神或曰爲愚民計可增其福善禍淫之感質諸儒者恐有竊怪其勞民傷財轉爲不足取矣 
[遼志]  
　　營口采訪友人云本月某日有人持票至豐泰永銀爐聲言支取銀錢不隄防突出小刀直剌銀爐　擊爲櫃檯所隔刀尖戳於骨上不致有性命之憂諸夥羣起阻之其人更持刀亂揮又陽三人中有一人自手腕劃至肩胛所傷甚重不得已據情禀報海城縣署旋經縣主騐明究辦○時逢炎憂疫癘易滋三江公所施醫局已於六月初九日開診每日就診者約二十餘人 
[京話]  
　　京師采訪友人云玉田縣出有巨案部中所派司員自五月杪起無日不提人証至吏部騐封司研鞫刻下其詳尙不得盡知惟 
 
 

Page 3

 
 
聞薛公子已奉旨革職交南城司署管押矣或曰啓中堂秀所派承審之理藩院司員某君反覆推鞫務極精請薛公子曾屢被呵叱云○每年六月初一日右安門外中頂娘娘廟大開香市廣結佛緣今年各路賽會進香者祗二十餘起是日天氣晴霽遊人雲集因廟門近接鐵路咸欲一觀火車之飛行也○永定門外馬家堡起造火車售票處屋頂皆用鉛皮蓋就不需片瓦寸磚五月杪告成六月初一日卽於此售票○六月初三日有由天津赴都門之火車駛至豐臺車站附近適一老嫗携一小兒蹀𨇾鐵軌之中躱避不遑以致均遭軋斃迨屍親馳至見沿途皆預張告示禁人在軌路往來始知無處訴寃只得舁回埋葬 
[通書]  
　　北通州采訪友人云六月初四日香河縣獄中人犯二名越獄逃脫追緝無蹤縣主簽出入班差役四下偵拿並移知鄰封各州縣一體協緝但未知何時始弋獲也○大田禾稼高可蔽人匪徒每三五成羣匿蹟其中攔刼旅客惟望有緝捕之責者及早查辦勿任其肆意鴟張也○拐孩之事時有所聞好事者每喜牽涉教堂藉滋事故日前直隷總督王夔帥頒到示諭云津郡地面現有匪徒拐人幼孩業經本部堂派員查拿並在城廂内外各處派兵分叚彈壓此等匪徒大抵窮極無聊拐人子女販賣前已拿獲寍河人衛卜一名供稱因范莊張姓無子托伊代買一子許給京錢三十千伊在街見一幼孩無人照看起意拐逃並無他故等語其餘拿獲者或係外來考生懷疑妄拿或並無實在証據業將衛卜一名從重正法梟示在案是拐匪之來蹤去跡明白無疑與教堂絶不相干乃訛言至今不息案係無業游民藉端生事妄作疑駭搖惑人心甚至往來行旅携帶眷口亦指爲拐匪乘間搶奪財物現在被事主控縣有案除派員一體訪拿從嚴懲辦外合亟出示曉諭仰軍民人等知悉爾等安分之民拿獲拐匪當卽送官究治一經審實本部堂自當照衛卜例盡法懲治爾等不得輕聽謠言並妄拿無辜致生事端倘有不法之徒信口煽誘及疑拐而毆斃人命乘間搶奪人財物者一經拿獲到案定照拐匪例從嚴反坐决不寛貸 
[津要]  
　　天津采訪友人云通永鎭吳瑞生鎭軍宏洛於本月初一日殁於任所遺缺經督憲王夔帥札委統領勝字馬隊湖北永州鎭賈制壇鎭軍暫署○前江南織造常宣生尙衣山自金陵乘某輪船抵上海轉赴天津以中和棧爲行臺旋卽入都覆命○各國租界向歸津海關道經理近以交涉事務日繁兼之德國又將新設租界不得不添員勷辦王夔帥遂札委候補府李太守蔭梧天津縣陳大令鴻保候補縣蔡大令詠棠高大令維敬候補通判沈别駕永銜趙别駕懌芳爲隨辦租界事務委員○聞官塲人云河北窰淫練軍前後中左右五營各遣散一成西教場親兵護衛營遣散兩營奉督憲札飭路遠之人給予兩關餉其近者一關餉以示體恤○武淸縣屬勾莊戴姓婦因家貧不能度日携女至津覓傭工餬口借寓南門迤西之五仙堂左近劉姓家劉竟起歹念將女隠匿不令母女見面者五六日嗣卽賣於娼寮母向之追詰支吾以對無奈赴縣喊控復被差役驅遂出外乃至某衙門西轅門外席地哭訴言欲在此喊寃衙署中人告以本官不管此等閒事圍而觀者幾如堵牆莫不代爲酸鼻也○紫竹林法界鳴盛戲園自周春奎嚴寳恒諸伶去後並無出色之人園主戴某由京聘到雙處雖非翹楚然亦近今不可多得者前日十八日晚十點鐘時雙處由戲園回寓行至法新界蓋大樓下突來一人由後樓住旋有址數人擁至租界外各持刀械恐嚇雙處大呼救命租界巡捕以事在界外置之不管而中國看街之捕又復裝聾做啞或有勾串賄買之情未可知也次日訪悉搶去雙處者爲混星王希文及帝君廟混混林姓二人爲首聞若輩於前數日在海宴樓茶肆商議此事今已如願想園主定須藉孔方兄爲調人將雙處贖回矣 
[烟景]  
　　烟臺訪事人函云時當盛夏理宜炎暑逼人乃碧翁翁故出新奇異常涼爽故不事沈李浮瓜而亦不覺爲爍金流火時也惟是夏行秋令鬱熱不宣灾癘叢生是爲可慮謹愼起居者幸毋貪一時之凉致爲二豎所擾也○古時六月初六日凡農家者流均祀榖神謂之六六福今其俗已爲廣陵散而烟地風氣農人每於是日各採榆樹花實隨處懸挂彷彿端陽懸艾以爲可避蚊蠅不知其俗始於何時然使彼趨炎附熱者果有術以驅之則如歐陽公之大手筆可毋庸憎而作賦矣○天津混混之至烟者皆鮮衣美食日徜徉於賭局妓館中遇事生風又謂之要人的日前有混混二人各姓李而同名三者不知因何起釁邀集多人互相兇毆其一力不能敵皮破血流殊形狼狽適有個中人爲之排解未致涉訟公庭 
[上海官塲瑣紀]  
　　昨日釋家者流謂爲觀音大士誔辰淸晨江海關道劉康侯觀察提標右營叅將周元龍叅戎以下文武員弁齊詣沈香閣觀音殿拈香○上海縣黄大令禁屠求雨以來連日大沛甘霖犂雲鋤雨之流欣然色喜是以昨日各屠肆已一律開屠午後大令復詣邑廟竭誠叩謝 
[讞員瓜代]  
　　英美租界讞員屠興之别駕屢請上游另委賢員瓜代以便仍回金陵南捕同知本任上憲俯如所請委翁笠漁明府延年來承斯之聞擇吉本月二十六日接篆視事廨中書差人等又有一番迎送之勞矣 
[訂期會訊]  
　　張學海施文徵投蘇松太道轅控羽士陸蕙芳盜賈延壽庵地基劉康侯觀察批飭上海縣提集人證訊明詳報法總領事以此案關涉洋商且先在公堂具控例應訂期會訊遂定於禮拜二午後二點鐘時請上海縣黄大令命駕至公堂會同鄭大令及何繙譯官提集卷宗人證訊供察奪 
[要犯脫逃]  
　　前者浦東十六圖民人張永林被人刃斃上海縣黄大令詣騐屬實先後緝獲兇犯陸掌華等分别監禁收押繼又將案中要犯張掌華緝獲未經訊實口供暫交差役看管前晚張乘看役不備棄械而逃看役知之四出偵求毫無蹤跡不得已據情禀明黄大令大令飭起緊緝獲延干嚴比 
[花間命案]  
　　英界東棋盤街龜奴殷阿寳所開么二倡院中有倡婦金二寳者近與常州人蘇稼生繾綣蘇舉止豪邁自稱宦裔彼中人有何識見鳥知其爲馬扁一流人獻媚乞憐無微不至前晚邀二寳乘馬車遊靜安寺二寳爰向摀兒借金鑲玳瑁臂釧金約指以炫其妝飾之華及遊畢卽留蘇宿其家錦帳香濃幾忘天曉迨海棠睡醒翠被半空蘇已不知何往而所借各物亦皆不翼而飛始知所歡實妙手空空兒四出偵尋杳無眹兆而鴇兒追索諸物甚急索之不得鞭撻随之二寳無可如何祗得吞服烟膏圖盡未幾毒發大呼腹痛殷龜察知有異卽據情投報捕房一面舁送仁濟醫館求救旋卽斃命館中捕頭知之立令包探何瑞福在查隨在蘇州河畔某航船將蘇查獲吊出所騙原贓夅回捕房以待解送公堂請究 
[上海縣署瑣案]  
　　輪船支應局員函送王炳春被流氓沈發友毆傷一案至縣前晚黄大令升堂提訊王訴稱原籍福建某邑現在支應局輪船上當差前者沈曾竊取面盆經小的見而扑責前日小的偕徐阿根至沈家灣某烟館吸烟被沈兇毆受傷叩求騐究徐訴稱小的係浙江寍波府屬某邑人在策電官輪船當差未知王沈有仇故同至沈家灣致王被沈毆擊陳阿關訴稱小的在策電管帶處當家丁王徐俱在船上當勇前者沈因竊物被毆此次遂挾仇報復大令飭仵役騐得王受傷屬實遂將王徐交陳帶回候拘沈訊究○爛泥渡巡防局員函送流氓唐春泉王阿坤至縣黄大令倩蔣剌史升堂訊理王供稱小的係浦東人駕舟爲業日前因事與唐口角唐卽持刀亂戳現已逃逸無蹤矣瞿升禀稱小的在案下充當差役夥日前大老爺將唐發交小的看管十四日天甫黎明忽越窗逃逸求恩寛限緝拿剌史叱令將王笞責二百板著具結存查限瞿役於十日内獲唐解案延干血比○前者准爛泥渡巡防局員函送地保傅雲川至縣黄大令倩蔣剌史升堂研訊飭提賈勝全備質前晚又經 
 
 

Page 4

 
 
提訊傅保禀稱小的前蒙訊究賈自知不合已將界石移歸原處并由其父賈茂茂至邵大人公館叩頭業禮茂茂供稱兒子勝全駕丹外出界石現已竪好且小的曾至邵大人處負荆叩求寛宥二十圖地保陳雲田所禀略同剌史從寛開釋取具切結存查 
[英界晚堂瑣案]  
　　丁泮榮控旭利木作主黄佳圖賴墊欵銀兩屠别駕准詞飭差將黄提案交保淸理黄抗不遵斷因又禀知别駕飭差提案研訊丁訴稱小的係無錫縣人携家來滬爲鐵木掮客上年九月十五日黄承攬招商局鎭東輪船改造厦門躉船生意計銀四千三百廿八兩有奇央小的代墊銀并代賒鐵木和料謂拆卸舊料售去可得銀數千兩照四股分派小的得一股繕立合同各執爲據嗣因加蓋昇利圖章將據誘匿向索墊銀七百八十餘兩曁酬勞銀二百兩一味圖賴且黄接辦吳淞兵輪船碼頭工程亦係小的代賒各料完工後贏餘銀五千二百餘兩向索花紅亦無所得今特粘呈淸帳求追别駕逐一披閱提黄訊斷黄供廣東南海縣人開昇利木作已有九年鎭東船確與李大新何阿前丁姓各佔一股惟所包工價不敷已付出銀七千一百餘兩暗受虧折安有花紅分派别駕謂爾如此受虧豈能在上海生理耶丁供憑廣肇公所公議應給花紅銀六百兩共該收銀一千五百八十餘兩無奈黄始終圖賴求恩嚴追别駕著將黄管押限一月償淸附追工洋之姚金生錢雲高著一併料理如延嚴辦○高鏡江卽少泉扭控錢伯蓮錢季笙圖賴定貨銀兩屠别駕提訊之下高供某邑人前次向聞福祥錢姓定買良濟飛馬齟布九十疋如數付銀不料錢匿交三十疋小的因自措銀二百九十兩向良濟取貨理應向錢索銀詎料錢竟置之不理伯蓮供稱此項貨銀　元泰號主何瑞和歸還不應向小的弟兄滋閙洋貨董事已深知此事季笙供與兄同别駕著一併釋出俟商諸洋貨董事秉公定奪 
[法界捕房紀事]  
　　有某甲者不詳其姓氏里居落拓無聊僑居某小客寓邇者鶉衣百結貧病相連然不屑吹簫吳市以致飢腸轆轆終日惟蹀　街頭前晚大雨滂沱時倒臥於一枝春茶肆後小木橋邊至天明氣已絶矣某號巡街捕報知捕房捕頭令包探請同仁輔元堂分局備棺收殮○浙江寍波府屬某邑人某乙向在某輪船當水手頻年失就貧不聊生遂潛入招商局江天輪船竊取某客所携臥具船上茶房見之拘送捕房捕頭令押候堂期解訊○招商局行駛長江之某輪船停泊小東門外馬頭被妙手空空兒竊取某客所携雨靴一雙水烟袋一枝當場拘獲送入捕房捕頭令押候堂期解訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　前日天未黎明南市萬裕馬頭得月茶樓茶博士金阿大正在睡鄉陡聞櫃内有嗶剥　急呼同伴者察視驀見一人躍而出飛步奔逃而櫃中錢數千文曁單夾衣服若干件水烟袋二枝已不脛而走急追至門外則散錢滿地蓋賊時出後串繩忽中斷故棄之而逃也迨三新馬路中得以拘獲施以拳足然後解至二十三七鋪巡防局請懲局員姚殿卿二尹升堂研詰地甲禀稱小的查得此賊被失士力册處治身上略受微傷金投案訴稱贓物已當揚扣住二尹命提該賊研詰供稱小的姓張小名阿二向在南市作小負販刻因虧折囊槖簫然無以爲生以致出此下策二尹叱令從重笞責二百板飭具改過切結著地甲驅逐出境不准逗留○前日小船户苗小毛偕羅珠泉至南市大碼頭逼水茶樓啜茗嗔茶博士李阿二不善應酬與之口角樓中執事人出爲勸解苗羅突舉手批其頰樓主怒扭送十六鋪巡防北局請究局員楊聘俟二尹研訊之下苗羅同供稱小的等均本邑浦東人在大關碼頭駕渡船二尹謂爾等小船帮中人往往恣横行兇深爲可惡遂判令各從重笞責四十下著渡夫頭目沈阿華保出嚴加約束○南市十六鋪鐵錨弄會館弄洽興街新老太平弄一帶居民所傾穢物向由屋主雇工挑　浦畔前日工人某甲欲傾諸大碼頭工程局載運垃圾之船上局差不准工人與之爭持勢不相下嗣由中西各屋主譚畢禮復善堂長利洋行洽興號楊泰記公禀十六鋪巡防北局局員楊二尹以淸道事宜歸總巡主宰爰據情禀請鍾受百明府定奪○周阿招家居楊樹浦與附近許友發私通初猶秘密繼竟以伉儷自居旣而又與唐桂生私識因知許性情凶横防備甚周前日下午許倐自外歸阿招正與唐交頸酣臥許覩此情景不禁忿火中燒卽奔入廚下取切菜刀排闥而入唐始驚甦許卽舉刀猛砍中唐之臂負痛奪門而逸旋投是處巡防局控告李二尹飭差將許拘案暫行看管候訊○昨日上午江北人崔啓林投楊樹浦巡防局訴稱小的有小車一輛由姚金裕爲保租與同鄉人謝玉文被欠租價及米錢計共四千數百文屢向索取謝反恃蠻用武求請提究李二尹諭候派差提謝到案訊核○前日下午流氓無錫阿富紏集黨羽十餘人各懷兵器麕集於楊樹浦橋之東首未知其欲與何人爲難巡街勇丁見若輩不懷好意上前喝散又恐衆寡不敵乃卽回局禀知局員李二尹卽派巡勇往拘若輩遂遁往租界而去 
[英界公堂紀事]  
　　昨日上海縣署移文公廨請提呈控龔寳田串騙翡翠班指抵押銀兩之潘友春歸案訊理屠别駕卽飭役拘送至縣○二百十七號巡街華捕送迷失路途之婢女秋環及十四歲無名女孩至廨别駕著暫交官媒收管候失主認領 
[美界捕房瑣事]  
　　胡阿株竊取西華德路第五十一號屋内衣服若干件負至中途經包探石金榮緝獲解送捕房捕頭著送英界公堂訊究○昨日上午裏虹口公輸子廟門首倒斃乞兒一名年約三十餘旋經四百四十三號華捕報知捕頭飭傳二圖地保奚坤寳報請某善堂給棺收殮○江北人陶連芝昨晨在公和祥碼頭竊取煤炭等物經包探洪阿寳查獲拘入捕房押候解送英界公堂訊　○昨日上午有粤人梁阿如在北四川路與同鄉婦某氏毆打梁力大如牛氏大遭挫辱西洋人某乙見而不平將梁扭送捕房捕頭以梁兇横令押候解送英界公廨訊辦○昨日午後有住居楊樹浦東莊街之甲乙二婦人爲索欠起釁大肆雌威互相兇毆旋經二百九十八號華捕一併拘送楊樹浦捕房黎副捕頭以兩造均係女流因卽斥釋 
[金陵官報]  
　　六月十一日提督陳辉章周應堂范守雲劉本桂袁台春熊道實彭日新唐學聖崔萬榮吳女忠總兵任開奉王至祥何泰全命上端曾喜煦唐炳升周有責楊　琛楊志高副將李松山黎泰春劉得聖劉國聖羿志業周長友周廷幹李義信宋昌友叅將石永　遊　姚文煥李邦楷江得龍祖飛熊黄繼榮楊茂益宋復泰何興悌以上責下先鋒隨員均傳見提中營都司陳得勝金陵營都司劉秉庭大通營都司楊延亮瓜洲營都司劉發祥蕪湖　都司唐姚兆三江營都司袁名　安慶營都司李步鰲　州營都司曹祥春江陰營都司王昌齡孟河營都司楊友勝裕溪營都司吳斌臣華陽營千總詹在田吳城千總趙東亮湖口中營把總黄夢祥均到見來省領餉正任鹽城縣劉知縣張　煥均奉調簾差候選州判陳希藩到交缷婺德茶稅差來督轅　示提標前營遊鼙員缺本都堂查有淸江城守都司余南斌堪以請補又泗洲千總弁缺本部堂查有督　中營期滿武舉吳可傳拔補○十二日藩臺松禀知今日考吏治尊經書院山長前户部主事龍繼楝親拜知府沈　叩謝保舉直隸州劉運吉辭赴滬會營勘估修整艇船工程前安東縣王禀知赴蘇見撫憲新選泰興縣韓愔奉調簾差○十三日巡道胡禀知偕洋礦師赴幕府山等處看礦候補道何煥章外監訌又李維瀚内提調均謝委文闈差　錢松年禀知船廠交代淸楚知縣呂承瀚劉德元張狀彩戴光均奉調簾差又鄭學書禀知到北十二三叚保甲差○十四日翰林院庶吉士熊希齡到湖南來儲材學堂候補道楊辭赴滬與詳敎習立合同學生甘結保吉首府劉兩首縣張趙均禀知在龍王廟設壇求雨提右營叅將座得勝股文請咨福安輪船黄友勝送餉回單寗縣盧維　知縣張祖翼由蘇來均到知縣楊覲圭奉調簾差並禀知在府署閱時幼課卷○十五日翰林院庶吉士熊希齡會分部郎中勞啓祝到親拜湖南來巡道胡由青山看礦回木厘局候補道王城外保甲局候補道　楚西製騐候補道楊湖口製騐候補道陳桂森候補道高元錫均奉示　别又倪世熙早寗縣盧維　代理儀徵縣尋世珍謝委知縣馮璋到由蘇來廣西直隸州州判唐登岱安　試用巡檢鄒增窩均奉示騐看均見知府張炳生禀知監晒復成倉榖米局兩倉榖通判李宗似禀知本日開晒上年新榖知州張賾慶禀知籌餉案内保直隸州用布倉大使周殿魁禀知開驪上年新榖理問王肇鴻縣丞莊兆鈐均謝委文闈外供給所隨辦差梁國鼎到由蘇回又劉佐成叩謝保案補缺後以知縣用知縣閻懋曾奉示考試○十六日知府柯桐逢時到淮北回知縣曾鳳祺叩謝二十二年釐捐案内蒙請功一次又陳仕揚禀知在府署閱文正課卷府經歴盧文璧典史吳德麒均謝委文闈外供給所　辦差鹽知事興喻廷到由揚解餉來督轅牌示張望營都司員缺本部堂查有副將銜儘先遊擊祖　熊堪以借補籌防局候補道會見藩轅牌示江浦縣敎諭呂德　上憂遺缺查有試用敎諭王偵堪以署理 
[邗江官報]  
　　五月二十日丁觀察葆元抵揚公幹何分轅炳燾　回泰屬新興　屨鹺尹禀到戴繼尹其厚辭赴周莊梁鹺尹建中辭赴順淸河卡○二十一日廣東候補道俞觀察培慶過揚○二十二日知縣邵大令文炳由省抵揚公幹 
[上海六馬路仁濟善堂籌賑公所施子英經收山東順直湖北川東賑捐五月二十至三十日第十九次淸單]  
　　二十日阜陽亓衍澤堂紋銀廿四兩七錢　　申親銀廿六兩一錢四分三厘攀桂軒湯餅移賑洋二十元○二十一日何承德堂洋六十元王維自洋四十元毗陵元眞擅同仁洋廿七元二角劉楝求病愈朱仲林求母身健各十元陳　糜洋五元陳芝廷二元○二十二日何鋅璋明府銀十兩彭　青明府八兩二共申元十九兩二錢四分二厘杭州傳道堂同仁經募第四批洋四百五十三元三角保安同記洋呬十元　萱室隆福堂各洋三十元徐思泉爲子出痘轉危爲安洋二十元曹滋德堂洋十元方龍山爲許愿洋二元○二十四日謝祖善洋五十元言菊入洋二十元無名氏洋十五元杭州濟陽五十人洋十元梁溪無名氏洋七元隠名氏洋五元武林王文韾爲盡許氏求病愈洋四元四本堂知非氏各洋二元無名氏銅洋七元○二十五日子笙氏洋六元　王氏保佑小孩淸吉儲寛福堂各洋四元同少屏無名氏各洋二元子漢氏徐式玉各洋一元○二十六日延齡求安子銀四十兩宜剌主洋四十元程芷雋求病愈何守拙第四子求病愈朱氏求諸病速愈三户各洋十元金陵隠名氏洋六元無名氏求三兒百病捎除洋二元○二十七日王敬之募詠霓懋淸子奉輿堂　手無名三户各十元十八禾兌兩記八元○二十九日隠名氏洋五十元蕪湖匯豐莊寄來章子崔祈病愈玉山瑞源莊寄來無名氏各洋十元姚謝氏洋五元孫小禾洋阴元無名氏三元義泰莊銅洋四元○三十日杭州傳道堂同仁第五批洋三百五十七元趙和卿翁募募乙辉堂洋五十元又鄭煥猷吳欽之李雲亭余達佳羅功甫合洋五十元甬東桐心正堂祈平安經萬裕稱錫　各洋廿元柳志英保妻産平安周仁卿爲姪求病愈各洋十元李連子保平安并完前愿洋六元無名氏洋二元胡雨　爲李太恭人八旬冥譝資冥福洋二十元零一角又新友分　計李　軒李執夫張輔卿胡宇清鮑星甫高鴻軒萬心如七户各一元羅恭甫陳石盧君少牧合一元便玉君吳兆宜趙師言各六角　仰彭李稀甫合六角李又厚劉補愚汪選廷張　生潘進齋各五角劉仰山劉　伯合五角李純仁錢紹程龔佑之汪壬甫張漱瀾薛雨滋八户各四角保仰蘇三角胡北臯昧青合三角恆豐二角劉　和姜建勛吳　泉侣實吳殿三龔木生徐錫五黄子蘭戴幹臣朱詣亭韓秉國姚席珍鄒禹言十三户各一角吕伯純錢五百文吳鶴林趙　辛端錫著各四百文四户計一千七百文來洋一元九角○五月　共收規銀一千六百八十一兩二錢二分五厘叅睡洋四千五百四十九元五角扯七四四合申規銀三千二百八十四兩八錢二分八厘以上共收元五千零六十六兩零五分三　　澤六十七元連前共收元三萬一千一百廿元零二錢九分八釐銅洋一百四十六元除解各賑銀三萬零八百兩外淨存元三百廿兩零二錢九分八厘銀洋一百四十六元 
[上海虹口元濟善堂經收五月分送堂一文愿淸單]  
　　堂陳氏陳韋氏易葉氏各一元慈善堂貴德堂三元堂三户共洋一元張無名六角陶茂生四角劉庸錢五百文陳府銅洋四元胡先生錢洋四元共收愿洋五元銅錢五百文銅洋八元○隠名氏女史施藥洋五十元鄒金劉陳亷忠各四元羅廖氏永安號各十元心奉主人天洋　厚堂各五元胡理禮一元半竹居二元陳崇德堂第一二期施醫藥洋十二元八角四分陳張氏第三四期洋十七元二角一分陳麗明第五六期洋十三元一角九分陳麗明施茶洋十元共收　醫　洋一百三十四元二角四分共收　茶洋十元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
