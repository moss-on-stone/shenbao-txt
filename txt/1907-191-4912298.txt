# 1907 - 191 - 4912298

 

Page 1

 
 
   
 
 

Page 2

 
 
   
 
 

Page 3

 
 
[今日本報目錄]  
第一張　宫門抄　讑説　專電　緊要新開　本埠要聞第二張　專件（大理院正卿沈家本奏陳調查日本監獄情形清單）各界新聞　各業行情表 
第三張　小説（消露）　國外新聞　本埠新聞　訟案　振務第四張　文牘（江蘇敎育總會移蘇垣事務所文）　雜俎宫門抄 
　　六月初六日　召見軍機　澤公　紹英　寳熙 
[代論慶邸孫相奏改訂外省官制摺]  
　　奏爲遵　旨續訂直省官制恭摺具陳仰祈　聖鑒事竊臣等上年核定京内官制欽奉　諭旨分别施行復奉　上諭各直省官制著卽接續編訂州縣各官關　尤要現在地方自治一時難以遽行應如何酌核辦理先爲籌議等因欽此仰見　皇太后　皇上軫念民生無已之至意當經厘定官制大臣載澤等酌擬辦法電商各省數月以來節據各督撫先後電復到京其中或一意贊成或主張緩辦類皆各抒所見業經分别繕單進呈　御覽兹准載澤等將商定草案送交臣等覆核伏念中國二十二行省幅員之廣人民之繁非東西洋各國所能比視從前設官分職大小本屬相維近年新政日興職多不舉已不免稍形阙失而此次厘定關鍵尤在爲預備立憲之基是以司道以上各官旣與各國情形不同尙不妨隨時量爲更改至於司法各官以及府州廰縣各制則皆與人民直接而爲憲政萌芽共有此國共治其民如其受治之理初不致大相懸殊卽其施治之方亦不容稍存偏倚伏讀　諭旨以大理院專掌審判又諄諄於州縣各官除原設之布政提學兩司母庸議外按察司宜名爲提法司而不兼管驛傳事務專管司法上之行政監督各級審判别就省會增設巡警道一員專管全省警政事務勸業道一員專管全省農工商業及各項交通事務現有之驛傳一併由其兼管此外鹽粮關河各道各有專司應仍其舊分守分巡各道一律裁撤其有距省遼遠地方應須大員鎭懾者擬仍留道缺卽名爲兵備道由各省督撫察度情形請　旨置設或一員或二三員均就地方斟酌辦理此現擬増改司道各員之大槪辦法也至於此次釐定直省官制注重之處仍不外兩端（一）曰分設審判各　以爲司法獨立之基礎古者執法之官事權本不相假三代之士師兩漢之廷尉皆奉天子之法以爲天下之平權旣不分法無所枉　國家因仍明制分設布政按察兩司亦復保有專官截然不紊自州縣身兼其事始不免憑恃以爲威福今爲外人藉口而自失其權者正坐於此若使不相牽混自能整飭紀綱由此而收回治外法權初非難事如慮行政宫一旦不兼司法號令難施則不知行政處分之權尙爲地方官所有况地方保衛自有警政擔其責成又有慮及法官獨立將有枉法以行其私者又不知法者天下之公器豈容其意爲左右且監督之官檢查之法一切具在正不必鰓鰓過慮現在法部大理院既經分設外省審判之事自應由此劃分權限别立專司俾内外均歸一律此各省審判廳不能不按級分立者也（一）曰增易佐治各員以爲地方自治之基礎夫自治之機關包舉甚富中國循良之選往往以撫字心勞署爲上考究其實際不過以治民不 
擾聽訟稍勤畢其能事近年舉辦州縣事實表册於學堂巡警工藝種植諸端考核非不認眞塡寫率多敷衍蓋繁劇之邑詞訟綦多賢能之官已苦日不暇給清苦之缺又苦欵項無著風氣難開至於縣丞巡檢各官既不准擅受民詞又初無一定責成雖號分防幾同虚設以致民生坐困吏治不修而其原則仍由於官制之未嘗完備今使州縣各官不司審判則儘有餘力以治地方又於佐治各員各畀以相當責任更次第組織議事董事各會期如　諭旨所云嚴防流弊務通下情者其收效之多或不致於今日之敷衍從事而自治範圍亦必能漸求恢擴此各省佐治各官不能不切實增易者也夫以時會所趨事機相迫斷不能不改絃易轍切實振興惟各省地方風俗之不齊人民知識之未濬措手不易扞格必多有 
　　　 
 
 

Page 4

 
 
不僅如各總撫所慮人材難得欵項難籌者若必同時並舉其勢有所不能臣等審酌再三竊以東三省根本重地經畫宜先且一切規模略同草創或因或革措置亦較易爲功此次官制辦法擬請從東三省人手除實與内地情形不同者應聽其量爲變通期於推行盡利餘應令查照此次通則酌核辦理俾爲各省之倡直隷江蘇兩省交通較便風氣已開亦宜及時舉辦其餘各省分年分地逐漸推行卽一省之中何處宜先何處宜緩並由該督撫體察情形斟酌辦理惟須於十五年内務令一律通行抑臣等更有請者現因國民程度未及故不得不　第措施但由未及以幾於及全視官長爲之轉移若以時期尙緩　復因循安有程度之可望是在各督撫臣公忠體國力任艱難必使敎育普及人才輩出事事准諸公理以求通上下之情明法律者多則審判不致棘手盡義務者衆則地方必能改視然後預備始有實際立憲始有定期庶上副　两宫求治之心下慰海内　生之望此則臣等與内外諸臣所當兢兢共勉而不容或懈者也是否有當恭候　　斷施行謹將外省官制通則淸單繕呈　御覧所有臣等續訂外省官制緣　由摺具陳伏乞　聖鑒訓示謹奏 
（外省官制通則明日續登） 
專電 
[電一杭州（初六日午後八點]  
　　紹與府貴太守查封徐錫麟家所開之天生綢莊並拘拿徐創設之大通學堂學生内有某生被兵役鎗傷店鋪驚慌一律罷市（次） 
[電二北京（同日午後十鐘四十分）]  
　　岑雲帥三次奏請開缺政府之意如岑决計不赴粤任卽畀以两江一缺而以郵傳部尙書陳璧外放粤督（秀） 
[電三北京同日午後九點十分）]  
　　東三省郵政章程俄使　科第已寄迭俄國政府查核俟發還再議（八） 
[電四北京（同日午後八點二十五分）]  
　　倫貝子將起用或海軍處或農工商部議定卽發布（好） 
[電五北京（同日午後九點）]  
　　民政部用欵告罄現分電各省每年認定恊解的欵（書） 
[電六桂林（同日午前十點]  
　　廣西鐵路舉定梁廷棟爲恊理（烈） 
緊要新聞 
[皖撫恩親帥被刺六誌安慶]  
　　安徽巡警學堂　辦徐道錫麟行刺恩撫一事已五誌前報茲悉被拿監禁之學生歴經嚴訊均稱其時正在禮堂之前分排站隊實不知撫台被刺及各大員哄散後徐卽喊令站隊云撫台已被人刺傷快快各帶鎗彈赴撫轅保護並捉拿刺客旋至中途又命折回至軍　所取炮彈火虊頃刻見俆被獲始知撫台卽係徐行刺各人遂紛紛圖逃被兵拘獲實無開鎗拒捕等事等語現皆取具保結釋放其客籍家遠未經保釋者尙有三四人亦可無事此外又在軍械所地板下抄獲學生四名三名已斃一名則微有氣息如能調治救活亦可謂虎口餘生矣 
　　徐黨馬姓宗漢子改名黄佩係由學生供出業經拿獲刻有某道員具保謂黄生實係世家子弟並非馬改爲黄云云聞者疑之（閉） 
初二日南門口盤獲浙籍學生一名始云姓陳名成繼云姓靈名鍾岳當將行李搜檢均無禁物僅有自著小説一部訊其供詞據稱係徐錫麟電促來皖並與徐弟同來因渠不敢登岸仍乘輪赴漢等語現該學生已發所看管（特） 
　　升撫馮中丞接印後所遺藩篆由提學司　沈曾植兼攝已於初四日子刻接任。（周） 
[附錄鄂省查拿徐黨詳情]  
　　鄂督張香帥初一日晚接院撫馮中丞來電有徐锡麟之黨羽乘新豐輪船濳來漢口等情立卽電飭江漢關道桑鐵珊觀察設法捕拿觀察遂於初二日早七點鐘親帶租界會審委員吳小汀大令漢口都司陳士恒率同弁兵及警局偵探乘江清輪船並知旨税務司派理船廰及洋扞手等乘税關小輪下駛截拿行至陽選江面適遇新豐當即飭令停輪上船搜捕據船中人稱過九江時已被九江江防 
 
 

Page 5

 
 
　　府嚴司馬在第二號房艙中捕獲姓周名自由者一名桑觀察復遍搜無獲乃乘輪而返赴鄂督署禀　一切 
　　五月二十七日晨鄂臬梁心海廉訪接到恩新帥被刺警電其時除司道大員以外並無知此事者梁廉訪即手諭省中各學堂管理員敎員云安徽候補道現充巡警學堂會辦徐錫龄觀察係浙江紹興人前曾留學日本各處各敎員各學生有熟知其人曾相往來者務各書名於後限本日午刻回信各學堂管理員敎員接到此論羣相驚疑上堂時遍示各生均以不知爲對　各禀覆逾時梁臬復手書一紙遍告各學堂則皖撫恩新帥被徐道錫麟鎗斃　中司道請兵鎭懾之電信也噫梁廉訪羅織黨獄之手段無乃過酷乎（初） 
[附錄京師聞耗恐情形]  
　　陸軍部鐵尙書聞刺死恩中丞之兇犯徐錫麟供出黨羽尙多有欲暗殺鐵尙書端午帥之語日來異常恐慌特函致民政部飭巡警廰加派巡警於三條胡同住宅注意巡邏並由保定特調京旂練軍數十名來京前後扈從以防不測 
　　又郵傳部飛札北京電報局云所有安徽省往來商電凡密碼者槪不收發如有電文可疑者令收發委員注意檢查亦可見此事震動力之偉大矣（慕） 
[度支部擬請畫一銀幣北京]  
　　度支部以各省銀幣往往彼此不能流通殊爲圜法之害擬奏請將各省銀幣字樣統歸一律純以大清元寳爲文而各省另加暗號以示區别蓋援各國幣　通國一律不分省界之制云（丁） 
　　按各省銀幣不能流通以銀質不齊之故今不畫一其成色而惟注意於文字庸有濟乎 
[學部奏准考試舊留學生北京]  
　　學部議覆直督奏請給予詹天佑等進士出身摺内略云歷來精通專門各學之員特賞官階者史册昭然得人稱盛今哀世凱稱詹天佑等或遊學有年或精通實業臣等亦所深知惟若因曾膺襄校之役遂爲登庸之劵非臣部所樂取擬請飭下各省督撫訪求十年以前遊學畢業之員或耆儒碩士學習專門　無論遠近省分统限十月以前咨送到京由臣部　齊請　簡大員詳加校閲分别等第帶領引　見給予出身以曠大典云云奉　旨依議當由學部咨行各省查照辦理（上）按此事略見初三日本報專電 
[蘇撫通飭各屬勒閉烟館蘇州]  
　　蘇撫陳中丞准軍機大臣字寄奉　上諭有人奏江蘇省城及各屬烟館明禁暗開等語著陳夔龍嚴飭所屬官吏認眞查禁母稍敷衍原片著抄給閲看欽此○原片云再禁烟爲自强要政迭奉　嚴旨通諭各督撫實力遵行凡在官民同深欽感江蘇惟上海一隅五方雜處烟館最多查禁爲難臣風聞近日該地方官紳認眞辦理切實奉行而自省城以及各屬反不免觀望遲延各處烟館明禁諳開適啟愚民玩　之端請　旨飭下江蘇撫臣陳夔龍嚴飭各屬官吏母得敷衍貽害而令行禁止必自省城爲始臣爲地方有益起見是否有當伏乞　（聖鑒謹奏）中丞奉諭後即通行各屬勒令境内各烟館務遵定限於六有底一律閉歇在官人役提前限閉如有玩忽敷衍者定當據實叅懲云（具） 
[江督請訂禁運軍火專條]  
　　江督端方奏稱近在上海某國輪船上拘獲軍火等情請飭總税務司特定專條以杜外人將軍火私運來華接清匪黨譯字林報 
[大連税關入欵之興旺]  
　　大連灣税關每日所入平均約有三百兩進口貨與出口貨相較爲十與一之比例西六有内所收埠頭費計有日洋二萬七千一百零一元較前月已增九千四百元前日該處人力車全行罷工幸經警兵彈壓平復聞此舉爲日人所唆使云譯 
文匯報 
[松府條陳勦辦大帮梟匪辦法松江]  
　　松江府戚升淮太守因日前鹽捕中管在葉榭港被梟匪鎗斃弁勇焚燒巡船一案特上條陳於各大憲云浙西暨松屬鹽捕各營數十年來誤於以梟治梟之策病根甚深營官例用皖人兵弁盡屬巢帮陰以厚利覊糜巨梟爲得計本年徐道接辦更張太驟營官全撤易以他省人而巢帮之充兵　者或革或逃或告假紛紛離營而去廣招黨羽領　販私近來梟匪衆多實由於此松屬义港紛歧論地勢應添練水師論鹽務應扼要黄浦江堵截外來大帮稍寛内地小販論剿梟應調集鎗船以厚兵力乃徐道添陸勇二百人以巡緝内地爲主義沿海窮民肩挑小販何止數千當此　貴年荒營兵四出掩捕絶窮民生計地方騒擾紳者愁歎淵魚　雀徒　小販歸入大帮於鹽務何益鎗船每隻四五人每處兩三船零星散布能捕小販豈能禦大帮可知各營官志不在辦梟也沈葆義未投誠以前土客兩帮本是仇敵徐道調沈管帶爲中營意在以土著制客無論力不能制卽能制之恐將來土匪復熾轉滋後患現在客梟專與沈葆義爲難業經數次初九黎明沈帶三船泊華境葉榭港梟匪扮坐民船哭矗斃弁兵九名三船並燬非販私實尋仇也連日偵探梟黨出沒於蘇浙交界近太湖一帶約有二百餘船時聚時散知府博採與論參以管見擬内地暫緩巡緝免致互相勾結且兵分則軍合則厚當以寛小販勦大帮爲要著大帮 
 
 

Page 6

 
 
必由浦血來各鎗船調集黄浦江擇要屯紥陸勇二百亟改水師並多派眼線視其窟穴所在而勦之另以飛划等營輔之庶期得手梟退則官鹽自暢勿僅計較肩挑察看情形該營往年失之廢弛本年失之操切而不審機宜沈葆義且看一二月内有無後效總須調開爲要沈與前營蘇長慶不和蘇亦不熟情形知府雖營務處挂名一切調度毫不得聞卽與各營言之其誰肯聴日前徐道來松復經面禀不知俯納否伏乞憲台電咨浙撫　會商辦法（下略）（　 
本埠要聞 
[禀復東佘北簳兩山不便采石]  
　　蘇路公司擇定松屬東佘北簳兩山采用石子經江督札飭滬道派委同知陳袓煊赴松會同戚太守確查妥辦去後茲陳委員等禀復略謂查東佘北簳兩山采石諸多不便惟勘得婁縣轄境之小赤壁靑浦轄境之辰山有石可采卽經曾同出示曉諭以期釆石與保墳得兩全之道並囑經釆山石員紳和平辦理庶業主樂於出售紳民不致復有異言云（返） 
[復請遷移義塚興辦路工]  
　　滬寗鐵路圏用保安堂義塚地一案經瑞觀察將上寶两邑紳士擬具辦法入條移商滬　　路　管理處核議後茲准復稱查本路要工待用保安堂塚地滬時已允縻費滋多總工程司一再爲言馴至無可回答其因遲誤所縻各費無非出自借欵之中多縻一分則江蘇地方隠增一分之累該董等大局關懷維持公益此中贏縮自必了然仍盼迅卽擇地遷移俾工程司無復藉口路政幸甚（甘） 
[恭送吕尚書入都誌盛]  
　　華商團練隊暨商會各職員恭送新简外務部尚書吕大臣海寰起節入都已誌前報茲悉前晚五時先由商約大臣盛宫保滬道瑞觀察恭詣行轅寄請　聖安嗣本埠大小文武各官暨商界虞洽卿觀察李雲書部郎等均至金利源碼頭舟次恭送行旌並有華商義勇隊統領愷培君率領全隊站立浦濱行軍禮致敬軍樂隊長徐乾麟君亦率同全隊奏樂歡送頗極一時之盛云（南） 
　　 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大理院正卿沈家本奏陳調查日本監獄情形清單（續）]  
　　第二構造 
　　犯罪者之種類不同自由刑亦隨所犯而爲重輕重者終身或十二年以上輕者一年半月或數日科刑之等差既分長短執行之塲所卽有區别考各國改築鹽獄與新建監獄無不首先注重於拘禁重罪之監獄而置其他監獄於不顧殊不合法重罪囚徒長期拘禁度其初必經歷留置塲地方監獄或分監各種儼猶自小學中學遞升大學者程度漸高資格日備其能悛悔者幾希若初犯或未决之囚徒或再犯之最輕者習染未深湔濯尙易其切要倍蓰於重罪監如舍此而圖其不切要者是失經理之次序也 
　　構造之法條理繁密最要之原則宜以犯人爲標準按類區分蓋犯者有男女成年未成年已决未决之别故收容是等囚徒之監獄斷難混合於一日本各監男女未成年及被吿率皆構造於一所近年漸悟其非如王子地言之女監川越糼年監東京大坂拘置被吿人之拘置監俱依次分析第經費支絀全國未能一律獨立也構造之宜注意者謹列於下　一定額最近學説男監定額二百人以上五百人以下女監定額一百人以上二百人以下因犯罪者之行爲性質人格種種差異不能與以同一之待遇如一監之中置千人或千人以上則不能採適當之方法若在二百人以下則必多設監獄備具種種機關於經濟上每多阻礙故男監以二百人以上五百人以下爲率女監不得逾二百人者因管理女監必用女子不能任用男子但女子能力薄弱若收容過多自難勝任拘置監之定額頗難制限集制監等專收已决囚人甲監之定額若满可以移送乙監拘置監則不能與裁判所相離犯人既不能任意遷動且地方之大小户口之多寡訟件之繁簡被吿人能有幾許不能逆臆然適中之程度以五百人爲宜至糼年監可以三百人爲限一位置研究此事備極困難如拘置監斷产能與裁判所相離日本東京拘置監則不然遠在四谷每日開廷必須以馬車送逹費用浩煩且常因囚徒馳驅過市一則傷害社會風敎一則有逃遁之虞而於裁判手續進行非常遲滯鑑此數弊故拘置監務宜設於裁判所内或附近之地栢林倫敦巴黎等處亦莫不然此外男監女監其位置務宜避都會及市廛之中央與撗充區域所謂撗充區域者例如東京之牛込或四谷昔時本屬邨壚田圃今則户口鱗接故擇地之法非特察當時之現象尤宜測日後之變遷日本監獄環外塀周幕有營建公園者有開設茶寮酒肆者以當已未規畫及此是以蹈此弊害也然距訕廛過遠亦有不便利者在既爲監獄其中囚徒及執事人必多居恒日用輸入及制作輸出各物品爲數亦鉅巢鴨監獄米麥之價昻於市谷四谷每年糜費为理萬元而制作之物出自市谷值一圓者巢鴨止售八十錢皆由運送之不便也其餘無形之損害更難枚舉卽當日建築之始以無汽車水運之故運送材料咸賴薄笨車曳之而行多費勞力之工價故建築監獄固當稍離市廛仍須接近汽車停車塲之所或通水運之邨鎭水陸交通之地可便輸運也（未完） 
内治部 
[派員查勘溆浦水災長沙]  
　　湘省溆浦縣近因連日大雨河水暴涨低窪之處田園廬舍盡成澤國小民蕩析離居殊形慘苦當由該縣禀奉撫憲岑堯帥委錢大令煥樹於日昨赴該縣查勘災情禀覆核奪　亦 
[限令烟館改設膏店蘇州]  
　　稽徵官膏兼禁烟總局總辦提調等以禁閉烟館爲期已近特派員至各處烟館詳細調查限令改設膏店惟每圖祇准四家其餘一律閉歇聞該四家須提年前於六月十五日閉歇改換執照至七月初一日再行開市云（必） 
[請派專員稽查内河小輪鎭江]  
　　鎭江關税務司勒君日昨函致鎭道榮觀察略謂近來各處内河小輪載客逾額及碰撞肇事時有所聞查瓜口一帶港灣既多河面亦窄小輪來往尤易滋事擬在該處專設洋員或中員一人專司查察水道且該處爲南北扼要之區兼令該員稽查各小輪匪人蹝跡尤爲一舉兩得云（對） 
[建議恢復蒙藏貨幣權]  
　　中國政府以近來蒙古貨幣權已落於俄人之手而西藏之貨幣權又落於英人之手以致本國貨幣運往該兩處者反難流通實於財政主權兩有所礙目下度支部對於此事正在籌議善後之法譯大阪每日新聞（穎） 
[派員抽收牙帖税鎭江]  
　　蘇省財政異常支絀撫憲陳中丞現擬將各屬牙帖分上中下抽取税銀上帖每年出税銀二十兩中帖十六兩下帖八兩日昨特派王明府赴常鎭兩屬辦理一切（射） 
[天津造幣局之報吿]  
　　天津造幣總局第二期（自光緖三十一年十二月一日至三十二年十一日杪）之决算報吿據稱銅幣鑄造額共有一億一千八百十九萬六千三百二十枚共值價九十五萬四千四百四十九兩餘其中所獲之利共計二十三萬八千一百三十八兩此項餘利業已轉呈度支部譯大阪每日新聞（頴） 
[監印委員易人武昌]  
　　鄂督署監印委員劉大令秉權現因晉京引見所遺差缺由張中堂委本署文案候補知縣張鼎立大令兼辦（讀） 
[部駁請補同知福建]  
　　本任南平縣現署福防廰姚司馬步瀛先經上臺咨請升補斯缺現接部文以本任福防廰吕渭英未經具報開缺升入道班木便照准又支恒恭司馬請補厦防廰亦經大部核駁云（主） 
[清郷委員被叅湖南]  
　　湘撫派赴醴陵縣清查西郷委員梁鴻葆因濫責差保縱丁索詐被郷民迭次禀控由藩學臬三司會詳撫轅請予叅劾岑堯帥卽飭該委員將被控家丁蔣二交案審辦一面咨部查照并附片奏請革職（敏） 
 
 

Page 11

 
 
[巡局注重衛生揚州]  
　　揚郡巡警總辦黎宇生分轉以時當暑令七郡街巷窄狹垃圾汅穢之物居民任意傾倒殊於衛生有碍因卽廉雇夫三十名逐日打掃以重衞生（論） 
[札委專司禁烟人員南昌]  
　　贛省禁烟現由各大憲示期於六月底將各烟館一律閉歇所需開辦官售烟膏局及查禁人員昨經瑞鼎帥札委候補道五人專司其事茲將各道名氏調查列下　陶在銘　傅春官　吳清鑑　江峯靑　李紹鈞　（功） 
外交錄 
[批飭復查經售火油實情江西]  
　　贛省章江門外有洋油店一家出售美孚洋油經贛撫飭查是否洋商開設等情曾紀前報茲新建縣查明該店係趙幹卿等代爲經理招牌係明記字樣並非公司行棧當即據情禀覆贛撫旋奉批示該店並未懸挂洋商行棧公司字樣招牌既是趙幹卿等代爲經理其店主究竟是否洋商未據聲叙明晰仰洋務局轉飭再行詳查如果該明記實係美孚洋商所開由趙幹卿等代爲經理是顯違條約應照章即令收歇如果趙幹卿等係代華商經理應將店主姓名籍貫及並無洋股在内取具切結具報借查方准開設事關交涉母許玩延（鮮） 
[東三省煤税問題]  
　　東三省一帶礦產所出之貨例應抽税茲先就煤炭一項而論據荻原總領事之意欲將煤炭一墩作價一元每墩納税五分徐總督之意欲每墩作價二元應納税兩角彼此磋商遂改爲每煤一墩取税八分四釐皮外另納釐金税八分四釐通過税一角四分此議不日就緖矣譯大阪每日新聞（頴 
[贛省添設敎堂漢口]  
　　駐漢美總領事照會贛省洋務總局略稱本國聖公會主敎吳德施議定在江西省城内西大街添設敎堂一所今特派本會牧師余文卿携眷前往該處管理敎務誠恐沿途關卡及地方官未及周知請轉飭照約保護等語旋據復文謂該牧師來江設堂傳敎事爲條約准行自應飭屬妥爲保護惟該牧師籍隷何國所携眷屬共幾名口是否華人如係洋人應由領事照約給予遊歴傳敎執照由江漢關監督驗明蓋印以便轉飭各地方官隨時保護（儒） 
軍事界 
[添設實地測量學科南昌]  
　　贛省督練公所敎練兵備二處所設之測繪學堂現由總辦會議擬於所定各科外添設實地測量一課日前特委吳尹昌往南洋各學堂調查章程以便回省仿辦（因） 
[江漳龍道札辦詔安縣善後札文福州]  
　　爲札飭事四月間廣東黄岡會匪滋事詔邑戒嚴本道奉督憲電諭來詔與孫馬二鎭軍會商籌辦已先後撥勇防堵獲匪嚴懲並由道示諭局民母得聴誘入會爲匪及知情窩留逃匪各在案所有善後事宜應飭該縣次第舉辦除列單附發外合行札仰該縣查照單開各條辦理具報母違特札（一）編聯保甲清查匪類以編聯保甲爲第一要務昨據甲董縣丞許學天等具禀經批縣會紳舉辦應由縣叅酌向章選舉紳董切實辦理（一）稽查漁船　前奉督憲轉准廣東督憲周電據潮州道府電稱黄岡匪徒多由漁船渡載飭卽設法查截等因先經轉電營縣遵辦在案查詔轄漁船前往閩粤甚多應由縣查明各港澳愼選澳長責成隨時查報取□□結存案並繪具各港澳圖説以備考核（一）添蓋兵房　分水關爲閩粤交界要隘已曾商馬鎭軍撥勇駐紥以資巡防該處廟旁應添蓋兵房數問爲防勇棲止由縣召匠尅日興工事竣核實詳請報銷（一）增設電局　詔城並無電局遇有要事消息不通查該處電桿去城僅里許應接線城内於縣署旁安設電箱延電報生一人管理已向厦門電局詳詢章程辦法俟復到另行飭遵此外未盡事宜由縣隨時籌辦具報（申） 
[議停馬江船厰之原因福州]  
　　馬江船厰議停一節曾誌前報茲悉此事因上年北洋派員來閩察看厰内機器大半陳舊腐敗以之製船工費須加一倍耗所殊巨若加整頓非數百萬金不足以敷展布是以議停聞將來合擬南北洋籌出巨欵再行製造但北洋以馬江厰所雖佳船槽甚小不足以置巨艦卽泊船之港亦太狹隘有另擇别處興築船厰之議果爾則馬江之廠恐卽廢置矣（聲） 
[電請添募童軍赴伊武昌]  
　　伊犂將軍長少白留守去歲曾在鄂省招募步砲工程四營赴伊訓練日昨鄂督又接長留守來電請添招年在二十歲以下之童軍四隊聞張香帥已飭陸軍第二十一混成協協統黎元洪選派員弁代爲招募矣（今） 
[旗營開辦警察鎭江]  
　　京口副都統奎仲連統制以八旗營内旗漢雜居若非設立警察不足以資整頓爰於日前飭令左右兩翼協領各在該軍挑選巡弁一員巡長四員巡兵六十名并購置衣帽等件分段站崗聞日内卽須開辦云（進） 
[委兼粮餉總辦蘇州]  
　　署臬朱竹石廉訪現奉撫憲陳中丞札委兼辦糧餉軍械局於初五日奉札謝委（出） 
敎育誌 
[批駁擅給師範文憑長沙　]  
　　湘省黄氏中學堂附設師範速成科開辦僅有三月此次暑假時卽由該堂監督黄鉞等給發畢業文憑并具禀提學使請予存案當奉批云禀及名摺均悉查奏定章程即速成師範未有三月爲一學期者該堂師範速成科名爲一學期實止三個月辦法既不遵守定章所有該堂自給畢業文憑碍難准予存案所呈文憑鈐合仍行發還（指） 
[札准德領借地陳列敎育品天津]  
　　袁督札提學司文曰據駐津德領事克尼平函稱現奉本國駐北京欽差大臣雷札開前據山東濟南府高等學堂本國人敎員裴宜平禀擬採辦本國書籍及各項敎育品由工藝會凑捐敎育品二百三十八類計一千五百八十件内有天文地理地學理化算學手工圖畫各種物品咸係最新最佳最便利之件共裝七箱載運來華已在濟南府高等學堂陳列其陳列所係蒙山東巡撫批准 
 
 

Page 12

 
 
　　借用現擬轉運來津陳列并懇天津華官亦允借與處所俾得陳列於天津敎育實於兩國敎育各有裨益等語本大臣已札飭該敎員先將該敎育品箱件運往靑島聽候華官批示再行運津合行札飭該領事函商北洋大臣可否允准指借處所之處詳覆等因蒙此本領事查天津敎育占中國敎育界中第一地步且端戴兩大臣於去年在德國調查敎育極意研究故本國學部大臣於北洋學務頗爲注意關切遂搜羅敎育各品專輸中華以饜學界之眼廉似此舉於中國不無裨益可否懇請貴宫保俯賜借給處所如蒙允准該項敎育品約於西九月底抵津擬陳列兩閲月請裁酌示覆等情到本督部堂據此應田司在天津學務公所屇時酌借數間俾資陳列並令學界中人觀覧研究除函覆外合行札飭札到該司即便查照辦理（口） 
[江督核准學生校外規則南京]  
　　江蘇敎育總會近以學生校外規則咨送江督請通飭一體遵守當奉端午帥允准業已札飭江寗學司轉飭各州縣並移行官私大小各學堂暨巡警局勸學所一體遵守切實奉行（克） 
[高等小學招考新班生鎭江]  
　　丹徒縣小學堂現因甲班畢業遺額甚多擬招考高等插班生及初等新班生各三十名定於六月初一日起七月初十日止赴堂報名聴候扃試（御） 
[批查師範生與監督衝突長沙]  
　　前紀湘省民立崇德學堂師範生因請監督張貞集展期畢業致有衝突等情茲由各學生將情禀奉提學使批示云　禀該學堂監督張貞集無恥漁利揑誣惡辱各情如果屬實亟應查究仰長沙縣迅卽確切查明具覆核辦（亦） 
實業類 
[總赴漢查察礦務長沙]  
　　湘省新化益陽等縣所產銻礦出砂甚旺現因销場不暢囤積甚多以致漢上各洋行故爲抑價並有三個月不購湘省銻砂之約礦政調查局得信後卽議以五個月不准將銻砂售與洋商近日三路總公司及各礦商亦將議結團體以後不得將價値提高無論時日遠近决不出售聞調查局總辦涂觀察懋儒已於日昨赴漢查察一切矣（叔） 
[京奉鐵路之關係]  
　　奉新鐵路業已修理完竣中國北部鐵路總管理周觀察已將該　線易名京奉鐵路現自津赴奉者途中無需在山海關換車故於行客甚爲使利惟山海關之華洋商務未免因此清淡矣譯字林報 
[新民屯發見佳礦]  
　　去新民屯百二十里之西北郷有煤礦曰新丘論者咸以煤質過劣輕之詎近日有人切實試騐察得第二層以下煤質似較撫順礦爲尤勝聞中國官紳擬就此礦極力擴張又擬將關外線添築支路直抵該處以使運轉譯大阪每　新聞（頴） 
[閩督擬設萬技所福州]  
　　閩督松鶴帥現議創設萬技所凡遊手好閒者均令人所學習現已飭令地方官紳妥議章程呈候核奪矣（主） 
[商會禀准設立分所蘇州]  
　　崑新商務分會總理李慶釗擬擇各　　鄉著名市鎭添設商務分所以期聯絡而圖振興旋據東南鄉菉葭浜鎭商人以該處產有花布等貨商賈輻輳照章請設分所一區公舉陳國鈞爲商董呈由崑會轉禀農工商部昨已批准立案矣（敬） 
瑣事欄 
[永寗縣禀報獲匪詳情江西]  
　　永寗縣境有僧匪聚衆搶刦已迭紀前報茲該縣令禀陳省憲略稱龍泉匪僧李官龍紏衆行劫之日卽經團勇當場擒獲朱世進一名旋復會同哨官在源頭大礱等處先後拿獲匪目李癸發卽老臣子黄壯祿即三妹陳臣生卽老陳周凰生即昌禮並勾結匪僧欲圖攻城劫獄之劣生尹宗衡查周凰生係朱世進之壻並在周家起出朱世進寄存木箱搜獲匪票僞標内有定轉乾坤天德王旨及梁山結義桃園結義等悖逆字句是朱世進爲匪中頭目毫無疑義提訊李癸發等均已供認人會搶劫不諱除訊取確供另行禀辦外合將會營 
拿獲匪犯搜出匪票僞標情形申報查核（存） 
[批斥商船公會把持船捐蘇州]  
　　牙釐局批鎭江商船公會縣丞朱馮壽禀云察核所禀各節無非一網打盡爲壟斷之計自設商船公會以來各處添設分會收費歛費大拂輿情屢被禀控有案蘇常鎭仿照松滬舉辦船捐以濟公家之急按照所裝擔脚每擔止收錢十文爲數甚微僅在首卡收捐一次餘皆驗免實已格外體恤他處均已遵辦鎭江船户獨生異議聞有該會中人聳恿撓阻本局已飭縣查究今欲代收船捐外托報効之名内圖把持之實其用心可謂巧矣殊不知公家議立章程自有承辦之印委考核具陳何勞該船會之代議所稱各關卡需索規費原無蘇局各卡在内下游局查驗洋單各船不肖司巡或有索費情事現已將委員撤換分卡設有需索儘可指名禀控本局自當嚴究革治仰丹徒縣會同下游局傳諭遵照（間） 
[蘭谿縣勒洋截米之紏葛杭州]  
　　寓居蘭谿之紹興米商朱彰圭等因該縣賣照勒洋截留米袋電禀浙撫張中丞略謂今午縣主傳諭賣照八千袋仍勒洋二千四百元限明日四點鐘開放提岸八百二十四袋不還全船三千二百袋截留以熟報荒可見明徵請電示免勒飭將提岸八百二十四袋河存三千二百袋一律開放等語旋經中丞飭知藩司隨即電致金華府嵩太守云頃接紹商電禀撫憲孫令傳諭有放行八千袋勒洋二千四百元請電飭免勒并請將提岸八百二十四袋河存三千二百袋一律開放等語希即查明電復（比） 
[湖州府電請添撥漕米杭州]  
　　浙撫張中丞接湖州府電云前蒙撥借漕米濟糶遵已分派惟湖屬上年災重郡中缺米尤甚據李紳塏劉紳錦藻等瀝情請益擬懇加恩添撥一萬石以惠災區等語張中丞已諭飭藩司籌議矣（比） 
[查辦被控巡檢蘇州]  
　　靑浦縣紳士職員王承烈等禀控新涇司巡檢高其琛縱賭擾民請卽撤換蘇撫陳中丞以所禀如果屬實亟應查辦爰卽批飭藩臬兩司派員確查詳候核辦現兩司已委張大令　翔前往密查矣（具） 
 
 

Page 13

 
 
   
 
 

Page 14

 
 
　 
　　 
 
 

Page 15

 
 
   
 
 

Page 16

 
 
　　　 
 
 

Page 17

 
 
　　　　 
 
 

Page 18

 
 
小説 
[ 
[軍事小説消露（喋血生譯）（九）]  
　　幽草黏天。綠陰送客。明朝。貞雄又戴炎炎之夏日。出國門去。既至神户。出總長第一書密視意云迅速赴滿洲。母許逗留貞雄遂購三等船票去。有素稔其人者。羣譏誚曰。此殘廢之竹頭木屑將輸。入支那作棟梁矣。貞雄置不辯。流光冉冉。未幾船又逹門司。在停泊中。接温卿與秋勁　手書。各道行止。貞雄於驚波初定。旅客絡繹間。秋心叢雜。欲隋還黏驟膺郷報。如獲萬金。於是振襟拂袖。憑欄細誦。其感情之泛溢。殆與海波俱永矣。 
　　第一書曰哥哥靑睞。紫荆分折。翠墨牢騒。自從收淚送行。人海蒼茫。傷心鞭影。問不語之天。斫無靈之地。每到月黑更殘徒覺風雲撲人。冷氣侵骨而已。但既入狴牢。誓嘗鳩毒何如□□□日日高車駟馬酒沼脯林。牢盆满座。腰印壓人。妹實看不慣繡衣花帽。忍不住蚓屈龍泥。此身此心。淡生死如雪。湧恩仇如潮。雖彼濁氣薰天終不爲之所慴世。乘有可抵之隙。即以快刀切蔴繩之法當之。邇時天涯海角有聞杜宇聲聲。喚哥哥歸去者。卽妹一縷幽魂所化焉。惟今畫皮未蜕。不便撕破紙窗爾絮泊萍飄。風露珍重。竭目河山。不勝依依　妹温卿心叩 
　　第二書曰義友大鑒。陽關輙唱聲魂飛裂矣。狐悲兎死。同病相憐天下不如意事。偏使不如意人聚而有之。抑何遇合之奇突也哉。日來水裙風鬓。鎭守愁城。徒將辛苦癡懷。訴與靑燈紅豆。不知義友奔走郵　。當麥飯黄沙况味又何如也。興念死别生離兄仇友難。恨不嘘氣成虹雷飛電掣。一掃天下厲氣。豈願作弱女兒皮相寄閒情於花愁月病。何那百摺離懷。驚覊魂於幻蝶。一腔孤憤舞落魄於聞鷄　生情海。潮熱愛河。何處覓阿兄消息着破鐵鞋偏敎看義友流離涙枯銀蠟。欲叩訴兮無閽。徒昐望而抱柱倘得一朝重遇兩願欣償眞區區所靑鳥嘗探紅妝淺拜。銘祈禱於肝膽者也。空郵古戍。草白雲黄。紙短言長不盡馳慕。 
[秋勁襝袵]  
　　貞雄貯淚收書。太息四顧。陡覺天風浪浪。海山　蒼。無何氣笛哀鳴。機輪鼓動飇然一帆飛馳逐鷗鷺俱去逝水奔　行人朔北駒行船行兩兩相逐倏忽陸影潼潼馬島之黑點已接於眼簾。旅懷倀觸扣舷清歌曰。 
馬關斜照影迢遙。一片輕帆趁暮潮。欲訴相思人不見。六廷山色隔江招。 
　　满眸新綠對州山。轉首遼東幾日間。天險雄關看不盡。輕烟和露濕征衫。 
國外新聞 
[日親王歸國]  
　　初五日東京電云日本伏見宫親王由美文古武埠乘英輪蒙麥斯返國已於今日午時駛抵横濱 
[平和會宣戰問題]  
　　初四日倫敦電云海牙平和會提議法國所陳宣戰問題時中國代表聲請明定開戰二字之界限因中國曾遇有以出兵爲名而卽實行攻戰之故云 
[美日問題彙記]  
　　初四日倫敦電云據克利福尼省三第堊哥地方來電稱該處有日人私行測繪該處砲台等情業已拘獲美人聞之頗形激動但華盛頓政府宣言並未接得關於此事之官塲報吿目下所最奇者美國東部人民于西部之事情甚形隔膜須俟舊金山之日報抵紐約後乃可得其詳情○初五日東京電云美國各報近載有新聞紀日人以密測砲台被獲一節日本兵部大臣聞之力斥其妄並宣稱日本陸軍省並未有派員偵察美國砲臺之舉云 
[日將對美之忠吿]  
　　初四日倫敦電云日本山本大將在紐約演説時謂日美兩國邦交素厚必不致以細微事故遽爾毁滅尤有深願者美國素有名望之諸公愼勿爲一時意念所驅致入岐途云 
[砂糖條約]  
　　初四日倫敦電云英國各藩屬商務公所决議將砂糖條約接續施行者居其大半各報已將各處之决議刊載報端矣 
[戰艦失火]  
　　初四日倫敦電云太平洋法國艦隊中有戰艦一艘名日高羅亞者又遭火災當卽撲滅以上譯字林報 
[三國聯盟仍舊]  
　　初五日栢林電云德意奥三國聯盟之事茲按照原約續行之條　該約延續至一千九百十四年云 
[英俄協約就緖]  
　　初五日栢林電云據倫敦來信英俄協維所　關於亚洲事件大致已完惟詳細節目未經定議 
[大統領心满意足]  
　　初五日柏林電云美大統領對於山本大將來美之事聲言對於兩國感情並未有損殊足满意 
[韓使運動美國]  
　　初五日倫敦電云海牙高麗代表員於昨日將攻訐日人之書呈與美國代表攷脱君攷脱答稱美之與韓素以好意相待若欲有所陳述請親赴華盛頓政府申吿云 
[革除日人身税]  
　　南中國晨報云向例工人赴英屬哥龍波者每人須納税二十五元現加拿大政府不久即擬將該項身税除免聞其所以如此者因哥倫波鐵路缺乏日本工人之故 
[張伯倫重入議院之消息]  
　　南中國晨報云張伯倫大約明年可有重入政界之望 
[俄報論俄法聯盟]  
　　南中國晨報云俄國拿佛報素爲重要之報近著一論詞語間頗譏俄法同盟之舉巴黎地方見之皆爲憤憤以上譯 
 
 
] 

Page 19

 
 
文匯報 
本埠新聞 
[兵艦管帶保護船之周密]  
　　鈞和兵輪管帶馬廷樹奉滬道撥派接防浦江洋藥躉船後查得該洋藥躉船均泊十六舖南繁盛之區現内地禁閉烟館桀　者尙可遷至租界開　若將來租界一律禁閉稍一不愼恐生事端躉船常存洋藥三船共計値價數百萬金奉派保護責任攸關自應與提右營合力晝夜梭巡惟設遇事故徒言彈壓恐難解散擬督同水手等開槍攻擊否則難有把握因轉據情禀請滬道於租界烟館禁閉有期卽照會英　轉飭各躉船遷移　處以免枝節當奉瑞觀察批示云查核來禀自係防範周密起見應俟租界烟館擬有停歇限期再行酌定辦法飭遵至該躉船洋藥能否一律　存關棧並候　商税務司核辦可也畫 
[相國榮歸]  
　　致仕入學士　夔石相國於昨日在盛行轅起節乘坐官輪遄返杭州故里本埠各官恭送如儀（莊） 
[縣訊公子失竊案]  
　　前報公子失竊一則昨日將該竊賊解縣奉襄讞洪明府訊據供稱西門外徐家匯路張公館之傭婦被探夥小四子勾通小四子即紏小的與吳竇生於初一夜往竊　小的分得　鐲一雙傭婦得洋四十元明府查得公館失有贓　千金　巨判釘鐐收禁（車） 
[萬壽恭祝]  
　　道署牌示爲慶賀中恭照六月二十六日　皇上萬壽聖誕是日文武各官均朝服齊赴　萬壽　行慶祝禮於二十五日起至七日初一日止前後七日均穿蟒袍補褂爲此示仰道屬各官遵照届期整肅朝服於五鼓時齊集朝房一體随班叩賀特示（車） 
[公舉選舉局長議員]  
　　昨日下午商學界各團體在明倫堂投票公舉選舉局正副局長暨評議員當由衆公舉李平書君爲正局長姚子讓君雷繼興君爲副局長王引才君吳畹九君穆抒齋君等十五人爲評議員散會時已鐘嗚五下矣（厘） 
[提到倒欠店夥]  
　　安徽彩票公司被南市大發源彩票倒欠洋一千數百元控奉本縣李大令准詞飭提在案昨將該店夥張　渠王仲維二人拘解到縣大令命看管候訊（軌） 
[藥店控案移縣復訊]  
　　同德堂藥店主程梅卿前因收買恒大藥材行失竊藥料一案迭經裁判孫明府一再研鞫勒交竊贓報候交保在案茲經程赴道迭次上控奉批仰裁判員將案証並原解之包探蔣生福一併送縣備質訊明切實辦理孫明府奉飭後即遵飭照辦（永） 
[兇徒一再犯案]  
　　三馬路妓女九霄樓之龜奴王阿　因前日兇毆某甲傷勢甚重恐被拿辦即逃往蘇州現某甲已報捕請緝查王阿土毆傷朱阿弟一案甫於日前拘獲送廨從寛判具改過切結開釋今又有毆人之事是眞怙惡不悛（小） 
[移請領取盗贓]  
　　鎗斃西捕茅露案内之盗黨土阿四前經靜安寺捕房包探陳雲忠緝獲供出尙在嘉善縣境犯案劫贓甚多當由該探在各質典分别吊贜寄存捕房禀由公廨侈咨嘉善縣轉飭事主備具當本來滬領贓在案迄今日久仍未投領昨由捕房將各贜呈廨請示寶襄讞商諸英巴副領事諭令暫存　再移詢嘉善得覆再核（莊） 
[道批四則]  
　　俞富泉禀批此案上控距廨訊斷之期將及一年該商先請穆律師具函呈送義總領事轉　經本道批廨傳諭申斥迄今又已數月並不查帳自理仍請復訊來禀雖目列各仍托穆律師函送實屬有意違延歷來上控案件從無相隔如此之遠前據公廨詳復英總領事碍難允行所請照會復訊之處著母庸議○徐春禀批此案先經本道訪聞已將該鎭局員韓從九邦佐撤差並據委員禀復該員辦事糊塗以徐勝之妻金氏被其母舅周秀清藏匿張榮華處由張爲媒配　明山之子爲妻控局判鑫氏交龔徐勝不服判責物議沸騰等語正在核辦據禀前情清核與委員所復情節相同惟楊氏是否即金氏周秀卿是否卽周秀徐勝是否卽該民人仰上海縣分别查明飭提人証究明實情秉公辦理具報○土長吉禀批案經飭令陳前委傳諭應訊人証來轅投　日久未復來禀所稱　泰昌在押病危如果屬　不妨先予保釋一面卽中該丞查照前批指飭各節妥商復訊秉公斷結本道毫無成見該丞並非原審之員無所用其廻護果能辦理妥洽亦可免解道覆審之煩仰法租界會審委員聶丞遵照妥速商辦具報母違另禀並清撍黏發該廨原卷一束計白禀六件隨批發還　天成祥禀批已於王長吉來禀明晣批示仰法租界會審委員遵照另批辦理可也（軌） 
[金業學堂暑假開會]  
　　珊家園金業公立初等商業學堂於前日下午三時行暑假休業式并開遊藝會來賓百餘人頗極一時之盛先由校長龔子英報告開會情　大旨謂辦理學堂愈熱心則愈覺困難歷年愈久則愈覺不能完備且當此過渡時代所定學科如甲意者必　能如乙意如乙意者必不能如丙意故惟有開遊藝會請同業諸君暨學生父兄到校參觀以覘成蹟互相商榷以期改良云云次給修　憑計本科第一學年第二學期給憑者八人預科第三學年第二學期給憑者十三人第二學年第二學期給憑者四人次給奘品次開會次來賓沈君侃如朱君少屏演説慷慨激昻聞者驚心未由校董施君善畦演説金業學堂開創在各業先然校舍未能建築學級不能增添甚爲可愧至散曾已七時矣（川） 
[一舉兩得]  
　　日本東京東亞公司分支店在本埠英租界大馬路發售各種藥品並新譯各書近日售藥送彩購者擁擠聞每日均有得鐘表等件者昨日本埠寶順信局得甲等脚踏車一架現該公司又增一架以爲續購者之彩物此亦推廣生意之道也（南） 
[上海官事]  
　　寗駐防右司章京正黄旗頭甲防禦盛成由寗來昨到道禀見並呈江寗將軍公文一件　滬軍營管帶吳保恕昨由蘇公畢返滬卽到道禀知銷假　新委巡警學堂正敎習錢亞棟到道禀見杞訟案 
[上海縣案]  
　　徐如文向馬殿奎索討借洋被馬父毆傷多處經太陽廟巡局解　訊驗判馬責五百板押候傷痊再訊○　夥王坤全前日撈獲洋人尸身並匿取銅表一隻賣於王大昌轉賣於王阿全近被捕房查出將三人解廨送縣訊供前情判坤全大昌各　改過局二月阿全斥釋（車） 
[總工程局紀事]  
　　肇隆猪行主張蒼樵控恆記肉莊執事胡仁發欠貨洋三百餘 
 
 

Page 20

 
 
元奉陳參軍判交保理處○崇明人陳少彭賃居吳淞其三歲幼孩被同郷顧小惠誘拐價賣扭控到案叅軍判陳戒責一百下押送同郷會理處○總工程局廿四號巡士廖清泉乘坐周榮生之東洋車在途與黄春生之車亙碰致黄車壓傷廖某之脚扭案　黄罰洋五元以两元給廖醫傷一元給周修車餘两元充公○協和衣莊被吳阿二竊取攤上綢衣一件報探緝獲解訊判戒責二百下押十天贓給夥領囘（夜） 
[公共公廨早堂案]  
　　楊瑞林在東洋婦人處服役前日因事停歇遂乘隙竊取金表金練金戒指鈔票等物値贓洋二百零陸元押洋化用經失主查明報捕派探王掌貴抄出質票各物於昨解究帮讞寶子觀明府商之英巴副領事以楊供係替工某孩所竊判押候禮拜五再訊○劉阿三以妻金氏與王根林在家姦宿昨邀同姊丈徐金生張金奎等前往捉姦將王髮辫剪去吵閙之下報捕將劉金氏徐金生張金奎及姦夫王根林等一併解究明府以各供不諱判氏交劉當堂將金氏具領管束王根林咎有應得押捕房两月張徐斥釋○張錦芬竊取洋人油蓬報捕解究　枷示两禮拜期满押四十二天贓還原主○過犯袁阿七與邵阿葉向著名牌九司務林兆林硬借洋一百元先付七十元餘洋翌日在怡珍付訖詎林卽以拆梢等情報由包探張寶成拘獲解究邵延博律師投案代訴並稱林係著名賭棍奉牌飭提之逃犯受騙者不知几幾務求究辦訊之邵供開新吉陞棧因林欠找洋一百元向索還洋七十元餘洋在怡珍照付並非拆梢求宥訊之袁供是日係　老板叫我去喊林來的明府以均非善類判邵押三月袁開釋至袁控林局賭騙洋並購船爲由騙去洋陸千陸百元等情著押候過堂訊　○王永慶控姚連奎竊洋七十元除尋獲外尚少八元四角於昨解究明府以姚供是日在法界宏泰恊成昌等烟間不難訪查求察遂判押候傳到人証於禮拜三再訊○舟子陳小娘俞阿小林阿生俞阿明傳阿小串同划船婦人朱何氏張周氏竊取洋人煤觔報探解究判陳等四人一併押送上海縣轉解浦東總巡各枷一月朱張開釋划船充公○妓女艶香阁不願賣娼奔入公共公廨奉帮讞寶明府提訊判解堂會判在案昨解請究明府以不願到濟良所著發棲流所擇配○刦犯羅順興楊大妹劉友才在楊樹浦地方夥刦女子張大保等衣飾各物經郷人鳴鑼將羅等拘獲於昨解究判一併押送上海縣訊辦刀棍併送○公共公廨女犯陸鳳姐等六名挖洞逃逸經新閘捕房拿獲姚張氏一名解奉中西官訊供係蘇州阿保所匿判押候復訊在案昨包探陳云忠禀解紀如錦宋邱氏等到案聲稱各逃犯所在宋紀知情訊之宋紀等一味支吾判分别還押候查明於禮拜一復訊（莊） 
[法租界公堂案]  
　　望賫行洋東控合盛洋貨店主姚忻仁前定洋緞計欠價銀一千二百零陸两逾期不出請追中西官准詞傳姚訊追判人銀並保限一月還清○金光照偕張子明延律師投案稱金在南市祥記碼頭開裕豐米行該屋原係三德堂之產現售歸立興洋行管業詎該行置辦劉　堂忽將房屋轉租他人勒令退租投案請核質之劉供金所控無憑金供有經租人張瑞山可質聶司馬判退去候下期傳瑞山到案質訊　范阿連在途嬉耍撞壞某西人電汽車報捕將孩父范阿根拘入捕房判罰洋五元無力遵交解案判改押一天○竺壽通之妻鍾氏吞烟身死一案昨捕房將毛裕花解案判送　歸案訊辦○阜豐麫粉公司控大隆米店定貨不出一案昨傳大隆主章海山審訊據供所定之貨如查明洋關磪是二月廿四到申之貨的係王經年牌子者即可出貨否則係阜豐自悞鷹作罷論中西官准照施行候查明禀復（絲） 
[美租界捕房事]  
　　前日午後有西人某甲在三菱公司碼頭擊破小工王林生眼角出血由捕帶入捕房將王送往同仁醫院求治該西人押候送請該管領事署究罰○西人某乙在百老匯路某烟紙店購物口角撕毀店夥吳永池衣服由捕一并拘入捕房飭吳投該管領事署控告○俞阿榮前晚在百老匯路搶取某西人草帽一頂昨由包探緝獲人贓押候送究○杜阿三昨將其子阿二交西捕送入捕房控其違忤行兇擊破嘴唇等情捕頭飭投公共公堂呈控○章得福竊某姓牛奶由捕拘入押候解究（西） 
振務 
[江南製造局代收皖北義賑處報告]  
　　今將山東戴敬南方鶴人觀察募收第五批皖北義赈銀两業已轉解皖振總局谨將諸大善士台銜銀洋數目開列於後　計開　舘陶縣盛津願助漕平銀一百两王承先王國昌各助庫平銀八两程景賢助庫平四两王賓儒助庫平一两五分利津縣沈介褔并代募原來厙平銀二百七十一两欠平九錢二分去色一两八錢又英洋十四元京錢八十千潍縣宋并代募合城紳商濟平銀七十六两英洋二十六元高唐州周家齊并代募濟平原銀七十四两内欠平七分京錢一零五原來合厙平銀三十二两立人洋七十七元英洋二十三元次英吉林等洋十六元活銀八两一錢五分嘉祥縣劉孝祐并代募濟平銀五十两一錢六分邱縣魏葆澄助濟平三十两通濟當公捐濟平六两京錢十九千安鴻甲助濟平四两張嘉猷交到五十七號捐册原平銀十八两扣合庫平十七两六錢四分高苑縣涂紹光助原靑平三十两扣合濟平二十九两八錢六分華德中興煤礦有限公司助英洋一百元吕樂縣劉顯綱助英洋五十二元德順李大人助英洋三十元鳳都張大人助英洋二十元傳斯僑助英洋二元姚增智助英洋一元海豐縣楊辰選并代募立人洋一百三十九元英洋一元汶上縣吳義培并代募立人洋一百元濟平原渣尾銀二十七两扣四錢朱公舘代募旅東女界京錢三自千立人洋九十五元英洋三元老湘平三两濟平十五两庫平十一两玉興紀鉅鎔梁恩榮合捐京錢四千共收英洋二百七十二元合濟平一百八十九两四分收立人洋四百十一元合濟平二百七十七两四錢二分五釐收次英吉林洋十六元合濟平八两一錢五分收厙平三十二两五分合濟平三十二两五錢六分收原庫平二百七十一两合濟平二百七十二两五錢七分收濟平一百八十一两一錢六分收原濟平七十四两合濟平七十三两九錢三分收原平十八两合濟平十七两九錢收靑平三十两合濟平二十九两八錢六分收漕平復合濟平九十九两六錢收渣尾二十七两合濟平二十六两六錢收老湘增三两合濟平二两九錢三分五釐收原來錢一零五秤來庫平三十两三錢合濟平三十二两五錢一分收京錢四百三千三二合濟平一百二十五两九錢四分　以上共收濟平一千三百七十两一錢八分一零六六匯上海規銀一千四百六十两六錢一分正如有錯誤請逕函報舘更正 
今將山東周立之觀察募收皖北義賑第二批銀洋業已轉解皖振總局謹將　諸大善士台銜及銀洋細數清單列後計開　法政學堂監督方鶴人觀察代收濟平銀七十七两二錢一分六厘又二十六两二錢四分立人洋一百六元六六五合濟銀七十两四錢九分京錢一百二十六千二百文三二一合濟銀三十九两三錢一分五釐英洋一百三十六元内二元不可用八元折售京錢十五千七百文實洋一百廿六元龍洋十三元　陸軍小學堂代收新湘平銀一百三十三两六分五釐九五五折濟銀一百廿七两八分警察學堂代收京錢三百七十一千文三二一合濟銀一百十五两五錢七分六釐立人洋五元六六五合濟銀三两三錢二分五釐　濟南中學堂代收京錢四十一千文三二一合濟銀十二两七錢七分英洋二元第一公立學堂代收濟銀十八两二錢八分八釐京錢一百十二千五百文三二一合濟銀三十五两四分六厘立人洋六元合濟銀三两九錢九分英洋十三元内二元不可用實洋十一元　客籍學堂監督　叔吾觀察代收濟銀八十五两三錢四分京錢五百八十二千八百四十文合濟銀一百八十一两五錢七分英洋五元　高等學堂續收陳醫官濟銀三两四分八釐　師範學堂監督　立之觀察代收濟銀三百十四两九錢六分又一百四十八两英洋九十四元　以上共濟　一千二百六十二两二錢五分四釐又前存京錢一千九百五十文合濟銀六錢七釐　此次洋元易京錢十五千七百合文濟銀四两八錢九分　總共濟銀一千二百六十七两七錢五分一釐　實匯一○六八規平銀一千三百五十三两九錢五分七釐洋二百五十一元除　上海製造局電費洋四元八角六分郵費一角四分二四六三十元八扣匯費一元九角七分實匯洋二百四十四元三分　以上两款统於四月十四日由　順銀號匯寄　法政學堂續收英洋十元除匯費八分實匯九元九角二分總共匯洋二百五十三元九角五分如有錯誤請逕函報舘更正 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
　　　　　　 
 
 

Page 25

 
 
　　　　 
 
 

Page 26

 
 
[江蘇敎育總會移蘇垣事務所文]  
　　照得蘇垣法政講習所楊生辰極被押回籍曾據同學紳班陸蘭生等報告移詢海門廰有無迭次犯案證據茲接海門廰梁同知移復内開查楊辰極世居海門於光緒二十三年在前廰王丞任内以監生楊孔夷列名與闔族楊邦俊等控爭祖遺義莊經土前任批定歸其胞兄楊清鑣經管二十四年以紳士楊計籌列名紏合已革編修陳枬等貪利報買崇海沙灘釀成械鬭提省覊押其妾楊顧氏又於光緖三十年秋率領司帳何志賢等冒收義倉租息又搶奪義倉帳洋由楊清鑣禀請提究有案三十一年冬楊辰極回籍又以附貢生禀與楊清鑣議借宗祠開設學堂不及兩月即有校員劉偉等控楊辰極圖賴朿修一案三十二年八月又據楊清　等十三人聯名禀控楊應台卽辰極藉辦學堂尅扣義莊貧族口粮盗賣公田三萬餘步又率棍徒盛伯卿等赴倉勒收租息並提莊夥沈大郎私刑吊打請爲提究而楊辰極仗爲文生避匿蘇垣此次楊辰極又以耆民上赴　撫轅妄報災荒奉　撫憲押解回海提訊又稱所禀乃沈世璜楊雲鶴冒遞並據遞禀申訴稱係江蘇法政優等學紳兼自治會調查員曾經出嗣與蘇州吳縣籍世銘爲子遂人籍吳縣列入吳庠而查閲海門廳志仕宦封贈表所載楊辰極係附貢生二品頂戴候選道其祖楊朝鼎其父楊鏡涵亦俱以此封贈殊不可解查該生或以監生孔夷或以紳士計籌或以耆民辰極分案具控該族人又多呼之曰楊應台名稱紛歧並無一定向其詰訊則稱實係附貢生楊辰極貢照經前任通州汪因案吊騐未曾發還此外並無報捐職銜等語是該生既有控案未結又復假冒大員未便就此開釋已先行看管聴候澈底查訊明白禀候　列憲核辦一面將看管日期並初訊各節通禀查考在案正擬備文移知准移前因合將楊辰極犯案並通禀各緣由先行移復爲此合移貴總會請熕查照施行等因准此查楊辰極迭次案據既如以上所列經廰署通禀似未便干涉使此輩藉入校爲藏身之固官塲疑學界有左袒之非相應知照爲此移請察查備案（川） 
雜俎 
[黄金]  
　　太古石器時代。其人只知有石類。而不知有金屬。其後漸發見金屬。是爲青銅時代。金屬之發見也。其最始爲黄金。蓋黄金燦爛悦人目。且在於河中及地面上之巖石中。故發見比他金屬容易。 
[白金。]  
　　一千七百四十一年。白金始由歐羅巴入亞美利加。其後於俄國之山中。亦發見之。． 
[銀]  
　銀之發見。在金屬中爲最遲。然據創世記。當時似曾與黄金爲物價之標準矣。我中土則四千年前已發見。而認爲貴重之物。禹貢所謂銀鏤砮磬是也。 
[銅錫]  
　　銅之發見亦甚古。蓋銅不與他物質相混合一。與黄金甚同。錫之發見。大約與銅同時。何則因銅之發見後。未幾卽爲靑銅時代也。 
[靑銅。]  
　　銅與錫俱發見後。其時之人。以爲銅性大軟。乃鎔之而雜以錫。是爲靑銅。靑銅性頗堅硬。便於造器物。此時代之人。多用靑銅之器。故名爲靑铜時代。 
[鐵。]  
　　自靑銅時代以來。經過許多之歲月。而後知鑄煆之法。何則非知鎔解　石内之礦脈。分析其鐵不可也。因此事業之困難。故其費歲月自多。自發明鑄鐵法之後。凡鎗刀各物。無不用之。以代靑銅。而靑銅不過爲裝飾品之用耳。自鐵之發現至今日。名曰鐵器時代。 
[鋼。]  
　　鋼乃鍊鐵而成者也。其鍛鍊之法。自上古既已知之。或謂是客巴士沙人所發明。 
　　　　 
 
 

Page 27

 
 
　　　　　　 
 
 

Page 28

 
 
　　　　　 
 
