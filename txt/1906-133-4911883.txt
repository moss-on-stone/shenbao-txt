# 1906 - 133 - 4911883

 

Page 1

 
 
   
 
 

Page 2

 
 
[廷寄補錄]  
　　四月十四日軍機大臣字寄奉上諭修律大臣沈家本等奏刑事民事訴訟各法擬請先行試辦一摺法律關係重要該大臣所纂各條究竟於現在民情風俗能否通行著該將軍督撫都統等體察情形研究其中有無扞格之處卽行縷析條分據實具奏原摺單均著發給閲看將此諭令知之欽此 
[電傳宫門抄]  
　　四月二十五日召見軍機松鶴吳煦周爰諏馬吉樟曾廣銓 
[論徵兵]  
　　嗟乎。中國者合四百兆人民組織而成焉者也。民氣之衰。未有甚於今日也。國力之弱未有甚於今日也民氣衰國力弱。外患因以乘内亂因以作。禦之無術禁之無方國之恥。民之衰者振之。弱者扶之豈有他哉尙武而己矣尙武必於練兵始兵與民分則尙武之能力薄兵與民合。則尙武之能力宏。若此者又必於徵兵始。 
　　中國之民積文弱也久矣。一旦袪其舊習。而觀聽一新。則尙武之精神振由個人而推及社會。由社會。而普及全國。民氣不患不盛。國力不患不强外侮不患不能弭。内亂不患不能戢。蓋徵兵者組織尙武之團體使四百兆衆皆有國民資格。皆有爲兵思想。抗衡隆古。嫓美歐西。此其權輿歟。 
　　自直隷倡之各省踵起仿行。今者我蘇省徵兵。次第興辦。業將編制成軍。其投筆奮起。執戈就徵者縣以數十計。多者百餘人。官吏旣示以優待之儀兵士當不乏干城之選名譽旣隆。人人有敵愾從王之義。風聲所播人人有歡迎敬仰之忱。二十世紀之中國。初不意喚醒之易。轉機之捷有如是者。寗不可爲前途賀。雖然記者默察靜觀。中國之徵兵固屬萌芽時代。中國之敎育。尚在幼稚時代。竊竊然過慮者約有三端。 
　　一曰人格。曩者招募之兵。品流蕪雜。往往挾强悍之性質。貽害地方。或於酒肆茶坊。行其暴戾或於烟室妓館。逞其凶横以故騷擾閭　。紳商憤而控告矣。違犯規則。營主怒而笞懲矣。其自取辱戾。又奚待言今新徵各兵果有完全之道德否我恐血氣方剛不免蕩軼範圍之舉約束無術轉生破壞名譽之憂此不可不注意人格者一也。　　一曰科學。曩者招募之兵。類多轟莾之夫。不過於陣法槍法。稍稍練習。語以行軍之地勢。測量繪圖之藝術。攻守進退之方略。旣不讀書。又不識字。安從窺其奥窔以故無事則供牛馬奴隷之役有事則爲槍林礮雨之的。良可哀也。今新徵各兵果有普通之智識否我恐志行淺薄仍無以造技藝之精掇拾皮毛仍無以備折衝之用此不可不注意科學者一也。 
　　一曰團體。曩者招募之兵。罔非烏合之衆。心志不齊公德不講同爲一國之兵。或此軍與彼軍交閧矣同爲一軍之兵。或甲兵與乙兵又交閧矣。其入伍也。志在數兩之口糧。爲身家一已之私。非有爲公衆効力之忱。倉猝變生。無不解體。今新徵各兵果能捐私見而顧公益否我恐羣學不明渙散之氣仍難聚孤立無助範圍之力亦不宏此不可不注意團體者又一也。 
　　無人格。無科學。無團體。則徵兵不過變招募之名目。於國乎何濟。故就兵士言之。必有以達三者之目的爲天職就兵官言之。必於三者達其敎育之目的爲天職。不然者。雖待之以殊禮。而實效不可得也。攷東西各國徵兵之制。無不與敎育相輔而行。以故人格無不全也。科學無不備也。團體無不固也。而軍人實占世界惟一之地位。中國之於徵兵。創辦伊始於敎育亦未普及。所謂兵士者。豈能盡徵之於學界。且卽從學界來矣。豈能盡合軍人之程度。况雜以市井失業者聯袂而紛至。則向之所謂蕪雜也。麤莾也。烏合也。三者之弊竇安能免。未徵以前。旣少準備。旣徵以後。不可無準備。則前之所謂人格也。科學也。團體也。三者之敎育又安能緩。雖然。天下事創難而因易。今日。勉爲之他日必有坐享其成者。十年以還敎育殆普及乎。徵兵尤易措手矣。 
[本館接到商部奏飭各省通籌大局確定路綫專電廿五日未刻到]  
　　北京專電云商部奏各省籌辦鐵路請飭通籌大局確定路綫（交） 
[本館接到擬派黄誥爲萬國農業公院會員專電同日申刻到]  
　　北京專電云義國設立萬國農業公院照請派員入會外部擬以駐義欽使黄誥充之不日卽當具摺奏派（懷） 
[本館接到奏准奉天設立商務總會專電同日申刻到]  
　　北京專電云奉天籌辦商務請先立商務總會奉旨依議（懐） 
[英大員宴請中日两國之遠賓]  
　　二十四　　日倫敦路透電云英伯爵李台斯德爾君於日本公會主席宴客席間暢論日本天皇接待英國使臣之厚並云日本行事處處切中時宜日本駐英代理公使中國考政大臣澤公及中日两國之有名人 
 
 
 

Page 3

 
 
均在座譯字林報 
[英外部對于中國税務之意見]  
　　二十五日倫敦電云英國外務部大臣愛華德格雷君在下議院宣言謂中國簡派督辦税務大臣係屬内政本國有飭令該大臣管理税務之權中國政府聲明並無忽視一千八百九十六九十八两年所立洋債合同之意當洋債未清以前海關辦法當無更改處譯文匯報 
[德英會同詰問簡派税務大臣]  
　　二十四日柏林電云德國當與英國會同詰問中國更改海關税務之事譯文滙報 
[督辦關税之原因京師]  
　　總税務司赫德氏近因年老禀經政府奏准辭　回國所有各省關税事宜禀請簡派大員接管以便交代日前經政府王大臣商酌擬請簡派北洋大臣袁宫保督辦關税事宜因電商宫保旋接宫保覆電力陳關税事宜亟應整頓當奏請簡派大臣督辦并謂各省關卡洋員宜令照舊供職以資熟手惟須歸督辦大臣節制故十六日有上諭命鐵尙書督辦全國關税事宜而命唐侍郎爲會辦云（吕） 
[中俄議約注重界址京師]  
　　中俄議約之事外間傳説不一現聞近日王大臣最注重於勘界迭與俄使磋商一爲黑龍江一帶邊界俄人所私佔之地及該處礦地擬將派員接收畫定界址一爲恰克圖以北兩國分界舊日所立之鄂博四十八處擬將派員會同勘定重立鄂博云（吕） 
[奉省新軍議定先練一協奉天]  
　　奉省擬添練新軍及派袁雲台觀察爲督練營務處兼陸軍小學堂監督已迭志前報兹探聞趙次帥已與北洋議定先練新軍一協以立基礎俟客軍撤盡後再行擴充加練惟卽此一協亦須本年秋冬方能成立蓋目下猶多掣肘也（通） 
[議覆桂撫招募湘勇訓練新軍京師]  
　　廣西前撫李中丞奏請選募湘勇試練新軍一摺奉旨交練兵處覈覆現經練兵處王大臣覈議畧謂查選募湘勇試練新軍核與定章陸軍必須土著不符陸軍學堂章程亦無隨營學堂名目姑准暫設速成學堂一俟頭班卒業卽令停止等議聞已奉旨依議矣（吕） 
[江督分咨裁併綠營及議設警察學堂寗江]  
　　江督周玉帥接准巡警部咨會奏緑營疲弱請一律攺爲巡警奉旨依議抄摺咨會到院查江皖贛三省制兵前於光緒二十八年前督院劉遵旨酌量裁減奏明在案此次奉文改辦巡警應如何再加整頓改良自應由各該營或就原營汰弱留强或將綠營全裁另行挑選會同文員就各地方情形詳酌辦理督標各營責成督中城守兩恊會同江藩司妥議詳奏其餘江南北提鎭各標及江蘇撫標應由蘇撫部院提督軍門及各鎭台察酌商辦皖贛兩省各標營由兩省撫院主持酌辦至各省應設巡警學堂分别功課深淺輪流學習併應議定會商具奏等情刻已分别咨會各撫院及提督查照辦理矣（吉） 
[警部飭辦鐵路警察蘇州]  
　　京師巡警部咨各省督撫文云本部爲中央行政之樞亟應訂定一切警章力求完備查各省已通鐵路等處無論官辦商辦或官紳合辦均應速立鐵路警察晝夜梭巡與各該地方舊有防營分清界限各專責成免致偶有疏虞兩相推諉至車内外所出各種危險究宜如何防範應由各該總辦員紳酌量地方情形妥擬章程先行試辦並將該路徑長面闊經過處所行駛速率停輪段落及左右距離軌線若干尺寸應歸舊有防營或地方警察管理者劃界植木以爲標識一面詳列圖表曁辦事人權限警兵花名分别造册送部以憑核奪除已設有鐵路警察訂有專章者應卽抄章報部外其事已開行仍由防營保　者自此次奉到部文之後統限三個月赶緊籌辦鐵路警察擬章呈報其路甫勘定未經修築者亦應預籌辦法俟各該省造報齊全後由本部酌中訂定以歸一律相應咨行貴督撫希將貴省鐵路所訂辦事規則並按照本部所開各節分别酌擬章程圖表造册送部幸勿稍延可也（永） 
[學部新定官制入奏北京]  
　　學部堂官業已議定部内官制仍用左右丞左右參議郎中員外主事各名目聞已於十九日具奏（日） 
鄂督查辦參摺到京北京 
　　鄂督張宫保查辦江西藩司周浩參案已有覆摺到京聞自周藩以下道府州縣佐貳連累被參約共二十員不日卽當揭曉（閏） 
[議清查漕務積弊北京]  
　　日前户部各堂會商各省漕務積弊甚深應卽澈底究查廓清宿弊除咨各省督撫認眞清查外並擬重訂章程頒發各省遵照以重正供（和） 
[修律大臣議改築屋行刑京師]  
　　修律大臣伍沈兩侍郎所議築屋行刑一條係採用泰西電氣絞人之法擬在每省按察司駐節之地另建一屋將各州縣已經定罪之絞犯送此行刑（盈） 
[通飭各屬妥議刑事民事訴訟法蘇州]  
　　修律大世編訂刑事民事訴訟法繕摺入奏後由軍機處恭錄上諭隨同原摺寄交各省督撫蘇撫陳筱帥接到後卽將原摺單札發署臬司朱竹石廉訪遵照迅速照刊印本通飭各府州廳縣一體遵照體察情形悉心研究所纂各條揆諸民情風俗何者可行何者未盡合宜限文到一月内縷析條分據實禀復由藩臬兩司彚案復核妥議詳候具奏（永） 
[議定僞造郵票罪案京師]  
　　刑部日前有摺具奏議覆北洋大臣擬定僞造郵政局各項郵票及冒用舊日郵票等類治罪章程通飭各省一體遵行已奉旨依議矣（吕） 
[擬奏設游民習藝所京師]  
　　北洋大臣日前有摺具奏以近年以來無業游民日見衆多稍知安分者盡爲乞丐而黠 
 
 

Page 4

 
 
者不免流爲盜賊現在舉辦警察若輩必須設法安插擬請先於天津設立游民習藝所暫行試辦一俟辦有成效再行推廣各屬照辦共擬定試辦章程三十餘條札派朱道總辦飭令擇地開辦云（吕） 
[電飭各省嚴防盜匪北京]  
　　日昨政府王大臣會商近來長江等處匪盜日多搶刼滋擾時有所聞實爲地方之害應電各省督撫飭令地方官會同水陸營弁實力巡防認眞剿辦應如何妥訂緝盜功過章程詳細酌訂奏請辦理（訓） 
[電查營口海盜京師]  
　　十三日政府王大臣會議邇來營口西海一帶時有著名海盜糾衆搶刦勢甚猖獗業已電飭直督會同趙次帥派兵設法嚴拿勿使蔓延成患並飭將該處海盜情形作速電知以憑核辦（訓） 
[註銷通濟銀行北京]  
　　内閣中書劉坦上年在商部禀辦京都通濟銀行當經批准現在經部核閲章程尙有未盡妥善之處飭令重加改正劉中書以時期迫切諸事皆備不及再改遂禀請註銷旋經部批照准銷案（同） 
[湖南水灾五志]  
　　湘撫龐渠帥復袁海觀京兆電開馬電敬悉湘省入春以來陰雨連緜四月初旬復大雨滂沱湘河暴漲頻河地方園田廬舍均被淹没人口牲畜漂流甚多實屬傷心慘目衡陽清泉衡山湘潭長沙善化被灾最重醴陵寗鄉次之祁陽零陵湘陰又次之當飭善後局撥欵振救並委員携欵分途散放一面將被灾情形電請軍機處代奏現在水勢已退分委各員辦理善後賑卹事宜惟湘省款項奇絀早在洞鑒經此奇灾需欵甚鉅力難獨任執事關懷桑梓仍望於滬上籌募捐欵匯寄及早散放以拯流離禱切盼切鴻書養（語） 
[美總統議定處理華工十一欵]  
　　美總統羅斯福爲禁止華工事條議十一欵交議院核奪其在旨如左　　一自此例頒行之後十年以内各等華工均不合例進境勿論其爲中國子民抑他國籍民均同此例 
　　二凡旅美華丁倘未入美籍者不准由美國屬地遷來祖國亦不准由此方美屬投入别方美屬惟同一方屬土則可由此島過彼島也又凡旅美華工旣遵第三條之例領得復來執照者不在此例　　三凡旅美華工旣經註册者欲暫出境則可持其居留執照就近禀請專官給以復來執照及至復回有此執照者須卽放行 
　　四此例頒行之際凡各華僑均准報官註册並領居留執照不取禀費照内寫明本人姓名年貌事業 
　　五諸色華人均借徑美境過往别國惟必遵美廷所定防閑章程以杜偷走進境之弊 
　　六凡有華僑被人查出不合居留之例者卽可由美官出票拘拿審訊明白實屬不合者卽行驅回原來之國而審訊之時仍與别國民人一體看待任憑延律師代辨 
　　七此例所謂工字包括各項精粗工人卽如採礦捕魚畜牧行船洗衣與及開蠔醃魚等工人均同一律 
　　八工字以外各色華人均得來美境及美屬各處惟必先向中朝所派專官領取執照若無此項專官之處則華欽差領事官可以代之若並無欽差領事則美國領事官可以代之惟商人不論從何埠開船前來美境必先將華官所給執照交其就近之美國欽差或領事官騐明無僞然後加以簽押鈐記此項執照内須書明姓氏年貌旣到美境將執照交與關員騐明無僞卽刻放行原照交回本人 
　　九凡華人到境而不得登岸者許其向美官衙門上控並准其具保候審惟該美官衙不得擅判而必待專司外人進境之官判斷又凡有華人到境未有合例執照者可以交銀取保專司外人進境官可准其暫畱以待該華人取得合例執照爲止 
　　十各等華僑在美國應享優待與最優國人之居美者同一體惟不得任便入美籍 
　　十一凡從前所立各等條約有與此例不符者概行作廢譯支那報 
[英國不認德占南洋島地之傳聞]  
　　二十四日倫敦路透電云英國地方行政部大臣華德任錫孟君在下議院代外部大臣宣言不認德國將占領新加坡東南普羅利甌脱島之報告 
[英屬南斐洲多亂]  
　　廿四日倫敦電云南斐洲英屬蘇魯地方土人擾亂情形較前益甚特蘭斯哇已遣團練兵四百三十人由約亨尼斯保起程前往那特爾 
[英大員商議建築新加坡港口]  
　　二十四日倫敦路透電云英國殖民部次官温斯敦翹其爾君宣言新加坡商會與論皆反對建築該處港口之議惟額爾金伯爵以此僅商界一面之詞不足爲憑據後所見則此項工程在英國及新加坡两處　次會議實無再行延緩之理 
[德屬斐洲叛酋之窮途]  
　　二十四日倫敦電云德國西南斐洲屬地叛黨首領逃至斐洲英屬開普殖民地警兵捕獲譯字林報 
[德國郵船在日本海遇險]  
　　文匯報載二十五日長崎來電云德國郵船龍因號于十六號清晨由長崎開往神户時半途遇霧撞擱海岸汽船多勒號駛往施救惟仍不能曳之使出龍因號船底已鑿一孔海水泊而向入昨夜有日本汽船開往該處運送搭客赴門司 
[日本新任外務省大臣之消息]  
　　文匯報云駐英日本公使林董子爵簡充外務省大臣一説頗爲確切日本各報章皆載稱林子爵自與伊籐候會晤後卽允接受此職西五月二十號當見明文神户西報謂英人聞林子爵不再回英之信息當必悵然有感且繼林子爵之新任者恐英國之情勢未必能如林子爵之通達且於英日聯盟亦必能如林子爵之熱心贊助 
[俄國國民院議論]  
　　二十五日倫敦電云俄國國民院現將答覆俄皇之詞逐句研究每次演説時間以五分鐘爲限而議論紛紜不息 
[民政黨責斥美總統]  
　　二十五日倫敦電云接美京華盛頓海　電信謂美國上議院頗怒總統羅斯福君對於鐵路價值條件之意氣紛紛議論民政黨皆責斥美總統之反覆無常謂其始則求民政黨之進步繼又輔助共和黨也 
[德國止派兵至屬地]  
　　二十四日柏林電云德國不再派兵前往德屬西南斐洲境内 
[美議員贊成開濬巴拿巴]  
　　二十四日栢林電云美國上議院事務員皆表明願贊成開濬巴拿瑪譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[農業試騐場加派監督奉天]  
　　奉省農業試騐場將次開辦已志本報嗣聞該場總辦係委魏祉褆太史景熊刻又加派驛巡道陶杏南觀察大均爲監督因陶觀察熟諳東文俾可與日本農學博士接洽而魏太守則頗有辭差之意云（丙） 
[魁知府調赴黑龍江奉天]  
　　奉省督銷總局提調兼辦葢平鹽釐局委員魁太守陞現經黑龍江將軍程雪帥奏調差遣所遺督銷局提調一差由趙次帥札委財政税務所主稿委員同知周肇祥接替葢平釐局一差委浙江候補知府尹良接替業已分别到差俾魁太守料理赴黑（丙） 
[免抽巡警經費奉天]  
　　前任增軍帥創辦團練按畝抽收經費小洋二角五分以資練餉嗣經廷帥改爲鄉鎭巡警經費趙次帥蒞任後亦仍其舊惟鄉鎭巡警辦理甚不得法小民深以爲怨刻經次帥訪聞確實立將巡警總辦陳道希賢撤差一面曉諭鄉民將此項畆捐經費卽日停止免抽鄉鎭巡警仍飭認眞整頓經費暫由財政局籌撥（丙） 
[保護游歴敎士寗波]  
　　現英國女敎士李寶明來甬欲往浙江各處游歷昨由駐甯英領事布君繕就護照請署寕道喻太守蓋印並請通飭各屬一體照約保護太守已分飭各屬保護矣（具） 
[監督同時更代杭州]  
　　浙省高等學堂監督今年延陸冕齋太史承乏現奉學部電調應須入都由浙撫另延吳太史震春承乏又中學堂監督邵伯絅庶常現將赴日本留學政法遺席刻尙未得其人也（的） 
[蘇撫通飭趕辦初等小學鎭江]  
　　二十三日丹徒縣接奉蘇撫陳小帥札開振興學務爲目前至急之圖而初等蒙小學堂於國民義務尤關緊要亟應廣爲勸設竭力振興以養成全國人民之體格嚴切通飭各州廳縣諄諄勸導赶速遵辦禀報察核云云（再） 
[奉化縣學界之怪現狀寗波]  
　　甬屬奉化縣畸山學堂經董夏禹鈞創設該學堂時曾囑虞庠代募欵項虞慨然允之嗣虞因本村各殷户創立湖山學堂一所公推虞庠爲經董因之畸山學堂募捐一事不踐前約夏因是與虞挾嫌遂設法糾集紳士多人列名禀控府署謂虞阻撓學堂當由府尊喻庶三太守批飭奉化縣王舜臣查究旋虞得悉其事不勝驚惶親赴列名禀首趙紳霈濤處探詢知禀内列名五十七人大半係夏揑名虞卽遄回詎夏已知虞至趙紳處遣人狙伏於途次迨虞至徐家埠頭地方有吳康年蔣才夥夏寳春等多人突出將虞拖打至溪口縳懸一夜次早扭送縣署王大令以夏禹鈞野蠻舉動斥而不理嗣令其禀始將虞發押縣學現虞庠已具禀府縣呈請飭傳禀内各紳到案質訊以明虚實大約此案一時未能卽了也（具） 
[敎習推荐少佐杭州]  
　　浙省武備學堂敎習三宅縫造君現以堂中添設速成等課功課日繁適有陸軍步兵少佐橒木耕一君來杭游歴當由三宅君於二十日偕同晋謁浙撫面代推荐日浙省現須徵兵訓練并可備充敎練官因已於督練總辦商酌矣（的） 
[蘇撫通飭整頓團練蘇州]  
　　蘇撫陳筱帥以太湖一帶港汊紛歧素爲盜匪出没之區現經嚴飭各營認眞巡防緝捕自應責成各地方官整頓團練會合各營聯絡梭巡以期周密特通飭蘇屬各州廳縣認眞整頓團練會合各營聯絡緝捕聽候本部院隨時派員查察分别奬懲（永） 
[湖南官事]  
　　湘省新授臬憲莊心　廉訪賡良自交卸辰沅永靖道篆擬於十八日蒞省已由長善兩首縣預備行臺調署長沙府周鏡如太守儒臣自卸署常德府篆於本月十六日到省接署長沙新任擇十八日卯刻接印視事○調署善化縣王大令章祺卸署興寗縣篆於十六日到省擇二十一日卯刻接署善化新任（時） 
[江寗官事]  
　　昨日江藩司牌示江寕縣缺調泰興縣龍璋署理遞遺泰興縣以上元縣張壯彩調署其上元縣缺以現署江寕縣朱枚調署龍令未到以前江寗縣事卽令朱令暫行兼署（永） 
[漳州官事]  
　　漳州龍溪縣王祖錫因案撤任委計達三署理於十六日接篆詔安縣蘇大令署事期滿現委袁湘接署於十八日赴漳履新（中） 
[蘇垣官事]  
　　蘇垣游學預備科監督翰林院編修蔣炳章奉蘇撫陳筱帥照會兼辦高等學堂監督已於本月二十四日到堂視事○辦理善後局提調知府葛德潤奉撫憲札委辦理師範學堂庶務長差葛太守奉札後卽禀報到差○候補巡檢胡善元奉蘇州府札委接辦中學堂會計員稽查差（永） 
[湘省患水淮鹽被淹揚州]  
　　此次鹽業中人以湖南水災凡承辦該岸運商迭次發電查詢皆無覆音直至前日由漢口轉來電信始悉各商鹽廪已冲没殆盡聞蕭某冲去堆鹽最夥約二十餘票計已一萬數千引矣（詳） 
[梟菲就獲解省蘇州]  
　　著名梟匪董小必發現經飛划左營及水師副中營米鍾二管帶在太湖中獲住於二十四日親自押解來省禀經上憲飭發蘇州府訊辦（且） 
[白日劫絲蘇州]  
　　本月二十二日下午有一十餘齡之某姓童手持值洋一百數十元之絲貨行經靈鷲寺突來身穿元色號褂巡勇模樣之甲乙丙三人將童按之於地攫取其絲而逸童且呼且赶扭住一人當被咬破手腕血溢淋漓童忍痛抵死不釋途人聞聲麕集四面圍拿將三人悉數拘獲解至長州縣署訊辦（且） 
[無賴被責身死蘇州]  
　　蘇鄉陳墓鎭附近顧金虎因欠王阿三牛價洋十元無力歸還愿至王處工作以償道經陳墓鎭鎭人李鳴臺以顧曾欠洋銀二枚歷久不還糾同無賴吳連生將顧衣服盡行剥去顧憂寒得病翌日經王向李緩頰請還衣服詎吳糾率多人將王兇毆王忿甚來省投元和縣署控告孫花樓大令准詞飭拘一干人到案判各笞若干板吳重笞大毛板四百下押入營房吳受責後傷勢過重頓起大病大令飭官醫診治後令開釋舁回行至半途卽行斃命（且） 
[桃源縣兼辦營務清江]  
　　江北提督劉延帥以桃源地方遼闊匪徒出没遇有彈壓緝捕等事誠恐呼應不靈已下札委派桃源 
 
 

Page 10

 
 
縣知縣孫喬年兼辦行營營務處差使以期與防營聯絡（吉） 
[句容兇徒分别定罪南京]  
　　駐寗美領事函請飭句容縣查拿八卦會匪周小友等經句容縣龍大令將周小友等拿案訊供禀報各情已記前報現經江督飭派知縣趙興霙前往句容縣會同龍大令提訊周小友供稱並無爲匪不法情事實因各鄉民至土地廟燒香名曰土地會本年春間伊等近村時有幇匪棍徒詐擾各鄉民擬仿民團之意設八家爲一牌互相聯絡冀圖抵制幇匪於是訛傳爲八卦會旋經紳董議仍照民團十家牌甲辦理實無結會匪盟情事楊天德供係　火延燒松山雷正和等供認用鐵叉木棍將敎民魏國發兇毆多傷等語擬將周小友永遠監禁雷正和監禁五年桂錫山監禁三年楊天德擬笞四十照章折罰與貢海一併遞籍管束等情通禀各憲核示（永）　 
[來函]  
　　敬啓者吾邑田大令前年爲押葬之舉後以胥役騷擾輿論譁然事遂中止今春不知何故復見施行急切過於往昔其諭各地保也有十日内掩埋凈盡如違重懲不宥等語豈知地保本多狡猾奉命之下遂爾狐假虎威借端漁利他處不及知如吾珠溪十一念五両圖地保見有浮厝不問其爲有主無主遽爾拆搬人欲顧全　面不得不商請自葬而該保乃量其肥瘠或十數元或七八元少至三四元百端敲詐名曰扛費鎭上徐某曹某已被敲詐嗚呼作法於凉其弊猶貪十一念五兩圖特地保中之一二人徐某曹某亦僅被害者之一二人吾不知大令果何愛於胥役出苛政以資其需索亦何仇於吾民借枯骨以滋其擾害乎所最奇者有已經斥退邑廟司賑袁穏婆之子袁石麟卽袁天錫膽敢函上大令謂同仁堂辦葬不力角鎭某某等處浮厝徧野以迎合意旨而大令竟立出諭單有據袁天錫函稱字樣以堂堂邑伊而以鄉里不齒出身齷齪之人爲耳目體統何在聲名何在且葬事乃後死者之責其停棺不葬於地於財必有不得已之苦衷勸導之則可刑驅勢迫而又假權於奸胥蠧役未有不害民者也現在民怨沸騰苦無伸訴竊思縣尊爲斯民之父母報館係輿論之代表爲敢略陳一二伏乞登諸報端明察愛民如田大令或者見之而翻然變計乎是闔邑之福也肅此敬請大主筆先生斧登並頌貴報萬歲靑浦縣珠家閣闔鎭士民公啓 
[曾少卿經收華僑振捐第四次清單]  
　　周湘舲沈再軒顧養吾諸君由杭州匯到規元一千两京緞號張君文政經募洋二百元源盛公司滬局洋一百元李君鍾惠洋五十元李沈氏淑儀洋五十元無名氏洋五十元馬君　軒洋二十元印君喬林洋六元馮君寳成洋六元湯君中和經募洋五元萬茂木號洋五元李君佩之洋一元蘇詶張君　揚洋二元俞延記洋一元平松記洋一元共收規元一千两洋四百九十七元正特此登報爲華僑叩謝 
[商會經收舊金山賑欵十二次清單]  
　　常鎭陶道台匯解鎭江官紳商公助洋三千元上寳義務善會撥助元一千两上海南北市錢業公捐二千元錢鶴舫許存誠二君各二元松鶴軒徐延齡二君各一元東梅氏愼德堂各五角合登各報以揚善風 
[澤普海隅]  
　　救災恤鄰古之道也况在四境之内覩此風潮子遺之輩饑無食寒無衣有不惻然於心而援之以手乎今關司馬身先士庶慨助囊金分鶴俸之清亷慰鴻嗸之愁慘兼能代募多金以救災黎誠不愧民之父母聊誌數語以揚仁風計開各捐户姓名關大老爺助洋一伯元孫大老爺助洋二十元四知堂助洋二元射湖漁隠助洋一元陶正昌助洋四元陳雲章助洋一元陳長卿助洋四元收發處助洋十元方雲卿助洋五元黄性　助洋二元茂林堂助洋廿元華洋公役等助洋三十二元楊潤之助洋二十元陳鎭東助洋十元　廨科房助洋八元倪燧卿助洋五十元漢陽孫恆記磁器助洋二十元　 
[上海北市絲業會館賑公所施子英經收各處水災賑捐正月初一至廿八日第一百七十三次清單]  
　　初一日施程氏丁程氏　平安洋五十元○初五日吳蟾靑初九六十壽辰求保平安洋一百　○初十日有懷彭爲八小女求保病愈洋十元甬江局友爲小兒求保無病四元天發棧銅洋三元○十一日毗　宦閩老人莊仲愚壽筵移助足重台票四元　子厚台票二元陳長齡鈕瑞楨蘇繼齋三户各台票一元共五户合英洋八元○十二日頴壽氏求合家平安兒子諸病消痊洋三十元○十四日無名氏銅洋三元七角○十五日盛世棟世桂積璞爲太夫人五十壽辰筵資移助洋五十元黄古腴廿元玉梅氏求安氏周記三户各一元○十六日周仕沅子懋德懋功懋昭龍洋十元銅洋一元○十九日天發棧銅洋六元六角○廿二日江都王利辛求家室　燭平安洋二元求安氏無名氏各二元○廿三日雲間張寄齋爲兒恙求消災增福洋三十元頴川氏求眼疾速愈五元璜涇陳錫爵爲孫媳恙求愈龍洋二元○廿七日太倉錢菊記龍洋五元嘉定李廣翁龍洋四元○廿八日福建招商局王念劬先生募楊伯卿求病速愈洋四十六元三角○正月份共收洋三百六十二元三角扯七二六二五合規元二百六十三两一錢二分龍洋廿一元扯七二一合規元十五两一錢四分一厘以上共收規元二百七十八两二錢六分一釐銅洋十四元三角上年共收銅洋四千一百三十四元七角廢銅當十三十五個烊見規元五百五十八两砂錢烊銷連前共收規元五十一萬五千七百五十四兩八錢五分六釐鍍金押髮一枝珠墜二個小珠一粒銅洋十四元三角 
今日尙有各省新聞及本埠新聞均列入第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[閩提辦匪厦門]  
　　提督馬軍門前以漳浦土匪起釁調勇剿辦兹悉漳浦已鎗斃土匪十餘名勇斃一名該匪遁至龍巖州等處各勇跟蹤而往亦至龍嚴駐札云（中） 
[常德商埠清丈局委紳激成暴動情形湖南]  
　　常德府自闢商埠經岳常澧關道韓古農觀察迭次會勘現擬在仁智橋下面沙灣地方闢作新關基址已委李紳國鏞及楊某爲清丈局委紳詎兩紳操之過急一日由李紳飭該處地保傳集各業户速持契據赴資逢源蓮子行呈騐酌給價值該地保至各家催捉勢甚張皇語意亦未免過激致該處居民大動公憤糾集多人麕集李紳私宅同興問罪之師幸經觀察查悉立飭武陵縣廖子材大令派差前往彈壓當拘獲三人訊係李紳釀成立予開釋並據情禀覆道憲聞觀察已飭郡紳至各户極力開導各業户以爲旣須遷讓自應優給價值不得照契發還觀察以李紳二人辦理不善遂另委妥紳勘丈分别議價想不至再有暴動矣（時） 
[函請提追欠項寗波]  
　　甬江東洽泰號虧欠滬江咪吔洋行欵項日前由駐滬德領事碩君函致署寗道喻庶三太守請卽飭縣將該號主畢阿仁到案嚴追太守當札飭鄞縣高大令飭差立提到縣訊追（具） 
[遵札催繳捐銀寗波]  
　　浙藩札飭鄞縣略謂浙省奉攤賠款迭經通飭各屬當典錢鋪勸令勉力報効在案兹查各屬應解當典錢鋪欵遵照通飭加倍繳解者甚屬寥寥難保非經辦人等匿畱侵挪本卽委提姑寛開數札催迅將應解三十三十一年各捐銀傳諭該商等照數完繳刻日彚解應用如半月内不解定卽委員守提等因高大令奉札下當遵卽照會當典錢鋪兩業董轉催各司年將欠繳加倍捐銀及應繳原認捐銀迅速收齊務于十日内開摺繳縣以便造册報解（具） 
[接辦湖墅釐捐杭州]  
　　湖墅釐捐總辦朶如正前因撤差攺委船貨捐局員廉大令兼代已及月餘兹奉寳方伯委定夏太守遹桐承乏因於二十一日移交接辦（的） 
[厦門]  
　　厦門著名土棍林子祥近來横行更甚所姦佔廖某之妻前月間已接回家於初九日晚率同黨多人勒廖至私室逼寫休書街鄰咸抱不平簽禀廳署嚴拘懲辦○二十日下午打鐵路頭街錫箔鋪某號與某花生店各集多人互相野鬭各行號恐遭不測一律閉門地方文武各員聞報各帶勇役彈壓并勸導開市（中） 
[總鎭會哨吳淞]  
　　福山鎭鄭國鈞總戎於廿四日由福山鎭署乘砲艇抵淞定於出月初與浙江定海鎭姚軍門出洋會哨（川） 
[守戎自盡吳淞]  
　　狼山鎭標掘港營二號廣艇守備袁志剛守戎　傑近由京引見回淞得以補　此缺念五日午刻忽在艇次無端潛吞洋烟迨屬弁察悉已施救不及移時畢命當經他弁就近禀知營主張冠艇叅戎一面查其自盡緣由一面派員接署（川） 
[又演花鼓淫戲吳淞]  
　　淞鎭前有無賴在後街演唱花鼓淫戲經河鹽廳景二尹飭差驅禁並取具不再演唱甘結不料近日又有阿寕　等在彼演唱觀者甚衆地方公役多有陋規（流） 
[擇期接署提篆吳淞]  
　　江南提督楊軍門因病出缺由江督委現署蘇松鎭徐吉雲鎭軍暫署提篆所遺蘇松鎭則另派候補道陳觀察接署聞徐軍門擬閏四月初一日起程初四日接印（川） 
[禀請展築寳邑馬路吳淞]  
　　日前滬道瑞觀察至吳淞馬路工程局時寳邑紳士袁觀瀾等面禀瑞觀察由大校塲馬路興築一路直達寳邑南門以利官商觀察允爲轉禀江督察核（川） 
[滬城官事]  
　　蘇捕飛划營統領副將徐輔臣協戎錦堂試用縣丞完玉人二尹太璞昨日均至道轅禀謁○滬軍營統領龍葆珊軍門鎭國由松回滬投道禀知銷假○糖捐局總辦候補知府蔡詠南太守薰昨日亦赴道銷假○候補縣高文軒明府士彬昨日到道禀辭赴蘇○縣丞楊玉森二尹寳書梅蔭萱二尹祖培候選直隷州周揆一直制世颶昨均因公先後到道禀見（合） 
[中西官塲酧酢志畧]  
　　昨日駐滬法總領事巨籟達君在署設筵宴請本國駐京欽使並柬邀道憲瑞觀察陪飲○道憲瑞觀察定於今日在洋務局設筵柬請奉天候補道楊朗軒觀察來昭翰林院庶吉士熊秉三庶常希齡坐辦開濬黄浦事宜辜鴻銘部郎湯生開闢商塲委員候補道徐孝餘觀察飲宴（宜） 
[扶柩回籍]  
　　卸任韶連道調任廣東瓊崖道張子頤觀察端本由京引見回南忽在公館病故近由其公子爾常聞訃至申扶柩回籍昨日道經滬江舟泊南市大碼頭定於明日起程（事） 
[商部高等商業學校舉行運動會]  
　　徐家滙商部高等商業學堂上中院學生擇於閏四月初二日舉行春季運動會午後一時起五時止如届期落雨改於初六日舉行（助） 
[罰繳學費出學]  
　　總工程局新招之警察學生一百二十名撥入小南門内警察學堂學習内有謝繼昌一名前日無故告退由敎習禀明總董著令繳還學　洋二十元開除出學（寶） 
[浦東舉辦警察先聲]  
　　浦東爛泥渡等處近來洋棧林立時有流氓攫物情事　經洋商禀請道憲改設警察起築馬路在案兹經瑞觀察諭飭總工程局總董李平書明府等先將警察開辦然後籌欵築路各總董遵諭之下議定俟二十三七鋪新招巡士於五月初一日上差後再行添招學習大約總在秋間方能舉辦也（實） 
[拿究冒探騙錢]  
　　本邑西鄉虹橋鎭一帶近有流氓張玉峯王蓮卿張根香等勾串外帮痞棍遇有鄉民口角細故卽向藉端索詐並敢冒稱道署探夥索酬覆銷規費數元數十元不等愚民懼累無不飽共欲壑計被詐者已有十餘起之多日前又向梱保潘舜華索詐不遂竟欲糾黨拔潘勒贖幸潘知風避匿得免遂又羣擁至王玉山沈友根家勒索鉅欵王沈不允正在滋閙事爲道轅偵採查悉以該流氓等冒探騙錢立卽拿究王玉山等亦於二十三日投縣禀請汪大令嚴辦（宜） 
[誣控拆稍案禀道核示]  
　　錢鼎成控朱海郎王毛毛串同應桂馨陸頌和誣控拆稍一案經中西官會訊二十餘次尙未定斷前日關司馬飭胥將全案供詞詳細抄錄禀請道憲瑞觀察核示（力） 
 
 

Page 18

 
 
[盜犯解歸原縣一則]  
　　糾衆行劫元和縣境内財物之盜犯李萬金由該縣移文上海縣飭捕緝獲訊押在案昨經縣尊汪大令備文派差將李解歸元和訊辦○又洪阿九張鳳山龔和尙等三犯因糾衆搶劫川沙境内物件案發被英公廨獲解至案奉訊收押昨日亦經大令備文派差解歸川沙廳訊究（事） 
[上海縣案]  
　　塘橋巡局函解拐匪陳阿毛小孩顧杏元到縣前晚經汪大令升訊孩母孫氏偕寄父顧源全投稱杏元乃係氏子本月十七午後出外買柴失去今　在案求　給領顧源全供詞相同杏元供被陳阿毛騙往浦東是實質之陳供詞狡賴喝掌頰五十下鞭背三百五十下始供由某茶館主囑領大令判將陳釘　收押　杏元交伊母領去○陸順基控妻王氏被吳三益陸祥裕等姦佔藏匿亦奉提訊陸供娶妻王氏已有九載二年前被妻姊陸王氏偕襟壻陸祥裕牽引與吳三益姘識近日往　　佔反被兇毆求究吳供陸妻由祥裕夫婦説合　小的姘識已有二年今春祥裕　　引該氏另姘孫阿方小的因卽將　送還祥裕家中四月初祥裕之妻設計復將該氏送回致被捲失衣飾銀洋曾控巡局有察求請明鑒陸裕祥供詞支吾大令喝責二百板收所限交伊妻候究吳三益從寛免責交保尋交孫阿方及　王氏　奪○張栢生投案喊稱有住房一所光緒三年由故父將門面四間押與王永　處計錢一百二十四千又於四年份將後進一幢及廂房續押與王計七十千今於本月借本往贖王姓因押契遺失另立收清　將房契交還詎被第二次之中人張琴亷將單契掯勒不交爲此求請追究大令判候飭差查提訊奪○徐朱氏控夫叔徐仁和將故翁徐仁照户名方單押錢一案前晚復訊仁和供稱所押方單係徐士貴户名並非仁照求察大令因判將該單交案察閲○王陳氏投案　稱其六歲子被俞某恐嚇身死求請伸雪十六鋪地甲裘鎭亦投案供稱上月底有駐防所巡士俞姓將東洋車戲弄壓及巡士王子春之子當時孩母王陳氏向論反遭毆打王子春聞悉互扭至巡長處伸訴巡長以俱有不合斷令各罰洋三角了事詎料該孩受驚之後至本月二十一日夭亡陳氏投　總工程局蒙陳委員訊得　死與肇事時已將一月不能作爲驚死諭令小的理　酌償殮埋之費已由隣人助洋四元付給該氏將孩尸殮埋今氏忽又至案　冤殊爲不解求鑒大令得供向氏開導不必妄控諭令退出（宜） 
[總工程局紀案]  
　　鄉人胡案林於光緒十九年憑媒朱瞿氏聘定南市鹽碼頭開點心店奚阿生之女過門爲童養媳前年女因母故回家一去不歸前日投局控　准飭所丁提齊人証由正裁判官孫明府訊究朱瞿氏供爲媒是實奚供女於今年正　　外泡水走失風聞現在木　已經　人往查明府判姑交保限七日交女　　○朱家弄成衣匠周樹岐因被附近銅匠趙師卿調戲伊之妻妹口角互毆由巡士拘究明府訊得两造均不安分判趙戒責五十下周申斥完案○七鋪地甲吳春因垃圾夫缺額被清道處量悉片送總工程局請懲孫明府諭令具結不准作弊違干重究○副裁判官陳良玉叅軍前日在會館弄查見某姓家當街晒有尿布女褲諭飭罰洋三角忽有王耀山出塲不服因卽拘王至局由孫明府提訊以王事不干已判戒責五十下○祥記碼頭裕大燭店學徒昨晨　棄垃圾與垃圾夫馬向仁口角馬將店主袁松　拖扭由巡士拘究陳叅軍以馬不合戒責五十下袁罰繳洋三角○小孩周松咸在新馬路迷路由巡士查見帶　請示據稱年十一歲父名華華住滬北胡家木橋總董飭暫留局中聽候認領（尺） 
[英美公廨早堂案]  
　　錢紹基禀稱承辦滬寗鐵路局黄砂事宜雇陳阿二耶陳　福駁船裝運缺少黄沙向論行兇求請提究關司馬准詞簽差恊同美探於昨日將陳提案商之英副領事判押候過　質訊○粤人鄧陳二姓今春先後走失婢女均經報捕查緝在案鄧姓所生之婢連喜日前在途被主人瞥見當卽根問緣由悉由粤婦李王氏誘匿并稱陳婢　佑亦　氏處由命投訴捕房捕頭立飭華探王長桂將天佑搜獲帶回捕房昨早傳同失主送案請究連喜供三月初六晚途遇要王氏被誘是實天個供漢口人在陳姓爲婢七載因出門購物被騙訊之李王氏供夫在廣東贸易天個自稱懷孕恐遭主母責打願隨婦人至家司馬見該婢年未及笄因飭官媒騐視禀稱並無此事當堂判將二婢交失主領去李王氏押本廨二年○陳阿如控流氓王步清李阿富張　极等軋往烟館拆梢被王摸去皮夾一只内有大小洋及一百十九千之錢票等報由包探王寳生拘案求究司馬問錢票何來陳供在原籍售去田畝所得質之王等同供小的等與陳好友並未拆梢實遭誣控包探竇如海禀稱此案查得王等均非善類陳阿如常與爲伍錢票一節誠恐不實求鑒司馬判王押西牢一年半李張各押一年○楊樹浦怡和　廠工人蔡家萬陳阿余張錫坤女工胡金氏在廠行竊棉紗爲管工洋人案出拘廨請究判蔡等押捕房七天胡金氏押本廨七天○莊張氏禀稱有祖遺房屋數間近擬向各租户加租詎有遠族張長生出霸反被至婦人處搗毁器皿毆傷腰助　究張供並未兇霸實遭誣陷司馬問行兇時有無人見婦供現有劉姓房客到案作証質之劉文稱不知關司馬以所控無憑不予准理○女子王林弟與王阿三在美界失火處拾取洋皂棉紗等物爲公平保險行洋人報探拘究判林弟押本廨十四天阿三押捕房三禮拜○小流氓金阿毛捋去正金芬家小孩手鐲由探拘究判押三禮拜○馮福林竊翁和順烟館烟槍　　　辦判押三禮拜○王汪氏在上海縣控趙李氏將伊女招弟另嫁等情因李氏住居美界由汪大令備文移提昨經捕房飭探拘獲解案請示英　領事以來文並未　明事出城内抑在租界而請關司馬須將招弟交案訊明案情再行　縣○頑童陳阿昌竊殷阿福家烟煤拘送捕房解究判押　良所半年○陳海清　陳大炳借洋不遂竟取利用連戳數刀經包探邵仁福一并拘入捕房解究判　原　傷愈再行傳案質○訊陳小根之馬車在北海路碾斃十二歲　姓小孩　　相騐已志昨報兹悉死者名榮　在六馬路西首福昌典鋪習業昨有屍屬鈕本仁投廨禀補現在該馬夫願從豐棺殮求請銷案司馬以案關人命著於禮拜二覆訊後送縣辦理（當） 
[法租界公堂案]  
　　周炳生控法界陸稿薦醬肉店熊阿耕經手猪行虧欠洋四百八十元求追熊供該店業已盤去一切帳目由司帳人經理陳大令判限七天將帳查明禀覆修核○倪寶榮控苟　坡拐賣伊妻章氏有新　人章文宗投禀該氏卽渠寡媳章王氏已醮南翔吳四經爲妻奉判飭查在案昨吳投呈身　求領陳大令判倪所控無憑斥釋苟交保　查該氏　吳領回完案○永興行控張春泉抵押絲頭銀七千兩逾期不贖求追張供此員由張和記抵出和記共股東五人一時不能理贖大令判限八天到堂候核○　市街紙信坊前晚放火經捕頭查得保險銀五百两命探拘獲唐祥泰錢福昌王正美三人解訊王供因火油燈墮地遺火大令判罰洋廿元充公○匯利銀行扭王天生余永生周炳生串用僞鈔票請究余供票由愛利九東洋輪船帶小夥米十石售於東洋所得共洋七十五元十五元在東洋用去餘洋帶回上海不知眞僞大令判王周斥釋余交保候查○車主某東洋人控高小高虧欠租洋九十九元並少東洋車二乘求追高供前租俱已算清現欠租金六天僅十餘元大令判交保候查○瘋漢周炳坤在界滋閙由探拘案請示大令判發堂留養○江北人張阿明綽號小蠻子前日行凶將刀刺傷鄰人昨其姘婦張陳氏因張姓情暴戾求請離異張供與婦姘　九年前日因酒醉所致求恩給領大令准予具領去狀○陳成　葉小狗年均十一二歲竊某處衣服一包被探拘究葉母陳氏投案求領大令從寛判氏將子領回管束陳押候傳領○張敬發竊檀香一枝彼探查獲解訊判管押三天（臨） 
[新租界捕房事]  
　　新馬路福海里一百八十六號門牌某姓投報捕房稱妾某氏昨夜捲逃失去衣飾各物值洋百餘元開單　緝捕頭准卽派　馬阿美查辦○梅白克路五百廿號居民失去王如意一柄值價數十元又派克路三十二號居民被撞門賊竊去帳箱内大洋一百十元小洋二百一角均報捕房請緝捕頭准之（當） 
[美租界捕房事]  
　　甲乙二　兵棄醉至北四川路逢人毆打由捕向拘亦被毆及該捕急鳴警呌由印捕帮同拘獲帶入捕房押候送該管領事署訊辦○蔣掌福道經海寗　突被流氓杜榮生等强借不遂拔刀行兇受傷多處由捕將蔣送入捕房　送同仁醫院求治一面飭探朱子藩查拿行兇人送辦○高寶芝竊酒醉西人身畔銀洋由三十七號西捕拘入押究○嫣婦張周氏報稱住伯頓路前晚有張和卿與鄒阿金至家鄒强欲爲媒將婦人配張爲室不允逞兇求請查究奉飭鄒張再來鳴捕拘辦○小販陳仁謙至天潼路廣東水菓店購物不知如何被店主盧某用洋刀刺傷手背由捕將两造一并拘究旋由盧給傷　洋三元了事○包車夫胡和尙拖車至百老匯路破陳阿林馬車撞　車輪由捕一并拘獲奉飭　洋寢事（似） 
 
 

Page 19

 
 
   
 
 

Page 20

 
 
保善後各員時附片陳明俱有實蹟可徵早在聖明洞鑒且有奴才　　見及者想兄其胸有成竹識解獨超奴才擬俟該員由京回省後不令赴任留於省城創　一切新政俾得盡其所長惟旣欲嘔策其材能不便而牽夫資格合無仰懇天恩俯准將在任候補知府試署海倫直隷廳同知宋小濂開去試署廳缺免補知府本班卽以道　留於原省補　藉資臂助之處出自逾格鴻慈所有保升賢員官階辦理新政緣由是否有當理合恭摺具奏伏乞皇太后皇上聖鑒訓示謹奏奉硃批著照所請吏部知道欽此 
　　宫門抄二月二十一日外務部欽天監侍衛處值日無引見銘安專摺謝開復處分恩翁斌孫李士鉁預備召見王中堂續假二十日侍衛處奏派代進西苑門内大臣班派出壽耆阿霖召見軍機翁斌孫李士鉁 
[户部奏爲遵旨議奏事摺]  
　　户部謹奏爲遵旨議奏事雲貴總督丁奏滇省保護鐵路防營餉項别無可籌請飭部指撥的欵一摺光緒三十一年十一月二十九日奉硃批户部議奏欽此欽遵由内閣抄出到部據原奏内稱前以滇越鐵路自省城以迄河口綿亘一千數百里現值開工不得不多派營隊彈壓保叢當卽陸續撥出十營分叚駐札所有薪餉津貼等項應劃歸鐵路經費項下支發欽奉硃批該部知道欽此旋准户部咨該省二十八年三月奏將舊有防勇改爲續備軍二十四營此次派撥保護鐵路十營是否卽在續備各營内匀撥且同是防營不過就近鐵路駐紥未曾有勞逸之别所稱與本省防營不同殊屬未合鐵路經費指撥各省作爲購地專款自不得挪作他用應就章程内所定每月津貼四千四百五十两内開支等因到臣應卽查照辦理惟滇省貧瘠原以餉項不敷始議裁營就餉適滇越鐵路開辦是以將該十營移付路工節節駐紥並另招護兵二百名旣以藉資挹注亦免别生枝節實騰挪調劑不得已之苦心如非鐵路所需則此十營固可卽時裁撤以舒餉力且每月津貼僅四千四百餘兩卽無各項開支亦萬不敷多營之用而鐵路所經綿長千里尤非多派營隊不足以資分佈彈壓至若往來保護日夜巡察其勞其苦較之各防營實有過之前因專保護路之營無論何事不得輕調是以聲明與各營微有不同薪餉津貼均劃歸鐵路經費項下支發以免糾紛兹准咨鐵路經費應作爲購地專欵不得移作他用而此項路營旣萬不可少滇餉艱窘復别無可籌路軌經過地方均屬荒僻之區原紥要隘各營亦難再事抽調再四籌維惟有仍請每年指撥的欵銀十六萬兩解滇供支以維大局等語臣等伏查各省修建鐵路設營保護原屬不可少之事或調營填紥或添募梭巡均視餉項之盈虚由該督撫自行酌辦未有以保路之政而求部撥以餉軍者歷年各省咨送鐵路章程臣部猶堪覆按今雲貴總督丁振鐸乃以該省鐵路防營請部指撥的欵解滇支用在雲南邊瘠之區籌欵匪易不得不爲此請但中原軌道縱横處處需兵需餉誰能兼顧及他部庫同此拮据亦復窮於調劑况滇爲受恊省分平時旣仰給於人似此地方應辦事宜實屬責無旁貸自應查照臣部前咨仍於津貼項下騰挪濟用設有不敷祗當就地籌措將來路成之後可於餘利撥還此各省已然之辦法雲南不容獨異所奏指撥防營的欵之處臣部碍難照准該督前以餉賑急需奏經臣部撥給騰蒙關税銀八萬両已是格外通融猶幸非常年之用現在時局同艱隣恊殊不可恃疆臣受恩深重惟有振興地利以自保其藩籬於萬難設法之中勉爲支拄則滇軍所需似宜於滇餉匀撥庶與各鐵路章程均歸一律所有臣等遵議緣由理合恭摺具陳伏乞皇太后皇上聖鑒謹奏光緒三十一年十二月二十七日奉旨依議欽此 
　　宫門抄二月二十二日商部鑾儀衞廂黄旗值日無引見前廣西布政合張廷燎病痊謝恩吉和因伊子代進内大臣班謝恩壽耆阿霖代進内大臣班謝恩貴福錫嘏預備召見召見軍機貴福錫嘏 
[雲貴總督丁奏爲官軍攻克維西廳屬各匪寺撫輯僧夷屬境一律肅清摺]  
　　雲貴總督臣丁振鐸跪奏爲官軍攻克維西廳屬各匪寺撫輯僧夷屬境一律肅清恭摺仰祈聖鑒事竊查雲南維西應屬僧夷勾結叛亂焚敎堂戕敎士圍困官軍臣部奏派署督臣張松林督軍勦辦迭經先後具奏並電陳在案伏查該廳僧夷自阿墩被困官軍失利勢極鴟張以羊八景東竹林兩寺爲巢穴主持者爲各僧管事附和者皆土目土民並遣醜類分扼要隘地勢旣極險峻人復獷悍異常而官軍糧運之難雨雪之阻倍極艱苦署提督臣張松林於七月二十八日行抵魯甸細審地勢敵情定三路勦辦之策該署提督親率信軍砲隊並姜德興所部爲西路派謝有功率領新軍益以楊發旺一營並靖武等營爲東路土司木汝誠同建威左營扼守中路八月二十二日西路一軍抵小燕岩江邊僧夷隔江死力抗拒槍砲猛烈我軍伏地蛇行偪近江岸排砲環施助以開花砲力弊匪極多紛墜岩澗餘賊奔潰拖拉土目王福反正投誠退出大燕岩紅坡各要隘我軍乘勢進搗羊八景寺僧夷恃其險僻不虞官軍猝至寺僧二百餘夷匪千餘相與震懾各携輜重分頭潰竄一竄瀾滄江處一附東竹林寺該署提督卽於二十九日進駐羊八景寺中髑髏遍地稱爲供器殘忍慘毒不忍寓目其時連日雨雪朔風砭肌將士苦寒相對瑟縮該署提督勉以忠義並諭以深入糧盡非涉險出奇無以自存將士感奮遂分隊裏五日糧銜枚冒雪由紅坡山開道斬棘縋幽潛拊東竹之背另派兵團越瀾滄綴江外竄賊該署提督親率餘兵由白蟒山夾擊九月初六日午刻出賊不意進抵東竹該寺樓閣連雲外築土墻碉樓雉堞並極堅固因是悉力抗拒自午至戍我軍排鎗數十發偪進土城賊退入寺我軍跟踪猛進短兵相接斬賊七人生擒管事喇嘛老梭直實等九名夜黑山深餘賊悉由寺後潰逃附近之阿董阿墩麂子石等二十餘寨悉由土司率領陸續投誠該署提督逐一附循俾各安輯寺懸人皮一張查係陣亡嗩弁楊桂珍軀壳髑髏纍纍與羊八景寺等江外竄賊或斬或投誠亦均敉平該署提督復派隊接應謝有功此西路一軍進勦獲勝疉克僧寺之情形也木汝誠一軍扼紥兄工被賊迭向攻撲勢頗難支謝有功聞報馳援奮力擊退復率各營節節進取八月二十六日軍抵洛沙賊營於懸岩以槍俯擊我軍冒險猛登賊遂敗走亟拆橋以斷我軍之路奮勇據橋肉薄相當决盪數次斃賊甚多生擒五名溺死者尤不可勝計奪獲火鎗抬鎗多件復乘勝連克孔多或多各賊壘適該署提督派援之軍亦至合 
 
