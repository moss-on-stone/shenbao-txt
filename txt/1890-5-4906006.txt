# 1890 - 5 - 4906006

 

Page 1

 
 
[催取古今圖書集成] [  圖書集成局主人啓]  
　　啓者本局所印古今圖書集成于全書告竣後卽請與股者持單提取以饜元覩爲快之心現在尙有未經取去者所望速來提取俾本局早得息肩否則日久存在棧房設遭火患等情本局不能賠補也再本局除招股外尙印存若平部如有欲購者請臨申報館帳房面議可也此布 
[書板未售] [  申報舘協振所謹啓]  
　　昨承金陵董實菴大善士以家藏大學中庸木板助入本舘恊賑所其　倣目鑑本而校讐刋刻精美絶倫不特與坊板逈判低昂卽官局所别亦未必有斯佳妙童篆入塾必以此二書爲始基一經刷印流傳無患不利布三倍倘有力者配以論盂益爲有美必臻如能從速購歸印釘行世不特災民藉以活命而塾師得此善本亦不慮句讀差訛矣用志數言以遲良賈 
[出售上洋皂] [  申報館啓]  
　　今有江蘇藥水廠佳製上等洋皂杳潔無此每箱計十二塊售價洋一元本埠在申昌書畫室發售外埠分售則各埠賣報處各申昌均有此華香户製時用水甚少故製成之後堅緊耐久與衆不同有欲澡身而浴德者盍早購取乎 
[日本魯庵曾根先生紀念碑] [  天南遯叟王韜撰]  
　　先生姓曾根名鳳字元瑞號魯庵通稱敬一郎日本國羽陽未澤人也其先出於山東曾氏其後源備中稱平兵衞夫文十二年越後府内亂輔匿長尾景虎者也景虎後稱上杉謙信日本舉英雄者准爲第一備中以軍功食越後之一邑人呼曰曾根邑世世爲上杉俟家臣文化十年三月十五日先生生父松巖先生博學碩德爲米澤儒宗母麻績氏貞順有婦德先生少恬靜不好弄氣質湻厚事父母節孝年十五父病侍養不解帶逾年終不起哭泣哀慟中客感歎焉自悼喪父立志自書曰孟子曰舜人也我人也中庸曰人一能之已百之果如是豈有聖賢不可企及之理哉於是發憤讀書畫夜不休學人進天保之歲忽遘凶荒隣藩飢人來乞食者接踵先生家祿雖不多痛自節儉煮粥以振其乏先生學於藩校助教蘆川鴻洲天保四年疫癘流行人多死者鴻洲亦病門人在塾者皆逃去家惟婦人幼子無以侍病者先生奮然曰人生於三師有疾我豈能膜視哉垂涙請于母曰今師罹疫無侍奉湯藥者我聞疫癘不能犯正人縱死有弟在母欣然許之看護累日鴻洲終死歛葬皆躬自經理俊德公聞之大悅曰此他年寄託之臣也爲藩校學士子臥必丑起講誦　苦學亦大進侗庵劉先生見其所作新樂府曰東方白香山也爲助讀教子弟如春風時雨有豹變之妙士氣勃興生徒日多至堂不能容更增築一室學問隆隆前古無比宏化四年爲勝應君侍讀後爲侍中以堯舜其君爲己任同僚嫉其勵精潔行自立崖岸不與人同有讒之者先生不辯人服其德量文久元年爲讀長賜秩百石學風復大振安政五年喪母愛慕骨立猶嬰孩當母老病先生學旣成奉養極甘旨藥餌之需無所不至安政文久之際勤王佐幕黨派相分國將大亂先生憂之數上封事明治元年爲百銃隊頭賜秩二百石讀書如故先生欣然曰我久受迂儒之名世人宜見迂儒之所爲時薩長二藩權勢日震挾天子以令諸侯廢幕府而討會藩奥羽騷然民不聊生先生蒙命之翌日出陣於山形旣而出陣於越後二國亦有先生之門人到處簞食壺漿來而慰之先生與士卒樂飲不敢私一涓滴士卒有病親自秤藥量水有閒暇則集會士卒演說爲子死孝爲臣死忠之道士卒皆感激奮發咸有進死而無退生之心先生曰勇將之下無弱卒果吾有勇豈士卒有繭弱者哉每戰先諸隊勇進破敵欲爲皇國掃妖氛浴大日寗疆宇而靖蒼生也而兵連禍結曠日持久無干戈寗息期先生深憂之抗疏請自進擊以掃蕩敵壘不報時臥病於見付驛寄書總督曰微臣老病恐先犬馬塡溝壑願急蒙先鋒之命以報國恩言甚切至遂有進擊之命病亦愈踴躍謂衆曰一死報國之秋至矣如有病者則留而待後戰衆皆奮曰豈有病者哉爭理行裝先生欣然舉鞭夜已四更大雨如注闇黑不辨咫尺從導者魚貫而進直衝大黑邑敵營營敵軍第一堅壁也公營則已黎明令曰可發一隊齋發銃其勢如萬雷之川山嶽將崩敵遽然驚起有不帶而奔者有徒手而來者狼狽可笑初殺數十人先生大悅益銳進殺敵無數諸壘聞砲聲群敵四集銃彈雨注先生終戰殁年五十有五世謂之大黑進擊實七月二日也隊士戰死者九人負傷者十餘人有根津宇吉者勇而能戰殺敵數人收先生屍而歸國葬先人塋域先生以武勇每戰先登隊雖多死傷無敢怨者依慕先生如赤子之於慈母自越後歸者先謁先生墓而後入其家云子俊虎嗣賜祿百五十石先生娶穴澤氏女生一子卽俊虎是俊虎少有大志雄毅闊達而有氣節好學不倦不墜父風今爲海軍大尉旋升授少佐先生爲人寛厚樂易而重卽義救人之窮如己之飢渴自奉甚薄陰德宏　賓客來求見者無貴賤賢愚待之如一與人子言孝與人臣言忠貌恭言順能因事導人於善一接其音容者終身弗忘雖無賴頑愚無不化於其教好酒飲不多客至必酌酒閒談古今以相樂好稱人之善未嘗言人之短然與朋友交切偲責善有過不敢假借當封建世悉以武建國故其臣皆稱武士米澤以謙信之後沿習其風尙武尤甚先生强壯有膂力少學擊劍其勢如摩利攴天又學銃術好發大銃得命中之妙或不解衣游泳於深淵或不持濟勝之具登於大山曰爲他年戰時地也先生爲學一本大學之綱領條目而見諸躬行實踐嘗書杌上曰甄陶一世建功君鬥羽翼六經增光孔氏此其所自任也所著有屈樓四書大全四書客問四書匯編魯庵詩文集等受業者日盈其門户外屨滿先生教誨不倦隨材成器造就弟子數千人忠臣孝子賢人才士多出其門至今米澤奉職於諸省府縣者大抵皆先生之門人也先生教育之功豈不偉哉於是門人相議醵金建紀念碑於舊城址松岬公園邱上以傳其功德於萬世特郵書滬上請銘於余余知俊虎有素文雖弇陋不敢辭謹爲之銘曰嗚呼先生間世之英有文有武加以至誠文學之功多年在黌教育人材羽翼六經武事之勳一朝將兵每戰先登摧堅破營事親維孝愛慕如嬰事君維忠致身全貞兄弟友愛朋友眞肫應事接物無敢妄行公神在世赫赫明明千載不死豐碑泐名 
[本館接奉電音]  
　　昨由京反電傳諭旨四道敬謹譯登○十二月十三日奉上諭吏部奉道員施補華前 
 
 

Page 2

 
 
保知府未經聲明開復同知原案請將續保各案撤銷等語補用道施補華前經張曜奏准免繳捐復銀兩其前保知府時漏叙開復原案復經張曜於前月具奏聲明兹該部亦稱並非該員朦混且歴次保奬該部均經核准今忽於調取引見時比照勞績人員到部與原保清單不符例將所得官階班次盡行撤銷辦法殊未允協施補華歴保知府道員及加銜頂戴均着毋庸撤銷卽由該部帶領引見劉錦棠張曜應得罰俸處分着准其抵銷欽此同日奉上諭本日引見蔣益灃之子兼襲騎都尉候選通政使司經歴蔣德椿着加恩以主事用欽此同日奉上諭浙江鹽運使員缺着惠年補授欽此同日奉旨溥柏著加恩賞給委散秩大臣欽此 
[宣南鴻雪]  
　　傳聞内務府廣儲司銀庫帑項異常支絀而應放各欵迭據行催轉瞬年終放欵益鉅若不預爲籌畫非僅外衙門應領各欵無從給發卽御膳房等處應領之銀亦有不敷分派之勢擬援案借商欵數十萬金以濟急需並擬在長蘆等處應解明歲經費内酌提數成撥償借欵俾清款目禀請各堂憲酌核辦理未知各堂憲允准否也○兵部爲咨傳事武選司案呈所有奉旨交部帶領引見之已苦正黄旗護軍叅領若麟一員應由本部先行考騐馬步射以符定例相應咨行正黄旗護軍統領傳知革員若麟於二十五日辰刻備帶弓馬前赴東長安門外伺候本部堂官考騐○右翼前綘統領巴少司馬克坦布於上月廿四日已刻在阜成門外南城根二股馬道挑補右翼正黄正紅鑲紅鑲藍四旗藍翎長三缺前鋒十九缺先期咨請稽察右翼前鋒護軍統領旗務御史前赴該處會同挑缺○此次考試内閣繙譯貼寫中書計八旗滿蒙送者五百八十餘人每人投卷卷費言定錢票六千若貢監生以及候補候選應行呈騐執照者每人須再給騐照費錢票廿四千吏部文選司筆帖式科約共收卷照費京蚨六千緡左右承辦經書均沾厚利嗣於十二月初七日奏派閱卷等官初八日點名入塲考試○黑龍江將軍奏稱開缺黑龍江副都統成慶壯歲從戎轉戰數省歴著戰功身受刃傷積功洊保擢升黑龍江副都統嗣因傷疾奏准開缺回旗溯查成例軍營立功人員應准賞食全俸該副都統成慶旣經奉旨准其開缺回旗委係曾經出師打仗之員可否賞食副都統全俸之處出自逾格恩施云云奉硃旨父兵部議奏欽此○總管内務府大臣福大協揆等諭知管理官房租庫章京等所有該庫每年應收租銀若十租錢若干其中有無拖欠抗玩應行送追者迅卽查明詳細勾稽繕單據實禀覆以憑核辦該管章京等不得瞻徇情面私自彌縫遮飾如有關閉例揭須將租價若干何時關閉何時例塌有無存放木植磚石能否備用一併查明勿稍含混以期涓滴歸公○每歲應修京陵各項大小工程凡報由工部估核錢糧者工竣後須將用過錢糧數目報部核銷工部亦於年終奏請欽派大臣再行查核彙繕黄册進呈御覽以重欵項而昭核實本年查核錢糧經工部咨取各部堂銜名奏請欽派奉硃筆圈出吏部尙書麟書户部左侍郎續昌禮部右侍郎景善欽此○徐少雲少司馬於上月廿六日下午一點鐘在東長安門外考騐京外旗緑應行帶領引見各員馬步射計花翎提督銜卄用總兵奏補　將費金綬等十八員每員各試步射一矢騎射一矢中靶者步射僅俸滿叅將國樑張士江期滿雲騎尉陳錫鴻等三員騎射中的則已革護軍叅領若麟一員也○冬月中旬粤海關監督廣榷使英將本年冬季應解造辦處廣儲司銀各五百兩差員投納聞兩處均已收訖知照户部矣○李傅相將山海關新派委員馬慶麟到差日期咨報户部又山海關道誠觀察勳遴選馬撥以六品頂戴撥兵承福充補業將充補日期並照章加給口分數目報明户部以便嗣後易於稽核○冬月初間奉宸苑將恭修蠶壇各工完竣日期及承修各木廠先後承領借放南苑認工銀兩數目開列清單分咨户工兩部查核立案○總署於冬月中旬與户部咨文内稱粤海關開支稅務司修復公舘工程銀兩遵照在於洋稅項下動支巳准其作正開銷又咨催粤海關將欠解出使經費銀兩迅籌補解以免貽悮 
[京兆抵京]  
　　新任順天府府尹陳六舟大京兆彝現由儀徵原籍到京循例於京兆署内假治中公廨暫駐襜帷當卽繕其皇太后皇上安摺各一分差經廳於上月廿六早子正進内齎交奏事官呈遞並將緑頭膳牌交由軍機處呈遞大京兆於丑刻衣冠進内旋由樞垣傳令於第二起入覲上詢以地方要務奏對稱旨旋卽趨出赴各當道處禀安 
[嚴訊門斗]  
　　順天府學有門斗高姓者忽於冬月初間經北署差役拿去旋由北署解交刑部連日嚴刑拷訊傳聞此案因某言官奏稱每值鄉會試高輒包攬槍冐因此奉旨拿究究竟有無確供容俟續錄 
[老嫗慘斃]  
　　京師西安門内新開路内小菜園地方劉姓家寡母孤兒相依爲命劉係内務府正黄旗人月領銀一兩五錢不足以供衣食遂作小販營生以資貼補其母夙有肝疾時發時愈上月廿三日午後其子出外經營其母在室肝風忽發昏倒於地衣襟撲入火爐遂致延燒隣人聞有臭氣入室視之劉母衣服已成灰燼徧體焦灼奄奄一息赶將其子找回伊子見母被火燒斃撫屍慟哭繼而畏罪欲遁隣人揪住不放潛告本地面正紅官廳派兵將劉子拘去呈送提署轉解刑部簽分直隷司審訊核辦 
[軍憲行程]  
　　新任盛京將軍兼奉天總督部堂裕壽山軍憲於本月初四日節抵皖垣初七日沈仲復中丞率同司道及首府縣京八旗會舘設筵演劇欵之初八日各武員亦假八旗會舘開宴以盡地主之情初九日中丞又在署中設梨園重請壽帥赴讌初十日清晨親赴各署辭行隨卽挈同瀛眷仍乘師舟鼓浪東下在省文武各官均詣河干恭送聞壽帥至金陵度歲開正始履新云 
[皖省官塲紀事]  
　　四川候補道丁觀察士彬田鄂垣東下千初七日行抵皖江當卽入城拜會各大憲按觀察籍隷汴梁正途出身由部曹外放分發蜀中此次蒞皖實送裕壽帥過境也○正任壽州知州王刺史鼎臣建平縣知縣崇明府福歙縣知縣楊明府霈霖全椒縣知縣陳明府福沅均奉藩憲飭回本任供職候補縣曹明府敦鉞委署貴池縣吳大令雲翔委署舒城縣各員奉札後當卽趨轅謝委聞須於封印前接篆任事云 
[禾中冷信]  
　　撫憲委辦賑務之鄒觀察於月前特乘舟赴湖州本月十一日由湖返至嘉禾宗太守及嘉秀兩縣咸往河干迎迓十二日早六點鐘與劉大令宗太守並厘局劉總辦乘坐官舫用小火輪拖帶赴省恭祝許方伯壽誕并謁見撫憲禀覆辦賑事宜○本月十二日宗太守乘舟赴省垣恭祝許方伯壽誕○前報紀平湖解閙荒犯人李二至郡連訊兩次供認鳴鑼集衆遂下之獄中以待定案○南門外某醬園失去鞋子等物拿在竊賊扭送嘉興縣禀請訊懲○都司署旁有男子自縊身死適宗太守鹵簿經過督見情形卽飭僕取藥水灌救奈氣絶已久無可挽回至十二日由其妻前來認領備棺收殮聞其人姓陳年三十四歲向爲南貨生意賦閒日久住居嘉興屠甸寺鎭妻年二十五歲尙有兩孩皆在襁褓陳於十月間來禾找尋親戚本思借貸以繼饔飱無如世情澆薄見陳藍縷皆以白眼相加陳自念乞貸無門偷生乏味由是棄妻撇子飲恨捐軀是亦可傷已○秀邑撫恤局因地方跼促遷至精嚴寺内聞所辦房捐業己查竣年内先收半箇月至嘉色房捐並不舉辦現擬勸辦絲捐當捐如何勸辦俟有續聞再錄○前署海寗州汪直刺僦居北門大街其夫人於秋間仙逝現擇於十三日出殯執紼而送者頗不乏人也 
[姑蘇氣候]  
　　蘇臺自交冬令以來天氣和暖並未見冰旭日曈曈仰望蒼天無些子障翳蔀屋茅檐之下曝背者如披黄棉袄子咸感上天好生之德幾忘九九消寒故事日來陰晴不定頗有釀　之意但不知滕六君果果稅駕否也 
 
 

Page 3

 
 
[兩懲敗子]  
　　姚美郎　上海縣控稱兄子丫頭專事賭博不務正業裴邑尊升堂訊究姚稱兒子時取家中衣服掛押得錢在談阿新茶肆内聚賭小的屢訓不改日必竟欲售妻叩求嚴辦丫頭供稱小的業已知悔嗣後决不賭錢至售妻一事實係談所唆使小的固不願也邑尊喝令笞責一百板絏以巨練着具改過切結然後核辦○金炳發控稱兒子阿奎日事閒遊典衣以資揮霍裴邑尊訊究之下阿奎一再求恩并稱嗣後誓當改過邑尊喝令笞責四十板荷以巨枷發縣橋堍示衆 
[信局控案]  
　　老森昌信局夥張佐雯投上海縣控稱森昌信局主錢玉成等飾詞朦控强奪包封叩求研究裴邑尊飭提訊供張訴稱局主黄桂煊於咸豐七年在廣東開設森昌信局并分設湖南湖北漢口江西及長江各埠至同治十年上海局司事甘煥坤有私拆洋信事情因之停歇旋經錢禮泰添入資本分設蕪湖以下各局洎禮泰病故局務由伊子玉成接管上年鎭江局司帳畢姓私拆客洋四百餘元嫁禍漢口分局經黄查出告知玉成將鎭江森昌加一盛字復在廣東添設生昌盛調畢至上海局各夥聞知此事所有洋信不敢寄交上海黄恐於局務有碍遂在上海照章央同業五局連環互保在望平街另設老森昌信局以免混淆玉成遽生嫉妬復聽歹人唆弄赴英公廨誣控黄强奪包封以致黄及同事四人均遭覊押旣而招商局江裕輪船及太古公司長江各輪船先後到來包封均被玉成紏衆奪去盖玉成設就狡計將黄控押始可以肆無忌憚一網打盡也似此狡猾强覇實屬目無法紀叩求提案伸理裴邑尊以此案英公廨已有文到來當飭經承檢出給張觀春諭候提案訊斷 
[恩准給領]  
　　妓女寳卿至名利棧索錢滋閙經葛同轉訊得寳卿業已訂姻不願爲娼致成瘋病富將寳卿暫寄果育堂著其母張王氏函追其夫來案具領已列十一月十一日報章日前據張王氏偕婿邊阿一投案請將寳卿領回擇日成婚同轉　飭包罙往果育堂將寳卽帶案昨晨傳集一千人訊問先謂邊阿三日寳卿是否爾妻爾此次何田得信答稱寳卿確是小的　妻此次由岳母寫信前來小的方知此事來案具領已擇定本月十九日回家完婚同轉謂爾旣聘定寳卿爲妻知伊在上海所作何事答稱岳父張大寳向關粥店現在虹口作小工度日今亦來案同轉命將張傳進問爾究竟作何生理張供與邊相同復詰寳卿曰據爾母言將爾配與邊姓爲妻已擇於十九日成婚爾可知道否答稱知道問前次發堂時爾曾有瘋癲之症目下是否全愈答稱病雖愈每月仍有一次糊塗同轉復謂邊曰爾要領妻湏另請租界中的實保人方准給領以後不准仍住上海邊遵諭而退同轉復詰張曰爾女旣已許字邊姓不應任其在上海賣娼致伊忿恨釀成瘋病本應將爾重辦今姑從寛判與張立氏押候明日掌頰八十下釋放寳卿還押候邊阿三尋到妥保具領可也 
[英界公堂瑣案]  
　　李德章稱嘉定縣人家住寳山縣頭圖地方光緒九年分被土雲祥拆梢毆打當時本欲投寳山縣衙門控告伊挽人調停置備酒筵釋嫌修好近又借去洋六元尙不滿意前來尋釁倪鳳華是伊同黨一併交巡捕送案王永祥供寳山縣入並無拆梢事亦未借洋六元現在惟求施恩倪鳳祥供伊等爭擾我不過從中解勸並未帮同拆梢蔡太守飭將王永祥倪鳳華押候備文移送寳山縣訊辦○嚴阿七稱丁大生持十餘年之舊票據到我家内索洋五元付過三元尙不滿意爭閙不休爲此報捕拘案其實票係廢紙丁大生供旣有票據自應向收銀洋現在惟求施恩蔡太守以丁大生貪婪訛索判押十四天期滿交保○趙吳氏稱湖北人曹隆興與我同鄉有不知姓名木匠之妻欲與曹姘識伊兩人曾至茶舘啜茗又買帽子等物饋贈現被木匠知覺向我索人我往邀伊等致遭毆打頭額受傷爲此報捕拘案至木匠住在城内穿心河橋地方曹隆興供並未與木匠妻啜茗買帽該氏前來饒舌致相口角蔡太守以曹隆興不知自愛判罰洋二元撥允醫院經費○鈕嘉牛稱開設車寓被黄阿隆行竊棉被三條適在門前撞見獲住人贓後被脫逃上前追獲交捕送案黄阿隆供賣線粉爲生在車寓門口被伊拉住誣指行竊實係冤枉蔡太守飭將黄阿隆押候查明實情再行定奪棉被交鈕嘉牛領去 
[法界公堂瑣案]  
　　在城内開小烟舘之郭永興投案禀稱日前有陳春山等兩人來店吸烟一人睡熟陳竊取烟鎗一枝出外四處找尋毫無蹤跡嗣聞陳已被包探拿獲爲此來案具領同轉著郭將原贓領去判將陳掌責四十下候將搜出之當票十張查明再行核辦○捕獲陳家木橋賭徒李金寳並炭簍一隻籐　一隻骰盆一隻骰子六粒送案請究李供擺京貨攤在彼處買山芋被捕誤拘求恩釋放同轉判將李笞責二百板枷號一月示界○正大源洋貨店王吳典瀛投案禀稱本月初九日抽屜内失去英洋連小洋共一百四五元旋在廚司高餘坤箱内查出洋針五千枚確是店内之物高向不規矩爲此將伊交捕管押後由包探等來店查問以門户不開外賊何從人内必係内賊所竊遍處搜尋經店夥等在倒水之地溝内搜出贓洋並無缺少洋已呈案同轉詰高曰爲何將洋藏在溝内高供店主失洋小的並不知道同轉謂現有洋針明明在爾箱内搜出豈可抵賴高供洋針由别處取來不是店中之物叩永明察同轉謂若不嚴比諒不肯招着還押比究復謂吳曰贓雖由爾等查出尙須查明究竟何人所藏下期來案再核其洋准爾領去吳領洋叩謝而退○通事禀稱初九夜八點鐘時有東洋車夫在吉祥街飯店吃飯將車放在閂首飯畢恭外車巳被人拉去該車夫遍處追尋旋在密采里外國飯店門首將竊車之張阿榮獲住當卽送至捕房今特解案請訊原告未曾來案張供實因飢寒交迫以致拉人車輛欲得幾文錢藉以餬口同轉謂别人車輛爾可擅拉耶判明日在捕房笞責五十板冉行訊究○有恒洋行收租人張錦和投案禀稱前控顧嘉仁共欠租洋四十七元楊渭標何嘉大等共欠洋五十四元蒙諭將其夥莊寳來管押限期繳清無如顧等出外延不付楚逾期已久爲此與顧等同至案下求請究追顧嘉仁供欠洋四十七元現有二十元繳呈其保夥計莊寳來出外尙有二十七元求寛限二十日先繳十元同轉謂租洋理應早日還清延至今日尙要寛限實屬混帳爾夥莊寳來准爾保出其洋限于十八日一併繳楚如敢違延立提究辦所有繳案之洋交張領去○包探在途緝獲小剪綹一名在身畔搜出皮夾内有洋四元六角眼鏡一副後有夥友到捕房具保亦經管押此已列報昨晨解案據包探郁庭湘禀稱前日據聞該剪綹有夥黨十餘人雇有船隻泊在老閘河内小的帶往老閘尋船據云業已開往别處尙有住家亦在該處附近小的同至是處查問樓上共有五六人聞聲下樓勢欲用蠻幸有英界巡捕代爲解勸許以帶至捕房略問數語卽當放回伊等始不動手復據包探王榮培禀稱兩日緝獲該剪綹時有洋夾一個用帶紥在肚邊騐得腿上尙有板花盤尙情由據云在城内被巡防局責過三百板諒凶犯竊之故同轉謂爾年紀尙輕如何屢次犯竊可將姓名籍貫黨羽幾入從實供明答稱姓王名登魁漢楊縣人現年十四歲城内之事實因别人偷竊悮被拘責銀洋是已物眼鏡等由街上買來家中有叔名福香向爲縫工度日尙有兄弟二人同轉詰該剪綹之夥作何事業是否與王同黨供稱姓熊名大有向做裁縫因王悮被拘案特來具保並不行竊同轉謂爾同黨不少爾須供明可從寛典熊等堅執如前同轉着一併還押候比○蔡喜齋投案控稱初二日有皮馬褂料一件囑縫工鍾長生裁製不料鍾竟將馬褂料至押店押得洋七元前日送至捕房管押昨日有鍾之友人前來再三勸解所有押本洋七元具友情願墊洋三元尙有四元限日歸還請免追究同轉謂爾等旣已自行理處卽可不子深究着將鍾長生交妥保釋放○車寓主王鬍子訴稱車夫張高羣借住樓上每月租錢三百文　住三月付過一百三十文前日私自搬出查點樓上已失短衫褲各一件錢一千二百文將張尋獲送案請辦同轉詰張曰爾要搬塲爲何不　伊說明究竟　衣物茂在何處答稱小　實不知伊失物同轉着還押候比○包探李雲發禀積竊紹興人高阿　屢經懲辦前日手持衣服行至八仙橋近立卽拘獲問衣物何來據云在新 
 
 

Page 4

 
 
閘船上竊來同轉詰高曰爾連次枷責何以不思改過高供流落在滬生計已窮求請遞回原籍同轉謂爾要回籍亦非難事判先咎責二百板荷巨枷二月期滿准遞回原籍○潮州人翁喜瑞扭控趙桂福據稱趙前來吸烟計錢八十五文非但不付反將烟燈打碎請爲究辦同轉謂趙前曾犯案顯非安分之人判責一百板○燒烟人張連生稱在小東門外行走被鄉人王研香等五六　擊碎頭顱請爲究辦王供由浦東來申向鳳皇臺茶館主顧雅山將田單押洋張等五六人在彼爭閙我適經過被張等毆打張之頭顱實被伊黨打開同轉察得王係規矩人况有正事來申當不致胡閙着張自往仁濟醫院醫治自行尋交毆打之人王交保明日邀鳳皇臺主到案質訊○西人阿三訴稱前控唱戯　沈韻秋孟七將租出戯衣押去四十七件蒙論　期繳家今已屆期求請追究沈等亦投案繳呈戲衣二十三件尙有二十四件時難以措贖求恩寛限同轉商之祁繙譯官限沈等至本月二十四日一併繳楚如延提究人交原保保出繳案之衣交該西人當堂領去○包探禀稱前夜在城河浜緝獲顧阿興手持菜刀並釘鞋一雙據言在南市董家渡竊來今特送案顧供流落在滬初次犯竊同轉判笞責四十板釋放○魏王氏投案稱丈夫魏肯堂於四月十六日逝世前日有夫友曹星山假造期票計銀九兩零串人來收詰問來由據云由某處板行交下後氏飭人往板行查問此票何來據該行稱並無此票亦無人代收前日曹復來收取故將人票一併送至捕房求請究辦夫死之後假票甚多日前亦有一人持票一紙計洋廿元當卽看出破綻本欲鳴捕其人見勢不佳業已逃走票呈案請騐同轉詰曹曰圖書何來曹一味抵賴堅稱票紙實是伊夫所出不信可將票根查對同轉著將曹還押候比魏王氏退去○昨報紀包探在江天輪船碼頭緝獲行竊剃髮傢伙之唐和林昨經同轉判令管押三天釋放 
[振務拾零]  
　　畢君濶之在人和綢莊習業因見各省災况惻隱於心而尙未滿師未得開支薪水祗得將按月剃頭費節省得洋一元寄交本舘協賑所充入捐款求保店與家俱平安納福此雖一杯水也然其善念可嘉較之有力者輸　千百金尤爲肫摯因樂得而書之又山西悲憫道人來信云屢閱報章見諸善士赤心救災不遺餘力貧道雖萌善念無奈兩手空空因製江浙水災歎一章媵以鷹洋西元寄父貴舘協振所明知殘茶一點不能有濟渴人或者法語數行庶可喚醒俗子云云噫悲天憫人本儒者事不料以逍遥乃外者而亦能心存利濟慨發慈悲詠嘆長言曲傳苦狀烏得以其異教而少之詩幅甚長請俟異日登報 
[彙解浙賑]  
　　敬啓者敝　於十二月十三日會同文報局彙　浙江第三批賑欵規銀二千兩至杭州城内同　堂辦賑諸公總收分别散放邇因天氣嚴寒災民凍餓嚙氈蘇武臥雪袁安在在皆是從前賑欵幾　施放無遺迄今歲事將闌　根正緊賑　更　寥寥設或接濟不來深恐鳩形鵠面之儔轉成餓殍伏乞諸大善士惻憫飢寒或捐或募俾得源源接賑救數十萬之生憲切切井禱上海四馬路高易籌賑同人陳德薰等識 
[善與人同]  
　　昨承陳春瀾翁助來白米計四户共十一石楊芳梅翁募振豐號三石陳瑞成號每月二月　助救堂施粥際此鴻嗷待哺正賴厚澤之施仰叨駿惠來頒堪慰斯飢之困吉人爲善福報無　請登報章以揚盛德　　　　虹曰竹　里元濟善堂同人謹啓 
[蘇省撫轅抄]  
　　初七日辦理上海水利工程勘地查稅兼署帮審候補同知王賓由上海來候補縣王昱文松滬厘局解餉來卽辭○初八日嘉定縣龍禀到卽　候補縣周濂禀知辭奉委赴新陽公幹諸可寳禀知奉委赴蘇鎭太等屬罷辦志書○初九日分發江蘇補用直隷州注樹堂浙江人由金陵來奏留山東委用電報總　學堂提調四品銜候補知州謝庭芝由山東武定府屬放賑事竣請假回　卽用縣李送禀奉藩憲札委赴元吳　縣守取區國細摺差國子監勆敎候選訓導嚴作霖丹徒縣人由揚州來卽辭赴崑新放賑 
 
 
 

Page 5

 
 
   
 
 

Page 6

 
 
   
 
 

Page 7

 
 
　　新法秘製代針治病保命太和膏 
　　醫之學道由來古矣考之神農嘗百草而藥石始興迨軒轅氏作諮於岐伯作内經藉以抉性命之微究天人之奥其所述寥寥數方外專以針灸爲法溯岐伯所言謂是上古先師僦貸季之所授當軒轅時且稱僦貸季爲上古可見歴年雖久精微之學聖聖相承雖千秋如一日也是故九針之用通於神明寒温補瀉效如桴鼓古人師弟相傳按對銅人穴道潛心學習十年面壁始出應世如扁鵲倉公而下代有傳人治病之神不差毫髮自華元化斃於獄中遺書焚燬針刀之術果然中絕漢季張仲景出始著傷寒論金匱玉函經方法皆備實爲用方之祖歴唐宋金元劉張朱李輩各著成書并各局方書專言湯劑治病於是置針法於不講抑或習針法而不精論者謂古人不作針法無從考究矣然針法雖失師傳穴道彰彰可考僕祖傳數代業醫有年每歎古人針灸之精末由仰溯幸有家傳秘法製煉膏藥用代刀針每出應世靈騐無匹盖内科病症不一五腑六臟各有受病之源按穴貼膏直透單微無不立效他如癰疽瘰癧一切隂陽惡毒大瘡等症取效於外科者更不待言矣僕得眞傳不敢自秘特將此膏公諸海内并附刋銅人穴道開列各種症效分别治法庶使婦人孺子皆易適從是亦簡便濟人之一術也粤東延春閣善松氏自序○此膏專治内科五癆七傷遍體疼痛腰脚軟弱痰喘氣急咳嗽吐血手足麻木癱痪偏枯行痹走痛男子遺精白濁婦人赤白帶下月經不調臨期腹痛紅白痢症風寒瘧疾膀胱七疝疴嘔吐病週身浮腫胸腹飽脹痞塊癥瘕頭風脚氣肝胃氣痛小兒急慢驚風以上各症治法另有銅人仿單凡用此膏必須查明按對銅人穴道分别施治神效兼治瘿癅瘰癧癰疽大瘡無名腫毒疳疔魚口刀傷跌打遠年爛脚疲頑惡癬一切外科疲頑等症未成貼之卽消巳成卽潰凡有紅腫痛癢濃水淋漓久不收口者將此膏貼患處立能止痛生肌其功不能盡述諸君凡有染症者請來試之每張價洋大三角小一角廣東延春閣蠟丸號鋪在上洋英界棋盤街北首開張 
　　上海鴻福來告白 
　　本行不惜重資定辦西法銅刻名人精繪大跑馬大時鳴鐘大橋花園黃浦灘電燈自來火巡捕房靜安寺遊妓押客一層樓餘景不能備錄閱之如臨海上用五采洋紙全金印成隨票附送不取分文倘不喜買票者每張取工料洋二角出售以恭同好遠埠函購局力自理躉買另議承接各色頂細花様仿單錢票印件定價克已 
　　承辦機器軍械 
　　本行專辦格魯森廠烟臺快炮電綫電燈歴蒙天津廣東各局憲委辦軍械機器價廉物美中外馳名今有新式機器鎗砲子藥輪船　路銅銕鋼鉛一應俱全如荷官紳賜顧請到行向經理人黄韞甫面議價目格外克巳上海二馬路德商禮和洋行軍械處啓 
　　翻造三層樓招租 
　　四馬路中東西合興里口朝南大街店面十餘幢今將翻造三層樓仿彿華衆會欵式或房客欲攺新樣式亦可准於正月底動工三月底告竣凡欲租者祈速來悦生棧面定 
　　廣東趙同春堂蠟丸號 
　　婦人白帶丸 
　　婦人赤白帶下之症多由濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹脹痛肚腹疼痛本堂製煉此丸專治赤白帶之症除宫中之濕提下陷之氣化痰解鬱清火調元所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半在上海老巡捕房對門開張分寄杭州大井巷鴻昌號蘇州養育巷德記鎭江關後得利行發售 
　　新到頂好洋酒 
　　啓者本號開張上洋巳歴有年四遠馳名今有新到頂上皮酒葡萄波得酒一應俱全價比别家格外公道倘蒙貴客賜顧者須認明本號牌記庶不致誤上洋英界棋盤街中市東來酒棧謹告 
　　魯麟保險告白 
　　本行經理孟漢記保險公司專保各路洋面船楫貨物等險如有不測價賠甚捷且價目格外克己倘蒙仕商賜顧本行面議是幸魯麟行啓 
　　參茸扶陽乾健丸 
　　嘗聞伯道無兒人生恨事推原其故亦人謀之不臧也本堂藏有參茸乾健丸一方承遠祖之秘授得慮扁之眞傳其性補而不　温而不熱能補坎離未足之氣能助天地再造之功換骨卽是此丹催丁莫如此藥俱用黄道補養之功并非行覇宣淫之術也大凡男子先天不足戕伐太過以致腎氣虧損夢遺溺數陽事不舉或舉而不硬未交卽洩與及年久白濁頭暈眼花耳鳴目眩自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可覩生梯之象幽蘭定占入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無庸戒口小丸每兩錢三百文大丸每盒四個洋一元○一分寄九江廣泰源洋貨店○一寄江西省城磨子巷羅春臺○一寄安慶小南門内羅春臺○嘉興孩兒橋申昌書畫室○分支蘇州國　梁愷悌本號棋盤街廣東梁愷悌啓 
　　參茸坤順丸 
　　易曰乾健也坤順也乾健而坤順化言之功效在是矣本堂秘有良方旣製成乾健丸能治男子益髓固精今又製合坤順丸并令婦人調經受孕經云男子以固精爲本婦人以調經爲樂二者相需爲用奚難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白帶下子宫寒冷憂思怒鬱所致其人必面黃體瘦四肢無力夢寐不寗曖悶吞酸咳嗽潮熱服此丸則功效如神未孕之前卽調經種子旣孕則保産安胎産後則扶元固本倘欲求其神速加之男服乾健男女交濟隂陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元分寄處與乾健丸同梁愷悌堂啓 
　　新到賽珍珠 
　　走盤洋珍珠樣式寶光與合浦珠無異大小皆備價極克己另有時花洋莊絨各色貢呢新欵洋花邊發售華彰號啓 
　　聲明 
　　今購得圖書集成頭批一千二百八十九號股份票第一張因二批收單第八百卅四號原豐遺失巳與該局報明限一個月内卽向本號理成原銀限滿作爲慶紙南申昌白 
　　廣東梁愷悌堂馳名丸藥略列 
　　小兒回春丹 
　　專治小兒急驚風發搐天吊傷風咳嗽哮喘嘔吐夜啼寒熱往來瘧疾痢疾撮口臍風與及一切疑難症書所未載醫所未識皆能治之五粒頭每丸錢一百廿文三粒頭每丸錢八十六文 
　　參茸戒烟丸 
　　此丸靈效如神可以包戒一服此丸立能將烟具藏起戒時毫無難過戒後永不生病每兩錢三百文雙料一千二百文 
　　神效活絡丸 
　　專治風濕骨痛筋脉拘孿半身不遂難於動履腿膝浮腫中風癱瘓口眼歪斜頭頸强直俯仰不能等症每盒十丸錢三百文 
　　追風如意膏 
　　專帖一切風濕骨節作痛手足麻木左癲右瘓跌打損傷傷寒瘧疾小兒肚瀉臍風等症大帖錢一百文小帖錢五十文 
　　龍涎斷根哮喘丸 
　　凡患哮喘服十四粒喘則立止再發再服數次斷根每瓶三百文外有雙料哮喘洋金花裝在烟筒作烟呼吸喘卽立止每包百文 
　　化痰止咳丸 
　　凡男婦血氣虛弱飲食所進積而成痰咳嗽不止或風寒傷肺而成咳者無論寒咳熱咳均能治之每丸錢一百廿文 
　　附柱大仙丸 
　　昔有雲南周富翁年高無嗣遇赤脚大仙授以是方麟祥五兆虺夢兩占專治男子頭眩耳鳴眼花腰軟自汗盜汗遺精陽舉不堅婦人子宮久冷崩帶經水不調久不受孕每兩錢一百廿文 
　　枸杞桑椹酒 
　　此酒滋腎益氣生精助陽强筋健骨祛風明目利便消渴利五臟關節安魂鎭神常飲烏鬚黑髮益壽延年每瓶錢二百四十文 
　　外有參茸衞生丸參茸白鳳丸寗坤丸蘇合丸小兒疳積散心氣止痛丸跌打丸立止牙痛散頑癬藥華陀愈瘧丹三鞭鹿茸酒痢症丸午時茶人參再造丸癰疽拔毒膏龜鹿滋腎丸發兌 
　　起首創製 
　　立效時疫危症靈藥 
　　秋天時疫一症染者最爲危險推原其病大都皆因寒暑失調飮食不愼所致醫藥稍遲救之莫及本行覩此深爲憫惻屢思求覔靈藥藉資補救今求得美國著名醫士良方精心監配果然效驗如神不忍秘存使世人同登夀域但其藥資頗厚乃因存心濟世起見不敢射利是以酌取藥資之半以便購求倘蒙紳富有與本行同心拯世購備是藥施給貧民德尤無量至其藥專救時瘟癘疫霍亂吐瀉以及腹痛　絞四肢厥冷氣閉命懸一切險急等症將此藥如法服下無不立起沈疴實有起死回生之妙其價每小瓶取洋一角每盒計十二瓶取洋一元其餘大瓶每瓶二角半五角一元二元不等躉買格外從廉特此登報佈聞惟祈垂鑒上海大英醫院藥房謹啓 
　　雙龍洋行聲明 
　　啓者本行主人向來在美記洋行執業現在住在大馬路廿三號門牌開設鐘表行代客辦理時辰表及各種鐘表行船傢伙眼鏡凡各種明目之件其價格外公道現在新到鐘表眼鏡等極多此佈 
　　上海匯豐銀行告白 
　　本行所存原本洋五百萬元並招新股尚未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分總行開在香港今在天津紫竹林設立分行廣招中外商務凡上海香港福州厦門漢口小吕宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌並代押欵及存銀生息卽至本行面議可也特此佈聞 
　　聲明取根 
　　啓者蒙諸友所投歸博兩縣黌宫之票限至十二月二十日取添票根逾期自悮先此聲明以免後論廣祥興啓 
　　鳴謝三日愈白濁丸 
　　余買上洋盆湯衖内眞正廣東譚寳宦齋白濁丸五角祗服三天立效該號三日愈招牌言之不錯也喜之極甚登報揚名汪禹麟謹啓 
 
 

Page 8

 
 
   
 
 

Page 9

 
 
[周蓮叔爲吳雲章司馬德配費宜人孝義事實徵詩啓]  
　　今夫高門貴青壺儀不乏女宗宋子齊姜賦性每嫻懿範詠絮則親施步幛頌椒而美擅靈葩自來示法垂型兼新采麗苟非班書紀載彤史表揚將内則無徵徽音孰播而况隆家哲婦節因明白而愈彰勗異賢媛才值亂離而益顯在躬親者罔求令譽而耳食者概置弗宣則雖黻佩榮齊衆欽四德誰識冰霜節凛操媲三貞哉我雲章司馬德配費宜人派衍淮陽支分魯國良緣素對名族繫親豈徒授彼罌縢早已益人門户維時司馬錯礱見志敦幪篤操高柔愛玩賢妻孫晷欽崇高女宜人衣單八撮書委十行禮憲本於王宫苛妎靖於私室固已音同笙磬和汝倡予行看望重藁砧尊朝榮　矣無何蒼兕狂呼紅羊刼起心驚烽燧跡遯蓬蒿司馬二豎罹災五色誰眂半廛奥草一息纒緜宜人則共命同巢潛蹤出坎攀横腰之嶺路刺礙手之荆榛流血滿身比流丸之轉側負夫於背較負襁而艱辛懸布再登踰溝三丈蠶叢甫出燕壘俄傾時則衰姑别處季子來迎舁病者使先行爰噤聲而疾駛戴釜於頂炊具難抛入門乃呼尫羸待盡於是左餐右粥暫哺鴻嗷豈期後網前羅又逢蟻聚姑則延頸以俟夫則殘喘僅存宜人涙與聲俱侃陳大義誓將身代力保孱軀賊刃方張存亡頃刻鬼弧忽脫老弱倖生蓋其孝可感神義能郤逆有如是者當斯時也康莊未達狹鄉可棲全家暫息勞筋一室難供枵腹宜人棗栗未具能慰慈顔襪履罕供恪修婦職憫病夫之癯瘠乏將伯之扶持親赴柳陰　鳴蛙而供食暖將絮裹免凍雀之號寒謂比匪其无傷抗拒則義形辭色思詭隨以自脫室家又恐致仳離百結柔腸一年轉瞬豈料天難悔禍疉試諸艱人本孑遺更罹巨患有過客來告者曰賊人至矣豈全家疾走乎曰獨此惸然宜人蹇步姗姗孤負耿耿斷指何難表潔早屏鉛華旌心别裕奇謀詎遭俘掠甘言餌敵窖中遥指藏金逐隊登程岸側俯臨積水勢成獨立義不兩全二十字吟成抛殘雙泪百千人注視徇此隻身賊乃狂奔天方默相陰風黯摻神鬼怒號慈符周旋穽坑塞竇蛟鼍拱衞水府何敢稽　鷗鳥廻翔靈妃爲之導引蘧然一夢慶獲再生嗚呼奇矣司馬迺仰天稽顙報國　身勳著犀軍寵邀螭陛雙飛鸂𪄠繡服成章比翼鴛鴦鏡匲偕老每當春花齊放蝴蝶入簾秋月凝輝瑟岑並鼓清樽相對雅韻重賡然而廻首遺墟傷心往事拔圍邵女豈眞驍果餘勸駕薛妻偶雨見幾獨早今則杯棬猶在蘋藻徒陳甘鼎鑊豈望生還合樏卺幾成虛設未嘗不同聲嗚咽觸景欷歔也某等聞昆悌之褒嘉　里鄰之贊嘆旣殊徇節敢希綽楔之榮恐没芳徽願備輶車之採伏乞當代鉅公藝林夙學鑒兹霜操賜以風詩俾懸鵠於中閨識弋鳬之賢配頑廉懦立巾幗中詎乏偉人前事後師史乘家取爲列傳謹啓光緒十有五年歲在已丑秋八月六合周長森蓮叔拜撰 
[已丑十二月日本秋山儉爲先生由滬返國諸同人各以詩贈爰拈此以當驪唱卽請吟壇哂政]  
　　海天洛日傳扶桑　都人十秋山郎來華五載觀國光翩翩年少鬚眉揚朅　倦遊思故鄉眷念知交不能忘置酒話别慨當慷收拾詩句歸錦囊清奇古怪各　塲偏我才盡搜枯腸一聲驪唱對夕陽秋山去矣不可望東海之水接天長[  鐵沙陸鼎枋侯甫草]  
[秋山儉爲君將返鄉國詩以送之]  
　　天涯孤客感離羣此際陽關豈忍聞千思今朝忽分手一尊何日重論文吳山越水空留我渭樹江雲應憶君霜落垂楊不堪折春申江上咽寒雲[  日本日暮路遠生飛卿長雄甫稿]  
[儉爲襲尉賢弟榮旋鄉國余已製詩贐别兹復以留别詩見示因依韻奉和錄請諸吟壇斧正]  
　　江城臘鼓正催年歌放離筵雜趙燕文酒一時爭祖道星辰五夜應羣賢我嘗浮海希徐福君久臨池契米顚屈指蓬瀛春水碧六鰲破浪訪壺天[  策鰲遊客葉慶頤新儂甫稿]  

儉爲先生吉旋有期置酒話别同人復祖道送行各賦詩以誌交誼求兩正東國多賢俊逢君歲暮時壯遊歴湖海高會集巾綦座暖罏圍火鐙明酒凸巵黎靬傳妙藝擊節共驚奇是夕同觀貴國戲劇按是戲昉自黎靬國見漢書名刺初通謁詩箋箋藉訂盟遽聞返鄉國陡覺動離情寒色連江樹平沙落雁聲波濤千里闊浩蕩送君行[  窳庵弟萬釗拜手]  
[鎭江電局代收浙江山東賑捐十一月初一日至十二月初十日清單]  
　　常鎭道憲黄一百元○○黄劉氏一百元黄方氏四十元黄韓氏二十元黄趙氏十元黄石氏六元黄任氏四元黄葛氏一元黄吳氏一元黄行義堂八元黄止英十元黄壽英矞英長英秀英瓊英玉英蓮英七位共十四元黄劉氏十元黄汪氏八元黄梅氏四元黄荷粧儀春兆梅四位共八元黄穉農二元黄餘智堂二元黄同笙十元黄玉田十元黄旋生二元黄菊生二元黄重生二元黄蘭生二元黄鎭生二元黄兆蓉兆蓬共四元許達生一元許黄氏四元汪黄氏十五元許菊氏一元黄邱氏董氏一元陶葉氏一元無名氏五元鎭江關委員司事三十六元五角差官四元五有道署各口家人一百元關務家人月費移十元祥務家人月費移四元雜務家人月費移四元執帖家人月費五元用邱家人月費移八元值堂家人月費移三元道署僉押房家人三元五角花廳跟班家人四元彭汪孫三位共五元以上自黄劉氏起至彭孫汪止大共洋五百元係黄道憲募巳列前報不在此數内核算合併聲明無名氏二元徐星堂募榖德堂四元東海氏二元平陽氏一元清何氏一元無名氏一元不留名一元隱名氏一元無名氏一元蕪湖縣王宇春明府募各位一百六十六元五角金光甫募鄭吉雲二十元金光甫爲慈親祈福十八元袁澤民募不書名一元惟耕軒一元積厚軒一元其順堂一元高陽氏二元無名氏一元小行窩一元耐靜軒一元三義堂三元不留名一元姑蘇隱名氏二元安瀾會舘三十元黎芝　又銅洋一元何季培一元馬鼎源一元項小山一元高蔭平一元薛鳳樓一元馮步枚一元清蓮替人一元九思三省齋十元碧梧翠竹軒十元潘仁甫一元倪秋軒一元李幼蓮一元上游厘局馮二十元楊雲巢募江聽泉三十元無庸書名四元仁術堂四元趙雲嵩十元盼春氏五元何思補募鑑湖聽緣子五元友于堂張二元嶲李有懷堂李二元武陵光遠堂徐二元叢香書屋三元武林積堂一元虞林甫谷一元嘉植堂三元直方堂沈二元白門餘生子一元延毒堂一元江陵堂一元同善堂四元衆善堂四元詒燕堂十元樹仁堂一元王益亭一元吳文若一元寳誥堂一元王芳清一元臨璧山舘一元存誠堂一元吳少坡一元無名氏二元○大共收洋五百二十九元銅洋一元合曹平二七寳三百五十九兩七錢二分○前墊解曹平二七寳一百四兩七錢二分○十二月初十日解文報局第二批庫平二七寳五百兩合暫平二七寳五百十兩○除收欵外實墊解曹平二七寳二百五十五兩○山東捐立本堂四元趙靜記病愈還願五元趙李氏求病速愈五元隱名氏一元汪子記一元宋權記一元金寳記一元無名氏六元蔣榮森五元華成才倍明榮二户共五元陶霖記四元青雲子五百文無名氏一千八百文○大六收洋三十八元錢二千三百文兩項共合曹平二七寳二十七兩四錢一分四厘○前存二七寳三十四兩一錢九分二厘八毫○前後共存二七寳六十一兩六錢八毫侯有成數卽行彙解○東賑鍋巴揚州祟善堂楊雲巢募程蘭畦十九斤陳賞絲二斤邵公舘四十四斤張公舘九十五斤阮公舘六十七斤十二兩魯公舘三十六斤棲流所一百七十七斤陳印川五斤金公舘二十九斤四兩童公舘三斤八兩徐公舘十斤八兩老福興夏十八斤吉公舘八斤八兩○大共鍋巴五百二十二斤八兩○東賑棉衣鎭江唐　七件戴府三件洽禮堂張四件戴爽軒一件劉育成一件京江留餘堂何十三件京江陳府一件不留名張一件○大共棉衣三十一件○以上鍋巴十二包棉衣一綑十二月初九日由鎭招商局寄上海文報局轉寄災區交查賑諸君散放合併聲明 
 
 
