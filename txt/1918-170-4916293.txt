# 1918 - 170 - 4916293

 

Page 1

 
 
   
 
 

Page 2

 
 
時評 
[副座（冷）]  
　　段派允以副座與曹而誘曹出兵然後意仍欲以副座與張以謝其借兵南下之功副座非他即將來之副總統也 
　　副總統在美國爲名譽職平時無所事於政府惟總統未届期去職後乃得代之而中國先例則每得於副總統外另握一省督軍之實權此爭之所以甚也又一先例中國之副總統每得有代總統之機會袁死而黎代黎辭而馮代此爭之所以又甚力也 
　　然則今日之所謂副府副座之爭者宜其相持而勿讓焉 
命令 
　　六月二十五日大總統令陸軍總長段芝貴呈請授武文炳劉崇德爲陸軍砲兵中校何書雲翟萬有唐明義王綬田爲陸軍炮兵少校李堃豫爲陸軍二等軍需正陳鴻逵爲陸軍三等軍需正戴藴璘爲陸軍三等軍醫正均照准此令 
　　又令陸軍總長段芝貴呈請任命賈範爲陸軍第二十師步兵第七十九團團附任有慶爲步兵第八十團團附吳瑞芝爲叔兵第八十團第一營營長蔣玉崑爲步兵第四十旅少　副官均照准此令 
專電 
　　北京電　段派以副座允曹但小徐乃主張以張作霖當選現僅爲曹主戰之餌（二十六日上午十鐘） 
　　北京電　聞曹錕定今日赴漢即往湘行轅設長沙（二十六日上午十二鐘） 
　　北京電　馮段均派人賻祭陸建章（二十六日上午十二鐘） 
　　北京電　奉天殖邊銀行長平時與司法界不洽道以張督命捕押京行派王文典前往調處風潮已平京行决議由董監事赴奉清理該行乘機爲根本上之整頓（二十六日上午十二鐘） 
　　北京電　駐京美使定二十九日起程歸國昨日下午四時謁段接談中美外交要務及出兵問題等據日人言該國因美反對出兵已决定中止（二十六日上午十二鐘） 
　　北京電　有賀長雄續聘爲顧問專注重我國對德奥宣戰與國際法之關係及將來國際法變遷與我國之關係等著述名義上爲名譽職（二十六日上午十一鐘） 
　　北京電　在京留學生代表阮湘等昨訪余言晚車赴津事務所設津老西開平安里五十九號無回校意（二十六日上午十二鐘） 
外電 
　　北京電　秣陵關借欵合同日洋一千萬元業已簽定日本某公司得鑛質四分之三中日合組之公司所建之鑄鉽廠僅能用供給日公司所除之鑛質鑛務處願將該鑛歸華人開採爭之甚力陸軍部則謂現需欵供中日軍事條約規定之軍事用途故遂訂此合同（二十四日） 
　　神户電　今日侵晨法領事署被燬公文均經保全且未傷一人（二十四日） 
以上路透電 
　　北京電　南洋兄弟烟草公司致電政府反對烟草專賣合同謂照合同所訂各欵乃以該實業完全授諸日人之手日本以區區借欵將得利數百兆元據烟草專賣合同現仍在談判中惟一般人士以爲一時恐難成事（二十五日） 
　　北京電　收買存土合同聞已由閣議通過但恐食已在箸未必即能到口（二十四日） 
以上字林報 
　　北京電　據某當局者之言第二次大借欵勢欵餘額一千萬元關於交付雙方進行交涉然其能成與否尙難决定云（二十五日） 
　　北京電　英國敎士被害一案現經英國砲艦調查後查得海門水面警蔡有與海盜相通之嫌疑英公使乃再向外交部提出抗議並要求由兩國委員實地調查以明眞相 
（二十五日） 
　　北京電　龍濟光已向北京匯業銀行借欵四十萬元（二十六日） 
　　北京電　龍濟光向日本三井洋行借欵問題三井洋行方面不承認有是事已見前電日前龍氏爲購買軍器事曾與該洋行交涉兩三次但卒 
 
 
 

Page 3

 
 
無成議而罷（二十六日） 
　　漢口電　京漢鐵道沿線被水冲决河北臨洺關邯鄲縣方面約三十華里自本日已開通但須一三時間之遲延云（二十五日） 
　　漢口電　粤漢鐵道武昌長沙間之咸寗縣官埠橋地方被水冲壞約一定英哩自昨日不能通行但該鐵道現值現值軍事多端之際因輸送上之緊要已派技師迅速候理擬於一星期内恢復原狀（二十五日） 
　　廣東電　在海南島宣告獨立占領樂會之楊錦龍其勢力不如吾人意想中所想像者之偉大且不足以驅除龍裕光此間人士對於楊氏不甚注重（二十五日） 
　　東京電　倫敦來電云江國外交總長呈聲明書於美國大總統威爾遜云日本之西伯利亞出兵於主義上甚爲贊成出兵問題之解决甚爲有望云云（二十六日） 
　　東京電　二十四日駛入海參威之美國運送船載有來自馬尼剌之陸兵者於二十五日即離海參感並未有兵士在該處上岸（二十五日） 
以上東方通信社電 
戰電 
　　巴黎電　今日下午公報云法軍在安特宇伊境敗進攻之敵軍昨夜十一時德軍復攻撃瑪恩河與萊姆間之白里尼山意軍陣地激戰後敵軍負重創敗退意軍俘虜數人華愛佛與伏斯巨砲戰甚烈今晚公報云法軍在勒卜爾北面高原戰勝俘虜一百七十人陣地因以益固敵軍反攻敗走愛恩河與瑪恩河間砲戰頗爲活動昨日法飛機撃落敵飛機五架（二十四日） 
　　倫敦電　今晨海格將軍報稱二十三日夜間英軍在美特蘭南面小戰得利俘虜五十人殺死多人並獲機關鎗數架英軍且在陣線他處襲敵獲勝（二十四日） 
　　倫敦電　美軍公報云美軍戰於戞陀蒂愛里境稍得進步獲機關鎗五架敵軍在土爾細南面反攻愛挫而退 
（二十四日） 
　　羅馬電　今日下午最近消息謂奥軍已全委棄亡台洛重渡比亞夫河半由所餘之橋而過半係涉水以逹彼岸意軍緊追於後俘虜數百人獲有野戰砲於大批戰品並奪回自失之砲七十二尊意軍今已逹比亞夫河北岸佔據橋二座今正在修築橋端砲臺敵軍抵禦殊爲荏弱意軍獲敵軍之排砲大約共有十二尊自芒台洛至成森之意軍現已臨河濱候橋以馬隊前馳成森南面之敵軍現以後衛奮戰以期掩護主軍之退走惟彼等僅餘橋端二座一在桑杜拉一在格里沙勒拉意軍克復加波細勒橋端砲臺俘虜若干人意軍幾全恢復奥軍攻撃前之地位奥軍在比亞夫河境所駐之後備兵爲數無多且在河東築壕甚少加以海濱交通甚爲不便援兵北來甚爲困難今估計奥軍之損失至少當倍於意軍（二十四日） 
　　巴黎電　衆意奥人今當其内局危急之際已受戰爭中最重之打撃（二十四日） 
　　彼得格勒電　管理新聞事務之過激黨著名領袖伏洛逹斯基氏當街爲人狙撃而死此案甚有關係特羅斯基氏與里寗氏今皆自危出入輙置重衛聞常改裝云（二十四日） 
　　亞姆斯特丹電　俄國内閣比萨拉比亞總長宣稱比薩拉比亞因天氣亢旱行將歉收（二十四日） 
　　莫斯科電　俄國現流行之盧卜紙幣共有四萬三千兆元（二十四日） 
　　莫斯科電　喬治亞决議仍與士耳其交戰亞米尼亞之軍已撃敗土軍逼令向邊界退走高加索鐵路現由德兵守衛 
（二十三日） 
　　舊金山電　太平洋濱不日將建設大鋼廠俾供給開列福尼亞州造船廠所需之材料該州造船業現爲全球之冠 
（二十四日） 
　　西特爾電　新任波里維亞之領事業已抵此據稱波里維亞現有南美最精之兵十萬人隨時可供協約國之圖遣 
（二十四日） 
　　華盛頓電　上星期低意之美軍初試其鋒即大示勇武此次奥軍敗走亦與有力據大使署海電報稱意軍已俘奥兵五千人獲戰品甚夥意軍已渡比亞夫河奥軍於星期六夜開始退走大砲皆不携去意軍現正追襲於後奥軍於比亞夫河大戰死傷者共有十八萬人（二十四日） 
　　亞姆斯特丹電　匈京各報討論匈内閣風潮謂鐵柴伯爵大約將繼維克爾博士組織内閣維也納現信奥皇不致允准内閣辭職大約除波蘭大臣太杜夫斯基氏外餘均將留任惟商務與農務二大臣均贊成召集新國會其地位恐將不穏 
（二十三日） 
　　倫敦電　巴西游歐海軍委員長瑪土斯大將告客謂巴西海軍曾與英美艦隊護送由巴西運出之糧食巴西對德宣戰時曾覊留德船五十三艘已將三十三艘計七十五萬噸交與法國用之該員預料協約國將於明年獲勝（二十三日） 
　　巴黎電　日尼瓦電稱土耳其借欵預期可得三十二兆今僅募得十二兆君士坦丁與柏林之重要各界皆爲失望此舉將令土耳其發行新紙幣而損及其財政信用（二十三日） 
　　倫敦電　瑞典社會黨領袖白蘭汀博士已抵倫敦 
（二十四日） 
　　倫敦電　海軍大臣吉特士爵士今日在孟乞斯特演說謂莫軍戰線及陣後仍需戰士以擔受德軍於一九一九年加於吾人之打撃今不敢擔保戰事於於一九一九年告終云 
（二十四日） 
　　倫敦電　警察在愛爾蘭杜白林之斯米士菲爾特榖市場抄出子彈一百二十包共重十噸現信此爲前運登北海濱之軍火一部分其餘已分散於各大埠（二十四日） 
　　亞姆斯特丹電　布國新任首相語客謂布國仍將忠於其榮耀之同盟國（二十四日） 
　　亞姆斯特丹電　奥呈致壐書與首相塞特勒博士不准其辭職並令照常辦理國務奥皇已於星期日由前敵回國 
（二十四日） 
[公電]  
　　衆興來電　申新兩報館轉各報館均鑒竊吾泗邑不報頻遭匪患自受丁已復辟影響土匪潰兵盤踞鄉野陷莊攻圩據殺燒刦無惡不作無所不爲商旅裏足人民流離幸我督軍令淮揚馬鎭守使派第二團團長馬玉懷率隊來泗日派團附程鵬翔營長陳鳳榮連長馬湘濤李樹靑等往四鄉搜剿數月以來斃匪數百泗境得以安靖現二圍防期瓜代由一團接駐馬團長衛民心殷志必肅清匪患特留程團附陳營長駐泗協剿未匝月間股匪大小首領迭被擒斃現陳營長奉令調駐漣水公民等廻思數月前地方受匪蹂躪人民奔避流離之苦今得以四鄉安業者皆第二團官兵之賜也用布數言籍記銘感耳泗陽縣四鄉公民同叩 
要聞一 
[北京之近聞彚誌]  
　　中法報界之中央讌會　二十三日晚北京報界在中央公園讌會法國巴黎時報駐京記者杜博司克君並邀公府顧間鐸爾孟君并法使館要員法文政聞報法文日報記者等作陪八時入席酒數巡後由北京日報朱季鍼君致詞略謂中國自加入戰團與法國一致進行關係更形親密對於敵國徒戎者旣以鎗作戰新聞界即以筆作戰務逹最後之目的屆時再與諸君痛飲云云繼由杜博克司君答詞略謂頃聆朱君演說甚爲贊成所望中國報界對於歐戰眞相詳爲記載旣可使國内了然於此次大戰之内容亦可使友邦知中國注意此事於邦交上亦大有裨益謹祝中國報界發逹並祝中華民國前途發逹云云雙方演說均由馮執中君口譯至十時半賓主盡歡而散並聞杜博司克君現由北京磊學聘爲文科講師擔任法國近代史一門杜君文學優長日前在大學演說法國寫眞文學極爲精透此番擔任敎授必能收最好之成績也 
　　各路改收現銀　年來國有鐵路因維持國家金融起見凡客票貨票一律搭收中交鈔票以期中交兩行票價之抬高不意自實行以來竟未獲良好之效果而在鐵路上於無形中所受損失爲數至鉅聞京綏京漢津浦各路現擬改收現洋業經决定於七月一日實行又聞有以各路如改 
收現洋則中交京鈔更無所消納據個中人云七年公債已奉令通行此項公債票專以中交兩行京鈔購買其購買之截止期爲六月三十日其利率甚厚市面流行之多數中交京鈔按京師商會之預計實可完全收納於此次所發行之公債故各路若七月初再收中交京鈔不啻破壞京商會之預定計畫云云 
　　七年公債借欵　政府因南征軍費雖有吉會鐵路借欵乃各路軍隊過多要求軍費之電仍如雪片飛來現經某有力者斡旋擬再將七年公債全額押給某國人借欵一千五百萬元惟某國人僅允借給一千萬元故截至今午十二時尙無具體的解决據財政界人云將來此項借欵告成除中人及七折八扣每萬元亦不過僅能得到五千一二百元而某總長對此欵亦極力運動俾使早日告成 
　　趕鑄新官印信　四省經略使援粤正副總司令及浙閩援粤軍正副總司令日前先後發表聞政府以其責任各皆綦重非即頒關防印信不足以分資信守故二十三日特由院中交諭印鑄局趕鑄各該印信以便頒發一面又令部先行刋發關防藉便應用又聞政府以四省經略使任大責重擬特頒印信昨已由院諭令印鑄局趕擬經略使印信模形呈核鑄發並令陸軍部先行刋發一關防以責應用 
[攻粤計策决定之由來]  
　　攻粤計策紛傳已久惟向因主力軍隊及所需餉械尙未籌劃妥當不克實行現在軍費已由財政部允諾支出軍械則飭令漢陽德州上海三兵工廠盡其所有先行提供此後加工趕製以資補充軍隊則以張懷芝吳佩孚童保暄諸軍爲攻粤之主力以李厚基張敬堯陳光遠吳鴻昌諸軍爲攻粤之協助現在政府已令直軍竭全力圖郝州者即所以爲將來之攻粤計劃得以如意進行也聞龍濟光昨在迎賓館語某要人謂二個月以内必能完全平定粤亂第邇來龍軍屢戰屢北廣東軍務會辦及龍裕光復有迭電速龍氏歸任之說加以譚浩明在永州與唐繼堯在四川竭力掣肘北軍以圖妨碍攻粤計策之進行然則收廣東於北軍之掌中縱非絶對不可能但二個月以内告厥成功之棗語似非易易耳 
　　段合肥深恐攻粤軍隊不能統一擬派吳佩孚童保暄兩副司令擔任前方總指揮並有添派左右司令之議但不以明令發表又聞政府以攻粤援粤方針刻已决定近日參陸處除將撥欵助械行軍辦法與張龍兩上將訂孚外更於昨早電厦門李厚基平饒童保暄長沙張敬堯衡陽吳佩孚南昌陳光遠贛州吳鴻昌孚爲預備協助攻粤事宜並以馮玉祥在湘西屢奏奇功已擬派該旅長加入援粤軍内藉壯軍聲昨日已去電徵詢意見俟得馮旅長覆電始能確定段總理又以兩湖軍隊數盈十萬且於備戰之際均按特别定章支餉準諸預算無不逾出原額查現時中央地方財政交困確應速行設法補救昨特交諭財政部由本月起除劃定戰線各省歸特别軍餉外餘均列爲普通軍餉並令各軍將覈實餉額呈報其積欠之項擬借外欵開發惟攻粤計劃雖决但據官場傳出消息則謂中央鹤已外强中乾此等計劃不過藉名武裝哃嚇西南一種虚張聲勢以憑促成議和手段現下一面宣言主戰一面密倩在野某某攻客運動調停惟段意仍在欲使西南屈服此種消息得自某要人口中諒非盡虚矣 
　　據天津與曹督間接有關係者之報告謂現在某某兩方面各欲引曹督爲同調各允許以未來之副總統曹氏初尙依回於兩者之間及見某方面選舉結果不佔優勝某方則一網打盡之計劃着着實行乃又棄某方面而與某方結合其樂受四省經略確爲因與副總統資格相近故即贊成援粤之方針此又攻粤計劃確定之一種由來也 
[安福俱樂部之内幕]  
　　王揖唐氏等所辦之安福俱樂部爲此次新選舉之中心機關儼然爲一政府黨之雛形其性質若何内容如何極爲一般所注意按該俱樂部創設之初意係以純北洋軍閥爲中心聯絡接近段内閣各派而創造一政黨交通系一部分自亦包括在内故世間分交通系與安福俱部爲二者昧於其中之眞相者也但團體雖大然同牀各夢之弊確所不免蓋交通系之某首領雖參與該俱樂部之事然其活動實不限於該部第視爲代段内閣帮忙而並非爲自已造黨此與王揖唐氏不同之點此種似合而分之趨勢在此次中央選舉已露其端昨據亞東通信社報告云交通系安福部兩派之競爭選舉情况已略有 
報告茲據某社消息云安福交通分裂原因係因日前兩派首領會議選舉費百四十萬（外間謂安福系自備二百萬不確）言明交通財政兩部各出七十萬曹財長當時允許照辦逮前月杪安福欲盡掬此百四十萬以此意詢某首領某云我須四十萬徐王允之但曰届時名額由吾團中支配及本月十四日某先在交通部提去四十萬於是王揖唐大憤電徐樹錚回京在鐵路協會開一談判當時確未破裂但分子中知王之棒住荷包素不出汗與某之手頭鬆動大異於是紛紛轉篷趨而向某各報所載安福系願獻百二十票於某者極爲確鑿今選舉已告一段落國人注意有後勁之安福系竟自行分裂爲二又聞某第三者欲復收安福交通兩方面之選出分子另開新局面則安福系不啻裂而爲三矣云云以上所述是否盡與事實相符尙待證明但該俱樂部基礎之不固殆爲至顯明之事實夫政黨要義第一要政見第二要人才今該俱樂部雖準備組黨而試問其中心人物究竟對中國大局有何究極之政見恐實無以應答一般黨員不過趨附時勢實乏獨立之一人格無精神之訓練今雖轟轟烈烈儼然大黨而此種優勢能保持至幾時殆爲一疑問也 
[西報論日本與中國内亂之關係]  
　　字林報二十日北京通訊云和戰間題目前雖未解决然主戰派未嘗須臾稍懈其謀以記者所知段總理已明白表示其續戰到底之主張以爲宜專力攻粤粤平則他處不難救定但段總理祗能如德　之决定其所欲爲者至於能否實現則須視他人如何行動而定非其自己所能主持中國主戰派猶德國軍人黨自知一旦不能續戰則將無以自存故竭力進行其舊政策若此策能否貫澈到底則非其所問也全局問題唯在金錢今金錢之接濟源源來自日本是以主戰派之命運繋於日本日政府素扶助段氏日人報紙屢有徵詞雖以對華政策爲攻撃政府之具别有國内政治之用意然人言藉藉謂日政府擁護願棄利權不顧國家之一黨以期在華得其所欲得者實爲無可諱之事實再此種對華政策具有釀成中國危亂之效力且使日人不爲華人所歡迎與日人大宗商務有直接間接之影響焉日本今有鑒於此方議修正其對華政策其所討論者爲日本繼續扶助段氏是否值得之問題第有一事爲日本所未可漠視者則督軍團之征南無往而不失敗是已今日北軍在南之軍事地位可爲殷鑑一個月内所可紀之勝利不過北軍在汕頭方面進佔二十英里而已卽此一端尙係南軍内部失和所致其他一處之南軍則深入閩境幾一百英里據有汀州要城雖沿海閩軍逐有加增然據守北境之南軍加增亦衆其勝利所居似完在南軍而不在北軍數星期前政府懸賞三十萬爲肅清湖南之酬報重賞之下迄無效果南軍大本營之永州久有攻克之預言迄今視之都屬調語不獨未能攻陷永州且數處南軍反取攻勢僅馮玉祥在常德偶獲小勝耳吳光新不能得進步於長江坐視四川之危而未能救劉存厚敗走陜西一時殊無爲北京政府有所効力之氣象統此觀之是政府已將借諸日本之金錢擲諸虚牝矣日本與主戰派之交易已引起中國人民之義憤而日本之贊助段氏致使中國内爭不息尤足愈增華人之憤恨雖日本自爲交易無所不可但其代價則爲發生華人之惡感此種感情未可輕視上海商會致林權助公使函中之抵制語意足見感情一傷之後果爲何如矣使北軍而能團結則其力量自無問題如段氏能使北軍團結而善用之則北軍之能力爲中國主人翁亦無疑問第取全局察之段旣不能籠絡北軍且不能善用北軍段之失敗原因頗多吾人無庸縷述但日本旣以金錢軍械接濟段氏而段竟歸失敗則日本政策信任不能有所作爲之一人一黨者是否適宜乃日本所當討論也北京政府財力極窘不獨日人方面之財源似已乾涸即鴉片貿易亦將不克實行國務院尙未批准合同目下民情激昂此事或將擱置故中國前途尤唯日本是賴如日本不復供給金錢則南北可望調和而中國可不重行組織鞏固政府之機會矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[倪張相繼回皖魯]  
　　倪督回蚌　張總司令養日到津以後即與曹使倪督晤商一切大致均已就緒倪督遂乘津浦專車遄返蚌埠以便籌備進行以爲張使之助力故先期而行昨日有電來京略謂嗣冲本擬入都一行適因到津即患時症現雖稍見輕減醫云必須靜養方易痊愈軍事進行已由張總司令面爲傳知均已確定計畫亦無入京之必要特於養日回蚌云云又聞倪督到津後忽染小病弗克來京但此來本爲與曹張兩督籌商軍事在津數次會談關於軍事進行計畫均已商决四省經略使及援粤總副司令因以發表此後即當依照計畫進行故倪督北來任務已完前日張總司令到津會見後晚間倪宅並有極盛之宴會倪督於宴散後約十時許即乘專車返蚌矣 
　　張使回魯　自張氏援粤總司令發表以後東省政局因之大變除督軍由張帮辦少卿護理已經確定外省長一席至今猶懸而未决有謂仍由張少卿兼護者有謂以濟寗道尹陸榮棨護理者又有謂以運司王鹿泉護理者消息紛紜莫衷一是大抵不出此三途矣省署昨接津電張子志於昨日午後四時乘專車由津起程夜十二時抵濟届時滿城文武盡赴車站迎接入署又聞濟南道尹唐柯三日前無端調京以張智庭代理外間咸莫測其去職之眞因茲聞唐氏有日内復任說若陸榮棨護理省長即以張智庭調署濟寗道 
[關於時局之各方消息]  
　　李純主和　主純最近對於時局多不表示意見茲覓得其日前致某君電兩通其一云齊電敬悉護法愛國一秉大公至堪欽佩當此外患日亟戰禍自不宜久延停戰問題若先解决其餘條件當可徐商從此舉國一家共謀國是是前次法律政治諸爭點愁聽諸國人最後之裁判建制尤爲圖滿其護法愛國之心跡更覺炳若日星昭示天下純極表贊同頃已參照尊電大旨轉懇中央當邀鑒納尙祈時賜嘉謨用匡不逮臨電企盼不盡區區李純叩其二云中國不幸戰禍延長同類相殘憂隠彌切若再内訌不息不惟元氣凋傷誠恐外患繼來國家必致傾覆純爲大局計故不嫌前此頓挫復任調人尙期南北戰爭雙方讓步和平解决共保國基日内當派代表南下磋商一切謹此電聞請爲鑒核李純叩 
　　龍使近狀　日昨各方面盛傳龍巡閱使二十三日出京茲據某方面言龍使尙未出京行期之遲速全視新軍召齊與軍餉籌足日期之遲速爲轉移故赴粤日期未能預先决定又據某要人云日前趨謁龍濟光談及平定粤亂日期龍云鄙人蒙政府疊派虎將援助在中秋節以前准可將粤亂平息惟恢復原有秩序非半年後不可云云一若已操勝算者又聞龍濟光二十三日下午六時又在迎賓館讌請公府職員六十餘人張仲仁秘書長師嵐峯處長徐邦傑指揮使張調辰司長何少軒衛隊長等曁秘書處員武官均全體列席直至夜晚十時始盡歡而散 
　　贛督軍報　聞江西督軍陳秀峯致電政府據稱贛南危急飛　張旅（即張之傑）郝團開往龍南但兵力過單復派蘇旅（即楊春普所部）吳團由贛州進援又聞陳光遠馬日又轉來楊春普師長致參陸處一電略謂春普皓日開抵吉安遵令以一部援湘東一部援贛南援湘東之一團已由省開拔援贛南之一部由吳士芬團長率領本日由贛州出發進赴大庾嶺云云又據某方面云贛兩現當軍事吃緊之際丁效蘭旅長以水土氣候不服之故患病日重陳贛督二十三日電京報告略謂據丁司令效蘭電稱賤恙日益加劇恐滋貽誤懇開去司令兼職曁旅長本職以資調攝等情除電令安心調養外謹聞 
　　李奎元請費　據軍界某要人消息中央二十三日接有第十一師師長李奎元來電稱前敵戰事吃緊需用軍費 
甚急請即時籌滙十萬元資接濟否則軍心不定恐難任戰守之責云云聞段總理披閱後即交財政陸軍二部核覆該兩部以該師近數月來所領軍費爲數頗鉅溢出原定餉額之外刻下國庫空虚碍難再撥擬將此意電復該師長查照矣 
　　李厚基憤電　閩督李厚基前請撥七年公債票二百萬以接濟軍餉經閣議後由財政部復電謂此項公債係有額定用欵碍難撥發二十三日李督復有長電到京稱閩省財政奇窘值此軍事方殷殷需用孔亟軍餉月需四五萬無術騰挪原不敢以意氣相爭但所請旣不奉准何以維繋軍心大有以去就力爭之槪又一方面云李厚基前商借外債財部未予核准又請撥六七兩年八釐公債二百萬元以資挹注無如業已撥作維持中交兩行之用財政當局計無所出乃允將前所請之商借外債通融核准李督接電後以准駁無定前後兩歧極爲憤懣昨來電略謂厚基無狀乏術點金而軍費所關不能視同兒戲惟有仰懇開去討逆之任俾得專管地方民事免滋咎戾無任感禱云云不料昨日授李督以援粤閩浙軍總司令之命令恪逢是電來也 
　　潮汕軍近訊　閩浙軍攻粤以來迄無成績其原因極屬複雜據軍界確息此刻更覺不易爲功緣閩浙軍日前始至厦門即發生爭權舉動故李培芝仍未移駐漳州而日來中央疊接電報滇黔桂粤各軍雲集黄岡詔安黄岐山牛屎嶺等處數逹八萬李童兩氏無術進行故特專待政府派兵應援然後始可乘機出動云云又聞政府以李厚基屢次來電求援二十三日午特諭參陸處致電楊善德速將二次派定援閩軍隊三千務於五日内開拔前往 
[京内外之選舉近况]  
　　中央選舉會第一部候補人尚未選出二十三日繼續投票結果已選出吳榮萃等九名當選爲候補人至京外選舉消息如鄂省始雖少延滯今仍積極進行自王兼省長確定投票之期各方面分途運動競爭頗烈其衆議院選舉希圖當選者甚多而參議院方面則以鄭萬瞻（前國會議員）陳寳書（前湖南政務廳長）王信敷（省議會議長）三人爲最有希望湘省選舉因種種事實障碍未能消除非量予展限不足以赴事功現擬以六月二十八日爲參初選期七月三日爲衆初選期參覆選於七月十八日舉行衆覆選於七月二十三日舉行曾由該省省長電逹内務部轉呈辦理聞内務部已具呈請示矣又據江蘇來電蘇省參議院議員覆選於二十日遵守令關選因投票數未滿法定額數已於前日　續投票又奉天來電謂奉省於二十日舉行參議員選舉選出曾有嚴陳瀛洲趙連琪陳克正蘇毓芳五名又察哈爾來電謂察區參議員覆選於二十日投票鄭中升得票多數當選吉林來電謂參議員覆選業已完竣當選參議員人名如下成多祿畢維垣于貴良祝華如徐肇銓至省議會議員選舉日期依法應於選舉年分之七月一日辦理初選八月一日辦理覆選惟本届各省有國辦理參衆兩院選舉對於省會選舉未能一律趕辦者河南安徽兩處昨已有電來京請予展期籌備國會事務局審核結果以展期選舉法律並無明文而事實上又不能不予通副融辦理惟有按照省會議員選舉法第二條第三項之規定届期遇有障故不能舉行選舉時應由各該省行政長官另定日期辦理並由内務部提交國務會議議决准行方爲合法 
[二十三日之府院情形]  
　　是日爲星期日公府倍極清閒聞馮總統於午後三時到辦公室披覽孟恩遠馮玉祥張宗昌劉存厚張敬堯諸要人拍來軍電多件四時後與張仲仁秘書長師嵐峯軍事處長接談片刻因無公事遂於五時退歸内宅休息至國務院方面則昨日更無可紀之事惟聞方立之秘書長楊子安張伯英兩帮辦及林季武秘書等均曾到院辦公方秘書長於下午四時將命令交局發表後始回私宅其他各科辦事人員除值班者外均未到科辦事至參陸辦公處二十三日亦異常間適處員中除值班人員曾照例到處披閱各項軍電外餘均未到又據另一報告謂參陸處二十三日接到各路軍電七八件其中以湘督張勛臣第六旅長張宗昌贛督陳秀峯等所來之三電爲最緊要均由值班副官某君送合肥本宅備總理核閱又一消息是日參陸處因現在軍事新計畫正着手進行故仍照常辦公重要職員之到處者較往星期爲多前敵各軍本月份軍餉經悉數核奪關於軍事進行亦多在籌議中 
[鄂省政聞紀]  
　　兵工廠炸藥爆裂　漢陽兵工廠因代第一路總司令部配置砲彈之炸藥深恐其性最猛另存一小庫以免危險乃不料本月二十二日因天氣酷熱該炸藥於上午八時忽然爆裂轟然一聲三鎭震驚當經王督軍派員調查實無他項情弊計毁小庫一所内中地土炸裂成洞四面較近之玻璃窗多被撼破誤斃衛兵一名傷工人數名漢口紅十字分會曾派救護隊前往據云上項所述甚屬實在際此人心不安之際已令該廠致函各報館登載以免誤會矣 
　　團長戕人自戕　近畿第二師六團二營營長郭子雲改編後升充省防團團長駐紥宜昌前日先將其子連生及衛兵趙某以手鎗撃後又自行開發共斃三命說者謂該團長因號令不行故生短見云云究竟其中有無别情固不得而知先是該團長在行營召集所部會議携帶九響手鎗登台未發一言其子連生充該團稽查見乃父態度不同向前搶奪手鎗即被開撃洞穿腹部衛兵趙某趕上亦被開撃洞穿咽喉該團長隨自行發機由胸口入彈三人同時而斃刻由吳令報告來省矣 
　　組織兩湖義振會　湖南兵水爲災待振孔亟兼之疫癘盛行其慘狀爲數十年來所未有湘紳熊秉三等電請漢口紅十字分會總商會慈善會勸募捐欵無如災難不僅湘省一處即鄂省西邊一帶亦遭同一慘痛當經該三會同人决定組織兩湖義振會以示湘鄂統籌兼顧之意刻正計畫進行中但此間勸募捐欵已成弩末矣 
　　吳司令攻川軍略　上海司令吳光新以滇軍來勢稍榖已東方面亦已節節前　極力籌劃入川其進攻巫山之軍亦仍繼續作戰復以趙雲龍之一團繞道攻取酉陽以搗巫山之側以李旅炳之由利川進行以撃巫山之背以便三路夾　會師夔萬云 
[劉存厚退出廣元詳紀]  
（成都通信） 
　　劉存厚自退據廣元後已數月於兹坐待北援以圖恢復據個中消息北方並非不能應援特恐劉氏反覆不敢信任故北方與劉氏不過文電往還字面上之酬應而已自五月鍾體道等敗退到廣後劉於其時即欲將其軍一後交鍾氏接管單騎北上面陳川事旋因南軍追撃甚急有直逼廣元之勢至五月底劉聞奉軍到漢中以爲援到曾商管金聚分兵三路反攻管之於劉亦頗不洽蓋當管氏到成都時劉即疑而防之故管氏速去且其去時曾向人云張瀾尚有可爲劉實無用此可見其對劉之心理矣故劉欲反攻管亦淡然聽之 
　　劉存厚謀反攻之日即爲其失敗之兆劉所部軍隊號稱兩師（劉親率之軍稱二十一師劉兼師長鍾體道所部一師（四混成旅（田賴彭張）其實合計不過兩師之譜以此少數無餉無彈久戰已老之師而分三路其勢力之薄弱自不待言喻六月初間劉氏反攻之軍逐漸勝利驟聞者不免疑訝緣劉氏分兵反攻時即南軍改變方針進攻廣元之日查昭廣大道萬山業集不但行軍維艱即途步亦不易易南軍經計多困苦始攻入昭化昭廣之間又限以嘉陵江相持甚久不能飛渡南軍由正面進攻之計畫遂一變而出奇兵對於昭化龍安兩方取守勢然後大兵潛由昭化退去間道暗往蒼溪當此南軍大兵退去時故劉軍稍覺勝利也南軍决定計畫後繞道攻廣於地利有絶大關係一退到嘉陵江下游無劉軍防守可以安全渡河二山不甚險有此兩因雖路途較遠不過多費一二日之跋涉而已當南軍王縱隊長維剛五師十八團團長彭達耀暗到蒼溪時綿陽之援陜司令呂超亦督軍由中路前進以防劉軍再攻到劍閣其時川北招討軍亦多到保寗蒼溪等處以厚聲援南軍由蒼溪屬之永寧舖梅嶺關一帶向廣攻撃至七號開始作戰因梅嶺關新舖一帶有劉軍一支係其左翼軍興通南巴厚聲援而進保寧者於不意中突遇南軍其軍不足兩團子彈亦頗不繼其失敗固不待贅述　　南軍以三團餘之利兵攻梅嶺關一帶劉軍後援不繼節節敗退至六月八號夜彭團佔領廣元附城一帶高地劉存厚鍾體道等遂率軍由神宣驛向陜西寗羗州而去當廣元已失時劉軍中路及右翼尙未之知賴田兩軍於九號早間率隊回廣大受南軍打撃即此已可見劉張退去之倉皇矣茲錄南軍彭團長告㨗之兩電如次　成都熊總司令漢州但司令劍門關呂司令鈞鑒職團奉令率領全團及機關鎗山砲各二尊改道由永寗舖蒼溪屬進攻廣元七號在梅嶺石牛舖新舖一帶與敵軍劇戰一日敵軍共五營死力抵抗幸賴我軍奮勇左翼抄襲衝鋒敵始摇動王縱隊攻撃紅岩寺之兵又復於左翼應援卒於午後五時佔領梅嶺關敵軍散失過半負傷及滾岩死者亦多我軍傷亡約三十人奪獲鎗械子彈無數八號王縱隊由左翼攻撃昭化筆架山職團由廣元正道進追敵復合王家壩桐子關數處之兵扼守穿心店白福岩界牌關等地我軍乘破竹之勢士氣百倍至午後八時將各要隘完全佔領敵猶據二郎關對峙鎗聲徹夜不絶我軍知敵已膽寒乘勢猛襲敵聞風鼠竄我軍遂將廣城附近高地完全佔領今晨我軍分兵進城由昭化敗退之敵復據河岸抵抗約數時分　退去特先電聞十八團團長彭遠耀叩佳印成都熊總司令漢州但司令劍門呂司令鈞鑒劉鍾率三師殘餘部隊於昨夜八號三更向陜逃竄頭田各餘部不知廣元被我軍克復於今晨六七時率隊返廣經職團痛撃紛紛撲河向三堆壩一帶逃散沉溺者無數特聞遠耀佳二叩印 
[南昌通信]  
　　贛省此次時雨流行江水暴漲而贛南贛西之上下游一帶水災亦巨陳督軍戚省長於删日會銜將受災情形三次電告中央至贛粤戰事外間多謂粤軍反攻贛軍復由大庾退至南康虔南信豐先後失守贛州危急但官廳則謂贛軍前敵連戰皆㨗丁效蘭王慶餘兩司令最近有電報告戰情謂大庾信豐雖前被粤軍佔領而旋失旋復現仍爲贛軍守禦陳督復電爲之奬飾並聞陳督軍又電中央據稱兩雄指日可復祈加派軍隊應援並報告陳光　之第三混成旅擔任前線戰　云云至贛南紳商士民近日確已紛紛來省避亂故省會大有人滿之患所有上游一帶軍政官長之眷屬亦多來省轉乘火車赴潯各回原籍陳督軍之官眷日前亦携帶細軟數百件專車往潯赴廬山避暑外間多謂陳督官眷係回原籍故愈起市民之驚疑記者詢諸避亂者咸謂大庾虔南信豐確被粤軍完全佔領贛軍第一戰線已退至南康（贛州以上距大庾兩站）現在陳光逵所部之第三混成旅業已齊駐南康與粤軍對峙史聞馬濟率領桂軍二十營由郴縣進窺上猶該處不日必有激烈戰鬭其丁效蘭之第九混成旅王慶餘之第二混成旅在南雄被粤軍撃退後星散大半所有鎗彈軍用品多爲粤軍奪去所有大庾至南雄一帶已成一片焦土甚至數十里絶無人烟其贛州以上之兩岸亦已人烟稀少不但婦女遠避於深山窮谷之間即鄉民亦絶跡田畝云云現陳督以贛南戰事緊急如故電報交通似仍不通焦急殊甚日前特派多員分赴贛南各要隘處裝設軍事電話並派參謀冉紹雍賣送鎗彈軍用物品並犒慰軍隊矣 
[九江近事]  
　　九江廬山近日因天雨連綿致起蛟二丈餘高衝倒一百一十七一百六十一一百六十二洋屋三棟撃斃華人一名外人一名 
　　第二路留守南昌步兵二百餘人旣病兵百餘人前日由南潯車運來本擬即日開赴漢口聽候改編惟因華利輪船尙未到潯乃由駐潯軍需處電詢浦口軍需處兹接覆電華利已載倪公子他往一時不能前來請暫候數日云云 
　　潯陽道道尹省委九江縣汪知事代理所遺九江縣一缺已委龍開河火車貨捐局倪局長代理均於昨日接篆視事 
　　潯陽道屬衆院初選票價前數日約在三百元左右近因豫章道票價過高該道因有人來潯運動致高漲至四百餘元本道之組織者亦頗受影響刻聞運動覆選者已有七八人而潯道議員只有五名恐將來不無危險 
　　潯陽道區衆院覆選因贛南道電省要求展期故奉省電展至二十五號舉行刻下初選當選人均來潯紛紛報到兼之四處探聽票價頗有席不暇煖之勢 
　　九江縣第二届省議會初選名額已奉省電應攤九十九名現正着手進行 
[黑龍江之選舉風潮]  
　　黑龍江此次參衆兩院議員選舉臨時參議院議員翟西人等自稱政府早已指定吾輩加入團體於是各赴各縣大施行動被選後致起公憤除提起公訴外擬以他法對付聞此次反對之舉各縣均有代表共聚二十餘縣代表在省連日電致段總理謂翟西人等有意污衊總理名譽藐視民權請電令查辦並聞前次公民電請國務總理查辦選舉舞弊已經段總理電令鮑省長查辦兹復有二十縣代表之電請未知如何電覆昨日代表榮彩辰鄂安全張輯五等謁見鮑省長當即傳見鮑省長謂選舉舞弊各國皆然汝等好自爲之本省長僅知秉公而已刻參議院議員因此次反對愈演愈烈恐有不虞已暗赴北京去矣 
[紀蘇參員産出情形（南京通信）]  
　　江蘇參院覆選兩黨激戰情形已迭紀前報昨日（二十五）上午九時正式開票當選者五名第一爲徐海段書雲五百一十七票第二爲江寗韓世昌三百三十三票第三爲江寗鄧邦述五百一十一票第四爲蘇常徐果人三百三十三票第五爲淮揚周作民五百一十三票已見昨報專電候補當選者爲雷奮楊壽枬季通朱增元張家鎭段鄧周三人屬安福俱樂部韓徐二人屬研究社其候補五人楊張爲安福系雷季朱爲研究系兩相比較安福已佔優勝地步研究社此次組織雖告失敗然徐海段書雲已在中央選舉遞補王揖唐之缺如段允就中央則江蘇參員當然爲雷奮頂補失之桑榆收之東隅固未爲晚也惟票開揭曉時唱名至韓世昌有顧琪等先後表示不承認之意僉謂韓係鄂人何以票上冒書江寗二字並謂韓對於江寗地方無大功德决不能聽其在江寗當選云云一時會場頗爲鼓噪秩序幾爲之亂嗣經俞道尹出爲調停勸令緩爲設法聞是日地方公會卽召集全體會議公議不承認韓在江寗當選並預籌種種對付方法又聞有另一團體舉張某爲領袖擬在法定期間向覆選監督控告請求勿發證書韓某昨甫由　返寗聞此消息已託人四出疏通第不知能和平了結否此次兩黨激戰可謂逹於極點而一般轎夫從中漁利者固得意洋洋遄返珂星其高抬價格未蒙兩黨之垂顧則又有人大失所望垂頭喪氣而歸 
　　另一通信云二十五日參議員選舉上午九時管理員監察員均到場執行職務齊監督　事未到派政務廳長蔡賣善代表蒞場監視十時關票天字匭結果段書雲（蕭縣人）得五百十七票韓世昌得三百三十票均足法定票數當天字匭關票完畢時　　 
 
 

Page 7

 
 
席有佩管理員符號之顧某發言謂韓世昌乃湖北人个所投栗紙均書江寗人籍貫實係錯悮應作無效同時又有王某張某均（江寗人）痛詆江寗人無恥又有徐某謂江寗確有一韓世昌惟此人係一農民或邓此韓世昌歟嗣經省暑科長湯文鎭勸尉始各無言十二時遂又接關地字　結果鄧邦述（江寗人）得五百十二票徐果人（武進人）得三百二十四票均足法定票數其餘唐文　得一票李鍾珏得一票王慶熙得一票黄以霖得一票嚴毓芬得二票榮宗銓得二标錢崇固得一票姚文枬得一票彭榖孫得一票徐無人徐累人徐故人徐人果各得一票鄧邦逹鄧邦道各得一票均無效下午二時接開元字匭結果周作民（淮陰）得五百十三票雷奮（松江）得三百二十七票周當選爲正額叅議員雷當選爲候補第一其餘有書周廢民者無效四時接開黄字匯楊壽枬（無錫）得五百十一票季通（常熟）得三百二十票楊當選爲候補第二季當選爲候補第三其餘票有畵李五者季不通者各一票均無效五時半接開字字匭結果張家鎭（靑浦）得五百十一票朱增元（太倉）得三百十九票張當選爲候補第四朱當選爲候補第五七時開票畢遂散 
[蘇省會臨時會紀事]  
　　省議會第四次臨時會第一次大便連日因不足法定人數未能開議昨日（二十五）下午二時議員到八十人適足法定人數遂接第一號議程開議沈議長生席第一案省長咨交復議規復忙漕滯納罰金分成支配案表决仍執前議第二案財政實業審查會審查報告省長交議籌設下關電燈分廠特别預算案大體通過交付審查會修正再開三讀第三案省長交議省敎育團公有林經費仍請由省敎育機關分攤案否認第四案朱議員紹文提出請再呈農商部發給秣陵公司鑛照緊急動議案多數通過第五案沈議員周提出建議維持上海求新廠緊急動議案表决逕咨省長第六案朱議員祥祓提出查辦上海工巡捐局局長姚志祖違法營私緊急動議案通過逕咨省長第七案何議員少敏提出查辦第九工場籌備員惲鎭藩舞弊滋職緊急動議案表决逕咨省長第八案馮議員士奇提出徵求各省同意設法造就回國學生案交付審查第九案屠議員宜厚提議建議省長裁撤龍潭稅霧分所案逕咨省長第十案朱議員德恒提議修改貨物稅章稅率案表决付審查第十一案請願審查會報告姜堰商會會長沈沅江都仙鎭商會會長尤朗軒江都張耀珊等請議修改貨物稅章稅率案付審查第十二案請願審查會報告江都公民關樸請議改釐爲稅實行裁汰水旱各卡案付審查第十三案王議員仕良朱議員德恒提議省視學劉仁航舉動謬妄學識陋劣不能稱職請咨省長撤換以重學務案由朱議員自請撤銷第十四案范議員鎔提議忙漕附稅及滯納罰金免帶征收費案付審查第十五案張議員鹿鳴提議實行普及敎育宜從改良私塾入手案交付審查第十六案請願審查會報告江都史若梁請議裁革妨農苛稅案付審查第十七案請願審查會報告東海灌雲農會會長請議永除底捻案付審查第十八案請願審查會報告沐陽張杰請議革除征糧積弊永絶役蠧以蘇民困案付審查第十九案請願審查會報告無錫公民楊道霖請議增設農事試騐場案多數否决第二十案請願審查會報告江寗仇繼恒請議防維惡習矯正風俗案可决第二十一案請願審查會報告南滙顧忠宣請議酌征場境鹽捐以充敎育經費案表决付審查時已六鐘主席乃宣告散會 
[蘇議員對於選民浮濫之質問]  
　　省議會莊議員以涖等提出省會選舉調查浮濫質問書云查選舉調查不容浮濫無資格而投票者爲法律所不許本届儀徵縣選民有十萬零零四百零二人考之民國三年江蘇省内務行政報告書所列人口一覽表該縣男子共十萬零四各四百四十八人選民一萬零零九十一人一縣之中五年之内選民額忽增十倍與五年前全縣男子總數比較祗少四千零四十六人普通人民懂居選民二十五分之一或將一切男子列入選册有無浮冒不問可知未識選舉監督何以貿然認定現應如何糾正之處謹依省議會法第十九條提出質問請省長於三日内答覆實爲公便提出者莊以蒞秦錫田朱祥紱江上悟史成朱文瀾沈周黄申錫范鎔李維翰 
[蘇議員再爭秣陵鐵礦]  
　　江蘇省議會朱議員紹文等提出請再呈農商部給發秣陵公司礦照緊念動議案云查上届臨時會議决官商合辦秣陵鐵礦公司一案曾經咨請軍民長官請於中央並由本曾推定代表會同商股代表積極進行迄今數月未奉農商部發給礦照近日各報紛傳中央將以此礦抵押借欵或云中日合辦事雖未可遽信然不得謂之無因鐵礦關係國家命厭本省爲該礦所在地倘如報紙所傳其危害何堪設想亟應重申前請由本會電部力爭並咨請軍民兩署協爭務達原案之目的而保本省之鑛權是否有當請提前付會公决動議人朱紹文陳大飲猷陳伯盟施文熙屠宜厚莊增藩蔡寳善施承模施漢愚姜青照 
[南京快信]  
　　援粤總司令張懷芝昨派周參謀先行來寗接洽聞張須明後日始可南下 
　　海州鎭守使白寶山蘇常鎭守使朱熙昨均來省禀謁軍民兩長商承要公 
　　聞李督因蘇軍械不敷分配已向滬某公司訂縣快鎗五千枝已電部核准 
　　長江巡　副使王延　前日出京回浦昨渡江晉謁李督密談時局 
　　李督派赴天津弔唁陸建章之韓顧問昨日已回寗聞陸成武亦已由津回寗供職 
　　李督今午在軍署宴藍公武並聞藍今日晚車赴滬轉車赴杭 
　　參議員選舉安福俱樂部團頭某某等共報銷十六萬元研究系團頭報銷七萬元並聞彭某此次未能當選然已被孫某費去八千元 
　　江寗紳界顧某等十餘人以韓世昌當選參議員而所得票紙均書江寗人查江寗户籍並無韓世昌其人韓係鄂人所書籍貫實係錯誤得票應作無效相約明日在地方公益事務所開會又聞江寗南鄉亦有一韓世昌恐將提起訴訟 
　　省議會今日（二十六）下午二時開各項審查會并聞省議員王玉樹葛夢樸張從仁郝崇壽已當選衆議員昨由會盗請省長查照依法遞補 
　　蘇敎育廳昨布告招考北京武昌高等師範學校預科學校學生又南京第四師範學校試驗定七月十五日截止報名 
[杭州快信]  
　　衆議員覆選舉今日上午在錢塘道署開票聞當選者爲金紹城任然金森周赤忱汪立元錢豫六人 
　　國務院來電七月十二日准爲國軍恢復共和紀念期各機關均應放假一天 
　　徐烈士錫麟生父養日病故紹縣東浦乃弟甌海關監督徐錫麒聞訃後已請後回籍奔喪 
　　軍民兩長今日（二十六）假座西湖劉莊束請日領事瀨上恕治午讌會議要公在省文武各當道咸蒞廣陪飲 
　　齊省長昨訓讼高檢廳轉飭各縣通緝前叅議院議員周文翰務獲解究 
　　高等審檢兩廳昨會銜分函各屬以部派調查司法專員凌士鈞等業經到浙迅將關於法界應興應革事宜各具意見書限本星期六錄送到廳備核 
　　諸曁陶知事以縣屬鄉民金信祥傷斃命案現須關棺覆檢電請高檢廳派員率吏詣驗 
地方通信 
[蘇州]  
　　司法經費之仰屋　江蘇高等審檢二廳司法經費向由廳署按月赴南京財政廳請領然後將支用各數造册分報司法部省長查核詎本年陽曆五月分經費經林王二廳長派員赴寗請領數次未蒙撥放迨至夏曆端午節各屬員紛紛赴廳催領薪俸等項林王兩廳長又復電寗請領仍未蒙照發林審廳長即商之於吳縣吳知事由吳知事借墊洋八百元林廳長遂將審判一部分經費的子散放而王仁山檢廳長則無處　借遂於前日親自樂車赴寗而謁省長財廳長請求發欵聞有如再不能領測惟有出於辭職而已 
　　朱鎭守使赴寗　蘇常鎭守使兼第二師師長朱琛甫君於本月二十五號清農乘車赴寗謁見李督軍面陳要公大約須三四日後方可旋蘇 
　　蔡和林喪妻　前任兩浙緝私統領蔡和林交卸統領差務後即蒙齊省長委任高等　議兼警備隊參議職務蔡君正擬赴寧就職詎其夫人某氏突於本月二十三日在涙因病逝世電信到蘇蔡君立即赴滬料理喪務其駐蘇緝私第二營管帶蔡營長係蔡和林之弟因聞嫂氏去世亦即赴滬吊唁矣 
　　電飭搜捕蝗　吳縣公署接奉省長電路云大雨之後天氣驟熱蝗　餘孽滋生極易該縣於上年迭被蝗患急宜乘此時機督飭警董曉諭民夫認眞搜捕務絶根株並將辦理情形隨時具報如遵辦不力將來該縣境内發生蝗患該知事不能當此咎也　　烟酒分局長蒞蘇　江蘇第三區烟酒公賣分局長錢循陔坐辦吳菲青業經新任江蘇全省烟酒公賣局長彭希民撤挨仍委前任分局長吳魯詹接充至坐辦一席部章本無此項名目係前局長殷錚例外設置兹彭局長以目下公費支絀而部頒定章又無此項員缺將來造送報告書定遭審計院删駁且各處烟酒徵收已經各分支棧按年按季按月認定何必另設坐辦虚糜公欵故坐辦一缺不另委任至新委之吳魯詹已於二十四日由密乘車抵蘇往晤錢局長聚譚一切兹定於七月一日接事分棧經理錢鈞直聞此消息即於是日晨關赴車站守候歡迎並駕座久華樓設筵宴請爲吳新局長洗慶 
　　春仙停鑼　春仙第一台近因瘞客多係軍界中人所賣票資不敷開支已於日昨停鑼外間傳其因修理房屋實係藉詞而已 
[無錫]  
　　商會請疏　米糧　無錫商會爲各堆棧米糧存積如山市價不振曾經米棧兩業一再呈請設法疏通以維商困現已聯絡滬鎭等商會請求省長變通辦法兹將商會公函錄下敬啓者據米業董事温榮鑣張奎鐘張矅中沈兆棟趙變陳廷鏞蘇鎭寞王煜鎭劉贊南祝文階虞思恭陶熙等略稱竊敝業自奉令禁運糧食出省以來幾於商輟於途業停於市以致存貨擁積錫地有米榖二百餘萬石之多不但倉厫滿儲幾無隙地并致新麥無棧可堆即在棧積貨上年者固多丙年者亦復不少商人習慣米稻入棧素向銀行錢舖以抵有餘之欵而資周轉今則欵早逾期而貨售無主在前途有執劵催債之逼在貨物有紅朽折耗之虞使不早爲設法疏通則米市之振興無望即商人之身家攸關利害切膚呼籲難緩夫錫地之貨積旣如此當推之他邑諒有同意民食之無虞不足已可概見况入夏來雨陽時若新麥旣已登場轉瞬江北下河一帶　榖卽將收穫尤無靑黄不接之憂苟乘此時而俯念商艱疎通銷路鄰省無閉糴之譏各地有轉輸之樂則民無匮食商有生機豈非一轉移間各得其所苟或不然危機已迫商情何堪用特略懇貴曾從速移請滬商會查照據情分别咨呈農商部省公署准予設法疎通出省以資周轉而免牽累等情查錫地存貨旣如此之多况當小麥新登江北秈稻轉瞬可穫則此項陳貨尤宜設法銷售或慮民食偶乏則一面准予疏通以順商情一面子以取締隨時視盈虚而操縱之庶於民食商務有交利而無偏害素欽貴會領袖滬商爲全省樞紐用特據情函請俯賜查照希即聯合各會即請貴會領銜俾敝會得以附驥同申疎通之請以紓米商之困實爲公便此致上海商會無錫商會啓 
[揚州]  
　　鹽業銀行遷移　鹽業銀行自前年分設缺口街以來營業因地址偏僻不甚發達且屋宇窄狹不敷辦公現特函商准滬行在于左衛街適中地點覔定房屋遷入重行擴充以期發展 
　　鹽商叔姪訟案　鹽商鍾養之早年曾將伊兄拼角場垣産贖回營業現其胞姪善繼因境遇維艱與之交涉詎養之置諸不理具情在運署禀控張運使以鍾養之曾在江都縣署訴善繼借貸未遂率妻張氏蠻閙由縣署判押五日之拘刑特擬垣産變賣辦法三種訓令縣署審訊二十四日經承審官傳集質訊互相辯論終結鍾養之承認張運使擬定之第三條鹽垣招商變價除去當日贖金悉數繳縣飭善繼給領惟張氏盤踞庽所家宅不安請求押逐出庽經審官許可候傳張氏到庭訊奪 
[鎭江]  
　　車夫罷工紀聞　鎭郡東洋車夫約有數百人現因廣利案平兩公司擬每車按日加收租價洋一角各車夫均以度日維艱無力認繳遂於二十四日起一律罷工以爲抵制丹徒縣倪知事得此消息深恐若輩聚衆滋事特傳兩公司經理到局詢明並無加價之事卽於二十五日午後發出告示云照得東洋車價公司並不加增經理來局言明仍照驚日章程爾等無故生事實屬有意蠻横本局出示勸諭領車照舊通行維持爾等生計利便往來行人倘再阻撓煽惑定即立提嚴懲有此示諭風潮當可消釋矣 
　　馮夢華之經過　江蘇通志局總纂馮夢華於日昨午後二時由滬乘車過鎭回寗各官成詣車站迎送如儀 
[嘉興]  
　　籌備省會初選近訊　嘉興省會初選本定七月一日舉行嗣以參院覆選定於六月三十日舉行初選監督恐省會初選辦理未竣特電總監督展緩七日舉行兹奉覆電未便璨期現因爲期將　初選監督於日昨召集各區自治委員推定監察管理各員以便委任共計推定管理員三十人監察員三十五人業由張監督分别委任矣 
　　河泥港發現盜案　嘉興西鄉河泥港農氏孫順增家於前晚三鼓時被盗匪二十餘人明火執戲破屝而入闖入内室翻箱倒篋任意刦掠約二小時之久始呼嘯而逸事後檢點失物共被刼去蠶絲五車現洋三百餘元衣服飾物等二百餘元業由孫順增闖具失單報知就近警所轉報到縣飭屬嚴緝矣 
[清江浦]  
　　　織牧養公司　江北自光復以來提倡實業者殊不乏人而實行卒未多兒近有淮陰公民張佺等十餘人集股兩千元購地二百餘畝在清江黄河灘組織一耀淮牧養公司股本分大小股大股每股五十元小股每股十元由發起人先籌墊一千元作爲開辦經費先從養難入手以後漸次擴充刻已向淮陰縣公署呈請批准立案一而建造房屋矣 
　　以河工經費購鎗　淮陰縣署帶徵河工經費二成已二年有餘未曾解往現尙餘八千餘元由四鄉紳董議决用縣署呈准督軍即以此欵購辦新式快鎗若干支以爲警備隊之用所有警備隊之舊式鎗定價三十元准各鄉董購買聞俟新鎗來浦即行換用矣 
　　第四工場招生　清江省立第四工場自開辦以來頗爲發逹去歲由該場長陳小國又辦一補習學校俾失學工徒肄業其中法至善也現擬招新生十餘名報名頗爲踴　 
[杭州]  
　　省議員當選之總額　齊省長二十五日通合各縣知事文云照得本届浙江省議會議員初選當選人名額及議員名額現經本總監督按照省議會議員選舉法第三十第三十一條第七十等條分配已定合亟通和除分令外合亟令仰該初選監督知照迅即依法辦理計全省選舉人總數三百十八萬八千八百零九人以應出議員一百五十二人除之每選舉人三萬零九百七十九人得選出議員一人 
　　給發浙路股欵近訊　浙路亂欵清算處自第八期股欵開付以來各股東及股票公司因零數係付現銀除均付北京交通京鈔故向以數十張併作一號者今股東爲欲得少數之現銀計多折爲二張一號或三張一號挂號處手續不勝其繁計已付給現銀六十餘萬元並聞第九期股欵一百十二萬又已由該處呈請交通部從速籌還矣 
　　博濟醫院開幕　二十五日爲本城三橋址博濟産科醫院開幕之期男女來賓到者甚夥並有聖公會沈牧師載琛及英國湯女士等相繼蒞止即由院長産科醫士沈奎報告設立本院宗旨繼由中西來賓演說頗極一時之盛云附錄醫士姓名醫科包金琳鍾更生阮其煜産科張文耀岑越蔭樂韵軒朱上珍 
[濟南]  
　　河水驟漲之報告　省長署近據河防總局報告本月中旬上下游東阿壽張濮縣東平等屬營汛呈稱黄河水勢旬内驟漲五寸許爲此轉呈備查云云 
　　嚴防奸人乘車之部令　津浦路濟南總局近奉部令略云現有南方奸人僞充北軍長官乘坐各路快慢車希　混入北方謀爲不軌并有仿進陸軍部　别護照藉以私運軍械危險等物若不詳加嚴查即爲奸人所乘嗣後凡有乘車往來軍人及軍界運輸軍品務須詳加盤查以防奸計而泯隠患　 
[安慶]  
　　公益維持會歡迎議員　皖省公益維持會以本省參衆兩院議員均已正式産出爰於今日二十三號假塵省議會地點歡迎兩院議員並擬於歡迎式完竣後再研究本届省議會選舉事宜俾將來易於着手進行 
　　第一師範學校三届卒業　皖省第一師範學校自趙春木君接辦後成績優良本科生已卒業兩届皆任本省小學敎育事務現在第三届卒業考試亦已告畢於昨日上午十時行卒業式所有省城行政長官均往參觀 
[天津]  
　　省會選舉改期　順直省議會議員選舉總監督署理直隸省長電云密雲朱知事平泉朱知事覽效電悉查省會選舉因選舉人總數未能確定初選當選人名額尙未分配當選額票更無由推測法定初選期迫大約趕辦不及至展限幾日應俟核定再行電知直隸省長號印 
　　印信被挖異聞　直隸省長公署訓令省所屬各官署云案據保定道尹許元震呈稱竊查本月十日道尹在於保定城内淮軍公所舉行衆議院議員覆選舉當日開票選出當選人七名足額並出候補當選人二名尙欠候補當選人五名依法仍在原投票場次日接續舉行當日布告宣示各選舉人知照是日下午並於保定城内唐家胡同北口東牆黏貼前次布告一張以期俾衆週知詎至十一日下晚舉行續選舉候補當選人事畢道尹回署經過唐家胡同北口見所貼前項布告年月處蓋用道尹印信挖去無存而布告完整如舊只於年月日上所蓋印信處挖成四方空形其情不無可疑恐奸徒或有藉此僞造印信妄滋詐端急應嚴查確究並於各項公牘中預加防範以杜詐僞之事除令保定警察廳嚴密確查外理合呈請省長鑒核並祈俯賜通令全省各官署一體知照嚴加防範實爲公便等情據此除指令據呈已悉仰仍飭廳嚴密查拿務獲究辦並候通令一體知　此令等回　發外合行通令一體知照此令 
　　調查水勢　水上警察中隊隊長呂富文前因津邑各河水勢　漲尺許深恐上游之不增漲防範殊難現經調查外埠南北運河子牙　沱等河均未漲水惟永定河漲水尺許不遇雨水下注當無意外之虞 
來函 
[安徽財政廳來函]  
　　昨閱六月十八日貴報第二張紀錄皖省近事欄内所云前中華銀行倒閉所有流存市面紙幣業經編號分四年八期兌收辦理在案現本年六月爲第八期兌收計債本五萬元四釐息二千元財廳長以現在省庫支絀無欵應付特函知省商會暫緩兌付等語查此項紙幣原訂分八期兌還每期兌還票本五萬元嗣以各埠送騐之紙幣僅三十五萬九千二百九十五元不敷八期之數即將洪荒兩字號併爲一期兌付改爲七次兌竣曾經發報布告商民在案所有中華紙幣已於去年十二月一律關兌竣事現在並無流存市面未兌之劵應請更正以昭核實 
雜評一 
[餌（默）]  
　　今之欲得議員者以金錢餌選舉人欲得總統者以金錢餌議員欲確固其總統之地位而防異派之反對者則餌之以副總統欲以武力壓西南冀將領之爲己用命者則又餌之以陸總長此外更餌以種種之費種種之官嗚呼餌之爲用竟若是之大也 
　　雖然爲人餌者亦思餌之意義爲何如而甘受之耶餌人者亦思餌從何來不又將爲人餌耶總之以市道交易猶兩國其利而餌則至危險之名詞也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[官紳對於實業工廠之維持]  
　　南市求新機器廠同昌紗廠大德榨油廠創辦人朱志堯因虧負鉅欵與法商接洽出頂當爲官廳及地方紳士所聞以此事關係本國實業擬由官紳合力籌欵維持各情已紀前報茲聞松滬盧護軍使已將朱志堯虧負之寶數查明計有八十餘萬之多其求新廠已由法商估定價銀五十一萬其餘兩廠未經估定當經據情電禀財政部請爲撥欵收回作爲官辦保全主權業奉電復已經國務院會議准予籌欵將求新廠收歸官辦照法商估定價磋商辦理其餘兩廠俟地方紳士商會等共同集議籌欵維持云附錄省議會議案 
　　沈議員等提出建議維持上海求新廠緊急動議案提議人　沈周　秦錫田　黄申錫 
朱祥紱　癲鏡清 
　　上海南市求新廠主朱志堯前將該廠抵押法商滙理銀行財政部因該廠爲我國辦理最良之實業成績昭著中外共知特爲擔保現聞期限已滿未能清償財部以擔保地位責任非輕電致該廠有祗能告滙理銀行令將押件照章拍賣等語朱因將該廠房屋機械地基一併價賣於法商某公司共銀五十餘萬兩已立章合同尙未履行查該廠設在南市並非租界外人不得在内地置買田地載在約章况該地接近陸軍部之兵工廠及海軍部之船塢於軍事尤有關係上海紳士一再講求官廳維持未有效果議員等以爲地方實業須賴保全土地主權不容喪失爲此提出緊急動議案逕咨省長電咨財部對於該廠押欵繼續搶保一面指令朱志堯速將合同取消萬一該廠實難維持止能紏合華股或售與華商不得移轉於洋商之手是否有當仍候公决附錄姚文枬陳寶金兩函並乞公鑒 
　　姚文枬等致上海縣沈知事函　敬肅者近悉上海南市求新廠有法商價購作爲船廠之說業已訂立合同草議調查屬實查該廠地點接近陸軍部之兵工廠及海軍部之船塢果將該廠移轉於外人之手匪特於主權有碍抑且於軍事有關况此項合同草議以陽曆七月底爲止即當照議進行及今設法猶可挽回爲特合詞具函懇請鈞署據情分别轉呈江蘇省長齊松滬護軍使盧迅賜主持藉弭後患大局幸甚專肅祗頌政安諸惟垂察上海公民姚文枬莫錫綸陸文麓丁熙感吳馨蘇本炎沈周穆湘瑶謹肅 
　　陳寳鑫致上海沈知事函　敬肅者竊查南市求新廠與法商訂立合同組織公司一案人方嘖嘖駭異殊深該廠坐落内地佔地四十九畝六分零係屬華商道契未得政府特允及上海地方人民同意擅行出售主權所在且鄰我國軍事區域臥楊之旁竟容外人鼾睡窟宅於斯將來得寸進尺爲害曷可勝言謹將營見所及爲我縣長陳之查通商口岸曾經劃出專界爲洋人居留之地其在上海租界以外者除照條約百里之内得爲購造醫院敎堂外間有仍按租界内永遠租地手續置産實屬例外前爲杜絶洋商在租界外置地轉爲洋契後藉口推廣租界起見特設華商道契今求新廠地即係此華商道契若由法商承買必須將道契註銷另由求新廠主出永遠出租契再轉爲法商道契方可移轉旣無如此辦法且與當年辦理華商道契之宗旨大相剌謬此應請拒駁者一也閘北地方外人雜居不允繳納中國房捐且不服從警察章程以爲中國未收回治外法權其在租界以外居住之屋與各國公使應享利益相同已有前車可鑒然此猶言彼係暫住地屬華人今求新廠地屬法商是何異於南市一方劃出一四十九畝零之法租界不但不服我行政司法範圍而該廠與松滬護軍使海軍總司令公署及兵工廠造船所爲鄰且其地沿江爲海軍軍艦停泊之所地方軍務戒嚴之際必不服我軍務範圍調兵撥械在在均足掣肘而該廠能力又爲造船造械之軍用品在我法權管轄區域允否受我官吏調查亦一問題又該廠設塢造船則其沿岸之江置樁築壩應用水面範圍與廠地之廣大不相上下而此水面範圍亦因無治外法權不但非我水警察所能干涉而各軍艦平時之駐泊軍務時之計畫亦窒碍良多應請禁阻者一也上海貨特稅釐年征百萬以上精華所萃全恃南市一隅今求新廠擅將該地出售與法商并訂明法公司得擴張營業如果見諸實行則擴張機廠船塢必須推擴地基至無可限量此日鑄成大錯不啻引狼入室他日或竟逹開放租界之目的在業户得將地産求善價而沾商人亦藉免稅釐之苦蚩蚩小民固歡迎之不暇其如國家陡少收入之鉅欵何官廳又將從何羅掘此應請注意者一也種種妨害情由與其爲日後之交涉倍形困難何如爲目前之阻制防患未然蓋我謹其壘彼猶强侵我弛其維彼安有不愈恣也爲今之計求新廠如處於不得不破産地位則惟有請由政府收買或由公家補助作爲官督商辦設二者俱不能行則請令求新廠不得以售賣不動産而牽涉主權除呈江蘇督軍省長淞滬護軍使海軍總司令並函滬海道尹交涉員外相應函請察核爲荷海軍秘書上海公民陳寳金 
[縣商會集議加稅問題預紀]  
蘇省增加貨稅問題曾經滬埠商會准稅務所長轉詳胡財政廳長暫緩兩月候調查各業情形另行修訂稅章一面派委沈堃和來滬赴商會計論各情迭紀前報兹因新任稅所長陳君甫經接差槎商此事尙未就緒各業商以七月一日展期將届爰將意見書分呈縣商會由會擇於二十八日（明日）星期五下午三時知照總商會正副會長並邀沈專員陳所長及與有關係之各業領袖（如油頭餅米茶葉羊毛等類）屆時赴會公同商榷 
[電燈加價爭持益烈]  
　　志成公所等二十六團體反對華商電氣公司加增燈價一事爭持多日尙未解决兹悉電氣公司總理陸伯鴻等曾至淞滬警察廳禀控志成公所等無理取鬧請爲維護昨經徐廳長批示云據呈已悉查歐戰事起煤價奇貴該公司受此景響議再增價此種困難情形爲本廳長所洞知惟該公司究爲營業性質所控志成公所等俱屬商界團體應商由商會設法理處以免爭執而泯事端本廳長負保衛地方之責自不容各方面有軌外舉動致碍治安除函縣商會外合卽批示知照仍候松滬護軍使示遵此批 
　　又聞華商電氣司昨派收賬員及工匠等前往南市某輪船公司收取燈費該公司仍照舊章付給收賬員不允收受彼此爭執其帶去之工匠竟欲剪線經該公司與之抵抗故未實行後由該輪船公司報告各團體所設之事務所適交通部特派員華蔭薇正在事務所調查當即向之勸導一番一面致函電氣公司陸總理略謂現在調查期内自宜和緩一俟解决再行進行云 
[華界小販照常營業]  
　　南市各菜攤販因滬南工巡捐局開徵攤捐力不能支相約罷市曾經縣商會傳到小販所舉之代表切實勸導並轉商工巡捐局姚局長暫以半數徵收以示體恤各販户業已允從於昨晨一律照常設攤營業一面由姚局長知照該局稅務處所有南市方面各攤户務照前定捐數一律減半徵收其未盡手續應再磋商善後方法徐圖進行當將辦理解决情形申詳護軍使道尹省長等請爲備核並咨請淞滬警察廳長飭知一二區署各分駐所等轉令崗警隨時查察另再派員傳諭各攤户概照減半捐數赴局納捐領照如再逹抗定予處罰云 
　　南市自十六舖之集水街起至南高昌廟止各攤販因反對工巡捐局征收貨攤月捐於二十三號起一律罷市並要求縣公署及警察廳維持免捐又舉代表王敬銓黄愼之益許生等前往南商會商由蘇顧二會長轉商工巡捐局減半收捐業已允洽故於昨日（卽二十六日）清晨起仍各照常設攤營業一面由各攤販公舉之代表王敬銓等商定准於今日（二十七）起分别前往集水街郎家橋龍德橋倉橋水神閣南碼頭高昌廟等處查開各攤販之户名按照局定捐章分爲葷素甲乙二等造具清册於月終送交商會轉請該局減半收捐掣發七月分執照以便營業惟各攤販尙慮此次減捐之後未越二三月工巡捐局仍有增加攤捐之事發生故又於昨日公同會議以此事須求商會會長體恤貧民要求該局嗣後勿再加捐方能安心照繳業於午後五時仍請代表王敬銓再至商會切實聲明矣 
[孫中山由日來滬]  
　　民黨偉人孫文氏由日本乘近江丸郵船於昨日下午二點半抵滬由法公使碼頭乘坐汽車前往法新租界環龍路六十三號門牌暫住聞登岸後民黨中人沿途護衛頗爲周密云 
二十六日文滙報云孫中山君今日下午偕戴天仇君由日本乘近江丸輪船抵滬即改乘向南滿鐵路公司所租之小輪一艘在法租界登陸赴其住宅 
[華洋人搶刦土棧存土]  
　　昨晨六點半鐘時有華人三名洋人二名同乘馬車一輛至小東門外法租界洋行街一百十一十三兩號門牌已歇之鄭洽記土棧敲門入内兩洋人在門首把風三華人袖出手鎗嚇禁聲張並將電話線剪斷闖入貨房將值洋二萬一千餘元之大土二十三只小土四百數十兩一併搶去仍坐馬車而逸旋經事主奔赴東捕房據情報告即由捕頭親自督同探目黄金榮包探項光福等前往追拿已無蹤跡旋由捕頭察勘一週並檢得大鐵剪一把帶同捕房諭飭各探捕從速嚴緝務獲究辦又一訪員報告謂昨日午前十時許有少年匪徒三人偕洋人二名乘坐汽車至法租界新開河南首鄭洽記號中以搜查烟土爲由攫去大土二十餘只仍乘原車向南而去號中各夥友見來者俱持手鎗不敢聲張事後投報法總巡捕房請爲查究並即通知淞滬警察廳令飭偵緝隊並各區所一體協緝 
　　又一函云昨晨七時許法租界小東門外洋行街鄭洽記土行開門之際突來馬車一輛内坐西人二人華人二名即入該土行内並不慌張從容步至電話處將線割斷囑令行夥速開房庫門檢查行夥疑係捕房所派之西探不敢違抗遂即啟鎖開門任令二西人將土箱開檢計共翻得大土二十三隻（或云二十四隻）大連土一百兩盡數用蒲包藏好囑令隨同入内之二華人携上馬車而去該行夥等旋即報告行主察悉電話線已被割斷知係盜刦當卽開單投報捕房請爲查緝該捕房於午後報明施總巡立飭探目黄金榮馳往察勘並詳詢一切允爲上緊偵緝 
[七誌軍官誘拐女子之發覺]  
　　陸軍第四師第八旅十五團二營掌旗官唐人棟（卽唐萬寅）逼姦松江女子倪六妹復命家丁包左符將六妹帶往海門道經滬上事遂發覺業經地方審檢廳訊供明實判包左符監禁十個月六妹押候傳其家屬認領唐人棟應得處分候詳請浙江楊督軍核辦在案兹於昨日由地檢廳飭傳該女之兄倪某到案訊供一過卽將六妹給予領回自行管束將來如由軍署傳喚應即投案備質云 
[墨西哥禁癯金銀出口之影響]  
　　大陸報云揀本埠銀行家與商家意見墨西哥之禁止金銀出口固與上海等處之滙率大有影響然在目前美國商務上之限制可爲滙率漲高之抵制力二十五日上海接墨國禁銀出口之消息滙率賣價由一百十又四分之三漲至一百十一又四分之一但不久即落與前無異某銀行家云墨西哥爲唯一間接輸銀前來遠東之源墨國直接裝銀來華爲數無多但其産出之銀大半運往美國故美墨二國爲遠東賴其接濟之最大來源今墨銀旣不許運入美國則本埠滙率勢必漲起但有一抵制力則中美間之商務幾已全部停頓是也中國産品堆積勢將貶價而沽如是則可抵償滙率之昻云 
[修築花園之取法]  
　　英文滬報云法租界顧家宅法國花園將仿法國著名之凡爾賽花園修築法工部局已允撥銀一萬五千五百六十兩以充第一段經費此僅爲全國經費之一小部分第一段工程豫料將於七八月間告竣園中佈置甚爲周備落成後擬任衆游覽云 
[津浦路加添客車]  
　　津浦鐵路今春本擬加添客車以免乘客擁擠後因輸運軍隊事頗繁冗事遂中止未及實行近因各處軍隊往來稍稀而旅客則較前益衆爰擬依照前訂辦法每日早晚加添客車四次以便行旅詳請交通部核示去後業已由部准許故該路局現已將行車鐘點重行編訂分致各站於七月一日起寳行並分致滬寗等聯合各路局一體查照 
[財政部注意上海漲灘]  
　　駐滬交涉公署近奉財政部訓令以上海租界灘地逐年增加租界外續漲及對岸浦東灘地應速清釐以裕收入仰會同官産處督飭會丈局調卷查明究竟分别擬具辦法詳候核奪云云聞已遵照辦理籌議清釐辦法呈候核准會同進行 
[商輪爭運雜糧之抵制]  
　　蕪湖漢口各埠向爲雜糧總滙之區所有平日運銷滬地及轉運他埠者皆由輪船裝運來滬行銷或轉報出口販售故各公司長江班商輪每届下水所載之貨以雜糧爲大宗近因某行商輪對於裝運雜糧稍加遷就且該行在長江各埠尙未逐埠設立碼頭故不停留故與他商輪同時開行彼可早到是以裝連雜糧以該行商輪爲獨多各公司商輪被其爭攬不無影響曾由太古怡和招商大阪寗紹鴻安等六公司會議决定概不裝運雜糧以爲抵制詎各商客以該行商輪對於押卸行司等殊多優待並厚給車力下水費等且裝運抵滬爲時迅速因此所運雜糧完全由該行商輪獨運而各大公司以近來輪隻稀少運貨甚多舍此一項尙不注意惟鴻安等中等公司各商輪向係承裝雜糧經此加入同盟後未免備受影響對此問題聖應設法籌商以資挽救曾經與各大公司大班迭次磋議决定密派專員調查該行各輪裝運來滬之各項雜糧上棧後如有運赴他埠銷售轉船出口者所有同盟六大公司所轄各商輪均不裝運以爲抵制云 
[規復騐貨蓋印之舊章]  
　　上海稅務總公所陳所長出示佈告云照得外省進口及内地運滬貨物前清設有驗印委員專司驗貨蓋印以杜弊漏法至美善民國成立此制久廢以致私貨充斥漫無查考影響稅收殊非淺鮮亟應規復舊章切實整頓以維稅務兹由本所長遴派幹員督率丁役專司驗印事宜定於七月一日實行合行出示佈告各行商船户人等一體知悉嗣後進口及内地貨物到埠應即報明本公所聽候查騐徵稅按件加蓋印記其七月一日以前已稅存棧之貨責成各行商先行開數報告本公所備案俟分運時聲請補印倘有無印之貨一經查出即作私論定行照章罰懲不稍寛貸其各遵照母違 
[保種除毒社之發起]  
　　鴉片之毒害甚於洪水猛獸前清失政尙畏公論設法禁絶不意民國政治共和反有收買鴉片弛禁專賣之風說弱種害民莫此爲甚滬商沈卓吾刻聯合海上各界共同發起一保種除毒社其宗旨聯合全國人士一致籲請政府將收買之存土全數消毁其宣言有言國亡尙可恢復種弱萬刦莫讀政府以國民公有之金錢收買存土當然燒毁爲國民除兹公害至其事務所擬暫借設天后宮内並聞日内邀請海上各國主持人道之人士開會集議公電政府云 
[靑年會募捐續紀]  
　　昨日（二十六日）各隊經募員報告成績較前更佳第二隊歐彬君捐得洋三百六十五元第三隊朱少屏君捐得洋二十元銀二百五十兩第六隊韓玉麟君捐得洋二十元第七隊穆藕初君捐得洋三十元第八隊錢新之君捐得洋五千元第九隊魏小輔君捐得洋一百十元第十隊林其發君捐得銀二十五兩洋二十元第十二隊李觀森君捐得洋二百七十九元執行部又捐得洋五千元童子部地字隊任錫林君捐得洋一百元童子部天字隊周培德君捐得洋五十六元銀二十兩 
　　藥風新劇社鄭正秋君許永福君願爲靑年會特演好戲七天由靑年會出售戲劵值洋三千元購劵者自七月一日至七日一星期中無論日夜均可往亦舞台觀劇 
　　是日有張竹君女士到會演說略謂此次靑年會建造新會所募捐二十五萬元須賴各隊經募員之大力然各隊經募員能先自量力解囊慨助若干則募捐之成功較易鄙人對於此次募捐事極表贊成蓋靑年會建造新會所不啻建造中國故諸君對於此次之勸募須極力進行言畢衆皆拍掌張女士并勸第二隊歐彬君謂君若肯捐助一千元余當勉力捐二百元云 
　　今日午後一時半特請活動影戲技師在南京路二址六號募捐事務所攝製戲片各徵求隊長隊員及在本所服務諸君均須齊集整備 
[傳習輭草機織品之布告]  
　　上海縣知事出示布告云奉流海道尹公署第五○八號訓令開案奉省長齊第二二四九號訓令内開案准浙江省長咨開案據浙江實業廳廳長雲韶呈據鄞縣翔熊機織軟蓆廠史翔熊呈稱竊維强國富民莫先於興辦工業興辦工業莫重於發明物品物品發明之後尤貴有傳習然後可以普及全國翔熊前於民國初元發明以軟草爲原料製造軟蓆改良蓆及一切日用品物以爲抵制舶來草織爲起見造民國四年蒙同邑紳商張美翊等聯名禀請會稽道尹梁轉詳浙江巡按使屈農商部總長周奬勵專利執照第二十號而所製軟蓆改良蓆及一切日用品物暢銷上海等處通商各大埠然以翔熊之愚用軟料製造軟蓆改良蓆及一切日用品物爲從來所未有今旣自家發明若一家自秘亦何益於全國欲使全國之人共知學習則非惟可以抵制台灣蓆日本蓆及其他日用草織品之進口而醫國之弱救民之貧未始非有賴於是也兹擬設傳習所傳授此種技術其辦法條擬如下一傳習所地點擬設翔熊所辦甯波機織軟蓆廠蓋是廠屋宇寛爽可容數百工人且一切器具置備完全可以取用也一招收學徒暫定二百名擬請廳長轉咨江蘇省官廳先由江浙二省酌派所屬各縣貧民實藝所男女監獄工場等若干人來所學習俟此二百人畢業後再及其他各省一傳習所經費翔熊爲普及全國起見自當不惜一人財力擔任所内現備器具原料與將來添備器具原料及一切需用斷不受公費津貼亦不向他人捐募惟學生膳食住宿等費均須自出每名全年酌收房飯金六十元 
　　一學生年齡須在十六歲以上因成年之人容易學習過穉恐難精進一學習期限以一年爲滿至滿學習期時呈請廳長派委來所考試給予畢業證書一學習程序自種輭草起至製造各織品器械及各製品之製造法止所有擬設軟蓆廠改良蓆及一切日用品物傳習所原由理合條擬辦理呈請察核俯准立案批示祗遵等情據此查該商發明軟草機織物品成績婓然兹擬設所傳習以期普及用意至爲遠大條擬辦法亦尙妥洽擬請鈞署通令各縣並咨行蘇省轉飭所屬酌派學生送所學習以爲提倡除批准備案外理合據情轉呈仰祈察核指令祗遵等情前來除指令並令行本省各縣知事查照辦理外合行令仰該道尹即便轉令各縣知事一體遵照辦理此令等因奉此除分行外合行令仰該知事即使遵照辦理此令等因奉此合行布告仰縣屬人民知悉如有志願學習機織軟蓆者前赴浙江鄞縣翔熊機織軟蓆廠所設之傳習所按照規定辦法報名學習母得自誤特此布告 
[拘獲犯法逃滬之敵僑]  
　　公共捕房刑事科指控僑居泥城外卡德路二十五號洋房之德國人史周史勿狄訥喬其在哈爾濱地方僞造護照案發逃滬後並不至工部局敵僑註册所報名註册有違刑律等情昨由靜安 
 
 
 

Page 11

 
 
寺捕房西探目殺拉文將該德人傳至公共公廨先由捕心刑事科代表牛門律師上堂陳述案情請求展期開訊繼由駐滬俄繼領事格羅斯派代表西員么堂證明被告會在哈爾濱僞造護照案發逃滬因接該處領事來電報告是以通知捕房將被告逮捕等語訊之被告供稱我曾入美國籍應請改歸美領陪審經張襄讞商之英卓副領事判被告押候查明於下禮拜三再訊 
[三廉學社之補習科]  
　　滬甯車站克能海路三廉學社主任鄧伯賢爲珍惜光陰見於署假期内添設日夜補習科學科分算學（珠算筆算）德文英文速記打字五門凡有志補習者可認科報名入學並備膳宿云 
[民生女校發起署假補習班]  
　　法租界霞飛路仁和里民生女學校校長胡韞吟女士擬於署假後組織補習班專授程度未齊之新舊學生兹錄其綠起如下 
　　學生數十人聚讀一堂授同書聽同講欲使其獲同等之益於各科無不及之弊者厥維先齊其程度否則事倍而功半矣本校有鑒於此特設署假補習班凡程度未齊之新生曁舊生之因事曠課者量其缺陷而補習之例如長於英文算學者則補之以國文長於國文算學者則補之以英文長於國文英文者則補之以算學程度旣齊敎授自易庶學者無隔膜之患得漸進之功循級而升藉成完璧此本校組織是班之本旨也 
[嶺南中學之暑假英文速成科]  
　　愛而近路嶺南中學每年暑假例設英算速成科專爲滬上各大學及中學諸生而設敎授算術代數幾何限六星期畢業今夏復添設文法翻譯專科係該校函授科主任前聖約翰大學譯學敎員張鵬雲敎授是科講義乃張君本其歷年敎授之經騐手編而成函授期限原定一年畢業今特於暑假期内全書敎完以利學者欲研究英文者母失此終南㨗徑又聞該校爲普及敎育起見允學界之要求將文法講義於署假期内廉價出售云 
[開辦暑假英文補習科]  
　　愷自邇路中華英文專門學校開辦以來成績卓著兹聞校長程莫碧爲愛惜暑假光陰起見特設英文補習科請聖約翰大學畢業生李心田曁北京民國大學正科畢業生陶寅清擔任敎科定於二十六日開學 
[崇德仁德兩校之展覽會]  
　　旅滬廣東浸禮會所立之崇德女學仁德義學成效頗著聞有美國大慈善家及伍廷芳夫人張竹均醫生年中捐助巨欵故此敎科完備學生衆多恒有因額滿見遺者昨日（二十六號）該兩校假座北四川路懷恩堂舉行展覽會並有音樂遊藝以娱來賓是日來賓參觀者極形擁擠陳列各種剌繡中西文藝亦大有可觀仁德畢業生繡有對聯二副一贈伍夫人一贈張醫生繡工極爲精細按仁德本學期初小畢業二十五人崇德初小畢業十二人高小畢業九人中學七人仁德已於昨日發給文憑惟崇德則於二十八號方舉行畢業禮想届時又有一番熱閙也 
[文生氏英文學校預科畢業]  
　　文生氏高等英文學校第三次預科畢業試驗已於二十三號完畢作文一科係西儒歐君監考頗加稱賞文學繙譯（由漢譯英題係歸有光野鹤軒記）均極艱深受試者三十人計及格者僅十六人（已於中學校畢業者計十一名）取去之嚴於此可想該校校長潘志驤對於敎授管理一以精神爲主故有如是之進步也附畢業生姓名如下忻志靑韓國華陳理陳樾朱懿德徐國奇徐有仁袁祖裕朱通九王紹成王師袁敏涂序煊何立本袁祖華姚粹彬 
[靑年普益社記事]  
　　大東門外靑年普益社訂於陽曆二十九號即星期六午後四時在演說廳行日夜校第一次畢業典禮是日有名人演說並備優美茶點以佐來賓興味並聞於二十八號晚七時開夏季同樂大會有新劇音樂及影獻十種入座劵每劵售小洋一角屆時必有一番熱閙也 
[女慕貞潔]  
　　法租界民國女子工藝學校校長周雲濮女士鑒於紹興陳宛珍烈女殉節事異當欽慕在該校國文課内命題作傳以振社風並對於本邑城内道前街寓居之徽人范裕祥之妻張氏（係登雲橋張正興肉店之女）殉節事略殊憾無人表彰除在校中演講外特致書追悼陳烈女之發起人請爲加入追悼以期女界聞風起敬聞周女士與陳張二烈女本不相識今特同時加入發起人之列届時並率諸生蒞會云 
[寗波同鄉會建築捐之踴躍]  
　　寗波旅滬同鄉會建築捐已募得洋二萬九千元曾誌本報昨又聞虞洽卿君獨捐洋一萬元如此熱心公益誠爲難得想此次建築不難早觀厥成矣 
[總商會書記科之職務]  
　　上海總商會因書科關係重要特規定職務十條如左（一）本科職員專司撰擬公牘函電一切稿件並保存典籍事（二）凡關於本科各事由各職員隨時分任（三）每日公事隨到隨辦隨發切勿停頓致有耽誤（四）司書繕清之函牘等件應由本科職員校對無訛掛由再發（五）常會日期由本科職員輪班紀事須於即日編成議案由坐辦核定發印所有常會議决各案之手續亦隨議案當時辦出不得積壓（六）繕校一科歸併書記司書人少所有日行公牘本科職員應公同擔任（七）考查商務利弊條議各項章程及緊要公件隨時編列附入每期之報告（八）來往電報譯後須分留底簿（九）公布登報之件及告白另立草簿留底並將日期報館牌名天數及封面長行分别註明（十）本科職員所司重要每日辦事時間現届春秋兩季以上午九時起至下午五時止凡在辦事時間内無論有事無事均各守其職 
[師船護送繭船]  
　　水警第一專署長沈葆義近奉廳令以繭商前往江浙内地所購之乾繭現正運滬防有水盜搶刦情事令派師船保護等因昨經轉食第一第三兩分署各派師船十般在浦江上下遊一帶游弋 
妥爲護送 
[江寛班期之虚懸]  
　　招商局之江寛輪船自本年陰曆三月中旬由滬開漢在洋火廠江面被楚材兵輪撞沉之後溺斃數百人迄未了結所有該輪之班期曾經招商局董事會擬將現走漢口宜昌之快利輪船替走江寛班期乃快利被鄂督軍王占元飭漢局暫留武昌裝運兵士軍械往返宜昌沙市曁岳州長沙湖南等埠逐日由督署給還快利煤炭等費洋三百元以致該輪不能自由是以江寛班期刻尙無船補入各董事頗爲躊躇云 
[夔章愼機織綢廠之擴張]  
　　杭州頭髮巷夔章愼機器織綢廠自實業家王某集股開辦以來其所出之綺霞亮花實地紗等貨運滬銷售甚爲發達邇因供不敷求添入某顔料商之股本五萬金添購機器定織時式花色紗緞擬推廣國外（南洋羣島）之銷場現已積極進行並在本埠英租界三馬路兆福里設立總發行所其商標已呈請國貨維持會轉呈農商部註册以杜假冒矣 
[豆腐工人索加工資]  
　　本埠南北市頭腐店共有六七百家之多其工作之夥統計有七千餘人本帮居其七江北帮居其三每日工錢一百八十文現值夏季六月素市該業生意盛旺且本年荳價油價均尙平穏頗能獲利各做工以各業工人均以際此時勢物力艱難酌加工資而吾同業工人獨抱向隅深以爲憾昨日南市各店工人發起約集數百人在荷花池三涇園南倉街聘樂園等各茶肆茶叙互商擬向店主要求加致每工小洋兩角如不允許卽以罷工爲要挾務達目的而後已業經多數贊成即於日内分投進行云 
[新造商輪下水]  
　　英商魯威芹洋行上年在浦東祥生鐵廠訂造商輪兩艘船身長約二百八十餘尺其一艘業已工竣昨日下午三時舉行下水禮浦濱困觀者頗極擁擠 
[寶山路又須修理]  
　　閘北寶山路曾於去年修理一次近因雨水過多馬路又復損壞現經滬北工巡捐局曹局長查悉以該馬路毗連租界市面繁盛若任其崎嶇不平殊於行人有碍現已飭令工程員查勘估修以重路政云 
[浦東創辦電燈誌聞]  
　　浦東沿浦一帶廠機林立市面日盛值此煤油價格飛漲開辦電燈洵爲極好時機乃屢次有人建議迄未興辦茲聞洋涇港口三井煤機擬自辦電燈而以其餘力接裝三榮街一帶現正從事佈置大約下月初即可開辦 
[西林禪院之風雲]  
　　西門外西林禪院住持僧慧眞近因年老多病於去年納一僧徒名文濤充當住持所有該院産業十餘萬金悉數交由文濤掌管旋以師徒意見不睦今正由海潮寺僧介紹杭州廣化寺僧谷雲來滬爲該院住持所有院産契據由文濤移交谷雲執管詎文濤匿去一紙交由佛敎公會會長常貴執管谷雲接手後循例備辦酒筵邀請會長及各紳董等出立接辦證書紳董等以谷雲年輕祗允試辦未經簽字未幾谷雲將在院客僧及香夥等一律擯退另易親信補充陰曆本月初七谷雲忽邀常貴到院誑稱各紳俱在院内等候開會請携帶契據來院常貴信以爲眞被谷雲陵令同黨將門關閉勒索交出常貴受谷雲之辱即奔訴姚董子樑衛董芝山等咸以谷雲不法立投二區警局請爲提究當經該區嘔長訊得該僧等各有隠情將一千人移送警廳司法科訊辦嗣經劉春圃科長訊明判着谷雲仍回該院住持並向常貴當堂服禮了事谷雲又在廳聲稱回菴恐有性命之憂經科長飭派巡警四名荷鎗送回和平了結詎料文濤忽於五月十六日在院身死佛敎公會及地方紳董等咸以該僧等爭奪寺産致釀人命已聯名具呈檢察廳請爲澈究現已批准將於日内開庭研訊云 
[復訊賣買烟土之訟案]  
　　波斯高德建洋行在公共公廨呈控協豐仁記土機主郭漁舟因賣買大土糾葛致原告損失銀二十一萬一千二百六十四兩並欠土價銀一萬三千五百九十兩及利息銀七千六百十兩零四錢等情由廨迭次訊供判决本案認爲賣空買空將案誩銷嗣因原告不服延高易律師投廨聲請上控故昨日又由俄總領事格君蒞廨會同襄讞員升座研訊先由原告代表律師上堂譯稱本案應請堂上公斷不必上訴况上級機關迄未成立本案初訊時祇問被告見證而原告以及見證人等均未訊及或請堂上准兩造公舉公正人公斷堂上向來有此辦法云云被告代表梅吉言律師聲稱原告律師聲請公斷乃法律上應有之權利或請公堂以復訊權代上控免去上控之艱難就能迅速了案等語中西官會同簽判云此案旣經判决以後原告代表律師所請給諭由公正人理處一節未便照准此判 
[嚴拿花會首要]  
　　一區二分所警佐王清和至天官牌樓五十六七號張張氏等之家破獲花會機關當場拿獲郭相庭等十名並起獲花會證據連同房主張張氏等申送警廳發科管押候究已兩誌前報兹經徐廳長查得該花會主任鄔寶寶等在外設立花會向無知婦孺誘騙錢財爲時已久今旣破獲未便任其逍遥法外除嚴令偵緝隊限日將各賭棍按名拘究外昨又令飭該分所帮同設法購線緝拿務獲解究 
[塾師被人毆辱]  
　　邱瀛蘭住閘北新民路十四號門牌前晚至四區警署報稱伊父邱炳頤係前清庠生在滬設立蒙學堂已歷十餘年大統路永祥里口陸瑞記肉店主陸阿瑞有二子連祥連生同在伊父處肄業今日早午阿瑞不知何故糾同流氓多人闖入館内將伊父行兇肆毆身受重傷並將所豢之芙蓉鳥兩□□去等情當經余署長派警往提陸已避匿惟將其夥王炳新拘案吊到撥去鳥籠押候補提店主到案再行核辦 
[再醮婦捲逃之懲治]  
　　傳忠炳前至法捕房報稱前憑李周氏王周氏兩婦人爲媒娶孀婦傳王氏爲繼室當時付去聘金一百元迨至過門後爲日未久王氏即捲逃無蹤請求查緝等情茲經包探周寶生唐雲卿偵悉住址將王氏及兩媒人並關係人胡洪大一併拘入捕房昨解法公堂請究先由原告禀明前情繼由包探上堂禀稱查得傳王氏尙有丈夫在天津地方並未亡故請核詰之王氏供因被原告虐待故此逃出訊之李周氏供代王氏爲媒祗用洋十元王周氏供雖與李周氏貼鄰居住惟此事寞不預聞求察胡洪大供民人祗代王氏質當金戒餘不知情中西官判王氏押一月並交還原告洋一百元李周氏罰洋二十元着將所用之十元繳出發還原告胡洪大不應代當金戒着罰洋十元王周氏無干開釋 
[梟魁購械販私之告密]  
　　兩浙蘇屬緝私統領宋善明近據松奉交界柘林地方之鄉民密報謂該處僻處海隅素爲鹽梟出没之所販私拒捕時有所聞有渾號王都督等著名梟魁多人糾集黨羽購辦軍械販運大批私鹽等情宋統領以事關私販妨碍國課虚實均應澈究故於前日飭派第三營營長張思逹馳往查辦如果屬實隨即拘捕解究云 
[騙欵延不理楚]  
　　婦人杜周氏前至法公堂控被樊復騙去鉅欵等情判樊押限繳還現除歸還外尙欠一百元交保限理昨又傳訊被告由婦人某氏代爲投稱樊因患病未能到案現祗措得洋二十六元餘欠一時難以籌措請求寛限科理中西官以樊不應延不理楚諭候傳到保人杭鹤林訊追繳案之洋先交原告領去 
[父債子還]  
　　永昌洋行洋人前至法公堂控胡金章虧欠行中欵項延不歸還求請傳案訊追經中西官核准飭傳去後由胡子洞鳴代爲投稱父親有事往漢口約十餘天可以來申判限十四天由胡自行役案再核昨已届限又經傳訊胡仍由伊子到案聲稱父親因在漢口患病不能來申現民人願代父親每月拔還銀十兩請爲核示中西官判洞鳴交尋常保出外准每月拔還十兩 
[婦人拐販小孩]  
　　拐婦張曹氏拐得四歲男孩金寶昨乘怡和洋太行生輪船擬往汕頭販賣爲救濟會偵探查獲解送地方廳經檢察官預審之下判氏收押該孩發交該會留養候查傳家屬認領 
[屍互狀請伸寃]  
　　七百四十四號杉板船户韓全林因與煤炭船户趙東來戴阿興排擋啓釁以致落浦溺斃將屍撈獲報請地方廳派員驗明復據水巡捕房將趙戴函送到廳訊供管押候究在案茲悉屍妻韓周氏在寗波原籍聞耗業於昨日到申午後奔赴地檢廳將請伸寃要求將趙戴訊明按律懲辦林廳長諭候集訊核奪 
[三誌貪圖便宜之受欺]  
　　住居七浦路三百五十五號門牌之葉際康指控徐州人徐文炳清江人李長根安徽人程正喜將鉛餅僞充紋銀稱在原籍地窖内掘來騙取洋六十四元請爲究辦等情業經捕房派探將徐等三人一併拘解公共公廨訊供押候查明有無他案併究在案昨晨復訊由華探奚德安金福壽西探泮林士等相繼投案禀稱查得第一被告徐文炳曾於西曆一千九百十六年五月十號將僞銀餅向美租界阿拉白斯脫路二百四十五號門牌居人汪泉卿騙取洋三百元現將受騙人傳案請爲質訊張襄讞與英卓副領事會商之下卓君以此案前由英白副領事陪審判被告等帶回捕房候原陪審官蒞廨陪審再行核奪 
[攫取小京貨店貨物]  
　　揚州人張金標因窮極無賴於前日午後至廣東路四百五十二號門牌小京貨店内攫取洋紗一疋經該店主李世華喚到二百八十三號華捕追獲人贓昨解公共公廨由李世華　妻顧氏上堂訴明前情訊之張供詞支吾中西官判張押西牢四月贓交原告領回 
[尋獲私逃來滬之兩使女]  
　　浙江硤石鎭徐　良家之使女胡桂英王杏琴兩人於本月十一日偕逃來滬匿居法租界内前日爲徐偵悉來申尋獲扭入捕房昨解法公堂請究原告由徐善洞代爲到案聲稱胡王兩使女因有不正當行爲被徐察悉後偕同逃至上海請究詰之胡王兩使女同稱因被主人百般虐待故此逃逸並無不端之事求察中西官判著原告至原籍地方官廳起訴飭探來申將兩使女移提歸案訊辦 
[汽車碰撞電車]  
　　汽車夫吳月弟前日在靜安寺路開駛一百五十號汽車不愼碰撞一百六十七號電車當被電車司機人喚捕將吳拘入捕房昨解公共公廨經中西官訊明判罰洋三十元充公以儆 
[徘徊窺探之被疑]  
　　無錫人陳阿福於前日夜半在石路（即福建路）徘徊窺探被探查見以其形跡可疑帶入老閘捕房昨解公共公廨經中西官訊供並未犯案姑寛開釋 
來函 
[穆湘瑶來函]  
不願應選衆議院議員 
　　敬啓者弟自衆院選舉複選當選後於本月十二日奉到滬海道尹兼衆院複選監督王通和限二十日内答復應選與否嗣以時局艱難不願應選業於本月二十三日正式答復敬請貴報登入來函一門爲禱專此奉懇順頌日祉穆湘瑶敬啓六月二十六日 
[大同昌仁裕祥來函]  
　　謹啓者昨日曾有警察至小店據云此處三角街小販罷市有說爾店唆使暗助進行特來調查云當即答以非惟此事未有且小店向不干預外事對之而去今日果見貴報載有署長公函内有三角街大同昌南貨店仁裕祥洋貨店二店主謀唆使邀請各舖罷市祈卽調查酌奪辦理等情云云想此次小販風潮因捐而起與小店何涉豈有謂之邀各舖罷市之理况營業性質各異更無關係之可言不待智者而識也其中定有匪人在外造謡恐傳聞有悮有關敝店名譽特此具函聲明懇登入來函欄内不勝感激之至南市三角街大同昌南貨店仁裕祥洋貨店同啓 
雜評二 
[維持之消息（訥）]  
　　各國之工商力謀進步而我國之工商僅謀維持目前且據四周情况益有逼我以不能存立之勢於是爲工商領袖者盡力奔走以謀維持之不暇尙安有餘力以謀進步哉是則 
最可悲之事也 
　　卽以今日之消息言之小販罷市風潮已勉强維持之矣求新實業工廠又官紳維持之矣此爲維持之有效者至官廳增加貨稅影響各業各商會謀維持已久而迄無辦法墨西哥禁金銀出口影響滙率外報謂僅可停頓中美間商務以抵制滙率之昻則其無法維持又可想見然則今日工商界之紛紛者亦祗謀解目前之困難而已日以謀解困難爲事則工商尙可問耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[四大金剛操縱佛國政局論] [  賊菌]  
　　嗚呼法輪不轉佛日無輝腥風匝地狂象難調沙雨彌空毒蛇誰捕可憐東土煩惱絲已結千重太息中華乾淨土竟無一片瞋恚本禪門所忌問努目兮何爲清淨爲釋氏所崇胡低眉而不肯祗以蓮花之座不知誰是如來故會紫竹之林各欲自爲大士也則有魔家四將勇冠三軍提婆敎以兵戎羅漢皆爲大力山門分據各守固有之地盤大火能燒不許妄窺其祠祀若掌靑光劍之增長天王者先斬後奏威比於尙方截鐵斬釘鋒試於大陸司令雖關東之副作嫁依人指揮稱湘上之尊進退由我能從我言則三千選佛場中何吝給孤之泥土苟違我願則五百羅漢頂上試以修羅之甲兵不爭帝釋之宮瞿薩離已退一步苟舉金剛之杵段干木也讓三分也若掌碧玉琵琶之廣目天王者珠弦在抱琴瑟方調左右逢源唱隨正樂倘奏清平之曲必使反之若聞鼙鼓之聲豈所願也然而項羽得虞姬爲愛寵不減威名魏絳主晉文之和戎自爲長策苟無熱鐵寒風起啁啾之哭聽爾雲魂雨魄參歡喜之禪矣又有掌管混元珍珠傘之多聞天王蚌埠久居究搜到明珠幾斛蟹行無忌問能吐珠璣幾升湘江水恨難滌醜健兒不過如斯洪澤湖渡未能飛孩子豈能忘却心藥方醫心病想來都爲副車玉京不是玉關何事絶不再入乎更有掌紫金龍花狐貂之持國天王山東道上乞兒本善盤蛇洞庭湖邊漁父幾能捉鼈只爲腰間累重七十萬寶貨拚抛幸虧脚底揩油五百里長途快走也是張三郎有倖未被捉於寃家合該皮五爺倒霉訛不住財主尙虧有山左之窟窠未把狐威之盡倒那個要關東之甲士聽吾虎帳之遣驅乎今者大會津門同入議席表面雖屬一家意見豈能一致主和主戰暗中有歧路兩條舉你舉他心上有人兒三個任爾粲花有舌能說成天厚地高且先吃菜不拘弄一個碗乾盤罄結果全無誰可作傳衣龍樹燃萁自任爭願作護法韋陀李天王代表路回王靈官替身嚇走　花議席諸君何太不憚煩嚼蠟横陳三老究有何意味所最難堪之輩不敢左右袒好敎我左右做人難恨他牽引之人陰遣虎狠爭終有日虎狼將爾食曷若一團和氣去六欲而得六通四大皆空焚五香而清五濁則安民護國地水風火之無災弼敎泯爭雨順風調之可慶（封神榜四大金剛分掌雨順風調四字）何必文殊普賢暗中鬭法釋迦牟尼局外收漁因三佛祖趯毬不悟聽四天王架箭藏機哉轉眼皆空回頭是岸蒲團頓悟定升兜率之天寶筏旣登定化輪廻之刧果聽申公之言石頭肯點願頌天王之號泥相裝金（五） 
家庭常識 
[懸癰] [  厲雪道] 　　 
　　一名海底漏生於前陰糞門騎縫中又名跨馬癰此症多由體弱濕熱結毒而成非花柳毒初發時即宜瀉毒切勿誤爲役弱不可瀉以致誤事若已腫痛不堪亦當大瀉萬萬勿用補一補便成漏症戒之戒之余自患治愈并爲他人治愈者更僕菋數用敢普告患者忽爲庸醫所誤致成終身漏症也方用生甘草二兩重者四兩煎濃透再加眞正錦紋生大黄（即生軍）八錢重者一兩煎透冲元明粉八分飲完爲度如瀉下未能全愈次日服九龍丹七粒必愈倘紅腫者服此藥必大瀉其癰必自破裂流出膿血宜鉗出膿頭敷以極陳黑虎丹自愈（却酬） 
工業須知 
[藍諚詳細製造法（六）] [  禾呆]  
　　（戊）中國法取刈穫之藍結爲若干束倒製於灰置之諚池中池爲圓形深四五尺大小隨意底平旁有活栓加水以將超過莖葉爲度上以木石鎭壓之以防浮上約浸一晝夜即開栓惟當以指取浸葉揑之不覺脆硬而浸水呈藍褐色者爲度旣經開栓俾水流入他靜池中池亦以石灰造成而深於靛池此時靛池剩餘之物卽撈出堆積他所使腐敗以作服料再將池中之水運於缸中缸底石拴酌加石灰石灰之用量大約每水一石加石灰一斗五升若以藍量計算則藍四百斤如石灰一斗一千　　　之　生泡沬約一小時攪拌三百餘次及液現深綠色且濃度上下一致時即可運於靛櫃中櫃之一面自上而下酌穿數穴均以活拴塞之藍液旣入靛櫃之後使之沈澱至上面有澄清之液卽開上部一塞而流出之若再有澄清液則再放一塞及靛全沈澱而不見清液時卽將沈澱物運至貯靛坑中放置若干時俟靛内所舍之水漸次發散後即成藍靛濕若名之濕靛若再乾燥之名之乾靛贮靛坑以壅土爲之仙置布袋以靛放入袋中（未完） 
詩囊 
[和栩園四十感懷原韵] [  禹航周拜花] 　　 
　　爾我論交十數年每從酒後與燈前詞章愛學黄山谷畫本嘗摹沈石田（看昔擅畫以指病不復作予尙得有工筆山水一幀至今猶表襲之）今雨不來思舊雨人權安得奪天權會當偕隠西湖裏明月清風不用錢 
　　詩才生小自天然原是羅浮小謫仙顚倒忘情同木石縱横落筆掃雲烟奇文共賞詩中聖綺語初删覺後禪畢竟風流成結習又尋花柳過前川 
任他世界擾三千蘭玉分明已滿前史筆春秋評曲直人情好惡别媸妍交情似水年年在好語如珠顆顆圓著作等身高六尺一篇吾愛涙珠緣 
　　懷才不遇亦堪憐腹笥便便負孝先詩禮傳家期後輩詞章名世壓前賢齊眉有偶偕染案拜石爲兄效米顚强仕年華甘退隠忍將時局付之天 
集益錄 
[再答第一○六問] [  鄭二泉]  
　　螳螂子預防法素未聞見但據老於接生者元小兒出胎時啼哭者必生此症反之不生然亦不是信大概江浙兩省無論男女均有此患醫治之法余曾實驗者則於小兒面現浮腻腫時速向中國藥肆購大熟地兩塊（如銀元大）置頂上陳黄酒中稍浸撈起分左右貼於小兒足底心用帶紥之隔一晝夜解去一無痛苦而消滅矣（却酬） 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＯＥＬＡＮＤ）法國囂俄著 
第十四章　緝凶 
　　雅谷與史芘格同行將覔罕恩於北部無如史芘格畏葸不前故每日行不及十里即謀止宿其實爲程不過百里而二人行之四日猶未至也是日已薄暮過一村落則方有多人聚而觀榜史芘格性固好奇且孳孳子倦於學問思此又不知是何古蹟遂亦擠入人羣引領而望則大駭蓋榜文所書其辭曰罕恩以劇盜負隅氷山動出爲人害閭里不勝其擾兹特懸千金之賞以購其頭生獲者賞如之又冬星守厝人史芘格原有巫妖之名動出危言以惑衆今復盜其厝中死人之頭而　在例應絞又復糾黨拒捕殺傷宫兵是其罪孽尤重特懸賞二百金無論軍民得予通緝逮捕史芘格外及讀畢立抱頭而竄雅谷亟自後追之曰史芘格汝遁何爲耶史芘格駭極亟止步曰朋友汝勿兒戲此豈可以作劇者又低聲曰榜上實指名捕我也雅谷笑曰我以爲何如事此何足　旣出榜吾當視之史芘格欲挽止之而雅谷已絶裾去此時觀榜者愈多互相議論一媪曰彼罕恩者果如何人而乃出没如神言時即有一人匿聲而笑衆廻視之則侏儒也徐曰罕恩何嘗避人即史芘格亦在此地不遠汝儕自不之識耳衆聞語皆愕中有黑衣之人即前日與羅拉斯鑛工設謀者聞語亦前曰朋友聆汝言豈即識罕恩乎曰然吾知之耳汝儕欲覔之者明日可至野猪洞不然則在四明湖畔也言次側目微睨雅谷雅谷視史芘格則戰栗已無人色而侏儒則猶重言之曰汝儕果欲見罕恩者當至野猪洞諸君或不識彼吾明日當候於洞口爲汝儕介見言次揚長而去衆乃爲之愕眙或曰此人或即罕恩乎不然何其言之奇也一媪曰否彼罕恩者吾嘗見之乃紅髮而藍睛一魁梧之男子豈類此侏儒者惟渠言史芘格亦近在此問吾人何不一搜之此二百金蓋易得也史芘格亟曰然吾當爲諸君首告舊勇覓此叛奴朋友汝共助我追之言次力牽雅谷之衣拚命而逃（未完） 
 
 
 

Page 15

 
 
   
 
 

Page 16

 
 
   
 
