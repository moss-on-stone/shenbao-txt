# 1884 - 10 - 4903863

 

Page 1

 
 
[致股印古今圖書集成諸君啓] [  申報館點石齋主人啓]  
本齋仿印圖書集成前將石印之小字樣與擺版之大字樣各印一紙隨信分寄有股諸君聽憑選擇現計已有一半回信寄到皆以大字樣爲醒目雅觀願用擺版其喜用小字者止有二人然排印大字纸張本數較之石印約加兩倍有餘其中實須折閱惟此書倡議已久開印未便再遲明正須得動手俾早日完工全書送閱庶足以慰諸君之懸盼所有遠近各埠尚未奉到覆音者未知信被浮沈抑係公務怱忙無暇作荅但本齋急欲開印未　久候兹擬截至年底爲止如諸君仍無回玉諒必均以大字爲佳可無疑議矣再此書股分前雖填至一千四百股及向各外埠收回票根知號數尚未填出者有二百餘股差幸日内來掛號者尚不乏人核計所差無幾本齋現擬於一千四百股外復自多印數百部加價發賣以冀稍資津貼故此後人股者如尚在一千四百股内其股銀仍照原議一百五十兩設來者稍遲在一千四百股以外每股價銀須一百八十兩仍按三次照付恐未週知特此預布伏希垂鑒 
[康熙字典减價出售] [  點石齋主人啓]  
　　本齋石印之康熙字典現在所存無多故願大爲跌價出售計綢面而訂作一本者實價洋一元六角訂作兩本者實洋一元七角訂作四本者實洋一元八角大號中國裝訂者二元五角小號外國裝訂者一元八角大號外國裝訂者三元欲買者祈速來價購遲則恐賣罄也此布 
[論法軍殘暴]  
　　法越交兵一節本館有聞必錄而傳言則紛紜不一西人袒西華人袒華固然其無足怪故所傳消息無論確否不得不錄登於報而其事之出於情理之外者亦不得不略加論斷焉夫法國素稱文物禮義之邦爲歐洲著名大國彼其行事必不肯稍涉狂悖更不肯過於凶殘觀其用兵於越藉口於黑旗凶暴擾害越人故特興問罪之師爲越南之民除害以是爲言可見法人之兵本以義動則必大反乎黑旗之所爲彼惟暴我以仁彼以遷我以順乃足以折黑旗之心而服越人之志若據文匯報所載諸說及從前法兵官所述法兵殘暴情形是法人直欲效黑旗之尤而又過之是何說也夫文匯報所言謂劉永福受創被擒法人數其罪而戮之此說固不足深信若果如此則所謂君子不重傷之謂何兹姑不之論至於攻破桑台殺人甚多無論其所殺者爲越南守兵爲黑旗戍卒草菅多少人命此猶曰兩陣之間非我殺敵卽敵殺我婦人之仁所不能行也若以開花炮先攻附近桑台之村莊廬舍人民悉成糜爛此則波及無辜矣夫法人藉口於代勦黑旗爲越除害是以救民伐暴爲名今暴則未能悉伐而民已不得自安不但不安而且先黑旗而死猶得曰爲越除害乎然猶曰該處村田地當衝要法人若不先攻村庄則桑台不能得圖大業者不市小惠騎虎之勢不得不然顧無辜村民盡遭大刦法軍於此已不能辭咎矣至若前報所載法國兵官向人言及法兵殘暴情形謂法水師驅鄉民於一路而炮臺上以炮撃而殲之俾鄉民四邊無可逃之地宛轉就死以爲快有阻之者反云彼殺我元戎李威利理應報仇此則其凶暴之情狀聞之有不禁目眦盡裂者矣且該兵官之爲此言亦實有目不忍睹者故謂該兵等殺性旣過忽如夢覺深悔前此殘殺過甚惄焉不能自安乃取受傷未死之人善爲調養該兵官盖欲以此一線天良爲提撕警覺之計俾後當攻伐之時稍留餘地勿再流毒無辜雖其言似乎過戇而用心亦良苦矣乃法人因其爲此言以譏訕法兵致滋不悅遂將該兵官罷去不用於此可見法人之殘忍爲出於本心矣夫人孰無過當其過已則不覺苟有人焉指而出之則有瞿然以興憬然以悟者方且自怨自艾恨箴言之不及早聞斷未有反遷怒於言者至以言者爲過而擯而去之則其不欲聞讜言也可知且以言者爲過而擯而去之則其以前此所行爲是也可知充此意也不持劉永福一旦爲所獲必欲制其死命卽彼越南之兵黑旗之兵與夫該處村莊之居民又何愛焉惟有逞其一往無前之性盡殺乃止嗚呼何其暴也昔拿破崙與普搆兵而爲普所獲曾不聞普人必置拿破崙於死地卽法兵於行陣之間有受傷者普人皆甲車載送醫生處爲之調治蓋兩國相爭各爲其主在軍士固有馬革裏屍之志而實則彼此並無切已深仇且受傷於疆塲者其情可憫其志尤可嘉也惟阿非利加兵則頑殘成性無可化導普法戰時聞有阿兵受傷普人載之以歸令醫生爲之療治而阿兵乃突然抽刀剌死醫生此其人誠全無人氣者然卽此而益見普之有仁無暴此等舉動不但普國爲然卽泰西各國亦莫不皆然而法國夫何爲獨不然噫法人而果殘暴若此則萬國皆將鄙夷而唾駡之矣又何文物禮義之有也哉雖然此等信息亦係得諸傳言或者法人不至若是之甚總之法越車情曾無確信惟有姑妄言之姑妄聽之而已故本館旣爲此論又將中西各報所述法越車情一一羅列於下 
[法國電音]  
　　循環報載西貢烟地邊甸法字日報刊有十一十二日法都巴黎士遞到西貢總督電音云法國議局昨闢門聚會商議籌撥銀圓以爲東京軍餉現各議員已行允准矣衆議員復謂法國於東京之役若揆時勢可與中朝言戰卽與之戰云同月十八日電言法國衆大臣現復請撥扶冷士銀圓二十兆匯往東京以作軍需此欵將來想必允行現法廷擬再遣阿非利加洲兵六千以美律將軍尼忌列及卑理爲統管前赴東京用備調遣藉資戰守現將軍波滑復由法國回西貢駐劄鎭遏兵戎以備不虞云二十二日電音言議政院昨闢門聚會商酌東京建設水路電線一欵經有成議電音又云昨議籌匯銀元二十兆爲東京餉需一欵昨日議政院聚議其會員允肯者三百十五人不允者祗六人云 
[西貢近聞]  
　　循環報言十一月十九日西貢法國報云昨日接到法國遞來私家電音謂法水師提督理士卑士經法廷派爲中國海道總管統帶法國戰船現已乘坐加理梳尼亞兵艦前來兹聞提督在鉢昔埠復接有法廷文書令其停止待調遣船艘定奪然後偕之同至印度中國海道駐劄副提督刁巴理現經派爲法國駐劄東方水師都督統帶軍兵以資守禦而遏盜云 
[越南近耗]  
　　月之初四日高路些逹輪船由海防抵港據稱現河内法人並無動靜按兵不舉聞提督科璧擬俟新兵到後然後圖攻北寜法國水師座駕船卑逸於十一月十九日尚見其在海防駐泊現已駛往越都順化矣盖法人與越南王立約而後調兵無幾駐守順化都城現恐有變故特調卑逸炮船前在以防意外也自越南王薨後越南廷臣皆怒法人莫不重足而立側目而視特得法人以甘心焉故現觀越南大局時事多艱法人立於險地亦甚可危也又 
 
 

Page 2

 
 
云西貢烟地邊甸法國日報謂法駐劄越都順化各員以越臣鴆殺其君甚鄙薄之而越臣亦惡法人以致兩不相能勢如冰炭現觀其勢順化頗覺可危法人前者調往駐劄順化之兵五十人現亦甚爲不安駐守東京法員現以越王旣薨欲依和約别立新君因越王無子云從循環報錄出 
[法船來越]  
　　香港西字日報謂前報法國美都運軍船哉有軍士千人由租倫啓行前往東京兹聞於十一月二十三日行坻新嘉坡殆購備煤斤及糗粮扉屨後卽於二十四日鼓輪前往東京查是船内有馬兵五十名馬五十匹員弁三名爲之統帶焉 
[西貢設電]  
　　西字報刊有電音一則云現悉法人定議置放水道電綠由西貢以逹海防復由海防而逹香港法國議院原擬此線盡歸法人自造俾獨享甚利益今聞格於事勢不能如志已歸東部洲電報公司承攬造建矣蓋東部電報公司之線曾經各國允准然後建設其利權不容他人得以攘奪也西貢之西報刊有電音乃法國水師外務大臣發與駐越西貢之總督者其時乃十一月二十二日也法國上議院旣允准東京安放電線而電報公司亦謂火船名諫嘉羅及火船名仙嘉剌卑載有電線前來已經過蘇彝士運河約十二月二十六日可到越南順化海面次第安放矣 
[越爼代庖]  
　　香港維新日報錄西字報云自越南王薨逝之後法國駐紥順化都城之大臣森巴士曾致書於越臣謂今者越王卽世又乏諸君我法人前與越廷立有和約越國皆聽法人保護則擁立新主之事當惟法人之命是從矣越臣覽書大拂厥心謂喪君有君何與法國之事而顧欲參末議耶森巴十聞之心滋不悅故調撥戰船前往順化者殆爲此耳 
[電音破綻]  
　　香港維新日報云前錄法國電音倐忽互異以炫惑人諒已可會諸言外矣兹又有其甚焉者縱極張皇終露破綻前後互戡矛盾自彰卽如前日相傳法人電音謂十一月十七幸獲宣泰已張大其詞不免舉國若狂因而昨又傳報法臣强逼法廷欲取瓊州及台灣舟山等處將擇其一以便索償軍費誠恐聞者驚惶未察其實請姑爲詳辨之前月宣泰十七日之事據西報則云法人獲勝且得銀甚多而據華人私家諸報則謂黑旗於十五六七等日焚傷法兵不少並殺法軍官弁三十餘名法人非眞能攻取宣泰城不過黑旗自家引退其時城中並無遺物止有一廢炮存焉安知非黑旗賺敵之計顧肯藉宼兵以齎盜糧乎哉雖華洋各報皆傳聞之詞未覘實耗姑就法人電音而論旣云前月十七獲勝並多得銀條宜乎暫足充其軍需何以昨傳西貢來之西報忽又云十一月十七日接到法都電音謂有大臣請於法廷再撥扶冷士銀二十兆枚以濟軍餉乎且何以復云於十一月二十日接到法都電音謂駐越南之兵弁復請軍餉甚急乎夫西貢之西報比諸國之西報消息較爲近而可據但觀具前月請餉頻仍足見其所云捷音半多虚假也故曰電音互異未嘗無破綻可疑今特爲互相發明俾留心時事者得以參考焉 
[進兵不易]  
　　西貢法字報云法人可放輪船由紅河攻取桑台而洪化北寜則水道狹隘輪船不能駛進是以黑旗於退守桑台後卽扼守洪化北寜兩處法軍若欲進攻非由陸路不可去陸戰固黑旗之所長法軍勿再以輕進而僨事哉 
[宣泰恢復近聞]  
　　香港中外新報載有桑台恢復消息云初五日有客踵館自言於去月二十八日由東京囘特報黑旗恢復宣泰信息據客云二十六早在河内忽聞法軍譁言留守宣泰之兵又復敗回轍亂旗靡皆帶重傷且人數無多因親至宣泰遥見破堞頽墉黑旗飄漾現一劉字城下日無法軍駐紥城中尚露火光知恢復宣泰是實特詣本館報信客旣去又有數人詣舘報信亦與相同三人成衆知其言非虚故據有聞必錄之義照登報章以作露布之傳焉 
[河内傳聞]  
　　中外新報有黑旗奪復河内傳言云觀西報得悉東京河内地方現爲黑旗奪回法兵爲黑旂殺斃多名在西報謂此事得諸風聞信否尚屬未定然已衆口盛傳矣但未見有確鑿郵筒俟查確再爲細登今僅陳其略焉 
[遠賜寳星]  
　　晉源報謂法廷以頭等寳星賞水師提督科拔又以温語奬其麾下將弁按此亦法人誇張之詞也 
[華兵赴越]  
　　香港西字報載有廣東信息云近有華兵四五千拔隊啓行初坐兵船用小火船拖帶行至白石地方分水陸兩路前進大約皆赴越南其所帶洋槍不甚堅利營篷亦不精緻也 
[九龍盜案]  
　　香港西字報述及九龍地方於本月初五日出有盜案緣該處有村名馬大嘴居有孀婦與一母二子同室是日五更忽有盜八人自天窓躍下搜括財物其勢洶洶該孀婦升屋大號高呼救命盜自屋内開鎗撃之不中號如故盜懼人之聞聲奔救乃開門而逃時有印度巡捕二人聞婦號聲趕往看視盜已遁去追而撃之一盜中鎗而踣巡捕不知頭緒隨至該婦室内騐視一周而去及天大明該婦出外則見被鎗之盜倒於路側原贓綿被在焉盜則彈傷其腿而渍模糊逾刻而斃該婦報捕舁屍請官相騐尚須查拿逸犯但未知能否弋獲計該婦所失約值洋十五元云 
[儲煤待用]  
　　聞上海製造局近已定購煤三萬墩預備將來倘有兵事可資輪船之用是亦未雨綢戮之至計也至法國兵船目下並無在中國口内者惟香港及東洋等口外一帶海面則共計有法兵船九艘云 
[疊閉錢店]  
　　京師自阜康福票莊倒閉後市面固已竭蹶不料上月十七至二十等日各錢店又連倒十餘家計城内東華門外同源公豐源亨東四牌樓肉市源茂永八條胡同口恒聚號元興魁東單牌樓華盛號西交民巷前府德義號景泰號東交民巷乾泰昌永泰昌又城外李鐵拐斜街口復興源錦石坊街永和號南横街義和合北中義此十五家無一非西晉人所開一旦閉歇贸易塲中更覺掣肘上月初銀價每兩換京當十大錢十四吊左右至二十後則每兩祗換十二吊市面日壞銀根日緊豈非有心世道者之憂哉 
[虎踞縣衙]  
　　九江府屬之彭澤縣衙於上月二十後突來一虎踞於頭門外毛色斑剥吼聲如雷城市居民無不戒懼尤奇者此虎每日晨刻進城不由城門竟從城墻跳躍而過半月以來未傷一人卽犬羊鷄鴨等類亦無所噬官役不敢由頭門出人獵戶亦無敢攖其鋒者噫嘻山君何不匿跡山林反向縣衙盤踞耶搏之者未敢下車談之者能無變色 
[袁江官報]  
　　鹽運使銜道員用准補江南徐州府桂太守於上月十四日由省抵浦隨卽赴任於念五日接印管押湖北剥船湖北候補道胡墉十五日由津過浦同知銜新選徐州府蕭縣王惺園明府於十六日抵浦赴任念五接印前任淮安關憲英十七日到浦赴漕轅辭行旋卽八都按蔡使銜記名道馮杰卿二十一日由江甯抵浦進京引見候選員外郎李筱雲亦於二十一日到浦赴都運同銜前先補用同知直隷州調補徐州府宿遷縣盧實夫明府於二十一日由省抵浦習日赴任聞亦於二十五日接印清江總廵差使奉漕憲委記名總兵董占品辦理 
[脩理街道]  
　　金陵自遭髮匪蹂躪房屋十去其七街道久已失脩城南舖戶尚多每歳各叚猶次第自行捐辦城北荒僻各街則已無人過問卽四象橋一帶爲南北通衢行人必經之地亦復破碎不堪現經善後局派勇一律興脩亦善政之一端也 
[機匠赴滇]  
　　前報列機器解滇一節係由滇南銅礦局泒委周星伯别駕解送而去兹該局總辦恐機器到彼之後不無需匠修理之處 
 
 

Page 3

 
 
故卓杏村太守親率工匠二十六人續附江永輪船赴漢由漢人滇亦足見該礦局之認眞公事矣 
[城内失火]  
　　昨日清晨七點鐘西門内穿心河橋煤炭店失愼迤北燒至石皮弄幸城隍廟及各善堂水龍　集爭先施救惟城内河道 
逼窄且該處挑河甫畢兩岸泥堆尚未畚去頗不便於行人故桃水者頗覺費事撲滅時已九點三刻計燒去房屋三十餘間若在夜間當更延燒多屋也 
[道憲公出]  
　　十一日晚蘇松太道邵觀察接金陵電音奉兩江制憲左侯相諭飭前往金陵是以邵觀察卽於前晚乘火輪船起程矣 
[賊禁巡捕]  
　　法捕房所押人犯竊賊居多昨晨巡捕進内監取物有賊七名乘間將外監之鎖扭落反將巡捕鎖在裏面徜徉而去夫巡捕所以禁賊今乃反爲賊所禁巡捕息思當亦失笑 
[收殮男屍]  
　　法租界紫來街口路斃一男屍年約四十餘歳經法包探赴同仁輔元分局前往收殮云 
[英界公堂瑣案]  
　　粤人王水安與莊阿連等因奪做輪船燒煤糾人械門昨據平總巡禀稱莊阿連交保後乘輪船出洋今未到質惟將莊阿得莊阿亨送案王水安受傷略愈林阿增吳阿九陳阿得蘇阿福李阿生等均已到案查得王水安係被莊阿連毆傷且有刀痕等語到案之人各執如前蘇阿福李阿生同供無干太守商之賈副領事王水安旣受重傷毋庸置議將帮仝擾釁之林阿增吳阿九陳阿得各責二百板枷一月蘇阿福李阿生無干斥釋莊阿得莊阿亨押俟莊阿連到案再行覆訉○西包探麥根續獲拔妓案内爲首之王阿大解訉等語節經列報昨由西包探傳到鴇婦林阿秀并將在押之七名一併帶案請訉林阿秀供有女押在江北人處計洋四十元欲贖被勒在路適遇王阿大說及王與我同雇王阿慶之馬車前往載女後由捕房查拏王阿二鄭在卿等六名並未糾同在塲王阿慶供王阿大與林阿秀雇我馬車實不知是拔妓王阿二鄭在卿等六名同供土阿大實係爲首之人我等管押至今干反置身事外干阿大堅稱被誣王阿二鄭在卿之家屬均投案求釋黃太守商之賈副領事以干阿大殊非安分之徒今姑押候科罪干阿慶阿二鄭在卿等七名仍發回捕房林阿秀斥濕○殷産金稱爲衣主第□□有毛子財來揀定元縐皮褂一件收洋無付由捕拘案毛則禀稱寜被人波同鄉莊增壽口洋十二元莊現在石路春成衣莊爲夥向索前欵伊欲將皮褂抵押同至茶館理說反被訴捕另有殷姓出塲黃太守問殷有莊姓否答稱有太守立傳莊至再訉而莊等則稱與毛相識並未欠伊洋元又有李文蓮上堂稱　莊皆是同業昨毛押在捕房另有范錦昌出爲調處太守問范錦昌在否當據范上堂稱不知毛莊有無欠項惟念同業隣居之情故爲勸解太守隨飭范錦昌調停皮褂及殷領去 
[法界公堂瑣案]  
　　昨晨王司馬臨法捕房時據羅店人王海珊訴稱弟名王小弟不務正業不能養妻又慣糾流氓來店中吵閙去年伊要賣女曾經解案懲辦現欲將伊鎖禁恐别人另生枝節爲此投案聲明王司馬着王海珊將弟帶回管束如有别人生事當卽鳴捕○前月做小工之洪雲卿偷太古棧之洋酒胡椒紅糖等物管押捕房昨晨法捕頭請爲懲辦王司馬卽判枷號三月期滿責二百板 
[更正]  
　　昨報包探徐少亭緝獲輪船竊犯一節兹悉竊犯寔係王阿喜非鄭木香也合亟更正 
[招領靈柩]  
　　他鄉客死情實堪憐異域抛骸事更可慘兹本帮同人或商或工在日本神戶營生者不知凡幾其有病死旅寓慘無親屬由同鄉經理棺殮寄厝義莊誠恐日久年深棺木朽壞爲特醿資運回上海惟各柩分隷各省本公所不能越海遠理已請駐神戶理事官移咨上海地方官諭令該柩暫停各公所會舘再俟分别領運回籍如該柩有親族友姻情願自行運歸可照後開亡友姓名籍貫向所屬會館公所認領毋誤查滬地未有公所者暫托善堂寄放該柩屬向該堂詢明領歸可也計開章公明慈谿縣章橋人李文聚定海廳人范上珍鄞縣西門外人汪阿生鎭海縣梅墟人邵家治慈谿縣人此五位交四明公所寄放范立森又名阿寳徽州休甯縣人此交徽州會館寄放許百喜江蘇無錫縣南門外許港人乃兄百祥在家魏阿記江蘇無錫縣南門外魏港人徐東陞江蘇松江府華亭縣人汪禎祥江西撫州府臨川縣河步橋人此四位交善堂暫放[  神戶三江公所具啓]  
[來書照登]  
　　啓者今閱十二月十一日貴報後幅告白内有必得頭彩喜報聲明上海得彩甚多而丁宏泰寳號財翁竟獲洋二萬五千元生泰成寳號楊賡臣財翁竟獲洋一萬二千五百元春源馥杭莊宋麗天代友獲洋一萬二千五百元共得頭彩五萬元在得主固是鴻福喜出望外卽閱報者亦代爲忻賀伏思刻下市面拮据諸君旣激天佑得此鉅資何弗仰體天心好行其德按積德之最大者莫如賑饑諸君得此意外之財苟能破格施恩普救順直山左災民定必默荷神鑒後福無疆盖報施之理自不爽也倘蒙慨助千金以上者請交敝會館專解具禀上憲奏請建坊善昌自經手　捐以來禀請捐賑千兩以上者計三戶督撫業已專奏立沛恩施給予樂善好施字樣牌坊一則可光耀門楣二則可培德種福三則災民得均沾實康此誠利已利人之實在功德也兹故登報奉聞質諸得頭彩財翁未識以爲然否恭候佳音不勝迫切待命之至上海絲業會舘籌振公所施善昌少欽氏拜啓 
　　 
[接錄上海陳家木橋金州礦務局内順直山東等處賑捐公所經收十二月初七日第三十三單]  
　　出使日本大臣黎發到第二批洋一千一百九十一元由文報局委員王令松森交來所有各善士清單容再補登○陳詠南鈔票元二百兩○富貴源頭册同字五千八百八十號梁榮一五元梁巖厂五元無名氏八元無名氏三元○連春主人十五元九百文青陽安懷氏十五元黎柏軒十三元免災氏四元太原伯仲叔季爲胞叔母丁氏七十雙慶移稱觴上壽酒筵費助賑虔祝叔父叔母增福益壽八元○漢口招商局來卾字元册勿欺樵者助褚照堂翁點石齋圖書集成股票兩張○上海電報局助發天津報費洋十三元八角又助天津回報去報洋十五元七角五分○浙省厘總局寄到各局經募清單花戶附左四省水灾圖册浙字二百五十四號嚴州府正堂李助五十元又二百六十七號蘭谿局募謙受堂張續助六十元愼修堂邵續助三十元貽安堂巢十元又二百六十八號衢郡局募虞映谿二十元袁子銓一元又二百七十六號衢州募劉國光十元余廷英李鍾瑞各六元徐名立王權各四元唐際清一元又二百八十三號建德縣劉助五十元又幕中十元又二百八十七號竹山港局宗募幸免飢寒客韓其相不留名氏方守初吳歡南五戶各一元張德四開一個歸昇捷七角成壎成箎吳述齋三戶各五角抱經堂劉仲和仲家模三戶各四角李聽泉忠厚堂羅全嚴守元四戶各三角馬王氏　屈艸堂江耀廷金得成錫山王陳大有阿蘭有心無力八戶各二角張大利江本立李福祥范宣和沈阿金七歳童子沈子和問心齋守和堂趙得勝歐金陽方得成趙德昌黃韻谷余阿標洪𤩓王陳氏五桂堂不留姓氏周景盛劉久兹王仁常何金勳方景源陳景屏謹行堂彭世常王熾卿方悟虚王姓李戴張劉氏李福王升羅子亭許春泉　潤福張德卿羅阿金吳錦榮江子卿張觀沈子齋沈阿元楊無名何廷桂趙子琴何廷鈞楊春華施大成大春子胡姓王阿毛不留名何廷球五十五戶各一角又三日四號西塘局募汪孜善五元文杏堂張胡翰府江懶僊三戶各二元朱爽軒王德安朱蘭坪三戶各一員又三百九號曹娥局蔡募濟陽堂六元王恭楙王源勳各二員朱正汪任各德蔡惟勤三戶各一元張靜成丁枊仁陳性倉三戶合一員俞行木葉肇任存心救正人無力子四戶合一元范存仁劉之性合一元錢青選方永和王有聲三戶合一元楊米雲陳俊龢郭康　有心無力人趙予來五戶各半員王如先余立生合半員力不足者衛永元無力人陳之敬四戶各二角程存仁春殿元各一角又三百十一號義橋局唐助十員又各司事公助六員又三百十二號聞眼局募徐頌墀二十員開局諸友九員南賀業四員虞子塤來大曾李鼎成三戶各三圓李炳榮汪榮勝原大典恩長四戶各二圓廣和源德各一圓半源裕泰豐虞元茂三戶各一圓又三百十四號百官局募古虞謝氏韻仙女史合十圓谷子周陶萬興人和行王垂裕糜琅山五戶各十圓陳修德八圓糜袁氏陳四毛王耕禮三戶各四圓許方盧王强恕各三圓王二知五圓朱樹文俞又樹鎖仲乾高谷香曹又香曹析照周榮福陳天龍俞大毛陶洪紹夏景洪十一戶各二圓王篤齋陳正貴合二圓林惠臣胡矩堂丁少泉許紹儲趙岐周 
 
 

Page 4

 
 
吳溥泉天仲先陶學元王增元金尚德孫錦元慕鳳儀十二戶各一圓又三百廿二號長興縣募知我軒四圓遐壽堂温薦卿朱月如馮芹波張玉山盧豫錢海珊錢鏡湖八戶各二圓邱峻楊步蟾葉子庭朱子蘭董履青吳伯霆鍾玉齋鍾伯荃曹雪程余振聲十戶各一圓又三百廿三號塘棲釐卡助八圓又三百廿八號浙江候補知縣衛恩奎助二十圓又三百三十二號北門釐局募葉二十圓無名氏五圓邱惟敖邱　裔陳森清余振德邱九方余子源顔義臣余子敬八戶各一圓曾佑臣錢伯淵方亦香張申之秦序齋熊葆卿李伯榮鄧建雲孫利金吳森甫超良法涂小樸林照十三戶各半圓邱高生異阿祥各六百文王阿上八百文陳祥福楊順發袁阿南卓和尚卓厚高陳順高沈阿金方雨泉林阿財李小福郭維新沈阿保邱方才陽紹賢十四戶各五百文郭來有桂元各四百文　有保姚咬　郭元全三戶各三百文沈阿吐黃春苟各二百文史阿法一百五十文沈阿蘭應位巨各三角又三百三十三號寗洋廣局募居易齋徐四十員范梯青崇本堂姜愼德堂黃三戶各十二員王東成徐同生許啓興陳福和四戶各六員衆洋貨鋪十二員又六元又三百三十四號閩貨捐局募無名氏厚德堂各二十員又三百三十七號寗局楊助五十員以上十八册二百七十二戶共洋八百念八員於本月初五日由杭元昌莊匯來已登報合併聲明 
[蘇省撫轅抄]  
　　十二月初十日縣丞陳鳳崗禀辭奉委赴揚通海門常鎭太各屬公幹彭慶齡禀知換蘇差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月二十四日京報全錄]  
　　宫門抄○上諭一道錄前○吏部寳等奏遵查崇文門委員家丁勒罰妄拿分别定擬覆陳摺子○十一月二十四日刑部都蔡院大理寺正黃旗值日無引見○麟書假滿請安○敬信奏請開缺○召見軍機○○臣寳鋆臣閻敬銘跪秦爲遵查崇文門委員家丁勒罰妄拿分别定擬覆陳恭摺仰祈聖鑒事光緒九年九月三十日奉上諭光祿寺卿尚賢奏　文門正監督所派騐貨之委員炦揚河家丁任福通同作弊訛索駄夫吳大等六人梨稅刑求不遂株連利興果行等五家勒令封閉並將該店駄夫數十名交東城吏目看押勒罰銀一千五百兩又罰洋紙舖銀三千兩未經繳結額駙符珍亦被勒罰銀四百兩此外尚有因訛索不遂押禁者若干案種種情形均聞之於副監督克蒙額等語着克蒙額明白回奏並看派寳鋆閻敬銘確切查明據實具奏所請詳定章程之處着一併議奏欽此十月初二日奏上諭御史劉恩溥奏崇文門監督瑞聯之家人田姓擅坐前堂提責漏稅小販福建道員解煜之卷屬來京指爲包攬稅務勒罰銀二千兩並請飭該監督等嗣後按日分往該衙門嚴切稽查等語着寳鋆閻敬銘歸入尚賢所奏一併確切查明妥議具奏欽此十月初三日奉上諭克蒙額奏遵旨明白回奏一摺據稱委員炦揚阿辦理稅務勒罰各欵實係曾向尚賢言及等語着寳鋆閻敬歸人尚賢前摺查明具奏欽此臣等當卽遴派刑部郎中穆特亨額吏部主事金保泰戶部員外郎宗室松安徐樹鈞調查該衙門騐片門票手本及罰欵簿收稅總單並提傳委員家人書吏差役一千人証詳加審訉查有確據奏奉諭旨將委員炦揚阿先行解任撤委在案連日督飭司員悉心研鞫逐案詳查如尚賢原叅委員炦揚阿家丁任福通同訛索駄夫吳大等六人梨稅刑求不遂株連利興果行等五家勒令封閉並將駄夫數十名交東城吏目看押勒罰銀一千五百兩一案查果行五家係天益合興順昌天成同順等字號並無利興字號訊據果行商人經紀供稱八月二十日海巡拿獲吳大等梨駄送務指稱漏稅隨將果行五家傳去拔委員過堂任福在旁逼令畫供罰銀一千五百兩將五家果行封閉復將經紀五人傳去各受板責均交司坊看押等語正擬飭傳駄天質訉適據駄夫吳大等六人值臣敬銘入署時攔輿喊控訊據駄夫吳大供稱小的伞駝梨共二十四駄到蘆溝橋循照向例交納稅錢領票並由廣安門換票進城後忽被官人拿獲到務任福將貨騐過押在天順官店訉據蘆溝橋廣安門家人書差命供向來西山青梨在蘆溝橋收稅廣安門換票放行並不送務八月二十日有梨二十四駄均已居橋納稅門上憑票放行等語據海巡任福供稱係正監督家人派充海巡在廣安門拿獲梨駄送務罰欵係委員酌定質之委員拔揚阿供稱八月初九日諭令蘆溝橋家人書差凡有進京貨物肩担背負以及行李等項概行送務橋上不准收稅海巡任福拏獲漏稅梨當將該行次經紀懲責果行五家罰銀一千五百兩至今未交等語臣等查蘆溝橋係稽查分口例不收稅至西山梨駄經過該橋由橋收稅給票放行歴年相沿已久此次委員傳諭橋上不准收稅貨物概行送務並未出示曉諭商販無從周知而橋上家人書差於吳大等梨駄仍復收稅給票進城後海巡等又復妄拿指爲果行勾串偷漏炦揚阿並不詳查輒將果行押禁勒罰封閉駄夫雖未看押而貨物覇押數十日之久霉爛已盡此果行一案辦理荒謬之實在情形也又尚賢原叅洋紙舖罰銀三千兩一案查該行係楊姓王姓之業向代舖商過貨交稅名楊紙行訊據楊文中王二供稱八月十九日進朝陽門車十四輛除錫箔一車由南雜行交稅外其餘十三車係星記全盛德福聚瑞昌聚昌五家之貨已由楊紙行納稅又進東便門車二輛均係福聚之貨内半車由東雜行納稅一車半已由楊紙行納稅均有門票及後堂委員過原騐牛爲憑務上查騐打印放行後被任福攔囘九車内福聚貨七車聚昌貨二車均押在店内任福硬說楊紙行將福聚貨車影射漏稅後堂委員過呇將小的二人責打任福在旁帮同威嚇押東城坊勒罰銀五千兩訊據朝陽門東便門家人書差僉供是日各該舖進城車輛數目字號相符查騐二門門票手本亦屬相符據炦陽阿供稱楊紙行影射漏稅貨車經海巡拿獲後定罰銀五千兩等語臣等復飭司員前住天順店將所押九車貨物逐件查點與福聚聚昌貨單相符並查務上過原之星記騐片與全盛德福聚瑞昌聚昌楊帋行過貨交稅帳簿亦相符合實無漏稅質之任福無可置辨始據供認攔回九車俱係納過稅銀楊帋行已遞過騐片此外尚有楊锦行影射車輛聽說有廣升乾果舖之貨不知坐落地方追趕不及卽將福聚聚昌九車攔回質之楊文中等堅稱本行並無過有廣升之貨廣升係南貨鋪應歸南雜行過貨等語該海巡旣不能指明地方又無拿獲漏稅貨物可憑無從查究臣等查福聚貨五車半任福指稱漏稅此外福聚聚昌貨三車半該海巡並未指稱漏稅乃將指稱漏稅之車及並未指稱漏稅之車一併攔回該委員復勒令楊帋行認罰銀五千兩以致該行日久歇業各貨日久覊押此楊帋行一案辦理荒謬之實在情形也又尚賢原叅謂大額駙亦被罰銀四百兩一案據伊犁委員護軍叅領英明呈遞親供内稱職與額駙係屬姻親額駙遣家人在張家口買皮筒九件風毛數張託職携帶來京並職行李内有自用皮筒各物進城後海巡飭令上務經額駙差人到務說明皮貨行李及家丁飽順一併放回昨見邸抄方知被罰並呈遞皮貨清單據海巡任福供稱在安定門街拿獲鮑大漏稅皮貨四車送務騐貨家人供稱海巡拿獲皮貨到務當卽查騐經克大人派人到務稱係額駙之貨照例納稅據德勝門家人書差供稱八月二十日有車四輛進城額駙派趙姓來說車上衣包等物係英宅伏額駙帶來趕緊放行並未給票送務據炦揚阿供稱海巡拿獲漏稅皮貨一案正開騐間克大人派戈什哈傳諭堂委巴彦色莫爾令將此案發放並云罰項由克堂代交當將人貨交戈什唅等帶回嗣經巴彦色莫爾並副監督奏委玉祥傳克堂諭令定罰欵四百兩等語查克蒙額回奏内稱伊犁委員英聯轉送額駙符珍皮衣等件經海巡任福拿獲送務炦揚阿擬罰銀四百兩復經傳訊委員玉祥供稱皮貨一案當時副堂遣人傳諭云大額駙言旣已送務情願照例納稅不必留阻而任福上堂與炦委員云拿獲漏稅未經議罰何容輕易釋放炦楊阿答以今日雖放明日再說次日炦揚阿傳諭奉正堂交派罰銀四百兩復傳訊巴彦色莫爾供稱皮貨罰銀數目係炦揚阿所定等語臣等撿查該衙門罰欵簿所有各案罰欵均係炦揚阿於各戶認罰原供内批明惟此項罰欵因克蒙額當時諭令將人貨一併放行並無取供批罰案據今以口說無憑之罰欵指爲坺揚阿所定炦揚阿自可肆行置辨惟克蒙額旣先經遣人傳諭將皮貨放行事後又定罰銀四百兩之多無此情理該委員等恃無証據互相推諉此款旣無批罰憑據亦未施行該委員等各執一詞之處自可無庸置議此皮貨一案之實在情形也又劉恩溥奏叅瑞聯家人田姓擅坐前堂隄問漏稅小販掌責板責委員不敢置喙又聞福建道員解煜之眷屬來京有自置並送親友自鳴鐘十餘架該家丁指爲包攬稅務勒罰銀二千兩一案當經咨行該衙門提傳家人田姓旋據覆稱正監督所派家人並無田姓訊之該衙門書役亦僉稱並無田姓其人至前堂現係家人騐貨之處並非問案之地所稱掌責板責一節據炦揚阿供稱係交後堂委員責問尚屬可信任福雖無擅責之事而果行楊紙行及各案人証並奏委玉祥均供炦揚阿審案時輒聽任福在堂邦同訊問原叅謂委員不敢置喙不爲無因至解姓自鳴鐘一案據楊大供在打靡廠開穀乾豐首飾局與道員解煜之子生員解楨元係屬同鄉解楨元自福建回京帶來自鳴鐘洋花錫器樺木噐等件共四箱託小的赴通州携取進朝陽門時業已報門有門票官人送務開騐說是漏稅經炦揚阿掌責任福在旁威嚇後堂罰銀二千兩未繳交坊看押解楨元曾在務上遞禀等語當卽飭傳解積元呈遞親供與楊大所供相同並稱自鳴鐘等件均係自用之物八用三十日赴務具禀炦揚阿斥爲千預公事不准具領臣等當卽調取解楨元在崇文門所遞禀帖查與原供相符訊據騐貨家人供稱楊大所帶四箱由朝陽門送務楊大說是行李騐係自鳴鐘等件屬實隨調騐朝陽門送務門票相符查楊大所帶自鳴鐘等件四箱雖係已報門取有門票官人押送到務惟含混報稱行李不聲明實孫貨物經務上查騐不符炦揚阿將楊大掌責押禁勒罰銀二千兩此自鳴鐘一案之實在情形也[  此稿未完　]  
 
