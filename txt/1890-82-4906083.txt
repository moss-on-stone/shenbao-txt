# 1890 - 82 - 4906083

 

Page 1

 
 
[停收振物]  
[申報館協振所謹啓]  
　　啓者本舘自開辦江浙賑捐以來蒙遠近諸君次第送來珍物前已編成彩票目今將次　完而續助者更源源而來不可數計仁心仁衛感激同深但微物零星一時甚難出售而珍奇骨董又無從估値價錢任其堆積如山未免有禀盛德因擬將已收者設法求售此後卽截止不收諸善士軫念災黎請自行變價交來代爲散放可也順頌善安伏惟垂鑒 
[賑物求售]  
[申報館協振所啓]  
　　本舘開辦賑捐以來蒙海内諸同仁捐助各種貴物早已製成彩票將次售完矣兹又承陸績助下廣東譚寳宦齋婦科調經白帶丸十料又立止九種必胃氣痛藥五料漢玉圖章一个東萊左氏博議一部隸有五十部張善夫畫屏條一堂鄧石如墨蹟隸書屏條十二軸吳都法乘一部茶晶眼鏡二副石印小耕石齋畫譜廿部東洋漆水錦匣一具内裝感應編水晶鼻烟壺一个巧色瑪瑙搬指一个未及編人彩物之中是以另行求售鍺君子有情殷匡救者請臨本舘選購庶幾裘成集腋飢民得早慶來蘇乎 
[新印分類尺牘出售]  
[申報舘啓]  
　　尺牘雖小道然蓮幕中人爲逹官顯者捉刀必胸有積軸脕有好筆方能指揮如意咳吐成珠意財不亢不卑詞則不支不蔓江都王蕊仙先生棋有分類尺牘備斃其中多係名人手筆千狐之腋合成一裘洵足使童蒙拾其香草飽學資其沾漑本舘特用新鉛排印每部十四本價洋八角卽日出售賜顧者仍照曩例 
[泰西自流井說]  
[槎隱錄稿]  
　　曩在日本見其鑿井法甚簡捷水自從竹管上流詢之農學士則云鐅井得泉譬如以針剌人身血自冒出但須善相地脈耳子因屬建德胡君往福井縣考求其法欲以推行之中土胡君未返適予捧檄有泰西之行已而聞徐星使促胡君入都一試無效臺灣劉中丞閱其圖而善之思取法焉延日本人名倉信敦主其事而黎星使自日本貽書尼之會井成而工費太巨遂中罷亦未著大效論者因疑中東地質有異故遷地而其法弗良予細究之則不然盖自予來泰西又訪知有所謂自流井者其法與日本無異試以近事一二徵之美國有大城曰施加格者於同治十年屢遭大火居民焚燬殆盡其後攺造一新居民鑒於前轍欲先事弭之因於城内鑽地得自流并二十一口深百丈至百五十丈井筩圓徑四五寸許泉皆自湧上逹不勞綆汲此一事也阿非利加北境之阿爾及耳屬於法國其地多沙漠艱於播植法人因設井泉公司穿鑿自流井以資灌漑自咸豐六年至光緒元年鑿成自流井一百零四口井淺水旺甘泉甚多此又一事也俄人之用兵機　也行經沙漠無水之地其取水法以丈餘長之鐵桿相銜接銳其末斵入地中每日歇營按法取水立可成井軍士得以濟渴　同治十二年事亦所謂自流井者也予嘗聞西人言歐州之自流井多有深至千尺者以鐵管取水創始於美國英人用兵亚伯細尼時亦用其法由來久矣夫法人用之以漑田美人用之以防火英人俄人用之以行軍皆有明效然則歐羅巴米利堅阿非利加三洲皆已行之不獨日本爲然也日本在亞洲東偏機窪在亞洲西偏皆已行之何獨於亞洲之中國而不可行乎此愚所未解不敢信地質之說以爲然也大抵風氣未開則人情疑沮創行之始施功良難異地借材必多浮費行之未得其人攷之未得其要意者人事其猶有未盡歟安見地質之果有異而後來者之必無效也或曰有忮胡君之成功者陰掣其肘以至於蹶不然何又尼之於臺灣也是吾不知之矣 
矣此記從德國柏林京城姚太守寄來得之於目擊身親實有稗於民生日用非但欲爲胡君一雪此謗也按咸豐丁已年間法人爲旅於阿爾及地見其民率在曠野每苦無水乃思得一锧地之法不論何處皆可得水鑿井務深不甚費力名曰亞低井因法人始造之於亞低地也於是土人喜甚汲煮淘洗咸有取資可免無水之患矣此卽泰西自流井之類也然則西國行之已久矣日本殆卽用其法而變通之歟旣可行之於日本何爲不能行之於中國豈眞風氣未開尙有所待歟若能行之中國西北方用此灌漑田畝興創農桑其利豈有所窮哉天南遯叟王韜附識 
[本館接奉電音]  
　　昨由京友電傳上諭三道敬謹譯登○閏二月初八日奉上諭山西巡撫豫　由部屬歴任府道洊摧封圻克勤厥職兹聞溘逝軫惜殊深加恩着照巡撫例賜卹任内一切處分悉予開復應得卹典該衙門察例具奏欽此同日奉旨朕啓鑾後正黄旗滿洲都統印鑰着崑岡正黄旗漢軍都統印鑰着恩承正白旗蒙古都统印鑰着隆懃正紅旗蒙古都統印鑰着桂全廂白旗滿洲都統印鑰着福錕廂白旗嘆軍都統印鑰着祥普正藍旗滿洲都統印鑰着奕絪廂藍旗蒙古都统印鑰着恩光暫行佩帶欽此同日奉旨朕啓鑾後左翼前鋒統領印鑰着祥普廂黄旗護軍統領印鑰着恩光正黄旗護軍統領印鑰着耆齡正白旗護軍統領印鑰着容山正紅旂護軍統領印鑰着明秀廂白旗護軍統領印鑰着色普徽額廂紅旗護軍統領印鑰着恩佑正藍旗護軍統領印鑰着花尙阿暫行佩帶欽此 
[龍池春雨]  
　　神機營八漢排槍步隊本年春季奉撥入苑駐操遵　旨於三月初三日拔隊前往惟該隊係自閏二月初六日入値西苑外圍至三月初六日始行下班與移操南苑之期尙隔三日是否俟西苑守衛班差竣日卽行赴苑駐操抑或照章換撥别隊之處經營務處禀請醕邸裁奪刻奉鈞諭該隊俟當班曅再行赴苑日檄知該隊遵照矣○庫倫地方洞闊爾呼圖克圖現已及歲於一切經典漸皆熟悉尙能綏馭蒙衆所有代筦該處黄教之呼弼勒罕應卽裁撤以一事權報由庫倫辦事大臣奏明黼座外已咨逹理藩院查照矣○承辦行圍正白旗護軍統領處爲知照事現經營長裕厚定於二月二十九日午刻在午門外朝房會同各翼旗營長說差相應知照景運門檔房行知兩翼前鋒營七旗護軍營卽請各營長偕行圍檔色届期前赴該處會齋以便議說圍差○二月廿三日薄暮宣武門内白廟胡同西口外李某家突有盜匪數人手持利刃砍開大門一擁而入持刀亂舞以刀背拍桌家中人見之戰栗不已相率蝐伏盜遂徧處搜索掠得白銀二百餘兩從容而去當八室時向李言我等在此盤　已罄特向爾乞借李此時心膽已碎只求饒命不敢阻攔任其傾箱倒篋而去事後始呈報地方官勘騐明確詳請查緝未知能弋獲否夜漏未深該盜等竟敢公然行刼其視步營巡緝弁兵眞如弁髦矣○調任安徽按察使嵩書農廉訪崑挚同眷屬由晉來京於二月二十六日 
 
 

Page 2

 
 
進阜成門卽往後泥窪胡同本宅又新放河東河道總督許仙屏河帥振褘由豫入都陛見於二十六日進廣安門至正陽門外暫住客棧嵩廉訪於二十七日詣南海恭請聖安許河帥於二十八日詣海請安聽候召見○内務府造辦處接准禮部文開本年閏二月十五日皇上奉皇太后衹謁東陵應由内造辦處按照成例鑄造銀牌二百面以備沿途分賞蹕路旁跪瞻聖駕之七十以上老民刻經造辦處飭派匠役照式鑄造五錢七錢九錢輕重不等視其年齒量爲頒賜俾杖鄉杖國者咸荷殊榮誠曠典也○右翼總兵文錦如鎭軍於二月廿九日自南海散値經過西華煕和協和等門出東華門查騐步營墊修道路經東安門丁家街燈巿口東西牌樓朝陽門以抵朝日壇沿途囑付步軍校督率步中不時潑水整墊務期一律坦平並飭於甬路兩旁揰竪燈竿預備燈籠以便祀日燃點○户部銀庫於二月二十八日已刻開放東西兩陵文武官員應領本年春季俸銀該承領官領出後於東江米巷太昇樓内先將現在京内各員俸銀放訖然後赴陵 
[俄使回國]  
　　俄國駐京欽差庫滿君告假回國已登客歲報章兹聞庫欽差已將署中公事料理就緖涓吉閏二月初三日挈同夫人起程遄回聖彼德堡新任駐京欽差聞俄廷業已簡定大約秋間卽可來華視事也 
[鐵路述聞]  
　　中國創造鐵路幾於築室　謀迄無定議兹接通州信謂傳聞議定由京西藘溝橋起建造鐵路至山西蒲州府再由蒲州府　陜西過河南逹湖北此舉若成則電掣風馳轉瞬千里豈非談洋務者所樂聞哉 
[續錄美報]  
　　美國益在米納報云現有華人在美國基加哥地方定買春杵三日桿之機器一副運到中國其價約値銀四十餘萬兩該報館得此信息飭人前去查問遇見一西人名希爾斯向問情形據希爾斯云我爲礦師經華商延聘在中國開礦一千八百八十八年九月中我與戴渣厘君帶同華人多名往金牛山此山坐落山東省與高麗遙遙相對離水道村甚近離養馬島十五英里其地在上海之北相離七百英里在烟臺之東相離三十六英里其礦皆石綜計天下之礦更無有大於此者礦中石晶破空矗起高有二丈半至五丈不等細者約圍三丈粗者可十丈綿延十二英里彌望皆是石晶有數處從前已有人開挖惟當時尙無機器但恃人力僅能將浮面之石挖去現僅就浮面挖取者計之每石一墩可得金計銀數十五兩至二十兩之多礦之近處有水離開平煤礦三百五十英里常有駁船來往運煤甚便假如有春杵一百桿之機器僅在浮面開挖一百餘年中開挖不盡將來辦金牛山礦務者卽係辦理平度金礦之人平度亦在山東省在烟臺西南相離一百五十英里我在平度時見用春杵二十桿乙機器開挖其餘所用器具均向美國購來並有美國舊金山人十名襄理礦務中國不准外國人前來開礦亦不准其附股獨於西人之熟悉礦務者廿心禮聘不惜重資現在辦理金牛山大金礦者爲李方伯其礦師係美國老礦師戴渣厘君山脚有人搬取石塊藉以圖利每天所得金計銀數三五錢云 
[邵伯竊案]  
　　邵伯鎭在東堤之上前有運河圍繞後則港　紛歧南北往來舟車要道也上月二十八夜該鎭張姓家突有匪徒數人踰垣而入將房中箱籠搜掠一空該姓多係女流不敢聲張任其携贓而遁當搜括時有傭婦欲出呼救被匪等攔阻用棍擊倒在地事後檢查什物失去皮箱數隻並零考物作𠖐卽開具失單傳同地保入城呈報該管地方官立卽束裝會營前往踏勘於翌日回署隨派幹捕四出跴緝不識卽能弋獲否聞張姓家長宦遊外省其公子適於前二日因專入城家中皆係女流該匪等遂得乘間施其探囊伎倆云 
[破案甚速]  
　　京口東鄉距城三十里地名竹竿巷某姓家於上月杪某夜二鼓時突來盜匪多人入内行刦搶去衣飾爲數甚鉅次赴該處巡防投禀並至丹徒縣報請踏勘不料該匪等藐法已極胆敢在附近之戴港鎭某姓客寓住宿日間持贓求售該寓主見其人數旣多形跡不類若隱忍不發一旦敗露勢必株連不如先自出首遂禀明該處保甲局及某千戎及千戎到時見人多難以拘獲且未見眞贓不便鹵莽下手正在躊躇匪等業已知覺漸漸遁去視之僅有八人局員喝拿遂將　人拘住搜其囊篋衣履與某姓所開失單相同知是此案眞盜赶急追捕餘黨已無蹝跡矣當將八人押解赴縣　邑尊晋省未回由陶司馬略訊供詞釘鐐收禁初二日王邑尊自省回來提訊是案一面飭傳失主當堂領贓邑尊訊時八人均各狡頼謂衣物雖同顔色不合未便領回邑尊旋卽乘坐紅船往某姓家履勘情形再行究辦 
[局員病故]  
　　九江軍火局委員宋大令垚金於本月初一夜在局病故當經家丁詣關道衙門禀報初二日李亦靑觀察以軍火係江右軍政要差遴委彭二尹騰瑞卽日前往接辦按彭二尹年富才優精明幹練歴辦九江新關洋藥局各要差均爲上游所倚重此次又委辦軍火局差當必矢愼矢勤以仰副上游委任也 
[小竊受創]  
　　日前九江有一小竊乘間入其躉船見一水手在房艙熟睡鼾聲如雷卽胠其篋而攫其衣欲效兎之脫罦不意獵人適至徧身搜括查獲原贓遂羣起攻之用力毆擊有人見而不忍代爲緩頰諸水手乃以栢油塗其身首兩目灼灼然無異摸壁鬼旋卽縱之使去該竊巿香油數十文再三洗滌仍復皭然不汚特未知能革其面而洗其心否 
[女師用武]  
　　九江有某氏婦工剌繡有針神之目年年壓線頗足供薪水資隣近小女兒咸從之學習有一女齒最長而性又頑久之藝不成婦遂以不敏謝女曰師旣不屑以金針度我脯修之贄幸見還焉婦遂與女反唇相稽舉手义女頸致𠻳白皮膚被麻姑爪挼搯破女父母聞信赶到欲與婦爲難經多人調處療治事遂寢息徒固頑劣師亦未免鹵莽矣 
[甌東春雪]  
　　温州來信云客冬天不甚寒未見雪花飄舞入春以後氣候更覺温和至二月二十三日淸晨陡覺尖風撲面陰雲密布居然釀雪光陰少焉雨點雪珠錯雜而至鴛鴦瓦上淅𤁋有聲翌日早起滕六君命駕而至因風柳絮到處飛揚墮地無聲沾衣欲濕說者謂天時不正恐疾疫潛生也 
[皖中零拾]  
　　今歲爲安徽大閱之年沈促復中丞令巡捕官傳集各銀工製造銀牌數千面以爲犒賞各軍士之需○某姓老嫗年將花甲家居龍王廟距安慶省會約四里之遥本月初二日晌省城某甲索取利銀行而回行至玉虹門外時則雨後路滑立足不牢以致跌仆於途渾身泥涴適有某乙經過爲之扶起送歸其家家中人極意欵留再三叩謝 
[皇子將臨]  
　　英皇第三子於閏二月十一日遠臨香港已紀報端兹悉皇三子本定於十八日臨滬滬上各西董已議定届時迎賽水龍會并先期在浦灘一帶高搭牌樓遍綴明燈幾類銀花火樹務使光明普照燈月交輝核計需銀五千兩悉由公部局開支至昨晨接得電音言皇三子須於十九日淸晨戾正各西人無不鷺翹鶴跂兾得一挹丰裁或謂香港由中外商人同襄盛舉故得矞皇富麗超越尋常滬上各行均有公所苟得同心協力湊集金資則庶幾勝會適逢不讓香港獨擅其美乎 
[操兵述略]  
　　寓滬西商團練兵於上禮拜六會操因天雨中止曾列前報昨日又逢禮拜六下午三點鐘時在老巡捕房空塲聚集俄而整隊向北至大馬路向西出泥城往跑馬塲操演計西樂一班約二十名馬隊十六匹鋼礟四尊槍隊六十餘名聞香港將軍派來槍礟教習各一名隨同團練兵教練仍因天雨不止於四點半鐘時歸散 
 
 

Page 3

 
 
[客官來滬]  
　　如臬縣莫大令炳琪於前日來申赴道轅禀見隨詣縣署拜會裴邑尊茗話片時乘興返寓 
[續罰巨欵]  
　　西包探紀林查得石路地方所開映相片店其中並無重價彩物情同誑騙將朱雲亭沈恒長拘案由蔡太守判罰示儆已列前報才據該包探禀稱該店目下依舊開張由我再往查察見所縣之片後面彩物僅値十餘文最多百文惟賬臺抽屜内有十餘片後面窵花瓶自鳴鐘表等件明係備而不用騙人財物故將店中人一併拘案照片呈閱朱雲亭沈恒長張裕生等同供重價之物已被人取去不敢騙人徐子香供躭擱該店中所爲之事與我不涉該包探又稱如果被人中彩則相片彩物自應一併取去何得放在抽屜顯係飾詞蔡太守問徐雲亭等開設此店資本若干答稱八九十元及守遂判罰洋八十元如無力罰洋當將該店所有生財物件變賣充公 
[醉人胡閙]  
　　山東人某甲駕船爲業前日下午在新閘元泰酒店飲酒不覺酩酊向同鄉同業之某乙借洋十元一 
刃似欲得而甘心乙大懼長跪致詞乞饒性命少緩須臾措得銀洋自當照給甲信之乙乘間得脫甲守候良久不見乙來持刀在手怒罵不休酒店中人恐其擾禍報知巡防局員派勇往拘甲尙倔强局勇奮力拘住解至局中酒醉尙未醒也局員以其酗酒胡閙笞責百板喝令退去甲僵臥在地不肯行走局員遂傳地保并派局勇將甲連刀移送上海縣請辦 
[馬車肇禍]  
　　前晚十點半鐘時有一四輪皮逢馬車由法界公舘馬路飛駛向西行至自來火公司前轉輪向北是處兩旁所放東洋車多至數百輛其馬東衝西撞跴壤甚多後有數車夫上前拉住送入八仙橋捕房少選馬夫某甲渾身泥污追赶而來當卽拘拿管押令各東洋車夫明日至公堂候訊昨晨捕頭將甲解案禀請訊懲王傅氏偕車夫張天飛陳長發偕車夫王小王廖雲泉偕車夫端木全富鍾松松偕車夫湯春橋投案訴稱小的等所放之車共被撞壤七輛車夫面目手足等處亦多有受傷者隨有張郎李齊齋同訴稱小的等亦係東洋車車夫昨晚該馬車駛矣自來火公司左近鴻義園荼館前始經小的等拉住葛同　詰甲曰爾是何名字所駕者係誰家之車須將昨晚肇事情形逐一禀訴甲供稱小的姓俞名寳寳所駕者爲陸仁機之馬車陸住虹口三元宫後昨晚空車回北由小東門外行過永安街適有英國兵艦水手三人深入醉鄉將馬鞭責馬懼而躍將小的掀翻於地隨卽拖車向西及追至捕房前知已被東洋車夫拉住矣同轉問爾知將馬鞭責者確係英國兵船上小手否答稱小的見號衣係英國兵船水手同轉詰王小王曰爾在何處被碰答稱在永安街吉星公客棧前馬車從後飛駛而來致遭撞倒端木訴稱小的拉東洋車至天成昌烟館前見馬車來勢甚疾急爲避讓已被撞壞小的亦擦傷面皮問受傷者共有若干人笞稱四人同轉謂爾等四人可於下午兩點半鐘時齊至捕房送往仁濟醫院療治該馬夫並非有意肇禍撞壞各東洋車候明日投捕房質訊可也甲卽兪飭還押所待其主人來案再行核訊 
[委員查户]  
　　去秋霪霖爲患禾稻歉收上海縣裴邑尊申請籌資散賑上憲着就積糓息欵内循案借給籽種并查明次貧各户口核實賑給錢文邑尊以各鄉董所呈册籍恐有虚浮乃於前日札委畢香如二尹曁粮廳王二尹吳淞黄浦二司官下鄉詳絀覆查以杜浮冐等弊 
[求免升科]  
　　浦東爛泥渡各鄉民求免升科一案曾紀報章前日洋涇鎭圖董趙淸源投上海縣具禀訴稱去年秋收歉薄民困未舒可否求恩减免升科實爲德便裴邑尊允俟秋後再行酌核 
[上海縣署瑣案]  
　　程謝氏以寡媳程陳氏不守婦道扭請究懲前晚裴邑尊升堂訊究程謝氏訴稱去年兒子錦春病故遺下寡媳程陳氏屢圖捲物私逃叩求懲儆程陳氏供稱小婦人在家守節並不爲非無如姑性乖張時加詬詈苦難度日叩求發入善堂俾得了此餘年則感恩不淺矣邑尊准發普育堂留養三年然後聽其或嫁或守○王洽勳具詞控林立齋李九皋等恃强欺侮裴邑尊以王迭次犯案胆敢來案妄控着銷押頭門候示○韓朱氏控薛敬齋一案曾紀報端前晚裴邑尊飭提訊究薛供稱韓俊卿於上月二十八日得病由小的雇舟送回本月初一日小的前往探視尙能言語至晚卽殁隨由其妻韓朱氏托韓益甫向陸景山借錢棺殮不料後又聽歹人唆使向小的滋詐韓朱多供稱小婦人本欲將夫棺殮因知薛已控告是以來案申訴並無滋詐事情朱阿慶供稱胞妹本欲將妹夫棺殮實被瞿　祥等唆使致滋事端刻已悔悟情願將夫棺殮邑尊飭阿慶領妹回家速將俊卿棺殮毋許多事薛靜候核示 
[英界公堂瑣案]  
　　徐觀察命家丁張福帶古玩假山石等物乘蘇州航船來滬被劉金寳　竊其詳已列前報昨又覆訊張福投案請領原贓劉金寳供丹徒縣人認竊求恩卜錫桂供河南人向曾當勇撤退無事行竊假山石者係劉金寳我亦知道鉛餅是我物鎖匙係劉交我卜林氏供臺灣人卜當勇時與之私識小婦人現欲回籍苦無川資康錦昌供代爲質洋原是不合惟求恩典蔡太守判劉金寳發捕房管押交月期滿遞籍康錦昌管押十四天卜錫桂笞責三百板押候備文遞籍卜林氏候給川資自行回籍贓交張福領去○福利公司西人稱遣人至公和祥棧出草帽辮値銀二百七十餘兩先到新關交棧單盖印交單後不知被何人混竊當卽知照公和祥棧房旋有粤人談阿培持單到棧立卽拘交捕房詰得單係劉阿卓給與續獲劉阿卓送案請究包探張松樵禀談言棧單由劉阿卓交伊及獲劉阿卓據言是拾來新關及公和祥棧房西人均投案訴明失單情形談阿培供同鄉人劉阿卓持單給我托我往問公和祥棧房能否出貨並非前去提貨劉阿卓供單在地下拾取托談往問有用與否不敢提貨蔡太守判罰談阿培劉阿卓洋三十元棧單給還福利公司再飭捕房查緝混竊　單之人侯辦○包探唐寳榮稱竊犯王桂生卽孫桂生疊次犯竊送案懲辦今又竊王李氏之耳環查矡人贓送案該氏請領贓物孫桂生認竊求恩蔡太守判笞責二百板發捕房管押三個月贓交該氏領去○西包探瓊稱現在禁獵期内昨見徐長明手持野雞四只野鴨十二只兠賣拘案請辦徐長明供常州人在鄉間親戚處借到本錢千文販野鷄鴨來滬不知有違禁令蔡太守姑念鄉愚無知不予深究飭將野鷄鴨發捕房歸西醫院充公○包探沈金隆稱張乾和投捕房報稱其徒小毛竊取時辰表同吕順發出外小毛至今未回爲此將吕順發拘案請究張乾和稱開設修理自鳴鐘表店學徒小毛竊表同吕順發出外迄今未返請爲追究吕順發供與小毛同業曾與同伴游玩不知伊竊表亦不知伊現在何處蔡太守飭將吕順發暫押着該包探查明小毛下落再行核辨○包探沈金隆稱東洋車夫徐柏州持時辰表質洋有人眼見徐柏州拾得此表向伊分肥兩相口角被我查知將徐拘獲並吊到時辰表送案徐柏州供江北人此表確是拾來無從還失主蔡太守飭差將徐柏州交車寓主具保表存捕房如兩禮拜内無失主承認卽行交還質鋪 
[法界公堂瑣案]  
　　新關水巡捕頭目偕水手周阿頭訴稱日前送押之垃圾舟子奚阿春趙咸寳兩人請爲提訊旋有工部局垃圾頭目徐紹關投案候質曷同轉飭將奚趙帶出謂徐曰爾等傾棄垃圾向有定章否答□租界中垃圾包與奚趙裝運每月計工飯洋銀二十　元每日運往浦東楊家渡傾棄在木排裏面浦灘上同轉曰此事須由頭目料理徐供稱小的包下後另有小頭目轉包同轉商諸祁繙譯官謂徐旣充頭目不自小心判令罰洋十元撥充善舉奚趙貪懶違章押候各責五十板○日前趙俊賢控稱有人積欠東洋車租有一年之久葛同轉不予准理趙竟咆哮不已同轉着押候訊問昨日包探王榮培禀稱在趙身畔搜出英公堂禀帖一扣呈求察閱同轉詰趙曰爾於去年三月控人欠錢後查 
 
 

Page 4

 
 
係揑情將錢罰充賑款其事已登去年三月二十七日申報今又來控欠且敢咆哮於堂難道不知規矩乎爾禀帖上稱職員究竟是何功名趙稱由武生投効軍營蒙左文襄劉省帥各保舉兩次現已保至藍翎守備同轉着押候吊照核辦○通事禀稱今晨黎明四點鐘時曹仁發獨行護城河畔巡街捕向　查訽據云無錢借宿在彼立候大明遂拘至捕房在身畔搜出鷹洋兩元今特解請訊辦葛同轉問爾向操何業何故於天明時在彼行走答稱小的何爲帳簿生意前日由周浦來此偕友吸烟爲時過晚不便至友家借宿是以獨坐橋欄上守候天明問有熟識之人否答稱丁聚順紙店主福金寳可來具保同轉着押候交人保釋○通事禀稱前晚十二點鐘時劉福昌肩荷雪裏紅一捆行至陳家木橋經巡街捕拘住在身畔搜出鷹洋二元錢四百數十文漆箒兩个今特送案請究劉供稱小的向在泥城橋西首唐連寳所開唐元盛漆作中爲夥前晚有賊竊取雪裏紅被船户追赶棄之而逸適小的行經是處巡街捕見之疑爲小的所竊葛同轉謂旣有漆作着押候作主來保可也○通　禀稱前夜四點鐘時倪阿子等四人在彩視街醬園　第四十九號門牌屋内鬥麻雀牌經巡街捕拘獲搜出鷹洋三元四角金約指一枚葛同轉問倪曰爾等向操河業爲何深夜賭錢答稱小的等四人均係四馬路聚豐園堂倌是晚有友人邀往過節夜深不及回店是以相約賭錢同轉以倪等旣充酒保不應聚賭判將搜出各物一并撥充善舉再各罰洋二元○通事禀稱某號巡捕行至陳家木橋南堍有黄蘭生等擲骰賭錢因連賭具及錢一百文押入捕房今特送案黄供稱小的于去年十二月十七日來此借宿金興隆客寓前日持椀購物適逢巡捕捉賭賭徒將錢一百文遺落途中小的拾之誤被拘押葛同轉著押候查明再核 
[女史畫賑]  
　　浣雪樓主寄雲女史系出名門能詩工書尤擅繪事花卉山水各極其妙蓋峨嵋靈秀之所锤也近以藁砧賈於滬隨寓春　江上念及災區春賑方長籌捐不易乃發願以繪事助賑昨以商之於余余曰此義舉亦韻事也安知一滴楊枝水不足以沾遍大千世界耶爰爲懝定潤格屏條四尺四元三尺三元琴條兩元堂軸中三元小兩元紈摺扇一元册頁如之横幅照屏條四分之一餘件及點景均另議十日取件由英大馬路同德堂樂鋪經收遠處信資自給夫以紅閨弱息猶懹濟世之忱黄絹高才願獻驚人之藝用心良苦用意彌深矣故樂得而書之古越高昌寒食生識 
[浙省撫轅抄]  
　　二月十六日大挑知縣鎮光耀禀知藩司飭知准　武義縣缺叩謝何士俊禀辭赴嘉興府差遣府照磨儲開第禀知藩司飭知咨補嘉興府照磨缺禀謝從九品費元鼎交缷浦江縣典史回省禀到○十七日准補烏程縣主　吳锺彥禀謝飭知准補○十八日候補縣張炤禀銷催永嘉樂淸地下差○十九日湯慶准交缷海門厘局回省禀到○二十日雲南恊餉委員卓准芳禀辭回廣東○二月廿二日通判史悠揚禀銷遷善局差周兆蓉禀知籌賑局差委赴紹郡監修塘工叩辭准補仁和縣承張澄禀知藩司飭知赴任叩謝並禀知本日任事仁和縣丞余純溎禀知缷事○廿三日候補府李景曾禀銷湖郡公幹差署龍泉縣程熙增交缷回省禀到○廿四日通判葉元芳由寗郡洋廣局專丁來省禀謝留辨○廿五日候補縣鍾守鑅禀知籌賑局委赴分水縣會同放賑差○廿六日江蘇候補縣吳大鏞禀知金陵厘捐局委提蘇浙絲捐由京來禀到○廿七日金　府檵良交缷回省禀到○二十八日遂安縣唐濟專丁來省禀知藩司節知調補黄巖縣缺禀謝前海寗州吏目馬彥技交缷回省禀到 
[江督轅門抄]  
　　二月二十八日知府王廷訓見禀知知縣徐慶安病故知縣王壽華奏委府發審差○二十九日候補道韋煐謝委會辦城内保甲局差藩轅牌示六合訓導陳步松期滿遺缺以試用訓　黄恊又由陽敎諭任曾培請咨會試遺缺以試用訓導丁燧又寳應訓導馬逢源寅故遺缺查有試用訓導姜由軫均堪以署理○三十日調署江寗縣趙　璋缷署句容縣事回○閏二月初一日署江　縣趙受璋禀知任事新授上海縣陸元鼎禀知缷江寗縣事○初二日調辦安徽含山運漕厘捐正任和州羅錫疇到委署如臯縣莫炳　辭赴往○初三日直隷縣丞范崇鈐測○初四日候選運判蔡德培掦州來卽辭 
 
 
 

Page 5

 
 
藍雙路燈藍房洋光巿漂布等貨特此佈聞又二月初十日元芳行啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邦上官塲紀事]  
　　閏二月初一日任分轉文瀾由淸江浦來揚公幹安豐塲談鹺尹禀知回署初二日葛别駕承霂委解北京餉差梁分轉世禮委解南京餉差初三日孫鹺尉傳馨解海分司餉銀來揚 
[湖州府歸安縣沈修圩告示]  
　　出示曉諭事照得上年秋霖爲患大水成災四鄉各圩堤埂被水冲坍指不勝屈查田畝全賴堤埂保衛以禦旱潦値此東作未興鄉農閒假亟應通刀合作及持修築以固田嚋除諭飭該管總役傳同保識督令修築外合行出示曉諭爲此示仰闔邑各圩農佃人等知悉爾等赶將坍塌堤埂掘土興修務須加高增厚格外堅固以冀一勞永逸如該莊左近無土可取准萁來城先就安邑天寗鋪善堂屋後挑掘土堆載歸鎭築卽將農佃名姓坐落何莊向圩應修丈尺若干加高幾何幾人來城逐細開單由地保圩識來縣報明聽候掣給聨單赴仁濟善堂投明取土並准每名每次酌給工食錢文每船一隻亦照一名核給以示體卹修築完竣卽行呈報以憑本縣親詣騐收限閏二月内一律工竣不准因循觀望有妨農事倘有不肖棍徒煽惑阻撓一經察出或被告發定卽提案重懲差役保識人等藉端需索分文許卽指名呈究斷不姑寛各宜禀遵毋違特示 
[感念老成啓]  
　　邵君天祿徐君文淸鎭江丹徒順江洲之善士也樂善好施孳孳不倦往年晉豫奇荒邵君襄辦賑務卓著賢聲徐君不出户庭亦陰有以助其於桑梓尤覺關垂創立義渡恤嫠義塾保嬰諸善舉盡心竭力無美不臻洲地沿江疉遭水患往往秋潮泛涨禾稼不登二君飢溺爲懐多方周濟十餘年内洲人無凍餒之虞皆深荷二君之力也戊子夏秋之際二公相繼棄世里人悲之謂自今繼起無人猝遇荒年必有不堪設想者矣去歲天降淫雨潮水横行江浙兩省之間災區甚廣爲數十年所未有順江洲曩爲澤國更無怪一片汪洋稻旣顆粒無收麥亦無從耕種飢寒交迫參不忍言遍野哀啼實爲可憫我　皇上天高地厚恩諭煌煌帑藏頻頒何分畛域而順江洲究以窮鄉僻壤壅於上聞且亦無如二公者勞怨不辭出爲補救嗷嗷待哺將奈之何目睹情形愛莫能助哀此焭獨感念老成因筆述之以詰傷感並乞諸大善　披　之下觸目驚心義粟仁漿稍分餘潤不獨順江洲災民戴德卽二公亦銜感於九泉矣前聞順江洲有好善者商之同志具辦平糶兼具公呈求官發賑批有云不可故荒田土以冀吃賑容俟靑黄不接當酌行之恥旱爲災出於無奈　荒田土豈有此人有施藥者不聞人故患病有施棺者不聞人故尋死其明證矣　則靑黄不接賢父母必能大發慈悲解嚢旫賑苟延殘喘卽沐恩膏亦災民之幸事也上年徒邑旱荒府縣兩尊勸捐賑濟洲人之殷實者亦頗樂輸聞此欵並未放完留備山田開塘之用以洲人之所出還賑洲人天理當而人心安想當道自有權衡更無俟爲發棠之請也已不禁爲災民欣慰　至盼禱之至哀此焭獨人謹啓 
[上海北巿絲業會舘籌賑公所施少欽經收山東江浙賑捐二月十八至廿二日第二千三百八十一次淸單]  
　　江浙捐門敢陳洋一百元壽諼堂十五元安省萃經堂湯三潔爲前嚴慈在浙許濟顚大師神袍齋醮茲特移助完願二下九元山東壽光縣署金陵吳門鄧氏求病愈由巨康莊來曹平銀十合規元十兩另七錢五分五厘李月林求合家平安洋十元掦州程井亷新得一孫命子將湯餅費移助六元郭林堂祈内人病愈五元富川晋泰玉樹長春堂三元隱名氏五角霅溪濟門氏由福省寄來爛板洋二元新安味經齋求子病愈助山東由揚州寄來洋十元○潤昌棧來西覇永昇昨非氏募不書名洋二元心餘氏祥記生記炳記公記未能氏合興盛文源永東記無名氏公泰不盡名隱名氏榖貽堂福慶務本堂無名氏懷遠堂十九户各一元無名氏綠野堂各五角共廿二户均助浙江以上十八日○山東捐惻隱子由貫記號來洋九十元無名氏十元掦州施紹餘祈喉痛卽愈二元又募黄子厚六元程友蓮親賢堂純記　户各二元○江浙捐李珊庭伐隱名氏規元一百兩復明子由趙禹翁來規元三十兩認齋主人洋四元崑山金門王氏求病愈洋一元陸永求病愈錢三百文馬三求病愈二百文淸江陳梅生銅洋一元以上十九日○山東捐無名氏洋十二元無名氏求病愈由森元絲棧來十元無名氏求病卽愈二元梅寗淸河氏祈保產事平安二元○江浙捐仿求志積助洋二十元碧雲軒十元知非子求子病愈五元漂陽都署姚雲門募同慶祥全裕莊隆茂昌四户各一元華步煦募四八一圖四八二圖四八四圖四八五圖四户各一元又五圖合一元○通州豫豐莊募求保安氏二元終南子一元余餘慶積疏氏余福田隱名氏四户各五角○浙江捐厦門厦恆豐寄來刑部主政沈少洲善士續助日本洋一百元合規元七十三兩如臯東門不名氏爲鄰失愼幸獲平安洋一元夾石恆受都靜間妇史無名氏各銅洋一元湘南李子靑錢二千文○黄州李頴士錢一千文吳協臣六百文吳煥章池春泉各四百文張霽靑袁佩胡徐廣茂三户各二百文共七户合銀二兩以上二十日○江浙捐昌彩記由恆興號來洋一百元陸翰卿求病卽愈廿元慈溪方企周求病卽愈二元無名氏銅洋四元南翔梅花主人銅洋一元○太郡當邑鄒維楨錢二百七十二文又募方德培曹修困各洋五角曹錫恩林天和黄道榮三户各錢五百文司美臣楊萬春各三百文方祖金二百五十文杭義茂龍秉心各二百文共十一户合洋四元湯寶泉銅洋一元○同城裕泰募葉敦厚堂葉詠濤求三兄病愈各本洋二元方常欣齋本洋一元和豐盛本洋五角劉謙德堂葉敦裕堂張宗經堂三户各英洋一元姚少章英洋五角朱醉經堂錢一千文裕泰七百五十文李得記六百文無名氏八百文又七百文又二户各五百文又四百文又三百文又二文共十八户合本洋八元英洋六元○武林錢閏州張各洋一元四咸子武林汪雙林丁三户各五角共五户由漂陽寄來潘姓求卽愈病助山東洋五元四明延慶寺觀堂一峰大和尙助浙江洋二元以上廿一日山東捐邵和鄉爲子病求卽愈洋二元章少銘英文舘金一元五角大昌洋貨號銅洋十一元○江浙捐許春榮善士爲兒永昌宗姻蒙友親賜儀將謝筵資移助洋五十元頴川祈安氏由江裕船來十元陸順興三元乍浦蔡魚舲二元銅洋四元蘇州老福來康洋二元南豐補過氏李一元以上廿二日 
[虹口廣益堂報銷謹登]  
　　唐茂翁十二元陳善翁十元朱寶翁徐棣翁闕鳳翁黄佐翁譚幹翁吳春翁王欣翁各四元張金齋翁何瑞翁趙馥翁韓山翁周蓮翁各二元莊源大一元二角復泰恊興各一元洪記五角何立昌正月分二角徐雲翁二千兩月共收洋六十二元九角錢二千又收英美租界一文月愿數目正月分英租界六百六十美租界一千二百九十二月分英租界洋一元二角錢十七千一百八十八美租界洋兩元四角錢廿一千四百另四兩七共收洋三元六角錢四十千另五佰四十二拊登諸大善士樂助建堂捐數徐康翁洋五百十元王松翁洋八元何祖翁洋七十五元共收洋五百九十三元又收延壽册施醫給藥捐數目謹啓張賽謙三十元夏雲山翁交來安徽撫署沈雪齋蘇州封門内由寶順局來了鳳居士琴城無名氏三户各十元金陵寄至絲業曾舘交來石柳溪八元華亭縣署由恊興局來葛積慶六元彭次靑姚寶誠金芝軒三户各二元曾篤親堂葛增厚吟梅書舘松臣野人四户各一元善昌棧交來黎柏軒招商總局交來金陵招商局衆志堂兩户各各元絲業會舘交來願人長壽齋六元九江太古洋行賬房黎永慶堂由全泰盛局來仙鎭惠風書屋兩户各四元金陵沈舘來沈桂記鴻記沈立夫福記相記沈興記六户兩元鎭江廣裕和來劉無名氏守仁堂無名氏六户兩元申報舘交來永康上街祈安氏代募無名氏兩元通裕局交來錫金五可兵有心無力人綺園非人滋遠堂於原　朱金譔范促義六户三元五伯七十九涵秋舘主無名日新廬殷莊氏愼思堂五户四元五角恊興局來漢口萃昌洋行袁慧錦張增昌韓振定湯灜州朱政明張明立六户一元五角廬州李同泰由絲業會舘來金冶臣同泰二户四元又銅洋兩元安省不書名一元江玉珍無名氏銅洋兩元周浦寶順局由絲業會舘交陳倪顧三姓一元中西書院求消災氏洪興合室平安人求助遂願氏四户一元遂初居六户一元龍旅恊興局交安成王省軒不書名隱名氏饋藥慚非子孫竹緜齡子永慧七户各二元杭州恆豐順由正和局寄至絲業會舘交孫樂安津邑久忍氏求病全愈梁天興恊泰義記無名氏絲業會舘來京口高燦順廣大局由百官來敬事居朱涇鎭由全盛局寄絲業會舘來大成典盛涇永和局來齊眉室邵沈應福恆祥無名氏瑞盛春楊承順江韶卿趙琴鶴堂只求無過人絲業會舘來信記善德信大省過軒南豐縣李四明黄氏安徽程祝家平安山右　玉峰祝家平安公和祥棧思遠堂易無名廿八户各一元楊州孫心田代募六户一元求棒萱安健六户一元絲業會舘來閏州張一元四咸子五角保安氏福田氏各五角王禮堂一元譚瑞臣三角查氏求病愈一元八十三省堂二元揚保安五角送報人交來鴻泰號七角廿翠記仙記申報舘交彭均寶無名茸城綠蕉士詹餘慶六户各五角吉安氏一角瑞華堂鋤梅書屋各二角泰亨源已憂子各一角廣有餘莊一千八伯宋文茂莊一千零八十杭州正源局交回仁和孫俊三百六十常州西門元如昌來隱名氏四伯定海恊興局來不列名三百六十龍西氏三百六十江右勸善堂庫金銀二兩五錢三分雲州子文氏樂壽少友谷邑桃園川介邑吉慶堂四户庫平銀一兩四錢一分發昌厰銅洋十四元申江子岩翁來漢口招商局司賬金子鴻厚扑十二兩共收洋一百八十六元七角銅洋十八元錢五千另三十九文銀三兩九錢四分總共收洋八伯四十六元二角錢四十七千五伯八十一文銅洋十八元庫平銀三兩九錢四分州扑十二兩 
[上海四馬路文報局内協賑公所經收浙山東賑捐二月下旬淸單]  
　　廿六至三十日止廣東善後局憲撥助蘇賑規元一萬兩祈安氏四元武昌電局殷斗南翁募各户共捐洋四元由電局總收　所來楊州知 
幕府黎丹峰善士爐坯洋八元閔同章孝亷十元潮州太平橋錫山含記花洋三元汕頭道署來湘鄉挺柴愚叟一元蘇城得見齋書坊　已氏十元楊州楊公舘來黄灼亭翁募楊和宇善士求病愈十元又經募各善士五元五天共規元一萬兩英洋四十七元爐坯洋八元原平元十雨三錢七八○本旬共收規元一萬一千五百另三兩一錢五分原銀十二兩二錢二分批申規元十二兩七錢二分四厘英洋三百廿五元計規元二百三十六兩六錢花英洋三元計規元二兩一錢爐坯洋八元羊見規元五兩四三兩一錢五分原銀十二兩二六兩五錢一分二厘錢二百文計規元一錢三分八厘○六項共合規元一萬一千七伯六十六兩七錢四厘連前共收規元九十九萬四千五伯廿六兩九錢五分九厘付解蘇賑第三批規元一萬兩連前共解過規元一百零二萬九百九十兩二錢五分六厘實墊解規元二萬六千四百七十三兩二錢九分七厘合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
