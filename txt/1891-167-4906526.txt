# 1891 - 167 - 4906526

 

Page 1

 
 
[九朝東華錄减價出倍售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[重印聖武記出售] [  申報舘啓]  
　　聖武記係邵陽魏默深先生所纂先生抱經世才不獲見諸行事乃借史館秘書私家箸述薈成是記自開國龍興以迄道光年間洋事條分縷析無不詳載於其中曩所印者早經售罄兹復排以新鉛印以潔白紙張毎部十本碼洋六角卽日出售有欲討論堂故者請向本埠申昌外埠申昌瓦緝售申報人購取爲盼此佈 
[篤素堂文集澄懷園語合印告成] [  申報舘主人啓]  
　　桐城張氏簪纓世胄望重江南文端文和父子蟬聨早登相位人咸羨其文章勛業世莫與京而不知其持躬涉世之間實有切實周詳爲他人所不可企及者本舘覔得篤素堂文集及澄懷園語二書伏而讀之覺大而齊治均平小而周旋動作無不語長心重切理饜心以篤作家訓觀可以之作治譜觀亦可洵乎心有所得不同紙上空談也因亟付之手民以公同好印以新鑄鉛字校儲製釘亦均格外精工毎部核定碼洋一角五分諸君子有欲讀先正遺書者請臨本埠三馬路申昌書室或就近向各處申昌及分售申報處購取可也 
[論蕪湖嚴辦保甲事]  
　　蕪湖近以閙教一事上下咸有戒心認眞防範使匪徒無從逞其伎俩而於保甲一節尤爲認眞責成太平府史太尊督理其事而史太尊又嚴諭屬下各委員共奮勤能毋稍怠玩吾知自此而後不但該匪等不敢小施其技卽民間平居亦可安枕彼鼠竊狗偷者無從下手矣夫保甲之法最爲防盜賊之要務說者或以爲肇自王荆公往往以人廢言至本朝獨於此事極爲認眞大都盜賊之易於溷跡者只以有所寄頓乃得以潛伏於其間伺隙而動中國版圖之廣人民之衆有二十一行省一省之下有府幾何一府之下州縣又幾何一州一縣又分出都圖若干如欲一一詳查而實計之豈不甚難以故歲終奏報民數聖人所見而式敬視爲甚重者至今日而多屬具文其所報之數與實在之數相去不知幾何其實苟能於保甲一事加意認眞正不難如指諸掌今姑就一鄉一鎭而言之鄉各有保鎭亦有司一鄉之中有幾戸戸何業不難周知也戸有幾人男若干女若干由老而壯而少又不難核實以求也合數鄉以成一縣則一縣之戸口準矣合數縣而成一府則一府之戸口準矣合數府而成一省則一省之戸準矣由各直省合而計之而中國之戸口又何難按籍而稽而乃下奉之上上責之下無非虚行故事絶無眞實之數然則所謂保甲者不旦多此一舉哉各處之辦保甲前此無非具文迨髮逆擾亂而後各大憲於此事始爲認眞善後諸事宜以此爲第一要務大憲旣嚴飭其下下屬亦自能以此自效於是保甲之舉因之一緊迨至今日則又漸見懈弛無論城廂内外各家皆有門牌而其牌上所書大半張冠李戴戸則數傳而不變人口亦不增而不减思之殊爲可笑城内官府耳目所及或尙有門牌張貼若至鄉村則并虚揑之門牌而無之此其故由於司其事者一身不能周遍不得不假手於胥差地保而胥差地保或藉此以需索人家雖一家二三文四五文亦得以略潤腰槖卽使門牌上明明寫明不取分文而若輩鬼蜮性成終不免於紛擾曾聞有人言某二尹奉委巡查兼辦保甲於是實力奉行逐家覈實另製門牌就其所該管之處而實貼之一日巡查至某烟館見其不貼門牌呼該館主而詢之責其玩視公事笞之數十其實則地保因索費不遂故將門牌匿不給付該館主當時供出該地保卽故意入内搜取門牌二尹不能辨其奸遂爲所賣凡若此者比比皆是不勝枚舉欲絶其弊非在上者親自稽查不可然必欲親自稽查又豈官府之耳目所能及耶竊以爲辦理此事之所以難者半由於差保舞弊半由於民間不知其中好處之故苟先期剴切曉諭示以此舉之專爲除暴安良起見絲毫無所擾害於民間毎至一家傳其家主令其親書必須核實旣給門牌之後隨時到彼抽查一二家有不符者卽治其罪示内先行提明如有不以實告卽係有意諱飾安心窩頓匪人一經查出卽當治以窩匪之罪試思店戸居民孰不欲自顧身家豈肯以一時諱飾致取窩匪之罪如果有仍前諱飾查核不符之處則言之在先雖執法嚴懲亦不得謂之苛刻倘能於此事一律認眞則比戸皆良民闔邑皆循戸推而至於一府一省無不按圖可索彼宵小之輩何自溷迹於其中以乘間抵隙而肆其猖獗也耶蕪湖此時辦理保甲其嚴如此恐各處無論閙教不閙教於此舉亦不可不爲認眞也於是乎書 
[本館接奉電音]  
　　昨由京友電傳上諭二道敬謹譯登○五月十五日奉上諭張曜奏運河道耆安工次被刦獲犯訊辦請將疏防員弁摘去頂戴一摺此案匪徒拒傷道員搶刦鞘銀並傷人役多名情節重大非尋常盜案可比難保無巨匪溷跡其間亟應速拿辦以遏亂萌着張曜督飭地方文武就已獲八犯嚴行訊究並將案内首要各犯嚴拿務獲從重懲辦不准一名漏網山東滕縣知縣秦應逵該汛把總袁其智於此等重案毫無防範僅子摘去頂戴不足示懲秦應逵袁其智均着先行革職仍勒令協緝該部知道欽此同日奉上諭湖南常德府知府員缺着文杰補授欽此 
[春明夢影]  
　　豐益倉漢監督懸缺經祥許兩倉憲將倉塲委用監督刑部候補郎中包應豐充補豐益倉漢監督除檄飭該員遵照外分咨吏戸刑三部查照○西陵承辦事務承恩輔國公載爲咨送引見事西陵廂監旗現出驍騎校一缺公同揀得領催松齡年二十六歲食餉十六年堪以擬正領催長安年四十六年食餉三十年堪以擬陪相應造具履歴清册給咨齎送京旗投遞以憑貴都統考騐照例帶領引見○稽察中書科事務内閣學士兼禮部侍郎銜文李爲移咨事中書科中書吳中俊補浙江温州府同知所遺之缺應扣歸本科以候補中書擬補當經揀以本科候補中書沈福蔭擬補咨部查核相符於四月初二日帶領引見本日奉旨中書科中書沈福蔭着准其補授欽此欽遵到科相應移咨吏部查照○值年旗准兵部爲咨行事武庫司案呈准順天府府丞將八旗應考繙譯鄉試錄科生員曁八旗應考繙譯童生分别造册咨送考試馬步箭前來查定例内載考試八旂繙譯鄉試生員繙譯童生騎射應由本部將領侍衛内大臣滿洲大學士八旗都統銜名開列奏請欽點二員監試馬步等語應咨由值年旗轉傳八旗滿蒙 
 
 

Page 2

 
 
漢各將都統銜名造具滿漢文册立卽咨部以便開列奏請欽點現在有無出差曁兼充何項差使亦一併詳細聲覆以便於本内註寫倘送部後如有出差告假等項情事亦卽隨時咨部以憑於本内開除○大門上二等侍衛壽長前由侍衛處請假四月回黑龍江旗籍省親現在假期届滿本應回京銷假惟祖母年届八旬精神老邁隨京奉養不耐長途跋涉之勞膝下又少孫男未便遽行遠出擬援例留籍養親改由本城佐領坐補以遂烏私禀請將軍核奪入奏依大帥核其所請與留養成案相符除俟奉旨後遇有本處佐領相當缺出奏補外已據情奏懇恩佳矣○正藍旗滿洲都統親王銜克勤郡王爲咨行事印房呈稱本旗現出公中佐領一缺照章咨取三四五品京堂科道郎中侍讀理事官員外郎副理事官頭二三等侍衛冠軍使雲麾使治儀正鎭國輔國奉國將軍前鋒叅領前鋒阿敦侍衛正副委護軍叅領鳥槍護軍叅領協尉副尉門領步軍校與本旗應放人員一同揀選相應咨行各衙門卽於前項應放各員内保送一二員開造履歴卽日咨覆本旗以憑訂期揀選○上虞備用處頭等侍衛廣仁業經奉旨補授肅王府長史所遺頭等侍衛一缺應卽揀選以專責成兹經管理上虞備用處事務伯慶熙三邸憲於西苑門内大臣公所揀選得上虞備用處正白旗二等侍衛恩霖擬正廂黄旗二等侍衛德潤擬陪不日卽帶領引見候旨補放矣○管理太常寺事務禮部尙書臣宗室崑岡等謹奏爲奏聞請旨事恭照五月二十三日孝恭仁皇后忌辰應行遣官恭詣景陵讀文致祭謹查臣寺祀典奏進成案例由守護公等中奏派一人就近往祭臣寺謹將宗人府送到守護公等銜名繕具題本進呈御覽恭候欽派一人俟命下之日卽由臣寺知照該公届期恭往將事謹此題奏請旨於光緒十七年五月初二日奉旨遣奉恩輔國公麟嘉行禮欽此○正白旗滿洲芬調都統車定於本月初七日已刻在東安門内南箭亭子正白旗侍衛教塲挑補本旗五個甲喇領催三缺馬甲六缺弓匠一缺養育兵二缺除傳知應挑人等是日辰刻赴彼預備外應先咨請稽察旂務訥侍御届期前往會同挑補○東單牌樓迤北帥府園居民馬某於上月二十八日令眷口赴親戚家賀喜至夕僅馬一人在家看守三更以後有竊賊潛入院中所豢之犬狂吠不休馬傾耳聽之約歴多時犬吠更甚致鄰犬亦從而狺狺須臾忽寂不聞聲諒賊已去遂又熟睡及次晨起視則炕上包裹紛披眷口換下之舊衣大半已歸烏有窓紙戳破一孔赶卽檢查計被竊藍布稱男女三漢褂六件禡十一條坎肩套褲夾袄數件懊恨莫及只得報請地方官查拿 
[吳城姑塘續信]  
　　前報載有吳城鎭大姑塘兩處消息係據西電譯登兹接九江訪事人函報云吳城雖距九江百餘里而紫電官輪常川由江西省城往來九江吳城係必由之路訪聞該處教堂經江撫德大中丞遴委文武員弁水陸防營妥爲保護並無匪徒焚毁教堂之事至大姑塘距九江約四十里之遥訪聞尤確初四日堂中教士接到九江領事官函報云各處匪徒接踵而起滋閙教堂姑塘背山面湖住址窵遠倘有不測地方官雖竭力保護深恐鞭長莫及爾等赶緊來潯以觀動靜該教士得信後遂挈眷赴九江將教堂前後門扃鎖闃寂無人由是鄉人及婦孺等一聞消息相與環聚教堂門首紛紛計議欲破扉而入藉擴眼界幸姑塘關委員彭貳尹姑塘分司吳少尹一面會同汛弁前往彈壓一面飛禀九江鎭道經劉華軒軍門立飭標下練兵八十名前往駐紥藉資防護九江府鮑太守德化縣張大令亦各張貼告示辨别是非詳陳利害鄉民見之爲之憬然以思翻然以悟現在謡言頓息地方安謐如常該教士現已遷回姑塘照常施醫傳教此係吳城姑塘兩處保護教堂之實在情形也又聞停泊九江之法兵艦統帶官金章美兵艦統帶官穆易艾於十二日照會九江鎭道略言敝國旅居貴治之教士商賈前回誤聽謡言驚惶無措紛紛遷徙幸蒙貴軍門貴觀察及府縣文武大員分派水陸各營伍駐紥租界昕夕嚴查極力保護不獨敝國商賈教士感激無已卽敝統帶目擊情形電奏敝國君主亦無不深爲寅感惟自上月迄今水陸防營駐紥已久風餐露宿勞苦不堪敝國官商殊屬不安目今叨蒙安謐可否祈將貴防營撤回俾各將士弁兵得以休息不勝感戴翹切之至嗣經江軍水師統領譚斌廷軍門九江總鎭劉華軒軍門關道李亦青觀察會銜照覆云貴國旅居敝地之教士商賈迄今二十餘年民教相安向無滋鬧不期今年四月間各處匪徒謡言煽惑以致該教士等惶懼遷徙敝國與貴國向敦輯睦地方文武官理宜不分畛域竭力保護荷蒙關注體恤弁兵函囑撤防休息亦見貴統帶仁厚之至意惟敝處之防營或守或撤應候南洋大臣及江西巡撫公文到時定奪敝軍門敝監督均不敢擅專一俟各通商碼頭辦理善後事宜妥協後再行通詳各大憲收隊歸伍與中外軍民人等相與休息庶足紓宵旰憂勤懷柔遠人之德意也 
[寗郡火災]  
　　本月十二日早六點鐘時寗波　馬橋下某妓家不戒於火烟霧四塞遠近各水龍風馳電掣而來汲取源頭活水竭力澆灌約焚一點鐘共燬去房屋十餘間一炬可憐吳回氏抑何肆虐乃爾 
[甬道晋省]  
　　寗紹台道吳福茨觀察日前因公晉省見各大憲面陳要公並賀新藩憲履任之喜 
[丁簾波影]  
　　本月初六日江甯府李太守考試各書院月課鍾山題有安社稷臣者二節賦得今日朝廷須汲黯得須字尊經題君子之於天下也二句賦得江上晴雲雜雨雲得雲字並懸牌初八日文正書院官課初十十二日文正書院師課○太子少保兵部尙書會辦海軍事務臺灣巡撫一等男劉省三宫保前因目疾奉　旨開缺隨乘駕時兵輪船錦旋旣抵下關碼頭卽坐緑呢大轎入城過大香爐至明瓦廊私第有得親瞻丰采者見其端座輿中依然矍鑠洵乎國家楨幹不同蒲柳之姿矣次日劉峴帥飭人持帖往拜瑞方伯以下則均親自到門呈遞手版爵帥旋遣丁持帖往各署謝步○節届端陽俗傳競渡瓣香一縷難招屈子之魂柔櫓數聲共醉秦時之月珠簾兩岸簫鼓中流誠韻事也今歲入夏天時久旱雨澤愆期營兵紥龍三條頭挿柳枝遊行街市復有好事者刻畫龍舟蕩漾於青溪九曲間作舞雱之禱船尾横挿一長木上繫三四孩童便捷輕靈扮演諸色戲法一時青樓麗質白袷少年覔小艇泛清流山色波光衣香鬢影閒中領略其味無窮俄而新月一鈎柳梢斜掛東船西舫齊點銀燈萬點繁星掩映波紋簾影銅琶鐵板豪竹哀絲入耳泠泠此樂無極直至東方旣白始賦歸歟謂非消夏之雅遊奪標之勝事哉○金陵東牌樓周姓家門面租賃與人開設舊貨店樓上則叧租與王姓僑居本月初八之夜因捉蜰虫不戒於火延及床帳被褥衣箱之類霎時間頓化刦灰幸左右隣人尙未睡熟竭力施救祝融氏遂敗興而回○省城河道淤淺不堪居民全賴井泉以消煩渴邇逢亢旱信府河公井泉水漸枯挈瓶而來者輒空手而去徐君聞韶素以惻隠爲念捐貲疏鑒井畔大溝由信府河口至下江考棚直逹河干俾濁水不能停滯庶幾源頭活水汨汨而來裨益里閭誠非淺鮮甘雨民二尹復出示云照得井旁溝澮最忌壅塞泥封倘不早爲宣泄穢水流入井中暫時飲之不覺日久必生病　信府河井溝塞濁水貽害無窮現經救烟善局樂善捐資流通暫停汲水三日以便匠人動工諭爾居民知悉不得阻擾生風倘敢借端故違重究决不輕縱 
[别樹一幟]  
　　旗昌洋行招牌甚老資本甚巨各海口分行林立厦門旗昌洋行兼辦得忌利士公司輪船往來載貨搭客等事四月廿八日十二點鐘電報到厦謂該行已由美國京城報倒凡各海口旗昌洋行一律停歇厦門業茶各商一聞此信大爲惶惑所幸茶未開盤雖有茶件寄　究應如數歸還維該行買辦黄君被行中借欠洋銀十三萬五千餘元一時不能歸償未免喫虧聞該行經理人英商楷司現擬自備資本獨開新旗昌行仍兼辦得忌利士公司輪船事務代客販運淡水茶葉售賣洋藥等事擬再向買辦借銀八萬元以爲挹注此後更創新規别開生面正不難獨張一軍也 
 
 

Page 3

 
 
[茸城小錄]  
　　奉賢三十六圖與華亭葉榭鎭接壤距縣署較遠官府耳目難周圖保黄某夜郎自大變詐多端其子世耕又遇事生風助桀爲虐鄉民恨之刻骨至以野天王小天王目之華境夏横莊三圖某姓婦自失所天飲冰茹蘖本年三月杪往戴家橋某親串家探訪適被蟻媒楊某覻見告知世耕父子兩人卽與阮某撮合議定身價洋百數十枚囑楊與某親串說合賺婦歸家半途邀截搶至阮氏之門硬逼成婚婦舉目無　日夜呼號且詈且泣事爲其夫之母族所知控訴琴堂靜候提究當阮娶婦之日居然大開筵席以宴親朋不意一波未平一波又起是晚十一圖尹朱氏上戚串家回里挈其六七齡之幼孩秉燭而行道經祖師堂前驀遇奉邑三十六圖惡少周阿榮及周某並阮某之弟某甲狼狽而來將燈踢滅正如虎之逐羊鸇之噬雀七手八脚顚倒於野田草露中先後污辱後經氏夫尹某及其兄朱某具禀華亭縣署蒙葛邑尊准詞移提到案於本月初七晚訊究氏供被二周姦辱惟甲塞草孩口使勿聲張並未宣淫訊諸阿榮僅供褫剥下衣周某亦不承認邑尊因援罪疑惟輕之例喝令重笞三千板甲笞一千下荷以巨枷發該圖游行示衆氏意猶未足求請從重治罪邑尊勸導再三始遵諭具結而退○松郡爲提憲駐紥之所營伍馬匹較他處爲多兵弁毎賃騎與紈袴子弟藉博蠅頭疉經府縣叅游出示嚴禁無如禁者自禁犯者自犯月初有四人策馬西郊由大倉橋下塘一帶飛駛而來至西擺渡口有某棺木　四歲男孩正在堦旁小便不及逃避致被踏破頭顱鮮血直流約有碗許幸卽延醫敷治得保無虞閱日又有三人揚鞭馳騁道出東關大街偶一疎虞將水菓店所擺果品撞倒半遭糜爛三人恐被拘拿爭先馳逸横衝直撞擾壞什物甚多當經有力者扣住轡頭責令賠償青蚨二千數百翼始垂頭喪氣而去○茸城周公堂向有銀杏樹一株長榦撑天繁隂匝地數百年物也同治年間火自中發有焦灼痕未幾欣欣向榮依舊青葱可愛初七日下午又見樹根火焰猝發烟氣迷漫此所謂膏火自煎山木自焚也○松城四門自初九日起由譚軍門各調礮艇一艘守護所以衛民亦所以示威防範不綦密歟 
[皖中談屑]  
　　安慶自入夏以來久無甘澍設壇祈禱已非一次無如驕陽未歛望澤徒殷阿嘯山方伯嵩書農廉訪丁濳生觀察以及府縣等員復於月之初六日在城隍廟龍王廟兩處設壇虔禱初七日早果見雲氣迷漫觸石而起膚寸而合至午後大雨滂沱通宵不止惟亢旱已久土脉仍未深透所望雨師再接再厲庶可賡大田多稼之詩也○委辦皖北牙厘總局候補道錢筱嵐觀察祿曾月前因公晉省兹於初八日赴各衙門辭行初九日清晨束裝就道回局供職○梓潼關前有石牌坊一座建自明代迄今幾易滄桑而巍然在望者依舊支雲架月上聳層霄近有貧民築屋其下開設水爐初九日午後坊石紛紛墜下將水爐水缸擊成虀粉幸其時人適在外未遭壓斃抑何幸歟 
[漢口籌防]  
　　鄂中自聞武穴閙事之後督撫憲卽會銜出示安民疑慮之心爲之稍舒旋復派兵勇兩哨砲船二十四艘駛至漢皋分佈各碼頭江邊停泊時至夜靜栅門下鍵不准私開旣而又委地方官會同鎭上諸善堂毎夜輪派數處龍夫分執戈矛上街巡緝毎隊派一武弁冠其首至曉始收隊而回各善堂均踴躍樂從籌備器械一經派到卽全宵露處略不疏虞計鎭上有善堂四五十家毎夜派出五家十日一轉如堂中經費不足則另行捐自八大行本月初七晚起海螺聲嗚嗚不絶閭閻得以高枕無憂矣江上更停泊外國兵輪船三艘英法德各一華兵船則日前駛到兩號俱泊省會江濵云 
[花埭清游]  
　　廣州信云廣西撫憲馬大中丞委員至粤東購辦桑秧及飼蠶各器以便教民紡績船至佛山稅廠照例報請查騐船巡丁見内有洋毡二條指爲私貨勒令罰鍰委員不甘相與理論巡丁竟將船扣住再三開導堅不放行委員無可奈何只得傳電至桂林向中丞禀白中丞大怒電請李制軍查辦制軍不動聲色密派兵船二號馳往佛山將廠中書吏差役一概押解前來發交讞局審辦○近日輪船入口載　米石甚多花埭各米棧均已無地可容以故市價漸平毎洋銀一元可糴米四十餘斤貧民之數米而炊者無不歡聲雷動云○本月初四日自朝至暮天色隂霾風伯雨師聨鑣而至江上波濤洶湧勢不可當有一榖船駛至白鵝潭頓遭沈溺舟子諳習水性均能游泳以登惟榖米盡付東流所失已不少矣○濠畔街有甲乙兩鞋工不知因何以兵刃相加甲力不能支被乙刺斃見者以事關人命不敢隠瞞立將乙拘獲送官禀請訊辦○旗昌洋行業已倒閉聞某絲店於前一日尙有值銀數千兩之絲交去及聞此耗急往取回已無及矣又聞旗昌在粤貿易最久有伍姓者素與交易現尙有銀六十餘萬兩存在行中邇年生齒日繁專賴此欵爲養贍一旦倒去其將何以爲情哉○端陽佳節都人士或選勝珠江或遨遊花埭沿海一帶鬧熱異常沙面爲洋商互市之區大憲深恐游人溷跡其間　無滋擾遂添派營兵數十名協同卓勇實力防守凡屬閒人不許越雷池一步云 
P>欠銀案結 
　　朱硯劬投上海縣控趙貴仁欠銀不還袁海觀大令提訊之下着傳到代筆之顧六川再行訊斷此已列諸報章矣前晚飭提覆訊嚴茂堂投案訴稱兩造均屬至交因見趙賑賈臺灣不宜久訟屢次理勸已於本月初八日勸妥令趙出立期票洋六百元並劃史姓洋一百五十元復以田單抵洋一百元如今兩造均已首肯矣朱伸訴前情趙供稱現有要事須赴臺灣故憑勸受虧叩求鑒察大令問顧曰前者爾因何犯事到官現在作何事業答稱職員係江蘇候補典史因事被叅現在治下北市開設絲棧大令問站堂書役曰爾等可知顧曾犯事否差役等禀稱前年有紫霞殿僧人在英界與野鷄妓作不端事顧向之圖詐拘案訊懲大令　嚴曰此案幸經爾理勸明白可見爾爲人正直並謂趙曰現在姑照原勸了案兩造均唯唯遵斷忽有江北人韋大厲聲曰田單焉可抵銀大令怒謂爾並非案中証人何故無理取閙韋叩頭如搗蒜大令曰姑念爾初犯不予深求諭畢令差役驅之出外 
[船戸行兇]  
　　本邑人高某向在南關充當巡役前日久大碼頭到有沙船一號高遂雇和尙划船上船查騐沙船旁泊有薑船一艘船中人忽言失去水烟袋棉被疑被和尙所竊不分皂白扭和尚亂毆高上前勸開亦遭毆擊旋經薑船主竭力解散高回局將情禀訴局員局員立飭埠頭查明行兇人送究 
[英界公堂瑣案]  
　　包探何瑞福禀稱青浦人朱小慶前因犯事解案奉大老爺判令遞回原籍今又來滬拘案請懲朱供稱小的以後不敢犯事矣蔡太守判令笞責一百板押候仍備文遞解○包探工阿三禀稱虹口人石茂春投捕房訴稱陳石氏竊去級縐衣服四襲先由包探唐寶榮往查並無外賊入内形跡向氏細問據言有餘屋租與石僑居一日石借去衣服質錢六千二百文延不贖還今見石新購綢縐衣裳向之勒住告以須將衣贖出始肯交還云云若是則所報實爲誣妄矣及問之石初不認借衣付質繼言前曾借過早已交還石供稱母親新購綢縐衣四襲倩鄰婦估看旋晒在露臺之上忽然失去細查形跡欵陳石氏之長子所竊報捕往查陳石氏已將衣交出陳石氏供稱石有兄及母向小婦人租屋同居被欠租金索之不付去年二月石母言有急需借去衣二襲質錢六千二百文質票在石母處向索延約迄未贖還昨見石母新購綢縐衣請鄰婦李氏估看因向言所借之衣尙未贖還今反自購衣穿著乎不料其竟挾此微嫌妄報失竊蔡太守問李氏在此否李氏聞喚上堂太守問當時爾如何估看衣裳迨後衣裳如何被陳石氏取去李氏供稱石母將衣交小婦人估看適陳石氏到來意欲取之而去石母將衣裳暫寄小婦人處小婦小對以不便石母卽交與陳石氏問爾知石向陳石氏借衣質錢之事否答稱不知石母供稱小婦人並不借衣更無角租之事太守申斥石曰爾妄報失竊今訊明並無其事石堅稱小的並未借衣質錢太守問陳石氏曰爾借衣與石有人知之乎所控欠租有無証據答稱小的 
 
 

Page 4

 
 
借衣與石質錢石母子三人皆知其事至房租被欠則憑據全無太守謂除石母子三人之外尙有何人知悉答稱無人知悉太守飭將呈案之衣給石領去諭陳石氏曰爾如果借衣與石及有石欠租之事須邀語人到堂禀訴核辦○包探顧阿六禀稱陸桂芝雇錢大之船載眷屬來此停泊洋涇浜有李大金者向錢硬借洋銀三元錢不允李遂臥船不去因之報捕拘拿並據錢言李口稱快給洋銀欲至崑山等處向教堂尋釁陸訴稱李向錢硬借是實至與教堂尋釁之語則未有所聞或者醉後胡言不能作爲憑証錢訴稱小的與李同鄉李前亦駕舟爲業邇來專向常熟各船戸拆梢度日小的已受累不堪此次醉後上船致驚女客李供稱小的與錢同鄉同業雖向商借不敢胡言蔡太守判令笞責二百板押候備文遞籍○包探孔阿才禀稱張巧生冐充同瑞昌洋鐵店夥至周蓮塘棧内誑取鉛四十斤由周報捕拘張張稱鉛已售與金榮桂小的因吊贓送案范阿元訴稱小的在周處爲夥如今請准領贓張供稱小的係常熟人年十九歲以後不敢再犯矣金供稱小的不知鉛係竊贓是以收買蔡太守判令將張責手心一百下金罰洋二元贓給范領去○某號華捕禀稱昨夜小的出巡聞有婦人呌喊聲正在找尋陡見王阿六奔逃因卽追獲旋據楊阿珠言被王攫去金挖耳簪當在地下拾得金銀挖耳簪各一枝訪知銀挖耳簪是王阿金所失今將人贓一併送案阿珠阿金同供稱小婦人等皆在治下傭工昨夜行路時被攫挖耳簪由捕追獲人贓請准具領王一味支吾惟求恩宥蔡太守判令笞責一百板發捕房管押三月贓給兩失主分别認領○包探徐雲香禀稱天成茶園粤人楊元昌報稱李元福竊去鳳冠一頂是以拘李送案楊訴稱小的在天成茶園被李竊去鳳冠值洋銀三十元之譜現已由薦保人賠洋十八元尚少十二元李不肯付因之投報捕房李供稱小的在天成茶園餬口如今情願措辦洋銀十二元作爲賠欵蔡太守判令管押十四天并繳還洋十二元始准開釋包探徐雲香禀稱陳仁卿報稱友人楊興福竊去衣服鈔票小的因拘楊送案陳申訴前情並開失單呈閱楊供稱小的躭擱陳家陳旣失竊小的情願賠償蔡太守判令管押一月并料理衣服鈔票始准期滿開釋○包探秦少卿禀稱朱雙喜報稱楊錫生竊去洋燈三盞小的因拘楊送案朱請准領贓楊供認初犯泥首乞憐蔡太守判令管押十四日贓給朱領去 
[法捕房瑣事]  
　　有張家林者數年前拜金裕卿爲師學習探囊技俩近日城中高姓屢失物件捕役將金裕卿拘案訊究之下金供出是案係張家林所竊前日法包探查知張匿跡城中禀明葛同轉持片前往將張拘獲送捕房押候解訊○砲隊勇某甲前日身藏利刃行經法界經捕房查知立卽派捕拘拿管押捕房嗣爲營官所知以該勇素來安分當飭家丁持營官名片至捕房將該勇保去○某甲以推車餬口昨日車上載有衣包一個爲包探所見　係坐客遺失當將人贓並獲送入捕房管押○有三人同入新街花烟館尋歡取樂吐霧吞雲應惠烟錢四百文嗣以囊底空空揚長竟去鴇婦出外鳴捕將三人拘押一宵昨晨將錢交到始得釋放○某婦墮下銀壓髮簪一枝爲旁人拾得經婦追獲因不肯給還兩相口角扭入捕房捕頭諭令交還原物從寛斥退 
[樂善不倦]  
　　順直山左待賑尙殷所望樂善者及時施救庶幾來蘇有慶而成效克收矣兹承揚州福和祥賑所毛聲和善長續募到二三四月份賑欵規銀一百零三兩四錢三分二厘又蘇省電局王朂丹善長續募到第十四批賑欵洋八十九元之二君者樂善同心歴久不倦實足令人起敬豈僅飲和食德者銜恩而已哉合書之以彰盛德[  上海文報局協賑同人謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[同硯朱君理卿大箸傷寒輯要藥姓歌序]  
　　范文正公未貴時遇異僧談相同能爲良相乎曰不能能爲良醫乎僧牙之曰頃者立志何大兹何小文正曰不然良相可濟人良醫亦可濟人耳可知大丈夫處世縱不能贊化調元立廟廊以籌國是亦當濟人利物診疾苦以壽蒼生葢一則措天下於太平一則登斯人於仁壽良相良醫顯晦雖不同而其功業則無不同也雖然良相固不待言而良醫亦豈易得哉拘泥方書不能迎刃以中其肯綮模糊藥石轉誤投以重其膏肓性命繫於須臾存亡卜於頃刻所謂失之毫厘差以千里其責顧不重歟然則人果何如而可以爲醫哉醫果如何而可稱爲良哉曰必自通儒理始粤自黄帝神農而下以迄於漢其間代有傳人其人要皆博覽羣書專心儒業而後神悟乎靈蘭之秘精探夫鴻濛之原闡湯脉理發揮經書變化神明確有見地如漢時長沙仲景之著傷寒論立三百九十七法垂一百十三方治雜症則著金遺全書莫不縷析條分獨參見解後世宗之稱爲醫聖自漢以後支派日分議論日雜著作日多苟其擇之不精卽信之有悞故爲此道者必具過人之識又能屏除俗事無間寒暑與内難之經相參究與明師益友相觀摩將一理豁然貫通要自有神妙無方之用蓋其人儒理素通則雖醫書中文辭古奥自能心胸貫澈辨别微芒以之出而問世自不難隨病用藥對症開方應手奏功初無不治之疾必如是始可以謂醫始可以謂良醫滬上醫生林立幾不可以屈指數其中名望昭著卓卓在人耳目者要皆學有根底著手成春以名儒而爲名醫爲時所稱道此外或則徒擁虚名毫無實濟或則高抬聲價勒索醫金最可惡者更有一種不尶不　之人及樂肆中夥友稍知藥性一經失業無聊便爾懸牌市上居然大書特書曰男婦大方脈問以臟腑經絡而莫悉源流叩以補瀉温凉而茫無頭緒其庸惡陋劣誠有如諺所謂殺人不用刃者言之殊堪髮指此等醫生幸不生於唐懿宗之世耳否則其能不步二十餘人之後塵哉若吾同硯閔行朱理卿茂才之熟精醫道其庶幾爲巢顧二君之繼起乎茂才少攻舉子業以文章雖於儕輩於書無所不覽凡詩文書畫莫不各擅其長同人稱之爲三絶才而尤留心醫學杜門研究自靈素以迄國朝諸大家書莫不博觀而約取之殊多心得因見本草綱目書頭緒紛繁閱者艱　披覽因將藥性括成歌訣約共三百餘種不但性味詳明卽升降反惡亦書註解無　又傷寒一症前人書中辨論甚多初學者毎苦不能了了因將仲景原文及各家言參以已意編輯成卷名曰傷寒輯要議論博洽考　精詳卽前輩諸　家亦皆奬譽佩服自嘆弗如若今之粗讀湯頭歌詡詡然懸壺市上以人命爲兒戲者眞不能望其項溝近者滬上同人以茂才其　活人手叚遠處鄉間延診不便遂固請來滬行道毎日求治者絡繹於門并以所著二書言簡意賅足爲醫學津梁慫恿付諸梨棗而問序於余余目維弇陋於醫書雖曾波獵然並未窺其門徑初何敢妄贅一詞惟誼屬同門亦不能以不文辭爰拉雜書其大略　此若以云序則吾豈敢[  辛卯仲夏鶴沙浮槎仙吏硯弟張文彬郁周拜稿]  
　　恒濟局鐘洪南發兑鎗上拌烟藥粉 
　　本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過德并無難過戒至第四天功效大見四轉紅色鼻内烟油去凈癮能除去一半如每日吸烟一錢者用元號粉五錢可以除鎗癮深大者及至十數天准能戒絶眞爲藥到癮除早巳四海馳名世人獲此粉而除烟患者巳指不勝屈欲戒者卽請來局包戒爲盼未便來局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公購藥須認明住址牌號切勿錯悞皆因丸散無從辨白眞僞雜藥亂投害非淺鮮在本局購藥戒絶者不可勝數苦在别家購藥如其不能見效請來本局一試卽多年老癮皆可立除此佈 
　　上海中西大藥房戒烟梅花參片功效啓 
　　自來一物必有一物制之此天地生成不易之理也神農經云巴豆毒藿汁解之毒菜食小兒乳汁解之獨鴉片一物絶無善治之法滋其蔓延害遍中土雖戒烟方藥林立幾若汗牛充棟莫辨眞實戒去者間或有之因戒而百病叢生烟癮反增遂至畏　不前亦復不少推原其故非失其藥則違其性至其重攙烟灰純用生土以毒攻毒其害豈可勝言哉夫吸而成癮服生土烟灰其癮不更甚乎本藥房憫茲利害參透根原用泰西制烟尅性之劑以去其垢人參諸品以固其元務期君臣相佐性味和平全無霸道之虞寶有大補之功每癮一錢服藥三片五日遞减二旬以後心癮盡去痼疾永除而且香甘可口絶無遺患語云千金易得一方難求本藥房具此婆心製成纱藥六合之大恐未週知爰再布告願有志戒烟諸君請一試之同臻康衢屬有厚望焉大盒一百八十片價洋一元中盒八十片價洋五角小盒三十六片價洋二角半茲有無耻提徒隂　本藥房牌號仿製假藥欺朦遠路士商賜顧者務請認明四馬路中巿轉角大洋房内庶不致悞本藥房只此一家並無分出 
　　二馬路清芬堂招盤 
　　緣店東意圖别業今將全副生財出盤如欲意者請至本帳房面議一切生財網工裝摺或向值堂領看亦可 
　　貨眞價實 
　　本莊揀選原典估衣專辦時式新衣自運粗細皮貨定織各種綢緞克已定價劃一不二承蒙賜顧童叟無欺棋盤街北祥豐衣莊 
　　新到莨綢 
　　今有廣東拷綢生熟云紗三缸青熟綢闊狹欄杆花素鈕扣紅木鏡器繡花廣邊各項雜貨俱全貴客賜顧請至後馬路慶安里口便是長記告白 
　　分條照市 
　　屢獲大彩早登前報茲售英七月票全半張照市各埠信購立奉棋盤街 
　　漢口發財大票 
　　啓者本行屢中大采今售英七月份票出售諸君光顧請至永昇平巷内信購原局回件 
　　出售繩索 
　　啓者今奉香港製造繩索公司董事派僕在上海經理該公司售賣繩索等事賜顧者請至茂生洋行問鼐希可也此佈上海茂生洋行鼐希謹啓 
　　遺失派司 
　啓者今遺失顔料派司十七箱現今本行已致江海關另給派司倘有人拾着已作廢紙望各寳號切弗收用爲荷禮和洋行啓　 
　　批發公道 
　　五月三彩已登前報今售七月票價照大市承蒙賜顧原班回件函寄抛球塲必得元萬利生仝啓 
　　分條七角 
　　英七月份呂宋票出售全張六元零躉拆兌劃一公道函購立奉上海四馬路 
　　减價聲明 
　　雍正朝硃批諭旨一書原版流傳甚尠經點石齋書局訪購原版加工套印其校對之周詳裝璜之精雅早爲海内所珍賞原定每部碼洋四十元股票取書洋廿八元現在存書無多亟于結帳减定每部祗取工本洋十六元如有書坊拆兑者面議如蒙賜顧請至老旗昌五昌里恆泰昌號便是 
　　潤格 
　　華亭楊蔭安明經淹雅能文尤工書法去年遊京名公推重消夏留滬用結墨緣潤格列左堂匾三元廟額酌减屏條三四五尺三四五角堂幅照加楹聯三尺五角四尺一元五尺元半紈摺册頁三角三日取件英大馬路仁大典城内東街廣大典代收余魯卿黃厚存同啓� 
　　告白 
　　余前家嬸患白带一症幸購上海盆湯衖譚寳宦齋丸藥二元服卽全愈今余上月偶患汗斑調治難全卽往該號購汗斑藥一元照法用及立卽退清特此鳴謝虹橋　平街泰記成衣鋪樓工徐惠福啓 
　　拍賣車糖 
　　本行准於每逢禮拜一四早十點半鐘在本行不限價拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍此佈老太古帳房啓 
　　廣昌土棧輪船爲記 
　　上海寳善街東首石庫門面揀選大小洋藥零躉批發精製清膏每洋一兩四陳膏還灰二兩四公膏二兩八冷籠三兩四熱籠四兩遠處寄購原班回件無悮 
　　常奪頭彩 
　　本號批發呂宋票屢獲大彩不知凡幾遠近馳名今英五月票頭彩及上下附彩又由本號拆與廣豐現批發英七月票零躉信沽均可收兑紅票格外公道此佈恊安號啓 
　　良濟洋行 
　　本行新到夏佛令油用於各項機器車輪永不腻滞揩擦鐵器永不復銹每聽五十磅洋二元八角又頂高洋酒洋針顔料雜貨等價亦公道請至二馬路木帳房面議可也 
　　失票 
　　去年十月廿五日賦記託慶昌仁轉支慶昌祥票計共六紙除廿五廿七兩號票銀七百五十兩已經收過外其廿二號一千兩廿三號一千兩廿四號一千兩廿六號二百五十兩票四紙今已遺失當向慶昌仁言明其銀一併過割清楚其票作爲廢紙并已存案望各寶號切勿收用特此登報聲明姚賦記啓 
　　八家四六文注出書啓 
　　吳氏山尊選　國朝八家四六文風行海内百十年來幾　家置一編然惟小倉山房有正味齋兩家舊有專集箋註此外六家闕然西崑詩好無人作箋討典搜書讀者恨焉侯官許豫生孝廉博學能文聚書至數萬卷其爲四六文浸淫兩漢寢饋六朝出其緒餘作六家注於袁吳兩家則仍舊注而補正之元元本本殫見洽開誠巨觀也昔鄭君箋詩而毛傳顯李氏注選而蕭學彰茲編一出其爲八家之功臣亦山尊氏之後勁歟吾知有心偶事者必以先睹爲快也茲擬於六月内出書每部裝訂十六本收回工價足重番銀白紙五元竹紙四元躉售尙可從亷如有欲購者請向上海四馬路愼裕號面議可也此啓 
 
 
