# 1903 - 75 - 4910746

 

Page 1

 
 
[正通志出書并發售新編九通全書目錄啓] [  圖書集成局謹白]  
　　九通一　集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提綱挈領井然秩然現已付印不日出書定價每部大洋一元八角曾購本局九通股票乾僅收工料英洋一元惟示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[太子少保北洋大臣直隷總督袁宫保太子少保署理南洋大臣兩江總督湖廣總督張宫保會奏遞减中額摺]  
　　奏爲時艱急切需才科舉阻礙學校謹詳陳得失利弊酌籌變通辦法擬請遞减科舉中額專注學校一途以勵眞才而濟實用恭摺仰祈聖鑒事竊維國無强弱得人則興時無安危有才斯理誠以人才者國家之元氣治道之根本譬� 
猶飢渴之需食飲水陸之資舟車而不可須臾離者也中國今日貧弱極矣大難迭乘外侮日逼振興奮發正在此時然而諸務未遑求才爲亟無人才則救貧救弱徒屬空談有人才則圖富圖强易於反掌進言乾皆曰天下非無人才也求之於臨時不見其多儲之於平日則不患其少儲之維何學校是已在昔三代盛時庠序之制大備教育之法綦詳人鮮失學士多成材以故俊秀蔚興政修事舉近今東西洋各國其文明愈育者其學校必愈多自通道大都以逮窮鄉僻壤幾於無地無學自文事武備以逮薄技偏長幾於無事無學民閒自七八歲以逮十二三歲謂之學齡有不學者罰其父母幾於無人而不入諸學其學有官立者由公家爲之籌經費有民立者由民閒爲之醵貲財舉國上下人人皆以興學爲務而其造士也於此其選士也亦必於此因其所習而試之以事考其所能而授之以職事無不治職無不舉以故賢智輩出而國家日進於富强由是觀之致治必賴乎人才人才必出於學校古今中外莫不皆然夫固人人能知之亦人人能言之矣欽惟皇太后皇上宵旰焦勞求賢若渴詔各行省普立學堂復申諭以敦促保之並敕政務處明定學生出身又令新進士悉就學堂肄業宸謨深遠洞見本原嘉與海内敬教勸學薄海臣庶固宜仰體聖意恊力同心奉命承流爭先恐後無如朝廷屢頒明詔以相期天下亦知學務之爲急而起視各省大率　望遷延否則敷衍塞責或因循而未立或立矣而未備推究其故則曰經費不足也師範難求也二者固然要皆不足爲患也其患之深切著明足以爲學校之敵而阻礙之者實莫甚於科舉蓋學校所惟培才科舉所以　才使科縪與學校一貴則學校將不勸自興使學校與科舉分途則學校終有各無實何乾利祿之途衆所爭趨繁重之業人所畏阻學校之程期有定必累年而後成材科舉之詭弊相仍可僥倖而期獲售雖廢去八股試帖改試策論經義然考文祇憑一日之長空言究非實詣可比設年少薄植之輩未嘗學問小有聰明或汎覽繙譯之新書或涉獵遠近之報紙亦能侈口而談經濟挾策以干功名而宿學耆儒皓首窮經篤守舊說者反不能與之角勝坐視其弋獲以去人見其得之之易也羣相率爲剽竊鈔襲之學而不肯身入學堂備歴艱苦蓋謂入學堂亦不過爲得科舉地耳今不入學堂而亦能得科舉且入學堂反不能如此之驟得科舉又孰肯舍近而圖遠避易而就難不但此也學校者雖由國家提倡之實由士民樂成之也東西各國公私大小學堂多者不下數萬區如皆由公家籌欵建立安得如許經費大抵高等教育之責國家任之普通教育之責士民任之惟其衆擎是以事舉中國非無憂時之士也而紳民不聞倡建學堂者亦以羣情注重科舉父兄以是勗子弟鄉黨以是望但使榮途不失何暇遠慮深謀故不獨不肯倡建學堂且向來賓興公車等費亦不能移併學堂之用其爲阻礙何可勝言是科舉一日不廢卽學校一日不能大興學校不能大興將士子永無實在之學問國家永無救時之人才中國永遠不能進於富强卽永遠不能爭衡於各國臣等實私心痛之在臣等亦非不知科目取士垂數百年一日廢之士子必多觖望特時艱至此稍有人以者皆當顧全大局與其遷就庸濫空疏之土子何如造就明體達用之人才且聖朝亦嘗毅然罷武科矣停捐納矣人情並無不順而天下羣頌聖明况科舉之爲害關繫尤重今縱不能驟廢亦宜酌量變通爲分科遞减之一法此摺見北洋官報萹幅甚長容俟明日續錄 
[本館接奉電音]  
　　昨日午前九下鐘時京師飛電傳來上諭一道旨一道敬謹譯登○二月二十三日内閣抄奉上諭南洋各埠多有華商出洋貿易熟悉中外情形尤深明於君國身家互相維繫之義雖僑居海外心恒不忘故士其忠愛悃忱朝廷深爲嘉尙迭經諭令沿海各省於流寓華商回籍時設法保護現在振興庶政講求商務一切應辦事宜全在得人尤應體悉商情加意護惜各埠華商人等因事回華者身家財產均著責成該督撫嚴飭地方官切實保護卽行妥定章程奏明辦理倘有關津丁役地方胥吏及鄉里莠民藉端訛索卽應按律嚴懲决不寛貸著卽由沿海督撫及商務大臣出使大臣剴切曉諭宣布朝廷德意俾衆咸知欽此同日奉旨右翼監督著恩燾去欽此 
[電傳宫門抄]  
　　昨日午前九下鐘時京師友人專電告知本館云二月二十三日皇上召見軍機大臣及胡燏棻 
[宫門抄]  
　　二月初九日外務部廂藍旗値日舞引見崇文門呈進黄花魚玉璋請假十五日召見軍機　　皇上於明日寅正二刻至關帝廟行禮畢還海步軍統領衙門奏拿獲結夥持械捆縛事主迭次搶劫盜犯小徐卽世才等七名又拿獲持械嚇禁事主搶劫行人盜犯房士林卽房大石頭一名均請交刑部又拿獲結夥持械捆縛事主搶劫多贓盜犯普廣等五名請交刑部會同宗人府審訊 
[越攺稅章]  
　　濱國時事報云越南向例華人進境抽稅甚重今法官將此例豁免而反徵華人出境之出境稅因此 
 
 

Page 2

 
 
華人進境之數驟增法員深爲得計蓋若輩入境時類皆囊無餘資及旋國則必獲多金故雖徵重稅而易於爲力也 
[力襄美會]  
　　羊城日報云有地名聖路易者前由美人購自法國迄今已滿百年因於明年大開博覽會塲以申祝賀窮奢極欲務勝於前計需經費英金一千五百萬磅度地至一千英畝之多註約合華六千餘畝固倫榮壽公主與駐京美使夫人不時來往屢聞此說歸告皇太后慈意甚爲欣悦時以不能親往爲憾故於日前諭令政府寛籌公欵多備品物交倫貝子帶往與賽 
[澳設新關]  
　　聞之廣州友人云省中商輪船駛往澳門必經馬留關查驗赫總稅務司前與葡官商議照中葡約章在澳門設關稅槯其章程稅則與各稅關相同現由外務部咨行來粤著照中葡條約在澳門設立新關其向有之拱北分關卽馬留關即行裁撤云云刻已由粤督會同葡官商辦一切矣 
[起用舊臣]  
　　蘇州訪事友人云近得京師消息知汪柳門侍御經某大員奏請起用已蒙朝廷兪允大約不口當有明詔下頒矣 
[查獲軍火]  
　　聞之廣州友人云數日前健銳輪船管帶莊弁家龍經線人報知番禺縣屬大墩頭有匪徒藏匿軍火甚多暗中接濟逆匪因卽帶同勇下鼓輪前往搜捕及至則匪人已聞風先遁勇丁旋在屋外草堆内搜獲大小洋槍百餘桿藥彈無數爰卽解赴粤省禀明大憲將屋標封 
[維持圜法]  
　　金陵訪事友人云此間銀價日賤錢價日昻雖由官憲鑄造銅圓發交市中行用無奈奸儈暗中龍斷致迄未得平署兩江總督張香濤宫保心焉憂之飭江寗藩司李薌垣方伯電催日本赶緊印成鈔票以便流行銀圓局總辦志仲魯觀察飭添購製造銅圓之機器四張以便添工鼓鑄維持圜法其在斯乎　 
[叧招新勇]  
　　羊城日報云日前廣東惠州府熊太守電禀大憲以駐防彼處勇丁多有私入三點　會者誠恐一旦有事反爲心腹之患擬叧招二三百人藉資護衛大憲准之太守因與營官周副戎會商派令方弁名慶瑞者赴省城樹旂招募 
[飢民待振]  
　　香港循環日報登廣西來函云去歲南寗计屬禾稻失收災區甚廣哀鴻遍野待哺嗷嗷近有仁人倡設華雲堂施粥廠暫救燃眉無如地狹人貧捐欵僅得千餘金而每日就食之男女幼孩多至三千餘名口車薪杯水沾慨難周若非借助他山勢必中道而廢現在市中米價每斤需錢六十四文各項雜糧已無顆粒必俟五月後收成有望始可涸鮒稍甦僅就目前計之非得粤東各善堂矜憐設法施濟則飢民數十萬斷難望其生全也 
[公車紀事]  
　　聞之鄂省友人支今歲會試暫借汴中試院舉行士子須由漢口附火車至信陽州轉赴開封省會途中雇車投宿不便良多日前湖北江漢關道出示曉諭曰爲嚴禁事案准河南南汝光道朱函開本年公車道出信陽有鑒於去歲應試北闈士子到此居則無店行則無車受累不堪蒙湖北撫憲函商本省撫憲設法預籌經敝道建議於車站旁起屋數十椽名曰靑雲客棧以便公車投止車輛則委員設局經理並函屬鄰近各縣代爲招徠凡北來各車一併收留局内發給喂養專備公車之用惟長行價値因此間車輛缺乏全恃北路所來若不明定章程稍從優厚誠恐相率裹足措手益難用是酌中議定每車每套按站發給制錢七百文由信至汴按八站計算轎車每輛計十一千二百文三套大車每輛十六千八百文出示通衢俾衆周知旬餘以來公車隨到隨行絶無停待方謂事機順手乃訪聞漢口震五昌車行知信陽已設局招徠車輛較多竟敢在漢包攬公車朦混代雇自信至汴每輛索價四十千之多函請出示嚴禁以免多士受愚至該行如有此事並請查明懲儆等因准　查漢鎮車行現經本道訪聞不特包攬代雇多索車價且有騙錢到手迨至信陽包送行夥潛逃士子大受其累情事殊堪痛恨亟應查禁拿辦以示儆戒正出示間接准前因除行夏口廳查辦外合行出示嚴禁爲此示仰車行人等知悉爾等開行之人各有身家以後不准包攬朦混多索車價及有騙錢潛逃之事倘敢仍蹈前轍一經拿獲到案定卽從嚴懲辦爾多士須知信陽業已設局委員經理雇車等事勿再受車行之愚自貽伊戚其各凛遵毋違特示 
[續錄江西贛州府查蔭階太守訊斷爭奪水利判詞]  
　　洎本府親至龍南曾大經等又託辭赴郡抱病是縣斷旣抗違紳處又反噬委查旣誣詆府傳又避匿不到汝曾姓將意欲何爲耶亦未免太頑劣矣飭縣再四催傳始據勉强來轅本府豈不能執法以繩要無非思爲爾等正心術戒獷悍全性命保身家息紛爭籌富庶目不妨一寛再寛故齊集兩造格外保全廉恥僅令侍立案旁靜氣平心殷殷訓勉唇焦舌敝一味執迷次日又向爾等切實開導不遵次日又延合邑正紳委婉規勸不聽次日又親書硃諭交諸紳剴切傳知不悟如此愚蠢實爲僅見幸主謀之曾名荃以虧空司庫公欵逃竄粤東刀筆之王汝謙濳藏府署禮房包案拿押贑縣否則更不知若何桀驁也本府忝領一郡焉忍歧視吾民旣須爲水東顧田廬其水西數千百姓萬餘糧田亦何能置之不問况現又奉有撫憲札諭興水利乎安可未有水利而籌興之原有水利而任廢之乎禹稷顔子易地皆然設爾等異日出司民牧遇有此等案件不知作何訊斷已所不欲勿施於人衆怒難犯旣須防多行不義必自斃如定欲犯上作亂合邑紳民且不汝直矧尙有王法在乎兹特委曲求全衡情定讞斷令水西淮在鐵砧𪧲築陂一道並令兩造當堂議明陂寛尺陸欄高八尺載在切結永爲憑據且當堂擇定址月十六日辰刻興工委該縣張令前往監視其兩造殺擄焚拆各罪旣情願自行撫卹准其從寛免究曾姓之隄府捐洋銀四百元發給到案之曾師魯曾大經曾期湘曾毓璋等具結領回修理投案候質之曾期忠曾興改黄康保等咸邓開釋廪生曾師魯曾大經所褫衣頂亦槪爲詳請開復本府辦理此案總求仁至羲盡所喜曾師魯等經本府情感理喻旋卽深知悔悟願具遵結實屬可嘉之至可　諭爾等合族從此永蠲舊怨重結新歡勉爲仁美之鄉戢此囂凌之氣儻來年春夏水漲愼無聽唆圖翻訟則終凶定貽後悔水西張熙泮劉鑒泉王匹熊王廷獻等旣獲水利亦應共泯猜嫌况陂密邇蓮塘尤應諄勸鄉愚遇事禮讓此後如兩造復萌故熊任意逞兇定惟爾等爲首者是問千言萬語無非一片婆心爾兩造清夜自思當默喻也各結附卷案候詳銷此判 
[長洲盜案]  
　　蘇州訪事人云本月某日長洲縣境某鄉張姓家被盜劫掠并將事主刃傷數處翌日檢查所失約値五六百金因卽開單投縣署禀報縣主蘇大令下鄉騐勘屬實飭卽自行醫治一面飭捕上緊跴緝 
[土民交訌]  
　　蘇州訪事人云去年秋冬之交震澤縣境平沙地方突來客民數千人以懇荒爲名向上民强取器物占奪田畝土民迭赴縣署瀝情控告縣主夏大令不予准理土民不得已於本月某日糾集數百人來省投撫轅遞禀撫憲恩藝棠大中丞委候補縣賴葆臣大令會同 
 
 

Page 3

 
 
飛划營統帶派出砲艇十餘艘下鄉驅逐客民聞信將所居茅屋自行焚燬鳴鑼集衆與之爲難太令星夜遄回省垣禀請上憲核奪客民乘問將土民傷斃若干人圍住砲艇使不得駛回土民寃無可伸聲請保護客民則責令償還所燬房屋不知上憲若何辦理也 
[浙省官塲紀事]  
　　杭州訪事友人云浙江海運滬局總辦尹莘吾太守於本月初六日因公至省禀見撫憲誠果泉大中丞及藩糧二憲面陳漕運事宜○下城保甲總辦趙大令刻已期滿臬憲崔廉訪會同督辦戴觀察札調湖墅保甲總巡徐大令恭立接辦所遺湖墅總巡一差委候補知州譚刺史從榮辦理○安吉縣知縣某大令因事開缺藩憲札委候補縣趙樂畊大令恊莘署理○太平縣知縣因事開缺藩憲委候補縣孫叔平大令啓泰署理○桐廬縣知縣因事開缺藩憲委候補縣史大令悠揚署理○浙省應解鹽課現由運司黄幼農都轉籌撥庫平銀五萬兩委候補運副司徒分轉珂管解作爲本年第一批於本月十六日兌銀釘鞘暫寄外庫以便尅日起程○杭州理事同知黄司馬奉委管解黄茶及海運京局差遺缺委候補通判文别駕慧接署擇吉本月十六日接印 
[傳董會議]  
　　昨日上海縣主汪瑤庭大令命駕至城隍廟萃秀堂傳齊本邑米業董事張樂君以及各米行牙儈會議一切事宜或曰卽奉札嚴拿某奸商之事特事甚秘密外人無從得知也 
[騐兌浙漕]  
　　浙省各縣漕糧早經來滬連日風雨交作迄未兌收昨日天始放晴遂由海運滬局會辦尹明府派令司事斛手將米一律騐斛以便運赴天津 
[芙蓉作祟]  
　　前日明銀姐者在南市河南中華茶樓啜茗繼復開燈吸烟不知有何寃抑忽將烟膏吞服値堂人察知其事急喚令地甲到塲知照家屬前來舁回求治不知能保無性命之虞否 
[上海縣署瑣案]  
　　鄉民吳永生控吳阿香誘匿　妻等情前經縣主汪瑤庭大令訊得吳阿香拐匿屬實判令笞責收押一面補提張氏到案前日升堂復訊吳永生供妻子不守婦道與阿香犯姦挈帶兒子逃匿松江沈伯卿家小的赴松尋獲阿香强佔不放僅將兒子交還今蒙拘到求思嚴究張氏供丈夫永生家貧難以度日小婦人與阿香私識已有四年丈夫素來知悉去秋偕阿香至松江被丈夫尋回旋卽售與阿香得受身價大令詰問有無筆據氏俯首無詞大令著永生將氏重責手心五十下領回管束阿香還押候核○去冬南市某錢莊傭人行經泉漳會館被匪徒用刀戳傷攫去洋銀三百餘元迨正月某日法界探捕拘獲歹人徐東海搜出啞板洋銀十餘元讞員孫建臣大令核與該莊所報相符移送至縣大令屢次訊供堅不承認前晚飭提復訊徐供小的原籍安徽蕪湖縣向在某營當勇丁自被裁革於去秋來滬此項洋銀在賭塲羸得大令研詰再四矢口不移遂飭押候備文遞解回籍○顧鄭氏扭張曉巖即張思智至縣大令升堂研訊顧鄭氏供稱去年五月小婦人價買張曉巖之田一畝一分計洋銀七百七十元由小婦人之胞弟鄭海榮介紹其價如數付楚立有　契一紙田單迄今未交求卽追給張供小的祗收洋銀四百元尙欠三百七十元氏嫌田單已碎由小的請換升科單費去二百六十元應向算還鄭海榮所供與張相同大令判將張掌頰五十下鄭責一百板候向洋商租地會丈局查明復訊核辦 
[英美租界公堂會訊案]  
　　英商老公茂紡紗廠主人控華商王文毓呑没購花資本洋銀六萬餘元等情英總領事准之備文照會公廨讞員張柄樞司馬飭役提王會同英繙譯官迪比南君訊押旋將王寓内所存器物提回估價以償王妻沈氏恐干未便繳呈珠花金臂釧等物前日午後司馬倩襄讞委員魏蒓塢大令會同迪君復訊老公茂主人投案候示王供所欠各欵尙求寛限料理不再玩延沈氏呈具領狀求將存案之器物發還大令與迪君會商良久准將木器發還王押候赶緊清理違干比追 
[英租界捕房紀事]  
　　陳桂榮行竊卡得路十二號洋房某西人家絨毯一條布被單等物報由包探陳雲忠拘入捕房捕頭令押候解送公堂禀請讞員張柄樞司馬訊究○前日馬立歸洋行房屋左近王品記洗衣作被賊竊去衣服二十餘件正在查問問忽有瓦磚匠朱阿雲者前往吵閙因卽投報捕房捕頭派張全林陳雲忠二包探將朱拘獲押候解送公堂禀請訊辦○前日小沙渡大英牛奶棚主投捕房報稱頃有白馬一匹逃入棚内捕頭著牽往龍飛馬房暫爲留養以待失主認領 
[分發人員騐看名單]  
　　新海防例掣籖分發員外卽常旭春山西劉善祖湖南主事梁廣照廣東楊庭瑆湖南潨潘承翰安徽韓文魁浙江朱美瑛四川光祿寺署正朱文藻江蘇高鐸四川内閣中書李鍾璘直隷謝銓江西翰林院待詔韓麒熙直隷宗俊貞直隷○新海防例掣籖分發知縣部寺司務李愷義直隷李鍾瑨直隷伊光文福建彭祖齡湖北○新海防例分發都察院都事王恩第直隷都察院經歴沈嘉焯浙江孔慶堯雲南巡檢張式九山西　長官司吏目唐棣四川新海防例指省分發道羅豫淞廣東福建馬毓剛安徽山西兪鳳官江西福建姚錫光江蘇直隷知府易郁芳湖北江西汪開祉江蘇直隷張屏正黄漠廣西知州林翰高廣西廣東通判余寳滋陜西山西知縣林志恂福建雲南劉嘉福山西四川梁克綏山西河南李瀠湖南江蘇謝培德江蘇湖北藍微江西江蘇顧碩江蘇河南魯彭年安徽河南杜英才四川安徽程傳銑四川陜席位中甘肅陜西許鑾安徽湖北周如璜四川直隷王達河南直隷吳鍾濬順天四川徐鍾麇江西江蘇史鳴鑾陜西山西裘文寛江西河南布政司庫大使奥鎭南陜西山西鹽大使賈國澄按經歴馬開大貴州四川直隸州州判李鼎元廣西雲南毛宗澄浙江江西府經歴祝際清山東直隷張道坦湖北江西丁功邃安徽山東朱梅芳江蘇直隷席上珍江蘇山東沈永荃江蘇河南祝撰望河南湖北陳師范浙江安徽式百昌四川湖北鄭啓　四川雲南劉輔世奉天山東縣丞易廷鏘廣東廣西温詒榮順天江蘇竇蔭溥直隷河南曾慶模廣東江西王繼曾順天陜陶葆謙湖北河南李清山東北河楊佩珩陳邦綱湖南河南佩瑽正紅漢廣東楊永嘏江蘇山東吳立驥江蘇福建賈榕貴州四川汪珍儒江蘇直隷盧光華安徽直隷龔肇淮江蘇湖北程鴻逵四川陜西康燿樞陜西四川馬澍深河南山東葉耀庚四川陜西黄曾謨正黄漢廣東府知事車鳴皋貴州雲南縣主簿曹茂檀山西北河州吏目趙玉麟順天貴州張兼善湖北陜西劉作舟貴州四川張守銘雲南按司獄徐成章浙江廣東巡檢寶鑑正黄漢山西李熙順天江蘇恩煦正黄北河謝其升廣西廣西廣東王大繕廣東福建王國勳廣東福建彭名驥湖南江蘇桂春正紅滿廣東周聲頌湖南江蘇石同然安徽江西姚熊煇安徽廣東汪麗生安徽貴州黄朝燕江西安徽李祚恒江蘇安徽羅世勳四川貴州從九品蔣紹曾正白漢山西商錦章浙江四川典史廖鼎銘福建河南李電雲山西河南范用烜雲南貴州張元績江西甘肅張寳琛河南山西張明智四川貴州劉汝明四川直隷臧炳文浙江甘肅韓毓棻浙江四川胡序奎甘肅陜西張志夔四川陜西任慶源浙江江蘇鹽茶大使陳啓爚浙江四川此單未畢容俟續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[保商文告]  
　　總辦江西全省牙釐茶鹽總局署布政使司陳署督糧道丁爲出示曉諭事緣九江湖口創設保商局辦理百貨上水稅務迭經本總局頒發護照式樣通飭各卡一律騐明放行不准格外加稅兹據洋林港卡員禀以保商局與統捐兩項護照有遲至數月始行過卡者請明定程限等情本總局以現在百貨俱擬攺定稅章若不明訂程限難保無舊票朦混之弊是以札飭各卡嗣後商民辦貨所有護照程限仿照釐票舊章辦理以杜混弊而昭劃一在案兹據湖口保商局禀保商護照若照釐票定限商情諸多窒碍等情并據禀奉柯撫憲批局出示曉諭前來查保商票均係進口之貨與士產各貨由内外運者不同自應變通辦理以保利權除由局嚴飭各卡進口商貨領有保商護照者無論日期久暫經過各卡槪不得留難索補如敢故違定行撤究其各卡未奉此次告示以前如有執保商護照過限釐金罰欵應飭各卡悉數繳回本總局以憑發交商局給還原商收執以昭大信而免藉口外合行出示曉諭爲此示仰商民人等一體知悉嗣後保商局所發護照一律不計程限經過沿途各卡查騐貨照相符立予放行爾商民等務須遵照明定章程毋得取巧朦混以致自悞切切特示 
[上海巡局紀事]  
　　日前歹人周子全向董家渡沿浦一帶私收船捐被某教堂司事查悉送至二十三七鋪巡防局局員徐錫臣二尹訊得所收無幾從寛笞責一百五十板飭覓妥人保去○本邑浦東三林塘巡防局員孫二尹近以附近鄉村時有外來匪徒勾結黨羽搭棚聚賭殊爲地方之害爰飭地保驅逐詎知若輩竟置若罔聞乃於前日親率差勇密往查拿各賭徒消息靈通已先乘機避去二尹飭將賭棚付之一炬隨據情禀知保甲總巡謝岳松明府請派差隨時緝拿○昨日滬南萬裕碼頭得月樓茶博士大毛之弟某甲由浦東來滬行經王家碼頭左近忽被棍徒某乙誘令賭博輸支洋銀十二元大毛得悉告知樓主孫某投控二十三七鋪巡防局局員徐二尹以事在十六鋪境内遂函致十六鋪巡防南局請即提案訊究 
[法租界捕房紀事]  
　　甲乙二積竊濳至往來長江各埠之某輪船上行竊衣物由包探緝獲帶入捕房捕頭令押候解送公堂禀請讞員孫建臣大令訊辦○偷兒某丙行竊某姓家烟槍一枝報經包探緝獲解入捕房捕頭令押候解送公堂禀請訊究○昨日江永輪船抵埠時某客携有洋銀五千元忽失去五百元因卽投報捕房捕頭派包探往查實係茶房鄭阿二所竊隨遂將鄭帶回嚴加盤詰知寄在新馬路杜須興花園内隨往起出四百元押候解送公堂禀請訊核 
[美租界捕房紀事]  
　　昨晨江北小工王阿泉潛入公和祥碼頭某號貨棧竊取所儲洋燭若干包携之而出適爲包探朱桂生所見連贓帶入捕房捕頭令押候解送公堂禀請讞員張柄樞司馬訊辦○昨日午前無賴施阿才行至楊樹浦路見某姓女郎踽踽獨行遂向之調戲某號巡街捕見之拘入捕房捕頭令押乞丐牢半天以儆○昨晨三百七十五號巡街華捕投捕房報稱元芳路　内病斃乞丐二名捕頭令地甲轉報某善堂備棺收殮 
[蘇省官報]  
　　二月十五日知府陸桂星禀辭赴滬公幹直隷州王史銷洋務局襄辦並謝調辦提調差崇明縣陶專丁來省禀謝廿三年分海運　保補缺後以直　州用請補鹽城縣張祖綸專丁來省謝奉飭知部覆准補鹽城縣缺知縣汪壽年伍輝裕均禀謝奉委撫署文案差府照磨沈昭序禀知由京回留辦海運差並禀　廿七年芬海運案内奉倉堂憲奏保免補本班以縣丞仍留原省補用十六日藩轅牌示照得嘉定縣縣丞張輔廷因案撤任遺缺查有候補縣丞陳福　堪以酌委暑理又震　縣典史李寳賢暑事年滿遺缺查有分缺行補用巡檢高元鑑又丹徒縣典史兪侃署事年滿遺缺查有試用從九品王桂墀均堪惟輪委署理又武進縣小河　巡檢瞿傳　因病請　遣　　有　委到班之試用典史兪墫度堪以飭委署理候補道劉體乾通知昨日開辦洋務局劉更年辭行赴甯見制憲知縣汪壽年禀知到撫署文案差沈祖溶禀辭赴寗見　　　九張家　禀辭赴海運京沽局差十七日候補道劉榮拔禀辭赴甯見制憲和府胡玉瀛由下游厘局來禀謝查獲漏捐蒙記功一次卽辭川沙同知陳家熊禀到並謝記大功三次攺指江蘇試用按經歴丁仲巖順天人禀知由京騐看領照到省縣丞簡錫恩禀謝奉府委代理吳縣主簿事並本日卽印管駕祥雲輪船委員王幾典由甯解銅元來升用知府前廣東潮州府同知敬禧由揚州來卽辭十八日候補道吳頤辭行赴甯見制憲知縣謝蘭軒禀謝奉委揚州府會審案件差林廷　禀謝二十三年　運案内蒙保准俟補缺後以直隷州知州用縣丞王華齡禀知交卸署丹陽縣主簿回十九日藩轅牌示照得二月分考試候補同通州縣直隸州州同州判各員月課定於本月廿二日在滄　亭課吏館考試川沙同知陳禀辭睢甯縣葉保慶禀到准補宿遷縣林士菁禀謝飭知准補卽赴新任知縣劉歌雅禀謝奉委小學堂總理卽到差縣丞高士寅禀謝奉藩憲委解甘肅俸　差二十日惟甯縣葉保慶禀辭知縣阮尙疇禀辭赴海運京沽局差直州同阮譜咸禀謝奉藩憲委小學堂副辦差請補廣東淡水塲鹽大使韓　辭行赴湖南 
[邗江官報]  
　　二月初五日賴鹺尹豐烈辭赴五河華鹺尹鴻儀辭赴李家橋卡○初六日劉鹺尹以　孫鹺尹貽善同銷南京餉差倪鹺尹壽銘辭解南京餉起程○初七日饒鹺尹祖護銷南掣監秤差○初八日署通分司魏分轉到揚金分轉耀忠由淮北來姚鹺尹晉　銷海道口差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十九年二月十二日京報全錄]  
　　宫門抄○諭旨均已錄前○兼湖廣督端奏　員匯解京師大學堂經費摺○又奏裁革道府各官陋規酌給公費片○護晉撫趙奏知縣虧短交代依限全完懇恩開復處分片○直督袁奏天津關稅册毁失無憑造報摺○又奏恭辦圍差應出順直分任備辦片頭品頂薰兼署湖廣總督湖北巡撫奴才端方跪奏爲籌撥大學堂經費委員匯解赴京交收恭摺仰祈聖鑒事竊准管理大學堂車務大臣張百熙咨具奏籌辦大學堂大槪情形一摺奉上諭所需經費著各省督撫量力認解等因欽此覆發原春第五條内開各省合籌經費大省每年二萬金中省一萬金小省五千金常年撥解京師作爲學堂的欵等因當經飭令籌議詳覆去後兹據湖北布政使瞿廷韶會同善後局司道詳稱查鄂省度支久已入不敷出近年宜昌鹽釐全歸稅司代徵抵還續借洋債發補之欵多半無著而派欵則有加無已去歲又派解新案賠欵每年銀一百二十萬兩數鉅期長多方籌措羅掘一空不得已患借商欵以應之委屬萬難籌撥惟大學堂爲京師興學儲才之地開辦伊始需用孔殷無論如何爲難自應勉力設法以濟要需兹經往返籌商勉於湖北職官報効項下先行提撥庫平銀一萬兩於十二月初四日發交商號匯解飭委補用知縣劉庚由海道赴京交收此後常年經費俟籌有的欵再請奏咨立案等情詳請具奏前來奴才覆核無異除給咨匯解外所有籌解大學堂經費緣由理合恭摺具陳伏乞皇太后皇上聖鑒再湖北巡撫係奴才本任毋庸會銜合併陳明謹奏奉硃批知道了欽此 
端方片再前准户部咨光緒二十八年十一月内閣奉上諭國家設官分職原期大法小廉潔已奉公而該管上司收受陋規視爲故事無怪吏治日益頽壞著仿照直隷奏定章程將各項陋規一律裁革仍酌定公費以資辦公等因欽此恭錄咨行到部遵查湖北省道府各官經前署督臣卞寳第及本任督臣張之洞兩次酌定辦公經費所有陋規等項久已革餘第恐日久弊生飭司確查議覆去後兹　湖北布政使瞿廷解　察使李　琛會詳稱查軍興以後道府等官養廉减成减平所餘無幾一切辦公日用等項竭蹶異常遂致收受州縣陋規相混已非一日光緒九年經前署督臣卡寶第酌定辦公經費將陋規永遠革除内惟鹽法武昌道荆州府荆門直隷州向無陋規漢黄德道荆宜施道先已栽革安襄　荆道每年酌定公費銀三千兩糧道一千兩武昌府三千八百四十兩漢陽府三千三百四十兩黄州府五千九百四十兩德安府二千九百二十兩安陸府二千九百兩襄陽府三千九百三十兩鄖陽府二千二百八十兩宜昌府一千七百二十兩施南府二千五百二十兩均由缺分　優之州縣衛在於錢漕平餘項下酌量匀攤按季經解各道府衙門應用舉向來之積弊固已廓然一清光緒二十五年本任督臣張　洞以鄖陽宜昌施南三府所屬各州縣無不瘠苦自已辦公常患無資豈可津貼上官反增苦累飭將原定本府辦公經費免其攤解叧由善後局撥給不准再向州縣重索分文溯自定章以來屢經考查各該道府州縣均尙恪守成規罔敢　越似可毋庸再議更張至各項道府公費向由州縣自行按季徑解尙稱簡便現若查照直隷章程攺解藩司轉發反多周折未便仿行再各衛官現雖裁撤應解公費仍由兼署衛事各州縣照數攤解以符原額等情詳請覆奏前來奴才覆加查核湖北省道府各官自裁革陋規酌定公費之後尙無另立名目藉端攤派州縣亦無意圖見好　獻嘗裁情事至各省情形不同該司等所稱解由藩司轉發反多周折亦係實在情形應請仍照向章辦理嗣後仍當隨時嚴密稽查倘有私相餽送情事卽行從嚴叅辦以期仰副朝廷懲貪除弊之至意所有湖北道府各官久已裁革陋　酌給公費緣由謹附片具陳伏乞隔鑒再湖北巡撫係奴才本任毋庸會銜合併陳明謹奏奉硃批知道了欽此 
趙爾巽片再休致鳳台縣知縣祝裕前因虧短交代銀兩逾限不完　奴才奏請將該員革職勒限四個月全完欽奉硃批批著照所請該部知道欽此當卽欽遵轉飭勒追去後旋於光緒二十八年十一月二十四日據該革員將虧短銀九千八百四十九兩五錢六釐分别呈繳現銀並由司於領欵内劃抵淸楚核計係在四個月限内尙知愧奮據署布政使吳廷斌詳請具奏開復前來合無仰懇天恩俯准將原叅休致鳳台縣知縣祝裕革職處分開復俾昭激勸除咨部查照外謹附片具奏伏乞隔鑒訓示謹奏奉硃批著照所請該部知道欽此太子少保北洋大臣直隷總督臣袁世凱跪奏爲津海關一百五十九結稅鈔等項碍難分欵開單奏銷及一百六十三結以前册銷無憑造報恭摺仰祈聖鑒事竊據津海關道唐紹儀詳稱查津海關截至光緒二十六年五月間第一百五十八結以後所存四六各成併徵洋藥釐捐及應解部欵各項銀兩並五月中旬第一百五十九結前半結期内所徵稅鈔等銀二十三萬一千四百八十一兩三錢三分三釐因津郡變亂均經升任關道黄建笎奉飭儘數提撥軍餉轉運經費之用業經分欵報明在案其八分經費一欵尙存銀一萬二千七百七十五兩八錢五分五釐該道接准兼署津海關道張蓮芬移交前來當經該道照數收存備發查自光緒二十六年三月初二日起至六月初四日第一百五十九結期滿止共徵收外洋及招商局船隻進出口正半各稅洋藥稅釐以及俄商陸路稅並子口稅中外船鈔等銀三十二萬二千三百三十三兩八錢五分二釐除前半結所收稅鈔釐捐銀兩儘數提撥軍餉外尙應存銀九萬八百五十一兩五錢一分九釐適因津關破陷未及提收入庫現經該道將前項銀兩照數收回再除去補發稅務司一百五十九結第三個月薪工等項並洋藥稅釐併徵經費銀一萬一千八百三十三兩三錢三分三釐淨存銀七萬九千十八兩一錢八分六釐惟前半結所收稅銀升任關道黄建笎未及分提各欵合行撥用關道衙門察卷帳單因津郡失陷多被毁失無存所有後半結征收進出口正半各稅船鈔等銀細數以及一百五十八結以後支發各項數目實屬無從查清雖以分提各欵開列收支數目擬請免其開單奏報所存一百五十九結後半結稅鈔釐捐銀兩擬歸入下結六成洋稅内存案備撥應用作爲一百六十結舊管又自第一百五十八結起至一百六十一結止計四結征收稅釐船鈔各項單照全行遺失及一百六十二結僅存末後一個月各項單照結册實難分别造報至新關征收洋稅商局稅等項擬請自一百六十結起仍照舊章分提各欵開具四柱清單詳請奏報其結册一項應請自一百六十三結起再行分别奏報所有津海關第一百五十九結稅鈔等項銀兩礙難分欵開單奏報及一百六十三結以前册銷無憑造報詳請奏咨立案前來臣查該關道所詳係屬實在情形除分咨外務部户部查核外理合恭摺具奏伏乞皇太后皇上聖鑒敕部立案施行謹奏奉硃批該部知道欽此 
袁世凱片再今春圍差經臣飭司妥籌備辦兹據升任藩司吳重憙臬司楊土驤詳稱此項差務事極繁重應仍由省設局遴選熟習情形之員分投辦理以免貽誤恭查啓鑾時上用行李及隨扈人等應需車馬等項向係照案敬備惟辛城高碑店至易州良各莊行宫勘修鐵路業已興工將來由鐵路徑達良各莊車馬卽無所用所有長行車馬駝騾應請免其　備至短用車馬人夫在京應由須天府尹備辦在易州謁陵時由直隷地方官恭備等情具詳請奏前來臣查本届圍陵旣已建有鐵路朝發夕至所有長行車馬駝騾應請免其預備以節浮費至知用車馬人夫應由順直分任備辦除分咨外理合附片具陳伏乞聖鑒訓示謹奏奉硃批著照所請該衙門知道欽此 
 
 

Page 14

 
 
[光緒二十九年二月十三日京報全錄]  
　　宫門抄諭旨均已錄前○滇撫林奏恭報抵滇接印日期摺○陜西臬司許奏陳請陛見摺○大臣載等奏請撥銀兩恭辦要差摺○桂撫王奏援案推廣捐輸摺○盛京將軍增奏道員因病出缺遴員接署請旨迅賜間放摺 
頭品頂戴雲南巡撫臣林紹年跪奏爲恭報微臣抵滇任事日期恭謝天恩仰祈聖鑒董竊臣欽奉恩命補授雲南巡撫當卽遵旨入京仰蒙召見三次訓誨周詳莫名欽感陛辭後旋即起程兹于十一月十九日行抵雲南省城廿一日准兼署撫臣魏光　派員將巡撫關防曁王命旗牌文卷書籍齎送前來臣當卽望闕謝恩祗領任事伏念臣性質迂庸過蒙寵遇涓埃未報競惕　深查雲南居邊徼要區巡撫爲封疆重寄時艱方亟何以紓宵旰之憂風氣未開何以裕富强之計游氛正熾剿外匪必先靖内奸强敵爲　重邦交尤難忘夙備舉凡察吏安民興學勸農諸大政亦皆一時難緩之要圖檮昧如臣深欋弗克勝任臣惟有恪遵聖訓殫竭愚誠盡心力所能爲置怨嫌於不避隨時會商督臣認眞經理冀仰答高厚鴻兹于萬一所有微臣抵滇任事是期并感激下忱謹恭摺叩謝天恩伏乞皇太后皇上聖鑒再臣經過地方均年榖順成民情安謐合併陳明謹奏奉硃批知道了欽此 
新授陜西按察使臣許涵度跪奏爲叩謝天恩陳請陛見恭摺仰祈聖鑒事竊臣於光緒二十八年九月二十六日恭承簡命補授湖北鹽法道當經赴闕謝恩荷蒙召見二次訓誨周詳莫名欽感並陳明假道山東省親陛辭之後遵卽出京於十二月二十五日行抵濟南方擬束裝赴鄂恭閱邸鈔奉旨陜西按察使著許涵度補授聞命自天感悚無地伏念臣畿輔下士樗櫟寒儒讀書倖捷夫南宫出仕備員於西晉歴官牧令旣百里之久膺謬薦循良許一麾而出守監司尋晉藩篆兼權繼移巡備於延榆龍光幸接復得陳情以回籍馬蠶親封屢沐高厚之施未効涓埃之報感深鰲戴愧結蟻忱兹復仰荷温綸俾陳臬事受恩愈重圖報愈難况長安當饑歉之餘臬司爲刑名所匯安良除暴貴寛猛之兼施大法小廉宜激揚之有術如臣檮昧深欋弗勝惟有叩請陛見躬聆聖訓俾有遵循勉圖報稱所有微臣感激下忱理合恭摺叩謝天恩伏乞皇太后皇上聖鑒再此摺係借用山東臬司印信拜發合併聲明謹奏奉硃批著來見欽此 
奴才載潤全榮慶福跪奏爲恭辦要差遵案請撥銀兩以濟急需恭摺具奏仰祈聖鑒事竊奴才等恭閱邸鈔光緒二十九年正月初三日奉上諭朕親奉慈禧端佑康頤昭豫莊誠壽恭欽獻崇熙皇太后懿旨祇謁西陵於三月初八日啓鑾著各該衙門　謹預備其由京啓鑾及經過地方一切務從簡省等因欽此奴才等跪讀之下自應欽遵敬謹辦理案查光緒十三年恭辦謁陵大差廣恩庫無欵可籌曾經照案由直隸藩庫撥銀一萬兩又指安州等六州縣新案租銀借撥銀三千兩均蒙允准在案今本年三月皇上恭奉皇太后祇謁西陵所有陵寢急修地面並一切工作以及辦買物料均經早爲恭備惟上届光緒十三年應行辦買各物尙有同　十三年存儲之件此次自經庚子之變均應一律添置現在銀價日微每兩僅易制錢一千一百餘文較光緖十三年銀價每兩少易制錢五百餘文卽以銀價而論已减去三分之一又兼市面蕭條諸物翔貴今昔情形已有不同况安州等六州縣新案租銀已於上年奏由藩庫借撥廣恩　歲入各欵均有停緩開放常例各項不敷尙多兹値恭辦要差寔係無欵可籌奴才等查照成案除將各屬備差領欵切實删减外所有經　處所工程遵奉懿旨悉從簡省惟有仰懇天恩俯准仍由直隷藩庫籌欵銀一萬兩以濟要需應請飭下直隷督臣轉飭藩司務於正月内照數委解奴才衙門以資應用差竣歸入廣恩庫年例奏銷謹繕摺陳奏伏乞皇太后皇上聖鑒訓示謹奏奉硃批著袁世凱酌撥交載潤等撙節支用欽此 
頭品頂戴廣西巡撫臣王之春跪奏爲賑捐開辦後並無收欵水旱兵災待用甚急援案請推廣捐輸以期踴躍恭摺仰祈聖鑒事竊臣前以廣西水旱成災小民蕩析離居奏懇天恩開辦賑捐附入廣東捐局合辦奉旨允准在案嗣准署兩廣督臣德壽署廣東撫臣李興銳咨開兩省各設局收捐由東藩司刊發實收東省實收編用東字西省實收編用西字所收捐欵按奏定章程東西分佔等因並據廣東藩司丁體常將編就西字號實收呈送前來臣當卽札飭藩司在桂林省城設局開辦並派員分投勸捐計自開辦以來已逾兩月各捐生觀望不前以致涓滴無收而西省災黎遍野盜賊縱横岌岌情形不可終日臣雖經籌欵購米賑糶並督師將内地各匪剿除大半而賑濟之欵易竭飢民之變難防夙夜焦勞罔知所措查廣西本係瘠區卽在承平之時豐稔之歲已屬入不敷出全恃鄰省恊餉近年各省恊辦寥寥而邊餉每年需五十萬金甲午之後每年添償欵十五萬金庚子之後每年添償欵三十萬金加以鎊價平色匯水等項每年又不下十萬金本年加之以師旅因之以饑饉籌防籌賑在在需資入者祗有此數出者增至倍蓰且地方未靖耕種者少錢糧旣難徵收道塗多梗商賈不通釐稅亦大减色臣猥以庸材膺以重寄抵任數月百計經營無米爲炊實已筋疲力盡欲再求博濟則天府匱乏未敢貽君父之憂欲乞糴鄰封則窘迫同情亦難爲江河之潤現聞山東河工需欵奏准開辦賑捐經部議覆將常例項下免補本班分發指省等七項均准由山東收捐查山東現當無事僅止河工需賑而廣西則全省糜爛地方之瘠苦禍患之迭興籌欵較山東爲更急合無仰懇天恩俯准援案將免補本班等七項捐輸由廣西一體收捐以資賑撫出自逾格鴻慈如蒙兪允再由臣分别咨行遵辦庶義漿仁粟殊恩廣被於閭閻戢干槖弓兵氣光銷爲日月臣無任迫切待命之至謹繕摺具陳伏乞皇太后皇上聖鑒訓示謹奏奉硃批著照所請户部知道欽此 
奴才增祺玉恒跪奏爲道員因病出缺遴員接署請旨迅賜簡放以重職守恭摺仰祈隔鑒事竊據署錦州府知府查富璣詳據奉錦山海關兵備道家人徐順呈稱家主山海關道明保係滿洲廂黄旗明惠佐領下人光緒二十四年正月十四日奉上諭奉天奉錦山海關兵備道兼按察使銜著明保調補欽此六月初八日到任二十六年七月因營口被俄人佔踞移駐錦州上年十月因公進省回錦後感受風寒醫治罔效兹於二十九年正月初二日因病出缺等懚呈由該署府轉請奏咨前來奴才等查奉錦山海關兵備道駐紥營口管理營務經徵常洋各稅承辦中外交涉責任綦重加以俄兵退地在卽彈壓稽徵事務正在吃緊兹據報該道明保因病出缺亟應遴員先往接署以免貽誤查向章該道出缺由奉直兩省輪飭署理此次應輪直隷委署惟時事孔亟未便久懸查有交涉總局總辦留奉候補道李席珍才具優長辦事穩練堪以暫行先往接署至奉錦山海關兵備道係屬請旨之缺並乞迅賜簡放以重職守除檄委飭遵並分咨政務處外務部吏部旗籍曁直隷總督查照外所有道員因病出缺遴員接署緣由理合恭摺具陳伏乞皇太后皇上聖鑒訓示謹奏奉硃批叧有旨欽此 
 
