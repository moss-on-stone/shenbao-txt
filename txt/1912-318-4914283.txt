# 1912 - 318 - 4914283

 

Page 1

 
 
社論 
[虚金本位制（二）] [  警眼]  
　　實行之法及其原理 
　　採虚金本位之國其實行之方法如何可略言之凡有欲買金貨國之匯兌者其金匯兌依預定之比例由特定之銀行賣出賣出之金額以銀貨支付之不使之流通暫爲保管至其匯兌在金貨國之外國以金付之其方法如何則有金匯兌本位之國恒在關係最深之外國就其金融巿塲之中心而置金準備金對之發出匯兌票持票往取即自其準備金中支付之者也售去此匯兌票而得有銀貨不再使之流通而保管之就其金額以内使貨幣之供給漸漸减少并騰貴利息下落物價以至有防遏輸入增加輸出之傾向焉此蓋於維持金匯兌本位有最重要之關係者也若使該銀貨即時流通於國内則銀貨之流通雖不减少而在外國之金準備金則必日趨於减少之一途此種本位制或將爲之破壞矣 
　　次則採用此本位制之國其國内流通之銀必適當於其經濟狀態於是有欲以金換銀者亦有自外國支付本國之欵者當此之時則在有金準備金之地以金貨買入向本國去之銀匯兌舉因其匯兌而得之金貨歸入在外國之金準備金使之增加其匯兌票到達本國則以銀貨支付於是昔日所保管之銀貨至此而復流通焉循是以行則在外國之金準備金不致減少本國之銀貨不至供過於求皆所以維持虚金本位之法也 
　　此制成立之根本的基礎在應用補助貨幣之原理廢止自由鑄造不特不能自由鑄造也并鑄造亦制限之卽一方具經濟社會所不可缺之貨幣即對於其所不可缺者其貨幣亦爲制限鑄造而不使供給過多則貨幣價値與生金分離而保有獨立之地位依供給制限之程度而有高低者也若欲鑄造發行貨幣超過於經濟社會必要以上則貨幣較其實質價値必見低落苟存於國内之金去外國而爲銀本位則虚金本位不能成立故制限銀貨之鑄造發行以其價値提高至實質價値以上使其增高之價値與金貨幣之間保有一定之比例憑其比例得以銀貨與金六換蓋國内以銀爲流通貨幣惟向外國之支付以金爲之者也彼國際複本位論者從貨幣需要之方向立論欲依國際間共同之作用而於金銀生金之間保一定之比例如此則有供給在需要以上之弊恐仍不能完全達其目的至虚金本位則注重於貨幣之供給而不一定金銀生金之比例但於銀貨幣與金貨幣之間定一定之比例而已且不以國際間共同行爲必要得純然現出一種新本位制度也是爲虚金本位發生之原理 
時評 
[蒙事中各省都督] [  無名]  
　　以武力解决蒙事斯言出諸都督之口以視其餘一般人爲有力也本省能籌餉若干出兵若干供給器械若干以聽中央之使如是言用武力以視其餘不談兵不及餉不問器械者爲有力也 
　　然余更進一言爲各省都督告者各省地面上之匪盜宜迅速削平之各省地方上之財政宜迅速籌備之二者旣定自足示本省兵餉之有力而後戰端一啓使舉國之人得全力向外無内顧之憂籌兵籌餉亦易爲力决不至日後有力不從心之感是則今日都督所尤宜注意者也 
譯論 
[論六國銀行團之目的（特續）] [  譯英倫地球報]  
　　六國銀團之目的旣無一不關緊要而實行破除壟斷政策使英國其他貿易團得在中國經營合於法律之經濟事業者逎又遭此最嚴厲最决意之反對葛氏之昧於事理實令人百思不得其故上星期四（十月二十四號）葛氏在下院宣稱彼深信外間所傳中國匯豐銀行德人勢力占據大半之說爲不足據然滙豐董事部之組織如何常人皆能灼知葛氏豈有不知者德華與滙豐兩銀行之關係至爲密切組織之分子英人占其七德人占其四則德國之有巨大資本投入也明矣且據外務次長宣稱滙豐銀行乃六國銀團英國唯一之代表然此惟外務部信之耳彼外相葛蕾及其僚屬從未嘗開誠布公告知大衆也惟滙豐銀行果爲英國唯一代表則其他之英國二銀行已被逼而屈伏於俄國　旗之下矣葛氏旣以滙豐銀行爲唯一之代表竭力拄　其壟斷政策方自詡爲得計孰意所謂六國銀行團者徒負六國之虚名其所得之借欵終須仰給於英法兩國之人民於是葛氏之政策益失信用有識者遂圖破壞此局俾英國人民得直接以金錢供輸中政府其經手之銀行且可藉此以獲完全之商業優先權而外務部執迷不悟極端反對亦可見其頑固矣 
　　夫六國銀團强行壟斷政策爲私利計前已言之矣然其目的亦各不同今敢直揭其　俾世人識其眞相 
　　英法二國志在經濟商業利益 
　　德美二國志在商業利益 
　　日本志在政治商業利益 
　　俄國志在政治利益（未完） 
 
 
 

Page 2

 
 
命令 
[十一月二十二日臨時大總統指令]  
　　令國務總理交通總長據該總理等呈稱現將交通部　任人員按照初任官等分别擬叙等語應卽照准此令 
　　令國務總理交通總長據該總理等呈稱交通次長馮元鼎擬按初任官叙二等語應卽照准此令 
[十一月十三日臨時大總統命令]  
　　現在五族聯合組織新邦務在體貼民情　宣德化使我五族共享共和之福前據綏遠城將軍張紹曾電呈烏蘭察布盟札薩克等來京以共和爲擾害蒙古抛棄佛敎破壞游牧請民國内務部嗣後關於飭令　行新政異怪各事件暫行停止等語查優待蒙回藏民族條件第七條蒙回藏原有之宗敎聽其信仰是宗敎申明信仰何有抛棄之事第二條保護原有私產是業申明保護何有破壞游牧之事又參議院議决公布待遇蒙古條例第一條中央對於蒙古行政機關不用殖民等字樣第二條各蒙古王公原有之管轄治理權一律照舊是皆重在維持蒙古原有權利何有擾害之事又原電該盟呈内指銷除藩屬名稱爲混亂蒙人種族一節查宣布共和法　申明聯合漢滿蒙回藏五大族爲中華民國名爲蒙族何有誣爲混亂至不用理藩字樣所以進爲平等免致待遇偏畸中央刻又復封達賴振興黃敎各呼圖克圖來京及助順者均加進封號優予禮賚蒙回王公之贊同共和者亦併優進爵秩民國優待蒙回藏各族崇重宗敎實有確徵無非欲同我太平安生樂業惟該盟原呈旣多有誤會自應赶爲宣播以釋羣疑即由國務院將優待蒙回藏各族條件待遇蒙古條例及復封達賴札賚各呼圖克圖優　各王公爵秩等公布命令譯成各體合璧文字刋刻頒發各旗各城榜示曉諭俾衆周知此令 
　　領參謀總長事黎元洪呈請任命覃流欽爲廣東軍司令部參謀長周鳳岐爲浙江第五軍參謀長董式廷爲直隷陸軍第一師參謀長何佩容爲直隷陸軍第二師參謀長兼駐保各軍參謀長孫宗先爲山東陸軍第五師參謀長袁華選爲江蘇陸軍第八師參謀長李煒章爲浙江陸軍第六師參謀長孔昭度爲廣東陸軍第一師參謀長李民甲爲廣東陸軍第二師參謀長易兆彬爲奉天陸軍第二十師參謀長高士儐爲吉林陸軍第二十三師參謀長應照准此令 
　　領參謀總長事黎元洪呈請任命陳其采爲江蘇陸軍測量局局長應照准此令 
　　司法總長許世英呈稱王逸毆傷汪彭年一案前經該管法庭按律判定徒刑八月罰金十元情罪本無可原惟王逸有功民國應否量予寛典出自特權等語本大總統依臨時約法第四十條特赦王逸免其執行卽由該部轉行遵照辦理此令 
　　直隷都督馮國璋呈已革深州直隷州知州續綿前唐山縣知縣鍾靈前景州知州覃晋鉌前署交河縣知縣葆勛前新城縣知縣孫天錦前衡水縣知縣金樹棠已故前署吳橋縣知縣蔡濟清已革彰雄縣知縣張允翰前署晋州知州何則賢欠解鉅欵任催罔聞應請飭奉天山東江蘇安徽浙江雲南各都督鑲紅旗滿洲都統將該員等各原籍家產查抄備抵孫天錦覃晋鉌　　開去底缺何則賢業已回籍並由安徽都督勒傳押送來直等　應卽照准此令 
[專電]  
　　北京電蒙人帶同俄兵佔買賣城電局經外交部要求俄使阻止俄使已允轉達昨忽覆云阻止一節礙難照辦現陸總長擬再嚴重交涉 
　　北京電直隷馮都督准陸軍部電令即調步兵兩營開往熱河駐防　 
　　北京電陸軍部接奉天張都督急電請速派得力軍隊來東駐紮中俄邊界以資捍衛 
　　北京電英法駐京公使昨日均晋謁大總統面商大借欵事宜 
　　北京電國民黨因魏宸組使和電招宋遯初來京主持黨務惟黨中某派頗有反對意 
　　北京電國光新聞因郭同提議查辦贛督李烈鈞違法案斥爲狗彘不食并詆贊成者爲狐羣狗黨郭等認爲妨害公務公然侮辱向地方檢察廳起訴請照刑法一百五十五條處徒刑及罰金 
　　南京電新簡江蘇民政長應德閎准於月初視事行署附設都督府内惟原有之民政司取銷改爲内務司 
　　南京電湖田委員沈家楨帶領兵隊圍鬨銅由民政署地方憤激已電都督核示 
　　南京電洪承點呈請辭職程都督慰留未允 
　　南京電第八師現有拔隊赴蒙消息 
　　南京電審計處昨電程都督現委託財政視察員先將八月以前决算數列册報告請轉飭所屬以資接洽 
　　南京電程都督昨覆浙都督電溫處賑米前免特捐萬石即遵出省章程變通辦法此外别無免捐條例三倉總董來錫購米四萬石希仍飭遵章完納 
　　杭州電浙省征庫第二旅已定以二十二二十三兩團内炮馬各一營工輜各兩家隊混合組織派葉頌清統帶餉械由浙自備俟中央命令即出發 
　　杭州電浙軍鎗彈僅省庫已儲九百餘萬顆足敷征庫之用現朱都督又派梁國威迅即採辦砲彈及機關鎗另組炸彈隊 
[特約路透電]  
　　北京電蒙藏事務局總裁喀喇沁親王昨晚設筵欵待外國新聞記者親王席間陳詞如下鄙人頃願將鄙見與全體蒙人公意爲諸君約略陳之當共和告成之際蒙古聯合會向政府提出請願求政府優待蒙人保全蒙古之土地宗敎與世襲三項權利當時參議院曾將此項請願載諸約法特别條欵九條之内在蒙人原深知蒙古仍當爲中國之土地也庫倫亂事發生實由於中國辦事長官之暴戾呼圖克圖因此啣恨遂思脫離中國覊　自建一純全君主國更有� 
少數蒙王推波助澜此外蒙宣告獨立與驅逐華官所由來也俄國乘此時機遂煽惑蒙人且藉口保護蒙人竟允爲蒙古籌集欵項供給軍火惟蒙古王公多數反對俄庫條約其贊成之小數亦爲俄國所迫脅不得不然耳總之俄庫條約損失蒙古領士侵害蒙人自由此吾人所以不得不一德一心極端以圖取銷者也那彥圖謂呼圖克圖現在竭力禁遏蒙人之反對俄庫條約故凡反對之人卽遭虐待甚且性命不保札薩克圖汗親王業已毒斃某親王已在戈壁沙漠處死又一親王則已褫去爵位幽禁囹圄彼呼圖克圖雖橫暴如彼而蒙人之對於俄庫協約除兩親王兩公爵外直無一人眞意表示賛成也 
要聞 
[蒙事之過去未來] [  駐京訪員羽公]  
　　俄蒙協約之過去 
　　中俄協約之未來 
　　俄蒙協約發現後京中異常震動茲詳記各方面之情形藉知外交上曲折兼以察號稱政客者之心理焉不加褒贬專記事實記者雅不欲隨俗以陷於黨爭之漩渦也　 
　　㈠政黨之眼光不同（甲）民主黨甫經成立與時局無歷史可言主持者意態縱橫富於理想且重要人物遠處上海與京中政局最近消息不免有所隔閡而其主張則最爲激烈先擬電通告全國數政府十大罪訪問共和國民兩黨請求同意并竭力主張彈劾政府請總統另行組織内閣 
　　（乙）共和黨意亦非常憤激從前政府提出梁如浩爲外交總長時本主反對卒因國民黨之擁護而通過今對於政府之因循遺誤亟謀有以振刷之見民主黨之擬電通告各省甚表同情冀以激厲民氣知注重於監督中央并爲外交之後援對於彈劾一節尙須磋議經某日該黨參議員討論會之議决謂總統用人不當而參議院實通過之亦應負相當之責任値茲外患吃緊之時不宜輕易動搖内閣如彈劾案通過必又陷於無政府之地其危險更甚前日趙總理宣言必盡力挽救應待觀後效惟梁如浩應請政府懲辦云云遂謝絶民主黨彈劾之請求而僅與連名發電　　（丙）國民黨認定現政府爲國民黨之政黨内閣故力持擁護主義民主黨擬電得共和黨同意後往商國民黨國民黨答云須再商議遂未得要領數日内態度異常冷靜即其機關報對於此事不發何等議論 
　　（丁）統一黨不甚與他黨接洽大有孤芳自賞之意僅標示二語曰對於政府主維持對於解决協約主用兵 
　　甲乙丙三黨對於政府已有發表之意思對外則並無定見但云以外交爲海陸軍之後援而實行方法則盡委任於政府 
　　以上所述苟深知各黨主持人之性質則其所主張不必俟具發表卽可代爲宣言記者即一人也　　㈡政府之布告政府布告云者卽總統與總理苦口辯明之意也大略說明對俄交涉之曆史發源於前清當總統在前清内閣總理任内時亦曾主張擱置不理迨民國新政府成立後察其情形即力主逕與俄使開議而國務院中惟趙總理一人贊成開議其餘皆反對蓋仍主擱置不理之四字也迨陸君徵祥任外交總長欲就俄政府所要求三條與俄使磋商其所預備之意大約謂中國在蒙古不再添駐兵隊倘遇蒙古内亂仍須派兵平定亂平即撤退所派官吏除向有之辦事大臣外不再添派開墾移民政府本無此意但民間有自由經營者政府不能禁阻等語極爲總統所許可方欲請法國駐京公使爲居間調停之人忽參議院與陸君大爲難陸君不安於位遂爾辭職梁如浩接任本爲各公使所不禮復欲沿陸君舊例令各公使先往謁晤各使益憤對俄交涉遂無提議之機梁且不願開議者也雖陸君暗中仍爲畫策卒歸無效俄使一面宣言中國外交部如此相待無異斷絶國交一面遂自由行動而協約之照會赫然出現矣梁知事不了卽效唐紹儀故智留一辭職書而孑身潛行赴津總統乃再任命陸君任外交參議院對於前所攻擊之人居然又以七十二票之多數通過陸君再長外交之信息傳至外交團法使首先歡躍亟往訪問陸君重伸調停之議陸君允之并致謝其扶持之誼一面復電告俄外相沙氏謂陸某復任外交云云於是氣象爲之一變雖其結果如何不可得而知然陸君之丰采足見一班忽焉免職忽焉復任如此僕僕誰實爲之共和黨曾推員謁趙總理詢外交上近狀趙云自法公使出而調停後我國政府卽開出三項條件（第一）今茲交涉專在庫倫一隅非但與蒙古全體無涉并與外蒙無涉（第二）將來解决方法以不損中國主權并不侵害中國領土爲限（第三）俟俄政府承認以上二條後即就俄政府所要求之三條開議近得俄使復音於第一條已確實承認第二條尙在磋商無論如何非得其承認决不與之開議云云其言敦篤頗有能負責任之氣槪 
　　㈢輿論之激昂國民派之報紙俱取冷靜態度大致主引責成政府收拾而最後解决之法則在兵力共和派報紙則主張注重外交不用虚聲恫嚇至國務員除梁如浩應請政府懲辦外他員應暫予維持以觀後效偶有一二家表同情於民主黨者則措詞稍稍激烈别有少年中國乾爲每周發行之報專事攻擊自總統至政客無一免者觀其所登廣告意氣飛揚不可一世按諸實際無絲毫辦法蓋立於純粹國民之地位不負責任宜其爲放言高論亦立國所應有者也又有中央革命黨排斥著名立憲黨後因過於刺目又改稱根本改革團波譎雲詭竟至此極國家有故一般號稱政客者率視爲一種機會爭相利用如國民黨即以此爲交結政府之機會共和黨卽以此爲表明非盲從政府之機會民主黨則以此爲初成立自露頭角之機會統一黨云云僅爲老僧常談嗚呼國事至此各政黨猶各視爲一種機會求一赤心爲國者而不可得吾益不得不崇拜陸君徵祥之爲人矣陸君再長外交之前一日有人訪問其是否就任陸君云但得總統提出參議院通過必立刻到任已將禮服預備專候命下去年在俄時曾發六電贊成共和今民國成立人民未見秋毫之益已負邱山之累追原禍始能無媿憤苟一息尙存必爲國家盡力効忠若總統與參議院有意屏絶杜我效忠之門尙思以個人資格爲國家求得絲毫之益迨盡力後仍無益於國家我心亦覺可以自安若欲身避政治之衝免受攻擊則不知國危以後對外受辱不分孰負責任孰不負責任一律爲他人之奴隸牛馬毫無區别僅於同國人爾我之間第其彼此而已苟爲同國 
 
 
 

Page 3

 
 
父兄子弟屈責數語何足介意更何怨懟之可言若彼功成身退之偉人可望不可即本非我等所敢希望者也云云記者聞之覺我國尙有如陸君之完全人格道之高尙胸襟之光明愛國之眞摰爲不多矣　　㈣結果之預言俄蒙問題我國無實力以爲最後之解决征蒙固綽有餘裕而與俄開戰恐尙非政府今日之意照我國政府依法公使調停所提出之三條其第一二條果得俄政府之承認在政府已視爲可與俄使接商彼所要求三項之時諒其結果亦如藏事先例由俄蒙協約改而爲中俄恊約將來國際上發生主權與宗主權之問題記者於五十日前曾發此議聞者以爲不祥之談今則求如此不祥之談爲圓滿之結果使二三月前即與商議允其不再如何云云恐一般社會不知如何攻擊今决裂後再行挽回至前所擬議之程度一般社會或將易攻擊而爲讚美尙何是非之可言以極短之眼光察極廣漠之政治現狀宜其令國務員養成一種不求有功先求無過之習慣國事敗壞於隱微之間不可勝言矣 
[大總統與庫蒙往來要電]  
　　庫倫獨立後大總統屢電活佛勸其取消獨立不意蒙人愚蠢始終不司前來三電不悛益堅亦足以見其愚蠢之一般也茲將往來各電照錄如下 
[甲總統披瀝熱忱]  
　　電一外蒙同爲中華发族數百年來儼如一家現在時局呫危邊事日　萬無可分之理貴喇嘛慈愛羣生宅心公博用特詳述利害以免悞會各洲獨立之國必其人民財賦兵力政治皆自主乃可成一國而有爲人所吞噬蒙古地面雖廣人數過少合各蒙計之尙不如内地一小省之數以蒙民生計窘迫財賦所入至微外蒙壯丁日求一飽尙不可得今乃欲責令出設官養兵購械諸費不背畔則塡溝壑何所取給若惜之於人則太阿　持必至喧賓奪主又自奉黃敎以來好生忌殺已成天性各部箭丁祗知騎射刀矛尙不能備何論於砲欲議攻戰必無可恃政治則沿貴族之制行政司法以較各洲强國萬無可企更難自立且各蒙並未盡能從服貴喇嘛威令所及者僅圖車三音三部且聞尙未盡服閱時稍久人怨　　大衆離心雖侮何及試問百年以來凡近於蒙古而不隷中國蒙回各部有自存者否　不爲人鄒　者否各蒙與漢境唇齒相依猶堂　之於庭户合則兩利離則兩傷今論全國力量足可以化外蒙之貧弱爲富强置於安全之域舊日苛政當此新基創始自必力爲掃除此外各有要求但能取消獨立皆可商酌貴喇嘛識見　達必能審擇禍福切弗惑於邪說貽外蒙無窮之禍竭誠致告即希見復大總統袁叩 
　　電二電悉貴喇嘛慈愛羣生維持大局之苦衷辱獎譽殊深感愧近年邊吏不　虐我蒙氓以致羣怨沸騰激　獨立此等情狀内地胥同貴喇嘛之歉忱固國人所共諒刻下國體確定蒙漢一家必須合力以圖新基方能鞏固來電操縱一節深知歸重中央不欲戀無謂之虚名賈漢蒙以實禍致人坐敗其利天地聖佛實鑒此心今聯合五族組織新邦本大總統與貴喇嘛在一身如手足在一室如弟昆利害休戚皆所與共但使竭誠相待無不可以商榷何必勞人干涉致失主權前此各省怨苦虐政多告獨立自共和宣布全已取消蓋皆不忍人民塗炭之心而無爭地爭城之私見來電詞旨尤愜鄙懷務望大擴慈心熟觀時局刻日取消獨立仍與内地聯爲一國則危機可泯邦本可固國民對於貴喇嘛同深感戴必當優爲待遇卽各王公及他項人員等必一體優待此後一切政治更須博訪輿情詳爲規定有以大饜蒙族保安之希望而進大同之化共各幸福共各無涯量否則鬩墻不已禍及全國將有同爲奴隷之悔以貴喇嘛之明智仁愛當必不出此也至蒙古與内地合則兩利分則兩傷前電已痛言之所有應行商榷各節電内未能盡達者已派專員前往庫倫趨謁駐錦面罄衷曲商議一切到時切希賜晤至所企禱仍望見復大總統袁 
[乙庫蒙執迷不悟]  
　　電一我外蒙古因被清國官吏虐待不堪其苦客歲陽月初旬公議保種保敎保全領土大衆起義辭却清國宣布獨立冬月初九共戴活佛尊爲君主國號蒙古朔方江山土地業已収歸原主保全布告中外諒已早達鈞聰前接南京來電始悉大清帝已辭政統治之權歸諸全國曷勝慶幸且稔尊意欲以天下爲一家中國爲一人允超聖哲民胞物與志在四方欽佩莫名理宜合力前進以表同情惟緣蒙漢異風異敎言語文字俱各不同天涯地角兩不相及矧我蒙古被清愚弄二百餘年知識風氣迄未開通如以頑固之蒙人與最文明之漢民同居一室誠恐彼此生衅致滋衝突貽譏五洲自應講信修睦結爲隣邦各安疆土以圖保全再華商之在吾國僑居營生者實繁有徒自逐貪官汚吏出諸境外宣告自主後姑念南北交易有年准如該商民等所請暫予緩征稅捐以示體恤矣所議華商流民邊疆等事如邀隣國出爲保證方克兩有裨益再四　酌總不如各討方便以重邦交之爲妙也特此電達蒙古國内閣大臣叩松 
　　電二景仰仁聲非伊朝夕頃承電示諄諄告誡感愧莫名客冬外蒙祗以時勢危迫宣告獨立共推本哲布尊丹巴喇麻爲蒙古國君主當經力辭未獲不得已而俯順輿情已允其請卽受其禮佈告中外良用歉然外蒙此次起義本爲保種保敎保全領土起見並非别有希冀亦非惑於邪說實困於虐政耳所謂外蒙人數過少貧弱已極並不知兵難期立國均屬實情足徵大總統策裕轉危爲安德足輔世長民秦境高懸無微不至欽佩奚如至禍福利害惟仰貴大總統曲體與否倘荷玉成俾　勤修内政敦睦外交妥籌邊防鞏固國基則不惟外蒙行以保全卽中國亦無北顧之憂矣本喇嘛生雖不敏亦知處鄰之道　在樂天畏天言念及此殊深翹企如云殺人盈城盈野率土地而食人肉仁者不爲文明大國亦不忍言此實外蒙　處絶域逼近鄰邦勢如累卵四無强伯倘有不虞必爲台灣朝鮮之續中國遠隔　海鞭張莫及軍民雖衆恐將無所用之此我外蒙間於列强進退惟谷乃不自立難脫　囊之實在情形也本喇嘛視舍獨立猶棄　屣惟於清帝辭政以前業經自主佈告中外起滅何能自由如果欲令乃爾請卽商諸隣邦杜絶異議是荷方今時勢外蒙之存亡在公之操縱操之過嚴不潰即溢則何異於爲叢毆爵尙希菩心佛力大施汲引玉成此舉以免羣生溝壑之憂即造萬世無量之福幸何如之大局攸關用敢冐昧下陳仍祈不棄時飭指南俾免隕戛是所至禱肅此電復蒙古國君主哲布尊丹巴喇嘛通叩 
　　電三貴大總統量涵大海聯合五族創建共和新基大爲中外所景仰惟我蒙旗遭此競爭時代處此危險邊境所有一切究與他　迥不相同其中委曲不待細陳諒在洞鑒勞人干涉有碍主權吾雖不敏略知梗槪祇以時勢所迫不得不如此耳否則鹿死誰手尙難逆料再四思維與其專員來庫徒事跋涉莫若介紹隣使商確一切之爲愈也鄙意如斯未識尊懷若何蒙古君主哲布尊丹巴喇嘛叩 
[應德閎簡任江蘇民政長之原因]  
　　江蘇實行軍民分治已簡應德閎爲民政長備誌前報專電茲番此事發生於江蘇省議會議長張寒議員楊廷棟公民陳陶怡雷奮孟森等日前公呈國務院詳論蘇省以前不能不軍民合治此後萬不能不軍民分治並詳述程都督德政治事過勞以至衰病侵尋請政府速簡賢能充任民政長大總統閱呈後卽詢該省某某重要人等意見定計簡應德閎任江蘇民政長云 
[雜評一]  
　　蒙人所不慊於政府而　斷爲口實者惟前清創議之移民開墾與改建行省兩事夫改建行省之說在蒙人亦知非旦夕所可舉行彼所切切然引以爲憂者惟移以開墾耳 
　　以蒙人之代業畜牧寢氈食酪誠無所事於開墾而尤不願移民開墾以侵奪其牧場故日者東蒙古王公曾議亦以此爲要求之條件然游牧之風尙圖騰社會本不適存於天演而棄地不耕坐使生齒日繁而食息不廣更無異自蹙其生事故自淺近言之移民開墾似足以奪蒙人之生計而自永久計言之則此舉固在有益於蒙人耳 
　　今爲政府計宜一方面宣言不再移民開墾以平蒙人之恐慌而一方面則勸告蒙古王公曉以開墾之利益卽由各蒙族自行招集内地人民入敎蒙民耕作以裕蒙人之生計生事旣足數　易興而言　改省而後議　　 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[白晝盜刦亭林全鎭之駭聞]  
　　亭林爲華亭首鎭在歇浦以南煙火萬家舖户林立該鎭南街尤爲全巿之中心點詎本月二十三號下午突有劇盜四百餘名從荷花橋登岸直撲警局鳴鎗擊傷巡士兩名餘警竄逃乃將快鎗十八桿掠奪遂分　扼守各要隘阻截行路然後自眉豐典當起連刧南義順　貨舖天祥衣莊正大燭店劉正茂紙舖茂昌泰雜貨店　著名巨舖槪被刦掠南街一帶至孟溪橋止無一瓦全者自一鐘起至四鐘尙未撤手盜匪摀局時警務分所長陳君巨清適在局聞警從後户逸出馳至農家　乘肩輿先來本郡報告在途遙聞鎗聲不絶民政署檢察廳連得急報三次飛請葆安水師沈統領適統領預得西鄕不靖之信（偵探隊報梟匪欲刦楓涇水軍之槍械）已於今晨親帶師船駛往江浙接界處邏緝乃四水師公署人員就水師五營中抽調三十號飛派第五營帮帶王壽江君於五鐘時趕往拏捕檢察廳亦借撥師船七號定於明日黎明由檢察官陳芝昌君率往踏勘聞盜黨半係裁撤之兵冬令被裁爲　饖 
寒驅亦不得已鋋而走險臨去尤揚言某日某日須刧某某二鎭可駭也 
[蘇城組織急賑會]  
　　蘇城往年冬令城内外各善堂及慈善家相率集資或發米票或設粥廠按段分給以惠貧民本年因經費難籌暫行停辦然自上年光復以來巿面凋敝各工匠之失業者不知凡幾啼飢號寒實屬令人不忍目睹茲經城紳潘濟之尤鼎甫羅煥章吳研　陸靜涵諸君發起組織蘇省急賑會由閶門外永善堂擔任調查義務刻已開辦聞其經濟由都督撥欵二萬二千元蘇地商會募捐六千元上海急賑會撥欵二萬元共籌得洋五萬元暫存順康莊洪少　君處惟該會並不出外募捐如有助捐者送順康莊掣取收條前經開會議决標本兼治辦法以二萬元辦急賑一萬元辦棉衣爲急則治標之計另提二萬元籌備開辦工廠爲根本解决之法茲將各種手續錄下 
　　調查手續就城内劃分六區委派妥員分區調查所塡之册極爲詳細除姓名年歲職業人口外更分寡孤獨病殘產凶并分極貧次貧兩等内更有隱貧户以免覆查俾顧金體面至調查員不令經手發欵藉避嫌疑 
　　户口數目總計城内極貧者六千八百三十口次貧者七千七百六十八口極貧每口給大洋一元小洋六角小口給小洋八角次貧每口給大洋一元小口給小洋六角以上　數係上星期調查之數刻尙有陸續補報者不在其列 
　　給欵地點共分六處由各户憑票支取陰曆本月初六初七發給閶路在天庫前火神廟内初八初九發給齊路在北街天后宮内初十發給婁路在二門口昌善局内十一日發給葑路在十全街襄王廟内十二日發給胥路在吳縣學内十三日發給盤路在糾察司廟内 
　　善後方法賑欵發齊後造册四份一存本會一送本城商會一送民政長一送上海急賑會至棉衣一項即當繼續辦理惟另提二萬元擬開辦貧民工場現已預備派員調查貧户造册預定組織第三貧民工場云 
[贛垣之風聲鶴唳]  
　　贛省警視廳總監陳廷訓君於本月十八號夜間接到偵探報告洪會匪在府學内聚衆開秘密會議預備勾結軍隊約期起事當經陳總監密電李督下令戒嚴加派兵警荷槍上彈巡邏街道以保治安一時兵馬倉竽通宵達旦商民疑亂頗形恐慌惟匪犯陳福庭因在陳家橋地方放火謀亂業經警察拘獲供認不諱仍在警廳拘禁該廳誠恐匪徒暗謀刧獄特添警士防範拘留所圍牆頗爲嚴密直至次日午間禀明都督選派幹警荷槍上彈將陳福庭提案加釘鐐銬移坐土車由警荷槍圍送軍事執法處長廖伯琅驗收復訊呈請懲辦以昭烔戒而寒匪胆聞李督擬俟王鐵珊上將離贛後即將陳犯提案槍斃云 
[李都督電呈財政規畫]  
　　李都督電云北京財政部鈞鑒查贛省向例年解洋賠欵銀二百九十五萬餘兩京餉銀九十九萬餘兩協餉銀六十萬兩左右合計已佔歲入十之七八餘爲本省養兵行政等費用途浩繁不敷甚鉅前清攤派解款本失其平昔年督撫祗知見好中央誰復爲民請命故稱貸了解以致負債纍纍光復後兵費驟增加以灾歉頻仍收入頓減出入相衡尙多不敷誠以中央同處困難未敢告急鈞部綜攬財權藎籌碩畫諒必通盤籌計酌盈劑虚因各省之能力定支配之多寡均其担負俾易爲力烈鈞前於寒電詳陳以請應俟鈞部改正自常勉力籌解此時未便率行估計致碍預算計畫愚昧之見尙希鑒察贛都督李烈鈞印 
　　又電云北京財政部鈞鑒查丁征爲全國直接普及之稅源尤爲供給各項行政經費之原素尊電謂整理之法以愼擇官吏明定考成爲方針碩畫鴻謀洵爲正本探源之論欽佩無量伏查贛省歲入以丁征兩端爲大宗綜覈預算幾逾收入歲額之半光復之初羣情觀望徵解各欵甚覺寥寥嗣經督飭財政司等頒發文告懲勸兼施各縣徵收正雜各欵並釐訂月清月欵之法詳定章程嚴行比較任用地方官吏尤兢兢致意愼選賢能以故數月以來徵收漸有起色循此以往似不難恢復舊觀惟是本年六月後災祲迭告如九南廣饒撫建各府屬始遭水患繼患風災田舍墟堤冲决無算以致哀鴻　野潢目瘡痍其影響於收入者良非淺鮮現經令飭各縣詳加履勘已被災者量予緩徵妥爲安輯未被災者飭仍照常納課藉裕正供當此財政奇絀之秋自當整飭進行以副厪注謹此電聞贛都督李烈鈞印 
[浙都督安内禦外政策]  
　　征蒙議起浙都督朱介人君深維外患方殷内治尤亟昨特通令各防營統領各縣知事各警察法院統捐局長官等毖後懲前及時振作丁寗告誡意至深長茲將原文錄左 
　　照得内政不修外侮曷禦欲求於對外之不撓不折一往無前非先於對内之自固自完無以善後根柢不厚則枝幹不强也淵源不深則河流不巨也民國初建瞬息逾年内部雖曰粗安列邦尙未承認滿蒙之風雲正烈衛藏之鋒鏑方張匪盜之蔓延時虞癰潰庫帑之匱乏屢告炊空重以朋黨交爭偏灾迭遘大有風雨漂搖之勢誰爲中流砥柱之人蒿目萬方拊心三歎昨接外交部初九夜電俄蒙恊約乃復告成顯侵領土之權陰破和平之局悖公蔑理包禍藏奸恥辱難忍乎須臾危亡將見乎旦夕仰天斫地憂憤交并生死在所必爭緩急不容稍誤當經電請外交參謀陸軍部一面嚴重交涉以爲正當之談判一面謿畫戰事以爲最後之助援並通告各省都督恊力齊心同　撻伐本省所屬各軍隊亦已令飭準備一切俟得中央命令即行出發惟是分兵遠出腹地空虚伏莽因而生心外人勢將藉口倘加干涉何以爲辭其或慮者一浙省財力久苦因窮師旅旣興餉需孔亟賦稅之徵收稍滯軍費之接濟將窮其可慮者二然治盜理財均關内政内政明而後民志定民志定而後民心安民心安而後民生裕夫至於民生裕而後盜不治而治財不理而理矣是以整飭内政實爲急務嚴紀律勤緝捕此各防營統領之責也守官常通民隱此各縣知事之責也明聽斷愼刑罰此各法院長之責也詰奸宄衛閭閻此各警察署長之責也恤商情清弊　此各統捐局長之責也倘能各負責任振刷精神勵志圖强和衷共濟少一分匪亂卽寛一分兵力多一分財賦即增一分餉源紓内顧之憂壯行軍之勢俾我軍隊征服屬土抵拒强鄰迅奏睿功盡湔夙恥豈非千載一時之盛耶如其不然因循苟安虚夸粉飾浮躁僨事貪墨蠧財圖權利而競爭肆意氣而傾軋玩縱而釀盜患姑息以養奸邪勢必至喪亂洊臻轉輸弗繼失統治之能力誤軍事之機宜表裏交攻腹心俱潰不獨禍敗立致抑且破裂堪虞是因救危而征蒙反因征蒙而愈危使同胞作印度之奴陷中國於波蘭之境言念及此能無悲懼本都督　衡時局听夕焦思特布公誠願相勉勗該長官等其各臥薪嘗膽革故鼎新磨濯汙風袪除積習勿悍然無顧勿視爲空言務以國利民福爲前提求亡保存爲職志本都督有所闕失該長官等儘可直言母隱該長官等倘或玩誤本都督亦惟執法以隨也爲此通令仰即一體遵照切切此令 
[浙省組織保蒙恊會]  
　　浙人組織之保蒙協會於二十三日下午一時在國民分所開會到者約近三千人首由張心蕪君報告宗旨次公推杭君辛齋爲臨時主席次即討論會章略有修改大致以本會爲補助機關顧名思義應先從狹義入手庶辦事方有著落至會員資格必以不犯消極資格者爲限次公推俞丹屏君爲正會長蔣著卿杭辛齋爲副會長因俞君未到由蔣君先行登臺主席又公推程光甫趙漢卿邵振青朱隱青王卓夫諸君爲各股主席（照草案添總務一股）次討論進行方法適陳英士君由滬來杭登臺演說頗主張以穩健態度維持政府次朱隱青君登台演說謂大衆須有恒心又謂本會專邓統一主義一切辦法對於政府不可歧異即人民有同此宗旨者亦宜互相聯絡以求一致若人自爲謀此曰籌餉彼又曰籌餉以及另立義勇隊征蒙團等勢必無益而有損鄙人絶對不贊成云云語極懇切拍掌如雷至散會時已五句鐘矣 
[廣西光復紀念日之悲歡錄]  
　　本月七號爲廣西光復紀念日期南寗省城自都督府以及各衙署各局所各舖户等均各砌結榕門高樹國旗滿挂紀念燈籠自晨至晚砲聲不絶遊人如　晚上各燈齊點城廂内外五光十色照耀如同白晝都督府於早晨即行慶祝其後各軍隊及學生均整隊遊行街巿至初級女子學校由女敎員帶同各學生整隊遊街所披之白色通花領肩俱係各學生所自織者附城各鄉學校亦整隊來城遊行街巿河上水師亦於是午列隊遊河是晚高等小學舉行提燈大會河上呼船户俱燈光燦爛各界放假三天笙歌達日可謂極一時之盛矣 
　　南寗省城因光復紀念日蒼西門浙江鄉祠連日接演梨園同申慶祝不料於九號下午二時不戒火致召焚如當時看戲者人山人海一聞警報各自逃生當塲被人推倒踐踏斃命者男子四人受重偒舁回家内始斃命者一人婦人一人小孩三人細百尙有重傷者十餘人生死未卜查失火之由因邕城向例唱戲喝釆者必燃放紙炮故是日因看戲燃放紙砲適戲臺兩邊係隔壁之富文堂老書坊租爲棧房寄放書板書紙黑煙等在内因砲紙飛入遂至失火且該祠戲臺係在頭門故一經失愼將門封住人無去路致被慘斃至該戲班之衣物燃燒殆盡幸水龍衆多當卽救滅不致殃及街隣然該祠之頭門則已盡成灰燼矣 
[束鹿縣議長之怪狀]  
　　直隷束鹿縣議事會自去年成立以來議長李翰與縣知事宋嘉林狼狽爲奸是以兩年以來毫無興利除弊之善舉惟聞有苛歛橫征之惡聲而已本月十四日有議員温啓明等十三人在議場宣布李翰之罪狀提出否認議長理由書求衆表决李某不但不照章迥避且出五響手鎗以相恐嚇經旁聽者勸解暫且停會李翰亦自知孤立無援於停會後向知事處屈膝求援並找衆議員磕頭陪禮衆議員深明大體知此事非可以哀懇了者率皆閉門不納獨知事宋嘉林與李翰狼狽多年有心袒護遂於十五日開議時親逢到塲欲施其舊日官場壓制手叚不許議員表决此案議員等不受壓制咸與知事奮爭有參事員王錫慶者欲與　處按照章程陳述所見該知事一　怒氣無處發洩不管違章與否竟指揮李翰欲將參事員王錫慶退出且在黑板上大書參事員退出五字當時大觸參事會議員之怒野蠻知事鄙賤議長之聲閧騰滿室幸有學務總董馬玉麟警務長邊林蔭高等小學校長張冠卿三人居中調停未釀巨禍現該縣闔邑人民擬控告縣知事并驅逐縣　長如不能得美滿結果將以最終之手叚對待宋李云 
[漢口建築借欵合同（續）]  
　　第十款第一條乙面有發售比項公債券之權債券之式　及文字須由甲乙兩方面商議酌定然債票載中華民國副總統兼湖北都督黎元洪等字及其關防甲面之正式經理人與乙面之駐紐約或舊金山或倫敦之代表亦須簽字以昭信實第二條此項借債券如有遺失毁壞等情乙面須迅速通知甲面或甲面之經理人并在大有名望之新聞紙上登載廣告停止贖收此項債券假如若干日由乙面　定内仍未見出獲還則由甲面駐美之經理人重出所遺失或毁壞之債券交與乙面轉給失券之人凡關乎此等事之費用槪歸乙面擔負 
　　第十一欵凡關乎贖回此項債券及息票之欵項對於中華民國中央政府湖北政府及漢口巿街政府一槪免納稅捐日後所有征收稅有槪歸漢口巿街政府擔負每次所抽出之債及息票無論在敵國人或在友邦人之手亦無　時之治亂漢口街巿政府須一律償付 
　　第十二欵凡關係傳佈此項債欵之節章說略及償付本息之細　條件未經明載此合同者均歸乙面籌辦此合同簽字後乙面須迅速頒佈此項債欵之節章說略　 
　　第十三欵此項一百五十萬磅之英磅之債欵由乙面斟酌刋印躉數或叧數債券發售之價乙面得自由酌定在中華民國之華人與在美國之美人或僑居美國英國之他國人均可購買惟在中華民國之華人有優先之權利但必須於頒佈借欵簡章說略之前四日定買頒佈之期乙面於十四日前通知甲面此項借欵乙面以八六扣交付甲面發售債券之第一期限乙面於合同簽字定後一日宣佈 
　　第十四欵此項債欵乙面須照左表所指定期日在上海交與甲面之正式經理人由何銀行滙付須將甲乙兩方面會商議決决 
[交欵表]  
　　簽字後　五星期内　　　二十萬一磅 
　　交首次　欵後之第一月　十八萬二千磅 
　　交首次　欵後之第二月　十八萬二千磅 
　　交首次　欵後之第三月　十八萬二千磅 
　　交首次　欵後之第四月　十八萬二千磅 
　　交首次　欵後之第五月　十八萬二千磅 
　　交首次　欵後之第六月　十八萬二千磅 
　　總數　　　　　　　　　一百二十九萬磅以上總數一百二十九萬金磅九八六扣交付之實數 
　　第十五欵如此項公債借款尙不足敷建設漢口之用甲面仍在外國發行債券以補不足乙面有優先之權利但債欵條件如他處有較優於乙方者則又不由乙面經理 
　　第十六欵第一條所有建築漢口一切事宜槪歸甲面管理監督第二條建築所有一切材料凡品價相等有在中華民國所出及所製造之材料較乙面已優先之權利而乙面之物料又較他國占優先之權利 
　　第十七欵此合同内所有之權利義務乙面可轉較他人或他公司或他經理但必先得甲面之許可　 
　　第十八欵此合同成立業經中華民國中央政府認可於月日認可省議會於月日議决通過甲面將此等議決通過之公文正式通知駐北京美國公使及駐漢口之美國領事 
　　此合同用華文英文各抄十分甲乙兩方面各存其半如日後有疑難之處當以英文爲正此合同成立於一千九百十二月年日即　華民國元年月日在中華民國湖北武昌簽字蓋印 
[黔省亂軍竄川]  
　　十月廿八號成都電云貴陽唐都督重慶第五師熊師長請轉酉陽陳知事鑒據熊師長宥電稱頃據酉陽知事電稱黔省潰軍百餘人槍斃標統持械奔川龍潭頗安秩序派員交涉稱甚願投誠以款絀未遽允不允懼糜爛可否允編入五師由尊處給餉速復等語合卽電呈懇示祗遵等情查前於唐都督感電黔軍譁變由督帶陸雲標招撫過多而匪徒溷跡其間與外匪勾結致有槍斃該督帶情事現計窮勢迫情願投誠黔蜀一家自應代爲收拾惟若輩已成狼性化導爲難留之我軍慮其擾亂送歸黔省慮其懷疑應由熊師長督飭該知事勒令立將槍械繳呈先行墊給川資速遣歸農不准逗留境内至墊款若干出該知事電明卽請唐都督照數撥還尙冀選派得力員弁馳赴該州將所繳槍械接運回黔以免　失胡景伊宥印 
 
 
 

Page 7

 
 
十月二十九又電云萬火急貴陽唐都督　慶第五師熊師長來鳳轉酉陽知事鑒據酉陽知事電稱據龍潭分知事報稱黔省潰軍隊長張純臣在距龍潭三十里溪口竪旗招兵已百數復署銜中華民國復黔義師司令長陳開釗照會稱黔遭滇匪殘殺經吾黔旅辰軍 
學界推爲司令率軍回黔定亂云云又署銜黔軍前衛司令官田隆椿遍貼告示民心驚惶酉接黔邊如何對付希速覆等情查張純臣旣係潰軍隊長何以又竪旗招兵陳開釗并署司令長等名目具牘貼示爲種種狂悖不經之言顯係匪徒思逞搖惑人心應請唐都督迅飭邊軍立予𠞰捕一面由熊師長督厲將士會同該知事� 
務即不分畛域認眞協拿勿使蔓延爲要胡景伊艶印 
地方通信 
[浙江]  
　　報館被毁金剛寺巷内天職報館於二十三日下午忽來形同無賴者數十人先有五六人蜂擁入内一言不合肆行搗毁竟帶有斧頭等件將該館廳前器具什物悉行亂擊門口復擁進十餘人幫凶該館會計發行編輯書記急欲避去而門口聚集多人不准出外竟有被毆傷者王姓編輯復被擁至東亞大同社内意圖遍毆其體　幸有軍界中人路過恐釀巨禍始得喝阻王君始脫於難并知係揭載黃裳開設賭場結怨於該社所致現在該館與該社已在省會警局交涉一面并宣告停版數天云 
[福建]  
　　法司蒞新新任司法司長高种氏由滬搭新裕輪船已於日前到閩即於翌日到司祝事此次中央政府任命高氏爲福建司法司長關於司法界之用人行政實委以全權俾得竭力進行無所阻礙此亦謀司法統一之一端也 
[揚州]  
　　要求賠償　關街匯源典失愼一節經王　璋孫鑑程　等發起聯合民生國計會平民共濟會在兩會本部討論賠償損失事宜嗣有童君樹藩發起在大同戲館并會適國計會主任朱君鶴儕抱病是以　發起人遂併入該會定名曰損害賠償維持會徧邀在城民黨各派職員二人輪流辦事現該會以東亞大同社爲主體會址設在舊城圖書舘内昨已派有代表八人與汪民政長及滙源典光涉惟汪氏以急於交卸匆匆進省匯源典東尙未至揚大約尙須躭延時日方能解决云　 
　　縣長晋省汪民政長彜伯以新任金君峙𪲑久不履新特將一切出入欵目及文書擋案盤查清楚交代總務課長鄭頌周君代理已於十八日乘輪晋省面禀都督催促金君從速接事矣 
[鎭江]  
　　集議減賦丹徒十七區代表於二十一號召集四鄕各董在臨時議會籌商減賦辦法僉謂吾鄕在前清時所完丁糧尙有半完半折之例且純完糙米較諸折色尙爲輕减故鄕人略沾微惠今欲盡徵折色實較前清爲重故不得不要求都督允爲酌減當時議決推舉王錫五陳善餘吳佐卿洪小農仲介眉耿子清等十餘人赴省代表有不達目的不止之勢云 
[南通]  
　　江堤告成南通縣城西南濱江一帶年來日見坍削每當伏秋大汛時無高堤以資防禦爲害滋甚前年秋潮泛溢及於通城沿江居民大有其魚之歎張季直君及其兄張叔儼君等爰發大願力提議先築江堤以救目前之急次修水　爲根本之謀刻江堤業已築竣東自任港西至天生港計長十餘里高或丈許厚稱是所用土方築　　水塡基　岸購地諸費共五萬餘元除由張氏昆仲籌撥三萬九千餘元外尙不敷洋萬餘元現由田民政長令近江各港殷董先行設法分任籌墊容爲按畝徵収補償云 
雜評二[  萍]  
　　岑餍煊鎭撫甫終而王人文又啣命入川以爲宣撫使矣我不知共和時代所宣何事所鎭又何事不曰調解而曰鎭宣偏勞岑王二公之一再僕僕於此 
　　雖然我竊念夫黔滇軍爭相持一載經幾許� 
之調停迄尙未得充分之解决席正銘等小有不忍而謬焉思逞致攘桐桃攻擊之慘劇席軍退避川南唐督肆行茶毒黔中黎赤益深益熱何不聞中央馳一介專使以撫此兵戈慘刧之黔黎一爲席唐兩軍作調人耳 
　　記者曰閩蜀何幸黔人何不幸此其中别有原因歟抑亦中央諸公之善忘耶不禁爲黔中人士切雲霓之望以致來蘇之誠 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[試演水陸飛艇詳紀]  
　　美國飛行家愛德華君定於昨日在張華浜試演飛艇水陸並行將所售入場券資悉數充賑各情迭紀本報昨日届期天朗風平午後本埠華洋男女各界人等前往觀演者約有二萬餘人除由寗紹商輪載客往返不取船資外尙有太古洋行新北京輪船載客淞滬鐵路公司亦備專車以便觀者 
　　昨日共演二次第一次三點零五分鐘由浦灘開機由水面和東北飛行行經新北京寧紹二商輪附近始脫水上飛繞行三夾口外海面各兵輪而過高約千尺遠約七八里旋向西南而回仍至飛行之起點而止維時僅三點十五分鐘也第二次四點二十三分鐘仍由原處浦灘向東北一帶飛行在水面約行一華里始漸次上飛廻旋海面約高三千英尺遠約十餘華里遠望之如一燕廻翔天表四點三十分鐘始向西南而回行近椗泊新北京寗紹二輪始翩翩而下在浦面又昇降數次故意跌宕掠浦面而過仍回浦灘旣又向東南浦面離水僅四五尺六七尺不等繞行一小匝至四點三十七分鐘仍囘原處浦灘而止於是觀者始漸漸散去惟有多數婦女因無力擠上舟車直至薄暮尙有踞坐草地以守待者亦可見新奇事業之足以鼓動社會矣 
　　該飛艇長十四英尺闊則倍之高十二英尺兩翼以夾層堅細蓬布爲之首部有三角式小舵一以木爲廓以布蒙之夔尾有木廓布葉各一爲昇降機關布葉上下則另有側置之相聯方式布葉一爲尾部之舵與首部之三角小舵均爲欲左欲右之機關座位有二均以鋼條爲欄座位後有長方式蓄電器一蓄電器後有汽缸八左右各四形如Ｖ其相交處之中心點即爲設置進行風扇之軸均以堅鋼爲之風扇以堅靭木質爲之如電氣風扇又如輪船尾部之魚尾葉蓄油器左右各一設於風扇之前汽缸之下各有紫銅小管屈曲與汽缸相聯屬兩座位之前有左右昇降之總機關各一以細鋼絲與各機關相聯屬座位上下爲雙層橫出之兩翼如輪船之瞭檯兩翼左右之端另設活動之布葉各一爲欲左側或右側之持平機關兩翼之下則各設四英尺長之浮筒各一以金類爲之銳其首而空其中浮筒尾部之下各承木板一片座位之下置一木質艇首部一如華船尾部如華船首之覆置者全艇重量須十數人舁之而行風扇發動頗不易愛君以全力扳之二十餘次始轉動不息其風力極强圍觀者帽多吹落寒氣砭骨不可近想飛至天空必益以罡風而愛德華君竟能勝之其體質必非常强固也 
　　風扇發動後愛德華君始繞至艇首就坐手執機輪艇後有數人推艇入水乃洋洋而去 
　　甯紹及新北京兩輪船均於兩點三十分鐘時駛到張華浜停泊浦中並未傍岸載客均極擁擠至四點三十七分鐘第二次飛艇演畢始相繼鼓輪回滬同時泊江中者有公私汽船三十餘艘總機關部售票員登舟售票獲資甚多 
　　飛艇總機關部原議向英商怡泰公司情商懇其將停泊滬甯鐵路公司碼頭之格林史脫來輪船駛至他處免礙觀者視線該輪船索費四百金爲生火汽水之需機關部以費太昂未允旋議凡觀者上該輪船觀演者取洋五角亦撥充賑濟於是中外人之上該輪觀演者亦有四五百人之多該輪並懸滿旗以誌其盛 
　　滬上商團昨派會員三十人荷鎗附車前往會場照料吳淞亦派軍隊一營至浦灘一帶駐紮巡行以防匪徒肇事 
　　附飛艇大會總機關部報告昨日飛行家愛德華在張華浜試演飛艇水陸觀者人山人海極一時之盛二時半飛艇開駛其初離水面尙不甚遠旣而愈飛愈高約離水面三千餘尺愈飛愈遠環繞寧紹輪船一週遂高飛直至吳淞口外旋落水駛回原處所飛路程來回約有三十里之遠閱時僅十杪鐘耳後因蓄電機電不足停二刻餘鐘又開演其技尤爲神妙第一次先離水而行第二次則先從水上起駛幾如點水蜻蜓飛行極速再繞陸地會場經寗紹輪船過新北京輪船旋離水飛起愈升愈高或上或下各極其妙至吳淞口外則已高至六七千尺左右極高之桅檣尙遠在其下其在水面掠過遠望之如海關高飛時如燕如鳶最妙者可遲可速可高可低大有變化從心之妙岸上觀者讚歎不絶均以爲得未曾有而水面各輪汽笛競鳴彼唱此和鳴鳴不絶以示欣賞之意統計來觀者水陸約萬餘人可謂極一時之盛新關水巡小輪七八隻在浦面照料停泊大小輪船一輪爲飛艇司令處救生小輪爲消防船總機關部各部長水陸各部分頭照料故看客雖多秩序整肅毫無騷擾聞下星期六及星期日第二三次續演尙有種種奇技並允人乘坐該艇以領略飛行風味總機關定今日下午開董事會商議飛行地點及布置會場坐位交通機關尤期完備以便中西人士之游觀 
[國貨維持會宣講紀要]  
　　陰曆十月十五晚八句鐘中華國貨維持會宣講部假中旺弄錢江會館開十八次宣講會男女來賓到者二百餘人十時散會茲將諸君演說摘要錄後 
　　部長梅竹盧君謂西藥漏巵日大今由四馬路惠福里新宜社任文孫君發明一種補氣生津膏其功效較牛肉汁實勝萬倍并述華僑無兵力保護每爲他人所欺諸君務謀萬善之法 
　　汪人傑女士謂華僑朱遐九君來云泗水僑商爲一番婦竊布小事被番人慘殺甚至剖腹割頸言之可痛以後吾人宜競競自圖免爲他族所欺并謂醫士厚索看資大背人道云云 
　　華粹公司葉潤之君爲蘇杭盛澤湖綾各種絲綢質色俱佳同胞不知愛用偏要購買僅尙形式之舶來品所謂不顧大體罔知國恥也 
　　胡豪卿君謂近有東洋回國之張仁模君因憤中國毛織品之不能發達自願以苦力進身製造呢品已學習完全此後以吾國所產呢料改良製造必能大佔優勝蓋各國所用之毛料皆購自吾國若吾國能自興呢業日後必可吸收全球之權利務望同胞恊力維護以底於成并謂鞏華廠所出皮鞭價廉物美大家不可輕視 
　　朱寳齋君謂滬上營業最發達者莫发戲館伶人月俸盈千累萬似此日尙虚糜實非社會之福 
　　邱碧血群謂外人欺壓日甚吾國同胞苟不急圖富强將無立足之地若欲保全須人人負維持國貨之責任 
　　總務長王介安君謂今晚接萬仲一君來函大旨謂購用國貨乃吾人應盡之事無奈有多數物品竟無購處非廣設國貨陳列所終難收維持國貨之效并袖出義豐和杭恒富樣本一件備列二十餘種並詳述去冬改裝之初皆用外國花呢喪失利權不知凡幾鄙人心焉憂之乃不惜犧牲多少資本得以造成愛國絲花呢以供改裝者之用并謂保全國貨能編入小學敎科書尤爲佳妙務望大家獻議政府如蒙採用實有非常幸福　 
[李旅長消弭盜患之兩大策]  
　　混成第三旅李旅長昨日通令所部水師各營云照得本管水師各營分防事務雖已劃分地段各專責成然邇來節屆冬令浦江兩岸復有盜案出現自應加意巡邏以資保衛顧第二營原編之巡邏隊船隻太小一遇浦面風潮便難得手鈞和兵輪又嫌重笨開駛未能便捷查楊分統玉貴管轄之新祥安輪船於江面巡邏最爲得宜業經令飭該分統轉飭該輪船擔任浦江巡邏西自女兒涇起東至上海止該營分防師船須與該輪船互相聯絡以便策應而弭盜風除令楊分統遵照辦理外令仰該管帶等轉飭所屬官兵一體知照 
　　李旅長又以近來各處盜案迭出多因無業游民衆多所致查各處裁散兵士客籍與本籍計有七千餘人現均逗留上海附近一帶内有實因無可謀生而出此下策者或被匪類勾結而爲盜賊者現在必先設法予以生計使此輩均得衣食無憂方不致常陷於匪類查滬地曾設有貧民習藝所一處凡無生計者儘可入所習藝擬即商請吳民政長及警務長等出示曉諭如有已奉遣散兵士欲入所習藝者儘可報名投所其客籍之人如欲國籍者亦可報名請給川資送歸故里以清盜源 
[四明同鄉開會議案]  
　　四明公所前日開會討論善後事宜錄其議案如下公所總理沈洪賚君報告開會宗旨並縷　歷年辦事情形謂洪賚年近八旬將來一切善後事宜須仗六邑同人衆志成城維持永久用是組織保護四明公所聯合會云云旋經公議諸事一保產凡本所產業或翻造廠所巿房不得擅行妄動每事須本會公同决議施行一保塚如有内外人欲圖利遷塚造屋以遂私衷者我同鄉必不承認須全體抵制以保全之一用人以後應用會館主一人正副司帳各一人須由本會公舉全體贊成并有切實中保方爲合格其餘司事憑會主負責錄用一本公所每月十八日爲司月董事查賬之期一本會會員等凡有出缺者隨時由本會同人公同推舉補入當有任依德君報告沈君洪賚辭寗紹公司董事經六邑同人挽留沈君請勿辭寗紹傪司董事之職並報告寗紹股東聯合會業已成立一凡有寗紹股東今日未曾與會者宜投函或親至公所報名簽字以上議案經全體贊成通過遂散會 
[斬絶鴉片根株之通令]  
　　地方審判檢察兩廳奉江蘇都督通令云據常熟縣民政長丁祖蔭呈稱禁烟期限至爲迫促首在年内禁絶私售方足以悚人民之觀聽絶吸食之根株常熟禁烟情形及所陳辦法迭經呈報荷蒙鑒察惟委員巡警分别稽查時時於巿集鄉村發見售煙窟穴按諸懲戒法已不在違警律範圍以内逢應移送檢廳盡法懲治雖查暫行刑律第二十一章各條文間有未便在禁絶期彰實行之處而第二百六十七二百六十九二百七十三各條對於開設館舍供人吸食及製造收藏吸食器具各項實適用於今日理應照律實施方足以昭炯戒民政長爲厲行煙禁起見合亟將應懲治私售鴉片罪緣由伏乞都督指令檢廳照律懲治毌稍寛縱等情到府據此查此項開設烟館及製造收藏吸食器具爲引烟之媒介現在禁吸期迫斷不能稍容此等營業之存留淆人觀聽合亟通令各地方審判檢察廳遇有行政官移送此項人犯立卽審實按照暫行刑律辦理不得稍事姑息其有司法機關尙未成立者暫由該民政長依律執行以肅烟禁 
[財政員之調查欵目]  
　　財政部財政視察員賈單諸君前日到申後因有要公旋即返寗以故滬上應行調查各事多未完竣現賈君等回京在即昨由寗金財政司派員來申代爲調查茲將應調查各項探記如下㈠商立銀行與省號票莊錢店若干家㈠商立銀行與銀號票莊錢店之資本金各約若干㈠商立銀行與銀號票莊錢店及其他商號是否發行紙幣㈠上行紙幣之額數及其種類㈠普通存欠款項折中利率若干最高最低利率若干㈠金融樞紐在何處（如就全局論長江上游以漢口爲樞紐下游以上海爲樞紐一省論安徽皖南以蕪湖屯溪爲樞紐皖北以六安正陽關爲樞紐）㈠金融活動與枯涸之時間（漢口九江以茶巿時爲金融活動時間營口則在年底粮豆上巿時上海則在四月絲巿時 
[地保膽敢庇賭]  
　　閔行鎭茶店主諸雪德前投地方審判廳控劉忠義劉阿大劉阿二父子賴欠行兇當由廳訊明將阿大等收押候究在案茲悉此案現經友人從中解勸雙方已願和解前日特由被訴劉忠義到廳禀銷廳長恐有不實特派警下鄉往傳諸雪堂到案詰問詎該警到鎭見諸店大開賭場喝阻不服勿有十六保四十六圖地保蔣藹堂出頭硬壩該警將蔣扭交就近第五初級廳護送地方審判廳由該警禀明前情黃廳長以蔣保庇賭藐法不法已極除咨請上海縣民政長先將該保斥革外聽候按律究辦 
[再誌小木匠之大舉動]  
　　小木工人因要求增加工資不遂籌備罷工已誌昨報昨日爲該工人實行罷工之第一日先於午前十時同集於工黨開會後以西門内之梓宮殿爲該業公共之所於是羣人該公所聚集工黨黨魁徐企文君以罷工人數約達七千人以上恐有暴動等事故於昨日通告各工人切實禁約而該工人之宣言亦謂我輩爲生計上之關係出此不得已之要求至對於道德决不使稍有損失云云亦可見工人程度之日高矣 
[滬西商團之防備]  
　　滬西商團會長呂耀廷君以各處退伍兵士逗留滬地者實繁有徒難保不滋生事端西區毗連租界尤關緊要爰於昨日邀集團友協議自即日起逐夜出防以助巡警之不逮凡在荒僻之處又派有暗探一遇警耗卽吹呌召集以資彈壓亦未雨綢繆之道也 
[警務長查禁暗娼]  
　　上海警務長穆杼齋君查得本埠自拆城以來一般秘密賣娼者流均在滬城福佑路一帶效女學生裝束每至夕陽西下倚門買笑勾引青年子弟受其害者不知凡幾若不嚴行禁止與善良風俗大有關係業已令飭幹練暗探在本境詳細調查明白速即禀復以憑核辦　 
[男混女雜之賭場]  
　　公共租界北香粉弄第三十二號屋内近有人開設賭塲男女混雜日夜聚賭輸贏甚鉅事爲老閘捕房捕頭偵悉前晚親率中西探捕不動聲色密往查拿當場拘獲賭徒席炳文胡連生桑周氏等男女三十九人連同賭具以及烟燈烟槍一併帶入捕房詢明各人名姓住址准各存洋一百元保出聽候傳訊 
[發揚華粹]  
　　法租界寳昌路石牌樓尙賢堂自華品陳列所成立以來日見發達該所爲永久性質其用意在使外人明瞭華人之能力并推廣其銷路故於商工界頗有影響本月二十五日禮拜一下午五時聞請麥士尼爲能君哈少甫君盛紹恒君演說該所之功用一般熱心國貨者勿以爲習見而忽之 
[敎育部頒行法政學校規程]  
　　上海縣吳民政長昨奉程都督轉行敎育部現定法政專門學校規程九款亟錄如下第一條法政專門學校以養成法政專門人才爲宗旨第二條法政專門學校之修業年限本科三年預科一年第三條法政專學校得爲本科畢業生設研究科其年限爲年一以上第四條法政專門學校預科之科目㈠法學通論㈡經濟原論㈢心理學㈣論理學㈤倫理學㈥國文㈦外國語（英德法日本語擇一種）第五條法政專門學校分爲本科㈠法律科㈡政治科㈢經濟科前項政治經濟二科不分設者得别設政治經濟科法律科之科目㈠憲法㈡行政法㈢羅馬法㈣刑法㈤民法㈥商法㈦破產法㈧刑事訴訟法㈨民事訴訟法㈩國際公法（十一）國際私法（十二）外國語以下各種科目得選擇一種以上習之㈠刑事政策㈡法制史㈢比較法制史㈣財政學㈤法理學政治科之科目㈠憲法㈡行政法㈢政治法㈣國家學㈤國法學㈥政治史㈦政治地理㈧國際公法㈨外交史㈩刑法總論（十一）民法槪論（十二）商法論（十三）貨幣銀行論（十四）財政學（十五）統計學（十六）社會學（十七）外國語以下各種科目得選擇一種以上習之㈠農業政策㈡工業政策㈢商業政策㈣交通政策㈤殖民政策㈥政黨史經濟科之科目㈠憲法㈡行政法㈢經濟史㈣貨幣論㈤銀行論㈥財政學㈦財政史㈧農業政策㈨工業政策㈩商業政策（十一）交通政策（十二）殖民政策（十三）統計學（十四）保險學（十五）簿記學（十六）民法槪論（十七）商法（十八）外國語以下各種科目得選擇一種以上習之㈠商業史㈡商業地理㈢國際公法㈣刑法總論㈤政治學㈥交易巿場論㈦倉庫及稅關論政治經濟科之科目㈠憲法㈡行政㈢政治學㈣刑法總論㈤國際公法㈥民法槪論㈦商法論㈧貨幣銀行論㈨農業政策㈩工業政策　（十一）商業政策（十二）交通政策（十三）殖民政策（十四）財政學（十五）統計學（十六）簿記學（十七）外國語以下各種科目得選擇一種以上習之㈠國法學㈡政治史㈢外交史㈣經濟史㈤商業史㈥保險學第六條以上各學科由校長酌量設置呈報敎育總長認可第七條法政專門學校各科目授業時間由校長訂定呈報敎育總長第八條法政專門學校應就各科設置各項圖書及供參考之標品等第九條凡公立私立法政專門學校除遵照專門學校令及公立私立專門學校規程外槪依本規程辦理 
[誣奸行兇案開始審理]  
　　余聚水偕妹余劉氏前投上海地方檢察廳控李阿毛李呂氏夫婦糾衆行兇攫物毆傷伊母等情當傳兩造到案預審屬實由檢察廳提起公訴前日午後奉推事汪綸君原訴檢察官葛尙冲等公開審理原告延陳律師被告亦延楊律師蒞庭辯護據余聚水訴稱甯波人現年二十五歲現住本城虹橋地方向開衣店陰曆七月念六日李呂氏紏同婦女數十人到家行兇將我母毆傷當時送往上海醫院醫又搶去元緞一疋衣服四十五件店亦因此亦收歇受損不少叩求追究劉余氏供年三十四歲丈夫劉銀寳在北巿貿易李阿毛與夫爲友時常來家並無别情李呂氏誣我與阿毛姘識紏衆來家行兇求堂上明鑒被訴李阿毛不到由李呂氏到案供本邑人年四十六歲丈夫李阿毛今日有事不克投案劉余氏與我夫有染爲我偵知向論將夫關在樓上反被行兇有陸錦山可以作証求請傳案對質証人　雲山聲稱與余爲隣開設鞋店是日李呂氏糾同多人進店毆打實因爭風起衅至於失物一節並不目見當由原被兩律師互相辯論問官得供以此案檢察廳調查明確醫院亦有報告單呈堂証據確鑿則李呂氏未便推諉李呂氏堅請再傳証人到案質訊問官准之判令原被姑退候傳余之四隣並陸錦山到案再行開庭辯論 
[製造局嚴申門禁之牌示]  
　　製造局陳督理昨日出示論云照得本局爲製造軍火之廠門禁最宜嚴肅閒雜人等及非因公過路車輛向來不准經過停留現在日久玩生竟有因貪圖路近由局經過并有卸空車輛停留局中招攬坐客殊屬不成事體爲此出示嚴禁仰各局門稽查兵夫人等一體知悉自示之後除在公人屬以及員司所用僕役人等外其餘閑雜人等槪不許出入局門如有外來賓客車輛須詢明係至局内何處辦公處或至造船所何處辦公處問明來歷方准入行倘有希圖路近託詞經過者一經查出立卽送請巡警分防所懲辦車輛扣留議罰各果來歷詢明各局門詢查人等亦不得藉故留難毌違特示 
[兵工機器研究會之改組]  
　　兵工學堂畢業生發起之兵工機器研究會緣章程佈置一切尙未完善特於日前開會正舉王君柳生爲正會長並更改會名爲兵工研究會改科爲部改科長爲主任改總務科爲幹事部另設文牘部改研究科爲化學部機器部（此二部係該會之主要）各會員無論已否担任他部事務俱須入二部中之一部惟不得　入二部昨又開會選舉各部職員矣 
 
 
 

Page 11

 
 
[推舉各區贊助員]  
　　上海巿政廳前日開董事會提議巿政廳分區辦事規約第七條每區得設贊助員六人以上十八人以下以本區公民由區董得董事會之同意推舉任之任期一年等因今中南西三區贊助員任期已滿應行更舉卽經函請各區董照章推舉單開人數於陽曆本月二十三日董事會宣布贊成計中區汪也寛等十八人南區張蓀淵等十二人西區沈松茂等十六人業山總董陸文　君函致各該區被舉贊助員請卽担任矣 
[和尙誘姦案提起上訴]  
　　閘北佛店内僧人芥航　因不守清規勾引婦女到店姦宿經該處紳商控經第三初級廳飭提芥航到案訊供判决在案茲悉此案現因原告不服由法政畢業生鄧竹軒等八人列名向上海地方審判廳提起上訴黃廳長准詞於前日令行第三初級廳將全案卷宗並芥航一併移提到廳押候訊究一面飭吏往傳鄧竹軒等到案備質 
[九江炮台砲彈配齊]  
　　製造局前接九江砲台　以來電請撥各項炮彈當經陳總理飭由砲彈廠委員照配烏理治一百二十磅前膛炮彈十六箱每箱五個計八十個又烏理治八十磅開花砲彈四十八箱每箱五個又克鹿卜八十磅砲彈八箱每箱五個又四十磅開花彈十箱每箱十個又克鹿卜四十磅後膛炮彈二十箱每箱十個現均配齊守候輪船到局裝運 
[調查製造局内容]  
　　新任廣東製造局局長丘君日前來滬調查上海製造局一切辦法昨日親携問題一束至局内係詢問槍砲廠工人各若干月支工資若干月出槍砲若干全局面積若干每年用度若干製造槍砲機器購自何國估價約値若干物料是否全由外洋採辦抑在内地購用或係自製各節陳督理接閱後即飭槍砲廠主任員逐一查明以便答復 
[聽講敎育行政法]  
　　江蘇省敎育會會員袁希洛君流通演講敎育行政法由蘇督令行華奉金上南川青太嘉寳崇等十一縣各派學務專員於十二月十二日爲始齊集上海西區方斜路該會聽講在案茲悉吳民政長奉文後已於昨日分函各巿鄕公所一體遵照屆期派員往聽 
[小竊受惠不淺]  
　　混成第三旅第一營營長曹肅清君近日查夜所獲之小竊憐其乏本謀食以致出此下策是以拘營之後大加勸勉一番給予資本洋一二元令其歸正謀生如果以後仍然偷竊則是甘心爲匪倘再拿獲定予嚴辦 
[查辦盜竊城磚]  
　　新老北門及大小東南各城門之城墻自先後拆下以來大小城磚堆積各處邇來日見缺少茲經工程處查有某公民賄通工匠將磚私運别處爲數頗多似此盜竊公物若不澈究難免效尤業已函請警務所查辦矣　 
[布業勢將罷巿]  
　　滬上土布爲入稅大宗現聞上海貨物稅所長孫君欲將此項布稅收回自辦不令商家包認已派周某專任稽征徐圖整頓乃該業各商聞此消息咸生惡感俱願先行閉户坐守以爲反對之計 
[印度人舉行祝典]  
　　昨爲印度國王壽辰僑居滬上各印人以及各捕房印捕等咸至滬寧鐵路車站北首各印人公　之廟内排班禮拜後復結隊至公共租界内繞遊一週沿途均諷誦佛號藉申慶祝 
[城内]  
　　地方檢察廳批（李史榮呈訴請求發給處分書批）爾妻丁氏具訴被蘊美玉毆傷一節無論是否屬實被告人均應到案質訊明確方能决定處分斷無僅憑相片呈堂便可視爲預審終結之理本案尙在預審中不能先以處分　發給着卽趕將被告人蘊美玉交出到案候訊毌庸多凟至稱俞春舫俞丁氏誣告爾及蘊美玉毆傷一節候傳案復訊核奪 
　　第一初級審判廳民科批○（陳擔　訴陳阿小抬贖產業批）狀悉此案前據陳阿小之妻陳楊氏訴　伊夫陳阿小身患寒熱請求展期等情當經本廳核准展限兩星期并將繕本送達在案現在未届期滿茲據該氏呈請縮短就訊期限前來查狀内并未將急速情形切實申明與民訴律第五百十條第二項之規定不合未便照准應候展限期滿票傳辯論倘届期陳阿小并不到廳自可按律缺度判决也（陳石亭辯訴吳子怡訴不理抵欵批）狀悉該民徒以空肯宕抵率請撤消殊屬不合着自向吳子怡趕緊理直毌再延違 
[南巿]  
　　强迫開工○承造南巿巽與小學房舍之工頭馬雲亭吳勝林自開工至今巴逾三月近因第三期工價屢次支領迄未照付衆工匠卽相率罷工迨馬吳另行籌欵措墊又被小包作頭施老冬唆使衆匠仍行罷工馬等爰赴巿政廳工程處報告令卽自赴南區請求派警押同開工毌再要挾 
　　協弔竊贜○外倉橋堍長源麫店主婦沈衛氏失去首飾箱内金鐲一對金戒八只共重九兩之譜疑及歇夥封阿鳳所爲報由南區將封及他夥拘區移送警務所預審之下封始直認不諱將贓物寄在小南門外佛閣下黃長興磨坊内立派偵探協吊原贓然後帶回歸案擬究 
　　是否騙子○住居滬南洽興街之甬婦陳張氏被丢包匪以僞鈔票調騙金線圈一副後卽扭住海門人徐順德指爲騙子送至東區移送第二初級檢察廳請究繼有李王氏投稱日前亦被匪徒用　金練騙去金線圈一對究詰不認移送地方檢察廳訊究　　　 
[閘北]  
　　擅開押店○前報紀有鄭姓擬在大統路洪安里口開設聚成押店具禀巿政廳備案經錢巿長查與定章不符批斥不准傳諭禁止在案詎鄭違抗禁令運動該廳辦公人將批示　擱不宣竟於前日懸牌開巿以致各押店羣抱不平謁見巿長禀請查辦錢君聞之大怒立飭一區張區長派巡長前往將店主鄭英圓傳案候訊一面嚴飭文牘科宣佈批示云查押舖定章凡在同一馬路鉅離一百五十家以内及緊對鄰近之處不得開設兩押店載明執照在案該商擬於大統路厚順押舖原址開設聚成押舖查與福源慶豐鴻順源通鼎豐等舖距離太近與定章不符自應另擇他處地方開設仍將所移處所呈明本廳聽候給照營業 
　　誘匿婦女○葉王氏扭馬李氏至一區控稱女兒王葉氏被馬李氏之女馬銀珠誘匿陳茂義高張氏家欲圖價賣經張區長解至警務所移送檢察廳究辦 
[公共租界]  
　　假母騷擾○蘇婦王氏昨至老閘捕房投稱家住汕頭路九十六號門牌假母王胡氏來家借洋不遂被伊攫去金鐲一只請爲查究捕頭准飭包探朱阿巧往查核辦 
　　嚴緝逸犯○英美捕房管理罪犯之三道頭西探以過犯朱根全吳金生張阿興三人被逃日久昨特開明該三犯所犯案情並判押日期以及年貌籍貫通飭各捕房中西包探一併嚴密偵緝務獲究辦 
　　探捕調差○老閘捕房九十九號三道頭西探派克昨奉總巡卜羅斯君諭赴新閘捕房辦公又滙山捕房七百零九號華捕昨奉張正巡官諭　管理西牢之四百三十七號華捕對調當差又弋登路九百五十三號華捕亦奉張正巡諭往滙四捕房承値業已分别上差 
　　學習警規○總巡捕房新招之一千零五十七號華捕朱章宏一千零七十一號華兵楊林成六百二十一號華捕梅林生昨日均奉張正巡官飭赴戈登路敎練所學習警規一俟訓練純熟即行調赴各捕房當差 
　　分别功過○英美捕房管理華捕正巡官張生君查得總巡捕房二百十二號七百六十六號兩華捕均在差獲賊有功即着二百十二號拔升門差飭赴嘉興路捕房承値七百六十六號升充試用三道頭仍留本捕房當差又三百九十二號試用三道頭華捕辦公不愼亦經張正巡查悉昨着降充頭等華捕一年又八百四十三號華捕屢次悞公卽着將該捕卽各斥革以儆 
[法租界]  
　　地保作梗○郭承惠投廨控稱有坐落二十七保三圖之房地六分有零本係方姓產因方涉訟經英公堂判决拍賣曾山商人在寳和洋行拍下詎該圖地保曹子琴不允盖戳後向商人情商將别地掉換亦徒托空言迄未了結請飭該地保蓋戳訊之曹供因該地尙有紏葛故未蓋戳襄讞員諭曰旣由英公堂斷定豈有紏葛况爾並不担負責任着限三天蓋戳曹又答稱須七天後方可蓋戳聶君大怒以其有意刁難喝令交保限卽盖戳如違嚴究 
　　幸有借據○大安棧經理戴懷　投廨禀稱本棧用陳漢卿爲接客夥先被借去洋一百六十元詎接客一次人卽不見洋亦不還請追旋經公堂飭提陳已避匿迨將伊妻蕭氏提案始行投到供稱向在某棧爲夥戴來謀挖自願借洋以備歸還前束虧空是實讞員以借據確實豈容推諉着陳交保限一月交清蕭氏開釋 
[雜評三] [  鈍]  
　　飛艇飛艇幾經冐險家之艱難挫折至今日而漸臻完善世界上之眼光亦漸注集於此新事業昨午之張華浜觀飛艇者無慮數萬人飛行家愛德華君從容出發初則馳逐水面繼而騰起空中翱翔上下瞬息天際下界仰望如盼神仙歷刻許艇乃自遠而近徐徐下降返於原處一時拍手聲呌好聲愛德華萬歲聲數十汽笛齊鳴聲敬禮至於極地噫大丈夫有爲於時不當如是耶 
　　吾於此乃回憶馮如厲汝燕二君實足爲我同胞生色而示中國之不弱昨日之觀飛艇者我國人居大多數非馮厲二君先有以導其視線焉得興高采烈若此他日者飛行術大進步此新奇巧妙之艇行且爲普通世界之旅行器吾國空中亦必往來如織不讓外國人專美也 
來函 
[岑雲階來函]  
　　逕啓者鄙人前閱十九日民立報登載福州特派員訪電一則有與鄙人及幕僚名譽有關因特函知更正茲閱二十四日民立報業經照辦所有函稿及更正稿鈔錄一分送請貴報刋登報端至級公　順頌 
　　春煊致民立報函稿逕啓者昨閱十九日貴報登載福州特派員訪電一則内稱岑鎭撫使隨員分飽二十萬金不均事聞於岑岑知難而退等語閱之不勝駭異鄙人此次赴閩携帶欵項除撥濟閩省及開支軍隊餉項薪糧雜用外並無絲毫濫費現正造報中央查核自維擔當世事歷廿餘載謭薄無似而整躬飭屬務從嚴謹海内共見共聞差堪自信貴報此電誠無異含血噴人自汚其口本可無庸置辯第電文旣言之眞切一若果有其事是實於鄙人及幕僚名譽有關用特函請將証據宣示否則卽爲更正此事在貴報應負責任也順頌纂祺岑春煊拜啓十一廿二日 
　　民立報更正稿十九日本報福州專電有岑鎭撫使隨員分飽二十萬金不均事聞於岑岑知難而退云云昨接岑君來函據稱此次赴閩携帶欵項除撥濟閩省及開支軍隊餉項薪粮雜用外並無絲毫濫費現正造報中央查核等語合卽更正 
[中華模範忠裔院通告]  
　　新基始莫蒙警傳來國家之存亡所關民之生死攸共千鈞一髮敵　同仇此我同胞所以昌言征蒙冀挽垂亡之局當以武力從之欲免奴隷之羞當盡國民之責也唯是國有戰爭不先安内無以　外將士無内顧之憂而後能冐險前敵本院敢養起義死難遺孤原爲作士民之氣勵忠義之心値此風雲危急之秋更思稍爲指臂之助用特通告各界擴充學額凡征蒙之士其子女無依者皆可收留寄養軍心旣定固　始張恊力同心　此朝食跳梁之小　固可立平内亂之暴俄不難懾服矣院中男生年尙幼稚現令趕習兵操以備將來効用女生中乙年長者更組織自護縫紝二部課餘卽從事學習一俟大軍北伐卽隨之出發一以看護傷兵一以縫綴軍服力所能者略盡綿薄更願各界同胞量力捐助輔而進之中國幸甚同人幸甚 
 
 
 

Page 12

 
 
   
 
 

Page 13

 
 
自由談 
游戲文章 
[戲擬沈佩貞女士致自由報社書] [  鈍根]  
　　自由報社諸先生鑒二十二日神州日報載汴省自由報中人平日多作德國裝自沈來汴日相周旋而前之髯如戟者今皆化爲烏有又謂自由報社中人相率割鬚以求寵云云貞閱悉之下不勝駭異貞第見先生等皆翩翩美少年不圖爲於思於思者之變相也雖然貞非以貌取人者流先生等尤不應徒尙形式我國當此危機一髮之秋爲國民者方臥薪嘗胆之不暇更有何心修飾容貌先生等當世偉人貞得親敎益已　深幸寗以尊鬚爲嫌且東西洋諸文明國皆以鬚爲美觀鬚之銳上而有光者足以見英爽之丰姿鬚之繞　而皓白者足以表慈祥之態度以視吾國之年近古稀而猶不着一毛者其文野相去庸可以道里計西人年未滿三十口角間已鬑鬑可觀婦女見之初未嘗嫌其老先生等豈不知之必欲割鬚以形其小是以貞之知識出西洋婦女下而以鬚髯老人也割鬚之事極不名譽昔曹孟德割鬚人斥爲荒淫之奸賊諸公何心而甘爲阿瞞之續耶至於求寵之說更屬荒唐貞之來汴爲運動女子參政事業非爲寵人而來以諸先生之賢亦斷不至出於求寵之舉即欲求寵則無鬚者其得寵如何有鬚者其不得寵又如何貞殊有所不解也總之貞之所志在謀全國之女同胞幸福鬚與不鬚初無絲毫之關係尙祈諸先生以國事爲重勿拘形骸時來過從共圖大舉略形式而務精神此則貞所厚望也　 
[孔方傳] [  瘦蝶]  
　　孔方小名阿堵銅山人也爲金天氏之後方以其雄厚財力握全國生計界上之實權操縱自如指揮唯命無最稍　其意者晋時惟王衍極力反對之直斥其小名魯褒作錢神論剌之方出其金錢大施運動卒無毫末之損反因是增其氣餤焉支派繁殖分三大洲有居亞洲者有居歐美洲者自王公以至販豎無不折節與之交呼之爲兄方視之絶不介意廉介之士惡其臭劣擯不與通然有時亦不能無需於方無識者至終身爲之奴隷不能自脫方天姓愛富而欺貧廣　遊善鑽營故所至之地爭致歡迎所謀之事鮮有失敗民國之成立皆方運動之力也熱中者與方咸有密切之關係秘密之交涉方卒後衆爲請於總統特建專祠以彰殊動其子孫襲其餘蔭恢廓事業仍爲最有勢力之貴族云 
海外奇談 
[地裂預言] [  頌斌]  
　　英國某天文家嘗測量地球之持徑以考究之知地球之年歲迄今約達十八億又以推想至二十八億年必有極大恐佈之地裂發現而歐洲大陸必將盡陷没於洪濤户浸之中云 
[貓屋] [  瘦蝶]  
　　美國於前年舉行貓展覽會將羣貓一一品評之第其甲乙而行獎其占魁首者爲某婦所侗之貓得多數之金銀牌其貓之居室爲二層樓樓上備電燈自來水臥榻應接室等一如人之住家眞壯觀也聞基建築費爲美金二千元㈢ 
尊聞閣詞選 
[奉和蝶仙古意四首仍次樊樊山韻] [  瘦蝶]  
　　手把芙蓉踏軟紅瑤臺何幸得相逢香盟締結三千界綺夢迷離十二峰欲起膏盲思扁鵲偶承𠰁唻擬登龍無端訴到飄零苦簾外花枝歛笑容 
　　修竹蕭疏翠袖單東風料峭試　寒個儂漫譜長亭怨遊子應　行路難儘有癡情求寤寐莫將幻境步邯鄲燒殘蠟炬存紅淚鑄錯詞成不忍看 
　　誤煞遲量十斛珠生來麗　負居諸金錢待借天宮債心事徒　　苑畫屧印模糊情宛在眉痕深　畫難如　　鳳泊成何事回首歡場悔有初 
　　漂搖風雨逼蓉城不善綢繆屢變更月地雲階疑昨夢蘭因絮果溯前生豐姿漫詡如花　身世毌忘比紙輕咫尺蓬山苦相憶題　難盡玉關情 
　　友或叩余曰民國財政奇絀何以滬上各戲園往以重金聘請名伶余曰以重金聘名伶者不知社會經濟困難之人也如新舞臺則不然友曰同是戲園何以新舞臺舉動獨異余曰新舞臺多熱心愛國之志士故所排皆愛國新戲自出心力以開通社會不屑爲無益之費耳 
　　去年光復後滬上各業商團均已成立惟典業無之不知爲典董者作何思想 
　　前民政總長某在前清欠欵甚多光復後又剝民脂膏以肥已至今退任自樂銀錢坐擁可恨（肖林） 
自由談話會 
　　同是一般輿論蒙藏事未發覺報界衆口一辭均指斥主張大借欵者爲　國賊爲賣國奴不但盡情痛駡并且百　恐嚇誓以炸彈對待迨蒙藏事旣發覺報界輿論又衆口一辭均歸咎遷延大借欵者爲誤國賊爲辱國奴前後相去　百餘日耳而輿論之相矛盾至此嗚呼此中國一種報紙之價値也吾欲笑而不能 
　　同是一般閙忙紛擾外人之閙忙紛擾竭其全力注意在蒙藏增兵中國人之閙忙紛擾男界則竭其全力注意在運動選舉女界則竭其全力注意在奮爭參政權政界則竭其全力攘奪富貴利祿商界則竭其全力不惜每月巨萬之費爭聘名伶嗚呼此共和國民之志趣也吾欲哭而無淚 
　　前清之亡在任用私人共和成立莫不曰民國新政一秉大公所舉惟賢然而凡居政界者無不一人飛昇仙及雞犬其月領厚薪盤據要津者觸目皆當道之姻婭非其瓜葛即屬故交雖丫頭姑爺乳母寄子亦大半皇然總辦會辦襄辦坐辦嗚呼此共和之郅治也較諸前清爲何如吾欲辦而無言[  息影廬]  
　　俄人此次與外蒙締約顯係俄政府主動全國從風中山猶謂少數野心家主張不知何所據且協約發表後我國人稍有知識者莫不謂爲一髮千鈞刻不容緩衆口交謫政府之因循貽誤而中山反贊同政府之不理政策且謂延至一年半年亦尙無害怪哉中山非吾淺人所能測已 
　　雖然中山之言不可信政府之外交亦不可待我願國民速振精神預備武力爲外交後盾一朝事機决裂誓與暴俄決一死戰或不致爲亡國奴隷同胞同胞盍起興乎[  瘦菊] 　 
　　昔有人當夏畏暑席地酣睡蛇入肛門痛覺駭號家人咸集肛外蛇身尚餘其半愕顧無策乃謀所以治之或曰蛇身半尙在外宜延外科或曰蛇已半入毒必内侵宜延内科或曰内固宜治外　尤急卒議决延外科二人以資助理頃之外科某甲至就視之曰嘻晚矣非余所能爲者是其半業已入内余奚能爲凡外科之道必徺内治力充而後可言　外今汝家不先責咸内科而使余專任其事非所聞也家人譁曰此固外患故延外科乃曰責在内科何責外科也方囂爭間而外科之乙亦至時蛇已全入甲視之曰嘻晚矣蛇未全入余能治之今如此無能爲矣家人問未全入時治以何術甲曰用刀截去外半即無事矣家人曰如内半何甲曰外科專治外患是吾職也若内半則内科之責余不任也二醫相去不能以寸今吾國人酣睡者也英俄日蛇也梁如浩外科也内治刀充而後可言外交是梁受任時所言者吾參議院吾政黨當時已承認其爲外交是卽延爲醫蛇之外科也今俄蛇已入吾國之肛門其并無截半蛇之技固可早見尙事開會詰責轉與梁以口實曰嘻晚矣吾不任責矣於是乎逃[  瘦]  
劇談 
[紀譚鑫培（七續）] [  曾言]  
　　唱戲必學崑曲然後律度精嚴猶之臨池者必習篆隷讀　者必通小學也北京有四大名崑之目一譚鑫培一王楞仙一何九一陳德霖鑫培崑曲旣好故音調純潔雅正爲學戲之正宗也 
　　凡學二簧者多從徽調入手鑫培爲卾人幼喜漢調其師屢責之而不改今鑫培唱戲尙雜以漢調之味擷其精華而去其俚俗其口白則純乎漢音也北人學譚調者字眼多不能逼肖由不知漢音耳 
　　欲聽鑫培崑曲惟寧武關爲最佳加以鎖拿眞元音雅奏也聽此曲時如置身清廟明堂從容乎夏鼎商彞之間當周將軍遇吉未出兵之前置酒堂前爲母上壽周旋進退成規成矩介胄而有孺子之色儼然一幅節孝圖也及出師後其母闔户自焚以全其子之忠周將軍聞報火起倉卒回救戰馬盤旋於火光之中身法之妙不可言喻見母旣殉義伏地不起校卒連呼上馬皆不應最後乃呼帶馬二字其聲蒼涼悲慘不忍聽聞使千載後凛凛生忠孝之感此戲兼有戰太平之長而莊雅過之今日崑弋式微舊人銷歇此曲眞廣陵散不可不一煩演之也 
[紀廿三夜老譚之法門寺]  
　　戰太平一劇滬上素所輕視而以掃邊老充之然在老　則視爲極重要不肯輕於一試老于京中者類能知之疇昔之夕適以事冗未往一聽心滋戚戚前晚聽其法門寺出場並不　力而一種　觫戰慄之神氣自然流露其問適與戲情吻合所謂不　一字盡得風流井邊相驗一場滬上不多見緣此段唱句甚多而俗脚多知難而避之也呌天獨連唱之足見此老每不服老好以能人所不能者爭勝一時足稱强項（梅烏縣在馬上）一段慢西皮調圓聲逸沁入心脾胸襟爲之一爽且再接再厲越唱越瀆勁不似他伶唱至尾聲多力竭而如强弩之末衙役報打撈人頭後又得一屍驚異錯愕至於離座打劉公道時憤火中燒鬚眉畢動一若親席眞境做工摹神入妙之至金秀山之劉瑾舉動嚴厲規模顯赫活畫出一權奸身分來令人望之生畏白口字字斬釘截鐵勁而有威姓劉名瑾之瑾字逼從上頦而出復轉入鼻音神采奕奕又（官封九千歲之職）一句之職二字紆徐而下提足全力鄭重說出覺威勢滔天兇　四射至于兹瑞全之賈貴孫怡　之巧姣唱嚴亦俱着勁斐然可觀 
[附劇評] [  劍]  
　　疇昔之夜大舞臺演鄂州血錯點甚多黎元洪風流儒雅而　　秋做得　悍兇惡不可嚮邇何金壽起　徵雖描摹盡致然官場舊例督撫見客由巡捕傳遞手本而此則以家人遞進見客有賓主之分雖巡檢典史見督撫亦居客位而督撫則坐主位相陪今瑞徵獨自升抗連甲張彪等反坐下面且防衛地面宜　巡警道首府而均付闕如最可笑者大令非調兵斬犯不用今乃以之傳　道統制豈有此理張彪雇用偵探月給工資十六元家人將洋交張張手付該探夫前清官場何等自尊自大以堂堂統制豈肯手自給錢宜改作面許月薪三十元向帳房領取帳房打八扣門口家人再打七扣適成十六元如此描摹益爲得神諸同志往勸黎元洪革命時黎猶未反正何以坐在紅黃藍白黑五色帳篷之中凡此種種錯點皆宜改除蓋假戲必須眞做始能使聽者滿意也㈡ 
小說 
[奇情小說鴛鴦血（六）] [  天虚我生]  
　　嫗笑曰誠如君言君將以吾女巿千金歟吾爲之母者且不得千金尤曰阿姆誠慤千金何足論載蘭之貲產小則以三百萬計凡此三百萬者莫非汝蘇家囊中物阿姆遀手探之可耳且復懼有奪汝之腕者阿姆誠慤嫗聞此言初則目動繼則口張雙頤漸漸短縮鼻孔翼翼肺葉翕然發一種奇癢達於喉間之音管變爲奇響有如怪鴟之鳴囂囂然笑而出聲矣 
　　俄又蹙額近尤默恩之户次小語曰誠告君予非不願以小女字載蘭貴人第吾女居然嫁去吾所得者至多亦不過萬金之聘彼之貲產不過吾女之囊中物也吾女探而取之或可耳但吾女素不顧及我是决不能假吾女之手探而得之以畀我則吾此一株偌大之錢樹所値殆不過萬金而止烏乎可吾今者與汝計汝秘之言次附尤默恩之耳咄咄者約十分鐘之久尤默恩之顏色忽凝靜忽變異忽危聳忽遲疑終而大喜抵掌起曰敬服敬服吾領敎今行矣吾與汝奸爲之 
　　尤默恩去後老嫗胸中直有千萬之算計手方掩户而心則不知注在何處將扃覺有推門而入者省視乃狄藹香也嫗無語狄逕入内室繞廻廊一周登樓時已上燈燈光之下照見媚梨與愛蕙並坐榻上媚梨方掩泣而愛蕙則怒色滿面目注地下狄藹香來彼二人俱若未覺狄央憤然曰愛蕙何事又與阿姊衝突愛蕙聞聲方起立讓狄坐而媚梨見狄來蓋泣不自勝狄撫媚梨之肩慰之曰卿何苦益自傷感愛蕙年幼不足與較論卿母自苦愛蕙急搖首曰誰與阿姊較論汝勿作此無謂之談汝禍事至乃猶勿覺汝屏息且靜聽我告汝適間阿姆呼我名我以爲阿姆喚我有事亟趨之方至屏後阿姆乃呶呶作無端之詬誶我不願聽思返步聞叩門聲以爲汝來佇待之詎來者乃惡人尤默恩也狄訝曰尤默恩吾記室友也何爲惡人愛蕙嗤之以鼻曰休矣汝與虎狼爲伍汝骨殖將爲所噬而猶在鼓腹中酣睡也吾不言其罪狀汝至死亦不自明渠今日之來渠將以汝心上人嚮千金以飽其貪囊吾姊汝心上人也今而後當不復爲汝有狄藹香陡聽此語若焦雷　擘頂貫踵而過兩足吸地上不可移動眼前起一片黑障中有無數金星歷歷亂迹腦筋震木幾不知靈魂之所之而媚梨失聲哭矣㈠ 
[寓言短篇六畜談] [  濳]  
　　夕陽西下新月東升一派溪流環繞於森林之外微波盪　萬　寂然蓋富翁沙某之畜牧場也 
　　牛欄馬廐豕栅雞栅雜出其中忽聞有異聲自牛欄中出　觀而竊聽之知爲六畜之矣談 
　　牛揚揚自得謂衆畜曰我與汝等周旋久我之體量最偉勢力亦雄厚不愧爲汝輩所推尊一切事當惟我命之汝等盍四出覓　　肥甘必獻我母匿聽我分給禁鼓噪如不從試覯我狀昂首一鳴兩角下垂觸石作錚錚響 
　　衆畜愕然展息不稍動 
　　少頃一馬蹶然起立歎曰我爲主人盡力久矣比聞馬賊橫行我族日有所失雖塞翁失馬非必有禍然須餽以垂棘之璧始得返掘產之乘得馬固亦非福也將何以處之垂頭嗶　似不堪其懊喪者 
　　犬曰主人豢我爲守夜耳今鼠輩猖獗如是我不能防範殊負厥職且昨夜某家又失一駒矣主人之子以奪駒故鬥而死汝等其亦有所聞乎 
　　鷄卽長鳴曰惡!惡!!惡!!! 
　　羊復　以悲聲曰可哀!可哀!! 
　　俄見一豕蹣跚至牛前附牛耳作秘密談牛色猝變怒目視豕豕俯首良久又與牛耳語牛　之豕仍蹣跚去 
　　明日一豕例斃於栅主人乃售諸巿歸視牛仍優游無恙　然若　而已 
 
 

Page 14

 
 
   
 
