# 1907 - 432 - 4912539

 

Page 1

 
 
   
 
 

Page 2

 
 
　　　　　　　　　　 
[上諭]  
　　十一月十八日奉 
　　上諭王士珍奏霜降安瀾一摺本年夏秋大雨時行湖河水勢日見增漲堤掃各工紛紛蟄塌仰頼神靈默佑搶護平穩普慶安瀾實深寅感著發去大藏香十五枝交王七珍祇領恭詣大王將軍各廟虔誠祀謝用答神庥欽此 
論說 
[西江說（續）]  
　　地理學之定義曰。河流所經。水深十衍潮汐時至。多成腴壤。此河之功也。又曰河流平直。水勢遄急。波瀾所激。時處潰決。此河之害也。長江有其功� 
而無其害。黃河有其害而無其功。惟西江則兼之。吾嘗謂西江同於黃河者四。挾泥土而下。全水皆黃。一也。盛漲有定時。二也。沿河無大湖。三也。下流常患潰決。四也。同於長江者二。水深江闊。航業發達。一也。沃十相連。物產豐盛。二也。兼二河之形勢而有之。故其位置。常在二者之間。而農業之發育。亦常遜於長江。而優於黃河焉。 
　　夫西江感潮汐者。五百有餘里。其灌域凡一百一十五萬三千方里。兩粤農產。皆其所孕育。水稻十尺。粳白如玉。穀之特產也。杉檜千章。上蔽天日。木之特產也。榛栗煮苡。柑橙荔枝。果實之特產也。大茴玉桂。益智菖蒲。藥材之特產也。餘如紅茶木棉苧麻葵扇烟草藍葉椶櫚楓櫖等。類皆著名一時。爲世界重要品物。西江乎。其我南方寳藏之窟乎。嘗考是江之利於農事者凡三。以地文言。屬定期流河。盛漲皆當耕耘時。其利一。盛漲之際。蒸水爲雲。因雲爲雨。故每漲則雨隨潮汐而至。按時不爽。足資灌溉。其利二。水中含泥。泥含淡質。植物得之彌加繁盛。其利三。并此數利。故西江農業。以興以盛。以蕃以殖。以雄長於南部。以利用於實球。粤志有云。粤東無暑漲。粤西無豐年。噫即是可以覘農業之西江矣。然西江之經流也。自發源以至入海。傼恃一白鵝湖。以調劑水勢。數千里江流。如萬馬崩騰。九獅掀簸。至肇而復爲羚羊峽所縛朿。故峽之上下。時患潰決。李　詩所謂一水遠赴海。兩山高入雲者。蓋不無憾詞焉。比年以來。基圍失修。狂瀾時至。每聞中夜鳴金聲。丁男紆邪聲。爲之心悸神動。前二十年石角圍崩。沿江一帶。蓋成澤國。往年豐樂圍崩。喪失生命財產者千有餘户。是亦農業上之缺點也。然黃河以潰決失其價値。而西江尙不失爲良運河者。則以由肇以下。於海爲近。與黃河潰決。禍及全省者。固自有别焉。韓昌黎詩曰。三江滅無口。其誰識圻涯。噫西江水勢之浩瀚。其由來久矣。 
　　雖然。以軍事農業兩方面觀之。則西江價値。與諸河等耳。若以商業言之 
自廣州梧州先後開埠。西江者固南方商戰之利器也唐初置市舶使於嶺南。以招懐遠國商販。宋初置市舶司於廣州。以便諸番貿易。商務之盛。在昔巳然。然此則海市而已。西江之價値。尙未發現也。欲知其價値。當先觀佛鎭。未佛鎭渺然一小落耳。而居天下四大鎭之一。殆西江商業所孕育乎。蓋愼桂土貨。沿江而下。佛鎭適當其。衝距省會不過九十里。實輸運之良機關也。一千八百三十二年。開廣州口岸。而西江商務。遂爲外人所豔羨。一千八百九十六年。英人實行擴充南方商務。開蘆苞口岸。旋開梧州口岸。而西江支流之江門埠。甘竹埠。亦同時并設。至於是而艫舳相銜。帆檣如織。沿江一帶。貨倉煤廠林立。而商業前途。遂如火如荼矣。嗚呼汽笛一聲。販夫爭集。非向所謂獠猺出没之鄉耶。商賈輻輳。如蟻附羶。非向所謂謪宦流離之地耶。撫今追昔。其不能不以西江爲南服功臣矣。 
　　去年復開南寗埠。設南寗關。而港中行商。完入口稅。即可與左江直接。商� 
務更深入内地矣。夫雲貴兩省。其用洋貨也至夥。而其轉運也至難。惟藉龍州蒙自兩埠所波及。餘則利賴西江之灌輸而已。由梧至寗。灘迥路險。礁石粼粼。淺水輪船。尙難通行盡利。而爲商人所不忍割棄者。則以其握� 
三省商務之總樞也。異日奪法人南淸之商權者。其在斯乎。其在斯乎。 
 
 
 

Page 3

 
 
　　　　　　　　　　 
雖然。以今日形勢論之。西江商業。尙非全盛時代也。兵燹之未復完也。亢旱之未有巳也。沿江盜賊之如鯽如鰂也。在在皆商業之蟊賊也。灘之未易舟行也。山險之難於遵陸也。江民智之未全開也。在在皆商業之阻力也。收全盛之效果者。其鐵路乎。桂林鐵路。沿桂江而行。上接湘流。通湖南。下接三水。通廣州。南寗鐵路。沿鬱江而行。上接龍州。通安南。下接三水通廣州。實交通之大機關也。鐵路成而江流域。如常山率然蛇受影响者當不獨商業上矣。 
　　坎拿大荒窵之區。而向革羅人所出没也。落機山路成而商場闢。黑龍江砂磧之地。而軍犯囚徒之窟宅也。西伯利亞路成而商賈集。矧西江居民之富厚。物產之宏偉者。哉嗟乎。江流者國之骨骼也。鐵路者國之迥血管也。有骨骼。斯可承肌力以應其運動。有迥血管。然後能發生肌力。二者并行。其進化當一日千里乎。 
　　嗚呼。渺渺江流。其出現也。後於黃河二千年。其經流也。少於長江六千里。而今日之突飛進步如此噫。西江乎。其印度之恒河乎。其埃及之尼羅河乎。其德之來因河。意之坡河法之勒瓦耳河乎。吾將一例視之耳。（完） 
專電 
[電一（北京）]  
　　今日（十八日）江浙閩皖豫湘鄂粤桂九省政學商界在湖廣會館開歡迎江浙代表大會僉謂政府如不允拒欵即籌實行抵制之法 
[電二（北京）]  
　　十八日江浙等數省政學報商各界在湖廣會館歡迎代表到者極盛演說詞頗爲哀痛按此電係另一訪員所發可與前電參觀 
[電三（北京）]  
　　慈宮閱惲毓鼎奏政府須負責任一摺頗爲嘉納定二十二日再行召見垂詢一切 
[電四（北京）]  
　　蘇藩陳啓泰呈報度支部陳曹兩御醫旅費贍家銀兩應由寗蘇各半分攤 
[電五（南京）]  
　　江督端午帥電奏勞乃宣繆荃孫呈稱年老多病年内不克起行請賞假三個月俟來春北上 
[電六（杭州）]  
　　浙江敎育總會今日開特别會到者三百人另舉王廷揚爲副會長常川駐會 
[電七（杭州）]  
　　嵊匪竄擾蘭溪縣馬鈴山勾結起事十五日與沈營開仗圖玫鄰縣金華浦江蘭溪同戒嚴 
路欵要聞 
[蘇浙路公司復盛宮保電]  
　　盛宮保鑒諫電敬悉力羚入都兩省輿情得達天聽甚慰但所奏竊有未解草合同並未奉旨批准原不能與奉旨自辦之蘇浙公司相提並論且查三十一年公奏稱廿九年四月曾函知英使聲明六月之内再不勘估則以前草合同作廢此函去後又逾兩年則草合同本應作廢並稱衡情酌理自可因其逾期置之不理等語草合同即關國際亦不足憑况係商人資格至催辦不辦并草合同早歸無效前奏具在公豈健忘事出兩歧熟尸其咎兩面結朿疑竇愈多江浙人民執前奏爲鐵証依據法理但問催告後之辦不辦不問催告後之覆不覆兩省生命繞公病楊天下注目無謂少數幸起有功萬乞珍衞穆潛等巧 
[江蘇鐵路協會致外務部與盛宮保電]  
　　北京電局抄送外務部列堂盛宮保鈞鑒銀公司草合同自廿九年四月催辦之後六個月不勘估即已無效按各國法律催告逾期即當解除契約是此事既經盛大臣催告後法理上但問銀公司之履行不履行不必問當時之答覆不答覆也請堅持勿爲其他枝節所惑 
[補錄浙撫致湯總理電]  
　　上海浙路公司湯蟄翁鑒魚電敬悉惟旬日内僅接到魚電一次言代表北上事此外並無電來從何電復騤蒞任後凡紳商士民及分防員弁無不復之電此事殊堪詫異望查明此電係何日所發爲要騤虞印 
 
 

Page 4

 
 
　　　　　　　　　　 
[湯總理復浙撫電]  
　　杭州馮撫帥鈞鑒查廿八電由杭公司轉呈言會奏驗資似以挽回爲破壞杭友恐冒犯抑不敢上適奉諱去遂未　　　　　　 
將情函滬但求眞能挽回不復亦感大德矣潛叩齊 
[杭州撫幕張讓三致湯總理電]  
　　上海浙路公司湯鑒馮帥力任維持吾公勿信謠言千萬勿尙意氣函電斟酌讓三叩 
[九江中學集股]  
　　九江中學堂監督羅伯誠月初在校演說蘇浙借欵利害勸人入股首先認購六十股以爲之倡一時敎員學生等踴躍爭認約集四百餘股 
緊要新聞 
[慈宮欲以張中堂襄辦資政院北京]  
　　昨日召見軍機時慈宮面諭前日孫家鼐諄諄欲辭資政院差使我已婉諭留他惟孫某究竟年紀過大各署之事恐他兼顧不周總須有一人帮辦纔好慶邸奏稱院事固屬緊要然一時實想不出相當之人慈宮當指張中堂諭云爾能前去最好張亦叩頭力辭遂各退出 
[鎭南關捷報詳聞廣西]  
　　鎭南關失守被匪佔踞砲台各節迭紀報端聞陸分統榮廷親督所部榮軍圍攻六晝夜挑選先鋒直� 
向砲台死力猛進并得濟軍接應初四酉刻始將靑山砲台克復奪獲王字匪旗二枝斃匪百餘生擒十三名獲鎗數十枝陸部弁勇是役亦多傷亡聞黃帮帶福廷哨弁李南軒王佩淸皆受重傷現匪巳潰散指日可平 
[江督致贛撫電（爲安遠龍泉又有拳匪閙敎事）]  
　　南昌撫台鑒頃准滬法領事電稱江西南境安遠縣境又有拳匪燬堂閙敎之事龍泉縣境拳匪亦各起事閙敎該地方官疎忽如此請貴大臣迅飭嚴辦彈壓保護敎士敎民爲盻等語當電江臬蔣鎭王道俞道等其文如下頃准滬法領事電云云查贛康敎案尙未一律議結各地方文武宜如何懲前毖後防患未然如果安遠龍泉等縣復有拳匪閙敎情事其爲查拿餘孽不能盡力已可概見試問該地方文武能否當此重咎現法領既有此電恐非事出無因望迅卽確查情形據實電復應責成江署臬司蔣鎭王道等督飭各文武嚴密防範倘實有匪徒滋事即速派員馳往剿撫兼施併實力保護敎士敎民身命財產不得稍有疎虞此外鄰近各屬亦應一體飭令認眞查拿防備務絕根株切勿養癰貽患是爲至要立盻將查辦情形逕復云祈尊處再分電飭查責令妥辦免再驤成重案併盼示復方印十一月十三日（因） 
粤東西江緝捕問題 
[英艦久駐西江消息]  
　　此次外國艦隊巡歷西江本定期三禮拜後卽駛出中國境外現聞該艦隊又擬改變宗旨不依定期退出且有租賃盤艇以備水兵憇息之說 
[梧商擬創航業公司]  
　　初六日梧州商民大集粤東會館提議挽救西江捕權擬聯集各行厚集資本創立航業公司永保海權衆商均贊成當塲集得股本三十萬元分作六萬股每股五圓各商爭先認股單就平碼一行己認股十萬元餘聞擬置船八艘以兩船來往柳州至江口兩船來往省梧四船來往港梧 
[札飭李鎭通籌東西北三江防務]  
　　西江緝捕前經張督酌定章程並據粤海關稅司條議各欵業經飭行認眞整頓在案現卸北海鎭李鎭巳奉委督辦廣東保商緝捕事務兼統巡各江水師張督特飭將前定章程抄行李鎭遵照督率各路緝捕輪扒各船實力巡緝文武員弁如有玩忽懈弛即由李鎭查明隨時禀請嚴究以昭儆戒至前定新章係祇籌辦西江一路其東北兩江亦應切籌整頓仿照辦理並飭李鎭一併體察情形妥爲籌議禀候察奪 
[分任西江緝捕之最近佈置]  
　　粤省司局籌議整頓處所如肇廣德慶封川羅定以及各處並香山之磨刀門順德之甘竹灘新會之崖門等處均擬添派輪扒擇險要地方分段駐緝其三水口至北江一帶亦須將緝捕事實行整頓現均由李統巡前往佈置籌畫惟陸路一帶防營則另派施統光廷率帶在沿西江各處隨時巡緝已經分派任辦一切 
[商輪未能遽改龍旗之原因]  
　　内河商船公會函云本公會發起改掛龍旗而不能遽見實行者蓋驗船權限一日不收回即龍旗一日不能改掛也何以言之凡洋旗小輪均認洋人業主在領事註册今欲改向龍旗必華商出名承回該輪從領事銷案後要向稅司禀報請派驗司驗妥乃允出驗單移請稅務司發給船牌旋接有生意某日往某處又須向稅司禀請准單簽字在簿每十日簽字一次經過洋關河頭須驗明字樣方得開駛否則扣留議罰今驗船權限未定洋關依舊統轄行輪華商縱欲取回小輪勢不能不歸稅關註册請驗請騐又不能概令隨驗隨准開駛萬一故態復萌不應修整稽時破費事固難免今查龍旗小輪照册尙有一百四十餘艘奈因候驗未妥停泊不能開駛者巳有三十餘艘拆賣者十餘艘洋旗欲改回龍旂未獲妥驗者又有數艘各商方引爲殷鑒故曰驗船權限一日未定即龍旂一日不能復回也 
[督院接各處電禀]  
　　廣肇羅道李光宇電禀督皖謂有洋艦鼓輪行駛 
 
 

Page 5

 
 
沈覆油船一艘張督以電文簡略電飭查明以憑分别核辦肇屬道府電請大吏先撥省河兵輪如廣元廣利等船四艘趕緊前來交廣肇羅道調選督同該處各段兵輪認眞查緝使外人無可藉口梧州道府議派兵輪沿江彈壓保護電禀大吏請示辦理張督惟恐别生枝節未便照准南寗電報局委員温澣電達總商會乞爭捕權 
[粤商自治會第四次致北京電]  
　　北京分呈軍機處外務部陸軍部郵傳部民政部法部列憲均鑒西江屬内河連旬有水師大隊搜查商民譁憤經禀粤督示禁暴動惟羣情洶洶怒不可遏西江商輪某祇兩艘華輪公憤已决盡復龍旗商等立會自治推辦沿江巡警粤督亦大治水師獨立國主權斷無他人可干預我兵柄警察行輪之理乞促該兵速退以全邦交否則禍變之來大部實製造之幸勿咎沿江商民爲戎首粤省七十二行商陳基建等謹禀 
[粤商自治會第八次會議]  
　　十一日自治會第八次會議議案六條（一）宣佈上海兩廣同鄉會來函（二）宣佈河口同志社來函（三）宣佈梧州黃嘉獻來函（四）宣佈草訂沿江四鄉巡警章程（五）將連日英兵輪在沿江情形及民情警告軍機處及各部挽救危局（六）宣讀致北京 
電稿（電稿或有增删明日始能宣佈） 
[粤商自治會預備第九期會議]  
　　日本兩廣同鄉商學界對於西江捕權一事公舉代表員李自明邱樹人黃慶翰蘇紹章回粤籌商辦法業登報端昨十三日李等經已抵省同到粤商自治會面述海外同胞對於此事熱誠義憤並請代告兩粤同胞務期不分畛域統於十五日到自治會俾得宣佈宗旨共商辦法 
[勒碑永禁金業買空賣空南京]  
　　江督批滬道禀云據詳已悉查買空賣空大干例禁今上海金業乃以多頭抛盤諸名目互决輸羸核計通埠竟不下數百萬兩之多實屬駭人聽聞自應認眞嚴禁以革澆風而維商務仰該道即照所議章程迅速移行遵辦一面出示曉諭俾衆週知仍於商會總滙之處勒碑永禁俾垂久遠併咨明農工商部查照立案仍補詳撫部院並候批示繳（兌） 
[閙公堂案尙有糾葛]  
　　上海閙公堂案由袁京兆以個人交涉認賠後旋又有某國索賠經外部電飭贛臬瑞廉訪來滬商辦等情均載前報茲又聞某某等國亦均援案索賠或銀數或洋數爲數不貲滬道梁觀察以案歸袁京兆個人交涉統賠了案與公家不涉昨已覆函拒駁矣（贊） 
[洋貨免釐之交涉]  
　　探聞上海領事公會以洋商貨物經過南市往往被捐局勒捐扣留有碍權利爰照會華官要求一律免釐而滬道梁觀察等以洋貨運入内地照章應行完捐十六舗以南係屬内地未能照辦况釐捐有關賠欵及協餉要需尤難允許擬即設法堅拒以保主權云（援） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
　　　　　　　　　　 
[畫史]  
要件 
[山西同鄕官爲礦務交涉事上外務部公呈]  
　　按此槁由京師山西同鄉官郵寄緣近來要摺過多以致積壓多日晉礦交涉關繫中國大局爲補錄之 
　　敬呈者竊維國際交涉公法與私法不同條約與契約迥别晉省福公司事所訂者章程耳合同耳非條約也所簽字畫押者洋商耳山西商務局耳非中英兩國家全權代表之名義也雖盛大臣有續訂之件亦屬私人與私人之契約而不得混入公法雖國家有批准臣下人告之詞亦是我内政之體例而不得牽入國際此等法例乃各國所通行者也伏查光緒二十四年福公司與晉人訂立合同旋經總理衙門議將原約作廢改訂章程而奏案中聲明事關商務應逕與洋商磋商使臣不得攙預等語可見當日總署對於此事早已視爲私法而非公法矣然始終逕由總署居� 
中調停易啟外人以要挾之媒遇事苦無退步及至本年八月朝廷特派丁臬司來京會商礦事鈞部不顯爲干涉由丁臬司召集兩方自相集議辦法極爲得體蓋鈞部有保護外人之責而礦章亦有限制洋商之條朝廷兼籌並顯特派地方長官以辦理之按諸新定礪章所稱關係洋商者並咨外務部會核關係礦務事體者無論何國人准至本省提法使司上控至農工商部爲止領事及公使等均个得干預諸條亦暗相符合是於辦理外交之中兼寓裁判兩方之意邦交無碍國法益尊一𦦙而數善備非鈞部之藎盡碩畫曷克有此兩月以來談判已經多次在晉人遵守章程毫無排外無理之言亦無失信外人之處但按照章程合同實有可以取消作廢之理謹舉大端爲我鈞部陳之查原訂者號稱章程在私法中亦非完全形式之契約特一共同辦事之規條耳無合同而空有章程則契約之要素未備應歸無効此可廢者一章程之末署名者一爲商務局一爲羅沙第羅係義商以章程轉售英商當事者之國籍既更晉人有可以不承認之理此可廢者二華洋文義歧出各執爲憑遇有爭執無從折衷按諸契約通例亦未爲合此可廢者三雙方結約必有期限若未附入則應按普通之法行之查英國契約逾十八個月不履行者即行解除他國有採一年期間主義者乃福公司自訂章後時越六年不來踐約則前章例應解除此可廢者四契約必雙方遵守一方違背一方即可作廢今該公司於前到晋時轉請解爲專權獨辦禁民自辦嗣又准用土法禁用機器此皆章程之所無尤爲章程之所禁因之激怒商民幾釀大釁此可廢者五　　　　　　　　　　　　　　　未　完 
分類新聞政界 
[批准行用新印官票章程江西]  
　　贛省各司道局號現擬推行新印官票収回十足舊票并各屬行銷兌付免提丁漕平餘業已議具章程詳奉贛撫瑞中丞批示云據詳已悉暢銷官票自須完納稅糧一體通用方免阻滯惟錢賤銀貴州縣征不敷解亦應量加體卹以昭公允查核所擬章程籌畫均屬周妥應准照辦仰即抄錄章程通飭各屬暨各分號一體遵照其丁漕兩項初提續提錢價平餘地丁每兩計銀一錢一分漕折每兩計銀一錢四分既准自三十三年九月初一日爲始免其隨解約計至年底止共少入欵銀若干原指用欵如何籌撥彌補仍由該司道局號會同田賦稅契局迅速妥商具詳核辦（言） 
[札委自治局四課課長南京]  
　　江督端午帥札委各員開辦自治局畧謂本省設立地方自治總局應設法制調查文牘庶務四課所有各 
 
 

Page 11

 
 
　　　　　　　　　　 
課課長課員應即分别委派各專責成查有留學美國法政專科畢業生張康仁堪以派充法制課課長兼研究所總敎員每月支給薪水銀五十兩考取浙江候補知縣陸維李堪以派充調查課課長該員本有兼差每月支給薪水銀三十兩候補知縣王紹曾堪以派充文牘課課長每月支給薪水銀五十兩應補知縣羅良鑑先經派委參事堪以兼充庶務課課長並兼研究所所長該員委充參事本未支給薪水應即支給課長薪水銀五十兩候選主事陶保晉候補縣丞劉煥堪以派充法制課課員廩生盧重慶堪以派充調查課課員舉人王光爕候補縣丞趙國瑜堪以派充文牘課課員候補知縣謝恭懿堪以派充庶務課課員以上課員每月各支給薪水銀三十兩均由財政局借撥自治局經費項下開支俟研究所成立後各該員等均由局長酌派分任敎育事宜合亟札委即便遵照云云（音） 
[部批不准請免米捐安慶]  
　　蕪湖礱坊職商邵振邦等以路礦米捐累及坐賈聯名具禀郵傳部請分别捐免當奉該部批示云路礦爲便利交通挽回利權要政米捐奏辦已久於該商所取甚微於路政所關甚鉅將來安徽鐵路告成蕪湖米市定形暢旺行商坐賈利益同霑不得藉口名目不同致生歧異所請免捐之處應毌庸議（政） 
[不准客民投領振米江寗]  
　　江督端午帥爲冬振放米事出示曉諭云據江寗府督率上江兩縣會同巡警局員將本地土著貧民查明户口造册齎送擬先由巡警總局按户散给米票俟十二月初間擇定放米日期傳集各户持票赴領倘有久居省城貧民爲前次查報遺漏者准由巡警各區官開單補報經該府等委員覆查屬實列册補給至江北貧民久蒙委員馳往淸江浦等處截留南下凡有外來流民附郭支棚居住希冀領米者請飭巡警局轉飭各區官等隨時諭遺回籍不准逗遛如有無頼之徒聚衆要挾滋閙即行查拿懲辦據此除札行巡警局轉飭各區官隨時驅遺外來貧民外合行出示曉諭各處貧民人等須知此次隆冬散米專以拯濟本地貧民力杜從前朦混冒領積弊其省外各州縣本年秋收均尙豐稔江北各屬亦久經委員前往截留决不至紛紛南下如有外來流民附郭搭棚居住者其爲並非乏食冀圖冒領振米可知務各遵示回籍各謀生業不得妄生希冀任意逗遛倘敢抗示不遵甚敢恃衆要挾滋閙定飭嚴拿懲辦决不如寛（商） 
[運司注重冬防揚州]  
　　兩淮鹽運司趙都轉辦理冬防甚爲注意除飭城内五局巡警員弁會哨梭巡外其城外鳳凰橋龍光寺等處又札令鹽捕營彭都戎派隊巡防以備不虞（言） 
[定期考送法律學生蘇州]  
　　京師法律學堂日前咨行寗蘇二提學請各申送已有實官之學生各十名等情曾紀本報茲聞蘇提學手慶藩學使以程度合格者一時難選迄未申送現因迭次咨催定期十六日在提學司署命題考試以便備文咨送（命）　 
[通禀嚴禁漕弊杭州]  
　　桐鄉縣徐士鋆大令日前具禀上台謂卑邑漕務困難達於極點推原其故皆緣開倉時例由莊書發給由單交由該糧户完納各書差每私向糧户收糧圖用俟至次年始爲代完因循荏苒實爲漕務大蠧今擬於由單内加蓋年内全完不准延欠字樣並責成莊書區差認眞催征如有延完惟該書差自問等情現喻方伯已如禀批飭嚴行禁革矣（乃） 
[開辦自治局之計劃武昌]  
　　鄂省自治局前由趙次帥札委藩臬兩司爲總會辦等情已紀本報茲聞其中辦法分爲三科一總務科二調查科三編制科并附設地方研究所及議事會專議興革事宜云（音） 
[派隊分防之計劃鎭江]  
　　鎭道劉襄孫觀察以時届冬令各屬地方遼闊難免無盜匪出没其間爰特禀明江督在駐鎭第四標巡防各軍隊内酌派幹勇並飭馬隊分途偵探以資查緝而保治安業已行知各屬一體遵照矣（射） 
[商務局詳報度量權衡濟南]  
　　山東商務總局詳禀魯撫稱全省衡平前已將平素調查者造具調查表册詳送在案垷據各州縣陸續報到度量權之大小長短共四十六處遵卽分晰續造表册餘俟續到再行造送（望） 
[夏口廳請添帮審漢口]  
　　夏口廳何石箂司馬前因誤塡結案報事册經漢關道桑觀察詳院記過何自知才力不及巳懇請上峯他調未蒙允准昨特詳請卾臬添請知縣張弼臣爲帮審以便襄理訟案云（音） 
[鄂省常賑捐奏准展限武昌]  
　　湖北常賑捐期限已於本年七月届滿當經趙次帥奏請展限一年已誌本報茲奉硃批交度支部議覆業經由部核准咨行來鄂遵照辦理矣（音）　 
交涉 
[張督反對添設駐港領事廣東]  
　　出使英國李大臣日前與伍欽使有添設駐港領事之議外務部亦贊成之惟聞張督對於此事頗不謂然以香港距省不遠有事可以由粤直接交涉若設立領事則必須受成� 
於駐英欽使凡有交涉往返需時每易貽誤不如仍舊由粤督關照較爲利便現巳據情咨部請將前議作廢（黑） 
[東省鹽價交涉奉天]  
　　奉函云日鹽每石九百斤售洋二元九角東鹽每石七百斤售洋五元零以之各灘銷路奇滯商户環請督撫電奏挽回（甲） 
軍界 
[請兵防堵要隘揚州]  
　　揚屬裡下河一帶近來梟匪猖獗白日搶劫時有所聞甚至有擄人勒贖情事現由兩淮緝私統領李定明鎭軍禀報江督條陳緝捕辦法請爲核示仍請酌撥步隊三營分堵各要隘以資鎭攝所有虎字運字等營均已分紥范公堤一帶不敷遣調云云（言） 
[請給籌墊軍服銀兩安慶]  
　　駐壽州巡防馬隊一旗各馬勇所有軍服破爛不堪當由皖撫馮中丞派委該管帶李振芳赴寗仿照南洋常備軍騎兵軍服各種式樣製造衣褲一百套雨衫一百套所需價値銀八百餘兩係由該管帶暫時籌墊現因交卸在即特呈請皖撫札飭支應局 
 
 

Page 12

 
 
　　　　　　　　　　　 
將此項軍服籌墊銀兩照數發給以示體恤（上） 
[咨請籌撥新軍餉項安慶]  
　　江北提督日前咨行皖撫畧謂江北新軍餉項奇絀懇恩飭部於部儲各項存欵内先行籌撥現銀數十萬兩以濟軍需或卽在練兵經費内暫時撥借一面飭令東豫蘇皖四省迅籌協濟卽由四省將應解之欵抵還部欵似此一轉移間庶幾練成勁旅與蘇寗兩省互相犄角云云馮中丞准咨後已札飭藩司查照矣（周） 
[派兵剿匪鎭江]  
　　江北臨澤裏下河一帶現有大帮梟匪肆行搶劫已由駐鎭新勝及虎字緝私各營官選派弁兵砲艇馳往勦辦（射） 
[鏡淸通濟兩輪分途巡緝廣東]  
　　粤省前由督院商准南北洋兩大臣借撥鏡淸通濟兩兵輪到粤差遣鏡淸一輪已經到粤張督卽飭鏡淸輪駛往北海協同廣金兵輪認眞巡緝其通濟一輪行將抵粤擬撥駐海口一帶協同廣玉兵輪巡緝云（黑） 
[議裁緑營武員漢口]  
　　湖北提督夏毓秀軍門前由穀城巡閱襄河來漢與趙次帥會議裁撤緑營及武員各缺嗣因多方窒礙迄未定議遂於十一日由漢乘輪回穀矣（音） 
[訂購兵艦運鄂武昌]  
　　鄂省近向日本訂購之楚謙兵艦業已由日少佐相羽氏駕駛來卾昨日領事高橋君特偕相羽少佐謁見趙次帥力荐少佐可任陸軍學堂敎員云（音） 
[甬道巡閱洋面寗波]  
　　甬道張子遇觀察近因浙提呂道生軍門親赴嵊縣剿匪未回而各處洋面海盜劫掠商船時有所聞爰於十六日乘坐新寶順兵輪出巡洋面聞事畢後須遄回鎭海閱視砲台云（行 
學務 
[嚴禁胥役需索蘇州]  
　　蘇垣閶門内王洗馬巷有張栢林擬在該處興立學堂長元吳三縣胥役向索規費現經張栢林赴府禀控即奉蘇州府何太守批飭三首縣嚴禁需索如違究辦一面將如何興舉學堂各情具詳候核（出 
[批飭維持海門學務杭州]  
　　海門鎭育才中學堂監督婁震矅因經費無着賠墊已多禀奉浙藩喻方伯批示云海門育才學堂既有網輪各捐又有塗地租息經費已自不少何致尙須籌塾據禀紳董胥吏串通吞没舊欵無着及辦學種種爲難情形如果屬實自應設法維持以全學務仰台州府即按所陳各節調查明確會同新任吳丞實力整頓並將原有學堂各欵飭縣分别查追以充公用（乃） 
[立達學校續招新生揚州]  
　　揚州立達兩等學校開辦以來一切規模尙稱完善現擬擴充學額續招新生二十名業已出示招考矣（言） 
[議撥小學堂經費松江]  
　　松城振德存眞披雲育賢四小校於十八日上午假座振德學堂邀學界同人會議向敎育會撥助常年經費云（生） 
實業[萬壽宮改作勸業塲南昌]  
　　贛省廣潤門内萬壽宮公產出息每年約三千餘金同治初　定積爲大魁花紅乃歷年已久概爲經董侵蝕及至前年始議提五百千爲敎育總會經費本年商務總會又禀請商部將此項公產歸公管理改作勸業塲業奉批准本月初四日敎育商務兩會開會議定（一）萬壽宮爲全省公業歸商會經理（二）商會開辦勸業塲自有經費不動萬壽宮欵項（三）萬壽宮每年各項出息除撥歲修若干外分作十成以七成爲敎育總會經費三成爲公積目此公產公管想可廓淸弊竇矣（意） 
[廣澳鐵路最近紀聞廣東]  
　　廣澳鐵路前經林商與葡人磋議廢約爭回自辦并派人到北京在郵商兩部禀請主持迭紀前報現聞張弼士太僕昨接到農工商部郎中時楚卿來電謂此事已由郵傳部担任向葡使力爭惟因該國新使尙未到京故未開議聞張太僕意以此路與順德士紳所倡辦之鐵路同一綫路擬彼此聯合辦理不再另分畛域（黑） 
[瓊州礦利將興廣東]  
　　瓊州礦務近日胡商子春已電催代表人區道昭仁向當道商妥礦章一俟來春即回國興辦（黑） 
雜記 
[督批鄂商解繳報効銀兩南京]  
　　鄂岸督銷局總辦李道葆恂以鄂商報効銀兩究應解交何處等情詳請江督核示奉批謂淮商報効銀兩前據准運司籌墊銀二十五萬兩解交財政局核收嗣因二限已届又據該司認墊銀二十五萬兩已報明陸續解寗濟用在案該岸各商報効初二兩限共應繳銀十萬三千七百四十兩零業據依限呈繳實屬體念時艱深明大義現在初限銀兩既經該局解司歸塾虧二限銀兩自應一併赶速解司核收除行淮運司知照暨分飭各岸局一體遵辦外仰即遵照迅速批解員報仍將三四兩限銀兩妥速催商繳解母稍遲延（　） 
[禀辦倚勢欺民之劣董安慶]  
　　壽州趙牧鏡源近日具禀皖撫略謂該州董事吳士恒平日魚肉鄉里被控纍纍其胞兄弟吳士愷吳四秃等均倚該董聲勢搶劫擄掠聚賭抽頭種種不法大爲地方之害當奉馮中丞批飭按察司飭令該州牧按名拿辦以靖地方（賢） 
[飭縣會營赶緝海盜寗波]  
　　鄞縣蝦巴潭地方祥和木行日前被海盜四五十人各持鎗械擁入鎗劫並將行夥顧某等二人擄去當經行主赴縣禀報迄未破獲昨該行主袁生芬又具禀寗波府呈請飭縣緝拿盜匪嚴行懲辦（行） 
[派員調查鹽務揚州]  
　　江寗府許東畬太守星璧現奉江督端午 
帥派委來揚將兩淮鹽務如何腐敗鹽場如何缺產棧鹽如何脫檔運商大生堆鹽是否失愼燒毁詳細查明禀覆核奪（諭） 
[籌議火車收稅章程浙江]  
　　滬鎭火車開行巳久所有裝運往來各貨尙未明定收稅章程鎭關道劉觀察日前與稅司戴諾爾君酌議一切以期整頓稅務云（射） 
[張中堂贈鄂藩壽聯武昌]  
　　鄂藩李少東方伯初八日爲七十齊辰省中官塲均往祝嘏聞張中堂在京亦撰有壽聯一副於日昨飭弁送至藩署（音） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[時事小說人面獸（十四）]  
　　咳。列位要曉得中國人辦交涉。就差在這一點。平日看見外國人就存了一個格外討好的心。加二加三格奉承。以爲與他有了交情。辦起交涉來。就容易了。不曉得他們外國人私交是私交。國際是國際。就算眞個同你要好。在國際上仍舊一毫不肯放鬆。的現今王天戍是一個堂堂二品大員。朝廷放他做了頭等欽差。應該要怎樣的風節自勵。纔能不負朝廷一片委任的心。豈知他竟像小孩子一般。只要吃着人家三文錢一塊糖。馬上感激到十二分。爹爹媽媽。呌得應天響。作揖也情願。磕頭也情願。這一塊糖的形象。就印在他腦筋上。永世不得消滅。挖心勾肺的刻刻要想去報答他。這不是中國的氣數。天生就的一種坯子麽。閒話少說。再講那王天戍在鷹國。同他們的政府。天天接洽。放出他那第一等拍馬屁手段來四面玲瓏。十分圓到。却被他們政府裏的人。看得洞穿。明曉得他的技倆不過如此。面子上却同他格外敷衍。甜言密語的籠絡他。骨子裏刀鎗劍戟。煞氣騰騰。指揮如意的利用他。好在天戍只懂討好。不管别的。要他長就長。要他扁就扁。眞合着他父親王學究。同他題名字時候的想頭。彷彿是一條有靈性的狗。牽到東牽到西。着實討些歡喜。光陰迅速。不覺已有兩年多些。一霎眼就要滿任歸國。鷹政府覺得天戍來了。雖則由他們播弄。稍微有些好處。究竟没有得到十分利益。輕輕放過了他。未免有些可惜。恰巧從前有一椿抱憾的事情。久已要想恢復。没有得着機會。此番天戍歸國。料定中國必然寵用。這件事情。或者可以在他身上。轉圜過來。於是先行商議妥協。做好子一個圏套。去請天戍來赴宴。只說同他餞行。天戍不知就裡。以爲他們既然要好。臨别餞行。也是情裏所有。就高高興興的踐約而去。 
本埠新聞 
[倫具子北上]  
　　倫具子由東回國道經上海巳誌昨報茲悉昨日午前抵淞後擬即乘輪北上滬道梁觀察由淞發電至署謂恭送倫具子起程後即可回署云（𣏌）� 
[緝拿梟匪之佈置]  
　　江南提督劉華軒軍門因上海西南鄉一帶到有梟匪並訪知該匪等鎗船均停泊閔行左近爰特派員前往該處陸路嚴密查緝並飭師船由水道兜拿務獲解究（厘） 
[命案初誌]  
　　前日喧傳浦東龍王廟東南南匯縣境長亭南地方蘆蕩中有刃斃男屍兩具甲屍與乙屍相去里許狀似生前負傷身死其太陽穴等處均受刀傷兩屍身畔懸有腰牌係蘇州某縣公差並有信票聞該處鄉人云當夜但聞有人格鬥放鎗不敢起視次晨在曠野見有無數銅帽散棄云云現該處地保已報知南滙縣王少谷大令蒞驗核辦矣 
[總工程局另舉總董]  
　　總工程局新舉總董姚子樑觀察不允擔� 
任業已辭退由各董另行開會在各議董中遴選李平書觀察爲總董巳禀請滬道照會該董接辦矣（夏） 
[商業體操會畢業給憑]  
　　昨日爲南市商業體操會學生一百廿名畢業之期内計商業體操滬西士商體操周浦紳商體操等各生爲第一次畢業滬學會體育部商學補習會等各生爲第二次新班畢業午後一時先在操場操演道縣各官及總工程局正副裁判官等均到場觀禮操畢給予文憑即行禮散隊（夏） 
[紀家政會]  
　　滬南競化女子師範學校昨日午後一時開第三十一期講筵葉女士莊敬程女士保權先後演說四時散會（川） 
[爭奪蕩地之督批]  
　　江督批職商陳士傑禀云楊家渡鈔泥蕩粮地如果確係該職等祖遺之業且有契據可憑各號商何能平空指係會館公產並稱該職爲盜賣之人殊出情理之外惟案經該職控縣集訊姑仰蘇松太道即飭上海縣集証訊明秉公斷結具報禀黏並發仍繳（便） 
[收進馬路招牌]  
　　法界電車工竣開駛有期昨工董局以馬路各店所懸招牌恐有妨礙特照會捕房傳諭各店一律收進如違罰究（舟） 
[諭飭查拿竊盜案件]  
　　本埠城廂内暨浦東一帶邇來時有竊盜案件昨巡警總局汪觀察特飭城内一路浦東二路正巡官轉諭巡士密加查緝並飭偵探孫駿率同探夥密拿解究以靖地方（棲） 
[窶人倒斃]  
　　城内舊校場前晚有形似乞丐者倒臥街中即由一路五區巡士喚同行人扶送出城適有棕榻店主某甲經過出洋二角囑爲送往善堂醫治詎行至西門外王家圏地方即已氣絕甲畏牽累擬欲抛棄被西區七號巡士查見將甲拘至西區一面由區長函禀上海縣相驗李大令恐有别情即飭値役周升往查昨經該差禀復謂屍身己由二十五保十圖地保查無屍屬報堂棺殮惟甲現尙被押西區應請核示 
[令節停訊]  
　　今日係長至令節法租界會審委員聶榕卿司馬特於昨日照會費繙譯停訊一天（舟） 
訟案[上海縣案]  
　　陳朱氏將買女福來烫傷斃命一案昨又經李襄讞將該氏及氏夫陳阿小店貨屋阿大提訊供仍如前判各還押再訊○某大使在安平輪船失竊憑縣等件由捕獲到朱阿五等四名解案訊究阿五供由某甲所竊小的並不同伏李襄遂飭即管押限七 
 
 

Page 19

 
 
天交甲到案訊奪其餘王阿四凌耀林朱蘭云三人均抵頼不認判各責二百板發故過局管押三月○丁杏園丁五氏丁程氏環控同族丁煥如盜賣祖坟覇呑價洋昨經提訊判令煥如將所得價洋分派三原告每人洋六十元各具遵結了案（車） 
[巡警局紀事]  
　　總局　王根仁之妻戴氏走失無蹤氏兄戴孝文疑有别情將根仁及其父王友桂一併扭局局員黃大令命一同出外偵尋下落覆候核辦○迷路女子李如意年十三歲由巡士帶入留候認領 
　　城内第一路三區　小東門内吳正祥帽店主扭送小竊朱茂生到局判戒責五十下交保 
第一路一區　杜阿根竊夏玉林家縐紗二疋判責二百板贓交失主具領○金阿慶摸竊某甲袋内銀洋廿八元五角昨提覆訊判責五百板押改過局半年贓洋存局候罰 
第一路四區　張坤三在古董橋張公館内圖竊被家丁撞見拘局押候訊究（衣） 
[英租界捕房事]  
　　新閘路醬園吳姓家内昨被傭婦沈楊氏竊去衣被等物報捕請緝捕頭立飭包探吳子林查覆核辦○浙江路同春坊妓女小妹昨遇廣東路被流氓周錦文搶去金簪一支由探金巨巨查見拘入押候解究○西藏路德仁里六十五號門牌雉妓王桂卿昨忽捲逃由摀婦報稱所捲衣飾値洋一百餘元捕頭准卽派探查緝○周華家在南京路菜場與買鷄小販口角扭入捕頭以事甚細微斥不准理○顧家衖一百十二號門牌盧瑞芝家違章多積稻柴由捕頭飭探蔣文炳赴廨請單傳訊○李馥甫用空裕通紗廠銀两昨由包探張寳成將李提入押候送廨訊辦○劉德生竊江西路三十四號某洋人家灰鼠皮由探拘獲押候解訊○金正高竊天津路錢元太水烟筒等物押候究訊○湖北路邵桂林家昨被偷兒龔炳生竊去棉被等物適爲包探張寶成瞥兒拘獲人贓押候解究（衣）　 
[法租界捕房事]  
　　黃星華前向朱亮森買馬鞍一副被信孚洋行西人瞥見認係失竊原贓將黃扭入押交朱亮森究辦在案昨黃之家屬將朱扭入捕頭諭管押候訊○金景三昨向親戚左某硬借銀洋被左扭入押候解究○匪人宋雲泉張阿六昨由包探拘獲押候解究（舟） 
[美租界捕房事]  
　　前晚有酒醉之某西人在西華得路一帶胡閙由捕拘獲押候酒醒釋放○劉阿二王阿三闖人某木作圖竊由更夫王仁富拘獲交捕押候究辦○周三品在途擺賭拘押候究 
來件 
[續蘇省鐵路工程處十月分報告]  
　　第三段 
第一千一百二十六號橛碼二尺方洋灰水溝之洋灰等工均已竣工第一千一百三十五號橛碼大漲涇橋西碼頭两邊雁翅並碼頭内之空處約填土五十餘方 
東碼頭大貫之兩層板橋均已打完上下橫加板等亦均上好地基亦挖完現立底層地基之模子即可打洋灰 
第一千一百六十一號橛碼二尺方洋灰水溝之洋灰等工均已告竣第一千一百六十六號橛碼二尺方洋灰水溝地基洋灰已打好現上上層模子並搬運材料等 
第一千一百八十一號橛碼二尺方洋灰水溝地基現將挖好並搬運材料等第一千一百九十二號橛碼二尺方洋灰水溝洋灰等工均已告竣 
第一千二百零八號橛碼西瓜河橋東西碼頭之地基並墻子洋灰均已打完碼頭兩邊之雁翅已砌起一半現塡碼頭内空處土該河南北两面之壩業已開通第一千四百五十四號橛碼斜塘正好赶運方木洋灰 
　　第四段 
（橋工）第一千五百四十六號一空十尺橋椿四十棵打完洋灰地脚打好橋塡砌至橋樣平面下式尺河挖去三分之一 
第一千五百八十六號二空二百尺橋壩跰河椿八十棵打完第一千六百號一空十尺橋地脚已挖 
第一千六百八十號一空十尺橋河已壩斷地脚挖好椿打下三棵第一千六百九十二號二空一百尺橋東橋壩椿打下四十二棵 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
