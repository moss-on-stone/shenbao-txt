# 1908 - 194 - 4912741

 

Page 1

 
 
   
 
 

Page 2

 
 
   
 
 

Page 3

 
 
上諭 
[六月二十二日奉]  
　　上諭外務部奏美國減收賠欵請遣使致謝一摺美國與中國立約以來邦交素篤此次減收賠欵尤徴友誼敦睦允宜遣使致謝用酬嘉意奉天巡撫唐紹儀著賞加尙書銜派充專使大臣前往美國致謝欽此 
　　上諭吉林提法使著吳燾補授欽此 
[宫門抄]  
　　六月二十二日召見軍機鐵良 
[代論]  
　　度支部郎中劉次源主張三年召集國會 
[呈請都察院代奏書]  
　　爲大局阽危輿論日迫懇速整理行政機關并請早頒國會期限以定大計而釋羣疑恭呈仰祈代奏事伏讀上年八月二十三日明詔宣布君主立憲宗旨凡我士庶當無不欽遵聖訓確切辨明激發愛國之熱忱希望議院之成立藉以發抒政見共濟時艱甚盛事也如職檮昧亦復何言然而時局之遷流無常政體之趨勢靡定其所可研究者世界已然之成迹而其所不能逆睹者國内未來之變狀嘗考世界立憲各國除米利堅本無君主其創爲共和政體原不足深爲詫異而歐洲各國則皆固有君主而其君主又皆手握大權專制之體裁且甚於泰東諸國乃何以自十七世紀之末法蘭西首發其難而其影響遂遍於全歐其君民愈爭而愈劇其世局愈演而愈奇其政府具有深識遠慮善爲操縱者。則因勢利導改革其政體。轉以收羣策羣力之功。所謂君主立憲是也。其不善爲操縱。則國體亦因。之動摇矣。嘗論法之魯易十六世苟於十千七百八十一年之頃依嘉龍之策召集世家敎士約期會商不藉詞以延宕之則其人民將或頌其君之不暇又奚有於暴動哉則雖强謂法國至今爲日木之大權政治可也即至於一千七百八十九年之間人民旣公舉議員大集巴黎苟使世家敎士咸肯公同商議斟酌變通則其人民雖占優势猶不失爲英之議院政治迨至於七月十四日之變而王室之氣熸矣雖欲勉爲君主立憲尙可得乎即以英國言之其不變爲民主政體亦僅也 
 
 
 

Page 4

 
 
當夫一千八百四十八年之際英民騷動聨名上禀者多至五十萬人使其時不急爲變計與民更始則其累卵之勢去法國之革命祗一間耳假使早十年而爲之自爲主動則其王權未必遽爲凌夷而成爲議院政治普魯士爲後起之國有鑒於此當其風潮頗烈之時即許開設議會與之共訂憲法故論歐西之君權以普爲最尊而其政體則確爲君主立憲之政體至於日本則取法于德而其君臣之機警則又過之故牢籠之術愈工而對付之手叚。亦愈敏故其憲法爲欽定之憲法而其政治則獨成爲大權政治我國人民自奉旨立憲以來憂時感事急起直追至於今日咸欲早開國會以聨上下之情謀尊攘之策其忠君愛國之忱實迫於不能自已以故請願之書咸集於朝廷要求之聲不絶於草野風聞政府諸大臣公忠體國亦咸以此爲當務之急矣而議者不察謂爲必須若何之預備熟籌對待之法遲之又久始可開國會夫使政府全無預備而爲無意識之召集將來必陷於危險固不待言然目丙午以來。所謂預備立憲者已及三年。而起而視之。則政治之紊亂也如故。官制之紛糾也如故。敎養之全無起色也如故。使果循此而行職誠恐數十年之後。亦將無。異於今日則憲政終難實行。日據現勢揣之又不特立憲不成已耳日俄議和以來世界之列强雖以維持亞東和平保全中國獨立爲說其實包藏禍心觀釁而動幸我官府之遲緩樂我人民之暴動將以遂其兼弱攻昧取亂侮亡之邪謀觀於間島之爭執此次法人之要求竊可爲之寒心幸我國淸議未死稍足以戢其惡燄去年西江緝捕案今年二辰丸案皆收微效今當萬矢環集之際。國民之心理。以爲非組織有國會。則輿論無力。不足以集合羣策。捍蔽神州。若必靳之以歳月。則怨望必生。而革黨得以乘之矣。而外患得以入之矣。語曰。天下之大患。惟在瓦解。當斯之時。我皇太后皇上。雖欲速頒憲法。召集國會。亦恐無及矣。由斯以譚則國會誠不可不早開。而對待國會之法。如論者所議。不過爲行政機關未備也。職請爲一言解决之。則曰亦爲之而已矣。天下雖大。如得其道而而整理之。則孔子所謂期月而已可也三年有成。如爲之不得其道。則遲延歳目。益足以釀亂而召禍。詩云。其何能淑。載胥及溺。此之謂也。夫立憲國之精神在乎三權鼎立行政機關若不完全鞏固則國會必有侵占勢力之虞於三權鼎立之制或恐未便此說誠是也然我國之政治。所以散漫無紀。不適於立憲之用者。以上無國務大臣之集合機關。爲之樞紐。以故運掉不靈。動多掣肘。軍機處雖爲行政之總匯然其實究與十部不相圑結各部皆爲獨立之衙門樞臣旣不爲之代負責任。而部臣亦不願受人之干涉以故樞臣所抱之政策商之部臣部臣輒梗之而部臣遇有困難之時商之樞臣而樞臣亦不援手互相諉卸。勢如散沙。以此疲輭無力之政府。即當專制之時。猶恐有所不行。若當民氣方新之國會。其不能無後顧之憂也。自是意計中之事。此而不善。其他支支節節而爲之無益也。（未完）專電 
[電一（北京）]  
　　某侍御奏資政院議員應重投票不得欽選請飭憲政編查館另行妥擬各樞臣不以爲然請將原摺留中 
[電二（北京）]  
　　又奏叅某督到任以來毫無建樹徒以位置私人爲事恐該省已有成效各要政悉被敗壞請另簡賢員接替 
[電三（北京）]  
　　蘇撫陳以蘇省學務經費窘迫奏請准撥關税奉硃批該部議奏 
[電四（北京）]  
　　又奏試用知縣樊肇元侵餉潛逃擬請革職拿辦奏旨照准 
緊要新聞 
[三御醫請派詳紀北京]  
　　上月陳御醫連日請得脈案迭誌前報現悉本月十四日御醫陳秉鈞張彭年吕用賓陸續請脈兹將三人所請脉案恭錄如下 
　　陳秉鈞　得脈左三部皆静軟右關向來不知或滑或絃今診脈象尙不失冲和之象氣分鬰溼陰虚生熟濕熱逗遛所以虚不受補脘宇遲運大便搪而不暢中氣不調眞陰不復耳響發不見增減腰痛勝掣較甚近因灋暑鬰悶機關更爲不利下虚轉爲上熟頭暈時起日發小泡以脈合症謹撥協肝脾而化濕火 
　　生白术一錢五分抱茯神三錢辰砂拌白芍一錢五分炒　　一錢五分陳皮一錢川續斷三錢金石斛三錢杭菊一錢厚樸花四分引　絲爪絡三錢红棗三個桑寄生三錢 
　　張彭年請得脈軟數象平而未凈右部關中欠調病本爲氣陰兩虚脾腎不足但眩暈爲風便溏爲溼風溼合化虚熟自生此皆標病所致昨今腰胯尤覺跳痛耳仍響而作堵補則碍 
 
 

Page 5

 
 
標瀉則碍本忝擬標本雙合法 
　　生白术一錢云茯苓云茯神各二錢生大白芍一錢五分厚樸花五分白蒺藜（去剌）二錢秦芄八分桑寄生一錢五分扁豆皮一錢五分炙甘草三分引用荷葉邊一圈竹葉捲心七個 
　　吕用賓請得脈左部略緩右部微數舌苔淡木乘土位溼藴中宫上泛則耳鳴氣堵頭暈中滯則飲食不運下注則便溏腰胯掣痛宜淸肝運脾兼滋下焦淸利濕熱敬謹按症擬方生白术二錢云苓二錢橘皮八分金毛脊（去毛炙）二錢流關蒺藜二錢生白芍二錢杭菊花一錢桑寄生三錢晚朁砂一錢五分引用炒榖芽三 
國會問題 
[政務處憲政館資政院將開大會議]  
　　白廳丞王善荃奏請速開國會摺上後軍機處大臣贊成者居多現張中堂以國會一事關繋極重擬會同憲政館資政院擇期至朗潤園特開大會議再定辦法 
[某中堂之奏對]  
　　日前召見某中堂時兩宫對於憲政實行辦法次第詢問某中堂奏云目下重要問題惟有欽定國會期限以便早日宣布并請簡派通曉憲政學識兼優之員前往東西各國專任考察寛以時日務期切有所得以備採擇而裨實用兩宫深爲嘉許 
[趙侍郎之議論]  
　　民政部尙書肅邸與左右侍郎商議對待國會請願之辦法侍郎趙秉鈞云現在國會請願代表陸續晋京並各部員司條陳請開國會宣佈年限日益加多除他部員呈遞說帖外本部員司若有關於國會上書者須先經本部議定可否後再由部代遞或由都察院代奏查各國警察官槪不得談論政治而外城總廳丞王善荃乃奏請宣布國會年限實爲特例又云稽查政黨係民政部之職掌此際本部員司須研究憲法槪則及集會結社律之緣由云云肅邸烏侍郎甚以爲然 
[華十奎之條陳]  
　　憲政編查館官報局長華士奎日前呈遞條陳主張遲開國會聞其内容以爲早開國會則人民將以財政協叅權反抗國税故三五年内萬不可召集國會云 
[安徽代表到京]  
　　安徽國會請願簽名者已逹萬人公舉部郎方臯編修許承堯等爲代表許太史原在京供職方部郎於十四日由皖抵京皖省京官將於日内開會歡迎 
[烟台學界發起]  
　　烟台毓材學堂王君聨絡芝罘官紳商圥各界擬上國會請願書約召集二三千人即行開會舉代表一面赴省一面赴京再與本省同鄉合議後再將請願書呈由都察院代奏 
[察哈爾不准自開商埠北京]  
　　外務部會同會議政務處農工商部理藩部具奏略謂光緒三十四年五月初五日軍機處抄交察哈爾都統誠勳奏邊疆要地亟宜自闢商埠一摺奉硃批該衙門議奏欽此查原奏内稱察哈爾居西北要衝握諸邊樞紐張家口又爲全察之樞紐風化未闢以前百事萃於口内風化旣闢以後則口外視口内爲尤重查察哈爾止黄旗兩屬博羅差灘地方爲向來由張至庫之大道將來張庫路綫所必經該處距口六十餘里平原廣漠　勢適中若於此處開闢商埠略仿山東濟南陸路開埠辦法其利有四内外畫分使原有華商不致因混雜而生阻礙其事易舉利一西北商貨使萃於此將來設關征榷爲察疆應得之利辦事有資即改設行省之基礎利二商埠闢於蒙境則蒙貨出納都統有保護之權蒙人不致受欺開蒙荒所以卹蒙艱也利三開埠必設官一切警務捕務必次第興辦風氣交通盜賊易戢利四等語臣等查張家口地方向爲西北商旅來往之孔道現在京張鐵路將通將來又接造張庫鐵路交通日廣商務必益臻繁盛該都統所奏自係實在情形惟商埠通商事關交涉雖自闢可稍保主權而内地究不同口岸當此治外法權尙未收回之時多一商埠即多一轇轕京張爲完全自築之路旣與膠濟逈殊則張口之宜否開埠亦自與濟南有别且開埠之利無非在設關征税該處向設有張家口監督征榷内地各貨及俄商陸路通商應征各税項其洋貨之由東南運往者皆已在進口各海關完納正税該處無可再征况一經設關則洋商所運之洋土各貨又將援由此口運彼口之例於沿途應征之子口税轉多窒碍是該處開埠祇增設關之經費不能期税項之加多臣等再四籌商該都統所請自闢商埠之處應暫從緩辦云云六月十二日奉硃批依議欽此 
[貽榖侵欵問題北京]  
　　已革將軍貽榖前已由晉撫起解赴京該將軍在沙河略住數日有琉璃廠某古玩商照料今探其不即來京之故係因署理綏遠將軍之歸綏道胡孚宸檢查該將軍任内事宜無一與册相符該道恐新任將軍到任時無法交代故仍請寶中丞將貽榖解回令其自行交代 
　　前報紀淸留守奏請將貽榖欵辦理八旗工藝廠一節兹聞新任將軍信勤到任後請將貽之侵欵追出仍留綏遠辦理善後各事冀饜蒙人之望 
[報告廣東水災損失總數]  
　　文匯報載二十一日香港電云據香港籌辦廣東賑務所報告此次水災田禾已損傷百分之八十無家者二萬八千四百人無食者二十五萬人損失之數約値洋一千萬元修補某圍之欵須需銀五萬兩目下急需賑欵洋百餘萬元 
[今日因告白過多尙有緊要新聞接入第二張]  
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞京師近事 
[禁烟公所人員名單]  
　　禁烟公所設立後先後奏調人員到所任事名單錄下（提調廳）陸鍾岱奎兆顧壽椿趙文萃（文牘所）潘肇翰孫壽恒胡贊采楊鳳藻楊覲東烏林普光（會計所）白曾煜張揀葉玉山（收發所）錫朗任承治慶林恩鑑吳燕紹（檢察所）劉次源奕壽榮泰熙楨（差遣委員）定匯熙壽祥蔭延鐸方培基多年（呈遞摺牌委員）祥榮崇桂增續瑞順延樹塔奇布樂崐 
[第一期查騐奏保人員]  
　　十五日那中堂等五大臣什西堂子胡同税務處查驗第一期奏保人員聞是日中書周嵩堯等九員各呈遞經歷事績及詳細履歷各一扣當經該大臣分别面詢每員約有三十分鐘之久 
[陸軍書籍]  
　　陸軍部堂宫昨將陸軍部應用書籍裝訂木箱由驛遞發甘肅新疆庫倫科布多察哈爾烏里雅蘇台綏遠城等處以備敎練之用 
[西藏地圖]  
　　政府以西藏爲國防重地非將各處險要及地勢詳情通盤籌算萬難着手昨由張蔭棠京卿命劉瀛東速繪西藏全圖並貼詳說以便呈覽 
[中瑞通商條約紀畧北京]  
　　中瑞通商條約於初四日議定由瑞典欽使及外部侍郎聨芳簽押共十六條今將内容大略摘錄如左 
　　第一欵關於两國元首互敦陸誼永遠不渝並將两國臣民生命財産彼保護等事第二欵關於两國互派使臣及其特權並两國使臣覲見時行禮必須照駐紮國禮節惟以不礙使臣之體面爲程度至所用公文在瑞典用英文在中國用中國文等事第三欵两國互派遣領事官第四欵關於两國臣民來往商埠彼此貿易等事宜並圭地房屋敎會堂墳塋租借等事第五欵關於進口出口税率及子口半税等項與他訂盟國一律同等各事第六欵關於两國船舶章程及内地行船事宜第七欵關於遇與他國交戰時辦理两國船舶事宜第八欵關於待遇軍艦及艦長事宜第九欵關於瑞國士民族行中國内地時所需護照由瑞或領事發給由華官副署蓋印事宜並瑞國行旅倘犯禁酌罰時須在三百兩以下在瑞典内地隨處來往毫無窒礙等事宜第十欵關於中國允瑞國領事裁判權事並附記聲明中國現正改良律例後來倘値他訂盟國撤回治外法權時瑞典亦允倣行撤回等意第十一欵關於兩國士民在中國犯禁時解交罪犯事宜第十二欵關於耶蘇敎傳敎及神父與中國敎徒事並在中國内地永遠租借敎會堂及基事宜第十三欵關於通商航海船舶工業等事項與他訂盟國一律享受同等利權並中瑞两國將各與接境他國議定國境貿易章程之利權彼此保留事宜第十四欵本約各欵俟批准十年後再行改訂第十五欵本約在瑞都及北京两國外務部存案經彼此批准後迅爲宣布飭兩國士民周知遵守第十六欵本約以瑞中英三國文各作一分倘値本約意義中瑞两國有紏葛時以英文爲斷又經簽押後一年以内彼此批准在北京互行交換 
分類新聞政界 
[新撫電告任事日期杭州]  
　　新任浙撫增子帥昨日電諭仁錢兩首縣已擇定七月初一日辰時接篆視事飭即預備一切故鄒伊兩大令會同將督轅行台赶速修葺督練公所辦公人員亦定期二十一日遷至兩廣會館辦事矣 
[墾荒恤民之計畫慶安]  
　　皖撫馮中丞以省城荒地甚多設局招墾本爲民籌生計并非專因淸賦升科起見其中地畝或因無主私種或佔官荒私墾均應寛具旣往不必苛細搜求近來各屬查辦墾荒諸多擾累實與裕課恤民之本意大相背謬特飭墾牧樹藝局督辦等妥速議擬劃一章程禀復察核以恤民艱 
[奏報新册征糧之成績鎭江]  
　　徒邑自奉上諭改造新册滚催錢粮後當由王緯辰大令於去冬開征之期實心遵辦今春因謡言蠭起復躬赴各鄉宣布朝廷德意民心大爲感動所欠漕尾均已陸續交齊王令以本届係新册征粮第一期幸收實效全功告成業已詳請督撫兩院據情奏報 
[札派畢業生改良監獄蘇州]  
　　蘇撫陳中丞以江蘇各屬監獄覊所迭經飭令改良據各牧令禀復情形非不體恤周至撫如監押病故之犯仍絡繹不絶所謂改良者無非空言粉飾屢擬派員分赴考察而熟悉禁獄事務之員一時難得其選垷奉江督札派畢業巡警學生令回本省用查沈鴻等二生旣由日本學習監獄畢業自必確有實驗應即由司派令分赴各屬詳細調查何項應改何項應增分别繪圖具說據實禀復以憑飭令遵辦惟事屬創辦究以如何方爲合度各牧令亦無所適從應由司先行督飭該生等妥擬規制章程將省城司府監及三首縣監押尅期改良以樹先聲而資模範至罪犯習藝所各屬已大半禀報成立究竟辦理是否合宜亦令該生等一併考查具復 
[南匯縣辦理刦案之糊塗蘇州]  
　　金源興商船遭風擱淺被灘民掠取貨物一案經南匯縣王大令禀報蘇撫奉批云上年年增瑞等商船在該邑鐵板沙海角遭風擱淺被灘民掠取貨物迭經前部院嚴批切責飭令緝辦該縣置若罔聞不緝不辦致長澆風甫及一載竟於上年失事之處復出乘危搶掠之案該縣不自引咎反援引志乘强爲解說此等灘民固有之性質實　頇茸闑之地方官有以養成之應將該縣先記大過三次以示懲儆 
交涉 
[日界房地之交涉天津]  
　　天津日本租界東北隅舊有民房千餘間前日本領事原有勒限拆平之示其後因事中止近復提議拆修馬路一道而所發房地各價遠不及格刻聞巡警督辦吳京卿已派員向日署據約力爭矣 
[俄人行船界綫議定黑省]  
　　黑龍江俄人行船交涉久未解决日前外務部咨黑撫文云現已將黑龍江俄人行船章程與該國公使議定以便兩相遵守其行船之起止則以阿爾古納河至烏蘇里河爲界線云 
[皖撫嚴叅英山敎案疏防文武安慶]  
　　皖撫馮中丞以英山匪徒 
 
 

Page 11

 
 
越城刧獄焚署并毁楊柳灣敎堂案情重大特會同江督將疏防各文武具摺嚴叅略謂查此次匪徒釁起倉卒雖該令傳集勇練擒斬匪首等十九名辦理尙爲迅速而事前旣已疎防臨時又復引避實屬有忝職守該把總典史等或守視不救或任犯脱逃并不立時追捕均有應得之咎相應請旨將署英山縣知縣試用直隷州知州石振埏城守汛把總孫景昌典史朱啟泉一併革職以示懲儆 
[俄商侵佔蒙地兆京]  
　　庫倫辦事大臣延祉日前電致軍機處云西庫倫地方俄商開設之洋行漸次任意侵佔西界本大臣現正與俄領事官施得勒夫交涉而該領事多方袒護俄商請向駐　俄使理論 
軍界 
[秋操經費設局籌劃安慶]  
　　皖撫馮中丞札藩司文云照得本年江鄂秋操擇定太湖爲會操之所爲期旣迫需用尤繁查前次秋操直隷用銀丨餘萬河南用銀七八萬事繁欵鉅頗費經營非有明練大員恐難措手合亟札委札到該司即便設局籌欵督辦秋操支應一切事宜并會同督辦處叅議叚道督同支應局提調安慶府惲守妥速布置以免臨事周章仍將開辦日期詳報切切此札 
[巡緝隊緝獲槍械蘇州]  
　　吳邑錢莊地方土棍殷阿招素通梟匪前大幫梟匪潰散之際有匪首董三將子汪節巴子朱有元即朱三等將軍械寄藏殷處董在二匪逃回安徽惟朱匿跡浦莊近朱欲往浦東販售私鹽向殷索取鎗械殷不肯給還由是互相爭門事爲巡緝右隊官張連陞訪悉即派探勇陶玉山會同巡防隊陳哨弁於初十日先將朱有元獲住解省旋於十九日密赴殷處查拿詎已聞風遠颺當在殷家搜出洋鎗兩枝復於西旺橋河中撈獲毛瑟鎗一杆九嚮九嚮手鎗各一杆又在旺山橋下起獲九嚮手鎗一枝毛瑟鎗四枝前後共十枝一併解回省垣禀經督辦瑞方伯飭發淸鄉局歸案訊辦 
[革員通梟案審結南京]  
　　已革淞南營遊撃孔德陞鹽捕前營管帶王士志左營帮帶王太和久覊寗垣疊次會審無通梟實據嗣孔革弁呈遞親供略謂帶兵二十年舊部良莠不齊或者竄入梟黨見旗幟而避道亦未可知然在我仍追蹤搜剿云云時承審官爲江寗府諭曰雖無通梟罪狀即此已足見剿梟不力遂詳准江督端午帥奏請發往軍台効力贖罪王革弁則因受審時在堂上稱與松江府戚守有仇問官以其情性桀驁詳請科以監禁十年王太和審時惟求速死亦無通梟跡象可尋惟查其功名由於購買功牌冒名頂替而得亦已詳准監禁二十年此案遂已了結 
[蘇捕營歸併飛划蘇州]  
　　蘇省飛划水師向惟左右兩營及前後二旗現經緝捕督辦瑞方伯禀准督撫憲將飛划增編前後左右中五營均歸陳得龍統　除左右二營母庸添兵外其沈葆義所帶之中營及前後二旗均須加增兵額因將蘇捕水師勇丁分併於中前後三營以歸一律是以蘇捕管帶閃國賢已於二十一日銷差 
[校閱長江水操蘇州]  
　　長江提督程從周軍門咨行蘇撫略謂此次校閱金陵瓜州孟河三江江陰各營水操均有進益所演水陣以及官兵演放大砲上子打靶均尙合法至所演陸操之陣式步法以及野戰體操並官兵打靶均鎗技純熟步伐整齊精益求精較之各省新操亦不相懸殊考求程度以江陰金陵爲最優其有人材出衆鎗砲有準者　塲分别奬賞並存記升拔間有演放槍礮生疎欠準者即當塲訓斥勒令練習以判優劣而昭激勸 
學務 
[設法籌辦鄉學湖南]  
　　常德府武陵縣視學員任君煥文新訂勘學章程十餘條大約以興辦鄉學爲敎育普及之基礎議令每鄉公舉學董一員每若千里酌設小學一區所需經費即以各鄉每年演戲酬神以及龍燈賽會等糜費以爲揖注聞已由總董鍾君星階將章程呈縣禀府轉詳提學司墾准立案矣 
[丹陽學界發起國會請願鎭江]  
　　丹陽縣敎育會日昨開會首先提議國會請願問題均以協口聨絡各圑體厚集能力使簽名者人人踴躍藉以盡本會一部分之天職爲詞聞到會人數頗衆 
[正蒙學塾附設學古文會松江]  
　　學古文會每月舉行一課由黄氏止蒙學塾敎員黄調梅張汝舟干葵孫三君創辦推舉于次彬君爲總理王支林張伯彦錢仁齋宋少沐君爲襄理分延顧香遠顔友生錢同壽張錫恭黄淵甫楊古醖單伯鈞諸君分期閱卷所有前列奬品均由同志捐助近日各校趨重科學而國文一科多不注意得此以補救之或不至於忘木歟 
實業 
[浙路穿城用地糾葛杭州]  
　　浙路江墅火車决議穿城出入軌線經工程師勘測大定近巳從事塡蕩平溝以資復勘又聞鳳山門外城内外支幹接軌之處横斷羅木營操塲地址驟狹不敷操演昨由錢塘水師營魏都司具禀撫轅請改撥杭府四營公地俾資改築現馮中丞已轉札藩司派員勘查詳辦矣 
[浙省礦産之調查浙江]  
　　浙省礦産以金衢嚴處台寗紹爲最富杭　湖次之兹查全省紳商禀准省台暫准試辦並擬派員測繪之區二十餘所詳列於後一織商黄贊羲禀辦嚴州府屬桐盧縣皇甫村煤礦一職商朱潤身禀辦嚴州府屬桐廬縣姚村莊煤礦一程源銓禀辦嚴州府屬桐廬縣巖塢莊煤礦一職商徐寳慶禀辦杭州府屬昌化縣朱穴莊銻礦一職商姚作楫禀辦杭州府屬臨安縣六馬塢煤礦一職商鄭守堂禀辦嚴州府屬淳安縣嚴家莊銻礦一孫峻禀辦嚴州府屬壽昌縣李白山煤礦一田瑞年禀辦紹興府屬上虞縣福祈山鉛礦一周天保禀辦衢州府屬江山縣磨車基煤礦一章榮德禀辦紹興府屬會稽縣銀山坡五金礦 
[查辦鐵路部員將次到湘長沙]  
　　湘省粤漢鐵路總公司昨接湖北來電稱郵傳部派來查辦洙昭鐵路委員曾毓雋關賡麟兩員已經到 
 
 

Page 12

 
 
鄂數日後即當來湘云云湘省官紳接電後現正預備迎迓 
[委查新漲沙地杭州]  
　　日前有職員高臥具禀農工商礦局略謂省城草橋門外沿海塘自六堡至十二堡一帶現有新漲沙地確係無主官荒擬請將是項漲沙查丈歸公作爲試辦農業試驗塲之需等語聞總辦王省三觀察以該職所禀是否確係新漲沙塗抑係官荒木墾無從懸斷特密派本局調查員張躍等二人親赴禀指各地履勘訪查禀候核奪 
[森林學堂入奏奉天]  
　　東省森林學堂前經勸業道黄觀察呈請督撫批准試辦昨已由督撫會銜奏明辦理矣 
[裕寗官銀號通行票瞥長沙]  
　　湘省裕寗官銀錢分號原設省垣若意街現已移至蘇家巷開設兼理他項銀錢貿易現由寗垣印製錢票如干發出使用與本處票瞥一律　行 
[磁業公司之效果湖南]  
　　醴陵縣湖南磁業公司大窰所出磁品甚爲精美惟因創辦伊始一切耗費頗多現經沈坐辦明煦極力維持改良製造節省經費刻已詳細調　約計每月可出貨價六千串文其用費不過五千串云 
雜記 
[爭繼奪産案再訊蕪湖]  
　　崔氏爭繼奪産一案迭經上控江督批詞已訊本報刻又奉皖撫批飭蕪道會同勸業道秉公定斷略云有子立繼例無明文該丁已故主人崔紳國因本有三子何須族人代爲議繼崔祥潤之父旣未立繼於先又何得謂之承重據稱祥潤等糾黨持械閙喪逞凶爭繼目立繼約孝帖賄串族人迫令允許種種野蠻情形前經崔楊氏遣抱來轅具控并據崔紳國霖投遞私函前來本部院察核先後禀詞及黏抄各件查該故紳爲子女析産係在光緒二十八年九月憑親族等作爲仁義禮智信五股拈鬮分析有親筆分關遺囑爲憑并無一字提及立繼故紳臨終時托孤於同族崔國新崔注川及匯豐典司事汪冠甫等原冀保護巨資扶持穉弱乃竟不爲理論國新等之負托不足責矣崔紳國霖身爲族長應主持公道乃亦與祥潤等串同一氣恐亦非大公無我之心也究竟蕪湖縣如何訊斷該族人等如何籌議仰皖南道會同勸業道查明實在情形傳集兩造應訊人等由道秉公訊究斷結據實禀覆乂蕪道批云查此案奉督憲批道轉飭該縣確切訪查倘崔祥潤果有强繼奪産情事即行提案嚴辦禀復核奪等因業已另檄行知在案崔故紳旣有子三人誠如憲諭何以崔紳故後崔祥潤竟敢串通族人要挾承繼謂非爭産其誰信之族戚中又何以均無公論此案呈控多口該縣業經堂訊二次必已廉得其情果無成見無私心不難據理秉公定斷仰蕪湖縣即將訊斷情形限一日内據實禀復核奪 
[湘鄉縣鄉民閧閙續誌湖南]  
　　湘鄉縣鄉民因禁阻榖米起釁聚衆數千人打毁米坊迭至縣署閧閙禀由省台將該縣周令撤任另委吳令署理等情已誌前報兹悉當時逃走監犯十餘名現正在分投查緝惟鄉民滋閙愈甚不能解散特由印委各員電禀到省即撥派防營於十一日由省啓行馳往彈壓 
[慈雲庵之不淨長沙]  
　　湘省警察稽查員周雲樵前日三鼓後在南城晏家塘地方率帶警兵數名巡察見該處慈雲庵門猶未掩覺其内有人爭辯周即督同警兵入内搜查見外面兩房有僧徒數人已經鼾睡裡面房則已扄閉呼門而入見有小孩四五人年約十二三至十五六歳不等並有女人服物及簪珥髮髻等件詢之小孩初不肯言迨細加研詰始悉爲人所愚誘作男娼者並稱現在有某衙門假爺曁某少爺在此往來問以爲何人創辦則稱係某衙役現匿本屋廚内周君又率警兵至廚房搜尋果於櫃下捉獲即將其拘拿並各小孩一併帶局經局員審訊因其中牽涉師爺少爺未便窮詰祇將創辦之衙役暫爲責押將來擬以站籠囚斃現將各小孩送歸交家屬管束並以該稽查巡緝得力准記大功一次 
旅行談 
[火車（嫉俗）]  
　　世界之文明日進。則時光益可寳貴。以是火車也。航輪也速率日求其增加。而開行無刻杪之差。乃我十一日自蘇返申。擬搭第三班火車。照新定時刻表應四點零十四分始開。迨午膳後赶至車站。則車停於軌。而站門已閉。時站上之鐘。猶四點零九分也。余急詣買票處。則小門已閉。轉至買票房索買不計。詰以時刻未到不答再詢之則怒曰。車開則開矣。何嘵嘵爲。鳴呼。是豈所謂文明之事業。應爾爾耶。所最異者。買票之人。明明辫垂肩而衣曳地。而其態度口氣。皆隠隠挾一外人以自重。斯何爲耶。我於是知我中國人之所謂文明者。蓋如是而已。 
[輪船]  
　　前月有友乘某洋行船赴天津。旣登輪矣。以行李多而房艙小。遂商之賑房擬換購大餐間票。賑房婉却之曰。大餐問中皆洋人。不能混雜也。友人乃怏怏而退郵書告余余。全曰此洋行船而尊崇洋人。義所應爾。不足怪也。惟我最不解者。華人凡有大會。如前年小菜場之演劇。去年某園之演影戲。其上等最適宜之座位。必留以待洋人而華人有誤坐者。且用强硬態度壓服之。何與該洋船適成反比例耶。是無导劇場酒肆懸一洋人中倍之紙條。而欣欣然以爲收顺利權也。嗚呼。是可以見我國人民之程度矣。 
[飛娘傳二十一]  
　　綠弗曰。何遽歸家。忘携何物。福曰否。人静夜深。中途殊寂。月色慘澹。樹影森森作獰鬼状。綦可駭悚。笑笑曰。不聽余言。今果如何。福曰余亦計及。惟明晨往恐不獲覩耳。情勢所迫不復能已。豈與若角智識之　耶。今汝能爲予偕行否。緣曰。偕行有何不可。惟夜已深若。何。語時。啓窗。兩手据檻。張首視窗外。月已稍東。惟爲樹枝所蔽。僅於枝頭間。一輪皓月。若隠若現。如美人掩映於明鏡中。又爲淡雲浮度。雲行徐徐。如月在雲樹間行。福曰。何時。綠弗曰。將近十二千鎭矣。福隨手探囊中時表眎之。曰果然。綠弗曰。此時維亷姆夫人必寢矣。行固不懼。恐徒勞耳。福乃喟然曰諾月色已闌。綠乃就寢。福爾痕思慮過切。夜不成寐。一夕屢起。或吸雪茄。或繞室逡巡走。或自發數問題。自相辯詰。自相解脱。曙色纔侵。福已興起。洗顔早膳畢。即往訪維亷姆夫人。將謂淸露。未稀。時亦未晏。期於必遇。詎至寒姆蘇往。咸窗扉未啓。塞姆蘇街者。維亷姆夫人所居也。及門。叩之。不應。稍待。又叩之。則聞一老僕出。口中呶呶。似詬詈攪人睡者。衣裳顚倒。蹙眉倦目。啓門識是主人之親乃以手揉两目曰叟。福爾痕何早耶。福曰然。主人安在。起乎抑未也。僕答曰不知。福訝曰。主人起否。汝無有不知。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[魯撫袁樹勛奏東省財政困難情形摺]  
　　竊維山東一省兵燹之餘久稱凋敝綜計從前歳入苟無意外大宗出項尙可敷衍一時即遇黄河漫溢工賑兼籌猶恃有京餉可以截留賑捐可以挹注庚子以後賠欵驟增新政具舉升任撫臣袁世　先事預籌因設籌欵局加榷烟酒各税定錢糧價酌提州縣盈餘均經奏報有案爾時支用浩繁皆有的欵爲之預備旴衡時局者方以東省爲完善各省仿而行之成績亦班班可考乃不十年而事曾變遷度支急迫至於今竟有日不暇給之勢臣履任後接見司道及各局所專員無日不博訪周諮推究歷年至此之故月餘以來略知梗槪蓋其中有三大原因焉關於入欵者一關於出欵者二敬爲我皇太后皇上縷晰陳之查光緒二十七年釐定各州縣錢糧劃一章程每地丁銀一兩統按制錢二千四百文完納一切火耗解費皆在其内其時銀價每兩易制錢一千二百文上下因分别缺分之大小酌定錢漕盈餘之多寡計此項實提州縣中飽八十餘萬悉爲預備洋欵兵餉之用又以局收各項税捐舉行新政酌盈劑虚始得以彌縫無闕嗣後銅元盛行銀價日漸加漲刻計庫銀一兩市價至一千八百有奇由後溯前每兩相差在四錢以上於是前提盈餘之欵一再核减至三十餘萬之多入不敷出爲數甚鉅而各州縣仍復賠累日增無不以得缺爲競競吏治亦因而日下至各局如烟酒税捐貨釐墾租無欵不以錢合銀則又銳減三分之一年來持籌而計仰屋而嗟惟此爲最大之關鍵實非初辦時所能逆料又查光緒三十一年加練第五鎭正兵山東攤認每年新餉銀六十萬兩本係裁汰武衞軍先鋒隊各營於餉項似無出入但東省幅員旣廣伏莽猶多要地防營萬難抽撤當時改定營制煞費躊躇已不免浮於裁額　因曹屬不靖添募游撃之師地方始臻安謐事機所迫勢不能顧恤帑藏致貽養癰之患又查練兵經費一項光緒三十年東省認解十九萬一千兩三十年續認三十五萬八千兩以後歷年統按部定五十五萬兩原數分期籌解司道局各庫幾至搜羅凈盡其在烟酒兩税項下認撥者益覺籌措爲難蓋烟酒税歳無定額所收本不敷認撥之欵而又早經分撥各項新政之需實係挖肉補瘍先其所急夫以東省瘠苦之區除賠欵外疊次派撥至百數十萬之鉅復値銀價奇昻入欵較前大减至於苛細雜捐本無大裨歷經裁汰凈盡際此民窮財匱之時羅掘一空來源久涸然猶幸近三年中仰邀福庇黄河順軌工賑較輕否則京餉無可挪移捐輸無可希望雖有善者莫能爲無米之炊臣於到任後察看情形蜞名焦灼當飭司道開具淸摺於一年出入核抵計藩庫歳虧銀九十餘萬籌欵局歳虧銀二十餘萬善後局歳虧銀三十餘萬如商埠洋務各局之漏巵百出皆不與於此數而意外之支銷尤無從預計長此不變年復一年何堪設想臣以非材初膺疆寄自應力圖報稱勉任其難何敢稍涉張皇貽憂君父第時會至此若再緘默苟安日久更難收拾至應如何設法略爲治標救急之謀容臣督飭司道悉心籌議再請旨辦理臣惟有竭盡血誠不敢欺飾一字以期仰答高厚鴻慈於萬一所有微臣查明東省現在財政異常困難情形恭摺據實上陳伏乞皇太后皇上聖鑒訓示謹奏光緒三十四年六月初十日奉硃批知道了欽此本埠新聞 
[電報股東會便致電政局書]  
　　敬啓者敝會同人昨擬詣貴局面詢辦法嗣因股東中多持激烈主義者恐晤面時斷斷爭辯致傷感情且辱國體爰由同人暫將應詢諸條開列於左祈貴局電逹大部一一批示果持之有故商等雖惟利是圖斷不能置公理於不顧也（一）部價定百八十元是照公司財産估計仰按逐年利息科算（二）置産通例無業未轉户利息不歸業主之理今大部甫議收贖電股竟將前此一年半所得百二十餘萬之贏餘掯不付給據何理由憑何律例脫民間有此類訴訟大部作何判斷（三）此項股票抵押於錢莊銀行者不少倘因部價不敷延宕不贖勢必紛紛控官追究大部能否力任保護駁斥弗理（四）部示並不抑勒是領價與否聽商白便其不願領價者是否作爲附股是否遵照商律有選舉董事之權有稽查帳目之權 
[電車碾斃人命五誌]  
　　甬婦王龔氏母子被法界二十三號電車碾爲肉泥一案昨晨由公堂中西官將司機人李甘扣帶入公事房研訊良久仍命帶回捕房還禁至訊供情形因關防嚴密無從探悉 
[直督覆皖劣勸賑公所電]  
　　汪道合諸位同仁均鑒來電謹悉微屬災情至爲惻念敝處勉力捐助千金以爲之倡並電馬宫保李署臬司商令省内外同鄉分籌接濟但救災如救焚若待捐欵收齊再匯深恐緩不濟急垷先飭賑撫局籌墊五千金交洪道匯往隨後收捐歸還驤箇 
[細查購運軍火之護照]  
　　江督端午帥以近來各處匪亂頻聞凡於軍火一項白應格外愼重以第無論官商購運軍械如護照上所蓋關防印信字跡模糊即行扣留一面電詢頒給護照之關道局所查明所運數目是否相符方能驗放業已飭由滬道轉致税司遵辦矣 
[私運銅元之奸謀]  
　　滬道察觀察昨奉江督來電略謂訪聞浙省銅元减折致有奸商私將該省銅元装入鐵網懸於船尾拖運赴滬應請新關税司諭飭華洋扜手以後無論輪船民船進口出口務須詳細確查等語蔡觀察當即函致税司及山浙至滬各釐卡一體查究 
[札飭重辦流氓]  
　　喬增前控流氓楊順生强搶金銀飾物一案曾經本縣李大令訊辦收押限繳飾物在案詎楊抗不遵繳現復央人保釋致喬不服赴道上控兹由蔡觀察查悉楊順生原名吳阿大係已誅巨棍雕花阿三之羽黨迭經飭拿未獲今又膽敢搶刦實屬不法已極自應着保交案從嚴究辦業已札縣遵辦矣 
[飭府查辦賭棍]  
　滬道蔡觀察訪聞著名賭棍瞿長生近在南匯縣境六圑灣地方糾黨聚賭鄉民頗爲受害爰特密飭松江府迅即查辦 
 
 

Page 19

 
 
城内 
[車夫行兇]  
　　蔣萬和銅錫店主蔣亭和前日傍晚携抱一孩至五老峯康園酒店沽飲忽有北永泰烟店主金鑑堂之車夫某甲奔來用長凳將將當頭肆撃血流不止甲即奔至廬家弄金宅内避匿旁人不服向金索人金以不知對嗣因衆人勢甚洶洶知難掩飾囑先將受傷人送局然後將行兇車夫交出聞該車夫因金向蔣萬和購買烟具往索用錢蔣未付給故挾仇尋　云 
[延見士使]  
　　滬道蔡觀　上海縣李大令海防查司馬等各官於昨日午後四時在洋務局延見士使阿利君欵以西點暢談良久始興辭而别 
[道批四則]  
　　商人朱潔卿等禀批該商等究擬運荃若干箱装由何船運去著將也單迅速呈驗再行核辦商人奚曉耕禀批案已由縣補提人証移查仿單究竟案　若何仰上海縣速即核明秉公飭遵具報抄粘同節略並發十九舖職耆王震鈞二十舖封職張學儀等禀批來禀閱悉俟上海全體紳商復齊再行彚栩辦理民人陸玉坤禀批陸春祥放火貽害經該民人扭送虹鎭巡局請究何以局員遽行釋放旣據一再控縣有案仰上海縣核明會商公廨查明情形訪提到案訊究具報 
[官事]  
　　津浦鐵路總辦丁憂分省補用道羅國瑞蘇松鎭總兵叚日陞調查洋藥土藥禁烟等事度支部主事袁緒欽松海防同知查燕緒分省縣丞鄧長淸候選縣丞夏福昌昨均到道拜會謁見新委署理常熟縣知縣顧緝斯禀知十八日接印巡警學堂正敎練官候選縣丞錢亞棟禀黜 
病假三天 
南市 
[替工播弄]  
　　虹國丹國人博惠生之傭人俞善章招孫鴻發爲替工孫即揑言洋東與俞不洽意欲辭歇俞遂懷恨竊取洋帽銀洋逃匿南市前日博君偕孫將俞尋獲扭至南區解送工程局訊究俞供被孫愚弄願將贓物交出判交保限十日交還 
[各有不合]  
　　張吉人與同居之陳三因吸烟口角張妻何氏出爲幇兇將陳毆傷頭額控由南區判氐罰洋三角陳押一宵事後氐復將伊夫舁至工程局控被陳毆傷陳叅軍訊知各有不合判自行投縣控告 
[虐待養媳]  
　　常熟女子王小妹前晚迷路由巡土送至工程局詰知現年十八歳在浦東徐姓家爲養媳被姑責逐求恩作主判暫送善堂留養候派控查明核奪 
[同業追欠]  
　　協盛興水菓行主徐永福控同業發合行主蕭仁波不付貨洋一百餘元經工程局陳參軍傳訊蕭供由楊祖記經手判交保候楊到案訊斷 
[東夥互控]  
　　昇記柴行主沈紹周前控經理人孫彩章圖呑賑洋二百餘元由工程局判予交保理處在案兹孫反控被沈捎匿行李衣物由孫明府傳訊判仍交原保出外邀該業董理處 
英租界 
[電車夫罰洋]  
　　電車局機夫陳錦堂撞壞東洋東昨由公堂傳案中西官以陳屢次抗傳判罰洋五元充公再賠修車費洋五元押候繳洋釋放 
[汽車夫罰洋]  
　　楊裘氐控汽車夫龔金祥碾傷伊女玉妹一案昨由公堂復訊屬實判龔賠養傷費洋二十五元再押捕房一月 
[包探收禁]  
　　　成衣匠朱阿壽前與鄰人打架拘押老閘捕房由包探潘玉山之夥張掌等向朱拆梢洋三十元施由滙四捕房包探朱安忠將潘探之夥王巧生拘解公堂奉中西官訊明提到同黨曹五金蔡惠郎復訊判限潘朱两　交張掌到案訊究在案詎昨届限满仍未提獲送由捕頭將在押一千人証及潘朱两探一併解請訊奪原告亦到案請究判朱潘两探各押西牢九月曹王蔡三人各押半年期满一併逐出租界 
[虧空莊欵]  
　　甬人張寳善在籍虧空元吉森康等各錢莊巨欵逃匿來滬前日爲債主查悉報知捕房派探拘獲昨解公堂請究判解送寗波歸案訊理 
[限繳房租]  
　　沈鳳標欠英商泰昌洋行房租控奉公廨傳訊判限一禮拜措還 
[拐案一]  
　　董福林控曹方低串拐伊妻張氐昨由公堂提訊方氐供詞推諉判押限七天將串拐之人交案訊奪 
[拐案二]  
　　邵胡氏張金氏與張山榮張木亭並探夥老三串拐何北裕家婢女生妹賣於蘇州某花烟間爲娼得洋九十五元經何送獲控奉公廨移提到案生妹供實被两氐誘出訊之胡金两氐亦供認不諱判兩氏各押女所一年一面飭探補拿同黨解窒生妹發濟良所留養俟案結給領 
[拐案三]  
　　女孩季阿二前日在新閘迷路由捕查獲昨解公堂請訊據供年十二歳江陰人父名季學濤在江陰縣署當兵房書吏此次與父友來滬迷失路途是實旋由周蓉初投稱係女之舅父餘供含糊又有袁友生投稱與女父相識二十日由女父囑令帶至上海遊玩昨晨女出外買物迷路求請給領中西官以周袁二人形似拐匪未便開釋判一併押候函致江陰縣詢明實情於下禮拜一再行訊奪 
[拐案四]  
　　甬人王紀祥在籍誘拐陳頌元之妻水蘭來滬前日爲陳尋獲報知捕房派探拘獲昨解公堂請究陳供家住寗波鄞縣轄境妻子水蘭被鞋匠王紀祥拐匿滬北由小的尋獲求究判陳自行回甬一面派差將水蘭與王紀祥一併解送鄞縣歸案訊辦 
[拐案五]  
　　濟良所　解女子周三寳到廨請訊旋有周陳氐投供家住常州養媳三寳被范金高徐阿方高阿春誘拐來滬價賣於貽德里妓院求究訊之三人互相推賴判女交氐領回范徐高三人各押捕房三月 
[公堂瑣案]  
　　胡許氐探徐沈氐竊取衣物昨晨提訊徐沈氐供許氏衣物由伊妍夫之妻取去是實判押候查明再訊科發藥房用人吳阿云竊取藥水押捕房四月黄壽鵬即過犯黄錦山竊王金山家衣物押三月逐出王桐奎陳昆生串竊朱銀江衣物判陳押一月王押满一月遞回原籍顧洪生竊管海峤衣飾値洋一千餘元押限七天交出原　如違定罪 
美租界 
[汽槍傷人]  
　　人力車夫顧巨寳昨日拉車至百老淮路外虹橋畔適某西人開放汽槍撃中左腿顧卽投诉捕房飭送同仁醫院醫治候查 
[夫也不良]  
　　郁陳氏挈女阿二至捕房訴稱阿二被婿張天順無端兇毆捕頭飭赴公堂具控 
[夫妻互毆]  
　　成衣匠姜義記與其妻某氏口角互毆由捕拘入捕房訊明斥釋 
[婦人受愚]  
　　蕭梁氐在禮查路被匪以丢包術騙去金戒一枚請捕房查緝捕頭准之法租界 
[勒交拐匪]  
　　黄玉氏前因經手將女子曾小和子賣入楊春子娼寮控奉公堂判小和子發堂黄王氐押交拐匪在案迄已日久未據交到昨命交保出外限期尋交 
[無力罰洋]  
　　趙雪安因打傷吳阿福由公堂判罰洋五元並貼還醫院膳費三元嗣因在押日久無力措交又於昨日提案判從寛２ 
免追開釋 
[車夫串竊]  
　　車夫徐寳泉串同張阿二行竊董福昌行李衣箱由探緝獲解送公堂請究判還押候吊職再辦 
[竊賊何多]  
　　積竊王龍林戴阿福楊友生朱小郎陳阿淸趙阿桃等串竊郭阿五趙炳生等各户衣飾各物報控緝獲將贓賊一併解至公堂請究傅諭各失主分别領贓尙有餘贓候將各賊送往英廨自行投請追分 
國外新聞 
[日兵圍攻韓國亂黨]  
二十日東京電云有韓國亂黨五百名在圖門江流域間爲日兵圍困並聞有哥塞克人協助亂黨 
 
 

Page 20

 
 
[俄國汽船觸礁]  
二十日東京電云俄國義勇艦隊所租之汽船樸脱美利號自海叅威出發於中途遇霧觸礁昨日該船已駛抵敦賀情形頗爲狼狽人貨幸皆無恙按樸脱美利號載重一千四百四十九噸係由俄國義勇艦隊租載海參威長崎與上海之郵件 
[印度豐收之預兆]  
　　二十日倫敦電云上印度一帶近日連得大雨饑饉之區均被膏澤各處收成皆有佳象 
[海軍少佐探險北極]  
　　二十日倫敦電云海軍少佐配利已在勃利頓角啟程赴北冰洋探險擬以三年爲度 
[波斯亂事復燃]  
　　二十日倫敦電云俄京聖彼德堡接得消息謂台勃里地方有亂民數千人爲敎士演說所激動齊至培其歇門要求撤換培克希姆干將軍該將軍所統馬隊一見亂黨四散竄逃毫不抵禦故該鎭復爲亂民所占 
[英報訪事述摩王之言]  
　　二十日倫敦電云英國晨報訪事近日往謁摩王海連慕飛王告云人謂嫉視歐人實屬無稽余極願歐余振興國務余擬固守奥爾其西利斯條約云 
[日本駐英公使宣言]  
　　二十日倫敦電云英國國會議員史通君近在下議院延請貝爾福君赫德君及小村君茶會小村答史君之頌詞有曰日政府之更動並非改革日本政策之趨向蓋欲以全力改良内國之經濟耳 
[俄國經濟近况]  
　　二十日倫敦電云俄國樞密院已將一千九百零八年之預算案核准俄國預算案受立法部批准者實爲第一次財政大臣宣稱俄國信用現已逐漸恢復公債劵之價値自百分之十增至百分之十三已高過一千九百零六年之價並謂俄國經濟事業亦有進步之象云同日柏林電云俄國財政大臣柯可齊甫宣言俄國財政充裕外間所傳將籌借外債之說實屬無根之詞 
[奥皇將與英皇曾晤]  
　　二十日柏林電云奥皇約瑟擬於七月十五日赴搿門滕與英皇會晤 
[歐洲歡迎日内閣政策]  
　　二十日柏林電云日本新首相桂太郎所述新内閣經濟及政治之計畫歐洲各國頗爲歐迎 
[法國預防黄禍]  
　　二十日柏林電云法國費其洛報載稱法政府增派兵隊赴越南之故係因彼處黄禍有日烈之現象云 
[法總統出游之目的]  
　　二十日倫敦電云法總統福利厄斯與外務部大臣裴康已由巴黎首途赴斯堪狄納維恩游歷並須與俄皇在里凡爾會晤聞福總統於滕扣克地方起行時宣言此游之目的實欲敦睦友誼維持各國之邦交與世界之和平以上譯字林報 
[德國改良刑律]  
　　二十一日柏林電云德國改良刑律已經數載近始告竣現擬將該議案呈遞聨邦議會矣 
[俄大臣擬謁德相]  
　　二十一日柏林電云俄國外務部大臣伊斯華克擬赴勞特萊謁見德國首相蒲羅親王 
[德國軍政謡傳]  
　　二十一日柏林電云外問謡傳今年德國議院將有軍政新議案之說實屬不確 
[土爾其内亂日甚]  
　　二十二日倫敦電云摩萊脫統兵官奥斯門里台伊脫將軍於指揮戍兵時爲属下某員槍撃傷勢頗劇有官員多人通告土京康斯坦丁諸執政謂土廷若不將前獲土爾其少年隊之官員三十八人全行釋放則擬盡殲馬其頓之統兵官云云鐵克維希之戍兵現亦背判以上譯文匯報 
小說 
[社會小說滑稽生（十七）]  
　　賈星伯老羞變怒。說道。你不舉著名的今人。偏舉四千年前的古人。無憑無據。有那個看見呢。我道。京城裡有皇帝。你沒有。看見。也好說皇帝是無憑無據麽。你家先時有祖宗。你沒有看。見也好說祖宗是無憑無據麽。賈星伯聽了我言。辨駁不出。嚷道胡說胡說。旁邊又有一個不相識的人。見我兩人拌嘴。問明原委。那人對我道你以畜生比新學家。本來太甚了。我道。便是舊學家。亦何嘗不用這個比况。你看做官人。往往說犬馬戀主。讀書人。往往說怒駘賤質。聞他人之議論。則曰備聆塵敎。叙自已之年歳。則曰虚擲駒陰。這種說品。已經數見不鮮。現在新學家。每說四萬萬同胞。那料中國古聖人。有物我同胞之量。便包括毛蟲羽蟲鱗蟲介蟲在内呢。我陳說一大篇。那人只管點點首。我看他這副神氣。也是在新學界的。疑心他總是有點道理的人。問他尊姓。他說敝姓劉。問他台甫。他說草字耀文。又問他籍貫。知是蘇州人。又問他職業。知在某處學會内充當書計員。客套旣畢。劉耀文自稱爲石菴。相國之曾。孫我心上不勝詫異。石菴相國是直隷。人何以牽涉到蘇州來。因問道。足下是。否原籍直隷。劉耀文道。正是。吾家一支。從明朝萬歷。年間遷到蘇州我聽了更加好笑。細想這種人。希奇古怪的說話。倒也有點聽頭。又問道。石菴相國的墨寶。想來家藏很多。劉耀文道著實不少從前永樂皇帝。最喜歡先曾祖的書法。敎他寫一回字。必要賜一回書。什麽御批通鑑啊。佩文韻府啊。子史菁華啊。樣樣都。有至今還安置着好。幾架咧。我至此。幾欲狂笑出來。卻又按住。故意說道。這許多書。一生也看不盡。劉耀文道。是啊。先曾祖得此賜之後。他老人家身爲宰相。事情很多。沒得。閒工夫去看倒便宜了先高叔祖伯溫公。把這幾架書。都看在肚子裡。故能想出許多計策來。當時遂有兩句俗語。叫做前代軍師諸葛亮。後代軍師劉伯温。我又笑道。不料文淸公。就是靑田先生的令姪。（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
章程 
[擬組織工程學會啓（續）]  
　　鐵路是工程之一端重要固不待言顧吾國工程之急待振興者奚止數十百端。如馬車如公車之路如海埠如船塢如航運如何渠如井泉諸水之輸運如金石諸礦之開鑿如工廠之建設如電機之安置如路燈之竪立（用煤氣爲最宜）（因中國多煤之故）如其他種種事業無一非文明之樞紐。非一非富强之基礎。無一不急須興舉。吾若不自興舉無一不將落于外人之手。 
　　欲興舉各事。必先有與舉。各事之人員。及其組織及其預備。各國政黨有政黨會。工黨有工黨會。各項。各業。莫不各有其會。蓋集思廣益。通力合作。則致力易推行廣勝任專而收效速也。去歳留歐之習化學者已設立化學會。其目的亦不外乎此。今鄙人等欲組織工程學會其辦法大略如下（一）工程學總會（二）工程學支會 
　　總會者合中外工程界之中國人所合成者也。支會者合一方之工程界之中匣人所合成者也。或講學之人員。或執業之人員。皆得爲會員。各會員一律平等。無貴賤貧富之歧視。 
　　目前先由各地設立支會如留學歐洲者設立留歐支會。留學美洲者設立留美支會。留學日本者設立留日支會。在邦内之講學或執業之人員則設立邦内支會。且各省各縣可各立其支會。惟講學執業者宜併爲一會。以期學問與事業。有相互之利益。 
　　支會旣成即可聨合各支會而併成總會。或先將若干支會成一個較大之支會。 
　　總會之組織之法兹不預訂兹先留歐支會之組織擬其草章如下未完路股報告 
[施少岩經招蘇路第一期各股報告單]  
　　施少齋一百五十股沈敬記二百二十股施頴如劉萬生馬河梅均一百股北大莊一百股厲雨洲七十五股王純福七十五股衛公和許正泰均六十股王裕泰裕號郭嘉賓春記合興龔仁厚周伸穆王少彭劉瑞歧蔡肯堂均五十股施卿記嚴子聰公和泰施祖周均四十股張雲棠邱春和裕盛王純山施文錦均三十股陸洪三趙宗熹嚴大生施廷獻朱元貞魏紫記施白榮施楚白玉景靑森森堂沈岳記瞿尙彬沈霈施葉封均二十股嚴恭訓恒大昌姜榮記三元齋蔡金山沈昌記李士記公順誠泰施鳳崗魏思義袁志高龔應亨義生陸福昌施雲記蔡成貴藍以恭蔡演元李源泰楊注千蔡占成施士明乾大昌李順昌胡大成蔣洽記以上均各十股陸福來十五股廷記八股魏鳳標六股郭潮源七股黄燮景龔恒升愼泰龔翰臣季少卿邱五美陸益茂陳漢奇曹邦顯錢萬祥任立洲邵義茂施大成陳春記倪紫峯永盛昇黄洽記裕甡昌長順静記施天吉陳協茂宣萬泰以上均各五股 
　　楊洪興虞楊生張作岐裕春義龔同昇以上均各四股樊渭川楊淸源施朝相朱善人以上均各三股秦家駿朱大有翔鳳齋正義廣義黄家祥陳季良施福昌以上均各二股陸逸雲顧金顯張熙哉施寳卿以上均各一股[  總共計二千四百五十三股]  
賑務 
[寓滬粤商勸捐廣東水災籌賑所第六次報告]  
　　仁濟和捐洋一百元存濟堂招商局帳房每捐洋五十元東興源北義和每捐洋四十元景綸廠虞薌山每捐洋三十元廣豐木號捐洋廿五元景綸同人景綸各女工每捐洋廿一元石溪何敦本堂廣裕盛每捐洋廿元萬昌馮禮堂全昌正廣益泰鄧澤田以上每捐洋十五元無名氏捐洋十一元陳斗記譚琯生黄伯樂永和正于天順老裕鏗以上每捐洋十元東海徐黄慕周黄美東利記梁雨生王少魯杜經成蔡侣記徐勤貽堂隠名氏隠名氏利昌號壽澤以上每捐洋五元張氏蘭孫廣兆昌開平合記謙益祥廣泰源以上每捐洋四元招啟彬鄭玉旋張聨儀鍾瀚儔胡虔甫招延舫陸蓉川吳子琴羅少雲祥和永裕隆張聘堂周琴石陳伯澄沈鳳周梁慶慈楊鏡鎏黄憩棠昌隆華豐陳偉禨區耀生萬利錦芳何長和蔡雅泉葉海田大安店英昌泰昌羅伯添燕香樓唐晴瑞張逸安譚瑞泰楊復初成記元記以上每捐洋三元福眞樓竹生居陳少屏李樂庭丁淸泉蔡翼雲祝源林日如胡大球倫蔭堂李銳潮易金洪南昌盧偉堂華運泉程蘭亭陳仲箎林炳超李家初龔首山益和堂趙南來李歷記關紹常關柱常關潤嬌關紅嬌關愛嬌黄元輝廣成昌朱甫臣劉仲祁羅輝堂李芳庭張卓臣庚記廣德源陳大生沈松筠梁仲夔黄壽祺黄杏初李翰藻區廷彬林紀石周三記智信周松榮福和堂鴻和聨儀閣陳竹溪胡永修萬福來鉅記張石文晉益誠德堂吕仕聘葉祉生薛子彬李棟臣嚴少堂廣恒豐廣永昌周益和鄭士昆羅植善堂譯文李國華仁昌泰麗章恒興鴻盛祥記黄綿記麥惠林鍾念堂李歳華羅成勤益壽年廣泰昌仁濟堂劉雲生祥記三合廣恒安源珠祥萬源莫灼記梁宅粤瑞祥司徒禮庭鍾金福黄國林羅秉沈長春務本堂何德興黄以聰黄澤生黄泰儉沈静軒廣泰明以上每捐洋二元第六次共捐得洋一千另廿元連上五次共捐得洋二萬七千六百四十七元捐欵請交利百川安和祥利興同永泰同泰號廣發源穗生源有隆茂和興廣永盛 
　　第五次報告校正麥汝棻誤印終汝棻丁財貴結蘭别墅合爲一名 
 
 

Page 27

 
 
   
 
 

Page 28

 
 
   
 
