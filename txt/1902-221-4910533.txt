# 1902 - 221 - 4910533

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經堤綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記書局海内通碩有留心乙部學者請即臨購閱可也此啓 
[各署設啓事官易滋流弊說]  
　　七月初四日本報紀啓事需官一則略謂前者鄂省督撫司道以迄府廳州縣各署所用稿案門丁擬卽槪行斥去攺用候補佐雜名之曰啓事官今已議定由督撫二憲札飭各屬尅日攺弦更張執筆人閱之不禁喟然曰鄂中大吏此舉未免執於一偏矣夫外省各官無論尊卑大小旣皆有應辦之事卽不得不有佐理之人於是有司錢榖者有司刑名者有司案牘者有司度支者其事外則有六房内則有幕友而樞機所在門稿實總其成故一署之有門稿官則信任之幕則聨絡之胥吏則謟媚之差役則敬畏之此外之家丁雜役無不依倚之仰賴之故其名雖仍儕僕隸之流而其權實大出幕僚之上因之招權納賄爲所欲爲此官署門稿之弊固盡人能知之盡人能言之然自來精明練達之官雖洞悉其情形而終不能廢者非特迫於勢抑亦成於習也今者鄂省大吏毅然爲之舍去而易以候補　雜各員察其意非不甚善以惟愚昧之見終覺不能有利無弊者請分晰言之夫門稿之所以能作威福者以其有權勢也故督撫之門稿司道趨付之司道之門稿州縣趨附之州縣之門稿巡檢典史趨附之或以酬酢示殷勤或以苞苴爲結納甚者結爲昆季朋比爲奸其弊雖通國皆然然偶或有顧惜聲名之流尙以名分所關不肯顯然爲此頑鈍無恥之行若門稿而易以啓事官則同爲朝廷命官不妨明與之親昵此其不宜者一也門稿之權雖重然由本官視之則仍僕隸之類也故辦事而能循謹固不妨稍以禮貌相加若竟作奸犯科輕則斥逐重則究懲遽施以不測之威雖狡黠者亦不能不俯首忍受若竟易以啓事官則誼屬同寅必有情誼相關之處萬一官稍懦弱諸事爲其把持斯時斥逐之而有所未能懲辦之而有所未便勉强容忍弊必百出而不窮此其不宜者二也所謂佐貳之官府則有通判同知縣則有巡檢典史通一省計之爲數固亦不鮮今旣欲延爲啓事官則自督撫以及州縣官職之尊卑迴殊亦缺分之繁簡各别何者宜爲督撫之啓事官何者宜爲司道之啓事官何者宜爲州縣之啓事官必須量才委用始免貽誤事機然欲别以才智而才智之優劣未易明欲别以識見而識見之廣狹未易判爲人澤地位置殊難此其不可者三也然則鄂省此舉大吏欲借以位置閒員藉以疏通仕路其法固未嘗不可行若因各署門稿之易滋弊竇而謂一易以佐貳雜職卽可弊纔風清僕雖至愚殊不敢信且不觀夫鄂省之各釐局乎自大吏以釐金弊端甚多皆由司事從中爲患爰議攺用候補人員爲之依理初則申局員各就所知自行啓請繼又恐各局優絀不一由總局簽派以示公平然奉札到差者大都以無所作爲相率自行辭退蓋因積弊旣極深固稍知自愛者欲隨聲附和而有所難堪欲自立厓岸而難以融洽此中情弊亦殊難言竊謂釐局旣如此各署苟設啓事官其情亦何獨不然推其弊必至門稿之名目名除而實仍未除徒添一人以爲之牽掣名雖防弊而弊實愈深他日此事果成弊端或竟因之而起則賜雖獲知言之名而吏治之壞已不可收拾矣當事者其亦深長思哉 
[本館接奉電音]  
　　昨日午刻京師飛電傳來上諭一道敬謹譯登○七月初十日内閣抄奉上諭四川川東道著劉心源調補寳棻著調補江西督糧道欽此 
[宫門抄]  
　　六月三十日吏部翰林院侍衛處值日無引見召見軍機皇上明日寅正至太廟行禮畢還宫辦事召見大臣七月初一日戶部廂黄旗值日無引見裕德等謝放順天正副考官景褑等謝充順天同考官恩吏部呈進月官卷召見軍機 
[會議償銀]  
　　香港循環日報云日前中國駐法大臣裕朗西星使由電奏稱中國所償法人之欵擬用銀伸算一事法政府未能遽定現已特開議院會議從違矣 
[兩君相見]  
　　日本報云某日德皇與俄皇會於立烏哈路省時有俄兵艦一十四號德兵艦數號齊集海洋兩皇携手縱觀隨復設筵歡飲簉座者爲俄外務大臣辣磨司獨立及德首相皮賢 
[俄人之言]  
　　聞之俄國京中人云我俄於西歴七月十八號曾致各國公函陳說訂立保商約章一事料各國均不允從果爾則我俄當責其加收俄糖稅有違現在約章儘可將此約置之不顧也 
[英擬撤兵]  
　　英國水師提督西摩氏致書倫敦太晤士日報館曰各國駐兵上海誠不解其何故鄙意須彼此約同撤退方有合於天理人情也 
[俄募陸軍]  
　　英京倫敦來電云日前俄廷諭令就各處召募陸軍三十一萬八千六百四十五人較去年所募者約多至一萬人安不忘危此之謂歟 
[還路約章]  
　　聞之天津友人云胡雲楣侍郎辦理交還鐵路一事甚爲秘密近始履轉覓得所訂條件爰卽照錄左方一因聨絡海陸起見一旦有事須先載兵及糧餉此係舊年各國議定之約一因聨絡起見所以各國于駐紥兵隊之火車站須置辦事員若干一鐵路沿途電綫同時交還中國若各國尙有罼務均可使用一各國若有軍事通電可用原來電柱一火車站地方倘要攺移又若推廣鐵路中國政府須先與公司妥協商議一交還之時所 
 
 

Page 2

 
 
有俄國專管之山海關火車站須同時交還一以上各國意見相同定於西歴八月十四號交還附則一自張家口至京師之鐵路中國政府須以自力經營不得仰他國之助并作爲抵押一自通州至秦皇島又自保定至天津之鐵路以後若别有布置公司任之 
[巡幸述聞]  
　　天津直報登京師訪事友手函云頃聞内廷值差者傳述皇太后定於七月十八日巡幸三山就頤和園駐蹕刻已經奉宸苑鑾儀衛諭令　差各員先期敬謹預備矣 
[直督奏報渠魁已戮地方肅清摺]  
　　直隸匪首景廷賓就擒一事前已列諸報章兹由京友錄示督憲袁慰帥奏疏一通爰卽照登如下留心時事者當不視爲明日黄花也太子少保北洋大臣直隸總督臣袁世凱跪奏爲逆魁就獲盡法懲辦恭摺仰祈聖鑒事竊查廣宗縣已革武舉景廷賓倡亂謀逆前將件只村匪巢攻克拿獲景逆堂兄景得章據稱景逆已爲亂兵所殺並指東圍門外格斃匪屍一具爲景逆正身鄰人朱三元供亦相同惟肢骸殘破辨認難眞姑據族鄰指認先行梟示一面仍確切訪查覓綫分捕奏奉硃批仍查明景廷賓實在下落務獲懲辦以絶根株等因　此遵卽飭營務處道員倪嗣冲設法購綫偵拿兹據該道禀稱六月初九日在南宫防次探得景逆逃至成安縣北境村復聚匪徒定期起事卽刻拔隊前進十二日馳抵成安該逆先期逃逸其長子景紹汶經署知縣張琨拿獲並另獲匪黨陳敬霍添慶等訊得景逆向河南逃走有臨漳縣胡村人馮玉成同逃該道追蹤前往次日探明景逆在胡村東南四五里之郭家小屯村劉姓家隠藏卽赴該處將景逆擒獲帶回成安騐明無訛該道會同大順廣道龐鴻書訊據景逆供認拒敵官軍截殺新兵教士盤踞件只村僞造印旗令箭自稱元帥編列營制出具僞示僞檄糾約各團攻打教堂迨匪巢攻克以後復至成安勾結河南山東盜匪散布傳帖煽惑人心搶刼馬匹勒索供給定期撲城戕官等情不諱並訊取景紹汶及陳敬霍添慶供詞禀請核辦前來臣查景廷賓逆跡昭著罪不容誅已批飭照謀逆例凌遲處死傳首犯事地方懸竿小衆景紹汶係景逆这子陳敬霍添慶代散傳帖同惡相濟均令就地正法以彰國典而快人心現在渠魁授首地方肅清大順廣一帶已得透雨民情安定堪以仰慰宸厪理合恭摺具陳伏乞皇太后皇上聖鑒訓示謹奏奉硃批知道了欽此 
[鐵路工程]  
　　漢口訪事友人云蘆漢鐵路自築至汴之信陽州後旋復由信陽鳩工興築雲斤月斧日夜經營屈指今歲之冬當可迤邐而達直境矣 
[委襄洋務]  
　　漢口訪事友人云湖廣總督張香濤宫保以邇來中外交涉之事日多一日深恐漢黄德道岑馥莊觀察獨力　拄未免有鞭長莫及之虞爰委候補道魏觀察常駐道轅襄理一切蓋愼重洋務卽以輯睦邦交也 
[急求一試]  
　　廣州訪事友人云廣東提督學政文叔平大宗師持節返省隨卽牌示轅前定於九月中按臨北江舉行歲試廣州某文童以府試業已告竣急於求售聨合十四縣文童禀請先行考試宗師批示曰北江旣未歲試兼本部院幕中閱文諸友均回本省科試以故廣州未能卽考所請碍難准行 
[飭拿赌棍]  
　　蘇州訪事人云著名賭棍顧艾生即顧老元及其弟顧蓮生常與顧子善顧鑑生繆根伯等人以聚賭抽頭爲事千金一擲意興甚豪賭窟之中推爲巨擘本年三四月間誘令某宦及某紳子姪五六人博簺輸去數萬金事爲臬憲效廉訪訪聞飭縣嚴緝若輩神通漏網廣大迄今現復在倉街陸姓家大張旗鼓呼么喝六昕夕不休某紳子入其彀中不數日卽輸去巨萬刻經某紳查悉具禀控諸臬轅廉訪勃然震怒飭縣嚴拿想終不能逍遙事外矣 
[米價漸平]  
　　杭州訪事友人云新榖登塲收成頗稔各米行遂不敢奇貨是居每石减去洋蚨五角每升則减去錢三文蔀屋窮民受惠誠不淺也 
[年豐榖賤]  
　　南昌訪事人云前有商船數十艘運到榖數萬石以待善價而沽迨六月下旬新榖登斱頗爲豐稔每石祇售錢九百餘文各商遂不敢奇貨是居亦可見善於龍斷者之未必獲利矣 
[閩中火警]  
　　福州采訪友人云省垣東街旗汛口山東人某甲所開店内學徒不戒於火以致回祿神興高采烈頃刻焚至街心上迄旗汛口廣隆下逮奉教堂左至馬德順右抵某餅店約共燬去鋪戶一百數十家有藥店名全安者其主昆季三人長次已先後染疫而亡是日其季又因霍亂逝世正在殯殮間忽報火起急將屍移至比鄰某姓家時鄰婦亦因疫殞命幸火至圍牆而止否則身後之劫益將慘不忍言矣至不書事在何日及起火家是何姓名牌號者蓋采訪者之疎也 
[浙省官塲紀事]  
　　杭州訪事人云本年舉行鄉試例應調取簾官浙江藩憲誠果泉方伯札調實缺知縣五員隨卽委員代理計署餘杭縣大挑知縣謝大令蕭黼調簾委候補縣林大令師尙代理正任海鹽縣嵩大令瑞調　委大挑縣楊大令清綬代理正任嘉善縣汪大令清麒調簾委候補縣劉大令如輝代理請調平湖縣本　瑞山縣李大令棻調簾委候補縣蔣大令本鑑代理請補樂清縣現署太平縣何大令士循調簾委候補縣兪大令宗淵代理○駐防金衢嚴等處之精勝全營向由正任金華協副將蕭副戎統領兹者副戎奉督憲許筠帥札飭回本任供職所遺統領一差由撫憲任筱帥札委候補府黄峙靑太守代庖 
[漢水明珠]  
　　漢口訪事人云夏口廳同知馮少竹司馬近因中外交涉事繁就署内添蓋西式花廳陳設外洋器物以備欵接四賓○前者粤東無賴私開花會以獵資財經地方官訪知出示禁止邇來若輩恃蠧役劣保爲護符采烈興高較前尤盛不知有地方之責者其亦耳有所聞否耶○江漢　署注文繙譯高子夷志切壯游擬往巴黎游歴所遺繙譯一席刻尙未得其人○漢陽鳳山書院業已定　攺建學堂府尊余堯衢太守特諭紳士購取地基以備推廣學舍 
[吳郡新詩]  
　　姑蘇訪事人云靑陽地馬路自通至閶門後盤門外市面頓覺蕭條商務局督辦前署臬司朱竹石廉訪思一挽回之策特禁止閶門外各梨園通宵演劇以及女彈詞居人以入夜無可遊觀每屆新月東升三市六街卽覺異常闃寂邇經各店鋪環禀商務局及臬轅請准開演夜戲併日夜彈唱盲詞如蒙俯允當湊集貲本在閶胥盤三門外馬路中建設路燈以便行人來往○閶門外留園附近邇有著名流氓某某等三十人專以訛詐良民爲事受其害者類皆敢怒而不敢言上月之杪城中某紳子挈眷至留園游玩若輩索詐不遂竟將某紳子擁至園後荒僻處攫去身畔洋銀十餘枚及金約指二枚事爲總巡趙明府所聞立飭差勇將爲首之甲乙丙丁四流氓先行拘案嚴辦○本月初一日盤門外武備學堂附近河中不知何來男屍一具上下身一絲不褂年約四五十歲經地甲投報吳縣署縣主田春庭大令帶領書差仵役鳴騶戾止騐 
 
 

Page 3

 
 
得死者失去一臂似係被人用刀斫斷者股際又被犬嚙傷數處遂飭吏塡明屍格請某善堂給棺收殮暫厝義阡一面飭差嚴緝兇徒務獲究辦 
[上海官塲紀事]  
　　中國派駐日本某埠理事官廣東候補知府卞薇閣太守綍昌業於本月初六日交卸回國昨日行抵滬江卽於午後乘輿詣蘇松太兵備道轅及上海縣署拜會聞在滬小作勾留卽須馳赴鎭江珂里○廣東候補府鍾太守世昌匡太守翼之均於昨日附某輪船來滬行裝甫卸卽趨詣道轅謁見道憲袁海觀觀察 
[棍徒已獲]  
　　巨棍朱連生卽鐵匠連生迭次犯案匿跡南匯縣境刻復潛蹤來滬前日夜半行經南市新馬路適爲包探黄量海所見向之詢問言語支吾因卽解入捕房捕頭令押候轉解馬路工程局禀請總辦翁子文太守訊究旣而有金松林者赴馬路工程局遞禀聲稱小的係本邑人向在捕役某甲處爲夥本年正月二十八日因事赴浦東被朱扭住攫取金戒指皮馬褂並拔刀斫斷脚筋求恩嚴究太守諭令退去靜候批示核斷 
[命案請騐]  
　　昨日二點鐘後甲乙二馬夫在英界九江路湖北路轉角處互相扭毆甲忿不能平掣取快刀向乙腹下右偏猛戳以致仆地而斃知肇巨禍飛步奔逃某號巡街捕見之回告捕房捕頭卽派中西包探同往查得是處地當衝要因著地甲王阿大將屍擡往仁濟醫館一面投上海縣署禀請縣主汪瑤庭大令臨塲相騐 
[幾肇火災]  
　　前日午後虹口張家灣左近爕昌自來火行儲貨房忽然火起熊熊烈燄幾致燎原幸即取水以澆得以熄滅不然已受驚不淺矣 
[法租界公堂瑣案]  
　　王小春陳興化王金山專用悶香將人迷蒙入室行竊前晚在浦東嚴家橋鎭劉阿康家竊取狐皮女襖披風及當十銅圓四千枚持之來滬被某包探拘獲昨禮拜四堂期傳同失主解案請辦王供認不諱讞員杜枝園大令判各枷號一個月責五百板○侯吉園訴稱流氓張金生藉端訛詐洋銀一元叩求訊辦大令判責三百板○吉祥街善善飯館主徐伯琴訴稱某夥雇陸阿虎替工陸竟糾令陳寶生竊取衣服飯米查獲贓証送案請懲大令判各責四百板○麥馬氏訴稱楊昭生欠洋銀六百五十元避匿蘇州滸墅關鎭等情經大令備文關提到案訊供押追迄今已逾半年分文不繳氏迭次求追昨日大令命提訊比楊供小的在押所患病叩求恩准釋出理處大令著覓本租界的實人具保楊供上海實無相識之人大令著押候嚴比○徐順元承造陸懐儀家房屋計造價洋銀一百三十六元竣工後尙少五十六元向索不付因之控諸公堂大令諭令查對帳目禀復候核昨日升堂復訊徐陸呶呶爭執大令著交的實人保出邀同公正人理算明白再行訊核○李蘭生前控蔡陳氏誘拐伊妾等情疉奉大令訊供責比迄今案懸日久昨日飭提復訊准予交人保出帮同　尋 
[續錄分發人員騐看名單]  
　　縣丞何廷楠廣西廣東梁冠勳廣東江蘇吕相文奉天直隸王祖賢直隸山東陳曾栻直隸湖北廖成章福建直隸譚漣禧湖南江蘇張以恭湖北北河陳光謙廣東柯韻濤湖北江西黄福頤江西安徽黄爲楷安徽甘肅靳炘安徽江蘇裴景煦安徽山東繆端保江蘇陜西余述祖江西陜西湯鼎江蘇直隸鄭祖繩江蘇山東周汝晸貴州廣東胡仲莊貴州雲南王文幹江蘇直隸趙景祐江蘇江西李日升江西四川尉遲進江蘇湖北韓鵬舉河南山東金宗燧浙江江蘇叚大進陜西甘肅毛際寅河南直隸陳大均四川甘肅特吞廂藍蒙湖北唐烈貴州廣西州吏目陳邦彦浙江山東郭晉翰浙江直隸任鴻庚四川甘肅鄧龍光四川雲南按司獄劉聨輝湖北陜西道庫大使曾憲斌湖北江西巡檢蔣琳順天江蘇李兆松直隸江蘇何廷煐福建直隸林有鶴廣東福建陳維藩廣東廣西衷邦奇直隸湖北黄兆綸廣東廣西黄篤親廣西廣東郝毓琦山東河南欒錫璈山東江蘇林桂江蘇安徽林春第江蘇安徽陸肇棠江蘇直隸陳德裔貴州湖北王琦貴州四川張召棠江西安徽厲存廙江蘇安徽周德祥雲南貴州梁業程江西安徽沙訓義安徽江蘇金麗泉安徽江西沈肇邦浙江江蘇齊尙賢四川福建許成琨河南安徽王承紹浙江安徽張子顯河南湖北胡恩壽浙江直隸王恩沛四川廣東陳祖恩四川雲南從九品陳繼志順天新疆方祖禎安徽湖北徐源森江蘇四川馮世珍四川江蘇典史蕭晉臣順天監生四川黄霈霖順天貴州李傳訓順天江西張國棻直隸陜西何爾章福建四川孟桂楨直隸四川戴文清湖南江西耿毓熙山東貴州查觀圖安徽江蘇葉書雲安徽四川田嘉禾雲南貴州游起鵬江西貴州魯有慶安徽江蘇汪承恩江蘇安徽瞿大椿浙江江蘇梁運文浙江湖北陳天爵四川陜西温興榜四川雲南張金瀚河南安徽冉琳四川貴州楊錦文張裕賢浙江江蘇何體清四川湖北朱效忠河南安徽吳光宗四川陜西長官司吏目陳鴻熙順天貴州鹽茶大使粟懋濬順天四川未入流孫守仁陜西四川○勞績掣籖分發道二品頂戴潘乃光廣西知縣王春藻湖南吳達雲安徽巡檢尹典作山東○勞績指省分發道二品頂戴徐乃光安徽江蘇知府花翎三品頂戴文乾正黄漢山東知州魏仲靑湖南監生湖北知縣孫筠福建江西李允諧山東甘肅唐紹皋山東四川嚴國棣江蘇安徽王楨浙江四川州吏目張鴻江蘇甘肅從九品沈邦光浙江湖南○截取呈請分發同知花翎吳震浙江包慶鸞江西○進士呈進分發知縣方象堃安徽○優貢呈請分發知縣何慶琛山東○國子監敎習呈請分發知縣張孝恮河南○教習呈請分發知縣陳巽湖北林再欣山東孔廣籍山東曹鴻圖山東楊金庚山東張錫九山東劉壬林湖北吳芬四川袁文瀾安徽陸眉壽江西○教習指省分發知縣夏日琦江蘇江西○恩廕指省分發通判張鵝年安徽陜西惲福成江蘇江西○議叙呈請分發通判留正江湖北陳赤曦湖南王鏡堂江蘇劉啓瑞張紹文毛鶴年河南知縣王慶鋈河南王朝治四川裴煥周黄萬春何獄四川府經歴趙鴻雯直隸巡檢矣璠山東○議叙指省分發知縣陳永錕○應補呈請分發知府三品銜恩諴廂白滿江蘇知縣楊崇光江蘇四川强鵬飛陜西山西劉贊清四川廣東馬覲臣河南直隸四品頂戴劉朝焜安徽湖南周鳳曦河南巡檢周之芳湖北安徽從九品孫定恒浙江安徽李毓珊湖北湖南未入流陳啓霖浙江江西 
[仁聲洋溢]  
　　日前本館協振所承柴君如愚交來洋銀一百元函稱此欵係管帶烟臺沿海防軍後營徐副戎崑亭因父子病痊闔家清吉囑助江西振捐云云又源康寳莊交來慶臻室主助江皖振捐洋銀五十元又追慶子炳塏爲故父八十冥壽求資冥　助振捐洋銀二十元當此靑黄不接之秋中澤哀鴻深苦流離失所得諸大善士仁恩下逮義粟同頒溝壑餘生當可同登袵席行見銜環結草美報良多豈獨餘慶無窮勿藥有喜左劵可操而已哉拜領之餘謹書此以鳴謝悃 
[正名]  
　　昨報英美租界公堂會訊案内有張羅澄所延律師佑尼干倩物威律師投案聲辯云云兹悉物律師因事赴大津故請佑律師庖代蓋佑律師曾任美總領事瑣屑案件本未嘗輕易到堂也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者趙茂全控寡媳趙潘氏串同姦夫逃匿等情縣主汪瑤庭大令拘案訊供發堂留養前晚復經提訊趙潘氏供小婦人年二十有五夫過三載本年四月某日君翁因外祖家有喪事來滬吊奠留小婦人與小姑在家黄昏時同族棍徒趙珠茂糾人來劫小婦人急從後門出逃至母屬親戚沈殿隆家君翁不明其故誣控小婦人與龔犯姦倘今日歸家君翁必置之死地請准再醮以冀殘喘苟延天令飭仍回善堂候函請董事妥爲擇配○南匯縣屬周浦鎭人沈維園前至蕭全全所駕高橋航船竊得大土三枚被捕役徐文緝獲吊到原贓禀奉大令訊責管押贓給蕭具領前晚飭提復訊沈一味求恩大令命責二百板交人保釋○前由法界公廨讞員杜枝園大令移送徐余氏控夫一案到縣大令訊取口供發堂留養前晚復提研訊氏供小婦人家在江北丈夫徐阿四在某姓家當車夫挈小婦人來滬同住不料丈夫漸入下流竟至衣食不繼某日誘小婦人出外圖賣與花烟館爲娼小婦人與之爭扭被巡街捕獲解公堂移送案下刻下丈夫在街頭行乞求恩作主大令飭仍回善堂候查明徐究竟是否爲丐如果屬實准由堂董另行擇配○浦東二十四保六圖地保唐祖連虧欠上忙錢糧經大令比責枷號飭差帶往鄉間催繳兹已如數繳足大令遂飭提至案申斥一番疎枷釋出 
[南市述聞]  
　　北市陳　泰鐵行主投英美租界公堂控出店人余四才等串竊生鐵賣與怡大鐵店等情讞員張柄樞司馬查得怡大開設南市十六　境内因於昨日飭差持函至馬路工程局請移提店陸佩芝歸案訊究○南市籌餉貨捐局前因租地期滿另賃生義弄沈仁甫之屋遷入辦公議定每月租價洋銀一百十元押租六百六十元先交一半於六月起租旣忽互相齟龉沈遂繕詞投淞滬釐捐總局聲訴督辦朱詵伯觀察批飭貨捐局總辦文幼峯太守往查旋由太守查明申復觀察飭上海縣汪瑤庭大令押令沈繳還所收洋銀大令因於前日派差至南市傳沈限卽交還作爲罷論 
[英美租界公堂瑣案]  
　　騙子金芝祥王振祥前冋陸桂華騙取洋銀二百元前由包探劉光震拘解請訊昨又押解至案禀稱此項被騙之欵已由金措繳四十元王則聲稱止用七元無力措繳陸投案領贓金供此係賭錢贏得並非騙取小的今已如數繳案求恩俯念家有老母從寛開釋王俯首無詞讞員張柄樞司馬商之英總領事署迪繙譯官判責金五百板押捕房半年期滿遞回蘇州原籍王責五百板押捕房一年期滿遞回紹興原籍繳案之欵給陸領去○包探李星福解流氓胡阿福陳阿根張子祥到案禀稱前日梅六寳與其弟口角扭毆胡等冐稱探夥向之訛詐不遂所欲卽將衣箱攫去報由小的緝獲人贓送請訊究梅投案聲訴前情司馬判責胡五百板押捕房半年遞解回籍陳張各責五百板逐出租界○包探張金林解張施氏吳甘氏張紹靑到案禀稱伊等串拐曹冢渡左近曹榮卿家年甫十四齡之女孩報由小的查獲送請究懲曹投案訴稱小的與張施氏等同在某紡紗廠工作前日女兒偶在廠前遊玩後忽不知所往細加訪察知被伊等拐去叩求究追張施氏等狡展不承司馬著分别還押候飭探查明實在情由復訊核辦○包探徐榮珊解朱明士到案禀稱此人行竊金王氏家衣服報經小的拘獲向之盤詰知前曾誘拐范王氏家女孩用特解請究辦朱供詞多所支吾司馬判責二百板押候訊追○包探倪順泉解騙子陳阿榮到案禀稱前日此人至甘月祺所開米店騙取米兩石繼又至汉界施其故技報由小的拘獲解請究懲司馬判責五百板押捕房半年期滿遞解回籍○偷兒姜阿方行竊瞿阿川家衣服對時表報由包探倪順泉拘解請究司馬判責三百板押捕房三月○竊賊徐和尙行竊曹雲龍家油衣報由包探沈阿岳拘解請究司馬判責二百板 
[美租界捕房紀事]  
　　昨晨小竊某甲混入裏虹口某姓家行竊衣物携之而出適爲包探顧福其所見拘入捕房捕頭令押候轉解公堂禀請讞員張柄樞司馬訊辦○前日傍晚裏虹口某繅絲廠放工時某姓女郎姗姗而出流氓朱阿法尾隨於後任意譏嘲女郎忿不能平喚令某號巡街捕將朱拘入捕房捕頭詰知事起細微令押乞丐牢一宵以儆 
[皖省官報]  
　　六月二十七日安慶府經廳繼格知奉委騐收文廟工程候補知府許月菡到由大平府訉案回府經王國賢辭赴皖南措資二十八日調補靈璧縣于普源知奉臬憲委赴壽州訉案候補布經歴董仰舒到由和州監修圩工回吏目徐兆麟辭回鳳陽差遣巡檢解崇輝知大學堂敎習委辦農務公所孫繼光知農務局遷移徽州會舘以備招添學生按月加課二十九日署安慶府經廳繼格知銷監修文廟工程差沈訓忠到赴江北公幹回布經廳藍蔚辭委解學憲養簾銀赴太平從九鄭咸庸知接查東門内街道差巡檢談文彬辭仍回頴州府差遣三十日七月初一日署和州請補池太同知鄭淑璋到　署定遠縣汪承祖到交代清楚委辦定埠釐卡直隸州判朱傳笥辭穎上縣典史鍾厚重辭知縣李振遠辭委解京餉府經德　辭回淮北差遣初二日分發安徽試用知縣張善均到湖北人號平如涇縣汪贄論辭知縣鄭壽彝辭委解京餉通判趙先景巡檢梁蔭南均辭赴皖南措資縣丞黄繼裳辭赴皖　措資湯丙炎辭赴鳳陽差遣初三日牌示新選涇縣訓導胡榮第飭赴新任委辦東門渡釐卡同知崇安署和州鄭淑璋均辭調補鳳陽縣陸士奎到由桐城清理籌議回卸任霍山縣秦達章到望江華陽司調補太廈司陳士欽到並奉委文闈差指分安徽試用縣丞汪翰章到江蘇人候補知縣陳賓知代首縣下鄉驗案縣丞陳雲瀚到解水師月餉赴金陵回陳良路知赴皖北措資巡檢李玉芬知奉委查小南門　門差 
[上海虹口元濟善堂經收六月分送堂一文愿捐清單]  
　　張恆恭吳聘三曲來廣三戶各二元初儀軒王蔭南張錦堂張西候天合號五戶各一元章姓二角延公館六月分三角聚順號趙世元四五六月分各三角黄輝基銅洋一元無名氏銅大洋十元小銅洋六十一角膠州鴻泰號銅大洋八元小銅洋三十五角共收愿洋十二元一角銅洋廿八元六角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年六月二十九日京報全錄]  
　　宫門抄諭旨均錄前○大臣瑞奏報屯田收穫分數照章請將該管員弁兵丁分别給奬摺○又奏報晉豫兩省欠餉仍未協撥懇恩飭催片○陜甘總督崧奏爲懇恩將被災地方豁免錢糧片 
　　奴才瑞洵跪奏爲具報屯田收穫糧石分數照章請將該管官員兵丁分别給予奬賞繕單具陳仰祈聖鑒事竊查科布多光緒二十七年所種屯田十分共收大麥小麥靑稞三色糧七千　百三十二石奴才當派筆帖式吉林會同屯防叅將世襲騎都尉祥祐等將所收糧石内揀擇乾潔三色糧七百石收入屯倉以爲全年籽種其餘糧石均運交城倉收納　例載種地官兵各視其收穫分數量加鼓勵等語此次該屯田兼管專管千總把總蒙古兼管專管叅領驍騎校委章京及緑蒙各兵丁應得議叙賞項據屯防叅將世襲騎都尉祥祐呈請核辦前來奴才覆查無異應懇天恩將該屯田叅將祥祐交部照例議叙其六屯正犁頭宣化鎭標張家口營候補經制外委梁振基收穫在十四分以上應照章請俟補經制外委後以把總補用九屯正犂頭宣化鎮標獨石口恊右營馬兵李生貴收穫在十三分以上應照章請以經制外委補用出自鴻慈逾格其餘官弁兵丁謹繕清單恭摺具陳伏乞皇太后皇上聖鑒敕下部院核覆施行再奴才前於上年十一月二十四日　奏邊費日絀不敷周轉請將蒙古各項官兵應領糧折暫放本色摺内聲叙本年新糧刻正驗收約有九千餘石等語兹查去年共實收糧七千二百三十二石前奏係約略預計是以不能恰合確數又幫辦大臣瑞璋　未到任未經列銜合併聲明謹奏奉硃批該衙門議奏單併發欽此謹將光緒二十七年十屯收成分數曁緑蒙官弁兵丁應給議　賞項敬繕清單祇呈御覽計開發領籽種小麥三百八十石今收小麥五千二百七十九石發領籽種靑稞一百五十石今收靑稞一千一百二十九石八斗發領籽種大麥七十石今收大麥七百二十三石二斗查每歲拾屯地内例應動用籽種糧七百石上年共收穫三色糧七千二百三十二石統共收成分數十分零三釐三毫一絲今將所收三色糧石仍照舊例存留籽種七百石收入屯倉外其餘糧六千五百三十二石均收入城倉訖統轄屯田直隸昌平營叅將世襲騎都尉祥祐兼管屯田宣化鎭屬多倫協中營千總傅鎭海兼管屯田宣化鎭屬張家口左營候補經制外委張發以上三　均係屯田員弁統計收成分數十分零三釐三毫一絲均應交部議叙專管頭　三四屯宣化鎮屬張家口營膳房堡把總趙金鰲所管四屯拉展收穫糧石八分三釐三毫二絲應毋庸議叙專管五六七屯宣化鎭標城守營把總李明所管　屯接展收穫糧石十一分一釐三毫應交部議　專管八九十屯　化鎭屬張家口營洗馬林堡把總丁喜所管三屯拉展收穫糧石十一分八釐六毫四絲應交部議叙兼管頭　三四五屯委署蒙古叅領　佈敦所管五屯拉展收穫糧石八分六釐七毫五絲零應毋庸給賞兼管六七八九十屯委署蒙古叅領阿畢爾米特所管五屯拉展收穫糧石十一分七釐八毫六絲應給頭等賞小彭縀二疋專管頭二屯委署蒙古驍騎校札木色楞所管　屯拉展收穫糧石七分零零三絲　毋庸給賞專管三四屯委署蒙古驍騎校察杭班第所管一屯拉展收穫糧石九分六釐六毫零應給二等賞小彭縀一疋專管五六屯委署蒙古驍　校濟克札布所管二屯接展收穫糧石十一分零五毫二絲應給頭等賞小彭縀二尺專管七八屯委署蒙古章京那木濟勒多爾齊所管二屯拉展收穫糧石十分零六釐四毫六絲應給頭等賞小彭縀二疋專管九十屯委署蒙古章京圖們額爾哲依所管一屯拉展收穫糧石十一分七釐九毫二絲應給頭等賞小彭縀二疋收穫糧石在十四分十三分以上六九兩屯每屯緑營當差副犂頭一名每名應給頭等雙賞銀三兩每屯當差緑營兵六名兩屯共兵十二名每名應給頭等赏銀一兩五錢每屯蒙古領催一名每名應給頭等雙賞茶四塊烟四包每屯蒙古當差兵二十四名兩屯共兵四十八名每名應給頭等賞茶二塊烟二包收穫糧石在十分十一分以上三五八十屯緑營兵三十二名每名應給頭等賞銀一兩五錢蒙古兵一百名每名應給頭等賞茶　塊烟二包收穫糧石在九分以上四七屯緑營兵十六名每名應給二等賞銀一兩蒙古兵五十名每名應給二等賞茶一塊烟二包以上共賞銀八十八兩除扣二成銀十七兩六錢外實給銀七十兩四錢共賞小彭縀九疋每疋折布八疋每布一疋折銀三錢三分共合銀二十三兩七錢六分除扣　成銀四兩七錢五分二釐外實給銀十九兩八釐共賞茶三百五十四塊共賞烟四百四包奉硃批覽欽此 
　　瑞洵片再准戶部來咨知奴才前奏晉豫兩省欠餉並無允協信息邊情窘迫懇飭部臣妥籌辦法一摺議令仍由山西河南兩省照减撥數目騰挪分解細繹原奏措詞甚屬切至惟近年外臣多以北路荒寒無關輕重故於協餉一節每多不肯照撥兹雖詔旨飭　部文迫促而以奴才私意揣之終恐該省置若罔聞未必遂能遵辦伏思科布多前議修繕倉厫奉旨准給之革員麟鎬贓銀四千兩聞該旗業經奏懇免繳奴才亦未敢請部攺撥徒干駁斥現在又加開濬布倫托海渠道布置明歲開屯一切事宜在在需欵萬不能一錢不名挪　商貲一節奴才以舊欠未還愧難啓齒且商力亦實不支山西河南兩省雖已疉次咨催山西尙有信支吾河南直置之不理似此不顧大局奴才實屬無法可施竊謂旣經戶部三次指撥便應指定以何欵抵解方能有著奴才愚見山西振務已完該省年景頗好兩次因奉明　停止事例各捐生赶辦者異常踴躍收數倍蓰河南省亦年榖順成時局均已大紓竊計若於晉捐項下及豫代收捐與該省展捐項下各爲騰挪三四萬金隨後再行分别歸補實非萬做不到之事查該二省欠餉本鉅今奴才於晉僅請還三萬四千兩於豫僅請還四萬兩在奴才實已曲諒疆臣之爲難何該撫藩竟不設身一思奴才之如何爲難耶再四籌維似非奉有諭旨該撫等仍是不肯撥給實偪處此惟有籲求聖慈嚴飭該撫等各飭潘司卽於捐欵項下照依奴才咨商之數迅速撥解綏遠城將軍衙門以便接領儻再有心膜視奴才即將該藩司指名奏叅伏乞聖鑒訓示謹奏奉硃批戶部議奏欽此 
　　崧蕃片再據藩司何福堃詳稱寗夏縣屬王洪王泰兩堡於光緒二十七年五七兩月大雨滂沱河水漲發衝塌田地五百畝八分房屋四十五間前經詳請附入二十七年秋災案内奏報並行據該管寗夏府知府崇俊督同署寍夏縣知縣朱進賢會詳查　得王洪王泰兩堡被水衝塌田地五百畝八分應徵地下正耗銀二兩五錢六分正耗糧五十四石六斗五升六合二勺草一百七十四束九分現在地成坑坎勢難耕種錢糧懇請暫行豁免被衝房屋隨時由縣捐給錢文修復以資棲止等情造册繪圖貼說由寗夏道加結咨司轉詳前來奴才覆核委係實情除飭隨時查察俟地畝涸出即令懇復照舊升科並將册結圖說分咨部科外謹附片具陳伏乞聖鑒飭部核免施行謹奏奉硃批戶部知道欽此 
 
 

Page 14

 
 
[光緒二十八年六月三十日京報全錄]  
　　宫門抄諭旨均錄前○湖廣總督張等奏爲在籍武職大員捐助興建學堂鉅欵請破格優奬摺○山東巡撫張奏爲酌保測繪輿圖在事出力人員摺○兩廣總督陶奏爲擇地重建武備學堂片○盛京將軍增奏留員帮辦盟務片○陜西巡撫升奏爲派員總理營　片太子少保頭品頂戴湖廣總督臣張之洞頭品頂戴湖北巡撫臣端方跪奏爲在籍武職大員捐助興建學堂鉅欵懇恩破格優奬以資觀感恭摺具陳仰祈聖鑒事竊照迭次欽奉諭旨開辦各省大中小學堂洵爲當今要政自應欽遵迅速籌辦查湖北省城原有書院學堂規制課程近數年來雖已叅用東西法式粗具規模未臻明備此次遵旨籌辦各學堂則所有師生屋舍講授肄習各門學問之所必須規模詳備之如式且等級較多教法亦不容紊越尤須明定等差分别設立官方足昭循序而規成材其原有各學堂尙須擴充修攺其未備之學堂應行添建之所甚多一切布置業經臣督飭司道武昌府各官議有端緒第鄂省正當諸事艱困之時庫儲殫竭無可騰挪民間勸捐亦難有濟此次學堂工程浩大經費實苦難籌適有在籍花翎記名提督固勇巴圖魯劉維楨呈稱竊聞本省奉旨興建各學堂欵項現尙無著此舉係敎養人材立法自强之根本實爲萬不可緩之圖情願變産報効漢平銀十萬兩分年呈繳專備湖北本省興建學堂之用不敢仰邀奬叙等情據湖北布政便瞿廷韶會同善後局司道詳請奏保前來臣等查該提督劉維楨於咸豐同治年間轉戰楚皖豫東各省屢克名城戰功卓著薦保記名提督賞戴花翎並加固勇巴圖魯名號光緒六年特旨調赴山海關防堵旋丁父憂奏明回籍守制因傷疾不時舉發養病家居凡遇軍政荒政需欵及地方一切善舉向之勸捐無不立助鉅資計前後報効已至數十萬兩之多均經奏明奬勵有案此次因聞鄂省興建學堂需欵浩繁復據報効漢平銀十萬兩分年呈繳俾興學育才之舉均以及早觀成實屬好義急公不遺餘力有裨自强要政雖據稱不敢仰邀奬叙實未便没其傾資報國之忱且湖北通省須興辦學堂官欵斷不能徧及惟有藉資好義紳富共襄盛舉該提督劉維楨少年本係業儒曾經應試文理優長嗣後馳驅戎馬屢立戰功保障鄂疆勳績甚偉歴荷三朝恩遇已躋一品官階現再年逾八旬神明强固迹其慷慨輸捐力任鉅欵洵爲近今紳富捐欵所罕見應如何破格優加奬勵以勸將來之處出自逾格鴻慈臣等未敢擅擬所有在籍武職大員捐助興建學堂鉅欵懇恩優奬以資觀感緣由謹合詞恭摺具奏伏乞皇太后皇上聖鑒訓示謹奏奉硃批劉維楨著賞加尙書銜欽此 
　　調補河南巡撫山東巡撫臣張人駿跪奏爲酌保測繪輿圖在事出力人員恭摺仰祈聖鑒事竊照前准會典館咨奉旨重修大清會典頒發欽定輿圖格式行令東省仿照測繪省圖並府廳州縣分圖送館彚辦等因當經前撫臣張曜福潤先後遴委通曉算學精于測繪各員爲提調纂修校對等官分任其事設局開辦計繪就省嘿一府直隸州圖十二州縣圖一百有五委員齎送會典館查收在案並未將在事各員隨案聲請奬叙嗣准會典館咨會各省送到輿圖以湖北浙江江西廣東黑龍江湖南安徽七省爲最福建陜西廣西山東奉天五省次之以上各省應由吏部分别給奬一二員奏奉諭旨依議欽此咨行到東惟時正值拳匪事起未及核辦兹據布政使胡廷幹開具各員履歴清册詳請奏奬前來臣查東省幅員東西袤長一千三百餘里南北相距八百里渤海廻環河濟脈絡素稱中原重鎭輿圖爲考証所資形勢攸關非測繪精確不足信今傳後歴時年餘成圖一百十八幅立表附說尙屬詳明在事各員不無微勞足錄除業經升調他省及因事故離東不計外查有候補知府羅志伸前委辦核算輿圖兼管收支條理精密撰著最多廪貢生劉汝僑携帶儀器親赴各府州縣測量辛勤尤著合無仰懇天恩俯准將候補知府羅志伸免補知府以道員仍留山東補用並加二品銜廪貢生劉汝僑以訓導不論雙單月遇缺卽選出自逾格鴻施除將各員履歴清册咨部外所有酌保測繪輿圖出力人員理合恭摺具陳伏乞皇太后皇上聖鑒訓示謹奏奉硃批該部覈議具奏欽此 
　　陶模等片再查外國興盛之故首在强兵蓋因其國學校普設人人知忠愛大義而又激揚蹈厲養成尙武風氣廣設武學以教將校有事之日國民皆兵而將士足用是以權力日張敵國不能侵犯今中國積弱旣久又當創鉅痛　之後苟非盡更兵制大變怯懦之民俗實無以自立於競爭之世然新法征兵必待小學大學之日始克行之臣等所爲請廢科舉以廣開學堂者此也目前之計尤以儲蓄將材爲自强第一要義各國將校無不先有高等普通學問又必入學校多年始得爲佐尉又必入大學校多年始得爲將帥蓋近代兵學至大至精舉凡天文地理格化測算之學無一不當肄習苟未嘗身入學堂朝夕研究雖有勇智無由以成將材其非鹵莽不學之夫所能從事也明矣是以武備之學實爲立國命脉環球皆然我中國豈能獨異且以國勢而論中國之重武事當更甚於外洋今各省將弁庸劣者無論卽老成宿將亦皆積習重重故智自封並不知兵法爲何豈足以肩此鉅任爲國干城且當營制旣攺之後而武備之學仍置而不講或講而未精平時旣無將領以訓練臨事又何以應用臣等自奉　上諭飭令籌建武備學堂極知此事爲重要當卽訪延通曉東西兵事之人商定章程亟行興辦惟有不能從速者二端一則學堂需地甚廣粤省舊有水陸師學堂尙嫌窄小離城復遠難於查察且民人往觀者稀無以發其尙武之氣又四周皆水不能　練行軍隊該學堂水口甚便自當留爲他日整頓海軍之用此時武備學堂必須擇地另建二則學堂正教習須用留學日本官學校卒業生方足勝任前已屢此電商江鄂督臣調派四人前來惟該學生等三月間甫由日本回國一時尙未到粤遲延之故實由於此現已委員尋覓武備學堂基地並咨江鄂催令該學生等卽日起程仍一面出示招考一俟考取足數教習來粤卽當暫借公所房屋先行開學惟武備學堂購地造屋置辦儀器及新式槍砲用費尤鉅粤省實無欵項可撥祗得派員分勸紳商捐助庶幾集有成數足爲開辦經費除俟開學後再將辦理情形奏陳外謹先合詞附片具陳伏乞聖鑒訓示謹奏奉硃批知道了欽此 
增祺片再奴才前奉諭旨會同查辦哲里木盟事件查有請假來奉之三品頂戴理藩院員外郎元瑞熟悉蒙古盟務當經商之查辦哲里木盟事件大臣裕德奏明暫留派爲隨帶司員光緒二十八年三月二十三日接到廻摺欽奉硃批知道了欽此現在此案雖已議結部覆甫到而應行文件紛繁必須一手經理方無舛誤擬俟該員將經手各件料理清楚再行給咨飭令回京當差除咨理藩院查照外謹此附片陳明伏乞聖鑒謹奏奉硃批該衙門知道欽此 
　　升允片再陜西總理防練各軍營務處新授延榆綏道嚴金清現奴才檄飭赴任所遺營務要差自應委員接辦淮陜省正當攺練洋操之始一切營制餉章均須釐定非遴派大員不足以資整頓查布政使夏旹按察使樊增祥剛正廉明兼資文武堪以派充總辦統領常備新軍開缺山東曹州鎮總兵萬本華暢曉戎機堪以派充會辦除分别飭遵外理合附片具陳伏乞聖鑒謹奏奉硃批知道了欽此 
 
