# 1900 - 235 - 4909832

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閲微草堂五角諸君欲購者請移玉至三馬路申昌書畫室或申報館帳房可也此佈 
[嚴懲私販以裕民食説]  
　　米價之貴莫甚於近數年來從前每石不過洋銀二三元故民生不甚窮蹙猶憶光緒十五年秋淫雨四旬歲饑洊告其時米價亦惟貴至五元左右而止不聞更有所加也今則大有頻書且目前新榖將登而巿價常在五元左右求如前之每石二三元者竟不可復得是豈個中人有意把持耶抑米之不足以供民食耶夫江皖爲産米之區閩粤之民皆仰給於此販運者久已視爲利源今卽元氣大傷果使餘一餘三亦可漸圖恢復何至其價昻貴若此蓋嘗詳究其故而知奸儈販米出洋其罪爲不勝誅也初時若輩心薰利慾偶爲行險徼倖之事地方官不及覺察任其滿載而去獲利而歸久之而慾愈奢瞻愈大其術亦愈巧關卡可以偷漏司巡可以賄通於是官卽欲設法稽查亦苦莫悉其弊至前年各屬貧民乏食搶米之案疉出當事者知食爲民天急籌挽救始悉販米出洋爲禍之烈通飭各屬實力查禁民生遂得賴以保全然防範偶疎弊卽叢起利之所在不能禁人之不趨特長官耳目難周遂致肆無忌憚若此者不知凡幾而無錫米販張靜臣其尤著者也張本一米行小夥自習爲此事不數年遂面團團作富家翁以大東門外恒生馬頭爲窟宅其居奇壟斷之術滬人士皆能道之方黄愛棠觀察綰上海縣篆時曾逮案訊辦不久卽夤緣開釋以爲自此當稍知革面冼心矣不意近日故智復萌又有販米出洋之事以致滬上米價忽又奇昻夫目下中國外侮迭起兵連禍結軍食浩繁聖文宵旰憂勤綸音特沛諭令沿江沿海各督撫嚴禁販米出洋並將勞省准販出洋之土米五萬石一律禁止蓋欲裕兵民之食不得不力遏其流也兩江總督劉峴師遵旨通　各屬遵照　理上海縣主汪瑜庭大令奉札後卽出示曉諭煌煌禁令通國皆知張豈獨無聞見者其無所顧忌而敢於爲此者無他蓋恃有積慣之技也不知各處義倉自前年平糶一空迄今尚未補足而荒歉之處又皆賴江皖之米以資接濟挹彼注兹已覺力有不逮若再任米石外溢不於平時爲有備無患之謀一旦乞糴無方恐大局將有不堪設想者吁販米出洋之害如此其甚雖張之外當不乏人而張之肉已不足食矣此次之事幸而大令立時訪悉飭差嚴密稽查但使差役不舞弊私肥卽無慮漏巵難塞否則周而復始飛輓不絶於途千倉萬箱漸次告匱其害將伊於胡底乎夫一路哭何如一家哭張旣多年稔惡大令自應盡法以懲然竊以爲此輩狡獪多端非使之創鉅痛深終不足以戢其心而寒其瞻本報前論宜將查獲之米悉數充公再加倍科罰或將其人永禁囹圄以儆效尤驟聆之似未免過當然此輩貪得無饜損人利已貽害無窮卽使執法以懲所苦者不過一張而與張同惡者或可因之知畏是懲一張而天下之販米出洋者皆可儆懼從此内地之米不虞匱乏民食於以足民困於以蘇豈非目今救時之要策哉保民者盍籌之 
[電止募兵]  
　　昨日聖彼得羅堡來電云自華歴五月北省拳匪作亂後近且蔓延至東三省華官不思剿洗反與俄人輕起兵端俄政府遂明告師期與之决戰一面檄募大軍十五萬由西伯利亞鐵路直入滿洲刻見拳匪鬥志已衰華官亦不助之爲虐遂電飭統兵諸帥不復招募新兵 
[軍火難購]  
　　廣州博聞報云粤省大憲前以各營需用軍火甚繁飭善後局籌欵向洋商定購現在此項軍火已如期運至香港惟中外尚未言歸于好律以萬國公法不能接濟軍裝故洋商將定銀如數付還已由軍械局員饒大令澤春繳呈善後局矣 
[樂郊重適]  
　　昨日重慶來電云上月初旬寄寓四川之各西人深恐匪徒肆意驛騷相率買舟至宜昌作避地圖存之計邇者重慶一帶地方已安靖如常各西人遂於上月二十九日附利川公司某小輪船由宜上駛甫二日半卽安抵渝城亦可見江行之迅疾矣 
[汕頭閙教]  
　　廣州博聞報云汕頭爲粤東潮州府屬華洋雜處人類不齊近忽有奸民集衆譁囂毁壞教民房屋省中大憲聞報立飭某鎭軍帶勇前往敉平 
[鄂中誅亂記四]  
　　聞之官塲中人云此次漢口康梁諸逆黨之變其首犯係湖南人姓唐名才常自去冬卽匿蹟申江與黨中人散播流言結會謀叛甫於七月下澣濳赴漢口未幾卽事發伏誅至所獲匪黨中尚有一張姓者及出洋游歴而回之某書院學生某甲某乙解至鄂垣之後經湖廣總督張香帥批飭正法者計共十有一名自作孽不可活誠彼黨之謂歟 
[降匪起程]  
　　廣州采訪友人云匪首傳贊開等嘯聚粤西揭竿作亂屢經大軍圍捕皆以計脱逃當李傅相任兩廣總督時委候選道劉問芻觀察學洵曁李協戎先義入其巢穴招之使降傅遂率同其黨一百零八人詣省垣納欵迨大憲電達傅相相擬令此項匪黨充直隸督轅親軍爰爰定於八月十一日乘伏波輪船赴申江大約日後當由傅相帶赴天津効用也 
[匪徒蠢動]  
　　揚州訪事友人云郡城北鄉甘泉山與皖北各郡邑接壤近忽喧傳有匪徒聨盟結黨蠢然思動大家小户驚駭異常地方官聞之立卽遴派公人馳往查察 
[整飭防務]  
　　揚州訪事友人云揚郡本水陸通衢南方重鎭邇者地方官接奉上游密電令整飭防務以遏亂萌江都甘泉兩邑宰因於七月二十八日命駕登城查勘雉堞間所置砲位説者謂目下各國聨軍直薄京城痛剿拳匪誠恐匪徒敗潰紛紛南竄淮揚徐海等屬與東魯壤地相連連故上憲未雨綢繆預籌防堵之策也 
 
 

Page 2

 
 
[扼要設防]  
　　漢口訪事人致書本館云自上月二十七日之夜拿獲與康梁諸逆串同謀叛之向鄧各匪目後一時城廂内外人心驚懼非常地方官恐有意外之虞立飭各善堂每晚派令水會中人輪流巡綽并由大憲檄令護軍營派出護勇一千名分駐各要區以衛閭閻而請民志 
[宮保回防]  
　　鎭江訪事人云月前長江水師提督總統江勝全軍黄芍巖宮保因大通土匪起事乘某兵艦前往查辦順道至金陵與兩江總督南洋大臣劉峴帥籌商一切本月初三日乘南琛兵艦遄返江勝各營員弁及地方文武各官咸赴江干迎迓 
[邗守請兵]  
　　金陵訪事友人云自北方拳匪猖獗各省土匪聞風響應咸思揭竿斬木騷擾閭閻淮揚及裏下河一帶私梟亦皆蠢蠢欲動麕聚邵伯鎭行蹤詭秘在在堪虞揚州府沈碧香太守憂之除移請駐揚標防各營備籌防堵外復念郡垣兵力單薄不足以遏亂萌爰委員齎文星夜渡江投兩江督轅乞速派大兵前往鎭懾 
[調兵彈壓]  
　　漢口訪事友人來函云湖北羊嶁峒爲産茶之區地僻民强時虞滋事刻值北方變起若輩遂結成黨羽大有蠢蠢欲動之情事爲省憲所聞飛調營兵前往彈壓 
[楚勇過邗]  
　　揚州訪事友人云邇來時有各省大軍過境幸皆紀律森嚴城鎭鄉村秋毫無犯七月二十六日又到有武衛楚軍數營暫駐城外天甯寺等處間有入城購物者一律號褂鮮明聞俟後隊到齊卽當隨之北上矣 
[劫案類誌]  
　　松江訪事友人云北氛不靖以來羣不逞之徒每思乘機竊發上月三十日之夜順成信局划船由上海赴杭偕駛赴硤石之林仁記全盛永太豐正源四信局船銜尾而進道經松郡西鄉突遇盜匪十餘人駕槍船攔截刦去烟土三十八件小土十餘餘川士二十一併洋銀四封約三十餘元零物十餘件幸總包封先已抛置水中故未被刼然所失已值三千金且舟子被毆受傷時恊源局船在後遥見聲息有異卽返棹駛回事後失主投婁縣署禀報縣主屈吉士大令立傳舟子研訊諭俟往勘情形是夜有南橋夜航攬得搭客三五人開行至郡内有張友祥者夫婦皆操柳敬亭業此次應某書塲主之招欣然而往駛至某廟左近突遇盜匪劫掠致所帶小銀錢三百餘枚洋銀十餘元錢六百文悉被劫去幸衣服藏入船首未經被掠聞盜匪半多土著强操外省口音偵悉張在南橋獲利故尾隨至此施其狡獪伎倆世途荆棘不得不令人歌行路之難矣 
[蔡甸命案]  
　　漢口訪事人云上月下旬某日蔡甸甲乙兩居民因事口角馴至扭毆詎料甲力大如牛竟將乙毆傷旋卽殞命屍屬奔赴漢陽縣禀報後縣主何石萊明府亟乘小輪船前往察騐屬實飭差將兇手拘獲帶回署中想須按律懲辦矣 
[盜犯正法]  
　　寗波訪事友人云七月三十日午後鄞縣徐大令接到浙江撫憲劉景帥釘封文次日清晨卽會同城守營項叅戎升坐大堂飭役由獄中提出本年六月行刼鎭海李姓家之盜犯略詰數語喝令如法綑綁押赴南門外法塲斬决梟取首級盛以木籠發往犯事池方懸竿示衆 
[弊絶風清]  
　　廣東番禺縣錢大令嚴禁鬥蟋蟀之戯昨已紀諸報章兹閲廣州博聞報知大令於此事務期弊絶風清特於七月二十二日親書硃諭曰照得差役辦公原屬勤惰不一然偶有面諭要件他處差役尚不敢十分延玩從未有如番邑各役之甚者也鬥蟀聚賭本縣立意禁绝前傳該役杜升盧光曾升潘淇諄諄面諭務將向開蟀廠認眞查禁切勿得賄庇縱倘禁之不聽准卽據實飛禀如敢徇隠查出定行重究乃發票後據禀黄埔業已禁止此外各鄉由曾升開緝捕艇往查嗣後並無隻字禀覆迨本縣密訪確實親赴烏涌車陂崙頭三響見高搭篷廠綿亘里許不日開塲聚賭似此明目張膽毫無顧忌該役等具有耳目豈無聞見如奉票而不往是木偶也如往查而不見是盲人也旣往旣見而猶不禁不禀該役試捫心自問其意何居據稱曾升在鄉專緝厥咎尤重著卽斥革永不准改名復充杜升盧光潘淇扶同作弊本應一併革究姑先各記大過二次責成專辦此事輪流赴鄉梭巡遇有搭廠鬥蟀者一面嚴禁拘拿一面禀請添派勇役督拆務使弊絶風清而後已仍由本縣隨時密飭妥人四處偵探倘該役等有一毫欺朦定行覊押治罪不止革役已也凛之切切 
[甌郡官塲紀事]  
　　温州訪事友人云浙江温處道王心齋觀察以現方整頓保甲民團必得一二熟悉時勢之員方足相助爲理爰會商温州鎭總兵劉吉園鎭軍及温州府林少筠太守請藩憲惲菘耘方伯檄令署常山縣秦鹿坪大令改署永嘉縣缺而將署永嘉縣李孝甡大令登雲調署樂清縣缺方伯准之已于上月十八日牌示并下札飭知矣○前温郡土藥釐捐局總辦秦鹿坪大令現經藩憲惲方伯委署永嘉縣篆所遺局務另矣大挑縣尹澄甫大令溎庖代○李孝甡大令自奉署理永嘉縣篆之檄卽頒發紅諭定於上月二十二日接印視事正在料理行裝突奉上憲檄讼改署樂清因之暫緩就道○温州鎭總兵劉吉　鎭軍回任後所有向統之防營小隊未奉上憲明文仍歸中軍胡星貴遊戎暫攝近始奉檄如前兼帶遂擇吉上月二十八日接受關防○新委温郡土藥釐捐局員大挑縣尹澄甫大令溎於上月二十五日由省至滬附招商局普濟輪船抵甌擇吉本月初一日進局視事○洋廣貨捐局員戈幼山大令本擬七月下旬擇吉到差視事嗣以前委員何黼廷大令急須交卸赴任故總局憲先委鮑少尹代庖今大令已於八月初一日至郡大約少尹卽須交卸局中一切事宜矣○省憲前以地方官保護教堂恐難周密特委候補府江湘蘭太守來甌辦理時越兩旬幸保無恙太守因于七月二十九日附招商局普濟輪船至滬以便回省銷差○前任樂清縣盛宇堂大令將次交卸連日將各案勤加訊理幾于寢饋不遑 
[南海珠光]  
　　廣州訪事友人云城西各紳士在華林寺設局抽收房捐擬招安勇三千名以資保衛日前已募集三百名駐紥黄沙商務局後屋内連日各勇持械巡行街巿來往如梭暇則至北門外操塲練習惟應納房捐各户均不願繳恐所募止於此數不能籌欵再添矣城内亦已於上月十五日設局越華書院廣州府施太守發出告示　勸在城各公館先將房捐呈繳以爲之倡俾各街店鋪居民無從藉口不識各公館能曲體此意踴躍捐輸否○上月某日相傳爲城隍神誕先一日卽有附城各鄉婦女至廟中擇地藉藁而眠名曰下地氣誠陋習也不意有甲乙丙三惡少易弁而釵僞作女裝混跡其内嗣爲婦女察出喚到營勇拿獲一人解官訊辦餘二人已被逸去○本年早禾收成豐稔惟邇來天時亢旱雨澤愆期以致晚禾不能下種農人皆不免惴惴於心幸上月二十一日午前大雨時行田疇霑足力穡之士遂歡聲若雷日來已咸至南畝間携鋤播種矣 
[漢水晴漪]  
　　漢口訪事友人云上月二十五日漢鎭義和巷火起夏口廳所覊各犯乘間逃逸者不下百餘名兹有四十餘名自行投案餘仍通飭全班　役嚴密捕拿○日來漢上因北事未靖謡諑紛紛兼之迭肇火災以致各鋪相率閉門大有銅山西崩洛鐘東應之勢七月三十日流通巷正街徐新茂錢店突然倒閉所欠外項爲數不資不識將來若何了局也 
[潯陽要事]  
　　九江訪事人云廣饒九南道兼九江關監督明華亭觀察以時方多故匪類叢生特招募勇丁八十名勤加訓練藉以保護庫儲○省垣發審局員候補縣沙珠垣明府昌壽奉大憲札委至潯會審要案假某姓宅暫駐征驂○匪首周正蝠胡口縣人專在長江上下游引人入會久經大憲飭屬嚴拿尚未弋獲上月下旬某日濳回故里被族人綑送至縣二十八日縣主倪樸齋明府派差押解至府府尊孫景裴太守 
 
 

Page 3

 
 
飭德化縣應莘臣明府會同發審委員沙珠垣明府嚴訊 
[北固秋光]  
　　鎭江訪事人云邇者大吏就京口設立轉運局採辦米石接濟大軍常鎭通海道兼鎭江關監督長久山觀察恐奸商匪儈借此私運出洋爰飛飭沿江各州縣嚴行示禁不准偷漏絲毫丹徒縣莫嶼香明府奉文後立卽出示嚴禁並諭令闔境各米商及諸色人等自示之後不准私行販運倘敢故違一經查實定予提案嚴辦决不姑寛○北方多故防務戒嚴長久山觀察捐廉招募勇丁二百名藉資保護名曰新勝團勇本月初二日在轅點騐諭令管帶官認眞約束不得滋生事端旋卽給發軍裝就道轅左近擇地建營以便有事時藉爲指臂之助○長久山觀察近兩江總督奉南洋大臣劉峴帥札飭將各處洋人妥爲保護毋致疎虞爰傳丹徒縣莫嶼香大令水陸總巡周錦堂都戎洋務局員邵明府文炳保甲總局楊大令紹時以及文武各巡員水陸各營弁詣轅商議防護之策並諭令各員赶緊將境内教堂及僑寓鎭郡之各西人嚴密巡防倘有不虞惟各叚巡員是問似此懷柔遠人誠可謂慮周藻密矣○南門某姓不知向操何業近聞京津亂耗謡諑紛紛因作遷地爲良之計將細軟衣飾裝運數船往鹽城縣寄頓行至邵伯湖中時已昏黄忽被匪船攔截搶劫一空某上前攔阻被匪砍落　指不得已折回潤州是亦可爲輕舉妄動者戒矣 
[傅相行轅紀事]  
　　昨晨記名提督李軍門定明王軍門得勝某省候補知縣王大令壽長及江南提標右營叅將廖楚材叅戎候選道馬眉叔觀察建忠先後詣轅禀見○昨日午前九點鐘時接湖北電報一封午後一點半鐘時接金陵劉峴帥電報一封四點鐘時接河南開封府電報一封五點時鐘發大北公司電報一封 
[苦心保教]  
　　上海縣汪瑶庭大令近因各鄉土棍勾串梟匪滋擾地方誠恐碍及教堂因函致主教某君請傳知各鄉傳教士赴城中暫住其房屋等物飭各該圖地保小心經管並詳細造册備查 
[會拿梟匪]  
　　上海縣汪瑶庭大令訪悉日來時有梟船停泊縣境顓北馬橋以及龍華北新涇一帶開塲聚賭滋擾地方因卽禀明道憲余晉珊觀察請派駐紥日暉港之晉字安字兩營統帶顔梓琴鎭軍督率弁勇會同縣署差役練勇於昨晨八下鐘時雇就民船四號帶以小火輪船赴閔行與鹽捕營統帶吳遊戎沿途搜捕直至北新涇而止如此風行雷厲必能一鼓成擒也 
[嚴密巡防]  
　　本城提右營叅將廖楚材叅戎訪悉四鄉時有鹽梟出没特於昨日飭城汛周鑑之千戎恊同陶昌園把戎率領標下兵丁赴各處分投巡綽 
[巡查嚴密]  
　　前晚三鼓時本邑南巿二十三七鋪巡防局委員盛雨村二尹督率勇丁巡至豐記馬頭見乞兒沈阿大在街頭亂竄因命提至輿前研詰數語飭責五十板交丐頭帶去妥爲安插旣而巡至董家渡附近酒人計桂華方恃醉胡言肆行無忌因命重責一百板爲之解酲旋又見南馬頭十二圖栅欄虚掩並未下鍵乃命將栅夫某甲笞責二百板著地甲逐去另易妥人充當 
[西員下窆]  
　　當印度兵奉調來滬時有一英國武員中途患病及登岸後卽赴公濟病院治療無奈膏肓深入藥石無靈延至前日清晨溘然而逝午後五下二刻以禮成殮葬諸八仙橋外義阡其出殯時將屍棺置砲車上覆以英國徽章上置花圈數枚同營各武員咸帶兵擎槍往送道經英界大馬路迤邐而南荼火之容令人望而生畏 
[派兵彈壓]  
　　前晚西人慶賀之事雖未舉行然已遠近風聞多有於黄昏時往觀勝會者浦濱一帶士女如雲統帶印度兵之某英員深恐地痞流氓不免溷入其中滋生事故因於八下鐘許調出印度步隊三四百名督以印弁三人二持矛一執刀戎服輝煌高乘怒馬由英界大馬路東向繞行浦灘直至夜靜人稀始折回營次 
[上海縣署瑣案]  
　　前年王小和尚在斜橋迤西羅家灣沿途滋事劫物擄人由奇兵營管帶鄒理堂遊戎飭弁勇拘拿送縣管押改過所迄今兩載有餘前日其母投縣一再乞恩至晚縣主汪瑶誔大令提王研訊王供稱小的已知改過若再犯事自願重懲大令申斥再三交地保保去諭令隨時管束○邵松泉控木作頭戚允昌合股包造洋房串同司帳人韓子卿侵吞墊欵縣主汪大令訊明飭將戚韓一併管押前晚飭提訊追戚韓同供稱求恩交保出外與原告結清帳目不敢違延大令准之 
[英美租界晚堂瑣案]  
　　鄧胡氏控李金和誘拐女兒經襄讞委員張柄樞司馬訊取口供限交氏女到案前日有張章氏之兄章多多者將氏女銀銀交案至晚升堂集訊鄧胡氏供女兒大毛係丈夫鄧少庭之前妻所生光緒二十三年小婦人患病家中無人撫養因寄養於張章氏家後卽失去無蹤事隔四年忽於前月在李金和家尋見因卽報捕解案求究鄧銀銀供年十二歲自幼寄養於李金和家母親死已六年鄧胡氏並不相識求鑒張章氏供稱光緒二十三年鄧胡氏有病將女寄養小婦人家閲三月餘忽然不見今始尋獲求恩訊斷給領司馬謂兩造供詞各執難保不别有隠情著將李金和及銀銀分别管押候查明復訊核奪○錢吳氏偕錢金壽扭控張阿四江陽生誘拐姪媳阿金張司馬提案研訊錢吳氏供稱胞姪錢金壽娶阿金爲童養媳七月二十三日忽然失去查訪無蹤後在江陽生家瞥見正欲領回張阿四竟出頭霸阻爲此扭案求訊錢金壽供詞略同江陽生供小的在清和里某妓院當龜傭張阿四與小的同居阿金自阿四領來小的並不知情張阿四供稱小的見阿金迷失歸途是以領歸爲婦今願交案求鑒司馬飭將江張兩人還押限五日内將阿金交案違干提比 
[南巿捕房紀事]  
　　有張元者無賴之流亞也昨日至新馬路中同椿木行强索陋規自稱係某署所派公役行夥疑之卽喚令二十七號巡街捕拘解捕房捕頭令押候解送馬路工程局禀請總辦程雨村大令訊究○南巿行仁弄人劉生榮之子義林年祗九齡前日在途嬉戲忽然失去偵騎四出蹤跡杳然昨日繕明年貌服色投捕房報請查緝捕頭允之 
[法租界捕房房瑣案]  
　　前者顧雲卿因所售房屋被得主朱姓轉售與洋商屢向借擾經洋商控諸公廨讞員朱森庭明府訊明著押候具結然後交人保出昨日顧妻張氏投案求保明府准之諭以嗣後不得再向滋擾氏唯唯遵諭而退○新街舊貨攤主徐阿二前因收買賊贓被包探解經明府訊押昨日飭提至案笞責二百板釋之使出○前者積竊張培根竊取西門外銀河里窓上玻璃被屋主獲送捕房解經明府訊明判令枷號一禮拜示衆昨日期滿命將枷開去笞責二百板釋之使出 
[美租界捕房紀事]  
　　紹興人孫蘭亭向在西華德路潘恒泰烟紙店執業前晚陡起不良之心竊取店中洋銀八十餘元携之而逸次日店主查悉情形投捕房報請查緝捕頭允之○昨日粤人某甲向同鄉人某乙訛詐洋銀不遂所求卽掄拳毆擊乙忿甚奔赴捕房據情聲訴捕頭令包探劉阿炳將甲拘獲押候解送公堂禀請讞員翁笠漁直剌嚴辦○昨晨賊犯張大郎濳至外虹口某碼頭畔竊取某貨棧所儲舊鐵適爲管門之印度人所見因卽拘入捕房捕頭令押候解送公堂禀請究辦 
[壽筵助振]  
　　江西舒伯瞻善士之封翁周甲大慶諸親友咸往祝嘏本應設筵欵待因念閩省水災甚重哀鴻徧地待哺嗷嗷爰將讌客之資移作救災之用昨由怡大號交本館協振所洋銀三十元當卽掣付收條彚往災區施振旣爲諸親友造福而各災民得以共飽仁漿免塡溝壑是一舉而兩得也爰誌數言藉申謝悃 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甘霖渥沛]  
　　寗波訪事友人云甬上農民望雨孔亟本月初二日傍晚甘霖渥沛簷溜聲喧直至初三日午前始止高下田疇旣霑旣足農民無不欣然色喜謂好雨知時秋收定卜豐稔也 
[雲間望雨]  
　　松江訪事友人云自夏徂秋天時亢旱田疇坼裂禾稻將枯華亭縣林大令婁縣屈大令俯恤民艱特於上月二十九日起禁止屠宰每日詣城隍廟竭誠祈禱以迓甘和未識蒼蒼者天能慰我民之望否 
[柏舟矢志]  
　　有丁瑞榮者常州府屬無錫縣人僑居本邑大東門外高巷頭左近開設萬順紙鋪於光緒二十四年正月娶江北某邑人顧蔡氏之女爲室其母張氏以媳不善操持井臼時時指桑駡槐本年六月杪丁忽病亡其姊嚴丁氏乘機將顧氏衣飾藏匿而唆令其母時加鞭撻甚至用繩綑縛兩手肆行酷虐呼救之聲達於户外夫兄丁勝榮亦助之桀爲虐逼令改嫁鄰居同興猪作及沈錦堂張全福王某等人知之特於前日聨名投十六鋪巡防南局禀訴局員曾虚齋二尹立飭地甲傅集一干人研訊顧氏供小婦人年一十有九自幼由父母許字丁姓不幸早失所天慘遭姑虐夫兄更貪得銀錢逼令再醮但未亡人失志守節叩求青天大老爺主持二尹謂當年守節其志可嘉其姑張氏不應逼嫁判鞭藤條百下張氏一再哀求始免乃命顧氏之母蔡氏到案具呈保結將顧氏函送清節堂留養守節丁勝榮押候訊明究辦 
[馬路工程局瑣案]  
　　本年四月杪流氓蔡阿榮王田元向停泊浦濱之川沙小灣航船上訛詐銀錢攫取所裝花衣若干船主某甲喚令巡捕扭至捕房解經馬路工程局總辦程雨村大令研訊笞責送往改過所覊禁三月現已期滿前日局員陳紫香二尹備文送回工程局大令命禁押捕房候覓的實人保釋○竊賊李洪生前曾竊取開泰木行更夫王珠之衣服被王扭交巡捕送入捕房解請工程局程大令研訊判令枷號十天昨已期大令命滿帶案疎枷飭捕役驅逐出境 
[英美租界公堂瑣案]  
　　包探石金榮禀稱陳春山手携水烟袋一枝向某押店質錢詢係竊來是以送請究辦陳俯首求恩襄讞委員張柄樞司馬商之英繙譯梅君判責一百板遞解回籍○宋在興訴稱顧大榮借去田單一紙抵與某西婦向索不還請爲追給顧供小的情願赶緊贖還求恩鑒宥司馬限十日内交還○方承發訴稱陳阿榮薛阿寳竊去對時表及衣服首飾請卽究追陳薛認竊不諱司馬判各責三百板管押半月○鄭耀生訴稱談阿其向小的强借洋銀三十元小的不允竟敢逞兇是以送案請究談供小的並未訛詐惟向索舊欠而已司馬飭交妥實人保出○六百六十二號華捕禀稱賭徒周廷留蕭榮根前經小的拘請大老爺懲辦挾有夙嫌昨竟糾同陳土生王二寳借端尋釁爲此一併拘案請究周等供詞皆甚支吾司馬判將周蕭各責二百板陳王各責三百板○六百三十二號華捕禀稱翁阿德昨在蘇州河畔投河自盡經小的救起請爲安揷翁供稱小的係寗波人貧病相連醫藥無資不得已而自盡司馬令函送同仁醫院醫治○瑞記洋行某甲訴稱朱鳳林在行中瑞和輪船行竊是以送案請究司馬判責一百板○工部局西人禀稱梁景記馬房内污穢不堪有違租界章程是以送案請辦梁供小的已囑夥打掃清潔矣司馬限七日内打掃清潔違干未便 
 
 
