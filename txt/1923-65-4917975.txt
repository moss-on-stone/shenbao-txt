# 1923 - 65 - 4917975

 

Page 1

 
 
第一萬七千九百七十五號;中華民國十二年 西曆一千九百二十三年三月十四號
星期三 * *   
 
 

Page 2

 
 
第一萬七千九百七十五號;中華民國十二年 西曆一千九百二十三年三月十四號
星期三 * *   
 
 

Page 3

 
 
第一萬七千九百七十五號;中華民國十二年 西曆一千九百二十三年三月十四號
星期三 * *   
 
 

Page 4

 
 
第一萬七千九百七十五號;中華民國十二年 西曆一千九百二十三年三月十四號
星期三 * *時人名論（本報特約） 
[軍人裁兵論（上）] [  趙正平]  
　　『軍人軍人汝其爲國家之蠧民意之仇』此非今日洋溢内外之公言乎 
　　雖然我循良温和之國民於此不祥名詞之軍人有術以矯正之乎抑有力以剷除之乎殆明明無有也何以故民國十二年來之政治祗有軍人政治軍人縱横飛舞巳成循環往復之慣性運動而國民自身已完全表白其毫無調節之能力故或者疑我言乎則試回溯往事以質証 
　　一辛亥光復轉瞬風靡全國其果民意之力多乎抑革命思潮之伏流於新軍社會一朝勃發沛然莫禦也 
　　二南北統一政權歸袁氏果南方一致信仰袁氏乎抑兵力之不敵北洋主和者隠隠有遷就强權之屈服的心理在也 
　　三癸丑革命袁氏步步取挑戰之態度其果揚甲黨制乙黨之政治動機乎抑出於北洋系爭覇之心理也 
　　四洪憲稱帝請願勸進之徒遍朝野然不旋踵而傾覆果人民擁護共和之成功乎抑滇黔桂護國之軍遙遙與北洋一部軍人協作之效果也 
　　五黎氏繼任國會復活然國務大任屬諸段氏其果認爲適宜之政治家乎抑因其北洋系之特殊勢力上有不得不然也 
　　六督軍圑起復辟變作段氏再出而西南宣言自主果西南人民之誠意護法乎抑段氏武力政策有以激動他方軍人之反抗也 
　　七護法軍興南北分裂而蜩螗鼎沸崩解潰爛以至於今其果與人民有絲毫關係乎抑完全出於南北兩方軍人之互毆相斫使然也 
　　八近年省憲廢督潮流應時而起然湘川民憲所產之省長與夫浙省之所謂廢督其果舍軍治言民治乎抑加一新面具於原來之軍閥也 
　　綜觀上述民國政治無一非軍人爲運動之主軸所謂國會所謂府院所謂政制實未嘗有超脫軍權而獨立之一日積重之大勢如是故今後即不言處置軍人本身而僅求其放棄分外之干政亦巳難於挾山超海况裁兵廢督均關解除軍人之利權私利者乎 
[命令]  
　　三月十日大總統令特派王達督辦安徽全省官礦事宜此令 
　　又令財政總長劉恩源呈湖北財政廳廳長鄭焯因病懇請辭職鄭焯准免本職此令 
　　又令任命郭幹卿署湖北財政廳廳長此令 
　　三月十二日大總統令簡任職存記許保之著交鹽務署酌量任用任榮杰著交稅務處酌量任用陳綸著交交通部酌量任用此令 
　　又令農商總長李根源呈請任命司徒衍署僉事應照准此令 
　　又令張膺方給予二等大綬寳光嘉禾章此令 
[國内專電]  
　　北京電　十二三京津報紙對張閣樂觀空氣均政客所釀造查本日並無閣議張精神極惝恍有主今日下午在宅招閣員再决應否再幹方針但赴津之吳毓麟未回託言赴津養傷醫院之劉恩源與因病之高凌霨皆難應召又洛吳决並無眞電致張報載係贗鼎（十三日下午一鐘） 
　　北京電　張福來靳雲鶚覆張粤方僭名竊位似應糾正内閣勸阻勿聽正宜恩威並用吾公何引咎請退枕戈待旦卽所以維持武裝和平督促統一請抑謙懷力維中樞（十三日下午一鐘） 
　　北京電　李根源黄郛告張云沈孫兩令及告誡中山令發有四弊㈠議會大小孫派及政學一部均將出京又將釀成南北兩國會景况㈡浙盧反對接洽全功盡棄㈢與西南抓破臉㈣閣員有多人出閣而君之和平統一政策不啻躬自打銷結果仍不能見好於實力派（十三日下午二鐘） 
　　北京電　保方對張閣以能否放棄聯孫爲斷（十三日下午二鐘） 
　　北京電　浙盧文㈩㈡電挽張極切實（十三日下午七鐘） 
　　北京電　某閣員調停任沈粤桂邊防督辦任孫閩贛邊防督辦（十三日下午七鐘） 
　　北京電　孫傳芳部周蔭人師入光澤邵武係事前得王永泉同意王派劉春台到撫早回閩孫派白彬甫到閩與王商定後白亦回撫可信孫部抵延平後孫將請任王爲督理孫並派張學騫入京見黎張曾充王永泉圑長於水口戰爭受傷後解職張亦回撫孫目的不在閩事洛吳催孫係徇保意（十三日下午七鐘） 
　　北京電　呂均今日到院檢點公文送張宅呂懇張變更主張到院但津保電話對張仍催發令（十三日下午七鐘） 
　　北京電　十二日黎與辛博森談話請辛倡維持張閣論（十三日下午二鐘） 
　　北京電　彭允彝請府發諭呈文未批准前各部部務照常進行以免停頓（十三日下午二鐘） 
　　北京電　沈鴻英電洛李易標佔領肇慶卽將取桂粤確實聯絡徐圖發展（十三日下午一鐘） 
　　北京電　吳景濓使酒打毀東方飯店經徐並一調處賠欵服禮 
（十三日下午一鐘） 
　　北京電　劉恩源吳淵互毆案程克調停免訴養傷（十三日下午一鐘） 
　　北京電　東京電日外部收受二十一條廢止照會正在起草駁覆定於本星期内閣議提出討論（十三日下午一鐘） 
　　北京電　靑島鹽田接收十二日由吳大業等簽字（十三日下午七鐘） 
　　北京電　靑島動產評價將按六十萬元簽字（十三日下午一鐘） 
　　北京電　馬福祥電張紹曾俄人利用我國南北不和意欲東侵中東路又欲遣土國人赴新煽惑設立政府但東省兵力雄厚不至遽有意外新楊深得民心亦難搖惑 
　　北京電　政府訓電朱兆莘仿承認波蘭芬蘭成例承認利索尼亞民國（十三日下午一鐘） 
　　北京電　陸徵祥電告本年八月二十八萬國紅十字會在日來弗開大會（十三日下午一鐘） 
　　北京電　容揆電催施肇基速回任施今午應張閣之招并定下旬放洋（十三日下午一鐘） 
　　北京電　王景岐電部中民營業公司與比京銀行商定將國庫劵正面字樣修改請交部備案（十三日下午一鐘） 
　　北京電　殷泰初由洛電京謂吳使贊成項致中爲京綏局長劉堃爲膠濟局長（十三日下午一鐘） 
　　北京電　卞蔭昌等組蒙邊實業會社附設銀行（十三日下午二鐘） 
　　北京電　保息將召重要人物來保會議（十三日下午二鐘） 
　　北京電　財部昨向交通借五萬發外部使領費邊業二萬劉本人用又向察哈爾興業借五萬未妥 
　　北京電　二月鹽餘剩二十萬日本要扣九六債基金七十萬財部向橘三郎原田梁二請展至下月一同撥付（十三日下午二鐘） 
　　北京電　馬聯甲文㈩㈡電報告剿匪獲勝意在緩裁新安武軍（十三日下午七鐘） 
　　北京電　王正廷昨已出席參議院（十三日下午四鐘） 
　　北京電　楊度自稱中山駐京代表大活動（十三日下午二鐘） 
　　北京電　院昨通知各部辭呈未批准以前暫維現狀（十三日下午四鐘） 
　　北京電　李根源谷鍾秀等昨晚在太平湖大讌同黨並宣布憲政會組織法經費由黄陂擔任（十三日下午四鐘） 
　　北京電　中法銀行協定法公使催促外部批准甚急黄以法郎案未解决該協定難批准）十三日下午四鐘） 
　　北京電　李倬章勸張紹曾復職謂閩粤命令俟軍事得手後再下亦可（十三日下午四鐘） 
　　天津電　田中玉有十五日來津轉赴京保消息（十三日下午九鐘） 
　　天津電　南開學校籌設女子中學約暑假後成立（十三日下午九鐘） 
　　漢口電　蘇齊鄂蕭皖馬自漢聯電曹吳調停閣潮主張㈠電阻粤孫組織政府㈡沈督粤令俟沈收復全粤卽發表㈢先下孫督閩令以便抗盧助沈（十三日下午七鐘） 
　　漢口電　萬縣八日晨攻下但軍向梁山潰退聞是役楊森與張冲旅在龍駒壩激戰張旅營長駱秉坤陣亡楊軍傷連長一排長二唐式遵由開縣攻萬縣側面與但部向岱昌支隊激戰死傷亦衆（十三日下午七鐘） 
　　漢口電　王汝勤電告楊軍刻由夔萬攻渝盧師宋旅亦節節前進但軍降楊甚衆（十三日下午七鐘） 
　　香港電　熊略部與劉震寰軍昨在龍門開戰頗劇居民遷徙一空（十三日下午五鐘） 
　　香港電　温樹德因陸戰隊在寳安與劉震寰軍衝突昨赴該處察視（十三日下午五鐘） 
　　香港電　奉張派代表來粤昨抵汕與李烈鈞接洽日間來省（十三日下午五鐘） 
　　香港電　鄧本殷部編爲四獨立旅（十三日下午五鐘） 
　　香港電　聞大庾嶺北軍係方本仁所部約五六千人當局對此極注意（十三日下午五鐘） 
　　香港電　楊希閔文㈩㈡通電就廣州衛戌司令職（十三日下午十鐘） 
　　香港電　現省署任員須請命師府方發表（十三日下午十鐘） 
　　香港電　孫令准政務廳長謝良牧辭職以陳樹人繼任盛延祺爲肇和艦長歐陽琳永豐艦長潘文治楚豫艦長宋復九肇平艦長（十三日下午十鐘） 
　　香港電　翁式亮所部旅長黎生等通電言翁師長不忍黄瓜再摘主張孫陳聯合改爲中央第三師乃糾紛不止敝師長憤而赴港生等一日率部集中興華回復粤軍第四師名義並派員催翁回主持（十三日下午十鐘） 
 
 

Page 5

 
 
第一萬七千九百七十五號;中華民國十二年 西曆一千九百二十三年三月十四號
星期三 * *   
 
 

Page 6

 
 
第一萬七千九百七十五號;中華民國十二年 西曆一千九百二十三年三月十四號
星期三 * *特約路透電 
[北京外交内政觀]  
　　十三日東京電　聞日本答覆中國申請取銷二十一條要求之牒文將於明晨十時交與中國代使同時駐京日使署亦將以覆文一份送交外交部 
　　十三日北京電　靑島政務督辦報告政府謂輿日員談判後商定中國須以六十萬元償日人以充移交靑島動產代價 
　　十三日北京電　吳佩孚昨電請内閣撤銷辭職文謂彼之要求任命沈孫非與内閣爲難内閣今日復辦公惟因閣員數人離京未開正式會議内閣在任之時期今仍難定因曹吳尙未取銷其要求且主以嚴峻手段對孫中山也孫黨議員大不滿意 
　　十三日北京電　七八兩日重慶有惡戰全城之半爲火所燬詳情未悉 
[布爾法兵被殺後之報復]  
　　十二日柏林電　布爾消息法人現因二法人被害施行嚴厲報復方法除市長被拘外儲蓄銀行行長及商人聯合會會長皆於昨夜被逮法人自下晚七時後晨六時前禁止行人之令後礦山晨夕兩班工人皆不能入礦工作報紙亦不能出版法人强令出自教堂之人將法人所佈告之示文粘貼牆上告示大半旋被撕下法人乃拘數人使之看守告示違則槍斃維斯特賀特礦山已被法人佔據 
　　十二日柏林電　布爾德人消息稱官塲查明二法人係法兵所殺又稱德偵探一與平民二因於晚七時出門違反法人命令致被法兵槍斃 
　　十二日巴黎電　昨晚宴會普恩賚演說謂布爾二法人遇害一事當痛加懲辦爲死者復仇渠定今日往晤法司令台柯特將軍於比京討論應行之懲戒方法 
　　十二日杜塞爾道夫電　今日布爾有二德人被捕因與二法人暗殺案有關二德人擬乘間脫逃法兵開槍擊之皆斃命衆德人憤憤不平法兵遂向之轟擊致死五德人 
　　十三日柏林電　道特芒消息法司令警告布爾當道若法人再有在此遇害者則被拘爲質之市長定立予槍斃 
[魯爾佔領區域之糾紛]  
　　十二日倫敦電　路透社探悉就英司令葛萊德與法將裴郁談判所成之鐵路情勢而言此事現可視爲已由英法政府解决惟尙未批准俟詳則議妥後方可實施 
　　十二日巴黎電（法人無線電）布爾法兵在街中見有違禁出行之羣衆先則加以警告繼乃不得不用軍器以驅之布爾民間尙稱安謐故二法人之遇害當係國民黨黨員之單獨行爲殆以該黨之計劃爲二法人所偵知也巴黎時報稱如德人佔據法比之境而遇抵抗如法比現遇於魯爾者則德人將有何爲戰時德軍佔據法比之際法比人不必開罪德兵即遭拘留爲質且有完全無辜者亦被草率槍斃云 
　　十二日比京電　普恩賚由巴黎抵比京與比相會議决定逼令德人繳煤等之辦法及法比在魯爾之合作計劃並决定如德人僅有允諾而無與協約國合作之擔保則新近所佔之地决不撤兵 
　　十二日巴黎電（法人無線電）未被佔德境内之鐵路交通聞有進步星期日開行客車二百二十一次内有四列車裝載工人前往魯爾又有貨車三十五次及食物車九百三十九輛駛入魯爾 
　　十二日倫敦電　據柏林德人消息德國會議員李德斯氏在哈根附近爲法兵拘去覊於看守室 
[荷蘭運貨入德困難之交涉P ] 
　　十三日海牙電　荷蘭外相昨在國會稱法比政府之態度使人抱運貨入德困難可解之希望前被扣留之舟車今已准通行惟煤稅事仍在談判中若目前狀况長此不改則荷蘭經濟生活必大受惡影響尤以沿海諸鎭爲甚 
[英倫拘捕南愛黨人演說]  
　　十二日倫敦電　英倫及蘇格蘭所拘之愛爾蘭人已由巡洋艦一艘驅逐艦二艘載抵金斯唐幽禁於杜白林獄中 
　　十二日倫敦電　格拉斯哥警察長報稱蘇格蘭所拘愛爾蘭黨人解送杜白林者共三十八名内有婦女四名聞其中有愛爾蘭共和軍主要組織員數人 
　　十三日倫敦電　愛爾蘭公報稱不列顚拘獲之愛爾蘭黨人共一百十名内有女子十九名計倫敦三十三名孟却斯德八名利物浦二十二名餘在他處拘獲 
　　十二日倫敦電　内務大臣今日在下院答覆工黨議員美克杜納爾特氏之質問謂星期六日之拘捕愛爾蘭黨人乃依愛爾蘭恢復治安條例辦理邇來不列顚愛爾蘭黨人日見活動政府得有證據知彼等設立半軍事機關圖助愛爾蘭同黨甚至欲在不列顚施行暴舉故政府責當對付若輩拘捕乃出於自由邦政府授意被拘者將由該政府幽禁云云 
　　十二日倫敦電　今日下院辯論拘捕愛爾蘭黨人案被拘者内有英人及蘇格蘭人各一工黨議員瓊司氏以政府不加審訊而解往愛爾蘭實爲不規則之行動共產黨議員紐波爾特氏及工黨議員美克杜納爾特氏贊助瓊司氏之抗議瓊司氏且動議延會内務大臣起而辯護宣讀愛爾蘭抄獲之函件證明黨人圖在英倫得武器並遣細作入外交部及倫敦愛爾蘭高等委員署又謂被逐者儘可向顧問委員會陳訴一切自由邦政府已允除幽禁諸犯外非先得英政府之許可不加處置自由黨議員西門爵士謂據證據觀之政府理當施謹愼之行動一九二一年上訴法庭曾以此種行動爲合法惟自由邦政府今無期幽禁若輩内務部之政策是否適當殊屬可疑檢事長郝格爵士謂政府如拒絶殖民地申請施行維持該殖民治安之特别法制則將擔負重大責任故今次之舉實爲自由邦政府所迫瓊司氏之動議後以二百六十票對一百五十二票否决 
[近東時局之樂觀]  
　　十二日馬爾太電　當局對於近東時局頗抱樂觀英戰艦一艘巡洋艦二艘現駛離近東海面星期四日可抵此間定星期六日赴直布羅佗重行加入大西洋艦隊英巡洋艦鐵公號已由韃靼海峽駛抵此間 
[俄國經濟政策之成功]  
　　十二日瑙威京城電　南森博士今日在此間演說謂俄國領袖現謹愼誠摯實行經濟政策彼信必可成功俄國復在歐洲經濟生活中占一重要部分爲期已不遠云 
[英員論橡皮限制之繼續]  
　　十二日倫敦電　前殖民部大臣邱吉爾論橡皮限制計畫謂在此計畫未實行以前橡皮業全部盡陷於阽危之境美國橡皮製造家未必因限制而受害但美人方面已表示一種意見以爲每磅價格固定二先令亦極可滿意事按此計畫之最後結果今尙未可逆料但若能維持馬來由與錫蘭之主要實業並能增善英美間之匯市則大可使人滿意新政府定不改此計畫而使此有價値之實業飄搖不定云 
[英國之陸軍費]  
　十二日倫敦電　一九二三至一九二四年之陸軍預算經費共五千二百萬鎊較上届減少一千萬鎊兵士共十七萬人較上届减少四萬五千人 
[英國商部報告]  
　　十二日倫敦電　商部二月份報告稱是月進口共値八千三百八十五萬五千鎊較一月份少一千五百八十四萬四千鎊出口共値五千七百五十萬九千鎊較一月少九百四十二萬九千鎊 
[美國之大旋風]  
　　十二日紐約電　今日有旋風由西南吹過數州大釀損失死二十人傷七十五人台尼西州平沙地方有屋五十五所倒與地平倭海哇州樸資茅地方某學校屋面被揭死傷學童數人 
[各國近事記]  
　　十二日米奇干州聖約瑟電　一九一九年鋼業罷工領袖福斯特氏現由當道依米奇干州工圑主義法律審訊尙有其他領袖二十人被控著名社會宣傅家斯托克夫人亦在其列此案現受全國之注意 
　　十三日紐約電　據倫敦消息德人組織擬私自運酒入美現有種種氣象致使美國當道料定大西洋海岸將有外酒從三方面運來聞有船若干艘現出没於紐卓錫北海岸之外已試行私運 
　　十二日西班牙京城電　瑪拉加口岸之代表已向政府抗議謂瑪拉加自被宣佈爲患有鼠疫之口岸後大受損害其實僅有疫症兩起並未蔓延 
　　十二日柏林電　前德艦愛姆登號艦長穆勒氏已死於白倫斯維克 
[公電]  
　　李文治等通電　各報館轉全國民鑒自民六非法解散國會以還法律問題迄未解决中山先生知單純法律不能救國降心相從暫置嚴格法律論以和平的接洽以裁兵爲前提期於感情上易於融洽事實上較爲相應置大總統名義不用收束散亂之兵先自裁撤半數爲天下先與北京張閣和平意義完全一致爾來軍閥狡焉思啓於川贛閩粤之間肆行挑撥最近乃至干涉北京發號施令之權張閣正宜守正不阿樹立北京威信對於强迫政府破壞和平者加以制裁乃無故全體棄職爲無理之退讓已負人民付託之重而反以價名竊位加罪粤中措詞失檢莫此爲甚文治等以爲法統旣未激底澄淸統一猶待漸次實現國民政治運動所根本憑藉者信用道德而已張閣辭職呈文不但於法律上無根據且於信義道德亦完全違反實爲破壞和平統一之尤文治等爲愛惜和平起見對於張閣辭職之用意大惑不解爲此發布宣言告我國民俾知此後破壞和平統一之機會者其責任自有專屬也李文治·劉鹽訓·寳應昌·何弼虞·童杭時·李變陽·焦易堂·張善與·詹調元·丁超五·王用賓·王恒·彭養光·劉榮棠·王兆離·李正陽·丁騫·尙鎭圭·蕭輝錦·石璜·董耕雲·馮自由等叩文印 
　　黔軍王天培等支電各報館均鑒竊維共和肇造十有二年茹苦含辛黔民爲甚蓋自革命以來秉鈞當軸者率皆不得其人一誤再誤以至今日當辛亥光復之初有所謂山堂公口者紛至發現於省會一般住民深懷疑懼始謀不臧以暴易暴遂使滇軍得乘間而入唐氏繼堯假名戡亂喋血會垣濫竊高位藉便 
私圖漠視吾民有如秦越於是佈置徒黨麕踞要津壓制黔人呼蹴而東西之搜刮財物輦回故里元氣斷傷悍然不顧而又戕殺志士慘無人道後雖移鎭還滇猶復遙執大權彼之視我不啻附庸劉氏顯世起自兩甲甘儕家臣旣無學識又極庸懦雖忝膺疆寄祇聽人穿鼻任唐氏頣指氣使絶不知人間有羞恥事在位十載無一善政加以連年用兵腹心内潰蕭牆禍起制止無方棄我軍民倉皇出走紀綱法度至是掃地以盡矣迨後四凶事政五族爭權各據防區自爲政令黔省遂陷於無政府之狀態其勢岌岌不可終日天培等目擊心傷憂憤交集以爲欲謀吾黔之長治久安非十年教養整理内政不足圖功且順應潮流實行自治黔事或有可爲之日環顧内外人才其德望識力足以鎭懾黔局者惟今省長袁公一人爲聯合同志自求定黔幸而告成與民更始現袁公就職數月一切政治漸趨正軌私心自幸方慶得人詎唐氏野心不死妒我自强畏袁之多能而狎劉之易與也奮其私智助劉復辟嗾其部下竊我軍將領名義通電推唐爲聯軍總司令劉爲副司令而劉亦貪圖祿位倒行逆施不顧梓桑爲虎作倀率部寇黔惟佳兵不祥古有明訓况殘民以逞其能久乎現黔省軍民異常憤激願與唐劉决一死戰並願同心一德輔助今省長袁公勤求内治期以十年更認定此十年中非袁公不足治黔俾袁公得從容展布措吾民於磐石之安黔省前途庶幾有豸敬布腹心伏候明教黔軍師長王天培混成旅長彭漢章吳傅心易榮黔李世榮傅晋廷曁全體官佐士兵同叩支印 
　　安慶來電申報民國日報轉柏烈武先生鑒公所薦代表孫卓如以竊取知事爲省選監視會除石國之見拒和縣及公對於所詆三重軍閥之呂省長今又以前代表於許者轉而臣事於呂移禍寗國孫固無恥公亦善反覆若此寗人誓不承認請速喚孫回滬以圖晚蓋而安地方寗國縣農會長吳報春教育會長江世澤財政局長劉煥章同叩印眞自安慶發 
　　南洋華僑各圑體代電上海申報轉北京國會各省議會各工圑各學生會各教育會均鑒頃接祖國來電驚悉湖北督軍蕭耀南慘殺路工四十餘人封閉武漢工會數十所逖聽之下無任憤恨溯自歐洲產業革命以來勞資兩階級已成對壘之勢利害上旣根本相反爭議處當必時有所聞爲政府者莫不居第三者地位而思設法調劑之從來未聞一方袒護資本家一方仇視工人而敢肆意屠戳者有之乃自蕭始是此人不獨爲中國工人之敵而亦世界工人之敵也且世界近幾十年來受各種經濟帝國主義者之壓迫釀成不安之現象而無恥武人政客又甘爲虎作倀是而可忍吾民將來尙有噍類耶同人等雖身居海外然皆來自祖國固與我工界兄弟生長斯土耿哭斯土墳墓斯土時至今日實不忍作隔岸觀火坐令我兄弟　墓塗炭於萬恶軍閥之下而不救用特電告全國各界速起奮鬭務必軀除此慘殺我工友之元兇而後已吾僑雖不能親來與鬭然亦誓必盡力爲國人援助成功也臨電槍惻伏乞矜鑒南洋英屬華僑學生聯合會·南洋華僑女權運動同盟會·南洋樹　聯合會·雪蘭莪錫　工會南洋華僑各界聯合會啓二月二十五日 
國外要聞 
[德國特約通信（王光祈十二月十六日柏林）]  
　　歐洲各國經濟現狀（二十七）盧克森堡 
　　盧克森堡介於德法比三大强國之間面積二千六百平方基羅米達居民二十六萬四千人係日耳曼種惟上流階級多用法國語言文字其首都共有居民二十萬人與吾中國政治區域相較不過等於一個州縣而已 
　　該國旣介於德法比三國之間故在歐戰中頗受摧殘之害專以毁損之房屋而論即有一千二百九十五座（計Blaid一處共有五十八座Ｌes　Bulle一處共有三十九座Ｅthe一處共有二百六十座Ｈerbeumont一處共有一百五十六座Ｆzel一處共有一百七十八座Ｍaissin一處共有七十四座Ｍuson一處共有一百九十九座Ｐorcheresse一處共有七十五座Ｒossignos一處共有七十二座Ｔintigny一處共有一百八十四座總計一千二百九十五座）其損失之大可想而知且房屋類皆高大洋房一座輒居數十家因此之故盧克森堡所毀房子雖只有一千二百九十五座而受損者則不止一千二百九十五家此則不可不知者也盧克森堡自停戰後即着手修復據最近報告其房屋修復情形如下 
　　受損區域　　　　由國家修復者　　　由私人修復者　　　尙未修復者 
Blaid　　　　　　　　二三座　　　　　　三三座　　　　　　二座 
Ｌes　Bulles　　　一○　　　　　　　二六　　　　　　　三 
Ethe　　　　　　　　一三三　　　　　　一二三　　　　　　　四 
Ｈterbeumon　　　八五　　　　　　　五六　　　　　　一五 
Ｐzel　　　　　　　　　五六　　　　　　一○四　　　　　　一八 
Ｍaissin　　　　　　二三　　　　　　　四七　　　　　　　四 
Ｍuson　　　　　　　一一四　　　　　　　七八　　　　　　　七 
Ｆorcheresse　　四○　　　　　　　三○　　　　　　　五 
Ｒosssignos　　　五六　　　　　　　一一　　　　　　　五 
Tintigny　　　　　四二　　　　　　一二二　　　　　　二○ 
　　其尙未修復之房屋聞在今年年底或可竣工吾人於此亦可以想見歐人建設能力之富也 
　　盧克森堡地方雖小而產鐵甚富今年上半年之產額且駕其鄰國比利時而上之茲將兩國生鐵產額列表比較如下（以噸爲單位下同） 
時　　　期　盧克森堡生鐵產額　　比利時生鐵產額 
一九二二年 
正　　　月　　一○二○○○　　　　九四○○○　 
二　　　月　　　九七○○○　　　　九二○○○ 
三　　　月　　一三三○○○　　　一一八○○○　 
四　　　月　　一三一○○○　　　一一四○○○ 
五　　　月　　一四二○○○　　　一一九○○○ 
六　　　月　　一四四○○○　　　一一五○○○ 
總　　　計　　七四九○○○　　　六五二○○○ 
　　除生鐵外產鋼亦復不少且今年上半年之產額更較去年上半年之產額大有增其數如下 
月份　　　　　一九二二年　　　　一九二一年 
正月　　　　　七七○○○　　　　七二○○○ 
二月　　　　　七六○○○　　　　六三○○○ 
三月　　　　一○一○○○　　　　二○○○○ 
四月　　　　一○○○○○　　　　五八○○○ 
五月　　　　一一四○○○　　　　五七○○○ 
六月　　　　一二四○○○　　　　六二○○○ 
總計　　　　五九八○○○　　　三三二○○○ 
　　照右表觀之今年上半年產鋼之數較之去年上半年增加二十六萬六千噸約多五分之二其進步之速有如此者歐洲各小國往往以極少之土地人口而能立足於各大强國之中雖國際均勢有以使然而其民族之奮發猛進有以見重於世亦爲其重要原因也否則早已爲人所夷地圖之上不復有其國名矣 
國内要聞 
[北京特約通信（般）]  
　　大僵特僵之閣潮 
　　各方面現勢一覽 
　　内閣總辭於今三日語其情况不外一僵字今就各方面言之 
　　㈠總統方面黎於張閣不許其辭且除慰留外無他法此人人知之者八日之夕原有人主張請黎親赴國會出席報告内閣辭職請大衆主持然多人研究認爲决不能得有結果只有照例慰留並發一通電表示態度通電措辭原擬說到堅留不獲望各方一致挽勸然旋又商酌恐各省一無響應則不獨閣事益僵而總統通電亦將以不能號令一切失其權威幾經删改始定佳電之稿但述閣之不可辭且已令即日復職視事而不令各省復電若表示大權在握不待各省聲援也者亦不得已之苦衷也連日以來第一次辭呈退還兩次且親批勉爲其難數語第二次呈上又立時退回哈漢章蔭昌奔走帽兒胡同已三四次蓋至今公府方面仍守定慰留二字不過内閣辭因非對黎而設未足以轉内閣之面子今日黎又派張懷芝往津向曹銳等設法亦無聊之極思矣 
　　㈡國會方面當總辭之際未嘗不希望國會對此有所表示以爲内閣抵抗軍閥之後盾故八日晚間黎即召吳張兩議長入府議由國會方面轉圜然國會對閣只有同意與彈劾無挽留之規定當夜九時民憲同志會開會决定擁護内閣擬於次日大會動議質問詰張以因何辭職而表示對政策信任之意責以勉爲其難然張伯烈之新民派即有異議全民民治及與保派有關之小圑體開會之前已表示反對以致不能提出即吳張原定之個人名義通電亦始以張伯烈不贊同改爲吳氏個人出名繼又以外間對吳恫嚇吳竟未敢拍發只民憲憲友兩圑體及陳中等十餘人各有一質問書責内閣之不應辭職張琴等且發一通電對各方責備而贊成國事協議會之主張而反對方面温世霖一派九日之晚即大宴議員運動倒閣新民社之胡祖舜等亦提質問謂不應言及憲法干涉國會職權此等皆與保派有關者於對閣表惡意以外更向中山派議員肆其挑撥謂張確謀不利於中山警告令稿係張自動而中山派諸人亦不滿於僭號竊位四字嘖有煩言温和者主聽其自然激烈者且附和倒閣頃已發出宣言加以痛駁於是國會方面已不能發生作用爲之轉圜且駸駸乎有反對之醖釀矣 
　　㈢保洛方面張閣因保洛迫脅下令而總辭此不可掩之事實然自九日起保洛兩方之在京者表示不負責任之意自辯爲未嘗迫脅且大肆挑撥謂内閣之辭原於警告孫中山一令而此項令稿非保洛要求乃張自擬其辭也乃此令之不能通過閣議閣員内部不一致張氏憤而辭職全不興保洛相干到處宣傅以其平日在新聞界布置之有素十日之各通信社稿幾於同一論調且於其禨關報以銅版印出原稿此中黑幕有道及者謂令稿實在項致中手七日晚間項李迫張下警告孫氏命令張問如何下法項口述其辭請張自寫張寫好以後以爲不可摶而擲之一隅項懷之以出十日即用以公布而接近張氏者所述保洛來電前後凡六十八通凡文字上可以駡人之語應用幾盡項李且曾語張謂公如不便下令可請假幾日託人代理令下以後再行銷假其玩弄亦達極點然總辭以後轉爲此做作者一以卸倒閣之責一以挑撥孫派使集矢於張一以挑撥閣員使内部渙散也三日以來保洛迄無勸留表示對於總辭置若罔聞而又來灰眞兩電催發閩粤之令則可見並無悔心矣然而王毓芝王承斌諸人尙以敷衍手段勸張勿辭並派人分詣各閣員亦勸勿辭謂有可以商量之處昨今兩日李倬章王毓芝吳毓麟前後赴津表面上謂從事調停然實係商榷如何拆台如何另建新閣或推人代理或局部改組據知其内幕者言仍是倒閣之分數居多也 
　　㈣京外各方面至今發見之勸留電只何豐林一通張載陽一通多爲不着痛癢之語齊爕元靑蒸眞三電於討伐孫中山仍認爲必要雖名爲勸留又言代爲緩和保洛而實不啻助彼張目此外則只有全國商會聯合會將有一通電與張琴等同一論調今之形勢所謂衆諸侯皆從壁上觀者又如何冷淡也 
　　㈤内閣方面吾人從旁觀觀察張氏此次未免做得太拙欲辭則辭本來無須通電且通電措詞失當弄得到處不討好然謂張閣本身絶不欲轉圜者以九日十日在張宅會議情形觀之似又不然且依草附木之流不欲張閣之去現在希望調停之聲浪亦起於接近内閣之方面而十日張宅會議之前呂均且擬一呈稿爲維持十日以待另簡據愚所探聞此實呂均諸人之意思欲藉以轉塲者及閣員到齊就現勢研究去此呈之程度尙遠呈稿遂未提出而九日之會原於薩哈之送還辭呈結果仍復遞上十日之會原於辭呈批回結果爲二次上呈皆無法自己轉圜之證至於閣員内部現在實表面一致然高凌霨稱疾不出已經四日其在宅中尙與保系諸人有所密議而吳毓麟逢人說項歸咎張氏實與李倬章等同一論調保派閣員之同床異夢所不待言則吳氏赴津之結果又可推想而知而今之現閣則即令其復職條件亦將無人與說有人獻策即就黎氏挽留復職對於保洛之催迫下令仍持不理態度恐張等未必能用即暫用亦終歸逼走耳（三月十一日） 
[異草治病其效如神（廣告）]  
　　三伯爲異草之精 
　　用以敷治皮膚病痛 
　　其效蓋世無匹　 
　　治皮膚病痛之聖藥得自草本中者爲最王道最中和彼以脂肪混雜鑛質或用人工仕學製成藥膏者其效遠不如天然產生之草本 
　　費數十年之苦心研究不惜鉅貲集種種具有藥性之草本於五大洲經化學名家悉心製煉提淨而「三伯」藥膏乃得具其神力以問世 
　　「三伯」與别種藥膏不同處在「三伯」爲完全天然產品不含獸類之脂肪不雜暴性之鑛質故性極適和而其效乃能深入皮膚内層鏟除病根與别種藥品較之誠哉不可及矣 
　　「三伯」風行全球成效卓著患以下各種病痛者幸勿自蹈危機施用没没無聞之藥膏以「三伯」敷病處其神效若何患者當能自辨之也三伯專治濕疹癬疥痔瘡頭傷足瘡瘙痛一切皮膚病症刀傷灼傷敷之亦有神騐本埠以及香港星加坡等處各藥房化學劑師均有出售 
 
 
] 

Page 7

 
 
第一萬七千九百七十五號;中華民國十二年 西曆一千九百二十三年三月十四號
星期三 * *第二張第七版H ] 
[張閣進退失據之别報]  
　　張閣第二次辭呈於前晚六時送府總統當晚即復派哈漢章丁槐兩人將原呈送到張宅并告以無論如何總須暫行維持再定辦法張堅辭不獲於哈等去後又命秘書長呂均復將原呈送府但爲時已晚無人接收昨日（十一）又係星期日故該呈至今尙在張處或云張第二辭呈中有但使微衷共諒事尙可爲雖知其難敢不自勉等語其語已不復如前呈之决絶以此看來所謂暫維十天之說必將先行實現也 
　　張閣旣因不下孫沈命令而辭職則對於保洛方面何以獨無一言其所謂枕戈待旦一語無論未嘗明指保洛即謂係指保洛然以枕戈待旦與僭名竊位四字相比較其分量之輕重亦逈然有别故自辭電發表以後外間皆疑張不肯得罪保洛即係預留轉圜地步據昨日所聞蘇督齊燮元曾有一靑電該電係由北京派人前往接洽而後發出其電中措詞專對孫中山而言一似張之辭職全爲孫破壞統一與保洛絶不相干者其原電如下 
　　奉讀庚靑兩電至深焦灼和平統一各方俱表同情我公對於中山請其北來迄不邀見納請其留滬而食言返粤且自稱大元帥自稱大總統任命文武官吏發號施令居然另一政府是内閣主和平而中山破壞之背棄前言其曲在彼而不在我公旣無引咎之可言即無辭職之必要尙希仍持和平統一之政策勉爲艱鉅以維大局國家幸甚齊燮元靑 
　　據上所述是張猶以通電中僭名竊位四字之分量爲不足更欲藉齊之口一瀉無遺張之辭職果爲保洛何爲而必願欲得罪中山且於在職時則敷衍中山惟恐不及獨於辭職後力加破壞不遺餘力尤不可解據某通信社所稱洛吳另有電致李倬章囑轉告張謂廣東問題所以必以沈鴻英爲督理者乃係預定計畫即林虎之潮梅護軍使陳某鍾某之師長不出經月亦應一致發表統一粤局惟此是賴幸勿執迷自誤云云張鑒於齊吳兩人之態度如此遂亦有權衡輕重漸示責備中山之意矣云云此說若確則張氏此次辭職不啻由和平主義轉入武力主義之一過渡辦法而蘇齊一電其用意與前此所擬而未下之警告孫文命令作用相同其作意眞不可測哉 
　　張之辭職用意旣係如此則其與保洛間之關係不難窺見茲更將楊度與某記者談話一則錄下以供探索楊氏云近日内閣辭職竟以中山在粤僭名竊位爲詞此乃保洛兩方所未嘗要請者而内閣先實行之誠不知是何用意彼輩不知僭名竊位四字牽涉法律問題一涉法律則護法派方以未能圓滿解决爲憾僭名者誰竊位者誰正大有問題在欲誠心謀統一者正當遠避此法律問題之糾葛而專言事實之裁兵問題庶有接近之道今内閣乃無端挑撥法律問題若惟恐糾紛之不多者是非主張和平而爲挑撥和平直令人無從索解究之僭名竊位四字於南方毫無關係故亦無批評之價値不過内閣表白自身與武力派表裡一致毫無異同武力派僅願發表閩粤督理命令尙未涉及中山而内閣則超過之此其主義相同程度較異而已故武力派所欲爲之事内閣無不肯爲惟有一事意見不同者對於閩督問題吳欲與其部下孫傅芳而張欲與其舊部朱泮藻彼此爭持專在此點全與西南無涉且完全北方内部問題福建地盤問題全與和平武力之政見無涉再切實言之並無所謂南北問題更無所謂和平武力政見不同之問題也予以局外之人從旁觀之幾不値一笑惟於中山所委託者亦尙未得良好機會以謀裁兵統一之實現此則大局之無可奈何只能靜以待之而已 
　　政府所得疆吏來電蘇齊之外昨聞尙有張載揚一蒸電此電大意與何豐林略同張何爲浙盧左右翼張何之電即可代表浙盧於是外間有謂張已於保洛外得有奥援必將翻然變更態度者其實張與保洛關係旣如上述而蘇齊一電且與之早有默契若謂張將倚張何諸人而與保洛相抗眞昧於事實之言也 
　　張雖藉蘇齊之口宣布粤中罪狀然謂張即據之而復戰則又未免太欠渾融因是齊又來一眞電大意謂内閣雖以和平統一爲政策亦應隨時因應以北洋圑體袍澤利害爲重此間擬一面派員商請保洛和緩一面派人赴粤促中山一月内回滬如不受忠告則討伐終爲不可免之途徑望内閣先行復職以維大局云云電中北洋圑體四字最可注意聞張已内定以此爲復職理由昨晚各閣員均在張宅會議即欲對齊電决定態度也 
　　總之所謂張閣辭職至今日殆已不成問題其所以尙惺惺作態者則仍是閣員意見不一致而已聞當九日閣員在張宅會議時本有人提出十日閣議仍舊舉行者以李根源反對而止而所謂暫維十日之說亦以内部歧異未行允諾可知張即抓得復職理由是否即能直截了當變更態度尙是疑問蓋現時内閣問題已與最高問題成爲不可離之關係張果投降實力派即間接爲最高問題帮忙自爲現擁閣席之彭李所極端反對日來外間頗有内閣改組之說可信其不爲無因以張旣打算與實力派走一路線則苟有阻其前進者自不能不力加排除惟被排除之人其背後亦有惟一之奥援豈能俯首聽命一波未平一波又起政局糾紛眞不知何時方了也 
[對日照會送達後之形勢]  
　　據政府方面消息駐日廖代辦已於前日（十日）上午十時派江秘書齎廢止中日協約照會至霞關外務省當面交與内田外務省大臣江秘書回署後即由廖代辦拍一急電致外交部外部於前晚七時頃接到該電如下 
　　民國四年五月二十五日中日協約及換文廢棄案遵部令繕備照會於本日午前十時派江秘書賫送日本外務省面交特聞燾十日 
　　至駐京日使署方面吉田代使前日接到我國照會後巳即急電報告本國外務省一面電告現在湯崗子温泉養疴之小幡公使已有小幡公使提前回任之說且聞小幡氏原擬視察旅大者今因此事已决定不往視察逕乘快車回京故又有日本答覆須俟小幡氏歸任以後之說據外交界某要人云我國此次對日本政府提出廢止中日條約及換文之理由係全爲中日兩國邦交起見故立言亦從歷史上着想蓋自此項條約換文被日本最後通牒强迫締結後迄今八年來中日間之交涉事事不能圓滿進行兩國國民間之感情亦事事齟齬雖日言中日親善而實際上則南轅北轍愈趨愈遠此種現象於東亞和平之前途誠有絶大關碍不特兩國感情無融和之日尤恐第三者乘機挑撥坐收漁人之利則非淪亞東大局於不可收拾不已况旅大收回之期迫於眉睫國會復經議决無效政府爲謀東亞和平兩國親善起見實不能長此坐視故乃毅然提出差幸現在日本政府及國民事事均能從東亞和平中日親善上着想若能容納我國提議指定日期商議收回旅大及廢約後之善後方法則中日兩國間年來親善之障碍則皆完全除去中日兩國旣受其福東亞和平永庇其佑苟其不然日本竟拒絶我國之提議其前途禍患如何姑且勿言即以謀中日親善及東亞和平之有無誠意言之其責任旣不在我國而在日本矣至於政府現在所持之態度惟有靜待日本有如何表示後始能確定此時尙不能提及也東方通信社十三日東京電云日本政府於十二日午後五時開緊急會議决定對於中國政府所發中日條約作廢之通告發送答文並答文之如何措辭聞内田外相於今日赴沼津請得攝政太子之裁可後即將以該答文交付小幡公使同時且交付駐日中國代理公使 
[外部草擬松黑江航行章程]  
　　中俄會議因種種關係現在尙難實現但關於松黑江行船章程爲事實上之便利起見有先行妥議之必要故我國外部業已將暫行章程草案起草完竣茲探錄其原文於下第一條松花江黑龍江額爾古訥等河（中俄兩國各有半領水權者）祇准中俄兩國行船其他各國船隻槪禁駛人第二條中國船隻得航行黑龍江下游並自由出入海口俄國船隻亦行駛入松花江第三條中俄兩國均得於航行口岸設關徵稅但須依照海關章程辦理第四條中俄兩國船隻均得於上開各河兩岸相當地點協定航線起訖往來行走第五條中俄兩國船隻均得於航行區域内採辦煤糧一切航行必需品第六條因設燈救難及修理水道等得收相當捐欵但不得超過上項費之總額第七條中俄兩國均得於航行區域内各自設官辦理考試行水指導航行測量氣候發布航行通告等事務第八條中俄兩國對於航行船隻應負保護維持之責第九條中俄兩國對於航行船隻除依照海關手續檢查外不得任意檢查倘値戒嚴之時亦應以最迅速之手段行之第十條中俄兩國彼此均不得以航行之權讓於他國或准中俄以外國籍之人充當水手第十一條在上指河流航行之船隻及人貨均受所在地法庭之管轄 
[政府對靑島事件之答覆]  
　　衆議院議員管象頣因靑島日警交涉及游擊隊兵與日人衝突事件特向政府質問處置方法茲聞國務院已咨復衆院謂日警尙在嚴辭拒絶之交涉中至兵民衝突一案雙方損失甚微已派員調查不難了結其咨文如次國務院爲咨復事前奉大總統發交貴院咨送議員管象頣對於靑島日警交涉·及報載游擊隊兵與日人衝突案有無辦法提出質問書一件請答覆等因當經函詢外交部去後茲准復稱查質問書稱靑島交還後日本復於市内設警察派出所九處迄今未能取消又游擊隊與日人衝突事日人欲借此題目調集海陸軍冀遂重來之計究竟政府對於日警曾否交涉及應付兵民辦法提出質問等語查靑島日警事除由地方交涉外經外交部照會日使迅速撤退准日使復稱靑島日本僑民衆多保護取締皆有需用警察之必要並引據條約以爲日人有領事裁判權無警察不能充分執行等語復經本部嚴詞拒駁並聲言日警於條約並無根據於事實亦無裨益仍請其電飭駐靑日領將派出所從速撤去尙未准復至游擊隊與日人衝突事據商埠督辦報告游擊兵高義海赴五十競賣場購物適日人失去紙烟嘴誤該兵竊去遂至因口角起毆該兵受傷甚重隊兵聞信趕至勢將報復經營長馬龍文將在事日人等扭解該營旋送日領署兩國人民亦俱大動感情日僑並有請兵之舉旋日使來部面經交涉約擬辦法三事㈠調查肇事兵民兩方均照法律懲治㈡中日人民財產如有損害彼此均應賠償㈢保護外僑生命財產除由地方官本此旨與日領交涉外並飭特派山東交涉員馮國勳尅日赴靑襄助辦理並派外交部政務司帮辦稽鏡前往調查現據該帮辦電稱游擊隊業經調往坊子此案肇事責任雙方均有惟損害甚微交涉不難了結等語此政府處置靑島兩國兵民衝突之大槪情形也等因到院相應咨覆貴院查照 
[楊增新電阻沙馬爾入境]  
　　土耳其等處之回族前有聯合新甘回族建立回教大同盟國之議政府特電邀留居上海之土耳其教士約翰沙馬爾入京請其赴甘新兩省設法勸導消弭此議免增國内糾紛日昨新疆督軍楊增新有電來京反對沙馬爾入新其文如下三月一日淮國務院電開蘭州陸督軍迪化楊督軍鑒現有土耳其教士約翰沙馬爾據稱前往新疆等處勸導回民消弭建立大同盟國之議請予轉知保護並遇有宣傅及請求轉報各情事迅予恊助辦理等語合電查照希即妥爲保護一面密加偵察究竟行動如何希據電報查爲盼院敬印等語查大一回教主義發生於歐亞回教國新疆防範極嚴從無准土耳其人入境傅播大一回教之事且無新疆回纏投入大一回教之事查新疆省會凡外國回教人來新疆游歷者不准入新疆回纏禮拜寺内傅教念經亦不許新疆回教人與外國傅教之回教人往來並不准延請外國回教人入寺教經十年以來均係如此辦理故歐戰發生期内新疆回族雖與土耳其同種同教毫未受其影響以上各節曾經迭電中央有案今土耳其教士約翰沙馬爾前往新疆等處勸導回民消弭建設回教大同盟國等語查回教大同盟國係欲聯合歐亞各回教國建設一大同盟國並非欲在新疆建設回教同盟國也今土耳其教士來新以勸導回民消弭回教大同盟國爲名竊恐煽惑回纏爲實若聽其到處宣傅准其擅入中國回民禮拜寺演說宣傅並準新疆回纏與土耳其教士直接往來聽講流弊無窮此端一開必至將新疆十餘年以來之防範作爲無效以後遇有外國回教傅教之人入境煽惑必至無法維持所有該土耳其教士約翰沙馬爾赴新疆勸導回民一節增新不敢贊成至於新疆回纏並無建設回教大同盟國之事可由新疆官紳直接勸導並負完全責任不宜使土耳其教士以勸導爲名暗中勾結致滋禍患並請阻止該土耳其教士不必來新如實在不能阻止應請院部先將新疆向來省會不許外國回族教士擅入新疆各回寺禮拜念經各節預爲切實聲明更不可由院部假以勸導回族之名義致生枝節增新因政府對於新疆回纏情形不免隔閡不能不詳晰陳明俾資因應敬祈鑒核示遵新疆省長兼督軍楊增新微印 
[北京律師公會將爲施洋起訴]  
　　鄂督蕭耀南慘殺工會顧問施洋氏後施氏身後蕭條其妻施郭氏到處奔走呼寃國會議員胡鄂公等亦已提出查辦吳蕭案茲聞北京律師公會亦已接到上海律師公會來函歷述施洋被殺之寃及軍閥之暴虐乃於昨日（十一）開大會多數主張與上海律師公會取一致行動依法提起訴訟以爲人權之保障誓必達懲創軍閥之目的而後已並一面調查施洋被殺詳情以爲起訴之準備 
[滬造幣廠籌欵無着]  
　　國聞通信社北京通信云上海造幣廠訂購新機改鑄新幣之計畫本出於金融界之主張欲於滬上設一極完備之造幣廠鑄造國幣貫澈廢除銀兩統一國幣之政策政府認爲可行故於前年發行國庫劵二百五十萬由華銀圑全數擔任以爲購置機器籌備一切之用每月由鹽餘項下撥出七萬元償還本息預定至十二年五月止依次償淸當於十年三月三日由財政部與借欵銀行圑雙方訂立合同並派員籌辦擇定上海小沙渡地方建築廠屋標買機器實行開始鑄幣幾有期矣乃總額二百五十萬之債欵甫在造幣廠之籌備時期已將次告罄原定計畫幾有半途而廢之勢其所以欵不敷用之故一由于先令之短縮二由于籌備時代預算之不確三由于用人過多開支太鉅然此時廠屋已次第落成機器亦陸續運到不少萬難任其中止勢不得不另籌借欵以資接濟前廠長薩福懋以無力籌欵去年自行辭職其時適財次羅鴻年下台遂以羅氏接任廠長羅在銀行界有年尙能得各方面之信任故由華銀圑推舉請中央予以任命蓋亦兼寓監督投資之意也羅受命到滬察看一過即爲籌欵問題來京接洽但以財部長官屢有變更旋議旋止實際上無所進行張内閣成立羅又與財部恊商四五日前聞已與劉恩源楊壽枬籌商略有端倪因此項庫劵借欵原定以十二年五月爲還淸之期故擬待還淸後即于擔保品之鹽餘項下酌撥若干俾可開鑄而竟此一簣之功惟最近政局陡變張閣突有總辭職之表示楊壽枬亦以無力籌欵先上辭呈大局之能否調和殊無把握因此造幣廠前途其勢又有頓挫矣 
[南京快信]  
　　軍署昨（十二）下午七時開財政會議軍民兩長中交銀行行長寗紳盧殿虎馬士杰均列席 
　　兩長召集各縣知事來寗開會討論淸理田賦忙漕積欠問題刻因人未到齊故尙無結果現各縣知事之已來省者計三十餘人 
　　韓省長以微山湖水漲昨咨請魯省長轉飭濟寗道尹將湖口南北各閘每閘多啓數版以免淹没農田 
　　江寗地方審判廳長徐造鳳昨赴軍民兩署請假十二日赴京出席司法會議今早已乘津浦車北上 
　　兩署昨接交部電定本月二十日在京開航空會議請派代表列席 
　　省視學定十五日分道出發此次視察注意之點悉本日前會議之結果 
　　交通部派趙鼎璧霍貫臣爲宣慰員親赴津浦路各站宣慰路工今日可抵浦 
　　軍民兩長定明日（十四）十二句鐘在督署大開春宴招待軍警政紳商學報各界 
　　兩長昨接院咨以後凡關於僑務事件逕向僑務局接洽以一事權 
　　公債處昨委顧有容赴上海無錫丹徒武丹上海紗稅籌稅所守提公債 
[杭州快信]  
　　省議員連日簽到已達五十餘人約二十外可開會 
　　本届全國銀行公會聯合會决在漢口舉行會期約六月間杭縣銀行公會已推中行行長金百順出席 
　　第一區捲菸特稅定二十一日開徵昨杭城各廣貨店及各紙烟店在撫橋洋廣貨會館開會兩次尙無劇烈反對可望如期徵收 
　　省垣沿西一带日來春温症盛行死亡甚夥第一監獄昨斃富陽殺人犯方奎祖一名 
　　徐謙今（十三）日上午在高等廳講演並赴第一監獄及看守所考察陳陶李左四廳長公請至靑年會午讌明日軍政各界假安徽會館請徐講演 
　　白樂橋楊姓家昨夜發生搶案 
 
 

Page 8

 
 
第一萬七千九百七十五號;中華民國十二年 西曆一千九百二十三年三月十四號
星期三 * *   
 
 

Page 9

 
 
第一萬七千九百七十五號;中華民國十二年 西曆一千九百二十三年三月十四號
星期三 * *   
 
 

Page 10

 
 
第一萬七千九百七十五號;中華民國十二年 西曆一千九百二十三年三月十四號
星期三 * *國内要聞二 
[孫傅芳尙難安全入閩]  
　　自閩粤督理問題發生已釀成張閣總辭職之政潮此項命令一時恐難實現惟聞孫傅芳在贛邊確巳進兵閩境福建上游自不免先受蹂躪日昨延建邵汀旅省各界聯合會爲此事來電促國會議員向政府力爭茲錄其原文如下許軍返旆薩公就省長内治確定統一有期乃孫師入境將使吾民重罹兵禍閩局再起糾紛中央日言和平何忍出此延建邵汀首當其衝痛在切膚萬衆惶駭務懇以民生爲重電阻孫師入境在國會閩籍諸公桑梓寄重義不容辭並請速向政府嚴重交涉以去就爭閩北人民生死繫之延建邵汀旅省各界聯合會庚 
　　孫傳芳入閩本爲洛吳對粤擴充地盤之方略故不惜拚命與中央爲難催發孫氏督理命令然孫入閩後能否立脚得住殊爲疑問昨據某軍事家所談則謂入閩形勝山路崎嶇而欲長驅直入實屬萬難且臧致平王永泉劉冠雄薩鎭冰等各懷擋駕之成心早有抵禦之准備縱其幸而得入而閩中各實力派羣起環攻亦未必有濟於事况有浙盧從旁助威攻其側面截其後路爾時孫氏欲進不能欲退不可勢必至自投陷阱無疑加之孫在贛中曾與蔡成勛有𨻶無可掩諱此時贛蔡急欲孫氏入閩者實爲調虎離山以除肘腋之患使其果敗再圖回贛蔡氏必扼其後而孫將進退不能矣 
　　又據福州消息劉冠雄調楊砥中陸戰隊一部到馬江充鎭撫署警衛並商王永泉抽派王（麟）旅一圑增防南台餉由使署籌給王已應允許崇智電令孫本戎督率本部加入西路抵禦孫軍任爲總司令臧致平擬於九日到省協商阻孫侵閩策略海陸軍聯合拒絶孫師現經劉領銜拍出通電 
[直人注意義械事件]  
　　天津所存之義械政府以時局日趨嚴重對於其運輸上極爲注意聞奉天確巳派代表至津預備半途中轉運以去政府將此消息已電告王承斌調查近况現某總長建議謂不如强制收没再行交涉惟内閣已總辭似乎不能負責辦理也茲將順直省議會直𨽻總商會等兩要函分錄如下㈠致北京公使圑領袖函逕啓者茲爲保全中國和平統一起見特懇貴公使圑設法阻止天津義租界及山海關軍營内兩處屯儲之義軍火轉入華軍首領之手鄙人等據聞此項軍火已經出售價共五百五十萬元並秘密設法轉運交與買主而違反一九一九年五月之禁止軍火條件查此項軍火一經交付則中國發生内亂之機勢必加增而國内華洋商業利益亦必因之受巨損現在華人方面輿論對於此項内亂反對甚力而深望外人可以協力阻止而不再發生也再查華政府對於出售此項軍火曾提出抗議旋義使館於一九二二年十一月十六日答復中曾聲明義政府對於中國未統一之前不售軍火之主義仍力爲堅持並稱即使該軍火業已出售亦不准交付等語茲爲阻止疑圑及息浮言起見擬懇設法將該軍火屯儲一處由華義兩國雙方派員監管俟中國統一後再定處置現在人心惶恐之際恐裝回義國之舉必生誤解一切尙希嚴重主持不勝感激之至此致北京公使圑領袖順直省議會議長邊守靖天津總商會會長卞蔭昌謹啓㈡致北京義國公使函逕啓者茲爲保障貴公使屢次聲明不將義國軍械子彈交與華軍首領而息北方一带浮言起見特懇貴公使調查近日之謠傅有將屯儲天津義租界及山海關義軍營兩處之義國軍火裝船送歸義國而實則秘密轉運他口交與華買主致違反一九一九年五月之禁止軍火條件鄙人等現請貴公使將此項提議嚴重辦理並將該項軍火屯儲一處由義中兩國雙方派員監管俟中國統一後再定處置深盼得貴公使之贊助而免中國再發生内亂本會全體會員無不感荷也此致北京義公使中國商會聯合會會長謹啓 
[林俊廷退出南寗原因]  
　　南寗某軍事家述陸榮廷林俊廷破裂之原因謂自去歲粤軍離桂潰軍即乘時復集當時以餉無從出必須發行紙幣各將領一致推戴林俊廷爲總司令使之籌餉供儲其實兵力最大爲陸福祥等輩林部不過數千人耳迨陸榮廷回桂時秩序旣定餉亦有着各部無再擁林之必要遂又謀去林氏紛傅林籍欽廉桂人擁之適爲桂恥之說桂人省界之見甚嚴自是深中下懷林數月來以空氣不佳知難久於其位但未至不能立足時又不願棄此尊榮仍一面設法維持一面派遣申葆藩率部東歸協同黄明堂討賊表示服從孫中山以爲後日退步張本日前陸氏將抵南寗各將領遂乘時迫退林氏表面推林爲省長内容即解除其兵柄林氏處此只得率其原領欽廉軍隊退出南寗陸續退返欽廉實行脫離桂省之關係云 
[川省戰禍之蔓延]  
　　關於川中戰况傅說至不一致即以最近消息而論有謂楊森節節獲勝業已攻進萬縣者亦有謂楊軍攻萬失利刻尙頓兵夔府者究竟眞相如何頗難證實蓋鄂方爲援助楊森以攻川者官中所傅消息多屬有利於楊森即楊氏亦在武漢滿布不利於川省内部之空氣故吾人欲避免其所製造之空氣而得比較可靠之消息以貢獻於讀者亦至感困難惟有就各方之所傅據實報告耳據昨日宜昌傅來消息楊森軍隊雖然猛攻萬縣究竟尙未得手外傅楊軍與宋旅攻入萬縣者蓋係日前楊軍已攻及半河但軍恐萬縣終不可保遂令將軍中糧秣運送出城致有萬縣攻下之謠傅其實但軍於糧秣出城後仍以大砲猛攻楊軍楊軍多死於水卒下令退却不過楊森志在奪得重慶以爲戰守之根據若非攻下萬縣則重慶終爲但軍所據故以全力圖萬刻下鄂軍宋大霈一旅業奉洛吳電令悉數由夔府開至前敵助攻萬縣楊又調唐式遵潘文華兩部夾攻萬縣之背己親率隊進攻萬縣對岸之南京街並電請洛吳迅派飛機數架至萬助戰不過萬縣山勢險峻楊軍仰攻亦頗不易得手也又據軍界傅說川北戰事劉成勳頗受危險劉存厚已佔領離成都百餘里之資中田頌堯何光烈劉斌等亦會師襲攻金堂新都因是成都大震外傅劉成勳已退出成都並非事實但成都形勢確呈不穏耳吳佩孚平川計畫將次奏功故進行亦極爲出力除令王汝勤總司令指揮鄂軍入川外近又有調陜軍胡景翼一師及豫軍常德盛一圑赴川助戰之說援川軍費暫由洛陽代籌業派員來漢以京漢南段收入向各銀行商借一百萬元月息一分四釐但無有應之者現由鄂財政廳公向各銀號凑集小借欵以應援川各軍之用又傅劉成勳以洛吳助楊攻川其勢將不利於西南曾密電粤中及東省某某要人請其援助若然則川省戰禍之蔓延將不知所底止也（三月十日） 
[長沙通信（華）]  
　　滇黔粤桂戰事與湘省 
　　自袁祖銘回黔以後交歡湘省不遺餘力其惟一目的即因黔中交通不便向外交涉不能不假道湖南如湖南塞其門户即成坐困故袁厚聘卑詞以聯湘湘省以保境息民爲宗旨鄰省修好無不容納故黔軍赴漢購運槍械湘省未加禁阻邇來滇黔不睦唐繼堯忽命黎天才吳學顯輩（聞由唐弟繼虞統率）率兵兩旅以助劉顯世回黔爲名進駐黔省興義並稱滇黔聯軍已推唐爲聯帥劉爲副帥等語現聞滇軍距貴陽僅四百里袁氏岌岌可危已來電湘中痛哭陳詞請湘當道電勸唐氏勿再進攻同時唐繼堯亦來急電謂袁回黔伊始賴劉如舟資助不少大局旣定袁即背義忘恩慕竊高位此人殊爲可鄙望湘省勿予以助力共扶如舟復職云云湘當局接到各電當然置之不理無形中嚴守中立而已聞黔袁近派代表秘密來湘關於運械事有所接商又聞劉如舟亦有密電請湘省扣留袁械不知當局何以應付也 
　　湘南方面又有粤桂之戰發生較早查粤軍駐韶旅長謝文炳本爲湘人而屬於陳炯明派者陳氏失勢沈鴻英所部桂軍即思吞併北江驅除謝旅賴孫中山收編謝氏爲北路總指揮始免斯厄然兩軍仍不相容日前謝旅被沈部擊散逃入湘境殘卒一律竄入宜章藍山一带湘政府聞耗即令駐郴第十圑圑長汪磊會同憲兵司令王得慶派兵堵拒然謝部人衆王司令甚願收編以充實力卒歸無效湘政府欲實行繳械遣散謝亦不欲不得已暫以宜藍兩縣爲該軍駐地查謝軍與沈部接戰並無多時先是謝氏欲出沈部不意襲取其槍支不意大隊桂軍衝來謝始紛紛潰退故謝氏敗入湘境沈軍並未窮追近聞謝氏知湘境不能立足仍思返粤已將藍山之兵撤至宜章並電趙恒愓省長謂同是湘人請開一面之網日内定即開赴粤防决不爲擾云云是此問題亦不足爲慮也 
[贛省政潮紀（南昌通信）]  
　　贛人競爭省長之急進 
　　省署發表知事之秘密 
　　自某方面採用利用贛人自相阻撓之策後而成效因之大著於是謝遠涵自行離潯陶家瑤運動繼任李盛鐸起而競爭謝氏去矣某方面之目的已達而何愛於陶故陶雖在京竭力疏通贛同鄉然能否得某方面之贊同尙爲一大疑問李盛鐸深悉此情乃敢出而與之爭且其子家浦現任市政籌備處長爲擁某方面之中堅份子關係甚深故家浦每晉京助父運動然李仍恐難成事實復派第二届省議長龍欽海出京於昨日（九日）抵省向省垣各方面代爲運動贊成李之省長雙方正在鈎心鬭角中將來未知鹿死誰手聞龍曾與李議妥如果李得省長即須保龍爲教育廳長贛人之自利如此安有勝利之可言至省長公署仍持鎭靜態度對於所定計劃仍照常進行且於昨晚秘密發表大批知事十四人新建王鴻壽（浙人）星子周鴻襄（浙人）都昌傅運焱（湘人）寗岡戴鴻功（直人）分宜范廷振（浙人）樂平劉錫人（直人）尋鄔余煥文（豫人）崇仁王盛春（贛人）餘江匡世德（贛人）德興沈兆褘（贛人）餘干林錫良（閩人）永豐金華祝（鄂人）虔南陳葆祁（桂人）新喻周莊（湘人）此十四人中除以淸賦得力者外餘均保蘇之人其發表時爲晚十句鐘傳見各員交與委任狀囑其即赴任俟啓程後再行牌示聞其所以如此者雖謂爲候補人員太多恐惹起糾紛但此不過表面上之話其内中鬼胎局外人實難得知也 
[杭州一師學生中毒昨訊]  
　　連前共死二十四人 
　　浙江省立第一師範學校此次中毒二百餘人其不及施救者除姜震等二十二人已於十一十二日斃命外尙有陳德沾沈其常陳言魯三人亦於十二日晚間先後斃命惟陳省孺一名昨報誤傅已死茲查尙在病中猶可補救總計斃命二十四人約佔全數十分之一校長何柏丞當晚延醫救治並電上海同濟仁濟福民三醫院英德日諸國醫士趕速診治始免蔓延爲患亦不幸中之大幸也張教育廳長省署第三科馮科長曁各士紳又於十三日上下午先後赴校視察凡有病各學生輕者在各教室調養稍重者在禮堂診治較重者在大英醫院浙江病院同春醫院分别救治其已故各學生已棺殮者十餘人尙有數人屍體置在外箱房須俟棺木送到再行成殮茲將何炳松校長二次呈教育廳文錄下呈爲續報本校全體教職員學生中毒施救及辦理善後情形仰祈鑒核事竊本校全體教職員及學生於本月十日晚飯中毒死去學生十一人校役二人并一切施救情形業於十一日分别呈報督辦省長及鈞廳在案同日下午五時許校長鑒於中毒情形非常危急乃分發萬急電報至上海同仁仁濟福民三醫院請其趕派名醫來杭救治十一日晨陸續接到上海三醫院回電允派醫生來杭同時仍由在校校醫本省陸軍病院厲院長醫學專門學校李校長浙江病院盛院長偕醫生二十餘人終日在校施救一面由校長本校及第一中學全部教職員分成看護善後庶務招待文牘五組分頭辦理一切救生善後事務往來奔走辛苦萬狀是日學生中毒過深因而陸續慘死者又達十一人之多仍由杭縣地方檢察廳派屠檢察官蒞校檢查並蒙廳長蒞校慰問下午六時許再蒙夏警務處長曁鈞長會同屠檢察官蒞校督同校長親視學生入殮其時適遇北風微雨無任凄凉其柩均暫停於本校雨操塲學生家屬鑒於棺殮粗適尙無異言當學生將成殮時上海同仁醫院派德國醫生二人仁濟醫院派英國醫生二人福民醫院派日本醫生一人均於七時許到校詳加診察據云除極少數人尙形危險外其餘可保無虞云云是日因蒙省會警察廳派陳督察長陳署長柯署員終日督同長警多人在校維持秩序校中情形極爲安謐同時並蒙省議會沈議長省教育會李副會長浙江圖書館章館長蔣前運使及本城法專一中安定宗文安師鹽務各校校長蒞校帮同校長籌畫一切救急善後事宜大部分至午夜方去竊查此次全校教職員學生晚飯中毒　出意外據醫生報告飯中毒質確係砒素校長二日以來對於救急善後雙方並進總求少死一人多救一命死者已矣生者伸寃之責凡耳有所聞目有所見均經陸續電呈或面告鈞長曁屠檢察官以供參考校長奉戰無狀負疚甚深仍懇鈞長迅予處分所有本校辦理救生善後情形除分呈督辦省長外理合備文續報仰懇鈞長鑒核示遵謹呈 
　　另函云浙省第一師校學生中毒案屠檢察官於十二日上午十時往校檢騐直至下午四時回廳至晚續又往檢至夜午始畢带回嫌疑學生俞爾衡工役周春海兩名其時杭地檢廳已由高檢廳長特派檢察官孔慶餘提同在押之廚役包頭倪長慶等十名泰餘祥米店夥黄耀坤等四名秘密研審復提學生俞爾衡工役周春海逐一駁詰均無頭緒乃將倪長慶黄耀坤周春海等十五名一併發押至俞爾衡因係學生暫送二區二分署看管十三日上午高地審檢四廳開聯合會議研究是案偵查辦法已死學生姜震陳茂泉等屍棺已由家屬姜聖揆陳幹材等分别領回至永嘉學生邵錦湘家屬邵錦祥邵芝芬今日（十三）已向檢廳具訴其文云爲胞弟邵錦　湘慘遭毒斃請求允予詳爲眼同檢騐事竊浙江第一師範學校於本月十號晚膳時發現中毒致死學生有數十人之多告訴人胞弟邵錦湘同遭慘斃之列雖蒙鈞廳派員檢騐確係身中毒害以致傷命惟其中尙有最重要之一點者即胞弟錦湘受毒之後吐嘔不堪而該校長何炳松竟不速爲延醫救治在法亦應負有相當責任爲此懇請鈞廳鑒核俯念人命重要在胞弟錦湘未棺殮之先允即傅知告訴人到場詳爲眼同檢殮究竟胞弟錦湘有無受過醫生診治庶得明其眞相以免將來遁飾云云 
　　上海泰晤士報十二日杭州通訊云第一師範學校學生忽於星期六日中毒迄今已死學生十二人僕役一人星期六日該校廚房新置一鍋第一次用煑午餐之飯食者並無變異晚餐之飯仍用此鍋煑之食者片刻即毒發全校共有學生二百三十餘人聞學生教員及僕役中毒者共在二百五十人至七十人間該校飯鍋共有兩口以舊鍋所煑之飯喂犬犬食之無變異又以新鍋之飯另喂一犬食之即死午餐及晚餐間曾購米若干二鍋之飯同用此米煑之米旣無毒不知毒從何來若謂鍋毒又費解索聞新鍋所煑之飯已交化學家化騐矣 
　　又大晚報接杭訊本日正午師範學校學生毒發死者已達三十人計中毒之人迄今僅有二十人脫險恐續死者尙多也當道現正澈查此案廚司五人已於星期日就逮 
[關監督在寗會議紀錄（五續）]  
　　賈監督提議案之議决三月五日遵奉省令召集各關熟諳稅約人員在財廳開會集議籌備加稅裁釐事宜適鎭江賈監督交到議案互相傅觀與廳署吳會辦提議各條用意大致相同而辦法尤爲詳盡因即付諸油印公同合併討論議决如下㈠二五附稅實行時增收之數一二五加稅實行時增收之數所列各條均係核計數目現可無庸列議㈡附稅實行時應籌之事有四（甲）調查貨稅現情以資整理蘇省釐金雖已改辦貨稅遵照部令江南北各收一稅惟原定稅率係以錢計後經合洋折收與時價仍有不符未能確合値百抽二之標準現爲改常關產銷稅過渡辦法原議從調查市價入手以便改定稅率實行値百抽二各處出產物品以及種類數量價値向來行銷處所應令一併查報所有新關設置地點已議由各監督就所管區域内查明貨物繁盛酌擬地點似不必另行派查至歸併局卡原議俟關稅値百抽七五時内地短收釐稅撥補有着分别緩急辦理仍先預爲調查以備實行（乙）改良貨稅章程以紓商困蘇省釐金向係寗蘇分轄章制本不劃一民國成立蘇屬先改貨物稅寗屬亦於七年五月間援辦仍以比較關係遵照部令江南北各收一稅具有苦心現議於最短期内酌改江南北統捐一道爲常關收產銷兩稅之預備用意良善惟蘇省貨稅年額六百餘萬元爲本省餉源所係如果改爲一道短收必鉅從何籌補倘照現行稅率合併征收向來値百抽二者爲値百抽四商民難與圖始反對必多似不如暫循舊貫至各局卡查騐稅單往往藉端需索留難誠爲商民苦痛應令隨到隨騐藉淸積弊（丙）指定海關附稅以備抵補海關加稅原或撥補釐金部電三項辦法良以關稅逐漸增加釐金逐漸裁撤必須有欵抵補方可從事原議關稅第二步辦法値百抽七五時内地短收釐稅可於加稅内撥足即行酌裁局卡今公同審查應呈明中央於特别會議討論時請於海關附稅項下明定額數抵補各省釐金虧欵以資措手（丁）酌提關稅解欵以興教育蘇省當江海之衝文化最早現在東南大學以及各項專門學校均當從事擴充近來正以經費支絀爲難公議呈明中央於特别會議討論時請於關稅項下酌定額數補助㈢加稅實收時應籌之事有四（甲）裁撤各地貨稅同時由常關改辦產銷兩稅財政部所擬常關改徵產銷兩稅辦法大綱規定極爲詳明自應參照辦理惟產稅定値百抽二五銷稅分三級競爭品需要品値百抽二五資用品値百抽五奢侈品値百抽七五定率誠嫌過高惟現在蘇省稅率係値百抽二江南北各徵一稅合計即係値百抽四與競爭品需要品產銷稅率相去無幾此事有關全國將來中央必有劃一稅率頒布似可暫緩置議（乙）常關各項收欵悉數留歸本省常關所徵產銷兩稅原係蘇省經徵之貨物稅捐專撥各軍餉需原議儘數截留解交省金庫照舊備充本省餉欵免致解歸中央緩不濟用與此條所議正同應呈明中央將是項稅收就近留充各該省之用以符事實（丙）裁釐虧短之數由海關加稅項下就近撥放蘇省裁釐虧短之數原議請於洋貨進口稅内按數撥補海關加稅係爲裁釐抵補而設應呈明中央凡常關所徵產銷稅不敷抵補釐虧即於海關加稅項下分别撥足（丁）酌撥關稅餘欵建設各項事業海關加稅用途美國主用之建設事業將來實行加稅自必提出解欵以作前項之需蘇省爲文化之區實業亦極發展凡關於修築道路補助實業公同議决呈明中央請於海關加稅項下指定的欵以便分期舉辦會議人員江海關委員周垣蘇州關委員王慕鎭江關委員王勳金陵關委員陳協贊揚由關委員章國圻淮安關委員王聯綬會辦吳肇邦財政廳長嚴家熾總務科長汪寳曾徵榷科長孫宗華制用科長何嘉樹徵榷科員吳兆麟（完） 
地方通信 
[蘇州]  
　　蘇社大會第一日記昨（十三）爲蘇社在蘇州留園開第四届大會之第一日先期已籌備完善蘇州各官署特在盤門外燈草橋第六圑圑部設立招待所各社員直至下午二時許始陸續簽名蒞塲社員之到者如黄炎培張孝若穆杼齋張仲仁王丹揆嚴茝陸仲英錢强齋等計一百十八人均赴會塲並由社中奉贈省憲地方自治一册鳴鐘三下始搖鈴開會由第二師全體軍樂隊奏樂畢當塲公推駐滬理事黄伯雨君爲主席報告經過情形繼由王藴章博士演講蘇州之市政及衛生等問題繼由丁錦君提議江蘇財政十一年度預算自議會停頓後迄未成立而省財政之支絀日甚一日除舊虧不計外嚴廳長任内積欠之數有五十餘萬長此以往勢將破產因總教育會幹事諸君發起主張將蘇省財政公開以爲淸理之基礎曾經邀請嚴財廳長赴滬爲非正式之討論並同時邀集各商會長協商辦法嚴廳長已允將年來收支分别詳細送達各報發表至於軍費至少先减三百萬元並由穆湘瑤君詳述七百萬公債及救濟江蘇財政之問題繼由朱紹文君相繼討論並由盧殿虎討論江蘇財政虧空情形並提議江蘇財政公開事宜迨後各社員均相率起立發表意見討論財政公開及善後補救方法至討論畢已鳴鐘七下矣旋即入席聚餐本日會塲内分送印刷品有社員丁慕韓君提出之江蘇軍費至少先減三百萬議案蘇州陶鎔君之吸收空中流電栽培植物器械說明書朱紹文君之救濟江蘇財政問題太湖水利局之測量成績一覽表實測白茆至沙墩港總圖七浦塘總圖襲允文太湖流域治水芻議及周樹年之鹽法論云 
　　郭知事應召晉省省署定十一日召集各縣知事會議本年各縣應解忙漕成數問題郭知事奉令後業於十日搭車晉省列席與議矣 
　　董康遊蘇董康現已回國昨日乘車來蘇蘇城司法各當道均往車站迎迓聞董君在蘇擬赴各名勝遊覽再乘車回常州原籍然後赴寗渡江北上 
[松江]  
　　請撥附稅修街城内起雲橋至七星橋一带街道年久失修每逢天雨積水没踝行人咸感不便近有該處居户顧薰趙宗藩等發起修鋪擬將起雲橋錢家橋拆平於街底砌一長溝直通縣橋河以便泄水估計工程約有百丈需欵一千元除由顧等認損外尙不敷洋六百餘元特公函市經董朱紫綬君請於松江市附稅項下如數撥助朱市董以松市附稅殊形竭蹶故已呈轉縣署請令欵產處核議酌撥 
[常州]  
　　省委調查自治韓省長近因施行自治刻不容緩惟各縣情形不一非派專員調查不足以資進行故特派周君長康至蘇常道屬各縣調查自治事宜周君奉委業已首途日内即可抵常 
　　澡港工程近訊武邑開浚澡港由利濟公司得標承包開浚以來將及兩月而所作工程尙未及半據云港口攔門沙之最難工非人力所能施工必用挖泥船奏效現在僅有挖泥船一隻即終日不停祇能開一百土方以全河土方計之非千餘日不成且近日天雨連綿夫役停工十餘日坐耗飯食已在五十元以外從今計算不特竣工難於依期抑且血本大爲虧折該公司代表陳有恒遂呈請縣署解約以資體恤縣署昨日批示云呈悉該公司承包開浚澡港工程旣經訂立合同完全負責何得率請解約究竟應否准行姑候函致工程局妥議核奪並聞工程局對於此事頗費躊躇故工程前途未可樂觀云 
[鎭江]  
　　淮北難民過境東鄉小河地方前日有淮北沛縣難民百餘人沿路騷擾並由首領謁見市董請求商借川資以便回里旋經各圖董等各給五百文該難民等始向淮北方面而去 
[淸江]  
　　盜匪槍斃事主王營鎭大街周永豐米店於八日晚間忽來手執盒子槍盜匪數人向店主周建之借盤川周靳而勿與一匪即以槍擬周胸周方閃避彈已擦周面部周即伏地不動匪疑已斃遂往錢櫃取錢適周之胞弟名仲之者由外歸來詰問何人匪復出槍擊中胸部登時倒地間壁羅晉記布店夥聞聲探望未及提防亦被匪擊中腿部又中肋下該店夥亦即倒地匪遂　刦而去迨周姓報警追趕匪已去遠當由警備隊長張明才率領兵士多人將周氏兄弟二人及羅姓店夥一人護送至淸江美國醫院療治店夥半途氣絶暫停屍於佛華庵内周母見子傷重美醫不肯包治急由醫院抬回剛抵王營仲之又斃時已九日上午八句鐘矣周建之傷勢尙輕可無性命之虞現淮陰朱知事已據王營地保張誠報告前往勘騐并飭警備隊王營長振鵬偵緝凶匪矣 
[南京]  
　　教實聯合會近况江蘇教育實業聯合會於本年一月間組織成立現由會長韓省長及副會長蔣張兩廳長延聘農業專家鄒秉文等四十人工業專家阮介藩等十一人商業專家榮德生等七人職業教育專家黄炎培等十三人組織各項委員會分别籌定建設計畫函請官廳執行各專家大都在東西洋留學及在本國服務多年其得有農業工業商業教育等學位者計博士七人碩士十七人學士十五人各項委員會已定下月初旬在寗開會最要議案即根據上次大會議决各案向官廳建議執行方法遇必要時亦可受官廳委託執行云 
[廣州]  
　　三水河口大火五日下午三時許三水河口大埔頭之番攤棚廠起火延及葵蓬轉瞬間即成燎原該賭廠左隣章記及對面之匯江茶樓旋亦延及一時火頭分開數處異常劇烈河口及三水城祇有舊式水車數輛故雖盡數齊集竭力赴救終不得力祇得任其焚燒燒至入夜始熄計沿海旁燒至廣隆屠店止匯江左便燒至廣來及客棧止右便燒過厘金廠至閘口止其餘陳家厘金廠側之横巷各屋字所未燒者祇數間餘已悉成焦土災情深重爲河口數十年來所罕見海關人員出而救助郵政局幸得保全損失約有二十萬元滇軍目下拔隊向廣州進發祇留一百人在三水云 
 
 

Page 11

 
 
第一萬七千九百七十五號;中華民國十二年 西曆一千九百二十三年三月十四號
星期三 * *   
 
 

Page 12

 
 
第一萬七千九百七十五號;中華民國十二年 西曆一千九百二十三年三月十四號
星期三 * *   
 
 

Page 13

 
 
第一萬七千九百七十五號;中華民國十二年 西曆一千九百二十三年三月十四號
星期三 * *本埠新聞 
[關於浙校學生中毒事之談話]  
　　赴浙療治之醫士·謂共死廿四人·重者約十人·輕者四十　　浙江省立第一師範學校於本月十日發生全體學生等晚餐中毒·已死二十二人之慘劇疊誌本報昨晚本埠仁濟醫生蔣明卿君由杭州該校診治返滬本館記者與晤暢談蔣君述該校中毒事之最近情形如次 
　　仁濟醫院前接浙電請往醫救後十二日（前日）午車鄙人（蔣君自稱）即借副院長扁利士君赴杭並有寳隆醫院德醫·福民醫院日醫等同行抵該校時已有中東西各國國籍之醫生分頭診治當初在十日之晚餐受毒時教職員及校役少數中毒外全體學生二百餘人一律受病内有最重者陸續死亡二十二人其餘至滬杭諸醫到校時重者尙約十人輕者約四十重者肚痛·噁心·嘔吐·面目靑赤·脈微細·便滞·等病象畢現能全性命與否尙無把握輕者亦各現病徵急待醫救其餘諸生雖得服藥等告愈然大都萎頓需時方可完全復原且在此兩日間學生中又死二人連前共二十四人其餘重病者尙在危險中鄙人因仁濟醫院事繁冗副院長須再留杭數日故只得先行返滬在此歸途數小時内雖深冀杭校完全再無變動然尙不知能否如願也杭校學生之病者已多送入該城之廣濟醫院且在鄙人等抵杭前聞諸醫會議認爲係中砒化養Ａrsenic　oside毒而該校在此凄風苦雨中雖初時無人主持及招待旣而已能分組臨時辦事校内病生重者十人已送至廣濟醫院其餘輕者剩約三十人仍暫留校内宿食由看護隊等看護並有警察在校門外維持秩序一切云 
[浙人請嚴查一師學生中毒案]  
　　浙省第一師範全體學生校役等進膳中毒詳誌本報昨日旅滬浙人王奠華等以此案頗資疑竇特電杭州教育廳等請爲嚴查究竟原文如下㈠杭州各報館轉教育廳張廳長鑒多年睽隔渴想良殷文日滬報載本省第一師範學校教職員學生校役等中毒者二百餘人慘斃者十三人危殆者七八人云云開古今未有之慘劇中外未見之鉅案恐有奸人破壞學風下此毒計誰無生命誰能自保滬上浙人異常震動鈞廳職責所在務乞迅速查明見復俾昭眞相無任迫切待命之至旅滬浙江士民張心撫黄奠華等同叩元㈡杭州各報館轉杭縣地方檢察廳鑒文日滬報載浙省第一師校教職員學生校役等中毒者二百餘人慘斃者十三人危殆者七八人云云案情重大中外駭聞特此飛電鈞廳請速依法檢舉秉公起訴毋任盼禱（名同上）㈢杭州各報館轉浙江公民大會執事諸公均鑒文日滬報載本省第一師範學校教職員學生校役等中毒二百餘人慘斃者十三人危殆者七八人（中略）惶駭萬狀當此政府倒行逆施之日肖小恣睢暴戾之秋一線生機又遭鉅刦凡有血氣莫不痛心請即聯絡各校定期開會追悼外并乞呈請法教兩廳迅速查明懲辦西望英靈南瞻桑梓死生相共不盡所哀浙江公民大會赴滬代表黄維時張立同叩元 
　　台屬旅滬學會因浙江省立第一師範學校學生校役多人晚飯遇毒同時慘斃昨特致函浙江省教育會請其發起追悼并嚴查毒根茲將原函錄下『浙江省教育會諸執事先生大鑒敬啓者連日閱滬杭各報登載浙江省立第一師範學校學生校役因食飯受毒連斃二十餘人不勝驚悼查第一師校爲吾浙十一府屬優秀學子薈萃之地關係全省教育至爲重要飲食爲學校衛生第一要件校中庶務及各職員平時理宜檢查今當春季開學伊始竟演空前慘劇若不嚴偵禍因盡法懲治他校教職員學子咸將慓懼且際此學潮澎湃軍政各界多視學子爲目中之釘吾浙不幸近又政爭瀾翻學生一部難免奸人嫉視貴會爲吾浙全省教育中樞教育障礙理宜設法掃除此案枉斃多人全浙父老無不戒必移　召集職員急速計諭善後辦法一面嚴　　查一面特别注意衛生嗣後各校雇用差役更須覓具信實舖户保證一師慘死學生并希貴會發起追悼俾死者泉下得慰生者知所戒備學界幸甚浙省幸甚』 
[外交圑反對禁棉出口]  
　　棉花禁止出口一事前經本埠紗廠聯合會等電爭曾由稅務處電令滬關監督轉致稅務司槪予禁止出口詳情已誌前報茲悉本埠外交圑對於禁止棉花出口一事不予承認特通知滬關稅務司轉知監督電復政府云 
[紗廠聯合會之緊急會議]  
　　一致贊成停工 
　　本年紗市自陰曆新年紅盤以來雖稍見漲起然爲日無幾又復大跌如日昨一日間上下竟至四五兩之巨實足爲紗市隠憂本埠各紗廠除已有三四廠完全停工外其餘尙在勉力支持然爲維持紗市起見勢非停止工作减少出數不可蓋紗廠方面即不爲市面計將來二三個月後棉花用罄仍不能不出於停工之一途而此二三個月間紗價恐仍將下趨自不若以提早停工爲得計也昨日華商紗廠聯合會爲此事特開緊急會議對於停工一層已經一致贊成自下星期一起各廠錠子實行停工二分之一或將夜工完全廢止各廠所停錠子須由聯合會封鎖暫定試行兩個月如紗價仍無起色續議展長當由該會通告本外埠各廠一體照行並公推監察人監視實行云 
[總商會今日續開特别會董會]  
　　仍爲棉業銀公司事 
　　本埠總商會前因華商紗廠聯合會擬組織中華棉業銀公司特於十二日開特别會董會已誌本報茲悉該會爲鄭重起見復於今日（十四日）續開會議紗廠聯合會亦推代表出席以便詳細研究昨發出通告云逕啓者華商紗廠聯合會籌擬組織中華棉業銀公司案茲訂本月十四日（星期三）下午二時續開特别會董會鄭重討論是日并有紗廠聯合會代表在座事關重大務乞惠臨爲荷 
[商人督促收回旅大之呼應]  
　　總商會與哈總商會往來函件 
　　本埠總商會昨接哈爾濱總商會代電云旅大二港爲我國東北門户滿淸末造政綱解紐俄人恃其强權要求租借未幾日俄戰起又由俄人手中讓於日人手中以暴易暴憑陵故主我海内同胞痛心疾首於要塞之沉淪者亦已久矣茲幸而二十五年之期已滿今年三月二十六日即爲應行交還之日河山依舊風景重新誠我國家無上之榮幸獨是蕞爾三島野心猶熾其大陸主義之政策至今尙毫無變更欲望其拱手以交還是不啻與盜賊講揖讓恐事之所必無者羣起力爭矢志收回是在我國民之自决溯旅大當日之租借係由中俄會議所發生則並非由我國戰敗所割讓旣由條約發生則限期一滿當然即時歸還旣非戰敗割讓則物各有主自不能久假不歸世界上尙有公理苟執此與日人爭日人豈能悍然不顧或且顧慮曰我如據此與爭彼必借口於二十一條協約以爲永久佔據之根據豈知二十一條乃由一方面之恫嚇所締結並非出於兩方面之同意所締結我國民久經反對我國會亦曾否决是此次協約根本上並未成立在日人亦何能借口此旣無可借口彼日人如果悍然不顧必欲違背世界之公理以遂其佔據之野心我之武力縱不如彼然苟能全國一心堅持不懈彼未必不少歛抑還我故物民氣爲外交後盾膠澳之事前車匪遙除電達尊處一致進行鼓吹民氣以壯我政府聲援殘破金甌從茲恢復端惟我國民自决之毅力是賴迫切陳詞尙希亮察哈爾濱總商會齊印 
　　總商會覆函云接誦貴會齊日通電具徵赤誠衛國莫名欽仰此事敝會業於本月三日會同江蘇省教育會電呈院部及國會力主據約收回在案核與尊見不謀而合惟日人自勝俄以後其心目中早已滿韓並視力征經營根深蒂固而歐西諸國亦多相契無形視爲彼國禁　觀於淸季我國倡議自修錦愛鐵道日俄兩國羣起阻抗而各國亦鮮仗義執言卒致功敗埀成其明證也此次我國收回旅大之議甫起而日人即宣言延長租約一事早已得英人之諒解欲以阻與國之聲援行伐謀之至計故此事收效之難較之膠澳不啻百倍惟事關領土大計我國民亦不可因難而諉鄙見此事疏導之方仍須以厚結隣援請其主持公論爲入手蓋當時日人據有遼東半島原爲對抗俄國而設與英人之租借威海以與俄之租借旅大相對持者事同一律茲則俄勢已衰萬不足爲日人腹心之患而朝鮮又已入日人掌握彼自爲其國防計亦實無恃此爲軍事根據之必要况旅大威海原屬同一租期威海旣在商議交還之中而旅大仍抱一久假不歸之决心是號稱同文同種日以親善相標榜者語其實際乃遠不及英人之主持公道詎非自暴其野心於世界以此立論當足以動各國之聽此所謂揭　正義以轉移輿論者也大連爲北部最良商港南滿爲商運交通孔道自日人承襲俄約以來百方壟斷各國早有門户閉鎖之慨淸季美人之所以助我議修錦愛鐵道者大半因此今若能援助我將旅大按約收回則東三省之商業各國均有發展之機會旣博我國民之好感又收均沾之實利事之兩便無過此者此所謂陳說利害以冀得同情者也貴埠爲英美商人集合之區誠能以國民外交之手腕聯絡倡導當足以轉移外人一部分之輿論雖曰手續迂緩急難收效然膠澳之收回亦大半得力於英美之援助目前所可致力者祇此一策而此事又本非旦夕可以收效所謂欲速則不達也卓見如以爲然即請先就哈埠暗中聯絡一面通電全國商會一致進行是否有當仍盼賜教 
[工商界力爭二十一條之消息]  
　　文監師路工商聯合會因鑒於我國政府提出廢除二十一條牒文日政府有强硬對付態度特致書各路商界總聯合會提議即日召集緊急會議茲錄提議書如下 
　　逕啓者取消二十一條牒文已由政府於九日提交於日政府無奈於此數日之内驚訊傅來日政府竟有强硬對待計畫拒絶態度則値茲千鈞一髮稍縱即逝之秋我商界對此問題當秉天下興亡匹夫有責之義協助政府一致力爭敝會公意陳請貴總聯合會即日召集緊急會議協謀抵制以保主權而維國本 
　　本埠工商友誼會爲取消二十一條事經於昨日開緊急會議議决發表宣言云本會對於日政府强制我國承受二十一條早經否認在前北京政府近復通牒取消不意日政府自恃强權不顧公理竟行退回否認取消似此無理大傷兩國人民感情破壞東亞和平莫此爲甚蓋此種威迫之條件本無效力之可言倘日本乘時取消正可表示好感庶與平時中日親善之口頭禪不相背道不然政府雖弱人民尙强誓必奮起共爭最後之勝利故本會現在惟有喚起各界熱心愛國同胞注意預備對付方法作第二步之進行也 
[商聯會裁兵委員會之進行訊]  
　　各路商界總聯合會組織之裁兵委員會自成立後正在進行日昨發出公函一通敦促各委員正式就職函云『敬啓者本會組織之裁兵委員會業於本月十一日正式成立按照組織大綱各路聯合會應推代表一人加入委員會先生前經貴路公推爲委員相應函達敬希查照即日正式就職至爲欣幸現時正當内禍外患相繼逼迫之時國家存亡全視民意能否奮起爲斷本會自當積極進行以期早日實行裁兵茲定本月十八日（星期日）舉行第一次常會務祈撥冗蒞會如有意見能先期寄下俾供研究尤爲盼禱 
[查封江浙漁業公司之再聲訴]  
　　農商部查封江浙漁業公司由該公司董事盛竹書君上書農商部及浙江省長聲訴茲悉盛君爲此事又致函浙政務廳長其函稿如下 
　　靑甫廳長大鑒日前趨謁崇階備聆鈞誨感佩莫名江浙漁業公司一事曾將公司經過事實於上省長書中詳晰陳之諒蒙垂察承示該公司旣全恃官股營業其財產自係全屬兩省公家所有按諸法律固屬正辦但該公司爲收回海權保護漁商而設原有公益性質似不得與普通專爲營業公司相提並論至漁輪房產等爲防止影戤變賣分别扣押一節吾浙尙屬守法區域公司在事人均係上等社會人物不至有骫法行爲如屬官產尤無人膽敢承受况漁輪房產非零星物件可比即使影戤變賣亦可根查惟王李兩部員蓄意漁輪巳久未免危言聳聽執事以金融界巨子兼居要津洞悉商情當不爲部員所朦也公司組織時内設總董一人董事兩人經理一人董事陳巨綱因部員干涉公司氣忿身死經理陳昌槐亦因憤成疾奄奄一息如部員必欲拿獲公司辦事人爲甘心炳紀亦在公司董事之列亦可指爲辦事人然炳紀决不避匿况農商部曾於本年一月十七日函聘炳紀爲顧問炳紀亦部員一份子斷不肯有損本部名譽特是王李兩部員身爲海州定海兩地漁業技術傅習所所長無論其傅習成績優劣如何該所開支實在與否然藉查辦江浙漁業公司事久駐滬上未免有曠職守我中華民國政局擾攘至於此極如當局再不激發天良吾儕小民其無噍類若論江浙漁業公司即屬公益機關開辦時由兩省墊欵維持兩省官廳亦應隨時查核惟謂公家欵項所關不能不注重淸釐此則炳紀所不能贊同也承復奉答伏乞亮察祗頌台祺盛炳紀謹啓 
[電氣處工人再向工部局請願]  
　　託胡哲生居間懇商 
　　聯合通信社云公共租界電氣處一部份工人因要求加薪以致罷工一節詳情已誌前報昨日路線部全體工人又致函依巴德電氣行大班胡哲生君請其居間向工部局調停並將去年陰曆年底提出之條件修正備函交胡君轉送工部局核示兩函分錄如下）致胡哲生函）哲生先生台電謹啓者工人等服務工部局電氣處路線部因爲生計所迫要求合理的增加工資乃被歇去一部份之工人以後全部牽動停工已届一星期矣工人一日不作一日無食局中仍無表示故作此呼籲以求公論而先生乃我電界偉人也素持公道特不聞其聲而不以援助想先生亦不忍也今將始末及請求之第一函特修正之附上祈閱務懇先生爲居中人即乞携達工部局作最切之懇商俾開工人一線之生機則感受無涯矣轉此懇達並請勛安上海英租界工部局電氣處路線部全體工人同上一九二三年三月十三日（致工部局函）爲傭工生活公求恩賞增加工資事緣上年十二月十三日（即陽曆一月二十九號）禀呈一札因限於工人智識不免有落筆之錯深恐悞會而我工人引領久望勉力度過年關迄已閱月未見命下始亦不料出此下策也茲再重申前情特懇電界胡君哲生爲居中人託其趨貴局疏解一切而我中國工人素尙忍耐忠儉不受外界潮流所惑苟能過去斷不妄求無奈現今生活程度日高三倍於前工資仍舊喘延後日勢難撑持爲特呈述苦衷務乞貴局明察體諒幸甚幸甚凡我工人之懇求者列后統希台核爲荷（條正以前條呈）㈠工人凡有照章時刻遲到者按鐘點照扣工資㈡工人凡有照章工作時刻已過如吩咐再做者務懇照鐘點照加工資㈢工人凡有生病理應到局告假入醫院診治此是出於無法務懇貴局原諒工資照常發給以示體恤如生病不告假回家者不得享以上權利㈣工人凡逢星期日或有工程倘喚進等班不論有否工作（因此時間爲我工人受過教育修身養性之寳貴光陰）務懇給賞應得之工資至爲公便㈤工人因物力艱難於星期日停工之工資懇求照常補給俾貼教育等費况歐美文明先進各國提倡之於先而貴局深明時世諒所納許務乞恩准爲幸㈥工人凡届年底開銷增高懇求賜加一個月工資以作年賞俾與普通一律待遇尤爲公允㈦工人因爲生計所迫入不敷出故作此哀聲除以上六條外所有經常工資務懇照加三成不勝至盼㈧凡此次所停歇之一百零幾人一時失業衣食無方深恐此後危除堪虞務懇念其　　　入仍舊照用或尤無旣㈨工人凡於此次停工期内之工資務懇照常補給爲禱所有以上條呈並不詳細處特請託胡哲生君面達全項事務祈與接洽會商轉賜與我工人不勝待命之至上海英租界工部局電氣處路線部全體工人同懇一九二三年三月十三日 
[華僑對京漢路工被殺之憤慨]  
　　國聞通信社云南洋英屬華僑學生聯合會·南洋華僑女權運動同盟會·雪蘭莪錫礦工會·南洋樹膠聯合會·南洋華僑各界聯合會·有快郵代電一通於昨日到滬表示對京漢路工被殺事之憤慨請國内驅除慘殺勞工之蕭耀南文云報轉北京國會·各省議會·各工圑·各學生會·各教育會·均鑒頃接祖國來電驚悉湖北督軍蕭耀南慘殺路工四十餘人封閉武漢工會數十所逖聽之下無任憤恨溯自歐洲產業革命以來勞資兩階級巳成對壘之勢利害上旣根本相反爭議處當必時有所聞爲政府者莫不居第三者地位而思設法調劑之從來未聞一方袒護資本家一方仇視工人而敢肆意屠戮者有之乃自蕭賊始是此獠不獨僅爲中國工人之敵而亦世界工人之敵也且世界近幾十年來受各種經濟帝國主義者之壓迫釀成不安之現象而無恥武人政客又甘爲虎作倀是而可忍吾民將來尙有噍類耶同人等雖身居海外然皆來自祖國固與我工界兄弟生長斯土歌哭斯土廬墓斯土時至今日實不忍作隔岸觀火坐令我兄弟廬墓塗炭於萬惡軍閥之下而不救用特電告全國各界速起奮鬭務必驅除此慘殺我工友之元兇而後已吾僑雖不能親來與此獠鬭然亦誓必盡力爲國人援助成功也臨電愴惻伏乞矜鑒南洋英屬華僑學生聯合會·南洋華僑女權運動同盟會·雪蘭莪錫礦工會·南洋樹膠聯合會·南洋華僑各界聯合會啓二月二十五日 
[美絲業圑來華調查之外論]  
　　大陸報云美國絲業圑將於明日乘克里扶侖總統號抵滬該輪於八日進横濱港但圑中人員均係直接來滬一九二○年紐約絲商及官吏等七人曾至日本中國視察一次並來滬調查各絲廠及製絲方法且與滬人討論增進產品推廣商務辦法此次圑員共九人係各地絲商所組織其來華宗旨亦與第一次同蓋美商鑒於去年購用生絲五千六百萬磅而日絲占其九成華絲祗有一成以爲中國乃世界產絲名區而美國實爲用絲最多之國華人亟宜改良其繅絲方法以求適合美國工業家之需要且年來日本國内用絲日多所餘有限將不足以供給美人日增月盛之需要遂不得不别求來源轉而注意於中國市塲此所以四年之内·兩次派代表來華調查也然華商於此亦有困難之點因欲改良繅絲每擔成本須增加三十至四十兩而出品又未必定能獲利蓋以里昻絲商不求華絲之改良但欲其價値之低廉是以適合於美國市塲者未能適合於里昻市塲職是華商今日尙有所顧慮而未能毅然改良此則美絲業圑來華後不能不稍加之意也吾人一念及今日滬市美國及里昻絲商競購之烈自知倘向中國廠家提及改良之法必須能保其有利可圖而後可此誠絲業前途一大問題遲早必當解决者也夫美人購絲之額旣如是之鉅有賴於東方之供給又若斯之殷而今工業家之來遠東調查者僅寥寥數人亦可異矣深望絲業家諸君視察三月週歷中國高麗日本諸埠後能知美商購絲實有視今更良好組織之必要云 
[華商運貨赴法請領護照]  
　　所辦者爲瓷器·繡貨等品 
　　本埠江蘇交涉公署昨接上海總商會公函謂頃有浙江義烏縣商人徐萬興等十人集資購辦瓷器繡貨等品赴法出售不日擬乘法公司商輪放洋請照章發給出洋護照等因茲悉交涉署已准備照發矣 
 
 

Page 14

 
 
第一萬七千九百七十五號;中華民國十二年 西曆一千九百二十三年三月十四號
星期三 * *[江灣第九十五次游戲賽消息（續）]  
　　第四次三月出賣賽Ｔhe　March　Selling　Plate　四分之三哩頭獎五百元二獎一百五十元三獎一百五十元與賽者皆爲新年大賽中未曾得勝之新馬及搖會馬限價五百元之馬原磅限價四百元者輕五磅限價三百元者輕十磅 
　　馬名　　　　　　　　　　　　　　　　　　　　尺寸　　　　　重磅 
　　卡盤雷脫Ｃarburotlor　　　　　　　一三·○　　　一五二 
　　法籃西麥南Ｆrench　Money　　　　　一三·二　··一四八 
　　密拉立鐵Ｍillerile　　　　　　　　　一三·一　··一四五 
　　地田鞋好Ｔhe　Deerhound　　　　　一三·二　··一四八 
　　地克拉勝隊Ｄeclaration　Day　　一三·一　　　一五五 
　　惠甘矮司Ｗicked　Eyes　　　　　　　一三·二　　·一五二 
　　考克立考Ｃoquelicot　　　　　　　　一三·一　··一四五 
　　大西洋Ａtlantic　　　　　　　　　　　一三·一　　　一五五 
　　勿令雪浦Ｆriendsliip　　　　　　　一二·三　··一三九 
　　夢亞夫華Ｍam　of　War　　　　　　　　一三·一　··一四五 
　　福立司特利姆Ｆorest　Dream　　　　一三·○　··一四二 
　　橋雷反羅Ｊolly　Fellow　　　　　　一三·一　··一四五 
　　阿巧Ａrcher　　　　　　　　　　　　　　一三·一　··一五○ 
　　秘魯Ｐeru　　　　　　　　　　　　　　　　一三·○　　　一五二 
　　　　　　　　　　　　　　　　　　　　　　　　·輕五磅　··輕十磅 
　　第五次三月平力跳浜賽Ｔhe　Maroh　Handicap　Steeplechase二哩 
　　頭獎五百元二獎二百元三獎一百五十元凡新年大賽中跳浜之馬皆可與賽其重磅由公證人評定 
　　馬名　　　　　　　　　　　　　　　　　　尺寸　　　　平力磅 
　　嫰色處Ｎonesuch　　　　　　　　　一三·二　　一六三 
　　碎克塘Ｓhake　Down　　　　　　　一三·二　　一五七 
　　惠而搶司Ｗild　Chance　　　　　一三·二　　一五五 
　　浪反羅Ｌong　Fellow　　　　　　一三·三　　一六六 
　　賴克Ｌark　　　　　　　　　　　　　　一三·一　　一四八 
　　亨此門Ｈunfsman　　　　　　　　　一三·○　　一五二 
　　第六次喇嘛廟賽Ｔhe　Llama　Miau　Plate四分之三哩頭獎五百元二獎二百元三獎一百五十元與賽者皆爲新年大賽中之未曾得勝者 
　　曾得位置之新馬加重二磅 
　　曾得位置之搖會馬原磅未得位置之搖會馬輕十磅 
[惠工債權圑之兩函]  
　　惠工債權圑昨發出致銀行公會及海德禮律師函各一件照錄如下 
　　㈠致銀行公會函敬啓者本圑宗旨係因勞工汗血之代價被人假儲蓄名義吸收而去故乞助工商友誼會召集多數儲户共同組織圑體以資對付入手之初本希望該行諒解早日將儲欵發還俾得各安生業無如該行重要職員旣無負責之表示淸理律師又無還欵之宣言或以游詞答復或竟置之不理以致人心恐慌愈甚昨經第四届常會决定僉謂文字勸導旣無效可期不得不進而訴諸法律當將此意函達該行代表淸理海德禮查照限伊三日答復如逾期不復或所答不能滿意自當依法辦理惟自該行停業後一般存欵於華商銀行者莫不人人自危活期儲蓄猶可提轉惟定期有如該行延長三十年之久者誰敢保其不與該行同出一轍頗有人主張向外人方面建議請援取締交易所成例每銀行各繳保證金若干並得由捕房法律顧問隨時查賬庶足以保安全此議未嘗不善在外人亦必樂爲受理按諸近年取締兌換店之嚴厲尙不稍寛假何况兼營儲蓄之銀行對於租界人民有安危關係苟有人建議彼未必一如貴會取放任主義也但與其日後受外人取締大損主權何如早自爲計之爲得乎在貴會雖有會内會外之分然外人焉得而知誰敢保其吸收儲蓄逾量不宣告淸理乎迨取締實現縱羣起力爭亦未必有效已往之事可爲殷鑒與其日後爭之不得何如及早嚴懲此害羣之馬尙可免爲外人藉口第一應勒令該行各股東先籌欵將儲蓄發還如敢抗不遵辦即由貴會自行檢舉聲請公堂派員澈查苟如是辦理或可挽回幾分已失之信用保持將來未損之主權然乎否乎尙祈貴會於三日内賜復俾得稍安衆心實紉公誼此致銀行公會 
　　㈡致海德禮律師函敬啓者本圑前因貴律師邀約面談同人等認爲無面談之必要故二次函請示明何時可以還欵至今未奉賜復同人等殊覺失望昨經第四届常會公决致函貴律師作最後之質問如有還欵之誠意即請於三日内確定還欵期限明白答復逾限不蒙賜復即當訴諸法律解决以免久延不决事屬公意爲特函達即希查照爲荷此致海德禮大律師台鑒惠工 
債權圑 
[行將開幕之全國學生會議]  
　　明日行開會禮 
　　全國學生會議之籌備爲時已將一月至昨日（十三）止來滬代表已有直隸·湖南·湖北·廣西·江蘇·安徽·福建·山東八省區至派員出席者有上海·南京·留日·宿縣·武漢·北京各地日内到滬者有浙江·蘇州·奉天·天津·各代表昨各省代表集議以値此外交日亟國勢日危再事遷延勢將坐誤時機因决定明日（十五）舉行開幕禮後日即接開大會討論各項重要議案據北京代表李君云吾國政治之壞積習己久欲從事澄淸非一朝一夕所能成功此次學生會議進行第一步即擬貫澈全國學生對於澄淸政治之精神籌議澈底之計畫再與各界爲同情之商榷閉會後再由出席代表分赴各省宣傅議案如此由空言而變爲事實亦不甚難至外交問題如取消二十一條收回旅大諸案亦爲此次會議討論之大問題當聯合全國各界根據華會議案誓死力爭云又留日學生總會因力爭旅大事特派代表郝兆先來滬昨已赴總會接洽并出席大會云 
[留美學生可兼工作之一證]  
　　有志赴美工讀者注意 
　　年來我國靑年私費游學美國者人數日衆而國内學子或以經濟困難意欲前往半工半讀但慮美人方有排斥華工之舉深恐他日發生周折因而躊躇不敢往者亦頗不少本埠中華衛生教育會頃接美國方面錄寄去年二月十七日美司法部致工部討論此事之公文謂中國學生在美爲維持學生地位起見因而從事工作者律無禁止明文茲以此文深足袪除儉學方面之欵慮亟爲譯出介紹於是志赴美工讀者原文略謂案准貴部八月三十日來咨内開中國學生來美留學兼做勞力工作而取相當報償是否爲法律所許至希查復等因查一八八一年十月五日中美條約第二欵規定中國學生來美權利載稱中國人民前往美國無論教員學生商人或游歷及其隨員僕從以及現居美境之華工應准其依從本人意旨及願望自由往來並照最惠國人民享受種種權利特權特免及免除等語又一八八二年五月六日排斥華工律第六節及一八八四年七月三日修正案内規定混朦入境之保障辦法有爲實行本律種種規定起見中國人民除做工者外得照上述條約及本律入居美境但於未入境時應取得中政府及其他相當政府之允許及護照證明其確係本人等語按該律規定如有違法私入美境得將其驅逐回國而查歷年關於所控違法入境之案件對於領取護照時有欺騙行爲希圖混朦入境作工者即將其護照作廢就當時情事判定有無居留權利倘若華人入境後中途受雇作工者其護照亦應作廢惟於梅康洙（譯音）案内載有華人依法入境留學在學校讀書時暫做勞力工作者毋須驅逐出境等語又蔡鐘（譯音）案内所稱尤爲明瞭内載查中美條約允許中國學生依從本人意旨及願望自由往來並照最惠國人民享受種種權利特權特免及免除等又查排斥華工律内亦允中國學生入境今國會旣無廢止該約之議案他國學生旣准其於留學期内及畢業後從事合法職業事前毋須取得移民當局之允許事後亦不能爲此驅逐出境華人旣有條約保證其享有同樣權利一經依法入境之後除犯有刑事應與其他各國人民同一辦理外並無令其出境之法例倘國會已有議案規定中國學生於課暇應事休息不得從事正當工作維持其經濟者固應令其出境今國會旣無此律則工部總長自不能取銷現行條約令其等於廢紙等語統觀以上各節是中國學生從事工作專爲取得酬資以維持其學生地位者應准其留美毋庸勒令出境且觀排斥華工律第二節所云國會僅對於商人禁止其從事經營本業以外非必要之工作否則學生等亦將列舉在内無疑是故中國人民僅爲維持其學生地位而從事工作者在法律並無驅逐出境之規定相應咨覆至希查照爲荷云云 
[老公茂紡織公司股東會紀]  
　　字林報云老公茂紡織公司昨日午後在廣東路一號老公茂公司開第二十九届股東常會由庇爾斯爵士主席書記宣讀召集會議通告及查賬員報告後即由主席演說略謂去年爲紡織業特别困難之一年匪僅中國如是世界各國幾無不皆然前數年之旺盛顯不能無期延續至中國紡織業之惡劣其主要原因乃由春夏二季之兵事及各處小股匪盜之騷擾商賈咸存戒心停辦貨物致各貨滞銷存積甚巨延至秋間紗布之價均爲暴落而棉價則昻貴如故職是之故公司營業大受影響全年計算共虧折銀二十四萬四千八百六十六兩三錢一分然有一九二○年二月間會議議决開始儲存之發展準備金三十四萬兩爲抵又謂中國紗廠日多就經濟觀察點而論希望當道竭力鼓勵植棉並嚴禁攙雜劣質美棉印棉近源源入口爲數甚巨惟美棉因價高之故已見大減近今修改稅則委員會對於原棉入口稅並未更動殊堪欣慰惟就商業之實在需要論當將此稅及子口稅完全取銷俾中國製造家得與他國製造家立於同等地位而相競爭中國於政治上似已日淪分裂地位商業一道將日見艱危但在下届棉收以前中國恐有棉花大缺之虞即次棉不缺而上棉必供不應求此爲吾人所不可忽視者再各處若能恢復秩序安謐如常則紗布均將暢銷蓋四鄉所購之貨久已遠在常額之下一旦人心安定必廣購以補其不足也云云 
[武術運動會又召集發起人會]  
　　全國武術運動大會籌備處前日假大東開第二次發起人會時議决陽歷四月十四·十五·十六·三日爲開會之期並討論票價等事茲悉該籌備處因解决餘欵用途問題昨又發出通告致各發起人召集第三次會議函云『敬啓者前在大東開第二次發起人會當經宣佈本會籌備經過推舉職員商定開幕日期並討論收費問題及票價等事均經决定惟所有入欵除充本會開支及招待費贈品等費外經全體通過而餘欵用途當時未能决定茲定於陽歷本月十五日十二時在籌備處開第三次發起人會專爲解决餘欵用途以便會前公佈而示公開届時務祈撥冗駕臨倘因要公不克蒞會亦請遣派代表出席是爲至禱專此順頌公社馬良謹啓三月十三日』 
[中華隊春季賽槍大會紀]  
　　全隊總分陳如松第一 
　　婦女彩夏朱翠貞女士得首獎 
　　上海萬國商圑中華隊正常二備每年於春秋二季例有賽槍大會各一次以資鼓勵而促進行本年春季賽槍已於本月十日下午及十一日全日舉行其課程悉依據上海工部局練兵課計遠近快慢共分八墩頗爲週密是二日雖春雨綿綿風勢旋轉不定而到塲賽員除准假者外頗形踴躍計有一百五十餘人之多且冒雨餐風偏體淋漓仍秩序井然不稍形難色其賽槍成績亦較往歲爲優可知該隊平日訓練之精神矣此次賽槍結果推陳如松一百八十分爲全隊冠茲將全體得獎人員及婦女彩之得獎者照紀如下㈠得勝盃第一陳如松第二楊仲綽第三王衍慶㈡分班彩特班干庭輝勝一班朱勵公勝二班周夢賢勝三班朱壽林勝第三種比賽特班陳如松第一王衍慶第二陳文龍第三一班張廷榮第一張梓湘第二鍾文耀第三二班周夢賢第一張義聲第二朱晉康第三三班孫格雷第一鄺福龍第二翁樂之第三第四種比賽特班楊仲綽第一郝伯陽第二干庭輝第三一班王者香第一陳時俠第二鮑九思第三二班宋良才第一盛少鳴第二陸振廷第三三班姜維良第一朱壽林第二凌希陶第三第五種比賽特班張善誠第一李玉書第二奚霖生第三一班朱勵公第一陳家祥第二羊秉淸第三二班余顯恩第一劉文麓第二孫寳昌第三三班沈觀寳第一邵棟臣第二顧正模第三又婦女彩自八號報名截止後計報名者共二百二十三人即於當晚在總商會大廳當衆抽籖翌日油印遍咨報名婦女代射賽員名單其比賽課程即以該隊春季賽槍全課總分計算茲將婦女彩之得獎者及代射賽員姓名照錄如下夏朱翠貞女士得第一獎陳如松代射陳喬鈺女士第二夏必珪夫人第三楊仲綽代射干惠如女士第四葉逢春夫人第五王衍慶代射忻蕉僊夫人第六干庭輝代射陳文龍夫人第七李玉書代射周志昇夫人第八朱勵公代射郝伯陽夫人第九陳家祥代射陳宏潔夫人第十孫梅仙夫人第十一郝伯陽代射范松夫夫人第十二鍾文耀代射鮑競志女士第十三鮑九思代射張梅卿女士第十四方液仙代射 
[租界内電車軌道將重行鋪設]  
　　字林報云租界内南京路以南之電車軌道行將由公司中重行鋪設照最新築路方法軌道之下先鋪六七吋舊水泥塊間以亂石次鋪石塊六吋並加置水泥枕柱然後安設鋼軌路面砌以地瀝靑木塊而枕柱與鋼軌之間亦將墊入鉛片以期減少車行時響聲及震動至鋼軌亦新由新嘉坡運來每碼重一百磅較原用者重十磅云 
[閘北兩巡警被人暗殺案八誌]  
　　警廳已出賞格 
　　閘北五區巡警遭人暗殺一案迭詳前報昨淞滬警察廳通令所屬各區署云（上略）查該區巡警賈富明·張鳳嶺·二人於本月五日夜間或武裝站崗或荷槍巡邏竟同遭匪徒謀害致死殊屬駭人聽聞似此窮兇極惡之徒亟應懸賞緝捕盡法嚴懲以寒匪膽而彰國法該署長李玉庭·巡官申錫侯·平日疏於防範實屬咎無可辭應即各記大過一次勒限於十五日内務獲兇犯解辦除將該故警賈富明等二名從優給卹並據情呈報省憲核示曁分别函令嚴緝外合亟附發賞格令仰各該署所隊即便遵照轉飭所屬一體協緝務將兇犯尅日弋獲解廳以憑嚴訊法辦毋稍疏懈致任漏網切切此令 
　　附賞格爲懸賞緝拿事案查本廳五區巡警賈富明張鳳嶺·於本月五日夜間在差服務時同遭匪徒謀害致死現在兇犯逃逸亟應懸賞緝拿務獲盡法嚴辦以寒匪膽而慰幽魂除分别函令嚴緝外合亟懸賞緝拿仰諸色人等一體知悉如有人能將本案兇犯拿獲送案者立予賞洋一千元知風報信因而拿獲者减半賞洋五百元儲欵以待犯到審實即賞其各知照須至賞格者 
[滿庭坊盜匪拒捕案近訊]  
　　匪黨直隸人姚福和·楊德生·因與同類在滿庭坊福興園 
小茶館内集議圖刦被公共捕房特别機關華探目鍾星南·姚阿生·白忠麒·等偵悉協同西探長壳羅香前往拘拿詎姚等拒捕開放手槍該探等亦開槍還擊彈傷姚楊兩匪肚腹足部得以擒獲車入捕房轉送工部局醫治經該探等將情禀奉公共公廨中西官諭候該匪等傷愈解訊各情已紀本報昨晨壳西探長率同鍾姚白三華探目將姚楊二人押解公廨第一刑庭即據壳西探長投訴該匪黨同黨甚多均有軍械携带查得該兩匪曾於前年十月間持械夥刦卡德路某押店財物逃逸禀奉公堂出票拘拿未獲即前經堂上懲辦之盜匪劉慶漢·徐長法·等三人亦係姚等同黨而姚楊二人當送工部局醫院醫治時竟將牆壁拆壞玻璃窗擊碎圖逃幸經看護人察悉故將兩匪送入西牢醫院醫治業已醫愈是以解請訊究云云經關讞員得禀商之美戴副領事判姚楊兩匪還押候訂期研訊 
[世界飛行隊來滬訊]  
　　五月中 
　英國飛行隊組織之世界飛行隊新向德國購得三百三十四匹馬力之新飛機數架定於下月二十四日由倫敦出發横過大西洋飛行世界各地經印度土耳其諸國約於五月中來華云 
[徐季龍明日返滬]  
　　救國聯合會總幹事徐季龍氏昨日由杭致書該會交際股准於十五日（即明日禮拜四）午車返滬并囑該會所組織之國民收回旅大促進會所發起之各圑聯席會議極力進行辦理聞徐氏此次與杭當道所接洽之要件結果頗爲圓滿又滬上各公圑來函贊成加入十七日之聯 
席大會者已達百餘圑體之多云 
[米販託名購米之揭破]  
　　本年申市米價昻大米行公會恐有奸商在内地暗中收買囤積壟斷居奇故致函各產地米業公所及各米行倘有人假託運申在市搜買請即拒却昨日公會接靑角來信謂近三日有申地米業在市收買白米共有六千餘石據稱在申開設和泰米號姓羅名德臣所辦之米係運申店中行銷現尙在收辦想米店無如此大批之購買請即查復如果假名運申即當阻止云云該會接函後向南北市調查未有和泰米號亦無羅德臣其人故下午與各行會議後當即函復請將該商所辦之米扣住由衆處置以儆效尤云 
上海商業市况彙錄 
[金融]  
　　昨日銀幣早市價爲七錢一分九釐一二五午市收盤七錢一分九釐比較上日大起二毫半正金銀行買進洋二十萬元價七錢一分九釐二五中國銀行買進洋十一萬元價七錢一分九釐一二五中國銀行嘉興運來洋二十四萬元各錢莊通州來洋十五萬元又長江來洋二十五萬元又蘇州來洋五萬元三月底期洋早市七錢二分七釐三七五又午後收盤七錢二分七釐二五比上日小去一毫二五 
　　銀拆早市一錢五分午市又小價七分較前日小八分 
　　昨晚止各銀行查倉庫存現銀二千三百三十二萬兩現洋三千三百三十一萬元大條七百三十一條 
[公債票]  
　　昨日各項公債市况平常惟金融票去胃尙好故價格略見回高金融公債現貨千元票開盤六十元零七角五分嗣後逐盤向上收盤大至六十一元三角五分比前日好起六角半三月期前市各盤均在六十元零七角至六十一元一角五分之間後市由六十一元高至六十一元五角五分較前日漲起九角半四月期除息同增一元價計五十八元五角五分七年長期前市毫無交易後市亦祇做開數盤價計三十七元六角計小四角償還八釐受主甚稀價爲二十五元一角與前日市價一無上落整六現貨竟日常在四十一元五角至七角左右收盤計四十一元五角五分比前日遜去五分三月期亦縮半角收盤價爲四十一元七角五分四月期交易平平價格增减亦鮮收盤價四十二元零五分較前日好起三角五分以整理七釐及五年大小票等均無買賣故價未開出綜觀昨日各票市况雖間有一二回高而人心非常不定且市塲賣氣較明觀察今後趨勢市面仍難以立定恐不免於再跌云 
[國内匯兌]  
　　昨（十三日）内滙市價變動尙平計京津銀匯比前日跌去五錢洋匯同縮一元北京公砝爲一千零五十五兩銀元爲一千零十一元天津行化爲一千零六十三兩銀元計一千零十元漢口洋便大二錢半計一千零三十五兩銀元反疲去五角計一千零五元南京銀元漲高三元爲一千零四元五角常熟銀元回低五角價計一千零一元五角成都九七平銀漲起五兩計一千零二十五兩銀元計一千零二十五元餘如烟台烟估仍計一千零四十兩零五錢銀元爲一千零十元宜昌宜平爲一千零三十六兩銀元計一千零十五元九江安慶銀元各爲一千零七元南昌銀元計一千零八元蚌埠徐州淸江温州銀元均爲一千零五元蘇州銀元計一千零一元南通嘉興湖州銀元各爲一千零二元杭州寗波紹興餘姚銀元各爲一千零三元海門銀元爲一千零四元蘭谿銀元爲一千零四元五角奉天銀元價計一千零十二元哈爾濱銀元爲一千零十四元重慶萬縣九七平銀各計九百九十七兩五錢銀元同爲一千元較前日市價毫無增减云 
[外幣]  
　　昨日各項現貨外幣去　依舊呆滞中外各商購買心虚弱各票市價莫不趨跌計英票比前日遜去一二分買八元七角美票買一元七角九分計小二分半荷票買六角九分坡票計九角九分較前日各跌一分法票計一角一分三釐港票買一元零五釐比前日疲去二釐口票小六釐買價爲八角七分四釐德票降去一角價計二元八角羅卜一千元新票買一二兩二百五十元票計一兩三錢五百元票買五兩五元至二十五元票買七兩價格雖無上落惟成交之數均寥寥無幾云 
[金市與滙價]  
　　昨日星期二大條近期長半辦士遠期長三七五標金開盤三百零六兩小至三百零五兩七錢而人心初頗堅固買進者甚繁以致標金高至三百零七兩八錢先令揭曉亦長七五餘如印匯大五羅比半法匯大二十法郎美匯大一元半東匯小一分半嗬匯大三盾七五新滙小一分半俄滙大二萬五千羅卜祗有香匯德匯弗動標金仍未跌小是時爲三百零七兩五錢銀行賣出五月份先令價三先令二辦士半買進三先令二辦士六二五又賣出五月份美匯價七十五元七五買進七十六元又賣出五月份東匯價六三八七五買進六三六二五所以標金高至三百零八兩五錢是時由大連帮賣出標金若干故標金又跌至三百零七兩二錢未幾先令等市况轉軟銀行賣出五月份先令價三先令二辦士四三七五至三先令二辦士三七五買進三先令二辦士五六二五至三先令二辦士半又賣出五月份美匯價七十五元半買進七十五元七五又賣出五月份東滙價六四分至六四二五買進六三七五至六四分又因住友買進現標金四百二十條價三百零八兩而標金買者仍形擁擠金價步漲至三百零九兩四錢爲最高價至收盤時市况回硬銀行賣出五月份先令價三先令二辦士半至三先令二辦士六二五買進三先令二辦士六二五至三先令二辦士七五又賣出五月份美滙價七十五元七五至七十六元買進七十六元至七十六元二五又賣出五月份東滙價六四分至六三八七五買進六三七五至六三六二五其時業中賣先令者頗多賣標金乾亦甚夥致標金农跌至三百零四兩七錢爲最小價嗣即回高至三百零五兩三錢收盤烚赤做過數平價三百十五兩午後標金開盤三百零五兩四錢斯時人心稍覺回堅故標金回高至三百零六兩五錢先令揭曉弗動價爲三百零六兩先令等各市况初較上午爲平後即步硬銀行賣出五月份先令價三先令二辦士五六二五買進三先令二辦士六八七五又賣出五月份美滙價七十六元買進七十六元二五又賣出五月份東滙價六四分買進六三七五因而標金高至三百零六兩四錢嗣後市况即硬銀行賣出五月份先令價三先令二辦士六二五至三先令二辦士八七五買進三先令二辦士七五至三先令二辦士九三七五又賣出五月份美滙價七十六元二五至七十六元半買進七十六元半至七十六元七五又賣出五月份東滙價六三七五至六三二五買進六三半至六三分以至標金最小跌至三百零四兩五錢至收盤時市况略平銀行賣出五月份先令價三先令二辦士八一二五買進三先令二辦士八七五又賣出五月份美滙價七十六元三七五買進七十六元六二五又賣出五月份東滙價六三三七五買進六三一二五所以標金回高至三百零五兩七錢旋因賣出標金甚夥所以標金小至三百零四兩八錢後仍回高至三百零五兩四錢收盤 
[棉紗]  
　　昨日星期二大阪三品紗來電比上日又小去三元數角美棉電報現期勿動五月份漲十六個磅音十二月份與正月均小去十七個磅音印度孟買電報朋搿而奥浮辣均漲三羅比白洛處漲兩羅比各交易所標準近期好起一兩五六錢遠期好起二兩五六錢市上客帮買價本紗好起一二兩日紗亦相等牛莊天津漢口江西蕪湖靑島烟台野鷄等帮買進本紗三四百包日紗一千二三百包公會小包好起五錢成交有五六十包鴻裕紗廠開出二十支紅寳鼎價一百六十四兩又十六支寳鼎價一百五十四兩共計兩牌六百包期華曆二月份其餘廠家未有開出市面稍有轉機 
[絲市]  
　　昨日洋莊絲市稍呈停頓之勢新貨廠絲因各莊進胃均足交易無聞灰白二經邇來亦以存底漸枯各絲商遂非價漲不售而昨日又値各國絲滙放長以致亦無成交惟四川黄搖經昨由法莊購成四十擔價極堅挺計達九百六十兩較前騰貴五六十兩市况異常堅俏云 
[呌莊]  
　　昨係星期二輪値英商公平洋行拍賣各種疋頭之期計排列羽綢斜羽綢花羽綢尺六元絨泰西緞洋紗細布市布原布紅標漂布等貨共三百三十三件計一萬四千六百五十疋比較上届多拍九十六件計四千三百十三疋客帮銷路平常長江内地等去路仍呆故所拍之價亦中平而巳 
　　尙有本埠新聞等轉入後頁 
 
 

Page 15

 
 
第一萬七千九百七十五號;中華民國十二年 西曆一千九百二十三年三月十四號
星期三 * *本埠新聞二 
[友華銀行滙市報告]  
　　昨日友華銀行滙市報告云十二日倫敦大條銀價近期長一二五遠期一八七五紐約銀價漲至六角八分二五倫敦紐約間滙價縮爲四元七角零三七五今日此間滙價掛牌英鎊長至三先令二便士美金長至七十四元五角日金跌爲六十五兩餘亦隨以俱動内盤市况上午堅定下午尤硬午前英鎊成交價三月份三先令二便士八七五四月份三先令二便士六二五五六月份三先令二便士半美金成交價三月份七十六元二角五分四月份七十六元一角二分半五六月份七十六元午後英鎊成交價三月份長至三先令三便士二五四月份三先令三便士五六月份三先令二便士八七五美金成交價三月份長至七十六元七角五分四月份七十六元六角二分半五六月份七十六元五角至收盤前市况微平以故收盤之價英鎊縮去一二五美金縮去二角五分日金三月份售價六十三兩一錢二分半購價六十三兩四月份售價六十三兩二錢半購價六十三兩一錢二分半銀行滙票定價英鎊近期三先令三便士七五遠期三先令三便士半美金近期七十八元二角五分遠期七十八元昨日倫敦銀市中國印度俱購進市况堅定紐約銀市穏定 
[東南大學兩學生行將赴美]  
　　東南大學學生王克仁邵爽秋二君自畢業於南高後繼續在東南大學專習教育茲聞王邵二君準備赴美留學已由本埠卡德路寰球中國學生會代爲預定艙位定期與淸華留美生同時放洋聞王君年來一面在東大求學一面在該校附中任事暇時即將研究心得投稿於各雜誌此次赴美將在加利佛尼亞大學專攻教育行政云 
[猪業請免塡薛家浜續聞]  
　　南市工巡捐局自擬將薛家浜塡平改築馬路之議發表後敦仁堂鮮猪業以我等同業行棧均設在該處猪隻上落全靠該浜水利曾經邀集同業迭次討論具呈松滬護軍使請求令知該局免塡等情已誌本報聞該公所代表王瑞龍等昨日致函滬南工巡捐局（該函内容與前呈松滬護軍使署之文大略相同）並擬辦法數條請准予保留竚候賜復以恤商艱而免後患云云 
[菸酒牌照稅仍带征附加稅]  
　　上南川境將園業前因征收菸酒牌照稅時帶征第二期附加稅經該業調查得此項附加稅巳經奉令撤消現征收機關之認商仍欲带征不勝疑慮曾經邀集同業會議公决將所繳稅欵彙總送請上海縣商會代爲保存一面竭力抗爭請商會函致江蘇二區菸酒事務届季局長詳請省局懇予免征在案茲季局長巳奉到省局令轉奉全國菸酒事務署電以該商等對於此事不無誤會所有第二期附加稅仍須照額一律带征等因該局長巳轉知該業商遵照辦理務將前項應繳之第二期附加稅稅額悉數繳解毋再稽延云 
[正式省債劵已到滬]  
　　上海縣商會爲籌募省公債事巳於常會時請各業代表簽定擔任數額約計萬元左右其未到之各業代表亦巳去函通知設法擔任在案茲聞此項省公債係由齊督軍韓省長核准給發指令財廳轉飭稅所募集現在是項正式債劵巳奉財廳轉發到所昨經俞所長分别轉知經募各機關查照務請陰曆正月杪以前將所認債額集數繳解來所以便塡給債票將債欵彙解省庫縣商會昨亦接得俞所長函知當即轉知各該業代表趕緊將簽認之債額措齊尅日送會俾轉送稅所分别簽給正式債劵云 
[明日半淞園中之盛宴]  
　　上海地方紳商等圑體訂於本月十五日（即陰曆正月二十八日）假滬南半淞園共備盛筵公宴滬上軍警兩界高級各長官藉聯歡誼而商要務昨日巳備請柬分遞矣 
[蘇州河發現裸體女屍]  
　　昨日（十三日）蘇州河聖約翰大學左近發現裸體女屍一人年在 
十五六歲全身浮腫而發紫色頭上頭髮巳糢糊不辨未知如何溺斃一時學生聞訊而往觀者絡繹不絶聞茲巳有人報告地檢察廳巳由該檢察廳轉水巡局前往探查一切云 
[公裕號沙船又被盜刼]  
　　公裕字號之王通裕沙船上年十二月中旬在靑島裝載南北貨鹹貨來申駛至銅沙洋面突遇大帮盜船攔住上船搶刦計被刦去現洋五百餘元及北貨等共値四千餘金並將耆民丁松濤及船夥六人用大刀毆擊受傷甚重丁與船夥在吳淞醫院醫治至今尙未出院而公裕號報請該管水陸警廳嚴緝贓盜迄已一月不料該號公增泰沙船又遇盜刦惟該船在申裝載仁德號等之土布花衣値銀五萬餘兩往福建交卸於舊曆本月十八日由申起椗出口亦在銅沙洋面突來紅頭盜船兩艘將公增泰船圍住各盜手執大刀鐵棍蜂擁上船船夥二十餘人與之抵抗詎盜黨衆多寡不敵衆仍被盜　　船中　將各船夥　擊毆傷十餘人至賬房搜抄刦去洋八百餘元繼至貨艙見裝布疋聲稱最妙將布搬刦計有三十餘梱値八千金之多一哄而逸臨行時將公增泰之舵擊碎使其不能開行嗣由日本公司某輪見而設法將船拖至淺灘停泊所傷船夥送在寗波醫院醫治帶卸候銀奎乘寗紹輪船於昨日抵申將搶刦情形報告號主即雇拖駁小輪前往出事處拖带公增泰來申入塢修理聞修理費亦頗巨云 
[奉賢周家弄命案續聞]  
　　又死一人 
　　浦東奉賢周家弄鎭富駿榮之鰲壻張金海殺斃姦夫周小和尙（前報誤唐小和尙）由地保報縣等情巳誌前報茲悉此事巳經奉賢歐知事下鄉相騐委係用尖刀戳傷要害五處致斃即將富駿榮及其女（名阿秀）一併带署收押以便訊究詎阿秀年輕膽小嚇壤心膽而死或謂服毒自盡刻正懸賞緝兇云 
[中華工業廠董事會記]  
　　白利南路四百號中華工業廠專製絲棉交織之中華葛·及純絲方格長條絲圍巾·及各種邊類·己達二百餘種頗受各界人士歡迎本外埠批銷各商號均爭相定貨以應門市聞巳定至本年五月間矣茲該廠於三月十二日（即舊曆正月二十五日）假四馬路一家春召集董事會議到者計總董林寳琛董事劉鴻生劉吉生劉然靑趙晋卿曹錫賡陳文　杜家坤邱問淸姜炳生張鶴隠郭仲良楊奎侯監察人李悅生張伯榮林嘉豐朱舒堂等首由總經理林桂慶報告十一年度營業狀况曁收支賬略當由董事會支配分紅每股可得一分八厘聞該廠現因定貨擁擠而添置機料在在需欵故查照成案續收股本三十萬元照老股攤派並聞民國十年份亦巳分紅利一分八厘云 
[女靑年會平民教育大運動]  
　　崑山路女靑年會本基督博愛之精神以服務社會爲職志歷年以來頗得一般人之信仰該會近鑒於一般家庭之婦女自幼失學者居多雖欲立志求學苦乏機緣因之家庭瑣事普通函件均須仰勞於人不便孰甚故女靑年會今春特地發起平民學校現巳組成者有十三處以靑年協會出版之平民千字課爲讀本該書字句淺顯程序井然分訂四册四個月即能讀畢採取簡易之法教授以收事半功倍之效讀畢後即得閱淺易書報及作簡單信札並可瞭解世界大勢及社會情形現巳定於陽曆三月十五日開課學費槪不收取茲將各地學校及時間分列於後 
　　女靑年會　　　　　　崑山路十一號半　　　下午二時至三時半 
　　女靑年會　　　　　　同上　　　　　　　　下午四時至五時半 
　　女靑年會（廣東班）　同上　　　　　　　　上午十時至十一時半 
　　眞道堂（官話班）　　界路火車站對面　　　下午三時半至五時 
　　修德會　　　　　　　靶子路六十一號　　　上午十時半至十二時 
　　修德會　　　　　　　同上　　　　　　　　下午二時至三時半 
　　懷恩堂　　　　　　　北四川路底　　　　　下午三時至四時半 
　　浸會堂　　　　　　　老北門　　　　　　　上午十時半至十二時 
　　聖彼得堂　　　　　　愛文義路　　　　　　下午四時一刻至五時三刻 
　　福音堂　　　　　　　貝和路　　　　　　　下午三時至五時 
　　慕爾堂　　　　　　　三馬路　　 
　　天路菴路恊隆里一百零八號　　　　　　　　下午一時半至三時 
　　狄思威路救主堂左近　　　　　　　　　　　下午三時至四時半 
[靑年會徵求今日二次揭曉]  
　　中國靑年會於上月二十八日舉行徵求會以來已於本月七日舉行第一次揭曉復定於今日下午八時舉行第二次揭曉届時除報告各隊分數外尙有愛國女學之體育表演及影戲等游藝聞各隊競爭極烈均作奪標之想尤以幽州·荆州·冀州·三隊爲最荆州隊除原有獎品外尙有馮玉祥·王正廷·徐季龍·等之特獎以資鼓勵該會每届徵求必有各隊長小照此次則改爲傅單上印該會會所下載靑年會之宗旨及成績云 
[孟納拉路破獲私造僞幣案]  
　　新閘捕房捕頭偵悉有人在孟納拉路八百六十一號屋内私造鉛質大小銀元於前日派令西探高愛樂與華探宗阿福協往破獲當將私造僞洋之粤人李阿金與婦人陳高氏連同製造器具模型鉛條藥水等物及造成之袁世凱大洋五十三元廣東省雙角九十四枚單角五百零二枚一併带入捕房着將李與陳高氏分别收押昨晨解送公共公廨即據中西包探上堂稟明前情並將抄獲之大小僞洋及製造器具等呈案請察經中西官得稟以案關私造僞洋判被告男女仍分别押候查明澈究 
[猪業運商公會被控案註銷]  
　　周哲甫陳小蓀包振華章汝霖等組織猪業運商公會抽收猪捐有敦仁堂猪業公所代表王瑞龍者出而反對延許理牛門等律師以刑事控周等於公共公廨昨由俞襄讞會同美阿副領事繼續集訊之下判准予將案註銷周　甫具結未奉政府批准該公會不得進行各種證據發還 
[關於留學生驗憑領証納費之公文]  
　　上海縣知事公署訓令勸學所文云案奉江蘇教育廳第三六○號訓令内開案奉教育部第四八號訓令内開案查本部關於留學外國官自費生畢業回國·呈騐文憑·請求註册曁官費生出國請領留學證書現巳規定納費辦法並於本年一月十六日布告在案合曁抄錄原案令行該廳長遵照嗣後如遇有上項學生請求轉部情事即仰轉飭該生等遵照辦理爲要此令等因並附抄件到廳奉此除分行外合將原件抄覆令仰該知事轉飭遵照辦理此令等因計發抄件一紙到縣奉此合行抄件令仰該所長轉知遵照辦理此令 
　　附教育部布告第一號爲布告事茲規定自本年一月起凡留學外國官自費生畢業歸國·呈騐文憑·請求註册者應納費六元官自費生出國·請領留學證書者應納費四元特此布告 
[証劵物品交易所開市訊]  
　　上海證劵物品交易所去年二月期交割發生風潮後營業停頓善後綦難該所理事會爲保全股東血本起見竭力維持所有交割糾葛業由經紀人公平了結外内部一切事務均重行整理開支務期節省裁員减薪不止一次現在每月費用已較往昔少去大半惟以欲恢復營業必須有充分之現金以爲保證特向中華銀公司借欵二百萬元已告成功該欵已陸續交付分存各銀行錢莊現定於本月十五日開市繼續營業經紀人方面以困難已過刻現金又準備充足前途大有希望對於開市頗爲樂觀云 
[閘北三叚救火會改選各職董]  
　　閘北三段救火會各職董任期已滿於本月十二日下午八時照章改選由會董俞宗周等蒞塲監視開匭揭曉陳炳謙當選爲正會長黄季植當選爲副會長歐陽星南當選爲副會長兼理會計董鄧志揚當選爲查帳董 
[淞滬車撞斃范雙福之請驗]  
　　寳山縣吉一圖地保李順寳昨午投上海地檢廳報稱有寗波人范雙福年十六歲陽歷三月十一號下午一時三十分范由滬步行赴吳淞適淞滬三十四號火車駛至天通菴附近范雙福避讓不及被該火車撞傷頭額當由五區巡警將范送往濟生醫院醫治無效延至十二號下午斃命嗣有范之親屬王福林投區稟稱伊家住虬江路同樂里三十四號范雙福寗波原籍還有親屬刻未到來爲此來案報請相騐車檢察長據報後諭候派員往騐 
[汽車駛上階沿坐客受傷續聞]  
　　一德人已因傷殞命 
　　字林報云星期日淸晨開駛汽車誤上階沿以致受傷之四德人自送入寳隆醫院後其一受傷甚輕旋即出院其一名烏勒奇者未幾即因傷重殞命舁入騐屍所由英副領事陪同李襄讞於星期一前往檢騐一過塡就屍格傅集人證訊明肇事情形諭着棺殮云 
[汽車撞傷行人併誌]  
　　江北人高雲才昨日上午十時許在新閘路紅十字會門前行走被汽車撞倒頭部等處受傷由新閘捕房一千三百三十八號華捕到來抄錄汽車號碼另雇車送受傷人往仁濟醫院醫治一面持傷狀單呈報捕頭候示又有九百七十九號汽車於昨晚九時駛經曹家渡撞倒本地人顧老三臂腿等處受傷經該汽車送往仁濟醫院醫治 
[滋事俄人送俄僑局核辦]  
　　俄人考司密尼（譯音）屢在租界酒醉滋事爲美捕房獲解公廨轉送淞滬警廳請遞解回國等情巳誌昨報茲悉徐廳長會同譯員訊得該俄人現年二十二歲僑居滬北鄧脫路九號門牌在租界境内犯案巳有六次等語惟案關國籍中國官廳未便管束旣經逐出租界應否遞解歸國當由駐滬俄僑事務局核辦業於昨日備函將該俄人交由偵探周根瑞解請上海交涉使署轉送俄僑事務局查核辦理並希將辦理情形復廳查考云云 
[索詐鎖示三日]  
　　小西門外大興街利涉橋一带各商號聯名二十二家具詞蓋章推劉玉廷爲代表投淞滬警察廳控江北流氓宋大元子手下羽黨有四五十人每日率黨盤踞該處凡遇商店伙友懦弱可欺者藉端向之索詐自數元而至數十元不等請爲緝究經該廳派員查明屬實令飭二區二分駐所牛署員按名拿解來廳訊辦前日牛署員飭派長警在大興街將宋大元子先行拘送醫廳徐廳長發交司法科昨經嚴科長提案研訊宋供認曾向各商家詐欺洋元係供齋路頭之用問官得供判令鎖項派警押赴犯事處游行示衆三日期滿带廳再核 
[米店主負債潛逃案續訊]  
　　顧文祥·顧虞琴·聚和園·萬順興·等二十餘户前投法公堂控恒生源米店山鴻飛不理存米及貨欵棄店潛逃求究等情一案昨又續訊先由理賬員貝明忠稱查得被告店内賬薄多被山鴻飛携带逃逸無從稽查請核原告顧虞琴代表律師郭蘭克稱恒生源店主逃逸後由捕房在該店内查出賬簿一本上載被告山鴻飛于光緒年間在内地犯過縱火案應請堂上將此賬簿存案以備查考今原告願虞琴情願出賞格二百元緝拿被告到案等語又據原告穆安素律師稱被告前向原告等兜售白米五百八十餘担計付洋五千數百元立有存摺憑摺取米今忽倒閉請求准將店内之米给還原告具領等詞萬順興等七户米行由達商帮辦辣福郎律師稱恒生源旣無賬據應請堂上仍派貝明忠爲理帳員查明各債權被欠情形並有無作弊之處一而請求將該店拍賣免受房金之損失云云陳讞員商之法副領事葛君判准予將生財拍賣拍得之銀暂存檢察處一面仍着貝明忠趕緊淸理聽候提到被告再行核奪 
[亞洲汽車公司控案仍未了結]  
　　曹子文·方春水·前延農復律師代表投法公堂控亞洲汽車公司主張文慶·謝金扣·兩人股欵糾葛一案昨又傅訊先由原告農復律師稱現由被告方面呈案之别股東朱南山等之退股據而原告等並未承認退股故無此項退股據查亞洲汽車公司開設未久何能虧蝕如此之巨請求堂上追還股本等語被告由博勒律師稱原被告雙方和解曾由捕房捕頭及譯員等到案証明豈能再行來案具控尙有朱南山·童子鶴·兩股東亦曾同意拆股巳有證據呈案可証原告等旣將票據收取豈可反悔請求核斷中西讞員判退去聽候下堂諭飭遵 
[不付裝自來水等欵項案之續訊]  
　　朱新昌前延逖百克帮辦郭蘭克律師代表投法公堂控泳泰記木作股東黄寳森·黄鳴九·楊恒泰·等不付承裝自來水等欵項一案昨又傅訊原告律師稱原告朱新昌在申專裝自來水及坑缸等物件歷有年餘原告在被告承造之房屋内承裝第一期之工程即停止付欵故此原告停止工程原告於第一期工程完工後被　並未反對現今具控時忽稱工程不好實有不合請求准照原告請求訊斷被告由某洋人代辯稱房主曾經函致被告聲明工程不好且又遲延日期等語此皆原告之過失中西讞員判聽候下堂諭飭遵 
[控房客欠租案一併註銷]  
　　蔣益壽等前投法公堂控房客卜松林·不理欠租又哈華托洋行控賴綬臣不付房租等情奉判限交在案昨又傅訊原告等同稱欵已如數收到求請銷案中西官判將案一併註銷 
[控傭婦拐避姪媳]  
　　揚州婦人史屈氐住居閘北寳興路寳興里内前日扭巳歇傭婦南京人周王氏至五區控稱該傭婦於陰歷正月二十二日上午八時自行辭退伊之姪媳年十五歲即於是日下午八時捲取衣服數件銀洋九元而逃疑被該傭婦拐走請究當經李署長質訊被告供由史姓家歇出後現在老閘橋某姓家帮傭不認有拐逃情事奉判轉解司法科昨經段科員判移地檢廳核辦 
[搶金圈人贓並獲]  
　　粤人羅阿狗昨在北四川路攫取女子鄧阿媛耳戴之金圈一只圖逃經鄧女大聲喊攫由探范德孚到來帮同追獲人贓拘入捕房押候解究 
[洋涇鎭賭案破獲併紀]  
　　浦東洋涇鎭淞滬三區二分駐所署員趙玉珂訪悉鎭南陸家宅陸毛頭家内　集多人賭博漁利於前晚十時督率巡官楊廷發等馳往捕拿當塲拘獲賭徒陸蘭生·陸阿松·姚唐生·宋永棠·徐根生·黄小明·大鼻頭·等四十七人連同賭頭陸毛頭·並賭具一併　者經趙署員略詰之下皆以工農爲業判令每人罰洋三元無洋改押三天以儆又在洋涇鎭　子良茶館内拘獲賭徒十四人　咸海茶肆内拘獲賭徒許阿桃·唐福松·吳常桂·等十六人判令各罰洋一元斥釋 
[賭案被獲主客併罰]  
　　梅白克路一千二百八十號門牌近有人開設賭塲前日被新閘捕房捕頭偵悉諭令華探目邵和鈞協同西探前往查獲當將頭家周文正賭徒顧小弟夏雙喜與婦人夏李氏尤錢氏朱王氏傅陳氏等男女十八名連同賭具一併带入捕房着將頭家拘留賭客准各存洋保出昨奉公共公堂傅案訊明官判周文正罰洋三十元餘人各罰洋三元一併充公賭具銷燬 
[公共公廨訊案彙誌]  
　　昨晨公共公廨民四庭由俞襄讞會同英包副領事訊理（一）九如綢莊聲請破產案債權代表楊國樞請求着被告償還錢震和債欵結果錢震和訴張嘯雲等判决案應否歸入破產案内辦理候會商堂諭宣布（二）豐大銀行聲請派員理賬案債權惠商銀行代表海德禮律師訴追欠欵結果改期續訊（三）謝道順訴張修三欠往來銀案結果張修三應交審判廳承發吏葛信堂带去交廳依法執行並函復查照 
　　又午後民四庭由張襄讞與日副領事田中氏會訊盛競新卓文瀚積欠房租七個月請飭遷移案結果被告臨訊不到准原告請求限該被於七日遷該 
專件 
[中華全國武術運動大會細則]  
　　第一總則第一條本會依規程（見十二日本報新聞欄）第八條之規定設事務技術兩部推定職員分部辦事第二條各部應辦事項以本規則定之本會職員均應一律依照進行第二事務部第三條事務部分庶務·會計·文牘·交際·糾察五股每股職員無定額其職務如左（甲）庶務（一）開會前佈置運動會塲（二）預備會員膳宿處所（三）購置會中應用器物（四）除會塲運動器械外各種物品均歸照料（五）不屬於會計文牘交際糾察者均歸擔任（乙）會計（一）司會中經費之出入（二）編造本會經費槪算及收支淸册（三）規定售票劵式樣種類及價目（丙）文牘（一）擬訂本會各項規則（二）草擬關於會事之文牘（三）整理及保存關於會事之各項函牘（四）收發武術家紹介書（五）宣傅稿件（六）記載會塲事件（七）編輯會塲新聞（八）編輯會務報告（九）編輯中華全國創舉第一次武術運動大會經過紀事（丁）交際（一）聯絡全國武術圑體（二）招待各處武術專家（三）支配會員與來賓席次注意整　（四）檢騐人　　（戊）糾察（一）維持會塲一切秩序（二）糾正運動員違犯規則行爲（三）檢查無票入席之觀客第三技術部第四條技術部分指導·評判·編配·陳設·報告·衛護·六股每股職員無定額其職務如左（甲）指導（一）按照編配次序指導各項運動額之先後（二）嚴防運動員臨時發生誤會並解釋之（乙）評判（一）關於單人運動之評定（二）關於圑體運動之評定另有評判規則（丙）編配（一）運動種類次序及時間之編定（二）本部一切表類之編製（三）編定節目與圑體人數（丁）陳設（一）會塲圖之規畫（二）運動　内外之佈置（三）分别座位次序（戊）報告（一）報告運動員姓名門類並技術名稱節目（二）報告會塲内臨時發行事項（己）衛護（一）運動員有危險之救治（二）衛生藥品之管理與施放（未完） 
來函 
[江蘇銀行來函]  
　　敬啓者頃閱三月十三日（即舊曆正月二十六日）貴報載有省政府新借欵之抵押方法一則内甲項下有由江蘇銀行擔保云云查敝行並未知此項借欵情事且銀行亦向無爲任何方面借欵作保之例用特專函奉達應請登入來函門以昭翔實此請大安江蘇銀行啓 
 
 

Page 16

 
 
第一萬七千九百七十五號;中華民國十二年 西曆一千九百二十三年三月十四號
星期三 * *   
 
 

Page 17

 
 
第一萬七千九百七十五號;中華民國十二年 西曆一千九百二十三年三月十四號
星期三 * *本埠新聞三 
[愛司答鐘表之廉售]  
　　瑞士愛司答鐘表公司在南京路中市經理爲方蘭平君該公司近爲酬答主顧起見特將各鐘表之售價標出從廉出售價目三元至十餘元不等云 
[南方公司陳列春季貨]  
　　南方公司由陳君九相經理專售洋貨布疋呢羢及化妝各品開設南京路七十八至七十九號已歷多年現將春季應用各貨陳列櫉窗有印花府綢四種花色美麗價售六角至七角不等又三色綢六種顏色甚鮮價售四角二分呢羢有人字花呢十種價由九角·至一元二角半格子花呢四種價由一元三角·至一元五角直貢呢十種價由一元二角半·至一元八角不等其餘各色化妝品·絲圍巾·絲襪·絲巾·香水·香皂·等均備云 
[文房女飾等類之新商品]  
　　先施公司文房部到有德國製之什色布紋信封·信紙紙張顏色俱極美麗每匣自三角至五角不等並有大批繪圖機件每付自四元半至五十二元半不等各種水彩油畫等用之顏色均係素甚著名者亦到有多種新頴美麗明信片亦有數十種 
　　二樓女飾部新運到孩帽多種男女皆有且頗合春令所用質料極柔甚合衛生定價亦廉 
　　烟草部到有大批德國燒磁銀壳烟盒每只售洋七元式樣極多約有數十種各項琥珀香烟嘴每只由三元起凡十餘種另有二十五枝裝之黑衣妹牌荷蘭雪茄烟每合祇售洋一元八角半云 
[十字布等新貨大批到滬]  
　　永安公司二樓近到有十字布大批計二尺闊各色均有每碼售洋七角半·繡花線·每打售洋八角繡花架大小均全每只自四角·至八角半不等以上諸物日來因各女學校相繼開課故銷路較平時爲暢另有繡成之十字布枕套花卉玲瓏顏色鮮明每對售洋二元八角·至三元二角四尺闊之十字布繡花檯毯式樣精美每條售洋五元半至七元半 
　　女飾部新到有紡綢繡花圍巾合於春季應用出外旅行更爲相宜每條自十元零五角起·至十八元半不等云 
[南京路之雨衣市價]  
　　盆湯弄以東 
　　北四川路之雨衣市况已誌本報南京路東段·即盆湯弄以東至外灘一段雨衣市况槪如後述惠羅公司所售各種雨衣中有新到之眞橡皮雨衣一種每件售洋十三元半該公司爲引人注意起見特用一人形之木架披着該雨衣竪立於總門口上標詳細之說明故購者益易衆多美豐號橡皮雨衣售價由十元至二十元福利·彙司·公司等雨衣亦多大都由西人購置南方公司雨衣售價由每件十四元至十八元大綸綢緞局樓下有雨衣出售每件由二十一元至二十七元半新泰隆之雨衣分爲西裝及華人衣服上加穿者二種西裝用者每件最廉十五元餘爲十九元半二十五元最貴者四十二元華人加穿之雨衣每件則爲十五元云 
[同學合作社之新氣象]  
　　共同儲蓄萬餘元···新運大宗糧食以備自用 
　　商務書館印刷所同人所組織同學儲金會與消費合作 
社自去年合併改組爲同學合作社後日見進步今年總結儲蓄部儲額已達一萬餘元儲員百餘人存欵人四十餘號消費部部員已達百四十餘人每月消費率達八九百元左右由全社之部員互選楊賢江·郁仲華·沈雁冰·糜允·米根深·柳圃靑·李克鎬·等爲評議員唐崇李·胡根德·爲正副經理以負專責近因該部向產米區辦到大宗糧食該部部員等對於近來米價增漲毫無憂色云 
[解釋回敎敎規之演詞]  
　　馬樹周在尙賢堂所演講 
　　上星期日尙賢堂開教務會請回教馬樹周君演講淸眞教規·及解釋揀選飲食洗滌持齋等之原由所有淸眞奥旨演述透闢可免世俗之猜疑茲特紀之如下 
　　（一）回教選擇飲食辨别精嚴遵守教規絶不假借對於禽獸别爲可食與否載在天方典禮懸爲厲禁不宜食之肉約有二十種蓋性質不純良之畜類食之不特有礙衛生且防增獸慾而賊性喪眞至回教食牛·駝·及羊者以其具有純德可以益人身心所以禁食猪肉者因其最爲污濁之畜食之傷生先哲言之醫書載之吾教以淸潔爲主猪肉禁而不食之故以其不潔能致病愼重衛生而屏棄之非他故也 
　　（二）回教中人殁後例行洗滌之故蓋欲懴悔生前罪惡去污潔身以上覲眞宰是以洗之至洗時埀幔完全爲保護亡者遺體防人窺見並無另有秘密也殁後通身去衣纏以白布而葬者係表示來去皆空無所　礙而已世俗之種種臆說實屬無稽茲特詳明言之以告誤會者 
　　（三）吾教每年有持齋一月之舉日入而食夜　再食且每晚禮拜此果何爲者相傅以穆聖傅教功高教徒追念其勳特爲持齋禮拜藉表欽崇且素食一月乃表示淸心寡慾愼於幽獨耳至日入方食之理蓋使富有者躬嘗飢餓方知窮黎之苦俾生惻隠之心命意固極爲周至外間多有訛傅故表而出之此節係返本追源之善意也 
　　（四）吾教淸眞二字之義意取其潔與誠如污濁之物不食以淸心不時沐浴以淸身湯盤所銘之日新其德吾教有也蓋身心旣淸以之自治以之治人均無不可夫淸明之氣淵漫字宙間則天下可以晏然矣至吾教對於淸眞待齋禮拜皆本諸眞實無妄之誠心近時吾國上下有淸白其心眞誠相接者乎是以淸眞二字苟能擴充提倡全國力行本吾教之旨以改革人心洵爲今日中國救時之良藥也以上所言皆解釋世俗對於吾教之異議然誤會之由來亦係以前吾教深閉固拒之故從未與教外人及各教人士相往還至外人多所猜疑現時教中志士擬將吾教經典譯述表示公開力謀組織進行辦法將來吾教之大道克昌其在是乎 
[「聰明女子」片中之聰明女伶㈡]  
　　今晚卡爾登戲院映演之「聰明女子」一片爲著名女伶康斯登塔文之傑作此片前半劇情及康斯登表演之精采已見日昨本報今再縷述其後半之情節如下 
　　此次康斯登塔文所飾之「瑪麗」竟得入選爲船廠之速記員賓主亦甚相得時有無政府黨因「占梅」爲政府之暗探於其黨中進行大有妨礙故累發匿名之恫嚇信某午夜占梅忽得一友人之函謂須從速注意賊黨之行動占梅大起恐慌當在屋角下發現炸彈一枚全家皆爲之驚醒而瑪麗因日間之裝束不舒故每於夜時必復其原樣但是時不及掩飾竟被占梅所見於是占梅大疑幸瑪麗平日爲占梅之母所賞識得仍無變次日占梅見瑪麗艶美之裝束頗示不快悻悻然曰如是之裝束使吾等之公務不能進行汝豈改裝以欺騙余之財乎又謂女人者男子之蠧也非至男子財竭不止於是瑪麗亦大怒云余豈爲此種之人耶言次怱怱返室不意臂釧遺置占梅之書案上爲占梅所得此幕之表演以康斯登塔文之嗔怒爲最佳梅狄斯飾占梅能表出爲情魔所迷之態度在見瑪麗臂釧一段昻首嘘氣意欲使之不入目但偶一轉目則視線又移在臂釧矣是表明彼志雖不欲近女色但方寸已緊繫於瑪麗之身上此種表情如稍見勉强即覺討厭但梅狄斯演來一絲不露假情實屬難能可貴耳此片結束亦極有統系大有一氣呵成之社會小說使讀者不能釋手之氣象如瑪麗之生擒三人視每人年齡之高低而以迷衛使之入彀其表演對老年之昻視壯年之輕薄少年之憐愛皆屬妙極且每一舉動無不使觀者傾倒故康斯登塔文之表情姿勢較乃姊惱門塔文有過之而無不及云 
[「飯桶」等片今日先行試映]  
　　明日起···正式演映···在滬江影戲院 
　　「飯桶」「新南京」·「中國新聞」·三種影片爲中國影片公司最近所攝製者現該片等將於今日下午二時半在虹口武昌路滬江影戲院先行試演已函邀各界届時往觀評論明日（十五日）起即將在該院正式開映云 
　　（尙有本埠新聞轉入後頁） 
 
 

Page 18

 
 
第一萬七千九百七十五號;中華民國十二年 西曆一千九百二十三年三月十四號
星期三 * *[大世界推銷游覽劵之新辦法]  
　　銷劵五本之隊員···有贈劵及酬金布望 
　　大世界現在發行一種春季游覽劵此種游覽劵裝訂成本每本三十張售洋五元徵求隊員經銷此項游覽劵凡經銷五本者即有一隊員資格所定經銷隊員之利益除特贈三個月長劵任意進大世界游覽觀劇外並於經銷劵價内提出二成作爲隊員酬金此項酬金如照二萬隊員預算可得洋十萬元於全體隊員中選出十二人得之而十二人之中再作大小成分派將再行公定之凡交游稍廣者兜銷此劵五本甚爲容易即可不費一文獲得一隊員資格即有得此巨額酬金之希望聞其尙將另有詳細章程宣布云 
[義品里房客會施種牛痘]  
　　閘北義品里自去秋組織房客聯合會以來對於房客公共利益次第積極舉行茲有施種牛痘消息如下 
　　該會鑒於天氣漸暖住户過多定自陰曆二月初五日起至二十日止每日下午一時至三時在會施種牛痘現經樂會長商請德醫王克明担任義務醫生外並邀張小喬葉志勳爲助手已印就房客利益優待劵五百張預備每户各贈一張凡持劵到會求種一槪不取分文云 
[東大學生之將赴美者]  
　　王克仁···邵爽秋 
　　國立東大學生王克仁·邵爽秋二君自畢業南高後繼續在東大習教育現定本年六月游美以資深造艙位係由寰球學生會代定王君前在東大求學一面在該校附中任事暇則研究所得投稿各教育雜誌稍事津貼云 
[亞喬書院增聘美國教授]  
　　西門亞喬書院曁該院附設之夜校爲聖約翰畢業生蔣君瑞獨力創辦現已開學新舊學生來校者已及一百餘人除約翰同學擔任教授外並聘美人麥克唐君專授會話刻已開始上課而新生報名者尙絡繹不絶云 
[女子法政講習所添中英文班]  
　　愛多亞路女子法政講習所所長沈儀彬因鑒女子在社會上辦事每感國文英文程度之不足特於該校添設國文英文兩班每日授課三小時學費大約每月二三元其法政學生兼習者免收學費該校講習科已經開學國文英文班大約一星期後亦可上課云 
[昨日之菜市]  
　　蛤蜊價貴 
　　昨日法租界菜市街蛤蜊蚶子均較前增貴其餘如魚類稍廉蔬菜等與前日無甚上下各價列次 
　　胡葱每斤一百四十文薺菜每斤一百四十文鮮龍頭魚每兩四十文鹹香瓜每兩四十文白菜每斤一百六十文菠菜每斤八十文芹菜每把三十文鷄蛋每只三十五文大荳菜每斤一百六十文雄鷄每斤三角二分雌鷄每斤三角八分鴨每只一元鴿子每只三角甲魚每兩五十文鯽魚每兩四十文牛肉每斤洋三角羊肉每斤洋三角六分猪肉每洋三斤半蛤蜊每斤三百二十文蘿葡每斤八十文冬笋每斤洋二角八分萵苣笋每把四十文蝦每斤五角鹹蛋每只四十五文小黄魚每兩四十文大黄魚每兩四十文靑魚每兩五十文鴨蛋每只四十五文鹹蟹每兩五十文蚶子每斤二百八十文鮮带魚每兩四十文烏賊魚每兩四十文靑菜每斤八十文鹹带魚每兩三十文大蒜每斤二百四十文班魚每兩三十文鯧魚每兩四十文塌棵菜每斤一百六十文黄荳芽每斤一百六十文蜊肉每兩四十文沙魚每兩三十文黄韮芽每兩四十文白魚每兩三十文 
　　又昨日南市菜價大黄魚較前日略貴其餘葷蔬菜較前稍廉各價如下 
　　胡葱每把三十文大黄魚每兩四十文小黄魚每兩三十文鯽魚每兩三十文螺螄每斤八十文薺菜每斤一百文蚶子每斤二百四十文蜊肉每兩三十文班魚每兩二十文鴨蛋每只四十文雄雞每洋三斤半雌雞每洋三斤半雞蛋每只三十文菠菜每斤六十文鹹带魚每兩二十文白魚每兩十六文河蝦每斤四角甲魚每兩五十文靑魚每洋三斤半猪肉每洋三斤半芹菜每把三十文羊肉每洋四斤半牛肉每斤二角膠菜每斤一百文鴨每只一元沙魚每兩二十文鹹香瓜每兩四十文大蒜每斤一百文鹹蟹每兩五十文黑魚每兩四十五文油菜每斤八十文鯧魚每兩五十文鹹肉每洋三斤八兩蘿葡每斤一百文黄荳芽每斤八十文冬笋每斤三百二十文　魚每兩四十文黄韮芽每兩二十文小羅漢荳每斤二百四十文竹笋每兩五十文　子每兩二十文梅蛤每兩四十文 
[春華開演「七擒孟獲」之熱鬧]  
　　開封路春華舞台自元旦開幕後營業尙佳近因開演蓋呌天所排之七擒孟獲故頓形熱鬧此劇爲上海舊式本戲中之首故易於號召角色支配亦極完美昨晚該舞臺在復興園設筵招待各界云 
[貫大元現有來滬之機會]  
　　來否日内即可定奪 
　　亦舞台主沈少安前因聘角赴京同行並有李春來茲聞沈原擬再聘程艷秋而程已有預約故乃就商尙小雲日内正在接洽大約可望如願尙倘能來滬則除王瑤卿外並將約貫大元同來貫在今日亦頗負盛名去歲馬連良未曾說定時沈滿擬聘貫今旣有機會故即向貫接洽來否則在此數日内定局因馬連良不久合同即滿倘貫不來則合同尙須展訂蓋馬連良此次來滬仍能呌座也 
[集會表]  
　　陽曆本月　時期　　地點　　　　　　　　召集者　　　　　　　　事由 
　　十四日至十七日　亞洲文會　　　　　　英美婦女會　　　　　　名畫展覽會 
　　十四日上午十時　四川路四一號　　　　英商卜内門洋减公司　　新屋落成禮 
　　十四日　　　　　裁兵委員會籌備處　　裁兵委員會籌備處　　　討論會 
　　十四日下午一時　滬北米業聯合會　　　滬北米業聯合會　　　　討論會 
　　十四日下午五時　寳善街復興路　　　　英商卜内門洋碱公司　　宴會 
　　十四日晚　　　　南京路勞合路口周仲衡診所　中華醫學會　　　演講會 
　　十四日晚六時　　五洲大旅社　　　　　上海證劵物品交易所　　宴會 
　　十四日晚八時　　四川路　　　　　　　靑年會　　　　　　　　　求會第二次揭　　 
　　十五至十六日　　領事圑　　　　　　　各國領事圑　　　　　　選舉會 
　　十五日　　　　　小東門口民國路　　　中國　商銀行南市分行　開幕禮 
　　十五日　　　　　全國學生會　　　　　全國學生會　　　　　　討論會 
　　十五日下午五時　南京路山東路口鴻康電料公司樓上　約翰大學俱樂部　成立會 
　　十五日晚七時　　西藏路一品香　　　　華義銀行金　　君　　　宴會 
　　十五日　　　　　南京路Ｐ字三三三號　泰昌洋貸木器公司　　　新屋開幕禮 
[今日之氣候]  
　　曇而寒 
　　徐家滙天文台昨日下午四時三十分氣象預報云天曇而寒沿海風汛自山東以南東北風稍强其北則風勢微弱不定本埠温度在下午三時前之二十四小時内最高四六·○最低三四·五去年同日最高五九·四最低四七·三 
 
 

Page 19

 
 
第一萬七千九百七十五號;中華民國十二年 西曆一千九百二十三年三月十四號
星期三 * *自由談 
[一知半解] [  爾圻]  
　　俄國某醫士·曾研究鳥獸知數若干·云鸚鵡識至四·貓識至六·烏鴉識至十·狗識至廿·馬可識至廿五· 
[三言兩語] [  鵑]  
　　北京專電有一個姓吳的議員因爲劉財長把印刷局長位置騙他竟和劉互毆各受微傷已涉訟了試想這樣的事不是狠醜麽財長是何等人爲甚麽騙人議員是何等人爲甚麽爲了一個位置竟打起來民國的新官塲現形記中這倒都是好材料呢唉如此財長如此議員眞合着兩句官話呌做『成何體統』『實屬不成事體』咧 
[之滬紀程（三）] [  禹鐘]  
　　余行李中携有詩卷多册野望旣久遂出詩卷讀之顧舟身爲機所激顚簸如行騎余手中詩卷因之受震其字句咸似在紙頁上往來跳動者因思小汽船在内河行駛厥狀已具乘風破浪之勢若在海艦航行海洋中船外驚濤駭浪不知更將增若何壯觀也余友李君良士曩嘗留學美利堅今歸國已二年顧乃未嘗聞其言及途中之狀豈見大者轉落落不以爲異耶又思君兄振吾在美已七載今聞其以丁外艱將奔喪歸國則萬里歸人對此風高浪湧必不勝其風木之哀矣嗟乎小汽船與海艦其用雖不同然所以急名利者一也特海艦中人其所謀者大於小汽船之乘客而才識學問亦遠過之一如其所乘船身大小之懸殊耳如振吾者壯游萬里求廣其學冀他日歸來可以收其名利以酬素抱孰知其萬丈雄心方思日進而無已而久客歸時老父已長眠原路欲一面而不可得則人之去國離鄉以徇名利縱一旦名成利遂而親老難回年光不可倒流矣古人云親在不遠游誠以所獲之不償其失耳雖然男兒懷遠志思欲自奮於當世者必不能默默守户牖以老揆之古義滋未能允則世事實無一言可以解决矣哀哉舟行約一小時許嘉善車站已兀然現於目前而城堞古塔亦次第而見少須舟已抵埠乘客競舍舟登岸四顧舟中已闃然無物厥狀乃若久憊而息者車站之旁有茶肆三所市茗之外兼備酒食生涯頗不惡咸爲台屬人所經營者車站位於三茶肆中央憑高矗立狀至雄峻而三茶肆者翼附其旁若爲之拱衛者嘉善本爲三等車站近已改爲二等故由杭至滬之車不論快慢至此咸止是日余蓋欲以特别快車行也計小汽船抵埠時距車行尙有半小時遂就茶肆瀹茗待之嘉善爲我邑城未出我鄉里之境顧茶肆爲台屬人經營彼等音吐旣異而又嘵嘵然好作閒談有時且高呼來客所需之物詔其徒侣此時異音充耳則彷彿已置身客地矣余在茶室中坐對杯茗默念今日家人以余行期咸昧爽而起惟老母以小極甫愈自枕上誡余曰客中毋從酒寒暖更宜自愼撙節金錢勤厥所事尤作客他鄉者之所當致意也余唯唯而别計此際家人方聚御晨餐而數余客程也 
[西廂近疏] [  違紓]  
　　「你自年紀小性氣剛」學生自五四以來每有震人之舉有偉其行動者有病其廢弛者不論贊同與否而愛國之心未可非也然以少年氣盛直斥侒人致招權奸之惡屢受流血之慘以余之愚彼旣不仁視爲行尸可已何必與語哉 
　　「不做美的紅娘莫淺情你便道僅依來命後忽聽得一聲猛驚」此謂貪戀最高位置之某三爺懇議員選彼爲總統有不做不休之勢然雖償願亦殊不祥蓋分明言甫登大位即有大聲疾呼揭竿環攻之者震彼欲殭也 
　　「如何玉堂人物難親近這些時坐又不安立又不穏」玉堂人物者吳子玉也初人民以彼爲救國之英雄多推戴之不圖今乃堅主武力統一武力統一爲人民所痛心疾首之事故曰難親近也然又惴惴然恐其主義之得行故坐立不安憂心惴惴也 
　　「孤孀母子無投奔赤緊的先亡了有福之人」戰塲無名英雄之骨風雨摧毀勢將歸於灰塵而其家中孤孀母子煢煢無依悲痛次骨較地下長眠人之一冥不視直有霄淵之别故視亡者爲有福之人試問此母子孰令其孤苦無告者軍閥之皮吾甚願得而寢之也 
 
[悔不當初　　維持現狀　席] 　 
[笑林] [  文棟]  
　　多夫主義 
　　某官太太出門拜客傅呼轎夫八人擁之而出四人舁轎餘人輪流替換過街市時市人見而怪之曰安用此許多轎夫旁有某甲應曰此即多夫主義也 
　　吝嗇主人 
　　門房到主人面前通報道外面有許多人要求見一個是貧兒院裏募捐的一個是個聾子主人一聽就對門房說這樣辦罷你對勸捐的人說這聾子就是我們的主人 
[五昧瓶傲骨]  
　　茶餘酒後讀報至衆議院前流血案 
　　離婚後作客數千里外忽遇前妻 
　　冷雨敲窗一燈如豆案頭展卷適得哀江南賦 
　　目繫自己之情人嫁與瞿塘俗賈 
　　聞隣家嫠婦夜半哭夫 
　　春雨如膏兀坐空齋默念髫年舊友寥若晨星邇來景况大不如前 
　　雪夜圍爐與素心人小飲聯吟 
　　聞各省實行廢督裁兵且將不法之議員明正典刑 
　　風淸月白泛舟西子湖中至萍蓼深處繫棹高歌 
　　遠東運動會中見中國選手奪得錦標 
梅影下堦篆烟乍滅正苦岑寂無聊忽聞良友　臨 
　　儲金贖路購股賣文 
社會小說 
[人間地獄（十六）] [  娑婆生]  
　　第四十二回浩蕩空江片颿藏詭計淒淸病榻短句寫幽思 
　　姚嘯秋坐在碧嫣的床沿凑過去執着碧嫣的手道你快不要這樣年輕的人遇著灰心和失意的事總要能善於排遣纔好儘著灰心百事消沈於身體上不好的我替你想你以前的事已過了自不必去提他提了徒多懊惱於事何濟你以後的事希望正多呢何必這般灰心譬如你現在的局面瞧上去自然是狠不高興狠苦惱的然而能在風塵中好好的揀一個可靠的人嫁給了他那以後的光陰不是狠好麽碧嫣聽了這句話睜了一雙亮晶晶飽含淚珠的眼睛向姚嘯秋一瞅道唉你說了半天却是來勸我嫁人嫁人這兩個字我怕提了那上一次的苦頭還吃的不彀嗎上一次也是你勸我的天天和我說早點嫁人的好你又替我打主義要年輕而有家當又有職業的人方可嫁給他我依了你的話揀了那人如今弄得好重落風塵恍然一夢輕輕的加上了兩歲年紀罷了如今你又來我勸嫁了唉别的逛堂子的人倘然和倌人要好了總是私訂白頭之約勸要好的倌人嫁他一雙兩好地久天長獨有你這人却和人各别算起來你也不能算是和我不要好那麽爲什麽不替我打點别的主義却專勸我嫁人並且口口聲聲還是要勸我揀别人嫁這也眞怪極了說著不由得淚汪汪眼睛裏滾下兩點淚珠姚嘯秋忙用手帕去替他拭淚碧嫣忙將頭别轉伸手接過嘯秋的手帕自家拭淚姚嘯秋道你的話一句也不錯我心裏非常的對你的抱歉好像狠對不住你似的越是時時刻刻了這存恐怕對不住你的心思凡是你身體上的事　我格外要替你想得十二分週到你說我和你要好這句話我也承認是一些不假我現在的力量和我的家裏情形你也略知幾分倘然我也照平常的客人和平常的倌人要好樣子糊裏糊塗的做一想情願的天長地久計劃弄到後來你萬一有些不舒徐我格外的對你不起與其那時候的對你不起良心上喊一聲哎呀悔恨已遲還是這時候格外的愼重爲是慢慢交來碧嫣鼻子裏起一種酸梗的聲音道那末你慢慢交罷等到你的一個慢慢交兩個慢慢交我不死也要出白頭髮了姚嘯秋道唉你還不十分明白我心裏的意思嗎嘴裏是慢慢交心裏恨不得越快越好你終日的愁眉深鎖半病半睡的在這一間小樓上我願意嗎我忍心嗎我實實在在那一時那一刻不替打算 
談屑 
[不倒翁] [  周世勳]  
　　埃瑪遜氏曰『天下事如不倒翁任轉之於他處終必復其正位』余讀斯言而淚下蓋反視我國之時局但見其跌仆顚倒横衝直撞而終未見其有復正位之一日是安得以不倒翁目之直一破爛不堪之蠟偶耳 
 
 

Page 20

 
 
第一萬七千九百七十五號;中華民國十二年 西曆一千九百二十三年三月十四號
星期三 * *常識 
常談 
[今世風俗㈡] [  老圃]  
　　顏氏家訓載「齊朝一士夫嘗謂吾曰我有一兒年已十七頗曉書疏教其鮮卑語及彈琵琶稍欲通解以此伏事公卿無不寵愛吾時俯而不答異哉此人之教子也若由此業自致卿相亦不願汝曹爲之」此數語可爲通商口岸及殖民地所謂新教育者下一針砭凡人爲子弟求學若僅以伏事人得人寵愛爲的則所謂新教育者皆鮮卑語琵琶類也今人但言北京學風之不良此固不必諱然教育雖不得其道猶蓄意爲中國培人才若通商口岸及殖民地之教育則專爲外國人計矣故教育之事須國人自爲之若教育費仰給於他人則顏黄門之所譏者勢不能免吾嘗謂喪國不足危而喪心爲最危即此之謂也 
經濟 
[予之節儉運動觀] [  我心如水] 　　 
　　一粥一飯當思來處不易半絲半縷恒念物力維艱此朱柏廬先生治家格言亦即教人以節儉也慨自世風日下儉德不修通都僻壞習尙奢侈而以滬地爲尤甚富商鉅室衣必文繡食必膏粱姑置不論即中人之家亦都窮極奢華任情揮霍當茲生活日高生計日絀因是而日就墮落者幾時有所聞使長此不已其影響於社會之經濟人類之進化實非淺鮮斷不可視爲物質文明之應爾也本埠靑年會有鑒於是爰有節儉運動以期改造社會誠爲對症發藥吾人苟欲挽此頽風允當協力鼓吹廣爲勸告持之以毅力濟之以恒心自可以收效於萬一不然則廉恥道喪江河日下實有不忍卒言者昔伊尹之能任天下在一介不取所以能一介不取者由其自奉之儉也今之人喪其操守失其氣節者何一不由於妄取驕奢淫佚習爲故常濫用斯苟得欲其一介不取勢不能也逮至名譽掃地氣骨無存軀殻未亡良心已死不亦大可哀哉處今日而欲正人心易風俗舍節儉莫由留心世道之君子曷共起圖之（乙種酬） 
道德 
[處世良言] [  星實]  
　　養身以少惱怒爲本立身以不妄語爲本居家以不晏起爲本 
　　閒時忙得一刻則忙時閒得一刻 
　　名譽者人之第二生命窮困者人之第六官能 
　　貧者能儉不致終貧富者能儉可以守富 
　　善保家者有餘時常作不足想善養生者無病時常作有病想 
　　以積貨財之心積學問則學問自進以求利祿之念求道德則道德自充 
　　對得意人莫作失意之容對失意人莫說得意之語 
　　己之情欲不可縱當用逆之之法以制之其道只在一忍字人之情意不可拂當用順之之法以調之其道只在一恕字敬人者人恒敬之故敬人不啻自敬侮人者人恒悔之故侮人不啻自侮 
　　關公益事要不吝財方是用財而不爲財所用關重要事要不輕然諾方才能踐然諾 
　　苛責人者其自待必恕輕於求人者其取與必不愼 
　　將啼飢者比則得飽自樂將號寒者比則得煖自樂將勞役者比則優閒自樂將疾病者比則康健自樂將禍患者比則平安自樂將死亡者比則生存自樂（乙種酬） 
衛生 
[低能兒之研究㈦] [  鳳賓]  
　　硬傷與低能 
　　難產乃產婦之不幸亦胎兒之不幸也凡於臨產時需用手術或器械（如箝類）引出胎兒則此兒易受損傷小兒頭骨未堅顱縫稀疏倘有鋼箝壓迫其受害每成發育障礙致腦經不能靈敏 
　　在將產之時孕婦患傅染病或脫力勞傷或營養不足或精神劇受刺激或身軀震動或跌自高處或受人繫朴均可傷及胎兒釀成低能狀態 
　　由此觀之胎教宜遵守胎期内之保育法實爲重要初生胎兒有不能呼吸直至手術頻施方能呱呱以哭亦爲低能之一種原因據近時之調查低能兒中有百分之一二·九六由於初生時氣塞所致 
　　鴉片與酒亦能傷及胎兒因父母血液中已沾烟酒毒質其所出何能不受影響乎 
　　腦出血或腦膜出血均可傷及智能之發展早年之癯　營養之不當俱爲低能之原因也 
　　嬰兒孱弱自衛之力彌弱其神經部更易受傷稍有震盪即可波及之而使其蒙害也 
　　嬰兒失其五官之一部分者腦中必受影響即司理他部分之機關亦可因之萎縮亦爲低能之一種原因 
法制 
[人民犯賭官吏縱賭處罰之不同] [  劍芙]  
　　吾國向來習慣每値新正歲首不論士農工商恒以賭博爲消遣之具無業游民甚或借此時間開塲聚賭以抽頭漁利官吏警察狃於積習不加禁止亦有視爲利藪故意放棄職權以要求賭博人之賄賂者豈知賭博爲違背法律行爲不徒人民犯賭干冒刑章當受刑事上之處分即官吏縱賭有愆職守亦負刑事上之責任不過官吏縱賭爲一種凟職罪應依新刑律第四十條科以一等至三等有期徒刑非若人民犯賭成立賭博罪祗依新刑律第二百七十六條至二百七十八條科罪分别處以一千元以下罪金及三等至五等有期徒刑併科五百元以下罰金蓋一則僅貽風俗之害一則足爲政治之玷故刑罰之懲處亦有輕重之别也（乙種酬） 
教育 
[童劇教授之利益] [  疎]  
　　近數年來劇界異常發達各地男女學校亦皆有排演新劇之舉用以慶祝或募捐有識者並提倡排演童劇爲教授兒童之又一法自一方面觀之似屬兒戲而不知其中實有深意存焉今析舉之如下 
　　（一）使兒童增加判斷力兒童之演劇也乃令其設身處地以己身爲劇中人物使其能判斷人之優劣而實地效法之 
　　（二）堅固兒童之觀念課堂所講授而令兒童實地練習排演使其腦内之影像觀念益爲明瞭對於教授方面生事半功倍之效 
　　（三）使兒童曾加圑結力兒童演劇聯合之必由此而生可養成社會共同生活之習慣使其幼年即知通力合作之利益以爲成人時期之預備誠輔助兒童之良法也（乙種酬） 
科學 
[化學常識] [  天夢]  
　　（十九）硼之說明 
　　㈠名稱 
　　㈡各種名稱拉丁名詞呌（Ｂorium）德國名詞呌做（Ｂor）英國名詞呌做（Ｂoron）日本名詞呌做（硼素）吾國舊譯名詞呌做（硼）又呌做（　）現在决定名詞呌做（硼） 
　　㈢符號Ｂ 
　　㈣存在没有天然存在的惟有同了　化合成一種硼酸或又同了硼酸的化合物成一種硼砂其餘也許存在硼酸鎂硼酸鈣的裏面 
　　㈤性質有兩種一種是暗褐色無定形的粉末如果斷絶了空氣任你用什麽極利害的熱他也不會融解如果放在空氣裏面熱了便放出一種强光的燃燒變成氦化硼一種是带金屬光堅硬的透明結晶形他的析光力同了硬度賽如金剛石因此遂有金剛石硼的名稱在空氣裏面熱了毫不起變化也不爲酸類（即各種　水）所侵蝕的 
　　㈥舉例市上出售的明目水就是用他的原質又貯藏魚介禽獸等肉使他永久不腐也就是用他的化合物如硼酸硼砂等類去保護的外科醫生洗滌病人的創傷口都是利用他的原質 
　　㈦製取取鈉（亦是化學原質詳後述）和了無水硼酸把他熱了便得或用鋁（亦是化學原質詳後述）和了無水硼酸用白熱（最大之熱名白熱即是無光燄之赦）處置了也是取得硼的 
　　㈧總結此物很有趣味單獨的無甚作用同了别的原質化合了便生種種的作用 
　　得了氱化合成硼酸（冷水不能溶解熱水能溶之）供醫藥上的用途 
　　硼酸裡面加些酒精和硫　用火熱了發生氣體可以燃燒放出一種綠色的火燄 
　　硼砂入火燒了有膨脹性再加熱便又縮小成透明的白玻璃珠 
　　如拿了這白玻璃珠　些氱化銅入火燒了變成藍色取出冷了又變成紅棕色如蘸了鉻化合物燒了又顯靑色眞是有趣哩（乙種酬） 
雜錄 
[議員失職後應有之覺悟] [  景雲]  
　　去歲蘇省議教爭潮相持彌月空言調停解决無方唯是公論自在人心是非曲直殊爲明瞭本無庸第三者爲之仲裁也吾國習慣每遇一事發生不過舞弄筆墨爲郵電增收入爲報章添資料而已逮至事過境遷即向之主張最烈者亦都氷消瓦解置若罔聞所以恒難得根本解决此次之事在最初旬日中大有風起雲湧劍及履及之槪至今日又久已寂然無聞矣當函電紛馳之時除穆君抒齋張君仲仁自行辭職錢君基厚主張自行解散外唯南通撤回議員要爲最有實力嗇老主張畢竟不凡獨惜其他之五十九縣未能聯袂而起耳予以爲此次之事斷不可謂教育經費被减僅爲學校之痛苦議員醜史宣布祇爲議會之遺羞要之均吾三千萬人放棄天職自貽之戚也猶憶昔年冬初正在調查選民之時滬上及各地曾有公民監視選舉圑之組織當此之時報章上亦長篇累牘日有揭載果能實行監視何致產生此不肖之議員奈何任事者有初鮮終一般之人對於此舉且漠不相關一任城狐社鼠之跋扈至今日而演出如此之醜態孽由自作於人何尤善夫蔡君望之之言曰父老逞利欲之私靑年受奮鬭之苦天下不平之事孰有過於是者我聞本届選舉完全不爲金錢運動者舊蘇屬祇得二人我非敢謂其他之一五八人均出於蠅營狗苟也特恐不費一錢者實絶無僅有耳解散議會撤回議員要不可以廢除代議制若仍更選而不爲嚴重監視不肖者安知不肆其故技運動聯選且後之來者又安知不更甚於前金錢買賣之弊苟不能根本剷除無論何時無澄淸之一日我父老兄弟受此鉅創其亦有所覺悟乎予不禁延頸跂踵望之（乙種酬） 
 
