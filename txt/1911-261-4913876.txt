# 1911 - 261 - 4913876

 

Page 1

 
 
   
 
 

Page 2

 
 
   
 
 

Page 3

 
 
[交旨]  
　　七月二十六日欽奉 
　　諭旨阿穆爾靈圭等奏兩翼前鋒八旗護軍營預算窒碍難行據寶陳明一摺著仍照向章支領該部知道欽此監國　政王鈐章奕劻那桐徐世昌署名 
評論 
[論今日亂機之多（無名）]  
　　今日亂機之多。爲近數年來所未有四川之。亂糜爛半。月矣。上下中外之耳目。於是悉注。於四川。不知四川之亂。特已發表。於外形者耳若論其。機則可以亂者。其地正多固不必其四川也。 
有若。湖北。有若湖南。固與四川同一借債。造路收商辦。爲國有。者也四川可亂。湖北湖南安得不可亂有若廣東又與四川同一借債收路而又有。革命黨之常圖竊發者也。四川可亂。廣東更何嘗不可亂有若江蘇浙江安徽湖南。凡有水災凶荒等處。鬧荒搶米。書不勝書苟有亂事。一觸即發。有若澳門。爲葡人交涉故。有若雲南。爲片馬交涉故。有若東三省。爲日俄交涉故辦理一不當。人民鬰抑之氣即發亂事卽成。 
　　有若東省之鬍匪。有若廣東廣西之劇盜。有若河南之王天從。有若巴。番有若陶什陶。有若各地之。哥老會三點會等。各有憑藉。已非一朝一夕之故。如有可乘之機。亂即因之。立至有若被裁之防軍。有若退伍之新軍。有若失業無業之游民。有若爲。官府冤抑之亡命。又無日不思乘機。猝發。以救其性命。報其。怨恨者。 
　　然則中國之爲中國。可危甚矣。而况又。有大官之傾軋如。仇無知。之黨派無數。財政旣窮。外患又亟而欲望此袞袞。諸公之。維持。平安。也蓋亦難矣。 
[專電]  
　　成都消息漸佳城內民黨均守秩序行事城外有邊兵鎭懾各民圑亦多陸續解散 
　　資州電綫二十三日修復二十五日又被民黨割斷現已修理完整成都文報皆由此地專差遞送 
　　虁州叙州一带亂狀最劇重慶以下各州縣尙安靜 
　　內閣接岑宮保電奉諭悚感准今日（初二）部署起行應否隨带軍隊俟抵鄂後與瑞督妥商辦理 
　　慶邸奏內閣留調各員尙有缺額應向各部署續調人員以備任使 
　　湘撫余壽平奏籌辦邊防一切安堵并陳布置情形保張其鍠智略忠勇才堪大用奉旨張其鍠交內閣存記　　　　　　（以上北京） 
[譯電]  
　　成都所來之消息已漸可靠現城門均開電線亦派人修理城外駐軍今漸集於城內 
　　中國報章除北京日報外並未評論赫德之逝世下星期此間將舉行追悼禮現料中政府將與以死後之榮典　（以上北京） 
　　據維也納電稱中國外務部大臣梁敦彥已經奥皇召見 
　民本月初旬有禁衛軍二十一人抗遵號令此事從未宣布頃始得悉詳情其人皆屬豫備隊星期日晨間曾奉命出外操練有首領長米氏疑係社會黨令其同伴勿遵號令而諸人卒託病不往後經軍事裁判所審訊判罰監禁一月至十八月不等其最久者爲長米氏此間之人頗爲注意此事因見日本社會主義已傅入陸軍故也 
 
 
 

Page 4

 
 
　　日本茶葉爲美國禁止入口者僅屬舊金山一埠近接電音知運往西脫爾及塔柯買之貨已經稅關許入今計舊金山被禁入口之茶葉共有三百萬磅之多 
　　聞遼陽外中立界內因東督勒收新捐復起暴動 
　　　　　　　（以上東京） 
　　坎拿大選舉保守黨已全然獲勝保守黨獲一百三十席自由黨八十六席保守黨多占四十四席保守黨之領袖巴丹君將爲新首相現任自由黨首相勞利安君宣稱將永遠退謝政事此次選舉結果實坎拿大歷史上最大之變動 
　　昨日下午塔孚脫總統在培脫爾克里克演說申述演說坎美交换利益一舉不過爲商業上之約束照此辦理則合併之舉無日可望有成塔孚脫君主張裁去邊界稅關與坎拿大自由貿易塔孚脫君繼在開拉買蜀得悉交換利益之舉因坎拿大選舉而失敗旋於席間演說謂此事結果使其大爲失望夫自由貿易兩國均可得益彼嘗望能由此而證明其識斷之不悮惟此事今成兩邦之契約如經坎拿大推辭則美國仍可依照舊日地位經營商業云　　　　　　（以上倫敦） 
　　法政府接德國和解爭端之意見書將草就條約全文覆之駐德法國大使昨日（二十九日）與德國外務大臣會談僅議及約文數條俟摩洛哥條約全文議决後即擬開議孔戈草約大約不致再有爲難之事　　　　（以上栢林） 
要聞一 
[川路滴滴血（五）]  
　　內閣昨日又接東督趙次帥電奏密陳川亂辦法大致謂川省股匪甲於他省均伏處山窟若此次專爲路事反抗不過少數之愚民成都軍力指日敉平惟推測現在情勢必有匪黨煽動所慮者不在省城之堅持而在各屬之響應萬一各股匪乘𨻶蠢動不但軍力薄弱支絀堪虞且山路綺嶇連緜數百里殊爲全蜀大患請於各要隘嚴加防範晝夜梭巡遏其救援之路并先將收路辦法宣示人民使匪黨無從藉口庶或有濟當擬有辦法十餘條奉監國諭飭總協理將該摺抄交各該大臣會商籌畫請旨定奪 
　　郵尙盛宣懷見各報記載川亂半由官界中傅播若任聽各處通電難免熒惑聽聞惹生意外前日札飭電報總分各局如遇有關涉川省亂事之電報無論何人一槪扣留倘有徇情私發立卽撤差嚴懲并密請某大臣通飭總廳禁止各報登載川事某大臣謂各報所記雖未必盡係確鑿然電線阻梗人心驚惶未便再行壓制致滋搖惑嗣經盛苦求不已某大臣暫允俟與政府熟商再行辦理 
　　重慶稅司昨致安總稅司電云據成都郵政司電四川省成內情形現在趙督辦理甚爲得手城內郵局中外員役按日照常辦事城外亂黨被官兵擊退死傷甚衆並云有老練之藏兵二千業已抵川 
　　昨紀端督辦請勿入川一節茲悉原電長約六百餘字略謂電傅上諭派岑春煊辦理四川事宜現在路事緊急萬分川事所關固重而路事亦所關匪輕可否即由岑春煊專任川事所带兵隊卽撥歸岑春煊節制方即日返歸武漢籌晝路事末後又條陳關於川亂善後之辦法及現在一切之布置外間傅聞巳有旨允其所請但據武昌來電謂端現在宜昌并擬再從湖北增調兵隊前日且有電報催邀鄭教胥到川以此證之則已允其所請之說恐有未確 
　　又聞政府以川省風雲日變深恐大局糜爛巳派湖廣悏西貴州三省軍隊分三路入川彈壓以維大局又一說謂此三路軍隊不即入川惟於入川之要路屯紥專備岑西林入川後隨時調遣之用 
　　陸軍部昨日分飭各鎭協申明紀律凡軍官軍士等不得無故告假及妄談川事以致搖惑軍心倘有知情故縱致滋事端定惟該管長官是問 
又川函云成都電線久已割斷內外通電祇能以資州爲限茲得有間接完全之消息拉雜錄下 
　　成都川人以政府諒其保路保國之心調兵勦辦人心愈爲憤激聞已推定金某爲首領傅檄各屬徴招軍隊成都十六州縣每縣萬人嘉叙等十六府每府萬人赶緊訓練以備抵抗大軍一面派人赴貴州一带聯絡土司以爲聲援惟從前外間喧傅攻圍甚急者大抵皆非正式之攻城故城門尙能啟閉蓋城內城外游民甚多一聚卽數萬人閉門拒之於外則有類攻城耳 
　　叙州府被亂黨攻破城燒燬大半知府已被殺亂黨所到之各州縣官吏皆不免於難亂黨卽擇各該州縣之富紳攝治政事 
　　嘉定城亦被亂黨攻破並出示安民現在尙無他種消息 
　　萬縣夔州兩處近聞亦有罷巿之說 
 
 

Page 5

 
 
　　重慶聞有首領所派四人在該處招兵每名每月給銀八兩應招者甚多並聞嘉定府之亂黨已被候補道余大鴻擊敗自重慶以下現尙平靜如常 
　　川諮議局副議長蕭湘被釋已紀昨報茲據川路董事沈立陳君面述當日捕拿情形頗足以資談助補紀如下十六晚鄂督派巡捕委員協同巡警至鳳台賓館逮蕭適蕭出訪湯化龍於鄂諮議局故未獲翌晨八時復有委員戈什及警界數人至賓館出莘帥名片示蕭並云大帥請立去有要事相商蕭答云余與大帥從未謀面有何相商遲疑欲不去委員等强之似將動蠻蕭知不可理喻允隨去時有川路董事某在坐願與同往委員等云大帥命我等請蕭大人則蕭大人去足矣因不許某君隨去於是委員偕蕭先行戈什巡警等立將蕭君行李搬去至夏口廳出瑞督逮捕公文又云經巡警道面回大帥始改片請等語蕭詰以犯何罪案應該逮捕廳官但云係川督奏請拿辦者旋又云聞公等到鄂意在收領大宗欵子接濟川亂匪黨軍火然乎蕭大愕蓋川亂决裂蕭尙不知至此始悟官塲之有意爲難隨即至武昌府任其看管云 
[閣部又生暗潮]  
　　內閣成立將届三月而預算表册至今尙未送部各局僅給發車馬費惟承宣廳則援先朝特賞軍機處成例照舊支領其初次領欵時度部即備文催訂預算內閣置之不理十七日又命蘇拉赴部仍援舊例領款廉俸司司長謂業已過期未便補發（內閣領欵原定每月十三日）蘇拉歸告某閣丞頗不謂然卽飭庶務長喬某親赴度部領取該司長答如前喬婉商再玾均未允且謂非得堂官手諭不能擅發喬忿忿而歸而某閣丞以閣令從未被 
駁遂親自擬稿飭喬再往文中有本閣嗣後領欵不能定期等語該司長接文後持文回堂澤公大怒謂此文係何人口氣豈有款項出入而可任意取予耶喬公大受呵斥狼狠而歸澤公即飭備文咨閣催取預算表册謂各署均已送到祈將貴閣預算即日送部以憑核辦惟於恩賞一層絶不提及一字某閣丞對此始敢怒而不敢言云 
[科布多大臣更簡原因]  
　　科布多辦事參贊大臣奉簡駐俄海參威總領事桂芳及任滿出使俄國大臣薩蔭圖充任已見邸抄聞其原因約有二端（一）中俄新約現已改訂所有科布多阿爾泰等屬均准俄人設置領事將來中俄交涉日煩桂廕兩大臣深知俄國情形諳習該國語言文字辦理外交必能勝任（一）政府現正整頓科屬政治預備將來改建行省故閣臣爲地擇人巳先期預行奏保至日前遂荷簡授云 
　　 
[慶王府又獲瘋漢]  
　　上月二十五日上午慶邸方進膳時回事諸人均入內忽來一人神色倉皇直入邸內被守衞警瞥見亟上前攔阻見此人手持白紙條一上寫好漢賣馬四字遂將此人盤獲究詰據稱係名英厚旗籍在左翼充當隊長慶邸即電傅左翼查問答稱該翼果有其人惟向带　疾時發時愈遂交左翼訊辦當带回該翼時擁兵弁數十人觀者爲之塞途未識有無别情然自川事發見以後京師人心惶惑萬分因此不免人言嘖嘖云 
小說 
[無名罪人（四十一）] [  無名]  
　　克路小侯爵道黑兒先生。你想那犯人。是無罪的麽。黑兒律師道我起初不是這麽想。後來裁判之後。細細看他樣子。决非是個惡人。正眞的兇手。定然還有一個。小侯爵道。那麽只須探出了。眞的兇手。來便可救了他了。豈不是好黑兒道我也這麽想。所以我終勸他上控但是他。又執意不肯他說無論如何上控。我又没有反對的證據。終無益的。不如讓我早早受了刑罰。保住了我家的名譽罷。你也不必替我費心了他雖這樣說。我却明日。再要去勸他一次。定要他上控一切費用。由我自。備小侯爵道由你自備麽這正是難得了。我看肯替這。無名犯人出上控費的。休說别。個那些旁聽席上的。婦女們定然人人都肯。黑兒律師道你還不知道。正爲如此所以他今日纔定了有罪的。小侯爵道。這是什麽意。思黑兒道。你看審。問他時。那些陪審官的妻女們都傾心於他因此陪。審官等。起了嫉。妬之念。恐於。自已家中。有那後。患特地急急將他。判成死罪。了小侯爵道可是這樣麽。黑兒道。什麽。不是你看那檢事官石。勃的未婚妻昏的這麽樣子所以石勃。說的也更加利害了。小侯爵道檢事官的夫人也在旁聽麽。黑兒道你難道還不知聽到可憐。時暈了過去你還去扶他起來的。小侯爵奇怪道。這便是檢事官的夫人麽。黑兒道。是他未婚的夫人。我常在愛梅老人家有來往。所以認得他的。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[新幣制實行又議展緩]  
　　度支部所頒新幣制本擬於七月間實行嗣以發行新幣機關之大淸銀行尙議改國家銀行編制尙夫大定不能握全國金融機關以支配市面長落銀價乃議九初實行葉監督以各省分行均須明春改變內容今年依舊照商業銀行性質營業尙無代國家發行紙幣資格力請澤公咨各省藩司决於明春實行新幣免致屢改屢易淆亂政綱聞澤公已首肯分電各藩司並電知天津造幣總廠及江寗武昌廣州雲南盛京五分廠照部頒樣式分量成分大小鑄造不可爲鄂省前造之銀幣不合本部樣式空費手續而無實益現年內時尙多不可過於求速前愆云 
[威海衛交涉近聞]  
　　威海衛收回問題迭誌前報茲探得最確消息洵貝勒以中國欲實行恢復海軍北洋舍威海衛而外别無適當之軍港近日迭次開內閣會議共研究收回方　以與英人交涉並聞英人已有承認之意但其中英人尙有要求條件一時難以成議云 
[軍諮府派員測繪膠州灣]  
　　山東膠州灣地方早爲德人租借所有該處界綫未經劃淸是以每遇界務問題時起爭執軍諮府王大臣有鑒於此特派測地局三角股張邱兩員前往測繪以淸界限該員等日內即將起程云 
[膠沂路又有借債消息]  
　　魯撫孫寶琦前因興築膠沂鐵道欵項支絀迭次與德華銀行商議借欵己有頭緒並派測量隊實地測量查勘路線六百餘里計須經費銀八百萬兩經德華銀行在德國柏林募集公債其所附之條件年利五釐過十年後爲償還開始期限三十年還淸一年以償銀四十萬兩爲度以山東全省之加捐租稅爲抵押聞山東全省有民得此消息大有反抗之勢 
[咄咄逼人之滿洲]  
　　奉天函云東省交涉日形棘手頃聞日本總督府日前特派該署參議官某日　至　　　趙督促其速定吉會路約意在早日開工趙督以此線若成南滿大勢更形危迫除電外部並與該委員開嚴重交涉不意正在相持力爭俄國又挾權利平均之說亦派某氏赴奉秘密調查設我國允修吉會線亦當要求允彼修築他處路綫以資抵制 
[度部對於浙省軍政費之意見]  
　　浙撫增子帥奏陳軍政預算不敷旨交度部知道在案茲經財政處總辦總核等詳細校對查得該撫此次所奏旗營及陸軍等類應行追加預算數目與前奏相同計軍政費一類統計共需銀三百零八萬六千一百三十一兩較院議一百七十九萬七千五百六十四兩零應增銀一百二十八萬八千五百六十六兩零此即該省應行籌補之欵今浙撫奏稱原有的款除旗營等欵不計外已有二百六十六萬餘兩相抵僅不敷五萬餘兩則已相差無幾惟軍餉爲計授要需必須確有把握所稱原有的款僅據該省兵備處估計舉歷年新舊支撥欵項一槪羅列究竟從前舊案有無變更現在財力能否担任兵備奪原奏均未切實聲明似難據爲定數且近年以來新政並舉不止軍政一端浙省本年預算統國家地方共不敷二百數十萬今僅將軍政費一部另行后出就藩運兩庫儘數撥足悉索取盈於整頓軍備固已不遺餘力而其他各項要政豈皆可置爲緩圖抑尙須另籌抵補亦應通盤籌晝酌劑盈虚斷不能偏重一端而置全局于不顧現已奏請飭下浙撫督飭兵備處會商主管財政各司道衙門將軍政費各欵悉心調查何者可以酌撥何者已成無著力求實際毌尙虚言倘實有不敷則惟有責成該撫督率司道於該省三年歲入總額外另籌撥補仍將辦理詳細情形迅速咨明閣部查核昨已咨行到浙矣 
[贛撫解釋英領質間牌照捐]  
　　贛撫馮中丞以前接駐潯英領事經德瑞函稱本省征收土膏捐照爲重征商家並非取締吸户與條約內所稱從前各省爲籌款而辦之各項稅捐槪行停撤之條有背函請撫院通飭遵章辦理一案當經轉飭查明禁烟條件辦理去後茲據禁烟公所申稱查征收吸户膏土牌照捐原爲禁駐京英使續訂禁煙條件第七條 
 
 

Page 11

 
 
載此項條件准行後起征新定稅釐併征時中國應將各省憲所有在廣東等省近准行於印藥大宗貿易之各項限制及征收各地項稅捐立卽消除煙台續增專條現仍施行自不應另行設立此等限制及他項稅捐又惟中國政府爲禁絶吸烟及整頓稽察烟土零賣事宜凡所已經頒布或將來頒布之法令不得因以上條欵改其效力改受阻抑各等語細繹條文凡抽收稅捐有碍於大宗貿易如就土計膏之類應即消除牌照捐取之吸户實爲稽察零賣之事爲已經頒布之法令其效力自不受條件之阻抑况烟台專條現仍施行則洋藥拆包後土藥一律收捐無論直接間接或當日或日後所設均不得踰十藥所收之數本爲照約而行總之應槪行停撤者指就土計膏及他項稅捐爲限制洋藥大宗貿易而設若牌照捐爲禁絶吸煤及整頓稽察烟土零賣事宜或由官直接收取或令膏土店代收彚繳由民政度支兩部奏准咨行遵辦在案與此次所訂條件及烟台專條均不相違背實非巧立名目限制大宗貿易之稅捐可比請函復照約辦理等情當經馮撫覆核無異函復駐潯英領轉飭沙遜洋行知照矣 
[災民跪香續紀]  
　　上月二十九日杭州到有各屬災民約七八千人藩司前府前一带街巷爲之充塞增中丞本擬於初一日親詣聖廟行香聞災民均欲跪香告荒恐有暴動即委杭府代詣拈香昨日早五句餘鐘各災民紛紛聚集杭州府署內約有三四千人頭門至大堂擁擠不堪英太守即電請主計長蘇大令錦霞來署代收呈狀勸諭各歸務業候委員蒞勘各災民定欲面求杭州府勘明賑災英太守即整服親自步出大堂諭告各災民云本年災情甚重本府早已深悉現已奉藩憲委員詣勘俟復到後本府再當親自履勘分别輕重詳請辦理爾等各先回家安業太守即步行至二門外各災民始隨從出外均各散去 
[邵伯鎭米市恐慌續誌]  
　　揚州邵伯鎭私運米穀釀成罷市風潮已誌前報茲悉自府縣勸導七日之久各商舗均未啓門昨日突有湖廣划船三隻飽載米穀經過邵伯爲衆民所聞遂即悉數爬取傾倒於河而丁溝鎭亦爲私運米穀孔道米價奇漲貧民騷動亦起爬米風潮該鎭民人仿照卲伯辦法於宋董宅門 
各置洋油稻草要求减價聞該鎭米董已允設法攔禁私運大致可卽平靜矣現揚州米董施宗元等以邵伯鎭有湖廣划船私運米糧價值陡漲釀成罷市風潮揚郡食米全恃該鎭爲來源價格亦視該鎭爲漲落數日以來來源頓絶且聞邵鎭有樊姓攬頭假江洲販米之名私運渡江一經出口難保不私運出洋漫無制限西北各鄉新穀尙未登塲揚城捺價太多客貨愈少來源一斷民必恐慌公懇嵩府速印護照以便流通嚴禁私運以維民食嵩太守查得近日赴卲辦米者有藩憲道憲之糶米上海鎭江之食米江洲之賑米陸軍第七鎭之軍米皆有護照惟湖廣帮船串通攬頭私運展轉出洋亟應切實查禁統籌全局宜堵察於出海出江之區乃爲扼要辦法出江各口均在江都縣境出海各口則泰州興药東台所在皆有應由各州縣查察情形禀撥師船分駐要隘認眞稽查有照放行無照攔禁本境流通守有聯單章程應照會商會自治公所轉諭米商領用刻已分札所屬遵照矣 
山西 
[正太鐵路之獲利]  
　　正太鐵路東起石家莊觀直抵太原中經壽陽榆次等處雖非商務繁盛之區然接通京漢幹路實爲晉直兩省之通衢自經郵傅部於上年飭令該局長籌議核减頭二等客票曁大宗貨物價目添行　達快車剔除各站弊端删減員司薪費認眞整理所省甚鉅商旅咸稱便利綜計上年行車進欵竟增十分之三五來往行車每日二十次約畧估之應收大洋二萬元之譜所有客車尙不在內該路之進欵不爲不巨矣 
山東 
[山東林業調查錄]  
　　山東森林公司計有十五處尤以即墨縣森林公司爲最佳蓋該縣勞山附近山地不但樹木林立一望無際且利用山上肥草得以從事牧畜至濟南府之森林公司際接辦數年前靑島德國森林局代辦之林　外又在城南各山坡栽植樹木甚多凡各鄉村　昔之空地今則無不有羅列之樹木平源汗地植以桑柘山坡丘陵置以松檞緣桑柘爲養蠶者所必需而松檞又可爲淹皮之用茲據魯撫之奏報　木業已長成者宣統元年三百二十九萬九千六十株二年數雖少减亦有二百一十五萬六千二百八十餘株之巨云 
[神童不得陪讀]  
　　山東神童江希張希陪今上讀書前日隨其父赴京謁見慶邸慶邸置之不理并謂朝廷無此特例該神童之父遂亦悵然而返惟該神童實係八歲因身材秀小揑稱五歲云 
河南 
[河洛水漲之詳情]  
　　黑岡地方於閏月三十八九兩日共漲水七 
尺三寸七月初一日水又大漲一小時內計共漲八尺有餘中溜又全改歸南岸黑岡渡口一夜之中搶險兩次幸分水埧甚爲得力竟將南岸大溜移開一丈三尺餘初二日早水遂退去五尺人心略安同時小金堤亦於閏月二十九夜水忽漲至一丈一尺餘水溜距岸僅有七尺嗣經各委員連夜添埧挑開大溜始得無恙洛河本爲西路各山𡼏水 
 
 

Page 12

 
 
每歲春秋必漲刻以沿河皆有橋梁山水一漲不能宣洩故水勢之暴漲更甚於前新安洛陽氾水等處閏月二十九日山水大發一霎時漲至七尺餘不等又下游橋多水勢愈急所有新安洛陽一带之水磨（假水力以磨麫者）共冲壞一百十三座被冲失者竟至三四十座云 
[藥商請修支路]  
　　禹州爲藥材薈聚之處惟遠離鐵道轉運殊爲不便各藥商有鑒於此擬集股修築鐵路一條與京漢鐵路和尙橋車站相接己禀由京漢鐵路局候批辦理矣 
江西 
[官煤擴充銷路]  
　　贛省餘干官煤礦經　業道傳春官督飭辦理以來日見發達每日出煤八十餘噸之多業經運銷潯郡吳城省埠一带地方惟民船裝運行駛不快以致屯積之煤　廠甚多傅道現擬在省城內開設分銷局籌款赴滬承租小輪拖運煤炭以期迅速而擴銷路 
[黑籍人員大恐慌]  
　　贛　馮中丞以貴谿縣劉光篔安福縣温其瑞烟癖甚重本管知府不肯保結諭飭藩司於七月二十六日牌示撤省調驗所遺貴谿縣篆務以實缺上饒縣沈善謙調署所遺安福縣篆務以候補知縣錢之燧接署　 
海州 
[沭陽土匪蠢動]  
　　沐陽自六閏兩月霪雨連綿山湖暴漲積潦未涸七月初五六日又復大雨傾注荒象己成以致平民變爲饑民饑民變爲亂民現聞沭陽東隅韓山孤山萬山土匪嘯聚千餘人號船百餘隻爲首者自稱三山王晝夜强刦現在穀價日增雜糧每斗八九百文米粉每斗一千五六百文恐將聯絡飢民及淸安海宿土匪淮北地方大勢岌岌可危 
安徽 
[宿州拿獲劇盜]  
　　皖北宿州因與徐豫接壤　爲匪黨出没之淵藪日前該州會同防營李管带亨懷遠縣宋令時行會哨嚴拿旋由汎弁陳瑞堂報稱該境有大股匪徒由靈璧萬家店而來係行刦宿境之蒿溝集鹽局曁連刦十餘家之匪犯當即飛騎馳往該黨竟敢抵死抗拒刀鎗械棍接　兩句鐘之久始被拿獲匪徒關良艮顧文連　廣東曹六孜丁存正方江秀曹善等供　不諱業經宿州飛稟朱撫懇予就地正法以昭烱戒 
[鼎成被刧誌]  
　　懷甯縣石牌鎭鼎成典舖於七月十九夜二更時分突來盜匪五六十人明火持械鎗聲不絶轟墻而入刦去英本洋共七千餘元銅鈔三千五百　串衣服首飾不計其數次日該典執事李子峯開具失單報由長楓司勘騐該司以案情重大隨即詳報安慶府曁地方廳派兵來鎭緝捕并請飭拿該處素行不法之熊猴孜歸案訊辦當經該應咨請巡防營務處轉移中路左翼劉統領飭派該部劉管带占　率兵三十名前往駐防以期嚴拿務獲刻由營務處呈報撫憲查核矣 
鎭江 
[三衙擅理民詞]  
　　鎭郡小街同昌祥米店在城外三衙控訴盧其祥船行代雇船户王在意盜賣客貨計應賠洋一百七十二元等情高少尹於詞訟素好多事竟敢擅收民詞輒將盧王二人交地保拘押班房被押多日正案上毫無效驗地保竇春素與三衙差役及少老爺串同一氣藉勢恣意敲詐竟敢將盧王私刑拷打勒索錢財用大鐵索鎖於大槓之上再用小棍夾其手足疼痛呼喊之聲達於户外適盧王之妻於日昨前來探望見其夫遭此非刑不忍目覩現己赴初級審判廳喊控矣 
松江 
[同室之人鬭者]  
　　已故城守營曾恆德遊戎带兵年久遺產甚豐前年其正妻故後即在西郊造墳養子子臣欲以遊戎附葬繼子紀椿欲舁柩還湘二人大有竟見嗣經族人曾至熙曾葵卿理勸不洽七月二十七夜紀椿以葬期近邀族叔曾傅宮族弟曾紀棠曾紀和小飲並請子臣决議還湘葬松孰便子臣不肯出門忽來警察四名又續到張漢臣趙某李某及舊外班二人紀椿疑將效松俗偷喪之舉乃命將大門早刻落鐀子臣聞之遽從後門劉公館出至警局楊紳處報稱族衆鎖門謀命楊紳急請葉巡官带通班警察往至則見並無舉動時子臣復赴府縣同一報告府縣亦派通班差役往遂带曾紀椿曾傅宮至府署戚太守略訊數語發押華捕廳有管曾傅宮則送回中營現紀椿發　京湘此事想尙有波瀾也 
[自治互選揭曉]  
　　八月初一日縣自治互選正副議長葉理封盛時溥初二日再選參事會　事員第一次吳士祺十七票禇士俊十六票陳鎔經十四票第二次楊文嗚十四票姚文瀚十四票吳前楣十三票另　補六人姚思慕顧烺奎孫家相周鉞沈致實瞿　常 
蘇州 
[蘇垣設立籌辦義振所]  
　　蘇省各屬水灾之後禾稻盡被淹没前由江督奏奉諭旨發給帑銀賙恤尙恐被灾甚廣區區之數不敷散放刻由蘇紳在省垣設立籌辦義振處並在各屬設立分處以便籌振而恤灾荒 
湖南 
[禀請設立土膏公司]  
　　湘省祁陽縣王大令式徴以該縣奉飭設立土膏牌照捐稽核處徴收損欵窒碍殊多爰即諭商各土膏店舗一律歇業合設土膏公司一所以免窒礙而便稽徴各土商已經應允即由大令具禀撫轅請予立案刻聞業經批准試辦並飭從速妥擬章程以便通飭各屬仿照辦理 
[鐵路學堂開學無期]  
　　湖南公立高等鐵路學堂因須提歸部辦湘路公司已停止撥給欵項由監督龍研仙觀察電由端督辦核定飭令暫行從緩開學俟部覆到日再行核辦已誌前報茲聞該監督以曠課太久爰又電詢督辦究竟若何旋得覆電云電悉巳催部速撥欵項現因奉命入川未暇再行電部俟覆到當轉達方養印 
浙江 
[太守與巡丁爭捐]  
　　湖州霅水橋厘局濱臨太湖凡大錢小梅錢漊大漊陳漊等處貨捐槪歸該局統轄而常年比較尤以猪捐爲大宗年約一萬六千六百五十餘千並於三十三年分收歸官辦次年陳漊一卡因比較不足改撥南潯指定絲捐爲正額其餘貨捐猪捐悉歸　水有案詎上年陳漊巡丁雷某受某員指使賤價招徠混　進口猪捐迭經前卡員從嚴詰責禁阻本年王晉觀太守蒞差後疊率藩憲電飭以厘金關係正課自應從嚴整頓並訪聞該卡司巡種種積弊方擬通禀嚴辦嗣因該巡丁自知違法一再禀求具結悔過乃近據大錢錢漊各卡報告謂金漊港等處有大批猪隻三百餘頭查被陳漊雷巡丁賤價搶收向其詰問胆敢刁横滋閙肆無忌憚並悉該丁近更四處招搖串通奸商就輕避重致各卡受其影響敗壞捐務大局昨由王太守馳稟吳藩請飭湖郡局查辦澈究以杜漏巵 
[奉化縣反對米折]  
　　杭州入旂駐防兵丁近因米珠薪桂生計艱難而各屬應解該營南米折價仍援數十年前舊例致與現在市價相距懸絶衆情困苦迭經全營代表存孝亷等公禀各懸籲請解米放米以恤兵困當經飭由杭州府妥速核　禀復增撫擬請嗣後各屬每解兵米一石酌加米折錢六百文斟情酌理似得其平業經增撫核准通飭各府廳州縣遵辦去後前日首由甯　奉化縣具禀反對　口官出於民民出於土州縣公費未定行政無錢並與他邑情形不同請予剔除照舊等情茲聞吳方伯閱牘怫然謂其不知大體本日嚴詞批駁謂此次滿綠官兵議加南米折價錢文原係不得已之舉若如該令所禀除原解折價之外下餘錢文一若　爲固有之欵不能梢爲通融未免不顧大局至禀叙或請加諸於民更屬荒謬究竟該縣征收情形如何能否加解若干仰寗波府確查禀復 
[淸談（東吳）]  
　　地方上有災歉。其初官塲往往匿而不報。迨夫民不聊生。制挺以起。則又張皇入告。借殺戮以爲激功之地嗟夫。我民何辜。旣死於災。又死於兵。而此數百千之生命。乃爲若輩造一升官發財之機會耶。 
　　趙爾豐初代川民力爭商辦鐵路。一反面則即殺此力爭商辦之人。人謂官塲有兩種面孔。不其信乎。 
記者曰放下屠刀。立地成佛。屠户屠户。勿謂我民眞可欺也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　臺灣海峽以南之氣壓漸己向西太平洋氣壓略同以故南方海濱東北一带有微風其北方則爲南風蓋該處氣壓亦自西比利亞迤邐而斜下者 
本埠新聞 
[岑西林起節矣]  
　　岑雲階宮保已於昨晚乘某兵輪啓行赴川前任浦左二區巡官游太守原籍四川已由雲帥調赴川省差遣隨節動身其餘隨員尙未詳悉聞雲帥此行護從甚簡云 
[寶讞員上滬道禀（爲陸惠生暗殺案）]  
　　竊卑廨慕友浙江舉人王畋即王博謙被鎗受傷一案於七月初四日經捕房緝獲陳阿二即陳小　子一名查係陸惠生主使並尙有同黨陸之車夫阿四即連小姜口避回通州禀請提究等情當經飭提陸惠生並移提阿四先後到案與英康副領事迭次會訊據陳阿二供係陸惠生另覓兩人下手放鎗伊僅在塲同行復據見証周寶慶供因另案押捕房與附惠生同在一間長出與捕頭拉風扇陸惠生託带信與隔壁身形矮小之押犯不要說是陸惠生給錢呌他打王博謙的說是王博謙給錢呌他做見証的各等語正擬復訊阿四及陸惠生口供間美商西字大陸報忽登載陸惠生在捕房所供種種毀謗公堂之語查捕房僅有奉票提人之責並無問供之權被告陸惠生公堂尙未訊及尙無口供而大陸報遽行登載殊爲不合惟旣有種種毀謗之語知縣理應遠嫌廻避仰祈憲台另行派員承審此案至所登種種毀謗之語知縣雖問心無愧天日可盟且所牽引各案均係與英領會審之案並非知縣獨自承審其間有無弊竇更可不辨自明惟旣有此等謗言無論是非虚實案卷人証具在理應澈底淸查敬乞憲台派員秉公澈查以明心跡並乞憲台照會美總領事轉飭大陸報將此項陸惠生供詞憑何登載何人抄送切實聲復實爲公便 
[嚴禁販米出口]  
　　道憲劉觀察以米貴問題已經迭次示諭禁止囤積嚴禁販運並廣購外米以資平糶日來均已先後到滬開局平糶乃日來仍有私販出口之事雖爲數無多亦是漏巵之一若不嚴爲取締恐由少而多連連轉運大局何堪設想除照會稅司嚴查大宗販米外所有數石數十石之小販亦應亟爲嚴查以杜奸商之牟利私運特於昨日札飭上海縣加派幹差密爲查緝云 
[豐泰封產之著落]  
　　署理布政使司左方伯轉札上海縣文略謂奉督憲張批靑浦縣蔣令禀上海豐泰米行欠繳糶變緩運米欵封產抵還浙省歸安等縣違法混爭情形由奉批此案前據上海縣禀業經批飭該司核明飭遵具復在案蘇浙漕米同爲正供歸安等縣旣將在浙追起之欵據爲獨有自不應再行派分該縣請封之款仰蘇藩司遵照前批迅即核明轉飭由令及該令遵辦仍候撫院批示繳等因到司奉此查此案前奉批發上海縣禀同前情卽經轉飭遵照司批飭縣速將原續封之米穀房屋先行變價給領餘欠接續追催在案奉批前因合就轉札分飭上靑二縣遵辦迅將封產變價數目刻日開摺通報並飭蔣令將餘欠緩運米價水脚運費斛力等欵趕緊分類解司儲備補運期好久逾勿任延宕 
[紙廠股東不肯放鬆尹克昌]  
　　已倒信義銀行總理爲因虧欠鉅欵經紙廠股東師維記蔡一隅等曁存户代表宋雪琴等控奉道縣兩憲疊訊未結仍將尹飭發上海縣暫交捕廳看管在案前尹投道禀請交保料理由道詳奉撫憲核准惟須諭令原告出具遵結在案曾奉道憲諭飭田大令傅知原告遵辦詎各原告心猶不服昨投縣署禀訐當奉田大令批示云此案係奉道憲訊斷應赴道轅具結着即傅諭紙廠股東代表師維記存户代表宋雪琴等速赴道轅具結遵斷仍將具結日期禀報核辦 
[醉心日本者之少]  
　　松江府戚太守札上海縣文爲轉催事本年七月十九日奉提學憲樊札開案奉學部箚發奏定游學日本高等五校預備學堂章程飭司遵照原三考取合格學生於本年九月以前送部考試一案前經抄粘分飭該府州及上海勸學所轉行各中學堂傅知各畢業生一體遵照如有願應前項考試者備具四寸相片一樣兩張呈由該府于七月以前備文送司聽候示期考試其中學畢業文憑仍由各該生携带來司報到各在案現僅據崑新勸學所申送學生陸鳳翔一名常昭勸學所申送學生金德華一名其餘各屬應考學生均未據申送有人此案雖續奉部電有九月下旬到京之說然考騐詳咨動需時日亟應飛札飭催以便定期考試依限送部除分行並牌示外合行札催該府州于七月內先行備文送司各該生于八月初六日以前一律來省呈候示期考送毌再稍延等因到府奉此合亟轉催札到該縣立即遵辦 
[改築平橋計畫]  
　　本邑大小南門外各段街道本多 
冷僻自本年夏間城自治公所議將小南門城門擴張以來車馬交通來往便利因而市面稍形興盛現由南區長查得靑龍橋小普陀橋平石橋等處仍係舊時石級阻碍交通移請自治公所董事宜仿照裡外倉橋之式一律改爲平橋業已核准日內即將興工矣 
[調查户口之先聲]  
　　本邑城自治公所董事以每届秋令向例調查三區境內户口數目 
 
 

Page 19

 
 
造册詳報各憲備查茲又届期由所董知照警務長先將章程令巡士誦習然後在東西南三區撥派巡長巡士三十名公往各區地叚按户查造户口册籍 
[亂倫犯毆傷原告]  
　　浦東人沈春山投縣喊控韓咸林包庇伊姪孫沈成發與伊之寡弟媳沈唐氏通姦亂倫等情當奉飭提未獲前月二十九日韓咸林在十六鋪橋某茶館啜茗被原告遇見扭交站崗巡士带入總工程局移送到縣奉諭交差看管候訊在案前日原告投縣伺候質訊在縣西春園茶館內彼此相遇韓咸林將沈扭住兇毆拳足交加幸被差夥解釋沈已受傷甚重前晚十句鐘縣尊田大令公出回衙由差禀請驗傷當奉傅諭仵作騐得沈春山腰肋受有拳傷禀復諭飭候訊核奪 
[倪得勝被戕案之撫批]  
　　本縣民人倪得勝前被車夫張和尙拾石擲傷越日身死報縣提案訊供承認前經本縣田大令通詳請示茲奉到撫憲程中丞批示云此案據該犯張和尙供認拾石擲傷倪得勝左太陽穴越日身死不諱雖屍身未據騐明旣據見證屍親人等供證確鑿並經工程局委員看明生傷自可就案擬立仰提法司核飭遵照再提犯研訊確情擬議照章解辦仍候督憲批示繳 
瑣聞 
[南市]  
　　養媳被虐而逃○甬江女子沈芝蘭年十一歲在滬北北泥城橋開老虎灶之阿蘭家爲童養媳被姑凌虐日前私逃至南市太平弄由蒲包店至吳慶生招留多日昨始送至自治公所警法當值處奉諭留候屬人認領 
　　拐匪宜嚴懲○拐匪竇德明宋氏及花某等在淸江地方誘拐畢韓氏陳郭氏來滬寓居通裕泰客棧內圖賣又聞花某在途遇其同黨鄭錫春借得洋兩元另拐某氏婦至某處販賣該兩氏始知受騙欲回不得忽然口角爭鬧被九十八號巡士將男女一併拘至裁判所畢韓氏供夫名裕昌出外贖當頭被拐至此陳郭氏供夫因他出水泛不能回家竇供在淮城縣地方與兩婦相遇由花某交带來滬聞係宋氏起意串拐判宋氏戒責三百下竇責一百五十下一併拘留候緝拿在逃同黨花某來案併究兩氏留候夫屬認領鄭斥退 
[閘北]  
　　欺侮客邊人○販賣私鹽之陶贊元前曾容留來歷不明之婦女被鄰人在四路一區控告有案近有安徽老婦黄韓氏挈領伊媳黄于氏孫見黄順駒孫女大寶子等逃荒來滬陶欲使其口口因氏不願遂誣指爲拐带扭控到局蕭區長察知其詐質訊一過判陶收押聽候從嚴究辦黄韓氏等一併省釋 
　　丈母欺女婿○江北人李佩純投四路分局禀稱伊女於四月間嫁與周金才爲室時遭女婿虐待現忽不知去向請究昨經蕭區長傅周質訊據供身妻於二十八日由妻兄領回岳家向領託病不放復敢來案朦控云云區長核供之下以李匿女妄控存心不良判與周偕同出外限將伊女送回婿家違干提究 
　　地保賣國○前充八九　地保之談鶴甫近來私將該處一带地皮販賣與洋商並將曹家渡西首某姓沿河之攤地售與洋人築造碼頭被四路五區鄒區官訪悉拘解總局經陳裁判訊明判談罰二十元飭具改過結開釋如再不安本分定于提案嚴辦 
[英租界]  
　　大令騐屍○漆匠張毛前在黄浦灘大英公司三層樓上工作不愼從　墜地跌斷左足並傷面部等處當由同伴車送仁濟醫院醫治因傷勢過重彷即斃命由捕房飭保報請上海縣田大令於昨午後蒞騐當由屍母張陳氏求准免驗自行棺殮又據三圖地保稟稱昨午一點餘鐘山東路廣東路轉角病倒年約三十餘歲男子一人當送醫院醫治無效斃命請爲檢騐大令即飭仵騐得係患痧氣身死查無屍屬由堂棺殮厝壇召認 
　　幼孩迷路○前日有一年約三四歲之女孩在南京路附近徘徊由捕送留公廨昨由官媒送請公堂盤詰因該女孩不能言語奉判暫留本廨如無人投認着下禮拜六带堂再核 
　　串拐婦女○常熟人顧金寳因誘拐同鄉婦人吳胡氏來滬串令徐阿仁带至法租界某小客棧姦宿希圖價賣被新閘捕房抱探馬阿美偵悉將顧等男女三人併獲昨解公堂請究詎有徐榮興私將洋煙遞與顧等當被巡捕查獲一併解堂經王襄讞會同德祜副領事研訊明晣判顧徐和押西牢半年徐榮興押三天胡氏從寛斥釋 
　　不理修費○德工程司德克控陸炳元不理汽船修費一案昨由捕房將陸傅至公堂奉判交保候訂題會訊 
　　過犯重來○過犯張小毛復來租界行竊被探查獲昨解公堂訊供屬實奉判張押西牢十月期滿仍逐出租界 
　　控小工○日商內外紗廠控小工姚根泉損壞軋花機器等情昨由捕房將姚拘解公堂訊供不認奉判押候傅見証到案再訊 
　　控西崽○德國公館因失竊現洋鈔票六十五元疑西崽劉忠祥夏生昂所竊報請捕房將劉夏拘解公堂訊押在案昨奉中西官復訊之下以劉年幼姑寛着交其母劉張氏領回管束判夏開釋諭後安分 
　　收賊贜○海寗路鎭江婦人黄王氏因收買賊贜被探查悉將氏拘解公堂請究判押候下禮拜五訊辦 
　　竊綢衣○張扣寳因竊童永承綢衣由探查獲昨解公堂訊供不認奉判押候查辦 
　　竊錫條○某西人控顧文彩竊錫二十三條昨由捕房將顧拘解公堂訊供不認行竊奉判交保限兩禮拜賠原告銀六十兩如違 
未便 
[美租界]  
　　東洋人家失火○海甯路八百十二一號日本人樓上前晚一時半突然起火由二百十八號西捕奔至樓上帮同撲滅歸禀捕頭請核 
　　西洋人家失竊○楊樹浦六號洋人家出店梅阿正係温州人竊取洋東金飾珍珠值千餘元潛逃回籍昨由保人某甲在温尋獲扭控該處審判廳暫押來滬禀明捕頭請公廨派差前往終　　案訊解 
　　馬車撞小車○楊樹浦九十號三光牛奶棚之送貨馬車昨過閔行路撞跌小車夫王太生而馬夫陳金生亦從車上墜下均傷頭面由捕併送捕房轉送同仁院療治 
　　汽車撞脚車○金桂祥報稱乘坐脚踏車至百老匯路被三百四十號汽車撞壞車輪請爲查究捕頭准之 
[法租界]  
　　爭產小紏葛○杜顧氏與杜杜氏爭產一案經顧氏抗斷不服挺押一面遺人赴道轅上控各情曾載前報昨奉道憲批飭法讞員提集全案人証秉公詳訊聶司馬飭傅一千人証集訊謂杜顧氏及族長　阿海曰此產在光緒十六年由杜杜氏之父榮華給與杜理法至宣統元年二月理法去世後即由理法之妻諸氏邀集族衆將原產仍　還杜杜氏當由阿海等　族人列名簽押証據鑿鑿且阿海前遞之公稟情亦相同詎竟敢通同杜顧氏至道轅上控朦稱杜諸氏之據係是杜杜氏揑造並謂杜諸氏已死二年爲何絕不提起今始告發等語實屬胆大荒謬已極俱是阿海播弄非禀明道憲重辦不可杜阿海及杜根生同供此事早憑衆人及俞毛囡等勸顧氏將原屋四間交還杜杜氏收管奈因顧氏不肯須要再收房租十五年始肯給還致成訟端不敢從中唆弄始終從未進過城內道轅之禀不知何人揑名所遞司馬當堂命阿海根生二人具給以憑質証顧氏不肯交保仍還押候再傅集列名各中入到案核斷 
　　枷號小竊賊○沈鶴林專事混入洋行號家行竊財物事爲包探訪悉拘入捕房研究直認在長發　名利棧同益居等店行竊不諱當即吊贜一併解送公堂請辦判枷號七天枷滿再押一月示　 
 
 

Page 20

 
 
　　脚車胡爲轉賣○沈彩章　因將價購余小庭所失之脚踏車轉賣尤英甫後奉判押交原賣　朱和尙到案訊核茲因不能將朱交案判押捕房兩禮拜車給尤領了案 
　　竊賊依然不改○徐瑞寳陳明泉二人前在英公堂因事懲辦逐出英界後匿跡法界又通同葉阿毛陸和尙等行竊各居民家爐臺衣物不少當由包探查知拘獲吊贜一併解廨請辦司馬判陳枷一月押三月徐枷一月押二月一併出境葉押兩禮拜陸押一月分别示懲 
海上閒談（鈍根） 
　　有稱上海爲上洋者。余爲之解曰。上洋者。以洋爲上也。譬如街道。本國地界。不及洋塲之平坦。譬如房屋。老式房子。不及洋房之闊氣。譬如衣服。本國綢緞。不及洋貨之時髦。譬如飲食。本國酒席。不及洋餐之寫意。甚至衙署中有洋會客間。堂子裡有洋式房間。輪船　之大菜間。官艙在其下。浴堂中之洋盆。官盆半其價。店夥遇洋人購物。則逢迎貢媚。車夫得洋人雇用。則暴横凌人。嗚呼。上海上日處於洋人勢力範圍之中。目所見者洋派耳所聞者洋勢。加以發洋財之思想。日營營於腦中。無怪其重洋而自輕也。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[郵傅部奏審定商辦輪船招商局股分有限公司章程並改良辦法摺併單]  
　　奏爲審定商辦輪船招商局股分有限公司章程並改良辦法繕單具陳仰祈聖鑒事竊臣部前於宣統元年十二月業將輪船招商局歷年官督商辦情形並擬查核帳目辦法以及批准該商等禀請設董事會各等情據實奏陳奉旨知道了欽此當經恭錄硃批札飭該局遵照在案茲據該商等呈稱招商局自隸部後仍遵北洋歷年官督商辦成規本無流弊惟是年來各國航業競爭劇烈土貨壅滞商輪各艘以及棧房碼頭收數均絀亟應設法整頓以圖補救補救之義不外開源節流節流以裁冗員爲先開源以闢航路爲本此外如特别輸送亦須預訂專章選派員董尤宜畫分權限商等知無不議議無不行所有此次修改章程並瀝陳航業困難情形理應呈請核准並奏明立案以埀永久等因前來臣部查該商局開辦以來將及四十年從前客貨暢旺商業熾盛有盈無虧近年各國航業互相角逐有加無巳是以該局商務漸形剝落自係實在情形此次所陳各辦法以及重加修改之章程臣等再三往復詳加酌核釐訂似已周妥應由臣部准其施行理合將該局實在情形具摺陳明並所修改章程繕具淸單恭呈御覽伏候命下即由臣等札飭該局永遠遵过所有臣部審定商辦輪船招商局股分有限公司章程繕單呈覽緣由恭摺具陳伏乞皇上聖鑒訓示謹奏宣統三年七日二十三日欽奉諭旨郵傅部奏審定商辦輪船招商局股分有限公司章程並改良辦法繕單呈覽一摺著依議欽此 
　　謹將商辦輪船招商局股分有限公司章程繕單恭呈御覽計開 
　　第一節本局完全商股已奉農工商部註册給照悉按商律股分有限公司辦理 
　　第二節本局沿襲北洋官督成案實行公司商辦主義改隸郵傅部後禀奉允准設立董事會一切悉遵商律 
　　第三節循照舊章員歸部派祇任監察董歸商舉責在辦事事關重大悉經董事會公議後行所舉辦事董曁各局分董應由董事會繕給委任書至更舉爲止 
　　第四節部派之員嗣後以二人爲限一人專司監察一人兼辦漕務 
　　第五節現行口岸外或添船派往日本新加坡呂宋西貢南洋羣島攬儎客貨或由本國商埠駛至未闢商塲之口岸輸運土貨船外噸位行程次數均先期報部立案 
　　第六節商律七十五條公司股本及公司各項銀兩係專做創辦合同內所載之事不得移作他用本局各項產業悉係商人股本將來開闢航路添建碼頭貨棧隨時請部咨行督撫飭屬一併保護其或有售變買換等事由董事會議定後必須禀部核准方能辦理 
　　第七節本局嗣後添製新輪照章赴部領照到關請發船牌拆卸舊輪隨時繳銷牌照 
　　第八節每届漕米運竣所有省分漕額船名次數請部咨行倉場衙門查核 
　　第九節奉調專輪輸送軍隊轉運賑糧所有水脚費用臨時特别議給以兩無虧損爲主如奉調輸運軍火不能保險應將裝運之船購造價值報部立案由部咨明海陸軍部設有失事應即赔償船本以保商業 
　　第十節遇有戰事海陸軍若須調用本局輪船作爲運船應由海陸軍部咨請郵傅部商由本局參照外國章程另訂專章通行辦理 
　　第十一節本局股東所執股分共四萬股每股規銀一百兩合計股分總額規銀四百萬兩 
　　第十二節董事會成立後執票股商應報明本人名籍住址備開會時投票選舉設換新股票酌收相當費用此項股票仍不得售與非中國人 
　　第十三節商律四十八條舉行尋常會議時公司董事應對衆股東宣讀年報並由衆股東查閱帳目如無異言即列册作准决定分派利息並公舉次年董事本局應属遵辦理 
　　第十四節遇有緊要事件董事會可隨時招集衆股東舉行特别會議按照商律四十九條辦理 
　　第十五節有股本全數十分之一之股東有事欲會議者照商律可知照董事會招集衆股東舉行特别會議惟須檢騐票摺查與所報名籍住十一一相符方可開會 
　　第十六節本局每届公舉董事九人查帳員二人以符商律單數之例 
　　第十七節限有本局股分五十股以上並用本人姓名者方有被選董事及查帳員之資格 
　　第十八節本局董事及查帳員一槪不取薪俸僅取極廉之夫馬費以盡義務 
　　第十九節照商律董事會爲綱領局內應辦應商事件悉秉承於董事會凡本公司遇有重大事件必須董事會决議准辦方可施行而詃董事會員亦應遵照章程認眞籌度毌得互相推諉 
　　第二十節董事任期一年期滿即退如衆股東以爲勝任可於會議時公舉續任 
　　第二十一節所舉董事或不能滿任或自行告退以本届選舉票次多數挨次推充下届股東會另再公舉 
　　第二十二節董事辦事不妥或不孚衆望股東可於會議時决議開除照商律七十二條辦理 
　　第二十三節董事未經衆股東允許不得做與公司相同之貿易 
　　第二十四節商舉辦事董如不勝任及有舞弊等情其由部派之監察員發覺者可據實禀揭到部並知照董事會另舉其由董事會發覺者可登報布告衆股東另行公舉一面會同監察員報部至部派監察員如不勝任及舞弊者董事會亦可具文請部另行札派槪以查取事實證據爲憑 
　　第二十五節董事會可責令辦事董改良辦事規則删降浮費剔退營 
 
 

Page 27

 
 
私舞弊及徇情濫充之買辦司事 
　　第二十六節查帳員可隨時至公司查閱帳目及一切簿册辦事董不能阻止如有不正當之支銷報告董事會公同詰問甚至追賠 
　　第二十七節各分局辦事分董招攬不及額董事會可核减其包費甚或開降另派 
　　第二十八節董事會議每星期一次股東尋常會議每年一次凡股東會議在結帳發息之前一月登報酌定議决權數凡一股至十股每股一權十一股以上至一百股每五股加一權一百零一股以上至五百股每十股加一權五百零一股以上至無限數每十十股加一權 
　　第二十九節本局應遵照宣統元年十二月郵傅部奏案將各局所有存本進欵開支結綵四項詳分子目造具淸册按年彚總報部存核並由部中每年奏報盈虧情形一次 
　　第三十節凡章程未經規定者悉遵欽定商律辦理 
要件 
[雲南保界會致聯合會書]  
　　最尊嚴最親愛之聯合會諸公閣下自片馬外交事件發生以來新舊已經兩載或云勘界退兵或云退兵勘界英人與政府彼此相持迄無解决之一日竊思片馬爲滇西重地廣沃平衍士民衆多且控扼川滇藏三省之衝爲國防所必爭之地其關係如是其重則保守宜如何愼嚴前者滇大吏缺乏學識昧於形勢經劉萬勝石鴻韶兩次畫界任人愚弄所喪失之地不下數千里前車已覆不暇究詰而來軫方遒英人復乘去冬中俄交涉之𨻶俄人迫我履行千八百八十一年條約而變本加厲英人則持均勢主義驟調重兵進攘片馬今者北淸之外交旣失敗而天山北路一带二千方里地主權盡失入人掌握已非我有而雲南爲中國西南屏障片馬又滇邊要防倘再疎忽不特雲南瀕危大局亦受其影響滇人迫於危機不忍坐斃勞心焦思奔走呼號拮据組織始有保界會之成立其宗旨在聯絡我中國四萬萬之同胞振作精神監督政府使我國界大防對於外人之無理强求有以抵禦對付之不使失尺寸土地也敝會名雖成立勢力甚形薄弱初章改章一佈再佈而中多製肘不克守力進行思之實不勝慚愧朶　一自忽目北來仰若景星人爭先覩則昨日敝省諮議局接貴會來電是也電文云片馬交涉聯合會已代提作專案捧讀之下全滇千萬餘人歡聲震天三呼萬歲咸舉手加額以表敬意以爲貴會爲全國人民代表居言論立法地位魄力雄厚機關尊嚴则片馬外交事件得蒙貴會提作專案竭力主持政府雖昏愚諒不敢顯違公論南淸交涉或不至再蹈覆車也敬維貴會遠顧大局計乃出此卓識鴻猷滇人欽感莫旣用先勒寸楮鳴謝特滇人全體對於片馬事件痛淚切膚誓以死力爭之無論退兵與否而界不得不勘地理歷史行政等蹟證據鑿鑿不收復舊土還我河山不止政府倘再因循貽誤抑或有秘密締結其他失權賣國諸約滇人死不隐認至於以後一切辦法容續肅函請教伏思貴會旣提作專案必已有把握目的若何解决若何敬懇詳細賜示不勝祇肅待命之至聯合會萬歲中國萬歲雲南萬歲中國雲南保界會同人等公叩 
 
 
 

Page 28

 
 
 [G 
[江蘇試用道陳觀詧讚美兜安氏保腎丸之來書]  
兜安氏大醫生惠鑑久仰　仁風無由把晤私衷欽慕莫可言宣敬維　財祺並茂　德與日增引領芝輝定符藻頌僕蘇垣聽鼓十載於兹而至今未得一差私心不無抑鬱兼以坐食山崩謀生乏術遂致思慮太過百病叢生見食卽飽夜臥不寐稍一合眼精即遺出如是者兩閱月矣屢延諸名醫診治服藥何止百劑效驗罔見嗣以手頭支絀藥費難籌遂停藥待斃詎意　天假良緣命該有救得蒙敝同年金筱峰太守惠下　大醫生之保腎丸半打囑僕試嘗服未兩旬而諸患若失非　大醫生之良葯曷克起我沉疴感激之餘愧無以報用泐數行以鳴謝悃願將此函列入保證書中則幸甚焉此請 
道安　寓蘇州城内江蘇試用道陳浩然頓首 
[療夙疾靈愈遺精驗如神]  
兜安氏秘製　此丸耑治内腎　背骨酸風濕　　小短赤腎虛膀胱　　切汚毒此丸靈　　中外真良藥也 
ＤＯＡＮＳ　ＢＡＣＫＡＣＨＥ　ＸＩＤＨＥＹＰＩＬＬＳ　　　　　　　 
内腎虛弱非惟無淸血之功反使血液穢毒猶含毒之沙濾缸旣不能瀝淸汚水復增毒汁同一然也蓋人身之血晝夜環行無片刻之休息迭經腎部之瀝血機以去其渣滓雜質如内腎乏力有失淸血之職則臌脹夢遺麻木頭暈背痛等症迭出是以内腎愈弱血液愈毒日久月深勢將不起欲求最穩妥最靈騐免血毒之善法莫如强健内腎增其瀝血提水之力兜安氏秘製保腎丸爲補腎淸血唯一之妙品兼可療治水膨夢遺癱瘓等症通暢小便整理膀胱功靈效速影響如神衞生家不可不一試之 
各埠大藥房均有出售每瓶洋一元二角每打洋十二元　上海江西路Ｂ字五十一號兜安氏西藥公司抄登> 
[聲聞於外]  
彭壽堂主人尊鑒僕患重聽二十餘年無論親故往來兒女團聚彼此話語不得領悉即當喜慶開筵入場觀劇音樂之聲喧閙余則一若不聞也者曾就各處名醫診治或云腎虚重用補腎之劑或云肝陽上越參用平肝兼以補腎治之終無效驗自念半成廢人不勝沉悶嗣購各藥服之亦徒然無效小女于歸滬上某日歸寗貽以所購貴堂耳聾丸勸余服之余始不信方謂二十餘年老聾服名醫之湯劑藥肆之丸劑而不能治愈焉得乞靈求效于今日見贈之區區數盒乎而小女力勸不巳内人亦謂姑且試之服其一大盒兩耳稍覺聰靈由是將贈貽者照仿單日日服之迨數盒服罄兩耳竟豁然開朗如拔去塞砧撤去壅蔽非但對面白話可以了然即春鳥秋虫鳴聲細淸東鄰西舍隔垣話語猶能聽得仔細回念向之苦於充耳不聞者今則轉聾爲聰不啻得見天日前後恍若兩人因感謝尊製奇藥不啻仙丹即仙丹亦未必若是之靈驗也欣感之餘先此道謝　上海河南路廣東彭壽堂錄 
[仙品馬寳治痴如神]  
京都天寳齋○眞正西藏馬寳專治文武痴癲痰迷心竅○試騐萬人○靈效如神○上海二馬路西鼎興里便是遠埠函購原班回件 
馬寳能有的眞經云治痴癲第一對症本齋濟世存心不惜千金採得眞正以救世人其性能入心肝脾肺腎專治百藥罔效之症惟各種文武新舊癎狂發痴作呆以及豬癎羊癎錯心失驚服之最有奇效雖諸醫束手危險萬分只須錢餘癎症無不立愈大凡染痴癎一症皆因痰迷心竅憂鬱驚恐痰滯胸腹糊塗不醒或事結于心或功名未成或見色而痴或爲財而癲致染失魂落魄之症則自語自述大呼小呌弄文作武嘻笑怒罵染此之症受累無窮世人如患此症者請即試服輕者二三分告痊重者一二錢斷根最奇者愈後永不復發誠天下第一除癲救命寳筏也○每分洋二元或購一錢照碼九扣另製天下馳名癲狂鎭心丸曾經試驗萬人○雙料每粒一元○單料五角遠埠函購郵局妥速信力自給 
[驥製半夏有追魂奪命之功]  
驥雲司馬大人惠鑒欲識荆州末由晉謁景慕之私寤寐爲勞就騐　文祉綏和　道祺佳鬯如頌敬啓者小號開設常德迄今十載餘矣素仰　閣下佳製銷痰半夏名滿寰球久爲各界歡迎而小號曾在漢口分號批來亦是　尊號之藥六月十三日敝地常淸街涂廣泰之居停早晨起來忽然頭眩不省人事飛請名醫據云中風已難救治不肯寫方後有大慶街萬正元布莊内陸友云及恐是痰厥須要化痰妙藥與他灌服再看動靜然陸友亦明知决無生理不過安慰婦人而已當即往中法藥房購買化痰藥水不料夥友知其已入膏盲答云不備又至小號探問可有化痰妙藥不拘何種小號答伊惟崔氏驥製半夏最佳當即購去一盒灌服至半時後略開眼目至一時後隨即開口且自己可以行走當未灌藥時己早辦理後事幸而棺木卽去請照尚未進屋此事合城皆知一時酒樓茶室中或二三人或四五人互相談論崔氏驥製半夏竟有追魂奪命之功人人交口贊歎不置未知　尊處批發何折便乞賜覆無任盻禱敬肅蕪函咨登入各報以揚　仁風手此即頌　台安　常德中西藥房唐申如頓首　上海盆湯弄走過絲業會館寗波路口轉角五開間門面崔氏瓣香廬驥雲氏總發行所抄登○附價大盒洋二元四角小盒洋一元二角每料六大盒洋十三元二角外埠來信須寫明寗波路口第一百十五號門牌方不致悮批發格外克己如無銷路包可退還 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徴文告白]  
　　海內文家如有以詩詞歌由遺聞軼事以及游戲詼諧之作惠寄本館最爲歡迎卽請開明住址以便随時通信惟原稿恕不奉還 
游戲文章 
[龍宮御史烏鰂魚奏參烏龜摺（愛）]  
　　掌東海道監察御史臣烏鰂跪奏爲大臣無恥。辱國殃民。四方不凊勢成禍亂。據實糾。參恭摺仰祈龍鑒事。竊臣部官居言職。凡有所知理宜據實奏聞。庶不負朝廷耳目之寄。亦聊盡臣部言論之責也臣部自聞綸音下頒。授烏龜以通運部大臣後。該大臣出身微賤。不脫巿儈惡習。目盈廷諸大臣爲尸位素餐之人因别思有所建樹乃唆江豚掀波作浪。致人國江浙湘皖等。省河水陡漲。淹損田禾無數各地米貴如珠。餓莩載道。該大臣之爲此計。意使日後人民賴其輸運之力。爲邀功地步耳。又欲攬奪全海面航運之利。歸集中央。致南海西海羣魚大起反對。河豚旣拚一死。池魚亦遭殃及。推原禍始。實該大臣爲之主動也。又考該大臣居家不謹。閨醜四揚。綠簑綠巾之號。傅遍寰區。旣玷官箴。又辱國體似此穢德彰聞。意氣用事之大臣朝廷若再予優容。待其終老是位則何以服在朝鯨鱷。之心。平在野蜃蛤之氣。伏乞龍顏大怒。立予嚴讉。即君恩高厚。亦須革去綠頂。罷歸泥塗。旣可復妓院董事之職。又得享妻妾供養之財。該大臣不愁無以善後也。且宦囊充盈。久有金錢之號。養一已旣屬有餘。肥兒孫亦無不足。仰懇乾斷。請加處置。謹奏。 
海外奇談 
[行軍取水新法（掩耳）]  
　　法國近日行軍發明一種取水新法。多備有細長鐵管。外層有螺絲旋紋。設兵士行路口渴。便將鐵管插入地中。由螺紋盤旋而下。至若干尺。吸之。水即汨汨而上。取之不盡用之不竭移營他處。仍以是法行之。省工節力。利便無比。 
[男女身量之今昔觀]  
　　法國理學會報告。謂近來五十年中。巴黎婦人。平均增長二寸。男子則較前短三寸云。是亦異聞也。 
情天恨海 
[悼亡詩（夢梅）]  
　　天涯芳草怨王孫。自拂靑衫拭淚痕。愁絶吳儂一枝筆。銷魂不賦賦招魂。 
　　琴劍飄零我負卿。抛殘紅淚若爲情九原不寄相思字。從此難除薄倖名。　 
　　誰說狂奴福未修。香閨曾記看梳頭。而今何物留遺迹。剩粉殘絨一例愁。 
　　也曾密誓願乘龍。難怪卿卿怨阿儂。旣是三生緣分淺。當初何必又相逢。 
　　再續來生未了緣。教儂何處問蒼天。女兒不合人間住。小謫紅塵十八年。 
　　年年作客不還家。荏苒風塵悮歲華。我負渠。儂何以報。從今不看女兒花。 
　　繡閣塵封蕙帳寒。教卿抱恨我何安。媧皇空鍊磷磷。石不補情天一角殘。 
世態人情 
[平糶米（景鶱）]  
　　平糶米。平糶米。平糶因救貧民起江南石米值萬錢。貧民啼哭奸商喜。郡中太守賢。復賢平糶先捐廉俸錢。官凊俸少苦不足。殷賈大户商量捐。捐資購米十萬斛。從此飢民當鼓腹。豈知吏役先其私。貧民還復吞聲哭。奸吏不顧哀鴻哀。怒目而視臭口開。今日太倉已封閉汝等何不明日來。今日糶米復明日。少壯流離逼爲賊。老弱乞得倉米歸。粒粒陳朽不能食。可憐太守一片心。捐廉擲去千萬金。百姓啼哭吏胥笑。安得年年辦平糶。 
[滬上雜詩（甬上董覺軒）]  
　　十六年前此地過。荒烟蔓草。亂墳多。無端寫入揚州夢。比户笙簫隔院歌。海舶乘潮萬里來。東西黄浦港流開。瀕江列栅通宮道。猶認當年舊礮　。蠣粉墻高列四圍樓房平敞曬氈衣。明窻百摺琉璃樣。粤女成行夜夜歸。兩輪車子碧油篷。南北分馳四路中。更向春郊看賭馬。珊鞭金勒快如風。現出人間小史身。低　斜軃舞衣新不須更聽漁陽鼓。征戰年來鬧煞人。麗水松風茗飮淸。座隅窗格最空明。高樓日影纔西轉。遊女如花各送迎。屏角懸燈影半殘。巿樓深處不知寒。行厨競說津門好應笑吳中舊食單。曲院千家樂未休。吳門少妓儘風　。斜陽紅映桃花面。半倚門闌半倚樓。廛肆縱横十里遙。到來洋貨一時銷。市兒會得西番語。裝點衣衫賤亦驕好趁耶穌禮拜期。燈筵沈醉漏深時。殷勤猶道中宵别。初日銅鉦挂樹枝。鐵管千枝一氣通。夜來地火滿街紅。行人指點分明路。不 
 
 

Page 35

 
 
待奚奴喚燭籠。我到洋涇試泊舟。行裝緩緩且勾留。東南第一銷金窟。莫問蘇杭舊勝遊。 
[榴花軒瑣錄（樹立）]  
　　孝子程元德。丹陽人。以成衣爲業。僑寓潤城而養父焉。郡有張睢陽　。每歲首夏必出巡。所謂都天會是也。屬期　車輿馬。塡溢水陸。廟濱運河於嘉慶元年四月二十日。孝子隨父往觀。父年老蹉跌。　　河。元德躍入援救。久而不出。旁觀驚嘆。聚者千餘。莫能援手閱二日。孝子抱父尸浮水面。兇某奉以歸　里人立磗於其處。　曰。程孝子赴水救父處其後七十有七年而有聶王氏之事。 
　　聶王氏者。聶春江之妻也。丹徒人。春江貿易失業。恆鬰鬰不適。　王氏。淑而賢。婉勸之終不懌。光緒九年六月二十三日。春江以外出。托妻子於所親。妻窺其意。密伺之。出郭甫數武。至程孝子救父處。忽赴水。妻奔救莫及　身從之。時薄暮無知者。越日抱夫尸出。親友哀而合塟之。後五年。里人爲之立碑。題曰聶王氏從夫投水處。至今兩碑巍峨峙立焉評　。子殉父。婦殉夫。孝節昭然。大足以振頽風　　薄俗。然於一地得之。所謂德不孤者非耶。吾過其地。　其碑。想見其爲人。爲之低徊。不能去焉。 
新醜史 
[兄妹亂倫]  
　　崇明縣城有張和尙者。混名大麻皮年將三十餘歲。尙未婚娶。其妹年二十餘歲。歸本籍某教徒某姓爲室。素性淫蕩。向被夫氏唾棄。常住母家。與胞兄有染。歷二年餘。鄰友咸知。今春偕來上海。住靜安寺路某姓家。竟成夫婦。現已懷孕三月。不料六月間。夫氏查悉來申招尋。詰問張和尚和尙。已將妹藏過答稱不知。現在氏夫已禀知某教長　函滬南裁判所請爲究辦云 
[千金一笑]  
　　某學究假館於鄉。專喜咬文。某學東請先生便飯。肴不甚豐。內有猪肉一碗多骨。其東　先生請。學究答曰。滿盤盡是勞其筋。其東又曰先生請學究卽日。並無一點庖有肥其東見先生如此。急在盤中尋着一塊猪耳朶奉上。學究又曰。雖然有點射不主。實在無有口之於某撫臺姓　值五十初度。大開慶賀。下屬各官以其生年在子。生肖屬鼠。各鑄金鼠一只送之。撫臺大喜。邀飮盡歡。席散送客。笑謂屬官曰。賤內比兄弟小一歲。明年慶壽是屬牛的。 
　　某報館校對某甲。極粗心。會有新聞一條。題曰官吏貪墨。手民誤貪爲食。甲未之校正。閱報者乃問甲曰。吾聞官吏食民膏。未聞食墨。甲不肯認過。强辨曰。官吏不食墨。能有這樣黑心腸嗎。 
[戲攷吳下健兒]  
　　馬嵬坡。即崑劇長生殿。中之迎像哭像也。伶隠汪筱儂編成京劇。按唐明皇寵楊貴妃。信任安祿山。後安祿山叛唐。河北兩京皆失守。明皇奔蜀。行至馬嵬坡。禁兵怨楊氏之誤國。鼓譟要明皇賜楊妃死。明皇不得已。賜貴妃自盡。三尺白綾一坏黄土。薄命紅顏。輕輕斷送。後郭汾陽平定大難。明皇回鑾。至馬嵬坡。悵觸。舊情。設祭憑吊。徒呼負負而已。筱儂感身世之飄零。所編戲多係悲劇。借恨事以重提。洩胸中之塊壘。殆柳敬亭之流亞歟。前在春仙演此劇時。聲調悽惻。情致纏綿。尤能體貼入微。能使觀者泣下沽襟。戲劇之。感人也深矣。昔滬上開菊榜。拔筱儂爲文榜狀元。不爲聖朝之循吏。（汪本拔貢出身曾爲縣令）而得伶界之狀頭。亦可傷己。 
小說 
[短篇小說念秧餘孽（定夷）]  
　　斯時婦亦春心蕩漾。不復峻拒。二人歡會方殷。而婦夫操刀排闥入矣。厲聲叱婦曰。吾固料汝不安於室。今果然矣。不殺此一對野鴛鴦。不足洩吾心頭之恨。婦大懼。緊抱觀察哀聲求其夫。曰儂迫主人威命。不得不允幸以主人故。貸儂一死。婦夫曰。予不信主人身爲貴官。豈有知法犯法者。言次。聲勢洶洶。直揭錦帳。觀察苦難隠飾。赧然曰。　誠予也子。若能全吾面子。他年臨民之日。以長班任汝。政由寗氏。祭則寡人婦夫知。爲緩兵計。烏肯。受其愚。悍然曰。非所願也。觀察曰。然則。畀汝千金可乎。婦夫猶有難色又倍之。始允。立迫付金。觀察乃署劵與之。婦夫指婦曰。汝其　侍主人予逝矣。觀察出。取現金交婦夫。翌日而婦夫不見。婦號泣求死。聲言欲隻身尋夫。又詐數百金以去。觀察人財兩失。日夜懊喪而已。 
　　京師某布莊。巨肆也。一日。有鄉人來閱布百數疋。約京錢百貫揀旣。語肆主曰。鄉人初學負販。須待同夥來此購定。姑少待可乎。主人頷之。鄉人坐待关日。同夥猶不至。謂肆主曰。鄉人枵腹未果。夥又不來。身無餘贊。所存銀兩。係合夥公欵。未便擅動。奈何肆主曰。旣有銀在。權質飯貲可。也鄉人欣然出銀四十兩曰。我不知典質所在。煩代往質。一緍足矣。肆王如言代質一緍。並給以典中質劵鄉人感謝去。旋復來。肆主訝共速鄉人曰。吾輩惟求果腹。尙有餘錢八百。在囊中也。又坐守至晚。夥竟不來。鄉人惶然曰天暮城閉。不及歸家。夥殆因事不克分身歟。曷先與我家數十疋。即以質劵爲憑。明日我當來取劵付金。肆主允之。鄉人出劵。運布以去。明日。俟之不至。往質肆取金則曰。彼四十金。當日即有人加利取去矣。肆王始悟已受念秧之愚。 
 
 

Page 36

 
 
   
 
