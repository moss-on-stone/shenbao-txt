# 1917 - 63 - 4915829

 

Page 1

 
 
   
 
 

Page 2

 
 
時評 
[今後政府之責任（冷）]  
　　以前外交方針之責任政府負之今後外交方針之責任議會負之何則兩院巳通過政府之外交方針而代負其責任也 
　　然則今後政府所負之責任維何即達此外交方針一切之行動是也是故日後追思外交方針而無誤自不必論外交方針而有誤議會之責任而非政府之責任也然達此外交方針之一切行動而有誤或至不能完全達此外交方針則政府之責任也 
　　然則此次政府以外交方針取决議會者交卸一種責任而又轉負一種責任也政府其愼之哉 
專電 
[北京電]  
　　參議院今日（十一）兩點　　續開外交秘密會對政府所定方針用記名投票表决在場人數二百人除六人未投外計白票（同意）百五十七票藍票（不同 
意）三十七票主席王家襄宣告贊成者四分三以上得大多數全場拍手散巳六時 
[北京電]  
　　昨日衆議院下午二時　　開秘密會出席四百五十四人二時半段總理偕范陳張谷四總長曁伍朝樞蒞院先報告外交經過與政府决心請國會贊助議員掛號質問者有唐寳鍔吳宗慈蕭晋榮王乃昌葉夏聲田桐白逾桓秦廣禮黃攻素等段答後偕陳張赴參議院留范谷備衆議院議員質問六時二十分范谷退何雯動議記名投票蕭等反對此時張大昕與秘書長議長少有衝突旋提起討論終局投票結果贊成與德斷交方針者三百三十一票反對者八十七票棄權者二十餘票八時散 
[北京電]  
　　德使於十日晚七時奉其政府令照會我政府内稱我抗議用恫嚇語甚詫中國在戰線内無船業抗議尤可異至損害華人生命係在戰線内爲軍事用者德巳屢提抗議可證中德交誼素睦因此交誼德國願祝恫嚇之言爲無效雖不能取消戰畧而仍願商保護華人之法等因中國願商則本大臣有權議此三月十日交付 
[北京電]  
　　聞斷絶國交事將以明　　令布告一切保護德人整飭防務均有明文日内時機巳迫 
[北京電]  
　　我國與德斷交書政府業巳製就俟今日參院可决當晚即可遞出 
[北京電]  
　　外交消息德使辛慈氏 
　　巳預備下旗回國未完事托荷 
使代辦 
[北京電]  
　　政府消息各省多數贊 
　　成政府外交方針昨來電者十 
 
 
 

Page 3

 
 
餘省 
[北京電]  
　　益友社昨通告㈠對於　　政府與德絶交問題表示贊同㈡對於與德宣戰與否須形式有確實保障條件始予同意 
[北京電]  
　　馮副座於今午十一時　　出京昨晚在迎賓館與兩院開臨别宴會馮演說國會宜引政府漸入軌道對外宜一致主張王議長答兩院同人必期贊助憲政十時半始散 
[北京電]  
　　馮副座昨夜宴國會議　　員到四百餘人演說要旨㈠望諸君引導政府入憲政軌道㈡外交當一致主張倘被議會否决將招意外危險王家襄代答雙方意見不一非獨我國爲然好在議會方面以少數服從多數終必歸於一致 
[北京電]  
　　許世英昨晚回京銷假到部 
[北京電]  
　　政府特派丁士源赴滬　　迎陸榮廷此來要旨㈠軍院撤後報銷及安揷被裁人員㈠督署月支二百萬如不抽賭餉何欵補償軍民兩政劃清權限㈠陳述外交意見 
[北京電]  
　　國風報主筆宋寰公經理裴梓靑發行彭翼臣被捕後地檢廳承法部命主按侮辱官長罪起訴該報擬向平政院提起行政訴訟 
[北京電]  
　　今日（十一）下午三點史　　天遜女士在天壇試演飛機飛約二十餘分鐘許高度達三百米達軍政報界及中外來賓觀者萬人 
[東京電]  
　　本月二日五國銀行團在倫敦會　　議决定中國第二次大借欵額爲一億元由日美兩國財團各支出五千萬元中國以鹽餘及地租之一部分爲擔保又中國開浚運河一千二百萬元之借欵亦决定由日美兩國承借調印巳終 
外電 
[華盛頓電]  
　　美總統要求即與奥國斷絶邦交　　上議院兩黨議員均贊成防杜議員續行阻撓議案一案（九日） 
[廣州電]  
　　廣州天花症漸少近十日内患者不　　足五十人據警局聲稱自一月一日至今患者僅七百六十人（十日）大陸報 
[北京電]  
　　參議院今日午後一時復開秘密會豫　　先接洽票决政府外交方針信任與不信任問題據某議員言可得多數贊成通過呂無可疑豫測與德斷絶國交即在明日又有人作一星期内之觀測者（十一日） 
[北京電]  
　　參議院今日午後二時開會丁世嶧　　等以昨夜德國公使致中國政府之回答書爲反對之具經韓玉辰等力加反駁演說贊成政府之外交方針旋於五時半投票出席議員總數二百二人中贊成者一百五十八票反對者三十七票無效者一票投票棄權者五人其結果政府之外交方針多數通過 
（十一日） 
[北京電]  
　　德國公使本月三日以口頭回答中國之抗議其回答書則尙觀望時機不即提出迨至昨日知衆議院巳多數通過政府之外交方針參議院亦巳大有通過之望乃於夜間十二時將回答書分致外交部並段總理以冀遷延時局其内容與前口頭回答相同政府因此今日又開國務會議（十一日） 
[北京電]  
　　赴日特使汪大燮氏及其隨從人員　　於今晨九時啟行經由滿洲朝鮮赴日日本芳澤代理公使及他中日兩國官民之至車站送行者甚盛（十一日） 
[北京電]  
　　馮副總統今晨七時由京啟節途中擬在天津休憇四五小時後乘津浦鐵道火車回寗黎總統之代表並段總理以次國務員及略界人等多往送行（十一日） 
[漢口電]  
　　武漢兩商務會開會協議關於外交問題其結果電呈北京政府請其出愼重之態度主張維持現狀（十一日） 
[東京電]  
　　滿洲駐屯軍交代兵旭川第七師團定於二十日開始輸送（十一日） 
[東京電]  
　　英國照會日本謂爲防遏輸入敵國之目的凡生絲屑絲不染色之各種絹綢及日本絹物並同種之織物等截斷輸入和蘭瑞典瑙威諸國（十一日）以上東方通信社電戰電 
[華盛頓電]  
　　國務卿藍辛氏及檢事長葛里哥　　里氏皆告威爾遜總統謂其有全權供給商船武裝但上議院現巳修改法制以社再有阻撓議案之事故信威爾遜總統即將召集國會臨時會議討論一切（八日） 
[紐約電]  
　　美國水兵四百人巳在古巴桑蒂亞哥登岸以防革命黨攻擊（九日） 
[亞姆斯特丹電]  
　　約洛達爾輪船之中立國水　　兵及美國搭客爲德人拘至德國者今均釋放（八日） 
[華盛頓電]  
　　美政府接半官消息謂墨京現與德國直接通無線電報業巳派員調查此事 
（九日） 
[倫敦電]  
　　德國公報云德軍攻入維斯俠特西面英軍陣地俘敵三十七人法軍在里本南面進攻擊破一八五山及香巴業德軍之戰壕德軍卽從事回攻克復控制高地之戰壕惟田莊仍在法軍手中（九日） 
[巴黎電]  
　　今日午後公報宜稱昨日法軍在美斯尼　　丘與香巴業邸間進攻雖爲大雪妨礙進行仍能佔據廣一千五百碼深二百碼至六百碼之敵軍陣地德軍晚在該地之左回攻甚猛激戰之後受重創而退被俘者一百三十六人内有軍官三員敵軍攻擊亞伏柯爾叢林戰壕一道均在法軍砲火下敗退（九日） 
[倫敦電]  
　　德國公報云德軍佔據特洛士與烏士山谷間瑪格約洛斯靠近俄軍陣地之高山脊一處俘虜六百零四人二月間德軍共失飛機二十四架敵軍失九十一架（九日） 
[倫敦電]  
　　俄國公報云敵軍在米托境進攻敗退但曾佔據哇克拉西北之高地三處敵軍且在該地西面進攻未得利俄軍毁歐新乾西北米查尼爾克恩德軍之防務俄軍斥堠隊在波斯薩基士西南前進十六英里半（九日） 
要聞一 
　　戰後之日本與中國（二續） 
　　次請述第二理由中國因戰後各國盛行商業保護政策而爲商戰中心之故戰後各國對於貿易或取新保護主義或自舊保護政策更嚴一層殆可預斷也厥因有二其一以財政上之理由希圖戰後國庫收入之繼續增加其二以經濟上之理由即戰爭之敎訓及其所生之新經濟狀態至戰後有採保護政策以保護之必要蓋戰事旣畢雖不再需戰費然戰後經營非可草率將事需費亦鉅也所謂戰後經營者恢復工業此其一充實軍備此其三償還戰時公債此其三撫恤軍民此其四此皆犖犖大端不可偏廢所需幾何不難概見也顧國家財源不外租稅而人民在兵火之餘生計疲敝若再苛加賦課於情於理兩所不宜抑亦勢有所難能也然戰後經營亦匪可緩無已在國内稅及關稅二者之中偏重後者此即戰後盛行保護貿易政策基於財政上之理由也戰爭之際各國最感痛苦者莫若物資供給之不足故戰後事業之勃興不難 
逆睹初不問勝負如何舉世各國殆無不然由是不可不從事關稅政策及其他保護政策此即基於經濟 
上之理由也 
　　明乎上述二種理由即知各國保護貿易之必要歐陸有所謂經濟同盟關稅同盟者蓋以此也因此與國相扶敵國相防之策將守之不貳而力圖發展經濟之國苦矣良以彼此販路如劃鴻溝不易侵入也獨中國則不然關稅率不能自由增至五分以上遂成各國最自由最有爲之商場此種情形雖不自今日始然以戰爭結果中國以外諸國皆以稅關作干城故戰前自由商場漸縮漸窄僅存中國一隅耳（未完） 
[外交方針報告國會]  
　　迎賓館茶會　　兩會開會形勢 
　　昨日午後八時段總理邀集兩院全體議員在迎賓館開茶話會届時議員到者約五百人由伍總長范總長谷總長分頭招待九時許段總理至遍行各客室一一招　羣赴大餐室由總理主席致詞首述中國此次外交不得不取積極方針之原因及與各協商國一切交涉之經過謂　中國果至加入地步財政上必有影響不能不圖塡補於是有緩付賠欵及改正關稅之磋商又如某項條約有損及中國國防主權之處歷東交涉未得要領此次中國果加入協商則各友邦自應容納中國之請以期國際間之平等日前政府旣致電協商七國欲於上述種種求得一確實之保障今日旣得七國覆電一致承諾吾國之希望此事巳漸有把握政府將赴國會正式報告今日特先邀諸君將大概一談又述吾國歷來外交上之弱點及歐戰後國際地位之可危如必終守中立則必至愈陷於孤立之境今茲政府所定之對德方針非爲圖利起見實爲避害起見云云總理之辭旣終衆議院湯議長起致答辭謂自外交之事發生政府屢次與兩院同人接洽所有經過情形及所欲執之態度均於事前一一披露於兩院此寳立憲國之精神政府此種與議會親密情形爲歷來所寡有化龍今日雖不能代表兩院對於總理外交上之意見有所置答而此節則可代表同人致其感謝於政府也至詳細情形政府明日旣已定期出席報告於兩院則或贊或否自當聽之公議惟兩院同人對於政府此次舉動實巳多數贊同當必有以贊助政府云云語罷總理舉杯致敬賓主盡歡十時許始各散歸聞是日參院正副議長及衆院副議長均未赴席昨夜兩院同時發出通告云據政府　知國務員有重要外交事件來院報告衆議院特於今日午後二時起參議院自三時起皆開秘密會議政府方面則凖備於今晨國務會議後全體國務員届時出席云云今日報告當由段總理自任所有自對德抗議以來外交之經過及其變遷政府决定方針之由來及對協約國過去現在之交涉情形中國對各方面之利害比較詳述一過將聲明政府此次之外交計畫如是願求國會之贊助又今日非準備宣戰故不求投票同意蓋依約法規定國會今日對政府之報告不必表决也然又因今爲决定國是之日不惟政府希望國會表示贊助之態度即國會自身近數日來所有各政團俱主張於今日設法表决一次以便政府之進行大抵今日議埸中將有人於總理報告後提起動議用投票表决贊成政府之方針此種表决並非據法文規定亦非一種信任政府案特國會自身用投票方法表示其對於此次外交方針意思如何而已察目前各政團之形勢除民友會及丙辰俱樂部一部分外以團體言無主張反對者惟現在團體之拘束力尙屬薄弱且問題太大反對分子自不能無惟近日以來回政府屢與國會接洽之故個中眞相多巳洞明故贊成方面至少不能下四分之三投票之後國會贊助政府之意必大可證明而政府可以放手做去矣惟兩院今日俱將有重大討論而議員界之主張亦謂投票之前應令贊成反對者皆充分發言利害大明則表决之後兩院内部始可一致爲政府後援不復聞反對之聲故兩院開會時問或較延長則不可知 
[張我華等關於外交之通電]  
　　近日外交問題關係重大而各方面電京爭議者頗不乏人茲者議員張我華等特通電各省云各省督軍省長省議會總商會鈞鑒頃者政府决定外交方針貫澈抗議之目的爲第二步之進行大疑旣决行且宣布我華等初因此次外交關係綦重未事之先不憚周詳審愼曾本推研之所得略陳梗概於左右諒荷鑒察唯是搜求損益無害於敵愾之同仇時局艱危尤貴有對外之一致徵之他國往例甚多我華等以此次内閣所定外交方針一俟國會多數贊同以後凡我國人自應袪其憂疑一致進行庶集成城之功一雪散沙之恥存亡所繫戮力圖之臨電無任屏切之至張我華陳煥南蔣曾燠等三百餘人佳 
[馮河间定期出京]  
　　馮副總統出京之期初聞定於星期日繼聞馮君因星期日尙有要務未經辦結有展緩一日定於星期一即十二日由京起程之說然據昨晚消息似仍以星期日出京說較爲確實惟前因到京之日曾受兩院歡迎故擬於出京之前宴請議員藉爲答禮聞巳定期本日六時爲宴會之期仍設席於迎賓館並聞河間來京之時駐京各國公使均至行轅拜謁昨日河間以行期在即派員赴各使署答拜法國公使頗以河間禮節過疎不甚滿意嗣經外交部中人特爲聲明略謂當日黃陂以副座資格居京時各外使亦有拜謁之禮黃陂亦僅派人回謁未嘗親詣各館河間此舉特循奉先例而已初無他意法使聞言乃爲釋然 
[南京快信]  
　　軍署昨得京電馮副總統因外交方針巳决定今日（十一）出京回寗 
　　水警第二廳長趙會鵬因剿辦太湖梟匪巳完全廓清昨來省禀謁齊省長請奬在事出力 
人員以資鼓勵 
　　寗商會長昨謁軍署師參謀長詢外交問題師告以政府方針巳决日内卽可發表 
　　津浦鐵路南段巳由張勳加派軍隊保護 
　　南京中國分行昨巳發給股東正利紅利 
　　省署内務科長湯文鎭奉部派調查江蘇電政 
聞湯昨有電達部報告情形 
　　體育會昨在公共體育場舉行運動會並請武術研究社員數十人演各種武術參觀者頗爲擁擠張勳因所部散駐蘇皖兩省境内恐地方官不甚接洽致多隔閡現擬將蘇皖兩省駐有定武軍之各縣知事一律加以定武軍營務處銜不支薪水藉資策應 
　　警廳近日對於烟禁非常注意昨各區破獲私賣燈吸十餘起已一律解廳懲辦 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[整理六年度預算辦法]  
　　五年度預算案尙在國會審查中六年度預算亦巳由財政部通令各省編製茲聞財政部會計司鑒於五年度預算案之種種困難特提出整理六年度預算辦法案於財政會議略云竊查本部辦理預算歷年均係收不敷支此次編製新五年度預算所虧尤鉅雖經國務會議决將支出核減收入增加勉成適合然所加收入將來恐難足　實際仍屬不敷考厥原因自辛亥改革以來地方時虞不靖各項稅收因之短絀而支出之欵則日見增加以至收支終難相抵長此以往不求整理之方預算永無確定之一日現在辦理六年度預算凡關於預算出入各欵何者應增何者可減應由各財政廳長按照各省情形研求確實至各項稅收及徵收經費均爲本部主管範圍係屬財政廳專責尤應詳爲釐訂以期劃一亦由各財政廳長預爲籌畫公同討論爲編製六年度預算之標準庶收支旣可精當而内外亦不致紛歧茲將釐訂各項稅收及徵收經費辦法條舉數端開列於左是否有當伏候公决一各省貨物稅本有一定比額現在各省區所報預算數目往往與原定比額不符除因短收不能足額者不計外有將貨物稅内所收稅項列入正雜各稅者有將正雜各稅攙入貨物稅之内以湊足比額者彼此牽混殊難考核應由各財政廳長將貨物稅及正雜各稅劃分明晰並使貨物稅預算數目與比額相同而正雜各稅仍不能藉詞短少以免參差而杜取巧一正雜各稅正雜各捐兩類各省所報預算每有一種收入而分列兩類者稅率名稱均不劃一應由各財政廳長查明確係一種收入按照性質歸併一類俾免重複一各項徵收經費按照定章至多不得逾收入百分之十現在各省區開支經費有多至一成以上者且所報預算僅列各徵收局經費一欵亦未分某項微收經費若干殊無稽考應由各財政廳長分列某稅徵收費若干仍至多以收入百分之十爲限不得超過一各局署常徵稅欵有在收數内留支經費者此項留支往往竟由收費内劃除概不列入預算於統收統支之義未符嗣後應將收入支出連同留支之欵一併列入預算以昭核實 
[閣議通過紙幣制限法案]  
　　財政部因近來京外官商銀錢行號濫發紙幣財政經濟兩蒙其害特提出紙幣制限法草案十二條大致係根據四年十月呈准公布之取締紙幣條例妥爲修正聞昨日國務會議業將此案議决惟將紙幣二字一律改爲鈔票其餘均照原案大約日内將提出於參議院其草案條文如下第一條凡官商銀錢行號發行紙幣除中國銀行另定兌換劵條例外均須依照本法辦理凡印刷或繕寫之紙票數目成整不載支取人名及支付時期憑票兌換銀兩銀元銅元制錢者本法概認爲紙幣 
第二條本法施行後凡新設之銀錢行號或現巳設立向未發行紙幣者皆不得發行第三條本法施行以前業經設立之銀錢行號發行紙幣者其發行之數應以本法公布日前三個月之平均流通數爲限不得增發並由財政部酌定期限分飭陸續收回但有特别條例准其發行紙幣並規定營業年限者限滿時應即全數收回第四條各銀錢行號遵照本法第三條發行之紙幣至少須有五成現欵準備兌現其餘五成准以公債票及確實之商業證劵或其他財産作爲保證準備其有特别情形暫時未能依照前項規定者須呈請財政部核辦第五條各銀錢行號遵照本法第三條發行之紙幣應照截止發行客額及票面定價按年納發行稅百分之二半每年分兩期於陽曆六月十二月交納第六條各銀錢行號遵照本法第三條發行之紙幣自本法公布之後遇有更換新票時須先呈由財政部核准再向財政部印刷局定印其有特别情形不得不暫向他處定印者須呈請財政部核准第七條各銀錢行號遵照本法第六條發行之新票須呈由銀行監理官或財政部指定之官署蓋印其收回舊票應即繳由該監理官或官署核數銷毁第八條發行紙幣之銀錢行號應每月製成發行數目報告表現欵及保證準備報告詳報財政部或禀由該管官廳轉報財政部第九條發行紙幣之銀錢行號由財政部隨時派員或委訖他機關檢查之其發行之數目準備之現欵及保證品以及有關係之各種帳册單據第十條各銀錢行號違反本法第二條第三條第四條第五條之規定者應科以五百元以上五千元以下之罰金第十一條發行紙幣之銀錢行號違反本法第六條第七條第八條之規定或報不實者應科以五十元以上五百元以下之罰金違反第九條之規定拒絶檢查者應科以一百元以上一千元以下之罰金第十二條本法自公布日施行 
[日報論靑島與南洋將來之處置]  
　　七日滿洲日日新聞載東京電云日本海陸軍對於山東省及南洋占領島於將來講和會議時都似持一種自信有貫徹其自信自决之勢至美國之擴張海軍大都以爲非處理講和會議之手段不過爲該議之準備而巳云云又前衆議員望月小太郎曰平和會議之前日本急宜籌畫者靑島及南洋占領島問題之解决也曩日德國之平和提議以靑島爲中日兩國之問題南洋占領島日本得於不害己國國防之範圍提出議題於列國會議之二條爲預備的宣言歐戰完結後中國問題實有爲第二巴爾幹之虞日本亟宜預先爲下列四項之預備的交涉㈠確保條約上内外共認日本在滿蒙之特殊地位㈡中國本土則與列國取協同主義實行撤退靑島之軍政海港之兵營補助關稅改正以策中日美三國之經濟的提携㈢英殖民地通商關稅問題㈣與俄國通商協約之改正實施云云 
[恢復自治之請願與審查]  
　　請願恢復地方自治代表昨日（八日）午後仍在 
吳江會館開會首由主席費璞安君報告近兩日進見大總統及兩院議長情形後遂議定以京師敎育界事務所爲通訊處暫假京師外城右學區爲辦事處每星期日開常會一次遇有特别事件開臨時會議現由各省代表回籍分頭擔任各縣請願恢復地方自治事宜又聞參議院特任委員會定三月十日上午九時開會審查恢復地方自治機關案其特任委員爲丁世嶧彭介石楊永泰湯漪章士釗韓玉辰藍公武金兆棪呂志伊辛漢李國定等十一人 
並聞已函請内務總長或次長届時出席說明 
[晉境兵變與呼倫蒙匪]  
　　山西境内兩處兵變一節據官中消息約有數起其一晋北鎭守使孔庚管轄之陸軍駐紥大同者計三營於本月三日夜間均全營譁變聞其緣故以有裁兵之說北門外大通機器麵粉公司刦去現洋三千餘元其餘各商家多有被刦者城内無恙其二山西警備步隊第八營營長尙昌多向駐豐鎭南十五里地之得勝堡亦以有裁兵之說於本月五日夜十一鐘全營譁變該處各商店被刦十餘家亂兵巳四散奔逃其三某方面所得報告大同兵變當時即平變兵只一連有逃者有捕獲正法者現巳無事得勝堡兵變係盧占魁部下之蒙匪煽惑所致現正在剿辦中未知消息誰確也 
　　某方面消息呼倫貝爾境内巴布札布餘黨現在嘯聚兩萬餘人雖尙未擾及内地而轉瞬春暖蒙匪將肆活動大爲可慮政府得報後擬即派兵剿辦惟以民國四年呼倫貝爾取消獨立之時曾與俄人議定一條件即中國剿匪於呼倫必先通知俄人故欲進兵剿辦必先辦此種交涉聞俄人尙未允許故軍隊迄未前進云 
[段總理赴津時之鄂督軍]  
　　鄂督軍署軍事常會例於每星期六舉行本月五日星期一軍官自營長以上文官自知事以上又齊集軍署開特别會議外間雖知爲外交關係而莫知其詳茲悉此次會議係因段總理辭職出京王子春督軍以爲有關國家大局安危特集合全省文武寅僚開會共議挽救之策聞王首先發言謂加入協約與不加入協約各有利害此等大事吾輩武人焉敢妄斷惟有聽從政府命令然當此千鈞一髮之時不幸總統總理發生意見衝突可危孰甚苟因此惹起政爭則對内收拾之不暇更何論乎對外今日應急電總統總理雙方犧牲意見依據約法咨請兩院解决如議院不贊成加入總理辭職乃當然之事何須亟起衝突當時各文武皆唯唯遂本此意擬電由全省文武署名拍發並另致副總統一電請其居間調解力促總理回京查王子春之意見素主維持中立近日鄂中雖極力整頓軍備不過奉令行事此次對於黎段之爭亦純然爲中立態度並不偏於一面惟是日會議畢午後軍署又設筵柬請英法俄日比美荷墨丹瑞葡等十一國領事而德奥二領旣不與會次　又未補請因是人多疑其態度近已變易至是日讌會陪座者爲政務財政警務等廳處長與江漢道交涉員鎭守使等並有武漢兩商會會長曁省議會國進兩派議員四人讌畢美英法俄日五領獨留後行究不知其所議何事也又聞王子春巳柬請省議會全體議員於八日到署宴會其宴請原因現有二說一謂係諮詢對德之意見以省會本無參與國際交涉之權然今日國内對外言論極不一致不能不諮詢該會意見以察民意之向背惟此事不便形諸公牘目下該會又未開會故以召宴就便諮詢一謂此次請宴係因省會開會期近各議員巳陸續到省王爲消除行政立法隔閡計藉此一宴聯絡感情二說未知孰是 
[鄂警察爭給現洋風潮]  
　　鄂省自辛亥後官錢局發行之銀元鈔票充斥於巿不能兌現乃規定此票每元作錢一千二百文行使三年官錢局巳將此票收銷以錢票代爲流通紙洋之名詞業巳消滅惟財廳以軍民政費一旦改給現洋不特庫收紙幣無法消納且巿上現銀亦必供不敷求於是復定法價洋之名詞凡政費之支出每元概折錢票一千二百文其後軍署因北軍薪餉概係現洋本籍軍隊不能獨異前警察警隊等因法洋所領官票折扣太甚巳要求准予搭發銅元一二成業已行之數年近來省垣警察又以生活程度日高每人月得之餉不敷贍養身家而又加以官票之九扣實屬困苦不堪本月五日警察領二月份辛餉各區署各警隊巳預先約合一概不受法價洋折合之官錢票要求改發現洋或中交二行在本省發行之紙幣各署隊長嚴詞拒絶致觸動公憤幾起衝突警務處長崔玉甫當派員分往各區勸慰各警士均謂軍警同爲國家服務警士勞苦過於軍人何得顯分厚薄若不改給現洋惟有全體辭去崔懼釀成罷崗風潮當命各署隊長仍督飭勤愼服務力保治安一面將警士要求情形具呈王兼省長核示聞官場計議以法洋斷不能廢警餉或再多搭銅元以爲調停現尙未奉省長批示也 
[粤省會與財政（一（（平生通信）]  
　　粤省會此次復行召集其原因在於議决五年度之預算案粤省財政棼如亂絲極難治理財政部某日致電朱省長云粤省新五年度預算業經國務會議議决歲入經常臨時共計一千四百六十八萬四千六百四十七圓歲出經常臨時共計一千二百九十四萬三千七百七十圓俟國會議决後再將表册咨送特先電達暫照辦理依此文觀之歲出與歲入比較歲入當有贏餘一百餘萬不惟收支相抵而巳也然以實際言之歲入所收有無甚着落者歲出所支有不止此數者故比較上實在不能相抵省長又奉財政部電稱本年度預算支出不敷極鉅應請通飭各主管機關實力撙節務以收支適合爲標準並將核減情形報部察核省長准電當以事屬財政範圍應召集各主管機關到署核定俾資取决故於本月二日曾由財政廳轉函鎭守使署粤海道署警務處審檢廳及各局廳所一律派委逕詣省長公署會議財政事宜皆以撙節爲主義無如雖極力撙節仍難得其相抵故省長復派政務廳長羅樹森代表晉京磋商其電云大總統段總理鈞鑒粤省財政枯竭亟待拯救擬籌辦法及困難情形尤非文電所能詳盡現派政務廳長羅樹森代表赴京確商妥洽俾利進行至地方一切要政並令該廳長面陳鈞聽擬於今日啓行伏乞賜見訓示而財政廳長又巳先遣代表陳佩實偕同預算股科員鍾瓞香清賦處主任俞文麟共行進京陳述粤省困狀與部接洽磋商核減預算之爲難然官廳一面派員晉京陳述不得不一面催請議會議决故此番開會實以議决五年度預算案爲最要惟聞二月二十八號議會開會時林正煊謂議决預算案爲本會應有之特權豈容放棄但本席對於此次省長提交之省地方預算案以爲暫時不能開議者厥有三端一因國家稅與地方稅之劃分係一種法律須由國會議决乃生效力今本案旣未經國會議决劃分僅據部令强爲分列於法律實無可依據此暫時無可議者一也即就劃分内研究屬於地方稅者僅一百八十餘萬夫以粤省歲入連鹽關各稅總計共有四千餘萬之鉅粤民負擔之重爲全國冠今部令劃分兩稅留存於省地方僅百餘萬不及歲入總數二十份之一似此省稅範圍太少一省政治從何發展是對於此案根本上應先有一番之爭議此暫時不能議者二也又預算作用以事前監督爲尤要五年度預算起五年七月迄六年六月今爲時巳滿正爲議六年預算之時更無議五年之必要此暫時不必議者三也但職權所在亦難放棄本席意見宜由本會請願國會請速將國家地方稅劃分庶使各省議會得有依據以爲開議地方預算之標準至現交之地方預算案暫時留存以爲將來五年度决算案之對照也陸孟飛謂依法律交議案必須付審查此案關係重要似宜限交報告審查之結果張以銘陳炳濂陳藹人同意議長宣告將此案付審查則其結果尙未可知也 
[紀廣東之兩借欵]  
　　廣東財政廳與臺灣銀行訂借三百萬一節事亘半年始告成立當局以此欵係由士敏土廠出名舉借並非增加省庫之負擔故無交省會議决之必要但得中央核准即生效力聞此欵在本月二十二日以前必可交付除前借一百二十萬元之外扣折實祗得一百七十餘萬元已全數撥入中國銀行 
　　荷商保民氏三百萬借欵一案自經省會通過合 
同後專候保民氏前來簽字其間支節横生荏苒數月宕延至今粤人多以子虚視之詎知保民氏與粤財政當局函電往還依然不絶查保民氏國籍荷蘭本爲著民鑛師其東家爲一擁有數千萬資産之猶太人向辦南非洲鑛業其公司名亞細亞總所設海牙支店設在倫敦近年因南非職務鑛業碍難進行乃轉而放資於我國近聞財政當局接英威士奇由港來電稱保民氏决定由滬起程來粤初擬搭新疆輪船後改搭盛享輪船不日可至云云則此借欵仍尙有望也 
[陸督軍入京之確耗]  
　　陸督軍自告假以來本有引退之志祗以一身關侮大局歷經中央挽留因之未果近來頗聞其欲晋京與政府磋商要事月之五號乘坐寳璧運艦赴港表面上固云回拜港督據軍署中人亦云晉京之事不確大抵事前宜布恐足以驚動粤人也然外間巳喧傳陸督此行確擬赴京蓋自蒞粤以來軍餉問題至今尙未解决非與中央政府面商不能了解故其北行之志實無之現因 
馮副總統晉京一切要人均已齊集陸督亦極欲一往把晤大約到港後略作逗留卽行啟程矣或謂陸督將由港赴滬至滬後始定行止此又一說也當五日上午八時許陸督軍因各事均巳摒擋妥善行將出署特召集各科職員至前諄諄致囑勉以奉公務須矢勤矢愼幸母叢脞等語迨至十時遂乘肩輿出署逕赴天字碼頭下輿態度雍容立於碼頭瀏覽風景片時始乘電捷電輪渡往寳璧運艦此時文武各員至艦送行者有朱省長王警廳李耀漢等約共數十人十一時許展輪開行計隨陸督軍前往者有顧問黃世清外交委員黃瑾卿蕭子粟電報委員陳幼嘉巡捕趙漢卿等至參議雷殷等則巳於前日奉命先往香港聞寳璧運艦駛至黃埔暫爲寄椗因陸督欲順道登岸往水魚雷局等處攷察約下午四時然後展輪赴港擬於六日午前七時在香港碼頭登岸前往回拜港督梅含理等或於一星期内逕赴北京聞陸督軍此次晉京 
係呈奉中央核准前星期巳接明令云 
[川政局雜聞]  
　　戴省長自到成都後即駐於高等學堂旋將皇城内之政務廳及各科均遷至高等學堂商由羅督軍令滇軍第六師遷入皇城省長署即遷至第六師騰出之舊督院衙門乃六師顧品珍師長以舊督院衙門彼方修繕完竣且在署後建一獨院住家不願遷移戴省長以駐於高等學堂已久又未便遷回皇城遂與羅督軍磋商願認六師遷移費現議定二千六百元戴巳如數送請羅氏轉交顧氏聞舊曆二月底六師即可遷移省署於三月初即能移入舊督院衙門矣 
　　川省政費往年均係二十七萬戴省長昨忽接到財政部咨將省署經費核減十四萬戴氏卽以政務殷繁不能減費理由電請財政部照原案開支 
　　戴省長前聘請川中紳耆曾鑑培駱成驤顔揩趙熙周葆臣等爲顧問月俸各二百元又照會江育生梅黍雨余際唐張鴻冀雷治平黃金鰲鄒鴻荃周金渾爲參議譚創之宋育仁陳孟孚杜榮扉胡薇元爲諮議參諮議中如余杜譚諸君均係民黨中人餘多係進步黨員又委秘書多人以便聯絡感情 
　　川省滇系道尹計兩人建昌道道尹杜慶元與永寗道道尹趙又新是也趙係滇軍第七師師長戴到省後即擬先換杜慶元又擬保周明九爲政務廳廳長嗣尹昌齡出任政務戴乃保周爲西川道尹所有現任之西川道尹楊端宇則調任建昌其建昌道道尹杜慶元氏卽請免職聞巳得中央照准矣 
[杭州快信]  
 
 
 

Page 7

 
 
　　警務處昨委阮品咸（諸曁）楊永熙（遂安）張良栻（ 
蕭山臨浦）莊濬孫（天台杜潭）爲各縣警佐又以新登警佐周緝光與寗海華稷於潛警佐王世榮與瑞安曹文彬各對調 
　　第四師參謀長安毓清會同副官長范毓靈昨遍請一二兩師少校以上各軍官在同袍社開大宴會聯絡感情 
　　杭縣敎育會請求補助經費齊省長巳飭縣核議 
　　楊督軍前准交通部篠電通飭各軍隊巡遷保護國有鐵道所轄區域如無路線亦應造册聲覆昨巳紛紛呈報到省 
　　齊省長昨飭杭嘉湖寗紹温台七屬知事仿辦改良織物分會 
　　褚慧僧於日昨由滬抵杭暫寓城站旅館 
浙江徵書處巳奉令取消 
督軍公署連日趕造裁減額外人員清册異常忙碌陸軍出身者給恩薪四月無資格者僅給兩月 
　　香巿巳届乘客擁擠江墅鐵路昨添掛三等車 
輛 
[蘇州之鉅賭案]  
　　今年賭風甚盛往往藉口新正以資消遣自經警廳嚴禁而後表面上已覺稍戢然而深堂巨宅依然賭興甚豪入局者非富紳巨商即屬各署官吏此項賭錢名曰摘局前日幽蘭巷汪宅巨賭案牽涉警廳職員并搶去台面洋四千餘元一案今尙未丁茲將詳情訪紀如下 
　　汪宅之賭博者多縉紳子弟其中主腦人物爲許景汀每日借同警廳各職員署長巡官等或推牌九或打撲克輸贏甚巨前日有西區署長楊士奎約同南路署長張虎臣及劉某自携賭具前往與賭擬三人合推牌九取出自帶之骨牌一付許景汀疑之謂此處賭博所用賭具均本宅公辦逐日更換不得以自行帶來之牌做輸贏楊士奎等聞之大憤遂變賭博而爲捉賭即潛赴警廳保安隊與楊隊長密商派警往拿楊乃率長警十餘人馳至幽蘭巷汪宅蜂擁入内其時與賭者除商紳人士外尙有警廳職員二十餘人長警不先拘人先至賭台上搶拿銀洋並入内攫去金鐲一付共被搶去期票數百元鈔票一千五百餘元金戒子二十八隻現洋數百元統計四千六百餘金然後將賭客一併梱解警廳請爲懲辦崔怡庭廳長見有本廳職員警官二十餘人異常憤怒當卽逐一痛斥一番先行釋放復將各商紳判罰了事許景汀被罰開釋後以捉賭時各長警搶刦銀洋並入内强奪金鐲推原禍始顯係楊士奎張虎臣劉某等詐賭不遂所致又見同捉各警官並不懲處爰將情形禀告盛紳家（許係盛之親戚）電達某要人轉請齊省長澈究索還損失一面又請總商會及地方自治會主持公道自此而後風潮益大崔警廳長以事關重要未便袒護各員追查肇事情形盡由楊士奎主謀立即下令撤差即委消防隊袁隊官繼任西區署長又將保安隊楊某及劉某等併楊士奎派員看管聽候查辦現在朱使及王道尹亦委員澈查以憑究辦聞齊省長今日巳經有電來蘇飭將在賭各警官開名呈報大抵均須撤底查辦也 
地方通信 
[松江]  
浦南又出盜刦巨案近日四鄉迭出刦案李知事那警佐奔走勘驗異常忙碌自天馬山發現帮匪巨刦案後巳由松江防守何司令抽調所部分頭巡緝意謂盜蹤或可稍歛詎陰曆十二日晚間浦南亭林鎭金家廟復發生盜刧巨案盜來時方十時許約計三十餘人明火執仗打入張義豐南貨店縛住店主婦用洋燭燒熾兩乳逼令指出藏洋地點因被席捲銀洋衣飾等七百餘金而去劫後復衋擁至金家廟東首之胡家浜胡炳銓家斫傷事主炳銓面部劫去銀洋數十元皮服多件始從容逸去翌日亭林鎭區員陳鑑予卽率同警探到鄉驗勘查獲鎗柄一支上刻一百三十四號數字另獲五響子彈壳數個業巳報請縣署查緝矣 
獲盜紀功舊曆正月二十六日新橋鎭警員馬亮欽警探王培卿緝獲形跡可疑之劉銘善等截住贓物多件一併解縣究辦嗣爲水警偵知劉等確係舊曆正月二十五日夥刼平湖班小輪案内逸匪即被備文提去業誌本報茲警察總局以馬君等緝捕得力破獲鄰境盜刧巨案各記大功一次用資鼓勵 
推廣印花縣署接奉省令嗣逢人民投遞呈文應令貼用印花嚴密考查勿被漏過巳由縣署出示佈示遵令辦理又戲券無異商舖憑單收據應仿照京兆福建等省辦法遵照印花稅法第二條第一類每券貼用印花一分巳飭令第一社新舞台兩戲園一律遵行並派委王祖蔭嚴密檢查 
[鎭江]  
觀音誕之賽燈會鎭郡南門外觀音山高轟雲霄香火極盛相傳陰曆二月十九日爲大士誕辰故南鄉官塘橋等十九村捐集巨欵於十七日起迎賽觀音燈會三日並遊行南門竹林寺東門一帶所紥各秿花燈巧妙異常五光十色燦爛奪目紅男緑女相約往觀者爲數尤夥駐鎭陸軍十九師各營長官恐釀事端各派兵士隨燈彈壓 
擬設女工傳習所鎭郡東門大街新設中華婦女手工傳習所專授花邊並其他各種手工以開女子獨立生活之曙光現定十一號開校日來報名者極形踴躍 
南洋公司之宴會南洋兄弟烟草公司爲推廣國貨起見訂於十號午後三時假小馬頭琴園陳設西餐邀請軍政警商學各界約數十人宴會聯絡交誼席間由商界吳君等演說謂該公司所製各種紙烟其味甚美殆駕乎舶來品之上故自發明以來推銷於本國各埠深爲社會歡迎爭相購吸銷路日見發展尙祈各界熱心同志互相提倡以冀多銷一分國貨即挽回一分利權云云直至六時始各盡歡而散 
王氏祠堂開設小校鎭郡南門外有王氏祠堂近歲大加修葺氣象一新頃者該族人擬就祠開設初等小學校課族中幼年子弟兼收外姓學生學費極廉每半年僅收二元經費除撥族中公欵補助外概由正經理完全擔任董理校務者爲周少雲君定於本月二十號開校 
[揚州]  
添設警區未定日前有張養之者擬籌欵請設馬橋鎭警區聞周知事以四鄉已設有警察者不下三十餘處其眞能保衛地方者實不多覯該鎭是否應設候咨警務公所查復再行核奪施行 
濟良所遷移房屋揚州濟良所於去歲秋季成立設在左衛街租賃民房近因收容妓女日多房屋不敷應用昨由陳紳重慶商請兩淮鹽運使劉佑常擬借用東關街前兩淮中學堂舊址劉以該校舍係鹽務公産祗允暫時借用如公家需要時仍須退還聞該所於本月内即須遷移 
學委不兼敎員江都縣視學李伯樵以學委兼任敎員於敎育行政上阻碍甚多特禀請縣長規定各區學務委員不得兼任敎員以重職守刻聞兼任敎務者巳紛紛辭職矣 
警區私用刑訊警察二區巡官虞某日前巡　時獲得賭博轎夫二名當卽帶局責以籐鞭數百竟至奄奄一息嗣區長金子丹查悉該轎夫爲汪紳汝門所雇即詣汪處招陪事爲縣署所知以該區違背警律擅自用刑欲將區長撤差經多人緩頰金記大過一次虞巡官判處三年監禁現聞輿夫已送浸會醫院醫治矣 
[杭州]  
續選候補參員齊省長昨咨省議會云准内務部魚電查參議員第一班改選關於候補當選人問題業准院咨應依法改選十名通電各省照辦在案茲准廣東省長電稱前次己經遺出三名是否續選七名現巳閉會應否俟下次開會時票選請示復等因查前次選出三名旣係依法辦理效力當然存在自應續選七名以符原額各省省會常會前經本部通電於本年上半年舉行請即提前召集開會依法辦理續選除電復廣東省長外請查照辦理等因准此查本届省議會第三期常年會業准内務部冬電定於本年三月二十一日舉行所有應行續選參議員候補當選人七名卽應於開會期内提前辦理其選舉場所依照參議院議員選舉法第二十二條規定應以省議會會所充之業經呂前監督於前舉敎令辦理改選時咨請貴會查照依法辦理在案茲經本監督定於三月二十六日接辦前項續選事宜仍應以貴會爲選舉場所相應咨請查照 
驗契免除罰金省議會上届常會期内議决免除騐契罰金一案經呂前省長令行財政廳妥議具復嗣據該廳復稱驗契一事勢成弩末現剩未騐者類皆貧苦小戶與大中戶之遲遲未驗者其情形不無區别擬自本年二月分起每驗大契一張仍收驗註費二元二角小契祗收二角一律免除罰金當經齊省長轉咨財政部察核旋准財政部咨覆浙省驗契罰金旣據財政廳呈復現在未驗各契類皆貧苦小戶所請自本年二月分起大契仍收驗註費二元二角小契祗收二角一律免除罰金各節應卽照准相應咨復貴省長查照令遵云云昨齊省長已令行財政廳轉飭各縣律遵照矣 
[嘉興]  
畢業生准予備案浙江第二中學校校長計仰先昨奉齊省長訓令開案准敎育部咨開准咨送省立第二中學校畢業生馬經才等二十二名畢業表到部查馬經才等核與舊報名册相符成績亦尙及格應准畢業備案相應咨請令知等因准此合行令仰該校長知照 
警長擊傷警士平湖城區第一警所警長李某前日下午不知何故與巳革警士李金標大起衝突該警長竟將剌天向某頭部猛戳數下該警士忍痛逃逸口呼救命行人駐足而觀但見其頭部血流如注俄卽限閉口噤昏然倒地嗣經派人抬入該所不知有無性命之憂也 
管獄員因事撤差海鹽管獄員陳志對於獄務異常疏忽上月脫逃判决七年之要犯蕭阿天一名該管獄員雖報請知事呈省通緝而徐知事尙遲遲未報事主沈某遂於前日電控省置曁司法部請爲核辦現悉高等檢察廳以該管獄員如此疏忽殊屬不成事體特將陳志撤差另委陸宗諤（富陽人）接充 
雜評一 
[國民責任（一子）]  
　　内閣方針未定以前各派以關係國家利害重大之故而反對而懐疑而發表其自由之主張固愛國者之所應爾也内閣方針即决定而國會未表示意見則各派之反對與懐疑者猶尙有自由發表意見之餘地何以故以國會爲代表民意機關民意之嚮背未表示者即不能認内閣方針爲完全 
决定故尙有自由發表意見之餘地也 
　　若兩院而亦一致同意矣則不能不認此方針爲國家全體之方針旣認爲國家全體之方針即不能復有異議卽欲有所反對懐疑而無益徒增政府行動之障碍而巳 
　　是故國會而不通過也則巳國會而通過則惟有一致對外有進無退隨時隨事相機贊助使循外交之正軌而行並予政府以相當活動之便利是又立憲國民之責任宜爾也 
 
 
 

Page 8

 
 
[人造棉花]  
保證关惠溥君所發明人造棉花確實精美　衆議院議員陳太龍　　　　中華民國五年十一月九日 
利益棉花是萬國日用之品鄙人發明用人工製造無論造多少總歸三天成功比天産棉花還要温煖製法易資本輕銷路廣利錢厚 
材料稻草桑皮麻皮舊棉等皆能造棉製造的時候全用人工同藥料製造的器具是鍋竈缸簸等物家家都有所用的藥料中國到處皆有價廉易辦有數十元資本即能製造獲利 
出品製成之棉性質温煖永不霉爛顔色同白雪一樣光彩同真絲一樣絨頭長短同花旗棉一樣而且柔軟堅靭可以舖衣可以紡紗可以織布可以紡洋絲線可以做毛頭繩可以做醫院用的藥水棉花如若不請來看樣便知 
面授鄙人爲普及實業起見盡心傳授如有人學造此種棉花不限年齡資格只須親到本所報名交納學費五元看鄙人當面製造小試一次只要三點鐘功夫就可將棉造成交學者帶回三天包會 
函授本所另備有詳細淺顯之講義專門敎授外埠之人内有稻草造棉法桑皮造棉法絲光棉造法舊棉花製成新棉花法醫院用的藥水棉花製法都能照法自造如外埠有人願學此數種人造棉花可詳書姓名住址連同學費五元寄至上海霞飛路鼎慶里二十五號實業傳習所本所收到學費後立卽將正式收據連同各種官話講義造成棉樣一併寄回學者對於講義一目了然如有疑惑可以寫信質問本所立刻詳細答覆以學會爲止 
造　　　　　報　　　　　　　　　　　　　　明人造棉花　在滬　　　習工　　　　　　　自應　人　　　　　　　　　　　造　派朱　　　泥彩　　　　　　　　　　　　　　　　　朱　　　　　　　　　　　　造　　　　　　　　棉　一拼招　　　研究　　　　　　　　　　　　　山西督軍公署唘 
大總統府軍事諮議官陸 
軍中將馮嗣鴻先生來函 
惠　先生大醫　　 
手書亞棉　二包　　 
　揚新理 
　　明星　　　　　 
山斗　吾國之　　　以　　　　　　授　　　　　　 
大道德　　　　　　　　　　　　道　國　　　民富國强　　　寳　　獨　　　　　　　　　　　美利堅　　　五五　　　　　前　　　　　　　　　　　　　　　　　　　　　惟　無　　　由債醜　　　　 
先生　　　　　　　　　　　　任　　　　　　　　　　　　　身　　　 
　　　　臣　　　　　　　 
登　　　　　　　　　　　 
唘發　　　　　　　　　　　　　　 
　　　　　　　　　　　 
　　　　　　 
　　　　　　　　　　　　　　　　　　 
誓約本所保學者能造如不能造學費奉還發明者兼教授主任吳惠溥 
注意　本所設在上海法租界霞飛路（原名寳昌路）巡捕房對面鼎慶里内函索章程棉樣或問事件須附掛號郵票一角三分空函恕不答覆 
[沈門史氏聲明]  
竊氏年五十八歲先夫鴻發於上年九月初六日病故所遺四子次子名子香現年卅歲弱冠之後不務正業在外游蕩迭訓不改先夫在日憑親族將家産作五股分派四子各得一股氏得一股以作養老之資尚有在上海法界與楊姓合開之達生南貨店計有股份五股該股份亦如家産照五股均分惟子香祇知游蕩不顧家用故亦憑公親議定子香名下一股歸次媳費氏執管以作孫兒女撫養之用子香亦自情願立據爲憑巳後達生股份與子香毫無關係惟子香於先夫在日用去洋銀甚巨此次分産長三四子念手足之情並未扣除分文子香前分之現洋不滿三月花用殆盡仍然游蕩通同堂兄等在外向各親友冒簽字據借貸誑騙情事氏聞悉之下深恐後累難堪故此登報聲明巳復子香如有向族中及各親友有借貸誑騙等情望勿受愚倘受其愚與達生及氏並長三四子等無涉特此聲明以免後論伏乞　諸親友台鑒爲幸 
[參茸野术海狗腎補身衍慶丸]  
本章云海狗腎一名腽肭臍其性大爲養腎補身一切諸虚百損五勞七傷腰膝骨痛四肢乏力以致耳目昏花精神恍惚百病叢生此乃先天不足後天失養服則立驗本主人獨秘良方用吉林老山人參鹿茸海狗腎並各種滋補貴品上藥君臣佐使相配製成惟藥性和平不燥不熱四季可服治男子百病雖年輕損傷之人服後轉弱爲强然白髮老翁久服此丹諸病霍然弄璋之喜指日可待且能壯筋骨强血氣補命門益丹田開胃健脾活絡培元固本養血白鬚黑髮轉老還童却病延年益壽此丸十分靈驗敢稱第一誠非誇口與巿上牟利之徒毫無實濟可比若服他家藥不靈請來一試如有虚言欺人天地難容其價每料雙料二十兩洋三十六元每兩二元每盒洋五元單料減半另有始創參茸補身衍慶酒大瓶四元小瓶二元功效與丸同如購十瓶照碼九折又歸科續嗣降生丹此丹專治婦女經水不調前後愆期赤白帶下等症功能調經旺血止帶暖腎如服此丹何艱伯道之憂服法另詳仿單價每料一斤洋八元半料四元起碼洋二元另有關東海狗腎每條洋十元　舖設上海二馬路中巿西鼎新里内京都天寳齏謹啓 
[東來洋行人力動力機器工業紡織用品]  
居今之世辦今之事首重實業厥惟機器一宗乃獲利之捷徑本主人有鑒於斯於機器一道研究有素尤爲心得開張迄今荷蒙各實業界贊許兹届三週紀念重行釐定價額格外精求以副惠顧盛意兹將各種機器名目列下軋花彈花織布織帶花邊織襪提花織毛巾打緶線線毬製掛麵打草繩製針等人力機器引擎種子電氣馬達抽水車鑤鑽床老虎鉗各五金物料硝磺鹽水曹達山奈漂粉洋酢樹膠各色粉筆機器油鐵蔲竹蔲梭子線棕各式襪針緶針各種筒管等其餘花色繁多不及細載如蒙定購限日交貨决不致悮本行開設上海美租界鐵大橋北首沿浜 
[請試化痰奇藥]  
義商彭壽堂藥房始創真正順氣化痰止咳四寳半夏露當面可試真正神效○函購外加寄費一成 
半夏之治痰咳由來尚矣各省製售何止千百或拘泥成法或泡製失宜後先所出非無優劣然不能去渣滓而存精液則古今一轍此半夏露所以奇妙入神也本堂存心濟世考得半夏一藥其功力全在精液爰不惜工本精益求精特取上等半夏泡製盡善以機器去其渣滓以化學提其精液再加真正化州吐喘橘紅龍涎香猴棗珍珠並諸般補肺氣健脾胃滋隂降火生金固本等王道正藥煉之又煉始成此清潔純粹之露不但功大效速爲古今所未有且氣味和平非常精美無異玉液瓊漿用治衰老遠年咳嗽日夜不止或哮喘性急頑痰壅塞只須冲服少許立刻痰公爲水從大小便洩盡痰除則氣喘自平咳嗽自止中年傷風咳嗽胸膈扯痛或乾咳無痰行路氣急甚至咳傷肺膜人事不省破金吐血飲食不進險症服後諸患若失不過數日全愈小兒受寒咳嗽傷風鼻塞或頑痰内結寒熱往來不早治愈易成痰驚等患每次减半與服其病即除更有色傷癆瘵産後虚咳體肥痰咳肺癢久咳以及痰帶血絲痰迷癲狂痰飲滿中痰核瘋癱一切五臟六腑所致諸咳肺熱脾濕發生諸痰輕者一小瓶全愈重者四大瓶包能永斷病根屢試屢驗無不一失雖羣醫却步百藥罔效十分沉重之症苟一息之存速請嘗試無不立慶回生其功效之神實有百倍於諸製半夏者尤妙在一經治愈永不再發以視暫愈目前萬久即發諸藥判若霄壤最妙者凡痰多咳嗽之人一服此露能將巳成之痰淘汰化爲精液以補天一之水而療旣損之金并將中伏癆虫殺除凈盡永絶傳染之患故常備一打永可保一家老少無痰咳癆瘵等患並使一家老少身强力健久爲中外各國同聲稱羡謝函證書堆積如山均有郵局圖記爲憑諸君如服無功効甘受重罰聽憑登報痛毁名譽自當敬領雅敎惟假冒日多尤宜鑒别倘誤買僞藥不甘代人受過查此等僞藥名稱雖同性質各别就告白觀之似覺大致彷彿迨實地試驗功効大相懸殊此則試過者類皆知之也毋用細述計丙申至今早登申新各報當時惟我獨秘共見共聞詎風行旣久百假蜂起甚至登報妄誇希圖朦混然各報具在難逃公論豈容巧語詭辯移假作真本堂實事求是何屑與爭惟藥關性命特再廣告大瓶二元小瓶一元每半打六大瓶十元每料四元賜顧者須認明瓶上鐵路封條主人肖影壽佛商標方是的真寄售真正上等對口菌每分洋十元凡購滿五分者九扣　上海河南路抛球場南首七號洋房彭壽堂謹啓　止咳順氣化痰丸大瓶一元中瓶五角小瓶二角半 
[誌謝福安人壽水火保險公司賠欵迅速]  
啓者先嚴馬閱堂生前由石君兩聲介紹向蘇州閶門外太平坊福安分公司總經理姚君友蘭經手投保壽險洋二千元保費僅付半年計洋一百三十元零五分不幸于去年十一月間陡患瘧痢醫藥罔效延至十二月十號逝世隨即報告總公司旋蒙核准即將賠欵照章如數賠足用特登報誌謝且願各界諸君咸知保壽之利益焉　蘇州齊門外南馬路棘人馬良臣啓 
[治咳醫生唐拾義每日限診十二人之原因]  
本醫生診例每日以診十二人爲限不知本醫生之苦衷者强求移診孰知咳症病原甚繁難於稽察若診時稍有疎忽勢必累成重症生命何堪設想本醫生痛惜此症悮人極多故業醫以來即專門研究此點凡就診者不惜多費時間詳加考察除用中術望聞問切外又用西法聞症筒以辨其病音何狀行敲診錘板以定其病體何級施顯微鏡診脈表探熱針量肺尺以審其病根何由驗病旣真方行療治或有藥石達之不逮者則用注射法水療法電療法空氣療法營養療法及各種衛生法補助其功排除其害旣診察周全斷難多診故每天祗能診察十二症特陳理由奉告明達尚祈就診者諒之　上海三馬路石路口唐拾義披露 
[立愈肝胃氣痛將軍丹]  
肝氣症之世人患者最多皆因性情大怒事逆氣悶憂慮過度或則春轉不舒致傷肝木從憂觸怒卽發甚至氣逆不下肝堅如鐵食不下咽坐不安席若不早治他年正氣一衰其發更盛竟有性命之憂攷之古方有左金丸治療照法試之毫無效驗今本藥房不惜苦心訪得御方名曰將軍丹無論男女如患肝胃氣痛之症服之奇功立見若係二三年新患之症二瓶即可全愈如其一二十年舊恙至多一料永遠斷根包不復發曾經試驗萬人皆尅日見功從無復萌之人如此奇驗未敢秘藏特登報佈告俾患斯疾者皆得解脫呻吟床蓆之苦則幸甚矣○每瓶實洋一元每料六瓶洋五元遠埠信購原班回件　上海三馬路大舞台對面鍊雲大藥房謹啓 
[善利全經售新華儲蓄票批發頭奬拾萬元]  
本號前清經售各票逐月屢中大彩中外咸知現售儲蓄票開期將近諸君欲獲頭獎請早購取爲幸外埠函購原班回件並備現銀買賣公債證劵股票交通殖邊各種鈔票如蒙賜顧格外克巳○十六舖善利全○瑞祥莊同啓 
[棋盤街中巿屈臣氏大藥房興昌祥對門]  
百病通靈水 
主治神效 
四時感冒傷風咳嗽霍亂抽筋肚痛疴嘔紅白痢疾發冷新久諸種痧症絞腸疾暴風火牙痛暈浪及嘔山嵐瘴氣精神困倒風濕疥癩外搽俱好善救危症隨身之寳　每樽一角 
疳積花塔餅 
尤麟伴塔天下馳名小兒疳積此餅最靈爲父母者最須關心 
麥液鰵魚油 
補肺清燥治咳至寳益氣除痰極稱神效五勞七傷吐血咳嗽購而服之延年益壽 
上品薄荷油 
此油氣味與别不同提煉純厚大奏奇功能治百病搽食可用 
開胃消食餅 
健胃除風消滯進食老少合用神效之極常常服此强身壯魄 
補腦壯筋露 
腦之不靈皆因腦虚或目昏花腦痛不支惟此仙露補腦神奇壯筋養血開胃健脾 
男婦痢疾水 
耑治男婦紅白痢疾裏急後重肚痛嘔逆依法服之立愈極效 
追風去毒膏 
追風去毒無論四肢麻木手足剌痛濕風骨痛跌打傷痛貼之立奏奇功 
加波力牙粉 
欲免牙痛用此牙粉去牙汚垢除牙虫菌不特齒白保無牙病中外馳名第一之品 
頭痛藥散 
風熱上蒸頭則作痛用此藥散服之止痛非常之靈大有功用 
風濕藥皂 
用之沐浴可除風濕疥癩氣味芬芳令人神清爽快 
白濁藥膏 
耑治赤白二濁止痛快捷如神風行中國一帶無不稱傾其靈 
玫瑰甘水 
其味香其質清潤可治爆拆並治皴痕皴唇冬天日用珍品 
隂陽癬水 
耑治遠年近日一切癬患頻搽此水立能掃除無痕神效之極 
牙痛藥水 
凡患牙痛苦不堪言用此藥水滴之立痊止痛快捷名不虚傳諸君試用始知真言 
目疾藥水 
耑治一切紅腫白膜剌痛流滬及昏花漏晴眼患神效無匹 
中西丸藥名目繁多不能盡錄愛顧諸君惠臨爲幸 
[感謝立止咳嗽化痰氣急二盒斷根]  
弟年年至冬咳嗽將近十三載今庚氣急哮喘痰多更前加重請醫調治亦見痰中帶血呻吟床褥痛苦不堪後承錢兄指示上海南浙江路小花園對門永壽大藥房買咳嗽茶葉二盒費洋一元當夜煎服立刻止咳化痰其病痊愈斷根不發故登報揚名　吳介如謝 
[聲明]  
刻有匪徒假冒小號圖書在外騙取貨物恐各寳號被累故特登報聲明兹後小號與各寳號往來取貨須憑小號取貨簿爲憑如無簿據務請囑棧司送至小號蓋印回單否則概不承認　外虹橋源生昶啓 
[青州水門汀]  
青州水門汀有限公司所出之水門汀爲東方最上之品素爲香港政府所信用用以製造隂溝管避水磚避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行詳價購辦欲知用法詳情者本行亦可奉告　新旗昌洋行謹啓 
[强種精血丸]  
精養命貴充盈虧耗則病萬事無佳興更兼百病叢生惟服此丸最要緊不憂乏嗣還可延齡藥皆王道奉勸心堅定約須七日後步步見功能血寳物不可缺欲求增益此丸最有力婦女經行按月期不準卽爲暗疾調理一身流通百脈能使得孕肌肉轉華色諸凡虚弱症服之盡解脫丸橢圓珊瑚般粒小功專補品推爲冠化驗藥性良善内務部批准立案男女老幼治愈無算不信先購幾瓶試試看血液定增多精神必暢滿 
總發行所上海中英大藥房 
外埠各本分號各大藥房均有發售 
[春光好]  
余之面色白而且嫩前年被冬霜所浸者致起瘰塊粗黑異常旣生癩皮癬又生凍瘃瘡前元函購到上海法大馬路八仙橋首安里時雨藥房之（皮膚白嫩色）藥兩料用後方知特靈所奇者瘰塊倘平癩皮癬取消凍瘡融化還我白嫩之皮膚有此四驗深感皮膚白嫩色藥之功力偉大焉故題春光好三字表三載中之被光世有同病者余以爲介紹各處函購郵局妥速蘇州潘映光謹白 
[研究英文捷徑函授文法翻譯合科招生]  
聚最新文範之精華及歷年敎授之經驗編輯華文講義函授文法翻譯凡文法之疑難條例翻譯秘訣一一詳細解釋務使學者以最簡短之時間可以精通最有用之學問無論商學界男女皆可入社一年畢業特設（半費）二百名全科（學費僅收十八元）額滿後學費加倍報名從速詳章函索即寄欲閱講義樣本請附郵費五分　上海虹口愛而近路嶺南中學函授部啓 
[中華商業函授學校招生]  
本校以增進商人知識養成商界人材志在普及不收學费只收講費郵費本科二元預科一元畢業考試合格凡給優等證書者由本校介紹各埠銀行公司等處擔任相當之職務陽歷三月廿日開學業巳聘請商業專家編輯各科講義定於陽曆四月廿日刋發講義務希從速報名以便寄奉講義函索詳章附一分郵票三分校址上海城内縣橋北首一百六十五號校長黄景曾啓 
[中國銀行函授學校招生]  
本校因各錢莊各票號等均將改組銀行特加組織以期造就是項人才巳備呈敎育財政兩部請求立案第一班巳于（隂曆）正月廿日舉行畢業除不及格外統給以部定之正式文憑而畢業復試分數列入七十分以上者得于三個月内介紹位置（八十分以上者二個月内）兹第二班巳經開學不拘路途遠近均可函授凡有志入學者尚可揷班請卽附同講義費等五元來函報名可也函索章程附一分頭郵票三分　本校現移上海法界貝勒路義和　里一弄三號 
[北京清華學校招考專科學生赴美留學廣告]  
本校現在招考赴美留學專科學生十名學科分法科鑛科農科電機科機械科土木工程科程度在國内外各該專門學校畢業能直接進美國大學院肄業者皆可報考年齡以二十六歲爲限有志投考者可於四月十五日以前函寄郵票二十分並七寸長三寸半闊之信封一個開明本人詳細地址向北京清華園本校專科學生招考處索取詳細招考規則如逾定期槪不覆寄空函欠資槪不收覆 
[外治淋病藥桿]  
農商部壹等獎此種藥桿專治男女淋濁之根用法簡便凡以藥桿揷入尿管之中經過數分鐘後即能化開消腫止痛清濁去毒無論新病舊病前淋後淋連用數盒均可斷根洵世界上治淋病唯一之良藥也 
價目每匣售洋一元每打售洋十元 
批購從廉遠處零買不加郵費倘用郵票槪照九折計算　上海英大馬路泥城橋西自新醫院隔壁華商亞東製藥會社總發行 
分售處　本埠外埠華英大藥房　各大藥房 
[同興樓京菜館遷移新張廣告]  
本樓開設以來專辦宴會全席喜慶壽筵隨意小酌應時果點物潔味美各界交稱惟因店狹基窄每逢高賢雲集伺應難周兹特遷于四馬路石路口東首路南西式洋台門面房屋軒敞地界適中加聘京厨更求精潔擇於二月初九日開張如蒙惠顧無任歡迎電話四四四四 
[皮商賞格]  
敝會各號牛羊皮張近來復有虧短情事今特重懸賞格廣告一切人等如有查得偷竊牛羊皮張之人或查得窩藏此項贓貨之户報告到會因而緝獲者准照後列定格給賞計贓貨值銀一千兩以内者五成充賞贓貨值銀一千兩以上至二千兩者四成充賞贓貨值銀二千兩以上者概以三成充賞　上海皮商公會廣告如不欲出面者請函告敝會但能因而緝獲仍格給賞 
[生牛皮滅蟲毒藥]  
牛皮腥臭生蟲極易一經蛀爛腐霉業此者虧蝕甚鉅本藥房别出心裁特製此藥能保生牛皮永久不壞無論存貯棧房舟車輸運經年累月色旣如舊貨亦常新爲主顧家所歡迎大有造福於營業匪淺用法另詳仿單　上海四馬路華英大藥房啓 
[江蘇溥利公司續售新華銀行儲蓄票]  
頭獎拾萬元陽歷四月廿五號即隂曆三月初五日開籤存票無多欲購從速經售處上海後馬路祥康里順康莊溥利公司廣告 
[上海新開章東明正號新棧]  
啓者本廠向在浙江紹縣阮社自造佳酿歷經三百除十年之久加工研究貨底充足暢銷之廣名馳之遠早巳冠於滬上近因全國酒類公賣成立以來各捐漸增銷路益滯以致本廠陳貨擁積年愈加遠若不維持設法恐高貨久淹待沽無期特于法界小東門外大街添設新棧以廣招徠而便主顧即遠運各省報關載輪亦屬便捷本廠向消京津山東汴粱東三省曁香港廣東武漢等處壜上以正卿小印爲記雖逢盛夏稍不遣變兼備三十餘年特别高等天號花彫改裝洋瓶又自運牛莊高梁秘製衛生各種花露藥酒無不惧備批售格外克巳内設雅座應酬格外週到代呌菜點無不捷速凡蒙賜顧請認明三鷹商標爲證庶不訛誤今擇于二月初九日開張倘荷屈至無任歡迎特此佈告　本廠主人謹啓 
[京都致和堂戒烟茶葉香片]  
本堂之戒烟茶葉香片久巳馳名遐邇皆知無論老癮新癮包可戒斷妙在戒時絶無辛苦胃口加增無他皆因泡製得法故耳近日烟禁嚴森時機巳迫不趁早戒脫更待何時本主人爲便利購戒諸君起見特托上海英界二馬路晝錦里北首橘香閣廣東藥丸號代理賜顧者請向該號購辦可也大盒一元小盒半元批發克巳 
 
 

Page 9

 
 
   
 
 

Page 10

 
 
本埠新聞 
[公共租界本年度預算案]  
　　上海公共租界一九一七年入出欵預算案將於本月二十一日提交納稅人常年大會核議其内容約略如左 
尋常入欵　　　　　　三四六二三五○兩尋常出欵　　　　　　三二三六四三五兩出入相抵尙餘　　　　　二二五九一五兩本年擬發行債劵　　　一○○○○○○兩另加所入雜項　　　　　　二○○○○兩特别入欵　　　　　　一二四五九一五兩除一九一六年短少之四七二六八四特别出欵八六二七四○兩共一三三五四二四兩出入相抵短少　　　　　　八九五○九兩尋常入欵如下 
地捐　　　　　　　　　八三二五○○兩各項巿政捐　　　　　一五八○○○○兩碼頭捐　　　　　　　　二○○○○○兩執照捐　　　　　　　　五六四一○○兩工部局産業租費　　　　一○一二九○兩公共及工部局事業入款　一八三八一○兩（按租界土膏店全閉後約少入欵一三○六六六兩）租界全境之地曾重行估價以便增多地捐其總值已由一三三七二五○○○兩增至一五○○○○○○○兩所增約及百分之十二現議將回扣率由百分之十五減至百分之七·五工部局所擬徵收各捐如下自一九一七年一月一日起界内之地按照所估價值收捐自千分之六至千分之十不等由租地人預繳半年自一九一七年四月一日起至下届納捐人常年會議止界内房屋按照所估租費收捐百分之六由居住者分四季預繳自一九一七年四月一日起至下届納捐人常年會議止界外房屋在一九○五年七月一日與上海自來水公司所訂合同條件範圍内者按照所估租費收捐百分之六由居住者分四季預繳特别廣告每方尺年收捐銀五分至五兩不等由佔有廣　所在之地者繳納其他雜捐如私用之馬匹騾驢每季收洋一元五角私用之馬車收洋四元五角私用摩托車收銀十兩脚踏車五兩貨車自十五兩至三十五兩私用人力車每季收洋三元犬每年兩元 
　　尋常出欵如下 
義勇隊　　　　　　　六○五一○兩消防隊　　　　　　　八○七七○兩警務　　　　　　　九六九九四○兩衛生科　　　　　　二二七八五五兩工程科　　　　　　八六七二二五兩公共樂隊　　　　　　四四九五五兩敎育科　　　　　　一四八九一五兩雜用　　　　　　　一七六四四五兩償債費　　　　　　二○三七○○兩以上各用均從節省惟警務較上年增多一三一四三○兩係因西捕增薪添置日捕及加招華捕百餘人之故 
　　特别出款如下 
橋　　　　　　　　　六五○○兩堤岸　　　　　　　四九六七○兩溝渠　　　　　　　一七四五○兩置地　　　　　　一五六二○○兩造屋　　　　　　四五九一二○兩路政　　　　　　一七○○○○兩工部局現有之地産值價銀五六○七三五四兩房屋值價銀二七三一一一三兩股票各物值價銀六七三一一四兩 
[最近運美各貨之調查]  
　　美國實業團來滬視察極爲滿意他日由京返滬仍須與紳商各界謀劃中美商業聯絡事宜以期便利吾國對外貿易從此可期發展加以美屬名埠華僑熱心祖國樂購華貨足見吾國出品大有推廣之餘地一般實業家自應利用時機竭力研究悉心改良冀達商戰之勝利茲將最近運往美國各貨調查列後藉供參攷東洋公司天洋丸船計裝怡和洋行灰絲六十包黃絲二十包愼餘洋行灰絲二十包三井洋行灰絲二十五包公安洋行灰絲五十包山東府綢六十八件泰和洋行灰絲三十包法昌洋行灰絲一百包信孚洋行灰絲六十包蠶繭三十包白絲四包黃絲十九包百利洋行白絲三十包黃絲三包安利洋行灰絲一百七十包寳克洋行山東府綢二十八件其餘尙有廠絲浙綢生羊皮生牛皮天津毯共有數百餘件又茂生洋行經理之小呂宋丸船亦於前日出口開往紐約及舊金山計裝羊皮二百三十一件核桃四百二十三件蛋白蛋黃鮮蛋花生仁古董等貨亦有數百件云 
[烟禁責成警官之訓令]  
　　淞滬警察廳徐廳長以鴉片禁絶之期轉瞬即届而各處私售燈吃私打嗎啡針及火車輪船之夾帶私土猶未盡絶實於烟禁前途大有窒礙茲恐各區警官警探等查禁或有疏懈故於昨日訓令各警區警正警佐等一體認眞查禁夾帶私售並須注意園圃等處罌粟種子務便不留守卉免遺外人口實自四月一日起如有前項情事發生即惟該管警官是問各警區奉文後均巳遵照辦理矣 
[又一關於烟禁之公文]  
　　上海巿經董奉縣知事公署訓令一三○號開本年三月八日奉省長公署第一○○六號訓令内開案查該縣禁烟事宜疊據該知事會同省派委員呈報無私種烟苗情事現在委員業經回省銷差即須派員復查以備英員會勘如果該縣境内尙有煙苗發見除嚴拿地戶盡法懲辦外立將該知事撤任呈請褫職並將董保按律治罪其有自行檢舉者從寛免予置議所有該縣巳經出結之鄉董地保限文到五日内造具姓名清册呈送備查尙未具結者尅日催令補具存縣備案該知事尤須督率董保人等觀往各鄉切實搜查母稍大意切切此令等因到縣奉此合行訓令仰該經董即便遵照母違切切 
[伶界戒烟會之發起]  
　　可謂及時行善　　他業亦宜仿行 
　　中國禁烟盡絶之期將届一船烟民咸生恐慌富有者戒除尙易貧者戒除甚難茲聞天蟾舞台協理楊廉伯君有鑒於此擬商請各舞台主人及梨園公所演劇籌欵擇一相當地點賃屋延醫修合黃道戒烟藥丸設立戒烟籌備會凡伶界與前檯樂手以及堂名烏師人等吸烟成癮無力戒除者均可入會戒煙不取分文日後籌有的欵再行推及他業中之無力戒烟者聞已分别具函磋商一俟大衆贊成即可開辦矣 
[策進自治會討論外交問題]  
　　對於現政府策之異議 
　　策進地方自治會以歐戰日急我國將被牽入漩渦於國計民生大有關係特邀同公民演說團於昨日在該會事務所開會討論到會者計百餘人除該會會員外各團體之來會者計有公民演說團代表王柱國盛漢卿工黨代表龐鳴鐸禁烟會代表曾貫吾外交研究會員陳志渭東亞實業團代表陳耀卿自由黨代表陳亞章及金南植寰球學生會董事徐紉蓀養性女塾代表周容通俗宣講團員俞元爵學商公會代表單貽孫勤儉會代表周震勳清眞敎董事金星白孔敎會代表張仲屏外交商榷會代表張慶三紙業代表壽秀甫等於午後二時半振鈴開會首由會長謝强公報告開會次公民演說團代表王柱國演說大致以我國加入協約方面有種種困難冒昧加入實非中國之福次禁烟大會代表曾冠吾演說謂國民之責任不僅在打電報數則當公舉代表北上向政府痛陳利害次孔敎會代表張仲屏演說謂加入協約方面之權利恐不能恃次陸聯魁演說謂自民國成立以來中經數次革命如人之大病尙未復原尙何能與人言戰 
云云諸人以次演說畢由謝會長提議將今日會議情形通電政府全場一致贊成遂擬定電稿公同拍發謝會長乃宣告休止略欵茶點討論進行辦法當由中華國民禁烟大會代表曾冠吾主張組織中立維持會保守中立全體贊成遂散會其致政府電文如下北京大總統國務院參衆兩院均鑒外交危迫本日特開大會討論利害加入協約實背民意國民誓不承認電請遵從民意勿循私利以固國本 
[佈置海防之電令]  
　　海軍次長曹嘉祥氏昨接中央電令以當此外交重要之際所有海防應行布置一切亟宜加意審愼著令在滬就近會同盧護軍使磋商辦理云云 
　　海軍上將薩鎭冰現駐汕頭日前接中央來電粤閩兩省巡閱使一職仍令兼任准每月撥洋二千元以濟要需至江浙兩省洋面各要口如　添調軍艦防守者亦應督同海軍第一艦隊司令林葆懌速爲查勘派艦駐防等因薩上將昨巳轉電林司令查照辦理矣 
[製造局紀事兩則]  
　　上海製造局總辦李鍾岳近以國防緊要正趕造軍械之時　廠中經費支絀以致不　擴充茲爲籌畫費用起見擬將鍊鋼與機器兩廠仿照商辦性質專事代造各省軍工需用之鋼　曁機器各件凡來購辦者按照工料成本收價如有盈餘卽以移濟本局擴充經費巳擬具章程呈請陸軍部核示矣 
　　李總辦以製造局邇來事務紛繁恐辦理不周擬即添員相助且本局原有會辦一職自應呈請添委茲查鍊鋼廠主任咸瑶圃精於製造堪任會辦故於昨日呈請陸軍部添設此職并委咸瑶圃充任未知能邀中央允准否 
[管理府有公産之磋商]  
　　舊松江府屬之上海華亭婁縣南滙奉賢靑浦金山等七縣敎育慈善聯合會成立後公同議决擬將府屬七邑人民捐建之全節育嬰等各善堂公産併入該會管理當由該會呈請省道兩署令行松江縣知事查復核辦旋經松江縣紳士援據各府屬所在地之縣知事管理府有公産之例具呈力爭並舉雷繼興爲代表與該會磋商辦法擬俟縣議會成立再行會議解决而該會以自治恢復尙需時日未便久延故公舉代表秦始基等赴松與該邑官紳磋商以期早日解决 
[宦裔被疑爲盜之訴寃]  
　　住居美租界提籃　左近之湘人聶嚴生卽前清蘇撫聶仲芳後裔現開紗廠聶雲台之堂弟此次赴松江西門内向陳鑑清處索討欠欵邀由友人劉小雲同往未遇而回順道至泗涇鎭訪謁知友龐樹亭遂在該鎭某茶肆啜茗詎爲駐紥該處之水上警察第一專署第一分署三區艙長宋某徐某所見以聶劉非本地口音且又衣服華麗近日松江出有盜案未破該兩人頗爲可疑遂喚同水警將聶劉拘至該區禁押翌立解送第一專　轉解松江縣知事　經該　所承審員劉某提訊當作嫌疑盜看待因聶劉不認諭飭還押後由陳姓得悉連夜趕申報告伊兄雲台當卽備函並派代表馳往保釋聶來滬後查檢被獲到區時被剝去元色花緞皮馬褂一件元色斜緞罩袍一件靑灰線春綿襖一件縐紗腰帶一條尙有銀洋表件等物且又損失名譽故於昨日開明失單赴上海地方檢察廳控訴 
[久和土棧被刦案續誌]  
　　公共租界廣東路久和土棧被乘坐汽車之盜匪刦去值洋二千五百元之大小土現洋鈔票報捕請緝各情已誌本報茲悉麥總巡以該盜等膽敢乘坐汽車白日行刧不法已極若不從速破獲何以安商民而保治安除嚴諭該管捕房中西探捕限日破獲外並通飭各捕房捕頭轉飭中西探捕各於所管區域内各汽車行逐一查詢九號清晨曾否有人來行租乘汽車開車何人俾易着手偵緝云 
[請領大騙案牽累發封之貨物]  
　　公共租界愛多亞路長耕里大豐永雜糧號主張禹門僞造棧單向華洋各商騙抵巨欵銀四十餘萬兩挾資逃逸業經受騙　洋各商呈請公共公廨將該號夥沈石庵薛子九逮案迭經訊供以薛無干開釋判沈交五百元人洋並保帮尋張禹門並將大豐永及成都路新記洋棧發封候核在案星期六上午德商福來德洋棧延律師投廨聲稱大豐永主張禹門曾將假棧單向各商騙抵巨欵惟新記洋棧三層樓上所堆貨物係福來德堆存按月貼給棧租應請啟封給領云云經俞襄讞核供商之德裴副領事會同簽判云候分别諭知福來德洋行並理賬員於七天内會同照單准將德商貨物提去至棧房租洋二百五十元由福來德交理賬員再核此判 
[質訊白克路刦案之從犯]  
　　英租界白克路五百二十三號門牌沈永芳家於去 
臘被盜並鎗傷家丁戚福榮一案經探捕將是案爲首盜犯李協昌（即李老五）及從犯姚永興等先後拘獲解送公共公廨訊明轉送軍署訊實判李處死刑姚送地方檢察廳預審起訴因姚供不承認押候函致捕房請飭承辦是案之中西探到廳質訊在案前日捕房派中西探到廳由趙刑庭長劉檢察官開庭研訊先據華探張玉林並一百五十二號西探海明而上堂禀明將姚等拘獲情形並將開設客棧之見證婦人祝陳氏傳到候質問官命該氏上堂供稱在五馬路開設名發客棧是夜姚等來棧住宿見其身上均有血跡知非善類因此報告捕房將姚等拘案是實問官命提姚至案與該二探質訊之下姚俯首無詞問官遂諭辯論終結判姚還押聽候宣判 
[新任滬海道尹之畧歷]  
　　江蘇滬海道道尹徐元誥調任山西河東道道尹所遺之缺任王賡廷接替巳奉明令茲訪得新任道尹略歷如下王君名賡廷號芷颺年四十四歲直隸撫寗縣籍前清己丑舉人出身江蘇候補道尹歷充前宣武上將軍行署軍政執法處處長民國四年三月任江蘇全省調查烟苗總辦副總統府江蘇督軍署參議廳參議現任爲江蘇滬海道道尹 
[移設國貨陳列所之通告]  
　　中華工商研究會因勸業場所設陳列所開幕在即昨日通告各出品家云本會國貨陳列所向設樓外樓茲已與新北門内勸業場訂立約章將該所移設場中自於前日遷入後竭力整頓布置一切均已就緒該場地點適中屋宇軒敞交通便捷遊客繁多今得本會將我國産品陳列其間 
 
 
 

Page 11

 
 
　　五光十色瑰瑋奪目旣可表我人製造之日精又足以引起工藝之爭競矧該場旣具勸業之名又安可無勸業之實本會之設豈無故哉惟同人等間嘗惕於外貨之充斥土産之滯銷故於此舉尤爲注重務求障碍悉除收羅宏富得以遂其擴充之願今幸得場主共表同情格外優待許予陳列之地蠲免租費凡屬出品之人概給長期證劵以便出入自由而資照料至場主之熱忱高義與同人等之苦心孤詣當亦爲各出品家所共諒焉茲特專函奉告尊處如有出品務希隨時送所陳列俾得顯揚聲譽推廣銷路則本會幸甚工商界幸甚除呈請滬海道尹轉詳省長咨請農商部通令各省徵求出品送所陳列外用特奉達并附上出品表即請塡送不勝禱盼云云 
[部令修正棉業聯合會簡章]  
　　中國棉業聯合會會長沈潤挹薛文泰周少卿等前經粘章呈請縣署轉呈道省咨呈農商部備案昨縣署巳奉道令内開案奉省長公署第八八七號訓令開案據該道尹呈稱中國棉業聯合會章程職員名單送請核轉等情當經據情轉咨查 
核辦理在案茲准農商部咨該會所擬簡章大致尙無不合惟職務項下第十條應改爲調查棉花種 
類産量價格關稅數量及紡織工廠牌號出品概數按季彚報官廳及同業圑體第十二條應改研究改良軋花包裝貯藏及運送等事以圖銷售之便利方爲允洽除暫行備案外相應咨復查照轉令修正具報等因准此合行令仰該道尹轉令上海縣知事轉知該會遵照部咨分别更正呈報轉咨此令等因奉此合行令仰該知事轉知該會遵照分别更正呈報核轉此令等因沈知事奉文後己轉令沈會長等遵照矣 
[公賣局兼收烟酒稅之反響]  
　　烟酒商又開一場會議 
　　烟酒聯合會近日疊接各埠函電對於江蘇財政廳烟酒各稅歸併公賣局征收之訓令太爲惶惑紛紛催請開會討論因於昨日星期常會開議烟酒兩業到者七十餘人鐘鳴二下振鈴開會首由副幹事洪少楚報告開會原因畢由烟業代表喬良幹請代理主任將十六日報載訓令一則當衆宣讀一過張少孚起言商民對於公賣兩字久巳痛心奔走呼號要求取銷另易良稅而當局者置若罔聞今更裁併各稅爲實行公賣之計卽爲將來實行專賣之計裁併劃一固所歡迎而公賣不除誓不承認旋由俞葆康起言烟酒稅歸併公賣之計劃早經發生曾記去年春間亦有同樣之布告嗣因窒碍未行今江蘇厲行此策不過仍踵前議希圖一試萬一實行公賣或竟進一步實行專賣試問我等商民有何能力對付當經公衆討論决定三種辦法㈠厲行公賣時之對付㈠江蘇單獨厲行公賣時之對付㈠各種自救之方法討論畢時已五點餘鐘由主席將各處寄來函電摘要宣布畢卽行散會 
[寰球學生會之交誼會]  
　　寰球中國學生會於前晚舉行演說交誼大會主席唐少川君先報告秩序次吳稚暉君演說题爲研究學問稍改常習之商榷略謂余此次歸國後又作内地旅行所見鄉人子弟多未入校肄業詢其故則曰吾儕非不願求學祗因學費甚昂無力籌措且年齡加長不合校章更兼生機爲難謀生不及何暇求學如先生有良好機會得爲吾輩介紹職業則獲益多多矣於此可見學問爲生計所困實爲一大阻碍并知學術與職業可判别爲兩事各視其機會而進行之未使無益也然而求學之術非必身入學校如專心求學隨地隨時均可自習吾國未變法以前若李壬叔華蘅芳輩於數月之間竟能習算學至代數二次方及徵積等術此非自習之明效乎故求學首當恒心不必全恃學校從前之八股今日之留學生往往學至半途即望學成後即得功名富貴他日一入官階即將從前所學盡棄無遺不啻一敲門磚欲敲門急求其磚待門破則磚已全失可不歎哉人謂不入校不能求學余未敢信聞斯賓率爾年少求學未幾爲火車工程師其時英國鐵道僅自倫敦至白明罕一處迨二十五歲時復自修經濟學並發行經濟月報後竟以大哲學家名世故人之處世宜有兩種觀念一以圖自强進取求學一以堅忍耐苦母慮職對之無成如是則必有達到目的之日也或問中國事事皆未見發達遽能興起最高之學問乎曰不然凡事以堅忍之志爲之决無不成譬之吾人日望中華民國而中華民國竟成立推此以論何事不可達其希望乎願諸君深長思之演說畢由郝伯陽吳子琳二君與凌女士丁女士四人合唱西歌次鍾拱辰君演試幻術末又映演商務書館 
影燈至十時會畢欵以茶點而散 
[中美學生比賽籃球紀]  
　　昨晚七時半本埠靑年會中學校學生在該會健身房與北四川路花旗學堂學生比賽籃球先由二校第三隊比賽其結果花旗學堂學生吉項生得七分麥但義得一分共八分靑年會學生梁瑞啓得九分楊福慶得八分共十七分次由二校第二隊比賽其結果花旗學堂學生茹勞卜得二分衛恒得十二分共十四分靑年會學生張福銓得四分王重山得六分王文華得二分屠開甲得五分共十七分其第一隊以爲時已晚未及比賽然第二第三隊靑年　　會學生已皆獲優勝矣 
[商界公讌軍政界預誌]  
　　上海縣商會正副會長顧蘇兩君及商會聯合會副會長王文典泉漳會館代表葉鴻英内地電燈公司華商電車公司總理陸伯鴻内地自來水公司總理姚福同求新廠主朱開甲等訂於十四日（陰曆二月二十一日）午刻假座南火車站對面沈氏花園設筵公請盧護軍使朱交涉員徐道尹海關施監督軍署參謀長馬懋勳並陸軍各團長徐警廳長上海縣沈知事上海地方審檢兩廳長稅務公所吳所長工巡捐局長等讌飲昨日已分别具柬相邀矣 
[萃英小學遷移校址]  
　　萃英小學校開辦以來迄今六載頗著成績今春遷於北浙江路華安坊内大加整頓敎授除注重國文算術英文外女學部唱歌體操由潘生濂女士擔任並盡義務聞該校經費除校董捐助外無他項的欵主任之高有耀君人多歎其熱心云 
[淞滬警察廳批示三則]  
吳彬生禀據呈巳悉查爾妻被匪攫取珠花前據該管警所呈報後業經通令跴緝在案據呈前情候再令行所隊限日嚴緝可也 
陳浩然禀呈悉該社設立租界不屬本廳管轄仰逕赴該管官署呈請查核 
錢潤甘元楨稟呈悉候令行水巡隊隨時查察從嚴禁阻 
[押所移舊建新之計畫]  
　　上海地方審檢廳在黃家闕路建造新屋現已工竣惟因經費支絀押所尙未建築現袁林兩廳長擬將舊所房屋之水木料搬移該處建造以節經費所有人犯暫寄押與上海監獄待工竣後移歸新所 
[控請限拆有碍工程之房屋]  
　　法工董局管理工程員投法公堂控稱新租界練輩德路居民鄧 
少林房屋因有碍路政着令拆讓後接鄧來信請求寛限至陰曆正月底拆讓局中准予寛限至陽曆二月終拆去詎至今未拆請堂上限拆鄧稱商人請求信内實書陰曆三月初准拆求請察核判令退去候將原信察閱核辦 
[新舞台之榮譽]  
　　本埠山東會館前因該省膠東一帶十　縣地方水災奇重經籌賑督辦呂海寰商由前任外交部特派員楊小川介紹藝員潘月樵在九畝地新舞台串演水災慘狀等新劇該台姚經理及夏氏昆仲熱心公益將所得戲資九千元悉數撥充賑欵旅滬山東人士深以爲感故特製備匾額一方文曰仁聲遠播儲以彩亭佐以軍樂由各該董事於昨日親送至該台藉伸謝悃經姚經理等遜謝再三而受欸以茗點而散 
　　該舞台歷年所排各種新劇頗關於社會敎育前經該經理將吳越春秋等劇呈奉敎育部核明以各劇頗能開通民意增進知識殊堪嘉許特奬給匾額一方長聯一副額文爲化民成俗四字聯句曰聊爲世界文明鼓吹也是社會敎育機關 
[派船查緝私鹽]  
　　緝私第二營第一隊隊長張良臣查得高昌廟江邊碼頭時有私販潛從浦東載鹽來滬私銷内地醬園菜作爲數甚鉅若不派船查緝實屬有碍鹺課爰於昨日調撥巡船一艘駛泊江邊碼頭查緝一面函致該處警區請爲相助 
[相驗河豚毒斃二命之慘劇]  
　　住居南巿裏生議弄中和里門樓上浦東人成衣匠林毛前日下午在外誤購河豚焦子四十文並鯉魚一尾携回烹煑後即同伊夥鮑金生先行吃食繼由同夥姚桂卿馬長清亦附桌同食移時姚忽出外歸來大呼腹痛脹悶欲絶馬亦神昏在桌上小睡片刻至七時許姚馬二人均先後毒發身死由房主報告一分駐所派警調查見桌上遺剩魚子半碗膏粱酒半瓶當將林鮸二人連同魚子等帶所詰之林供誤爲鯉魚子不知是否河豚以至姚馬二人食後即行斃命姚係川沙人年三十七歲馬係高橋人年三十五歲均有家屬當飭十六舖地甲喬忠同赴地檢廳報請相驗午前十一時由沈檢察官同毛檢驗吏等蒞場研訊林供四人同食我與鮑二人食後並未有異當飭將二屍測驗委係臟腑中毒身死即行塡格飭地甲傳諭屍屬棺殮鮑則交保林則帶回候示魚子儲庫 
[不善乘騎之慘劇]  
　　庽居北京路宋家弄四百八十二號門牌蘇州人梁伯華之長子瑞林於前日午後一時偕二三友人乘馬出外至海寗路加鞭疾馳詎瑞林不善乘騎收韁不住翻身落馬因左足穿於踏鐙内馬仍狂奔被拖約里許始經站崗華捕攔住其時瑞林頭額已破流血不止不能開口由捕車送醫院醫治因腦袋撞破腦漿迸流不及醫治殞命旋經其父母得信禀請捕房免予報官相驗昨已備棺收殮矣 
[姦夫戳斃本夫案之牽涉]  
　　阜寗匪徒王步靑此次在滬就獲經警廳司法科訊得曾於今年陰曆新正將其姘婦之本夫吳竹興用刀砍斃抛屍譚子灣小浜内並將姘婦吳李氏賣與龍華鄉民俞正鴻等情屢誌前報前日司法科李科員復提李氏研訊據供丈夫被王謀害一節並未知悉王與在逃之徐惠和同謀將婦人價賣與俞姓得洋三十元至浜内發現屍　不知是否婦人本夫云云李科員得供後卽據情詳報徐廳長昨特咨請地方檢察廳調查該屍面貌服裝及體格高矮再行核辦該科法警昨已獲到徐惠和之兄恒和解科訊究 
[民事案觸犯刑事]  
　　北橋鄉民金逹生之子阿祥於前年憑媒聘定張渭生之女藕珠爲室詛該女嫌阿祥貌醜家貧不願成婚復央該處某學校敎員趙小春作伐嫁與爲火油生理之王煥章爲室過門之後被金得悉具禀控訴地方檢察廳訊以關係民事著兩造投審判廳起拆在案茲悉此案昨陳推事官開庭研訊金投訴前情訊之張供女兒藕珠巳與金姓斷絶關係庚帖巳還等語並將庚帖呈案繼由媒證龔炳生土堂證明金張兩姓訂婚情形並稱庚帖係張僞造問官得供以張不應僞造　據觸犯刑事判將是案復送檢察廳訊究 
[婦人控訴被毆]  
　　在侯家浜開設春記珠寳店之朱少甫於前清宣統三年間與家中女傭寡婦金氏私　另居别處後氏生有一子遷回家中與大婦同居初尙相安近日朱另有外遇將氏毆傷頭面等處並將其逐出門外該氏心不甘服於前日投控地方檢察廳請爲訊究奉林廳長批示候訊 
[復訊婦人請求離婚案]  
　　婦人尉遲朱氏在公共公廨呈控伊夫尉遲長生抛棄不顧請追值洋五日十四元之衣飾粧奩等情由廨將被告傳案訊諭交保在案上星期六又經聶卓兩君傳訊先由原告代表律師上堂詰據原告供稱年二十六歲於二十二歲時憑媒嫁與被告爲妻初時夫婦和好迨至前年被告娶妾後卽將我抛棄並加凌虐至今傷痕尙存去年八月十四日避居嘉定姑母家内其時由母親投案起訴至十一月十四日經公堂判决後卽回母屬求請追還粧奩斷離云云被告亦延律師到堂復向未氏盤詰良久因時已過午中西官寔諭退庭判被告仍交原保候再行訂期研訊 
[買良爲娼之訊判]  
　　吳縣人王春泉因胞妹桂林（即賈王氏）被人價賣於上海法租界花烟間内爲妓控經該縣地方廳派警持文帶同原告投法公堂請將桂林移提當飭包探協往將王氏及鴇婦高氏中人陳陸氏提獲解堂預審王春泉聲稱胞妹桂林於前年嫁於原籍賈金興爲妻今正商人前往賈家接妹歸寗據稱巳經逃去商人心疑托人偵察後有上海友人在法租界高氏花烟問内與妹遇見通知商人即至原籍地方廳起訴今已提到請求歸案訊斷訊之高氏供王氏係憑陳陸氏爲中保故敢出價買下後因知係有夫之婦欲找中保退還所以尙未接客是寳陳陸氏供桂林係由蘇州開花烟間之高福生願金標領來稱係妓女因乏資出售婦人信以爲眞故代介紹售入高氏花烟間内計身價洋一百八十五元洋由高顧兩人取去婦人實禾得用分文求宥賈王氏稱被公公售與蘇州花烟間内由龜子携來上海轉售與高氏是實聶讞員判高氏姑念身價無着斥退陳陸氏罰洋五十元賈王氏交來警帶去歸案訊辦 
[禁錮無恥男女]  
　　李文元投法公堂控稱娶葉氏爲妻巳届三載素來和好詎上年九十月間被鄧少卿引誘成姦經商人留心偵察將妻管束詎葉氏於本月十一日私行逃逸昨日在鄧處姦捉獲鄧竟改行兇將民人咽喉叉住民人大呼救命由巡捕到來始行放手今巳拘案求請重究並請將妻子具領葉氏供與鄧私姘已有三月此次隨鄧回家姦宿是實鄧供　誘姦不諱判鄧押四月葉押三月期滿交伊夫領回管束 
[鄰居人有誘拐嫌疑]  
　　住居閘北王家宅之江北婦人王沈氏有女現年十八歲前日被匪拐失四尋無着昨扭鄰居曹慶林至五區二分所控稱伊女平日常往曹家游嬉情有可疑請爲追究經牛警佐判解司法科核辦 
[崗警查獲拐婦]  
　　婦人高王氏前日從江　誘拐女孩張小三子來滬行經五區轄境被崗警查獲昨解司法科訊據孩供家有父母爲馬王氏誘騙上船云云判還押候解地方檢察廳訊辦 
[捕房通緝逸犯之文告]  
　　公共總巡捕房刑事科於前日發出通緝逸犯文告照錄於下爲飭緝事照得陳裕章（即小狗）現年十七歲九江人向爲西屬於本月四號在虹口湯恩路愛字四號洋房竊取洋東值洋五百元之金飾現洋逃逸無蹤曾經公堂出票提究在案深恐遠屬因此出示仰諸色人等一體知悉如知其下落通風報信或拿獲者請至總巡捕房報告總巡可也 
[粤妓拉客違章]  
　　粤妓王桂寳前晚在天潼路拉客由捕查見以其違章將王妓拘入捕房諭飭存洋保出候解廨請究 
[天津法廳移提債務人]  
　　天津道勝銀行被某洋行買辦張星橋虧欠銀四萬除金避匿滬上當爲該銀行查悉起訴該處地方審判廳備文飭吏於前日到滬投請上海地方廳協提袁廳長接文後卽移請檢察廳飭派法警陸壽康協同來吏至閘北恒通路拘拿守候三日至昨午始將張星橋拘獲到廳即於昨晚交由來吏乘輪押赴天津歸案訊辦 
[限繳餘欠]  
　　興業公司朱佑生前投法公堂控稱去年有工人王寳生及王所擔保之張順生李永生前來報名應募願往法國工作三人共先領工資洋二百零八元迨至各工匠登輪發洋時李等三人避匿不往今尋獲王李兩人請求訊追判王李交保限繳等情巳誌前報後因無保昨日又解廨請訊王李同供現祗措得洋六十元呈案餘欠求請寛限中西官判六十元暫存捕房仍着王等交保限七天如數繳清 
[不理押欵案准予提前開審]  
　　傅筱菴控張士熙不理押欵銀九萬餘兩一案上星期午前經公共公廨聶襄讞會同英卓副領事升座民庭傳訊先由原告代表律師上堂陳述案情要求提前訊理被告亦延律師到堂辯稱原告所控押欵及本利數目雖然符合惟抵押品係被告之父遺産照分家據辦理卽能了結如開審此案應着被告之胞弟到堂備質云云中西官核供判被告交保准予提前開審 
[限理虧欠賬欵]  
　　張道銘控陳志康不理賬欵一案上星期六經公共公廨聶卓兩君傳案質訊被告供認欠洋屬實中西判陳交保限兩禮拜内會同諸延齡將欵理明復核 
[汽車夫駛車違章]  
　　汽車夫任桂林前日在蘇州路開駛六百八十七號汽車事照工部局定章被七十一號印捕查見抄明汽車號數及任之名姓回訴捕房諭候禀廨出單傳訊 
雜評二 
[伶界之戒烟會（庸）]  
　　　賊人道之烟土將於本月底宣告末日此後私土之購求旣難而吸烟之罪必益加重黑籍中人及今不戒恐將來之法網未必能如今日　倖免也 
　　顧社會醫藥之知識旣甚薄弱都無辨别藥物成分之能力而巿上所流行之戒烟藥劑以奸商之營利又多攙雜嗎啡或其他類於嗎啡之毒質每使服者鴉片之癮未除而嗎啡之毒巳中且貧苦和會終日孶孶恒恃勞働之所入以養贍一家更無戒烟之餘力（因戒烟必須休養）故爲廓清烟害計慈善性質之戒烟會實不可少也上海各團體多好善之士其亦聞伶界之義舉而繼起者乎 
來函 
　　逕啓者頃閱各報登載敝公所現巳擬具一種意見書陳述收買存土利益預備刋印分送各機關查核等語查敝公所現以禁烟期限届滿追念鴉片流毒痛定思痛不可不有以紀念故擬編輯中國鴉片史詳記鴉片輸入以來種種禍國殃民事實旁載各國禁烟辦法藉資考鏡以爲懲前毖後之計與收買存土之舉絶無關係各報登載一節不無誤會應請貴報將此函照登以符事實至紉公誼蘇粤贛三省禁烟特派員駐滬公所謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[觀音大士新勸世文] [  罪我]  
　　舊曆二月十九日相傳爲觀音大士誕辰紫竹林中大開香會善男信女稽首蓮台求利求名者觸目皆是笑愚民無識爲祈福而焚香惟大士有靈當作文以勸世其文曰 
嗚呼人海茫茫何處是回頭之岸潮流滾滾可憐多減頂之憂十二因緣疇能普濟三千世界莫出無明嘆世間不少勞人脫不却名繮利鎖在今日重提往事要無非勸善懲淫憶昔洹上稱孤洪憲御極千萬世子孫之業方期永享榮華八十日皇帝之尊詎料倏歸消滅皇袍未着御襪虚懸寳座塵封枉作上皇之夢新華宮冷難招故主之魂一世之雄而今安在别有籌安開會請願上書趁聖主開基博得個王侯將相爲新朝制禮籌備些典物文章誇拍馬之功深更攀龍之望切乃妙施手術方獻媚而效山呼而愁上心頭逮失勢而悲灶倒贏得罪魁　字快抹來脚底之油還憐愛妾孤行竟携去腰纏之槖如斯結局奚以爲情至於鼇甲光沈賸有明珠之爍爍　鳴聲寂不聞桴鼓之逢逢只今三省傳聞空憐化鶴太息九江納錫不見大龜我看他腦滿腸肥曾住觀音山上誰料彼心驚胆戰難逃大砲台前更有龍王向稱孽畜當年縻爛佛山曾熱心於棒日此際逗留瓊島空嘘氣而成雲不是觀音偏卜居於南海倘逢羅漢定降伏於北山請看他空受王封何嘗安享勸人世各安本分莫啓紛爭又如派衍天潢人稱老慶執當朝之樞柄好不威風收暮夜之苞苴暗無天日斷送清延之鼎滿藏鄧穴之錢昔時靑島寄居頗饒私蓄此日黃泉赴召難帶分文不亦悲哉吁可概矣若夫滑頭都督虚爭兩面之光剛鬣將軍逃得一條之命錢塘江上呂洞賓枉起風潮花果山前孫行者徒爭意見總長帶些土味於今名譽何存財神刮盡地皮難免兒孫浪費堆金積玉孽璋徒深賣履分香痴情難斷爭名爭利笑他如春夢之婆卽色即空問誰是如來之佛縱豚尾大帥嘗作福而作威蚌埠小兒亦有聲而有勢逆鱗之怒莫或改攖震耳之名似乎可畏然而到頭有報誰知後事如何立足難牢莫謂前程遠大一覺轉難回之夢須知四大皆空百年亦易盡之期豈是千秋不朽夫惟大士普渡慈航所願衆生同登寳筏渡來孽海脫却塵緣猛回頭而彼岸巳登不羡飛機之速一失足而危機立發還防潛艇之凶吆喝當頭施出無邊妙法醍蝴灌頂道來醒世良言如說法於虎邱菩薩遍施甘露比聽經於鹿苑大家須護慈雲㈤ 
謎話 
　　吾揚吳竹西先生擅爲廋詞每作謎底面俱佳如（一騎紅塵妃子笑）射詞牌『荔枝香近』（落日上簾鈎）射六才『掛住斜暉』（雲髻罷梳還對鋭）射曲牌『戀粧臺』（艶婦臨流波作鏡）射左傳『美澤可以鑑』（天地一扁舟）射詩經『載元載黃』（不爲旁人羞不起爲郎憔悴却羞郎）射千字文『感謝歡招』（遺愛）射六才『撇下賠錢貨』（反哺）射紅樓人名『烏進孝』（叶）射秋雨　目二『古字横看』（遂令天下父母心不重生男重生）生 
女）射四子『自此賤丈夫始　』（班定遠能生入玉門關是誰之力歟）射紅樓人名『賴大家』（寃家不自在）射易經『我仇有疾』（林妹妹爲甚麽好好的要上揚州）射古詩『潇湘何事等閒回』（九百九十七）射劇名『三上吊』（晁蓋顯靈）射古詩『陰風慘淡天王旗』栩按以上諸作絶不牽强洵稱佳搆求之近日燈社洵不多覯矣[  刋江杉原] ㈠ 
聯話 
　　予鄉李君龍門名桐世業農前清專制時代縣役假威勢如狼虎曾因細故牽連逮君父大受窘辱莫可如何君遂奮志讀書無間寒暑大有蘇季子剌股之概學業日進書法尤精旋入邑庠赴郡應科試漕運總督某公工吟詠有律詩數章命各學官轉諭各邑諸生和韵和者甚多惟君寫作俱佳内有裁韵一聯云蝴蝶廳兒千貫起狐狸袍子百金裁下註云縣役某某家有醐蝶廳狐裘袍種種奢侈僭妄可見一斑漕帥大加激賞派員查辦毁其廳火其袍邑人咸稱快焉一歲秋試赴金陵偕友人謁方正學祠楹聯林立君悉不愜心遂撰一聯云管仲不爲十族慘於眞召忽成王安在一言愧煞假周公併書勒以奉見者無不推爲絶唱予鄉人士至今猶傳誦之[  蔡選靑] ㈡ 
短篇小說 
[自殺黨（司蒂文遜著）] [  常覺小翠合譯天虚我生潤文]  
第二章（五） 
　　雪朗斯始微吐其氣以手自拭其額汗而心頭小鹿猶突突不已旣入卽隨手闔其扉念今已安然入室當無所懼矣時室中猶未燃燭憶燐寸係藏於床側小案之屜乃摸索而前忽與一物相撞大駭旣審爲椅心始釋然久之手與玻窗相觸知爲床側沿床而行卽可至案前矣乃伸兩手覓床忽大駭歛其手蓋觸其手者不特爲衾且有一特爲狀乃如人股側耳聽之乃無呼吸之聲膽始少壯復伸手向床中撫之則此衾中固有一物在也不禁却退數武心躍勿已良久始力自鎭定摸索至案側背床燃其燭徐徐廻身視之嗟夫悲哉彼雪朗斯所懼　慮之事今乃竟隨此燈光入其眼奩矣衾仍端覆於榻上衾中隆起儼然作一人形揭而視之則赫然一死人也淡黃之髮半被其面目猶巨張面慘白而腫殷紅之血自鼻孔溢出流至唇際而唇則轉白如紙雪朗斯　呼歛其手燭乃墮地而滅顧室中雖黯而屍之慘狀則仍蕩漾於其眼廉之前使之膚粟時雪朗斯已將暈痴然跽於床側幾不省此爲何時此爲何地而此可怖之死屍又何從而至即剝喙聲及詢問聲亦均勿聞迨其人推　欲入乃始如夢初醒一躍而起欲以身抵門不令入顧巳不及彼度爾博士者巳於門隙徐露其頎瘦之身戴一絶高之寢帽一手持油燈且入且言曰吾彷彿聞汝室有呼聲故來視汝噫汝室中何勿燃燈耶雪朗斯面慘白如死灰以身障度爾顫顫欲仆度爾駭曰雪朗斯汝病耶我試爲汝一診其脈言次舉步而前雪朗斯漸向後退度爾疑甚伸手欲握其臂雪朗斯驟避顧一回目而彼可怖之屍又復躍入其眼奩乃不禁失聲而號時度爾亦已見屍容立沈亟返身鍵其扉厲聲曰止今非號泣時也此屍何來爾所爲果何事趣實告我或能相助爾勿懼吾爲爾友爾卽自血海中出吾亦必不改我愛友之心雪朗斯聞言始止其哭嗚咽告以其事之始末惟太子及大佐之言則漏而勿言蓋以爲無關於己事也度爾曰可憐之孺子汝年少閱歷淺乃墮彼惡人之計矣彼英人汝曾兩次見之其狀貌當巳稔識試詳以告我雪朗斯雖好奇顧目至鈍且當時初未留意頃已忘之聞言乃囁嚅爲之述顧述之良久而度爾仍不悉其貌果何若乃恨恨曰巳而人並敵人之面亦不能識其目果何用哉予凡歐洲狡惡之徒均稔知之若能知英人之貌當不難得佳策今復何言哉吾友願汝後此視人勿復爾爾雪朗斯顫聲曰後此耶吾尙何後此可言要惟上斷頭台耳度爾曰少年人終膽怯一遇難事即框懼欲死雪朗斯曰嗟夫爾試爲我思之予以其事告爾則可亦能以此告警察乎度爾曰然在彼等淺狹之目光視之必且以爾言爲欺而彼惡徒必猶僞飾種種證據使彼警察疑汝實爲兇人雪朗斯悲呼曰然則吾性命巳矣度爾曰尙不致是雪朗斯以手自掩其面嘶聲曰不致是耶汝曷觀我床上之物予旣不知其所自來棄之又復不能而每一見之輒覺顫顫不巳度爾曰此殊無謂凡人旣死知覺已泯初不能躍起而噬人復何足懼吾友汝膽宜壯苟從吾策行者汝尙須與爾所畏之物同居數日也雪朗斯曰策耶尙何策哉嗟夫吾友願汝趣以告我予誠悸欲死矣 
今日係滑稽畫並非文字拚成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之電線與軍用說]  
[論電線（見本報甲戍年九月二十二日）]  
　　　　　　　　（西人來稿） 
　　電線之設也國家用之以報軍務虚實之信商賈賴之以傳貨值低昂之音餘人藉之以通諸事緊要之耗其便而且捷實莫與京通問之法至此亦可謂良矣吾泰西諸國以地有此者卽知其興旺無此者卽知其衰頽故各國無不願有電線之設也惟中國則無之然自通商以來有西人駐紥之地往往設此惟京師則無之茲據通商新報所言俄人前亦欲請設之總理衙門因中國向無此事力却其請刻因日本犯臺閩浙督憲慮軍報遲延故延丹國在閩之電線公司設立電線於省會以便速悉軍情可謂知用兵之先務矣乃又因俄人復理前說總理衙門遂令閩省停止此事惜哉中國之與日本從此休兵息民則已倘必至於用兵則電線之設鐵船之購烏可緩乎聞閩督前向西國購買鐵甲戰船一艘又延丹國之電線公司設立電報均係辦理軍務最先緊要之事閩督皆知舉行亦可謂能不忝厥職矣乃購船一事因無經費退還設報一事因俄人擾攪而停徒令旁人爲之扼腕也夫日本之犯臺灣乃大清一國之士地非閩督一人之私事也其購船設報爲國爲民也凡隣於閩省之　撫均當志切同仇不分畛域同心協力集資解閩共襄斯舉其實爲大清盡職非爲閩督　力也乃乃 
計不及此不徒未經奉旨解閩之銀不肯佽助分文即巳經奉旨撥閩之餉尙復遲遲而解不意中國爲聲華文物之邦而督撫存彼疆此界之見竟至如是此又吾西國之所未聞也且不止此也各省之銀旣不能相通有無即各處之事亦未見互相商酌如總理衙門與有通商口之各省督撫豈不宜呼吸相通痛癢相關乎乃總理衙門去歲與瑣意西馬所言並未聞告知閩督現閩督設立電報亦未嘗告知總理衙門何以音問隔絶如此也此無他地方　遠文報較難故也若有電報則千里如同面談彼此應通應商之事如在同堂唔對則内外彼此猶有隔絶之虞吾决不信也夫電報之有利無弊也泰西諸人皆知之卽中國之人亦有知之者而猶不准設何哉殆畏其通報之迅耶卽如俄人之請設電報於中國京師也吾揣其意不過欲較直捷耳不必轉由泰西各國繞海而來須迂曲數萬里别無他意也乃總理衙門定欲阻止之何也若謂恐其洩漏京師之事然各國欽使均在京師欲洩其事不過少遲數日京師若有電線不過略速耳其事之洩漏與否並不關於電報之有無也若謂於兩國用兵之事不利有電報者勝無電線者敗不知果至搆兵則可以斷絶其線如普法之戰是也且有用以詐傳敵國軍情而敵人誤中其計以致大敗者如南北花之戰是也此豈非前鑒哉何爲尙畏電報也至於商賈民間之事猶其小事者也總之中國才智之士實埓於泰西也何以尙不知電報之利也若畏他國設之而有利中國亦可自設也初雖須假手於西人一二年後尙何須假手於西人哉製造之事豈非明證乎故吾謂不但可以不必拒俄人之設並可以不必停閩省之設更願自今以往處處皆設夫然後知其有利無弊並非吾西人之阿私所好也 
花叢談屑 
[方姫（見本報甲戍年六月十五日）]  
　　方姫愛蓮珠江女校書也通翰墨擅絲竹番禺何夢麟爲裘馬中佳士偶偕友蕩舟珠江有畫舫溯流南下中實麗者其一倚雲母窻縱睇衫痕鬢影江水流香友有善校書虞美人者悮以爲是指顧若狂一客笑謂此非老重瞳帳下物乃素所稱出塞香魂耳蓋姬工琵琶由是得名逾日買舟訪之見其圖書充牣蘭麝氣濃姬自左廂出蓮瓣細碎逼近何寸趾其舉止哀艶又如江采蘋獨步樓東客賞焉姬出吟草就正有有花無月虚良夜弱草輕塵感少年之句感改悮字友曰感少年自佳何必悮何曰不然人生世上如輕塵樓弱草言當及時行樂也然此語不知悮盡多少韶年佳士是一悮字有暮鼓晨鐘發人深省之意若感字則夢啼妝淚紅欄杆話本耳姬亦以爲知言姬好讀朝雲集古詩有手書絹本墨痕古茂不類簪花人書筵間索歌倩侑觴辭以感風强之始度新製破窰曲幾於淚和聲迸酒闌燈燼時姬撫琵琶四絃泠泠怨慕並至何俯首默然姬問何思何曰偶憶江洲司馬耳姬有感欲杜門時姬巳作逃籠鸚鵡非鴇所得而範圍者嗣致札於何略謂妾以遭家不造淪辱風塵賸粉殘蛾自分世無知者何君辱監豪飲善談頗相傾慕妾嘗求贈君酒霧方濃乞書小序數百言此即其涯略也噫巫山殘夢本非故園江洲一言實傷妾隱至此可見君之不減　坡而惱妾之難如琴操邇者怱怱佳日多半付諸水流花謝中君其幸早臨存恐過此以往則禾之或知云何往見之審其志謝鉛華隨携歸貯之金屋上侍姑嫡中儕妾御下待婢媪皆禮儀備嫻情誼交孚且言動出塵見者皆不知其曾隸樂籍也入門凡八易寒暑上下均無間言其嫡李氏故孝廉女也於辛未謝世何母素樂清閒家政皆李氏主裁氏當易簀之前請於姑以家政付姬又囑何膠續須愼求淑女母致姬失所則其嫡庶間可想矣氏有子女各一人各一妾旋香亦誕一子惟姬無所出撫嫡子女如己出何母病巫醫無效姬侍湯蒈幾於衣不解帶無何嫡子又病姬事姑撫子益忙無所措迨見姑病益侵沉恐無起色焦思無術乃夜禱於神明割臂肉和藥以進姑服後疾漸愈姬絶不一言人無知者惟僚妾窺見其事潛告於何何察姬臂傷痕宛然乃嘆曰此人子所宜行而未逮者而彼乃能爲之求之古賢妻孝媳中未可多得乃告於母時母巳盡愈聞之泣下曰不可無以報我賢媳乃　何罷續膠議扶姬爲正姬毁妝辭不敢當姑諭曰家政之主是爾嫡所遺命者今復能代伊行孝於老身使不處爾以此爾嫡　下安乎時何意亦决商於九姻皆贊成之乃擇十五日人月雙圓立之爲正二十五日可母慶大衍越一壽期張筵招賓親何報損知縣爲母壽妻室封誥蓮本儕於諸姬是日珠冠補服出拜各戚眷見者皆羡如玉之人而有孝行也 
 
 
 

Page 18

 
 
   
 
