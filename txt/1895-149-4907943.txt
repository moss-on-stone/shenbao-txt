# 1895 - 149 - 4907943

 

Page 1

 
 
[恭印春季諭旨告成]  
　　本舘於接奉諭旨隨時恭錄報首外復按春夏秋冬四季敬謹校印俾薄海臣民戚得整　莊誦光緒二十一年春季之諭旨今已勾成版式旣極堂皇楮墨亦極精緻卽日出售每本碼洋六分有欲快瞻綸綍者請移玉本舘帳房三馬路申昌外埠申昌及賣申報人購取可也此布 
[俄軍南下論]  
俄國前派兵艦五十艘出地中海中日議和之役仗義執言不准日人强割遼東地面日人自知勢力不敵當卽允從中日換約時爰將此條删却此爲非常之舉足以洩公憤而遏兇鋒嗣聞俄國擬令日本將戍守朝鮮之兵撤去先聲所布使聞者咸曉然於意向之所在以爲東方不久將又有變局昨接天津訪事人信聞俄國陸軍已陸續行至琿春等處邊界擬向我國假道黑龍江向朝鮮進發據云將查視朝鮮昌否果係自主抑仍聽命於他人如昔人所謂政由寗氏祭則寡人歟以上所云見諸本月初八日本報有客見之問於執筆人曰俄之此舉蓋將以存高麗乎抑自圖已利乎我子綜論當時能見其大盍一杼偉議俾鄙人茅塞頓開乎執筆人曰僕烏足以論時事然亦嘗聞諸西人鄧君鏗矣命君熟於權政經赫鷺賓總槯使委以高麗洋關稅務司之任當十餘年前曾發爲議論云高麗於西歴一千八百八十四五年間曾兩次陰求俄人保護俄人陽爲不欲登諸日報謂此事無甚益處且多無謂之費然日本東京某日報已詳載俄高所訂秘約英京坦姆司日報亦謂此約附於一千八百八十四年六月俄公使韋孛所訂之約後中國派前署上海美國總領事德餒前往高麗蓋欲爲之輔助也乃不料德餒竟力勸高王允行俄約旋於次年七月奉准施行日本報又云附約中謂俄高兩國各派員至邊界度地俾索曼擴湖外三十英方里内爲通商免稅地界又於慶興府添設俄商及俄官公所並駐俄軍一枝第五欵謂通商口内所欲完稅之貨於慶興地方一概免稅第六欵謂俄貨旣囤慶興地方十三個月外可運往高麗不拘何地何口一概免稅一千八百八十六年以前凡高麗人民之居俄界者作爲俄人奉俄徭役彼此交界處各距一百英里外准照尋常稅則收稅由是觀之俄人不但不惜無謂之費以與高麗暗中聨絡卽其涎垂目注之已久者至此亦可如願以償而謂今兹日本欲據高麗俄人肯默爾而息乎其爲自圖已利不可於言下見之　蓋高麗臣附中國中國惟撫綏之而已安輯之而已必不有所掣肘於其間俄人欲與通商中國固聽之卽俄人而欲圖其利中國亦未必出而阻之若日本則虎狼也方且視眈眈而欲逐逐名雖令高麗自主其實拘攣迫脅無所不至凡高麗之可以爲日本利者日本必一網打盡不使涓滴稍遺俄人雖訂約在前及今必將盡失其權利而謂當此將定未定之際能不出全力以爭之耶顧僅曰爭之恐高麗旣惑於日本之甘言復懾於日本之威燄未必能心悅誠服俯首以從俄人必也仗義執言堂堂正正謂我之爲此將以存高麗之宗祏保中國之藩封蠢爾日人毋任越爼庶題目止大不特高麗固中心佩服卽日本亦無敢不依故初則迫日本使還遼東繼卽與師以查視高麗時局其中籌畫誠可謂詳盡周摯髮憾不遺矣日人雖狡其將奈之何哉抑更有說焉俄國志存遠大時思出黑海以通道歐羅巴而土耳其橫亘於前以致志不得遂屢與土戰英人又虚張聲勢以遏其鋒近雖攺而向亞洲得在琿春開埠而北方寒沍冬間風雪連天海口冰膠輪舶不能行駛卽建設西卑利亞鐵路而陸路雖便於轉運海道仍不能行駛自如今得乘機以規取高麗則此志得行亞洲之商務可旺而不取於中國之手轉而取之日人各國縱有責言亦可有詞以對答名正言順各國誠亦無如之何矧高麗旣入俄人之版圖日本卽被俄人所束縛他日者違言一起運兵轉餉無庸取道於太平海冰疆及琿春等處卽可在高麗預備軍械戰艦用以驚擾日人日邦雖有良將銳師豈足以與俄人相抗哉客曰子之言不爲無見然則高麗其將爲俄有乎執筆人曰子試觀俄人之言而已可窺其用意矣其言曰兹之調兵而往將以查高麗之果係自主否夫日人陽雖讓高麗以獨立陰則牢籠桎梏密布其間俄人豈不知之而肯拱手以讓日人之布置耶欲知究竟請徐以觀之可也客首肯而退執筆人乃伸紙作俄軍南下論 
[東電譯要]  
　　昨日馬關來電云日本派守旅順口之第十四隊兵一起於初二日起程赴馬關有統領曁隨人二百餘人長夫一百六十七人馬一百二十匹同行初六日又有砲手及列陣圖兵東行尙有第二十四隊兵一起明日卽須啓行東渡觀此可見守旅順之日兵已漸退去矣○又云日本所派臺灣總督樺山已乘舟啓程日本派松島鋼快船靑田穹甲快船浪速鋼快船高千穗鋼快船等四艘護送另帶巡捕二百八十六名捕頭六名前赴臺灣爲保衛地方之計○又云日本大員中有多人不安於位勢須更調也 
[棄如敝屣]  
　　昨聞日本已在基隆之北調兵登岸約有五千人是否尙待續聞○中朝特派李伯行觀察爲交割臺灣使臣業已起程赴澎湖不知其將赴臺交割抑卽在澎湖交割臺灣爲中國屬地已二百餘年今取而諸他人無論將來事變若何中國已不相干涉矣 
[臺事述聞]  
　　頃有友人自臺來滬述及月之初二日臺灣紳士百姓推唐薇卿中丞爲伯里璽天德恭進自主之寳一時觀者送者不下數萬人頗形熱閙中丞卽派内部外部海部三大臣暫駐藩轅爲辦公之地云 
[戰事傳聞]  
　　昨日滬上紛紛傳述謂官塲接得電報倭人連日在臺北與臺軍鏖戰臺軍勇氣百倍倭人受衂而退然訪諸在滬西人咸謂未知其細姑照錄之以觀其後 
[臺事客述]  
　　有客來自鹿耳門邊語諸本館云臺民激於義憤奉唐中丞爲領袖以拒倭人并聲言各官之不願留臺者聽其自便於是楊軍門舍而之厦劉軍門有陳請革職之說至月前戕殺方中軍者爲流落臺灣之皖勇葉縵卿大令之眷口刻已送至申江云 
[京中患疫]  
　　四月以來京師時疫甚盛互相傳染甚有一家數口無一脫者據醫云冬盡春初雪多寒重大半皆傷寒症逾七日汗卽愈惟老年人染之則岌岌可危也 
[大雨倒壁]  
　　客有自紅塵十丈中貽我手簡者據云四月廿一日又雨廉繊一日西河沿東首阜有金店關閉已久房屋失修後又濵河自客夏大雨樓房滲漏墻裂而欹今春復連遭浸潤是日未申之交驟然塌倒東墻壓正陽西橋欄杆上橋上向有車輛排列兹竟壓毁兩車一車輪碎一車轅折輪碎者騾未脫韁且後拖重車牽掣不能前轅折者騾驚而逸幾至傷人同日迤西排子胡同澡堂罩棚倒塌一半壓傷二人幸皆不重洗澡者皆踰墻而走 
 
 

Page 2

 
 
[析津糧價]  
　　津城糧食價值高翔白麫每斤售錢至一百一十餘文雜糧水長船高價亦稱是自向治五年以至今日爲僅見之遭居人愁嘆之聲不絶於耳幸於四月底由南航海驟到二麥若干市儈不得居奇每斛麥子貶價約及津錢二千之譜然關東雜糧現在來源已斷尃　南來牟麥價值終難久貶也 
[五羊仙蹟]  
　　廣東省垣訪事人云某日卓營勇丁憑線在晉源街拿獲私販軍裝冼某等二人搜出洋槍藥彈甚多當卽解交南海縣　案辦理聞冼某私販洋槍已歴多年積資逾巨萬今一旦敗露定必財散人亡可見王法雖寛終當不宥彼作奸圖利僥倖營生者可不以爲　鑒哉○近日花縣各處瘟疫流行死亡甚衆所染之症與上年省城無異朝發夕斃不可救藥一時衆志驚惶羣醫束手士民函請省中某善堂延聘名醫前往施治各醫生深恐傳染皆不願就聘○新會縣屬荷塘鄉容李兩姓族大人多素稱富庶近因爭水灌田起釁遂致械鬥兩姓死傷甚衆皆隱諱不敢報官某武員前往彈壓亦被擊傷幾致殞命現李姓更招外匪助力聲勢益雄容姓遂大爲所創屋宇數白間焚燒殆盡若非臨以兵威恐未易寢息想大憲聞之又費一番調度矣○某晚西關賢思里某姓婦收得會銀百餘兩藏在篋中忽來匪類多人手執刀槍闖門而入嚇令將銀獻出婦膽戰心寒並不喊救故鄰里無有聞者迨後集衆追尋已杳無蹤跡矣○天久不雨農田望澤孔殷廣州府及南海番禺兩邑主民瘼關懷特於四月二十一日同赴城隍廟設壇祈雨並出示禁止屠戶宰牲以昭誠敬 
[照會彚登]  
　　第一欵中日兩國公同認明朝鮮爲自主並公同保其作爲局外之國約明或干預朝鮮内務於其自主有礙或令修貢獻典禮於其特立有碍者嗣後槪行停止第二欵中國允將管理下開地方之權併將該地方上所有城池公廨倉厫營房及一切屬公物件讓與日本第一奉天省南邊四廳州縣地方一安東縣二寛甸縣三鳳凰廳四岫　州以上四廳州縣所有四至均照原有界址爲據第二澎湖列島北至北緯二十四度止南至北緯二十三度止東至英天文臺東經一百二十度止西至英天文臺東經一百一十九度止應照英國海圖該經緯四線相交所成小方形之内兹特聲明以免相混第三欵前欵所載及黏附本約之地圖所劃疆界候本約批准交換之後兩國應各選派官員二名以上爲公同劃定疆界委員就地踏勘確定劃界若遇本約所訂疆界於地形或治理所關有碍難不便等情各該委員等當妥爲參酌更定各該委員等當從速辦理界務以期奉委之後限一年竣事但遇各該委員等有所更定劃界兩國政府未經認准以前應據本約所定劃界爲正第四欵中國允將庫平銀一萬萬兩交與日本作爲償給用兵之費該欵分爲五次交完第一次二千八百萬兩嗣後每次交一千八百萬兩第一次約在本約批准交換後起計六個月内交淸其餘四次每次交欵之期均與上次相隔一年共計本約批後四年半内一律交淸或於期前交付均聽其便第五欵中國讓與日本地方之居民如欲遷往所讓境外居住者聽其任便變賣産業物件退出界外并不因此勒令輸納公捐稅鈔等項今訂明自此約批准互換後予限兩年俾其辦理所事限滿之日其尙未遷徙者日本可視同日本臣民至中國臣民已由所讓之境退出並不僑居其地而産業物件仍在所讓境内者應由日本政府一律優待保護與日本臣民之産業物件無異第六欵兩國前此所有約章以戰停廢今事國日本約明俟此約批准互換之後各派全權大臣會商訂立水陸通商章程其新訂約章卽以中國與泰西各國現行約章爲本所有口岸行船稅鈔躉貨輸稅等項悉照中國所待泰西最優之國無異又本約批准交換之日起新訂水陵通商約章未經批准之前所有日本政府官吏商務行船邊界通商工作船隻臣民等與中國最爲優待之國禮遇護視一律無異其中國政府官吏商務行船邊界通商工作船隻臣民等與日本最爲優待之國禮遇護視亦當一律無異第七欵日本除照本約第八欵暫行佔守軍隊外其現駐中國境内者應於本約批准交換之後一個月内全行撤回第八欵中國爲保明認眞實行約内所訂條欵聽允日本軍隊暫行佔守山東省威海衛俟本約所訂應貼軍費第一第二兩次交到日本立將軍隊一半撤回末次軍費交淸立卽全撤第九欵本約批准交換之後兩國應將是時所有俘虜盡數交還中國約將由日本國所還俘虜並不加虐待若或置於罪戾中國約將認爲軍事間諜或被嫌逮繫之日本國臣民卽行釋放併約此次交仗之間所有關涉日本國軍隊之中國臣民槪予寛貸並飭有司不得擅爲逮繫第十欵本約一經中日兩國全權大臣畫押之日應卽按兵戰　第十一欵現爲預防將來中日兩國更有爭端戰事或因解釋此約或遵行此約彼此歧異又或會議或解釋或遵行第六欵内所云之通商行船條約邊界通商條約兩國政府竟見不剣非會議公牘所能辦結者兩國約明應請友邦保薦公正人代爲决斷如兩國所擬請之公正友邦仍不能合則由美國總統保薦一人充當公正人所下斷語必當信實遵行第二二欵此約俟進呈大淸帝國大皇帝陛下大日本帝國大皇帝陛下御覽以爲妥協并御筆批准後定於某處某年某月某日互換今欲有憑兩國全權大臣畫押蓋印以昭信守某年某月某日在下之關訂共計四分此稿未完 
[浙省决囚]  
　　四月二十六日杭州錢塘縣束季符大令奉撫憲札委監斬武康盜犯周小兒及匪犯王恪明因卽傳諭禁役將二犯提出當堂捆綁會同城守營張都戎押赴淸波門外斬首旋將周小兒首級裝入木桶發回原縣犯事地方懸竿示衆然後排導入城赴土榖祠拈香署中書役人等預備排衙堂事旣畢復乘輿詣撫轅銷差二十七日撫署又接部文有鄞縣匪犯謝導友一名奉旨處决廖中丞仍委束大令監視行刑 
[查閱砲臺]  
　　中倭失和以來南洋江海各口最爲緊要署兩江總督張香濤制軍籌辦防務不遺餘力今雖和議已成仍不肯稍涉因循苟且四月二十二日札委統領鶴字勞謝君德龍率各營官至下關閱看砲臺砲　軍械等件王公設險以守其國不可見大臣謀國之深心哉 
[西員拜會]  
　　大西洋國華總領事請假回國接任者爲濮琚君昨日三點鐘時濮總領事與畢繙譯官入城拜會各官至縣署時黃大令延入花廳欵以茗果從容笑語有頃始别及四點鐘時至英會審公堂拜會宋莘樂通刺 
[械鬥傷人]  
　　寗波人李阿發向在某西人處治庖卜居虹口楊家灣前日下午六下鐘後偶至裏虹口閒游行近朱家宅後遇温州人黃胖憶及曾欠賭帳洋銀廿圓遽申前說以致互相饒舌突有流氓數輩攘臂而出大言恐嚇黃胖本强有力者不甘俯首與之抗衡流氓遂以老拳相贈黃胖大受虧辱捨命突出因而奔至外虹口正豐街呼集温州帮二十餘人擁至原處與流氓爲難流氓見大隊驟至招聚羽黨爲禦敵計各出利刃猛戳温州帮苦無措手遂致奔北有四人奔避不及被衆赶及操刀刺之血滿衣襟衆始釋手中有章長林受傷最重經某號巡街華捕舁至捕房捕頭轉送同仁醫院救治醫生騐得章被傷要害恐難保全性命其餘三人諒無妨碍捕頭聞之大怒立傳通班中西西捕前往查拿衆已四散祗獲綽號賣糖阿大者解入捕房押候解送英公堂究辦 
[邑令騐屍]  
　　細故釀命已紀報端兹悉死者實姓虞名仁金年二十八歲屍母虞周氏以其子死於非命於前晚會同　圖地保孫順和投上海縣署報案黃大令諭以來日臨騐孫保遂將在案諸人拘管并就美租界伯頓路德華里第三弄第一百七十六號屋内預設公案至午後五點鐘一晵時大令呵殿而至升坐公案先問地保曰應訊諸人可曾拘集此屋係何人之業在何處肇事地保禀稱應訊諸人均已由小的拿獲惟春梅在逃此屋係業廣公司之産肇事處與此弄相離不遠大令傳訊屍母虞周氏氏叩乞伸寃大令謂爾子究竟被人毆斃抑自已呑烟氏稱小婦人不知惟現已斃命不得不求恩斷大令命仵作如法騐視良久唱報死者並無傷痕委係吞烟自盡大令謂虞周氏曰本縣騐得爾子遍身 
 
 

Page 3

 
 
並無傷痕的係服毒身死氏仍叩求恩斷大令同爾家尙有何人答稱有叔叔虞阿五大令命傳至案下諭以爾姪並無傷痕阿五默無一語大令令從豐殯殮旋傳訊干小狗干供稱本月初六晚小的之妻被仁金毆傷甚重正欲訴求察騐豈知仁金自知釀禍畏罪自盡大令謂爾妻被毆之事現在仁金已自盡爾可不必言隨問屍母曰欲自行收殮乎抑由善堂代殮乎氏稱善堂棺木太覺不堪還求大老爺斷令從豐大令謂爾欲從豐收殮究由何人出貲氏叩求至再大令乃喚虞之同居人傅先堂蕭小瘋至令各出錢一千二百文給阿五往四明公所領棺殯殮并著各具遵斷切結 
[縣案彚錄]  
　　紹興人謝子芳倩人抬受傷之吳學堂到縣請騐究辦行兇等情值日差據情入禀黃大令卽於前晚升　花廳訊問謝供紹興山陰縣人去年來申在浦東唐橋廿四保十六圖地方開設同興染坊雇吳學堂吳掌全爲出店初六晚吳從外歸途遇流氓趙家勳阿寳兩人向吳拆梢硬勒借洋十元吳不允卽便兇毆吳學堂傷勢甚重掌全次之求請騐傷提究吳學堂供亦山陰縣人年廿八歲在同興染坊爲出店來申已有十年吳掌全供山陰縣人年三十歲與學堂同事兩人同供初六晚自外歸路遇趙家勳阿寳向學堂借洋十元圍住兇毆掌全行在前面飛奔逸去得免毆傷大令曰趙等爲何向學堂借洋其中必有别情同供趙等欺負異鄉人時常到店滋擾不止一次並無别情大令飭仵檢騐吳學堂肋邊有拳傷一處其勢甚輕吳掌全無傷大令謂謝曰閱爾呈詞所稱傷勢甚重飲食難下吳掌全亦被毆傷等情現在騐得掌全無傷學堂微傷爾以輕報重兾圖挾制興訟豈生意人之所爲耶察爾心術亦非善類如果流氓滋擾儘可據實呈明本縣自應提辦何至裝傷若此大加申斥著一併退去候示謝子芳呈上趙家勳失落鞋子一隻騐之確是流氓所穿之薄底樣式飭將此鞋存儲又問地保知此事否答稱初六晚當卽訴知地保計寳榮初稱當爲理明以後不肯干預故來案請騐犬令飭退去自醫一面補提趙等到案核訊究辦○張萬年前日偕妻章氏投縣喊控張海榮持刀戳傷已紀前報黃大令於昨午提案騐訊張萬年供充當廿二保八圖地保張海榮是族弟游手好閒專擾族宗借錢不遂勳輙行兇上月廿二日因向伯父張殿文强借不遂拖住髮辮行兇小的旣是族宗又充地保飭海榮不應凶毆因此積恨本月初六晚又向小的借錢不允伊持菜刀欲將小的之軋花車砍毁小的上前攔阻被戳傷手足等處妻聞聲出勸亦被戳傷兩手兒子毛大狂呼救命衆人齊來始將菜刀接住扭遂來案伊之伯父殿文迪心兩人現亦在此可請傳訊大令飭仵騐視傷處屬實張妻章氏兩手亦是刀傷章氏供年四十九歲抟大供年十九歲弟兄兩人小的居次兄長在外傭工餘供皆與張萬年相同大令卽傳張迪心訊問供稱年六十五歲在申某飯店爲夥張殿文供年六十歲做成衣度日兩人是同胞昆季同供族姪海榮橫行不法强借爲生上月廿二日向殿臣借錢不遂竟敢行兇將小的辮線拖斷腰間毆中一拳萬年輪充地保責備數言遂被移恨持刀戳傷夫婦兩人大令曰族姪豈敢毆伯乎答稱伊母尙被忤駡何况小的務求嚴訊張每榮供爲解木匠年三十一歲家有老母妻室大令着諸人與之質証答稱自知不合求恩意宥大令謂毆辱尊長不法極矣旣知不合理應重辦喝拿下重笞一千板釘鐐飭具保辜結存案發收攺過所飭張毛大將父母擡回倩醫治傷俟傷痊再行核辦迪心等飭退○前准英公堂移送王樹霖到縣文開王因前與吳桂生霍正葵股開某號洋莊閉歇後虧負纍纍前經英公廨訊明斷令王霍兩具繳銀六百兩具結在案霍已遵斷繳案王延宕至今抗不措繳送請比追黃大令於昨午升座花廳提訊王供此事英公堂宋大老爺尙未訊明雖已具結不能作準結上不過應繳三百兩小的尙有股份銀五百八十餘兩未算在内除去三百兩吳桂生應找還小的二百八十餘兩大令問爾提何處人答是寗波鄞縣人現住英界寳康里一家十餘口用度浩繁求恩斷給大令怒曰爾在英公堂並無此說願具結繳銀况有王金蘭爲爾作保刻下到案忽爾翻供東扯西拉兾圖延緩本縣祗照公堂來文判斷著收待質所限爾三日如數繳案違者干比 
[英界公堂瑣案]  
　　包探黃四福禀稱積竊徐阿二曾送請老爺懲辦數次今又身帶賊具在租界游行意圖行竊適經小的所見是以解請訊究徐供稱小的係松江人前雖犯竊現已攺過决不敢再犯矣通刺謂所帶器具何用徐供稱小的該死通刺遂商諸佛繙譯官判令笞責一百板押候解回松江○王阿金在虹口菜市行竊賣菜人霍春林之錢二千文二百十五號華捕見之拘獲人贓送請究辦霍投案甲訴前情王供認行竊泥首求恩通刺判令管押一禮拜押送回籍○流氓徐琴言曾於日前攫取俞阿桂之畫眉鳥心頭昨日在租界中認著向之索還以致爭閙經二百十五號華捕拘押捕房昨晨解案俞供稱小的在本城開鳥籠店日前學徒持此鳥往買牛肉被徐等多人奪去今旣相遇故向索還徐供稱此鳥向友人處買得通刺判令發回捕房管押三禮拜鳥給俞領訖○邵順甫竊取鄰人張和尙家水烟袋一枝經一百八十三號華捕拘獲送究通刺判令管押五日○一百零七號華捕解口角互毆之陳阿進陳岑氏張春林張王氏請羊陳岑氏供稱小婦人與王氏同在某處揀茶葉昨日不知何故忽糾同張等多人將丈夫陳阿進拉至小茶館滋閙比小婦人前去亦被兇毆幸有巡捕到來拘入捕房張王氏供稱小婦人因被汚衊故與理論然與張無干張供稱小的實與此事無干驀被捕悞拘通刺判令陳岑氏夫婦及張各具切結張王氏押三日○一百六十七號華捕解王金到案禀稱昨日此人向王李氏及金少卿藉端吵閙喝止不理故送請訊究王李氏等投案申訴前情王供詞一味游移通刺判將管押　日○二百三十一號華捕解偷雞賊張寳請判通刺判令枷號一禮拜押送回籍○馬夫陳榮生徐萬全在世泰巷用刀戳傷同業季阿查經包探顧阿六將陳徐拘解公堂通刺判令押候季傷痊覆訊昨日顧探將陳徐解案禀稱現在季傷已平復請卽訊判季投案申訴被毆情形陳徐俯首無同惟求恩典通刺判令枷號一禮拜發犯事處示衆期滿再各笞責一百板 
[法界公堂瑣案]  
　　前晚八點鐘後某鞋底作各工人邀同流氓數十輩至中八仙橋西首某茶館紛紛講論繼以揮拳以致頭破血流受傷甚重旋逃過洋涇浜闌入租界經巡街捕拘入捕房捕頭騐視傷痕鮑文章許阿緒二人受傷較重遣人送至仁濟醫館施治其餘押候解送公堂昨日讞員鄭大令會同祁繙譯官升座包探將戴洪渭戴紹文許紀邦林銀兆陳一斗戴洪紹戴康良潘七寳徐金桂共九人解案訊究大令與祁君會商謂此案在中八仙橋啓釁應歸巡防局辦理祁君然之因飭探將一干人移送八仙橋請局員孫二尹辦理○招商局司事楊靜軒控萬阿桂竊取九號棧房内所存湖絲大令訊供之下著押候吊贓昨日包探禀稱原贓已在城内　信和絲線店吊到並將店夥陳子卿帶案請訊陳供稱小的在潘信和爲夥大令問店主何在陳供稱店主潘子儀有事出外包探遂將小的禁押捕房前日有船上人携來湖絲七包由學徒陳阿毛收買計洋銀十六圓楊稱每包值銀十兩零五錢共值銀七十三兩有奇大令謂潘信和僅出洋銀十六圓收買價值甚昻貴之貨居心太狠　罰三百兩拼候潘投案繳銀然後將陳開釋吊到之贓給楊領去著補送領狀存查萬供稱絲由蔡阿紀竊出交與小的售錢蔡住浦東與小的同寓天成客棧已有四年大令謂蔡不到案惟爾是問萬俯首無詞大令問四號内所竊之絲售於何處供稱此事小的不知猶憶四月初旬見蔡賭錢廛衣小洋银二十枚據云向某處借來大令著押候追比並枷號三月期滿責釋○張慶榮卽張槐三訴稱本月初二日庭内失去浸在盆内未洗之濕衣三件至前夜十點鐘後忽聞門響出外視之並無所見及返賊已掩入内室因卽扭住被賊推跌於地適無巡捕在街行走小的親自將贓卽送捕房叩請究辦陳阿生供稱衣非小的所竊大令謂夤夜入人家非竊而何著押候笞責一百板贓給失主領回○包探禀稱陳阿東在護城河畔某姓船上竊取衣服今贓已交還失主解陳請訊陳供稱小的向習攻銅近夾失業無聊因去年九月到滬在吉祥街某作内做工大令問爾竊過幾次陳供稱小的會在河沿某舊貨店内竊過鉛絲三十餘兩並未售錢卽被包探攫去大令著押候笞貢一百板○張順金訴稱小的在 
 
 

Page 4

 
 
老北門城下缸甏店内爲夥前夜有賊扭去門上鐵鎖側身入内竊去瓦缽三十五枚人贓並獲解請究懲王阿雙供稱此缽在地下拾取内有沙泥大令著押候掌頰一百下贓給失主領去○生員陳維熊挈小孩投案遞禀訴稱妻子某氏被周南恩王迎春誘逃事由兒子目見當卽控訴捕房業將周王拘案請訊周供稱小的與王爲友王住虹口小的住英公廨後前日往菜市街訪友遇王於途邀至某茶館啜茗並未見有陳妻土供稱陳家住何處小的不知大令謂現有小孩目見何得胡說旋向陳子曰爾見伊等往何處答稱至中八仙橋睦和里陳又稱初八日三點鐘時伊妻在同樂樓啜茗喚生妻出去旋由十五號鄰人俞子德上堂訴稱周王均非善類小的等目見其引誘陳妻包探禀稱周王先在捕房共認初六日小孩出外泡水王托小的致信伊母約定初八日三點鐘時在茶館中叙語周王矢口不承大令著押候覆訊 
[美界捕房紀事]  
　　某某二老嫗在繅絲棧工作前日下午忽約集多人至北河南路四海渭泉樓評理喧閙之餘飛擡擲凳經一百零三號三道華捕至將二嫗並甲乙二人拘送捕房捕頭詢悉原由遣人解送英公堂請訊○前晚積竊胡阿連溷跡西華德路意圖竊物經某包探查獲拘入捕房押至昨晨捕頭遣探查知犯有竊案爰將原贓吊齊押候解送英公廨請訊 
[行道有福]  
　　本館昨承孫養淸大善士助洋五十元孫散仙助洋二元囑交北洋醫院以助經費又接筆耕主人函云北省水患頻仍小民困苦情形實堪憫惻較之南省實有天壤之别今特籌洋十元祈彚解災區又隱名氏函云胡方玨姪開椿成婚冡諸友渥賜隆儀理當設筵答謝竊念順直水災待賑孔殷兹將筵資洋五十元彚解災區藉爲諸公祈福又陳玉樹經募張芷庭等十三戶洋十九元五角諺云救人一命勝造七級浮屠今得諸大善士槪解仁囊共施義粟保全豈不大哉旣已分掣收條合綴數言以誌勿諼 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[分發人員騐看名單]  
　　新海防例掣籖分發郎中吳樹楫山東主事程感閎江蘇内閣中書崔誦范直隸○鄭工例指省分發通判江鳳藻安徽湖北巡檢喻兆文江西廣東○新海防例指省分發道花翎　瀚　湖南四川　綸　湖北四川知府　紱安徽浙江同知陳公恕江蘇直隸通判徐書府浙江廣東知　劉孝祐福建浙江李均琦廣東廣四郭集馨湖北安徽周世　湖南湖北沈世培湖南廣西范傳衣江西浙江賴慶榮陜西山西錢鍚寳浙江廣西田徵葵順天山西韓經衡　蘇江西　鹽大使許福　浙江兩淮布政司經歴董仰舒山西安徽直隸州州判邱漢聲河南江西州判　緒興江西浙江尹作賓四川雲南府經歴顔　　廣東福建榮魁漢軍陜西梅傚祖順天西川武世臣山西四川吳蔭橘江蘇山西丁方穀安徽江西樊廷鈺浙江貴州陳授桓浙江江西祝雲翔浙江安徽縣丞劉廷瑞湖南江西宋景平湖北湖南吳耀先湖北甘肅馬蔭梧安徽陜西徐方震安徽江西厲霨　东蘇浙江王懋安徽北河王運昌江蘇廣西吳大樑江蘇直隸張毓材安徽直隸鄰珪江蘇北河朱祖煥浙江福建吳彬浙江湖北石之璞河南北河查　均安徽直隸王之沂浙江北河　縣主簿馮啓　浙江北河州吏目崔樹棠山西甘肅施際昌江西安徽吳大猷四川山西巡檢王河屏順天廣東訓洪　福建廣東易佩紐湖南胡北萬中寀江西安徽謝宸恩貴州四川詹壽椿安徽山東馬承瀚江蘇湖北孫壽榆浙江山西羅惟琮四川山西李廷楨河南由東徐祖懋浙江江西從九品閔樾廣西雲南張增祥湖北浙江唐浦霖湖南四川曹瀛煥湖南四川李壽銘浙江直隸武鍾岐浙江　隸唐啓儒浙江廣東楊光裕四川安徽朱棣華湖北四川典史王仲仁直隸山東程元壽順天江西華壽堯順天山西楊文龍雲南貴州陸壽昌浙江直隸錢兆麟浙江四川未入流尹鴻猷山西四川胡廷彌浙江廣東○海防例指省分發從九品鄧啓鴻江西湖南○籌餉例指省分發巡檢仇葆銘浙江北河典史王枬江蘇四川○勞績擊籖分發知縣同知銜宋均平湖北縣丞六品銜徐保銘浙江○勞績揩省分發知縣茹沛灃山東廣西兼襲雲騎尉汪驊江蘇直隸王景松浙江廣西藍翎王道昌安徽直隸王景沂淅江直隸府經歴承啓滿洲直隸○截取呈請指省分發同知陳壽彭江蘇陜西夏遹桐湖北浙江直隸州知州王壽卿江蘇廣東鄭淑璋福建安徽○進士呈請掣籖分發知縣鍾爲樻福建○教習呈請指省分發知縣劉干驥廣東廣西謝國南湖南廣西劉鴻頤江西廣西○優員呈請掣籖分發知縣周鉞江蘇○議叙掣籖分發巡檢郭子莫山東○應補呈請分發知縣朱鴻文浙江山西府經歴鄭瑞麟河南山　朱炳烺浙江福建從九品張榮祖甘肅陜西文霖滿洲吉林未入流金松林浙江陜西 
[助賑摭要]  
　　從來沴氣所乘惟善氣足以弭之好善孔多庶天地太和之氣有以彌綸於兩間焉安徽劍雲生大善士助賑直閏五月底期票規元一千兩溧陽洪瑞初善士求病愈洋二百元洪杜氏求病愈洋一百元求保徐門惠氏平安由楊鶴采先生交來洋一百元王哲吾善士求病速愈由陸幼堂兄交來洋一百元杭城延齡予由愼餘莊來洋一百元補過齋主人洋一百元高郵丁玉軒善士募武進隱名姚洋三十元翁無名洋四十元浙省萬承志堂馮聽五善士助太乙救疫丹五百錠又募寄寄樓善士太乙救疫丹二千錠純陽正氣丸一千服四明老農祈尊堂病速痊洋二十元委解順直散放以善士慷慨傾資扶危非淺而多方佽助胥出仁慈堂上延庥閨中積德縱黃冠卉服歲月優游而蒿自時艱不忍恝置抑且天中節屆署氣漸投彼昏墊餘手不無染疾得丹丸以補救亦防患於未萌誼切匡災定能福集門庭渥膺厚報也人生如寄家有資財儘可酌提行善爲兒孫種福善士立心深遠可爲當世樹之型耳[  上海北市絲業會館籌賑公所施善昌謹誌]  
[與人爲善]  
　　啓者敝堂自得好善諸公慨助囊金施醫贈藥以療疾苦開局後更僕難數來求治病者實繁有徒敝堂素無恒產每慮支拙今於四月廿九日荷蒙藏泰寳號華瑛黃君勸募得盧觀永翁捐洋二十元盧鄭氏捐洋四元又李月林翁自捐洋五元李秀梅翁四元叨　此資堂費幸益殊深銘謝君誠樂善更喜善與人同所謂君子莫大乎與人爲善也念莫爲之後雖盛弗傳諸公尙其鼎力焉幸甚　此紀報上海虹口元濟堂董事唐廷桂等謹啓 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年四月二十九日京報全錄]  
　　宮門抄○諭旨兩道錄前○將軍裕奏揀員請補知州摺○又奏甄别知縣片○粤督李等　　解厘金京餉摺○江撫德　解漕折銀兩片○粤督李奏揀補都司片○又奏調署道員片○四月二十九日禮部宗人府欽天　鑲藍旗值日無引　見○　王等謝賞紗　　　○李鴻藻等謝教習庶吉士恩○溥良因伊子授編修謝恩○湖北學政孔祥霖到京請安○奕功等稽察中左右門覆命○莊王續假五日○博公續假十日○禮部奏派璷貴妃初祭大祭禮派出睿士怡王○召見軍機孔祥霖　應溥○閱卷大臣派出張中堂翁同龢啓秀李端棻徐郙廖壽恒徐樹銘楊頤汪鳴鑾唐景崇李又田　○○奴才裕祿跪　爲揀員請補要缺知州以資治理恭摺仰祈聖鑒事竊照署岫巖州知州正任義州知州陳榮昌奏叅軍職　光緒二十年十月三十日奉旨按五日行文奉天照限减半計算應以二十一年正月二十日作爲開缺日期歸入本年正月分截缺所遺義州知州係繁　難兼三要缺例應由外揀員升補奴才于通省實任州縣人員内逐加遴選非現居要缺卽人地未宜實無合例升調之員其候補知州本班亦無記名正途分發及揀發委用各員自應於各項候補人員丙酌量請補查有勞績候補知州高欽現年三十七歲河南衛　府汲縣監生由舉人捐納知縣投効奉天軍勞於光緒十七年十月於奉軍援勦熱河教匪案内出力彚保以知縣俟分省後歸候補班用經吏部駁令另核請獎嗣於十八年十月初六日奏請攺獎俟得缺後以知州補用旋經吏部議准復奏光緒十八年十一月三十日奏旨　議欽此十九年十月奏請以知縣留於奉天補用旋經吏部議准十九年十二月初六日奉旨依議欽此給咨赴部補交分發銀兩復遵新海防例報捐過班以知州歸候補班補用二十年四月十四日經吏部帶領引見十五日奉旨著照例發往欽此是年四月二十一日在部領照六月二十八日到省繳照二十一年二月委署安東縣知縣查該員雖於　省後尙未試看期滿甄别惟現在應補　州本班内僅止該員一員現值辦理軍務之際出關大軍雲集轉軍紛繁凌河雖渡時多須取道義州亦爲轉運要路兼之與熱河邊外接壞　　巡防尤關緊要均非情形熟悉之員難期勝任該員才具開展辦事勤能雖保留奉省未久而先已在奉防營有年該處情形敢　熟悉以之　補義州知州海於軍務地方有裨合無仰懇天恩俯念員缺緊要雖以應補知州高欽補授義州知州以資治理　蒙俞允該員係應補知州請補知州銜缺相當毋庸送部引見仍俟試署一年期滿果能稱職再行題請實授以符例章　合恭摺具陳伏乞皇上聖鑒敕部核議施行再奉天府府尹孫奴才兼理毋庸會銜合併聲明謹奏奉硃批吏部議奏欽此○○裕祿片再查部定章程州　等官無論捐納勞績應於到省後扣足一年甄别補用等因歴經遵照在案兹查有同知銜儘先補用知縣鄭錫華現年四十三歲四川成都府華陽縣人由監生親捐從九品光緒十四年援鄭工例捐升縣丞投効奉天　營十七年奏請留奉差委十八年復奏請留於奉天補用均經奉部覆准嗣因援勦熱河匪徒出力案内奏保俟衛缺後以知縣用經部覆准十九年十月請咨赴可復　例報捐過班十一月二十八日蒙欽派王大臣騐看十二月十四日經吏部帶領引見奉旨照例發往欽此在部領　復遵　海訪例報捐歸候補班本班儘先補用並加同知銜二十年正月初十日到省是年十月委署承德縣知縣到任計自二十年正月初十日該員到省之日起扣　二十一年正月初十日一年期滿又同知銜試用知縣蘭維烜現年三十八歳直隸天津府滄州人由　主考取光緒乙酉科拔貢朝考二等引見奉旨　　職用欽此十三年因海運出力案内奏保以本班儘先選用十四年復因海運出力案内奏保選趹侵以知縣不論雙單月儘光　用均　奉部覆准是年十二月選授奉天康平縣訓導十五年因調派海運出力案内奏保選知縣後加同知銜經部覆准是年十月到　　赴東平縣訓導任十六年八月調署蓋平縣訓導十七年十一月調署奉天府教授十九年二月在部　捐離任是年三　奏　以知　　奉補用奉硃批著　所請該部知道欽此給咨赴部九月十六日經吏部帶領引見奉旨照例發往欽此二十年二月三日領照到省計自二十年二月三十日該員到省之日起　　二十一年二月三十日一年期滿以上二員均應照章甄别奴才查儘先補用知縣鄭錫華明練有爲試用知縣蘭　烜年强才　均堪　省照例補用除咨吏部查照外理合附片具陳伏乞聖鑒謹奏奉硃批吏部知道欽此○○太子少保頭品戴　廣總督臣李瀚章頭品頂戴廣東巡撫臣馬丕瑶跪奏爲籌解光緖二十一年分　撥厘金京餉恭摺具陳仰祈聖鑒事竊准部咨光緒二十一年撥京餉案内廣東奉撥厘金銀十萬兩當經轉行遵照去後兹據布政使覺　成允會同厘務總局司道詳稱在於厘金項下籌銀五萬兩作爲第一批仍交殷實商號日昇昌百川通蔚泰厚源豐潤匯兌至京飭委試用同知王秉必　領齎匯單文批於光緒二十一年四月初三日起程由海道進京支取銀兩赴部投納等情具詳請奏前來臣等覆核無異除咨戶部查照外謹合詞恭摺具陳伏乞皇上聖鑒謹奏奉硃批戶部知道欽此○○德馨片再江西省光緒十九年分漕糧體情形仍難起　本色應請循舊折徵經前護撫臣方汝翼據實具奏奉硃批著照所請戶部知道欽此欽遵並將催完光緒十九年分淐折銀六十三萬兩分作十四批札委補用知縣王金元等先後領解前赴部庫交收迭經臣　片奏報在案兹據署督糧道張瑄祥稱現催完光緒十九年分淐折銀一萬三千兩作爲第十五批又催完十八年第十五批漕折銀七千兩十七年第十七批漕折銀七千兩十六年第十八批漕折銀二千兩十五年第十九批漕折銀一千兩共銀三萬兩札委試用知縣朱兆麟領解於二十一年三月十七日起程查照舊例仍由湖北安徽江蘇山東直隸等省正站行走解交部庫等情前來臣覆核無異除照例分别塡發勘牌撥兵護送飭令該委員小心管解星速遄行確探前進曁咨移部科並咨前途各督撫一體撥護以昭愼重一面嚴催起徵續解外所有起解光緒十九年第十五批並各年尾批漕折銀兩緣由理合附片陳明伏乞聖鑒謹奏奉硃批戶部知道欽此○○李瀚章片再廣東赤溪恊中軍都司黃喬陸病故遺缺准部咨係外海水師題補第四輸第七缺應用儘先人員行令揀員請補經臣會同廣東水師提督臣鄭紹忠奏請　升用都司宋文翽補授隨准兵部議覆宋文翽應俟補守備後再歸都司班序補今請升補都司碍難核准應毋庸議等　復經臣會同選以水師提標中營儘先都司李西楊奏請補授兹准兵部覆稱查該員儘先名次在後且與是缺係屬本府例應廻避除名次　前之梁瓚廷等四員准其開除外尙有名次在前之徐桂田一員照章不准聲叙所請應毋庸議其赤溪恊中軍都可員缺應另揀合例人員請補以符定章光緒二十年十二月初九日覆奏奉旨依議欽此咨行前來查定例水師都　缺出於隔府别營人員内揀選題補　不敷保題准以本府人員請補俟准補後揀員對調等語臣復與廣東水師提督臣鄭紹忠覆加查核除梁瓚廷沈龍光何宗英吳國祥開除不計外其名次在前之徐桂田實於營伍尙欠歴練未使稍涉遷就水師提標中營儘先都可李西楊才　穩練水師明晰並無在外省軍營叅革朦保情弊以之補授赤溪恊中軍都司雖籍隸本府例應廻避惟聲明揀員調補歴經部覆議准有案合無仰懇天恩俯准仍以李西楊補授赤溪恊中軍都司捭實營伍如蒙俞允該員已於攺用外海水師試看一年期滿保題送部引見毋庸再行送部應請敕部發給劄付並另行揀員調補以符定制謹會同廣東水師提督臣鄭紹忠附片覆陳伏乞聖鑒敕部核覆施行謹奏奉硃批兵部議奏欽此○○李瀚章等片再雷瓊道一缺先經飭委瓊州府知府胡勝暫行兼護兹查瓊州孤懸海島現當防務益嚴胡勝本任公事亦多恐難日久兼顧適新授高亷欽道雷其達到省應卽飭赴新任現署高廉欽道候補道林賀峒穩練老成心精力果堪以接署雷瓊道篆務各專責成除分檄飭遵外謹合詞附片具陳伏祈聖鑒再臣馬丕瑶到任未及三月考語　臣李瀚章塡注合併陳明謹奏奉硃批吏部知道欽此 
 
 

Page 13

 
 
[光緒二十一年五月初一日京報全錄]  
　　宮門抄○諭旨一道錄前○新撫陶奏新防營員弁勇丁各台局卡義學實在數目摺又奏鬥毆斃命按律定擬摺○又奏彚報就地正法各　由指○特軍長奏更換防營管　片陜撫鹿奏查閱西安滿漢各營及防　各軍官兵情形片又奏知府病故請旨簡放摺蘇撫奎奏叅革守傳片○陜撫鹿奏動用耗羡銀數片○五月初一日兵部太常寺太僕寺八旗兩翼值日無引見○熙貝勒假滿請安○廣西總兵張春發到京請安○徐致靖因伊子授編修謝恩○吏部呈進月官卷○召見軍機長麟張春發○○頭品頂戴甘肅新疆巡撫臣陶模跪奏爲新疆防營員弁勇丁各台同卡義學自光緒二十年七月初一日起至十二月底止實在數目繕具淸單恭摺仰祈聖鑒事竊新疆馬步營旗砲各台局卡義學實在數目截至光緒二十年六月底止業經分别奏咨在案兹據新疆糧台詳稱自二十年七月初一日起至十二月底止遵照標營章程挑併步隊一旗招募隊二哨又撫標中營左旂馬隊旗由草地護送毛瑟梒進京交喀什噶爾提督董福祥行營備用卽將該旗攺爲行糧作爲董福祥　兵馬瘃並添帮　旗官一員額外私夫馬夫三名半額馬一匹裁撤羅布淖　步隊一營實存行糧章程馬隊八旗步隊四營開花砲隊一哨標營章程馬隊四十七旗二哨步隊二十四營一十八旗一哨開花砲隊五哨共額設統領營旗哨官三百九十五員巡查一百三十員營書弁勇二萬五千八百五十一名火勇一千八百三十一名額外火夫私夫馬夫車夫棚夫六千五百九十八名並各台局卡義學繕其淸單詳請癸咨前夾臣覆查無異所有新疆防營員弁勇丁各台局卡義學自光緒二十年七月初一日起至十二月底止實存數目謹繕淸單恭呈御覽伏乞皇上聖鑒飭部立案施行謹奏奉硃批該部知道單二件併發欽此○○頭品頂戴甘肅新疆巡撫臣陶模跪奏爲鬭毆斃命按律定擬恭摺仰祈聖鑒事　查前　庫車直隸同知劉　佺詳報　民蘇有才戳傷趙忠偷越日身死一案當經臣批飭審擬去後兹據該廳審明議擬解經阿克蘇道李宗賓提訊咨中鎭迪道兼按察使銜下振鐸核轉前來臣覆加查核緣蘇有才籍隸甘肅奏州先年出關與已死趙忠倫同鄉熟識光緒二十年七月間蘇有才與趙忠倫在和闐州會遇商允結伴回家行至阿克蘇復邀其同鄉張復元共雇一車沿途並無嫌隙九月二十六日傍晚投歇庫車廳洪玉昌店内趙忠倫出外買食酒飯蘇有才等夥同檢點行李定更時蘇有才因行路困乏臥炕吸食洋烟趙忠倫酒醉回店持其被褥冐向炕上分擲塵土散漫蘇有才負氣携取烟具臥褥移住上面空房轉身收取零物盛入火食木箱趙忠倫斥其假愛乾凈蘇有才分辯彼此揪扭張復元勸解移時蘇有才仍復進房搬箱外走趙忠倫帶酒生氣用脚抛踼木箱落地遺出　内小刀什物蘇有才彎身拾取斥駡趙忠倫不應恃醉撒刁趙忠倫舉脚連踼維時蘇有才拾獲小刀　手退近墻根一時情急用刀嚇戳一下不期適傷趙忠倫小腹張復元赶攏喝阻店戶洪玉昌趨至間明報廳騐訊取辜醫治罔效延至二十八日下午趙忠倫因傷殞命投約復報騐訊通詳由廳議擬解道提訊咨由兼臬司核明轉詳臣覆核無異查律載鬥毆殺人者不問手足他物金刃並絞監候等語此案該犯蘇有才趙忠倫結伴同行口角爭毆用刀戳傷趙忠倫越日身死事犯在光緒二十年正月初一日以後不在八月十六日恭逢恩詔查辦之例自應按律問擬蘇有才合依鬥毆殺人者不問手足他物金刃並絞律擬絞監候秋後處决見證張復元店主洪玉昌均救阻不及請免置議無干省釋屍棺飭屬領理兇器小刀案結銷燬除全案供招咨部外所有鬥毆斃命按律定擬緣由謹恭摺具陳伏乞皇上聖鑒飭部核覆施行謹奏奉硃批刑部議奏欽此○○頭品頂戴甘肅新疆巡撫臣陶模跪奏爲光緒二十年辦結就地正法各案照章摘由彚報恭摺仰祈聖鑒事竊查新疆奏定章程凡强盜搶奪及情罪重大人犯獲案訊明後皆准就地正法摘由彚報歴弳遵辦在案兹查光緒二十年春夏秋冬四季辦結强盜搶奪及情罪重大各案共十二起據各地方官勘騐獲犯審擬解經各該管直隸州府道提訊明確咨由兼臬司覆核轉詳臣細核案情叅考律例分别斬决梟示批令在於犯事地方正法其强搶案内軍流徒犯向係南北兩路調發此等匪徒均難安分屯墾已批飭酌量監禁繫帶鐵桿以示懲創謹將各案摘由開單恭呈御覽所有光緒二十年分辦結就地正法各案照章摘由彚報緣由謹恭摺具陳伏乞皇上聖鑒訓示施行謹奏奉硃批刑部知道單拼發欽此○○長順片再查吉林邊練兩軍管帶員弁遇有更換卽遵前奉諭旨隨時奏聞現在行營半由副軍調出自應行照辦理兹查靖邊新軍衛隊左營營官吉林儘先補用同知戴鴻翎飭回吉林應補所遺營官一差以該營前哨哨官藍翎五品頂戴儘先把總賈至法接充又驍勇統領總兵銜儘先補用叅將丁春喜因病撤委遺差以左營營官儘先把總么培珍接統所有左營步隊攺爲中營中營馬隊攺爲左營其馬隊營官卽以帮帶花翎儘先補用都司李秀山接充除咨兵部查照外謹附片陳明伏乞聖鑒謹奏奉硃批兵部知道欽此○○鹿傳霖片再臣准部咨欽奉上諭查閱營伍陜西卽派鹿傳霖認眞查閱各省營伍關繫緊要國家養兵歲需鉅款原期一兵得一兵之用近來各省循例校閱注往　爲具文以致武備漸行廢弛殊失朝廷整飭戎行之意兹特申諭各該督撫務當認眞簡校如有技藝生疎老弱充數及軍實不齊等弊卽將該管將弁據實敢叅不得稍涉瞻徇等因欽此臣遵卽將西安滿漢各營並在省駐紥之防練各軍調集於三月二十六日起至四月初一日止逐一認眞校閱畢臣詳加察看滿營操演大陣這退開合馬步馳驟均能靈使整齊疾行如意幼丁五子過堂槍官兵槍砲及馬步箭均各合法而新練洋槍无爲純熟有準撫標中左右　中四營丁安城守恊及盩厔營共演香山速戰等陣步代整齊槍砲施放便捷聨員籐牌刀矛亦均踴躍奮迅練軍馬隊防營後旗馬隊前旗步隊寅放洋槍抬槍馬匹馳聚刀矛技藝均皆嫻熟合法以上各營官兵抬槍馬步槍馬步箭準頭均在八九成以上較之上屆查閱均有起色其各營軍裝器械查騐均足數無虧馬匹亦皆　壯足額臣擇其技藝稍優者當塲給獎重子拔補記功技藝生疎者分别責懲記過　限學習咸寗長安兩縣民壯點騐亦尙足數　用臣每閱一營必傳集各將弁嚴　誥誡以際此時艱務各激　天良認眞訓練槍砲準頭尤爲切要必須隨時操演加意講求勒愼操防尤須愛惜士卒饟項不准少有尅扣總期紀律嚴明隊伍整肅庶幾有勇知方緩急可恃用副聖主整飭戎行之至意所有閱　西安滿漢各營及防練各軍官兵情形謹附片具陳伏乞聖鑒謹奏奉硃批知道了欽此○○頭品頂戴陜西巡撫臣鹿傳霖跪奏爲要缺知府據報病故開缺請旨簡放恭摺仰祈聖鑒事竊據藩司張汝梅轉　陜安道呂鍾三咨報漢中府知府劉子銓於本年二月二十六日在任病故應請開缺詳請具奏前來臣查漢中府係衝繁疲難要缺地處南山界連川楚甘肅民　浮動籖會各匪時虞出没督率彈壓撫　在在均關緊要員缺未便久懸相應請旨迅賜簡放以重職守除將開缺日期恭疏題報咨部並飭司先行委員接署外謹會同陜甘督臣楊昌濬恭摺具陳伏乞皇上聖鑒謹奏奉硃批另有旨欽此　○○奎俊片再據署江蘇按察使黃祖絡詳稱案查陳前司訪聞宿遷縣磘灣鎭有守備臧明遠卽臧濬哲遇事生風唆訟擾害情事飭據該懸將臧明遠並被控各卷一併解省卽經飭發蘇州府訊詳旋據訊明被控各案均己　結此外並無擾害之事惟查該守備臧明遠在藉數年控案迭出則其恃符好訟己可槪見詳請斥革等情由司議詳請咨斥革當經咨准兵部以守備職官未便咨革行令具奏等因飭司　辦去後茲據臬司詳請奏叅前來相應請　將都司銜儘先補用守備臧明遠卽臧濬哲斥革以示懲儆除咨部查照外謹會同署兩江督臣張之洞附片具陳伏乞聖鑒謹奏奉硃批着照所請兵部知道欽此○○鹿傳霖片再定例動用耗羡銀兩以在五百兩以上者奏明辦理等因查光緒二十年十二月内接准四川督臣咨前藏達賴喇嘛遣使堪布甲木養曲塾等赴京呈進貢物沿途所需口糧脚價咨請一律應付當經轉飭照辦在案兹據者理藩臬兩司詳稱例應供支共用口糧廳脚價等項銀六百七十九兩三錢五厘請在耗羡銀内動支另照新章扣除裁减三成銀二百三兩七錢九分二厘又扣六分减十銀二十八兩五錢三分一厘實發四百四十　兩九錢八分二厘等情具詳前來臣覆查無異除將細數淸册咨部查照外理合附片陳明伏乞聖鑒謹奏奉硃批戶部都道欽此 
 
 

Page 14

 
 
[光緒二十一年五月初二日京報全錄]  
　　宮門抄諭旨三道錄前○閩督譚奏報交卸日期摺新授閩督邊奏報接印日期摺○又奏甄别鹽大使片又奏遴補陸路都司摺○東撫李奏請獎勵片○將軍定奏委員接辦支應事宜片○又奏撥解馬匹遲延緣由摺　　　　　撥給軍火片○東撫李奏飭各營回防片○陜督楊奏飭司回任片五月初二日刑部都察院大理寺侍衛處值日　　　　○　　大額駙各假滿請安○有泰謝授江蘇遺缺知府恩○善聨請假一個月○召見軍機詳允升有泰○○閩浙　皆調補四川總督臣譚鍾麟跪奏爲恭報微臣交卸督篆及船政日期恭摺仰祈聖鑒事竊臣准部咨光緒二十年十月二十三日奉上諭　鍾麟著調補四川總督閩浙總督著邊寳泉補授欽此當卽具摺叩謝天恩籲請陛見欽奉硃批毋庸來見欽此兹新任督臣邊　泉於光緒二十一年三月二十五日抵省臣卽將閩浙總督關防福建鹽政印信總理船政關防並王命旗牌欽頒　螺曁　籍文卷等項飭委福州府知府唐寳鑑督標中軍副將萬起順敬謹齎送督臣邊寳泉接收任事臣卽於是日卸事除循例恭疏題　外謹繕摺具陳伏祈皇上聖鑒謹奏奉硃批知道了欽此○○頭品頂戴閩浙總督奴才邊寳泉跪奏爲恭報奴才接印任事　兼理船政日期叩謝天恩仰祈聖鑒事竊奴才渥承恩命補授閩浙總督遵卽跪聆聖訓陛辭起程取道直隸江蘇浙江星馳抵閩兹於二十一年三月二十五日准調任督臣譚鍾麟將閩浙總督兼管福建巡撫關防鹽政木質關防並王命旗牌文卷等項委員齎送前來奴才當卽恭設香案望闕叩頭祗領任事伏念閩浙爲南服要區總督乃兼圻重任舉凡整軍經武察吏安民在在均關緊要當此海氛未靖防務吃緊一切練兵籌餉尤當加意講求如奴才檮昧深懼弗勝惟有殫竭愚忱遇事和衷與福州將軍及兩省撫提諸臣妥籌辦理以冀仰答高厚鴻慈於萬一所有奴才感激下忱及接印任事日期除分疏題報外理合繕摺叩謝天恩伏乞皇上聖鑒謹奏奉硃批知道了欽此○○邊寳泉片再閩省候補鹽場大使例應以該員到省之日起試用一年期滿詳亦甄别核定去留歴辦在案今閩省分發保舉前先補用鹽大使金家杰於光緒二十年二月二十日到省之日起扣至二十一年二月二十日止試看一年期滿據署福建鹽法道延年會同布政使黃毓恩察看該員辦司認眞人尙樸實堪以留閩序補會详呈請加考奏咨前督臣譚鍾麟未及查辦移交前來臣到任未及三月例不加考合將該大使金家杰試看期滿緣由謹附片陳明伏乞聖鑒敕部查照施行謹奏奉硃批吏部知道欽此○○頭品頂戴閩浙總督臣邊寳泉跪奏爲遴員請補陸路都司恭摺仰祈聖鑒事竊照福建漳州城守營都司林新遺缺部咨第四輪第九缺應用應補人員經前督臣譚鍾麒於閩省陸路應補都司班内遴選世職騎都尉候補都司林廷祚堪以請補未及具奏移交前來臣查該都司林廷祚年五十三歲福建侯官縣人由承襲騎都尉世職檄發閩浙督標學習期滿光緒五年送部引見奉旨著發回本省照例用欽此旋閩仍發督標候補咨部覆准註册在案該員閱歴多年於閩省下游風土民情尙稱熟悉以之請補是缺都司核例相符合無仰懇天恩俯准以林廷祚補授福建漳州城守營都司員缺如蒙俞允該員係世職應補都司前經引見毋庸再行送部除履歴咨部外謹會同福建陸路提督臣黃少春合詞恭摺具陳伏乞皇上聖鑒勅部議覆施行再臣到任未及三月例不加考合並陳明謹奏奉硃批兵部議奏欽此○○李秉衡片再臣維國家之治亂繫乎人心而風俗之轉移關乎教化土大夫不知崇禮義重廉恥則習尙波靡馴至無禮無學而禍亂以興其有本身作則卓然爲方正有道之望者宜崇獎之以勵薄俗兹查有三品封職前刑部學習主事安徽宿松縣知縣孫葆田山東榮成縣進士由主事改就知縣歴任合肥縣知縣抑强扶弱有兩漢循吏風規光緒十五年乞假修墓開缺回籍前撫臣張矅延聘主講尙志書院已越六年躬行仁義不求聞達其教士以立身爲本不規詞章之末出具門者率多尊聞行知有所表見於世以之振浮式靡師表人倫洵無愧色相應籲懇恩施以示優異查有五品銜前直隸棗强縣知縣方宗誠經安徽學政臣貴恒保奏奉旨賞加五品卿銜又安徽敬敷書院山長庶吉士崔澄由安徽巡撫臣沈秉成保奏奉旨賞加五品卿銜在案今孫葆田已得有三品封職應如何優加獎叙以資觀感之處出自逾格鴻慈非臣下所敢擅請謹附片具奏伏乞聖鑒訓示謹奏奉硃批另有旨欽此○○定安片再奴才定安查東三省練兵文案翼長前經奏派支應局總辦鹽運使銜甘肅補用知府汪廷棟充補仍令兼綜支應局事宜以資熟手曾經奏明在案兹據該員汪廷棟呈稱文案事繁勢難兼理支應懇請派員接暬當經查有吉字營糧餉委員儘先補用游擊直隸卽補都司夏觀浤精明穩練才優綜核堪以派委接充據該員等己於三月十五日將支應局一切事宜移交接收淸楚並無經手未完事件呈報前來奴才覆核無異除咨部查照外謹附片具陳伏乞聖鑒謹奏奉硃批知道了欽此○○奴才定安裕祿長順跪奏爲察哈爾撥解馬匹因解遂非時行走疲瘦擬先行餧養俟其臕壯再撥赴前敵以資乘騎恭摺仰祈聖鑒事竊奴才長順前擬將吉齊練軍帶赴奉省之步隊攺爲馬隊以利攻勦請飭下定安裕祿會商就近於大凌河等處馬羣内先行撥給等因奏奉諭旨飭令奴才定安裕祿就近於大凌河牧羣内挑選臕壯馬匹交各該總統將帶赴奉省之步隊一律配齊攺爲馬隊迅卽演練成軍以利攻勦等因欽此當經恭錄咨行欽遵會商旋經查明大凌河徼羣馬匹除已挑撥宋慶唐仁廉等軍營戰馬外餘均因兒駒新騸不敷挑選復經奴才定安會同奴才裕祿長順奏請由察哈爾商都并太僕寺官馬羣内撥解戰馬二千五百匹以資乘騎並聲明馬乾銀兩俟馬匹解到配齊成軍之日由奴才定安於練餉内撥放另行奏明立案等因奏奉諭旨允准嗣因蒙古馬羣入冬孱瘦遠道出關草料不繼恐沿途瘦乏復經奴才長順電請督辦軍務處代奏從　撥解在案旋准察哈爾都統悳銘咨稱前項馬匹如數挑齊據商都兩翼太僕寺總管報稱此項　匹現值春令天氣尤寒靑黃不接之時所有馬匹臕分非與靑草茂盛者可比等語當飭將所挑戰馬二千五百匹分爲五起每起馬　百匹於正月二十至二十四等日先　派員起解兹據該解馬委員桑窄札普等於三月二十五六七八九等日將各起戰馬均已報解到奉當經派員查騐委因起解之時水凍草枯不無孱瘦加以遠道出關水草不便又值大兵雲集道路翻漿之時節節阻攔行走艱難以致益形疲乏詳加查騐非加意餧養俟其臕壯不能撥赴前敵現在暫存奉天省城應由奴才定安在於練餉内先行撥給馬乾照章每馬一匹每日支銀一錢捭資餧養俟一體臕壯再將吉齊練軍步隊攺爲馬隊以利攻剿除將收數查明另行咨部查照外謹合詞恭摺具奏伏乞皇上聖鑒訓示謹奏奉硃批該部知道欽此○○定安片　再奴才定安查三箥練軍均習洋槍而於抬槍一項向未講求現在前敵軍營有用抬槍者頗能得力緣抬槍係用羣子力能致遠勝於毛瑟槍兹擬先試造土槍　二百杆交盛軍兵丹演習俟有成效再行擴充添製每杆按營造尺寸計長九尺五寸連佩帶價值約合京二兩平銀十兩有奇由奴才先行　發歸練餉内作正開銷所有應需子藥門藥火繩等項均請由神機營照數撥給俾利攻勦除分咨外理合附片陳明伏乞聖　　奏奉硃批知道了欽此○○李秉衡片再臣前因海防吃緊東軍不敷分布請調撥靑州旗兵馬步三營至烟臺　　　　　　於光緒二十年十一月十六日專摺奏明奉旨允准欽遵在案查靑州東接萊州北連武定防務亦關緊要現在　　　　　　　已次第成車漸敷分布其滿營旗兵自應仍回靑州駐防以重地方臣已飭原帶旗營之協領毓增敬文等先後管帶　　　　　　　兩片具奏伏乞聖鑒謹奏奉硃批知道了欽此○○楊昌濬片再甘肅按察使裕祥上年進京祝嘏　　　　　　　節飭回本任署臬司黃雲並飭回蘭州本任各專責成除檄飭遵照外理合附片陳明伏乞聖鑒謹奏奉硃批　　　　　　　　 
 
