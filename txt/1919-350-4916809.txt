# 1919 - 350 - 4916809

 

Page 1

 
 
   
 
 

Page 2

 
 
時評 
[勝利（冷）]  
　　安福報告倪督謂組閣事勝利鳴呼如斯而稱勝利何怪中國凡百事之失敗哉 
南北未統一則内閣尙爲一方之内閣靳與安福亦爲一方之人從内部言固視若敵對從全國言依然楚失楚得也有何勝利之可言不但靳安之爭不得謂之有何勝利即以南北論今日雖分疆界然以世界以觀他日兩方即至若何結果亦不得謂之有何勝利何也同爲中國究亦楚失楚得也 
　　是故苟沾沾於國内黨内以爲勝利則國外之失敗自無人顧問而補救之矣 
 
 

Page 3

 
 
[專電]  
　　北京電陳籙訪劉鏡人催赴任並商閩案應付劉允商定卽行江庸回京（一日下午九鐘） 
　　北京電日使以學生傳單語含侮慢向外部詰責經陳力辯終未釋然（一日下午九鐘） 
　　北京電魯省會及各界再電請向日本嚴重交涉（一日上午十二鐘） 
　　北京電閣員同意案今日已通過新參院（二日下午六鐘） 
　　北京電農敎兩長暫不派署决以田文烈兼農商朱深兼敎育又閣員同意案今晚可咨回預定明日同時發表（二日下午三鐘） 
　　北京電靳謁段對農張敎夏仍擬提出請疏通段謂予敎汝組閣係試辦須量力而行（二日下午二鐘） 
　　北京電農敎二長續提何人尙未確定安系聲明非自派人决不通過靳言擧安系接近人物决不提出（一日上午十二鐘） 
　　北京電今午東海在居仁堂宴美國資本家（二日下午三鐘） 
　　北京電徐樹錚語人和議非推翻政學會無成（一日下午九鐘） 
　　北京電張懷芝諭陸錦結束經手事件（一日下午九鐘） 
　　北京電魯省會感電魯久寗謐解嚴展緩恐啓民疑乞速取消又艶電邇來日人在濟設公司工廠從事工藝違犯章程懇向日使據約交涉（二日下午三鐘） 
　　北京電吉黑警報日藉口防俄加兵邊境爭我中東路護路權（一日下午九鐘） 
　　北京電本日命令前有令加封外蒙翊善輔化博克多哲布尊丹巴呼圖克圖汗茲特派徐樹錚爲册封專使恩華李垣爲副使此令（二日下午三鐘） 
　　北京電庫倫都護使取消歸籌邊使兼辦陳毅改任將軍令均將發表（一日上午十二鐘） 
　　北京電俄使抗議外蒙撤治說外部聲明不確（一日上午十二鐘） 
　　北京電鮑貴卿電某國圖佔河線經飭屬防範（一日上午十二鐘） 
　　北京電鍾體道儉電劉存厚迫奪職師變起日卽將師部人員拘囚文簿統歸其手此後文電槪不負責（二日下午三鐘） 
　　北京電鍾體道電劉存厚尅餉圖害現行抵西安請命待罪（一日上午十二鐘） 
　　北京電馮玉祥電周則范被宋團刺殺宋復被周衛隊擊斃潰兵逃至天平堡（一日上午十二鐘） 
　　北京電唐繼堯三十電父喪蒙唁感謝（一日上午十二鐘） 
　　北京電盧占魁冒用護照派人在天津私運軍火被憲兵在打磨廠查獲軍裝扣留軍士八人槍斃（二日下午二鐘） 
　　北京電大連特派員吳晉回京赴邊防處報告日本對於鄂政府有極力援助意（二日下午二鐘） 
　　北京電外部詢問意使館此次義國大批軍火來津共有若干數目外間謠傳有步槍二萬之多究竟有無其事義使館言不知其詳（二日下午二鐘） 
[各通信社電]  
　　廣州電岑西林昨（三十日）返粤言二十四日晚在伏波灘與武鳴會晤於通海兵艦對談至夜深彼此意志相合二十五六日隨意談話二十七日譚月波乘巡輪亦到歡談至正午始各分手至會議結果暫不宣布惟曾聯銜發出二電（一）致軍府提議撥關餘五十萬爲擴張廣州兵工廠之用（二）致交通部及西南各省爲整頓交通機關之事准此以推其躍然奮起之槪可知矣（一日）平和通信社電 
　　北京電閩事兩次抗議日使尙未答復院部又擬具交涉方針交劉鏡人促即日赴任與日政府直接談判 
　　北京電政府特派外部王鴻年敎部徐鴻寳赴閩調查肇事眞相並切近狀况（以上一日） 
　　北京電南方來電請另劃界址已電駁 
　　北京電閩學生代表林某五人見陳籙痛陳一切請嚴重交涉 
　　北京電外部秘書熊垓兩次赴日使署聞結果日使對賠償撤換領事似可辦到惟謝罪無表示仍望取締排貨 
　　北京電外蒙取消自治活佛派員送貢品來京 
　　北京電江庸今日到京（以上二日） 
[  以上中華通信社電]  
　　北京電靳主張農敎兩部即以次長代理不另提議員方面不滿意聲言此舉違法將催政府另提 
　　北京電張志潭有調農次代理部務消息（以上一日）　　北京電徐樹錚任册封蒙古專使十日内外可成行 
　　北京電陳毅以外蒙取消自治功授豫威將軍將任爲蒙藏院副總裁外蒙善後事宜統歸徐樹錚辦理裁撤都護使及佐理員着國務院會同各主管機關另定官制已下令　　北京電各省爲閩事紛電請政府力爭政府决强硬交涉以日艦退出馬江爲第一步 
　　北京電閩案雙方報告不同聞外交團擬出面調停憑外人所調查情形解决 
　　北京電烟酒借欵反對者衆政府以得不償失决罷議　　北京電巴黎電最高會議本定一日爲和約效力實行期現因土耳其保加立兩國未簽字恐將因此發生障碍又美國參院否决和約美代表有回國之說各國極注意 
　　北京電閣議安武軍陳德修所部仍合留湘欠餉决從速籌撥 
　　北京電馮某所辦北京國民大學近派人邀外省有力當道爲校董以資聯絡 
　　北京電外傳豫督有更動消息政府否認（以上二日）　　香港電廣州民黨議員一意趨向分治主張改組軍府增設議政機關甚力惟實力派多數不以爲然（二日） 
[  以上中孚通訓社電]  
[里昂無線電（路透電社送）]  
　　一日巴黎電據柏林電稱協約國委員團下令限波羅的各省之德兵於十二月十五日撤盡里特倫軍於是日之前不得攻擊德軍 
　　一日巴黎電法總統昨晚赴亞登萊 
　　一日巴黎電貝爾格勒電稱塞維亞攝政王已啓程前來巴黎星期一日晨間可以抵此以私人資格旅行同行者有交通總長駐巴黎塞使署定星期一日午後設宴欵待之　　一日巴黎電華盛頓電稱民主黨領袖希區考克氏之意美國參議院於十二月一日集議時對於和約必能得一調停辦法稍加辯論後和約可經批准國會議員多人預料威爾遜總統以和約重行提交參院時必略加批評而使兩敵對黨得開談判如能覓得調停方法則必在辯論室之外得之而不復公開辯論按此意見一俟徵得三分之二之多數則即將以已得同意之點提交參院儘速付表决云 
　　一日巴黎電愛蘭貝將軍游閱貝魯特後回抵開羅對於所受之歡迎甚爲欣感而於法國駐叙利亞高等委員戈洛特將軍與彼之完全了解大爲滿意愛蘭貝將軍聲稱彼意對付回民之政策英法代表如完全同意必能獲佳好之結果云 
世界路透電 
[和會近事記]  
　　二十七日巴黎電對布和約簽字時希首相維尼齊洛斯氏與布國總代表斯台布里斯基氏對坐斯氏簽字後希代表發語曰吾人待此已一千二百年矣 
　　一日巴黎電今晨克勒克爵士在高等議會報告出使匈京情形旣而高等議會議决請匈國新政府派代表至巴黎與協約國媾和高等議會並决議請駐愛沙尼亞協約國代表設法使愛沙尼亞政府以和平態度對付宇登將軍 
[俄國之過激戰事記]  
　　二十七日倫敦電據半官消息過激軍沿　線大部分逐退台尼金將軍之軍其最深處達五十　近六　月内過激軍派兵三十五萬人砲千尊攻擊台尼金將軍台尼金將軍大約尙將續退惟因烏克蘭之事變當可得重要軍隊之助力蓋烏克蘭有加里西亞兵一萬五千人叛變使貝土拉將軍陷於危境加以台尼金將軍之兵旦夕且將擒獲瑪克諾斯之匪黨果爾則台尼金將軍軍需供給之路可無危險不必分兵以防後路矣 
　　二十七日倫敦電波蘭政府致牒協約國請阻德政府將由波羅的省退出之軍隊派入所將交與波蘭之土地今鐵師支隊業已開抵深恐復有如前在波羅的省違抗柏林政府命令情事 
　　二十八日柏林電里特倫與德國已正式宣戰 
[意國會與社會黨]  
　　二十七日羅馬電意皇將於十二月一日執行國會開幕禮西亞洛加氏已任爲外交大臣將於國際聯盟中代表意國 
　　二十八日羅馬電社會黨幹事部討論兩日後通過决議案規定社會黨於選舉中獲勝乃與俄羅斯勞兵民國完全協力行事之與動且使政府承認勞兵會之命令幹事部主張社會黨應參與國會開幕禮而施反對帝制示威行動 
[美國罷工問題]  
　　二十六日華盛頓電内閣所定解决煤礦工人罷工之基礎如下（一）各礦工增加工資百分之十四（二）政府管理煤價（三）目下不增煤價礦工聯合會代理會長謂礦工不願接受此項辦法 
　　二十七日華盛頓電煤礦煤工調停之談判業已决裂礦工拒絶受納燃料管理員增加工資百分之十四之提議礦主不顧工部總長增加工資百分之三十一之提議礦工與礦主委員會已無期休會 
　　二十八日華盛頓電政府决議占據烟煤礦派人工作政府旦擬保護不罷工之礦工並實行增工資百分之十四　　二十八日華盛頓電法國穩健派勞　領袖湯瑪氏被推爲國際勞工大會第一總理方丹氏將充該大會管理部之常駐主任勞工大會今日採納特别考慮工業未發達各國每日工作八小時之報告並採納關於禁止用兒童工作之一切條例 
[法國之罷工與選舉]  
　　一日巴黎電各報印刷工人業已上工並未增加工資今日各報照常出版 
　　一日巴黎電昨日法國全境舉行巿選舉共和黨協會之候選員在大多數之城鎭與社會黨同占優勢穩健各黨復獲勝利足證全國决計以有秩序與自由之精神實行建設事業 
[英人之中國商業計劃]  
　　二十六日倫敦電前中國海關總稅務司署造册處秘書摩爾斯博士在美術學會宣讀英人在華商業之文略謂日本在中國巿場已得甚强固之地位欲排去之頗非易易英國廠家一時不能供給中國之需求而必要之噸位亦非一時所有今後英人欲恢復所失重整巿場須格外奮力而後可將來英商必須以通力合作互相提携爲其要訣摩爾斯博士以吾國領署報告制度之疏緩與美國制度之敏捷兩相比較謂在華領署職務宜特别訓練因語言困難且歐人享有治外法權致領署職務愈臻複雜也似宜另行佈置每年派一商務隨員駐於中國通商口岸另派一員察視内地商務再派一員游歷歐美研究運華貨品之出產與銷售情形此三員之職務每年宜互更換摩爾斯博士又謂英國權量錢幣之制度皆足爲美國商務之阻力並主張羅致中國學生之來英留學摩氏言及廣告與貨品陳列室謂此法固善但派人四出廣送樣品其效尤大末謂在華代人經理之商行率係開辦有年熟諳中國需求者實不可少但宜有以擴大之而使之刷新云 
[各國近事記]  
　　二十五日巴黎電法國與瑞士已　結航空協約 
　　二十六日巴黎電日尼瓦萬國紅十字會幹事會因日本救濟西比利亞東部俄俘故已致電口皇向日人道謝並請日人照料刻在西比利亞中部與西部受苦之戰俘 
　　二十八日倫敦電首相喬治今日在胡爾維志演說謂世界鐵路車輛現皆不敷應用故英國兵工廠行將成製造機車之總機關今已得製造機車一千輛鐵路車二千五百輛之定單 
　　二十八日紐約電據　克才斯州桑安土尼哇　稱加蘭柴與哇白里貢兩黨之人現在墨京開戰聞加蘭將軍業已被殺 
　　二十四日開羅電自十一月二十日至今埃及人以手槍圖擊英軍官共有四起死者一人學生現復罷課 
　　台爾希電（無日期）印度政府發表文告否認西藏政府擬於仇抗中國時請助於尼泊爾與不丹之種種謡言謂中藏邊界今殊安靜自休戰條約簽字後中藏調停問題暫告停頓又稱所指之謠言大約乃自北京傳出 
[太平洋路透電]  
　　二十九日伊爾庫次克電俄政府新總理彼彼萊夫氏佈告行政方針（一）政府全由總理所選擇元首所任命之閣員主持之（二）軍民分治（三）嚴禁濫用職權不公舉動違者無論何人槪予重懲（四）擴張將來立法國會之職權（五）聯絡政府與人民相互間之情誼（六）密切聯絡捷克斯拉夫（七）實力扶助義勇軍之行動（八）以急進方法補救軍民需用品之缺乏（九）續裁部員新總理行政方針皆以對過激黨作戰與恢復政府力國民力爲基礎聞擬即日施諸實行 
　　一日伊爾庫次克電俄政府新内閣今已成立第一次閣議討論將行政方針從速實施之方法總理後即赴大本營以閣議報告元首 
　　三十日伊爾庫次克電大本營公報云前敵未有重要變遷紅衛軍之進行今已甚緩以俄軍抗阻故也敵軍損失頗大西比利亞協約軍總司令諧甯將軍昨抵伊爾庫次克與俄政府及協約軍之代表會議 
　　一日伊爾庫次克電俄國電社稱據可恃方面消息柯爾恰克政府與捷克代表間因發表捷克公文而起之誤會現已一律消釋不復有阻力致礙及雙方友好之協助 
　　二日香港電九龍居民會議通過九龍居民聯合會之議案其目的如下（一）改革九龍與附近區域之居住狀况（二）定期集議討論居住電燈警察交通衛生食水等事之改良（三）在立法議會中得充分之代表權（四）向政府請求參預支配關於九龍之常年財政預算 
　　二日北京電參議院投閣員票出席者一百零四人靳雲鵬出席說明各員履歷某議員稱希望總理於休會以前提出敎育農商兩部總長總理答稱當儘速提出投票結果如下外交陸徵祥同意九五不同意八内務田文烈同意九九不同意三財政李思浩同意九一不同意一二 
　　陸軍靳雲鵬同意九三不同意一○海軍薩鎭冰同意九七不同意六司法朱深同意八二不同意二一交通曾毓雋同意八三不同意一九 
　　二日北京電路透電社探悉西藏問題之現狀得能發表下述消息英政府前請中政府解决懸擱已久之西藏問題五月十三日中政府以正式書明解决辦法送交英使署其辦法係以一九一三年一九一四年在印度三方會議時所擬定而未簽字之草約爲根據此約大綱除中藏畫界一條外當時已由中政府承認五月十三日中政府建議之界線直等於歷史上幾二百年中藏界線之恢復此議當由使署轉達英政府英政府於考慮後答稱就英國而言大綱可以承認中英間重要懸案祇此問題當時頗有解决氣象但八月間中政府忽欲展緩此次談判之結束其所持理由以爲前議爲國民所反對先須疏通民意然後始可解决此後英政府乃靜待中政府之復開談判中國駐拉薩代表因中國革命之結果離拉薩後西藏實際上已脫離其宗主而獨立今提議之辦法乃依據自治殖民地之基礎使西藏歸於五族共和之列且復容中政府辦事長官一員携帶隨員駐紥拉薩以爲中國給予西藏自治保證之交換品英公使關於西藏問題並未有何要求並未有秘密外交而談判經過中亦無不可發表以告四萬萬華人之處英國關於此事之唯一利益在使此問題得有穩固之解决爲印度邊界安寗利益計亦爲維持印度與西藏友交計也英國從無干涉西藏内政之意亦不欲干預中藏間之關係不過欲雙方根據雙主所能接受之相當條件以媾和而已英國現願應合中國之志願但須其所擬辦法爲藏人所接受耳 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[說台灣糖]  
　　中美新　社云日　人頗嗜糖每年所需平均約五十萬噸前數十年間頗以缺糖爲苦一般政治家百方籌劃而不可得考日本之有糖最先在一千一百六十年前有印度敎士入其國挾糖與俱於是知有糖其後在三百二十年有大島土人航海遇風濤舟舶被冲至於中國南部厥後歸國各採甘蔗芽數枝種於大島島上此爲日本自行種糖之始其時琉球島中久已有甘蔗之種植惟不知製糖土人取而啖之如啖鮮果而已比大島開始製糖後至一千六百十五年而琉球之蔗遂亦供製糖之用日本他處亦多有從事種植者至言氣候則舍琉球外日本實不宜於種蔗以故所製之糖亦尙供不應求有時遂運自台灣菲列濱及歐洲時則臺灣尙在中國治下也迨一千八百九十四　至一千八百九十五年中日之戰遂爲日本所得臺灣之種蔗尙開始於十六世紀中葉由中國人之移居該地者爲之提倡當二百八十五年前臺灣入荷蘭人之手糖業日漸發達每年可出十萬噸比爲日本佔領時則已不甚發達蓋因天氣及亂事之關係故乃有此益以中國資本家之營糖業者多相率返國每年所出竟减至三萬噸左右然日本人得此產糖之地已慰多年之渴想向所引爲困難問題者至此而得圓滿解决於是亟　推廣一般資本家由臺灣總督之保護合組一三井公司一千九百年時則有一製糖公司成立厥名爲臺灣糖公司資本凡五千萬圓有一廠設於克育希土能於二十四小時中榨蔗至二百噸之多此爲臺灣第一糖廠至一千九百○二年而大見發展臺灣糖司中人自得政府多方鼓勵製糖益奮勉而獲利亦不尠羣衆對於改良種植及製造之法無不刻章研究後即從檀香山運到佳種蔗芽廣事種植今日臺灣糖業之繁昌亦即基此一千九百零一年則頒發糖稅規例用糖若干須納稅若干其總督等對於糖業亦竭力贊助俾得恢復原狀旋聘薩普羅務農書院之尼土皮博十爲臺灣實業部領袖請爲調查全島糖業狀况數閱月後即繕爲報告對於種植灌溉製造運輸稅則獎勵等等均有改良方法縷述無遺自謂當事者苟能如法行之十年則以後每年出糖多則二十四萬噸少亦十二萬噸云一千九百零二年日本政府頒發獎勵糖業規例及臺灣糖業總會之組織法於是尼土皮博士之計劃大行而臺灣之糖業遂亦蒸蒸日上矣（未完） 
國内要聞 
[字林報對福州交涉之評論]  
　　字林報社論曰不幸之衝突事件旣告發生雙方輒各執一詞今福州中日衝突之報告亦猶是耳不過中國人民對於島國事物憤慨方深故此次衝突尤覺重要衝突發生之眞相各方報告互有牴觸且於雙方感情激昻之時更無從確知之試删其枝葉存其本質言之吾人得兩說以供選擇 
　　日人言十一月十八日某苦力携日商天田洋行之花邊若干而行在青年會對面爲中國學生所阻該苦力顯有臺灣人隨行護送臺人乃向前援助以致彼此混毆學生多人從青年會擁出而日人亦四面馳至且有日本警察從中參預雖然吾人不知日警遵何條約而竟有權駐於福州聞日警中有一警弁業已受傷又聞學生二人於交鬨中受傷殞命華人報告與日人言不同其重要異點則因以起釁之日貨已爲華人所購得而學生所學理論者即購此日貨之華人乃日人竟挿身干涉毆擊學生此點甚關重要果係事實則日人直無理由可言縱兵登岸顯然不成問題至於日兵是否已入福州城則吾人尚未得確聞也 
　　去年虹口華捕與日人鬧事近在咫尺吾人猶不易得其眞相故閩事殊不願遽下斷語但覺華人報告較爲可恃耳蓋自排斥風潮發生以來學生行動非常愼重專干涉曾購日貨之華人日貨旣已爲華人所購有卽不復爲日人之財產矣日人之言常不及此點而福州日總領事之報告甚至謂日商營業迭遭干涉　　學生縱不免粗率然此種智慮則極周密如果不知鑑别則干涉日商營業情事卽應早有所聞固不必待諸福州衝突而後始聞之也此外尙有一特點即日總領事顯不爲人滿意是當衝突消息發生後福州上海同時皆有撤退日領事之要求今外交部亦以爲然已向日使署交涉矣華人未嘗不深知要求撤退領事是何等事今竟有此要求然則福州日總領事平日舉動必有令人憎惡之處亦從可知已但若錯在學生則當然不能因日領事平日行爲而遽謂學生不錯第吾人於研究事態决定意見時有須記得者據日本國際通訊社云東京方面以爲毆擊日人事係有人煽惑所致以期逼令日本採取軍事行動庶可增進中外對日之惡感云云此直　言耳中國官場所最不願爲者卽與日本抗辯事蓋知日本恃强任意解决絶不聽從他人之言也今則福州督軍之報告性質快利外交部之牒文詞意堅决由上亦可見華人必已具有良好理由可立於不敗之地矣 
　　假使日人竟拒絶所要求之賠償則中政府唯一可行方法即在將此事交　無關係之外人調查憑其公斷一面禁止學生大會游行等舉動耳從前鄭家屯一案吾人曾有移交外人仲裁之建議乃中政府竟與日人直接談判其結果中國竟向日本道歉而據多數中立者意見中國固未嘗有必須道歉之行爲也移交公斷日本欲拒絶之亦無所不能但在吾人觀之日本未必出此蓋各報所預料者今已開始發生日政府當亦有所知也今者華人憤慨日深較前爲甚大阪某報謂華人稱日本對華抱侵略政策係表面上之誤會吾人以爲誤會或有不免但不以爲此係表面上之誤會即在外人心目中亦有一種印象以爲中日苟無交涉則已有則錯者必爲中國道歉賠欵者亦必爲中國也日本官塲如是在華日人遂夜郎自大舉止驕狂如戰勝者之在征服國雖國人惡習政府或不負責但宜察及此情以定共政策中國人民今仇視日本將取弱國所可行之報復舉動而畫行之此爲東京執政諸人所自召誠不必見此排日情勢而佯作驚訝也 
[北京各界對閩案之奮起]  
　　關於福州事件政府方面交涉至何種程度寂無聞人民方面則頗見活動昨日（三十）旅京閩人因研究交涉進行方法特開旅京福建各界聯合會於車子營福建會館下午一時開會各界到者男女約六百餘人　推劉映奎爲主席先由主席推定一人報告事件之經過及近日各圑體進行之情形（如旅京閩學生聯合會及福建同鄉會開會　形）條件六大項請政府即日向日本政府提出要求并限日本政府於十日内答覆一撤退駐閩軍艦二由日本政府向我國道歉三撤換福州日本領事四懲辦日本人在閩滋兇之禍首及兇　五此次被害之福州人民生命財產應由日本賠償六日政府應保證日本人在閩今　不得携帶兇器遊行街巿并不得再有此類暴動以上六條除通知政府外并通電全國及福建督軍駐日公使等等（二）議决推　代表二人與北京各圑體聯合卽日開國民大會結果推定陳溥賢劉慶平二人爲代表（三）議决旅京福建各界聯合　應作爲常設機關由各界各推出代表一人擔任一切計被推者立法界爲張元奇政界爲李景銘學界爲劉慶平黄英（按黄君係女學界代表）報界爲陳溥賢軍界爲林肇民商界代表待舉（四議决本會章程場經費等事均委任前條所舉之代表擔任進行當以上議事進之際有人議請薩鎭冰氏（薩氏前晚到京昨日到會）報告在閩目覩之情形又有人提議以電話請外交陳次長以同鄉資格出席（陳氏以有事未到）旋經陳蓉光陳亮李景銘林長民廖鳴章劉道鏗陳爲銚方兆鰲王若璧等相繼發言皆極憤激其中尙有抵制日貨辦法及通告外交圑等事皆定俟國民大會開後實行最後由大衆催赴閩代表葉樂民氏趕速起程遂散會時已五句鐘旅京福建各界聯合會散會之後旅京閩學生仍在該會場（卽福建會館）繼續開旅京福建學生聯合會與會者四百多人議决三事（一）旅京福建學生聯合會中即日組織出版部專傳布　於對日事件之言論（二）速開國民大會（即日與北京各圑體接洽籌備）（三）　　學生代表一人與同鄉會所舉之代表　時回閩又昨日北京學界中等以上各學校在北京大學理科講堂於下午二點開會各校代表到者甚衆討論關於應　福州問題之第二步辦法大致均略决定因學校聯合　事先已决定　於福州事件分三步進行第一步辦法卽爲遊行演說第二步辦法爲積極的向政府請願（即昨日所討論者是）若政府不能實行即將進而採用第三步辦法研究何以爲政府後援之自助的手段聞昨日各校已發出通知定於今日（一日）仍在北京大學理科開敎職員聯合會各校敎職員皆舉代表列席專對於第三步辦法爲詳細之討論日下學生界於福州事件　情激昻第四中學校學生昨向校長要求停課經校長好言撫慰始决定每日少上一堂功課又北大所屬之高等法文專修館有學生劉某昨在校斷指血書故學生　之態度益覺激烈聞直隸第一師範學生數人清華學生十餘人並河南某校校長均於日昨來京與中日交涉案大有關係云 
[外蒙古之近狀]  
　　中美新聞社云外蒙古亦與中國其他邊境同文明國人不甚詳悉其情形其曾於學堂中讀地理學者率起一意想以爲此絶巨古國殆爲一片荒蕪之地蓋戈壁沙漠似方橫亘其腦府中也去夏予曾於外蒙作數月勾留得知其民俗及國内情狀而於貿易上之情形亦有所見及焉蒙古爲世界屋頂之一部分語實非妄其疆界自西藏北伸至俄國東接中國西連土耳其斯坦其最足令游人動目者則爲地形之高苟在北京之北立於張家口關隘之頂幾可見中國内部之由嶺綿亘而遠其國中高點至少約五千尺其餘阿爾泰山等處則高近一萬尺矣多草原沙地山林溪湖並極清幽氣候冷而旱入夏草原始生草以供獸畜然有無則不能定土人多恃畜牧爲生務農者絶鮮所種惟少許之榖及一二堅實之植物而已無果樹因地在漠北天氣嚴寒故也蒙古有人居處已久亦曾稱雄一時克服他族惟年代已不可考地旣半屬荒野遂多野獸如狼狐麋熊鹿獾銀鼠黑貂齦齒大野貓大綿羊山羊等并野禽無數充斥森林中草原之上則爲千百羚羊所宅小川中有　魚爲數頗夥總之蒙古一域可謂獵人之天堂即皮毛商及礦師亦可往蓋獸毛頗多貴品而礦產亦不少但俟資本與人力爲之開墾而已子等旣至張家口即以校小之汽車過戈壁沙漠以九日行七百里而至庫倫其四日坐困行帳中不能上道因連日大雨泥潦積道故不得不從事逗遛去張家口後十五里道路最險惡車直不能行駛以騾曳之而前比至高處始將騾解去回首一望則去中國本部遠矣張家口與庫倫之間除一百里爲石子之荒地外其餘卽爲一平坦美好之草原碧草蒙茸足供野獸及家畜食料畜牧尤極相宜沿路時時見井地下似多水離庫倫不遠有喇嘛聚居之城曰都林茯前有小石岩空起高二百尺自平原上望之絶類大山一座由此漸漸斜下至於庫倫城外過山眷穿草色鮮碧之山谷渡都拉河遂入庫倫城中矣庫倫爲外蒙古首都地處都后河流域居民約五萬之數兩面有大山爲之屏蔽山中多叢林禽獸產一絶夥其地可分五區域一曰中國人鎭二曰俄羅斯人居留地三曰巿集四曰喇嘛城（中居喇嘛萬人）五曰活佛宮活佛者即蒙古首領有無上之主權者也其來庫倫居住及貿易者有西藏人來自南方布利安人來自北方外此則有俄人華人及少數之美利堅人瑞典人瑙威人丹麥人中國式之建築物恒見與蒙古之帳幕相銜接而俄國駐蒙總領事之館舍則又陸離光怪宛然與佛敎中之廟宇競賽也當一千九百十一年至十二年中蒙失和之前外蒙本被轄於北京政府特派中國官吏駐蒙管理一切政務顧此等官吏率皆腐敗不堪遂使蒙人潛與俄人相結納向俄告借欵項軍械及軍官揭竿而起驅逐中國官吏頓使中國邊境大起恐慌比赤塔會議旣告成立爭端始息一方承認外蒙自治一方則申明由中國握其宗主權而由俄國保護之自此以後中國们我蒙直已全無權力雖田北京派一都護便而外蒙一切内政均由蒙吏处行主持其内部頗安謐殊不若中國之多亂即盜刦亦不常有蓋人各有生活在足以餬口而警吏亦頗得力也其政府全含宗敎性質以活佛爲之魁其下則分爲盟各以世襲之王公轄之惟須與活佛融洽耳其政府中亦組一内閣分任貴族爲總長部署一切政務及宗敎中事外蒙人口凡有蒙人五十萬中國人二十萬今後來者日衆或將不止此數蒙人信仰國敎極爲虔誠耶敎中之傳道師鮮有能移易其志俾令改奉耶敎者庫倫一城爲外蒙商業上之中心點土人恒携其產物會集於此與中國及外國之商人從事貿易今日貿易之大部分已在中國人手因大戰起後俄國人自顧不遑即不復能東來爲商業上之競爭僅除一二俄商尙運其貨品入中國藉與蒙人爭短長而已外蒙之進口貨品殊不甚鉅出口貨則頗關重要其生熟之獸皮羊毛小馬牛及各種粗細毛皮輸出甚夥銀行事業頗不發達在庫曾有一銀行厥名蒙古銀行爲俄德二國人合辦者中國銀行亦設分行於此然匯兌價格極昻故問津者寥寥無多當歐戰以前最發達之商業爲俄德人所據有常以大宗貨品運往萊泊齊及歐洲各埠所有高貴之毛皮悉由培　門公司及其他德國公司輸人德國此等公司率爲俄德二國人所合辦而受俄　法律之保護者惟戰事旣起則不得不作一停頓其大半遂由中國人起而爲代兩年間頗有所獲（未完） 
[北京通信（野雲）]  
[  田文烈改長内務中之商部]  
　　民國八年以來農商總長在任時期之長當以田煥亭爲第一蓋自六年十一月至本年十一月計時已及二年（次長江競安之任期則已二年有半）此二年之中雖無甚政績可紀然亦無特别事故足予人訾議之處近則以内閣改組之故田氏改長内務已通過於新衆院勢不能不與農部暫作小别矣江氏本係討論會出身與張乾若氏素稱抗瀣一氣六年共和恢復張氏入長農商邀江爲佐迨張去田來江仍舊貫二年以來與田氏相處感情亦洽今田旣改長内務則後來之人未必仍與江氏相得因此田氏力邀江氏同行預約將來如長内務必薦之爲次此層並已與徐靳一再言明徐靳均無異說由是以觀田去江亦不能再留矣繼任之人現在提出於新國會者爲張志潭氏張旣否决則此後如何辦理目前尙不能定至於次長則或曰楊某或曰黄某人言殊不一致要之今日所喧傳於一般人士之口者大抵皆安福部人物耳近日部員之拿風問信奔走不遑者頗不乏人蓋因長官將去向例皆留下一點遺愛或略略加薪如有缺者則另給津貼無缺者則酌增薪水或另換名目如辦事員改稱主事上或僉事上任事有實缺之僉主另加僉事上或參事上任事行走頭銜在長官不過下了一條由文書科辦成一稿部令一紙不損分文而得之者則已如九錫驟膺快愉不可言喻現在田氏以將去之總長亦不能不略爲點綴據聞最近兩星期中該部辦理此事頗忙但加名目者多加薪水者少其有加薪水者亦多不下部令而僅以一紙條通知會計科或者以部令過於顯著不甚好看故用此以掩飾人之耳目乎除此之外該部所有行政事務皆屬按部就班無甚可紀其較可注意者　附屬機關之一二事業是也一爲茶業試驗場編製淺說廣傳於普通鄉民該稿業經司員核定認爲合宜又該場呈請農部行文各省徵集茶種以資試驗二爲第二種試驗場大開講演會三爲觀測所刷印年報四爲經濟調查會整理二年以來所得調查材料分别編製刷印成書此數者皆可算爲較有實際之事至於該部俸給從前因略有存欵到時可以措墊尙不至十分大窘因此遂亦得富　之名但存欵有限支出無窮自九月起業已動用罄盡九十兩月勉强將難關渡過皆由於各方挪借至本月（十一月）行將告終而司會計者仍屬妙手空空百無聊賴惟有天天派員日日行咨與財政部糾纒蓋財部欠該部本年二三月份尾數未清而四月以後且完全未支一文也此外尙有一極可注意之　即津商會與日領事之爭議因一函之故牽涉及於農商部是也此事津京各報揭載經過之事實頗多惟該部因何而致函於津商會日領對於農部除私函次長外復有何種態度表示又農部　於津商會之質問取何種對付方法皆有研究之價値俟續函詳告 
[醞釀中之大政黨說]  
　　據北京某通訊社消息云日前京中各報登載討論會將擴張爲大黨及進步黨有恢復消息昨據政界方面稱此兩事内容寳爲一事此次討論會改組其主勳人物雖爲二張而暗中出資者則爲當局之某要人其一切組織計畫日内均已着手接洽其所包羅之黨派（甲）憲法研究會之舊部人（乙）長江及關内外之實力派各分子（丙）進步黨舊籍人（丁）直系分子（戊）西南岑陸派（已）熊系分子一俟接洽停妥即着手會同組織一大政黨其黨綱之可得聞者對外方面係與美國民主黨　合提携進行一切中美外交上事件其對内作用則爲組織仲裁機關一事是也聞此種大政黨組織成功之後即以全力醞釀仲裁機關而促成其事實一方面聯絡調人及長江派在南京組織仲裁機關一方面即聯合各省省議會在滬上開一省議會聯合　而一切發動呼籲之作用則均以此政黨爲機關預計仲裁機關出現之後凡一切和議上不能解决事件均可於此解决之促進和局解决國會問題以統一國家實爲該政黨之極大政策云云按北方有人組織大政黨之說已屢有所聞然叩其實際非政客擬議之辭即黨派間縱橫捭闔之術茲所傳聞未知果屬眞相否 
[今後財政之難關]  
　　據財政界消息十一月份政軍各費截至昨日（三十日）爲止尙欠二百六十八萬餘圓共計政費一百二十一萬餘圓現有六十萬圓不敷六十一萬餘圓軍費二百八十餘萬圓現有八十萬圓　敷二百萬餘圓聞李思浩與張弧商榷擬由關稅餘欵抵充五分之二其餘則以各省解來之五項專欵撥充預定十二月十號以前將十一月份政軍各費開放清楚然是否確有把握尙不敢遽信也 
　　又據某方面言近日喧傳之美國借欵表面上財政委員　雖仍開會美資本家仍依然滯京但事實上周自齊已無能爲力徐恩元亦不甚活動談判已全告停頓　烟酒借欵連日財政委員會密議亦無十分結果蓋從前周徐之奮關奔馳係爲上台起見一經上台卽有欵可恃應付無虞故靳氏曾與安福部拚爭財政一席目下周徐無望夏張亦不得通過即千里而來之葉恭綽亦復滯津不來靳内閣之新精神全失而財政上之計劃數月之經營亦已等於泡影連日財政部已發不出十一月薪費故財政界人預料今後之財政必又入龔仙舟時代之境界其原因有三（甲）向來各部向各行借墊均由財部擔任目下到期之欵甚多各部多歸入財部之轉帳以内而新發之欵財政部無欵應付（乙）各銀行董事會及股東監督甚嚴無相當抵品一槪不借（丙）中交行因各省抵補折扣收入不豐無欵可借交行無力中行無欵財部因之難以挪動有此數種原因故在上一月僅恃借欵度日今後之計畫則已全然無望鹽餘關餘爲數不多亦不足濟每月車薪之費故預料今後之一線生路亦只有向　外國商行想些小借欵之法但値此風潮起伏之秋亦有難以着手者不識財政黨局何以善其後也 
[旅京蘇人請速築徐海路]  
　　日前江蘇海屬旅京紳士邵長鎔謝翌元吳鍾麟江恒汪壽序公呈交通部請令隴海路局提前修築徐海幹線聞交部以該紳等所陳自屬實情除交路政司核辦外並令知隴　路施督辦速爲籌畫提前修築茲錄邵等原呈如下竊查隴海鐵路綿亘四省爲我國北京交通一大幹線關係至重而其扼要之處尤在江蘇境内自徐達海之東段前經大部迭次勘定本擬於民國三年間撥欵開辦詎因歐戰發生遂致進頓現幸世界和平路工將興究應何先何後何緩何急在大部審愼周詳原屬規畫已久而鎔等愚見所及有不能不爲大部縷陳之者昔以隴海幹線延長四千餘里西起蘭州東訖於海欲期全路之血脈靈通首尾一貫勢非於軌線終點求一出海之道不足以竟全功而今旣幸以海州西連島地方爲交　港口是該路之主要目的已達則知該路中之徐海線所居地位重大而愈不可不提前修築矣其理由有三分述如次一海州東西連島形勢天然山海環抱足爲南北之樞紐江河之關鍵早經海軍部派員會測認爲良好軍港惟旣欲建築軍港以立國防之基尤賴　通鐵路以謀運輸之便二者之相維相　勢乃無殊唇　是以歐美諸强　凡作軍港之海口多爲　路軌綫所終止之點今海州東西連島旣爲隴海路之終點又具有良軍港之資格寗可不併力圖謀以期發雇此關係於國防上而有提前修築之理也一昔德人之潛行測量東西連島也意謂此地堪以開闢商埠前清光緒三十年春致有登岸樹幟之舉嗣經政府嚴重交涉始寢其事往者已矣來者尤可寒心爲防微杜漸之計究莫若自關商埠之爲妙而自闢商埠又必賴乎交通之便利方可圖商務之振興故鐵路於此爲終點則陸路相接東西互通外海相交南北一貫百貨雲集工商勃興國富以之漸增外患於以永息此關係於外交上面有提前修築之理也一徐海路綫三百餘里中間所經之地若沭陽東海灌雲等縣皆素稱農產最富之區麥豆出境爲量至鉅水產所出一歲輸出之額如贛榆東海兩縣據最近調查且各達二三百萬元以上至淮北之鹽產額之豐尤著稱於中外倘能及早通車地方旣見發達商業自臻繁盛即以淮北鹺務而言近來所患者確在鹽河淤塞運道維艱至今懸爲極大問題而不得不求所以解决之道苟有鐵路以爲之轉輸焉行見銷路愈廣出產愈豐自必駕東蘆而上之矣此關係於商業上而有提前修築之理也就以上所舉三端而言則知徐海一綫有提前修築之必要鎔等爲地方計爲國家計用特具呈公　大　　核迅　隴海路局早日開辦實爲德便 
[京華短簡]  
　　專使顧維鈞二十七日電致政府報告出席和會簽字布約情形大意謂是日布約簽字除正文外尙有附約兩種經維鈞代表中國出席照簽附約亦並簽字會場情形極爲簡單施專使肇基未及趕到到時當經補簽和會會長會聲明未簽字各國或其代表等於八日以内均可補簽云 
　　邊防處所聘之顧問首領阪西氏奉段氏之密命急行馳赴東京商量某種重要事件表面上爲請假一個月實則任務頗爲重要聞阪西氏今明日即將起程回國 
　　農商部昨日以部今發表自司長以下互有升動僉事林大閭署理礦政司長所遺僉事一缺派技正上任事許世芬署理派主事沈　文彭世駿陳安策高禮筠在僉事上任事派辦事員王文强劉世輔學習員梁玳在主事上任事陳清槐董乃耕調部任用胡天樞涂景曦派充名譽諮議 
　　日前内務部召集直魯豫各省河務局長及管理河務專員開會討論河務工程進行計畫昨聞該部已定於今日（一日）上午十一時在内務部舉行　會式農商部全國水利局均派員蒞會與議 
　　滬商虞和德等因外人在中國經營航業把持壟斷中國航商轉受打擊前曾要求政府對们三北公司量　維持給予保息特權當局業允維持聞最近已商定保息之欵由財政交通兩部分别擔任即日實行 
[長春交涉案議結消息]  
　　福州交涉將奈何 
　　據長春外交消息云長春軍隊衝突日人所提條件中之　六條應在長春由駐長日領事長春道尹陶梅仙氏商議日前日領與陶氏已接洽數次茲聞陶氏以衝突事件旣允協商了結所有孟前督議定之暫時辦法應先取消用正式公文照會駐長日領當經答覆允認故頭道溝之滋事地面仍派我警站崗回復原狀惟日領以恤償道歉兩層亦應早日商定屢赴道署催令會議陶氏當以日領所提意見前經電達北京院部并電張使請示尙未得復驛夫船津氏恤欵應速撥給惟多寡應由我方自定日領前提之數尙不難通融照給惟松之家償欵旣非條件所載明本道尹尤難擅議日領則以此層赤塜駐奉總領事與張使會商時業經張使允許酌辦並云已告陶道尹併案辦理陶氏則稱實未奉有此項命令長春日領有不信任之意陶氏旋聞鮑督已由京返奉遂於十四日午後三鐘半乘南滿火車到奉十五日進謁張使及鮑督請示松之家應否酌加賠償張鮑均令返長速與議結午後又謁新任徐省長徐亦謂此項交涉大體旣已商定固以速了爲宜惟應婉商日領總須雙方兼顧不能任意苛求陶氏卽於十六日早車由奉回長詎駐長日領探知 
 
 

Page 7

 
 
　　陶氏來奉遂亦於是日晚車抵奉彼此道左該領即請赤塜總領事介紹請謁張使與鮑孫兩督商議和平速了辦法該領定十七日晚車回長大約此案即可正式開議解决之期當不遠矣 
[魯學生聯合會之會議]  
　　爲閩案議開國民大會 
　　十一月二十八號下午四時濟南學生聯合會開評幹兩部聯席會議於崇德里學生代表到七十餘人計十二校首由會長李　文報告開會宗旨次請赴上海全國各界聯合會代表崔君惟吾報告經過情　崔君報告畢會長又介紹濰縣赴全國各界聯合會代表劉　國佐報告濰縣情形劉君報告畢復演說曰吾尙有數言足供　學界同人探討者即我至神至聖之學生當自勵自愛而不可自失其身價也學生者猶處女也處女之坐守閨房每不欲令人聞見此其不欲人知而不好名故也處女之不欲受人私贈餽遺者以其　失貞節也及一旦出閣愛夫之情體夫之心則無微不至决　忍其夫有疾病之煩累與受人之欺凌此相依爲命友愛之至性使然也學生之不宜好名求譽有絲毫圖利之念致爲白圭之玷當亦如是而所謂夫者爲誰卽中華民國是也彼婦人之愛其夫不令其夫見傷於人苟其夫斷指折臂必不惜出全力以護之我學界同人之宜愛護我中華民國何異於是今青島福建任人宰割而不知維護者此種婦女尙足齒乎劉君演說畢會長致謝并提議福建問題本會雖已去電政府然宜如何具體的表示多數主張開國民大會出發演講因時間已晚將上項詳細辦法移至明日評議討論六鐘宣告散會 
　　日前省議會擬發起外交上之新連動在會内組織一外交委員會專研究外交事宜現已開始討論並將發布宣言以表示最後之决心聞此項宣言主義已經議定大致爲打破依賴性根振起自决精神表示一種交涉之限度限度維何卽青島及膠濟路之交還高徐順濟路之廢約無論中央如何交涉必達此限度東民始能承認否則誓死相爭卽促國民之自决自由對待云云現　受福州事件之激刺故此舉更將從速促成之矣 
[鄂學界對付閩案之續聞]  
　　福建交涉發生武漢學生會即已發出一種通電主張嚴重交涉又在某校迭次開會議决一致提倡國貨各校長小心翼翼原約二十七日在鄂園開會討論防範辦法惟因二十六日已到敎廳商定故二十七日到園者甚少未能開會只隨便談談而已聞各校長在校均曾召集全體學生告以中央已經交涉母須有所舉動致受無謂干涉且對於學生出入行動極爲注意第民氣激昻恐亦難以遏抑耳學生方面對於上次閩省提出四條均極願贊助曾於前（二十七）晚七時假某會召集特别會議各學校到者計五十餘人（均係代表）咸以似此和平了結已極寛讓如不能得圓滿結果應再籌最後對待方法復提議對於提倡國貨會之種種辦法至十時二十分始行散會茲錄武漢學生聯合會傳單如下最可慘之福建同胞我們若不一致抵制日貨福建的慘狀就要用到我們面前來了如前大福州的　人成羣結隊槍殺學生合行路的巿民警察前往維持秩序他們又用手槍打傷了　察數人日本現在又派軍艦數隻往福州氣勢洶洶的彷彿要侵佔我們福州的樣子同胞呀你們若不起來一致抵禦將來也要彷照福州的樣子我們的兵力財力是不能抵禦他的頂好的法子還是一致抵制日貨同胞呀人非木石孰無血性你們到了這個時候還不醒悟那就是冷血動物了武漢學生聯合會 
　　又聞此次福州噩耗傳至襄陽後第二師範及鹿門中學校學員多莫明眞象昨特聯名電致武漢學生聯合會原文如下報載銑口福州日僑橫行暴施殺槍學生毁棄公理慘無人道莫此爲甚斯等舉動是視我國如不國等我民如牛馬用特電請貴會將肇禍始末情形詳爲賜覆並懇轉致政府嚴重交涉勿稍退讓以振國權而保民命 
[浙學生對閩案之表示]  
　　此間學生聯合會對於福州事件於今日（二日）午前十時在新巿場公共運動場集合男女各校學生三千餘人手執白旗上書救閩雪恥抵制日貨等字沿途高呼意氣激昻繞巿游行至軍民兩署站隊每校各舉代表一人晋謁督軍省長陳述請願意見並請速行設法救濟生等甘爲前驅盧　當派代表接見慰以好語允許即日聯電中央趕速嚴重交涉解决此案學生表示滿意乃整隊而散 
　　自閩事發生浙江人士咸甚憤慨杭州學生聯合會對於演講一項最爲注意現全浙學生聯合會理事長陳中嶽君以省垣一隅旣有杭州學生聯合會從事講演而省垣以外各縣尤宜一致進行藉以鼓舞民氣爰於昨日發出快信請各縣學生聯合會照辦茲錄信稿於下浙屬各縣學生聯合會鑒福州一案迭見報載諒已洞鑒查福州爲我國内地日人竟肆行無忌公然白畫殺人並派軍艦入境揆其居心殆以亡　視我我國國權尙復有幾何餘地是可忍孰不可忍現北京政府雖向日政府嚴重交涉然弱國無外交已成通例際此時迫勢危不能不急籌對付務希貴會每日派全體學生沿街演說喚起國人愛國之熱忱一致力抗一方面並宜電致产京外交部作有條件之請願（一）撤回日本領事裁判權（二）撤換福州日本領事（三）撫恤被害者（四）日本行兇警士應移交中國官廳訊辦（五）日本登岸海軍限期出境（六）向我國謝罪以上條件非達到目的不可否則寗爲玉碎母作瓦全幸急起圖之全浙學生聯合會 
[蘇學界爲閩案奮起]  
　　停課游行開國民大會 
自閩案起後各地學界均表示一種激昻態度蘇垣亦已發動茲錄蘇州學生聯合會緊要通告如下本會爲日人在福建橫行無忌殺傷學生特於十一月三十日下午一時在事務所開評議部緊急會議出席者共十八校議决在十二月二日（即下星期二）凡本會各學校一律全日停課是日上午八時半各校學生均須穿着制服會集於觀前北局自此按次整隊游行街巿至指定地點乃分隊歸校午膳遊行時各人執紙製小白旗一面旗自備格式不拘並沿途分發本會所規定之傳單各校如有他種傳單亦可乘時分發至下午二時各校仍一如上午於北局會集開國民大會先由本會會長報告開會宗旨次請各界演說次由本會所選定之六校代表順次演說演說畢閉會各校分散如時候尙早則舉行露天演講（各校游行街巿時先後順序）景海二女師振華英華女學慧靈女學蠶業二女師附屬英華附屬不學培養小學第二高小第三高小一師附屬東吳附屬小學桃塢附屬東吳大學東吳中學體操學校萃英醫學專門學校二　晏成英華中學一師二農二中福音醫學二校桃塢中學其他各校（游行各街名稱）觀前北局出發察院場域隍廟前養育巷吳縣前學士街吳翅坊中巿街護龍街觀前大街醋坊橋終止各校自此擇路歸校但勿即向後轉仍走觀前以免衝突擁擠（游行時分發之三種傳單）（甲）警告各界殺你同胞的你怎麽樣去對待他　福州人是不是你的同胞？殺福州人的你怎麽樣去對待他？我說要這樣的去對待他：一不買他的貨二不點他們廠裏的電燈三快些醒悟去結圑體堅持　　决心　　（乙）召集國民大會本日下午二時在觀前北局開國民大會請各界同胞惠臨是荷蘇州學生　合會啓（丙）十一月三十日致李督軍齊省長電李督軍齊省長鈞鑒閩學生被殺日人慘無人道遺兵登陸橫行無忌國家負保護人民之責懇立電政府嚴重交涉蘇州學生聯合會删（分發傳單法則）景海女學在街之左邊發警告各界傳單第二女師範在街之右邊發警告各界傳單東吳學校左晏成中學右發召集國民大會傳單第一師範左第二中學右發電報稿（選定派代演說之六校及順序）第一師範東吳大學第二中學第二女師範桃塢中學東吳中學 
[閩案起後之南京商學界（重）（公）]  
　　我國拒簽德約後青島事件尙爲懸案而福州之交涉又起國人沉沉酣夢頓爲驚醒十一月二十九日下午二時南京學生聯合會爲此事召集大會於城北之小營男女學校與會者二十四人數逾四千時大雪飄飄朔風慄慄覆舟鍾嶺間一白無際若爲蒞會諸君表明其純潔無染之心理者雪風侵襲益緊而蒞會諸人精神震越鵠立弗動一種堅苦卓絶形態圍而觀者萬人咸爲起敬南京聖公會愛國圑圑長鍾君可託幹事董君漢卿手執演講大旗歷述閩省日僑暴動行爲並謂吾人一方面固應督促政府嚴重與日人交涉一方面國民全體仍當於抵制日貨一層堅持到底各校當卽舉出代表四十八人每校以代表二人爲前導卽拔隊起行逕赴督軍署沿途散發傳單多警告語軍警之隨行以維持秩序者人亦不少到督署門前當由學生聯合會會長黄君曝寰副會長許君哲評議部長李君慶　鍾君可託董君漢卿曁全體男女代表等向督署通報處說明來意李督軍因政躬不豫派副官長招待入署大爲贊許黄君曝寰陳述日人無理情形懇督軍照福建國民大會通過之四項迅予電京由政府提出向日使交涉務必達到目的以維國體而重民命副官長謂諸君爲國賢勞深堪佩慰所請各節必爲一一轉陳督軍總可辦到各代表卽辭出當衆宣佈羣呼民國萬歲者三其聲宏壯如春雷之殷鳴未悉我督軍亦曾聆及之否離督署後大隊行經大行宮花牌樓中正街至南京總商會各代表進見會長請仍由該會通告商界堅持抵制原議該會亦即允許照辦後至黑廊大街四裕大洋貨店會私進日貨各代表勸其以後不必再進該號號東亦赧顏俯允後至省長公署代表等一一魚貫而入齊省長親出慰勞允與李督會銜電京力爭各代表辭出學生全體復歡呼遂分别散隊歸校各代表則齊赴省議會由議長錢强齋鮑芹士延見討論進行方法極表同意及各代表散歸已七時矣昨日商會召集臨時會對於抵制一節各會董均深表同情擬先從事勸導謂學界如此辛勤尙望國人勿以愛國一事僅屬諸學生則幸甚幸甚 
　　自南京學界全體至督署冒雪請願後復有第一女師範女生分佈城區各處演講此次日人凌踐閩省眞相以求同胞覺悟商界方面之有閱報程度者亦極感憤誓願抱定永久抵制之宗旨至南京學生聯合會各界聯合會歐美同學會青年會聖公會愛國圑亦均紛紛召集特别會集議正當辦法爲政府後盾民氣已極勃發而外觀則甚鎭靜官應可無壓迫之勞實一良好現象也日昨南京總商會拍發北京一電文曰（北京大總統國務院外交部鈞鑒報載日僑在閩無故挑釁械傷我國學生及軍警多人不自引咎　復調集海陸軍登岸示威實屬蔑視邦交蹂躪公理務乞迅予嚴重交涉以保主權而重民命南京總商會叩卅） 
　　至官塲方面李督自先後接到閩督李厚基及各公圑來電比卽據情電達中央請迅予嚴重交涉一面勸慰地方各界靜候解决然北京外交當局因靜候閩省詳報延未抗議及至正式提出已落人後且阻止日艦赴閩亦竟未能達到自的而對待辦法又以事關秘密不能宣示似此濡滯不斷將來是否不致舉全閩爲人所蹂躪尙在未可知之數故南京各界系念閩　盡力督促李督亦擬再電北京爲閩請命矣 
[南京快信]  
　　李督齊省長昨致北京政府　云二十九日午後三時寗垣各學校學生共三千數百人結隊分赴軍民兩署呈遞請願書據稱在閩日人慘殺學生擊斃警士蔑視主權蠻橫已極近聞日兵登岸强制人城苟不嚴重交涉要求償卹則得寸進尺伊於胡底特列請願事項五條（一）日軍未經我政府許可擅自登岸應請政府迅速阻止（二）更換福州日本領事（三）日本向中國道歉暴行日人從嚴懲辦（四）死傷損害應予賠償（五）日政府保證日民此後不得在中國再有此種行爲發生請電中央嚴重交涉以保主權等語旋即散隊回校地方安謐如常該學生等愛國熱忱情詞迫切用特據情轉陳應請嚴重交涉積極進行並盼賜復李純齊耀琳陷印 
　　李督諭省警長王桂學生軌内行動不得干涉免激事變學生聯合會昨散傳單云閩省日人無故逞兇日領飾詞扣貨起釁我國民望勿爲所欺共籌實際對待以作政府後盾學生講演圑連日出發講演閩省日人槍斃我國學警情形聞者咸大感勳警察因措詞和平未加干涉 
　　商界自痋事發生後一致慨洋貨業亦擬不再辦某貨以示抵制學生方面亦正設法勸導商民振刷愛國精神提倡專銷國貨 
　　外部復省議會電略云日人槍傷學生巡警案電悉已向日使口頭交涉三次並正式提出嚴重抗議尙未得復希靜候解决云云又魯省農會來電稱僑閩日人槍傷學警交涉請力爭以保國權 
　　蘇議會電京請嚴拒天津日領事干涉商會選舉以保主權省議會昨日大會又不足法定人數未能開議議員王發蒙楊東巖武同棨公讌全體議員於金陵春到五十餘 
　　日本大倉男爵昨午乘津浦車抵寗李督派謝顧問陳副官渡江迎迓晚七時在署設宴欵待齊省長齊鎭使均陪席 
　　昨又有由法回國華工三百二十三名乘滬甯車抵寗當經交涉員派員到站照料並知會下關警察署派警彈壓聞此批華工中之有積蓄者均已自備川資啓行回籍至無力者由交涉署分别給資遣送 
　　齊省長催金陵道尹俞紀琦銷假以重職守省公署總稽核一席仍責成兼任 
　　財廳委張雯煐赴溧水縣守催交代高廷夔赴江都淮安蕭縣宿遷灌雲等縣守提欠欵 
　　省長以現銀缺乏擬仿照上年辦法禁止現銀出口 
[杭州快信]  
　　杭州維持國貨會省敎育會推定阮性存　四人各校推定葉墨君等四人學生聯合會推定陳中嶽等四人杭總商會推定何敬安等十二人報界推定程光甫等六人紳界推定程紫縉等八人准明日（三號）下午在城自治人所開會籌議進行方法 
　　省敎育會會長經亭頣前對省議會加費案學生擊毁議會不加約束議　多心非之現經兼任校長之第一師範學生黄宗正刋行浙江新潮省議員朱文等以其倡非孝廢孔公妻共產等說雖經省署飭屬查禁而該刋仍在發行特於前日提出質間書已令敎育廳切實查辦 
　　省議會自今日起因審查决算休會三天 
　　曹娥統捐局長汪濓業奉令飭調署長興縣缺所遺局長昨委知事祝履中馳往代理 
　　財政廳昨委馬德恩充海門統捐局長 
兩浙各鹽場場署向設有稽征分所蔣運使以與稽核分所名目牴觸呈請中央改爲稽征分卡業奉鹽務署照准昨已令飭各場知事遵照 
地方通信 
[蘇州]  
　　頒行獄官考試令高等檢察　長王樹榮現奉司法部頒行監獄官考試令規定資格凡年滿二十六歲以上具有左列資格之一者爲合格（一）凡監獄學校或監獄專修科畢業者（二）在外國警監學校畢業者（三）在法律法政學校一年以上畢業者（四）曾充委任以上文職者 
　　農民完租遇　　垣各業棧近均開會　　進城完租者甚夥日前王廢基地方有陳姓鄉婦遇賊　去洋三十餘元昨日又有孝義坊内行走之陶義莊佃戶陸某亦被賊攫去洋十七元二角及至覺察已查如黄鶴只得飮泣而歸 
　　查禁烟苗委員抵蘇新委吳縣香禁煙苗委員潘禹聲親責齊省長委查訓令已於昨日到蘇假寓間門外蘇台旅館次日晋城拜會吳縣温知事暢譚甚久聞潘委員以洋員不久親自履勘故對於茲事非常愼重吳縣轄境雖非產種烟苗之區然防範不得不嚴擬與吳縣警佐乘坐汽油船下鄉親勘以昭愼重 
[松江]  
　　浦南又獲兩匪自距匪夏蘭仙由水警誘獲後供出羽黨甚多次日仍由原警將副六圖之夏阿照在漕涇鎭拿獲前日（十三）又在山陽鎭獲一王阿和（漕三圖人）此外漏網者聞將由常駐山陽鎭之水警陸續拘捕以安閭閻該鎭商民對於水警感情甚洽云 
　　劉李二女士在學生會之演辭松江學生聯合會於十一月三十號上午九時假聖經女校大禮堂開歡迎全國各界聯合會代表劉清揚李果二女士毛一豐王者師二君大會略情已紀昨報茲將劉李二女士演說辭錄下劉女士演說　旨謂（一）我中國致弱原因皆由國民無國家的觀念放棄民權所致不可盡責官僚政府（二）五四大運動聲振全國歷時數月志在保守東亞及全世界之和平（三）救國二字之眞詮（甲）無我（惭）互助（丙）眞犠牲其生命於十字架泰立邁格犧牲其生命於格　院教士犧牲其生命於拳匪之難民國七十二烈士犧牲其生命於黄花岡等足爲我們模範將來如果要我們有這樣之大犧牲我們就應當效法他們的眞犧牲（四）川先知覺後知先覺覺後覺的法子使智識未開的平民亦知救國之原理（五）要　除不平等的舊範圍女子須要解放更宜追隨歐美各國的女子凡男子所做的都去做（六）要有恒久堅忍的心不要再蹈五分鐘的議誚李女士演說大意謂學生所最易做的就是在文字上鼓吹其主旨須認定（一）打破階級的制度是使中華成爲眞正的共和民國（二）推翻軍閥的勢力使世界眞正和平（三）宜予人以目標使　者有所趨從講畢全體起立行鞠躬禮散會 
[鎭江]  
　　講演員分投講演蘇省巡廻講演　員張鐵珊承志新二君於昨蒞鎭晋謁張知事曁敎育界要人定一日午後三時在萬　宮二日假座大街鎭舞台三日假座　華茶社四日丹徒鄉五日高資鎭分期講演又維德會幹事員組織之講演圑昨爲第二次出發期講員六人在南馬路一帶露天演講題爲一人與地方之關　　痛快淋漓聽者動容 
[九江]  
　　公賣棧改組稽徵局九江菸酒公賣公棧前經省局委派第一科長黄松爵來潯追加押欵聞已加繳一萬元刻經省局將該棧改爲稽徵局經收九江德安彭澤瑞昌湖口五縣菸酒稅欵並委該棧經理充局長張習鵬充總稽查員 
　　保存石鐘山產權湖口石鐘山夙爲發省名勝清彭玉　會駐節於此近包傳　被人盜賣與某國之謠湖邑士紳會電　省長查辦旋得覆電謂查無其事近又有湖邑省議員　衡前往該山遊覽忽覩磚瓦上勒有湘產事樣聞係湖南同鄉會所爲該邑各公圑因又再電感省長請飭縣取銷此項侵佔證據以保公產而清鬱轕 
雜評一 
[動演（默）]  
　　自福州事件起各地方之憤慨如宣言也發電也游行也請願也演講也傳單也開公民會也勸勿用日貨也不過將青島事起後所行之種種舉動重演一番而已夫使僅將從前所行之種種舉動重演一番而止則試問從前之所謂宣言發電游行請願開會演講傳單勸告等等有幾許成效外人亦將請我國民能力僅此重演一番毫無結果而止則不如其已 
　　是故國民苟知今日之福州事　非僅福州事件也則宜急籌應付之策又知以上等等空言不足以了青島交涉也則今日重演無益宜更進而籌實力之應付 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國各界聯合會宣告各友邦文]  
　　中華民國八年即西曆一九一九年十二月一日中華民國全國各界聯合會謹以極誠摰之意思代表中華國民宣告於我最親愛之各友邦曰本會何爲而組織（一）中國華民國本民主國家主權在民載在約法豈能爲少數官僚武人攘奪爰組斯會張我主權（一）少數官僚武人假託民意蒙蔽友邦藉便私圖爰組斯會發表我國民之眞意（一）世界爭亂每由種種不平而起欲杜紛紜端賴各國大多數民意爲基礎庶幾强權絶滅公理昌明爰組斯會以維持世界永久和平我國人民苦專制久矣改革以來國號共和民基壓抑内憂不已舉國騷然鄰邦侵蝕主權日削以一邦之不寗惹起世界之糾繞反之我人民眞意豈其若此今敝會觀成適界待鑄成大错再圖挽救庸有濟乎夫我人民之旨趣平而已矣不欲人之加諸我者亦不欲加諸人世界潮流日傾向此宣言惟各友邦垂察焉 
　　（一）取銷歐戰發生以後中日間一切不平之條約溯自一九一四年以來日本軍閥乘歐戰方酣列國無東顧之餘暇威挾利誘與我國官僚武人締結條約二十餘起借欵四萬萬餘舉全國之軍政財政權礦山林業郵電鐵路主權抵押殆盡而一九一五年之二十一條一九一八年之軍事協定與夫膠濟換文高徐順濟滿蒙四線吉會南潯之延長諸路約皆足以妨害我國之獨立危及世界之和平也用特分陳其應取銷之理由如左 
　　（甲）二十一條係日本乘青島戰勝之餘威以哀的美敦書迫我承認而爲奪取山東滿蒙福建之張本此種條約在國際上原無存立之理由此應取銷者一 
　　（乙）軍事協定係日本假公共禦敵之名以攫我國軍權其原文之規定之時效以對敵戰爭狀况終了之日爲限今我國已與德奥恢復和平則此種協定已無存在之理由此應取銷者二 
　　（丙）各種路約係日本以金錢供給北京當局利誘而成夫鐵路爲經商導線軍用機關一旦建築告成吾國東北中三部已爲其壟斷殆盡不但我國坐聽其支配即各友邦之商業亦將爲其排斥無遺矣此應取銷者三 
　　（其他）若軍械借欵以及一切託名之經濟借欵非助長吾國兵禍即侵奪我國利權此應取銷者四 
　　不寗惟是以國内法言之我中華民國本由約法搆成已得各友邦之承認夫締結借欵須經國會之同意約法具有明文今歐戰發生後中日間一切不平等之條約契約未經國會同意中國人民當然不能承認此應爲各友邦告者一也（一）直接收回德國前在山東佔有之一切權利山東爲中國固有之領土當中國對德宣戰之時曾聲明解除以前中德間之條約則山東之一切權利應由我國直接收回理至明顯乃日本旣要挾英法俄意諸友邦與訂密約又誘致北京當局與訂二十一條高徐順濟路約及膠濟換文遂於巴黎和議席上强爭山東權利殊予吾人以莫大之遺　若以日本之取山東權利爲戰勝攻取而得者耶則英美之軍隊在歐洲戰場所攻克之區域皆一一歸回原主矣若以中國之參戰無特别勞績之可言耶則丹麥猶是中立國也而德國六十年前所奪彼之領土亦歸回原主矣何况日本攻下青島時已向列强宣言歸還中國而中國十五萬工人在前敵服務不無裨益於列國乎所以中國人民對於對德和約一百五十六至一百五十八條之規定不公學界罷課商界罷巿工界歇業以拒簽字我國專使尊重民意暫留懸案以待國際聯盟有以矯正前此之失得以直接收回山東之一切權利不料北京與日本軍閥竟日謀兩國直接交涉將來或歸還有名無實之政治權或仍蹈自食其言之故技致使我國失敗於巴黎和會者不得再申訴於國際聯盟會議推日本之野心直將以山東爲根據實行其東亞門羅主義之妄想倘中日直接交涉之事實現吾人絶對不認爲有效此吾人應　各友邦告者二也 
　　（一）德約除一百五十六至一百五十八條三條其餘一槪承認敝國酷好和平者也凡有益於世界和平者甚願力爲贊助而有害於世界和平者甚願力爲救濟已往德國之强權主義固吾人所反對者也故於巴黎和議全國一致主張立派專使其翊衛人類和平之心固可昭白於世界而德約無端以吾國所應收回之權利劃歸日本是我國不但受支配於協約各友邦抑且受支配於戰敗之敵國矣倘使呑聲承諾則和會席上何取有此懦夫蓋敝國之辱亦即參戰各國之辱也况協約國所爭服者西歐之覇國耳今甫屈服一西歐覇國而又造成一東亞覇國擾攘世界伊於胡底故吾人不但因愛國而抗爭抑亦因愛世界而抗爭也然有一事其他條件固吾人與各友邦一致贊同者也此事尤有一確證當我國專使拒簽德約之先固嘗聲明要求保留一百五十六至一百五十八三條即予簽字可見吾人所爭祗此三條而已固無害於全約也况又有慨簽奥約與德復和之表示乎此應爲各友邦告者三也 
　　（一）我國合法國會未能完全行使職權以前請各友邦勿供給軍械金錢於南北政府并停付關稅鹽稅餘欵我國人民所尊重者我國之約法耳根據約法所產出之國會吾人自認爲代表民意之合法機關不根據約法所產出之政府無南無北國人未敢　從共和國民義應如是非矯枉非偏激也民國八年變亂四起推原厥故官僚武人釀成之耳國之設官奉法衛民今以官吏而毁法殘民國民能甘其荼毒乎日本軍閥貸欵供械意在助我國之軍閥爲彼先驅耳各友邦素主正誼人道當不出此本年春夏間曾有（中國時局未解决以前無論何國不以軍械金錢供給中國）之宣言我國人民罔弗感佩至北京當局以裁兵爲名又圖舉僨各友邦易爲所惑夫官吏琥人之借債充囊而已縱武而已豈眞有意於弭亂哉從前之善後借欵所善者幾何用之於何地各友邦當能憶及今之裁兵與昔之善後又何殊焉再關餘鹽餘友邦依約固應撥還我國然當局用之於政治者幾何用之於軍費者幾何則與借欵借械同爲官僚武人所憑藉以摧殘民命者且日本軍閥以接濟北京餉械之故外傷我國人民之感情内啓其本國人民之非難覆轍當前庸可再蹈此應爲各友邦告者四也 
　　凡此四者吾人非獨爲我國計亦爲世界計也國際貴互助不貴互競已爲今後世界潮流之趨勢厚此薄彼畸重輢輕我國官僚武人以此爲競賣之不二法門吾國民所深痛也彼輩思想程度絶不適現世界之潮流彼輩之意思絶非吾國民之眞意雖彼輩威赫奕奕一遇大多數勢力之發揮未有不披靡者專制之所以不能再現於世界也吾國民之意在解除本國與世界之種種不平俾全球人民同享平等待遇同處於平等地位無攘無爭建諸國家而有利行諸世界而不悖尙祈各友邦本人道正義爲旨歸予以善意有力之贊助俾底於成吾人不禁馨香禱祝之矣 
[誌上海學生之游行]  
　　昨日下午二時上海各校學生齊集西門外公共體育場開游行大會與會之學校及學生圑體計七十有三約有三萬餘人合臨塲參觀者計四萬餘人各校學生均整隊陸續來場以校旗及國旗爲先導學生手中亦執小白旗上書（抵制日貨）敵愾同仇）（甯死母辱）（寗爲玉碎）（母蹈高麗台灣覆轍）等字樣場内外有淞滬警察二區總署盧巡官帶同警士十六人曁游巡一二兩隊各四十人由兩隊長任派地段分途照料稽察場内卽由盧巡官與警士等糾查門首經學生聯合總會舉定幹事男女二十餘人招待場内設 
單（一）振鈴開會（二）主席報告開會宗旨（三）福建代表報告（四）游行（五）散會（六）分隊演講二時卽由上海學生會會長程學愉報告開會宗旨次由福建代表毛一豐等報告日僑暴行旋即排隊出發自三時零五分開始直至四時零六分方始排畢走完由大吉路入老西門出大東門進裏馬路經小東門過民國路自老北門至九畝地仍回公共體育場宣告散會沿途觀者如堵民國路一帶以與法租界交界故法捕房特派出華越巡捕站立街口以維持觀者秩序學生於游行時秩序極爲整齊沿途散送傳單並向各商家勸導其陳列日貨悉令收藏否則燬棄旋於新開河新源順昌兩海味行内檢出魷魚二箱僱車帶走尙有久記鼎記因閉門未入老北門外天益興紙舖及名利棧樓下源豐順號均取出劣貨若干羣衆擁至公共體育場中燒燬彼時適會衆畢集火光與呼聲相輝映直至八時始散 
　　茲將到會校名列後同德　門醫校民國女子工藝學校南洋中學上海圖畫美術學校江蘇省立第一商業學校澄衷中學上海中醫專門學校留法勤工儉學預備科江蘇省立第二師範學校同濟醫工專門學校中國公學青年會商業學校青年會學生分會義務學校清心實業學校學生分會中華職業學校滬濱英文專門學校南洋路礦學校工業專門學校神州醫藥專門學校浦東中學中國體操學校民立地方自治講習所大同學院務本女子中學民立中學校上海學生會第一義務學校清心實業學校兩江 
[上海學生游行會攝影（一）]  
　　公學復旦大學東亞體育學校清心女子中學中法學生分會義務學校聖約翰大學育才公學出校學生分會巿北公學裨文女學上海公學上海女公學南洋公學英華書館模範地方自治講習所東吳大學法科東吳第二中學惠中中學惠中義務夜校惠中女學育英義務學校英文學院博文女學旅滬福建學生會中華美術專門學校文生氏高等英文學校青年會中學南洋學生分會嶺南中學 
　　女青年會體育師範科民生女學承天英華學校友誼學校南洋商業專門學校愛羣女學晏摩氏女校女子愛國義務學校中西女塾滬江大學中國女子體操學校新民小學振新學校崇德女學神州女學滬江公學勵羣公學約翰青年會中學 
[上海學生會評議部緊急會紀]  
　　昨日（二日）上海學生聯合會評議部於下午四時半在事務所開緊急會議出席者三十六人主席何世楨紀錄邵禹襄議决各案如下（一）福建交涉實中國存亡之關鍵喚醒國民激勵民氣决非一日之游行演講足以盡事故議决通告各分會自本月三號起（卽星期三）停課四日全體出發演講散傳單及要求各路商店塡寫永不進日貨之志願　（二）各分會宜於停課期内從速組織國民軍其辦法宜仿照童子軍編列號目隊數設一總司令主持一切 
　　附該會致各分會函敬啓者刻評議部議决上海全體學生一律停課四天自星期三至星期六爲止茲將每日應行各事列下星期三及星期四（演講）地點分城内閘北兩處（會集所在）公共體育場商務印書館印刷所附近先由本會交際科調查科在該處招待（時間）每日上午九時起至下午四時爲止星期五請各商店（塡志願書）該書請先一日派代表至事務所領取（發傳單）各分會自備愈多愈妙星期六各分會（就近演講） 
[力爭閩事之公電]  
　　東北城商業聯合會電北京外交部鈞鑒福州日人無端旣傷斃我學商軍警復大調軍艦鳴砲示威並自由登岸任意游行如此擾亂有意挑釁凌辱國權至於斯極爲此懇請貴部迅與日使嚴重交涉勿稍退讓以保國體而衛民命不勝泣禱之至東北城商業聯合會叩 
　　和平維持會電北京外交總長鑒閩案久懸舉國益憤長此醞釀恐激成巨患且國内和議亦莫大障礙應速向日繼續抗議嚴重交涉至解决辦法務要持平否則無以服人心而平衆怒卽望鑒納盼禱兩極上海臨時和平維持會臧善達黄伯勳等公叩冬 
　　三江聯合會電北京外交部陳代總長鑒閩事發生半月有餘舉國人心異常憤激在彼反派兵調艦在我應如何抗爭應請再提抗議限期答復現吾三江人士及全國各省萬衆一心爲政府後盾國權民命以視吾公臨電不盡欲言三江聯合會陳滄潘祖臣等公叩冬（又致軍政府伍外總長電互有異同從略） 
[商界要求巿民權續誌]  
　　日昨本埠商界要求巿民權及修改洋涇浜章程二事曾特開大會將全埠華人舖戶加蓋圖記彙册備文呈送交涉公署提交各領事圑已誌本報當晚商界復開荼話會將經過情形電呈北京農商各部曁南京督軍省長等行政機關原電列後 
　　致北京外交農商等部電北京外交農商部鈞鑒本月午刻本會全體代表將修改洋涇浜章程草案由全埠公圑舖戶加蓋圖記備文送交涉公署提交領圑全巿一律懸掛要求巿民權旗幟萬衆一心不達目的不止謹電上聞上海各路商界總聯合會叩東 
　　致南京李督軍齊省長電南京李督軍齊省長鈞鑒本日午刻本會全體代表將修改洋涇浜北首租界章程草案由全埠巿民加蓋圖章備文送由交涉公署提交領圑全巿懸掛要求巿民權及修改洋涇浜章程事關擁護領土主權爭回巿民人格公意所在義無返顧除電呈外交部農商部外快郵上聞謹祈察照上海各路商界總聯合會叩東 
[北城工商聯合會成立會紀]  
　　北城工商聯合會昨日下午二時在事務所開成立大會會員到者三百餘人圑體到者全國各界聯合會上海各界聯合會全國學生聯合會上海學生聯合會電器工界聯合會閘北商業公會中華工會總會競育會基督敎留日學生會少年宣講圑救國十人國中城東北城民國路法租界愛克界嘉興梧州路吳淞路滬北五區山東路滬西閘北七浦路等聯合會尙有九畝地進益學校由校長張開濟率領全體學生到會觀禮至二時振鈴開會奏樂由主席顧惠民報告開會宗旨全體會員起立向國旗行三鞠躬禮馮志卿宣讀開會詞陳志渭代表競育會致頌詞來賓蕭柏年徐壽卿董天爵李恒林陳志渭方雲龍陳正和宋城彰王奠華蔣介民趙琢成林大松張開濟陳天生汪醒齋蕭藎等相繼演說語多鼓勵抵制劣貨少圖私利一致對外共救危局演說畢即有進益學校全體學生唱祝歌末由主席致答詞奏樂散會已六時矣是日有競育會童子部全體在會内外維持秩序新老北門一帶商店均懸國旗誌慶 
[武昌路商界聯合會成立]  
　　上海各馬路商界聯合會均已次第成立武昌路因商店不多自發起以至今日籌備多時始於前日假該路三元宮開成立大會全體公推程國安爲臨時主席馮梓才爲臨時速記即由程君報告籌備經過情形畢復由來賓戈鵬雲演說中國現狀並謂國民愛國應結合圑體羣策羣力共矢公誠以救危亡云云繼由李峻華演說自五四以來吾人已澈底覺悟非結合圑體羣策一致不足以救萬一希望此後努力前進始終如一以免外人譏訕云云又曾兆鹿演說現在國勢之弱已達極點五分鐘之熱度切記勿忘而抵制劣貨一節猶須從良心上堅持並竭力提倡國貨云云演說畢主席致答謝辭即當衆投票開選舉筒萬國安當選爲正會長鄭良瑛當選爲副會長鄔愼行爲會計楊頌安爲評議長朱鹿亭沈嘉生李漢鴻元仲怡鍾濤山馮俊英爲評議員馮梓才陳雲庭張仲怡石茂春程國安姚志榮關希文周卓卿爲幹事各事告竣宣告散會 
[烟臺海軍學生到滬後之行動]  
　　此次烟臺海軍學生自來滬後已有泣告書及宣言書出現 
[上海學生游行會攝影（二）]  
　　各報惟日來外間並未聞有何項之表示蓋因到滬後方忙於尋覓住處及膳宿問題蓋該生等離烟時籌備旅費皆係各人典衣質物所凑積來滬後又値福州日人交涉發生各界異常忙碌無暇及此故彼輩尙未積極與外界接洽該生等經上海學生聯合會介紹已遷入威海衛路中國公學第二寄宿舍惟以房舍不敷尙有二十餘人留居他處彼等已組有評議及幹事二部評議部係由各省推代表一人共同决議應行之事幹事部則分交際會計書記庶務糾察五股並另有總幹事三人綜理各股事務聞其評議部於三十號議决以此次來滬純係積極犧牲救國對於福州交涉及日人派艦海兵登陸一事尤爲痛恨當與上海各界取一致行動當卽派人往上海學生聯合會接洽請參與游行大會惟學生會以其非範圍以内之學生不使加入乃於一號派總務科主任李鼎　君往其事務處阻止此舉云云聞該評議部又議决注重輿論方面蓋恐少數人之圑體思慮不周苟輿論界有所指導當隨時採擇以冀進行順利云 
[上海童子軍會將開年會（續）]  
　　（三）（會操）於國慶日年有僵操之舉本年會同城内各圑於西門公共體育場會操并行升旗禮唱愛國歌殊形熬　 
（四）（出版）（一）童子軍游戲法爲上虞陳伯源君　譯黄縣林曉聲君校閱由申報館刋行承該報館惠贈本會四百閒（二）上海支會規律係華英二文並刋者（三）童子軍月報由第一隊經理微集稿件 
　　（五）（註册）江蘇省童子軍聯合會成立二載本會現正向會中請求註册 
　　（六）（職　）名譽會長唐露園名譽副會長披雅司鍾文耀奚蘭卿卜舫濟沈寳昌總司令羅賓生西區區長卞思東區正區長李啓藩副區長希而幹事部部長朱友漁書記朱少屏張嘉甫會計朱成章幹事員克拉克蕭智吉姚麟書李登輝那敦東區代表周大綸經乾林西區代表羅培之張紹載 
（七）隊數 
　　隊名校名隊長副隊長隊員數第一隊華童公學經乾林趙璋生黄其劃項康原劉彭年六十七第二隊于年會童子部徐錫隆四十 
第三隊聖約翰大學名譽隊長那敦陳炳章章茂林潘蕃生七十一第四隊滬北公學强永森二十 
第五隊聖約翰青年會學校張紹載朱諳律胡欽之六十八第六隊育才公學翁秩曹朱壽林十八 
第七隊復旦大學冷鑑俞大綸三十四 
第八隊寰球學生會學校沈輔倫陳秉剛三十二第九隊南洋公學來司理高憲英徐爾康張玉麟卓觀潮一百廿三第十隊南洋公學附屬小學名譽隊長沈慶鴻沈維楨盛毓維八十三第十一隊中法學校樂秀榮二十一第十二隊昌世中學名譽隊長周大綸陳伯原劉玉麟翁秩曹劉金友二十一第十三隊廣肇義學徐予成陳其興六十九第十四隊培德學校翁秩曹二十一 [P鐵路局續報歐戰時之損失> 
　　滬寗杭甬兩路管理局局長任小山昨奉交通部令略謂查關於歐戰損失一案昨准葉特派員函略稱根據部册原列數目遵照陸專使所示標準復參以已意改易門類增删數目其結果之數國有路除隴海外爲四百八十二萬一千餘兩民有路爲七十六萬七千餘兩惟尙有應考查之件甚多應請分飭查明電復並收一切案據凡與索償有關者原始要終細微曲折鈔寄等因到部查所稱各節關係至重合將應加考查各條開列於左（一）各路所付材料之定價及遺失之材料曁没收或被扣留之料件其原訂全價若干（二）各路購料所用戰時兵險費自開戰後每年所用實數若干（三）各路被德人没收材料是否係已交與吾國之料抑尙在承辦人手中其没收情形及證據如何該路如有上開各情形應即分别查明並將有關係之案據除前經呈部者外一律迅速檢齊呈部云云任局長奉令後立飭洋總管兼總工程師克利阿（譯音）詳查復稱本路以對於上開第一三兩條並無此項情形惟第二條戰時兵險費計民國三年份英金一千二百八十五鎊十一先令十一本士四年份銀元五元五角英金二百二十一鎊五先令七本士五年份銀元一百八十八元一角五分英金一百十一鎊十一先令二本士六年份銀元三百四十一元八角英金六百二十九鎊十四先令四本士七年份銀元九十一元九角九分英金五百七十八鎊十二先令十本士八年份銀元二元五角五分英金五十八鎊十先令八本士統共銀元六百二十九元九角九分英金二千八百八十五鎊六先令六本士任局長當據所報轉呈大部察核矣 
[昨日又有現金進口]  
　　外洋現金已半月未有進口所以金價跌而復漲前晚有法兵船進口　來東方銀行之金洋二百數十餘箱約重現金十三噸雖未開盤然外間議論不一恐價又須續跌云云 
 
 

Page 11

 
 
又一消息云此項金洋係某國金庫中之金幣所以成色頗佳尙須轉運他埠但恰金之價已跌至一百五十兩至一百四十六七兩故各銀樓飾金巿價又見鬆動標金價上午雖見疲軟午後復漲三兩之外（詳細巿價參觀商務欄金巿） 
[廢止專利條例之部覆]  
　　中華工商研究會日前以報載農部廢止專利條例於本國工業前途關係至鉅曾經集合各工廠主任到會討論並即擬呈請爲解釋各節業誌報端茲聞該會間接奉到農部第一二五一號訓令開案據呈稱本年九月十五日報載大部廢止專利條例一節本埠各工廠聞之異常惶駭懇請詳爲解釋俾免誤會等情查本部現無發布此項文告該會所稱各節恐係誤傳合行令知云云聞已由該會將此情通告各工廠矣 
[商會會員須合法定資格]  
　　江蘇實業廳近函本埠南北商會略謂頃奉部令以商會爲工商之樞紐實業之進行實深賴之關係重要所舉商會會員資格必須按照商會法第六條所規定方爲合格如有不合法定資格者不得稍涉通融致滋流弊應由各該實業廳轉飭各該總商會所有會員入會資格應遵照商會法第六條各欵所規定辦理不得稍涉含混並每届呈送選舉職員名册以憑查核云云 
[捷克司令蓋達抵滬]  
　　文匯報云俄國義勇商船隊之班柴號今日自海參崴抵滬蓋達將軍與其夫人亦在乘客之列 
[三十八圑官兵預備赴浙]  
　　陸軍步兵三十八圑圑部昨接盧浙督軍電着令督帶該圑之員司及第一營全部官佐目兵迅速由滬開差前往寗波駐防超武兵輪約五號由甬回滬載送該圑曁第一營各官兵仰卽妥爲預備出發等因故圑營各部官員均已收拾軍械各件整備拔隊開差 
[贛督爲在陸公司復張季直電]  
　　張季直創辦之大陸製鐵公司前因贛省一小部份人士不明眞相稍有誤會曾經張氏通電贛省官廳說明内容茲將贛陳督復電錄下張季直先生鑒尊電敬悉執事以開物成務之略宏濟世利人之心爲國家濬闢利源爲社會開瀹知識耆德夙望中外同欽大陸公司之事贛人未知眞象揣測誤會或有阻礙旣爲鼎力提撕父老莫不信仰製鐵事業軍國要需自當隨時力盡保護之責以副提倡實業盛意陳光遠眞印 
[懇請保留鹽地之呈文]  
　　松江縣公民魯禮門等呈松江運副云竊查清理沙田章程第三條劃留鹽地内開青村袁浦兩浦三場海塘以外尙有刮滷灘地置設鹽板改煎爲晒一俟統丈完竣應將產鹽地畝全數劃留以顧引額仍由場知事查照辦理其劃留之地由灶丁承領免予繳價等語誠以鹽地爲製鹽之所國家賦稅之所出人民生計之所系關係最爲重要是以明定章程特爲保留文句顯然毫無疑義詎清理松金青沙田分局專辦周曰庠曁前專辦狄恩霖不顧定章輒將松縣袁浦場海塘外設井灘板之鹽地丈量召賣聞已有所謂惠農公司者繳價領證行將築塘蓄淡預備開墾沿海灶丁以累世相承之業闔家生計所繫一旦被奪恐慌異常萬一激成變故誰負其咎此塘外鹽地關於國家稅源鹽民生計萬難背章召賣者也抑所謂鹽地云者當係包括灰場板地以及蓄滷積鹽之所灶丁住宿之處凡與製事業有直接關係之處所無不包含於鹽地範圍之内乃該分局專辦於塘外較遠之鹽地以標賣無人顧問則又强指蓄滷積鹽之所灶丁起居之處爲不在鹽地之内更視灶丁之貧富爲畝分之多寡丈量甫畢勒限繳價不從則又有所謂某公司者出價承買向灶丁收取租息地方沙棍與局中員役朋比爲奸擇肥而噬煌煌定章毫無顧忌國家體統一掃無遺公民等目睹怪狀不忍坐視爲此聯名環請副憲俯念鹽民生計困苦鹽地關係重要懇賜咨由沙田總局嚴令松金　沙田分局曁袁浦場知事查照章程將沿海鹽地以及與製鹽事業有直接關係之處所一併妥爲劃界保留免予繳價以副國家鄭重鹽地之意 
[警廳處理冒牌毛巾之不平鳴]  
　　淞滬警察廳處理裕昌祥冒牌三角毛巾一案地方人士羣起不服函致浦東同人會轉函詰問該廳等情曾誌本報茲悉南滙縣商會爲此事亦以快郵代電南京齊省長曁省議會代鳴不平請爲澈查原文錄下南京齊省長省議會鑒前報載淞滬警廳非法處置冒牌乾没毛巾二百七十餘打一案敝會以保護工商爲天職因即調查知該廳復同人會詰問函謂所抄裕昌祥毛巾已出領結領回和平解决原告沈九成當場亦無異議云但經綸廠經理致同人會函謂由調停人代出領結即原告沈九成亦未曾到堂此事不移解檢廳是謂侵權違法乃給示三友社沈九成謂已將抄獲毛巾没收銷燬罰辦實則裕昌祥冒牌者僅毛巾數打餘二百餘打皆係三角經字並未冒牌乃一面迫和解人代出領結一面含混出示曰已没收銷燬罰辦是謂摧殘實業茲將浦東同人會質問函粘附以明眞相外伏望澈查以維工商幸甚聞有某議員已提出議案請省會公决咨請省長將徐警廳長懲戒矣 
[沛縣匪徒解送軍署]  
　　江北沛縣地方持械糾黨夥刦事主趙培謙家財物並將趙子擄去勒贖洋三千元分贓逃滬匿跡公共租界新康里之盜匪戴得功（即戴征武又名李嘉相）劉寳山（即劉海瀛）董潤昇等三名經虹口捕房特别機關華探目李星福陳雲忠等緝獲解廨訊判解送護軍使署懲辦等情已誌昨報昨日經虹口捕房諭飭將戴等三盜由牢中提出派探押乘汽車解送軍署矣 
[湖北義賑會演劇助賑紀]  
　　湖北義賑會以此次鄂災深重商請粤東羣芳艶影班曁粤女伶李雪芳在上海大戲院演劇助賑昨晚七時開演先由湖北同鄉會代表劉萬青代表鄂省災民致謝次交涉　楊小川代表湖北義賑會向來賓致謝次湖北義賑會會長勞敬修演說略稱吾國近來慈善事業日形發達可見社會之進步國民之熱心此次鄂災深重爲數十年所未有當此秋盡冬來無食無衣情至悽慘承羣芳艶影班主陳玉臣曁李雪芳女　員演劇助賑並承陳輔臣陳炳謙二君捐助院租復蒙各界男女來賓踴躍惠臨共成善舉出鄂民於水火之中登之衽席之上皆諸君之所賜也謹代表災黎致謝云云旋贈授該班主陳玉臣曁李雪芳等金質紀念章楊小川贈額文曰瑞雪淡災湖北義賑會贈額文曰一天紅雪壓梅芳爲王一亭所書畫是夕設有慈善特座爲盛蘋臣以五百元購得並有席立功龔子漁勸募匯豐銀行捐銀二千元楊小川勸募香港華商總會一千元演至一句鐘閉幕車水馬龍頗爲熱鬧 
[調查戶口之細則]  
　　上海縣沈知事奉江蘇省長令籌備調查戶口已誌本報茲將縣署頒發調查須知及調查戶口委員會辦事細則抄錄如下 
　　調查須知（一）（門牌一攔）編製門牌號數先從該幹路編起由左而右按照原有門牌如無門牌者則分路支路編挨號調查如遇空戶即於底册内註明地名先將某巿鄉某保某圖蓋明戳記調查時祗須塡冩原有土名如某村某宅或某路某里某號門牌左右鄰以門牌前一號爲左鄰後一號爲右鄰記明貼隣之家姓名（如左右隣有數家合居者祗須塡明正戶家長姓名）（一）（家畏及各男女稱謂）第一格塡家長三字第二格以下塡該家長之關係人如子女親屬或同居人之稱謂等字樣如遇商號則第二格以下即塡夥友等字樣（如合股公司第一格塡經理人）如公共機關第一格塡主管人第二格以下塡辦事人如庵觀寺院第一格塡住持等第二格以下塡徒衆等字樣如學校公所等即照此類推以固有之名稱塡入（船戶一項除上海閘北兩巿函請上海工巡捐局轉飭巿船課塡送外各巿鄉應照普通戶口一律調查）（一）（姓名）家長及親屬人等之姓名按格塡寫先塡男丁後塡女口如同屬一姓男丁但記名字女子已嫁出者塡女家姓氏未出嫁或在學齡期内者塡名字同居人則仍塡姓名（一）（年齡）如在學齡期内已滿六　歲者則塡明七幾山歲至十三歲均屬學齡兒童（一）（職業）家長以下塡明現在就事職業如無職業塡一無字惟遇有已有學齡期内之兒童則必須塡明已人學未入學如已入學則塡明現入某某學校某年級字樣（一）（動產與不動產）人民產業調查時每不願實告務須詳切婉爲開導（如問而堅不肯答則詢諸鄰右）約略塡入祗須動產若干元不動產若于元字樣（一）（信居年限）如係客籍塡明某省某縣人已住幾年木籍世居者祗須塡明世居二字（一）（雇工）男女姓名年齡按格塡入（一）（合計）以該戶男女各有若干人計數塡入并將内有已届兒童人數在總數内提出塡入並分别已未入學將已入學者再行塡明如該戶人數過多一紙不敷塡寫可繼續塡寫至末一紙合計欄内總計其數（一）（附記）調查時須注意有無容留外人住居情事（如有形跡可疑者可於册内該人各加一圈記）或其他有應行注意之事均塡入欄（一）上海爲通商大埠住戶遷徙靡常即一戶之内男丁或就業在外學童或就學於他圖居處本無一定調查時每易重複或脫略宜以調查開始日之住宿者爲限就是日住宿者人數以昭核實（一）調查時先塡草册將應塡各項詳細詢明家主或關係人按項塡齊後即將門牌當場黏貼該戶門口明瞭易視之處以爲已查之根據一日查畢即將已查各戶挨戶塡入正册俟全圖調查完竣即將正册與草册裝釘成本於册面上署名蓋章册後註明全圖戶數若干門牌若干號男丁若干女口若干男女學童各若干已入學者男女各若干一併函送主任調查員會同調查委員核明無誤由調查委員帶回縣署再行派員抽查（一）調查時如遇一戶數居即以先住入者爲正戶餘爲附戶均須按戶調查惟門牌祗列一號如同姓各立門戶仍以兩戶論倘在一門出入則將長房爲正戶次房爲附戶仍編列一號門牌 
　　調查戶口委員會　事細則（一）委員長二人以内務科正副主任兼任之設助理員三人以各科科員内遴派兼任之（一）上海全縣共分十九巿鄉由縣委派調查戶口委員十人會同各巿鄉主任調查員督飭各圖圖董妥愼辦理（一）此次調查全縣戶口並帶查學齡兒童並由縣添委調查學齡兒童委員六人以各區學務委員兼任之會同調查委員及主任調查員辦理（一）各圖設分任調查員一人由圖董兼任之如區域太廣或有特别事故可由該圖另舉公正士紳數人帮同辦理均由該巿鄉主任調查員先行舉定呈由縣署委任之（一）調查經費委員會公費及印刷門牌及正草册等費由縣地方公費籌給巿鄉調查公費由各該巿鄉就本巿鄉地方公費内籌給均　節先行支用核實報銷（一）調查戶口門牌及正附各册由縣印刷齊全連同布告發交調查委員親赴各巿鄉會同主任調查員邀集各圖分任調查員將調查應行注意各節詳加解釋將正草册及門牌布告按圖派發照規定日期舉行以歸一律（一）調查開始日期議定以民國八年十二月十五日爲全縣調查戶口開始日期各圖均限定以二十日調查完竣如遇風雨須展期十日 
[利濟校友會之談話會]  
　　南巿南倉街利濟校友會於前日下午二時開第三次談話會到者甚衆首由各校友報告調查情形次推定高松圃朱壽榮袁頌殷盛少卿等爲交際員再向各校友分投接洽次議决定於舊曆十月二十三日下午一時仍在原處開成立大會選舉正式職員實行進行云 
[演劇籌設志成第二義務學校]  
　　志成義務學校近在勞勃生路籌設志成第二義務學校招收勞動界免費敎授惟因經費支絀定於本月六號午後假座廣西路笑舞臺演劇籌欵其劇目如下（一）中國古樂（二）科學游戲（三）敎育名劇每劵售洋一元諒熱心敎育者必樂助其成也 
[繪畫展覽會之先聲]  
　　上海天馬會爲提倡眞藝術起見於本月二十日起二十五日止假江蘇省敎育會舉行第一届繪畫展覽會已推定吳昌碩李平書王一亭費龍丁華子唯諸君爲中國畫審查員　海粟江頴年丁慕琴爲西洋畫審查員凡會員及非會員之出品必經審查確定方准陳列計分中國畫西洋畫圖案畫折衷畫四部民間藝衛的精神從此發生動機實我國美術界之光彩也 
[中華振本工廠之組織]  
　　自五四運動後憂國者莫不以振興工業爲急務茲有濮　石葉幼　祝爾康諸君集資一萬元創辦中華振本工廠製造敎育醫藥家庭等用品藉以抵制某貨機器原料悉求諸本國聞廠量已賃定新閘派克路佈置業已就緒不日開幕云 
[捐資興學之熱心]  
　　浦東奉賢南門外人烟稠密學童繁多向無學校致貧寒子弟大都失學去年由該地公民袁應天慨捐鉅資建築校舍招集學童聘請海門願鳳翔任敎務所有常費均由袁君籌墊定名私立鎭海國民學校縣視學前往調查深爲稱許今年學生愈形發達現擬推廣敎室俾資普及云 
[萬國儲蓄會新屋落成]  
　　萬國儲蓄會創立在一　九百十二年爲中國儲蓄機　之首劃現在會額已達一萬二千餘　儲本已達二千一百五十餘萬元茲因原有舊屋不敷應用特在洋涇浜七號自建高大洋房業已工竣形式宏壯建築精美定於陽曆十號舉行落成典禮云 
[工巡捐南局董事常會展緩]  
　　滬南工巡捐局前開董事會公决每月第一星期二爲局中常會期應行邀集各董會諸一次本月第一星期二（即昨日爲十二月二日）所有應行提議各案手續尙未確定故該届姚局長改訂下星期二（十二月九日即陰曆十月十八日）下午舉行常會業已預備一切矣 
[浦東少年進德社近况]  
　　浦東少年進德社近來社友日多社務日益發達前日在南滙城内開常會討論整頓手續茲錄其事項如下（一）改選職員正副社長連任會計由沈時擔任餘職由王膺一姚奠邦王雲鵬楊谷震鞠立言等分别擔任（二）整頓社務（三）補給社證聞該社社刊第六七兩期業已出版函索祇須郵票三分云 
[籌欵開浚南閘港]  
　　浦東南滙縣境閘港河道開始挑浚已　本報茲悉南閘港爲閘港支流現由紳耆陳贊平等發起擬乘此時機續開浚預算所需經費約三千餘金除原有存典基本盡數撥充外不敷之數須向一二圑受益之花米竹木四種商家募集現正籌備一切 
[第十師軍法軍醫兩處將移駐龍華]  
　　陸軍第十師法虚向駐兵工廠内軍醫處向設湖北會館對門茲因步兵三十七八兩圑各該營皆已移往浙省是以軍法軍醫兩處應遷往龍華駐設就近辦公昨由虜督軍電令該二處迅速移駐矣 
[保護神州醫院之警廳批示]  
　　邑紳李平書等集合同志在大東門外太平弄組織神州醫院已經開幕曾呈淞滬警察廳請爲立案並請出示保護昨由徐廳長發出批示 
少該具呈人有鑒於斯集合各界同志組織滬南神州醫院專係中醫於例診外並規定送診給藥時間利濟貧病發掦國粹有功社會洵非淺鮮所請備案之處應予照准並候給示保護可也此批章程存 
[泥水匠失妻案之離奇]  
　　泥水匠顧阿大向在滬上謀生其妻季氏素居浦東俞伯題橋家中今年九月十五日該處趙家樓搭台演戲該氏携同戚婦某氏同往觀劇迨回家時天色已晚兩氏入房就寢忽有馮阿順陳木生等擁至氏家破門入室大呼捉姦驚動四鄰畢集馮陳等已乘隙逸去當時檢點被攫去金鐲一付金戒一只並衣服等物即遣人來滬找尋顧阿大回家查究則顯季氏亦無蹤跡顧情急立將陳木生扭交三林塘地方警察第五分所申送事務所轉送地檢廳訊供判陳收押昨日由法警將馮拿獲傳到原告提同在押之陳木生隔别研訊一過判令分别收押聽候查明核辦原告退去候示 
[汽車撞傷行人兩則]  
　　昨晨黄浦灘路有無錫人俞阿隆行經該處爲某號汽車撞倒跌傷首臂等處即經　巡捕房一千四百五十五號華捕到來雇人力車送投醫院醫治一面將該汽車號碼抄錄歸稟捕頭請示 
　　前日傍晚時某甲駕馳汽車至法租界大馬路西新橋街口將年約五十餘歲之俞某撞倒跌傷脚骨當由巡捕到來將俞帶入捕房轉送醫院醫治一面抄銀該汽車號數稟明捕頭諭候解廨訊辦 
[電車搭客跌傷兩則]  
　　昨午法租界某號電車駛經公館馬路有搭客江北人費雨之未及車停貿然跳下以致跌倒受傷即由大自鳴鐘捕房六十二號華捕雇人力車送投醫院醫治據情報請捕頭核示又有公共租界某號電車駛經南京路有搭客寗波人夏金芝下車不愼跌破頭額血流被面經老閘捕房一百六十七號巡街捕查見雇車送往醫院醫治一面歸稟捕頭查核 
[商店陳列假手槍之取締]  
　　公共捕房刑事稽查處查得虹口北四川路十五六六號門牌某店將一種宛如眞手槍之假手槍陳列於最顯明易見之玻璃窗内使人購買此種假手槍本屬玩具無禁售之必要但近來界内每發生搶案盜匪身畔多有藏匿此類假手槍恐嚇事主故昨由捕房律師投公共公廨將假手槍一支呈案後譯稱此槍雖不能實彈然若灌以石灰水亦可注射人之雙目現在出售者如南京路先施永安等公司皆有惟其陳列之處不若北四川路十五六號門牌之顯明是以請求堂上將該店主傳案諭令此項手槍移置於不觸目之處免令一般匪徒瞥見而思利用云云李襄讞與美約副領事核稟准予捕房律師所請辦理 
[借方單判令交還]  
　　老婦朱張氏呈控王桂全將地皮方單借去抵押不還一案迭經公共公廨傳集兩造訊供等情已誌本報昨晨又由俞襄讞與英卓副領事升座第四民庭續訊據王桂全供原告之女本嫁與胞兄爲室後兄病故我遂以嫂作妻故原告亦可算我之岳母方單係伊交與其姪朱遵根我實未收等語又由見證談小毛供稱前在本案原告律師處爲出店律師曾將一信令我送往馬立師交與被告手收簽字爲憑今被告供信未收到其語是誑云云至此兩造證供已畢由原被律師開始辯論結果堂上判决王桂全將方單交還原告朱張氏收管上次律師帶去之信交案仍附卷 
[覆訊冒收支單欵項案]  
　　日商南滿洲鐵路公司在總巡捕房指控西崽紹興人朱文德於五月一號冒公司大班名義將英美烟公司送來　豐銀行計洋七千七百五十元支單兩紙簽字持請四明銀行代爲收欵呑没等情業經捕房將朱提獲訊供押候移提其父朱椿庭到案嚴究各情迭紀本報昨日午後由張襄讞會同日副領事林君升座第一刑庭復訊據原告代表律師上堂譯稱被告前供向四明銀行取得現洋四千元偕陳阿福往蘇州寓蘇台旅館内旋被陳阿福將欵竊去此事與伊父毫無關係等語今敝律師查得六月十八日蘇州日報載蘇台旅館有嫌疑旅客兩人被警拘去抄出四明銀行支票洋四千元及金戒等件乃奉訊釋似與此案情形相同惟無陳阿福名姓該報所載兩人定係被告父子無疑請爲展期容敝律師派人前往調查云云訊之朱文德亦延律師到堂並不反對原告請求改期經中日官核供判朱還押候抄報備文函請蘇州警察廳查明見復原告律師呈案之報紙附卷見證四明銀行夥孫渭泉陳錫文退候傳訊 
[冒售白玉霜案不准復訊]  
　　美商旁氏藥膏公司在公共公廨呈訴河南路元利宏大萬豐昌等出售冐　商標之白玉霜等情業由公廨訊供判决限被告所售冒牌貨物之賬據於七天内繳案候核如違提究等情已誌本報嗣因被告不服判决延日本菊池律師投廨聲請復訊昨晨原告代表律師投廨請示即據被告代表菊池律師上堂譯稱被告請求復訊有三大理由（一）此案判决後被告未明判詞且本人均未到堂聲明經售貨物來源（二）原告控被告侵害營業冒戤商標要知此項貨物被告代日商大澤洋行經售不能負責（三）被告乃向大澤洋行批來之白玉霜均有發票爲憑况此貨係日本之製造如果　戤原告商標亦與被告不涉須從根本追究應照請日領傳大澤洋行到案訊究不難水落石出要求准予復訊云云而原告代表律師起而反對要求執行原斷等語關讞員核供商之美丁副領事判曰被告律師聲請復訊毫無充分理由應照原斷執行此諭 
[違犯烟禁之科罰]  
　　法捕房捕頭偵悉居民謝雨山家私藏烟土前晚前往謝家抄出烟土數磅帶入捕房詰據謝稱此項烟土係徐益仁托我銷售當由捕頭飭探前往將徐益仁拘案昨日併解法公堂請究先據捕頭黎明前情詰之徐益仁供此項烟土民人在海參崴帶來上海托謝代銷民人實不知租界章程求宥謝供詞如前中西官判徐謝兩人罰洋三百元充公以儆烟土銷燬 
[傭婦串抱女孩之尋獲]  
　　僑居法租界　飛路某號門牌陳某之妾談氏所生八個月女孩小毛頭於上月二十九日早晨被傭婦沈胡氏王陳氏高王氏等串同將該女孩抱去當由事主報告捕房請緝現爲包探韓邦達偵悉至鎭江地方將該傭及女孩一併移提來申並將陳某髮　王氏帶入捕房後經捕頭略詰一過諭着王氏交保候訊昨將一干人併解法公堂請究先據原告陳談氏投稱是日有巴歇傭婦至婦人處僞稱某公館請我吃飯故由傭婦上樓喊我當時將女孩令其暫抱不料即被乘間抱去逃逸今蒙拘案請求重究等語中西　員會判原告詳細補詞到案訊核 
[中行控章勉齋有欺騙行爲]  
　　本埠中國銀行前日派人至福州路總巡捕房報稱住居河南路一百四十四號門牌之紹興人章勉齋有欺騙情事請爲查究等情捕頭准飭中西包探協往將章提獲拘押昨晨解送公共公堂請究先由中西包探上堂訴明將被告拘獲情形並據中國銀行代表律師投訴原告曾在公堂控告一案如控現在之被告同一案情此案尙須調查請爲展期云云關讞員得供商之美丁副領事判章仍帶回捕房候展期七天再訊 
[公共公廨昨日午後訊案紀]  
　　倒欠貸欵案夏有泉在公共公廨呈控徐阿童倒欠貨欵一案昨日午後由俞襄讞會同英包副領事升座第四民庭傳訊先由理賬員投案訴明理賬情形繼巾兩造代表律師互相辯論良久經中西官核供判被告償還原告洋三百十六元理賬員所呈報告單附卷備查 
　　遺產糾葛案奚其水控婦人奚陳氏遺產糾葛案昨日午後亦經俞包兩君研訊原告代表律師聲請堂上給諭於本案未判决以前被告不得將產業變動等語據被告代表律師聲稱被告因病不能到堂查本案與前次公堂判决註銷之案相同係原告挾嫌誣控云云堂上核供判候展期再訊惟本案未判决前被告不得將產業變動 
　　兩案改期展訊高德洋行在公共公廨控沈佩林定貨糾葛一案本訂於昨日午後在第二民庭傳訊因陪審西官未到奉諭改期再訊又呂敬慕控余少璋不理欠欵一案亦由俞包兩君集訊嗣因人證未齊奉判改期再訊 
來函 
[聖文律師來函]  
　　啓者茲據敝當事人周子良君聲稱貴報於本年陽曆十一月二十二日本埠新聞欄内登載上海綿業聯合會議决對於日商所組之取引所停止交易一事及敝當事人私與該所抛出花衣五百包繼由該聯合會函知敝當事人將所抛出之花衣五百包退出等情實屬毫無根據且與事實不符查敝當事人並未收到此種信件且對於此種謠言實有損害敝當事人之名譽及營業故特函請貴報館將本律師之信登入貴報以曉周知聖文律師啓 
雜評二 
[遊行（庸）]  
　　福州事件凡稍有血氣之倫皆斷不能順受者也 
學界遊行之舉北京學生倡於前南京學生繼於後上海之學生昨日亦接踵而起皆所以表示（福州事件）吾中國人苟尙有血氣决不願再含垢忍辱以供人之刀俎夫遊行不過爲羣衆運動表示之一我國民於抵抗外侮固不徒在外觀之表示然爲振懦立頑起見此激昻慷慨之大巡行正亦不可少也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係譯組雲先生手書 
[自由開篇] [  咄咄]  
　　觸目驚心馬路邊方方白布掛窗前爭銷國貨求巿政一旗一旗又一旗實事談 
[約翰大學之沿革譚（中）] [  冰嚴]  
　　所謂中間時期者指正科未建時而言者蓋約翰大學分正科預科二部在正科未設之先就學青年畢業後雖有即從事於職業而以求高深學問爲念者爲數正多蓋棄學就事多爲洋行書記及海關電氣事業凡此諸業以理言之不得謂之高尙職業欲於臨時之初苟念及事何種職業始與其所學最爲合宜且最有利國家則惟教職敎職一席尤須飽學因是之故一九○五高級中完全以英文敎授籌備建設正科於此中間期内熱心從事者至夥如Ｓ.Ｅ.Ｓmally　F.C.Ｃooper,M.P.Walker,Dr.C.S.F.Lincoln　Lev.Ｃ.F.McHae,Rev.A.S.Nann,G.B.Palmer諸君均有功於此舉者也其誘導學子入於高級之塗有如軍事訓練此練成之軍隊實足爲此專門學校榮也 
　　順時勢之要求此聖約翰專門學校遂改制而爲大學矣計分文科理科醫科道學（或稱神學）科四科其後預科一班分自專校獨立爲約翰中學校一九一四年醫科愈見發達蓋深得美國潑尼賽爾維尼阿醫藥學校Ｍedical　School　of　University　of　Pennsylvania之協助也 
　　該校之得有今日何莫非敎職員奮力進行所致校長任敎務三十一年一秉至忱力求展發尤得全體敎職員同意相助治理其克臻此境良有以也雖然今日之約翰固極完美以較昔日相去遠甚而遽謂之已達止境則殊未敢蓋敎職員未嘗以滿意而稍懈其奮力進行此後之方興未艾可預卜也 
夢談 
[夢與文學] [  劉仁航]  
　　古今來著名文人因夢而得聰慧文思大進者甚多故凡欲學爲文豪者不可不加意也試略述數則 
　　西京雜記成帝時有薦掦雄文似相如者召雄待詔承明廷正月從上幸甘泉還奏甘泉賦賦成夢口吐白鳳 
　　南史江淹少時夢人授五色筆由是文藻日新後宿於冶亭夢一丈夫自言郭璞謂淹日吾有筆在卿處多年可以見還乃探懷中得五色筆以授之自後爲詩絶無美句時謂江郎才盡 
　　李白亦然天實遺事白少時夢筆頭生花自是才思瞻逸 
　　又五代史王仁裕夢人剖其腸胃以西江水滌之顧見江中沙石皆篆　由是文思益進有西江集 
　　青箱雜記紀少瑜夢人以一束青鏤管筆授之日卿自擇其善者其文因此大進 
　　　閣雅談張迥少年苦吟無所得夢五色雲從天而下取一圑呑之遂精於詩 
　　西陽雜俎王勃夢人遺以丸墨盈袖自是文章日進 
　　異人傳韓文公少時夢人以丹篆一卷强呑之傍一人拊掌而笑覺後脑中如物噎後見孟郊乃夢中傍笑人也 
南史謝　運　於永嘉西堂詩思竟日不就怱夢其弟惠連即得池塘生春草之句謂有神助 
　　晉書羅含傳幼孤爲母朱氏養嘗盡臥夢一鳥文彩異常飛入口中因驚起說之朱氏曰鳥有文彩汝後必有文章 
　　西京雜紀黄仲舒夢蛟龍入懷乃作春秋繁露又司馬相如將獻賦夢一黄衣翁謂之曰可爲大人賦　言神仙之事獻之賜錦百匹 
　　唐書尹知章傳小雖學未甚通解怱夢人持巨鑒破其心内驚悟智思開徹遂明六經 
　　袁子才詩自述子才子頎而長夢束筆萬　爲桴浮大江從此文思日汪洋山左丁心齋自述爲八股久不通暢數月衣不解帶怱一夜大煩燥大汗出胸前出濁垢如泥遂得悟爲文 
　　以上皆由史傳雜舉者類此之事固不勝書也蓋人之性鑒達於某時期有豁然開悟者盡所縈思至夜而夢夢後遂豁然貫通就理之可言者如此耳 
雜談 
[蘭簃雜識] [  瘦鵑]  
　　法蘭西首相克利曼索Ｃlemenceau五年血戰於擘畫上頗著勞績其人亦近世界一奇人也當大戰中福煦大將Ｇen.Foch駐香巴尼簡邀克氏小叙克氏以汽車往旣入將寨遽出一小裏授一小卒曰吾克利曼索也此來與福煦大將小叙裏中所貯皆吾常食之物餐時即以此進吾可矣小卒竊笑而去此其風趣又奚讓東山絲竹之謝安石哉克氏老當益壯治事不倦有法蘭西老虎之稱和議乍開有無政府黨人狙擊之中一彈而老虎夷然無楚色有知友過存勸以退休并以和約定後即可無事爲言克氏立曰君謂吾無事耶不知吾事力於此發軔耳一旦退休將以著書爲事蓋吾方有三四部腹稿在也俟此告成則將績爲他書友遜謝去即此足以覘老虎之精神矣吾國政治家往往未經退職即有（優游林下）四字懸之口頭亘於胸中對此能無愧恧 
　　吾國甲午庚子兩役一挫於日再挫於　國宮中珍　及戰械等其爲彼列國軍士捆載以去者不可勝數世界博物院中羅列殆遍天地無盡吾國之恥辱亦無盡也日本靖國神社亦陳此類戰利品絶夥國人有見之者無不觸目傷心悲涕而出東海濤聲當亦爲之嗚咽作泣矣去秋丹徒葉中冷往觀曾有玉山枕詞一闕云驟雨新霽海天色和秋洗屐聲替瀑竿絲響電樓上斜陽婀娜愁倚楓初櫻老眼中山畫不出笑紅啼翠憶江鄉雲樹南郊舊吟邊問秋聲誰繼招魂神社凌霄起扃哀史籠悲氣鏽槍挿綠殘旗卷白酸涙都珠韻語難綺越宮薪膽未應忘忍坐待劍花彫廢且歸來訴與瑤琴把愁腸共哀弦重理一唱三歎慘乎其言之矣 
　　西方商人最擅廣告術所業因亦蒸蒸日上廣告之力故自不凡也巴黎著名之香水商黎高氏以第一名女優瑪　珈登名其香水摹其像爲商標由是歌臺舞榭間人有於　氈毹上見瑪麗珈登之姱容嬛態者輒連想及此香水不置如是數年黎高氏遂致巨富云 
新拾遺 
　　啣烟袋者鑒蓋平邑東長岭子村汪永盛之妻李氏年近四旬月之二十三日騎驢赴鄰村探親其夫執御扶侍該氏口中啣長桿烟袋且行且吸搖搖擺擺似覺得意距村將行里許忽爾驢失前蹄將氏墜地烟袋三折　剌透胸比即昏絶其夫高聲喊呌移時復甦立舁至家越日氣絶云 
　　洗浴鹵莽之趣聞南京南門鄉民李大頭者蠢夯若猪前晚聞得鄰家燒有浴湯伊即徑赴浴所外將衣裳脫盡奔入浴所詎知該家母主正在浴鍋内忽見李某在背後突入鍋中該氏以爲戲已勃然大怒兩人扭作一團毆打旋經家屬聞聲趨至將李捉住昨晨在鄉鎭茶社大開談判李某自認鹵莽向該氏服禮而後了事此亦一椿趣聞也 
　　長春橋船娘　命距揚州小金山約五十步有五亭橋十九日晨漁人於橋麓發見一女屍大駭喧衆共起視之乃船娘銀貞子也銀貞素性佩拗時以白眼向客客以玫瑰花擬之蓋可視而不可親也顧其母不諒時責以無術　人鞭扑不卹銀貞忍楚不怨自嘆命薄而已秋風蕭條游客寂寥銀貞亦棄報篙業安處　中作其鄉間生活乃其母倚樹無錢正自打算適某公子欲以三百金作量珠計母婪許之歸有日矣銀貞不甘作妾百諫不納憤恨塡青遂出此下策　夜寒風戰樹正其投河絶命之時噫嘻慘矣 
　　拐嫂賣妹之減倫賊昨有兗州著名拐犯彭振華者素在鄉里鑽穴逾牆霸佔婦女無所不爲鄉人切齒痛恨屢送官府懲究在案去歲六七月間在其本縣附近莊村拐出少婦幼女不下二十餘人曾在北京被警察查出查交法庭判處徒刑三年尋以重金贖罪得脫縲絏今春出獄回里猶弗痛改又將其表嫂拐來省城賣價百二十元至今懸案未結日前又潛回家中將其叔妹玉兒誘拐來省作新娶之婦寄居西關甫過兩日伊叔追尋來省遇諸普利街伊叔憤極執而將送官府彭曰叔姪何必如此惹人笑話吾妹現居某公館可隨吾去叔乃直信不疑隨之同行至估衣巿街彭於人叢之中乘機盡力而逃伊叔追之不及頓足憤恨而返現住城内同鄉處終日痛哭流涕幾不欲生云 
　　金店大竊案破獲奉天北門裏鴻興億金店於二十三日晚有素識之辛卓五者前往該號閑坐爲時甚久該號執事人劉文璽以辛某常來又知係東卡倫之富紳（俗名大糧戶）綽號辛秧子又知其佐某與辛某又有交易錢財之事視其人亦極誠實遂更未以他人待看即與櫃夥等至外間屋清結賬目内間（關櫃房）屋只辛某一人搭坐是時辛某詎生歹意暗將錢櫃揭開（此時首飾尙未存櫃未鎖）將儲各種銀佯紙幣之皮包（内計洋一萬餘元）提出潛出後便門逃匿嗣經該執事人查覺當知確爲辛某所竊是晚遍尋無着乃於翌早在樂　屯訪獲詢其前情伊竟實說是伊所竊不諱詰其欵在何處伊云在租界某客棧已爲伊抵債矣該號執事即與友人將辛某帶往頭道溝起欵並報由日警同至該棧將錢如數取回將辛某交與日警轉送法廳懲辦矣 
小說 
[西班牙之女賊（四）] [  雛鶴譯]  
言時兩目雖注及而神不屬矣羅羅目視杯中琥珀色之酒淡然曰我固知汝歐綠氏家聲之隆實足傾倒巴黎奢侈之婦女而有餘特以彼西班牙遐陬之國焉知所謂歐綠氏即知歐綠氏亦烏稔歐綠氏者爲巴黎嶄然特出之望族也言旣舉觴一飮而盡時意撒環顧室内諸客作何狀亦不聆羅麥二人語至是欲有所言而侍者進報西班牙王族至少頃花圑錦簇之佳客翩麗入各御上等之晚禮服環頸盡飾以鑽於巨臘之下珊珊行動活潑乃如飛蛾而瑪麗尤神采奕奕嬌艶如天女二男子各納手於衣袋視羅羅等而發一種不可思議之笑衆亦不喻其旨且以爲彼初至碩麗之法京其樂固當應爾也喬斯似笑非笑謂羅羅曰昨夕一别復會於斯今夕月色大佳愈足引起我人無窮之美感羅羅先生乎足下今夕設肴　招同人等滋感盛意羅羅立起自座傴僂答曰中將何太嫌令人大慚愧薄肴數　聊爲談笑之伴侣耳且指意撒曰是爲意撒勳爵又指麥利曰是爲歐綠但維之公子頤納略作思索曰歐綠但維耶其名似熟甚言時兩脣翕張爲狀至狡黠羅羅曰然歐綠但維爲我法蘭西有數之望族也時各已就座瑪麗適傍麥利麥利乃大樂兩眸似爲電光所吸直睞瑪麗弗瞬瑪麗似覺立垂其睫默然拈帶若甚嬌怯者而斯時之意撒亦頻頻逆注雪雅不已旋相與語眉目迫情狀至親暱然雪雅於聞問間倐憨倐莊其奇詭之矯情劇不可揣測一若非如是不足以顯神聖不可侵犯之貴族也羅羅擎其杯眇一目更舉手作勢斜睇桃絲丹而作傻笑喬斯則運其嚴冷之目光環顧諸人顧盼所及如寒電之觸青鋼冷厲乃至無儔繼之以飮立盡數巨觥移時手顫目闔似洪醉狀是態也擬之以羅馬聖殿上所鐫之石神微不類頤納叉手於胸口金菸斗愀然穆然如審判官之訊鞠然而喬斯醉語斷續渾無倫次旋大聲曰窒懲人欲砥礪道德此非法蘭西宗敎家之口頭禪乎顧從之者有幾人衆皆悚然起顧而此怪特之老人者尙醉語不已也顧此清晰之數語超特出何哉衆皆不能解僉以此異特之老人者殊可畏也 
[自由談之自由談] [  不冷]  
　　條條字爲古今爭論最劇之一字四條六條二十一條以及一五六條一五七條一五八條無不爲今日爭論之焦點條字誠可畏哉 
 
 

Page 15

 
 
   
 
 

Page 16

 
 
   
 
