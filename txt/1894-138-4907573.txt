# 1894 - 138 - 4907573

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[繪圖後施公案出售] [  圖書集成局代啓]  
　　施公案一書始於江都縣令終於倉塲總督而以後許多情節離奇變幻可泣可歌迄未叙入閲者憾焉本局不惜重資延請海内知名之士採輯施公軼事凡名臣傳方略實錄無不搜羅殆盡其事實旣蟬聯而下而其鈘次之周密用筆之精奇尤駕前刻而上之而施公之政蹟於是乎全也急用新鑄鉛字排比成帙并倩名手繪成圖像冠之篇端至其紙張之潔白刷印之精良猶其餘事每部六本碼洋八角卽日出售欲購者請向天津文美齋本埠江左書林文淵山房掃葉山房三馬路申昌書晝室可也此佈 
[新印繪圖大紅袍告成  圖書集成局代啓]  
　　大紅袍一書歴記海忠介公事蹟有聲有色能令閲者色舞眉飛雖體例倣乎章回而筆意高超頗足别開生面兹用鉛字白紙排印復倩名人募成圖刻已告成分裝四册核定每部洋銀五角諸君子請臨本埠三馬路申昌書畫室三洋涇橋煥文書局及逢源黑熙記書莊購取可也 
[論廣東認眞考試候補各官事]  
　　粤東友人傳來雁足謂廣省候補官員應考月課亦有倩人捉刀者故往往贋鼎獨在王前而眞才轉居盧後殊失各大憲培植屬員之至意臬憲額玉如廉訪深悉此中情弊爰議定新章嗣後月課前列之員須赴轅扃門面覆以别眞僞　此實事求是彼空疎無具者不能濫竽其間矣閲之不禁爲之啞然夫候補官何以有月課哉自捐例開而官品雜人見爲官多吾則見爲官少非眞少也其中魚籠混進眞才難識辨之者幾於過五都之市莫不目迷五色而於是于于然彈冠而來者未必皆循良之選幹濟之才上苦無以知其中之虚實故定爲月課然其實則所以定爲月課者亦非專爲欲識其眞才實學初意不過以聽鼓者衆旅居不易月有以課之則亦月有以奬之彼高才捷足者旣可以此見長更可藉此賙濟是亦曲體下情顧惜屬僚其意美法良可謂至矣盡矣而孰意竟有不肖之員自顧不足以先人百計倩人槍替昔在蘇垣曾親見之其先上憲並不關防則令家人持題紙出覔人代作送入謄眞故一文一詩往往均成全璧旣而稍稍關防卽有臨塲托疾規避者而家人之能幹者猶能爲之設法槍代甚至有無恥之士人欲得此槍替之資而扮家人以從入者蓋應月課者其志初不在得利而在乎得名故竟有令人槍替而將來所得膏奬　數作酬者彼時月課每得一超等約計可得大錢二十四五千文其次亦得十餘千極少者尙有八九千卽或三七四六分出筆資尙覺合算而寒士中竟有以此爲生意者孰意今日之廣東亦與昔日之江蘇無異也前時月課中考起者尙能膺上憲之特識從此得差得缺藉展驥足者有之今則絶無所聞矣意者亦以此中有弊不足以見眞才故不過視爲具文而已竊以爲考官之法與考士不同考官則但考其吏治不必試以文字也大憲本有衙期屬員排日進見或數人一排十數人一排其見也亦必稍稍問答數語一談之頃而欲知其人之優劣品之高下豈可得哉則何不卽於排班進見之時每人問以一事令其當面寫出事則擇其要而又無多數字其能否卽可立見至於月課之奬賞則不妨格外調劑而其數之多寡亦卽可於此數字中定之不必分爲二事也如當面不能寫出則是目不識丁卽飭令回籍習學幾年然後之官亦不得謂爲朝廷之欺人蓋天下本無不識字之官雖行伍出身者尙能雅歌投壺而謂有志功名者可以胸無點墨乎以此爲去取人孰從而怨之哉額廉訪之必欲面覆正爲此也夫古者以德進以事舉以言揚位定後官官定後祿所以官不必備惟其人至於今則人不必備惟其官當其捐納之時並不考之迨旣到省之後則又屢考之於是乎捐納人員不免退有後言然嘗見有到省月餘尙未拜客有人問之則曰人數太多寫帖不及故遲遲耳彼且以爲拜一客必備一帖而不知其可以通用也及見撫憲則尊之爲老大人而自稱謂小職道中丞笑而揮出之若此等人其可以委事權任方面也乎卽彼自揣亦决不能一日居乎人上此則不待考而已知其一字不通者也説者謂此等事其誤皆由於徇情由京捐納到省則都中必有幾條門逕其到省也必有數封八行書故雖一字不識之人亦照常接見不卽遣回非體朝廷招徠捐生之意實難却書中之情也旣已徇情於前則卽明知其爲不肖亦覺碍於情面而不能屏置則亦聽其旅進旅退以應月課而已蓋官之月課所重者本在甄别其人初非若各書院肄業生童之專賴膏火以供饘粥然而書院中尙亦有槍替之弊則官之月課關繫尤重焉有不多方作弊者耶額廉訪此舉專爲絶弊起見使譸張爲幻者無所施其伎倆則爲百姓得好官卽爲地方大造福而於朝廷開捐之本意亦不至於顯相剌謬廉訪之謀可謂善矣然而廉訪之心則亦可謂苦矣 
[五雲樓閣]  
　　廂藍蒙印務叅領啓賢等以本旗應領三月季大檔甲米經户部劄由舊泰倉支領本旗滿洲甲米將欠領竣本固山應往接領禀請本管都統定期赴倉支米惟都統恩副都統愛有頣和園住班之差經恩保庭都统諭於本月初六日請由玉副都統璋前往該倉支領本固山中米並派叅領善志副叅領景瑞彈壓○禮部爲曉諭事恭照四月初八日係佛誕日禁止屠宰不理刑名照常辦事爲此出示曉諭文武官員軍民人等知悉一體遵照○總管内務府大臣爲知照事内總管劉德蔭口傳奉旨皇后於四月初四日前往頣和園皇太后前請安所有應行導引扈從侍衞官員等均於是日寅刻在順貞門外伺候等因交出相應知照各該衙門如有應行傳派預備之處查照辦理○吏部爲咨行事鴻臚寺卿舒普升任遺缺例應將五品京堂各部院郎中開列具題請旨簡補相應咨行貴衙門卽於候補五品京堂及一等郎中揀選一二員出具考語卽日開送本部以憑辦理○侍衞處爲知照事初三日奉旨朕於明日寅正由齋宫至拜臺上祭禮成後仍還齋宫更衣用膳後出壇門進正陽門菩薩殿關帝廟拈香畢進大清門天安門端門午門太和門中左門後左門進乾清門還宫辦事召見大臣後出順貞門神武門走三座門西安門出阜成門紫竹院稍坐走蘇州街六　莊進頣和園東宫門至樂壽堂皇太后前請安玉瀾堂稍坐出東宫門走六　莊蘇州街紫竹院稍坐進阜成門西安門三座門進神武門順貞門還宫欽此○嚮導大臣處爲咨行事本處兼行嚮導章京現在懸缺照章應行咨取人員揀選兼充相應咨行護軍營卽於三四五品章京中保送一二員造册於三日内咨送本處以 
 
 

Page 2

 
 
憑辦理○鴻臚寺爲咨行事本寺現在辦理啓疏奏請皇上升殿所有升遷調轉加級紀錄以及開復寛免抵銷處分降級留任等項官員均應一體謝恩相應咨行貴衙門卽將前項應行謝恩人員造具銜名滿漢兼册務於卽日咨送本寺以憑繕入啓疏事關大典勿遲勿漏○軍　處片交吏部四月初四日軍機大臣面奉諭旨本日謝恩之四川潼川府知府阿麟安徽寍國府知府桂鍈等二員著於本月初五日預備召見欽此欽遵相應片交吏部轉傳該二員務於是日寅刻在乾清門外伺候並自行呈遞膳牌○禮部爲知照事本年甲午恩科繙譯會試於四月十三日題請欽派主考等官相應知照各衙門卽行知照前經開送之堂官御史司員於是日丑刻齊集午門前聽候宣旨並照例赴稽察宣旨御史處投遞職名一經派出卽行遵旨入闈 
[電傳疫信]  
　　昨日香港來電云目下疫症未已前日死者多至四十餘人英官集貲另設一醫院將病人送入由華人自行調治蓋以順民情云 
[防疫雜言]  
　　香港疫氣流行上海各領事議卽照會江海關道札飭河泊司所有香港來滬之船恐帶有疫氣不令入口此已譯列報章河泊所奉札之下卽登告示於西字報略謂奉江海關道來札内開船上如有疫氣則須停泊黄浦口外離浦六里之遥船上高掛黄旗一切人等不准登岸岸上人亦不准上船俟有照會然後可來往自如云此次德國公司輪船在吳淞口外轉裝日本來貨卽逕赴新加坡不復繞道香港香港西字報云布斯法立司輪船開往西貢旣至地方官不准進口令在口外停泊十天 
[朝鮮亂耗]  
　　五月十號夜朝鮮京城電逹日本東京言全羅忠清兩道東學黨倐起作亂所在蠢動殺傷府使以下數十人華兵已赴該道彈壓下椗韓海之日兵艦名大島當留仁川以備保護日人又風聞東學黨已入京朝鮮人心洶洶此見日本東京二六新聞又他報言五月六號韓京來信四月下旬忠清沃州地方東學黨囂然不靖至五月亂勢益熾政府命大將洪在喜率兵四百八十名前往鎭壓所有全忠二道地方官赴京告變悉命回任有議及忠清地方武備久弛忠清之公州全羅之全州所有防兵皆無紀律不足以資禦侮平安道所設新兵加以整頓足爲北方屏蔽此次亂起深慮延及腹地是以政府命平安義州之府尹回任調換開城府留守 
[東報譯登]  
　　日本報言横濱茶市已開比諸往年似乎略早數日現計市上茶價加額選莊每擔值銀四十六圓至五十圓上選莊每擔由四十圓至四十五圓次者由三十七圓至三十九圓細茶每擔由三十一圓至三十三圓最細者由三十四圓至三十六圓○近有日本人論及日人在夏灣拿情形據云此處現有日本報舘三家日人約二萬五千餘類多身充工役在糖寮作工者每年匯回之項爲數不少中有多人其始與人立約充工期滿後卽僑寓不返後來遇有機會得以成家立業者亦多有之蓋此等工人在此賃地自行耕種日積月累故得成爲小康也 
[接篆有期]  
　　新授蘇松太道調署常鎭通海道魯公甫觀察於本月十七日辰刻發電至鎭定於二十四日接常鎭道篆蔡和甫觀察接電後速將經手事宜料理清楚以待臨期交缷 
[大閲先聲]  
　　今歲係安徽大閲之期皖撫沈仲帥行文皖南水陸各營定期是月中浣出轅先臨皖南蕪湖爲旌帆必由之道王邑尊己飭辦差家丁就官馬頭張燈結綵點綴一新並擬借廣肇公所爲襜帷暫駐之所聞憲駕本擬十四日起馬兹因天雨改於十九日登舟泝江下駛約二十或廿一日卽可望見旌旗是以隣近州縣及蕪湖文武各官日内已鳬趨鵠列準備脚靴手版利見大人也 
[揚試取齊]  
　　江蘇學政溥玉岑宗師月前過楊考試淮安等情早經登報兹聞淮安試事已竣宗師擇於本月旣望起馬按臨揚屬預飭與考生童均於四月十九日在泰州取齊蓋揚州試院向在泰州連日江甘等邑士子一聞此信均擔簦負笈結伴前往當此長日如年正好精心結搆抽秘騁妍以邀宗工之賞識也 
[領事易人]  
　　蕪湖英領事阿連璧君近奉駐京欽使札升授福州領事所遺蕪湖領事卽以前任臺灣等處領事謝君補受時阿君適請假赴滬署中各事委繙譯官金君庖代旣奉此信遂卽乘輪回蕪料理交代事宜並與袁觀察丁直剌王邑尊殷勤訴别把酒歌驪大有一往情深之槪旋於初五日挈眷下駛赴福州履新所有蕪署日行公事仍由金君暫攝至十四日新任謝君始翩然戾止當卽進駐本署定於十五日接事並照會華官約期拜會 
[匪盜猖狂]  
　　厦門蓮坂社距城十數里日前有鄉人某甲由吕宋回華在厦門銀號匯洋六百元於三月下旬携歸蓮坂社對岸鄉家中不料爲匪徒偵知卽於是夜邀集黨羽二三十人明火執械破門直入將洋六百元及衣服等件搶掠一空然後呼嘯而去甲待賊出門始敢鳴鑼呼救鄰衆齊集追至將軍祠金鷄亭地方見匪徒就地分贓鄉人一擁上前大聲呼捉匪徒竟敢開鎗拒捕致傷事主肩膀鄉人奮不顧身當獲一人並原贓一擔禀送厦防廳訊問數次不肯供出黨夥姓名問官飭令押候再訊匪盜猖獗如此良民其何以自安哉嗣聞此案盜犯經官憲刑訊并搜獲手鎗小刀及贓物依然狡展不肯供出黨羽蓋官任　塗兩鄉之爲海盜者必在祖祠設誓愿甘身碎不使頭落如熬刑不過供出羽黨則同黨行劫之人必將其人家屬處死是以一經到案相率緘口不言盜黨之悍若此眞非尋常可比有地方之責者將何以善其後耶 
[粤東患疫續紀]  
　　粤東時疫流行迭紀報牘兹接訪事人信云刻下疫症仍未少减死亡之多實百餘年來所未見省中文武大小衙門無不傳染運署最甚南海縣次之刻下書差人役竟有遷避一空者联愛育善堂三月内共施出棺木數千具鹽務公所亦施出千餘具其餘自行購辦者尙不知凡幾約計死者已萬有餘人現仍日甚一日不知伊於胡底每日善堂施棺收殮如在山隂道上應接不暇有時棺木用罄而天炎屍變不能久延竟以草蓆捲而埋之嗚呼慘哉當疫症初起時身上生一惡核大如青梅小如緑荳痛澈於心頃刻間神志昏迷不省人事藥石均無所用惟施以釬炙或可挽回此名標蛇症郊外客民常常患此大率感受山林瘴氣鬱結而成故醫此症者惟客民擅長前有客籍李某偶至城中購物見道旁垂斃者試爲醫治無不應手奏效城西四廟贈醫局諸紳董見而奇之产出重幣延請在局施醫一時遠近聞風而至幾於户限爲穿然李以一人之力而醫數百人之病大有顧此失彼之勢且症又極危又有未及施治先已斃命者紳董又另搭一廠置死者於其中以待棺殮李操術甚神施以刀圭其病若失凡目擊者身受者皆嘖嘖稱羡不置詎近日訪差諸人病愈回家必然再發比初起時更重不及救藥而斃李聞之乃喟然嘆曰此殆有天數存焉非人事所能補救也遂自謝不敏善刀而藏邇來抱病者更無處求醫惟有坐以待斃油欄門外廣濟醫院與愛育善堂並駕齊驅院中紳董聘得精理時症名醫二人一在南關天字碼頭一在西關湄洲廟設廠施醫南關於初十日開診而西關附近湄洲廟居民謂在此設廠施醫則病者紛至沓來易於傳染羣起而阻之故尙未舉辦也叢桂南大街有觀音廟居人供奉素虔現在疫症流行而此處依然無恙都人士謂爲神靈默佑於初九日奉神駕巡游境内並雇名優演劇三日以答神庥 
[鵠候憲旌]  
　　新任浙江巡撫廖榖帥請假回籍省墓刻下假期届滿由珂里起程來滬已列報章兹聞榖帥急欲赴浙擇於廿四日接篆撫憲衙署業已修整一新仁錢兩首縣早將大小船隻雇定十餘號預備接差之用 
[宗師出棚]  
　　浙江學憲徐季和宗師行文温郡於廿四日取齊憲節定於二十日由上馬頭登舟赴温考試次及台州兩府考畢大約總在藕花香裏方可回轅也 
 
 

Page 3

 
 
[爲善必昌]  
　　錢塘姚菊仙太史丙然住居祖廟巷本月初十日接到京電知翰詹大考榮列二等第三名奉旨升補司經局洗馬十三日開報是日賀者盈門輿馬往來巷爲之塞其封翁竹菴先生年逾古稀精神箋鑠終日酬應了無倦容人咸羡其福壽兼全而不知其由積善所致也聞封翁於同治初年在貫巷口開設米鋪每遇歲歉輙行平糶門市售米凡在三升以下者均加一申放鄉里善舉無不樂從行善十餘年而家道中落店亦閉歇封翁乃棄本業爲鹺賈司帳而好善之心仍未已也是年太史卽捷鄉闈旋登甲榜入詞林今年又得不次起遷可見天之報施善人正未有艾也 
[兩火未成]  
　　本月十四日清晨武林長慶街同順紅坊間壁弄内王姓因在牀上吸烟遺火於被窩内當時失於覺察霎時火發主人方在堂前啜粥聞樓上爆裂聲急往觀之已延及蚊帳大聲呼救四鄰咸集登時撲滅而屋椽板壁均已焦灼矣又十五日草營弄天寗寺旁某宅午炊失愼已穿屋頂適寺中方興土木工人數十咸往施救立將披屋拉坍不致燎原誠不幸中之大幸也諺云水火無精可不愼歟 
[賢聖肇禍]  
　　蘇州陸墓鎭有土神廟焉每年四月十五日鄉之人例得集資賽會謂之賢聖解餉觀其名目意義全無向惟游歴各鄉邨令歲不知何故竟爾闌入省垣是日天氣清和半寒半煖游人如蟻相屬於途會中有雙輪擡閣及高蹻數十起皆以十餘齡俊童扮作戲齣如法門寺打齋飯蕩湖船彩樓配八仙過海之類無不鈎心鬥角盡態極妍其扮小上墳之蕭素貞者略施脂粉縞素衣裳低囀鶯聲嚶嚶啜泣玉容寂寞淚闌干梨花一枝春帶雨誠足令人眞个魂消也行至平江路會中人某甲入某點心鋪午餐忽有小流氓十餘人故意與之碰撞致甲手中之碗墮地而碎向之理論流氓竟奉以老拳甲竭力支持苦寡不敵衆被流氓按倒於地拳足交加後經相識者報知會中首事人及首事集衆數十人前來援救衆流氓始四散奔逃有某氏婦花信年華丰姿　娜柳腰低擺蓮步珊珊至元妙觀大街人叢中被人軋住口吐鮮血氣弱如絲鄰人見之扶掖以歸不知能無礙否此外遺簪墮珥失物耗財者時有所聞筆不勝述想地方官或見聞未及耳否則有不示禁於事前者哉 
[京江麥浪]  
　　鎭江府丹徒縣王伯芳大令感受風寒請假五日兹已喜占勿藥遂於本月初八日清晨詣道署禀安銷假○甲乙二米客安徽巢縣人也上月下旬裝米三百餘石運往常州無錫一帶求售旣而售得鷹銀一千三百餘圓仍附原船回里行至丹徒因濬河尙未竣工舟行阻滯乃囑舟子折而出三江口開往七濠守候隨身帶有洋銀兩包一三百圓一四百圓舍舟登陸取道鎭江擬兑換本洋帶回行用事畢甲雇一小車將洋銀置車簍内乙則跨長耳公得得而行行至京峴山巓見有茶菴一所行人皆於此小憩甲乙遂皆車天等人停留片刻及　路下山離城不遠車夫途遇一相識者停車略談數語依然前進甫抵城甲下車取錢開發車價適乙亦騎驢而到甲令車夫將洋銀兩包取出孰知僅存一包其餘三百圓己不翼而飛詢問罡人以不知對甲乙心急如焚扭車夫至丹徒縣署擊鼓鳴寃不知王大令如何判斷也○小門口某孀嫗年逾知命爲人浣衣以餬其口生有一女年方舞勺明眸皓齒丰致嫣然嫗以奇貨居之未經許字鄰右某甲見而調戲女屢效投梭之拒而甲淫心未改竟於初六日清曉乘嫗上街收衣服突掩入房内句引成姦適嫗遄回目覩情形怒不可遏女雙眼流淚告以甲逞力用强以致函菲無遺厥傷實甚嫗視之信乃扭甲髮辫連批其頰數下意欲呈送到官後經好事者勸解三再始得釋手 
[鷺島官塲紀事]  
　　厦門訪事人云本月初一日福建水師提督楊西園軍門興泉永道英鶴皋觀察漳州鎭侯桂舲鎭軍漳州道劉横堂觀察同乘伏波官輪船由省垣返厦又武各官均赴接官廳迎迓○銅山營叅將竇蓉溪叅戎因公來厦上月二十八夜邀集舊日寅僚在公館中歡飲酒半叅戎忽發痰疾至本月初一日子初因病出缺○去冬管帶伏波官輪船陳韞南　戎連送孫庚堂軍門靈柩赴湖南原藉嗣來往蕪湖裝運糧米接濟平糶局旣又至船政局興修前月修竣卽送楊軍門英觀察來厦初三日清曉卽鼓輪往臺北裝煤 
[浙撫啓行]  
　　新任浙江巡撫廖榖似中丞由珂里來滬憲舟暫泊美租界浙江官輪船局馬頭卽欲赴任已紀前報昨晨九點鐘中丞挈同瀛眷解纜赴杭關道憲聶觀察海防廳劉司馬及其餘文武各員均至江干恭送如禮督標忠信兩營曁滬軍營蘇松太道親兵咸列隊江干　槍致敬法讞員葛同轉因照料一切停訊一期 
[一接篆述聞]  
　　探聞調署江海關道黄幼農觀察擬於本月廿四日接篆推未奉紅諭未審確否 
[司馬過滬]  
　　海門廳王雁臣司馬昨日因公來滬謁見江海關道聶仲芳觀察并赴各衙門拜客至上海縣署適黄大令晉省未回由家丁擋駕 
[鵠候蜺旌]  
　　上海縣黄大令因公晉省不日言旋署中執事人等前日在碼頭伺候至暮巴蒼茫未見雙鳧蒞止始掮鑼執傘而回昨日仍至觀音閣碼頭恭迓 
[製備牌傘]  
　　駐紥西門九畝地滬軍營统領婁月亭遊戎因江海關道聶仲芳觀察不日交缷製就萬民傘德政牌定於今日恭送 
[過關陋俗]  
　　昨日相傳爲星主誕辰城内東華道院也是園育嬰堂及邑廟星宿殿等處游屐如雲俗例家有寍馨者必於是日襁貨而來求菩薩默佑謂之過關羽士取竹兩枝以紙剪成船式懸於中間如橋梁上揷小旗四面寫就關煞開通字樣以鐵練鎖錮置於殿上俟過關者蜂屯蟻聚羽士卽將鐵練解開抱幼孩者狂奔一匝一日數次以爲幼孩可以無災無害是日天公做美日朗風清緑女紅男摩肩接踵羽士鳴鐘擊鼓聲聞遐邇司香燭者頗獲厚利 
[譯諸董致工部局救犬信]  
　　蘇州四善堂紳董函請上海仁濟善堂辦理租界救犬事宜仁濟善堂各善士推唐茂枝觀察爲首倩威金生律師繕具公函致英美工部局董事董事核議旣定覆書准行兹先繕其致工部局信云上海工部局諸位董事先生均鑒謹　者余等現在敬請貴局將安頓租界所捉之犬一事核議目下係將犬置之死地余等深以貴局辦此之理爲甚是然余等有牢不可　之識見係不欲傷生物之命除非實不能免則亦無法耳今欲將余等所欲者行之且保不失貴局之主意因已議得在蘇州設立養犬之所四處余等兹謂貴局將所捉之犬交與余等運往蘇州爲禱余等深悉昔年有人辦過此法未能妥善然推原其故實因養犬之所逼近租界是以每有逃回之犬今余等所議之法可破此中之難　等深信此後所辦者當必盡善也倘貴局欲將所給之犬使之便於認識或租界内查見有此等犬而欲余等繳付罰欵余等均願遵辦倘有犬逃回租界其數不少則余等現倡辦法顯見廢弛之證據爾時貴局卽可有理停止給犬然此時余　但望貴局准令余等試辦也專此順頌日祉西三月三十號唐茂枝施少欽嚴筱舫徐子靜葉成忠朱粹甫許春榮黄佐卿黄　園楊子萱經運珊何瑞棠顧勉甫席　甫　潤甫王克明譚幹臣張德澄胡芝青周梅生朱安山吳稷卿蔣挹之張雪堂　儀泉張道菴王松堂趙福疇荷祖安唐乾初劉蘭　戴綏之劉東峰朱葆三戴運來王松年謝槐卿王心存程謹軒梁鈺堂瞿梧生劉松甫陳逸卿吳渭川陳樨平羅柱石周子青張子標費鴻生戚增三陶梅生居晉卿同簽名 
[賴婚被控]  
　　前日無錫人林金培投法公堂遞禀聲稱治下興聖街同昇客棧主温福生之女經小的聘以爲媳曾送財禮洋銀一百元選定本月某日婚期上月之杪邀請媒人向領過門温忽圖賴求卽究追同轉諭令仍邀媒人向領如竟賴婚准卽提究旣而林又以温恃蠻抗阻等情喃喃聲同轉諭候核示施行 
 
 

Page 4

 
 
[白首同歸]  
　　某甲衣衫襤褸似卑田院中人昨日下午四點鐘時斃於美租界北河南路天后宫前爲三百八十三號華捕所見往報捕房黎副捕　立　該圖地保至善堂領棺成殮發壇待認○美租四西華路有水客寓望門投宿者都係窮途落魄之人前晚有江西人某乙願借片席地捱滿殘宵至次　花磚影　猶效元龍之高臥呼之不應近前諦視一縷幽魂已赴閻羅案下當卽報捕黎副捕頭立飭包探往查滬上並無親屬遂令客寓主出　棺殮旅魄覊魂欲歸不得月黑風凄之夜得無有啼烟泣露者乎 
[僞難質]  
　　合盛小押店夥某甲投二十三七鋪巡防局控稱江北小車夫乙丙二人持僞銀百家鎖及僞銀頸練質錢請卽提究局差卽尾甲前往向乙丙詢問乙丙同稱此物均從親友家借來實不知其眞僞局差遂向所言親友家詢問以後未悉如何 
[少尉騐傷]  
　　昨報駁船户衞海全被計長保　戮傷由伊兄衞桂　抬赴縣署請騐云云適黄大令因公晋省典史蔡少尉於前晚至縣署升座花廳先提衞桂寳至案問爾家住何處作何生業供稱浦東塘橋人年四十四歲素以撑駁船爲生常在南市洪昇碼頭與弟海全兩人同撑不用夥計家中老幼十餘人食用浩繁生意七日一輪同業人數頗多昨因同盛行囑裝米包應輪小的裝載被同業計長保羅掌寳陶茂卽陶八王阿虎張桂兩五等不許小的攬載因此起釁少尉曰爾業總有行規何以不許爾裝載其中諒有别情衞供計長保自恃人多一味把持不遵規矩小的告知帮頭計南泉置之不理因此求大老爺騐傷少尉問毆打時若何情狀答稱前日早八點半鐘小的與弟接米包裝船計等突來攔阻不許裝船口角之下卽用竹篙向小的背上猛擊二下小的負痛奔跑告知帮頭計南泉及回來弟已被計等戮傷倒地計等紛紛逸去少尉問戳在何處傷勢重否合稱戳於大腿上傷勢甚重求恩嚴究少尉飭將受傷人衞海全扛至案下問曰爾　被何人用刀戳傷究爲何事啓釁供稱小的年三十九歲同兄桂實撑船　貨小的家口甚衆惟藉駕駛以餬口前日爲河盛米行裝米被計長保等强將貨物奪去不許裝載因此口角計等先用竹篙木棒毆打小的已受損傷復被計長保持剌刀將小的大腿近腰處重戳一刀計等分散小的倒地經兄雇人擡詣案下求請伸冤少尉得供飭　騐明傷痕屬實諭令桂寳將爾弟擡回延醫療治傷痕已由本廳騐明俟黄大老爺回署爲爾伸冤衞唯唯將弟扛擡而去 
[法界捕房紀事]  
　　某西人投領事公館控稱華人某甲定買洋針過期不出請卽照章辦理領事據情照會葛同轉同轉飭探提甲解人捕房捕頭命　候堂期解　○去年三月七寳人楊雪門向廣申源土棧借去衣服久假不歸昨日途遇扭入捕房克捕頭飭覓保出外歸還楊以無人作保對捕頭命押候堂期解訊○某署幕友某君乘招商局新裕輪船來滬僑寓長發棧途中失去枕箱一口疑水手某甲所竊報諸招商局將甲送入捕房捕頭令押候堂期解訊○某麻袋店主控歇　某姓潛身入内竊去錢三千五百文及水烟袋衣服捕頭向内詰問只認竊錢遂命覓保出外陸續歸還 
 
 
 

Page 5

 
 
   
 
 

Page 6

 
 
[福仙茶園]  
四月十九日演新演全本新戲彩樓招親 
四月十九夜演煩演全本文武新戲梁凌家之案七尸八命探親相駡 
[天福茶園]  
四月十九日演鴈門關滿床笏百萬齋淮安府南天門掃雪蔡相府閻王樂 
四月十九夜演土番國鎖五龍桑園會汪桂芬全本赤壁鏖兵遺翠花連陞三級 
[天儀茶園]  
四月十九日演定中原鐡弓緣渭水河大閙壩王莊送女三擊掌草橋關全本任順福金刀陣 
四月十九夜演　府　國夏月潤筱榮祥第一等張順來馮志奎金鑲玉煩演煩演煩演蓮花湖天水關翠屏山靈芝草燈戲鳳蓮山保全燈 
[丹桂茶園]  
啓者今有紳士煩演錯中錯一齣爲此重軿另加情節關目演成全本准於二十夜登臺祈請諸君惠臨賞鑒　何桐蓀告白 
[拍賣再停]  
本行每逢禮拜三拍賣各貨今因市面另滯貨價又不够本暫時停拍特此佈聞怡和洋行告白 
[禮拜三拍賣]  
准於十九日十點半鐘在本行内拍賣洋傘十餘打脚踏車東洋磁器花瓶茶杯盆顧繡綢緞檯罩屏風古銅人物並檯椅床橱一應木器耍貨不計此佈瑞和行啓 
[禮拜三拍賣]  
茲者准于十九日下午二點鐘在老船塢内拍賣舊銅鐵等貨其數不計各寳號欲意者届時請至該廠面拍可也此致寳源洋行啓 
[江海關啓]  
啓者本關現有充公食米算盤東洋參丁緞鞋水烟袋辫線洋鈕絲帶絲巾神香茶梗酒油等貨訂於四月十九日兩點鐘時由魯意師摩洋行在本關棧房代爲拍賣貴客有欲購買者届時赴關面拍可也至買貨之人務須自帶銀洋若干以便拍定時隨卽交付不得於拍定之後以未帶銀洋借詞推諉至囑至囑此布　光緒二十年四月十七日 
[禮拜四拍賣]  
啓者禮拜四卽本月廿日十點半鐘拍賣路燈九老羽毛九老人鎗小呢　嗶嘰船牌九老羽綾十一磅彩三元十磅紅三元萬壽圖紅四美紅人鎗藍人鎗市布八磅四五子登科紅三元藍彩人鎗藍四美藍人鎗洋房雙人七磅藍三元藍四美藍人鎗採蓮圖原布八磅彩三元花邊藍獅七磅紅三元紅彩人鎗花邊藍獅挺市洋標八磅雙松鼠細斜紋十五磅老人頭十四磅老人頭雲獅九獅粗布十二磅人鎗九獅細布劉軍圖彩萬壽彩四美紅金星白三元七十二線紅二美紅雙路燈六十四線烏金三元藍雙路燈藍洋房光毛市漂布等貨特此佈聞四月十六日　元芳洋行啓 
[禮拜四拍賣]  
准於廿日兩點半在本行拍賣萬泰蜜蜂深洋淺洋中洋大紅彩呢裕昌稍有水漬蝴蝶紅印花洋布等貨不計此佈安得利洋行啓 
[新軿正本文武新戲]  
梵皇宫 
本園不惜重資特煩名師排就全本時式新戲巧紮玲瓏大塲燈彩此齣統班文武名角合演從中曲折甚深關節奥妙不同男扮女粧可笑奇聞現已習熟卽日起演祈請諸君賞鑒蒙荷天福茶園白 
[汪桂芬重軿全本連檯]  
赤壁鏖兵 
第一才子與中取事舌戰羣儒子義盜書借箭打盖南屏借風龐統献計闞澤下書火燒戰船三江埋伏華容擋曹十九夜准演天福茶園 
[拍賣車糖]  
本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞老太古帳房啓 
[催托提單]  
啓者平羅司進口之貨爲時已久結關在卽望各寳號速來扦字如本行仕付稅銀照數索還殊費週折勿延是要仁記啓 
[限日痊愈除根受謝]  
祖傳鮑國香包醫遺精白濁下疳楊梅結毒疑難雜症均藥到病除故而除根受謝局設丹桂戲園對門兆貴里內善樂堂老醫局便是 
[又售出五月頭彩天來福鴻寳來]  
六月票雙單張格外公道分條照市上海棋盤街 
[石印原底足本五種遺規]  
粤西陳榕門先生輯内計養正遺規敎女遺規從正遺規訓俗遺規在官法戒錄流傅至今一百餘年轉輾翻刻錯訛不少且每種内删削不全而在官法戒錄竟全行删去茲覓得初印足本付諸石印以廣流傳至是書之有益於世道人心早已風行四海無俟贅言較諸讀曾文正公家書更覺有益刻已開印五月出書如有好善欲印送者祈至法馬路萬選樓書莊南市鄭義成凌苑花處面議價更從亷 
[痧氣丸紅靈丹]  
本號新到時花雲紗莨綢紅木檯椅大小廣洋水龍洋琴大鏡雜貨俱備痧氣丸紅靈丹仍售每洋一百念瓶此佈二馬路全亨號啓 
[澳門仁慈堂票出售]  
英六月票巳到華五月初七日在澳門開彩每張二元二角分條二角四分又分寄棋盤街○天源票號○萬勝烟紙號外埠並無分售如欲函購寄上洋五馬路望益洋行帳房可也 
[新創廣福安]  
近日之嗜公烟者多矣而滬上之製公膏者亦復不少然非嫌其味過淡卽苦於味過濃甚至有食後而口乾舌燥者無他土不佳則味過淡灰太重則味過濃藏之不久則食後口乾舌燥小號有鑒於此爲特剔選遠年油皮大土加工熬製成膏物求其美價取其廉非專謀利於一時實期馳名於四遠諸　君光顧請移　玉步再者刻下暘雨不時易滋癘疾衛生之家採藥自備好善之士施藥救人但滬上所售丸藥不敢謂盡屬不佳然安敢保其無僞小號特由粤東辦運各家馳名膏丹丸散藥油藥酒來申售賣如種德園之紅靈丹臥龍丹痧氣丸行軍散午時茶等類皆起死回生之品諸君採買分送庶不負一片善心至於調元養體則另有參茸衛生丸再造丸寗神丸乾健丸坤順丸白鳳丸等項皆虔心製煉藥正方眞價目大都如是功力確有神奇但求不脛而走着手回春是則小號所厚望者矣雖然賞心怡神者則有公烟矣保身養體者則又有丸丹矣而供口腹佐杯盤者則猶未備也小號加意講求添運廣東樽頭各色美酒中國自製西式罐頭海鮮生菓等物如荔枝楊桃菠蘿土鯪魚鰽白咸魚臘味食物等雖藏之數月嘗之宛似新鮮一以佐筵宴之需一以備餽遺之選凡今之送遠行者不外尋常食物送之者數見不鮮受之者殊不介意曷若送此異味較覺物罕爲奇也諸君採買及早前來遠處函購指明字號庶無錯誤眞不二價遠近無欺　棋盤街中廣福安謹啓 
[石印新增隨園三十六種]  
隨園三十種久已風行薄海惟原板燬於兵燹而坊閶翻板惜不免魯魚帝虎之憾茲本舘不吝重價覔得原本並增以先生小像隨園全圖曁遺囑傅文各一篇爲當年所未付刋者又復附以先生女孫瑶華閣湘痕閣詩詞稿兩種文孫翔甫大令隨園瑣記涉洋管見兩種合之原集中未經列目之樓居小草盈書閣稿共成三十六種用泰西石印法薈萃拓成全璧堪稱美備奚讓業已裝記完好爰於卽日出書每部計訂二十四本分裝四函收回工料實洋四元又另行專印子不語一種收回工料實洋四角均不折不扣仍在本館帳房及古香閣并本埠各書坊出售此布新聞報館告白 
[老紫陽觀和記]  
啓者本號今歸和記承頂所有以前往來銀錢等項以與前東如數劃清議單消　重訂和記議單抑有舊議單在外槪不爲　特此聲明今仍設原處專辦官禮醬菜各種花露藥酒四時糟醉比前格外者葺凡蒙賜顧請認三馬路晝錦中市法大馬路中南北兩號無悞 
[遺失提單]  
四月十二日三菱神户丸進口第一百十四號　唛提單一紙計磁器五十件十七日出過六件尚存四十四件其提單途中遺失以向　公司說明作爲廢紙望各寳號切勿收用此佈　愼德啓 
[聲明盤店]  
茲有小東門外同源廣貨店前登報由恆源號盤頂因　東各有意見不合故四月十六憑中盤與張恆豐該店生財貨物憑中立據其銀如數付訖如同源恆前首倘有該欠等項槪與小號不涉特此佈告張恆豐主人白 
[聲明]  
茲者蔣翁二姓在浦東楊家渡合開合泰酒店内連作坊今翁姓不願合股現在憑中說歸蔣姓獨開所有翁姓在外往來銀錢一切向蔣姓理涉與翁姓無涉特此聲明主人白 
[新出繡像群英傑後宋奇書]  
是書續北宋楊家將載宋皇御極任用一班忠正才良英雄豪傑之士輔佐如包龍圖之斷事鐵面無情范文正之訪察王文英之點三元一士薦三士一人厥後奉旨成婚英雄極樂希奇巧妙此書大可觀也每部四角寄棋盤街十萬卷四馬路文宜局南晝錦理文軒及各書坊售 
[减價出售]  
茲有各種格致電氣機器擬卽日减價出售如有合意者望速至後馬路興仁里對面問詞和鐘錶店領看可也同和啓 
[送禮蘇脆肉餅]  
佛山合記巧製送禮蘇脆　公餅每百個沽洋三角半遠近馳名今特設一棧在上洋四馬路石路口開張合記啓 
 
 

Page 7

 
 
   
 
 

Page 8

 
 
   
 
 

Page 9

 
 
[幾遭火]  
　　前晚小南門外裏倉橋北首某姓成衣店學徒因師期旣滿邀請同業中人宴飲灶火過猛以致烟囱中火星噴薄高徹層霄鄰人見之急用竹焍猱升而上汲水灌下始免成災 
[西事譯登]  
　　曰鴒傳書中國行之自古前者德國將白鴿教熟能在船上傳書今英國亦教習白鴿爲水師傳帶文書之用曾在的云鉢及鉢士摩輔試演將鴿由海面砲船放去瞬息而逹於岸蓋又捷於纸鳶云○四月五號美洲卑理士樓城附近之高士倫礦有工役在礦内作工正欲將路口開通不意上面礦土猝爾傾塌工役躱避不及壓斃者十一人受傷者亦不少翌日覓昔高埠地慳的逼地方忽遭地震其勢猛烈沿江一帶城邑村鄉毁傷甚鉅○希臘國所屬亞甸十城及的卑士及的巫卑利各處地忽震裂水從罅出海濱二百米路一片成汪洋水高於屋物業多遭損壞有人民二萬餘名口其屋被水所刷無處棲身淹死數百人兼之屋宇傾頽亦壓斃多命云○法國議院議及所收賦税及支費之事議員勿靈曰竊觀德奥意三國合連不過欲圖守禦并無他志我法如欲修好於意國亦未爲不可云○倫敦太晤士日報云奥土現經允准土耳其之請勸俄王認花里蘭爲馬國之主按花里闌親王於一千八百八十八年應馬蘭國臣民所聘以主馬邦社稷歐洲各國皆未照例認彼爲馬國之君雖英奥兩邦曾以王禮待之俄皇則並未經允認謂其未嘗照前者百靈之約而行故今奥王特允土廷之請爲之調停此事也○俄太子力哥拿士署膺公爵之封兹擇吉十一月十號完娶 
[英廨晚堂瑣案]  
　　蘇州人王敬賢控妻林氏不守婦道前晚宋通剌升堂王訴稱小的向在原籍研田爲業林氏生有二子均已長大前者僞稱出外傭工業已數載音信杳然不得已來滬找尋前日途遇諄囑回家非但不依反將小的辱駡適逢巡捕前來拘解捕房轉送老爺案下林氏供稱小婦人因家貧如洗是以傭於治下某倡寮丈夫屢向索取工資以致爭閙今蒙提訊情願回家通剌飭交其夫領回○幼女呼寃屢詳本報宋通剌提訊之下王朱氏供稱丈夫王阿二生時曾充包探生有一子今已十二歲前年憑媒文定季小東之姘婦季朱氏所生女兒小字阿囡爲媳旋卽過門童養及丈夫物故季等心存不良屢次誘令阿囡歸寍明欺孤寡意欲賴婚日前小婦人因阿囡作事不愼略加訓責季等藉此與小婦人爲難通剌謂爾旣不凌虐何來傷痕且阿幸來案時何以頸繫鎖練本分府均已騐明尙敢狡賴乎氏俯首求恩季朱氏稱女兒時被酷刑萬難度日阿囡供稱年十三歲餘供與母略同阿幸供稱年十三歲由父親坤榮售與王朱氏苦遭凌虐實難忍受叩求超豁王朱氏又稱前年八月憑素識之松江媽媽爲媒買坤榮之女阿幸爲婢身價洋銀四十元迄將三載阿幸連次竊取洋銀逃逸均由松江媽媽尋回此次仍竊洋圖而逸由松江媽媽往浦東尋獲囑小婦人以鐵練鎖其頸小婦人自知不合尙乞原情通剌判令將阿囡交季朱氏領回撫養如欲另行擇配須先禀訴聽候批示遵行阿幸送交棲流女所留養俟及笄時由堂董妥爲擇配王朱氏從寛記責具結交保○倡婦俞陸氏控狎各席寳仁因吞物件覇阻從良宋通剌堂訊之餘俞陸氏供稱小婦人家在浙江嘉善縣馬家浜又夫俞小大不務正業落魄頻年光緒十五年有歹人誘小婦人至治下在胡家宅野鷄倡館賣倡歴三月旋與席開設小烟館四年以來積得洋銀衣服若干近日母親由原籍前來欲挈小婦人回里正在雇船時適遇包探夥阿五阿和嗾令小婦人赴捕房誣控席吞物霸阻並被阿五等騙去洋銀三十元復將衣服質取洋銀若干小婦人心地糊塗以致受其愚弄席供稱家在吳縣洞庭山俞陸氏自言丈夫已死故與往來現在其母到來始知本夫尙在小的因給伊盤費洋銀三十元及衣服之類以後不知聽信何人唆使控告小的今蒙提訊求老爺飭俞陸氏隨母回籍以免再生枝節通剌飭將俞陸氏交官媒收管候備文遞回嘉善縣請該管地方官交保管束 
[英界公堂瑣案]  
　　七十二號印捕禀稱錢金記楊阿寳二人飲酒過醉在路口角拘案請判宋通剌判各罰洋半元充西醫院經費○包探顧阿六禀稱郭阿生竊取周王氏家布棉襖一件由小的拘獲人贓請爲訊辦周王氏伸訴前情並求給領贓物郭認竊求恩通剌判押三日贓給王氏具領○二十五號西捕拘送停車碍路之陳泰章請爲罰鍰通剌判罰洋一元充西醫院經費○二百七十號華捕拘送在路擲骰引人賭博之李阿華請懲通剌判枷號五日○一百零六號印捕禀稱馮洪發李彩芝陳阿二龔阿三趙掌生等五人在路打架吵閙不休向之喝阻佯若弗聞是以拘案請訊馮等同供稱偶因細故爭論並未打架以後不敢再犯通剌判各罰洋半元○包探孔阿才禀稱陳安慶前因屢次犯案經蔡大老爺斷令遞解回籍今又來滬是以拘請判斷陳供小的前次犯案業已懲辦現在改過自新决不敢再有違犯通剌謂旣已改過何地不可安身必欲復來滬上致違租界定章著將陳笞責一百板仍候備文遞解回籍○二百四十號華捕拿解擺二十一門小賭之曹阿桂請究通剌判枷號五日賭具存堂候毁○五十九號華捕拿獲在虹口賭檯望風之蔡天寳請究蔡供本地人向以小本營生並未在賭臺望風通剌判管押七日○西人瑪禮士控游船舵工黄阿全徐小毛失去鐵錨鐵練等物屢經訊問昨日宋通剌又將黄徐質訊黄供寍波人前在西人瑪禮士游船爲舵工於二月底辭歇卽將船上各物交與接手之徐小毛至以後失去與小的無干求恩明察徐供接手後實祗有鐵錨一隻通剌問當時何不與洋東言明此時已不及矣惟有著爾將錨練交出答稱小的實未竊取通剌謂旣無原物交出須賠價洋六十元答稱尙有辛工未經算清可否照式賠還通剌商之易副領事以爲可惟須將物給洋東看過遂著將徐押交鐵錨鐵練黄阿泉訊無干涉當卽開釋○混用銅洋之周星如通剌判令將洋繳出除日前存案之四元五角外尙須繳到餘洋昨日周祗交洋二元五角供稱其餘實在無力繳案且老母在家患病甚重叩求恩典通剌再三詰問周一味叩頭苦求通剌謂旣不能將洋繳案惟有重辦著將與周同用之朱李二人罰洋四元連存案之洋七元除已給翁錦發洋三元外共有八元分給王新發等八户周發捕房管押九个月期滿冉責一百板周尙一再求恩通剌不准 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
