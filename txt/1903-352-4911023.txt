# 1903 - 352 - 4911023

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉華備以本局新鑄大號鉛字排印先成二百卷計訂四十八本己陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[書擬禁華傭後]  
　　南洋新加坡實得力太唔士報登英京倫敦來電云中國朝廷鑒於坎拿大英員專以禁止華傭爲事因不准内地人民前赴阿非利加洲南部工作云云本館旣譯登其事於報端爰執筆而書其後曰中國政府此舉其眞能得大體者哉夫天旣生民天必有法以養之其根本在農而轉輸營運則恃乎工與商古籍所載不易之地家百畝一易之地家二百畝再易之地家三百畝此以地之肥瘠爲别也上農夫食八人上次食六人下食五人此以人之勤惰爲分也總之苟非不毛之地無論此宜菽麥南宜稻粱無不可爲生人養命之原而俾之各得其所推而至於工勤營作商習懋遷雖於本業無關而以有易無未始不足見聖賢之妙用然則伊古以來以一國之土地養一國之人民固未有不充足有餘者降及末世地多遺利而民習荒嬉其弊也初則舍本務而逐錐刀繼卽棄鄕里而輕遷徙終則無恒業而迫於飢寒迨至衣食難謀於是敝屣故鄕遠適異地雖海外數萬里荒漠無人迹之處苟可因而得食無不羣焉趨之此海禁旣開而出洋之華民所以日多而受凌虐於他人爲覊旅於異域皆有所不暇顧也平心論之各國初時以新得之地土廣人稀無人墾闢因之廣招華人出洋優給工貲俾令勤於開懇迨閱時旣久華民去者日衆性旣耐苦價又甚廉轉令土人無可謀生幾幾乎有反客爲主之勢於是各國政府爲保民計不得不多方阻遏或重收身稅或另立苛章俾華民聞此風聲不敢貿然再往夫初則招之令來繼則揮之使去揆之公理未必能平然以中國土地之廣氣候之美物産之饒而必欲使林林總總者就食外洋時時爲他人所憎惡不亦太覺難堪哉今政府旣有禁止出洋之意竊謂外國旣絕資生之路中國宜廣思闢利之方夫如是始足擴生機而垂久遠其法奈何一曰墾荒中國江浙諸省膏腴之處未耕之土固屬寥寥然山巔水涯豈盡地無遺利若夫西北及腹地各省污萊滿目荒廢甚多使果在上者廣爲經營孰則宜濬溝渠孰則宜築隄岸禾稻難植則可栽桑麻黍稷未腚則可種果蓏總使無寸土尺壤令其荒蕪則藉以養民者所增當不可勝計矣一曰開礦中國礦産之富久爲各國所艶稱數十年來宫紳商民未嘗不詳訂章程設法開採然除開平漠河等數礦外收效殊不多見固由貲本之難籌夫亦因人工之不易集乎誠能各省凡有礦産之處無論爲金銀爲銅錫爲煤鐵旣爲地所藴蓄立卽集欵興工雖公家未必果有盈餘而藉此以收養無業之民當亦較勝於驅之於萬里重洋外也他若各項工業可興則興可廣則廣總之中國多闢一分之利卽外洋可少一謀食之人此其理無論智愚賢不肖固無有不知者若夫從前旣經出洋之華民則亦宜與各國政府妥定約章不得稍有虐待彼知此後華民旣不再往則祇此區區之數當亦藉减其憎惡之心而虐待之風因之稍息豈非中外人民之幸哉涉筆及此不禁企而望之矣 
[英相宣言]  
　　英京倫敦來電云上月某日英國首相巴洛福君在某總會對衆宣言曰目下我英最難之事係防守印度邊陲今雖幸英印尚稱輯睦而防印實爲最要之圖亟應遴選知兵大員前往坐鎭 
[德國度支]  
　　西字報云西歴一千九百零四年德國各項經費刻己列表豫計類皆較前增益連全國水陸軍及設戍亞東軍隊核計歳入各欵多所不敷現在政府擬稱貸英金一千零七十五萬磅以備隨時支用 
[譯東報論俄人經營龍巖浦事]  
　　日本大坂某日報云世人多謂俄人經營韓之龍巖浦營韓之龍巖浦因軍事起見是大誤也以僕觀之俄人實欲於此先立根基漸圖推廣其商務蓋其所重者實在伐木取材也說者每見俄人在龍巖山建築砲臺在龍巖里建築兵營以爲其志頗大僕則詳加推察其計謀實不然何則假使一旦俄與敵人開戰敵軍由耳湖浦進擊則一舉手而砲臺卽可擊破俄人豈不知之而建此極不耐戰之廢物乎其意蓋謂砲臺雖不耐戰而自外觀之則固巍巍然一砲臺也傳至他處亦皆謂巍巍重一俄人所建之砲臺也是豈不足寒中韓兩國人之心膽乎頃聞砲臺工事業己中輟是又何故蓋俄人明知此臺極不耐戰徒駭各國之視聽其商務大有所妨故不如其己也至龍巖浦現駐俄兵百五十鴝复招降馬賊四百名正在建築兵營使之棲止此實伐木取材所必需者其人往往身服戎衣徘徊於鴨緑江岸横行不法紀律全無其伐木取材也悉命豫備後備軍供役一有戰事卽可命其服戎其買地建屋也統計不過洋銀十萬圓之譜而由龍巖山麓迄鴨緑江岸數里之内所伐林木多至五十萬株計其價值至少可得一百萬圓夫以貲本僅僅十萬圖而博此巨利天下生計之豐孰有過此者哉當興工迄今時方半載而利益己如斯之巨將來利益庸有量乎更觀所駐龍巖浦之俄兵飲食起居每人月費約需至五六十圓是非厚利可圖烏能若此抑遠東總督阿將軍夙留心於伐木之事飭軍人極力經營故得獲今日之樂利要而言之俄　經營龍巖浦之决大率希望極爲遠大實無庸疑藉曰不然盍觀將來之成效 
 
 

Page 2

 
 
[直隷天津府知府凌太守福彭禀陳考察日本監獄及罪囚習藝情形稿]  
　　竊前奉憲札以日本大阪監獄習藝阪監獄習藝法良意美飭令前往　考一切詳細記載以資仿傚等因蒙此卑府隨卽附長門丸前往日本由馬關登岸馳抵東京始至之日往見外務部長官備述捧檄東來之意情誼極爲欵洽於監獄等事尤能推誠布公並派令藤井恒久同往東京監獄士谷監獄巢鴨監獄崛川監獄大阪監獄五處逐一察看其司獄各官知卑府此行出於憲臺盛意欲將獄制酌攺亦不復如從前之秘密一一引視詳細相告每處皆將現行章程及建造圖戒相贈積書成帙燦然大觀凡所設施皆己親騐而且覩約其要領有四曰沿革曰法度曰建築曰經費謹爲憲臺縷析陳之日本德川氏秉政時美人以兵刼盟立約將鈐印美使巴爾蘭士告之曰約中所載寓居日本商民歸我領事管轄此爲治外法權兩國皆有所不便然東方刑津太重非西人所能堪今日不能不爾願自今以後發奮自强修明法律後日攺訂此約我美當爲各國倡是爲日本獄制攺革之緣起至明治二年刑部省中遂設囚獄司剗除舊時殘虐陋習及明冶四年刑部省攺爲司法省頒布新律定刑徒之制各地方設立徒塲爲監禁囚徒之所課以工業分其傭錢爲二一爲衣食藥料之資一爲期滿釋放後營生之資又招聘儒教佛教有道之士以爲之師勸其遷善攺過蓋其獄制漸攺漸良蓋基於是時矣其後特派大臣小原重哉至香港新加坡各處稽查英領地方監獄制度明治五年定監獄規則及監獄圖式頒行全國其緒方曰獄者所以仁愛人也非以殘虐人也所以懲戒人也非以毒苦人也用刑者爲國除害不得己之事也司獄官當體此意以待遇囚徒然府縣地方建築監獄尚不能如制及明治六年發笞杖之刑明治七年令各府縣監獄均歸内務省統轄輔以警察之法監獄制度由此漸密明治十四年頒行攺正監獄規則明治二十二年頒行第二次攺正監獄體裁繁簡大約參酌於歐美而折其中其律法輕重刑期遠近仍按之本國政俗而歸於禁民爲非典章頗稱美備至明冶三十二年遂與各國攺定條約收回治外法權凡各國旅居之人遇有違犯日本政令者皆置監獄中一例懲辦引日本監獄沿革之大略也此稿未畢容俟續成 
[海外招商]  
　　聞之京師友人云前者財政處與張榕軒京卿煜南商議開設銀行推行鈔票銀圓各事現經議定統照商辦章程官爲保護先發官欵銀二百萬兩尚有人另招商股業於十月二十三日繕摺入奏奉旨知道了欽此二十七日京卿己請訓出京卽日由廣東往南洋各處招集巨商合股開辦矣 
[廣興銀幣]  
　　京師友人來信云財政處銀圓廠所需機器現己由德商瑞記洋行介紹購自美國素著名望之常生製造廠訂定每日工作十小時能出大小銀圓六十餘萬枚價值美金十一萬二千餘圓准明年五六月間交代並由瑞記出資雇一熟習機器鼓鑄銀圓之洋工師指授華工限三閱月教成回國聞財政處與瑞記訂立合同三十餘欵爲提調張君伯納所擬刻己向戶部領到庫平銀二十萬兩除付機器價外並備購廠中各種零件之需 
[教養兼施]  
　　聞之京師友人云五城向設施粥廠以拯飢民就食之人終日擁擠喧嚷兹者五城各坐辦擬在暖廠内設立教養局責令就食者分習各行手藝勿使飽食生事一俟來年春暖卽可各謀生路以免轉徙流離教養兼施眞善法也 
[鞏我江防]  
　　蕪湖訪事人云長江水師提督程從周軍門以東三省久被俄人占據廣西又逆欿鴟張瞻顧時艱憂心孔棘爰札飭沿江五省各將弁加意訓練以免哥老革命諸匪黨乘機竊發擾我巖疆 
[研求礦學]  
　　武昌訪事人云鄂省派往比利時國學習礦務之各學生本定十月二十四日啓行嗣因法國某商輪船將次由滬開行回國附之前往旅費較廉爰攺期二十八日首塗以便繞道滬江由法之馬賽口換船徒比都留學 
[鳩邑培才]  
　　蕪湖訪事人云皖省大學堂及蕪湖中學堂由前署徽寗池太廣兵備道留葆良觀察總理刻下觀察奉大吏調赴滬上商辦銷塲稅無暇兼顧學堂撫憲誠果泉中丞因札委現任徽寗池太廣兵備道童觀察就近辦理觀察奉札後查得堂中缺額甚多特於上月十四日出示招考應考者約有八十餘人 
[浙省官場紀事]  
　　杭州訪事人云浙江長樂縣畢勛閣大令貽策署山隂縣趙佑之大令長保均被言官所勘奉旨革職遺缺經藩憲翁筱山方伯札委候補縣張大令兆鏞署理長樂正任餘姚縣湯大令佶昭調署山隂○寗波慈谿縣王孟雲大令家驥代認前任賠欵跡近營私方官摭拾上聞奉旨開缺另補所遺篆務藩司翁方伯己委候補縣劉大令如輝接署矣 
[甌郡官塲紀事]  
　　温州訪事人云新任浙江温州府同知王濂臣司馬念祖於十月二十二日黎明由滬上附招商局普濟輪船抵甌禀見道府各憲後隨於是日己刻接篆○新任樂淸縣磐石司巡檢顧愚農少尹光燦於十月十六日抵温示期十九日履任○十月二十二日新任玉環州巡檢吳世德少尹鴻溶由滬上附招商局並濟輪船抵甌擇吉二十四日赴玉環二十七日接鈐視事○温州府知府王雪廬太守於十月十八日乘官舫詣瑞平一帶查閱各營蓋以奉檄兼管營務處故也○十月十七日永嘉縣知縣程子良大令由柟溪驗屍回署翌日又奉府尊王太守札委至樂淸縣相騐瘐斃監犯 
[鄂省官塲紀事]  
　　漢口訪事人云前署湖北襄陽府知府金峙生太守近奉兼督端午橋制軍札委總查襄河水師五營併稽查老河口至泳洋各釐卡上月下旬某日己上院禀謝到差矣○漢口火車貨釐局總辦陳大令宗揚現届一年期滿例須交卸奉上憲札委留辦一年以收駕輊就熟之效○署理漢陽府知府琦瑞卿太守璋前奉上憲委赴日本觀兵兹己事竣於日前回鄂銷差○寶塔洲米榖釐金局總辦恩剌史玉現届瓜代之期遺差奉上憲札委王幹臣太守接辦上月下旬某日己上院禀謝奉檄到差矣○候補知府余太守嵩慶近奉上憲委赴湖南探訪硝磺價值大約日内即須束裝就道 
[白門摘要]  
　　金陵訪事人云城東南一帶居民汲飲全係秦淮西北則非抱甕於陂塘便綆汲於古井每屇冬季西北塘井旣一律乾枯卽東南亦少淸流可飲前任江甯藩司李方伯每於冬令飭縣安設機器由通濟門外引水灌入護城河城北則經總統護軍等營楊鏡巖軍門飭勇挖塘掘井居民遂無病渴之憂兹者派辦處擬用西法多開深井將由西北以及東南然工程尚未大興闔城居民欲覓淸泉殊非易易也○省垣賭風曰熾前經兩江督憲魏午帥出示嚴禁並經城内外保甲總局憲徐次舟觀察通飭上元江寗兩　曁各路保甲總巡查禁自是之後官塲之賭雖不能盡絕根株而民間牧猪奴一流人則固雲散風流無復敢身攖法網矣惟文廟前賭擡則依舊密如櫛比紳士以上元縣主龍大令庇賭害民控諸保甲總局觀察飭江甯縣袁大令查明具覆龍大令懼攖憲譴一面出示禁止一面將賭首荷校逾時俄卽縱釋袁大令遂以龍令時 
 
 

Page 3

 
 
方禁賭懲辦賭棍等詞爲之解脫都人士咸意賭禁雖不能從此凈絕而十日半月之内或可不敢遽開詎料甫閱三朝仍在原處大張旗鼓亦足見若輩之神通廣大矣 
[吳巿簫聲]  
　　姑蘇訪事人云有韓少卿者某署長隨也近忽串同倉米巷某公館僕人某甲將主人之妾某氏誘匿歸涇橋附近協陞祥客棧經汛弁某君查獲解至浦房捕頭詢悉實情禀經發審委員李大令飭差將氏及甲送回韓押候解送縣署請辦○有某甲者年逾二十衣履翩翩本月下旬某日至元妙觀附近某衣莊購取細毛女襖二件議定洋銀五十餘元囑櫃夥某乙送至吳縣署謂須由太太選定然後付銀乙信之迨相偕至署甲携之入内令乙靜坐花廳至傍晚蹤蹟杳然詢之署中人始知被騙蓋己從廳後繞出旁門逸去矣事爲縣主李大令所聞飭差嚴緝旋聞原贜己在某當鋪查獲計質洋銀二十餘元甲則尚未就禽也 
[示平梟患]  
　　日昨上海縣主汪瑶庭大令接奉本任浙江藩司護理巡撫部院兼管兩浙鹽政翁筱山中丞示諭當卽飭役黏貼通衢其文曰照得現准江蘇巡撫部院咨開華婁金三縣城鄕巿鎭槍船徧地販私賭博擄贖刼掠無所不爲甚且聚衆拒捕之事近更層出不窮肇自土棍之勾結槍船者居其半肇自槍船與散勇爲非者亦居其半遇事則糾集械門肇禍則捷駛分散卽各鎭地方匪棍搭臺演戯借戯聚賭各集槍船簇擁保護並陳設槍械以壯聲勢地方營縣無敢顧問請即會同示禁等因准此查此種槍船到處遊弋往來靡定是其慣技江浙境地接壤嘉湖等處亦難免有前項情事爲害閭閻亟應嚴申禁令以絕臬風除札飭地方文武防軍嚴行查禁隨時拿辦並將官用槍船一律編號標識以示區别外合行出示曉諭爲此示仰軍民人等知悉自示之後爾等務須父戒其子兄戒其弟未犯者切弗以槍船爲護符輕身嘗試致罹法網己犯者務須革面洗心各謀正業所有槍船赶緊攺造其私製器械悉數繳官倘敢始終怙惡不悛定將人舟一併拿辦鋸截不稍寛貸本護院令出法隨弗謂言之不預也其各凛遵切切特示 
[日人求見]  
　　昨日日本人某甲投上海縣署聲稱革命軍一事刻有要務面陳縣主汪瑶庭大令令閽者傳語謂旣有要務可禀請日本總領事照會到來然後傳見甲乃怏怏而去 
[局員會哨]  
　　前晚輪應南巿二十三七鋪巡防局會哨之期預由局員姚李兩二尹置備茗點俄而十六鋪巡防各局委員次第戾止晤談良久然後興辭旋分投各叚巡察一周分道而返 
[教堂彌撒]  
　　今日俗稱外國冬至實則耶穌誕辰也滬南董家渡天主堂司鐸竇君先在堂中縣燈結綵鋪設一新迨昨夜一點鐘時各教友絡繹到堂跪誦經文領受聖體江南主教姚宗李大司牧則先在法界新北門外聖若瑟堂行禮至今日淸晨七點鐘時復蒞董家渡天主堂舉行彌撒 
[省釋囚徒]  
　　法界讞員魏蒓塢大令因公赴省連日停訊所有拘押人犯刻己多至數十名昨日克總捕頭逐加詢問擇案情無甚緊要者開釋十二名其餘仍俟大令公畢回申升堂訊判 
[英界獲盜]  
　　前者寶山縣境王家宅迤西某尼庵被盜行劫事後住持尼開單投報寶山縣署縣主王緯辰大令會營詣勘飭捕嚴緝並移請英美等國公共租界公廨讞員鄧鳴謙司馬派捕恊拿前日公廨捕役凌振購覓眼線會同寶山捕役在英界雲南路某小弄内拿獲正盜馬阿九送入捕房捕頭著押候解送公堂禀請司馬訊奪 
[公界盜案]  
　　前日夜半時有盜黨十餘人明火執仗擁至虹口新拓公共租界中提籃橋左近蔡家浜地方撞開鄕民周姓家前門蜂擁入内肆行刼掠周及伊子從夢中驚醒大聲呼救盜黨操刃剌之傷甲腰肋後經鄰人喚同巡街捕持械兠拿若輩遂劫取衣服數件呼嘯而去待至天明周開就失單投該管捕房報案捕頭即令包探沈阿岳前往查勘情形 
[提人糾葛]  
　　前者公義號某小輪船將永吉祥號小輪船撞壞永吉祥號主兪慶因卽投控上海縣署縣主汪瑶庭大令查知公義號主毛阿木賃居英租界中移請讞員鄧鳴謙司馬派出公差恊同包探陳金標將毛拘獲旋有某洋人者投案聲稱毛所賃者係某俄商之船應請俄總領事在票上簽字蓋印方能提訊今僅禀知荷蘭國總領事不能作准請卽釋歸司馬謂毛旣由縣署移提應由爾禀請荷蘭國總領事照會到廨以便施行 
[賭棍待懲]  
　　前晚廣東著名賭棍何阿來蔣阿根陳阿文穆阿方等十餘人在美租界武昌路第九百四十九號門牌某姓湯　店樓上大開賭塲事爲捕頭訪聞令六十二號五十五號兩西包探恊同華包探朱桂生前往拘拿何等不及奔逃悉數擒獲刻方分别管押大約須轉解公廨禀請讞員鄧鳴謙司馬訊懲矣 
[新界火警]  
　　前日之晚一點鐘越四十五分時新闢公共租界中平橋路第二百二十號門牌某姓家不戒於火經救火會各西人馳至吸水救熄然己焚去房屋五間矣迨二點鐘越二刻時迤西某姓家又兆焚如之禍燬去房屋兩間 
[美界火警]  
　　前晚一點鐘後虹口篷路第三號門牌日本人某甲所開旅館後廚房内忽肇火災警鐘旣鳴救火會西人急驅皮帶車滅火器馳往開放自來水四圍狂噴始得烟消火滅計共焚去房屋一間 
[十月分缺單]  
　　小京官兵部司務馮汝玠呈請分發知州直隸安州商作霖調雲南石屏陳寶楨未過堂廣西河池董芳瑄升知縣廣西桂平鄭鍾靈降富川張文林恭城孫焯浙江長興畢詒策廣東龍川鄧景臨直隸武邑孫振翮俱革平山惰文煜河南獲嘉邵祖奭福建將樂陳文緯俱丁湖南新化周兆麒會同趙宗抃俱近州判雲南姚州潘鏡沆故吏目雲南陸凉劉述珍故廣西左州謝恩沛開缺典史山西神池趙開甲丁 
[泰安府嚴佑之太守告災電]  
　　濟南信電逹霖二十八日抵東平闔境三十六保祗六保無災餘皆澤國一片汪洋不能種麥戶有七萬五千餘卽照對折尚有三萬數千戶每戶三口己不下十萬餘口壽張陽榖范縣東阿平隂肥城長淸濮州等屬尚不知多少水旱不通查戶不能迅速焦灼萬分另函詳逹乞速接齊霖叩十一月初三 
附啓者昨接嚴太守急電驚悉濟南各屬洪流汎監民不聊生中澤哀鴻嗷嗷待哺際此冰天雪地凍餒交加瞻望靑齊涕泗交下所望仁人義十慨發善心速解囊金以齊然眉之急則溝中之瘠無不共沐恩波矣[  協振所嚴信厚席裕福同頓首]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[福州將軍兼署閩浙總督宗室崇善奏攺定福建陸軍武備學堂章程]  
　　奏爲攺定福建陸軍武備學堂　草程學規以端士習而儲將才恭摺仰祈聖鑒事竊准兩江督臣魏光燾咨准外務部電開奉旨外務部呈遞魏光燾電據稱查有上海創立愛國會社招集羣不逞之徒倡演革命諸邪說己飭查禁密拿等語朝廷銳意興學方期造就通才儲爲國用乃近來各省學生潛心　業者固不乏人而沾染習氣肆行無忌者正復不免似此猖狂悖謬形同叛逆實爲風俗人心之害著沿海沿江各督撫務將此等敗類嚴密查拿　時懲辦所有學堂條規併著督飭認眞整頓力挽澆風以期經正民興勿課歧趨是爲至要等因欽此奴才伏查設立學堂振興教育當以端正心術爲根基講求學術爲階級武備培植將材尤宜勉以時勢艱難申明紀綱以感發其忠義之氣福建自上年設立武備學堂經前督臣許應騤秦明辦理在案計至本年五月正届速成學生一年畢業之期奴才親往學堂考騐各學生類皆恪守規矩於兵法戰守各術亦知領要尚無囂競惡習洵　辦有成效惟去年事經創始選取學生甫入學堂肄業祗就講堂操塲兩事擇要編定功課其分科按年遞進等級尚未詳備現在欽奉諭旨整頓學堂條規自應益加嚴密當經飭令總辦武備學堂降補連判孫道仁認眞整頓去後兹據該員詳稱查養兵莫要於練心訓士必期於從令近來東西各　兵力精强其培養出於學堂而教練之方在於先定規則嚴明精密務使人咸服從稟然於尊親大義[  此摺未畢明日賡續]  
[一團和氣]  
　　聞之廣州友人云上月某日廣東武備學堂肆業生朱啓明赴督轅禀稱堂中規制日趨窳敗乞飭學務處悉心整頓等情旋奉督憲岑雲帥批示曰禀悉武備學堂腐敗情形本部堂早有所聞其原因事寶雖繁約而論之無非各放棄其義務而又交責以義務所致不問何學堂皆以管理員教習員及學生三者集合而成三者各有當循之分當盡之責有一不循不盡則腐敗由是而生彼此不循不盡而又彼此以必循必盡相責則衝突由是而起放棄義務豈惟歉乎庫國民之人格亦大歉乎國民之人格夫軍以强國將以善軍武備學堂所以教將之地智識豈能不備風紀豈能不肅現己攺委崔守祥奎充當武備學堂總辦該守嘗受軍隊教育必能洞觀表裏究竟學科當如何增　教習當如何去留學生當如何奬罰規則當如何何持攺良候行知崔守悉心籌畫禀覆核奪至外國武備學生所以必歸陸軍省管轄乃欲使車隊與學堂聯合一致今日能監管其在學之人卽他日能監管其領兵之人非此則聲氣旣隔實驗尤難學務處雖有管理學堂權責而無監視軍隊權責所請歸其兼理之處名義旣殊碍難照准以後該學堂有當整頓之處應由總辦隨時禀候本部堂核奪施行武備學堂旣爲軍隊强弱所自出本部堂自當隨時派人稽察流弊所在萬難寛假該生旣知學生有不宜言卽當勤誡同學各自愛重勿復自我腐敗而又議人之腐敗一志嚮學交盡義務則腐敗免而衝突亦免矣仰卽遵照不侫三復十讀仰見大吏平情論事無陂無偏惟是批中累讀連萹皆用和文中詞頭牽合如腐敗如放棄如義務如人格如國民如軍國民如軍隊教育之類豈眞花樣翻新耶夫亦不免見嘲於一團和氣矣竊疑出自幕中好事者果由雲帥命筆當不若是 
[馬路三程局紀事]  
　　前日船戶韓美顧阿濤駕舟來滬小泊南巿浦濱至晚被金阿金竊去皮馬褂一件當場追獲褫其衣服處以私刑被巡街捕一并拘入捕房轉解馬路工程局總辦翁子交太守倩襄讞委員黄衡堂二尹研訊之下判令將顧責二十板金驅逐出境○馬路工程局總辦翁子文太守查悉十六鋪萬裕馬頭裏馬路近有無業流民沿街設立賭攤誘令販花鄕人入局賭博因飭捕頭傳知各捕留心查緝務 
獲究懲 
[南市捕房紀事]  
　　昨日午復有船戶某甲者手携洋銀數十元行經公義馬頭左近突被流氓攫去因即投報捕房捕頭令管帮人金丫頭查明實在情由以便禀知馬路工程局總辦翁子文太守飭差拘拿究辦○前者馬路工程局總辦翁子文太守查悉各華捕所穿號衣近己破舊不堪因卽籌欵另製特於昨日發交捕頭分給各捕更換以壯觀擔 
[英美租界公堂瑣案二]  
　　頑童張小昌陸阿福串竊周松鶴等家衣服茶壺等物報由包探竇如海掌獲吊出各贓解案請究張陸二童供認不諱讞員鄧鳴謙司馬商之美國代理總領事正任繙譯官白保羅君將張陸從寛免責發攺良所習藝一年原贜分給各失主具領○有張阿春者失業無聊至郁靜齋處冐取一口鐘一件報由包探倪呔泉拘獲吊出原贜解請訊辦司馬判押捕房兩禮拜期滿交人保釋○朱金初掩入隆茂花行竊取棉花半斤被閽人拿獲交包探李星福解請究懲司馬判枷號五日發犯事處小衆○偷兒沈龍寶先後行竊黄張氏等家銀水烟袋及衣服等物報由包探倪順泉拘獲吊出原贜解請訊辦司馬判責二百板發押捕房兩月○王阿和糾合郭阿松等聚賭被巡捕拘入捕房捕頭著各罰洋銀十元王力不能繳因於昨日解案請懲司馬判責二百板○某豆腐店主江春林積欠房租收租人孫發榮帶同工匠前往釘門有某甲者乘機行竊豆腐乾千餘塊報經包探竇如海獲案請究司馬判責二百板○偷兒朱春林行竊江灣鎭人吳吉甫安銀首飾携之來滬經包探竇如海緝獲解案請究吳投案領贓司馬允之朱押候備文移送寶山縣訊辦 
[法租界捕房紀事]  
　　前日江北人某甲推車至新拓租界內巡街捕以甚並未輸捐領照會向之責問甲强項不服將捕號衣撕毁富經他捕帮同拘住解入捕房捕頭令押候堂期解請讞員魏蒓塢大令訊罰○小偷某乙竊得某姓家杉木板數方沿途求售被包探拘獲連贓解送捕房捕頭命押候解送公堂禀請訊供懲辦 
[美程界捕房紀事]  
　　前晚有甲乙二西人沽飲大醉行經百老匯路恣意行兇七十八及一百十五兩號印捕見之恐肇巨禍因卽拘入捕房捕頭令押至酒醒時釋出○前日傍晚時甬人王金才投捕房訴稱在漢碧禮路第二百二十五號門牌某銀飾店爲夥頃有不識姓氏之某丁乘脚踏車前來購取銀臂釧一副計洋銀十六元商令隨往收價及至楊子路碼頭囑將脚踏車看守乘杉板船往浦東自言片時卽持銀來付待至日薄崦嵫蹤跡杳然兹將脚踏車送請暫存派令包探查緝捕頭允之○前日薄暮時某號　人蔣福卿等二車裝載貨物曳至西華德路將葛錫華撞仆於地碼傷足背五百三十五號巡街華捕見之一併帶入捕房捕頭見葛傷勢尚無大擬從寛將蔣釋出○前晚斐倫路第五號棧房内被賊竊去高林洋行所存洋布若干疋事後司棧人投執捕房捕頭卽派某包探前往查勘○昨晨偷兒陳阿法潛至寄居夫潼路第五百零八號門牌之甬人陳平山家竊取烟槍一枝携之而出適爲包探陳洪德所見連贓解入捕房捕頭令押候解送公堂禀請懲辦○昨日午前偷兒張銀桂潛入寄居乍浦路第三十七號洋房之某西人家行竊衣服數件携之而出適爲包採倪順泉所見帶入捕房捕頭令押候解送公堂禀請訊辦○昨晨積竊王阿三潛至虹口某姓家竊取衣物旋爲包探沈阿岳查見連贓解入捕房捕頭令押候解送公堂禀請訊辦 
 
 

Page 10

 
 
   
 
 

Page 11

 
 
氏捐銀一千兩交由辦振義紳帶赴災區散放查曾廣鑾之母劉氏生前自奉儉約性好施與每以日用節省之資樂行善舉遺命諄諭設遇水旱偏災務宜捐助以繼善志慈因東省黄水爲灾慨捐派濟洵屬有裨災區查紳民捐助振款一千兩例得建坊今據御史曾廣鑾善承先志捐助東振銀兩核與建坊之例相符雖據聲稱不敢仰邀奬叙究未便没其好善繼述之忱合無仰懇天恩俯准將前左副都御史承襲一等侯曾廣鑾故母一品命婦劉氏照例在於原籍自行建坊給予樂善好施字樣以昭激勸謹附片陳請伏乞聖鑒訓示謹奏奉硃批著照所請禮部知道欽此 
山東巡撫周奏節逾霜淸黄河險工搶護平穩摺十三日 
頭品頂戴兵部尚書稀山東巡撫臣周馥跪奏爲節逾霜淸山東黄河險工搶護平穩恭摺仰祈聖鑒事竊照東省黄河本年伏汛盛漲業將搶險情形奏報在案入秋以來水勢更旺通工紛紛報險其尤甚者如上游高寨等八歳中游鐵匠等七處下游卡莊等十一處非刷塌隄身卽走失掃壩甚至搶護己穩復來盛漲衝激旋又蟄坍情形危極居民涕泣號呼官弁以土料告缺勢將束手臣往來督率親見安危爭在傾刻不忍不撒手搶辦或借撥他欵應急或添派大員分投督護今年搶險難而且久殊爲近年所罕見現在節逾霜淸秋汛一律平穩堪以仰慰宸厪臣查下游寗海莊漫溢在事各員己經臣叅劾至防汛平穩各員駐工督搶三汛安瀾自應量子甄叙以昭激勸可否仰懇天恩俯准將按察使尚其亨調東直隸候補道竇延馨張愷康候補道丁逹意候補知府何澍一體飭部從優議叙之處出自逾格鴻施除由臣仍飭各游文武員弁隨時認眞修守外所有節逾霜淸黄河險工搶護平穩情形理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
浙江巡撫聶奏請補選缺知縣摺十四日 
頭品頂戴勘江巡撫臣聶緝槼跪奏爲請補選缺知縣恭摺仰祈聖鑒事竊照壽昌縣知縣貝藴章准調臨海縣知縣光緒二十九年七月十六日奉旨後五日行文按照限减半計算扣至八月十八日作爲開缺日期所遺員缺係簡缺前經聲請扣留外補在案查浙省升調遺知縣上次分水縣知縣缺出以捐納試用知縣陳常鏵請署爲止其次富陽縣東陽縣缺出己用過遇先二人今壽昌縣知縣缺應插用分間前己用至各項出身新海防分閽人員此次應用正途曾任人員舊海防無人查有實缺新海防例分缺間補用知縣兪宗淵年五十一歳江蘇宜興縣附貢由浙江新海防例遇缺先補用縣丞因浙省水災辦振出力保准得缺後以知縣用補樂淸縣丞光緒十八年六月初一日到任請咨赴都二十一年閏五月十六日引見奉旨著照例用欽此七月十五日領照回省捐離縣丞任奉准開缺遵新海防例加捐分缺間補用免試用復經吏部行知二十一年七月二十二日行文以八月十八日爲新海防分缺間知縣到省日期據布政使翁曾桂兼署按察使陸襄鉞會查得兪宗淵年力富强辦事明敏請補壽昌縣知縣缺前來臣到任未及三月例不加考覆加查核與例相符堪以請補壽昌縣知縣如蒙兪允該員係保歸候補知縣加捐分缺間補用今請補知縣銜缺相當毋庸送部引見惟係捐歸分缺間補用之員仍令試俸三年謹會同兼署閩浙總督臣崇善合詞恭摺具陳伏乞皇太后皇上聖鑒勅部核覆施行再例文繁瑣另行咨部查核摺内不復冗叙合併陳明謹奏奉硃批吏部知道欽此 
浙江巡撫聶奏副考官呈請就醫據情代陳片十四日 
聶緝榮片再准浙江副考官翰林院編修臣齊忠甲函補試差現己告竣本應馳譯北上惟在闈中偶染濕氣時患水泄跋涉長途未易速愈擬取道上海順便就醫調治一俟稍痊卽自備資斧由海道回京恭覆恩命請爲轉奏等情前來理合據情代奏伏乞聖鑒謹奏奉硃批知道了欽此 
浙江巡撫聶奏匯解直隸第四批協餉摺十四日 
頭品頂戴浙江巡撫臣聶緝槼跪奏爲杭州關報解光緒二十九年分第四批直隸協餉銀數日期恭摺仰祈聖鑒事竊照北洋旅順砲台工程原撥杭州關稅銀四十萬兩攺爲新募中軍餉銀之用旋准部咨飭令攺解直隸將本年頭二三批共銀一十二萬兩均經先後奏報在案兹又接准北洋大臣電催前項餉需當經飭據杭嘉湖道監督杭州關崔永安詳稱再於稅欵項下動支銀二萬兩作爲本年第四批直隸恊餉填批於本年九月十三日發交號商裕通官銀號匯解北洋淮軍銀錢所投納等情詳請具奏前來臣覆核無異除分咨查照外謹恭摺具陳伏乞皇太后皇上聖鑒謹奏奉硃批該部知道欽此 
山東巡撫周奏請派員運鹽片十四日 
周馥片再山東水阜場連年被災所産鹽觔不敷春運迭次關灘廣曬總難規復舊額臣於本年春間商准長蘆鹽政臣袁世凱飭由蘆商借運蘆鹽二萬包由天津送至山東在德州設立醫棧轉發運河一帶十一州縣鎖售試辦一年較爲便利推由蘆商代運緩急未能應手溯查成豐年間山東各場被災均由山東派委官商自赴天津購運現擬援照辦理應俟明年起由山東派員領照前往長蘆就　築運沿河經過關卡掣騐放行仍運至德州鹽棧存圖轉發沿河各州縣銷售俟山東場豐收足敷春運再行照舊辦理至每年運銷若干以及鹽引如何截角稽察由臣督飭鹽運使英瑞體察情形按年報部一次以備查考謹會同長蘆鹽政臣袁世凱附片具陳伏乞聖鑒訓示謹奏奉硃批戶部知道欽此 
山東巡撫周奏河工武員積勞病故懇請議卹片十四日 
周馥片再山東河定前營哨官候補守備楊嚴華上年在劉旺莊堵工當差晝夜勤勞致受寒疾今夏郭口一帶汛叚奇險猶復力疾搶護以致舊疾觸發積勞身故情殊可憫據中游總辦道員丁逹意禀報前來臣查副將杜榮福劉振興前在劉旺莊堵工積勞病故經臣奏蒙勅部從優議卹在案今楊嚴華事同一律未便聽其湮没合無仰懇天恩俯准將守備楊嚴　照軍營立功 
 
 

Page 12

 
 
後積勞病故例敕部從優議卹以昭激勸出自鴻施除飭取履歴咨部外謹附片陳請伏乞聖鑒訓示謹奏奉硃批著照所請該部知道欽此 
浙江巡撫聶奏委員管解第二批籌備餉需摺十四日 
聶緝案片再承准軍機大臣字寄光緒二十八年十一月初三日奉上諭戶部奏豫撥癸卯年籌備餉需銀二百萬兩著該督撫等按照指撥銀數於來年四月間解到一半十月内全數解淸毋稍遲逾等因欽此計單開浙江省銀四十萬兩業經由司籌解過第一批銀五萬兩詳經奏咨在案兹據布政使翁曾桂詳稱在於光緒二十九年地丁項下動支銀五萬兩飭委候補知縣鄒　管解至滬航海運津解京赴部投納作爲浙江省光緒二十九年第二批籌備餉需等情詳請奏咨前來臣覆核無異除分咨查照撥護並取起程日期咨報外理合附片具陳伏乞聖鑒訓示謹奏奉硃批戶部知道欽此 
兼閩浙督崇奏揀員調補省會首邑員缺摺十五日 
福州將軍兼署閩浙總督奴才崇善跪奏爲省會首邑員缺緊要揀員調補以資治理恭摺仰祈聖鑒事竊照光緒二十九年五月十五日奉准吏部咨署福建仙遊縣本任閩縣知縣王士駿革職水不叙用並發往軍營効力贖罪等因於光緒二十九年二月十六日奉旨應以奉旨後第五日行文按閩省照限减半計算應以四月初十日作爲出缺日期應勒歸四月分截缺除另行截缺詳咨外所遺閩縣知縣係衝繁疲難兼四要缺例應由外先儘現任正途人員内酌量揀選調補該縣係省會首邑政務殷繁必須愼選廉明勤幹熟悉風土民情之員方克勝任經奴才與藩臬兩司於閩省現任知縣内逐加遴選查有甌寗縣知縣裴汝欽年四十歳江西淸江縣進士朝考一等欽點翰林院庶吉士光緒二十年八月十六日恭逢恩詔加一級二十一年散館二等引見奉旨以知縣卽用七月二十五日經吏部掣簽福建建寍府甌寗縣知縣領憑出京十二月二十三日禀到繳憑加捐同知銜委署寗德縣卸事飭赴甌寗縣本任二十二年八月二十四日到任二十三年調簾差竣回任昭信股票案内奬叙花翎調署侯官縣復調閩縣於南洋順直振捐案内報捐知府不論雙單月在任候選並免離任業經咨部核准註册並經前督臣許應騤於臚舉賢員案内奏請傳旨嘉奬二十七年大計保薦旧異交卸閩縣後飭回甌寗縣本任二十九年四月二十六日回任查該員精明穩練爲守兼優歴任内並無承緝盜案己起二三四叅有關降調處分曾署斯缺措置裕如在閩年久於省會風土民情最爲熟悉辦理交涉事件亦臻妥恊以之調補閩縣知縣河堪勝任與例亦符合無仰懇天恩俯准以甌寗縣知縣裴汝欽調補閩縣知縣俾要缺治理得人實於地方吏治均有裨益如蒙兪允該員係現任知縣調補省會要缺知縣銜缺相當毋庸送部引見並免核計叅罰所遺甌寗縣知縣係選缺閩省現有應補人員應請扣留外補俟部准到覆再行按班請補兹據福建藩司周蓮兼署臬司啓約會詳請奏前來除咨部外理合恭摺具奏伏乞皇太后皇上聖鑒勅部議覆施行謹奏奉硃批吏部議奏欽此 
兼閩浙總督崇奏請補知縣摺十五日 
福州將軍兼署閩浙總督奴才宗室崇善跪奏爲請補知縣以裨地方恭摺仰祈聖鑒事竊照福建歸化縣知縣張振寅於光緒二十九年六月初三日病故業經附奏開缺留閩另補照例以病故之日作爲出缺日期歸七月分截缺聲明勒歸六月分截缺查歸化縣知縣係選缺應卽按班遴員請補閩省病故休知縣一項用至候補及大挑後揷用分缺問止上次壽寗縣知縣金大藻病故遺缺請以卽用知縣林景綬補授在案兹所出歸化縣知縣坐補原缺裁缺卽用廻避卽用鄭工新海防遇缺先舊海防先卽舊例遇先缺遇缺均無人按班輪應卽用本班人員請補查有卽用知縣朱雲從年四十九歳江西瑞昌縣舉人壬戌科會試中式進士引見奉旨以知縣用籖掣福建光緒十八年十一月十八日到省捐加同知銜二十三年丁母憂服滿起復二十六年三月十二日回省委署永福縣卸事復委署武平縣知縣於二十八年十二月初三日署事該員勤謹有爲以之請補歸化縣知縣洵屬人地相宜與例亦符合無仰懇天恩俯准以卽用知縣朱雲從補授歸化縣知縣俾資治理如蒙兪允該員係進士卽用知縣請補知縣銜缺相當毋庸送部引見並免核計叅罰據福建藩司周蓮署臬司啓約會詳前來除咨部外理合恭　具陳伏乞皇太后皇上聖鑒敕部議覆施行謹奏奉硃批吏部議奏欽此 
河南巡撫陳奏黄河兩届安瀾循例酌保尤爲出力員弁摺十五日 
河南巡撫兼管河工事務臣陳夔龍跪奏爲黄河兩届安瀾循例酌保兩岸防汛及河防辦工尤爲出力員弁分緒淸單恭摺具陳仰祈聖鑒事竊照豫省黄河兩岸修防及經理河防辦工尤爲出力各員定例兩年彚保一次歴經遵辦在案本屇輪應保奬之期經臣於奏報霜降安瀾摺内聲明可否援案酌保欽奉諭旨著照所議辦理等因欽此仰見朝廷策勵羣工微勞必録之至意跪聆之下欽感莫名伏維河工修守關係國計民生至爲重大每當水長工忙之際必得羣策羣力上下防範周密方能保護無虞上今兩年伏秋汛内河水異常盛漲兩岸八廳險要環生當經在工文武員弁及河防辦工各員隨時相機策應分投竭力搶護奔走於風雨黑夜泥淖赤日之中均能不避艱危始終勤奮得以化險爲夷卽地方沿河州縣亦皆兴发畛域幫同催料集夫克勤其事據開歸河北二道分别繕具銜名淸摺禀請奏保前來臣查各廳修防出力人員爲數過多保奬例有定額不得不切實删减並將勞績稍次五眞酌給外奬兹擇其尤爲出力者按照定章文職共保二十員並擬保武職數員又河防另欵辦工委員定額亦准保奬二十員現經從嚴核减僅擇尤酌保九員實巳毫無冐濫謹分繕兩單恭呈御覽合無仰懇天恩俯准照摺給奬以示鼓　而重工防出自鴻慈逾格除飭取各該員弁履歴分咨吏兵二部查照外所有黄河兩屇安瀾循例酌保尤爲出力員弁緣由合恭摺具陳伏乞皇太后皇上聖鑒謹奏奉硃批該部議奏單二件並發欽此 
 
