# 1915 - 183 - 4915233

 

Page 1

 
 
   
 
 

Page 2

 
 
時評 
[專門學與官（冷）]  
　　中國百業多廢而民獨多者以官無須專門之學也官之專門之學官而己矣故技能之士雖有專門而於官之專門學未嘗留意故不得爲官爲官者祇得聽彼半知一解之徒專之耳故專門之學愈少而官之離專門之學也愈遠此中國講求新學數十年而結果乃如今日也 
　　今者命令有專門行政須專門之人任之并提倡尊重技能之士以爲社會先其命意誠是矣雖然苟不先舉官之專門學而廓淸之則雖有專門學之人决不能立足於官界或則舍其所學以學官之專門而與官同化其效亦良鮮也 
[命令]  
　　七月七日大總統策令潘斯鎧給予三等文虎章傅程九給予四等文虎章此令 
　　又令財政總長兼鹽務署督辦周學熙呈擬將本部次長兼鹽務署署長龔心湛叙列二等等語應照准此令 
　　又令署四川巡按使陳宦電稱嘉陵道道尹戴賡唐聲名狼藉民怨沸騰請予免去本職等語道尹爲一方表率應如何愛民勤政整躬率屬乃竟不恤人言控案纍纍實屬有虧職守戴賡唐著即褫職此令 
　　又令任命鍾壽康爲四川嘉陵道道尹此令 
　　又令楊光保授爲陸軍少將此令 
　　又令財政部呈覆核奉天續辦驗契徵收出力人員請照章給予獎勵等误奉天海城縣知事廷瑞增收驗契在六萬元以上復縣知事蘇鼎銘前錦西縣知事王鴻文增收驗契均在三萬元以上蓋平縣知事趙孚通化縣知事潘德荃前安東縣知事冉楷前莊河縣知事張勛學前遼中縣知事申鍾嶽岫巖縣知事劉培基前錦西縣知事汪本然前興城縣知事陳索瀾新民縣知事徐彭北鎭縣知事馬夢吉增收驗契均在一萬元以上應均給予五等金質單鶴章以昭激勸餘如所擬辦理此令 
又令陸軍部呈准熱河都統姜桂題咨擬以關興和補翼長鵬常山補佐領百常松補防禦請予准補等語應照准此令 
七月七日大總統申令自世界文明進化一切政治每與技術相緣故一人之身而百工之爲備悉一器之製而百科之學畢陳各國政治大家但須有域外之眼光積年之經驗神明變化尚不必拘拘於技術之有無其餘專門行政凡鐵路電氣鑛産銀行以及農田水利織染紡績陶冶皮革土木船舶各項交通實業俱非尋常之學所能知即敎育行政森林行政監獄行政皆須學有名家又經實地練習乃能分功並進極深研究吾國講求新政亦巳有年而於技術一端往往目爲片長曾不得受社會最高之榮譽固由士大夫祇獵虚名不求實際抑亦倡道之者少愛惜人才之意或學之而不盡其用或用之而臨以不知誰何之人致使百事墮壞於冥冥之中而官吏萬能之說是足以誤國而不悟耶嗣後專門行政必須訪求專門人才不得以一知半解之徒充任其事即留學畢業亦有惠下之不同母得徒採虚聲必先徵求成績國家旣隆以待遇社會自予以光榮學校生徒崇尚科學必有精心孤詣不謨於歐美諸邦者其能創製新機發明新理尤嘗破格奬勵懸賞以求布告吏民咸喻此意此令 
又令據振武上將軍督理廣東軍務龍濟光電呈逆首孫文在日本東京倡設救亡會由該逆主持籍口中日交涉失敗分遺黨徒來粤煽亂現飭軍警等在三水地方拿獲該逆黨伍鈞甫一犯據供稱受係逆委在救亡會廣東第一分部長並由逆首陳炯明派赴新加坡各埠組設機關潛入内地勾結土匪擬先自西北兩江入手各路均有黨人擔任並聲言孫陳二逆募集捐欵倡助私財爲數甚鉅南洋港澳黨羽多數俟各路布置就緒财開特别大會一致進行各等情不諱並起獲僞旗布各誓約章記等件業經按法鎗斃擬請將在事出力人員分别奬勵等误孫文陳烔明肆意倡　破壞治安現復託詞勾結實屬罪大惡極法無可逭該犯伍鈞甫旣經獲辦消患未萌辦理尚屬妥協其餘各黨羽仍着督飭各路軍讐嚴拿務獲重懲並着各省將軍巡按使一體防緝請奬各員着一併照准以資鼓勵交陸軍部查照此令 
補七月六日大總統策令謝宗華嚴家熾唐宗愈均授爲上大夫此令 
又令陸軍部呈請將京兆警備隊剿匪出力之李壽庚授爲陸軍步兵中校並加上校銜高靑山授爲陸軍步兵少校並加中校銜應照准此令 
又令陸軍部呈請將周浚溥授爲二等軍法正應照准此令 
專電 
[北京電]  
　　京漢路參案發表三十餘欵牽涉梁士詒及交通銀行案中有雪印軒名字與津浦案有蘇映雪相輝映 
[北京電]  
　　日本抗議國賊條例昨己正式到部而日外部尚取消其說殊不可解 
[北京電]  
　　軍學獨立一事大總統己交令蔣將軍雁行全權組織據聞蔣總監自接交令後卽將内部人員悉心計劃依照各國編制應設步騎砲工輜五監另加編輯局一局尚須選簡任官六人當由總統命其於公府軍事諮議官項下酌選蔣總監選得中少將各官共二十餘人開單呈請總統己圈定朱泮藻王丕煥米材楝賈賓卿汪慶辰魏宗瀚六人其下全科監員將陸軍部軍學司之全司科員銷納其内不日即須開辦其辦公處所聞暫借西安門内參謀部餘房 
[北京電]  
　　駐紥庫倫辦事大員都護使陳籙今日在府謁見總統及各部總長會商外蒙問題陳都護使意擬於有關係各部調用司員到該處辦事以便接洽並於統率辦事處籌商酌帶衞隊辦法探聞一時尚不能起程 
[北京電]  
　　册封專使徐紹楨連日與各銀號及農商財政兩總長會議徐專使此次赴蒙第一日的擬擴充銀行勢力先調查庫倫前大淸銀行歷年成績以資着手農商財政兩總長己贊成其計劃極力維持並擬派員隨行 
[北京電]  
　　叚芝貴上將軍及李純將軍均於數日前到京今日總統特爲傳見再行會議事件 
[北京電]  
　　叚芝泉總長病假兩月不日將滿己提出辭職書請開缺俾回籍以養衰年云云大約可以批准 
特約路透電 
[北京電]  
　　馮國璋雖有在京受要職之說 
但己定明日回寧（九日） 
[武昌電]  
　　星期四晨有盜匪四人正法數月來武昌由兵警巡邏防衛頗爲鄭重以防排日舉動但並未有排日事實發生惟學界對於日人有感情不佳之象耳揚言各口岸惟武昌獨無排日行動（九日） 
[巴黎電]  
　　法國工部發表一九一二年之統計册内稱法人之居於國外者組織商會三十八慈善會一百五十醫院一百四十學校五百泰半在 
 
 
 

Page 3

 
 
近東一帶 
譯電 
[北京電]  
　　財政部農商部交通部擬在京召集會議討論振興内國實業及奬勵工商辦法（九日） 
戰電） 
　　其一（英人路透電 
[亞姆斯特丹電]  
　　訪員電稱現確有德國新步砲隊取道比境西發訪員之意德人現圖以疑兵惑亂聯軍使其不知彼等行動之趨向攻擊之目的（七日） 
[倫敦電]  
　　今晚逹逹納爾英軍司令哈米爾登報告稱土軍盡用其所有之舊炮及若干新砲從事於戰爭土戰艦遊弋於查拉克與梅杜斯之間發出十一寸二口徑之砲彈二十枚夜 
間土軍沿全陣線開槍擊射但未離其壕線此後遂以重砲猛攻土步隊攻擊最力之地乃在海軍隊與法軍聯接之處有土兵五十人曾攻入一壕但海軍隊固守不棄英軍馳助乃將土兵逐出第二十九師團之右翼曾受攻擊英軍旋以來復槍機關槍擊退之殺敵頗多土軍又在魯拉谷内厚集軍隊進攻英軍左翼連攻數次皆無效力此乃由於英軍屹立不亂砲隊策應得力之故午時炮聲始息觀於敵軍進攻不相聯絡之性質可知敵軍己覺驅其步隊當我砲火之難矣（七日） 
[丹京電]  
　　昨日下午復聞戈資倫島東面海中炮聲隆隆歷久始己（八日） 
[雅典電]  
　　英飛機一架曾轟擊士麥拉及愛伐里（七日） 
[倫敦電]  
　　法國救濟會估計法國自開戰日起至五月三十一日止共死四十萬人傷七十萬人失蹤者三十萬人（七日） 
[倫敦電]  
　　六月份英島入口貨較上年同時增英金一七八三六一四四鎊出口貨減英金六六三九四○八磅入口貨所增者食物等占十兆鎊生料占七兆鎊（七日） 
[海牙電]  
　　政府答覆議院擴張海軍議案報告謂目下未便輟造巡艦兩艘且日荷屬印度現行之防制殊乏實力爪哇尤甚（八日） 
[紐約電]  
　　據柏林美國商會報告德國白里門生棉因英國封鎖之故每磅漲價三十仙（七日） 
[紐約電]  
　　行刺摩根君之賀特與前因妻死可疑逃逸失蹤之哈佛大學敎員德人穆恩特身量相同必係一人鈕約開往法國輪船三艘所載之汽車中藏未炸之炸彈悉巳發見（七日） 
[巴黎電]  
　　巴黎時報叙英國海軍之功績謂十一個月内德國與其屬地斷絕不通屬地相繼陷落海洋中德國輕巡艦皆被擊沉商船未有懸掛德旗者聯軍方面凡裝運兵士軍火等運送艦在英吉利海峽愛爾蘭海峽及北海等處皆能安然來往從未爲潛艇擊沉新式大戰艦亦皆未爲魚雷所攻擊（七日） 
[倫敦電]  
　　猶太世界載稱聞德皇至洛特士時曾入猶太人教堂高舉教律白衆曰余乃上帝所遣之救世主來救汝等者也（八日） 
[巴黎電]  
　　法國收成甚好非始念所及內地兵站之領土軍得告假兩星期回鄉收穫目下農事由婦女妥爲照料惟牲口缺乏頗爲不便刻由坎拿大運入牛隻大約五年內可以恢復戰前之舊狀（七日） 
[倫敦電]  
　　商船法拉巴號沉失一事近已調查完畢由謀西爵士發表判決書謂伐拉巴號被擊後即迅速施行救生方法維持正當秩序德潛艇並不設法救人再船客沉溺之際潛艇水夫向之歡笑一層刻已查有實據又伐拉巴號救生船朽腐之說實屬不確救生船於下水時所受之損傷並非由於船員之疏忽云（八日） 
　　其二（德人德文報專電） 
[柏林電]  
　　德國外交部宣布七月七日大本營公報如下德軍在維斯土拉河上游之西進步頗佳該河之東無重要變動德軍追擊俄軍至慈洛太里巴河者自七月三日起至五日止俘俄兵三千八百五十名德軍在白拉里白洛土南共俘俄軍官七員兵八百名德軍在波蘭維斯土拉河南轟擊波齊洛夫南杜洛伐加東之九五高地俄軍死亡甚衆德軍獲機關鎗十枝環擊砲一尊來福槍若干枝俄軍在稍北維斯土拉河附近進攻受挫 
　　英軍昨在伊泊爾北攻入德軍戰壕一道晚復被逐敵軍在沙歇西夜攻兩次均失利敵軍聚集亞拉轟擊之際該鎮忽起火天主教堂今正在焚燒中末斯河摩塞爾河間今有活動之戰事愛巴爾巨西南之敵軍仍圖奔囘近失之地位第一次進攻曾入德軍防線之一部分旋由德軍回擊奪回所失之戰壕惟餘廣一百邁當之地一隅尚在敵手敵軍棄機關槍一枝敵軍後復衝鋒兩次及在戰壕中施擊一次均完全失敗愛萊與亞泊芒間半途之德軍曾於風雨中進攻廣一千五百邁當之敵軍陣地俘敵兵約三百名敵軍在泊里斯特叢林加爾曼十字路附近回攻一次德軍早有所備殊易敗之伏斯巨須台爾柯夫敵軍戰壕一道爲德軍轟毀不能防守德飛行家在香巴業須伊貝西南以炸彈擲擊敵營頗收效果（七日） 
[柏林電]  
　　伊森沙河一役歷三日之久意軍雖較奧軍多至三倍仍大敗而退死亡甚衆意兵參與是役者逾全軍四分之一意軍以重炮隊轟擊不止惟無效果耗費彈藥甚夥德軍猛轟亞拉毀英軍軍需處英軍大受窒礙德軍砲火曾阻亞拉法兵集隊亞拉天主教堂被毀衆皆惜之德意志財政大臣請聯邦各財政大臣仍照常例於本月九日聚集柏林開會討論下年之豫算案希王定七月十五日召集御前會議反對黨領袖即前任首相維氏亦將與議豫料此次會議仍將主守中立齊泊林伯爵明日七十生辰而身猶康健親自管理其飛船製造廠駐土德國大使黃干漢男爵患病甚重該爵駐土三年夏季未嘗休假今從醫士之言至勞漢養疴六星期暫由藍干堡親王攝任藍爲羅王之中表布王之近戚據前敵私家消息謂俄國已調新兵臨陣新兵體質固強悍但全未受有訓練俄軍在克拉斯尼克及比薩拉比亞止而抵禦顯爲掩護總退走起見俄軍連次進攻無不失利俄軍官自以機關槍擊潰逃之兵故俄軍損失益衆俄步兵常用特特姆槍彈（八日） 
[柏林電]  
　　法國巡洋艦約翰逹克號因土國亞山力特萊特鎮當道不肯除下德領事署旗號復開砲轟擊直至旗倒始己君士坦丁消息謂法國輔助巡艦加爾薩巨號爲一德潛艇發魚雷擊沉該船所載戰品共值法郎百餘萬枚瑞士魯加洛電稱伊爾塞柯洛報載有俄京特別訪函紀晉謁俄外相薩沙洛夫及立寰憲民政黨領袖米巨柯夫博士談及俄國要求君士坦丁及達達納爾海峽主權事該訪員之意四協約國已商妥此事米氏且謂俄國得此海峽後擬不准外國軍艦出入蓋軍艦於黑海中無所事事也巴拿馬運河之章程可以施諸該峽惟關於軍艦一節則當另訂條列歐洲土耳其自愛洛斯至米地亞以東之地台萊杜斯與伊姆白洛斯二島及小亞西亞自薩加里亞河口起至亞特拉米蒂溺止一部分運白魯薩城在內均當屬俄俄國允永不以水雷封鎖海峽則羅布兩國當無異言云興登堡元帥應德皇之召在波森宮小住兩日與皇討論戰局雅典消息謂英法海軍界聞德國以大潛艇七艘入愛琴海迫使聯軍撤退其大軍艦之消息大爲張皇果爾則運登加里波里半島之軍將遭大禍矣俄京洛伏伊佛萊雅報載稱俄日現正磋商聯盟問題其關係出乎遠東利益之外維也納消息謂第二次奧國借欵業已停售共售得克郎六千二百三十兆枚誠佳果也（七日） 
東方通信社電（日本人組織） 
[東京電]  
　　近據上海來電觀察排斥日貨一事謂排斥日貨不過爲一時之現象惟中國之經濟因此得有一新之機會云云東京得此報告有多大之興感而予對華企業家覺醒之時期故目下籌設之日華金融銀行即以謀中國及中國人之利益以密接二國之關係爲第一要着云（九日） 
[東京電]  
　　朝鮮總督府政務總監山縣伊三郎氏於昨八日回抵東京以山縣公爵爲中心運動破壞內閣因與并上松方兩侯意見不能一致以致反使元老之間終生意見云（九日） 
[東京電]  
　　據大藏省所發表現在日本之國債額計二十五億六百萬元（九日） 
[東京電]  
　　大阪地方裁判所前所檢舉密造並密輸入六神丸之犯人六名已經裁判該犯爲福建人檢事以其違犯日本賣藥法擬處以罰金刑（九日） 
[東京電]  
　　俄國駐日大使言明謂日俄兩國雖無文字上之形式而兩國民間常能相信相助以應時局此誠可喜之事抑日俄兩國今日之親善彼伊斯俄爾斯基爲外相時實與有力云（九日） 
[北京電]  
　　六月分鹽稅收入總共三百九十萬兩（九日） 
[濟南電]  
　　博山縣（譯音）之中國煤炭商二十三人組織一觀光團前赴青島觀光已於本日乘坐火車啟行往返豫定四日爲期在青島之日本官民熱誠以歡迎之（九日） 
要聞一 
[英國在戰爭中之難題]  
　　大陸報社論曰世人對於英國之徵發戰士誤會滋多以爲英國未能盡行其所應行者茲就中立國之眼光評察英國在新軍上編制供給訓練遣發等情當亦爲讀者所樂觀也吾人於評論之前當先知英國入戰局時初無組織偉大軍隊之機關凡强迫軍制國全國皆兵將校兵卒訓練有素軍裝槍砲彈藥車輛等物莫不齊備即動員之訓令鐵路之佈置糧食之供給亦皆預先籌畫故一旦有警雄師立集從容指揮無不應手迨開戰後其所聚精會神以從事者不過籌備軍需務使舊者甫罄新者已至軍中供給源源不斷而已若英國則不足以語此也英爲招募軍制國平日養兵連領土軍在內不足五十萬人其所準備之軍需亦僅敷五十萬人之用未有多也法境初戰數役英國輾轉支持損失不少而有經驗之軍官陣亡頗衆尤屬可惜不然以有經驗之軍官訓練新組織之軍隊則英國獲益良非淺鮮矣英帥費蘭巨知德軍之戰力愈切故乞添派援軍加增軍火之文　愈急英國既須造成新軍官以補舊軍官之缺又須赤手空拳組織全無軍事教育之新軍羅致軍隊所必需之用品而南斐之亂事亦不可不剿平之印度之治安亦不可不維持之楚歌四面誠哉英國之為難也國會議准海陸軍共招足三百二十萬人其中三百萬人專充陸軍開展已十一月英國招練之兵士當有二百五十萬人練兵固雖然尚有較練兵爲尤難者英國作戰之地不下七八處除佛蘭得斯與達達納爾兩大戰地外他如德屬西南斐德屬東斐德屬西斐埃及蘇彝士河南斐印度無一非軍事活動地或重兵鎮守地也今除損失外英軍之在法比者約七十五萬人在達達納爾者約二十五萬人共一百萬人其他受傷被俘之數在法比約爲二十五萬人在達達納爾約五萬人共三十萬人合而計之共爲一百三十萬人除原有之常備軍五十萬人外英國於開戰後已訓練供給遣出八十萬新兵矣驟觀之此數似爲不大而　按之吾人未可遽訾其少至其運送維持之困難尤爲吾人所當注意大陸國有便於軍事之鐵路運兵輸械迅速異常英國不然其人馬糧械必須乘船越海經種種手續始抵戰地查澳兵三萬人及其軍裝共分乘運送艦四十一艘始能由澳洲開往埃及英國大船較多且距法甚近或能每船裝載千人準此平均計之英國自開戰以來每星期必派運送艦二十九艘裝載二萬九千人及其附屬之軍裝前赴法岸或往達達納爾故今日兩處戰地始得有百萬兵士再各處英軍所需之糧食新鎗炮新戎裝馬騾草料車輛醫藥等物悉須由英國供應而運送艦往來又必須由軍艦保護以防襲攻綜察以上各情可知英國在戰爭中之難題不獨與其他戰國不同且困難較甚焉 
雜評一 
[新案與婦人（無名）]  
　　近日北京所發生之案多有牽涉婦人者如郭同之與沈佩貞也津浦案之蘇映雪也京漢案之雪印軒也皆其例也昔人謂西人偵探案中無一不有婦人者今中國亦然追步泰西矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[淮北票商禀控張弧原呈]  
　　周財政總長揭參張弧案内曾叙有票商全體代表樊澦等瀝指該署長違法病商等語茲爲覔得樊澦禀控原文乃民國三年十二月十八日遞呈總統者文云淮北票商全體代表樊澦等爲鹽務署違法病商縱令損害營業依法提起訴願懇求秉公伸理事竊淮北票鹽三十六萬引運銷皖岸十九縣豫岸十四縣商業地方數十年賴以相安忽於今春皖有同益裕源豫有豫豐厚三公司之發生部准改運蘆鹽侵奪淮岸商民惶恐夏初公舉代表楊松喬等環求張鹽務署長設法保存舊商規復引岸曾奉面諭現長蘆方照票引辦法改給特許證劵淮北票法天然不廢引岸即擬規復等語又奉馮上將軍面諭奉大總統批令會商財政部業與張署長面諭議以地方治安爲重體恤商民困苦决定由部另籌餉需取消三公司規復完全淮岸等因代表以國家財政困難應盡急公奉上之義情願加繳報効呈由馮上將軍轉呈財政部在案詎意部覆尚未到寗己聞張署長又准新商竇介人運皖公司之請無怪不允代表報効一意以開放淮北爲詞並以淮蘆並銷自由販運爲一定之政策惟查第一區内各省引岸均未開放而獨開放淮北似開放名詞專爲淮北而設即如六月間長蘆開放官辦引岸七十餘縣曾貼告示有儘舊商及舊商之夥友承辦之令是官岸開放尚且公諸商有豈有商辦引岸反被官奪之理且此外各省商岸並未聞有開放之處何獨於淮北則别開生面任人自由以區區淮北三十三縣之引岸縱令四公司一網打盡並使舊商引岸天然澌滅無片銷之餘地是其處心積慮節節破壞政治不平無可諱語回憧張署長面諭之言何前後矛盾若此即以淮蘆並銷而騐尤屬有名無實爲愚弄淮商之計而巳數月以來淮鹽到皖豫者始則不准入境繼則勒罰充公如上月淮鹽運至皖之臨淮被蘆鹽局委扣留勒繳改岸稅每包二角五分又豫之三河尖上月停泊淮鹽船數百隻豫軍隊受豫豐厚之嗾使持鎗攔阻勒提每包二成方准放行然祗能行銷商城固始兩縣夫以淮鹽銷淮岸横被限阻反主爲客巳無公理可言且額外苛收與債約又大相抵觸面禀運司運司無可　河電求鹽務署鹽務署眞之不理甚至張署長謂同益豫源兩公司爲皖有力者之强權豫豐厚公司爲豫有力者之强權部中實無法干涉一似開放淮北非部中本意乃憚於强權有不得不然之勢誓夫刃人於死者而猶曰所以死人者刃也非我也誰其信之（未完） 
[鐵路是否國有之兩派理由]  
　　中國鐵路有國有者有民有者有借洋欵築成其路權仍握諸外人之手者現政府提議一律收歸國有於政治軍事經濟各方面皆有非常利益此問題發生後政府中人有同意者亦有非同意者故不得不求愼重將此案付諸討論日前巳在某　開會其結果兩派之主張尚在爭議中茲爲分述其理由如下 
　　主張國有者之理由（甲）　路爲自然獨占業故應歸國有以下例明之一鐵道非可自由競爭者類如平行線路徒耗有用之資本且因競爭之故而低廉車價終必皆歸於損失而生經濟之恐慌二鐵道必須全國一制軌道之廣狹客車之大小以及發車時刻皆須聯絡苟非一手管理則各利其利終不能收交通之效三鐵路並及爲交通政策之必要使歸私有則惟營有利之地而商業不盛之區無顧及者國家惟擔此種路線則國庫重受其累（乙）國家經營較之私家辦理易得資本（丙）鐵道國有可以節減經費（官吏俸給較會社雇人爲廉）丁）國有鐵道車價低廉辦理公平（戊）財政上亦以官營爲宜以上理由皆利於經濟者（己）鐵道爲自然獨占業卽不歸國家專有終亦必成數大會社之力而生政治上之危險以上理由係關於政治者（庚）鐵道不特爲經濟上必要之業軍事上尤爲不可缺者也能不計經濟而專爲軍事此國有鐵道之特色以上理由係關於軍事者 
　　主張非國有之理由（甲）國有則多以政治爲故應歸國有以下例明之一鐵道非可自由競爭者類如平行線路徒耗有用之資本且因競爭之故而低廉車價終必皆歸於損失而生經濟之恐慌二鐵道必須全國一制軌道之廣狹客車之大小以及發車時刻皆須聯絡苟非一手管理則各利其利終不能收交通之效三鐵路普及爲交通政策之必要使歸私有則惟營有利之地而商業不盛之區無顧及者國家惟擔此種路線則國庫重受其累（乙）國家經營較之私家辦理易得資本（丙）鐵道國有可以節減經費（官吏俸給較會社雇人爲廉） 
丁）國有鐵道車價低廉辦理公平（戊）財政上亦以官營爲宜以上理由皆利於經濟者（己）鐵道爲自然獨占業卽不歸國家專有終亦必成數大會社之力而生政治上之危險以上理由係關於政治者（庚）鐵道不特爲經濟上必要之業軍事上尤爲不可缺者也能不計經濟而專爲軍事此國有鐵道之特色以上理由係關於軍事者 
[主張非國有之理由]  
　　（甲）國有則多以政治爲目的而不着眼經濟之發逹（乙）國家不宜於數設鐵道（說明）此項技術民優於官且民間實業家直接受其損益則研求必盡致（丙　）國家不當經營鐵路（說明）官吏無直接之利害其弊在徒增經費而減少收益各國國有鐵道其成績稱良者除布諾易遜外未有所聞其實證也（丁）鐵道國有恐紊財政基礎（說明）蓋政府有多量之鐵路則國家收入必重賴之設一旦商業不振物業變更或新事業之發明則鐵道之收益倐然減少而牽動財政全局（戊）國有易得資金未可據爲定論（說明）蓋在無財政信用之國家其招之不來迫之不應反不若私立會社之可以任其稽查而誠信不疑之爲踴躍也 
[敎育政策之進行]  
　　社會教育與通俗敎育戲文曲本及小說影響於社會敎育者至鉅人謂庚子之亂卽戲曲之惡影響所釀成現敎育部頗注意及此巳由内務部咨到戲詞四百二十九本小曲一百零一本小說一百九十七本社會司各員現正日事審核異常忙碌又通俗教育關係甚重進行最不宜緩上年湯總長曾疉次通咨各省請其迅飭各屬分塡通俗調查表報部備核現聞各省有巳報者有塡列不合法者更有延未塡送者湯氏頗不以爲然特然日昨飭司分咨各省凡各屬如有未塡此項表册者希飭照式塡齊達部 
[地方教育與蒙古教育]  
　　地方學事通則是整頓地方敎育之要舉故欲思進國家於文明當然先行訂立此項要則俾便各處辦學人員得有所依據現聞敎育部參事室已於日昨將草案擬就呈送總次長鑒核湯梁二公以此事所關甚鉅特照辦次議訂國民學校令及高等小學校令辨法先分交各司長秘書科長視學曁各項主任專員先期簽註並定於本月七號召集以上各員公同協議 
　　某顧問近上政府有蒙古敎育條陳一則略謂蒙古地方瘠苦籌欵最難然經營敎育勢不得不需經費則籌之不容稍緩凡未開墾旗分無欵可籌茲不具論其己開墾旗分則有應從漢民籌集之欵有應從蒙旗籌集之欵其應從漢民籌集之欵則分先經籌定之欵與有待續籌之欵其先經籌定之欵首應淸查其中約分二項有一次躉捐之欵有常年額捐之欵一次躉捐之欵曰富紳捐曰鄕戶捐其常年額捐之欵有在巿之舖捐有在鄕之畝捐亦有收取學費者其有待續籌之欵則烟畝捐與燒鍋捐此外之糧雜貨畜皮張一切稅捐與米捐車捐斗捐可照常片以外酌加一二成以上各項皆係漢民籌集之欵現擬無論漢蒙受同等之教育則學堂所收學生自應不分漢蒙斯蒙古亦應一律籌捐以免偏重 
[奉天毆童案與炸彈案（化險）]  
　　毆童案奉天炸彈案尚未了結而日昨又因毆童案而引起交涉先是有華人某在街衢上與日童冲捧經日警察認爲毆打日童卽時在華界將華人獲去詳由駐奉領事落合氏向我當道交涉現巳將獲犯引渡交還我國茲將始末情形詳録如次據交涉署消息云六月二十三日上午七鐘鐘樓南日人中江十五郎之子女三名有華人蘇福田用手撫摩中江二男之頂被日警官瞥見即時將其拿住送交日警署訊辦並認爲毆打日童顯係犯排日舉動之罪云云翌日（二十四日）小南關日童齊藤博年十五歳在小南門裏與中國學生張承祥張志遠張志和相遇邀截玩戲致起衝突亦被日警察所見一併拿獲送交日警署訊辦此二案之情形也此案旣出交涉隨之駐奉落合總領事向我巡按使及外交特派員起嚴重之交涉言係華人有排日之行爲要求嚴辦惟我國方面以華人均係年幼無知又兼事出微細只可婉言解釋越數日我當道方期日官將華人釋放而日領又照會謂近來街巷有對日人撥水並出詈駡事雖微細殊屬非理且爲排日之漸亦要求一體嚴加禁止而毆打日童案犯亦須從重懲辦我官家均依允照辦旋經交涉員極力婉勸謂事體極小不可重執交涉手續請從寛引渡當繩法嚴辦該犯云云至二十六日乃將該犯等四名交出經巡按使將蘇福田一名交警察廳看押按律懲辦外至張承祥年幼無知交該學堂嚴加管朿張志遠等訊係同行被獲亦分别從輕釋放解决旣畢巡按使懲前毖後又作三面之警諭聞所施行者（一）立召警察宋廰長面諭速令傳告各分署除逐戶傳知商民對於日人不准有非理行爲外並加派巡邏保護日童經過之要道以免再生意外致人籍口（二）飭公署敎育科札轉全省各屬大小學校校長職教員等一律約束在堂學生不准在街毆打毁駡日童及戲辱等情並不准發生抵制日貨之會議及傳單倘經查知不但革斥並須從嚴懲辦（三）又飭出告示謂中日邦交素稱親密兩國人民亦宜相親相愛嗣後無論何項人等倘有排斥日人者即從重懲辦不貸而警察廳亦有同樣之示諭儆惕商民遍貼街衢矣 
　　炸彈案奉天法校學生劉王張三人自被逮拘　由田伏侯氏迭向交涉迄未交回張巡按當即電逹外交部故於日昨由部派令前營口交涉特派員王鴻年氏來奉以便就近與日總領要求引渡業於三號蒞奉外間所謂移京之說觀此可見其不確也自外交部　　王鴻年來奉調查此事後學界團體以此事有關全體當於日昨舉定前交涉司于雲章爲全團代表赴日領署和平接洽以便早日着落聞學生中有劉亞池一名字東旅現因患痢疾孔劇經日人昇送南滿醫院療治並由張按使加派北關衞生醫院姚院長前往省視據該生稱原無違法事實故始終不能承認雖某國宣言供認即釋實未敢允云云 
　　鴻發園院内被日警捕去之學生均係公立法政學校别科第五級學生一名劉亞池奉天義州縣人年二十四歳一名張惠田黑龍江綏化縣人年二十七歳一名王寶琦奉天錦西縣人年二十四歳迄今多日尚未引渡省城各學校學生見此情形均慄慄自危經各校職敎員一再安慰一面開全體會議呈請巡按使除向日領交涉將捕去學生引渡外並設法保護以免嗣後再受意外之危險當奉巡按使批諭云此案巳飭令外交員據法理交涉要求釋放在校諸生以及其他各校均安心肄業指日必有頭緒定能水落石出仰即傳示各生等一體知照母得妄生急躁是爲至要至法政學校體學員則以此事不但有侵我國法權並於學校名譽大有妨碍特請求校長轉詳巡按使向日領交涉務須將該生等與炸彈案關係之理由證據之若何證物之内容逐一宣布以昭公理 
　　張巡按使以近來各學校因鑒於法政學生被捕無不惴惴畏惟請求保護當即飭令警察廳轉飭各分署於所管境内學校迅速設置崗位以資保衞倘有事故發生即行執告以憑核辦 
[浦口之近狀（七月七日）岐逸]  
　　商埠之悲觀 
　　去歳八月記者旅行浦口略有所感因以浦口之前途介紹當世倐忽又將一載矣以人事進化之公例觀之則方今之浦口商埠從最濡緩速度而進行固屬至當且即絲毫不進但能保留己植之基礎而弗失尚可以歐戰影響致抵消其向上之自然步驟爲理由獨奈何旣未進步復不能保守而日以退化聞乎 
　　浦口自定爲自開口岸以來津浦未通車卽紛議種種計畫一時地販莫不投機攫取重利元年路工告成其時浦口巿場局已設立三載所辦何事無從知悉至是復擴張浦口巿場局之地方事業爲國家事業特設督辦以隆崇其階級廣設員司衛隊以宏大其聲勢忽忽至今又有三年其督辦事務所經費每月最多至六七千少亦四五千統計所費業己十五六萬元其督辦何事仍不能明瞭商埠經營市場整理固不足語即其所持唯一政策之淸查地畝至今猶未竣事也 
　　自營商埠實以浦口爲嚆矢經營不良影響於將來未開商埠者至爲重大推其故固由於政治濁混而凡事一委於廢窳官僚鮮有克達其目的者浦口經營之根本錯誤在以官力舉辦商埠之應有事業因而所需經費爲莫大數額國力不足則救乞於外債近以戰事乃停擱不進且商埠經營之主旨在誘導企業保護殖産防止禁遏諸不正當事業今則首以建築馬路設立公園遊戲場等爲急務殊不知馬路公園固不容緩尤要在人民繁盛商工發達以爲其依麗本末顚例築室道謀肉食者誠鄙也 
　　近以浦口設關本月成立爲商埠進步之一徵象然其寶因於鐵路貨物之轉運設關以杜偷漏與浦口巿場之盛衰風馬牛不相及也浦口表面稍有異觀者爲路局自營之南叚辦事處房屋及江岸輪船棧橋之竣工而巳在去歳運輸業尚有發運希望現則駁運搬運均爲路局自辦轉運則受參案波及慄慄危懼鐵路貨客之稀少爲通車來所未有每一次特别車三等客至浦口站者不過二三十人二等車一二百人全係免票或半票貨物自靑島戰事受挫後接有中日交涉甫告解决而貨捐局復生連續而來直未復元浦口市場之自然發達仍以路政之興衰爲衡現在之衰頺不進路政應負其責任之半也 
　　前者路局某曾有興辦市場之條議略謂淸查地畝事務所一面進行同時招集毗連一方之地主組織公司如此全埠成爲數地産公司即於其公司區域内規劃馬路建築房屋並舉辦各種事業蓋可袪地畝糾葛之累復可收羣策羣力之效如當局採用此議以歷年事務所之糜費十數萬元爲經費則市場將煥然改觀然而主其事者斥爲不經惜哉 
[粤東迭演家庭悲劇（平生）]  
　　逆父者粤省誣揑之風甚盛近日誣人者往往架以亂黨大題目甚至名門望族家庭之間亦復如此伊可概矣江孔殷者前淸太史也其解送伊子江小婉至將軍行署一事略誌前報續查小婉爲江之第四子人頗淫蕩於家庭中頗多不法事近數月方由北京回粤不敢回家謁見父母江特託省城警廳偵探長嚴巽軒羅雜九覔其蹤跡某日江子方在德馨樓脚茶香室品茗爲該偵探訪悉遂即帶之回河南江宅詎江不見伊子立用電話通知警廳長云將有亂黨重要人解到廳長查知爲伊之子不允收受勸其自行用家法辦理江乃立草一函囑該偵探加派游擊隊將其解送將軍行署言此子已在澳門受黨人委任回省殺父之後即將起事請將軍府訊明嚴辦其言頗無倫次刻下江子尚鎖押於衞隊室云 
　　逆母者江子逆父一劇事旣離奇同時又有麥子逆母一事亦甚奇異順德勒樓麥氏望族也卽粤財政廳長劉氏之岳家麥某劉氏之妻舅也素忤其母母無如之何近日麥某盡情揮霍欲將其家中田産變賣有老僕劉某在麥府多年經理財産凡田房契據皆在其手中麥某欲變賣家業而苦於老僕之牽掣不能如願乃誣告劉某爲亂黨重要人物遂拿交軍法課中詎一經審訊眞情畢露不能不令麥某到案質訊麥某避匿乃令警廳設法捕治之事爲親屬所知其母積憤觸發大駡之後當堂氣逆而死麥某聞母喪回家當母屍未殮之時而軍警已到門拘人後由財政廳長多方緩頰始令軍警暫緩俟麥母收殮後始將麥送官懲治迨即日殮事畢而麥已逮捕此亦一好以亂黨誣人之烱鑒也 
　　又據粤報麥母之死情節微有出入爰節附於後以資印證 
　　麥大年之妻某氏與麥同惡相濟致令其母日 
以眼涙洗面昨麥恃勢凌人誣其鄕人劉某爲窩匪扭解財政廳劉廳長不爲受理後又轉解警廳麥母聞之責以不應麥竟反唇相稽遂與母絕母病並不省視昨母病少瘳麥適回家母方用膳乍見逆子積憤難平向其督責麥復忤逆母不禁大怒致被所食之物鯁咽喉中氣閉而死 
　　向父母行刧者江麥之外又有梁阿南者其兇惡不近人情尤較江麥爲甚昨巡按使已批飭東莞縣知事就地槍斃矣茲節録該知事原詳如次據縣署游擊隊管帶林澤新禀稱拿獲逆倫刧匪梁阿南卽靑雲南一名解請訊辦前來提訊該犯梁阿南初猶狡供不認兇悍異常經其親生之父梁勝安當堂一一指供該犯始認錯悔過求予自新據其父梁勝安供該犯十五歳時行竊本村陳碧田家衣物因將其逐往香港又在港竊伊母舅陳日通金戒指衣服民國二年九月初七夜阿南包頭塗面糾黨五人持鎗來家用鐵筆撬門搶去榖及衣服臨行開言此次始行刦得爾奈我何認得係阿南聲音舊年十月二十三日由港回家手持短鎗聲明約人到來行刦伊母向伊跪求勒迫銀十元始去阿南仍限三天續足三十元後又回家恐嚇伊母云要放火燒屋又勒銀五元本年舊曆四月三十日阿南回家五月初六晚迫令我搬遷將此屋畀其賣烟當將其責斥阿南用石擲我持刀斬我經衆救護始免砍傷此子係民結髮妻親生並非過房請將其即行正法等語並據出具切結繳案復經團長陳源釗當堂證明其爲逆倫刦匪是該犯所爲行同梟獍按諸前淸法律例應凌遲實不容於天地之間應請按照懲治盜匪法將該犯梁阿南即靑雲南處以死刑就地鎗决以昭炯戒云云 
[湖南銀行參案預審終結]  
　　湖南銀行前經理劉昌憲等舞弊營私自去歳經肅政史參劾奉令交長沙地方審檢兩廳理處一案發生以來不獨湘人注目舉國人亦皆措意祇以内容複雜牽引頗多一切細故外間無從探悉聞地方審檢兩廳受理是案後異常愼重且極秘密除遵令將劉昌憲劉建嵐盧瑞芳侯淸泉等四人一律嚴加看管外並傳關係人　盛祥錢號之賀家 
 
 
 

Page 7

 
 
楷　明紀以及現在湖南銀行服職之各　人員並重要證人　家驥實訊研究前後隔别預審　集預嘗不下三十餘庭　廳又以此等案件最重實地偵查先後調核該銀行三年度簿記四百餘本福盛祥簿記百餘本雖己由現任財政廳長兼湖南銀行總辦唐人寅查照原參各節逐條簽註明瞭仍不敢稍涉鬆懈致滋疏漏故當預審時凡贛籍推事均告迴避（因劉昌憲爲江西人）由閩籍某推事專理日波卷宗盡得情實並察知其中稍涉疑似者約有六端因爲特别標識邀請交通實業儲蓄三銀行總理到廳交爲逐條鑒定諄囑嚴守秘密該三行復與地審　往返討論至十餘次昨始出具鑒定書交審　核辦現巳預審終止鑒定確實當由審廳徵求同級險廟之意見書一俟意見書確定眼行發表判決書訂期公開近日湘中各界均以此案爲湘省成立法院後之第一重大要案審廳當然不能含糊忽略以貽人口實約計兩星期内决可公開逆料公開庭上旁廳者必無虚座故此案之披露與審廳之榮譽與信望大有關係也 
[南潯鐵路之悲觀]  
　　南潯鐵路近因河水陡漲軌道衝决停車待修爲日巳久而經濟困難尤逹極點雖經總理吳鈁赴京與部磋商要求維持又因參案發生致無效果所有部准借用江西國民捐洋十餘萬元暫濟眉急惟此間救國儲金事務所相爭亦力最後電逹交通部此項借欵須由部長負責以便將來議决辦法隨時撥用以致雙方大起暗潮勢將愈閙愈大無日可了現該路股東聯合會復總理吳鈁協理羅兆楝函云頃奉鈞函敬悉一切所稱在京情形籌議進行　有頭緒政府允予維持足徵熱心敷力通等全局曷勝欽佩至云外間疑本路内容紛擾不無阻碍之處亦是賞情惟領袖狡滑舞獘種種實跡令人髮指若不極力追究不惟貽羞吾贛實不足以警將來敝會磋商再四積極進行堅持到底趁此參案發生將一切舞獘確鑿證據刻日赴都呈 
請大部一體查辦以救危亡所以遲遲未發者亦同先生之意顧全大局爲進行計畫否則冒味直行恐於大局有莫大關係即於先生等亦有連帶關係云云 
地方通信 
[鎭江]  
　　機工停工後之面面觀鎭郡機工工人因要求增漲工價全體停工等情曾誌前報茲聞近日風潮尚未平靜特將各方面之維持及機工要求之情形詳録於下機業工人因蔣樹銓被拘後要求益力聞現在該工人中少數人聲言須俟蔣樹銓開釋後方肯開工其多數工人則仍以加價爲唯一之目的現經安康公所禀請縣公署飭提滋事之工人訊辦施鎭守使自聞機工停止工作之事發生後誠恐一般工人游手好閒易於滋事特飭行各營加派軍隊輪流巡視以免另生枝節章縣知事對於機工歇業一事除將蔣樹銓拘押外昨又發出通告云據安康公所工頭報告機工爲爭議加價有罷工情事等因據此除批示外爲此諭爾機工人等知悉仰卽一體照常工作靜候本縣飭知該公所妥爲商酌辦理絕不令爾等偏枯若敢造言生事有害治安其爲首抗拒者定當卽行拿辦按律嚴懲丹徒警察事務所王警長自機工停止工作以來飭令警察第五第六兩區加意預防五區高區長六區蔡區長督率長警時加綾巡凡有三五成羣開會結社之事當即解散以事預防機工停止工作後各機戶因以歇業如有開工之家即有多數工人擁往勒令停工以爲要挾地步獨有機戶嚴萬源一家不受工人挾制乃持鎭靜態度刻下仍在開工該戶家中子姪輩皆能工作故該工人等不能要挾也機業公所經理唐子安任事未久忽具詳到縣懇請辭職聞其原因係以該所經常費用祗有機釐項下五釐月僅十餘元萬難敷用故决意辭去職務聞己邀章知事核淮矣 
　　米價有增無減之可憂鎭郡米價因去歳旱荒本己昻貴刻值靑黄不接之時來源稀少巿價益復飛漲現在上等食米巳至九元左右中等八元四角即極糙之米亦須七元五角嗣後仍恐有增無巳昔人以斗米千錢己屬極貴今旦不止千錢矣哀我小民何以堪此 
[杭州]  
　　私立法校畢業紀私立浙江法政專門學校第二班法律别科甲乙丙三級均於本月份考試畢業現巳評定甲乙分别揭曉計（甲級）甲等傅拙等十三名乙等陳疇等八十一名丙等翁念滋等九十名（乙級）申等孫原等四名乙等陳英等三十二名丙等顧啓等九十二名丙級甲等范鴻鈞樓桐孫二名乙等徐同書等十六名丙等戴濂等八十一名又補習班乙等潘圖　等五名丙等兪鴻顯等十名聞定於十一日舉行畢業式 
　　電請巡閱海塘蕭山縣屬西江塘紹興縣屬北海塘此次　爾爲災江流海濤互相激盪盤頭出險情形業經紹蕭塘閘局詳報省憲察核在案茲因雨止水退履勘塘堤險象環生倘不趕速搶護轉瞬秋汛爲害不堪設想近聞届巡按使行將東渡越州特於昨日電逹使署請於出巡紹蕭時順道巡閱西江北海兩塘以便勘估興修至沿途旅行概由就地士紳爲之招待云 
[江西]  
　　財政界近事贛省財政廳飭屬勸募四年内國公債爲日巳久刻下統計全省認數尚未逹到二十萬元當事諸君頗爲焦灼擬將堅不應募之翠花街胡源興金號詳報財政部按照妨害公務破壞信用罪名從嚴懲辦雖巳開弓箭尚未放近經商會勸導該金號酌量承認以資提倡迄今旬日仍未解决贛省實行印花稅省城警察期前勸導依法貼用事後檢查亦極認眞以致違犯罰則者人數頗少聞自六月一日實行檢查至月底止此項罰金約在七百元左右並未閙出風潮救國儲金事務所成立數月迄今調查數目儲欵尚未逹四千餘元現經懇准行政官廳辦事人員自七月分薪餉一體扣成作爲儲金 
雜評二 
[廣東之家庭悲劇（訥）]  
　　國於天地必有衆人共守之信條我國素以禮敎文物之邦自豪者其公其信條爲何物乎曰舊道德而己自歐化輸入羣趨向於文明之外表而此舊道德之根本巳稍變動未幾而内亂起未幾而外患來社會生活日趨困難國人常惕然有朝不保暮之慮而此舊道德亦遂因之日就澌滅焉當此之時我國人士之所呼號所籌謀不外曰富曰强苟有人睠睠以世道人心爲憂者則必斥之爲迂以爲今日奚暇顧及於此因是之故而我國所與立國之舊道德益復掃地以盡寡廉鮮恥之行爲隨地發現於官僚則成爲委瑣齷龊之官僚如北京吞欵參案所揭發者是於社會則成爲積惡叢慝之社會如廣東逆倫控案所披露者是道德破壞之結果至此現象乃始有人敢以維持世道人心爲言始稍知敎育根本之所在謀有以挽救之然而狂瀾巳倒底柱何存嗚呼難矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬上食米缺乏之可憂]  
　　衆公所　榖堂董事以近日滬上米價增昂高等白米　石須洋八元六七角次亦八元二三角而調查浦東等處錢家去年曾積存十餘萬石今則僅有二萬石之譜　北巿碾米各廠承接之貨亦不過十三四萬　惟上海一隅地廣民稠每日約需食米六七千　以現存之米通盤計算僅敷一月之用若不赶緊採運恐一旦告匱無以接濟其禍患不堪設想故巳禀報縣公署請速籌欵至産米各區分投購運以濟民食云 
[寶山發現蝗蝻之眞相]  
　　寶山縣境日前忽有蝗蝻發生當經江蘇齊巡按使滬海道楊道尹飛檄該縣知事會同省道各委限於二十四小時内盡行撲滅並將辦理情形尅日電復在案茲聞寶山縣墳某處海灘確曾有飛蝗過境並未停留該縣委自奉嚴檄後立卽分投調查設法防堵楊道尹並分飭道屬各縣不分畛域嚴密預防茲將辦理情形分誌如下 
　　縣知事晉省寶山縣知事張允高因須晉省陳發現蝗蝻之眞相及全境肅淸情形特於昨日（九號）來滬赴道尹公署謁見楊道尹禀陳一切聞今日須由滬寗早車前往寗垣禀報云 
　　楊道尹電禀聞楊道尹昨據寶山縣知事面陳　淸情形當卽電禀江蘇齊巡按使路謂頃據張知事面陳縣屬發現蝗蝻連日親歷各鄕四面調查現巳全境肅淸乞代電禀准假赴省面禀等情查發現蝗蝻迭奉鈞飭妥籌預防奉經通飭各縣不分畛域嚴密預防尚無蔓延情事除由張知事面禀 
及督飭所屬防範外謹電聞請釋厪系 
[中國絲茶之榮譽]  
　　此次巴拿馬太平洋萬國博覽會我國出品預會者頗占優勝茶葉得有超等大奬牌絲綢亦然會中規例每類出品止許給大奬牌一枚今絲茶兩類之大奬牌均爲中國所得誠足爲中國絲茶前途賀也上海商務印書館亦得有特等奬金牌銀牌等奬爲數不少我國駐舊金山副領事錢士靑君曾經賽會總事務摩爾君延聘爲萬國審查員此次中國茶葉絲綢之得有超等奬錢君亦與有力云 
[美國銀行家之演說]  
　　僑滬美國官商因美國著名銀行家戴德君游歷來申欲將美國金融界之現狀及與中國之關係供獻於中國同志遂於前日假座滙中飯店請在滬官紳商學各界列席介紹戴德君演說到者如楊道尹伍廷芳　紹儀及各銀行領袖並商董等計五六十人茲將戴君演說詞録下今日美國對於中國之感情倍形密切爲從來所未有而其欲發逹兩國之商務亦未有如今日之甚者也歐戰發生以來各國經濟現象非常窘迫不能再以母財資助他國由大勞顴之非獨一二十年後不復能以新偕欵供給他國且恐將向各國催還巳偕之欵而其講買外貨之能力亦將日形减綰矣美國　於財政常能以餘　供　　所以愛之中國中國民族繁庶不止四日兆人類能耐勞　若如欲提倡實業不患無優良之工人中國農田礦産業稱富饒亟宜設法開墾各國擬向美國借欵者甚多南美洲素來仰給於歐洲各國者今亦擬向美國借貸矣中國此時正宜崛起向美國借欵以興賞業方个中國必須改良者有四（一）在外國設立凖備金銀行廣與外人交易有所標凖（二）銅幣與銀元之價值宜求相等（三）頒布完全商法保護商民（四）籌借鉅欵擴充出口商業是也 
[私土進口之稽查]  
　　淞滬警察廳奉督巡按使飭關江蘇一省凡粘有印花洋藥雖准運銷通行無阻　無記私土仍應嚴行查禁節經飭令遵辦在案乃訪聞上海一隅近有奸商串同輪船水手人等潛在大連等處偷運私土至滬售銷數頗不少殊屬右違煙禁亟應嚴加查禁以絕隱雲際行江海關曁督嚴飭托巡人等遇有大連等處來滬各輪實力稽查外飭卽一體查禁　因昨徐廳長己飭由水巡隊長潘恒言特派小輪一艘舢板二隻水警十名常川在浦東各輪船碼頭輪流稽查矣 
[人民攻計官廳之查詢]  
　　上海縣公署　地方審檢兩廳另建新署將舊署基地召買變價嗣爲本邑公民張國柄等至北京財政部遞禀揭明種種舞獘情形當奉部飭江蘇財政廳並官産淸理處派員勘查出示布告等情巳誌前報茲悉沈知事以該公民等旣赴北京禀揭必有所據特於前日諭飭催徵吏王愼卿等前往福佑路九畝地等處協同三舖地甲黄邦逹九舖地甲徐春橋等分投傳喚張國柄施可久並王某等四人來署詢問該吏前往該處因未明門牌號數無從尋覔當即回署禀復　奉傳張國柄等四人經吏至該處一帶一再調查僉云並無其人請爲核示云云沈君諭候查明再核 
[借用偵探執照之敲詐]  
　　紹興人金克良日前串同馬彞良向寓居小花園杭州 
旅館浙江將軍行署所派之駐滬偵探關煥章借得偵探執照一張將巳經伏法之黨人王金發之母舅徐獻臣軋至山西路（即盆湯弄）周昌記三十二號房間指爲暗殺黨人拆梢洋八百元被徐之胞姊王徐氏（卽王金發之母）得悉報由捕房派探前往將金馬二人拘獲押入捕房昨晨傳同人證解送公共公廨由兪代襄讞與英副領事卓君升座研訊先由中西探上堂禀明查獲情形繼據婦人王徐氏投案供稱徐獻臣係是胞弟因被軋住遣人來家知照故即前往周昌記棧内詰悉情形執告捕房將被告拘獲並據徐獻臣供稱王金發是我之外甥我於舊歷五月二十四日附江天輪船返甬船中遇見被告二人據云王金發之家屬及親戚均奉政府懸賞通緝爾旣係王金發之母舅必須拘解浙江不能放爾自由因即將我看住謂須給付伊等洋一千元始可釋放迨舟抵寗波不許登岸仍復逼我回申即被軋至周昌記棧房所索之欵允減去二百元我無奈即付現洋一百元並立七百元之期票云云堂上同爾被軋至棧内何以不報捕房答稱不知租界章程且被看住不容自由供畢復據浙江偵探關煥章投案證明向伊借用執照之時謂欲調查王金發部下私造炸彈之人不知其籍端拆梢又據周昌記棧茶房蔡阿金上堂證明被告來棧賃居三十二號房間詰之被告冋供原告徐獻臣實係暗殺黨人故前往調查並未拆梢是時即由　西探將逼勒原告所立七百元之期票呈案請察中西官會商之下以被告在租界内違禁將人私禁拆梢鉅欵殊屬不法即由英領簽判金馬二人各押西牢七年而兪代襄讞因公堂無判决五年以上之權故祇判押五年期滿帶堂再核 
[提回暗殺案證人之催促]  
　　皖人郭世武因黨人邊秀章（即駢綉章）被某省軍事偵探徐國柱暗殺一案牽涉迭經公共公廨研訊與徐一併詳解鎭守使署核辦去後嗣郷郭之代表羅傑律師以郭係案證不應併解鎭署一再禀奉中西官核准候函請鎭署送回在案茲悉兇犯徐國柱巳由鎭署訊明正法而郭仍覊留營倉迄未送回以羅律師又於前日分别函致公廨及陪審西官德裴副領事請早日將郭提回公堂復訊以昭公道 
[新閘又出盜案]  
　　新閘愛文義路新閘巡捕房斜對門某米店於昨晚八時詐突來暴客數人二人闖入店堂餘在門外把風袖出手鎗嚇禁聲張刦取大小銀洋約五六十元並開槍擊傷店夥一人車夫一人携贓逃逸迨捕房聞警派令中西探捕追蹤兜捕匪己遠去故即回至該米店詳詢行刦情形並各匪面貎服色回禀捕頭再行查緝捕頭以該匪等敢在捕房左近行刦殊屬膽大己極因飭嚴行查緝一面用電話通告各捕房一體協緝務獲嚴究並飭將受傷之店夥車夫車送醫院療治 
[漕河涇發生越貨傷人案三誌]  
　　西鄕漕河涇鎭米店主蔡晋生及鄰人劉志堂被盜槍傷肚腹腰肋等處當時因受傷邊重舁入滬南紅十字分會求治一面由地保投報地方檢察廳派員往驗屬實並下鄕踏勘等情迭詳前報茲經樓舫檢察官帶同録事法警等至該鎭察勘據蔡晋生之妻聲稱本月六號夜七時許有操江北口音者二人闖入店堂内婦人詢以何惠若輩答稱向你借錢其時丈夫在樓上聞聲下樓向之喝斥該匪等卽開放空槍一響以示威嚇丈夫見之大駭即從後窗越出意欲鳴鑼報警該匪等見勢不佳立放實彈槍五六響丈夫即受傷倒地婦人畏其兇猛不敢與較後又擁入十餘人一哄上樓翻箱倒篋搶去大洋四百元小洋一百角銅元四百枚以及衣飾等物呼　而逸當該匪等出門時爲對鄰劉志堂所悉高聲喊救亦被開槍擊傷現均在院醫治請求　緝盜　到案究懲報語樓君諭候返廳禀復緝盜訊辦於是率同法警等在該店樓上下踏勘一週見該店後窗　牆壁擊有槍洞並毁壞箱櫃等物勘　樓君等卽乘　返滬回廳禀復林檢察長以該鄕一帶時出盜案立即備文移請淞滬地方兩警廳飭派探警上緊查緝一面諭飭本廳全體法警四出查拿務獲解究 
[哈同花園慈善會今日開幕]  
　　救濟婦孺會　益習藝所惠旅醫院因經　不充商借靜安寺路哈同花園開同濟慈善大會售劵取資以充經費本定隂廢五月二十一日開幕至二十九日　嗣因連日隂雨改期五月二十八日起至六月初七日止爲開會期間今日爲開會之第一日園内一切佈置悉於期前籌備妥洽一應檯閣燈彩戲法拳術書畫音樂灘簧打靶男女新劇歐洲戰事影戲等凡可以助游興者無不具備並内自新醫院主汪自新君捐資擔任組織臨時醫院業曰醫員張紹修君等佈置一切自今日起分派救護多人在會場内按段巡護又由鎭守使署軍法處長王靄然及顧公覺等發起紏集鎭守道縣　署辦事人員内之素喜書畫琴棋者組一最樂書畫會在園内寫售書畫兼琴棋訪友所得潤資悉充會中經費云 
[救國儲金昨日之收入]  
　　昨日（九號星期五）爲中國銀行收受儲金之第七十六日計收銀洋二百二十七元又爲交通銀行收受儲金之第五十日計收銀洋一百十元兩共收洋三百三十七元連前共計巳收銀洋七十萬零四千八百七十七元銀四千五百四十三兩六錢七分八釐 
[國貨展覽會徵求物品]  
　　王文典君昨接農商部陳司長來函云昨上一函内附國貨展覽會啓及商品陳列所徵品規則各件並希轉致國貨維持會話先生諒荷　覽此事關係甚巨端賴先生鼎力以半年前辦理斐島嘉年會之勢誠毅力出之不患無結果稅釐一層亦經呈奉大總統於七月一日批准凡各省寄交北京農商部商品陳列　陳列或展覽之品均可免徵惟以九月十五日以前爲限時日迫促還乞格外費神多方勸導藉免愆期公私同感南省運送一曾弟亦巳去托捷運公司錢君新之並希與之接洽爲荷 
[國貨調查之進行]  
　　國貨確持　調查部於前晚開職員會到者三十餘人由副部長汪星一　主席報告略謂調查手續日見其繁所接各處函告尚須調查其出品中有急應改良者或研究原料仿造者或提倡表揚者在在均爲緊要如營口大昌祥之草帽爲夏令必需之品寗波新産草帽式樣須邊大頂小且須裝絲帶此種草帽如再改良銷路必廣又寗波之草可仿製洋式座墊衆議先函致寗波商會次由蘇志堅君擔任調查雙方進行漢口同盛隆機器油用革歳子産自山東爲多每年銷數不下五六百萬應設法調查北京大自由報介紹河南孟津縣裕源所出紡紗彈花各種機器異常便利紡成棉紗亦甚精良惟汴滬遥隔業巳函請該報將機寄申以資試驗天津民益工場近出絲光布絲光紗有二百數十紳之多其花色之新鮮足與外貨抗衡現己小樣多種寄至會中如各洋廣貨號願購賣國貨者或至本會看樣亦可介紹或自向直接散會時巳鐘鳴十一下矣茲將該會輪流調查員名　　如於后星期一平和黄礪生星期二朱存仁周桂松星期三蘇志堅洪善長星期四任文蓀李佩蔭星期五舒軼凡丁文龍星期六程伊耕沈思儉星期日顧少也陳安瀛 
[勸用國貨會紀事]  
　　本月八日爲勸用國貨會開執行會之期到者十一人公推袁履敦君主席討論事件第一爲該會疹正章程洪承祁君起言第五章之講演會係本會應辦事業之一種與本會内部組　無與不能與代表會執行員會並列可否由執行部辦去不秘規定於章程中衆　成其次爲辦事細則及負派團章程多數主張緩議又印刷國恥月紛牌以經費浩大准作罷家又徵求關於國貨之文字小說等亦由多數主張准最優等者贈以一百元之國貨又擬分送國貨傳單下留空白登國貨廣告其國貨是否純粹鑑别須士分精細以不碍本會名　僞限亦多數表决又由主　報告陳文生洪復齋范少山諸人函件末報告南洋烟草公司廣陳列國貨照情形函覆是時範報十下振鈴散會 
又聞該會於本星期六（即今日）常會准下午四時期會請全國商會聯合會第一次大會書記長畢雲程君演講重要問題畢君於商業上富有學識經驗届時當有正確之主張發表熱心國貨者盍往聽之 
[提倡工業之進]  
　　南京路德馨里少年學會自創有理工學校以來時聘著名技師專於晚　教授工業技能理化知識經營三月成效卓著現届署假因鑒於國貨發逹暫業界需才孔急故特接辦暑假補習科以速成法敎授（火柴）（顔料）（電鍍）（藥劑）等挍造就工業人才以應社會之急需如發展吾國之　業云 
[合組聯保公司股東會紀事]  
　　本埠聯保水火險公司爲滬漢港粤各大公司組合而成昨爲第一次股東會午後二時開會到者極衆舉李煜堂君爲臨時主席先由黄碧荃君宣　開會理由大旨謂保險一業創自外洋每年吸收吾華保費千數百萬同人有鑒於此特集各埠殷商招足資本一百萬元經在香港政府註册並聯合香港聯益聊泰福安香安平安羊城六大保險公司合爲一　共計資本不下數百萬元創此宏大穩固之營業以挽外溢之利權此組織之理由一也華人投保外人公司言語殊法律異遇有賠償種種隔膜本公司力掃從前種種之不便賠償迅速使投保者無不便利此組織之理由二也繼宣佈港滬漢杭及各埠代理生意情形又佈告公司欵項　　　　　將存欵押欵各證據逐一披露衆皆滿意隨投票　　　事至四時茶查而散 
[博文女校改名國文講習科]  
　　上海縣公署昨奉江蘇巡按使公署飭開案准敎育部咨開據博文女學校職員鐘鏡芙等禀稱竊芙等創辦博文女校注重國學前以擴充女學保存國粹懇予提倡上禀沐批查該校章程第一條内稱授　子以　等文學以期養成師範中學敎員按此項專修科依照部章應歸高等師範學校附設核該校性質實與定章不符姑念提倡國學志尚可嘉應改名國文講　科逕禀本省行政長官酌核理等因且見諄諄訓迪委曲矜全之至意無任感激業己　示改正名稱矣伏惟大部總司敎育衆望所歸芙等一介女子能力有限不求匡翼一簧終虧且敝校創辦以還瞬將一載汲深綆短羅掘俱窮伏懇俯念芙等經營之辛苦賡續之艱難堆子立案　　到部查師範學校規程第六十五條講習科由省　　長官定之該校旣郷改正名目自應遵照此條禀由本省長官咨　立　以符定制除批示外相應咨行查照等因准此合行飭仰該知事即便轉飭該校遵照辦理等因聞沈知事己轉行該校知照矣 
[浦東中學附屬小學畢業式]  
　　浦東中學附設高等小學校創辦以來舉行畢業巳有七次日昨舉行第八次畢業式畢業者係吳慶衍顧向明趙壁等十八人當腸由校董致訓荷校長唱名給憑頗極一時之盛並聞近年該校學生日漸　逹校舍己不敷應用决定於暑假期内遷移校舍大加擴充其擇定校址係南巿江蘇海運局舊址云 
[尚賢堂之敎務研究會]  
　　法租界寶　路尚賢堂中外敎務聯合會每星期下午必開各敎聯合研究會明日星期下午四時半聞由李佳白博士濱說基行敎徒何以應尊重猶太民族之理由按猶太國自被滅亡後其民族久爲世人所輕視今李博士以應尊重之理勸告基曾敎徒蓋以基督敎爲該國所自出是亦不忘其本之道也 
[西加捐之磋議]  
　　本埠烟　　　局局長高幼農係陜西人財政廳長以高與地地　帮　　　　同鄕故委任此差冀其易於進行聞高蒞滬　　與該帮　　　商辦　以西　出自蘭州每年出數不過五萬　而銷於上海者約有五千箱餘則分銷他處其捐率擬按貨價加二微收承包者於捐欵内提取五釐作爲報酬惟現尚無人包　云 
[發給軍人誓願書]  
　　陸軍第四師師長楊善德君以前奉陸軍部頒發之軍宫士兵誓願書式樣現巳印刷完樣應卽對衆核給爰委參謀長夏虞廷君於昨日午前八時會同駐滬各軍官佐齊集斜橋南微寗會　大殿排班站立中設關岳兩公神位夏參謀長與臧旅長率領各級官佐對神位行三鞠躬禮次奏軍樂繼由夏參謀長宣讀誓願書云一服從命令二晝忠保國三誠意衛民四尊敬長上五不惜性命六言行信實七習勤耐勞八不入黨會誓願八條各宜遵守違犯其一天誅法議云云讀畢再行一鞠躬禮卽將誓顯書按名散給軍官士兵每名一本遂各親自簽押收藏奏樂散會時巳鐘鳴十二下矣並令是日下午無論官兵一律放假半日以留紀念云 
[主人請釋家丁之批示]  
　　美租界有恒路李叔和家前被盜匪搶刦財物緝獲苜盜方玉才一名巳由鎭守便署訊明鎗斃尚有李叔和之家丁周二劉順二名因被盜匪牽涉亦由公共公廨傳訊禁押在案茲由李叔和禀求鄭鎭守使從寛開釋昨奉批示　　悉該民家人周二劉順二人旣經盜犯方玉才孫敬修等供爲夥刦該民之共犯現由公堂傳案訊究白應靜候訊辦所請應母肅議 
[泥水匠搶親之空歡喜]  
　　住在西門内楊家荒場附近向做銅帳鈎之韓會亭有一女兒名招弟今年十六歳曾經憑媒許字於小南門内同仁里泥水匠徐來生爲妻前日（即八號）下午二時許招弟在左近姊妹行家中遊坃被徐少生偵知糾同徐泉生等多人將招弟搶回同仁里家内擬於當晚成親招弟不願結婚在房大哭爲該處守望巡警所聞入内干涉徐來生見勢不妙即行逸去該警遂將徐泉生並來生之母　沈氏以及招弟等帶入一區第三分駐所未幾由婦人張王氏　入該所聲稱招弟是伊寄女特來探望徐沈氏見張王氏到來即向所中巡警報告以張王氏素食洋烟不可釋放於是由驚在該氏身畔抄出烟泡一個遂將該氏扣留昨日備函並傳到韓會亭朝嚴氏夫婦連同一千人併送地方檢察廳訊辦 
[佔屋不遷之强横]  
　　婦人沈顧氏前在地方審判廳狀告木匠徐阿東佔屋等情當經開庭辯論終結除於隂曆五月二十四日遷移並令該氏貼還遷費洋四十元詎到期不遷氏即　匠拆屋徐不甘服糾集數十人將工匠徐小弟毆傷並搗毁氏家什物因即報由一分駐所派警將徐阿東拘去移送警廳司法科訊核 
[串賣墳地之辯論]  
　　婦人林錢氏林殷氏前至地方審判廳狀告姚翰卿沈梅修等串賣續地當經該廳審得此案有僞造私人文書情事應歸刑事範圍卽片送同級檢察廳偵查預審明確重復起訴審判廳昨由吳推事官會同鍾檢察官溯庭辯論原告伸訴一切質之姚翰卿供稱前淸光緒三十三年十月初十日由林錢氏之夫林子亭囑民人去看風水即是涉訟之墳地三分餘旋由林子亭將此墳地售於朱坤記水木作主朱維賢言明價洋三百元至十二月初二日由林子亭夫婦邀同民人並地保以及沈梅修等至英租界鴻雲樓酒叙當面交　民人代書賣契未幾朱因欠華泰洋行之欵將此項基地推於該洋行作洋四百元耶於光緒三十四年五月間竪立界石請鍳沈梅修供詞略同訊至此由鍾君起訴此案事實略謂姚沈二人實犯刑律二百四十三條之罪請爲公判問官會商之下判姚沈分别還押候判原告退去 
[復訊掯贖田單案]  
　　唐賓秋在地方蕃判廳狀告金瑞昌掯贖田罩等情曾由該廳傳集人證辯論終結判决金瑞昌將此項田單交出在案嗣金不服判决具狀請求再行集訊當經袁審判長核准昨由錢推事官開庭審訊金　昌供稱此項田單由地保包錫卿代唐賓秋之母向民人贖去請求飭傳包錫卿至案質訊問官諭候偵查核辦 
[再誌前淸大員之存欵]  
　　某票號因不理前淸内務大臣奎樂峰存欵銀二萬三千兩由代表朱東海控經公共公廨將該號經理張某傳案交保候訊在案前日上午由原告代表律師投案聲請將案提前訊理被告亦延　　到堂　　原告存欵係　於北京總號且曾接北京總號來面巳在京　原告料理　襄讞判由被告律師於兩禮拜内補具訴　並將各股東姓名開呈公堂再行訊核 
 
 
 

Page 11

 
 
[註銷墊欵糾葛案]  
　　沈子梅控趙菊樵馮端生不遺合　　州造　　墊欵洋一千五百元前日上午由公共公廨傳訊兩造各廷律師到堂代辯中西官以趙菊樵與原告之墊欵當時並非直接亦無收條而馮端生住居内地亦不在本公堂受理範團之内因判將案註銷被告開釋 
[律師索閱細賑]  
　　陳太庚前延穆安素律師爲代表至法公堂控稱前出股本洋一百二十元計兩股與李煥初合開百裕雜貨店核算歴年盈餘陳應得乃派洋二千餘元李於上年底祗分給洋三百元向論不理　爲訊追李供陳係店夥允給花紅兩成有之並無股份判李將歷年盈除究有若干開明細賑呈案客閱昨李將細帳呈閱穆律師請將細賑抄給一份由該律師查察是否相符再請訊斷聶讞員即諭原被退去候穆律師將賑查對冉行訊核 
[證人有意規避]  
　　英籍粤人徐景明因華僑合衆保險公司股本糾葛與股東黄少泉（即黄天林）涉訟迭經公共公廨傳同兩造人證會訊並因見禮洪淡人所供不實判候復訊核斷嗣洪因病不到延代表律師到堂代辯飭候傳保着交在案昨晨由廨飭探將洪之保人陳菊甫傳案訊據供稱洪因病前往松江就醫請寛限函催來申云云王襄讞與英領康君會商之下以洪有心規避判陳押限下禮拜一將洪淡人交案再核 
[賣票人不忍舞獘]  
　　英美電車公司查票華人尤松濤前日在楊樹浦查得一百十一號拖車賣票人陸子和賣票舞獘訴知查票西人開司脫（譯音）控由捕房拘押昨晨解至公共公廨先由查票西人開司脫查票華人尤松濤張阿金先後上堂證明被告於乘客上車後不朗賣票顧欲舞獘請究質之被告供稱實因拖車至該處蘭路站口即須卸下是時正在拆卸與前面電車牽聯之司潑林是以乘客上車不及照顧不敢舞獘中西官以原告所控證據不足因判將案註消被告中該公司自行斥退 
[私售澳門彩票]  
　　崇明人王瑞褐私將澳門彩票在外兜售被捕查見拘押昨晨解至公共公堂訊明且查王係過犯判押西牢九月彩票銷燬 
[賭徒毆傷巡警]  
　　潭子灣某作場内前日有人賭博被四區派駐所巡警查悉入内拘拿彼等即行凶拒捕將巡警張亞安毆傷腿際該警歸所報告警佐前往拘捕當獲鮑家邦方九香及泥水匠陸順林邢嘉生蔡梅生張大郎　阿毛等一併移送檢察分庭預訊據陸等五人供稱巡警拿　時我籌尚未停正並不知情迨重來拿人我等巳經停工正欲晚膳遂遭悮拘判一併還押聽候解送地方廳核辦 
[婦吞烟自盡]  
　　海甯路工號門牌鍾姓家之傭婦劉夏氏前晚不知何故吞烟圖盡及該主人覺察送往同仁醫院巳不及施救氣絕斃命昨日傳到屍屬舁回收殮 
[小孩跌傷殞命]  
　　僑居美界肇　路第六十八號門牌某西人之子前晚在洋台上納凉失足墜下受傷甚重當送公濟醫院醫治無效而死昨經其父到院備棺收殮 
[不認串拐]  
　　顧珊棟至閘北五區警署控李寶根李季氏及李德生等串拐伊媳阿慶經薛警正派警將寶根夫婦逮案德生巳早遠颺移送檢察分庭預訊不認判寶根開釋季氏收押令原告邀到證人覆訊核辦 
[誑騙脚踏車]  
　　脚踏車店主江順元至法公堂控稱前有王阿大來買脚踏車一輛矚令送往取洋詎送到後約期付洋到期往收人巳逃逸後偵知原車巳交張阿三售賣是以報捕將張拘案後又將王指提到案惟車上棟皮巳被撬壞求請訊辦訊之王供認誑騙不諱張供代爲銷喊是當判王押兩月張押一月示儆 
[騙取小孩項圈]  
　　應維揚至法公堂控稱有男孩口在門外嬉玩頭上戴有銀圈一個被陳言英所見將孩誘往僻靜之處將圈取去孩則棄於途畔幸卽尋見報捕將陳拘獲詢知圈巳押去由探吊贓解案請究訊之陳供認誘騙取圈諱判陳管押四月並以陳形似乞丐該押店不應不問來歷擅行收押除當本不追外着　洋兩元允公 
[以後不許再來]  
　　七次過犯通州人高阿元又東台縣人許德年均復至租界犯案由捕查獲解送公堂訊明判高押西牢七月許押三月期滿均帶案復核在案茲届期滿昨晨由捕將高許二人帶案請示中西官會商之下判候函送上海縣分别遞回原籍請各該地方官嚴行管東以後不准再來 
[閘北之烟禁]  
　　姚榮生私帶烟灰一錢土六錢經過閘北被驚查獲解至檢察分庭訊明屬實前日提起公訴經審判分庭孫推事關庭判决處姚徒刑三月以儆 
　　前日五區警署查獲烟犯丁阿生一名抄出烟膏半盒烟泡兩盒移送檢察分庭預訊屬實押候起訴公判 
　　烟犯李粮琛秦少山王金富等由孫推事判處徒刑後迭由該犯等家屬請求易科　金經李檢察官批准移請同級審判分庭於前日下午特派法警至分監將李秦王三犯提回仍由孫推事逐一研訊因該犯等所供與請求易科之禀詞不符决定仍照原判送監執行 
[誌謝]  
　　昨承中華國民請願會惠贈左腕鷄頴書家黄奠華君所書之國恥紀念立軸兩種黄君書法遒勁即非左腕亦己雞能可貴洵可謂之神乎其技矣 
　　中國紅十字會在法租界寶昌路大安里組設時疫醫院定今日午後行開幕禮昨承院長沈仲禮朱葆三二君東邀參觀無任感謝 
　　上海工部局育才公學定十五號舉行署假休業式頒給奬品並請名人演說昨承監院曁中西諸敎員東邀觀禮書此道謝 
　　城東女學定今日午後四時舉行普通科三年級及初等小學四年級畢業禮昨承柬邀參觀特此誌謝 
　　中國靑年會今晚八時開演五彩活勦電劇一意外姻緣二懼内妙方蒙贈入座劵一紙謝謝 
雜評三 
[美國銀行家之言（訥）]  
　　今有人兩種之觀念一因人心穢濁思有以提倡其道德我甫於廣東事論之一因知識不進步思有以提倡其技能我又於今日之命令而有感焉蓋禮敎之文明與物質文明必同時並進而後免於一偏之弊然中國提倡技能亦旣有年所以久無進步者非我國人知識之愚劣不可造面在政府與社會間率以空言相提倡無切實示以提倡之方法也美國銀行家謂中國民族繁庶類能耐勞茹苦如眞心提倡實業不患舞優良之　天此可以證我國人之技術非不能進步者但求此後之所謂提倡不專以虚榮籠絡人或僅加一奬勵之名或僅予一空閑之位即爲盡責而能以實力輔助各方面則中國技術之不興吾未之聞也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[官酒專賣賦以遥飛一錢賀江山爲韻] [  蛛隱]  
　　予嗜酒飲少輒醉然尋常酒儥巳不免興及春衣矣茲聞酒歸官賣價必日昻竊慮藉糟枕　者將未易爲長鯨之吸也爰擬斯賦質之有尊中好者 
官樣旗飄　煌酒標員司督櫃吏役持瓢非糟邱之建築乃　部之行銷看搢笏之王戎持籌磚碌有簪毫之畢卓潑甕朝朝從茲餘瀝均沾向公中而挹注豈任村醪自釀作法外之逍遥原夫酒之爲物也舉世皆醉獲利非微但憑商戰難語國肥向使昧　利失事横聽巿廛之貿易乏官府之指揮則將過杏花之村問牧童而遥指斫松江之膾謀斗酒以遄歸不幾乎竭澤難漁玉液浪供牛飲漏　莫塞金錢空化蚨飛哉若乃體恤商艱蠲除稅率涓滴歸公錙銖核實謂酒正本屬周官酒誥亦　法律是宜愼防染街禁末譏之旁參研究治聾杜利源之外溢在昔酒泉作郡名重大千何妨酒國設官利權什一於是廣厦宏開專員特簡位僅人才搜羅土産訂專運之章程立分銷之制限犢鼻費裁縫之線製出官廳虎頭懸禁令之牌字描官版行見蛙聲迭奏爲官而環繞酒池定知鶚薦旋膺升官則競傳酒淺如此官階無非國貨瓶盎盈庭斗齊列座看人人挈榼而來聽處處唱籌相和治簿　而旁午鱗册紛紛數貨幣兮冬丁龍洋箇箇祗此醉鄕生活胥關三載考成只今利巿開張儘有雙紅禀賀别有淡巴百斛阿片千缸　草産從内地芙蓉來自他邦亦復殫壟斷之精神營生第一定官司之職掌好事成雙然孰若酒狂易惑酒渴難降或沽到十千潤吻挽而　裘可解或量宏八斗耽拇戰而龍鼎能扛好教長醉不醒渡茫茫之宦海定卜財源湧進譬滚滚之長江客　挈壺智短抱甕身閒靑州問訊紅友往還借醴泉之權溉消壘塊之痴頑陡聞價長龍門比洛陽之紙貴爭奈淸逾鶴俸愧阮氏之轟慳是宜酒徒盡屏酒史齊删勒箴銘於座右署戒律於指環縱使受科罰之條令嚴金谷誓不作長夜之飲醉倒玉山 
譯著 
[間諜生涯] [  天虚我生]  
（三）養成偵探時代（續） 
　　至德國所探之秘密事務略可分爲三部即海軍陸軍與政治是也此三部中各不相淆自有偵探人員海陸　兩部咸隷參謀部中而政治一部則由外交部或德皇自时海陸兩部所理之事皆關於軍事秘密而政治部中則專司外交偵探各國權要主張之事此外尚有個人偵探部則專司德皇之事由德皇顧間直接隷之職亦員閒此中包含之廣自皇親公爵以至優伶關丐莫不有之卽以英倫而言其間所藏德國偵探亦復不知凡幾而以美術家及跳舞女郎之受此職者爲尤多當時有俄羅斯舞女受俄政府聘年得薪俸至五萬　布之巨出則恒有無形之衞隊尾　而行蓋德政府畏之甚轍遣偵探以偵之也某年除夕舞女出場於柏林京城一金質之提囊忽爾被竊先是個人偵探部中有疑於女日夕遺人尾隨其時有一陸軍軍宫忽與相愛贈以此囊女頗愛之遂以貯其秘密之函件於中除夕二人同飲冰場卽置此囊於案而以手腕壓之當時予亦飲於側座目擊甚晰頃之有一侍者前爲女斟酒無意中碎　杯酒漬女衣女乃微怒亟以手提裳起軍官亦起侍者乃道歉不置以巾抹桌上殘酒竟攫其金襄而去女固未之覺也兩分鎰後侍者復出以囊示女曰夫人皆囊爲君物乎適才慌促竟携之而去願夫人恕之女接視則其間秘件巳不翅而飛則大驚知己中計乃辯曰否吾生平未嘗有此物恐先生誤會願以問他客予不禁私欺曰聰明哉女也乃竟舍此貴重之物使不自陷於罪然德境中終不能留其倩影矣 
栩園詩選 
[夜泊聞笛] [  徐哲身]  
　　緑淨澄波似若耶扁舟泊處月初斜東風一夜聞吹笛落盡長江兩岸花 
[襄陽船戶曲]  
　　葉葉風帆　武昌船船兒女半襄陽生涯不信眞飄泊但飲江流即故鄕 
　　昨宵下水泊吳城幾日還揚漢口舲生怕看山看大别不如望見望夫亭 
　　鄱陽湖勝洞庭湖如鏡湖光與大孤分取兒家作眉黛不知還勝　姑無 
　　江湖生客莫須悲浪宿濤餐共護持郎在船頭妾船尾風波雖惡不相離 
筆記 
[西戍途中日記（四十四續）] [  桐城劉雨珍]  
　　八月初六日大風早起見壁間長沙天井山樵題句予戲步原韻題于壁上有遠塞勞征戍中原幾羯腥之句午後四時自格子烟墩易馬西北行時風猶未息飛沙蔽空予與張君季珊乘馬行五官皆爲沙塵撲滿五里大沙梁地平如砥又四十里過岡至腰站子泉水可口草地開闊大可開渠墾荒又五里哈家園草地上牛羊成羣又五里至長流水住有沙河有泉五眼其味淸冽客棧四家小店二家馬撥關帝廟各一所菜園兩所目安西至此八百餘里皆平沙戈壁草木不生禽鳥絕迹至此始有大胡桐樹數株眼界爲之一新山腰有泉源頭活潑涓涓長流故名長流水自安西以西各站皆無小菜至此始有且每行必須帶水 
　　八月初七日午後四時自長流水西北行地平有草可以開墾二十里有土牆水井又二十里亦有土圍井水亦淸沁可飲詢之車夫知俱昔時腰站沿途草深三數尺問有紅柳樹摇曳風前土鬆帶堿深陷馬足知距鹽場不遠水草甘美逈非前數站凄凉景况矣予所　長流驛之白馬與張君所乘之黑馬爲是處十數站空羣良驥往來官差多不能駕馭馬兵馬夫恐予等亦不善鞍馬也極言共不馴狀予一躍上馬縱轡如飛馬兵馬夫始瞠目結舌相驚訝曰今而後不敢謂南人不善乘馬矣又二十八里大泉灣漢回民共八家又二里黄蘆岡住時祗初更是處地窪多蘆故曰黄蘆岡居民十餘家客店五家馬撥一所有小店可購零物附近有小村落水草甚便非復不毛之地矣昔左宗棠西征　大戈壁無水草不走安西哈密從三道溝橋邊營間道出邊牆經蒙古草地逕至此以進攻迪化此固避難就鳥　奇制勝也 
小說 
家庭小說 
[嫣紅刧] [  常覺小蝶合譯　天虛我生潤文] 　 
第四十三章續 
　　讀者於此當猶憶及幾年之前密斯脫特雅家中圍桌晚餐時矣但其中年歳相睽巳久故其景象亦異正如劇場幕閉迨重啓時則特雅猶是而其中巳半易新人矣於時裘蘭理巳嫁隨其夫離英面去密斯柏瑩亦他去故今夕敏萊露賽所坐之旁巳另　一人其人爲茉特瑁史琰茜麗茉特瑁史者法國稱姑娘者也琰茜麗本意人而稱之曰茉特瑁史以其嘗居法國也琰茜麗於法國語言至流利無比卽英國語亦復純熟惟稍帶意國音耳共年學則在二十四至二十七之間而琰茜麗自言則謂才二十五耳大凡意大利人其年齡至難斷定凡在二十歳以下者固白嬌小可愛然一至成年色衰亦速正如世上名花凋萎至易今琰茜麗亦然耳讀者亦願我一言其容態乎則著者固有權能爲諸君道也其人面貎微黑而眸子獨藍英英有光芒薄唇緊閉望而知爲堅决之人髮棕色綰於腦後作雙桃子形瑩而澤體雖質而酥胸仍豐故不失苗條之態密昔司特雅甚欲其女諳法意文字故延之然特雅則至不願時有間言蓋琰茜麗之朿脩年須五十鎊　較密斯柏瑩倍也至是琰茜麗乃言曰此竊物之罪貴國固科以何等罰特雅曰有期徒形耳哈勃克曰茉特瑁史汝國稱有期徒刑爲何名茉特瑁史乃笑而語之著者曰諸君以予茉特瑁史之此稱爲不妥乎然特雅諸人旣作如此稱故吾亦不得不以此稱之當彼初來之時特雅諸人亦嘗先自商適以爲稱之密斯則似過俗依意大利之稱而稱之曰西那拉則又過生故不得不用折中之法而稱之曰茉特瑁史談茜麗亦不以爲異蓋彼在法國時嘗習聞此稱也 
奇情小說 
[秘密汽車] [  東埜譯]  
第三章（續） 
　　勃立南在途中想起席間一番說話悶悶不樂曉得黨人此次重張旗鼓不僅僅在會場上想就口舌之間爭勝一定另有詭計藏匿在黑幕中或是暗殺政界上一二重要人物以快私仇或是洩漏海陸軍秘密以啓内亂而召外侮就中取利的雖說國家政治修明軍警保衞周至非宵小所　傾覆然而政府與黨人互相　軋勢成水火彼此未肯消除意氣相見以誠也不是國家之福呢今晚亞拉夫公爵演說時不知用何種調排斥社會黨人倒要留心聽聽他沉思未巳車子巳停在議院左近三人匆忙下車跑進議院一看只見兩廊之下人山人海擁擠得幾無隙地議員席上也個個占着坐位近來議院中開會幾次社會黨議員多是缺席不到此次蜂屯蟻聚而來也是出於例外亞拉夫昻然立在議長席上方待發言那些社會黨員使出種種方法擾亂聲浪亞拉夫不顧提高嗓子發出一篇絕大的議論駁斥那社會主義不合時宜說得字字有稜針針見血有許多政府特派員和着聲勢掌聲雷動社會黨國得又受打擊就這轟天似的拍掌聲中陸續逃席而散這一次政府又大得勝利里芙尤覺興高彩烈見他丈夫巳奏敷功儷儷然走出議場來忙率領着勃立南腅逹兩人接到議院的前廳之上歡然蓮祝 
 
 
 

Page 15

 
 
   
 
 

Page 16

 
 
   
 
 

Page 17

 
 
救國儲金 
[中國銀行收欵淸單六月二十六日第六十七次報告]  
　　第四百三十七册五十六號至六十六號徐乾麟一元又一元又一元又一元又一元通用洋行帳房節省食資八元沈忠虎二十元沈忠虎四五六三個月捐三元張梅林二元姚天造三元王世逹二元 
　　第四百三十八冊五十八號至六十一號江陰　實中學諸生七十元方茂桐三元謝培能二元張伯威二元 
　　第三百三十九冊二十八號至三十三號（濰縣丁氏私立初高兩等小學校各學生）王乃智四角丁會汶四角丁馨芝四角張文　四角丁竹亭四角于吉成四角于兆　四角陳錫慶四角王書春四角于永年一角丁培基三角劉御寬三角趙枚三角共洋五元陳少坪二元（濰縣　志小學校校長教員各學生）校長張恒教　郭良弼又丁國良又陳樹森又學生牟象瑜又王世鈞又胡樹聲又王毓傑又陳曾迪又陳曾澤又于國楨（以上各捐一元）學生王紹緒又湯學迷又宋心存又劉德義又王汝英又趙恒慶又趙榮慶又趙琪慶又王恩海又王玉海（以上共一元）學生于春沂又于寶彞又張光　又張森又譚悅之又王龍甲校役劉升以上共捐一元共計十三元孫維藩五元太古輝一百元卓鑒樵一百元 
　　六月二十六日第六十七日共收儲金銀元三百四十五元運前共計已收儲金銀元六十一萬八千四百五十五元銀二千七百八十六兩三錢中國銀行謹啓 
[六月二十八日第六十八次報告]  
　　第四百三十七冊六十七號至六十九號徐維恭一百元張明樸二元函莊集議公所一千元 
　　第四百三十八册六十二號至七十五號張恩榮一元王潤 
齋一元儲希賢一元宋志興一元吳名　一元新康祁記號五十元又五十元又五十元又五十元又五十元又五十元胡兆熙一元天成絲廠鍾淸發十元黄壽石二元 
　　第四百三十九冊三十四號至三十九號新康昶記號五十元又五十元又五十元又五十元程壽祥一元王家榛一元 
　　六月二十八日第六十八日共收儲金銀元一千六百二十二元連前共計已收儲金銀元六十二萬零零七十七元銀二千七百八十六兩二錢中國銀行謹啓 
　　六月二十九日第六十九次報告 
　　第四百三十七冊七十號至一百號四明長生會五百元周名廣二元吳安生二元沈復初二元沈相甫二元馬慶喜二元倪鑫南二元秦少卿二元李意城二元沈永才二元陶宗耀二元柳寄生二元鍾崇榮二元鮑安祥二元李裕生二元邵愼寶二元竺生元二元毛戊已二元邵霖生二元范嘉良二元陸友生二元民小　二元羅香洲二元陳俊卿二元翁枝渭二元翁阿玉二元任金來二元劉賜佑二元邵　福二元鄭其譜二元陳順發二元（以上均四明公所長生會） 
　　第四百三十八冊七十六號至八十一號朱宗良五元崇明縣立第一高等小學員生　役六十元馬德華一元邵文貴五元馬成龍五元馬德勝一元 
　　第四百三十九冊四是號至一百號汪煒一元施來法三元毛根位三元同德茂衆友三元陳動遠三元侯全根三元應月發三元杜毛毛三元竺友封三元柳妙妙三元王瑞龍三元徐允根三元陳阿舫三元楊三林三元飯業長壽會五十元洪貿鈁五十元趙禮錢五元宋聚興五元傅流喜五元莊炳文五元陸鞠亭五元吳阿林五元侯鶴亭五元朱少甫五元陶明春五元問林慶六元胡蔭棠四元周永明四元唐富有四元唐菊生二十四元朱相順二十元胡龍生二十元顧錦華二十元陳順佑二十元陳順楚十元孫桂棠十元蔡文秀十元許孝恩十元方裕記十元周瑞大十元黃永慶十元龔長根十元顧如德一元周錦榮一元王來發一元沈金壽一元蔡德福一天沈元龍一元陳慶芳一毛毛天福一元羅三桂一元陳順法一元高賢倫一元李金鵝一元陳定根一元陳阿五一元蔣榮根一元毛祥豐一元陳安生一元應動一元沃三槐一元 
　　第四百四十冊一號至六十八號應根秀二元李根法二元王桂生二元施海海二元馮聚寶二元楊祥生二元唐夏蓮二元陳金聲二元陳春珊二元張會發二元張美泉二元夏新得二元胡嘉興二元唐增浩二元林久麒二元陳道　二元張全福二元趙鴻貴二元陳如生二元胡玉蓮二元馬賡祥二元董小蘭二元唐餘萬一元唐餘銀一元周蓮卿一元周名颺一元周名臯一元朱衆未一元朱泉法一元胡寶根一元胡寶金一元顧國民一元願仁　小姐一元施森林一元施裕林一元陳文元一元陳文德一元沈榮高一元邵仁榮一元史致懷一元沈連生一元陶秋生一元應茗香一元柳生桂一元柳生和一元邵祥麟一元李望生一元賢甫一元楊　榮一元（以上各戶均係四明公所）錢京兆一元吳肖芹一元上海市立江境小學志願節省五六兩月膳資四元裴价人一元上海市立江境小學校職員七角學生儲亮夫一角張衣訥一角張秀賢一角共合一元孫　雲一元上海　立江境小學校學生節省日用一元錢福渠一元李萬隆十元同秦泰記同豐泰記合二十元泰和一元保太一元崔在新一元蔡也白一元（以上九戶均係泗涇同志會）泗涇同志會大興影戲王毛毛潘長發楊士榮洪遠升陳萬泰陳阜泰泰昇陸伯生信泰瑞和恒義合盛協昌德泰義隆豐和恒裕豐泰姚春生王子堂沈傳秋德豐祥乾利昌等共合洋十二元願裕龍馬澤梅汪學儉祁峰山陶龍明中和合洋二元董伯賡一元彭鑑書二元陳詠周四元 
　　第四百四十一冊一號至十號景福綢莊同人減省節酒十元郭裕堂蓬資二十元何子恒一元陳貽孫一元朱綏豐一元陳蔭槐一元劉簡笙一元張選一一元徐建之一元潘蘭卿三元 
　　第四百四十二冊一號至二十二號趙紀生一元四明公所一千元胡珊熾一元王忠武一元倪紹松一元姚正堂一元虞貴德丁謁雨合一元董振來一元陳永康一元胡清才兪阿狗合一元范俊餘一元石坤山一元張貞文一元徐延璋一元葉阿芳一元楊氏四姐一元陳筱舫一元陳品才一元何孝發孫永發合一元屠貴福一元王財源一元林復軒五元 
　　六月二十九日第六十九日共收儲金銀圓二千二百四十五元連前共計已收儲金銀圓六十二萬二千三百二十二元銀二千七百八十六兩三錢中國銀行謹啓 
[交通銀行收欵清單]  
　　六月二十八日第四十二次報告 
　　第三十七冊三十一號至八十五號董選青二十元張恩鎔十元楊寶璜六元吳申伯四元辛振祥五元謝國華五元羅郁銘二十元劉稻秋五十元瞿宣穎五元吳均寶五元陳承翰五元青年會小學堂十七元又韋伯榮五元鮑慶福三元願子凡二元魯煥章二元王國榮一元盛沛林一元宣剛一元鄭可生一元吳炳　一元姚容如一元裴德炎一元汪德侃一元鄭自瑩一元李立言一元宣彭一元董裕瑞董親　一元陳　蔭　忠蔭一元郭書青十元張太太二十元楊以震一元都鴻輔一元宓鼎茂一元鄭官顯一元陳新謨一元王傳書一元夏蓀明一元經　相一元周大倫一元魏孔張一元呂洵一元陳瑞勛一元何汝禎一元周昌祺一元陸鴻飛一元張煥臣一元張仲珊一元陳逵一元袁長綸二元倪鍾麒二元陳筠二元包良偀三元王爾益三元張鏡濂九元 
　　第三十八冊六號至十二號劉昭祥五十元鳥人孚五元馬　　三十元胡欽之十元張叔誡五元有恒堂六元泰怡安五元六月二十八日收儲金銀元三百五十七元連前共計已收儲金銀元六萬九千一百四十六元銀七百四十五兩一錢二分八釐交通銀行謹啓 
 
 
 

Page 18

 
 
   
 
