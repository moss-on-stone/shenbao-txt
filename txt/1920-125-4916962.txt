# 1920 - 125 - 4916962

 

Page 1

 
 
   
 
 

Page 2

 
 
   
 
 

Page 3

 
 
時評 
[名實不符（冷）]  
　　名實不符謂之欺罔然而中國人之習性寗願欺岡而决不願名實之相符者其情可憐其行亦大鄙也 
　　辭職之人無一不託之於病中變之事無一不仍留堅持之言寧使人人知其非病人人知其已不堅持然而其名决不可棄其實决不可使人知此中國事之所以永無眞相永無實際即永無力量亦永無成就而可爲長歎息者也 
命令 
　　補五月九日大總統令任命闊普通武爲正白旗滿洲都統此令 
　　又令任命殷鴻壽署左翼總兵此令 
　　又令參謀總長張懷芝呈請任命劉家佺戴景星爲科長均照准此令 
專電一 
　　天津電魯案回文原定十日送日使館因靳對回文中之措詞認爲未合不簽印故尚未發出 
（十一日上午十鐘） 
　　北京電學界又上書府院請宣布廢協定拒日牒滿意卽上課 
　　北京電周閣說漸烈昨日起盛唱閣員兼代主張徐一面拒絶某某閣員兼攝一面挽靳稍留靳從徐勸本日仍到院開閣議閣員中轉多缺席靳辭呈上徐擬改爲給假以令公布給假期十日或十五日未定（十一日下午三鐘） 
　　北京電靳今晨到院閣議仍開府意靳給假派代昨擬海薩今改内田靳允但田未表示竟見 
（十一日下午四鐘） 
　　北京電本日閣議病假中之田陳匀到靳主席議决案件（一）華乙案陳籙與義使商决和平了結准十日内將船釋回（二）胡翔林爲杭關監督張壽鏞爲蘇財廳長（三）閩關監督孫啓泰調部林炳章繼任（四）潘復督辦運河王瑚督辦湘賑 
（十一日下午五鐘） 
　　天津電靳决下台曹錕雖擁護靳不謂然派秘書馬某十日赴保告曹决計不幹切勿再留並派副官某赴津將津宅布置下台後卽寓居津門（十一日上午十鐘） 
　　北京電靳辭周繼出某方主張徐不置可否靳甫提辭呈周繼說又打消主張閣員暫攝意在曾朱主田攝田堅不承某方讓步主李思浩攝徐仍未允靳電各省勿再挽留滋物議各省尚無表示奉張勸靳在未提辭呈前（十日下午五鐘） 
　　北京電靳語奉代表勿電留直代表請通電以與安系種種齟齬事宣布靳不肯（十一日下午二鐘） 
　　北京電靳昨偕奉張之子往團河謁段今日閣議只任命官吏案數起（十一日下午八鐘） 
　　北京電徐對靳辭准假十日令薩暫代（十日下午五鐘） 
　　北京電安系議員已向周提條件周不允靳辭呈現在府秘廳昨晚吳郭兩秘長商俟代閣人定卽批准（十一日下午二鐘） 
　　北京電下午二時周樹模入京談及閣事周對就否無確實表示明日閣議開否尚未决四時郭囑照發日程内田表示决不代閣安系力謀財李代（十日下午八鐘） 
　　天津電段本擬十日來京有邊防軍務要政因閣潮正急表示不願與聞故來京亦作罷論（十一日上午十鐘） 
　　天津電王士珍向東海聲明不能再調停閣潮（十一日上午十鐘） 
　　北京電徐樹錚昨六時赴庫語送行某要人此後閣事好自爲之行前又詣周勸駕（十一日下午二鐘） 
　　天津電參陸處十日上午舉行例會由羅開榜主席議案（一）蕭廣傳報告查辦陜奉軍衝突情形結果將預擬辦法交陜奉長官遵照（二）陳遐齡電陳川省軍潮正急甘督援軍暫勿開來以免誤會結果照准電甘督遵辦（三）李厚基報告客軍撤防後新訂前線戒嚴計畫結果准爲備案（十一日上午十鐘） 
　　天津電農部存儲之洪憲時代祭天禮服日前突失去十八套計六十件價值二千元江代部以存儲之木箱未加鎖擬將庶務主任樓祖迪免職（十一日上午十鐘） 
　　北京電陜陳電葉盧連陷麟游岐山一帶現與郭堅聯合以長武爲大本營奉許蘭洲爲總司令北進甘肅南迫西安許俟到華隂表示態度參陸處議對陳訐許語不甚信但電許約束郭堅並促陜甘四鎭使會攻葉盧（十一日下午二鐘） 
　　北京電湘張電院及直曹謂吳師電稱准十日全師撤至株州易家灣詞甚堅决似此擅行開拔衡防應由湘換防抑另派他軍並乞飛電吳師未接防前勿擅開㧞 
（十一日下午二鐘） 
　　北京電曹錕庚電據職軍長官聯電稱軍心思歸懇念兵艱迅准撤防又張敬堯報告直軍閻旅定二十日北旋於十號先開往株州（十日下午五鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電張敬堯佳電接吳佩孚電敝軍决於本月十日至二十日全部撤出防線一律北歸請速接防現已率閻旅移防株州易家灣一帶（十一日下午三鐘） 
　　北京電劉存厚電葉盧進兵鳳翔寳鷄漢中吃緊已派兵嚴防（十一日下午八鐘） 
　　北京電今日地審廳開庭審學生 
（十一日下午二鐘） 
　　北京電魯省會議員一再劾屈一派通電否認（十一日下午三鐘） 
　　北京電蘇浙省長電錢辭督辦因經費無着請部設法籌撥 
（十一日下午三鐘） 
　　北京電意飛機須明午可到 
（十一日下午二鐘） 
　　北京電意館今晚在北京飯店開會歡迎飛行家並在館跳舞 
　　北京電協約國將勸告日俄停阿穆爾戰事（十一日下午二鐘） 
　　北京電滬各界烟台各界曹州各界單縣紳商學界電請駁回日牒宣布眞相（十日下午五鐘） 
　　北京電寗省會佳電院願電欽佩希矢誠速决（十日下午五鐘） 
　　北京電楊晟電謂何副使所布戒嚴令安輯地方關係中外請勿爲蘇議會所摇惑輕言譴責 
（十一日下午二鐘） 
世界路透電 
[墨西哥最近革命紀]  
　　八日接里杜斯電墨西哥革命軍已截斷距邊界南六十哩之國有鐵路及電線 
　　六日紐約電墨邊諾加爾斯得未徵實之消息維拉將軍率兵二千人加入支華華革命軍維拉將軍將號召萬人協助哇白里岡將軍安都里哇來電謂哇白里岡將軍發表宣言勸墨西哥人民同起抗拒加蘭柴總統 
　　七日墨京電加蘭柴總統發表宣言書聲明不欲委葉總統職决計與叛軍堅持到底僅可將總統之位讓予合法選出之繼任者又稱原定七月四日爲大選舉之期將不能舉行 
　　七日紐約電聞革命軍一千五百人現由巨耶萊向墨京進發 
　　六日紐約電拉哥薩里電稱墨西哥革命軍所選新任臨時總統烏爾泰氏發表宣言書謂此次革命如果勝利則擬容外國資本輸入墨國又謂革命最後之目的乃在禁酒除賭云 
[俄蘭戰事近信]  
　　八日柏林電芬蘭總統滿勒漢將軍現赴巴黎倫敦擬與台尼金將軍討論事務 
　　八日倫敦電遇激黨無線電報承認委棄基夫鎭謂五月六日之夜紅軍與優勢之敵軍交戰在基夫西北西南兩面被迫退走敵軍遂進至郊外未幾紅軍退至尼泊河左岸 
　　八日巴黎電此間接莫斯科無線電報云全俄現起抗波蘭莫斯科戍兵十二萬人多於五月六日開往尼泊河陣線列寗氏特羅斯基氏等曾於軍隊出發時向衆演說勉勵兵士白魯西洛夫將軍己任爲勞農軍總司令 
　　八日華沙電今日發表之公報謂波蘭軍繼續前進敵軍逐步退走 
　　八日巴黎電烏克蘭公報云波蘭軍己截斷距基夫四十基羅萬處之鐵路現進逼紅軍全陣線紅軍刻在退走中 
[英俄通貨之實行]  
　　七日倫敦電現駐倫敦與加拉海探險隊有關之里特氏曾語路透訪員謂彼奉勞農政府之命租用每艘載重三千五百噸之輪船三艘裝運製造品以易西比利亞之產品諸船於七月杪離英於九月杪載西比利亞貨品歸來又謂今巳有人願以價值英金數百萬鎊俄人急需之材料交彼所租之船裝運至於海水之困難則擬建設無線電臺並以飛機來往隨時報告狀况以便避之 
[美國之和約與黨略]  
　　六日華盛頓電共和黨參議員諾克斯氏運動以國會法令宣布恢復對德奥之和局諾克斯氏謂國會於宣戰之舉亦有取銷之權又稱威爾遜總統希圖維持美國對德之戰爭地位强迫參院批准和約其實德國與協約國批准和約之時美國對德和局亦成矣國際聯盟如目下之形式實無效益今日所急者修改國際公法建設國際法庭置戰爭於法律保護之外諾克斯氏建議與德單獨商訂和約規定美德彼此之權利義務 
　　八日倫敦電泰晤士報華盛頓訪員電稱開列福尼亞州初選舉約翰森氏得選爲共和黨候選總統後共和黨大會商得洛志氏之同意决議對國際聯盟及和約取更侵逼之態度該黨擬發誓言如共和黨員獲選總統共和黨在參院占大多數則將提出政綱内有置戰爭於法律之外及建設國際法庭二事此種决議實爲共和黨領袖現己加入堅决派之謂故約翰森與洛志之結合其含蓄之關係未可輕視 
[德國和局與殖民]  
　　八日比京電德國之請展緩舉行斯巴大會乃因穆勒内閣將於六月十日滿任不欲擔負艱鉅之故 
　　八日柏林電德國殖民會已復活今日在瑪格特堡開會前德屬西南斐總督塞資博士主席演說之際要求修正和約俾德國可再從事殖民事業前國務大臣林特吉斯特氏提議俄國與中美南美可爲德國移民範圍旋通過决議案主張以海外所有權之必要勸告學童 
[各國近事記]  
　　八日巴黎電今夜罷工狀况之報告較有希望各路線上工者漸多貨車已照常開駛礦工罷工地位無甚變動馬賽等主要船港之工人多已上工 
　　八日倫敦電泰晤士報載稱内閣已决議增加實業用與家用之煤價嗣後將依經濟的基礎出售之各處缺煤頗甚尤以孟哲斯德爲最 
　　八日倫敦電全國製造家大會今日通過决議案反對增加逾格餘利稅並促請減少政費 
　　美國米諾拉電飛行家庫白斯氏今日駕機升空達一萬二千六百呎高度此爲破紀錄之舉機中有客三人 
　　六日紐約電工部總長威爾遜氏下令謂列名共產黨不足爲外憍驅逐出境之充分理由觀共產黨之黨綱並無極端急進之目的指爲行暴反抗有制度之政府實無證據此令宣布後拘留德人之拘票均經取銷參議院移民股員會因即開特别會議考慮立即修改移民法律事 
　　七日華盛頓電鐵路行政處已請國會加撥美金洋五萬萬元以充建造貨車十萬輛之經費今估計共缺少火車二十二萬六十輛 
太平洋路透電 
　　十一日北京電意使署與外交部今日互換公文結束華乙船案意牒稱意政府極欲維持兩國現有之良好交誼惟司法獨立故不受行政干涉政府爲憲法所拘束未可逾越權限故不能阻抑船公司所取之行動亦不能諭令法庭撤銷收回船隻之裁判但經政府從中勸解船公司巳允撤回訴訟自換文六日内此船即可釋回云外交部答稱中國顧全中意兩國固有之友誼允不要求賠償損失但若有第三方面因華乙被留提出賠債損失則中政府不能負責云 
　　十一日北京電此間探悉美政府於五月九日發表下述之文一九一九年一二月間恊約國與同志國議定組織協約國鐵路行政會與協約國鐵路委員會凡分佈軍隊以資保護鐵路之事須服從其指揮此後美政府對於東部西比利亞與中東鐵路區域並未與人締結合同亦未有何討論 
　　十一日北京電意飛行家佛拉林氏明日來北京因青島日人酬應甚繁故未克及早啓程 
　　十一日哈爾濱電據最近消息戰事巳止海參崴交通仍中阻俄報云中東路線所駐之華兵分紀如下由哈爾濱至波格拉尼志那雅爲第三與第十九混成旅由哈爾濱至長春爲吉林第六旅由哈爾濱至滿洲里爲第二第四第十七混成旅此外各要點各駐重兵華人某輪船載來加爾米柯夫將軍部下之兵四十人狀殊可慘衣食俱缺手足多凍價聞日軍司令擬設法每日開車六次裝運分駐於哈爾濱與赤塔之日兵 
　　十一日大阪電大阪北境選舉之結果今巳發表政府黨中橋德五郎應選今并失敗 
　　十日東京電北京高等師範學校學生一百零六人今日抵此有文部所派之官員及中國留學生多人在車站迎接 
　　十日東京電今日全國將舉行衆院大選舉其結果於兩三日内可以宣布政府黨定能得大多數 
　　十日東京電東京證劵取引所自四月十四日閉門後今日復開各證劵之價微漲狀况漸佳收盤堅固 
　　十一日東京電駐日新意使昨日抵此日内將與荷蘭新公使呈遞國書 
　　十一日東京電樊德里勃氏等今日將入離宮赴宴 
國外要聞 
[日本經濟界衰敗之徵象]  
　　各業皆呈恐慌 
　　字林報云日本市况堕落影響及於各業不獨股票交易所與絲業紗業呈失敗之象即糖業與橡皮毛冷豆餅·樟腦·小麥·肥料·蔴袋地產等業亦皆凋零以上皆爲人極注意之營業故併舉之至於無甚重要者則姑不置論日本境内之投機狂熱近年甚熾卽就蔴袋一業言之掮客人數較蔴袋商行爲尤多他業更無待言蔴袋業曾擬將掮客人數裁減一半但掮客不允終將蔴袋業陷於悲觀之境日本糖業能否恢復亦不易言神户糖價五六月份期貨每百斤約日幣四十圓六七月份期貨約四十一圓今著名糖商皆不出手生意甚少上述之價徒爲空盤未可重視據糖業專家言日本糖業原有種種令人不快之要素然竟享有不自然之發達推其由來無非因外國市場之穩定耳爪哇市情素甚堅穩日本糖市遂因之膨脹今爪哇行市疲軟且將繼續看弱於是原有缺憾之日本糖市乃愈爲不振矣日本存糖頗多一時難望脫清因要求日少之故由是言之日本糖業誠不能抱樂觀也云云日本糖商之存糖多者現擬運銷國外以免堆存國内或售諸本國市場致受重大損失聞運往美國者頗多美國銷糖不少日本某糖商已與某英航業公司締結合同裝運五千噸前赴美國三井與鈴木兩行亦定噸位估計對美輸出共得五六萬噸目前生涯不甚興旺之美日航業不久將大忙矣地產營業年來極爲活動地產公司相繼成立此種公司專在吸收他人資本故不盡可恃地價旣被抬高地產營業遂純爲投機賭博而非永久投資之計畫各公司競爭頗烈廣告自炫尤以大孤一帶爲甚凡乘火車行者莫不見某某地產公司之廣告焉今經濟紊亂地產營業完全停頓頓聞現處逆境者已有數家市而衰工業滯賦閒者衆空屋遂多地產公司愈增困難基礎不固者乃先倒閉其他縱能支持亦將於若干年内不能發息現有貶價售其已購之地產者亦有取銷購地合同不惜犧牲定資者平日希望多付東流地價因以日落一般有閒錢者亦不敢投資於此故地產公司之股票今竟無人過問云 
[波蘭劃界問題之美人論調]  
　　中美新聞社華盛頓三月六日通信云波蘭人現欲佔領其原來東部之土地恢復其一七二年第一次分割前之原狀此與協約國在巴黎以人種原則解决波蘭問題之主義顯有牴觸若波蘭之帝國主義派不抛棄其計劃殊與和平前途有碍按和會規定之波蘭東部邊界係完全以波蘭人種爲根據而使新波蘭成一獨立國但現在波蘭軍隊則逾越和會規定之界線深入俄國幾達一七七二佔領此俄土蓋因華沙政府將與勞農政府媾和其條件之一爲要求俄國抛棄一七七二年後所佔之波蘭土地也波蘭之西部新界線係凡塞爾和約所規定其東部界線則去年十一月間協約最高會議規定之美國亦參預判斷此事威爾遜總統力主以人種原則解决領土問題波蘭東界之决定即適用此原則故威總統以爲此次决定必須恪守不變美政府對於此事態度極堅决協約方面之因波蘭舉動而憂慮者頗以美國之堅决而欣慰若美與協約果能堅持則波蘭深人俄國之軍隊自非撤退不可也波蘭人對於時局之手腕近數月來顯然大變去年十二月間盛傳過激軍將向西歐進行波蘭領袖遂力言過激軍侵入之危險並自任保衞歐洲抵制紅軍又默示意旨謂須以人種的界線以東之原地歸還波蘭以旌其功惟英相喬治宣言英國不願助波蘭以拓土目的對紅軍作戰美政府亦不以爲然波蘭之期望遂不克實現目下彼之政家態度又與去冬不同對於紅軍之危險不復重視謂紅軍因運輸困難供給缺乏故今年不能侵入波蘭然波人拓土之心似仍存在且似巳成爲其國家政策之主點觀於在巴黎之波蘭代表不肯將協約所提撤退波軍之要求轉達華沙政府可見一斑又數星期前波人代表數千人均抱民治主義者在華沙開會宣言波蘭與勞農俄國之媾和必須以俄波疆界恢復一七七二年之舊爲主要條件至波人之作此主張聞其理由有二一爲歷史一爲文化歷史的理由自在光復舊土惟一七七二年被俄人割去之土地當其未入波蘭版圖之前實本爲俄人領土歷數世紀俄善奥之三次分割波蘭原爲强權用事然普奥所佔之土在人種上固屬於波蘭而俄人三次所佔皆不過恢復其本有之故土耳故波蘭欲要求一七七二年以前之土地在協約之意以爲實是强迫佔領普無人種上之理由波人之主張向東拓土者又謂波人在東部原有土地内文化勢力甚廣按該處波人勢力固不弱然大半因波人擁地甚多之故其大地主所擁之地有廣至十萬哀克者此皆昔日侵略俄土時波王賞其勇士功臣世襲遺傳至今當地俄羅斯農民被迫而爲波人地主之佃奴者甚衆至目下在彼之波蘭人口則不過全人口十分之一耳自俄國於一八六一年下令解放田奴後波蘭治下之俄國田奴仍未解放而波蘭貴族之勢力則日張故彼號稱抱民治主義之波人要求佔據該地實與民治主義不相脗合此間美國人僉以波蘭問題必須公平解决庶東歐之和平可以鞏固因波蘭西部界線經和會規定以西普魯士之地歸還波蘭德國雖吞聲服從然該地產煤爲德人所需要故極盼有機會可棄恢復其侵地若波蘭東邊之解之解决予俄人以不平則德必乘機慫恿俄國將來聯合反抗波蘭無疑也是以協約國務欲覔一解决方法使俄波間不存惡惑威爾遜總統與其同意見之人以爲以人種根據爲解决厥爲最善之解决法而俄國自大革命以後其抱自由主義建設思想之人亦僉以使波蘭根據人種原則而成獨立國實足以矯正其歷史上數次分割之寃而引爲滿意協約之主持解决波蘭問題者因此亦頗欣慰以爲俄波從此可以不生問題而波蘭之帝國主義者今又持拓土政策以侵略思想導其人民實爲危險之道非波蘭眞正之利故華盛頓與倫敦兩處皆甚憂慮云 
[菲列濱之糖]  
　　中美新聞社馬尼拉通信云蔗糖之產生於菲列濱羣島中也歷時已久其年代已不可記至糖業之發達實以馬尼拉附近羅仁島中諸省爲發軔之地初時局面甚小創之者似爲中國人糖之出口最先在一千七百九十五年約有粗糖二十九萬六千二百十九磅由菲列濱運往美國厥後此業遂推及他島至一千八百五十四年出口之糖益多幾占所產中百分之三十三自是以後日臻發達然未有如大戰終結時之甚者當西班牙管轄菲列濱時糖坊中皆用馬力製糖及十九世紀末葉始代以汽機惟煎糖仍用舊法置於無蓋之鍋中糖色不甚潔白一千八百八十五年西班牙人從事改良去鍋而用眞空之罐以後菲島歸美國則更改用新法製糖而糖業亦益形發達矣一千九百十年糖業開始於明度魯高山喬司鎭附近亦有最新式之糖廠出現所業甚盛至今日則各地已有新式糖廠十八家其最大者曰喀拉姆白糖廠及明度魯糖公司每日能出糖一千八百噸及一千噸其在建築中者尚有檀香山菲列濱糖公司等八家逆料日後菲島田地如更開拓以種蔗而更厲行最新製法則糖廠之繼起者恐將八倍於今日菲島氣候極適宜於種蔗其地在熱帶以内天氣終年和暖其在收穫期間則旣旱且熱至旱雨亦有一定時節旱時自十一月至翌年六月餘時則多雨其下種也約在四月中旬終止以後數月生長極速自雨節至收穫之前則應時之修剪時時灌溉而加意爲之保護其新式之庶田中率用汽機及加斯林之力而較小之田則仍用人力及獸力大抵耕種用獸力收穫用人力其運蔗入糖廠也或以撬或以牛馬之車或以汽車或以火車視其公司之大小而定種蔗諸地泥土各不相同其大部分爲火山之泥并以磷及石灰等爲助然恒缺乏淡氣於是大種有莢之植物以爲補助淡氣之需前者菲島中蔗之產生爲數實逺不及今現今新法耕種之出品不特迅速且質亦精良大異於昔之粗而不潔白據老於斯業者計算謂自改用新法後其出品巳較前增多三倍惟運輸方面有時頗感不便因河水多淺不能容大船舶其在昔日僅以載重一百噸之小船運糖至中心市集·伊勞羅及尼格羅配奈二島然今日新廠旣代舊時之糖坊小船遂亦不用而以大駁船及小火輪代之有數處岸頭去深水河不甚逺者則造長碼頭通至深處以便大船載重此類長碼頭在尼格羅島西岸之桑楷洛·及浦羅邦屯皆有之菲列濱諸省中幾隨處有蔗田然出品之多少則視田地之平坦與否泥土之膏腴與否爲斷以一千九百十九年調查所得則尼格羅西部蔗田嚴多計凡五萬五千七百十二海克旦（每海克旦合二英畝半約合華十五畝有零）班邦加次之計凡三萬四千四百五十八海克旦而以明度魯爲最少僅一千七百五十九海克旦所製之糖分爲四種曰高等細糖曰次等糖其他二種爲砂糖製細糖者全島僅有一廠曰羅仁細糖廠此廠在利齊省之麥拉朋城中在馬尼拉北約七英里每日約出糖二十五噸細糖廠之所以不多見者因細糖易致潮濕逺道運至美國往往易壞故以粗糖爲多今菲島較細之糖多售與美國歐洲香港及日本其次等者則運往中國或供島中貧家之用總之菲島糖業現今實予投資營業者一好機會大可於此中活動島中未經耕種之肥田不可勝數徒以缺乏資本末能開墾而適宜於種蔗用者尤不少云 
國内要聞一 
[北京通訊（穆）]  
　　靳雲鵬辭職之困果 
　　已經平息之閣潮忽掀然而起昨今兩日靳又以辭職聞矣原來安系倒靳之運動暗中並未一時停止而此番之事其暗流在財政其導火線則在外交 
　　自財法交三總長重復出席以後安系即决定以不籌欵困靳然財源債源一律匱竭實除某國之高利貸以外無借欵之可圖最近所聞數目較大之内外借欵固無所成即北京各小銀行大錢莊之借項亦做到兩萬一筆一萬一筆較龔心湛時代有過之無不及且一般小銀行本以得政府高利之借貸爲營業者近亦不肯再借蓋借而不還自己有根本上之危險此京中銀行業所常言也聞本月政費尚有六百餘萬無着財部之所存者只現洋十五萬元李思浩即曾向靳言之囑其自行籌畫此即催趕下臺之變相也然李亦非力量上絶不能挪移實因安系另有計畫如某使所需則李百方爲之設法於靳則邊防軍之餉積欠四百餘萬屢索不與至彼輩之計則欲以邊業銀行爲大本營先謀該行基礎之牢固彼中人所述某使在邊業開幕前後京津之往來頻繁係以未經公布之邊業公債在天津各外人處分押借欵得四五百萬即以此數購買一種行將到期之軍需公債蓋此種公債當此時局暫時未必即能還本者某使以三折得之付諸邊業銀行李氏固爲該行總裁因由財政部借零星欵項收回此項公債而以所還之本爲邊業之活動資本並擬有一種計畫將來財交兩部收入存放該行以期握實際上之經濟權則李氏專致力於邊業而於國家財政置之度外俟靳倒後再說也迄乎近時各方催餉頻仍李概不管向索則囑令問靳靳之所苦直說不出來蓋即無外交問題已如坐針氈矣 
　　外交問題者何即日本通牒之復文是也此種復文如不駁拒即難着手蓋一有表示即定爲將來口實而被迫開議且對外對内無以自解然靳亦本非絶對主張駁回者近不知以何原因忽大澈大悟或謂係求下臺之取巧手段明知安系之主留直接交涉餘地而有意出之或謂係鑒於魯籍全體軍人之聯電全國學界之風潮駐外各使之忠告又見改修德約將成事實而毅然决定此二者現皆未能證明特自二次照會交來不發言卽成默認不得不有所答復外交部所擬復文稿件上星期内卽送院以囫圇吞棗之辭爲延宕之計大要如七日專電所述先引拒簽德約爲說而歸之以政府尚無辦法民意又復反對故暫時不能决定此稿靳閱以後主張將後半篇大改由拒簽德約以指其日人所援據者之不成理由而對直接交涉下一種明白之决絶語徐東海閱後亦頗表同情於靳囑令交回外交部大加修改陳籙於此已大不願故前日閣譏卽不出席而命劉崇傑代往報告當時靳之意見與劉崇傑代述之陳氏意見大本懸殊而如李如朱如曾則以安系之黨議本爲俟有機會直接開議亦表同情於外部而復文之修改遂大生問題靳有屈於衆議之勢故當晚卽令郭則澐代擬辭呈藉此爲下臺地步次晨爲徐東海所覺召郭使勸 
 [ 
 
 
 

Page 7

 
 
止之然昨日之一日中安系絶無挽回之機陳籙亦絶無讓步雖經東海派人調停而效果絶少故辭呈仍於今晨提出東海旋交郭則澐帶回今晨召靳入府又面留一次並密商復文問題靳旋出席閣議亦發表辭職之議晚間所聞有辭呈再上之說聞於閣議後與人談及亦謂决計不幹魯案如何亦决不再問任繼任者之所爲蓋就此時以觀似靳之下野已十居八九矣 
　　徐東海不肯任靳徑去於前日之證明曾毓雋撒謊知之故安系現又謀使周樹模組閣以誘東海然據周氏方面消息則决不肯爲安系傀儡且去年之毅然自任實欲於和局有所展布今對手之南方已經破裂此事亦無可爲故决不出山卽徐東海方面亦有此時不便勸周組閣之語而今日外間消息且紛傳安系之意周如不成即以王揖唐組閣曹汝霖長外交可知安系今日大有坐待靳退之勢特東海之不欲靳去實不願爲安系守府一般人推測一二日内將有側面文章發生而使靳未必能去者將拭目以俟之（五月八日） 
[閣潮情勢别報]  
　靳雲鵬以安福之掣肘外交財政陷入窘境幾有無法再幹之勢此次辭職似頗具决心靳於八日下午復將辭呈送府東海旋以電話約靳談話說明本人與段氏間之政見必須以君爲緩衝政府得以不暴露弱點若君去職予本人並無組閣之意中人靳氏答謂周樸老已爲合肥所歡迎自當屬諸樸老組閣東海謂周已早聲明無精力無人材决不組閣仍請勉支殘局若至不得已時予亦將引退以待賢者靳氏力言本人之難處大意謂雲鵬謬承中樞以督辦之關係故對於内政外交未能爲自動之主張委曲求全以至今日而安福尚以忘恩負義讓雲鵬未免寒心總統應諒我苦衷早遂初服至外交方針一任後任内閣之决定云云雙方談話至此並無何等决定至安福方面前日三時在太平湖開會曾毓雋報告靳雲鵬已辭職吾等宜團結一起共圖鞏固中央計畫旋復言以後各同人報到請早一些旋又約安福幹部要人至休息室密談大意謂吾等現在宜一致擁戴周少樸扶其上台若周少樸上台後不照我們的方針則我等倒周如摧枯拉朽耳不成問題迨周旣倒則東海手下更無組閣之人將來諸事與吾黨甚爲方便當由某君謂周少樸不幹奈何曾云周官癮甚濃旣有合肥之推薦正求之不得耳當時又有一人言周若不出不如公戴李財長代理内閣一面召王議長（揖唐）回京爲根本之解决曾氏言時機尚早此時應以周少樸過渡爲是遂定議此安福方面之情形也段氏方面對於靳之辭職亦不反對段氏言靳閣初組時徵求督軍意見此乃根本上之錯誤今若此則亦未始非作一好結束又以外交問題本人主張與靳不甚相同故並無留靳之意周少樸方面前夕即有人去勸進周退語左右云予决不入此漩渦任憑如何甜言蜜語予均認爲請君入甕之計要我組織内閣者徒貽單相思之誚耳周之不肯上當早爲一般所預料至督軍方面前夕督軍駐京代表有九人會於某地結果各將靳閣受迫之情形及東海之態度電告本省並謂靳閣主張答復日本通牒不含有直接交涉之地步而安福必欲留直接交涉之餘地此其辭職之總因又因靳閣主張以明令通告全國不直接交涉安福不贊成故决定辭職又有一省督軍代表另電報告則謂中央財政靳氏並非借不到欵因談判時每爲安福所破壞而京漢京綏兩路之收入每月逕交某使支配中央不能問聞故安福只要本人有錢而令内閣窘迫藉試其倒閣之手段云云以昨日之形勢觀之各省必有許多挽留靳雲鵬之電報陸續到京據外人所傳曹錕已於九日電致公府力陳靳閣不宜更動有三大理由（一）西南各省首領舉靳之聯絡頗有進步倘内閣突然改組則前功盡棄（二）和議正在進行之際倘内閣更動未免受根本上之影響（三）若因一黨之意見更換閣揆將來恐無人敢任閣揆同日更有一電係致靳氏勸勿爲浮言所動俾保閣基并謂若某派再行逼迫錕必有策以善之此外鮑貴卿昨日亦由津來電挽留靳氏張作霖之電報亦將在指顧之間然安福方面於督軍之反響似不甚顧慮惟因周樹模不肯入彀而東海又聲明在未覓到替人以前决不任現内關卸責因之昨日召集臨時會欲以閣員一員代理總理於是李思浩之呼聲復起於太平湖上但果能如願以償與否尚不可知也 
[閣潮與魯案之影響]  
　　對内對外表示皆擱置 
　　對日通牒回文原有即日送交日使之說但上次閣議陳籙因病未能出席僅派參事與議此種事件非得主管部長列席不能决議故該回文勢不得不暫行擱置且靳氏對於文中措辭含混極不滿意因而呈請辭職以去就力爭故非將該文内容大加修改或内閣實行更迭該項回文决無確定之一日送交日使云云恐將遥遥無期又政府對於山東交涉原擬宣布經過情形并通電表示不直接交涉之意但最近政局内幕對於拒絶直接交涉一層尚難一致有主張暫不直接交涉俾留餘地靜觀此後形勢之變化再行决定進行之辦法者有主張完全拒絶斬釘截鐵不留餘地一方迅速另定進行辦法預將奥約批准以便加入國際聯盟會以圖解决者議論紛紜莫衷一是故宣布交涉經過情形與表示政府决不直接交涉之通電遂不得不因而擱置大約山東問題非俟閣潮解决對内對外皆不能有所表示云 
[濱黑鐵路之日欵問題]  
　　議員提出質問題 
　　新參議院議員翟文選等因交通部與俄亞銀行修改濱黑鐵路合同加入日股特提出質問書云政府前與俄亞銀行所定濱黑鐵路合同並無日股在内該合同本係俄人迫我而成逾期旣未開工當然作廢現在俄舊政府旣已消滅而俄亞銀行凡在本國以内總分各行均爲新政府没收無存其在我國境内各分行因受魯布影響久已形同荒閉兹聞該銀行執事人俄人郭尼爾勾結日人入股密與交通部磋商修改合同查俄舊政府旣倒俄亞銀行已半爲新政府没收該合同至期又未履行政府何以不即時宣告取消而交通部猶與郭尼爾密商修改况旣能修改即可作廢乃不出此而出於彼政府是何用意黑龍江除東清鐵路及吉黑林礦爲政府斷送日俄兩國之手此外各項權利尚無日人揷足其間現值全國對日憤激之餘若膠濟若濟順高徐諸路國人方擬爭回政府有何迫不及待必欲藉俄亞銀行已經失敗之合同又復潛引日人入股一誤再誤有無其他危險謹依院法提出質問限於三日内答覆又聞新衆議院議員趙鎭等亦因此事提出質問並謂哈爾濱鐵路交涉局總辦馬忠駿最近發起此項借欵請政府取消此案 
[京華短簡]  
　　爪哇三寳壠轄古突士交涉案因荷外部覆文聲明受害華人皆爲荷蘭人民後該代表韓希琦君復要求外交當局速予提出駁議並遞說帖一件兹悉該說帖已於本月五日奉外交部核准批示原文如下據呈已悉古突士華僑慘遭焚殺政府深爲系念說帖所陳各節頗有見地除由本部再向荷使交涉並咨行駐荷公使向荷政府駁辯外爲此批示知照 
　　協約各國近在比京招集萬國財政討論會研究各國金融問題及改良世界金融單位以期各國幣制劃一而免兌滙漲縮之虞我國政府亦欲乘此時期加入共同會議以便作爲改良幣制整頓金融時之考鏡然此次赴比委員甚難選定非財政上有經騐學識者不能勝任聞當軸頗屬意於梁士詒或周自齊梁周亦極有意 
　　中東路鬍匪肆擾政府以該路關係綦重恐因此引起外人責言曾嚴電東省當局添兵剿辦尅期肅清兹聞護路軍司令部奉電之後已在沿線各站宣布戒嚴并派第六旅旅長高鳳城爲剿匪總司令凡外軍入境均須聽受檢查一面電請政府追加經費八萬五千元以充臨時支用 
　　前由警廳移送地檢廳之四十學生迄今尚未解决聞在獄中之謝紹敏巳患精神病於五七大哭不止其餘有十九人亦皆鬱悶得病北京學生得訊後即於昨日下午開緊急會議要求校長圑設法保釋一面再預備第四次自首呈文全體赴廳自首無論如何非檢廳收拘不可惟聞校長方面恐學生自首復致發生糾紛擬於明日開校務會議聯名保釋 
　　國民公報記者孫幾伊雖經高等審判廳判决無罪然法庭仍未將孫君釋放經多人往保亦未批准近日孫君竟在看守所中沾患重病前日下午已由地方檢察廳送往首善醫院診治廳中並派有看守生兩名隨往監視據聞孫君病係春瘟現已九夜不眠大便亦已七日不通經醫生診察謂熱度昨日仍未見減此症有無危險須視數日内經過如何方能斷定云 
[魯議會又是一場搗亂]  
　　赴都代表未舉先鬧議長辭職案 
　　我柬人士以外交情勢迫促依屢次會議之結果共推代表赴都請願加以代表北上而後各校學生一律上課故推選代表一節旣關係國際間之交涉復關係地方上之秩序及山東教育之前途乃第一次各界會議决定代表之出發爲本月五日第二次之會議又决定本月八日終以代表選舉不齊未能如期北上不料延至日昨省議會方面以前次代表之推定係一種私人選舉必依法定手續方爲有效至下午二時該會開會在各人心理以爲必先選定代表以便與各界代表同時赴都乃開會之始尚未題及萬議員鍾西先提出查辦省長案登臺宣布之時經七號議員向鄭議長質問副議長王洪一辭職一事有謂辭職書何以不早提出者有謂辭職書提出而撤銷辭職書何以不同時提出者當人言嘈雜之際鄭議長忽又提出彈劾屈文六案付表决有人謂王案正在討論屈案何得提付表决而議場以内有大聲疾呼者謂王派袒護屈省長又有謂本系同人以監督官府爲職志何得遽誣爲袒護屈氏斯時彼此爭執聲與繫桌移證跥地板摇鈴聲同時並舉正在眼光撩亂耳皷簸蕩時忽聞有一派議員大聲疾呼曰屈氏彈劾案業已通過個中内幕究竟誰是誰非外人不敢臆斷惟此擾亂情形令人目不忍睹而大足令人生疑者即張介禮議長亦於是日提出辭職據各方面之推測有謂其辭職之意係屬表明對於屈案無甚關係者以我人眼光觀之當此危急存亡之際省議會應將赴都代表首先舉出而後再鬧家務各界人士看　情形恐第一批之代表明日又不能成行故至下午五鐘約赴譏會催問究竟如何結果現在尚未定也 
[杭州快信]  
　　省議會今日（十一日）議員簽到者已達四十四人上午開談話會未果 
　　省教育會頃准贛省教育會函以江日業電政府從速取消軍事協定駁回日本通牒拒絶直接交涉釋放各省被捕學生明令宣佈外交眞相以息學潮而維國本請煩查照一致進行 
　　杭總商會王會長辭職杭縣知事王藹南氏今日下午召集各業董事在商會會議挽留 
　　洋廣貨各業混售日貨近被學生團截獲多起昨又在保佑坊某莊内搜出東磁面盆等項甚夥 
　　杭州綢業生貨同行以紡市前月下旬每兩已八角八九分現因絲底空虚竟至無貨可辦本紡須九角四五分左右已公議每兩再增五分繭市已届本省各絲繭行向取用金每元四分三釐找價時每多以小洋核作大洋鄉中受虧匪淺新任財政廳沈廳長擬通飭各屬從嚴禁止 
　　本届龍井茶市較上年僅得十成之三富陽四鄉等處鄉茶充斥市價頗廉 
 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[國恥紀念之山東國民大會]  
　　五月七日爲我國國恥紀念是日十二鐘山東各界人士齋赴省議會開會臨時公推鄭幼亨議長主席報告開會宗旨略謂本日係五年前日本以武力的威迫我中華民國承認二十一條之日所有嗣後不平等之各種條約及外交屢次之失敗皆以此日爲始是日何日乃吾全國人民所痛心疾首不敢忘不忍忘者兹各界人士會聚一堂對於從前之悲悼後日之補救請各抒偉見提出商酌云云次李子善君演說略謂我山東方面對於國恥上已有多少之研究多少之進步然而精神渙散效力單微殊令人不能滿意此次代表北上對於駁回通牒之請求尤須持以毅力示以决心如仍不得請則山東議會移往北京鄙人係議會議員之一敢代表議會與各界約所謂全體北上一節我議會决不食言自肥也云云次王樂平君謂山東人開國恥紀念會係屬切層之痛苦惟欲去掉此痛苦有一定之方法一定之手續而將方法手續之二者以概括之則曰知識曰能力回計我山東同人自經過屢次國恥紀念我東以知識能力之運用而造成之成績令人不堪回首蓋以我東同人對於愛國上有極大之缺點也（中略）本年日政府已二次通牒吾國政府嚴催直接交涉若吾國與之直接交涉則前次之二十一條件完全實行吾山東已矣故吾國國民亟宜趁此時機一致奮興迅催政府根據法理尅日駁回日本通牒出以最堅定之决心持以極强固之毅力勇往直前做去以自救而救國也今日諸君到會如此踴躍如此憤慨實一種最好之現象吾國將來之猶可以挽救而不亡者即將於此卜之也故鄙人對於此次第五週年之五七國恥紀念大會以後實抱一種樂觀而對於國家前途具有振興之希望也云云次王湘塵君謂國恥紀念之會議應從事實上力救危亡不應以祈禱式的會議卽謂之爲愛國次陳笑迂君謂工商農界勿再酣睡應速警醒作學生後援俟達到駁回通牒收回青島以後預備再開國慶紀念會次楊太華君謂本日國恥如不設法雪去將至中華民國無日而非國恥矣次范錫楨君謂經常處變學界同人宜取自决主義勿爲他界所利用次鄭鶴年君謂工商兩界應負維持國貨上完全責任學界同人應將亡國痛史灌輸各界而一方面仍須求學次鄷雲鶴女士金文華女士王玉蓮女士均謂國恥的招牌務須設法雪去其進行之要點則在不分界限不分男女次莊大中君謂各界之愛國動作第一要彼此相信第二要彼此相諒鄙人係赴都代表之一各代表北上以後務請各界安分守業靜聽報告如此次代表無結果省議會移往北京以後亦無結果則所有比較罷學尤甚之動作萬望一致犧牲方不負本日之紀念云云此時已届五鐘各界領袖提議停止演說一面拍照留紀念一面由男女各校分頭整隊預備游行共計省垣十八學校七千餘人由議會門首魚貫出發並持有二十一條之原單及各校之各種傳單作相當之分贈於游行之中卽就便各歸本校是日自開會起至回校止秩序井井至游行之時亦未作激烈之演講緣我山東政府恐被人干涉嚴厲禁止開會游行演說各界以青島問題急待解决不欲演出對内紛擾爲對外進行之阻碍故也 
[贛省禁止五七游行詳情]  
　　六日南昌學生聯合會在街分散兩種傳單（一）爲議員加薪通告全省商民書（二）宣佈議員罪狀書詞頗激烈先一日議會聞有學生乘五七游行警告傍及質問加薪問題將以强硬對付議會之謡大爲惶恐因向官廳報告請求預防故昨日特由軍民兩署飭令戒嚴岳司令警務閻處長召集四十七八兩團長·五區警察署長·史督察長·王行政科長·許教育廳長·及各科長公私立十三校校長省議會正副三議長（胡廷鑾下鄉未到）於昨晚十一時在警務處開緊急會議討論取締學生游行辦法據某方面傳說謂學生聯合會事前曾要求官廳四種條件（一）須由省議會正副三議長將聯合會招牌送還原處（二）省議會加薪案須公開（三）豫源自來水公司須再由省議會提案禁止借外債（四）嗣後學生赴省議會旁聽母須由議員介紹領旁聽劵於是議會方面恐慌萬狀再三向官廳請求維持該會威信當會議時某議長頗多節外生枝之語經某校長語以現在題中要義卽爲討論取締學生游行最善方法似無再提他事之必要當由警務閻處長提出兩種問題付表决一聽其游行一禁止游行比由某議長發言以聽其游行恐於議會方面諸多不利并舉去歳事爲鑒各軍警長官亦以游行之舉學生或有軌外行動届時恐難取締乃經衆决定禁止游行後復提出禁止辦法兩種一積極的二消極的復由某長官發言以積極禁止近於嚴酷消極禁止又難奏效各長官再四磋商最終乃議决取折衷辦法其手續計分三步第一步責成各校長及管教各員今日須各在各校勸導學生不聽外出若第一步無效第二步改由警察制止如再不聽則實行第三步卽由軍隊以武力强制解散議畢時已夜深一時矣又聞各校長昨晚亦在教育廳會議内容亦不外禁阻學生今日游行之舉今日清晨六時半公共體育場已有陸軍步兵四十五團全團兵士在該塲操演並荷槍守衞第一中學之分校及豫章法政學生進出不能自由百花洲學生會及第一中學豫章監獄亦滿佈軍警農業心逺贛省中學第一師範門首軍警把守一一如前警務處督察長史長慶則戎服佩刀坐膠皮車率帶荷槍警察四名往來查察極形忙碌豫章學校校長爲西人德爾蒙對於今日學生游行紀念非常贊許故於清晨七時該校即整隊出發防範該校之警察上前阻止經德多方解釋猶未見允於是德遂親自出校領隊警察乃不干涉聽令游行方進城至公共體育場門首適爲史長慶瞥見遂上前將所執紙旗奪下交馬弁送廳轉電德先生領回並囑該校學生趕速返校各學生置之不理仍舊向東湖邊游行第一師範學生本准備今日游行因見軍警密佈趙國麟湯緒芬均先後率警蒞場監視深恐發生誤會遂推代表王圭廬任華劉子池廖祝嵩晋謁督軍因時間過早乃約定十二時再行往見全體學生均在圍牆廠地戲踏網球移時豫章中學隊伍至欲直穿圍牆内面過軍警遂上前攔阻時師範生王圭特向軍警請求欲請該隊伍至該校休息未經准許而校内學生亦即鳴哨整隊手執紙旗思乘機出發行至頭門卽被軍警上前禁阻起初尚係苦口相勸迨史長慶趕至見此情形乃大聲喝打軍警得長官命令遂用槍柄亂撞該校校長王壽彭因在中間解勸腿部被槍托擊傷某某兩學生亦被掌擊計相持二小時學生無法出門祗得作罷十二時該校代表玉圭廖祝嵩等晋謁督軍由岳副官長接見學生哀求撤退軍隊岳入内移時出謂你們各有校長此事請各回校與校長商量叫校長與教育廳長省長接洽各代表見無轉圜餘地遂興辭而出此外農業學校逺在進外南關口因被軍警禁阻未得一人出校遂由學生要求校長准在本校内召集學生及工人開一國恥紀念會心逺中校當豫章校隊伍經過時亦思乘機出發未果後衝鋒數次軍警恐力單薄臨時又加派軍隊一排於是爲國求賢一帶霎時斷絶交通該校前後門均由軍警把守學生無法乃扒至牆頭手執游行之旗大呼國恥公私立三法校於罷課後巳無一人在校今日亦各駐重兵兩等模範因該管熊署員到校通知國恥紀念日不准學生開會故該校今日早間仍照常上課有少數學生行至途中多被軍隊攔回下午休課半日一般學生旣不能出外游行所有各調查日貨人員亦均放棄一日而人乃得乘機將運到之貨公然推運進城矣 
[潯學生之上課問題]  
　　尚在商榷中 
　　昨日（七號）九江學生聯合會假潯陽第一舞臺開國恥紀念大會到者約三四千人學生商人均有演詞勸人毋忘國恥是晚在第一舞臺演劇本愛國之思潮爲化裝之演講講票往觀者甚形踴躍適官廳接奉省電省中各校已派軍警把守校門不許學生出入初擬立派軍警前往驅散演劇各生嗣傳道尹出而阻止是以未加干涉旋請教育會長焉祖楨到署囑轉告學生明日切勿斷續演劇今日（八號）爲學生約定答覆教育會勸告上課之期該會正副會長於十時到會各校代表均先後蒞止馬會長報告傳道尹囑轉致各節第六師範代表潘衡答稱鄙人代表敝校一致主張停演南偉烈代表汪祥慶云演劇佈告業已張貼上書三日未便變更我等擔保維持秩序黨然可以續演過炳堃云演劇與否無甚關係官廳何必干涉討論良久潘衡以聯合會副會長資格將停演與續演兩層交付表决贊成停演者居多數馬會長復勸學生迅速上課謂如不上課南偉烈與聖約翰兩校將有於下星期二解散之說果爾則諸生無處可聚精神不能固結其將何以愛國過炳堃云據炳堃個人意見官廳如有保障我等自可上課馬會長云保障無非駁回通牒但此事權在中央斷非地方官所能擔保教育會蔣副會長云或由學生上書道尹轉電中央代伸下悃諸君即可上課第三中學代表吳保泰及六師代表潘衡同聲答云官廳如能代達學生意見當然可以上課又指各校代表云前日教育會勸我等上課允今日答覆貴校想己籌商就緒請卽詳述過炳堃云前電上海總會因未接有覆電故敝校尚未集議是以今日無具體的答覆馬會長云若候總會覆電不知罷至何時鄙意擬將諸君要求條件轉呈道尹一面由各生回校再行磋商爲切實之答覆散會後馬會長旋即往謁道尹轉達一切傳道尹一一允諾詎馬出署後見有九江學生聯合支會週刋社張貼演劇布告嗣經探悉爲南偉烈學生單獨行動復往第六師範第三中學力勸學生上課各生等均以爲南偉烈所牽制碍難遵命馬只得再赴道署報告力辭調人之責傳道尹宣言對於今晚演劇暫不取干涉主義仍責成馬勸導學生及早覺悟勿走極端今晚有人分散傳單明日爲五九紀念各商店應体業一日下書九江商界救國團名義未識如何結果也 
[軍府三總裁選出後之情勢]  
　　軍府政務會議現以補選總裁各節經己完全選就惟大局進行方略極待磋商特於五日下午二時函請各部總次長各軍代表曁各機關重要人物到府開緊急會議俾資策劃惟其結果如何則殊未可料某君曾以此次政學系改選三總裁是否就職問諸某要人據云現在的事狠難推測前次温陳兩部長吾皆料其不來今乃一言就職一將起程至於三總裁就職與否也就同此一樣難料雖然三總裁中如温君已不成問題若熊現爲督軍問題弄得危險萬狀自保且不睱何能來就總裁或者日後以督軍失却來藉總裁爲退步未可知也若劉視滇唐爲向背前並有電宣佈唐旣反對軍府彼又烏肯就職總之軍府選總裁之意惟在足滿人數好往港滬告狀且上海方面現有議員數百人設亦仿效彼等另選總裁取消岑西林不知彼等如何辦理我們旁邊看熱鬧罷云云 
　　參衆兩院補選三總裁後對於唐孫伍三總裁之辦法由非常會議决定兩點（一）自熊劉温三總裁選出之日起前總裁伍廷芳唐紹儀孫文當由國會解除其名義以免混淆故擬由非常會議通電聲明伍唐孫總裁名義消滅（一）唐繼堯總裁代表缺席應請迅速改派業由非常會議電致唐督辦理卽日派代表來粤列席以重政務又聞昨日二時許兩院代議長孫光廷陳鴻鈞特舉行授證書式先由兩院將該證書繕就文曰兹選某某爲軍政府政務會議總裁中華民國九年五月四日下署參議院衆議院非常會議之印由兩議長親行携帶乘摩托車往軍政府外交部訪温宗堯舉行授與式温聞耗出而歡迎謙讓再三不允接受嗣孫陳力陳國會委托之重温乃收受允就總裁之職時岑總裁曁軍府各部處司員皆向之道賀一時頗爲熱鬧又熊劉兩總裁之證書亦决定由國會派員齎送將由非常會議選出專員兩人一赴四川一赴貴州已經電達熊劉查照該專員日内將由粤出發矣 
[欽廉請願改治之原文]  
　　粤省欽廉防靈四屬人民來桂請願請以欽廉割歸桂省管轄當經桂省軍民兩署轉咨軍府核辦軍府政務會議業將此案列入議事日程惟粤省議員及旅京粤人均多主張反對兹錄該處人民請願書原文如次俾粤桂人民有所參考竊查民國六年欽廉四屬代表吳則浚等十五名請以欽廉劃歸廣西請願裁决施行一案當經前廣西督軍兼省長陳咨請前廣東省長朱令行欽廉道道尹召集四屬人民徵求民意據實呈復各在案當時贊成者曾有宋紳安樞等百四十餘名而聯電否認者僅王鼎傳數人耳查此案經前次代表吳則浚等曾將欽廉辭處逺粤近　山川形勢諸多不便及利害得失　晰詳陳痛切情形案卷具在檢閱便明無待紳等再爲贅述識時務者無不以欽廉兩屬其於國防上控制上商務上皆應劃歸桂省爲宜當日風聲所播四屬咸知是以贊助者多反對者少查王傳鼎等原電駁詰八欵未嘗不别有用心然究其由來實因粤省輿情慣有區域蹙縮之慮明知割裂之初人皆弗舍必俟割分之後始有懽然陡然改隸而恐失版圖不若以地易之各沾利益兹紳等鑑於兩省邊地之艱難因有互相交換之議如桂省梧州之懷集縣平樂之賀縣皆與廣東邊界唇齒相依此與欽廉與桂省毘連如同一體而田糧长稅賦兩省互有交徵風士人情兩省又無分别其離西離東均皆寫逺軍事民事實有鞭長莫及之虞兹擬桂省之懷集賀縣兩屬彼此互相交換使荒深變爲繁盛小邑擴爲名城庶幾欽廉至邑三日可達隨時可添軍隊以固巖疆懷賀去粤相隔匪遥常可派兵駐防以杜匪慮並將欽廉劃歸桂治懷賀劃歸粤治彼此交換各節治内制外均有莫大之利權似宜切實進行以收實効（中略）欽廉人民代表李懷祖等一千三百名請願 
[南京快信]  
　　李督昨電京留靳並派何恩溥赴京接洽 
　　李督保齊鎭守使會辦江蘇軍務電云蘇省幅員遼闊爲綰轂江海要區舉凡綏靖人民布置防務一切事項至爲殷繁純以菲材仰承倚畀每慮一人之才力難免百密之或疏二年以來賴江寗鎭守使兼第六師師長齊燮元左右劻勷得無隕越伏查該員器識宏通才堪大用旣有臂助之實似應予以相當名職俾可盡心襄贊因思江西贛北鎭守使吳金彪奉令幫辦江西軍務具有先例擬請明令以齊燮元幫辦江蘇軍務用示優崇而資策勵如蒙恩准其公費並請按照江西之例每月給予一千元由軍署經費項下籌撥不另支領純爲鼓舞人才鄭重地方起見謹電陳請惟乞鈞准施行李純叩江省立保校昨日均已上課惟青年會之求實中學及金陵神學等校尚罷課仍出外演講 
　　教育部召各省教廳長赴京會議强迫教育事胡廳長擬俟學校一律回復原狀卽赴京與會 
　　徐州張文生密約新安武軍統領楊瑞文錢慶漢陳德修殷恭先郭子恭李輔廷等到徐會議聞爲反對馬　甲督皖擬聯電表示 
　　蘇紳金鼎因漢冶萍公司息借蘇欵案昨由鄂來寗謁軍民兩長面商交涉辦法 
　　財政廳委候補知事杜芳充武丹絲繭稅委員洪鼎棻充蘇城洞庭山絲繭委員 
　　白米每擔已漲至九元聞每日由津浦車裝運赴濟南天津者仍絡繹不絶禁米查騐處似同虚設 
地方通信 
[松江]  
　　山陽鎭之國恥紀念會浦南學界於五月九日在山陽鎭舉行 
國恥紀念會預會者有山陽·潧涇·金山衞·柘林等四鄉教員四生合二百餘人午後一時齊集山陽鄉教育會整隊執旗出發環行本鎭一周仍回鄉教育會開會演講國恥并容納各界人士入内聽講比散會時己午後六時矣 
　　浦南新闢農塲縣農塲主任吳步蟾新於亭林市覓得荒田八畝餘闢爲縣立第八區農場現正招工開墾聞吳主任以該田前曾有人耕種開墾較易故今歳即擬試種棉花云 
[蘇州]  
　　開摹韓碑蘇當鎭守使朱琛甫日前據商人周容呈報以木賡靈巖山麓韓蘄王墓前有神道碑一座擬集資往摹惟恐當地士民或生誤會特囑副官處致函縣署會同警察廳佈告周知並飭該管警區隨時保護 
　　米價飛漲之恐慌蘇州米價入春以來已漲至八元左右近尚飛漲不已前昨兩日三萬昌米市茶會竟有市無貨米業中人因此大起恐慌據個中人云某某米行等均有大宗糧食運出故有此現象云 
　　組織學生救亡會蘇州中等以上各校學生因各教員勸告業於十日上課惟農業學校學生除三年級生將届畢業亦已上課外餘尚不願上課並聲明脫離蘇州學生聯合會組織學生救亡會凝成宣言書通告各界云 
[鎭江]  
　　杜威愽士蒞鎭預聞杜威愽士在寗演講己將告終新教育社黄炎培郭秉文等爲傳播近世思潮起見商准杜博士至蘇常淮揚各道屬演講聞博士准本月十七日蒞鎭此間人士己預備歡迎 
　　國恥紀念日情形鎭江國恥紀念日各學校均在城内公共體育場齊集出發城外明德崇德各女校學生早間九時遍行街市手執黄旗上書各種驚心動魄辭句用以警告國人見者無不改容又乙種商業學校全體學生日前因韓人金某在鎭演講亡國慘史特將慘狀油印泣告書分送各界俾共警愓云 
[寗波]  
　　王正廷由甬返滬王專使正廷此次被舉爲甬青年會徵求隊名譽總隊長曾於上禮拜五蒞甬行該會徵求隊閉幕禮被邀在鼓舞臺演說歐戰後情形及救國良策大受各界歡迎現己事畢由各團體恭送至輪返滬矣 
　　青年會徵求會閉幕寗波青年會第二次徵求會員會於上月二十日開幕由該會徵求會員會總隊長王正廷蒞甬演說多方鼓吹己於本月八日晚七時閉幕聞該會所組四隊中之佔最優勝者　濮卓雲君所領之火車隊合四隊中個人得分最多者爲周永明君共徵得會員總數五百七十四人計三千三百十三分云 
　　國恥紀念會狀况學生聯合會·救國十人團聯合會九日上午九時在小校場舉行國恥紀念會學界到者有四中四師斐迪甲商女師中工寗波工廠樂育甘溪丙慶毓秀附屬師範乙商鍾靈啓迪崇敬北隅第三甘白崇迪更新浸會崇信各中等高小國民學校工四到者有粹成陽傘廠民醒沙皮廠大成毛巾廠以及各業工人約界五百人總計到會者約四千餘人由金臻庠主席秩序如下開會·奏軍樂·主席宣開會辭·向國旗行三鞠躬禮·演說三呼毋忘國恥·及中華民國萬歳·奏軍樂·攝影·排隊游行·散會演說次序一女界·二工界·三商界·四學界·五十人團演說者女界代表王寳玉女士工界代表王冰生商界代表余東泉教育界汪訂笙章南生張承哉學生界阮聖昌張傳疇張蕃輪陳子海「浸會高小部舉生年十四歳」游法學生嚴子綸十人團盧祖彤散會後各界排隊游行行至江北岸而散是日場内有各校童子軍維持秩序警局亦派警察數人照料故自始至終甚爲整肅云 
[安慶]  
　　政界更調忙皖省職官更調消息早有所聞果於本月九日省令發表代理安慶道尹劉道章·仍回警務處兼省會警察巖原任署理處長程炎勳仍回水警廳原任並加處長銜所違安慶道尹以黄元楨代理現均預備交替矣又安徽實業廳長高炳麟因事爲省議會彈劾昨赴省署稟辭赴蚌大約爲此事有所稟陳也安慶電燈廠自前廠長吳良錦辦理數載以來因毫無成效由省議會提議派委艦查並咨省署改委旋由省長改委徐渭賢接辦　徐接辦數月因乏欵整頓亦己辭職現又改委孫照斗接辦未知孫將以何法善後云 
　　繁昌商學界衝突繁昌高等學校自舊歳學潮後且較長教員學生齋夫等均己杜絶日貨迄今數閱月始終未懈此次全國大罷課該校學生亦取一致行動於前月三十日罷課先由學生等將要求政府各條件請求商會同意商會長王瑞濤亦深表同情願與學生取一致行動學生等旣取得王會長同意遂於五月三日起開始檢查日貨檢查之程序由學生偕商會長商董等挨户檢查各店舖己進日貨逐件點發簿記限隂曆五月内售盡自檢查日起一律不准再進及六日由學生查得日貨數件攪交商會請付焚燬商會長不允學生竟自執行執行後全體回校該校長王秀義適因父喪請假校事由郭教員代理郭君恐傷商學界感情即赴商會有所疏通詎該會會董章鑑賓等激動該會全體不俟郭君說明來由即關門辱客郭君祗得退出該學生等比知郭教員受辱即就該校開全體大會議决犧牲學業生命兩大端决與商會長王瑞濤奮鬭散會後全體轟至商會王己聞風奔往縣公署學生亦往縣署時適徐知事晋省未回即由第一科長潘葵青出爲排解學生始散不轉瞬間學生又振隊游行各手持小紙旗一面上寫亡國奴王瑞濤牛馬不若王瑞濤等字樣觀者如堵誠商學界極大之衝突不知將如何調解也 
雜評一 
[說蘇社（默）]  
　　江蘇各項事業之不發達固有種種原因而大要則在地方有力分子各自爲謀不能結合大團體以進行故也不能結合大團體之故非由我江蘇人自治觀念之薄弱不有所感觸而提倡之則亦遂相安而無動耳今者蘇社之設其爲江蘇自治發展之起點乎 
　　自來團體之集合每不能持久而渙散者原因有三一組設之始卽有政黨意味參涉其間非對外謀與他黨爲敵卽對内於同團體中之自敵結果必將消滅而止二集合之人物勉强雜凑不能抱同一之主張事未進行意見己起結果則熱心任事者必將灰心而退三所懸目的非最急要而利益又非普及於全省者則必不能號召全省之人協力奮進根基不立力量不大團體遂亦無由發展矣今蘇社之發起果能免此江蘇自治前途庶有一線之望乎 
[蜜蜂商標馬玉山公司糖果餅乾大菜南京路三十七號]  
[體虚白帶丸]  
凡婦女赤白帶下淋漓不止面黃肌瘦腰酸腿軟四肢無力醫治不早必成癆症無論十年廿年之老病一服此丸輕者一盒重者二盒立止斷根本醫生研究婦科數十年深知治婦女之病比男子難治因婦女帶下顏色不同虚實有别若藥不對症其害無窮惟此丸極靈極妥功效甚速每盒一元雙料二元倘有經期不准經　　調或前或後忽多忽少阻經腹痛紫黑血塊另有調經丸有調經活血之功年輕者可以受孕異常靈效　　一元雙料二元每料六盒五元外埠函購郵局妥速上海四馬路丹桂第一台對面濟生藥房費伯英醫生製 
[李燧生弟表棣鑒]  
茲吿者僧壽之妻去年冬病故省齋公房下無人主持現待解决祈速回乃盻　紹興縣西郭李七房兄安壽啓 
啓者貴族僧壽之妻去年冬病故僧壽六年冬早故現爲繼事莫决祈速回乃盻乞卽示復寫明庽址以便郵達紹興縣謝公橋董仲珊同甥袁滋鈞啓 
[美洲華僑創辦商標香亞公司化粧葯品]  
部准全國免釐總厰上海兆豐路陳列所上海南京路 
招請代理詳細請向總厰接洽批發從亷 
[預備過戶之通吿]  
茲有英册第三千三百三十九號卽工部局地册第五百六十二號之道契坐落山海關路成都路東北轉角現因　委預備將該地過戶倘有對於該道契有反對過戶者務於登報日起兩禮拜内至敝處聲明反對否則准行過戶特爲預吿祈注意焉　仁記路八號沙羅門啓 
[馮志銘以醫術行公益之廣吿]  
泰西醫學輸入中國社會對於西機漸形信仰唯生計困難一家數口已有招呼不易之歎遇有疾病醫費繁重竭蹶狀况更堪憫惻爲特訂以最廉之醫例門診收洋五角出診收洋一元時間門診上午九時至十二時出診下午二時至九時逾時不診以資休息今之暫收些須者不過彌補醫館開銷計年終結算　　　外　撥善政診　　　　　　　　十一號洋房贊成人唐紹儀　　　　　　耀廷　　海秋　唐耐修　　良才　湯動之　盧　農　李若　　　麟章　　少山　　譯民　　　　　　陳棉　　　　　　　玉山　　　華　　　　　陳公　　　炳　　　　　　　　　　　　　　　　　　　　　　　　　　　　　　 
[慈谿裘詠滄聲明]  
近有人假冒鄙人信札招搖　騙實堪　　茲　登報聲明嗣後無論公事私事凡與親朋往來以及銀錢交涉若非當面接洽必須以鄙人親筆信札並加蓋圖章爲憑否則概不承認特此徧吿 
[久大公司精鹽]  
鹽爲人生所必需烹飪調和端賴於此近年鹽課加征煑鹽家艱於牟利每不細心提製致出鹽有質粗色黑味苦諸病而商販逐什一之利從而又加苦　希冀斤兩取巧鹽法腐敗已達極點本公司有鑒於此悉心研究因得新法製鹽極爲精美質旣細色又白而味更鮮以之烹調五味洵稱無上美品至於比較洋鹽實有過無不及另有供烹飪醃漬之粉鹽晶鹽醫藥用之純鹽行軍與禮品用之磚鹽曾經分銷各通商口岸極荷　各界歡迎今在滬設立支店批發零售克己招徠以冀挽回國貨利權價廉物美請嘗試之　發行所老垃圾橋北堍延吉里　第一分銷處閘老橋北福建路　第二分銷處二馬路西小菜場　第三分銷處新閘路壽康里南五號　久大精鹽公司啓 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[法公董局之交誼會]  
　　昨晚七時半法領事法公董局及法商會公宴華商領袖及要人於法公董局到會法人有法總領事副領事法總巡中法實業銀行行長東方滙理銀行行長各律師元利洋行行長立興洋行行長法電車公司經理蠶桑改良會會長法書信館主任公董局董事及分董事法商會會長法商務參贊公董局總辦有餘洋行行長華人有楊小川朱葆三沈寳昌王賡廷徐輔洲傅小菴朱子堯楊小堂郭標盧信公陸伯鴻黄楚九張文彬張爾雲趙晋卿曹幼芳虞洽卿陳介卿王一亭李拔可宋漢章鮑咸昌謝福生沈聯芳席立功等百餘人會場篇懸中法國旗濟濟鏘鏘歡聚一堂頗見兩共和國邦交之親密也法總領事法商務參贊法商會會長交涉員楊小川總商會會長朱葆三商務印書館代表謝福生均有演說兹分别錄下 
　　法總領事雷務君之演說今晚蒙諸君惠然降臨是極榮幸鄙人代表我法同人歡迎諸君今日之盛會所最爲欣悅者厥有三端得晤外交部特派交涉員楊君彼此誠意相孚使中法邦交益臻親密其一也與滬海道尹上海知事及其他官員把晤一堂其二也得見年高望重之商會會長朱葆三君及其同事紳商使敝國紳商得膽豐采交情得以更密其三也更可喜者歐戰之後中法官商時相聯絡將來得美滿結果可操左劵也鄙人亦深知中國人士對於法國皆有良好之感情而我法亦具此同情也近來貴國赴法學生巳達千餘此卽中法人民互相親密之明證此輩學生在法亦知我法之誠意相待故與我儕法人頗敦睦誼敝國亦常教訓敝國之學子學習華語及考察中國社會情形俾使兩共和國之人民不致隔膜親愛如手足此外更可喜者爲近數年來中法在商務上之友誼更形親睦互相提携商務情形自有商務參贊及法商會會長或當詳細述之我固無庸贅述矣惟祝大中華民國前途平坦國勢日上蓋因其人民實爲世界上最多最勤最有恒心最能耐勞者也　　 
　　法國商務參贊高迺德演說鄙人與諸君離别至今光隂迅速已一年有餘於此離别期内鄙人曾環游地球住居法國鄙人去年回國後自覺一種欣慰快樂之情難以言喻較之三年前回國時另有一番光景前次回國適在大戰爭中驚駭之消息巨大之犧牲日有所聞見此次回國頓現歡樂氣象盡掃前時戰爭之苦此皆犧牲無數生命連年血戰換得勝利之好氣象也於此四年餘中一切工藝商務悉行停頓失其常軌無論男女皆從事於戰爭之工作經此戰爭中國財源皆己告竭惟自去秋至今數月以來男子脫離軍籍之後於生計上頓呈快樂且對於將來更有巨大希望目下最困難者莫如財政通國之人亟思去此困難並知去此困難非勇往直前不可查五年中所用戰費全恃國庫支出一切有用工程悉行擱置現在所耗之費正在清理工藝亦在進行國人更形親熱工作較前更爲勤奮當此建設伊始百廢待舉之際適又遭此金融低落之困難金融之低落實受籌備軍用停止工業之影響而於商務上亦受一極大打擊若國人鼓勇進行持以恒心即可將此障礙消除雖有幾次因生活程度之增高要求加增工值鬧成罷工風潮惟其區域及其次數均未擴大不久法國於工藝上之勢力將有極大之發展爲前時所未有本來法國鐵鑛之富甲於全歐戰時被毁之煤礦不久即可恢復現正利用山瀑發動電力傳達工場增加馬力對於屬地現正竭力經營開闢利源可以加增產額大半皆在斐洲北部距離法國海岸祇有數日路程現正趕造商輪將來船雙噸位必較戰前爲多足敷商務運輸之用鄙人今日祇與諸君縷談法國之事諸君應加原諒因鄙人方從法國來滬當向諸君及在滬法商諮詢中國商務情形然於法國財政狀况諸君對之未必不同一關心也即就目前上海金融低落而論亦爲商務上一大阻力所以兩國商情愈當聯絡法國工廠所需原料皆由中國供給運往所以法國工廠之發違於貴國亦有莫大利益中國出產品中絲爲大宗所以鄙人重來上海得見絲業大有進步非常愉快此爲兩國紳商各謀公益同心協力組立蠶桑改良會所得之效果此外更有多種原料不可勝數法國即會以此原料製成切於實用之貨供給中國來貨旣多價值自廉可無排擠傾軋之慮彼此交誼自必愈形親密欲求交誼親密總須意氣相投我儕誠心祝禱者惟望中國前程逺大國内和平並望中國上下一心以固結不解之精神名爲己國謀利益一如我法通國對於戰前戰後所具之精神也 
　　上海法商會會長貝爾諾演說鄙人出席代表法商會歡迎諸君辱承諸君惠然降臨本會誠所欣忭今日來賓雖衆惟本會之意尚以未能徧請爲憾因中法之感情必須如此密切方能得良好之結果今夕歡聚一堂能使從數十年商務上所發生之感情加增熱度人人皆宜互相提携互相依賴也上海爲商務中樞幾成萬國商場於此商場内時有金融漲跌之潮流彼此未免恐慌無論華法人士皆有捲入漩渦之勢我儕於商務權利上有時雖不能處於均勢地位惟此團結之心則固人所共曉因皆手臂相聯痛癢相關所以我儕皆當設法務使彼此常相見面熟悉性情縱使商務競爭今日賓主盡歡毫無缺憾尢堪嘉賀更望自今以後中法商情格外聯絡法國此番歷盡萬苦戰勝敵人地方之被蹂躪工廠之遭毁壞者現方預備建設原狀惟因人工缺乏材料昻貴平民之生計窘迫國家之庫藏奇絀即此數端着手頗不容易所幸進行以來尚稱順利前途希望頗抱樂觀目下上海所接本國電報雖未有何等之成績此猶建造房屋必待全工告竣方慶落成但觀近數年來我儕商會頗有進步我儕即常自問法國經如此艱難而地位國本依然鞏固絶不動摇將來回復原狀之後定能高瞻遐矚我儕雖素惡强迫壓制之暴行驕傲誇張之惡習惟於已成之事業亦不可概行抹煞現在中法商情旣已如此聯絡將來於經濟物產新導線現今所經之事業已予我儕以極大之勉勵極大之安慰者惟我儕所發起經諸君之慷慨贊助而成立之蠶桑改良會也溯自成立以來年有進步成績甚佳惟願各振商業協力進行自能收事半功倍之效再中國青年子弟赴法留學者現己不少將來學成回國此等橷人物必能與諸君協助我儕共闢利源兹特舉觴恭祝諸君康健發達並祝中法兩國永敦睦誼 
　　交涉員楊小川演說承法領事等寵召非常榮幸自當先行致謝中法邦交素稱親睦而近數年來似更形相得歐戰劇烈之時我國派赴法國之華工數千均受法國極善之待遇回國後皆稱道不止赴法學生日漸增多源源不絶將來义不知有幾何學生負笈前往於此更可見中法之友誼及中法人民之感情也他日學子回國當更感激法國故將來之邦交自當更形牢固也余今藉此盛會慶祝我兩共和國萬歳 
　　上海總商會會長朱葆三演說今日承法總領事法總商會寵召得與盛會感幸何如中法兩國邦交素陸感情極洽我總領事曁公董局總商會諸公又皆關懷大局洞燭商情故我僑民之託共宇下者罔不心悅而誠服向非實惠及人曷克臻此惟是我國共和初建人民程度尚在幼稚所望我先進之國提携而輔助之俾我中華國民人人得享幸福而國感情益以鞏固此則葆三所仰賴於我總領事公董局總商會諸公而馨香頂祝於不置也葆三不文謹舉數語以貢左右并祝總領事萬歳公董局萬歳總商會萬歳 
　　商務印書館代表謝福生演說謝君以英文演說云中法人士近來於商業上極形聯絡鄙人嘗與法人論交最所欽佩者爲其所有之特性如犧牲心公共心純潔心及勇往直前不折不撓之志此種特性爲法人所同具因中國負法之債甚巨乃法人使其教士來華建設學校醫院及各種慈善機關欲使空前的文化流及全世界非合東方與西方之文化爲一不可中國則於文化上時以法國爲則法國之文化經大戰之後得以更進極望法人於我國之聰慧上精神上經濟上之組織有以助之因法國所出產科學工業及其餘學問上之人才極多也我儕可不必恐慌以爲中法之邦交或者有時破壞蓋如英法曾經大戰至今亦言歸於好一如手足也今法人已得完全共和之幸福而我華人則方具有共和之雛形耳故我華人極望得法人道義的相助欲使我二大共和國感情尤爲聯絡則必須（一）擴充商品交易（二）兩國人民互往兩國游歷俾能熟悉兩國之社會情形及其風俗（三）互相交換學言語通商不致隔膜惟望我中法二大共和國於國際聯盟會中佔得一眞實之地位每次演說畢衆必鼓掌而以謝君之演說爲尤甚法人目不轉睛仰視謝君蓋佩服其言論之透切也此後由百代公司映影戲數幀賓主盡歡而散 
[蘇紳請嚴米禁之函電]  
　　江蘇紳士唐蔚芝致蘇督軍省長函云敬肅者比年以來各處秋收迭遭荒歉鴻嗷徧野覔食維艱賴我公撥欵賑恤涸轍之鮒咸慶更生凡我士民同拜大德近閱報章知米價日漸騰貴每石漲至九元八角現方初夏麥秋瞬届而貴已如斯至五六月間青黄不接恐每石必須十餘元生活程度之高達於極點搶米風潮勢必紛起莠民乘間竊發更極危險種種可慮情形想早在洞鑒中無煩贅述惟我蘇爲產米之鄉去歳被災區域雖係減收而出數尚不過少何至驟形缺乏大起恐慌顯係奸商偷運出口所致如報章所載私售護照或冒充軍米外人賂以鉅資招集數十萬或數百萬米石輾轉運至山東天津等口岸間接出洋此事恐不爲無因涓涓不息伊於胡底夙仰我公痌瘝在抱斷不忍煢煢無告之民斷絶生機轉乎溝壑敬請速賜密查設法嚴禁並請飭屬趕辦平糶一面責成蘇滬各商會禁止米舖囤積居奇以全民命不勝感叩之至 
　　又致江蘇督長電云南京李督軍齊省長賜鑒昨函計達米價飛漲已達十元衆情洶懼搶刦之禍行將立見切懇雷厲風行嚴禁奸商販米出洋通飭產米各區地方官嚴密稽查以遏去路其有他省來蘇採辦者亦應力拒查各縣皆有積榖本以備荒際兹萬急請先電飭各縣趕將積榖礱米平糶以安人心一面再請撥欵向湖南江西等處購運秈米用維民食而弭禍變地方幸甚唐文治阮維和等 
[自治研究會電請止辦軍米]  
　　上海地方自治研究會昨日午後五時在也是園開職員會到者陸崧侯等十餘人當推會長李右之爲主席討論滬地近日米價日漲貧民生計困難應如何設法維持經衆磋議良外議决用快郵代電請求國務院陸軍部江蘇督軍省長松滬護軍使並請願省議會設法截止滬上採辦軍米以維民食公推李會長起草即日繕發原文如下（銜略）滬上米價日漲每石已近十元私運日多來源不繼調查全埠存米僅數十日之糧民情惶恐險象環生况當過激思潮日漸傳播勞働乏食生計日艱腹心之患所不忍言揆厥原因僉謂由於軍米之陸續轉運軍隊是否食米頗費研究而影響滬市至匪淺鮮伏祈鈞座核准飭（呈省議會文添加貴會咨行本省長官句）將滬上應採軍米暫行截止以維民食而弭隱憂滬上幸甚再本會於六年一月已奉内務部備案合併陳明上海地方自治研究會叩眞 
[米貴中之種種消息]  
　　滬上米價忽又奇漲高貨昨日已至九元七角米業仁榖堂發米各行家連日在仁榖公所籌議平價方咋日據調查員報告蘇州河一帶各洋棧及銀行棧房現有存棧包子白米約十一萬石此項白米皆係先期小價購入陸續向銀行抵押者内有錢莊帮及粤帮富紳等組織公司囤積最小之價上年底七元五六角故公所現正調查貨主勸令售脫 
　　閘北昨日米船到者不多因天時隂雨未經開斛南市行家雖開斛交易亦不多據米業之觀測今日開盤大約市價每石須漲起四五分云 
　　閘北河下船有丁壽林章松濤等五艘均自青浦角里裝來薄稻米數百擔此項薄稻均爲閘北某米行打包出口之需連日打包暫停故尚未售開現聞該行等偷運出口之貨係某某轉運公司包裝由浦口轉至天津而往某國每車三百五十石計費洋六百五十元云 
[飭放浙省採購之蕪米]  
　　江海關監督公署近接江蘇齊省長令略謂頃據浙省長咨浙省食米向須往蕪湖等處採運邇因蘇省嚴禁米糧出口但蕪米運浙必經蘇省擬請通行各關卡凡浙商赴蕪購米執有自蕪起運捐票運經蘇省者一律騐放等情除電復浙省長照准外合行令仰各關各稅所倘蕪米過蘇持有大勝關稅票即准查騐放行云 
[新繭登塲前之雜報]  
　　浙省新繭出品在各省爲最早昨日該處遞滬快郵謂本年新繭已將成熟惟年歳因天時遲暖故收成恐不能滿足西鄉一帶當於四月初一初二可以開秤北鄉稍緩一二日當在初五初六間東鄉最晚在初九初十然尚早於無錫一二日也 
　　本埠曹家渡之信昌絲廠本年出發收繭除紹興錫邑等處各莊外浙屬平湖昌記昌大嘉興昌盛等莊業於前昨預備出莊人物大約月底出發據廠家云今届乾繭底價已大故收餘繭者均不敢過問楓涇及金山兩地尚有空額繭行七家未經租出云 
　　湖州鮮繭回來鄉人自繅絲賣繭繭身稍軟者方肯出售故湖州繭子上海廠家往採買者甚少聞本年該處歸公益獨家經收昨日某絲號接該處快函謂繭已二眠桑價二元八角東市開二元六角育者頗衆天時不熱恐受影響云 
　　上海各絲廠所出下脚中之長吐日前其價甚高兹因新繭將上市外人購辦稍滯故昨日市價已稍回落計每擔元二百十一二兩尚有看疲之意繭衣每擔四十二兩雙宮繭仍七十兩銷路均不甚活動 
[穆藉初致蘇社電]  
　　爲振興本省農業事 
　　本埠實業家穆藕初君向以振興實業爲己任前此蘇省舉行實業會議時曾提出農林總分支場案已由實業會議通過現正由省長交省議會核議此次江蘇人士發起蘇社在南通開會爰又將該案電致該社以促省會通過原電如下 
　　南通張季直朱德軒金左繭黄任之諸先生均鑒玥昨返滬事冗不克與會領教歉甚本社宗旨在自治衣食足則自治有速效實業爲足衣足食之根本改良農產尤爲振興實業之先務省長交議籌設農林總分支場案此爲發展本省農業之絶好機會省議員多本社發起人請悉心討論俾回寗後速予通過達本社辦法第一項發展實業之宗旨盼切禱切穆湘玥五月十一日 
　　附前此江蘇實業會議設立省道縣農林總分支場案昨日會議時對於農林機關之組織有主張設勸農委員會者有主張推廣或改組各道縣農場者討論許久尚未决定具體辦法兹本席等認爲辦事機關宜有統系擬就省城設農林總場五道屬各設農林分場歸總場管轄改各縣模範農場爲農林支場歸各道農場管轄總場重學識支場重經驗分場學識經驗並重使農事智識漸及農民總場以原擬勸農委員會經費抵支金陵道分場由總場兼領淮揚徐海兩道以原有農事試驗場改組蘇常道以育蠶試騐所改組滬海道以第十工場改組『松府屬已有第五工場又此場雖已開辦科目尚利』且此辦法經無甚加增而辦事機關從此有統一精神謹擬大綱候請公决一「經費」總場兼領分場經常費二萬四千元開辦費一萬二千元共三萬六千元餘四分場經常費每場八千四百元開辦費統扯三千六百元每場共一萬二千元四場合四萬八千元總計總分各場經費八萬四千元由實業廳科酌編預算細册呈請省長交省議會議决施行各縣技場以原有模範農場經費由各知事再籌擴充編製預算呈請省公署實業廳核定施行二「組織」總場設場長一人技術員四人事務員四人調查員五人分場設場長一人技術員二人事務員三人調查員二人其職掌及薪水細數由實業廳科酌定列入預算但場長及技術員具有第三條資格者薪給宜從優三「資格」總場場長技術員及分場場長須用高等農林學校畢業生總分場調查員及分場技術員須由本國甲種以上農林畢業生各縣支場長趨重經驗暫不限於學校畢業四「委任」總分場場長由省長委任支場由該管縣知事具保三人呈由省長選定委任提出者穆湘玥張在新陶鎔陶慶豐 
[疋頭業歡送西商回國]  
　　元芳洋行大班貝恩君來華已數十載對於中國慈善教育各事業均極熱心贊助於商界尤稱聯絡兹聞貝君不久卽將回國昨滬上疋頭同業特開歡送會並公具銀杯頌辭等敬贈貝君以誌紀念 
[中國廣告公會常年大會紀事]  
　　美國商業調查員桑格等演說 
　　中國廣告公會昨晚七時半在一品香開常年大會特請美國商業調查員桑格Ｓangel君與加拿大商業調查員瑙斯Ｒoss君演說並備中菜筵席與宴者如美孚洋行潘襄成商務印書館沈仲芳王懷仁英美烟公司斯勞治閔林慕樓胡伯翔貿勒洋行號紀斯茂生洋行路益斯等七十餘人由該公會會長鄺富灼西文書記散德斯中文書記葉建柏·副會計林孚等欵待餐畢鄺富灼君起言桑格君專門研究廣告有年曾受美國政府之命在南北美洲各國作特别廣告事業今逺道來華吾人深表歡迎故現請桑格君演說并擬請瑙斯君演說均請張廷榮君傳譯云云桑格君遂先起致謝詞繼謂此次由美經過多處其以廣告一事相談論者實以今日爲第一次美國人對於廣告事業甚爲注意故甚發達近有一新聞足相告慰者卽美國廣告總會會長美德斯君已由美大總統任之爲閣員該會長雖不專有廣告之學術與經騐而受此重任吾輩研究廣告者聞此消息輒覺榮幸耳當世界大戰以前各國人士未明廣告之效用大戰後乃皆明瞭因在大戰時期英國政府常利用廣告方法使各方對於戰事竟見一致又使國内公債得以推廣美國亦然大戰以後美國政府用厚資徧登各報各雜誌之廣告使人民明瞭急需整頓鐵路等種種計劃由此可見廣告之效用不僅代少數商民等享受其益矣美國人曾擬一方法實騐廣告之效用其結果斷定其甚爲宏大前數十年人猶輕視經營廣告公司者今已一變其態度矣總之欲求廣告事業發達必須經營此事之人審愼監視其所發之廣告勿令有絲毫不正確者則信用可保事業斯能發達耳鄙人此次來滬所先須聲明者美政府相委爲商務調查員并不涉及領事官範圍内之事但專調查商務耳且尤非干涉商人之企業因調查畢僅就其利弊敷陳之其採用之權仍操之商人也此次得與諸君會晤深爲榮幸嗣當一一奉訪商榷改良廣告之法如（一）各種進出口貨之商行有專司廣告之機關者（二）規模較小之商行無專司廣告之機關者（三）新聞家（四）經理廣告業之人互相交換意見以便分晰記載歸國報告尤有一事即經理廣告事業者須研究登廣告者之心理如擬提倡某種本不爲人所樂購之物則其廣告必須特别設法令人注意中國地大物博而商品多不能廣銷者實不甚善用廣告之故如美國新金山之橘實不及中國福州之橘而福橘反不能廣銷於美亦無廣告爲之鼓吹之故耳惟在外國求廣告發達殊非易易最好組織廣告公司於各國則中國之商品固可藉以廣銷於世而各國之意見風景物產一切　亦可互相傳布矣云云鄺君復起延瑙斯君演說瑙斯君致詞略謂廣告與商業有密切之關係經理廣告者須有特别經騐與學術尤望中國政府能努力提倡廣告事業俾中國貨品廣銷各國亦均感利便云云復由鄺君致謝而散 
[銀市報告]  
　　中美新聞社譯友華銀行十一日報告云昨日倫敦當地銀價跌一先令八便士逺期銀漲三先令八便士紐約銀價無報告紐約倫敦間匯價仍爲三百八十三元半此間開市時行情不動賣出情形頗好後因無出口交易要求則頗盛金鎊價遂跌至五先令十便士金賀價一百十二元日金價四十六元收市時買進近期與定價相仿倫敦紐約今日旣皆無消息故市况未能預測總之市况殊不强固云 
[絲市報告]  
　　中美新聞社譯錦昌華絲出口公司報告云（中國機器絲）紐約消息仍不佳要求甚少故市價大跌此間製絲者尚未將價減低以與日本絲競爭計特别大號價一千三百兩特别號一千二百兩中號一千一百二十兩（土色）市况仍弱恐須再跌存户急欲出貨上等土色價四百三十五兩市號四百十五兩（普通）與歐洲方面略有交易計銀雙象牌價六百六十兩金佛牌四百三十五兩 
[新任美公使行將抵滬]  
　　江蘇特派交涉公署昨接駐滬美總領事克銀漢函云頃接駐京代使電新任駐華本國公使克蘭君乘郵船南京號來華業將行抵日本約於本月二十三四號抵滬相應函請查照云云楊交涉員已預備歡迎矣 
[慰留南洋校長之部電]  
　　上海南洋公學校長唐蔚芝三次電交通部辭職經部一再慰留後已回校視事業誌本報兹探得交通部慰留唐校長之最後數電照錄如下 
　　覆全校員生電上海工業專門學校教職員曁全體學生江日兩電均悉學生一律上課甚慰唐校長已由部去電慰留頃又電催早日回校矣交通部魚印 
　　覆同學會電上海工業專門學生轉同學會董事部江電悉唐校長辭職已由部一再慰留頃又電催早日冋校並希就近敦勸爲盼交通部魚印 
　　致無錫唐校長急電無錫西門内西溪河唐蔚芝先生卅電悉一日據全體學生來電請部堅留以副衆望當經電令先行上課三日又據教職員電稱學生一律上課並舉代表赴錫同日復據同學會及全體學生來電一致懇請挽留查滬校諸生現已一律上課具見服從師訓悔過倘執事仍復遲廻何以慰全校員生之望務希台駕即日冋校主持一切無任企盼並先電復交通部魚印 
[逺省教育界來滬參觀]  
　　前昨兩日有直隸省立保定第二師範學校教員劉敬輿與保定高等師範教員焦範彰福建省立漳州第二師範教員與其本科四年級學生十三人江蘇省立徐州第七師範本科四年級學生三十六人安徽省立鳳陽第五師範參觀團五十七人先後來滬參觀原居北市均先至江蘇省教育會投片述明原因經該會予以介紹參觀學校證劵相繼至省立二師·並附屬與一商等各學校逐一參觀聞劉君等擬本埠各校參觀畢至省垣無錫並浙杭等埠一帶參觀學校再定時日回校云 
[小學教員組織理科參觀團]  
 
 
 

Page 15

 
 
小學教育研究會致縣市立各小學校函云敬啓者本會於五月九日爲普通研究會時提議研究理科方法先行組織參觀團出外參觀當經推定縣立第二高小·市立旦華·梅溪倉基·比德·隆德·等校各派參觀員一人於五月十六日出發期以一週爲度所需經費商由勸學所及第一區學務處就教育費項下酌撥至參觀員應當接洽事宜定於五月十二日下午四時在勸學所聚集談話務希貴校推定參觀員准時到所接洽爲盼 
[奥人歡宴伍廷芳預誌]  
　　伍博士父子先後抵滬已誌前報兹聞旅滬廣東善後協會董事徐紹楨等以伍老博士爲護法柱石任勞任怨實爲國民所共仰擬擇日邀集旅滬同鄉設宴歡迎云 
[留滬德奥僑民大批回國]  
　　上年我國遣送德奥僑民時有年老幼稚及經協約國領事擔保留滬之德奥僑民頗夥近聞該僑民等大批聯袂回國呈由駐滬和總領事虚而滿轉函江蘇特派交涉公署請爲發給旅行護照卽經楊交涉員電禀外交部核示聞此次德僑回國任務關係營商者實居多數云 
[海軍統一之磋商]  
　　去年南北和會在滬開議時粤軍政府曾派分代表饒鳴鑾到滬參與和會嗣因和議停頓各代表紛紛遄返饒分代表亦於日前回粤兹悉饒君爲前任海軍總司令饒懷文之胞弟與海軍各方感情頗洽來滬後曾與海軍各要人會商海軍統一辦法此次回粤於海軍先行統一之事甚有希望一俟粤軍方面與海軍領袖林葆懌商妥後卽可實行現聞饒君在粤雙方磋商頗有端倪云 
[王正廷復朱之椿函]  
　　爲寗波同鄉會事 
　　之椿鄉先生大鑒敬復者接奉手翰誦悉一是熱心桑梓欽佩莫名吾邑士商在寗垣者實繁有徒今得閣下提倡會務精神必當奮發在寗同人曷幸有此尊意擬改滬會爲總會以聯絡全國甬人之感情固屬盡善盡美但名稱旣爲總會似對於分會有集權之嫌鄙人愚見未若另行組織聯合會一所對於各地寗波同鄉會均屬平等每一年或每二年開全國聯合會之際亦由各地同鄉會選派代表到會以徵同意每届會議時合選主持會務之人以專其責如此則互相顧應精神自無渙散之虞一可以使已成之會聯絡一氣一可使未成之會輔助成立會力旣厚福利自宏至於斯會地點亦可不必拘定滬上須由各會集議公决斟酌何地爲宜以免倚輕倚重之弊較之總會分會名目更爲完美高明以爲何如弟王正廷謹啓五月十一日 
[福建路商界聯合會開會紀]  
　　福建路商界聯合會昨日下午七時開第三十一次常會到者十餘人由烏志豪主席報告總會組織商業火險公司經過手續並起草員朱廣石所擬保險章程二十餘條略謂此事去歳由本路鄔志豪提議經總會全體贊成其中挽回華人之利權極大由鄔志豪議就白話通告一頁先印一萬份交總會轉分會分送並徵求各界商號保火險章程意見書其意見書直送總會以採公意由總會邀集共同討論辦法章程復謂前星期報載汽車傷人六七次去歳王宗藩君在總會提議總會當致函於交涉署未得妥善辦法應再函請總會致函交涉公署並發通告勸告華人坐車及開車人注重生命最末討論九江路選舉顧問委員書明日仍推王錦文陸炳臣二君收集交總會以備選舉之用諸案均無異議十時散會 
[救國十人團新舉職員]  
　　中華救國十人團聯合會成立己一載其成績頗佳如毛刷工廠義務學校閱書報社逺足演講等深得各界贊許現以舊有職員己届任滿特由該會發出選鑾票請各團員照章選舉業於日前關區兹將其當選新職員姓名錄下（正會長）楊瑞葆（副會長）任矜蘋·邱稼禾（評議員）馮松園·汪奇笑·高培良·盧植卿·畢檳心·徐立祥·崇淦泉·王震束·朱睿豐·董天爵·莊劬安·王梅塘·夏· 
叔芳·羅啓華·丁志壽·錢楚玉·朱昌利·童理璋·丁觀瀾·馮春航汪濤·（文牘科）曲稚鶴·張久江·李志青·嚴有春·陳漢章·何澤榮·· 
·張取誠（交際科）黄杏霖·孫斯飛·王文駒·林劍峯·金開文·汪·· 
石心·李醉公·汪一民·林元和·王卓人·洪子棻（庶務科）杭樹權· 
·鍾才高·金仁其·莊永福·周友相·華新民·李宗漢·劉人傑·徐家模·蔡鴻年·查寳林（調查科）楊君武·劉恨天·陳天知·吳景川陳漱菴·曹慕陶·馬家蟲·兪泳·蔡愛和·陳勇三·王文祥·蔣志鴻·張步光·馮華·謝玉祺·周安南·何哲·朱仁哉·范英·鄧文海·陸子才 
[華商電氣公司定期發息]  
　　華商電氣公司前日開第三次股東會後現由總理陸伯鴻將上年帳略及所得紅利並舉定之董事會董事及監察員等之姓氏票數分别印刷函知各股東又以照公司定章於大會後兩星期得由各股東持股證赴公司領取官利故己訂期隂曆四月初八日起照章支配付給云 
[耶教自立會聯合大會之通告]  
　　我國耶穌教自立會聯合全國同志在滬舉行大會五天曾將通佈分發各區預選代表嗣由籌備委員韓鏡湖游蘭階祁光生等訂定議案及會期程序再行函佈各省分會迅將議題及使員銜名開具報單來滬其二次通告如下敬啓者前次所發之全國聯合大會通告或由專函寄奉或由聖報附呈諒己早達貴會兹以敝會義起此事以來悉心擘畫竭力進行一切手續行將備妥惟是會期臨邇尚希貴會從速選派代表參與大會曷勝忻盼歡迎之至兹將前次通告未曾提及之條件補列如左（一）路逺省分如雲貴甘川等省間有極大阻礙實在不能派人赴會者亦可從權由滬或附近地方委派全權代表代爲出席但須先由該來函證實以便招待（二）婦女解放潮流所及男女平權經有明訓吾教會向崇眞理素重女權故此次聯合大會甚望女代表參與大會敝會當特别招待極端歡迎（三）貴會如果經濟充裕亦可酌量多選適當代表不必限定數目以期人材愈多效果愈大裨益大會豈淺鮮哉（四）凡基督教各公會各團體或個人願參與大會者本會一體歡迎絶無歧視（五）赴會各代表請將提議書及早備妥以便臨時帶來加入議事程内無須預先郵來可也（六）請將前次通告内之調查表塡就剪下務於開會前一月畜下爲禱特此通告即頌道安上海中國耶穌教自立會聯合大會籌備處謹啓 
[青年會演講流行病之預防]  
　　五月十二號（今日）星期三晚八時青年會爲提倡衞生特請英倫皇家醫院畢業歐洲和會代表醫官謝應瑞醫博士演講「上海五種流行病之預防」現届夏令疫癘叢生若不先爲防治傳染堪虞謝醫博士醫術甚深曾爲英國聖瑪利亞醫院之副主任於此種流行病研究有素活人無算是晚并帶有此項病症之影片多種逐張演映詳爲解說留心衞生者盍早往聽 
[各輪船之行踪]  
　　法郵船公司輪船保羅利開號前於四月一日離滬現悉已於五月七日安抵馬賽矣又該公司輪船比和號已於前日（十日）離海防來滬大約下星期一（即十七日）可到云 
　　中國郵船公司輪船中國號己由舊金山經横濱長崎來滬大約星期五（十四日）可到泊於招商局中棧碼頭至往香港日期俟到後續載 
[造船所承造美艦定期下水]  
　　江南造船所承造美國海軍運送艦十二艘因須先期告成二艘故由該船塢洋總工程師毛根君督飭各匠日夜趕催一艘現已竣工定期陽曆五月十八日（卽隂曆四月初一日）午刻下水另有一艘約緩一月亦可工竣下水昨由劉所長將訂定新船下水日期函致駐滬美總領事請爲分邀各界届時蒞塢參觀 
[滬杭路紀事三則]  
　　莫干山聯運之郵電滬杭甬鐵路本年辦理浙省莫干山避暑聯運事宜已於日前開幕並經車務總管沈成栻親自赴杭整頓一切已誌本報兹悉沈君以該山電報郵政兩項爲交通要素故日前在杭與杭州電報局羅局長訂定收發公私電報辦法大致經由電局線路拍發不另裝設電桿一切手續按照交通部所訂電局與路局雙方收拍電報算費條件辦理至於郵件一切亦經沈君與杭州郵務長阿林敦（譯音）訂定凡有莫干山來去信件准由鐵路代爲交輪寄帶但遇不得巳時仍照向年辦法由郵局逕交民船寄帶云 
　　催發浙路股欵滬杭鐵路自收歸國有以來巳經五載所欠浙路股欵付至第十期尚餘路債本息自前年至今兩載未付現在股東陶修等以此項債票先時所付京鈔債權人巳屬損失不貲今乃並京鈔而無之實屬損失太鉅爰特呈請浙省軍民兩長代爲咨請交通部轉飭交通銀行即速備欵發放以維信用一面函請浙路股欵清算處愽向交通部催促 
　　夜車已售南站客票華界自宣佈戒嚴以來交通深感不便滬杭鐵路杭來夜車各站不售上海南站之車票所有旅客須至北站下車華商電車曩時留接夜火車之電車一部因之取消現在自昨日起已展緩至十二時起戒嚴十二時之前當可通行華商電車留接鐵路搭客之電車已恢復開駛該路杭來之夜火車乘客來滬至南市城内一帶欲購上海南站車票亦自昨日起仍照舊章云 
[西人受刀傷殞命]  
　　西人阿四華羅四混（譯官）執業於使華爲拉號商輪上此次該輪進口停泊虹口招商局中棧碼頭前日下午該西人在船上飲酒過量與庖丁寗波人陳阿慶口角扭毆經同船某西人勸解將該西人扶入臥室榻上突見其腹部已受刀傷血如泉湧因卽報告船主西人轉報閔行路捕房飭華探薛正昌協同八十四號西探目利扶司馳往將受傷西人車送醫院奈受傷甚重不及施治而死該探等當將屍體舁入斐倫路騐屍所查明死者係屬英籍除禀請駐滬英國領事蒞所相騐外昨晨將陳阿慶拘解公共公堂由該西探目上堂禀陳一過其詞未譯經李襄讞及美約副領事命將陳帶回捕房候英領堂期解訊 
已獲越獄犯之宣判加罪 
　　漕河涇鎭江蘇第二監獄於舊曆二月初二日脫逃大帮監犯當經軍警各機關先後在外緝獲逸犯陳子庭等四十名發送上海地方審檢廳公開辯論終結聽候宣判在案昨日午後該廳周刑庭長會同堵陳許推檢各官開庭飭提陳子庭等四十犯一併上堂略詰年歳畢卽當庭宣判陳子庭判處死刑鄭明吉（原判十八年）·王志福（原判九年）·羅德才（原判十年零六個月）·改判各處無期徒刑徐丙更（原判五年）·張德勝（原判十年零六個月）張德功（原判五年）爲脫逃未遂罪照原判一併冉加五年王湘生陳福·吳康强·李阿根·廖炳鈞·程和玉·楊雨紅·王小順·吳桂福·陸小全·丁懷寳·陳小牛·張銀寳·張恒甫·張少堂·謝富貴·高紫生·朱阿根·王桂生·劉文才·石洪亮·戴天紅·王步清·張福生·于春富·許千里·沈阿五·王德勝·方公賢·王孝親·楊德山·張福升·張三等按照原判一律加禁十二年判畢問官諭飭分别帶下還押候上訴期滿送監執行 
[浦東同人會徵求會消息]  
　　浦東同人會昨致各徵求員公函云敬啓者本會推廣會員於五七日（即三月十九日）爲徵求停止期現定本月十七日（即三月二十九日）爲徵求結束期除徵求己經報來者外務乞迅將徵求所得賜示入册不勝欣盼又過後如有志願人會者仍請煩神隨時紹介來會更爲頌籌聞該會此次己徵到新會員三百餘人云 
[稅局長更動消息]  
　　江蘇菸酒稅二區分局劉局長現由省局長令飭赴省察看另候差委所遺分局長一席擬改委省局總務科長曾樸兼辦劉局長聞此消息己催令所屬各分棧主任趕將下届認稅數自塡志願書具呈來局以憑核示轉詳 
[水巡捕查獲嗎啡煙土]  
　　李榮綬垂日本公司輪船來滬私帶烟土二十四兩嗎啡十二兩又瞿連卿係大亨丸輪船上茶房與該輪火夫許炳章各帶烟土一爲十九兩一爲二十四兩亦於前日抵埠　爲海關扦巡洋員水巡捕房探捕等分别上輪查獲人證押送捕房梅捕頭諭送地檢廳訊辦烟土嗎啡送關候燬 
[馬玉山公司宴客紀]  
　　馬玉山糖果餅乾公司因營業發達特將其三樓擴充爲大餐間近日三樓佈置就緒可容百人昨晚六時該公司特邀各界人士在三樓宴會來賓如唐露園·張菊生·許建屏·姚君偉·等六十餘人由該公司經理馬玉山職員黄詠臺等般殷欵待八時半始盡歡而散 
[昨日公共公廨訊理民事案紀]  
　　昨日公共公廨第四公堂上午由陸襄讞及英包副領事會訊「虹口南潯路怡隆五金號訴傅昭昌（即傳榮澤）不理擔保王昌裕所欠貨銀二千四百三十六兩二錢一分案」此案初審判决被告照數償還兹係被告不服請求復審先由原告律師將案情譯述一過並、 
由原告號夥周達如上堂證明去年二月初五王昌裕代漢口順豐泰記購買五金貨物除付定洋一千元被欠控數王當時請傳擔保並以漢口地契抵押到期不還王爲此項交易曾給予佣金洋三百元等語旋由王之律師向周駁詰一過並向王詰據供稱伊係介紹寓於信昌厚字號棧房之周子仙向原告購貨得佣金三百元周爲順豐泰記股東傳亦係由周覔令擔保與伊無干原告雖將出貨提單交伊手收但伊即轉交與周執有收條等語復由原告律師向王盤駁之下因時近午「結果」改期再訊 
　　又午後第二公堂由陸襄讞及俄麥副領事會訊（一）俄商五利洋行訴前買辦陳子言違背賣魚合同請追貨欵及損失銀九千兩（二）俄人麥肯凡史里口司基訴金記不付買魚佣金洋一百七十五元兩案均因人證未齊「結果」改期再訊第三公堂由張襄讞及日林副領事會訊「江北人李遐昌訴李泉生違背租船合同請追損失日金五千元銀洋二千二百七十六元六角代墊租船費洋三千元領江費銀三百八十五兩案」因被告代表律師另案出庭美按察使署商由原告代表律師到堂請求改期再訊「結果」照准並着被告遵照前諭交保第四公堂由兪襄讞及英包副領事會訊（一）「高元泰綢莊訴廣居棧房主四川人王厚安不理綢緞價洋一千六百七十元案」因被告己逃往四川故經缺席判决原告勝訴將該棧房屋發封備抵兹原告之律師到堂請求啓封將生財拍賣而該屋之經租賬房亦派張茂生到堂證明王厚安積欠房租己有三百三十兩之鉅「結果」准給諭拍賣生財得價繳存公堂再核（二）「應頴生訴胡裕生不理股本及墊欵案」由被告方面見證陳子久上堂經雨造律師向其盤問經管兩造股開裕記車行之賬目情形一過因尚有人證未齊「結果」改期再訊 
[租屋違背合同之限遷]  
　　收租人李笨叔前投法公堂控稱有陶淮明前來租賃房屋開設五金店立有租約不准轉租與人詎陶開設未久將店遷往别處將房屋轉租與某姓開設水菓店違背合同請求照約限遷等情後因被告訊不承認判令查明再核在案現由檢察處查得陶店並無五金生財在内確將房崖轉租與人開設水菓店稟覆公堂故又傳訊陳讞員廣之當副領事判照租約履行限兩天内將屋交還房東收回 
[製衣工價分期拔還]  
　　成衣店主華阿全前投法公堂控稱梁翠寳前托民人代製衣服計欠洋一百七十八元向索不付求追等情梁稱内有若干係代人擔保並非自人判令交保限繳在案昨又届限傳訊原告稱被告托人出場理勸折還洋一百三十元先還洋五十元尚少八十元出立期票分三四兩月底拔清惟恐到期不付請求堂上暫免註銷俟收清後再行稟請銷案判如到期不付准予原告投案控追 
[携帶煙土之科罰]  
　　袁學浩於前晚從楊樹浦路瑞鎔鐵廠碼頭之俄國公司輪船上携帶鴉片烟土兩磅零十兩登岸被碼頭巡丁張作霖高鳳崗張得法察破訴由該管捕房華探季立仁協同西探貝麒將袁連土帶回收押昨解公共公堂謂究即由該探等上堂稟明前情旋由見證張作霖等分别上堂證明察破告夾帶私土因而報告包探將其拘獲各節詰之袁供在該輪船上執業土係友人託爲携帶不知違法等語中西官以袁不應夾帶違禁物品科罰洋三十元無力改押西牢一月烟土送江海關焚燬 
　　湖北人胡海前日携帶鴉片烟土三包在北蘇州路被一千房三十號二百四十九號華印兩捕查出拘入捕房押至昨晨解送公共公廨經中西官訊供不　判胡罰洋六十元無力改押西牢兩月土送江海關焚燬 
[攫珠花犯足傷原因]  
　　九江路太和關菜館堂倌寗灌人馮祝榮於上月十一號夜在北蘇州路德安里弄内攫取該弄居婦兪周氏之珠花一朶被捕解經公共公廨訊明判押西牢三月在案昨晨公共總巡捕房刑事稽查科代表律師到堂稟稱該犯前供足骨被捕房擊傷當時由其律師聲請飭查今已查明實係該犯於被捕及帶入捕房時沿途倔强故略爲拷擊並非在捕房將其毆打本應將該犯帶案請究姑念已經判决刑期請免予置議堂上頷之 
[工程師赴寗勘估兵輪修價]  
　　江蘇督軍所轄游巡長江下游之兵輪江安江順紀新等三艦均須修理曾經駛滬令飭華興造船所承修在案兹悉該三艦之船身均長十丈中寛七尺有餘艙中之機器鍋爐皆己銹爛破壞艙面之零物船壳之油漆均當修配換裝估計修費在萬金以上昨由該船塢將修配需費數目呈報李督查核一俟該三艦修竣尚有南琛水雷追雲澄波衞民江清等六艘亦當修理故由該塢昨派工程師赴寗分别勘估應修各件之工程價目以便造册報請核示 
[陳阿福供認私宰呆猪]  
　　滬寗蘇三帮宰牲公作稽查員唐錫鈞在倉橋街生大鮮肉莊内查獲僞戳豬雙將該店主張永生帶入一區一分所後供出在平安街十六號門牌陳阿福家購得遂經王署員派警帶往指提未獲堂場查出私設宰作專宰呆滯豬隻惟搜檢僞戳未獲兹聞陳阿福抗避不到己由王署員將張申解警廳司法科預審限交陳歸案訊究前日始由該公作稽量員將陳扭獲送至該所問明前情供認不諱當飭解廳併案訊辦 
[託名查烟入人臥室]  
　　滬南新碼頭元記米行前日有形似流氓之五六人闖入樓上行主王廷棟之臥室内托稱搜查私吸洋烟在意翻檢未獲證據王乃鳴崗警到來逸去四五人僅獲江北人樊阿桂一人送至一區一分所據供在大吉里某姓家拉車因聞警在彼閑觀並非與流氓爲伍等語王署員察得並非善煩飭送警廳司法科拘留候補提同黨歸案訊究 
[小鳳子迎提來滬]  
　　新民路業興里六十八號婦人馬賈氏之胞妹陳賈氏年二十七歳素居阜寗縣地方今正因母病故來甲至二月中偕同鄉婦人王楊氏回里去後嗣馬賈氏得悉胞妹己遭王楊氏價賣與湖北夏口地方妓院爲娼遂將王楊氏扭控上海地方檢察廳訊供收押一而備文致夏口廳提到陳賈氏（即小鳳子）函復到廳梅檢察長立派法警劉咏南赴鄂將小鳳子迎提來滬昨日到廳收押候傳馬賈氏等來案訊核 
[姦夫毆打本夫]  
　　鎭江人陳金泉其妻徐氏係揚州人向在香烟　爲女工家有餘屋租與江金成居住江亦在該廠爲小工暗與該氏私識嗣爲陳聞悉將江騙逐江雖遷居他處暗中仍與該氏來往昨日陳向江理論被江糾同劉春廷等行凶由警將江劉拘獲復將該氏提到解由三區警署轉送地方廳請辦經檢察官提案預審之下判令分别押候核辦 
[吳懷疚週年紀念]  
　　上海務本女子中學校創辦人吳君懷疚逝世以來已届一載兹由該校校友會發起於昨十一日十句鐘開第一週紀念會首由校長張杏娟女士報告吳君與學之熱忱次行禮繼由各級學生及校友楊錫琳女士相繼演說學生唱紀念歌畢由吳君夫人王藴功女士出席答謝並陳述希望學生努力求學以副吳君興學之志云云畢閉會 
[毆捕罰洋七元]  
　　西華德路一號門牌内之李阿珠前日將虹捕房四百九十七號華捕毆打撕破該捕號衣被七百十八號一百零九號等華印各捕帮同拘入捕房昨解公共公堂經中西官質訊之下以李不應行兇判罰洋七元無力改押七天示儆 
[粤婦交夫領回]  
　　濟良所中西女士昨晨傳送粤婦譚盛氏到廨請示即據氏供家居北四川路五十七號屋内嫁興謂宗榮爲接因遭大婦及姑凌虐是以投所求援等語並據譚宗榮投訴娶氏己有六年因其時常出外母親未免有言責備並無虐待請求領回經關讞員核供商之美丁副領事判盛氏交譚領回好生看待 
[婦人私帶烟土]  
　　住居虹口西華德路之婦人吳　氏前日携有私土一包行經山西路被老閘捕房包探姚錫聊杳見將氏連同烟土一併帶入捕房轉送公共公廨押至昨晨解送公堂經中西官訊供推諉判氏開釋烟土送海關銷燬 
[控告欺騙案定期解訊]  
　　南京路九十三號門牌某號璕理甬人韓英才因被朱一太在公共公廨刑事科呈訴行用無價值之銀票五千兩有意欺騙等情昨晨由捕將韓提解公堂即據西探奎爾上堂稟明前情經關職員得稟商之美丁副領事判韓押候禮拜六義領堂期解訊 
[潘仁光通緝案撤消]  
　　松滬護軍使署接陸軍部咨云案准江蘇督軍咨開江蘇陸軍第三補充旅二團第一營四連排長潘仁光延不銷假藉詞逃避請予通緝等因曾經本部呈奉指令褫奪軍官通緝在案兹據該犯潘仁光自行投案訊據供稱因病藉假逃避屬實當即依律判决宣告執行除咨行江蘇督軍外咨請飭屬查照應將通緝潘仁光原案撤銷等因昨經軍署通令所屬一體免予查緝矣 
[汽車撞壞樹木]  
　　汽車夫徐長安前日開駛五百十六號汽車在靜安寺路疾馳撞壞路旁樹木被三百八十七號華捕查見拘入捕房經捕頭查悉該車未有捐照諭徐存洋保出昨由公共公堂傳案訊明判徐罰洋十元充公示儆 
[竊案四則]  
　　陳志亭前日在北京路郵務總局行竊舒霈之託寄值洋六十元之縐紗兩疋被舒察悉鳴由七百五十八號華捕將人贓一併帶入捕房昨解公共公堂經中西官訊知陳係過犯判押西牢四月期滿仍逐出租界 
　　陳阿生前日午後在愛文義路竊取竹笆被一百二十七號西捕查見當將人贓一併帶入捕房昨解公堂經中西官訊實因陳頭部手腕均有傷痕諭送醫院醫治候愈再核 
　　王友卿前日至四川路十九號門牌路透電公司内竊取脚踏車被該公司用人嚴永基查見鳴捕將王拘押昨解公共公堂經中西官訊知王係過犯判押西牢九月期滿仍逐出租界 
　　王三芝前日行竊南市馮年喜所開水烟袋作内之水烟袋十支携贓逃匿虹口海寗路某號屋内經馮偵知投報滙司捕房飭探孔慶平於昨將王拘解公共公廨經中西官訊明案出内地判候備函將被告送交城内警察廳訊辦 
[誌謝]  
　　昨承商務印書館贈第二百四十號英語週刊一册謝謝 
來函 
[舊國會赴滇籌備員致孫伍唐三總裁函]  
　　（銜略）逕啓者國會不幸感受政潮護法中梗同人等不得己由粤來滬暫避武力之壓迫迭在國會通訊處集議自滬赴滇爲貫澈護法之主張各方均無異議曾於五月五日開兩院議員談話會議决每省公推一人與議長副議長協同籌備赴滇開會從國民之公意正法律之系統衆謀僉同整裝待發特以奉聞（下略）國會赴滇籌備員李執中凌鉞李正陽彭養光張我華陳允中等二十一人公啓 
[朱斯芾律師來函]  
　　查日商三井洋行控告于連生私用菜籽價洋一案奉判監禁西牢一年閱本日貴報本埠新聞欄内誤登爲禁錮西牢二年應請將此信登入來函俾免失實爲荷朱斯芾啓五月十一日 
雜評二 
[穆藕初振興農業電感言（訥）]  
　　官場之設置機關本以敷衍門面然不能因官場之敷衍而遂視機關爲無足輕重也蓋凡事之整理必以機關入手有統一之機關乃有統一之精神至辦事之是否盡職則視乎其人是在當局者之愼擇而已江蘇本爲農產饒富之區因無人提倡於其上農人知識不增進作業不改良在在故步自封而農業之出產遂亦不能勃發我國他項實業漸有隨世界趨勢以促進之兆獨此農業依然繫守數百年之習慣卽以農田論種植方法一切如舊出產之數因亦無增年來並不凶荒而恒感缺米之苦雖由於輸出者較前爲多然亦由於出產不豐之所致也倘一旦水旱不時而又無種種預防補救之方法則其危險寗堪言狀故今日之振興農業實爲不可稍緩之圖提挈而倡導之誠我蘇實業家之責抑亦不能不有藉乎機關之設備也 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閑話 
[緑蔭廬雜綴] [  君豪]  
　　近人嫁女妝奩之厚動輙數萬金小家碧玉終歳恃指頭爲活替人作嫁境况堪憐婦所天時更嚶嚶哭泣嗟己命之不尤所得良菲懼爲姊妹行所笑每邑邑不能自已者吾以爲此實無謂倘所適非人牀頭金盡纍纍木器將盡付拍賣揚矣西人嫁其愛女時每與以鉅資恣其所愛而購之不必箱櫳俱備也吾曩往某西友家渠有鋼琴一具值數千金閒時弄之寳貴異常問購自何地渠言此乃妻父所贈蓋其夫人酷嗜音樂故翁投期好而贐之也昔有一隱士從事水上生涯釣魚自醉晚景甚佳嘗嫁其女作詩曰女兒十六嫁鄰舟薄薄妝奩父不愁一領簑衣一隻網平分湖面十分秋淡泊高超古道洵可風也 
　　美術家李叔同本扶桑學生畢業時獲第一歸國掌教鞭於杭縣師範學校暇時嘗遨遊湖上作西爽亭寫生美術界多稱道之李先生能文善書浙人士甚欽仰之其於金石尤擅長前年以恨事削髮爲僧居於岳墳左近之廟宇先生有春遊歌一首甚清麗予嗜之頗甚其歌曰春風吹面薄於紗春人裝束淡於畫游春人在畫中行萬花飛舞春人下梨花淡白菜花黄柳花委地芥花香鶯啼陌上人歸去花外疎鐘送夕陽居於萬緑叢中之小樓内當斜陽欲下時逺望平蕪曼聲歌此其爲樂當何如耶 
譯叢 
[戰後之新郵票（下）] [  Ｋ]  
　　俄政府更令聖彼得堡印刷廠多印勞工郵票多種以便行銷各國之用高加索共和國發行古字象形郵票四種繪聖欲奇越黑山事又黑海岸拔登臨時政府之郵票更奇特繪一大樹及巴黎和會决定許希臘進佔愛維里司馬里亞與洛多士多發出臨時郵票三種六月六日過激軍退出里牙亦有紀念郵票係來脫地政府所發狄尼金政府攻克過激派於六月發出俄人一統之郵票又芬蘭地方戰退過激兵亦出郵票式甚奇莫可名狀此皆言歐洲戰後之新票至於和平郵票日本首先於七月一日發行繪圖者曰瓦加大與由吉二人繪鴿多羽東京國立印局印之七月十七日烏拉奎（南美）爲第二國出和平票繪一自由神計六種各印戰之年代自一九一四年至一九一九年及八月一日瑞士之三種和平票出又七月三日加米加一小島亦出一便士半之紀念票印萍果緑色紀念西印度兵出發至法比戰地也同時逺東諸國爲銀貴即將票改式七月間德政府惠烏發出共和郵票奥國同時亦出郵票計四種波蘭國會第一次在華沙開會出紀念郵票多種有一種印白達里維司克總統之像捷克民國於十月二十八日紀念立國第一週年又出郵票使人民購之以可得充傷兵及死兵家屬之撫卹金英國人喜集郵票組有郵票會ＰhilateicＳociely今春萊散士脫與那丁海縣二會開第一次郵票博覽會所陳列之票值六萬元其中多俄國新票過激黨利用各式郵票散佈其主張有繪一礦工者二榖穗者皆含勞工勞農之意俄國吉倫司計政府之郵票印一刀斬斷鐵練表示解放又俄皇之舊郵票多加印自由字樣烏拉邦之郵票多印軍徽會中之郵票新舊不一購者出重資買去除上述郵票外又有芬蘭之獨立郵票畫一獅足踏一俄國則表示脫離俄之專制也 
劇談 
[梅訊（二十八）] [  春醪]  
　　昨載趙叔雍清平樂四闋今復見題雅集圖長調一首併錄之 
　　疏影 
　　杏鈿送暖又繫情倦柳輕拂瓊管小别經時紅豆相思懷人暗寫幽怨羅浮翠羽年時夢算此日瑶台重見試傍花說與殷勤寳鴨更縈香篆　消遣閒愁幾許賦情爲底事簫譜慵按索笑風前綴玉吟邊認取眉痕山逺華瓊只志參金粟早悟徹一尊非淺甚素娥也戀瓊春不放影移花轉 
　　昨載玉簪記妙常譜西江月詞今秀道人有步韵贈畹華之作云 
　　春色柳遮花映芳姿雁落魚沈餘寒猶在翠羅衾妒我羅浮夢穩骨艶修梅能到嬌多擲果難禁蘭言誰許訂同心高會一時之盛 
　　畹華見之稱道不置 
　　畹華於本月二十三日合同期滿大約續演十日巳成議矣上元夫人出演總在三五日後也 
　　或有言張孝若之滬親迓畹華者今尚未見諸事實特薛君則確在此間 
　　香南二集大約在一二間舉行巳特約陳散原沈乙厂二公矣 
　　學圃主人周湘雲昨亦預非園之會今並定期約畹華輩游園預席者大都海上之名流届日盛况可知也 
　　畹華此遭赴滬初不擬演時裝戲特所演者大都巳重複故尾聲定演一縷麻鄧霞姑等天蟾主人亦巳牌示矣 
　　游園驚夢之妙傳神阿堵光景離合而戲詞尤膾炙人口前日縱覆演在座者仍極擁擠也 
　　此遭舊劇女起解宇宙鋒等竟未排出酷嗜舊劇者不無遺憾也 
　　畹華初演晴雯撕扇時其扇係妙香繪而畹華書者彌足珍貴今爲綴玉軒閣員得去裱成手卷巳有多人題記今並擬寄至海上求名流爲之增題云 
新聞拾遺 
　　假强盜也能嚇人屯溪張家磅地方有香煙公司於該處䜿一强盜烟木牌碩大無朋前晚有鄉人某甲經過其地黑暗之中睹此巨器以爲鬼也駭極狂奔抵家門暈於地上口吐白沬不省人事其妻聞聲出見此狀大聲呼救隣人羣集以薑水灌醒問其故甲具以告而知者白之非鬼而某甲已臥床病矣[  劍嘯] （却酬） 
　　乞丐原來是神醫松江東門外華陽橋附近有張某者其父患病醫藥罔效日前有一丐來求乞家人怒叱之曰人家病正亟何暇施給丐聞而自炫曰余有術可起死緣病者歷經名醫咸束手以本不治故使視之豈知服丐方後病漸瘥越數日竟霍然乃喜出望外遍跡丐者杳如黄鶴說者咸謂神醫云[  鶴鳴]  
　　三角獸句容城外多山苦力中人多於該處結茅而居近日忽譁傳有怪獸出現據見者云獸如巨犬惟不甚高額有三角中一角獨長黄昏時卽出行絶速遥見人影輒奔避土人擬設法捕之然恐其傷人未敢造次云[  吳秉恬]  
　　空城計孔明打架本埠新閘路新康里某私塾有學生十餘人塾師課之極嚴前日師有事出外學生中有年長者即發起做戲定爲空城計由年長者配定角色而自爲孔明一生亦欲扮孔明爭持不决以致用武各取書包爲武器師母呵責竟無效力旋由各生力勸始已然課本已粉碎戲亦停演迨師歸師母備告之師大怒乃各責手板二十亦私塾中新笑史也[  聲]  
　　機器車拖黄包車前日下午四時半有一西人駕機器脚踏車乃婦坐於其後行至新世界門前婦以臀部受軋不舒乃喚一黄包車改乘其中命車夫坐脚踏車上一手挽住西人一手緊握車柄作爲連帶機關疾馳而去途人見所未見莫不稱奇[  警世人]  
　　爲甚麽倒懸國旗前日法租界某學校誤將國旗倒揭門前有一形似議員者過而見之責司閽人謂其不應倒揭國旗司閽人對以奉職員命其人大怒曰你再說我就打你若是職員呌你這樣掛旗我就要槍斃他司閽人無詞可答怱怱更正了事[  勿忘國恥]  
短篇小說 
[諷世小說捕鼠機（二十四）（三）] [  宋春舫宋懷玉女士合譯]  
　　造麥「惠立斯你須用力打切不可這樣「因循」誤事（剛伯培爾在地氈上亂敲亂打） 
　　造麥「你瞧那才有些像了現在請安内斯喊起來觀文夫人請你喊罷密勒老荷你們都喊罷」 
衆人「咿：：：：：：： 
：：：：：：：：：：：：：：：：：：： 
　　造麥「但是没有人肯先往下跳」 
　　觀文「我知道别人不肯先跳所以我也没有跳下去」 
　　密勒「我曉得没有一個敢跳下去的」 
　　倍密斯「我也這麽樣想」 
　　魯盤斯「我們須以「忠信爲本」否則那種計畫就壞了　　現在全體都喊起來」（衆人果然都喊起來） 
　　造麥「咿：：：：：惠立斯你敲這地氈重一點兒重一點兒大家都跳下來竭納也緊緊的隨着他們竄出了書室衆人於是轉悲爲喜狂笑的聲音直達門外）呀這不是榮耀麽現在是完全成功了「 
　　剛伯培爾倚了火棒心悸力乏的說道「他們平安出去了」 
造麥「那都是安内斯的見識你瞧安内斯出去了」 
　　剛伯培爾「安内斯是出去了我想那是他救他自己的計策他是狠能幹的」 
　　造麥判道「不對：：這無非是一種急智」 
　　剛伯培爾「無論如何他是出去了挨梅現在你還是想下來不想下來」 
　　造麥大驚道「下來麽你眞正發昏了假使這鼠子仍舊在那裏我如何可以下來呢」 
　　剛伯培爾問道「什麽」 
　　造麥「這鼠子」 
長篇小說 
[社會小說衆醉獨醒（三八）] [  瞻廬]  
　　觀保向來跟着親娘是姓尤現在跟着晚爺便姓劉好在尤字劉字都在下平聲十一尤韻（然而油瓶之油字也在下平聲十一尤韻）音韻家論起來分明是個疊韻（油瓶的油字也是個疊韻）尤老娘得着富貴女壻心廣體胖論理應該多活幾歳可惜他没福享受搬到上海的一年他便得病身亡正應着縮短十年陽壽的一句話但不知可曾在十九層地獄裏受苦恍惚渺茫却是無從證實（回顧第四回尤老娘語）觀保在十六歳上便娶了妻妻子姓柳也是小康人家的女兒伶俐乖巧鑑貌辨色筱山夫婦倆異常得意到了來年柳氏便生產一個肥胖孩兒取名邦平這個邦平便是本書第一因所說的富翁也是第二回所說的劉剥皮原來邦平成人以後異常精刻異常吝嗇人家便不叫他邦平郤把剥皮剥皮的混呌音韻家論起來邦剥是雙聲皮平也是雙聲邦平變了剥皮郤合了雙聲的作用（方論疊韻又說雙聲）這些都是後話若論那時邦平正在牙牙學語的當兒編書的只好呌他邦平不好呌他剥皮筱山夫婦都不滿四十歳年紀筱山三十九歳尤氏三十六歳郤己有了孫兒一門三代有甚麽不歡喜然而千歡喜萬歡喜郤有一椿事大不歡喜怎麽大不歡喜便是閻羅老子不容筱山歡喜邦平上半年出世筱山下半年得病得些病症郤是一個大大的背疽甚麽中醫西醫都請過只是朿手無策『無藥可延財主命』足足號呼了七晝夜竟說離塵世面去一切殯葬排場鋪張揚厲不消說得筱山在世的時候尤氏本掌着重權現在筱山死了益發惟我獨尊當時雖是個再醮之婦現在受了六品冠誥享着鉅萬家私有兒有媳有孫這『三醮』兩個字自然不成問題話雖如此畢竟尤氏心裏可有甚麽傷春的感想閨房裏面可有甚麽曖昩的事情編書的旣不必曲爲廻護也不必過於羅織只說一句『不知道』就是了（省筆）這些事情便是十年以内的概略（總束一筆） 
[自由談之自由談] [  鵑]  
　　比來離婚之案層見疊出中外皆然何世間怨耦之多耶夫婦之間本宜琴瑟麗澤畢生無間言然一旦乖違則無寗出之以離異各適其適快刀斬亂麻似較勝於飲淚茹痛以没世也 
 
 
 

Page 19

 
 
   
 
 

Page 20

 
 
   
 
