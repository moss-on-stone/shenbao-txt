# 1913 - 252 - 4914570

 

Page 1

 
 
通信 
[論共和憲法三大模範及其行政立法兩權之消長（十一）（游歐客）]  
　　美總統與國務員 
　　總統制下之國務員實與箇人雇用之書記無異彼其地位皆爲總統造成但視其人對於總統之信用如何固不問其價值也當華盛頓馬地松孟羅爲總統時曾選大有材能之政治家爲國務員時論固多稱之而岡特之爲總統則所有國務員皆位置其私友然於庶政大理不聞有非難者此次威爾孫被舉以卜海陽爲國務卿卜固在民主黨名望甚大然實爲威氏密友論者謂與其稱卜以本人之價值得之母寗稱卜以威氏之信用得之也當羅斯福時代其交通卿哥德利庸毫無聞譽不過於羅之選舉大爲出力故以此席酬之而美之國務員位置常爲盡力於總統競爭之人所壟斷早己成爲習慣又不自羅始矣惟其性質如是遂全依賴總統每當總統易人則國務員亦必全體撤換且其任命純係總統箇人意見非黨派之力所能影響何以證之即繼任之總統與前任爲同黨而國務員無一留者則其不爲黨派之關係而爲總統之關係更易明晰就中僅一例外羅斯福於麥荆來被刺後以副總統繼任視事舊國務員多未更換而國務卿哈衣因有重要外交乃留至六年之久各報傳爲異事則其非常例可知當美開國之初國務卿之權力略較現爲强大且視國務卿之地位有被選總統之價值如惹費松馬地松孟羅鈞西亞丹姆斯樊畢幹諸人皆先爲國務卿繼被選爲總統者也當是之時美國之國務卿頗有内閣總理之趨勢哈米爾頓之爲國務卿也其勢力實與華盛頓並駕衞卜迭爾之爲國務卿也其勢力實在總統費爾謨以上此外如布加朗爲總統則純係國務卿爲政雖謂美爲行内閣制亦無不可然至惹克松時代總統權力大張乃限制國務卿僅爲一事務官不能决議大政時稱之爲僕隸内閣林肯之爲總統勢力更無限制適有南北戰爭竟實行其專制彼於國會視之藐然更何有於國務卿者此外尚有多例總統與國務卿反對及不須得國務卿之同意而徑情直行者指不勝屈惹費松之購路易吉安及取消千八百六年英美條約均未問國務卿意見純以己意獨裁千八百四十一年泰來爾任中停止下院通過關於銀行業之法案亦未預告於國務卿千八百四十六年博爾克任中初本與國務卿商定暫停墨西哥戰事繼乃再主開戰雖以國務卿之反對而博爾克置之不顧林肯之釋放墨奴也其大宣告爲彼獨自起章國務員皆不以爲然後林肯以大宣告示國務員雖許參加末議然不詢以可否海野斯嘗爲人言當余與國務員意見不同全不問其如何但示以余之快心足矣凡此皆美總統對於國務員之態度不特不許其有絲毫獨立且偶拂其意旨或與感情不洽即可立與解職 
（未完） 
時評 
[南軍諸領袖（默）]  
　　此次南軍失敗後領袖如孫黄岑己安抵外洋矣粤之陳烱明己脫網而去矣閩之許崇智己見幾而作矣湘之譚人鳳蔣翊武輩己携手而逃鄂之季雨霖詹大悲輩己得資而遁大概皆無恙也蜀之熊克武果尚在重慶支撑耶抑如所傳己失敗而逺颺耶贛之李烈鈞果尚在吉安謀再舉耶抑己在萍鄉而將入湘境耶皖之柏文蔚果尚在南京指揮軍隊耶抑己率其部下馳回蕪湖耶其他如力守寗城之何海鳴己離寗否耶力攻製造局之鈕永建己赴美否耶周旋於寗滬間之居正陳其美輩果何往耶傳說雖不一而其無恙亦大概可知也當此受創而後北軍追逐偵探窮搜懸賞購拿之命令屢下而諸領袖無一人進傷於陣而退人弋人之手焉能不爲黨人慶耶 
　　雖然諸領袖去矣其爲諸領袖所鼓吹而出汗血以隨其後者或爲諸領袖信任而向爲其前驅者何不挈之而去耶今者累累然逮於獄或刑於市諸領袖能不傷心否耶 
　　且諸領袖之來也抱其必殉之主義而來我南方父老昆弟括其生命財產以殉諸領袖之主義者可不謂之忠矣乎今諸領袖何又捨其主義而去也然諸領袖之不願捨其主義而去我敢斷言者耳他日果不忘此主義而欲捲土重来者則爲我告曰父老昆弟之生命財產盡矣諸領袖其他圖之 
[命令]  
　　八月二十六日臨時大總統命令龍覲光給予二等文虎章此令 
　　據多倫鎭守使王懷慶電稱派隊剿辦蒙匪迭獲勝仗擒斬甚多將正白正藍兩旗地方完全克復等語此次蒙匪竄擾察境勢頗猖獗經該軍冒雨血戰至三日兩夜之久用能克復邊境大振軍威深堪嘉尚該鎭守使調度有方應給予二等文虎章出力兵士賞銀一萬元所有在 
 
 
 

Page 2

 
 
事軍官除李際春授爲陸軍中將甄文齡高青雲鳳武譚慶林趙涔山李錦芝授爲陸軍步兵上校外胡有謨黄德桂受傷較重業經授爲陸軍步兵中校懸再各給銀五百元以資醫治此外出力及陣亡官失並由該鎭守使查明分别請予奬恤用昭激勸此令 
　　任命唐繼堯兼滇黔援川軍總司令此令 
　　財政總長周學熙呈稱閩海關監督林穎啓呈請辭職林潁啓准免本官此令 
　　任命劉鴻壽兼任閩海關監督此令 
　　任命特固斯阿拉坦胡雅克圖爲伊克昭盟盟長蘇木巴爾巴圖爲伊克昭盟副盟長此令 
　　任命沙克都爾札布帮辦伊克昭盟事務此令 
　　領參謀總長事黎元洪呈請任命樊鼎樞爲甘肅隴東護軍使署參謀長應照准此令 
　　廣東護軍使黄士龍呈請辭職應照准此令 
　　司法總長許世英呈稱署京師第二初級審判廳推事李鈞寰署湖北高等檢察廳檢察官徐景孺呈請辭職李鈞寰徐景孺均准免本官此令 
　　司法總長許世英呈請任命尚萬斌署京師第二初級審判廳推事　照准此令 
　　司法總長許世英呈稱署雲南司法籌備處長黄德潤呈請辭職黄德潤准免本官此令 
　　司法總長許世英呈稱署安徽高等審判廳長張鴻鼎署安徽高　檢察廳檢察長本任懷寗地方檢察廳檢察官楊轡龍經離職守飾詞文過應請一併先行褫職以示薄懲等語應照准此令 
　　交通總長朱啓鈐呈稱本部僉事于烜年呈請辭職于烜年准免本官此令 
[警信]  
　　堯化門電大局仍無變動太平門砲聲甚稀官軍於星期二日鏖戰之後現正略爲休息各巡洋艦及浦口砲隊終日轟城官軍現距太平門甚近步行七分鐘可抵惟寗軍仍抵死禦敵城垣闕口業己堵塞豫料二十七夜或二十八晨官軍將大舉攻城張勳攻太平門雷震春攻南門馮國璋攻儀鳳門今日（二十七日）聞馮己渡江雷己向南門進發（譯字林報）　　堯化門電頃間（二十七日下午八點四十分鐘）聞太平門一方面起有巨大之炸聲兩響必係希圖以地雷轟炸城牆豫備合攻之故 
（譯字林報） 
　　南京訪函昨夜城外北軍以大砲六尊終夜轟擊太平朝陽水西三山各門寧軍抵禦頗力據陣前歸來之兵聲稱北軍曾屢次進撲寕軍仍堅守各門北軍現仍在轟擊太平門（特約路透） 
　　南京訪函今晚五點三十分鐘時望見太平門城内外黑烟突起現料官軍己傾火油於門下而燒之且聞巨大之炸聲大約圖以炸藥炸門而入惟官軍現仍未入城何海鳴離署十八小時後忽又出現柏文蔚確己離城張堯卿聞在鎭江招集散軍何海鳴所設之行政機關似己全然分裂蓋署内現狀殊形騷亂城中之權現在第八師兵士之手紳商現竭力勸之投降刧殺强姦之事日見其多張勳寛赦寗兵保護人民生命財產之約言四方皆知故輿情現漸轉變有避難人四百餘名己赴大通輪船出城之時極爲周折且少小舟送達大江預料明晨尚可送出千人今可無庸張貼通告蓋風聲所播領票者己有二千餘人旱西門聚人甚衆須待明晨始可運之登岸 
而衆皆急欲出發當時頗難撫慰 
（特約路透） 
　　南京訪函昨夜北軍轟城之際有砲彈數枚落於鼓樓醫院附近死者兩人傷者數人某處尚死平民數人蓋對公署轟擊所致今晨復轟擊公署數次今日除由北軍不時轟擊各門及公署外餘尚安靜 
（特約路透） 
　　南京電二十六夜北軍進攻太平門門外己燒去一部分柏文蔚現不知去向（譯文匯報） 
　　蕪湖電蕪湖己於今日下午二十七日）取銷獨立聞蕪軍現退至寗國府（譯文匯報） 
　　蕪湖電柏文蔚聞己由寧返此且聞柏龔二人現願出銀一萬五千兩請日船載送赴日此說尚無確証（特約路透） 
　　蕪湖電今晨四時有中國砲船四艘開至下游轟擊蕪湖以上二十英里荻港蕪軍之地位諸船携有運船一隻故交戰四小時後即派兵七百名登岸是時蕪軍共有一千五百名一見敵軍登岸即向蕪湖逃走聞彼等曾大受損失己有舢板數隻載運傷兵抵此即舁入大街紅十字會醫院（特約路透） 
　　蕪湖電聞北軍復在蕪湖以下二十英里之裕溪口獲勝蕪軍並未抵禦登時降服現從北軍攻擊長江南岸蕪湖下三十英里之梁山 
（特約路透） 
　　蕪湖電此間蕪軍領袖龔某向商民索洋十三萬圓俾發兵餉藉阻兵士在城刧掠其手下之兵駐紮附近各處者不滿六千人現威逼商民繳付欵項甚力官軍若不早抵似將如願而去 
（特約路透） 
　　之内脫除蕪湖之重困城内大店均己關閉夜間無敢出門者商民爲龔所逼束手無策（特約路透） 
　　北京專電昨京得大通来電謂湯次長己預備與陸車合攻蕪湖旦夕可下 
[專電]  
　　北京電熊總理昨早十時到國務院目昨日命令起己署名現定念八在迎賓館開兩院議員談話會 
　　北京電熊内閣組織甚難所擬者多不肯就並周自齊亦堅辭外交據可靠之推測財政自兼陸海軍留外交孫寳琦或曹汝霖内務朱啓鈐或韓國鈞教育楊度工商張謇交通或朱或周自齊司法章宗祥農林裁 
　　北京電昨早同時被捕者參議院贛議員朱念祖皖議員丁象謙張我華陜議員趙世鈺皖議員高蔭藻衆議院浙議員褚輔成皖議員常恆芳奉議員劉恩核又參議院鄧某被捕 
　　北京電昨日逮捕之八議員己於今晨八時押解出京歸案 
　　北京電議員朱念祖王靖芳以通亂被捕伍漢持己於念五被誅 
　　北京電各議員被捕情形外間傳說不一有謂褚輔成將焚燒兩院有謂黄興曾寄褚書問炸彈等物收到否又有謂近日翻出寄電多封發見秘密甚多故有大捕之舉 
　　北京電昨日參衆兩院長謁見袁總統詢問八議員被捕情形袁答未知詳情當電陸建章愼重辦理後又見陸陸以病辭見趙趙謂苟非重大案件執法處訊明後當可釋放 
　　北京電議員被捕一事據政府人云所捕盡因前敵有電請拿或被供指或搜出密據現仍通亂者原電不日發表今日衆議院特開談話會議此現羣情安謐 
　　北京電昨日參議院選舉議長王家襄百四票王正廷九十九孫毓筠王賡等各數票以均未過半故定今日决選終恐屬王家襄 
　　北京電財政部爲統一全國財政計約司長及各省財政要人會議討論昨日在部開會到者百餘人由梁次長主席首先報告會議宗旨通籌全國財政統一方法望諸公詳陳一切俾中央與地方無閡隔云云 
　　北京電昨聞西報稱鹽政顧問李佳德典與梁士詒衝突使團會議後由領袖見梁囑須照合同辦事財團亦决助李以便改良鹽政 
　　北京電袁總統以蘇督屬官曾有張堯卿等黨人混迹電飭一律解散俾與黨人無關係者免受牽累而他日仍得自効 
　　北京電財陸兩部將江蘇都督府屬官薪水一律核删己電程督遵照 
　　北京電袁總統深慮各路大將不習政事紛派各法律人員前往帮助 
[特約路透電]  
　　漢口電路透訪事謁見黎元洪據稱彼意此次亂事當有良效蓋可鞏固中央權力而人民商業此後更可安寗也黎督深信袁世凱必忠於民國且謂彼之贊助袁世凱爲總統實因其有建設之才觀其平定此次亂事可見一斑彼意此次創亂之首領皆無信實將来必失權勢又謂外國租界及中國水面之外國輪船今容留中國逃亡之黨人當急與各國交涉未便忍默云 
　　北京電中政府前爲擬抄没未經政府許可購運入華之軍火一事致文各使現由日使嚴詞拒絶外交團明晨集議後大約均將答覆外交團並不否認中國搜查從事秘密商業之各船及希圖駛入非通商口岸各處或香港輪船之權利此項輪船按照條約可以抄没惟公文之内並未云及海洋二字足見所指搜查係入口之前若非指海洋而言則其文全無意義且各條約明明規定須待入口之後始可搜查也　　北京電袁總統命令汪瑞闓未到任以前着李純署理江西民政長蔣雁行任爲江北鎭守使劉之潔任爲蘇州鎭守使 
　　北京電湖南師長黄鉞因倡亂免去本官並命各省地方官協拿該員 
　　北京電龍濟光報稱點查粤庫存欵共洋五百七十萬四千五百九十二圓内現洋一百十一萬圓餘皆紙幣 
　　北京電政府拘捕國會議員一事衆極注意參議院之被捕者贛議員朱念祖皖議員丁象謙張我華高蔭藻陜議員趙世鈺前四人爲國民黨黨員後一人爲政友會會員衆議院之被捕者浙議員褚輔成皖議員常恆芳贛議員劉某皆屬國民黨聞兩院須待此事解决後始允再行開會湯化龍王正廷曾爲此事謁見袁總統 
　　北京電政府規力勸陸徵祥仍任外交總長待蒙古問題解决後再行告退因孫寳琦不願辦理此事 
　　北京電洛斯君昨己啓程赴西姆萊參與藏務會議陳貽範下船亦將啓程 
[譯電]  
　　北京電熊希齡與進步黨商組新内閣擬定人員如下財政熊希齡外交孫寳琦陸軍段祺瑞海軍劉冠雄司法董康教育梁啓超内務楊度交通周自齊實業張謇 
　　北京電新任國務總理熊希齡今日接見德文報代表據稱彼歷任各職無不以國家爲前提中國此時最要在擴充富源此彼所以以國務總理而兼任財政總長也熊總理又謂中國財政旣定他事不難整頓新内閣將於五六日内組織告成除財政部外其餘各部尚無定員予因昨甫履任故仍在商酌之中予將以全力鞏固中央政府且協同國會進行各政南方亂事敉平在即今日實爲入手行事最良之機會現擬將全國畫分五六軍區一俟實行都督均將取消各省政務除軍政外均歸民政長辦理各員官職如舊蓋全國各省之區域均依然如舊也予信各省一俟恢復治安從均將照常解欵中央政府以充行政費用整頓省制一事不日將見諸實行民黨各領袖均己出亡各省政務現均由忠於政储之員治理予主先將憲法訂定之後再行選舉總統不主訂定憲法一部分後師行選舉後又謂比國借欵一事彼毫無民知該借 
 
 
 

Page 3

 
 
欵大約尚未訂成目下如發售債票必歸失敗蓋五國借欵合同中訂明一千九百十四年二月十五日以前不得發行他種債票也 
　　北京電據多倫諾爾華軍王司令報稱近曾戰勝該城附近之二蒙旗殺敵甚衆 
　　北京電今日此間謡傳南京業己克復全城多縣旗誌慶 
[公電]  
　　直督省長求賑通電各報館及各團　仁人君子公鑒直隸自入秋以来淫雨爲災以致永定南運北運潴龍滹河等河同時漫溢先後决口漂溺人畜淹没田廬老羸途婦孺盈野流離瑣尾室無居人滿　哀鴻嗷嗷待哺昊天不弔降此沴災念彼小民何以堪此國境若曾德薄能鮮未能消弭災患感召天和睹此瘡痍由己飢溺自應查明被淹室廬及被災户口分别輕重散放急賑以濟災民然直隸荒歉連年庫空如洗前蒙大總統惻隱爲懷先後頒發鉅欵凡我災黎罔不同聲感戴惟是災區甚廣振撫須周决口旣多堵築宜速茫茫四顧籌撥無力滿目流亡痛心曷極夙仰諸公痌瘝在抱一視同仁疆域無分患難相卹夫魯無青草　修乞糴之文晉有天災羣戴汎舟之惠恤鄰移粟典籍所稱矧屬同胞尤應惠卹爰效乞鄰之舉敢爲將伯之呼敬乞慨解義囊共襄善舉本推解之誼宏胞與之懷解萬衆之倒懸活子黎於垂盡得延殘喘敢忘一飯之恩此後餘生盡出仁人之賜並懇設法勸募惠肋捐金涓滴盡屬仁漿顆粒均爲義粟飲和食德存没銜恩臨電哀鳴爲民請命雲天在望佇候德音直隸都督馮國璋署直隸民政長劉若曾叩宥印 
要聞一 
[南京血戰記九]  
　　字林報載南京二十五日訪函云寗軍連戰十日筋疲力盡聞子彈己漸短少惟張勳之兵素行强横人城之後恐事報復全城皆爲惴惴而寗軍死戰之志因以益堅星期五　兩夜戰後鼓樓醫院運入傷兵六十人各教堂之屋均用爲臨時病院寗軍受傷者之總數尚不止此北軍死傷之兵士皆自行處置太平門内房屋受損者甚多西人馬龍之門房己遭擊毁孤兒院亦中炮彈惟院中孤兒無一受傷悉於當日遷出聞張勳曾派細作入城偵探何海鳴之蹤跡並炮擊　燈局因何海鳴之司令部己移事該處故也城内秩序頗佳警倧一律站崗夜間路燈照常燃點造幣局及電燈局均接續辦事絶少騷亂之象　教會庭前圍滿避難人民以婦孺　　庭所容之人不下千名而　拒絶者尚不計其數 
　　二十六日南京訪函云外間所傳南京人民幾己沈盡惟餘寗軍一節僅能指北門外外國租界而言該地現在炮火線内至城内則居麕集逃避者寥寥無幾此乃極當注意之事也昨得似若確實之消　柏文蔚何海鳴等均己出亡問之司令部亦有此說無論其是否確實皆足令人玩味柏等或己離城或己避匿城中炮彈炸裂極爲可怖有男婦數人爲彈所傷均於昨日送至鼓樓内有女子一人入院卽死北軍現開礮轟繫各行政署署内之人均己走空城中某某數處己不能居住紅十字會所租之太通輪船己於昨日抵此明晨將戴避難人民赴滬 
　　字林報載二十六日堯化門訪函云今日正午時張勳宣布克復寗城消息其堯化門之司令部歡聲雷動極形興奮觀於前此數日之事變此信殊少可疑之處蓋豫料馬林醫士與葛爾教士携去張勳聲明入城後决不刦殺之示文必獲效力故衆皆信之無疑且卽以此佳音電告袁世凱 
　　堯化門歡悅未己之時予（訪事自稱）己逺適數英里之外而抵距太平門不及一華里之處則見其情形不若南京業己克復之象蓋維時所謂全城管鑰之前正在血戰甚烈故也自星期二日後北軍己逐漸逼近太平門張徐之軍續有開抵野戰炮及機關鎗之數幾倍於前紫金山巔之北軍亦下山向城進發現駐逼近太平門之小山間自堯化門至太平門馬路之上有大隊兵士逐步進逼該路右首有一沼池接通某湖凡能駕炮之處均己安置大炮有兵士若干立於池内向城開鎗水深及腰藉助中央左翼之步隊向前進攻此爲二十六日正午時之情形而堯化門方以爲寗城己入官軍之手也 
　　太平門之難攻則以門前郊地長約四五百碼全無掩蔽若欲攻抵城前必須馳過而城上炮火向下直注勢難逼近北軍之志似欲將城垣轟陷一處然後衝鋒而進今日凌晨兩方面之炮火極爲激烈周圍五英里一帶皆難寗居官軍炮手旋信己將城垣轟倒一闕故卽派馬隊往探虚實彼等竟能馳抵城門不意觸及地雷轟然一聲震撼山兵馬隊遭禍者二十餘人餘均逃回此計遂完全失敗而克復寗城之捷報己於抵城之前發至司令部亦過於心急矣 
　　是日下午太平門一帶砲聲隆隆驚魂奪魄而其結果官軍卒不能馳過空郊以臨城前官軍砲火激烈如前寗軍之炮火則勢己較前爲弱僅間斷發炮轟擊敵陣而全恃來福槍禦敵與戰之兵極爲奮勇雖大炮機關鎗彈如雨而下而陣前之官軍仍時時移其地位受傷之兵時由陣前舁回尚有於徒涉沼池時中彈受傷者兩軍鏖戰數小時之久彼此地位依然未動官軍每過二三小時輙換班一次故能接戰不懈聞寗軍連日苦戰己極困供憊今以勞敵逸諒難持久 
　　張勳之兵勇於從戰可勿置問彼等足可媲美新兵雖處炮火之下仍能逐步進逼堅守　位而拯救傷兵一事亦大可稱述戰地各點之傷兵須舁至馬路始能運往堯化門若非彼等自行舁回則無法拯救各兵時於猛烈炮火之下奔馳長路越過危境覓救同營傷兵而擔架所蘭無多故須扶行四五英里至堯化門始能以火車送至鎭江内有一人臂腿中彈不能步履故以板門抬送至六點鐘時送至堯化門之傷兵己有八十餘人死者尚不知凡幾也 
　　下午約六點鐘時中國巡洋艦出現於寗城下游之江灣駛前開炮一時許均即退下旣而天黑復開砲數響由堯化門可以審度彼等從事轟城頗爲着力也張勳於全日大戰之後以爲明日二十七必可攻入南門轟毁太平門近兩星期内堯化門處决之人約近二十名内有一名實係鄉民因聚約多人欲强剪某兵之髮辮餘皆逃去而是人獨遭顯戮其餘死者多屬被疑之奸細星期一夜處决一人是人己兩次被拘第一次送往鎭江給洋六元命其離營旣而復衣軍服乘火車抵此爲人識破卽於車站之前綑綁斬首 
　　文滙報云大通鄱陽二輪船均於今日（二十八日）下午抵滬述南京戰情大通輪船於昨日下午四時離寗當時並無寗城己下之象惟各兵艦現分兩面向城轟擊有兵艦三艘曾越過城中砲臺駛抵城西下游共有巡洋艦六艘多泊距城約四英里之處該船於砲火之下將紅十字會員送登岸上城内之景狀殊爲悽凉受傷者共約數百人南軍之狀態殊可敬畏彼等現己四面被圍以故抵死拒敵大通輪船船主聲稱彼意南軍若不畏張勳之兵入城屠殺則將投戈降服紫金山仍在南軍之手外間傳說則與此相反夜間戰事頗烈陸戰輙於夜間三時開始至天明始己惟各兵艦則終日轟城及獅子山砲台 
　　今日大通輪船抵埠時高挂紅十字會旗六面該船運來傷兵一百二三十人重傷者頗多幸無一人死於途中今日下午均舁送租界各醫院醫治該船並載來避難人民約三千人紅十字會醫士出入寗城均携護照惟城門衞兵時時更調故頗爲周折運來之受傷者皆係南軍以擔架舁至船上一路看護頗爲周到若輩之傷多在腿部此亦可異之事也避難人民狀極可慘該船離寧之時外國各兵艦與駛過炮臺之中國兵艦三艦泊於南京以外各躉船均移泊上游外人多寓民船之上各領事仍在城中紅十字會代理爲白郎恩醫士外國兵艦在寧者英美德日各一下游一路頗爲安靜鎭江有英兵艦兩艘招商局公平安平新康裕順興大諸船皆泊於其旁該船又謂寗軍仍在轟擊浦口馮國璋之兵昨電所稱德國愛姆丹轟擊梁山炮台一節據鄱陽輪船聲稱實有此事蓋曾在蕪湖遇見該艦過梁山砲台時己寂然無人大通輪船定於明晨再赴南京運載難民 
　　德文報云據吳淞消息中國通濟巡洋艦將於二十八晨開往江隂砲台滬寗鐵路公司碼頭有大駁船三隻滿載北軍野戰砲及軍火等物大約將開往製造局或松江德國巡洋艦愛姆丹號在蕪湖附近見有中國商輪一隻高掛德旗上載蕪軍軍需欵項等物擬赴寗接濟寗軍該艦卽向盤問探出眞情因將德旗收没並告誡而釋之 
[雜談一（無名）]  
　　議員被捕議員神聖者也烏得輕於拘捕倡亂非議員所當爲也安得而不行拘捕然則此次北京拘捕之議員政府拘捕之議院爭之政府當乎議員當乎曰有確實之証據則政府當無確實之証據則議院當 
　　議員通亂此次之兵事在政府言之則曰倡亂在黨人言之則曰革命倡亂歟革命歟是另有定評惟議院之議員則與政府相見以法律者也非相見以兵戎者也苟欲革命辭法議員苟爲議員勿與兵事故議員而與兵事有關所謂失其神聖而人得以適亂之名加之矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蕪湖殘局觀]  
　　蕪湖自柏烈武赴寗後龔振鵬兼理都督事刻由鳳宜樓對面移住小花園每日勒令商會湊繳洋二三千元濟餉龔前在屯溪提來茶釐欵二萬元蒲口辦軍械業己匯滬並派趙德成黄少白龔子安爲偵探長居民被其誣指者不勝枚舉過蕪旅客稍有資財者卽誣爲奸綑龔振　亦不加訊問卽命鎗斃財物若輩分用此間目獨立後殘殺居民過客約一百七十餘人前日有下關督銷長張廣恩（浙江嘉興人）因公来蕪被若輩偵出拘入旅部張亦願報效軍餉三千元自贖龔以張係未獨立省分人兼共和黨員難保不是北方奸細命綁赴工程局後斬决聞張之死最慘共砍七刀頭頸始斷掩埋時有某君在土堆作一標記俾將来伊之家屬認領云 
　　此間昨得大通最近消息云胡萬泰於二十三號午刻抵通即率軍隊開赴順安鎭適遇龔軍遂命開槍龔軍敗退十餘里胡軍遂就順安紥營日内卽可會攻蕪湖是役胡軍傷亡二十餘人龔軍傷亡七十餘人近日如西梁山荻銅陵裕溪口等處均有戰事刻有由對江裕溪口來蕪者云龔軍住西梁山約計四百人本月十九號有龔軍兩連抵雍家鎭適遇廬州反止夏永倫所帶之軍亦於是日下午到鎭正停泊間龔軍　開鎗猛擊夏軍稍退至五顯殿起坡約計五里餘後偵悉龔軍實數夏軍千餘人遂一擁而下擊退龔軍追主裕溪口龔軍安豐小軍艦連放三砲皆未命中夏軍還擊兩響首中烟突次中艦尾該艦即鼓輪上駛　軍現防堵裕溪阨其北竄連日西梁山均有隆隆之炮聲怨係夏軍攻砲台軍勝負未得其詳以故近日蕪湖西人業己遷住躉船　街店舖大半閉市馬路一帶除軍士外無行人往来云 
　　受傷各兵士悉　蕪湖紅十字會駐通分醫院舁　大通醫治聞該醫院僅趙翰卿醫士及看護數人因連日省軍衆適會攻蕪湖在即將來傷亡必多不得不預爲布置當商諸駐通司令電請安慶同仁醫院派員四人來通襄飭一切聞蕪湖紅十字會湖南會舘分醫院刻住有傷兵四十餘人連日弋磯醫院鮑醫長及各醫士異常忙碌江干英兵艦某醫士亦每日登岸到紅十字醫院助理一切該會理事長崔星門君　日函致駐通趙翰卿醫士速組織掩埋隊以便搶任掩埋荻港以上傷亡之軍士近日蕪湖商辦小輪悉爲龔軍截留戰地距蕪或二三十里或六七十里不等以故醫隊及救護隊出發需用小輪無着昨特函請滬總會設法此間二十三號又到有漢口人道會臨時紅十字會正會長王少卿帶有醫隊二十餘人云將來担任救護等事蕪會己函請滬總會核辦矣 
[皖省最近之軍報]  
　　報告都督行程昨日馬統領聯甲與懷寗縣余知事己擇定測繪學堂爲都督行轅當由余知事令將該學堂略加修理於門前紥結松花懸掛燈綵國旗一切布置頗爲齊全晚間商會忽接桐城來電謂都督於午間己過桐城二十六晚當可抵皖隨由商會傳知各商舖一律開市并令懸掛燈綵國旗以表歡迎之意　　省軍又獲勝仗日前省軍在順安地方將潰軍繫敗現胡師長　飭令柴寳山團長帶領省城軍隊分途進勦昨接大通司令部禮電内開據沈營長報稱距青陽二十五里竹木潭地方有潰兵三百餘人其軍官係團長張子彬營長范某等我軍奮力痛勦自六時戰至十二時擊斃該兵無算餘向南陵地方逃竄云 
[李軍入南昌記事（二）]  
　　商界開市之布告南昌商務總會於十八號佈告照得暴徒倡亂禍我贛民商業凋殘莫此爲甚處酷虐淫威之下人自由平等之權含血噴天呼籲無路兹幸北軍天降除暴安良雲霧頓開歡聲滿地再造功德民不能忘凡我商界務希即日一律懸掛紅旗開市交易以表歡迎之忱而享共和之福爲此通告城廂内外父老兄弟一體知照此佈 
　　總商會之犒勞南昌商務總會犒勞中央軍隊函云敬啓者竊以天禍吾贛害及商民兹幸大軍逺臨除暴安良頓開雲霧歡聲動地福降自天况復鷄犬不驚秋毫無犯具見貴軍尊重人道紀律嚴明凡我同胞尤深感激用獻不腆之敝物聯伸犒勞之微忱謹備酒肉麵　二千觔魚翅燒烤全席五桌呈之麾下有如簞食壺漿願我江西從此泰山磐石除一面由敝會布告各商民一體懸挂紅旗即日開市表示歡迎外另附禮單伏希察納 
　　張團長入城之電告商　總會致北京武昌電云大總統副總統鈞鑒張團長敬堯嘯日入城紀律嚴明秋毫無犯四民感激備極歡迎除由勸集散商開布外先此奉聞南昌商務總會皓印 
　　懸購獨立之首領陸軍第六師混成二十二團長張於十九號佈告云照侍時事不靖逆黨擀釁李歐倡亂於贛詹季響應於鄂全局動摇生民塗炭贛人何辜罹此慘禍言念及此神人共憤本支隊奉飭前来伐暴救民士氣十倍追奔逐北匪黨不支前次連取新港灰山克復湖口近復力下藍橋王老門隨克德安姑塘吳城久己佔領直抵建昌匪徒潰竄全軍節節進攻南昌己在掌握從此剪隊奸宄秩序恢復掃蕩烽烟四民獲安凡爾商民其各整理故業妥籌生計仰事俯蓄以保室家庶不負保衞國民之天職達安良除暴之目的也追億匪軍戰敗之時毁械焚粟斷絶我軍民養命之源堅壁清野有室皆空元氣凋喪十載難復贛之父老受伊等之陷害產破家傾切齒禍首恨憤何己相逢狹路豈肯寛容如有拿獲渠魁或斬首逆曁著名匪徒來獻者定予不次之賞其有知要犯隱匿處所來營報告因而緝獲者亦行從優給賞剪惡除奸人與有責愼勿姑息袒護觀望不前留此破壞種子貽後日無窮之患也幸甚爲此布告 
　　維持市而之條件南昌商務總會通啓云頃經本會開會籌議勸令各商店設法開市並經公同議决維持市面辦法五條除函請伍司令核准施行並張貼布告外合將維持辦法開列如左分送各商號查照遵行（一）英洋鈔票定價兌九五錢票一千六百文龍洋鈔票定價兌九五錢票一千五百八十文只准兌換通用大小錢票概不兌現（一）無論軍民人等持鈔票購買各項貨物均照上開定價通用不准抬價並不准勒逼找現（一）各業曾館爲各商家集議要地不得駐紥軍隊（一）現在交通不便各商店貨物多不齊全如有缺乏之貨不得指宗强買（一）城廂内外各街市應請多派軍隊輪流梭巡遇有違背上開數條情事卽行拿究 
[止戈和尚關心桑梓]  
　　李烈鈞日前進城後布置籌餉戰事駐紥都督府内計五日旋獲兵餉四十萬元於十五號深夜出城乘輪上溯聞駐距城上六十里之市汊地方爲司令部或謂親赴前敵行蹤秘密殊難揣測所有省城秩序均經商務總會力商衞戍司令伍毓瑞警視總監閻恩榮憲兵司令周秉權及商團兵士妥爲保護雖未開市尚屬安靜惟歐陽護軍使武棄城後於八月十三號抵吉安青原山爲僧自號止戈和尚日昨由吉安電致總商會云南昌商務總會曾平齋君鑒元日到青原山從此爲僧不再問天下事伹關於桑梓事尚乞便示一二以慰鄉人不念青原山止戈和尚 
[粤議會尚思續命湯耶]  
　　陳鴻銓戀戀議員龍都督均鑒前奉大總統令粤省議會甘心從逆着龍都督援照江西或例即行解散等因伏查粤省議會向分兩派一爲同志會盡屬亂黨私人一爲俱樂部素持恐固中央主義陳賊威脅獨立逞被凶横政府宣布解散不分良歹謂全體助逆己墮亂黨之術中倘知持正有人應予薰猶之鑑劉或以事前旣未表白事後殊難自明要知鴻銓等蜷伏於淫威之下家人生產無可逃避港商函雷累百盈千悉以陳賊威脅省議會爲詞公論在人下情難達粤　亂黨根據地官府議實非黨不容鴻銓獨處超然聨合同人組織俱樂部抵抗亂黨幾罹重禍稽諸報章証以輿論本不可辯今因少數從逆全體解散簽名事敗逺逃正士寃蒙不白此後另行召集豈盡賢良何如分别汰留以張公道論法固無可議揆情實有可原况大局甫平餘孼木靖維持秩序正賴衆謀情兼權治　可卜事關大局絶無成心區區苦衷當承鑒察省議會員陳鴻銓叩删 
　　省議長嘵嘵白辯啓者此次省會全體贊成獨立之原因其中委曲情形是非得失明眼人自有公論無俟贅言但事至今日不得不負連帶責任故人雖巧避其名弟等亦不深辯惟現有兩事發生非關個人之名譽實足以陷大局於危境者則不可以不辯一則選舉都督問題也公舉蘇張兩督外間專責備省會不知實由總商會所主張夫取消獨立之日適省會閉會之期議員散處例不開議本議長因迭接蘇愼初電催派人入署以大局安危所係迫得登報召集各議員速回磋商翌日晨刻見蘇督告示己聲明由總商會各界公舉爲廣東臨時都督兼民政長等因總商會己不與我商量本可置之不理後因都督府副官長電稱省會爲全省人民代表機關要送請任書蘇督始肯樂於任事並稱總商會迭經派人到來令電催省會不下數次如再置若罔聞顯係不欲取消獨立等語午後議員到會本議長迫將各情宣佈僉稱時期己迫今日如無請任書送到則有心助逆一語更難自解應要從權以保大局遂由到會各人 
出名補送請任書於蘇警是時一打五十分鐘請任書尚未出門而蘇都督辭退之公函己至隨接都督府陳樂和君電稱刻派人入署稍遲不可收拾云云五分鐘内電催三次當時　員己散召集太遲迫由本議長冒險前往到督署前衞隊嚴陣以待拒不得入後將理由宣告週身搜過導入客廳見各軍官狼狽異常據稱蘇督不知去向留函着舉張我權爲都督經與商會代表苦勸無效故請省會各位至來設法云云本議長遂對黎鄧各軍官面稱今日之來爲補送請任書與蘇督至推舉張旅　我權爲都督一事未得各議員之同意本議長無此特權俟返省會齊集各議員議妥再來請教云云在招待室言論未終突有一年二十餘歳之軍官孟浪直前聲稱本議長巧於規避迫得隨同各軍官三十餘人往第五旅司令部見總商會代表先己在座與張旅長面談該總商會代表先向弟等宣言有昨日之舉蘇督商會諒無此權限未免擅專但事機危急且貴會閉會希爲見原等語由是會同理勸張旅長設法以支撑危局相勸四五十分鐘之久張旅長仍前堅執剛有人報到東江吳皮泰麕聚萬人希圖襲取臨時都督名義乘機竊發云云有一軍官起言今日如不舉定都督出現燕塘砲隊不肯歸營恐其立刻有變糜爛地方非張君不能鎭攝且不可再用臨時字樣以絶覬覦而端人心疾中央正式委任然後辭職云云各人苦勸再三張旅長始從衆議五打半鐘張旅長入署接印是時本議是列居前座總商會代表次之張督演說畢次第均有演說是總商會代表始終在場且先本議長入署磋商此事其非省會擅舉可想而知本議長出署後親訪是日到會各議員相見是時因各議員住址無定雖不能書數見面己與多人協商均願將　書改送張君後經本議長分函聲明迄無異議此當日請任張督以維現狀之實在情形亟應辯明者也一則提倡中立問題也查有自署公民誅逆團者指稱本議長提倡中立云云不知本日五號在中樓地下開談話會僅係商量補送請任書一事並討論應否分電北京與各省等語僉稱選舉都督省會現無此權限今日之事不過中央尚未派定都督（是時龍都督兼民政長之電文尚未接到）而地方亦不可一日無主故特從權以維現象萬不可即電中央及各省以免被人指摘故本省會未有隨同總商會分電各處綜計是日言論除此之外未及其他現有是日談話之速記錄可查如有疑問儘可齊集是日到會各議員證明此兹無提倡中立之實在情形亟應辯明者又一也嗚呼在漩渦集矢之的愈辯愈謗弟豈不知但私擁都督與提倡中立兩問題如中央信以爲然則兵革禍亟粤無寧日個人名譽不足惜如大局何用收瀝情報告知我罪我在所不計但使有心人綜觀本末曉然當日情形末始非地方安危之一小關係也此啓省議會議長謝己原羅曉峯陸孟飛同啓 
[閩垣捕三報記者及黨人記]  
　　福建民報共和報羣報均民黨機關當贛事肇始曾極力鼓吹迨取消獨立後並不改變宗旨以致中央有封禁嚴拿之密電是電廿日到閩都督卽密飭城守協同軍隊并警倧廳警隊於是晚分途圍捕羣報館主筆陳羣福建民報主筆黄魯貽即展雲共和報總編輯祝茂邨均被逮捕今尚軟禁都督府中惟羣報總編輯蘇郁文即眇公聞風先遁現聞線捕甚緊云兹將中央　文錄下國務院午密皓　開訪聞福建民報羣報共和報本屬亂黨機關報平日議論荒謬純取無政府主義自湖口倡亂三報卽極力　吹日日揑登匪徒獲勝假電并於七月十八日號外廣布傳單聚衆集曾肆力運動促成十九日獨立確係有意煽亂希　貴都營將各該報館餉日封禁并將主筆蘇郁文黄光弼陳羣等嚴　務獲懲辦以肅國紀又此次福建謀叛匪首除許崇智黄萬裳等己經嚴令拿辦外尚有著匪林斯琛鄭祖蔭彭蔭祥黄展雲劉通等前經在閩組織橋南社爲亂黨之機關部圖謀不軌去年國民黨成立卽將機關部移據其中隂與匪魁黄興等互相勾結卽擁戴許崇智等獨立並於國民黨内設立討袁固盟會機關部蓄謀搆亂罪不容誅應請貴都督迅將該匪林斯琛等一併嚴拿盡法懲治母任漏網並將亂黨機關部及國民黨尅日查明封禁統希查照嚴密辦理見復實爲至要 
　　又聞福建之獨立許崇智倡之實其羽黨迫助而成其在差軍官有二三十員若司令部參謀官黄震白軍法官黄萬裳額外書記官李煥都督府軍法課員鄭祖蔭營帶官周肇兩新兵一營營長張祖漢副官左新輝等均經中央探悉着都督嚴拿究辦都督以周鄭對於此次舉動查無干涉其事故力爲排解聞周現仍供職其餘均逃無蹤跡云 
[江漢之風浪未平]  
　　新近衞軍解散湖北都督府近衞憲兵原係辛亥秋上海所編之自願敢死團改組頗稱得力上月南京無立該憲兵以在鄂無進身之之階要求給資解散黎督當命該司令陳血岑另徵新兵補充現己達一營之數乃不知何事黎督昨復面諭參謀長金永炎轉商陳司令尅日將近衞憲兵名目取消所徵新兵全體退伍各給恩餉三月執照一紙繳還軍械限於念八日一律回籍不准逗留該司令陳血岑調充顧問仍支食原俸其餘官佐一律退休按照歷辦退伍章程發給慰勞金乂近日解散幹部營及以前取消各營官兵現均嚴禁在省勾留昨有前二十九團管帶陳占勝一退伍己久留省不行似與黨人有關被偵探捕至軍法局一再研訊並無實據但陳係季雨霖部下其營長又季所保委特科以玩視命令之罪暫時監禁云 
　　鄂軍入湘平亂駐紮岳州之湘軍第十一團原係唐蟒之舊部兹因取消獨立該軍因屬首倡獨立殊不自安竟於十八號之夕潰變作亂岳州商民殷富多遭其害該商會全體昨特飛電懇求飭調駐近岳州之鄂軍往剿以資保護黎督以鄂湘唇齒無分畛域除飭新堤一帶軍隊嚴爲防守外並調第八旅長劉佐龍尅日督軍赴岳剿撫 
　　黨人此仆彼起鄂省斗級營漢華旅館原有圻水人李青形跡可疑昨經巡警搜查獲手鎗一支子彈六十顆當將其解軍法局訊明係屬黄興之黨現奉何海鳴之命來鄂聯絡軍隊昨己在得勝廟一斬决又自龔霞初（即俠愁）者亦辛亥八月十九被瑞徵逮捕入獄之一人現附於黄興蔣翌武之黨與前此漏網之公民討賊團聯絡員楊玉鵬等潛在鄂垣組織敢死討袁軍機關被李青供出往捕未獲昨己懸賞千元通飭恊拿又有冒充女學生賣娼之陳文傑出入其門者盡軍學界中人乃陳爲該黨煽惑代散票布　經調查孔玉珊拿獲解訊明確在軍法局花園内槍斃詎彼臨刑時猶引吭高唱相思淚之山歌音調鏗鏘若不如死在目前者四川熊克武現命其弟熊克剛携欵來鄂至宜昌一帶運動車隊並偵探行軍一切舉動路經巴東縣境爲駐紥該處第十團二營軍隊所獲當田該營長電告副總統立予鎗斃矣 
地方通信 
[鎭江]  
　　縣知事易人丹徒縣知事于定一君因病辭職刻經江北張鎭撫使電致程都督委任楊邦彥攝代不日卽可到鎭接任 
　　調撥北軍駐鎭三十二旅軍隊向駐紮鎭郡東兩門外及城内旗營大市口等處現囡該旅軍隊全行解用故由江北張鎭撫使調撥北軍二營來鎭駐紮各該處以資防堵　 
[揚州]  
　　聚衆衝打警區江都塘頭鄉鐵匠于澣卿素行不端平日以賭博營生以致小有家業該鄉巡警區員王　賢鄉董于植廷欲令出費資助警察于匠不允遂由區將其拘留數日未放詎于之賭友繆管森等率衆閧至該區肆行衝打經王區員將于釋放衆仍不干休後令長警用鞭炮送于回家始獲了事現王區員特將衝打情形來城報告己經知事署批准提辦矣 
[雜評二]  
　　歐陽武尚關心桑梓耶歐陽武排脫一切煩惱匿跡空門從此不問天下事可謂太上忘情者歟然而今日者猶殷殷以桑梓事爲詢可知無論何人雖極槁木死灰之境界而一點愛鄉土心不能泯焉以盡也 
　　我敢以廖伯琅之言覆止戈和尚曰所幸南浦多情西山無恙公如重蒞章門當不致效丁令威化鶴歸來詠城郭人民之句矣公其亦怦然有動於中乎（默） 
　　粤議員亦胡爲者異哉粤者會之多事也忽而贊成獨立忽而提倡中立忽而又推翻一都督而擁戴一都督牆倒衆推諸病齊發粤省會之艱屯蓋無愈於今日者矣 
　　然竊以謂於粤議員何害關其罪有較其於今日者亦不過解散焉己耳况解散之權屬之中央而選舉之權則仍屬之於粤公民苟粤議員而不失代表公民之意旨也亦何容此喋喋爲者 
　　記者猶憶前清雍乾間汪景祺查愼行諸詩案迭發於浙中清帝大怒至罰停該省鄉會試十科以懲儆之浙中士庶惶恐不己時有浙京官沈近思者於儤值時清帝語次及之猶憤憤不己沈因從容進曰浙中士習至此澆漓己極罰停十科誠當臣亦浙人偶一念及不覺吳山蒙恥而越水增羞矣清帝大悅未幾而詔復制科之令下兩浙士子歡聲雷動咸稱頌沈近思回天之力不置今者粤議員之嘵嘵自辨其亦猶有珠崖蒙恥嶺海增羞之見芥蔕於胸中耶果爾則共和時代之議員下儕於專制國家之舉子矣吾於以知粤議員之價值（萍） 
 
 
 

Page 7

 
 
本埠新聞 
[淞滬停戰後種種]  
　　各方面報告提要 
　　龍華浙江軍己由鄭鎭守使商准浙都督卽日譏回 
　　楊錦堂所帶之第一營昨由鄭鎭守使訓令遣散二連 
　　造船所逕警昨己一律遣散 
　　柏文蔚聞己由南京逃至滬上 
　　紅十字會救護船昨載南京難民二千餘人来滬 
　　李厚基昨赴江隂巡閱砲台接收一切　　北軍在太倉擒獲之南軍軍官偵探等三十四人帶回嘉定後一律槍斃 
　　虞洽卿寓所昨日被人施放炸彈 
　　臧團長抽調兵士六十名編爲高昌廟警備隊 
　　高昌廟一帶定於今日起清查户口 
　　高昌廟軍警長官及商民昨日會議整　　理秩序辦法 
　　鄭鎭守使主張優恤製造局附近被難貧民 
　　製造局一帶定於九月一號起每日由衞生科遍澆辟瘟藥水 
　 
[特别訪函一]  
　　海軍警衞隊臧團長以高昌廟一帶係爲海陸兩軍根據之地刻下旣准居民各回原處難保無匪類痞棍混雜匿居是以令委海軍司令部稽查員路慶祺第三營副官辛秀山會同第三分區署長陸仲嘉協同稽查並由臧團長呈准鄭鎭守使在海軍警衞隊第一二三各營内每營抽派兵士二十名編爲高昌廟警備隊會同原有巡警晝夜梭巡並會同站崗兹定二十九號（即今日）爲始先行清查户口以防匪類匿跡 
　　高昌廟第三分區長陸君昨日午前十時邀集隊察第二署長錢芝庭及海軍臧團長所委稽查員路慶祺第三營副官辛秀山並高昌廟一帶紳商會議以現下清查匪類應以禁止賣煙聚賭及驅逐流娼爲入手辦法所有團戰時縱火搶物等事亦均係住居該處之痞棍　爲目下旣經稽查如查悉名姓自應據實報告按名緝拿處以斬决死刑梟首示衆揭明罪狀以昭　戒並由軍警市政各員議决應輿廳革各事列下一天燈電燈自兵　以後損壞甚多兹須重行整理逐漸開點二清道高昌廟一帶道路則己一月有餘無人打掃臭氣四溢殊於衞生有碍現應赶速打掃兼洒藥水以免疫癘三户口必須逐户清查以清匪源四馬路現須逐叚興修以便行人五警政現與海陸軍會商聯絡進行庶免僨事六賣買劃一各店舖出售什物均須劃一價目不得參差而免爭執衝突 
　　鄭鎭守使現查製造局後局門外鄉民房屋財產以及田中所種菜蔬損　甚名刻己事平自應逐户清理賠償損失並以此處貧民居多賠償之數應較他處略加並優給撫卹業己而諭稽查員路慶祺辛秀山二君會同警區詳細清查報候核辦 
　　江南造船所原有巡警六十餘名自製造局開戰之後卽飭停止巡查兹春船塢陳所長諭令一律遣散故於昨日各發八月分本餉一月並加給恩餉二個月並給回籍護照概行遣散 
　　鄭鎭守使以駐滬第一營營長楊錦堂所部兵士向多分防浦東各鄉現旣調回滬上且有海軍警衞陸戰各隊足敷防守應將該營遣散二連尚有二連另候派調　於昨日訓令楊營長遵照迅速遣散矣 
　　海軍劉總長及李鼎新鄭汝成曾致國務院密電云此次吳淞炮臺反正叛軍投降多賴紅十字會醫生柯師調停并返於炮林彈雨之中卒使叛黨輸服厥功甚偉請從優給予陸軍勳章以資酬謝云云兹聞該院於星期三例會時曾討論此事當即轉呈袁總統旋奉批准卽日由國務院轉咨外交部發給該洋員佩帶 
[特别訪函二]  
　　柏文蔚自二十六日由南京潜逃後聲言前往蕪湖實則己趁某公司大福丸輪船來滬挾有現欵二萬元現聞匿跡於英租界某洋行内 
　　昨有人自南京來滬述及張堯卿尚佔據南京未逃現正招集殘兵組織游擊隊其司令部設在都督府附近門簾橋地方尚擬背城一戰云 
　　龍華子藥廠所駐浙軍原者恊同防守而来前己開回一營尚餘七百名在局駐紥兹悉鄭鎭守使因淞佩兩地己無戰事人心大定昨己電准浙江都督朱介人君允准卽日調回惟該處爲製造軍械重地擬俟浙軍去後即飭姚墓範團長率同所部海軍陸戰隊第一旅一團　往塡紥 
　　防守製造局之海軍警衞隊三營應得月餉現均加倍發給並奉袁總統及鄭鎭守使各發恩賞友勸其勞昨日午刻臧和齋團長親自點名發給雙餉並派分犒賞每名計洋四十七元各營兵士莫不喜形於色云 
　　江灣玉佛寺婦孺救濟曾留養之男女幼孩前因吳淞戰事發生該寺爲北軍佔駐所留男女各孩一百數十口由紅十字會救出送至美租界愛而近路紗業公所暫時留養功因吳淞戰事平定駐紥玉佛寺之軍隊亦己奉調他住故該會會長虞洽卿君己飭工匠略事修葺昨　各孩送回該寺照常留養紗業公所則另借於紅十字會以爲安插江寗難民之用 
　　吳淞要塞司令李厚基現奉袁總統任命爲吳淞江陸一帶要塞總司令李君自奉海軍中電知後即於昨日午前八時乘兵艦前赴江隂　閱砲台接收一切 
[閘北訪函]  
　　黨人盤踞　松時江灣鎭曾向鈕鐵至廠駐軍隊一時商民畏懼即紛紛逃避來滬嗣經北軍剿平後地方秩序由六區第一分署極力維持業己恢復各店舖己照常開市所有吳淞第六區著長楊發瀛前被長警等乘亂推倒刻經穆廳長查明前日將搗亂長警開革十餘名令飭楊署長何任並在江灣分署挑選長警兩排調往吳淞以資遣派 
　　穆　廳長查得天保里四區第一分署巡長顧士林前曾紏黨將署員書記逐出近又與某長警等傾軋實屬不安本分昨特令飭藍署員將顧開革解廳候辦至附和該巡長至長警亦着據實開報聽候核辦 
　　前北新涇四區第四分署署黄士瀛刻經穆廳長查有通同黨人情事己於前日派員拘獲押候訊究 
[南市訪函]  
　　上海縣吳知事因戰事發生後製造局等處腐屍遍野穢氣薰蒸難保不釀成疫癘　特函知市政廳及各區衞生科務於九月一號起每日午後用辟 
瘟藥水遍處澆灑並諭令居家掃除穢物免致釀疫 
　　上海鄭鎭守使查知宋案要犯應桂馨於製造局開戰時賄通多人内外接應得以潛逃出外業己派員密查應犯行賄確情禀復核辦並飭知淞滬警察廳長穆杼齋趕緊查明母稍延縱云 
　　淞滬警察廳長穆杼齋君前日訓令閘北第四區第四分署署員鄧常彰將該署助亂巡長蔣功堂張冠儒巡士汪德恒姜鵬程等四名革除後送由徐家匯分署解廳訊辦昨由該處署員己一併移解到廳　君即諭司法科即日審明不法情形以待澈究 
[城内訪函]  
　　上月念四號夜南軍盤踞上海地方審檢所乘間擄掠各物因此　廳典簿所大受損失曾經該廳張汪兩廳長據情詳報上官核示在案兹悉該敗兵等當夜攫取各物出外之時卽爲地方警察事務所派出之巡警在該廳大門前攔阻若干名交下所攫各物人則逸去其攔下各物經該警解送事務所存留業由警務長禀准縣知事於昨日送還地方廳收存 
　　上海地方檢察廳監獄並押所等監押各犯均於上月廿四夜全證脫逃曾經汪廳長移請　廳訪緝在案兹　第一所押犯周連奎逃回南滙縣境家中業田該縣知事將商拘獲函致該廳　爲追提昨日午後汪廳長己媾文飭警赴南邑移提到案訊究矣 
[法租界訪函]  
　　南北軍於上月間劇戰之時流彈横飛滬南法國自来水廠房屋擊損多處己由該廠　理禀報捕房由捕頭前往察看派工修理餘如嵩山路捕房電燈公司及寳昌路等處之洋商房屋被彈擊傷者亦頗不少現捕房以載事告終己從事調查預備索償損失矣 
[虞洽卿大受虚驚]  
　　甬商虞洽卿寓居公共租界海　路卽錢江會館後面順徵里口昨晨六時有一身穿白洋布衫褲年約二十餘歳之某甲手持快信並鹹魚五六尾另小包一個突至虞君寓所聲言由甬来滬奉太太之命有緊要事須面見老爺（卽指虞君）常由傼人與一女傭導至門房内等候該僕取信發樓報告女　傭卽開後門傾倒垃圾詎甲所携小包内藏有及時自炸之炸彈因己及時甲卽飛逃　然一聲該門房内及後　廚房内玻璃窗莫不粉碎地板亦炸一巨孔幸洋　堅固並　炸穿祇毁平頂而後門及洋鐵水落亦遭炸損迨虞聞聲出視　門房内什物盡毁幸未傷人立卽報知匯四捕房當由十九號捕頭秋活爾率同中兩包探到場察看一週檢出炸彈壳一枚知此彈長約八寸徑約三寸足有四磅炸力當卽帶回捕房存候研究 
[南軍退走後之嘉定（二）]  
　　二十三日下午嘉定北軍將太倉擒獲之南軍軍官及偵探等三十四人由軍法處訊明一律綁赴西門内演武場鎗斃 
　　縣立第一高等小學校之儀器校具及大成殿所列之牌位等聞被北軍盡行搗毁不知何意（此項兵士據云係雷震春部下） 
　　城内駐紥之七十九團兵士於二十四日下午一律由南翔乘坐滬寧火車開回上海 
　　南翔所駐之蘇軍近日騷擾情形仍未稍息當舖每日僅開二小時兵士硬當絡繹不絶兵官竟無法阻止　　駐紥南翔古猗園之第一營己於二十六號下午開回蘇州惟駐義紥務小學之第三營尚未去 
[紅十字會救護船抵滬記]  
　　昨午十二點鐘紅十字會救護醫船（大通抵滬停泊法界太古碼頭海關瞭望臺以及各國兵船一律升紅十字旗沈會長率救護員婦孺留養院職員紅十字第二留養院長哈少甫　總理事沈鼎臣君旅滬同鄉蔣星階諾君四出　料計難民二千三百五十八人傷兵一百零八人悉送十六舖新舞臺南首紅十字傷兵病院無家可歸之難民均送愛而近路紗業公所内紅十字第二留養院六百數十人計送婦孺三百十二人交婦孺留養院收養　產幼婦二人送西門婦孺醫院尚有鎭江旅寗難民三百四十八人仍由原船載回鎭江聞紅十字救護醫船（大通）於二十五號晨在南京下游停留二小時適是時關戰甚烈也下午一時抵下關上游二英里新河口上抛錨南京紅十字分會寳琅醫生到船與王培元生任同進城内接運傷兵救護二十五號下午　民陸續乘舢板至大通二十六晨城内難民七八百人隨紅十字旗出城下午由救護隊將麫包餅干等至下關三汊河新開河口散放食物該處民人己飢餓不堪矣二十七號晨難民擁至萬難多載南京紅會救出難民三百數十人出城過遲己難裝載駁船之資每次裝二十餘人給價至四五元七八元不等惹由紅十字會核發難民到船復由會員詳詢有無親族在滬分給憑單每人一紙卽令分送麵包秩序周至二十七號下午二點半由寗啟程七時抵鎭江不能停輪昨晨九時半進吳淞口稽查十二時抵太古碼頭及將難民傷兵分撥定妥己下午三時矣 
[紅十字會記事]  
　　紅十字救護醫船大通業己裝載難民由寧回滬兹又定於今晨六時由滬開鎭停一小時屈指明日上午十時抵寧明晚力時由寗下駛三十一號午後可以到滬 
　　昨午十一點半都陽輪船進口運來傷兵十九人由沈仲禮會長率救護隊運至天津路紅十字分會 
　　紅十字會婦孺留養院第二留養院己有人滿之患擬設第三留養院 
　　紅十字會原有總醫院分醫院時疫醫院以上三處傷兵住滿續開臨時傷兵病院十六舖南）現住八十人尚恐不敷現正另謀添設 
　　昨日午刻電車公司特放專車四輛運送難民悉有救護員持旗護送法捕房加派巡捕五六人到船照料而中西人士之聚觀　達數萬人至乘車乘船費用一律不收 
[聘請警務顧問]  
　　公共租界綢巡卜羅斯君在華多年聲望卓著現由我國政府聘爲警務顧問卜君己覆電應允並向工部局提出辭職書定九月十五號交卸總巡之職 
[北新涇土匪騷擾]  
　　徐家匯分署署員余炳文呈報淞滬警察廳長云據陳禹門　投報近有土匪徐巧生陳桂亭等多人每日團聚在北新涇地方槍刧民間財物私設烟窟種種擾害不勝枚舉查該處距區境有十八里之遥鞭長莫及請卽飭該區警區迅速查拿懲辦以安地方等情現穆君己飭知該鎭區員從嚴查辦矣 
[鄉民追獲逃犯續誌]  
　　行刦諸翟鎭附近楊春膏家物件並在獄脫逃之楊景海此次被法　續獲楊竟中途拒捕復逃由該警協同鄉住徐竹岩等追獲解送地方檢察廳收禁候訊在案前日午後由顧檢察官提訊楊景海供本邑人家住三十保五圖向来耕田今春行刧楊春膏家係由湯守芳發起餘人亦由湯去合来前日法　實係自个小心墮入河中並非小民拒捕亦未脫逃求鑒問官以該警之報告書言之鑿鑿豈容狡辨判令收禁候嚴緝逸犯湯守芳到案再行起訴審廳判决懲治 
[嚴禁攙水棉花]  
　　上海縣知事公署昨出第一百廿四號布告云案據花業公所董事沈惟燿曁全體行商沈恒泰榮廣大大隆慶泰潘正大協興源裕源茂等呈稱竊商等設行収花轉銷廠號無如鄉户攙水積習成風歷經前清滬道設局查驗雖不能弊絶風清鄉人稍知歛跡自光復後該局取消益復毫無顧忌幾以攙水爲棉花之必要以致乾潔之花市間絶跡而行家交貨不能愆期不得不遷就收買於是流弊日深受虧愈甚上年迄今花市衰敗實爲歷年所罕有推厥原由誰執其咎况乎洋商早在租界設驗水局日商復在横濱議立檢騐所層層阻滯處處留難倘若長此因循不加取締不獨行商營業難以支持而實業主權亦將旁落商等爲營業計爲主繼計不得不力加整頓除己議决設立上海南市棉花檢查局呈請鈞署轉呈省行政公署咨請工商部核准開辦在案外呈請出示嚴禁攙水並移請產棉各鄰縣一體出示嚴禁以維實業等悴據此除批示並函請華亭雨匯金山青浦川沙各縣知事公署一體出示嚴禁外合行布告鄉民販户人等一體知悉嗣後販賣棉花不得貪小攙水如敢故違一經查獲自當提送法庭究懲不謂言之不預也特此布告 
[掘墳毁骨之慣技]  
　　浦東鄉民卜金虎在地方檢察廳控前念四保廿三圖地保楊顯華盜掘祖墳請求提究等情當經汪廳長查得楊麟貞前　到廳禀控楊顯華掘墳毁骨因事在大赦之前遂將公訴消滅其附帶私訴飭赴審判廳起訴在案兹卜金虎所控各節核與楊麟貞情事相同諭飭仍照前批辦理 
[沈友良有無誣揑]  
　　沈友良前至地方檢察廳控告沈桂良行凶毆傷伊妻以致墮胎勢頗危險等情當經汪廳長飭警將桂良捷案由檢察官訊供各執判命收押在案昨由汪廳長諭飭將沈桂良交保並派法警赴本城陳市安橋廣福寺一帶調查沈友良所控各節是否屬實復候再核 
[仍須擇期迎娶]  
　　楊樹浦居人夏仁揚偕妻朱氏控沈金海糾同夏小扣子等十餘人將其十九歳女兒大實刧至浦東藏匿等情昨由捕房將沈夏二人與女一併拘解公堂經中西官訊如夏女許字沈姓沈因無四迎娶糾衆搶親究　不令判沈與夏小扣子各罰洋五元無力改押五天夏女交其父母領回由沈擇期迎娶 
[偷減宋墓工程]  
　　監造宋教仁墳墓之凌蘭田控作頭姚振揚卽姚振與包造橋樑偷减工程等情　由捕房將姚愽至公堂請示王襄讞商之美領强君判姚交保候訊 
[包車夫之野蠻]  
　　住居牛莊路之王仙慶家包車夫周阿福因調戲爲王妻梳頭之陳周氏　遂行兇繫傷氏之乳部腰際由捕將周拘解公堂存洋保出在案昨經公堂訊明以周實有不合判罰洋三元充公並貼原告醫傷洋四元無洋改押十天 
[貨棧失愼]  
　　前晚十一句餘鐘南京路六號貨棧内忽然起火當經捕房皮帶車馳往救息計燬洋房一幢 
[私開煙間艱語]  
　　無賴周阿毛孫阿三在新閘橋路十三號屋内私設煙間經捕房查悉將二人　煙客邱昌明傅金榮張阿二陳阿四王阿福夏阿毛等一併拘獲昨解公堂繼聶襄讞會同美博副領事訊明判周孫各押兩月邱等各押七天又柯阿羅陳重来亦在愛文義路二百四十七號五百零一號等屋内私售燈吃經捕房查獲昨將二人並煙客張德林李榮才張福生等一併向解公堂訊實判柯陳各罰洋十元餘人各罰洋三元一併充公煙具銷燬 
[小學校有餘額]  
　　新閘路和樂里口新民小學校己於八月二十五日開課添招插班生二十名聞現在尚有餘額可補云 
[英人猝然斃]  
　　英人克老克住福蓬路某號前晚從新關歸家後忽然倒地斃命由其傭人報告捕房昨請英領事偕同西醫蒞騐委係急痧致死並無别故着卽收殮 
[雜評三（訥）]  
　　哀哉三十四人之同命此次南軍起事主張者固少數人耳而其他之執干戈以從其　者或被脅或被誘或貪厚餉而致不惜以性命　搏者其　甚可悲也今者太倉擒獲之南軍軍官及偵探等三十四人同遭鎗斃按諸軍法固無可逭然例以殲厥巨亂脅從罔治之義或不能無耿耿焉有統兵之責　倘能於執法如山之中稍廣仁人之愛其庶幾乎哉 
　　幸哉二千餘人之更生大通船己救出江寗難民二千除人来滬我爲此二千餘人慶更生矣然因限於船之不能多載而尚哀號於石頭城畔者不知凡幾也今者該船又往救矣昨報載路透　該船　次駛抵下關時幾爲砲彈所中閘北後南北兩軍當亟　留怠母便救難之船轉而遭難而無告之寗人且因逃難而遭難也 
来函 
[周量民君函]  
　　（前略）今日之急要莫如尊重人道救濟難民爲獨一無二之急務淞滬一帶戰事雖己收束而一般　餐露宿無家可歸無路謀生　觸目皆是慘苦情形筆難盡述况大兵之機必有大疫防微杜漸手續毁繁　上多樂善君子類應宏濟時艱尚祈取急者先治之義俾倒懸之民出水火即登袵席乎曷勝企予望之公民周醒民謹上 
[毛一鳴君函]  
　　敬　啓者以上海莊限燦爛之商團而掩旗息鼓於萬國觀瞻之地不幾貽笑外人乎今者　　軍事　平金陵亦下有維持地方秩序之責者亟宜明定規則　　調　俾良善之　體得蒙特别奬許不至同歸於盡則地方人民所增幸福豈有涯涘諸公明察當呵不河漢斯言毛一鳴謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[名字之别解] [  瘦蝶] 　　 
　　黄克强足力甚强陳其美美事難成居正居心不正岑春煊逢夏不煊柏烈武不烈不武陳炯明心地欠明劉福彪瑩以復標（謂己投誠也）李烈鈞烈火潛消千鈞無用何海鳴一鳴驚人飛去海外 
栩園詞選 
[和漁洋秋柳四首] [  李寳莊]  
　　有客悲秋黯愴魂腰肢消瘦掩軍門更来白袷添新恨秃盡青絲　舊痕月色蒼凉籠曉岸笛聲幽怨冷江村高樓少婦增惆悵爲覓封侯悔莫論 
漫道長條不耐霜深藏蘇小住錢塘六朝春色飄金粉一味秋凉怨玉箱摇曳普會眠漢苑風流終古笑隋王那知時序方寥落依舊繁華醉教坊 
　　深閨猶宋寄征衣散盡黄金悟昔非　緑己隨春夢老垂青漸覺故人稀月明鴉閃翻枝墮露冷蟬驚出樹飛莫笑臨風腰可折婆娑畢竟與時違 
　　長堤重過劇堪憐蕭瑟西風歛暮烟細縷參差仍拂水疏技飄蕩不飛綿曾經走馬思春日睆彼率牛又一年狂態未除愁未減新寒先己到衣邊 
[有感秋影樓事寄示蝶仙] [  拜花]  
　　錦瑟年華逐水流獨留綺恨在眉頭薄情自笑無如我更比司動遜一籌 
　　影事迷離墮夢中情場無處覓歡蹤書生福比秋雲薄何况凄凉昨夜風 
[集蝶僊心海熱潮詩句却寄]  
　　嫁人天氣懶支持一日思君十二時多少轆轤心上事美人遺帕故人詩 
　　四條橋影夢中過春雨春風一煞那西院蘼蕪南院草不知煩惱　護多 
[滿江紅] [  秋夜]  
　　多事湘簾描寫出滿庭秋影欄杆外一灣凉月偷窥金井翡翠房攏清似水玻璃窗檻明於鏡是誰家吹起玉參差筆聲哽梧葉格秋　緊更漏短虚堂靜怪秋燈摇夢薄魂懲定沈約腰肢蝴蝶瘦韋娘絃索鴛鴦冷有十分懊惱七分愁三分病 
遺聞軼事 
[沈學仙] [  侍仙]  
　　項學仙後越數十年有沈學仙者亦後岡人生平慕項之爲人以學仙自號項故宅卽今板橋北褚之光荒基褚之西愈桂林荒墓乃沈故宅兩人居相比膂力又相亞而沈獨文弱如書生有犯之者輒趨避恐後是以莫知其技一夕舟泊洞庭時際秋仲月色水　交相映射旋上流来二巨艦人語嘈雜門窗深閉離二丈許亦緊纜沈見之戒舟子曰此盜艦也母酣睡試觀其變三更後盜果麕至沈起以撍疊扇揮之且曰行篋無長物母徒勞不堪持贈言未畢盜盡仆沈一一叱之去盜或不能起則擲之岸上旋脫衣而　迨天明盜艦己不知所往舟子歸述其事於是沈學仙之名幾幾乎駕項學仙而上矣侍仙曰沈與頃生同名居同地英概亦復相同使遇李謫仙其人則郭汾陽盛業何難復覩乃知己不得老死牖下今則誕材之地鞠爲茂草噫可慨也亦可哀己 
自由談話會 
　　余生長梁溪辛己秋槖筆海上遂移家焉今三十三年矣視融厄後無家可歸築三借廬於蒲西以筆墨存活親在時歳必一歸戊申春創養正學堂於后宅歳始兩返後苦其煩辭校長職辛亥上元内子病故余即於斷七日削髮冬間讓清退位成共和民國自是二年餘不返近因暑假回里省墓時某黨以權利二次革命滬南北炮火連天見故里舊人爭問蒲西之險余曰距戰地雖近然不在戰線中儘可無虞族侄名賢寳者問戰事孰勝余曰順逆之理視乎民心自易朝以来光則竟光復則不復彼二三自命爲偉人者皆由草澤而臻富貴今復以意氣爭執此必敗之道也賢寳曰袁世凱如此作爲將圖帝王萬世之業我殊不贊成蓋賢寳父子袒國民黨其子茂如在國民黨中故貪看其黨之機關報不喜他報余向茂如之弟索新聞報不得故乃父有此言余曰君不見七月二十一袁之命令乎袁初遣唐紹儀議和某亦疑之曾致書孫文防　他計及任總統遂大改初衷今則竟爲伊尹之任專事保護國家不恤精神不顧毁謗改孜以建造爲心此吾可以全家力保者也否則六十衰翁不享清福將何所求當如此艱難險阻何不卸位逃席學偉人之溜明哲保身乎彼不過圖地球曆史中與華盛頓加布兒齊名耳茂如曰此無足爭今八月中將選舉總董某當與衆人共舉吾叔余曰運動之說某極鄙薄古人言揚行舉自守席上之珍卽使徵辟書来猶將援有道則見無道則隱之言以商出處今聞吾鄉選舉運動極工某刻在火車聞同車談及當赴選時僕僕道途或以賄賂或以酒食甚至有請喫肉麫一碗以求入彀者二次獨立時前知事某附和黄興有錢某初思同意彼未被選爲副長時衆議員要求加祿錢曰汝等苟選我者我受選後當爲公等加之後錢被選送有加稅之議且今縣議會定出席一次酬川資五元火食一元而間有以爲未足者夫議會之費皆衆民所担任彼不盡義務己覺可羞尚欲爭權罔利何怪藉藉人言當總董多年可以將售出之田贖歸趙璧乎此雖車中他人妄論然亦未必無因也今子欲舉某爲總董非但某現受西人之聘無此閒身且一介寒儒不能以剥削之工專圖肥己也族弟蔭廷向亦戇直余以此言告之蔭曰當今之人苟舍運動萬不能在四民之前試觀目下柄政權者居然管理地方而品行皆不足取或嗜烟賭或愛淫蕩鄉曲無才此輩查稱人物中國如此能致文明乎余不覺是歎文卿族弟者現爲議會審查員休休有容穏健和平之派也現館申江余見其躁　議會面問政策文卿曰當今會中能稍議大體知廉恥如弟者最多十二三人其餘非九子魔即南陵石貂不足狗尾續兄眞少所見而多所怪矣余爲之忍俊不禁凡此皆余鄉新史也言者無罪聽者足戒適鈍根會長徵自由談因書此應之質之槁木子其以老民爲不入時乎[  酒丐]  
戰事爲人道之賊吾恨極端反對之 
　　南北之最初開戰也吾恨每對友人談及國事輒不直兩軍要之諸偉人之舉動或非自願蓋有迫之使然者也[  吾恨]  
　　南北交戰或謂皆爲袁氏一人南軍聲稱除袁退位則己北軍則殺敵致果捷報頻傳言詞中一似南省盡爲匪類 
　　南軍降後即時遣散北省則尚在招兵贛預備爲國家禦外侮乎或慮其將學滿清入關時派駐防吾望其言不確袁氏知機者豈步以垂暮之年冒天下後世之大不韙乎大憤 
滬上不吸捲煙會自伍君苦口婆心一時成效頗著自光復以来吸者愈多可知吾華人公德心薄弱試思吸食捲烟取其何美何以耗寳貴之金錢購害身之物品願該會諸公堅忍勸戒而國　及早回頭勿上行下效貽笑於外人也 
　　國貨維持會組織甚善惜乎能言不能實行徒勞無益雖有各種式樣披露於外然社會上莫不嫌其價格太　信用難以持久故國民樂趨舶来品利源外溢不知凡幾願維持國貨諸公使製出國貨之商家定價平品質堅購者樂之信用乃得[  亞聾]  
醫話 
[人體上無用有害之機關] [  無錫丁福保譯述]  
　　人類由最下等動物環聯而進演積漸而遞更歷京垓億兆萬年始有今日之狀態此乃生物學比較解剖學之闈明了無疑義　也近日歐美動物學書之分類己大異於三四十年前之舊法除美國教會禮拜學校之博物課本外無論何國之動物學家皆以人與羣猴合爲一族稱之曰第一族（嚴譯天演論後案譯其音曰布拉默特）蓋以下等動物漸次進化變而爲猴由猴漸次進化變而爲人也 
　　人之性質與形貌就其接近者而言有神肖其父或酷似其母者有不肖其父母恰肖其祖父母與外祖父母者若就其潛伏遺傳性而言竟有肖其數代或數十百代以上之某逺祖者不但此也并有祖先動物之無用機關亦有遺留於今世之人體者此機關之大部分謂之不完機關其機關之存在與否對於人間之生活絶無何等之關係例如眼之第三眼臉即半月狀皴　在鳥類爬蟲類所以覆眼球而爲眼臉之用且營分泌機能與淚液同任掃除眼内之職務至於人類之有此眼臉絶無効用之點徒於眼内眥之一隅具一不完機關而己其他種種之不完機關對於人類之生活非但無用并有蒙其有害之影響者今試記述之於左 
小說 
寫情小說 
[黄金祟（六十四）] [  天虛我生]  
　　讀吾書者當知吾與筝兒初無如何之存心惟至今夕則其情景實有甚　柳下之坐懷我於平時我於他人坐懷弗亂亦駸駸乎能之惟於素卿則有弗能自禁者焉此無他蓋以爲分所當然復至於筝兒初不以爲分所當然然予之病實爲筝兒所貽而乞筝兒爲愈文園之病亦當認爲分所當然矣十三載於弱乃至今夕一償夙願然于其時在我兩人心中皆不認爲歡娛之境要惟無可奈何四字足以當之吾書不能狀其萬一惟於他日有記事詩八首略足以概言當時之情景試錄之以當會眞之詩其辭曰 
　　病體難禁酒力欺莫瞋言語太支離但教醫可文園病瘦赤腰肢我不奇 
爲憐兩小怯空房暫許聯床話夜長可奈柔魂銷不起一重綃帳隔高唐 
　　分明蓮漏己三更絮絮情懷睡不成央得窅孃來枕畔襪羅剗　悄無聲 
爲郎憔悴見郎羞私地何妨睡並頭我己羅衫香汗透如何還要覆衾裯 
　　鸞帶籠春未許寛温香滿　粉花團知他一半心頭肯遞到春情在舌端 
　　十載恩情此夜償憐郎病裏好商量隔房阿母防驚覺携取殘雲過别床 
　　朦朧小睡總提心如此春霄值萬金猶有心頭多少事莫辭嬌嬾誤宵深 
　　重来枕畔話纒綿打疊温仔細細憐惱煞隣鷄啼不住者般分手奈何天 
讀吾書者富知吾書不爲誨淫而作故如風月寳鑑正面無文明日曉起而覺至中陳列諸物莫不含情欲笑抑若知我兩人夜来之隱秘者所不知者殆惟梅姐蘭兒則爲聰明絶頂之人渠葢素以阿紅自居至於今日則恐爲筝兒所瞋轉復不敢爲謔浪之辭第於暗中以目笑我我於往時必將赧然然在今日則以爲洵堪矜貴不禁呈其美滿之容筝兒亦掬其萬分親愛之情加之予身方在盥沐予至其前則以中授予拭面見予頷下衣領未紐則爲予紐之且爲予整理衣衿蘭兒在旁竊竊欲笑而筝兒殊弗察也（二） 
持事小說 
[探子] [  負負]  
　　大哥們老爺們做做好事饒了我罷我上有老母下無子女吾死了是全家都要餓死的做做好事饒了我罷 
　　饒你說得好容易你爲什麽替人家當探子呢 
　　我不是探子呀可以察訪得出的 
　　可又来旣然投親戚爲什麽不住在親戚家呢 
　　各位那裡知道聽說吾的親戚因各位踞了這座城所以避難到上海去了我尋他不着自然只好奔回去哩 
　　放尼避什麽難什麽叫踞城拍撻拍撻 
　　阿呀不要打呀 
　　老二你與他鬧什麽帶他到司令部去就是了 
　　好跟我去你的金戒指摘下來紗大褂剥卜來跟我到司令部去抉走快走　 
　　咳可憐呀昨日某人家的一個親戚身上穿得狠體面的被那些兵士當作探子捉到司令部裡去不同情由今早就鎗斃了咳人家家裡的老小還當他此時是平平安安的那裏知道棺材也没有全身剥個精光捲了一條蘆席早己埋在土坑裡了可憐呀可憐（二） 
文字因緣 
[寄栩園外史次原韵代柬] [  嬾雲樓主]  
　主　主家國多戇迄未獨擎千古歎才難憐君苦被黄金崇慚愧家人只素餐 
　　每到臨池一字無病魔纒煞女相如分明多少心頭事爲恐郎愁不忍書 
曲園老人薈蕞編雲間舉目抄　六角　三角 
三異筆談　壺天祿　三角　三角　 
鸝砭軒　薑露庵記　三角　三角　 
申報館售書處啟 
 
 
 

Page 11

 
 
   
 
 

Page 12

 
 
   
 
