# 1921 - 339 - 4917534

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[北京當道之財政談（冷）]  
　　路透電所傳北京當道之財政談話所言未嘗無理特余以爲中國財政不難於計劃而難於有財以後是否依計畫以行試舉往事以言之民國成立以後之善後大借欵用於善後者幾何至今所善之後何若此大可追念者也其後對歐參戰之大借欵用於參戰者幾何所參之戰於今安在此又大可追念也然在當時非不言之成理娓娓可聽一如今日也其他若鐵路若實業其欵旣罄而於路於業一無進行者更不知凡幾　　故曰中國之財政不難於計晝而難於依計畫以實行也然則計畫之談又曷足貴哉 
 
 

Page 5

 
 
   
 
 

Page 6

 
 
國内專電 
北京電交部計核科調查道清正太鐵路之福公司合同似有續借路欵意（十二日下午一鐘） 
　　北京電今日學生游行到四十一校共兩萬人外長云本來見因地狹請派四十一代表旣謂魯案非直接交涉係英美斡旋且議定後仍交大會由大會發端仍由大會公認解决政府與全權决不讓步予以生命擔保此案决不苟且　　北京電今日午後一點學生聨合會遊行出中華門經打磨廠進崇文門赴外部外長擬於大樓平台向羣衆演說報告太議及魯案經過（十二日下午一鐘） 
　　北京電使圑息太議四國協商成立我不能加入（十二日下午七鐘） 
　　北京電朱兆莘電部林權助訪英外部詢藏案經東方局長函覆謂中英對藏案前曾有談判宗主權領土屬華决無侵略中國意但求通商便利界務早清可信不久英華另商印藏界務等語經訪英東方局長據云是實請勿提太議免延寶貴光陰並聲明英日絶無　於藏魯有所交换條件　　北京電朱兆莘八日訪英外部逹我希望加稅四分之一英外部答關稅應由太議取决英政府未便單獨進行致牴觸太議决案外部更將電三全權再申前請陳籙電訪法外次逹關稅加四分一意外次答法國贊成中國於自定關稅前實行七五並謂維維亞尼已告華全權（十二日上午一鐘） 
　　北京電徐對張作霖青電我無自立精神安望友邦援助二語親自加圈囑卽宣布蓋緩和人民責備太議全權意（十一日下午八鐘） 
　　北京電張作霖真（十一）夕由奉入關衛隊眞夕十一點發本人十二點發隨員喬賡雲戴藝篔俞恩桂陶治平趙錫福張今申可到津靳派于化龍迎於榆關王廼斌迎于津張電府院僅云接洽蒙疆事務但其親信謂張决於此行在關内築成經濟勢力基礎（十二日下午一鐘） 
　　北京電張作霖咨交部葫蘆島築港包工用選擇招標招標辦法可行请指定部欵以便會核（十二日下午一鐘） 
　　北京電交行函交部敎育部磅到大部支票十一萬元要取欵查尊賬欠項甚鉅委係無力墊付　　北京電京奉局覆交部奉飭解中交票十五萬本路確無餘欵只畫力量勉解五萬（十一日下午八鐘） 
　　北京電内務部及賑務處所辦之賑欵票係財部印刷局承印共印費二十萬元五十元者紅色十九元者綠色一元者黃色五角者藍色一角者淺紅色五分者淺綠色一分者赭色現因待用甚急先印十元一元一角一分四種印齊後卽由財交兩部分派常關釐局及郵路航電各局按協定數目領票自行支配（十二日上午十二鐘） 
　　北京電京綏會計處長李懋勲因索薪杯中課長高棠林頭顱昨夜路員會議推代表到部部令陳世華查辦力防罷工（十二日上午十一鐘） 
　　北京電京綏路員司因索薪風潮今日起全體罷工火車仍通行　　北京電俄代表請乘張作霖來京機會商量蒙古撤兵問題勞農代表巴依斯基日内可到（十二日下午八鐘） 
　　北京電馮玉祥七日電邠州之敵麻九娃子進攻乾州經于圑擊退追至永壽寶雞之敵亦經七師擊退陳樹藩聨絡已斷已電令吳師長卽回鳳縣進攻留壩惟吳師僅五千餘人請商吳使再益兵一旅陜局卽可蕩平再陳於漢中各要隘均設有機關槍子彈亦多應請查照前電速令鄂軍前進陜境牽掣其後（十二日上午十二鐘） 
　　北京電鞏縣兵工廠存滬造槍機器吳佩孚現令兵艦運送到漢轉車運到鞏縣鞏廠原僅能造彈今將添造槍械（十二日上午十二鐘） 
　　北京電曹使函航署請調用美國駕駛員巴特生并借撥敎練維梅式飛機十架商用大維梅式飛機二架以資敎練航署覆巴特生現任南苑敎練未便借調至飛機須與公司商能否可借再覆　　北京電院電曹銳謝米諾夫到津住利順海飯店希防範　　北京電本年郵餘郵局共解九十九萬五千元（十二日下午一鐘） 
　　北京電頃法使遞國書（十二日下午七鐘） 
　　天津電昨日津埠二十六圑體遊行執白旗散傳單各行商亦懸旗　　天津電張作霖今晚八時由奉專車赴京本埠恒記德軍衣莊已預備行轅（十一日下午十一鐘） 
　　漢口電浙盧電蕭商促進和平辦法（一）由北方各督聨電南六省請速取消自主收束軍事（一）由各省區法圑推派代表完成國是會議解决纠紛蕭商准曹吳已覆盧贊成並請其領銜通電　　漢口電川鄂和議漸接近電報商船均通劉湘並派張梓芳來宜與孫傳芳商收束軍事辦法湯藍潘各部亦因建始已失願受調停前方已頒停戰令　　漢口電王汝勤眞（十一）由洛陽返漢　　漢口電劉保張繼煦或時象晉繼任敎廳長（以上十二日下午十鐘） 
　　香港電唐繼堯庚（八日）由梧赴柳視師卽往桂林　　香港電柳河匪患未已聞交通再斷孫陳因桂匪熾准馬君武兼轄駐桂各軍俾易調遣桂越邊防督辦梁嵩昨午抵粤謁陳辭職不准並飭卽回防（以上十二日下午十鐘） 
　　南京電齊督明晨六時專車赴蘇檢閱（十二日上午七鐘） 
　　無錫電官息齊督定明日過錫赴蘇（十二日上午十二鐘） 
國外專電 
華盛頓電中代表圑將來行動視魯案爲轉移魯案定星期六開議惟日代表尚欲展緩山東鐵路之談判中代表則催促從速决定此點中國始終堅持交還鐵路日代表表面上雖主張合辦惟聞至最後時期可讓步傳說現已電致東京請准讓步聞以財政爲解决基礎中國備欵買還日人鐵路權利苟此事不成則解决無望而中代表圑員必有大部分辭職全圑或將退出大會圑中之稳健分子現惟竚俟談判之結果據稱苟日人不讓步則不願久留就現象察之日人不讓步中代表必請英美疏通如疏通無效必請全體大會聽受中代表之陳訴否則出會中國傳來華人示威行動之報告使此間代表及公共注意輿情皆知魯案之圓满解决爲中國不退出大會之必要條件非官塲華人指斥中代表責其不儘先提出魯案而美人則謂中國應採切實有效之行逕但華人責美人祗勸令和緩而無更堅實之援助（九日） 
　　華盛頓電顧維鈞在遠東委員會辯論租借地問題稱本月三日日代表埴原曾謂日本依據凡爾塞和約從德國襲得膠州租借地要知中國未簽和約不能以此束缚中國旅順大連原約一九二五年期满一九一五年日本强令延長九十九年延長有效與否至今尚爲懸案旅大皆在满洲爲中國土地重要部分國家安寗擊焉满洲富於原料食物以世界餘剩資本發展其礦産與農業依經濟學供求公例普通運用中之公平方法供給各國中國人民之經濟生活繫焉且满洲地廣爲中國内地餘剩人民之重要去處統察上述事實中國與满洲有極大關係外人在满洲利益縱屬重要然不能與此相比擬如以满洲毘連朝鮮便有可受考慮之理由則满洲與中國毘連亦應得相互之考慮日代表又稱美英法政府於組織國際銀行圑時已擔保維護日本在满權利要知中國未與聞此事不能謂此事眞確縱確有此擔保然亦與大會十一月二十一日所成立之原則相反顧繼言英國欲保留九龍事稱九龍亦無由英國保留之必要中代表對於租借地問題保留他日續表示意見之權休士稱美國與國際銀行圑之關係已見於公布之公牘中此外無他遠東委員會已决議所有在華無線電臺未得中政府核許而設立者概移交中國惟南满鐵路區域上海法租界之電臺須由中國與有關係政府另行討論（七日） 
　　華盛頓電探悉有責任方面意見目前最有希望辦法可解决應以何法稳定遠東問題及公平交涉之難題者厥爲現所謂之同樣宣言旣非盟約協約亦非任何其他外交協定旣無需政府署名更不必國會核准不過以極廣大範圍重行莊嚴承認海約翰東方開放門户之原則與會各國從此永遠受尊重在太平洋遠東彼此權利之約束耳有數國擬將宣言列入美英日間限制海軍公約之内此策必失敗因决不能得參議院通過之機會也英日或將藉此取銷英日盟約以爲同樣宣言可爲英日盟約之代品又聞諸某要津日本在事實上尚未採行形似接受休士海軍計畫之舉動大約非俟獲有國家安寗之切實擔保後日本未必有肯接受之日本尤以美國可從太平洋方面攻擊日本爲慮　　　（七日） 
交通大學無線電 
華盛頓電反對派尚未公然抨擊四國協定但暗中表示不满意波拉氏對此案未有批評餘亦欲加以研究未有表示里特氏稱此約眞意爲巧言所飾蔽實則此約與四國盟約無所增減無非欲聨合其權力以支配太平洋耳此約目的可於第二欵見之此欵明明謂四國可於必要時聨合作戰或聨合威嚇他國也　　華盛頓電朝鮮代表擬上書大會請求援助朝鮮之要求謂朝鮮問題苟不解决則和平難成又謂朝鮮事可爲日本野心已成事實之明證　　華盛頓電日本現派生力軍隊赴西比利亞以代原駐之日軍聞日本此舉因大連會議未有結果之故　　倫敦電英愛和約愛爾蘭接受與否衆論不一衆料伐勒拉氏及其黨徒必力拒此約報紙與國人皆謂愛爾蘭人民可接受此約惟新芬國會或反對之英相喬治定星期三日出席下議院說明締結此约之理由北愛爾蘭首相克拉格氏與喬治會晤後已返北愛爾蘭都城據都城消息該處屢次發見槍擊暴動傷警士一人北愛爾蘭人對於英愛和約頗有怨言北愛爾蘭統一黨聨合會要求立即無條件釋放政治犯 
　　紐約電此間愛爾蘭自由全國同志會允贊助愛爾蘭共和派所提出與英國完全脫離政治關係之要求不以現有之英愛和約爲然並斥四國協定爲違反美國之主張該會贊成各國一致解除軍備但反對休士拆毁美國一大部分海軍或危及國家安寗之計畫（以上十二日到） 
特約路透太議專電 
十二日倫敦電美人對於四國協約之歡悅天然多起於反對英日聨盟之舆情職是之故該約可望由參院批准惟約中之第二第三兩條與國際聨盟公約第十條及與英日盟約第六條顯然相同一望可知某某數界且以約中並未擔保中國之完全視爲該約弱點海軍比例問題仍未解决東京訓令頃已傳到惟尚未發表僅悉日本接受休士氏建議之前三大國 
 
 

Page 7

 
 
將重開會議今政治争點業已清除故料日本關於此事必更易與他國代表圑同一 
竟見法意海軍將爲下一討論問題而尤特别注重潛艇一項預料必有一番争論中日問題仍在討論中衆意大部分事業可於嵗杪告竣　　十二日紐約電紐约演壇報載有社論論四國協約謂不干犯日本或英國而竟能取銷英日聨盟實極關重要之外交功業此種圑體不應限於太平洋且能推及於世界各處紐約時報曰該約鞏固而可稱揚參議院應即加批准大會今宜草擬保障中國不使受人侵逼其獨立或土地之條約或協定　　十一日紐約電美國各報多歡迎四國協約共和黨之演壇報謂該約絶不似國際聨盟公約蓋約中並不以廣大之議務任意加諸美國且不予國際圑體以召美參戰之權因以危害美國之主權也　　十一日倫敦電各報於四國協約皆有歡欣之論調法國各報亦歡迎該約世界路透電 
[朝蘇委員圑與華會]  
　　十二日華盛頓電朝鮮委員圑宣稱曾以正式要錄上諸華府會議陳明朝鮮有向大會提出案件之權利内有警告聲明大會如不解决朝鮮問題而閉會則將留一亞洲的亞爾薩斯勞蘭禍亞洲之良知害亞洲之和平並擾亂國際交誼種種釐定之最後地步 
[比代表之華會談]  
　　十一日巴黎電毅報華盛頓特别訪員稱比國總代表聞爲比國主要財政家之一據其述及縮减軍備及於商業之影響謂渠信大會之結果必發生甚大之勢力使歐洲商業可以復原舊日所恐者爲日美戰争大會開會之前全世界紛紛談述此事今敢謂華盛頓大會自始即欲衼除此禍 
[美國限制後海軍費]  
　　十一日華盛頓電海軍總長之常年報告關於海軍建設並無建議顯因將來第軍政策包括於縮減軍備建議中之故下届財政年度之海軍豫算案綜計共美金四萬三千一百萬元較依據（海軍無匹）政策原定之數少二萬六千四百萬元 
[美國對於四國協定]  
　　十二日華盛頓電參院民主黨領袖希志柯克氏即參院外交股員會會員之一昨日宣稱彼以爲無反對四國協約之理由借此打銷英日聨盟誠屬和緩之善策 
[各國近事記]  
　　十二日巴黎電德國經濟會議現考慮組織工商聨合會以募國債之計畫　　十一日比京電新任駐比華使王廣圻入見比皇呈遞國書太平洋路透電 
[北京當局之財政談]  
　　十一日北京電今晨路透訪員晤某閣員據稱中央政府對於美京中代表之辭職視爲在美京中國政策之表示華會初開時外國代表迭作大公無私之言願助中國獲取行政獨立土地完全之權中代表頗爲其言所動迨努力進取欲以種種原則施諸實際時中代表頓覺眞正失望然此猶未引起中代表之辭職無如同時全國人民紛紛發電責中代表失敗並促其爲中國獲取公道中代表思及將來返國時所可得之待遇乃不得不爲中國人人所習行之辭職行動刁作謙向正代表辭職後正代表即將刁之辭職書及蔡廷幹周自齊之辭呈一併轉致北京並加以自己之辭呈總統與内閣立即討論此事一致囑顔外長電美挽回諭其進行並表示政府對其辦理交涉之满意此事中國報紙業已發表政府預料此後當無何種不满意之發展云云社員詢以所望在美京因辭職行爲而發生之影響究竟有何成就某閣員答詞不落邊際昨日午後閣議後財政部長電致代表述政府對於財政改革之意見該部長告路透社員謂英代表建議關稅實徵百分之七分半因全國尚未統一釐金不易廢除故裁釐之議不爲人重視也英代表意思欲使裁釐一事待諸將來辦理該部長又稱商人皆贊成惟各省以爲一旦裁釐加稅各省將無隨時入欵因海關收入須歷若干時始克撥交各省故政府擬於裁釐時募集一宗借欵以加徵稅爲抵俾各省可先獲其所需之經費但此事須視將來如何而定也政府對於關稅七釐半之議頗爲欣悅議實施可使現無抵償之各債欵包括總額一萬七千五百萬元之安福借欵及國内各項債務在内皆有着落中國債務總額爲五萬萬元以中國之資産及各國之債額比較之中國債務並不爲大有七釐半之關稅債務即可立於穏固地位再現所抵押二年之一部分鹽欵亦可因以撥交政府應用高凌霨略述輔助敎育及振興工商業之計畫謂列强如允放棄庚子賠欵以供敎育經費可組織混合委員會以辦理之清理債欵事宜不妨由總稅務司爲之將來抵銷釐金之關稅亦可仍留於海關以抵付各省因裁釐而借之債欵至於中央政府預料債務稳固實業設法振興後所入之之欵當足以應付中央之所需高部長於此擬恢復從前辦法由混龕民立之審計院事前審查事後稽核以目前現象言關稅自主之計畫甚有希望其餘問題刻在美京進行者尚未至中央政府可表示切實意見之階級惟魯案似可順利進行高部長末稱中國之財政乃與華人最關重要之一事中央政府之荏弱大都由經費缺乏而雖財政上透澈改革須俟統一後方可實行但凡可稳固財政者在實際上亦可促成統一也 
[日本承認海軍比例]  
　　十二日東京電今日内閣會議及外交顧問處會議最後討論日本對付休士氏建議之態度數方面雖對於 
調亦然但輿論一致主張日本不可堅持要求以免損碍大會高尚之目的及遏阻東方及世界將來和平之絶大可能性現覺如所議協約能成事實及不再擴張太平洋防禦工程之决議經美國贊成則日本即值得放棄其所以爲最與其國家安寗有關之要求故今有種種理由可信日政府將論代表接受海軍百分六十之比例 
[日本限制海軍後之工人]  
　　十二日東京電日本工業中心點之狀况因裁滅軍備之故漸見緊急大阪昨有工人七千名内有女子千名聚衆示威游行各街彼等歡迎裁减軍備但不願失去職業全國政府各廠工人之代表曾在大阪會議三日討論救濟因裁減軍備失業之工人辦法及實施失業保險例辦法大阪各機器廠所用工人昨晚開大會與會者二千餘人演說者竭力贊且裁减軍備並痛斥戰争 
[琉球島噴火]  
　　十二日東京電琉球島之某火山聞有噴發之象據 
目擊者云時出之烟高數千呎 
[盜刦賭塲]  
　　十二日香港電昨有盜入澳門某賭場刦去四百元槍斃守門之印人一名並傷印捕一名 
[公電]  
　　南昌來電各報館鑒本日開國民大會全市民游行堅主無條件交還青島及否認二十一條速提交大會請求秉公議决倘三使抗民意擅簽字誓不承認不准生入國内除逕電美京外請速電會議江西後援會江西國民大會叩灰國外要聞 
[日人所傳之四國協定全文]  
　　東方通信社十二日東京電云關於四國協約駐日本美國大使館於十一日晚間接到美國政府來電聲稱已經簽字由駐日美國大使華倫氏公表其全文如左亞美利加合衆國大英國法蘭西共和國及日本帝國因欲確保一般平和維持關於在太平洋各自之占有島嶼並領有島嶼之權利起見决定締結其收拾條約因是亞美利加合衆國大總統大不列顛國皇帝法蘭西國大總統及日本帝國皇帝各任命其全權委員各全權委員互承認委任狀之良好妥當乃爲協定如左（第一條）締約國皆表同意尊重關於共在太平洋之占有島嶼及領有島嶼之各自之權利缔約國之間不論何國如因太平洋問題發生紛議涉及上述之權利關係時不能賴外交手段圓满解决且有使現在締約國間所存在之調和的協調受影響之虞則締約國須招致其他締約國開共同會議解决之（第二條）若前記之權利因第三國之侵略行動受威嚇時則締約國以對付此種特殊之局面就於宜共同執行或宜分别執行之最有效之措置遂相互協定之目的須充分且開誠佈公相互通告（第三條）本協約從實施之日起定十年間爲有効期間前記期限满期後締約國之一方得以十二個月以前之豫告廢棄本協約至經過此期間時仍繼續効力（第四條）本協約須照各締約國憲法上之手續務求迅速批准且因在華盛頓舉行之批准書之寄託發生其効力一九一一年七月十三日在倫敦締結之英日協約在本協約發生効力時即同時消滅（保留條項）亞美利加合衆國以締結關於雅泊島之地位及太平洋赤道以北稱爲委任統治諸島電文有疑義）者之日美協約爲條件當簽字於本口口（電文不明）關於此項日美協約之交涉殆已了結且亞美利加合衆國之簽字以關於太平泵赤道以南稱爲委任統治諸島者之保留爲條件再本協約所謂紛議並不包括基於國際法原則之純然之締约各國之國内法律所屬之問題國内要聞 
[三代表報告收回法權之原電]  
　　國聞通信社北京通信云我國提議收回法權案經大會通過情形早誌各報惟其决議原文及詳細規定外間尚未見及兹據外交方面覓得施顧王三代表報告此事之原電亟錄於下二十九日通過議决案如下設立委員會攷察并報告中國領事裁判權曁司法制度議决案左列參與太平洋及遠東問題會議各國即美國比國英國法國義國日本國葡萄牙國允助中國遂其志願以便改良司法制度期躋於泰西并宣言一俟查悉中國律例情形及其審斷辦法并一切相關事宜皆臻妥善即允棄其治外法權又中國代表圑於一九二一年十一月十六日表示志願應將中國政治上法權上行政上自由行動之各種限制立時取消或按情形從速廢止一節各國深表同情第關於中國法律及司法制度與司法行政等之事實頗覺繁複非本會所能决定先須攷察明悉方能取决合宜辦法以逹此項目的爰議决如下（甲）右列各國政府各派代表一人組織委員會攷察現在中國領事裁判權之實在情形及中國之法律并其司法制度及司法行政並將攷察日本（有疑義）關於前各項之事實報告於右列各國政府至該委員會所認爲可以改良中國現在司法制度情形並可帮助中國政府至於編訂法律及改良司法之各種建議使各國可以逐漸成立時放棄其領事裁判權者亦一併報告（乙）本議决案所擬設之委員會應於本會閉會後三個月内組成其詳細辦法届時由右列各國政府議定該委員會應令於初次集會後一年以内將報告及建議呈送各該國政府（丙）右列各國得自由採擇或棄却該委員會建議之全部或一部但無論如何不得直接或間接以中國給予政治上或經濟上各種特權讓與或優待或惠施特免爲條件而採擇該項建議全部或一部又附議决案如下未畫押之各國在中國依條約有領事裁判權者於本會閉會後三個月以内如將聲明加入之文件交美國政府轉送各畫押國亦得加入參與關於中國領事裁判權及司法行政之議决案又另議决案如下中國對於右列各國願廢領事裁判權同情之態度亦深愜意兹中國宣言擬派一人爲代表有列席該委員會爲會員之權惟對於該委員會建議全部或一部中國得自由採擇或棄却再中國願協助該委員予以一切便利俾得完成其職務原文另寄基鈞專二日 
[北京宣佈魯案交涉之經過]  
　　北京政府對於魯案欲發表一種宣言通電國内各省叙述此事之經過已迭紀前報兹據日人東方通信社所載十一日北京電則其通電已經發出並已由中國通信社代爲發表全文大要如下膠州灣問題中國第二次答覆後已述其經過情形且訓令太平洋會議中國代表希望與會各國於大會時圖圓满之解决矣近據中國代表報告英美兩國因大會中必須决議之問題甚多故本案英美兩國欲居中調停以期迅速解决頗願中日兩國提議交涉而執調停之役矣又據駐京英美公使亦有相同之報告傳逹其本國政府之意政府詳加審議之後因該問題關係重要前二次之答覆節略皆尊重人民之公意據理辯駁以期逹我國民之希望者也但此次太平洋會議實以英美爲中堅故英美兩國之主張不容輕視於是仍與我國代表往返電商美國外交總長許士氏與英國代表貝爾福氏且言將來當以决定條件使大會公認云云當時中國代表邀集赴美願問諮議及山東代表開一聨席會議僉謂英美友誼的勸告不能置諸不問故政府對此膠州灣問題發訓令於各代表命向大會聲明如左（一）解决魯案並非承認日本繼承德國之權利（二）當專就事實討論之無論何種條約協約概不絲毫受其束縛必以此二點爲先决問題旋於十一月三十日之大會我國代表提出魯案後由首席正式宣言魯案久不解决實爲中日兩國之困難問題今願以誠意與英國代表同向中日兩國任極力調停之役並擬定會議之方法除中日兩國全權代表外並由美國舉東方課長麥根氏及外交參事皮爾氏英國舉朱爾典氏及東方課長藍孫氏共同列席不問結果如何當一同報告大會至本月一日中日英美四國代表開第一次會議先由大會首席美國國務卿許士氏述調停辭次由英國代表貝爾福氏贊成之我國與日本代表亦各述答　又由我國代表述本案已於昨日提出大會謂山東問題爲中國存亡所繫中國國民皆希望有公平圓满之結果次又聲明訓令中之先决各項時日本代表亦無異議此魯案之提出大會由大會委託英美調停之經過情形也要之膠州灣問題因久不解决此次由英美之調停而以提出大會爲其發端得大會之公認爲其解决之終點每次談判英美代表一同參與如有討議不能定奪之事則尚可付諸大會討論爲其後盾實與我國從來之希望毫不牴觸者也中央以此事所關甚大故詳細宣佈其要點以明眞相 
[關稅案通過後之日本態度]  
　　力持反對論調 
　　我國此次提出關稅自主案要求增加關稅爲值百抽一二五各國大體承認惟日本表示反對最近政府方面所接華盛頓來電各國對於增加關稅已提議下列三項即（一）關稅增加爲值百抽一二五（二）以釐金稅廢止之日爲實行期（三）關稅應專爲實業之擔保不得挪用用途由安格聨氏監督之因是該管機關遂開緊急會議討論對付之策對於第一項决定對各國表示謝忱而第二項之實行期亦表同意只第三項中對於關稅之用途决定分爲六欵即（一）實業基金（二）償還無擔保之内外借欵（三）整理公債基金（四）收拾政局經費（五）統一後之建設費（六）内外敎育基金至總稅司監督用途之件則决定先計研究應否屬於其職權後再定聞已將此旨電告出席代表至日本方面之態度尚表示反對據七日大阪每日新聞東京電話云關於中國之關稅改正英國代表已提出改正爲實收百分之七五案各國大體均表贊成日本遂亦陷於須速行决定贊否之境加藤全權代表已有電到京（東京）請示故六日之閣議及外交調查會均提出討論夫關稅問題爲中國問題中與鐵路問題同爲直接於各國有利害關係者尤以日本關係特深蓋日本之對華輸出額占全國輸出之大部分且日本商品又粗糙惡劣須與中國商品競争中國關稅若改正爲實抽七五則關稅約增爲現在之二倍從日本對華貿易所受之打擊實出乎想像以外矣查英國之提案理由當討論撤廢在華各國郵局問題之際由行政權獨立之原則言之法國人之郵政局總辦之地位以爲當然被其剥奪者乃其位意外得而安穏故英國亦看透自己之總稅務司之地位亦必安稳欲買中國之歡心遂突然提出此問題之修正案此外英國商品概屬優等品無須與中國競争亦爲提案之有力理由旣因有此等情形故日本政府不能即行表示贊成亦最視爲重大此蓋爲華盛頓會議中日本最爲苦心之問題也 
[北京特約記者與安格聨談話]  
　　撥付關餘問題　　中交鈔票風潮發生以來社會對於撥付關餘一層甚爲注意記者因欲考其個中内情於十二月八日午後二時往訪總稅務司安格聨氏兹將其談話大要記錄於下記者問近日中英文報紙記先生允撥之關餘額數至不一致有云七百萬者有云五百萬者有云三百萬二百萬者竟究允撥額數多少若何安答此皆報紙懸揣之詞或係中國負責方面授意之詞予以職守攸關實未允撥一文何有幾百萬幾百萬之說記者問按照去年（一九二○年）關餘額數爲二千三百十五萬上海兩SHANGHAITAELS23150000約合三千五百七十二萬五千元又據先生宣佈明年内（一九二二年）應備還之公債基金爲二千五百零八萬五千一百十五元零八角是關餘於備還公債基金之外實多一千萬元餘即撥提數百萬於先生職守並無虧害安答關餘云者以海關收入償還外債之外所餘之欵之謂也而中國外債係以金鎊計算金銀缼算去年與今年相隔甚遠幾爲一倍則關餘今年較去年亦必大减當政府委予長管公債基金之時已早知此明知關餘於金價昻貴之年全數充公債基金尚屬不足故又定每月將鹽餘亦撥　予管以爲公債基金之用乃至今年八月鹽餘即事實上未能撥到以中國又借他種債項均以鹽餘作抵現在撥提鹽餘是公債基金抑是他項債抵孰有優先之權尚是一大問題而予觀察事實今後未在予手之鹽餘能否撥到亦一疑問予方愁公債基金之不足又焉能撥提關餘以爲他項用度乎予旣受中國政府委任長管公債基金則予在位一日只有奉公守法一日欲予半途將公債基金之欵撥爲兌换鈔票之用使予虧害職守予萬不能受命也至發行鈔票早應设有凖備豈有隨意濫發及至發生問題始臨時脚忙手亂者乎此次幸而公債基金爲予長管未能濫撥非然者公債信用一失以後永無發行公債機會則中國財政眞將破産矣安氏辯才無礙如長江大河滔滔不竭談至此適來回公事者有數起之多記者遂興辭出 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞 
[最近之中英兩交涉]  
　　海後灘案之棘手西藏問題之懸擱　　國聞通信社北京通信云礰門海後灘案外部迭據京内外人民呼籲力争屢與駐京英使交涉迄未解决外部曾向英使提出辦法八條亦復擱置未有明瞭答覆本星期三日（七日）照例接見公使之期英使赴外部顔總長因屢接歷門各圑體來電陳述英人方面情形太古工程旣未停止登陸之海軍亦未撤退且被拘留之人民亦未釋放厦門形勢異常險惡故對於英使復提出拆去海後灘園牆撤退海軍釋放拘留之人並令太古停工詎知英使態度異常堅持而隨同到部之參贊巴氏發言尤多關於海後灘之管理歷長時間之辯難竟至毫無結果查海後灘地與英租界毘連確非租界在前清光緒初年填高當時華洋商人雜處旋由厦門道與英領立約其文有云與租界接攏之地（即海後灘）可託洋商暫爲伏理英人即持此喧賓奪主今年乃圈築圍牆與租界劃一厦民以領土主權關係不得不起而力争而交涉之中英使即根據前約認爲英國佔有管理海後灘之權已四十餘年斷難一旦推翻顔外長據约與争即如該約所載其接攏之地託洋商代理與租界絶不相同自不能築圍牆劃入租界况尚有洋商代理之字面英巴參贊發言解釋該約字義强以（接攏）兩字解釋爲（歸併）之義謂據該約海後灘早已歸併租界巴在中國甚久且頗以識中文自命謂中文接攏即是歸併争持甚烈烈聞外部所提出之解决已甚軟弱祗要求其將新築之圍牆拆去其他不妨暫由舊章將來再議英使不特不能容納且有非中國政府裁制暴民不利於英之種種舉動無談判餘地之意至太古洋行建築碼頭事據英使館方面所傳英使之意認爲與海後灘案爲兩事不能混爲一談謂太古洋行應有建築碼頭之權從前之停止工作係因材料未運齊並非因交涉上應允停止現在材料旣到當然興工又關於撤退海軍英使仍謂須電彼國海軍部商酌辦理尚無容納表示此海後灘交涉棘手之情形也西藏問題複雜難决已延擱多年前雖有提出華會之宣傳就現勢而論乃屬絶無之事外部之藏事會議新近重加改組添聘多人參與此種會議最近亦數次開會但祗對藏事加以研究未曾準備何日與英人開始談判英人前頗慮我提出華會故在華會將開幕之際駐京英使曾以解决藏案意見書送逹外部内容則根據陳籙在外部時所擬提之五條辦法但前此五條辦法已爲國人所反對故外部現亦未敢據以開議其决定不提出華會者蓋以魯案問題重大已須以全副精神對付不暇再顧及藏案又以魯案旣須得各國援助若藏案提出慮引起英國之反感故現在藏事旣不提華會亦决暫不與英使開議仍在懸擱之中耳 
[北京通信（吹萬）]  
　　府院風潮之又一說與太議問題有關　　此次府院風潮之内幕各方面言人人殊關於接近徐靳潘三方面人之談話記者業已報告於讀者獨於當此次風潮之衝之張志潭氏尚未有所報告今日記者得晤接近張志潭之某君聞其所道張氏之言與此次風潮經過情形頗有關係特紀之如下某君云此次風潮之起因實發動於顧維鈞之一電在太平洋會議中英代表貝爾福問顧氏中國何以竟糟至如此中國是否尚有自己振作之能力是否能自謀統一是否能自己整理財政不待外人之共管顧使因之電府院請速自設法電多危言徐得電後則令張志潭與郭則澐往問靳謂責任内閣當負責任此次太平洋會議内閣是否有籌備對於外人所責問者内閣究如何對付是否有方法以避免危難對於國事是否有收拾之方法張郭以此問靳靳乃大不謂然謂彼對於某事如何如何對於他事又如何如何幾無一事無辦法但已之政策終被他人牽制故不能實現所謂責任内閣者不過負其名譬如閣員之選與夫官吏之進退等等内閣皆無全權總統每常過問時掣其肘而復責令負責誰能任之且時局之不易解决實於法律問題與個人地位問題不易解决所致内閣若主依法解决府方面恐又不樂云云其意蓋暗指徐爲非法徐一下台南北統一卽易成功也張以爲此乃靳之氣憤語可不必告徐而郭則竟舉以告徐聞言當然不樂會奉天來電請易張壽齡徐疑爲靳之所爲乃命秘書草一通電即外傳擬而未發之電也奉張請罷張壽齡之電謂潘張二人同爲擾亂中央財政之人潘去而張尚在於中央財政之整理仍多阻礙應請立予罷免云云對於中東路運械一節并未道及半字徐因此疑靳所爲至對於外傳徐電爲張志潭扣抑一節張否認之謂徐旣令秘書擬稿即交遠伯令付電局遠伯閱其文中用語多有不當如文中有云（國家以統一爲前提以保持國際地位爲原則）用語與八股先生用新名詞正同中間不合法理之處亦復甚多末段復痛詈内閣之不能負責謂責任内閣制之制度不良與靳對郭張所言正針鋒相對張閱竟即爲徐力陳該電之不能用將文中不妥處一一指出謂此電一出必譯成各國文字總統未閱聽秘書隨意爲之遽爾拍發恐有害總統令名且於太平洋會議亦無補徐秘今改福去其太甚改易頭面以成江電先拍發然後送院靳閱電大怒即電奉張謂中央財政之整理内閣固當負責然張壽齡自到烟酒署後該署賬目迄未送院過目亦未交審計院審查内閣亦無從整理如果該署能交出財部亦非不能公開者張得電遂電府請罷張張之辭呈在二號本已由徐退還至此徐乃不得不准其辭至於張志潭請假一節某君絶對否認爲府院争潮之結果謂當金融恐慌之時張黎明即起與各方面接洽夜午乃赴靳宅報告如此者一週餘精神不繼本擬請假五日以資休息會府院争起乃出調停至江電旣發身實不支遂請假五日云云此說是否實情讀者自辨之可也但以此情形觀之則府院之間似猶未能融洽耳 
[張作霖又將來京]  
　　張作霜日内確有來京之說某機關已去電探問確期以便預備一切張景惠一二日内即將赴奉往迓緣奉天會議行將正式開幕奉省派軍援贛雖傳說紛紛然非奉天會議閉幕後一切進行辦法及軍隊編製配置不能完全决定聞奉張來京之前先由奉過津與直曹會晤接洽一切若有必要曹氏亦將偕同來京磋商對南大計　　又張作霖於青日覆東海江電云急北京大總统鈞鑒江電敬悉國事艱屯上下交困亂靡有定撫輯綦難我大總統羣流宗仰衆望所歸在文治旣拱若北辰即武人亦望如山岳受任三載愓厲憂勤定傾扶危艱宏濟雖西南半壁尚有意見未融而中外交推實已擁戴一致乃以保國保家願望未孚水旱兵荒災禍屢見統一無期禍亂相尋凡兹經歷之困難引爲白宫之内疚謙衷藎慮欽佩良深惟是民國政體責任分明時會所趨挽回不易理財經武各有專司布政安民承宣是賴縱有怠廢無損尊嚴若令股肱之不良累及元首之罪已屬在有位能不悚然作霖仰辱恩知已經二十載忝膺疆寄勞怨奚辭權利之心早置度外苟利民國何恤犧牲擁護微忱可質天日愚意以謂華府會議關係存亡我無自立精神安望友邦之援助况值政潮激盪奸人挑撥動以府院意見未融轉相鼓動政局旣形臬兀外人嘖有煩言爲今之計内有消弭隠患宜求立國之基外而鷸蚌息争免致漁人之利截長補短尚可有爲急起直追補牢未晚霖雖不敏謹當秉承鈞旨共濟時艱期於我大總統爲國爲民之宏願稍資壞流之助此則耿耿愚忱所由披瀝掬陳者也謹此復陳伏祈鑒察張作霖叩青印 
[京綏路閙薪之風潮]  
　　京綏鐵路自通車綏遠以來每日收入逹二萬餘金員司薪水向由收入支出依照定章須於每月二十五日發給近來因欠債太多屢屢延期各員司因年關在即典當俱窮因於本月十日全局員司公舉各處課課長向會計處長李懋勲請求發給十一月分薪金該處長非但不允發給並將各課長申斥謂本路收支不能適合我一人有何辦法你们如要薪水可跟我到局長那邊去當時有編譯課員林競起而質問謂收支所以不能適合由於本路購買材料太多試問現在負債逹到二千多萬若待到債目還清收支適合時候恐怕我们員司都要餓死誰能枵腹從公李無詞可對大爲發怒面斥該課員云爾是課員如何能發言並扭林之衣襟要拖交局長懲戒該局員司園觀甚衆見此無理舉動大爲不平課長高棠林起而排解李憤怒不辨皂白將茶杯向高頭上擲傷於是全體大譁李知衆怒難犯急奔訴於局長陳世華迄今尚未解决現在全體員司工役以李某薪工不發又復無故毆人大爲憤慨公議先行上呈交通當局要杭州國民大會爲太會問題赴交涉署請願情形 
　　（浙江省立女子師範學校撮影部贈） 
　　求嚴懲局長及李處長並决定聨絡各路局服務人員於今日（十一）開全體會議督促交通當局早日爲適宜之處置庶局員得安心服務否則有相當之對付一方擬即提起公訴控告李處長之不法其他詳細辦法當俟今日開會决定如交通當局因循庇護恐不免激起絶大風潮至該路所以不能發薪推原其故局長陳世華實不能不負其責據聞京綏路以地理之關係收入本不甚多而當局者之慾壑又不能甚小思以購物回扣充其囊槖因與某公司訂購價值二千萬元之車輛惟局中絶無此項餘欵該局乃異想天開發行鉅額公債（或謂其總額共逹五千萬元）然以近今金事之枯窘該局信用亦未明著此項鉅額公債以七折八扣之結果祗向銀行借得些少現欵即此區區之數亦已移作别用現車輛已運至大沽照章應納之關稅須由該局直接支付該局無以應命一切車輛物件悉被扣押寄屯沽口貨棧該局須繳每日之儲存費局中經費因之更形支絀局員耕水亦不能照發局員中頗有知此中底藴者自屬不能甘心結果乃醖成昨日之風潮云 
[梁啓超在北京法專之講演]  
　　有槍階級與無槍階級　　昨日（十日）下午三時北京法政專門學校特請梁任公到校講演其講題爲（有槍階級與槍階級）到塲聽講者除法專外尚有其他各校學生爲數約及千三百人由校長王維白致介紹詞畢梁氏遂就席講演其辭如下學校裏的講演應該是討論學術我忽然𢫈出（無槍階級對有槍階級）這個怪題像是很不該但我想所謂學術者並不是專記誦那死的學理還要兼研究那活的實際問題我们無論對於那門學術總應該採這種態度法政學校學生態度該怎樣呢自然是要應用法政學理來解决法律上政治上經濟上種種問題遇有這類目前切要問題爲國人所急欲解决而未能解决者我们便應該從四方八面想出個解决方法供國人採擇這是法政學生應有的特别責任現在的中國人民厭苦兵禍可算得全國人心理所同然但是苦無救濟之法質而言之裁兵問題便是關於我们個人生死國家存亡最痛切的問題今天所講就是把我们人對於這問題的意見提出來请敎諸君我講演之前要先聲明一句我的話絲毫不含煽動性質我是完全拿學者的態度來討論政治學上的實際問題我確信這問題是我们應該討論而且人人都有權討論的　　全部西洋史一言以蔽之可以說是（階級争　史）他们的階級有種種分野或是奴隸對市民或是平民對貴族或是貴族對皇族或是原住人民對外來征服者或是外來僑寓者對原住人民或是這敎對那敎或是一個敎裏頭這派對那派雖然名目繁多情形各各不同但裏頭有一個共通的現像是一邊由統治者形成一個階級極其專横一邊由被治者形成一個階級極其困苦困苦到無路可走便聨合起來要求解放本來那統治階級是强者被治階級是弱者雖然統治階級　是少數被治階級總是多數多數的弱者聨合起來便會變强所以他们所要求的解决無論經多少波折早晚終須有一天逹到目的所以每經一次階級　争那政治便一次從少數人手裏解放到多數人手裏如是由少數而多數而大多數而最大多數而全體便是政治的極軌也是政治進化一定的程序但這裏頭有最要緊的一個條件是要那弱的階級自覺和努力若離郤這個條件那解入是永世不能得到的　　美歐人的階級分野屢屢變遷好像戲臺上唱的（過昭關）闖過一道城門再闖第二道城門如今他们是無産階級對有産階級的時代了他们這齣戲唱得好熱閙啊連我们站在對岸的也跟著摇旗呐喊助興依我看這是他们階級的分野我们還彀不上這分野這是他们目前火燒眉毛的問題我们還要隔好幾層再說到這問題他们的有産階级的確是統治者無産階級的確是被統治者無産階級的困苦的確是專由有産階級害了他们他们若能從有産階级庳裏得着解放他们的問題便算解决我们不然我们有産的人本來就不配成一個階級就勉强算他個階級罷他们絶對的不配當統治者那統治者與其說他是有産的人母寗說他是無産的人最少也是本來無産的人因據着那統治者地位纔漸漸幾成有産或者是靠着許多無産的人擁護他他纔變成有産無産的固然是被壓迫受困苦有産的也是一般的被壓迫受困苦所差不過程度問題無産的把有産的打倒就算解放了嗎？咳不能不能因爲這繩子的結不是在這裏所以我國有産階級對無産階級道問題我雖然確信將來必要解决但現在說這些話純然搔不着癢處我國目前生死關頭只有無槍階級對有槍階級一個問題倘若這個問題解决不下那麽别的問題任憑你說得天花亂墜可都是白說了（未完） 
[東三省通信（隠）]  
　　满站會議開幕满蒙軍隊改编　　我國與赤塔莫斯科兩俄政府各派代表在满洲里會議中東鐵路中俄通商收回庫恰劃清國等問題記者曾於上次通信中已將開會前情形撮要報告矣兹悉三方代表陸續到齊正式會議業已開幕綜合各方面觀之前途甚爲悲觀奉垣使署前日准中國代表李垣來電報告謂赤塔代表優林待提出無理要求殊無研究之價值已經即時拒絶而赤俄方面之在外蒙行爲如監視活佛大捕王公干預内政勒索苛捐等種種不法舉動仍未稍減亦無誠意交還庫怡之表示不過該國因年景荒歉食糧斷絶極力希望於通商之一途以期接濟民食耳彼旣毫無誠意交涉恐難得良好結果庫恰爲我國完全領土無論如何必須收回倘交涉無濟則請以武力收回庫恰掃除俄蒙亂黨以保國土而安蒙邊云云張使接電後亦主交涉如果决製卽以武力對付當即電飭鄒副司令芬許剿匪司令蘭洲妥籌軍備整頓部伍聽候開拔第此事言之匪艱行之維艱將來能否貫澈初衷殊未敢必也　　奉天大小軍事會議幾至連續不斷前此六省區大會中表决之改編軍隊案亟待實行惟因政府以財政困難籌欵無力迭令各省區裁减軍隊以資撙節張作霖以满蒙有特别關係未能即時裁兵遂又於日前召集軍界要人與吉黑察熱四省區之代表開特别會議議决將奉吉黑察熱之軍制重行改編但與前次所議决者微有不同所有混成旅綠營巡防等名目一律改編爲正式陸軍原有奉軍第二十八九兩師早已調駐熱河黑龍江即應劃歸該省區管轄該兩師軍餉亦已咨會駐在地籌發奉天除另編二十八九兩師以補缺額外其餘各混成旅統改編爲五師吉黑各四師察哈爾四師熱河三師　將上述辦法陳請政府鑒核一俟允准即可着手進行至綏遠特别區本在蒙疆經略使轄制之下無如該區都統馬福祥並非純粹奉系一切設施每多自主此次議編軍隊未及綏區者即以是故張氏爲擴張勢力起見久有撤馬之意外傳以馮麟閣或許蘭洲繼任者事非無因當時馬氏尚有升任甘新督之希望迨保定會議决定暫不更動西北疆吏後馬見升調失望不得不鞏固現有地盤以待時機乃派其子鴻逵來奉代陳乃父願受指揮情形張作霖當即提出三條件以爲保留馬氏地盤之交换品（一）節制軍隊（一）財政統計（一）簡任官以上之任免權現馬鴻逵已去奉想馬氏不難俯首聽命也　　張氏迭奉東海與曹錕之電邀久有晋亦之意前曾定期本月初起節西上兹據某要人云張日來又連接東海及曹錕電開謂内閣現又發生問題請即命駕入都以便妥籌維持政局之方法曹更以保定會議議决各案必須與張面商施行云云張當即分别電後大致謂满洲里中俄會議尚未告竣對於俄蒙問題亟須隨時策畫又兼籌備防南軍務一時碍難脫身一俟諸事就緒當於明年陽曆一月中旬務必趕赴京保以便覲晤面陳各項要政云云則張氏前定入都之期刻已打消但變化無常行期或又更改亦未可知耳 
[吳佩孚防湘撫川策（漢口通信）]  
　　趙恒愓最近因受湘粤軍壓迫態度愈見暧昧駐岳直魯豫鄂軍各師旅長張福來等一再電請曹吳蕭速先發制人驅逐趙氏以便固湘防粤湘鄂局勢遂驟呈變化蕭耀南雖身膺鄂督而軍事計畫概秉承於曹吳前已電覆張福來令暫維現狀俟吳使返漢後再定防禦計畫近聞吳使六日有電到岳州謂湘軍附南余本息事寗人主旨故取武裝休戰政策以促彼等根本覺悟若戰端一開我軍即欲進奪長沙衡州亦不甚難此時可仍照原防設置勿令釁自我開云云是吳之對湘計畫暫取守勢已顯然可見至對川策略據保定歸客所云係採取以敵制敵手段蓋川中多山不易作戰若欲以武力定川其勢頗感困難故命將軍府將軍周駿長江上游總司令孫傳芳與前川軍總司令熊克武携手給熊相當餉械收拾舊部以驅逐劉湘業已擬定條件如下 
 
 

Page 11

 
 
（一）援助熊氏收拾舊部以爲驅逐劉湘之用成功後以熊爲四川督軍（二）熊氏驅劉成功後實行裁兵歸順北方吳即改任川湘鄂三省巡閱使（三）熊氏成功後以直軍兩混成旅入川協同防備其軍餉歸川省供給另以孫傳芳爲四川軍務會辦周駿爲生重慶鎮守使（四）吳允供給熊氏軍費三百萬元分三期撥給第一期六十萬元用以收拾舊部第二期六十萬元用以驅逐劉湘第三期一百八十萬元則爲實行裁兵之資遣費（五）軍器彈藥由漢陽兵工廠供給其價值則由第二期助欵内扣算刻已派周骏同川代表入川接洽以上所述有無變更尚不可知惟川軍東下形勢漸已緩和中右兩路旣無絲毫發展而左路具有不支之　據近日所聞川中似已發生内閧川軍紛紛撤回潘正道所部駐在建始之軍隊六日忽自撤退而　巫方面川軍亦漸向後移動則吳氏以敵制敵之計畫或不爲無因也（十二月九日） 
[沈鴻英部將投直軍]  
　　已退往平江 
　　沈部盤瀏陽意在投直其所以趦趄不進者蓋未得直軍具體之承諾故未敢冒昧而前自旅湘桂人張其鍠從中一再調處一方請湘軍母操之過急一方請桂軍迅速離湘因其言之痛切故桂軍已願聽從加以沈部與直軍接洽投誠事宜已經妥協吳氏來電飭即取道平江由南江橋經九嶺入鄂沈部得電後即於五日下午退至距瀏陽城十里之某處暫駐一面將駐在瀏城以南者一併調至該處集合六日上午即銜接退往平江湘軍得此探報除派隊前進嚴加監視以免地方再遭糜爛外第一混成旅長葉開鑫並已約會各高級軍官於是日下午入瀏陽縣城辦理善後昨已專電總部請示辦法至該縣此次被桂軍蹂躪其慘痛有不堪卒述者該縣旅省救濟會昨已將所得被禍情形爲第一次之報告兹節錄如下（一）沈軍恐軍情易泄斷絶交通將瀏陽與各縣交通要道一律派重兵堵截致縣屬災民逃生無路任其宰割（二）沈軍近更勾結土匪四處搶刦又收容地痞流氓無數專作嚮導故全縣無一得免於難（三）縣城早被沈軍洗搶净盡旋復刦掠鄕村南縣如孫家村焚燬數十家一村蕩然富室如劉某等數家亦付之一炬昇田各處焚燒搶殺器聲震天東鄕自雙江口至古港沿溪橋永和逹滸上東高坪張陳坊等處或沈軍分踞或土匪乘風姦殺焚搶無所不爲居民逃竄深山食無米身無衣露宿風餐情尤慘酷（四）災民入山常被土匪所襲近特專人繞道來省哀懇各外國牧師趕往各鄕添設婦孺救濟會以資保護（下略） 
[孫中山抵桂後之北伐談（平）]  
　　廣東消息孫中山及隨員已於四日抵桂林五日早連接桂林來電兩通一爲胡秘長漢民所發文云本日十二時到桂林謹聞二爲許軍長汝爲所發文云大總統今午登陸閧動一時歡迎者軍民絡繹於途男女歡呼於市碧蓮白竹由此增華癸水辰山爲之增色蓋自有桂林以來未有若此之盛也民情傾向勢如潮湧大有由南而北之勢可爲預祝云云許爲主張北伐最力之人宜其抱此樂觀耳至誓師北伐明令現經行營擬定一俟桂軍事會議决定大計即行發表所有一切軍事上應行佈置事宜限本月内籌備完妥預料誓師北伐之期當在明年一月間外間傳說孫之此行仍將按兵不動或竟中止者此實揣測之辭也至軍事會議前經公府制定條例十條公布并電令各省派遣代表與會共同討論現計已派出之代表一爲貴州之周恭壽雙清一爲四川之王湘其餘滇桂各省亦已選派現孫已抵桂林軍事會議擬於五日開始一說尚須俟唐蓂賡到方始開議所有北伐軍除李協和所部集中桂林外許軍長昨特分令所部分駐賀縣懷集昭平平樂等之第四第七獨立旅及第七第八各暫編旅即日開拔一律集中桂林聽候中山蒞臨檢閱并即將本軍兵站恢復由梧至桂節節分設運輸站昨總部發出子彈數百交兵輪載運梧州轉交該軍兵站運送桂林備用至福軍除少數先發赴湘外其統部現仍暫留韶州由李司令親自駐韶縣率訓綀在北伐動員令未下部隊未出發以前所有韶州防務暫由該司令酌量兼顧故該軍全體赴湘之期尚未能確定也 
[廣州歡迎美商圑詳紀]  
　　粤省政商各界對於歡迎美商圑事連日積極籌備極形忙碌昨五日由公用局及總商會通告各馬路公私手車及汽車無軌電車等令於兩日内一律懸掛中美二國旗幟以壯觀瞻省長公署財政廳市政廳及各機關亦皆满懸二國大小旗幟異常美麗正午美商圑員男女一百三十餘人由香港搭火車到省途中由粤省派出代表陳廉伯吳一飛黃建勛謝作楷等殷勤招待車站上密佈軍隊及樂隊二國旗幟臨風招展車到時軍樂齊奉省中政商二界代表及美國正副領事均到站歡迎於是同登汽車直赴省公署省署特開歡迎大會先期由政務廳條諭會計科籌備一切其佈置之情形在省署頭門用生花砌成英文歡迎二字旁懸國旗及美旗二面由頭門以逹大堂徧懸萬國週番旗中綴小花燈籠内罩以電燈兩旁用盤景白菊列成甬道禮堂設在政務廳全署内外均满佈白菊盤景其燦麗情形頗極一時之盛并在大新公司訂用西菜五百餘份每份之菜中顔色不同尤爲廣州市餐會之特色美商圑到時内外軍樂齊奏音韻悠然陳省長步出頭門迎迓各向華美國國旗行三鞠躬禮齊呼中華民國萬嵗美合衆國萬嵗隨進禮堂開歡迎會公推汪精衛主席孫市長操英請致歡迎詞聞係郭君泰祺手筆約三千餘言詳停中國現狀及經濟情形是日來賓凡數百人秩序井然狀甚肅穆署内職員無故不准入内隨在大堂外空地拍照以爲紀念拍照畢即進食堂公讌賓主極爲盡歡時已四點二十分鐘復由陳廉伯等乘摩托車巡游各馬路美商圑均穿黑絨西裝襟前均插有時花一扣沿途流覽風光至四時許始赴亞洲酒店憩息聞昨夕總商會依照前定歡迎手續於下午七時三十分在亞洲洒 
店公讌散席後並赴荔灣樸園看李雪芳演戲本日（六號）晨則由美領事招待游行并招待午餐下午二時往嶺南學堂參觀并由美領事僱備電船及紫洞游河堂美商圑抵站時航空局亦駕飛機凌空歡迎機頁下端並懸有中美兩國國旗云 
[南京市民示威後之表示]  
　　前日學生爲魯案大遊行示威後近日大小商店門首均貼有力争交還青島反對會外調停取消二十一條密約等字條抵貨問題尚在醖釀中兹錄前日國民大會所發之文電如下（一）致華盛頓中國學生會及余蔣二代表電華盛顿中國學生會並轉余蔣二代表日本强佔山東一切利權應無條件歸還我國二十一條吾人根本否認民情憤激誓以死蓃望督促代表提交大會公决目的不逹寗退席作懸案南京各界今日大遊行示威到數萬人南京國民大會佳（致華盛頓中國代表圑電辭意同）（二）致太平洋會議主席及各國代表電太平洋會議主席休干曁各國代表電日本强佔山東一切利權應無條件歸還中國二十一條中國國民根本否認民情憤激願死鋒刃不願喪國權請貴代表主張公道維持東亞和平南京各界今日大遊行致數萬人南京國民大會佳（）致北京各國公使圑電辭意同）（三）致美國駐寗領事書大美國駐寗领事閣下貴國爲減少軍備促進和平起見發起華府會議宗旨甚大敝國全國國民一致贊成並深望會議結果能增進大類幸福但就現勢而論最足以妨碍遠東及世界和平者即爲日本歷史上之侵略政策其二十一條之要求及所佔山東權利始終爲我國民所否認且日政府素無誠意故全國國民一致反對直接交涉貴國對華友誼素稱親密此次華府會讓尤宜徵實敬請貴領事將敝國民意電逹貴國華府會議代表俾能主持公道絶對尊重我國政治經濟主權之完全獨立以維持太平洋永久之和平此肅祗頌睦誼（致英　駐寗領事書大意與前相同）（四）致日本駐寗領事覺媾敬啓者貴國野心政治家對我國之種種政策釀成兩國國民間之惡感世所共覩已無容諱華府會議爲洗除已往之不正罪惡而開新和平紀元千載一時之機貴國能於華府會議取消二十一條件無條件歸還青島及山東利權則豈徒中日兩國之幸亦世界人類和平之幸希貴領事轉逹敝國民意於貴國六千萬國民此致日本領事閣下南京市公民啓 
[南京快信]  
　　江蘇全省基督敎聨合會四十六圑體昨推代表周寄高夏光新晉謁軍民兩長請求禁彩劵以革稗政　　省議會昨日星期休會今日（十二）開各項審查會議員鮑友恪等提出函請飭令敎廳長胡家祺解職守制延不答復質問書沈士翹等提本會議决查辦阜寗縣知事郭文徹一案何以未見懲戒質問書昨由會咨請省署於三日内答復以釋羣疑　　嚴財廳長朱政務廳長實業廳長謝諮議長昨在財廳公宴省會議員　　湖北省立一師校監藍桂之帶學生二十九名乘江華江輪來寗參觀學校明日即轉車赴蘇滬參觀　　盧永祥派諮議游捷來寗謁齊督有所接洽　　軍督秘書長婁裕熊昨由津返寗　　此　近日發生急性肺炎傳染甚盛下關濟生醫院有安長藏醫士施用針法頗效 
[杭州快信]  
　　杭縣惲知事日前召集金融評議會錢業主張開放滬匯（即現水）維持市面當經據情分呈省署財政廳核示昨財政廳指令云此次各埠銀根受窘係因中交兩 
省並已照案暫行禁止現洋出境近日杭市銀根已漸寛舒滬匯一項應仍以每百元一元二角爲最高度母庸重行審定仰即轉致總商會曁錢業會館知照　　省農會昨午後開評議會推方仲友主席提議事件（一）推舉蠶桑改良會議董公舉周友山朱葆孫充任（二）浙省防止牛疫事件公决建議省署請定辦法（三）農業會議决請實業廳每年召集全體農業人員仿省敎育行政會辦法開會一次（四）請設省農林視察員（五）函致蠶桑改良會報告議董姓名　　國民外交大會昨函各機關云敝會此次因魯案在華盛頓直接交涉大違民意特電致本國顧王余蔣各代表中止談判速提太會並電請各圑代表主持公道惟重洋通電所費不資除由各公圑分别捐外不敷尚鉅擬請鼎力輸將捐有成數即希惠下　　省議會提出浙江省道擬分縣抽收畝捐及貨捐案今日付議省内外各法圑紛起反對函電駁斥甚力　　高審廳昨委巴蘅濱充麗水縣承審員馬貳卿充臨海縣承審員俞逸徐林祚充本廳書記官　　諸曁省議員駱灜因開濬陽江需欵甚鉅呈請省署在振欵項下撥助三萬元已飭會稽黃道尹核明覆奪地方通信 
[蘇州]  
　　齊督仍將來蘇校閱齊督軍特派參謀長劉王珂於十日來蘇校閱軍隊已誌前報兹悉此次校閱共分四日自十一日起至十四日止計第一日（一）圑長以上大禮服其餘軍官軍佐常服（二）士兵新棉衣全副武裝官長一律佩章（三）閱兵分列式營連敎練每連士兵以六十六名編成之（四）點名時官兵全體點名（五）營連敎練同時分檢第二日（一）内務每營抽看一連圑營部全閱（二）五圑砲工營内務部雜技及官兵學科係派員同時分校（三）第五圑兵士學科將應考者分爲兩組同時分校（四）士兵考試每連抽選十名第三日檢查第六圑及機關槍連内務第四日舉行野外演習至齊督本人聞定十三日上午九時由寗乘專車起程至十一時可以抵蘇到蘇後即赴留園午餐蘇城紳商各界即該園開歡迎大會昨日起已由稽查處在花步别墅布置一切並備有徽章多件如有前往歡迎大會者須預赴稽查處報告領取徽章方等入内　　高審廳長請假回籍高等審判廳長朱文獻近因乃兄焕文在浙江義島縣病故定於夏曆十一月二十四日開弔特電司法部請假回籍治喪現已復電照准於十六日赴浙廳務聞由首席推事代理 
[無錫]  
　　齊督逼錫之確期無錫水警區縣公署等於十日得寗訊齊督定十一日晚間過錫赴蘇是晚軍政警各界均至軍站守候待至車到並未來錫旋得續息齊督准十二日由寗頭班車抵錫蘇州鎮守使水警廳長道尹有乘頭班車到錫迎迓之說錫官塲得此消息均至車站迎接及蘇車到站鎮守使等並未來錫當得消息齊督准十三日早車過錫各官長等隨即折回主任警佐馬蔭棠回署後立諭各巡官等於明日上午九時在署叙集出發並諭偵緝隊及法
警等於今日（即十二日）分赴馬路上等客棧注意調查並多派警等至車站每班火車到錫時注意探訪 
[鎮江]  
　　呈准災區蠲賦丹徒縣各鄕山田本年夏秋之交霪雨連綿山洪暴發田禾淹没收成减色經各鄕區董耆等報由縣署呈准省廳將受災區域之田畝普减本年忙漕百分之八實征九二以舒民困　　督署參謀長蒞鎮齊督軍因省垣檢閱軍隊尚未畢事特派督署參謀長及副官長等數人於十一日先行來鎮檢閱駐鎮各防營長官均赴車站迎迓 
[揚州]  
　　旅長注意操防駐揚陸軍第二混旅長刻因齊督改派劉參謀長校閱本旅在場軍隊加以冬防吃緊故飭各營長督率勤操及注意防務並於十日下午在旅部後門傳齊各軍分棚訓話以昭愼重　　游緝水師互調淮揚游緝水師第三營長程雲鵬向率所部巡船駐防江北窑灣宿遷衆興沿運河一帶第一營長李貴魁駐防揚屬眞武廟顧家圩孔家涵仙女鎮霍家橋各地現金圑長張金發訓令互調以重冬防 
[南京]  
　　皖人請减皖軍費電安徽旅寧同學會昨分電京皖當局云一一（大總統國務院陸軍部鈞鑒皖省困窮加給新安武軍餉必使省政破産請令張督裁减軍隊以蘇民困今張督武裝待餉萬民震恐請令撤退以安民心（二）安慶張督軍鑒皖省困窮加發軍餉必使省政破産請减軍隊蘇民困省垣安謐無須鎮壓軍隊來省萬民震恐請速撤議會召集依法解决請勿過問以免物議和尚港設卡害商病民請勿贊助（三）安慶許省長鑒非法議會請勿召集皖省困窮新安武軍餉吾皖誓不擔負學校幾破産請忽維持和尚港設卡妨商病民請勿批准一切祈始終堅持安徽旅寗同學會眞　　鹽城旅寗學友會行贈旗典禮鹽城縣旅寗學友會因該縣省議員趙雪此次在省會力主正誼故特於日昨（十一日）午後二時假科苍省水利協會大會塲行贈旗典禮以表敬意到會者近二百人來賓有張一麔陳亞軒孔慶張等首推臧循爲主席報告開會宗旨後該會會員王炳鈞祈鴻鈞來賓張一麔等相繼演說畢由臨時主席代表全體贈旗末由趙雪致謝辭茶點攝影歡呼而散 
[清江]  
　　催理謀夫命案宿遷縣蔡攷聲之弟某甲前被其妻蔡蘇氏毒斃當由蔡姓赴縣請騐某甲委係生前被藥毒斃現察以此案宿遷縣知事久延不理特於日昨來浦向高等分廳呈訴請求督促進行以維法紀　　縣署禁止把戲月初淮陰清江地方突到魯豫演要把戲者共數十起每日縣城内外凡有一掌隙地無不見若輩指天畫地口中喃喃念法並雜以鐲鼓刀劍等物向人獻技現朱玉峰知事以江北匪風不靖此輩中難免不有匪徒混跡且現當冬防吃緊之際尤未便任其逗留致滋意外特於日昨呈准鎮守使道尹出示嚴禁一面鎮道兩署亦會銜出示禁止矣 
[嘉興]  
　　學界對外交之表示十二日上午嘉興各校學生均手執小旗分隊遊行城内外及四鎮並發通告請各界於下午一時齊赴公共運動塲開嘉興國民外交後援大會届時各校學生及各界人士不下三千餘人首由主席宣布開會主旨略謂報載我國在太平洋會議形勢日趨險惡凡吾國民不得不發揚民氣以爲後援旋各界依次演說慷慨激昻聽者動容演說畢第二中校第二師範女高小女師範孫一第二兩高小校及男女各國民學校學生均手執白紙旗上書（反對直接交涉）（取消二十一條）（力争魯案）（共禦外侮）等字樣依次遊行由公共運動塲出發繞城一周而散警所錄取醫生嘉興縣警察所長張光烈曾於五日傳集全縣醫生在所攷騐以憑取締是日共到醫生十四人現已評定甲乙於昨日揭曉共取十一人定於十五日九時再行到所覆試以憑分等發給執照准予營業兹將第一試攷取醫生錄下（甲等） 
徐階升馬愷生（乙等徐賓初周蘭若洪慶義（丙等）李培蓀吳杳齋朱尚質于壽頌昌王良卿　　學校舉行年攷嘉興各學校以時值年終本學期課程已依次敎授完竣故於本星期起舉行年攷由各科敎員命題試騐以覘成績現巡廻指導員及縣視學已將本學期各校敎授狀况學生成　分别列表呈縣察核雜評一 
[解嘲語（默）]  
　　（我無自立精神安望友邦援助）此二語當局以之自責可也若欲借以緩和激昻之人心爲此唾面自乾之計聊自解嘲則無志之甚矣政治腐敗至此試問有自立之精神否軍閥卑鄙至此試問有自立之精神否彼尸位於公府横行於東三省者今日正宜自捫其心自披其頰若不自責而徒責我國民國民能無一言耶國民之不能自立固諱無可諱使國民而果有自立之精神則早不容此無自立精神之政府與軍閥國民惟悠忽無能乃至成此現象是故外人譏我國民無自立能力我誠無詞以辭若我國執最高權勢者而爲此言我國民將有何種感想耶　　總之速圖奮起自立爲我國民惟一救亡之法若以我國民不能自立於前而遂可束手任人宰割亦豈能甘當局可覥顔執此語以自解嘲我國民則不可以此解嘲自了也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[昨日各方面歡迎威廉博士之盛况]  
　　美國新聞家威廉博士於本月十號晚抵滬已誌昨報昨日上午本報代表訪博士於密勒報館中午博士應密勒氏評論報主筆裴德生君在聨華總會之宴會下午參觀總商會及商品陳列所赴約翰大學演講蒞臨本館之茶話歡迎會然後赴總商會省敎育會之宴會兹將各處詳細情形分紀於下 
[博士與本館記者之談話]  
　　昨晨十時半本報代表張竹平謝介子汪英賓三君往密勒氏評論報謁威廉博士先由該報主筆裴德生君介紹寒暄畢張君略述此次本館史君量才因父喪不克在檀香山報界大會出席故特派王伯衡君代表出席博士言申報代表在大會中頗能發揮大會對之頗稱满意汪君叩以中國學生欲往密蘇里大學習新聞科須有何種程度并畢業期限須幾年博士答言新聞畢業期限係四年欲習此科者須有大學二年以上之程度惟似聖約翰大學畢業者畢業期限可縮短至二年二年之期對於已受學士學位者似覺太久惟新聞事業係專門科學極少須有二年之訓練張君問下届報界大會是否在吾華舉行博士曰下届大會地點已由大會執行部議决將在大西洋諸國舉行因此届旣在太平洋之一國舉行下届似宜在大西洋諸國中任何一國舉行至究在何國尚未擬定大約將在意大利西班牙英吉利等國中擇定一國復略談而散 
[聨華總會之宴會]  
　　昨日十二時一刻爲密勒氏評論報主筆裴德生君公請各界在聨華總會陪宴威廉博士到者除威廉博士哥登君裴德生君外報界爲史量才汪漢溪湯節之謝福生沈能毅戈公振張竹平諸君學界有黃任之君等未人座之前博士論及二事頗足供我報界研究者（一） 
中國辦報除經濟外其最困難之點何在史君量才答稱編輯方面以消息爲最難抉擇蓋今日之新聞界尚少忠誠之通信員也（二）LHESCBCOLJOURNALISM如何譯法衆以新聞學校對但博士以爲新聞二字不能包涵報紙全部事業或以報業學校似較正確但終難包涵一切耳宴後先由裴君紹介博士繼由博士演說略謂裴德生旣係余之愛徒刻能在中國報界供職又能在約翰大學創辦新聞學科殊覺榮幸並謂今日得與報界同人會晤正可得中美二國交换國粹之好機會并可因此增進二國商業上之友誼又曰密蘇里新聞學院之學生包括世界各國每年畢業後徧散全球此次余若能詳知中國優點亦可以之徧散諸生將來各生歸其本國時其能助進中國者必大有可觀云宴畢已鐘鳴二下矣 
[威廉博士參觀商品陳列所]  
　　威廉博士偕哥登君裴德生君張竹平君謝介子君汪英賓君等於二時自聨華總會至總商會參觀商品陳列所由商會會長親自引導除對於各種出品均覺满意外對於陳列所之組織佈置博士以非有參觀世界各大博物院之經騐不能得此完全之佈置參觀至皮貨陳列處博士曰是非新聞家所得購置者也其意以爲新聞事業本屬勞苦生活當以服務爲重也 
[威廉博士在約翰之演講]  
　　威廉博士參觀總商會商品陳列所後至三時始往聖约翰大學演講同往者除哥登裴德生二君外有本館張竹平汪英賓謝介子三君博士汽車至約翰大學大門時約翰校長卜舫濟博士之候多時該校學生亦於下午三時羣集門廳恭候威廉博士於此可見該校對新聞事業有濃厚之趣矣聽講者敎員學生共有四百餘人先由卜校長介紹威廉博士曰新聞雖爲近世之新科學然世界第一次出版報紙之國即爲中國惟中國不能順序發展殊爲可惜今得威廉博士來華非特爲世界報界大會會長及密蘇里大學新聞學院院長直可稱之曰新聞學者之父蓋密蘇里新聞院爲世界第一次開辦之新聞學校也兹值約翰新設新聞科科長裴德生又爲博士高足博士光臨其必有一番宏論以饗諸生也繼威廉博士演說略謂今日何幸得到此校得與諸君晤會耶予之與此校之關係實有不能止於言者此校新聞科裴科長非爾等之師乎裴科長旣會在予校畢業予非其師乎是予將爲爾等之師之師矣故予今日之對衆演說覺有一種親密之關係旣爲新聞學者所言自必限於新聞學故今欲所提者亦復如是兹願以五事示諸君此五事非特此校諸君即世界各國大學生均當奉爲座右銘者也（一）TOTHINK思想好學者宜運用思想當自己思想思想至確至備方爲能事然設執一人問以一事其答曰如是如是者决非其一已之思想蓋其所答或聞自他人者工讀自他書者故其所答爲他人思想結果之回聲也雖然我人不能不自爲思想蓋徒賴他人之思想者終心失敗根本上之最本館歡迎威廉博士茶話會之攝影 
坐者由左向右第二人爲威廉博士 
要爲操練吾人之腦筋常作自己之思想或以KNOWLED 
GE學問爲一種勢力其言未能盡妥學問並非勢力苟能經個人思想之引用始能稱爲勢力（二）TOREAD閱書以個人之見地博覽羣書蓋閱書之習慣宜自幼操練之不然年事長大不易學得此種習慣也閱書時須以二事常置腦中（一）WHAT何書（二）HOW如何讀法閱完備之報紙閱各國素有之文學書皆足以增進個人之智識者也（三）TOTALK演講演講足以表現個人之意見亦所以能明他人之懷抱凡遇難以表述非不可表述也實以表述之無方也若能加以練習何事不能表述耶（四）TOWRITE寫作演說以聲音傳逹個人意見冩作則以文字傳逹也縱觀上述人能思想獨立羣覽博採對答如流冩作自在者其已收學校中平日所習各科之良果矣設學生能全備此四事者則學校之能事已盡矣雖然此四事外最爲重要者爲（五）TOSERVE服裝學生在校終日孜孜於此四事者不能以欲得他日之酬勞爲目的宜以服務爲其最後之結束我人智識愈多則服務亦宜隨之增加新聞學之解義中最佔大部者亦即此股務耳（繼以一古典申說服務之重要兹略（由此觀之吾人終日勤勞者非爲已乃爲人惟如是始能稱新聞家之最佳者也况新聞家之服務並無地理上之界域世界大陸一體同仁均當以服務他人爲其唯一之宗旨演講畢卜校長邀威博士等至其庽所享以茶點至四時半始乘車蒞臨本館參觀 
[本館之茶話會]  
　　昨日下午五時威廉博士自聖約翰大學蒞臨本館偕來者有聖約翰大學校長卜舫濟博士與該大學新聞科主任兼密勒氏評論報主筆裴德生君及哥登君復有本館豫請光部之諸君如次前敎育總長范静生滬江大學白校長省敎育會黃任之沈信卿字林西報陳漢明大陸報星報謝福生泰晤士報芬區法文新彚報温蒂來英文滬報彭君時報戈公振侯可九時事新報周孝菴民國日報邵仲輝中華新報吳應圖商報湯之索克斯費公俠中國晚報沈卓吾中美新聞社克勞俄文洛斯德通信社巴郎樂夫斯基聨合通信社張遠國聞通信社嚴諤聲由本館同人欵待先參觀全館各部次在三層樓開茶話會先由本館總理史量才君致歡迎詞云兹承威廉博士光臨並獲與報界諸同志歡聚一室欣幸無已此次博士來華在滬無多延留吾人不能多領敎益至爲悵惜惟是博士精神健旺頃復談及頗爲樂游吾國則將來屢臨滬地亦屬易易吾人暢領敎益之機會正未有艾也博士現任世界報界聨合會會長可謂交游满天下又爲美國密蘇里大學之新聞學院院長其門生徧及於世界各國博士之令人敬佩信有以也方今世界多事之秋報界之責任日益重大深願得聆博士清敎俾吾人知何以負責而爲世界報務也今即敬請博士惠敎遂由威廉博士致答詞云兹承貴餣寵邀得再來此欣感欣感同時得識衆多新友尤爲快慰頃者主席曾屬鄙人發表於報界之意見愧未能多發表惟最望中美人士互得政治上經濟上各方面之利益使邦交日增親睦此次來華承貴國各方面之誠懇歡迎欣感之餘當將貴國之眞實情形設法宣傳並使現在各國之曾問字於鄙人者同爲諒解協力宣傳以增中美兩國之好感也今日獲來貴館見一切設備皆甚壯觀而有精神引起一種對於報界之榮光使人知報之爲業爲一種甚有光榮之職業也且現絶無岑寂之感因席間如中美新聞社克勞君等皆爲多年之佳友裴德生君又爲心愛之學生而席上新友满座彌增興趣此次游歷各國雖多佳處但報館能如此者實不多覯鄙人能常如此健適苟荷不遺當屢來觀光也愚意世界之用某種協約易爲某種協約等類實不若由新聞記者多負責任料理之爲愈區區之見諸君以爲何如謹謝贵館寵招之盛意時已一時許乃散 
[總商會省敎育之晚宴]  
　　昨晚七時半威廉博士赴上海總商會與江蘇省敎育會之公宴席設總商會陪賓有萬國函授學校校長海格與哥登裴德生范静生郭秉文謝福生張士　汪英賓謝介子君等約三十人由總商會聶雲臺君與省敎育會黃任之君作主人郭秉文君主席宴次主席致詞云今夕總商會與省敎育會公宴威廉博士以誌歡迎承博士與諸位陪賓同臨甚爲榮幸博士曾於西曆一九一四年及一九一八年來華兩次國人咸敬博士對於吾國造就新聞界許多人才如廣東之黃新君北京之董顯光君皆曾畢業於美國密蘇里大學之新聞學院爲博士之高足博士並深悉吾國各方面之變遷亦知其有逐漸之進步即以報界言從前之中國報紙與現在比較實不能不謂有明顯之進步也惟望博士如何切實指示俾中國報紙能永爲一種中國之喉舌實爲至幸次由總商會代表湯節之君致詞亦請博士演說遂由威廉博士演說謂得在此演講殊覺榮幸然不能再作長談因今日已有數次之演說疲乏已極矣今晚在座諸君可以代表三種職業（一）敎育（二）商業（三）報界受此三種職業者之歡迎實何敢當但願將代表新聞界受諸君之歡迎并希此三種職業能聨絡一氣以成敎育商業新聞之協定此類協定其能爲世界謀幸福實爲可必今之所欲言者已爲主席郭君所言蓋入席時主席問將何所言乃即告之不料主席已先爲予言也惟有一事尚未爲主席宣佈者即中國敎育之發逹實因中國能引用美國敎育制度而參以中國舊有之制度也其次中國所受新聞之影響亦復不少中國之致力於敎育適如其致力於商業今日得觀商品耳列所即其明證設中國報紙幾年來不專受擾於政治之紊亂而能致力於商業或敎育之宣傳其必能得較好之效果且各國實應知中國政治之擾亂不過表面之事其實中國具有豐富之財源也民意一層實爲新聞所養成不觀美國現任總統哈定固昔日一小鎮上之記者乎故中國報界宜棄其無聊政治之登載而專注於商業工業及各業之發展調查各種富源詳細發表之如是則必能愈堅美國之友誼使此二國能更漸結合也鄙人今立中美二國旗之下即以此二旗爲表識願建議商業敎育新聞三種職業之協定並希此種協定能較近世政治上之協定更能增進世界之幸福也 
[今日博士參觀之程序]  
　　今日（十三日）上午九時半博士參觀吳淞大中華與華豐兩紡織廠十一時赴滬江大學演講十二時一刻由美國大學俱樂部與聨太平洋會公宴博士於卡爾登下午二時博士參觀各報館四時半赴上海新聞記者聨歡會假座青年會舉行之茶話會七時半上海各報公宴博士於一品香 
[余蔣兩國民代表來電]  
　　魯案膠濟將再討論應對日益加抗拒 
　　國民代表全蔣兩君自華盛頓來電云魯案及膠濟將於星期六再討論政府代表願力争如不得圓满結果寧退席英美代表私人共約助我務勿忘應對日益加抗拒刁作謙及其他委員辭職在對各國代表及美人表示中心實難满足之意 
[催提魯案及二十一條之兩電]  
　　商敎聨合會與外交大會各省區代表 
　　全國商敎聨合會致華府會議施顧王三代表電云國人以太會期將了我代表尚不正式提出魯案及二十一條徒斤斤於支節問題非常憤懑宜速謀内部之和協一致用單刀直入手段萬勿坐失時機四國協約第三條尊重旣得權是否妨礙山東等案之取消無條件開放門户有無流弊報載貴代表表示满意尤所不解務乞尊重民意努力進行　　國聞通信社云日前國國民外交大會代表江湘浦趙錫恩賈豐臻李傑陳曾亮鍾可託孫發緒毛雲鵬葛銘勛徐晉麒黎自新孫繩武等宣告脫離該會後咸以太會瞬將閉會魯案及二十一條等重要案件尚未提出坐失時機因聚集討論决定致電華盛頓我國代表促其速行提出已擬電稿再分别徵求各省區代表同意原電如下華盛頓中國使館轉施顧王三代表鑑魯案輕受調停空談枝節耗時失機詎辭職所能缷責應限日結束談判并將取消二十一條一案同時提交太會公决太會不受或無圓满希望應即宣言退席聞該電即可拍發云 
[日本華僑慨助國民代表經費]  
　　此次余日章蔣麔兩博士代表國民赴華盛頓在太平洋會議宣傳民意一切費用純由私人熱心捐助並未受當局分文以示並無黨派意味兹悉日本大阪中華商會會員亦集欵日金二千六百六十二元充余蔣兩代表經費關懷國事深堪敬仰 
[廣東海口商會解决國是意見]  
　　主張展期二月開會 
　　國聞通信社云頃有廣東海口總商會因商敎聨席會發起全國公圑代表會議解决國是一案復電陳述意見其電云商敎聨席會辦事處公鑒閱報藉悉貴會發起全國公圑代表會議解决國是以眞正之民意樹鞏固之邦基一線生機在此一舉風傳海表歡佩同深惟定明年一月一日爲開會日期慮年關將近各界均屬事繁代表到會者無多且開會時期過迫不能徵集多方意見對此重要問題似尚嫌其草率不如展遲二個月一副可避年關一則可使各總商會省敎育會省農會工會先行召集各商會縣敎育會縣農會工會等討論宗旨然後選派代表出席以收集思廣益之效現會期旣經宣佈若果多數公圑贊同自應如期開會否則當行展期爲宜再商會代表是否每一總商會選二人乞賜復以便着手凖備爲感廣東海口總商會叩艶印 
[商聨會江蘇省事務所之尤電]  
　　勸外交當道及太會代表勿萌退志　　國聞通信社云全國商會聨合會江蘇省事務所兹因太會施顧王三代表辭職以及國内裁釐裁兵等事特電上海全國商會聨合會總事務所陳述意見其電文云頃致北京外交部電文曰報載施顧王三代表因國際空氣險惡决全體辭職鈞座九日晚約諸我流會集亦表示引咎辭職意閱之不勝驚愕吾國内政不修外交困難自屬意計中事諸公任事之始寗有不知知其難而毅然就職盤根錯節此正其時本民意以拚命力争縱有差池國民猶當以弱國外交相諒若當危急之際而相率引避不惟適以中某國之詭計試問何以對全國之人民應請鈞座竭力主持母萌退志並請迅電代表注全力於二十一條關稅自主魯案膠濟路等緊要案件以勉坐失機會至裁釐裁兵各具體計劃亦應立催陸軍財政兩部迅行妥議公布以爲吾國代表在外發言之餘地千鈞一髮之時缷責誤國國民决不能爲諸公恕也等語務請協同電争以救危局全國商會聨合會江蘇省事務所尤叩 
[國民外交大會之改組訊]  
　　各省區將出而維持 
　　國聞通信社云國民外交大會近因數方面之關係頗有涣散之象上星期六開代表大會時又因事争閧竟致用武此亦使代表時常缺席之大原因前日執行委員會又不足法定人數預料此後無論大會或委員會恐將永無能正式開會之日蓋一般代表對於此會已覺完全絶望昨日全國商會聨合會代表江湘浦上海總商會代表趙晉卿江蘇省敎育會代表賈季英各省區代表李傑等又因有不承認代表之電宣告脫離現聞各省區代表以大會前途如此殊屬有負本省委托且反示外人以弱點又因前次不承認代表電文實係違法拍出按照章程須有過半數代表出席方能正式開議現在代表總數共有二百八十餘人而是日開會到者只六十二人未足法定人數何能通過電文因此各省區代表主張將該電重付大會討論並大會從根本上改組不日即須開談話會討論此事如改組無效則以後各省區將另開聨席會議發表主張即將外交大會取消以免爲三四人利用云云　　又總商會昨致該會函云逕啓者敝會代表趙晉卿君於貴會成立後尚未出席兹接趙君函稱以力難勝任自請辭職前來業於第二十四期常會認可並議决嗣後不再續派代表合亟備函奉逹即希察照爲荷上海總商會啓十二月十一日 
[約翰大學一九二三年級宴會]  
　　昨晚七時約翰大學一九一三年級友假座本館三層樓聚餐歡送級友陳迪民君爲商務印書館出洋考察商務到者三十餘人並請來賓多人宴次由會長勞澤生君致歡送詞次由陳君答詞詞畢列席之各級友家屬並有小姐數位舉行跳舞十二時始盡歡散 
[回國儉學生圑之昨訊]  
　　國聞通信社云本社昨日所得回國之留法勤工儉學生圑各消息彚誌如下　　求學問題該圑諸生近日進行完全注重求學問題之根本解决擬即發出第三次宣言將求學問題之解决方案具體陳述内容大概爲（一）希望各界組織具體機關（擬名被迫歸國勤工儉學救援會）（二）向各校交涉即時入校並免收學費宿費（三）希望各界維持住校短期膳費（以數月爲限）（四）希望旅滬各省同鄕代向各本省催促省縣津貼（五）學生亦自推舉代表赴各本省直接呼籲（六）派代表赴京赴粤請命　　旅館問題該圑學生依交涉署之辦法陸續遷至華界南市旅泰中西旅館惟該館房間僅有五間實不足容該圑全體乃分住附近之南康浙江旅館及悅來旅館二處然尚不能容納全部各該旅館地當雞鴨市街污穢實甚又考其價目有每日每人八角者有房費（約一元一間）在外每餐每位一角半者以較從前該生等所住之旅館如新中和每日每人七角德義厚每日每人六角榮升每人每餐一角半房費另計並無何等便宜又德義厚所住學生大都染病主人因同鄕關係招待頗爲周到頗不願移住價昻地壞之他棧已請縣署交署不必催促搬遷諒可得其同意云　　圑員動静該圑赴京粤之代表已經舉定赴京爲喻正衡赴粤爲姜毓榮赴京所接洽之重要方面爲蔡元培李石曾及同行回國之林長民湖南之熊希齡范源濓四川之傳增湘赴粤接洽之重要方面爲汪精衛張溥泉陳炯明其進行目的略爲（一）國内工讀學校之籌設（二）各省縣津貼之代爲催促（三）國内各校之免收學費（四） 
具體援救機關之籌設該代表並携有該圑歷來之文件及滬地與論之紀載該圑正式委託函及關係人介绍書又該圑湘籍學生亦舉出代表宋光務黃進傳淪廖元瑛四人已於十一日晚起程回湘又該圑川籍學生亦舉代表黎純一陳毅伍桂韾三人於昨晚首途回川其在粤 
 
 

Page 15

 
 
登陸之二十二人於前日返滬九人餘亦將日内陸續到滬云 
[磋商展收附捐之縣署宴會]  
　　兩商會會長仍堅持否認 
　　附加振捐展期一事滬上各業商羣起反對一致否認迭紀前報松滬何護軍使特爲此事令上海縣沈知事會同上海稅務所長俞琢吾訂期昨日午後三時在縣公署設筵柬請南北兩商會會長聶雲台秦潤卿姚紫若姚幕蓮等到來讌飲何使委派秘書科長陸逹權爲代表當衆商榷略謂此案實係蘇省振欵有關公家無欵可撥不得已爲展期附加振捐須倩兩會會長轉向各業商代表切實勸解當經該會長等發言附加賑欵一事如果展期則與全國商會聨合會議案有所抵觸萬難迫令實行惟籌募賑欵一層祗得設法開募俾各商業自行量力捐輸云互商良久兩會長仍堅持拒却末後允再行訂期召集兩會全體會董特開會議商榷定妥再行呈復云云直至傍晚始行散席 
[賑糧免稅辦法之部函]  
　　計共五條以明年二月底爲限　　上海總商會昨接内務部函云准財政部咨開財政部爲咨行事准貴部咨稱上年北五省旱災所有賑務糧石均准免徵稅釐嗣以春賑告竣即於本年五月底一律截止今嵗東南水災奇重蘇皖各省受害尤烈現在设法趕速振救所有購辦糧石運往災區振濟者擬請援照成案分别豁免稅釐咨行核辦見復等因本部當查此次被災各處籌辦振撫與上届北省災賑事同一律爰經擬具振糧免稅辦法五條（一）所運之糧必須確係運往災區　賑者方得呈請免完稅釐（二）免徵護照應由災區地方官或辦振圑體呈請省長或該省振務督辦核發（三）發照官署應一面將糧色石數起訖地點並押運人員姓名隨時電部核准行知經過關廳局遵照驗放仍按月列表報部備查（四）商人販賣糧食如有冒稱振需朦領護照者查出應予嚴行罰辦（五）各被災省分如已由該省長官就本管區域内訂有招徠流通民食辦法應准繼續有效但應將辦法報部備查並擬將此次免徵期間暫訂以明年二月底爲限於十年十一月十二日提出國務會議議决照辦由國務院函部查照前來除分行外相應咨請貴部查照此咨内務總長財政總長商凌霨 
[土布免稅展限案之農部批]  
　　已咨財政部核辦 
　　全國商會聨合會總事務所日前爲土布免稅一事呈請北京農商部請爲再予展限一案昨奉農商部批示云呈悉據稱土布免稅再請展限等情業經咨行財政部查核辦理仰即知照此批 
[全國道路建設協會消息]  
　　全國道路建設協會於昨日上午十時在青年會童子部總辦事處開第八次職員常會議决事項如下（甲）部署會塲一切圖畫與汽車圖等均須陳列青年會殉道堂（乙）准定本月二十一號晚八時在青年會殉道堂開會揭曉各徵求隊第一次所得分數（丙）開會秩序（一）軍樂（惠兒院）（二）名人演說（三）軍樂（四）會長報告（五）西式跳舞（女子體操學校）（六）報告各隊分數（電影）（七）西樂（中華音樂會）（八）各隊演說（每人限五分鐘）（六）游藝歌舞（勤業女子師學校）（十）總幹事報告第二次揭曉）（十一）軍樂散會（丁）函請尚未會餐各隊請速召集各本隊全體會餐并請各隊迅將每日分數送交本會以便二十一日揭曉信由總幹事發（戊預定本禮拜三由吳山陳維新親往各隊長處接洽　　日前晚間七時全國道路會徵求會吉林隊隊長曹雪賡在青年會食堂邀集該隊之數十人開會讌叙隊長曹君報告徵求辦法自十號開幕後每員每天必須撥冗數小時求得分數十分十二月二十一夜第一次揭曉分數本隊至少必須現交會員費特捐費千元能加倍則更榮幸次請吳山演說至十時散會 
[航業消息彚紀]  
　　英德商輪協訂水脚日本大批領事蒞新 
　　德國亨實商輪公司與德國北日耳曼航業公司今因中德已經通商於上星期五起開始行駛遠東航輪所有運費爲與英輪公司聨合起見特與本埠之大英公司怡和經理之西亞公司藍烟囱公司等議訂中德中歐間之進出口貨運費水脚價格一律不稍參差已經各公司一致同意矣　　此次日本政府對於駐華各處領事及領署職員頗多更迭前昨兩日各處日領事及職員之來華任事者甚多乘山城丸到滬者有蕪湖日領事署之草政吉與草政記等五人漢口領事堀内孝等四人九江領事片柳德造及上海總領署之桂助吉又有明石軍艦之海軍大尉阿野千萬城亦同船抵滬乘春日丸到滬者有上海總領事署之外交官和久井吉五明夫婦及伏見軍艦中之海軍職員海東啓六又有鹿島丸由北美之西雅圖來申有駐滬瑙威領事署職員亞司威德敎士約翰彼得森由日本乘此船來申者有日政府派來中國之官吏船津文雄與船津芳次二人聞現住在萬嵗館又有該國新聞記者望月政之石喬仁二人亦同輪抵滬云　　吾國派赴日本之軍官顧清選顧樹立樹穀樹模及顧繼昌顧淑貞等眷屬六人昨日搭日郵社之春日丸還國暫住上海旅館又外交官路孝忱亦同船回滬登岸後即往愛文義路本宅又留日東亞預備學校之畢業生朱兆豐昨日搭山城丸還國　　提督公司之樞石邦號定明日還西雅圖上海出口貨以蛋黃蛋白爲多共四百餘噸另有湖絲五十餘件運去尚有東洋汽船會社之高麗丸昨日赴美此間亦有湖絲五十件裝出轉口貨有四百餘噸法郵船巴勒介號十一日從神户開出明日上午十時可至上海仍泊黃浦碼頭定十六號赴法 
[擅用竹笆圍住房屋之取締]  
　　南京路協昌當舖有租來之房屋坐落於直隸路向來轉租與采芝堂藥舖及同泰升兩家近屢次致函該兩租户令其遷讓而承租者以旣不欠租又未營非法事業故不允其所要求該當舖遂於日前以竹笆圍住采芝堂門前該藥舖以此種行爲大足損害營業因與同泰升同延律師於昨晨投公共公廨請求諭令房東不得强迫押遷而協昌當舖亦延律師到案代辯謂該當房屋係租自哈同因哈同欲將房屋收回故該當亦欲收回采芝堂等房屋修理門首自開當舖云云經俞襄讞商之美副領事丁瑞門氏援筆諭曰協昌不得以竹笆圍住采芝堂門面若有要求房客遷出情事應狀候本公堂訊判 
[三在里房客聨合會成立]  
　　固結圑體務逹取消加租目的 
　　本城静修路三在里房屋係明德公司經租近欲加收房租各房客羣起反對已在里中組織房客聨合會前日（十一號）午後二時許開成立會到者約百人由主席李耀庭報告開會宗旨謂本會今日成立承公推鄙人爲各房客代表但今日房主方面代表送來加租信函一件其中措詞定欲加租無讓步之表示無如年來米珠薪桂度日維艱本里房客貧苦者居其大半因此加租一層實雞擔任且本埠行政官廳亦曾出示勸告切勿加租故望在會諸君一致堅决進行須逹取消之目的云云並據張秉誠黃蓮蓀郭霖階龔昻卿等相繼發言略云聨合會今日成立望圑體堅固共策進行並訂期派代表至房主處接洽要求取消加租成議衆一律贊成旋即摇鈴散會 
[界路長興里房客致房東函]  
　　要求取消加租 
　　界路長興里房客聨合會臨時會長朱子久代表本里衆房客致房東嚴汝霖函云逕啓者實産長興里房子自去臘十二日朔日起每幢按月加洋二元房客等含苦茹辛勉力擔承以爲嗣後終可不加矣詎料本年十月朔日起又欲加洋二元一年未满連加兩次從無此理况别處加租尚還修修房子敷衍門面惟尊屋構造迄今已逾十載未嘗修葺此等無披樓之老房每幢租洋十四元亦已足矣夠矣竊思尊屋係創建於十年之前當初成本尚輕逈非時下新造者可比何必亦藉此加租風潮而任意勒加耶矧現今會審公廨工部局及巡捕房等均有取締房主任意加租之告示先生想亦耳熟能詳房客等因念與貴房東多年賓主免傷感情故特文明對付函逹婉商務乞收回成命取消加租以昭公允（下略） 
[交易所並未有註美册者]  
　　美商會執行委員會近見上海各種交易所紛紛發現當認此項營業爲與公衆無益惟屢聞交易所中有稱在美官署註册者現經美商會向美總領署及美按察署調查確悉此項交易所並未有註册者故此項交易所不能得美國之保護云 
[虚業之盛極而衰]  
　　交易所收歇改組股票跌價 
　　滬上信交潮流風行一時先後組織計已拍板及未開幕爲數逹一百四十餘家之多其最後繼起者如絲織品糧食證劵綢業等交易所尚不乏人自中外證劵物品倒閉滬海銀行擱淺各交易所大受打擊收欵停頓股票頻跌房屋租定者遲其進行考定之所員給資遣散有某交易所改組銀行將交易所籌備處改爲銀行籌備處者有某某等兩所擬歸併入麵粉交易所者有某某等交易所將無形解散者潮流所趨難立足者甚多昨日股票市價大都仍跌麵粉股跌二三兩棉紗股亦跌二兩餘紗布等均跌去一兩二兩不等有某交易所票面十元僅跌剩三元左右勢將不支云 
[證劵物品交易所金銀部開幕]  
　　上海證劵物品交易所所建之新市塲業於日前竣工故該所新增添之金銀部遂擇於十二號（即昨日）開幕各經紀人皆金業中有經騐者交易甚爲熱閙其金銀部定期買賣暫行規則第一條自十三日起改正爲每日分前後兩市前市午前九時後市午後二時每一市分爲十六盤又金銀部標金定期買賣每月十五日起准做第三月期買賣昨由理事會通知矣　　又該所陽曆嵗首嵗末例休假兹定於十二月三十日起至十一年一月三日止休假五天一月四日起照常交易所有十二月期定期買賣定於二十八日交割二十七起停止定期買賣 
[續誌新怡和紗廠謀財害命案]  
　　徐開成共受刀傷二十餘處 
　　楊樹浦威妥瑪路一號新怡和紗廠賬房間工頭鎮江人徐開成於十號早四時許被同廠工人無錫人沈阿三（即白眼阿三）見財起意謀斃刦去現洋鈔票五千五百元當將多數贜洋藏置屋頂洋鉛皮中逃逸經捕房得悉派探季立仁與西探搿勃脫在龍江路緝獲將凶手沈阿三拘入捕房管押抄出原贜一面將徐開成之尸體舁入斐倫路驗尸所候報請公廨中西官相騐等情已誌本報昨午已届檢驗之期由該管楊樹浦捕房捕頭强生氏禀請李襄讞與英赫副領事蒞所檢騐得徐開成委係生前被刀傷肚腹小腹右肋九處胸際頭面後背九處計共二十餘處要害身死遂填明尸格升座公位捕房傳同尸屬將沈阿三及續獲之關係人張新桃帶案先據西探搿勃脫投案禀稱十號晨得到新怡和紗廠内發生謀財害命之報告當偕華探季立仁前往該廠賬房見死者被缚殭臥床上血肉模糊並據該廠人言被刦去鉅贜當將尸體察視一過復在龍江路拘獲被告沈阿三當見沈身上血漬甚多察其手臂等處亦受刀傷多處因即帶回捕房詰問口供被告承認贜洋藏置該廠屋頂内復往起出贜洋五千零八十一元尚少四百十九元想係脫逃時失散等詞又據尸妻徐卞氏投訴死者係我丈夫年五十四嵗今慘遭謀斃請求伸雪又據尸子徐長林屍弟徐開培到案證明伊父徐開成向在怡和紗廠經管各工人工資云云經李赫兩君得供判着尸屬具結領尸棺歛沈阿三張新桃一併押候解廨訊辦 
[杜錫珪來滬]  
　　海軍第二艦隊司令杜錫珪於前日察看長江上下游一帶防務並各砲台布置一切並便道至寗拜會江蘇督軍齊燮元會商江防各事業已事竣於前晚由寗乘滬寗火車到滬昨日詣滬南海軍總司令公署拜謁蔣總司令陳明布防情形聞杜司令在滬稍作勾留即須返鄂云 
[八圑體請粤政府稽查鑄幣局]  
　　化騐粤新角成色以保信用 
　　總商會請禁粤省新鑄毫洋進口一事迭誌前報昨時間守約會等八圑體代電粤省政府請嚴重向鑄幣局稽查原文如下陳總司令兼省長鈞鑒逕啓者敝等同人經商上海有年深知商業利害故對於上海總商會一再禁止粤毫進口問題曾請廣肇公所粤僑商業聨合會等向該商會質問同時登報疏通市面無如均置不理且該商會更電江蘇省署協同稅關禁止進口竟謂江蘇無行使粤角之義務最近輪船進口凡有附寄粤新角輙被稅關托巡查搜充公以此之故旅滬粤商所受損害影響甚大近見洋商銀行公會亦謂粤毫成色頗低復請該商會協禁止豈有不採用洋商建議之理似此該商會動議禁止粤角於先而江蘇省署及洋商銀行公僵稅關當轴此間工部局共同禁止於後不惟於市面摇動恐將來由滬至長江各口岸商埠勢必生連帶之影響未免於粤省財政均有不利焉查該商會禁止之藉口即謂粤鑄新角低次故初以化騐五五六成色爲詞後往貴署答復據優級師範敎員陳宗南化騐確得七○五○七核與鼓鑄輔幣公例原無不合該商會不能以成色低次罔責粤角又謂粤當局何以不鑄正幣徒鑄輔幣以取巧等因不知粤毫向以十進爲本位即是正幣惜敝圑體同人人微言輕無所裨助據現在一般市面暫仍以買入圖利之故依然一時行使又查銀毫市價江南與粤角有六二五與六二之差别至近除新雙毫占十之八九外粤單毫則僅見所以舊角價高新角價低自在意中加以年關在邇錢莊購收單角尤多同時銀爐界人查有由福建冒鑄廣東雙角確屬低次其鋼模與粤逼近最易蒙蔽欺人積此種種原因對於行使前途障碍非常重大倘不於此時設法救濟數月間旅滬粤商固然咸受經濟困難且粤角信仰頓失何堪設想倘現在粤局仍鼓鑄新雙毫成以確低市面不無懷疑敝同人當然主張公道愛莫能助貴省署直轄財政希請向鑄幣局嚴重稽查果有舞弊情事應澈底懲辦（中略）希請贵省愼重幣政保全粤省銀毫信用速將成色增高與江南輔幣成色一律無間可入該商會與外縱有作用亦無可如我何可否先將陳君化騐確據列表郵寄敝圑同人宣登各報暫可釋疑再由貴省署將新鑄銀毫正式咨發此間粤公圑與敝圑公同化騐方爲根本辦法庶幾上海總商會無可藉口請稅關母得禁止進口維市面安人心粤省財政旅滬商人實利賴之是否有當專此即希亮察不宣民國十年十二月十日時間守約會通約工商友誼會童理璋天潼福德兩路商界聨合會陳廣海武昌路商會聨合會馮梓才吳淞路商界聨合會林大松留日學生救國圑喻育之改造湖北同志會江劍農上海各路商界總聨合會（　名）同啓 
[昨日車運進出之銀洋]  
　　昨日（十二日）滬寗路大通運銀公司承運本埠惠興益豐莊現洋十二萬元又實昶富豐等莊現洋八萬元均運至天津又中國銀行寶銀二萬七千兩又交通銀行一萬五千兩又金城銀行二萬四千兩大陸銀行三千兩均運至南京造幣廠鼓鑄新洋　　滬杭甬鐵路上海南站昨日（十二）由杭開滬之早快車在松江萬成德運交上海德隆彰鈔洋二千元又松江信餘運交上海德泰鈔洋二千元又松江甡源運交上海鴻賚現洋六千元均運抵上海南站缷車 
[銀洋市况之報告]  
　　金融通訊社十二日報告云今日洋市又呈漲勢早市尚平價爲七錢二分八釐一毫二五較昨漲三七五午市銀行購買甚多價又漲至二分九釐近日現洋進口甚旺杭州南京及内地各埠均有來原惟津商需要猶殷銀行購買力甚强洋價可望堅定　　銀拆早市三錢午市跌小三分银行收欵九十萬兩故拆息略高但市面仍鬆動現銀裝南京杭州二埠共二十五萬兩 
[足球比賽紀東吳與南洋震旦與通惠]  
　　崑山路念號東吳足球會自成立以來屢戰屢勝前日（星期日） 
三時在徐家滙交通大學（南洋）比賽足球上半時未分勝負休息十分鐘再戰東吳足球會連攻入三球結果爲三與○之比勝利屬東吳足琺會聞该會不日與聖約翰及滬江二大學比賽云中法通惠工商學校里組球員於本月十一日（星期日）下午二時半赴盧家灣震旦大學院與該校乙組球員比賽足球上半時無結果下半時震旦球員攻進四球結果爲四與零之比震旦勝 
[旅滬華僑學生會評議部開會紀]  
　　旅滬華僑學生會成立已逹數月會務漸形發逹前星期六下午二時假徐家滙曁南商科開評議部會議列席者黃鼎銘鄭萬年李家耀洗洪光陳其旭龍瘦鶴（陳德明代）凌瑞拱陳亮蘭正議長因事歸里由副議長陳其旭主席陳德明代龍瘦鶴記錄（一）通過各部職員交際科傳文楷事務理財科游洪中調查科簡應元體育科潘明吉（二）議决藉各校寒假於陰曆正月初三日開全體大會由會長指定委員九人辦理開會事宜（三）會員會費由各校評議員擔任徵收（四）本會前定名爲上海華僑學生聨合會由鄭萬年陳亮蘭凌瑞拱三人提議改爲旅滬華僑學生會得多數同意通過 
[歐美敎育攷察圑參觀商務印書館紀]  
　　前日（星期日）商務印書館宴請歐美敎育考察圑員於閘北寶通路前該館總經理夏粹芳君宅内席終由該館王顯章君報告公司歷史及目下狀况並請前去參觀當經圑員麥楷主拿敎致詞答謝招待盛意後即同赴該館參觀於其辦理妥善稱賞不止謂自工藝發逹各國用知優待工人之必要然處置難即普徧困難因之迭出而商務書館之待遇工友訂有優待辦法實可减免歐美各國之困難倘各公司俱能持此精神以與工友相見則其發逹當無涯涘洵堪欽佩云云聞該館所訂待遇工友辦法工友一律分給红利凡一月無曠工者獎給薪資一日並提倡儲蓄優给息金其有年老退職及無過失之退職者有退俸金在職死亡者有賻贈金因公受傷者有補助金女工有産前産後兩月内之保産金米價漲至十元外又得分等給予米貼另有療病房聘有西醫以爲診治疾病此外有工友補習學校工友子女優待學額等等俱甚妥善周至并聞該館將提特别存欵五萬元建築同人俱樂部内設演講廳影戲塲爲工人娱樂之所云 
[天花症漸静]  
　　滬上發現天花症後各界施種牛痘頗爲踴躍近日患天花者已寥寥無幾不日即可告肅清云 
[蘇省勘查烟苗員將抵滬]  
　　江蘇王省長以蘇省種烟雖已盡絶惟現值下種之時誠恐再有種烟情事發生特於昨日委派郭玉栽來滬分赴四鄕調查上海縣沈知事奉令後已預備俟郭委員到滬會同往勘尚有本埠新聞轉入後頁雜評二 
[冬防忙（）无用]  
　　天生人類必予以生活之途民愚不能自謀生活有賴先覺者爲之指導官府爲之保育社會而無平民作業之局廠是先覺者之羞也國家不設平民作業之機關是官府之羞也　　民愚不能自謀生活然不能不生活不能生活而强欲生活則其軌不正而放辟邪侈無不爲已此冬防之所由忙也　　吾非謂冬防之不必辦特以辦冬防於一時不如辦冬防於平日時雖有冬不必有防不必有防者而竟迫於不得不防足徵我國政治之無計畫凡百事務棼若亂絲焦頭爛額之上客將奚以對曲突徙薪之無名英雄耶　　或謂冬防之不必忙於冬固已子何不警告於未辦冬防之先而於此時置論不已晚乎曰消弭冬防之法論者夥矣而當局不察事非到臨頭决不肯着意脫吾論於冬防之前必將訾我爲無病之呻吟必於此時論之或者稍有感動冀其覺悟鑑往以戒將來此吾評論冬防之微意也 
 
 

Page 16

 
 
本埠新聞二 
[家庭日新會開會紀]  
　　前日星期家庭日新會開常會於西門體育塲倪君菊裳黃藴之女士值主三時後由倪君講近日交易所情形大旨謂社會投機心大熾交易所乃乘之而起不正當不應設者亦風發一時極言中間全係空盤之弊害故主一業祗辦一所已辦者應限令合併或停止營業而又絶對不准自拍本所股凡已集資未開業者請另行改辦有益民生國計之工商各實業云繼有上川一帶黃氏同族結合之雪社社員共三十餘人參觀該會由黃任之爲兩方紹介復請倪君重復演講交易所大概情形已乃訂雪社公約其注重之點爲敎育子女爲扶助孤獨殘廢黃君謂助人有時適長倚賴惟孤獨殘廢者不得不助又社會於守寡者每待之特厚實則在今日言反非人道云後由沈信卿君演講並批判該約沈君謂古人以老而無妻曰鰥老而無夫曰寡故年輕者非寡至敎育子女一國之國性一家之家風因以傳久遠而不替此即正確之傳種接代也否則僅爲取妻生子亦有何益云待至六時許始散會 
[女學生熱心慈善]  
　　製棉衣分給災民　　西門白雪觀裨文女中學學生分會因鑑於近日天氣已寒災民凍鋖特於課餘之暇製成棉衣十七件棉褲十條交至上海學生會面託轉送本埠慈善圑體以便分給災民雖云杯水車薪亦可見該分會熱心服務矣滬上學校不下百數聞之想必有繼起者也 
[同濟遊藝助賑續誌]  
　　女賓親解金鐲助振 
　　昨晚爲同濟游藝助振之第二日各項節目較前晚略有更動該校自編之新劇久記票友之京劇一新一舊演奏均妙此外聖約翰大學之國樂普益習藝所之軍樂加入奏曲頗覺可聽是日看客較前益多會塲秩序井然聞中法市民兩校童子軍維持之力居多各項臨時捐欵有該校自組之抽籤販賣兩部中國化學工藝社均當場將售賣所得之資悉數充振此外擲欵上台者亦有其人甚至有一女客親解金鐲擲之台上足徵慷慨義振會馮夢華君贈該會據德依仁匾額一方可云盛矣 
[粹華藥廠開始營業]  
　　粹華製藥廠總發行所於十日柬邀各界參觀曾誌本報十一日開始營業各界到所致賀者甚多贈送頌詞聨匾者亦不少是日營業甚爲發逹藥水部更形擁擠云 
[影戲界之好消息]  
　　上海大戲院近由美洲運到新式影戲機兩部現已裝置停妥昨已試演能將影片接續一氣演完清楚異常一洗舊時接片費時之弊聞上海影戲界並無别家有此特色機器云 
[留日醫學家回國]  
　　譚君佐純廣東香山人留學東瀛研究醫學自日本慈惠醫科大學畢業後即在該大學病院考究外科及肺病科復入帝國花柳病院考察今由日返滬將設診所於北四川路四十三號云 
[綏遠副劵開獎紀]  
　　昨日爲第十四次綏遠工振善後有獎副劵開獎之期在西門外共和影戲園舉行兹將五大獎號碼及經銷票號錄下頭獎三萬八千四百八十一號本埠善中二獎一千三百七十六號漢口分局三獎五千一百五十五號本埠大善元四獎二千七百九十六號本埠大有財又四獎二萬九千七百五十八號寗波公記五獎二萬二千六百六十號福州分局又五獎三萬一千二百零二號本埠滙利轉揚州立中 
[浦東拐案敗露之奇巧]  
　　買妾者轉失其妻 
　　浦東白蓮涇胡家宅張丫頭之媳張周氏遭馬朱氏誘拐價賣經張控由三區三分署將張周氏馬朱氏並牽涉之張章氏等先後拘獲連同原告於昨午押送地檢廳下午由檢察官提詰一過判張周氏交乃翁領回張章氏斥釋馬朱氏收押候究　　又函云蟻媒馬車氏張周氏於去年十一月間略誘浦東白蓮涇地方張丫頭家寡媳張章氏售與吳淞張華浜某甲作妾得身價銀二百元某甲納妾後時常虐待其妻致其妻不安於室亦受蟻媒馬車氏等略誘售與張丫頭之鄰居某農夫爲妻計身價洋九十元經某甲妻說起前情其事始敗露當由張丫頭將該蟻媒馬車氏張周氏扭送南碼頭游巡隊押送塘橋三區三分署當將張丫頭之寡媳張章氏吊到又同時有張丫頭之姪媳張奚氏亦受馬車氏等愚亞捲取衣飾圖逃被其家人察破攔住亦送該署當經宋警佐略詰一過判一干人證併解上海地方檢察廳訊辦按第一函報告被拐者爲張周氏被控者爲張章氏而第二函適得其反未知軌是姑並誌之 
[拐犯在押圖逃之未果]  
　　誘拐婦人朱張氏（即朱巧寶）之拐匪朱如明前經法庭訊明判决監禁五年發所押候送監執行在案兹悉该犯收押於看守所樓上六號押合前晚一時許該犯見衆熟睡即掘毁一洞希圖脫逃適該所朱所長梭巡前來聞聲往視該犯正思逃逸當爲朱所長執獲仍着收押昨晨禀明黃檢察長諭飭先行加釘雙鐐聽候訊究 
[失妻控告妻母]  
　　徐家滙推小車之陳少郎其妻項氏向居崇明縣原籍現年二十四嵗嗣據有人報告謂該氏在家已於今夏被人拐失無踪陳即採訪始知妻母項沈氏跡涉嫌疑前日將項沈氏函追到申向之盤詰牽涉鈕印榜楊飛橋等禀控二區三分署飭警將項沈氏扭楊一併拘送地檢廳昨午由檢察官提案研訊一過判該氏等收押候究追項氏到案再核 
[法租界黃浦灘之搶案]  
　　法租界黃浦灘五十九號源入號於昨晚八時許突來盜匪十餘人入内各出手槍搶去現洋衣服值洋三百餘元而逸 
[浦東曹行鄕之搶案]  
　　浦東曹行鄕二十八圖鄕民喬鹤亭家於前晚被盜打門入内持鎗嚇禁聲張分投各房翻箱倒篋刦去銀洋衣飾等物向北而逸事後該事主投報該處第三分所請爲追緝當由所長高士繩派員前往勘明一面呈報上海縣地方警察所核示沈所長據報後以際此冬防吃緊之時該分所境内竟有重大之案發生其疏忽可知除限令上緊嚴緝外一面分行各分所一體協緝矣 
[滬寗車碾斃鄕人]  
　　昨日（十二日）滬寗路由寗開滬之六號快車駛至望亭車站相近有一鄕人在軌道中行走被車頭碾斃當由車長派人將屍移至地旁並派警招尋家屬備棺收險 
[電車傷人]  
　　北四川路恒泰米店夥友秦奇延昨晚一時許行經蘇州路口北四川路遭某號電車撞倒跌傷頭部不省人事當經虹口捕房一千二百四十號華捕抄錄電車號碼另雇車送秦奇延往同仁醫院醫治 
[穈托脚踏車傷人]  
　　某號摩托脚踏車昨日上午十時許經過百老匯路撞倒行人吳有林碾傷腿足由虹口捕房七百十八號華捕前來將車號抄錄另雇車送受傷人往同仁醫院醫治即持傷狀單呈報捕頭候示 
[汽車撞斃人命之訊判]  
　　徐文海日前行經法大馬路典當街口突被陸定法所駕之汽車撞倒當由三百零二號巡捕到來帶入捕房徐自願回家醫治不料傷及内部延至前日身死昨由捕房將人證傳至法公堂請究先由徐之胞弟徐文仙稱胞兄實係被撞身死請求伸雪繼由巡捕禀稱是日目見陸軍由西朝東駛車甚緩並揑喇叭死者由北朝南置之不聞以致不及停機被汽車後面葉子板撞倒等語詰之陸定法供實係死者自不小心並非民人之咎求察中西官判死者自不經心將案註銷姑念死者家貧着被告軍主酌給撫恤 
[冒騙妓鴇煙客財物之押儆]  
　　監禁五年 
　　廣東人盧耀宗冒充公共捕房辦事人員先後至虹口吳淞路一百九十四號一千四百九十六號一千九百四十六號海寗路三千一百十二號武昌路九百四十八號等門牌粤妓院内以調查妓寮營業執照爲由向妓鴇周羣英陳玉鳳李張氏王梁氏杜周氏等騙洋數十元金戒一枚又以調查私吸鴉片爲由向陳明祖騙洋兩元小洋十一角案發由包探蔣阿林江標拘解公共公廨押候查明懲辦兹經捕房偵查屬實昨晨傳齊被騙各人將盧解廨首由二十七號副捕頭上堂禀稱被告於騙案未發之前曾兩次到捕房報告北四川路武昌路開有燕子窠經捕頭帶同被告往查得實後被告始敢冒充捕房人員以調查名義向人欺騙應請嚴懲云云次由被騙之妓女烟客相繼上堂各自證明被騙銀洋金戒情形質之被告供多支吾經李襄讞商之英赫副領事以盧假冒名義詐欺取財業經證實判决監禁西牢五年期满永遠逐出租界 
[虚設字號騙貨案]  
　　徐鳳山押九月吳連奎開釋 
　　無錫人徐鳳山與寗波人吳連奎及在逃二人在天津路三百十三號屋内虚設鎮泰字號先後串騙張洪明譚馥張裕興等值洋數百元之紅粉魚脣等物逃逸由探汪竹生將徐吳二人獲解公共公廨奉飭押候訊究在案昨晨由廨復訊據中西包探投訴查得被告所骗原告貨物如十元買進即八元賣出實係有意欺騙等語訊之吳連奎否認與徐等串騙並延律師許理到堂辯白經中西官核供以徐不應串騙判押西牢九月示儆吳證據不足從寛開釋 
[董小孟仍交原保候訊]  
　　董小孟經老閘捕房包探嚴阿慶與九十號西探查與九月十三號虹口梧州路發生開鎗傷人案有關將董拘解公共公廨飭交五百元舗保候查在案昨晨復訊先由中西包探上堂禀明前情請爲展期容俟調查訊之董延律師到堂辯稱捕房不能查出證據且案延多日應請註銷中西官核供判董仍交原保展期兩禮拜如捕房不能查出證據再行訊核 
[私藏軍械之查獲]  
　　手槍兩支子彈五十粒 
　　前日公共捕房特别華探目張芝卿鍾星南包探王長根會同代理特别西探長柏生在福建路同樂茶館福寗旅館兩處緝獲私藏軍械之青江人石陽生李實才陳泰成董小毛徐德桂顧含書六名抄出手槍兩支子彈五十餘粒押至昨晨解送公共公堂由該探目等上堂禀明查獲情形並以各被告曾否在租界犯案尚須詳細偵查請求展期十四天再行開審當經李襄讞及陪審英副領事赫君准其請求命將石等帶回捕房押候查明再訊 
[浦東之煙案]  
　　浦東洋涇鎮附近有王桂堂者賃屋私設烟燈供人吸食兹爲該管三區二分署查悉於前日飭警往拘王乘間逃逸祗獲烟客倪鼎生周金華潘阿濤等三人抄出烟證押解警察廳訊問一過判周潘二人省釋倪與烟證於昨移送地檢廳訊究 
[私賣煙膏罰三百元]  
　　王阿生在法租界鄭家木橋街永康里三號門牌内私設挑膏店秘密售烟現爲探目沈德福偵悉禀明西探同至該處抄出烟膏帶入捕房昨日傳至法公堂請究先由西探禀明前情詰之王供認私賣烟膏不諱判王罰洋三百元充公烟膏没收 
[竊洋購士之科罰]  
　　陳福明昨投法公堂控稱民人前由漢口來申在輪時將現洋三百元皮衣三件藏在朋友范明朝皮箱内到申時暫住高升棧詎范計騙民人出外看房爲由乘隙將棧内行李搬取逃逸經民人報捕拘案祗吊出皮衣三件現洋被范購買烟土請求追究詰之范供原告祗有皮衣一件寄在民人處餘無别物民人搬取行李向茶房言明地點至於抄出之烟土實係原告給與民人並非竊洋購買求察施阿二供民人在高升棧爲茶房被告將行李搬去時雖有地點然始終未曾尋着是實中西官判范罰洋一百元充公皮衣給原告領去烟土没收 
[煙賭徒分别懲罰]  
　　前晚滙司捕房捕頭率同中西探捕在北蘇州路九百二十一號屋内破獲烟賭窟一所計拿案犯三十名連同賭烟各具於昨晨併解公共公廨請究經中西官逐一質訊之下判爲首糾賭售烟之無錫人寶林罰洋二百元無力改押西牢三個月帮同王犯罪之李樹生林紀浦二人各罰洋五十元其餘賭客史阿棠等二十七名各罰洋五元悉數充公賭烟各具分别銷燬 
[攔路拖扭分别懲罰]  
　　曹省之昨投法公堂控稱日前商人在天主堂街交易所出外詎有王桂生衐同史阿二楊鶚秋張志清等四人上前將我扭住希圖强行拖至英界幸有包探程子卿到來將王等拘獲當時據王桂生稱英公廨有牌票拘提商人詢其牌票何在王稱不在身畔等語請求重究詰之王桂生供因原告虧欠商人銀洋故此扭住商人祗言英公堂已有人具控出票拘提在案並未言過牌票不在身畔之事求宥質之史阿二供民人前在原告處拉包車被欠工資是以扭住向索餘供支吾繼由見證何某上堂證明目見王等强迫行爲楊鶚秋張志清供詞圖賴中西官判王押西牢六個月執行一個月五個月准予贖罪史楊張三人各罰洋五十元充公以儆 
[拾獲之廢舊手槍充公]  
　　江北人姚蘭亭拾荒爲活日前在大新街垃圾桶内拾得廢舊之手槍一支姚本鄕憑不知租界章程拾遺應報告捕房之事遂將此廢舊之手槍藏於身畔前晚行經廣西路爲匯司捕房包探陳玉山與西探鼐鐵抄出以其身藏違禁物品拘入捕房昨解公共公廨請究姚乃供明廢手槍來歷中西官得供姑念無知從寛判令斥釋手槍充公 
[婦人凌虐買女]  
　　住居海寗路一千六百三十八號門牌之紹興婦人陳王氏因將四嵗買女許妹妹凌虐遍體鱗傷被包探劉永茂查見將氏與女帶入捕房捕頭畧詢一過諭氏轉送公廨收押妹妹轉送濟良所留候解堂訊究 
[輪船軋碎兩駁船]  
　　駁船户楊龍桂陸秀榮二駁船前晚（十一號）因承裝南市某水菓行水菓停泊大逹碼頭大龢輪船外擋九時許適有三北公司之長安輪船由長江開駛來滬抵泊碼頭時行駛不愼致將該二船軋碎濅水事後經二船户報告滬南水巡隊並請淞滬駁船公所備案向該公司索賠損失云 
[公共公廨訊案彚錄]  
　　昨晨公共公廨民四庭由俞襄讞會同美丁副領事訊理各案如次（）一陳英越聲請給諭將道契過户事結果准登申新兩報十四天另登英文報七天期满再核並由聲請人代表律師將報送總商會閱看（二）賀書記訴傳琳祥不理存欵案結果准將原訴狀撤回完案（三）大中銀行訴許幼卿不理欠欵及佣金案（四）大中銀行訴朱復安不理擔保許幼卿償還欠欵案結果均各改期一禮拜再核民三庭由陸襄讞會同俄員儀君訊理俄商光明烟草公司訴華美烟草公司股東孫鋆卿賈榮章等不出定製香烟案結果本公堂民國十年十月二十日所下之判决更變之被告應給付原告洋二萬另二百七十四元原告應交付被告煙葉牌香牌三十九箱倘不能交付准除洋二千七百三十元此判　　又午後民四庭由張襄讞會同美約副領事訊理（一）蕭鳳閣聲請破産案蕭現已病故各債權人代表甘維露律師等請求清查遺産結果派本廨理賬員將蕭鳳閣所有遺産調查報告一而將押店啟封拍賣得欵繳存公堂再核鄭信夫張松齡等訴案候理賬員報告後併案辦理（二）胡憲章訴張梓祥不還珠花價洋案結果限被告一月將應得産業清理再核 
[誌謝]  
　　新九尾龜小說爲泗上石枕流著内容豐富情節離奇現由四馬路世界書局出版承惠全册書此誌謝 
 
 

Page 17

 
 
自由談 
遊記 
[黃山紀游] [  病猿]  
　　南嶺山脈蜿蜓自浙西以逹徽州境峯巒聳翠特擅其秀經休夥而至歙邑北部遥與青陽九華相對此即所謂黃山是也新安名勝以兹爲最余嘗思一游苦無時機以繁冗故今年夏余解職歸適冷香簃主人余空我亦自上海大同學院假回於是訂約届期草冠布屨欣然以往飽觀美景宿願云償及今思之固一刹那間耳勉檢當時所筆錄者以公同好　　十年七月二十二日余與余空我共雇挑夫一名曰雲漢殊雅出徽城西門渡河西礄礄長約半里闊亦四丈有奇如此鉅工洵爲難得其時太陽初出朝露未乾空氣清鮮頗覺宜人行十五里抵碣田是鄕也昔多治經家而今烟灶雖稠但　無人跡耳又行三十里抵潛口憩於凉亭略進餱糧再十里而至楊干茅棚矮屋極蕭條鄕間生活如斯而已今之官僚政客居必洋房且也妻妾满前笙簧盈耳自我觀之殆不若此爲永久而清淡行五里則蓉溪在望是村也多羅姓櫛比而居了無俗氣其質樸尤非他處所能及村中設有黃初小學設備雖不完美而校舍校址頗得其所敎員有章羅二君異常熱心學童亦復彬彬有禮鄕僻區有此亦足觀耳詢之士人知是村特長處家家户户各能生計裕如村中無盜賊夜不閉門誠無異於羲皇世是亦一小桃源也時已三句鐘天氣熱甚空我曰前有瓜田盍向守者購其一二余曰良佳乃飭雲漢持銀一毫卒得瓜一有半啖之味津津然行十三里而抵龍王亭此亭甚古不悉何時所建再兩里抵洽舍涻舍一山村耳茅蘆三五殊覺無聊時陽光西下倦烏歸巢捨此不宿則須再走十五里然後有村落空我連呼腿酸遂謀下榻於此屋主一婦人也視甚悍戾招待尚周至 
筆記 
[投井記（下）] [  鴟夷]  
　　乃鄭重作最後之簡首述平昔向慕之殷次言往者假名之苦心終乃以眞姓名相告以負荆請罪爲解此簡去後鵠竢三日而未得佳音有時疑郵使之狡獪故珊珊其來遲有時猜彼姝之靦覥故訥訥而難言廻腸十二殆千萬倍之欲親往相面爲不速之客然又恐入宫見拒貽笑大方左右爲難進退維谷魚沉雁杳相思可憐孰知彼姝此時亦千頭萬緒無從着手旣恨傖父之欺又悔前簡之失若終秘之則置瑯琊公子於何地若深斥之則啓江陰生之怒不利於已思之思之乃得一策以江陰生前後數簡致於主校事者之前主校事者毁滅其跡不復問此事似可冰消矣適同鄕俱樂部開常會以選舉幹事彼姝恐事或洩不白不足以見眞悠悠之口易　黑白乃致書部長謂有部員損及名譽爲遠疑故謹告脫離部長得書以布於衆有知其事者揶揄及於江陰生江陰生愧憤無以自容旣歸校漸萌自殺之念問於同學謂何物最毒同學以膝黃告亦不甚措意於彼之奇問翌日有欲汲水洗具至井畔者見井中有人露其首亟呼救乃以鈎距繫之上則江陰生也促之吐皆黃水於是知又服藤黃於前矣江陰生嗒然無語入醫院是夕校中復得其同學自海上寄快郵書來附慈善劵四條拔鬍散一匣系以短簡謂事已如此不可中止足下寗爲薄情郎乎抑願爲痴情人乎或者爲江陰生作解曰慈善劵爲謀經濟獨立也而拔鬍散則欲爲城北徐公耳（終） 
藝談 
[記單口相聲中之一節（下）] [  紓菴]  
　　須臾過一古刹廟巍峨朱壁殷然照牆有南無阿彌陀佛六大字銀鈎鐵劃姿勢挺艉子路不覺失聲讀曰南無阿彌陀佛語音朗然乃爲寺中老僧所聞老僧道行高潔鬚眉皓然聞聲出視叱子路曰何來莾男子以南無（佛氏作奶摩） 
誤作南無耶子路曰明明南無何得妄讀奶摩僧曰必讀奶摩不讀南無汝何人斯乃敢爾爾子路昻然曰菩薩限如井蛙不識某乃孔聖耶老僧改容曰聖人何得指南無（奶摩） 
爲南無子路曰爾爲佛祖我乃儒聖可勿齟齬今試以擊顱之約執途人問之不誤者彈誤者以額訟乃立解矣老僧曰善子路佯與其徒不相審挽而問之而二徒皆曰讀南無不讀奶摩也僧赧然俯首而子路則大樂舉手力擊僧額適中眉心於是老僧天庭　起如胡桃今之佛像眉上墳起如珠大即受子路一彈之所由來也子路彈已縱聲大笑似唱凱歌老僧斗然語子路曰聖人亦有錯字其知之乎子路摇首曰無有無有僧曰請試言之仍以彈顱爲約吾誤彈吾君誤彈君何如子路颔首示可僧曰三女疉成一姦字至壞之字也女子兩字架成一好字至美之字也其實姦字應讀好字好字應讀姦字蓋三女兒聚於一處必無不端事旣無醜事寗非好字好字之左爲女之右爲子子乃男子女乃女兒男子與女兒集於一處其不喪檢失貞者幾希喪檢失操寗非姦乎姦好二字顛倒而讀聖人不亦傎耶又射矮二字亦殊荒謬射字一半是身體之身一半是尺寸之寸以一寸之身不甚矮乎乃不曰矮而曰射何耶矮字半爲矢字半爲委字矢字爲箭委字爲發發箭謂之射乃不曰射而曰矮又何耶射應用矮而矮應用射射矮二字顛倒而讀聖人不亦可房乎又重出二字亦甚無理重字上爲千字下爲里字人行千里始曰出門乃不讀出而曰重出字二山相疊不甚重耶乃不讀重而曰出出重二字顛倒而讀不尤誤耶子路聞言失色無詞以對僧大笑舉指將彈子路亟逃而去此時老僧以姆指屈中指伸餘三指勢成蘭花至今佛像手指皆用此式蓋即僧所流傳也吉評三語已鞠躬而退在座之客無不絶倒歸而思之猶有餘味因即撮而記之 
雜錄 
[照相話] [  朱天石]  
　　天憤爲文頗擅滑稽不料其照相亦滑稽能手觀其百副怪相（小說叢報二十期）有不爲之噴飯者吾不敢信二寸口如瓶一幀亦頗滋嗢噱此可稱照相中之卓别麟也　　名片後附鐫照片殊俗不可耐在娼妓借此爲賣淫之標未始無益若常人則亦何必此論雖自知苛刻亦有不容已於言者 
小說 
[求婚小史（五）] [  吳靈園]  
　　我喜食果肉後園聞不少枇杷桃杏金橘之樹當可以飽我饞吻舉首望窗外又思路光滑恐不適於雨中步履我將爲女祖言蓋以良棚以見我之才智我坐軟椅女僕左右貢茶烟烟必雪茄茶必龍井盃盤必多古瓷或西品價值絶鉅爲愛女愛壻故不吝惜也我啣雪茄與女祖或女母閑話長日焑絲縷縷籠罩我面爲意當良得思至此不期伸手引雪茄上口針剌舌端痛極而號女母久已囑見此縫工之神情恍惚在旁不語聞其號急前問縫工急斂復事縫紉視所制衣袋在於背脊初不覺乃怒叱停工縫工哭問何故女母揮手曰去去翌日來算賬也縫工喪氣彳　而出及門遇女不敢示以涙顔垂首過之然行數步每却顧見女之猶以笑面相送也重復大喜力奔至街上逢所識輙告以我將翌日訂婚於富女富女如何中情女母如何爲約人皆信其癡矣而縫工自信固不癡至銅錫號中以小銀圓二易得成對小錫瓶返而至茶號買茶百文茶號之夥友以及四鄰見其狀環問何故而乃狂樂則神采飛揚舞手蹈足而言曰樂樂誠樂我將翌日訂婚於富女富女如何中情女母如何爲約人皆信其癡矣而縫工自信固不癡茶與瓶暫託收存重走至南貨號賖得黑棗桂圓各二斤奔出遇人及坑厠輙投擲五六口喃喃語曰我已訂婚此盤中信物敬以分贈如是三日夜闔鄕盡知以爲奇聞而縫工竟絶踪矣 
餘瀋[  吳秉恬]  
　　世事如棋此古語也予謂棋枰譬諸地盤同此一地盤中而偏有兩方面之争此欲佔其一方彼亦欲奪其一方奮勇争先各不相讓曾幾何時已成殘局設於此時突有一莾丈夫至亂其子奪其枰掉臂逕去是則大好地盤亦歸諸烏有更何有於勝負之争也吁 
 
 

Page 18

 
 
常識 
常評 
[失望] [  覺]  
　　自求多福我國之經訓也不自求而日望人之助我其結果必至於失望　　望者希冀之代名詞即不可必得之代名詞也若我有决心則當毅然行之何望之有故以望始者必以失望终　　失望之事可憂亦可喜庸人意中以爲失望則竟無望矣因而爲之灰心是則大可憂也有志之士則往往因失望而覺悟其前此之非鼓勵其勇氣别求所以勝利之道至是而所謂自求之福乃求而得之矣是則大可喜也故曰失敗爲成功之母國人於太平洋會議之失望而知此意也則自求多福未爲晚也若猶不知此意而日望人之助我則後此失望之事正多將有口不忍言者願國人其猛醒 
衛生 
[米麥適於人身營養之比較] [  養氣]  
　　近日吾蘇各處均患米荒以吾輩慣於食米之人一旦缺乏頗苦不便其實取米麥之成分而研究之則麥之富於營養料固較米爲優也　　吾人生於世間日常勞動迄少休止之時以故組成身體之物質分解變化亦繼續不絶體内之老廢物常排出於體外面更吸收適宜之營養料以補充之此飲食所以爲必要也由生理家所研究吾人每日應攝取之營養特質如左表攝取物質　　　　重量（以兩爲單位） 
水　　　　　　　五七 
澱粉及糖類　　　一三 
蛋白質　　　　　　三 
脂肪　　　　　　　○五 
無機質（鉀鈉鐵等）　五六 
上述諸物中以蛋白質爲尤重要今試檢米麥之成分其所含營養料果如何（甲）米 
種類澱粉（其他之炭水化物）蛋白質脂肪灰分上等米九一二　　　　　　八二　　○二　　○四 
中等米九一二　　　　　　八○　　○四　　○四　 
下等米九一二　　　　　　八一　　○二　　○五 
右表米之品質以蛋白質及灰分之多少而定蛋白質多灰分少者爲上品否則爲下品（乙）麥 
種類水分蛋白質脂肪澱粉灰分大麥一二四一○○一六七四六一四 
　麥一四○一一二馢一二七一六二○ 
小麥一五○一一七一○七一八○五觀上兩表則知麥中之蛋白質遠過於米其營養之價值實較米爲優且常食精米者往往不免罹脚氣病常食麥者無之值此米荒之時吾人不妨代以麥飯也（乙種酬） 
經濟 
[世間最難得之物] [  嘯埃]  
　　夏正夫曰君子有三惜此生不學一可惜此日閒過二可惜此身一敗三可惜間嘗誦之心懍懍焉因徧觀古今中外名哲之言無不以光陰爲世間最難得之物申申警戒兹就管窺所得者摭錄於下願我輩青年及時努力幸勿以大好光陰擲諸虚牝是則余之勵已勵人之微意耳勤勉造光陰光陰即黃金（亞維南特） 
節省光陰即長生之術（馬克尼） 
盛年不重來一日難再晨及時宜自勉嵗月不待人（陶淵明）時者金也（富蘭克林） 
一個今日實兩個明日（富蘭克林） 
舉世界之財實不能買已去之時間（法蘭西諺） 
人生最繫戀者過去最希冀者將來最悠忽者現在（孫徵君）　　日間之事决不委之夜間今日之事决不留之明日（德留） 
光陰難得一刻千金（曾文正） 
　　光陰者供人建築之材料也所謂今日明日者木頭石片也（朗克夫斯頓） 
　　時乎時乎不再來（古語） 
　　勿謂今日不學而有來日勿謂今年不學而有來年（朱晦 
庵）　　遲延爲光陰之賊（英吉利諺） 
　　一已應爲之事勿求他人今日應爲之事勿待明日（孫文） 
一寸光陰一寸金寸金難買寸光陰（古諺） 
大禹聖人乃惜寸陰至於衆人當惜分陰（陶侃） 
光陰似箭日月如梭（俗語） 
一事失諸晚萬事隨而晚（卡陀） 
　　學須就學昨旣過今又待何日始回頭（吕豫石）（乙種酬） 
道德 
[青年鑑（續）] [  楓江]  
　　二對於家庭 
兄弟相猜夫婦多嫉破家之兆也家庭之禍端生於萬惡之金錢 
子於父母負最重大最永久之債當思所以償之 
兄弟乃天授之良友 
易得者田地難得者兄弟 
愛情深者服勞爲逸 
在少年時要知老年人辛酸 
凡責罚僕婢當推吾愛子女之心以恕之 
閨房之内不可忘却　一禮字 
一切家務互相照管察其不備母得坐視 
有錢常記無錢日莫待無錢思有錢 
至樂莫如讀書至要莫如敎子 
往來禮儀量家豐儉不可隨俗胡行 
勤記賬册母令遺忘致有錯誤 
我若侮慢父母須防我子亦侮慢我 
不曾經過生離死别之苦不知圑聚之樂 
父母之恩水不能溺火不能滅 
愼言之地惟家庭爲要應愼言之人惟妻子僕隸爲要 
雨澤過潤萬物之災也情愛過義子孫之災也（乙種酬） 
法制 
[累犯罪成立之要件] [  樓明遠]  
　　刑律規定累犯之刑加重一等於是告訴者輒入人以累犯罪名冀重其刑不知累犯成立有一定之要件要件苟未具備累犯即不成立兹依刑事律述之倘亦人民所樂聞歟（一）要初犯爲徒刑初犯爲拘役或罰金則惡性本非深重實無加重之必要初犯爲死刑則一次執行後當然不成再犯問題故要初犯爲徒刑（新刑律第一編第十九條） 
　　（二）要徒刑已執行徒刑僅於法庭宣告而未在獄中執行則刑法效力能及與否尚不易决遽予加重殊非所宜故要徒刑已執行（同律同編同條） 
　　（三）要更犯爲徒刑初犯爲徒刑而更犯爲拘役或罰金者則刑法效力已及實無加重之必要故要更犯爲徒刑（同律同編同條） 
　　（四）要執行後未過五年更犯時期距離初犯之刑執行時期經過五年則刑法效力已及亦無加重之必要故要執行後未過五年（同律同編同條） 
　　（五）要依本國普通刑法受有罪審判外國審判衙門之審判不得與本國審判衙門之審判同視軍律係特别刑法其性質與普通刑法異故初犯要依本國普通刑法受有罪審判（同律同編第二十二條） 
　　具備上述五種要件而後累犯罪乃能成立不然雖以累犯告訴鮮有能准者也（乙種酬） 
雜錄 
[吾對於白話文的意見] [  聶海寰]  
　　現在有許多學者極力提倡一種白話文他說（白話文可 
以表出人類眞正的意思併且是極活潑極自然的不像那文言文有含糊呆板造作和詰屈聲牙的弊病）照此看來白話文是極有價值的所以做起白話文來也當看做一件很緊要的東西不可隨隨便便做去但我常常聞得很多的人說（做白話文比起文言文來要容易得多只要識得字就可做文學家）我想文言文的難處在要有意思合文法方纔可使人懂得難道白話文就可没有意思不合語法使人懂得麽所以我說做白話文也不容易的不過使看的人容易明白一些果眞白話文好的人他的文言文一定也好的照他们的話不免太看輕白話文了還有很多的人專用那（什麽）（怎樣）（簡直）（難道）（没有）（好像）（不差） 
（罷了）（了不得）（配得上）等等字眼胡亂拼凑不管他意思聨貫不聨貫語法通順不通顺在他自己一方面總是命爲新文學家唉這不是白話文前途的障礙麽我深望人们同志和少年一輩同胞實心實力提起精神去改這種弊病纔好（乙種酬） 
[說時聞詩] [  ]  
　　現在鐘表的功用這樣大我们都知道的但定時的法子我们亦應知道的所以我將各種定時的法子分述之如下（一）恒星日從北極到南極經過天頂畫一大圈這呌做子午線我们看某恒星兩次經過子午線這所需的時間呌做一恒星日一恒星日實在是地球自轉一週的時間並且是最準確的時間物理學上有時用之　　（二）太陽日看太陽兩次經過子午線這所需的時間呌做一太陽日古代的時刻都如此定的一太陽日比一恒星日稍短短多少則不一定因地球繞日之速率有緩速故也　　（三）平太陽日因太陽日之長短不匀故不適精密之用乃另造一平太陽日即把一年的光陰以日數平均之由某時到某時爲一日由某時到某時又爲一日不顧太陽有無行了一週所以平太陽日的午時太陽不一定在正午中央觀像臺歷書上之平時表就如此造出的由此表可知某日平太陽時與太陽時差幾分幾秒此差數呌做時差故太陽時加時差爲平太陽時世界上所用的時刻都照平太陽日定的即科學書上所說的幾分幾秒亦是照平太陽日算的　　（四）地方時東邊的人先見太陽故時刻較早西邊的人後見太陽故時刻較遲故各地有各地的時刻這呌做地方時（五）標凖時因各地方時早遲不同甚爲不便故在一區内擇定經度若干度的地方的時刻做標凖大家都用這個時刻這呌做標凖時（乙種酬） 
問答 
[徐亞伯問]  
　　警吏有查拿烟賭之責而無判罰釋放之權如遇地方紳董說情許之則違法不許之有傷紳董之感情而地方紳董或因挾嫌而借題與警吏爲難當以何法能使警吏不違法而地方紳董又不傷感情願海内明哲撥冗賜敎 
 
