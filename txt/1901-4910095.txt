# 1901 - 140 - 4910095

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣茲者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[論衡變]  
　　昨報紀武昌訪事人來函云客有自三湘七澤來者述及衡州民情素稱强悍去歲民教齟齬致有戕傷教士拆毀教堂情事經撫憲兪廙軒中丞秉公查辦業已和平議結近聞各國所定條約凡閙教之所均須停試五年衡州亦在其列士民因滋不悅相與譁然現在各鄉已聚集多人將與教堂中人尋釁幷相約不繳錢糧云云此事尙得之傳聞未知確實若果有其事衡州士民可謂不知進退極矣非但不知進退而于犯王法甘冐不韙何自待之薄如是耶何以言其不知進退也停試因閙教而起致仍遷怒於教士在衡州士民以爲借此可以洩忿若僅爲目前之計則彼處傳教之西人諒不過數人多不過數十人卽合華人之信教者極多不過數百人合一州之士民起與爲難自不難魚之肉之忿固不難洩也惟亦思肇事之後外人其肯于休乎外人不肯干休而謂官長能稍爲庇護乎就現在時勢而論官長非但不能稍爲庇護且不待外人發言當先嚴查提辦卽曲在教民尙不能爲閙教滋事者寛恕萬一而况滋事者固曲在士民乎至是而爲首者喪身亡家固屬應得之罪誠不足惜而一鄉之中爲其拖累文武大小官員爲之遷謪朝廷帑項爲之匱乏洩一已之私而貽害大局此種不知進退之輩非但外人恨之刺骨而華人亦必嫉之惡之矣損人不利已之事志士所不爲若現在閙教之事損人若干而已之所損必什百千萬於是而不始終籌度逞意氣而爲之豈非不知進退極耶何以言其干犯王法甘冐不韙也即拳匪未經起事之前每逢教案朝廷非但不稍廻護已嚴飭地方官秉公核辦且迭降諭旨諄諄以保護教士教堂不遺餘力迨拳匪事起釀成古今未有之變局朝廷愈知亂民爲禍之烈以辦教案爲交涉第一要件以靖亂民爲中國第一自全之策故頒諭各省三令五申乃朝廷方以懐柔爲念普中外一體之恩以冀保全大局而無知之輩又肇事端貽憂君父豈非于犯王法甘冐不韙乎何以言其自待之薄也自來閙教之徒皆係流氓地痞藉端生事從未有衣冠士族而爲鹵莽裂滅之事者在外人亦非不知閙教之事皆亂民爲之而斷無士人附和其中外人旣知之何以指閙教之處必欲約停試事揣其意以爲中國以科名爲重士貴於民民有不法士足以教諭之督卒之解散之故約停試庶中國士人皆以無試爲懼則無事之時勸諭爲懐有事之時解散爲念亂民雖多得勸諭解散者卽不能一無滋擾之事而滋擾之事自少矣故停試之約外人若輕視中國之士人而其實仍重視中國之士人也乃若因停試而遷怒於教士驟起風波則與亂民何異非自待之薄耶如以停試爲恥辱欲一洩其忿爲士人志節使然則更可謂小不忍矣時至今日中國蒙恥之事何止停試一端有志者當磨礪實學奮發有爲進則爲國宣勞退則爲鄉表率由身及家由家及國自强之道自有大者遠者若僅爲尋仇肇釁之事不更爲外人所輕耶我願爲士者毋以私憤而致貽誤大局毋以小節而致不保身家此非鄙人一已之私言也質之當世以爲如何 
[本館接奉電音]  
　　昨日午後一下鐘時西安行在飛電傳來上諭二道旨一道敬謹譯登○四月初九日行在內閣抄奉上諭工部尙書瞿鴻禨著在軍機大臣上學習行走欽此同日奉旨這所叅疏防重犯越獄之管獄官陜西華陰縣典史梁國輔著即革職拿問交升允督同臬司提同刑禁人等嚴行審訊有無鬆刑賄縱情弊分別懲辦有獄官署華陰縣知縣陳應臻據報先期公出著先行交部照例議處仍飭勒緝逃犯董丕會等五名務獲究辦餘著照所議辦理該部知道欽此同日奉上諭裕錫奏揀員請補戴琫一摺前藏戴琫員缺著擬正之汪曲珷布補授欽此 
[奏設外部]  
　　總署擬改外務部前已略誌報端茲有友人自京師來滬述及此事已於上月二十五日由欽命議和全權大臣擬定章程具奏大略堂司各官均設專缺以親王一人爲總管其下尙書侍郞各二人司員則以章京充補惟須將本衙門底缺開去以專責成 
[詳述擴充使館事]  
　　各國所訂和議中有擴充使館界址一條前曾兩誌報端茲接京師采訪友人來函知此事已由中國欽命議和全權大臣慶王李相會同各國使臣將東交民巷一帶應劃地址交割清楚各國駐京使臣遂於華歴三月十六日出示曉諭界內居民略謂界內地址業由中國國家允作擴充使館之需所有界內民民均應遷徙界外其界內原有房產地基各業主業經本大臣等向中國國家議定由中國國家出欵酌量補償現在東華門外紗帽胡同設立辦理擴充使館事務局限自出示日起至四月初八日止二十日期內該業主等各持契紙赴局禀報明晰靜候核酌補償各業主有遺失契紙者亦准赴局報明須將房屋地基之四至說淸及一切確據幷覓有妥實保人一體補償倘持假契及冐認他人產業保人扶同隱匿諸情弊一經查出重懲不貸等云云又將劃淸擴充四至詳列於左南面之綫順城根由前門起至海岱門止所有挨此兩門口以及靠城外南面之房屋亦在其內東面之綫由海岱閂順大街至東單牌樓迤北八十邁當西面之綫由前門東一帶棋盤街順皇城根往東至東長安門迤北南皇城根北面之綫由南皇城根往東至皇城拐角往北二十邁當後一橫綫至東單牌樓迤北八十邁當說者謂照此所開四至似宗人府吏部戶部禮部諸署均在其內惟前者英人欲毀吏部時李相曾照會阻止因此又有退還之議至若兵工兩部及欽天監鴻臚寺太醫院諸署與迤北翰林院鑾駕庫諸地址已經各國築墻圈入大約不在歸還之列矣 
[聨軍撤退述聞]  
　　京師訪事友來函云邇者和議將成各國駐京兵士行將陸續撤回美利堅軍隊已於三月二十二日悉數出京此外英法俄日意奧各軍隊均定於五月初十日以前以次退出祗留保護使館之兵若干名惟德人除保護額兵外須多留軍隊若干俟中國皇帝回都方肯如數全撤 
[請撤德軍]  
　　昨日英京倫敦來電云德國宰相兼外務大臣伯爵布羅氏奏請德皇將駐泊中國洋面之各兵 
 
 

Page 2

 
 
艦一律撤回至華爾德西氏所統陸軍亦可調回一半德皇允之大約不久卽當降旨矣 
[示靖民心]  
　　京師訪事友來函云邇者中外和議將成京師漸形安謐步軍統領順天府五城察院深恐小民未克週知或仍爲謠言所惑爰於三月二十六日會同出示曉諭以安民心其文曰照得京師地面和局業已定議紳商士庶逐漸復業民情甚稱安貼乃因本月初旬德法兵隊西行蚩氓想像疑猜未免驚懼而土匪奸民從此生心造言煽惑街巷妄談居民聽聞訛言鶴唳風聲紛紛遷避不知匪徒詭計無非希冀爾民搬徙離家或率匪黨入室擄掠或於中途乘機搶劫稍不審愼受害實非淺鮮現查西去洋兵業經撤回卽前駐正定獲鹿一帶之兵隊亦已全撤由中國接收地方自行派兵駐守是中外已歸和好斷不致再生他變第恐無知小民悞信謠傳驚惶失措於大局殊有關繫合亟會同出示曉諭爲此示仰京城內外居民人等一體知悉爾等務須鎭靜安居各勤職業切勿聽信虛言恐嚇輕舉妄動致墜奸民術中自貽其悔此次示諭之後倘再查有造言惑衆之匪一經拿獲定照土匪章程斬梟示衆决不姑寛各宜凜遵毋違特示 
[雄關被扼]  
　　天津直報云違京西三里許有居庸關焉爲南北往來孔道雙巒對峙奇險天成關之南曰南口北曰坌道相距約四五十里數年前李傅相總制直隸時曾飭延慶州官紳將道路一律修平以惠行旅去秋京城破後其地尙駐華軍若干傅相深悉統將疲苶無能徒激外人之怒檄令一律退出張家口外於是九月某日聨軍得由此長驅而北直至宣化府張家口雖沿途不無驚擾然宣化一府經某觀察犒以金銀牛馬得保平安今者居庸關一帶忽有洋兵二百餘名就舊有之砲臺上安設砲位扼守極嚴來往行人逐一盤詰蓋此處爲由京至大同歸化及蒙古必經之路外人恐有華軍由此而入不能不籌先發制人也然華軍尙能越雷池一步乎噫 
[口北述聞]  
　　天報直報云有客來自張家口者述及近日由宣化至南口一帶皆由聨軍統帥派兵逐卡稽查每遇行李往來輙被留截至於口外鬍匪馬賊沿途搶刼較去冬尤兇橫難堪張家口爲商賈輻湊之區自去夏至今百貨不通商人裹足以致人烟寂寥廛巿蕭條殊可慨也 
[兵船計數]  
　　天津直報云四月初二日駐泊大沽口內外之各國兵艦運船計共三十八艘其中英國八艘美國三艘德國七艘法國十一艘日本三艘奧國一艘俄國四艘義國一艘 
[搜查電線]  
　　天津直報云郡城迤北穆莊子附近日本軍營所設電線不知被何人截去數十丈月初某日有一日弁率同兵士五十餘名赴莊中挨戶搜查全無蹤跡日弁沈吟良久知爲讐人嫁禍遂問莊中紳士曰平日爾莊與他村有仇乎紳士曰在所不免去年六月十五日有人率領拳匪焚燒敝莊禮　寺是其明證也日弁頷之臨行諄囑莊中人務必嚴查毀線之人以期水落石出 
[前浙撫惲菘耘中丞奏請整頓防營以除積弊摺稿]  
　　頭品頂戴浙江巡撫臣惲祖翼跪奏爲浙江防營太雜痼疾太深非嚴申軍律大加整頓不足以剗垢弊而靖地方恭摺仰祈聖鑒事竊自中興以來懲制兵之失創用募勇無事則練有事則戰因時制宜意甚善也吏治不飭有司視保甲爲具文不能實力編排漸致宼攘充斥於是撥勇剿辦擇要留防轉似所募防營專爲州縣彈壓地方而設直於制兵以外復增制兵而數且倍之殊非創用募勇之初意不獨浙營而浙營爲甚查浙江負山控湖襟江帶海所有水陸防練各營數本逾於制兵上年籌辦海防五月後北事告警遴派四營入援陸續添募月餉實已不貲臣在藩司任內卽仰屋竊嘆議所以救正之而無策渥荷聖慈忘臣駑鈍　撫是邦若熟視防營之積弊瞻顧而不爲之所非特上負朝廷卽地方亦不可以終日請舉其弊與所以救其弊者爲皇太后皇上覼縷陳之夫募勇非難選將爲難材武之將非難廉恥之將爲難勇丁視營哨爲勤惰營哨視統領爲廉恥督撫卽秉公揀派猶懼偶一不當貽誤戎機若揀派時茫無識別甚或營私納賂豈有孫吳肯從請托進身韓岳屑以苞苴自售者其得之旣以情賄矣軍符入手不顧操練緝捕爲何事汲汲焉修飾廚傳講求應酬將魚肉其勇而日囂勇側目其將而日渙凡統萬人者往往歲逾萬金尙是廉將此猶指醵助公費坐拘截曠而言而浮冐尅减以圖自肥者猶不與焉各弊之中莫大於缺額人人能言之今且有不缺額而缺額者如每營五百人派員出不意洞察之人人俱在也乃統領營哨早籌及點名抽查一層暗於各勇中區分等第就技藝之淺深定給餉之多寡貌託師出有名實已鯨吞過半術愈出而愈奇勇日練而日弱盜日防而日多而狃於髪捻戰功者尙謂中國防營捍外侮不足平內患有餘臣愚以爲長此不改恐內患亦不易平屆時再謀整頓嗟何及乎今將盪滌宿垢而作新之大抵立法首先自上無瑕始可戮人其責在督撫有以表率夫統領如統領妄有所受於營哨營哨何所受惟有扣勇丁之口糧已耳口糧非他國家之度支小民之膏血而勇丁以性命所易而得之者也乃以供羣虎狼之咀嚼豈不痛哉臣雖有所聞一時未得實據無從輕發其端及經任事立卽指明以上各弊剴切通飭各營與之更始以後如有貪劣將弁仍敢浮冐尅减不缺額而缺額以供請託苞苴之用决不姑容卽臣衙門巡捕丁役人等相沿各項陋規一槪革除凈盡與者受者科罪惟均擬先勵其廉恥而兼課其材武一面飭州縣嚴查保甲辦團練以輔制兵之不逮一面遴委廉幹道府酌帶哨勇分往浙東西略如鵰剿之法隨時抽點名糧就近調集合操認眞校閱遇有大股盜匪督率營縣兜拿搜剔務絶根株其將弁之操緝勤奮者臣於文牘之外手書敦勉牖所未能總期以次合散爲衆化惰爲勤堪備一日之緩急雖然營衛小疾則疏解之足矣受病旣深斷非猛劑不爲功天下之病無一不根於利而生統領營哨聞見已慣謂夫督撫所能操以繩其下者撤之而已叅之而已撤之則又顧而之他叅之則飽颺而去且未幾而夤緣開復矣未幾而以將材調用矣於劣將無毫髪之傷而於軍實有邱山之損計惟督以峻法務去太甚如果查有上項各弊確據輕撤重叅必監追完繳更按所侵蝕之數計倍議罰其數鉅而監追不能足數者按監守自盜例照冐支官糧從重律科罪傾倒其囊槖並身家亦不可保庶有以振暮氣而戢貪風臣家承節鉞世初國恩地處盤根甘爲怨府宋臣岳飛之言曰文臣不愛錢武官不惜死則天下太平臣因而進一解謂愛錢者必惜死惜死者必愛錢或震於各國一時之强幾謂全恃火器不知其本原仍在臨財廉與士卒同甘苦否則未戰先潰火器徒以濟宼直自伐耳臣旣察見致弱之癥結時艱任重斷不敢自外生成巿惠避嫌而以姑息將弁轉致敗壞綱紀也可否請旨勅下兵刑各部采臣治亂用重之議嗣遇將弁贓証確鑿者分別輕重嚴定參革追繳倍罰之例通飭各省軍心庶爲之一振其於時局或冀稍有裨益至浙省不甚得力之營容臣隨時查明以次核實汰遺臣爲整頓防營起見不揣愚戅理合恭摺具陳伏乞皇太后皇上聖鑒訓示謹奏 
[教案已結]  
　　九江訪事人云江西饒州府屬吉安縣匪人閙教案前經撫憲李勉林中丞札飭向駐潯陽之江安軍統領王良臣協戎率領勇丁若干名前往彈壓廣饒九南兵備道兼九江關監督明華亭觀察督銷淮鹽局總辦錢琴齋觀察復會委江西候補知縣黃麗生明府會同地方官與教士極力磋磨刻聞賠欵業已議定從此民教又可彼此相安矣 
[淸查常稅]  
　　武昌采訪友人云日前湖廣總督張香濤制軍接京師來電知和議已定賠欵所需甚鉅擬將常關稅課改歸稅務司代徵一切章程亟須詳細句稽以免臨時掣肘查鄂省常關惟武昌新堤荆州三處武昌關向由武昌府督徵新堤關向由漢陽府兼轄荆州關向由道府分管因檄飭荆宜施兵備道濮紫泉觀察及武昌府余堯衢太守漢陽府趙楚江太守荆州府舒暢亭太守詳查每年額徵稅項若于實收若干解部若于外銷若于一一開具淸單呈候稽察聞之官塲中人謂制軍以新堤關專收竹木稅情形與他處不同擬商請議和全權大臣無庸改歸 
 
 

Page 3

 
 
稅務司經理以保利權云 
[房捐宜緩]  
　　宜昌訪事友人云前者湖北大憲札委李明府來郡辦理房捐宜昌府陳太守以去歲宜屬歉收以致巿面日形淸淡此事萬難猝辦隨卽據實申詳刻尙未知大憲如何批示也 
[鄂撫行程]  
　　武昌采訪友人云湖北巡撫錫清弼中丞奉旨開缺後所遺湖北巡撫一缺朝廷簡擢端午橋中丞補授楚中士庶欽承綸綍無日不翹盼蜺旌近日官塲接到西安來電知中丞已交卸陜西撫篆請訓陛辭約計月內當可抵鄂湖北布政使瞿賡甫方伯爰就善後局提撥閒欵充修葺撫轅之費刻已遴員估値興工矣 
[越郡官塲紀事]  
　　紹興訪事友人云紹郡歲試已於本月朔日竣事學憲李玉坡大宗師乘輿赴各處拜客旋定於初四日渡江回省山陰會稽二縣主先期飭差預備官舫幷在馬頭上懸燈結彩以申敬忱○蕭山縣學教諭某君因病出缺後至今尙未補實邇者署事之員將屆瓜期藩憲榮伯衡方伯爰於日前札委大挑教職鄭廣文炳垣前往接署廣文奉委後約於月內卽當擇吉履新矣 
[䢴郡官塲紀事]  
　　揚州訪事友來函云揚屬江都甘泉兩縣於上月下旬某日舉行縣試至月杪發案江都招覆四百五十四名冠軍爲吳稼麓甘泉招覆二百七十四名冠軍爲朱之鏐示期本月初一日初覆○兩淮泰州分司所屬丁溪塲大使某鹺尹因事開缺經前升憲柯遜菴廉訪委員暫行署理茲運司程雨亭都轉以此缺未便久懸亟應遴員請補查有候補大使杜鹺尹思銳堪勝其任當經詳奉督鹽憲劉峴莊制軍批回准其照章咨補刻已牌示轅門一面札飭鹺尹知照矣 
[潤郡官塲紀事]  
　　鎭江訪事友人云簡授京口副都統奇統制克伸布由西安行在陛辭東下本月初四日現任京口副都統吉晉軒統制接得電音知奇統制已於初二日行抵白下謁見江寗將軍崇右庭留守兩江總督劉峴莊制軍定於初六日蒞鎭受篆爰將公事赶緊淸釐以便交卸○正任鎭江府調署蘇州府向子振太守交卸篆務後於本月初四日由六吉園馬頭登官舫帶以小輪船溯江駛赴金陵謁見兩江總督劉峴帥然後回鎭料量行李赴蘇履新○署理鎭江府兼辦下游釐捐總局許東畬太守於本月初二日接篆後定期初六日考選代書初八日閱視城垣蓋亦官樣文章也 
[黃陵鵑語]  
　　宜昌訪事友人云月初某日有某甲者赴釐捐局報捐繳呈錢票一紙計錢五千文局中人騐係某錢鋪所出持往照對鋪夥謂是贗鼎轉詰之甲甲以某乙所付對乃將乙送交東湖縣署訊懲乙初不承認及笞責一千板方供稱此票並非僞繕實將一千文者改爲五千縣宰乃飭押候擬罪核辦○某日西壩篾䌫廠工人從高墮下旋卽斃命廠主因卽報知家屬恐不免有一番唇舌也○新任東湖縣葉明府到任後出示嚴禁各欵約許三十餘條如燒香拜會結盟窩匪賭博鬥毆搶孀逼嫁奸拐偷盜以及當街晾衣猪羊上街婦女出行黑夜無燈之類違必拘懲不貸挽回薄俗當於明府望之矣○日前湖北提督學政蔣大宗師行文東湖縣著於四月初六日舉行縣試○前署東湖縣夏大令接辦宜昌川鹽局頗著勤勞由上憲委署歸州篆務已於上月中旬前往履新矣 
[漢皋解佩]  
　　漢口訪事人云著名賭棍朱雲卿被其害者已不知其凡幾近在橫堤中弄某妓寮設局誘賭被人告諸地方官現已飭差拿辦矣○四月初旬某夕漢鎭廣益橋左近回教禮拜堂內忽有一火球從空飛下堂中人大爲驚訝隨卽禀請夏口廳陳少石司馬查辦蓋疑匪人潛拋火種也○俄法德三國商人在漢口英租界馬路之後接開租界至江岸其中德界落成最早法界與德界毗連現亦告成俄界遙相聨絡地叚頗長將來廛巿振興當不减滬上之洋塲十里也 
[潯江絃韻]  
　　九江訪事人云上月某日江西饒州府屬某處因民教不和遽起齟齬撫憲李勉林中丞特委江安軍統領王良臣軍門督勇前往彈壓茲者案已議結軍門遂於本月初二日督率所部遄返潯江○調署九江後營遊擊徐翰卿遊戎文科履新後卽晝夜督兵嚴查匪類凡有教堂之處一律派兵保護藉免意外之虞○潯郡西門外渡春和昌二酒肆前因私售洋酒與某兵船水師以致滋生事故駐潯領事樂民樂君飭卽將酒充公店則移請德化縣封閉○邇者茶市初興凡由九江運至漢口之寗州武寗茶每百斤售銀三十兩至三十九兩通山興國茶二十兩左右是亦留心茶業者所宜知也○上月二十九日有姓胡名必有者行經潯郡西門被賊竊去九江立大錢莊所出五十兩銀票一紙因此欵代人携帶無力賠償不覺惶急異常竟爾投諸濁流意圖畢命經人設法援救一面赴德化縣及英領事署禀請存案准將此票作爲廢紙庶不至墮入奸人彀中 
[上海官塲紀事]  
　　刑部右侍郞前福建提督學政戴少懐少司宼前因事畢請假回廣東原籍茲由珂里趨赴行在覆命昨日道出滬江假寓泰安客棧午後命駕詣蘇松太兵備道轅拜會道憲袁海觀觀察觀察延入花廳茗談良久而別○昨日戶部主事韓力畬主政因公過滬命駕至道轅投刺道憲袁觀察延入花廳晤談片刻而別 
[解犯赴省]  
　　前報曾紀上海縣續解秋審人犯沈金桂劉高氏二名口定於日內起程昨日縣主汪瑤庭大令飭經承繕就公文委縣丞劉耀庭二尹督解並函請提右營叅將廖楚材叅戎撥出武弁某君督率兵士四名會同縣署解差四名於午前押解赴省 
[諭禁獸戲]  
　　近有人携各種猛獸至滬擬就南巿新馬路租賃地支篷招人玩賞事爲捕頭所知深恐易於肇事禀請馬路工程局總辦葉孟紀司馬飭差傳諭禁止 
[查勘毀籬]  
　　本邑美租界北河南路天后宮側出使行轅右近向有空地圍以竹籬日前某西人無端雇工毀去地保急投英美租界公廨禀知讞員張柄樞司馬昨晨司馬帶同差役親往查勘諭候照會工部局核奪 
[公廨停訊]  
　　昨日英美租界公廨輪應英總領事署繙譯官梅爾思君會訊適梅君另有要公爰即照會讞員張柄樞司馬暫停訊案一期 
[中酒喪身]  
　　前晚有某國兵士不知在何處黃壚覔醉彳亍回營行經美租界北福建路毗連鐵路之處偶一失足墮入深潭昏黑中無人救援以致淹死次日某號巡街捕見之回報捕房捕頭令知照該管領事官備棺收殮 
[法租界捕房紀事]  
　　前者德發洋行失去白藤四十擔報捕後拘獲竊犯沈阿堂奚兆華解經讞員杜枝園大令研訊供出同黨李財福因即飭探往拘至則李已逃逸無蹤遂將其母李朱氏拘解至案大令諭令交的實人保出限五日內交李研究迄今逾限日久無人具保昨日大令蒞捕房發落各案時朱氏之母某氏投案訴稱租界中無人相識求恩格外從寛大令飭提朱氏略問緣由飭交地保暫行保出限十日內將李交案如延定予押追○前者紹興人何福興控侯桂山誘匿伊妻吳氏未幾吳氏自行投案申訴情由大令遂將侯釋出吳氏押候伊夫具領昨日何投案呈具領狀大令准卽領回○竊犯沈阿福何阿和朱順林陳連生前經包探拘解到案大令判令各枷號一月示衆昨已期滿命將枷開去各責三百板然後斥釋○小工陳大李四行竊廣利輪船白糖被巡丁拘送至案大令訊取口供著押候笞責昨日命提到案各責一百板然後釋出○偷兒岑大榮陸阿桃經包探拘獲解請大令訊供判令各責一百板從寛斥釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[茶巿開盤]  
　　九江訪事人云祁門茶現已開盤其價自每擔售銀六十三兩至六十四兩寗州茶自每擔售銀三十七兩至三十八兩此亦浮梁巨賈所宜留心者也爰記之 
[蘭亭觴詠]  
　　紹興訪事友人來函云本月初三日傍晚時有往來紹郡西興之某姓航船滿載人客貨物解䌫開行二鼓後行經西肖港忽起大風榜人力不能支以致觸於石岸船身洞穿水勢汨汨而入正在危險之際適有某客船迎面而來將搭客二十三人一律援救惟所裝糯米二十七石及生紗數十疋零星各貨若于悉數沈沒無法打撈矣○邇者紹郡銅爐各坊因銅價昻貴製成各器無利可沾故專收乾隆嘉慶大錢私行鎔毀物雖地方官迭次查獲嚴辦無如若輩仍怙惡不悛現聞大吏定有新章凡開設爐坊者須捐領藩帖以便稽查倘敢私開定予查封懲辦 
[上海縣署瑣案]  
　　前者王丁氏投縣控王樹聲吞沒遺產縣主汪瑤庭大令硏訊之下樹聲供稱父親也園娶丁氏之姊爲繼室未幾繼母病故丁氏卽與父親私識迨父親逝世遺腹生一女孩私向人易換男孩冀爭遺產大令判令酌給丁氏洋銀二千一百元丁氏旋又赴松江府署上控府尊余石蓀太守批仰上海縣復訊詳覆大令因於前晚提案研詰有謝震和者投案供稱職員與也園係至戚是以深知其事當丁氏與也園私識時也園年已七旬兼之久病牀褥所得安有遺腹子洎也園故後丁氏忽稱生一女孩後又改稱所生者實係男孩今更聽人唆使與樹聲訐訟不休職員屢勸不從叩求明鑒丁氏堅稱當不婦人嫁與也園時確有媒人烏得謂爲私識今旣生有遺孩理須分得家產樹聲供訴前情並稱被苦丁氏計陷訟累數年前已勉力遵斷尙有屋契一套被丁氏藏匿求卽追還以便變賣了案大令判令加給洋銀五百元以資體恤樹聲遵斷具結丁氏抗不遵諭大令怒曰現據公親供明爾所生之孩並非也園遺腹爾係私識焉能以異亂宗倘爾不將房契繳呈本縣當批作廢紙另將印諭付樹聲收執判畢叱令退去刻已據情詳覆府尊矣 
[上海巡局瑣案]  
　　前日有洪金茂者在南巿某處向張金祥訛詐不遂持刃行兇張孔武有力將洪扭控二十三七鋪巡防局局員盛雨村二尹研訊之下判笞臀二百板鞭背二百下勒令具呈安分切結然後開釋○日前偷兒張阿魁潛至南巿外倉橋堍義大小錢莊竊取銅錫器及衣服若干件携至某押鋪求質被汛捕陸升所見拘解二十三七鋪巡防局局員盛二尹研訊之下判鞭背二百下然後驅逐出境○前晚山東人徐元泉至大東門外外郞家橋畔某小茶肆强向肆店主婦陳薛氏借錢不遂所求遂號召同黨宋鳳珠互相扭結被茶博士陳三拘至十六鋪巡防中局局員黃衡堂二尹研訊之下判將徐掌頰二十下交人保出 
[馬路工程局瑣案]  
　　前者無錫人丁蘭保誘令英租界盆湯弄龜奴趙阿錫家烟妓陸阿招逃至某處事經一載有餘前日忽又携之來滬有陸某者窺破行蹤向之訛索不遂所欲扭控馬路工程局總辦葉孟紀司馬研訊之下飭將阿招發普育善堂留養罰丁洋銀六十元事隔多日丁並不措繳前晚升堂覆訊丁供小的奉斷後多方羅掘僅得洋銀四十五元求恩原宥司馬函致善堂將阿招帶案命丁具結領回俾成眷屬○掮客顧子純前將粵人鄭樹勛寄存永昌棧之綠豆四十七擔向人抵借洋銀一百元事爲鄭查悉控諸馬路工程局總辦葉孟紀司馬屢次提訊顧一味刁狡前日鄭又投案禀催司馬謂此案本分府已迭次訊比顧抗不遵繳今當備文移送上海縣署請追鄭遵諭叩謝而退○船戶賈見忠前與同業王阿虎爭裝愼餘豐米行貨物持秤錘擊傷王頭顱三號巡街捕見之將賈拘至捕房轉解馬路工程局旣而王倩人舁至上海縣署請騐前日工程局總辦葉司馬提賈研訊供稱小的自知不合求恩寛宥司馬斷給王養傷洋銀五元然後交管帮人紀南全保去○前日小流氓姜根生在馬路中與人互毆由某號巡街捕拘入捕房解送工程局總辦葉司馬硏訊之下判責二十板 
[英租界捕房紀事]  
　　著名流氓蔣最全曾充某包探夥役現在包探已調赴他處蔣無從餬口遂日以訛詐爲生涯前日偵知王連生等人在大同客棧中爲义麻雀之戯遂翩然而入向之訛詐洋銀四元大言炎炎任情恐嚇王等心不甘服據情投報捕房捕頭令包探胡瑞龍將蔣拘獲押候解送公堂禀請讞員張柄樞司馬訊辦○偷兒王阿大竊取雲南路某姓家水烟袋釘鞋等物經包探陳根寳拘入捕房捕頭令押候解送公堂禀請究辦 
[美租界捕房紀事]  
　　前晚積竊林阿成濳入裏虹口漢璧禮路第二百十三號閂牌夏桂元家竊取綢布衣服數件携往吳淞路某押鋪求質包探劉阿炳見之連贓解入捕房捕頭令押候解送公堂禀請讞員張柄樞司馬訊明懲辦○日前東洋車夫陳鳴芝在路抬得銀質對時表一枚旋經某包探查知係虹口某西人所失遂將陳拘入捕房捕頭令押候解送公堂禀請核辦○日前竊賊金和尙掩入裘江橋左近鄉民蔡方全家竊取布被四條適爲包探邵潤初所見連贓解入捕房捕頭令押候轉解公堂禀請訊辦○昨日江北小工徐阿貴郭杏春偕至外虹口禮查路馬頭左近劚泥二百二十一號六百六十號二華捕見之以其有違租界章程向之喝阻徐郭不依遂一併拘入捕房捕頭令押候解送公堂禀請訊辦 
[金陵官報]  
　　四月初一日五河鹽釐候補道楊兆鋆督帶新勝水營徐寳山又虎字營任春山均到新授江西贛州府連文仲辭知縣董汝誠稟知奉委赴靖江公幹卽辭又游師程鮑炳齡徐葆華吳祖梅均禀知奉委勸辦秦晉賑捐差初二日督轅牌示龍山營遊擊劉恩霖因案調省質訊遺缺本部堂查有儘先參將袁福勝堪以委署又鎭江營金壇汛千總張全珍飭革遺缺本部堂查有告降千總汪祖綬堪以拔補 
[皖江官報]  
　　三月二十七八日同知銜揀選知縣梁昌駿指分安徽試用巡檢鄧均到湖南人藍和光到由合肥閱卷回直隸州同薛念祖辭赴太平府閱卷府經王槐森到解南河餉回二十九日皖南營務處喬聯寳辭行蕪湖升平保甲巡檢徐之槐辭候補知縣陳守先辭委解餉銀赴行在府經孫毓嵩知接查東門內街道差四月初一日委署懐遠縣汪大奎署建德縣張廷權均辭候補知縣曹文　知奉撫憲委騐收求是學堂工竣吏目福蔭奉憲詳咨過班遇缺先補用 
[上海北市絲業會館籌賑公所施子英經收順直陜西賑捐二月初九至十八日第八十九次淸單]  
　　初九日荆州府舒太守募候選通判榮啓龍洋二百元撫科義捐洋一百五十元合規元一百零九兩錢智慧室五十元合規元三十六兩五錢兪合記洋十四元靑鎭怡雲主人與靑冶諸友壽筵移助十二元又靑冶春樽移助八元無名氏銅大洋二元銅小洋廿五角○吳志和經募趙寳善堂洋三十六元中和閒人張十七元同仁堂十一元無名氏朱敦義堂各十元正文堂六元陶崇德堂五元壽　室主人呈禾農老各二元無名氏一元○初十日天水昌堉記規元一百兩又五齡子規元一百兩又呂生氏規元一百兩三戶均祈保延年益壽集福迎祥董莊氏保合家平安英洋廿七元龍洋三元無名氏二戶各洋十元愚拙生自顧不暇子各十元古愚氏五元復初堂唐湯餅移助二元○十一日屏號成記敦泰大豐經募各洋商第二次計三十戶規元四千九百九十一兩平望達順坊送藥移助小洋一千角惜陰居士懺資移助小洋五百角二戶合一千五百角內一千一百角兌見規元七十四兩五錢八分四百角兌見大洋三十五元泰順縣朱印懋淸由崇餘莊來洋五十元求家外减灾廿元愧無力子四元○十二日新聞報館恊賑所經募第四批規元四百兩英洋五百九十六元七三零五合規元四百三十五兩三錢七分八釐龍洋七十元小洋八十二角五分銅洋三十四元琴鶴寄廬趙求病愈洋五十元張嘉賓求子病速愈十元浙西求壽齋居士十元張品林葉章葉氏三戶各五角張正張副各二角張全一角○十三日杭州恊德善堂募第六批一千元松江聞元達募周隱士將祖母遺存幷懺資移助求資冥福洋二百元邰潤生洋三十元銅小洋十六角塘棲蘇坤泉募同事節食移助洋廿元義方氏求子上達由王虞笙先生來水烟筒銀十兩兌見洋十二元一角五分三又隱名氏十二元淮城怡安堂求病愈四元楓涇沈少江一元又募吳姓二元又紀紹裘朱在忠僧荷三吳久山四戶各一元李泰嵋求胞妹張李氏病速愈一元施作學求長子志靑病早痊一元漢鎭阜昌洋行銅洋十二元○十四日安徽勸助陜賑公所募第四批規元一千兩江于臨豐泰募玉山縣人春酒折席廿元東台集腋堂廿元嘉定嚴秀鍾求子廿元杭州無名氏十元如臯黃恩榮奉慈董太宜人遺命小洋一百角吳兆奎爲子湯餅移助五元三角無錫趙正大英洋一元龍洋四元蘇省關齡保佑長命百歲龍洋二元吳淞釣船局帳房銅洋十五元○衆興鎭錦興隆胡募委德堂洋十元存硯堂五元李恆吉積厚堂各三元恆泰號和氣堂各二元○高郵丁玉軒募震六功洋六元鳴臯堂王門王氏王手各二元無名氏票錢一千五百文王凈澄四百文共五戶合洋十二元錢廿文○十五日紹郡孫陶氏爲子觀瀾求病速愈永保安康由正大莊來洋三百元金陵德和茶局陳舜卿求兒免災平安由永恆泰來洋五十元王謙盛四元銅洋一元○十六日西昌生九三八平銀一百兩合規元一百零三兩八錢八分高郵丁玉軒募董姚氏續助由義善源來洋一百元朱英甫募張陶林三十元又樹經寄廬汪廿元景鎭道生無名氏八元小洋十角銅洋四元杭州恊德善堂經募銅大洋廿三元銅小洋十三角○十七日無名氏求太平洋五元南匯顧六瑄募盛徐氏病痊還願三元吳淞隱名氏求消災延壽完願一元○錢淸塲徐經募第二批松管齋洋五十元滬江鹺棧浙江陸蓮記大樹將軍後古稀子凌雲學士家孫少君四戶各四元太原筱記顧源興張恆源祝恆順吉允升夏隆泰許復泰錢淸鹺尹八戶各二元吉慶豐吉慶餘張恆順朱安大鑑湖小吏雙桐桂齋劍癡道人鷗侶亭主吉廬主人東海子求是齋無名氏十二戶各一元共廿五戶合洋九十四元○十八日何福生規元三百兩震昌絲棧爲鄰居失愼近在咫尺幸獲無恙願助求保四季平安洋五十元武原張省吾齋古稀老人求病愈三十元高郵丁玉軒募貞元子廿元閩省余步瀛爲孫患骽疾求愈爛板洋三十元兌見英洋卄九元四角零六厘漢口裕昌和募無力子龍洋五元徐姓洋二元通州仁泰衣莊金竺山人二元疊慶軒一元銅洋二元如臯無名氏銅大洋四十四元銅小洋廿角陜省花香亭王韞山兩善士經募同帮計西藥帮洋例平銀二百十三兩六錢八分西菸帮九八它紋銀二百兩淮鹽公所洋一百元裕隆全六十元際盛隆五十元萬順德宋氏各四十元恊成乾萬順桂日升恆義聚秴四戶各三十元恆益成萬慶豐聚興源天成德復有恆恆聚昌義聚正興隆金裕隆信萬事和長春豐十一戶各廿元福順榮十五元永昌祥銀十兩孫氏萬興東廣發昌全盛裕積善堂伍老板德合甡萬成兆愼德昌公信榮復盛恆常永立鴻慶泰德隆彰豐盛興豐盛源新興德三合公源順鎰恆泰豐泰和祥慶餘成隆興西泰和榮仁義興永生敬長春隆永順昌公生明仁義堂廣源澄公盛西三十二戶各十元雙興福銀五兩楊膽廷無名氏木帮公所德聚祥興盛昌昌發祥恆發棧永順魁無名氏九戶各五元翟韞山四元集成恆瑞盛聯敬信義　立忠福源興五戶各三元同心永忠信魁新興和擊豐茂福勝興朱錦堂無名氏七戶各二元無名氏一元共八十戶合規元一千二百兩○蘇州石仲蘭募第三批潘誦虞經募程瑤記洋一百元枕 
 
 

Page 10

 
 
善居五十元朱詠泰三元潘養臣一元文募吳紹德堂二元潘則甫靜惕堂蕭㪚居士三戶各洋一元吳中秀五角王福俊四角曹久溶陳希東三戶各二角共十三戶合洋一百五十九元小洋十五角○烏戍萍寄生承諸親友賜奠儀移助邱厚涵昆仲洪潤民葉子猷三戶各洋四元王新之張少霞沈和甫葉　靑四戶各洋二元洪明遠滋遠二元陸慧剛　豫莊豫和莊沈微　費亷卿張藕塘寳生興周振山吳星耀吳佩鑾鍾幼槎楊總爺鄭聲坡徐若藩王滋圃十五戶各一元潘蘭士昆仲洋一元周煥之吳習耘陸菊如周春元馮少友劉際泰六戶各五角徐菊元五角空亨禪師吳蔭棠方鵬齡洪蘭齋四戶各四角共三十五戶合英洋十九元龍洋十九元對開二元小洋四十一角程月樵錢四百文 
 
 
