# 1918 - 333 - 4916456

 

Page 1

 
 
   
 
 

Page 2

 
 
   
 
 

Page 3

 
 
[時評]  
[如是如是（冷）]  
　　今之提交内閣也内閣之旣有參案而不能再有同意案也皆古人所謂失肩背而養一指類也 
　　夫如是政府之組織如是議員與武人之勾結如是用意如是失望局外之人誰不知之知之而必欲如是之盜鈴掩耳以爲不可少之舉動者其誰欺耶甚矣醜人之作怪多也 
[命令]  
十二月四日大總統令鴉片爲害最烈迭經明頒禁令嚴定專條各省實力奉行已著成效惟是國家挽回積習備極艱難設禁令之稍疏愚民即懐僥倖在稽察所不及遺害仍恐潛滋此次厲行烟禁在國人固具毅力在友邦並致熱誠倘復陽奉陰違始勤終怠將何以策内政之修明而樹國家之威信茲當政治刷新亟望蕩穢滌瑕共躋仁壽所有前次收買存土業經特令彙集上海地方尅期悉數銷燬國家不惜捐棄鉅金委諸一燼凡以注重烟禁力策進行者當爲中外所共喻嗣後我中華人民當益知鴉片流毒之酷中於民生政府禁令之嚴不容嘗試凡曾犯吸食者旣經戒除自應振作精神力袪習染至私種私運私售均干厲禁並當各懍刑章勿貽伊戚各地方長官有督察之責務各分飭所司認眞稽察期在有犯必懲其辦理不力者隨時糾劾依法懲戒本大總統以保民爲重不憚爲諄諄之誥誡先哲有言除惡務盡又曰舊染汙俗咸與維新凡茲有衆其共勗之此令 
　　又令參謀總長蔭昌呈請任命何心濬署贛西鎭守使署中校參謀應照准此令 
[專電]  
　　北京電軍府七總裁致東海卅電原文徐菊人先生鑒護法軍興年餘雙方相持國是莫由解决比者歐戰告終强權消滅他國亦有順世界潮流而回復和平之志美總統威爾遜於本年九月二十八號爲開幕第四次自由公債之演說實爲國際及國内解决一切權爭之根據無論何國均可賴之以爲保證世界各國方將崇正義而永息兵爭豈吾國獨不可舍兵爭而求和平之解决執事旣令所部停戰本軍政府亦令前敵將士止攻惟彼此未實行接近和平談判玩日廢時殊屬無謂煊等特開誠心表示眞正和平之希望認上海租界爲適中之中立地點宜仿辛亥前例雙方各派相等人數之代表委以全權尅日開議一切法律政治問題不難據理而談依法公决庶可利民福國永保和平持電表意卽希速覆春煊廷芳榮廷繼堯紹儀葆懌文卅（五日下午九鐘） 
　　北京電錢閣同意案因彈劾案未撤銷疏通困難現主張雙方先撤回兩案再行提交同意（六日下午一鐘） 
　　北京電朱啓鈐昨徐召見談代表事朱面辭未終徐私邸報九弟病革徐急歸邸今晨徐弟死朱下午約先與錢談再回往謁徐朱對于次長言資望不孚恐不能擔任代表仍未决　　（六日下午四鐘） 
　　北京電龔心湛拉安福某議員爲次長府中未同意　　（六日下午四鐘） 
　　北京電賀培桐言揖唐呌我彈劾呌我取消自己做好不顧同派體面 
　　（六日下午四鐘） 
　　北京電東海擬任汪大燮爲議和總代表（六日下午一鐘） 
　　北京電英法美公使因日政府宣布勸告理由各請政府將叧布理由（六日下午一鐘） 
　　北京電外交圑因金劵抗議無結果决提出三次抗議（六日下午一鐘） 
　　北京電銀行圑因湘督干涉鹽務鄂岸榷局壓欵不繳私設轉運所要求撤換否則本月鹽欵不放 
　　（五日下午一鐘） 
　　北京電王占元倪嗣冲今晚出京張作霖曹錕未定　　（五日下午八鐘） 
　　北京電政府昨討論取銷通緝蔣尊簋石青陽田應詔周則范黎天才等命令　　（六日下午一鐘） 
　　香港電孫中山致電軍政府舊國會謂威爾遜總統旣贊成吾人之和平主義宜正式請其爲調和人 
　　（六日下午三鐘） 
　　香港電閩陳炯明李厚基已協商休戰（六日下午三鐘） 
　　杭州電盧護軍使今日晚車抵杭（六日下午八鐘） 
[路透電]  
　　倫敦電某要津消息協約國國際大會討論各事頗爲順利毫無頓挫已得切實重要之决議該大會於今晚六時散會明日可以結束（二日） 
　　倫敦電協約國國際大會今日閉會協約國代表明晚離此聞協約國國際大會一致議决要求荷政府引渡德前皇與皇太子因彼等於戰時曾違背國際公法也某要津消息協約國國際大會之决議案今晨曾提交戰爭内閣俾經核准後作爲媾和大會應行政策之公認條欵坎拿大紐芬蘭澳大利亞之首相及斯末資將軍等之未參與協約國國際大會者均於今晨列席内閣會議歷半小時之久於是協約國國際大會復會議良外繼乃邀戰爭内閣各員加入開聨合會議約一小時之久遂閉會茲據當局切實明白宣稱協約國今絶對同意且得英全國代表之輔助今敢科法意兩國輿情亦必贊成該大會議决之各欵云（三日） 
　　倫敦電今晨參與協約國國際大會之代表離倫敦時維多利亞車站歡送者有數千人之多車站懸英法國旗入口處有軍隊排列月臺之上有樂隊奏樂康諾特公爵代表英皇抵站當火車開赴海濱之際有飛機一隊在空護送（四日） 
　　古本海琴電柏林消息福煦上將曾以哀的美敦書致德國休戰委員要求交出最佳最有力之機車哀的美敦書於十二月二日滿限其結果未悉惟據伏瓦資報及其他各德報載稱休戰條約已無展長之望今若不建設可爲外人承認之民政秩序則協約國將佔據德國云柏林官場聲稱大柏林行政委員會與巴伐里亞行政委員會商妥决議要求外交總長索爾夫博士即行辭職而以素來反對舊制及戰爭政策之員代之並要求聲明愛士白格氏不參與媾和談判 
（三日） 
　　古本海琴電德國洛加爾報載稱萊浦齊勞兵會决議解散陸軍大本營逮捕興登堡上將（四日） 
　　古本海琴電德國國民委員會會員巴士氏對於東歐德軍之地位殊爲憂慮恐彼等將蹈一八一四年拿破崙軍之覆轍（三日） 
　　古本海琴電韋臣勒博士通告柯洛恩報謂德皇出亡之前彼曾與談話一次德皇謂開戰前數星期内德國之政策全由首相郝爾維格博士與外交大臣茄柯博士負其責任彼等勸其赴瑙威彼不願行郝稱彼如駐德則開戰之後全世界將歸咎於其一人彼駐瑙威之時大臣等皆未予以報告僅閱瑙威報紙得悉世界事變彼聞英艦隊駛出根據地即自行返國險爲所擒德皇末復暢述俄國挑釁之原委謂俄國不待宣戰即以大軍越過德國邊界云（一日） 
　　古本海琴電白萊斯洛國民議會以哀的美敦書致柏林要求即行召集民選國會如於四十八小時内無滿意之答覆則西里西亞將與普魯士分離柏林消息聞羅京現有大火羅國農民業已舉事（一日） 
　　古本海琴電英艦隊向南駛去匈京消息麥剛森將軍之軍十七萬人徇從法國要求將在匈國受覊禁（一日） 
　　亞姆斯特丹電柏林消息調查戰俘受虐案委員會開會時愛士白格氏蒞會宣稱凡虐待戰俘者自當予以重懲（三日） 
　　亞姆斯特丹電戰地德軍代表開會於愛姆斯决議贊助政府恊同遏制反對革命之行動（三日） 
　　亞姆斯特丹電柏林消息柏林發表德前皇署名之公文文中切實聲明放棄普魯土王位及德意志帝國之皇位並解除文武官員所發之忠誓（三十日） 
　　倫敦電德前皇雖已切實遜位而仍有皇黨竭力運動復辟且有勢力之軍人贊助此舉聞巴伐里亞魯泊里區親王現居瑞士粤德皇族將在該處開會云 
（三日） 
　　亞姆斯特丹電柏林消息德意志銀行總理宣稱自十月一日起至十一月二十三日止銀行現欵减少五千兆馬克（三十日） 
　　亞姆斯特丹電柏林消息據官中宣稱行政議會已請國民議會速令外交總長索爾夫博士辭職並即没收關於外交及舊朝之文件（三日） 
　　亞姆斯特丹電柏林國民委員會定二月十六日舉行國會選舉惟須由勞兵會大會核准勞兵會大會定十二月十六日開會（三十日） 
　　亞姆斯特丹電據某德報載稱德皇親兵嘗兩次撤除克勒士拉區州議會之紅旗當衆燬之衆爲歡呼且發擁護德皇之演說當地勞兵會爲避流血起見决議暫不再樹紅旗興登堡出示勸諭國隊少安毋躁謂依據偉大計畫解决土地問題現已着手進行不日可以發布該計畫規定以公欵於廉價之地造屋數十萬間租與農民與園丁並以間置之地照此辦法造屋租與各鎭工人皆取極小之租費（三日） 
　　亞姆斯特丹電巴伐里亞首相致電哈斯氏與愛倍爾氏建議即行召集德國聨邦政府代表大會在桀拉開會解决關於國會及柏林外交總長並宣布文件諸問題（四日） 
　　亞姆斯特丹電柏林消息息據可靠方面聲稱德國已以希爾斯維省北部割讓丹國（三十日） 
　　亞姆斯特丹電大柏林勞兵會代表在聨邦議會舊址開會諸演說者均述及行政會各員不能意見一致並要求從速召集國會施特滿氏深不以勞働界與軍界互閙意見爲然又稱不日將設一全國勞兵會總會興登堡與格羅勒二將昨復宣布願忠事政府設會討論良久後舉定委員會調查指摘行政會各條之虛實（三十日） 
　　亞姆斯特丹電柏林消息據某報載稱柏林財政恐慌仍甚重大國民紛向銀行及郵局提取存金大柏林自革命後尚未繳納捐稅（三日） 
　　亞姆斯特丹電柏林消息社會黨斯巴達克斯圑之將施行專斷政略日益顯明人心大爲不安政府與大柏林勞兵大會之决議召集民選國會大約更足促該圑之舉事前國務員鄧堡博士在瑪格特堡政黨聨合大會演說謂皇室各員不得再容回國（二日） 
　　倫敦電斯托克化姆與蘇尼克消息徵實德國無患饑之虞乃故意張大其詞以動協約國之哀憐 
　　巴黎電康格萊斯消息柏林政府應土政府之請下令逮捕安佛將軍太拉特將軍特瑪爾將國拉齊姆將軍等員若輩今皆避匿德國土政府已逮捕青年黨二百人費特里氏挾土金五十萬鎊赴俄迭薩亦在被拘之列（四日） 
　　巴黎電福煦上將命畫定亞爾薩斯勞蘭與毘連土地之界線法國各報謂德人交出機車與貨車颇爲遲緩故各事未能於十二月十七日以前告竣休戰條約必將展長期限媾和談判勢將改遲舉行協約國談話會威爾遜總統所擬參與者大約將於十二月十九日開始法國各報又謂德軍主將今維持小而堅韌之陸軍志在延宕談判期得協約國廣大之讓步此種計畫未便忽視聞德人現正蓄聚糧食以便度過五六兩月之難關俾協約國無力以重大之經濟壓力施於德國（四日） 
　　巴黎電法國各報討論俄國騷亂問題及歐洲經濟均勢唯烏克蘭小麥是賴問題謂過激主義目下存在未滅捷克斯拉波蘭等國不能建議協約國今宜以大軍供給有秩序之黨俾若輩得以自衞並抵禦過激黨之軍又謂以協約國之軍爲中堅可以編成正大之俄國陸軍云（三日） 
　　巴黎電自今日起有郵便火車一輛往來於巴黎列里之間法國北京各事之依序進行尚須稍需時日　　巴黎電衆院開會時財政總長宣稱新借欵共約募集二萬兆佛郎（三日） 
　　巴黎電時報載芬蘭電稱過激黨圖於英艦隊駛抵里伐爾之前佔據該港（四日） 
　　巴黎電半官消息稱孟國政府否認奥國所傳國會决議廢其國王與塞合併之消息（四日） 
　　布加萊斯電羅國皇族已回抵此間康達將軍組織之新政府業已成立（三日） 
　　倫敦電工部大臣勞白慈氏在卡第夫演說謂有數種實業已由戰爭局面改爲和平局面原料之缺乏與船舶之受取締均不若豫料之甚（三十日） 
　　倫敦電海軍部接有消息德國共有潛艇三百六十艘休戰條約簽定之前曾自行沉毁二百艘 
　　倫敦電英后在康龍車站歡迎回國之俘虜且與多人握手痛斥敵人之虐待（三日） 
　　倫敦電商務部不復發貨品兵險單（二日） 
　　倫敦電銀市星期報告云市面殊欠活動惟有穩定之象前在美所購因未領得出口執照未能即運之銀二百萬翁士今已運往中國上海滙兌率無甚變動　　倫敦電英驅逐艦已駛抵黑海之里巴港（三日） 
　　希爾新福電過激黨之軍圖在芬蘭維伏格東面登陸即被擊退芬蘭灣現由過激黨之艦控制希爾新福與里伐爾之交通已斷（三日） 
　　斯托克化姆電彼得格勒電稱過激黨拘禁波蘭公使須俟土耳其斯坦勞兵會代表被釋後始允釋之　　白萊斯電威爾遜總統十二日可在此登陸十三日可抵巴黎（三日） 
[法國無線電]  
　　里昂電羅馬尼亞京城消息英法軍已正式入布加萊斯脫羅馬尼亞王飛蝶南及其參謀亦在統率協約國得勝軍將領之列城中滿懸羅馬尼亞及協約國國徽十字路口建有凱旋門四處張帖歡迎詞羣衆由露台及牖中投擲鮮花於軍隊英法軍隊殊受人民親切及感謝之歡迎（五日） 
　　里昂電捷克斯拉夫共和國總統瑪薩里氏擬於星期五日由倫敦赴巴黎遄返泊拉格瑪氏乘居留倫敦時之機會與英國政治家討論扶助俄國之必要及捷克斯拉夫共和國在此舉中所佔之地位關於現時政局問題尤以將來和平大會所當討論之奥匈土地問題爲最要雙方交換意見絶無隱諱所有内閣閣員及外交家之與瑪氏交接者殊表同情瑪氏得有極大之感觸云（五日） 
　　里昂電比王及后偕同王太子於星期四日下午行抵蒲洛業叢林車站法總統及其夫人參衆兩院議長政府官員等羣往歡迎比王及其扈從於人民歡呼聲中經過蒲洛業叢林路香愛利齊路大廣場協和橋赴外務署改設之比王行宫比王及后在行宫中陸續接見比僑及外交圑法總統及其夫人於星期四日晚設筵總統府歡迎比王及比后愛麗薩倍資（五日） 
　　里昂電比軍馬隊第三旅已佔泊斯自由車隊及第四師輕騎隊已入奥登基爾森城英軍於星期三日繼續向來因河進發已行抵特朗堡·斯溪勒登·特倫·之總陣線美國第三軍繼續向麥塞勒河之南前進行抵朋加斯脫爾·瑪爾朋·奥商化森·之總陣線　　（五日） 
[美國無線電]  
　　舊金山電此間之中國青年會近舉行徵求會員大會以十日爲期共和新會員五百八十八人徵求隊七隊（五日） 
　　舊金山電郵船皇弓號近自馬尼拉與古巴運到椰子油一萬一千五百噸價美金四百五十萬元可謂最大之一批椰子油矣（五日） 
　　火奴魯電此間最近之選舉有千五百人華人投票（五日） 
　　芝加哥電美航空郵務局局長李伯納氏報告大西洋至太平洋之郵務飛機第一次出君已奏大效計自巴拿馬運河之克利斯度伯爾至白爾包高原共行一點四十五分鐘郵費每信洋一角郵票亦特别一種云（五日） 
 
 
 

Page 4

 
 
   
 
 

Page 5

 
 
   
 
 

Page 6

 
 
第二張H ] 
[各通信社電]  
　　海參　電西比利亞東部過激黨主義之運動家　地方勞兵會委員克拉斯洛沙柯氏與其他勞兵會領袖數人爲日兵所拘身藏現金三十布特（每布特三十六鎊）俄政府已請海參崴市政局取銷否認柯彌恰克海軍大將迪克推多制之决議案大衆以爲風潮不致發生（四日）（路透電） 
　　北京電關於金劵條例抗議案已由四國公使將日前中國政府之答覆交銀行圑閱看並向銀行圑有所質問銀行圑之主張仍持前說四國公使亦以中國之答覆爲不能滿意乃各與其本國商妥後於今日再向中國提出抗議其所持理由與前次之抗議略同 
　　北京電政府因錢總理同意案提出之際在衆議院中與錢總理彈劾案相重疊故先將同意案及彈劾案撤回改於兩三日内再提出同意案（六日） 
　　北京電日本林公使於昨晚八時半啓程回國 
　　北京電昨電云政府以上海爲平和會議地點係上海在列國環視之下故不可爲平和會議地點之誤傳（六日） 
　　漢口電自從中央一部分武斷派有反對妥恊陰謀之說喧傳各處後在各方面之南北軍隊稍有動摇之徵吳佩孚有與譚浩明相約而取自由行動之形迹但自四日國務院發表通電詳述五國公使提出勸告書希望中國速息内爭及依中央最近會議决定和平方針在滬開南北代表會議以期解决時局等情形並聲明凡對於和平會議堅持異議者即照警察條例及警備條例懲辦後各界人士皆欣然有喜色以爲彼一部分之軍閥及一部分之激烈派雖一則自恃强權一則鼓吹異議以梗南北和議至於今日若輩除潛伏外將無他途和議必能成立對於五國勸告極表歡迎　　（五日） 
　　廣東電此間政界對於五國公使之勸告所懐之意見多謂五國之美意可感之至南方本愛和平但南方所欲者在永久之和平北方果能副此希望自易解决總之議和之成否視北方誠意之有無云云（五日） 
　　北京電據某要人之談話云徐總統對於此次五國之勸告心竊喜之以爲可藉此造成促進妥協之機會且於同時抛棄其平素之主張不再堅持善後會議之名義及在南京開會說且於派遣全權代表之舉亦已表示同意對於南方頗有讓步之傾向目下美已决定南北會議之名稱曰平和會議地點在上海外國租界之外南北兩方面各派有全權之代表與會在開會之前及開會議時凡事以無條件妥協爲主會議情形俟全部告畢後方可發表在未經議畢以前須嚴守秘密北方全權代表候補者爲熊希齡田文烈朱啓鈐因田文烈有督軍圑及軍閥之後援故本人雖固辭將終至不得已而承認云云（五日） 
　　北京電上海各新聞記者到京以來受各方面異常歡迎茲已事畢於今日上午八時半出京回南各界之往送者甚盛（五日） 
　　北京電内閣各員今日於國務會議後晋謁總統旋即電致岑春煊陸榮廷唐繼堯及劉顯世等略云將以善後和平會議之名義在列國環視之上海開會請速選派代表與會云云又致李純同樣之電報且附言速向西南督促組織會議云（五日） 
　　東京電小船公使已於四日由湘南回京聞將於九日啓程赴任（五日）以上東方通信社電 
　　北京電錢閣案可望通過財陸兩部徐意仍提張壽齡靳雲鵬安福主張　中玉龔心湛尚在磋商 
　　北京電林紹斐關冕鈞電告陸武鳴極願和平不堅持法律香港駐員電則稱軍府向舊國會宣言决不承認非法總統及新國會兩說太相背馳昨由院電林關詢問（五日） 
　　北京電兼財長曹汝霖催請派代東海以内閣改組在即諭勸再兼旬日（六日） 
　　北京電善後會地點現擬改寗昨電蘇督轉商西南（六日） 
　　北京電元首以發展工商首在交通便利諭由交部將巴測未造之各路路綫繪圖附說列冊呈閱備集中外路學專家接照現勢研究地形細酌妥改分别籌築（六日） 
　　北京電參戰處改國防籌備處議案已交閣議 
　　北京電張作霖張懐芝吳光新商參陸處函財部催收束費候有着即出京（五日） 
　　北京電英美公使代表各該本國政府謁徐總統表示對於燬土令極爲滿意（五日） 
　　北京電公府聞陸徵祥在途患病去電詢問 
　　北京電稅務處提出國際稅則問題院請梁任公贊助徵祥提出歐會（六日） 
　　濟南電省議會接張樹元電濟寗東昌土匪肅清將返節商分治事（五日） 
　　香港電軍政府代總裁徐謙因五國領圑警告在府議席上亦聲明服從多數意見不復積極反對主和　　（五日）以上中孚通信社電 
　　東京電中國講和特任陸徵祥豫計今夜當抵横濱惟因病　麻窒斯悉謝退各方面之歡迎大約將搭十日啓輪之諏訪丸起程（六日） 
　　東京電陸徵祥於五日抵馬關日政府優待以國賓禮（六日）以上共同通訊社電 
[要聞]  
[勸告後之公府大會議]  
　　决定南北會議地點 
　　自五國公使二日提出勸告書後東海即於三日召集閣員督軍在府開一種要會議上午九時開會東海親自主席段合肥曹錕張作霖張懐芝倪嗣冲王占元孟恩遠等均到閣員方面則曹潤田田煥庭傅沅叔陳任先（外交次長）劉資穎等及吳秘書長皆列席東海令吳秘書長將五國勸告書内容詳細說明叚合肥首先發言余本爲主戰以求統一之人但最近鑒於世界情勢歐洲平和會議業將開始我國若不從速收拾時局則將來結果殆不堪問故余當引退之時即聲明徐總統採用和平政策絶對服從今日所應速行解决者即爲則　閣問題内閣鞏固庶和議亦有出面主持之人余意錢内閣宜即日提出於國會其將則從長計議務求有益時局勿爭意氣之小節叚語畢曹潤田起言現在國家財政困難至此無論何人來長財政皆將無法辦理故余亦極希望和平　之早日實現然後裁减軍隊節省經費振興實業庶前途尚有一線生機願大家從速商定段曹（潤田）兩人發言而後各督亦無異議惟曹張兩督似不無懐疑之處但亦並未有所表示東海乃以極莊嚴之態度沉着言曰余本不願出山祗以時局無法收拾國家陷於危險故不得已而徇衆人之請任茲艱鉅乃余就職以後之第一事如組織内閣問題即似有人不甚曲諒苦衷遷延未决若事事皆然余何能負此重任言時聲色頗厲各督乃亦無辭和平方針遂正式决定四即商及兩方會議地點叚合肥曹潤田均主張不妨順從南省之希望即在上海開會惟仿照辛亥成例云云衆論以爲未妥適應繼堯等又有電到（七總裁之電私人方面已收到面昨日公府會議尚未直接收到該電唐電係另致政府者）於是上海會議一層完全决定乃論及政府所派代表之人物當場即徵求田煥庭之竟見田氏言有三不可一余閘主戰閣員之一人二閣員資務前往未妥三日才學識均不稱職恐貽誤大局云云故代表問題當場未完全解决然平和方針旣定撤兵即須實行各督同時即要求撤兵之費曹潤田報告以現在計算所差甚鉅終須另行籌集此層亦尚未有辦法 
另一消息昨日午前九時東海約叚祺瑞曹錕張作霖張懐芝倪嗣冲孟恩遠王占元六督軍曁閣員全體在公府會商不海首先宣布五國勸告詳情並謂時局紛擾亟待速决全國與情以及友邦希望均盼速息内爭協力對外諸君皆膺重寄與共安危請各抒所見共圖挽救合肥首起發言大意謂歐戰告終和平開始吾國遣使外出必須代表全國斷不能代表一部分吾國此時若不趕謀統一則大使在外發言甚難故統一全國實爲萬不容緩之事張作霖曹錕倪嗣冲諸人先後發言多就對外立論均言願服從總統主持一切遂即决定一致趨向和平準照西南意見在上海開和平會議不日派中山装南下東海並令秘書將辦就文電交在座諸人　觀均無異議最後商及撤兵問題及經費問題與財政總長互有討論至十一時方散諸閣員即折赴國務會議故昨日閣議遲至十二點方開又據某方傳述昨爲星期二例有閣議東海爲五國勸告一事係重要特於上午在认吉召集在京各督及全體閣員在府中開一府院聨席會議九時開議東海與錢代總理先後述明五國勸告之事各武人均未發言東海乃令錢代理即日通電各省遵照前撤防令速即退兵不得藉事稽延致生阻碍并令各督從速各回本任以免職務中斷且便收束本省軍事倪嗣冲首先承諾并向各督發言謂關於軍事各問題前此業經定有辦法其選舉副座及内閣改組兩問題係政府與國會之事非吾等職責所關吾等大家理宜遵照元首之諭速行回任各督亦即贊同迄十二時散會午後一時續開閣議除討論勸告問題外僅議及贛省請欵一案而散 
　　又聞政界某要人云今日（三號）上午九時公府居仁堂開軍事外交緊急會議列席者爲段祺瑞曹錕張作霖張懐芝孟恩遠王占元倪嗣冲及全體閣員由東海親自主席先將五國之勸告書向衆人詳細宣布並演說對於時局之主張各武人皆一致贊成又言不日即一律回任以免招外人之疑忌倪嗣冲并謂關於軍事問題已有辦法我輩武人儘可依法去辦至於選舉副座改組内閣皆爲國會與政府方面之事我輩不能過問但奉元首命令即日回任以盡我輩職分當時遂决定副座問題暫時仍從擱置内閣問題由曹張兩督擔任疏通至於南北議和地點各督均承認在上海開和平會議於是連日不能决斷之問題以一朝之功竟得完全解决東海之愉快眞有難以形容者計自九點開會至十二點遂散會公府散會後下午一時又開一閣議討論南北言和之手續并由錢代閣通電全國各省報告五國勸告之經過與本日會議之情形於是驚天動地之波瀾遂小小告一結束矣 
　　此次督軍之逗留京師雖各有私圖面安福派之蠱惑實居於有力之地位聞段合肥於府議散後卽召王　唐曲同豐等及安福派議員六人在府學胡同邸中開一會議叚氏謂余對於徐總統之平和政策前經宣言决不反對今又值協商公使圑之勸告更宜輔助元首力維大局所有足以阻碍時局平和諸問題望勿再事爭執王　唐及其他議員六人雖有私情似亦不便吐露唯唯而已當晚叚氏復在邸中宴請在京各疆吏席問關於府議中之五國勸告一案有所討議謂時局值茲妥洽萬不容緩凡我同袍務體斯恉聞曹張及各督軍均巳一致贊成解鈴還仗繫鈴人合肥之功眞不可没也 
[錢内閣案已正式提出]  
　　内閣總理問題爲近日政界暗潮之一自外交圑勸告後形勢一變賀培桐提出之彈劾旣無形消滅王葆鋆提出之得組叚閣案亦斷不能成功昨日公府會議時東海提及此事曹倪張等以大勢所趨錢内閣無可反對自願擔任向各方面疏通故散會後政府即飭辦就内閣同意案咨文於昨日下午五時送交新衆議院其文曰爲咨行事本年十月十日國務總理叚祺瑞呈請辭職業經令准免職在案茲擬任命錢能訓爲國務總理按照臨時約法第三十四條應咨請貴院同意除特派委員出席說明外相應咨請貴院依法辦理可也云云此案旣經提出該院自不能不行投票結果如何雖現時尚難斷定但叚内閣三字旣不成問題此案當無意外波折也據日人消息自五國勸告以來政局復呈活氣安福派之態度亦漸有一變之徵候日昨該派某领袖語某君云組閣問題亟應早與錢氏以同意以免政務之停滯憲法問題亦應遵守各歲所審議之第二讀會草案庶爲妥當安福派爲北方唯一之强硬派今該派領袖　公言組閣問題應速同意憲法問題應根據舊草案豈非態度一變安福派旣舍妄圖而循正軌督軍圑又豈能獨爲無理之主張昨某最有力之督軍語人云速選副座問題原非吾人之主張祗因旁人再三勸說不得不然也至組閣問題吾人惟有謹從叚芝泉之主張而已自今以後萬事亦當悉仗芝泉之力云云統察以上之語氣其復歸正軌情形槪可想見要之勸告以來徐總統之態度漸覺强硬主戰派之態度漸　軟化南北妥協之前途必自此見一大發展也 
[南北當局討論會議地點]  
　　自業公使於二日提出勸告後當局即於三日開府院聨席會議决定依照西南軍政府主張即在上海開和平會議聞軍政府之電係於一日發出由外交圑轉遞其原文云北京徐菊人先生鑒自護法軍興以來已歷一年有餘南北兩方互相對　所謂國是至今尚無由解决近頃歐戰終息强權消滅我國亦須順世界大勢恢復平和美國大總統威爾遜氏本年九月二十八日在募集第四次公債之際所演說實爲解决國際國内一切兵爭之根據各國均依此爲保證目下世界各國已將尊崇正義永久停止兵爭豈獨我國不能捨兵爭以求平和解决耶執事已令其部下停戰本軍政府亦已令前敵將士中止進攻然彼此尚未實行平和談判業經接近徒坐耗時日頗爲遺憾茲特披瀝誠心表示希望眞正和平認上海爲適當中立地帶倣辛亥前例雙方各派同數代表委以全權定期開會一切政治法律問題不難據理判斷依法解决務望圖謀國利民福以保永久平和茲特電致執事乞速覆示岑春煊陸榮廷唐繼堯伍廷芳唐紹儀孫文林葆懌東印（按此電係由英文譯出） 
　　此外滇督唐蓂賡於上月敬日分電各方面討論和平會方法略謂鄙見似宜倣辛亥成例在上海開會南北各派代表蒞會並以在野人物參加會議較爲切實是否有當即候公酌又唐督對於李蘇督一星期内在南京開平和會議之電頃來復電亦謂一星期太急南方無暇準備務請暫行延期又會議地點仍仿第一次革命先例以上海爲最適宜據上消息是南方對在滬會議已主張一致矣 
　　東海昨復陸榮廷一電仍係由南京李督軍代轉内云此次糾紛弊在不能相見以誠現在力袪此弊嗣後關於妥協事件均委由李秀珊督軍轉商台端避去命令形式免生阻碍又錢代閣昨日下午曾以私人名義致岑西林一電大來謂我公殷殷盼和無任欽佩政府　正籌辦開議手續俟定有準期再行電達 
[中國禁煙不力之外論]  
　　徐總統决計焚毁印土也其意殆在催促中政府從速實行其焚土之决議乎上月二十二日聞印土共約售去三百箱其餘一千二百箱將運至北京當衆銷燬此後毫無消息故美政府之賀文可謂適合時機第事有較銷燬印土更可注意者在焉印土除私運外不復入境而中國種烟則日見增多據通訊員報告其日覩之情形中國各處大半種烟此則極可注意者也十月二十七日英國外務部次官薛西爾氏在下議院答覆質問謂自一九一一年合同滿限印土停運後英政府未接中國産烟增多之報告此語意義不甚明晰殆謂英政府已知中國改共和後種烟甚多但未聞變本加厲愈趨愈劣之報告歟但若作英政府迄未知中國有種烟情事之解則英政府未免太無所聞矣今年七月打箭爐訪員曾詳述雲南與川西間鴉片貿易之狀况表明鴉片貿易由省憲允許之眞相據謂土販穿行僻路非避官吏實畏盜匪苟有報効官場且願派兵護送焉試翻閱近三個月字林報種烟賣土之消息常見報端黔桂滇皖秦晋訪員之函皆可覆按以習慣言政府如不見公文輒視報紙消息爲不可恃而置之要知字林幸驨地訪員皆愼重之士措詞不苟自知負言論之責此種大事英政府於七月至十月間竟未接徵實或否認上述各消息之報告亦大可異矣近來字林報所載貴陽興義奉天和州歸德涪州等處之訪函關於鴉片復活之情形者不知英政府亦得此報告否不知外務部於下次質問時仍由内地英領事許其否認中國有種烟情事否英政府之否認中國種烟消息無異謂字林報訪員撒謊此乃字林報與其訪員所不能甘受者且此事關係中國榮譽尤當爲官場所注意或謂復種鴉片半由於政治之紛擾然此辯詞不足以卸中國之責况據興義訪函大員如滇督唐繼堯且爲南方鴉片復活最負責任得之一人乎常聞人言中國禁絶印土後即將自己再種罌粟不圖此言今果實現矣上海所存印土之數比諸中國所種之數僅滄海一粟今日政府方侈然以將焚滬土爲得意之舉而置内地種烟於不問此種行動無以名之姑謂爲北京無誠意之一斑可也 
[新衆院之制憲潮]  
　　壟斷起草員之反響 
　　新衆議院之憲法起草委員問題安福派曾向研究交通討論各派交涉將前次投票認爲無效另行投票嗣該派又在太平湖召集全體會議决定將前次投票認爲有效故三十日晚間又通告各派取消一切交涉於是各派之妥恊復行中止反對派聞安福派背信憤慨異常以安福派雖恃其多數但議員之超過半數亦不過五六名萬一有少數議員因事缺席即不能把持議决現舊交系等議員擬届時連袂出席在議場再提異議主張前次投票應歸無效現方極力準備 
　　又鮑宗漢等昨已提出憲法起草員投票疑義云爲選舉憲法起草委員投票違法不能有效事本員意見此項投票結果疑義甚多難以有效茲將理由分别列下（一）據劉恩格君報告開票一百九十三張另有一人投二票作爲廢票名刺一百九十三張票數與名刺相符理應有效云云查本院同人額定四百另六人過半數方能關議此一百九十三人之投票不能過半數此項投票應作　效之理由一（二）據劉恩格君報告開票一百九十三張另有一人投二票作爲廢票名刺一百九十三張云云查是日唱號投票副議長與檢票員監視投名刺然後投票另有一人投二票此二票旣已作廢則此人所投之名刺亦應作廢以此計算名刺祗一百九十二張名刺與票數又不相符查照衆議院規則第四條此項投票應作無效之理由二（三）據劉恩格君報告一人投二票此項票上均有劉君之圖章云云是日人數少而廢票多固無疑義且投兩票之人應付懲戒否則何以儆將來現旣人少票多此項投票應作無效之理由三（四）劉恩格君報告衆議院規則及上屆憲法起草委員投票單行簡章雖經過三讀會而非法律案因未經大總統公布故可院議表决後即能作廢更改云云本員對於此說頗多懐疑院内規則本無須經大總統之公布因祇須院内人遵守今有一比例試問貴副議長爲本院同人所公選而未經大總統公布之命令本院同人如一表决而將貴議長取銷更換他人貴副議長能否甘心忍受乎本員意見上届規則如有不適用之處院内同人過半數列席提案修改經過初讀二讀三讀或省略均可惟須按照法定程序辦理以免國人指責此項無限制投票按之規則揆之先例誠如楊議員所謂違法者是也應作無效之理由四本員對於此項投票不能有效之理由旣如上述敬請議長油印分送同人俟議該案時共同討論伏候公决提出者鮑宗漢周棠劉果沙明遠連署人任祖棻杜維儉吕瑞庭勞慶礽張棟銘邱晋蕃曲卓新吕慶圻孫靖圻崔雲松郭光烈周祖岐饒漢秘于之鳳王廣瑞王宗元 
[處置德奥財權之建議]  
　　新國會議員黄錫銓建議請咨政府預籌處置中國與德奥兩國財産辦法提出和平會議文云德奥兩國以武力抗全球中立各國均受生命財産之損失我政府於民國六年對德奥宣布絶交繼而參戰并參酌恊約國處置敵國財産辦法處理該兩國之財産查德奥財産有不動者有流動者其不動財産之處置應另提議不入此案範圍此案提議專屬流動財産中之賠欵借欵兩種亦未及於他種流動之財産現在德奥已經降伏所有中國應付德奥之賠欵借欵固應擬定處置辦法而德奥應付中國之賠欵借欵亦應擬定辦法預備提出和議大會與列國採一致之進行謹先將財産種類分别列表加以說明理由擬議辦法供使席之採擇表說如後（甲）中國應交德奥二國辛丑賠欵表（一）民國六年三月起至七年十月止停付賠欵本息（德）二四九五二二○四馬克（奥）一三○五二六六克勒尼（二）民國七年十一月起至二十九年十二月止應付賠欵本息（德）三九一六六五一九四馬克（奥）二○四八八二七五克勒尼（說明及辦法）中國應交德奥賠欵係因聨軍入京辛丑和約所賠償之兵費除已付不計外現表列停付及應付之賠欵本息應即一律取消永遠停付（乙）中國應付德國與他國共同契約借欵表（一）英德洋欵項下德國部分之欵（數目從略）（二）英德續借欵項下德國部分之欵（數目從略）（三）五國善後借欵項下德國部分之欵（數目從略）（說明及辦法）乙表三欵均由共同契約發生並出售債票其德國部分出售之欵絶交以後已經停付其協約國及中立國人民所購之票仍行照付現在戰事解决其眞正德奥人民所持之票應否繼續付欵曾經研究擬有兩種辦法第一採單獨對付之辦法德奥開釁中國人民直接間接所受之損失甚大德奥兩國如能擔認照數賠償則中國政府對於德奥國人民所持中國借欵債票本息亦應繼續付還否則永遠停付以爲損失之互抵第二採共同對付之辦法上項辦法如會議時不能適用即應與協約各國採取同一辦法蓋國際借欵本爲各國常有之事歐戰告終各國對於德奥人民所持協約國政府售出之債票是否照常付欵必有相當辦法如係停付中國亦即停付如係認付中國亦可認付但須酌展交付之期其展期長短以歐戰開始至和議成功之日爲標準至於停付期内未付利息等項不能向中國政府追付（未完） 
[京華短簡]  
　　聞參戰處昨日咨呈府院謂駐滿日軍曾經本處向日政府提議履行共同出兵協約於歐戰告終期間完全 
 
 
 

Page 7

 
 
　　撤退旋得照覆以俄亂未已各協約國軍隊曾經在海埠會商暫駐原防俟俄亂大定秩序恢復後方能撤退所有日軍行動旣與協約軍一致此時暫難撤退 
　　赴歐媾和大使屬員陸軍武官於今明日離京由十日放洋之諏訪丸同陸使赴歐其屬員如左陸軍方面唐在禮（現在歐洲）唐寳潮梁上棟韓麟春（由英國歸途）王賡陳執陳執禮海軍方面吳振南海軍武官之出發期現尚未定 
　　外交部與協約國所組織敵僑委員會二日下午三時在外交部開第三次會議討論休戰條約成立後取締敵僑辦法是日協約國方面委員列席者日本船津書記官英國一等通譯官巴爾敦法國一等通譯官柏良材美國一等書記官丁家立聞該會以中國委員爲中心協約國亦各派遣委員一名中國方面委員如左國務院參議曾彝進内務部警政司長王揚濱外交部政務司長王繼曾通商司長周傳經財政部姚詔震農商部礦政司長邢端農林司長黄藝錫 
　　此次歐戰結果波蘭已得完全恢復獨立國家資格恊商各國本爲公理人道與德宣戰今波蘭人民旣由戰爭結果而得復國則爲扶持正義起見或即將予以承認我國對於此事目下正在研究之中惟必與恊商方面取一致態度日昨新疆楊督爲此問題電呈政府已將來電交部查核 
　　赴法僑工人數已達十萬聞胡公使又電政府請令僑工局速派專員赴法會商收束辦法及提議一切善後之計政已將原電交僑工局籌議 
　　政府昨接南京李督軍來電謂蘇省剿匪事宜現已着手進行暫行劃分五區以齊燮元朱熙張文生馬玉仁張仁奎爲剿匪司令俾可分區剿辦期早肅清匪患陸軍部昨函農商部云鎢礦利於軍用定爲商採官銷已繕具議案提出國務會議未經閣議决定以前所有請領鎢質執照者應請一律緩發 
　　中央召集之實業會議昨日在彰儀門内商品陳列所舉行開會式農商田總長江次長均到會當由田總長主席致開會詞各省實業代表計到七十餘人 
[遠東之美國商業]  
　　東方新聞社云美國内外商務局官員麥克蘭氏報告謂美貨於近三年輸入遠東諸國（中國日本印度等爲數甚多一九一七年輸入亞洲之美貨三倍於一九一五年增加二億八千萬元其輸入南美者亦增一億七千萬元該局刻正從事設立分局專行處置遠東問題近已經國會允可領得的欵着手進行中美間之商業日見興盛將來輸運船隻大活動生意必更大今日美商在中國者共二百十六家連合他國商人共七千家美國輸入中國之摩托車百分之六十六烟草佔百分之六十三火油百分之五十七釘百分之四十七鉛片百分之四十二鋼片百分之三十美國政府近又允借與中國五千萬元且令中國政府造船廠代造商船即此二端可謂中美友誼及商業上進一步之親近美貨之銷於日本與東印度羣島亦多故於未來之遠東商業必可佔一大部分 
[美國之米業與財力]  
　　（東方新聞社） 
　　十月八日紐約通信云美國之米榖收成自開戰以來實際上已增加一倍本年收成之佳尤有從來未有之希望紐約國家銀行所設敎育部之國際商業及商業地理班近來有人演講據稱美國近來已成爲西方最大之産米國蓋全國之産米量在一八九○年爲一億三千六百萬磅至一九○○年增至二億五千三百萬磅一九一四年復增至六億九千七百萬磅一九一七年則爲十億零八百萬磅本年收成之數據農務部之預算可達十一億三千六百萬磅據該演講員言美國米之産生自南北戰爭以後曾見衰减蓋當時不知用於産生小麥及他項榖類之機器及方法亦可適用於産生米榖當時米榖祇能在濕地耕種以致不能利用平常之田家機器直至數年以前有人考知地塔克塞斯省阿鏗塞斯省魯伊三納省及他處之土地其泥土天氣及水之供給均可利用農業機器該處之米榖亦用機器種植灌漑之水取諸附近之河道或人造之井迨米將成熟時將水岳去然後用尋常收割及打榖機器從事收穫美國用此新法産米不啻爲産米界之革命且亦爲世界産米界之一種新發展蓋他國均未嘗有用此方法者也美國産米區域已由卡洛里納及喬奇阿兩省擴張至密西西貝河流域亞鏗塞斯省及塔克塞斯省最近又擴至加立福尼亞省每年出産額自五千萬磅以至一億磅今年度增至十億磅有奇美國遂成西方最大之産米國矣然美之每年産米十億磅在西方雖首屈一指然比諸東方以米爲主要食品之某某國則産米之量猶渺乎不足比數即如暹羅每年産米五十億磅荷屬東印度每年産米七十億磅日本一百七十億磅印度七百億磅中國産米量無正式統計大約與印度相等或更過之綜計世界每年産米總額近二千億兆磅該演講員又云世界産米之多與小麥産生之量相差無幾（以同磅計）此事知者頗鮮恒聞人言米爲全世界人類半數以上之主要榖類食品此說或屬確實然米之産量與小麥之産量以同一容量計之相差甚近則爲吾人所未知據關於世界産米量之最良計算凡豐稔之年産米之總額約近二千億兆磅或足有二千億磅若小麥之産量即在最豐稔之一九一三及一九一五兩年每年亦祇二千四百億磅之譜耳美國産米日多美人食米者亦日衆如前所述米之産量至數年内增至一倍自一九○○年以來則增至四倍然外國米之輸入者猶逐漸增多出口米雖亦增加然不如入口之多此可見米在國内之銷路乃與米之産量相并而進也米之入口量至一九一八年爲四億五千六百萬磅在吾進口貿易史上首屈一指平均較前數年爲加倍至輸出外國之總額爲一億九千六百萬磅再加輸往普脫里科一億五千萬磅合計出口之數猶不及入口之數此可見國内人民食米之量在數年内已增至一倍有奇而自一九○○年以後則增至四倍也 
　　大戰告終世界和平美國將一躍而爲最富之國其財力足以與戰前之英國相頡頏且於萬國經濟場中可以操縱如意據一九一四年八月歐戰初開釁時美國係一負債國外債共四十億元今者已還清三十億元或以收買他國之公債相抵祇賸十億元之債矣而各國之欠美國政府者共七十億元欠美國商家或個人者共二十億元總之歐洲所欠美國之債年息約在五億元左右美國商人均信戰後可以輸出大貨供給歐洲之再造一年中出口超越入口之數約十億至十五億元由此可見美國大可投資一百五十億元或二百億元於歐洲及世界其他部分夫歐洲旣負此重債如何清還之法實不易易據官場中消息歐洲目前恐不能付舊債之利息何况還本更加之新商業中出入太不相抵故不獨舊債不能减少且將加添新債美國將爲萬國之債主放出之債勢必增多是故大戰以後美國實可操縱全世界之經濟與商業 
[停戰後之鄂邊軍訊]  
　　鄂西據某交通機關所得宜昌電訊述鄂西局勢現又發生最大變化先是南北兩軍協議停戰之時原經約定遇有土匪發生變方胥以同等后僌會同防剿所有軍事行動均須先期互相關會不得單獨行動在定約之初雙方能遵此旨趣情勢頗覺融和土匪亦因之絶跡迨中央頒令罷兵　漸由停戰而進爲撤防之約地方將愈有和平之望矣乃不意雙方將領忽發生疑竇已允撤退之軍隊反各前向移動并背停戰原約互爲單獨進行於是遂有王旅都慶借名剿匪襲擊興山南軍防線之舉動而唐犧支亦以剿匪名義偷渡喬家渡謀攻巴東此外穆圑復以巫山驛發生匪患緊偪巫境適唐繼堯宣言北方不以誠意謀和亦决暫止撤防之議進與北軍對峙兩不讓步以致鄂西遂又漸爲戰爭潮流所激動特尚未完全暴裂或可設法轉圜耳　　鄂北軍界消息鄂軍自奉援陜命令以還克白河復平利進奪洵安成功絶速特以不欲逆大勢之潮流遂稍歛其鋒近則更以張鈁有侵鄂之耗不得不以鞏固鄂防爲先計暫緩援陜進行因之援陜後備各軍如十八師之一部及湖北第四旅曁趙榮華部屬之第三十六圑孫傳芳部屬之第四十一圑現得布置鄖邊各隘分任防守並以湖北漫川兩關及與龍駒寨接壤區域併爲鄂北要塞且又爲敵軍注意之點軍事設備因亦加嚴更由劉旅佐龍擔負完全防護之責至已進駐洵陽安康平利白河等縣軍隊則已一律按兵未動改攻爲守蓋免孤軍深入觸犯軍家之忌亦即使策應鄂北冀免進退之失據昨聞張聨陞旅長報告來鄂何韻珊代督亦爲嘉許惟仍令其相度機宜勿稍輕動以期國事早告結束 
[湘議會將開臨時會]  
　　湖南省議會各駐省議員昨因張督諮詢案件甚多亟應詳細討論以便分别答覆爰於昨二十七日下午在佘空塘省議員辦公處特開協議會除將當道諮詢之事逐一議决外並有人臨時動議以湘省兵燹之餘關於人民生計問題整理金融問題收束軍隊問題清剿土匪問題皆屬極關重要本會旣爲人民代表自應竭盡心力以輔助政府分别施行斷不能因改選在即遽息仔肩應即召集臨時會以期無負人民之委託是日到會者約共三十餘員對於此項提議均極贊成當經全體議决即日咨請省政府通電各屬召集臨時會議並以該會會場已爲軍隊佔據並於咨文中請轉咨督軍飭令軍隊迅將會場騰出預爲修理以備開會之用 
[再日蘇議會旁聽記]  
　　四日議會居然通過了七案記者在旁聽席上心裏非常快活以爲本届蘇議會以垂暮之年有此天良發現之一日吾蘇前途殆未可量矣是日出席九十九人二時十五分開會錢議長主席續到者四人先由議長提出延期與否之問題無大討論以延期二十日表决大多數不起立者僅四五人次由錢議長依第四條職權提出特别審查會報告請願政府列席歐洲和平會應提問題及請願政府對於歐戰和平會議應有正當之要求兩案報告擬變更議事日程先行討論經衆贊成即由議長宣布審查會擬就電文其主要點將國際上種種不平等之條約據理撤廢對於德奥方面將膠濟及租借地收回槪行作廢此外各國對我不平等之待遇若領事裁判權海關稅率等要求撤廢經衆討論决定大體通過由秘書廳修正文詞次就議事日程開議（一）地方欵産經理處修例案又大起爭論雙方主張大致仍如前會惟邵玉銓張援等主撤回修整相持三刻之久議長以由行政會議選舉付表决少數又以照審查報告通過付表决仍少數乃以第三條付審查會重行修正以資格從寛爲標準更議第四條有主張全體重行審查者馮世德謂第一第二條已經通過無重付審查之理朱紹文謂條文各自有其效力無因第三條而波累一概重行審查之理衆贊成乃就第四條討論衆反對原案附設於縣署改爲附設他機關之内但以地方特别情形亦得獨立設置第五條照原案通過第六第七第十條敎育會農商會及各市鄉董字樣均改爲各公共機關第八條或縣行政會議之議决一語改爲得縣行政會議議决撤換二字改爲撤任餘俱照修正案通過計此案已爭持四日又虛費了兩日（開會不足法定人數事實詳前報）居然得此結果不可謂非幸事惟第三條尚須後重行提出則一部分觸著痛處者或有得喊阿呀之慮是此關繫重大之案實尚在難産期中也（二）宣布黄議員守孚提議制定江蘇各縣地方行政會議規程案鄭議員立三提議江蘇縣行政會議暫行章程案兩案合併討論無大研究以成立付審查表决大多數朱紹文主付特别審查以便放寛人數使各屬均有審查員庶討論較易所得標準陳大猷和之張援主付内務審查周嘉詠和之陳大猷主以三十三人（每屬三人）組織特别審查會附議者多議長付表决大多數（五）財政審查會報告宣布及清查自治經費案以審查報告付表决通過（四）内務審查會報告恢復自治案由徐瀛提出修正案主張一面請中央速頒自治制度一面請省長咨明内務部先就江蘇暫行縣市鄉制辦理公决如徐案時已五點十分場内電燈齊明各議員多離席他出遂散會 
　　昨日（五日）又開大會首由錢議長宣布第（一）議題省長交議民國五年度本省地方决算案行政委員出席者皆小科員盧瀚蔭朱翼雲張援等有所質問均不得要領議員頗有責言黄炎培謂行政委員出席當然有具體的說明今交案旣遲又不能爲系統的綱領的說明徒以創辦爲詞殊非所宜議會方面只得付諸審查待行政委員考訂周詳到審查會說明云云議長以付審查會表决大多數（二）内務審查會報告整頓各縣保衞案頗有討論張肇炘竭力反對謂適足殃民最後結果改第一條爲保衞圑每季由縣知事檢閱一次其未設保衞圑區域一語未設改爲應設並加辦理清鄉（如調查户口搜索槍械及預防接濟子彈勾結客匪窩藏匪蹤等）均由保衞圑切實舉行餘照審查報告通過（三）内務審查會報告咨請省長通令各縣警備隊互相聨絡以便調遣即以報告通過（四）内務審查會報告調查省政案無大討論以報告通過並决定於咨文上聲明請省長查照備案（五）敎育實業審查會報告江蘇職業敎育進行計畫案照報告通過（六）敎育實業審查會報告選派學生出洋學習小工藝案王鳳誥陳伯盟大生疑問其要點凡三（一）何以不習大工業（二）何不延師在本國敎授（三）何必甲種實業學校畢業生黄炎培劉伯昌張援解釋再三未能折服然卒亦依原報告通過時已五下鐘議員多退席者主席甫宣布（七）案題周議員提議選派學生出洋學習蠶桑並織業以厚民生案而人數已不及法定遂散聞明日（六日）仍開大會議中有關於公旅費案四件大約必可得法定人數矣請拭目觀之 
[南京和平會二次大會]  
　　十二月五日下午二時南京和平期成會開第二次大會蒞席者三十二人會長錢崇固因事未至由副會長鄭爲成主席報告進行一切大致有四（一）省議會議員陳大猷鮑貴藻等請加入本會幹事（二）職員葛仲衡來函請將本會宗旨登入各報俾人民周知並請以快郵代電徵求在野名流意見以便派代表參與善後協議時得有把握（三）金陵大學校長美國包文及附屬中學校長美國韋禮生來函贊成本會宗旨並請列入會員（四）本副會長因要務赴京請公推代理人以上四條請諸君研究（一）總幹事王潤身謂省議員加入本會爲幹事極端贊成惟名單尚未送會俟送至時再開職員會當場公舉衆贊成（二）交際王馥芝謂葛君提議兩條爲本會進行主要之手續自應辦理惟本會第一手續勸告南北電尚未發出此條宜緩施少文謂可先起草俟電發出隨即進行衆贊成（三）王家福謂友邦名流贊成本會並請列入會員此足見和平二字爲全世界人所共同盼望自應列入以表友邦之熱忱王潤身謂本會公訂簡章凡民國男子得爲會員包韋二君係美國人擬改爲名舉會員較爲妥當衆贊成（四）丁宜齋謂副會長赴京請暫緩數日俟開過職員會再行衆贊成旋由文牘孫啓椿報告勸告南北電文已經修正請公决衆贊成俟錢會長閱後即發庶務雷光華報告經過一切手續又以會計名義報告捐入會金及支出用費畢由主席宣告散會時已五點三十分矣 
[杭州快信]  
　　各縣調查歐戰損失現據陸續報告大率含混不明如長興絲繭茶三項列欵五十餘萬元青田石産一項列欵九十餘萬元與部定三種塡格章程不符已飭尅速詳晰編查造報 
　　上海盧護軍使昨函報告回署日期並詳陳會議情形省議會昨又延會因各股審查員分配名單被内部辦事員顚倒改易以馬鴻圖列法律股長郭景汾列財政股長孫宋卿列庶政股長方孔修列建議股長并將印刷單分配各議員羣起譁噪擁至樓上向總務科質問秩序大紊後由陳副議長竭力排解尚未决定辦法紹興平現案經官廳取締後目下市上拆息價巳平减詎前日紹縣公署忽派警四名至筆飛弄錢業會館勒令增加現已增至六分五釐各錢商以官廳出爾反爾羣起不服各商業亦有煩言擬赴省控告 
　　前月二十七夜搶刦西湖白雲菴盜犯黄小元（即小牛）僧人炳太經督署軍法課訊供不諱昨午後四時在清波門外報行槍斃（以上五日） 
　　省議會昨選出審議長胡炳旒得七十四票至辦事員擅改各股審查員名單衝突一案同日經周議長至議員休息室一一道歉衆怒亦平内部爭執可望消融紹縣王知事近因放出現欵十餘萬之多派警勒令錢商增高拆息各業受虧非淺杭市亦受影響錢業不甘受過日來發出拆息行單皆冠以官開字樣 
高廳昨通電各縣以七年度行將告終所有一切民刑表冊未便再行建　限電到一星期内一律造報以便彙總送部 
　　北京郵務惫较電調城站郵政局長唐漢生赴京另有差委遺缺已由郵務長委郵務員鄧鴻生代理 
　　平陽縣屬米榖制限出口及　照運銷辦法曾經官廳取締在案現查仍有商人運米資敵情事經公民楊崇等電禀督署楊督軍昨已咨行省長查核辦理 
　　桐廬知事殷李鈗奉令調省昨午後奉省署牌示另委趙成思署理（以上六日） 
[地方通信]  
[松江]  
　　認包屠稅之競爭松江屠宰稅自舊歲起由肉商浦春帆承包旋於前月奉財政廳令飭照上年認額增解三分之一該商因徵收困難久未遵行嗣有肉商張春林呈請縣署願照廳令增三分之一遂由縣署批令於十一月分起歸張經辦一面據情轉請財政廳核准詎財政廳指令對於縣署先行批准張春林認案一事大加指斥並謂原認商浦春帆現已遵章加稅以多數繼續請願若爲他人攘奪揆諸公理似失其平然當初觀望遷延實有自誤之咎仰於文到日傳令各該認商限期仿照投標方法另行加認所有張春林認辦一案應無庸議至本年十月以後稅欵仍責成原認商照上年認數加繳三分之一以昭核實云云縣署奉文後業已轉令原認商浦春帆遵照辦理並諭新認商張春林停止進行茲聞原認商以廳令飭增認稅决於本月起遵令加徽三分之一云 
　　圖刦未遂犯就擒西外雷譜桐家於四號晚間一時左右來有本地流氓八九人打破大門掀毁旁門正在續毁儀門之際適爲四鄰所聞潛往窺探而西二區警察巡邏隊二名亦適經行彼處遂偕同往窺見盜黨甚多知勢不敵退守門外一面用電話通知二區警所由趙雲林巡長率警四人馳往協拿當場擒獲周阿福莊阿福李三弟等三人餘被上屋逃去翌日由警探續獲龔金生等二人現已由區轉解縣署押辦是役雷姓因房舍深邃直至盜已就擒始知被盜又同時恒昇當舖在二區派出所報稱有劇賊潛藏内室要求派警出拿及派警往搜已被上屋逃逸矣 
[蘇州]  
　　市鄉董事會成立吳縣二十八市鄉董事在城組織公會以便交換意見聨絡感情假舊學前平江書院舊址爲事務所業經成立茲於陽曆十一月三十號開會慶祝和平紀念並當塲選舉職員所有舉定各員錄下（一）交際部幹事錢鼎汪恩錦嚴良燦（一）文牘部幹事陶惟坻姚元桂張冕傑（一）會計部幹事朱熙廷張震生楊政（一）庶務部幹事戈允棟馮澤衍高銅鳳 
　　冬天開桂縣屬光福鄉各山中向爲産桂之區每屆八月輙有商人至該鎭收買桂花乃今屆桂花異常凋零各商人未能暢收而返現屆十一月山中桂花忽然開放見者莫不稱奇或謂係來歲豐年之兆云 
　　温忠驥遞解回籍前日有寄住蘇城金獅河沿之温忠驥至吳縣温知事寓所自稱係温知事之族叔要求接見希圖謀事當被縣署傳訊收押等情已誌前報茲悉温忠驥祖籍山西移居常州孟河地方已經數代其人係前清候補縣丞光復後訓蒙度日家况頗窘因悉温棟甫知事到任特持帶家譜來蘇寄居金獅河沿陳姓家欲見温知事要求代謀餬口之地旋因言語衝突送至縣公署經藍公濟承審員開庭傳訊温母子當庭將温氏家世一切情形詳細對答並呈家譜爲證惟誤認藍承審員即係温知事藍即以其冒認官親判將温忠驥收押第二看守所（此所係舊監獄專收重犯）並將其母交署警押送本圖地保看管聽候查明核辦現經温知事特派署警四名備文將温忠驥母子一併遞解回常州原籍交保管束 
　　改舉霞章公所董事機業霞章公所董事王士銓撤銷後同業重行投票公舉張一澧得票最多被舉爲董事已誌前報茲悉該董因浙江菸酒公賣局交代未結一時不克就職經吳縣温知事將得票次多數之顔大圭孫漢忠二人品行經騐函請總商會查復旋據復稱孫漢忠向爲行頭於該業情形熟悉顔大圭前清曾辦貢貨多年與緞業亦非絶無關係應請准由該二人維持公所現狀云云當由温知事核定以顔大圭爲正董事孫漢忠爲副董事令行該業知照並呈報鎭道各署備案 
[揚州]  
　　塡報歷屆畢業表教育廳爲調查各屬師範歴届畢業生人數起見令各師範塡報茲聞揚州第五師範業將歷屆畢業調查表繕就計二年度七月畢業乙種講習科八十一人入本科四人從事敎育三十五人六年七月甲種講習科三十二人均從事教育七年七月本科五十八人入高師四人留學日本一人從事教育四十七人統計畢業一百六十一人入高師四人入本科四人留日一人從事教育一百零四人日昨呈報教廳備考 
　　李督軍改編憲兵李督軍現將蘇省全省憲兵（計一二三二營）改編爲五大中隊訓令清淮提鎭等屬駐防憲兵軍官即日率隊齊集寗垣以憑編製編定後仍遺往各屬分防故駐揚憲兵第一營一連一排長張惠民已於五日晚率所部乘寗揚晚班輪赴寗矣 
[杭州]  
　　省議會審議長産出省議會五日下午二時開會决選審議長簽到議員一百四十一人抽簽出席一百三十三人周議長報告日程畢即由正代秘書長設置投票櫃次　速記按組分給選舉票各議員先後投票畢王代秘書長宣告開票結果胡炳旒得七十四票祝紹箕得四十六票廢票十一票白票二票唱名畢由議長宣告大衆胡炳旒得票過半數以上當選爲審議長惟尚有各股審查員應否繼續選舉請衆公决陳鍾祺動議各股審查員應請同人預先認定何股簽字記名然後選舉並請旁聽退席復席復不足法定人數　宣告延會 
[安慶]  
　　新省長謝絶讌會安徽新任省長襲心湛於昨三日清晨抵皖駐節司令部是日下午三句鐘即接印視事所有各機關長官均一一延見次及公署各科職員諭令照常辦公一面致函各機關以現值國家臥薪嘗膽之秋經濟困難自應縮衣減食用資樽節所有應酬讌會一概敬謝 
[海門]  
　　農教育會控知事電海門農會教育會以該縣趙知事違法殃民特分電當道呈控請爲查辦其致北京電云大總統國務總理内務總長司法總長大理院總檢察廳參衆兩院文官懲戒委員會鈞鑒海門知事趙占元違法殃民吸食洋煙吞没贓土濫用刑訊賄釋要犯挪用公欵賄賣差票敲詐商民擅離職守勒索陋規貪贓枉法不顧廉恥虐政多端民不堪命衆公民粘證向省署高廳控奉查辦乃占元竟將原告及證人挾嫌妄捕任意羅織以洩私憤雞犬無寗民不聊生籲叩派員按欵嚴查依法懲辦以救蒼生全縣感德江蘇海門農會長教育會長薛蔭田等公叩又致南京電云齊省長省議會鈞鑒海門衆公民粘證呈控趙知事貪贓枉法各欵業奉委查乃占元因署内舞弊各證被地方知悉疑書吏張其琛項徐諸人所洩出遽將該書記等拘捕撳害並欲妄拿原告證人無法無天民不聊生籲叩迅賜傳趙騐煙質訊法究以免無辜受累全縣戴德海門農會長教育會長薛蔭田等公叩 
[天津]  
　　追悼嚴約冲誌邑紳嚴範蓀氏之冡男約冲君品學兼優曾在津手創南開學校及嚴氏女塾並復興莊小學嗣游歴英美德法義奥荷蘭等國現充駐日華公使秘書官近因逝世噩耗傳來津埠各界遂有南開學校天津勸學所商品陳列所發起於本月一號下午假南開學校講堂開追悼大會是日各機關到者四百餘人會塲中間懸掛徐總統馮前總統挽聨其餘政軍警紳商學報各界挽聨甚多並設約冲肖像二時奏樂開會首由時君趾周報告開會宗旨天津勸學所南開學校商品陳列所各有祭文宣讀勸學所長華君芷舲水産學校代理校長范君蓮青等演說約冲君生前事略嚴氏女塾學生及復興莊小學學生唱歌追悼又由乃弟實業廳長嚴君慈約登台致謝來賓畢奏樂閉會 
　　奉軍過津駐防奉軍第四十五旅第三營金營長日昨率同官佐目兵五百餘名計一營武裝乘火車過津開往鄭家口　防 
[雜評一]  
[産米國（默）]  
　　美國産米以利用新法故戰後突然增進一躍而成爲西方之最大産米國宜其財力之暴富也我國素以農産立國又加以氣候土地之相宜而數千年來依然如故主持農政者一任無知鄉民之自謀而對於水利墾荒種植等等不復爲之籌改進之法而盡指導之責即以統計一事言各産米國每年皆有出數正確之報告而我素以産米著名獨不知每年出數之幾何漫然無可考核此亦足見當局之放任而遺國人羞矣 
今以工商業昌明時代我之工商旣不足與人競而農亦將退居人後耶吾望農商部顧名思義而一盡其力焉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　議和地點决定之消息 
　　南北議和將次實行惟議和地點有言在上海爲宜者有言决在南京者昨聞本埠軍警政各機關接政府電大致謂議和地點决在上海業已派定人表十人不日南下希即知照云云聞南方亦派十人爲代表其議所在租界云 
[組織國際和平研究會]  
　　昨日午後三時旅滬商帮協會中華國貨維持會華商旅滬維持會工商研究會四圑體聨合發起邀請上海各商業圑體開會討論對於歐戰平和會之意見到會者數百人三時半振鈴入座公推楊小川爲主席楊君入座宣告開會宗旨略謂現在大戰告終公理卒勝强權各國人多振奮吾國人更宜振奮政府固當有政府之一番計劃國民亦當有國民之一番計劃希望此次平和會議公允平正達世界永久和平之目的美總統威爾遜君宣布世界和平主義主張國無强弱國無大小一律平等共享樂利吾人今日所以開會之宗旨不外帮助政府帮助政府所派物議特使贊成美總統威爾遜君之主義贊成世界平民主義以達永久和平之目的（衆大鼓掌）切盼同胞諸君萬勿視此會爲尋常之會必須用全副精神以討論之云云旋由方君提議須定一公圑名稱乃定名爲中華工商保守國際和平研究會次長老會牧師俞宗周宣讀上海基督敎徒聨合會平和會議意見書次王介安君發表人道主義之意見謂世界各國一列平等待遇咸以己所不欲勿施於人爲宗旨方可全世界共享眞正平和之幸福次楊小川君提出上海基督敎徒聨合會意見書中有云不但新訂之條約即從前所有國際不平等之條約亦宜一律宣佈取銷另訂國際平等條約所有一切秘密條約均作無效楊小川君謂此即威爾遜總統世界和平主義之要點亦即世界永遠和平之保障（衆大鼓掌）次商帮協會會長鄒靜齋發表意見主張用衆圑體名義致電政府並電美總統次舒蕙楨女士發表意見云對外和平固不可失機會對内和平亦宜研究主張組織一文牘機關專事著作關於此等文字送各報發表决楊小川君主推鄒靜齋爲公圑主任衆贊成次衆推方椒伯張籋雲許奏雲卓健伯陳良玉戴幟翔伍詠裳諸君爲文牘員又推戈朋雲君爲幹事員通訊機關暫在國貨維持會次楊小川君提議此會必聨絡通國之工商以組成之（衆鼓掌）散會時鐘鳴七下矣 
[中國與和平會議]  
　　十二月份遠東時報載有中國與和平會議一文茲照譯如下僑居北京之魯省官紳近曾開會研究中國對於歐洲和平會議應提出之要求且爲華人關於此問題從事運動之第一步此等官紳深望恊約國之戰爭目的終能適用於中國故於會議中曾提出希望條件清單一紙就中國目下之對外關係爲論此項希望條件殊耐人尋味而共中所包之問題亦多爲處於弱國地位之中國所應得提出者也發起此會議之魯省官紳深信協約各國於戰事開後數年來所屢次發表之宣言倘果出於衷誠則必將表同意於下列之條件（一）青島由日本歸還中國（二）在山東省之德人利益移交中國不移交日本（三）東清鐵道由俄國歸還中國日本或任何他國均不得干涉之（四）收回治外法權（五）撤退在中國之外國戍兵（六）列强應許中國以自行修正其各項稅則之權而不　干涉（七）所有中國武人與日本資本家訂結之各種條件及合同未經日本政府准許者槪行取消（八）外人在中國内地居留不得再有租借土地以擴充其勢力範圍（九）列强在中國商業上及交際上應有均等權利（十）從前中國政府不解外交或交際受外人武力恫嚇或壓迫所簽訂之一切片面條約應修改之論者或謂中國在名分上不當受此等完全之讓予權然即謂此說有理而華人旣表示此等意願且予以公布儘有討論之價值也凡了解中國及中國人之外國人極盼中國於此國際關係重要轉變之際奮其至高之力量將彼等所認爲被人加予之寃屈（不論其爲眞實之寃屈與否）一一設法理直之列强在和平會議中一經提議遠東問題對於中國之寃屈必大發其不平之鳴此乃必然之事然無論如何華人必須乘此良機奮力一鬭也中國對於世界之潮流每欲加以逆拒且不了解其意味彼目光如豆之官僚對於友邦之忠告及外人眞心贊助之企圖輙頑强抗拒凡含有（洋鬼子）之臭味者概在擯斥之列如是者不知幾經歲月直至滿清季年始漸悟西法之重要然實際施行猶遲至清廷推翻民國成立之後夫中國今日所認爲寃屈之情形乃彼昔日之頑固所招致實則亦終與彼有利而無害也十年以來中國内亂相尋迄無寗日以致華人之先覺者欲改革政治發展科學經濟等政策爲世界各大民治國民之幸福之基礎者施諸中國竟不可能然今日中國雖尚未懇切容納民治世界所貢獻之事物却正在向此目的進行蓋其始被人力迫於是不得不開放門户今則已表示尊重民治主義之意而有欲實施之傾向矣（未完） 
[演講大戰爭之敎訓（續昨）]  
　　（乙）對於國際方面者（一）不分强弱立國於大地之上限於疆域根於歷史因於風俗不無大小强弱之分者理勢然也世多以强大爲榮譽而小弱者恒蔑視之不知所謂弱小之國者自具一種文化之特色足可令人稱道者在也猶太弱小之國也爲基督宗敎發源之根據地其關係世界各國文明進化爲甚大當其衰弱之際强鄰迫處滅此朝食國基爲墟人民散處而其文化之優點幾爲全球所公認今比塞等國雖被德國蹂躪而其文化特色之優點要不無如猶太之可述也宜乎恊約國以全力而扶持之矣又其一（二）無尚詐術協約國以扶小拯弱之宏願行其抑强摧暴之政策無非欲恢復弱小固有之天權消滅强大侵略之野心巳耳使將來國與國遇不得復有詐術相尚務宜推心置腹相待以誠也即所謂國際之條約也夫國際條約之大義强國不得侵犯弱國大國必須協助小國相親相愛各保疆土無詐無虞共樂生成苟如是尚何有爭奪之事哉又其二（三）負富同軌近十年歐洲勞働家與資本家互相反對迭起風潮其原因實由貧富階級太嚴有以致也資本家自豪其富有種種苛待勞働家之條件指不勝屈而勞働家不得已組織工黨以抵制之彼此攻擊積不相下牽動大局擾亂秩序識者憂之急急提倡貧富平等主義使資本家不得再有虐待勞働家之苛例於是稍免前日彼此反對攻擊之風潮自歐戰發生以來美洲大獲工黨之資助無罷工要挾之舉動者貧富一體之實效也又其三不特此也商界首重信用戒不欺則商業始可維持於永久况際此商戰之時代耶昔者美洲購辦毡氈多往波斯土耳基等國歐戰發生洋面封鎖頻遭危險俱有戒心於是改赴我國北京天津等處購辦詎非千載一時難得之機遇也倘於此時該商極力改良出品土貨貨眞價實推廣銷路挽回利權在此一舉乃計不出此攙雜假貨使西商裹足不前卒遭失敗可爲無信用貪小利者之烔戒也於人乎何尤此商業之敎訓也栽培青年子弟者敎員之專職也今日學校敎職不以愛國敎子弟而以名利誘後進做官發財之思想充實於青年腦海之中焉有所謂愛國者哉即有之私心之愛而非公心之愛國公心愛國不分種族不計國界凡係衆氣之倫均屬同胞之列此所謂博愛主義公心愛國也我國果何如乎非愛己國而不愛他國耶日俄之戰也日商不售售與俄人不與俄人交往吾人傳爲美談以爲若日人者眞熱心愛國也不知私心愛國養成排外之惡習適足爲文明之阻力使歐美亦抱此宗旨則比塞等國終被强德之蹂躪而永永無恢復之望矣此敎訓得之於學士也竊物賊也竊國亦賊也且竊物者祇可稱之爲小賊惟竊國者乃可稱之爲大賊今竊人之物旣稱之爲賊矣竊人之國者而反尊之爲帝天下謬妄之一事焉有甚於斯耶然而天道無私善人是富彼元兇大怒能欺人而不能欺天觀同盟之失敗吾人始可覺悟天威非遠眞理常在宜如何畏懼而儆惕之乎苟怙惡不悛犯天下之不韙將蹈同盟之覆轍也此非天之棄人也而人自絶於天而已矣不亦深堪惜乎 
[崇明島外海綫中斷]  
　　英文滬報云太平洋商務電報公司之海線在崇明島外中斷而大東電報公司則官電甚爲擁擠尋常商電須延擱十日始克遞到一般商人咸感不便斷線之處積沙十五英尺故撈起斷線其事甚難何時始可復與美國通電今尚未能確知 
[英國鐵價大跌]  
　　上海泰晤士報云據東京某商行所得電信英國市場之鐵價現已落至每噸十六鎊十先令由此察之似英政府已取消鐵之管轄權並撤回鐵之出口禁令矣以上市價即加上水脚亦尚不及日本鐵價三分之一故日本鐵市將受重大影響云 
[瑞和洋行之棉市報告]  
　　瑞和洋行星期報告略云本月二日紐約棉價大落一月份期跌落二百四十一鎊音價爲兩角四分七五三月份期價爲二角三分九八英國利物浦市場定將因此大受影響想紐約棉價將再低落也英國生活程度據英國工部九月間估計已較戰前漲高百分之九十紡績中人要求照現在工價加給百分之四十廠主已允照戰前工價加給百分之四十但官場旣經宣佈生活費用較戰前增百分之九十今工資僅較戰前加百分之四十工人似尚不能甘心棉花旣賤棉布應即便宜惟工價一增則成本仍重用户恐終未能食原料便宜之利益也日本紗廠前派人赴中國内地出重價定購棉花今交貨之期已到日商多似不能或不願收貨乃照市價算給取銷定單是以各處棉花堆存甚多近二三星期中中國棉價驟落迄今不已者即以此故通州花每擔今售二十八兩若在十月初則需三十九兩四錢也至於本星期棉紗市况則印紗售出一千五百包價格較低日紗亦售去一千五百五十包十六支價格穩定惟二十支已校上星期跌落八兩本地棉紗無甚出入商人皆注視棉花市面俟棉價旣定然後本埠棉紗始有買賣本星期疋頭呌莊較爲活動共售去二萬一千一百二十五件云 
[絲業貿易之悲觀]  
　　本外埠各繅絲廠所出之廠經本年之對外貿易因國外滙率頻漲以致銷數大减價亦大跌自西商秋季賽馬以後祗有無錫某絲廠售出錫山牌廠絲二十擔價開六百九十兩此外竟無交易業此者莫不愁眉雙鎖云 
　　今年春繭夏繭出數雖旺銷場呆滯一般做餘繭者咸受影響（儉源錢莊即因此倒閉）目下錫地所存餘繭在堆棧者約有三千餘擔滬地亦存七八千擔售價（無錫乾繭現開一百十兩尚無躉數交易轉瞬陰曆年關廠絲設無大衆出口市價尚難立足也 
[今後顔料價格之推測]  
　　歐戰告終各國議和與實業前途有至大之關係故一般業顔料者不免存恐慌之象然據該業中有經騐者推測以爲德國至早須在講和成立之後或者有貨可定然議和開會之期須在來春三月而講和成立至速亦須一年半之後故業顔料者大可無恐各染坊亦必照常收買至於美國則因織染工業戰後復活需要大增若其需要增加之時美國在某種範圍内且須由他國買入此最近美國商人所得之報告故顔料市况雖一時虛驚其價格在今後二年之内必不至有大變動云 
[英國詢問需用絨線數]  
　　上海總商會昨接北京農商部第一○二○號訓令云爲令行事准外部函稱准駐英施公使函開現值戰時英政府於各國採辦物品均有限制茲准英政府所設聨邦品需支配委員會來函請轉詢政府於本年十二月間至明年三月間所有軍民絨線應需若干再此項限制辦法業經實行盼早復等因業經函允轉陳請分行各機關局廠查報見復以便轉復等因查此項絨線貴部所屬機關如有需用之處應請將所需數目開送到部以憑彙案與該委員會接洽等因前來合行令仰該商會轉知各商尅期將需用此項毛製絨線數目呈報到部以憑彙案函復外交部核辦此令 
[油豆餅雜糧之分運期]  
　　上海稅務總公所致南市縣商會公函云逕啓者本年十二月六日奉財政廳指今敝所長呈油豆餅雜糧分運懇照原請期限核准由奉指令據呈已悉油豆餅雜糧分運期限本難再寛旣稱洋棧提貨單現已規復防弊有方姑如所請牛莊豆牛莊豆油及雜糧仍以一年爲期生油豆餅以十月爲期以順商情而示寛大仰即遵照辦理此令等因奉此相應備函轉達並附規復洋棧提貨單章程即希貴會查照轉知各商一體遵照附提貨單章程（一）此項提貨單專爲提取北市洋棧貨及浦東洋棧貨之憑證其餘均不適用（一）凡往北市洋棧及浦東洋棧提貨須先由各行號開具蓋有戳記行條註明花色件數來所請領提貨單方准出貨由船運者歸中段稽查處查騐蓋戳由車運者歸馬路稽查處查騐蓋戳倘查有未領提貨單之貨以及未赴中段曁馬路查騐並單貨不符者均作偷漏論從重處罰（一）此單以一月爲限旣經中段曁馬路查騐蓋戳後當日即須來所納稅塡給稅票如隔日來所納稅即係違章照例議罰以杜一單兩用之弊如當日不及出貨准將提單隨時繳銷倘未將提單繳銷隔日即憑各行號條據追繳稅欵（一）來所納稅塡給稅票運銷外埠之貨須將指銷地點報出註明票上進店零銷之貨亦須報明票上註出進銷 
字樣如眞係存棧之貨須請騐蓋印註明票上不得槪以存棧朦混希圖分運（一）洋棧之貨如有以分運單朦運者查出後除從重罰辦外應將分運之原稅票追繳註銷（一）凡提貨單來所繳稅納票須另備稅票一本卽將提貨單扣黏票根上以便稽考（一）本章程自奉廳批核准之日起實行如有未盡事宜隨時增入修改 
[浙茶運消之發達]  
　　浙省紹興一帶所産茶葉每年均由滬杭甬火車裝運來滬轉運出口各茶商歷年向茂盛泰轉運公司報裝來滬茂盛泰與滬杭甬鐵路訂定箱茶合同由該路裝運每年增減改訂本年該轉運公司與路局所訂合同不過二萬五千箱自本年四月問陸續起運合計已達六萬箱以外現聞杭州閘口茶商尚有箱茶約三萬餘箱待銷日内仍須運滬統計運到之數與原訂合同超越數倍較之往年此項箱茶之出口可謂發達云 
[婺德茶商反對更章]  
　　本埠茶業會館於本年秋變更章程其條件（一）拆息自本年八月起拆息奇昂應照莊拆欠帳計算（一）銀價曹二四紋作九二七申規元（一）存潯箱茶棧租按月每箱三分算（一）各客住棧膳金按日每位一錢五分算（一）紅茶棧用自己未年起漢口按售價棧用及通事用共扣二分五釐（一）綠茶棧用上海售者同（一）長江索申箱茶保險每千兩每月火險保費銀一兩五錢（一）内河裝申仍照向章訃算旅滬婺德花業同人接此條件頗爲反對日前曾致　茶業會館公函照錄於下歐戰發生以來我國商業均受莫大影響而以我茶業爲尤甚政有鑒及此尚不時設法補救况茶棧與茶號唇齒相依關係密切更當同心協力從根本上籌畫保全茶號即所以自保也蓋茶箱抵滬買賣兩不接函祗恃茶棧爲中權茶棧受茶號之委託應如何盡其義務以固利源乃年來洋行候辦壓磅延宕銀肆勒索箱費諸弊槪不顧問只知磨刀霍霍向茶號各行宰割如關稅運費保險棧租下及堆力凡由茶棧經付者無不變本加厲又如九江義渡警捐本埠商會濬浦會館旁及思恭病院凡歸茶棧擔負無不轉移取償茶號竭其力茶棧攘其名權利亦云溥矣近貴執事發出一種印刷通告分列八條但據茶棧一方面之臆斷有注重者有連帶者有專屬於綠茶者有兼涉及紅茶者大抵皆朘削號客之條件紅與綠名雖不同總是一邱之貉無論紅茶帮是何態度我綠茶帮對此剥膚之痛不能不各自爲謀而急切言之也試先言第一條邇來銀根奇緊拆息飛騰甯非事實然亦一兩月間罕見之現象耳棧號相交數十年從前莊息極低時期茶棧放欵息率另自爲政往往照市抬高三四兩甚或五六兩未聞視莊息爲出入則向之吸受茶號者不知無量數之羡餘况接洽之初一言爲定非可隨時變更本年領欵先後雙方同意立有領券載明息率然後成交今中途變更試問是項領劵有效力乎無效力乎又試問前此未照莊息溢收之數能退還否乎後此悉照莊息伸縮之例以揭算否乎且茶號之用棧欵與茶棧之用莊欵性質不同號以茶箱投棧雖云借貸實是抵押取息固無論矣更有因此押欵旁生許多利益而莊欵無有也至以押欵而施行不善良之息率尤爲商律所不韙今乃借暫時最高之度數便出此桃僵李代之苛求揆諸公理豈得謂平次言第二條曹平規元向以（九三七）爲本位蓋核準平色之高下爲定衡故市面流通無不公認間因供多求少有時爲（九三五）（九三二）九三一）不等亦根市面以變遷如洋價市價之漲落是初非一人一事所能畸輕畸重任意顚倒也今貶至（九二七）豈茶棧有改革律度量衡之能力歟又次言第五條茶棧者買賣之經理也用金者經理之酬勞也扣用不取箱額爲的而取價格爲的良以售價高則號客所獲者豐扣用亦豐售價低則號客所獲者嗇扣用亦嗇苦樂均沽其法極善買辦爲洋商經理扣用亦止一分茶棧除此而外更有通事以及出店茶房皆另開銷分則見少聚則見多年來茶業如此枯竭何堪再加用金乎又次言第七條查保險公司章程每千兩週年保費七兩五錢即浦東西統棧最高不過十二三兩盡人知之茶號對於茶棧保險爲代手職務原來保單旣不令茶客親執茶箱佔值幾何又不先事註明但於售茶後一筆扣去從前每月千千兩只扣銀七錢近年加至一兩核以公司章程所獲已屬不資而又毫無擔負利固無便於此者方今只險公司林立莫不於暗中自貶價格以廣招來我茶箱自應折减今乃不能折減返欲增多有是理科其餘各條所謂自鄫以下可無譏焉若論茶棧主體本爲貿易中一居間人其利益則統銀行保關行保險公司轉運公司而據有之此外每一經手無分大小靡不於中取利其最豐者莫如輪船運費約計什取四五多取者不自以爲虐眵與者捉人以代償得則得矣其如棧可取償於號而號不能取償於人何要知茶號與茶棧流雖分而源則合枝雖異而本則同不有茶棧誰爲枝流不有茶號誰爲源本若以不利之條件全責備號客身上是自殺也同人等絶對不能承認用敢函告台端伏希轉達各茶棧勿更舊章迭爲賓主彼此幸甚區區之意鵠候示復順頌公祺 
[存土焚燬前之點騐]  
　　政府焚燬已經收買港滬存土一事已見明令茲悉内務財政兩部所派之邵部員寄滄曾於兩日前星馳抵滬以靈敏之手腕會同威稅務司將存土點騐以杜流弊據各方面消息此次政府毅然下令因各處私土充斥多方私種受外交界之忠告難於應付故决計先由焚燬刷買之存土爲入手然後雷屬風行嚴禁私種查緝私土懲辦烟犯現部派員查得存土除由協濟已出貨三百餘箱外凈數尚實存一千二百零六箱業由邵專員會同稅務司先行逐箱檢騐如數封鎖聽候曉喻中外定期焚燬并聞特派員等昨日同時又兿到部電因恐死灰復燃令每箱每只先澆以煤油以示土商無可挽回並表示政府除毒務盡之决心云 
[定期會議剷絶烟土]  
　　烟土問題各界均竭力反對政府雖有焚燬存土之令而私販私種者仍異想天開愍不畏法本埠建設會鑒於鴉片爲害之深特邀集總商會省敎育會青年會等十大圑體各派代表於十二月十號（星期二）午後五時半假座四川路青年會開會討論想此次討論結果必能達實行禁絶之希望矣 
[丁恩氏已赴香港]  
　　文滙報云丁恩已於昨日乘新甯輪船前往香港 
[李鼎新抵閩後之電訊]  
　　海軍司令公署昨得福建無綫電信悉海軍慰問使 
 
 
 

Page 11

 
 
　　李鼎新自由滬起程後已於東日（即十二月一日）抵閩所有該省地方軍隊均甚安謐現事已將就緒不日可往厦門一帶慰問俟事畢後再行取道申江回京覆命云 
[全浙同鄉會往來電稿]  
　　北京平和期成會來電全浙旅滬同鄉會公鑒寢電悉當經電詢國務院據告此次奉軍兩營係閩督前請派往帮同擊匪之用因海船未便改由陸路道經浙省并非特派入浙等語除另函詢問俟得復再詳奉告外特此先復北京平和期成會冬 
　　復北京平和期成會電北京平和　　期成會公鑒冬電謂奉軍此次僅兩營過浙敬悉查此次入浙之奉軍確有一混成旅且聞又有奉軍三旅陸續入浙故近日全省人民尤爲惶恐當平和期成之際若此無端騷擾地方非特滋國人之疑懼且亦騰笑於友邦究竟奉軍何故入浙務請貴會向政府嚴重交涉俾浙民得免痛苦以期平和促成臨電無任翹企全浙旅滬同鄉會叩 
[援閩軍篷帳派員送閩]  
　　援閩軍第一混成旅軍用之篷帳一百三十座由北京轉運來滬已誌昨報昨由該旅留滬之臨時司令部派員將解到之篷帳一併送閩矣 
[盧護軍使赴杭]  
　　松滬盧護軍使因江浙聨防事宜須與浙省楊督軍面商辦法故特督同上海防守司令兼步兵十九旅旅長王如見率領憲兵排長一員帶同憲兵四名於昨日下午三時由龍華乘坐快車赴杭 
[浦東蔡鎭巨刦案續誌]  
　　浦東川沙縣境蔡家路鎭於陰曆本月初一日晚八時許突來大帮盜匪二百餘人明火執械搜刦商店居户二十家已誌昨報茲悉當時該盜等携贓逃後即山丁潤庠蔡國材等入城（約三里許）赴縣署報告章知事在睡夢中驚醒立派艾警佐率領通班長警前往追捕該盜等因小舟擱淺紛紛將贓物搬上大船歷時頗久始得揚帆而去乃巡警紛擾終宵未獲一盜蓋事前絶無防範也據鄉人傳述該盜等口操閩粤口音軍械甚銳曾開槍示威故無敢抗拒此類盜匪疑係閩省潰兵而各鄉鎭近來賭風大熾亦爲大刦案媒介之一松滬盧護軍使聞訊除派員渡浦密查外復飭探協緝務獲解究 
　　另一函云川沙縣境蔡家路鎭巨刧案發生後水警第一區第三隊隊長王壽良接駐防川沙之分隊長報告立卽督率舢板師船兩艘馳往川沙失事處查勘一面派各偵探四處偵緝聞該盜等所雇之兩大船爲航海釣船式樣船頭繪有二眼睛泊於白龍港口海灘刦得贓物之後一併搬入盜船當入鎭時在黄昏八時逐户搶刦直至四號清晨尚在搬運贓物所有川沙縣之警察及駐防川沙城河之水警師船是晚聞警後好携槍實彈追往兜拿旋因匪多警少所帶槍彈無多不敢窮追致被逃逸又聞松滬護軍使署前日接川沙公民丁潤庠等電禀被盜搶刦情形後即擬派步兵一排飛往該處駐防保衞云 
[續誌郭家庫之搶案]  
　　閘北四區二分所巡官長警追獲郭家庫郭華華家搶案内嫌疑犯張三吳得發二名經焦署員轉解司法科訊辦已記前報茲悉此案昨經叚科員判解淞滬警廳究辦矣 
　　另一函云車袋角鄉民郭華華家前日被盜四五人掘洞入内搜刧銀洋衣飾携贓逃逸經事主開門追緝由該管淞滬警察四區二分駐所巡邏警聞聲追獲嫌疑人張三吳得發等二人解所訊核時天未破曉拘留至晨間經該所焦警佐提至辦公室訊詰詎張尚未問畢而吳乘守警不備即向窗外一躍下面均係盤弄並無門口彼又越牆三道始脫離該所捨命逃竄巡警等不善跳躍祇得繞出大門在後緊追至一村落吳向某鄉人家竄入希圖藏匿始由各警追至將吳捕獲押回該所後經焦警佐立即備文連同張三併解司法科略詰之下即解總廳嚴行訊核云 
[莘莊雜貨店被搶續誌]  
　　松江縣屬莘莊鎭陳格興雜貨店於日前被盜刦去洋一百四十餘元銅元十餘千及店主婦周氏皮衣六件等情已誌昨報茲悉此案盜匪得贓後潛匿莘莊西市搭乘火車至楓涇圖逃入浙境事爲隨車偵探等跟蹤報由松江縣警察所拿獲小三子等兩名搜出贓證拘留候訊一面傳失主陳阿毛前往認領云 
[護軍使諭令嚴查販土]  
　　松滬盧護軍使昨招本署稽查員等到署諭謂當今中央政府頒布焚燬存土命令即將實行希即留心偵察販私之人對於輪埠車站尤須嚴密偵查云 
[講武堂不收保送人員]  
　　松滬護軍使署近接陸軍部電云鼎革以來各省軍隊驟增數倍而迭次裁減之閒散軍官亦遂因之而加多本部總攬軍政不能不兼顧并籌凡遇有正式軍事學校出身及在軍隊効力有年先後來部投効者悉予收容畀以諮議差遣候差諸名目酌給津貼以資臨時之養赡本擬俟大局稍定再行整理軍隊分别安揷乃以連年軍興而此種計畫迄成虛願惟念該差遣等麕集京師坐糜餉糈廢棄可惜不得已乃有講武堂之設專爲本差遣候差各員補習學術與軍官預備等校造就初級軍官者其性質逈不相同嗣以各處軍事長官不悉定章間有保送學員入堂迭經照章謝絶特有一二處人已到京加以文電商懇不得不設法通融因一律取銷原差由本部畀以候差名目給以極少津貼藉符定章但此項辦法爲本部經費及講武堂學額所限斷不能援例永行茲特通電聲明嗣後無論是何機關保送入堂人員本部槪不收錄并希飭屬一體知悉云 
[皖軍官來滬催繳軍衣]  
　　安徽督軍倪嗣冲日前曾派副官鄒士紀來申購辦棉軍及一萬餘套當向陳生記訂定承辦茲因尚少三千三百套故鄒副官來申向該陳生記催繳寓福州路口大行台昨日陳生記將貨交齊鄒副官遂將此項軍衣連購辦之軍用藥品三箱一併裝載滬寗火車而去 
[兩魚雷艇開赴象山]  
　　海軍第二艦隊所轄之魚雷艇湖鶚湖隼兩艘向泊龍華茲聞藍總司令以現值冬防之期浙屬象山海港爲海疆要道戒護須屬緊要即令該兩艇開赴象山港灣以資防護該兩艇已於前日奉令前往矣 
[電車公司代表回滬]  
　　上海華商電氣公司日前接北京交通部准公府禮官處函奉大總統召集各省郵政電政等商辦公司代表來京於上月杪開茶話會等因該公司舉總理陸伯鴻赴京已紀前報茲悉陸代表赴京與會後業已事畢於前晚乘車回滬其餘各代表亦將次第返申云 
[洋布混報布衣之處罰]  
　　滬杭甬鐵路裕通轉運公司日前有客報運衣包兩個由上海南站裝往杭州南星橋報運之後照章應由該站長開騐包内貨件與報裝情形是否相符始能裝運詎知該客包内均係洋貨布疋混報布衣服計重三擔當被該站長發覺立將貨件扣留一面呈請該路車務總管核辦當經處以三十元之罰欵現聞該轉边公司請求從寛罰辦云 
[濟生會請崇孔敎]  
　　濟生會致北京電云國務院總理鈞鑒請代呈大總統容鑒并祈轉教育部參衆兩院均鑒竊維自古到隆之世莫不以勵行聖教尊崇孔子爲先誠以孔子大道爲公執其中而善教以立有教無類率其性而斯道可由其傳先聖之道以垂教萬世也舉其一二言之行己有恥謂可因恥以修身博學於文庶幾因文以見道文行而繼以忠信德禮乃急於政刑用能長治久安民生樂利改革以來有書乃不能讀故經書若付於秦灰信教原可自由而國教未列於憲法間有各縣駐兵之地以大成殿爲起居以兩廡爲庖湢紳民蹙額噤不敢言其他侮經非聖尤駭聽聞聖道凌夷極矣可爲流涕痛哭者也今者歐戰已終内防已撤振興聖道實爲根本上之要圖夫孔子所垂諸經歐西均有譯本通行是我孔子之道無遠弗届非所謂涵蓋一切者乎我大總統學貫天人望隆中外參衆兩院代表民意秉經立法善政以興部院諸公深通儒術經濟匡時尤多碩畫此誠聖道微而復顯之期人心阻而復通之會伏請特頒尊聖之典更廣讀經之途飭各省縣文廟之爲兵所駐者如非險要一律遷移以復尊聖之隆禮以重列邦之視瞻天下嚮望喁喁公民等情殷呼籲如蒙採納聞諸極遠亦有光榮垂諸將來永爲典則無任迫切悚惶希望之至伏乞鑒察上海中國濟生會敎育義務處陳作霖黄慶瀾王秉恩伊立勳黄國英陳祖慰陸文釗徐懋王震翁逃　姚明善張淦揚施則敬許模葉逵項松齡馮學棻金殿華楊韶譜王家槐盧鎭戚永脩過燦周有馥周世駿張永年張少霞張培褘馮景韶金重慶張家楨楊公炎馮文濤馮文炳陳瑞邦江樹銘鄭伯蕃盧世昌顧思義陳維祺等同叩宥 
[滬江大學近事兩則]  
　　滬江大學附近村落頗多失學兒童亦復不少該校特於校門旁餘地添造兩等小學校現正鳩工庀材預算可於二月之内竣工每年需費約千元左右 
　　滬江大學棍球塲現作比賽足球之用故特新購校基一百三十餘畝逐漸墊平爲新棍球塲低窪之處現已大部墊就明春當可竣工正式比賽云 
[業户反對推廣路線之繼續開會]  
　　自滬南工巡捐局規定方浜路路線爲三丈四尺之佈告發貼後全路業户以血産攸關羣起反對曾經邀集各業户假城内廣福寺開臨時談話會一次公推臨時代表向該局及名譽各董詰問現已分頭接洽完畢於前日仍假原址續開成立會到會者有四明公所徽寗會館福昌桂記泰記公司等各代表及各業户約百人先由臨時代表報告經過情形繼用投票法公舉會長當選定趙訒之爲正會長顧益之爲副會長趙二孫吳壽維鐘鼎調鄭仲三爲幹事員共襄進行并由各業户議决籌費方法挨門面認派並聞該會已商定土地詞爲事務所云 
[水警第一廳啟用新印]  
　　松滬護軍使署昨據水警第一廳廳長温朝詒呈稱奉省長令前准内務部咨頒江蘇水上警察第一廳銅質印信一顆令由職廳委員請領頒用等因奉經派委探員李毓琛晉省承領賚回茲於本年十二一日啓用以昭信守除將原有木質印信呈繳外理合呈報察照 
[第三期慈善劵頭奬在贛]  
　　本埠慈善救濟會自第三期開奬後得奬地點已誌前報茲悉該會接南昌振裕公司來電云頭奬吉安鴻源生洋貨號主熊永國獨得振裕支云云該會現已將紅奬洋五萬元由滬中國銀行匯往贛中行照兌矣 
[婦人縊斃之請驗]  
　　浦東居家石橋鄉民沈龍全之媳莊氏平時與姑時常口角頗不和睦前沈家失去棉花數十斤疑爲莊氏竊出售賣其翁姑等向莊氏詰責莊氏申辯不明氣憤自縊身死翌日莊氏母家得悉前往眇閙不能解决昨日恊同四十三圖地保俞福祥等至上海地方檢察廳報請相騐 
[控訴誘拐胞妹]  
　　崇明人龔銀福昨赴浦東爛泥渡三區警署訴稱胞妺才琴於上月間被人拐逃無踪茲經訪悉係王林生所拐匿居治下陸家嘴請求提究當經曾署長飭警將王林生連同該女子才琴一併拘署當以事關姦拐判原被併解地方檢察廳訊辦 
[沸水燙傷女孩]  
　　住居北四川路江北婦人顧王氏之孫女桃子年十一歲在某絲廠打盆被同廠之常州婦人以沸水燙傷手臂由顧王氏將該婦之夫周永康扭控五區警署轉解司法科訊辦 
[押追積欠車租]  
　　住居閘北德生里之曾詠卿以經放黄包車爲業前日扭郭正榮至四區警署控被積欠車租洋二十餘元延宕不還經張警正質訊郭承認欠洋遵諭收押追繳 
[孀婦生子之干涉]  
　　眞茹鎭鄉婦周歸氏其夫已故近與顧炳咸姘識生有一子前日被其族長在閘北四區三分所告發經藍署員訊問一過轉解司法科叚科員命送淞滬警廳訊辦 
[流氓拆梢行兇]  
　　流氓匡寳同胡阿海糾黨在海寗路弄内向陳永興拆梢洋三元不遂將陳歐打陳大聲呼救由八百二十四號華捕與探周耀廷查見帮同將匡胡二人一併拘入捕房候解送公堂訊究 
[女工竊取洋紗]  
　　楊樹浦路三十四五號門牌瑞記紗廠女工張阿二張小英在廠工作時乘間竊取洋紗一包夾帶而出行經中途被包探查見詰悉前情將兩女連贓一併帶入捕房捕頭諭飭轉送公廨押候解究 
[屍妻請求免騐]  
　　昨晨二十二舖地甲金啟仁至上海地方檢察廳報稱頃奉警區傳喚因舖中靜修路合德里門口倒斃無名男子一具當查得該屍爲莊煥忠係松江人年四十六歲除知照該屍屬外理合來廳請求相騐等因林檢察長正擬派員往騐旋據屍妻莊席氏至廳禀稱年三十八歲原籍洞庭山人現在治下門内三在里三號門牌已死莊煥忠係氏之丈夫向業米店生理現因失就素有吐血之症時發時愈昨晚八時丈夫前往關帝廟地方氏之母家借洋氏待至深夜未見回家至今晨有人前來關照始悉丈夫倒斃在途但丈夫委係舊病復發致死請求免騐自願棺殮云云林廳長准如所請着具結備查趕緊收殮 
[吵閙勸業場之薄罰]  
　　舊曆本月初二夜滬城勸業塲小京班劇塲内有人糾衆閙事當經游巡第二隊隊長賈春波會同一區二分所長警前往拘獲邵全金邵全林周阿全楊萬生朱阿根等五人押送到所請辦該塲執事因被毁各物所值無幾且不能指實何人所爲聲請不必追瓿嗣經王警佐訊得邵全金等糾衆滋擾判令各罰洋二元以示薄懲 
[毆妻兇器不能證實]  
　　王馬氏（即王毛氏）被伊夫王長堯行兇毆打用斧砍傷頭顱三處經氏母毛姚氏控經四區警署將王拘獲連同原告並受傷人函解地方廳經檢察官騐訊之下判王毛氏交伊母領回自行醫治王長堯押候再核在案昨日午後又據毛姚氏扶同傷女王毛氏携帶證物鐵鑿一柄毛竹根一個上有削尖竹釘三枚指明王長堯用此二樣物件凌虐伊妻請求究辦檢察官以此項兇器不能證實當塲發還 
[壞手槍恐嚇乃父]  
　　商人陸蘭蓀控伊子和尚不務正業專事揮霍向之訓斥反持已壞手槍恐嚇爲此扭赴警區請究當經警區轉送地方廳經檢察官提案預審判陸和尚收押壞手槍存候查明究辦 
[吞没烟土之證實]  
　　婦人陳唐氏延代表律師在公共公廨刑事科控山東路帶鈎橋附近天泰順布莊股東焦桂芬吞没託其煎熬烟膏值洋一千二百元之烟土烟灰等情由廨訊判焦交一千元人洋並保候訊等情已誌前報前日由探傳集兩造人證經張襄讞會同義羅副領事升座特别公堂研訊先由原告代表律師上堂陳明案情繼據被告代表律師向被告焦桂芬詰據供稱原告並無將烟土等託我煎熬之事所有包探在我家房間内檢出收到原告烟土之證據實係原告於未至捕房控告之前一小時來家吵閙乘間丢下等語繼據原告律師駁稱當時捕房包探前住被告家内搜出是項證據被告默無一言今天堂上令其當堂書寫伊知對核筆跡故意做作字體參差其實被告因見烟土價值頗鉅且以原告女流可欺頓萌吞没之念應請嚴究中西官核供會商之下以本案供證確實因判被告焦桂芬押西牢四月以儆 
[第九次攔路搶刦]  
　　匪徒浦東人錢阿根（即徐瑞生）前因在公共租界八次攔路搶刦行人財物被捕獲解公共公堂訊辦期滿逐出租界在案詎錢釋出未久復又潛來前日在山西路（即晝錦里）攫取婦人葉袁氏之金壓髮一支圖逃經氏狂喊當由包探陳維坤帮同將錢追獲搜出原贓帶入捕房昨晨解送公共公堂經王襄讞會同英卓副領事訊供明確以錢怗惡不悛實屬不法判押西牢一年期滿永遠逐出租界 
[押儆電車上扒手]  
　　無賴喬連生前日在新閘路某號電車上摸竊搭客王錫良身畔時表一隻下車圖遁被包探陳葆錄查見將人贓帶入捕房昨解公共公堂經中西官訊供屬實判喬押西牢三個月示儆 
[指控行兇證據不足]  
　　陳榮生在新閘捕房指控派克路某鐵店夥吳阿四行兇毆打用刀戳傷腿際等情昨由捕將吳拘解公共公堂經中西官訊供之下以原告所控證據尚欠充分因判將案註銷被告開釋 
[登報招被告到案]  
　　同豐錢莊延代表律師在公共公廨控王始吾不理往來賬欵一案由廨出單飭傳被告無着昨晨原告代表律師投案陳述案情並稱被告屢傳不到要求堂上准予原告登報限期被告到案質訊如逾期仍不投質應請照章缺席判决云云王襄讞得供商之美丁副領事判曰被告屢傳不到着原告登報兩禮拜限被告於一個月内投案候質倘逾期不到缺席判缺 
[雉妓跳出火坑]  
　　法租界雉妓劉金寳因被鴇婦施袁氏凌虐遍體鱗傷經法捕房包探查見將袁氏及金寳一併帶入捕房管押候訊昨日傳解法公堂請究先據該控上堂禀明前情詰之劉金寳供女子因母親貧苦於上年間將女子賣與袁氏處爲娼時被該氏凌虐日前又因事將女子毒打適爲包探所見拘案請求超豁袁氏供婦人雖有訓責不敢時常凌虐求宥中西官判劉金寳送堂擇配袁氏斥釋 
[西崽竊取郵票]  
　　洋人培拿愛昨日至法公堂控侍者陳靜法乘商人出外之時潛入房中竊去郵票若干張希圖售賣適爲商人查見故此扭案求究詰之陳靜法供此項郵票實因洋東搬遷房間時民人在地拾得並非竊來求察中西官以陳行竊屬實判押十四天以儆贓給原告領去 
[竊賊分别押儆]  
　　某黄包車公司主丁友朋王阿福兩人昨日同至法公堂控稱日前有某甲等來向商人等各租去黄包車一輛詎被竊賊沈老二等乘某甲等在厠所内大便之時將車竊去售賣日前經商人等偵悉報告捕房由探金九林前往將沈及同黨王得桂並收贓之方國興拘案惟贓未吊案請求訊追詰之沈老二供認行竊後由王銷贓與方處王得桂供沈將車竊來後托民人拉至方處賣與高大並非賣與方國興方國興供民人並未收買王等之車求察中西官判沈押西牢二月王押一月方無干開釋 
　　又竊賊王阿四張連生等於日前深夜時撬門行竊萬豐泰恒隆兩烟紙店内之衣服銀洋香烟等物而逸現爲包探偵悉將王張兩人拘獲吊出原贓帶入捕房管押又摸竊賊陳阿四日前在電車上摸竊搭客銀洋適爲包探查見將陳拘獲帶入捕房昨日併解法公堂請究先據各原告禀明前情詰之王等供認行竊不諱中西官判王阿四押西牢四月張押三月陳押一月以儆贓給各原告分别具領 
[被告分别交保]  
　　韓柱臣偕許伯聲魏開良同在公共公廨控已閉瑞康絲廠股東宗東僧不理欠銀四千六百餘兩又杜家坤控韓東林宗東僧不付煤價銀二千一百四十二兩又朱煜清控正奏莊楊翰臣不付票銀三百五十三兩等情昨晨由探將各被告傳至公堂經中西官判分别交保過堂候訊 
[串攫皮夾]  
　　匪類陸定榮前日午後串黨三人在虹口兆豐路攫取施阿康身畔内儲鈔票洋九十八元之皮夾圖逃被施喚由二百九十八號印捕帮同將陸追獲帶入捕房搜出原贓昨解公共公堂經中西官訊實判陸押西牢四月以儆贓給原告領去 
[指控行竊]  
　　海寗路一千七百三十六號門牌徐協記指控無錫人朱長發竊取值洋三百餘元之首飾箱等件昨晨由控將朱拘解公共公堂經中西官訊供一過判朱押候下禮拜五吊贓再訊 
[竊賊禁押四月]  
　　僑居北四川路六十五號門牌之西人潘來（譯音）指控甬人王桂寳竊取表練等物由捕將王拘解公共公堂訊押候查再核在案昨晨又由捕房將王解廨復訊屬實中西官判王押西牢四月以儆 
[寧波同鄉會募捐近訊]  
　　寗波旅滬同鄉會建立橷會所募捐結束後前月底通告各募捐員催收捐册捐欵茲將近日繳到者列下周茂蘭募周德甫公記林大昌同孚莊信泰厚各十元秦瑞卿馬裕堂曹成章周茂登各二元陳季達汪芹甫張孝泉福順和徐關保蔡靜山邵國標各一元周君續助二百五十元羅懿生募日新北貨行三十元羅君自助二十元石運乾募嚴乾利二十元錢達三募丁如彬三十元丁紫恒十元胡馥安陳定生余增華孔梅閣各二元沈吉甫助洋一百元徐正甫募張濟堂十元鄭才章王降福各二元沈世昌舒品珊蘇亦安吳企三虞炳元各一元 
[縣署批示兩則]  
　　商人董裕珍呈爲創辦染綫工廠請註册給照由呈及商標均悉該商旣係獨資專營染綫事業應按照商業註册規則及施行細則依式開列事項另呈核辦其餘與工廠營業無關之各事宜應另案辦理不必攙入抑即知照此批繳到銀三元暫存 
　　二十三保十九圖册書陳柏生呈爲慈善圑請給印諭遵令查復簽復由禀悉呈查册發還此批 
[來函]  
[青年會體育部郝伯陽來函]  
　　逕啓者敝會體育部聨合滬上各中學組織足球比賽隊業經成立並承澄衷學校熱心贊助經募大銀盃一隻以作比賽優勝者之奬品其杯式頗爲美觀爰定下禮拜一（即九號）午後在體育部集議會商辦法不日舉行如有中學校願加入者歡迎無似中國青年會體育部郝伯陽謹啓 
[蔚豐商業銀行來函]  
　　頃閱時報載有蔚雲漢莊擱淺一節復閱貴報新聞類内載有蔚豐票莊漢莊擱淺一事閱悉甚爲詫異茲因敝行係由蔚豐票莊改組且與糧號亦從未匯有此種欵項恐與名譽在碍伏祈貴報館更正爲祝蔚豐商業銀行啟十二月六號泐 
[雜評二]  
[禁烟令（庸）]  
　　焚土令已正式發表焚土之手續亦已由部員等佈置妥帖數年糾葛自此告一結束今後之所當注意者則爲内地之禁烟問題 
　　以蘇省而論民國元年而後即爲禁盡之期然試觀内地無論何縣私運私吸殆皆不免不特幽鄉僻壞警察耳目所不周廢弛如同無物即城治鉅鎭亦且私賣林立吞雲吐霧漫無畏忌甚者衙署員役通同包庇此等現象數見不鮮故論者謂民國之烟禁遠宵如前清夫地方之禁烟非中央政府所能遥制而爲力也弊在當地官紳之怠玩與省政府之不嚴切督察著爲考成遂使名義上禁盡後之烟禁等於若存若亡不爲社會所注意今政府雖於焚土之外又重申禁令蕩滌瑕穢然苟非地方長官振作精神認眞從事究無實效可覩至若邊疆官吏大弛禁種如外人所傳尤非一令所能爲力禁烟爲中國生死關頭來者可追吾惟望當局良心上之覺悟耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
疑問 
[冬至之歧異] [  王杏崖]  
　　冬至令節民國所定爲冬節者也本年冬至據萬年曆通書（係用夏曆）則云二十日甲辰而十一月下初一十一二十一等日注明甲申甲午甲辰字樣如係二十日則非甲辰如係甲辰則非二十日其中必有訛誤而本年中國銀行金星保險公司英美烟公司商務印書館等月份牌俱爲二十日亞細亞火油公司太古車糖公司等月份牌俱爲二十一日官私曆書亦互有歧異究竟當從何日予不明曆學未敢臆斷敢質之海内明曆大家幸垂教焉 
老申報 
[英國大雪（見光緒元年正月二十一日）]  
　　英國於舊冬雪花大下而於各火車路間本挖深較平原低數尺或至丈餘故雪較易於深積而各火車俱被雪所患西報論之謂曰近來火車失事人命爲之罹害者經疊見層出乃今又加以被雪所掩覆被雪所塞住守雪而被餓各事則於車客實爲苦矣或有車路一連三里積雪深五尺九寸半者或至半路而中塞者又或一途積雪直至火車烟𠧧之上約高有一丈者坐客皆棄其車郭索竄達環雪而去之於是火車與客車皆不相見一如海面上失船光景又有一車路其在半路塞止之車甚多火車公司旋即運發飲食而無如有多車經深入雪内不知去向諸客旣寒且餓又不得以探知各患而火車之來往爲之絶斷衆人旣習以乘火車赴業則甚覺其不便乃不謂於火車路之外又加上暗患蓋該處自來火因冷極不能在管中通達故各房及街上之燈全行熄滅所以衆人旣爲雪所困而又爲燈火不燃幾迷罔而如在漆室中也 
新拾遺 
[戰時之美國]  
　　一九一八年美國産羊毛二億九千萬鎊 
　　在美國之寒人所購美自由公債在一千萬元以上美國政府在亞拉斯加所造之鐵道自西華德至安格雷奇刻已落成 
　　加里福尼亞南部之豆田四十七萬八千英畝預計可穫豆八千萬籮 
　　加里福尼亞全省於一九一八年内共産蜂蜜一千二百萬噸洛山格爾城（加里福尼亞省）决議女警察之薪水當與男人同 
新墨西哥人民實行節省食物於五閱月内計積麥粉三千五百萬磅 
　　火魯魯商會已决定准許華工在戰期内入香檀島 
　　美國造船工人共計二百四十萬人 
　　大戰後菓脯（以葡萄乾爲最）必可暢銷於中日及近　諸國舊金山出乾葡萄甚多計加里福尼一省共有種葡萄者七千人（大半係亞馬尼亞人與日本人） 
　　支加哥救世軍近因籌欵徵求揷畫有華人方某中選渠畫一協約女子戎服御盔立戰塲上 
常識 
[骨炭療病] [  和聲]  
　　骨炭係煆動物之骨而成色黑如炭善吸污穢故製糖原汁（即蔗汁甜菜汁等）即極穢濁經此濾過立成清澄而可造潔白之糖醫家有以骨炭療病者亦不外利用此性耳曾有騐其功效者以含毒之物强飼二畜其量相等惟一則益以骨炭細末察其結果則僅食毒物者斃而併食骨炭者無恙又以同量毒物分飼二畜經若干時後更以骨炭喂其一則未喂骨炭之畜中毒甚而曾喂骨炭之畜受害微然則非骨炭有吸毒之力曷克臻此 
　　腸胃虛弱之人腸中恒生毒質苟不除袪被腸吸入體内亦易致病此時若服骨炭自能吸收毒質掃凈穢液（腸胃病時内面後泌惡液）挾出體外俾無害康健然亦有疑其能損傷腸胃者實則無庸過慮内服之骨炭必先研成微末决無擦傷胃腸之可虞且此粉入胃腸並不被其吸入體内乃悉隨廢物而排泄故用量即較多亦可無害也 
　　大抵腸胃之病如痢疾疫痢及腸結核等難治之症服此有良效治中　毒則尤騐患霍肥者服此亦有時而效若因赴宴等多進雜物而腹内不舒亦可服之服法每日一次至病愈而止其量每次約五錢至一兩用水調匀送下如所服更多或平時日進少許亦屬無妨但服後宜漱口勿令沾口齒間又服後大便常黑此因骨炭隨糞排泄而然並非有病 
　　又有用血蒸乾煆炭者曰血炭效似骨炭而吸穢之力尤勝之（按我鄉嬰孩有患痢及食積者每以小骨煨炭研末和水送下亦有良效） 
　　骨炭亦可外用以治創傷其法先將創面拭凈而後摻骨炭細末於其上功能吸收傷口所泄之膿液及毒質以使速愈若包以細布敷諸創面尤可防與膿液結成堅塊而難除（完） 
益智新畫 
　　（　銓） 
　　　帚（像易） 
雜錄 
[植物防敵法] [  胡寄塵]  
　　幼時嘗見一蜂入洞余戲以指按洞口此時蜂頭向内而洞小又不能回身以爲必無害也雖知蜂尾有短刺遇危急時則能放出射人余是日竟被所謝又嘗見一蠅虎類之小蟲行於壁上戲以指阻之此蟲急返其身以尾向余指而遺溺一點於指上微覺痛癢片刻即紅腫而是蟲已於此時乘間逃矣此皆動物防敵之法也然此尤不足奇最奇者植物亦有防敵之法余庭中供花一盆（其花爲洋種不知其名）一日見有一葉略焦即折而去之當折去時立即發出業種惡臭令人聞之欲嘔余初猶以爲折去其葉故然誰知但一觸動無不發此惡臭屢試屢騐宛如用此防敵者然夫含羞草食蠅草植物有知覺而能運動人多知之據余此次之試騐則植物亦有防敵之法矣 
[浣山詩話] [  筱齋]  
　　詠古詩宜有獨見汪進之詠明妃云將軍杖鉞妾和番一例承恩出玉關死戰生留俱爲國敢將薄命怨紅顔 
　　高仰基對雪云平田如種玉老樹自生花春郊云露氣漸滋芳徑草鶯聲遥隔綠楊烟皆自然不假雕琢 
　　吳木菴云張文端公之女聰慧能詩合卺之夕諸佻達少年嬲不已云必得新婦詩乃止遂題云百歲良緣在此宵諸君何用苦相撓盈盈織女河邊立早放牛郎渡鵲橋絶句妙在含蓄此正妙在絶不含蓄 
　　楊季鸞字紫卿號笙樓有句云笛裏梅花村店雨馬頭楓葉板橋霜痛癢始知兄弟切艱難方覺友朋疏渴如司馬偏工病窮似昌黎未上書皆清整無塵俗氣 
周卓菴好交遊喜吟咏古體清幽酷摹王孟獨其送遠曲云誰令車有輪去年載君西入秦誰令馬有蹄今年載君客遼西車輪雙馬蹄四念君獨行無近侍恨不化爲雙明璫終日和鳴隨君旁頗具古音節 
　　情景相融是詩家第一妙諦有女子答人云問年恰似天邊月正是圓時正缺時蓋十五歲半也咏新月云一二初三四蛾眉影尚單待奴年十五正面與君看絶妙風趣查奕照三閭廟云隔世勞人憐後死開山名十讓先生龔立海六朝松云豈緣白社全眞易不信青天直上難老此應須他日用對君宜作古人看皆寓倩於景故有生意 
小說 
[點金術（一）] [  冠宇]  
　　當晚秋之暖候太陽發其熱度照耀於原野牧塲之中樹林蓊醫形形色色氣象萬千日光似直透叢林而射入於幽秘之所於平疇眺望風光綺麗心曠神怡令人樂此美麗之世界朝烟隱隱繚繞於峯腰其上有邸第巍然超出於斜坂之上乃坦尼阿德别塹實百餘年前之古建築物也白堊色之牆垣鬱鬱葱葱迤邐爲無數之庭苑此别塹遠離人居孤立於懸隔之處除此僅少之赤色或黄色之樹林外處處發現日光照於大地之上加以榮光在蒙田紀念碑之絶頂向南遥望四英里或五英里處即見彼薔薇式之房更於此同樣之方向在十五英里而遥之路現出甚高之泰可尼斯式半球形屋脊凝視爲藍色不甚分明近處隆起爲山溪流繞之山麓半浸於水中此水蒸發至速水氣勃鬱圑聚而成雲凝於樹林之上儼若曇　罩此陰森之别塹當秋日之良辰少年輩引類呼朋集合此作愉快之園游會日之亭午出發徜徉於幽谷間閒步小溪之旁此溪深且狹位於絶壁懸厓之側水源自上方流出樹林叢密濃陰掩蔽大半爲胡桃與栗樹間有少數之檞葉與楓樹生長其中於夏令間無數枝葉圑聚成蔭影横蔽於深溪幾遍僅於正午中略露微光人以其幽暗也名之曰陰河自秋以後此地之景象倐忽變易滿林黑暗之青綠色頓成黄金非常燦爛於山谷間代替前之黑暗之蔭影鮮明之黄葉如日光蔽於雲際而生曇靄之斑點似欲與日光爭輝因風吹動落葉飄摇遍積於沿河此黑暗之隱所彼人夏令於此納凉於不論何處發見此一線日光之圓點少年數人沿小河而行向此光輝如金之路小息於池畔鰷魚跳躍其中而往來見人倉卒急游俄而不見其去向繞越湖畔前進羊腸九曲一若此幽谷中含有無限之柲事者猶斯泰司等自坦尼阿德别塹携來豐富之佳殽貯之滿筐至是擇地之寛展處開筵於樹木之下綠草如茵席地而坐於此幕天席地之中作饒有野趣之大餐酒酣耳熱談論風生坐中客如勃拉耶羅斯披而挽音客司偉特凡音單狄勳克羅佛高司律勃克審猶斯泰司等而克審猶司泰司尤健談熟於掌故坦尼阿德别塹中之秘事彼包藏滿腹熟黯而習知之伊舉杯而言曰諸君乎亦知此幽谷中乃爲至可紀念之地乎須知此谷之陰森黑暗乃昔年王者之寳藏室也彼之藏金地穴今已淪陷爲湖雖世變滄桑要遺墟可覩因指此一線日光之圓點謂衆曰此中曾構成不可思議之奇事諸君亦願聞之乎衆曰願聞克審猶司泰司乃以非常之熱誠叙述如次 
[自由談之自由談] [  不冷]  
　　勸告何謂也即勸而告之之謂也勸即有告之義在其中而必曰勸而又曰告者其或於勸之外另有告誡之意歟 
 
 
 

Page 15

 
 
   
 
 

Page 16

 
 
   
 
