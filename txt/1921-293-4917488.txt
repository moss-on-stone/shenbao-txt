# 1921 - 293 - 4917488

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[至美之名辭（老圃）]  
　　凡至美之名辭每爲人所利用故統一至美之名辭也有人利用之則爲窮兵黷武之藉口自治至美人名辭也有人利用之則爲封建割據之變相慈善至美之名辭也有人利用之則爲暴征横歛之護符 
不第此也近日最時髦之美名辭莫如國民自决國民集議然偶一不愼則眞正之國民未集而無聊之政客已蜂擁而至欲乘此機會而利用之矣故開會之失敗皆由無聊政客利用美名辭 
　　不第此也近日最動人之美名辭莫如學生愛國學生神聖然偶一不愼則神聖之學生竟捲入不禆聖之政治旋　而爲政客所利用矣偶一不愼又牽入不神聖之飯碗戰爭而爲職員所利用矣故敎育之悲觀皆由濫用美名辭 
[命令]  
　　十月二十六日大總統令　署敎育次長代理部務馬鄰翼呈署安徽敎育廳廳長張繼煦因病懇請辭職張繼煦准免署職此令 
　　又令　任命楊乃康署安徽敎育廳廳長此令 
　　又令　内敄總長齊耀珊呈准兼署吉林省長孫烈臣咨請任命郭崇韜試署省會警察廳警正應照准此令 
　　又令　内務總長齊耀珊呈准黑龍江省長吴俊陞咨請任命侯福昌試署省會警察廳警正應照准此令 
　　又令　内務總長齊耀珊呈准陜西省長劉鎭華咨省會警察廳警正吕應鍾另有差委請免本職應照准此令 
　　又令　陸軍總長蔡成勳呈請任命李督賡爲陸軍第二十六師騎兵第二十六團中校團附舒潤爲少校團附均照准此令 
　　又令　陸軍總長蔡成勳呈請任命袁永翔爲暫編奉天陸軍第一混成旅步兵第二團團附應照准此令 
　　又令　胡翔儒晋給二等大綬寳光嘉禾章勞之常周樹標　晋給二等寳光嘉禾章龔積柄周嘉琛夏繼泉車霆均給予三等寳光嘉禾章李傳煦給予四等寳光嘉禾章此令 
　　又令　王國鐸晋給二等嘉禾章蕭大庸王寳槐林誥康王寳昌李耀廷景紱侯蔭培周仁壽張德馨均晋給三等嘉禾章陳廷熙王謨曹信本胡緯潘晋王瑞霖均晋給四等嘉禾章此令 
[專電]  
　　北京電　魯案葛籐中之和約研究會起草八條將於覆又前先行宣布卽余晋龢所示阪西者内容與九月下旬日報所宣布者略異 
　　北京電　施顧對魯案駁覆詳電尙未到覆書當在十一月十號面交小幡（二十七日上午十二鐘） 
　　北京電　美京電英美外交間不似往時融通此事關我太議提案前途頗鉅外部電全權特别注意 
　　北京電　伍朝樞覆顏意漸活動因藍辛苪恩施均勸伍赴美 
　　北京電　顧使二十六由英赴美 
　　北京電　二十四午前十一時予訪某使館某參贊據其談話（一）膠澳問題與本國關係雖不若英美兩國之大然本政府亦極注意（二）直接交涉與否此中國自已當定之方針他國不便表示若何意見如到底不願交涉共請列强公判到時列强當再表示態度（三）美國意思似甚明顯惟英國究意如何極應注意本國於中國苦哀甚表同情（四）各國每當外患交迫内爭卽時可以停止中國今竟反是此實中國自敗之道（五）本國從前革命雖紛擾至八十年之久然皆爲政見而爭無因興兵發財者中國十年内亂只造成少數財閥今後國民不根本覺悟共起負責内政不修外交斷難勝利談話甚長午餐時到遂興辭出（二十七日上午十二鐘） 
　　北京電　今日閣議魯案電施顧王三全權在美共議應付辦法電京核辦例案任楊乃賡爲渭川道孔憲芳皖財廳長李金藻爲贛敎廳長又江北串塲大河工程籌欵辦法可决揚子江水利討論委員會可决（二十七日下午九鐘） 
　　北京電　京報遍載安格聯條陳關稅增收二成謂每年可增收千五百萬候使團議定實行予訪使團謂尙未接到卽接到後亦應請政府將現在指定關餘鹽餘擔保各種借欵開單核議此尙爲正面文章查我以關稅自由案提出太議若此議成立以一成爲滿足恐牽及提案貪小失大（二十七日下午九鐘） 
　　北京電　鹽務稽核史國綸不允簽字於胡維德商借留學費五十五萬合同謂鹽餘有限而政府種種借欵均指鹽餘擔保實供不應求 
　　北京電　魯臨清一帶發現大股匪四千田已派吴旅張旅撥隊往剿并電直軍堵截（二十七日下午九鐘） 
　　北京電　皖議員來京拒許院派代表見不滿意要靳親見又皖軍閥以許無括餉能力對許不滿 
　　北京電　張作霖保馬福祥督甘許蘭洲都綏但曹主維持陸洪濤 
　　北京電　盛傳王克敏籌有欵備長財公府保定方面已同意 
　　北京電　宜昌勝利賞金十萬昨發潘昨以中行官股二十五萬向大德通借二十萬元又以鹽餘擔保向和記借日金三十萬又借儲蓄行十萬分四期鹽餘内扣還 
　　北京電　張景惠特在張口建築昭忠祠定下月一日祭征庫陣亡將士來電請各部派員與祭 
　　北京電　贛陳電孫李北犯實則圖贛現粤桂各軍紛向衡永前進此間不久必有戰事發生請速撥鉅欵以布防務（二十七日下午一鐘） 
　　北京電　陜馮請以劉驥爲督署參謀長又請以石敬亭爲軍務課長 
　　北京電　吴俊陞徑（二十五）由奉回黑 
　　北京電　憲兵大分布第五連開通州第五營開京漢鄭州一連石家莊一連潼關一連營本部設石家莊第四營之一連開漢口原有漢口之一連調至津浦路南宿州（二十七日上午十二鐘） 
　　北京電　漢電停泊武漢海軍計海容建康海通江利利川楚同楚泰七艘餘在岳州以上吴佩孚不設巡署下月遄返洛陽（二十七日上午十二鐘） 
　　漢口電　靳旅因不服水土疫死甚衆故撤防回鄭休養 
　　漢口電　蕭擬將鄂省主客軍除直軍外改編爲湖北一師十混成旅刻正電商陸部着手編制 
（以上二十七日下午四鐘） 
　　香港電　伍廷芳以五千元購赤溪大襟島擬籌建麻瘋養病等院預算需百萬聞已籌得十三萬 
　　香港電　陳炯明以桂省議長姚健生勾匪謀亂銑（十六）電令通緝 
　　香港電　贛省會正副議長龍欽海胡廷鑾代表贛人到粤請孫援贛不遇將赴邕晤商（以上二十七日下午九鐘） 
 
 

Page 9

 
 
   
 
 

Page 10

 
 
[公電]  
　　吴佩孚通電　各報公鑒同袍無世仇閱牆無義戰佳兵者不祥作俑者無後此次川湘鄂戰爭數閱月犧牲無量數生命財產究竟戰事之緣起與戰爭之責任果誰屬乎蛛絲馬跡大可追尋稍有常識者當已洞悉顚末溯自往歲川湘鄂三省聯防勢若唇齒誼屬兄弟成約具在義重金石旣無絲毫芥蒂之嫌焉有同根其豆之煎乃野心政客無聊黨人乘武宜兵變之後假聯省自治爲名以瓜分鄂省利權爲鈎餌日鼓簧於川湘當道之前不惜出口興戎以鄰爲壑鑄成今日大錯造因者何人作俑者安在吾三省人民何辜吾雙方士卒何罪吾各軍袍澤又何讐蒲岳之慘劇彝陵之覆轍戰血餘腥言之有餘痛焉試問人民自治與軍人何涉鄂省自治與川湘又何涉而一般政客黨人必鎔化軍民爲一爐牽拉三省爲一體以侵略他省爲救災恤鄰以自衛本省爲窮兵讀武犧牲大多數人民膏血以供少數人活動之地川湘當道不察利害遽啓兵端敗約失信棄好背盟誰生厲階至今爲梗事後迴思當亦深悔爲政客黨人所誤也夫川湘鄂旣曾聯防則無宿仇也鄂未先越雷池一步則無侵略川湘野心也鄂省向未干涉川湘内亂則川湘尤不應有此横逆之來也自戰端開始以迄於今鄂省始終謀和非自逞武力也而所以有此閱牆戰爭無非爲政客黨人所播弄是則川湘鄂戰事之緣起率由政客黨人釀之川湘鄂戰爭之責任當由政客黨人負之茲幸川湘當道幡然覺悟川湘將領迅讓息爭息事寗人止戈爲武移閱牆之野心作禦侮之勇氣往雖不諫來　可追茲際北旋聊貢片言區區此心全國共鑒吴佩孚感印 
　　南通張孝若宥電　申報館並轉各報館均鑒頃致南京省議會電文曰南京省議會諸先生均鑒省會開幕已近一月孝若辭職書及通電遞會亦已一月江日復一再通電表示區區何以爭長之聲日復盈耳孝若辭書付郵之日言個人即認爲脫離議會言議會則會未開議無談决辭就之權原冀議長事定許復自由乃現聞種種謠諑爭鬧之舉仍以鄙人爲正反之標幟果云利用正反亦復相同若問良心彼此何不可諒而蜚語攟黄寸衷難白教若心中已無議會謹再以公民一份子之資格爲最後之聲明議會尊嚴神聖不可侵犯今以此爭蘇之大恥縱諸公所恤實孝若所不承才德資望長必仲丈若孝若個人則庭訓宗旨已見通電鄕里事業負擔亦重寗有再出之理顧事勢若此必孝若之誠不足以感諒於諸君皇皇終日誠無如何省案待議者多諸君子同在一會休戚相關萁豆之煎寗所忍出竭血再陳幸賜諒鑒張孝若宥 
　　鹽城來電　各報館鑒　議會賄買議長之聲紛呶無已言之痛心請主持輿論扶植正誼促其反省鹽城公民張毓麟成壽愷凌長順王漢張賦聲司毓鑒宥 
　　豐縣乞賑代電　各報館轉旅外各同鄕均鑒豐邑今歲霪雨　災田禾淹没十有八九顆粒無收平原積水尙多盈尺麥難佈種榖價奇貴市已久乏　糧之人哀鴻滿野待哺嗷嗷由秋　歷冬春來日方長災黎何堪惟乞同鄕諸仁憐憫桑梓動發鴻慈慨解善囊熱心拯救設法籌賑以解倒懸則豐邑三十三萬災黎不勝馨香祝禱之也豐縣農會李明德王祖信豐縣賑務辦事處全體職員同叩敬印 
世界路透電 
[華府會議各方觀]  
　　二十六日倫敦電　顧維鈞博士啓程赴華盛頓之前曾語謁客謂限制軍備之舉全賴調和各國施於遠東之抵觸政策中國當然須提出各國公允承認其權利及將來需要之要求惟中國自始即關心增進太平洋及遠東全部之和平中國旣求與各國合作及其權利得衆承認自將當以和平之至要需求爲懷且將竭力輔助和平之實現中國加入華府會議具有希望但亦覺悟此中之困難中國代表將不留餘力以極度之誠意討論一切及處置各問題藉以助華府會議得告功成 
　　二十六日倫敦電　英代表李貴族與其隨員及印代表薩拉齊氏華代表顧維鈞博士並日本軍事專家數人今日由倫敦啓程赴華盛頓李貴族語路透代表謂彼赴華盛頓具有一種信任之精神並不存華府會議將歸失敗之念中國使署職員及中國學生等甚多在車站送别顧使及其夫人王寵惠適自日尼瓦趕到亦同行 
　　二十六日倫敦電　張伯倫氏今日在下院宣稱赴美之英代表團内有文員及陸海軍官並航空軍官二十五人秘書錄事四十七人差役遞信者守夜者二十一人其費用未能預計華府會議關係不列顚帝國之利益至巨代表團人數已無可再減 
　　二十六日巴黎電　法總理白里安氏今日在衆院請通過信任政府案俾渠可赴美參與華府會議謂非得大多數之通過不願赴美該案卒經三百九十一票對一百八十六票通過 
　　二十七日紐約電　克拉特輪船公司宣稱載英相喬治氏至美之愛里特輪船將於十一月三日抵此較預定之期早兩日 
　　二十二日巴黎電　前越南總督格尼爾將偕殖民部長薩勞氏赴美參與華府會議 
　　二十七日華盛頓電　參與華府會議之美代表昨與陸軍總長海軍次長會商一切據海軍大將柯恩資氏云一般官塲皆謂遠東難題縱能銷除然海軍限制之辦法終爲大會之最因難問題聞海軍人士於擬具條陳供代表參考時頗感困難 
[德國新内閣]  
　　二十六日柏林電　改組之韋士丙閣善後總長賴齊諾博士外交總長羅森氏司法總長希佛氏均不在内總理有兼外交總長司法總長以賴特白魯志氏爲代善後總長尙不得人衆院重行集議時曾懸半旗以誌對於上西萊西亞决議之哀痛 
　　二十六日柏林電　德總理韋士博士今日在國會宣稱上西萊西亞問題移交國際聯盟辦理此已與和約抵觸而國際聯盟所定之新界綫亦與和約不符但德國已决計派員辦理德波間之經濟談判而不願受威迫之計畫致重碍德國全部云云 
[美國之黑人]  
　　二十六日美國白明亨電　哈定總統演說主張美利堅黑人有權享受更廣大的政治與敎育之利益但須依據其種族之尊榮而不可依據其社會平等之志願種族問題自世界戰爭後不僅爲一部分的且爲全國的問題蓋黑人已定於移居於西北也今全世界無不有人種問題矣云云 
[德國付英之賠欵]  
　　二十六日倫敦電　至九月三十日止所收德國之賠欵共英金四萬萬鎊按照追索德國賠欵條例至十月二十二日止共收入英金一百三十三萬鎊按照斯巴美煤條例所付德國充糧食等費之欵共二千六百萬鎊協約國占領軍經費共需一萬四千四百萬鎊美軍所需之六千七百萬鎊在外 
[羅平吉與禮明之控案]  
　　九月二十二日華盛頓通訊　司法部長陶狄氏今日宣稱司法部已調查駐滬美按察使羅平吉氏被人控告供職不善之案羅於一九一八年由威爾遜總統派赴上海任期十年近已回美自行辯訴控案係在滬律師禮明氏所提出禮明於今年七月間由羅按察使判以藐視法庭監禁半年之罪禮明人獄十三天後原判暫緩執行因此案須俟加州上訴法庭復審故也 
[各國近事記]  
　　二十六日倫敦電　今日下院開會時議員斯台華特氏問及中國匪徒擄去敎士巴克氏事外交次官哈姆斯韋士氏答稱外交部未接關於此事之消息已發電至中國探訽 
　　二十六日倫敦電　紐約電稱對華銀行團之美銀團現正考慮以美金一千五百萬元二千萬元貸予中國以應付十一月一日到期之各欵事 
　　二十六日匈京電　匈政府要求加爾氏正式遜位降服英員 
　　二十六日巴黎電　政府擬减輕明年陸軍費六百萬鎊 
　　二十三日巴黎電　政府壓抑生活程度之計畫現　有效果麥麵價格現已大減 
　　二十六日倫敦電　英太子於今日午後四時乘巡洋艦里朗號啓程出游印度送行者甚衆 
[菲島簿記案展緩實行]  
　　二十六日馬尼剌電　菲列濱總督伍特少將致文議會主張展緩實行上届議會所通過商業簿記須用英文西班牙文或菲列濱文之法律此法律應在十一月一日實行伍特將軍建議展期至一九二三年一月一日實行俾得澈查此事以期决定逐步施此法律力避無謂困難之方法參院擬徇伍特將軍之請衆院雖可望通過展緩之案但議員多擬加以反對華僑爭抗此法律甚力數月前已派專員前赴華盛頓運動取銷之伍特將軍謂此法律如操之過切無適當之豫備時期則害多利少此爲顯而易見者菲列濱與中國及東方各國之通商遠在有史以在今日已成重要之舉爲前途計當求維持及發展此種可貴之商業關係並增進彼此之友誼云菲列濱羣島之小商店四分之三爲粤人所設彼等曾計議新律如果實行則將閉門歇業因無從得此許多英文簿記員也 
太平洋路透電 
[香港近事記]  
　　二十七日香港電　港督今日在立法會提出一九二二年豫算案謂豫算收入一千七百二十七萬六千二百六十元支出二千零二十萬七千九百八十元因辦理公共工程規模甚大故支出超過收入又謂以盈餘之欵專作發展地方之事業此乃最善之政策以其適合香港利益也繼又言及鴉片專賣稅之减收謂在財政點言之此固不幸但就大處着眼則此稅之减收可令人滿意 
　　二十七日香港電　研究幼童工作之委員會提出建議如下（一）凡僱用幼童者須勒令註册（二）工廠不得僱用年在十一歲以下之幼童（三）幼童工作鐘點每星期不得過五十四小時幼童不得接續工作逾五小時每七日須容其休息一日並當鼓勵幼童作半工（四）在晚間七時至晨間六時之間不得僱用幼童工作（五）玻璃廠不得僱用幼童（六）鍋爐所不得僱用幼童（七）危險工業不得僱用幼童（八）當勒令僱主供給幼工休息室及適當之衛生利便如遭意外當供給醫藥費（九）應派調查員調查各級幼工（十）營造及工程合同中當開列條欵規定幼工所提負之重量此爲最初之一步而最後之目的乃在使各工廠全無幼工此目的達到之速度將賴工廠法制通過後處理之精神 
[東俄近事記]  
　　二十七日海參崴電　俄黨人昨日在化爾伐土伏毁鐵路橋一座星期二日有鬍匪在西唐街轟擊火車一輛死華人一 
[日本近事記]  
　　二十七日名古屋電　地方現安靜自星期二日起未再有暴動 
國外要聞 
[齊特林被剌之影響崴埠將醖釀政變]  
　　華俄社二十五日哈爾濱電云最近在海參崴被剌之齊特林君當羅曼諾夫皇朝被推翻後即充當海參崴政府之重要人員曾歷任各要職以其爲人和藹可親主張亦并不激烈故温和派分子咸尊重之去年曾爲俄日和解委員會會員一九○二年四月二十日之日俄協約齊氏代表俄人方面簽字自後齊氏乃充當海參崴中央政府之對外代表因之名益噪海參崴資本階級及各國旅崴人士咸知其名工人及民治主義者尤常加稱頌之詞此次在崴埠被剌工人等甚爲憤怒恐醖釀已久之海參崴政變將以此事爲導火綫也又同日哈爾濱電云海參崴自治會會長鮑泊夫博士於日前在崴埠自殺鮑氏前曾以嫌疑被麥庫羅夫拘禁一次此次以無法弭平崴埠目前之紊亂又見齊特林之被剌故憤而自殺 
國内要聞 
[北京通信（般若）]  
　　未來之保定大會議與奉直 
　　近自國勢不定統一無期會議會議之聲甚囂塵上繼廬山會議而起之上海會議最爲當局所注意曾設法疏通浙盧期打銷此事而成效未見近有自南方來者且謂蘇齊對此亦主任其開會依此情勢恐北方當局亦不聽任不得也北方之所謂會議則保定奉天皆屢有集合但不過直奉兩系各爲内部之集議於全局所關尙小而自鄂西軍事漸了吴佩孚返岳則曹吴鑒於上海之另有會議及西南北伐之聲浪日高又傾向於固結北方以謀對南之一致於是電北方各督請派代表赴保定會議約期在十一月初旬吴佩孚亦决於是時親返保定蒞此重要會議此則北方會議之最可注意也 
　　個中人言此次會議之主因一以廬山會議問題發生甘新及北方各督皆以應否贊成電政府請示政府則令轉詢曹錕及各督電詢曹又無以爲答二以張敬輿廬山會議通電至奉奉復張一電謂大局問題向推仲珊三哥主持霖無庸另表意見是此次會議仍銜接廬山會議通電而來而意旨所在則能有法解决大局固好否則將北方聯成一氣亦對南之善策故保定召集之電亦曾到奉且鄭重其詞務請派代表蒞會蓋實承奉張對張紹曾之表示而包東三省北三區在内不過三省三區之應召與否爲直奉分合之大關鍵最可注意耳頃聞曹氏有電到京謂趁此妥籌統一一面廣徵各方意見一面在保籌備全國會議殆即指此也 
　　至吴佩孚最近之趨向則有新從宜昌歸者述其態度甚爲明瞭第一吴於鄂省軍事擬就此作一結束不再置身其中彼以爲對川對湘倖已獲勝此後再進一步即無辦法擬以兩處防務付在鄂軍官負責自蕭耀南以外岳州防務責之張福來鄂西防務責之孫傳芳而自已抽身北上於兩湖巡閱仍不就職第二於直魯豫副使職依然繼續洛陽老營决不捨棄蓋吴氏意中所認爲可畏者仍在奉天一隅自彼赴鄂後曹鍈謀任副使甚力且欲移駐山東而吴以爲曹鍈非奉敵决抵擋不住王承斌原可繼任然在曹錕左右不能離開故鄂事一了彼仍須守其舊地以免奉勢之侵入此吴氏决定返保之大計與保定會議相輔而行者也 
　　四北之甘肅現正爲直奉兩方之爭點愚前信曾言及之奉張本欲以馬福祥督甘以許蘭洲任綏遠都統頃又變計欲仍收馬福祥於三區之中使不得不爲已用且免放虎歸山將不可制而甘督一席則改以許蘭洲任之但東旣有趙倜西又爲許蘭洲則馮玉祥之陜西兩面受敵故吴之保有洛陽仍以對付此層爲主眼吴曾與西北某省代表談話盛推重楊增新自謂對於西北决不過問而一委之楊至甘督易許一層則確爲直隷所不許可者但保定會議未必談到此事耳 
　　紛紜之局如此而所謂中央政府者只日受直奉之播弄不能置一詞可憐孰甚有人晤平日與我最睦之某國要人談及國内形勢某國要人謂我國政府已失其中央之重心實際上已無統馭之能力各國之不能不承認者只以歷史上中國政府在北京而已而近日北伐之聲一起日英法意竟議於長江方面聯防自衛公推某提督爲總司令外人之覘國如此恐軍閥雖日有大規模之會議亦無補於時也（十月二十五日） 
[閣議討究中之魯案聲明書]  
　　外交當局之重要談話 
　　魯案二次聲明書經外交部起草後昨日（二十五）閣議席上當由顏外長提出討論約歷一小時之久聞該項草案仍就日本來文之法理事實兩點加以嚴重之聲明其屬於法理方面係根據中國不簽巴黎和約之理由絶對不能承認日本在山東之種種權利較之前次駁覆詞句間更爲切實其屬於事實方面各閣員所主張者約有二派甲派以日本此次來文竟有我政府表示直接交涉之語顯係揑詞栽誣以挑撥我國朝野之感情應於覆文中附帶質問究竟有何實據乙派以爲保持中日睦誼起見對於此點祗可將前此私人談話之實情於覆文上爲充分之反證至於質問一項不必見於文字間結果折衷辦理除於覆文上嚴重辯明外一面再由外交當局向小幡日使爲口頭之質問並根據閣議議决之意旨再將草稿由外部加以文字之修改俟修正妥洽後即可發出仍係分送日本與各國同時並向國内宣佈原案又聞顏外長於昨日下午四時在部召集次長參事司長諸人在部開臨時會議討論一切直至下午八時後始行散會其詳情若何現雖尙未探知但聞該聲明書之發表爲期當不久云 
　　前日有國民外交團體之代表等赴外交部訪晤外交當局先問關於魯案中日間曾否先爲非正式之接洽代表所質者約有兩點（一）爲日本聲明書中所稱顏外長曾有表示（二）爲日本聲明書中所稱中國政府曾以解决案密示日本政府此兩層究竟眞相如何外交當局答稱外交總長對小幡日使曾否爲關於魯案意見之表示此有紀錄可憑即私人談話間亦未爲如該節略中所表示但此層外交上尙無大碍蓋日本不過言顏外長希望日本有公明正大之辦法爲各國及中國國民所能承認者然則即曾言此亦無害也故爲顧全日本友誼起見似可以不深辯至第二點謂中國曾以解决案密示日本政府殊爲失實外交部從未有此事實其所謂解决案者乃和約研究會中預備提出國際聯盟爲無條件歸還山東之辦法草案此會各部重要人員均多列席聞日本之阪西顧問從他部員處得知内容告知彼國政府中人此不能謂係我國之所密示况内容與日本所謂參酌提案絶不相似乎各代表言日本此種舉動一方面挑撥我國政府與國民之惡感一方面又欲挑撥各友邦對我失其同情政府極宜注意以事實用適當方法發表之當局頗以爲然繼問太平洋會議　國總代表問題外交當局答稱現在並無設總代表名義之必要例如英國代表業經派定有現任總理有前任總理豈能以甲爲總代表而乙爲分代表故各國皆無總代表之名惟以平等之地位共負其責而已各國如此我國何必獨異幸勿因此而引起内外之誤會最後問及顏外長赴美與否之問題外交當局答稱外交情勢瞬息千變若華盛頓方面形勢重要則當立赴彼處否則可以留在國内佈置一切故赴美與否當視外交上情勢爲轉移現亦不能决定也 
[大陸報之中日雜訊]  
　　中國二次覆牒之大意　大陸報二十六日北京電云中國致日之二次覆文昨已擬成但須先探視外交界對此覆文之態度然後送交日使聞覆文中否認私人對於魯案意見之有效並臚舉國際聯盟會章關於此問題之條文略稱中國乃協同作戰國之一何能割讓自已土地爲日本出力戰爭之報酬比利時亦未因其他協約國作戰有功而割地以酬之也日本擬交還山東而附以條件此實與不交還相等中國人民對之大爲失望云 
　　靳閣對南北伐之態度　大陸報二十六日北京電云靳總理對於廣州出兵之說抱不理會之態度以爲南人不盡贊成此舉靳不主張對南宣戰但擬布告全國孫中山實負國家分裂之責至於湘蜀方面靳責成吴佩孚與之媾和並請徐總統派員赴蜀疏通劉湘傾向北方 
　　日人注意大隈之病狀　大陸報二十六日東京電云日本前相大隈侯患病甚重雖其醫士尙未公然承認已無生望但據一般意見現已距死不遠大隈　患者爲腰腎病醫界謂老年患此能不死者百萬人中殆無一人大隈現年八十三當華府會議將開之際大隈之生死甚爲日人所注意各界日人故皆祝其早愈云 
[俄人勢力下之外蒙共和政府之組織]  
　　外蒙借俄人之勢力組織共和政府其組織之法分立法司法行政三大部份取法俄國偏重於勞農主義其一切規模雖屬草創然得俄人以指揮之頗覺有條不紊其關於立法者庫倫方面已成立一選舉機關現在趕辦外蒙選舉俾早將國會成立國會之下各盟旗另有規模較小之委員會將來外蒙之新建設皆由此項選舉機關辦理關於司法者完全採赤塔政府制度設立司法院極重之罰以無期徒刑爲止無死刑關於行政者有民政·外交·軍事·財政·勞動各部民政部管理民食交通敎育各政外交部專辦理外交軍事部指揮全蒙俄蒙軍隊財政部權衡財政出入並有管理礦產森林牧畜之權勞動部則因取勞動主義故亦另闢一機關其實蒙古人尙未了解勞動主義爲何事於以上三大部份而外關於宗敎者則由哲布尊丹巴管理之與共和政府之設施另爲一事且亦不受共和政府之干涉蓋尙未能完全信敎自由也近日蒙古政府曾頒布兩令一命男子剪去髮辮一命女子抛棄高冠又爲整頓内政起見派定委員多人討論改良生活之方法俾蒙民得以從事於農工商業不僅以畜牧爲生云 
　　又某外人新自蒙古回京謂蒙人今日之執政完全爲青年所操縱分立法司法行政三部行政以活佛爲元首下設行政院即内閣其次序及人名如下國務總理兼外交總長勃爾多内務總長額林沁多爾吉遞信總長沙倫札布糧食總長車林多爾濟金庫總長棍布札布陸軍總長綳楚開車林顧問院長阿金别克（俄人）此外屬於陸軍部之高級司令三名（一）爲恰克圖俄蒙聯軍總司令沙濟夫（猶太人）（二）唐努烏梁海俄蒙聯軍總司令依迷内夫（猶太人）（三）烏里雅蘇台聯軍總司令阿木爾多羅棍（蒙古人） 
[北伐聲中之吴佩孚（漢口通信）]  
　　西南聯軍北伐近已由計畫而進於實行其出兵方略爲分圖鄂贛據某方消息圖贛進行分作兩步第一步以許崇智所部出兵南雄進襲贛南第二步以李烈鈞部佔住株萍進窺贛西以驅逐陳光遠攻下九江爲止境攻鄂計畫亦分兵兩路一以滇粤黔三省大軍集中長沙反攻岳州一以川軍東下巫峽進逼荆宜俟各路得手會師武漢然後北掃幽燕東收皖浙其聲勢頗爲各方所注視刻下李烈鈞所率李明揚部已由桂人湘前鋒業抵郴永李福林洪兆麟所部粤軍亦紛向湘境進發李部曾先在湘屬宜章縣砰石設立司令部俟大隊開到即向長沙集中黔軍總司令盧　亦分兵兩路由永州沅州集中衡寳以入長沙趙恒惕處於四面包圍中依然不能自主而沈鴻英所部桂軍與粤軍積不相能現因粤軍進逼沈部不能立足擬折入贛西暫避長沙形勢又呈不穩之狀陳光遠以粤軍出韶關集中南雄贛南防務異常吃緊除電請曹使速令二十六師南下援贛外又派參謀劉奠東到鄂協商鄂贛聯防辦法並乞援於蕭前日又來急電略謂近據探報許崇智及賴世璜兩部約一師一混成旅集中南雄謀襲大庚並 
 
 

Page 11

 
 
擬同時進兵湘陰反攻岳州除飭屬嚴防及報曹吴兩使外請加注意迅速妥籌協防辦法云云是圖贛攻鄂之南軍業有一部發動也至川軍此次援鄂雖歸失敗而元氣未受大創今　西南聯軍大舉機會亦收集精銳力謀再舉據　川軍潘藍及但懋辛部萬餘集中巫峽霧渡口已有軍事行動若湘贛戰事發動鄂西形勢必亦隨之加緊吴佩孚以西南聯軍北伐已成事實而當其衝者首爲鄂省鄂省主客軍隊雖近二十萬而屢戰之後難堪久用且三面受敵防地又不偏於一隅故現有軍隊尙嫌單薄因是迭電政府告急請迅派大軍來援並請接濟大批機械以備急需漢陽兵工廠因欠欵太鉅廠長楊文愷屢電請欵不應日前致電中央請予停辦吴氏聞訊急電京代爲催請又電蕭督設法維持至鄂邊防務吴亦嚴密規畫二十日由宜昌棄楚振艦赴岳曾面諭孫傳芳督率各軍妥爲戒備防川反攻到岳後即馳赴汨羅新牆一帶查防又派參謀到長沙協商湘鄂聯防並希望趙恒惕速定趨向勿可如昔日依違兩可之態度趙當派唐義彬赴岳答命其接洽到何程度外間則無所聞吴在岳數日查防勞軍極爲忙碌昨二十四夜七時零五分已自新牆抵岳准定今日（二十五）離岳沿途視察防務大約明日可以抵省蕭劉連日派員赴岳迎候者絡繹於道並通知各團體届時一律出城歡迎當此北伐聲中有一最堪發噱之事則爲　唱廬山國是會議之張紹會將軍又有非戰軍組織是也張氏以廬山會議不成南軍北伐將實現突然發一妙想擬邀同武漢各界組織非戰軍分六大隊一哭兒軍二哭父軍三哭夫軍四失業軍五失學軍六傷殘軍分向贛湘邊境出發迎敵粤軍冀以哀憐困苦之狀挽回南軍殺伐之心云（十月二十五日） 
[湘直議和與聯軍北伐]  
　　兩說均在進行中 
　　湘直和議近已久無消息湘省一方則非將駐岳北軍撤離湘境並將長岳株萍兩路須收歸國有一條取消無磋商餘地直軍方面則以鄂西戰事緊急無暇及於湘省故久未催促現在川直戰事已告停頓湘直和議勢將重提旅京湘人劉霖生諸人深恐此事一經决裂必至戰釁重開爰就京津方面極力疏通據聞吴子玉於此兩條已有意退讓劉氏遂於日昨致趙炎午一電略謂前讀議會電懇雙方退兵便我自治甚善旋閱吴氏覆電意在駐兵助治故和議中梗近今多方疏通似可轉圜惟他方同時退兵能否辦到祈即電復共圖解决云云不知趙氏對之將如何答覆也 
　　川湘粤三省聯師北伐其經過情形已詳本報現聞此事業已發動粤軍前部已由李福林統率進抵耒陽其餘各軍並已陸續出發其進攻計劃原擬於反攻岳州軍隊外另派兩軍一軍由粤之南雄出發進攻贛南一軍假道湘東由醴陵之老關進攻贛西三路同時並進以分直軍之勢近以吴氏對於贛西贛南兩處已商由陳光遠重疊設防粤軍進攻頗不易易困之將原定計劃略事變更於贛南贛西僅各取守勢主力軍隊皆集攻岳陽俟岳陽旣下然後力圖機會再攻江西至川軍一方前以熊克武與劉湘意見不合以致出師遲滯茲悉熊劉已彼此一致熊氏並派李劍爲代表於日昨來湘對趙氏表示誠意謂無論如何失敗决不稍變宗旨如湘軍萬一不利可直趨施南鶴峯與川軍聯爲一氣云云至湘人對於粤軍之來頗懷疑義以其對於趙氏之地位何若旣示有所表示則對於長沙秩序是否能夠保全竟未可料地方官紳特於十九日在長沙縣署開會列席者除地方紳商外尙有旅湘　人多名共商維持辦法其結果擬即派出代表往迎粤軍請求對於省城之安寗秩序務必加以保全云 
[福州通訊]  
　　李厚基急剿自治軍　爲將來對粤之準備 
　　此次安溪德化一帶發現有自治軍旗幟李厚基得報即連日調兵遣將急欲一鼓蕩平者蓋因王榮光楊漢烈輩與粤孫素通欵曲此次孫中山出巡桂邊即西南聯軍北伐之先聲使將來北伐實現閩與粤接壤自必受多少影響且近來閩人林永謨輩有在粤組織援閩自治軍之喧傳恐其將來乘機圖閩王榮光楊漢烈所部民軍必爲其内應無疑戰機一發難免無許崇智等之軍隊加入作戰恐重蹈戊午之覆轍故此次聞安德民軍蠢動之報視爲最大心腹之患除先飭在下游各師旅撥隊前往勦辦外並派全省警務處處長史廷颺充安溪勦匪總司令史氏奉令後即赴厦設勦匪總司令部旋赴漳召集軍事會議親調各軍前往勦辦臧致平唐國謨馬步雲軍隊均已紛紛出發駐仙王獻臣司令亦於十二日率游擊隊二營並携帶大砲機關槍多尊由惠安泉州十八日開抵安溪楊漢烈見大軍湧至知不能敵有派代表向司令部表示投誠消息至王榮光部以勢成孤立立擬退守深山以待時機再圖進取似此則安德間之糾紛日内即可望解决李厚基見下游匪警將次盪平遂積極進行擴充軍備議將駐省第二支隊擴充成旅第一師亦有恢復之消息近更在洪山橋上店鄕創建大子藥廠總辦一席委軍署軍械處長袁照炎現已由德州兵工廠撥來製藥機器三十部鋼枉二十四根鋼盤二十四面工匠四十人俟工廠建成即興工製造總之李厚基此舉無非爲防粤圖閩之凖備也 
[皖聞紀要]  
　　皖省政務廳長一席虚懸已久許省長到任即保開封高等檢察廳長王淮琛繼任已奉明命王氏現於本月二十四日到皖視事王號厚齋六安縣人與許交稱莫逆故願開去獨立之廳長而就此事務官也 
　　敎育廳長張繼煦現因學潮洶湧大受各方激刺且許省長常責其措置失當憤而辭職聞敎部已有允意繼任之人并擬以楊乃康提交閣議揚曾充部視學及吉林敎育廳長不日即可揭曉 
　　皖省本年水災至十餘縣之多許省長兼任賑務督辦曾宣言籌欵一百萬元辦理急賑并不加賦加稅增人民之擔負頃聞許之計畫擬發六十萬元短期公債票以皖北鹽斤加價工賑存欵一百四十八萬作抵此外則辦理彩票遊藝會各項凑足百萬之數聞公債票已得天津銀行數家允爲承銷彩票爲已成之局遊藝會擬於年内仍假舊藩署内布置開幕商會長程鳴變反對年内舉行因嚴冬歲逼不能增各界之游興主張陰曆新正爲宜現尙未决 
　　皖省第三届省議員自經許省長宣言暫緩召集候法律解决後澄清選舉辦事處尅正積極進行除函請各縣派代表到省共組請願團體外頃又致旅外各同鄕通電云安徽第三届省議會選舉各縣選册完全僞造絶未經過調查榜示之手續初選投票多係雇員包投覆選當選者每名用費至三萬金以上儉者亦達至萬餘舞弊賄買搆成之訴訟案確鑿有據者四五十起此届議會在法律上事實上斷無存在之餘地皖人抵死不能承認各公團會鄭重宣言隨父老後從事於掃蕩廓清之役應由省内外人士一致主張根本取消并嚴重要求本省長官在選舉訴訟各案未清結之前勿即召集一面敦促法庭秉公判决滌瑕蕩穢在此一舉邦人父老速起圖之 
[蘇議會之爭長潮（十）]  
　　今日省議會開十三次選舉議長會記者昨晚至各旅館已聞金陵俱樂部有通知明日仍消極之傳單預料今日必不成會三時復到會見反對派二十餘人在休憇室坐臥談笑一如向日態度臨時主席王詠梅仍不出席會中着人遍尋無着蓋名簿上無一人簽到旁聽席上有學生百餘人聞係各校推定輪流到會監視者據學生云此次舉動已得省内外各校之同情終此會期日日皆須到會旁聽以保江蘇人格以後並將課本帶來在旁聽室自修昨日學生聯合會又議决四項一驅除金錢派議員一調查被收買之議員姓名一通告六十縣公團速將本縣無恥議員撤回一即輪流到會旁聽今日議會門首本懸有無旁聽之牌爲屠方趙雪杜廷鸞陳亞軒令守衛取下緣昨日張福增等已發表意見認禁止旁聽未經大會通過爲違法也據反對派言我輩數十人完全精神結合不含有絲毫作用只須將涉有金錢臭味者除外無論何人均可承認並聲言數十人中無一人希冀權利可以剖心相見甚願大家早日覺悟顧全江蘇顏面否則祇有同歸於盡而已微聞金陵俱樂部議員連日在下關花園飯店集議仍主堅持恐風潮尙不易了也 
　　議員張宏業董仙衢王慶澖等昨提出意見書主張另提第三者爲議長其文云議會同仁公鑒本會開會已逾二旬始以口舌交戰繼以老拳相見各走極端舉措悖謬召外界之干涉貽本會之奇辱宏業等繼持無力默緘不忍竊以爲議會係全省之議會非一家一黨之議會議長由議員互選議員皆有被選爲議長之資格并非除二張外絶無人能當之者即爲二張計一則德高望重留作本會議員强健份子無拘無束發抒政見本省本國實利賴之何必强使之爲議長起此無謂之爭一則年富力强即爲普通議員亦可領袖一黨左右議會發展宏願今四圍空氣險惡縱舉成議長恐旣辭職於前亦必難任於後與其强二張爲議長彼此攻擊貽二張羞何若另擇一無權勢無色彩之人民議員舉爲議長不惟把持與金錢嫌疑俱釋而二張謙讓之德亦可傳播於世宏業等對於二張本不反對茲時迫勢急議會本身幾不能存立欲愛江蘇愛議會愛二張不得不竭誠勸告懇同仁捐除成見公開商量另提人而舉之以維危局愚昧之見諸希原宥 
　　附朱紹文君來函申報館轉張謹業君鑒本日申報轉示有電知執事不以反對賄買議長爲然假學生家屬名義登報責僕煽惑學生殊屬誤會年來學生接近社會其智識或反在學生家屬之上斷非可以受人煽惑者執事或以學生主張與僕同故懷疑及此不知議長不應賄買賄買即應反對此僕與學生同具之良知無所待於煽惑也譬如僕吃飯執事亦吃飯謂執事之吃飯由於僕之煽惑可乎哉執事自稱學生家屬究竟該生何名現在何校何級請即登報宣布不然人將疑執事之假托名義可不止於受人煽惑也朱紹文有 
[東南大學發展消息（一）]  
　　東南大學自成立以來着着進行現擬組織一正式開校典禮籌備委員會敦請郭秉文君爲該會主任籌辦一切事宜并敦請中外名流·中央政府·各省行政機關·全國專門以上各學校·及各公共公法團來校參與盛典現已定十二月二十三至二十五三日爲該校舉行正式開幕日期届時定有一番盛况也 
　　該校自開辦以來對於體育竭力提創近擬在校内空基建築健身房一所以供全校同學鍜鍊身體之用現已繪就圖樣不日即可動工至建築費約在五萬七千元左右 
　　東南大學近由齊督軍捐建圖書館一所需欵約十餘萬元其地址在該校大門内西側已請清華圖書館主任戴志謇君與本校圖書館主任洪有豐君詳細規劃草圖雖已繪就而精圖尙須另請專家至動工立礎紀念已定於該校正式開校日同時舉行現在籌備該圖書館分建築與設備兩項建築費約需十萬元設備費約五萬元至書籍費則當另行籌募 
　　南京高師自開辦以來對於科學研究頗有成績可觀現有美國洛氏基金中國醫藥部·擬在中國科學成績優美之學校内建科學館一所費用全由該部負擔刻孟祿博士來華該部即請博士爲該部代表并會同北京協和醫校敎授韋爾生博士到校調查科學成績結果非常滿意聞已决定捐助美金十萬元爲該校建一極完美之科學館 
　　東南大學校董黄任之君前在南洋羣島考察敎育時曾與華僑張步青氏接洽請張君以其所畸南京南洋勸業會場地基捐助東南大學爲建築農科及擴充農塲之用當蒙張氏首肯現聞已由省公署令南京總商會將會塲基地轉交該校接收 
　　自北大南高實行男女同學以來國内各專門大學繼起而開女禁者不一而足獨中等學校男女同學一事一般敎育家以爲時機未到故實行者殊寡近有四川女學生童秀屏彭高媛等上書東大南高校長郭秉文博士·及附中主任廖茂如博士·請求開放女禁措辭頗有理由聞該校久因附小女生畢業無升學之所早有實行男女同學之議曾提交大學敎育科審議今又有童彭二女士之要求益覺有開放之必要現廖主任决將該案重行提出催請大學敎育科審决預備來季實行男女同學 
[南京快信]  
　　省署昨准内部電開蘇議會因選舉議長内鬨紛紛電部請示辦法究係如何實情望即詳細調查示復以憑核辦 
　　敎育界游藝展覽助賑會公推敎育廳長胡家祺·省署科長吴邦珍爲籌備主任濮祁楊傅福爲主任幹事定十一月一日下午二時在中正街公用講演廳開幕會期暫定一週售劵得資悉充振濟已於昨日（二十六）先開茶話會籌備一切進行事宜 
　　江寗籌賑公所前日開會齊督認捐一千五百元王省長嚴財廳長王警務處長吴知事各認捐一千元蔡道尹認捐五百元連同紳商各界共捐一萬四千五百餘元　　嚴財廳長昨因公赴滬王正廷由京來即轉車赴滬兩淮運使丁乃揚由寗回揚交行長李錫純被服廠長孫長年由京回寗 
　　吴淞同濟學校建築等費十萬元已由蘇財廳官產處沙田局印花稅處分任撥解 
地方通信 
[松江]  
　　農會職員會紀事　縣農會於二十六日開職員會吴履剛會長主席討論上列各事（一）奉令議復監拆金山衛城磚石案先由吴會長報告此案始末大致謂金山衛城拆賣風潮前由金山縣朱宗衡知事呈請督省兩長擬令松金兩縣農商會長會同監拆奉批如呈辦理旋以本縣人士多數主張保城由市鄕委員在行政會議時列爲議案决議呈縣轉呈督省兩長保留在松境内之衛城舊基惟該城係屬營產範圍故嗣奉督軍指令仍飭照朱知事前呈辦理現由金山縣知事咨請本縣轉令本會議復拆城計畫本會應如何對付云云經各會員討論後决議先徵縣商會意見再行協議進行（二）報告縣欵產處清查附稅之結果核減本會常年費百元案議决應維持前縣議會原案不得减發（三）奉令勸種小麥以救災荒案議决照勸（四）第三師範函索本會陳列南京地方物產會之水產標本案議决物產會閉會後此項標本應由本會自行陳列如該校需用不妨由本會代辦（五）省議員朱紹文函徵本會對於省會爭長潮意見案議决先行電請各議員促其良心上之覺悟勿再搗亂俾免騰笑 
　　漴缺鎭盜案破獲　漴缺徐志一家於舊曆八月十一日夜被盜搶刧鉅贓并當塲格斃盜匪徐有生一名即經沈前代知事勘明通緝在案現由水警分隊長何子奎緝獲是案嫌疑盜犯施阿全潘金生等兩名解由專署督察員徐公庶詳細審問業已供出盜黨多名當由沈夢蓮專署長密令所屬嚴拿解究 
[蘇州]  
　　震華電廠籌備近訊　震華製造電氣機械廠原擬在滸關購地數百畝建築廠屋嗣經籌備人張一鵬朱鈞弼等會商後以望亭爲蘇錫中　交通較爲便利故現在望亭按照市價收購地畝特呈請吴縣公署出示布告以免該處鄕民及業主等或有藉端阻撓故意抬高價値等事縣署據呈後已於昨日出示布告並諭飭該處經造保正等妥爲照料矣 
　　市民公社議修馬路　閭門馬路久未修築高低不平行人多感不便車行尤覺危險每逢天雨積潦滂沱該處爲熱鬧市區商店林立故納捐市民迭經呈請主管機關動工興修無如工巡捐局問題久未解决致馬路亦迄未動工修築現由馬路市民公社召集馬路市民會議修築馬路結果擬定自胥門起至錢萬里橋止一段馬路約十里即日雇工修築並議定重行開深數尺用石子墊底澆以柏油面上則用水泥 
　　組織工商補習學校　蘇州青年會會員丁曉先等前日下午假觀前廣南居會議舉辦工商補習學校由姚鐵心主席討論招生方法及敎材課本開學諸問題議决於十一月初七開學先由演講員演講一切情形並發印聽講劵分派附近工商兩界以便入校聽講敎材分常議國文尺牘珠算四種課本由敎員自擇當塲推定周鳴泉擔任國文陸寄社李楚石擔任常識陶鑄禹擔任尺牘龔楚書擔任珠算至七時許散會 
[鎭江]  
　　金壇開辦平糶　金壇縣知事以該縣水災浩大米價飛漲現擬開辦平糶不敷之欵擬由積榖存欵項下彌補聞已呈請省署核准矣 
　　運河水勢大落　江北運河水勢日見跌落高郵樁誌刻僅一丈二尺五寸較盛漲時已退落五尺有奇聞清鎭長班各小輪公司已據情稟請鎭江關稅務司照舊開班以利交通俟批准後即行開駛 
　　高寳興禁米出境　江北高郵寳應興化三縣素爲產米之區原准販運出境詎本年夏秋之交霪雨連綿大水爲患秋收旣屬無望明春二麥又難下種冬春大爲可慮因之米價飛漲生計日蹙現經各該縣知事會紳調查現存之榖不敷就地民食呈准省署自即日起一律禁米出境以維民食 
[揚州]  
　　更委警察官佐　江都警察所三等警佐惲匡岑久曠職務曾經兼警所長王知事呈請警務處撤差另保幹員充任即經該處委派王錦尊（溧陽人）來揚承乏業於二十六日指令縣署查照辦理又頭橋警察分駐所巡官陳鼎比經縣警察所撤換遺缺調邵水周市巡官譚秉文充任另調警所巡查石良弼接充譚缺 
　　盜匪搶掠錢莊　泰縣北城外彩衣街爲繁盛之區乃於二十四日傍晚突來盜匪數十人持械蜂擁入源大錢莊分頭搜刦現洋一千八百元携贓呼嘯而去幸未傷害人命事後經該莊報請鄭知事勘騐緝盜究辦 
　　輪班照舊開駛　揚州開往泰州興化東台南通之小輪前爲大水阻碍停班刻交冬令河水漸枯已訂於二十七日始照舊開班　　錢莊倒閉鉅欵　鹽城大成錢莊爲著名商號營業極稱發達不知保故於日前倒閉虧欠揚鎭兩埠同行達兩萬餘金亦云鉅矣 
[嘉興]  
　　米市近况　嘉興米市雖値新米登塲價格仍難看賤緣今歲秋收歉薄　邑統扯不過二三成預料明春民食須告糴於隣省刻下各米行門裝來貨甚少故價格反較前數日爲硬冬米一項陳貨已完新貨未出故有盤（每石掛牌十元）無貨其餘各米價格如下買進糙尖每石七元六角糙粳七元九角門售白尖八元八角蒸谷尖八元七角白粳九元二角白糯米九元二角 
　　油價看漲　嘉興各油車所出之菜油荳油花油等類多行銷於滬漢天津各埠以供　用或轉運出洋今歲春間因銷路甚旺故價格步漲旋即逐漸低落目下外埠銷路又旺原料成本又漲油價日後必須加增據該業人云預料冬令將漲至十五元左右也 
雜評一 
[各行其是（默）]  
　　國民向責軍閥要錢不做事而今日之軍閥亦譏省議會商會不像爲國家做事模樣國民向譏軍閥所倡之廬山會議不足以解决國是而今日之軍閥亦譏國民所倡之上海會議未必較好於廬山會議此等反唇之譏出於軍閥之口國民必不無憤憤然吾人平心諭之軍閥之會議固不敢必其有佳果而以今日議會之搗亂團體之渙散實亦不敢擔保國民會議將來必有良好之成績故孰能辦事孰不能辦事孰爲活路孰非活路且勿爲空言之爭論不妨各行其是廬山會議以解决軍事爲標準上海會議以解决民治爲標凖儘可分道揚鑣並行不悖廬山會議成否視軍閥之力上海會議成否視國民之力將來比較自有公論國民果欲一洗軍閥反唇之恥在自努力今則不暇爲此無謂之辨也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[美商業團抵滬誌]  
　　考察期間爲兩個月　遍歷中日南洋者有一三五人北美舊金山商業考察團乘太平洋公司之帝邦號郵船至遠東考察實業狀况業於昨晨八時四十分抵滬停泊招商局中棧碼頭該團由舊金山出發時同行者爲一百六十五人在日本横濱登岸者十二人神户登岸者二人由上海香港登岸者十四人故遍歷中日南洋及西貢爪哇斐島者實爲一百三十五人聞該團領袖爲茀郎西愛里洽君FraocisEldrige及羅平生君RRobinson團員中有摩爾登博士·喬笛爾博士·愛文斯與海雷博士等人此次該團由美出發時預定六十天之行程游歷檀香山·横濱·神户·上海·香港·星加坡·泗水·爪哇·西貢·小吕宋等埠在上海准留一星期考察各項實業下月三號由滬開赴香港在香港亦留七天此外則至斐律濱時亦游歷七天因該團之所注重者即在日本上海香港與小吕宋也茲將來滬後所定游歷程期再報告如次十一月三日離滬五日至港十一日由港赴泗水約十九日可抵爪哇等處二十二日至西貢二十七號至小吕宋至十二月二日再由小吕宋開往香港八日由港還滬十二日抵申便直還舊金山横濱神户届時均不兼灣預定於十二月二十九日返抵北美舊金山聞該輪下次來滬須在明年之三月一號又聞從上海起岸之赫德·施惠尼·白爾地等九人尙須赴京津一帶游歷云 
[美商游歷團之一席話]  
　　一片中美視善聲 
　　國聞通訊社云美國加州商人游華團於日昨抵滬本社記者當即與該團中重要人物晤談茲紀其談話如下美國商務卿胡佛君代表歐而得琪君云余爲美國商務卿胡佛君之代表亦爲華盛頓商會代表余之來東係爲考察美國貨物在遠東市面之狀况照胡佛君發展美國商業計畫書所論今日之中國實爲世界商業中之重要分子故胡佛君爲美國十五種工業特組十五組考察團以從事於考察每組置領組一人均爲各該組工業之專家美國與中國之商業與製造業具有密切之關係故爲謀中美相互之利益起見以爲兩國邦交必須增進云云 
　　太平洋海岸行商協會會長徐得耳談話云余於中國各種行業方法均所注意惟余之此行則專爲考察烟草業而來而尤注意於烟草輸入美國之情形焉余以爲中美兩國人民如能互相了解其目的之所在則雙方之信用必益以增加商業亦必更形發展余等此次來華之時間甚短促不足對於各事爲完全之考察故如有願以中國及其國民之情形見告者則余等實不勝歡迎之至云云 
　　前任舊金山總商會秘書現充本游歷團秘書之格拉地君云本游歷團之眞目的係在發展增進中美現有之友誼關係吾人此行非欲招攬主顧炫示貨樣蓋純爲求吾人顧客之了解而來吾人之貨樣及訂貨册悉未帶來也本團同人中多有係初次到中國者但君須知彼等今後必將再來中國與舊金山之商務其重要占前三位或可謂爲三位之第一位也故吾人當然願扶植而研究之本届旅行爲數年前計畫之事顧爲大戰爭所阻吾敢信此行必可得許多交易上之良友足以副此行之期望若吾個人則對於數年前舊地重游之上海更不勝其愉快也云云 
　　拉斯特托君云此地對於吾人之歡迎與華人待吾人之親切殊覺令人感奮中國商人對於吾人之親善的態度直令人不能形容此問之眞正的中國人固與吾人在舊金山唐人街所見之中國人完全兩樣也云云 
　　莫寳君云余等此來得與中國人民接近又得瞻中國之狀况至可欣幸中美兩國之商業實有充分發展之機會兩國之互相接近實爲兩國商業增長之現象云舊金山考查員代表霞佛　女士云余鑒於中國女界招待吾人之狀况頗有感想余深信中國女界必能對於美國女商人告以生活上種種方法云 
[國民外交大會之由來]  
　　京代表之申明意旨　願全體國民注意 
　　北京各團體國民外交聯合會代表羅正緯向乃祺鄭洪年王紹鏊孫繩武張季鸞楊蔭喬羅正誼　治品等先後到滬茲聞該代表等現已向本埠各團體方面分途接洽并陳述此次來意略稱現在外交情形萬分危急在北京一面業經各界七十餘團體爲一致之主張而第一次拒絶魯案直接交涉已收效果今日本第二次聲明書復行提出如果國民欲貫澈主張到底自不得不竭全國國民之力以爲要求且太平洋會議尤爲吾國生死關頭國民尤不當無所表示此所以北京各團體有國民外交大會之發起惟該代表等此次來滬並非完全自動蓋一面因商敎聯合會曾一再電促其來滬籌商大會進行辦法故彼等特來此踐約而一面則欲藉此機會報告北京外交經過情形於滬上各界至國民外交大會如何組織並無成見此種問題爲國民全體之責任究竟如何辦理仍請本埠各界共同主持云 
[商聯會閉會後餘聞]  
　　昨晚開幹事會　代表紛紛離滬 
　　全國商會聯合會已於前日閉會各省代表均因此次開會爲期甚久故閉會後即須遄返南京總商會代表蘇民生沙市總商會代表汪文燦京師總商會代表高保卿等均於前晚離滬至漢口總商會代表蔡輔卿杭州總商會代表王薌泉至遲明日亦須返省至該聯合會恢復總事務所組織幹事員會一案已於二十六日大會議决通過故於昨（二十七日）開第一次幹事員會計到各省幹事員福建沈次裳·陜西孟紹先·吉林李明達·山西王秀三·湖南向淑予·安徽姜少廷·四川江湘浦·湖北蔡輔卿·雲南李秀峯·江蘇聶雲台等十人當推定聶雲台爲幹事長沈次裳向淑予江湘浦孟紹先王薌泉爲常駐幹事員已電呈農商部備案其電文云「北京農商部鈞鑒十月二十六日大會議决仍設總事務所於上海公舉聶其杰沈琬慶孟繼緒李明遠王肇泰李杰向瑞崑姜志彬江經沅蔡文惠爲幹事執行本届臨時會議决事項二十七日幹事會互舉聶其杰爲幹事長即於同日閉會除另交呈報外謹先電呈中華全國商會聯合會叩沁 
[英商會聯合會開會之籌備]  
　　字林報云英商會聯合會定下星期三日開會一切籌備現將告竣議事日程業已擬妥分送各處英商會聞日本英人協會亦派代表來滬與會此爲從前會議所未有者英使艾思敦本允來滬行關會禮茲因太議在即公務較繁故已辭謝不來此次會議並請英人敎育家數人與會討論敎育問題開會地點仍在英按察使署以大旨言與過去前二年之會議辦法相同開會閉會皆係形式上手續至於眞正事業則於星期三午後開始接連兩日凡英商會會員之僱員皆得領取入塲劵入内旁聽今年會議之較前去兩年爲更重要者則以遠東事件現漸引起歐美之注意大約商會聯合會與中國英人協會所最注意之問題或將在華府會議提出當此中國事件爲世人討論之時在華英商得藉會議之機會發表其意見以示世人亦大佳事也 
[參戰華工會對内宣言]  
　　駐滬參戰華工會宣言云歐戰期間我國加入聯軍旣未助餉復未出兵惟我數十萬華工爲參戰之證據俾凡爾賽和席上得以放一線之光明即拒絶簽字一層我華工亦與有反抗之實力此則同人等之所自信無愧爲國民者也旅歐以來於今四載槍林彈雨艱險備嘗於時所受北庭之愚弄外交官之摧殘及外人種種之激刺眞所謂罄竹難書此間戰潮旣已告終吾人亦返國殆盡觀國内之現象證國外之見聞心所謂危不敢緘默謹爲我全國各界同胞一宣言之當歐戰期間本我國有爲之日實業財政整頓事在積極千瘡萬孔亦都急在須醫乃醉心權利者流舍此不爲變幻百出脅解國會强姦民意倐而帝制倐而復辟論外交則坐失機宜論財政則肆行借欵民脂國血抵押無遺架名正供實飽私囊而其次者或　創銀行以掣騙官本或暗賣華工以貽羞國體或密收烟土以中國私肥猶復乘間竊權盜名欺世幾至賣國倒施逆行愈趨愈急近如吴佩孚之决堤殺人張紹曾之誘言廬山會議種種行爲無非殘民以逞異已是仇禍結兵連將無紀極吾民何辜遭此蹂躪推原禍始是皆歸罪於少數武人官僚政客固已然揆厥自决互助之義則吾人亦未免有放棄責任之愆不知國家爲一般分子所積成固非少數武人官僚政客所獨有况世界潮流日趨平民社會「所謂以多數平民之能力組織一强固國家」一語將由理想而演成事實是吾人於國家的問題宜如何振刷精神羣起而圖之若徒事歸罪於武人官僚政客抑末矣然則欲謀補救而圖統一將奚自乎是必具有辨别是非的能力而後可何也吾國現然似陷於無政府地位北庭旣不可恃西南政府又未負國際上完全責任其間誰爲合法誰爲非法誰是護國誰是賣國誰是順從民意誰是强姦民意若吾人能憑良心裁判而擇從之然後根本决定是非辨明國家統一胥賴乎是彼武人官僚政客胡爲者非然者遑言統一遑言内政更遑言外交長此因循即國家亦淪胥以亡同人等本自决互助之精神感興亡有責之大義言出天良絶無黨偏凡此所陳具皆明確維我國人其共圖之駐滬參戰華工會宣言 
[重慶排斥洋船之西訊已衝突兩次]  
　　字林報云重慶排斥洋船致起衝突詳情現尙未悉惟就現得之消息觀之事勢頗嚴重也據隆茂洋行二十二日重慶來電二十一日隆茂洋行泊船之處爲人攻擊未有損傷但行員史台林氏爲衆擁去旋即釋回英砲艦鐵爾號於二十一晚駛抵重慶是日領事團與軍人會商排斥洋船之事云本埠又接一電據稱已發生衝突兩次第一次因美船大來號而起美兵與排斥團互相鬨鬭但未開槍故無死傷惟有數人打破頭顱耳第二次係於隆茂輪船預備卸貨時發生事勢吃緊雙方會議後商定輪船上暫停辦事兩日云察上述消息風潮似專限於航業按川河民船以洋船行駛水浪衝起危及民船久有責言請求取銷洋船而不知自行改良以增高其船邊之護板查其船板現已低極故易肇事兵士復爲船帮之後援冀得洋行之津貼後事如何發展殊堪注視也 
[航務消息彙紀]  
　　太平洋航業消長之近訊　印輪遭擱之出險 
　　華絲運歐之起色　棉花來源之日多 
　　福來洋行之遠東總大班愛維得前因鑒於太平洋航業失敗特還國請改中歐航路以未得該行董事部同意故已辭去職務愛氏現有電報來滬謂即日往紐約及華盛頓擬另行至中國創設一商輪公司開駛歐洲各處此間航業界對於愛氏之辭職謂與太平洋美輪之盛衰頗有關係並謂太平洋之遠東航業刻下日輪已占優勝地位云 
　　英印郵船公司之可可那特號在東印度擱淺後即經印公司派輪援救茲據本埠英國郵船公司云此船現已脫險旅客雖飽受虚驚尙無意外之事發生云 
　　法郵船高爾提挨號自八月二十日在洞沙擱淺至今始行修竣還法計歷時兩月有奇昨日該輪赴馬賽吾國有赴法留學生三名乘往又裝去湖絲三百餘包絲頭六十包茶葉百餘噸又英郵船沙第亞號昨日還歐計裝往倫敦有湖絲五十六包絲頭十五件裝往里昻湖絲一百三十包裝至執瑪德五十七包裝至波賽四十二包裝赴旦脫可倫九十包又南洋兩包裝至馬賽有絲頭七十八件共計湖絲三百七十七件絲頭九十三件　　大英公司之朋谷號由孟買開來昨日可以進口船中有印度花衣六千七百九十五包又印紗一千四百五十四包又天祥洋行之賴愛砲臺號下星期一亦可　申從紐約裝來有美國棉花二千四百包松香一千八百桶而長江各路聞尙有大批花衣述來本月份棉花進口之多實爲近年所罕有者 
　　昨日太古公司之奉天號赴津本埠有現洋二十箱計十萬元裝去又怡和之財生號出口有金　一箱裝往汕頭 
　　前日福來之愛博斯號由美到滬裝來雜貨四百六十噸以呢羢洋貨爲多出口貨完全無有唯小吕宋方面有七千噸貨物運往紐約故愛博斯號今日逕往馬尼拉直放美國矣近來因該處赴美貨多故美國合衆商輪公司在斐律濱添設分行並向美政府賃用船舶開始營業矣 
　　昌興公司亞洲皇后號由温古武開來將於今日（二十八）晚間十點鐘抵吴淞渡客小火輪明日（二十九）上午九點三十分鐘到新關碼頭再於下午四點鐘載客離新關碼頭昨渡登亞后號開往小吕宋香港 
　　英國巡洋艦天台尼亞號Titania及潛水艇愛爾一號·十九號·二十號·二十三號等四艘來滬停泊已二旬有餘昨日已經離滬當有英艦猛電駛號Mantis來滬塡泊刻下浦港内共有英艦蜜蜂號·威電奇鱷號Widgeon·克雷艦號Cricket·等四艘及美艦海敵藍號Hldly意艦嘉樂都ECarlotto等各一艘云 
[各國技師察勘吴淞水標情形]  
　　與報告册不符　重行測量更換 
　　浚浦總局爲改良上海港口問題召集各國工程專家在局會議先從察勘港水入手詳情迭誌前報茲聞六國工程專家第一次乘寧興輪船前往吴淞口察勘三夾水之量水標時經美工程專家勃臘克將軍查得浚浦局測量師所著之量水標報告册有深淺之顚倒爰經該美技師重行測量耗費多時始得糾正迨回局後令將所著之報告表册及圖說全行更換以故上星期休假之日該局測量繪圖等部照常辦公趕將錯誤之點另爲更換以備應用並聞美工程專家面詢該局測量師黄浦潮水漲時可高幾尺亦應於表册載明以致該局員司日來異常忙碌云 
[組織常太滬汽車之批詞]  
　　常熟陳天倪等發起組織常太滬長途汽車公司呈請吴淞商埠局核准轉咨交通部立案茲經商埠局批示云呈悉該民人等集資組織公司於常太滬通行長途汽車旣經滬太公司之路線應先與該公司雙方浹洽以利進行所請咨部立案之處俟須浹洽妥善再行按照公司條例呈請核辦 
[滬太長途汽車通車之先聲]  
　　滬太公司向寳山交通事務局承租縣道通行長途汽車曾誌本報現該公司因急欲通車特與交通局商訂協助辦法數條以期橋路工程早日告竣茲將所訂辦法錄下（一）路工職員除交通局分派外另由公司加派專員協助進行（二）泥路工程如有應加修整者儘十一月五日以前一律竣工驗收（三）加鋪煤屑工程閘北至彭浦限十一月二十日竣工大塲以南限十一月底竣工羅店以南限十二月十日竣工羅店以北至瀏河限十二月底竣工（四）建築橋樑遲至十二月底全路一律告竣預計陽曆明年一月閘北至羅店即可通車二月間全路均可通行届時舉行通車典禮當有一番熱鬧也 
[大學生之愛國熱忱]  
　　吴淞中國公學商科四年級生朱樸君數日前曾致書與美總統哈定請其在太平洋會議席上主持公道解决山東問題并撤廢二十一條等等苛約原書甚長約數千字書末並謂「不獨希望中國歷受各國種種之不平等條約皆當於太平洋會議席上解决之即全世界無論何弱國所受之種種不平等待遇以後亦皆當改良」等語是書議論警關想定能使哈定總統感動也按朱君爲中國公學之高材生品學兼優素爲同學中所推崇平時著述頗富此次對於太平洋會議尤具熱忱最近曾在東方雜誌之「太平洋會議號」上著有「太平洋會議與中國之凖備」一文極言國内統一之必要云 
[省令解散一商學校之昨聞]  
　　同學會四出呼籲　縣委員預備接收 
　　省立一商上海同學會以母校被官廳明令解散數百同學均將失學特致北京校友會及各省各公團代電請求援助代電如下（一）「致北京校友會電」北京交通銀行毛鈞祺先生轉旅京校友會諸君公鑒敎廳下令解散母校全體同學即將失學數載成績一旦犧牲言之痛心乞諸君就近聯絡旅京蘇人向敎部力爭并治代理敎育廳長朱鶴臯以摧殘敎育之罪勿使吾江蘇留此汚點臨電迫切引候回音江蘇省立第一商校上海同學會（二）「致各省各公團電」各省省議會敎育會學生會及各團體公鑒敝校堅拒陸規亮繼任校長實因陸學行卑劣萬不能勝任之故敎廳不惜犧牲數百青年之學業以取媚私人毅力堅持成見二十日竟下令解散數百同學即將流離失學敝校七載成績亦將付之流水請一致援助促其反省以免流血之慘臨電迫切引候回音江蘇省立第一商校上海同學會 
　　南市第一商業學校全　學生因反對新校長經敎育廳令即解散交由上海縣知事於十一月一日派員接收另行改組沈知事奉令後當派委員地方警察所警佐熊育衡·學務委員賈豐芸·縣視學朱竇等前往辦理茲悉該三委員已於昨日函致該校黄前校長請將校中一切事宜預爲佈置以便届時前往接收云 
[學生旅行團往來記]  
　　直隷省立女子師範學校學生旅行團十四人日前來滬赴杭游覽昨日（二十七日）乘滬杭路快車到滬轉乘滬寗車返津 
　　神州女學校學生旅行團二十六人日前赴崑蘇參觀一切昨日（二十七日）乘早車返滬 
　　蘇州醫學專門學生旅行團二十餘人昨由蘇乘車來滬轉乘滬杭路快車赴杭參觀 
[房客討論加租問題]  
　　議决三種和平辦法 
　　山東路麥家圈以及四五馬路口等處曾因加租問題一再要求各該處房東懿德公司中和洋行免加房金事隔多日迄未邀准近因月杪將至誠恐臨時收租雙方誤會特於昨日又開會議比時到會者三十餘人公推童理璋主席首由主席報告開會宗旨大致謂加租二成實屬過巨查近年以來商人受經濟痛苦已至不堪若再加增房金負擔萬難應命今日應請諸位從長計議俾雙方各得其平次由章杏書汪雲卿趙沛霖陶世留章炳輝陳蓮根各房客代表先後發言最後主張三種辦法（一）去函房東請求免加或酌量減少加租（二）知照各房客靜候解决勿起誤會並請各將舊租預備新租緩付（三）組織房客聯合會聯絡總會一致進行均議决通過始散 
[房客聯合會之會長辭就談]  
　　楊小川辭職　沈佩蘭就職 
　　本埠九房客聯合會所組之上海房客聯合會總會已於前日選舉楊小川爲正會長當由該會派遣代表備具公函前往敦請至再至三昨日楊君以事務殷繁未及兼顧函請辭職當經公衆議决以楊君旣已堅辭不就挽留無效亟須另行推定以資進行遂另推沈佩蘭先任正會長周已允許就職矣 
[路局職員求加房費再誌]  
　　又遞英文節略 
　　滬寗滬杭甬鐵路職員現以本埠房租步步增加所領月薪不足支持再呈請局長援照各主任津貼房金例酌量加給原呈已誌本報茲各該員以本管各領袖皆屬洋員恐於此案内容或有隔膜之處故特另擬英文節略詳叙生活現狀與夫援案請求之理由懇請各本管領袖代爲轉向上峯說項以期達到目的此項英文節略昨日（二十七）亦已分别投遞矣 
[反對金錢選舉之電聞省議員聽者]  
　　申報館轉南京學生聯合會公鑒代電敬悉議員無恥若此蘇人倘再置不問聞良心何以自安諸君主持正義扶植民治矢奮鬥之精神抱澄清之志願苟有良心應知奮起所議辦法六條極中肯要依法向檢廳起訴曁聯絡全省各縣團體舉行公民大會首先發難撤回議員尤爲急務溥等亦當集合各縣同志奮袂爭起以爲後盾時機急迫請速進行江蘇公民何元溥潘承鐸趙士雄倪文宇感 
　　申報館轉全省六十縣公民曁各公團公鑒議會爲全省民治之樞機議員爲人民之喉舌江蘇夙爲聲名文物之邦十載以來省治尙克進行而民意猶得宣傳者以前届省會議員不如今之暴亂無恥也此次省會紛爭永貽江蘇自治史之玷奇恥異辱雖傾西江之水不足以濯披髮纓冠責無旁貸望全省公民亟以議會罪狀訴之法律鳴鼓以攻藉伸民氣使溺職之議會不致長留膻臭於秦淮鐘阜之間而省治前途或亦從此有澈底改造之望除電省長外用再電告竚候明敎江蘇公民顧樹森楊鄂聯胡善繼徐志熙潘鳴鳳倪光耀潘文安張楷葉公夐錢熊汪鑑榮徐樹棠徐琳方嘉楨沁 
　　申報館轉南京王省長鈞鑒議會搗亂醜態百出破壞立法之莊嚴以開蘇省未有之奇恥凡屬蘇人莫不髮指請鈞座勵行監督司法之職權令檢察廳提起公訴懲辦不肖議員防止金錢運動並懇速電内務部陳述蘇會情形暫行停會徐圖辦法公民等喪亂餘生飽嘗苦痛爲全省計爲扶植民治計爲澄清議會計斷不忍再予姑息以蹈自殺迫切呼籲竚候明敎江蘇各縣公民顧樹森楊鄂聯胡善繼徐志熙潘鳴鳳倪光耀潘文安張楷葉公夐汪鑑榮徐樹棠錢熊徐琳沁 
　　申報館轉南京廖茂如陳芑生夏景武葉仲笙諸君達諸公轉旅寗嘉定同鄕均鑒我邑議員周凱侯兆圭呌囂墮突醜態萬狀公等同在一地見聞所及諒必更爲髮指如此暴戾恣睢之舉動何堪一演再演務請諸公聯絡同志設法阻止周侯出席母使縱惡以貽邑人之羞嘉定旅滬同鄕王引才顧樹森潘保同潘文安葛元增周靖張世雄潘昌萃朱乃龍黄天白徐樹棠沁 
[移解漕河涇獄犯記]  
　　上海縣漕河涇第二監獄近來監犯異常擁擠經檢察廳長稟准上台將已判决長年監犯擇其原籍較近者分别查明押解回原籍衙門照判收禁俾稍疏通昨日上午吴典獄長奉令提出男犯一百四十八名派警押赴龍華車站附搭滬杭寗通車至蘇州等處各監獄收禁計蘇州一百二十四名崑山八名無錫八名武進八名聞至三十一日尙有一百八十餘名押解至南京監獄云是日警所特派游巡隊三十名蒞塲彈壓該監獄原有看守士亦一槪武裝戒備甚爲嚴密又一消息謂日前司法次長抵滬查得漕河涇房屋失於修理須重行建築故先將犯人移禁他處云 
[冬令中之浦面防務]  
　　駐滬水警第三隊王隊長以轄境内南黄浦流域之王家渡夏家嘴閘港一帶浦面素爲水盜出没之處爰於昨日派調師船八艘專駐該處往來梭巡以保航路治安上海防守司令部以現辦冬防期内自黄浦江之龍華港口起北至南碼頭爲止向爲管轄區域所有火藥庫造船所兵工廠均在是段兩灘且往來船隻亦較他處爲繁亟應加派小輪兩艘專在該處浦面往來游巡除令飭稽查員二員於昨日夜間爲始每夜巡查外並於每夜頒發 
 
 

Page 15

 
 
申報第四張H ] 
口令如遇水警師船放哨會見彼此詰問本日口令各司各職倘遇形跡可疑之船立即扣留解究 
[安徽水災急振會消息]  
　　張作霖慨捐賑糧二千石 
　　旅滬安徽水災急振會日前委託温悅堂許愼修二君赴東三省購辦雜糧爲皖省災振之需並代向各行政機關勸募振捐茲於今日來電略謂雜糧售價現尙平妥刻正趕速定購並晋謁張雨亭巡閱使陳述皖省水災爲沿江各省最重之區特來採運雜糧請求保護等情當蒙張巡閱使憫念皖省水災之慘慨捐振糧二千石交本會運皖散放似此二風義舉不特爲全皖災民慶幸而　省之賑務前途聞風益當興起此亦古人救災恤鄰之義也 
[南京路聯合會挽留陳則民]  
　　南京路出席董事兼任勞合路各路商界總聯合會總董陳則民月初辭職昨南京路商界聯合會致函挽留原文如下逕啓者讀本月八日手示敬悉一是先生擔任本會出席董事一職已逾兩載不辭勞瘁鼎力維持不惟同人所竊幸抑亦商界之幸福也有口皆碑公理具在方斯先生爲我商界前途大放曙光增進幸福不圖商界份子良莠不齊蜚語相加致先生懷德引退雖云人之多言亦可畏也然流言不寄於周公仲尼亦多謗語以小人之心度君子腹先生又何屑介介於懷而棄我商界前途如敝屣也幸先生俯念服務社會爲個人之天職天職所在力期進行遑恤其他若云公務冗集不能多兼職務亦屬常情業經同人等一再會議出席董事一職雖暫卸仔肩俾資休養惟他項職員萬不能連帶並辭道路之言何足輕重望勿遽萌退志以慰衆望想先生熱心公益必能俯允專此佈懇惠諾爲幸爲盼順頌公安南京路商界聯合會謹啓十月二十七日 
[友華銀行銀市報告]  
　　中美新聞社譯友華銀行二十七日報告云昨日倫敦銀價近遠期俱高半便士紐約銀價高至六九又八分之三倫敦紐約間匯價跌至三九四又八分之一今日此間開盤金鎊爲三先令十便士金洋爲七七日金爲六二半市况堅固尤以近期者爲甚交易價金鎊十月份爲三先令十一便士半十二月份爲三先令十便士收盤金鎊十月份爲四先令十二月份爲三先令十便士倫敦銀市甚穩中國印度購銀不多紐約市况軟弱售者多而購者少云 
[銀洋市况之報告]  
　　金融通訊社二十七日報告云今日洋價又大跌早市七錢一分九釐較昨跌二釐午市又跌至七錢一分七釐五今日洋價驟跌或者係昨市虚抬太高所致連日銀市奇緊洋釐需要大减洋價本無漲高之望現在銀行錢莊存洋甚枯然非有需要皆不欲收買故市面異常清寂不過今後進口額旣減洋價或不致十分低落也 
銀拆早午市均七錢市而依然奇緊銀行今日討還押欵約二百萬兩故市面又呈恐慌之象現在洋商銀行皆限制放出押欵市况愈見呆疲銀行收欵五十萬兩 
[駐坎拿大總領事調任回國]  
　　坎拿大總領事楊書雯（字仲卿）現調巴拿瑪總領事已乘亞細亞皇后輪船回國將於今日到滬 
[紀義務敎育期成會之演詞（續）]  
　　賈季英演說詞　袁觀瀾先生的演說對於我上海施行義務敎育極有裨益鄙人即就觀瀾先生所演說之事項報告些經過情形並且陳述些意見盼望大家商榷租界敎育如何發展前曾屢次商議敝校裡曾有畢業生數人在租界上自已租賃房屋聞設學校所收學費足敷開支可見租界敎育有人去經辦總可想法至於組織租界興學團聯絡巨商設法進行此種計畫實甚完善曾聞李頌唐先生報告曾將此事商諸縣知事極蒙贊許並願贊助經費以振興租界敎育此誠極好之消息打起精神協圖發展我邑敎育實大有希望焉又上海總商會近有規畫辦義務敎育之議日内惟以全國商會聯合會事異常忙碌對於義務敎育問題暫時擱置俟聯合會閉會後鄙人當設法與總商會接洽諒有把握此固大有助於租界敎育之發展也又楊思鄕塘灣鄕之問有大來洋行經理擬捐資辦學此事發端因該經理在彼處沿浦地方經過看見許多失學兒童　聚游玩惻然憫之由是觸動　資辦學之心自盟在中國地方賺得金錢理應在中國地方盡些義務外國人尙在助我興學我輩實宜猛省現在考察上海勸學所所印各市鄕就學兒童統計表見上海就學兒童數除租界不計外已及三分之二而各鄕就學兒童相差甚遠將來在上海市畫力提倡日見進步而各鄕依然不動全縣統計起來仍舊多數兒童失學因上海市僅占十九分之一甚望各市鄕經董及學務委員共同負責均知籌辦義務敎育爲當今救國之急務日謀推廣不遺餘力我邑敎育前途庶有希望若論鄕村師範學校吾校亦曾擬籌辦於去年下半年聞黄渡地方有營地一塊擬即收歸校有籌辦一鄕村師範學校一方面托人設法一方面正式呈請無如該地另有作用未達目的 
[振德女學演劇籌欵]  
　　靜安寺路哈同路口振德女學爲沈文宣君創辦兼收十歲以下男生並附設幼稚園辦理迄今成績卓著近因校務擴充經費支絀特定於明日（二十九日星期六）假座丹桂第一臺演劇籌欵藉資挹注是日由該舞臺各藝員排演名劇聞深得本埠知名人士之贊助届時熱心敎育諸君子定將聯袂往觀該校校董爲徐固卿先生鄭藏秀女士云 
[益賽會組設經武會]  
　　本埠慕爾堂益賽會自本年以來大爲發達日前該會復增設體育部公舉葉良爲正部長顧執中及陳鎭奎爲副部長嗣三君以體育二字包含甚廣遂以開於國技體操及歐西各種運重等之研究另行組織顏名慕爾堂經武會現陸軍中將鈕惕生神學博士李仲覃及龍華孤兒院院長蔡式之等十餘人俱允爲該會董事維持會務徐哲東張善德趙煥章等二十餘人俱允爲議會幹事襄助進行事宜聞該會定下月開徵求大會地點在法租界大世界對面弎式堂交通極爲利便也 
[木業水上轉運公會之組織]  
　　南市方面各木商之木植運送他埠者俱由撑排人擔任包運現該業中人以撑排者俱係水上營業責任綦重或恐不肖之徒中途盜貨變賞等事故由該業帮頭目夏錦財沈順葆馬在遠等擬組織一團體名義保衛營業日前邀集全體同業特開會議决定名爲上海木業水上轉運公會請律師湯應嵩商董馬驥良爲名譽會董已妥訂規章呈請上海縣公署曁淞滬警察廳備案已奉批准給示保護矣 
[普益習藝所將開菊花會]  
　　滬杭車站北普益習藝所定於明日（二十九）起開菊花會半月至十月十四日爲止該所所種菊花頗多佳種會塲内並加新劇影戲灘簧燄火幻衛等種種點綴届時游客雲集必有一番熱鬧也 
[青年會之象棋比賽會]  
　　本埠青年會交際科爲增添會員游藝起見特設象棋比賽會定於十一月三號晚七時至十時在會舉行預賽除由會通知簽名者均請按時與賽外無論中外會員善奕者均可向該會交際科報名與賽想届時當有一番熱鬧也 
[體育塲球員與南洋比賽足球預誌]  
　　上海公共體育塲足球隊定於本星期六赴南洋大學比賽届時當有一番壯觀也 
[物品交易所理事會記]  
　　證券物品交易所昨日又開理事常會當經虞洽聊聞蘭亭周佩簾等議决（一）十二月期本所股交易係包括第三期紅利在内交割呌賣出者須附有紅利權柄單如未附紅租權柄單者不能適用（一）本所股新股之代用價格每股定爲三十元（一）中國棉業銀行股票定於十一月一日開始買賣本證據金每股洋二元其代用價格每股作爲二十元當即通告各經紀人而散 
[護軍使令局接築馬路]  
　　松滬何護軍使以龍華路自西櫊至龍華計家　爲止之馬路面積展寬至四丈後所有鋪築路面泥石煤屑各項七作本派軍隊代築茲因辦理冬防業將建築路面各兵一律調回而已鋪未完工之路面尙有數段自應接築故於昨日令行滬南工巡捐局迅即雇工接鋪泥石煤屑限予本年内鋪竣以便交通 
[考查未核准交易所之廳令]  
　　上海縣公署昨奉江蘇實業廳代電内開案奉農商部電開查交易所之設立關係商業金融至爲重要本部對於核准設立向抱審愼所有未經核准各交易所依法不得先行開業仰該廳隨時考查至　　一項尤與民食攸關當此災饉之時益宜注意如有違法開業者認眞查禁合行電令遵照等因奉此合即電令該縣遵照辦理並隨時具報備考 
[省委員點交廢械之出發]  
　　江蘇全省各縣之軍用廢械曾由椿記商號呈准督軍省長歸其繳價變賣並奉派委董再昌等六員爲監視點交員着將檢交各縣廢械數目種類斤量查册呈報在案茲悉黄再昌等六員會同椿記號商人於前日由寗出發先來上海查檢舊時軍用廢械纔往松屬舊治各縣城檢取然後分往他處點收一面由省長通令本省各縣知事遵辦並令水陸各警區一俟該委員等會同椿記號商運械經過妥爲護送 
[家庭寳筏又印送二千部]  
　　本埠會審公廨廨長關絅之近年來專心佛乘前月印送之家庭寳筏一千五百部不旬日即行送罄而索者紛至特再印二千部以廣流傳仍託靜安寺路三十九號醫學書局愛文義路巡捕房對面佛敎居士林望平街口有正書局分送外埠函索須附郵票一分以爲寄回件之用空函不覆云 
[美總領事抱恙]  
　　文滙報云駐滬美總領事克銀漢星期二日起忽政躬不豫故在數日内未能辦理公事 
[德員呈請錄用]  
　　前在我國海關服務之德僑痕克韋梅爾伊二人因在家閑居深感困難各備英文履歷呈由駐滬德總領事師謀函送江蘇交涉公署請爲介紹錄用聞許交涉員已轉函江海關監督轉呈稅務處核辦 
[鐵路人員之調動]  
　　滬杭甬鐵路管理局任局長現以車務帮總管倪兆椿已奉京電調部差遣遺缺調上海南站稽查鄭乃文接充迭遺上海南站稽查以黄純道調補又以夜班稽查陸洪開自請離職遺缺以陳俊調補均經電部核准昨已令委各該員遵照並飭自十一月一日起到差 
[慈善副劵開奬]  
　　昨日慈善副券在南市開奬場内開奬上午九時起聞出大奬號碼如下頭奬三萬六千七百五十七號寗波協利源經售二奬五千零五十號杭州仁裕經售三奬二萬七千二百十九號漢口振華經售四奬一萬五千七百二十二號本埠廣萬源經售四奬二萬一千七百零五號杭州仁裕經售五奬一萬四千四百九十八號蘇州快得利經售五奬二萬零六百四十六號寗波協利源經售 
[函詰輕縱傾糞陰溝者]  
　　近日城内發現居户將糞便傾入陰溝洞内數起若開明里因看門與糞夫起衝突遂致糞夫不來衖内居民因無處可以倒糞咸以之倒入陰溝洞内此事距今已四日矣不意昨又見之於九畝地富潤里衖内黄包汚水狼藉滿地臭氣四溢今有公民陳崇新致函工巡捐局責問函云局長先生大鑒前日開明里居民於四日内將糞便咸傾入陰溝洞内之事諒已明悉矣不意於昨日九畝地富潤里又有將糞便傾入於陰溝洞内此事關係地方人民公共衛生甚大對於糞夫之倔强警署祗以不准再犯之敷衍詞了之不識貴局有何根本辦法以約束此類糞夫之蠻横否則放縱一日即多一日糞質傾入於此狹小排泄具内苟萬一陰溝蓄滿糞質於吾人民生命關係非淺一切詳細情形祈速派員將是二里衖内陰溝蓋開啓實地調查地方幸甚人民幸福幸甚云云 
[婦人投繯自盡]  
　　住居華特路一百零六號之婦人陳倪氏前晚與人口角後忿無可洩遽萌短見背人在臥室解帶自縊迨經家屬擊開房門解救已經氣絶身死遂投激山捕房報告派探將氏屍體舁人斐倫路騐屍所候報請公廨中西官蒞騐昨由該家屬投捕房請求免騐捕頭准之令該屍屬領屍棺殮矣 
[攤屍不殮之請究]  
　　浦東陸家嘴五福路周忠興點心店夥楊明良在方吴氏所開小茶肆被張善官兇毆斃命報請地檢廳派員騐明諭令棺殮張押候究辦在案昨日方吴氏又偕同二十四保二十四圖地保陸佩生投廳稟稱已死楊明良奉諭騐明後屍屬人等不知如何連日並不將屍棺殮以致屍攤氏店門外與營業大關碍爲此請求押殮張檢察官據稟後派警往傳屍母楊唐氏屍叔楊永寳等來案訊辦 
[命案中之要犯捕人須先報告捕房]  
　　浙江鄞縣公署法警朱積餘偵探張庭生前日下午在福州路扭獲甬人王瑞發指爲於去年七月十八號在寗波地方與在逃之某某等數人毆斃船户王再興案内之要犯　　二百四士一號華捕將王帶入老閘捕房訴明前情並聲明移提公文已投呈公共公廨捕頭諭准將王拘留昨晨解送公廨即據來警等上堂稟明前情要求引渡訊之王瑞發供稱是日隨同小福生等（據聞即住居汕頭路四號門牌已被人暗殺之沈福生而王係該處警署偵探）同往游玩伊等將人毆打雖曾目覩並未動手現倩願至寗波法庭備質經中西官核供諭謂來警爾等當時拘捕被告並未至捕房報告派探協往不合辦法此後務宜遵照定章辦理諭畢會判王瑞發准交來警帶同歸案訊辦 
[米店刦案中之關係人]  
　　滬西戈登路捕房華探　陳永康查得住居膠州路及東京路之江北人汪金波李春林二人與小涉渡路潘義泰米店被刦案内頗有關係於前日午後稟明捕頭協同西探亨利華探毛伊文吴柚生薛正昌往將二人拿獲押至昨晨解送公共公廨第一刑庭請究即據該探等上堂稟明前情經俞襄　核供商之美丁副領事以案關盜案牽涉須詳查澈究判汪李二人仍帶回捕房候切實查明解訊 
[是否誣指爲盜]  
　　李鳳崑在公共公廨刑事科狀訴河南人胡劍峯胡殿文誣指爲盜希圖陷害等情業由捕房將兩胡逮案諭各存洋二百元保出候訊在案昨晨張襄　會同美約副領事升座提審即由原告代表律師命原告上堂詰據訴稱在河南時與被告因借欵糾葛我在當地官廳起訴後以被告來滬該案未了我亦到來在美租界高壽里開設蔴油作被告亦開有蔴油作於克能海路本月六號與兩被告在途相遇彼指我於去年十月二十五號在界路搶刦其洋四十元鳴捕將我拘入捕房幸經捕頭詢明無據始得釋出其此種行爲係因挾嫌事前向我索詐三百元不遂而後發生云云次由匯司捕房二十三號三道頭西捕一百九十七號門差華捕王阿松相繼上堂證明本月六號兩胡來捕房報告彼去年十月二十五號在界路被沈金泉糾黨搶去現洋四十元沈已拘解公堂訊辦同黨李鳳崑尋見在北福建路現由人看守請派探往拿等語我等即按址而往由胡鳴捕將李拘入捕房捕頭一再詰問因無證據斥退不理是實被告代表律師乃向以上人證盤詰一過問官諭兩胡仍各存洋保出展期十四天續訊 
[警廳偵探移提匪徒]  
　　淞滬警察廳偵探投法捕房聲稱有匪徒某甲在法租界小東門外裕興街花烟間内宿娼請爲協緝當由探目沈德福包探陳順寳前往將甲拘獲帶入捕房後在甲身畔抄出手槍一支槍珠四十餘粒捕頭略詰一過諭令來探帶去訊辦後再行送回盤詰在界内是否犯有搶案再行核辦 
[游巡警誘拐兩女再誌兩女供訴被誘原因]  
　　淞滬警察游巡一隊巡警陳錫武姦拐平湖少女趙秀珍等二口爲法捕房拘送警廳移送法庭訊辦已紀昨報昨午後又經地檢廳檢察官提案研訊據趙秀珍供年十七歲父名趙一松家住平湖縣西門内縣後地方趙佩娥供十七歲父名趙鴻生與秀珍爲堂姊妹同居一處此次擬往長橋親戚家學習洋襪故由籍乘火車與陳相遇陳怱稱長橋路熟且自稱爲鉅商願爲引導致被騙到申初則姦宿於福興小客棧繼則住於九畝地所借星中女子尙有衣服雜物請求吊還問官准之立飭法警押帶陳錫武及兩女子同往九畝地昚源里七號屋内將一切衣服零物帶回檢廳由法警據情報告飭將各物留存陳還押候辦兩女子押候往傳伊父來案認領 
[拐匪重懲之快聞兩年徒刑不爲多]  
　　拐匪夏佳節劉崔氏串拐元芳路四十號劉聚興家五歲女孩朱小鳳子挈至南京託由蟻媒孫戴氏價賣分肥案發被捕房包探錢連奎獲解公共公廨押候查傳朱女到案訊辦等情嗣因各被告雖承認拐賣朱小鳳子而並不將出賣所在得主姓名從實供招故捕房偵查多日始得朱女下落昨晨將男婦拐匪帶案並傳到朱女證明被拐情形中西官判决夏佳節劉崔氏各處刑期兩年孫戴氏發押半年女交劉領回 
[姦拐案罪及二房東以其故意隱匿之故]  
　　吴萬廣之十五歲女兒銀兒七月間被倪重光誘引成姦後匿居葉洪四家現爲吴得悉報告捕房飭探前往將倪及吴銀兒葉洪四一併帶入捕房昨解法公堂請究先由捕頭上堂稟明前情並稱前往拘捕時二房東葉洪四稱並無其人旋至樓上將倪拘獲葉有意藏匿故此拘案請核吴萬廣供女兒爲此不端行爲商人不願領回請求堂上准給倪重光爲妻倪重光供實由吴銀兒情願與民人姘識不敢誘拐吴銀兒供認由女子自願隨倪度日請求成全葉洪四供倪等住居我處是實中西官會判以倪誘拐女子本應管押六個月姑念年幼無知從寬准予緩刑着即開釋如三年内犯案重究不貸銀兒交倪領去葉洪四不應故意隱匿着押西牢二個月准予贖罪 
[又一拐賣女子案買主索洋取]  
　　婦人陳潘氏有一女名銀妹在絲廠做工貼膳於寄母丁王氏家近被丁之姊妹行聞蔣氏拐往蘇州價買與開紙匣作之徐某爲室女母託黄慶藻往蘇訪明下落昨黄回滬據云徐姓處尙未結婚須出洋一百六十元可以贖回陳潘氏將丁聞二婦扭控五區二分所解經司法科訊實移送地檢廳核辦 
[買良爲娼鴇婦與中人並儆]  
　　湖州婦人葉陳氏之女兒成之前月間被同鄕婦人董老太誘拐來申串同老嫗王阿姐賣與法租界格洛克路鼎新里鴇婦沈單氏妓院内爲娼計得身價洋七百元現爲陳氏得悉來滬報告捕房飭探前往將鴇婦單氏中人王阿姐並女子一併帶入捕房昨解法公堂請究先由葉陳氏投訴被拐情形葉成之供董老太以作絲廠生意爲由騙女子來申被伊私賣於娼家女子不願函致母親到申是實陳單氏供女子實由董老太王阿姐兩人領來冒稱姪女故敢收買王阿姐供認爲中事後分用洋十元官判單氏不應收買來歷不明之女着罰洋一百元王阿姐罰洋五十元無洋收押二月以儆葉成之交伊母領去 
[滬寗車撞傷鄕人]  
　　昨日（二十七日）滬寗路由寗開滬之六號快車駛至官凟里車站相近有一鄕人在軌道中走被車頭撞傷頭部當由該車車長派警將受傷人送至蘇州醫院醫治 
[汽車傷人兩則]  
　　公共租界南京路昨日上午九時許有某號汽車駛過將在路行走之蘇州人瞿阿大撞傷倒地不省人事當由老閘捕房一千零十五號華捕到來抄錄汽車號碼另雇車送瞿往仁濟醫院醫治 
　　又有浦東人沈如玉昨日下午五時許行經南京路遭某號汽車撞倒碾傷腿足由老閘捕房五百二十三號印捕到來將汽車號碼抄錄另雇車送受傷人往仁濟醫院醫治一面歸報捕頭請究 
[僞造字條入西牢]  
　　甬人王大成因與在逃之張梅清僞造愼記號取貨字條向蓬路鼎康及瑞昌順等五金店内圖騙貨物由捕獲解公共公廨奉飭押查在案昨晨由廨復訊據包探譚鳳池投訴其同黨張梅清逃匿無踪無從拘拿等語並由各原告到堂證明被告揑寫字條圖騙各節訊之王供實受張梅清之愚弄求宥中西官核供以王不應冐騙判押西牢九月示儆 
　　尙有本埠新聞等轉入後頁 
雜評二 
[兩大會議（旡用）]  
　　政府所斷送之權利爲政府自已之權利無與我民者國民可以不問焉軍閥所消耗之金錢爲軍閥自已之金錢無與我民者國民亦可以不問焉再退一步想國家之權利猶多斷送一二尙不足即陷國家於危亡者姑隱忍不問可也人民之金錢尙裕消耗區區或不致即淪人民於萬刼不復者姑隱忍不問亦無不可也無如清帝不綱袁段濟惡主權利權一喪再喪數十年來之外交史直痛史耳南北對峙武人專政爭城爭地盈野盈城十數年來之政治史亦痛史耳於此而謀外交之勝利與其望諸冥頑不靈之政府無寗望諸國民此國民外交大會之不可已也謀政治之改革與其望諸師心自用之政府無寗望諸國民此國是會議之又不可已也第國民外交大會必國民眞知灼見外交上利害之所在而協力以謀之然後可收完美之效果亦國是會議必國民眞知灼見政治上利害之所在而悉心以赴之然後可達最初之目的而和衷共濟戮力同心國民之責無可旁貸若猶是說空言學時髦鬧私見爭權利而不以國家爲前提則國民外交大會轉貽友邦之訕笑國是會議徒滋政治　糾紛彼政府軍閥將反唇相稽我國民試問國民其何辭以對嗚呼國民其念之哉 
 
 

Page 16

 
 
本埠新聞二 
[竊賊牽涉華捕案三誌仍押候續訊]  
　　在公共捕房充當巡捕之黄正淦朱永昌因有代竊賊李雲祥等行竊時把風及分贓情事拘解公共公廨訊供情形已紀昨報昨又續審捕房代表費斯福律師先向李雲祥詰據供稱陰曆去歲年底行竊漢口路沈姓家時事前着同黨一人至捕房門首與朱永昌接洽是日晚始行竊得贓於次日質洋携至閘北李洪發即二扣子家分給該捕洋十五元是實次向張萬松訊問所供與李畧同又向陸寳郎詰據供稱朱黄兩捕槪不相識我亦無串竊之事等語被告朱永昌代表許理律師乃向李等駁詰一過命朱站入證欄請據供稱充當巡捕已有五年素來謹愼與積竊李雲祥等均不相識彼輩所犯竊案我俱不知此次因何被其誣攀亦不悉其詳該律師問畢聲稱朱永昌對於本案係憑李雲祥等片面之詞控告殊無充分證據請爲註銷而黄正淦之律師亦以黄對於本案實無關係要求將其摘釋經陸襄讞商之英赫副領事諭各被告仍帶回捕房押候禮拜五再行續訊 
[公共公廨訊案彙錄]  
　　昨晨公共公廨民四庭由關讞員會同英包副領事訊理（一）婦人朱張氏訴王桂全不還所借方單案結果據原告律師聲稱會丈局對於本案爭執方單業已另出新單等語應即函致上海縣查明實情並請查照迭次去函尅日復廨核奪（二）丁思誠延禮明帮辦台維司律師訴婦人劉嚴氏不將已售基地上所建房屋拆讓案結果被告屢傳不到原告證明所訴各節應即缺席判令被告按照限期拆屋據趕速拆讓如再逾延即准原告自行拆卸（三）景泰洋行訴民生傘廠股東項如松等不理貨欵案結果改期兩禮拜訊理民三庭由陸襄讞會同領袖領事特派俄員儀君訊理俄人梅第訴阿立克山得羅夫呑没存欵案結果改期再核 
　　又午後民三庭由張襄讞會同英包副領事訊理開設司龍洋行之英國寡婦司龍訴木作頭曹裕泰承修房屋不堅請追損失銀一千一百七十四兩案由原告偕見證某洋行帮辦工程師西人到堂證明曹裕泰承修司龍洋行房屋所蓋瓦片極其草率每遇風雨屋漏不堪原告付修價一千餘金得此工程何能滿意應請判賠損失云云被告延甘維簬律師代辯結果被告應賠償原告損失銀四百兩民四庭由陸襄讞會同日副領事田中氏訊理（一）陳蓮洲訴邵子建嚴振甫不給介紹購買機器佣金二萬七千八百四十元案兩被告各延律師到堂請求减輕交保並聲明邵子建係某銀行主任嚴振甫爲日商洋行買辦兩人俱有身家今天無暇到堂云云原告代表許理律師聲稱被告旣有請求應照公堂定章自行投案否則其請求不能成立若謂被告富有資財可以不到則法律規定無論貧富一律待遇未有富者可以優待之條云云結果兩被告各交二千元保　訊（二）大成公司訴朱人瑞貨欵糾葛案結果和解成立應予註銷存堂之欵發交被告（三）洪發祥訴十阿多不賠償損失案結果兩造業已和解應予註銷 
[誌謝]  
　　上海總商會月報第一卷第三期業已出版昨承惠贈二册又世界畫報社贈第三十期世界畫報一册誌此併謝 
來函 
[中法銀行法籍債權團秘書巴和律師來函]  
　　敬啓者刻有多數法籍之中法銀行憤權人組織團體定名爲中法銀行法籍債權團此種組織純爲保全中法銀行全體債權人之利益而設無國界之區别將來我輩如能受清償一般之債權人自應享同等之權利受同樣之分配至事前所以未與中國及外籍之債權人接洽者因事須請願於敝國政府進行程序别具性質他國國民未便參加所有其他待决問題及進行手續仍須與各債權人磋商有待援助也用以奉聞即希將前項情形登諸貴報以享閱者爲幸中法銀行法籍債權團秘書巴和謹啓十月二十七日 
公布欄 
[江蘇高等審判廳]  
　　公示送達　案據黄營中等與鮑大椿因紗欵涉訟控訴一案業經本廳定期審理並將吴洪海傳票公示送達在案届期吴洪海迄未到案茲續定於十一月八日下午二時公開審理合依訴訟通例將應送達吴洪海之傳票一件再行公示送達伸受送達人吴洪海知悉届時來廳候訊母違特示（十月二十六號） 
　　民庭判决　黄鑑清（即黄士林之子）因占地涉訟不服泰縣知事公署批示聲明抗告一案（判决主文）本件抗告管轄錯誤應發交江寗地方審判廳調查裁判抗告費用一元五角發還抗告人具領李阿福與　桂芳因貨欵涉訟聲請回復一案（决定主文）本件聲讀駁回聲請費用由聲請人負擔陸彥章與顧乃偑因債務涉訟上告一案（决定主文）本件應視爲合法之聲明窒碍發交上海地方審判廳調查裁判張熊祥爲吴錄泰與吴朱氏因房屋涉訟不服上海地方審判廳批示抗告一案（决定主文）本件抗告駁回抗告費用由抗告人負擔 
　　批示張振芳呈爲案懸五載請飭縣照判執行由呈及决定書均悉該顧蔭培聲明抗告旣經上海　審　决定駁回應准飭縣迅予查照原判機續執行仰即知照决定書發還此批陶春渡呈爲寗廳無辜收押　飭廳减價拍賣俾易結束由呈悉　該民呈請將拍賣之田再行减價或由該民自行出售俾易結束等情　候檢發副呈令行江寗地審廳查核辦理所訴無辜被押一節是否屬實併候查明核奪仰即知照此批（以上十月二十六號） 
[江蘇高等檢察廳]  
　　批示陳士襄等據訴各節是否屬實仰候令行海門縣知事查明依法核辦此批劉海涵據訴已悉仰候調卷核奪此批陳伯謙狀及附魯均悉候調卷核奪此批楊巧生兩狀均悉仰候調齊卷宗呈送總檢察廳核辦此批袁三郎等三人狀悉候同級審判廳送卷到廳再行核奪此批張周氏呈一件爲偕請放夫張慕箎卹金由呈悉已據情轉呈矣俟奉到部令後再行飭遵仰即知照此批蔣林貞對於蔣張氏案請求依照原判等情呈遞一狀業經本廳查閱函送同級審判廳核　仰即知照此示（以上十月二十六號）批示鄭文禮等狀悉候令江都縣知事秉公法辦此批孫敏行據稱署警徐振聲串同錢和和等妄誣該民犯妨害執行職務及公然侮辱官廳罪聲請移轉管轄等情貼　調卷查閱再行核奪此批許　氷狀曁委任狀均悉僕調卷核奪此批凌其　等狀悉姑　調卷核辯此批寳西山狀悉　送同級審判廳核辦此批沈瀮即殷潤身不服吴江縣批示提起抗告呈遞一狀宋銘昌補陳不服琨由　遞一狀劉金成詳陳抗告理由呈遞一狀馮周氏對於周培之案爲奉傳聲訴請求公斷免累等情呈遞一狀以上四狀業經本廳查閱函送同級審判廳核辦仰即知照此示以上十月二十七號 
[上海地方審判檢察廳]  
　　布告（第一○八號）爲布告事查本兩廳辦公時問遵照部章自十一月一日至翌年二月末日每日係由上午十時半至十二時下午一時半至五時爲止所有訴訟當事人等投遞狀紙等事務須遵照上開時間勿得自誤令行布告仰訴訟人等一體知悉特此布告廳長梅貽　代理檢察長黄用中 
[上海地方審判廳]  
　　批示一件周季方等狀請銷案由狀悉准予和解完案此批一件邵潤華狀請查封由狀悉着即來廳　諭此批一件高海蜂狀領欵洋由准領此批一件胡哲明狀交扣押費由准交此批一件嚴　逵狀請察核由狀悉仰於收到時來廳聲明可也此批一件范原生等具狀和解並請給領由狀悉候傳案訊明核奪此批一件黄蕙等具狀和解並請給領由狀悉候傳案訊明核奪此批一件錢伯英狀交欵洋由准交此批一件韓法氏狀請銷案由狀悉准予銷案此批一件李郭氏狀請釋放由狀悉着即覓保來案訊奪此批一件潘茂松狀請銷案給領由狀悉准予來廳繳證具領此批一件張杏福等狀領欵洋由准領此批一件張浩元等狀領欵洋證據由准領此批一件顧掌衡狀領欵洋由准領此批一件馮揚林狀領動產由准領此批一件周志聲狀保孫步林由准保此批一件徐恰銘狀交方單由准交此批以上十月二十六日 
[上海地方檢察廳]  
　　批示李大七子狀悉候覆訊此批王開發狀悉仰即來廳聽辨核辦此批陳文杭狀悉候訊明核辦此批曹寳寳狀悉候傳案核辦此批王徐氏狀悉仰即來廳訊明核辦此批唐瞿氏狀悉仰即遵傳來廳候訊此批劉金山狀悉准予上訴此批高品三等唐維炳僞造圖記意圖詐財反誣告陸文奎等業經偵查明確起訴在案爾等事不干已輙敢帮訟殊　　玩如再嘗試定即一併究辦凛之此批顧廷良候設法再拘此批陳張氏所請不准此批姚翠林朱阿毛等是否搶奪　金戒現洋候另行偵　實究虚坐此批周連儒狀悉查爾妻張氏正在執行中俟至本年十一月十日期滿　准予來廳具領此批戴玉龍狀悉本案業已票傳如朱鼎洪所訴各節果係出於誣陷則儘可到案辯白仰仍遵傳到廳候訊可也此批倪楊氏狀悉所訴是否屬實姑候傳訊核奪此批喬雲章狀悉已於前狀明白批示母凟　批何執柯狀悉案已起訴碍難照准此批謝惠華狀悉案已判决該氏如欲求私訴應另向同級審判廳具狀可也此批王黄氏狀悉候提黄小三子到案後另行核奪此批陸李氏狀悉據訴秦九武代四區警署索取交例費洋四十元等情查秦九武係控告爾子爾婿之原告並非警署人員准保與否　在警署秦九武何從代索所訴殊屬不盡情察核情節難保不因武秦九控告揑子之故爾訴索費希圖報復所請未便照准此批陳觀生據　王獻洲取受定洋不付木貨等情事　民事範圍仰逕向同級審判廳呈講核辯所請傳訊之處未便照准此批以上十月二十五日 
[上海縣公署]  
　　批示上海信託股份有限公司總理樂振葆呈請發還註册費祈鹽核由批呈悉准將繳存註册費銀二百元發還仰即備具領狀來署具領可也此批　　魏見齋等呈設立中國糖業交易所呈請核准備案由批呈及附件均悉旣據逕呈實業廳核轉備案仰　農商部核示遵行附件存此批沈澄清等呈爲條陳地方興革事宜呈請令行　董籌議舉行由批呈悉據呈各節廳候令行馬橋鄕經黄妥議具復再行核辦仰即知照此令 
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  昭寳]  
　　巴黎又爲婦人之世界第一流太店若干家幾盡爲婦人而設亦儼然自成一中心點舉其要者一爲勞放野ＧaleriesLatayete二爲桑陌利Samaritaine三爲好市塲auBonMarche四爲綠蕪宫大商塲GrandMagazingduLouvre五爲潑藍天（意爲春天）Printemps六爲市府商塲此數家之建築不過大同小異之分窗前陳設光怪陸離屋頂天棚金光燦耀惟勞放野一家有屋頂花園俯視巴黎全市歷歷在目每一大店爲大樓一座或兩座樓中貿易之店夥多爲妙齡女子滿壁皆明鏡又多梯欄曲折之妙每上扶梯觀之一人之影轉側反映入鏡同時忽成數人若盡人皆具分身術者此等建築似視法帝路易第十四之藩狩宫爲更加進步外人初到巴黎實不能不同聲驚歎如我上海之茶樓及歐美之餐館滿壁玻璃具平面上反映之功能者反覺平平無奇矣 
　　第二每逢星期四或星期六下午顧客最多顧客中婦人尤多每上層樓均有平鋪軟墊隨在舒適之絨面長椅各客可憩坐稍候遂不覺其厭倦若在購物餘暇復有極精美之休息室備特製之紀念箋封俾各客隨意書寫無形中又可作爲極優美之廣告招貼此優美箋封如嘉卉之布種而顧客頓成天然之媒介矣又如勞放野三樓之元寳式置衣凳寳藍錦幛更衣亭尤覺堂皇富麗不勝枚舉 
筆記 
[遂鸞記（一）] [  金嘯梅]  
　　湘南黄士龍者世家子也少頴慧讀書目下十行能作擘窠大字筆刀挺秀年弱冠貌美麗如好女有强憶力每過目輒能背誦無遺口才敏捷筵間得其一語闔座傾倒偶握管爲文則千言立就誠倚馬才也文名乃播鄕里父純齋清時身列仕籍鼎革後杜門謝客惟日與芙蓉城主爲互置世事於不問但享其林泉之清福暇則課士龍嚴尤過其師每顧謂士龍曰孺子小試其才尙有可取惜爲文薄而不淳秀而太清語多哀惻之詞非壽相也後其勉之士龍唯唯而已有爲其議婚者士龍輒喟然曰世固不乏美人脫美人而秀外陋中皆非吾匹也寗終身鰥不願爲蠢婦婿也有詰之者則曰非有才貌如潘慧貞者不娶聞者嗟嘆而止蓋潘慧貞者亦湘中望族女父靜仁爲金錢議員性復狡詐清時官紳相護得以刀筆名於時自獲議員銜常舉以眩人驕横亦益甚藉端索詐無惡不作鄕人畏其勢無敢攖其鋒者慧貞美而知書工山水花卉活潑有生氣每成一幀囑僕　諸市人爭購之湘中名士咸爲顚倒且有登門執弟子禮者士龍亦其一也顧慧貞固已羅敷有夫幼字同里衛褚人衛父巨腹賈也以販米起家中年富甲一郡恃金錢魔力得與官場通聲氣與靜仁交尤密遇事則狼狽爲奸鄕里有二覇之目慧貞之　婣衛子固靜仁於醉後指腹論婦者也無何衛以罹時疾卒褚人鄙甚遍體無雅骨性不辨菽麥其蠢實等於鹿豕父旣殁遂不治生產平時喜與無賴狎故除嫖賭外不知文字爲何物家因以中落母亦抱憤以亡褚人乃益無拘束公然留妓於家每晚則笙歌盈耳淺斟低唱其樂融融不半載而家產蕩然鶉衣百結白晝臥街頭一夕遇靜仁於途褚人惡瘡遍體已無復人形驟覩靜仁目灼灼作乞憐狀殊無愧色靜仁佯爲不識拂袖徑過褚人隨其後且行且詈靜仁怒呼僕痛撻而逐之褚人大號聲言將以婚約質諸官觀者如堵靜仁大慚歸而悔之顧約在前遽悔盟殊非易乃使人招褚人至出千金置几上謂之曰若能以婚據返吾者當以此爲若壽願之乎褚人戟指大言曰吾之婚約乃連城璧也吾將賴此終身吃着不盡豈區區者所能動吾心哉况當時吾家固多黄白物尙不足供吾揮霍今千金焉足以塡吾壑乎脫翁果欲約返者是不難請以產之半署劵付吾否則徒費乃公唇舌耳翁休矣言訖揚長而去靜仁恚且憤然亦無可如何也 
劇談 
 
[倫誰之咎欤] [  易銓]  
[崑曲叢話孤鴇] [  張八]  
　　咸同間我邑著名之正凈曰張八本業骨董境奇窘偶聞人歌喜而效之聲聞里外某名伶授之曲不數年名震一邑遂入班爲伶顧能戲不多性尤落拓一日演刀會裝扮未完掀帘遽出旣覺乃擎袖障面俾他人在旁徐徐整理焉後人效之至今刀會上塲未有不障面者矣 
雜錄 
[麗湘閣雜掇] [  陳家麗]  
　　汾南漁俠南社健將也嘗作水村第五圖欲幾靈芬衣鉢伯兄汗園次周君見贈原韵即以題其圖云昔年此地别匆匆舊雨敲門喜再逢過去功名輕似狗歸來湖海老猶龍臥看江上烟波綠閒戲籬邊躑躅紅安得西施同載酒扁舟遙想大夫風余姊妹依韵和之姊云百年過客太匆匆大節淵明今又逢北地羣凶狂似狗南陽名士老如龍何當海上一浮白飽　江干萬樹紅好繼靈芬衣　後月明何處訪高風余詩云繁華過眼太匆匆畫裏江山夢裏逢落拓名流多似鯽縱横才氣欲屠龍可憐海内　弘　只　天南　子　炎置水村眞正好客來惟贈北窗風末句蓋借白香山也 
　　西神詞客有十年說夢圖之作淳安邵次公爲之序曰林　長嘯疑先代之　川庭户臥遊恍當年之宗炳　茅作堂因樹爲屋二二泉甘夏水欲滿三三徑啓秋山如妝曉風楊柳耆卿酒醒而不知流水桃花子驥路迷而難到鋪紙上之烟雲寓中年之哀樂噫是何文采之巨麗耶嘗因徽題於予姊妹余爲賦一律云哀樂中年只自知酒痕劍影盡相思斜陽烟柳魂消句落月青楓腸斷詞身外化身聊入世夢中說夢不爲痴何當更廣西來意一證人天大覺時姊詩云百年過客酒人知天地悠悠有所思腕底虞初千載事篋中井水萬家詞還從夢境相尋夢等是痴懷未覺痴莫便西神賦歸隱憑君一爲挽危時 
小說 
[劇賊胠篋記（三十五）] [  一圭]  
　　（六）寳畫 
　　辣弗里司道你看罷這是怎麽說呢我不響先把那段廣告看了一遍原來日報的最後一行載着一段廣告標題是「二千磅之賞金」下面道「凡有願擔任一特别之任務而不畏懼危險者可得上項之賞金請即電致倫敦薩戈立迪」我這纔說道據我想來這是一段很出奇的廣告日報上從來所未有的辣弗里司笑道然而據我的意思這並没有甚麽出奇我道你且看這賞金的數目不是很大麽誎弗里司道數目却不能算少我道所謂任務所謂危險究竟是件甚麽事呢辣弗里司道這個可就耐人思索了然而類於這種的廣告各日報上也常常看見雖覺新奇但也不値得大驚小怪而且無論他内容怎樣離奇不久我就可曉得我道難道你已電致那個蕯戈立迪和他接洽了麽辣弗里司道正是我很想得着這二千鎊的黄金我道你是用眞姓名去接洽的麽辣弗里司道這個不能我的眞姓名如何能說出去你把我當作那粗心的人麽我假用的姓名是呌做格辣司波羅住在康兜得街三十八號格辣司波羅本是我的成衣匠我發出那個電報後隨即到他那裏去和他說明底細他已答應我等接到覆電立刻來告訴我如今我祇是等着他來了辣弗里司正說到這裏忽聽得大門上有人敲門他走出去不多幾分鐘就回來手裏拿着一個開封的電報向我說道原來蕯戈立迪就是啞登孛魯克他是警察署的律師他要立刻會見我我道但是他怎能認識你呢 
餘瀋[  徐位銘]  
　　貧人病多子富翁患無後貧人得子棄之如敝屣富翁生兒愛之若奇珍噫同一人也軒輊若此能不令人興感乎雖然貧人子多勞動冨人子多驕逸未幾而貧者富亦未幾而富者貧故貧人之於子也雖曰棄之其實予之富人之於子也雖曰愛之其實害之 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[重陽游] [  老圃]  
　　王子猷居山陰夜大雪眠覺開室命酌酒四望皎然因起仿偟詠左思招隱詩忽憶戴安道時戴在剡即便夜乘小舟就之經宿方至造門不前而返人問其故王曰吾本乘興而行興盡而返何必見戴五代楊少師凝式旦將出游僕請所之楊曰宜東游廣愛寺僕曰不若西游石壁寺凝式舉鞭曰姑游廣愛僕又請游石壁凝式曰姑游石壁王漁洋謂此事雖可笑實有雲行水流之意可以心空及第今歲重陽諸友約天平山登高皆相戒雖滿城風雨不可以爽約及期天朗氣清而約者不至余興來獨往亦忘其儔侣又逍遙於吴市而樂之并忘其登高是日也飢而食渴而飲曳杖而走可以止則止可以速則速憊而乘輦冥而登車皆任其天機而無所用心於其間歸裝得舊書數十卷車中讀之未及數卷車已抵滬輦者候於驛疾駛而歸此即王子猷所謂乘興而行興盡而返亦即王漁洋所謂雲行流水之意可以心空及第者矣 
衛生 
[病原菌之爲害及其剷除法] [  建勳]  
　　病原菌爲細菌之一種係無葉綠素之植物極細微非千百倍之顯微鏡不能見其形態凡有空氣處幾無不有常營生殖作用於動植物體上吸其精華壞其表裏故往往動植物因而致病而吾人類平常所謂肺結核白喉傷寒諸症皆爲此種病菌繁殖之故所起故此種病菌謂爲人生第一害敵實無不可然則殺滅之方顧可緩乎爰擬數法爲除害之一助 
　　甲　自然的殺法 
　　Ａ日光殺法　細菌遇日光即死故凡衣服器具書籍均可時時曝之日中以除之 
　　Ｂ火殺法　細菌寄生物件（如病人之衣服器具瘟疫時之人所常用物件汚穢物件皆是）欲其絶根最好燒去 
　　Ｃ蒸氣殺法　細菌最畏高熱故凡不能浸水之物均可以蒸氣殺之 
　　Ｄ空氣殺法　細菌亦畏空氣如流通則不繁殖故室中窗户宜多闢 
　　Ｅ煑沸殺法　可浸於水中之物以水煑之即除 
　　Ｆ洗滌殺法　如恐物經煑壞可於水中多滌數次 
　　乙　化學藥品之殺法　此法即將全體用藥消除之藥品甚多最普通者略示其用法 
　　Ａ昇汞液　即氣化第二汞極毒固體白色液體中止須千分之一或千分之五即可（液體指水與昇汞之混合液） 
　　Ｂ氤化鉀液　即鹽酸加里亦毒以百分之一或至百分之三和於水即可用 
　　Ｃ生石灰液　即水與氱化鈣之混合液此液富有碱性可供洗滌（生石灰即氱化鈣） 
　　Ｄ硫黄蒸氣　將硫黄蒸之爲氣可除空中之細菌 
鄙人目覩近日瘟疫漸作固知係伏暑不求清潔不愼寒温所致然此飛　天空旦夕在側之害敵實爲肇禍之原腋肘之患而常人昧焉不察惻然憫焉特輯是篇願邦人注意著者識（不受酬） 
[衛生八要旨] [  古越章尙白]  
　　余幼而體弱十年來研究衛生得最簡易之法數端行之三載身體大强疾病不作爰錄於左以供同好 
　　（一）晨興守時刻 
　　余對於晨興時刻一年中分四季春季六時夏季五時秋季六時冬季七時其間雖因特别事故或略有變更但鮮有脫二十分前後者 
　　（二）睡眠守時刻 
　　余對於睡眠仍如前例分春夏秋冬四季春季晚間十時睡夏季除酷熱不得安睡外亦以十時睡秋季仍以十時睡冬季除嚴寒難忍外必以十一時始睡蓋仍守普通承認八小時之訓也惟夏季晚間少睡一小時以午睡一小時補足之　　（三）飲食有常 
　　晨起洗嗽畢飲淡鹽湯一小碗隔三十分鐘食稀飯兩小碗午餐兩碗佐以肉食晚餐兩碗率以爲常不輕增減、 
　　（四）寒暖謹愼 
　　不問何季惟知寒則加衣熱則减衣不惜手續祗求適體 
　　（五）時沐浴以清潔皮膚 
　　（六）勤運動以流通血液 
　　（七）節喜怒以調養性情 
　　（八）不生貪心不起妄念 
　　以上八項簡單易行而衛生要旨實在其中余已躬受其益凡我同志請採擇焉（乙種酬） 
經濟 
[利用蘆粟製糖之意見] [  方丕承]  
　　近來糖之需用浩大價亦漸昻攷其原因咸以所出之貨供不給求之故 
 
 

Page 22

 
 
今欲求糖之產量加增而於甘蔗　　酣菜之外求其質料之相仿而可以作爲製糖之用者推蘆粟爲最 
　　蓋蘆粟之液質多甜味濃其質料清其栽植易且價值廉大可供爲製糖之需也 
　　世人不察以爲此無大用之物也明於化學者亦不悉心研究詳加考察竟置諸度外雖農家之種植者各地已不少然實業家迄今尙未研究而利用之致使可供大用之物祗爲閒嚼之需寗非可惜且食蘆粟者每以其所嚼之餘渣所棄之皮梗抛之通衢非第引致蒼蠅增多氣味於衛生有礙即行人之踢足而仆跌者往往有之於道路衛生均有妨礙也若用爲製糖非特增多糖之產量即向之供爲閒嚼之需者亦可成爲大用之品矣未始非增一國家之利源也願我實業家其速試之（乙種酬） 
道德 
[說公德] [  余隱]  
　　我們中國人没有公德這是無可諱言的這個病根子遠種摧殘青年思想於心何忍社會革新 
在幾千年上不是一天半天所能成的自私自利的心本是由人人性情中傳下來的又加上那不公不平的政治極壞極薄的風俗耳濡目染日久年深就把急公好義的心慷慨俠烈的氣全都抛到九霄雲外去了所以把地球上堂堂的中國漸漸趨入野蠻呌别國隨便的輕慢凌辱我時常憤悶不平每想天道爲何如此不公難道眞是上天無親惟强是佑麽仔細想來這却不然實在是我們國民搬磚壓脚自招其禍試問我國非一個共和國嗎人人都有選舉權可嘆國民各保已私抛棄公權產出一般無恥的傀儡議員來請敎他們還能作國民代表麽從這個根源裏頭可就生出許許多多的壞事來了所以一般官僚武人爭奪地盤哪盜賣國土哪抵押借欵哪還有賣差嚮缺營私舞弊做壽發財搜括地皮等罄竹難書議員置若罔聞若輩遂任意妄爲國權喪失亦不顧惜作官的人旣然有這樣的威權這樣的快擽他必要盡心的把持威權竭力的保護那快樂於是從這上面又發生戰禍來了唉現在太平洋的會議將要開始這是我國生死存亡的一大關鍵一般軍閥若再執迷不悟擅作威福延長戰禍國若亡了諸公的富貴還能長久麽敬告諸公快快息爭開誠布公力求統一齊心努力一致對外會議纔不致失敗呢唉這些話我恐怕是白說然而眞理如此我又不能不說啊（乙種酬） 
[西方格言（二○七）] [  謝介子選譯]  
　　古色斑斕之國徽是爲其國之榮譽（法蘭西諺） 
　　最良之法官能察最徽末處（英吉利諺） 
　　諂媚之徒實爲秘敵（匈加利諺） 
　　結婚當覓相當之侣（英吉利諺） 
　　戒食可療憂（莎士比亞）（Sbakespearo） 
　　苦痛易使人作謊語（席勒斯）（Syrus） 
　　往往船壞而有佳港（臘丁諺） 
　　惡習易染（英吉利諺） 
　　惟易失誤者方恒自滿（荷蘭諺） 
　　寗有幸運而不痴富（英吉利諺） 
法制 
[可以撤銷之刑事案件] [  瞽丐]  
　　刑事採干涉主義故已經告訴之案件以不許撤銷爲原則惟對於親告罪則否此其例外也親告罪者非被害人親自告訴（本夫及尊親屬同）官廳槪置之不論者是也其所以不論之理由以親告罪罪人之所犯輒與被害者之名譽上或感情上有莫大之關係在譬如婦女被人强姦在被姦者固屬呑聲飲恨旣而思之與其告訴以坐罪人於法孰若隱忍以掩自已之羞投鼠忌器往往秘不聲張立法者知其然也故將此種案件均規定於親告罪中其告訴與否悉聽被害者之自由惟其告訴得以自由所以撤銷亦隨其便例外之設非爲犯罪者計實爲被害者計也然尤恐放任太過惹起一般人民之玩視因於刑事訴律中特定親告罪已經撤銷者不得再行告訴之條文於是放任之中更寓有制限之意焉（乙種酬） 
雜錄 
[活動圖書館] [  朱允宗]  
　　圖書館者藏書以供衆覽足增平民之知識誠社會敎育　必需之機關也但多設於通都大埠中每省僅數處不能各鄕徧設於是距離稍遠者即因而裹足故欲普及也實難 
　　美國華盛頓府哈格斯頓鎭圖書館長戴柯女士發起一活動圖書館其法用車裝置應用書籍分道游行四鄕任人借閱定期歸還俾鄕野居民智識不致樸塞而得均霑利益　眞盡善盡美願我國各地當軸者其亟起仿行之（不受酬） 
問答 
[吴日暉問]  
　　鄙人居近湖邊產蚌壳欲購鈕機製造甸鈕扣在申遍問　有知者此機何處售及價乞即指示 
　　答可至華界陸家浜中華職業學校問隨 
　　上海 
　　棋盤街 
　　文明書局 
　　廿年紀念大廉價 
　　滿實洋三元贈送十一年歷一組或口記一本 
　　印就大張廉價書目函索一寄 
 
