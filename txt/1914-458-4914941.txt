# 1914 - 458 - 4914941

 

Page 1

 
 
   
 
 

Page 2

 
 
L>時評 
[各國人民之要點（冷）]  
　　今之列國大别之唯交戰國與非交戰國而已交戰國人民之義務出戰而已非交戰國人民之義務嚴守中立而已然而各國之情形不同故各交戰國與非交戰國其要點亦各不同 
　　譬如德以勇戰爲目的者也故其國人不僅出戰也戰而能勇能速逹其戰之目的地是謂盡其義務之要點譬如法以死守爲目的者也故其國人能戰而又能守使敵人不能達其目的地是謂盡其義務之要點譬如俄以深入爲目的者也故其國人能深入其敵以救其友是謂盡其義務之要點譬如英以久戰老敵爲目的者也故其國人能出久戰之餉能集久戰之人是謂盡其義務之要點今夫美以不戰維持戰時與戰後之和平者也故其國人宜不偏不倚不輕舉妄動是謂盡其義務之要點今夫我中國以求生存於此戰爭之時間爲目的者也故其國人宜不生内亂救濟財困爲盡其義務之要點 
[命令]  
　　九月十日大總統策令熱河都統爰桂題署緩遠都統潘矩楹留任署察哈爾都統何宗蓮均特别委任監督各該管轄區域司法行政事務此令 
　　又令特任陸軍中將蔣雁行爲靖威將軍此令 
　　又令任命劉詢爲淮揚鎭守使此令 
　　又令袁思亮給予三等嘉禾章此令 
　　又令周家彦給予三等嘉禾章此令 
　　又令據河南巡按使田文烈呈稱鎭平縣知事田沛清　緝捕辦理認眞當白匪回　時獲匪甚多該縣地方安堵未遭蹂躪不無　　　録請獎給動章等語鎭平縣知事田沛應給予四等文虎章并交政事堂存記以昭激勸此令 
　　又令八月三十一日明保覲見之孫熙澤丁　魯許畏三邵修文　允文解榮輅　紹唐趙憲章均着交政事堂存記此令 
　　又令據調任安徽遜按使江蘇巡按使韓國鈞呈報捕蝗情形請將捕蝗得力及辦理不合各員分别奬　等語淮陰縣知事周　熊豐縣知事孫多禄贑榆縣知事王佐良辦理捕蝗成效卓著均給予五等嘉禾章以示奬勵其辦事不合之淮安縣知事羅　昌東海縣知事袁祖成旣經撤任均從寛免予置議　着接任巡按使分飭各屬於冬令期間搜捕蝗　餘子俾無遣種以杜後患交内務部轉行遵照此令 
　　又令陸軍部呈請將周炳　授爲陸軍騎兵少校康熙照准此令　　又令陸軍部呈核准署吉林巡按使孟憲彝請以常惠補吉林　黄旗漢軍驍騎校請予准補等語應照准此令 
　　又令陸軍部呈核准管理右翼五虎事務　黄旗滿洲副都統英信咨擬以國順補防守尉長山紆禄補防　穆騰額伊林布補驍騎校請予准補等語應照准此令 
　　又令陸軍部呈核准鑲藍旗滿洲都统巴哈布員擬以庚音布選津　榮奎金克興泰榮貴和泉補驍騎校請予准補等語康熙准此令 
九月十日大總統申令江北護軍使員缺著卽行裁撤此令 
　　又令民國成立以來凡　約各友邦無不交敦　　因歐洲　兵我國宣佈中立所有通商口岸等處各國人民財產敎堂業飭各省一律加意保衛近聞亂黨頗事勾　各地零星土匪　未盡除設有疏　易遭損害各地方文武官吏職司戢　責任有歸亟應切實嚴防使中外民商同安生業用副本大總統輯　人諄諄申誠之苦心著將軍巡按使等督飭所屬務將各國留駐人民認眞保護倘涉疏忽卽將該管宫吏從嚴參處勿稍姑寛以保公安而篇邦誼此令 
　　補九月七日大總統策令内務部呈准塔巴哈台參贊王步端咨請任命桂瑞麟爲塔爾巴哈台警察廉廳長應照准此令　　 
　　又令陸軍部呈核准鑲白旗漢軍都統　熙咨擬以孔祥泰承襲世管佐領予接業等語應照准此令 
　　又令陸軍部呈核准鑲白旗漢軍都統　熙咨擬以慶和補驍騎校請予准補等語應照准此令 
　　又令都肅政史莊　呈擬將肅政史孟錫珏傳增湘均叙列二等等語應照准此令 
　　又令敎育部呈稱擬將秘書　文瑗叙列五等等語應照准此令 
補九月九日大總統策令據廣西巡按使張鳴岐呈請將試駖及格分發廣西之知事許勳元試署龍勝縣知事應照准此令 
　　又令陸軍部呈請陸軍步兵上尉王紹起加陸軍步兵少校衛應照准此令 
　　又令據兼奉天巡按使張錫　呈稱雙山監犯　逃請將該治委員牛爾裕交付　戒等語該治委員有有典獄之責乃脫逃監犯至七名之多實屬異常疏忽牛爾裕者交文官高等等　戒委員會議處以示懲儆餘如所疑辦理此令 
戰事要電 
[其一（本館特電）]  
　　北京電外交部昨晚復德使謂　在膠無築埋之權今有此即已先犯中國之中立至德之要求賠償本政府已向外交團宣言將來在膠州附近之交戰地内無論生何結果概不負責認爲無答復之必要 
　　北京電胡惟德初三電告已於初二隨遷到波爾杜巴黎華僑已安頓此電至十號始到 
　　北京電政府匯汪使旅費三千佛郎已收到 
　　錦州電日本在遼源洲一帶平時駐兵不過五六十人近日忽增至四百餘人不知是何用意居民非常驚慌 
　　濰縣電日本軍隊自龍口登陸後已陸續前進黄山館招遠一帶凡高大民房悉被强佔公署無論地方官無可如何 
[其二（英人特約路透電）]  
　　北京電青島周圍之大水現延及内地圍攻之舉大約須展緩數月之久（十一日） 
　　濟南府電德國豫備兵三十人大半乃由蒙古南下者今日行抵濰縣分乘手摇車貨車小艇前往青島據德人消息日來雖有大水仍有輕裝之日兵一小隊向前進發德人現料日兵不由濰縣進攻而將拆毁高密或膠州之鐵路大約將注重膠州一地然後將嚴行封鎖青島陸地之交通云（十一日） 
　　倫敦電日本已加入英法俄三國近今訂定關於媾和問題之條約（十日） 
　　巴黎電德軍屢圖破法軍之左翼均未得利俄軍已佔據近羅馬尼亞邊界奥國之沙特却瓦鎭及茄特拉鎭（十日） 
　　巴黎電據今晚十一時發出之官報宣稱吾軍右翼三英里乘勝追獲敵兵多人霰彈炮多尊聨軍接戰四日進行三十七英里半哇亞萊痕河之吾軍中部及亞貢山之吾軍右翼之地位均無變動兩處戰士均堅守其舊佔之地向南錫進發之敵軍已沿沙托薩蘭大道稍進然吾軍亦在香泊洛森林佔得地方兩方面死亡甚衆（十日） 
　　巴黎官電摩堡巨炮台失守一節尙無確報該炮台守軍人數遠遜於德國新聞電社所稱德軍在該處俘獲之人數聨軍已敗敵軍之右翼德國第一軍被逼在喇番爾台沙霞亞爾之北渡瑪恩河退走喇番郎大爾特洛瓦末齊特烏伊河陣綫以北瑪恩河區域之敵軍全退香巴業之法軍曾退至戈爾茄桑及薩龍旣而恢復已失之地德國第三軍曾失已得之地亞貢山之德國第五軍已屬法軍在伐桑哥爾攻擊得利法軍現正緩緩進發德軍曾攻擊凡爾丹附近之桀尼哥爾炮台德國第六軍在沙托薩蘭大道稍進旣而被逼退入香泊洛瓦森林（十日） 
　　倫敦電九月七日續死軍官十員傷六十三員失六十一員死兵六十一名傷五百十名失二千八百八十三名（十名） 
　　倫敦電德皇之季子普羅斯覺慶親王受傷（十日） 
　　彼得洛格拉特電奥軍已棄克拉柯該地居民現表示歸嚮俄國之意（十日） 
　　倫敦電奥國克拉柯陸軍當道竭力勸令當地來福鎗俱樂部會員留助城中防務現有多數會員堅欲告退餘員則謂奥軍難有勝利之望留受轟擊亦殊無益云（十日） 
　　倫敦電據俄京官中宣稱九月九日俄軍在克拉斯里克境内戰勝奥德軍後乘勝進攻目下土瑪斯曲夫至拉瓦羅斯開前敵遠至特萊斯特河止仍在血戰之中（十一日） 
　　倫敦電塞軍已在維希格拉特獲勝敵軍已退至特里拉河左岸（十日）　　倫敦電新聞聨合會宣稱英國輕快巡洋艦配斯法愛恩特號爲魚雷擊沉（十日） 
　　倫敦電殖民大臣哈考特君今日接尼亞薩倫（斐洲東南）總督九月九日電文兩通第一電謂九月八日英軍大隊進發　逐退越界之敵兵敵兵數約四百人避開英軍九日拂曉攻擊卡郎茄該地僅有軍官一員斐洲來福鎗兵及警察五十名平民八人守衛抵禦三小時後英兵一縱隊馳至擊退敵軍第一電發出時英軍全隊正在與敵對仗（十日） 
　　倫敦電據丹麥及瑞典京城電稱德國艦隊游弋波羅的海之中頗爲活潑曾欄阻一瑞典商輪拘去英國搭客三十六人星期二日胡佛特斯卡爾地方望見大軍艦三十九艘向東進發星期一日斯托拉白茄恩地方望見大戰艦九艘向芬蘭進發（十一日） 
　　倫敦電本日英國海軍部發布公文如下昨今兩日有强大之海軍分隊及小艇隊掃盡北海海面直至入希里哥倫河爲止德國艦隊今仍濳伏港内未出干涉吾軍行動海中未見一德船英國軍艦維恩狄愛的夫號在大西洋捕獲德船一艘載煤五千噸海軍提督費歇貴爵近曾舉爲皇家海軍師團第一旅名譽旅長曾致電該旅曰余得名譽旅長之特權極深深感慰請告全旅注重海陸偉大之責任吾島歷史凡海軍各旅從戰者皆立光榮之功續吾人必圖有以超勝之勿讓專美於前願戰至終局而後已（十日） 
　　倫敦電首相愛斯奎士君今日在平民議院宣稱自開戰至今除領土軍不計外共募集四十三萬九千人（十日） 
　　倫敦電自宣戰至今已募集四十三萬九千人今日平民復投票通過續募五十萬人（十日） 
　　倫敦電首相愛斯奎士君又讚陸軍部之組織得宜一日之間曾募得三萬三千二百四十人而常時一年僅能募得三萬五千人彼信不日必可續行募得五十萬人凡願投効偉大之陸軍者均將設法使其安舒據費蘭巨元帥來文吾英陸軍之足　數百年之盛名從未有如近今兩星期者也（衆歡呼）反對黨領袖巴拉勞君曾於歡呼之中表示同意（十日） 
　　倫敦電殖民大臣哈考特君宣稱卡郎茄一役英兵援隊馳抵後即以短刀衝敵敵兵逃至桑維河卽尼亞薩倫敦與德屬東斐之　綫英兵獲野戰炮二尊機 
 
 
 

Page 3

 
 
關鎗二架因力乏不能追敵敵兵死軍官七員傷二員英兵死者四人傷者七人（十日） 
倫敦電毛里西亞島（印度洋内）總督致電殖民大臣哈考特君謂該島種植家願以糧一百萬磅供給英國陸軍另五十萬磅供給英國海軍並附有書文表述島民景仰英國陸軍勇績及銘感英國海軍保衛帝國商業之衷誠且希望兩軍告成大功增其光榮（十日） 
　　曼爾邦電澳大利亞殖民地柯克内閣業已辭職現請前任首相費歇君組織新内閣（十日） 
　　開浦唐電英國南斐洲殖民地首相巴薩將軍今日在國會提議致効忠之文與英皇巴薩將軍請全院當知南斐之前途今須决於歐洲戰地又謂帝國政府曾以英金七百萬鎊貸與南斐洲政府南斐洲政府議以玉蜀麥烟草白蘭地酒等物貢獻英軍云（十日） 
　　倫敦電國會已通過决議增募新軍五十萬名首相愛斯奎士君宣稱母國於是除領土軍國民豫備軍印度及殖民地精壯之急備軍外可以一百二十萬人置入戰場印度及各殖民地接英皇之文異常歡忭首相又稱彼將於下星期宣布國會事務届時國會會議期當可告終云（十日） 
　　其三（德人德文報專電） 
　　紐約電瑪恩河及摩賽爾間之大戰仍在進行之中據柏林宣稱德軍右翼之在末哇及芒特米拉伊爾間者因聨軍得巴黎防軍之援助人數過衆故已稍退惟曾將奪得之砲五十尊及俘囚數千人携之同行巴黎承認德軍已在法軍中央得有進步惟稱其左翼之軍已棄吕納維爾現正退走（十一日） 
　　紐約電據俄國一方面之消息俄軍已入西里西亞德國皇太子將至東境督戰惟俄國官場消息曾稱德軍現佔據自華太河柯洛鎭起至俄國波蘭彼得洛柯夫止之陣線故俄軍决不能進至西里西亞自德軍於亞蘭斯坦戰勝之後東普魯斯省之大局頗形穩固俄軍僅佔得鐵爾西特以南之地及瑪蘇安湖之地一部分哥尼斯堡未爲俄軍所圍（十一日） 
　　其四（英人字林報專電） 
　　倫敦電據官電聲稱德軍仍在一律迅速退走英軍獲砲數尊俘敵一千五百人該地點之德軍紀律漸亂已有明證（十一日） 
　　倫敦電據羅馬轉來之里虚（塞圃） 
新都）電報聲稱塞軍已過奥邊佔據塞姆林奥軍紀律紊亂業已潰散（十一日） 
　　倫敦電英國軍艦一艘在大西洋捕獲德國運船一艘船中載煤五千噸（十日） 
[專電]  
　　北京電參謀本部新房就軍諮府遺址修建現已落成第一第三二局遷入辦公黎副總統特於初九日午前二時到部行落成禮並因近日世界軍人應通各國語言至少亦須一二國參謀官用處又大於部内組織方言研究會令部員於辦公時間内每日抽出二小時認定某人學某國語言實行研究派曾留學英法德俄各國畢業者爲指導員於是日一併行開會禮　 
　　北京電大連稅關報告日前日人拿獲宗社黨多名解送日本聞有何海鳴在内 
　　北京電蔣雁行解職任爲將軍　　洛陽電夏邑有敎匪千餘人突攻邑城來勢甚猛 
成都貴州正安仁懷一帶　　　蕪湖電劉冠雄由京漢南下十日晚九時乘聨鯨兵艦來蕪次日與飽鎭守使張監督籌辦中立事件午後下駛 
　　蕪湖電鮑鎭守已將東西梁山兩炮台安置炮位 
　　蕪湖電駐采石武衛前軍二四兩營前日經張巡閱調往徐州 
　　蕪湖電皖紳余誠格等電請租榖免稅事經稅務處核准已電蕪關張監督遵照 
　　蕪湖電蕪湖連日大風驟雨江干損壞船隻甚多晚稻將歉收 
[要聞一]  
　　青島戰事談（十三） 
　　文匯報九月五日登州通信云近數星期内每隔數日輒聞土匪將赴某村擄人勒贖黄縣境内曾數遭此事距海濱十　英里之欽島上亦遭一次自黄縣受匪騷擾之後經北京嚴加譴責於是當地之兵乃擒得數匪且殺死數匪聞匪向村民勒索之欵均入官兵私囊且聞匪亦衣兵士服裝故村民不能辨認其實今日之兵匪似亦無甚分别耳近日最重要之消息則爲日兵在龍口登岸是也日兵登岸乃在九月三日據昨日抵此可靠之華人聲稱前一日龍口港内泊有大小各船三十艘内有同式之日本兵艦八艘大約乃魚雷艇也中國巡洋艦兩三艘商船數艘日本運船十九艘日兵且豫備在五圖邑（譯音）登岸兩處華兵均奉電命勿得干涉日兵聞萊州府駐有華兵八營黄縣附近駐有華兵四營自日兵在龍口登岸後霪雨至今田野均成澤國不能過之登岸之日兵一部分紥營龍口附近一部分紥營黄縣城内華民自然極爲驚惶雖經當道出示令照常營業勿得自擾然彼等仍恐將不免稍受日兵之害也 
[美人之日軍上陸談]  
　　大陸報六日北京訪函云星期三日下午由烟台傳來消息日本陸軍已在龍口登陸旋探中國政府亦接到官場報告是日晨間日軍由該地登岸者約有二千人傳聞當地文武官廳立時抗議一面將此項情形報告北京政府請示遵行此次日軍登陸之舉計已破壞中國中立圈範圍約五十啓羅米逹（約合百里左右）京都人士得此消息形極駭怪僉謂政府當然極力抗議似無可疑然政府未之行也大約政府以爲日軍司令官旣以此舉爲行軍之必要抗議或峻拒之行爲究竟無甚效果故僅發一通函咨照駐京各國使署痛陳以中國地地界勢必作爲戰場之苦且聲明膠州龍口及萊州破壞中立之舉動中國不任其咎等語中國現時態度似尙在乎情理之中自聞日本决計攻擊青島以來中國政府極望此事早日了結推其心意固欲日軍迅速登岸攻圍砲臺俾戰國線之範圍明白發表以免魯省人民紛亂不定第此種苦衷不能發之於言耳聞中國政府最高級官僚對於日本交還膠州之議似頗信日人之誠摰無他惟據他方面消息軍界之中反對日本形極惡感擬在青島被圍之時起竿爲難前星期中曾發傳單流行都中力詆所傳聞之日本恊約六欵喚醒中國熱誠之士死力相抗聞此項傳單爲警察羅去者不尠分送傳單者已有數人被逮旋據京中華報載稱發傳單得均屬體面之人得有勢力之軍官爲之保護當然不至拘留科罰云云現聞大總統此時極不願與日本有衝突或誤會之處對於軍人此種舉動自必竭力彈壓可無疑義惟該軍官等熱誠過度自信力又未免過大祗順啓釁於今日不知貽禍於他時彼　火氣極盛能否壓住殊難預測探彼輩論調用以激動同人者乃謂中國戶口倍蓰東洋假定兩國交鋒一人戰死一人日本滅種之後中國尙未見有如何大損失也不知日本現時熟練之兵幾逹二百萬人語其軍律奮勇及其他軍事上之能事遠駕華軍之上至於軍械問題更無論矣兩軍相見孰勝孰敗似不待智者而後知也又聞日軍龍口登岸之事駐京德使署接到官塲消息時卽向中國政府極端抗議並聲言中國此次破壞中立若青島因此有所損失德政府惟中國是問外　　言中國外交部業已　復稱日軍登岸之請求早已拒絕其登岸時亦已抗議惟日軍恃其覇　强行不顧故中國政府對於德租界附近破壞中立之舉動不能擔負責任等語按日本之請求及中國之拒絕或確有其事亦未可量無論如何中國此時對於德人之棒嚇似可無恐第希望國内戰事能早一日卽早一日了結而已 
[德之兵艦與禁衛軍]  
（譯華德日報） 
　　德之地中海海艦近日英人多謂海權全在彼黨（指英法等此本世人所夙聞卽記者亦） 
非不信惟英艦之所沉没與所損毁者日有所聞而德艦之出現於各海各洋者亦無時不有吾誠不知將何辭以解此而袪衆惑耳他且不論今姑將德艦戈班號與白理斯洛號出没英艦之間安抵達達納爾海峽一事貢諸閱者亦足可窺見英人之能力矣茲據歐洲迄今所到之私函言德國巡洋艦戈班號與白理斯洛號當歐禍發生之際又在意大利麥斯内之港内安然無虞及至意大利宣佈中立方始要求德艦於二十四小時内或駛出口外抑或卸除武裝而彼時麥斯内口外則停有英國艦隊卽法國艦隊亦距離不遠是時若以此區區二艦與英法兩國大隊數十艘之戰艦相搏擊則力不能敵自不待言然如破圍而出外亦無他策故德艦司令官叔征少將决意相機他去而不與敵死鬭也然其勁敵英國海軍大將貝克賴密爾恩氏虎視眈眈已早率有兵船三十餘隻裝甲巡洋巨艦四艘裝甲小洋巡艦四艘無甲大巡洋艦四艘並魚雷艇淺水艇等二十四隻專伺之於口外以圖迎頭攻擊至於法艦多隻又不在其内焉詎知其謀已爲德艦所窺破故於夜間乘其不備之際特由英艦行列之間直衝而出使敵人盲然不覺其爲德艦及次日英人知曉德艦不在港内之時已遠走矣而英人於此時即再想追擊亦不及况且德艦何往茫茫大海尙不得知乎於是英人深以爲恥而英倫政府尤以堂堂乎數十艘戰艦不能擒捉德船二隻故特撤回英國海軍大將貝克賴密爾恩氏而以他人代之而路透　謂該大將所爲殊滿英海軍部之意亦可想見其盡在不言矣按此段事故係本報得自歐洲所來私函中者並未見各報披露閱者如有不信請參觀三十日倫敦電即可於其言外得之矣 
　　德之禁衛軍日前英人所發表之電中有巴黎電一件據云德國禁衛軍投降被殲查近一月來英人所傳播德國禁衛軍被殲滅者　　計之已經三次其前兩次皆在比利時請該軍　已被殲滅而遲遲至今又依然在世豈非咄咄怪事詎知今又　當在法國死無噍類矣而託言法將　某之電其實亦殊無稽蓋兩國交戰若果有敵兵擲戈欲降則例不准再殺害之若殺害之矣則又安有俘虜之說且亦管自示其野蠻無理而今英文電竟有德國禁衛軍自欲棄械投降但均　殲滅之說嗚呼若是者亦可謂之電報乎直恨該軍勇戰絕倫而不能死之今特假電以咒駡之耳再者舉世之上亦萬無全軍數萬人無緣無故一齊甘願投降敵人之理此事若在英國或有可說而在吾德國則敢謂其必無何也（下略） 
[英倫泰晤士報之戰事評]  
　　字林報云據倫敦泰晤士報戰事訪員黎賓順統帶以軍事家之眼光評論歐戰情形（見於八月三日泰晤士報）略云歐戰之第一幕期間俄國極多僅能召集二百萬人砲五千尊法國人數當亦如之其在德奥方面德當有二百三十萬人砲六千尊奥約一百二十萬人第一場大戰當在動員令發後第三星期而交戰之國必先爲法與德奥蓋俄軍是時尙未集合一處故德未受擊而法先被攻也德國動員竣事當在八月十二日是時各軍隊當必各據要津以符軍略若謂德軍僅二十五營則大誤矣此次動員令所召自十七歲以至四十五歲凡力能從軍者（指身體無病而言）均應効力戰場且陸軍部與敎育部正在磋商飭令十六歲之少年操作種種附屬軍務計至八月中旬德人投軍者當近五百萬左右也並云法軍之望助於英軍自不待言英軍若能早到一日法人卽可早蘇一日聨軍之目的當不在保守一城一邑必在死力衝擊德軍之全體可斷言也最後作一結束云法國戰事或將從速了結出於吾人意料之外未可知也 
雜評一 
[戰事盲談（七）（無名）]  
　　俄國現時之戰略以平常之意測之必攻德以救法也然而觀其戰事之報告則甚致力於攻奥其故大概有二解一則俄邊之德界守備甚戰不易攻入奥邊之德界守備較疎故攻奥之後假道以攻德猶之德之攻比假道以攻法也一則俄之宣戰爲保護斯拉夫族之塞國極力攻奥所以救塞也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀龍口九月六日（遠生）]  
　　連日之警報 
　　　政府宣布限制戰區之理由龍口爲山東黄縣境　烟台西與大運旅順營口相對實爲渤海灣之門戶日本人以大連旅順營口之關係眈眈視之久矣山東土貨自龍口出海者甚夥勞働者自龍口渡海峽至營口以前奉吉黑三省者嚴輒數十萬日人則爲闢航路以濟之其航路由龍口以通旅順大連等處然僅　容五六百　之小輪船日本男女居留是閒者數亦不少蓋經營甚久而吾人未之知也去年農商部建議開關歸綏張家口赤峯等七處爲商埠龍口是其政府以力不給置之今日兵自龍口登岸計其地南至膠州灣三百餘里已在條約所許通過線之外又南行多山行軍未必便利度日人之意是否迫於軍略上之必要而爲此實一可研究之問題也 
　　然此爲渤海灣門戶從此彼暫時得於渤海灣有出入之自由並能妨害他人在渤海灣出入之自由而吾津沽藩籬盡撤無復有設險守國之意矣 
　　日本兵在龍口登岸以後連日所得警信如下黄縣電日軍　用車千輛强迫派雇否則自由行動恐亂秩序 
　　龍口急電云自日軍登岸後佔據民房附近一帶苦不堪言迫令商會代雇小工數百於海岸搭蓋木橋卸運兵馬糧械自由行動無敢過問並有大車五百輌子彈馬匹冒雨南下 
　　烟台電云接龍口電稱此間情形緊急所有官商各電報一概不能收發據此觀之日人或將佔吾國電局亦不可知 
　　又黄縣電龍口日兵登岸已有日兵檢查商報收發黄縣距龍口三十餘里倘有日兵把持交通卽將斷絕 
　　又卽墨電頃聞有日本人數起每起每起二三人在萊陽卽墨交界處及金家口繪圖 
　　據以上情形則我國在此等區域内所受之影響已自可見前數日消息請濟南一帶異常震驚謡傳日人有以濟南爲根據並利用膠濟鐵路之說現記者得政府當局確實之證明謂决無此等情節矣外交部之照會各國駐使以龍口萊州及接連膠州灣附近地方確實爲各交戰國軍隊必須至少之地點也在九月初四日全文　見專電然日本兵之從龍口登岸並出没於卽墨一帶實在其前先此已有日使與中政府議劃戰爭區域之交涉（中略） 
　　據記者所得悉當局者之意見謂今日不幸有此世界的擾亂中國政府　調停無效限制戰區之說亦無成功乃不得已而維持中立國嚴守中立之確實證據歴歴可見例如宣告未及匝月各地已解裝扣留德法英日各國戰艦之在中國領地者凡九艘尙有數艘正在辦理中此中外所共見也及日本旣决意用武德國數星期以來已在中國領土上有行軍戰備繼而英德軍艦在中國領海内開砲互擊最後星期三（九月初二日）早日軍在龍口登岸故中國所處地位情形實有進退維谷之勢若以武力阻止聨軍登岸則更須以武力驅德人出青島方爲公平抑或視如不見則自居嫌疑之地位兩方交責最後所餘一策則以開誠布公之辦法對待此法律所不及之狀况參照日俄單爭時對於遼東之先例聲明於指定區域内對於交戰國之舉動不負責任蓋實爲勢所迫不得已而有此舉各國應表同情並應表示贊成蓋迫於時勢爲此不欲爲之事此辦法誠爲特别然情形亦殊特别總觀時勢實亦爲最中立之辦法中國此舉實仍守中立之精神也云云 
[東亞風雲中之魯省消息]  
　　德督歸還損失之宣言膠州戰事不日開始茲聞德國膠州總督有宣言一道特　之如下凡我旅青之德人决志助守斯土者以及與戰無涉者並商人等應將所有財產速開清單呈交本署存案因按現在情形而論歐戰終局必爲德勝無欵本大臣故敢宣告大衆卽使青島不幸戒被敵奪佔亦不過暫時事耳將來不久定然仍爲我戰勝之德以武力爭回所有青島居民一切損失無論直接間接統由我　賠償軍費内全數歸還故應有清單爲憑其中立國之庶民因與我德友善居青不去而從事於紅十字會者亦將所有財產開列清單送署存案至於我德人民應遵我皇之諭力與敵戰不至我德一切建造盡爲敵毁不止也云云 
　　將次開戰消息日本軍隊由黄縣龍口登陸後旋卽開赴掖縣已　昨報茲聞日軍前隊現已直抵膠州青島德軍聞之已撥隊迎敵非遇大雨則青島附近前哨之交鋒卽在目前矣 
　　膠濟路總辦進京聞　前交通部有電來東招膠濟鐵路公司買辦周寳山曁德國謬濟路總辦順密定氏赴京商議路政周君與順密定氏接電後已於前昨兩日先後進京據外問之推測　德人將以膠濟鐵路交付中國管理以便保全該路之利益交通部之電召始卽商議此事此說　未必確也 
　　濟南扣留禁制品昨有美孚煤油公司運載瓦斯燐數車由天津至濟南擬再由濟南運赴青島經山東當道查悉以此項物品足以助飛行機自行車之動力效用甚大應在戰時　制品範圍以内該商運此實屬遠　中立條　已飭軍警扣留矣 
　　中立防守界圖到東青島戰　自無劃定後我國中立當然有一種中立之界線以資防守聞此防守線現已經參謀本部　眞測量繪成　圖式聞於日昨派員送到泰武將軍行　矣 
[關於青島問題之京訊]  
　　荷美之同情青戰事區域劃分後外交部日前曾將不負完全責任之地域通告駐京各國公使茲得　實消息除德國抗議外荷蘭及美利堅等國均以我國此舉爲然並謂中國現除此别無辦法云云 
　　日使之覆言　日前政府據龍口黄縣電局報告有日人在該兩局檢查電報一節卽由外交部向駐京日使質問旋准復稱日軍行　華文各報多經詳載有妨軍事秘密故不能不檢查並謂較之德國割斷膠濟路線總勝一籌且俟戰事完竣仍卽停止云云 
　　德使之抗議近聞　泊重慶之英國砲艦二艘尙未解除武裝日昨駐京德國公使向中國政府提出遠犯中立之抗議 
　　保護津浦南段昨聞政府電令張　以津浦路線交通南北極爲緊要誠恐黨人勾通匪徒於山僻站所破壞路線肆行搶掠并恐南省交戰國軍人易裝潛赴青島戰地已令張勳就近派兵巡查防守以備不虞 
　　撤留萊屬電局萊州屬境設有電報支局共計七局如掖縣濰縣即墨高密膠州沙河等處刻中央與交通部　議撤留辦法一恐將來爲交戰國軍事資借二或被干涉檢查若有其事均屬不便故刻下　爲躊躇云 
[北京對於戰事影響之維持]  
　　政事堂封呈要件政事堂日昨封呈總統要案一件係代遞外交部譯呈駐意公使來電報告巴黎業經宣布戒嚴法總統亦　至波爾多地方並稱意政府現仍嚴持中立態度擬决不加入戰團外　所傳助德助法之說均尙不確朝野所希望者惟在戰事從速了結云云 
　　交戰國人民須知辦理中立處爲保守局外中立起見曾商同交通外交兩都準酌局外中立條規特訂出交戰國人民搭乘中國鐵路輪船取締辦法内容大　（甲）不得穿軍服（乙）不得携軍械（丙）不得結成隊旅（丁）交通機　不得予以特别便利（戊）交戰各　人民之待遇均須一律 
　　紅十字會函催助欵中國紅十字總會前因　戰方　救濟需欵呈請政府補助五萬元爲支配國内　外各項救護之用業蒙總統批令財部　撥在案當由總　電逹日來弗萬國紅十字聨合會查照近復據塞爾維亞紅十字會電求濟助該總會苦於無可應付又以上年巴爾幹之役曾有恊助各國紅會先例此次　　　視聞已向財致部切實函催矣 
　　陸軍部請假扣俸自歐洲開啓　我　　守中立而青島方面又啓　　　於布置軍隊防要隘　　軍　部事務繁設　　平日不　情　現聞陸軍部已嚴定條規本部辦事人　每日　於上午八旬　　　　　請假一天扣俸銀四十元以促軍事之這行 
[歐戰聲中之粤港觀]  
　　葡人注意馬尿河月前中央政府以漢界交涉久　特委海軍次長李和會同李使籌商重提前議　將關閘之高沙灣仔之水陸及大小横琴各完善　城收回嗣以歐陸戰　急追無暇及此李次長遄返北京此　遂從緩議　該國軍艦自青島事發後無日不在馬尿河附近從事測量觀其舉　似有進取之意現爲水上警廳察悉昨將情形密呈李使籌商對待之策矣 
　　暹羅限制華工　君主日前下有命令通告全國人民謂此次因歐西大風雲以致礦業爲生涯此次　業生意梗阻諸工人極形困乏暹政府故　法以體恤該處工人勿使他十分窘急云云並出有命令謂自宣布之日起禁止普激各州府之工人如無暹政府護照不准入普激省垣倘有違該命令者該處地方官當將他逐出或禁遏勿令得入該命令發於佛暦二千四百五十七年五月九號按暹羅華工以廣潮二府人爲多　市停歇而華人之生計益窘矣 
　　省垣防守近情龍將軍對於粤秀山一地銳意經營計自蒞粤以來規復北郊砲台五座建築碉樓十餘座其餘圍牆鐵　天橋望樓之屬無一不備近更建築榖倉多儲榖米及開鑿水塘以備軍士飲食之用舉凡軍用所需均可支持半載觀其佈置嚴密儼然成一陸地要塞又聞龍將軍自奉中央緊急命令後除通飭水陸軍隊嚴加防範外月之一號由石井兵工廠運回機關鎗二百枝以備不虞並飭觀音山附近各路砲台認眞防守現駐紮觀音山及各台長官已將原舊頽敗城基修固又派偵探前赴港澳偵緝并電知駐紮　山陸軍晝夜加班巡　至廣九火車毗連内地尤須認眞侦寨昨飭本署偵探局長曹鼎鐘在東堤二馬路第六號門牌分設一偵探局辦事所以便於廣九火車抵站時　近稽查　　德船被捕彚紀昨香港戰利品衙門出有告示云德輪司馬超被英國俘獲若與該輪有關涉之人不將該輪及貨物不應充公之理　表明則將該輪及貨物盡行收没第二次出示云德船剌渣保利其舟師名加地文在維多利亞埠捕獲所有船中貨物傢私等項經政府狀師表明理由視爲軍利品其有關係人欲生抗阻者限於二十日内呈明理由第三次示云德國富理西亞輪船現已被捕經皇家狀師審查定爲戰利品其有關係之人如有反對者可於二十日内呈明理由聽候核辦並聞該輪爲亨寳公司之船已帶回港　泊於九龍與前時所捕獲之二船並泊海面查該船乃今年新裝落水與該公司各船及前捕獲之二船比較船身廣大異常云 
[新堤破獲黨人機關紀]  
　　　北沔陽　屬新堤鎭　臨大江與湖商岳州益陽交界爲鄂省上游門戶商務亦稱繁盛近有黨人密設機關希圖首先　　　亂湘鄂二省昨已破獲用將詳詳 
情探録於左 
　　（一）敗露之原因該　人於八月下旬喬扮行商雇湖南米船三隻直抵新鎭過境銷場稅局完稅停泊多日始開乃其船中人則已登岸於育嬰善堂左近租住民房行蹤詭密於是是市面上傳出一種謡言謂平江縣巡防叛兵定期某日再行集合舉事水陸并進一攻湘省一由該處順流而下風聲鶴涙人心惶惶警署長梁炳之聞知傳知商會注意密查并督同警士緊急嚴防前一號據裁縫某報告善堂附近新來之居戶出入均係闊人去來無常且買白洋布多疋剪成零段等情梁署長大驚疑係製造票布不動聲色便衣查探已得種種形跡遂於二號之夜督率全隊荷鎗上彈前往圍抄而人證竟兩獲矣 
　　（二）黨人之供據是晚往拿時該黨人尚在睡夢中當將内中七人一概拘獲抄出手鎗小刀僞旗僞印票布甚多帶署審訊供認係奉季兩霖命由申來此組織湘鄂總樞機與湘屬平江叛兵約期大舉黨徒難以枚舉多在湘境此地組織尙未完備不過常川往來其總司令卽係前襄陽介首之協統張國荃云云 
　　（三）警長之請命梁警長以案關係重大特將破獲情形先行馳電將軍巡按二署復商同駐汛水警派舢板一艘本署派巡士四人將全案犯證解省聽候軍法處訊辦 
　　（四）司令之增防襄河清匪總司令朱兆熊得此警耗以該鎭扼湘鄂水陸要衝行商蕪雜遇有風鶴影響非小特由仙桃鎭司令部調派江南軍一隊一面咨請京口水警第一廳長彭超衡撥加水警四艘同往增加水陸防務以昭愼重 
[蒙藏問題之將來]  
　　陳貽範報告藏議始末西藏會議專使陳貽範已於日前回京聞於日昨親往總統府面議總統將西藏會議開會至終結一切情形詳細報告並聞西藏問題此後不再開會議即在北京直接與英使磋商决定一切 
　　三機關會議劃界要點畢桂芳莊允懿等不日前往劃勘中蒙地界總統特飭擬各要點分交蒙藏院外交部勘界籌備處迅速商議呈候核奪（一）内外蒙界限應認眞劃清互繪地圖分存兩國政府並於分界處重立界石務期堅固以免移動（一）外蒙各事仍應極力整頓不失我宗主權免爲俄人越爼（一）科布多阿爾太爾處旣未劃入自治範圍如何維持迅速計畫（一）内蒙改設行省因財力上風俗上關係一時　難到伹一切新政均宜逐漸設置　以開通民智爲入手第一要　 
　　恰克圖會議問題記略中俄蒙會議中國專使　君桂芳現已抵恰克圖　　　　　今　　在該地開會　　　　俄國　　事米拉杜　代表俄國　倫政府總理大臣三音諾顔代表外蒙參與會議茲將此次　解决之專項略記如下（一）中國政府所派遣之高級官吏在庫倫駐劄問要（一）關於中俄兩　間政治上及商業上問題（一）關於革新所發生之中國及外蒙古利益問題（一）外蒙古　界劃　問題 
[王劉兩贓賄案之近情]  
　　劉鼎錫案之開庭昨日（八日）上午大理院開庭審訊覇縣知事貪贓枉法案知事劉鼎錫及其餘各證人到案者共計九人都肅政史莊藴　及原參肅政史周登亦蒞庭汪芝　爲審查長劉鼎錫延律師登鄧鎔爲辯護人是日審訊並無結果雖經證人證明所年禁烟贓欵一千二百元凡數起又有三益堂與官錢局往來銀　摺據劉一概不認謂縣署與官錢局往來摺據祗有二個並無三益堂摺據律師初未辯論及訊問證人已畢鄧始起立問審查長曰今日拒絕辯論將來能爲被告人辯護否汪芝犧答曰能否辯護須俟評議會後方能决定另函云霸縣知事劉鼎錫貪贓案經平政院移交大理院審理昨日大理院特開庭審理此案指定律師鄧鎔出席官犯劉鼎錫對於各項貪贓事件概不承認參案中所指爲　付贓欵之家丁某亦堅稱無過付情事付度頗爲狡猾惟據被詐贓之諸證人則皆云被苛罰千元以上不等並能指明票據號數且證人甚多律師頗有難於辯護之勢劉鼎見此情形遂耘庭呼寃不置謂已旣不能出外另請律師且又祇有大理院一級審判其受寃不白將無疑義出言極爲下等蓋劉爲書辦出身故其　虔如此云 
　　王治馨案之結束平政院審理理前順天府府尹王治馨被糾彈案業經參稽衆證確有事據日前已擬具裁决書呈候總統核定茲將呈文録下爲遵令審現前順天府府尹王治馨被糾彈案參稽衆確有事據謹擬具裁决書呈候鈞定（中略）竊以大法則小廉故懲治貪墨當先長官而後屬吏長官責贿於屬吏局吏取償於小民官邪賂章爲國法所萬不可怒該府尹所犯第一欵係賄委官缺意在　諸在逃之史久延殊不知此次旣有爐房等爲之借欵復得居問人爲之保證京府近地公然若　買賣於市場此外因行賄人及證人之在逃者不止一安衆論嘖嘖通國皆知且所委各員多無限官資格履歴半由揑造謂非賄求其誰信之所犯第二欵如苛徽牙紀凡捐欵名目及辦法皆由該府尹主之史久延不過受其指示縱令到案亦難代爲分責第三欵烟土事件獲案俱在隔年懸案不辦　期迫交卸始授意科員呈請指置其爲湮滅證據未當如數焚　情　顯然　四欵罰欵事件前後任陸續交代事所常有然斷無留　公欵事發後再行補報銷之理旣有爐房簿據及彼此移　日期更無從曲爲解脫以上各欵旣經衆證明確應卽裁决查糾彈法第十二條載大總統特交審理事件有應　　戒　司法審判者由平政院呈明大總統分别交主管官署行之又糾彈事件審理執行令第二條載平政院審理官吏之被糾彈事件　依法裁决外 
 
 
 

Page 7

 
 
其被糾彈事件有涉及刑事　　者得於呈報裁决　聲請先行　　各等語本案據第一庭裁决書所具事　理由係涉及刑事範圍擬請將解職正藍旗漢軍副都統王治馨先行褫職交主管官署辦理所有本院書理前順天府府尹王治馨被糾彈案裁决形曁隨案聲請　職各緣由理合隨同裁决書呈報大總統核定施行謹呈已於九月五日奉批令應卽照准交財政部查照此批 
[商會法案三讀通過]  
　　參政院八日午後二時五十分開商會法三讀會參政出席者三十六人政府委員出席者一人由黎院長主席宜告議事日程問各參政有無修正首由汪有齡報號起立提出應行修正各點如第十條之員字應改爲人字第二十條之一任期應改爲一次第二十八條第三十條之會董應均爲會員而第二十八條之第二項應修正爲上列第一款之决議非經農商部核准第二欵第三欵之决議非經地方最高行政長官核准不生效力云云說明畢王揖唐陳漢第胡鈞亦稍有提出衆謂秘書朗讀以便議長付表决代理秘書某（因林秘書長丁艱請假）旋即登臺甫將第一條之文讀畢衆　二讀會已完全通過三讀會不過文字修正儘可不必逐條朗讀只須將修正之條文讀出以便表决議長謂照議事規則所有參政提出之修正各點須有人附議否即無效衆　均有人附曦義長遂先問第一條有無疑義衆　然旋問第二條亦然問至第三條王揖唐請將商務繁盛之縣字改處字同時有數人附　議長表决多數又問第四條有人謂第六欵之商家上應加工字鄧鎔謂工商家應改爲工商業家程樹德　改爲工商業者亦有人附議表决多數議長又逐條詢問均無修改至第十條汪有齡重申前說請將員字改人字有人附議表决亦多數問至第十六條胡鈞請將但書一句删去鄧鎔朱文劭主張不删均有人附議雙方爭論良久議長付决仍舊不删問至第二十條汪有齡亦照前提出修正之點請將一任期改爲一次議長表决多數問至第二十八條汪　齡仍如前請將第一項會董改會員第二項改爲上列第一欵之决議非經農商部核准第二欵第三欵之决議非經地方最高行政長官核准不生效力議長如前問是否有人附議報號附議人甚多護長付表决大多數　至第三十二條汪有齡亦請將會董改會員衆贊成　至第三十四條衆主張删去第二項以下均無删改全案通過即日呈復政府遂宣告散　時三十五分 
[松江商會致徐國務卿電]  
　　（爲蘇路停止付欵事） 
北京政事堂徐國務卿鈞鑒蘇路收回國有換取政府有期證劵今忽停止付款欽此勸募公債之際商民多所藉　商會職司勸募應付幾窮今欲推廣公債莫先維持路股信用以資鼓勵　　之見伏候鈞　　江商會總理閔　叩 
地方通信 
[杭州]  
　　日　　朱帥於公　駐杭日　事到任已數日特於前日　　西湖公　東招朱　二公飲宴除屈使因公未到外其　自朱帥以下均各蒞止聞是日述及青島戰事日　事　敵國上下均順維持東亞和平貴國總統亦能善體此意深表同情預料將來必不致損及中國云云是日朱帥答詞亦頗得體宴畢盡歡而散 
[鎭江]  
　　籌築江口馬路鎭江馬路短狹有碍交通且因租界隔絕由車站不能徑至江邊去歲廣利公司等爲推廣馬路行駛東洋車利便起見禀請新開馬路直逹江口並願補助經費洋千元嗣因估工需洋二千元外别無他欵可籌是以停辦茲鎭紳楊良　君又設立交通公司禀請知事願繳補助築馬路費洋一千二百元業已繳到在案劉知事以楊紳繳欵添築江口新路合之廣利助欵　符估計原數昨已　飭廣利實踐前言繳欵到署以便刻日興工 
　　鎗斃搶犯一名丹徒縣劉知事前據第一旅　旅長解送捕獲搶刦民船盜犯陳萬順一名訊實詳省奉准歸入軍事範圍就地正法於十一號上午九時監提該犯押赴城外新馬路鎗斃 
　　陸軍同人之公債熱昨開駐鎭第五師第二團暨駐鎭要塞第一旅各營自團長以至營長連長等對於認購公債事非常踴　願以全月薪金畫數輸將並聞所屬士兵亦多目顯量力認　云 
[南京]  
　　鼓鑄北洋銀幣銀幣因有各省之殊遂生貼水之事近惟北洋銀幣通行各地無分畛域前日財政部飭各造幣廠仿鑄期於幣制未統一以前稍救紛歧之弊江寗造幣廠梁廠長昨將按照北洋銀色翻鑄模形並開鑄日期報部核示　現已鑄就數十萬元發市行用矣 
　　蝗禍又延八卦洲江北蝗蟲近日大隊渡江飛集觀音門一帶幸田禾將次收割盡凈尙無大害現又結隊敝天遮日羣飛八卦洲　將蘆柴咬嚙盡淨蘆尖咬斷即不能長聞該洲所屬　子灘青龍尾外涉包螞蟻腰等處受災尤甚約損失十分之七　經該洲經理派員認眞捕滅無如蝗勢太多捕不　據　已據禀詳請上憲請示辦理 
　　青島戰中之戒備將軍府奉政事堂電略開現因歐洲戰事波及黄渤海面我國恪守中立尤當維持治安江寗雖距戰區尙遠而地勢均屬衝要亦須特别注重所有弭患保安辦法應根據局外中立條規並參照戒嚴法内警備地域處置斟酌該處地方現在情形迅速具備必要處理辦法限五日内電呈等因故近月寗垣軍警一體警備各城門檢查極嚴馮上將軍已將設備周密地方安　情形電復矣 
　　維持公債信用中央舉辦國内公債救濟財政本定分由中國銀行等處認銷昨因外省有减成發行情事殊於信用有碍特電致本省中國銀行統以八四折發售如已減成逾此規定者其損失即由該銀行賠償 
[廣東]  
　　愈出愈奇之擄案本月二號有匪徒凌燦垣者冒稱富客到下九甫金陞金器店聲稱有　存金器一座重數百兩内銀珍珠寳石存於石井鄕百子里中約處請飭　往拆去珠石然後　價乃着店伴二人隨往詎一去杳然現據報知已被匪擄去矣 
　　　　　大　之　　　　　本月初三夕二點餘　　　八四二分署轄内　　　　大街二十號門牌時和米店發現一不可　　之離奇命案緣有何芳者係香山縣人現年五十四歲與人在此夥開時和米店行將十載何以股東之資格仍在店該店共　夥伴三人一名袁康現年二十三歲在店僱工經有六載由伙頭而升至　米之職一名李炳一名何珠（何芳之姪）主伴相處向安無異初三夕因天氣清凉各人歸寢較早不料二時許何方睡入黑甜突被人掀開蚊帳以刀向彼亂斬何驚覺痛極而呼查何是時係睡在櫃面上而何珠與李炳則在鋪尾同牀而睡至袁康向來獨睡樓上李何二人聞聲齊起燃燈探視竟見何芳滿身鮮血不禁駭然疾呼袁康未見答應以爲伊已熟睡遂仰開鎖啓門將情形告知警察以爲店内定有賊匪在也該警聞言卽緊握手銷隨之而往入内徧搜全無賊蹤及至樓上亦然且天　亦鎖閉惟一種血腥氣味已直摸鼻觀遥見袁康面壁而臥各人見其如此熟睡將其推醒不料袁已在外殞命惟袁康平時不好修飾而此時則身穿潔白衫褲且着白線襪而以綢帶束褲脚并戴有玉　在手態度殊雍容伹祗心窩傷一刀而其腹部之旁則置有經染血色之小刀一柄長約四寸餘及後細查各門戶均無破壤痕跡店中銀物亦未損失翌日警區以事出離奇特將該店夥伴何珠李炳二人帶區訊辦并一面分别詳告　察願及檢察廳旋經法官到爲檢察一切三點鐘時並將何芳扛往警察醫院救治伹伊之傷勢殊　恐有性命之虞查袁康之與何芳向稱和好惟前數日袁因支取工銀何芳不能即與故袁稍不滿意但尙未至於衝突似此謂爲互相仇殺亦殊不然也 
[天津]  
　　公債局請提倡公債天津商務總會昨接内國公債局梁總理來而略請民國肇興萬　待理財政支絀暫仰外資平時之虧耗已多歐洲之影響尤鉅政府欋衡利弊斟酌盈虚特設内國公債局頒行法規募集内債條件極優擔保極確用途極廣監察極嚴誠以昭著國信保護債權奉令組織自八月十一日開幕以來北京首設提倡内國公債會未及匝旬集資二百餘萬收效神速尤堪欣忭惟是集　始克成裘衆　方能易舉請即極力提倡以紓國難云云 
　　總商會請維持商業天津商務總會以現在廬省商業凋敝自應極力整頓昨特面知各縣商務分速爲提倡實業以救目前困難 
雜評二 
[中立國之人民財產（默）]  
　　昨報載中政府請交戰國尊重我國人民財產之照會而今日德督則有擔任賠償損失之宜言請中立國庶民之不去者與從事紅十字會者亦將所有財產開單送署勝負雖不可知而其言則固交戰國所應有也嗚呼我中立國無法以擔保境内治安之完全使兩方不戰而僅僅希望於交戰國之尊　財產已是哀矣今又明知交戰時必難以尊重而僅僅責望於事後區區之賠償不重可哀耶 
[交戰國之人民財產]  
　　中國之以誠意保守中立不僅我國人信之即各國亦頗有能諒之者即如保護通商口岸之各國人民財產已不啻三令五申今又有責成將軍巡按加意認眞保護之申令此非我國盡力於中立之一證耶夫我對於各國之人民財產如　　尊重固各交　　之對於我國人民財產又將何如也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華法實行劃界]  
　　西門外肇周路至斜橋等處劃歸法公董局推放法新租界詳情已迭紀前報茲聞滬海道尹兼交涉員楊小川君接法總領事照會訂定星期一（卽十四號）爲兩國實行劃界之期楊君立即飭知淞滬警察廳徐應長工巡捐總局朱局長届時遵照辦理 
又聞工巡捐總局朱局長以法公董局現已定期在西門外實行劃界所有華界内一切應行手續均宜預爲佈置查該處打鐵浜有公坑兩處前已牌示飭知四圖地保林鴻生九圖地保王國祥傳諭業主到局將前訂之租地設坑合同即行註銷乃該業主延不到局萬雜再待故昨已飭知工程處派匠前往將兩處公坑一律拆除以清界限 
[私販軍火之敗露]  
　　淞滬警察廳閘北偵緝隊前日在閘北滬寗火車站附近偵獲私販軍火之朱某一名當場起獲洋槍兩桿手槍一枝子彈數百粒送由就近警署當用水巡隊小輪押解至滬南廳署經司法科訊供屬實遂即禀明後廳長遴派保安隊士四名將人贓一併解請鎮守使署訊辦 
　　另一訪面云有朱瑛者據稱前充湖南第五師長此次來　住居閘北前日朱央友人領一兜售自來得手鎗之某國人到家議價詎爲警廳偵探查悉入内捕拿朱瑛尙思逃逸致被捕者開槍擊傷腿部即行拘住並搜獲手鎗五支子彈一千餘顆又黨人所用之關防一顆及致黄興陳英士之信兩封又連長軍服一套印布三條上有正目護兵等字樣旣將某國人及朱妻某氏一併解送城内警廳昨日午後四時由徐廳長飭將朱瑛派撥警士十二名佩鎗護解鎭守使署訊辦朱妻及某國人亦派警探解送當奉鄭鎭守使諭將某國人及朱妻帶回警廳暫留聽候核辦 
[棉被内夾帶炸彈]  
　　法捕房一百六十九號華捕於昨日黎明時巡至法新租界寳龍路地方見有一身穿破短衫袴口操山東音形似小工之施記春肩掮棉被一條分量甚重以其形跡可疑當場拘獲將棉被打開察看内藏炸彈十枚該捕以施携帶炸彈案情重大立即解入善鐘路捕房經捕頭察閱該炸彈裝在花洋鐵罐内形似茶葉瓶土面有一小孔另外又有玻璃細管十餘枚管内亦藏藥粉當向施研訊據供有一王姓囑乘火車送往南京送到後許給酬勞洋六元詰其王姓現住何處一味支吾捕頭諭令嚴行管押禀明藍總巡飭令各探捕查緝王姓到案澈底根究 
[探報黨人分路進行之計畫]  
　　駐寗宣武上將軍馮國璋君近接政事堂電開據探報告近有留東黨魁黄興陳其美等乘奥塞戰事劇烈之　紛遣黨人擬分六路進行圖謀不軌現探悉上海一部派龔振鵬張光　爲首領曾孟鳴姚勇忱張景福爲坐辦員均受　張兩人節制潛赴滬地秘設機關其宗旨專事勾引被裁散兵軍官鹽梟土匪並運動水陸防軍以便乘機起事密謀三次革命等情請飭遣派幹探四出偵緝務獲懲治等語馮君接電後當即電飭駐滬偵緝員偵查該黨魁曾否來滬有無在内地及租界中設立機關情事一俟飭查明確着即開報詳細住址以便飭由駐滬交涉員函請領事團罡轉飭捕房協緝解辦云云 
[交通機關之注意黨人]  
　　聞交通部近飭滬上郵電各局以後遇有形跡可疑語涉悖逆之函電務須知扣留查並將送件人拘送該管官廳訊辦其有案情重大因而破獲黨人機關者立即呈報中央核辦照章給奬云云 
[海軍部飭發槍炮藥彈]  
　　海軍部劉總長以青島戰事日急我國爲保守中立起見所有軍艦皆應出洋游弋並須配足槍砲藥彈以備緩急之用業於昨日電飭駐滬海軍李總司令速將派往各要隘之軍艦所需銷砲彈藥預算若干迅卽配齊發交各艦查收備用 
[紅十字會醫隊出發]  
　　本埠紅十字會前因青島風雲緊急特在魯省各屬組織分會增設醫院詳情迭紀本報今聞本埠醫隊業於今晨搭坐新濟輪船出發烟台轉往逼近青島之海陽地方組設分會以爲救護之根據地沈會長舉該會南市醫院醫員陳傑初君爲隊長以吳麗山鄧笠航二君副之金幼香君爲掩埋隊長吳凱君爲擔架隊敎練員金漢聲君等醫員三人藥劑師書記庶務日文繙譯及初級人道主義及博愛恤兵等旨爲臨别贈　宴畢由陳隊長挈同各隊員至沈會長住宅及總辦事處辭行滬城分會曁南市醫院各備筵餞别旋即整隊登輪隊員服制全係黄色臂繫紅十字袖章由睦軍部及該會蓋關防以爲識别隊員之等級以帽上金線之道數及闊狹爲區别並均執有證書且懸救護記章隨帶藥料醫具食物等項不下二百餘件云 
[勸募内國公債之進行]  
　　上海鎭守使鄭汝成君致南商會公函云逕啓者頃奉宣武上將軍府江蘇巡按使公署通飭准財政部函知内國六釐公債票辦法並附公債票條例公債局章程准此除通飭並出示曉諭曁刋登本省公報外合將函件條例章程排印飭發仰即遵照各飭所屬邀同商會鄕耆人等詳爲解說切實勸募各將認購數目隨時詳報等因奉此除行知各屬外相應抄發而件條例章程各一份面送貴商會查照務希見復是爲至盼 
　　勸募内國六釐公債局駐滬經理處現已會同南北商會聘定南北各業商董爲駐滬公債局顧問共有數十人　南市花業沈潤挹錢業鍾新甫布業汪寛也糖業姚紫若參業徐炳輝等亦在其列　已由經理處電請北京公債局　給聘任狀矣 
　　南商會總愶理向各業勸募公債甚爲懇切除南市叄布藥業等各商分别認定外茲又有木商公所認定洋三千元磁器業　定三百元其餘各業尙須　勸云 
　　上海殖邊銀行業經財政部頒到預約劵認定該行爲收款機關昨該行又奉到北京總行轉來内國公債局公函略謂内國公債開募以來各處認募尙稱踴躍所有購票之欵逕由貴行滙交本局以後續收之欵亦希隨時報告一面收列本局賬册以資接洽并希見覆云云業由殖邊銀行承認分行各分行一體辦理日來此間殖邊銀行已將此情登報宣佈該行徐幾亭君並奉派爲内國公債局駐瀝經理處經理與中國交通二行聨合進行云 
[敎唆暗殺之嫌疑]  
　　前在泥城外山海關路暗殺前浙江鎭海砲臺營先録隊隊長陳子文之兇犯裘美根並牽涉之施金德陳錫奎等業經公共公廨訊實判裘陳併解鎭守使署按例懲辦施因住居法租界着送法公堂查辦在案茲又經捕房查得指使暗殺陳子文之吕韶美前充浙江巡警總稽查現尙匿迹杭州當即禀請楊交涉員備文派探赴浙昨將吕移提到廨晴究即由三十號西探開與華探王寶生上堂禀明將吕移提到案情形並將公文證據呈堂訊之吕韶美延律師費信惇上堂辯護王襄讞商之德領裴君以此案係由美領陪審判吕帶回捕房着於下禮拜二解訊 
[長慶里火警之慘聞]  
　　老北門内長慶里隔壁錦和祥帽子店於昨日黎明時起火燬去樓房兩幢當火熾時對門楊鴻生家天井内因蓋有蘆席棚恐被延及急雇工人拆去其隔鄰理髮店主張扣連亦帮同拆卸偶一不愼由高墜下竟至跌斃聞張扣連娶妻甫及一月遭此奇災殊爲可憫　地方廳汪檢察　聞知其事正在派員詣騐間據尸妻張錢氏投　請求免騐汪君准之着具結送案備查又聞楊姓因張身後蕭條已給資該氏備棺成殮矣 
[發現一絲不掛之屍身]  
　　本邑西鄉二十八保十八圖徐家匯迤西姚家宅馬路旁昨晨發現無名男尸一具周身受有刀傷形似因姦被人殺死棄尸彼處者當經該圖地保姚秋堂查見報由地方檢察廳汪廳長委派李紹基檢察官沈錫慶檢騐員等乘車下鄕騐明該尸年約三十餘歲赤身露體一絲不掛腰肋肩背等處各受刀傷委係致命而死李君填明尸格即着善堂棺殮發封暦壇候示召尸屬領棺埋葬李君回廳禀覆後汪廳長即飭派法警恊同該保偵查兇犯並備文移請淞滬警廳加派探警帮同查緝務獲究辦 
[曲阜孔敎會預備開會]  
　　上海縣知事昨致省敎育會曁各團體公函云頃奉江蘇滬海道尹楊飭開奉巡按使飭開據由阜孔敎會事務所函稱奉總會長康南海先生諭以本總會改設於曲阜仍各設一事務所於北京上海二處本年十月十六日（陰曆八月二十七日）爲至聖先師大成令節曲阜廟庭行釋奠禮前後三日開孔敎全體大會凡我支會分會以及各團體機關專派代表前來與祭與會者一例歡迎并請先期賜函以便預備接待不勝企幸之至等情合亟飭知該道尹轉飭知照等因奉此合亟飭仰該知事轉行境内孔敎支分會及各團體機關知照等因奉此相應函逹即希查照 
[縣知事函告總統壽辰]  
　　上海縣知事洪伯言君致南商會公函云案奉江蘇滬海道尹公署飭第二百六十七號内開案奉江蘇巡按使公署第一四四一號飭開案准内務部咨開准政事堂機要局函開大總統壽辰業經禮官處呈奉批准定用陰暦八月二十日爲家慶之日陽歷九月十六日爲中外慶賀之期請查照祗尊等語相應咨行查照等因准此合亟飭知該道尹轉飭所屬一體知照祗遵等因奉此除分行外相應函知即希貴會查照 
[軍隊定期開操]  
　　上海鄭鎭守使以軍隊操演關係甚重前因天時炎熱故飭所屬各營陸軍暫停操演現在天氣已凉正宜從事練習昨特飭令第七旅旅長　和齋君轉諭第十三團　長周孝騫第六團團長龔銘卿並駐署之第一營營長魏清和第二營營長田傑臣第三營營長高全忠等各督所部兵士自本月十五號起每日上午八時至十一時在西砲台操場操演下午二時至五時在砲隊營操場練習云 
[混用銅質小銀元]  
　　前日有李阿三以銅質小洋五十角向租界泉昌烟紙店混兌被店主陳漢卿察破李即抛棄銅洋逃入華界由站崗巡警稅獲該店主亦奔往聲訴當送檢察分庭預訊之下李不承認判李收押着該店主邀到見證再行核辦 
[拐匪施用迷藥]  
　　婦人周吳氏前日扭程龍田至四區二分署控稱伊女阿寳被程用迷藥誘拐欲往他處幸經在途潯見該女孩已神志昏迷不省人事等情當由該分署移送檢察分庭預訊屬寳判解地方　核辦 
[拐犯監禁五年]  
　　蔡張氏前至地方檢察願控張金生誘拐伊女大田等情據張供稱大囝係徐福金所誘現匿嘉定方泰鎭地方當派法警陸雲卿前往將徐獲案經檢察廳預審明確起訴審廳昨由端木棻推事官與張檢察官等公開刑庭辯論以張徐二犯略誘　已經成立科三等有期徒刑各監禁五年一面再請檢廳派警赴方泰鎭查提大田並共同犯某甲等到案另行訊明判决 
[女孩仍留濟良所]  
　　女孩王阿媛前在四馬路三百九十五號門牌鴇婦王張氏妓院内被捕查獲解送公堂訊明以該女在院學習戲曲寳屬違章判發濟良所留養王鴇罰洋十元充公了案茲有龜奴陸阿四以該女孩係成衣匠郭根生之親生女　媒丁阿三許字伊子爲妻特延律師函致公廨知照濟良所昨將該女帶堂復訊即由陸之代表律師投訴前情並將婚帖呈案請求給領　由陸與女父郭根生媒證丁阿三上堂供明前情旋據女供原籍吳淞父母雙亡於二歲時被後父賣於郭姓寄養王張氏妓院學習戲曲陸阿四係王張氏之弟在妓院時常見等語王襄讞商之德領裴君判女仍留濟良所如陸子與女果已訂婚俟該女及䈂准陸子自行投案陳明再核 
[姘頭之恶感]  
　　女子王招弟投法公堂控稱前與爲侍者之胡章華　識日前胡之同伴失去金表一隻胡强誣女子行竊現已查明實未失去故此與胡拆開心不甘服求請究辦誣竊之罪胡供表實失去王招弟實有可疑之處故向盤問今商人已如數賠償了結是實判罰洋五元以儆 
[兩次投河之可憫]  
　　甬人周小忠前因貪無倚賴投河圖盡由捕救起解送公堂訊明判交其兄周小山領回在案詎其兄亦一貧如洗不能自給致小忠前日又至松江路投河圖盡當經舟子撈救鳴捕帶入捕房昨解公堂訊明前情以其情殊可憫判送棲流所留養 
[行人猝然病斃]  
　　前明十句半鐘有年約三十左右之男子身穿藍竹布衫褲赤足行經北河南路某押店門前忽患急痧倒臥地上由巡捕到來查詢已不省人事當即車入捕房捕頭命送同仁醫院救治無效而死昨送騐屍年查無屍屬即飭地保報堂收殮發壇候認 
[女犯因病而死]  
　　婦人喬金氏前因犯案由地方審廳訊供判押在案嗣因患病發往新並育堂醫治無效延至昨午斃命堂中即函致地方廳委派宗檢察官毛檢騐員等蒞堂騐明委係因病而死並無别故旋即由堂棺殮 
[汽車夫罰洋贖罪]  
　　八月七號曾有汽車夫蔡阿金與同伴楊正可因爭奪坐客酒錢洋三元起釁各糾數十人在法新稱界白爾部路械鬥爲一百三十二號越捕查見向之阻止非伹不從反被蔡之同伴孫金生將該捕殿傷後由他捕到來帮同拘獲蔡阿金孫金生陸阿福等七人解經法公堂訊實判蔡管押一年期滿逐出租界孫等六人分别禁押在案日前蔡阿金之妻某氏投廨禀稱婆婆年老一家數口全靠氏夫一人養活况管押之後婆婆思子情切業已患病現願繳洋贖罪求恩成全聶讞員商之法副領事德君判候查明核辦現經查得該氏所禀屬實故將蔡阿金由西牢提案若罰洋三百二十元准予贖罪開釋所定驅逐出界一節亦從寛注銷 
[烟犯分别科罰]  
　　五區　警查獲烟犯數名前日經李檢察官分别起訴由孫推事判决趙銀福帶土一兩五錢罰洋二百元徐昆儀帶土灰皮共十三兩五錢罰洋一百二十元毛正林帶土十一兩罰洋六十元張金銓帶土三兩罰洋三十元黄和尚帶烟半盒罰洋三十元姚來成帶灰二兩罰洋二十元一併還押候繳洋開釋 
[解鈴即是繫鈴人]  
　　鄕民陸小弟前投檢察分庭禀控陸勝林等串放白鴿捲逃衣飾等情經李檢察官傳到被告預訊之下判暫行交保聽候偵查核辦在案茲原告忽又具禀求銷昨奉庭批云該民所禀前後兩歧本應澈究姑念鄕愚無知准予撤銷免究 
[不還仍欲押追]  
　　陸厚安前與金占春合開魚行金兼爲經理被金在帳上舞弊洋六百五十元行卽閉歇向論不理具控法公堂奉判交保按月拔洋三十元後因分文不付故又提案管押限交在案今陸禀稱金管押後共收過洋八十元核計奉判之日起如遵諭拔付已經拔清金實有意不付仍求嚴追金供商人實在貧苦况又在押患病求恩釋出陸續料理讞員姑念在押已久從寛開釋理還如違仍准原告扭案押追 
[追償墊欵之艱難]  
　　傅榮記於上年八月間投法公堂控稱有開客棧之金竹庭前托商人兩次向某姓借洋一千一百元過期不還商人如數賠出後向論不理求追等情後因被告抗違不交故判將客棧柏賣得價作抵外尙少洋六百餘元押追至今挺押不理昨日傅又投稱現由金之家屬出場再三情商先還現洋三百元餘欠將田單作抵立據拔還惟洋未收到救請核示金供商人在押家屬向傅料理並不得知今旣允許先還三百元請着原告向家中催索可也判金還押諭原告向金家屬催付限七天禀覆候核 
[洋商索償損失]  
　　巴西商茂和洋行控如臯人冒鴻勳於去年絲繭上市之時揑造僞據在如　審檢所向該行派往如　收買鮮繭之行夥徐硯生控追備欵因此所收鮮繭　遲至八月間始得裝運來申致受　壞及價格上之虧損請求提追等情業經公廨將冒傳案於前日午後由關讞員與代理巴西領事之德副領事裴君會訊先由原告代表律師偕原告買辦王旭甫上堂聲訴前情請追所受損失質之被告亦延律師到堂代辯並請飭令原告親自到堂及補傳案證靖江北門内開設裕興繭行之祝鴻生到案備質中西官判被告交原保候原告到堂並移傳人證再行訊核 
[紙貨號將次拍賣]  
　　英商裕昌德商增裕等因法租界丁聚成紙貨號主丁質甫不理定貨所欠鉅欵先後控奉公共公廨迭次傅提因丁已逃避故經法公堂將該紙號發封在案前日午後由德商增裕洋行西人投廨請追關讞員與德領裴君諭候啓封拍買後由拍賣處與各原告接洽按數公攤 
[捕房不理債務]  
　　張順發昨在西華得路向顧金福索討會洋互相口角扭控捕房捕頭事關債務斥退不理 
[調查金表實價]  
　　高東兒向在孟納拉路一百八十二號門牌北京人王子莊家爲傭近竊其主值洋三百餘元之金表錫器等物將金表質於白克路永安押店内得洋十三元錫器消贓於城内四美軒茶館内由探將高查獲解送公堂訊供押候吊贓再核在案茲由捕房在城内吊到錫器昨將高及永安押店主鄭德鴻一併解廨請究原告因事離滬由范榮生上堂代表訊之高認竊不諱關讞員商之德領師君判高押西牢九月示儆並以押店主鄭德鴻將值價一百二十元之金表祇押洋十三元且稱已被人贖去而其收押時係在捕房送給失單之後有違工部局規定押店第四條定例着鄭存洋一百二十元保出候查明金表實在贖值再行訊奪 
[駐甯德員來滬]  
　　駐寗德國副領事余福來君昨因有事乘坐滬寗火車來滬暫寓客利西旅館聞不日即須返寗云 
[福安艦運送棺木]  
　　福安軍艦奉命裝載通濟艦被炸殞命各學生之棺柩三十六具送往閩粤兩省轉交屍屬領塟昨已一併裝齊禀奉李總司令飭於十三號由滬開駛出洋 
[公共公堂瑣案]  
　　粤人鄭旭在北浙江路七百十五號門牌開設成泰烟膏店未蒙工部局發給執照又海寗路一千九百六十六號門牌押店主陳祥記兼售烟膏均屬違章昨被捕房將兩人傳至公廨經中西官訊明判鄭罰洋三元陳罰洋十元一併充公 
　　過犯孫小麻子復來租界前日在斐倫路被美捕房包探王金茂查獲昨解公堂訊實判押西牢一年期滿遂出租界又過犯許德生前晚與在逃同黨老四在北四川路一千九百七十二號門牌某南貨店撬門入内行竊綢衣等物被捕將許拘獲昨亦解案訊明判押西牢一年並飭補提同黨解究 
　　通州人張金富在開封路四百七十六七號屋内開設小茶肆專事聚賭抽頭被捕房查悉昨將張傳案訊實判罰洋十元充公粤人何阿林偷竊楊友芳綢衣又陳阿六楊小毛頭串竊電燈公司汽油均經包探查獲昨解公堂訊明判何押兩月楊陳各西牢四月 
　　鷄鴨弄一帶花烟間鴇婦黄錢氏薛王氏朱潘氏李嚴氏周許氏王薛氏等均因縱令烟妓違章拉客由捕查獲昨將該鴇等一併傳案訊明判各罰洋十元充公 
　　新閘梅白克路一千二百十二號居戶周維新因糾人在家聚賭抽頭被捕房悉昨將周傳至公堂訊明判罰洋五元充公無力改押五天賭具銷燬 
[星期六各銀行查倉單]  
　　中國銀六十三萬洋一百九十三萬折交通銀三十六洋一百折麥加利銀二百六十洋一百五十六折匯豐銀二千一百十三洋三百二十八折德華銀十七洋十九折正金銀五百三十洋一百五十八折道勝銀一百九十八洋八十三折通商銀四十洋八十折東方銀二百二十五洋二十一折花旗銀六百十洋二百十八折華比銀一百十三洋八十四折和　銀七十三洋一百十折台灣銀六十一洋三十七折本街銀一百十四洋一百六十一折共銀四千四百五十三萬洋一千七百四十八萬折 
雜評三 
[路欵與公債（訥）]  
　　此次各省紛紛認購公債說者謂政府信用昭著所致吾曾闢之謂政府未見有昭示信用之事實也又有漢視公債者以政府喪失信用爲藉口吾亦闢之謂喪失信用乃前政府而非現政府也吾故日望政府能施行一二有信用之事以袪國人之疑感而堅其信不謂今於勸募公債時而忽停發蘇路股欵非先示國民以失信之一證耶清算處且爭之而不獲誠如松商會之電於募債前途横生一種阻力也（見要聞二）夫府政寗願認四個月利用固可見此舉之出於不獲已然而能諒之者座鮮詎非政府之一大失策哉 
來稿 
[美博士李佳白論中立之眞詮譯九月十二日大陸報]  
　　自歐洲之戰延及中國其關係於吾人之寄居者固重而關係於華人者尤重實較歐洲戰禍之恐慌由日漸而起者爲尤甚也夫保守主權與中立和平之道以抗拒侵犯實爲中國之生死問題故凡有侵犯之行動而於其一部分復若表示友誼者皆足增中國之困難也要之由交戰國解釋中立問題每使中立有不易明瞭之點或使中國有不易明瞭之點此種議論其含有反對現情之意味者今已歸於遏絕惟偏於一面之議論猶得繼續進行耳吾人苟一念及中國已往之疏忽及各國迫中國許與重大之權與日本時其所以扼制中國之處與夫同時忽讚美中國之智識及其傾向之美意是適足以表示中國之利益似在彼聨盟國之肘下一惟彼等爲處置也吾人觀於大陸報之主持中立與公道故敢解釋中立之與詮以爲守中立者與以一明燈也華人初聞青島將有戰事靡不恐慌迨聞日本宣布宗旨以爲在於保守東亞之和平及日英之商務於是恐慌之情爲之頓釋而人心即就 
 
 
 

Page 11

 
 
於安　爲此事之結果總在和平而不在交戰　在保持商務而不在阻遏商務矣乃華人之心甫定而龍口忽有以小艇運多數日兵登岸之事於是華人之心爲之　擾而中政府軟弱之狀　遂一顯露於各國之前交戰國之在中立地者乃反得自由行　之榮威焉當此之際各國復聲明以爲日本此種行動不過欲攻擊區區青島之地係前時中國之租借與德者於其他固無害華人　可以安靜母恐也由是而日本之兵得英法俄諸國之助乃經過青島界線以外之地而無復顧忌各國且不難指侵犯中立原理之行動巧爲說辭謂爲無妨中立之行動而中國之中立遂二次失其尊重焉夫欲指侵犯中立原理之事謂爲無妨中立說者自必援日俄遼東之役以爲例不知日俄之役中國禮遇二國得二國之同意劃定戰線且當時日兵不獨攻旅順一隅之俄兵實攻東三省數十萬之俄兵兵今日英日法俄四國之合攻青島六千之德兵者情形逈乎不同况中國今日被迫其處於困難之地位　異尋常而彼等猶復援日俄遼東之役爲前例是徒足使中國廻顧而　顔耳然各國之所以安慰中國者則又曰中國前時許租青島與德爲軍港原爲不智若青島德人之備戰實爲違犯中立云夫中國當一千八百九十八年之時代實爲最恥辱之時代當時若旅順威海衛九龍等口何一不被借爲軍港何不并舉前屬俄今屬日之旅順屬英之威海衛以爲言而獨即青島以爲言乎且中國許借各地與各國爲軍港雖原爲不智然在平和時與各國立條約而明許之與中立何　與今日日兵之侵犯中立又何關也就中國論旣無求助他國驅逐德人之本意就日本論旣知欲佔奪青島非侵犯交戰國以外之中立地不可則何不竟舍而弗攻以順從中國自始至今唯一之盼望乎夫輕置中國之願欲是無朋情嘲笑中國之爲難是又爲高尙鎭靜者所不爲日兵之由龍口登岸經過中國領土以攻青島之背是第爲便利行軍舉　也然不獨違犯中立且違犯公法矣英公法大家堂氏之言曰凡交戰國有經過局外領土以攻敵國之事皆當在明禁之例若局外國任而不之禁是即爲自　中立以加入於交戰國云云是故交戰國果有如此逼迫中匣之事終足爲交戰國媿若聨盟國之因其勉從而誇譽之自更爲意中事耳歐人逆料德之無能爲故以此等强迫舉動引爲最可玩笑之事某著名西報主筆之論曰萬一德人終佔勝利吾各國必須合籌保華之策以免德人之圖報復云如此云云是可見各國之强迫中國實爲有違公理不穩固之政策也不然何先懼及此哉中國今日對於各交戰國設若比較勝負以定從違自可得目前智巧之福利然爲久後之計終不如憑依公理之尤爲無可畏也今日者中國旣推廣戰線至　縣以西矣爲問青島德人盡被日人屠戮以後日能不佔而有之否日佔青島以後能不更佔膠濟鐵路以直逹天津及沿鐵路之鑛產否日佔如許之利益將以爲六十兆兵費之代價中國果可備價以贖回否且也彼英之必欲滅德爲其與英競爭東亞之商務也然德即就滅果無他國起而代德以與英競爭否要之此戰日後之結局雖有智者亦不能斷定之故鄙意以爲中國終不如保其本旨嚴守中立絕不偏倚後有類此者惟以據理抗議而不承認之之爲愈更不如乘此猶有可挽之時各國按中國之原意終止東亞之戰以免多數被累之爲尤愈也否則不出此而出彼恐終非中國之幸耳 
[敬紹介實用敎育絕好資料日用須知於敎育界（黄炎培）]  
　　往共吾友楊君保恒輯譯實用主義小學敎育法旣成謂更宜予小學校敎師以各稱關於實用之敎材相約搜輯他日成帙以行比携兒輩入肆　購上學應用圖籍於商務書館得日用須知大　　與吾輩所欲輯者不謀而合方今小學敎育重常識其材料重日常　用蓋已爲談敎育者所公認順何者宜列常識耶日常應用夥矣何者爲小學校敎材所宜采爲小學校敎師所宜請悉耶此則有待夫研究敎育者之抉擇搜輯矣而此書乃適然而現於世吾知學校且家備一册敎師且人手一編也雖然日常應用之事物隨時隨地而不同此書所輯其普通者而已凡夫昏喪宴會之節山河道路之名農田畜植之方醫藥經驗之術工商沿用之習慣省縣單行之規章每因人事之萬殊遂爲一方所獨有此則更有待夫研究敎育人士隨時隨地抉擇搜輯者凡諸同志豈無意乎卽購諸書以歸問兒何種最有用當汝意以是書對兒年十四方畢高等小學業意者是書固未背於青年心理乎附志之以質一般購者 
專件 
[第三次第二場知事甄錄試及格名單（續）]  
　　福建五十七名邱嘉謨林奚李雲峰薩起渭楊葆劉子瞻　大華王綸章高信舉鄭慶名林振鑾羅炳銳吳孝忱嚴稱恪關其忠鄭玉輝謝儲新吳謙楊師濂陶忠孚王植劉種年李含芳林佩羅劉郁王世昌郭犖王學孟吳廣齡邱應雲林汝楫董仁昌張道瀛易元璘蘇亮寅林祖彝邱華毛齊煥陳紀識吳石張道南趙瑛郭懋祺董起桓林步瀛應汝翼余鳴謙李雲霄吳懿謝茇瞻江弁陳則荃温炳李仰高吳巨川廖銑郭曾煜 
湖北七十六名盧啓賢陳哲　張世永徐正鏞趙國芳唐殿猷陳大鈞左樹玉黄德馨周應龍高建瓴劉爕堯姚昌藻賀方仁唐之春周鼎謙劉德鈞劉本楨陳學　劉兆魁李庚甲嚴心敏韓宏楨劉向錫王聲周榮惠左質鼎黄　我陳寳瑶高弼諧周楚　鄒夢鱗楊實庚雷方豫楊豐胡世德楊前昌朱建時謝凌雲陳直愷高元藩楊昌祥李中桂孫漢池廖　羽程先鏞劉秉忠彭葆仁田美棠蕭毓模田慶芬李義傑明映奎藍步瀛陳子元張喬年陳瀚初程玉麟王緒藻梅寳瑜趙文炳黄翰藻楊步雲陳法祖項暉遠黄樹愷屠仁鴻何福根盧多祜歐陽忠浩秦震章含美何樹仁喻際雲范垣周文炎 
　　湖南一百十四名周傳德程敉功李鴻奇鄧錫奎滕嗣杰劉鴻典劉壎朱　保巢功常李炳元邵振璇左淦何國垣徐雨泉羅讓廉尹彬周維藩黄文煒陳執中賀　　陳正　王煥奎袁世　虞重熙周壽慶蔣樹勛余家亨張存誥黄鴻賓文紳劉家　丁晟陳朝樞周國銓賈運蕃譚維翰楊開　李著　余式鵠余維翰謝鳳聲周士鴻　　航石金固何允濂歐　　陳　朱繼徽譚世禧易澤慰劉　陶廖應庚龍之瑞鄧良材黄曉卿伍毓崧劉國楨龍思安伍作楫張心翔袁紹安黄宗炎傳運焱義在璣黄驥譚景綸苻星剛粟威譚毅章永仁彭熙雲謝遠馨李德鈞唐虞李兆蓉黎承福郭鐘嶽胡燾陳克剛楊華袞劉端乾谷鶯飛蔣鎭南李澤鉄賀壽辰蕭維翰蔣栩胡抱琪吳英翰陳律齊歐陽谷徐相湯朱宇鑑曾權張樹森魏賡虞劉楚雄戴啓昆胡琦彭名時黎先璋蘆超羣林文鳳彭次銓周昆周永年徐賡謝樹　李蔭棠王兆虎周榮禄劉桓湘申炳坤陳時泌 
　　四川四十三名陳甫生張士垣唐圿尹文薄楊樹榮李楨榻瀚王肇杰范光烈劉復禮藩金萬余銘芝熊國璋王德潯張崇先吳炳臣舒沅宋葆靈周智愈涂熙爕王震東吳家聲向大霖徐鵬雲陳天德王燹樞羅連城王道澄陳毓嵩張濟民張質吳鄴周若水向維漢吕中律馬正乾巫朝輔黄綬史封采張驥王永槐陳時江許大熾 
　　願考新疆五十三名李棨王岷曦文煥李文　李扄瑞楊繼昌鄧贊先許育嵩彭世功蕭耀棻章綬榮鄧聚魁張馨鄒兆麟王懋昭羅時霖孟江霖吳翼尹之驤劉洪濤黄國柱周傳概郎亮壽任屢正王賡沈兆慶何耀棻葉珊趙炳泰戴光華李聲振涂曾顯姚汝嬰余斌劉復鄧鵬　王恩博黄超琮奚諦　李凝陶明江毓芬刁宣彭企聖涂貢求余際春崔玉田黎涂汪良模肖湘彝陳醒喚朱煥文郭復唐 
來函 
[蘇路清算處覆顧建伯函]  
　　手書敬悉茲奉部覆蘇路第三期股欵准添認四個月利息仍至下届一併發給等因敝處業再電部力爭請依期撥付一俟覆到再行奉聞（下略） 
[青田商會來函]  
　　逕啓者青邑當民國元年舊歷七月十七日罹洪水之奇災至今元氣未復不幸届此期間（即舊歷十七日）淫雨連朝山洪暴發埬堤街坍田廬淹没城門水深丈餘船入市巷變成澤國伹生口死傷雖少而財產損失較多姑就木頭漂没面論約計不下十萬餘金胡天不弔降此鉅災民也何辜頻遭大刼幾　傷寒之重感症異常危險矣用將被災大略敢乞登諸報端以誌灾異曷勝感盼 
 
 
 

Page 12

 
 
   
 
 

Page 13

 
 
自由談 
游戲文章 
[打油寳塔詩] [  佐彤]  
　　僵賣樣漿弗硬吃咾白相家婆别人養有仔銅錢氣脹一百塊底麻雀打輸出現錢　進欠脹胡關朋友軋得野　猛夜夜轉去終歸大白天亮 
　　憎恨生假斯文書務騰騰像煞蠻正經專門偷看女人瞎三話四過光陰拆白黨中自然有分可惜照會實在弗靈勁人都說他是隻油煎活狲 
　　毒賊秃眞可惡拖魚吃肉眼睛骨歷碌婆娘偷仔幾化阿彌陀佛對俚哭金剛經簿面才蛀落倒想骗别人家打水陸眞眞怕啥死去要進地獄 
　　壞躺牌矮櫈脚有名老蟹滿口强蘇白應酬倒還無啥死活要充大小姐姘頭搭角約摸動百身坯浪　硬把腰身削頂頂難看門前兩隻奶奶 
　　莽阿戇能荒唐最愛黄湯吃起無辰光十壺八壺儘燙名式算爲跑洋行瞎子擋秤弗拉心浪用空客帳送到巡捕房難末今朝自家曉得上當（三） 
海外叢談 
[美總統威爾遜夫人小史] [  滬生]  
　　美總統威爾遜夫人自八月八號傳出噩耗一般評論家咸作論立說以闡揚夫人之遣行軼事茲譯大陸報之論調如左威爾遜夫人姓愛克生二十九年前與現任總統威爾遜　結婚於喬治亞省之羅馬城彼時威氏爲一少年律師夫人平生之　樂多視威氏之歡樂爲轉移居恒以實行内助爲其本旨家政之暇每喜研究其所以能助夫之道故威氏之充書院敎授大學敎長以及最近紐奇塞省之巡撫深得夫人贊助之功云 
　　夫人所最業爲者厥爲美術繪畫山水人物無不精妙絕倫以是能於女于美術界中獨標一幟政治一科夫人亦孳孳研究蓋因威氏所喜而亦喜之也 
　　夫人之所難能而可貴者尤在獨具幾眼彼之信仰威氏不僅在威氏成名之後當威氏未被選之先夫人常語其友曰威爾遜智逹士也苟得施其抱負以宰治國家普天下受其益矣 
夫人之辭世事前並無身體不健之傳說迨居白宫精神尤見豐鑠華盛頓雖屬繁華之區而夫人之養身術固毫未廢弛其於不勝任之遊戲從未勉力嘗試也 
　　美國總統夫人之能得民心者當推夫人爲第一因夫人能親愛人民故上中下各社會之人物無不樂與同旋而夫人亦不以尊貴自居以故夫人之疆耗傳出後舉國人民無不哀慟悲悼如喪慈母焉 
　　夫人無子生有三女自威氏應選總統後長次已陸續于歸值茲歐洲戰禍彌天之際正賴有此賢夫人運籌於帷幄之中胡天不弔遽奪其年傷哉 
詞選 
[臺城路秋懷] [  醉紅居士倚聲]  
　　西風偷換流年去吳霜點成潘鬓鏡檻燈凉筆樓夢斷别是一番 
幽恨銅虬燼冷也似我情懷中年銷盡小院疎　更無桐葉打金井凉蟾又生宵暈笑姮娥寂寞同被愁困骨廋堪驚心孤易折不爲文　多病君平莫問料燕領鳶肩久應無分　賦閒情醉紅鈐小印 
小說 
[花木蘭傳奇] [  天盧我生]  
　　第六　鬼薦 
　　（生飘巾丑扮院子隨上） 
　　（正宫）（端正好）賞春華須年少况天生福分能消爲少個並頭花走遍了邯鄲道總不見傾城貌仰仗先人積福深龍門甲第自森森年來萬事都如意只欠如花暖繡衾卑人覆姓慕容氏玉德乃商邱人也少負才華風稱豪富縱難及鄧氏銅山郤不遜石家金谷是以商邱地面便推俺是個財生大凡來官去吏都願做俺門下的清客苟有所圖無不指揮如意（院子笑介）官人旣有這般聲勢爲什歴年已及冠卸還没個肯與宫人家來做娘子的人（生）狗才知道什麽那裏是人家不步因爲人家家實在没有好人你爺看不上眼來呢（院子）誰說人家家没有好人只怕爺自没見過那好的人呢（生）哦這様講來敢俺商邱地而竟尙有出色的人物麽你且說來我聽是誰（院子）爺且不問是誰我且將那模樣兒揣摹與爺聽要是對的再告訴與爺要是不對則罷了（生）這也使得好則我爺便重重賞你不呵仔細你爺掌你的嘴快　快講（丑）（跳場作態介）（唱） 
　　（混繡球）他眉兒是月樣描他身兒是花樣嬌粉團兒搓成的臉龐宜笑水團兒注成的眉眼堪瞧近前來似嫦娥降碧霄行遠去似湘妃出漢𦤎有一段彩雲兒徧身籠罩撩亂着眼光兒目眩心摇祇覺道嗔顰嗁笑諸般好說不出娬媚風流怎地嬌畫也難描（未完） 
[蘆中人原名ＢＩＬＳＳＭＡＴＤＯＲ] [  英國女小説家ＧＥＯＲＧＥＡＬＬＬＯＬ原著中華（林竹賢譯）]  
　　第二十章（再續）（圈點悉仍原稿） 
　　星月皎潔茀蕾與釀雪靜步返家旣入室茀蕾坐椅上無一語釀雪置巾帽畢倚其夫而立不願離一刻亦不敢發一言恐　其愁緒也旣茀蕾舉其首徽想適與釀雪之目光相值神傳憂怨涙滴無言一若大難方回有無限悽共困苦者旣茀蕾執釀雪手　謂之曰凡事均無望乎釀雪急俯首與之接吻答曰誠然吾儕抛却此夢想可也强之亦無益適增懊腦耳茀蕾曰非也此不若銀錢財物之可賠償者余旣悔罪退思補過年老矣時晚矣何時能清我前孽耶馬儂云福至而却之乃余之罪固然然旣却之又將納之其能如願乎釀雪半晌續曰然則即可不宣明愛璧乃郎之生女耳曰無益也徒傷德耳今事已至此智窮力盡求其次者則余將暗中使彼快樂並探彼所訂婚約者爲何許人耳曰宣明固能　　然妻甚　　又　　　　　　士叔　　外一無所知百　　　免矣曰所言是也　　　守　　耳　又續曰吁余知之矣訂婚約者其　　　乎　　　　　　　　出入於敎堂中也　　慰然曰温　　清明　　可蠢才也若是則妻將深賀茀蕾　然無語者久之旣仰視　　曰愛　固可　　　　　未　多得釀雪曰何其　與目　吾　之相若也曰　會見之否方余與馬儂談時被神情遷　一若甚羞恨余者曰非羞恨也不願離馬儂故不樂之色現於眉目問耳曰彼以爲余負其母余亦因之以負彼矣嗚呼生女之背余其蒼蒼者之明罰乎雖然設余於十六年前告卿者事當不至是耳釀雪不言亦不答茀蕾曰吾雖娶卿似甚樂矣未知憂苦深遠之若是也釀雪曰傷哉無復言矣曰當盡力以補愆耳 
[滑稽小說舊曆七月十五夕之大戰] [  軍人]  
　　是夕也月明如水天空一碧無際靜坐無聊手執新聞紙一斜睡榻上縱覽歐洲之戰事及青島方從事開始攻擊遥度戰爭之狀態戰事之現象至必可警可泣合目凝神一一爲之描摹想象恨不身歷其境以擴眼界詎知余之幻想片刻間竟成事實落遠似有嘈雜之聲如通過步騎砲各種軍隊旣而聲息愈大又彷彿是火警一霎那間呼　咚嗚哇剥轟嗆　鐸之聲如萬馬奔騰山崩地裂攪海翻江　聲鼓聲喇叭急號聲鎗聲砲聲騎兵奔騰聲納喊聲鎗剌突繫聲一齊舉發諸聲混淆也辨不清楚雖　與英法比聨軍之大戰亦無如此之聲浪先似由正面攻擊旣而左右兩翼奇兵突然襲擊終則包抄余確儼然爲目的地也余則目的物也有一比例余之左右前後之隣舍皆是梨園猛然不齊打最劇之　如余也猛受此奇驚　離榻上心頭鹿鹿不寒而慄余自問曰敢非有所思而形諸夢寐乎或土匪　刦乎小醜思乘乎是耶非耶環顧室中榻也厨也桌也凳也一一如舊而桌上一燈方怒吐其熖似　勇告余之不足以懼階下秋蟲復連鼓其翼似警告余敵已至矣速籌處置之方怯怯奚爲余則立於案　跬步不敢稍移否則若恐有身命之虞之慨不得已探首窗外仰視木空月色慘白黄沙遮天似乎不忍覩此慘傷人道之戰事而不勝其憫者歷十數分鐘之久方寸稍定聲亦稍殺聞隔鄰王老太（與余居一壁之隔）高聲言曰葵兒葵兒速將洋錫畚箕拿來趕快敲常言道在家不護月出門遭雨雪只聞唯唯之聲未了而鏜鏜之聲作矣余如得赦之囚徒方　醒悟唉月蝕　側耳細聆其所謂鏜咚者敲銅錫器聲嗚哇吹所拿樂器聲剥放瀑漲聲轟　　鐘擂鼓聲（余居離學宫城隍廟咫尺明倫堂與大殿　鐘擂鼓吹樂器以護月）噢小兒歡呼聲鐸鞭瀑連放聲更有所謂呼者風聲也一若風姨亦助威以驚余步出門外只見通街男婦老幼莫不手持一铜錫器狂敲亂舞仰首朝天小孩則飛舞跳躍信口亂喊其所擊之物以洋錫畚箕洋磁面盆爲最多數不學無術之少年甚至以兩拳亂敲其門　板壁更有無物可擊則銅勺鍋　條　亂敲亂舞狀似中風萬衆之精神病一同暴發嗟嗟如此之萬衆一致盡心國家公共之事業又何患不轉弱爲强返危爲安而吾郡素號開化較早之區此種陋習尚半不可破且視往年尤甚即前清之際每逢日月蝕亦無今夕之盛僅此　步艱難强隣逼視所在可　回視吾國民　氣方深猶酣　於漏舟釜底不欲爲奴　其可得耶再視空中半灣萎月作金黄色如西方美人髮（不受酬） 
　　誌謝中華民國世界語會惠贈世界語面授講義第念四至念五期一册專此誌謝 
 
 
 

Page 14

 
 
   
 
