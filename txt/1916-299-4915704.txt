# 1916 - 299 - 4915704

 

Page 1

 
 
   
 
 

Page 2

 
 
時評 
[選舉副總統（默）]  
　　副總統之選舉倡議已久今日則實行矣以情理言之此問題之關於國家大局早經各派之調和屢次之協商最後解决必歸一致則今日之選舉宜順遂進行者也以國勢言之時局危險日益顯著外感之來正足促起我國人之反省對於内部宜速消弭其意見解釋其黨爭以結束一切而不可再滋紛擾則今日之選舉亦當順遂進行者也雖然我國人之舉動固有不可思議者以爲其事必有阻碍也而竟安然經過以爲其事必無阻碍也而忽枝節横生證之選舉之先例無不如是然則關係大局之副總統問題亦惟聽之不可思議之命運耳事前之紛紜固不能據以推斷者也 
　　嗚呼今日之結果果何如 
命令 
　　十月二十八日大總統令于右任給予二等大綬嘉禾章此令 
　　又令王寵惠温宗堯吕逵先給予三等寳光嘉禾章此令 
　　又令王寳生黄承瑞均給予五等嘉禾章謝克鈞吳　均給予七等嘉禾章此令 
　　又令應國梁陳成庚恩豐徐德虹均給予五等嘉禾章李廷弼給予六等嘉禾章田章燕楊承勳給予八等嘉禾章此令 
　　又令特派丁寳銓督辦江淮籌賑事宜馮笙會辦江淮籌賑事宜此令 
　　又令交通總長許世英呈請任命胡韞玉署秘書應照准此令專電 
[北京電]  
　　昨今議員各團討論選舉副總統候補人協議會决舉馮已派代表與研究會協商商槯會揚言舉馮陸實舉叚研究會决舉馮並聞商榷會之内幕更决定如叚有决選資格時即主緩决商榷會今日投票陸得六五多數有主少數服從多數有謂先與馮接洽不能另舉遂互相毆閙 
[北京電]  
　　各派皆信副總統馮爲多數但今日陸榮廷應舉之說陡熾聞有特别原因而屢次向人聲明不願就副總統者其部下仍有爲出重金運動之舉云 
[北京電]  
　　副總統馮徐段各派各主張明日投票恐成難產 
[北京電]  
　　政府今日得東海復電謂組織内閣不來調停亦無可調停决不來京 
[北京電]  
　　報載徐如組内閣孫張必下台谷可望蟬聨段孫兩方報紙互譏爲戀棧内閣威信幾全失但總統從未表示意見其勸東海來京乃純以調和政局爲言段則頗露願東海繼任之微意現閣約尚有月餘可以維持 
[北京電]  
　　馮督軍又電請挽留段總理主張現閣不宜動搖 
[北京電]  
　　召馮來京調和政局一說由馮自請 
[北京電]  
　　各省督長紛紛電請元首挽段以冺危機段之去留仍視徐來否爲斷 
[北京電]  
　　昨李根源在居中堂謁見總統 
[北京電]  
　　政府屢接廣東萬急電或云陸督軍病假或云朱省長與某方面不洽眞相未詳 
[北京電]  
　　中行開兌後除川粤外匯兌均已統一 
[北京電]  
　　確聞馮以個人請願之憲法意見八條其中六條係從前次恢復約法之删電中摘出至解散權無限制及取消同意權乃中央某機關之意曾由京漢路局長曾雲霈送往徐州會議聨合各督軍請願馮此次主張以個人請願乃爲防止以軍入干涉憲法使以後各督軍有對於憲法貢意見者不能不以公民名義出之並派人與兩院說明雖有此請願採否乃議會特權請願以後决再不過問云云 
[北京電]  
　　林日使又晤段總理會談一小時催速决鄭家屯案 
[北京電]  
　　老西開案昨法使晤夏次長謂奉政府訓令該領舉動實非出政府意著向中政府表明和平解决並提出交涉地點與貴部磋商夏答以須請府院示一時未能確定聞胡使亦有電告法政府已允轉圜夏特乘晚車赴津躬自勘查預備速結 
[北京電]  
　　畿輔先哲祠直隷議員發起之公民大會議决公舉王芝祥張繼張紹曾陸錦劉春霖李榘謁政府商方法並在京組織機關專辦此事當場籌得經費四千餘元二十九日該省議員全體往晤段總理 
譯電[北京電]  
　　老西開案未見變動非至華人熱度低落時法人似未必肯開議也華字報云法代使已奉巴黎特别訓令囑和平議决此案（二十八日） 
[北京電]  
　　兩院定於星期一日在衆院補選副總統（二十八日） 
[哈爾濱電]  
　　海參威美領署書記生藍治氏挾俄幣四萬盧布而遁（二十八日） 
[海參威電]  
　　華人商舖經理十一人因運金出口被控一案刻已判决中有六人早已知風逃避茲判定確實有罪之二人各罰俄幣一千盧布或監禁半年餘皆開釋（二十八日） 
以上路透電 
[倫敦電]  
　　銀市星期報告云市情平穏來貨頗旺美國尤甚本星期内該處共來貨二十萬兩購得稍畏縮價有跌象因此購銀鑄幣者殊見踴躍印度市面甚滯中國匯兌市面異常穏固雖自本年春季來上海存貨所減近三千一百五十萬兩銀價因此漲落不定但無關係 
（二十六日）路透電 
東方通信社電（日本人組織） 
[北京電]  
　　段總理對孫洪伊問题爭以去就迫請總統批准該免職命令惟總統仍未與以批准（二十九日） 
[北京電]  
　　前電大總統因關段總理辭職問題特派王士珍赴徐世昌處一節查王士珍係哈漢章之誤茲電更正（二十九日） 
[漢口電]  
　　湖北省議會開會以來雖已一月而預算决算尚未提出故已以公文催促王督軍 
（二十九日） 
[南京電]  
　　全國水利局副總裁潘復查畢運河治水工事於昨日（二十八日）來寗齊省長即於昨夜在署設宴招待爲潘慰勞（二十九日） 
[南京電]  
　　甘肅黑龍江兩省督軍電匯淮安地方水災賑欵各一千元今日由馮督軍齊省長會銜電謝（二十九日） 
[南京電]  
　　張勳欲於目下米價下落之際預購軍米二萬石藏　故昨特派中軍萬弼臣請發十月份軍餉（二十九日） 
[東京電]  
　　吉長鐵道借欵契約改訂問題經南滿鐵道公司理事川上氏與交通部當局之間交涉已有進步刻下惟餘一二項目不久即可調印其交涉中最關要之借欵額將决定爲七八百萬元（二十九日） 
[東京電]  
　　近有因南滿安奉朝鮮三鐵道問題協定之結果南滿鐵道重役决定全體辭職之說頻傳惟據在東京某幹事之談謂右全非事實 
（二十九日） 
[東京電]  
　　俄國政府許可日本人於俄國領水之内捕魚魚類由日本船舶免稅輸入極東俄屬三要港（二十九日） 
戰電 
[其一（英人路透電）]  
　　巴黎電今日下午報云松末河境有間斷之砲火凡爾登砲火甚烈法軍榴彈隊奪獲杜 
 
 
 

Page 3

 
 
哇芒東北石坑一處今晚公報云日間除杜哇芒境有劇烈之砲戰外頗形安靜天仍未晴（二十八日） 
[羅京電]  
　　公報云杜白魯加與多瑙河二處均無變動烏落爾之羅軍繼續前進捕虜八十人桀爾山谷之羅軍已向山隘南口而退敵軍在阿爾特河西特洛土斯山谷中之土爾桀斯與比加士二處及特拉哥斯拉維爾境猛力進攻均爲羅軍擊退（二十七日） 
[倫敦電]  
　　英軍大本營路透訪員電稱謠傳德皇已抵巴波末下令克復德軍於七月一日後所失松末河境之地英軍希望此說確實 
（二十八日） 
[雅典電]  
　　法軍已佔據柯里柴（大約乃在阿爾巴尼亞）希戍軍已退走（二十七日） 
　　其二（德人德文報專電） 
[柏林電]  
　　十月二十六日德軍大本營公報云德砲隊猛轟松末河兩岸之敵軍戰壕排炮營壘敵軍以猛烈之大砲火加於北岸之德軍陣地英軍繼於古爾塞萊特北薩爾廣特柯爾萊斯波曷夫進攻徒增損失無處得利法軍前日利用霧天在凡爾登東北攻擊進至杜哇芒砲台及杜哇芒村已毁戰壕之外敵軍已棄該炮臺德軍估守近北預先佈置之陣地昨日法軍復行攻擊而尤注重伏村之陣地均爲德軍所敗（西境戰况）俄軍在米亞第哇爾湖北面以煤氣進攻大受損失俄軍在魯克西蘇比爾洛至柴維區境出發希圖進攻卽爲德砲隊所阻敵軍在金比斯特里柴與克里門山坡東面之間進攻失利（東境戰况）特洛土蘇爾山谷之奥軍哇爾土斯南面高地之德軍擊敗羅軍且在西拉雅至康波倫大路進攻得地（外錫爾伐尼亞戰况）杜白魯加之戰事正在進行羅軍已將齊拉伏逹附近多瑙河之大橋炸毁足徽羅軍挫衂之重要（羅國南境戰况）布馬隊已與敵兵枝隊在泊里斯巴湖南接觸塞拉河克拉巴附近及格魯尼斯太北塞軍之進攻者均未得利（馬其頓戰况） 
[柏林電]  
　　海軍部宣稱九月份敵商船之爲德奥潛艇擊沉及拘獲並觸水雷失事者共一百四十一艘計十八萬二千噸中立國商船因載有違禁品被沉者共三十九艘計七萬二千六百噸 
公電 
[天津公民會公電]  
　　各報均鑒津民今早因代理外交夏總長來津不謀而合數千人羣向交涉公署謁見要求宣布對法人强佔老西開交涉最後之態度羣情激昻交涉公署委員王元　語言荒謬激動公憤越　逃跑幾遭痛毆大衆忿不可　遂將交涉公署搗毁一空幾致不可收拾刻於本日午後仍在商會開會籌謀抵制法商辦理並希各界援助天津公民會　 
要聞一 
[北京特别通信（三十一）（飄萍）]  
　　實行補選副總統中行兌現之軼聞天津交涉無消息中華民國總統選舉會定於本月三十日依法補選中華民國副總統已探載二十六日本報專電 
　　昨總統選舉會通告云啓者茲定十月三十日（星期一） 
上午九時　總統選舉會依法補選中華民國副總統特此通告總統選舉會啓（十月二十七日） 
　　關於總統選舉會各項事宜除舉行選舉日期另行通告外經十月二十四日預備會議决適用民國二年十月四日總統選舉預備會議决左列各條 
　　（一）以憲法會議議場爲總統選舉會會場 
　　（二）總統選舉會以憲法會議議長爲主席以憲法會議副議長爲副主席 
　　（三）兩院各抽　八人爲開票檢票發票員 
　　（四）開票時准人參觀參觀人適用旁聽規則　　（五）另設寫票所唱名寫票 
此項選舉之結果如何乃吾人所急欲探索者茲不妨依近日之形勢略爲推測其先各派本一致主張馮國璋嗣以種種關係又稍變其態度現在情形馮君仍屬多數固不待論而已發生次多數之陸榮廷除丙辰俱樂部以外自由投票而屬意於陸君者亦頗不少大約馮君之票可有三百數十餘陸君之票可有一百乃至二百故預料恐不能一次選出而難免出於决選但從另一方面觀察議定日期居然多數决定爲一星期以内疎通之效至爲神速頃爲二十八日之晨尚有兩日可以預備或者疎以通一致第一次即可安全產出以了一種要案而仍可專心於憲法乃吾人所最希望者也 
　　北京自中國銀行恢復兌現以來金融界頓有生氣影響所及交行之票亦復漲價足以塞鼓吹中行開兌交行危險者之口頗爲痛快而平市官錢局之銅元劵本以八五折行用昨乃卽作十足通用此與下等社會之生計大有利益以余所聞中行對於銅元劵實暗中設法爲之援助此誠小本營生者之福音也 
　　第一日兌出七十一萬三千五百零一元而存人三十五萬六千四百餘元第二日人數略減預計數日以後兌出之數必日少一日不必用完其所準備之現金也對於茲事一般商民與軍政學界均歡欣鼓舞固無論矣而不知昨日之最關切者尚有一位慈惠眞誠之大總統至下午三時即致電話至該行問其當時狀况下午七時又致電話問一日兌出之數如何大總統前次國會通過全體閣員之日其情狀亦與此同旣以熱誠對付政治而關心民瘼隨處流露其眞情應得人人頌之爲菩薩總統也 
　　適中行開兌時上海中國銀行監理官陶湘因事自請辭職而另推傳宗耀者以自代傳爲人所反對現在京頗活動其餘競爭斯缺者尚多但根本上以余所知中國銀行則例監理僅有一人今北京以外又添滬行一人實袁氏因人設事違背則例之舉今當整頓之時凡事宜依乎法律滬行贅疣之監理官何必爲之保存以徒糜年數千金之公費乎聞當局頗念及此不知能實行否耳此亦近日商界可注意之一事也 
　　關於中法老西開之交涉政府電駐法公使胡惟德與法政府嚴重交涉記者前數日函電已屢述之茲聞去電已非一次當事發生時即發一電未有覆音二十四日再去一電亦未有覆音二十五日又去一電而至今猶是黄犬音乖青鸞信杳或疑有所阻擱以後兩次之電均由俄京意京轉遞頃已接覆電與否雖未可知而吾人可以想見當局與駐京法代使及天津法領均已無絲毫可以商量之餘地萬一法政府又持如斯之態度則當局不知又將何以應之二十六日衆議院又有秘密會請當局出席備質問天津之案政府遲之又久僅來一委員如此問之曰不能答覆再易一事問之又曰不能答覆其所能答覆者殆至多不過如前節之所述而已政府中人對於外交玩忽是其習性不負責任是其本能當法領提出四十八小時之期限政府何以任其逾期而不加以防止此誠不可思議之事近日天津人士雖甚激昻而政府依然氷冷彼鄭家屯案之初提出要求民間議論國會質問何等激昻慷慨至今又何有者陳錦濤對日使言苟以警權輕許則必爲國務員所反對爲輿論所攻擊此言表面似乎無誤不知實有大罪存焉簡言之自身不負責任是也依其言苟國務員不反對輿論不攻擊則我陳錦濤固决不爲難無所不可也此與前次與法人交涉老西開案推諉於津民反對以爲一時延宕之計者如出一轍然則兩案之結果亦可以預測矣豈不傷哉 
[老西開案尚未正式交涉]  
　　前日天津公民大會全體並警察廳廳長張韻樵同到省公署要求派警兵往老西開恢復西開地方一節曾紀昨報茲聞是時經衛兵隊官王振山以善言開導並云候令定奪果能實行鄙人（王隊官自稱）願爲前驅復經代表卞月庭王濬明彭一山孫子文等當場報告面謁朱省長之一席話並經朱省長面允人民要求惟俟不能逹到和平解决之目的方可實行此法復經全體公民要求期限即告以五日内表决並宣布訂於十一月一日仍假大舞台開公民大會以資報告表决各情形及討論進行手續當時宣布解散公民代表邊守靖等前赴中央面陳交涉情形並要求趕速嚴重交涉後已於昨日回津當將各種情形報告於各機關維持國權國土會正會長卞月庭副會長孫鳳藻等於二十五日晚致大總統國務院外交部參衆兩院電略云屢開公民大會到者數萬人勢甚洶湧會畢泣請省長仍派華警站崗回復主權除請省長電請外謹此叩請尅日解决以平民氣而保治安臨電不勝惶恐待命之至云云昨早九鐘省議會議員維持國權國土會會員假商會地點開茶話會議到會者省會議長邊潔卿副議長王濬明議員彭一山袁翰臣寗岱青李鎭西等維持國權國土會會長卞月庭副會長孫子文及杜小琴王伯辰英實夫陳敬齋李舫齋盧劍秋王松樵等會議擬由人民電請法政府爭回主權以平民氣又法漢學堂全體學生於二十六日早九鐘假南市廣和樓開學生全體大會當有學生石迪華爲臨時主席登台報告略謂現在中法交涉我輩應先停課俟解决後再行上學又大名府二十七縣天主敎民公推代表來津請願於省長曁警務處願盡力抗爭呈詞頗爲激烈又日前公民大會開會時法領函致交涉署抗議聲言此種激烈舉動應由中國官府負責請速設法禁止等語經王交涉員駁復謂此次民間開會實係驅逐拘押華警激發而生中國官府决不負此責任並要求法領速將華警九名以禮貎送回原駐地點恢復原狀以重邦交云云 
　　至於政府方面昨聞已密議數次有依據國際法致電法政府請從速解决一說現未如議提出抗議蓋以交涉之程序我外交當局現已提出抗議者係直接令其退還所佔地方並令其將被擄警察送還守望崗位後再行提出有條件之交涉據聞法代使尚未正式答覆又據外交界人云如天津交涉無效方移至北京交涉外交部長雖兩次赴法使公署不過作口頭之質問並非正式交涉現在代理外交總長之夏貽霆氏對於此案交涉事件極爲注意除已派王廷璋赴津與法領交涉外夏君擬於日内親往天津調查眞相以便與法使交涉昨晚駐法胡公使有電來京略云正任駐華法使康德恐中法邦交决裂不日銷假回任等語又據國務院傳出消息昨晚胡使又有密電拍復政府聞卽係禀承政府日前訓令關於此案爲一切之查報聞據此電報告略謂交涉大有轉機可望和平解决云云但據譯電員則謂胡使之電係陳述法政府對於此案尚無若何表示恐將來交涉或有棘手云云兩說未知孰是至兩方會議地點據外交部人言此案改由政府交涉後將來第一着問題應先解决者即此會議之地點在法國方面則以在法國爲請而中政府則以此事發生於中國領土之内當然中國開議並可就地調查以明眞相　此事非經雙方同意之後不能决定也 
　　又據英文京報載稱本報記者日昨親赴天津調查得種種實情人民憤激確係出於愛國之心在官吏方面且竭力從中調停勸解冀免釀成意外之事端各當局雖非與法人表同情然絶無主使之事可斷言也記者又曾訪津中重要人物如省長交涉使國土維持會會長諸人據交涉使王麟閣君言京津太晤士報所載於中國當局方面所知之事實尚未能詳盡按法人已置巡警之處不過河邊一小片地方而法人所要求之地廣四千畝其後減至二千畝若謂中國緘默即爲承認蓋爲外交歷史上所絶無之事法總領事謂中國當局聽人民集會實違犯條約上之權利設法國商務至受損失當由中國負責又謂中國官吏亦參與會議其實中國官吏之到會係爲勸慰人民勿過於憤激爲維持秩序而來也法總領事又稱有人散布傳單損害中法實業銀行之信用中國官吏竟許其進行將來該行有所損失亦須中國賠償云云中國則答稱該行係由中法合辦此次風潮純由法人方面而生設將來中國股東或受損失應由法人負責賠償云云蓋各執一詞也記者嗣訪天津署理廳長該廳長稱刻地方官吏實竭力維持秩序記者因問地方官究能維持秩序否答云若法人不再事挑撥則必能維持記者謁見朱省長朱氏云法人謂我鼓動人民我何爲而出此設人民羣起暴動非應由我負責耶此事純出於民意人民甚至來署呼呌然我不能執而禁之以重犯其怒也惟有勸慰之使勿出暴烈之舉動耳我深信天津人民必能守文明之行動然以酷烈之手段對待之則不可知我必極力維持秩序不致貽中央政府憂惟民意亦不能不顧也記者由各方面探悉此案之緣起實有三大原因第一係因法人將該地并入租界之後恐照例以官價收買租界之土地各地主必大受損失第二係恐他國起而效尤蓋天津租界計有八國也第三津人之愛國心不能忽視蓋此事關係津人之利害甚巨也云云 
[陸榮廷未與敦促制憲電]  
　　日前報載各省督軍聨電敦促速訂憲法陸督軍榮廷亦追請附銜桂省國會議員等因特電詢陸督有無此事旋得陸公覆電聲明并無附銜憲法電文事其原電云北京廣西國會議員俱樂部同鄉先生鑒馬電誦悉承注感甚時局艱難内外遵守法律和衷共濟方能有濟前者有人造謠謂南方軍人組織武裝護法會希圖破壞統一茲更誣揑榮廷致電政府干涉憲法尤爲荒謬絶倫竊念榮廷百戰餘生粗明大義督桂數載幸告無過年衰多病久欲卸　特以父老見愛未忍遽行乃帝制發生巨奸肆毒蔑視人格國將不國榮廷不敏以爲國家興亡匹夫有責迫得聨絡西南志士誓師討逆數月以來轉戰千里幸天相中國獨夫喪魄大局底定回憶當日聨合軍務院初次宣言遵據約法恭戴今大總統繼任目的始逹駐師湘南之時力爭恢復舊約法召集舊國會改組適法内閣迨明令頒布以爲武力之解决已終政治之建設伊始迭辭督湘督粤之命通告全國頒師旋桂養疴勸告各路義師以後治國大計一聽元首政府國會之主持廷雖在野亦當竭力擁護中央尊重國會當此風雨飄搖之時欲固國基以圖自立舍此莫由乃竟有此謠言未知居心何等第榮廷自問光明磊落悠悠之口本不足辯特恐輾轉謬傳致搖大局非民國之福用特詳言致覆希於政府國會各方面代爲解釋以息謠啄而定人心大局幸甚榮廷幸甚榮廷叩敬印 
[南京快信]  
　　省議員沈素生等提議通海崇中心河阻遏水道妨害農業請咨省長飭縣查勘會商改道并收回存欵案朱議員子憑提議請支配淮揚徐海畝捐統籌四釐水利於蕭碭特别流域提前劃撥接治睢河上游案不日列入議事日程付大會討論 
　　省議員秦錫田介紹上海縣議會議長莫錫綸等請議仍乞主持從速回復自治原狀案已列入下次議事日程付大會討論 
　　馮督軍咨送陸軍畢業學生三十四名入京考試以備錄用 
　　本月軍餉昨已由財廳解送軍署核發 
　　兩淮運使劉文揆不日將入京會議整頓鹽稅及改良鹽務方法以期改進而資收入 
　　參謀部電馮督軍擬在南京創設南洋航空學校仿照北京南苑學校辦法 
敎育科長盧殿虎昨已首途北上 
　　全國水利局副總裁潘復昨已偕蘇紳黄以霖等抵寗 
 
 

Page 4

 
 
   
 
 

Page 5

 
 
   
 
 

Page 6

 
 
　要聞二 
[段總理與孫總長行止]  
段總理辭職之呈文確已擬就而未上各國務員旣交勸阻之今早總理　王士珍總長尚有我决不與孫同在國務院之說王勸以勿動氣君且勿去容我勸孫辭馮督軍國璋亦有電致總統謂外交一席尚虚國務院内不可再自相衝突以是種種原因今日仍出席國務會議不復言辭矣前日段總理辭職喧　時又有國務員全體辭職之說但據調查各國務員之意不過謂總理旣辭内　自　閣員無再留之理耳昨日之國務會議由午前十時開會至午後一時散會其中重要問題仍爲孫内務總長　　與星期二之會議情形相同段總理主張孫總長自行辭職不然則不可不使之免職若不能出此二途則　有由總理自行辭職耳范敎育總長亦極力排斥孫氏會議畢後各總長一同進謁總統面述　　孫氏自行辭職或罷免其職不然則閣員將行全體辭職請於三日之内確定大總統對於此事提出兩種辦法一將孫氏轉任他種特任官之地位二使孫氏以現職赴東西洋各國考察政治各總長秉承總統之意見退出公府即託許交通總長與段總理交涉又據别一消息則前述之兩種辦法並非總統之意見係居中調停者之提案然第一辦法或不能做到第二辦法尚有幾分可成蓋總統對於此案無有異議段總理亦不表示反對之意唯視孫氏之决意如何以爲定奪耳又聞昨晚已决定改任孫爲水利局總裁一俟任命後孫即出洋而去蓋亦兩全之法也 
[懲戒劉崇佑之提議]  
　　憲法審議會連次爭議甚劇一方面謂審議長私改速記錄須付懲戒一方面謂留崇佑誣衊審議長亦請付懲戒究竟孰爲違法尚在爭論未决中惟請懲戒劉崇佑之提議則已提出其文曰劉議員崇佑於二十五日憲法審議會誣稱審議長於次審議會曾言决定以加入不加入付表决有速記錄可查旣經妥定不得變更等語及　議長聲明該員錯誤該員揚言倘速記錄未載此事願付懲戒除名然經衆查對速記錄並無其事夫審議長之地位如何尊嚴速記錄之紀載如何神聖乃該員僞造事實横肆誣衊故阻議事之進行妨礙憲法之制定若不依法懲戒則我神聖莊嚴之制憲事業將爲一二人任意妨害致永無成立之期茲謹據憲法會議規則第五十二條五十三條五十五條之規定提議即付懲罰請衆公决提議者李述膺馬驤等百數十人 
[衆議院二十六日秘密會]  
　　老西開交涉 
　　昨二十六日衆議院開會員劉彥提議請國務員即日出席報告老四開事交涉情形議員某君提議並請國務總理一同出席議長以劉君說付表决贊成者大多數于洪起又報告經過情形及本事原委略謂此事法人之要求實根據前唐紹儀爲津海關道時彼曾要求四條唐君未正當答復至民國元二年時孫寳琦爲外交總長之時法人又要求孫總長謂但係下窪之地可以讓出及陸徵祥爲總長之時法人又以前口頭約言復來要求當命秘書劉某去調查報告謂均係下窪無用之地其實則非後未得政府允許彼卽插籤圈定　人民拔去至本年六月間交涉一次兩星期前又交涉始有限四十八點鐘讓出之事實現在政府正與交涉本席與天津人民去問外交總次長皆云不知僅要求將劉某免職現在法人在泰晤士報聲明非其强硬手段實有所根據云云今昨兩日又有法人多數以私人之資格投見各外交當局及人民代表似有調停之意此本事經過情形請大家注意本日議事日程中各案議畢外交次長出席旁聽者退席遂開秘密會議長報告　本請叚總理出席說明叚總理因事不能出席先請外交夏次長蒞席說明夏氏遂述交涉始末　謂已電駐法公使胡維德向法政府嚴行抗議等語各議員以夏次長說明不甚詳晰頗有不滿之意多數議員主張無論如何斷勿容認以免損傷國權云 
[二十六日衆議院開會紀]  
　　昨（二十六日）下午一點衆議院開會議長湯化龍主席兩次延長時間至一點五十分法定人數始足開議首由議長報告文件畢又報告請假議員在七日以上陳發擅等十人依法表决允許畢又報各議員丁炳炎奔走國事病死醫院此函係曹玉德提出但非本院開會時而死者可否仍照例撫恤衆均謂奔走國事病死當然按先例撫恤且在上海通信處亦曾報到議長以照例撫恤表决贊成者大多數葉夏聲提議請交通總長下星期開會出席質問關於以北京電話全權借欵三百萬事劉彥提議請國務員出席報告老西開案交涉情形（詳情見另條）禇輔成又提議變更議事日程先議議員張知競等所提出之衆議院議員選舉法第五章選舉解釋案姚議員反對之秦廣禮等則表示贊成議長以其說付表决贊成者多數遂先議此案審查員吕復報告畢以審查報告未經列入本日議事日程各議員多未携來遂由秘書長朗讀一過議長報告國務院電話各總長均赴總統府未在國務院大概皆當到院現在外交次長到院可否報告衆謂可作爲政府委員報告議長謂現在休息時問已至休息二十分鐘三點二十分復行開會至三點四十五分開議繼續討論選舉法解釋案胡源滙謂段總理現在到院否議長謂本由外交次長報告現在有電話來云段總理等不久到院可俟其到院後再爲報告可也遂由何雯發言大致反對審查報告以爲衆議院選舉法未有大理院不能收受選舉訴訟之規定而亦未規定選舉訴訟歸何種法庭審判是大理院收受選舉訴訟不爲違法是以本員反對審查報告唐寳鍔則贊成審查報告略謂民國元年九月間前大總統諮詢參議院選舉訴訟應歸何處審判據參議院之解釋應歸立法機關此種議决當時曾經三讀會可見大理院對於此種訴訟不能收受云云王玉樹謂本案各員大半均有成見今日時間很促本員提起討論終局有贊成者有謂不能討論終局者議長謂本案乃是討論大體尚有二讀會現在旣有提起討論終局之動議可付　决贊成本案討論終局者起立衆起立議長謂在場人數三百十人起立人數二百十人多數何　查報主張付全院委員會敦涵謂動議在十人以上付議應表决何　謂本員動議附議者在十人以上議員某君謂本案倉卒提出關係甚大而大家皆含糊過去甚危險議員某君則大聲拍案斥責之王侃謂對於本案如不贊成可以不必起立不必用他種手叚郭涵謂規則第二十一條並未規定何時可以提出本員認爲本案有提全院委員會之必要議員某君云質問議長旣宣告討論終局即應照第七十條執行議長云現在所諮詢者即討論終局之後是否可以提出其他種動議贊成可以提出其他　議者請起立衆起立議長謂少數又以本案應付二讀會付表决贊成者多數議長謂現在可先請外交次長出席報告應開秘密會遂請旁聽者退席開秘密會時四點三十五分 
[蜀省之隱憂未已]  
　　字林報十月八日自流井通訊云蜀省將來治亂若何今日未易預决昔人曾謂四川先全國而亂後全國而治多擾亂之日少安寗之時故今有人逆料蜀省或尚不免有若干禍亂聞省長頗不爲蜀人歡迎電京請另簡者紛紛不已又聞羅督軍雖得民心不願久居此席行將辭職後說確否固不可必然當蔡鍔離蜀之時却有小小誤會故衆意蔡鍔他日必回蜀任蔡備受蜀人歡迎亦極爲蜀人愛戴蔡之去蜀誠蜀人之不幸也滇軍與蜀省民軍情意不投滇軍以爲解散蜀軍乃較善之方法就革命而言蜀兵在今日已無用處鳥盡弓藏自古已然今蜀兵雖未盡數裁撤然被遣散者已居多數惟如之何始可解散之而不傷革命偉人之顏面是爲滇軍司令煞費心思之問題旋决定諭令蜀兵各回故里蜀兵不允滇軍司令乃另籌善法焉一日清晨鎗聲大作吾人從夢中驚起察鎗聲從三處而來每處各有軍營駐紥未幾見滇軍將被擒者解送司令部收其軍械予以川資及便服若干押送出境驅之回鄉以此法處置盜匪極有效力若被裁之蜀兵則似未可以盜匪論然日前當地某官曾告記者曰蜀兵皆盜也此言是否有價值姑勿置論惟此間三月前盜賊如毛今日雖有盜案亦逈不若從前之熾人民安居樂業恢復舊狀不復以盜賊爲　然則滇軍處置此事之有效已可於此見之矣蜀省現銀缺乏商民頗以爲苦中國銀行於革命時濫發鈔票大失民間信用故中行鈔票不能通行於商界且此處所發行之鈔票不能兌現於他處尤不便於民間在同一省分之内而尚有地方之限制誠不可爲法交通銀行頃在此問設一支行或謂交行在蜀之營業當可發逹蓋中行設此已久除與鹽務另往來外固無甚出納也從前自流井有聨合公　　售鹽之權今則聨合公司業已撤銷鹽主可以自　　　不復受公司之抑制其樂可知大雨數日河水溢　　　　河堆　草屋爲水所淹鹽乃融化幸限於一處虧損無多　貨價值甚昻因存貨售　來源不旺之故苟有適當商人來此營業定可得甚好機會也 
[廣東目前之難題（平生）]  
　　粤省自陸督軍履任後局面安定大有重睹昇平之象惟善後之事條緒紛繁邇來各偉人將紛紛回粤當道已接岑西林來電擬由邕到粤昨已飭水上警廳馬濟派光復廣元兩艦前往迎迓並騰出大清銀行地點以爲駐節之所梁任公則已乘坐伏見丸火船到港由港再行晋省當道派外交員林子峯往迎而孫中山又由滬致電來粤不日將回粤一行倘各偉人繼續到省後其於善後方法必有所籌畫矣但目前之所謂善後以安揷游民爲最要粤自大亂之後游民衆多卽使厲行清鄉亦大有野火燒不盡之勢民黨要人張煊日來致書省會議員略言黨人破身家損財產者無慮百數十萬而終至爲乞丐爲流氓朝不保夕者遍地皆然煊等在港與諸同志迭次會議諸同志以大義促煊出負責任當經電京谷九峯總長轉汪兆銘鄒魯曁國會議員懇請政府并函懇陸督軍朱省長力任維持稍有端倪即當來粤陳請張煊之致電黎總統國務院文云黨人善後上海等處皆由政府撥欵維持吾粤黨人流離失所無以自存較滬尤烈更不能不設法救濟懇請援例撥欵以救禍難并懇電覆連日濠鏡又有梁瑞泉廖世光等發起開大會議籌議妥揷游民方法但安插必須撥欵未悉中央能否照滬漢辦理耳 
　　粤自大亂之後旣苦賊多尤苦軍多龍濟光原有軍隊二萬餘人所帶去者僅八千而留存者尚多陸督軍之桂軍來粤者共有二萬左右而滇軍亦有二萬人留粤民軍則更無確數故言收束則必編練然有編練必有解散此乃最難之事警衛軍即巡防隊之改名粤原有八十營前已由龍濟光移交朱省長接收矣乃日來外間忽傳朱陸大生意見因陸軍與警衛軍之畫分權限軍務廳長冷遹憤然赴肇慶久不回省卽以是故又有謂朱已致電中央辭職茲加詳細調查朱係願負責任之人辭職之說不甚確實惟陸督到粤以後以爲目前要務莫急於清鄉部下兵力僅得二萬不敷分佈故與朱省長商議擬請借警衛軍四五十營歸其統轄而朱以責任所在須請命中央故已分電中央聽候解决但此事陸督持之甚堅故赴報界演說時云倘事與願違即無面目見吾鄉父老兄弟言下含有此事不能辦到卽不幹之意蓋今日兵多額少編練極難當局者誠有難言之苦也而外間種種物議卽由此起矣至粤省目前窘蹙尤莫如財政聚多數之軍人而無確實之餉項危險孰甚陸督抵省時財政廳竭力搜括僅能交出五萬元其枯困之情狀可知故陸督連日到省會商會九善堂公會商團公安會報界公會談話均瀝陳財政支絀請粤人協力維持而在商團公安會談話則欲由各商暫借現欵二三十萬限兩三月清還又以中央財政同一困難若請　欵必無濟事特擬變通辦理欲將帶來之廣西紙幣二十餘萬元暫在粤省發行分由七十二行商擔任行用勿得低折此亦暫救目前不得已之所爲耳且恢復中國銀行亦爲不可稍緩之事該行前由政府挪借在五百萬以上故必由政府擔任清理始敢復發日前粤省議將士敏土廠大沙頭抵押外債以爲銀行兌現基金有成議後卽由省長電呈中央惟未獲核准現在粤省收束軍隊舉辦清鄉刻不容緩但庫儲告竭不得不以借債爲轉圜而所借之債又充銀行兌換基金實利多而害少故粤紳鄧華煕梁慶桂楊樞盧乃濂易鹤清等已在航政局會集磋商决卽出任維持聨名電京務請核准照辦蓋中國銀行一日不兌換粤中卽無金融機關其勢必軍費無着則欠餉待償是收束軍隊之障碍出發無糧是舉辦清鄉之障碍究其結果留軍不裁欠餉愈積屯軍不發坐耗尤多其害實不可勝言也 
[陸督軍與報界商團之談話]  
　　　二十一日午後陸督軍赴廣東報界公會茶會同業全體集會歡迎兩點鐘時陸督軍偕武衛軍邱司令蒞會邱以陸督軍連日過勞微有酋疾代表起立先述督軍來會誠意以廣東現在籌辦善後最爲急　諸君爲輿論代表　聞高論云云公會主任沈寰英起言督軍久任廣西政續昭著向爲粤人信仰此次蒞粤實出人民於水火惟粤省近年受武人酷政加以盜賊以充斥民不聊生督軍素切愛民先請大舉清鄉次則規復原有陸軍以鞏固國防云云陸督軍聞言即起立陳述入粤苦心全以安粤保民爲職志惟現在財政支絀部下兵力僅得二萬地方遼闊不敷調遣昨經與省長商量電請中央擬借警衛軍四五十營分路大舉限六月肅清即將各軍交還一俟覆准當可着手開辦僕係粤人整軍剿匪係僕責任若事與願違卽無面目見吾鄉父老兄弟耳說畢各大鼓掌督軍旋與各同業互相談話約一小時并道由湖南到粤遲遲抵省之苦衷及述其對於袁項城及龍濟光等主張均以保國愛民爲前提并無絲毫私意懇懇然如家人婦子語隨後邱司令又述及龍濟光去粤盡將軍械及署内什物携去一空復將地方毁壞一俟略爲修葺卽請報界聨往一游二十二日商團公安會開會歡迎午刻陸督軍借邱副司令蒞會各團軍列隊舉鎗迎迓游覽公園一週入座後團長黄鷺塘起言粤商在廣西營業者多素知督軍誠實粤人對於督軍久已親若家人今日之會快慰實難名狀督軍起謝邱司令起言督軍生平不貪利祿惟一心以保護商民爲宗旨湖南人到處歡迎並再三留請督湘督軍以目的已逹决意歸隱嗣以粤人紛紛請求不忍粤局糜爛不得已來粤今粤中餉械俱無督軍携來現銀已經用盡所存廣西紙幣又未便行用今擬由各商暫借現欵二三十萬限兩三月清還凡我粤人均應合力維持云云陸督旋又從容詳述此次舉義經過情形并言人人做官皆發財予今仍兩手空空予辦事盡力最重口齒講過必定做到我前帶百多萬往湖南所用紙幣回時亦一律收回今可將廣西紙幣封存作抵各商儘可放心岑瓊波起言鷺塘湘萍兩君爲救災公所財政員公所存欵十餘萬今日爲地方謀治安且不過暫借兩三個月儘可撥借十萬元以應軍需黄鷺塘起言救災公所撥借十萬衆已决定此事各界均應盡力本商團公安會頃已認定五萬或可再多三數萬督軍爲各商所愛戴明日七十二行齊集商會各行定當踴躍分認則鉅欵當可湊集以濟目前之急云云全座鼓掌遂茶會而散 
[再紀河南省議會之風潮搗亂竟至若是]  
　　昨紀河南省議會之風潮一則係據印刷品爰事關重要以議會而演此傷人重案殊駭聽聞且已向法庭起訴故錄以待調查眞相不謂今又接對手方面之印刷品所述理由絶對相反無從懸斷其孰是孰非惟兩方所言皆有傷人之事而其衝突原因起於爭議長則固可見於言外者也嗚呼省議會之怪狀至河南而極矣茲一併錄下以待公平之判斷原文云請看省議會議員之兇潑河南省議會議員楊漢光曾祖培高書範李藏修姚振坤張希聖劉永年湯善　潘迺瑄九人民國二年十月間開臨時會議久不到會經議會全體議决除名在案本年九月議會復活矇蔽省長騙得議員證書得隴望蜀野心勃勃復思獵取議長一席至誣議長楊紹中侵吞公欵以爲推翻之計詎經詳細審查並無絲毫弊竇楊漢光等技窮術盡加以候補議員之質問省長諮詢之嚴厲不惟議長無望卽議員資格亦恐難保於是持業已除名之心爲破壞搗亂之舉直欲玉石俱焚俾議會全體同歸於盡乃於十月二十四號上午九鐘議會搖鈴上廳議員畢至楊漢光曾祖培張希聖等首先發難并未說明理由聲逐議長退席（按議事日程議案並不涉及議長本身）兇横猙獰揮拳醜罵逕向議長座次使其暴烈慣技欲施拖打議員王一浩張蘭堂等多人以議會非用武之地爲維持秩序起見從中排解楊漢光等不服和處飛擲墨盒掀起座椅抛擲痰筒當場誤傷數人一浩蘭堂受傷尤重而楊漢光下廳後又各排叫罵並將一浩住屋窗櫺　毁致令我河南最尊嚴最名貴之議事廳演此惡劇可爲議會前途哭可爲河南大局哭 
[鄞縣冐充法官案之發覺]  
　　浙甬城廂内外近月以來時有類似法警人等到各處破獲烟賭案未到官廳在外納欵了事人言籍籍屢有所聞不料日前果有邱芝生冐充法官案之發覺湖州人邱芝生者其兄紹棟去年曾任寗波地方檢察官芝生藉乃兄力得任鄞縣禁烟委員因聲名狼藉去差時其兄紹棟亦已他調芝生留庽甬地旣失憑依於是專以串通法警劣紳把訟詐財爲生活甬地向有社敎係左道之流亞也入敎人衆男女　　前清時懸爲禁例日前該社敎在鄞治東鄉之橋 
 
 
 

Page 7

 
 
地方開會宣講經典社衆請林仁買爲主講　爲邱芝生所聞當卽雇船下鄉自稱地方檢察官并帶同眞眞假假之司法警察六七人袖出拘票當場將林某拘捕下船船至中途邱對林曰汝旣犯法何不挽胡某出而調停定可爲汝解罪云云　船到岸時林已窺知其意遂懇邱偕至後市胡某之别墅中密開談判胡囑令林某次日趕緊辦禮爲邱某壽以免到案林固點者佯爲一一答允當夜即得釋出翌日奔告其社友汪某轉託某機關接電至檢廳質問其虚僞之案情始破並聞檢廳又查得僞造拘票詐取陳盛孫姓等人烟案銀錢亦皆若輩狼狽所爲而陳盛二案過付者傳說爲另有其人云 
　　現聞地方檢察廳長金君以冒充法官詐欺取財敗壞司法界名譽關係重大案須澈究立即飭警傳被害人林仁賢到案訊問一面飭警拘捕邱胡二人則早已聞風遠颺矣 
[浙省會四十一次常會紀]  
　　浙江省議會於二十八日開第四十一次常會出席者政務委員二人議員一百十二人一時三十分開議第一浙江省絲廠單行條例審查結果主張廢棄有起而反對者表决贊成審查報告者多數第二徐師善請改良繅絲辦法案各席多主不成立而七十八席力爲爭辯表决少數遂廢棄第三浙江保護森林條例係三讀因與中央頒布之森林條例有抵觸處乃再付審查第四禁止湖蕩漲地報買建議案說明理由後付法律股審查第五馬逢伯請撫恤死義諸人案以贊成者少數廢棄　六優待小學敎員條例案第七優待學校敎員議案合併報告以此項補助出之國家議决待中央頒布章程本省母庸擬訂單行條例第八取締山户製茶規則草案各席多不贊成打銷第九議設官紙印刷局官商合辦案因政務委員未曾出席無從質問暫休息十五分一面由電話催請委員出席以便問答迨各議員復入席委員仍未到乃議第十林文藻請停止清理官產案討論之下有以省會無此能力爲言者有主請願國會者表决主張成立者少數廢棄第十一籌設改良手工造紙傳習工場議案係　查報告是時又有徐仲偉之修正案提出贊成者多數惟以案内不列預算手續不完公决付特務審查由議長指定勞錦魁陳樹基等十三人爲審查員限星期一日報告是時政務委員已出席卽開議第九案由委員報告此案本可由官　辦理因　於前次虧耗之巨故擬官商合辦表决主張成立者多數遂付審查等十二改良製糖廠附設種庶試驗場案將編就之預算當衆報告後　擬義開三讀會完全通過讀畢即散會 
[杭州快信]  
　　外交部電飭浙交涉署長仍改爲特派交涉員所有部頒舊印昨吕省長令飭啟用政務參議會昨開常會討論五年度預算警備隊經費應否山省稅支出案 
吳興嘉善紹興三縣知事接廳令後昨籌三萬七千餘元　解金庫 
　　浙省官產處財政部派委周佩箴爲會辦 
省敎育會長經亨頤前赴部會議敎育於昨日乘車回杭 
　　高等檢察長殷汝熊因離杭在即訂期在私宅讌請各當道 
　　高等審判嚴長范賢方電復廣州地審廳謂赴粤行期俟司法會議後再電告 
　　内河水警廳長徐則恂昨日出巡校閲錢江第三隊後即乘商輪至桐盧一帶巡閲 
　　吕督軍委任吳鍾鎔參謀爲陸軍規程暫行編制處處長 
地方通信 
[無錫]  
　　交通部電查錫湖鐵路無錫縣署邇接蘇常王道尹飭開案奉省長電飭鹽日接交通部電咨謂近聞報載有陳其昌等創辦錫湖鐵路并登有錫湖鐵路路員養成所之招生廣告殊深詫異查該項路線旣未據禀來部立案遵章設所實屬毫無　據如此假名借義跡近招搖亟應嚴予查禁請即飭屬查明辦理并希見復等情爲特札飭該道尹轉飭無錫縣知事查明情形詳報到省以便咨覆交部核辦等因想該路發起人等於禀部各節尚欠手續也 
　　陸軍警察開駐來錫蘇軍第四旅旅司令部及駐錫蘇軍一營均於前日開拔回蘇無錫方面防務純由陸軍警察負責惟錫地舊駐陸軍警察祇有兩中隊冬防將届不敷分派故由王隊長呈明南京憲兵陳司令核准續派駐紥鎭江之陸軍第一第四兩中隊於今日開駐來錫合成一大隊聞新來兩連本部一駐於城中新廟内一駐於東郭延壽司廟内嗣因南門水仙廟亦爲要道隨亦分駐一小隊以重防務 
[鎭江]  
　　柴捐另委專員鎭郡柴捐一項前經縣公署委任程道生創辦茲因程君另有差委又由各柴商公舉楊君接充聞已批准惟因章知事因公赴省尚未發表不日返署即將頒發委狀云 
[南京]  
　　改訂屠稅新章蘇省自　收屠宰稅以來流弊頗多各縣人民赴省控告者不一而足　政　　　長曾派專員往各縣調查近以按諸目前散收情形無論如何　查總不免易於滋弊不如改散爲認方可以杜中飽而絶弊　爰特據情具呈齊省長已奉核准照辦惟進行手續頗爲不易現該廳正在擬訂蘇省施行屠宰稅認稅試辦章程不日即可呈送省署提交省議會議决公布實行 
　　憲兵營研究學術馮督軍以憲兵爲海陸各軍之模範須深明　際公私法律曁新刑律憲法訴訟警察各法至各項操法如馬鎗手鎗射擊及參古今劍法刀法並拘捕人犯之捕繩術與騎馬術柔軟術等皆係重要學術自應認眞訓練茲值防務解嚴之際應即定期開課敎授現定星期一（三十號）爲始每日上下兩操並加講堂一課昨經分令沿江各憲兵營長一體　辦矣 
[安徽]  
　　皖議會第十三次常會紀事十月二十六日下午三時省議會開第十三次常會議員到會者六十二人議事課員宣布外來函電（一）省長答覆提議　　案（　）直隷議會因老函開事通電各省力爭挽回以重國權電衆議此電　係國本廳將原電付油印再行討論合電力爭是日議事日程第一案提議　欵振興各縣森材案衆議付民政股審查第二案民政審查報告提議驗契勞績金提充災賑案謂此項勞績金各縣照領甚少提作災賑本爲上策俟調查此項卷宗再行核議衆議推舉代表赴則　　閲卷宗並公推柳議長爲本會對於會外之代表第三案民政審查報告提議救災辦法案謂捐欵救災本會自應首先提倡俟開茶話會自由捐助一有成數即咨請省長督軍會同軍政兩界籌捐派員散放至鹽斤迭次加價貧民有淡食之虞應母庸議付表决一　　　 
致退過是日所列案件已議畢衆以近日人數到會甚少多因懲罰審查員未舉所致今日可以舉行遂公推方　楊獻臣周行敬管　邢元偉周承柱汪章瑞譚惟洋方東張　舉等十人爲懲罰審查員休息三十分復振鈴入議場審查牙帖案至五點餘鐘尚無結果遂散會 
　　裁減衛隊之碍　日前省議會提議各縣衛　酌量核　一案當由倪省長答復略謂查各縣保衛隊名額係按地方繁簡情形酌量支配其主旨在維持治安其職務在緝拿盜匪現在冬防在卽地方關係重要碍難裁減應暫按照原定名額責成各縣知事核實開支并飭各道尹轉飭所屬嚴禁藉端敲詐滋擾地方一面督飭各知事認眞操防母任有名無實以資防緝云云 
　　採購軍米准免釐稅陸軍部有咨到皖以陸軍第十師師長盧永祥現派正軍需官趙慶　赴蕪湖採購軍米一萬包由蕪運至吳淞轉運又第四師亦派弁目焦玉山赴蕪採購軍米六千石分運至上海松江等處均請飭知沿途關卡驗照免釐放行等因倪省長准咨後當即訓令蕪湖國監督曁財政廳轉行所屬關卡一體遵照辦理矣 
[江西]  
　　南灣路又裁員役贛省南灣鐵路前經總理李木齋裁員減薪茲聞該總公司因負債　　逐月開支入不敷出本年第二次保息六十萬轉瞬即届各商帮均紛紛向議會請願要求取消保息恐成事實舍裁人外别無良策故又經總理發出手諭大小員役共計裁去九十餘人 
[廣東]  
　　佛山郵便儲金期成會十月十五號晚七句鐘開會學　　政各界代表到者八十六人衆公舉軍醫梁君昌善爲主席（梁於游歷歐洲時見各國郵便儲金辦法之完善曾向軍警界極意鼓吹近聞滬上發起茲事乃遂通國聨絡邀集佛山各界中人議組佛山郵便儲金期成會）是日會場討論各節如下一主席演講斯會之利益一議决在佛山維一藥房二層樓上爲辦事所一先舉臨時辦事人舉定各職員如左臨時理事長梁昌善書記梁福基宣講員　華彰吕潮淦周秋堂馮連枝編輯員陳河清收支員梁天民庶務員莫電行 
[山東]  
　　關於　鑛之布告頃聞農商部布告來東略以現據鑛商呈稱在東省發見鑛質不知屬於鑛業條例第六條之何類相應呈請核示等語並檢送鑛質到部經本部考驗係屬　鑛之一種内含　質譯音爲無噴滅滕司忒爲有用金屬應卽按照鑛業條例第七條七規定採用　字列入鑛業條例第六條第一類鑛質特此布告 
雜評一 
[浪費（一子）]  
　　嗚呼中國之國家其將冺然消滅於浪費中乎夫議會所浪費者不過時光而已然而心思才力金錢事業一切俱隨以浪費於無形之中非國家至可危之現象乎 
　　議會浪費時光之法有二一爲消極的浪費如開會請假表决逃席常不足法定人數是也一爲積極的浪費如拍桌飛盒跳　呌囂常起無謂之衝突是也而今日之所謂浪費者積極較消極爲多國會固屢見此現象矣其他若憲法審議會一方謂私改速記一方謂僞造事實而起懲戒之風潮各省省議會亦迭呈怪狀近如川議會之爭印汴議會之　人搗亂逹於極點其阻碍議會之進行固不待論而議會之尊嚴且因此　喪國人信仰之心亦因以　滅此則不能不爲議會前途抱無涯之戚矣 
　　雖然豈僅議會然哉今日之行政如一内務長之爭而起府院間無數之糾葛如一外交長之爭而生交涉上無窮之影　此其積極之浪費較諸從前麻木不仁之政治浪費於消極者其禍患不啻倍蓗焉國勢飄搖正途窮日暮時矣尚有幾許時光足供我國人之從容浪費耶嗚呼噫嘻 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[農商部注意選舉總商會會長]  
　　此次上海總商會重選正副會長自初選揭曉後尚須舉行互選一切手續非常鄭重茲聞農商部對於該會新會長之產出頗爲注意昨特電詢某公署以上海當華洋商務要衝此次總商會選舉會長會期已過究屬何人當選本部尚未據報告其會期有無更改選舉曾否完竣仰卽電復以備查考等因某公署當以電話轉詢該會知因選舉未畢須俟互選同意方能報告業已據情先行電復矣 
[部員詳述各國絲經之優點]  
　　我國所產之絲向來暢銷於歐美各國近因各國蠶絲逐漸改良其貿易已超過我國本年春間北京農商部曾派僉事李泌泉黄梅西二君前赴美國考察一切回國晋京時携有意日等國絲經及中國粤滬兩處之絲樣比較優良首推意國現農商部又派李黄二君來滬考查上海各絲廠出品之成績李黄二君已於本月二十五日到滬假寓英租界石路吉陞旅館滬北絲繭公所總董沈聨芳君得此消息卽於星期六在絲繭公所開會歡迎並邀同各絲廠經理及絲間管理員到會計共一百二十餘人李黄二君於是日下午四時蒞會當由沈總董迎入議事廳欵以茶點各道寒喧卽由二君述明來意將考察美國及各國絲經之種種優點向沈君及各廠員詳細指導並將携來意日等國及中國粤滬四種絲樣交衆觀看囑令沈君將此絲樣陳列絲繭公所俾我國絲業同人隨時研究以逹優美之目的說畢衆鼓掌李黄二君遂卽告辭散會時已鐘鳴六下矣 
[推銷國貨之佳音]  
　　華商仿製各種洋貨近年漸漸發逹溯自歐戰發生以來因進口洋貨日見減少價格奇昻凡我國人無不提倡國貨因肥皂洋燭火柴等項本廠貨銷路大爲暢旺惟國内勢力雖已膨脹而國外交易則尚無所聞故論者每謂此項營業以之杜塞漏巵則已有餘而開拓利源則尚不足是乃我國實業程度之幼稚也乃不意機會之來出人意外近來俄羅斯國以戰事影響缺乏上述各品業已來滬大批購辦德意志亦有採購者計肥皂一項已向滙中德成豐泰滌新南陽大川等廠定購五萬箱洋燭火柴銷數亦鉅各廠因趕緊製造以致牛羊油等原料市價因之　漲而華商各店之定貨亦不能如期照交此等際會實屬難得倘各廠能精益求精不圖近利實對外貿易之絶好機會也 
[國貨維持會開會紀要]  
　　國貨維持會於星期五晚八時開評議常會討論一切進行事宜首由議長汪星一君報告本届常會應議事由並謂本會副會長王文典君此次赴京請願抱病從公熱心會務曷深感佩今日蒞會報告請諸君起立歡迎全體鼓掌起立一鞠躬遂由王文典君報告略謂此次承諸君推舉與王介安君同行赴都請願抵京後卽行患病諸事均荷王介安君鼎力進行無任抱歡查釐金之害本會同人激刺最深故言之彌切此次爲加稅裁釐及絲繭幣制等項赴京請願爲國貨請命嗣蒙大總統見召晋謁數次面陳加稅裁釐等項一切利害關係仰荷大總統埀詢詳盡注意非常允許籌議辦法切實進行務逹目的並允先將一切苛稅於明年正月起悉行免除以維國貨並與國務院屢次討論均荷熱心贊助維持進行將來商業之發逹胥係於此關係至爲重要本會應定一期間專爲討論此項加稅裁釐事件以促進行並蒙大總統詢及海外貿易及瓷業狀况當將大致情形略行陳報即蒙面諭切實調查研究改良以利進行云云繼由天津工商董事孫紹文傳子餘兩君蒞會報告略謂茲擬推廣國外貿易設立介紹所專運國貨赴美推銷並擬普及女子生計願派女敎員赴滬敎授天津所出之絲綢花邊手巾及西婦所用之髮網等製造各法請本會介紹接洽云云末將應議各案略爲討論因時間已晚遂宣告散會 
[瓷器同業今日開會]  
　　吾國瓷器素稱精良而原料之豐富優美允甲於全球惟以墨守舊法不知改良故數千年只有退化而無進步近自洋磁進口銷路幾盡爲所奪雖該業中不乏熱心志士研究改良漸見進步然爲釐金所苦終難推銷查江西景德鎭爲磁產名區惟由該處將磁器運至上海須完納釐金十八道且有種種苛稅横生阻碍致吾國磁業有江河日下之勢此次國貨維持會副會長王文典君赴京請願加稅裁釐蒙大總統詢及磁業狀况諭令設法推銷悉心改良並允將一切苛稅於明年正月悉行免除以輕成本現聞磁業公所陶理堂君等與王文典君討論多次派定陳協芬親赴南洋新加坡各島考察一切並帶瓷器樣品至該處打樣設法推銷定於今日（三十日）假寗波路中旺弄錢江會館開瓷業茶話會邀集同業討論進行方法並請王文典君蒞會演說報告俾資研究云 
[再誌租界電氣之限度]  
　　大陸報云公共租界工部局日前曾出示佈告凡裝置熱汽電爐等之請求此後概不接受讀者不察誤以爲電廠機器損壞所致實則因上海用電氣者太多以致需求之數逾於供應之額並非電機損壞也電局中人早已料及今日曾商准工部局加購電機無如歐戰未已機器不能應手電氣總工程師近由歐洲返滬曾竭力磋商早日交貨上海之欲增用電氣者一時恐無有求必應之希望也 
[軍政兩署對於交涉案之愼重]  
　　天津老西開交涉問題發生以來滬上各團體對於此事頗爲注意茲由蘇省軍政兩署訓令松滬楊護軍使轉令軍警各界隨時查察如有地方人民集衆會議應卽傳諭靜候政府和平解决愼勿操切從事釀成意外等因昨淞滬徐警廳長已而諭各區署所警正警佐留意查察如有會議此種問題者應此即善爲勸阻並報告來廳以便派員開導云 
[黨人善後欵項仍未發完]  
　　辦理黨人善後事務所前日（二十八號）補發審定甲種欵項三十六份乙種欵項二十七份惟届時適因天雨往領者僅有十餘份尚有五十餘份之欵未經發清故該事務所主任趙聨璜除將事務所撤消經辦手續併結束外特將未領之洋曁領欵人名册呈送護軍使署存查嗣後如欲補領着自赴軍署請發業已函告審查部通知矣 
[西人目覩之皖北慘狀]  
　　今歲皖北水災綿延十餘縣爲從來所罕見前經本埠紅十字會沈仲禮會長聨合皖紳余壽平李伯行諸君組織安徽義賑會派員調查備放急賑經紀前報昨日有亞細亞煤油公司洋人歐陽格君函請西友轉告該會略謂淮河水利局向鮮講求一經蛟洪輒致河水泛濫不可收拾鄙人近自六安遄返正陽所經被災各縣大都村落爲墟災民皆鳩形鵠面絡繹於道待哺嗷嗷呼號徹耳甚有因無食可覔將其所生七齡男孩生棄河中者其因饑垂斃之人顚頓村中亦無人過問聞餓斃屍骸多以蘆蓆包裹抛諸村外一任犬豕攫食血肉狼藉傷心慘目一至於斯强悍者流鋌而走險土匪充斥搶刦頻聞而老弱之儕則因呼　無門委諸溝壑轉瞬隆冬凍餒情形不堪設想聞紅十字會將先以二萬元散放急賑但就淮河一帶而言綿亘已二百英里區廣災深何能普及務望該會趕募鉅欵施放賑濟救此沉災云云該會得信後聞已公舉吕臯侖君會同西敎士洪明道馳赴災區切實調查并推李伯行君不日親歷勘災俾可酌籌巨欵備放冬賑云 
[縣議員聨合會常會記事]  
　　江蘇縣議員聨合會遷入城内也是園修志局内以節經費等情已誌前報昨日該會幹事員費玄韞莫錫綸李右之邵玉銓等於午後二時開幹事員常會議决三事如下一請願參衆兩院迅催政府頒布回復自治通令二通函各省及本省省議會一致催復地方自治一通告各縣縣議員本會遷移地址 
[三誌遣送炸彈與恐嚇信之害人]  
　　王束氏前偕夫弟王德林至公共公廨控告住居法租界首安里二號門牌内劉大年之妻舅盧直臣於五月二十五日將恐嚇信函及内藏炸彈之楊梅藍囑令其夫王德山及陳元龍送往城内李逹甫家嚇詐被警拘解檢察廳判各禁押一年實遭陷害請求伸雪等情公共公廨讞員以劉居法界判送法公廨訊究經讞員聶君會同法副領事德君提案研訊堅不承認判盧直臣交捕房帶回嚴行管押並傳原告王束氏等至捕房由法總巡石維也將盧提出盤問實情再行錄明口供解廨研訊核辦 
[强盜和尚又訊一次]  
　　匪僧了根則森持械搶刦嚴陳氏金鐲一案迭經地方檢察廳一再開庭預審並飭警前往實地調查又由原審此案之賀檢察官親自赴該處一帶偵查案情均紀前報前日下午該廳又飭提了根則森並證人本明（卽觀音庵下院住持僧）關係人功源（即該下院夥僧）等至案繼續逐一研訊良久訊得本明功源確與此案無關判令當庭省釋了根則森兩犯分别還押聽候起訴審判廳從嚴懲辦 
[烟酒聨合會常會紀事]  
　　全國烟酒聨合會總代表陳良玉及法律顧問員秦聨奎等前曾赴京會集各省同業代表請願改良烟酒兩業稅欵此項請願書遞呈財政部後該部允爲查明徴收實數禀請大總統察核以故該顧問員已先行回滬昨日星期聨合會開常會秦君特赴會與上海同業各代表各職員等接洽并陳述進京後狀况略謂改良統一問題已有希望惟該部意見須由各省烟酒同業認包稅項現在同業對於未解决以前應仍照法定範圍納稅聞京師烟酒總署鈕署長派員至江浙直隷察哈爾等處調查得弊竇甚多除已分别將各該局長處治外現又派員三十餘人分赴各處秘密調查眞相烟酒兩業乘此機會可有良好之結果云云嗣經各職員討論良久至傍晚始散會 
[余亞農出獄]  
　　皖人余亞農民黨中之優秀分子也前因經營革命在法租界吳興里五十三號裝製炸彈偶不經心炸彈爆發致受重傷當經法捕房查獲繫獄現在傷痕已愈由民黨首領柏文蔚等具禀公堂保其出獄已於前日（二十八）由公堂開釋所有舊日同志以余君盡心國事擬開會歡迎以表景仰云 
[通飭緝捕鹽梟]  
　　省公署昨日通飭兩浙緝私各營略謂近聞松江金山奉賢各縣沿海灘一帶之鹽梟糾集大帮梟黨各有槍械多雇船只滿裝私鹽數千擔由内河運往蘇屬各鄉鎭銷與醬坊菜作毫無顧忌實屬膽大妄爲且非私運一次售罄續販平時非販私鹽或竟糾衆搶刦實爲巨患應即嚴加查緝云云 
[水警署長考察各汛續誌]  
　　水警第一專署長沈葆義爲考察所部師船駐紥是否扼要親往松江青浦金山太倉嘉定川沙南滙奉賢上海等處巡查曾紀前報茲悉沈君業由閔行先往松江青浦將第一第二兩分署管轄境地考查竣事現於昨日又往太倉嘉定等處考驗第五分署池耀宗所部各河港師船之布置一俟完畢再往南匯奉賢查察第四分署李蘭亭所管水警士兵之勤惰順道考查第三分署王壽良管轄之川沙曁上海浦江一帶駐紥各要口之師船汛地昨已將出巡考查情形呈報省公署並水警第二廳等查照矣 
[參觀盲童學校之成績]  
　　盲童學堂昨請官紳商學各界到校參觀成績雖值陰雨到者亦有數十人如唐紹儀及其夫人伍廷芳博士宋漢章君鮑克司君李登輝博士鄺富灼博士並皆蒞會四時後先由盲童擊鼓撫琴唱歌繼由堂長傳步蘭君演說大旨謂本校成立四載學者日增不得不擴充校舍以應來者又手工室體育場幼稚園尤爲急需惟基金所入甚微不克舉辦擬於日後開一募捐會甚望到會諸君鼎力協助云云末由盲童體操及堆人各遊戲觀者咸贊賞不置並謂較前開成立會時已大有進步云 
[湖州旅滬公學展期開會]  
　　湖州旅滬公學本定於本月二十九日假座閘北海家橋湖州會館開十週紀念成績展覧會會館門首兩面已搭有高檯以備男女來賓參觀佈罰甚爲周至昨日又值迎送該會館故董顧敬齋牌位入祀之期故到會者頗不乏人惟因天不做美實難舉行遂由各董集議决定俟天晴後再行定期開會 
[南洋路礦學校四週紀念]  
　　十月二十八日爲南洋路礦學校成立四週紀念日本定於午後開運動大會因天雨改期晚上音樂會並演幻術雖大雨傾盆而來賓之參觀者仍有三百餘人八時開會（一）唱歌（全體校生）（二）演說（主席王繩善君）（三）洋琴合奏（林蕙蘭林蕙薇二女士）（四）四人合奏（本校俱樂部）（五）八拍（本校俱樂部）（六）幻術（吳品如術士）（七）主席試演幻術娱賓（王繩善君）（八）二人合唱（林蕙蘭林蕙薇二女士）（九）幻術（吳品如術士）（十）唱歌散會時已十句鐘矣 
[精武會技擊部定期運動]  
　　提籃橋倍開爾路七十三號精武體育會技擊部定期（風雨不改）陽曆十一月五號星期日下午一時半舉行第四次畢業禮并開技擊運動會特假十六舖鳳鳴茶園（卽新舞台舊址）爲運動場聞該會初等中等高等三級會員同時畢業而技擊術則燕魯派江淮派粤派咸備且有國技解釋一門於技擊要點分别說明以期引起體育之興味而收普及之效果是亦技擊中之别開生面者也 
[奉賢各校之聨合運動]  
　　浦東奉賢縣立四高小校於十月二十二號在南橋鎭開聨合運動會由省敎育會介紹省立第二師範體育部主任楊洪元君爲評判長四校比賽運動以城内縣立第一高小校最占優勝平均分數得十分之七共得金牌八塊銀牌一塊並由雲縣長當場奬給大銀杯一座優勝旗一面縣視學及敎育科長亦有獎品該校優勝運動員爲華蓀祥廖芹才徐希逹陳秋江四人云 
[縣敎育會記事二則]  
　　上海縣敎育會會長吳懷疚君定於十一月二日（星期四）下午五時在也是園開職員常會昨已繕發通告知照各職員届時蒞會 
　　又該會附設之小學研究會定於十一月一日（星期三）下午四時開職員常會昨亦通告各市鄉小學研究部各職員一體知照 
 
 
 

Page 11

 
 
[交通部調查免費車票]  
　　滬寗滬杭鐵路管理局奉交通部四○六號令開查鐵路牲質純以營業爲主國有各路多半借欵興辦還本付利時虞支絀亟宜籌畫改良以期營業發逹進欵增收查免票一項限制極嚴近來各機關仍有要求塡發長短期免票者耗費路帑莫此爲甚本部爲整頓路政起見亟應詳細調查茲特頒發表式仰將該路所發之長期免票目下仍可適用者照式塡註尅日送部以憑核辦母再延緩其短期免票每月平均若干併將等次日期隨時報部 
[警廳長通令禁賭]  
　　淞滬警察廳長徐國樑通令所屬各警區署隊云照得賭博一事爲害閭閻大則傾家少則失業廢時是以歷經嚴禁在案現在時届冬令誠恐無知愚民惡習所趨仍有引類呼朋聚賭抽頭情事爲害實非淺鮮除繕就布告隨發並通行外合亟令行該區署隊遵照仰卽督飭所屬認眞查禁倘無知愚仍有抽頭聚賭情事卽行拘獲解究母得視爲具文是爲至要附發文告 
　　淞滬警察廳示賭博一事爲害最烈無論何時嚴禁開場如敢違犯定干拘罰爲此布告懔遵切切 
[工巡捐局嚴催欠捐]  
　　工巡捐局長朱壽丞因本局徴收各項捐稅短收甚鉅迭催舊有認稅各機關將欠繳捐稅數目迅爲繳納以備結束詎仍延抗如故昨特令本局稅務處經徴人員從速嚴催限期本月内一併繳楚如再抗延定行向各該原保結證人查追云 
[浦東發現無名男屍]  
　　浦東洋涇鎭附近昨晨發現無名男屍一具當爲該圖地保查見該屍身有傷痕不敢擅殮立投上海地方廳禀請相驗已由該廳委派李檢察官沈檢驗員等前往相驗矣 
[法警調查誘逃案之禀覆]  
　　婦人凌王氏投地方檢察廳禀控住居陳市安橋之袁炳生誘拐伊家十八歲女兒妹妹一案當經林廳長核准飭警將袁拘案訊供不認判交保候查在案茲據法警調查回廳報告略謂該氏之女素與袁妻爲閨友是以袁炳生夫婦不時招令妹妹前去抺牌並出外觀劇遊玩詢之隣右衆口一詞惟稱妹妹是否爲袁夫婦誘逃則並未目覩不敢證明爲特據情禀復云云林廳長據禀後諭令聽候核辦 
[不認姦拐女子]  
　　鄧相榮在公共公廨指控袁逹姦拐伊女金珠等情由捕將袁拘解公共公廨訊供判交一千元人洋並保候訊在案上星期六午前由關讞員會同德師副領事研訊據鄧供稱伊女於去年十一月初四日被袁拐匿至本年六月間經友有陳子卿見與被告同在一處繼而被告央人邀我妻陸氏商酌稱願出洋五百元將女嫁伊爲妻因不應允彼不令母女見面惟女早經許字與人請求勒令交出並延律師到堂代表聲稱被告敗人名節應請訊究訊之袁亦延律師到堂辦護否認姦拐中西官判袁押候將原告之女交案再行訊核 
[親家衝突]  
　　川沙人毛茂如住居曹家渡前爲其子初郎聘定住居閘北施桂山之女婉郎爲媳由陸步成爲媒當出禮洋二十元詎施女於上月潛逃無蹤前日由毛偕同媒證至施處商議尋訪辦法施竟恃蠻不理以致扭毆被四區崗警一併拘入警署轉解司法科經嚴科員質訊一過判施趕緊將女尋回再行核奪 
[婦人凌虐婢女]  
　　住居王家庫二十九號門牌向爲金業生意胡某之妻王氏因將十二歲婢女雙喜凌虐受傷被新閘捕房捕頭偵悉派探　壽生與一百八十四號西探查明屬實將女送請醫院醫治於上星期六請廨出單將胡王氏傳至公堂經關讞員會同德師副領事向氏研訊一過判交一百元人洋並保候驗明該婢傷痕於下禮拜六再訊 
[竊賊跌斷足骨]  
　　施　成曾與在逃同黨二人路肩扒入山東路三百三十號門牌妓院内竊得妓女蓮芳之銀茶壺等物扒下不愼跌斷足骨該同黨正欲扶起適有包探陳阿根巡夜經過查見遂將施興原　帶入捕房於上星期六解至公共公廨經中西官訊知施係八次過犯姑念足骨跌斷已成殘廢從寛判押西牢九月贓交失主領回 
[醉漢幾占滅頂]  
　　前晚十一時有一美艦水手飲酒甚醉在斐倫路　蹌而行偶然失足跌入河内幾致没頂幸由途人瞥見告知六百三十九號華捕設法救起帶入捕房留候酒醒再核 
[成衣匠投河遇救續誌]  
　　成衣匠裘炳桃因失業無聊在北蘇州路投河圖盡已誌昨報昨經同仁醫院將裘醫愈送回捕房捕頭以裘在租界内自尋短見違犯警章本應解廨請辦姑念苦求即予開釋 
[窶人忿不欲生]  
　　湖北人劉四九因貧不聊生於前日下午在南京碼頭投浦圖盡當經四百二十六號華捕查見設法救起帶入捕房禀明捕頭轉禀公共公廨中西讞員諭着函送上海縣知事署遞回原籍以免流落 
[漆匠與木工互控]  
　　陳阿梅陳金奎兄弟向在小南門内東王家弄開設木作近因兼做漆藝被漆匠夏杏林林榮大等前往將漆藝所用之件取去致與陳到相扭毆由巡警將兩造一併拘入一區三分駐所轉送地方審檢廳訊究在案茲悉陳阿梅等以夏杏林等不應糾衆前來攫物於前日又投該廳具禀請究而夏杏林林榮大等亦以陳阿梅陳金奎違背漆藝行規擅自兼做漆作具禀投控該廳請辦林廳長得禀之下以兩造禀訴各執論飭靜候調查眞相再行核示 
[馬車横行衝直撞]  
　　馬夫　杏生昨駕馬車在百老滙路加鞭疾馳將某行馬車之葉子板碰破由印捕將施追獲拘禀捕頭諭令存洋六十元保出候查核辦 
[杭關扣留船照]  
　　本埠利益號之甘肅小輪日前開赴浙江不知何事被杭關監督將該船部照扣留即經該號具禀滬關呈請施監督咨請杭關監督將部照發還業奉批飭不准着自赴杭關監督公署陳請 
[妓院失火即熄]  
　　前晚二十時福州路新清和一弄四百零四號門牌妓院樓上起火經鄰人帮同救息祗燬零物數件迨救火會西人　警驅車到場已早烟消火滅矣 
[被告請求寛限訊理]  
　　住居曹家渡已故前果育堂董事吳渭川之寡媳吳戴氏前偕庶姑吳何氏投地方審判廳禀控繼姑吳朱氏壩產不分等情當經袁廳長核准飭吏往拘吳朱氏到案候訊該吏去後旋卽回廳報告吳朱氏患病不能到案請求寛限等語旋又據吳朱氏所邀之律師具詞投廳禀求寛限二星期待該氏病體稍痊卽行投案候訊並黏呈黄姓女醫生藥方數紙袁君姑允所請當諭該律師轉知吳朱氏届時自行投廳候審不得推故遷延致碍訴訟進行 
[索償訂造船隻之損失]  
　　周錫生李錦章同控宋玉豐唐毛毛張寳生等不理損失洋五百餘元上星期六午前由聶襄讞會同英卓副領事升坐民庭研訊原告延愛理司律師上堂譯稱被告與原告訂立合同造船一隻虧損洋一千三百餘元所有被告等應找洋五百八十餘元請求追償訊之被告亦延律師到堂代辯謂船工浩大須加工資等語中西官判被告等均交原保候再訊核 
[洋商追索欠欵]  
　　英商徐瑞林控黄天林欠銀不還一案上星期六由公共公廨中西讞員聶卓兩君傳訊先由原告代表律師上堂請追被欠銀一萬一千二百三十兩訊之被告亦由律師到堂代爲辯護中西官判被告交保候再傳訊 
[鄉婦何堪受虧]  
　　江灣鄉婦徐陳氏前日至六區一分所訴稱今歲婦人自種棉花所收之花由掮審張寳寳偕一客商前來收買秤見三百八十九斤議定價洋二十八元將花車去後同張取洋忽推賴不認顯係串編請究當經該分所傳到張寳寳解送司法科質訊張供日前有嚴祥祥向該多買花邀民人同往估看當時並未成交以後如何情形概不知悉科員以張旣與嚴祥祥相識着交妥保限日尋交到案再行究辦 
[各清各欵P ] 
　　邵立坤前至法公廨控楊介山虧欠抵偕洋七百二十元楊介山亦控沈裕嘉私用歸還邵立坤洋三百六十元判令各清各欵押追不繳諭將楊沈兩人所有田產拍賣作抵現已賣去判沈裕喜之洋給楊介山具領楊介山之洋給邵立坤領去楊沈開釋完案 
[定購貨物之糾纒]  
　　楊家勛至法捕房報稱石榕夫定貨不出核算受虧洋五百餘元因欲避匿請求提究當經捕頭飭探傳案准予交保出外前日傳同原告解送法公廨請訊楊申訴前情請爲追繳石稱商人前向英界江西路億新號主楊家勛定購貨物當付定洋若干元後因貨物與原樣不符故不出貨向索定洋不肯交還故於十月十四號在公共公廨具控飭傳不到詎反至案下控告商人定貨不出且欲避匿等情實係誣控須求訊究楊供號雖開在英租家住法新租界地方石亦住在法租界内故商人於十月十七號遞禀案下將石具控請察中西讞員判楊所控之案暫不准理原被一併交保候飭探查明楊家勛是否住居法界再核惟楊不應誣報被告避匿着石榕夫卽投公共公廨將控案禀銷先地將楊具控俟訊斷後方准楊再行將石起訴 
[偵緝書肆跑街]  
　　住居法租界八仙橋三號門牌之洞庭山人姜昌鑅（即姜湘藩）向在河南路某書肆爲跑街近因虧空賬洋一千餘元避匿報請總巡捕房查緝未獲故由麥總巡開明姜之年貎籍貫通飭各捕房中西探捕一體留心偵緝 
[探警拘獲積竊]  
　　崇明積竊陳慶郎專在南市十六舖各碼頭行竊旅客物件迭緝未獲前日下午該竊又混至大逹碼頭意圖行竊當爲探警上前拘獲並在身畔抄出當票七張并送警廳轉送地方檢廳訊究 
[又是兩部車子]  
　　黄包車夫劉甲禮在閘北警廳司法科控住居新德里收買舊貨之王孝良竊限車輛已記昨報前日王將竊車之陳文志王步正二人扭案聲稱該竊賊等今日又拖來車子二輛伯欲售於民人是以扭案請究當經嚴科員質訊屬實判送地方檢察廳核辦 
[婦人承認行竊]  
　　婦人陳六寳至法公廨控稱婦人雇楊桑氏來家梳頭被竊金鐲洋銀又周如新控與桑氏同居被竊皮衣兩件均由探目沈德福包探楊振富將原贓如數吊出解案訊究桑氏認竊不諱判押六個月贓物分别給領 
[影戲院之光怪陸離]  
　　北四川路五十二號愛普廬外國影戲院近從英國聘來著名戲劇家藏生氏夫婦等五人合串東西新劇華人因其淺明易曉爭往觀看自前禮拜一登台賣座擁擠聞今晚起更有魔術大家以電學大變戲法能使鴨子講話老鼠唱曲奇聞奇事巧奪神功更有美貎女伶着玻璃衣裳效仙子之舞五花八門人目欲眩又有大部偵探片四大本之掌上紅　記允爲最有價儘之戲片欲　眼界其往觀之 
氣候報告 
　　已過者之報告十月二十八日反旋風已吹向日本北　上海以南海濱有頗峻烈之温度氣壓本區有東北風頗大且有大兩十月二十九日天雨未止風吹向北方氣壓低落午後四時前二十四小時内上海温度至高六二四至低五六四去年同日至高七五六至低五二六 
　　未來者之推測十月二十九日午後四時三十分預測天雨繼續不絶海濱一帶有猛烈偏向東北之北風 
雜評二 
[實業問題（訥）]  
　　以中國今日之能力與人民之才識而欲驟然發逹美的工藝品固甚難之事也至若尋常日用之棉織等物則以我國人之力之才識尚足有爲初不必俟諸異日然而仍未能發逹者以政府無倡導之方國民亦未就其實業上根本着想故辦理不無挫折或且因此不敢放手進行也今之各方面類能注意於此而明白深信其必有成效者亦多吾謂今日不必遽求高遠也即以目前之能力與才識專務此尋常日用必需之物而大利已無窮矣國人其勉　 
來函 
[周廉生來函]  
　　敬啓者南市十六舖至關橋之沿浦外馬路一帶爲内地及通崇海甬江石浦温州等處之商輪航船停泊埠頭其間各船家辦事人由碼頭上下與旅客之往來南市居民之出入當此新貨登場之秋市面熱閙之時忽發現羣小乘機搶物之事據聞今日（十月二十八號）下午一時許有身穿長衫馬夾狀似鄉民之人肩前搭連袋（船人用以安置洋銀零物者）自關橋步行向北有流氓三四人隨之至十六舖相近以一人上前出其不意陡然一掃鄉人跌倒於地而肩上搭連袋略一鬆動即被搶去向小弄中飛逃迨鄉人起身欲追又被其同黨阻住去路假意問訊遂至不及追趕聞其搭連袋中尚有洋銀若干元云夫是處爲南市最熱閙交通要道警察絡繹巡邏竟敢白日行动實可痛恨爲特具函通告請爲錄登貴報兾有保護商民之責者設法捕除幸甚幸甚南市公民周廉生具 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
塵餘觚剩 
[如是吾居贅墨] [  野鹤]  
　　秋日行盡市櫂還泗風雨載途離人憀慄江邨簡落殊乏勝侣流俗往還莫盡肝膈閒　倦暝攬望茫然輒拾微獲造爲斯篇亦石林燕語南邨輟　之遺意爾柔兆執徐重元後十五日無住尊者書 
　　偶檢敝篋得尺頁一幀不署孰作水木明瑟邨落蕭然具見位置得宜因題一絶云衆綠拱扉雜深淺遥青罨夢一凄迷平生邱壑誰能會閒取昊天一片　信乎拈來殊無意緒錄此姑備忘 
　　金冬心先生題案文皆丰神絶世擬之石帚詞前小序殆且逾之余曩見一幀題云野滿出水雛鴨　萍初夏新篁已解粉　窺人作微笑矣南唐官紙滑如女兒膚晨起寫此一竿世無文殊誰能見賞香温茶熟時尺好自看也 
　　陳眉公云學書僅摹石刻而不多見眞跡便是虬髯未見唐太宗也此語可云妙絶 
　　彭美門延露詞大半風懷本事擬之樂章殆不甚遠而一時傳誦亦幾於子淵簫賦流誦宫内宛陵雪詩見織弓衣焉頗聞晚年出價購之百錢一册隨得隨焚殆深悟綺語之無足存也昔魯直空中之語法秀訶之臨川四夢之詞拔舌以堕詎必欲食兩廡豚始引爲深戒哉又先乎彭者有和凝爲相時亦令人收拾小詞以焚燬焉 
　　有友自燕還者語我去歲籌安會作有客謁虎公曰公事不成必爲天下戮笑卽幸成矣亦恐步荀　之後塵虎公聞而輾然曰成不成母庸計度之名必千古矣此語與（不能流芳百世亦當貽臭萬年）意相似未審信否姑識之 
一串珠 
[羅霄女俠彈詞（十二續）] [  寄塵]  
　　霜氣侵人霧乍消　疎星幾點掛林梢　天然曉景渾如畫　還恐丹青不易描　天半朝霞紅若火　着那　女墙如練是城高　阿青舉首從西望　知是家山路不遥　四馬西風歸思（去聲）切　滿身香汗玉容嬌　幾番跋涉晨兼午　早又是　一片斜陽在樹梢　征人也已到城濠　則見他　市肆如鱗人語囂 
　　阿青揚鞭西指一路行來待到下午時後已進了醴陵城也算是歷劫餘生故鄉重到應該有一番快樂但阿青骨肉離散生死不知獨自歸來託身無所在醴陵雖有些田地屋宅也無親人照應料已荒蕪阿青還記得七八歲時便時隨著母親出門忽忽已越數年前事都忘記了此番欲尋故居那裏尋得着 
　　茫茫回顧欲何之　獨立西風在路歧　行過了　五里長街三曲巷　又見那幾株老樹一條溪　或則是　沙隄一帶長和知　或則是　石路三义高又低　轉眼是　夕照樓台當道路轉眼是　秋風禾黍徧町畦　故居兀自尋無着　怎得敎人意不迷　猛聽得　有人　外喚聲低　他便把　往事當年一旦提 
　　阿青編覓故居正不知何處纔是徘徊歧路只見那枯樹之間知牆之外有個婦人轉出來說道這位小姐不是陳家阿青麽阿青聞言怔了一怔子細看時總認得這婦人不是他人正是兩年前自家所雇的傭婦喚做王媽他本是醴陵人氏依着阿青父親在贛數年兩載以前便已告辭歸來耕　度日這回突地過見阿青認不得他他却還認得阿青哩（未完） 
小說一 
[言情小說妍媸鏡] [  天虚我生]  
　　第四章（續） 
　　勞倫司乃起立致禮曼陳亦略與握手意似憎之而面上則仍現爲倩笑曰楷福先生何時來者勞倫司曰纔一刻鐘實則吾憶勞倫司在葡萄架下算賬時最少至今亦一句鐘矣曩睞微抵其唇笑曰家君方在書室君亦嘗往見否老人好客必當歡迎先生又曰　娜女士哈　夫人晨來佳乎下午吾當偕舍妹往訪君等吾知曼睞此語又作僞矣蓋彼下午方將搜檢衣橱預備赴雷格萊爵邸赴宴安有閒暇爲無謂之應酬旣而又曰或者膳後即往亦可君以馬來耶其語蓋都不續大似小溪流泉淙淙細鳴聲音固清脆可聽然不知何故其中終帶一種矯揉造作之氣聞之令人生厭而勞倫司果已不耐匆匆出其錶曰噫一句半矣是當歸曼睞尚僞欲留之午餐勞倫司似知其僞乃置不顧逕向吾人握别岸然而行曼睞送之門次嫣然一笑此一笑者園花幾爲激放直足銷人之魂惜乎勞倫司已不及見矣勞倫司旣去曼睞顏色立沈冷聲曰彼來已一點半鐘予不答目送勞倫司頎美之影向日光中行去曼睞又曰彼來一點半鐘未嘗入室汝等在此究奚事者予聞語不禁愠曰何事耶吾儕在此商量謀　篡位更何事者吾儕乃有何事寗非可笑曼睞曰吾乃未見以一女郎而與一慕生男子喁喁私語至一點半鐘之久者此非汝愛其言　卽彼慕汝貎美予不待其詞畢笑曰汝語愈奇苟不慮爲旁人恥笑吾直將謂汝爲妬曼睞亦不禁笑曰若姊卽無目者亦未必與人爭一營門走卒日夕以窺伺人家巨産爲事者予見曼睞譏及勞倫司則愈愠曰汝言太肆曼睞曰吾豈妄言孰則不知其人此來實欲謀娶　娜天下乃有　伯尚欲輸愛於其人予曰曼睞汝誠所謂以已之心度人之腹吾乃未見世上之人人人如汝但愛金錢曼睞笑曰吾亦不見世上之人人人乃如吾妹之　　梨吾言如未必能信吾亦不與汝辯其時亞琪坌息而至聞語則曰噫此兩女郎又聞口角矣汝儕大似母雞乃無刻不用其　　　梨飯熟未何故不留楷福少尉午餐吾適見其向桐樹莊而去吾意桐樹莊之饌必佳特恨少尉乃不邀吾同往又向曼睞曰吾適遇雷格萊勳爵曼睞一聞　爵兩耳立聰曰勳爵歸耶亞琪曰然行李什物纍纍不計其數尤有一人與勳爵同車圓面而鈎鼻滿腮油　光可鑑人曼睞昻然一笑因曰此必勳爵僕人亞琪曰否否勳爵之僕胸前安有栗子大小之金剛　領針口中安有尺許長短之雪茄烟且呼其主人乳名而與談笑曼睞曰是人爲外國人乎亞琪曰不知予曰是必海倫菲雪予爲此語在理曼睞當贊予言之當顧乃竟如不聞但注目予面似怒予之多言而亞琪則曰柰梨柰梨飯熟未吾腹已與背接吻矣予此時更不願與曼睞交談遂先二人入室 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[敎育部訂定選派留學外國學生規程]  
　　第一條敎育總長認爲必要時得就左列各項人員中選派留學外國學生研究必須留學外國之學術技藝一曾任本國大學敎授或助敎授繼續至二年以上者二曾任本國專門學校高等師範學校敎授繼續至二年以上者三曾經留學外國大學高等專門學校高等師範學校本科畢業者四本國大學本科畢業生五本國專門學校高等師範學校本科畢業生前項留學生以檢定試驗選抜之但有前項第一第二第三各欵資格者得免試驗之全部或一部 
　　第二條前條試驗分第一試及第二試第一試由各省行政長官行之其試驗科目如左一國文二外國文第二試由敎育部在京行之其試驗科目如左一國文二外國文三調驗成績四口試國文外國文之試驗視其派赴留學地方及研究科目酌量命題成績之調驗以歷年研究之著述及一切學業狀證爲據口試其所學及志願發問第一試不及格者不得與第二試其第一試合格之試卷由省行政長官咨送敎育部覆核 
　　第三條每届選派學生先期由敎育部議定應派名數留學地方留學年限研究科目及各省應送備選學生名數并第二試在京舉行日期列表公布敎育部議定前項應派名數即以民國三年六月以後各省咨報敎育部有案之核定留學名額爲範圍每届選派學生應就前項定額内所出缺額議定名數但留學日本名數應先儘每年考入特約學校各生充補留學國治裝費出國川資 
　　英國本國幣二○○元本國幣五○○元　　法國　　　　　　同　　　　　　同 
　　德國　　　　　　同　　　　　　同 
　　比國　　　　　　同　　　　　　同 
　　奥國　　　　　　同　　　　　　同 
　　義國　　　　　　同　　　　　　同 
　　瑞士國　　　　　同　　　　　　同 
　　俄國　　　　　　同　　　　　　同　　　 
　　美國　　　　　　同　　　　　　同 
　　日本國　　本國幣　一○○元　　本國幣　　七○元　　治裝費及出國川資由敎育部在京發給每月學費由監督查明各該生行抵留學匣之日起算按月發給不得預領回缺額後就所餘缺額議定之每届議定名數時　先期　詢各部院各省需要人材折衷配定 
　　習等各種請求事項應呈由監督核辦監督遇有留學生事務關係外交者廳商承駐外公使辦理 
　　第五條留學生廳支治裝費往返川資及每月學費數目定如左表 
　　每　月　學　費　回　國　川　資 
　　英國幣　　一六磅　　英國幣　　五○磅　　法國幣　四○○佛郎　法國幣　　一二五○佛郎 
　　德國幣　三二○馬克　德國幣　　一○○○馬克 
　　比國幣　四○○佛郎　比國幣　　一二五○佛郎 
　　奥國幣　四○○佛郎　奥國幣　　一二五○佛郎 
　　義國幣　四○○佛郎　義國幣　　一二五○佛郎 
　　瑞士國幣四○○佛郎　瑞士國幣　一二五○佛郎 
　　俄國幣　一三五羅布　俄國幣　　　四五○羅布 
　　美國幣　　　八○圓　美國幣　　　　二五○圓 
　　日本國幣　　四六圓　日本國幣　　　　七五圓 
　　國川資由監督於塡發證明書時發給之留學生因研究學術必須巡歷地方或經指定轉學他國等特别情形時得另酌給旅費但應先具預算書呈由監督呈部核准留學中罹疾確有醫證者於學費之外得酌給醫藥費但通留學期内不得過國幣三百圓之數并應將醫藥各收據呈送監督核驗留學中罹疾至四個月尚未痊愈者得免其留學酌給回國川資但不得超過表定數目留學中死亡者得由監督設法就地殯葬殯葬之費不得超過表定回國川費數之一倍其家屬願自費運柩回國者聽 
　　第六條選拔合格之學生須於揭曉後一個月内連同最近半身像片三紙繳具留學願書呈部領憑出國留學生行抵留學國時應將在部所領　證繳由監督彚送敎育部 
　　第七條留學生自出　之日起至歸抵本國之日止每月應將留學日記呈部或轉由監督送部考核其有取得學位之論文或他項著述及考察報告並應隨時送部考核前項留學日記除特别名稱外應用本國文字按日記載母得間斷尤應特重所學事項前項留學日記及著述報告等應由部摘要編印成書分送各部院各省參考留學生有成績特優者應由部給予褒狀並得酌獎書籍費 
　　第八條留學生除親喪外不得請假回國其請假期限不得逾一年前項請假回國得支表定川資十分之三 
　　第九條留學生留學生畢業後應將學業憑證送請監督驗明如杲年限成績查核相符方許發給留學畢業證明書留學生取得前項證明書後應即依限回國連同證明書送部驗憑註册留學生歸國後有聽從敎育總長指派職務或各部院咨調任用之義務前項義務年限視其留學期間之久　酌定之 
　　第十條留學生有違背敎育總長命令曠誤學業或其他不端行爲時得免其留學其情節過重者應由部取銷其已往資格之全部或一部歸國後不服指派職務者同 
附則 
　　本規程自公布日施行其民國三年敎育部頒行之各省留學官費生缺額選補規程即行廢止 
　　本規程公布以前所派留學生及日本特約學校按約錄取各生應准仍照管理留歐學生事務規程管理留學日本學生事務規程曁其他部定辦法分别辦理 
　　前經敎育部根據前項選補規程准予存記有案各生一律准與本規程第二條第二項之試驗其在本規程公布以前已入外國大學者應由部調取各該生最近成績擇優准免試驗一併指派但此項學生不給出國川資其學費應自訓令監督文到之日起算 
 
 
 

Page 18

 
 
   
 
