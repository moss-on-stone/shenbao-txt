# 1924 - 249 - 4918515

 

Page 1

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *   
 
 

Page 2

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *   
 
 

Page 3

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *時評 
[速久（冷）]  
　　無無何方無論何人無不望戰事之速了然以軍情而言地勢而言天時而言皆有久戰之形軍力無大差别一則人多一則戰力一也地多港汊且係水稻不能長驅肉薄二也正適多雨之秋三也有此三者苟無意外之變化非久相持不可也 
　　此但言江浙兩方之戰事言之也若復牽引而及他省之戰事則範圍愈廣相互之關係愈多而不能速了之情形亦愈顯此人之希望每與事實相反而無可如何者也 
[團内專電]  
　　北京電滬領事電使館十日大雨黄渡瀏河無甚進展雨量大兩軍在水田中對峙均苦極飛機投彈因地爛不炸滬外國武官團均認决戰點不在滬寗線近兩日政府無捷報發表想因雨停戰故（十二日上午十二鐘） 
　　北京電常州敎士電京白寳山部守溧陽在溧陽南鄕與陳樂山部交戰互有死傷（十二日上午十二鐘） 
　　北京電文（十二）閣議除陸陸赴津由次長列席外均到顧報英麻使親到外部談上海中立問題又交閱各方報告戰事電結果因關軍事應守秘密次財王報發放節關軍政費情形照原有支配單再扣七折衆無異議又决明令告誡各軍師長一律保護鹽務以維稅收（十二日下午九鐘） 
　　北京電馮玉祥告外記者謂予所部軍隊目下唯一任務在維持畿輔一帶之治安外此皆非所問並無南下議蘇軍佈告馮軍兩旅由京開崑山非事實（十二日上午十二鐘） 
　　北京電使團再催速撥關欵作防疫費并將撥一部爲滬發送排洩物入海用　　北京電靳師開拔財部昨日僅發六千元（十二日下午八鐘） 
　　北京電京奉車今日停通票據說奉軍運兵在綏中秋操（十二日下午八鐘） 
　　北京電文（十二）夕曹傳見王懷慶馮玉祥商防守榆關喜峯辦法今日十五師長彭壽莘回灤州十四混旅長時全勝回涿州（十二日下午八鐘） 
　　北京電秋節發欵匯理正金放還德欵一部已用於軍費至八月鹽餘百二十萬及匯業新借三十萬與四行墊百萬說明由德欵扣共得二百五十萬支出計軍警七成再打七折因前半月已發過一次國會八校按五成五打七折其他機關四成打七折海軍二十萬洛吳二十萬軍事處五十萬共發出二百八十萬元其他零星領欵概未付給王克敏在宅昨已託病不見索欵者府方節關零星開支頗多曹囑烟酒署籌十萬解用王毓芝命錢錦孫向銀行商借今晨有成議（十二日上午十二鐘） 
　　北京電財部提議農財内三部警廳步統總商會銀公會交易所八機關定删（十五）下午三點在銀公會開會公决九月份期貨辦法金融維持會請將交易所銀公會除外昨夕召集臨時會到者八十餘人有十四家銀號代表决議呈請院部謂銀公會交易所爲該會被告人不應列於裁判列并請於議决時先徵該會同意今日送出又某某等備呈先控於法庭使此事得依法解决但倒把獲利者正在運動避免法律手續大陸談某受各方詰責致病時發譫語願將獲利多辦慈善（十二日上午十二鐘） 
　　北京電顔閣二百九十一票通過 
　　北京電文日衆院開會到四百三十九人李東璧主席秘長孫鍾宣告就職李載賡提先議代閣再議同意主席付表决少數又復請更日程議縣議會案表决少數王乃昌請更日程議桂省振災案主席先以更變日程付表决多數振桂案通過次議顔閣同意案政府委員吳廷燮出席說明在座四三五散票四三五結果同意票二九一不同票一百廢票二張名刺三九七多们票數四張顔閣通過 
　　北京電顔閣通過後顧即入府請速定閣員曹諭顧稍待候顔將名單開呈並謂現閣員予主張多數留任顧會电即出府文（十二）夕曹傳見顔 
　　北京電今日十六混旅長曹士傑赴保定曹派航航空司令張文郁赴洛 
　　北京電蘇齊派員在滄州募保安隊二千昨開拔（十二日下午八鐘） 
　　北京電外交團隋顔閣通過認爲與顔無益（十二日下午八鐘） 
　　北京電張福來調靳雲鶚部赴臨頴許州剿匪匪見兵到即他竄 
　　北京電内部准實業代表免費游頤和園（十二日下午九鐘） 
　　北京電蔡成勳電院與鄰省一致行動　　北京電俄使收到使團允交還使館後今日派參贊與領袖義使商議接收法並索和使保管之鑰匙 
　　北京電實業會議五次大會到五八人李士偉主席列四十案請勿設茶葉檢查局案打銷請定海州爲無稅港案緩議其餘裁后興墾免内地茶葉稅整頓鐵路免除棉花重繳量稅請改礦業條例案三十八案俱通過尚有議案五十五起删（十五）開會議　　天津電駐防天津及廊廊之二十七師預備調防均集中滄縣 
　　天津電僑津各國軍隊有調往山海關駐紮消息 
　　天津電德縣兵工廠晝夜工作異常忙碌（以上十二日下午十鐘） 
　　天津電津滬間航海業近因時局異常發逹聞赴滬艙位刻已售至十月十日期内無艙位 
　　天津電津市因金融奇緊節關難周轉各商行均呈困狀 
　　天津電省署准省會咨請风稅舊契展期一年令財廳轉飭各縣遵照 
　　天津電省署令各縣查報承審員免試資格咨部註册備用 
　　天津電侵（十二）午津埠空中發現飛機東向飛駛（以上十二日下午四鐘） 
　　吉林電警備統領李杜代鎭篆統領部准一週内選長 
　　吉林電匯水漲至三十餘元金融界奇恐（以上十二日下午一鐘） 
　　哈爾濱電赤化俄童喧擾已平惟據各方報告此次背後有人 
　　哈爾濱電哈埠俄僑赤白暗爭現甚烈　　哈爾濱電中俄人未向地畝局繳租者須催收（以上十二日下午五鐘） 
　　濟南電熊充烟酒局籌餉十萬元備七旅與中央二十旅開拔費該局已凑足三萬 
　　濟南電靑濟兩當局均示禁現洋與糧食出境 
　　濟南電熊擬秋節時更動大批縣知事現爲避免各派競爭計已二日不見客（以上十二日下午六鐘） 
　　漢口電蕭昨由楚望台提機槍兩架彈五萬發又由漢廠提槍五百支砲彈千發交金甌艦運寗 
　　漢口電中國興業銀行行佳（九日）在漢電話局開董事會舉孫丹林總理王奎耀協理漢行經理暫由王兼 
　　漢口電巡署參謀處將蘇方戰報轉電各師旅長並令敬廳送登各報 
　　漢口電王汝勤奉令援蘇因留鄂與蕭接洽返宜無期（以上十一日下午五鐘） 
　　成都電劉湘丁憂回籍便道到隆昌晤賴心輝聞賴允出兵三旅援滇黄毓成已在省就定滇纥總司公 
　　成都電省立各學校現得欵已開學（以上十日下午一鐘） 
　　長沙電葉開鑫唐生智萬火急電軍隊恃功而驕吏治廉恥日喪綱紀不立敷衍因循正宜上下刷新力圖治理自今以往謹當仰承鈞旨以身作則並懇嚴頒法令雷厲風行如開鑫等亦有不及檢飭逾越軌道行爲請嚴加處分趙據此通令各屬略謂該師長等持論精確具見公誠本省長現正令行軍内兩司規定法程嚴加督飭嗣後各官務宜奉公守法勉補時艱 
　　長沙電章太言來函贊成自動的修改省憲提議修改之點有二㈠省務院長須經省議會同意省務員由院長遴選商承省長加以任命㈡行政權不宜過受束縛（以上十日下午七鐘） 
　　長沙電中交兩行得滬電承認墊欵方法政府蒸（十日）召集財長榷運局淮商代表兩行長開會商定借欵四十五萬由淮商與兩行訂立借欵合約限冬月底償還政府以鹽稅作抵合約已簽字兩行日内可撥欵 
　　長沙電趙規定岳州北軍每月採辦軍米以一萬五千石爲限 
　　長沙電敎育界代表赴財政司索欠由科長接見對大衆云軍政各費均有積欠不獨敎育界爲然代表不滿意將開會討論大舉包圍方法 
　　長沙電趙布告現金鈔票一律禁出口　　長沙電縣聨會刻正徵集各縣會改憲意見將提出專案 
　　長沙電財政司催各稅局繳欵電一日數發（以上十一日下午一鐘） 
　　香港電陳炯明軍昨在惠誓師軍長至排長均集合玄廟觀宣誓 
　　香港電某機關接河南李福林軍部電稱孫眞（十一）上午十時道經石牌龍眼洞赴韶請飭防軍勿誤會同時公安局亦電各區加派武警保護另訊東江陳炯明軍林虎等部阿附曹吳大舉反攻故孫先赴石龍指示戰守　　香港電張民逹部昨由翁源調省將赴東江增防 
　　香港電鄭潤琦昨由羅定赴梧與李濟琛商要事 
　　香港電廖仲愷眞（十一）親調停排字工潮限工人即開工工人即晚會議决派代表請廖向報館提出㈠各報簽字擔承擁護孫革命政府代政府宣傳文電不得推諉㈡嗣後各報不得詆毁排字工人如開工後兩星期加薪條件不解决再罷工 
　　香港電東莞軍團衝突灰（十日）確和平解决係外國敎士調停由城外商民賠償三萬五千元城内萬元與劉軍了事劉軍一部昨先回石龍將所掠衣物出售此次東莞損失約百餘萬全城焚屋四百餘間劉軍亦斃旅團長各一 
　　香港電陸福祥部踞守都安被黄紹雄等部三路進攻陸部不支儉日棄城向貢川定羅退走再經右江入龍州黄部是日入駐都安 
　　香港電駐台山廣海城之劉震寰軍李海雲部與梁鴻楷爭防地衝突佳（九日）被梁部入城繳械五百餘同時入蔞墟李部百餘人亦被梁部繳械 
　　香港電苛細雜捐取銷令雖下湘桂滇軍戰時軍需籌備處昨又佈告抽麵粉入口捐值百抽五桑田特别稅費處亦佈告繼續徵收 
 
 
 

Page 4

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *　　香港電省署眞（十一）佈告否認政府實行共産謂雖以俄國革命成功之後尚不能實行况中國處産業落後境遇方爲國民謀發逹實業之不暇並謂本省長爲國民黨人非共産黨人云云（以上十二日下午七鐘） 
特約路透電 
[中國時局記]  
　　十二日北京電北京發售旅行車票處今日奉命售票以山海關爲止該地爲中立區之中心點除鐵路衛兵外無軍隊駐紮目下至奉之票仍可購得尋常火車來往今實際已成互換開行目下之限制蓋恐張作霖占據直方之火車也 
　　十二日北京電國會今日票决顔惠慶總理同意案計到議員四百三十五人以三百九十三票對二百九十一票通過 
　　十二日北京電加拉罕宣布俄政府仍爲簽字辛丑條約之國故俄使署已於今晨實行交還 
[聨盟會紀事]  
　　十一日日内瓦電英法比代表所提請聨盟行政會密切察視喬治亞國内反過激黨變亂並乘機使喬治亞國恢復和平狀態之聨合議案今日由聨盟議會交議程委員會核辦法代表龐柯爾氏發言謂和平之說時有所聞但流血之事仍然發作議會對此似宜作一種姿勢英法總揆在離日内瓦以前曾接喬治亞之請願文云 
　　十一日日内瓦電國際聨盟盟第五委員會討論鴉片問題時朱兆莘稱此問題已成世界問題中國甚欲禁止鴉片貿易但爲條約所束縛不能在自己境内取締鴉片之供給因在華許多華人仍享有治外法權也中國願盡其力但須仰賴外國盡力助之以除此害中國尚未能實行第三屆議會所通過之進口執照辦法其故乃北京外交團迄未予以同意也中國有全權以厲行其法律時鴉片貿易可立即禁絶中國朝野欲鼓起公共對此問題之興味但决不依允可干涉中國主權之任何行動或意思云 
　　十一日日内瓦電英代表巴摩爾向新聞記者聲稱遇需要時英國可將其所有全部海軍爲正義公道效力而擁護凡爾塞和約之公斷條文 
　　十一日日内瓦電聨盟會第三委員會聽取南斯拉夫國外相馬林諾維氏之陳述據謂南斯拉夫國不能贊同互助公約因未有關於裁减軍備之擔保也 
　　十一日日内瓦電聨盟議會現已討論匈牙利國財政整理之問題匈代表說有國際聨盟會干涉後匈牙利所得之結果謂國家銀行已成立金融震動已停止行政已改善收入已增多云 
[俄國革命戰聞]  
　　十一日君士坦丁電聞高加索革偮蔓延東南外高加索皆有惡戰布爾希維克黨屢次的利聞叛黨已佔狄茀里斯與古台斯兩處紅軍現向後退將軍械局完全委棄巴頓現亦可矣 
[印度之敎爭]  
　　十一日西謨拉電九月九日十日印度柯赫特發生騷擾事件有放槍者有縱火者軍隊出塲彈壓反被轟擊騷擾中死十人傷二十人信印度敎者大受損失已避亂出城 
　　十一日西謨拉電柯赫特之騷擾係有人發出傳單詆毁回敎徒聖地所致回敎徒與印度敎徒大都亂用火器致傷軍警多人現悉死者已有十五人 
[南北愛爾蘭之界務]  
　　十一日倫敦電北愛爾蘭首相克萊格今日對人言白根海爵士一九二二年三月致貝爾福一函内稱邊界條欵意在使邊界委員會僅整定非生要界線者不能使北愛正府對於委派邊界委員一事之態度爲之稍變云 
[各國近事]  
　　十二日雪梨電澳洲安斯威氏關於前德屬紐基尼行政之報告主張組織顧問會以助行政並主張許亞洲人入境此種報告不爲大衆所歡迎尤反對容許亞人入境之議以其與澳洲政策不相符合也 
　　十一日倫敦電德政府今日依照道威斯計畫繳付第二期賠欵二千萬金馬克 
　　十一日巴黎電法蘭西銀行稱美國摩根公司已决定九月十二日到期之美金一萬萬元借欵仍可供法蘭西銀行需用按此項借欵係今夏初議妥用以維持佛郎滙市 
　　十一日倫敦電荷美輪船公司所定造之三萬噸商船斯台登舟號今日在貝爾伐斯下水此船乃戰後英國船廠所造之最大商船 
　　十一日聖狄亞戈電南美智利國政府因海陸軍官上書總統不能成立總統因此今日辭位得准休假六個月政務現由海陸軍閥三人主持將解散國會 
　　十二日馬尼刺電衆院今日提出議案禁止外人在菲島水面捕魚聞該案志在排斥馬尼刺灣日人之漁業　　十二日東京電旗艦永藤號之二小輪今晨在横須賀互撞二小輪均沉詳情未悉現信溺死者當有二十餘人 
　　十二日大阪電今日侵晨日本南部遭颶風長崎大阪間電報電話線均斷但現已恢復一部分有三等快車一輛因大雨堤坍在某處脫軌死九人傷多人航務大受損失風勢今已漸弱 
國外要聞 
[加拿大通信（體榮）]  
　　參觀都朗度恩打利塢皇家博物館紀（續） 
　　（Ｃ）礦物陳列部此部所陳列乃爲最近三十年來之收集及都朗度大學礦學門之保管整理該館之礦物及巖石之分類陳列㈠Systematic　Collection,　of　MINERALS㈡Systematic　Collection　of　Rocks爲美洲之有名者採用丹拉Dana分類法對於第一項礦物共分八種如下 
　　㈠NativeSlemencs原質㈡Sulphides硫化物㈢SalpboSalts硫化鹽類㈣Haloids鹽化物㈤Oxides酸化物㈥Oxides酸化鹽類㈦Saltsof　Organic　Acid有機鹽類㈧Hydrocarbons水炭物此外尚有磻礦及其他稀少礦石之陳列 
　　（Ｄ）古體化石部此部所陳列爲Protozoa　and　Sponges棉類纖菌及古代Palaeozic　Gronps　of　cystids　andblastoides介殻海體動物等Mesozoic　and　Tertiarysea　Urclius 
　　（Ｅ）動物陳列部所陳列者多爲　拿大所有之動物其他國外動物之蒐集以限於空隙不能俱列分類爲鳥獸魚類及蟲類等等 
　　總之該博物館收集各部均洋洋大觀而古物之陳列爲該館之最特色若詳載而細陳之非一篇短幅所能纍記亦非博學大家不能俱考之也該館每逢星期二·四·六·開放參觀其星期一·三·五·則須購票入覽記者於今年八月偕數同學爲奈加拉瀑布之游途經都朗度稍爲休憇幸得一觀是館倉猝而記之亦聊以貢國人於萬一也時爲一九二四年八月記於加之滿特爾Montreal再加拿大與美毘連同在太平洋沿岸與我國貿易亦盛惟國人對加情形尚無對合衆國之了解此問鐵路事業爲全洲之冠記者於去冬幸得與三數同學入太平洋鐵道公司實習該公司鐵路横貫北美洲縱横歧出其海洋之航路則太平洋·大西洋·以及世界之游歷無不有其航線上海之昌興公司即其分出也他日當另篇詳論之國人如欲知加情形賜函下問敢以詳告通信住址爲T.Y.Chen.C.P.R.Angus　Works.MonTreal,Canada. 
國内要聞 
[北京通信（隨波）]  
　　直奉軍事亦緊迫矣 
　　東北軍事必因江浙之戰而起固早爲吾人所逆料所不可知者時期問題耳乃昨日某使館方面盛傳奉已備戰其根據之事實且謂親出於奉張之口然則東北戰機又極迫促矣據云本月七日上午十一時張作霖宴駐奉英美日法領事於保安司令署砦就席發言謂自前歲以來東三省宣佈保境安民之旨早已爲中外所共悉至今未或少渝乃近者北京政府欲貫澈其武力統一之迷夢突命蘇皖贛閩四省聨合攻浙又以奉天亦爲自治省區恐與浙江趨於一致復以四師及六個混成旅之兵力壓迫山海關喜峯口一帶觀其行動恐不能忘情於奉奉爲自衛起見不得不作相當之抵抗茲特請諸君來此鄭重聲明對於在東三省外僑某可負完全保護責任請即轉逹貴國等語領事等唯唯散席後即各以其所聞電告駐京各使而直奉再戰之惡耗遂籠罩京塵惟此間報紙不敢提及隻字上項消息僅私人間互相傳說而已 
　　張作霖旣自言已從事備戰則其佈置之程度不難想見此間所傳聞者則謂張於山海關取守勢而於熱河方面展進在山海關外者張氏舊部之第二十七師集中錦州齊恩銘之第十六旅闞朝璽之第一旅集中興城張作濤之第四旅趙恩臻之第十二旅集中綏中共有三萬人在熱河喜峯口方面者則爲張學良之第二旅郭松齡之第六旅李景林之第一師及第十七旅等四旅人數亦在三萬以上李之司令部設於北鎭蓋取左右兩路指揮自如之意日來奉天飛機常出没於喜峯口一帶 
　　奉之凖備旣如上述則直隸方面之徵調自亦不容稍緩張氏口中雖云直以四師六旅相迫奉境但在事實上頗有出入據愚所知灤州前防仍爲彭壽莘之十五師及一混成旅熱河境内除米振標原有軍隊外亦僅曹鍈二十六師之一部分與十三師劉富有之一旅喜峯口雖有若干軍隊亦不過一旅所謂四師六旅云者奉張帮張大其詞藉口以進兵耳現直隸系之計畫擬以董政國之第九師增防灤州十三師則全部往防熱河王維城之二十三師楊淸臣之二十四師悉堵塞喜峯口至於馮玉祥軍隊以其近在近畿一帶調動較易目下尚無移動消息蓋奉軍將近三十旅現僅發動一部分此間當然亦毋須全力也禦一旦不幸而决裂料馮玉祥之軍隊不能袖手以觀也 
　　由直奉兩方之布置觀察則奉謂直軍迫境一層當不可靠蓋奉張之意逆料直系對浙之作戰必繼續增加其軍力非佔優勝必不放手俟一旦得志於東南然後即可以全力對奉奉不屈服必仍出於一戰則遲早戰也莫如先發以制人且現在出兵至低限度可令直系不敢以大軍南下浙利在速决故奉之發動亦愈速愈妙張之心事亦在圍魏救趙不待言也（九月九日） 
[閣議討論淞滬中立問題]  
　　先與蘇齊電商 
　　昨日（九日）星期二國務會議外顧以下各閣員均出席十一時刻開儀仍由顧代揆主席㈠外顧報告使團要求劃分吳淞及上海爲中立地點第二次照會送到外部後尚未便正式答覆國務院昨接蘇贛皖閩四省軍事長官來電主張關於江浙軍事進行不應受外人掣肘等語惟使團一再聲明此次要求淞滬中立絶不含有干涉東南戰事及袒護何方之意味爲維持國際情感起見可否電商南京齊巡閱使確定切實保護淞滬外僑辦法俟有具體决定後再正式答覆使團云云衆無異議㈠陸陸豫告蘇軍在崑山宜興兩方面捷電並報告陸軍部昨接閩粤邊防督辦孫傳芳來電略稱閩省塡防軍隊已開抵衢州邊境二十八都地方秩序寗謐如常人心安定等語又報告晉督閻錫山來電陳報該省地方治安情形㈠各閣員詢問節關前政費辦法財王謂目下節關逼近本京金融異常緊迫各銀行又難通融現距中秋只有四天不但政費要緊即軍警費雖於上月略放數成此次節關亦不可不稍予點綴共計急需現欵約在三百萬以上連日多方籌畫不敷之數尚鉅惟責任所在當力爲之能籌得多少就是多少大概星期五（十二日）以前總可開發支票云云㈠外顧陸陸又報告外陸兩部昨接洛陽吳巡閱使來電内稱據探報唐繼堯向法國訂購大批軍械請向法國公使提出抗議並設法制止運送云云議决由外陸兩部妥爲辦理並電覆吳使㈠陸陸報告兩湖巡閱使蕭耀南電請授陳福齡以冠字將軍議决交陸部核辦㈠鄂督蕭耀南來電請將師長盧金山加陸軍上將銜議决照准即日並請明令發表㈠議員范殿棟質問隴海鐵路抵借外欵二千萬元是否有意助長内亂請答覆議决交財交兩部會核擬覆㈠議員林炳華質問步軍統領衙門依照憲法應在取消之列究竟政府何日實行請答覆議决交内陸兩部會核擬覆此外又通過例案兩起下午一時散會由外顧内程入府報告 
[京政府贊同劃中立區域]  
　　業已答復使團 
　　北京中美社云據外交團方面消息外交總長顧維鈞昨晨十時許曾派員分謁英法日美義五公使據該代表聲爯五使請劃上海及吳淞一帶爲中立區域一節中國政府本不能允許唯爲副各使之一種熱望起見當即勉爲贊同但上海及吳淞之間在戰事未結束之時間政府方面殊不能負片面不攻擊或抵禦攻擊之義務致便浙江軍反得據此等區域以爲攻擊討伐軍之根據地故政府雖贊同各使劃出中立區域藉以減免外人危險之意見然亦不能不爲最少限度之保留此保留維何即須浙江方面亦能同意此中立計畫然後政府亦當令討伐軍不侵犯此等應劃爲中立之地帶是也換言之即須浙江軍不利用上述區域以爲攻擊討伐軍之用缷去吳淞砲臺之砲閂並缷去駐泊吳淞方面各艦之武裝交付第三者保管同時並將在中立地帶之軍隊之武裝軍隊全部引去也今信使浙軍能頒行上述之事項則政府當立命令討伐浙軍之海陸軍隊不得侵犯前項之中立地帶云云此外並聞各使對於此項答覆當時並未回答擬再行交換意見一次用决其是否可即將此事向浙江方面提議又醒民社云關於使團要求將淞滬劃爲中立區問題前晚顧宅會議結果决定採納蘇齊之意見必須浙方將吳淞砲臺之砲閂拆缷交由公證人保管並禁止滬艦在三十里以内有所行動則蘇軍自當承認其爲中立地此後陸路進攻只以南翔爲限絶不稍有逾越關於此節昨日已由外交部照會公使團查照矣 
[奉張表明對直態度（粲花）]  
　　對各國領事聲明出兵原因 
　　奉天快信奉直形勢日形緊急連日接京津密探報告謂直方現派四師團·六混成旅分向山海關·喜峰口·熱河三路出發并力攻奉六日晚張作霖召集軍政各要人到總司令部開緊急會議决計糾集三省精銳分路出發七日上午十一時將駐奉英·美·日·德·各國駐奉總領事邀至總司令部聲明直方現舉重兵分路侵奉奉爲自衛計决計舉三省精銳盡力防衛事出萬不得已希予諒解幸勿誤會云云各國領事對當局亦頗諒解今晚（八日）張學良·李景林·汲金純·同乘京奉專車赴錦州布置軍隊現駐省各軍均已整備待發（八日） 
[德俄對華戰之態度]  
　　大陸報載合衆通訊社十日格林電云俄外交報告確稱德俄兩國正謀對於列强干涉江浙戰事一層爲不用武力之反對 
[洛吳電蘇請嚴申軍紀]  
　　萬急崑山齊督軍鑒軍旅之道紀律爲先仁義之師人心所附蘇浙人材淵藪財賦名區士夫酷愛和平婦德素敦禮敎綜貨殖之挽轂匯文化之策源改革以來僅稱完善今者錦繡山河大軍雲集重苦東南父老矣玉石之勢旣成城魚之殃寗免縱多方愛惜猶恐弗遑我民　辜良用愴惻應請尊處速即通飭各方將領嚴申軍紀約束兵丁愛護閶閻尊重道德兵法有禮軍行無私吳將則還女更衣岳軍則凍不拆屋務使秋毫無犯民不知兵則　食以迎師直爲壯傳檄面定天視自民賀武惠平南之頌不擾一人繼羊琇征蜀之功其維仁恕南望鈴轅頓首以請吳佩孚佳 
[外報所紀寧方軍訊]  
　　字林報云通訊員某君新從南京來滬據述湖北有大批援軍自沿江各埠開拔到寗轉赴前線江順輪船之運兵三千人已誌昨報此外黄州等處聞尚有軍隊陸續開來現南京喧傳馮玉祥業已在途帶有精兵八千來南助戰至所稱此項援軍未經請求即行派來之說更可窺見一重戰事内幕蓋不僅表示洛吳實爲此中主動人物旦粒一旦勝浙之後復將發生地盤問題而本省諸長官究不知歡迎新客否耶目下漢口至鎭江一段輪運非常忙迫黄州武穴浦口揚州等處運兵不絶而鎭江揚州兩埠居民又紛紛遷徙滬上江輪搭客非常擁擠即頭等搭客亦以在板得一舖位爲幸滬寗路仍通至蘇州且以生力軍之紛往前敵料當可以保此一段云 
　　字林報云據可靠消息寗方軍隊現正絡繹開往沿鐵路陣線此輩皆爲吳佩孚所派援兵及馮玉祥之一旅值此陰雨不止蘇軍正可藉機修補厚加援軍料其開到戰地加入前線之後即將大舉進攻黄渡但浙江此時亦有生力軍隊自吳淞杭州等處絡繹開赴前線今其後路之南翔幾成一大軍營所駐兵隊昨日已三倍於星期三又據本埠消息全部戰線上傷兵總計約有八百五十名左右大都係輕傷足見傷亡猶不可謂多據稱南翔救護醫院内死者甚少但確數未詳昨有專車來滬一輛載傷兵僅有二十三人浙方對於鐵路亦極力保護派有工程隊一隊逐日巡視鐵路橋樑枕木等加以條整云云 
　　字林報十日南京短簡云此間得訊宜興方面蘇軍將大舉進攻料該處不日當有激戰 
[常州軍事雜訊]  
　　洛吳派馬隊一旅來蘇備用已開拔日内由寗過常赴崑昨日上午一時駐宜興之豫軍第三混成旅第一團第二營步兵調往崑山三時許由寗經常鐵篷車一列内載輸送隊五百名及軍米子彈等項運往崑山接濟十二時駐宜興之第三混成旅第一團一二營步兵開赴崑山下午四時經過兵車一列係淮北緝私營新編陸軍一營開往崑山 
　　昨晨六時有飛機一架由寗飛行赴崑機中共有六人飛至常州附近忽然失踪齊督得電立派航空隊員高鳳彩來常責令姚知事查其下落並電令沿途各縣知事尋訪又訊昨晚十時許得悉前横鎭附近有飛機一架墮落該處或即由寗飛來失踪之飛機縣署當派人往探旋據七分所長報告前横發現之飛機因機油缺乏暫停該處姚知事得報當即電告齊督 
　　武邑保安隊九日晨全隊開拔至牛塘橋駐防昨日宜興小火輪拖來空船一百艘聞係裝兵之用又昨夜宜興開來第五旅第五團兵士乘車赴崑 
　　九日晨馮玉祥部下兵隊二旅由寗過常兵站司令部隨時將預備柴草數萬斤麫包數千斤送往 
　　昨晚九時到傷兵車五輛傷兵四十餘名由兵站醫院接收療養又嘉定開來傷兵約百人陣亡連長一人係第六師步兵二十三團十二連長劉復興二營營長一人姓名未詳（九日） 
[蘇州快信]  
　　蘇地於八九兩日盛傳平望方面業已開仗茲據吳江消息此次江浙風雲起後有盛澤團防局長邱老壽與土著斷鼻樑阿金勾結湖匪首領董二鬍子糾合大帮梟匪並有前膛槍二百餘桿假借何某名義推舉殷佩六徐樸臣二人爲領袖向當地紳商索借軍餉三十萬事被駐防該處蘇軍所悉即下令剿捕現該匪等已逃至盛澤七里灣地方遂誤傳爲平望開火也 
　　昨日豫軍之赴前敵者計有靳雲鶚軍一旅赴崑山乘三個龍頭之車共裝三十一節又張福來軍一旅開赴宜興並由寗運來七生的五大砲十六尊即日須運前敵預料一二日内必有一場極猛烈之惡戰（九日） 
　　崑山蘇軍捕獲外人間諜二名即電寗請示核辦當局立派江　　涉　温世珍來蘇　　蘇州飯店　即赴崑山與前敵司令部接洽聞温返寗後即須赴滬與領事團交涉 
　　昨日開往崑山之靳雲鶚軍隊兩團抵崑後尚未應戰九日下午又奉令調往宜興乘車三十一輛過蘇抵錫後再乘民船赴宜 
　　九十兩口又由崑山運到傷兵百餘人由吳縣童子軍協同紅十字會職員將傷兵分送各醫院據此種傷兵云崑山方面自開火後蘇浙兩軍之受傷者均四五千人至已死之蘇浙兩軍除隨時掩埋者外多余入崑山至南翔之河中 
　　蘇軍第二師及第四混成旅昨均派副官長來蘇聘已退職而曾參與辛亥戰事之軍官前往太倉須編兩混成旅以朱吳兩人爲旅長（十日） 
[南京快信]  
　　某當局據報宜興方面昨日警備隊與浙軍開火至今晨始息未甚得手已由楊師加派兩連並携砲二尊接應防地如故七十三團高團長於昨日進攻時擊沉船二三艘今日午前十一時浙軍始退其他各方面全局無大變化似仍在黄渡际近對時中 
　　軍署消息蘇軍在前線新設三兵站㈠在案亭㈡在安亭與靑浦間㈢在太倉與瀏河間 
　　昨（十日）日馬聨甲派來援軍計步兵兩營機關槍礮隊各一連到寗後即開赴前敵 
　　院電海軍杜總司令請認眞保護外僑生命財産 
　　聞軍署近又派員赴漢陽鞏縣兩廠領運彈藥 
　　各縣公團近日紛電請早日將軍事結束 
　　江寗縣奉令籌解軍費四萬元昨吳知事召集各鄕董事在署開會按區攤籌尅日解繳發給印收准抵完十三年分錢糧 
　　吳鴻昌來電徐屬各境自戒嚴後主客各軍對於防務異常周密地方甚爲安謐 
　　此間金融仍無活動勸業停兌後工商界存有該行紙幣甚多生計及營業頗受影響現有專做投機生意者以八五折收收買此項紙幣以備將來開兌時獲得大宗贏利 
　　八月分各稅所收數稅减報解之數無一能及比額者實因受時局影響當局亦碍難照章嚴核以示原諒　　蘇州崑山間鐵軌已修復現滬寗車可直逹崑山 
　　建業大學昨（十日）日開學上課僅到學生數十人　　敎育廳奉敎部訓令定十月二十日在京召集師範會議請通知各校屆時派員出席 
　　兩淮鹽使丁乃揚昨辭韓省長乘輪返揚 
[湖州快信]  
　　左路聨軍於七日向宜興方面進攻後至烏溪鎭渡河九日進攻蜀山因山巓蘇軍砲兵間下轟擊火力甚猛暫停進取今日據報浙軍已佔蜀山 
　　前敵某營長昨晨督率大隊冲鋒前進忽爲伏兵包圍幾被俘虜後經十四團追赶而上猛力擊退反又進展陣綫十餘里故於是晨已進紥蜀山 
　　吳興紅十字分會救護隊籌備已久直至今日始告成立遂於是晨遣派救護員五十名分裝民船四艘開往前綫 
　　據前敵報告陣地屍骸纍纍厥狀至慘（十日） 
[寗波快信]  
　　甬總商會昨聞甬興輪有停駛之說分函同鄕會與寗紹公司阻止其致旅滬同鄕會函云聞江浙戰雲日逼因南市地處扼要寗紹輪擬移泊江天碼頭甬興輪有暫行停駛之說具徵寗紹公司愼重將事無任欽佩惟自戰事發生以來滬甬兩埠生返人民較昔日倍形擁擠或慮電綫損壞交通稍阻全恃兩輪逐日行駛藉通消息如周身血脈貫注精神一振百體始安邇來甬埠風聲鶴唳謡諑紛傳已呈寢住難安之象若甬興輪一經停駛人心更形惶恐雖有江天輪往返人多不容搭載益引起兩埠人民之注意敝會經多數商人要求以事關重要除逕函寗紹公司外用敢專函布懇務乞貴會轉商該公司併念兩埠人民處此流離顚沛之秋將甬興輪照常開駛設法向各商輪公司碼頭之在租界者商借停泊並懇於星期日特開一班以安人心云云又致寗紹商輪公司函同從略 
　　穿山地處海濱自時局緊張以來當道視爲軍事要他警所曾派偵探數名在該地偵緝茲據該地來甬者云日前有形跡可疑者二人被偵探所獲詢係閩艦間諜來此刺探軍情者 
　　外海水警廳長來偉良前曾令飭各路得力巡船抽調來鎭茲悉白岱門第四水巡隊長杜邦良已於昨日派第一分隊長龐廷卿率帶二號巡船水巡十五名到鎭聽候調遣又該廳於去年冬防時借與寗波警察廳俄槍八十桿子彈八百顆茲因添辦水警槍械不敷昨特派員來甬向能警廳收回前借槍械二分之一 
　　法國兵艦挨雷格爾號已於十日晨駛抵甬埠停泊白沙共有兵士一百十八名英日等艦聞亦將相繼來甬保護各該國僑民 
　　甬國民黨昨在後樂園召開大會討論時局結果拍發通電勸海内同胞共起討曹語甚激烈又有陳器伯駱漱淸等發起將召集寗波各公團舉行民意運動發表宣言聲援盧何討曹 
　　鎭海市面日形寥落以銀樓綢莊洋貨等店最受影響 
 
 
 

Page 5

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *國内要聞二 
[杭州快信]  
　　前傳奉張協濟餉糈業已證實前數日尚有現銀四十萬滙滬現又傳協助兵兩旅循海道逹滬其應用槍械由滬分配 
　　第二軍奉令攻宜拱宸橋内河船隻輸運忙碌已逾旬日前昨等日尚有烏山船七十餘號分載子彈麵粉等品及新募之補充兵士輸送夫役（約千餘名）直駛長興 
　　二師留守司令部昨委張信培爲軍醫官章毓蘭爲書記官 
　　第三軍砲兵團出發衢防後現第二營奉令開拔建德（嚴州）暫住持赴威坪迎擊屯溪皖軍 
　　第三軍兵站處設南星站昨成立委傅孟爲兵站處處長馮熾中爲站員 
　　日來江山並無戰事發生前二十八都發現少數軍隊係屬贛軍並非閩軍惟常山威坪各處形勢較爲吃緊　　象山西韭山洋面發現砲艦兩艘馬力極速經該邑漁業公會電報已飛令要塞司令嚴加防範 
　　杭州紅十字分會自一日籌備迄今其救護隊昨定十三日出發前赴長興隊員共爲三十人紅卍字分會之第一批救護隊已抵長興轉往前方實施救護 
[皖省軍事消息]  
　　馬聨甲昨特劃皖南廣德·宣城·郎溪·績溪·寗國·當塗·等六縣爲接戰區域宣布特别戒嚴令飭各該縣知事遵照戒嚴法檢查郵電限制人民集會結社等事又以皖省爲長江中樞水上防務亦極關重要並令飭水警廳長王世英宣布長江戒嚴即委王爲司令王奉令後即通飭所轄長江華陽大通蕪湖當塗水警四署長認眞防範并選委偵探員十餘人分段稽查以保水上治安　　昨日（九日）招商江順下水過皖滿載軍隊槍械據稱係鄂蕭所派某團兵士三營開往江蘇助戰者并有孫傳芳派員在九江招募之輸送隊約千人安慶旅客見滿船皆兵大半不敢登輪退下躉船改乘他公司輪船下駛 
　　皖垣濱臨長江東南兩門出城即至江邊西北兩門爲旱道城内街道極爲窄狹從前各街頭巷尾均有木棚夜間鎖閉以防宵小祗因時局平靖地方無事此項木棚遂致取銷現在戒嚴司令郭又倡議恢復木棚囑由商民捐欵成立九日下午城内商界諸人齊集中路同團會議捐欵辦法并聞紳办舒鴻貽諸人以際此風鶴頻聞亟須力圖自衛提議倡辦民團刻正籌畫一切云 
　　皖垣自宣布戒嚴後人心極爲惶恐加以戒嚴司令部連日以來四處逮捕究其原因則以郵局檢查郵件幾發多數皖人與浙中友朋通函因而嫌疑被逮惟以戒嚴司令宋植枬尚明事理未興大獄前報所記被捕之董愼三問明後旋即保釋至於律師劉耀宗因曾租屋與金某居住金去浙後迭函皖友問好惟以信内所叙問有關涉時局檢查員認爲嫌疑以致牽累多人惟金某之妻尚在皖垣某女校肄業昨經傳訊聞供金某與被逮諸人不過因租屋認識而已别無來往云云故劉等亦可望無事 
　　皖省造幣廠表面上早已停鑄惟暗中鼓鑄已非一次皆由該廠科長耿朝泰父子主持有銀即鑄無銀即停不放汽笛以避外間耳目故知者甚少日前馬聨甲親赴皖南督師啓程前一日尚由該廠臨時鼓鑄銀幣十餘萬元完全民八袁頭解送督署馬氏携往前方散放兵餉皖廠仍在暗鑄不知如何被江蘇得悉昨日蘇省長韓國鈞電致皖財廳長胡思義大致謂皖省造幣廠尚在鼓鑄當此軍需孔急蘇省財源竭蹶特商借現洋二三十萬元等語胡思義接電後隨以官話電覆謂皖省造幣廠停鑄已久無法接濟云云蘇省素稱富庶今竟乞假於貧瘠之皖省足徵軍事之不宜有也 
　　捲烟營業憑證稅呂調元任内所創辦全省稅額每年定爲五十萬元由霍邱賣以珏承辦迄今年餘稅收有限現在已略有眉目各分局漸次成立者已有多處財政廳長胡思義乘此軍事倥偬之際請求馬聨甲准將捲烟稅歸併財廳辦理藉闢財源省長公署頃已令行竇以珏并財政廳定於本月十五日接收若在平時其中虧耗尚有交涉戒嚴時期諒竇亦無法把持胡亦狡矣（十日） 
[蕪湖快訊]  
　　馬聨甲於七日由省到蕪連日各界要人往謁者若無要事均拒絶不見聞馬氏有日内親往宣城廣德一帶督師之說並已向軍衣店定製帥字大旗一面 
　　自江浙事起此間軍隊調防甚爲忙碌均由官廳封僱民船輸送以致沿江大小船艘聞風逃避各公司之小輪亦一律停班商旅殊感不便馬聨甲到無後即令蕪湖兵站站長凌紀笙會同警察廳出示布告對於各種船艘及小輪概不發封差用故各小輪均於十日照常開班 
　　駐紮郎溪之皖軍五旅賈團現已奉令開赴廣德駐防又聞廣德近日謡言甚熾一若開火即在目前該縣居民來蕪避難仍絡繹不絶 
　　蕪湖戒嚴避令部九日召集軍警商團在鎭署開防務會議議决鷄窩街租界一天門東門外河南一帶均爲陳團長所部軍隊警備區域二街自新横街起至北門止爲警察保安隊警備區域長街自南門口起至洋碼頭止爲商團警備區域 
　　安徽長江艦隊統領兼長江水上警察廳長王世英刻以江浙戰事發生皖省江面最爲重要除宣布戒嚴外並擬招募海軍陸戰隊五百名以備隨時調遣 
　　鄂蕭派駐紮蒲圻之四旅陳團長率領步兵一團於九日乘招商江順輪過蕪赴寗以便開赴前方 
　　宣城紅十字分會現已組織成立專辦救護事宜業由蕪湖分會電請宣城縣知事曁宣城兵站范站長照章贊助以利進行而維善舉 
　　此間錢業放出之長短期欵共有五百餘萬各業鑒於錢業停止收解均抱自衛主義每日收進之現洋均不願送還錢莊加以宣城禁止現洋出口該處帳欵已無指望故金融界頗爲恐慌 
[戰事節關交迫之蚌埠]  
　　蚌埠當津浦孔道皖省又捲入戰漩近月以來遣將調兵輸送異常忙錄值茲節關伊邇影響所及無不大感困難茲不調查所得分誌如下㈠交通皖省自備戰後輪船則差務紛繁長短班旋作旋輟商旅已感困難加以滬寗停車交通更形梗塞凡一班赴滬辦貨者均爲之滯留此間自聞南京檢查綦嚴大有進退維谷之勢㈡金融各銀行於戰事初起即積極收束茲又以節關將届中交兩行已通知來往各家請於節前歸欠商家頗起恐慌刻除中交鈔票外餘票均不通用銅元每洋一元落至二百二十餘枚一般小本營生均爲之叫苦不置㈢糧食皖北今年麥秫二季尚稱中稔春秋之交始而亢旱種植失時繼而霪雨連綿各河陡漲所有灣地均付洪流現在禾豆均難望有秋值茲戰事發生價值更形昻貴但蚌埠上游之懷遠因莊客停購價略鬆動然能否持久尚難斷定㈣軍餉皖軍欠餉數月非籌發無以開拔前聞軍事當局電請蚌埠總商會代籌一萬元已如數給還昨又作二次之電請該會以節關伊邇無處設籌僅承認代借五千元未知當局能體恤商艱不再有後命否 
[鄂軍集中下駛]  
　　武穴通信自江浙戰雲掀起長江各埠無不市面牽動金融恐慌武穴所駐湖北陸軍第四混成旅七團二營殷禎偉營長已於本月初六日忽奉吳蕭電令趕於即日隨陳堯鑒所部全團開往南京以作蘇方後援故連日七團軍隊已由羅黄各縣紛紛來武集中商會招待頗爲忙碌軍需械彈近均堆積在招商躉船專候江順輪來到即行開拔直至今早四句鐘果見江順輪到滿載四旅兵士武穴各機關人員均紛紛上輪迎劉佐龍旅長至躉船茶點至八句鐘將武穴七團軍隊裝竣鼓輪下駛又聞盧金山之十八師亦在被調援蘇之列確否待證至武穴爲鄂東門户要隘駐軍驟然開走恐外來土匪乘機思動商會長張友三君除電呈蕭督火速撥兵來武鎭懾外再請水陸兩警認眞擔任故近日入夜均皆加派雙崗荷槍實彈加意戒嚴此亦戰潮中下穴所受之影響也（九月八日） 
　　漢口通信江浙兩軍實行接觸而後在洛系旗幟下之湖北當局不惜驅鄂軍第四混成旅劉佐龍部東下以助齊該旅原駐蒲圻一帶之第八團劉鎭湘部已撤回武昌於六日乘江順輪下駛其第七團分駐武穴黄州各營第三營（駐武穴）聞已於四日開赴南京餘則概行開拔聞將集中黄州然後東下查鄂軍隊僅劉旅最爲洛方所賞識今之調劉或傳别有深意存乎其間又傳洛方對於江浙問題預議兩個月可以蕆事悉聽齊氏主持子彈之接濟假定漢陽鞏縣兩廠共撥二百萬發漢廠子彈已於七日夜由蘇派蔡某乘招商局輪船運去且蘇方一切軍需之接濟向賴上游刻擬在漢設軍需採辦處鄂方之種種援蘇說明即是加入攻浙以形勢論此爲當然不免之事實詎竟有人極端替當局者否認豈當局者對此無足重輕之物議尚有所顧忌耶 
[江浙戰爭中之閩局（蜀生）]  
　　孫傳芳攻浙周蔭人覊靡民軍 
　　粤軍入閩說益盛 
　　江浙戰啓閩局表面上似漸沉寂然孫周於對外對内方多自分途孫出兵圖浙而周則撫輯内部也孫於三十日抵延平即於九月一日發出出兵通電至是孫傳芳之態度始大明人之測其將圖周圖贛之念完全打消矣惟就記者所得軍界消息則孫氏表面雖與蘇方共同動作而實則各行其是孫明知盧必以全力與齊搏戰於滬寗問故頗欲於江浙苦鬥不决之頃長驅入浙其姗姗來遲或責以貽誤軍機·則大誤矣蓋孫氏三十日抵延平所部第二師應於五六日間始可完全集中延平若到浦城則須至中旬以後江浙三日已開火而其時孫軍尚未抵延平則欲望其影響於數千里外之江浙戰局可知其不能也據省報載楊砥中林壽國率陸戰隊備襲温州孫軍將由松溪政和浦城入浙此則孫軍掩人耳目之言温處偏處一隅海軍行動未必全無阻碍孫軍亦難逾險巘之仙霞嶺而突進仙霞嶺步兵或可攀緣而過輜重砲兵則望之却步矣據周軍中人云孫軍此去目的固在浙其進兵途徑孫頗欲假道江西經廣信玉山入浙爲途旣坦一佔衢州據杭州上游可牽動全浙浙軍亦以是重兵守衢今孫之不遽逼迫者則不欲於江浙勝負未分之際有所舉動須俟江浙勝敗稍有眉目始積極動作以收漁人之利亦一說也 
　　至周蔭人之對内一循孫傳芳故轍對民軍取覊縻之策委高義爲剿匪總司令吳威爲副司令改編楊漢烈爲第九旅旅長孔昭同於二日偕姚建屏抵泉就興泉警備司令之職姚爲本省聲望較重之退職軍人周蔭人討王（永泉）來泉即與之俱來亦欲藉以融洽土著軍隊如高義楊漢烈輩之感情也高義自周蔭人委爲剿匪總司令後知省軍對之已無惡意特發出闢謡通電略謂義部與友軍融洽互相提挈服從督理命令外間謡言顯係奸徒揑造云云高部陳慶雲前避匿於鼓浪嶼者亦已返泉並在官橋磁灶刈州塘埔一帶勒餉擄人鄕民聚衆抗之擄其兵士陳再調兵捕人鄕團乃羣起將陳圍困於官橋陳以隨帶兵士甚少頗窘旋告急於高高凂紳士黄某調停而止至高義對國委之剿匪總司令雖亦致電謝委稱俟孔昭同到泉後商進止迨孔抵泉高以患瘧疾辭不能即時出發孔亦以現值時局變化中亦不欲多致糾紛蓋一迫其剿匪則成民軍互併之局泉屬將從斯擾攘也在最短時間中省軍對民軍可望其不至出以積極之手腕此興泉間近况也 
　　至漳厦方面則張毅以泉屬省軍地位已固陸續調駐馬巷同安一帶駐軍回漳州原防近併沿海集美瓊頭英埭頭一帶防兵亦撤退回漳於是漳厦乃盛傳粤軍來漳張調兵往禦惟記者詢之張軍軍官之庽鼓浪嶼者則謂同安軍隊返防爲監視高義之任務已了沿海防軍之撤退則以洛寗合作對浙厦海軍助攻寗波洛吳電張毅勿乘虚擾厦故也至粤軍之來則未之前聞此間空氣最盛或爲龍巖軍民衝突粤軍派兵援助贛軍而有此訛傳也惟最近贛軍易團與民團戰於適中民團敗潰適中焚殺極慘民團似已無反攻能力粤軍或不至終來也 
　　惟就記者所知則最近許崇智致書此間民軍某要人略謂江浙戰啓閩局即起變化浙軍對閩將取攻勢民軍宜速乘時而起牽掣孫周競存經浙盧之疏通亦將率師入閩余則以所部入贛云云在此間此時陳軍入閩已爲最時髦之談料前日此間傳粤軍入閩其軍隊爲尹驥所部分三路一路由黄岡入詔安一路由饒平入平和一路由大埔入永定此路千人已抵峯市又據汕頭來厦者謂粤軍確集中潮梅惠州前線軍隊亦多調揭陽一帶暫駐汕市亦盛傳陳將攻閩浙盧實有代表來勸競存與中山復和率師入閩競存意亦爲勤洪兆麟極欲入漳洪部尹驥李雲復尤爲躍躍惟競存對入閩是否能影響於江浙殊無把握故尚在猶豫觀望中果江浙之戰浙而能勝形勢擴大陳或加入亦未可知又據與競存接近者言競存與直系以主義上之根本衝突終無浹洽之可能直系之視競存亦與中山在同應剪除之列故競存對此同志（共主聨洽）與向有結合之浙盧實有櫻救之意現已在軍事凖備中揭曉之期當不甚遠云云此間民軍亦紛派代表赴汕請爲内應甚形活躍使粤軍而果來則閩南風雲將立可變色矣（九月八日） 
[成都通信（野乘）]  
　　楊鄧交惡之由來 
　　楊森非四川之督理乎鄧錫侯非四川之省長乎楊鄧又非同爲四川人乎同爲地方大吏又同爲四川同鄕而胡以交惡則以用人問題軍民各有權限何至因用人而生意見則以權利問題一有衝突同舟可立地變成敵國此原常有不足怪詫之事然則楊鄧交票究竟是非曲直奚在乎曰難言之矣 
　　讀者苟欲知楊鄧交惡之由來不可不先知楊鄧個人平日之特性又不可不先知楊鄧四圍空氣之情形此兩點旣明而後可以判斷兩人交惡之是非及將來交惡之結果雖不中不遠矣楊森號子惠四川廣安州人年約四十一二歲四川陸軍速成班畢業生其人好勇任性敢作敢爲爲其特長沽名鈞譽剛愎自用用人不欲有才出已上者爲其辦事不能澈底成功之大原因趙榮華任副司令援川時在重慶私語川中某老軍官云楊子惠好大喜功做一旅長本有餘做一師長却不足雖屬露骨批評可謂拍題中肯其用人也喜懽用一般持手杖穿洋服的靑年只要說是何處畢業便可立地收入夾袋本年在此兼攝民政時持北京上海或歐美畢業名片往謁者每日無慮數十百人後來調查十之七八概屬僞造楊乃掛牌不准揑造名片請謁此間傳爲笑話更有一椿短處今日一人譽之立地把他請來充當秘書諮參明日一人毁之馬上即逮捕後送交陸軍監獄或槍斃之其辦事也自己高興起來想起一件事馬上就去幹越時未久置諸腦後再也不復過問其大毛病終包括在輕舉妄動不學無術八個字其行軍也亦然例如去年援川得意時不到半月就猛攻到成都附近龍泉驛失敗後不到五日就拚命逃到重慶之老關口可想其胸無成竹餘可例推矣蜀人競傳楊森有妾媵十二三人恐未必眞有此數大約最低限度亦有六七人率皆斷髮革履金竟手表終日奔走女權到處開會演說就中尤以田蘅秋者爲最出風頭因之此間市人羣呼之爲姑子式的督理太太以故此間及重慶女學生相率效尤十之四五皆剪去頭髮每逢星期沿街提皮包買物者概係民姑式的女學生此風相煽捷於影響所以楊森在川譽之者固多駡之者亦復不少也 
　　鄧錫侯之爲人則與楊森絶對相反彼待人絶無成心亦絶無誠意鄧字晋康四川營山縣人年約三十八九歲保定軍官學校畢業因其人過於圓滑蜀人羣諡之爲水晶猴子彼左右太無人才所恃者僅一李鐵臣鄧幼時受業塾師亦一庸碌老好人也其前參謀長白瑾懷比較上有作用近被鄧左右所排擠不復重用江防總司令黄隱爲鄧兒女親家其人尚明白惜近嗜阿芙蓉每日非午後四時不起毫無振作之氣新近羅致一政客名曰梁正麟號叔子先爲賴心輝秘書長去年賴心輝攻入重慶梁志得意滿寫信痛駡袁祖銘力主通緝楊森劉湘袁祖銘鄧錫侯者今年袁劉楊鄧援川成功梁又來巴結袁劉鄧鄧委之爲省行署秘書長袁祖銘劉湘委之爲川鹽護運處處長鄧本人因係武夫在政治上確是外行左右又没有一有學識有才能之直正人才所以雖攫得省長一席始終還是没有辦法 
　　楊鄧均就督理省長職未久何以遂惡感之深至於如此說句公平話楊森不能不負幾分跋扈過分的責任鄧錫侯則又一味圓滑太不負責任而又不肯抛棄利權此其所以弄得冰炭不相容也自援川成功以後楊森手版横腰大有惟我獨尊之概洛吳亦有意欲以督理位置楊森會劉湘又連電力保此缺遂早内定惟省長一缺欲以畀鄧則楊森當時又兼攝民政四川鐵路黨蒲伯英極力主張楊森兼四川省長因楊蒲同爲四川廣安人北京屬於研究系一部分學生從而附和之今日上一呈明日拍一電大有非楊森以督理兼省長不可之勢吳佩孚見擱置愈久紛糾愈多乃用快刀斬亂麻手段硬請正式命令發表楊森爲四川督理鄧錫侯爲四川省長自他人視之楊森可謂償其夙願矣庸詎知其益懷觖望乎吳佩孚對於川事形勢隔閡一無所知耶抑明知之而故意出此也迨中央命令發表楊森馬上就職拚命的將省長權限爭奪鄧錫侯擁一省長空名正擬來成都就任忽然楊森拍去一急電叫鄧無須上來省長長派人送到重慶去便是鄧錫侯來成都有何不利於楊森而楊必如此拒絶因造幣廠係鄧權限鄧如來必依法收回且財政廳長宋光勳雖非鄧私人比較上與鄧接近鄧在省就任楊森所委財政廳蔡家驤必定站不住脚所以楊拍電命宋光勳來省甫抵省即逮捕之鄧錫侯見如此情形不得不忍氣吞聲在重慶東川道尹公署就省長職矣楊森派敎育科長賀伯中送省長印去重慶鄧即保賀爲四川敎育廳長中央發表楊即電渝拒絶命賀不必來成都設廳全川團練總辦向由省長兼任而楊森據爲己有以至成都造幣廠長陳龍市政督辦王治易不是楊森旅長就是楊森秘書本來楊秘書副官兩處統計辦事及掛名者約有六七百人一時安插不完然而鄧錫侯省長權限被楊森侵佔剥奪殆盡矣四川鹽欵每年有數千萬向來歸省長支配楊森恃洛吳爲後援硬不交出鄧錫侯固無可如何全川各將領亦爲之憤憤設長此徑情直遂權限不明勢必釀成全川將領聨合以武力逼令下台是鄧楊交惡即係四川内訌之倒影俱看四川人有不有過太平日子的福氣耳 
　　鄧錫侯最近忽採用聨絡袁祖銘劉湘劉存厚三督辦之手段劉存厚與楊固氷炭不相容袁楊邇日亦不能沆瀣一氣祗有劉湘若行所無事銳意淸鄕决不管他人閑事楊森曾爲劉湘部屬又同有二軍楊近頗有脫離鄂湘而别樹一幟之野心劉湘何嘗不知之特楊森亦深慮各將領皆被已開罪以盡故對於劉湘不得不委蛇擁戴設劉湘苟歧視之或一概不問則楊森益覺力孤勢危矣然而以劉湘平日之爲人觀之絶不至出此也福建督理孫傳芳獨非洛吳之紅人乎各黨派羣起擠之孫在省亦站立不住况四川内部情形之複雜更十百倍於福建者耶此有識者對於川事所以不敢遽抱樂觀也（八月二十五日） 
[閩司法界之糾紛（禹衡）]  
　　前思明地檢長程徽被捕 
　　福州通信前思明地檢長程徽缷任後調赴湖北高等廳任嗣爲厦門商埠督辦陳容光留充該署科長未果行本月五日由厦門抵省暫住於台江汛法大旅館六日午應以人之請坐人力車赴廣資樓途遇高等檢察廳首席檢察官金啓華帶一法警請其下車程詢何爲金以高檢長有事面談對程不允金即僱馬車一輛挾同上車入城抵高等廳後李檢察長即令送交地　廳收押於地方看守所有疑而從旁探問者則謂程妨害公務侵占公欵之嫌疑據法界中人云程之被任思明地檢長實臧致平在厦時代因格於臧久不能赴任嗣厦歸海軍程赴厦視事暫以一人兼四職即本職思明地檢長外兼地審長並兼高等分廳之鹽督推事　監督檢察官當時爲高等分廳監督檢察官者爲徐炳成徐曾任思明刑庭長因得贓被前福建高等審判廳長陳經褫職者當程初次赴厦嗾臧部捕之程幾遭不測及程再到徐再拒程怒乃帶陸戰隊多名到該廳令徐交由印信及保證金簿據徐置杖帽於辦公室託詞再往取卷踰牆匿於附近敎堂天晚乃潛逃鼓浪島嗣林祥熊赴厦接高等分廳監督檢官時程即交缷然與林意見已不合嗣和奉調湖北高等分廳推事福建高檢廳即令林兼代思明地檢長程不即交且伺林之短合檢察官林炘逮林林聞訊只着一襲長衫逃省向李鄭兩廳長哀求援助高檢長派陳恭往接思明地檢長并派童培元暫代高等分廳監督檢察官乃馬坤貞團長及商界等又電省留程陳未敢往旋李檢察長請杜總司令主持杜電馬團長令其勿干司法陳乃行而程亦缷任是則徐炳成林祥熊陳恭等均啣恨程程已爲衆矢之的此次李檢察長之逮程聞係徐在省從中慫恿而又得厦電促成之程氏是否有犯罪嫌疑案在偵查中無從探悉唯就以上經過情形言之閩法界之黨同伐異亦可見一斑矣（八日） 
[俄署問題已解决]  
　　大陸報合衆通訊社十日北京電云蘇俄大使已接有照會稱外交團將於明日交還俄使署鑰匙此事交涉已久今始解决但如何解决之詳情此時猶未發表云 
[北京八校有停頓之形勢（捷）]  
　　八校校長擬向敎部總辭職 
　　北京國立八校校長范源濂江庸蔣孟麟楊蔭餘等因政府積欠八校經費已逹一年以上目下開學之期已迫 
 
 
 

Page 6

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *經費毫無着落乃將開課日期展緩至十五日舉行而最近向政府交涉敎育經費之結果不獨前次所允籌發之開學費及節關經費一無把握即上月份應發之七成亦無發出之消息對於學校無由進行即校役之工薪亦無從籌發迫不得已乃於昨日（八日）開校長團會議一致主張即日向敎部總辭職並於昨日下午出席八校敎職員代表聨席會議詳細說明不得不辭職之情形聞八校校長之辭呈今朝（九日）已經備妥大約下午當即送至敎部惟范源濂氏之辭職極爲堅决聲明無論如何絶對的不再担任校長之職務云 
　　敎育總長國淦探得八校校長有總辭職之消息因於今日上午九時邀約八校校長范源濂等至紅羅廠本宅談話據聞張敎長一一詢問各校校長校内困難之情形畢即謂今日（九日）國務會議當將八校實在困難及勢將停頓之情形詳細報告請政府從速設法維持並質問政府是否有維持八校之决心倘不欲維持不如請其並敎育部一併取消之爲愈擬請諸君暫時勉爲其難俟國務會議議决如何今晚再請過我一談云云 
　　八校敎職員代表以各校校長此次辭職旣出於萬不得已亦無法挽留惟認爲事體重大有詳細討論之必要乃於今日（九日）午前十時復在法大開會議决即日由各校分别開敎職員大會共同討論再定辦法探聞各校代表因數年來北京敎育經一次政變受一次動摇苦心維持良屬不易此次如有相當之辦法只要事實上可以過得去亦極不願使八校停頓而荒廢靑年寳貴之光陰也 
[張國燾等尚無開釋希望（漪春）]  
　　前因共産黨嫌疑被捕之北京學生張國燾楊子烈范體仁現仍禁錮衛戌司令产部中前日張國燾之廚役某則已被釋放聞張范等在獄備極苦楚屢因要求釋放或依法判决至於實行絶食然均無效果范體仁素日體弱多病聞因在獄身心兩方面皆受虧損頃病益劇幾不能支據司令部中人傳出消息張國燾確有共産黨嫌疑證據三十餘件至范則毫無證據然何以不速行釋放誠一疑問也據聞當范被捕後不久因國會議員先後向政府保釋其時孫寳琦已批准開釋旋孫下台事又不果近范之同鄕某等以北大（范係北大學生）行將開學且范病又甚劇連日爲之奔走一面託湘籍議員（范湘人）爲之說項一面求北大校長蔣夢麟爲向王懷慶關說蔣已允諾昨並向人云能否開釋且看此三四天之内云云故范能否被釋尚在不可知之數对張楊兩人則一時尤無開釋之望矣 
　　另一消息張國燾被捕一案前經國會議員雷殷等向政府提出質問兹隋國務院已將案情備文咨覆參議院查照原咨如下國務院爲咨復事准貴院咨送議員雷殷對於此次軍警逮捕張國燾等依據何種法律現在覊何處已否提交法庭審查提出質問書一件請答覆等因當經函詢内務部去後茲准復稱當經抄錄原質問書函請京畿衛戌司令部迅將該案辦理情形據復送部去後茲准復案卷查本年五月二十五日案准京師警察廳解送准交通部密函轉據京漢路局呈報武漢稽查處拿獲工會黨魁楊德甫等供北京機關在後鐵匠營二十一號張國燾等主任其事旋經飭隊拿獲并起出文件多種及委任狀已册等證均係鼓吹革命煽惑罷工之件解署詳訊究辦前來復經提訊據該犯張國燾等供認均係共産黨員並分任鐵路總工會職員私組路工總會聨絡各路工人意在使各路工人組織工會團結感情藉增工價起潮乘勢推倒軍閥及資本家實行共産主義等語即希照復等因本部核閱此案旣據聲稱學生張國燾等係煽惑罷工鼓吹革命搜獲證據多件應俟研究明白依法持平辦理等因相應咨復貴院查照此咨參議院國務總理顧維鈞 
[魯省軍事雜聞]  
　　濟南鎭守使四十七旅旅長施從濱留滯諸城已將近兩月最初并未與土匪正式接仗近以靑紗帳倒土匪天然屏障已失施遂督率軍警會同諸城莒縣安邱三縣民團迭在諸城西北鄕之玉帶村·老固莊宋戈莊等處與匪開戰擒斬土匪百有餘人奪獲盒槍四十餘枝施於前日（八日）致電鄭士琦報告土匪業經肅淸鄭以現在江浙戰事方殷山東防務吃緊急電施氏即日回濟維持大局又據駐滕縣之第六旅兵士來省者言該旅現已整頓行裝聲言將開往徐州一帶目兵官佐之帶有家眷者已紛紛送回原籍軍情之緊急於此可見但據督署傳出消息謂鄭士琦以省議會反對往外省調兵已電令開往徐州之二十旅邳州之第五旅即日開回魯邊以防兩方潰兵竄入是否屬實雖未斷定但第七旅前奉令集中平原聽候出發截至今日尚未成行或即係省議會反對之力亦未可知膠濟沿路防務現已佈置妥協自芝蘭莊至坊子由五師十九團擔任坊子朱劉店由五師二十團擔任朱劉店至濟南由四十七旅擔任至濟南市面人心以距離江浙尚遠平靜如常銀根之吃緊利率之暴漲俱係銀行家意圖操縱無大關係惟財政方面以各軍開拔費已用去二十萬元之多致庫空如洗秋節應發之軍政各費尚毫無著落耳 
[魯商會一致反對膠路貨捐]  
　　但當局將以武裝徵收 
　　濟南通信濟南商埠商會今（九日）午爲討論膠路貨捐又開董事會會長于耀西主席先提出討論董事鄭龍文等之建議書第一步主張先聨絡各商會取一致之行動第二步主張開會員大會當時發言者甚多大都主張此事非濟南商埠一隅之問題應聨絡城内商會及沿膠路各商會作一致之反對於是當塲通過關於致各商會公函起草後即發出茲將討論通過之建議書節錄如下爲建議事查膠濟鐵路貨捐一事去歲曾定名爲産銷稅因商民反對明令停辦本年靑島當局以需欵孔急而投機政客遂有以膠濟貨捐獻者此死灰之所以復燃也向之力持反對者今則懾於時勢而不敢言商會爲商民代表不得不本我天良盡我天職願我會同人對於是項貨捐是否應行設立應詳察本埠商情熟權前途利害庶不致盲從於一時貽患於無窮鄙人等謹就管見所及略供意見於左一本會對於貨捐案業經先後開會三次第一次正式向官廳表示反對第二三次均係内部研究但此案非本埠一隅之關係實沿綫各屬及多我東商業農業全部之關係最後是否能以安設本會對此各商會取聨絡主義共同集議作一致之主張庶同力合作易於收效一查商會董事會關於會内事項固有議决之權此乃就普通事項而言至於添設貨捐關於商業前途利害甚重且會員有直接納稅之義務董事對於此項貨捐無論主持反對或贊成至必要時必須招集會員大會報告經過情形並徵求會員意見及議决大綱如此辦法方足以昭愼重而示公開以上二項是否可行即希諸公付諸公决提出者鄭龍文等十三人 
　　據另函云商界反對膠路貨捐毫無轉圜餘地而熊鄭兩當局以該項貨捐係奉洛吳命令舉辦故亦有恃無恐决計預備開征局長方作霖更獻計熊氏至萬不得已時可用武裝徵收熊已表示贊同果爾則去年産銷稅之流血慘劇恐又將見於今日矣 
[山東之敎育要訊]  
　　四中女子班取銷山東省立第四中學設在惠民縣距省甚遠交通不便前爲便利女子求學起見曾招有女生一班目前熊炳琦通令取締男女同校該校首當其衝校長鄭玉田迫不得已廼爲各女生辦理修業證書實行解散令其轉學他處不過各女生以地理及經濟關係轉學他校者截至現在只有三人其餘均半途廢學殊爲可惜云 
　　七中風潮解决濟寗山東省立第七中學學生驅逐校長蓋迺斌風潮已有十餘日之久敎廳長于元芳以濟寗係熊炳琦之故鄕故請熊氏自行解决熊以該校長蓋迺斌有濟社議員爲之護符故毅然决然令蓋迺斌照舊回校視事而從嚴懲辦學生茲錄其訓令如下呈悉該校除名學生華永泉郝中啓江鴻勛恃衆逞兇侮辱校長殊屬不法已極已電飭濟寗縣知事拘案管押從嚴訊辦仍由廳查明各該生籍貫及每年應攤學費若干呈候分行追繳並飭該校長迅速回校任事照常上課如果該校學和仍敢無禮滋閙該校長儘可據實報告本省長自有相當處置仰即遵照此令 
[浙女蠶講習所亦暫停課]  
　　浙省敎育經費每月平均支出爲十一萬元有奇此次戰事發生稅收短絀現狀已難維持况前方開火後軍糈浩繁尤不勝其供給所有敎育經費自難按時籌付總計省立學校專門三·實業三·中學十二·各遵照省令辦理在兵戰期内每月支給保管費各三百元則敎育費支出除留學經費及運動場圖書館等欵外僅須五千四百元至省立女子蠶業講習所雖亦爲敎育機關向由實業費支出昨由省署訓令財政廳云案查省立女子蠶業講習所前據轉報暫緩兩星期開學後尚未開所現以軍事繁興省欵困難已令行實業廳轉飭該所援照敎育機關辦法暫時停止進行所有屋守器具圖書儀器及種紙蛾袋等件由所長酌留員役帮同保管月需開支由實業廳酌擬數目呈候核定令飭該廳撥發俟將來令飭回復進行後再行照舊辦理合亟令仰該廳知照云云現各校敎職員要求張敎廳長設法維持在省庫方面實已無可通融究竟學費收入能否作爲短期維持須俟各校長於十二日下午地一時在省敎育會開聨席會議解决也 
地方通信 
[松江]  
　　紅會紀聞一束中國紅十字會松江分會自設臨時醫院療治傷兵因醫員祗有院長馮友鹿西醫朱志一周中一侯念言中醫金省三等五人已學應接不暇十一上午接上海總辦事處來函囑速組織救護隊出發以盡應有之責但分會對於救護隊之組織本有醫員侯念言擔任辦理嗣因受靑浦方面誤會之影響以致已經報名者紛紛撤銷即近日來院傷兵均由前方軍隊護送前來刻下住院者已有二十餘人於療治前途不致貽誤是以救護隊之組織非請向雙方軍事當局接洽妥當實屬無從籌辦並非有意諉缷云云即日函復總辦事處查照矣此間婦孺收容所之設立㈠爲耶敎步長老等設於天恩堂樂恩堂圖書館等數處㈡爲紅會分會所設祭江亭西區小學之第一第二收容所該兩所已推朱哲生·懷守良爲所長·盛競生等三十六人爲幹事西醫沈乙黎擔任該兩所醫療食米由張季良等向各米行捐募其他開支由各幹事勸募㈢在主敎士陸伯鴻擬在馬路橋新建之新普育堂醫院房屋設紅會臨時醫院聞已向紅墖是接洽刻下正在籌備中㈣富户朱某函請紅分會在宅中籌設婦孺收容所當即接洽分會認可矣　　示禁鄕民行走鐵路軌道松江縣公署十二日布告云照得松邑境内滬杭鐵道軌道屢次有人希圖破壞阻礙交通現由松江防守司令部組織護路隊交由官佐管帶分佈於楓涇·莘莊·梅家衖之間日夜梭巡嚴加防護惟查鐵道路線在於平時除行車外間有鄕人步行其上車行迅速偶或躱避不及即有性命之虞本屬危險之事現值該路設有專隊看護遇有形跡可疑之人亟應盤查搜檢以防意外該鄕民等若仍前步行於軌道之上不特跡涉嫌疑難免路隊盤詰且恐兵車往返易遭碾斃之禍爲此出示布告仰鄕農佃户人等一體知悉云云 
　　警所勸小商舖開張營業警察所近准商會函稱江浙風雲緊急人心惶恐異常所有本縣城廂内外各段茶肆以及豆腐店曁各項小舖紛紛關閉民間需用各物竟無買處非特於市面有關而人心更形惶急不得已函請貴所派員會同敝會逐户勸告務必照常營業勿自驚擾一面請出示布告以定人心而維市面等情現已勸告已閉各舖即日開張營業矣 
[崇明]  
　　官紳組織護助難民團崇邑孤懸江海兼之地屬彈丸歷來戰禍向未波及昔年洪楊之亂江南各縣均遭險患而崇境獨稱安靜以至鄰近之太倉嘉定寳山等縣到崇避難該縣父老至今猶言之鑿鑿此次江浙兩省發生戰禍而首當其衝者尤往太倉嘉定寳山各縣崇邑與各該縣雖隔一海估計水程亦祗數十里故各該縣鄕民避難到崇者竟逹二萬餘人就城市一區而言已有三千餘人惟該難民中家境稍裕得賃屋居住敷衍度日者固屬不少而無處棲身者大街小弄以及市肆凉棚扶老携幼尋棲覓食觸目皆是現由該縣旅外學生及城市士紳組織護助難民團約分四部㈠調查㈡招待㈢救濟㈣療治所邑知事吳鵬亦深悉該難民之苦况首創捐廉銀若干元並發給印簿一本委託善堂經董吳君少谷擔任募捐城中紳商學各界對於此等難民極爲憐恤大都慷慨輸捐至團務中調查招待公推旅外學生分頭辦理自朝至暮不辭勞瘁其救濟方面擇定馬王廟爲婦孺收容所公共體育塲爲男子收容所邑廟内濟生會先設第一救飢所實行施粥每日二次庶務一切即由會中各職員分任並推吳君少欲黄君伯鈞爲主任金君溥如爲會計刻正忙碌異常 
[無錫]  
　　軍事雜誌連日北鄕楊墅園西鄕東埄南橋南鄕南方泉等處日夜均聞有砲聲尤以夜間爲最淸晣昨日（九日）更深夜靜之後城外亦聞有微聲可見宜興方面雙方鏖戰之烈連日縣署辦理各軍乾糧異常忙碌護路隊奉令檢查旅客連日在車站檢查異常認眞紅十字會第一救護隊全體人員昨日（十日）下午乘坐福源小輪出發赴宜興救護並在碼頭攝影 
　　連日城内外淸查篷户以免匪徒匿跡五城門均修理完固並備有土囊縣警察所會同縣商會發給通行證於各界以利出入水路交通不便後米糧日見缺乏設再持久恐有斷炊之虞中秋商家節賬完全絶望 
　　縣商會之籌欵會議無錫馮知事以上峯迭電籌解鉅欵急如星火雖經地方集議數次尚無眉目昨九日特通知各業於上午十時在縣商會開會報告前議借漕辦法須凑足十萬元除前經解出二萬元之外尚短八萬元擬請各業分認足額等情經到會各團一再磋商嗣後經各業開會議定全縣絲繭廠十八家計共有絲車五千六百三十二部每部以二元五角計算約一萬四千零八十九元惟目下錫地無如此巨大現銀須由申莊交欵其餘如紗業認二萬元錢業七千五百元麫粉業七千五百元均以本年漕米抵借由馮知事一律擔保　　商團及救火會出防之實况無錫全縣現有商團九支隊及備補隊·游巡隊等數隊共計有團員五百餘人四鄕商團尚不在内商團總司令爲楊翰西防務處長爲許綬培總務處長爲宋鎭濤機要秘書爲錢史才王恂庵軍需科長楊拱辰西文秘書楊蔚章軍紀科長蔡有容交際科長馮雲初等晝夜率領團員荷槍實彈梭巡各處以維治安至救火會組織之消防隊已成立者共計三十一隊有隊士二千餘人一半担任巡邏一半準備緩急策應是以近來宵小絶跡此外尚有警察及保衛團共計城鄕内外有三四千人擔任防守維持地方獲益不淺此外十六市鄕日内亦均在組織之中以維全邑治安 
[鎭江]  
　　軍隊過鎭消息一束連日軍隊過鎭絡繹不絶十日早二時許由寗開來軍車一列内裝機關槍兩架由陸軍七十六混成旅劉副官押解并有護兵二十名護送往蘇又由客車載省垣警廳巡警一百三十名并附帶自由車二十輛聞係奉齊督電調往崑山維持地方下午三時又由寗開來兵車一列掛鐵篷車八輛載有新募之輸送隊一千名運往前敵差遣四時又由專車開來河南陸軍第三旅砲兵一連機關梲隊一連由該旅旅長馬星林少將親自統帶開赴前敵又有湖北第四混成旅第七團近奉洛吳電令調援來蘇由該團團長陳堯鑑率領乘招商江輪於九日夜抵鎭十日即乘專車開往前敵助戰查該團并附有機關槍一連 
　　育成鄕組織保衛團鎭屬育成鄕鄕董孫寳傑近因時局不靖特集合該地方人士籌議組設保衛團招募團丁百人捍衛地方以防匪患當經公决至於經費預算每月約需八百餘元刻議定由該鄕八十餘村公同負担每村捐助十元由村頭負責收取現已招募成立惟槍械一項聞係向各鄕各户暫爲借用業於日昨（十日）呈請縣署立案 
[揚州]  
　　風雲中之揚州敎育狀况揚州敎育自江浙風雲瀰漫以來所有省立各校已早停頓不能開門至地方敎育雖由一般敎職員盡力維持然經費本已竭蹶萬分此來更屬不堪設想當此節關雖欲籌發陽曆五月份半月經費而不能以致一般敎職員無不叫苦連天走投無路倘節後再無救濟辦法恐弦歌將中輟矣 
　　軍事雜誌㈠揚州商團存有來福槍兩百桿現江都曹知事已呈准上峯招警備隊一百名惟槍枝缺乏擬借該團槍枝備用正從事協商云㈠揚州守備兼戒嚴齊司令以戒嚴期内保護地方治安最爲要緊特出六言韻示禁止集會燃放爆竹等事㈠江儀高寳四縣屬揚州守備司令範圍刻經該司令訓令各縣知事着將所轄警察·警備隊·所駐地點及名額槍枝·餉項·逐細呈報以憑核辦㈠緝私齊統領以運署衛隊連連長常志田久假不歸於十日另委排長賈得功各充藉重責成 
　　要訊彚誌十日下午二時揚州通信云本邑商團長吳霈生團副王敬亭等因時局影響招收第三班新團員以謀自衛本定十日上課守備兼戒嚴齊司令忽諭令暫行中止聞係奉督軍訓令所致又督軍前令江都地方須籌出軍餉十三萬元並令司令齊寳善守提一案茲曹知事以軍令不可抗已會同運署錢科長長向銀行息借五千元另凑稅欵三千元一併於九日交由中國銀行匯解軍署核收一面陳報齊司令查照矣又齊司令由通州石港調來之防軍分乘大逹江輪由揚之霍家橋於十日徒步進城駐紮矣又齊督前於淮北緝私統領所部之五營軍隊内抽調一營前往崑山接濟即經統領郝得志調駐新安鎭之第九營全部分乘輪帆於十日過揚南下前往目的地又典商德新等六家以應當無資呈請縣署撥借公欵若干以期挹注等情昨經曹知事批示據呈各節固屬實情惟現值蘇浙有事派欵借欵爲數甚巨縣帑赤立寅盡卯糧本公署方議息借商欵藉資應急安有餘力代爲設籌且該商等均係殷實富户不當有缺乏之虞即偶或周轉不靈亦可難彼此流通互相接濟風潮雖急不久自平拯濟貧民所以自衛無論時勢如可總當勉力維持 
[南通]  
　　通如崇海聨防公所開會紀通如崇海聨防公所業已成立十日舉行第一次會議由總辦關子安主席議决事項（一）本公所分總務財政防務三股每股設股長股員若干人由總辦聘任之每縣參議六人每次以兩人至本公所輪值監視三股辦理一切事務其輪值日期及班次另表定之（一）本公所經常費通如海各認一份崇明外沙認半份共爲三分半除特别費用外由參議協議預定每月經費若干由各縣預繳兩月費用通如海三縣先各繳五百元崇明外沙先繳二百五十元以備應用又提議案件㈠聨絡設防事項繁多應若何籌備案㈡救濟難民宜審愼詳定稽查及收容贍養等辦法案㈢散卒敗兵流離入境應如何處置案㈣市鄕人民組織保衛機關應規定範圍以資限制案㈤戰線傷兵如有護送到境者應如何設法治療案以上各案均得圓滿之解决即由關總辦通知四縣會辦縣知事及崇明外沙行政委員查照矣 
[阜寗]  
　　獲斃巨匪彚誌阜寗匪患頻仍迭誌本報日昨防軍奉調匪風更熾匪首沙德明·李咸會等蓄聚阜寧大套崗根套一帶大肆搶掠於本月初二日沙等率黨圖搶八灘游緝隊槍械幸于隊長繡卿探悉潛伏要隘該匪甫至迎頭擊斃活擒沙德明李咸會等五人餘衆潰散繼起出肉票八幼孩四初三沙匪餘黨盤踞歪枝套經駐坎縣警隊長李伯華率隊馳往跟蹤激戰斃匪陸某梟首示衆活捉巨匪張遐寛嫌疑王某解縣法辦並起出肉票匪風頓息人心大快市面稍安洵稱于李二隊長不置 
　　尚有要聞及地方通信轉入後頁 
 
 
 

Page 7

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *地方通信二 
[淸江]  
　　本埠治安問題蘇浙形勢險惡關於淸江方面各機關每日午後三時均派代表前往鎭署討論治安問題茲將七日鎭署議决各案紀錄如下㈠附城草蓬一律取滯由警局會同商會切實調查迫令遷移如遇有窮困不堪者酌子津貼㈡河北十里長街由駐黄河灘程鳳榮營長每夜派兵一排巡哨從下午九時至次日上午四時爲度㈢東南城隅大士奄一帶蘆葦叢生人跡稀少最易藏匿不肖之徒由商團派團兵十名駐大士菴防守每夜並由該十人分班梭巡以防意外㈣現值戒嚴時期每晚九時後行人一律携帶燈籠免受軍警盤詰若在深夜亦須受巡查者詢問由縣署會同警局出示曉諭 
　　鎭縣兩署槍决匪犯併誌淮陰北鄕事主馬如麟·孫序成兩家前被匪人搶刦經警備隊拿獲案犯孫書田·孫錦龍解縣訊供不諱依照懲治盜匪法電請軍民兩長准處死刑昨奉覆電照准朱知事隨將兩犯執行槍决又鎭署同時亦提出匪犯張貴元一名押赴西門城外刑塲執行槍决 
　　皖泗匪訊近聞淮陰南部與皖泗接壤茲聞該處匪勢猖獗匪首張子靑統率匪衆共有一千餘名大肆搶刦凡蘇皖邊境及洪湖湖面頗形不靖並聞張匪已在泗縣境内搭蓋草房甚多以爲匪衆棲息之所門豎大旗儼同官府門外並有守衛匪兵明目張膽可謂猖獗已極 
[高郵]  
　　保衛團會議防務保衛團聨合會會長盧安祖奉縣轉省頒密令以時局吃緊宜切實整頓保衛團嚴加防範等情茲經會長盧安祖召集縣境十八市鄕保衛團總董等於九月八日下午二時在會開會討論辦法到會團總董甲長等三十六人開會議决各案如下㈠整頓保衛團嚴加防範案議决除各團原有常駐團丁外視各團財力酌量添募並就各地舉辦民團由各團訂期會哨並輪流點騐敎練以期守望相助㈠水陸要隘宜如何設防議决陸路要謚設民團分局防守水路汊港或製木　或用土塞視其形勢辦理以期匪船不能入境㈠槍枝不敷宜如何辦理議决各團居户或有槍枝自衛可向借用由各團保出具借約以濟眉急民團如槍枝不足可權用前鏜或土槍以壯聲威一面仿廣沛鄕籌欵購槍辦法請各鄕建議施行㈠各團保董甲長之升降照保衛團條例應由團總選擇做事方能一致設有保董甲長不能負責宜如何辦理議决各團保董甲長去取之權應歸團總以免做事分歧應請聨合會呈請縣署備案如各團保董甲長玩視防務不負專責者由團總呈縣法辦㈠各團團丁制服不一宜如何標記以歸一律議决由各鄕團總製備竹布符號加蓋各團圖記載明團丁名姓以免混淆 
[六合]  
　　輸送卒第三批開拔此間輸送卒第一批八十七人第二批一百十餘人均先後護送赴省茲悉第三批輸卒計共一百有零業於今日（九日）開拔就道矣 
　　楊殿立被匪槍斃紀聞楊殿榮之弟殿立日昨被匪擄去勒贖洋四千元楊以無力回贖與匪衝突該匪竟在芝蔴嶺途中將楊槍中要害登時斃命 
[徐州]  
　　宣布戒嚴代理徐海鎭守使吳鴻昌近以江浙戰事已經發作徐州防務關係極重特於日昨宣布戒嚴並出示曉諭商民人等一體遵照矣 
　　新兵過徐北上昨夜十一時許津浦南來專車帶有新兵六百餘名訪係中央陸軍第十一師在安徽蒙城一帶招募新兵其募兵委員名喬玉壐並聞此項新兵將直赴北京南苑駐紮 
　　公團請求擴充警額電南京齊巡帥韓省長崇鑒自第五旅開拔土匪乘機蠢動值此人心驚惶市面恐慌之際豈可空虚無衛幸蒙鈞憲派警備隊第二團張統帶率隊蒞徐軍紀嚴明佈置周密商民稍獲安居雖係張統帶維持之功實我巡帥撫馭有方之德不料軍事旁午又蒙憲令將該團抽調一營二隊赴寗連日以來各處土匪時見滋擾雖經報告兵少匪多剿辦維艱縱有縣隊警察僅可維持現狀目下張團所部除保護車站分段巡邏外僅有護兵火夫兵少職繁不敷分布（中略）速飭張統帶趕急擴充部伍分防游擊措置裕如則地方治安庶有豸乎（下略）銅山縣議長胡汝璋議員項有訓農會會長劉建屏商會會長張佐卿敎育會長楊懋卿九月八日 
　　金融市面漸告平靜本埠各商號濫發紙幣雖經崔知事迭令取締第以時局不靖金融吃緊擠兌風潮突然發生前日（七日）倒閉東昌順·鴻昌祥兩家昨日（八日）又擠倒德大·益盛·協元·鎭裕等四家因而全城摇動人心益危嗣由縣公署商務會設法維持改由商務會兌現不在各號發錢於是市面情形較爲鎭定 
　　權家樓又出架案城西五十里權家樓住户權姓家本小康久爲匪徒所垂涎近來時局不靖匪風日熾昨（八日）午被匪十餘名將其婦女二口·幼孩二個·及其親戚某婦一併架去第以時局關係該事主祗託人設法說贖未敢來城報案 
[嘉興]  
　　王江涇之防務嘉興十二日消息北鄕王江涇鎭近日調有重兵駐守防務頗形嚴密晚間不准行人往來外報連日紀載與江蘇平望軍隊接觸之說實屬不確 
　　縣署對於護路之注意嘉興縣知事李壽慈已將護路隊成立分段服務十一日又派委護路稽查徐炳南·續樹馨·陳本農·孫兆東等四人查察護路警之勤惰又悉縣署奉到省令傳聞有匪徒二三百人散在杭滬路一帶意圖掘毁鐵道茲特飭屬嚴緝並訂定奬勵規則七條通告遵行能拘獲匪徒者分五種奬給㈠五百元㈡三百元㈢百五十元㈣一百元㈤八十元 
　　軍事聲中之禾邑雜訊㈠紅卍字會對於職會員將發給銀質徽章並訂定旗章使用規則以免冒混㈡紅十字會地點有遷至城中講演廳消息㈢縣知事李壽慈因隨同陳司令出防請假十日所有署内事務由政務鹿科長代拆行已奉令准㈣城内居家因柴薪無處購買將有斷炊之虞㈤平湖緝私營兵士奉令調嘉將任護路事宜㈥各小學校停課多日迄未回復本月份學欵尚無着落各敎職員因有關生計擬於日内面請辦學人員籌發俾維生計 
[杭州]  
　　赤十字病院致蘇軍代電上海申新兩報轉蘇軍前綫各司令以鑒救護傷痍本諸人道世界各國早定公法凡遇戰爭不論何方對於救傷人士皆當與以保障敝院因救護戰地受傷兵民特組織救護隊於本日出發至戰地一帶請通飭麾下諸將士依照萬國成例妥爲保障以免誤會而尊公法是爲叩禱謹電奉聞諸祈亮照浙江臨時赤十字病院叩眞 
[台州]  
　　添招民團自衛黄巖知事景毓華現因時局不靖深恐宵小乘間而起函請各界假縣參會共同討論保護地方茲悉結果添招民團四十名藉以自衛其經費由地方負擔 
來函 
[杭州第二司令部來電]  
　　申報館鑒眞日貴報中國近事外報載有浙軍第二第三師宣布獨立等語查浙軍並無第三師至第二師軍隊向惟長官之命是聽當茲戰雲四起方上下一心力禦大侮外報所載全屬奸人揑造即希改正以免淆惑觀聽第二師司令部文印 
 
 
 

Page 8

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *   
 
 

Page 9

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *本埠新聞 
[蘇浙兵禍紀（十）]  
　　各方均無大戰...惟宜興聨軍有捷報 
　　昨日戰訊仍極沉悶各方均無大戰　宜興陳樂山有報捷電到滬茲分錄各項消息於下 
[㈠各地戰訊之彚報]  
　　今晨兩時所得之戰訊聞聨軍决定於十二日晚總攻擊昨晚北站運輸軍械頗爲忙碌預料今晨三路定有大决戰盧中將小嘉十二日晚由龍華專車抵北站旋於十點零六分轉車赴黄渡前敵指揮即於十二時三十分隨同前敵副司令臧致平返滬當即轉車赴龍華使署報告一切聞臧今晨三時尚須赴黄渡前線新任黄渡站長張鏡全訂於今日前往接事聞張福來部已有一部分開赴黄渡前敵助戰十二日黄渡方面終日無劇烈戰爭入晚稍劇雙方陣綫依然如舊無甚進展據浙軍官言因未奉上官攻擊命令故暫取守勢十二日十二時止黄渡嘉定瀏河三處浙軍陣綫無變動與昨日無異十二日午後五時據嘉定避難來滬者言今日兩軍無甚大戰蘇軍陣綫在西門外竹簫弄（離城六里）浙軍陣綫在高升橋（離城三里）兩軍相持於此已有三日雙方屢進屢退未有勝負十二日午後兩時由瀏河前綫回滬之苦力云吾等由寳山縣公署雇往前綫執役每天每名給工資洋一元現已四日未進米食雖有麵包充飢然苦無茶水不能下咽河内及僻野處死屍滿積穢氣四溢致潔水難覔今日蒙顧營長縱放吾等回家得乘滬太救難汽車來滬並述兩軍兩日以來日間僅有小戰惟至晚間七時以後又復激戰砲聲徹夜不絶現蘇軍陣線在河北三里許之望娘灣聨軍陣線在新鎭港東西市梢一帶抵禦聨軍自本日起潘家橋一帶紮有營盤數起藉以掩護云十二日午後三時半由龍華運至北站第六旅步兵一營及駐紮太陽廟之某師旅步兵一營均於午後七時開赴黄渡前敵助戰十二日午後三時及晚間九時由龍華運滬過山砲兩尊機關槍八架來福槍五十枝内提機關槍四架運往瀏河外餘均轉運黄渡備用 
　　宜興方面之戰訊昨日下午據軍署消息接聨軍第二路陳總司令電云我軍已進薄宜興距城數里敵軍奔潰我軍奪獲槍械無算現山宜興紳商要求我軍勿以重砲轟擊宜城並擔任向蘇軍請求自行退出我軍已允其請目下暫緩攻城陳樂山文印 
　　又一消息十二日下午聞宜興已爲聨軍所得蘇軍約二營均繳械投降云 
　　中國新聞社云昨日下午二時二十六分本埠軍事機關接宜興戰報云宜城於十一日已被聨軍右翼在烏溪關進攻至蜀山經三小時之大戰齊軍乃退守宜城聨軍旣得蜀山士氣更形振奮猛力進攻雙方堅持截至昨晨九時許齊軍乃向常州退却宜城遂爲聨軍所得 
　　又云聨軍陳樂山部自佔領蘇山嘴烏溪關蜀山三要地後蘇軍憑藉已完全失去前日上午一時許經十三團團長督率將士猛力進擊至午刻宜城被砲攻燬四丈餘城内居民大起恐慌紛向蘇軍要求退田蘇軍以子彈告竭乃逃退常州聨軍相率入域秋毫無犯 
　　東南通信社云昨日下午龍華方面消息宜興戰事昨日拂曉繼續攻擊聨軍已由柘烏鎭進展至宜興城外約三里許蘇軍繳械降者一千三百餘人城内尚有一千餘人死守不退居民有要求聨軍緩攻蘇軍自行退出說又西路聨軍在蜀山圍攻蘇軍山巓尚有蘇軍五百餘人扼守聨軍三面圍守蘇軍若援軍不至惟有繳械乞降云又云又據龍華方面昨日午後消息浙軍蘇軍經過劇烈之戰鬥浙軍即已進佔四英里之遥當劇戰時雙方傷亡極衆而蘇軍司令忽竪白旂兩團蘇軍全數投降蜀山遂落浙軍之手云 
　　瀏河前晚之戰訊瀏河之蘇浙兩軍自前晚七時起至昨晨止酣戰數小時大砲陸續施放未有勝負蘇軍仍作弓形式自陸里橋起向西延至朱涇廟·萬壽庵·樓下宅·張涇廟·網船渡一帶浙軍陣線東自瀏河口南岸起至龍王廟·顯佑山·玉皇殿·楊子涇·等處浙軍司令部現設於電燈公司一設於瀏河中市大吉春藥材號内另有别動隊（即便衣軍士）二百餘人每於晚間登上屋頂對蘇軍抛擲炸彈司令部則設城隍廟又於街上要隘處疉石成矮墻高二尺餘上架機關槍陣線頗堅固云 
　　昨晨瀏河方面小接觸東南通信社云昨晨八時許天方大雨蘇軍一小隊約一百二十餘人向瀏河方面進攻時聨軍已有凖備當即還擊約半小時蘇軍不敵向西退聨罼以巨砲遥轟並不進擊是役蘇軍死傷三十餘人聨軍無一傷者下午無戰事 
　　黄渡戰事昨無變化遠東通訊社云十二日上午據軍界消息黄渡方面因連日大雨雙方備戰濠溝多滿積雨水作戰殊覺不便故戰事無重大變化十二日早由黄渡運回傷兵不過數名曾送往天津路紅十字會醫治云 
　　嘉定近狀昨有嘉定人來滬者言該處兩軍自經四五日劇戰後無甚重大衝突仍相持於靑岡墩及竹筱衖附近迨十日晚聨軍忽開到生力軍四千人立即分頭痛擊蘇軍大敗節節西退至十二日午止聨軍已追至太倉附近故嘉邑已不聞槍砲聲目下城内駐紮楊部及四十團兵卒尚衆 
　　蘇軍團長失蹤國聞通信社云八日夜瀏河蘇軍襲擊浙軍陣地激戰甚烈是役中有蘇軍團長程景賢於收隊時忽然失蹤迄今三日猶未得有消息程之家族在滬聞訊後極爲驚恐測字問卜極爲忙碌云 
　　國聞通信社之戰訊國聞通信社云昨日各路戰線均極沈寂惟瀏河在前夜六時起有戰事十一時稍烈繼續至昨日上午三時稍懈至晨六時則又停止聨軍在沿鎭掘壕築障預備堅守昨僅有傷兵五六人足見未有大戰又據軍界宣稱敵軍三路全退士無鬬志云 
　　大晚報之戰地通訊大晚報云據本報戰地訪員克烈斯蒂氏崑山來函寗方檢查極嚴所有蘇軍行動絶不能傳至外間該函係由紅會中人帶出内稱吾人離崑時檢查極嚴所以函中祗寥寥數語不能詳述克氏又有一語稱糧食稀少且缺飲水足見蘇軍處境之困苦克氏又謂渠仍爲蘇軍中唯一之訪員更無其他外國新聞界得至崑山以東此事足見吾人所得蘇軍消息僅屬 
[戰地攝影（南京路心心照相館攝）]  
　　㈠（上）黄渡車站附近之陸砲㈡（下）黄渡車站兵士搬運子彈傳聞之言又訪員嘉士氏鎭江來函云蘇軍現有軍艦九艘泊處適對瀏河離岸約一哩計巡洋艦一輕巡洋艦三魚雷艇五瀏河雖有大戰諸艦似未加入瀏河之西約在石浦（譯音）與福山之間有運船一艘由一輕巡洋艦及一砲艦保護正在缷運兵隊槍砲子彈及其他軍需品下落駁船大約將運至内河登岸方余船過江陰見沿岸安靖如常僅見砲艦一艘及軍用小艇一隻停泊砲台之下 
　　大晚報戰地訪員甘朗氏報告云昨晨記者到黄渡行至浙軍所能允余前進之處此間爲兩軍陣線之南端其全陣線則北經嘉定瀏河以止於揚子江邊者也記者猶爲第一次到此適值隔宵大戰之後兵士方在休息故無流彈之險鐵路兩旁田畝到處沮洳無論中外軍隊到處均難迅速進行當記者跋涉淤泥之中曾一再想及倘於此地用飛機亦一奇事記者以外間有飛機助戰之說曾力加探詢結果雖能加以否認但在黄渡附近全未見有飛機助戰證據嗣至黄渡鎭約在鐵路南二哩許鎭人避徙一空房屋多毁於砲火鎭上兵士甚衆多在幕下假寢間有操作者據黄渡站長言前一日無甚戰事入晚九時許雙方忽激戰但似僅猛放槍砲未經肉搏是役至翌晨六時始止砲彈會毁車站一角該站長幾及於難記者回滬時在南翔晤數軍官據述浙軍陣線在黄渡外鐵路南北曾衝進若干里浙軍左翼在鐵路之南已進至安亭外數里惟安亭一站昨日猶爲蘇軍佔領浙軍希望由此進佔崑山絶瀏河之接濟此行沿鐵路共見傷兵五十人 
[㈡浙方要人之言動]  
　　陳樂山楊化昭之誓師詞國　通信云昨有人接得長興寄來浙滬聨軍第二路總副司令陳樂山楊化昭之誓師詞云去年北京賄選告成紀綱失墜浙江伸明大義不予承認當時本擬出師北伐以伸天討盧督辦蒐討軍實重將事以期一舉而定可使兵不撓而民不苦用意深遠薄同欽今年春夏之間迭得諜報江蘇齊燮元甘爲戎首逞其野心意欲勾結福建·安徽·江西·等省合兵圖浙助紂爲虐神人共憤今我輩將士爲自衛計爲國家計萬不能出於一戰以全大局江蘇紛紛徵動外則民間横被滋擾内則軍隊互相疑忌近日種種現象天怒人怨衆口同聲而我軍中外報紙輿論翕然大軍出發市民相安毫無滋擾古人說師克在和又曰師直爲壯我方軍隊頗有美名今日本司令願與全軍將士互加勉勵以圖大事惟願諸君注意三事㈠勸導軍士伸明大義俾周知現在時局國家已失國家資格必須戳力同心匡正時局以正人心是我此行諸君皆負有加家大局責任㈠明紀律以保名譽觀戰之人無不稱讚浙軍紀律逈異蘇軍之横暴散漫我軍得此美名尤宜大衆努力恪守軍法保全公舉㈠殲滅野心之齊燮元以安東南大局我浙早經宣布宗旨人不犯我我不犯人乃江蘇無不用挑撥手段惟恐天下不亂又復陰險百出此則不除非惟吾浙之憂實屬國家之害今本司令與諸君以十分誠意大家開示並努力率同將士諸君共圖大計惟期共守此旨堅苦卓絶以建殊功尤願勿以小勝而驕勿以艱阻而餒本司令與諸君更當互相勉勵也倉猝宣告詞不盡意總告諸君爲國自愛 
　　馬良往來滬杭馬良於前日由津來滬至龍華面晤何使後即於是日（十一）下午一時零一分由滬乘坐滬杭路專車赴杭晉謁盧總司令有所面洽事畢於昨日（十二）上午十時由杭專車來滬至龍華站二時許再與何使接洽於下午二時半抵上海南站下車隨帶衛士八名當乘汽車往北云 
　　馬良昨赴前敵指揮遠東通訊社云浙軍中路前敵指揮官馬良於戰事發生後因公往天津見段祺瑞經事畢返滬馬氏以前方戰事方殷於十二日上午由北車站乘軍車趕赴前方指揮戰事云 
　　鄭洪年偕蔣伯器抵滬南政府財政部次長鄭洪年氏因與各方面接洽北伐事務於下午三時由粤抵滬同行者有蔣伯器氏滬上要人往碼頭歡迎者頗衆 
　　馬鴻烈由杭來滬浙滬聨軍憲兵司令馬鴻烈昨晨由杭來滬赴龍華護軍署接洽要公 
[㈢兩方之軍事行動]  
　　洛吳派兵抵寗中國新聞社云招商局江安輪於日昨由漢口裝運吳佩孚軍隊三千到南京上岸齊燮元得悉後回寗有所佈置該項軍隊聞係靳雲鶚之部下云　　江裕輪載兵南下訊昨日本埠得訊招商局之江裕輪今次由漢口開出又載鄂省應援江蘇之軍隊計二千名係直裝至浦口者該輪十四日到南京 
　　昨日之運兵運械昨日（十二）上午十時由滬杭鐵路南站裝出機關槍二架子彈十箱又下午一時又裝機關槍二架均運往北站轉至黄渡又下午一時由南站裝温台招來新兵四車約三百餘人至杭州筧僑又下午二時四十分由南站裝運第六混成旅第二團二營第二連兵士一連又第三營第十二連兵士一連並排機砲六尊子彈五十箱又水兵用潛水衣二千套又下午二時四十分由南站專車運往北站分運黄渡·瀏河又三時半第六混成旅步兵十餘人快槍三十餘支並軍衣帽一百餘套又龍華站裝出開花彈一百餘箱均運至上海北站運往黄渡云昨日浙方運往瀏河子彈一汽車過山砲二尊又因連日雨水頗多護軍使特購油紙傘五千頂裝往應用鐵飯鍋亦有運往十餘只昨日下午五時半滬北新營船中軍士一營隨帶機關砲一架步往北車站大約運往黄渡前敵應戰云 
　　滬杭車昨仍誤點滬杭甬鐵路昨日（十二）除上下行夜快車停駛外其餘各次快慢客車照常開行惟開行及到逹時間仍不能接照規定時間其原因大概有二㈠因龍頭缺乏㈡因軍事專車關係所有往來各班客車均有裝運另批軍械或有少數兵士須待裝畢始能開出並有軍事運輸專車往返亦待讓駛以致各客車皆難凖時到站云 
　　聨軍司令部購置雨具聨軍司令部近因連日陰雨軍士需用雨具前昨兩日派員分赴英大馬路各商店購辦中下等橡皮雨衣百餘件長統皮靴百餘雙蔴草鞋數百雙大上竹箬帾千餘頂分批運往戰區聞雨衣皮鞋係軍官所需草鞋箬帽係兵士所用昨均載運前敵矣　　浙軍派員來滬招募新兵浙江陸軍第四師陳師長現派員蘇桂林來滬招募新兵於前日（十一）起在西門外儀鳳樓茶館樓上報名每日上午七時起至下午五時止前昨兩日前來報名者已有三四百名聞此項新兵前往杭州莧橋大營編練成軍駐省分防又聞閘北·浦東爛泥度·周家嘴·在陽廟·及南市高昌廟·等處亦有浙軍派員在該處招募聞報名投効者絡繹不絶云 
　　浙軍招募補充兵昨日浙軍憲兵司令部揭示通衢招募補充兵聲明於訓練期内月給餉銀十元成軍後即發全餉設招兵處於新疆路在保里云 
　　浙兵紮營煤屑路前日本埠滬杭甬車站到有浙兵千餘皆紮營在煤屑路附近等處因此上燈之後該處交通已斷 
[㈣奉粤兩軍之近訊]  
　　奉天出兵三路到逹之電訊國聞通信社云奉軍開始入關連日已經證實據昨日下午二時本埠某要人得奉天急電奉軍出兵山海關·喜峯口·熱河三路均已到逹後方隊伍正趕速前進熱河直軍因防守力薄見奉軍前鋒一到即行退却急催應援又據天津來電亦謂奉軍三路均到目的地至遲寒（十四）日當開火云 
　　陳炯明軍之近訊國聞通信社云此次陳炯明退出惠州返攻漳泉軍隊已在調動聞洪兆麟主之尤力上海方面除吳穉暉已赴粤以大義勗陳外前日粤政府某參軍返廣州時此間一部份人曾託其轉言范石生向中山進言惟聞中山先生意旨以前次孫陳調和之說風起時本人即表示但求陳炯明能實行討曹其他可不顧問故此次宣言中有平時薄物細故悉應捐棄即爲容納之表示又聞陳之駐滬某代表前日有電致陳請其轉勸孫傳芳曉以利害勿從事攻浙云 
　　戰地攝影（南京路心心照相館攝）㈢南翔之營 
[㈤浙方和平代表之覆書]  
　　盛竹書致鄧孝先等書盛竹書君昨致函南京總商會鄧孝先等云南京總商會轉鄧孝先·甘仲琴·蘇氏生·張汝芹·諸先生均鑒昨由量才兄轉奉惠書承示根據緩衝劃線前議再向兩省軍事當局要求停戰以紓民困足見諸公關懷局酷愛和平無任欽佩溯此次調停和平實因風雲緊急由炳紀發起向浙省當局哀求幸蒙浙當局容納先將收容臧楊原因明白宣布復徇兩省紳商之請派參謀來滬會商緩衝辦法乃蘇省參謀未到而前線業已開火彼時浙方尚責炳紀爲諸公所愚幾乎貽誤戎機炳紀耿耿熱忱無非爲江浙兩省同胞免受茶毒爲東南菁華免遭蹂躪爲全國保留元氣功罪毁譽本非所計然事旣决裂戎首誰歸中外各報均有紀載天下後世亦有公論我江浙人民尤必有秉公之表示現在雙方塵兵業已旬日洵如尊函所謂兩省人民之生命財産直接間接之犧牲於此役者不可數計若再相持恐兩省人民將無瞧類昊天不弔罹此鞠凶可勝惋悼說者謂雙方戰爭果能利國福民則江浙人民素明大義縱有犧牲誠何足惜但民國以來若粤若川若湘若皖直之戰奉直之爭不特於國無利於民無福且各省分裂國家失其威嚴養兵自衛人民徒增負擔况此次戰爭實狃於睚眦之怨不惜拂民意以爲孤注之擲試問利於國者何在福於志者何在誰無父母誰無妻子而必黜武窮兵過其意氣人道遠·天道邇因果循環報施不爽爲戎首者淸夜捫心亦知有所悔悟否耶諸公酷愛和平不後炳紀誠能就近向蘇省當局首先切實勸各以冀激發天良得有澈底停戰之表示而無强人難能之要求則炳紀對於浙方雖失信用爲大局計爲兩省計仍當追隨諸公之後盡其棉薄再效馳驅如其徒托空言終必曠日持久轉令兩省人民永水益深入火益熱不獨問心不忍且亦愧對兩省父老兄弟矣掬誠奉復諸維垂鑒盛炳紀啓 
[㈥外兵最近之行動]  
　　美旗艦回滬之原因自戰事發生以來各國艦隊之來滬者截至昨日已有二十七艘之多多尤以美國驅逐艦之抵申者爲最我計佔二分之一美艦之最後來滬者爲三百四十六號之雪卡·二百三十號之寳維羣·及二百二十八號之福德等艦美艦隊在江浙戰事初起時即决定以駐亞艦隊全隊十八艦悉數調至戰事區城内以防衛僑民生命財産故已先調十四艘至浦江僅留四艘在渤海以供巡查並命歸國之胡龍號旗艦爲指揮艦故戰事開幕之初胡龍號便奉命由火奴魯魯急渡太平洋來滬至昨日八時四十分已趕到上海卡一時左右駛進浦江在滬之十四艘美艦統歸其指揮云 
　　吳淞外調艦之原因吳淞港三夾水外之美驅逐艦貝干號昨日午後已返上海茲悉該艦來滬之原因如下其先在三夾水外之福州各海軍艦因所載陸戰隊三千七百餘名日前欲掩護登岸爲外艦所扼事未果行後該艦另思别法用駁船將各陸戰隊兵士密運登陸吳淞砲臺得悉後急於發砲事爲日兵艦得悉先由比良警備艦艦長鈴木氏向砲臺勸阻一面美艦中之二百二十九號德里撒登號·三百四十二號之湖豹號·三百四十六號之雪卡號·及湯姆士號等五艘同時急赴吳淞口外實力阻止閩艦陸戰隊兵士上岸並留該處實力護衛中立區内之海線範圍云 
　　日兵艦保護浦東地日本海軍武官此次急由漢口調保津號警備艦由長江下游開來上海專爲派令保護浦東一方面之日商輪公司碼頭及貨棧者保津昨日已到上海其艦内之官兵共有一千餘名現泊日淸碼頭日本兵艦自保津到申後業有龍田·利根·比良·宇治·等五艘在滬矣 
　　法兵保護天主堂滬城廟東街天主堂前日起又派法國兵數名在堂保護 
　　特别巡捕前晚出發巡邏字林報云巡捕後備隊昨夜受凖備之命令惟實際並未召集自上海情勢緊急後昨夜特别巡捕第一次奉令出防由副總巡畢蒂氏督率聚集北區旋赴西虹口邊界巡邏片刻俾熟悉該地段之街道聞萬一有敗兵向租界退下則將用巡捕後備隊與團練隊之步兵隊協同保衛租界四周云 
 
 
 

Page 10

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *[㈦各地人民之狀况]  
　　蘇城近日之狀况蘇州來客昨談蘇城近狀云蘇城居民江浙風雲初起時即紛紛遷避至上月底止稍有資産者皆已携眷至滬自二日起蘇滬火車停止後中産之家猶乘車至鎭繞道赴滬故城内高大房屋無不大門緊閉而外貼召租或主人他徙等白紙字條間有以舊磚瓦將門口塡塞以示屋内無人並聞屋内有人而亦關閉大門由後門出入以表示人已他徙之意近因新闢之金平二門實行關閉其他各城門亦於下午七時一律上鎖白晝保安隊整隊負刀梭巡通衢入夜九時禁止行人在街飛機環繞空中傷兵絡繹而赴醫院恐慌景象較前更甚觀前日修理婁門時附近居民誤以爲閉城相率關門逃避則杯弓蛇影已可概見一般軍人家屬聞前方血戰甚烈恐子與夫或遭不測除探問由崑回蘇之傷兵近况外并祈神問卜無所不爲如紛傳六團一營王念祖營長陣亡時其夫人即由閶門兩陽里寓所趕至胥門濟生會叩問其夫果遭不測與否旋聞隨從兵由崑來庽謂未受傷始得寛心各典當因銀根奇緊相約無論任何貴重物品持往典質者當價至多以二元爲限而紅十字會吳縣分會所組之收容所需用稻柴以作地舖鄕人恐入城被拉不敢挑柴入城以致稻柴價格漲到二千文一擔故窮苦之民無不呌苦連天閶門中市各商舖關閉者多觀前大街除銀樓外雖已開市然皆靜坐櫃内毫無生意兼之中秋相近所有人欠欠人之欵項眼見無淸償希望故皆蹙額愁眉一付蕭條景况爲從來所未有商店中惟兩種生意則手忙脚亂因戰事發生而增加營業一山東人所開之大餅店蓋開戰以來戰線上兵士因無暇休戰食飯特由齊督訓令以麵包大餅由後方送往戰線以便充飢故各大餅舖皆日夜趕製以備凑滿斤數交由官廳解至前線一城内之新衣舖亦裁剪不停蓋自駐蘇各軍開往前線後警察廳增設保安隊商團各支部添招團員城内外各公社紛組保衛團以上增設之人員皆欲置備制服以章身一時無從購辦故由軍服店承接後向各新衣店請其擔任分製以備交貨軍帽上製徽章之某賽銀舖因是亦飭令匠人日夜趕製而利市三倍矣 
　　楊行鄕民自擾受驚寳山縣馮知事於八日委派沈警佐到淞招募護路隊二百十名已於前日額滿出發時眞茹一隊數十名由陸路走楊劉家行至眞茹該隊行至楊行附近適天將降雨擬往警局避雨其時正午後二句鐘由淞回楊行之頭班脚划船正在停泊瞥見該隊入鎭頓懷拉夫之疑致衆乘客及班船主夥等將船抛棄而逃各店家見此驚惶情形莫知所措立即相率閉門罷市自東至西關閉無遺而在鎭鄕農亦紛紛逃避一空至婦女小孩啼哭之聲一時併作一鄕圖地保韓阿毛聞悉拉夫之謡亦即飛奔逃回家中（其家在楊行西南四五里之遥）所經各村鄕民向之探問韓一言不答惟拚力飛跑衆鄕農更覺驚慌成羣結隊而逃者頗多致有携帶婦女小孩隨同逃避者迨楊行警察局派警聲明並非拉夫實係護路隊路過特來避雨各店家仍可照常營業云云人心始略定復行開市然已虚受驚惶不淺矣 
　　城内避難人昨日紛紛回家本埠城廂内外居民前日（十日）受種種謡傳後紛紛携箱帶篋搬遷英法兩租界暫避迄至昨日（十二日）見前線仍無變動浙軍仍占優勢以爲滬埠方面不致有何妨害且悟前日之種種恐慌完全爲造謡者所惑故昨雖大雨滂沱而遷回城内家居者頗不乏人云 
[㈧救濟難民與傷兵消息]  
　　紅會派員視察各隊情形天津路紅十字會第一醫院日來因戰事緩和接收傷兵較少昨日由瀏河黄渡方面來者約三十人内有一人因折骨而死餘者傷勢均輕又該會昨日接到南翔商會報告知該處貧户死者均無棺收殮殭攤板上厥狀甚慘會長莊得之君得訊後特備棺四十具昨日派人先運去十具以後當陸續載往又該會派赴外埠之第一（崑山及蘇州）第二（常州及宜興）等各救護隊因通訊不便情形隔膜昨特由牛殹生派請張卜熊醫生爲代表前往常州宜興蘇州崑山等處詳細視察各種設備·佈置·及救護等情形張君已於昨日晚間十二時搭德和輪出發云 
　　救護瀏河兵民之昨訊駐在滬太站之紅會第三團昨日上六時起至下午五時半止共救護瀏河傷兵二十餘人另有一兵傷重未及醫治即斃又悉瀏鎭臨時救護隊張士佳郁谷城江子文韓夢九等十三人本擬昨日往瀏救濟難民茲因滬太路汽車損壞汽車不能開駛現擬今晨出發云 
　　滬城紅會廣救瀏河難民滬城紅十字分會昨晨特派會員乘長途汽車高懸紅十字旗幟駛赴瀏河等處各戰地廣收被災男女老幼難民來滬分送同仁輔元堂·慈善團·大南門外施粥廠·並城内肇嘉路藥業公所以及閘北聨義善會分别安插若該難民等對於滬上有親友者則准其自行往投云 
　　滬城紅會第二救護隊出發滬城紅十字分會第二救護隊已於前日出發由滬乘火車往各處戰地實施救護所有公立醫院組織之臨時醫院至昨日止共收傷兵七十餘名而迦陵橋職業學校與閘北聨義善會亦均組織爲臨時醫院聞該學校與該善會可容納各數百名云 
　　傷兵運淞療治前日下午七時有專車一列由砲台灣運載子彈一箱往瀏河等處前敵迨該專車回淞時已晚間十時餘由前敵運來傷兵一箱約三十餘名昨晨天將破曉又有專車一列運淞傷兵二十餘名先後均送入中國公學軍醫分院療治 
　　瀏河難民之口述有瀏河人周仁后者向爲鹹貨業因年老多病無力奔逃昨經紅十字會會員挾上汽車始得出險到滬後向親友述說兩軍自開戰至今未嘗稍息彈壳鋪地已滿房屋被砲彈轟毁坍倒者不計其數伊所居之屋上浙軍架有機關槍兩支軍士三人登屋頂已三晝夜未下日夜向敵人開放當塲擊死之兵士人民紅會掩埋隊不及淸理者均棄置道旁屍骸遍地慘不忍覩云 
　　米店二子失踪之慘聞本埠西門外羊尾橋協興米店主陳某原籍瀏河老鴉浜北陳家塘於開戰之前一日即令子媳等檢取貴重物件遷避來滬翌日檢查各物始悉契據田單等件均遺忘未取開戰後第三日命伊長幼二子步行回家設法檢取單據詎去後三日未見返滬音信杳然陳惶急萬狀遂央友向司令部領得通行證於前日雇乘汽車向家查訪二子踪跡詎至家祗見全村房屋均遭砲燬變成瓦礫二子不知去向存亡未卜陳返滬後告知二媳合家痛哭已兩日夜現正央人四出訪尋未悉能生還否 
　　昨日成立之紅十字分會遠東通訊社云昨日到本埠紅十字會總辦事處履行成立分會手續者計有三起㈠平湖代表許兆麟㈡嘉善西塘代表李熙謀㈢烏靑鎭代表盧學溥均由總辦事處備案並發給憑證准予成立云 
　　婁塘紅會又救護難民來滬婁塘紅十字分會自成立以來僱船救護難民到滬二批計有六七百人昨晨又由該會載到難民三大船約計四百餘名仍經旅滬同鄕到埠招待安插於新閘路江寗公所現在該鎭並無戰事地方治安由本鄕人士熱心維持尚屬安靜惟附近各鄕被難才紛紛到鎭避難尚有二三千人一切飲食由該分會供給無奈糧少人多恐有斷絶之虞即如火柴鹽斤等均已告乏聞昨日已由該分會派員來滬採辦僱船之往救濟所有逼留該鎭災民亦擬設法僱船裝運來滬云 
　　洞庭東山人組織紅會分會洞庭東山旅滬各同鄕以太湖方面江浙兩軍業已實行接觸東山亦在戰線範圍救護事宜亟應從事進行前日各同鄕公推周介繁·施曉文兩君前往中國紅十字總會接洽組織東洞庭山紅十字分會手續當經總會承認午後三時即集合熱心同鄕士紳嚴秋庚·席侍豐·施譜薰·席雨蓀·朱馥堂·沈聞書·朱靄堂·金來生·嚴均安·張雨之·葉伯良等三十餘人集議組織辦法當經推定施君爲正會長周君爲副會長嚴君爲會計次由各同鄕書認開辦費一時議定有三千餘金當即議定購辦應用物件回山積極進行上海辦事處設在英大馬路逢吉里本山浚河事務所云 
　　加惠傷兵之捐助紅會傷兵第三院設在西藏路時疫醫院中收容傷兵一百五十餘人以人數而論第三院當爲救傷各機關之冠昨日有熱心布施之女士龔安鳳捐送花牌牛乳九十六大罐又鵝牌番橘二百枚女士親自携至該院作爲傷兵滋養料之一助兵士得此嘉惠同聲感謝云 
　　英婦女會爲紅會醫院募捐英國婦女會以江浙交戰救護需費刻正爲海格路紅十字會醫院募集捐欵以資補助昨已有募捐通啓登載各西報中外人士倘有慨捐衣服銀錢者請即送交該會云 
　　白十字會救濟訊遠東通訊守云本埠中國濟生會前日繼續收容避難婦孺三十七人内寳山籍者三十五人揚州籍之流寓者二人昨日由濟生醫院送到者四人其一杭州其一江北其餘二人則爲南翔均由該會分别送往永錫堂·振華堂·大王廟·靜安寺各處收容所 
[㈨提借公欵之縣署呈文]  
　　縣公署呈復何使文上海縣知事昨呈復何護軍使文云呈爲奉令借撥地方公欵據欵産經理處呈復轉請鑒核令遵事案奉軍使一二九號訓令内開該縣地方公欵先行儘數借撥由該知事妥爲存儲以備臨時措撥將來於該縣征存國稅項下如數撥還仰即借撥數目刻日呈報如該管人員違延諉缷貽誤軍需應即據實呈明以憑嚴辦軍法具在懍遵切切等因奉此遵即令行上海縣地方欵産經理總董泰錫田·副董沈周刻日籌辦以憑轉報云後茲據呈覆前來知事查呈送證信錄内華商電汽公司存積榖欵二萬元内地自來水公司存積榖欵一萬五千元是兩處存欵爲三萬五千元原呈爲勉爲其難擬向華商電汽公司内地自來水公司兩處提半數是兩處半數爲一萬七千五百元知事派員往該處協商頃據該處聲稱再提二千五百元共凑足二萬元理合具文轉呈仰祈鑒核令遵實爲公便云云 
[㈩警察防範之消息]  
　　崗警被匪徒開槍擊傷淞滬警察一區二分署巡警路運生前晚八時許奉派在安仁街民國路附近二十崗守望日來因問諜衆多所以各處崗警檢查奸細異常嚴厲時路警在崗見有甲乙二人一穿藍色衫褲一穿白竹布衫元色布褲形迹可疑上前先向甲匪盤詰詎乙匪在路警背後袖出手槍開放一響擊中路驚左肩後背子彈從後背上面擊入從胸前左乳上透出該匪等乃向北奔逃此時路警雖受傷尚竭力在後追趕約百步之遥人即倒地該匪等向法租界方面脫逃無蹤事爲該署員楊筱亭得悉督同巡官長警分投協緝仍無影響遂將路警車送紅十字會總醫院醫治一面星夜據情詳報警廳陸廳長核奪昨晨九時許陸廳長率同衛隊長警乘汽車詣該醫院察看路運生傷勢並向其一再安慰諭令靜心醫治又先賞給洋二十元陸廳長返廳後除飭偵緝隊嚴緝匪黨外又通令所屬各區署一體帮同協緝 
　　航頭警察所派隊巡邏浦東航頭警察所長龔仲龢茲因管轄境内恐有不法之徒藉借拉夫招兵爲名乘間滋擾敲詐鄕民貽害地方諭充長警督同全體巡士前往魯滙召樓下沙等鎭嚴密巡邏如遇騷擾等情扭區法辦以維商業而保治安 
[㈩㈠南北市两保衛團消息]  
　　南市保衛團之呈文與批詞上海南市保衛團呈松滬護軍使文云「呈爲上海南市設立保衛團擬具簡章懇請援案批准並請發給護照購買手槍事查江浙風雲忽成戰事南市商民紛紛遷入租界市面一空惟近來軍警稽查之密甚於平時匪盜决無所托足而商民無事自驚實不能使之家喻而户曉文枬等迭次開會籌議僉謂南市商民倘使少有自衛之具則風聲所播旣可以寒匪盜之心又可以助警察之力然後勸諭遷北之人回南復業當亦易於見功是南市保衛團之設誠不能緩到會公團一致贊同閘北一帶亦因市面恐慌呈請設立備帶手槍之保衛團業經軍使批准在案南市同隸帡幪而商業重要過於閘北爲特聨名蓋章懇請軍使俯念時機急迫迅賜批准備案並懇發給購買手槍三百支之護照一紙以便籌欵購買尅日成立以安人心無任主臣逕呈」旋於九月十一日奉松滬護軍使署批（秘字第十一號）云「呈曁簡章均悉現在軍務吃緊地方治安尤關重要該紳等援案請在南市設立保衛團輔助警察之所不及自可照准仰將團總團副董事長迅速推定呈候核奪至自行籌欵購置槍枝應將在何處訂購槍枝若干配帶子彈若干粒一併呈明以便塡發護照可也此批 
　　又聞該會因籌備伊始手續頗繁故定每日下午五時假救火聨事合會開團副會議商議進行辦法並已推定朱匡　擔任籌做團員徽章俞允爵擔任籌做服裝等件急急進行傳得早日成立其服裝帽章式樣如下㈠用布綁腿㈡衣褲用軍服式㈢皮鞋高統黑色㈣腰帶黑色㈤鈕子黄銅色㈥領口用號數（用中西號數------㈦帽章書南衛二字盤圓㈧帽用陸軍帽式樣服裝分四級團總二粒星團副一粒星排長衣袖口一金線敎練與團副同旗章式樣黄地黑字昨已分别定置矣 
　　閘北保衛團之進行上寳兩縣閘北保衛團組織成立規定章程二十三條呈請淞滬警廳備案批示經陸廳長批准給發手槍六十支通令四五兩區各署各分所各隊一體知照遇事互相協助保衛地方迭誌前報茲悉該團定章額設團丁一百二十名已招得六七十名嗣見到團報名者漸多不安分之游混雜　　　爵選於收錄恐將來反貽地方之害故前日起已停止招募一面由該團致函各署長署員代爲物色此種人材並請舉薦善於訓練巡警之人員尅期敎練實行開辦 
　　又訊上寳兩縣閘北保衛團連日進行至速義務團員報名者已逹預定之額此外商務印書館等各有十名二十名之認定加入團目團丁之制服計一百二十套已於前晚製就交淸前有團員中邀請自備服裝者昨經職員會議决本團爲法定機關服裝應取一律倘各自製備必有不同之點易於引起誤會次由團發給出團時收回團員特捐减爲十元以上分函各團員查照並議决登報廣告擴充團員名額以資普遍團本培即設閘北慈善團暫不移動云 
[㈩㈡民食問題之昨訊]  
　　閘北慈善團平糶情形上海食米平價局第三區在閘北慈善團關售平糶開辦以來購者爭先恐後自朝至暮極形擁擠本月九日大雨慈善團内積水民餘濕去白米六十石於十日上午移至團外减售每升銅元十枚一般貧民聞訊爭先搶購頃刻而盡下午停售前昨兩日積水已退惟因天氣陰雨不定誠恐再遇大雨積水已將運到之米疉存高處並因各處災民因避兵燹而居閘北者日衆購者亦晚擁擠已在團分兩處開售以便購者云 
　　南區商聨會設局平糶南區商業聨合會係坐落董家渡以南鑒於區内居民大都貧户近自江浙戰事發生内地米船不能到滬上海米價每石忽漲五六元之鉅一般貧户無力購米者甚爲恐慌現在該會擬請南北商會援照民國九年平糶成案在南會館左近亦設局平價發糶以維南市民食云 
　　四鄕購米允照平價計算食米平價局自開辦以來曾在北市城内分設局所五處平價售米購者頗爲擁擠茲聞四鄕各處慈善團每有派人來滬商議購米二三百石故銷出之數陟增該董等以此舉亦係救濟地方貧民起見應當一視同仁遂允爲照平價發給已代爲分别裝配矣 
　　浦東請設平糶分局浦東爛泥渡楊家宅一帶工廠林立人烟稠密居民計逹四萬餘人每日需米約在二百餘擔現值戰事方殷各處米船不能到滬該鎭雖有米店一二十家然存貨無多據米業中人云目下以每家五十擔計算不過現存一千餘擔僅敷五六日之需民食前途頗爲可慮洋涇市經董劉頡雲等爲維持民食起見擬函請滬西平糶總局在浦東設立分局以濟貧民云 
　　米糧公會致總商會函上海總商會昨淮滬北經售米糧公會來函請求轉電江蘇督軍省長通飭前敵將領保護米船通運錄其來函如下逕啓者本埠米糧來源因受江浙戰事影響到船稀少自本月一日起常錫·澄·宜·等處來源即告斷絶敝會前經函請貴會設法通運雖荷鼎力迄無效果現各米船已請由上寳兩縣閘北保衛團給予印旗保衛並電奉松滬護軍使兼浙滬聨軍第一軍何總司令核准通傳前敵各軍隊保護放行惟蘇省軍政當局尚無明令敢請貴會轉電督軍省長俯念滬埠民生凋敝糧食缺乏准予通傳前敵將領凡遇名米船懸有上寳兩縣閘北保衛團印旗者一體杳騐放行以濟民食相應函請至希察照准如所請辦理並盼見覆毋任公感 
　　米行昨今兩日停斛南市閘北兩米行公會以自江浙發生戰事米價奇漲又屆新陳交接之際倘或新貨湧到又有大跌大落之虞行家亦竟束手茲值中秋歸賬時局如斯收入尚無眉目故於前日南北各米行在公會開會議决十四（小月底）十五（中秋）停斛兩天專心結束將賬收淸十六日再行開斛云 
[㈩㈢各項雜訊附錄]  
　　外僑觀戰之取締近來外僑除新聞記者外兼有商人女子乘坐汽車逕赴戰綫附近探視情事殊多危險已由許交涉使通知上海領事團聲稱外人赴瀏河方面參觀戰况者頗多事屬危險希加取締前日領事團會議業已議及此事即將由各國總領事公佈取締之令但於通信社員新聞記者之視察並無拘束云 
　　凌復初行贈酒犒軍滬商凌復初酒行主凌復初昨因浙軍奮勇作戰特備酒四十箱運赴前敵並致何軍使函云茂如司令麾下此次蘇齊舉兵蹂躪徧野蘇浙人民同深驚駭我公爲民紓禍聨浙拒敵使蘇兵未至之境界得以不遭淫尅旌旄所至感企同深日前某西友歸自瀏河盛稱聨軍楊化昭司令部下軍作戰之勇敢聞之爲之氣壯中國軍隊向以不習戰術爲人詬病今楊軍士卒不獨能得以寡勝衆之偉績且又獲砲無虚發之榮譽而負傷再戰尤其餘事外人鄙薄之視線藉此爲之一發民人於歌佩之餘謹具金三星白蘭地酒三星牌啤酒各二十箱乞運前敵以營楊軍蓋金三星白蘭地爲法國名酒功能壯氣避疫在兩尸相積之戰場中小飲自衛當可有益戎行也民籍隸浙江愛蘇如愛浙於他省亦無異旨贈酒奬士非期久戰藉表民情謹佈悃忱唯冀鑒納祗頌勳祺商人凌復初謹上 
　　旅滬商帮討論戰時收欵各省旅滬商帮聨合會於昨日下午召集各帮代表會議到者四十餘人首由主席馬驥良報告云目下中秋節近因時局糾紛金融緊急各商界收解節賬皆無着落本會素來維持商業信用應設法維持公决㈠通告各商號莊客照常收付賬欵㈡請四省當局維持商業㈢請護軍使保護商界收賬俾免匪徒乘機刦掠㈣討論江浙戰事漸趨沉悶本會應忠告雙方軍事當局早日息戰免致犧牲上商兩業並請蘇督顧全大義速即退兵容納民章當塲起草電文五時散會 
　　尚有本埠新聞轉入後頁 
 
 
 

Page 11

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *[本埠新聞二]  
　　縣商會昨開緊急會議上海縣商會於昨日下午四時因有緊要事件特開緊急會議到會會董人數不多提議事件甚爲重要嚴守秘密並不宣布時滬北總商會正會長虞洽卿亦曾到會但並未出席與各會董接洽一切至傍晚七時後始行散會大約所議關係軍事治安問題云 
　　福建路商聨會提倡節省筵資救濟難民福建路商聨會昨致函濟生會云濟生會諸大善士公鑒逕啓者江浙不幸軍閥搆兵旬日以來人民受池魚之殃者或流離道途或餓斃荒郊其逃避不及者則斷頭折骨屍骸暴露所有家産半成焦土種種慘狀實爲東南人士畢生所未覩當此中秋佳節本爲人月團圞之候今則月明三五戰地則十室九空凡我戰線外之人民苟一念及受害者之慘酷其中心痛苦爲何若乎然則對茲良宵縱有美酒佳肴亦難下咽與其食之不安何如節省其資救人災難以求良心之所安否則於舉杯對月時自問良心於人類互助義務上不無缺憾此敝會會長鄔君志豪嘗舉此說以勗所設四店同人者幸諸同人皆能諒其苦衷不願於危難時以求肥甘適口寗願節省筵資以救避難同胞敝會因思諸君子此番所組之白十字會厥功甚偉旣從戰地施救又將婦孺收養不使有流離失所之苦其熱誠宏願良堪欽佩但是爲願旣宏需費亦鉅謹以鄔君所設寳民·寳泰·寳和·德泰·四衣莊節省筵資四十元奉上聊盡互助義務雖云杯水車薪然本埠商店之範圍大於四莊者如鄔君之急公好義者不乏其人倘得貴會大聲極呼則聞風而起者必大有人在請拭目以觀其後可也云云 
　　各路商總聨會前晚之會董會本埠各路商界總聨合會前晚七時開會董會到會董二十餘人主席錢龍章交議各案如次㈠討論採辦米糧問題鄔志豪報告謂本埠因江浙戰事人口陡增存米不敷供給自須亟籌辦法本會業與總商會會長商允採購蕪湖秈米每石十元零四角准山本總會分函各路分會預將需米數目開單送會并將米欵交楚再由總會編訂表册彚父總商會承辦當由會衆决議公推葉惠鈞·袁履登·等十人爲經辦米糧委員以專責任㈡反對金法郎案决議通電顧維鈞·王克敏·公使團旅法華僑切實反對㈢江浙戰事直系首領曹錕賄選總統縱容蘇齊勾結四省攻浙重開東南戰禍苦吾人民罪大惡極决通電討曹以謝民憤旋即散會云 
　　參事曾暫時停會上海縣參事會現因江浙戰事正值劇烈地方各種集會照章停止應俟大局平定再行開議昨日由會通告各參事員知照矣 
　　商界收節賬之困難自江浙戰事開始後地方謡言滋多南市等處居户及商號等無不遷住租界避難一則惟恐戰禍波及二則恐被匪徒搶刦故市間早呈蕭條之狀態居民住屋亦已十室九空故各店家屆中秋節之賬面已大受影響無從收取即房東方面亦不無同受其刦聞昨日店家於各賬户雖照常分發票子而對於歸欵則竟成泡影云 
　　節費移作收容所欵之通告上海縣商會近據各業代表報告略謂自江浙戰事開始以來各戰地之男女逃難者人數頗衆大都扶老携幼厥狀甚慘雖有收容所招留難民然人數較多或有患病者人都因限於經費不能普遍亟宜趕設醫藥部設法救濟查滬上商家向例中秋節有會飲節酒及月餅等舉動本屆中秋適值軍興地方人民避難不遑欲求衣食住且不能得目擊情狀不無悲痛故由各本業公同商議將上項賞節費用移作收容所經費以爲提倡之意應謂貴會俯念各處來滬災民流離失所應發通告轉勸各業商互相傾助一體共表同情趕將節關月餅等資移助善舉該欵送至商會轉送或直接逕送收容所查收等情聞該會頗爲贊成此舉立即備發通告分勸各業商查照矣 
　　郵電均須檢查本埠自江浙戰事發生後所有交通機關如電報郵局均經軍署派員稽查故連日郵局信件均被拆封檢視 
[今日跑馬廳之賽馬預測（伯奮）]  
　　今日江灣賽馬假泥城橋跑馬廳舉行預測如下 
　　第一次九法郎（一）考佛立鐵Covellite（二）鐵浦碎開克Tipsy　Cake（三）過文約歇浦Governorship第二次四分之三哩（一）墨西哥麥南Mexican　Money（二）英龍Invincible　Dragon（三）地璧燈The　Bittern第三次半哩（一）林肯賽Lincolnsbire（二）司比隊反羅SpeEdy　fellow（三）太古Takeo第四次一哩（一）色得門隊Settlement　Day（二）拍拉梅歇浦Primatesbip（三）好司必帶立的Hospitaiity第五次一哩四分之一（一）白克黑姆登Beckhampton（二）康門定反羅CoMmanding　fellow（三）司密士飛Smitbheld第六次四分之三哩（一）綠菊Green　Chrvsanthemun（二）亨利飛Henryfeld（三）湖逹蘭Woodland第七次一哩（一）哈利愛姆Harry　M（二）司對此門歇浦Statemansbip（三）英吉利麥南English　Money第八次九法郎（一）石愛夫Zouave（二）拍紙飛Patsfeld（三）克班雷矮司Capella　Eyes第九次一哩半（一）等待郎來Daddy　Long　Legs（二）克司山水Castle　Sycee（三）啞口配勝Occupation 
[英公使將請假歸國]  
　　文滙報云英使麻克類爵士將偕同夫人於十一月中請假回國半月 
[駐意中國使館人員放洋]  
　　中國銀行副總裁張公權之弟嘉瑩由外交部派充駐意中國使館主事茲定　月十九日乘德國郵船Aldert　Vogler經赴羅馬已向上海銀行旅行部代定艙位照料一切云 
[南京路東段電車軌將更換]  
　　南京路中自河南路口至黄浦灘一段北首電車軌道將於本月十四日開始更換在更換期間該段馬路兩旁各項車輛不論時間久暫一概不准停歇並於必要時停止東行車輛屆時當有警告牌置於路口云 
[電氣公司工廠藥水炸裂]  
　　因工匠錘鐵不愼所致炸斃工人兩名 
　　昨日上午十一時三刻閘北長安路中國電氣公司工廠鐵工部工匠錘鐵不愼致硫酸瓶爆裂炸斃工人張如林一名傷在腦部又一工人名嚴福生被炸去左脚一只氣存一息即送往仁濟醫院業已氣絶張住華盛路華盛里有妻及女孩三口嚴有母住漢口滬上别無親族四區劉署長據該廠彈壓巡警報告後親赴廠主勘查一週着卜圖地保報請檢廳蒞騐再行核辦至該公司工廠部分除牆壁路有損傷外其他並無若何損失云 
[國民拒毒會昨日開會]  
　　中華國民拒毒會昨日下午四時在總商會開第二次董幹聨席會議徐廉主席議案如下㈠宣讀上次紀錄㈡報告上海拒毒運動籌備經過㈢討論人籌備委員建議案㈣報告經濟情形㈤討論經濟問題㈥報告挽留各職員經過㈦報告日内瓦大會議案起草情形㈧報告幹事服務計劃草案 
[暗殺未成擊斃探夥案之訊判]  
　　廣東陸軍司令陳升（即陳弓公）前在法大馬路自來火行街口被人暗殺未成致將法捕房探夥方和尚擊斃旋由探捕將兇手汪阿才等二十二名解經法公堂判候復訊再核在案昨日又經聶讞員會同法領事馬君升坐刑庭研訊先由西探目竇邊（譯音）上堂稟明前情並將手槍三支呈鑒詰之汪阿才供甯波奉化人前因在原籍犯適搶刦案逃來上海下住居葛昌路（嵩山路）一百號門牌於陽曆七月二十九號由魏英及胡子卿兩人到來向民人言稱有陳升其人將胡之朋友袁益山謀斃今欲復仇托民人帮忙當由民人邓出手槍三支自持一支尚有兩支交與魏等是日共有八人迨至晚間同至大馬路自來火行街口瞥見陳在理髮店内修面故此民人等分兩隊在外守候旋聞槍聲見有多人追來因此民人亦開槍狙擊至於方和尚是否被民人擊斃不得而知後逃回家中胡等亦相繼到來將手槍交還民人是實陳文標供紹興人前在陳升部下爲步兵於今春由陳升派吾來申招兵來滬後即住居平凉路由民人代爲招兵八十餘名當由陳允許吾至廣東後升擢排長旋於七月二十九號民人至陳升處索取用費在途與胡子卿部下之巧生遇見誑稱陳已遷居即約吾去吃飯向民談及胡欲代袁益山報仇之事托民人帮忙民人應允後同至自來火行街地方令吾在理髮店對面守候旋聞槍聲民人逃回家中民人並未持槍是實孫全來供民人亦在陳升部下當兵於今在來申七月二十九號行經民國路與胡子卿等遇見約民人於晚間至自來火行街暗殺陳升民人雖係同往並未持有手槍等語俞稼軒供紹興人向做茶葉生意此案雖係知情惟當時並未在塲訊至此賣西探稱查被查俞稼軒對於此案雖無關係惟今由公共租界及護軍使署均來信要求引渡請核陸瑞昌供民人對於此案毫不知情請察西探又稱被告陸瑞昌英租界有案請核質之張昌福·陳長生·王元福·王海香·李岳岳·王和春·許文德·童德才·石靄堂·葉靑才·俞友才·王德興·王林全·王瑞福·童順餘·童靑梅·等十六名供稱民人等對於此事並不知悉請求明察當由聶正讞員將汪等在捕房之供詞逐一誦讀一過被告均各承認無訛遂商之法副領事馬君判汪阿才·陳文標·孫全來·俞稼軒·四名着還押聽候詳解護軍使署訊辦俞稼軒先送英公堂訊核陳瑞昌出境着送英公堂訊辦張昌福押西牢一月期滿驅逐出境童順餘·童靑梅·兩人開釋餘均一併永遠逐出租界手槍没收 
[三泰弄之盜匪越貨傷人案]  
　　前日上午十一時許有盜匪四名乘会汽車駛至北蘇州路三泰弄七十一號門牌門首下車擁入該屋内將婦人楊藍氏手臂上所戴值洋二百四十元之金鐲一副强槍逃出該氏大聲呼喊盜遂開槍流彈擊傷在於附近三百六十八號門牌之九歲男孩俞子祥右腿盜仍乘原軍疾馳而遁事後滙司捕房聞警由探目陸連奎·包探李子榮·往將俞孩舁人同仁醫院治療·旋查得盜所乘之汽車係北京路英商某洋行借給日本海軍輸運糧食被盜雇坐者汽車夫爲通州人江其中家住閘北長安路三十七號門牌因據情禀明捕頭加派西探羅炳生前往該管警署合同偵探將江緝獲提回押　晨解送公共公廨江延律師代辯而中西包探以本案盜匪在逃請求改期以便跴緝李襄讞與英領惠君磋商之下判　告押候展期一禮拜再訊 
[護軍使昨又槍决盜犯九名]  
　　松滬護軍使署於昨日午後二時許槍决盜犯吳德昌（即胡錫永）·吳順三八即黄彩堂）·等九名茲錄布告於下爲布告事案據淞滬　察廳及上海縣先後拿獲盜匪吳德昌（即胡錫永）·吳順三（即黄彩堂）·陳廣才·趙樹（即馬兆素）·孫小成子·陳德標·顧毛生（　鐵鬼阿毛）·徐和尚·孫阿毛·等九名　文　解到署發交軍法課提案詳加研鞠茲訊得吳德昌（即胡錫永）·吳順三（即黄彩堂）·二名曾在浙江嵊縣迭犯燒殺搶擄巨案投誠後復敢來滬夥刦大來絲廠及嚇詐謝元燦家財物又陳廣才一名夥衆執持刀槍行刦鄭德喜家并拒捕傷害二人又趙樹（即馬兆素）·孫小成子·二名夥衆攔刦并開槍擊傷郁成根致死該趙樹（即馬兆素）曾與獲案法辦之苗三鬍子等迭次夥衆持槍行刦愼康典當等家并開槍將典夥郭仰雲轟斃陳得標一名夥衆持槍行刦源和銀樓得贓顧毛生（即鐵鬼阿毛）·徐和尚·孫阿毛·三名夥衆持槍行刦王六一家得竊均屬供證確鑿罪無可　現值軍務倥偬宣告戒嚴之際此種極惡匪徒自黨從嚴懲辦應即分别按照懲治盜匪法第二條及第三條第一二五等欵一併判處死刑并以軍法立即予以槍决俾昭炯戒而靖地方除飭提該犯吳德昌（即胡錫永）·吳順三（即黄彩堂）·陳廣才·趙樹（即馬兆素）·孫小成于·陳德標顧毛生（鐵鬼阿毛）·徐和尚·孫阿毛·等九名騐明正身押赴刑場依法執行外爲此布告軍民人等一體知悉此布 
[私藏軍火押九月]  
　　住居吳淞路九百五十號門牌之粤人張灝林因私藏軍火被虹口捕房包探季保林凌潤庠拘獲張供該項軍火係某印度人寄存故又將該印人拘送英署訊辦張解經公共公廨諭令押候訊究已誌本報昨晨提審由西探司密脫氏將所抄獲之毛瑟手槍九支·子彈一千粒·呈案並述明當時至被告家内查抄情形質之張供稱業木匠此項槍彈皆儲於木箱内該木箱係已獲之印度人携來寄存初不知内藏何物等語並據張妻唐氏上堂供與其夫略同中西官核供以張私藏軍火證據確實判押西牢九月槍彈没收 
[携帶槍彈各押二月]  
　　廣東人宋立·黄福·余獲·廖才·麥雲等五名皆在某外洋輪船爲西崽前晚該船從香港來滬宋等登陸經滙山捕房包探何慶恩向各人身畔檢查當在宋黄余廖四名身畔抄出毛瑟槍彈五百二十五顆以麥旣係同行恐亦知情故一併拘入捕房昨解公共公廨請究麥供不知情外餘人均供該項子彈係由友人託帶不諱中西官得供判麥斥釋餘人各押西牢兩月搶彈没收 
[長江輪上查獲烟土]  
　　某外公司之長江輪由漢於昨日開駛回滬被江海關中西關員登輪搜查當在伙艙間等處查獲私土十八蔴袋每袋計重五百兩該關員等除將被獲私土運往海關彚總焚燬外一面查拿私帶烟土之人究辦云 
[緝獲刦案有關之三人]  
　　張幹臣張小三子小吳三等均因與兆豐路三百八十八號門牌穆宗勤店内被盜搶刦銀洋·及某日人在周家嘴路遇暴被刦鈔票等案有關經包探錢連奎錢光乾馬金生先後緝獲昨解公共公廨中西官質訊之下判令押候二十二號早堂訊辦 
[船隻夜間須懸白燈]  
　　海關理船廳因鑒於浦江船隻擁擠每有駁船晚間在停泊之處並不點燈致行駛小輪等船佳往碰撞損壞甚至全船覆没溺斃人命昨以電話通知松滬駁船公所派員商議穩妥辦法當由該公所派員倪志賢君前往晋謁赫廳長當經赫君面諭該員轉知各駁船至晚間船上須用英尺九高木桿上置白燈一盞務要置在四面顯明處以免發生碰撞等危險云 
[迷路婢女候領]  
　　女子楊榮寳於日前在法租界迷路爲捕查見帶入捕房經捕頭詰據楊榮寳稱在老垃圾橋塊某姓爲婢女當由捕頭得供飭探帶楊榮寳至垃圾橋地方遍尋事主無着昨日送至法公堂請示先由捕頭禀明前情詰之楊榮竇供詞與捕房相同中西官判送堂留養候家屬認領 
[公廨秋節停止辦公]  
　　今日爲秋節公共租界會審公廨循例停止辦公業由代理正會審官俞奠孫君除分别致函陪審各國領事查照外並通知檢察處條示頭門停訊民刑訟案一天 
[公共公廨訊案彚錄]  
　　昨日公共公廨訊理之民事訟案併誌於下㈠周裕生延海德禮律師訴周子卿不交方單案堂諭諭令被告依照九年十月初六日兩造所立筆據之方單裁給原告㈠徐韻淸等聲請給諭執管遺産案堂諭仰候徐程氏到案再核㈠玉安喜訴時萬如欠欵案係城内審判廳來文移傳堂諭交審判廳來吏帶案執行㈠左靜山訴姚國勳案堂諭無限改期㈠孫復泰延包仁律師訴徐開映欠往來銀案堂諭本案原訴反訴均無確實證據應予註銷㈠鄔福仁訴卓逹吾不還保證金案堂諭改期訊理㈠源順猪行訴吳允生等久貨洋案堂諭改期候原告查明被告原籍有無財産以資淸償報告公堂再核㈠曾靄廷訴張業興等强佔房屋案堂諭改期一禮拜㈠張毛頭延楊國樞律師訴鄒松亭欠借洋案着被告仍遵前諭履行現據稱無力淸償仰原告查明被告究竟有無財産具報候核㈠倪長福訴林烔東欠洋案堂諭無限改期㈠趙雲臺訴王毛銀不理汽車押欵案嚴祝三延許理律師請求參加謂汽車係嚴之物堂諭本案汽車暫緩拍賣候提王毛銀到案並傳王少卿到案質訊㈠李併燕訴劉晋欠借洋案堂諭候提前排訊㈠嗬商荷華洋行訴　泰號欠紙價銀案堂諭所請開釋未便照准如一月内能措還五百兩再行核奪 
 
 
 

Page 12

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *商業市况 
[洋釐轉疲]  
　　昨日洋釐早市七錢二分七釐五午市七錢二分七釐三毫七忽五較前日續跌八毫七忽半市氣平平銀行界稍有售出釐價頗呈疲軟之象今日中秋令節錢業停市一天明後行情多數均看下風是否容後再詳進出口稀少故不記 
[銀拆大鬆]  
　　昨日銀拆早市二錢四午市八分較前昨竟小一錢三分劃頭白劃聞有絲欵放出銀行收欵極少祗有錢業還購押欵迄止昨日押欵總數約剩五百萬左右聞不日亦可淸楚矣 
[上海銀行國内匯兌行市報告]  
　　昨日京津來電銀縮洋漲銀滙較前市縮一兩計京爲一千零六十二兩津爲一千零七十兩洋各漲一元計京爲一千零零八元津爲一千零零七元漢銀無市洋咬前市漲起二元計爲一千零零七元據漢訊該埠銀根奇緊如前日來雖略有到源但杯水車薪欲恢復原狀恐一時難抱樂觀也自江浙和平决裂後各省戰謡烽起商業大受影響滙兌多處不通綜觀昨日内匯市場除京津略有交易外餘處亦有行無市云 
[英美匯市電訊]  
　　倫敦昨敦倫大條銀價近遠期均縮零六二五計掛三十四辦士九三七五匯兌市英美漲二分三七五計四元四角五分三七五日英跌零六二五計一先令十辦士一二五 
　　紐約紐約銀價漲一二五計六角九分三七五滙兌市美英漲一分一二五計四元四角五分二五日美勿動計四十一元一角二分半 
[外匯平疲]  
　　昨日星期五先令開出弗動餘有印匯小半羅比掛二百三十一羅比法滙小十五法郎掛一千四百十法郎東滙小二五掛五錢四分半惟美香嗬新等滙均未更動各滙内盤市况初疲後振計銀行賣出十二月份先令價三先令四辦士八一二五買進三先令四辦士八七五賣出十二月份美滙價七十五元七五買進七十五元八七五又賣出十二月份東匯價五錢三分七五買進五錢三分六二五嗣後因銀行進胃頗盛致價復回好計銀行賣出十二月份先公價三先令四辦士六八七五買進三先令四辦士七五賣出十二月份美滙七十五元六二五買進七十五元七角半又賣出十二月份東滙價五錢三分八七五買進五錢三分七五嗣後因銀行進胃呆滯故價格略疲計銀行賣出十二月份先令價三先令四辦士六二五買進三先令四辦士六八七五又賣出十二月美滙七十五元五角買進七十五元六二五又賣出十二月份東匯價五錢三分八一二五買進五錢在分六八七五成交數計由滙豐銀行賣出十二月份先令一萬鎊價爲三先令四辦士七五臺灣銀行賣出十二月份東滙五萬元價爲五錢三分六八七五朝鮮銀行賣出十二月份東滙十萬元價爲五錢三分七五臺灣銀行賣出十一月份東滙十萬元價爲五錢三分六二五又正金銀行賣出十二月份東匯十萬元價五錢三分七五午後市况初疲後平計銀行賣出十二月份先令價三先令四辦士七五買三先令四辦士八七五賣出十二月份美滙價七十五元六二五買進七十五元七五又賣出十二月份東滙價五錢三分七五買進五錢三分六二五嗣後英美兩價平平東滙買價見鬆計銀行進出英美價與前同故從略賣出十二月份東滙五錢三分七五買進五錢三分半至收盤時市况復回平銀行進胃仍旺計銀行賣出十二月份先令價三先令四辦士六二五買進三先令四辦士六八七五賣出十二月分美匯七十五元五角買進七十五元六二五又賣出十二月分東滙價五錢三分八一二五買進五錢三分六八七五成交數東滙約四五十萬元先令不多美滙仍淸淡今日（十三號）爲舊曆中秋節循例各銀行結賬之期故滙價無市 
[標金平平]  
　　昨日星期五大條銀來電近遠期各縮零六二五掛三十四辦士九三七五十月份標金毛盤小四錢爲二百六十二兩二錢先令揭曉時金價爲二百六十二兩五錢市况呆滯無甚上落人心亦平定後因東滙見緊銀行進胃亦暢故最高漲至二百六十三兩一錢（全市最高價）其後市况祗五六錢漲落收盤價爲二百六十二兩四錢烚赤交易略暢而存貨仍多因去胃尚有故價暫定爲三百十四兩九月份登賬價格二百六十三兩十月分二百六十二兩補水二百六十六兩午後市况平疲開盤價爲二百六十二兩四錢先令揭曉時金價爲二百六十二兩七錢即漲至二百六十三兩一錢後因東滙略鬆故金價小至二百六十一兩九錢（全市最低價）後仍回高至二百六十二兩四錢收盤價爲二百六十二兩三錢較上日收盤小三錢補水仍爲二百六十六兩今日（十三號）爲夏曆中秋節各金號結賬之期本應暫停交易緣大條銀仍有電報故在十一時至十二時交易一時但登賬則在十六號掉期軋淸云 
[外幣略見反風]  
　　昨日各種現貨外幣市况雖無若何起色惟各票市價因連日跌落之餘略呈反風花旗　成交買價爲一元七角九分半新加坡票爲九角二分比前日各回高五釐日票大十釐價責七角四分三厘荷票買六角六分比前日大五厘法郎提高一厘計價九分八厘餘票買賣兩稀成交行情依舊如前 
[公債繼漲增高]  
　　昨日各項公債票市况較形熱閙市場買氣尤形充塞故票價結果大致繼續上漲經過情形分錄如下 
　　金融金融大票現貨開盤七十四元其後賣户旣稀受主復多市價遂步步上漲最後價高至七十五元七角比前日又大一元七角九月期開盤七十七元嗣後買户甚暢兼以現貨堅俏故亦步趨高翔最後價七十七元九角計高二元半十月期（除息）進出相等市價無大變化最後價七十七元四角比前日改大二元八角 
　　整六整六現貨賣户寥寥且緣價格不肯遷就致全日一無做開九月期開盤六十三元最高價到過六十四元六角最後雖回小三角比前日尚漲起二元十月期交易價亦初時步漲後稍回落最後計六十五元四角較前日提高一元五角 
　　七長七長現貨略有做開價計五十五元比星期三市價漲高二元九月份期貨開盤五十六元高至五十六元八角最後價回落三角比前日計漲半元十月期已有開出開盤價五十七元三角漸即小至五十七元此後受主似增價格步見漲高最後價五十七元七角比星期三行情好起一元八角 
　　九六及整七九六公債售户不多成交價由二十二元逐漸高至二十二元半比前日大一元半整理七釐仍只做開一盤價計六十三元比前日亦提高一元半今日爲夏曆秋節華商証劵交易所循例停止營業故無市面云 
[紗花平軟]  
　　現紗昨日星期五現貨棉紗各客帮仍有少數買開本紗日紗皆稍軟二錢五分至五錢汕頭廣東蕪湖野鷄等帮買進本紗三四十包日紗一百餘包各廠均未開出客帮進胃尚有惟因中秋節至戰事瀰漫咸不敢出手故市况仍不過平平且當看鬆也 
　　期紗交易所標準近期略漲五錢遠期漲起七錢三品紗大阪來電近期漲五元九角遠期漲一元九角美棉現期漲三十個磅音遠期漲三十一個磅音印棉白洛處朋搿而奥浮辣各跌九個羅比 
　　現棉現貨棉花昨日由廣東汕頭兩帮購進現貨棧交餘姚花一千二百包價四十五兩 
[三品遠近期價相差又鉅（十二日大阪電）]  
　　三品市場今晨接美棉勝貴之電本月期以下近期貨均漲起二三元後三月份稍遠之期則因賣貨續出稍趨跌風至第二盤雙方觀望交易遂無進步而人氣尚不甚惡惟因近漲遠跌遠近相差又逹五十二元之鉅蓋二十支貨存底稀薄本月期買氣又頗暢逹故雖受美棉威脅而行情反漲以致遠近相差益形擴大九月期貨至停止拍板時止必仍保此現狀云 
[紗布兩市仍疲（十二日大阪電）]  
　　棉紗現貨因需要停頓細紗畍出毫無希望行市仍疲中等二十支現貨叫價爲三百四十九元次月期爲三百三十四元成交二百包 
　　鐘紡　　十支　　九月期　三一八○○　　大引　　十支　　九月期　三一二○○　　金魚　　廿支　　九月期　三三四○○　　棉布市况買賣雙方均觀望莫前市面交易極形淸淡二三幅布跌去五分乃至一角不等云 
[絲市益呈呆滯]  
　　昨日生期五本埠洋莊絲市益形呆滯蓋紐約市塲各絲銷路不振里昻英倫進胃亦淡兼以横濱日絲步見傾跌以致滬上各歐莊交易毫無而華商方面際此江浙戰事未息絲繭未曾阻斷無貨應市是以絲經市况益覺沉悶但今日又值中秋節各洋行均循例休業絲交當更無談判矣 
[茶市趨淡]  
　　昨日星期五本埠洋莊茶市又趨淸淡各歐莊以時局不靜態度轉趨觀望且英法滙率均難合算洋商對於市上存貨頗持抑價之心昨日全市除平水大帮一項交易見旺外餘均淸淡平水成交四千一百十箱·係由錦隆天祥等行及華茶公司買進售盤自二十五兩五錢至二十七兩市價較上星期均無漲跌路莊大帮市面略爲沉靜高莊珍眉同孚沙遜兩行業已開辦但市盤較前見低二三兩貢熙針眉秀眉等貨均無大宗成交紅茶市面又趨沉寂昨市僅由華茶公司買進甯紅三十一箱價三十六兩餘均無交易 
[五金銷呆價跌]  
　　昨日星期五市塲上仍無轉機希望各貨售價衰弱如故四呎八呎鐵板七喱半又跌一錢計三兩九錢半吩及一吩兩種仍開原盤法西釘出路甚呆不過一百數十桶交易價自四兩二錢至三錢不等竹節鋼骨因去路不振人心異常恐慌故二吩至三吩小花色每噸又報疲五錢之譜云 
[煤市零售踴躍]  
　　昨日星期五商塲行市已稍覺停頓原因節期中各方收支賬欵甚忙故做交易者甚鮮懈也惟煤店家方面批拆另售及解給各小廠家之貨反形踴躍是以門市生意更較往日爲勝 
[工商簡報]  
　　江蘇實業廳檢送上海機器麵粉公司擬提議案電請鑒核 
　　上海商務印書館有限公司遵照修正公司條例改正原章呈請農商部察核備案 
　　全國商會商約研究會推定王覲彤張家驤輪流參與實業代表會議呈請農商部備案 
　　江蘇縣議會聨合會電農部部云報載韓省長再保張宏業考察實業乞嚴拒愼人選 
　　秋務處咨農商部云江蘇齊巡閱使等電稱棉花免徵内地稅釐一事擬請重加考慮各節究應如何辦理請查照核復 
　　中華國民製糖公司呈農商部云實業會議推定嚴直方爲代表請備案 
　　江蘇實業廳電農商部云上海糖業點春堂推定劉英生爲上海糖業代表請核准 
　　農商部令江蘇實業廳云武進繭業公所海州漁業公所推舉代表准備案 
　　江蘇實業廳呈農商部云上海總商會對於此次增訂機製洋式貨物稅辦法仍有意見據情轉呈祈鑒核 
　　江蘇省長咨農商部云鎭埠錢業公會報告郎梓記等存羅布老票數目請求維持等情咨請核辦 
 
 
 

Page 13

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *平民周刊 
短論㈠ 
[打仗的害處] [  椿]  
　　天下最壞的事莫過於打仗了打仗雖然是一椿有害無益的事但是那一班軍閥偏偏要打仗把人民的生命當作兒戲玩着 
　　現在浙江和江蘇又打仗我聽見了這句話不覺吃了一驚心裏不住的亂跳着因爲開了仗我們小百姓住的房屋！種稻麥的田疇！和一切的東西？都要被那無情的砲火轟得乾乾凈浮並且連我們小百姓自身也都要被轟死雖說那砲火就不一定轟去我的房屋我的田地我的生命：但是别人的房屋田地生命被轟了也是一樣可慘總可言之受傷害的都是我們中華的百姓並且在打仗之後一定有盜賊四起我們也不能平平安安的過日子了 
　　打仗的害處是說不盡的大我願那幾位慈善將軍不要打仗了：讓我們小百姓仍舊快快活活的過日子吧！（乙種酬） 
短論㈡ 
[兵] [  劉曉初]  
　　俗諺云「好男不當兵」「好鐵不打釘」這兩句話雖然少點國家思想但確是有經騐的話因爲衛國家的兵固然很好爲私鬬而戰的兵却是一錢不值你看現在我國的失都是爲那軍閥的機械自已人殺自己人這種兵有什麽用呢？那班當兵的人們大半是爲著每月賺幾在塊錢養家活口那知現在的軍閥只管自己上腰包討姨太太對於兵士的餉總推政府没錢拖欠幾個月纔發一次其實他截留各宗稅欵一筆一筆的解到外國銀行存儲以爲將來没事做富家翁的餘步更有那南方湘川粤桂閩各省的兵一年之内得到一兩個月餉就算僥倖他每月想剃頭洗衣服的零用費全靠自己喫六塊毫洋一月的伙食盈餘一二元名叫伙食尾子以資應用一聲長官下了命令去打仗連時刻也不能延就要去拚命爲着一二元而送掉性命的你說可痛不可痛呢？我勸現在當兵的兄弟們快快覺悟快快辭差不幹去找工做每月賺幾塊錢又不受拘束又没有性命的危險那多好呢（乙種酬） 
詩歌 
[江浙風雲] [  靜之]  
　　江浙蘇杭人稱天堂一旦開仗萬姓遭殃 
　　倉皇逃難哭爺叫娘骨肉離散遍地兵荒 
　　哀我平民衣食難尋想望安寗求早罷兵（乙種酬） 
[惱與好] [  李也止]  
　　人家婦女走我面前過　　我兩眼張望只說他美好　　他人把我家婦女瞧看　　我兩眼直豎心頭偏偏惱　　人看我家婦女我要惱　　我看人家婦女人也惱（乙種酬） 
大事記 
[江浙戰爭的影響] [  牛八]  
　　江浙兩省的兵隊已經打起仗了在靑浦黄渡南翔嘉定瀏河一帶砲火轟擊百姓的房子不知燒了多少田裏的禾苗也不知損失了多少鄕下的農民在砲火底下逃生弄得妻離子散家敗人亡眞是可憐！聽說宜興一帶也開仗了不過那邊的詳細情形不大容易調查現在報紙傳說福建的兵要進攻浙江：廣東的兵要進攻江西來牽制江蘇吳佩孚把河南山東湖北的兵調來帮江蘇張作霖要帶兵打進山海關來作浙江的聲援大家如果不設法止住他們的軍事計畫恐怕全國都要受兵禍可慘呀！ 
筆記 
[呂坤小兒語] [  李也止]  
　　呂坤字新吾明朝人他是不談精緻深遠的學問的：只就極平常的事說說旣容易使人明瞭又容易叫人去做我讀了他的小兒語------我覺得是頂好的格言------很佩服他得稱贊他現在介紹幾則給一般平民------ 
　　我打人還自打幾下我駡人還換口自駡 
　　旣做生人便有生理------個個安閒誰養活你？ 
　　世間手藝要會一件有時貧窮救你患難！ 
　　飽食足衣亂說閒要終日昏昏不如牛馬 
　　氣惱他家富貴：暢快人有災殃：---一些不由自己可惜壞了心腸！ 
兒小任情驕慣大來負了親心費盡千辛萬苦分明養個仇人 
　　老子終日浮水兒子做了溺鬼老子偷瓜盜果兒子殺人放火 
　　讀了以上幾則小兒語也可以大概曉得呂坤先生的從淺近處談學問了以上幾則或用歎息的語氣或用警戒的言語或者平平常常寫出來無非是勉勵世人的這幾則包含處世家敎立身三面的道理在内：若是能夠於工作之暇讀讀也可以於身心事業上有點帮助！（乙種酬） 
書信 
[寄平民周刊] [  唐鐵]  
　　平民周刊君握手中華民國十三年六月二十八日不是你出世的那一日嗎上海漢口路二十四號那申報館不是你産生的那一家嗎唉！只因爲我相隔太遠等到欲寫信給你道賀的時候已經遲了 
　　現在你出世就有六十多日了你對於社會上做的事就不少了我們中國一般平民由你的介紹與那些讀書識字的人們每星期六談話一次極是歡喜的所以他們對於你的感情也很好了 
　　我希望你將來在社會上做的事還要多多到不可數計一般平民對於你的好感還要厚厚到不可數計那麽我和全國的平民同聲共視道中華民國萬歲申報萬歲平民周刊萬歲唐鐵上言（不受酬） 
書信㈡ 
[寄平民周刊給友人的書] [  徐公逹]  
　　某某先生 
　　這是他們第一期初出的一種平民周刊我把他捧讀了三遍覺得裡面的材料很是豐富：什麽筆記啊小說啊書信啊......没有一欄敢說不是我們初受敎育者的良師所以我竭盡我的精神學識閱去不禁𨺗興愛莫忍釋之感咧！ 
　　你身處鄕僻報紙難逹我想你雖也曾受過普通敎育但是對於别種報紙往往每感深奥如今幸虧那申報常識部的主筆鑒於我們初識文字者閱報的困苦特地在每星期六創闢一種平民週刊其中所著的文字都是淺顯易解而且讀了裨益很大所以現在我把這一份寄給你想你披讀之下不獨要感我惠寄之情還須申謝那位提倡編輯者的鴻賜咧！（乙種酬） 
　　某某 
　　六二八一九二四 
小說㈠ 
[衝鋒...内戰的一幕] [  金鳴盛]  
　　細碎雜亂的槍聲漸漸兒减少了兩面陣後的大砲却照舊轟轟地放着：這是下午三點多鐘的時候天空裏布滿着陰雲狂風怒號好像助兵士們底殺氣小六聽見衝鋒的號令立刻槍尖裝上跟着大隊奮力望前奔去口裏還哦！哦！地喊着：彈子四面不斷地飛過小六也不道自己身上打着了没有只管望前奔去兩方面漸漸接近了再用力奔上果然敵方漸漸支撐不住了死的傷的横滿地上其餘也步步望後退去小六也不顧脚底下踏的是人是地一直衝過去不提防用力太猛他底槍尖直送進一個敵兵底胸口望背後穿出敵兵即刻倒下把他底槍一紐小六支持不住一交跌在敵兵身上這時小六底身上也着實有幾處受了傷他却仍舊想挣扎起來打上去「小六！小六！你...」被刺底敵兵喊着却叫了兩聲以後再說不出話來睜着兩隻大眼揑緊拳頭嘆了一聲「唉！」就死去了小六正在挣扎聽見有人喊他底名字好像是父親底口音回頭一看不是别個正是方才刺倒底敵兵！正是小六底父親！（甲種酬） 
小說㈡ 
[誰之過] [  陳泧]  
　　打...打...打...戰事的聲浪越謡越高：百姓們心中愈聽愈怕加之戒嚴開火駐兵這種信息川流不停的送來因之商情大受打擊甚而街上行人也漸漸稀少起來打仗眞利害？ 
　　王阿四的母親倚在草屋門旁眼巴巴盼他兒子回來可是左等也不來右等也不來直等得他老人家如熱石上螞蟻來去不定 
　　好了阿四氣急敗壞的奔回來了他母親趕忙上去問他今天爲什麽進樣遲才回來阿四不等問完就答道：娘呀我今天得能回家眞是死裏逃生天大運氣哩我今天早晨出去拉車外面風聲已經十二分吃緊說什麽戰線早已劃好專等開戰并且還有『拉夫』事發生我起先雖不解拉夫二字後來經人解釋是兵營中拉人去充脚夫做那摇船挑擔淘米劈柴的勾當果然不上幾個鐘頭有一羣兵士逢人便拉同事中竟有幾個被他們捉去還虧我眼快見他們遠遠地來早望冷衖堂中一溜偷偷摸摸逃了轉來阿四的娘聽罷這席話眞十分欣幸似乎祗要有阿四回來其餘的危險一概不管了 
　　阿四的家中已經二天没有動火了不出去拉車就鼡有進欵出去拉車恐被拉夫眞是進退二難束手待斃大人們忍飢還可獨有阿四未滿五月的兒子兀是要乳吃但是阿四的妻子因爲二天没有粒米進口乳汁早已枯乾？拿什麽去喂小兒呢？五月的小孩子没有乳吃祗曉得哭泣兒啼母悲好不悽慘呀！開戰的聲浪仍然如舊拉夫的事悄仍然照常恐怕不出幾天阿四一家老小都要去做餓莩哩咳！誰之過（不受酬） 
 
 
 

Page 14

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *   
 
 

Page 15

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *[三光牌啤酒印優待劵]  
　　三光牌啤酒近爲優待購户送禮起見特發出優待劵若干每箱四打原價洋十一元持有是劵者祗售洋十元零五角另贈美女月份牌一張此項之劵專爲優待吃户送禮起見同行不能援例期限八月底截止 
[心心攝取戰地照片]  
　　南京路望平街口心心照相館對於時事照片本極注重最近該館營業主任魯君文輝特赴南翔黄渡等處攝得戰地照片二十餘種陳列窗内任人參觀云 
[出版界消息]  
　　電影雜誌第五號昨出版封面印耐梅女士肖影内載影戲名著及插圖多幀均精美每册甲種二角乙種一角天津路晨社·及上海大陸圖書館·中國化學工業社等發售云 
　　人體畫三馬路石路東五十二號圖畫美術公司前月所售預約之人體模特兒今已出版用最精美之珂羅版印就購劵者可持劵至原購處取書餘書無幾尚可購得云 
　　紅玫瑰第七期昨出版獨鶴·苕狂·海鳴·卓呆·君等佳構甚多圖片亦美每册一角世界書局發行云 
 
 
 

Page 16

 
 
1;第一萬八千五百十五號;中華民國十三年 西曆一千九百二十四年九月十三號
星期六 * *[「孤兒苦遇」明日卽輟映]  
　　卡爾登影戲院自開映「孤兒苦遇」"Oliver　Twist"以來每日賣座之佳無與倫比又以日戲爲尤盛午後一時許即有人前往購票今日（星期六）爲該片開映之最後一日適逢中秋節該院爲免除擁擠起見日戲特開映二次聞此片爲中國影片公司（China　Thcatre　Co.卡爾登戲院即該公司所開）向美國國家第一影片公司購買此片在中國之開映權故此片俟卡爾登映過後不再在滬埠開映云 
[「愛國傘」後日映演]  
　　商務印書館前攝之大義滅親及好兄弟二片爲我國電影界增輝不少最近該館又有新片「愛國傘」原名「民國春秋」又名「愛與人格」攝成其情節表演佈景光線諸端益有進步而此片之精義在闡發愛的　合應以人格爲重尤足爲青年男女之借鏡聞此片於十五日起即將在恩派亞大戲院開始演映各界之爭先觀覩可預期也 
[新大陸影片公司明日開幕]  
　　粤僑及南洋華僑所發起之新大陸影片公司現已組織就緖定於本月十四日下午二時舉行正式開幕禮並柬請各界參觀云 
[游藝拾零]  
　　樂園髦兒班自聘坤伶張紅艶以來游客日益興旺 
　　蘇曲蔣素貞申江女蘇曲家之老手淸歌一曲彩聲雷動（益良） 
[普佑安今日演「捉放曹」]  
　　普佑安姓蘇名冶靑余嘗因某坤伶而識其人當時佑安在養嗓時代故紅氍毹上無其色相然曾聆其授某坤伶以轅門斬子之劇聲韵高逸大有劉跛意味而其授某坤伶以劇也一字一句腔何若調何若均爲之縷解詳釋似非於劇學三折肱者不能述其隻字余是以頗佩其藝之精也今日佑安出演於其舞台劇目爲捉放曹云（劍影） 
[集會表]  
陽曆本月時間　　地點　　　　　　　　　　召集者　　　　　事由十三日　　　　　淞社　　　　　　　　　　淞社　　　　　　中秋游議會十三日至十四日　三馬路幕兩堂　　　　　　靑年書議會　　　　　會十四日　　　　　北四川路東寳興里十五號　新大陸影片公司　成立會 
[天氣報告]  
　　徐家匯天文台昨日下午四時三十分氣象預報云低壓將續向東北北方進行此間海濱略有陣雨及迷霧黄海之南及東海上有旋風山東以北有北風又昨日下午三時前二十四小時内本埠氣温最高八○·二最低七二·九去年同日最高八二·八最低六九·四 
 
 
