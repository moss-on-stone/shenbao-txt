# 1914 - 427 - 4914910

 

Page 1

 
 
   
 
 

Page 2

 
 
時評 
[歐洲戰事與中國内債冷]  
　　我嘗言歐洲戰事爲我中國刷新財政之機會以外債旣絶不得不求内債也苟内債之法良信用著一如外債則内債之根基立而中國上下之於財得互相信用也 
夫中國上下之互不信用於財也久矣人民則存其財於外國銀行政府則唯外債之靈是乞以爲國家之銀行信用不足而本國之内債不足以濟事也今經此次戰事而人民之提欵以存本國銀行者多政府亦以外債之絶望而不得不有募集内債一千六百萬之舉且媵以銀行税司等之保障是殆中國上下互相信用於財之機也 
舉世洶洶羣趨愛國舍生毁家以救國難不但今之交戰國也凡爲戰事所牽動之國無一不如此我中國之爲戰事牽動而所謂國難者財而已我中國上下苟能於此時期一心協力政府則盡其力以謀保障此人民之内債人民則盡其力以購此内債而紓國家之急是即中國人之愛國心也 
[命令]  
　　八月九日大總統策令特任趙倜爲宏威將軍此令又令據河南護軍使趙倜電稱白狼匪股業經各軍痛剿潰　遵迭令广成嚴緝渠勉肅清地面兹據鎭嵩軍統領劉鎭華等報稱本月五日探悉白狼匿伏大營北二十里石莊地方當經分統張治功副官顔敬民隊官王景元等隨往掩捕立將匪首白狼擊斃並請巡按使田文烈派員查騐等語旋據河南巡按使田文烈電陳已驗明屬實各等情查白狼本係伏莽小醜專以搶掠爲事孫文黄興等誘以僞職遣　主謀暗濟軍械並爲鼓吹煽誘因而嘯聚悍匪衆至逾萬焚劫屠殺備極慘毒當派軍隊跟蹤勦捕該匪等狡譎異常遇兵輒逃愈追愈遠鼠竄狼奔擾及陜甘邊界迭經各軍分段截堵痛加懲創匪股紛散竄回豫攬匿藏深履希圖漏網兹經趙倜等督飭軍隊嚴密布置分路搜捕已將匪首白狼擊斃該匪貫益就裘實足大快人心軍　以衞民爲天職此次趙倜搜剿殄匪擒渠爲民除害尤堪嘉尙劉鎭華着開復原官授爲陸軍中將並給勲五位張治功授爲陸軍少將並給予三等文虎章顔敬民王景元著趙倜查明現官從優請奬以示激勸現在匪首就誅零星潰匪亟應勦除净盡仍著田文烈趙倜等督飭地方文武認眞辦理善後事宜期使閭閻永安生業此令 
又令貝仁元給予四等嘉禾章此令 
又令裴熙琳給予四等嘉禾章此令 
又令周仲曾謝武煒姚文華給予五等文虎章此令 
又令本月二十日明保覲見之金世和俞承浩劉春霖 
蹇念恒均着匀政事堂存記此令 
八月十日大總統策令據開武將軍督理雲南軍務兼署巡按使唐繼堯電稱軍民分治國是攸關懇請開去兼署巡按使一缺另簡賢員接替等語現在軍民分治亟須分實進行該將軍自請開去兼任巡按使署缺推賢讓而實屬深知大體唐繼堯應准開去雲南巡按使兼任此令 
又令任命任可澄爲雲南巡按使此令 
又令徐州鎭守使署改爲徐海鎭守使此令 
又令任命張文生爲徐海鎭守使此令 
十日申令兹制定審計院分掌事務規程公布之 
此令 
又令兹制定平政院處務規則公布之此令 
又令兹制定肅政廳處務規則公布之此令 
又令兹制定巡按使委任道尹監督財政權 
限暫行條例公布之此令 
[專電]  
　　北京電在京日本報紙新支那 
載稱日本巡洋艦鞍馬筑波編人加籐定吉中將所率之第二艦隊向西北某地出發又巡洋艦相摸以特别任務向南方某地出發謂日本將依英提議斷然取公明之態度以發揚其帝國之威信權威今明兩日内發表又載美國大膽之交涉謂將以開放滿洲保全中國領土保護美國人故以優勢之艦隊出發於東洋殆係依德所請以牽制對於英日同盟日本之行動又據順天時報則載據聞駐津美國軍隊一部爲帮助德軍起見日前已開往青島京奉路之德兵守備區域由美兵瓜代調查美艦至去年五月止共計噸數八五四五二零某路局英員報告滿洲美領事已令在滿美僑限十二時内離開余遍詢尙未得眞相所傳青島已開戰説不確 
歐洲戰電 
[其一（英文特約路透電）]  
　　倫敦電星期夜德兵奮力攻擊里愛巨之塞蘭砲台但被比兵擊退估計德兵之死於是役者八百人（十一日） 
倫敦電倫敦官報局稱有德兵三軍團仍在里愛巨對面地方唐格雷思有德馬兵兩隊餘兵則在愛司列河一帶開掘戰壕羅克才姆堡之德兵已抵比國邊界聞德國斥候隊刻到比國羅克才姆堡省北方之瑪治及拉末省之基定列又羅克才姆堡省南方之亞龍德兵力攻墨爾化斯法軍因兵力較弱從容退至堅固之地位阻止德兵之進攻愛爾色斯之上部仍爲法人所有（十一日） 
倫敦電德軍現在里愛巨西希斯培伊境内依序偵探德軍步隊尾隨馬隊現馳趨拉末且有飛機翱翔其上其馬隊曾在特爾芒特附近小戰德人七千名携砲佔據蘭丹火車站該地距里愛巨西二十四英里爲鐵路重要中心點德軍之舉動顯爲預備大戰（十一日） 
倫敦電比軍已克復蘭丹（十二日） 
北京電路透電社得政界消息法軍激戰之後佔據由狄愛過伏斯巨斯羣山之山隘已入亞爾薩斯勞蘭之瑪爾宼一區（十二日） 
倫敦電奥兵從克萊柯向波蘭之基爾斯進發俄兵現由洛佛洛出發向東加里西亞省蘭堡而進（十一日） 
哈爾濱電據聖彼得堡電社宣稱奥軍現聚集巴那洛一帶在沙斯洛維斯基附近渡過維斯都拉江德軍支隊曾佔據維斯都洛江上之維那斯拉夫斯基鎭皮萊斯區克附近星期五六兩日接續大戰俄軍曾擊敗奥軍奥軍退至拉特維洛夫繼復退走縱火焚燒白少堤該地旋爲俄軍攻克將火救熄奥國傷兵俘囚解至皮萊斯區克者爲數甚衆聞奥人不願從戰降者頗多奥軍現雖退走而奥俄邊界日來無重大戰事聖彼得堡電社宣布維爾那之電音謂有德國俘囚六車經過該城（十二日） 
倫敦電據聖彼德堡官中宣稱俄軍屢次小戰獲勝奥軍現棄蘭堡附近加里西亞邊界之拉特齊維洛夫（十二日） 
倫敦電英倫全國十分鎭靜政府所定最高之物價顯屬無須出此蓋目下物價低於最高之率幾與尋常無異魚果極廉募兵進行極爲順手英皇英后曾至亞爾特畜特受軍隊之歡賀（十一日） 
倫敦電據官中宣稱星期一日十二小時内投効英國陸軍者四萬七千人吉青納貴族對於義勇隊之懇請應者若是之踴躍使吉青納貴族對於組織新軍之體制可以决定某商船駛抵南斐洲開浦唐謂德人已棄西斐德屬斯華柯浦門特及羅特里兹白區二地（十一日） 
張家口電昨日大潮高過橋梁溺斃者約二十人且損商店多家外人所定菜子羊皮等貨均已註銷市面頗受影響（十二日） 
其二（英文字林報電） 
倫敦電據官中宣稱奥軍現由克拉柯向俄國基爾斯進發俄軍則由洛佛洛沿斯托爾河流域向奥國蘭姆堡進發按克拉柯在奥波邊界距華沙尙一百五十八英里之處基爾斯在克拉柯對面波蘭境内蘭姆堡在奥國茄里夏省洛佛洛在其東北逼近邊界 
（十二日） 
倫敦電據政界消息現信德國巡洋艦戈班號及白萊斯洛號皆匿達達納爾海峽將按萬國公法處置之（十二日） 
倫敦電倫敦接由柯洛業間接之路傳來電音謂據德國某報宣稱羅馬尼亞决議協助三國聯盟豫料卽將攻入塞國（十二日） 
倫敦電據官中宣稱法奥已斷絶邦交因奥兵開臨德邊俾德邊之軍得以攻法法政府目此爲讎法舉動之故（十一日） 
倫敦電據巴黎電稱德軍現向亞爾薩斯進發法兵已阻於其前法軍現仍控制亞爾薩斯上部（十一日） 
其三（法文彚報電） 
巴黎電里愛巨各處炮臺保守如故炮臺要隘之處完全無傷近日建造溝壘業已竣工非常堅固（九日） 
巴黎電德國攻比軍隊缺乏糧食此項消息探係確實（九日） 
西貢電本埠德國司批達雜貨公司及德人設立之俱樂部均被流氓轟毁官府彈壓無效所有德人均已被逐出境不許留寓於安南境内（十一日） 
其四（德文報電） 
北京電據東京傳來消息德人於歐 
 
 

Page 3

 
 
洲戰爭得美國無形之贊助（十二日） 
北京電此間可靠之意人各界皆信意國將嚴守中立至戰爭結局而後已且毅然直言意國决不致加入三國協約德國以愛的美敦書致與意國消息全無根據（十二日） 
北京電據英文北京日報載稱駐京法使康蒂君否認曾向中政府抗議青島德員以華工建築備戰工程之説（十二日） 
北京電駐京俄使克羅班斯基君本月杪可由聖彼德堡回任（十二日） 
青島電此間現悉天津英人　傳青島有曰人三名被捕指爲間　青島日領事署因致電天津日領事署更正此説其文如下天津英人謡傳日人三名充當間諜被捕正法一節絶對子虚青島日人現均安靜無恙云云（十二日） 
要聞一 
[歐洲戰地分區記]  
　　字林報云歐洲目下用兵之地不下五處今以近日軍報分類彚錄於下以醒閲者之目所紀月日乃發電之月日也 
[比國軍報]  
　　八月三日德國第六軍團在愛克斯拉查培爾附近進至比邊穆萊斯萊及歐班之間 
八月五日德國第十軍團之一部分或全體於愛斯丹渡末斯江第七軍團佔凡爾維曷斯之某地維斯鎭聞已起火居民逃至買愛斯特里區德軍入荷蘭林堡德軍進攻里愛巨敗退八月六日德軍二次進攻里愛巨復敗退德國騎槍隊覆没 
八月七日德軍請休戰 
八月八日德國騎隊在里愛巨之北渡末斯江敗退 
亞爾薩斯及勞倫軍報 
八月二日德軍由勞倫入法境西萊八月五日德國第二軍由亞爾薩斯入法境芒培利亞 
八月七日法軍入德國勞倫佔據蘭西東北之　克鎭及穆彦維克鎭 
八月八日法軍抵距墨爾化斯西南十英里之亞爾冦克鎭 
八月九日法軍下墨爾化斯德軍退至納夫白里薩區八月十二日法軍下哥爾瑪爾 
俄德邊界軍報 
八月一日俄德邊界斥候隊遇於德邊一方面三百碼内之泊洛斯康 
八月二日俄國斥候隊在邊界攻擊茄洛斯慶至萊斯成鐵路愛　里特附近之華斯河橋梁並攻擊同路之米洛斯拉夫鎭均爲德兵擊退 
八月三日德軍入波蘭佔據克戒斯土曲伐及班堤秦並茄里兹三鎭 
八月五日德俄兩軍在皮亞拉及巴爾齊曼中間邊界相遇聞德軍退走焚燬村落佔地極廣八月七日德國馬隊攻擊俄邊基巴蒂俄軍死亡甚衆 
奥塞邊界軍報 
七月二十九日塞軍毁山姆林及貝　格萊特間之橋梁七月三十日奥軍圖渡塞扶河及台吕勃河爲塞軍擊退 
八月二日兩軍大戰特林塞軍圖渡河 
巴爾幹軍報 
八月九日土軍在堤特亞茄區附近屯集布國境内 
[歐戰與商輪之關係]  
　　大陸報云上海昨日傳聞日本軍隊有四萬五千人已在某口岸登船預備開戰云現在各郵船公司對於定期行駛章程均有不願履行之意故各郵船因此踟躇不行留泊港内者不可勝計昨某郵船公司接到香港來電囑凡輪船開駛北方者暫停勿行倫敦亦有電致某船主請其暫緩展輪海面危險之情狀於此可見一斑日本郵船株式各船傳聞業已將配鎗砲惟據該株式駐滬分社云此説毫無根據且稱各郵船現時無論如何仍當按期行駛惟上海一埠無論輸入輸出均大減色現在貨由日船輸運者保險行家大半咸要另索兵險保費一二釐不等就現時情形而論此項需索日内行將變爲普通成例似要預卜也海參威俄人近出一示云凡輪船欲進該港者均須先赴亞斯哥島（約離該港砲台八英里）以備檢查其在黑龍江灣之烏蘇里一帶除俄國電汽船及拖船外一槪不許航駛聞德國利克美士公司郵船在俄人掌握之中者計有三艘云日本郵船株式昨接香港總督署來電云凡德奥兩國人民奉令乘輪赴歐効力戰場者一槪不得載運即搭赴香港亦不可允否則作爲破壞中立論其已經附搭者船到香港時即須飭其離船據該株式經理云此電值　歐洲而言惟赴美國無論何人仍可自由乘搭第恐經過英國屬地之時該株式郵船不能相留也聞該株式社得電之後業已照辦惟德奥人乘往美國者仍不拒絶 
[歐戰與金銀市價]  
　　大陸報云英倫市面據最近消息尙無十分變動且有堅持到底之望惟本埠得此消息之後一時尙未見有何種利益倫敦現銀售價上星期六二十七辦士每兩之價）及至星期一躍至二十七辦士零四分之三查其原因　英國政府現時不欲多鑄金幣擬鑄銀幣疏通市面故近日政府各處搜羅收買銀塊聞環球各商埠輸運銀條均已停止即就美國而言恐亦不能供給多多也傳聞倫敦現銀最近統計不過六十萬鎊約華銀六百萬元此次銀價突然抬高頗不利於本埠金業之投機者前以先令驟漲購買過多今日損失自不必言聞各金舖暫時收盤藉觀動靜者不止一家上星期五標金市價竟躍至四百三十五兩爲從來罕覩之市面故販金者均紛紛將金售與金舖金舖理應照市交易自難拒絶旋即公議後此金價暫不掛牌並定星期一置諸實行昨又云公議停止交易然標金之價降至四百零一兩矣金價驟高之原因外間傳説紛紜不一惟上星期四德國某行購買二百八十條之後即有謡傳該行尙須收買多多者大約金價受此影響爲最大云據路透消息星期一日英國銀行收存現金統計有二百七十萬镑之多此足以見該銀行抬高利率之效果也 
雜評一 
[歐洲與東亞（無名）]  
　　歐洲戰事今日消息初無大異而由歐戰而生波瀾之東亞則又有波瀾之新生者據北京專電所傳之日本報消息則東亞苟有戰事中立之美國將有不能坐視之勢日人习美之懷疑歟抑連雞之勢各有所掎角也是爲波瀾外之新波瀾 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京官商對於戰事影響之維持]  
　　自歐洲開戰以來一般無知愚民目覩各圖西人紛紛啓行回國又見各報紙登載歐洲戰事閲之未能了然於是未免有造作謡言在茶坊酒肆信口開河下流社會易於動聽兹内務部特出曉諭步軍統領衙門順天府京師警察廳又公出境諭商務總會亦出有勸告各商淺説皆用白話文體務期人人易曉爲彚錄於下内務部解釋中立内務部爲明白曉諭事照得西洋歐洲各大邦均同我國家一向和好邦交極厚的近來因奥國回塞國開戰的緣故西洋各大國如英德法俄比等國都加入交戰團内且都是我中華民國的友邦不幸此次動了戰爭不能維持和平我國甚爲惋惜的現在我國已决定恪守局外中立兩方面均不去偏向　纔是對待友邦的道理甚麽呌做局外中立呢各國的通例交戰國的兵隊不能設在中立國地界上打仗或走過交戰國的兵船不能彀在中立國海面上開戰或渡過交戰國也不能彀在中立國中招練兵馬可是中立國的人民也不能私到交戰國去當兵並不得接濟交戰國的槍械糧餉也不得代造船艦供給欵項這是局外中立的普通規矩現在我政府已將局外中立的條規宣布了我們國民自然應　知道的而且應該遵守的可是各國雖然打仗同我國的交情毫無損傷我國對代各國的人民應一律的保護敬重方不愧中立國的文明樣子不論各國的使館各國的教堂各國的商民財産統有完全保護的責任我國人民可不要誤會了倘若有等不肖匪徒膽敢瞎造謡言生事惹禍一定事呌地方官嚴拿重辦的我們國民各自安分謀生不要驚怕疑惑這是本部解釋中立的意思凡我國民都應當體會恪守的批示三衙門公出諭帖步軍統領衙門順天府京師警察廳爲出示曉諭事現在歐洲雖有戰爭離著中國可遠得狠呢與中國的市面卻没有關係就是各國在中國的商務也是照常與平時一樣絲毫没有變動况且中國已經大總統命令宣布中立商務總會他是商界的代表恐怕你們不明白這個意思聽了謡言自已搗亂所以昨天發了傳單告訴你們你們想也都見著了自然應當照常好好的做買賣各銀行的鈔票向來大家通用在市面上最很靠得住的自然應當照常兑換不想近來有種舖子信了謡言遇着票子變着詞兒各種挑剔不肯通用這不是自己找著搗亂嗎前天本廳還出了告示勸戒你們不用去聽那些謡言照着你們這様辦法要是故意的這就是有心攪擾市面是想著要受懲罰要是無意的難道本廳的告示商務總會的傳單是不如那謡言可信的嗎這也就太不明白太過惡了爲此本府本衙門本廳冉用白話告示曉諭你們不要再信謡言總要照常通用各種鈔票可好好的做買賣如果再有挑剔的不肯用的或是藉此要多白加貼水的本府本衙門本廳派有密查的人要是查著了可是就要重重懲罰你們决不能稍爲寛恕的你們或是大舖子或是小舖子都是好好的商人爲甚麽放著好好的買賣不做要去聽那些謡言找一個不體面呢切切特示 
總商會淺説勸告商務總會勸告各商安心營業淺説云近來歐洲奥國與塞國明戰引動了德法俄比這幾强國也都動起兵來自從這個消息傳到中國凡是關心時局的人大槪都説説此事雖是歐洲諸國的不幸恐怕我們這亞洲的中國也不免要受影響要説所受的影響也不只一端其中最要緊的莫如商務歐洲旣然開戰向來中外商人所辦的出口進口各　貨物必然因比減少商務旣然停滯銀錢的周轉自然不如從前的活動了按説這　話固然也有道理但是一國之内原不是專靠着國外通商纔有商務的現在各國開戰我們對外的生意固然不免變動然而拿着我們國内自己的財力維持我們國内自己的市面仍是有餘的况且現在文明國的戰爭兵精器利不久便要了結再説歐洲戰事我們中國並不干預現在我們政府已經按照萬國公法宣布局外中立在我們經營商業的儘可於心照常作自己的生意這並不是本曾拿這空空洞洞的話來安慰大家因爲我們國内的財政自從革命以後直到如今方纔漸漸的恢復到原來的地步各項商務因此亦纔漸漸的有了轉機當這個時候我們商業中人所求的就是市面平靜經濟上不起恐慌方能謀營業的發達但是這個機關還是在我們商人身上我們自己要能安心營業照常作事這市面上斷不會擾亂的諸君要説國外的營業停滯將來銀錢的周轉恐怕要受牽扯據本會看來只怕是但知其一不知其二這甚麽緣故呢諸君須知我們商業上所靠着周轉的就是銀錢這銀錢周轉的機關就是銀行比如各國銀行未能照常周轉我們中國國家的銀行仍舊照常周轉現在我們中國最有力量最有信用的銀行如有中國銀行交通銀行兩家這兩家所以有力量有信用的緣故因爲都是遵奉大總統制定的則例設立的有國家的法律保護差不多都算是國家的銀行所以這兩年以來市面上靠着這兩家銀行活動雖持我們所受的益處實在不少即如從前亂時我們市面所見的都是外國鈔票那時我們暗中就算是靠着外國的銀行作生意現在市面所見的多是我們兩行的鈔票就此看來我們這生意周轉的銀錢直接間接大槪都是靠着中國交通兩行的了我們旣然有了這個可靠的國家銀行但使我國内没有意外的變故我們商業就可以始終靠着他兩家周轉况且現在歐洲的戰事本與我們國内的治安毫無關係此時我們同業應當向兩家銀行商議同心協力的鎭定市面日來兩銀行因爲國外的金融變動恐怕商民周轉不靈已經在天津造幣總廠添鑄大宗銀幣流通市面這件事諒大家也都曉得的銀行旣有這樣的準備我們大家更當安心營業拿着信賴國家的心去信賴政府拿着信賴政府的心去信賴兩家銀行　同業必可受莫大的利益至於我們向來交往的銀錢行號與我們同業本是休戚相關的更當被此互相維持千萬不可自相驚擾無故的提存兑現閙成辛亥年的樣子市面産動金融恐憾結果下來還是我們商人受了實禍至今元氣未復豈不是天下本無事庸人自擾之嗎本總會旣是商業的總機關對於我們同業的利害最爲關切去年江南南京之變曾將暹維持金融鎭靜市面的道理向同業布告一次幸蒙大家甚以所言爲是商業上並未受亂事的影響足見諸君都是深明利害的本會此次所言仍是這個意思請諸君就自己的利害通前扯後想想就知道本會所説的話實在是切己的關係並非安慰的空言我們同業千萬照常鎭靜免生紛擾這就是本會所最盼望的了 
[歐戰聲中之北京金融談]  
　　公債局之總理政府以歐洲戰局旣開外債旣不可恃爲救濟目前財政擬專辦内國公債公債局之組纖章程業由財政部擬定呈請總統核准聞此公債局之設不專爲民國三年内國公債一千六百萬元之發行此後之續辦公債均由該局辦理則該局之設立一似爲永久之機關故政府對於該局總理之推選極爲注意以此後於債辦理成核之良否均視該總理孹　之如何在政府目下最認爲適任者爲梁士詒張鎭芳兩人因此公債局之籌設及計畫多出自梁故也並聞梁若就該局總理則所遣之税務處督辦將以張鎭芳充任云陳錦濤之報告歐洲戰爭開始前　駐倫敦財政專員陳錦濤電呈政府以歐洲此次戰爭之結果凡國際財政之收支槪行停止而　銀行各資本家均一律消滅其投資之心所有計畫均歸泡影關於此後中國財政善後策請准予回國面陳云云聞政府昨日（八日）已覆電陳財政專員謂歐洲雖在戰爭所有圖於財政及經濟事項尙須隨時調查報告以資參考該員應無庸回國對於財政善後有所條陳仍行函呈爲要 
特别會之將開歐洲風雲日見緊急中國眼前受最大之影響者即財政問題是也除發行内國公債補充中央行政經費其尙有不在行政經費範圍之内者不得不預爲籌計德統昨晚（八日）有電令兩道一令財政次長張岱杉迅速由淮回京一令前財政總長周緝之遵電北上聞俟張周兩君到京後即召集特别財政會議討論今後財政上之維持問題兩銀行之狀况交通中國兩銀行爲維持市面計除一面供給政府用欵外一面並電知各省分行速解現欵來京以備應用聞濟南中國分銀行現已運到現洋四十萬元現銀三十萬兩開封交通分銀行刻已運來現銀二十萬兩均由北京兩總行收納矣日前兩銀行曾向天津造幣廠訂鑄北洋銀元五百萬元今又續訂四百萬元足供市面需用近頃交通銀行經理楊德森因專赴津周總長特令楊氏與造幣總廠吳監督籌商一切現總廠日夜開工每日鑄洋加增至一十八萬又特備北洋模於七號津浦車送交寗廠開鑄每日可出十八萬元兩廠每日計出洋四十六萬元逐日運京分交兩行又自中國交通兩銀行宣佈代爲收兑外國銀行票劵後各外國銀行甚爲滿意已由滙豐銀行代表各外國銀行向兩行道達感謝之意 
各使館之經費歐洲各國開戰以來歐亞匯兑停滯駐京各使署中如届經費用完時將從何通融此外外人之在各處以　人贅格調查中國情形者恐亦有陷於困難之地位兹聞各國公使對於此事已協議妥善各由其關係國暫時借用俟戰局平定再行歸還 
[英文京報論中國中立之難點]  
　　我國此次宣佈中立外報頗批評及之兹節錄以供參考 
英文北京日報略謂歐洲各國交戰其中不免有交戰之國侵入中國領土假此以苦敵人者中國由日俄戰爭之經驗當深悉中立之難此次戰爭雖可以供人侵害中立之機會較少然青島實爲可注目之問題論中國之能力頗似歐洲之弱國不能自全其中立之義務今旣以宣言中立爲正義之要求則其如何維持之法不能不詳爲討究如中國自問對於各國侵害其中立之舉動不能積極的有以制止之則莫如於其事後向於各國要求相當之賠償而於事前則無須嚴加干涉也 
旦吾人於兹所認爲有可研究者即爲中國中立究竟現在已否爲人侵害之問題如以日内所傳青島軍隊使用中國苦力之事視爲確實則中國似已不能無所干涉然爲之解者或以此等苦力居於青島非屬於中國主權之範圍此則係於人民自由之權利未曾重視者也至於今日此問題或無暇詳爲討究然願中國於事後要求賠償之時猶能記憶之 
又據英文京報所論頗贊美中國宣告中立之正當及中立條規之詳密然其中所視爲可成疑問者以爲關於庚子和中所載之各國使館護衞兵及天津山海關間守備兵之一層據中立條規所規定此等軍隊不許加入此次戰爭而他處所駐在之各國軍隊似亦適用此約惟此中似有一法理問題存焉緣庚子和約實以各國使館區域及北京山海關沿線視爲各國共同防守之範圍英法俄德等國固皆參列於此約者若此次戰爭使各國共同聯合之團體竟至解散則令國共同協約上之義務仍然存在與否賢爲問題如其竟不存在則其不適用之期限惟限於戰爭之期限内與否亦爲問題也 
次之所視爲可疑者則爲外國主權所在之領域如青島即其例也英德交閧英國之不能無意於青島此固吾人意料所及者若英德爲爭青島而至於海戰則中國領海求其不爲所侵犯其事至難而中立條規固明明有交戰國不得於中國領土交戰之規定也然則欲使其規定發生效力中國將以何法御之乎 
凡此數層皆於中立條規中所視爲可供研究者願吾國政府及人民其三思之 
[大戰聲中之哈爾濱]  
　　遠東報云自歐洲戰事發生後本埠物價日形飛漲商民大受影響刻聞鐵路公司日内將發表官定物價如麫粉油肉食品等皆不准任意抬價昨日哈埠出口商家電告海參威商界將開往德國各埠之貨船暫且留住　中東鐵路公司總辦霍中將本請假四個月回國休息今因歐洲風雲不　特銷假回哈又聞歐洲風雲大起後哈埠已受影響所有俄第一借歀銀行存欵之户自德國向俄宣布開戰後紛紛至行索歀該行幾爲取空幸中東鐵路公司以該行素稱船實且於哈埠之商務有絶大關係故請俄度支部允許暫將鐵路之欵存於該行五十萬魯布藉以維持其營業故該行不致有恐慌也 
吉長日報載哈爾濱快信云此兩三日内俄人每聚衆至英日各領署歡呼萬歲或至敎堂求神駐哈德領事初四日照會濱江道尹稱本署暫行停止辦公所有中德交涉案件應請向駐奉總領事直接辦理當於本晚五時起身回國（按德領事聞赴青島道署外交科長徐時震赴埠站送行如禮又載初四日俄報云所有駐哈德商有被俄兵圍困者又謂青島俄船亦被德人捕留青島業已宣布軍港戒嚴令中東鐵路公司總辦霍中將因商議預算在俄京現已奉命折回業已首途不日將到哈埠哈埠道勝銀行及借欵公司已停止匯兑華商紛紛提現皆已如數照付又一函云駐哈俄司令於本月初三日接到俄京電諭令鐵路租界内之德人一律出境該司令官接電後當函知駐哈德領事限於四十八點鐘内離哈德商等限於一星期内離哈德領事遂於初四日午後乘南路郵站前赴京德商等亦紛紛南下德人南下時有德商數名被捕探其被捕原因係該商等改服軍服在街市遊行俄人疑爲奸細故捕拿拘禁也德人由哈南下者皆赴青島編爲預備軍每人於起身以前由該國領事發給路費俄洋二十元其在德領事離哈以後起行者路費則由自備 
[青島戒嚴後之狀况]  
　　山東日報云青島自戒嚴後謡傳紛紛其説不一有謂德俄巡洋艦已在黄海以砲火相見者有謂英法東洋艦有封鎖膠州灣之議者究之皆未得眞相兹據本報詳細調查該島自戒嚴後在旅居之僑民及華人視之以爲事起倉猝疑有非常之變故前數日情形極爲忙碌又加以膠濟路連日間停賣三等車票之故下流社會遂愈形恐慌而不知當道早已佈置完備市面仍照常交易膠濟路之通行車亦恢復原狀並聞德人因欲保護膠濟路之治安故特與警察廳長安靜山君磋商擬請沿路警士禁止謡言嚴加防守並添設沿路電話電報等件務使消息靈通不致發生意外之虞現聞安君於日昨赴膠濟車東行巡視情形業於日昨返省垣商定中立各辦法又聞有俄艦一艘在青島被德政府扣住該船之水手夫役等等亦一併拘留云云 
[奉天方面之歐洲影響]  
　　中政府之籌備連日軍民署因奥事之關係接公文數通大致（一）奥塞戰爭影響全歐金融現已因之停滯借欵不易成立本省協欵宜赶速彚解一）外人資本驟行索漠商民宜察看情勢勿使母金被捲失業（一）和平局破我國持嚴守中立但須防制保持注意吉黑二省尤以奉之交涉爲最要（一）人民赴外貿易宜勸止其有違禁私運按法懲治俾維國交之平和 
東清路之注意張上將軍昨接黑龍江朱右將軍來電謂俄國現與德國開戰此後華人自運槍械或行動軍隊等事如須通過東清路綫應先期知會就近之俄營以免滋生誤會否則將來不但拒絶裝載且有自行運送凡經過俄鐵道附屬地者亦必須受其取締云云聞張將軍刻已轉交涉特派員通令各屬知照 
京奉車之減開京奉路線每星期開列來往特别通車一次蓋以北接錫伯里亞鐵道歐亞交通所關故也邇來奥塞大起戰爭歐洲風雲變色錫伯里亞路除某國運送軍隊外餘則行旅甚稀因之京奉線亦受影響刻交通部擬令改爲數星期開列特别通車一次亦撙節虚糜之意也 
[歐戰聲中之浙江商市觀]  
　　浙垣現洋缺之現水陡增市面摇動推厥原因乃由搬運現洋出境所致財政廳長特知照各銀行滙解上海北京等處欵項須經本廳發給印照爲憑准其放行又商界有必要運欵之時應由總商會鈐照爲憑方准放行在案現悉杭總商會於十一號上午邀同錢業會議决定由會查明裝運原由方可頒發鈐照一體查騐放行並由會函知警察廳及路公司查照辦理矣又一訪函云杭州錢業同行於昨日（十一）上午八時在柳翠井巷錢業會館集議銀行出口問題擬仿照中國銀行浙江興業銀行匯解欵項辦法由商務總會查明發給鈐照爲憑一體查驗放行已函請商會總協理轉商財政廳長酌奪又聞甬紹兩市連日現水奇升縣知事爲維持市面已諭勸現銀出境云 
自歐洲戰事發生内地金融頗受影響昨（十一）日杭垣錢市因甬帮來收規元故長至一千三百八十六元現洋稍有到頭英水評升一元龍水評升四角滙水因銀根俱緊不得不抬高計甬滙去十四元紹滙去六元五角蘇滙升十元昨日金價已較日前大跌計足赤條金四百零一兩沙金合赤四百零三兩現貨標金二百九十五兩金商虧耗甚鉅 
[胡匪又戕害知事]  
　　奉天撫松縣與濛江縣界僅有一江之隔前匪首劉大個子等將濛江縣知事孫福畇氏在途擄掠意在復仇嗣經車警夾攻匪勢支孫知事始得出險詎劉大個子等於二十四日早四句鐘時率領夥匪三百餘名闖入撫松縣街大肆强擄並將該縣湯信臣知事殘害監内獄犯全行放出該處軍警力 
 
 

Page 7

 
 
不能敵已由張將軍銀兵往剿矣 
[彭蠡風雲（泥）]  
　　一大紳士大紳士胡雲章光復　自廈門挾巨資歸來與黄金龍頗暱在鏡州軍政分府充某長兼某長勢燄頗熾書以睚眥嫌怨逮捕官紳四五人黄去後歷任知事心知其非面徒黨猶盛莫可誰何張翼鵬到任與胡互相引重地方人比之爲虎而添翼虐何可堪不得已臚陳劣跡十數條控之當道未幾張以是去官胡則由新任沈知事查辦故自沈到後胡已不敢公然爲害乃出其隂險手段將各界人士曾列名國民黨籍者誣爲亂黨架飾罪狀揑名告密幸當道審愼將諸人傳訊後知其被誣而釋之胡計不售現又遣派心腹秘密赴省聞其最後計劃則將偕戰於錢神之力云 
嫌疑犯黨人嫌疑犯何猶興向充　州中學及陶業中學體操敎員光復後學欵不足遂往充連長後調往湖口充營長何本爲貧而仕初無成見旋見李烈鈞舊志漸露乃托故辭職禀數上皆批斥不准迨亂事已成决計棄職而逃匿於鄉間未幾湖口克復國軍已抵省城始敢歸家方深慶幸不料被人陷害逮省訊辦　主人知其寃聯名代白家屬復將其被脅情形及在湖口辭職已批不准之禀帖數件呈前任張知事轉達上峰詎張惑於人言將其辭職證據秘不上達何於是身陷囹圄蒙寃到今張去日沈知事到後復經商店數十家公呈代白並請呈都督省長觀察使爲之昭雪沈知事亦頗知何非甘心從逆者已將其辭職證據轉達上峰並得都督批示以旣有辭職證據自非甘心從逆俟省長核實當可昭雪矣 
大劫案鄱陽錢商運欵赴景德鎭每一次皆數家合顧饒划運送合計數千元數萬元不等即不用人押解而饒划信用素著從無意外之事自辛亥光復後洪匪遍地加以地方無賴士紳投身匪件任部長充會員匪乃益無忌憚一届殘冬搶案迭出如去冬已歇典商江宅被搶鉅萬爲城内搶案之最大者又去冬錢商運欵赴鎭被搶五千餘元未能破案本月十八號錢商運款至馬家建又被搶七千餘元地方官正在偵緝餘干縣警察忽捕得形迹可疑之八人獲贓洋二千餘元訊供後始知即此次馬家建之搶犯現已解至鄱陽歸家辦理此次搶夥實有二十餘人未知能否一律弋獲也 
[漢臯外事紀]  
　　美正副領事升調駐漢美國正領事格林氏昨奉美國大總統電令任爲遠東總領事又駐漢副領事簡姆森氏升爲安東總領事牛莊美領事樂邇氏升任漢口總領事昨格簡二君已照會武昌段將軍吕巡按轉令所屬文武官員一體知照以後凡遇中美交涉均歸新總領事安君接辦 
日本僑民之調查旅居武漢日人日見其多兹據日本駐漢總領事館前月末最近之調查列表如左住居日租界户數一百七十七男三百三十五女三百五十一口住德租界户數三十七男八十六口女七十口住法租界户數二十八男六十口女三十五口住英租界户數六十五男一百五十口女六十口住漢口中國街户數四十男一百六十口女二十口住漢陽户數二男十五口女三口住武昌户數六男十口女四口共計三百八十五户男丁八百九十四口女六百零八口賠償日欵之終結日本旅漢僑商辛亥損失賠償欵額上月已由中央交付過半惟漢口製粉會社等二十餘家損失塡報過大尙未决定現經丁間槎交涉員與該國駐漢領事會商核減詳請外交財政二部覆核給爲最後之終結矣 
地方通信 
[蘇州]  
　　盜案母庸先報高等應蘇省高等審判廳長通飭各帳知事文云查本年七月二日大總統公布懲治盜匪條例第二條第二項載凡犯第一條各欵之犯中縣知事審實後逕詳巡按　照軍法核辦俟得回報後即可執行並分報高等審判廳及該管道尹備案等語詳繹條文縣知事審理盜匪案件應俟詳奉巡按使核定回報後再行分報本廳備案其未奉巡按使回報以　原無詳報本廳之必要現在各縣知事往往於盜案發生後即行詳報本廳核諸條例實有未合本廳長深恐各縣知事誤會條文致辦法每多歧異爲此明白飭知各該知事仰卽遵照辦理 
知事交接紀吳縣知事楊勉齋君急欲交缷曾電請巡按使飭催新任孫錫祺君從速涖任兹悉孫君已於八月二號由寗聚火車來蘇楊知事特派警務長及某科員率同署警人等預赴車站迎迓孫君下車即一一接見後暫庽城内姑蘇旅館至次日即十一號卯刻到署接印任事楊交缷後即須赴寗署中各科人員及蘇城紳士商會董事等於十號假汪耕蔭義莊設筵公　宴畢合攝一影以誌紀念縣署第一課長沈希賢第二課長王子瑜均辭職經孫知事遴委余某充第一課長黄某充第二課長第三課長趙振　第四課長汪宜之均照舊任職暫不更動 
[松江]  
　　泗涇施醫局紀事松江北鄉四涇鎭自治辦事處以每逢夏秋之問疫癘叢生爰仿舊例開辦施醫局三閲月藉惠貧民以一六日爲期自隂曆六月初六日開辦後貧民赴局就醫絡繹不絶而該鎭各善户又復附送方藥如汪實倫堂周廣濟堂顧永祥君唐潤記馬泗濱堂同天壽號瑞豐裕號同泰醬園吳芹川君莊天閑君彭小棠君石爕卿君楊煥君等每期認送方藥或四十帖或二十帖或數帖不等由是該局每逢施診　期幾乎應接不暇而各善户之熱心公益樂善不疲眞覺令人敬佩云 
[鎭江]  
　　嚴防土匪竊發韓巡按使以奥塞風雲大起深恐内地土匪乘機竊發特通飭各縣知事會同軍警合力防緝藉弭亂萌現舟徒縣劉知事已奉令遵照矣 
長警注重操練丹徒縣警務長安國祥以各分區巡士除服職務以外未能按時操練於精神上不無退步昨特傳知各區長每日敎練二小時俟練習純熟每月會操一次藉資整頓各區已定於十號開操 
裁撤軍隊事竣蘇江對江十二圩地方向駐有水陸兩營軍隊巡防兼以緝私歸儀鹽總棧棧長統帶現奉馮上將軍命令裁撤除發恩餉一月外每人給予川資八元已於日前陸續遣送回藉至　遣緝私事宜由兩淮緝私營宋航帶分　五百人來圩駐紥　重　務 
請准保　債權鎭郡錢業公會自光復後債務糾葛債黨　清現司依官應改　行數特條陳意見請求商會轉呈金陵道尹通徵所屬各縣凡有錢債詞訟爲商人命脉所　亟應從嚴清追以維商業聞王道尹已准如所請矣 
[南京]  
　　韓巡按請撥海塘搶險費昨日韓巡按致大總統電云前以蘇省苦旱災象已成仰荷鴻慈今簿　荒之策凡屬編氓同深感戴惟據各縣近日詳報其危險之狀有不能不爲我大總統陳者江北一帶數月無雨近雖迭　雨澤秋成已不及半而鹽阜等縣蝗旱較重復因海水倒灌晚榖雜糧皆難補種　計被災情形灌爲最海次之徐揚又次之江南雖得透雨而田禾被傷收穫亦減又自上月二十外海汛暴漲沿海塘工險象迭出太倉莤涇鄉之方家堰一段寳山之東塘二段塘身冲刷存者不遇尺許常熟之滸浦崇明之朝陽青龍兩壩被潮冲毁亦復岌岌可危現已派員搶修能否不致出險尙無把握前此以江北雖荒江南秋收尙及中稔猶可以此之有餘補彼之不足萬一海塘潰决是蘇松太三屬人民且不自保又安能救濟他屬况淮徐海一帶匪風素熾飢民嗷嗷相率爲盜設有亂黨從中勾引嘯聚成亂不獨地方糜爛亦恐轉貽南顧之憂及今以圖猶未爲晚擬懇大總統於蘇省騐契項下指撥銀二十萬元專備江南海塘搶險之用以今日財政之艱窘驟請撥發巨欵固知萬分爲難然平糶之欵雖有折耗仍可陸續收回遇半且顧全民食即可消弭亂萌蘇屬糧賦最重海塘果可無虞其所保全者度在百萬以上輕重相權利害自見國鈞身任地方不敢以行將去職玩視民瘼用敢披瀝上陳伏乞埀鑒訓示施行江蘇巡按使韓國鈞叩陽印 
寗垣米價漸平寗垣前因亢旱米價漲至六元有奇近一二日來價忽大跌次等熟米不遇五元韓巡按蔡米出口之功歟抑誠心求雨之功歟 
青島寓公來寗歐勒方急德人於青島戒嚴後連日乘津浦車南下者擠擁不堪下關各客棧幾有人滿之患云 
[安慶]  
　　杜秉鈞潛逃前皖省執法處委員社秉鈞因挾仇暗陷泗縣同鄉正紳唐楠爲亂黨經倪將軍一再委員查明杜實係有意栽害良善業將杜處以一等有期徒刑押解回籍監禁服役詎杜竟賄同解差遇鳳陽境界時逃逸致鳳陽知事黄緒炳撤任調省候究現聞軍府擬即通令協緝矣 
騐契又展期皖省驗契屢次展期倪兼巡按昨又通令各縣再展期限三個月以十月底爲截止期勸告鄉民須按期投騐母得再延 
雜評二（默） 
[新戰國策]  
　　今日之戰國可謂極縱横椑闔之能事矣其大者非秉齊秦之態度即具韓趙魏之策略决謀運智各盡所長面小弱者介乎其間最難應付齊伐宋宋告急於燕日取秦上次也伐齊正利也尊上交務正利小國之所宜有事也今歐洲小國亦每每捲入戰事漩渦中豈皆所謂尊上交務正利者耶特爲大勢所驅迫焉耳抑記者更有慨趙恢語趙王曰伐齊未必利也而越得乘其弊以霸今之欲乘弊以　覇者亦大有人在此殆又戰勢所趨必至之公例歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（十）（二）譯稿]  
　　大陸報云本埠日本郵船會社昨接香港英員來電謂德奥人之回國從軍或赴香港者請勿載往因裝運此項之人卽爲違犯中立再回國之德奥人經過香港時一經查覺定行扣留云該會社經理謂乘日本郵船赴美國者不論爲何國人民皆可暢行無阻但若駛入英國領土則乘船之德奥人難保不爲英人迫令下船耳此項外交上之知照有請求之性質惟該會社不能不實力照行故欲歸國與戰之德奥人昨日不能在該會社購得船票至欲赴美國者固毫無限制也此事與在滬德奥人之隸於預備隊兵藉者頗有影響 
大陸報又云德華銀行由滬運出之現洋五十萬元在南京爲滬寗鐵路扣留兹聞駐滬交涉使於星期一日電致南京謂此宗銀元係維持濟南市面者請爲釋放云目下南京中德官員正在交涉此事聞匯豐銀行已於星期一日由火車運至北京現銀一百五十萬兩大約此銀係由江船轉運漢口復由京漢火車運京昨聞又有現銀五十萬兩將由同一路綫運出刻北京外國銀行大半停止兑付故兩次運銀北上以圖保全該處經濟情形此事頗秘密又謡傳有現銀運往孟買招商局遇順船從汕頭厦門駛來星期一晚間抵滬搭客中有厦門德人七名均奉動員令者急須離滬前往青島 
[訪函]  
　　滬寗鐵路管理局兼滬楓鐵路管理局長鍾文耀君昨日通告各站人員云歐洲戰事發生我國嚴守局外中立業奉交通部電飭轉奉大總統申令宣佈在案所有本路各站應遵守注意事件開列如下（一）凡軍火及關於運往戰地之品而備爲交戰國所用者切勿接受（一）凡身服交戰國軍衣及携帶軍械而屬於交戰國之人槪不得准其在本路各站乘車（一）凡本路之通常事宜均應照常辦理（一）凡遇有猶豫不能决之事發生務於未接受裝運之前電知本局長核示辦理務各注意 
海軍部劉總長以歐洲戰事我國保守中立北洋各海口應派艦防守刻下海軍各兵艦均應駛往烟台聽候派遣查有通濟練習艦一艘自被藥炸之後艙面鐵板及機器間等皆已損壞現在需艦　防之際亟應赶速修理故於前日特飭駐滬海軍李總司令迅將該艦入塢興修限日竣工駛赴烟台候調昨李總司令已請江南船塢赶緊興修矣上海總商會昨接滬海道尹公署公函云敬啓者歐洲戰起上海金融阻滯絲業受其影響異常因難據絲繭總公所函陳情形並錄電稿送請察核前來當經本署籌議辦法電陳中央兹奉農商部蒸電開虞電悉本日面陳絲業困難情形總統極爲注念已飭主管部知照中國交通兩行擔保向滙豐麥加利設法通融希轉知商會並楊兆鑿沈鏞等等因奉此相應照錄電稿送請查閲並希轉飭絲繭總公所知照 
本埠商業因歐洲戰事頗受影響各業市情迭誌報端兹將現在市情續述如下先令價格本禮拜内已漲起三辦士現價可結至二先令六辫士（合華銀一兩）惟必須現銀故金價跌至五十七元推原其故聞因青島香港海參　三處備戰地域均需現銀故各銀行反出金鎊收買現銀裝往該處遂有此現象也洋靛青爲德國進口貨自戰事發生以來各行存貨一空本埠之操靛業者知德靛一時難來遂乘機居奇不及旬日每桶價格飛漲至十兩之巨云洋布因銀根緊急斷絶交易即本埠各店舖銷場亦不多故業此者雖因先令稍長市價稍高白貨每疋約漲數分花色貨約漲錢餘表面似有轉機但交易阻滯不能流通出貨亦屬徒然棉紗一業現價雖亦稍漲而交易則甚少 
上海縣知事公署昨出示諭云照得近來奥塞失和牽及列强戰禍旣開全歐震動本公署現奉滬海道尹飭開轉奉大總統令宣告中立並頒布中立條規二十四條業經遵飭照刋出示公布在案查此次戰事遠在歐洲與我國無直接之關係凡我人民務宜遵守條規各安生業母滋疑懼所有内地各國所立敎堂已由本公署轉飭各警區嚴加保護以敦睦誼倘有匪徒藉此造謡滋事致擾治安定即嚴拿懲辦除通行外合再出示布告仰闔邑人民一體遵照 
[歐戰聲中之防備黨人]  
　　崑山之駐兵江蘇水警第二廳趙廳長接馮上將軍飭開訪聞黨人近在蘇垣設立秘密機關現由滬上私購軍械偷運往蘇希圖約期暴動飭仰水陸軍警速派兵隊駐紥於由滬至蘇之阨要地方嚴密防緝等因趙廳長以崑山地方爲蘇滬火車輪船往來必由之要道旣有黨人擬從上海潛運軍火往蘇謀亂情事自應於水陸兩路派兵嚴查除已商由陸軍第二師撥兵在崑山火車站駐防查緝外所有崑山縣全境水道應飭水警巡查故於前日飭令第三專署所部新編之第三分署長王楚雄督帶兵士前赴崑山駐防藉資查緝現由王分署長商由崑山縣何知事假朝陽門内舊時新陽縣衙署作辦公之所一面飭傳第一二三各區巡官余鳳苞藍源發季金鑅等令其督率巡船在崑山水道往來梭巡浦東之防備駐浦第三營營長廖守忠昨接上海鎭守使飭開查浦東一帶路闊地荒素爲黨人出没之區值此歐戰環爭誠恐黨人乘機伏發該營所駐浦東官兵仰即督率勤加防範並責成該營長務宜相視要地扼駐惟派駐官兵防守地點具報之後若有調遣改派該營長亦須先行報明等因業經廖營長轉飭所部各長官一體遵照矣趙參議之演説總統府參議官趙康侯奉總統令携帶署藥於前日（即十一號）抵滬特往製造局謁見第七旅成旅長面訂十二日午前考查軍隊風紀昨晨由第七旅臧旅長第六團龔團長又砲兵第四團陳團長各傳所部官兵齊集砲隊營操場經總統所委之趙參議當衆演説略　第七旅軍隊自於上年夏間　滬擊敗亂軍之後功續甚偉總統深爲嘉許事後又由第六團各營士兵來滬帮同防禦黨人尤爲出力現因歐洲各國爭戰深恐黨人乘間竊發是以總統特委本參議來滬誥誡爾軍隊各官兵務當振刷精神加意防範恪守軍紀竭力保衞地方爲要兹值炎夏尤恐兵士感冒署疫故由總統頒發暑藥分給衆兵士備用凡爾軍人宜格外勉力勤愼從事云云演説畢分散復由臧旅長備筵欵待而别 
朱將軍之請緝浙省興武將軍朱介人日前據軍事稽查員報告現有青洪帮首范福安（綽號范麻子又名范先生）在江浙兩省開堂收徒其手下黨羽已逹七八千名之多散佈各處派劉傑在上海設立糧台爲之接濟現受黨人運動有勾結梟匪圖謀起事情事朱將軍以事情重大特派本府軍事稽查員賚文來滬投請鎭守使飭令軍警一體查緝 
[韓巡按通飭明愼用刑]  
　　江蘇巡按使公署通飭文云爲通飭事案查中央頌布懲治盜匪條例業經轉行通飭刋登省公報嗣准法部電示治匪劃一辦法及解釋疑義又經通飭遵照各在案查前清自軍興後懲治盜匪凡關係會匪游勇土匪馬賊四項審明就地懲辦嗣江蘇徐海等屬盜風日熾又推廣至殺人放火姦淫打刦牢獄倉庫干係城池衙署聚衆百人以上六項兇盜嗣又推及持鎗搶刦擄捉傷人各項重犯一槪就地嚴辦自變政後各地方審檢廳成立暫行新刑律止有結夥三人以上在途行劫海洋行劫致死人篤疾或傷害至二人以上於盜所强姦婦女故意殺人等項處死刑無期徒刑或一等有期徒行規定過輕手續繁難盜匪到案死刑較少以致匪類肆横商民反側監獄擁擠敗羣滋事現頒條例窮極思變權宜救時頗具苦衷惟盜匪爲害地方懲辦不可不嚴而罪干大辟審理亦不可不愼舊例鞫審强盜　須贓證明確者照例即决如臧跡未明招攀續緝涉於疑似者不妨再審立法至爲愼重從前各縣懲辦就地之案先行審錄供摺援引例章請歸就地懲辦督撫衙門查核相符批委道府提審或委員會訊必須核審無異詳報到日方予批准處决辦理亦極周詳現在新頒條例較從前就地章程尤爲推廣縣知事審訊後逕詳巡按使核辦手續旣歸簡捷辦理愈宜愼重乃近閲各屬文報有寥寥數字電請决盜者亦有勘驗情形略而不叙並不援引條例詳請核辦者諸如此類不一而足迭經批駁委審殊費周折長此以往深恐讞獄草率權限混淆開草菅人命之漸現在懲治盜匪條例未設審判廳地方旣明白規定由縣知事審訊所有淮徐海清鄉機關拿獲盜匪即交縣知事審訊母庸先　審供以歸統一而符條例其各縣知事審辦盜匪除事機急迫恐釀變故者仍准詳晰電禀外其餘尋常歸入軍法懲治之盜匪一律錄供具詳不得率行電禀各縣廳詳報到署其會匪游勇著名梟匪積惡兇盜迭次强劫贓證確鑿毫無疑義者即批准照軍法執行免稽顯戮其餘贓跡未明供詞含糊本公署認爲有疑悮時即按照本條例第七條飭令再審或委該管道尹鄰封或由省委員詳細復審或提交高等審判廳審理以昭詳愼各縣知事身任地方除暴安良最爲切要凡地方出有盜案應即時親詣履勘察看在途在室盜犯來去蹤跡並查訊事主隣佑供詞檢核贓單迅速派警會營偵緝以免盜逸贓消限七日内先將大槪情形詳報拿獲盜犯後以贓據供認爲憑平心靜氣察言觀色訊其何　起意糾邀何人窩留線引同夥幾人在何處會齊上盜幾人執何器械何人把風接贓何人入室搜鎗曾否拒傷事主贓物如何分消首夥如何逃匿並將同獲人犯隔别審訊參互印證再行考核事主供詞及勘騐情形果係一一吻合贓據確鑿毫無虚揑即錄叙全案供招援引條例詳請核辦其不在條例之列者仍照刑律辦理如此讞案庶於嚴治匪類之中仍不失明愼用刑之意不獨匪戢民安有造地方即各問官自顧考成不至獲失入之咎各知事等哀矜庶獄具有同情其不憚煩勞實力奉行是爲至要除通飭各屬並函知淮徐海清鄉執法處將清鄉執法名目連同各縣副辦審訊盜案權一併取消外合行通飭各高等審判廳各地方審判廳各道尹各縣知事一體遵照先將奉文遵辦情形具復此飭 
[通緝造謡煽惑之逃官高廷福]  
　　滬海道尹曁淞滬警察廳長上海縣知事均接江蘇巡按使署通飭文云爲通飭事案據陸軍少將三等文虎章調查長江一帶事宜米占元詳稱竊占元奉都督令開轉奉大總統甯令取銷駐防鹽城所部三營薪餉自六月底截止當蒙發給六月份正餉一關恩餉一關並補發前年陸軍欠餉一關外賞給各　兵回籍執照一紙川資兩元占元遵即會同都督府軍事諮議吳於六月二十七號起程七月一號行抵鹽城該團部駐紥城内大寺隨卽傳令團長及各營長等次日在大寺站隊宣布取銷宗旨並曉諭三關餉項及執照川資等情各兵士衆心允洽異常服從點驗後各營鎗械子彈一律繳齊隨將各營應發餉項及執照川資均已如數發清次日忽據第一營營長高廷福要求地方送餉一關占元因見蝗蟲遍野乾旱無雨商民清苦不忍過於要求以至高營長所欲未遂次日膽敢串同團部書記何鳳藻及一營二連連長黄正福等揑造謡言謂南京來電實發正餉五關外由地方籌送一關共有六關現在僅發三關尙有三關未發一時全營哄動當由高廷福與黄正福倡首作亂慫恿目兵任情滋閙希圖藉此擾害地方該團長及二營營長阻止不往高廷福身帶手鎗隨帶排長江得勝正目葉貴生等肩背馬鎗率領亂兵擁出寺門該連長黄正福先領少數兵士意欲擁至河邊圍困坐船欲與占元爲難並將團長　去欲行鎗斃占元聞報後急調護兵數十名迎至西門外登瀛橋口正遇黄連長異常兇惡爲時萬難和平解决當將該連長立時鎗斃以昭軍法高營長手持快鎗本欲與占元拚命及見黄鎗斃亦即折回乘勢逃走占元一面出示宣布罪狀安撫居民一面呈報諮議副官等派令軍士先先大寺門首阻住不容亂兵出進然後入寺宣布黄連長罪狀和兵士毫無異詞並查一營一連連長王家坤業已逃脱當將該護兵何壽林並團部書記何鳳藻二名擒獲訊供爲證並搜獲一營營部尚有私存快鎗十一枝内皆裝好子彈埋伏廟内欲行剌殺顯見心懷叛逆實屬不法已極逃走時並携有快鎗三十餘枝行至東台適占元差兵士張元昌送信至鎭江高營長復敢半途攔劫奪取公信搜去家書欲將該兵士鎗斃幸兩淮營務處丁立棠解救釋放回鎭其心術與盜匪無異至一二兩營兵士隨即代雇船隻分别遣散回籍至三營原係駐紥上岡占元復會同諮議副官及元部執法官王得慶等親赴上岡先將各連鎗彈如數收齊然後將全營應發餉項川資執照一律發清該營官弁目兵同聲感激衆皆分散查此次遣散軍隊該一營高營長身爲長官平時應如何激發天良彈壓兵士服從命令而乃膽效聚衆煽惑肆意要求及見事敗糾同排長江得勝等帶鎗私逃更係罪不容誅尙乞俯賜通飭各屬一體嚴拿懲辦以儆兇頑而肅軍致至已經拿獲書記何鳳藻護兵何壽林二名暫送丹徒縣知事寄押訊明懲辦除將鎗彈服裝一律點交委員騐收清楚外理合詳報鑒核施行等情據此查高廷福等身爲官長膽敢造謡煽惑率衆作亂及見事敗又復帶鎗私逃實屬罪無可　應卽通飭一體嚴拿務獲懲辦除批示外合亟飭仰該道尹知事水陸警察廳警備隊轉飭所園一體嚴拿 
[緝獲黄樹中解寧]  
　　淞滬警察徐廳長日前據江寗警察廳偵探趙中山賚文投稱奉馮上將軍飭令偵有黨人黄樹中匿跡滬地請爲協緝徐廳長當派偵緝隊士協同來探查緝前晚十一時趙探在城内九畝地地方將黄樹中查獲就近送由二區第一分署轉解警廳司法科經科長李佑元提案訊供一過於昨日派保安隊四名帮同來探趙中山用水巡隊小輪押送黄犯至閘北改搭滬寗火車解寗歸案訊辦 
[鎭守使飭令禁賭]  
　　上海鎭守使查得高昌廟地方近有不法之徒在於附近民房之内私開賭場勾引該處工商軍民入其賭局輸嬴頗巨殊與軍紀風俗兩有妨碍且賭博之所最易濳匿匪類亟應從嚴查禁故特飭行淞滬警廳徐廳長派令長警密查一面諭飭高昌廟海陸軍警察隊王隊長督帶兵士迅赴聚賭之處知照房主不得租設賭場並將爲首賭徒緝拿解辦 
[尙賢堂之進行手續]  
　　本埠法租界尙賢堂爲中外之公共建築由美博士李佳白君創辦初在北京於前清光緒二十二年禀准總署立案迨庚子後移建滬上得中外士商之贊成頗形發達兹聞該堂總理李佳白君於本夏承堂董公推入京除爲萬國博物院籌備事呈請總統批准捐助外同時並呈該堂繼續辦事情形亦於前月十七日由外交部批據呈尙賢堂續辦情形均已閲悉查該堂創辦以來垂二十年研究新舊學術聯络中外感情頗著成績該博士悉心規畫壹志進行殊堪嘉尙自應准予備案此批等情現已由李君向中外各堂董報告矣 
[哈同花園遊覽會之内幕]  
　　此次哈同花園之游覽大會係爲婦孺救濟會及普益習藝所籌費而設純乎慈善性質也故會場内除慈善之商店售物助捐外餘如音樂跳舞影戲灘簧拳術燄火等等莫不爲慈善而來除開支外毫不沾潤而尤以民醒社之擔任新劇更爲慷慨聞其所有置辦佈景及一切伙食開支悉由會員認損擔任並不支取分文云 
[荷副領事履新]  
　　新任駐滬荷蘭副領事吕知納君由日本乘坐郵船於前日下午抵滬昨已蒞任視事矣 
[鹽捕營長調任]  
　　上南川鹽捕左營營長張翔現因另有差遣奉宣武上將軍派委馬姓接充馬營長奉委後於昨日蒞滬接任傳見所屬鹽捕左營各隊官領哨並親自點騐各隊兵士 
[周浦新米之開價]  
　　本埠米糧前因連日漲價經南北商會總協理以於民食攸關轉知各米商平價出售並由該商在各處産米之區採運米糧來滬接濟故旬日以來米價稍見鬆動每石仍售七元四五角昨又有周浦永大昌趕運新米六石判滬開盤七元五角須臾爭購一空 
[不許露宿之示諭]  
　　淞滬第一區警察署董署長昨出示諭云照得夜氣侵入每於衞生有損袒身露臥更於風俗有關近查得道路之旁時當深夜每有無知愚民横身鼾睡豈知星露微寒易釀艱危之疾街衖僻處更非床第之宜宵小旣易混迹衞生亦屬攸關本署長爲預防宵小愼重衞生起見凡馬路之旁及衚衕小巷至夜間十二時後一槪不准露眠外宿旣於風尙除不雅之觀復於公衆篤保身之道爲此示仰商民人等一體知悉倘敢故違定行究辦勿謂言之不預也 
[警察分署禁碍路政之六言韻示]  
　　淞滬第一區贅察二分署昨出六言韻示照錄於後照得炫濠内外工程尙未告竣所堆磚石材料勿許任意毁損近查居民人等竟敢便溺公行不但有關衞生而且妨碍路政如有汚穢路政本署絶對嚴禁倘敢故違禁令定即拘署罰懲 
[俄妓控告西人]  
　　某俄妓向在青島賣娼近因歐洲戰事發生該處　嚴故該妓乘輪來滬寓居虹口南潯路二十四號門牌某西旅館内前日詢諸同寓無領事管束之埃近聽人芻克門知上海難操賣笑生涯故擬往新加坡該妓卽給芻洋三百元託伊代購頭二等船票兩張詎該西人僅購東洋公司船票計洋一百二十二元六角餘洋指不交還該妓向之索取由某西人勸令再還洋一百十元仍不交給故该妓控請美捕房飭派西探將西人芻克門拘押昨解公共公堂請究因原告係屬俄人故由俄副領事蒞廨會同王襄讞升座正式公堂研訊先由原告投訴前情訊之被告供不承認並由是證西人上堂證明被告代原告往購船票情事惟原告付被告之洋並未目覩云云復據原告供稱另有見證西婦可以證明交付被告之洋等語中西官核供會商之下判被告存洋三百元保出着原告邀同見證定於今日午後二時半再行研訊 
[强逼寄女賣娼]  
　　閔行人章劉氏之女章顯寳螟蛉與謝金氏爲女過門未久謝金氏將順寳帶至滬上在北市法租界鴻源里雉妓院中强逼爲娼順寳不願哀求寄母超生詎謝金氏不允近爲章劉氏得悉來申向金氏理論金氏即將順寳托人帶回閔行藏匿前日章劉氏在鄉尋獲將女及謝金氏扭至該處警區移送地方署察事務所由司法科長王羣提訊之下諭將謝金氏章順寳分别收押章劉氏出外候訊 
[娘舅誘匿甥女]  
　　前日有施德明在四區警署控妻弟管三誘匿伊女由薛署長預訊一遇移由檢察分庭轉解地方廳核辦 
[逃婦發痧遇救]  
　　前日有婦人彭王氏行經曹家渡地方忽發急痧倒地由該處鄉人唐十代爲施救詎有田秀思張長福吳正清李貴生等追尋至此欲向唐十訛詐被唐扭控四區四分署據王氏供稱日前來滬找尋丈夫在船與田秀思遇見以代荐幫傭爲由與張吳李等串同將婦人價賣於浦東湖北人胡光祿彼等得洋六十元分用婦人不願逃出行至曹家渡發痧遇救等語當經該分署移送檢察分庭預訊一遇判唐交保餘人栟解地方檢察廳究辦 
[逼婚再醮之懲辦]  
　　住居麥根路六百十二號屋内之寡婦孫王氏控被流氓張開甲梁玉樓串誘至滬南高昌廟附近得洋四十元價　與鄉人顧立生爲妻因不愿再醮被顧毆傷兩臂放回等情昨由捕房將張梁顧三人一併拘解公共公堂請究孫王氏偕舅翁沈金甫上堂禀明前情訊之張梁二人供詞互推據顧立生供稱曾出茶禮洋四十元價娶中西官得供會商之下以逼孀再醮例有明條判張梁各押西牢九月顧押半年身價不追婚據塗銷 
[看白戲毆打巡捕]  
　　總巡捕房二百七十號華捕偕證卜正松等控袁阿根陳桂發至山東路紹興戲園内硬看白戲並糾同在逃之王阿六等行兇打失警笛等情昨由捕房將袁陳拘解公共公堂請究原告偕證投訴前情並由八百二十五號等華捕上堂證明當時袁等行兇情形訊之被告供不承認中西官會商之下判被告押候查明禮拜五再訊 
[戮左肩誣陷他人]  
　　成衣匠張三虎將同業之陸金壽左目毆傷經人勸令賠償醫費洋五元八角延不交付前日陸邀友人蔣阿虎在石路七百二十號茶館内向張索取醫費張即用刀自將左肩戮傷至捕房誣控陸蔣拆梢不遂持刀行兇等情捕頭派探將陸蔣二人拘人捕房詢悉前情以張不應誣控諭令收押昨解公共公堂訊實判張押一月示儆 
[郎心何忍]  
　　本城大東門内火神廟地方居民錢寳生近與某氏婦私蛢不顧家用其妻錢張氏昨日向夫理論被寳生持刀將張氏頭額及乳旁等處速戮數刀致氏受傷倒地由警到來將錢氏夫婦帶至一區三分署轉送地方檢察廳經李檢察官預審之下驗明張氏受 
 
 

Page 11

 
 
傷確貴着具　　　狀透案擬辦一　判錢賣生收押候訊 
[逞兇毆人]  
　　昨有張阿其嚴阿發二人在途將某甲　住兇毆由捕查見併送捕房捕頭詢問一過諭令將張等收押候辦 
[裴阿二毆傷劉四松]  
　　劉四松控裴阿二毆傷頭面等處由五區警署拘送檢察分庭騐明傷痕預訊一過判解地方檢察廳核辦 
[互相毆打]  
　　住居新北門内舊校場之陳福田與王興芝王小弟及婦人王周氏等前日不知因何起釁互相毆打陳將周氏並兩王之頭額手足擊傷由盛子儀目覩爲證當爲守望巡警將各人一併拘解一區二分署轉送地方檢察廳經檢察官審騐王周氏等受傷屬實判令自行醫治陳收押候辦 
[火油船失火]  
　　前日傍晚時停泊浦江之某火油船忽兆焚如當經救火小輪駛往救熄聞燬去火油二百餘箱並轟傷船夥朱福仙之頭面手足等處昨日將受傷人送往虹口同仁醫院請爲療治 
[火夫自言近患神經病]  
　　英國恩不勒司公司輪船上司機西人偕第一火夫粤人華昌控火夫王少此次由日本駛滬時懷刀狙伏艙底希圖謀害等情昨由捕房將王拘解公共公堂請究先由原告投訴前情請究訊之王供不承認並稱近患神經病發時不由自主等語孫襄讞商之英領卓君判被告先押捕房七天期滿送請西醫驗明有無瘋症再行核奪 
[英美工部局劃一市秤]  
　　英美工部局自七月一號起改定章程凡在公共界内設攤售賣葷索菜蔬及肩挑小販按照攤基大小一律加捐兹悉工部局又以居户至菜揚購買魚肉菜蔬所帶平秤不能一律售菜人又任意索價並無劃一以致買賣人論價時有爭執故經各西董議定傳諭販賣葷素菜蔬各户按照市面平價出售並釐定正十六兩天平秤諭令各販户繳價領取在市行用以歸劃一聞此事已於前日實行矣 
[逃犯因竊被獲]  
　　吳成全即范桂才前犯竊案由檢察分庭起訴審判分庭判處拘役四十天　被在押脱逃前日該犯又因行竊　警拘獲移送分庭判　徒刑一年零二月並捕拘役四十天 
[限交虧欠之燈價]  
　　輝光公司投法公堂控招商裕號主王若秋虧欠燈價洋一百五十三元不付請追訊之王供燈三十二盞係厚記所裝商人燃點一個月價已付清於厚記如何欠洋須問厚記主吳連法訊追吳稱商人燃至上年九月十五日止洋均付清九月十六日起之燈價王應當交付聶讞員判王交保限七天交洋 
[追欠一齊來]  
　　賚賜洋行買辦吳春林前延蒲石律師投法公廨控兩那公司經理許景文不理租賃賚賜輪船虧欠租洋三千七百元請追等情經法公堂判人銀兩保迄今尙未保出昨日蒲律師又投法公堂稱許初次交保時因無保人曾將道契田單各一紙存在原告處出外今許挺押不保請堂上將道契等拍賣作抵又有愛而德洋行控許虧欠房租銀一百五十七兩請爲附追判欠租一案人銀兩保限七天交銀租船欠洋再限三天理楚如違將道契等拍賣作抵 
[摺據確實]  
　　鞋作主黄竹春投法公堂控稱有吳榮子虧欠貨洋一百二十三元後乏洋交付言定分期拔還在往來摺上註明爲憑詎分文不拔求請訊追吳供照商人核算並無虧欠如此之多中西官以摺據確實豈容抵賴判交保限十四天交洋 
[租車欠洋之紏葛]  
　　黄包車公司洋人投法公堂控稱前有張阿福朱學成邱桂元等前來承租黄包車五十輛立有合同以一年爲限並由邱文元作保今張等虧欠車租及少去車上竹物共計洋二百餘元現未期滿半途悔議須罰洋一百元併請追張等同供照算祗欠小洋一千七百角少去什物有工洋可抵邱供作保有之今張等並不避匿可以不負責任中西官酌斷共交洋二百五十元一併交保限七天交洋 
[開訊冒名頂替案]  
　　英商彼得史於前清宣統二年在公共公廨控朱孔揚不理欠銀經公堂訊判交保料理因朱避匿不理飭提保人徐潤卿（即徐克明）去後詎徐與朱串令陳恒甫冒徐名義到堂奉飭押限交朱迄已四載有餘近被駐廨西捕查出陳恒甫冒名頂替以其欺騙解由公堂判陳改押捕房候提朱徐二人到案澈究在案昨由捕房將朱徐二人一併移提到廨請究先由英領康君宣佈云此案本係民事現因别串冒頂已入刑事範圍應照刑事訊理訊之朱徐延律師上堂聲稱此案甫經承辦案情不及研究請改期再訊王襄讞商之康君判朱徐還押候再研訊 
[公共公堂瑣案]  
　　順潤齋與方瑞文等在南京路股開上海汽車公司與該公司總理辛和祥因股本糾葛經辛控由公廨將方傳案交保因顧抗傳不到奉飭改提在案昨由捕房將顧傳案請示判交保候訊 
王康甫楊祝華控莫詠清不還本利洋五千五百餘元又葉杳芬控陸殿元毁壞名譽請追損失銀一千兩又林春深控沈嘉平欠洋二百五十元等案昨由捕房將被告各人傳案請示判分别交保候訊 
乍浦路九十八號住户陸金氏在樓窗口傾倒穢水被捕查見以其違章於昨將該氏傳至公堂訊實判罰洋三元充公無洋改押三天以儆 
十六歲蕪湖女子汲小洪因遭主凌虐逃出由捕拘送公廨訊據供稱伊主住居閘北經公堂判函送警局就近傳其主人到案訊核在案兹悉該警局查無着落昨仍將女送回公廨判改送濟良所留養 
英商培爾洋行控寗紹輪船公司石運乾違背合同請追損失洋四千二百五十元等情昨由捕房將石傳案請示判交保候訊過犯陳九因復來租界由探查獲昨解公堂訊據供稱在蘇州河煤炭船上做工被探夥旅令上岸被拘等語判押候查明再訊雜評三 
[維持非異人任也（訥）]  
　　此次戰事我金融上所受之影響在外資來源之斷絶而已與國内之財固無甚關係也商業上所受之影響在對外貿易之損失而已與國内之貿易亦無甚關係也國人於此風波震撼之時苟能力自把持上下一心以國内所有之財維持國内之市面籌劃國貨之擴張雖不得謂之機會然亦未始不可減少其所受影響之痛苦若不謀所以自保而徒驚駭於外勢之逼迫心慌意亂不知自持則適爲投穢謀利與夫乘閒擾亂之徒所利用而危險乃眞不堪言矣今者政府已有願與國人共謀維持之意我國人可不急起圖之耶 
 
 

Page 12

 
 
   
 
 

Page 13

 
 
自由談 
游戲文章 
[縫工竹匠戰紀] [  鈍根]  
　　某缝工喜談世界新聞某竹匠喜談神仙鬼怪一日薄暮縫工興竹匠同坐納凉於瓜欄之隂縫工口啣香烟謂竹匠曰歐洲戰事影響及於香烟余今每日横加一銅板之支出殊不若君吸淡巴　之自由也竹匠半合其服塞長烟袋於口上唇外裏如猴含糊而　之曰汝言何謂也縫工曰君豈猶未知耶世界大亂矣　國之民暗殺奥國之皇子奥乃以兵攻塞俄乃助塞以拒奥德乃助奥以攻俄又恐法助俄而攻德故於攻俄之時并以攻法又以攻法必假道於比比不肯假道故先攻比以攻法德攻俄法比故英人助俄法比以攻德而日本又興兵以助英蔔萄牙亦助英以從衆袁大總統乃派蔭昌蔡鍔張鳳翽姚玉來程璧光李和赴德英俄法　國觀戰而余乃携三炮台品海派律脱以來此與君閒談竹匠聞言　褲出腿翹足於坐擲烟管謂縫工曰汝言若倒便虚翻　　吉粟谷六使予茫然不知所謂予昨夜因大雷雨電光穿　而入使子驚悸不能成寐今晨聞人言東村三十里外天打一忤逆　婦陷地獄猶露半身能抱兒哺乳其丈夫哭之身乃漸縮入地至於不見彼婦當衆自陳其罪勸人勿駡公婆且言天打時電母娘娘手持兩圓鏡照眼不能開雷神公公乃執斧鑿鑿地成巨縫使余入之縫乃願合痛楚不堪云縫工聞之笑曰汝受人愚矣世豈有天打之事好事者爲之耳竹匠被斥老羞成怒曰子豈受人愚者東村三伯伯爲余言之甚鑿鑿必非虚言若汝所謂外　人打仗者乃眞亂説耳縫工於是亦大怒曰予好意以世界大事　君君反以爲亂説耶竹匠曰然則予好意以天打事告汝汝何笑我受欺耶縫工曰子旣非受欺請同天打之人君曾親見否竹匠曰余亦欲問汝外國人打仗汝曾親見否縫工不能答憤極　起拳竹匠竹匠亦還繫縫工縫工力弱卒受傷而仆鄰右聞聲奔集以二人交警察警察携之至警察局局長判各押十天爲小民妄議者戒 
海外奇談 
[男子獻身作彩品] [  佛影]  
　　美國魯伊酉那城有一少年男子名歐納斯脱儀容秀罪性情温柔欲得佳　特創新法共設彩票六百號每張售英金五　以自獻其身作爲彩品凡年滿二十九之孀婦處女皆可購彩票以得之其得彩之票只有一號訂期當衆開彩得者嫁之爲妻並以彩票價三千　即作其妻之私財眞一舉而兩得云 
[象敵火車]  
　　暹羅國班古拉堡附近火車將釋不絶前日有赴某鎭之火車正在急馳之際忽有巨象一頭從軌道旁　莽問逸出直入路線中央當車面立俟車臨近猛然突進努力一銜竟將機關車火車頭衝出軌線其汽爟及排手箕等項轟然碎矣象頭亦成碎粉厚皮動物自恃其勇卒致殺身亦可鑒矣 
[飛魚蔽江]  
　　歸威某商船行至半海忽遇大隊飛魚罩雲蔽日洋面爲之擁塞商船不敢駛行多方驅逐亦不稍退至三日後始見天日船中人曾網得數尾惟其　較常魚略大云 
[矮人之酒店]  
　　美國紐約地方有矮人酒店其中侍役及廚子盡用矮子店東名康普數年三十二歲身長三十二英寸妻貌最美身長三十一英寸助理店務首侍役長二十九英寸半其餘諸人無過四十英寸者 
詩選 
[歲丁酉秋初余過邗上周君澂之以自詠十二詩寄劉君蔚民兼索余和爰依韻奉酬（續隔昨）] [  東園舊作]  
孔聖不語亂鄒賢不言利大義明春秋異端闢叔季少卯終難容蘇子非同志到今論孟書其中有深意 
東望嶽雲生爲霖從此始沛澤一時周仰鏡萬流侈况復性爲禾所穫善如米思爭造化工曷云其能已 
論史拓心胸（謂司馬富於史學）談兵陋韜略（謂司馬精諳兵古學）有扶風班今無嫖姚霍聽笛關柳春掩卷燈花落西北浮雲多海天莽寥廓 
爲趁南征雁寄我故人書投契千秋上論交五載餘名成有遲早材大無榮枯努力加餐食文章味道腴（謂劉蔚民與余最投契）新闢恒春室花開永不萎蛾眉不報忌猿臂何數奇昨夜明月引今日秋月辭　草不鋤綠吾慕周敦頣 
小説 
[蘆中人原名SILASMATNER] [  英國女小説家ＧＥＯＲＧＥＥＬＬＩＯＴ原著中華林竹賢譯]  
　　第五章 
方登士挾金鼠竄時馬儂已將抵含相距約百餘武不可謂登士之幸而馬儂之蹇也而馬儂斯時　躅道塗手一燈背一囊傴僂前進坦然自若固不虞家中有失竊事夫烽燧時驚則草木皆兵人每安於習而忽所不虞今馬儂居石坑村已十五年不聞有竊賊事固已置竊賊於度外則其離家不扃道歸不疑亦固其所馬儂心中所忐忑者晚餐耳今者晚飱有藍孟德姑娘所饋之炙肉味甘而不　錢姑娘日以　帛麻布以工見屬今後以　肴相賜賜眞厚情哉馬儂平居安於　食間有割鮮之屬魚肉之類則必　以爲晚飱之須以其時工作旣畢每思娱樂以舒勞瘁每倒　翻囊弄金玩銀人間此生覺斯時最樂飫珍　鮮唯此時爲最適口然此晚馬儂何以捨嘉肴而遠走乎蓋此晚旣衬　　爲儂方事烹飪覓線懸塊　因線意線猛憶明日上機弦　尙無着刻自藍孟德家中歸復忘順道至市詰朝黎明　須上工又安得　工上市唯此晚間抽暇一走較爲便耳意向旣定難重　有所不顧市離舍非遥天朗氣清時二十分　可往返今以濃霧淳　倍時乃得返而孰知一往一返間屢年積金已杳然如黄鶴之一去不復返矣吾人視之得母發　而馬儂固茫然 
馬儂旣抵門私慰買紗事了目又近視開門後唯見物均如故復逡巡數周安置提燈一若故意踐滅登士之足跡者旣而向　烘火兼以烹調爐光映面如土色目若貲裂柴　高　狀至可怖脱不知其性情之温厚者必以其人爲險詐之徒蓋其濟滴血片片肉盡爲十年苦工消受化作累累黄金黄金愈多工作愈勤一若中瘋入　　死疲盡有所不惜焉馬儂對爐逾時覺身己煖而愛黄金之心與之俱煖以爲晚餐幾尙需時消遣無方　不出我至愛之黄金素銀一把玩乎蓋有肴無酒人引爲憾若馬儂者黄金不啻旨酒也即引身起秉燭跪地撥沙起磚圖窮七現空空地窖使馬儂驀然之間心極忡意眩忽惶恐悸怖莫可名狀愈强自鎭定愈不自主以顫手向窖中叩之冀或一時眼眩視而不見然叩之再四誡空空也於是手顫甚燭仆地强自鎭定以爲曩或一時疏忽未置金窖中而任放他處思此心稍定即逡巡繞室移物搜角罅隙不遺某處明知未曾放金而姑尋之以冀其金萬一在彼某處明知其不足以容金而亦姑搜之以冀其金萬一在彼　　良久而金迄不得於是時而痴想木立時而中瘋狂走目四瞬手四搜而金迄不得眞若有呼天不應撼地不動之憾乃復回至地窖中搜之明知已搜而無得猶冀其再搜而或得插手循窖窖空依然埀頭喪氣懷疑莫白頺然坐地不知所爲機軸桌　歷歷在前圜室依舊而金已不可知久而事實愈鑿恐怖亦减痴望夢想悉歸鳥有馬儂始悟遭竊陡然一悟轉憂爲望以爲果遭竊則　不漏網金容有賦歸之日不禁襄然起思跡賊蹤以爲賊其於吾外出時潛進耶則余來時途中未見隻影室中諸物安然如故地無他人足影窖上磚沙毫無痕跡豈有飛將軍從天而下乎不然豈世所謂五通者作崇以重困余寃苦餘生乎則思之寒傈矣因思啓門驗足跡而此時雨已驟大撲而紛來復何蹤跡之可尋乃默想環鄉諸鄰有輕薄子與已談接而有形跡可疑者乎有則　達南是疑慮旣起即假亦眞以爲嘗聞其非有令名者也彼嘗遇我而　我之藏多金者也彼嘗與我有匪　之嫌者也是必駱達南竊吾金無疑余必面駱達南而質之我並不欲駱達南之受刑罰余惟欲其還我所有而已余理直氣壯彼村中諸牧士長者以及搢紳如葛翁者必爲余助勒駱氏還我金馬儂此時又如中瘋急欲面駱氏奪門徑走不順雨不顧嚴寒飛步疾向虹霓樓奔及近虹霓樓始息喘緩步虹霓樓者村人薈萃處把酒啜茗談天霓　村人皆以此爲俱樂所馬儂旣至　排　入塞之右　爲平時　夫田翁聚處再遺爲中堂村中縉紳先生如葛翁者以時國幸焉是晚因伍思古慶壽有舞蹈會縉紳如葛茀蕾等俱往會其留者亦以人事乏味羣　　廊雜販夫田翁以爲娱樂故是夜　歷中會聚倍盛 
[俠女花彈詞（四十四）] [  東埜]  
　　且説懷　融得振亞的話含笑不語兩隻眼睛只向素珠望着素珠暗想你那振亞倒也乖巧自己　涎欲滴愛吃梅子假嫌酸却要吾替你分謗你計策果然巧妙可惜瞞不過吾待和你分辨怎奈大庭廣衆之間未婚夫妻兩個對口未免不雅還是隱忍的好他想到這裏雖有萬語千言衝喉欲吐也只好忍着低頭不語那便是做女兒的苦處丁列位聽説男子性急氣燥不顧前後不識忌諱開出口來最容易委屈女兒家性情和藹如振亞尙且不免何况别人女兒家受着委屈心裏未始不曉得只苦得有口難分或空閨自噧或枕邊落淚在男子不過一言不檢在女子已經懊　到十二分豈非罪過所以在下常説這種不善體貼婦女性情的人將來定要墜入阿鼻地獄萬劫不復人身奉勸諸君有則改之無則加勉傳得婦女們歡喜便是一格大大的功德呢正是女兒生不小擅聰明不受塵埃半點侵父母跟前　養慣惟餘泗漫是天眞無端嫁得金龜婿戒旦雞鳴還夢裏驚博得個夫唱婦隨或好合已算是修來幸福注前生一朝反目房帷下免不得對月長吁淚滿襟荏弱不堪受委曲妬花風雨漫相凌蘭閨清課知多少好把那温婉之言慰美人説書的好意諄諄來囑咐無非苦口與婆心 
未知後事如何且聽下回分解 
[滑稽小説體面人] [  覺迷]  
　　某日下午一青年女郎面貌姣好體態輕盈裂其胸拽其履氣喘喘汗涔涔奔走道上且奔且語語細不可辨一種怨憤之氣盡現於顔色望而知爲心頭有大寃苦者在也旣抵審檢廳之大堂躑躅階下淚汪汪不止問之鳴咽不能答再問之始囁嚅言曰適儂被被被老不死來請伸寃役吏乃知案涉姦情引之面檢察官官問女郎何所苦女乃且哭且訴曰儂年二十四去年八月嫁與某氏子今春郎君東渡肄業法政學校堂上翁姑猶健在上月姑忽攖暴疾卒彼老不死乃時進儂室向儂閒談索笑每留連不肯去儂以彼老不死新賦悼亡不忍堅拒詎知今日之晨儂猶未起忽聞門外剥琢聲啓視之則彼老不死也纔入房即將儂據抱繼且摸索儂盡力擇扎然終言旣伏地大哭庭上下聞者盡爲不平曰世間竟有這等事老不死老蔬菜老賊奴聲聲毒詈與女郎之哭聲相應和 
　官得訴怒不可遏立飭法警傳所謂老不死者至旣至則一年六十外之老翁也鬚髮花白惟精神矍鑠望而知爲健者問官不問情由但叱庭丁曰打打日翁乃鞠躬致辭曰且慢且慢恢復笞刑固已見諸明文惟是部令規定對於有體面人得不施刑言次從懷中取出前清監照一紙鄉議會議員證書一紙最近縣公署給發市經董委任狀一紙一一呈請問官察驗官閲畢長歎曰奈何以極體面人做不體面事又顧謂女郎曰可從阿翁歸家去又謂老翁曰以後可不准再 
儉德會 
　　儉德會規則一不狎邪二不賭博三不必以酒食結交四不必華服五不輕寒素 
入會者夥縣汪仲瞻嫠源王再春汪兆開嘉定徐寅生江隂陳芝蘭太倉仇在田上海黄祥麟丹徒盧興勃上海方松蓀宋學淵直隸王味辛邵伯蔣伯陽 
 
 

Page 14

 
 
   
 
