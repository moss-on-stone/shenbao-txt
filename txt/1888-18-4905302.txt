# 1888 - 18 - 4905302

 

Page 1

 
 
[發售石印翰墨林告白] [  點石齋啓]  
　　功令士子應試箸作之外兼重楷法自甄優拔萃以迄殿廷兩試必取豐閏匀圓入時眉樣者乃能膺七選而冠羣倫比年石印盛行亦曾有人見及此顧純駁雜投終覺瑕瑜不掩耳槐蔭主人素精字學因托在京友人廣蒐白摺百數十家親自鑒衡嚴定高下稍不愜意寗從陶汰集有四十餘人或一人一頁或一人半頁分視之奄有衆長合觀之如出一手舘閣體裁無踰於此現已印成發售釘如書樣者每部　三角裱成帖式者每部　六角本埠南北申昌外埠各申昌皆可購取此布 
[蒐經說啓] [  點石齋主人謹曰]  
　　本齋現輯經解除近刻易購等書外如錢氏守山閣蔣氏别下齋　氏士禮居叢書所採各書雖罕見而猶可搜求至於　弓召抱經堂臧在東拜經樓李香子校經傾宋于庭浮溪精舍凌曉樓蜚雲閣丁儉卿頤志堂莊葆琛珍藝宦凌厚堂傳經堂夏弢甫景紫堂餞獻之四種周松譚遺書孔衆仲所箸書馮勺園全書孔叢伯遺書戚鶴泉遺書以及劉申受之易虞氏五述周晋園之尚書證義馬瑞辰之毛詩傳箋通釋包季懷之詩禮證文馮孟亭之詩說馮勺園之三家詩遺說桂文燦之毛語釋地羣經補證盛庸三之儀禮集編朱文夫之禮記訓纂洪稚存之毛詩天文攷吴侃叔之羣經字攷王南陔之經說邵二雲之榖梁補注柳賓叔之榖梁大義述王實齋之大戴禮解詁戚鶴泉之讀詩或問或未經刊行或未見傳本或板燬而傳本絶少均爲世間不易得之書本齋皆已搜到選人經解矣海内箸述家如别有未刻之底稿及已刊而傳本鮮見之書本齋尚願代刊務乞於明年二月前交到當掣票一紙留作馮準俟書成後底稿十卷以外酬新書一部十卷以内酬英洋八元五卷以内酬英洋四元刻本則十册以外酬新書一部十册以内酬英洋四元五册以内酬英洋二元憑票取書其原底亦附票繳還决無遺誤 
[小題觀止告白] [  點石齋主人啓]  
　　本齋大題觀海初二集之刻可謂綜制藝之精萃集文苑之大成矣而小題獨無美備之選尚爲憾事夫制藝代聖賢立言功令所在士雖有高才　學不能不俯就繩墨而小題尤爲發軔之始基敲門之秘鑰作者代興文體日變故凡掇巍科享重名者無不於此道三致意馬先輩論文格時髦端風氣必由此始豈容視爲小道哉本齋數年來博採廣搜又益以藏稿窻課共得文數萬餘首爰聘高才愼加遴選陳羹盡吐利器畢登無體不具　格不備無語不雋無意不新不但備題已也操觚之士挾兹一編足以藥膚庸而發智慧實渡人之寳筏亦巾箱之書本共選得文一萬五千餘首顔之曰小題觀止準於明春出書先此佈知 
[鄭工新例亟宜捐納說]  
　　從來士君子策名委質學古入官登庸者什之一放廢者什之九往往拘於式格於例限於額屈於資有賢而見遺者有才而見棄者落落不得志於時欲出幽遷喬而不可得則有捐納之一途焉遂其志於一轉瞬之間償其願於一反手之際其穏也如操劵其速也如轉圜誠仕進之旁門顯榮之捷徑也然吾獨謂捐納者不過爲一已之仕進一家之顯榮已耳若援鄭工新例而捐納者則不獨爲一身一家之仕進顯榮計也上可以紓朝廷宵旰之愛下可以拯黎庶流離之患所謂一舉而三善備焉矣自鄭州大汛決口三百餘丈摧陷城邑淹没田廬匯注洪澤湖延及仲冬水勢奔騰仲突遂寛至千丈以外二百年來無此大决皇上鄭重河防發帑截漕恩膏疉霈仁人君子施濟爲懷募資助賑公所林立是黎庶之致患於流離者當何如遷延數月溜勢未准河工未興陳料則莖束無存新料則收成又歉僅築攔黄兩壩開廠給價所收稽料除動用外僅存三百餘垜難派州縣採購隣省札催運到仍屬無多大工何從措手鉅欵何從屬集是朝廷之厪憂於宵旰者當何如然則富賈紳商世家鉅族耳聞災象念切窮民約其工程核其需用當亦惻然動民胞物與之仁慨然布樂善好施之德矣而况明明有爵祿之可慕名器之可歆朝輪錢幣而暮綰印綬又何所畏葸而不捐何所觀望而不納乎且吾尤有慮焉現交冬令河水尚緩雨澤又稀築壩挑溜成功猶易一至春間桃花汛漲西北諸山泮冰解凍山東諸水總匯合流挾助黄河濤奔浪駭淮揚諸郡地當水衝勢居下游其爲害也有不堪設想不可勝言者當此之時被災難民成羣逐隊遷流失所蕩析離居蔓延於他省波及於諸邑彼富賈紳商世家鉅族其將晏然坐視不爲安頓使之不得已而强搶爭攫擾害地方也乎必且按户派捐設廠施粥俾延殘喘毋滋事端而後可是則他日之捐資發賑而不能博好善之虚名與今日之捐資濟工而并可得頭銜之實職孰得孰失必有能辨之者此吾所以勸鄭工新例之報捐者宜亟而不宜緩宜早而不宜遲也顧或者謂捐班之賦間者衆矣自籌餉海防各捐例節次開局陸續報捐踊躍從公爭先恐後歴年旣久捐數甚多遂至仕途充塞官階壅滯委署無望候補無期謀一缺而不能求一差而不得今之畏葸觀望而不卽捐納者職此故也不知此特捐納之流弊耳軍興之初籌餉之始其首先捐納者京官之外放外省之補缺何嘗不穏如操劵速如轉圜一反手而其願已償一轉瞬而其志已遂哉迫其後軍需孔亟捐例難停官愈冗流愈雜補不勝補汰不勝汰以致充塞壅滯穏者不復穏矣速者不復速矣若夫鄭工之開捐無異於籌餉之開捐其首先捐納者之穏且速也可知而其後則斷不致有官冗流雜充塞壅滯諸弊何以知其然也蓋粤宼之亂延至數年亂雖平而餉仍未减捐仍未停决口之工不過數月資一集則功遂可成捐遂可閉故籌餉之始捐者患繼捐者之後來居上爲所排擠耳今數月之工爲時無幾其始也則畏葸觀望而不卽捐其繼也將蹉跎遲緩而不及捐若其功名有志援例報捐獨往獨來空前絶後外放補缺之易易也不可燭照而數計也哉或又謂近聞各省皆有增多印結之舉捐生之遲疑捐款之細微者其以此耶夫此必京員意見妄想增多得諸傳聞未知確實苐印結之所以增多者爲印結之爲數無多京員之不足敷用耳開捐以後之印結必多於開捐以前之印結何爲而反增多乎且鄭工之捐較海防之捐酌增甚多推廣備至花樣八成各項六成减之又减少之又少所以鼓舞捐生招集捐欵利民生而濟國計也爲京員者宜如何體九重之憂勤念百姓之疾苦佈告同寅勸勉善舉將印結之一項助河工之要需乎乃不减而增不少而多勒索鑽營惟利是視以致捐生不前捐欵不集阻撓國計貽誤民生莫此爲甚堂官在上耳目非遥必將嚴定章程昭示部屬豈任其妄意增多不一查問乎雖然此爲京員言之彼爲捐生者則旣有此正項之重資又何惜此同鄉之印結卽聞曾多之言亦斷不至有所畏葸有所觀望而自誤以誤國也總之鄭工之緊要其勢尤急於籌餉其害尤大於海防其功名有志援例報捐與施濟爲懷募資助賑者其事同其功亦同吾知富賈紳商世家鉅族聞斯言必出門西向而笑脂車秣馬勇往直前必不令捷足者先我着鞭而自嘆瞠乎其後也 
 
 

Page 2

 
 
[旌節往來]  
　　日報言中國派駐日本之黎蒓齋星憲已於西歴正月四號到東京卽進公館前任公使徐孫麒觀察當將公務交卸帶同瀛卷等於六號乘汽車到横濵轉乘法蘭西公司輪船直抵申江新公使已持國書進呈謁見日皇又新任長崎理事楊星垣太守樞乘英輪於十一號抵崎進署次日卽出拜客十三號夜間三帮各紳商特　福屋大餐館設席洗塵並爲前任蔡伯昻明府餞别蔡君擬準廿一號搭三菱公司船回國楊君則擇於十五號接印餘如新任横濵理事羅君神户理事蹇君陸續抵住均已接印辦公云 
[民心蠢動]  
　　前報載日本東京皇宮及麴町區各官衙均於西歴十二月二十六二十七夜添設警兵防守云云當時未悉其故日本新聞諱言之兹據東京友人函述日政府近來深恐壯士造反所謂壯士者卽舊自由黨大半係維新前諸侯王公之子孫也其中頗多材智出衆之輩每見政府競出西法一切軍政時務輙行更變自上迄下凡衣服飲食宮室車馬亦無不以奢侈爲得體官家種種所費悉出自民脂民膏乃當道絶不顧民間困苦日事暴歛横征衆心積怨已甚該黨實代朝廷憂之爰於上月集議應行應革時事十餘條並明斥在位大員如伊藤輩不顧國計民生徒以西人之美麗富强聳聽主上俾得已之享用亦奢此輩若不退位黨中將聚而謀反呈此議者爲首共五人政府閱之請於日皇驅逐該黨出境皇卽下令諭該黨故犯保安條例着各警察官嚴行查拿放諸皇居三里之外詎知此令已出該黨散布謡言定於廿六夜攻打東京首殺某大員某親王云云一時人心惶惶君臣乃有設兵防守之舉迨見事屬子虚驅去六百餘名又拘到爲首之五人發裁判所治罪或輕禁二三年或重錮五六年判罰有差無如黨中不服繼起而呈前議者又有十五人未識日廷將何以處此揣政府不敢加該黨以死罪亦防變之意也又聞日本征糧收稅苛刻實無出其右市上開鋪賈賣一律收捐固不必論已至肩挑步擔亦須照例抽捐無則罰作苦工大可傷也若鄉民以捕魚耕田爲業除正供之外已食尚虞不給而官塲苛政如虎不論何地何事動曰公費必須按户攤捐鄉民飲恨吞聲偶逢他國人問其狀莫不誓曰俟明治廿三年必盡合國之人民而與朝廷爲難豈猶若當年薩摩之戰哉聞者爲之吐舌但民心難得易失爲日本計幸無如越人視秦人之肥瘠忽焉不加喜戚於心也 
[皇都紀勝]  
　　上月初八日京報錄皇上由天壇回鑾時有道旁叩閽之滿華國交刑部審訊云云查滿係吉林人向充兵丁是日駕至天橋忽從橋旁溝内大聲呼寃御前大臣據情面奏奉旨飭南營由溝内搜出云○前報紀户部籌撥鄭州河工欵項除由部庫解去銀二百萬兩外又指撥各省銀三百餘萬兩赶緊解赴河工嗣後由庫内撥出銀七十餘萬兩以符河督奏明六百萬兩之數已於上月十三日發交順天府派二委員分兩批解赴保定府藩庫交納以便由藩庫委員解往河工云○各省州縣交代往往遲至經年累月實與定例有違推原其故盖因任内虧空無力彌補是以有意躭延時日稍緩上憲之紏叅耳户部堂官深知其弊擬定交代例章數條於十一月初八具奏當日奉旨依議欽此該部旋將定章及册式頒發各省督撫轉飭各州縣一體遵行云○錫席卿大冡宰於光緒十一年曾任崇文門監督因是年稅課征收不旺致虧贏餘銀二萬二千餘金刻下冡宰遵内務府續限南苑工程交一免三章程措足銀五千五百餘兩遣家人赴内務府呈繳該府轉查户部旋經部覆以冡幸所交相符可卽准其銷案云○上月初六日上燈時有中城練勇多名各持器械至前門外鎖帶四人解交中正司署有識者謂一爲前開裕順軒茶社之孫姓山東人一爲肉市廣和戱園主王姓一爲前開觀音寺永慶和錢鋪之張姓一爲齊化門外綽號土孫行者蓋皆因言官封奏故奉刑部密票拘拿也○前門外迤東回人劉姓素開麵店固貿易中人也上月初忽由順天府派兵百餘名將眷口全行鎖去并將房屋發封飭兵晝夜看守聞劉欠山西麵商某甲銀三千兩怒其催索綑縳毒毆逼令寫立歸淸字據甲旣釋卽赴都察院控告呈詞内有劉私設公案假冐官長店中有假壁墻地窖種種有干例禁之事云○順天府府尹高摶九大京兆萬鵬因京南固安縣路刼之案層見迭出乃於九月初十日遴派趙司馬康帶兵二百名帮同該縣緝捕至近日連破三案地面遂安謐如常○上月十五日淸晨有一老者凍斃於前門外打磨廠深溝粥廠門前當經報請南城司署臨騐在懷中搜出一書上寫東四牌樓張大老爺收啓司官急令諸役訪尋次日將張尋到訊悉京東三河縣人爲某姓家僕死者乃其岳父因鄉間困苦欲覓一餬口之方忽遇嚴寒無衣無食以致凍死路隅司官遂令張姓具供畫押當給棺木殮埋○同順和班主某甲以生意蕭條時多虧折遂假某當道銀一千兩親赴秦中邀集名優以便大張旗鼓不料塲上雖笙歌嘹嚦袍笏鮮妍而臺下仍落落如晨星幾至無人過問開未十日千金已盡甲無顔對人乃於某夜吞烟自盡幸經諸伶窺見當卽救甦 
[書院來函]  
　　烟臺來信云烟地敬業書院於西歴一千八百七十九年時經中外諸君合力創建初惟置備各書招人誦習擬俟捐資充裕再倣上海格致書院章程廣羅格致器物講求有用之學但中外各董事及在院肄業生來往無恒不能常年聚首是以雖有是願迄未能成現在董事中惟西人和記洋行主及華人李君仍在烟地查得院中公欵存餘洋二百三十二元暫存匯豐銀行十天如十天内無人過問則當迭交賑所請充河南賑捐此事已登西字報章因該院華人亦有與聞者故再請譯登以供衆覽云 
[鄭捐開局]  
　　浙藩許星臺方伯前以鄭捐將開出示曉諭現在部定章程業已咨行到浙許方伯卽就藩署内之行中書省設立捐局名曰河南鄭工新例核捐局已於十一月二十一日開局凡捐生報捐者先須赴局具呈俟呈捐銀數核准後可將捐銀照數赴藩署廣濟庫上兌務須庫平足色並隨繳部飯銀并運費兌齊後庫中卽卯開單憑單赴局當卽塡給實收外每張須加單費銀二錢所有頒發告示前日已經發出日内卽可張貼矣想捐生飢溺爲懷顯揚有志自必踴躍輸將也 
[入學盛儀]  
　　初三日松江府恩詩農太守迎送新生入學前一日陰雨連線道途泥滑至此則晴光燦爛簷鵲歡呼新生咸雀頂煌煌鸞旗噦噦釋菜皷篋彌不肅雍而觀者尤采烈興高途爲之塞云 
[藉尉忠魂　　閩中黄沛皆太守被匪戕斃經楊石泉制軍飭屬究兇犯并奏請恩卹各情已登前報兹聞原奏於十一月初七日齎回所請各情已蒙批准以匪黨挾仇戕官不法已極必應悉數弋獲盡法懲治以儆兇頑周錫堂等首要各犯嚴拿懲辦黄太守則從優議卹此係得之傳聞太守有知可以無憾矣 
[豫章紀實]  
　　江右各屬夏水之後繼以秋旱百姓流離困苦難以言宣近日南新二邑尊倡議借放倉榖以賑飢黎上憲允之因按各處積榖之多寡户口之繁簡核算匀攤有一人而借石餘者有一家而借數斗者貧民得此大有裨益不啻生死而肉骨之也○臘尾春頭例開粥廠所需柴草向由煤鋪當差本年有某煤鋪不允控經上憲批令照舊辦理所發原價無論何處何人均不得尅扣分文倘有尅扣等情准卽來轅喊稟該煤鋪遂不敢呈詞再瀆○城廂内外人家强半以煤炭代薪蒸煤必和以黄泥始克入爐爇火日需黄泥數十百石而修造房屋者尚不與焉工匠貪于省便黄泥多取諸古墳往往直掘横穿殘骸零落傷心慘目所不忍言某日德勝門外某姓祖墳有十數人往取黄泥穿成大穴後八人先下運鋤二人舉足稍遲不覺落後洞忽崩下二人全行壓死有折手者有斷足者說者謂若輩毁人墳墓棄人皆骸惡蹟昭昭天故示以報復也然耶否耶○前任雲南布政使宋方伯延春上翰苑起家洊歴藩封兼署總督印務宦途之順時罕其儔同治中解組歸田現年八十六歲明年戊子例應重赴鹿鳴刻已經大憲奏聞奉旨賞加太子少保銜實科名佳話也 
 
 
] 

Page 3

 
 
[勒石示禁]  
　　欽加四品銜江蘇松江府正堂加十級紀錄十次恩爲出示嚴禁勒石遵守事案奉布政使司易札開奉蘇撫部院崧批奉賢縣舉貢職監莊仁榮陳濟昌范迪祥曹宗鼐顧祥駿陳達尊王宗旦范廣動沈鳳岡屠允明孫心正許鴻疇張汝霖顧春第余德升錢選青等具呈奉賢地方向有捆業墊完諸弊求請勒石示禁一案奉批查各屬徵收錢漕照例聽民自封投櫃乃該縣糧差胆敢串通漕書朋此爲奸捆墊當保從中漁私殊堪痛恨華婁上青等縣旣經查照前司通飭勒石嚴禁該縣延不遵辦亦未據革懲實屬玩視民瘼仰蘇藩司迅速查案勒令松江府出示嚴禁勒石遵守嗣後如再有前項弊端卽由府隨時察訪究辦仍將示式榻摹送查一面先將該縣有無縱役病民情事據實查叅毋稍迥護切切抄貼同搨摹府示並發等因到司飭府查明出示嚴禁勒石遵守嗣後如再有此等情弊隨時察訪究辦等因到府奉此並先據莊仁榮等以控奉撫憲批諭呈請示禁等情細閱黏呈各條雖無指實確切證據而防微杜漸非查不明當經飭委南匯縣前往確切密查務期有犯必懲不得含糊了事兹據覆稱遵卽周歴各圖明查暗訪就各處耆農父老先後所述並查詢南橋鎭紳董莊嘉炳等均謂近無此弊核與莊仁榮等二次來郡所遞禀詞並本府傳見詰詢各情大致相同惟查捆墊累民本有勒石永禁之案兵燹後不能盡存自應補示勒石以昭禁令除明晰批示並飭奉賢縣遵辦外合亟出示勒石嚴禁爲仰縣吏糧差人等知悉嗣後徵收錢漕務須禁革流弊聽民自行投櫃儻玩户抗欠專差着令催追不准捆勒賠墊該差役等儻敢故違功令仍蹈前轍或派輪當地保或逼勒墊完條漕及侵吞入已反向業户追賠嚇詐鄉愚勒索忙漕陋規情事一經察出或被告發定予懲究不貸各宜凛遵毋違特示光緒十三年十一月日 
[留心捕務]  
　　前報列某婦于深夜乘東洋車行經大橋堍被匪人攫去金押髮簪一節英捕房麥捕頭閱見本報後當卽飭查嗣經查得某婦未赴捕房報失然亦足見麥捕頭之留心捕務矣 
[上海縣署瑣案]  
　　揚州甘泉縣貢生李生甫曁胡超楨等具控虹口工義局經辦之韋永興謀奪生意及辦理局務不善等情前晚裴邑尊提案質訊李稱韋奪胡生意且辦事不洽衆情是以由胡等公舉貢生經辦求請恩准着充韋稱監生自光緒七年創設工義局經理虹口怡和碼頭小工事務至本年四月被胡等奪去胡等辦理不妥爲洋東斥退仍招監生接辦胡等遂挾嫌聳孚飾詞混控至監生經理局務素眧公允是以衆情歡洽並無異言邑尊謂碼頭生意應由洋東作主李乃讀書人不合充當小工董事至韋是否衆情歡洽候本縣於初八日親莅該局傳集各工頭查訊確實再行核辦○前報列陳王氏凌虐買女金姐一案前晚裴邑尊升堂覆訊該氏供稱小婦人不敢凌虐務乞垂憐將金姐給領回家擇良婚配俾小婦人暮年有所依傍則存没皆感恩矣金姐稱王氏居心狼毒毆擊難堪哀籲仁恩爲之超豁邑尊飭將金姐發普育堂擇配并賞給王氏洋二十元令速回寍波原籍毋再逗遛 
[英界公堂瑣案]  
　　寍人徐王牛稱爲木作在金阿三名下做工向索工資不付反被毆打頭面受傷爲此報捕金阿三供我有工作包與張東甫徐在張名下做工工資應向張索徐逕向我索我與爭論將我手臂打傷防我控告故先報捕爲挾制之計蔡太守騐得兩造均有微傷飭金阿三交保邀同張東甫投案再訊○包探王阿二稱查得虹口廣福里有蘇婦王陳氏將十三歲之内侄女范金鳳賣娼又有王阿榮王阿金二人接引西國水手等入内取利分肥殊屬不成事體將各人一併拘案范金鳳供十四歲王陳氏是母親王阿金是母舅王阿榮係母舅相識之友實因窮苦作此生涯王阿榮供與西人相識不過同去玩耍王阿金供王陳氏是我姊我以薙髮餬口王陳氏供金鳳是我女以後不敢賣娼現在我患病甚重蔡太守見范金鳳不過十二三歲身材短小情狀可憐惟該氏患病屬實飭同范金鳳併發官媒候示王阿榮王阿金無恥已極判各枷號七天發捕房遊街示衆期滿發落○王秋亭稱屋奉化縣人來滬已有二年擺攤餬口被張阿茂張雲莊奪我攤基與論遭毆由捕拘案張阿茂張雲莊同供該處無論何人均可擺攤豈容獨佔蔡太守騐得王秋亭受傷甚微判張阿茂張雲莊合繳洋一元給王養傷外再令具結釋放○王元生稱在同春店執事因有人來收票洋十元我店並無此票因將伊交捕洪有傳供在義成煤炭行生理此票在路拾得蔡太守隨飭值日差帶洪查問是否在義成行生理覆候核辦○包探秦少卿稱竊犯王阿金釋放祇二日又竊譚阿九之羽縀馬褂拘獲人贓送案蔡太守判笞王阿金二百板贓存捕房俟失主認領○一百六十號華捕稱積竊陳四喜又竊銅鑪拘獲送案所有前犯各案開單呈閱蔡太守判將陳四喜發捕房管押一年贓俟失主認領 
[法捕房瑣事]  
　　天主教中人不能將所生男女賣與他人日前有教堂神父查得董家渡某姓家教中人將三歲女孩賣與英租界𡊢記碼頭某粤人家得洋二十六元經手者向爲白馬蟻之三阿姐也神父查悉細情卽函請法捕頭拘人捕頭卽飭包探在北泥城橋東首龍園老虎灶内拿獲三阿姐并作經保之徐芳一併送回捕房押候解訊○浙人劉可鈞開茂泰行八月間經怡春茶棧客姚子廉借去期票銀二百兩及到期姚付下堃益宏裕愼泰利亨四家期票後祇收到銀四十六兩有零餘銀無着劉遂赴案控告昨日將姚傳到適王司馬因事未到公堂故未訊間也 
[上海陳家木橋電局豫皖賑所接張廉泉諸君九號十號信]  
　　諸大善長大人鈞鑒二十日頴州發八號信度已登覽同人自二十開船一路均是阜陽縣境大半水陸不通之處可查者均已給票二十五日到太和縣境被水之處在東西北三　此時水深處一二尺淺處數寸往往數里有水無路通船數里無水全是淤沙又不能行遂於二十五日上駛三十抵周口祁已有萬餘匯存在此先行硾碎分包卽請經佩翁馳赴汴梁向朱曼翁處取銀二萬兩俟銀到卽行以期迅速豫災之重天下共知皖災之重易於忽略當時黄水全在豫境此時全在皖境豫地高水易趨下皖地低水停不流頴上全災受甘露墓之害是處地高水爲之束也太和阜陽受茨河之害茨河之水皆由陳州下注也祁此次廖冢雅委時凛冰淵頃接浙信八月間先人墳墓爲山水冲坍須請假修墓佩翁人極謙和事事虚衷其心祇知竭力辦賑令人欽敬足可獨當一面務乞俯如所請俟卜駛時再行續布敬請德安十一月初二日周家口發九號○十一月初二日周口發九號信度已上達初五日奉到三號教示敬悉一一九號信僅云給銀而未一定者心中猶想放錢詎料錢價日跌至一千二百八十文而頴州來時錢價尚一千七百文以是定見給銀大口一兩小口減半阜頴兩縣已查者一萬六千餘口太和未查頴阜未補將來口數必在四萬以外減而又减全是極貧若是阿彌陀佛人辦至少亦須十萬口也佩翁總須初十後言旋劉爵撫憲捐米三千石俟到頴州府與撫卹局商定盡善之法散放祁前辦洲賑深嘗散米之滋味不可不慮也再沿途搶案疉見賑銀上船後惟德是依尤極惴此請勛安[  十一月初七日周口發第十號張世祁經文頓首]  
[上海陳家木橋電報局豫皖賑所接汴省江蘇會館轉運所三號信]  
杏蓀竹坪少欽蕃甫秋坪心如蓮珊蓮珊綏之尊兄大人閣下前發一二次函想已察收孫嶼翁劉浩翁於十五日由朱仙鎭携現錢八千餘串周口票銀七千兩往賑西華嚴佑翁十二日來省面陳各憲大致謂工無把握賑難久辦須預籌移民之策使之散而不聚各憲均以爲然十六日仍回尉氏照料散放壽鏞以佑翁左手欠舒代延名醫針治一次挽留至再不允住省已溺已饑令人欽佩十五日周子安兄同恊成鏕局解到七批現庫平銀一萬二千兩寄存賑撫總局銀庫騐得原封火印未動亦未打開周子安兄卽於十六同佑翁至尉氏後再赴西華草此布復敬請善安鄉小弟朱壽鏞楊大訴頓首十一月十七日第三號 
 
 

Page 4

 
 
[聞寳珊朱君逝世詩以悼之]  
　　春夢浮生似何須論短長不迷聲色餌便鎖利名繮落魄悲同調招魂歎共鄉黄壚溯稽阮一度一神傷海上忘機客待定草 
[贈申左夢畹生]  
　　一别茸城悵各天多君病起話纒綿因人自古難成事作客如今幾歴年痛飲淋漓銷濁酒悲歌慷慨剩詩篇江東獨步王文度飄泊申江却可憐[  韵華弟徐宗溥草]  
[江督轅門抄]  
　　十一月廿二日分寗巡檢劉煒淸江來禀到○二十三日馮邦　辭赴湖城北武穴鹽釐掣騐差藩轅牌示泰興縣甘調鼎現已奉部復准自應飭赴新任調署甘泉縣呂憲秋患病未痊遺缺查有候補同知徐瑞昌堪以署理○二十四日分發江蘇候補知縣沈佺京由來典史劉金壽辭赴贛榆保甲冬防差縣丞倪璪禀知同知倪文英丁嗣母憂○二十五日同知戴國琛赴江西請龍藩轅牌示高郵學正缺以試用訓導仲溥慶署理 
[蘇省撫轅抄]  
　　二十九日候補同知蔡國熊卸署鎭江府糧捕通判事回並禀知奉委鎭江發審差請補崑山縣石浦司巡檢胡又年禀辭赴任縣丞金桂芬禀銷帮辦盛澤釐捐差從九劉輔仁謝委署吳江縣同里司巡檢事○十二月初一日候補同知恆坦禀知奉道憲委解賑餉赴河南候補縣諸可寳禀知奉藩憲委赴蘇鎭太各屬催辦志書差委署吳江縣同里司巡檢劉輔仁禀辭赴任縣丞邵札服闋回省禀到○初二日候補班補用知府戴文佐服闋回省禀到提舉銜指分江蘇試用通判程光儀浙江人禀到候補府知事戴爾恆禀銷松江緝捕差並謝飭知請補蘇州府知事缺 
 
 
 

Page 5

 
 
　　時面如土其服毒吐出否未有確見惟開元未死時曾有鄰人爲之刮痧主人近已訪出請府提訊將來不日可期昭雪然主人被孫縣之串栽幾及於禍諺云滅門州縣信矣哉嗚呼士人讀書求通顯將以正人心而厚風俗孫縣助姦爲虐如揑騐似傷　毆傷私傅佻婦進署擅用非刑勒供不畏鬼神不畏人言不畏國法何年五十餘無後而尙不悔其姦險也然主人亦有過焉從來渭以涇濁玉以礫貞天下樂爲君子者警之以不爲小人則喜甘爲小人者勸之以勉爲君子則怒主人向之忠告以求禍也因主人素負物望以忠信節義自　如書院保甲義學社倉　善舉人主竭力扶持其排難解紛廕庇桑梓吾輩方期其爲陳仲弓王彥方一流人物乃兩世淸花遭此不白識者有世道之感吾輩目見確實一　江河狂瀾莫挽　不能無害切已身之慮用特縷晰佈聞以存三代直道之公而又望采風察吏者愼親民之選庶造福於天下蒼生也嗟呼塵海茫茫莞芎棄澤爮　　筐人生斯世可不懼哉可不懼哉合肥同人公啓 
　　開印古經解彚函小學彚函附入十種告白 
　　古經解彚函輯　鐘氏刊於粤東其中皆唐以前古書爲治經學小學者所必讀但蒐採雖精尙多未備爰重加補輯擇其要者附入十種並原　付之石印分訂二十本卽日成　每部價洋十元預定者每部五元先收三元出書後再收二元付書一部至此書字跡較别局所印尤爲宏　紙墨亦精有志古學者幸勿觀望可也上海蜚英舘啓催取佩文韻府本號訂印點石　韻府前因書中間有誤處由點石齋聲明更正現巳竣事敬告附股諸君未取書者速持股單取書已取書者來取更正一本　　　之期限於本年冬月底　止如届期不取所有本號原出股單作爲廢紙所收定洋罰去其　另拍賣幸勿久延爲望　記啓 
　　翰寶閣書彩籌賑票分售處蘇州來靑閣鎭江申昌號揚州頣壽堂無錫和泰號一槪十月底截數專歸申江發售 
　　是票共一萬張每　　每張號洋三角頭彩得圖書集成一部新　　史子集題解統編八十部每部石印十册價洋三元八角其題與同文局點石齊所印無一　同經　取一　　　解者詳註淵　類函纂要廿部每部石印四册價洋一元八角二彩得廿四史一部題解統編四十都淵鑑纂要十三部三彩得皇朝三通一部題解統編廿部淵　纂要八部共計正彩九百廿四號副彩一千八百四十八號附彩三萬七千二百廿八號開彩後除三大彩送　外其餘在上海積山局　　一切章程詳於售出彩票中一票四號未便拆　　埠寄洋售票須加信力售處在上海棋盤街恆德里○附售石印詩賦類聯采新是書分類編部逐句有註其題有從前詩賦類　未備者每部六册有套價洋二元六角 
　　石印胡刻仿元本資治通鑑畢刻續資治通鑑及外紀明紀招股啓上海積山書局啓 
　　資治通鑑一書淹通貫　爲史家絶作舉歴代運會之盛衰政治之得失瞭如指掌洋洋乎大觀也正刻以胡果泉中丞克家仿元本爲最　　以畢秋帆　　沅續刻兼以外紀　紀　爲成書益　　備惟原書卷帙繁重則翻閱較難茲得原板初印本印成縮本以便携带亦仿韻府招股之例以一千部爲　每部計價洋十六元先收六元付股單一带出書再收十元取書一部明年二月出書書出後每部實價洋三十元是書校對印訂務極精美訂作六十本合裝文木箱印有樣張隨股取閱好學之士宜從早　購股票勿俟　滿致　白　　幸經　股票處除本局外本埠申報舘帳房電報總局　葉山房著易堂文玉山房醉六堂萬卷樓千頃堂　文閣文賢閣暢懷書屋樂　堂文　樓福州樂　堂書坊下杭街通　　　湖北森　　天津文美齋張錫疇保定松茂齋各處電報局各省票號漢口樂　堂森　齋　成堂　坊京都文玉山房外埠售申報處均可就近購取 
　　殿板石印念四史票啓愼記和記謹啓 
　　廿四史通行板本有新會陳氏及五省書局二刻或　印未精或考證未備遠不如○○○武英殿本之精美完啓欲購殿本每部非千餘金不辦卽近時局刻亦非百金不可本號　　　初印○○○殿本特付蜚英舘石印以公同好預定者每股實洋八十四元先收三十元　取書票準於明年六月先出史記前後漢三　志新舊　　六史如先取此六書再付　廿四元批明股票或俟光緒十四年年終全書告成找付洋五十四元一併統取躉售價可從亷此書校對精詳印有樣本取閱届期　票取書如　○賜　幸早○惠隨經書　在上海三馬路逢源里愼記和記本號並申報舘帳房滬報舘外埠申昌售申報處售滬報處鎭江奎光閣各省電報招商局及朝鮮電報招商局均可就近付洋掣取書票此照　　石印士禮居叢書出書啓○○是書爲黄蕘圃先生所刊其中美備爲張香濤制府　目答問推許經學家　爲至　本號覔得初印原板仍訂三十本行欵字體精美　匹每部　洋三十元現巳出書購票諸君務望早取刻巳存書無多賜顧者祈至上海三馬路逢源里愼記本號鎭江奎光閣京都天津分號均可就近付洋取書此啓 
　　新出　　長生殿出售啓○泉唐洪稗畦先生康熙間以詩詞　名所製長生　　奇一　久巳膾炙人口奈坊問小本刊刻不精沿悮不一今覔　　本用工楷　　　　時　付諸石印極爲精美　見微　　之淸歇艷　開　選　鴻之曲本　問金元現巳出書價洋一元二角　明皇佚事者　先覩爲快焉躉售格外從　　　王○華山碑海内僅三本兩本殘闕某巨公以三千五百金押得關中本獨長垣本　　溪評爲一字不闕實　碑之龍今用石精印宋衆邵　及成親王阮卓英三相國題　絲不縮與原本無二每部售洋三元存二洋涇橋裕通恆洋行及逢原里愼記並滬上抱芳醉六各書坊天津宮北街申昌京都煤市街興隆店源豐潤各省電報局代售躉銷　　 
　　催取駢字類編兼售各種書籍啓○又現出廿一史約編四本碼一元八角翰苑分書六本碼二元四角躉售面議愼記啓 
　　本號定印同文局殿本駢字類編早經出書惟售票甚多取書尙少恐購票諸君未能週知用再登報催取所有京都直隸兩廣浙閩等省可附近至上海本號取書湘楚皖　　江一带可附近至鎭江大口奎光閣取書山東卽在城内賑撫局取書淮徐一带可附近至揚州多子街元發昌取書售票之外存書無多購票諸君務望早取又同文局楷抄石印十朝聖　每部裝訂百本碼洋六十元預定者實洋三十元先交六元掣取書票後找洋廿四元取書惠顧者早臨又皇朝經世文編每部八元子史精華每部四元八角寫本二漢　要五元　山樓增補類腋二元四角中號字典二元五角詩韻合璧附檢韵二元四　典林一元六角圖繒牡丹亭一元六角八賢手札一元二角曾文正公家書　　　記榮　哀八角字學舉偶三角均經出書外各種石書籍本號均可購取 
　　石印十朝聖　　期○本定九月杪告成祇因是書卷帙浩繁必得細心　校務使一字　訛方昭愼重約展轉兩月期恐購　諸君延　特　申　俟成　日再行　告 
　　廣東詹誠德堂鎗上戒烟膏發兌 
　　本堂創製鎗上戒烟藥膏乃精究格致之法並得發四草而成功也故斯膏之神効莫測而戒烟者莫不　稱妙品歴年以來四海　行不徑而走銷流之廣無可比也我店主人利　　　心存測忍不忍自居爲奇故　　取工本俾貧者富者同沾其惠人人皆得脫離苦海豈非一大方便事哉可恨人心不古見利妄爲紛紛效尤假　百出　有　通信局魚目　珠令人　分眞僞以致有志戒烟者視爲畏途自光緖九年本堂增刻藥目仿單書一本隨藥分送另置暗號於中俾買　易於辨認並將收洋若干付某種藥若干　明　　迨今　年假冐之事絶跡矣此書共十七頁中有大字二頁今本堂擬將大字二頁在補心神效丸始自神仙散止計藥十五種併爲一頁再抄良方數則刻爲一頁連前仍係十七頁定於八月二十日隨藥分送凡外埠客商光顧者須憑此書爲眞若無此書則係假藥若書中月日錢洋數目有挖補改寫等事　留心察閱庶不教受好人之愚弄也○一戒烟膏有兩種一名三　一名發四凡外埠寄銀來購者須寫明某種爲要○三香戒烟膏每兩二千五百六十文純膏和入烟中燈吸烟　自能漸減不論　老烟　三十六天包　每烟一兩和入　香二錢　匀凡日吸烟五錢者　烟藥仍吸五錢戒法另有仿單不論何項烟土皆宜○發四戒烟膏每兩一千二百八十　此膏乃大土　成功仝上凡吸小土及别項土之烟者　　三香自和烟爲宜○上枷楠香每元四分化州　紅每個一角上琥珀八換各項膏丹丸散逢禮拜五日登報此佈上洋英租界四馬路中和里内啓誠德堂啓 
　　開印七種紀事本末啓上洋掃葉山房江左書林謹白 
　　古之爲史編年紀傅二體而巳然編年之法　一事而隔越數卷苦於原委不淸紀傅之法或一事面　見數篇因之賓主莫辨至　袁機仲先生乃自出新意取通鑑一書颧别　　以類排纂每事各詳起訖自爲標題每篇各編年月自爲首尾作通鑑紀事本末遂使褊年紀傅二體貫通爲一眞古今之絶作也自有此體　而爲之者前明有陳邦　宋史紀事　末元史紀事本末國朝有谷應泰明史紀事本末高士奇左傅紀事本末張鑑西夏紀事本末楊陸榮三　紀事本末窮流溯源數千年事　于是粲然　備惜無人　而刊之以供　　江西書局雖有五種紀事本末之刻然　帙繁重且旁無圈點閱者弗便本坊不惜重貲訪得明張溥通鑑宋元紀事評本及明史　本廣延名宿將左傅紀事本末依儲同人左　　本一一加壘並將西夏紀事本末等亦一律新增句聽悉心　校至再至三縮爲袖珍本字跡淸　裝訂精雅書成每部定價洋廿四元先定者實洋十二元預收四元取書找八元准於年内出書海内同好想必以先覩爲快如蒙賜顧上海向本坊二處吸申報舘帳房　文書局醉六堂著易堂文瑞樓廣東電報總局湖北省城公濟益銀號并各埠經售申報處着樣張　近付洋掣取書票可也 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[協助皖振公啓]  
　　揚鎭諸大善長大人公鑒祁不才南中諸君子囑赴皖北放振兩月以來具函者十度均上達舟中撥冗亂塗語句錯雜在所不計皖北災情穎上爲最重縣東三十里曰甘羅墓地勢高束水不流黄水由陳州下注直達茨河阜陽太和均受茨河之害其次則鳳台過陽黄水旁灌西淝河也再次則壽州下游一帶黄水入淮由峽山口匯注洪湖峽山口收束太緊水不暢流皖北上游致受重災穎上尤甚至今一片汪洋慘目傷心鐵人下涙豫地高當冲者均遭淹没水勢下趨直注沙河一束於甘羅墓再束於峽山口三束於淤淺之洪湖穎上之民不作波臣者蓋亦難矣鄭州决口人所共知豫省振撫獨厚河南十餘州縣之水全注皖北人易忽略沙河寛僅半里西淝河寛僅數丈以穎阜太鳳過五縣之地受豫省十餘州縣之水而又全注於穎上災輕災重不待智者辨而後明此焦頭爛額之所以爲上客也潁州一帶民情强悍值此大災振撫不容稍緩頴州曹霞屏太守痛哭爲民請命體國經野所見獨大僅謂太守一片婆心非眞知太守者也同人穎阜太三縣查畢上駛周口運銀阻於周口元豐久之先收祁與吳茅兩君借據仍等汴梁匯票而不付銀遂致不能速放使皖北灾民兩眼望穿同人之罪也吳君體仁茅君子生皆鎭江人當日黄河决口捐貲放振樂善不倦人人欽佩同人到周口代爲設法挪借兩萬金此二君者非親非故急公好義世所罕見天道不遠請觀異日一俟經佩翁來卽當下駛給放明春爲日甚長麥未下種春振重於冬振諸君子源源接濟已是煞費苦心還求終始成全焚香尸祝謹與災民共之肅請德安惟日爲歲[  恊助皖振同人拜叩冬月十三日周口發]  
[上海高易賑所雜紀]  
　　唐朗山先生來函云兹值小兒彌月之辰蒙諸親友惠賜隆儀理宜薄治喜筵藉伸謝悃因念鄭州决口待賑孔殷特將筵資洋二十元移賑爲諸友種　等語捐施得當定卜玉樹之榮昌酬謝有方允符金蘭之雅意合登報章以誌感佩○海濵隠名氏寄到賑銀三百兩囑解灾區隠名爲善誠屬加人一等○宜興儲經畬堂續來賑洋三十元已照拜領合先登報爲災民謝秋坪李朝覲謹誌十二月初四日 
　　僕嘗三至京師徧觀鞠部妍姿妙藝洵不乏人其間如楊德雲之英爽時奎芳之淸雋僕尤樂觀之然楊能武技而不善淸謳時善淸謳而未工武技蓋全才固若斯之難也今上海天仙部雛伶阿福實克兼之夫其籍本蘇臺未游輦下乃能兼德雲之技擊類奎芳之善歌造物生才何限中外顧流傳小字頗非雅馴竊爲更其名曰瑋雲字曰儷芳用稱徽美復爲四詩旌之世多桓子野或不病其僭踰乎○是眞娬媚魏元成昔贈德雲句云九衢香霧隠重重誰識元成娬媚客今於阿福亦然誰向風塵重姓名觸我英雄遲暮感欲從飛騎下長城○巾幗鬚眉本不同男兒安用婦人風刀光如雪身如燕絶代風流顧盼中○僉樂迷離憶鳳城奇才今又草茅生英姿似爾眞殊絶未合人前喚小名○絳灌解文隨陸武茫茫今古幾能全新詩寫入燕蘭譜吳水吳山别樣妍拙撰瑶臺小詠入選者二十餘人擬以阿福附入之丁亥嘉平五日靉霴軒主并識 
 
 
