# 1906 - 335 - 4912085

 

Page 1

 
 
   
 
 

Page 2

 
 
[電傳宮門抄]  
　　十月二十三日召見軍機毓朗趙秉鈞 
[宥盜篇（僇）]  
　　盜可宥乎。曰不可。盜也者。絶於社會。爲人類所不齒。而刑章所首及。者也。故凡爲盜者。皆當盡法懲之。不可宥。天僇生曰。是不然。是大不然。夫盜之徒亦至夥矣。有大盜。有小盜。有有形之盜。有無形之盜。有署名於盜而爲盜者。亦有不署名於盜而爲盜者。有行盜之行而爲盜者。亦有治盜之盜。而爲盜者。是故盜同而所以爲盜者不同。所以爲名者不同。今於同此一盜。於昏暮之盜。則誅之戮之。於白晝之盜。則尊之奉之。天下之至平者。固莫此事若矣。是烏乎可。 
　　吾爲此言。吾非謂盜可爲也。吾尤不敢謂盜可恕也。吾以爲盈天地間皆盜也。小盜盜於屋。中盜盜於市。大盜盜於朝。盜於國。夫至盜於朝盜於國。而盜之術工矣。而盜之技巧矣。然而人方且尊之奉之之不暇。而不知其爲盜。然而彼其人亦方且自命爲治盜之人而亦無人敢呼爲盜。是故盜愈大技愈精名愈高位愈盛。 
　　今夫蚩蚩之氓。幼而無敎育。長而迫飢寒。終日皇皇。無所得食。不得已冒天下之不韙號召黨徒。探囊袪篋。此今之所謂盜也。然而吾觀於今日社會所最尊貴者。彼其人又無一非心盜之心。事盜之事。而不名盜之名者也何也。彼其攫白鏹。搜黃金。則刦掠之術也。彼其濫刑章戮。良善。則殺人之技也。彼其朝營苞苴。夕鑽門路。則結黨之行也。無事時則盜國之衣冠禮樂刑罰以自媚。有事時則盜國之社稷土地宗廟以媚人。由此之故。而後有盜名之盜。而後有盜利之盜。而後有盜詩書之盜。而後有盜權勢之盜。因有大盜。而後有小盜。因有在上之盜。而後有在下之盜。是故今日在下之盜。在上之盜之所養成也。何也。大盜之行。小盜之積也。小盜之巧。大盜之寄也。凡今日之若官若士。若商若賈父詔其子。兄勉其弟。友勸其朋。師誘其徒。無在不以盜之術訓之。以小盜之律律盜。而人人皆盜。以大盜之律律盜。而人人皆非盜。惟天下無一人不盜。故天下亦無一人爲盜。 
　　吾聞昔者有二人。鄰也。甲富而乙貧甲終日無所事事。而乙好讀書。乙見甲之煊赫也。則往問術焉。甲曰子欲富貴乎。不可不爲盜。乙疑之。有禦人於途者。則甲之徒也。乙覘之信。未幾甲。入都。爲上大夫邦之民靡不譽甲者。乙歎曰。吾今乃知卽官即盜也。然則盜。非不可爲。要在爲之何如耳吾。故曰。大盜不死。小盜不止。大盜不生。小盜不成。今之人不知去大盜。而惟知捕小盜。亦惑之甚者矣。作宥盜。 
[專電北京]  
　　周督電留丁提督廣西提督丁槐因病懇請開缺粤督電請軍機處慰留（白） 
[西報紀皇太后在法國定造花車]  
　　德報云數月以前中國皇太后曾傳諭在法國定造花車一輛以備游觀之用現已完工在安得哇普海口下船運往北京交付該車共分六部份第一部份爲客廳睡椅皆鋪以錦繡是爲太后左右侍從所居之地其次爲太后膳室休息室兩旁自高及下皆配玻璃窗以收光綫客廳兩面皆設睡椅有時可移作睡床譯文匯報 
[西報紀海參威哈爾濱情形]  
　　字林報訪函 
所載海參歲哈爾濱兩處情形頗爲詳晰分譯如左 
[哈爾濱俄軍撤退後之市况]  
　　哈爾濱爲北滿洲最大之埠自俄軍大隊撤退後貿易甚爲淸淡哈爾濱四處麺廠甚多惟以美國麫粉由海參威人口無須納稅未能與之爭勝故銷路頗滯據稱哈爾濱一埠存積之麺粉足敷三年之用非海參崴不作爲自由貿易口岸則哈爾濱麺粉廠祗能貶價售貨也 
[日本殖民之現象]  
　　哈爾濱工作之事頗爲忙碌巨室華屋漸見落成日本人開設之行棧甚多目前北滿洲一帶日本人到處皆是且有卜居爲農者 
[旅舘之林立]  
　　海參崴一埠大興士木現因天寒停工有頭等旅館三所坐落城之中央一爲俄國一爲德國皆將次完工一爲法國甫立基址一經落成於該埠市面有益且便於歐洲游客之取道西比利亞鐵路者 
[航業之發達]  
　　前月航業頗爲起色英國輪船今年頗退縮不前近亦逐隊偕來矣 
[海參威之市情]  
　　外間仍謠傳海叅崴不作爲自由貿易口岸然至今俄京尙未决定惟一經抽稅則恐於市面有碍目前居家百物昻貴以後恐尙不止此現有馬戲塲一戲園二頭等演劇塲一音樂園數處每晚皆座上客滿商業雖未十分興盛而要皆有利可圖西十二月中旬海叅崴將封凍矣 
[德國擬用華工]  
　　二十三日柏林電云西普魯士農政院因耕田工人缺少創議雇用華工德國均產黨報章反對頗力譯文匯報 
[金山僑商電止割附未准廣州]  
　　周督現據恩平旅美金山商民鄭展智等電禀以恩平割附陽江商民震恐又據 
 
 
 

Page 3

 
 
恩平旅美羅省埠商民電禀亦以恩平割附陽江治盜情形實多不便人心惶惶均請代奏止議等情當以陽江與恩平等縣毗連不相統屬緝捕淸鄉諸多隔閡故前督奏請改陽江直隸同知爲直隸州以肇慶府屬之陽春恩平二縣隸之係爲因地制宜起見業經欽奉諭旨交部議准萬難更移且祇係將縣改隸並　割附同歸粤省所屬並無不便之處商民何庸震恐已電請駐美梁星使曉諭各埠商民毋庸疑慮矣（出） 
[皖撫札洋務局文（爲美國新派分巡監察總領事事）]  
　　爲札飭事光緖三十二年十月初五日准外務部接准美國署使照稱奉本國政府訓條新設官五員巡查各處領事所辦之事有特畀文憑名爲分巡監察領事事務之總領事由外部大臣派該五員分往稽察若某處領事失職可派該各員分往有權暫將某領事或總領事撤任自行署理開送五員銜名抄錄文憑請認該員爲分巡監察領事事務總領事官如奉有特權署理中華何口領事及總領事不過按以上所言知照貴部並地方官等因除由本部照復外相應抄錄原照及原送文憑名單咨行查照等因到本部皖准此除札知蕪湖關道外合就抄單飭札到該局卽便知照此札 
[附美使致外務部照會]  
　　爲照會事兹奉本國政府訓條云一千九百零六年四月五號大伯理璽天德批准議院所訂整頓美國領事官制之律一條該條内有一欵新設官五員巡查各處領事所辦之事有總統特畀之文憑名爲分巡監察領事事務之總領事官由外部大臣派該五員分往稽察若某處領事辦事失職總統可派該各員分往應畀其有權暫將某領事或總領事撤任自行署理惟署期不得逾九十日以外該監察總領事因分巡各處之領事衙門非在一國未能照章請某國政府認其爲某處駐紥領事官故　本署大臣將新設分巡監察領事事務總領事官五員銜名開送貴親王查照轉請貴政府認該各員爲任此等事之總領事官嗣後如由該五員内派某員署駐中華某領事之任請准無須延誤刻即署理不過於本館知照貴部又應直達該地方官茲將該五員銜名開列淸單並抄錄總統發給之文憑字樣附送卽希轉請貴政府認該員爲分巡監察領事事務總領事官如奉有特權署理中華何口總領事及領事不過按以上所言知照貴部並地方官可也爲此照會須至照會者員名錄下巴特滿哲士迪經森慕而斐華盛頓 
[附美政府發給文憑]  
　　美國總統爲給發文憑事照得美國新設分巡監察領事事務之總領事官五員今查有某處人幹練眞實衆望頗孚堪勝斯任除由政院許可外茲特簡派該員充當分巡監察領事事務之總領事官前往某國所有一切領事應得權利悉准該員享受惟不得需索格外費用致干未便凡我美國軍民人等以及官商船隻悉認該員爲家國所派充斯職之員所至之國其國君官長務望承認該員爲美國特派分巡監察領事事務之總領事官以行其職並乞格外優待保護無得留難倘將來其國君選派相同之分巡總領事官至美國本總統亦當一體優待也特給印憑以昭信守須至文憑者（宮） 
[外部電飭皖撫速議銅官山礦案安徽]  
　　銅陵縣之銅官山礦案轇轕迄今日前又謠傳該縣民人潘裕前將欲聚衆暴動節經駐蕪英領及關道報知皖撫函電紛馳旋據銅陵縣遵飭禀復境内實無此情事日昨皖撫准外部來電據駐京英使函銅官山礦案已飭駐蕪英領赴皖就近商議云云並部飭英領來省務望優待所凱商前繳報効五萬元酌量增添若干以便是案速爲擬結頃皖撫已電答外部遵照辦理云（正） 
　　案近日皖紳已公舉蒯道光典與英領事至安慶會議此事 
[委充陸軍統制之風說南京]  
　　江南陸軍九鎭徐統制現擬卽到崇明蘇淞總鎭本任所遺統制一差聞有委前統三十四標督中恊鎭陳煦亮軍門接充之說（才） 
[續誌江督挑選衛隊南京]  
　　江督端午帥擬挑選衞隊一事已誌前報茲悉午帥已於三十四標内挑選馬隊二百名步隊二百名暫充衛隊仍飭令隨時操練冀有進步云（長） 
[續誌江督整頓長江水師南京]  
　　江督端午帥電奏整頓長江水師一事已誌前報茲悉其章程大致約分更改官制重定餉章添撥巡輪停止陸操數事謂近日軍容腐敗兼練陸操徒滋紛擾自應隨時變通期收實效云云（得） 
[蘇撫辦結兵士鬧事案蘇州]  
　　前報紀二標一營兵士聚衆要求一事（爲標統王金海而起）如不責軍棍不攜號籖等類現皆爲督練公所認可惟聚衆要挾上官前接端督電告以爲此風萬不可長飭公所查明詳辦現在蘇撫批示辦法將聚衆爲首私行在逃之徵兵張紹一飭縣嚴拿務獲懲辦一面將辦理不善之管帶蔣昺隆及隊官戴鴻文各記大過三次分别懲儆（望） 
　　按徵兵閙事上與下皆與有咎似此辦法自無不合惟嚴于統帶隊官而獨寛於標統不知何故 
[粤路近况彙誌廣東]  
　　粤省路事時起衝突至近日而益甚試將其最近之事彙列于左 
　　（一）鐵路公司之會議本月十二日鐵路公司集議初由梁君浩如主席僅宣佈議案第一條股東朱若芝卽上堂問明今日之議須計公理商律否主席唯唯朱遂駁問議案第一條所言公舉羅葆臣管理財政不知當時係由何人公舉曾否蓋印簽名其次聞當時理財政者爲許羅黃三人今獨言羅氏然則許黃二君係告退否及如何告退至昨致許函謂變通部章由九善堂担任然則担任二字如何担法如他手附放者各善堂能担任否此三問題當爲研究乃善堂謂朱破壞路事朱復以言駁論嗣由葉君雨田主席繼復易符君 
 
 

Page 4

 
 
麗生主席是日也公定議案四條試錄于下一公司財政責任匪輕向舉羅寶臣翁爲財政坐辦一秉大公信孚中外其收支所數目前經議定章程由總商會七十二行九善堂按季舉員輪値稽察現在秋季將届任滿疊經稽察員核對數目無訛按月刋登白告茲擬再將附放行號銀兩數目刋派淸單俾股東察閱以昭核實而息浮言請公定（衆贊成）二公司奏咨章程聲明本公司係由總商會七十二行九善堂創辦一切用人理財應歸其稽察維持前議按季輪班茲擬務請各行各堂各照次序届期公舉稽察員接辦母得推諉以維公司大局而顧股東血本請公定（衆賛成）三鄭總辦被股東林道腴等誣揑罪狀二十款可否由衆查明代其辯正以釋羣疑請公定（衆議鄭總辦係總商會七十二行九善堂所公舉今被人誣揑因公受謗應查明代其辨正及刋報隨簽名認可）四現時已備船廳一所爲七十二行九善堂各創辦人逢禮拜日到該處會議倘有緊要事件均可隨時到議母庸專候禮拜日至有特别事件另行柬請到議堂會議請公定（衆贊成）又提議時梁君議倡辦鐵路報作爲本司營業因有反對者而止 
　　（二）總商會之集議十四日鐵路代表員假座總商會集議路事由左君宗藩主席盧君季槐宣佈坐　許君雲濤及董事員朱君南洲鄺君甘泉簡君菊明梁君浩廷等亦均與會中以侯君熙朝談論最多其意不外固結團體預防股東對待且有非如此辦法將來九善堂及吾等之身家姓命亦難保全等語左君則謂行商苟聨同担任固結團體萬鈞之力對待亦可無防梁君則謂今日路事應歸董事員决議我輩不必理會以免侵他權限符君則謂各報胆敢攻訐代表宜合羣制抵茲將是日議案錄下今日請代表諸君到總商會集議固爲維持我等經手所招路股各東血本即所以保全大局尙祈諸君一秉大公執正議决謹將應議三條當衆宣佈一我九善堂七十二行總商會所招路股不下數百萬今日鐵路風潮一至于此若不合力維持將何以對股東何以對政府其應如何維持請將九善堂及七十二行經手招股報明實數三日内造册繳交商會以見的眞（衆議必由九善堂發出之股册查明做股實數分别報交商會其七十二行均有經手做股亦一律于五日報明以昭核實（二）粤漢鐵路爲全省命脉所關而財政一門尤鐵路命脉所繫風潮旣大則財政更須保守當日公舉許羅黃三君担任財政以其誠信殷實全體絶無異議雖黃抱病未愈而羅許二君始終不避勞怨實力維持今日謠諑竟及羅君是毁羅君即所以毁宗旨財政毁則路事去矣亟應如何力顧羅君以保財政保鐵路卽請公同定議（衆議由商會備具折柬分投七十二行九善堂各行代表請其担任財政以保羅許二君如何此堅定合力保護何謂私舉）三鐵路權衡則在總副辦鐵路之命脉則繫於財政現副辦已辭出洋而總辦亦因告誣攻擊决計引退是鐵路前途已不堪設想所可賴以徐圖保全被厥成功者惟在維持財政但維持之法乂不能徒托空言擬將一切實在情形禀郵傳部農工商部實力維持以救目前之急然後徐圓良策諸君公議以爲是即請聨蓋圖章以便公禀郵傳部農工商部藉收羣力之效如何請公議（衆議現在鄭總辦返澳修墓惟公司不可一日無人主事應由九善堂七十二行促令鐵路公司致函敦請向省維持路事一面聨結團體以保各股東之血本亦顧我代表之名譽倘偶一放棄不特破敗路事且有性命之關係我輩細審熟思實是胆寒凡我代表必竭力盡心有進無退而已（未完） 
[蘇撫咨覆絲紗廠控案北京]  
　　蘇紳張履謙等前經具禀商部爲蘇經蘇綸兩絲紗廠新舊股商糾葛一事業由商部秉公酌擬七條批飭費商承認旋因該商日久延宕不遵部批由商部迭次電咨蘇撫請飭商務局趕緊淸理秉公斷結一面將詳細情形電復以憑核辦茲據蘇撫咨復略謂此案已據費商遵照部飭七條一律承認將欵繳解司庫並增老股息二　本可早日了結祗以新機一節有關廠務交涉不得不鄭重辦理現據商務局核明兩廠股東有呂盛兩大臣在内衆望素孚請咨商兩大臣選派精於機器之洋工程師到廠勘驗究竟馬力如何以憑秉公定斷昨已據情咨商一俟勘明兩造自當折服此案卽可淸結届時再咨達云云（明） 
[列强接受法與西班牙之公文]  
　　廿四日倫敦電云法與西班牙兩國會同於四號所致列强之公文内載兩國應付摩洛哥亂事之策已由列强接受 
[調查日本人在美國海面捕魚情形]  
　　廿四日倫敦電云駐華盛頓訪事人報稱據調查日本漁人在潑列勃羅夫島違例捕獺一事之員聲稱今夏日本人在美國海面捕去之獺有萬條從前美國海面共有數百萬現祇有十八萬條矣 
[意大利海口工人罷市]  
　　二十一日柏林電云意大利國眞歐亞海口輪船公司所用之工人雖有罷工之事而郵件仍照常往來並無阻滯 
[法議院核准條約]  
　　二十三日柏林電云愛爾基西亞斯條約已由法國議院核准 
[日本人對於美總統之輿情]  
　　二十一日東京電云此間頗懼迎美總統通告國會之言譯文匯報 
[無綫電報之功用]  
　　廿一日柏林電云無綫電報發馬干尼自言彼能使無綫電報局與電行車亙通消息復能使電行車與電行車彼此通信 
[日本人捐資興學]  
　　二十二日東電云日本銅礦公司捐助日本銀　一百萬元在福岡仙臺札幌三處建造校舍 
[日本艦隊赴英美游歷]  
　　二十二日東京電云西歷明年五月間爲美國建造哲美斯城紀念日大開宴會日本亦派艦隊往賀去時歸時繞道至英國游歷 
[法外部宣布應付摩洛哥之政策]  
　　二十二日倫敦電云法國議爵鄒思在議政院駿擊政府對於摩洛哥亂事之政策謂法國必須深人摩洛哥内地云外部大臣畢初答稱法與西班牙會同辦理摩洛哥亂事已經列强允准兩國已先爲預備如有亂象即可調兵前往鎭壓然不至時勢急廹則亦不干預也議政院當公議贊成政府之計畫 
[英國上議院宣讀敎育條件]  
　　二十二日倫敦電云英國敎育條件經上議院修攺後已第三次在上議院宣讀計贊成者一百零五人反對者二十五人皆係天主敎英吉利敎會中人此項條件旣經修攺當於下禮拜一發交下議院核議 
[美國建造軍艦]  
　　二十二日倫敦電云美國國務大臣報告海軍情形　卽添造戰鬥　兩艘一艘極大一艘載重一萬六千墩譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[保送引見蘇州]  
　　候補直隸州德堪現蒙蘇撫以該員前爲閶胥門外總巡緝獲鄰境盜犯五名特予保奬送部引見日内即當領咨北上矣（且） 
[江督不允粤督電調製造總辦南京]  
　　粤督周玉帥日前電由上海製造局張楚寳觀察轉電舍陵製造局總辦李叔倫觀察調充廣東製造局總辦李觀察接電後卽禀知江督擬即赴粤端午帥未予允准盖以李觀察甫經接辦也（才） 
[江督不准憲兵騎馬南京]  
　　寗省所設憲兵係以四人四騎爲一班現端督以憲兵騎馬橫衝直撞遇見官長亦不迥避因諭知憲兵司令部嗣後不准騎馬云（才） 
[添建水師兵房廣東]  
　　東廣水師提督現在添建兵房以爲各兵棲息之所昨善後總局特委鄧令卓森前往召匠估計工値俾得撥欵興工云（出） 
[蘇臬愼重冬防蘇州]  
　　江蘇臬司朱金殿廉訪邇因冬防吃緊每於二更後親自出轅至各處巡查是以七路警察文武巡官莫不競競業業通夜梭巡（且） 
[提學使查閱學堂再誌蘇州]  
　　江蘇周提學於十九念一兩日查閱學堂已誌昨報茲悉念二日上午提學復詣法政學堂曁高等學堂游學預備科三處查閱章程課程回署已鐘鳴三下矣（且） 
[測繪學生之試驗武昌]  
　　武昌南樓附設之鐵路測驗速成學堂日本敎習大月君逢禮拜六日率帶學生至城外一帶試驗測勘繪成草圖俾將來得收實效（爲） 
[派委點收工業學堂工程廣州]  
　　兩廣高等工業學堂係將奉裁撫署攺建由前督札派馮鄧兩委監修已經工竣昨初十日特派知縣包允榮前往點收該學堂工程是日由馮鄧兩委會同包令前往該學堂自頭門起以至内進止何處係從新攺建何處略爲粉飾逐一點騐由包令用筆詳記隨由兩委將佔修價値及拆出磚瓦木料估變所得之價一應數目交包令轉呈督憲察核旋由周督發交善後局查照辦理云（署） 
[蘇府示禁揑造荒册蘇州]  
　　蘇屬各鄉董保揑造荒册迭詳前報茲蘇州府何太守已出示嚴禁並札飭長元吳三縣詳細查訪如有前項情弊立將該董保斥革究　云（且） 
[示諭平定銀價江西]  
　　江西藩臬兩司曁稅務局官銀錢號日前會銜示諭平减銀價略云江省市換銀錢自上年夏秋以後銀價繼漲增高現在每錢一串僅易銀六錢有奇雖因銀根短絀艱於來源然一年之内相去懸殊難保非奸商從中把持牟利近日州縣征收丁漕局口征收統稅以錢易銀公私備受其累而商賈貿易往來槪以銀洋交易及至售賣行銷自不能不按人貨之行情定銷貨之錢價以故百物昻貴市面滯銷本司道等職司度支自以通商裕民爲急務現復接准江蘇藩司來電通約東南各省一律平减銀價由官規定限制每銀一兩至貴以一千五百文爲率祇准於定數之内因時酌減不准於定數之外稍有加增附近隣省同時并舉亦無畛域軒輊之異實於維持圜法體卹商民大有裨益江省爲東南腹地自應通力合　俾聨絡一氣以杜趨就爲此示仰闠省軍民人等知悉定以每銀一兩易錢一千五百文以内極得持平之道且毗連各省同此行市於官於民於商皆無苦累偏重之弊更足以保本省利權關係財政民生殊非淺鮮務各一體遵照云云（石） 
[限止銅元出省九江]  
　　署九江關道汪頡荀觀察日前發出示諭略謂凡運銅元出省者不得逾二十串如違充公云（木） 
[南潯鐵路購地價値九江]  
　　南潯鐵路購基章程業已發布上田每畝價十六千中田十千下田八千荒地三千旱地五千水地二千義塜六千民坆十千愿將該價入股者悉以九成折算云（本） 
[雲南路工過境武昌]  
　　江南瞿近　前赴雲南充作鐵路工人行至湖南不知如何將護照遺失以致流離茲由長善兩縣令發給川資派人護送回籍昨抵鄂垣當交善後局給資轉遞（爲） 
[小輪暫攺方針漢口]  
　　邇來江河水涸如昌和大亨等輪祇能駛至岳州不能再上故漢口向走黃州咸寗等處小輪現俱攺行岳州以上一帶地方生意異常發達而小輪已增至十餘隻云（爲） 
[督毁鹽池開封]  
　　開封府屬民間私挖之鹽池不下八百餘處前長蘆整頓鹽務行文豫省曾田祥符縣出示限期平毁尙未實行昨直隸緝私總辦何仲璟抵豫察看其在祥符境内者業已平毁辦理頗稱平穩惟他縣恐難如此妥速（爲） 
[批准訟案判罰之辦法九江]  
　　江西樂安縣錢大令日前禀請各憲通飭各屬凡詞訟理曲者責令繳洋五元罰充公用以示儆戒業已奉批照准矣（本） 
[查辦私開錢莊重慶]  
　　山西候補知府周克昌挪移公欵開設濬川源官銀號復私開大川同錢莊藉圖肥已現爲吳侍御奏叅已委銅圓局道員黃兆麟查辦矣（辱） 
[追繳私售窰基契據重慶]  
　　重慶立德洋行買辦王子範前年代行朿搜買李家山廢窰一座議價三千餘元先交一半餘未照付茲業主李鴻英以王私售洋商恐有不妥禀請川東道准予備價贖回王卽暗串該行代表聶克省强行干預業已由官將王提訊收押追繳契據矣（古） 
[旂丁毆傷巡士杭州]  
　　杭州候潮門値班旂丁前日在官廳内聚賭巡士某甲向阻不服反被允毆及由他巡士　悉集衆駛救甲已受傷甚重臥地不起遂舁向局中赶繄醫治並禀由錢塘縣查悉旂丁德壽首先逞强即照　該旂恊領禀請瑞留守秉公查辦 
[嚴辦書吏誘賭紹興]  
　　金華縣張大令前此會同警察委員黃肇楨督帶警兵幹役至赤松門外拿獲賭犯傅郎郎姜雨林李阿奶三名帶回研訊供出縣署刑書朱愼淸朱受受弟兄開塲誘賭等情提案究詰供詞狡展大令以朱姓弟兄同惡相濟雖未當塲拿獲其平日之恃勢妄爲早已訪聞若因訊無確供免予深究殊不足以儆效尤爰擬定監禁一年通禀各憲察核所有傅郎郎等三名亦分别折責枷號以示懲儆（早） 
 
 

Page 10

 
 
[拘辦小販聚衆滋事紹興]  
　　越郡市廛向有各小販擺設京廣雜貨及菜蔬食物等攤茲因開辦警察諭令遷讓各小販堅不遵依及由巡士向之驅逐衆即起與爲難并將局董某君房屋搗毁業已由貴太守拿獲爲首數名飭縣嚴辦矣（早） 
[今日尙有本埠及各省新聞均列入第 
三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　議定開辦日期並妥商各欵另文詳報外理合詳請分别奏咨等情前來臣覆核無異除分咨查照外理合附片具陳伏乞聖鑒訓示謹奏奉硃批該衙門知道欽此 
　　宮門抄八月十八日商部鑾儀衞厢黃旂値日無引見召見軍機熙彥 
[湖廣總督張奏爲湖北省每年應解廣西邊餉銀兩自光緖世年春季至本年春季止如數按季籌撥匯解片]  
　　張之洞片再湖兆省每年應解廣西邊餉十三萬兩業經將每年原撥廣西月餉十三萬兩又認加銀一萬兩共銀十三萬兩自光緖三十年春季起至本年春季止如數按季籌撥匯解附片奏明在案現准廣西撫臣林紹年電開夏季邊餉攺解駐滬廣西官銀分號等因茲據湖北布政使李岷琛善後局司道會詳稱勉籌本年四五六三個月廣西邊餉長沙平銀三萬兩又認加銀二十五百兩較準法馬于六月十一日發交漢鎭百川通協成兩銀號分領滙解赴滬廣西官銀分號兌收以濟要需等情詳請奏咨前來除分咨外理合附片具陳伏乞聖鑒謹奏奉硃批户部知道欽此 
[浙江巡撫張奏爲甌海關第一百八十三結徵收洋藥釐金數目開具淸單摺]  
　　浙江巡撫臣張曾敭跪奏爲甌海關第一百八十三結徵收洋藥釐金數目開具淸單恭摺仰祈聖鑒事竊准户部咨甌海關收支華洋稅銀向係按結奏報　樂釐收支數目並未奏報與各關辦法不同無從核辦行令該關嗣後按結奏報以符向章等因卽經轉行遵照業經目一百六結起至光緖三十二年三月初七日第一百八十二結止分别開單奏咨在案茲據温處道甌海關監督賀元彬詳稱自光緖三十二年三月初八日起至五月初九日第一百八十二結期滿止所收洋藥釐金並支銷銀數按照洋稅定章開具淸單詳請奏咨前來臣覆核無異除分咨查照外謹繕淸單恭摺具奏伏乞皇太后皇上聖鑒敕部查照施行謹奏奉硃批該部知道單併發欽此 
[浙江巡撫張奏爲查明浙海關第一百八十一結期滿徵收洋藥釐捐銀數敬繕淸單摺]  
　　浙江巡撫臣張曾敭跪奏爲查明浙海關第一百八十一結期滿徵收洋藥釐捐銀數敬繕淸單恭摺仰祈聖鑒事竊查案准總理衙門咨光緖十二年十二月初十日會同户部具奏洋藥稅厘併徵由各關與稅司合力開辦一摺奉旨依議欽此抄錄原奏咨行到浙當經轉行遵辦業將光緖十三年正月初九日第一百六結起至三十一年九月初二日第一百八十結止洋藥厘捐支銷各數按結開單奏報在案茲據護理浙海關兼署甯紹台道　波府知府喻兆蕃詳稱自光緖三十一年九月初三日起至十二月初六日止第一百八十一結期滿所收華洋各商洋藥厘捐並支銷各欵銀兩數目按照洋稅定章開具四柱淸單詳請奏咨前來臣覆核無異除分咨查照外敬繕淸單恭摺具奏伏乞皇太后皇上聖鑒敕部查照施行謹奏奉硃批該部知道單併發欽此 
　　宮門抄八月十九日吏部翰林院正黃旂値日吏部引見八十名鐵公百日孝滿請安榮泉代進内大臣班謝恩劉家璠特用員外郎謝恩溥　請假五日掌儀司奏二十三日祭奉先殿洵貝勒行禮召見軍機 
[山東巡撫楊奏爲英文敎習陳兆琛洵屬敎有成效堪以保送給咨赴部帶領引見候旨錄用片]  
　　楊士驤片再光緖二十九年七月接准外務部咨開政務處會同議覆御史徐士佳奏稱譯才關繫緊要請因時變通一摺凡屇會試塲後舉人有通習洋文者報明禮部俟發榜後如未中式卽咨送外務部局試錄取者作爲謄錄簽發各省令該督撫酌派中小學堂作爲敎習定限三年核其功課如敎有成效由該督撫保送給咨赴部帶領引見以知縣分發原掣省分補用如敎無成效即行斥退等因奉旨允准在案嗣准禮部咨送考試所有錄取通習英文之福建舉人陳兆琛譯洋譯漢各卷均尙明晰堪勝敎習之任照案簽掣山東中小學堂敎習箚飭遵照前往等因該員到省後經前撫臣周馥派人巡警局講習警務頗有心得復派隨前登萊靑膠道何彥昇帶赴烟台辦理警務咨覆外務部查照在案復據前登萊靑膠道何彥昇委派兼充毓材學堂坐辦委員並英文敎習計自到省供差之日起扣至本年六月業已三年期滿現據登萊靑膠道蔡匯滄以該員學識優長實心任事辦理警務學務均極周密實爲牧令中出色之員詳請保送前來臣覆核無異洵屬敎有成效堪以保送給咨赴部帶領引見候旨錄用如蒙俯准照案以知縣分發原掣山東省分補用之處出自天恩除將該員履歷分咨外務部吏部查核外理合附片具陳伏乞聖鑒訓示謹奏奉硃批該部知道欽此 
[直隷總督袁奏爲河工要缺同知照章揀員請署摺]  
　　太子少保北洋大臣直隷總督臣袁世凱跪奏爲河工要缺同知照章揀員請署恭摺仰祈聖鑒事竊查准補永定河石景山同知左運璣於光緖三十一年十月二十一日聞訃丁父憂應以該員聞訃丁憂之日作爲開缺日期歸十月分截缺所遣石景山同知係河工要缺例應在外揀選查定例河工同知缺出先用先儘次用次儘兩項相間輪用先儘無人仍用次儘次儘無人仍用先儘至第一缺用投効分發試用一人又新章河工同知等項先用鄭工海防新班及特旨留丁截取記名分發正途並曾任實缺服滿回工之員直隷河工同知一項上次用至先儘本班同知沈葆恒補南岸同知止今石景山同知一缺按例應用特旨留工人員現在此項並截取記名分發正途曁曾任實缺服滿回工及鄭工新海防遇缺先舊海防及舊例遇缺先遇缺次儘班先次儘本班各例先儘班先勞績先儘班前均無人應用先儘正班人員此項班内亦無曾任河工實缺人員查有未經得缺之河工先儘正班同知沈葆澄堪以請署據署布政使毛慶蕃升任按察使增韞永定河道瑞峻會詳前來臣查沈葆澄現年三十二歲浙江海鹽縣人由監生　光緖二十七年報捐同知指分南河試用二十八年因南河停止分發呈請攺指北河四月初五日經吏部帶領引見奉旨照例發往赴部領照五月初九日到省分永定河道差委六月初四日到工念九年永定河安瀾出力保准俟補缺後以 
 
 

Page 17

 
 
[邗江官事揚州]  
　　實缺通州分司丁士年調署泰壩監掣遣缺以李龢慶分轉署理長江巡緝統領李定明因事往徐海二十一過揚赴運轅拜會（引） 
[試辦警察學堂松江]  
　　前任中營參將何雪門參戎以標營暮氣過深爰擬創辦營中警察學堂以資整頓籌擬經費手訂章程暫定學額四十名會商前營余道生遊戎議統合松江中左右前後城守曁金柘靑九營通力合作各遴選本營員生到堂分班肄業禀請提憲轉詳督撫憲批准舉辦現叅戎升任江寗守協遂由余遊戎等籌借瞿公廟於十一月初一日開堂試辦（夕） 
[上海官事]  
　　三林塘保甲局員主簿唐正詳昨到道續假三天濬浦局收支委員郭曾益請假三天江蘇候補道歐陽述今晚乘江寛輪船赴寗謁見江督提右營叅將周子安叅戎由江寗回滬（宜） 
[大令回滬電信]  
　　縣署接得本縣王大令江甯來電即日回滬署中諭差伺候迎接（宜） 
[駁覆請撥賓興息欵]  
　　上海縣王大令前奉札飭考試本籍考職生員定期申送提學使覆試等情已誌前報茲悉各生考取後以寒士居多赴蘇應考尙以旅費難籌爲慮由華堯封等十人公禀到縣請將賓興息欵項下撥給旅費以濟赴省應試之需經王少谷大令照會學務公所酌覆在案現據學務公所照覆到縣略謂此項賓興早經照案詳銷所請撥給之處未能照辦云（宜） 
[競勝體育會試辦簡章]  
　　一宗旨先從體育入手推而至於智育德育一操塲借定大南門内一粟菴東沈氏隙地一會所借操塲毗連之草菴餘屋一學期半年爲一學期一時間每晨七時至八時一學額暫定六十名一會費本會不取月費僅於報名時收洋一元一資格十六歲以上身體强健者一操衣一律歸四馬路祥記經理一敎員聘定將弁學堂畢業生辜君天保前湖北陸軍將校講習所敎習濮君元龍前本埠商餘學會敎習周君維新一報名城内縣橋南首沈氏醫寓城外洪昇碼頭五豐米行裏鹹瓜街濮義大紅坊報名者可至該處簽字（宜） 
[學堂特築馬路]  
　　浦東中學堂本由木作董事楊斯盛捐欵建造現該董又禀請道縣擬在該處築造馬路一條由學校直達黃浦馬頭以便往返當奉批准並由縣出示曉諭母許阻撓昨已鳩工興築矣（尺） 
[道批照錄]  
　　王汪氏禀批此案曾經上海縣批飭該氏投廨候訊而該氏慮及廨差舞弊一再來轅上控請歸縣辦其實廨員尙未訊明卽使判斷果欠公允仍可呈訴本道母庸懷疑多瀆現准英領事照會請照以原就被之例由廨訊斷該氏係貧家女流拖延已久欲再爭持愈滋訟累應予變通辦理除照復外仰會審委員關丞立即飭提趙李氏韓東林到案嚴審究竟串賣招弟是否在内地設謀抑卽在趙李氏現居之虹口家内務將確情再行分别解縣或　廨審辦具復察奪照復稿及續禀發仍先移縣知照可也（宜） 
[出示禁約匪黨]  
　　太湖水師管帶歐　　軍近以著名梟匪易某解省訊明嚴辦後訪聞該匪黨羽頗多往往在浦東南市等處乘隙潛滋勾結爲患爰特出示禁約母得以身試法云（尺） 
[興建押所棧房]  
　　工部局董以浜北彙司捕房押所太窄不敷押犯現議在該捕房東首建押所七間西首建雜物棧房六間昨已鳩工起造矣（似） 
[失火即熄]  
　　前晚美租界海甯路周阿如家忽然失火幸即撲滅僅燬蚊帳零物等件一百三十九號印捕當將周拘入捕房捕頭以未保火險從寛開釋（似） 
[嚴密巡查]  
　　近因英美租界盜案疊出公共公廨關讞員與捕房總巡麥高雲君議定以昨晚爲始帶同探捕巡查昨已諭令警目沈福率警役隨同巡察云（孝） 
[盜犯移解法廨]  
　　十六日新閘捕房包探李星福等在美界天潼路徐龍海銅錫店内及英界北京路紫陽里等處先後拿獲盜犯王壽根等六名並洋槍大小十一枝次日解廨經關讞員判各盜仍交捕房押候查明訊辦各情已紀本報昨捕房解案覆訊時有法界包探遞法讞員陳楚生明府公文請將各犯帶回研訊吉祥街義昌之劫案關太守與德師副領事互商准將盜犯王壽根等六名及窩盜之徐龍海一併交該探帶去俟義昌案訊結仍解回英廨究辦所有洋槍及嘉興贜物珠皮襖綢夾襖等物仍留新閘（力） 
[比捕嚴緝]  
　　西鄉安國寺附近殷姓家前被匪人刦去銀洋首飾等件曾由事主開單報縣飭捕嚴緝在案茲以閱時已久該捕仍未破案前晚由幫審洪明府將該捕帶比喝責四百板仍靹限赶緝云（宜） 
[嚴懲花會]  
　　前美界包探倪順泉等拿解花會之鍾信有並徐薛氏方吳氏王陳氏及續獲之程褚氏李張氏等於昨早解案請究關讞員會同德師副領事研訊徐薛氏等三人供花會是靑雲里粤人阿蘇所開現在不知去向程褚氏李張氏供購買花會票並未贏過總共輸去洋數十元鍾信有供詞抵賴關太守以花會久干例禁商之師君判鍾信有發押西牢二年徐薛氏方吳氏王陳氏各發交官媒押十八個月程褚氏李張氏各押六月仍著嚴緝阿蘇到案懲辦並飭承將全案供招抄錄禀詳上憲核示（當） 
[議罰深夜貿易兩則]  
　　押店主翁澄光深夜收押物件由包探朱桂生解案請究關讞員判罰洋十五元○陸朱氏烟館夜半一點五十分鐘尙留客開燈由華捕解究亦判罰洋十五元（孝） 
[小孩無知]  
　　張華浜火車站旁近有五六歲之小孩在軌道游戲適遇石子車駛過一時不及逃避遂被軋死（不） 
[會訊買地糾葛案]  
　　腦威商恊亨洋人延博律師控華人奚朗如黃梅生等圖賴地價一案歷經會訊在案前午後關讞員又與腦威領事柯君復訊博律師稱原告與奚黃三人立據代買高橋沙地方不交地皮被告愛律師稱黃未曾簽字其實買據確係三人合做似不能摘釋黃名仍請究追被告愛律師到案伸訴讞員以此案 
 
 

Page 18

 
 
糾葛極多商之柯君判退去俟下禮拜五再訊（孝） 
[總工程局記事]  
　　徐楚坤日前乘航回周浦被著梟寗波王毛囝朱阿春等詐去洋五元金戒一只控經提到船主朱阿蘭限令交出昨又復訊孫明　諭限三天交案如違干究○包車夫徐阿二被揚阿二將車騙去藏在南碼頭張四家報由西區提揚及張妻瞿氏連原贓解案訊判揚戒責一百下氏免究　逐贓給徐具領○長義豆行夥卞祥生扭松江西埠頭號航船夥盛勝祥到案聲稱前因呈控漂沒貨物盛竟避匿求斷裕泰行夥亦投追麩皮二百包官判戒責五十下限三天理明○東區巡士查見陳春竟携有皮料形跡可疑拘獲解案即有恭泰土行主黃國謹投案稱被偷竊明府判戒責二百下押七天贓給黃領（寸） 
[公共公廨早堂案]  
　　徐中盆控王華松誘拐兒子控奉訊押不認候查在案昨解復訊王供徐實誣控不敢誘拐旋有徐耀堂劉旭初周桂元蔣萬桂等投案保王必無拐孩情事關讞員商之德師謀君判王交保候查再核○李生法竊順發洋行燭千衣服判押十五個月○顧子卿向王關林等四家騙取帽子等物解訊判押候再訊○劉阿才竊朱桂卿等家衣服判押二月○沈順仙竊周保仁家衣服紫銅判押二月○張大富竊黃阿四家時表判押十天○吳松桂竊洋人衣帽判押再訊（力） 
[公共公廨晚堂案]  
　　貴州候補道陳藻鑒控經理人譚翊宸串通梁鴻渠等盜賣店業冒收賬洋前晚提訊顧供在廣州南海縣開陳恆順陳怡順兩號葵扇店被譚串同梁等將店盜賣來滬收賬已控南海縣有案訊之譚供由陳典柏盤頂於梁今已到案請訊梁供並不串通且有陳典柏可訊襄讞孫明府以案在廣州判譚梁押候移送歸案訊　○張漁笙控何承福方梅卿等串賴限銀前明提訊張供興何方合做買辦並未虧本今二人合串　賴賬銀請追訊之何供並不興方合做　張　　　保人沈云樵銀一千兩揑詞　控方供如果合做應有合同可查不能以空　用寄　察保人沈云樵供曾代張保來往銀一千兩茲欲　賴以致　訟明府以張控告不　申斥銷案（力） 
[法租界公堂案]  
　　婦人曹范氏背夫逃逸經夫族曹家軒曹家吉扭控一案昨日提訊兩曹呈驗婚帖氏稱十四歲時嫁曹爲妻後轉賣與陳榮卿得洋一百八十元因貧出外帮傭陳明府判氏仍發堂候查明再核○作主王龍生前因不付王益甫造屋墊銀被控收押昨日禀　交保明府不准仍命押候將黃交案訊辦○小　王德卿在押日久無人保出昨晨　發落遂命寛釋○聶長富楊福生在某輪船行竊被拘送案判各押十天期滿　逐出境○薛心齋被李桂生搶去考籃報探獲案訊不供認遂由探在李之房東曹老大處搜出原贓解案復訊命李曹一并押追餘贓○徐阿貴張阿生王漢串竊綢布衣服經探拘獲吊贓解案訊判徐王押半月張押五天○趙金生深夜掩入陳根心家　竊當被覺察拘解訊辦判押捕房五天○積竊張四狗前日又在某輪船圖竊爲探撞見拘入捕房解訊判押七天（臨） 
[美租界捕房事]  
　　王阿奎在途搶取吳姓小孩金圈由探陸恊庭拘入捕房押候解究○西華得路朱阿廷之子生卿前晚忽失所在爰報捕房請爲飭查捕頭允之○張阿三在百老匯路某俄人處爲傭昨日向索工資無著反被毆打爰投捕房請究奉飭自投俄署控告○某日人乘醉至北四川路逢人便毆由一百零三號捕拘入捕房奉飭押候送日領事署訊辦（似） 
 
 
