# 1899 - 169 - 4909407

 

Page 1

 
 
[中澤] [  申報館成局啓]  
　　皖北各屬連嵗慘被奇災小民蕩　　居狼狽情形雖鄭監門流民圖亦不能彷彿萬一加以先　　　　干戈　　益不聊生本館恊振所從諸君子後承辦義振募捐之牘乞振之書院已歴登報端蒙海内諸大善士　　爲懷陸續　捐　欵生死人而肉白骨其功德何可限量惟是災區過廣來日方長杯水車薪終難濟事若不源源接濟誠恐　　餘生不免流爲盜賊言念及此可爲痛心所望諸君子節日用之資爲行善之舉慈暉所布自能感召天和他日　壽綿長公侯萬代匪特百萬哀鴻所禱祀以求亦本恊振所所馨香拜祝者也肅此布陣伏維垂鑒 
[廣學會譯著新學彚編中國度支考英興記正續中東戰紀本末文學興國策時事新論出舊刻重]  
　　明詔迭下實學浡興吏治儒脩乘時交奮不蒐新藉曷　　襟上海廣學曾諸君洞　外情周知華故著售十載信足端風敎而社　台天下大同此其左劵合括宏旨藉貽通才○新學彚編四卷哀西瀛旅客名篇開東土導師先路理明法備言簡意賅八角○中國度支考二卷詳稽　報　舉出納言外深其惋惜使君於此不凡一角半○英興記二卷英后在位花甲一周政通人和雲　霞蔚第就英廷財賦持較中國支度主善爲師有德則樂興華秘錀敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[論意人請由三門灣築鐡路至杭州]  
　　意大利國索取浙江之三門灣驅其兵艦多艘游弋海洋以肆其要求恫喝之志朝廷執政諸巨公以邇來泰西各國日事要挾侵我疆圉若再泄泄沓沓唯諾成風恐各國鯨吞蠶食之心更靡有已於是峻詞拒絶飭海疆各大吏戒備维嚴迄今事將三月意人雖未嘗撤師西去而亦未嘗以一矢相加乃日前忽改易初心向政府聲言欲由三門灣建築鐡路一條直逹杭州以收行駛火車之利在中國事我諱飾未嘗以此事聲揚政府回覆之詞作何處裁草茅蟣蝨之臣亦無從得其確信惟日本古城氏旅我京師曾電政其國有意人求築三門灣鐡路之言雖亦語焉而不詳然必確有所聞斷不致類於子虚烏有也獨不解意人方欲圖强逞志佔我瀕海要區何今者兵戈未嘗相見勝敗尚未能分遽爾歛其兇鋒抑然自退改求築路請於中朝此中用意若何局外人殊難懸斷或曰中國此次並無依違淺就之見一聞意人婪索三門灣卽令沿海設防整備戰務徵兵調將迅速不遑海上雄師如雲之集而又持重謹愼迥非若昔日中日之役輕敵而驕意人知防備之甚嚴故不敢貿貿然輕於一試也或又曰日前俄國木司宼報謂意國近多莠民作亂以拜成樂埠弗樂弗倫斯埠列克環埠三處爲最甚其餘揭竿而起者亦實繁有徒推致亂之由皆因争論國政而起目下民兵交閧已非一次梅蘭鎮街市道路爲亂民所毁者已有大半意人以内訌不靖烏足以勤遠略故不欲堅日前議也或又曰當意廷之索取三門灣也議院諸員意大不合廷臣之預聞其事者恐下次開院會議時必被諸議員駁詰欲將戰艦調回而又慮挫辱太甚因遂相率辭職是索取三門灣一事意廷諸臣先已意見參商不能和衷共濟故此次有改築鐡路之請也或又曰前者德人據我膠州灣之後俄人遂租我旅順大連灣英人遂租我威海衛以爲之制而德遂如　　蘭中不能横行自逞今意人欲索取三門灣而日本卽遣兵艦至彼處　近小泊數日俄人亦遣員弁至浙江　海及三門灣一帶查探形勢意人恐蹈德人故轍卽得三門灣亦無所利故改從今議不欲一意　求也之數　者於理皆近似而私揣意人之用意則固未必然也夫意人之欲索三門灣者以彼國蠶桑之利日見損壞中國絲市雖盛而以治之不得其法獲利亦難浙江爲蠶桑最盛之區故思於此處佔據一地考求蠶桑之法倘能講贯日精他日可卽以中國之　奪中國之利其用意甚爲深微非淺見得所能窺測彼言欲得一中國海口以屯煤者非由衷之言也故有謂意國初　三門灣之時未及細審形勢不足以作經商及屯兵之所迨察知臺無益處遂欲索南天島以此島附近舟山去石浦亦不遠商務甚繁欣然遂有天噬之意其索三門灣不過先爲嘗試耳愚則謂意人本意實欲開通杭州一路以攬中國蠶桑之利三門灣南天島祗欲得一地以立始基非有所擇也今觀其欲由三門灣築　路至杭州則可知其用意之所在矣驟言自三門灣築鐡路至杭州我國政府必不能許今乃先言索取三門灣有類於割地之爲俟政府力　之而後改請築路則似意在通商不難允許且政府或正以中國所造之津蘆鐡路淞滬鐡路皆無利益　國三門　至杭州　務更屬不旺正可讓其興築此議似不難一訂而成而不知此正意人之初意也然則要求築路一事我國可許乎抑不可許乎曰許之是適中意人之計矣烏乎可 
[飭查積穀]  
　　欽差查辦事件大臣剛子良中堂蒞金陵後簡閱營伍查勘砲臺一切情形已詰於報兹又得金陵訪事友來函云初八日中堂發檄通飭江蘇各府州縣諭將歴年辦理積穀情形曁現存倉穀數目一一造册　　又飭蘇寍兩藩司委派州縣多員分投蘇松太常鎮通淮揚徐海等處查察有無存儲以便核辦彚奏大約各州縣覆齊當在荷花映日時也 
[委勘鐡路]  
　　武昌訪事友人來函云粤漢鐡路開辦在卽疉經湖廣督憲張香帥委員估勘已有端倪惟香帥以事關重要不厭求詳復委黎子俊觀察馳往粤東將沿途界址一再勘量以昭愼重觀察奉檄後卽赴督轅票　尅日起程 
[添聘教習]  
　　武昌訪事友人來函云省垣農務學堂業經開辦其章程經督憲張香帥手定計學生六十人分作五班由洋教習按日課以英文輿算及種植畜牧諸學規模美備惟諸生多在髫齡倘漢文乏人指授則不免有顧此失彼之虞香帥因於日前諭飭總辦程雨亭觀察添聘華教習一人專課經史俾諸生中西兼習蔚爲通才是亦造就人材之至意也 
[振興商務]  
　　武昌訪事友人來函云漢口商務局創辦以來漸著成效惟沙市宜昌皆係通商巨埠與漢口互爲唇齒自應設立分局以期聨絡商情督憲張香帥特檄委候補同知張司馬賡颺前往沙市宜昌等處會同地方官創設商務分局遴選紳商派充局董俾商情無虞扦格利源可以廣開商務得蒸蒸日上也 
[命案破獲]  
　　京師訪事友人云四月二十日廣渠門外距城十里之馬王寺村富室白某後園中有一并　之碍綆疑而覘之有一屍直立其中撈出細審見其頸項已斷袴内满儲磗石認係同里人某甲知必被人謀害移屍於此 
 
 

Page 2

 
 
者投報東城司官前往相騐旋又會同鄰城覆騐一次由甲父認領極口呼冤時正莫得兇手旋有某乙貿貿然來言甲遇害之由甚悉官疑之　差擊乙帶回訊究乙供素與同巷某寡婦有染婦多外遇甲孔武有力時欺凌之積恨成怨故知其必遭横竊也官　　知殺人者爲誰乙供小的不知不敢妄供請傳訊某寡婦可也及傳寡婦則已聞風遠颺僅獲其長子嚴訊之下供出兇手爲王三在南苑工作因妬姦起寡下此毒手其掩中甎塊乃馬王寺僧將屋拆下者遂將僧拘獲下獄復飭役帶同某乙赴南苑捕王和至天橋迤南適與相遇因卽拘獲一鞫而　惟行兇時婦之次子在旁目覩現已與母同逃未獲嗣經设法先後成禽分别研訊供出寺僧亦與婦有私且通其媳合家皆仰供給惟害甲一事僧實未知此事在三月中旬因袴中甎石甚重屍不得浮出其父以甲平日常出外不歸不以爲異亦不找尋事隔兩月餘一朝敗露冥冥中若有數焉刻下此案已送刑部訊辦不日卽可科定罪名矣 
[無辜省釋]  
　　寍波訪事友人云前者搶刧信船一案經差勇拘獲盜犯周明榮等七名解交營務處锺觀察飭發鄞縣訊辦縣主畢大令訊明周明榮應克奎應正全三犯實係正盜卽飭釘鐐收禁其餘四人均屬鄕民悮被擒拿已准交人保釋矣 
[要犯越獄]  
　　安慶訪事友人云前月二十日之夜安徽太平府屬緊昌縣鉃所收要犯仇歡喜程竹功李昆山三名乘禁卒不及陽防越墻而逸聞三犯均已定罪一斬立决一絞監候一流三千里縣宰某大令及與史某少尉聞報立飭差捕嚴行跴緝蹤跡查然不得已據情申詳大憲旋由鄧大中丞批示限一月内務獲究辦否則嚴叅 
[縣捕獲賊]  
　　姑蘇訪事友人云上月二十七日之夜青陽地日本捕房副巡捕頭某甲被賊竊去狐皮外褂一襲及小箱一口内儲洋銀數十元衣服若干件當卽報知總巡捕頭飭捕嚴緝本月某日吳縣捕役在某烟館拘獲竊犯王小狗解經洋務委員李大令研訊供出同黨三人一爲某縣差夥林某一爲鄕人徐某一爲小本營生之某甲大令得供後卽飭差役將林徐一犯狗押候解公堂訊究惟甲已聞風逃逸須飭捕跴緝矣 
[漢皋喜雨]  
　　漢口訪事云人亢旱日久居民望澤维殷本月初八日屏鹥君忽地駕臨濺玉跳珠歴一晝夜高下田疇無不沾足相彼老農自必欣然色喜矣 
[皖江喜雨]  
　　安慶訪事友人云入夏以來雨澤絶少本月初八日清晨府尊方太守偕懷寗縣主某大令設壇祈禱午後陰雲密佈凉風颯然至夜深時大雨滂沱簷溜淙淙直至天明始止好雨知時是之謂乎 
[白門喜雨]  
　　金陵訪事人云省垣自四月二十一日得雨一次嗣後不見雨師惠臨四野農民望澤孔亟午節前後驕陽如火咸望及時好雨一滌煩襟初八日府尊劉嘉樹太守親自到壇拈香爲民請命是日薄暮卽得微雨歴一時許而止迨魚更四躍蝶夢初回又聞簷溜淙淙與銅龍競響直至初九日辰刻雨聲始止然猶見如絲細雨亂灑芳芳塍入晚未已從此秧田水足慰農心矣 
[白下官塲紀事]  
　　金陵訪事友人來函云總辦江南沿江緝私事宜候補道范季遠觀察德培前月杪由泗源溝差次渡江來省晉關督鹽憲劉峴帥禀陳私梟蹤跡及整頓緝私情形勾留數日於本月初十日詣轅禀辭翌晨卽命棹啓行遄回差次○前辦界口釐捐委員江蘇候補知縣林大令尚辰以操守平常不知自愛經撫憲德静山中丞登諸白簡奉旨革職署理江寍潘司胡芸臺方伯因將大令撤差所遣界口　捐差務檄委候補直隷州彭秋溪直剌治河援辦直剌奉檄後卽於本月初十日詣各憲轅謝委不日卽須到差矣○金陵火藥局向祗草塲門一處爲收儲土藥之所嗣緣土藥不盡適用所用之藥仍大半購自外洋遂又在龍蟠里建局儲存洋藥收發一切仍由土藥局委員兼辦邇因意人索取三門灣江防吃緊省垣營伍砲臺請領軍火者紛至沓來上憲恐土藥委員不遑兼顧特委前辦姜泰釐務秦子和大令炳禮辦理龍蟠里洋藥局俾專責成大令奉檄後卽於本月初十日詣轅委筮於十四日到差視事 
[蘇省官塲紀事]  
　　姑蘇訪事友人云常熟縣朱大令秉成前經上憲調補吳縣所遺篆務藩憲聶仲芳方伯請以候補縣楊大令家　補授寶山縣沈期仲大令開缺另補以現任奉賢縣金大令元烺調補均於本月十四日懸牌示知矣○本月十四日撫憲德中丞傳諭屬下各員自十五日起一律免穿外褂亦順時布令之意也 
[土京瑶簡]  
　　京師訪事友來函云楊侍御崇伊前曾奏請將各省釐金統歸日本派人代徵云云現聞奏阻者紛紛不絶○京師通用銀圓皇太后之意大不爲然嗣因慶邸力請始諭令總署會同户部議定章程兹聞仍有奏請罷議者○日前奉旨令内閣六部九卿會議籌欵本月初六日各大臣在閣集議聞尚毫無頭緒云 
[漢水明珠]  
　　漢口訪事人云外侮日深和局終不可恃兩湖督憲張香帥飭漢陽槍砲廠日夜興工赶造各種槍砲以備將來禦敵之用誠要圖也○前得紅燈會匪首易春亭等拿獲後立卽駢誅其黨羽尚有散布羊樓峒一帶者殺人赶貨時有所聞大憲特於日前調勇往剿想　梁小醜不難一舉殲除也粤漢鐡路工程浩大總辦一席責任匪輕督憲張香帥以黎少垣觀察老成練逹堪膺是任遂檄令赴粤辦理一切事宜○漢口下釐局總辦施鶴笙太守經香帥委赴岳州襄辦開關事務兹已事畢回局聞有調署漢陽府篆之說 
[九派江聲]  
　　九江訪事人云官塲接到南昌來電悉松大中丞巡閱饒州廣信營伍已畢於本月十一日辰刻回轅○新任九江關道明華亭觀察下車伊始目擊時事艱難講求練兵籌餉諸務又以岳師門外及叚窰二處砲臺亟宜修理爰委蕭鐡梅少尹前往估計工程○端陽佳節甘棠湖内龍舟競渡士女如雲德化縣吳儀生明府保甲總巡汪芑孫明府恐肇事端督役親往彈壓訪知城外龍池寺旁土妓月仙家不知因何閙事爰飭役標封○本月初九日湖口釐局孫穉筠太守因公至潯拜會各當道旋卽返斾○廣東會館供奉關帝神象本月十三日爲帝誕辰招商局總辦　月巖太守官桂前往致祭并於十一日始招集梨園子弟演劇三日以答神庥 
[金焦夏黛]  
　　鎮江訪事人云意大利國强索三門灣以兵艦遊弋長江一帶常鎮通海道兼辦江防營務處長久山觀察思患預防會商長江水師提督　芍巖宫保統領新湘全軍陳宇山軍門將江防事宜佈置周密日前宫保乘舟赴江陰會同江南全省提督李壽亭軍門總統南洋兵輪船蘇松總鎮陳印波鎮軍閱視江陰吳淞砲臺兼閱各防營水陸兩操初十日宫保乘頭號砲艇遄返北固○新署丹徒縣楊明府家　　派家丁來鎮頒發紅諭筮期五月二十日接印刻聞明府已由金　起桂矣○江勝副中營蘇子垣管帶有奇因病逝世經總統黃芍巖官保　　江勝全軍總查彭都戎書麟接帶○日前七濠北首出有命案死者不知名姓年約三四十大布之衣頗似由鄕間來者身首受致命傷數處地保報縣請騐後以無親屬認領飭保殮理插標待認至於兇手飭役緝拿但無主名恐終無從弋獲耳總辦鎮江下游釐局李大令玉芳現届差满未識上憲委何人接辦也○月之十三日廣東會館徵召寶鳳茶園伶人演戲祝開帝誔辰正在清歌妙舞忽者樓上人聲鼎沸毆作一圑有知之者謂若輩皆小船帮中人因争奪坐位以致扭打也 
[札調監司]  
　　蘇松太道曾經郛觀察接奉兩江總督劉峴帥札飭速赴江寍面詢公務並令福安輪摇來申伺候因卽於傍晚時乘之而往臨行委上海縣王大令赴道轅代行救護日蝕之禮 
 
 

Page 3

 
 
[觀察謁客]  
　　蘇寍鐡路總辦潘芸笙觀察學祖昨日因事入城便道至縣署拜會王欣甫大令大令迎入花廳茗談片刻而别 
[安置水管]  
　　本埠南市自來水廠向由　寄耘蔡山泉兩董經理刻經兩董率同打樣西人及司機器西人并工匠人等在城内蔓笠橋一帶將石板揭起丈量闊狹淺深以便配置水管上海縣王欣甫大令預家差役兩名并各鋪地甲沿途照料 
[擇日舉襄]  
　　已故松滬釐捐總局督辦福和笙觀察靈櫬尚厝局中兹經公子輩擇定本月二十七日舉襄回旗昨日恭請道憲曾經郛觀察題主總局督辦錢怡甫寍鐡路總辦潘芸兩觀察爲襄題素車曰馬弔者盈門頗形熱閙也 
[流氓宜鑒]  
　　署理蘇松太兵備道曾經郛觀察以上海流氓　處易肇事端爰特出示禁止略謂上海五方雜處良莠不齊流氓最易潛蹤以致曰日攫物攔路拆梢調戲婦女持械行兇等事時有所見種種不法殊堪痛恨業經前道憲出示諭禁並飭縣委查拿究辦在案兹本道　任訪聞前項棍徒尚未盡行改悔仍舊聚黨横行合再出示曉諭爲此示仰道屬軍民人等一體知悉嗣後父誡其子師戒其徒務必革面洗心勉爲良善安分營生不可再蹈前轍尚可寛其旣往如果此後仍不改悔任意犯科則是甘蹈刑章一經查出定予按律嚴懲本道言出法隨勿謂言之不預也凛之○上海縣王欣甫大令查悉近來城廂内外流氓聚黨成羣每至黃昏遊行於小街僻巷口唱淫歌戲謔婦女拆梢訛詐動輙行兇實屬不成世界擬出嚴拿流氓四大字告示發貼通衢並飭差役嚴查拘獲著地甲查有鋪内流氓卽行禀報如果隠匿查出併辦 
[圖刧未成]  
　　滬北天通菴一帶爲匪徒出没淵藪前晚八點鐘時恶棍張阿四及有名德榮者率領同黨十餘人各持利刃匿迹彼處吳陳氏所開之小烟間内俟更深人静時欲至某鄕民家圖刼事機不密爲圖地保姚峻卿所聞立卽鳴鑼聚衆將吳陳氏烟間圍住兠拿若輩知勢不佳紛紛逃逸祗獲張阿四及德榮二人候至天明押解寶山縣署禀請縣主沈期仲大令嚴訊究辦 
[會訊木案]  
　　前者周治三投英界公堂控被江積佑戚增三讓勛臣串騙木料讞員翁笠漁直剌會同西洋領事署畢繙譯及意大利領事署鄧繙譯提案訊問以兩造供詞各執諭俟照會西洋總領事訂期禮拜四覆訊已誌前報前日下午翁直剌仍偕畢繙譯升座研究周供江向監生購木議價後囑開明細帳繕立收據稱欲交瑞記洋東閱視今卽以此爲憑當時監生祗收銀二千兩後向索取江又付瑞記洋行遠期本票計銀四千五百兩並無八千兩之數江供係瑞記買辦去年向周購木於十月二十日先付銀二千兩至十一月二十日周讓二人來索又付　豐銀行鈔票一百十五紙合銀八千兩周曾出立收條並交出棧單車夫李阿三可爲見証并託商人代購土物墊銀數百兩後又與商人及林志雲王金山四人股開瑞記仁號漢莊四股合銀一萬兩周曾向商人借銀四千五百兩由林爲中求鑒車夫李阿三供在江姓處拉車去年十一月二十日周讓二人向主人索銀小的目見主人付鈔票銀八千兩讓供並未偕周向江姓收銀江共付銀二千兩後因無銀將瑞記洋行遠期本票銀四千五百兩付交監生監生與周受虧不淺叩求澈底訊究戚曾山之子繼良供周託江將木押銀六千七百兩找去銀四百餘兩作訖並未與江串通直剌商諸畢君謂周旣未收到江銀如何肯出收條并將棧單交付江旣將銀付清不應以遠期票銀搪塞兩造皆有不盡不實著補擾林忘雲到案於下禮拜四覆訊再核 
[馬路工程局瑣案]  
　　同里航船户顧茂生虧欠恒生馬頭恒生廣貨店洋銀六十元前晚店夥向索無著欲奪其櫓致相格鬥傷鄰船户朱三有顧投訴捕房捕頭令水巡丁一併狗獲轉送工程局禀請委員司徒司馬提訊顧供小的年已七十有六向駕航船往來同里上海等處與恒生號交易已歴十餘年自前年同里各店以恒生貨色不佳改往他處購辦所欠六十元上年已還過十二元惟同帮規例每帶洋銀一元應扣錢二十文名曰回艙小的結算此帳已向執事人劃抵清楚不料前晚彼等夥友率領多人突來索取不問情由欲將船櫓取去以致悮傷鄰船夥朱三有求恩訊斷朱投案禀請騐傷司馬見其傷勢尚無大碍傳訊恒生執事人曹永升供被顧欠洋屢索不還是以登船催取司馬謂爾欲索欠何得深夜率衆行兇曹稱並無其事司馬惡其狡賴判令移送上海縣署請王欣甫大令訊辦旣而曹禀稱小的願罰洋銀二十元求免送縣旋有浦東火油池某日人投局請保司馬以華人控案不涉洋人之事不准所請隨飭書吏備文移縣請辦○前者二百十八號車夫陶萬慶失去小車一輛嗣在大馬頭查見李鴻凡將車求售號數相符立卽扭訴捕房捕頭移解工程局司徒司馬提訊之下判將李枷號十日發局前示衆期满再行訊責 
[南市捕房紀事]  
　　前日有男孩錢萬金在新馬路沿途躑躅哭聲嚶嚶八號巡街捕見而憐之立卽帶回捕房捕頭交差役暫爲留差　家屬前來認領○前日新馬路指南白玉樓烟室值堂人某甲以烟客葉鳴蘭恃醉滋閙不給烟鈔扭訴捕房捕頭令禁押兩點鐘將烟資如數付给然後開釋○前日李阿妹在浦灘澣濯衣服被偷兒王永才乘間攖去布褲一條二十三號巡街捕見之立卽拘入捕房捕頭令將贜給李領去王則押候禀請工程局委員司徒司馬訊辦 
[法界捕房瑣案]  
　　前晚平湖人王興渭偕二女在途行走法界巡街捕以形跡可疑意欲拘住姚逃至英界被英界巡捕拘獲告知捕　轉送法廨經讞員朱森庭明府略詰情由諭令押候查明再核昨日提案訊問謂爾旣係船户何以身穿鐡線紗馬甲襯作裏衣尚有當票數張從何而來姚供小的隨朱大少爺來滬携帶洋銀三百餘元均在花柳塲中用罄令小的將衣典質以資日用又令小的身穿長衣隨入妓院作爲　丁明府謂爾決非善類著掌頰五十下從寛釋出○前者虞梅堂控沈小園冐稱杭滬鐡路總辦招人承攬填泥工程騙取押櫃洋銀四百元以沈已逃逸將其子沈子實扭控捕房經明府判令交保勒限理處迄今案懸日久無人具保昨日明府提案覆訊有自稱戴禮門西人之繙譯趙曉峯持浦左復興漆匠店保單投案求保請寛限一月當卽理楚明府飭包探赴漆匠店查問有無其事旋卽禀覆謂彼店祗有學徒工人茫無頭緒明府著將保單發還沈子實還押俟過堂傳到原告覆核○紹泰公司收租人潘俊卿控小東門外房客金永興羅金寶積欠房租洋銀數十元求追明府諭令交保出外理償近已逾限原告投案求追明府著交原保再限十日赶緊理處延于押追○枷犯吳根金向小東門外某船局訛詐控經明府諭令枷號半月昨已期满命卽開枷重責四百枷准子開釋○賊犯錢阿六在北京輪船行竊爲失主拘獲經明府諭令枷號半月昨已期满命開枷笞責二百板釋出○流氓何友桂與源盛祥成衣店論價不合矢口辱駡致被同黨蔡桂生乘間搶去店主所懸之對時表一枚逃入英界經明府著何交蔡到案嚴辦迄今未獲昨日提案著將何重責二百板釋出 
[美界捕房紀事]  
　　昨晨小竊馬金福混入虹口吳淞路某姓家行竊衣服被包探劉阿炳當塲拘獲帶入捕房押候解送英界公堂禀請讞員翁笠漁直剌訊辦○昨晨贼犯陳賦秋闖入唐家弄某姓家圖竊爲事主遇見拘入捕房押候解送公堂禀請究辦 
[鴻施疉沛]  
　　日前本館恊振所承某杭莊申杭兩號助來淮除振捐九八規元一百兩正又五十兩又蛟川祈安子求保母病康健助洋銀二十元又德生義祈保水陸平安助山東振捐洋銀四十元又恒裕公祈保水陸平安助山東振捐洋銀三十元又章存德助洋銀五十元又銅洋五元又章聚興助銅洋四元又璇圓女史求子平安助淮徐振捐洋銀二十元又天下有心人以鄰居失愼猝遭殃及幸由瑞記保險行如數　償遇災知懼助洋銀二十元夫種瓜得瓜種豆得豆報應之說於古爲昭今諸大善士能本禹稷飢溺之懐陰晋上帝好生之德俾千百萬嗷鴻皆得出水火而登袵席則其頌恩戴德有不淪肌浹髓感激無涯哉拜領之餘謹代災民九頓首以謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　周長大前在南市仁豐水果行爲夥因竊洋銀並有縱火情事經行主張永清送縣訊明收押飭令繳洋前晚馬明府提案比追周供收押以來無處措繳求恩寛限明府判責一百板還押限十天繳洋再延血比不貸○前日英界公堂函送陳王氏陳學奎王小六子等三人並牙齒一個剪刀一柄到縣請訊亦經馬明府提訊陳學奎供揚州人在申爲小工度日長兄學寶故已四載長嫂王氏與伊胞兄王小六子苟合時將銀錢私給六子花用本月初十王氏欲將箱籠物件搬運到六子家中小的攔阻被王氏手持剪刀連戮左臂兩下小的並不還手後由父親奪剪剌傷長嫂兩目小的投報捕房後包探在六子處查出金戒當票一帋解由公堂送案其父陳芝卿亦投案呈上白禀供與子同陳王氏供嫁與陳芝卿長子爲妻夫故四年生有子女三人日在紗廠做工每月貼補翁姑洋四元王小六子並非婦人胞兄亦無通姦之事夫弟學奎早已另居伊妻有病不能生育常向婦人調戲不從初十清晨伊見翁姑子女俱不在家堅欲求姦婦人不允卽被捆縛婦人喊救被用鐡鑿撬開門牙脫落一個并用棉絮塞口又用衣針連戮兩目以致左目珠受傷成瞽右目尚有一缐之光時鄰人聞喊前來詢問學奎尚稱家事與鄰衆無涉旋有夫之堂兄大和子亦來助虐衣物盡被搬去求究王小六子供做小工與陳王氏鄰居素不認識因與陳學奎同廠做工陳被工頭停歇疑爲小的唆使挾嫌報復賄通包探誣指小的竊王氏金戒包探聽一面之詞小的並無與王氏通姦求察明府得供飭仵騐得陳王氏兩目傷勢與供符合學奎臂上僅有兩點抓破痕顯係情處自飾遂斥陳芝卿不應爲子遮飾包庇飭送陳王氏到仁浪醫院求治陳學奎交差王小六子交保陳之卿暫退俟王氏醫愈再核 
[英界晚堂瑣案]  
　　朱汪氏遣抱袁棟投英界公廨控蔣問梅串同原中陳錦春卽子範掯單避匿前經張鄭兩讞員迭次訊供將陳押交蔣問梅至案訊究迄今一年之久尚未交到原告屢次求追昨日午後經襄闊委員張司馬提集原被人証布昇初陳子範及地保秦載田等至案訊問袁棟供浙江錢塘縣文生年七十二嵗與孀婦朱汪氏親戚前年朱汪氏因有急用將祖遺二十八保七圖内田六畝四分托陳錦春董蘭卿等爲中向徐姓抵押洋銀二百元去年夏間朱汪氏備齊本利向徐贖取詎已被徐轉押於蔣問梅得洋銀四百元今蔣不知避匿何處實係中人陳錦春與地保秦載田串同以致無從拘拿求飭陳秦交出蔣問梅訊辦中証布昇初供與袁相同陳錦春供朱汪氏之田單托監生向蔣問梅抵押洋銀四百元並無徐姓今蔣不知逃避何往屢次會同地保秦載田並差役往提不獲實被拖累求請明察秦載田供朱汪氏將田單托陳等抵押小的毫不知情蔣問梅無處緝提乞恩明鑒陳南橋供前者徐姓向蔣贖還田單蔣欲向徐索取利洋四十元徐不允以致口角小的解勸並不干涉司馬謂蔣旣避匿陳錦春爲中秦爲地保豈有不知之理判將秦笞責一百板限秦陳十日内交出蔣問梅逾限從重究辦布昇初陳同橋開釋○新閘巡防局委員張杏農二尹函送抽頭聚賭之福興茶肆夥周坤至廨請辦馮式焕投案供稱小的在巡防局充當局書福興茶肆每晚抽頭聚賭流氓馬夫人等均至該茶肆賭博小的聞知卽與副甲王子卿同往拘拿反被茶肆主紏集流氓將小的毆擊失去布衣綢傘扇子等物求請飭提究辦周坤供小的於今春三月二十日到福興茶肆爲夥店主每晚聚賭每是所抽頭錢約有四五百文小的分文未用流氓掌生阿狗阿奎小金桂等二十餘人均來同賭小的無于求請省釋司馬以周認賭不諱重責二百板押候提到茶肆主及各流氓至案再核 
[英界公堂瑣案]  
　　巨棍范高頭與其弟毛毛素行不法動輙拔刃行兇其黨阿如小蟹小鐡墩大肚皮爛頭等皆與狼狽爲奸而以潘德祥兄弟四人爲尤兇横近與傳照生争裝糧米積不相能傳知勢不敵立卽避匿虹口范知之潜使羽黨要之於路突出手槍猛向轟擊致傳傷及額角奔赴美界捕房據情聲訴藍副捕頭訪知若輩匿跡滬南密派包探洪阿寶費阿銀等帶同夥役至工程局禀知會辦司徒司馬協同彼處捕探至高巷頭范家跴緝適毛毛不在僅獲其兄范高頭旋復四處兠拿又獲同黨潘德祥潘其祥潘賢祥潘大賢兄弟四人及沈阿二等連同手鎗帶回捕房昨晨解案請究傳投案供稱小的近日接充糧米工頭致與是處流氓范高頭等有隙聲稱奪彼生路欲向小的尋仇小的不敢與較避居美界日前行經北蘇州路突被范黨阿如用手槍轟傷額角今由捕頭將范獲住求恩訊究范等供詞支吾藍副捕頭以范黨羽尚多在逃未獲請俟補拿到案一併嚴懲襄讞委員張柄樞司馬商之梅繙譯官著暫帶回捕房押候補提餘黨覆訊核辦○張芝卿不知何許人向與公陽里謝妓相識前日又往獵艷乘人不備私竊鏡奩内所贮金約指兩枚揚長而去謝妓查悉情由立卽投報捕房由包探朱阿高查獲向詰原贜業已質得洋銀二十元花用已盡昨晨解案請究謝妓投案領贜張芝卿供小的與此妓相識有年伊自願將金約指借與小的不敢行竊司馬以狎客作賊無恥已極判押一月以儆○包探陸阿九禀稱小工傳阿林徐桂生傳毛毛在某洋棧串竊宏興申洋貨號寄存之洋布一件售得洋銀瓜分而散事爲向開金德興客棧流氓金念椿所知索詐洋銀六十元不遂所欲致相争閙適經小的查見是以傳同失主送案請究宏興申遣夥請追失贜傳等三人認竊求恩金供小的惟向傳等借貸並非索詐尚求原宥以全顔面司馬問傳等刻下尚存洋銀若干答稱皆已用去問失主各贜值價幾何答稱約在一百五十元之譜遂判將三賊各責二百板令金如數賠贜姑子免責 
[善欵誌謝]  
　　謹啓者昨蒙會審憲翁明府將陳炳蒸控德昌泰衣莊夥陳保生誣良爲竊案内撥來罰欵洋銀五十元又東海居士爲祖妣九十冥壽求資冥福洋銀十元又求目疾全愈令嬡出瘄平安洋銀二十元柳公館洋銀一百元費妙記洋銀十元鄒枝芳洋銀二十元無力鄕人保産平安洋銀五元無名氏祈病愈放生洋銀十元民依念切厚惠有加懲勸兼施判事旣征平允輸將疉至行善悉本眞誠善必先知福求自之請登報牘祇謝仁施[  上海六馬路仁濟善堂董事嚴信厚葉成忠楊廷杲黃宗憲施則敬劉芬謹誌]  
[衆善奉行]  
　　啓者敝堂創辦各節善舉無非利物利人雖各殊其目而從吾所好要亦殊途同福也兹蒙堂董葉君澄衷慨助養第捐洋五十元徐君棣山育嬰捐洋二十六元戴君綏之客冬施米捐洋二十五元巢君崇山紅呢一丈六尺作神前桌衣坐褥之用周君詠椿紅茶十斤備合甘露茶之用又蒙名善士恊力捐輸梅花館誦清堂李惜字捐洋各十二元李善干麓上樵子藥捐洋各五元書不云乎爲善不同同歸於治諸君子但知行善何預治民然聞風興起勉爲善良者當復不少則是不言治者正其妙於治也天道不遠食報無窮福壽康彊各如所願不禁操劵待之矣乞附報章以昭徵信[  滬北天后宫前廣益善堂同人謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年五月初六日京報全錄]  
　　宫門抄○諭旨二道錄前○江督劉奏江北漕糧仍辦河運摺○又奏報金队關開關日期摺○皖撫鄧奏爲添勇成軍片○將軍恩奏報圖志局情形片○新撫饒奏爲同知因病出缺扣留外補摺○都統色奏爲知府到省飭赴新任並署理各員回任片○五月初六日吏部翰林院正紅旗值日無引見○徐郙假满請安○廣西藩司魁元到京請安○溥侗請假五日○楊兆鋆預備召見○召見軍機魁元楊兆鋆○○頭品頂戴兩江總督世劉坤一跪奏爲江北漕糧仍辦河運謹將漕船開行日期恭摺馳陳仰祈聖鑒事竊江寍淮安揚州徐州通州五府州屬光緒二十四年分冬漕遵照部議仍行河運派委候補直隷州知州方臻喜在汜水等處設局提前赶辦業經　議章程會奏在案兹據江安糧道吳重　詳稱本届江北漕糧起運正米及徐州府屬粟米改辦大米共一十三萬四千二百二十三石八斗二升八合内除欽奉恩旨截留淮徐洛三屬賑濟米三萬石計實該起運米一十萬四千一百二十三石八斗二升八合備帶七升餘米九千三百九十五石六斗六升八合船户四升食耗米四千五百四十四石七斗七升九台八勺以上共米一十二萬八千一百六十四石二斗七升五合八勺分派委員雇齊船隻自上年十二月二十一開兌飭令各委委員陸續運赴汜水等處水次隨騐隨收分爲八起於三月二十四日由水次開行連檣北上等情詳請具奏前來臣查河運以雇船爲最要近年運道節節淺阻渡黃入衛把握毫無上届回空各船凍阻南岸圑山地方不能入口風浪冰凌日夜冲撞船多損壞該船户等苦累不堪　賴撫恤銀兩倉猝南歸非大加挑選油艌不能合用各船均以得不償失不願承裝勸募之難倍於往昔開春後剥運米石各處鄕民以嵗歉穀少紛紛攔阻出境經糧道嚴飭地方官彈壓護送並派員分往迎提始能兌運　行此後過閘渡黃各事宜除飭該糧道按程前進相機赶辦　任片延外所有江北漕船開行日期理合會同漕運督臣松椿江蘇撫臣德壽恭摺由驛馳陳伏乞皇太后皇上聖鑒謹奏奉硃批户部知道欽此○○頭品頂戴南洋通商大臣兩江總督臣劉坤一跪奏爲金陵關開辦日期仰祈聖鑒事竊前准總理衙門電開據總稅務司申請在於江寍設關徵稅與修改長江新章同日舉辦經臣擬派江南鹽巡道兼充金陵關監督並請頒給關防奏蒙恩准在案嗣因稅　尚未派定電商展期兹據該關監督詳稱稅務司安格聨業已到省相度儀鳳門外下關地方設關最便現暫就原有官房躉船爲監督稅司人等辦公之所於本年三月二十二日開關騐貨徵稅照章辦理並由江海關照曾駐滬　國領事轉飭商民知照等情詳請奏咨前來伏查金陵關介於蕪湖鎮江之中進口貨無非從鄰關分出稅項恐難驟增所有關廨貨廠稅卡巡船及關署辦公經費須俟試辦數月方能詳細估計至監督關防尚未頒發來寗現在該關一切文移單照等件應暫用江南鹽巡道關防以昭信守除咨總理衙門户部查照外所有金陵關開辦日期緣由謹會同江蘇撫臣德壽恭摺附驛馳奏伏乞皇太后皇上聖鑒謹奏奉硃批該衙門知道欽此○○鄧華熙片再安徽省渦陽土匪滋事時飭調練防勇等營馳往勦辦遣出原轄防境卽慮空虚當時匪蹤被擊竄逃分擾鄰境者截均須兵力有顧此失彼之虞各散勇游民亦復乘機思　臣咨行統領卓勝等營壽春鎮總兵郭寶昌添勇二營統領威靖營補用副將張雲松添勇一營以資兼顧另議招募二營駐紥省城以備隨時調遣人數照現防軍營制餉項按皖省舊章給發於上年十二月具摺奏准在案兹查此項添募勇營先在防餉項下量給招費交該鎮將等派員就近在壽州懷遠蒙城亳州等處募選精壯先後成營郭寶昌招步勇三百名名曰卓勝後營派委記名總兵母可登管帶本年正月初一日起支糧餉又招馬勇六十四名及在另案議裁壽春鎮標練軍馬兵内挑留三十六名合成一百名名曰卓勝馬隊分爲左右兩翼派委儘先叅將焦承佑管帶正月十六日起支糧餉馬乾張雲松招募步勇三百名名曰威靖中營派委儘先守備韓大坤管帶上年十二月十六日起支糧餉臣另派兩江補用副將徐印川在舒城桐城等處招步勇六百名帶回省城名曰長慶前後兩營卽委徐印川統領兼帶後營另委補用叅將李桂馨管帶前營本年正月初一日起支糧餉以上募添營勇編列成軍皆由臣遴委妥員按名點騐人强馬壯並無疲弱充數考騐營哨員弁亦均諳練得人據各造送員弁銜名勇丁花名年贯馬匹毛齒清册前來臣查渦陽一帶土匪已經剿撫靖平惟災荒匪擾之餘窮民徧地猶有搶奪攘竊之事正當查放春振應須防範處所甚多從前省城蕪湖調往練防營隊均仍留駐該處益以新添馬步勇丁分布鳳頴之間巡緝較爲周密省城有此新勇遇事亦策遣攸資責成統帶各員講究操防認眞教練務使勇皆得用餉不虚縻所有月發薪糧馬乾與製辦棚帳旗鼓號衣及操練彈藥等項用欵併由藩司支應局竭力籌措核實動放彚案造銷仍當體察情形嗣後如可裁减卽隨時奏明辦理以節軍餉除咨户部兵部查照外所有添勇成軍卢支糧餉日期理合附片具陳伏乞聖鑒謹奏奉硃批該部知道欽此○○恩澤片再光緒二十二年十一月初七日奴才等奏請接辦輿圖摺内聲明圖旣未成說表理難虚搆恐纂校人員坐待圖成曠廢嵗月一面飭將古今建置沿革詳實生訂凡近數十年中疆域之贏縮官司之廢置練軍防勇之變更族屯民田之墾闢一切地方政治依類編纂冀得彚成通志現在全圖告竣其沿革晷度疆域山形水道城站古蹟鄂博卡倫不難按圖成說惟自康熙年間設官駐兵以來一切檔案多係國書必須詳細檢核譯成漢文方便編輯江省本無專志盛京通志所附事蹟至爲簡略而方式濟龍沙紀略西清黑龍江外紀徐宗衡龍江述略諸書皆私家著述檢閱猶需時日編纂尚待多才條理旣繁倉卒斷難集事現在圖局將撤理應截欵報銷若另設一局經費又苦支絀奴才等再四籌思只可暂將志　停辦一面飭知满洲繙譯人員將歴年檔案依類查檢隨時譯議一俟舊案繙譯略備造成底册届時再請撥欵派員接辦似爲妥實奴才等爲節省經費實事求是起見是否有當謹附片陳請伏乞聖鑒訓示謹奏奉硃批知道了欽此○○甘肅新疆巡撫臣饒應褀跪奏爲同知因病開缺照例扣留外補恭摺仰祈聖鑒事竊據署新疆布政使潘效蘇詳轉著通化縣知縣左昭煦申稱准補鎮西直隷廳同知周鼎銘年五十八嵗安徽盱眙縣人由附生捐三班府經歴投効軍營歴保花翎四品銜留甘補用直隷州知州光緒十一年留新候補曾署庫爾喀喇烏蘇及烏件各同知二十四年借補鎮西直隷廳同知二十五年正月飭赴本任忽感風寒醫治罔效於二月初二日在省病故等情呈請轉詳奏咨前來臣覆查無異除咨部查照外謹會同陜甘總督臣陶模恭摺具奏伏乞皇太后皇上聖鑒所遺鎮西直隷廳同知係衝繁難三項要缺應請扣留外補此案改題爲奏合併聲明謹奏奉硃批吏部知道欽此○○色楞額片再新授承德府知府英啓於本年四月初四日到郡當卽飭赴新任所有調署承德府之平泉州知州張繼良調署平泉州之　平縣知縣霖康已飭令各回本任以專責成除取揭送部查核外理合附片具奏伏乞聖鑒謹奏奉硃批吏部知道欽此 
 
