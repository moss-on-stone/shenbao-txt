# 1880 - 278 - 4902676

 

Page 1

 
 
[格致編出售] [  申報館啓]  
　　　　雅先生所輯之格致　　久巳風行海內現在第三年之第八卷又由本館裝印工　　　　　處出售每本　錢一百文　　賜　　　　　 
[論部庫勾串]  
　　恭讀八月二十五日　上論御史劉治平奏風聞戶部各庫有勾串辦公衙門析價開銷冒領分肥等事銀庫挑取庫兵時不惜重資互相頂替有甫經挑取爲人搶去者窺其情形必有與書役勾串偷漏等弊請　杳究等語　該管堂官督同司員嚴密訪查一經發覺卽行從嚴究辦以剔弊端欽此細譯　論言知劉侍御所奏雖云風傳實則皆係眞情也夫部庫近在輦轂之下上有尙書侍郎各堂官爲之督察下有員郎主事各司員爲之稽查卽額外司員雖更僕數皆屬分部學習藉分印結之費並無稽覈之權然　朝廷用人總期有用句有聞見亦不妨顯　於堂官之前何至上下蒙混內外壅塞俾庫書庫兵皆得勾串折價開銷冒領以及偷漏等事致言官之入告哉然京中之弊竇實較外省爲尤甚蓋部中書辦以及庫兵等類視部中公事爲生意也久矣不特戶部爲然也吏部之銓選部辦得以上下其手刑部之　駁部辦得以操縱其權兵部則提鎭亦不能無孝敬工部則估計莫不有弊端禮部之權最輕故部辦亦不如各部之煊赫獨至戶部則錢粮銀庫關係最重弊竇尤多爲部辦者更覺生色而其中情弊幷不僅如劉侍御之所言者近在京都耳目最近而猶不能杜絕弊端若是又何怪外省之各衙門書辦乎外省書辦衙門愈小其獎愈多州縣衙門之庫書糧書謀幹缺底者多不惜重金以圖夤緣或於本官未會到任以前一經得有消息卽多方饡管先期布置費無限心思財力而後僥倖於一得試問其所以若此者果何以故其取償於後日者殆亦可以不言而喻矣各州縣到任之時或不免有所需用若輩無不樂於承迎夫豈有愛於官哉官之慾壑旣盈而若輩乃得肆然無忌此果事理之必然苟官於莅任之初杜絕獻遺則若輩卽相顯動色以爲官之意不可測無如近來之官愛錢者多一見黃白卽以靑眼相向吏胥輩揣摩已熟如其所好而投之靡不批卻導窾針芥相投故胥役之獎無地不有而卒無一人有以抉其端而發其覆然而外省之獎猶有可原也卽就州縣衙門而論胥吏差役凡若而人而官祗以一人之耳目　之察之未免有所難周卽不墮者輩之計中或恐失於覺察弊　由是而起而部中則堂官若而人司官若而人雖曰分門別類各項分開然苟認眞勾稽畢竟人手尙多何至有所呈漏無如外省之公事雖属書辦具稿而幕友或有所改易本官或有所增變部中則具稿者皆屬之經承經承又屬之稿工而堂官司官竟有全不知例者於是任其播弄視堂上讀君一如傀儡提之掇之左之右之線索在手磬控從心有利則若輩擅之有害則諸君肩之噫是不亦可笑之甚耶是不亦可恥之甚耶夫堂官位高望重或不便綜覈細事稽查獘端而若干司員亦皆毫無覺察全不稽查誠不知其所司者爲何事古人有會清官難逃猾吏手部辦之猾自不待言然苟果係清官則雖不能免猾吏之欺而尙可以正猾史之罪如今之宮則旣先受猾吏之賜何敢又發猾吏之奸直將終其身在猾吏之掌中而無從轉側也　論旨云着該管堂官督率司員嚴密訪查無論其不能查抑亦不敢查然則劉侍御雖言之　朝廷雖納之而堂官司員仍未必能發覺而究辦之其將奈此猾吏何哉探原之法則在愼簡乃僚而已矣　 
[設法驅逐華人] ○香港報譯紐約日報云舊金山土人甚惡華人時下逐客之令然至今猶未有善策茲聞有人又倡一議舊金山向有華人公司六家初至者必投之以作居停該公司會稟美廷許爲華人領袖自此凡事　其統轄素著富厚美廷亦不分畛域傳與土人相等今若將六公司之田園屋宇桉址清查從其最賤價值通同會計約值洋二千二百二十萬圓因爲擬其價而抽其稅華人見稅餉忽加勢必多方蒙混我則從而籍沒其田產以　官彼見產業無存勢必捨此而去矣美人立論如此誠如此誠不知其是何居心也　 
[大風斃雀] ○日本報稱日本近亦有大風爲災房屋坍塌不計其數然尙未足爲奇也聞有麻雀成千累萬避風於竹園風勢壓翅重不能飛而竹枝亦爲風舞動打死無算計一園內共二十大籃或三十大袋不等是亦一鳥之刦也　　鎭江閱兵　○有華兵之駐於鎭江相近砲臺者聞該管官近將操演砲靶於金山對面之江中故鎭江　務司近日告示禁行舟之過此者毋踏危機云 
[惠州兵變] ○粵東惠州府城向駐陸路提督以資控制近日因辦理海防提標各將弁奉有軍門示論操演　兵必須年富力強饒有勇畧者方可挑選其年老衰病者卽行裁撤歸農自示之後各將弁恪守軍令隨時撤裁近日傳聞被撤之兵謂咸同年間尙有兵糧未會給發今被裁汰無以餬口必須淸給然後同籍並有謂招囘遣散之勇充親隨之病難以服衆者遂一倡百和衆口同詞竟與親兵角口尋仇互相械鬥傷斃多人其附近武員衙者亦被毀拆現在省中大憲已委文武員弁督帶營兵馳往彈壓矣 
 
 

Page 2

 
 
[窮搜賭局] ○前聞粵中大憲委派員弁往佛山鎭拿獲闡姓賭館人役十三名所有登收簿記均已繳齊現悉查核其數約有四十餘萬金據承賒欠未收及印簿費用人工舖租需用浩繁不能照數呈繳大憲格外施恩照數輕减至三十餘萬其事巳有頭緒將來出具保結永遠禁絕佛鎭一隅或可根株盡拔矣幷聞南海羅坑鄉亦有私開闡姓賭館者大憲亦委員弁捉獲開賭之人其賊証亦屬顯然未悉如何辦理順德陳村亦有闡姓賭館私設現聞亦獲三人數簿等項一律搜出解送省垣說者謂內地此等賭徒尙屬不少大憲於嚴辦之中仍庽寬大之意若輩亦當知感愧矣 
[催辦水龍] ○南昌前經崔冷兩明府勸辦水龍　萬壽宮江東廟各遵辦一架餘皆無聞茲復由兩明府出示曉諭石條之二郎廟又置造一架矣說者謂水龍救火亦不可恃緣江省城內無河起水皆需修綆卽已匪易况一遇火警街道縱寬亦擁擠難行則有此養水夫之費似不如招木匠百十人遇事麾之登高拆斷火路之爲愈也 
[上海求志書院春季課案] ○經學　超等　王光熊蘇州震澤嚴良勳蘇州吳縣陶承潞蘇州吳縣朱逢甲松江華亭陶忠訥蘇州長洲吳昌賢浙江錢塘　特等　陶成蘇州長洲陶忠銘蘇州長洲何鏞浙江山陰何忠鎬浙江慈谿陶承侃蘇州吳縣許學湖浙江上虞　一等　孫傳鳳蘇州吳縣沈定年浙江山陰錢承驥蘇州府學于鬯松江南匯錢榮高蘇州元和李功有湖南善化嚴渭熊浙江烏程錢潤道松江金山黃燡林松江上海倪承瓚松江南匯張錫奎松江上海王嘉楨浙江歸安奚淵澄松江南匯○史學　超等　沈定年浙江山陰朱逢甲松江華亭周寶箴安徽歙縣陳紹昌廣東香山陳梧湖南善化陶承潞蘇州吳縣　特等　于爾大松江南匯錢潤道松江金山錢榮高蘇州元和許慶堯浙江海鹽丁桂琪蘇州吳縣韓柳文浙江蕭山　一等　戴羲太倉寶山倪承瓚松江南匯蔣星拱松江華亭侯庚吉太倉寶山○掌故　超等　朱逢甲松江華亭陳紹昌廣東香山陶承潞蘇州吳縣嚴祥彬松江府學　特等　丁桂琪蘇州吳縣郁震培松江上海黃文玉廣東番禹戴輔堯太倉寶山倪承瓚松江南匯周寶箴安徽歙縣○算學　超等　周汝翔安徽績谿韓恩榮蘇州元和沈善蒸浙江桐鄉侯錫珪蘇州元和　特等錢潮蘇州吳縣　一等　顧言蘇州元和洪筠蘇州吳縣徐鳳韶蘇州府學朱璟蘇州吳縣○輿地　超等　謝鐘英常州武進陶承澍蘇州吳縣陶承潞蘇州吳縣朱逢甲松江華亭錢榮高蘇州元和　特等　葛其龍松江上海陶忠銘蘇州長洲沈定年浙江山陰何鋪浙江山陰何忠誥浙江慈豁　一等　戴羲太倉寶山許慶堯浙江海鹽嚴祥彬松江府學蔣士琦松江華亭周寶箴安徽歙縣倪承瓚松江南匯康宜鑑松江南匯○詞章　超等　徐鳳韶蘇州府學戴樹圭太倉嘉定李鐘淦太倉寶山陶承潞蘇州吳縣陸珩太倉寶山錢錫　蘇州元和　特等　朱逢甲松江華亭馬錫蕃蘇州吳縣秦慶楣太倉嘉定汪廷棟蘇州長洲徐誦芬蘇州吳縣曹寶書蘇州長洲　一等　施贊淸太倉寶山陳梧湖南山化徐福年蘇州府學程鶴書蘇州長洲楊應環太倉寶山蔣元震太倉嘉定韓柳文浙江蕭山許慶堯浙江海鹽徐拱辰松江府學孔昭晉蘇州吳縣吳徵喜福建侯官嚴寶璐浙江烏程蔣其昌浙江紹興 
[拆屋傷人] ○法租界寍興街有租地造屋者刻經滿期房主雇匠拆卸有某孀婦在西旁屋開設老虎灶懇自東邊拆起俾得多作幾日貿易房主允之乃該孀婦私自拆壁取磚遂致西倒有數小兒在空房內挖取散錢致傷其四拆匠一死二傷亦可慘也 
[再訊乾盛祥案] ○乾盛祥一案昨日復訊據大德興票號韓應懷投案論張司馬已得錢業董事具覆內稱邀同匯業議得票面未經注對難以作准司馬將來稟擲韓觀看韓復申辨司馬卽詢劉吉庵郭炎光曰漢口旣用韓應懷銀兩當必發信答稱信在行中卽着法包探往取查有第四十五號信中具名後批註數字云刻已與大德興說定在八月底會用銀二千兩八厘起息卽據四錢庄夥稱旣係匯票何得起息况說定八月底會用則八月初旬銀尙未付可知張司馬隨謂韓曰此欵乾盛祥帳上未載信內亦未見確據碍難准理且待劉吉庵將信細檢徜有憑據卽可核斷又詢四錢庄夥今總核收得幾何答稱所云零碎各店欠銀三千兩今已收得九百七十五兩零尙有南大生付元祥庄票銀九十六兩三錢此票已往掛失亦可作數外尙有五戶未收約有五百兩出到水烟共三百十九件每箱約銀十七兩店存大洋四十八元對洋十三元四開九十一元八開一百五十八元十六開三十一元通共約有七千兩尙須除棧租水腳銀一百二十兩張司馬謂前次會有全盛德裘乾暨之款似應核進懝派莊夥稱乾豊之銀已被扣劃去五十兩矣司馬着四錢庄具領狀將銀領出待核定折頭再斷 
[根查放火] ○昨據滿庭芳街復泰客棧夥鐘和英至英公堂聲稱昨夜三點鐘時因見烟霧迷漫忙卽查察始知包探陳阿九訪查放火之人被窩燒焦延及蚊帳當卽撲滅逾半點鐘時又有烟起察係徐上面所臥之梅根三席上已經焦灼情實可疑並知包探陳阿九訪查放火之人是以將徐梅二人及燒壞之被窩帳席一倂交該探解案請訊幷將壞件呈閱徐供漢日人前住天元棧改雇復泰棧昨夜不知因何遺火梅供紹興人向爲木匠今來來滬不過三日居住該棧如何焦席我實不知鐘又稱查察時徐將自來火匣拋在別人床下梅亦有自來火一匣二人未睡時見其同在床上吃紙烟陳司馬以此案情節較重必須根究飭將徐梅二人小心管論鐘令棧主明白具訴一面再飭差捕查明實在情形稟候核辦查徐身穿藍長布衫手持紈扇似生意中人梅則木匠模樣均非遊手好閒之狀然租界中近因放火之事層見　出自當悉心查究司馬逢此疑案徹底根查可謂留心民事矣至二人究竟放火與否尙湏詳加體問必使無枉無從俟續訊明確再行探錄 
[庖人行竊] ○已嫁西人之廣婦何氏失竊　夾紬　衣服十餘件疑是內賊將出店張阿海細崽李阿安大菜司王阿廣一倂　捕解　英公堂訊不承認隨飭捕帶　查究昨由富捕頭又將三人解案查明王阿廣行竊衣　典押錢文吊取原賊尙少三件洋人稱失　今旣吊到所有王之工洋八元情愿照數呈繳給領夏繙譯間押本共有二十元零銀洋何在缺少之衣　又何在答稱早經賭輸至所云三件實在未 
 
 

Page 3

 
 
竊押舖三家請追押本陳司馬隨判押王三月其工洋八元給三家押舖核　攤償張李二人無干省釋　交何氏領訖 
[控竊待查] ○洋人勞衰至英公堂稱前數月寫字房中失去銀票一帋計銀二十八兩九錢五分查無蹤跡西歴前月十七日又失去金表及金練詢問細崽方榮桂據稱是表向由出店何阿林開匙今何於十四日停歇隨報捕拘林請究司馬問方汝東家之表如何由出店開匙答稱我係新到東家此表掛在寫字房向令出店開匙包探陸子雲稟初拘何時就被脫逃旋着其原荐人尋來當在身畔搜出房門鎖匙　閱何供並無行竊至寫字房中之表間方便悉司馬問汝旣生意停歇何不將鎖匙交還旣非行竊緣何脫逃答稱鎖匙未交是我粗心至包探唤我時囘家穿衣並非脫逃陳司馬再四研詰各執如前當以洋人控竊雖有端倪尙無實據飭將何押囘捕房俟查明再辦 
[節錄來函] ○頃接早有此心恨力不足惟愿有病之家速發善心助賑人書略云累見貴報載爲病助賑靈感異常茲因內人久病未痊　天許愿果漸痊可特措洋貳元呈懇轉寄賑庽並祈登報云 
[光緒六年八月二十六日京報全錄] 宮門抄○上諭兩道錄前○教職單○豫撫涂　奏爲請分別叅革查抄勒算摺子○東撫周　奏為據情代陳夾片○直督李　奏審明監犯越獄脫逃按例定擬摺子○將軍岐等　奏本年夏季統巡會哨緣由摺子○浙撫譚　奏新授道到省飭赴任夾片○八月二十六日戶部通政司詹事府八旗兩翼値日無引　見○廣順假滿請　安○莊王續假二十日○　桂請假數日○崇文門呈進冬笋○召見軍機○○光緒六年八月分教職單　教授湖北宜昌蔡景星黃州舉　正諭奉天義州陳陽春順德安徽宿州洪志吉徽州河南汲縣鐘金善汝寗內鄉閣肄三許州陝西吳堡陳時和西安渭南王樞同州　厔雷星愷同州福建武平操鐘禧福州龍嚴州陳鴻波福州江西贑縣漆華淸瑞州廣東澄海黃禹襄廣州俱舉　訓導江蘇江浦周家祿海門優安徽五河查善長寍國含山張召棠六安州俱舉潜山胡守寬廬州山東華縣宋傳書泰安卽墨魏振炳武定山西壽陽李泰階平陽俱歲河南洧川武鵬飛歸德歲郟縣曹瑞林汝寍陝西長武史采風西安浙江瑞安楊榮普杭州江西宜黃張彬建昌廣東長樂葉樹網惠州四川昭化冉正域綿州梓潼周樹棠潼州俱舉浙江武康于綏丞嘉定挨廣東龍川劉宗崙肇慶挨四川資州魏中玉叙　廳岳池李澤嘉定南溪汪瀘同州俱歲　復諭江蘇宿　程有年江甯副山東鄆城張輈文武定拔山西徐溝張鈞汾州夏縣趙世亨太原浙江雲和胡雲程嘉興俱舉江西上高黃昌蕃南康拔廣東龍川林杰瓊州拔四川開縣鄒容彥瀘州附　復訓直隸祁州李寶經河間附易州李應奎順天舉山東淄川王衍頤曹州廪河南郾城李名書懷慶廪甘肅隆德周承列凉州附浙江杭州程大廉衢州舉湖南零陵李映奎岳州歲廣西懷集于漢章桂林廪雲南鎭南王　淸澂江拔　○○河南巡撫臣涂宗瀛跪　奏爲豫省舊案交代半年限滿分別已未淸結將原揭有虧及核算遲延各員擇　叅革查抄摘頂勒算恭摺仰祈　聖鑒事竊查豫省交代自光緒四年奏明勒限淸算後截至五年十二月底止尙有未結各案一百七十餘起經臣奏明仿照山東章程勒限半年一律算淸結報奉　旨知道了欽此欽遵轉行認眞查辦在案茲據署布政使豫山會同署按察使麟椿督同交代總局詳稱光緒六年正月初一日起至六月底止算結舊案交代共一百五十五起連同治十三年以前原讀覆算之三十餘起尙有未結交代共五十七起其已算結案內報明有虧者一百一十一起均係因公虧累並無侵欺情事現已查照章程將欠銀以前兩以下者勒限一月一千兩以上至三千兩者勒限兩月三千兩以上至五千兩者勒限三月五千兩以上至一萬兩者勒限半年依限完解倘逾限不完隨時專案詳叅至未結各案或因起數較多前任有叅革病故家屬遠離一時無從查催或因交案牽涉遠年欵項兵燹之後案卷不全一時無可稽核以致未能依限結報兹查有前任寍陵縣候補直隸州知州夏壽嵩前署郾城縣候補知縣趙惟珍虧短正雜各欵因有墊辦兵差欵目　轕迄今尙未淸繳又有同治九年經前撫臣李鶴年奏請摘頂之已故候補知縣何繼先係順天大興縣人前在祥符中牟河內等縣任內虧短正雜各欵銀九千八百餘兩已故候補知縣劉廷栢係順天通州人前在寍陵睢州任內虧短正雜各欵銀七千六百餘兩已故前上蔡縣知縣黃衠係順天宛平縣人前在確山上蔡等縣任內虧短正雜各欵銀六千五百餘兩均經勒限追繳迄今分厘未完由該管道府州揭報據藩臬兩司等會詳請叅前來查豫省舊案交代經臣於本年正月二十八日奏明勒限半年算淸結報自應一律淸結茲據該署司等詳稱業已算結舊案共一百五十五起尙有未結五十七起或因前任叅革病故家屬遠離或因兵燹之後案卷不全一時無從核辦雖係遲延有因究屬逾　定限其業經奏叅摘頂之員迄今數載尙未完繳分厘尤應從嚴叅辦以重庫款而儆效尤相應請　旨將何繼先劉廷柏黃衠一倂革職查明各該員庽所及歴過任所資財先行查抄由臣飛咨順天府府尹將該員等家產查抄備抵倂請將交案糾轕不淸之前任寍陵縣知縣候補直隸州知州夏壽嵩前署郾城縣知縣趙惟珍暨應算交代延不結報之署葉縣知縣查　署上蔡縣知縣金福　署正陽縣知縣柳祖彝摘去頂戴勒限兩个月果能依限結報再當　懇　恩施開復倘逾限仍不完結卽行分別嚴叅其未經各案 
 
 

Page 4

 
 
交代統限兩个月內一律結報不准再有遲逾惟歷年舊案交代册結委因軍務倥傯之後又値連年辦理災賑未遑兼顧以致稽遲所有光緒大年以前交代造册遲延處分請從寬免議理合恭摺具陳伏乞　皇太后　皇上鑒訓示謹　奏奉　旨已錄　○○周恒祺片　再臣前准兵部咨開調補湖北提督傅振邦於本年四月二十一日　陛辭請訓並奏明請假兩个月回籍修墓行令俟該提督假滿催令卽赴調任等因當經行司飭令原籍昌邑縣轉催去後兹接調任湖北提趁傅振邦來函該提督於五月初六日到籍　將先塋修理完竣已於七月初七日由籍起程前往烟臺乘坐輪船馳赴新任請卽代奏前來除咨部查照外理合附片陳明伏乞　聖鑒謹　奏軍機大臣奉　旨知道了欽此　○○大學士直隸總督一等伯臣李　章跪　奏爲審明監犯越獄脫逃按例定擬恭摺仰祈　聖鑒事竊查河間縣監犯任五等五名越獄脫逃旋獲任五一案前經臣奏奉　諭旨將管獄官河問縣典史康應南革職拿問有獄官署河間縣事肅甯縣知縣陶鈺革職留任仍勒限嚴緝逃犯務獲等因當卽轉行遵照在案茲據署臬司葉伯英督飭保定府馬　武訊明掇議勘轉値臣駐津飭委　司任道鎔代審無異臣覆加確核緣任五籍隸河間縣光緒四年十月二十七日與張生小羊子張東瞎喜縣小二楊四賈了頭　根子練遇道贫難張生問及誰家有錢任五以李文德相告張生起意行劫任五等允從任五因與李文德素識未敢同行卽在村外樹林內等候張生等九人持械徒手不等三更時分偕至李文德家拒傷事主劫得錢文衣物回至樹林向任五告知分贓各散李文德報經該前　凌顗德勘　緝獲任五訉認隨同上盜旋據該署縣陶鈺　議解司犯供翻異駁回該署縣審明實未上盜　卽更正另擬候解又未獲之楊廣後係河間縣客民原籍任邱縣因用刀故殺楊連元　死擬斬監候業將先案具題尙未接部覆又未獲之牛奎係河間縣人因聽從逸賊趙慶在途搶奪事主單登亮布正錢物擬杖一百徒三年監候待質業將全案咨部巳准部覆劉淸和係河間縣內監禁卒張國柱係外監禁卒王淸和解玉馨係監內更夫劉占奎係刑書代管獄務光緒六年二月十八日傍晚該縣典史　應南帶領劉占奎進監收封驗明各犯刑具完固因將任五楊廣俊牛奎收入西牢　　內飭令劉淸和等小心看守三更後起大風禁卒更夫均進屋　避旋因困倦睡熟任五起意邀允楊廣俊牛奎越獄同逃乘間各將鐐銬扭落扳折籠檔挖窟扒墻而逸迨劉淸和等驚覺追捕無及報由典吏轉報署縣陶鈺勘驗於三月初二日追獲任五一名稟經臣分別奏叅提審飭緝逸犯尙未弋獲提訉現到犯証供無賄從情弊自應先行擬結查例賊罪犯囚禁在獄私糾伙黨二人以上穿穴踰墻乘禁卒人等一時疏懈潜行越獄脫逃原犯軍流律應加二等　發者改爲絞監候秋審將爲首入於情實又監犯越獄如獄卒果係依法看守一時疏忽偶致脫逃並無賄縱情弊審有確據者依律減囚罪二等又律載不應爲而爲事理重者杖八十各等語此案任五卽　靑汰原犯聽糾强劫因與事主認識並未同行事後知情分別按例應發新疆給官兵爲奴今糾伙三人越獄脫逃被獲例內並無遣罪人犯糾伙越獄作何加重明文其原犯情罪亦非免死遣犯可比應仍照軍流人犯越獄本例改爲絞監候秋審時人於情實左縣刺強盜二字劉淸和係內監禁卒並不小心防範以至斬候遣徒人犯越獄脫逃雖訉無賄縱情弊仍應照例於楊廣俊斬罪上減二等擬杖一百徒三年至配折責拘役外監禁卒張國柱更夫王淸和解玉罄均屬疏忽應各照不應重律杖八十折責革役刑書劉占奎偅止代管獄務並不在監住宿應毋庸讀逸犯楊廣俊等仍飭嚴緝務獲俟限滿後再將管獄官等分別照例辦理除備錄供招咨送刑部外理合恭摺具陳伏乞　皇太后　皇上聖鑒勅部　覆施行諥　奏軍　大臣　　旨刑部議奏欽此　○○奴才岐元謙德跪　奏爲本年夏季統　防守尉與朝鮮會哨緣由恭摺奏斬　聖鑒事竊查邊外游民佔墾地畝與朝鮮僅一江之隔當經奏明循照舊章按四季派員出邊統巡夏秋二季與朝鮮國地方官公同會哨稽查等因在案本年四月派委防守尉奇車布作爲夏季統巡前往巡查並照章咨行　盛京禮部先期知照朝鮮國王飭令該國地方官會哨去後子茲據該員詳稱馳抵邊外巡查於五月初一日與朝鮮官金鳳求公同會哨該使臣親　邊境肅靜一紙由該防守尉呈　　來除存查外奴才等復嚴飭秋季統巡之員認眞稽查以肅邊境謹將夏季會哨緣由理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○譚鐘麟片　再新授浙江杭嘉湖道　紳泰現據　報到省當卽檄飭赴任以重職守茲據　　光緒六年七月十一日接印任事理合會同閩浙總督臣何璟　片陳明伏乞　聖鑒謹　奏軍機大臣奉　旨知道了欽此 
[浙省撫轅事宜] ○八月二十九日正任處州府潘紹詒蒙　舉卓異奉　赴都交卸回省稟到並謝賑捐保舉　補用府　慶祺稟知厘捐局委接辦洋貨捐局務　張致高稟知奉　旨調閩　委　知縣林志仁稟知軍需局委湖州　收新左營炮船差　訓導陳鳳昌保准孝　方正行知來省請咨赴都引見請咨竹山　檢盛朝彥稟知軍靈局委嘉屬　收炮船差　○九月初一日候選員外郎翕椿孫由京來浙親拜　刑部主事查毓琛姚延祺俱自京回安徽竊過　親拜　四品銜候選縣張茂貴由京來浙稟安　通判郁晋培銷假 
[蘇省撫轅事宜] ○九月初二日直州松亭卸署通州事　　○初三日知縣高承基銷津局差　任文藻解京餉赴都稟辭　分發江蘇試用布理問張伯鴻河南人稟到　縣丞陳　　銷津局差　主簿吳向春謝飭知　補寶山縣主簿缺　從九孫啓　稟知水利局委赴丹徒河工差卽辭　儘先副將韓殿　由湖南來　○初四日分發江蘇試用巡檢徐德煇浙江人稟到　知府李寶森上海來　同知褚成績淞滬厘局來　知縣李淸平銷海運津局差　新選江陰縣典史　遠三稟謝飭知赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
