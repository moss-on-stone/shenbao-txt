# 1923 - 339 - 4918249

 

Page 1

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *   
 
 

Page 2

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *   
 
 

Page 3

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *時評 
[無收束力（冷）]  
　　以前戰事時起時止近來戰事苟有起者即永無止日若粤若川若湘其明證也盖以前戰事兩方之力量懸殊故一旦戰起勝敗易决勝敗旣决其戰事即平又以前人之視戰爲萬不得已一戰而勝敗决即無持久之心而人雖好戰尙畏戰也今則屢戰之後畏心已減而戰事又多經驗敗而能退退而能守守而復能再戰故今日之戰决不若以前之易了而自信之徒每曰若干月了某處戰事若干時了某處戰事多見其言之不能驗也 
　　是故以前戰事雖多有害於人民尙不若今日之甚何也屢進屢退無止時在戰地之人民當受盡無數驚恐與損害故也然則亦安可輕啓戰釁哉 
[國内專電]  
　　北京電府息有人簽註直奉和議大綱㈠關三省軍民兩政完全徇張意㈡熱察綏至多能用張保之一員但不带兵㈢已扣鹽税可與二十三八九三師餉對銷但其他紛糾正多 
　　北京電曹左右云吴景濓得寸得寸假意與孫寳琦聨合在保持其議長一旦高倒孫起吴必憑藉國會再倒孫目前應以倒吴爲前題又言參院議長須政府黨因衆院命運係於參院之同意（十三日下午三鐘） 
　　北京電頃訪外銀團悉湖廣債券匯豐熙禮爾到交財兩部催索兩部互相推諉結果决定由財部在收到交部之接濟四十萬元加十萬凑成五十萬先交匯豐餘數熙氏允從倫敦匯豐所存備付善後借欵德發債票息金三十餘萬鎊提十萬鎊爲撥充本届湖廣債不敷之數查本月三日應付湖廣債爲十五萬五千九百餘鎊此案告一段落匯豐已接到財部公函 
　　北京電金法郎案法方尙未允以銀解决昨有人問該案究竟如何某財吏答曰可覘其形勢（十三日下午三鐘） 
　　北京電文（十二）外顧先後接見法使傅樂猷和使歐登科墨使那嚇喇義使翟落第葡使符禮德日使芳澤美參議貝樂顧到夜始休息（十三日下午三鐘） 
　　北京電衆院江聰發起訂元（十三）日二時在衆院小議場開會（十三日下午三鐘） 
　　北京電元（十三）衆院談話會到八十餘人江聰主席㈠聨合書面質問高㈡書面無效逕行面詰㈢面詰無效提出訴訟（十三日下午八鐘） 
　　北京電吳派今日在小議場開會將向高凌霨問扣發歲費理由 
　　北京電元（十三）閣議梁如浩辭威案督辦結果無相當繼代者仍慰留准給假三月指令發表王克敏提變更官制科長代僉事科員代主事無結果　　北京電使團覆外部粤關問題中央無力干涉債權國不得不執自衛步調苟中國能阻止則列國本無派艦必要仍候粤領事詳報再定辦法 
　　北京電中英公司函政府廣九路若無接濟本月底惟有宣告停業 
　　北京電京奉洋員史梯理呈兵丁時常强迫貨車於不應停車之站停車甚危險請提出路電會議（十三日下午三鐘） 
　　北京電美政府决以後盾促履行中美無線電合同並再催政府迅令上海當局與以購地之便利（十三日下午三鐘 
　　北京電外部函農部租界華商應照公司條例註册已知照領袖公使並通令各省交涉員查照（十三日下午三鐘） 
　　北京電財部向安格聨借用江海關建築費項下十一萬一千兩 
　　北京電蘇俄請派員駐喀什爲交涉員政府未允（十三日下午三鐘） 
　　北京電稽核所由十一月鹽餘内提規元百九十三萬五千九百七十二兩七錢三分爲奉天福建江西就地提支之欵的歸還數（十三日下午三鐘） 
　　北京電王承斌派楊鴻壽駐京辦公 
　　北京電政府前向日本提議雙方派員協商嗎啡等進口事日内將開會 
　　北京電葡使回國期内英使代辦葡國事務（十三日下午八鐘） 
　　北京電曹贈符唐窰瓶兩玉像兩古繡一幅（十三日下午八鐘） 
　　北京電元（十三）鹽稽核韋爾敦見曹陳本年鹽税狀况及將赴十二圩考察 
　　北京電元（十三）閣議皖實業廳鄭斅慈免寗文祺繼蒙藏院副裁湯毓桂免沈學范繼（十三日下午八鐘） 
　　北京電路警督辦薪公高批月一千二百元帮辦八百總視察六百高並函請交部指撥的欵（十三日下午四鐘） 
　　北京電洛訊老洋人部尙有一萬數千人現人竄卾川交界將斷援川軍後路吴佩孚已調陜豫各軍嚴追 
　　北京電某軍事機關對川作戰計劃東路主攻北路主守令劉存厚力鎭夔萬楊森袁祖銘當前線（十三日下午四鐘） 
　　北京電文（十二）夜令豫省長張鳳台免職李濟臣繼（十三日下午三鐘） 
　　北京電錦朝路土城有匪綁票 
　　北京電閩清電線本月一日起不能直逹部飭由杭州接轉令杭滬局速修線路（十三日下午八鐘） 
　　北京電擬令施從濱張聨陞冠字將軍　　北京電元（十三）李家鏊見曹述俄情言欵到即起程（十三日下午八鐘） 
　　北京電韓國鈞據紳請隴海局實測崇明大港並詢前測有圖否無則轉詢沙海昂曾否屬草（十三日下午三鐘） 
　　北京電閩電孫傳芳并未允進兵閩浙邊境因伺局旁者尙有人故此與安福所傳消息不同（十三日下午三鐘） 
　　北京電齊盧會晤問題盧主在滬齊主在寗某當軸擬調停改在適中之無錫惠山正徵兩方同意 
　　天津電王承斌令各縣日黄海道内務部長三田善游歷各屬希妥保護 
　　天津電津銀行公會電孫中山改廣州爲自由貿易港事關變更條約及牽動内債基金乞立罷前議 
　　天津電駐津美法英日各司令官定寒（十四）在日本司令官官舍開會 
　　天津電邊守靖屢有所求曹諉爲洛吳反對不理邊已至洛當面疏解外傳接洽骨閣議長問題非眞相 
　　天津電王承斌咨復議會軍隊勒購車草擾累人民現本省主客各軍甚衆如欲嚴行取締候呈總統核示辦法 
　　天津電孫寳琦來津爲袁世傳太夫人點主便與王承斌曹鋭接洽 
　　天津電傳軍事處集議以七省總司令畀王承斌調熊炳琦長直靳雲鵬長魯（以上十三日下午四鐘） 
　　奉天電探報蒙人不堪赤俄虐待各王公在吉哈集集萬餘人討論恢復庫倫計劃 
　　奉天電日本擬在奉天長春哈爾濱大連設無線電臺又在奉設師範學校明年四月開辦 
　　奉天電張爲節省經費與運使翟文選監理洪維國核减鹽務駢枝機關 
　　奉天電孫督請恢復吉長鎭守使薦旅長丁超兼任即發表 
　　奉天電張前擬出重兵防蒙現恐惹各方誤會决定展緩又命内蒙各王公調查俄蒙密約（以上十三日下午七鐘） 
　　濟南電全省勸業會議改篠（十七）開會各縣勸業所長已到六十七縣 
　　濟南電濟社議員擬提案查辦新城兵工廠長馮駿英反熊派議員恐其擴黨費頗反對 
　　濟南電熊擬發行百萬有獎債券設游民工廠（以上十三日下午二鐘） 
　　漢口電蕭元（十三）午十二時在軍署就巡使職楚振艦鳴禮炮二十一門武漢軍攻紳商各界紛往致賀 
　　漢口電楊森在豫募新兵六百餘名文（十二）過漢赴宜 
　　漢口電何東文（十二）晚九時乘江華輪四號餐間赴滬各界紛往歡送何在寗約有數小時勾留 
　　漢口電漢陽兵工廠會辦敖廷銓文（十二）病故（以上十三日上午十二鐘） 
　　長沙電沈軍分三路入粤一自宜出樂昌一自臨武出連縣一自梧州出西江以鄭右文何才傑鄧爾澂分任總指揮 
　　長沙電唐榮陽電趙謂辰沅蔡部省軍足以肅清請阻胡念先旅深入 
　　長沙電李劍農楊宣誠眞（十一）晚到省歐陽振聲劉重等同回省 
　　長沙電議員包道平所提限制抵借各縣田賦案眞（十一）通過又吴鴻騫將提湘局軍事上重大質問案正覔人連署（以上十二日下午三鐘） 
　　長沙電永州保案司令唐熙赴衡 
　　長沙電議員催趙出席議會説明整理軍財及客軍善後辦法 
　　長沙電趙眞（十一）宴洛代表譚道南蘇代表易宗岳黔代表李世榮等 
　　長沙電汝城電告知事由縣議會選六人交公民决選一人 
　　長沙電新田省議員因沈軍過境大擾特請省政府給予撫卹 
　　長沙電湘西鎭守使田應詔由保靖移駐慈利（以上十二日下午五鐘） 
　　長沙電葛應龍抵省説不確 
　　長沙電鈞縣被匪攻陷後知事不敢入境匪擄婦女數百該縣省議員提議靖咨政府派兵速剿 
　　長沙電長沙團防局呈趙謂有第八路警備司令申建藩在鄕吊拷金錢迫供柴米又有該路補充營騷擾趙令第八旅指揮鄒序彬查明鄒呈復申司令早經取消補充營當係假冒貎令圍剿趙令團丁速剿 
 
 

Page 4

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *　　長沙電何健由茶陵赴郴 
　　長沙電議會眞（十一）議决咨請省政府限制抵借各縣田賦不得超過十三年（以上十二日下午七鐘） 
　　長沙電楊源濬電趙蔡部劉叙彝旅願率部加入省軍甚誠懇並願担剿湘西軍隊以自贖税務政令悉聽省座主裁 
　　長沙電嘉禾土匪陳炎德等數千人陷縣城擄去官民百餘人殺二十餘人燬衙署民房數百間財物洗搶知事勒贖未遂旋被殺 
　　長沙電賀師電趙蔡部彈缺滇黔並不能出軍援蔡 
　　長沙電財司將舉辦騐契税預計可收入二百餘萬 
　　長沙電陳强向議會辭審計院長可照准（以上十三日下午三鐘） 
　　香港電東江戰事漸由鐵路趨重中路蘇村附近連日有劇戰兩軍各傳勝負眞相未明 
　　香港電當道籌備賣烟聞烟價定至最低貴恐被私烟攙奪 
　　香港電沈鴻英部沈健飛進駐安東鄕有下窺梧州勢聨軍已派楊愿公吴興兩部往防 
　　香港電朱培德部由樂昌函告敝軍駐蔚關愛子嶺兩處與第一軍李國柱部駐岐門爲掎角以防堵沈鴻英宜章之敝不敢進攻 
　　香港電省令敎育界亦一律提薪助餉 
　　香港電帥府息省長暫不易人仍以廖仲愷回任 
　　香港電孫令陳逆旅長顔國華欲由新興襲英德被民團擒獲仰解來省 
　　香港電聨軍軍車現開至樟木頭劉震譞部沿惠樟公路追擊粤軍聞已抵謝岡（以上十三日下午六鐘） 
　　安慶電吕調元昨正大裁員甫擬定開缺令到已電馬請來接篆吕定星期六離皖 
　　安慶電馬聨甲兼省長將委李諴爲政務廳長駐省辦公范育才爲財政廳長宋植枬爲警務處兼省會警察長其餘仍舊（以上十三日下午九鐘） 
　　南昌電浙代表顧松慶王祖耀眞（十一）到文（十二）各公團假豫章道宴會簽約送蔡蓋印顧王元（十三）行 
（十三日下午十一鐘 
特約路透電 
[北京政聞]  
　　十三日北京電昨晚有命令免豫督張鳳台省長職而以李濟臣任之 
　　十三日北京電交通部與張作霖交換意見後仍以王景春爲中東鐵路督辦 
　　十三日北京電政府允以飛機兩架供給齊夑元川閩豫軍事當道均電致政府請撥欵付軍餉 
[西南情形]  
　　十二日宜昌電美國海軍無線電稱楊森所統之北軍現復攻擊重慶 
　　十二日廣州電廣州絲商因軍由當道不顧前約復征厘金大受其累絲業幾全停頓按當道前因財政支絀曾向絲商預借厘金 
[美國敎員之中國悲觀論]  
　　十一月十一日紐約消息燕京大學校長司徒爾博士上星期返紐約據稱中國盜匪日熾遲早間列强必干涉中國内政而置華會議案於不顧中國時局日漸惡劣其景象極使人失望如中國政界出有如意相墨索里尼其人者中國方可有望但中國之前途在道德上革命而不在政治上革命也目前如無　動則美人等之行於中國内地者將有生命之危險云 
[法國之中國債票交涉]  
　　十三日巴黎電法國泰狄歐氏代表執有一九一三年（年份恐有誤）中國五釐債券者函致法總理言中國自一九二一年九月起未付債息事普恩賚覆稱以此債欵而言中政府未能有未付債息之合法理由法國外交界曾屢向中國告以其對於法人執此債劵者尊重債務之絕對必要中國政局不定致北京法使署前所採行關於此事之步驟未能發生效力但一俟中國新政府成立後談判即須復作而保全法人利益云 
[聨盟會中之中國委員]  
　　十二日日内瓦電國際交通大會現已閉幕中國駐法公使陳籙以中國代表資格出席中國得二十六票復被舉爲顧問委員以繼續其職務中國提議五條之要點其原則已由大會通過 
[美國與世界法庭]  
　　十二日華盛頓電明納索太州之女代表五人今日往見總統與國務卿呈遞十萬人簽名之請願書贊成美國參加世界法庭女子投票人公會現亦籌議同樣請願之舉動 
[英國選舉後之政局]  
　　　十二日倫敦電負責方面消息政府持以與新國會周旋之政綱將删去包爾温所唱之税率案但帝國會議所議定發展帝國之計畫而非保護性質者大約將儘先提出即擴張商業借欵改良交通優待帝國商業契約之類是自由黨領袖愛士葵對某訪員稱外間所傅自由黨擬與保守黨結盟之説乃愚妄之臆造毫無根據云 
　　十二日倫敦電工黨幹事會决定如工黨被請組閣則工黨之在國會者可立即接受國家行政之完全責任而不承認任何混合閣制幹事會又通過一案工黨鑒於國會地位之吃緊及另行選舉之可能性故請漢德森氏總部職員及各分部職員立即凖備下届之競爭 
　　十二日倫敦電帝國參謀部長加藩伯爵本議定正式往游新加坡茲鑒於現有情勢前議取消 
　　十三日倫敦電每日新而論加藩伯爵取銷正式往游新加坡事謂此爲取消新加坡築港計畫之解蓋新國會大多數不贊成此計畫也但官塲則謂參謀部長須留倫敦庶陸軍大臣更動時得資顧間故不得不取消往游新加坡之議 
[日商大販嗎啡案]  
　　十二日倫敦電日商宫川氏嚴法收藏嗎啡鹽重五百磅致於十一月六日被捕今日被判監禁三年據公訴員稱英當道以爲法庭所拘辦販運毒藥之人其營業之廣殆未有如該日人者馬賽警察近曾搜獲價值英金九千磅之嗎啡鹽素英内務部查知近年有大批毒藥私運往日本有轉入中國與印度者亦有回至英國者毒藥行遍於世界一入合法者之手即無從取締之宫川販賣大宗毒藥不僅設商店於瑞士且在德國亨堡亦有一店宫川於十月間最後一星期内從亨堡運出價值三萬七千五百九十磅之海羅英宫川有甚具勢力而富於資財之機關爲其後援英國已向德政府交涉最近數日已在亨堡拘捕多人云刑事裁判員稱該日人應驅逐出境並償所有訟費 
[墨西哥革命消息]  
　　十二日紐約電墨西哥政府與革命傳出之消息皆相抵觸眞相莫明革命軍似未受抵抗現由維里克魯士兩道鐵路綫疾趨墨京一軍已抵亞比柴柯一軍已抵愛斯泊蘭柴 
　　十三日維里克魯士電革命軍司令部宣稱宇康太州之米里逹與泊羅克里索二鎭已附和革命軍 
[英國大控案]  
　　十二日倫敦電道賫斯譭謗案今晨續審檢察長指道賫斯所撰之文含有貝爾福邱吉爾因加塞爾故隠匿巨特蘭海戰眞相之意道賫斯答稱此文出以滑稽譏剌之筆墨文中所言各節旣無人否認渠可信其爲眞裁判員曰不可道賫斯乃高聲曰此殊不公吾無將此案付諸陪審員公判之機會此直兒戲耳云史賓塞氏供稱巴克氏曾於一九一六年六月二日告以巨特蘭海戰之假報告係邱吉爾之手筆而邱吉爾於一九一九年在鄧底生以發表巨特蘭報告獲資頗多云巴克氏聲稱渠從未向史賓塞言之史賓塞經檢察長艦喆後自認渠曾兩次被大控訴但未有三次證明患經病之事此案尙須續審 
[大英輪公司將减薪]  
　　十二日倫敦電大英輪船公司開常年會議主席演説時深以每次航行所獲多不敷費用爲慽故公司不得不減輕職員薪俸恐尚有續减之必要云 
[英兩大學之足球賽]  
　　十二日倫敦電牛津劍橋大學今日又在晶宫比賽足球因天氣不佳觀者僅五千人雙方各勝一球 
[公電]  
　　北京通電各省衙門均鑒本日令河南省長張鳳臺著即免職此令特任　濟臣署河南省長此令特任劉實善爲燿咸將軍此令任命時全勝爲將軍府將軍此令孔繁錦張兆鉀王烈均授爲陸軍中將李實茂加陸軍中將　張　授爲陸軍騎兵上校王連城授爲陸軍軍需監此令任命楊向林爲陸軍第九師步兵第三十四團團長此令范思　授爲陸軍騎兵上校此令　謀總長張懷芝呈請任命陸嗣　爲　鄖鐘守使使署中校參謀應照准此令暫行代理部務陸軍次長金紹曾呈請任命趙君慶爲陸軍第九師副官長邊德操爲步兵第三十六團團附張永勝爲兵第九團中校團附王鴻灜爲步兵第三十六團第一營營長步崙爲步兵第十七旅少校副官均照准此令暫行代理部務陸軍次長金紹曾呈請任命崔樹椿爲陸軍第九師步兵第三十四團團附王金堂爲步兵第三十四團第一營營長蘇爾昌　砲兵第九團團兩　家　爲步兵第十八旅少校副官均照准此令京文印 
　　姚文　等代電上海申報館轉各報館並轉六縣各法　父老兄弟公鑒文稱等上江蘇省　公函一件文曰省長大鑒敬啓者本月七日省議　馬甲東等緊急動議附北水電廠完全商辦一案到會議員意見不同爭議未决八日繼續開會該件已改列議事日程第三十七案甫經開議即由王　幹　議變更議程將該　提前討論當有一部分議員以要案詩議者尙多反對提前爭執不已繼以毆打時議塲秩序素亂議長通席而去尋因日專散會該案提前與否並未表决今聞省議會已逕咨省長請求公布不勝駭異查省議會爲一省最高立法機關何等尊嚴平日主張不同猶得曰見智見仁各異其趣乃竟以尙未討論之案僞爲議决姑無論報章騰載内幕如何即就手續　法已逹極點若不亟予糾正涓涓江河後患何堪設想文　等同屬蘇人不幸本省議會如此情形揆諸披　朢纓冠之義實難緘默用敢不避嫌怨聨名凟陳應　省長依法撤銷以重省産而遏亂源地方幸甚等語伏希公鑒姚文　鄧邦述黄以霖黄炎培袁希濤蔣炳章沈恩孚張嘉森錢崇固沈惟賢郭秉文冐廣生徐鼎康高翔彭榖孫盧殿虎許體萃李　純甘鋐蘇民生厲式金耿道冲耿葆　高楚秋王汝圻劉伯昌鍾福慶阮惟和董永成陸規亮金其照郝需琳同叩 
　　南京校長聨合會來電申報館轉江蘇全省父老公鑒省議會爲本省立法機關三千萬人民所託命今以上海閘北水電廠一案有少數劣分子許騙巨賄竟以未經表决之議案盜稱邇過朦咨省署　法肆惡至此已極以全省所託命之代議機關供少數劣分子把持播弄若不抉除害馬何以自救事關全省禍福願我父老共起　之省立學校校長聨合會公啓元 
　　南京學生會來電各報館轉閘北各公團鑒水電廠官辦商辦本會毫無成見惟賄賣官産爲蘇民爭人格爲蘇省保利權不得不有所表示主持正誼耳尙希鑒之江蘇全省學生聨合會叩元　　蔡璜代電江蘇全省各公法團領袖曁父老昆季鈞腎江蘇不幸地方最高民意機關恒陷於塗炭痛何可言璜切先有聲明素性獨往獨來不知黨派爲何物祗認是非萬無偏徇差堪自信亦當可共諒者木届常會六十日祗開成大會兩次誠汗顔無地延長會期二十日要案孔多七日晨聞賄賣閘北水電廠風説午後開議中間忽分布油印處分水電廠案附補列日程至爲駭怪計賄選省憲重要之案自始即行提出議長一意把持不列日程水電廠案去歲已引起極端糾紛茲何亟亟不惜用鼠竊狗偷卑劣手段謂中無黑幕其誰信之當日爲變更議程爭恃無結果而散翌日大會開始即有人動議會務重要萬不容再有搗亂依照議程（水電廠案列次判末第三十五案）不得再提變更雙方遂起衝突羣閧演臺議長鼠竄避席坐候久之聞鈴聲在振當然散會王議員景常招呼同類謂是開會並非散會開然復入議塲實已不及半數遠甚且都徬徨四周入席者寥寥無幾有頃議長經人挾持復行出席更起劇烈爭執墨盒横飛扭作一圍議長便復逸去綜當日情實併未及變更議程何論議决萬目暌暌豈能盡掩乃聞當夜一時以議决案逕咨省長公署以立法機關而創不可思議違法行爲眞是昏無天日議會爲三千萬人民公意託命非百六十個人私物徐果人竟敢一人顚倒舞弄且勿論充類爲賣省賣國如此一手掩盡盜弄公權極而將三千萬人民父母妻子等於猪仔賣之甚則奪之殺之詐竟忍此終古不一聞問乎日者因敎育行政會議及財政會議六十縣英秀星聚省垣諸公俱地方碩望領袖羣倫亦旣耳聞而目見應若何鞭策若何糾正是亦天職之無可謝者否則議會爲萬惡所歸社會失制裁之効人心盡死眞萬刦不復矣平情以衡官辦營業非蠢即賊滬上商民以利害切膚欲全歸自辦自有正軌可循乃罔恤自汚而汚議會甚爲痛惜且昨　新聞報所載全反事實代議制破産而恃爲凊議者亦竟爾破産尤足深　璜空諸一切議會自殺陷入其中者旣無可言至社會清議一切自殺惟有泣血稽　而已耿耿此心有如白日惟希公鑒幸共起圖之蔡璜謹啓 
國内要聞 
[北京通信（三原）－]  
　　不易闖過之年關 
　　年來所謂中央財政本日日有關月月有關不僅年關已也特比較的前者爲小關後者屬大關雖京以外之衆多武人亦必有點綴而後可據王克敏通盤打算非一千二百萬不能渡過其所定計畫（甲）發行十三年公債票一千萬或二千萬以德發債票基金爲擔保（乙）進行吉會鐵路借欵一千五百萬（丙）發行特種庫劵一千萬以十一年内　基金餘欵爲擔保（丁）預借十二月份鹽餘四者之中除丁項外有一成就即不難安穏過　固無怪其逢人即謂有辦法也 
　　然甲項以從來公債信用堕落推行匪易而所指担保之德發債票基金因外交關係根本上亦不能做到乙項在東鄰雖　念已久求之不得究竟牽制甚多非短期間所能成就再項經安格聨反對乃藉口使領經費先發預約券五百萬五氏公不忘私欲舉三十萬經手利益歸其總糧臺之中國銀行　享致引起同一有代理國庫權利銀行之爭奪似歸停頓其實此小小問題固不難由中行分一杯羹大家利益均沾必不致閙僵其僵在該項擔保品原係俄國庚子賠欵之一部分俄代表加拉罕曾於本年十一月間承認退還用於敎育基金敎育界聞訊熱烈反對王氏因此乃攙出顔惠慶黄郛出而調停以該庘劵原擬用於使領經費今即由外財敎三部與敎育銀行兩界共同發行分一百萬與敎育界敎育界尙未承諾王以事在必行又托在野名流中與敎育界有關係者從事疏通但五百萬預約券經七折八扣實際所得不過四百萬使領經費旣不能不稍稍點綴敎育界又分去一百萬原定過年之用已不可恃至丁項雖有寅吃卯糧之先例可以做到然十二月鹽餘本非旺月除匯理以金佛郎案照例扣留及向來指定各用途外實際能放回者亦不過一百餘萬統其四大計畫所能用於年關者祇如此而已杯水車薪庸何有濟 
　　王氏在臺下以能籌欵言上臺後亦以能籌欵言然一個月來除享受張弧籌妥之一百八十萬拉雜凑足三百萬外他無表見中行雖屬其總糧臺之一但一則投鼠忌器二則此來尙有塡補該行虧空之作用自更不能往外拿錢其初以某某幾家銀行對於前任多所資助頗欲從中拉攏小借欵冀以積少成多無如某某等行多與前任有特殊關係對王殊無限感因亦如中行之於張弧堅壁清野不爲所動於是不能不舍國内而求諸國外連日宴會外國銀行大班極形忙碌外間以金佛郎案秘密承認之説日來又復囂傳　波累及於新聞界因此聨想到連日宴會或即爲金佛郎案以愚所聞王之對外活動實爲應付年關希望經手鹽餘之匯豐等行墊借現欵一千萬即自十三年起分月在鹽餘内扣還惟銀行界對此並未承認但亦未完全拒絕許以盡量考慮能不絕望且看此考慮後之下文如何 
　　過年籌欵許畫之不可恃旣如上述而眼前先年關待發之京師軍政費除裁員與海軍餉川湘等省軍費不計至少亦須三百萬元所恃者祇十一月份可以放回之鹽餘一百六十餘萬尙差半數王氏因金城等行對於年關不肯助力乃求其次欲以十二月份鹽餘與之商借二百萬墊欵亦遭拒絕本來金行與某某等四行有同盟之約欲引誘單獨承借勢不可能而四行以外之東陸等行又與張弧有密切關係更不能爲助不得已乃由其總糧臺之中行聨絡交行承墊據聞其附带條件以中行不獨得五百萬預約劵經手費爲交換正在三方面商洽中大約可以成事 
　　然十二月鹽餘打算過年者旣以頭痛醫頭商借墊欵所謂四大計畫已完全落空年關更少去一筆外銀行墊欵談何容易究何所恃以不過而過王氏乃注其眼光於移用德發債票無效基金外傅有一百三十餘萬英鎊以愚所聞實祇八十餘萬鎊約合華幣一千萬元左右存在倫敦方面之外國銀行此事在張弧時代即提閣議通過爲曹錕上臺之用顧張氏去職後雖曾一度向外交團交涉究未得外團之承認除英國反對外德國方面亦提出條件至少限度以發還北京德華銀行公産爲交換王氏正懇顧維鈞向外國從事疏通據聞將以條件的提用云（十二月九日晚） 
[北京通信（崇）]  
　　外蒙獨立後之現狀郭道甫在青年會演説　 
　　外蒙獨立後迄今數年消息隔絕國人忘之久矣當局一意内爭視爲無足輕重今日下午九時青年會特請中蒙交涉公署諮議郭道甫君講演外蒙狀况題目爲［外蒙獨立後之現狀］爰亟錄之倘亦邀留心邊事之一盼歟 
　　郭道甫蒙古呼倫貝爾人民國四年肄業於北京俄文專修館畢業後回呼倫貝爾創辦蒙旗中學今夏又游庫倫西伯利亞莫斯科等處著有蒙古問題一書對於外蒙及俄國現在狀况所述極爲詳盡現充中俄交涉公署諮議此間當局專在面子上用功羅致此項人材以裝飾塲面觀其對於中俄交涉之成績固知其志不在此也茲節錄郭君演説如左 
　　外蒙政府之組織總統總理下設外交内務陸軍財政司法五部各部組織極爲簡單總長以下只有秘書書記數人名爲一部實不及中央一局所薪俸亦薄總長任期一年係選任得連舉連任全蒙敎育隸敎育局庫倫設有大學中學各一處小學二十所程度均極低淺除庫倫兩所外餘均散布各地學生約千餘人 
　　經濟狀况異常充裕國庫年可收入税欵一千餘萬兩每年除軍政費外尙有剩餘民間生活程度極低故生活亦不艱難所資以爲交換貨物之媒介者仍沿　生　或俄金故無紙幣允斥之忠庫倫嚴禁現金出境每人只准携带現金二十五兩或二十五元逾限按百分之三十五抽税有人謂蘇俄在彼搜索現金故爲此制云 
　　内政如警察路政電燈曁各種社會事業亦頗知興辦但極少成效陸軍有一萬七千人左右皆爲騎兵實行徵兵制度每六個月爲一期新近設立軍官學校聘請俄人七八名充殺練官三五年後蒙古軍政將全在親俄派手中矣 
　　蒙古政殺不分已有年矣活佛儼然爲行政尊長自赤俄侵入政治漸與宗敎分離現在純粹爲政黨政治計㈠青年革命黨黨員多爲二十五歲以下之青年專從事於赤化連動㈡國民黨最有勢力青年中有所謂蒙古新青年者有外國新青年者思想均極新頴大非十年前之再觀 
　　外蒙與俄國表而上似不相統屬而精神上因現在蒙古當局均與赤俄不無關係而俄亦因其本國自身之政治尙未逹完全統一之境故對外蒙亦不甚偪兩政府情感尙能維持且現在俄兵大部分均歸國所餘者僅不過保護其代表而已 
　　蒙古與祖國（即中國）有歷史地理種族之關係最深亦最密切故時時盼望祖國早有革固政府内嚮之心頗切其國民黨　内亦載有内嚮之條文蒙民與祖國民族之情感依然濃厚如舊不過其政府課税稍重耳 
　　新　事業尙在萌芽時代只有庫倫一家消息不甚靈每日約消四五百份敎科書亦你完善學校課程添設中文或俄文現均示定蓋均在草創期間耳 
　　至外間所傳之全蒙會議蓋爲西伯利亞之蒙人會議非外蒙之全蒙會議也緣貝加爾湖地方本爲蒙人之根據地自俄得西伯利亞以後亞伯利亞蒙古遂隸於俄前年是地已建有共和國政府之組織悉倣赤俄所謂會議云云蓋即指是而國人不察遂誤爲外蒙之會議耳本日往聽者約六七百人俱能傾耳靜聽足見關心邊事者大有人在惜私鬭不息内地安寗且岌岌不可終日撫我則后虐我則仇我不自謀又安能怨人之越爼耶 
[京衆院又閙一場]  
　　吴景濓仍被逐退席 
　　吳景濓前日（十日）發出衆議院臨時會第五號議事日程討論孫閥同意案識者早知衆院必有一場熱閙以金錢爲基礎之憲政黨又於前晚發出請帖三百餘張請各黨員於昨日上午十一時在甘石橋俱樂部午餐該黨議員於醉飽之際受全體出席解决議長問題及武力對付便宜行事之訓令自當奉命唯謹而吳派方面亦盡其財力力謀對杭自不待言故昨日（十日）之衆院臨時會在未開會以前即似有打架廣告貼出者至下午二時開會時間已至吳景濓即先據議長席延至三時議員到者漸多除吳派全體出席外反吳派亦紛紛列席而此一塲好戲遂喧然大作矣戴書雲首先登臺發言謂吳前議長本人對於本院議長問題曾以書面表示承認議長問題有二項解説（一）憲法第四十九條包括議長在内（二）憲法第四十九條不包括議長在内其説極爲含混同人爲維持憲法計絕對主張吳已失議議資格吳氏本人爲制定憲法之一人應請其維護憲法勿再　占議長席同人須知此次之臨時會非第一二三届會期之臨時會乃會期滿後之另一臨時會當然不能包括議長任期應推年長爲臨時主席言畢仍立於議台之上吳派馬驤即請主席查點人數牟琳錢崇愷等主張推定主席後再查點李含芳立在台階前大呼非查點後不能另推主席劉冠三厲聲請戴書雲下演臺戴謂俟推定後本人即下秘書查點畢吳景濓報告在塲三百零一人寇霞李含芳等請戴歸席戴下台後寇霞謂自議長問題發生以來雙方各執一説然議長發生問題六字則無疑義現在可請吳景濓守法退席由同人提出討論馬驤登台發言謂應依憲法四十七四十八兩條解釋衆謂俟推出主席再議此時尙談不到馬又謂議長有問題無問題應付表决此時臺下反對贊成之聲閙成一片吳見形勢不佳急搖鈴退席而此全玉合演之閙戲遂告一小結束矣吳景濓去後王乃昌李夑陽牟琳等大呼勿走即行開會陳純修等推胡元滙爲臨時主席胡甫上階吳派陸昌粮據坐總統席薛丹　踞坐議長席其他吳派議員肆口呼叫當時秩序大亂一閧而散當牟琳等在前場開談話會時吳景濓馬驤劉冠三等則在後台與寇遐討論調和辦法三項㈠下次開會即討論議長問題以投票手續表决之因事實上有取决於主席之關係吳景濓須退席回避但退席後倘一次不能解决吳之議長資格不能作爲消滅㈡議長問題一次不能解决時下次開會日程仍由吳與牟等會商發布㈢如投票結果吳之議長解職自應推年長者主席但於臨時主席期間内不能議决法律等案云云反吳派允於考慮後答覆據反吳派多數意思對於吳派第一第二兩條尙可通融第三條及附带條件則不甚同意昨晚甘石橋方面反吳派偅要份子有緊急集議討論此事今日（十二）則召集全體反吳份子再開會議能否容納此條件當看今日會議之結果矣 
 
 

Page 5

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *   
 
 

Page 6

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *國内要聞二 
[中行經理使領庫劵之原因]  
　　財部發行使領國庫劵五百萬現又增發一百萬爲敎育經費共六百萬（按財交兩部挪撥俄國退還庚子賠欵以發行五百萬國庫劵）經國立八校一致力爭結果由雙方議定調停辦法即於五百萬之外加發一百萬元分十六個月發給每月六萬六千餘元此種辦法八校業已表示讓步安格聨方面亦已允可）業已决定不日即可發售惟此項庫劵係按丁足發出雖基金可靠但以平常發行公債之先例測之終覺無即可售出把握何以中國銀行肯獨家經理據銀行界某要人所談原來安格聨已與中行妥協由海關存欵（即養老金及歷年積存到期未取之公債本息等等）項下撥足五百萬特别破例以年息三厘存入中行將來中行付使領經費（敎育費一百萬之收支方法尙未議及）時即於此項存欵中指撥俟存欵撥完該項國庫劵即届還本之期故中行儘可將該項庫劵封存庫中並不出售每年坐得八厘息金到還本時可如數取回而年息三厘存入之五百萬因陸續支出之故此中又可獲利若干故願獨家經理據聞安格聨之五百萬已於四五日前先交二百五十萬業由中行照收其餘二百五十萬亦已約定陽曆一月十日以前交付按海關欵項向存匯豐道勝兩行前數年曾在中法實業銀行存過二百萬即爲破例至中行之存欵則此次實爲創始焉 
[北京招集臨時財政會議（續）]  
　　王克敏向各省代表訴苦 
　　以上係專就中央財政已過之情形而言外債一項共數二十二萬萬元查前清未季外債之數僅七萬萬元民國十二年以來由七萬萬元增至二十二萬萬元是此十二年之中已增外債十五萬萬元外債之外又復積欠軍政兩費約二萬萬元共計民國十二年以來國家負擔之債務已逹十七萬萬之鉅額反觀收入方面則民國以後不但各種賦税俱已增收而烟酒印花尤係新立名目足見取之於民者實較清末又復增加數倍外債增加之鉅如彼國民負擔之重又如此時至今日財政部欲求每月零星維持中央現狀之三數百萬元而不可得克敏服務國家競惕之餘痛心不已外債亡國歐西有例在先我國雖地大物博若不統籌全局力圖挽救則財政破産之日即吾國亡國之時克敏居財政界近二十年因洞悉此中危險實情用特開誠相告非敢故作危言以聳聽也更進一步而觀各省之財政狀况又如何以克敏所知除山西一省負債無多浙江一省債額亦僅三四百萬元外其餘各省無一省不陷於財政破産之現象即就最富省分之江蘇而論其負債之額亦在千萬以上長此遷延豈獨中央不了即各省亦不了也爲今之計勢不能不由中央協同各省定一統籌全局之計劃共謀正本清源之良策此克敏今日約集各省代表諸公先爲第一次報告之本意務乞諸公以此意轉逹於各省當局之前一俟財政部定有妥實計劃後明春二三月間當再召集第二次正式會議共商根本解决之辦法以今日各省之形勢觀察所截留中央各欵之數實不足抵中央應給各省之數故所謂整理者并非召集正式會議之後即勒令某省應解欵若干某省應還欵若干不過希望各省共同贊助此後統籌全局之計劃然後有逐漸清理之辦法此又克毓今日不能不鄭重聲明以求各省共同諒解者也至克敏所臆測之整理辦法大　不出下列數端㈠清理債務如變短期爲長期化大利爲小利㈡促成關税會議使二五附加税可以實現㈢整理鹽餘每年約可增加二千餘萬元㈣劃清中央地方收支收清眉目凡此種種均在克敏計劃之中第一步依據各種手續清理第二步始能確定國家預算必預算確定之後國家財政始有頭緒可尋此克敏兢兢自勉之責任亦深願與各省諸公共勉者也此外尙欲向諸公附带報告者即中央維持現狀至少限度之經費每月約需三百萬元内中以一百萬元作各省協餉計洛陽二十萬元直魯豫二十萬元馮使十萬元海軍三十萬元駐京直軍十萬元湖北十萬元以一百萬元作近畿軍警餉項按照預算數目可得七成之譜以一百萬元作政費内中敎育經費國會經費約五成五府院部經費約四成其餘各機關約三成尙稍有不足者上月經費即按照此項情形分配克敏服務一日必照此計畫籌撥以期於萬無辦法之中力謀維持現狀之計也王克敏報告畢綏遠代表雷多壽河南代表陳定遠等相繼發言主張由財政當　早日依照前項計畫以憲法爲根據編成一有統系之計劃書分送各省使各省有相當之時間爲詳密之研究俾於明春召集第二次正式會議時再共謀根本解决之辦法全場一致贊成而散時已下午五時 
[金佛郎案有變相承認説]  
　　北京益世報云金佛郎案政府已决定承認之説近一月來幾乎日有所聞惟迄未證實故言者縱確鑿其詞而聞者終以疑信參半之態度視之乃昨日又有一此類消息謂王克敏最近與法使已有一種協定由財部根據辛丑條約每規元一兩按三佛郎七十五生丁計算飭令總税務司照此支付法使對此極爲贊同同時又徵詢總税務司安格聨意見安亦表示同意大約不出五日此項命令即可正式發出此項消息條理井然頗若有幾分之可靠姑誌之以觀其究竟 
[皖贛實行廢長之經過]  
　　卾省正徵吳佩孚同意 
　　皖贛卾三省省長問題醖釀已久實際上贛卾省長不啻已由蔡成勛蕭耀南兼代至皖省雖尙有吕調元在但近來因學務影響位置不穏馬聨甲代表且在京力爲奔走兼代運動聞前日（十日）晚八時曹銀特召高凌霨入府商量此事當交下三個諭條（一）特任馬聨甲暫行兼署安徽省長（三）特任蔡成勳暫行兼署江西省長（三）特任蕭耀南暫行兼署湖北省長令高於翌日召集全體閣員談話會作一度之磋商以便正式發表高遵於昨日（十一日）下午二時到院於國務會議之先與閣員開一談話會磋商發表命令手續（外傳提出閣議不確因特任官無提閣議先例）高當將曹所交之兼長諭條傳示各閣員各閣員均無異議惟主張三兼長命令須分兩次發表皖贛兩兼長命令可於當日先行發表而蕭耀南兼卾長命令須先電洛吳徵詢一次俟得洛吳覆電蕭兼卾長命令即可繼續發表故昨晚發表者只有皖馬贛蔡兩道命令此外江蘇省長韓國鈞早有辭職風聲但因繼任人物尙未疏通妥協故擬稍緩時日 
[財部公債司編内外債欵表之説明（十四）]  
　　（九十）交通銀行債額洋一百八十萬元應還九六票額一百十三萬四千元九折洋一百○二萬○六百元餘欠洋七十七萬九千四百元此項債票按九折升算（九十一）中國銀行債額洋一百九十六萬二千元應還九六票額一百二十二萬六千○六十元九折洋一百十一萬二千四百五十四元餘欠八十四萬九千五百四十六元此項債票以九折升算（九十二）大陸銀行僨額洋十三萬五千八百元應還九六票額八萬五千五百五十元八四折洋七萬一千八百六十二元餘你洋六萬三千九百三十八元（九十三）天津興業銀行債額洋十四萬元應還九六票額八萬八千二百元八四折洋七萬四千○八十八元餘欠洋六萬五千九百十二元（九十四）天津興業銀行債額洋十萬元應還九六票額六萬三千元八四折洋五萬二千九百二十元餘欠洋四萬七千○八十元（九十五）金城銀行債額洋三十九萬元應還九六票額二十四萬五千七百元八四折洋二十萬○六千三百八十八元餘欠洋十八萬三千六百十二元此欵除以債票償還外餘欠以押品中行官股變價償還業經核准尙未轉賬（九十六）中國銀行債額洋一百萬元應還九六票額六十三萬元九折洋五十六萬七千元餘欠洋四十三萬三千元此項債票以九折升算（九十七）大通銀號債額洋四十萬元應還九六票額二十五萬二千元八四折洋二十一萬一千六百八十元餘欠洋十八萬八千三百二十元（九十八）振商銀行債額洋十七萬元應還九六票額十萬○七千一百元八四折洋八萬九千九百六十四元餘欠洋八萬○三十六元（九十九）交通銀行債額洋六十三萬元應還九六票額三十九萬六千九百元九折洋三十五萬七千二百十元餘欠洋二十七萬二千七百九十元此項債票以九折升算（一百）愼記憤額洋十八萬元應還九六票額十一萬三千四百元八四折洋九萬五千二百五十六元餘欠洋八萬四千七百四十四元（百○一）四合公司債額洋七十九萬○一百元應還九六票額四十九萬七千七百六十元八四折洋四十一萬八千一百十八元四角餘欠三十七萬一千九百八十一元六角（百○二）中國銀行墊付新疆協餉庫劵債額洋二十七萬九千九百元應還九六票額十七萬六千三百三十元九折洋十五萬八千六百九十七元餘欠洋十二萬一千二百○三元此項債票以九折升算 
[吉林一中罷課風潮（隠）]  
　　爲吃飯問題 
　　吉林省敎育費年僅五十六萬餘元而省立校則有男中六女中一男師四女師一省模範區三職業校一又提撥延邊墾民敎育補助費二萬元平常經費本甚拮据入冬柴炭倍增此項費用甚至高出伙食之上因之各校難於維持聨銜請求敎育廳接濟敎廳以敎育費本有預算不應溢出但各校窘狀亦屬實情廳中旣無餘欵可擬祇得據情轉請省長設法維持並由代行廳長第一科聶科長率領仝體校長晋謁省長面陳苦衷卒以庫空如洗仍無結果各校長擬提前散放寒假徐圖善後敎廳得悉立招各校長到廳會議諭令未解决前不得擅自放假俟廳長于慕忱日内回吉再行定奪現在各校不僅柴炭將不能舉火且有斷炊之虞五日一中果因吃飯問題引起罷課風潮該校伙食本極粗劣近幾不能飽腹住宿學生以所繳伙食費足夠所用苟非别有内幕何至於此即於是日推舉代表質問校長徐竟安伙食費已否用完答稱已早用罄近幾日所用者已由校中墊付有賬可稽學生當即澈底詳查查出校長有侵呑情事雙方遂起衝突當時職敎員出而調停學生拒絕職敎員六日僨而辭職學生亦於六日發布傅單宜布校長罪狀並到敎育廳籲懇查辦因子廳長回籍未歸由第二科長吳韻笙婉言排解學生不得要領而歸立即實行罷課而通校生本無甚關係突聞職敎員全體總辭職甚爲恐慌當派代表挽留但職敎員以管理不善引咎自責不允所請通校生以敎師不肯取消辭意只得宣告中立聽其自然並聞校長亦已提出辭職風潮已擴大學生宣言列舉校長罪狀略謂民國十年秋任用私人劉某爲庶務朋比爲奸私呑學生伙食費用後經學生查知彼爲圖全地位起見煩人周全認罪罰錢四萬吊吾學生以彼畢業東洋爲國家高尙分子豈能出此不道德之行爲且想　絕不能一錯再錯故保其人格而不傅揚孰料彼利心過重不改惡習今又重蹈舊轍私呑吾學生之伙食費用實難忍受云云下署吉林省立一中住校生伙食團公啓 
[魯政黨將有大激戰]  
　　敎育廳將爲導火線 
　　魯人治魯聲中於前數日有大批廳道之更動此大批廳道人物説者謂于元芳爲誠社中人得一敎廳陳藻爲民治社中人得一實業濟社祇得一將裁仍留之道尹聨勝於無可謂分贓平均有飯大家吃矣孰意政客態度變幻靡常陳藻以接近誠社故現已變作騎牆與民治社日益疏遠故就近日論此次政變誠社可謂大獲勝利刻以誠社首領張公制必欲維持其黨員于氏武裝接敎廳長任激起反動其首先發動者爲民十新新議員高劍泉高與張積不相能最近已短兵相接繼起者爲民社首領國進修正式領銜通電拒于到任者正誼俱樂部首領王貢忱亦以王鴻之去由於誠社之排擠亦出而奮起加入於是風起霴湧濟社中之武定團十餘人議員同志社二十餘人悉由其黨魁李蔚青孫寄雲等率以加入（此兩部分人員前並以互相聨合關係改名義社）以上數團體近兩日來已開會數次聞將組織一大政黨命名將於自治方面尋之以此等家樣較爲時髦且對於將來進行上第一即爲各縣之辦選於此較易著手第二自治實施省長一席將出於民選之一途以之進步則順而利以之倒熊又輕而易舉故此議一倡和者　起現時各黨集合競相加入聞議員方面加入者已有八十餘人此外亦復不少聲勢甚爲喧嚇刻下誠社方面大爲恐慌欲起而拉籠人員擬與之相抵環顧各派已爲彼黨拉籠一空未免摩掌擦拳徒呼負負以記者觀察兩下激戰將以敎廳爲導火線十五日臨時會開議員席上或將演一齣全武行也（十二月十二日） 
[孔競存到後之湘議會（長沙通信）]  
　　會期問題解决 
　　湖南省議會孔副議長來省後日昨午後一時省議會在協議廳開協議會到五十餘人孔氏主席先决定會期問題孔氏報告畢各議員爭辯甚久討論結果可分二點㈠第六次臨時會作爲中斷下星期一日續開至十二月底止㈡議事日程可將上會期未議竣之案擇要編列次論及會中經費周題孔主席報告謂本席蒞省即向省長財政司長交涉以政府所欠議會經費計三十餘萬現湘米開禁雖不能全數清給亦須撥付半數再三交涉唐財司長始允於五日内撥一萬元兩週内再交一萬元但到手方能作數此外米照一項尙須另行交涉現會中僅恃造幣廠日給二百八十串之數維持火食此後關於經費事尙須大家協助交涉經多人討論結果以後仍請孔氏向政府極力交涉以維生活衆無異議再次討論議長請懲問題孔主席報告昭綬（孔氏名字）備位議會應負責任無如身體受病里居甚久屢思來省未能成行非常抱歉特向同人請罪並請懲戒黄鉞云副議長實係抱病在家同人俱已諒解此事可不置議餘亦無人置辭遂議畢而散又聞孔副議長日昨謁見省長聞下星期一行開會式日省長將親自出席議會發表關於湘局重大意見孔氏比將此事報告大衆但此次議决係繼續前次臨時會旣不舉行開會式自然不請來賓出席蘇鵬謂湘省現在重要問題甚多如客軍出境湘省善後等事省長如有意見儘可隨時蒞會出席不必定要舉行開會式之日唐陶等贊成之遂决定開會後省長可隨時蒞會出席想届時必有一番爭論也（十二月八日） 
[湘敎育革新四誌]  
　　評議員開會之兩日情形 
　　湖南省敎育會於六日午後三時召集各評議　開第四次常會到會者四十餘人仍由馬續常主席首議周漢藩所提修改評議部細則案周謂本届會議所提議案爲數甚多照評議部細則第五條規定須有過半人數出席方能開會但以人數限制殊形困難不若改以時　爲標準除選舉處外槪照此規定賈文漣謂常會斷不能照周説實行宜另想方法救濟爲妥如不到會者即登載聲明梁翔雲謂如照省議會辦法有常駐委員則不怕其不到會鄧其鎭亦附和梁氏力反周説討論許久主席以可否付表决羅大凡則折衷各説主張以三分之一到會者即可開會多數贊同據爲定案次議圖書館章程案計該項章程共十四條由主席逐條宣讀經衆稍加修改修改後再逐條付表决通過散會 
　　七日午後三時各評議員復開第五次常會到四十餘人仍由馬續常主席討論案件如下㈠博物館儀器標本准備用中等學校案提案人黎曉暘謂湘中各中等學校多以經費支絀無力置備儀器標半敎授者專以課本空談終難得學生之透澈了解若將博物館儀器標本借用庶可於實際上得一番研究賈文漣則報告審查否决情形以少數儀器標本不敷各校支配將來此案若果實行各校不免釀出爭端討論結果係由圖書館斟酌辦理㈡組織縣祖學委員案首由向大光發言謂政府現已規定縣視學委員資格祗須催促實行不必另行提案經主席付表决多數主張打消㈢市鄕自治未實行以前應暫照部章各縣一律設立學務委員會案衆一致贊成通過㈣舉辦全省敎育會成績展覽會案衆亦贊成通過㈤請政府通令各縣依敎育育法成立縣市鄕各敎育會以期促進地方敎育案經多數表决成立㈥徵集各省農工商品陳列博物館並定期開展覽會案向大光云須將各省物品徵齊始行開會展覽最後决定俟博物館成立後由幹事部會同該館主任規畫進行㈦組織大規模游藝園案因經費無着多數否决㈧劃 
 
 

Page 7

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *一敎育　　時　案發言者甚多最後議决成立黄文豹周漠藩等請購一大鐘或以午砲爲標凖主席請交幹事部實行㈨選舉圖書博物兩館主任案此案前經呈請敎育司核准須俟該司覆文後始克選舉㈩常任評議員簽定案衆議决用抽籤法决定即各代理評議員亦可抽籤㈩㈠省立中學以上各校長及省視學擬由敎育大會選舉呈請敎育司委任案衆均贊成惟暫不置議决定而散（十二月八日） 
[豫東歸德拒税罷市已解决]  
　　十日全體關市 
　　歸德及朱集商民因反對百貨二五税於七日實行罷市已紀昨報茲悉該地商民以原有隴海貨捐報税浩大不按章程久已恨之次骨今又由省委姜瑞炎來歸創辦商瞧夏永鹿柘微收局且已於五日實行收税及十三行羣起反對仍無效果故七日罷市非常激烈延至九日已罷市三日尙未開市亦無結果適商邱知事趙琦他調新任滕雲龍由虞城調署商邱已於九日接至下午二鐘即在縣署召集商民開會到會數百人滕演説云摀毁税局物件打死書記一人凶首已經捉獲該税局長係由省委我已呈奉上官刻暫停徵竭力爲大家辦理先請你們大家即行開市云云商民認爲滿意即於十日全體開市矣 
[皖聞紀要]  
　　皖省第三届省議會選舉早經判决無效吕　元蒞任伊始亟欲推翻訟案苦於法律無根據幾經　折始允辦理改選於是年來皖省政治上最大爭點方始　全告一結束各縣知事現正紛紛調查選民舉行初選不期此際尙有三届省選失效當選人晋恒履陳文權等見新新國會近頗活動昨特到省見吕調元請求召集吕氏面答晋等云棺材已抬出大門尙能救得活嗎吕氏此等答覆可謂滑稽之至晋等亦遂無言而退 
　　前印花税處會辦劉以臧寄居皖垣五襠坡何雯之弟何　宅内月前學生搗毁議員家宅劉因與何同居亦被波及稍受損失劉雖未要求官廳賠償但一再哀懇吕調元委以差缺俾資調劑昨日（十日）呂因寗國知事吳慶元辭職遺缺即牌示委任劉以臧署理然前次蕪湖國會議員吕祖翼家被毁亦曾委其子呂顯曾署理涇縣知事經該縣人士拒絕風潮至今未已劉以臧此次署理寗國同爲取償性質將來前往接事能不發生風潮否也 
　　省會警察廳自另委潘怡然爲廳長接事已兩月餘所轄四警署及消防保安兩隊長警等之薪餉分文未發連前任趙國琛所欠一個月共約有三個多月當趙國琛兼任廳長時尙能借墊火食潘氏任事雖與財廳約定每月有六百元火食費現則連此項火食費亦將斷絕故昨日各署隊長齊赴警廳見潘怡然備述困狀及危險情形潘氏乃允即日向財政廳長交涉據聞胡思義僅允籌每月六百元之火食費由此觀之本年冬防内警界方面恐不免有風潮發生也 
　　造幣廠停工已數月矣廠長周自元亦早赴天津銀東胡傑三方面因無生銀接濟鼓鑄更無法顧問頃聞吕調元欲用長子振球出面接收辦理昨日特假解送造幣廠每月三萬元餘利至蚌埠派該廠會辦劉紫楓赴蚌運動馬聨甲承認但未知果能成功否也 
[蘇議會紀事]  
　　十二日大會未成　水電廠案風潮擴大 
　　蘇議會自八日開會後因水電廠問題大閙一塲結果徐果人竟僞造議决案於八日夜咨請省者公布任意違法開議會未有之例蘇省目有議會以來誠未有之異聞也某派連日休會到處設法疏通意在使議會内部團結一致將三十萬贓欵分别支配合力對付第一步包圜省長要求公布第二步擬允省署交復議誘其承認議决案俾可用去年對於該案故技仍執前議强制執行一面製造空氣謂省署如敢撤消當立提彈劾案以倒韓並另許各議員以彈劾案之利益（李某運動長蘇派有閩人王某駐寜接洽條件聞許某派彈劾案提出後付交際費若干通過後付酬勞費若干到任後某兩廳長某某數税所任用某派之人）無如韓省長不敢妄爲竟於十日依省會法第三十九條認爲違法撤消咨行省議會查照仁社中社及李相府一派議員旣痛恨某派勾結他人利用外資賄買省長更痛恨徐果人悍然不顧扶同作惡假造議决案葬送議會一面向省署聲明該案未經討論不能承認一面通電反對陳亞軒更以徐果人僞造文書顯犯刑事已依新刑律第一百五十三條第二項在江寗檢察廳提起訴訟學生會理事長楊嘉猷又捧繳支票現金贓物（某派利誘學生以支票二百元現金四百元給楊嘉猷請其疏通學生會不必反對）向檢廳呈訴於是閘北水電廠案之風潮遂日益矌大今日（十二）蘇議又通告開會外間紛傳有某派僱用流氓毆打議員之説警廳方面於昨晚得悉已從事戒備記者以爲今日會塲必有舊事從提再打出手之事午後一時驅車往會見議見到者寥而旁聽席則人數已滿延長至四時簽到者祇七十七人不能成會各議員遂紛紛散去現聞十四日再開大會雙方均力謀對付閘北水電廠案之風潮恐愈演愈烈也 
　　另一通信云蘇議會本定本日（十二）下午一時開大會乃遲至三時半議員簽到者祇六十餘人不足法數不能開議而到會旁聽之人則甚多除數十學生外尙有號稱地方公民者成羣結隊而來就中原因不問而知爲閘北水電廠問題蓋自徐果人以未經議决之水電廠案咨送省署後省署中人主張始甚游移繼經韓省長毅然决然咨會撤銷咨文大意謂［據警廳報告貴會因動議變更日程大生爭執秩序大亂議長退席由張課長進議塲云奉議長命搖鈴散會云云是本月八日貴會開會後並未議决事件咨請公佈水電廠改歸商辦一案本署認爲違法查省議會暫行法第三十九條省議會之議决省行政長官如認爲違法時得咨省議會撤銷之如省議會不服其撤銷時得提起訴訟於平政院准咨前因相應咨請貴會查照撤銷此咨］一般利令智昏之輩對此固懊喪異常而堂堂議長之徐果人至此尤汪顔無地至反對方面於下午六時宴請敎育行政會議人員於通俗敎育館當塲由朱紹文報告情形希望各地人士聲援此外尙有一消息即議員中有相府派十人平時表面甚團結此次因水電廠案亦發生衝突包攬之周某爲衆所指已憤而之他另由錢某等通電反對此案糾紛正多將來如何變化有無結束容當續聞 
[南京快信]  
　　省議會議决停辦四届選舉省署以省議會選舉法係由國會制定事關全國法令昨已電請内務部核示 
　　各屬旅寗士紳因省議會包賣閘北水電廠特組省産維持會協力抗爭 
　　交部通電謂路電各項收入多抵借外債請各省長官以後勿子截留免啓外人干涉之漸 
　　院電兩長棉花增加出口附税充擴充實業敎育費案已交由外財農敎四部及税務處會同核議 
　　韓省長明令解釋關於善舉財産隸屬問題凡以私人集資或捐田創建善常不屬於地方公産範圍之内但已由地方經理收歸公家者應以地方公産論 
　　南京電報局通告自十二月十六日起至十三年二月十五日止關於新年及慶祝耶誕之賀電由陸綫直逹者照部定分别減價章程辦理 
　　財廳所委之捲烟税稽核所長曹慕時俞文　等六　因尙未領到開辦經費均未首途財廳昨又委葉希　等八人充捲烟税稽查員月薪均八十元 
　　東南大學今（十三）日開會追悼劉伯明博士 
　　寗垣長途汽車已試騐行駛尙未售票 
　　警務處長王桂林疾愈銷假 
　　蘇高檢廳長周詒柯昨因公來寜晋謁兩長 
　　宜興縣民吳可逹查獲該縣稽徵潘查三僞造紅串機器來省舉發韓省長當令財政廳派查辦 
　　南門外鐵心橋前日傍晚有匪徒带手槍嚇刦行人自餘元案刻已報由警廳飭偵緝隊及各區嚴密探緝 
 
 

Page 8

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *自由談 
[蘇行一瞥] [  錢釋雲]  
　　姑蘇爲余故鄕三塘七里間夢想垂十年矣余家故移滬久且生日海上雖時欲一往面勞人草草卒未里也九月間爲友人潘君赴蘇婚期折頭相邀前一夕復躬造余舍曰明日必欲與君同赴吳中一行至時　擬倩君誦來賓頌詞也幸勿見却予以其盛意拳拳且藉此亦可一領故鄕風物欣然從之翌晨五時半起　洗畢潘君已以人來請謂驂駕待發乞速蒞舍至則馬車已備乃共乘赴車站時曉色　未啓也俄而火車至止聲轟轟自遠而近與錢江怒潮直無少異余素好靜不喜與人多語上車後購申時報各一份坐而覽之然國事如麻觀之適足令人無歡乃棄報憑窗外眺覺曉風撲而空氣殊清新四望田中稻禾已收待作燃料矣九時抵蘇直赴中華旅館碌碌許久無少息十一時即行禮禮畢即設筵余本欲進城一游實無暇矣不期懊喪萬分蘇城外街道尙寬闊馬車包車獨多而汽車則絕不見至下午一時半即怱怱返滬吳中佳麗地欲細細領略而未能也是殆游勝地亦須具清福乎所見風景則僅在車在遙見之崑山七子山及北麉塔顧路隔頗遠匆匆但窺一面而已四點三十分已抵滬一日之行如是耳因回家塡滿江紅一闕記游亦誌盛也詞曰曉色迷朦餘殘夢輕車簸斷看窗外遠山隠隠西風撲面寂寞一身誰是伴亭長亭短從頭算喜故鄕雲樹已非遙人聲軟紅葉落愁思滿黄花落秋光徧嘆繁華念古垂楊難綰凄絕吳王宫畔路歌衫舞郎情何恨到而今一刹等雲烟都成幻 
[梅訊] [  東閣]  
　　前畹菊及陳彦衡應譚大武袁伯揆仲頣周梅泉之約飯於周宅賓主盡歡别　差近九時矣 
今覽庵藏雕刻意大利石像數十事陳列廳除最足珍賞畹尤愛其蒙素紗面欹坐之一具且亦擬購之主人因介紹往南京路西伯利亞商店焉 
　　畹邇來最啫照相昨又在商務印書館購德國以卡手提鏡架一具價二百七十三元謂日内天氣晴朗當赴郊野攝取數影 
　　共舞臺將宴政商界初定昨日旣以事冗不及籌備遂爲改延下星期矣 
　　長板坡爲畹傑作曩與小樓合演閧動一時今瑞安偕來固亦私淑小樓者至投井一塲於神情惓怛之際寓兒女家室之情演來尤絲絲入扣樊江關小兒女之身分喜怒交迫尤見精采 
　　鳳卿素工書法學覃溪頗有是處暇日愛寫　頭以自娱每錄陶詩行篋必挾陶集自隨昨午又爲人寫二柄可爲兼挺秀之神 
　　諸新劇一面試　一面趕製布景布景有範本若影戲之底片畹固長　事所有範本大抵經營意匠自具邱壑洛神西施此遭固携得北京範本來而或有增减畹尙於午夜自加點染不畏勞冗也 
　　畹化裝照片此遭携來不多且雜措行囊未加董理故向索者每罕以應大約旬日後可加編次容有不足則當自北京郵寄也 
　　狄平子於畹華傾倒素深近亦排日過從前演黛玉葬花且住列座深嘆觀止 
　　費曦　謂新得烟壺一事繪梅花一株上有雙喜鵲彩色絕精日内當以奉貽畹自欣然先道謝矣 
　　畹近愛藏湘妃竹忘在京所購甚夥湘竹至不易得爲價尤昂畹固樂之蒯若本有一忘兩骨各鐫梅蘭精美絕倫以畹見賞遂赠之畹以爲冠軍焉 
　　彦衡並工古琴造詣絕深惟近年不甚調習有訊之者輙曰三月不彈手生荆束叹曰君三年不彈不其巨蔭千章相與一笑 
[理想上化學之世界] [  陸善初]  
　　現在世界各國化學工藝日益發逹所以文明進步亦一日千里但是有幾個國家因爲經濟竭蹶好許多事業却不能興發所以我現在千思百想終要希望將來的化學能夠從 
[由近而遠之猛進] 横的方面發展使得個個人都可以隨意所欲各得所需不僅僅是中國全世界的人也希望他們各能利用化學作用做一切事情此刻把所希望的三件大事寫在下面 
　　（一）要使人人能化作孫　者誰都知道的孫行者翻了一個觔斗有十萬八千里路要是人人能利用化學作用化身作個孫行者那未輪船火車飛機汽車等都要望塵莫及了我希望化學專家研究精進逹到這個目的 
　　（二）要使男能化女女能化男目下有許多聲浪什麽男女平權啊兩性戀愛啊自由結婚離婚啊相思啊殉情啊形形色色熱閙得狠要是男女能夠化身那麽欲男就男欲女就女欲有不得反求諸已自已向自已鍾情自已和自已戀愛自求自樂自尊自重豈不是可以省了多少精神免了多少笑話所以我也希望化學專家研究精深逹到這個目的　　（三）要使黄土能化黄金黄金能化黄土因爲金錢萬能所以最好要仗人人脚下所踏着的黄土能化作整塊的黄金那就滿地黄金取之不盡用之不竭了因爲金錢是萬惡所以要使黄金化爲黄土庶幾可以弭患於無形譬如坐擁巨金的人若傳其金於子孫那子子孫孫便都安富尊榮不習一技不學一藝實吃懶做得過且過偶遭不測就呌天不應了即事無　外而坐吃山空畢竟亦有用盡的日子所以遺金即是遺毒必得化學方法而利用之才可以不遺毒子孫我更希望化學專家研究發明逹到這個目的 
[梅郎曲] [  豁公未是草]  
　　梅郎才調本天成十五年前已享名紅氍毹上試歌舞雛鳳清於老鳳聲赤松爲鼓湘靈瑟郝素爲調趙女箏一曲陽春驚四座九天欬唾動公卿風前玉樹想丰神羣許梨園第一人滿腹宫商角徵羽多少名伶步後塵連泉能舞不有歌小雲能歌不能舞筱衡歌舞稱並擅貌似戚施吾不取海上新聲久寂寥祗今何幸聞六么應是元音未消歇從茲不復羡雲韶 
社會小説 
[人間地獄（二三三）] [  娑婆生]  
　　第五十八回憔悴花枝哀鵑啼野塚飄零書劍古驛弔斜陽 
　　柯蓮孫得著這一句話便别了秋波出了醫院登車直向悦賓樓而來沿途蓮孫又不住催著馬夫馬上加鞭不多些時到了悦賓樓悦賓樓是一座北方京菜館仍舊有些北方的規矩門内櫃檯外邊坐著兩三個著長衫的夥計們見客人來了起身相迎問是那一们請的蓮孫道姚先生在那一號夥紀看一看水牌道在樓上三號説罷蓮孫便一直上樓尋到三號只見一張方檯上對面坐著兩人一個不消説得是姚嘯秋一個却是白面廣額眉秀目清的小鬍子少年蓮孫走進去正是那少年在那裏高談闊論的時候嘯秋見蓮孫來了連忙讓坐一面替蓮孫介紹那少年道這一位不認識罷這就是嚴蘭洲先生他從前不是常寄蘭洲精舍的登在我們報上我們不是和他通過幾封信的嗎蓮孫還未回答那嚴蘭洲先和蓮孫握手道這就是柯蓮孫先生嗎我們是天天在報上相見想像其人一定是一個風流倜儻豪放不覊今天一見果不出我所料蓮孫謙遜了一番也道了許多仰慕的話姚嘯秋道不必互相客氣了蓮孫你坐下吧早已給你預備一副杯箸除你以外没有第四個人了説罷蓮孫就座夥紀走上來問可要添什麽菜蓮孫道菜已點了嗎夥紀道已點了五個菜了柯蓮孫道彀了彀了不必再點姚嘯秋道我未能免俗今天特爲預備了幾碗麵總算點綴生日柯蓮孫道旣是吃麵菜更可以少幾樣多了吃不下豈不糟掉可惜姚嘯秋也點點頭道不錯吩咐夥計自去忙接著問嚴蘭洲道蘭洲後來到底將那座城池打開没有我急於要往下聽呢 
三言兩語[  鵑]  
　　洛吳反對新新國會説第一届國會譬諸其妻不端只可以法律離婚不能以外室繼承這話似乎不錯但我以爲無論現在的國會或新新國會實在是一邱之貉兩面都不見高明現在的國會原偷偷摸摸不守婦道單是離婚還覺得便宜了他至於那個外婦似平也不是好出身一進門難免出醜我看中華民國總要愼於擇耦纔是 
[代郵]  
　　鄙人徵　辱荷同文不棄惠賜佳構極多茲定下星期一起由本欄發表恐勞應徵諸君盼念用先布聞胡天在啓 
 
 

Page 9

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *   
 
 

Page 10

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *國内要聞三 
[南京東南大學口字房大火紀（二）]  
　　有價損失約百餘萬文物精華付之一炬 
　　東南大學火災詳情已誌昨報茲續錄訪函及學生報告以資參證 
　　訪函昨日（十一）夜半十一時東南大學東部口字式校舍怱兆焚如其時風大火猛各處水龍及警廳消防隊到塲施救水力水敵風力火力直燒至四小時始行熄滅記者今日（十二）前往察看見該校被焚校舍祇胶圍牆其中燒毁一空嗣經訪問該校職員知該口字式校舍計一百二十間一部份係敎室一部份爲圖書儀器儲藏室所儲儀器值美金十八萬元而地學系心理系之標本書籍係十餘年來該校敎員所編製尤爲無價之寳其中尤以秉志先生十五年之筆記更爲可貴該校舍房屋儀器祇保險十八萬兩統計被焚房屋儀器書籍等項能以金錢計者在百萬以上而各敎員歷年心血所編製之圖書標本雖有百萬金錢亦不易購得今盡付之一炬實爲巨災至起火原因有謂僕役室爐火打翻有謂電線走火現在尙未證實 
　　學生報告一東南大學於十二月十一日夜十二時某校工臥樓上因火爐失愼釀成巨災當火初起時樓上諸人均集火旁希圖補救無如樓高水遠待將水提至樓上已溢出過半不免杯水車薪故當時只有任其蔓延無計可施而火遂愈熾愈猛且時值冬季郉氣乾燥各物均易引火及外間救火隊至已完全無救只有將附近走廊盡行拆毁以保他屋而吾等之宿舍因免於難此房係前兩江師範所築形如口字故名口字房四週　半里凡吾校各敎室各敎員預備室各實騐室以及圖書儀器等件十之八九在此洋房内蓋吾校校舍均聨成一氣故一遇火險即束手無策也凡各科各系之書籍儀器標本等皆係新校長及各敎員十餘年來奔走中外所收集而各系研究所得之成績及各項統計圖表等皆係諸敎授費十餘年心血所鑄成至是皆付之一炬僅餘該室外之化學實騐室三四所及化學藥品儀器數件而已就中以物理系生物系及圖書部損失最鉅本校物理系儀器半係物理敎授胡剛復博士所捐助均來自西洋現已纖悉無遣生物系各標本係秉志博士歷年所採集今歲署校中即採集有八九千種之多此外尙有不能購得之人造品亦皆焚燬救出之物僅顯微鏡三集而已此外各種圖書因新圖書館（孟芳圖書館）尙未整理故一時全未遷入盡遭燬滅幸某同學急將書向窗外亂擲僅救出一半計圖書約損失二萬元各項儀器約二十萬元房屋價值約四五萬元總計約三十萬元秉志博士見火不可救當時不省人事面色蒼白啞不能言後經同學扶至他處方漸蘇醒云（萬祺） 
　　學生報告二此次東南大學口字房失愼火勢非常猛烈又兼風大霎時間全房皆着火所有敎務部藏書室試騐室敎室及四科二十一系之辦公室預備室等一百六十間之樓房於三小時内盡成灰燼校央學生每晚十時就寢迨各生驚醒火已擴大火由西南樓下起逹樓上層此房四面皆接如口字無法撲减上層旣盡下層已着火光冲天火花騰空衆見勢不可爲惟有觀望而已損失以農科爲最劇其各系之標本儀器完全燒燬數理化各系儀器敎育心理各系儀器地學系之標本歷史系之古物盡歸烏有該大學學生蔣希曾等數人見火及敎務部開門冒死入此室在樓下剛將成績表等物　出烈火驟卜幸未致傷藏書室之書籍搶出大半藏書室亦在樓下有學生二人見室内有多種書籍尙未搶出由窗冒火急搶正搶間樓板震下滿屋皆火幸此二人跳動靈敏未傷房外書籍遍地皆是聞此次學生有因冒險爲玻璃劃傷手腕者及磕傷腿者起火原因或謂電線走電或謂爐火所致約略此次損失不下百萬東大精華爲之一空此吾國敎育前途之大不幸也 
[蘇省敎育行政會議紀事（四）]  
　　十二月十二日江蘇省敎育行政會議第三日開會議第二號議事日程各案蔣廳長主席開議第一案青浦敎育局長蔡鍾秀等請議寬籌義務敎育經費案第二案興化縣敎育局長徐保和等曁二十六案泰縣敎育局長徐藻請議案性質相同合併討論交付審查又提議第三四案丹陽縣三科主任胡澒等曁儀徵縣三科主任古思公等請議截留漕糧特税撥充充義務敎育經費案合併討論當時有主張逐年按成截留者有主張作爲建議案者略有討論交付審查又提議第五至第十一案丹陽淮陰嘉定淮安豐縣銅山等縣請議籌辦畝捐各縣合併付審查又提議十二十三十四案崇明高淳江浦兩縣敎育局長等請議請撥捲烟特税十成之二以充義務敎育經費案議决此案呈請省長於捲烟特税内提撥十成之二以充義務敎育經費又提議十五至十九案曁補議事日程第三案江寗江浦儀徵銅山　化漣水等縣請議鹽斤改售洋碼以充義務敎育經費案討論頗久最後議决照案呈請省長轉咨兩淮鹽運使分飭淮南北鹽商遵照辦理又提議第二十案省立第七師範校長馮策等請議呈請省長函請兩淮鹽運使飭令所屬各塲將社學學産管轄權移轉所在各縣敎育局并指定該項産息永充各該産所在市鄕義務育經費案議决由敎育廳呈請省長咨請兩淮鹽運使轉餾遵辦又議二十一案鹽城三科蘇守仁等請議撥回灶折或援案另加以充義務敎育經費案議决由敎育廳呈請省長咨請兩淮鹽運使分飭各塲署限期遵照辦理又議第二十二案淮陰縣視學范奉怡請議將治運二分畝捐撥充義敎經費以航政旗照費作抵並附收學捐二成案議决原案保留又議二十三二十四二十五案六合銅山沛縣等縣請議抽收蛋捐雜捐擴充經費以利義務敎育進行案交付審查又議二十七案江都義務敎育期成會支會請議通令各縣轉飭市鄕自治機關限期推廣義務敎育案此案討論甚詳大都以職權事實爲討論之點結果將原案修正爲應請敎育廳通令各縣轉飭市鄕自治機關補助敎育局限期推廣義務敎育表决通過又議三十至三十七案及三十九案太倉江都嘉定丹徒江寗丹陽泗陽青浦等縣請議原有縣市鄕經費不得移作别用案交付審查又議第三十八案江都縣敎育局長請議關於敎育經費事項應力求消彌隔閡案交付審查又議四十至四十二案常熟句容太倉等縣請議附税照額征收以維地方敎育經費案併付審查又議第四十三及四十四案松江儀徵等縣請議敎育經費獨立案併付審查又議四十五案句容縣敎育會請議編製市鄕敎育經費預算案議决此案暫時保留俟第一次審查報告時注意又第四十六案興化縣請議以征收費盈餘充作敎育費案又四十七案六合縣請議烟酒带征敎育經費一成由各縣就近劃收案又第四十八案興化縣請議增加官契紙價額補助敎育經費案均付審查又第四十九案銅山縣請議煤礦加捐又五十案銅山縣請議當典利息值百抽二又五十一案淮陰縣請議各縣學田錢租一律改收銀元又五十二案泰興縣請議繼續带征修志經費又五十三案漣水縣請議沿海新漲荒灘劃歸學産又五十四案江寗請議學校承領官荒山地作爲基本財産請令催各縣敎育機關查案辦理等案一併付審查又議補二號議事日程溧水縣請議增籌敎育經費宜列入知事考成案議决保留又議寳山縣請議市鄕敎育費應歸敎育局管理案併四十三及四十四案付審查又議崇明曁江都兩縣請議呈請省長令飭財政廳通令各縣劃撥省議會議决列入本年度省預算補助各縣小學經費二千元以維各縣敎育案付審查第二號議事日程議竣延長三十分鐘繼續討論第一號議事日程前十八案審查報告逐案照報告通過至此散會 
[浙議會紀事]  
　　浙江省議會十三日下午二時續開大會由沈議長主席宣讀議事日程計到二十一案開議第一案浙江省中華民國八年度省地方歲出入决算書歲入經常門貨物附加税繼續二續政務委員沈作則説明烟酒附捐未能劃解原因林茂修云應由烟酒事務局切實查復丁仁許祖謙主張咨行省署轉令烟酒事務局查復衆贊成盧旌賢云貧民工廠息金何以一無收入沈委員答復貧民工廠係光復時發起本屬慈善事業嗣因虧蝕停閉本息均無着落王潤云省欵絲毫爲重不能任令官廳敷衍自應責成追回衆無異議雜税捐及雜收入均照審查報告通過總數須財政股重行整理暫緩二讀歲入臨時門第一至第九欵亦照審查報告通過至四時半始散會 
[杭州快信]  
　　衢屬旅杭同鄕連日得該處警報閩軍已率七營開駐漁梁九牧直逼仙霞關該處爲由閩入浙人道沿途勒人輸運金衢嚴處四府同鄕會昨（十二）夜開緊急會議推代表蔣邦彦王廷揚陳子亭毛雲鵠陳鍾麟於今日（十三）午後三時偕謁盧督請設法抵制 
　　浙邊風雲日亟處屬龍泉温屬平陽防務加嚴謠言甚熾 
　　赴京運動和平代表徐宗溥等昨來快信謂謁晤孫慕韓汪伯棠諸鄕老悉照在杭會議商榷慕老允分别進行徐等定十一日南下聞今日（十三）夜車由滬返杭 
　　此間偕贛省紳商吳鈁等赴贛請訂和平公約之代表顧松慶王祖耀晤商蔡督業已簽字准明後日即回杭 
　　金衢嚴各屬警隊本届因趕辦冬防紛請添設臨時偵探三四名不等省令照准 
　　高審廳附設之登記練習所今日（十三）舉行第二次試騐即將各學員分配各屬現已報成立者計金華永嘉德清桐鄕鄕餘姚等縣 
　　盧督夏夫人靈櫬准十八日上午十時改移上海龍華山東會館停紼擇日運籍安葬已函路局預備專車並飭沿途軍警妥爲照料 
地方通信 
[奉賢]  
　　童子軍聨合會改選職員奉賢童子軍聨合會第六届職員業已改選舉定朱聲鳳爲正會長吴江雄爲副會長瞿鴻逵爲正總敎練員朱文魚爲副總敎練員王家楨林葆恒刁明瑞朱廷照朱醒華羅清陳海曙刁文裳沈希純陸祖德刁明一王詠等十二人爲董事 
[松江]  
　　莘莊商會長交替莘莊鎭商會曾於十年七月由會長金悦箎召集會員依法舉行改選投票結果錢維桂得票最多爲正會長汪炳榮次多數連任爲副會長當即函報縣署轉呈農商部在案後因副長問題發生訴訟爭持至今業奉農部解决准照原案辦理於是月二日由金前會長邀集會董將鈐記文卷等一併移交新會長錢君接收矣 
[蘇州]  
　　捲烟業會議認税辦法蘇州各捲烟業大小各同行十一日在信芳公所開全體大會到三四百人旋到旋走者計一百餘人列席者計二百餘人下午二時由熙庭主席其時提議宗旨論調不一有謂反對徵收者有謂須同業承辦者旋即决定依上海爲標凖爲上海認辦後本埠亦取同一之態度且有二種條例（一）須同業承辦（二）須照浙江八折九扣之辦法方准就範直至下午四時始行散會 
　　地檢廳取締員警吳縣地方檢察廳長黄用中布告云爲布告事案奉江蘇高等檢察廳第三七四號訓令内開照得訴訟當事人於已結案内具領欵項或物品手續如已完備自應迅速處理近聞在廳承辦人員不無延緩之嫌而司法警察往往從中需索任意留難此種情形各廳恐所難免亟宜切實整頓以全威信承辦人員宜如何敏捷法警宜如何約束各該廳長官務即隨時認眞督察嗣後對於此類事件如法警有需索者從嚴懲辦除分行外合行令仰該廳遵照辦理并即布告周知此令等因奉此查訴訟案内應行發還之欵項或物品經同級審判廳判决確定將卷宗移送到廳後該當事人來廳具領者自應立予照准以免遷延除諭令承辦人員隨時迅速處理外如法警有此留難需索情弊准予指名訴究合行布告訴訟人等一體知照此布檢察長黄用中 
　　三法團推定水利協會代表吳縣議事會蘇總商會吳縣農會均接上海吳淞江水利協會公函請推代表赴滬集議縣議會特於昨日（十二日）下午二時召集議員四十餘人開談話會推定孔昭晋宋銘鋆汪炳台三人蘇總商會同日下午三時亦開常會公推會長貝理泰吳縣農會則推陶小渚吳兆烈二人均爲赴滬出席代表云 
　　蘇鄕迭出刦案西跨塘五都三圖地方周阿三家前日下午十一時許突來盜匪三人毁扉入室傾筐倒篋任意搜索而去計被刦去衣飾現洋約值百元左右又南廟金村某孀婦家前夜黄昏時亦來匪徒十餘人擁入内室搜索財物携贓而去計被刦衣物糙米約值七八十元均已報警請緝矣 
　　局委濬湖監工蘇浙太湖水利工程局頃據中華新裕錫湖輪船公司呈稱該公司擬乘冬令水涸之際動工開濬太湖航路請求派員監視工程並懇咨請蘇浙兩省長飭屬保護等情茲悉王督辦昨已批示云呈悉業經派徐爾挺往該處監視並分咨蘇浙省長飭屬保護仰即遵照此批 
[常熟]  
　　借閲瞿氏藏書古蘇鄕瞿啓甲家鐵琴銅劍樓藏書之副名聞全國董康沙彦楷孟森等前日來常當晚寓於新旅社次日由丁祖蔭伴往古蘇半介紹至瞿宅閲覽勾留數日始返 
　　歸感鄕發生盜案歸感鄕陳家巷顧姓家於九日夜被盜匪二十餘人明火持械撞門進内將銀洋衣服首飾等物搶掠一空事主於事後具報縣署請緝矣 
[無錫]  
　　火警焚斃四命十二日上午三時餘南門外清名橋下塘丁金記肉舖忽然失火頓時冒穿屋頂各段救火會聞警驅龍到塲竭力灌救始得撲滅祇燬屋四架然店主丁桂金妻朱氏子阿榮女阿三等四人均已葬身火窟祇逃出一童養媳亦云慘矣 
　　澄屬水道梗阻江陰縣屬月城橋至南閳一带河道狹窄曾被往來船隻阻斷近因久旱不雨河水日見淺涸往來船隻又多故小輪不能行駛無錫班祇可開至澄邑青暘鎭爲止再用小船駁至澄城江陰班完全停止旅客均感不便云 
[常州]  
　　女師敎員上課武邑女師範以金主任不理於衆口校董致函辭退不允結束激起罷課風潮校長王集能以無法維持赴縣署辭職縣署於十一日下午特令過視學查復令文略謂聞得女師校敎員金姓近有不名譽之行爲以致全體敎員聲明罷課正在飭查間即據王校長來署而陳爲難情形惟查女學首重防閑名譽尤關重要金敎員果有不合行爲爲全體敎職員所公認似未便曲予姑容應即與之解約辭退以整校風而重敎育除令知王校長遵照外合亟令委該視學前往秉公澈查具復察奪云云多數敎員以官廳已有辦法自十二日起已照常上課矣 
　　續獲械鬭禍首依束孝西兩綁帮匪械鬭肇禍甚巨十一日下午七時法警與保衛團獲解匪首鄭章龍一名縣署即提先一日所獲之包須龍與之對質姚知事親自出庭鄭包二匪供辭均狡猾異常雖責軍棍猶不供認當令釘鐐收禁限緝餘匪再行核辦 
　　白家橋發生刦案武邑東門白家橋附近協裕繭行房屋近由周根全租賃開設礱坊頗有積畜十二日晨三時許突有盜匪十餘人入内行刦事主周根全被盜綑縛痛毆帳房内之現洋及衣服等件盡被刦去事主當日投縣報案十三日上午縣署派承審員前往踏勘云 
　　商會開各業會議武邑商會爲開濬西河問題十二日下午三時召集各業領袖及士紳開會先由副會長報告開會宗旨並宣布縣署來函及紳商在署議决辦法三條當經討論良久决定辦法如下㈠最要地叚新閘至西倉橋止爲第一叚石龍嘴至馬公橋止爲第二叚西倉橋至西水關止爲第三叚西水關至文成壩止爲第四叚㈠公推幹事十二人由整理西南河道事務所會議推定㈠測量由市公所董事擔任即日進行㈠上項三條即晚抄送整理西南河道事務所議畢散會已六時許矣 
[鎭江]  
　　兩市鄕呈報選民總數城廂市王總董振文因辦理第四届省會初選曾派員四出調查選民資格現已告竣計共二萬零四百三十五名一面呈報縣署一面督飭編造草册又育成鄕鄕董孫寳楫調查該鄕選民總數祇有四千一百九十四名亦於前日（十二）呈報縣署云 
　　英新領事接任駐鎭代理英領事官梅爾登現因實任領事嘉美生由英來華已於本月十日到鎭梅君遂於十二日交卸嘉君接任視事梅君亦即於是日赴滬聞係赴雲南領事任云 
　　烟業風潮暫息烟業以公賣局徐經理苛索捐欵激動公憤全體停業已誌前報茲由烟酒監督江君出而調解并由二區署長王濟蒼向各烟號勸説先行開市减税一層俟省委到鎭解决各該號因於昨日（十三）一律開市云 
　　青年週刋出版李策民等所創辦之青年週刋第一號業已出版文詞雋美通信處由三元巷口久餘錢莊轉交云 
[揚州]  
　　校長全體辭職江都縣立初級中學校長洪詮等二人公立小學校長沈繼慶等五人第一區市鄕立初級小學校長盛元章等二十五人及一女高校長張菊姝一區市鄕立女子初級校長姚詠南等均因敎費無着於昨日（十一）全體上呈縣署辭職原呈略謂地方事業各有興替而敎育界則安全穏渡日漸發展不與他種事業同其升沉未嘗不感主管維持之功乃我縣長下車之初險象漸生遽反前約薪水短發至兩三月商肆之拖欠告貨又不能作長袖之善舞故日夕徬徨呼號孔急居則家人怨　衣食不遑出則路鬼揶揄債通畢集校長等痛敎者之艱苦固已涙無可揮誤兒童之光陰實屬心有未忍目睹江都全縣陷於無敎育之慘狀全縣兒童堕入無敎育之苦境誰實爲之惟有引咎自退以謝地方云云並悉敎職員聨合會於校長辭職後開會票選馬禹九杜名棠張菊姝三人於今日（十二）赴寗分向省署敎廳及省敎育和政會議方面陳述知事曹元鼎摧殘敎育並懇各方面援助現省署敎廳已會委省視學陸規亮來揚調查矣 
　　忙漕加黴自治費縣自治經費短絀經縣參再會議决在十二年漕米項下每石加洋七角十三年應徵地蘆上忙項下每兩加徵二角由縣轉呈財廳察核刻奉指令照准以十二年應徵地蘆上忙爲止不得藉口續展曹知事擬即日出示布告矣 
[高郵]  
　　火警慘斃多命南門外大街大興隆皮絲烟店於昨（十日）夜十二時許不知因何失愼致肇焚如延燒王秤店及提坡陳麻子等七家燒死男婦大小十一人損毁貨物傢俱約值萬金之鉅其時　聲四震驚動全城軍警彈壓各舖水龍十三架齊集灌救三小時始熄最慘者大興隆店東陸炳森岳母燒死於木梯之旁焚毁伊妻屍柩一具王秤店夫婦兄弟小孩計九人王婦身孕行將分娩全家無一幸免焦屍一團葬身火窟慘不忍覩今（十二）日軍警在場監察翻尋屍身備棺收殮矣 
　　縣委獲查選民第四届選民總册迭經胡知事嚴催守取始得各區呈報聞此較上届總數增出倍徙不無浮濫情事特委員分往各區切實覆查委查各區員名如下第一二區黄敦壽第三區徐垚第四區許梓林第五六區賈成春第七區董增祥第八區徐炳榮第九區秦家齊第十區張應祥 
[南通]  
　　捲烟業拒絕特税認商通如崇海捲烟業呈請總商會力拒特税得標之新認商態度甚爲堅决茲將通崇海泰總商會致韓省長電錄下南京省長韓崇鑒據通如崇海經理捲烟業商聲稱捲烟特税得標之方仲甫李琴生均非素業捲烟商人未經商會證明朦混投標與財政廳布告章程第一條顯然違背道路喧傳且有多人串合集股投機種種黑幕商等全體公議决不承認理合聲明並祈電禀取銷另行照章招商承辦以絕渡弊而昭愼重等情據此除另文呈逹外理合電禀崇鑒通崇海泰總商會印 
[南京]  
　　農林新報出版有期金陵大學向有發行報紙之説近日已由該校行政會議通過組織一農林新報社月出兩期發行全國内容分論著學術專載新聞及雜俎等由各系專家主任編輯故精彩甚多今定十三年陽曆元旦出版名人長官之致祝頌詞者實繁有徒第一期共印一萬份聞定閲者已有五百餘人全年祗收報費大洋三角敎員學生牧師學校及公共團體尙可八折計算云 
[灌雲]  
　　居民慘被匪禍縣南小柴市地方某姓於前日夜間突被匪刦某恃家有鋼槍二支即由父子二人持槍抵拒匪等從後放火致被燒死二人打死二人昨已報由縣署 
[嘉興]  
　　敎育局成立有期縣敎育局尙未成立所有敎育事宜仍由勸學所主持一切現縣署已將敎育局鈐記頒發送交局長陳　收領該局經費亦由縣議會分别議决大約十三年元旦當可宣告成立矣 
[平湖]  
　　孤貧兒院選舉院長平湖孤貧兒院自今秋慈善會發起舉辦後即經推定籌備員二十四人分頭進行經费已由各籌備員分别認捐院址亦已借定絲業公所特於昨日召集各會董選舉院長及辦事院董籌備院内事務以圖早日開辦是日到塲投票者計二十四人開票結果莫叔怡當選院長戚叔英黄畏三當選辦事院董旋即談話而散 
[寗波]  
　　日商開設蓆廠之查復寗波警察廳昨令一區五分署調查北門外北郭堰西首日人開設大成蓆廠情形茲據該署覆稱開設大成蓆廠者爲日人久正男惟近月以來本人不常在廠其經理人爲多田治作又有和泉浪吉爲該高辦事人柴山憲助久保常郎二人爲該廠製塡技師金深兼吉金澤金王郎二人爲該廠印花技師共計日商六人内多田治作和泉浪吉二人各带妻子附居該廠内此外有華人施志青袁肇恒二人專在該廠管理工人該廠雇用本地男女工人每日約八十許大門首設一崗警身穿黑色制服其肩章上剌有大成廠巡察字樣自本年八月間來甬開設向其索閲護照則多田和泉金澤等三人均携有上海日本總領事船津所發執照各一紙准至江蘇浙江等省經商敬將查獲情形理合備文呈報仰祈鈞長鑒核施行云云 
　　醫寓命案請騐縣前街陳保康醫寓十一日上午來有餘姚長河市居民龔小裕向在甬姚販賣草帽爲業因身患白濁出洋二角向陳保康購白濁藥該醫答以此病非六○六藥針不可龔某信以爲眞明言針洋七元當請注射詎該醫手術不精向肌肉猛剌龔某痛楚不堪立時色變涕沬交流腎水由生殖器直瀉霎時斃命該醫見勢不佳托辭潛逃暗令人將龔屍强置三百十一號黄包車中揮之拉去車夫拉至縣公署附近當被龔某同業同鄕人陳某將車攔回至保康醫寓一面報告法院當時檢廳本擬派員檢驗後因龔某家屬未到陳某不能負責請暫緩檢驗一面拍電至餘姚招龔某家屬前來云 
[紹興]  
　　安昌鎭更調警佐安昌鎭爲縣屬鄕市之一僻處沿海爲沙帮出入要道轉瞬冬防非資望較深者不足以主持警政業經該處公民聲請警廳更委幹練警佐接替現奉警察廳委任前任臨浦鎭警佐濤清於十二日到任視事原任倪　佐則調省另委云 
[蚌埠]  
　　路站趕運積貨津浦路蚌埠站貨車不敷客貨擁擠各運輸家嘖有繁言昨日（十日）下午十二時已奉交通電飭路局統籌疏運并由浦口儘量轉載過江矣 
來函 
[泰縣嚴鴻勛來函]  
　　八日貴報南京快信　内載有鄙人告淮東中學敎職員云云鄙人立身商場與學界素少接洽定係他人盜名茲恐誤會除呈省署敎廳聲明虚僞外特請更正爲荷泰縣淮東中學學生家屬嚴鴻勛啓十二月十日 
 
 

Page 11

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *   
 
 

Page 12

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *   
 
 

Page 13

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *本埠新聞 
[縣聨會明日大會提議兩要題]  
　　憲法及省自治法 
　　江蘇縣議會聨合會定於明日（十五）開全省六十縣議參兩會代表大會所有議題甚多其關於省政重要問題爲憲法應澡承認及省自治法應否照浙江辦理茲特分錄如下 
　　（甲）憲法問題北京已公布憲法適值大選事竣異議沸騰人民因以冷靜對之留爲考量之地兩月以來熟權事理一般與論咸謂憲草成於大選以前又據我省南下議員之宣言證明非法國會所公布之文實合法國會所已定之案雖爲賄選所汚染儘可不許其公布而用民主國成例加一國民總投票以表决其應否施行此事爲我各縣議會最應負責之事國民以法團爲代表他法團或自有　見　我各縣議會自可首先公决表示我地方團體公意報章所論憲法文字間有繁複脱漏其補救時弊之最重要者如改革軍制内地不得駐軍軍費减至歲入四分之一如劃分國税地方税以田賦及地方雜税悉歸地方如加重省縣職權皆爲民國根本大計以自治經費一端而論能遵憲法則本省之丁漕契税雜税皆充省自治費（第二十五條第五欵）各縣又各自可截留基四成充本縣自治費（第一百六十八條第三欵）亦爲至當之規定我會爲憲法上省自治之主體應先表决贊否爲各法團之倡請公决施行 
　　（乙）省自治法問題省自治法爲我縣自治之保障縣議會在憲法上爲組織省自治之主體組織省自治法之會議常操半數以上之權則省政府之建設當由我縣議會握其實權而於縣自治經費亦依憲法得截留田賦雜税總數之四成大約非隨省自治法之告成决難實現故組織省自治法之會議萬不可因循自誤前已由省議會議員提此議案然省議會開會無期提案恐無效果從憲法此項組織之代表人數我縣議會最少當占半數省議會至多占四分之一各法團亦然以故我縣議會當爲此事之主動者號召省議會及各法團依法加入倘省議會長此觀望我縣議會代表實占半數以上雖單獨組織亦無背於會議通例况省議會及各法團亦必不肯放棄乎惟省議員提案之意信仍循省之立法常例將由省議會單獨制定組織會議之法此在我縣議會本有討論假使憲法果許省議會制定則不當令省議會爲此會議中之少數分子以積極方面言竟委省議會組織如約法規定國會兼充憲法會議之例不容他團體與聞則省議會爲責無旁貨以消極方面言由省議會制定組織會議之法不復參加組織之會議如制定約法以後即授權於臨時參議院及正式國會之例則省議會亦可依法執行今乃明明爲會議中少數分子在理無權專决而我縣議會則負責較重延不主動實爲放棄職責從利害上言之不容放棄從責任上言之不敢放棄是否有當請公决施行 
[濬淞審查報告之一代表意見]  
　　吳淞江水利協會定於今日（十四日）下午二時在上海總商會議事廳開會員大會已誌本報茲悉各縣代表昨日絡繹來滬赴會報到者已有數十人據某縣代表云對於審查報告主張新閘橋以東至外白大橋爲止先儘濬浦局開賬以資比較足證審查員之意旨並非主張一定包與濬浦局蓋有比較即含有他人亦有包濬之權此層本席亦甚贊同惟先將升科費五十三萬兩有奇如數提出存放何處歸何人經管報告書上未曾詳細規定届時當提出研究以便討論云 
[公團反對濬浦局包濬吳淞江]  
　　上海縣各公團爲濬浦局包濬吳淞江事昨發出宣言書云黄浦漲灘升科費前清奏案已經規定用途許交涉員擬移濬吳淞江下游上海人民一致贊成者贊成江南水利局自行修治或包與其他工程師非贊成其包與濬浦局也倘吳淞江工程或先由農商籌欵自修則升科費仍提存總商會專備吳淞江工程緩急之用上海公私各團斷不動用分毫蓋上海人民所爭者在主權不在金錢濬浦局覬觎吳淞江濬謀已久假以事權必致喪失主權吾上海人民絕對不主張唯有根據奮案并力爭回升科費斷不肯犧牲規定之奏案反致喪失主權爲天下後世唾駡也敢布區區尙敎公鑒上海國會議員姚文柟秦錫圭省議會議員黄申錫縣議會正副議長莫錫綸要味青參事會參事員趙履信潘良士地方欵産經理處總副董秦錫田沈周蒲淞市總董王臨鈞董事沈寳寅法華鄕董事李鴻翥農會會長胡人鳳公啓 
[狄恩霖致方椒伯函]  
　　請刷印秦硯畦浚淞報告書 
　　吳淞江水利協會審查員狄恩霖昨致該會會長方椒伯函云逕啓者隔昨見報載秦君硯畦審查浚淞報告書尋繹再三深佩精閘利弊詞中覈要大可供人研究鄙人亦被推審查員之一當以敝縣開縣會趕回列席故審查案未及分身兼顧無任愧歉現奉定期開會在即應請將秦君報告書刋印分發各會員以憑開會時討論公决云云 
[老閘橋堍拒捕匪徒又獲一名]  
　　名陳大...身已中槍彈前晚流彈尙傷一男孩 
　　前晚七句四十分鐘老閘橋北堍盜匪開槍拒捕傷人情形已誌昨報此事因檢查行人發生蓋邇來公共租界迭出鉅大刦案麥總巡司爲保護治安計通令所屬各捕房於下午七時後特派中西探捕出外搜檢凡車輛（除電車）經過槪須檢查以免盜匪溷跡前晚匯司捕房特别巡捕副頭目即康福洋行大班勞勃生Ｒebsamen（非三十一號）率同通班中西探捕在北福建路橋（即老閘橋）執行職務途遇乘坐汽車之盜匪五六名遂發生兇劇因盜匪開搶拒捕故探捕亦開槍返擊結果勞氏腿部受傷（昨誤爲三十一號特别巡捕被擊受傷）行人徐杏卿中彈殞命其時並有住居東唐家衖三百三十六號門牌之十齡男孩侯根泉適過其地頭顱亦被彈傷旋由探目陸連奎金福壽拘獲盜匪王阿五一名餘盜及汽車均彼遁去乃將勞氏與侯孩分别送往公濟同仁兩醫院療治徐之户體則舁入斐倫路騐尸所候騐王盜带歸匯司捕房詰問逸盜窟宅知在閘北華界陸金兩探目與西探潘林士即於夜半一時許率同包探侯阿寳費克倫投請該管四區二分駐所加派巡長警士往長安路德順里三百二十號屋内拿獲陳大一名緣陳當塲身中槍彈負傷逃回遂將陳提至捕房由捕頭諭令送往工部局醫院療治昨晨九時半將王阿五一名解送公共公廨第二刑庭由中西探目上堂禀明此案發生經過情形李襄讞與美阿副領事判王阿五押候騐明徐杏卿尸體改期再訊 
　　昨日午刻公共公廨李襄讞與美阿副領事蒞斐倫路騐尸所檢騐得徐杏卿委係生前被盜匪開槍流彈擊傷身死當即塡明尸格升座公位捕房將兇盜王阿五带案即據承辦此案之華探目陸運奎包探侯阿寳投案禀稱查得死者係海門人向在三泰衖張振泰作塲内做工昨晚死查經過老閘橋堍盜匪開槍流彈擊斃其兄徐清郎亦已傳到捕房等詞經中西官得供磋商之下判着尸屬具結領尸棺殮聽候捕房跴緝兇盜務獲解究 
　　又閘北訪函云昨晨匯司捕房華探目陸連奎带同乘坐汽車拒捕傷人圖刦盜匪王阿五一名投閘北叉袋角四區二分所聲稱據王在捕房供稱有同黨陳大匿跡貴境長安路德仁里内請爲派警協捕等情倪警佐准將陳大及同居婦人李張氏逮案研訊之下判陳交來探带去歸案訊辦李張氏暫押候核 
[四盜匪分别定讞]  
　　徐李押解軍署懲辦王張各押五年 
　　北河南路裕通·騰江西路成豐兩家錢莊先後被盜搶刦現洋鈔票二千餘元經特别探目鍾星南·姚志端包探王長根·蘇長生·梁寳森·魏金福等拿獲徐鄧喜子·李大蘇子·王金春（即小王子）·張大林四名·搜出實彈手槍一支解由公共公廨諭令押候訊究在案昨經關讞員會同英馬副領事提審首由中西探目上堂禀明偵查情形以徐李兩名已在捕房供認糾黨搶刦該兩錢莊之欵不諱錄有供詞即將供單與手槍一併呈案請察次由裕通莊夥王稚英·成豐莊夥徐福興·相繼上堂證明當時被盜情形並指出手槍係徐鄧喜子所執嚇禁聲張質之徐供稱現年十九歲九月十九·二十四兩日均係由在逃之劉麻子·小南京小林子等起意·邀往搶刦兩錢莊係在胡家木橋月賓樓茶館内計議事後我分得贓洋四十五元手槍係劉麻子交給我的等語李大蘇子亦供係被劉麽子等兩次邀去搶刦得贓俵分王金春供稱我係被在逃之老二約去搶土將近該錢莊門前我知事不妙故不敢前往事後小南京給我洋五十元我知係贓欵旋即抛棄等語而張大林供詞推諉中西官訊畢核供磋商之下宣判徐李兩盜押候錄供備文詳解護軍使署按律懲辦王張各監禁西牢五年期滿逐出租界手槍子彈没收 
[租界當局注意銀行解欵]  
　　租界當局鑒於盜匪横行有碍治安爲預防起見特致函中交等各銀行詢每日解欵時刻解至何處居多以及派何職員伴送與所經之路程并謂如解大宗欵項可先期報告以便派便衣巡警護送云 
[總商會致工部局總董函]  
　　防止盜刦之建議案 
　　總商會昨致工部局總董一函建議防止盜匪之辦法擬有五端原函云逕啓者上月三十日因通易信託公司大宗債票攔路刦事晋謁台端陳述一切承允澈底偵查並以保護治安辦法商界如有建議可函請貴局採擇施行等語敝會特因此事於本月八日邀集銀行公會錢業公會開會聨席會議徵求關於保護治安之善後方法旋經公議有辦法五條茲爲貴局陳之㈠添設崗警工部局設置崗警例在扼要之處惟匪徒携带槍械三五成羣游行自在縱有勇敢崗警無法擒拿應請於天津路·寗波路·北京路·河南路銀錢業設立處擇要多設武裝崗警以壯聲援㈡添設馬巡崗警職務祇能於崗位左近隨時巡察而離崗位稍遠之地必不能兼顧應請於天津路·寗波路·北京路·河南路·等處添設馬巡二名往來梭巡設有匪患追捕截拿較易得力㈢添設電燈匪類伺刦多在黑暗處匿跡查河南路之寗波路北京路口皆有電燈惟寗波路自河南路至福建路一叚又天津路自江西路至福建路一叚祇有自來火燈距離又遠不及電燈之光明銀錢營業地點從前皆在河南路之東現在山路至福建路左近多開設銀錢行號一致晚間解送銀洋絡繹不絕應請貴届於寗波路自河南路至福建路一叚又天津路自江西路至福建路一叚添設電燈俾匪類不易潛蹤㈣嚴重取締私運軍火匪類武器之來源由於私運私售盡人知之租界對於私藏軍火及私作此項貿易者雖派人搜查但有一定時刻及一定地點最易聞風遠避是以成效未能大著應請貴局酌定一切實而有效之辦法㈤撥給錢業自雇更夫長槍錢業向來自雇有更夫五十八名於里巷内守護是項更夫向歸貴局管轄每值夜班並蒙撥給手槍隨身防護並擬改爲無論日班夜班均由貴局撥給長槍以資守護並請將是項更夫責令隨同站街警察一律上操期收實效以上公議各節相應逐一備函奉逹即祈採擇施行爲荷此致工部局總董 
[商總聨會重要會議紀]  
　　議决治安問題等七案 
　　上海各路商會總聨合會昨晚八時召集各路出席議董舉行重要會議討論坟治安問題等到南京路·民國路·滬北五區等二十四路議董二十七人副議長楊春綠主席宣讀上次議事紀錄畢即依照議事日程開議除㈠㈡兩案暫時保留㈥㈦㈧㈨四案由提案人自請撤銷外其餘各案討論情形錄下㈠會董會交議治安問題案主席謂近日租界等處巨刦案迭次發現其他捲逃竊騙瑣案尤難勝計本會各會員商店直接間接所受損害至爲巨大現時年冬已近殊應急謀方法以維商業鄔志豪陳翊庭等均有意見發表討論結果公推委員十五人组織委員會詳細討論治標及治本辦法·當即推定楊春綠·吳亮生·蔣夢芸·陳翊庭·等爲委員定今日起開會討論㈡南京路·山東路·等提議天來福經理捲欵潛逃案錢龍章主張致函會審公廨請其依法從嚴追究并請各路商店以後嚴加防範通過㈢福建路臨時緊急動議孫傳芳派兵攻浙請加注意案議决發電孫傳芳責問有無其事再行核辦㈣新閘路提議白星公司銷賣肥皂糾葛案由王肇成説明案情經衆議决推派王·余·二君出席烟兑同業公會共同進行㈤工商友誼會來函代請援助大新公司案議决致函警署調查眞相并請其自行設法保釋㈥捲烟業來函請求援助反對捲烟特税案蔣夢芸主張謂捲烟税本屬正當惟須注意三點一上海華界與租界應同一徵收二捐税移充敎育經費應有相當保證三原有敎育經費應有明白交代邵仲輝附議多數同意議决照此意致函省公署并照復捲烟業㈦滬北六路臨時提議蘇俄政府虐待華僑請願援助案邵仲輝主張先行調查事實眞相再行發表意見王肇成主張將報紙紀錄寄送俄國代表質問有無其事討論多時主席謂此案關係重要應從長愼重研究潘冬林主張推舉審查員二人研究案情再行辦理多數同意公决推舉蔣夢芸·鄔志·二君爲審查委員議畢因時間已晚遂即搖鈴散會 
[閩孫移兵浙邊後之昨訊]  
　　國聞通信社云閩孫移兵浙邊已誌昨報茲將昨日所得消息分誌如下 
　　浙紳商赴杭集議旅滬浙紳商亦接有閩孫窺浙報告頗爲恐慌現浙商虞洽卿·傅筱庵·沈澤春·沈聨芳·等多人已定今日晚車赴杭乘十五日浙省長張睻初壽辰之便在杭垣召集杭地紳各界開一會議商榷浙民應付時局辦法昨已急電杭州商會轉知各人届時到會 
　　商總聨會致孫電上海各路商界總聨合會昨致福州孫傳芳電云福建孫督理鑒閲報貴軍抵浙滬上商民聞訊震震駭務希速回原防勿反民意即候電復上海各路商界總聨合會阮 
　　奉化商會求援函奉化縣商會致寗波旅滬同鄕會函云敬啓者浙省頻年飢饉告災土匪爲患商業凋殘民困民甚不圖連日邊境警報紛來謂閩孫軍隊壓境其爲直系圖浙無欵省中長官素以保境安民爲民任得此警訊自不得不調兵遣將以衛地方但軍隊一經出發後方不免空虚土匪難保不乘機思逞不獨奉邑可危及寗波七邑亦極可慮敝會爲思患預防計爲特建議貴會應請召集旅滬同鄕妥籌防範之策果能制止閩軍前進不使戰禍發生此策之上也否則速令各縣開辦民團以免土匪滋擾而保地方治安是否有當敬候公决盼切施行不勝幸甚 
[浙江運動和平代表南旋紀]  
　　浙人公推北上運動五省和平之代表顧乃斌徐溥泉王錫榮三君由北南歸於十二日夜車到滬徐君溥泉因事於十三日早車先行回杭顧王二君則留滬一日分晤同鄕報告北上經過隨於晚車旋杭 
[凌鉞到滇後之消息]  
　　國會護法議員代表凌鉞爲鞏固西南實力以謀聲討直派完成護法事業故特親赴雲南與唐繼堯接洽孫唐携手事今早接凌君來函稱於二十三日到滇極蒙招待二十四日見唐會商一切唐君亦極表質成現正在籌畫進行方法中 
[電政公益會進行近况之滬聞]  
　　前經交通部發起之全國電政公益會已經成立現特通函各電局招致會員函云逕啓者本會雖已成立而正式職員照章須由會員中産生故現在急欲招致會員以便於十三年三月一日起開始辦理第一届選舉務請諸君從速入會俾正式職員得於早日依法選出至各項章程爲便利計算起見定於十三年一月一日起實行又查邊遠各局交通不便郵遞需時故不得不變通辦理凡在二月底以前入會者其應享權利均自一月一日起計算惟入會願書如到會太遲因格於時間不能列入第一届選舉辦法還希鑒諒再常年會費如於年内繳付者一律作爲十三年之常年會費云 
 
 

Page 14

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *[各市鄕補選之縣議員]  
　　上海縣議員缺額補選已於前日由各市鄕各自投票同於昨日各自開票此次補選僅上海痐北引翔三林高行閔行北橋顓橋馬橋漕河塘灣陳行等十四市鄕應選員額二十一人上海市選票於昨日上午八時在也是園由各監察員管理員等檢點唱報至午刻即行告竣當選議員姓名由上海市董事會呈報上海縣知事鑒核尙有閘北引翔法華漕河涇等市鄕亦於昨日傍晚呈報到縣其他各市鄕因路遠須今日方能報到茲將已報縣署之各市鄕當選縣議員姓氏票數錄左 
　　［上海市］王夑功五百九十二票姚明善四百九十二票趙葆焜三百零二票錢梅生八十票沈錫圭二十八票姚文楊十九票次多數顧藩十八票陸文麓十七票錢福田十七标傅恭弼十五票凌紀椿十五票張錫璐十三票 
　　［閘北市］瞿佐賢二百票顧景星一百四十票錢彬夫二十四票 
　　［引翔鄕］嚴汝熙六百七十五票周文勳一百八十九票董鯉庭一百三十二票 
　　［法華鄕］胡人鳳九百三十票李美卿十三票次多數李鴻翥三票楊鴻鈞一票楊書琴一票楊樹元一票 
　　［漕河涇鄕］楊心正一千四百八十八票張祖潤八百十七票張秀峯一百十五票 
　　又聞馬橋鄕於前日投票時有某某等鄕董以一人手持多數選票公然到投票所塡寫投遞經監察員鄕經董查見將票扣住一面將票匭封鎖於昨日呈請上海縣知事核示故該鄕昨日未曾開匭該項選票有效與否須由沈知事示遵辦理云 
[閘北水電廠問題]  
　　閘北市民昨開大會發出三要電力爭商辦 
　　閘北昨日之市民大會閘北各公團因力爭水電廠商辦問題於昨日下午三時在大統路閘北慈善團舉行市民大會公推嚴逸士主席由徐春榮報告開會宗旨繼由赴南京請願代表俞宗周等報告請願情形（報告書另錄）復次爲討論各項提議案茲將議决者錄下㈠定名稱爲閘北市民大會專以力爭商辦水電爲宗旨㈡用本會名義咨請商辦水電公司籌備處根據省議會議决案向官辦水電廠接收辦理㈢如官辦水電廠不予接收者全體市民立即停付水電費以資抵制㈣如停信水電費而不能逹到目的者則從事於進一步之手段如停付工巡損及罷市等㈤當塲公推嚴逸土甘肅周李廣珍陸端甫朱仁芳五人爲執行委員其任務祇爲執行此次議案㈥致電省長請撤銷致省議會之咨文及速公布商辦水電案㈦由執行委員向松滬護軍使及閘北工巡捐局長報告開會經過及請求維持情形云 
　　［附錄請願報告書］敬報告者宗周等承公團推舉爲省議會議决閘北水電改歸商辦一案赴省催請公布十二晨抵寗下午謁見省長陳述來意韓省長庘閘北水電廠限於資本毫無成績徒增人民痛苦若改歸商辦余亦根本贊成惟省議會此次議决案據警署長及行政委員之報告與省議會第三科長致議員函均謂此案並未議决遽咨本署故已根　省議會法第三十九條咨復議會撤消云云宗周等聞之大駭當謂議會討論此案代表等並未目覩無由詳知情形而各報十日專電固謂此案多數　决成立現旣省長認爲違法行使職權咨復撤銷已涉及法律問題代表等未敢妄參末議惟立法尊嚴不容假借此案如果違法非僅撤銷足以蔽其辜江蘇何貴有此違法之議會否則不忍因閘北水電一案破壞全省法治閘北人民將何以對全省父老務請省長主持云云旋即辭出赴省議會晤見徐議長詢此案眞相徐議長云此案經按照法定手續付表决多數通過有會塲速記錄及議員簽名簿可查本日又據當日出席議員六十餘人來書證明合法表决成立昨晚省長咨復撤銷係根據警署長及行政委員報告查會内守衛有守衛長非如其他集會之有警署長到場行政委員是日亦並無出席省長之所謂警署長與行政委員是日當係以旁聽資格來會且省咨撤銷理由係指議决手續違法本會議决此案於法定手續甚爲分明頃已言之且省議會法三十七條載明爲議决事件三十八三十九兩條均以此爲根據所謂事件係指議决案内容而言非指議决手續而言關於議决手續議事細則係議會自定會内自負責任本不受會外約束云云代表當詢以　點㈠旁聽人之報告可否作爲撤銷議决案根據如認曰可將來議會任何議决案祗須旁聽人一言無不可以推翻㈡貴會如認省長咨文差誤應如何救濟徐議長答謂省議會旁聽規則印刋旁聽劵後面一閲便知省議會法三十九條議會如不服省長撤銷議决案得向平政院提起訴訟惟本會同人意見如何須待大會討論服從多數主張云云代表等告以議會非僅閘北水電一案事關立法前途應請貴會同人注意而出此赴寗之經過情形也宗周等竊念閘北水電一案自議决省商合資迄今一年毫無眉目此次議决商辦忽又發生立法與行政之爭執如何解决未敢逆料閘北人民何辜永陷於官辦水電之苦境宗周等遠道跋涉寸效未覩撫心自問負疚實深惟有即日返滬辭去代表職務以謝同人此後如何保持江蘇全省法治貫澈商辦水電主張宗周等識淺力拙惟吾同人　俞宗周徐春榮陳維翰沈澤春管際安徐克儉余廷元許學淵等謹啓 
　　閘北市民大會之三要電閘北市民大會昨發通電三則如下㈠南京韓省長鈞鑒省議會議决閘北水電商辦一案忽奉咨復撤銷深爲駭詫本日召集市民大會一致議决電請俯念人民痛苦撤回咨文迅賜公布衆情憤激伏祈採納閘北市民大會元㈡南京省議會鑒閘北水電商辦案省長咨復撤銷深爲駭詫本日召集市民大會一致議决電請省長撤回咨文迅即公布伏望貴會尊重法治體恤民困不勝禱切閘北市民大會元㈢龍華何護軍使鈞鑒閘北水電合　經年未曾實行此次省議會議决商辦省長忽又撤銷並派員到滬接收廠務不勝忿懣本日召集市民大會一致議决電請省長公布議决案並拒絕省委如不允納即日停付水電費請水電籌備處管理廠務除分電外特此奉逹伏祈鑒察閘北市民大會元 
　　省委來滬接收閘北水電廠案引起糾紛聞韓省長主張不僅不承認完全商辦即省商合辦亦表示反對與閘北民意頗不一致聞韓已委定蔣宗濤（籃先）爲委員來滬向各方接洽并擬接收廠業蔣業於昨晨到滬閘北公團將開會討論對付云 
　　閘北公民之態度閘北公團對商辦水電案一致力爭昨又有公民陳超致電韓省長請其審愼勿固執已見又劉宗德王有才陳家珍黄炎林等亦有同樣電文致韓又南京學生聨合會評議部長黄士聰昨有通電到滬於楊嘉猷之與聞此事與以非議云 
　　附省議會咨省長文爲咨行事本月八日本會議决閘北水電廠應責令商人遵照估價單限期繳價完全改　商辦以杜意外案一件相應繕具議决案依據省議會法第十六條第五項之規定咨請查照公布施行此咨計抄粘議决案一件議决閘北水電廠應責令商人遵照佔價單限期繳價改爲完全商辦以杜意外案查上年閘北商民對於閘北水電廠本力爭改歸商辦本會議决省商合辦實出調和爭執之苦心乃荏苒經年省商合辦之局尙未成立甚至估價單亦未發表致令閘北商民對於省商合辦之議不勝懷疑閲本月三日報載有人建議護軍使謂水電廠完全屬淞滬區域應由軍使直接收管云云讀之駭愕雖報載之語未可全憑以何護軍使之明未必出此但以商民積疑之餘又值淞滬警察廳長問題發生紏紛未釋挺而走險殊可憂心更證以歷來之迹象尤覺鉅大省産處於危境茲爲保全省有財産免除意外因以慰定閘北商民起見應取消省商合辦前案改爲完全商辦嚴催主管官廳將該廠估價事宜刻日祥盡估定毌令省産稍有損失即責成閘北水電公司籌備處遵照估價單限三個月仙將價欵悉數繳入省庫不得短少絲毫此欵即由江蘇銀行負保管責任備發展其他實業之用無論何項原因不得少有移挪並責成該籌備處限一年内將水電兩廠完全成立以紓閘北居民之困而免省中嘉惠商民之意等於虚懸至該廠營業權一層查照從前由商辦收歸官辦時並未給予代價此次返還商辦亦未便主張用昭公允謹議 
[航業要訊]  
　　朝香丸之撞沉前次行駛中日之日貨輪朝香丸（運量二千噸）此次在日本門司埠與原田汽船會社之寗靜丸（二千八百噸）互撞朝香丸左艙破裂立時斜沉入海船中水手四十餘名内有華海員三分之一幸各逃出艙面立時奔赴寗靜丸船中避難惟船内之物件全失尙有貨件若干受損而寗靜丸之頭艙上亦受重傷須修理後方可行駛此次朝香丸之損失聞逹二十萬元云 
　　中外要人赴港美人富賫君係美國派駐吾國北京之總領事茲因公務往香港昨已在滬搭乘花旗公司之克爾夫倫總統號前往又有拈孫治洋行之副總董朋德氏昨亦同乘該輪至香港又聞十六日之亞后輪赴港有重要華人六名僕役則有十二人同由上海往港云 
　　國内航輪近訊　商局因福州橘子運滬頗多又因漢口有工人五百餘名須來上海轉到福州故已將華北班輪新豐號於明日改航福州班矣又日清之瑞陽丸在安慶擱淺已久現該社又二次派工人運械往擱淺地將此輪施工拖援云 
　　中美輪往來誌提督公司之約克遜總統號准明日由滬赴北美西雅圖上海出口湖絲有五百件廢花七百件餘爲核桃鬃毛及雀牌等共六百噸運出又昌興之亞細亞皇后號本定十五日進口昨日來電已抵日本惟須照定期展遲一天至十六日始可進口 
　　中日游劵將漲日郵社所售中日周游旅行劵茲已决定從明年六月一日起漲價其由東洋經浦口而至漢口京津各埠内將加至每票一百六十元幼童改售八十元如由漢口轉往京津一路者每票加至一百九十元幼童減半又議秉該社之北美各郵船從横濱來滬而經浦口轉至京津者每票增爲一百二十五元由漢口經行者則增至一百六十元云 
　　英輪之新消息英國皇家郵船公司之遠東航業現已改歸本埠怡泰洋行經營其所派商輪完全撥歸怡泰使用故在中歐班内之五巨輪已一律改懸怡泰洋行之旗號矣 
[金寳隆船仍無下落]  
　　金寳興金順發二船已由閩海軍查獲 
　　上月間由申開至吳淞口外之金寳興金順興等船突被海盜擄去無踪當由各當事人向水上警署報請追緝在案茲悉金寳興金順興兩船已由閩省海軍司令部海鵠艦查獲惟金寳隆一號迄今仍無下落昨該商等呈請寜波旅滬同鄕會請代電閩省當局嚴爲追緝云 
[新長和輪明日動工打撈]  
　　新長和輪沉没後其船身已由日暉港肇順船廠承辦打撈茲悉崇裕公司與肇順廠訂立打撈合同及向崇明縣公署呈請備案等手續業已舒齊特定於陰曆十一月初八日起（即明日）興工打撈聞此項工程祇少須在二十天左右云 
[美軍盤急駛赴港秦有急令]  
　　美國駐華艦隊昨奉急令駛赴香港公幹下午同時起錨啓行者計有驅逐艦六艘云 
[八仙橋火警之慘聞焚斃四人]  
　　法新租界愷自邇路八仙橋堍首安里第八十五號門牌楊春義家於昨晨六時不戒於火一時烟火四射冒穿屋頂延燒貼鄰第八十四號八十六號八十七號門牌共焚燒房屋四幢當由救火會得悉立驅皮带車到場救熄楊春義之兒子楊金榮女兒楊叔妹及親戚唐吳氏等四人逃出惟楊妻楊周氏年五十七歲女兒阿桂年四歲姪女楊阿囡年十五歲楊生寳年十一歲四人不及逃出均葬身火窟當由捕房飭探劉友法前往調查一切後將尸身檢出焦頭爛額厥狀甚慘當即舁至同仁輔元堂騐尸所聽候家屬成殮候核 
　　又一訪稿云法租界八仙橋首安里第四衖八十五號門牌楊春義即楊瞎子家突於昨日清晨六時許失火因火勢猛烈傾刻冒穿屋頂延及鄰居八十四號八十六號八十七號等三家查起火之家楊姓妻周氏現年五十七歲及十五歲之次女小阿媛八歲之女春寳以及四歲之孫女阿桂等四口均未逃出葬身火窟火熄後　山路捕房派探將焚斃四尸身舁送同仁輔元堂聽候廨員蒞所相騐楊春義一人亦被火灼傷現在醫院求治聞楊姓向在英租界開設妓院大女兒嫁與袁世凱之女爲妾數日前由京匯來洋三千元因此焚燬衣服首飾甚巨昨午該家屬在火塲内檢出鑽戒兩只現洋八九百元據該家屬云現現已急電北京催促其大女兒趕速來滬料理一切云 
[電車碾斃表年寡婦續聞]  
　　其夫甫於八月逝世該婦腹中尙懷遺孕 
　　寗波婦人周阿娥年二十二歲其母家住寗波江北岸前曾憑媒嫁與奉化某姓爲妻其夫甫於今年八月間病故因此該氏身尙懷孕有同鄕婦人王宋氏带同周阿娥來滬借住法租界小東門外泰新旅館二十五號房間前日上燈後周阿娥擬赴該旅館斜對門華界東方旅館尋人適來往小東門與西門等處華商二十一號電車由南往北駛經東方門前致阿娥不及避讓被撞倒地車輛在阿娥攔腰碾過登時分爲兩段立即斃命十二號司機欲打倒車已經不及該處崗警與查票員等上前救護亦已不及其時王宋氏在泰新聞耗趕到撫屍大慟該即將該司機拘獲連同王宋氏解送一區二分署由楊署員略詰之下星夜備文派警申送淞滬警察廳一面令飭十舗地甲於昨晨投地檢廳報請　　午後二時車檢察長委派張檢察官沈檢騐員等蒞塲相騐該地甲投案禀訴前情並稱屍屬方面此時無人到塲但王宋氏尙在警廳司法科候示所以亦不到此問官騐得周阿娥屍體慘不忍覩腸流於外委係屍碾兩段致斃旣無屍屬到塲乃塡明屍格判令該地甲報堂棺殮發封厝壇候屬認領十二號司機人與王宋氏候警廳送案後訊明核辦 
[兩路將售聨運票]  
　　滬寗滬杭甬兩路以每届耶誕節（俗稱外國冬至）與陽曆新年中外人士多於此假期内旅行各地火車乘客頗多故特發售來回票以便游　目下距耶誔節期已邇該兩路仍擬按照往年舊例於各大站發售聨運票所有拱宕橋至三橋埠之汽船九月間本已停駛現擬届期仍舊開班以便游山客往返之需云 
[梁定蜀等留學前之國内游歷]  
　　梁士詒君之子定蜀定閩將往西洋求學但以國内名勝及實業之區先多游歷爲宜故在港讀書外特先游歷國内各處近甫自杭州來滬參觀各大學及紗廠等處並將參觀本館昨由憲球學生會朱少屏君招待宴叙並請友朋同宴張竹平君等均受邀列席至二時許乃散 
[南洋大學消息]  
　　本星期六爲南洋與約翰第二次足球比賽期在該校大操塲舉行南洋週刋將於斯日發行體育特刋關心南洋學校生活及歷年來運動成績者想必以先覩爲快也又足球觀覽劵有坐位者聞已將售罄云 
　　南洋大學附屬小學敎員沈雲衢擔任敎務已十有餘年近因積勞過度加之身體素弱致患肺疾於本月三日逝世全校同學聞訊莫不惋惜現擬開會追悼云 
　　此次各級越野賽跑優勝隊爲戊辰級由校中奬以銀盾一座該級同學現已議决於下星期三假小學禮堂開會慶祝届時由徐複雲等排演天明了一劇並備茶點以餉來賓云 
　　該校南洋學會照例每學期有演説比賽一次本届定於十二月二十六午後七時在大禮堂舉行英語演説比賽前二名將由該會奬以金銀牌云 
　　本月八日星期六由大學敎員凌鴻勛率領學生二十人至戚墅堰震華電氣廠參觀本月十三日星期四由科長謝爾屯率領電機科四年級學生三十六人赴無錫參觀電話公司振新紗廠申新第三紗廠茂新麫粉廠等後再至戚墅堰參觀震華電氣廠定十四日晚刻回校 
　　四川路一百十號顧發利洋行刻須實習生二人以有工程學識者爲合格因邀請該校校長舉薦云 
[昨日車運之銀洋]  
　　昨日大通運洋公司爲各銀行及錢莊由滬寗夜車運往南京寳銀五十餘箱約計二十萬兩又早晨夜車到站由南京造幣廠運來銀洋七十餘箱計三十五萬元常滬車到站由無錫蘇州運來銀洋六箱計三萬元又午十二時滬杭車到站同和運洋公司爲各銀行由杭州造幣廠運來銀洋四十餘箱計二十萬元云 
尙有本埠新聞等轉入後頁 
 
 

Page 15

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *本埠新聞二 
[閘北驅逐菜攤案結束]  
　　滬北工巡捐局允暫時擺設 
　　閘北邢家宅路各亦菜　户自遭驅逐後生計困難呼籲於閘北各公團滬北五區商聨會曾致函滬北工巡捐局代爲艱請昨該會接滬北工巡局復函允暫予通融指定新嘉路一带設攤營業照菜塲章程一律至上午十二時收市錄其原函於後逕復者接展來函具悉一切並據李宏全等來稟請求查取締設攤係爲整飭路政起見至本局衛生處分段事務所並非專爲清除各菜攤垃圾而設若放寬路面而任由各攤户沿路佔僭尤失便利交通之意姑念該處就近尙無小菜塲暫予通　指定新嘉路一带設攤營業以示體恤但須遵照菜塲章程至上午十二時一律收市並不得妨碍道路嗣後就近如設立菜場即須一律遷入不得藉端　抗除批示外相應函復希即轉飭各攤户遵照是荷云云 
[總商會致蘇財廳函]  
　　請查冒名投標捲菸税 
　　本埠總商會昨致財政廳公函云逕啓者本月十三日接敝會會董趙錫恩君函稱蘇省捲菸特税省商聨合會會議恩與葉先生惠鈞被推爲出席代表經過情形曾在常會報告在案乃昨聞江蘇財政廳署投標時有人冒列職名在寗區投標且以一萬六千五百元之額得標查蘇省業捲菸之領袖並無與鄙人同名之人顯係揑名假冒奸人作僞淆混混觀聽除由恩逕電孟繁廳長查究外務請即函財廳澈究按財廳投標章程規則由所在地商會證明者爲限該項標格有否由所在地商會證明如果冒頂并請當局嚴重罰辦以保名譽而杜朦混等情到會相應據情函逹即希貴廳嚴行查辦以免一般奸徒挾私行詐致於税法前途商人名譽均有妨碍並祈見覆爲荷 
[烟兑同業之反對特税聲]  
　　主張不再續捐牌照税 
　　滬南衆和社各職員爲反對特税連日奔走前由會長柴載元·會員張頌吉糜楚寳等調查同業態度聞十六舖裕太等商店謂特税如果實行决以除以捲烟專營麫粉煤油火柴洋燭皂等貨明年牌照亦不再捐裡關橋塊開泰祥擬改營洋貨布疋董家渡裕慶豐·公義碼頭義和祥亦擬如此滬軍營高昌謿一带商店由張炳源·　文逹陳恩祺調查僉云我業捲烟已捐牌照若再加特税同業無論如何决不承認捲烟本係兼售如欲徵收特税牌照亦可不納倘後派員勒捐當聨同業一致反對浦東方面現由陳蘭珍·陳鶴亭·楊蛟川調查滬西方面由范松洲擔任准明日進行調查蓋印手續又該業態度極爲堅决現並擬於特税實行時作大游行之表示云 
　　華界捲烟同業童凌雲·張頌吉·柴載元等昨特發表警告淞滬同業函云竊維華租兩界吾同業不下五千餘家核計各店夥友確有三萬餘人之多比年以來内政糾紛商業凋敝吾同業小本經營先有出廠税繼有牌照捐負擔已重縱無特税生活上已難支持此次特税一經實行則華租兩界直接先受其影響生計問題不無恐慌吾同業均有切膚關係不得不預加警告堅持到底彼贊成特税者無非假公正之名義爲歛鈔之手段如果易地而觀吾知敎育界諸公當亦與同人等處同一態度矣且特税實行商業摧殘而於敎育仍無補歸公者十之一二私飽者十之八九不幸我言已中試觀日報所載鎭江有王試善議員者化名包辦通崇有仲甫得標者查無其人種種變態跡近鬼崇且二十二區八萬左右之標金尙未得十之一二美共名曰籌敎育基金實則飽塡慾壑而已噫嘻猪仔行穢固不足論吾神聖之敎育界不惜令名願作傀儡良可哀焉我淞滬同業素知自愛諒無承包之人抑有奸商爲虎作倀甘冒不　即爲同業之公敵謹布區區伏希公鑒華界捲烟同業童凌雲·張頌吉·柴載元等啓 
[友華銀行滙市報告]  
　　昨日友華銀行滙市報告云十二日倫敦大條銀價近期縮一八七五遠期縮三一二五紐約銀價未動倫敦紐約間滙價落至四元三角七分八七五今日此間滙價掛牌美金縮爲七十三元日金縮爲六十五兩開盤市况穏定未幾轉硬英鎊售價近期三先令四便士二五十二月份三先令三便士八七五一月份三先令三便士美金售價近期七十三元二五十二月份七十二元七五一月份七十一元二元日金售價近期六十四兩十二月份六十四兩半一月份六十五兩半銀行滙票定價英滙近期三先令四便士七五一月份三先令四便士遠期三先令三便士美滙近期七十四元七五一月份七十三元二五遠期七十二元二五法滙購價近期一三九○枚遠期一三八○枚昨日倫敦銀市中國售出印度購入市况收盤穏定紐約市况亦然 
[上海商業市况彙錄]  
　　金融 
　　昨日銀幣早市價爲七錢二分二厘二五與前日牧盤相同午市收盤價七錢二分二厘一二五較上日小一毫二忽半交通銀行由杭州運來洋十六萬元又裝去蘇州洋三萬元中國由杭州運來洋十二萬元又由南京運來洋二十萬元 
　　銀拆早市息價爲七錢午市收盤五錢比上日小二錢滙豐收欵六十萬兩麥加利道勝中國交通花旗等收欵八十萬兩各銀行大條烊出銀四十二萬兩交通裝往杭州銀八萬兩又裝往南京銀三萬兩中國裝往杭州大條二百條又裝往南京大條一百三十三條又裝往南京銀十二萬兩裝豐裝往福建大條一百二十條 
　　昨晚止各銀行查倉庫存現銀一千一百七十八萬兩現洋二千四百三十六萬元大條二千五百六十三條日本銀幣一百九十三萬元各莊存現銀一百三十五萬兩現洋四百七十萬元 
　　公債票 
昨（十三日）公債市况活潑票債益趨監　金融大　現貨開盤七十元其後受主暢旺市價節節向上最高到過七十元零七角後市買户較减市價略見回縮收盤七十元零五角較前日又漲九角十二月期貨晨間由七十元零七角小至七十元零三角五分但市價雖縮而受主極旺最高漲至七十一元一角五分收盤附近因受現貨之打擊致市價隨而轉低收盤回縮至七十元零六角五分比前日漲起八角元月期初時由七十元零五角大至七十一元二角收盤時亦綠近期疲軟關係致回縮至七十元零七角半較前日貝漲高半元二月期結果比前日大六角收盤價爲七十一元二角五分整六現貨初平後俏結果較前日大六角五分價爲五十元零二角半十二期貨前市由五十元零三角逐盤高至五十十元零八角後市銷路較稀收盤縮至五十元零六角較前日大三角半元月期全市成交價常在五十一元三五角之間收盤五十一元四角五分計漲三角二月期最後價計五十二元一角半比前日大三角五分償還八厘收盤十四元三角計漲二角惟各商均無意收受前途尙未易樂觀整七及七畏均無做開綜觀全市午前人心傾向買方故市價堅俏異常午後綠需要稀少而鬆動日來市塲人心雖佳無如銀根奇緊故前途能否續好殊未敢必也 
　　國内滙兑 
　　昨（十三日）國内滙兑據上海銀行公會報告各埠滙水變化較稀京津銀滙較前日回高四兩北京公法價計一千零四十五兩天津行化爲一千零五十三兩銀元均高一元半計天津銀元爲一千零七元北京計一千零八元其漲高原因大部份係連日　落後之反動漢口洋例自人本週以來市價日趨下游昨日每千兩計貼二十七兩較前日又跌四兩銀元回縮四元半價爲一千零十二元嘉興湖州銀元各跌五角掛牌價同爲一千零二元半此外滙價仍無改變云 
　　金市與匯價 
　　昨日星期四大條銀來電近期縮一八七五遠期縮三一二五元月份標金開盤價爲三百二十二兩八錢較上日好起二錢後最高漲至三百二十三兩旋因人心頗疲買户頗多標金遂小至三百二十一兩七錢先令揭曉弗動法濫大十法郎美滙小二五東匯小半分致標金由三百二十一兩四錢跌至三百二十兩零三錢各滙初開時較上日略硬計銀行賣出元月份先令價三先令二辦士八七五買進三先令三辦士又賣出元月份美滙價七十一元二五買進七十一元三七五又賣出元月份東滙價六錢六分買進六錢五分七五故標金稍升至三百二十一兩嗣後先令市况步硬東滙亦逐鬆標金因又跌至三百十九兩五錢後又好至三百十九兩八錢移時各滙市况更硬標金復跌至三百十九兩一錢其時由某某兩號略買期金標金乃回高至三百二十兩少頃滙市各價尤硬是以標金最小跌至三百十八兩三錢同時香港來電謂係縮去一二五惟因人心疲弱所以標金並未回高嗣至收盤時市况始稍見回平銀行賣出元月份先令價三先令三辦士買進三先令三辦士一二五又賣出元月份美滙價七十一元三七五買進七十一元半又賣出元月份東滙價六錢五分三七五買進六錢五分一二五故標金高至三百十八兩七錢收盤午後標金開盤三百十八兩八錢小至三百十八兩六錢先令未開時因標金稍有買者回好至三百十九兩一錢先令揭曉弗動滙市初時與午前收盤相等斯時標金爲三百十八兩七錢旋因滙市各價較前又硬致標金最小跌至三百十八兩二錢以後市况又稍轉平銀行賣出元月份先令價三先三辦士買進三先令三辦士一二五又賣出元月份美滙價七十一元二五買進七十一元半又賣出元月份東滙價六錢五分三七五買進六錢五分一二五於是買者較衆標金乃步漲至三百十九兩四錢以後滙市已無市况標金則仍跌至三百十八兩八錢收盤總計全市最高低相差有四兩八錢其收盤價較上日收盤跌去三兩八錢據此中人云標金尙須再小云 
　　紗花 
　　昨日星期四三品紗大阪來電上午漲日幣七元數角下午收盤回小四元美棉電報飛漲現期好起一百八十五個磅音遠期好起一百零八個磅音印度孟買花電報朋搿而漲十九個羅比奥浮辣漲十五罷比白洛處漲十八罷比各交易所標準近期反小去九錢遠期漲銀一兩七八錢市上各客帮買價本紗與前日不相左右日紗小二錢五分至五錢不等十六支文明本紗漲起一兩牛莊威海衛青島江西等帮買進本紗二三百包日紗三百餘包公會上售開小包十餘包厚生紗廠開出十二支雙喜五十包價一百六十三兩五錢扣佣現出大包他廠未有開出市面堅穏因外棉驟漲人心又見好面矣 
　　昨日棉業交易所通州棉花標準價較上日略好一二錢市上現貨通陜花到頭仍不多　市面平平聨合會報告東棉洋行買進現貨送打包廠火機花四百擔價四十五兩又買進現貨棧交陜西花三百五十件價四十四兩五錢振泰廠買進現貨送廠陜西花三百件價四十五兩三新紗廠買進現貨送廠餘姚花一千四百五十包價四十二兩五錢 
　　疋頭呌莊 
　　昨日星期四輪值英商元芳洋第二千四百六十四次不限價拍賣之期排列泰西緞·尺六元絨·羽綢·充細斜·紅布·市布·竹布·漂布·漂細布·等疋頭四百五十八件計一萬九千三百二十五疋與上次比較件數相等疋數少三十疋各帮與本街均有買進市况見軟究爲銀拆仍大之故統扯稍形鬆落茲將拍價與上届逐瑣比較如後（泰西緞）四十五件計一千二百疋價跌二釐五至一分七釐五惟弑齊君一牌漲五釐（尺六元絨）五件計一百疋價跌二釐五（羽綢）一百四十五件計四千七百五十疋價漲二分至六錢五分内有跌者自二分五至三錢（充細斜）八件計三百二十疋價龍飛鳳舞跌二分五宜昌塔降二錢二分五五子登科跌二錢海潮寺跌一錢二分五（紅布）三件計一百八十疋價八磅佛手跌一錢二分五五磅則加二分五五子登科亦漲二錢（市布）六十八件計三千四百疋價漲一分至一錢二分惟劉軍跌二分之譜（原布）七件計五百二十五疋價漲四分（竹布）四件計二百疋價八士小二錢七分五雙路燈亦小一錢（漂細布）七件計三百五十正價五花洞漲九分敎子跌一錢七分猴鹿跌一錢五（漂布）一百六十六件計八千三百疋價跌二分至四錢四分惟亦有漲者加一分至二錢七分不等 
[駁船户載紗潛逃]  
　　英租界廣東路虚陽公報關行於前日（十二）　　船户奚阿三裝載吳仲記紗號之二十支水月牌棉紗五包又十六支水月牌棉紗十包均蓋有Ａ昌字嘜頭又裝順泰紗號之二十支水月牌棉紗十包亦蓋有ＤＨ嘜頭水印囑伊裝船駁往碼頭裝輪不料該船户奚阿三頓起不良竟將上列各紗一併捲逃其駁船亦不知去向昨由盧陽公投報租界各捕房及水上警察請爲查緝並聞所失之紗照市價值銀四千四百四十五兩之鉅云 
[提究反對圈地者之昨訊]  
　　多已聞風逃避 
　　滬西新區民人楊定侯等因反對圈購民田業奉何護軍使飭提訊辦一面令由上海縣知事公署出示招告凡鄕民受有楊定侯等歛錢者准即來署據實控告茲聞除反對圈購民田之楊定侯外尙有曹某等數人亦在應提之列昨由上海縣公署派　按址拘提據均已聞風避匿云 
[旅滬皖人反對安慶拆城電]  
　　旅滬皖人李經義等昨致皖當局電云蚌埠馬督理·安慶吕省長均鑒頃閲報載安慶市政進行第五項祈衷拆卸垣辦法議自東門起經大·小·南門·西門·至玉虹門一律拆卸等語不勝駭異查去冬許前省長任内提議拆城當經京·津·滬·寗·同鄕迭以拆城利害函電交馳維持吕省長在津亦曾挈銜電致軍民兩署請予保存當荷馬督理·旣許前省長一再函電允准取銷成議成案具在不准覆按曾幾何時遽爾翻縱不惜自食前言抑豈不畏清議况拆城有百害而無一利馬督理·及張議員伯衍等各函電尤爲痛陳無遺今昔情形寗有二致如原議西南面江自然天塹無庸加以障碍須知藩籬旣拆留與不留有何歧異長江天塹自古有國家而誤於斯語者歷稽史策書不勝書借以自欺則可以欺商民明眼人當不任受也吾皖民窮財盡庶政窳敗振興整理豈惟市政一端市政進行豈必拆城方能措手即如江蘇南通素以實業發逹市政完備著名乃自拆城而市面轉行凋敝尤爲明證今不從根本講求專事標新領異利未見而害已隨徒滋紛擾自兆棼如禍患之來容有時日遠之砲隊江防之變近之粤垣湘省之亂有城無城更可鑒矣同人等遠處滬演關懷參梓熟審利害默計重輕必有所危不敢謂安用布區區伏維明察不勝翹企待命之至旅滬安徽同鄕李經義·劉體乾·李經方·余之芹·徐乃昌·汪漢溪·徐國安聶宗義·劉體智劉世珩·陳超衡·朱嚋·周逹·夏玉峯·朱　·王壽朋·趙鷄·朱錫祜·劉世玉·高列元·等文 
[温州同鄕會幹事會議紀]  
　　議决要案七項 
　　温州旅滬同鄕會於本月初六日開幹事會議决事項錄下（下）編刋招待災僑徵信錄推宋佩璲·葉志普·兩君起稿（二）更選職員暫緩辦理（三）向本會職員及旅滬同鄕募捐作爲交涉慘殺華僑案經費（四）函催各徵求隊長尅日報告徵求會員成續（五）事務所遷往四馬路平望街平安里四十三號（六）公推殷柱公王維周·周守良·殷亦農·四君爲名譽董事（七）殯舍即日興築公推林炎夫·宋佩璲·葉文卿·葉志普·張宗戴·五君爲建築殯舍事務員議畢即行散會 
[安徽同鄕會職員聨席會議紀]  
　　商定内部經費 
　　安徽旅滬同鄕會於昨日假座寗波同鄕會四樓開理事會評議會第一次聨席會議公推評議長柏烈武主席報各同鄕會籌備經過情形略謂今幸大會告成内部組織亦已就緒惟冀羣策羣力和衷融洽則本會前途實有厚望云云次提議籌欵方法先由理事·評議·兩部同人擔負俟籌欵有着爲止衆通過次提議籌備處交代手續理事會推王龍庭·李少穆·評議會推并伯龍·俞希稷·張松林五人接收次旅滬皖商雜糧業俞朗溪建議各業籌欵方法衆贊成次茶點拍照散會 
[道路會執行董事會紀]  
　　全國道路建設協會昨開第三次執行董事會到者張維鏞·吳山·謝介子·許世英·柏文蔚代表等十餘人由史副會長之代表主席議决各重要案件如下（一）依照微求簡章第四條之規定組織徵求大會委員會請大家公推委員結果任矜蘋·蔡曉白·陳保藩·戈公振·吳志青·唐世昌·余天棟·朱劍霞·劉王立明·吳天倪·周霽光·陳家鼐·倪無我·鄧逹先·張四維·黄卓倫·諸君被舉爲委員組織委員會定本月内成立即於昨年陽曆二月八日開幕徵求（二）公推本部總隊長十人中央隊許沅華夏隊史量才全勝隊黄楚九國民隊柏文蔚道義隊李登輝路政隊張維鏞建樹隊許世英設備隊沈寳昌協和隊虞和德會極隊陳勇三（三）報告張之江·韓士元·曹雲祥·吳應圖等來函就職並報告夏口分會籌備就緒定期成立（四）臨時提議（甲）致函王正廷會長請查日本復興都市之計畫圖書與關於路政市政之最新出版等寄回本會以便譯登月刋供獻國人（乙）關於籌築紀念路業同姚局長接洽甚爲圓滿應復函何護軍使請令該局積極進行由（丁）公推張竹平君爲名譽董事（戊）張元濟辭編　董事均通過三時散會 
[妻控夫虐待請求離異之審訊]  
　　倪毛氏昨延農復律師代表投法公堂控稱原告於今年八月間憑媒嫁與倪海源爲妻當時用去妝奩二千餘元過門後豈知丈夫時常在外賭博輸員後即向原告强索洋四千元不遂即遭毆打並謊稱原告下體患有梅毒汚穢言詞難以盡述嗣因一再毒打故此原告逃至母舅朱伯堂家詎被告又敢至母舅家行兇如此情形實難偕老請求堂上准予離異追還妝奩等語被告倪海源由逹商律師代辯稱原告倪毛氏自嫁與被告後時常出外不守婦道且身患毒症因此夫妻不睦原告所控毒打一節毫無証據今有鄰居可證應請堂上飭派醫生檢騐原被兩造究係何人有毒即能明瞭至原告請求離異被告亦表同意請求追還禮金云云原告倪毛氏供婦人自嫁被告第一日即翻箱倒　言婦人有積蓄洋四千元因找尋無着即遭毆打强欲逼令交出四千元婦人因受苦難堪故此逃至母舅家是實倪海源供民人娶原告時用去聘金一千餘元過門後察得原告下體患有梅毒心中悔恨有之不敢凌虐等　繼由見證周寳生稱商人與被告倪海源住居貼鄰九月二十日商人回家午膳目見有多人在被告門前園觀商人上前瞥見原被兩造爭執倪海源稱新娘下體有毒餘不知情朱伯堂稱原被兩造結婚由商人爲媒過門後時常齟齬倪海源曾托商人向親戚閔子賢借洋七百元當因係屬新親故未借給等語又據閔子賢上堂證明一切陳讞員商之法總領事卓君判退去聽候下堂諭飭遵 
[火車傷人併紀]  
　　昨晨滬寗夜車經過神策門車站時有一年約四十餘歲之人在月臺終端軌道上行走避讓不及致遭碾斃又來滬頭三四等慢車行至新豐車站有一老年乘客車未停住即行跳下致頭部受傷旋於三號快車送往鎭江鐵路醫院治云 
[浦東洋涇市農會改選揭曉]  
　　浦東洋涇市農會以第二届職員任期已滿定於陽曆十二月十二日召集全體會員重行選舉業誌本報前日（十二）下午一時在洋涇市公所開會投票選舉實到會員三十六人開票结果沈文彬得二十二票當選爲正會長陸均國十五票當選爲副會長所有評議員之常選者計潘鎬得二十三票陸鑫得二十二票孫恩泮得二十二票顧名驥得二十二票劉志濤得二十票潘光賓得十八票楊文琮得十七票黄繩祖得十六票均當選爲評議員迄至四時方行散會并聞隔日當由該會備文呈報縣長備案以便執行會務云 
[麵粉駁船沉没僅撈穫一百餘包]  
　　本埠大豐永報關行於前日午後雇徐和尙之駁船裝載麫粉一千包泊於浦東太平局碼頭待卸不料浦江潮水湧急船身傾倒艙面所載麫粉盡行傾入浦中當經該船户馳報水巡捕房飭派華捕前往督同鄰船撈獲麫粉一百餘包存儲捕房候領 
[婦人請求離異]  
　　四川婦人晏敏卿昨延逹商律師代表投法公堂控稱原告前與同鄕人　竺揚姘識現因被告不顧赡養請求准予脱離關係云詰之　竺揚稱商人前在四川濟良所娶原告爲妾迄已九年向居重慶於日前被其私逃來申商人在北京得悉到滬尋見求准領回晏敏卿供實因被告不養婦人故此來申住居英租界於日前與被告遇見被告將吾禁閉在大東旅館内數小時婦人不願再隨被告回家請求准予脱離等語中西讞員判以此案發生地點係在英界着兩造投英公堂控訴 
[喬瑞堂再請爲子伸寃]  
　　民國路新北門西中華大旅社茶房喬長貴於舊曆上月下旬被人誣竊時表一時氣忿服毒而死曾報請法庭派員騐明棺殮候示在案昨日又據屍父喬瑞堂投地檢廳稟請伸雪並牽涉該旅社執享陳漢章謂威逼伊子致死等語奉諭候核 
[搶匪拘獲一名]  
　　常州人李根生年十一歲日前隨其父同來上海於途中失散昨欲趁輪回籍行經閘北國　路地方被流氓二人攫取其所持之洋布棉襖及小洋四角而逸由李鳴警追獲揚州人張正和一名其一已携贓脱逃解經四區劉署長買　一過轉解司法　核辦 
[錢莊學徒賭輸圖盡]  
　　前日北蘇州路乍浦路橋有一青年男子投河尋死被包探譚鳳池查見設法將其救　带入虹口捕房昨晨送請公共公廨發落據其人供稱名唐永福原藉紹國現在寗波路錢莊學業因與人賭博輸負無法彌縫故尋知見等語該銀莊亦派夥祝姓到案候示中西官遂諭唐交莊夥祝姓領回管束以後不得輕生 
[檢廳看守所長易人]  
　　上海地方檢察廳看守所長賣家楨因事呈請辭職業奉蘇州高等廳核准另委上海第二分監長楊宣　（　正園）前往接辦不日交代 
[吃夜飯算賬衝突]  
　　一區警署昨解原告彭藥聚等被告蔡小弟等到地檢廳請究午後由檢察官提訊彭供爲小工昨晚與友人邵桂清印大等往關橋復興館吃夜飯後因惠鈔算賬不符致起衝突被堂倌蔡小弟等打傷民之腰部求究邱邵供同質之蔡及蔡阿大王永生同供在該店爲夥彭等來店吃飯因少給飯資故而向索不敢行凶問官騐得彭腰略受微傷判發堂醫治邱邵無傷斥退蔡等押候訊究 
[控借款不還]  
　　賡餘莊昨延普萊梅律師代表投法公堂控稱前有朱其武以道契三紙向原告錢莊抵借洋一萬六千元爲源益絲廠所用延宕至今已有數年屢催不贖結欠本利洋二萬數百元當初合同内載明如到期不贖准由債權人拍賣作抵等語請求堂上着令被告照據履行將契拍賣如有不敷仍求追償云云被告由其女朱惠卿代到延博勒律師稱被告前在案下控告傅某奉判着傅償還朱惠卿手飾等物請求堂上可否俟傅某將欵交案後再行料理等詞陳讞員商之法總領事韋吾判俟會商堂諭宣布 
[呈訴違約加租之批示]  
　　松滬護軍使署據公民張俊卿等呈訴源昌公司違背公令迫令租户加增房租要求制止等情昨由何使批示云呈悉該公民租住源昌公司房屋旣曾經雙方議决自加租後五年内不得再加何以此項該公司又藉端勒加據稱該公司朦領修理執照私翻造冀圖免讓地基是否屬實候據情訓令淞滬警察廳并滬南工巡捐局查明秉公辦理仰即知照此令 
[捕房懸賞通緝鄭福田]  
　　公共租界總巡捕房稽查處暒發通緝文云爲緝拿事照得鄭福田一名無錫或宜興人年三十一歲身高五尺五寸業銀行寫字頰上有汗毛前住新閘路一千一百七十五號爲因用其主南京路十五號美豐銀行銀六千二百五十元業由會審公廨出票拘拿在案如有人通風報信因而將其拿獲訊實者由原告給予賞洋二百元爲此合行懸賞通緝仰諸色人等一律協緝如有人知其下落或將其拘獲者請報告總巡捕房總巡可也須至賞格者 
[關炯之請購刑律譯英本]  
　　公共租界會審公廨正會審官關炯之君函呈交涉公署以前購中國譯英新刑律現將用罄擬專購五十本請轉陳外交部咨請　法部頑發以便繳價其領聞已　許特派交涉員轉謂矣 
[汽車撞傷行人]  
　　昨日上午十時半二千九百六十九號汽車駛經東百老匯路撞倒行人孫和蘭腿足受傷由虹口捕房六百五十五號華捕押令　　載送受傷人往同仁醫院醫治一面歸報捕頭請究 
[火警幸未成災]  
　　前晚十時滬南龍德橋附近居户陳阿大家樓上臥室内怱然大發頃刻烟火迷　幸覺察尙早得即設法救熄僅焚去棉衣數件後山崗警查知將陳带入一區警署經王署長詰問陳供賣水菓爲業今因　　所茂之衣服内忽爾大起實不知如何遺火乞鑒等語奉飭罰洋兩元充公示儆 
[公共公廨訊案彙錄]  
　　昨晨公共公廨民四庭由俞襄讞會同英馬副領事訊理（一）祥豐錢莊賈實夫聲請破産案理賬員因該莊所收之支票出票者均不付欵請傳出票人到案訊追田益慶不到周特如則延佑尼干帮辦施乃德律師到堂辯稱該莊所收之票係恒昌所出周乃恒之昌二房東恒昌係周良卿所開業已身故與周特如無關云云而賈實夫供稱恒昌聞係周特如開設等語堂諭田益慶傳不到案應予飭令到案交保關於恒昌改期侯傳正泰莊經理到案作證着將正泰與恒昌周特如之賬簿今日交廨再核（二）陳少芳訴郭福泰欠銀案堂諭准飭被告到案照判决數目交保（三）白振華聲請執管遺産案堂諭准改期再訊（四）裼連生訴夏正聚欠借洋案堂諭被告不到原告呈出借據應判令償還原告本洋二百元利洋二十元即日起至清償日止利息按年八釐計算並堂費飭被告到案交保（五）唐廣福訴倪泉林欠借洋案堂諭被告及保人均不到案原告呈出借擴應判令倪泉林戴如唐償還洋一百元利息自本年陰曆正月起到清償日止按年八釐計算並堂費飭被告到案交保（六）吳瑞珍訴吳潤孫離婚案堂諭改期訊理 
　　又午後民四庭由張襄讞會同日副領事清水氏訊理（一）大豐公司延甘維露帮辦葉少英訴邢乃永欠貨欵案堂諭業經登報逾期被告仍不到案侯質山原告呈出證據屬實應照原告所訴缺席判决並償堂費（二）妓女龍弟延許理律師聲請與鴇婦徐氏脱離關係案堂諭暫准自由限原告於二十四小時内補具訴稟聽侯訊核（三）孫維一延朱樹楨律師訴萬國鼎欠欵案堂諭准給諭源通轉運公司將萬國鼎衣箱等物暫行扣留侯核（四）楊國襄訴謝桂福不理船隻押欵案堂諭侯函致審判廳請查顧栗才　雙一案於何日起訴見復日核（五）唐素珍訴解金星欠借洋案彼告延主露玲律師辯護堂論改期續訊 
[誌謝]  
　　昨承大車書局惠贈愛情日曆一架普爱日曆六組又商務印書館惠贈陰陽合　日曆兩組月份牌十張誌此併謝 
 
 

Page 16

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *   
 
 

Page 17

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *本埠新聞三 
[大中華滬局開幕讌客]  
　　大中華水火保險公司向設杭州茲爲擴充起見另設滬局於九江路十八號昨日行開幕禮晚間六時並宴客於太和園各界及同業到者百餘人由滬局總理戴干珊協理屠蔭芝等殷殷招特盡歡而散 
[惠羅倫敦總公司總理到滬]  
　　惠罷公司在滬營業甚旺其倫敦總公司之總理ＭＲＡＷＰＲＩＯＲ現因事抵滬其儀客端　服飾亦儉樸昨在該公司華經理孫良驥君所設歡迎宴中談笑甚歡該宴於昨晚七時半在一品香舉行孫君並邀滬友與報界人士作陪夜闌乃盡歡散席 
[華商電氣公司之參觀]  
　　南洋路礦學校所辦之土木工程專科平時素重實騐除由各敎授講演學理外輒作野外測量房屋建築等實習昨日該校商得本埠華商電氣公司之同意由電氣工程敎授李傳書君偕該科三年級全體學生前往參觀該公司内部規模向稱完備是日特派電車電燈及各電機部工程師竭誠招待指示一切李敎授亦即就學理上逐一演述證明故皆滿意而返 
[公民製藥社擴遷新屋P ] 
　　公民製藥社開辦五載發行胃霜每盒一元現遷至寳山路寳光里新屋添聘俞文珍君爲營業主任即日起贈送樣品一月函索附郵票三分云 
[廉售之西洋鏡及熱水瓶]  
　　南京路中德商店昨運到一種小西洋鏡以影戲片穿入鏡中觀之情景逼眞恍如身臨其境每個配以風景或人物畫片多至數十張現每個僅售二角半再該店所售之务國熱水瓶係向德國直接定購除有數藥房向其批購外無他家代售物質亦甚耐用現在廉價期中每隻售九角如購滿二元者尙贈以精美之粉鏡小皮夾一隻故連日往購者頗形擁擠云 
[冬令衣件運售多種]  
　　五馬路石路口之鄧中興五金號新運到各貨如下花旗衛生衣每件一元八角香港衛生衣每件一元四角德國正號絨線衫每件二元大亞洲織造廠二磅重毛准衫每件四元五角又背心每件三元五角小囝冷衫每件二元八角英國全毛冷手套每副九角飛輪片開四米襪每對一元二角正號毛襪每對八角粗冷襪每對一元尙有本廠各種毛襪線襪價值尤廉云 
[耶誔禮品新到一批]  
　　先施先司新舖洋什部昨由英國新到冬至禮品百餘種大半均爲婦女用品其最合女界應用者爲首飾匣約分數十種匣底面皆用花綢製成形工有長方形八角形五角形花籃式再頭可分開適配成兩小盒頗奇巧又有一種錦盒内藏金製小鏡及毛刷粉匣外觀及内面均美麗又花綢製粉盒大小不一内有粉撲亦有綢製以金線鎛邊者手提袋亦用花綢製成到數頗多上列各貨咸爲上海以前所未到者於今日開始陳列玻璃廚中又帽子部亦運到美國斯德森（Stetgon）最新式呢帽各色均有每頂在十四元五角以上云 
[再洋製售白如霜]  
　　新閘大通路新康里九衙南洋家庭工藝社電機自製化妝品白如霜芳香清潔現在門市另設挑售處銅元八枚即挑滿一瓶云 
[半月牌牙粉之創製]  
　　國貨半月牌牙粉爲新中華實業社之出品裝璜新頴品質優美業經工部局衛生處化騐給以化騐單數月以來銷塲頗旺云 
[三友社廉售馬克每元可購十七萬]  
　　博物院路安仁里三友合作社前以德幣馬克賤價出讓三日之間盡數售罄致後至者均抱向隅之憾現該社又有馬克出讓每元可購十七萬元外埠函購郵費加一云 
[大東發行愛情日曆]  
　　大東書局近發行一種愛情日曆爲周瘦鵑君所發明於每頁後面刋　於愛情之雋句陰陽合璧裝璜美麗置之案頭頗爲美觀特價每隻八角云 
[救主堂年曆將近製成]  
　　狄思威路救主堂區牧朱葆元君託英法夜社社長鮑君俊德偕虞君伯瑛編輯該堂中華聖公會甲子年年曆内有敎會聖節節令格言中西合璧共計十三張較市上所出售者更爲詳細美觀已交上海印務公司印刷據該經理張保和云准定二十日前出版故目下日夜趕製以便於耶誕日分送該堂董事及信徒云 
[出版界消息]  
　　青年週刋係李策民君等組織通信處由鎭江三元巷久餘錢莊轉交並請黄轉陶景吉森君等相助編輯云 
　　台灣路滿春坟洞庭西山求忠同學會編印［求忠　刋］第二期已付排印日内即可發行函索須附郵資一分云 
[三敎會將開音樂會]  
　　美國南浸禮會相聨絡之三敎會將於本月十六·二十三·及三十·三禮拜日·繼續聨合舉行音樂大會北四路川底懷恩堂在十六日舉地老北門浸會堂在二十三日舉行在三十日舉行者則爲北四川路白保羅路廣東浸信會第次開會均於下午七時三十分届時該三敎會之會員及其友均在歡迎之列開會秩序如下㈠禮告㈡讀經（詩篇百五十篇）㈢聽阿天使唱高聲（絃樂隊）㈣靜夜聖夜（四音合奏）㈤地上快樂（絃樂隊）㈥歌詩解釋㈦歌詩王之王（詩班樂隊合奏）㈧牧師祝福散會聞三敎會之聨合絃樂隊有隊員四十餘人樂隊之一部分將於唱歌詩時合奏唱詩班則約有七十餘人之衆此次音樂會所參預之青年男女均已竭誠籌備云 
[觀蓮花落後述評]  
　　昨日申江影戲院開映中國舊劇編成之影片名蓮花落余邀友人高君驅車前往該院先映中國滑稽影片　大捉賊此劇中之重要角色爲一　大所演姿勢動作頗能引人發笑 
　　滑稽片映完後即演正劇［蓮花落］此劇情節以規勸青年勿事游蕩爲主以有情人終成眷屬爲襯托扮演鄭元和者人嫌太長雖動作尙佳然仍不能使全劇增色扮演元和之父形容鄕村富忩之神情尙佳惟不縛補脚似嫌不合綜觀全劇以餙飾演元和母親之一角爲最佳當其子離家負笈時恐其子在外受苦給以私蓄數百元等情演來頗爲細膩惟稚子無知給以我金錢實使其子墮落不知中國溺愛兒女之婦人觀之將作若何感想扮演妓女李亞仙者身段尙佳惟少表情 
　　佈景因過於仿效歐西致使挿入之背景皆不畢肖　　光線亦不甚合度演員表演時每多俯視致使面部都顯黑影 
　　惟此劇之優點亦甚多苟能將不善之處力求改良則國影片業之發逹亦未可限量也（稚） 
[電影明星白勃拉雷瑪略歷]  
　　電影明星白勃拉雷瑪女伶BarbaralaMarr之爲各國觀衆所注意始於貧人之妻今又爲一影片公司扮演［長生城］RheEternaiCity此劇雷瑪早年嘗出演於舞臺亦　動一時之名劇也雷瑪於七歲時即從事於舞臺擅舞劇嘗投身入太平洋演劇團同時又作劇本數經採用兒之母MotherofHieChildren劇其尤着也此後遂决計入影戲界其第一次現身於銀　爲安娓泰史蒂華主演之［東道主］payingthepiper其影片曾映於本埠各影戲院者有［三劍客］［盧宫秘史］等 
　　雷瑪嘗遇强暴迫娶爲妻夫死近故土爲某檢察官所知流之他處其罪狀乃因雷瑪太美麗恐該地男子將爲之顚倒而使社會有不安之現象可謂奇矣 
　　雷瑪於十五歲時即以艶名噪鄰里鄕黨少年咸求一見以爲榮年十六艶名愈遠少年之與之爲友者殆不可勝數因而婦人間嫉妒之事時有發生雷瑪已屢嫁矣而多夭折最近其命運始轉得嫁一幸運之丈夫即傑克陶漢戴是也其第一次所嫁之丈夫係用拐騙手段而娶之者當其十六歲時此人即死遺有孤雛一人繼與一少年律師發生愛情而遂嫁之後雷瑪偵知其已娶妻並有三子此後雷瑪始知其所以經歷苦難皆以其容貌美麗然貌之美麗亦有利用之術焉可以不僅避害亦且因以得福焉利用之術維何即雷瑪入狐狸公司作劇本其第一次與安娓泰所演之戲亦狐狸公司之出品（廣元） 
[開士東之離婚]  
　　乹影明星羅斯古阿别克爾（别號胖的（我國人悉稱之曰開士東）RoseoeFattyArbuokle因不負供養家庭之職已被渠妻起訴公庭要求離異彼等結婚於加省LongBeach地方平索情愛甚篤當阿别克爾被誣爲奸殺女明星virginiarapp主犯時乃妻曾極力爲渠辯白至今外界之疑阿氏爲案中之嫌疑犯伊仍深信阿氏不致如是聞阿氏目下供職於支加哥某旅社内每星期得有六千元之　益此次彼夫婦間忽閙離異其中或别有原因也（窺豹） 
[愛普廬開映勸戒鴉片乹影]  
　　北四川路愛普廬影戲院定本星期日起開映賽球公司最近名作由已故電影明星　來斯李特之夫人主演片名［鴉片地獄］共有九本此片包容甚富寫鴉片毒害人類之種種情形非常細膩誠有益世道之佳片也 
[修濬宫家壩工程影片之開映]  
　　今夏臨城刦車案中被擄之外人大半爲往觀黄河工程而去詎車至臨城忽遭此變故黄河工程將來在麗史上益爲顯著從前黄河决口以山東宫家霸一段爲最烈前年决堤後沿河居民受其害者不知凡幾田禾房屋　成澤國旣山亞洲建業公司投標修濬開工以來已有年餘所用工人逹一萬數千人用去木椿碎石等物爲值亦甚巨其工程之浩大於此可知本埠英美烟公司有鑒於此特遣攝影員前往將修濬宫家壩工程成績與工人工作休息時之種種情形當地官長等人皆攝入片内計長三千餘尺現在派克路口卡爾登影戲院開映云 
 
 
] 

Page 18

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *[德僑婦女籌備游藝會]  
　　大陸報云本埠德國婦女俱樂部定於本月十五日十六日午後及晚間在威海衛路九十五號俱樂部會所開耶穌聖誕節游藝會售賣零星各物所得之資將　往德國賑濟貧民及孤兒目下正在籌備一切云 
[婚禮新誌]  
　　本月十五日下午二時旅滬粤紳陳忠梅（陞堂）之三子國衡（大鈞）與元芳路合昌機器廠蕭永華之女翠琴將在北四川路横浜橋南堍克明路對面福德里中央大會堂行結婚禮國衡爲聶中丞公學同學會發起人·兼精武體育會等會員·曾任武會自組之義勇隊副隊官·及該會之英文夜學主任該會堂地址交通極便如趁公團靶子路之電車亦可直逹陳君將於是晚七時設宴於廣東路五馬路復興園以酬親朋云 
[醫訊二則]  
　　浦東楊君振海精内科婦科前在奉賢等處診治病者甚多現已來滬經浦東旅滬同人之請在滬設診所於美租界海寗路高壽里第五弄内上午門診下午出診浦東旅滬之患病者多往就診云 
　　寗波路國民牙科醫院院長黄一匡近將原有醫院略加擴充附設平民牙科醫院每日上午七時至十二時爲平民服務 
[球戰歡聲]  
　　籃球昨日下午四時復旦與約翰在梵王渡約翰體育室作第二次華人籃球聨合奪標比賽由西人金門爲評判員雙方旗鼓相當奮勇異常最後五分鏡比例均等故彼此攻守較前益猛後約翰以林君受傷球勢乃袁旦被復連進數球結果爲三十六與三十之比復旦獲勝云 
　　十一日晚七時半上海華人籃球聨合會在青年會健身房舉行奪標比賽先爲全黑隊與體育研究會繼爲全白隊與復旦大學旁觀者數百人樓上下擁擠不堪各方隊員均出全力顯其絕技茲將詳情紀錄如下 
　　［全黑與體育］兩隊勢均力敵奮勇非常當起賽時體育之左鋒刁慶歡用單手擲入數球故不五分鐘即爲七與一之比於是全黑急起直追其左鋒韓成保亦用單手擲入數球至十分鐘爲七與七之比是時旁觀者皆各歡呼兩主隊員亦倍加奮勇至二十五分鐘休息爲十四與十二之比全黑多得二分休息十分鐘後繼續比賽全黑稍一疏懈爲體育之中鋒李伯鈞一連擲入四球至三十五分鐘時爲二十八與十九之比體育多得九分於是全黑作背城之戰但球多艦旋已方籃下險球頗多幸左衛馮瑞笙盡力救出中鋒林文炤傳遞得法左鋒韓成保擲籃凖確於最後五分鐘内連得六分結果二八與二十五之比體育勝雙方隊員體育之刁慶歡全黑之韓成保均以單手掷籃見勝可謂互上輝映餘如體育之黄喬全黑之馮瑞笙守衛得力中鋒林文炤李伯鈞傳遞得法均爲不可多得之人材云 
　　［全白與復旦］兩隊爲本届奪標中之最有希望者故旁觀者均極注意八時半起賽不二分鐘先由全白之右鋒譚逹華擲入一球俄頃又連入數球全白之聲勢乃大壯迨復旦故變作戰計畫始由中鋒李大宸擲入數球上半時全白較復旦多七分爲十八與十一之比休息後雙方繼續比賽精神加倍全白之譚逹華復連入數球而復旦之李大宸趙士明亦均各擲入數球結果三十一與二十二之比全白勝兩方隊員全白之右衛倪光祖守衛最爲得力右鋒譚逹華及復旦之中鋒李大宸擲籃　確傅遞快捷如流電均爲一時無兩之絕技 
　　滬江大學女生與崇德女子中學定於明日下午二時在北四川路白保羅路廣東浸信會操塲比籃球聞兩校球員素負盛名届時參觀者定必擁擠爲限制起見故售門票每劵二角云 
　　足球前日（即十二日）下午三時同芳學校與聖芳濟學校在震旦操塲比賽足球下午三時公證人銀角一鳴雙方開始攻擊上半時不分勝負下半時聖芳濟攻進三球　芳濟遂獲勝云 
　　南華學院足球隊於昨日下午二時與嶺南中學假西門公共體育塲比賽足球聘請張龍海君爲公證人二方隊員均勇猛異常第一次南華黄賽澄由側方攻進一球第二次開始十五分鐘後又被南華黄崇　君由中路攻進一球嗣後嶺南雖勇猛反攻終不得進結果二與零之比南華勝 
[昨日之菜市]  
　　昨日南北市小菜楊各菜價目如下 
　　北市南市北市南市 
　每斤三角六百文甲魚每兩四十四文三十文　　　　 
青魚每洋三斤半三斤半黄魚每兩三十五文二十文 
臧蟹每兩五十文四十文鮣魚每兩三十五文四十文 
　魚每兩四十文五十文鴿子每只二角二角半 
牛肉每斤三角二角半　魚每兩二十五文二十五文 
猪肉每洋三斤半三斤半黄荳芽每斤百文一百三十文 
　頭每斤一百文一百二十文　菜每斤八十文一百廿文 
　菜每斤一百文八十文銅盆魚每兩四十三文三十五文 
毛　每斤八十文一百文蟹每兩五十文二十五文 
　蛋每只四十文三十五文羊肉每斤三角三角 
　蛋每只三十五文三十文雄　每斤三角五分三角分 
蛤蜊每斤一百六十文百二十文鴨每只七角八角　白每斤一百廿文一百二十文白魚每兩二十文二十文 
烏賊魚每兩三十文二十文天津菜每斤一百文一百文 
醉蟹每兩五十文二十五文冬笋每兩二十文三十文 
　　每斤八十文一百文蚶子每斤二百文二百四十文 
場　菜每斤一百文蜊肉每兩二十五文 
鮮带魚每兩三十五文 
[果品市消息]  
　　新近上市之福橘佳貨售九元次則八元零拆價每斤一角半至一角不等攤上零星售者每只四五十文至二十文然近日之福橘尙含酸味云 
　　橄欖近月來源暢旺而所到之貨良莠不齊致售市大有上下眞檀香者每桶須售三十六元至三十元中等者每桶二十餘元至七八元不等而零星出售者每斤四五角至二角云 
[震南女學將開游藝會演劇]  
　　本星期六下午...假座夏令配克 
閘北公興路震南女子中學定於月之十五日星期六午刻十二時起假座靜安寺路夏令配克影戲院開遊藝會其節目約有二十餘種如唱英歌·音樂·舞蹈·幻術·武術·新劇·京劇等並有該戲院映演名片以佐餘興其劵分二元·一元·及五角云 
[羣季社又將出演堂戲]  
　　本月二十二日爲在楊樹浦捕房供職王虎嘯君吉期特邀勞合路羣季社票房串演京戲已排定戲目如下 
　　嚴云璋［化子拾金］姜徽祥趙夢［梅香節］翟雪痕俞西開［雙珠鳳］喬柯·王榮寳［平貴回　］林琴言·蔣厂［女起解］俞西開·謝凌云［樂毅伐齊］翟雪痕·曹六飛［寳蟾送酒］費席珍汪皖南顧智昌李如璋等［御碑亭］刻已開始指練届時定有一番佳况云 
[特丹蘇新演芙蓉恨]  
　　芙蓉恨一劇末場穿挿雖覺荒謬而其情節不可謂非極悲歡離合之至焉就中尤以［九曲蓮池蕩舟］［林中敷　藥］［出房夜自嘆］［夜弔白芙蓉］爲最有精彩而全齣唱工亦繁戰册大王之二王敷創藥之西皮夜弔時之反線尤以出房自嘆一場之新腔最足動聽而又最難討好有慢板嘆板快板掃板　花急轉直下毫弗間斷何謂新腔乃以極純粹之省話歌之音節極其悠揚行腔極其超脱無拖泥带水之弊有抑揚頓挫之妙質言之前者重煊染今者重白描前者繁而今者簡譬諸文化前者有類古文今則所謂白話是也凡蒞滬各班之演厥戲者不佞皆曾寓目飾陸義雄一角以不佞衡之首推新細倫爲絕佳蓋其歌喉雖覺枯澀極饒韵味字字咬線句句着實并翦哀梨不是過也此外若陳飛鳳曾瑞英輩鄶下而已但花旦而飾小武事實上固不可能而做工上亦絕端相反今特丹蘇居然能演對於扮相做作歌喉表情武工各節靡弗熟極而流脱盡脂粉氣直可超朱（次伯）而邁新（細倫）洵不愧多才多藝之諛焉爰將其佳點評之如左出場數句撞點韵味盎然聞其父不准其出外閒遊一副焦灼之態如繪九曲蓮池鳬水救白芙蓉脱險一場手足乾凈異常活潑與山大王對壘時右手擁抱芙蓉左手擎槍應敵從容不逼應付裕如一　二簧嚼金咬鐵十分妍鍊林中敷創藥極纏綿悱惻之能事所唱西皮一波三折雅韵欲流出房自嘆一場廻想前塵影事之做工神光離合手眼俱到先唱慢板（有多少...斷腸事...欲反情天一問）句蒼凉抑鬰無恨感喟（天呀天...你旣生吾如此多情...何以又斷我...情根）句能將滿懐情緒吐露而出［天］字尤妙（...使我傷神...）緊接嘆板如霜援泣夜哀鴻唳空尤以（早）知到今日何苦與你相愛相親）句絕好疾轉快板爽快流利倐如流水高山倐如清泉咽石比接書值來信即忙整鞍配馬數句滾花響遏和雲夜弔一塲謌一大段反線（至可憐...悽風寒雨...相逼頻頻吹得我陣陣...愗容）調高響逸而［陣陣］兩字尤跌宕生娄［容］字拖長纡廻爲妍是晚棚面（即樂人）亦格外起勁復助以胡琴竹笛更覺生色不少艮蝴蝶之白芙蓉頗能對付噪音固佳唯近於有聲無韵亢而不逸未爲全璧耳貔貅蘇之馬氏甚善挿科打諢尤多妙語也（光磊室主） 
[京華黄學集錦會之彩排]  
　　上天臺探莊打沙鍋奇寃報獻地圖思凡均妙 
　　黄學集錦會近在北京之江西會館排演夜戲頭二齣［大賜福］［百壽圖］無可紀述下爲［上天臺］王怨預之漢光武聲宏韻逸酷似智儂攞駕二字出口即見精神金鐘響一段慢板穏重醇厚洋洋盈耳大放悲聲之聲字轉折極其自然孤離了龍書案一大段抗爽流利了無痕跡三年孝改三月各句唱得水流花放一氣呵成實不易得孤念你幾句從空宛轉膩絡一貫隨定本埠出租汽車行名表廣告 
[中部汽車行]  
　　行名電話地址 
中興中一二四四福州路三九三號（一枝香大菜館對過） 
有利錦記中四九一○浙江路一五五至六號（小花園對面） 
華逹中二○二大世界東間壁 
[北部汽車行]  
　　行名電話地址 
大北北一四六三禮查路十四號（禮查飯店相近） 
美華北九四○北四川路天　路角（四川路橋塊） 
[西部汽車行]  
　　行名電話地址 
大北西三五三三靜安寺路二一六號（靜安寺西首） 
雲飛西一八九環龍路七十七號（法國公團西首） 
了孤王句孤王二字迴環婉轉眞有一波三折之致惟臺步生澀想係登臺過少之故李明齊姚期亦能稱職惟准去下塲唱詞殊於劇中情節不合 
　　俄爾錦簾乍啓則有一丰儀俊秀之小英雄出此子年近十一二乃名票莊蔭（即愛竹）之賢嗣名少竹者是也去探莊之石秀扮相之英武工架之穏妥洵異日票界中之明星所唱能轉重合拍音節鏗鏘力加鍜鍊不難成名 
　　接坴一齣［打沙鍋］其扮老西者酸言酸語頗覺有趣［獻地圖］由先主迎松起幕陳去病張松出塲搖板行腔極好見關公一段二六跌拓生姿我會會桃園劉關張句之劉關張三字極佳長亭各段韻味殊勝紫白道者先生唱做俱工穏老到 
　　桂湖漁隠去［奇寃報］之劉世昌服毒倒板並散板韵味極限未開言一大段反調低徊委耽沉痛之至［家住在］之在字［南陽縣］之陽字腔調均極好聽［望乞老丈把寃伸］句把字精練寃字略頓伸字一縱餘音繞梁不絕去張另古文之角不知其名許願數板信手拈來隨口成趣的是良好配角 
　　［思凡］曲本爲南崑腔近日演者雖不乏人廉菊儂素研崑曲極有心得歌來自是不凡頭段佛曲一折［昔日有個目蓮僧救母親臨地獄門借問靈山多少路十萬八千有餘零南無阿彌陀佛］之僧　字門字阿字佛字均好聽靈山二字更爲絕唱四句坐塲詩念得清晣明瞭韻味俏妙已極二段山坡羊［小尼姑年方二八］一段按腔合拍生動之至三段中唱［念幾聲彌陀咳恨一聲媒婆念幾聲娑婆訶叫一聲没奈何］幾句聲容並茂新水令中［破了藏經棄了木魚丟了鐃鈸］各句且奏且舞異常好看各種身段靈活罕匹也（待續） 
[尙小雲新排紅弰在京開演]  
　　尙小雲新排之［紅綃］一劇連日與氏連良朱素雲馬連昆　如香等排練純熟一切布景彩片悉告完備已於陰曆十月三十日晚在北京　德樓開演備受歡迎該劇取材於劍俠傳根據唐代至德年問汾陽王郭子儀之歌姬與崔芸結　故事煞費幾許歲月始克告成其中情節曲折詞句典雅清歌妙舞曼衍動人其劇目如下 
　　郭令公絲竹娛情崔千牛簪纓繼美河洲特詠關睢什相府初瞻臥虎威談燕從容張綺席警鴻歌舞出紅綃有女懷春情含脈脈彼都者子願學　鸛掌珠燈筵前銜使命指玉鏡月下待郎來猜唖謎識破巧機關赴佳期初試好身手蹙顰蛾佳人延月待殲猘犬俠客御風行比翼鴛締結三生石隻飛鳳扶搖五夜鐘旅次青廬美滿如花眷洞房紅燭權借讀書燈憂國深心防草澤過人雅量放楊枝海燕玳梁關情春陌柳青騘油壁同賞曲江花杏花帘酒家沽飲桃葉韉郭僕尋春漏春光酒樓驚艶影煞風景醉尉發狂言當車斗膽嗤螳背歸路驚心問馬蹄緹騎索崑崙森嚴刁斗冥鴻脱繒繳指示仙機有約青門感嗣奏多情紅葉謝鸞媒問來因富貴壽考成好事眷屬神仙璧合珠聨紅顔有託華燈仙伏白日上昇 
[集會表]  
陽曆本月時間地點召集者事　 
十四日下午二時天后宫總商會吳淞水利協會討論會十四日晚靜安寺路新卡爾登比武會十五日下午徐家滙南洋與約翰比賽足球十五日下午西門唐家灣滬江女子體育學校紀念會十五日下午半一時半大南門陸家浜清心男女同學會庚申學舍蕩成體十五日下午三時南京路大東酒樓上海童子軍會常年大會十六日下午二時力浜　　業女子師救國聨合會聨席會議十五日下午四時尙文路二師附小試騐敎育協進社執行委員會十六日下午二時寗波路渭水坊中國藝術會　　會十七日山東路山東路　　會常會十七日下午三時金星人壽保險公司總局金星人壽保險公司股東會十八日下午四時租界納税華人會租界納税華人會會理事會廿日午三馬路聨華總會扶輪社常會廿日下午四時博物　路廿號青年協會基督敎工梁委員會茶話會廿五日新舞台上海童子軍聨合　游　會卅一日下午三時九江路永泰和烟公司股　會 
[今日寒而多雲]  
　　昨日午後四時三十分徐家滙天文臺氣象豫報云天寒多雲北部低壓將過日本海天氣因之惡劣東海北有西北烈風南部時令風頗强本埠温度在午後三時前二十四小時内最高四九三最低三八八去年同日最高六○八最低三九七 
 
 

Page 19

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *常識 
常談 
[家庭何事最重要] [  漸]  
　　或問家庭何事最重要余應之曰或問家庭何事最重要余應之曰敎育子女最重要 
　　敎育子女非第家庭之關係也可使社會進化可使民族進化盖吾人對於人類之義務無有大於此者 
　　吾友沈衡山君近著家庭新論其最精要之處在認兒童爲家庭之主體并認私有財産之一部分可以保護兒童幸福其餘財當充其他兒童之扶餋公積金質言之則以足敷敎育其子女爲限而并當分財以敎育他人之子女也 
　　此説雖尙在理想中果能實行之則不惟可免貧夫殉財之害且可使赤化之共産主義不至發生於國中正先哲幼吾幼以及人幼之意也是亦可調和於世界潮流及吾國習慣之間者矣 
衛生 
[體溫之保持及增高法] [  天朴]  
　　隆冬瞬至氣温漸低我人每圍爐取煖或杜門避寒然此皆消極方法於抵抗精神殊欠注意故我人宜注意於體温之保持及增高方法使此肅殺之氣遇我人而無可如何 
　　保持體温方法衣服被褥當常使之清潔乾鬆蓋衣被之能禦寒實因其纖維質間之空隙中能儲藏空氣而空氣爲不良導體並不傅導熱方故能阻止體温之發散換言之即能保持體温也清潔之衣被其纖維與纖維之間不爲汚穢所凝合能藏多量之空氣故能使體溫保持而衣被常於日光下吹晒則亦能乾鬆而增體温之保持也至於物質上之選擇亦當以能藏多量之空氣爲斷 
　　體温增高法（一）多運動則血液流暢熱度增高不僅感覺身體舒適精神奮發即凍瘡傷風諸魔見之亦遠避不遑也（二）勤沐浴則皮膚潔淨而堅韌呈紅潤之色采血流自能暢旺溫度自高（三）我人在冬季喜食肉類使體内脂肪質增多而體溫爲脂肪質所圍困熱度因之增高（四）深呼吸及摩擦胸膛皆能提高體温蓋呼吸一深則氱氣吸入必多而由紅血球輸運至全體起氱化作用以發生熱量則體温自高至於摩擦胸膛其理更易明解因心房與胸極形密接擦摩胸膛即足以增快心房血之流行也此則於坐業而少勞動者尤爲適宜（乙種酬） 
經濟 
[破鉛桶之利用] [  明]  
　　前日赴友人倪君家見一奇特之火爐係用舊鉛桶製者因質之倪君君曰余家人衆需水甚多因買水不便且老虎灶之水又不衛生故常思自煑以代然市上所購紅泥火爐旣薄且脆稍一不愼破碎立見一日見僕人手一舊鉛桶（底已破餘猶完好）擬棄之余靈機頓動亟命弗棄且敎之法於桶旁洞一方孔縱横皆三寸或四寸桶内四週厚塗以黄泥約二寸中留孔處再於孔之稍上處密隔以鐵絲以通空氣而承炭質言之一切皆仿紅泥爐之形式而製之旣成曝之日迨乾即可應用矣 
　　余聞倪君之言甚佩其智力過人回家後亦取舊鉛桶之無用者如法試製極著成效今實行已二月餘其經久耐用絕非市購紅泥爐可比誠廢物利用之良法諸君疑吾言之不確盍一試之（乙種酬） 
道德 
[乘電車應注意之要點] [  實秋]  
　　電車原爲便利往來行人交通而設也因其行駛迅速取費亦廉故人皆乘之凡乘電車者對於公衆之道德與衛生亦須在在注意一則以表自已之人格二則勿被外人之輕視謂吾國國民無程度也爰將乘電車之要點分列於後 
　　㈠電車中遇老年或童稚以及身有疾病者趁車如無空座應即讓之 
　　㈡電車中一刹時間不必與人高談闊論致爲旁座者所厭惡偶或談説亦應低聲庶不致妨礙他人 
　　㈢電車中口銜香烟極易肇禍往往車上人衆擁擠之際誤將香烟頭觸同座人之衣服大非所宜 
　　㈣電車中不宜隨意食零星物如瓜子花生等殻抛棄車内最爲齷齼在同座者見之覺得非常惹厭倘被管車人所見當面受斥更不值得 
　　㈤電車中容積無幾不宜任意吐痰於公衆衞生上極有關係 
　　㈥電車中設置之嚮鈴爲司車人所掌管關係車之停駛乘坐者不得自由牽拉（乙種酬） 
家政 
[居户豫防盜匪之建議] [  天雄]  
　　天寒歲未經濟頓現恐慌貧而無告者衣食維艱不甘凍餓而就死遂至搶刦而悻生於是挾刃嘗試白晝越貨黑夜横行是誠社會上最危險最痛心之事也余以爲盜匪如此之多乃社會上一重要問題智識階級中人應籌補救之方而此時之切要問題係居户之平安問題也居户若徒恃捕房警廳之保護則終甚危險蓋萬一疏虞必爲匪所刦雖事後報捕於事已經無補曷若愼之於先可免無窮之累哉茲就管見所及條陳數端於下 
　　㈠婦女出入必須儉樸切忌珠圍翠繞招搖過市漫藏誨盜古訓昭然此家主所宜訓誡其家人者 
　　㈡門户早晚下鑰即在日中亦勿輕啓如有敲門來客亦須從門隙窺其面貌認清而後納之 
　　㈢僕役所引來之閒雜人等宜大加注意有可疑處即當早爲豫備蓋僕役存心不良實引盜之媒也 
　　㈣家中有電話者宜記清最近捕房或警所之電話號碼以便有事呼喚不致手忙脚亂最好連救火會號碼一併鈔貼電話機上 
　　㈤家中無電話者宜備警笛一枚不得已時亦可狂吹求救 
　　㈥門首如備有電鈴者倘半夜有人進出須約定按鈴次數以爲啓納之標準 
　　㈦隣右人等宜平時互相結約一旦遇警可以趨救亦守望相助之誼也 
　　㈧不幸而盜匪入門切勿抵抗致有生命之虞（乙種酬） 
雜錄 
[歸國雜觀] [  逸園]  
　　（一）日本輪船大都雇用寗波茶房招待中國三等船客茶房對於學生爲一二元小賬面上尙不敢以牛馬相待然而聲色俱厲絕無恭敬親和之相對於勞働同胞則簡直不當人看呼之曰［娘舅］（侮辱語）叩之以飯盤小賬則擅自規定數目向各人勒索一若徵收國課然以視日本茶房招待日本船客之殷勤相去不啻天壤寗波茶房遇日本船員則俯首帖耳搖尾乞憐毫無大國民態度嗚呼寗波茶房之無敎育 
　　（二）在日寗波商人之老班娘大都脚小如蹄令人見而作嘔寗波非鄕僻之處何小脚女子尙如是其多 
　　（三）船到吳淞祖國在望兩岸一望無際俱是平原不似日本海岸之島嶼羅列也船將抵埠所見高大建築物俱屬外人不勝臥楊酣睡之歎 
　　（四）旣抵碼頭則一躍即登國土何等安心詎知此時正須抖擻精神如臨大敵蓋上海碼頭秩序甚亂偶一不愼即遭損失也 
　　（五）平常學生回國行李多託旅館招待人代運至庽但夜深時則旅館不派招待此時唯紅帽人（爲船客肩行李至岸上者頭戴紅帽）呐喊而下行動極不活潑動輒與人爭駡徒事喧擾精力毫無日本運搬夫一人可泰然肩荷之行李彼輩則須二三人哼哼呵呵著地挽推見有零星物件則隨手竊取定價一角一件之運搬費以外往往無理勒索酒錢彼輩與馬車夫朋比爲奸則旅客益有到處荆𣗥之感中國苦力之勞働代價不妨增高唯苦力所通有之竊盜詐欺行爲則宜根本剷除也 
　　（六）中國關税勞外國人越俎代謀外觀殊覺不雅回祖國而須經外人檢查豈非恥辱 
　　（七）上海各旅館茶房大都奴隸性成以疾言厲色對之則唯唯聽命旅客若和顔悦色茶房便以此客爲可欺 
　　（八）旅滬外國人趾高氣揚傲慢畏常聞横濱有一廣東人身著華服途遇新由上海赴東之西洋人而不讓道該西洋人因在上海慣打中國人即以雪茄五支外國炎腿一隻相贈（考此種流行語之由來亦足見西洋人在中國之善打善踢也）該廣東人旅日有年未嘗受此奇辱即亦以一拳奉敬兩相爭毆終至受日警之制裁而罷西人之蔑視吾華人可以知之矣 
　　（九）上海電車内汚穢雜亂不可名狀乘客口吸香烟不顧燒破他人衣服隨處吐痰隨口咳𠻳噴嚔不顧他人憎惡 
　　（十）東京小郵局林立寄售郵票之店舖亦很多在上海則欲買一張郵票非跑酸兩腿不可 
　　（十一）外國輪入香烟因不受關税制限售價極廉因而銷路極廣一年中爲外人所吸收之香烟費爲數當極大中國自製香烟反不受國人歡迎殊屬可惜日本自製香烟味極惡劣遠不及南洋兄弟烟草公司所製出者然日人吸外國香烟者甚少蓋外國香烟課税極重售價亦甚貴（土耳其牌十支一包者價約六角）非普通人所能常吸也 
　　（十二）滬上菜館生意熱閙異常西洋菜尊之曰大菜不知大於何有 
　　（十三）幣製不統一非市僧難免吃虧旅行者尤感困難銅鉛角子新銅元等之鑒别非有一種專門學問不可 
　　（十四）上海之熱閙半由游民造成益以僅供男子娱樂消費即比男子爲重之無職業妇子愈覺熱閙異常 
　　（十五）余在上海步道喚一輛人力車車夫疏忽　拉入步道該車夫遂被中國警察猛擊數棍竟蜷伏不動狀至可憐警察隨便亂打未免貽笑外人 
　　（十六）杭州人力車供過於求一呼百應喚車者竟有不能脱身之勢我極希望有大工廠出現庶幾可收容許多苦力 
　　（十七）余寓杭垣某旅館一日傍晚有數十日本人投宿該館日人晚膳未畢而杭垣土妓已有數十人潛候僻靜走廊與黑暗空房等處以備日人選擇 
　　（十八）中國賭風之盛與日俱增雖稱睹國亦不爲過消遣之卑劣莫如賭 
　　（十九）國中男子衣服袖大而長着此服者動作極少精　 
　　（二十一）商人對付顧客殊欠客氣大商店尤然 
　　（二十二）中國學生文弱無活氣男學生且有妇子　 
　　（二十三）中國游民之多實因奪現成飯碗而來如對於局長局員所長所員行長行員校長敎員科長科員議長議員等有定額之徒手飯碗則不問能否勝任皆趨之若鶩對於以自身之財力學問志趣爲起點之獨創事業則無人過問試　大都市候差之多可以知之矣（乙種酬） 
 
 

Page 20

 
 
第一萬八千二百四十九號;中華民國十二年 西曆一千九百二十三年十二月十四號
星期五 * *   
 
