# 1888 - 84 - 4905368

 

Page 1

 
 
[新印東華録東華續録出售] [  圖書集成局啓]  
　　東華録一書初編于蔣氏後長沙王益吾祭酒從事史舘復取累朝黨故　列聖宏謨編纂成書箸爲續録由是自天侖迄道光九朝治績燦然大備恭閲之下不特仰見祖宗宵旴勤勞孜孜圖治之至意卽列朝名臣章奏大將勳猷以及外藩恭順之情邊疆開拓之事亦皆編年記月一覽可知固宜家置一編朝夕披閲者也第原本已多漫漶坊間翻刻又皆魯魚亥豕訛悮良多兹用新式鉛字排印精選上白紙張校對裝潢俱極佳妙刻已告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可如欲躉購則請移玉至申報舘帳房面議可也此佈 
[硃批雍正上諭全書印成發兌告白] [  點石齋主人謹啓]  
　　　皇帝御極十三載手批章奏無閒宵旰天縱之明如日月天威之赫如靈霆而極之麗精圖治之心則本心之仁爱一天道之載成庶　　　已　本齋知是書之有功世教也從事於此書者數十人歲紀一周始獲告戲其初每過一關必校兩次層遞進校益嚴密及至書成復又通　　遇有　入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君　　之　焉分裝六十册外加文木箱子定價四十元准於本月十五日由本齋帳房三馬路申　　書室清遠里新泰絲棧發兌至於紙張之潔白字　之湛情　爲此書餘事有目共賞不　目也已此佈 
[論婦女作工宜設善章]  
古者男子治外女子治内以端綱紀而正人倫誠以牝雞可農維家之索梱以外之事婦人不得有所干預焉人無論貴賤家無論貧富雖以天子之尊后妃夫人祗惟桑繭效功蘋蘩薦潔以盡職之當爲下至大夫士庶自井臼炊爨針刺紡績之外别無婦人之事其在鄉農之家采茶采桑餉耕隴畝尙不失爲古人遺俗至若謝庭詠絮紫塞從車環宫陳娘子之兵變服入先生之幕此雖性情所好易巾幗爲鬚眉然以女爲男已非倫常之正乃愈趨愈下竟有借揀茶揀繭之名目而陰遂其圖利之私不顧其失身之辱廉恥胥忘莫此爲甚夫以閨閫之嬌娃博蠅頭之微利如近日作工之婦人女子亦可憐矣喪名壞節殊足爲人心世道之殷憂夫貧民度日維艱恒形拮据仰事俯畜養生送死必至月有所不贍歲有所不給中人以下之家苟無恒産生涯幫貼日用入不敷出自是不能支持一聞有人招僱女工遂覺勃然以興全家相慶舉國若狂利之所在人爭趨之於是相與連袂隨裾或行逐隊以去右行家棧户積貨如山不得不招人揀選若使雇用男子恐所給不豐嚮往者必然寥落且男子品維性多崛强難馴不若婦女之易於役使於是覓薦者絡繹請託者紛紜一若視爲利藪惕他人之我先在潔清自好閫範素嚴家道小康足以自給者當不至抛頭露面結伴登塲特無如貧户小民向不知禮義廉恥爲何物綱常名教爲何防惟利是圖嬉遊無忌當其飢寒交迫詩賦北門身困家中未免心馳局外欲恃十指旣不通薛夜來之針神欲講倫常復不知鮑桓氏之閨誡苟有生財之路乃呼朋引類無論小家碧玉半老徐娘均各有鼓舞踴躍之心説項鑽求惟恐不能入選然果窮而無告出於不得不然則本爲温飽而來食迫衣驅聊藉區區工作之資以助饔飱之費在外多得一人之糧卽在家可餬一人之口而用亦可以漸裕無如其中品類不齊涇渭同流近年婦女因揀茶揀繭滋生事端者已非一次借行家棧鋪之地得以彼此相聚互爲牽引幾不殊濮上榮樹采蘭贈芍各有所私甚而往來出入之際擁擠爭前捉腕捺胸備諸醜態更有青年子弟獵豔尋春俟婦女出棧之時任意輕薄或藉蝶使蜂媒踐臺基之約目挑眉語結暗室之緣且流氓無賴等挨身人叢混跡其間前有墮珥後有遺簪此等案件書不勝書余有友人嘗於賦閒之日散步於新閘相近處適值行家作工之期見其中有女如雲人聲喧雜而督工司事俱以男子充之或以游語相嘲或以惡聲相競情形媟嫚殊不雅觀凡作工於行棧者其所給之值本以揀出之物權其重輕以定工值多寡乃司其事者往往不遵定例以私意爲愛憎每有年輕蕩婦較年老之嫗倍徙其值多寡顛倒以色爲餌推究其原弊竇不可問矣卽使行中用夥不盡好色之人而男女相淆已非風俗之正或謂信如子説揀茶揀繭將從此罷工矣乎子殆未嘗往觀於歐洲而一擴眼界也歐洲列國所設機器製造各局所有輕巧諸工作無非雇婦女爲之日往夜歸率以爲常給以工值均平一體未聞有從旁議之者也何獨於中國卽覺其窒碍難行乎是誠有所不解矣或曰從來風俗之權操之自上當道須婉諭各家行棧從今以後不准招僱婦女祗許男子作工則風俗敦而弊端自絶且男人作事用力專精較女流尤爲神速特費用稍大而可收事半工倍之效此惟在用人者善爲處置必能彼此相安行棧以商務爲要圖豈於此一端有所不遵哉余謂婦女作工得錢謀食真貧家之一大養濟院原不必遽行禁止也是在設立善法以維持之耳督工者宜以老年健媪其弊自少卽用夥伴務須老成持重之人平日舉動端方笑言不苟始可使之司理其事并須地方官明出示諭不許婦女以豔粧赴工蓋冶容卽誨淫之具也先期飭令行主妥立募工章程以防意外苟夥伴有犯嬉戱誘惑諸弊立行斥逐更於放工之時嚴禁少年子弟在外誘引有犯此者必子里懲如是辦理較之漫無紀律者稍勝一籌雖未必能弊絶風清而於風俗人心不無小補教化始自閨幃節烈生於貧賤惟在上者有以治乏而已 
[都門日紀]  
　　浙江巡撫衛靜瀾中丞查得浙海關應解十四年海軍衙門欵項已過限期無如該關稅課不旺所入不敷所出奏請暫將海軍用欵延緩一俟稅課稍多卽行批解奉旨交户部核議欽此該部以海軍用欵遂咨商海軍衙門能否照准尙難預卜也○前報載兵部帶領引見之補授貴州平遠恊阿副戎明阿以路途窵遠川資難撥懇請户部借支養廉銀一年及春秋兩李俸薪云云兹聞該部查得近年雖有邊省及選授人員在部呈請借支廉俸者均經議駁遂批令自行籌畫川資赴任又吏部新選所疆巡撫衙門筆帖式廣蔭英惠二員亦因川資難措赴户部遞呈請借該部亦卽批駁云○各衙門漢京官應領十四年春季俸銀經户部核明共銀三萬餘兩擬於初十十一兩日支放先期行文各衙門令是日清晨派員赴部支領毋稍遲悮○兩廣總督張香濤制軍於二月初行咨户部内稱前准部咨以滇省尾欠寳源洋行銀十數萬兩議令粤省籌還惟查粤省目下入不敷出實難籌畫可否於稅務司代征三六廠稅課項下提撥以便交清相應詳請大部查核施口刻户部已轉商總署矣○内西華門外酒醋局木工張德山内務府旗籍入年在二十許父母早亡娶妻魏氏素不安於室張早出晚歸在家時少二月二日適逢木廠歇工乃卽貿貿然歸驀 
 
 

Page 2

 
 
見素識之張姓與妻同臥一床登時忿火上炎手取身邊利斧將張砍倒然後砍碎妻之頭顧隨奔赴地面官廳禀報地面官以事關入命急解交步　統領衙門次日經中正司官率領仵役人等相騐當將傷痕一一查明填寫屍格詳送步軍統領衙門及該城城憲經步軍統領衙門咨交刑部訊究○吏部查得每月分發騐看人員近有代替情事遂出示曉諭略謂所有本月分分發騐看人員於二十八日前赴午門前朝房預備欽派大臣騐看本部例應嚴察代替等弊相應曉諭該員等務須親身應名以備騐看口背履歴倘敢倩人代替一經查出定行從巖懲辦各宜凛遵毋得自蹈愆尤○侍衛處咨行各旗營稱奉御前大臣交諭所有卡倫侍衛曾經奉旨記名人員掣充將次完竣應卽咨取各項人員彚齋揀選再行帶領引見恭候圈定記名等因應咨景運門轉行左右翼前鋒營八旗護軍營於前鋒侍衛委前鋒侍衛副護叅領委護軍叅領空銜花翎前鋒校釁軍校中擇其年壯差勤能耐勞苦之人保送數員造具履歴滿漢清册務卽咨送本處以備彚齊揀選○某甲赴西安門内大街路北某當鋪贖取夾馬褂一件計錢五千當夥以其錢每吊不足一觔挑剔數次選取三千甲以少刻當差必須穿著哀乞通融而舗夥不允致相爭辯適文錦如鎮軍朝散歸路經其地甲情急手持錢劵冋鎮　呈訴前由鎮軍怒飭將兩造解赴提署訊明前情立將典夥批頰二十以爲任意挑剔者戒○京外東南順屬各州縣各村莊凡有銅鑄佛像率爲匪徒所竊不知其開爐私鑄小錢抑或潛行銷售廟中人雖紛赴本管官報緝而弋獲者終屬寥寥云○額副都統由塔爾巴哈台遞到四百里報當由奏事處進呈御覽留中未發傳聞係塔城駐紥綏靖各營久役思歸因卽查明裁撤厚給川資派員分起押令啓程毋令沿途逗留生事並酌定營制募補足額曁屯田防邊等情入陳　黼座云○初二日欽奉　懿旨本年四月初十日就三海内駐蹕所有各項應行隨往值班住宿之大小官員弁兵人等卽着該管大臣凛遵前次懿旨妥爲預備○清漪園　萬壽山等處工程曾於去歲停修刻有　旨改爲頤和園諭令管工大臣按照前項勘定興修各工照舊興辦飭商擇日開工接修勿得稽延 
[請兵續述]  
　　前報載湖北蘄水縣請兵彈壓云云兹又探聞有何姓者向當侍衛家在該縣離城八十里數年前娶某氏女爲妻卽前報云某武弁未婚之妻也過門後生有子女俱已長成武弁回家意欲效漢宣帝求微時故剣而氏已如買臣妻之改嫁頗覺覆水難收何族有青衿子向何勒借銀兩不遂所求啣之刺骨遂唆令武弁以何强娶有夫之婦且並無原媒的証控之琴堂兩閲星霜案尙未結去歲林邑尊履新後飭役提何詰訊何適他往遂將何之弟兄拘押以致斃命班房何忿甚與乙幾不共戴天適自難民乘機肇釁放火劫財人咸謂何與某弁爲之領袖邑尊信以爲實率爾通禀請兵大憲委羅雲門大令統帶鴻字二營前往彈壓刻難民已四散惟何等互相攻擊而已大令遂將何等押解來省訊辦想此案當可水落石出矣 
[温州紀事]  
　　永嘉水果以甌柑爲大宗比年以來柑客販運各處售賣本資虧折推原其故實因甌柑到處麕聚以致價難起色今正陳某等赴釐總局禀請給領牙帖在廣利橋下開設大有恒甌柑過塘牙行勸各柑客派定桶數不蹈從前員多價廉之弊惟抽用每桶至三角之多各柑客以爲太昻因此尙未允從也○温郡戱班以新同福首屈一指日前在柟溪唱戱其戱箱本由地方人抬送迨各伶人在港口下船檢點戱箱竟少蟒袍箱兩隻赶赴該處查詢始悉已被痞棍竊去矣幸首事各人出爲追尋以洋三十元向之贖回不作黄鶴飛去也○樂清大荆等處時疫流行幾至十室九病是處向無醫生一經傳染往往束手待斃棺木生意因此獲利倍蓰○平陽縣湯紹卿明府於去冬飭傳城鄉各地保查明六十以上七十以下並八九十歲之耆老開明住址姓名以及三代年貌造册呈送以憑賞給頂戴榮身如有已遇兩次　恩賞加給八品頂戴現由各地保查明造册彚送共有四千六百餘人其中已遇兩次　恩賞者亦有一百數十人湯明府因念北港山底離城較遠耆老往來未　遂委蒲門巡政廳前詣該處點名查對年貌從此黄髮駘背者得以衣冠頂戴誇示鄉閭孰不感賢令尹之恩歟○蛟翔巷王某之婦與隣婦等以竹牌爲戱爲永嘉縣散役所聞竟於初四夜前往捉賭但該處婦女素稱狡黠一見差役進門卽將竹牌藏匿二聲喊呌娘子軍同時擁出當將各役扭住地保聞信立卽赶往解勸各役始得突圍而出社鼠城狐聲勢赫奕乃亦爲母夜叉所困哉○下鄉漁佃地方每年以二月二日爲本地會巿之期是日太陰宫三港廟等處遷燈結彩雇班演戯極形熱閙城内之人前往觀會者不啻肩相摩而踵相接也今年會期添設串客以及大珠燈等是以觀者愈覺擁擠突有西門外木叚班數人在太陰宫廟邊烟館吸烟不知如何口角竟將烟館搗毁一空左右鄰居咸抱不平大呼突出將木叚班毆傷數人木叚赴縣呈請相騐時值恩邑尊政體違和當委陸捕廉代爲相騐不悉此案如何審結也○青田小鹽船十數艘於本月初九夜由江心寺後繞道偷漏當被鹽勇知覺開船追赶詎各鹽船愍不畏法竟敢開鎗拒敵以致兩造各被彈傷十餘人旋聞各鹽勇雖經受傷多人尙能拿獲小鹽船數艘次日送繳牙釐總局而彭太尊不肯收受云 
[邗水春潮]  
　　揚州信云歸江各壩例於冬令水涸時堵閉客臘因洪湖來源暢旺是以攔江壁虎等壩皆未堵閉刻下上游來源雖仍滔滔不絶而鹽河水勢日落各鹺商以當此運鹽之際禀請運憲赶緊堵閉以利舟行都轉頗費躊躇蓋以桃汛將至堵後恐上游之水少一分洩之路不堵則又慮揚河淺涸日前已派員前往詳勘情形能否堵築須俟禀覆後核定云○運司田都轉見鹺務疲滯亟欲振刷精神講求整頓每於接見僚屬時詳詢滯銷之由與夫緝私之法詳諮博訪娓娓不倦無如各班人數太多按班傳見未能一一暢談都轉遂令號房傳諭分期衙參逢三接見州縣分司逢六知事經歴逢九大使巡檢俾熟諳鹽務者得以各抒已見暢所欲言 
[潯陽雜誌]  
　　九府署刻已修竣雕梁畫棟煥然一新曹朗川太守詹於本月十三日由岭嶺南會館行臺進署文武印委各員均衣冠稱賀○去年水旱爲災億萬哀鴻嗷嗷待哺幸鎮道府縣官及各紳商多方賑濟得免于餓　盈途目下青黄不接之時不得不續籌春賑所購米石現已次第柢潯一律平價發售鍾澤生明府又恐賑源易竭遂於十二日邀請殷實商董至體仁堂勸令捐助諄諄開導無不慷慨樂從○初十十一等日天氣燥熱異常礎潤如蒸行人無不揮汗如雨至十三日東風大作林木怒號屋宇震撼有聲江中雪浪如山令人心悸傍晚濃雲密布急雨横飛十四日風力尤勁九華門外招商局碼頭撞壞船隻不少十五日風威漸歛輕寒輕暖春意融和墻外杏花漸覺鮮妍如錦矣○前報列湖南葉篤勝鹽船遭風沈溺淹斃男婦多人云云兹悉船上水手八人經義渡船竭力援起灌求得甦由局給以飯食三天後經招商局黄君梅西助施衣被德化縣鍾明府厘金局李貳尹賞以川資路票始得買舟回鄉云 
[匪徒縱火]  
　　十一夜三更時九江西開外新壩有匪徒某甲與房東某乙挾仇用錢紙四斤浸以煤油用火燃着抛於屋脊一時烟燄騰空火光熊熊照耀如畫隣近男婦老幼均在夢中驚起裸體逃命西門城上卽放五砲鎮道府縣遊守及經捕廳保甲局員等均詣火塲彈壓選鋒新勁等營兵弁奮勇搶救或用撓鈎拆屋以斷火路或扛水龍噴溉以殺火威而招商局水龍尤爲靈巧又有西商數人赶到用救火藥水數瓶抛入火燄中火勢頓减見者以爲得未曾有計焚去大小房屋二十餘家該處隣右卽將縱火匪徒拿住送德化縣究辦懲一儆百是所望於賢父母 
[鎮署稱觴]  
　　十二日九江總鎮朱春山軍門六十壽辰同城文武各員之送禮者軍門概行辭却先一日戚屬曁幕府諸君置酒稱觴十二日道府縣以及遊守清軍府印委各員先後登堂祝嘏進延年之酒四座歡騰開介壽之筵三軍氣壯軍門應亦顧而藥之 
[寕郡辨志文會光緒十三年冬季課案]  
　　漢學超等　陳慶年　吴廷採　秦在鎔　潘錫祺　汪開祉　范　章　吴善逵　胡友芸　 
 
 

Page 3

 
 
○宋學超等　黄家宸　吴廷採　王亨彦　童景熙　范　麟　沈重光　許克勤　范彭壽　毛　震　鄭鍾祥　特等　李志芹　張濟榮　張汝荃　繆永祺　李永康　謝純德　吴華容○史學超等　朱逢甲　陳　漢　楊魯曾　鄒宸笙　汪開祉　盛鍾璆　特等　竺麟祥　屠承恩　吴廷採　周保障　秦在鎔　竺士康○算學超等　盧雲鵬　程之驥　郎賛袞　王　瑩　邵仁榕　沈春元　曹　辛　特等　沈金滻　費德宗　陳光榮　王振鱗　范猷銘　徐行悌○輿地超等　陳漢章　金承熙　許克勤　朱逢甲　許文蔚　汪開祉　孫貽榖　范　章　華彦鈺　盛鍾璆　特等　楊魯曾　陳廷揚　胡聿華　吴廷採　葛士濬　秦在鎔　吴壽萱　竺麟祥　鄒福偉　戴　羲○詞章超等　鄒宸笙　周以成　萬人傑　華秉鈞　潘　鴻　王士駿　特等　王繼本　向藜青　施昌熾　張景翰　郭謙益　郭宗瀚　胡友芸 
[預備供張]  
　　新簡江蘇布政司使黄方伯自天津乘輪南下將次莅申上海縣裴邑尊於昨日飭差在金利源碼頭預備供張 
[縣批照録]  
　　茶客汪聖聚輕生自盡一案迭見前報上海縣裴邑尊批江幹榮之呈詞云汪因存棧茶葉被焚自尋短見與他人本無干涉據呈汪前欠職棧墊借銀五千餘兩今又代備棺衾等費二百餘元並願汪時平回籍酌給川資待友之情不可謂不厚其子汪時平等聽人播弄意欲藉屍圖詐殊出情理之外本應飭提訊究姑寛該職卽將此批給汪時平閲看並卽酌助川資令其卽日扶柩歸葬倘汪時平再事遷延准卽來縣具呈以憑提究可也 
[上海縣署瑣案]  
　　廣方言館委員某君失竊一案迭詳前日報中兹經捕役緝獲陳老九劉榮發兩名於前晚解案裴邑尊庭訊之下陳劉均卽供認邑尊飭將劉發自新所陳交捕役看管○去歲報登顧興山之女與張中寳有染控經上海縣裴邑尊訊責管押云云邇來顧夫婦思女情切一再投案籲請領回邑尊判張笞責三百板枷號三月發公生明牌坊下示衆顧女大加申斥諭以如敢再犯定必當堂處死隨交父母領回管束○延壽庵道十陸姓控王公記勒契不交一案裴邑尊提王到案由帮審委員陳伯葵明府訊明情節着陸繳銀一百十五兩歸王王將契劵繳案給陸具領兩造均遵　而退 
[丐門記]  
　　丐頭蔡慶在太倉州屬某地糾衆滋釁傷斃郭有泰等情略登昨報兹悉江河乞丐其爲首者彼中人稱爲担頭每年二八兩月担頭率領諸丐次第往蘇松太各城鎮行乞每至一區必先聚衆械鬥能勝則由担頭按期給錢若干當門時先邀拳棒精通之人言明日給厚資其人扮作乞丐形模隨之而去是日有混名一隻眼蔡慶者常領乞丐百餘人收取規費直塘横塘沙溪等三處担頭托上海担頭尖頭麻子卽李福言定共給錢九十五千文蔡言是區區者祇可作横塘沙溪二處之錢直塘不在其内隨帶衆丐至直塘該處担頭周春林見蔡來卽言此事已托李言明毋勞親舉玉趾蔡以李所言此間不在其内周懇蔡邀李到來再議李得知先遺精通武藝之刑邦曉眼耀忠魏大二毛卽郭有泰前往與蔡會晤不數語卽便鬥毆二毛身受重傷致死曉眼耀忠刑邦亦各受傷生死未卜均被拖向荒隴間而去魏得遁逃告知李福以事關人命隨投太倉州喊控莫直刺移請上海縣裴邑尊派捕恊緝行凶人并查被傷各人之下落未知以後如何也 
[春江花月]  
　　總理衙門行走兵部郎中張正卽賡颺由江西乘輪來滬分赴各衙門拜會昨日江海關道龔觀察松海防同知劉司馬上海縣裴邑尊英廨讞員蔡太守設席豫　公請讌會太守因飭捕房停解公事○昨日午後二點鐘時西商團練馬礮槍各隊及樂工一班于老巡捕房空塲操演俄復拔隊過泥城橋至跑馬廳前習練各式行陣○昨日相傳爲觀音誕辰英界各佛店曾奉蔡太守示諭禁止　女燒香雖不若從前之如水如雲然陽奉陰違終不能免蓋以婦女易爲彼教所惑而秃鶩亦藉此爲生涯　惟上海縣裴邑尊飭勇在沈香閣前彈壓違者許卽拘拿是以粉白黛緑之流未敢向大士座前低合蓮花之掌云 
[法界捕房瑣案]  
　　公館馬路大成昌烟店夥某甲放出帳洋一百數十元店主令甲收取甲一味遊移店主及經手人謂伊串嗣圖賴遂將甲送入巡捕房備捕頭向之研詰各訴情由並據甲稱帳皆放在崇明店已倒閉捕頭着押候解訊○前晚有營勇四人至新街東五號弄中某姓花烟館吸烟其一思作鴛鴦之夢烟妓見其腰槖空空以閉門羹相餉因之口角呼巡捕至一併拘入捕房昨經某局員遣人持名刺保去○前日某甲扭兒子入捕房訴稱不服訓飭游手　閒并時至洋涇浜賭檯作牧豬奴戯捕頭着押候解案○前日下午某捕巡至西洋涇浜拘獲賭棍楮阿松押候解訊○包探獲一小竊搜出高麗參四兩之譜及燕窩一包據云從船上竊來捕頭着押候失主到來解請訊辦○煤船西人送竊煤賊三人至捕房捕頭飭一併管押○昨日下午有竊犯混入新橋左近某浴堂洗澡乘間將破舊衣服掉換他客新衣正欲脫逃初堂倌偵知拘送捕房管押 
[汰費充賑]  
　　中郎後裔宴客復新園酒興方酣欲召女校書侑酒且閒主人曰盍以此移賑災區乎同志者八人皆韙之各出洋二元不無小補齋主亦助四湊成二十元囑爲彚解鄭州并言歇浦繁華甲於天下當此需賑孔亟苟能隨處發心卽可集成鉅欵一轉移閒造福無量云云請列報章以爲花天酒地中人勸[  上海北市絲業會舘籌賑公所愚弟少欽施善昌謹誌二月九日]  
[團拜餘資撥充豫賑]  
　　誼篤珂鄉合班聯而溢慶惠推圭竇積遺欵以行仁若海防廳憲劉司馬元者來諭有足以勸世者耹悉貴同鄉杭郡團拜節省餘洋一百四十二元移充河南賑委解災區囑註明在蘇之杭人等語冠裳蹌濟瞻鷺序之翺翔鼎鑊贏餘恤鳩形之悽楚藉資癸諾逾重寅僚撫豫省以綢繆殆有望吴門而效法矣[  上海北市絲業會館籌賑公所愚弟少欽施善昌謹誌二月十六日]  
[扇面曁潤資助賑]  
　　錢塘毛華孫善士承基工書法久爲世人所稱賞備有𠦜六甎硯齋金石文字條約對聯大二元中一元願照原潤减半出售助賑丁允卿善士繪有翎毛花卉白礬扇面亦出售助賑連扇面每張减取二角俱在寳善街錦潤堂箋扇店出售恐未週知特　　聞　籌賑公所愚弟少欽施善昌謹代啓 
[助賑摭要]  
　　諺云無病卽爲福可見人生世上身其康彊洵門庭之樂事閒有涉疾病之交寓挽回之術如世之種福百實堪覼述焉傳善士鳴岐爲冡子毓麟求病速愈助賑洋一百元唐門杜氏善女求夫痰迷疾速痊泮三十元又武林晉陽唐信女爲胞兄痰迷速痊洋二十元共洋五十元長白福陰堂善士洋一百元孟門徐氏善女求病愈洋十元曹子筠兄洋六元三户由源豐潤號來姚筠溪善士爲哲嗣求病愈洋二百元振德堂大善士完心愿由同康莊來規元五百兩陳廷耀善士前許愿由瑞昌發布莊來洋一百元湖北春風得意氏募　門胡氏善女求疾速愈助漢平沙銀五十兩容解河南鄭州良殷拯濟定迓祥和其有以植綱常者無不可以培德澤抑有平安憫世者亦由是汲汲救災矣上洵北市絲業會館籌賑公所少欽施善昌謹誌 
[上海四馬路高易籌賑所雜記]  
　　頃拜讀廣西博白縣正堂謝慧初大令賜函敬悉厪念豫院災黎困苦前已捐廉白元交桂林府蔣太尊逕解豫省去後復將桂册十本普勸博邑紳商共集梧平銀一百九十六兩由百川通號除去匯費外交到規元一百九十四兩七錢九分仁粟義漿及於遐省吾知棠陰布允符紳民忭頌矣查桂字册乃桂省傷心饒舌仁長刊印以分送於廣西全疆者也想各署各户均有送到務乞 
 
 

Page 4

 
 
源源惠濟是所叩禱○臺灣道署募豫册三扣花洋三十元錢一百文隐名求嗣人續助十元怡盛莊交來黄恒興善士助三十元日昇昌田瑞翁交來廣西善士募二十兩零三錢一分麥積遠堂助二十五元老恊興局交來閩省善士募二十元又丹陽慎　堂募十二元漢口茶業公所文虎翁寄來第八十四五等次均照收到先此報謝[  兩廣恊賑同人詠南陳德薰等謹誌]  
[上海陳家木橋電局内豫皖賑時十五至十八事略]  
　　開封電局來電朱仙鎮一帶河水頓漲五尺災民紛紛逃避奈何○河南轉運公所楊君樂庭來電云十批匯票五函已收分遞訢○河南中牟賑所孫君嶼芝劉君浩如來電云十四到中牟十六下鄉分六路開查騰翰○揚州恊賑所四批一千五百兩嘉興鹽厘局十九批一百五十元瀘州電局十二批八十兩另寳應通源莊二批四百兩蘆臺電局吴募四十六兩六元常昭凝善堂四十六批福州電局六批救生局二十三批均到先此報謝 
[憶江南蘭雲館卽事]  
　　蘭雲館花月豔春風獨有豪情消未得酒龍詩虎壓羣雄歸去去五更鐘蘭雲館香夢又春風未必因緣皆造化果多覺悟亦英雄清夜一聲鐘綺禪原唱○蘭雲館廉外倚東風醉裏吟詩忘夜冷尖义險韻决雌雄侵　不聞鐘蘭雲館容我傲東風忽發狂言卿莫笑東方原是滑稽雄得句搗霜鐘高昌寒食生和作 
[贈兆榮里陳湘卿校書]  
　　○鼓瑟當年話舊游漢皋解佩幾經秋侍兒報道春來早笑下留香白玉鈎[  寄鷗居士]  
[花多福詞史年十七居清和坊善吴歈擬於花朝後三日登桃源趣歌塲演唱余嘗賞其活捉彈詞及劈破玉馬蹄金等曲因填長相思贈 
之]  
　　福也多情也多月子彎彎宛轉歌春深休問他錦流蘇金叵羅你破工夫早些波銀缸殘奈何[  大一山人倚聲]  
[江督轅門抄]  
　　二月初十日候補道曾廣照赴劉庄等處騐收河工○十一日候補道龔壽圖辭赴蘇太常寺少卿胡聘之辭行進京○十二日調署清河縣張沇清缷句容縣事回卽辭赴任知縣宋傳燧謝委泗源溝鹽卡差○十三日知縣諸可寳蘇州解銀來○十四日藩轅牌示句容龍譚司何式金病故遺缺以試用從九熊雋江署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲業曾舘籌賑公所施少欽經收山東順直河南皖北賑捐丁亥十一月二十一日第一千五百八十八次清單]  
　　○伍熙和　求病愈洋十元准城周耘文由源康莊來曹平足紋四十兩合規元四十二兩八錢三分五厘張姓洋一元謝姓一元拙修子秦由紹客蕭老福來大小爛板洋五十元合庫平紋三十五兩四錢鎮江系陽堂洋二元悔慶禮資移助二元無名氏一元隐名氏一元鄭雲龍善士來病遠痊并資父母彚福由陳養泉交來洋二百元杭州壽萱棠四元到科丁鄭之節省廣資由丹　江文青寄求十二元乍浦誠在中祀祖費一元山西張杰爲係雙魁兩魁求保平安由魁盛隆趙松雲交來川平足紋二十兩合規元二十一兩一錢四分湖北湘上散人助綿衣銀一兩文無名氏銀一兩武陵綿力子洋一元滸浦孫松亭募鹽哨巡船由梅里裕和成寄來洋二元淮安爲親祈壽人五无杭州無力子求母雙目復明二元無名氏三十元清江又次齋主人節一元森記五元春沈四元程春生汪竹齋各二元浙湖周敦睦堂第八次助賑祈保内外平安由江西寄來爐坯　二元重一兩一錢八分吴興安定易安居上求合家平安銅洋二元○黎里藴元同人茂義棣卾洋十二元丁陳丁爲子善生完愿貽安書屋各二元東西永和金雲記郭永盛竹蘭氏東雙茂五户各一元隐名氏移花接木　　霞金乾茂有仁氏五户各五角華永順公募芝三户各三角盛號顧永昌葉先生詹夢生陳和卿瑞金氏鐘蘭史義和恊徐琴梅少甫氏顧桂芳十一　各二角姚子英源　夢觀氏全羨子四户各一角會　室錢一千二百文茂升仙錢五百文省私居蔡正義堂各四百　李蓬山鬱林丁少泉姜女子李浩如蔡李氏黄晴雪退學玉照九户各二百文句坤　范蔚治徐潤生陳董氏徐梅卿陸芝琴樹滋堂馮茹寳松德粟九户各一百文共五十三户合洋三十二元錢一百三十文○嘉郡補拙居士募無名氏求三代事安洋三元潘誦耆求陔嗽愈花縣　　節點心費各一元乾元號錢二康三十文翁張元唐二如楊柳塘江發科四户各二百文共五户合洋一元常州吉記募慎修棠李亨記各洋一元如松堂七角汎梅氏談洵之道南　楊調庵無名氏五户各五角詈百堂　角王餘慶李堅如各一角無名氏一角共十二户合洋六元○蕪湖敬畏齋募由大成祥來無名氏本洋一元敬畏齋英洋八角七分沈氏錢五百文大　無力各四百文祥記八百四十文共六户合洋四元○木　陳俊生慕徐甸生洋二元毛菊初張伯榮陳巂生六齡童四户各一元子記桐蔭籌屋各五角求志書屋　月寳各對開洋一元歲寒三友　五百六十文沈春江五百文寄傲居王良卿程福記惜陰軒主人朱菜記福生徐壽生徐貴生蔣昌震九户各二百文朱陳村一百五十文仙記陳順金竇福五潘政祥徐子松吴鳳來張寳林徐記謝大記九户各一百文佑春安一百十文共三十一户合洋十一元對開洋二元○姜偃洪泰臨募無名氏錢四百文豫豐三　文洪子猷洪義和朱輔臣洪南軒四户各二百文松月庵一百四十四文李服元洪承貴張吉元馬傳德洪惟和王石甫李守方李甫高吴錫文洪星齋譚廣祥洪德銘洪殿英王錫元無名氏十五户各一百文共二十二户合洋三元○南橋退省軒募守真子求萱親康健洋三角又求人口平安二角又求諸事稱心一角積官求無病恙三角四齡童子二角延陵氏聊謐心人求免子　悔有無力子吴朝棟求聰明愧力綿九恩主人六户各一角祈親益壽二角力不足人一粟主各五分各十四户合洋二元○聚和號募朱壽芝　二角不留名三户各二角隐名氏各角朱慎餘二角吴鳳岐沈潔甫陸友梅許厚孫隐善士楊羽翔六户各一角覺悟氏錢六百六十文湊數人六十一文共十六户合洋三元又銅洋一元○埭溪姚寄齋洋二　盛耕梅所保平安縻强盛柳江郭李氏詹藴青四户各一元五石坪唐東樵夏月樵汪紹慶陸鳳儀王三行六月各五角景蔭棠日本洋一元共十二户合洋九元日本洋一元○張偃不謂名洋二元張長清一元内銅洋一元○元吉募潔記洋二角畊記善記國記俊記違記祖記安記永記善常蘭記邦記十一户各錢一百文福記維記各長十文共十四户合　一元四角江西畜承縣三曲灘釐卡楊念農募四知堂洋一元集思齋廣益　敦厚　崇本室懶　居士培元書屋六户各五角共七户合四元○詹大有募長慈氏三户洋三十元無名氏四元一菜子三户六角吴氏四户各一角無名氏一角洪慶錢一百文共十三户合洋三十五元二角○夏燮卿求江右吉安賴蘭孫募守初氏洋六元三和號松立茂義生仁慈安　致和祥慶孚號同豐號恆興號恆升號萬美布號益豐恆王履和恆泰錢號追遠堂佑親堂和昌祥仁興祥鐘應昌周厚田十九户各一元羅義生怡和祥集成生同仁藥信和順廣福泰永昌祥七户各三角志成生梁家普合五角張少繁羅壽田各二角共三十一户合爛板洋二十八元 
[上海四馬路高易公舘内籌振所李秋坪經收河南皖北戊子元月初一至初六等日第三十四次振欵清單]  
　　初一日津沽王心容洋四元○初四日漢口茶業公所寄來無名氏錢四千文湊合人一百八十文合來洋四元江右勿欺樵求病愈紋銀二十兩伸規元二十兩零三錢三分七厘○三合堂銅洋一元○余庸江嘗四角○初五日無名氏四元陳響山堂二元張松雲裕通祥無名氏各一元共洋九元○初六日瑞生祥二元張世環　李安裝堂孟榖貽堂陶濟厚堂孟遣安堂馮餘慶堂各一元○陳慎安堂洋二元求平安三户洋四元○王敬記洋二元醉經樓林青溪各一元吴銓隐梅居士覺拆子各二角王冬麟戚尺安王琴　無名氏王靜性鳥鏡銓趙雪恬東湖居十各一角共洋五元四角○爲善最樂册護日利西人洋半元壽記六角陳留氏伯英氏全記二户陳留清河各三角無力子一角五分徐娶甫馮梅卿各一角徐旅甫五分共三元○無名氏四角無名氏二角德張鑑亭角錢一百○又册徐興記大豐號各一元○鬱鬱氏洋二元薛昌英洋一元銅洋一元○又册朱蘭生三元承德堂二元周志忠葛又梅怡怡軒席裕仁朱世德堂各一元共洋十元○又册棣孽居三元憶真山人壽室各二元蘭居還讀廬主穎川氏各一元翁子緒不留名各半元共十一元○又册叢桂山房一元間農性堂梅花書屋各半元共洋二元○又册陳六合洋半元温一介廣惠堂各三角陳三生周四和各二角麥陵一角共洋一元六角○徐樹德堂二元○廣東潮州府朱少愚太守皆來饒丰縣王堂募祥字册陳鳴球陳榮顯揚庇陳張氏各銀七錢陳榮集五錢陳名玉揚貴名蔚陳鐘氏陳王　陳名祺陳邱氏陳以桂各三錢五分陳揚樂二錢五分陳揚左二錢一分劉楊氏錢四分共規元六兩七錢又祥册吴裕順二兩八錢吴春茂二兩一錢陳子良李福盛吴裕黄岡總埠黄熾昌堂吴永茂李大順方順盛洪順昌同茂號哄學號洪綿號洪起業洪豐記黄記泰坤記號　裕盛恆利來施樹一堂各一兩四錢林顯桂吴美合劉均記傳合興揚和裕王和順傳明興傳合成林保利陳順成王獻廷吴泰來吴余慈吴源合銀七錢吴振源洪源合七錢洪捐規元四十二兩又祥字册楊孝思堂四元楊本仁堂思成堂各二元順慶堂敦睦堂冀永思堂明德堂積慶堂尙德進追遠堂創垂堂序思堂纘諸堂報本堂詒翼堂光堂雲來　雲路堂他上軒四德堂靖　堂述堂祀先堂儷恩堂光遠堂敬業堂凌雲軒種竹居　　軒各半荒共捐洋三十五元伸規元廿四兩五錢○林陶記四兩二分李大順黄岡埠司事喻萼海關黄岡口各一兩四錢蔡成記七錢二分玉麒麟兩成坤記林正合黄岡船政司事余濟生恆記永昌號同茂洪立合傳合興棧林雙順黄元秦各七錢吴美合無名氏珠成號康源豐黄水發美合號慶合順合美源成合東成余鏡波共捐規元廿一兩二分○頴川氏洋二十元合善堂分四百六十二文○思善居士莫釐隐名各洋一元毓麟軒松華逸史各半元○陳樸洋二元○無名氏一元美哉氏玉渭氏各五百無名氏十三户錢各千一百六十合來洋四元一角○蕭聲如洋四元○經和氏一元五角新太古帳房陳積慶堂陳祥書各一元耀宗氏半元藹揚氏次洋一元○茂齡女史祈母病愈洋八元唐乾初九角許子垣七角唐氏六角唐順巍三吴小民各四角許關韋鄭氏許關榮各二角唐謂光唐勤英俊儀氏許妙蓉各一角洪洋四元○○以上六日統共收規元一百十四兩五錢五分七厘英洋一伯廿二元二角銅洋三元錢五百六十二文 
[上海北市絲業會舘籌賑公所施少欽經收山東順直河南皖北賑捐丁十一月十九日第一千五百八十六次清單]  
　　無力子爲子病全完愿對聞一元朱涇陳貞記一元湯山記一元嘉興云經舘主人對開一元玉版居六元九江榮順一元屯溪程勤寨募問津山房一元古歙無名氏續助由揚州寄來二元黄州府寄來李穉蒸　蓉　平銀四兩夾石偉人同子福洋一元無名錢一百張雲樓五元鄭志賢求關熬開逼二元鄭志同願平安一元鄭吴氏求病全舊恙不發二元江西無名氏求保號事平安人口清吉二十九十鋪公讓餘撥由憂心香翁來六十元浙江力不從心一元四角五分兩京强爲善四元江右楊公舘省日用棉衣銀一兩承福堂平安完愿五元壽記五角桂記五角盧鎬善士由太倉岳市錢寄來五十元山東勝縣黨延裕由鎮江同泰升寄來銀十兩海昌怡怡居士錢二百○寳山縣署募由扞船來萬軸主人錢六百晋記吟香主人悔道人傳德呇亦記美人各二百友記種德堂雲記三户各一百共九户合錢一千九百○源豐潤來愿心堂求母病愈洋二十元將姓鎮隆永興鎮源五户各一元杏仙正本各五角無民錢四百廿九泰豐原無名傳耕記三人各二百共十一户合洋七元徐一齋夏恩伯無名三户各二　徐頌甘周雋卿各洋一元同際昌錢六任高子安陶質夫丁少伯李文瀾高俊卿勝子雲人和義七户各錢五百陳厚寛黄秉之各洋五角共十五人共洋十二元金匯橋吴善士募樹德堂喬錢五百衛贊各三百金沈和三人各四百莫夏張福音堂胡玉航新航松航老航心金韓十一户各二百喬江王三户各一百共二十人共錢四千八百　善士募孫少亭李以詩李佑臣郎興隆四户各三百姚子蘭陶才生鮑襄泉隆玉恆孫金桃怡豐八户各二百金書亭一百四十金會支許瑞清朱孝耀丁春芳陳三不書名鮑泉心七户各一百共二十户合錢三千六百四十○蘇滬報分舘陳伯村寄來周松栢募宋耕心五元沈貴記五元嚴靜悟一元潘恭壽一元曹錦泰一元○恊源庄倪竹菴募十二元又刋江德康恆募無名長生連桐三户各一元衡祥同人錢一千五百昌記七百五十葉錦徐奉之虎記三户各五百慕記燮繼治遠三户各四百劉錫庚三百又來維揚厚康募無名二十元存性堂三　陳者泉二　悔過氏一元○鎮江同泰祥募陳道明王敬亭孔郁文三户各一元吴輝華江仰之雙福　無名是政堂無名世六人各五角共九人合洋六元○揚州守拙居養心室樂善居求平安鶴詒堂荆茂齋萱榮室梅苦閣八户各五角○周裕大來德本堂洋三元旬曲朱三元愿心人二元○泰源永募無名氏善各錢二百隆聘光景海萃石揚子江上孔受之周雲槎不敢稱寛靜仰伯步十六户各一百壽六十共十九户合洋兩元○春元募文洋一无魏錢五百力艱從願三百揚二百六十戴田各二百阮吴力不足趙有心無力無力子力不從心七户各一百共十三户合三元一角耀記保平安二元○青浦葉桐仙錢四百又募喜記二百六十四老人一百廿福訓蓮女　彛三户各一百共六户合萍一元○揚州吴合錢二百普航道人白沙隐士碧悟吟舘撫琴主人四户各一百無心道人吟鴻舘主人之江魚隐二太爺四户各一百珊胡主人四十共十一户合洋一元○揚州僕學齋洋二元瀟湘居士少嵐氏名一元無名氏五角西河氏四角景周氏一角共六户合洋五元僕學齋二元榮陽堂四角如不及留心堂官庭氏三人各二角共五人合洋三元○油東港來元興行募吴汝周吴坼各錢二百倪朗軒金澄各一百○盛川恆茂公募龍棟盛辛春汪梅村頴川氏四人各五角姚翁氏洋二元共五人合洋四元海鹽縣署募顧嘉樹范古愚沈小琴許于卿四人各洋一元王幼記朱厚記翟良川三人各半元伊子記于子記楊質失木之竹菴五人各一角共十二合六元○石門縣署募婁復唐馬寳珊各二元許蓉臺一元吴友生有心無力人各半元共五洋六元○杭州懿德堂洋一元又房燭亭錢五百姚培山湯辛亭各錢二百巫宏昌一百四十共五洋二元○上海輪船募鮑怡　曹功生何永興羅永茂黄生五人各錢一千田江瀛五百共六人合洋五元 
[上海陳家木橋電報總局豫皖賑所經收兩廣電報局第三賑欵細數另登]  
　　○沈小團刺史經募高遂地銀二百三十兩戴福押五十兩程尊行堂十兩燕志綱十兩嚴屏巖十四甯敬善堂二兩分德和堂十一兩六錢二分黎許氏七錢韓姓三錢五分無名氏一岡四錢一分緝私局二伯元許敬臣無名氏二户各五十元伯川通五十二元集杯堂二十元金厚卿純水無名氏碧城外史徐蔭之蔡雪帆蔡任庵二十一三十一主人章福蔭堂新泰原武津亭拾户各十元蔚長厚日昇昌蔚泰厚邢价臣黄楚卿五户各三十元新會陳嘉謨不知名合華堂無名氏黄禮元五户各五元金陵仇國龍吴薛氏林華氏三户各四元麥德良恊安號二户各三元李吴氏文蘭禮太原堂無名氏燕山無名氏汪廣和汪珍卿昭信號潘鏡各全福怡亨裕榮成信昭隆十四户各二元吴次枚宏農氏余心齋旋吉麗生信興動昌寳豐馮秩逵劉長林胡星光劉炎林王靜齋梁夢蓮黄儀之胡仁溥馮湘雲胡鼎華裕昆慎泰敬信裕信永康謙益黄伯其甘五人各一元費守梅募鐘鼎册有心無力子三千伍潤之一千聽秋軒主廿劬民二人各五元趙之章四百趙仲梅三百無名無名二百張則室鄭氏翟少甫施吉甫三人各一　合計易銀四兩一錢三分三厘以上共捐銀三百三十四兩二錢九分三厘洋七百十八元兩共合銀八百五十一兩二錢五分三厘於丁亥十月二十日收到規銀八百兩正合併聲明 
[揚州福和祥復茂恆並鎮江元和代收轉解河南賑欵正月分清單]  
　　無名氏銀五兩張輔辰二十元無名氏十元劉宅求平安二元存仁堂十五元包味根女士一元無名氏二元陳南金二元陳董氏二元董王氏一元董福鈞二元董福增錢八百文董妙果錢六伯文董妙法錢六百文王存善四元歴下熱腸人二元爾廷氏代慈親求免災二元無名氏二元錢一千四百文心田人爲小女恙手指麻木小女月捐一元錢五百文祖師一元宜耕堂胡五元無名氏二元湊潼鎮朱伯屏二元錢四百文蔣小石六元泰興鹽店公記六元蘭桂洋主人二元植手無名氏二十元左尹氏三元無名氏關紋銀一兩二錢六分振聲氏六元京江汪寳忠錢五百四十瑞記求耳目愈十元無名氏一員無名氏四員真州盡心子求母病速痊四十員項氏端伯記二嚴殷軒氏三十員無名氏三員敬記一員紫文主人十五員無名氏一元無名氏三元求消刧二元陶手無名氏十五元慶鶴記十元求母病愈一百二十元求子病愈一百元鐘鼎銘因册不留名人户各一千文景行堂親賢堂世德堂玉峙堂永安堂恕德堂文記虎記思補過寛恭堂期不負齋韞珍山房主人劍記賢頌堂　川堂克後堂李晴記十七户各一百王秉源草行二千文三檀堂一千文吟記凝記瀚記麗記咸記福記無名氏無名氏凝秀堂振記竹記李紹文尙義堂玉鎮堂百忍堂三槐堂蔣翰章有容堂十八户各五百小蓬菜阮翕室兩户各四百文求志齋二百刮上寓客代募圖册研精子厚德堂吟香室三户各十元素禳仙舘十二元求益齋七元時敏書屋五元益壽堂六元靜親室多　齋求實獲我心齋三户各五元三捷氏履順氏兩户各四元求智慧童子敏求書屋思樂齋吟桂軒程月輝五户各二員勵志齋一員登　舘三員孫多繼三員福有攸歸册楊幹臣朱頌南婁鈺衡姚子軒四户各四百采純卿一元丁文鈺銅洋一元爲善最樂册李木卿青蓮堂各一元丁錫疇楊秋馨趙契之健行堂四户各四百趙靜溪二百現成功德册不留名二元求灾勸單册不留名二元○敝所本月分籌解銀一千五百兩會同上海各公所起解合併聲明 
 
 

Page 10

 
 
   
 
 

Page 11

 
 
[光緒十四年二月初九日京報全録]  
　　宫瘦抄○諭旨二道録前○發抄旨四道○新撫劉奏已故大因臣功蹟宣付史館立傳並建立專祠摺○直督李奏知府因病出缺先行委署請旨簡放摺○又奏知州改就教職片○雲督岑奏冬操校閲各營情形摺○又奏副將等請免騎射片○豫撫倪奏候補府留工差遣片○二月初九日户部通政司詹事府正藍旗值日吏部引見十九名○八額駙那公良伯吉但各假滿請安○童華請假十日○召見軍機長善帛公福楙芬車○發抄李秉衡奏慶遠守志潤署理西隆州奉硃批史部知道欽此○洪鈞奏候選經歴徐毓麟飭部銓選奉硃批着照所請該部知道欽此○倪文蔚奏候補守陸襄鉞署理　德守奉硃批吏部知道欽此○又廓爾喀貢使過境日期奉硃批知道了欽此○○尙書銜降一級留任甘肅新疆巡撫二等男臣劉錦棠跪奏爲已故大臣邊功卓著遺愛在民籲懇天恩宣付史館立傳並請於立功地方建立專祠以彰勞績而順輿情恭摺仰祈聖鑒事竊臣前准署塔爾巴哈台叅贊大臣春滿咨開光緒十三年三月十五日奉上諭前署塔爾巴哈台叅贊大臣明春於咸豐年間由京營出兵從征轉戰安徽河南陜西甘肅等省久歴戎行等因欽此仰見聖慈懋獎成勞憫恤有加之至意邊陲將吏感勵同深伏查該故大臣靈柩於本年六月由塔爾巴哈台啓行當卽欽遵轉飭所屬沿途各廳縣一律妥爲照料於七月十七日過省去訖兹據署哈密廳通判喻先麓禀稱准哈密回子親王阿木胡索特移開同治十二年爲逆固所迫盡室以行纏民數千同時被脅流離道路艱苦備嘗光緒二年太軍克復南疆始陸續得還故土而田園廬舍荒蕪殆盡賴故大臣明春之力乃得有以自存故大臣於纏民之始至也視其飢則食之視其寒則家之所以慰藉之者無微弗至繼乃清其地畝籌給資糧計口授耕勸使復業所以安定之者又無微弗至平治道路繕固屯防力所得爲無不備舉且疏濬龍泉以修水利民尤賴之於其去也攀轅者不絶於道兹聞其溘逝追慕尤深願建立專祠以資報祀移由該廳轉禀懇請具奏前來臣維該故大臣籍隸蒙古廂紅旗由京營應調出征初歴院豫繼隨原任荆州將軍多隆阿轉戰入秦由秦而隴迭著戰功歴保副都統銜記名副都統博奇巴圖魯同治五年因剿辦肅州踞逆分統一軍以當前敵自平番以西節節掃蕩破賊於凉州李家東莊復擊退金塔大股援賊親冒矢石直抵肅州逼城爲壘與賊相持者六年大小數百戰善能以寡擊衆每戰輙有擒斬賊犯各鄉民堡輙不分雨夜馳往救援由是所全甚衆十二年四月陜回白彦虎率其死黨奔竄出關圍攻安西玉門敦　等州縣甚急經原任伊犁將軍金順奏派該故大臣統帶健銳等營出關援剿馳逐於三城之地歴時三月臥不解衣激勵飢軍人人自奮賊解圍竄去奉旨以哈密帮辦大臣率所部赴援哈密鼓行而回抵哈密賊又先竄搜剿伏莾務絶根株亂後凡百無存竭力經營城防賴以粗備旋以糧餉大絀移軍就食巴里坤次年追勦叛回竇得全身被重傷出血過多由是得病然勇於任事志不少衰及光緒年欽奉恩命爲哈密辦事大臣是時臣督隊出關力勦北路該故大臣屯軍哈密以壯聲援及北路旣平進軍南路該故大臣仍辦理後路防務練兵之處專意興屯修濬溝渠籌撥牛種廣爲招徠民至如歸南路各軍得無後顧之憂者該故大臣力也八年奏裁所部健鋭及威儀兩軍十一年九月奉旨署理塔爾巴哈台叅贊大臣事務上年春間因病勢日深請開署缺回旗調理八月卸任未卽起身卽於本年二月病故該故大臣秉性和平宅心仁厚處僚友一以誠信尤喜扶持善類自奉儉約與士卒同甘苦故人皆樂爲之用在軍中二十餘年家無餘蓄垂殁之日語不及私惟殷殷以未報國恩爲憾其赴塔爾巴哈台署任也道過省城臣時亦奉旨將赴伊犁清理餉事因與偕行至西湖分道而去是時其疾已深然與嚴寒風雪猶馳馬日行百餘里勸使少休弗可盖其堅忍耐勞出於天性者如此在塔爾巴哈台遣撤大同鎮換防官兵籌發口糧絲毫無缺軍士歡聲載道方意塔爾巴哈台防務得該大臣實心經理可以日進有功不謂其止於是也臣與共事有年知之最悉其在哈密任事最久纒民之不忘報侑亦係實情合無仰懇天恩准將該故大臣戰功事蹟 
[宣付國史館立傳並准給予哈密地方建立專祠以彰勞績而順輿情出自鴻慈謹恭摺具陳伏乞皇太后皇上聖鑒訓示謹興奉硃批另有旨欽此]  
　　大學氏士直隸總督一等伯臣李鴻章跪奏爲知府因病出缺先行委員署理並請旨簡放恭摺仰祈聖鑒事竊查宣化府知府章洪鈞係績溪縣進士由翰林院編修奉旨以知府留直補用光緒十二年四月蒙簡放宣化府知府旋卽到任該員篤實廉正表率有方兹據報偶染時疫於十三年十二月二十日在省病故查有候補知府吴煥采才識稳練辦事勤明堪委署理除檄飭遵照外所遺宣化府知府員缺緊要應請旨簡放以重職守理合恭摺具奏伏乞皇太后皇上聖鑒謹奏奉硃批另有旨欽此○○李鴻章片再河間縣舉人雲南路南州知州周誥前因患病呈請開缺回籍調治現已痊愈據藩司松椿取具供結轉詳前來臣騐看該員年健學優堪以起用惟據稱自揣病後才力難膺民社情願改就教職歸部銓選自應准如所請除供結咨部外理合附片陳明伏乞聖鑒飭部註册改以教職銓選謹奏奉硃批着照所請吏部知道欽此○○降二級留任雲貴總督臣岑毓英雲南巡撫臣譚鈞培跪奏爲冬操校閲省標六營官弁兵丁曁駐省各營戰兵情形恭摺仰祈聖鑒事竊維智勇騎射固將弁所當講求而槍砲爲軍中利器尤當平日習練精熟俾可臨時折鋭摧堅所以臣毓英於考核騎射外又添置打礮鎗靶式以一尺圓靶爲準以三百步遠爲率自副叅以下外委以上無論候補實缺凡在省員弁每月親校一次其各鎮恊營亦隨時輪流調省考騐明示賞罰章程以期整齊武備曾於本年三月初三日附奏奉硃批着照所請兵部知道欽此當經咨行各鎮恊營欽遵在案臣　自定章以後將在省與外標各營員弁陸續調集考校今已半年核計鎗法頗能中靶演放各式巨砲亦頗胆壯靈捷兹值冬季緑營官兵例應合操臣等復於十二月十五日親臨校塲會同操演各營兵丁陣式步伐整齊起伏便捷鎗礮聲勢亦極聯絡又於十八十九等日以次校閲省標六營正署將弁及外標在省曁候補員弁効力世職武舉等馬步鎗箭合計中靶在七成以上各營戰守兵丁施放鳥　中靶皆在六七成雜技亦多可觀當擇其技較優者分别奬賞其稍有生疎者勒限學習以示勸懲復按兵册點騐年貌箕斗均屬相符軍裝器械亦皆適用至省外各鎮恊營官兵及各屬防兵及各提鎮會同該道府就近校閲據各鎮總兵副將等先後咨呈禀報操練　頗認賞臣仍督飭勤加訓練務使精益求精以期仰副朝廷整頓戎行之至意所有冬操校閲省標六營官弁兵丁曁駐省各營戰兵情形謹合詞恭摺具陳伏乞皇上聖鑒訓示謹奏奉硃批知道了欽此○○岑毓英片再查打付受傷人員例准請免騎射兹香副將銜儘先補用遊擊趙欽留滇儘先補用遊擊楊玉光均因歴年剿賊打仗肩背右脇等處受有槍傷俱經醫治就痊而筋骨受損弓馬不甚靈便據雲南騰越鎮總兵丁槐臣標中軍副將屈洪泰造具該員等履歴清册請奏免騎射學習槍礮等情前來臣當卽委員查騐屬實並無規避情事合無仰懇天恩俯准該員等照例均免騎射出自逾格鴻施除飭該員等遵章操習槍礮並將履歴清册送部查核外理合附片具陳伏乞聖鑒訓示謹奏奉硃批着照所請兵部知道欽此○○倪文蔚片再河南候補知府馮光元前經派赴工次當差嗣准吏部咨行該員於洛陽縣知縣王道隆濫刑斃命案内議以降三級調用業經轉行遵照在案現當大工吃緊之際事務殷煩馮光元襄理一切尚稱得力未便遽易生手仰懇聖恩俯准留工差遺以資指臂之助謹會同署河東河道總督臣李鶴年附片陳明伏乞聖鑒訓示謹奏奉硃批着照所請吏部知道欽此 
 
 

Page 12

 
 
[光緒十四年二月初十日京報全録]  
　　宫門抄○諭旨一道録前○發抄旨五道○陜撫葉奏致死一家二命重犯審明定擬摺○大臣杜等奏侍衛年滿更換摺○文奏戍兵將屇換班懇准酌奬摺○雲督岑奏滇省擬設官茶局片○二月初十日禮部宗人府欽天監廂藍旗值日内務府引見二十八名○長順假滿請安○绵宜謝稽查火藥局恩○韓文鈞謝授侍講恩○恩壽謝授四川遺缺知府恩○　員子張中堂各續假二十日○内閣奏派稽查本章派出恩棠○宗人府奏派守護陵寢派出意普○值年旗奏派管理新舊營房派出嵩申續昌○召見軍機周德潤韓文鈞恩壽總管内務府大臣○發抄張曜奏請以徐致瑜補新泰令奉硃批吏部議奏欽此○又德平令胡啓瑛開缺留工奉硃批胡啓瑛着摘去頂戴開缺留於河工効力吏部知道欽此○又前掖令楊才惟等交欵清楚奉硃批 
該部知道欽此○又道員王其慎開缺留省補用奉硃批着照所請吏部知道欽此○楊昌濬奏兵餉米石從緩購買奉硃批户部知道欽此○○頭品頂戴陜西巡撫臣葉伯英跪奏爲審明致死一家二命一故一鬥重犯按例定擬恭摺仰祈聖鑒事竊查前據定遠廳具報民入陳大緑毆傷鍾洸彩身死並將其幼子鍾久娃動死滅口一案當因死係一家二命情非重大　飭悉心研訊妥擬招解嗣經兩次審擬由府解司均經發委西安府審辦兹據署西安府知府方其正審明議擬詳由臬司黄彭年勘轉前來　親挄　鞫緑陳大緑籍隸定遠廳傭趁度日與已死鍾洸彩並其幼子鍾久娃素識無嫌光緒三年三月二十八日陳大緑約借鍾洸彩包榖四斗原議每年三分行息年滿清還四年三月聞陳大緑還清本利向揰約據鍾洸彩答俟找獲送給陳大緑未向再索隨自出外傭工十二年四月初六日陳大緑回家初七日傍晚時順取板凳坐歇門外乗凉適鍾洸彩執持廢約帶領年甫五歲之鍾久娃走至詐稱前欠包榖未還逼令本利滾算清給陳大緑斥其訛賴鍾洸彩狡賴回詈順舉板凳撲毆陳大緑躱閃奪凳過手乘勢毆傷其右顧角相連右太陽穴鍾洸彩彎身拾石陳大緑慮其拾起逞凶復連毆傷其右額角相連右太陽穴倒地登時殞命陳大緑慮人至家查知起意移屍當將鍾洸彩屍身拖至屋側溝内撩棄擬卽抽身逃避詎鍾久娃跟後哭喊陳大緑觸起鍾久娃如此啼哭勢必被人聽聞敗露起意一併致死滅口當將鍾久娃按地解其　繫布帶挽成活套套入項頸兩手分執帶頭用力拉霸鍾久娃立時氣閉身死陳大緑復至家内携取鐵鋤掩埋鍾洸彩屍身適其妻劉氏工作轉回並隣人劉前甚赶集路過一同趨至瞥見詢悉情由陳劉氏當向抱怨劉前甚稱須投約報自陳大緑央求隐瞞嚇稱事如破案到官定行扳害劉前甚畏累走散陳大緑囑令陳劉氏回家隨將鍾久娃屍身移至包榖地内掩理歸家燒毁血迹板凳逃逸五月間鍾洸彩分居胞兄鍾洸燿前往其家探望見鍾洸彩大門關鎖徧找無蹤六月初四日途　劉前甚　悉情由徑至陳劉氏家索人滋閙正擬投約報騐該前署廳同知松山訪聞騐緝獲犯訊詳未及審解卸事接任耆椿覆訊議擬由府解司因案情未確發委西安府番辦提訊犯供狡展禀請發回復經由府審訊解司仍委西安府提証質訊現據該府審明議擬詳由臬司勘轉到臣親提覆審據供前情不諱詰無起釁别故亦無帮同下手之人矢口不移案無遁飾查例載致死一家二命係一故一門者擬斬立决奏請定奪毋庸斷給財産等語此案陳大緑因鍾洸彩訛索已還陳債爭吵起釁毆傷鍾洸彩身死因鍾洸彩年甫五歲之幼子鍾久娃跟走哭喊復起意致死滅口勒傷咽喉殞命實屬兇殘已極查鍾洸彩藉約向訛尙未得贓不得以罪人論死係父子一家二命一故一鬥自應按例問擬陳大緑除埋屍不失輕罪不議外合依致死一家二命一故一鬥者斬立决例擬斬立决请旨定奪仍照例先行刺字毋庸斷給財産見証劉前甚先因救阻不及惟事後畏累匿報應照知人謀害他人事後不首告杖一百律擬杖一百鄉約鍾洸濚失於查察應照不應重律擬杖八十均折責發落鍾洸濚係公罪免其革役犯妻陳劉氏知情匿報律得容隐應毋庸議屍棺飭埋廢約案結銷燬除供招咨部外所有審明致死一家二命一故一鬥重犯按例定擬緣由謹恭摺具陳伏乞皇太后皇上聖鑒勅部議覆施行謹奏奉硃批刑部速議具奏欽此○○奴才杜嘎爾車林多爾濟祥麟跪奏爲年滿卡倫侍衛循例更換以重職守恭摺具陳仰祈聖鑒事竊查烏里雅蘇台科布多所屬各卡倫侍衛三年期滿照例由奴才等奏請更換歴經辦理在案兹准科布多大臣咨稱昌吉斯台卡倫侍衛隆惠於光緒十一年六月二十四日到卡任事之日起連閏扣至光緒十四年五月二十四日止三年期滿祈請另行更換等因前來查該侍衛旣經任滿自應循例請旨飭下領侍衛内大臣迅卽揀員更替以重職守謹將年滿昌吉斯台卡倫侍衛循例更替緣由理合恭摺其陳伏乞皇太后皇上聖鑒謹奏奉硃批該衙門知道欽此○○奴才杜嘠爾車林多爾濟祥麟跪奏爲烏里雅蘇台戍守官兵將屆換班籲懇天恩俯准酌擬奬叙以昭激勸恭摺仰祈聖鑒事竊維烏里雅蘇台旗緑官兵寒邊遠戍勞苦倍昔或辦事辛勤差道可靠均屬尤爲出力始終罔懈不無微勞足録自應酌保以勵將來案查駐防客軍時該官兵等每屇二年保奬一次自光緒八年問奏保迄逾五年之久從未仰邀奬叙撤防後一切公務雖云規復然清厘善後事宜並摺報文牘及委派各處要差均與曩年不相懸殊迥非在旗差操者可比奴才等再四熟商勢難緘默又何敢上瀆宸聽惟查明年又屇換防之秋向由奴才等查得候補筆帖式及委箸筆帖式内如不能升補額缺若差勤可靠卽留駐一班甚有留駐三班九年未得升補者若不設法籌辦實不足鼓勵弁兵而固邊圉擬請自明年爲始每届三年換防時除例保額缺之外卽在於四部院酌留候補筆帖式及委署筆帖式内擇其平日當差勤奮尤爲出力者酌保數員奴才等三衙門巡捕委署驍騎校内如差委得力者酌保數員均作爲額外驍騎校勿庸加給鹽糧俟引見後回城以驍騎校相間補用至緑營官弁内如五年期換班時酌保數員以示鼓勵而昭激勸其次出力弁兵由奴才等奬給六七品頂戴功牌咨部註册惟有轉懇皇太后皇上逾格隆施俯念遠戍寒邊之苦飭部酌核嗣後届三年滿營酌保一次每届五年緑營酌保一次則該官兵等自必咸感益思奮興庶於邊務大有裨益其可否之處出自 
特恩奴才等爲整頓邊務激勵官兵起見謹繕摺具陳伏乞皇太后皇上聖鑒訓示祇遵謹奏請旨奉硃批看照所請該部知道欽此○○岑毓英片再生財之道不外乎開源節流量入爲出滇省文武各官廉俸緑防各營軍餉及添造軍裝器械等項一切費用需欵甚鉅臣等再三籌畫奠如振興茶利以雲南普洱府屬之沿途各土司地内有五大茶山名曰倚邦曰易武曰漫乃曰漫撒曰攸樂地有千　産茶頗多味厚色濃甲於他省祇以土人性笨工拙不善製造一經行遠則茶色香味俱减冋止銷於本地及川廣等省職此之故而核計每年所收茶厘爲數無多周諮博訪皆由商人於糯紥江邊及黄草壩等處繞越偷漏所致今若將普洱茶仿照閩廣洋裝製法則富商大賈必將雲集爭購約計賤入茶價稅匣自必大有可觀當經檄飭善後局司道會同迤南道體察情形悉心議擬則請於思茅廳設立官茶局另於茶山要地分設子局凡遇山茶上市悉歸官局領票買賣其厘金茶稅亦由官局經收所有製茶工役器具已由滇籌給經費赴閩粤湘鄂　省雇募購買並擬調熟習商情洋務之湖北候補知府鄭思賢與留滇補用知府卓經芳綜理其事又飭委員悉就地情形之紳士直隸補用道楊景修於糯紥江邊萸草壩等處扼要設局查騐以杜繞越偷漏總期實事求是將茶利涓滴歸公俾得上裕國計下富民生庶幾邊地多開一財源卽多得一分厘稅於邊省大有裨益據雲南善後局司道詳請具奏前來相應請旨飭下湖廣督臣裕禄湖北撫臣奎斌卽飭候補知府鄭思竇來滇辦理茶商事務除分咨外所有滇省擬設官茶局辦理情形謹合詞附片陳明伏乞聖鑒調　謹奏奉硃批着照所請該部知道欽此 
 
