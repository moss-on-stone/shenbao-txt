# 1913 - 94 - 4914412

 

Page 1

 
 
時評 
[不必有之波瀾（無名）]  
　　我國人奈何不思之今日何日應付不可少之艱難困苦已日不暇給而復日求横生之枝節乎宋敎仁被刺案未了而陸軍部忽又發查閱報紙之命令也 
　　不查閱報紙豈於陸軍部有至大之妨碍耶藉曰有之何未聞前此之一言也陸軍部之意不過恐報紙之洩漏軍機耳夫軍事何等機密陸軍部人不自洩報紙安得而載之况乎前亦未聞　軍部曾咎報紙洩機密耶 
　　前清末造屢訂報律屢查報紙而卒未聞有大效民國初建何必欲一一而效法之耶語曰天下無事庸人自擾今中國方當多事之秋而復自擾若此其智豈更出庸人下哉庸人擾且不可况其爲政晬耶宜乎蒙藏之患日亟而不暇顧矣 
 
 
 

Page 2

 
 
命令 
　　三月廿二日臨時大總統命令昨據前農林總長宋敎仁電稱二十日晚在上海車站被奸人槍擊重傷當卽電飭江督程德全民政長應德閎及上海地方官滬甯鐵路總辦立懸重賞勒限緝凶並派交涉使陳貽範前往慰問嗣據該交涉使電稱宋前總長於二十二日寅時因傷身故民國新建人才至難該凶犯膽敢於衆目昭彰之地狙擊當塲緝拿致被逃逸閱電殊堪髮指前農林總長宋敎仁奔走國事締造共和厥功甚偉迨統一政府成立贊襄國務尤能通知大體擘畫勤勞方期大展宏猷何意遽聞慘變凡我國民同深愴愀應卽交國務院從優議恤用彰崇報所有身後事宜業經電飭陳貽範會同鍾文耀妥爲料理方今國基未固亟頼羣策羣力相與扶持况暗殺之風尤乘人道似此逞凶槍擊藐法横行匪惟國法所不容亦爲民國所共棄應責成江蘇都督民政長迅卽緝凶窮究主名務得確情按法嚴辦以重國紀而慰英魂此令 
　　任命顏鐔爲四川邊東觀察使周卓爲四川邊西觀察使此令 
　　盧兆翰陳金魁劉蔚均授爲陸軍少將此令 
　　財政總長周學熙呈請任命張厚璟爲鄂岸槯運局局長文龢爲宜沙榷運局局長應照准此令 
　　署綏遠城將軍張紹曾電呈稱鄂爾多斯烏審旗郡王銜貝子察克都爾色楞派遣台吉來綏呈明實贊共和請予進封等語該貝子傾忱内　深明大義應予進封貝勒其派遣來綏之恊理頭等台吉綽圖瓦齊爾應進封爲輔國公以勵忠誠此令 
專電 
　　北京電　袁總統昨日四時宋敎仁亡電甚愁嘆謂其秘書云遯初頭腦明白遭此不幸此事甚糟以國民黨失宋後此益難應付當令擬唁電並擬卹上將禮此事揣測紛出國民黨昨日開大會有甚激昂者有一說謂改組招商全係宋力（中略）粤人前清翰林江孔殷通電謂宋如不測即有再生之華盛頓難安後日之總統千百之中山克强精衛難勝今日之調人江本擬随梁士詒念五同來京因此不來喧傳已有人邀截議員勿北確有數輩議員定期北來今電行期未定者又一部分人頗疑因此誤解將生意外危險者但現在京中秩序無異異黨報紙對宋咸表悼意 
　　北京電　報界同志會以陸軍部令定自廿一起檢閱各報軍事外交新聞有擅載者科軍法大憤謂此等事僅俄有之决議請袁總統取消否則請議院彈劾 
　　北京電　西報載呌天運烟案財部更正之語如變戲法名優變爲無名老人押烟燈變爲照夜燈烟盒變爲檳榔盒烟膏變爲梨膏愈幻愈奇外國稅關亦時枉法受賄查出後加等治罪民國人不可徒仗美人丁義華之仗義當共起監察此事云 
　　北京電　熱河西北一带尙有蒙匪與鬍匪混合肆出搶刦奉天都督已調軍隊馳往剿撫 
　　哈爾濱電　庫倫四　獨立後東蒙秩序依然不紊雖間　匪徒從中煸惑時起風潮但地方無甚大害内地各報所傳未免過甚刻北京政府另調軍隊二營駐紮東蒙口藉資防衛故地方尤覺安靜 
　　成都電　聞川藏交界藏番已達八千餘名均携有新式槍械川都督特派劉宇之爲支隊長令第四師組織混成恊爲一支隊尅日出發往勦� 
　　北京電　黄興電復大總統謂甚願赴京晉謁惟現在足疾復發暫不能起行 
　　北京電　駐京俄使宣言誓不與聞中華借欵事宜 
　　北京電　王璟芳將周巡各省查審計事其處長以陸世芬代 
　　北京電　接駐法華使電稱中國陸軍部新聘頭等顧問員法人某君已於初十日起程赴華 
　　廣州電　傳聞唐紹儀不願復入政界擬携眷赴歐遊歷 
　　奉天電　張都督擬向日本銀行訂借墨銀一百萬元已蒙中央政府許可　 
　　哈爾濱電　俄廷建議委調總督一員長駐哈埠管理一切行政通商事宜 
　　貴陽電　各屬禁煙之令雖嚴但鄉民視爲具文仍有多處散種烟苗 
　　南昌電　王芝祥陳廷訓於二十二日赴九江聞陳係接管湖口砲台 
　　杭州電　今日軍警聯合會舉呂公望會長王桂林夏超副之 
　　杭州電　都督令警廳勸人民種痘防疫 
　　南京電　應省長現催各縣速將所領公債票清册報省以便查核 
　　南京電　省議會議决臨時省會法聞應省長有未能承認之說 
　　南京電　高等審判廳法官刻全體呈請辭職 
　　南京電　騎兵團長吳辭職業經程督照准 
　　南京電　民國大學校長方濳因宋敎仁被刺事已乘車赴滬 
特約路透電 
　　福州電　省議會各黨對於選舉國會代表之爭端業已和解民主黨已得選二人國民黨已得選八人 
　　福州電　興化敎士前因匪亂避至省城現因亂事已平故由當道准令各回敎堂 
　　哈爾濱電　外間所傳中俄牴牾消息就哈爾濱及附近一带而論實屬過於張大其詞揆度情由大約乃小本營生之商民因見俄日戰後商業陡興希望中俄開衅以求微利故造爲種種誣說自俄國廢除五十俄尺免稅區域後此間商業所受影響較之中俄交爭恐慌更見其甚北滿洲當道並未實行禁止五糓出口亦未宣布此事 
　　東京電　美總統威爾遜君令美國財團脫離六國借欵談判之决心日本各報紛加評論多謂威君之心思光明磊落殊可欽佩惟對於美國此舉得當與否則皆爲懷疑蓋中國今日非賴諸國合力輔助不能整理財政故也 
　　東京電　孫中山君今日（二十三日）已離長崎 
譯電 
　　紐約電　米西西宓河流域一带近有大風雨受損之處頗多阿拉巴買州之批區特里鎭亦爲颶風所毁印堤拉及哇哈愛哇二州損失財產數百萬元並 
死人十四名 
　　柏林電　巴爾幹各邦如拒絶列强之條件則列强將不復予以財政及他種之助力據奥京某報載稱塞軍已停攻亞得利亞那堡城聞塞軍因營中疾病流行現已陸續退走意政府要求芒台里格洛政府解釋損毁斯克太里意大利病院之理由意大利海軍已豫備出發意奥兩國業已商定會同向芒台里格洛要求解釋杜拉沙發見意外諸事之理由奥國軍艦兩隊已由某處開出爲和平之示威運動 
　　奥京電　聞芒政府不允准許不與聞戰事之平民離開斯克太里惟允以後開砲當對準砲臺以免殃及民屋而對於奥國其餘各要求亦無滿意之答覆故料奥國不日將以愛的美敦書致與該國 
　　倫敦電　奥國照會列强謂因芒政府態度倔强及因天主敎民處境危殆故已决意向該國政府抗議並派軍隊游弋亞爾巴利亞沿海一带 
　　希京電　希臘議會全體决議爲希王喬治建立紀念碑新王康斯丹丁星期五日偕后在議會宣誓回宫之際沿途國民皆向歡呼致敬晚間王卽啓程赴蕯洛里卡 
　　柏林電　俄國財政大臣在國會宣言贊成令免盡兵役者付稅主義 
　　巴黎電　巴托君已將新内閣組織告成關匈君已受外務大臣之任愛底安君任陸軍大臣卜底愛君任海軍大臣摩萊爾君任殖民大臣巴托君允組織混合内閣惟經聲明三年兵役不能减短並將設法令上議院承認少數代表之原則及實行融合之精神 
要聞一 
[政府借欵之方針（北京特約訪員一葉子）]  
　　借欵問題爲民國創設惟一之問題實人人所公認其間殆經幾次之分散離合而漸底於成者也乃不意又以顧問問題而受頓挫且素以借欵爲救急之中國政府至是亦因六國團提出之顧問問題爲侵害主權以强硬之態度斥之一若視借欵之成不成爲無關痛癢者或者有所恃而然歟果如此則政府殆不慮六國借欵不成卽有停止政事機關之危急也夫谷利斯浦借欵五百萬磅今尙有一百萬磅之剩餘其使用之途絶未有所指明若於此一百萬磅加以京奉京漢兩鐵道之收入則中央政府所需經費約五百萬元頗能支持至三月之久且此次之愛斯卡德借欵問題英國政府卽不如對於谷利斯浦與以保護亦不欲與以妨礙即英國於六國資本團之借欵成立固據重要之地位使便於英國之政治行動而六國之借欵不成英國之資本亦流入中國以救濟危急使英國之對民國關係常較列國而更爲密接焉 
　　中國政府以谷利斯浦借欵尙有幾分剩餘而在英國又有另起小債之勢故對於六國借款非常强硬然谷利斯浦借欵之剩餘有限而莫爾遜所斡旋之愛斯卡德借欵亦究未能確保其成立况民國之財政一時不得不由借債無論何人不能否認又加之以巴爾幹之情態各國亦有不得不募外債之勢由時機觀之則無論如何重利與如何確實之担保亦有不能募債之勢若一旦使歐洲金融界之形勢絶無供給東洋之餘力則恃不確定之小借欵與僅供六個月呼吸之經費致耽於小計而陷爲涸轍之　亦未可知如此則袁總統與周學熙豈果有其財政上之定見與手腕使民國前途不陷爲涸轍之　耶 
　　袁總統與周學熙就其運用財政之經濟的智識與經驗果有定見與否此不能無疑何則目下周氏雖爲民國財政之當局者而其實不過一形式上之代表指揮一一决諸袁總統而聞袁總統所漏出之言則曰民國之財政尙足支持三月惟其間所苦者爲賠疑償還之計畫此乃最要之欵項至借欵則不須深憂云云其意甚足以慰現時憂民國之財政者然過去一年間悉以借欵經過至今絶無何等施設而遽謂無借欵可以經營要亦未敢深信若於中國果有不由借欵而得經營之成算則誠爲可賀之問題但如今日京奉京漢等鐵路收入悉已消費其他不見有主要之財政計畫卽欲强而求之亦不過濫發交通銀行之紙幣而已一時權宜之挹注方法尙可勉爲敷衍然非從財政的根本上所設法之經濟策故不足久恃實不待言然則民國政府對於六國資本團持强硬之熊度其尊重主權使不被侵害固可稱許然無定見則不得不致抱悲觀故袁總統與周財政總長之間果有確固之成見則卽借欵不成亦可由其他方法而救濟之於民國前途尙有一線之倖否則不知其所届矣 
[總統問題雜記]  
　　袁總統昐國會速成袁總統以臨時政府原定十個月爲期現在已經屆滿又因參議院近兩月來往往以人數不足不能開議所有一切重要政務坐此停滞者指不勝數故不能不先將正式國會早日成立茲聞日前總統府曾議此事袁總統之意决定於四月初十日以内兩院同時成立預定以初六日行開院式惟現在到京之兩院議員按總數相差甚多政府之意則擬候致四月初一日其續來之議員必日多一日雖不能一齊到京然總額之過半數或能可望卽使開議之法定人數不足亦擬按期先行開院禮俟人數到足再行開議聞政府之計畫已定刻正預備一切届期不論兩院議員到者多少卽决定如期開院並聞是日大總統親自率同各國務員出度行開院典禮云云 
　　正式總統選舉法國會籌辦事務局以正式國會轉瞬召集故對於正式總統選舉法特别注重日來連次討論决定左列五端（一）國會開會日爲選舉正式大總統時期（二）投票用單記名法（三）投票監察員管理員由國務員中推派（四）開票檢查員由臨時大總統在未開票之前七日任命公正大員爲之（五）唱名員由總統府及國務參議兩院各部秘書長中任命 
　　政界將來之改革政界消息袁總統昨與趙總理議以民國成立事屬創舉以致局所林立事權不一鄙意將應裁應併之官廳先行提出議案俟國會成立卽行交議以免消耗經費趙總理亦甚贊成已將綱目議妥交國務院附陳意見大致如下 
　　（一）裁海軍部於參謀部中設一機關 
　　（一）裁農林部由工商内務兩部中設官處理 
　　（一）改蒙藏局爲籌邊院 
　　（一）裁撤稽勳局 
　　（一）設立鐵道院取消交通部 
　　袁總統預備交代袁總統現已預備交代昨日曾有手諭自二十日起本府停止會議預備交代案件已令秘書廳顧問廳軍事處條約研究處法制討論處財政委員會六項機關將未結案件務於本月内簽注未能解决綠由呈覽後結束一起以便正式政府接收 
 
 
 

Page 3

 
 
[袁總統與陳家鼐之談論]  
　　湖北陳君家鼐此次來京考察軍政日前參觀禁衛軍日昨（十七）大總統電話特約陳君入總統府談話歷三時之久陳君歷叙其在鄂訓練新軍情形彰德太湖兩次秋操情形起議以來維持南方秩序情形及現今整理内政訓綀陸軍實行徵兵普及軍事敎育方法井井有條大總統嘉許不已并稱陳君胸諳韜略經騐甚深云旋陳君詢及俄庫財政陸軍三事大總統一一答覆其言如下　　庫事南北統一五族一家俄人慫恿庫倫負嵎鄙人原持人道主義不忍自相殘殺塗毒生靈故疊次一面與俄使交涉一面勸導庫倫曉以大義冀取消獨立和平解决乃俄人固執不讓祇有武力解决之一法今聞庫倫遣馬隊南下將抵内蒙故中央已派馬隊前往内蒙一带防禦諒無他虞至於征庫一層則待正式政府成立行之可也 
　　財政大借欵因用人不能自主有碍主權恐蹈埃及前轍故已拒絶然小借欵源源而來可望成立足敷應用現各省紙幣濫發過多將來收回各省紙幣由中央發布則財政可統一從此以後努力振興實業則財政不致困難云 
　　軍事鄙人前在小站練兵僅七千人耳經予認眞訓練切實整頓雖官長有由兵士出身而軍事知識則與陸軍學生程度無異故後來擴張至七鎭及一混成恊亦非難事可見練兵不在多而在乎訓練之精外觀不必美内容則須求其良善末并贊成陳君徵兵之計畫爲目下當務之急云 
[四黨憲法討論會開會紀事]  
　　四黨憲法討論會十七日在湖南會館開第五次之討論會其議題爲國務員之組織法及憲法以外之國家機關公推統一黨趙管候爲臨時主度報告開會後卽先由國民黨易宗夔提議共和黨上次提出選舉大總統之附带條件本黨已經研究今日報告主張選舉總統必得票過選舉人總額半數者方爲當選共和黨仍主張得票滿到會者三分之二爲當選統一黨則主張必有總額三分之二之到會得票滿到會三分之二者爲當選民主黨主張以得票滿總額三分之三者爲當選到會人數不必限定各方面頗有爭論後由主席宣告討論終止遂卽提出第一議題國務員組織法統一黨代表康士鐸國民黨代表伍朝樞民主黨代表孫洪伊相斷報告大致皆主張取合議制其理由無甚差異惟共和黨代表項驤君則謂此議題黨中尙未决議俟下次再行報告後又提出第二議題憲法以外之國家機關由趙管侯君說明理由各黨無甚討論惟國民黨代表則謂則項機關其範圍當專爲修改憲法而設不能牽涉選舉大總統事並有人主張將此議題改爲修改憲法機關宜如何規定經統一黨代表不承認此議遂罷後因議題討論完結遂公决下次開會議題（一）國務員之任命權（一）兩院權限是否平等遂以時間已晚宣告散會 
[參議員對於勳位嘉禾章之質問]  
　　參議院盧某日前提出質問書云迭見政府所授予之勳位嘉禾章受賞者人數甚夥夫所謂勳位者實對於勳在民國之人而設其反對民國戕殺民軍者斷不能膺此榮典可知今迭次所授與勳位之人果皆勳在民國之人否此不能無疑者一臨時稽勳局官制旣由本院通過大總統公布則一切勳在民國之人應否由該局調查稽核然後政府予以相當之榮典此不能無疑者二臨時稽勳局調查尙未竣事政府卽迫不及待紛紛授與勳位夫臨時稽勳局所指者爲創造民國之勳今政府所授勳位是否對於創造民國之人而酬其勞苦抑除創造民國而外尙有特種之勳而毌庸爲臨時稽勳局所稽乎此不能無疑者三政府公報所載大勳位及一二三四五等勳位親王公侯伯子男此種勳位是否專對於有功民國之人而設抑中華民國非實行平民政治而永久保存此階級制度乎此不能無疑者四參議院爲立法最高機關非政府之附屬官廳議長爲議揚之執行人非政府之屬吏今參議院議長政府竟授以嘉禾章豈以其勳在民國乎則臨時稽勳局之報告尙未發表也豈以其爲議長乎則行政中人不應以榮典授之立法中人也此不能無疑者五特授約法十九條提出質問等語未知政府如何答覆也 
[新民國財政調查史]  
　　調查各省稅目政府自大借欵屢次波折以來亟欲整頓内地稅項以爲維持常久之計昨據財政部通電各省陳明中央政困難情形請各省整理稅項酌量解款中央以免專恃借欵爲生活日前各省已紛紛有回電至京大約皆謂地方財政情形亦與中央相類舊稅廢棄新稅難增目下稅項至多不過二十餘種今述各省現徵稅目如下一鹽稅二海關稅三地租四厘金五特别稅六人口稅七礦產稅八田契稅九銀行稅十房租稅十一茶稅十二煙稅十三酒稅十四漁業稅十五絲捐十六房屋抵當稅十七商業稅十八船鈔十九新加暫行各稅二十各項雜稅 
　　調查各省賠欵聞財政部周總長以各省所担任之賠欵今年應解交者急宜預爲籌備分别咨催茲調查其數目如下東三省三萬一千二百五十兩直隷一百八十四萬一千兩江蘇七百九十三萬一千二百五十兩安徽二百五十三萬一千五百兩山東一百五十萬五千五百兩山西一百六十一萬八千五百兩河南一百九十九萬九千六百兩陜西九十九萬九千兩甘肅三十五萬兩新疆四十六萬兩福建二百二十五萬兩浙江四百零四萬七千兩江西三百四十四萬九千兩湖北四百零五萬九千兩湖南一百四十萬零七千兩四川三百九十二萬八千兩廣東七百三十一萬九千兩廣西六十四萬七千五百兩雲南四十一萬七千兩貴州二十萬六千兩以上統計各省今年應解賠欵洋四千六百九十萬一千五百兩 
[工商部礦業進行談]  
　　修訂礦業法律前實業部及工商部所擬礦律有四曰中華民國礦法曰礦法施行細則曰礦業注册法曰礦業警察法爲張軼歐余煥東二君所手訂脫稿已久其間二三重要問題如對外關係之類殊難解决因而擱置劉總長到部後始悉心討究一一决定乃飭礦務司長張軼歐及余煥東謝淵等按照部定政策並愽考各國礦律詳加修正頃已改畢呈請劉總長鑒核聞劉尙擬邀請法學礦學著名之人到部詳細討論冀成完全良法云 
　　提倡礦務敎育工商部劉總長向次長銳意振興工商而尤特重礦務暇輒與礦務司員討論進行之法所定計劃甚多限於財力猝難下手頃以振興礦務之根本計劃首在調查地質特飭礦務司長張軼歐將調查地質事宜提前籌辦聞已擬定辦法特設地質研究所地質研究團各一聘請中外地質專家六人分爲兩班各以半年出外調查半年充研究所講師以期敎學相長其北京大學校舊有地質科開辦多年僅造就三人敎習反多於學生校長何燏時擬卽停辦是科而以所有地質書藉儀器標本假與工商部地質研究所云 
雜評一（無名） 
　　北京之對於暗殺案北京政界對於宋敎仁君之暗殺案紛紜之說京如海上其悼惜亦同然其所受關係更爲重要何則如江君所言宋固今日不得有二之人也 
　　外人之對於小叫天小叫天煙案外報譏之甚刻然財政部竟靦然受之煙禁交涉英人方多藉口財政部乃不惜以一伶人故授英人以柄是亦可謂不顧大局之甚矣外人且勿論試問何以對鎗斃之煙民痛剿之士民耶 
　　列强之對於巴爾幹列强之對於巴爾幹戰事屢欲下手干涉屢忍之者恐啓列强相互之戰端也然巴爾幹列邦以戰勝之威漸有不顧列强之意觀於芒與奥意之交涉列强能終袖手以待乎其結果如何尙　逆料也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[贛江春浪之餘波]  
　　實行軍民分治贛省議會不認中央簡任民政長實行軍民分治一案主張極爲激烈嗣經國務院删電解釋又得李督與王上將妥密接洽始將此案打消由李督諭令秘書廳將民事案卷清查編號預備趙民政長來贛接管惟王上將急欲離贛經李督及顧問官許炳藜彭程萬極力挽留始允小住數日由鄂北上 
　　取消鎭守使手續贛省李都督於三月十八號佈告文本省各軍隊因去歲冬防之際曾經調紮各處以資防衛現在軍民分治不日實行駐外各軍尤宜随時調查訓練俾成勁旅茲特派第一師長俞應麓第二旅長歐陽武分赴各處带兵一營砲隊一連由建昌德安赴九江）慰勉將士藉資整頓特此佈告一體周知惟外間傳說此舉確係李督因鎗械扣留一案與九江鎭守使戈克安結成惡感意欲電京將鎭守使一職取消聞戈克安不肯取消準備兵隊反對故李督密派俞師長带兵下遊視察軍情實爲防戈之嚴備云 
[吉江侙會辦鬍匪之奏凱書]  
　　吉江兩省會綏化鬍匪情形迭經兩省都督報告中央屢詳前報茲悉江省宋都督日昨電張都督陳都督孟護軍使文云據許旅長蘭洲毓圑長麟巴統領英額統領順電稱孫匪正法與合剿餘匪大略情形已兩次電禀在案茲將謀　孫匪及分佈合剿各情再行詳續電陳旅長蘭洲等前奉指示機宜卽與統領英順秘密籌商彼時因毓圑長所部出剿在外城内祇有旅都一營及三路步一營揆度勢力不能不審愼以圖富卽飛函約毓圑長星速回綏仍恐兵力單薄不敷分佈遂又函約巴統領英額前來襄助巴統領毓圑長均於四號蒞綏此時孫匪似稍省悟頗滋擬懼旅長等極力設法牢籠以防驟變當與毓圑長巴統領英統領再四謀商若非行之迅速恐機事不密滋蔓羅圖臨時决定辦法旅長蘭洲與統領英順先在警務公所等候託詞衆匪因賭啓衅傳該匪有而諭事件時逾十鐘該匪只带二匪前來預先授意左右親信及該匪到屋出其不意旅長與英統領並左右一齊動手將孫匪與所带二匪同時殺斃一面發表江電所授命令佈告張統領黄知事春督辦一面佈隊分路進剿當飭本部營長楞阿带所部一營由西北進動張統領奎武帮統賈得勝带隊由東北進勦統領英順管带郝鴻業張甲輝吉奎带隊由北面圍攻張營長雲卿趙營長保安省隊官石夢齡率隊由正西進攻正東東南則有圑長毓麟張營長依營長並五路胡管带馬隊向北兜擊正南則有統領巴英額恩張宣管带馬隊兜剿將四鐘旅長卽督飭各隊同時出發我軍未及出城賊卡即先開鎗德營長與三路郝管带鴻業率所部官兵奮勇直前擊退賊卡逼近賊窩計賊三百餘名分店五窰我隊環攻連破道東三窰賊有一百餘名拚命闖出向東西南三面逃竄經圑長毓麟統領巴英阿所部馬隊迎頭痛剿斬擒殆盡餘賊悉人道西窰内墻垣高固拒之甚力各隊官兵均皆奮不顧身統領張奎武營長德楞阿均能身先士卒於槍林彈雨之中冐險進攻越牆直入攻破賊巢兩三處又吉林陸軍王營長隆奎遇夥匪向外闖逃之際該營長率隊迎擊鎗斃無算復又跟追得獲孫匪餘黨榮字德字老實交勝字平江西等五匪並窩主尹和一名又營長張德海雖預先指定東南向裏圍攻而該營長尤能奮勇爭先亦带兵攻進賊窩兩三次均屬勇猛絶偷至營長張雲卿管带郝鴻業亦均爭先奮勇超越尋常正在猛攻之際張營長中彈當時陣亡郝鴻　已受重傷兩處士氣益憤合力圍攻自早四鐘至晚九鐘官兵皆枵腹鏖戰一日之久始將賊佔之窰房屋用砲打着站脚不住向外闖逃各隊乘勢堵擊匪等不死於彈卽死於火頃刻間勦除凈盡遂卽收隊查點吉江各軍共陣亡官弁什兵二十二員名受傷者五十九名斃獲匪黨及火焚者計共三百餘名賊馬悉數擊斃獲雜色鎗一百八十是桿查此役獲捷雖承帥命指示實亦將領同心士卒用命得以殲除鉅惡而吉軍官兵尤能異常出力勇猛可嘉除將打費砲彈各色子母並陣斃馬匹查點清楚另文詳報外所有傷亡及出力官弁什兵均擬另文呈請從優獎卹以示鼓勵而結士心謹會銜電呈等情除電呈大總統並飭將出力曁傷亡各官兵分别呈請獎卹外特此電聞統希查照宋小濂佳 
[皖省長組織公署要電]  
　　皖都督電柏都督自兼任皖省民政長後奉國務院通令组織公署實行同署辦公昨特電詢國務院云依官廳組織令全省政務旣須以民政長名義行之署内各司均屬補助機關對於人民自不得發布司令惟各司關防仍准沿用則應用關防之範圍究應如何確定及各司對於所主管各機關能否得發司令刻正擬訂署内辦事規則立待取决希即訓示遵行 
　　國務院電柏都督旋接國務院覆電云各首組織公署旣實行同署辦公所有全省政務自應以民政長名義行之至各司沿用關防係參照京部前例遇有各司彼此行文各司長對於民政長呈文均可鈐用其各司對於所主管各機關亦應呈由民政長發布命令以昭畫一希查照辦理 
[福建鹽政收支之預算] 　 
　　閩省鹽務自歸公有後前經鹽運使林炳章商明財政司作爲特别會計辦理呈請財政部察核文云按前清鹽政項下道庫入欵有官課商課正課溢課之分各課之中又各分出耗厘餘諸名目雜欵則除帑息照費之外更有裁冗提餘各收入統計不及七十萬元然以官商交憊仍多拖欠不清出欵則分爲兩種屬於官運者歸官運局造報其行政解欵等項則各以類系之計宣統三年預算案官業類出入相抵所得餘利實祗八千餘兩光復後統一歸公凡諸陋規悉數裁革舉前之重疊取盈巧立名目合而一之全年統計除營業行政資本各項耗用外入欵幾增一倍而豫算二年份所得實利可達二百四十萬之實較前課增加約二倍有半夫統全省八府二州五十餘縣設局埠三百六十餘所用員司丁役一千二百數十人水陸哨勇又一千餘人一切開支及營業資本悉已開除而歲入且逾舊額况自光復至今雖已週年歸公統一僅止半載其成效差有可觀則豫計將來自可益求進步茲謹擬就二年七月至三年六月之正式豫算内歲入一門分爲三種曰售鹽價旣係科價取　自無所謂課耗釐餘各欵曰厘欵則抽收向來運往粤浙之鹽釐曰雜欵則不關售鹽抽釐之收入其向有雜欵之帑息一項實綠估收商幇於應發價値先扣回各該商原領帑本故收入子金亦稍遞減至裁提一項在前清局委差况膏腴始有分外提取今則涓滴歸公旣經核實報銷自無此項名目此入欵之大略也歲出亦分三種曰資本凡鹽本運　及添置船械倉館各項悉屬之曰行政費則本署及各監督機關之非售鹽局埠所支用者悉之曰營業費則　省之直接售鹽局埠所開支者悉屬之此出欵之大略也至一切欵項目節悉遵照部頒格式彚造間有情形稍别未能一致者則按其事實略爲增改附以說明以清眉目共編成總册一份總表一份統裝一册計入欵經常一門應二七庫平銀四百三十九萬七千四百八十四兩出欵經常門應二七庫平銀二百六十五萬四千五百五十兩臨時門應二七庫平銀一十萬二千二百九十四兩出入相抵應實得餘剩二七庫平銀一百六十四萬零六百四十兩折合福州現時所行用之台伏二百四十萬元與前呈三年進行表頗能適合云 
[福建行政公署人物]  
臨時大總統所頒現行各省地方行政官廳組織令内開第四條各省行政公署除各設一總務處外畫一現行分司之名稱一内務二財政三敎育四實業閩省業已於前日實行同署辦公茲將各司長及行政委員姓名列下一内務司長江　經第一科科長陳祖望科員劉元驥第二科科長劉敬科員郭翼唐第三科科長陳海瀛科員鄧幾二敎育司長魏懷第一科科長林炯科員王康年第二科科長黄士復科員魏憲章王考緝林緘第三科科長劉映嵐科員陳應羣視學員吳鼎吳曾禔三財政司長陳之麟第一科科長張燡第一科代理科長徐祖徽科員劉鳴鶴劉子達第二科科長郭則壽科員凌長源第三科科長張國鈞科員來玉林葉幹藩第四科科長陳毓　科員魏崇勳李鵬程四實業司長李恢第一科科長陳棫科員沈秉錯邱中馨第二科科長林衡可科員鄭君醴雇員盧　毛秉成警務廳長陳培錕總務科長施侃科員陳紹堯行政科科長陳翼謀科員林鍾瑛司法科科長陳與檉總巡熊丙森其餘參謀司軍務司司令處及外交交涉等皆屬都督管轄不在行政範圍内云 
地方通信蘇州 
　　蘇閶刧盜横行胥門外石湖行春橋鄉人宋正華爲該村首富月前收賬歸家相距數里之遙突來光蛋數十人蜂擁上船卽將宋梱縛刦至荒野聲言以八百元取贖宋無可如何祇得允其所請如鴶給洋了事前日又擄　該處鄭順梅百般恫嚇竟勒令以一千六百元始准贖回鄭亦鄉愚柔懦惟含恨忍受不敢與較已爲飛划營統翎鍾堯階訪悉特派得力幹弁带同鎗船數艘馳往該處務獲究辦昨晚齊門外薛家浜　基橋地方亦來大帮匪徒四十餘十勢甚猖獗意圖搶刦鄉人鳴　警告該匪等四散逃逸經商圑第十一支部部長督率全體隊員竭力追趕至車站始拿獲三人堂在身畔搜出手鎗一枝子彈六枚刺刀一把内一人身穿軍服二區巡長亦追獲二人遂一併解至一區訊供移解矣 
　　大同女學畢業蘇垣大同女學校現届第四次畢業之期特定於三月二十二號舉行畢業禮給發文憑並開學藝會已函請軍政司廬鹿萍司長蒞會觀禮並商借軍樂隊以壯觀瞻 
[鎭江]  
　　市議會議案彚錄丹徒城廂市議會各議員於三月二十一日到會議事茲將議長提議應質問董事會之各議案開列於下（一徵收箔捐案（一）牛捐鮮貨鷄鴨捐案（一）開　運河案（一）徵收房捐案（一）振興女學案（一）雁翅房租案（一）復收戲捐案（一）城東普東小學案（一）回敎男女各小學案（一）整頓警察案（一）徵收綢捐案（一）禁賣水米案（一）清潔道路案 
　　傷屍何來廿一日新馬路合橋南山脚下忽現一無名男屍一具年約三十餘歲周身不掛一絲頭部腿間均有傷痕而面部臂肘間更有被獸咬傷痕迹一時觀者如堵僉謂必係仇殺所致 
[揚州]  
　　輪船鹽斤之阻力兩淮張榷使岱山據公民法德新呈請鹽船轉運迂緩擬設立公司改用小輪拖運一節當批以鹽務現當恢復秩序之時一切行政事宜政待整頓所陳四岸鹽船由該公民設立公司用輪拖運雖爲利運起見第事涉更張遽難核辦已批令該公民遵照矣 
[雜評二（萍）]  
　　贛江之浪贛省自簡任民政長後章江春浪乘時迭起簡汪則拒汪簡趙則拒趙幾幾成一破壤統一之現象幸經副總統之調停王上將之查辦贛省軍民分治之基礎確乎大定然而俞應麓且率雄師巡閱九江陳廷訓且奉都督指令接統湖口炮台此胡爲者 
　　蘇閶之匪蘇閶素號繁富之區其風淳樸其民謹厚至於今日而刧盜四起城廂之問則結黨磺行靜僻之鄉則擄人勒贖此果伊誰之責歟吾不得不致望於此邦之維持治安者 
本埠新聞 
[宋敎仁遇害三誌]  
　　前農林總長宋鈍初君於二十日晚在滬寧車站被人鎗擊至二十二日晨逝世詳情屢紀前報茲將宋君彌留時之慘狀及昨日舉殯之盛况與其他種種詳錄於後 
　　臨終之慘狀二十一日夜間十時許宋君在醫院時尙有醫生來視猶言或有轉機之望詎十二時醫生二人復來互相討論中有勢極危險之語又謂恐其腎部受傷流血過多已露無可奈何之狀至三時後宋君目睛有望上仰翻之象周身熱度漸低手足已氷醫生注視良久謂恐已無救時其故人均先後聞警至宋君已不能語尙以目四囑周視故人其兩手忽作合十形忽廻抱其胸際若有無數欲言者在又或觸念其老母作此依依不捨之形又現一種不適之態黄克强君以首接近其面附耳呼曰鈍初你放心去罷時在旁多人皆欲哭無涙含悲對之宋君卽氣絶而猶直視不瞑在側者以手撫之使瞑稍頃又睜如是者數次至午間十二時臨殮其目始瞑 
　　舉殯之盛况昨日午後國民黨同人襟插黄花臂纒黑紗齊集滬寧鐵路醫院扶途宋君靈柩至湖南會館三時出發前導有大旗二面次樂隊次遺像花亭次靈 
位雙馬車次軍樂隊次花圈次軍隊次靈柩雙馬花車次遺物馬車多乘次黨員整列執紼次軍樂隊次救國社員女子參政同盟會會員及來賓後随馬車百數十乘計由老靶子路出發經北四川路篷路北河南路河南路四馬路廣西路六馬路福建路松江路過三洋涇橋至法租界鄭家木橋寧波會館過西門斜橋抵湖南會館沿途觀者極爲擁擠英美法捕房均特派探捕多名在途照料 
　　兵警之迎接混成第三旅李旅長明昨令步兵第一圑第二營營長曹肅清飭派兵士二連各執鎗械前往斜橋地方迎接宋君靈柩並令炮隊營營長余建吾率兵一連在湖南會舘門首站隊恭迎西門外西區及高昌廟第八區各區長亦均於昨日午後各撥巡士在肇周路斜橋一带照料 
　　會館之佈置湖南會館門首高紮冬柏牌樓一座横插國旗該會之大廳一律懸掛素彩宋君靈柩停在後堂大廳壁上懸有輓對數聯三爲國民黨一份子輓云（爲國捐生眞豪傑此仇不報非丈夫）又上海縣吳知事送藍呢祭幛一軸云（耶穌未死）又王君漢仁輓聯云（雄略冠古今倡造民國有功如君能幾輩英名著中外縱使人琴絶響垂譽已千秋）又湖南同鄉公誄云（國步方難痛湘人又弱一個長材未竟論斯人獨有千秋）又江蘇省立第二師範學校全體學生輓聯云（内訌烈外患深憂天方亟言朝出彈夕入賊公者誰）又該學校祭幛云（殲我良人）又陳君去病輓聯云（纎兒撞壞好家居一死奚惜吾黨横遭不幸事大局何堪 
　　西醫之證書前日午後一時後閘北檢察官等同赴西醫克爾品處取到證書一通譯錄如下余與宋敎仁君初次晤面在上海滬寗車站醫院中時在三月二十號晚間十一點十五分見宋君所穿衣服渾是血汚乃由於受一極重槍傷鎗彈所經過者係從腰部脊骨之左洞穿腰背余檢其受傷處乃在脊内並右腹之前部當用解剖法治之將前腹部稍稍剖開檢出槍彈時余及其友保均在一室之中次晨宋君之傷狀據余所見及其他醫生均以爲十分危險因其肚腹及腸均已損壞除非將腸上之洞補全恐將不治伊小便血液不止更爲最危險之事至三月二十一號下午二時余往覆治將伊腸上之洞縫好然宋君仍復呼痛不絶漸卽身死時在三月二十二號黎明五時總之宋君身體素來强健過人可决其别無他病確係因受鎗彈傷及小腹及大腸而死又騐視所中之鎗彈乃由後面平側經過腰際方達膓部此種鎗彈乃係極新式之手鎗所發者此騐傷證書係給與閘北檢察廳醫生克爾品具 
　　黄克强之通電北京民主報仇藴存兄鑒疊接都中諸友來電殷殷垂問宋敎仁先生受傷情狀刻値治喪忙追未及一一擬答殊深抱歉茲特詳述於下乞卽登報以慰哀感鈍兄於廿夜十時四十五分由申赴京在車站被奸人由背暗施槍彈由右脊腰上部掠腎臓穿大腸直透下腹皮膚停止當卽送入附近鐵道醫院療治此時鈍兄傷雖重而精神如常然自知必死即口授致大總統電文並述對將來之政見一一告别同志絶不提及家事惟云老母年高不可使知變狀十二時三十分卽將子彈取出二十一日午後二時復集醫士五人剖治又將腸傷縫補滌盡遺出食物及汚血仍合其口此時神思雖困倦然腦筋尙明晣猶不能不作萬一僥倖之想乃今晨四時十七分氣出不已口呼我調和南北之苦心世不諒死不瞑目矣竟爾絶命嗚呼當此國勢漂搖之際而有如此奸人不顧大局戕賊人道行此暗殺手叚痛何如之想諸公當亦同聲一哭也兇徒正在密探尙未緝獲謹電訃聞黄興養　 
　　龔警長之道歉閘北巡警局龔玉灰君致國民黨交通部函云敬啓者宋鈍初先生通才碩望冠絶一時此番入都滿擬得假斧柯宏抒抱負謀國民之利福爲吾黨之光榮乃倉猝變生挽回無術雖被刺地點不在所屬巡緝範圍究屬防衛有疎責無可諉慟惜之下歉仄殊深該凶手戕我偉人尤爲不法已極業經通告特懸賞洋一萬元面嚴飭所轄區隊並函請上寳各官廳英法兩公廨一體趕緊跴緝一俟獲案定即呈請都督從嚴懲治以伸國法而慰英魂龔玉灰啓 
　　閘北巡警局之呈文本月二十日夜十點二十一分鐘時宋鈍初先生到滬寧車站擬趁夜車赴寧維時伊同送行黄克强諸君由車站出口處行至剪票處門口突被着黑色軍衣之人速放三槍有一鎗擊中腰部一時車客紛避送行之人注重護持宋先生不遑他顧鐵路巡警張皇失措惟站外馬路四區値差崗警察桂堂唐炳華鮑玉麟等一聞鎗聲立卽馳人站内實力緝拿不見蹝影該兇手早已乘間逃逸局長处悉趧赴車站履勘行兇地點該處確係鐵路巡警所管轄其時宋先生已由黄克强先生等護送赴鐵路醫院救治局長随卽前往探問傷勢沉重（中略車站爲繁盛之地該兇手膽敢放鎗傷人實屬凶横藐法罪無可　伏可車站門内向由鐵路公司自設巡官長警分班彈壓担負一切責任事站門外係歸四區派警站巡看守馬路前因恐有疏忽曾與該公司商酌擬撥得力警偵各二人入内照料未經該公司應允不便實行而竟　此重案除趕緊嚴拿凶犯免逃法網謹將大槪情形先行電陳都督省長俯賜鑒核 
　　檢察廳之文告上海地方檢察廳昨日出示云爲出示懸賞購緝事案於本月二十號夜十時四十五分前農林總長宋敎仁由滬擬附汽車赴京行至滬寧車站剪票處突被匪徒由背後暗殺連放手鎗三響其第一鎗擊中宋敎仁右腰骨深入腹部兇犯乘隙逃逸追捕無蹝當經送行友人將宋敎仁送入鐵路醫院醫治本廳聞悉立派檢察官危道濟率同　事檢驗員先往滬寧車站勘明失事情形復至鐵路醫院驗視據醫生聲稱宋敎仁所受鎗彈由右腰骨深入腹中傷及大腸現已解剖將鎗彈取出用藥縫補不便驗視等語詎宋敎仁傷重延至二十二號上午四時四十五分身故復經本廳派委檢察官危道濟率同錄事檢驗員前往醫院據醫生報稱委係因傷身死取有醫生証明書備案查上海年來屢出暗殺之案若不緝獲兇犯按律嚴懲何以寒匪膽而保治安除呈報並由廳派警偵緝曁咨營警令行各初級檢廳一體恊緝此案逃兇務獲究辦外合亟出示曉諭爲此示仰各界人等一體遵照如果能將此案眞正兇犯緝獲送案卽由本廳給予厚賞知風報信因而拿獲者亦當酌量優給其各遵照母延切切特示 
　　鐵路局之賞格滬寧鐵路局出一賞格云本月二　　十晚十時三刻宋敎仁先生在本路上海車站票房外將及剪票栅欄之間突被人向背後鎗擊越日斃命殊屬凶惡已極當時鐵路巡警有四人値班照料車客二人在行李房内照料北上議員行李刺客乘間逸去然法紀森嚴豈容凶徒漏網曾奉大總統電令與地方官懸賞拿究正在遵辦誠恐該凶聞風遠颺本路特先行懸賞購緝如有探悉此案眞正凶犯姓名住址蹝跡來局報信者俟轉移拿案實後賞洋五千元儲欵以待决不食言滬寧路局謹啓 
　　宋君之家屬宋君今年僅三十有二家有老母年七十餘矣宋君於光復前出亡在外歸省時少此次由北京回湘省親又以南北函電催促啓行臨歧宋君之老母堅持不放宋君猶慰藉曰此行不久卽歸家門老母哭不止鳴呼孰意宋君此時即與其白髮茲母永訣時耶宋君有一兄卽因宋君鼓吹革命於前清時爲惡吏捕之獄死於獄中今其寡嫂猶在也尙有一堂兄不問生產事亦倚宋君爲生而尤有最堪悲痛者則其夫人李氏（昨報誤爲尚未結婚）侍老母在湘胞妺一人下有一子一女子僅十二齡女則十四仰事俯育皆惟宋君是頼而宋君竟客死數千里外亦可悲已 
 
 
 

Page 7

 
 
　　袁總統之慰問前日袁總統有電來滬慰問宋君惜宋君已死矣補錄其電如下上海宋鈍初先生鑒閱路透電驚聞執事爲暴徒所傷正深駭绝頃接苛電方得其詳民國建設人才至難執事學識冠時世推重凡稍有知識者無不加以愛護豈竟衆目昭彰之地竟有兇人敢行暗殺人心險惡法紀何存惟祈天相吉人調治平復幸勿作衰財之語徒長悲觀除電飭江蘇都督民政長上海交涉使縣知事滬寧鐵路總辦重縣賞格限期嚴拿兇犯外　先慰問袁世凱馬　投書之調侃二十二日晨宋君已經逝世之後鐵路醫院接到來信一封係用藍墨不筆所寫此信係幸災樂禍之流有意調侃殊無研究之價値茲因陳交涉使已據以電告袁總統爰錄其内容如下遯初先生足下鄙人自湘而漢而滬一路歡送某君赴黄泉國大統領任昨夜正欲與某君握别赠以衛生丸數粒以作紀念不意誤赠與君實在對不起了雖然君從此亦得享千古之幸福了因某尙未赴新任本會同人昨晚曾以鉅金運動選舉選舉結果則君占優勝每票金額五千元故同人等請君先行代理黄泉國大統領候某君到後自當推舉作爲總理肅此希祝榮禱并頌千古救國恊會代表鐵民啓三月二十一號其封面所書則爲本埠火車站滬寧鐵路醫院内交宋敎仁先生啓鐵民自本埠發等字 
[浙江旅滬學會開會記]  
　　昨日午後浙江旅滬學會同人假滬北商圑公會爲已故會員史君夢占開追悼會浙人到者極多首由嚴濬宣君宣布開會宗旨斷由金湯侯君報告史君歷史及當時因公殉職各情略謂史君俠骨熱腸富於革命思想祇以無間可乘有志未逮滬軍發難陳督被製造局覊留本會籌餉助軍並咨請伍君秩庸照請駐滬領事圑嚴守中立緊要文牘悉出史君手筆旋赴閘北維持彈壓後又運械赴杭爲湯都督贊助戎機不遑寢寐復赴南京組織交通部將都督蒞任史君復回浙辦理文牘旋任上虞知事下車五日因公自盡雖經朱督優卹而史君老母寡妻尙難存活云云斷又由嚴君將史君生前品行略述一番並將史君到任後厭世殉職原因略加闡發卽由馬絳裔君對史君遺像宣讀誄詞畢全場向遺像行一鞠躬禮追悼會於焉告竣場中所懸輓章甚多不及備錄惟有商務分會民圑總會公輓一聯云孰殺子產我負伯仁八字最爲簡切 
　　追悼會旣畢續由全體會員開常年大會先由嚴濬宣君宣布開會宗旨次由主席朱福詵君委任毛安甫君爲代表報告去年會務並言及浙江旅滬公學曾以經費困難暫行停課幸得政界補助又得會員王雨樵君資助常年費始得照常開學近來學務較前益形發達云云次由嚴君提議二事一修改章程事二浙江海運局被南商圑佔據事而嚴君對於改章一事分出大修小修兩層辦法各會員各有陳述結果俟開職員會時再行討論解决嚴君又議及除正副副長名稱仍舊外現擬將前定董事名稱改爲理事常務員名稱改爲幹事多數贊成斷又言及擬改入會費及常年會費之數目張竹生君主張常年費照舊六元入會費則改十元爲六元亦得多數之同意繼又議及嗣後會費悉照一月一日起至十二月底（陽曆）計算多數贊同會員中如有欠繳會費者亦須定一限期於是其主張三個月者亦有三張五個月者當由嚴君付表决主五個月者多數議遂決繼又由嚴君提議浙江海運局被佔事及討論對付方針略謂該局房屋前經滬浙兩都督允將所有權歸於旅滬學會被商圑佔據並被傷人毁物交涉無效始行起訴擱置不理今上海官廳因處於嫌疑之地位故已將全案移往華亭仍未解决今擬雙方並進一堅持照刑事案繼續進行一則舍訴訟之外如有機會卽行和平作罷總之務達所有權仍歸浙江旅滬學會之目的而罷胡叔田君起言此案旣由金湯侯君辦理仍請繼續進行金君首肯惟請會中多派數人襄辦又言官廳祇知延擱節直是違法何足爲司法又言蘇浙本如手足今若此是蘇旣以　國視浙浙亦當以敵國視蘇沈藹人君起言浙人之在滬　產者甚多商圑有保衛地方之責今若此無論海運局可如何吾旅滬浙人前途甚爲危險當亟設自衛圑以資對付經費由我一人擔任可也馮仰山君言此說似尙過早不如視官廳一方面對於此事如何再圖自衛未遲嚴君又言此事旣不可喻之以理又不能繩之以法則舍此似無他法故沈君之說我頗贊成金君又從而和之全場聞之遂多數起立贊成次投票選與職員正會長湯壽潛三十三票副會長朱福洗廿八票田世澤廿一票理事二十員應季中孫俶人胡叔田屈文六張星白張詠霓張竹生杜傑峰顧子才范賢方孫表卿沈迪民張申之沈劍侯錢仰劬虞洽卿陳一齋胡海帆沈福生王清夫幹事毛安甫蔣省三金繼拂胡祖同孫譪人李雲標王卓夫陸吟生王亦梅周樑青邵仲輝潘祥生盛丕華金湯侯魏鴻如嚴濬宣陳仲眉陳根香趙望杏陳蘇來孫鐵舟君亦會員一分子預知投票選舉之結果未免偏重虚聲故未及開會卽翩然而去 
[商事公斷處議案]  
　　商事公斷處已於三月二十二號開第一次職員會錄其議案如左 
　　互選職員公議如照部章選定調可員六人太嫌呆板因調查之曹任必須於調查之事項有所經驗方不至差誤不如於二十七人中互選處長一人其餘二十六人普通擔任評議員調查員兩項臨時由處長酌量事件之輕重難易分别派任本日職員到會者不及半數互選處長一事公議仍用投票法必須俟二十七票齊全方可作准前日所舉各職員顧馨一　筠尙丁欽齋三君皆來函告辭公議旣已當選不能告辭免得紛紛辭謝妨礙公益惟顧蘇兩君如仍任南會總恊理勢難兼顧可以次多數推選丁君則不能告辭應分别致函通告 
　　研究辦事細則辦事細則草案分布後僅有蘇筠尙郁屏翰張樂君三君各有意見交議龐萊臣胡稜薌兩君來函贊成原稿其餘各位尙無答復公議將原稿及各位意見請有法律學問者纂修使無觸背可行爲準傅筱庵君云周總理曾言有張超委君願盡義務公議可以相請研究再行定稿雖照部呈請地方長官核定切不可使其駁改致損規定之權所以宜愼重於始寧波商會來函部章第十八條評議員之判斷必須兩造同意方發生效力公斷權力太小應請修改查上海西商和明商會辦法事經公斷不能再行訴訟如求兩造同意方生效力或可訴訟殊非所宜寧波商會所論甚是本會贊同可於辦事細則内修改 
[覆審江孚輪船命案]  
　　招商局江孚輪船買辦陳雍叔所用之司帳張惠江吳懹琴等在船威逼湖南湘鄉人楊正標投江身死一案前日復由地方檢察廳將陳雍叔吳懹琴蕭玉林李文魁等一併傅案經黄檢察官預審張惠江吳懹琴同供此次江孚下水甫抵九江查出湖南人楊正標未購船票囑令補購伊因乏資自將棉袍作抵允俟到申後取贖不知如何投江而死實無兇毆威逼情事求察蕭玉林供本地人在江孚船上爲司帪此次江孚下水甫過南京未到鎭江之時忽有多數搭客擁入帳房聲稱搭客楊正標因未带川資遭張惠江等威逼虐待已經投江而死言未畢衆人在帳房内胡閙不休並將帳房内銀洋攫取一空復責令出具證結當時帳房内若不應允事難解决所以只得出結至楊正標是否投江無人目睹求鑒李文魁供鎭江人在江孚船爲茶房是日見衆人在帳房内吵閙不休民人前去解勸聲稱楊正標之事無論如何必須文明辦理何得如此野蠻如果起訴或内地或租界公堂悉聽尊便衆人以民人出頭解勸詰我姓氏職業民人據實告之時尙疑我揑造迨身畔卡片給看衆始無言今遂因此拖累是實陳雍叔供家住虹口在江孚船爲副買辦此次楊正標之事無論曲直我觀到案控訴各原告咸有金錢主義如果熱必仗義爲楊伸寃則當時在船不應攫取帳房銀洋問官一再研訊張惠江等執定如前間官以陳雍叔旣爲買辦應有督理之責現旣釀成命案實難辭咎判拐候禀請陳廳長再核張惠江吳懹琴分别收押蕭玉林交保張子慈李文魁則交張粟橋等分别具保候傳各原告證人到案再核 
[工部局春季大會紀要]  
　　英美工部局各西董與納稅多額洋商日前在南京路小菜場樓上議事廳特開春季大會所議者僅發行分債擴充電廠及更換管理地產董事數事餘如懲治匪徒取締煙膏店及小販善後辦法均未提出聞取締烟膏店一事各西董非不贊成無如上海存土過多約値英金千萬磅之譜且與各大銀行均有連带關係深恐驟然禁絶牽動金融故現在先以銷去存貨爲要義一面察看雲南福建等烟種省分是否盡絶再定取締方針至懲治匪徒及小販善後等問題尙須開會公决云 
[南商會舉定總恊理]  
　　南商會昨日下午兩時開會公舉總恊理由議董十九人照章投票旅即開筒計顧履桂得十六票蘇本炎得十五票仍歸顧蘇兩君連任 
[浦東盜匪之巢穴]  
　　混成第三旅李旅長訪聞浦東六里橋北蔡鎭龍王廟等處近數日内迭出盜案且有散兵混入勾結爲患並經偵悉該盜匪等均匿居浦東十八間地方備有船隻出外搶刦業已訓令第一圑第二營楊營長轉飭浦東防兵嚴密查緝矣 
[男女自由之罪惡]  
新北門内新街中錦華堂箋扇店小主丁桂生（綽號强盜屁精）向與無類少年成羣結隊勾引婦女（人皆呼之爲拆白黨）該店對門有陳源盛紅木作係孀婦陳婁氏所開婁氏生有一女名丫頭與丁私識已有年餘舊歷正月廿四日丁聳恿該女席捲偕逃婁氏卽央王德勝陳采生等四出找尋毫無蹝跡嗣於陽曆三月十八日由王等偵知丁若居小南門内東喬家浜三十八號門牌是晚八時適在陳篐桶橋與丁相遇上前扭住丁卽取出警笛任意亂吹該處居民疑是火警皆開門出視旅由崗巡到來詢問王等言係受陳婁氏之囑託代爲找尋丁則自稱商圑誣指王等爲拆梢崗发當將一千人带入第六警區由郭區長命將丁拘留一面飭探前往喬家浜卅八號屋内將女陳丫頭拘區暫交該處地甲看管翌晨提詰先據陳婁氏訴稱鎭江人開設紅木作生有一女名丫頭今年二十歲被丁桂生勾引成姦唆使捲逃被捲去金押髮一支金戒二只金圈一付鈔票洋三十元現洋二十元手車一輛並衣服等物請求究追質之丁桂生供認誘姦捲逃不諱郭君立卽備函一併解送商埠巡警廳分别收押次日由司法股員王梯青君提案研詰陳婁氏供訴前情求追被捲金飾等物丁供稱本地人今年廿二歲陳婁氏之女係自願跟我爲室此次潛逃亦彼此同意况民國定律婚姻儘可自由務求成全王君曰自由結婚亦須兩方父母允後方爲正辦爾初則姦佔處女斷則唆使捲逃又敢冐充商圑實已違犯刑律爾尙不自醒悟强詞奪理實屬可惡姑寛看罰洋三十五元押候交保陳丫頭交伊母領回管束王德勝陳采生無干省釋惟陳婁氏以該女幹此不端之事貽羞親族不願領回該女亦不願随母回去故現尙拘留局中並聞陳婁氏以問官草草判罰心尙不甘昨已赴地方檢察廳起訴矣 
[瘋人投海遇救]  
　　三月十九號招商總局新康輪船由天津開赴上海乘客中有吳一峯者詢係住居嚴州城内精神病大發二十號下午四時於該船將抵烟台時聳身入海幸由該船二副某西人飭令停輪趕放救生艇奮勇援起盡力施救得慶更生船中各乘客莫不同聲感激云 
[散收米稅之虧短]  
　　本邑米稅向歸四公所承認繼由貨物稅總所長孫泰圻朦請省長都督收回散收以致互相爭執由應省長派員來滬調查明晰禀復後即訓令上海縣吳知事從中調停於本月十二號起暫歸孫所長散收十天以後仍歸四公所承辦現在十天期滿計共收得稅洋一千一百餘元另有車站半稅三百餘元較之認包數目短少洋三百餘元惟因應省長於十天後仍歸四公所承辦一節尙未批回故已電請應省核示矣 
[談汝廉一再自辯]  
　　前署雲南阿迷州知事談汝廉籍隷本邑曾由愼督咨請蘇督追繳公欵談卽以家貧親老籌欵維艱等詞呈請上海縣知事代求核減已詳前報茲又續具事詞略謂此欵係在知事任内因法人於鐵路進站地方欲建馬路開設旅館種種計畵甚屬可危故禀由沈護督先辦商場藉以抵制繼奉蒙自關道札催領欵趕辦適沈督卸任李督經羲下車與談陟生意見飭將商場從緩興辦所起局屋着自行變價歸欸以致受此賠累至罰欵七百元已移交後任徐牧接有批廻嗣於民國元年十月底請假並非潛逃來滬請卽轉復云 
[三誌袁勵準與隄工局之關係]  
　　前清湖北隄工局總辦袁勵準因被黎副總統查知曾於光復後捲呑公欵逃至滬上業經飭由公共公廨逮案判袁存洋十萬元交保限兩禮拜自赴武昌投質違則將洋歸公嗣因無洋作保暫時管押並由袁延請律師聲請復訊經關讞員與美領海君諭令該律師將聲請復訊理由聲明察核在案茲悉袁以前項公欵實係前清鄂督瑞徵另行派員經管是否撥充公用有無正式報銷由瑞一人主張彼則並不知情前日已訴知代表律師函致公廨請爲訂期復訊矣 
[孔教會保存廟田產]  
　　孔敎會因文廟產業有人謀奪曾於丁祭日公議發一電報其文如下北京大總統内務部敎育部鈞鑒共和政體道德爲先中國道德根源孔敎歷代尊崇孔敎率國民於道德乃能保國民之秩序措國家於治安祀典崇隆所以表億兆之心理非一王之制作也近聞部令收聖廟學田充小學經費士林惶駭深恐奪田卽廢祀之見端且綜計一邑學田不足當敎育費百一興學廢敎利少害多萬一奉行不善怪象百出貽笑萬國前内務部曾有保存祠廟財產之令不應聖廟學田反先收没伏望重申前令仍將政府尊崇孔敎之意明白宣示通行各省萬民幸甚切盼電復孔敎會叩 
[模範童子體育會更舉職員]  
　　模範童子體育會開辦迄今已一載有餘茲移設會所於老北門内長生菴街第十八號門牌並附設篤志英文夜塾無論已未入會有有志肄業者槪不收取學費昨日午後開會更舉職員到者百餘人當日開筒茲將當選職員姓字列下會長葉德樹副會長謝克明會董蔡天發吳永生評議員袁桂芳李溪橋馬芝鈞馬墨卿敎習何克明吳明鈞書記員葉瑞春會計員葉茂調查員趙秋心薛少英幹事員鄒駿聲錢浩勛 
[蘇省更改軍制]  
　　蘇省軍隊業經都督咨由陸軍部核准編爲第一二三三師作爲國防軍隊所有原編之混成旅名稱一律取消並聞都督擬將松滬二處各軍隊併入江蘇第二師由章駕時師長管轄云 
[天然除癮社記事]  
　　裏虹口實華里天然除癮社於舊曆十三日開第六壇報名者原有十三人適因天雨致投戒者祇有餘姚謝元浩鎭江陳劍醒南翔王緯君王店張元葆北市天通庵石徵北梅家衖丁隆海梅虞卿等七人昨已依限戒絶欣然出社内有陳王二君素擅丹青術在壇時各畫山水花卉數幅以留紀念並有第二壇戒除之浦秋濤因脫除煙癖還復自由特備對聯一副親送該社藉伸感謝下屆十八日第七期則專開女壇報名者已有十一人聞第四壇戒除女客中有自願屆時到社現自說法並代招待一切者亦可見其推已及人之誠意矣 
[城内]  
　　推事失婢○地方審判廳推事任桐君家住本城淘沙場三十五號門牌有一婢女名長春年十六歲被人誘拐脫逃尋訪無蹝昨報商埠巡警廳及地方審檢兩廳請爲偵緝 
　　自送老命○七十歲老人龔德仙引誘十三歲糼女徐阿胖到家强姦受傷由女姑徐馮氏女父吳阿昌控經浦東第三初級廳解送地方檢察廳預審屬實判龔收押女交伊姑領回候起訴審判廳訊明判決在案茲悉龔在押患病已於昨日倒斃於第一看守所中當由所長禀奉陳廳長委檢察官驗明實係因病身死因無家屬遂由善堂棺殮發封厝壇 
[南市]  
　　償還損失○内地電燈公司查知老北門内長源敎門館内私接燈線添裝電燈一盞曾經訴由地方廳移送第一初級檢察廳飭傳店主趙長源到庭預審不認交保候查在案茲經復審屬實由該店主認償損失洋二十元了事 
　　質審搶案○停泊陸家浜之西鄉稻柴船户朱富堂等四船户被江北匪徒夤夜上船以勒索柴用爲由搶去皮馬褂洋銀各物報由二區拘獲江北人楊小四子一名解至巡警廳移送地方廳迭次預審堅不承認判令看守在案昨日廳長函致二區請即傳知當時經手緝獲之巡長趙顏清巡士顧玉庭於今日午後一時到庭伺候質 
　　指提拐子○法租界雙龍園老虎灶夥友秦老虎之姪秦阿培年僅十六歲來滬習業突被木工張春誘拐無蹝秦卽將張尋獲扭控一區轉解第一初级檢察廳預審抵頼並供出由馬錦山領至城内聚寳樓茶肆内傳阿二處暫住一宵飭令看守在案茲因阿培亦已投票當卽派令巡長指提馬錦山傳阿二等带回質訊 
[閘北]  
　　另建水亭○閘北水電公司以五區境内雖已裝設水管其水之來源仍須於新閘水亭内流通深恐水管延長力量不足爰在寳山路四區警署對面擇地另建水亭一座現已繪成圖樣高約十三丈已於前日開工約陰曆五月間告成 
　　抗拒巡警○二區藍區長前日解送叚合榮叚華祿劉榮春馬榮海及婦人叚劉氏等至司法科據報因段合榮將妻劉氏銷閉家中由崗巡偵知入内查詢反被糾同劉馬等多人毆打嗣經鄰崗巡士得悉將彼等一併逮案等語當經凌科長提訊一過判移檢察廳究辦 
　　索債被毆○王阿四住居永順里前日向曹和尙索討借欵無着反被曹糾同陸仲銓王老二等將阿四痛毆控經一區張區長飭警拘解司法科移送檢察廳訊辦 
[公共租界]  
　　横行無忌○北京路四百八十四號住户錢王氏前日午後四時行經北京路貴州路轉角突被匪徒兩人拖入弄内出刀恐嚇將氏所带値洋十五元之金戒一枚攫取飛逃氏卽投報老閘捕房捕頭以該處探捕林立且捕房近在咫尺該匪胆敢白晝持刀截刧實屬目無法紀因卽嚴諭中西探捕認眞查緝務獲解究 
　　拐賣小孩○朱道發王阿毛因串拐梧州路朱寳寳家五歲男孩阿狗带往汕頭價賣仍乘財生輸船返滬被朱偵悉報請捕房前日派探在碼頭將兩人獲住一併带入捕房押候究辦 
　　巡兵蠻横○靜安寺捕房六百十三號華捕高一山因在徐家滙路將呂廣明兇毆呂卽將高扭控捕房由八百四十九號門差華捕向高詰問詎高不服反將該門差掌頰當卽禀明捕頭諭飭將高管押候解公堂請究 
　　醉漢胡閙○侯春江前晚飲酒大醉深夜在寗波路一带胡閙四百十八號華捕向阻不服遂卽拘入捕房押候酒醒再核 
　　捕房紀事○楊樹浦捕房五百三十六號滙山捕房八百五十一號兩華捕均因患病在工部局醫院醫治茲經西醫　得該兩捕體質虧損不能再任其職昨日函致卜總巡諭將該兩捕卯名開除又老閘捕房九百五十三號華捕因在差獲賊有功經該管捕頭查悉禀奉麥代正巡官諭着該捕下級升期提前三月以示獎勵 
　　疑及出店○漢口路二百五十一號住户尹金甫因失竊銀器具等物疑係出店謝國瑞所爲於昨日報請捕房派探將謝拘押候解公堂訊究 
　　形跡可疑○陳安慶朱兆春陳仲良引阿甫等於廿一號晚間行經塘山路公平路百老滙路等處被人攔刦財物茲由滙山捕房西探在塘山路查獲形跡可疑之陳阿保顧金狗曹三郎曹才源等四人解押捕房候傳各失主到案認明再行核辦 
　　養媳怨命○西華得路一千五百六十一號袁夏氏家養媳年十七歲前日不知何故自縊身死昨報捕房求免相騐自行收殮　　貧不欲生○王芝山近因失業無聊昨投蘇州河圖盡由捕瞥見設法援起解入捕房押候再核 
[法租界]  
　　無可推卸○上年十一月間劉長桂具控拐匪楊桂三蘇唐氏串拐男孩拘案後供出該孩售於吳張氏又將張氏提案據供已轉售與人判楊等各押五年張氏交保限交小孩在案昨劉又投案求追張氏忽翻供謂小孩並非由婦人購下轉售實係楊桂三托婦人爲中婦人又托李姓將孩售與爲姓婦人祗得中金洋一元現李馬兩人均不知去向難以交出聶讞員判交原保限一月交孩 
　　袁成保人○傳榮記前控金竹庭將坐落漕河涇鎭之田單抵押洋一千一百元過期不贖押追不交故判將田產拍賣作抵外如有缺少再行訊追在案今傳又投廨禀稱該田祗値二三百元不敷甚巨讞員准卽飭傳金不到案諭候傳到保人限交金竹庭到案訊追 
雜評三（鈍根） 
　　昨日下午宋遯初先生靈柩出發至湖南會館安厝喪儀極盛随行執紼者多當代偉人海上巨子沿途觀者嘖嘖稱歎然其稱歎之語各有不同試分述如下 
　　甲之言曰榮哉宋先生雖死愈於生矣 
　　乙之言曰好男兒不當如是耶汝安知我他日之死不如宋先生 
　　丙之言曰若宋先生以病死者安有如是之榮耶 
　　丁之言曰身後之榮宋先生不及見矣故我不暇榮先生而獨哀先生之死也 
　　戊之言曰如先生之學問道德中國能有幾人今先生死恐中國前途益不可爲矣 
　　綜觀以上數說皆感激於宋先生之死而發爲良心之言也然其見解未能確當非先生在天之靈所樂聞者也宜糾正之 
　　甲之言迷信形式不知宋先生之榮非在死後之喪儀而在生前之功業人亦但願先生生而爲國盡瘁不願先生死而得此虚榮也故在他人得此或爲死愈於生而在先生則不然 
　　乙之言徒慕虚榮而不顧實害使中國好男兒皆如宋先生豈非大不幸乎 
　　丙之言眩於目前而昩於他日使宋先生得遲數年而死於病其間又將建樹無數功業增進同胞無量幸福則他日國人之榮先生豈不勝於今日耶 
　　丁之言泥形體而略精靈先生之形體雖死先生之精靈之死　身後之榮先生實能見之惟吾知先生必不樂同胞之榮其死而但願同胞之繼其志也 
　　戊之言偏於悲觀遂成一種消極之想像此種想像最爲妨礙國家之前途當知宋先生之死尙有無數宋先在且因一宋先生死而使無數宋先生之志愈堅進愈猛義氣愈固結國基之鞏固愈早則先生之死正所以激勵國人之成功耳何可自暴自棄以傷先生之心 
　　善乎王正廷君之演說詞也曰宋先生遇害之日卽耶蘇受難之日乃耶蘇於今日復活而宋先生竟不能復活豈不哀哉雖然常人見宋先生死而大悲必以爲先生一生從此畢矣然在我輩基督敎徒觀之先生此後尙有甚長之生命也蓋基督敎言靈魂猶軍人之言名譽身可死而名譽不可死者也靈魂之所在雖不得見然自今以後凡因先生之死而激成之大事業皆先生靈魂之所在也國人能以宋先生之靈魂爲念則前途之希望正多矣 
　　嗚呼讀者亦疑哀譽宋先生者之過當乎夫先生之學問若何道德若何或固未能盡知然試觀基督徒之比先生於耶穌則先生之人格可想矣嗚呼哀哉 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[御果園演說大會紀事集新舊戲名] [  戆]  
　　熱心家費德公史文恭等因慨國事日非特於本星期八開演說大會於華容道左近之御菓園是日男女賓之到會者有數千人極一時盛舉茲開會情形錄其大略如下 
　　會場門外用新茶花孽海花民國花等紥成牌坊一座上嵌一匾用賣絨花堆成三字曰羣英會男女賓之招待員爲康八九花娘等十餘人進會者由招待員導入園内頗廣闊從門外進數十武有橋焉曰洛陽橋橋畔　立一碑字跡糢糊不可辨識或言卽宋時之黨人碑或言是漢時之李陵碑莫能决也橋之東西有亭二東曰鳳儀亭西曰牡丹亭園之中央有荒場高塔凉棚中設雙包案卽演說處也場後有一湖曰蓮花湖湖邊有青石山曲折環繞上築一樓曰鴛鴦樓樓之旁有小屋中畜金錢豹小放牛青面處花蝴蝶等諸動物園内徧植搖錢樹一枝桃二度梅雙茶花等奇花異草全園頗多佳境故在上午男女賓已絡繹至蓋半作春遊者也時方正午費君史君乘挑華車盜御馬先後蒞止下午一時搖盜魂鈴開會費登臺宣布佈開會宗旨後卽演說曰今日政體雖已共和其實禍在眉睫蒙古風雲日緊某公平西又失利江河日下午望諸同胞各發大義以救國衆拍掌末說波蘭亡國慘黑奴　天種種慘狀聽者齊下涙言已下臺次由史君登臺演說曰費君偉論非常欽佩今鄙人所欲言者現在我國禮敎大壞須知節義廉明四字爲立身要素豈可輕棄救國自是急圖立身亦爲要義諸君思量到底那哼次來賓中面上有硃砂痣之某君登臺演說曰二君所言淋漓盡致第我國人之普通性凡在會場時似乎人人有許多愛國血噴出過了幾時依然如登天堂州甚或私入迷人舘流連忘返故年來雖撞破警世鐘於事終無濟今後望諸同胞再勿錯中錯實踐二君之言國何串不强衆皆三擊掌時已鐘鳴五下遂搖鈴散會聞有楊四郎者人極熱心在海外多年此次因探母回國道經此地亦與會惟因時間局促未及登臺演說散會時人多擁擠有某女士遺失翠花一朶卽於翌日登奇寃報廣告找尋云（三） 
尊聞閣詞選 
[楊柳] [  山陽秦寄塵]  
　　數行煙樹是耶非枊色參差碧四圍解得人間離别若臨風蕩漾故依依暮春天氣正陰晴夾路青青管送迎我獨何心怨楊柳不曾攀折是多情踏遍長亭十里隄幾多埀枊傍人低春風底事無聊甚吹俆楊枝盡向西竟日尋春可自由綠楊深處望悠悠銷魂最是隄邊柳也解風流也解愁 
[又成四絶]  
埀楊幾度送春來過眼風光去復回一樣飄零天不管青衫依舊溷　埃遠望江南去路遙平蕪十里碧迢迢傷心多少埀楊枊何事抵頭學折腰傍岸青青枊一條隔年相見黯魂銷飛來燕子多輕薄故立楊枝自蕩搖生就纏綿綰别離綠楊婀娜已絲絲啼鶯解語嬌狂甚也爲行人唱柳枝 
[浪淘沙紀夢] [  蘧園]  
　　環　　琮月下初逢似曾相識問來蹝紈扇障羞低說道小字冬冬釵溜鬚雲鬆蹙損眉峰梨渦紅暈粉痕濃如此佳期安可再怪煞晨鐘 
[荆州亭題照用吳城小龍女韻]  
　　十二闌干頻倚芳草碧連天際屈指意中人三載流離瑣尾不惜珠量幣委漫把别情提起一笑證前綠猶憶蓮花幕裏 
劇談[  玄郎]  
[舊劇中角色配置之不當者]  
　　劇中脚色小丑大都去　　奸佞之徒鬚生則去忠義正直一流之人物乃吊金龜中張義至孝性成事母維謹而反用小丑去之其兄仁寵妻離母得官後絶不顧及撫育之恩一任母與弟凍餓寒窰直是梟獍一流而哭靈訓子中反用掃邊老生去之是何不當乃爾 
　　三國中徐盛爲東吳之名將劉備大伐東吳時孫權困急萬狀而遣使請降於曹丕求其援救魏使至吳意甚驕矜獨徐盛以諸將無才致主公　顏受辱掩面大哭魏使肅然起敬用兵又智勇兼備名昭青史是直忠臣而兼大將者也乃回荊州中亦以小丑去之徐雖爲劇中一極平淡之陪角然亦應顧及其心術才藝之如何而以相當之角色配之也 
　　青衫例去貞節孝義之女子花旦多去淫蕩刁惡之婦人乃小上坆中蕭素貞以丈夫誤傳已死素服往祭遇祿敬則苦訴歷年艱 
　　投稿者愛樓童樂隠别號愛樓年四十九浙江　縣人現庽上海浙江路德仁里六弄六號 
　　辛其節操若甚貞烈者而反以花旦去之斬黄袍中韓龍與妺素梅搆陷鄭子明以一很毒刁詐之婦人而反用掃邊青衫去之是何漫不細察而兩失之也 
小說 
政治小說 
[鐵血男兒（八十三）] [  常覺　獨鹤]  
第二十八章 
　　阿芬登踉蹌入狀至匆遽喘息謂烏曰外臣來此實有要事奉白幸許直陳烏頷首曰可阿君但請速言阿曰陛下尙未得貝考爾消息乎烏搖首曰未也阿愕然似不深信卽續言曰日昨有敝國人結隊旅行至土西交界之貝考爾村突爲貴國騎兵肆行襲刦死傷損失爲數甚鉅事出非常陛下回猶茫然未知烏曰是誠　駭雖然軍中紀律素嚴何致無端肇釁且旅客旣已成羣遠行者又必携武器即遇暴徒亦何致無力抵禦束手遇害此中殊有疑竇阿曰被刧者　尋常測繪家此行不過考察山川形勢随行僅兵士二三人聊資保衛初不虞有意外也乃竟平地風波演此惡劇貴國軍士敢於明目張胆殺人奪貨復與盜賊何異邦交所在陛下其何以處之烏曰如君言事實重大惟君客居此間已獲聞斯事捷於影響而僕反未得疆吏片紙報告不亦異乎阿　此駁詰仍不稍猶豫疾曰外臣亦於十分鐘前甫得政府急電始悉顚末蓋旅客中有未遭殺害者遁逃歸國急以上聞寡君頗震怒因卽電臣　直接與陛下交涉烏微哂曰事之確否尙示可知而交涉已起貴國外交手段何其敏捷耶阿聳肩曰寡君之意以爲身隷軍籍者忽出此野蠻舉動必其意存排外欲藉此以挑釁志固不僅在刧掠也命請陛下嚴加懲治務置罪人於重典並以五百萬元賠償損失始可寢事否則敝國人心激昂恐衆怒難犯將於貴國有所不利惟陛下圖之（二） 
愛情小說 
[自由花彈詞（十三）] [  天虚我生]  
　　楊公子道這個諒來總辦得到但是内外界限要分得這樣清法那就實在失民我開女學的宗旨劍華道這個諒也不過在這幾日裏做做規短將來出就少不得日久弊生了楊公子道但總要趕早設個法子疎通疎通　是並且我有幾樁事情要請妺妺替我用點了心思才好劍華笑道你又有了什麽念頭楊公子笑道哪 
　　我讀詩　本是思無邪却只有風流一念差虚擲年華今 
十九枉將擲果賺盈車由來閱歷原非淺也曾經看遍了長安一日花如你的玉容原絶世但只我痴心還想覔金釵也知妺妺肯包荒我不掛扳花禁止牌今我在裙邊先下拜可容我書生也做個自由花 
　　那楊公子說到此處早已不知不覺的做了個矮人兒跪在地下劍華笑道罷呢這些事我那裏有權可以禁止你來但是要我贊成我也盡不得這種義務楊公子笑道好妺妺你如果不贊成我呵哪我便 
　　長年跪死在妝台試問你妺妺心中可忍來你常說心腸原最熱却怎地如今不替我安排人間有藥能療妒我明朝定把　羹献一杯樂得做好人成就我須知禮尙往和來若然你愛甚佳公子那時節我替你周旋也禮所該劍華笑道起來我試問你你講我愛那一個佳公子來那楊公子聽了這話他便站起身來把衣襟一抖道你麽 
　　從頭據我數將來排算區區也合該若不是愛情垂注我那容得　生徼倖傍妝台劍華聽笑微微笑把玉指纎纎點上腮道羞死了這般涎臉話人間寗有此書獃生來料不過三分福你倒想羅列金陵十二釵也只怕别人非比我不受你假公仁義諞將來便敎個個有前綠在也難把軟玉温香抱滿懷你只把百鳥朝凰的圖畫看可不要垓心困煞了霸王材 
　　楊公子笑道我那裏有這等的奢望却只指望一兩个美人你還不肯呢劍華道你講了半天這才講出了題目但是你所指望的那一兩人美人我却早猜着了你的心裏公子道我不信你便有這等知心知意你說將來（二） 
　　投稿者小影今已開始刋登海内文家贊成此舉者希速以玉照惠寄爲幸 
 
 
 

Page 11

 
 
   
 
 

Page 12

 
 
   
 
