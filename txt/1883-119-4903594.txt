# 1883 - 119 - 4903594

 

Page 1

 
 
[本館告白]  
　　本館現擬將光緒八年正月朔起至年底止所有京報上　諭旨按日彚錄成編以便衆官紳恭讀惟此書排印無多　購者祈速來本舘帳房預定爲盼 
　　申報館主人啓 
[論愼邊風氣未]  
　　雲南爲中國極邊之地藏城廣闊兩人民稀少一切制度不及內地之備緣其地本屬羌蠻部落零落散處相隔數百里有至千里者民俗亦異於他省深居種地各率其類依酋目以聚不拿貿易往往終其身未嘗出境故此部之人不通他部四而相隔之處所棄甄脫之地極多蠻烟　霧窮谷茂林終古未曾墾闢者到處皆是溯自漢武通西南夷使命往來始經其地歷今二千年而其俗未能盡攺何也蓋風氣之開先在京師中國九州之地爲唐虞三代所治固無論已厥後帳員日廣素并天下關隴遂以形勢勝屢爲建都之地淮徐以南自三國分爭孫吳竊據兩省之後南北又並峙兩朝合計四百餘年甚以風俗丕變人物蔚盛西至巴屬亦因先主經營四十餘年小朝廷之所在其後遺風餘韵久而未湮得與中原諸路並稱富庶屈計三代之世所稱爲夷者至今變而爲中國且人文物產更勝於中國者以今之十人省言之惟一雲南尚不能比列也以雲南在前代皆去京師甚遠風化不及徧被舊俗相沿猶是獉狂之習耳假如前代蚤以中原之治治之則雲南土地並非瘠薄山林茂密更有岷江分枝繞雲南南下出海之南江石韞玉向山輝水懷珠而川媚其物產大有勝於他省何至今日而猶稱爲瘠答之區乎夫前代之不以內地治之者其勢然也試思前明之世於滇省設官置戍之所不過東面一隅稍西迤南僅置宣撫宜慰諸司以土官治之而已所以然者正爲邊徼民情不及內地不能强以州縣之制度也開疆拓土盛王之聲靈而燥溼剛柔五方之異性若窮兵　武以爲之一時或有成功而歷久轉以多事昔諸葛旣服南蠻以蠻治蠻許其不叛而止誠以國家聲教有不能遠被者不可强也然我　朝之列雲南爲直省者則異是康熙朝吳藩踞滇以叛用兵數載然後削平爾時乘此得勝之勢盡收滇地於版圖之內威靈所及固非　代可此然且閱數十年而後定攺士歸流之制可見綏靖邊服其愼其難不沾沾焉以開疆拓土爲事也自全收滇地以來合之西北蒙回部落無不賽服然後見　聖朝幅員之廣亘古未有矣顧如雲南邊地之風氣未開者迄今猶多咸同之間粵匪肆擾內地不靖邊境聞風以爲時有可乘蠶然思動滇之苗匪乃與四北關外之逆　同時並起豈盛衰異勢　朝廷之威靈有少替乎誠以地太荒遠二百年來風氣仍有未開性情究属不同也竊謂近年苗頑用命靜謐如初籌邊之事似可少息第思苗之一叛旋服者正以其蠢也彼安居樂業深處其鄉流官土司治之巳久猶且乘釁而動今若別有人焉據於其間欲强易其俗謀奪其利則其氣囂然矣故觀於法國之於安南而知我中國不可不預籌夫滇邊也夫法之得安南非爲安南也蓋爲雲南與安南相屬之處也目前法廷召囘寶公使其意正在與中國定約滇邊隙地彼此不得相侵之一語因怒寶公之不喻本旨而擅行定約使法國此後無所望於斯地也夫滇中礦地之多泰西豔之不止法人徒以無間可乘無藉雖有其意向未敢明言法人而有安南全境則從此經營安南地旣與滇相接安得不有可乘之隙以肆其大欲耶中國秉鈞之人深知其意故定約之時特鄭重下此一語而不謂法廷之不悅也蒙謂滇地礦土空棄不取財貨淹秘無計發洩皆因滇之士人無有遠圖而官憲亦以其風氣未開不敢選事故皆置之今法人旣不以約章爲然則必使滇邊之地法人可以越畔而後己然則滇人其肯聽之否乎竊盧邊鄙之上又從此多事矣夫滇之界安南無異于界　甸曩者英人馬加利僅以探路而來而騰越野人橫行如此吾意滇人有不樂於英人必且不樂於法人蚓英人自此一役知滇中土人之不可邊强己將通道印度之議罷而勿舉若法人於旣有安南之後務欲得志於滇邊不肯如英人之可巳則巳其禍未有限量也法廷召囘公使尚無後命此亦不過惴測之詞然智者防未然安得籌一極善盡美之法使邊人安居勿擾常留此未開之風氣也耶 
[杭郡縣試]  
　　○杭之仁和錢塘兩縣考期前奉祁宗師牌行於二月初八日縣考三月初八日府考嗣因公事忽忙請爲展遲一月於三月初八日縣考四月初八日府考現已移文至學并昨諭各生童書斗人等知悉凡應試諸童先期納卷隨同挨認保赴學親自書寫三代籍貫姓名塡册具結屇期齊集縣署聽候本縣開門點名給卷扃試無得觀望自誤等云故仁錢各廪生己於三月初三四日各在本學明倫堂塡册兩縣考童約都在一百有零若杭州之商籍縣考向歸杭嘉兩分運承辦一律同於初八日開考商藉廪生譏定於十日前塡册故己於二月廿六日在薦橋之鹽公所中書押兩處考童計共百四十餘名然實到者斷不能如數也 
[猛虎噬人]  
　　○金陵有虎温州有虎本館曾屢記之以爲談虎之一助昨又得九江友人書言沙河石門澗一帶近日有斑毛吊睛虎兩隻每出噬人遠近聞其嘯聲無不不寒而慄一日有十餘人路經此處二虎忽躍入人叢中將五十餘歲之人噬死幸衆人持械力救虎始去衆遂舁屍而回現聞誠處徧貼告白禁止行人令其繞道而過勿悞入虎穴云云又廬山之麓有獵戶甲乙二人同業十餘年稱莫逆焉上月初二日入山行獵見野豕一頭肥碩異常舉槍擊之豕雖中彈猶能帶傷而逸次日味爽甲乙復入山分道覓豕時則曙色將分野烟橫路而甲乙遺相遇約距百餘步甲悞認乙爲豕然槍擊之正中乙腦倒斃於地甲趨而視之始知乙也非豕也慟哭失聲乙家聞信卽欲報官經隣人勸止甲願自變其產送死養生人謂乙之死殆亦有數存歟 
[官昌瑣聞]  
　　○宜昌所設粥廠本擬於去年除夕爲止奈四鄉就食者甚多闔城官紳議以今年二月十五日爲度免其年下滋事不料十五日粥廠一收貧民乞兒仍多向熱食飯店攫食官董亦無可如何不知將若何措辦也前因榖米昂貴川施等處又向宜昌購糧經龍明府出示禁止又諭城內殷室各將所積榖米出賣接濟民食並立局賣米許一百文賣米三升只准一人買三升不准多買以杜奸民轉相漁利又聞江通輪船早晚赴宜龍明府在下江辦米萬石招商局總辦李君亦辦有五六千石就輪船運到宜昌以救民食是亦濟急移粟之意也 
 
 

Page 2

 
 
[梟匪亡命]  
　　○江浙交界處奉憲添設舟師認眞緝私以來輪帆並駛水陸設防宜乎梟販絕跡而鹺網漸可振興矣無如焦湖山東各帮亡命匪徒扔出沒於各鄉鎭集之間連墻排泊嘯聚賭博最易滋事且登岸必以白刃隨身並以手鎗藏諸腰間鄉民側目市肆寒心地方官不敢過問緝私砲艇且望風而却走上月下旬周莊鎭有焦湖帮兩人在岸口角怱促回舟少頃其一人已被較於船頭矣見者駭詫無敢參一議者并聞似此刀鎗轟殺同類相殘時時有之不足稱怪各處鄉間亦如司空見慣聽其自生自滅而已至私鹽則沿街擺列任民價買緝私勇丁不敢拔其一毛梟販兇惡若此欲求地方之安謐鹺務之起色其可得乎 
[袁江雜錄]  
　　○前報齋匪一事已由海述一帶紳士禀諸官憲嚴密搜拿旋於上月士三日下午在淸江河北淸眞寺前拿獲道士一名成衣一名送道署訊問卽據供出其教名爲末後一着教爲首者姓王名古佛在教之人各有等次此道士在浦數年算命測字外兼繪山水形跡不甚可疑搜其行篋惟大紅綢水田衣一件信札數封未知其所自來也○浦上市面生意以同治年間爲最勝然斯時各庄獲利固厚而書坊則旋開旋閉多則不過三家近來藏書者接踵而起書賈大有沾潤於是增設至五家今歲又廣而爲六矣○鹽河挑挖計六十里其上叚二十里歸合宇營暨鎭標練兵其下叚則歸委員招雇民夫湘軍旣勤愼耐勞且久習其事所做之工堅固整齊非民夫所能及各叚委員又不敢草率從事奈發欵甚絀故握算興嗟者頗有人焉○浦上近有流氓專在白晝攫物黑夜搶帽幾令人防不勝防雖事屬細微亦地方之害也○河運漕船現已抵浦於三月朔日陸續挽上龍王閘連檣北上約計今歲抵通日期較去歲彷彿惟運河底水畧大較易爲力云○上月二十八日有大將軍各一位隨漕船來浦當卽演劇以邀神貺云○某甲馬勇也喂馬者乃其甥年約二十左右向不肇事一日甲自營歸繫馬門外空場上場臨水塘有隣人女二姊約十四五歲妹約十歲外同在塘側濯物甲甥適散步至此欲將其妹馱之馬背女不依甲甥遂戲將繮繩繫其腰甫繫定馬忽絕塵而駛甲甥大懼急追之然馬力豈人力所及奔馳里許馬歇而人己斃矣厥狀甚慘其父母聞之大痛甲家亦抱恨不已當卽倩人調解所費不少此亦見游戲之無益也○官憲屢申賭禁而地方仍有賭徒涌上有所謂雞蛋寶者名色尤新某僕婦有子年甫成童隨其母傭於主人家主人着其携洋一元兌錢爲薪米之貲歸至橋頭有寶攤焉欣然入局約炊許時靑蚨己飛入他人囊中歸而詭詞以告主人不信擬送保甲究辦其母驚懼幾以性命相殉迨詰問得實有好善者爲之代償主人始作罷論焉 
[招人墾荒示]  
　　○欽加二品頂戴分巡奉錦等處海防兵備道兼按察使銜督理山海鈔關隨帶加三級續爲曉諭事照得九年正月十九日奉將軍爵督部堂崇札開准欽差督辦寍古塔等處事宜吳咨開竊照本督辦奉　命籌辦寍古塔等處屯墾事宜前經會同吉林將軍奏明開放寍古塔琿春三姓各處邊荒迭經派員招民領墾在案查甯古塔東南至三岔口東北至蜂蜜山一帶距城各五百餘里平原沃壤可墾之地不下數萬畝前經本督辦親自履勘撥隊分屯並酌量添募屯兵以廣墾種三岔口至塔城一路墾地日多漸有成效惟穆楞河至蜂蜜山數百里間空曠尚多又與俄界多毗連之地自須續募屯兵節節布置聞奉省金州復州葢平一帶時有東民渡海而來爲謀生之計其游手好閑之徒固不可收亦有樸實農民無地可耕傭工自給者未嘗無可用之人現委儘先補用副將吳永敖提舉銜候選直　州州判曲作寅前赴奉天金復葢等處沿海地方招募樸實務農之鄉民二百人作爲屯兵分十人爲一棚每棚挑作長夫一名每名每日各給飯錢二百文由該員管帶來吉再行酌給牛具耔種按月給發口糧分撥各屯領地開墾仍于冬令農隙之際就近操演洋槍雜技亦古人寓兵于農之意除分別咨札外相應咨請貴軍督部堂轉飭奉錦山海道飭屬示諭該民人等如願來吉應募屯兵須由該委員等挑選精壯誠樸安分良民並令士著鄉民出具切實保結以免流弊爲此合應查照等因到本爵軍督部堂准此除分行外合行札仰該道卽飭屬遵行辦理等因業經本道分札所屬各廳州縣遵辦在案現在欽差督辦寍古塔等處事宜吳札派委員前崍金復葢等處招募屯兵請爲發給告示以便曉諭等情本道查金復葢之廳州縣向有東民渡海而來在彼謀生與其傭工于暫時何如謀食於長久寍古塔新闢之處多係膏腴之地一經耕種則獲利甚厚且有委員管帶行走日給飯錢二百文到吉之後牛具耔種均由官給發又復月給口糧其無業良民樸實務農者亟當應募而往實於謀生之計大有裨益合亟出示曉諭爲此示仰該州縣地面寄居無業之貧民知悉如有願往吉省應募者卽至秀員公寓投報俟取具十著鄉民切實保結隨同前往切勿觀望自誤致貽後悔各宜遵照切切特示光緒九年二月十一日示　　東北曠地自銘將軍吳欽使招集流民興辦墾務以來蒸蒸然日有起色從此十年生聚十年教訓不特變荒蕪爲沃壤而且內可爲盛京之屏蔽外可杜强敵之覬覦此誠制治之良規籌邊之勝算也刻下吳欽使所泒吳副戎永敖寓東營之利增車店巳招募六十餘人曲直刺作寅亦往金州復州一帶招募去矣 
　　本舘附誌 
[潯陽瑣事]  
　　○兵與勇勢不相下各處皆然九江鎭署儀門內有兩哨兵丁守署夜間各宿帳棚上月十七日鎭軍往江寍後一夜有兵數人棄棚而宿大堂側帳棚內　其無人有勇數人見兵等熟睡堂側將帳棚捲去旋卽喚醒衆兵問以帳棚何在兵不能對由是營勇數人將兵等鞭撻之次日兵等懷恨各禀知本營哨官哨官各以好言安慰夫以勇鞭兵未免太過若非哨官善爲調停則各恃其强幾有鷸蚌相持之勢矣○前營有某守兵年十餘歲在胡把總署當差其母新寡年約三十左右此子性情桀驚不服母之管束屢出惡言分雖母子而情如冰炭也上月十九日偶因細故母子齟齬其母憤極淡粧素服詣胡把總署泣訴其子之不孝請總爺嚴加斥責如其不然未亡人卽送此子於縣署胡把戒勸慰之將其子晚到重責四十軍棍并告以彝倫之不可斁母訓之不可違云○廬山一帶高峯自上月十九日至二十五日火光燭天七晝夜不絕傳聞山中有猛虎是以山居之民縱火於山谷之間使豐草長林靡有孑遺則虎不負嵎而談虎者不致色變矣 
[上海求志書院癸未春季題目]  
　　○經學題乾九三九四並言重剛解　三有宅三有俊解　豈曰無衣六兮解　春秋伯子男一也解○史學題　儗補晉蓻文志條例　武梁祠畫象中孝子邢渠攷　鐘鼎文中可補許書古文能徧徵否　史記漢書注中引許君說除說文淮南注外果是何需注問○掌故題　笛律攷　釋礮　古官印攷　代蛟說○算學題　欲造句股形令三事俱得整數法任取便爲除法之小數爲句弦較取大數爲股又法任取一數爲句弦較以其若干倍爲股又法任取大數乘小數爲股小數自乘爲句弦較或小數爲句弦較又或大數爲句弦較俱以有股有句弦較之法求得句弦試論諸法熟便又或謂兩數有等者以大數爲股小數爲句弦較此說何如　海鏡圖中有連比例五率以倍邊股弦和爲一率邊三和爲二率邊句弦和卽底股弦和亦卽半通三和爲三率半底三和爲四率半底句弦和爲五率試言比例之理並證第三率何以爲三形相同之數　假如甲乙二數各自乘相加又以甲乙相乘加之欲將此加得之數開平方得整數問取甲乙二數之法圓球體任截去甲積有球徑求截面心距球心線法以球半徑自乘再乘倍之於上置甲積三之以徑一之周率三一四除之用减上位爲正實若上位數小則反减爲負實置半徑自乘三之爲負從廉空一正隅開立方得所求○輿地題　鑿龍門析底柱說　鬼方考　周平王戍申甫許論　 
 
 

Page 3

 
 
西南邊防議○詞章題　花十八賦以舞急錦腰迎十八爲韻迎春尋春　賞春　留春各七律一首　李花　杏花均用昌黎原韻　集李太白春夜宴桃李園序字作五律一首 
[添置護欄]  
　　○小東門外沿城河一帶地方前經法工部局鋪塡石片一律平整行人莫不稱便但沿浜常有小車等經過屢防失墜兹該局復花小東門吊橋邊沿浜發置鐵欄杆業經興工一俟陸續裝就從此該處臨河涉足永無失墜之虞此誠莫大之功德也但未識此段功程裝至何處爲止容再探錄 
[拐孩破案]  
　　○高橋鎭有三老人均以駕舟爲業上月念七日雷雨交作電光閃鑠繞舟數匝舟中一老人忽向空祝云我等並未作惡惟前日舟至黃渡北首望仙橋見一小孩在岸啼哭抱入舟內載至望仙僑賣與某寺僧爲徒亦係伊之生路云云當禱祝時旁人悉聞其語未幾雨止遂傳播以爲奇事該處汛弁聞信遂禀知寶山縣邑尊恐係拐販卽飭差往提小孩到案據小孩供前日被母箠責不敢回家是以在路啼哭被一老人捷入艙中我欲喊救另有一人按住我口並以白刃恐嚇我故不敢作聲見艙內尚有四女年皆比我幼小舟至望僊橋卽將我賣與某寺僧爲徒當卽削髮寺僧又將我轉賣與某姓家邑尊得供將小孩暫留而飭差立提三老人到案審訊甲供年七十一乙供年六十六丙供年六十四邑尊訊其賣孩之事則堅不承認乃呼孩對質孩照前直供三老人始語塞復詰其四女從何拐來賣在何處三老人復狡辯邑尊大怒各責籐條數十下着卽管押俟交出四女再行覆訊倘非老人之向空禱祝則拐孩之案何由而破哉一震之威乃至於此 
[逃夥被拘]  
　　○前報店夥捲逃一節兹悉同昌錢店夥何蔭庭趙錦春當時雇定船隻擬往嘉興等處該店聞信卽報英美各捕房薛捕頭立飭巡捕換去號衣協同包探捕役及眼線人等於初七晚八點鐘啓行迨至七寶鎭西之九里庵卡天尚未明該夥之船尚未到栅及初八日天明開栅陸續放舟該捕等見第三舟形跡可疑遂上前盤詰立將二夥扭獲並搜去元寶兩只洋四十元及箱籠等件雇車而回解至虹口捕房諒今晨當解英公堂訊斷矣 
[斷還烟資]  
　　○彩視街小烟館主莊峰投法公堂訴稱有玉樓春荼肆相近之鐵店夥阿培陸續欠烟資錢二千四百文有零前往索取伊非但不還錢且將手中打鐵之物將我右手重擊致被打傷翁大守騐得果係打傷隨着包探送往仁濟醫舘便道往鐵店將阿培拘押前日解訊據法包探孫寶生禀稱曾送莊峰至醫舘據醫生云雖無大碍然須緩日方能痊愈太守詰之陳阿培據供約久烟資一千數百文並未將伊打傷太守謂欠錢有帳簿可查打架傷人本當笞責姑念爾等無知從寬將所欠烟資錢二千四百六十二文如數還彼再罰養傷費洋一元陳阿培遵斷而退 
[資格說]  
　　○自資格立而軼群之才恒致坐困昔人慨之然帝王用人卒不能舍此而別神其術者豈無見而然哉蓋非常之人百不得一其他雖抱負美質並有稽古之功而不廣見聞則無應事之識不經歷練則無任事之才是以由策名而拜除由拜除而升擢層累曲折動需時日不開倖進之階固王者官人之大權亦造就人才之妙用也漢之賈誼明之解縉不可謂非才土矣得君如漢文明祖不可謂非賢主矣然而長沙之行遺歸之詔猶有聞焉者雖爲二人感際遇之難而當日兩君鄭重之心可默喻也是以資格之途賢者可俯而就愚者可企而及而徼倖觖望可兩絕其萌矣今則不然大吏之斟酌者曰資格屬僚之談論者曰資格而靜觀馱揣却有未能符合者則資格之外厥有三端日人情日揣摩日逢迎鄉戚世誼曲爲栽培竿牘甫行印綬立至此人情也有此者能揣摩逢迎更易起櫂不能亦無傷上台好者好之上台惡者惡之上台刻覈則以苛累矜其嗎上台鋒屬則以金角盪質能抗論於大甦隱合于心曲此揣牟也能此者＾情不有而皂有當迎孑工而自工而不久之遜直可期諸旦夕至于朝無奧援身無作用而能卑躬屈節四面阿諛者是猶善逢迎也大員雖識其卑靡而置諸左右供我役使殊覺其便故調劑之惠逾格之恩且及其身矣夫有人情者是有福命非人力所能爲能揣摩者才幹必優堪稱能吏登剡章膺上考固其所宜至于無福無才專仰顔色者胡爲得志曰夏畦之勞不可無所酬報也若夫無福無才並無承顔之技於是念及國家立法而黽勉于資格之途息心耐守需次若何年自度資格國及時矣然而委札不下好音查然問諸上台上台不知問諸同僚同僚不知及靜默索解則知有所謂輪中酌焉有所謂酌中輪焉賣格淺者可以躐等而升資格深者可以屈抑而置如作爰書輾轉援案上下其手易於反拿噫至資格無憑彼三途以外之人更安望哉夫遇奇才異能自應破格錄用然所破格者皆奇才異能乎何才能如此之多也亦有枯朽之材雖輪到亦難任使果有其人卽當早遺回籍俾得另就他途免其浮沉宦海乃有明知其可用而輪到亦復置之是何謂耶仕途之擁擠無過今日依序輪挨有畢生不能得委者有數十年始可得委者夫停止捐輸祇能截具來路而現在候補人員保以梳櫛曰惟有悉照次序絕其覬覦之心使知委期有定不能攙越於是歸田與就他事者當必紛紛而仕途之疏通可以立待惟資格有定而轉移無定於是人人希冀皆戀戀於會垣而不忍去隨班聽鼓百計鑽營耳在富厚之人雖終身不得一差尚不足慮若夫爲貧而仕自到省以後竭力支持恒有衣物盡質者乃盼至應委之期而依然爲他人獵取情何以堪且富厚之人其得差偏易竟非資格之所能限以候補兼貿易並行不悖或開質庫以便民或設錢肆以通市而優差迭至美缺頻仍蓋亦長袖善舞多財善賈之一徵也夫大員黜陟人才寍不知設立資格之本意然碍於情面動於私甚或脅制於其所畏而不得不爾故知其意而仍達其例嘗見下車伊始封章人告卽列舉某某宜黜某某宜升至言人地相宜則大部亦難於辯駁夫知人則哲惟帝其難何以接見屬僚不數次而卽能暸如指掌耶我久之而忱然曰知人難知人情揣摩逢迎則匪難又何貲格之能限也哉爰泚筆而爲此說終南捷徑意在斯乎意在斯乎 
　　同是宦游人稿 
[茶塢雜詠]  
　　○依依楊柳繞芳塘月影湖光襯晚妝此地難逢花解語年來老大憶徐娘　水殿風來撲面香詞臣羅列詠霓裳兒曹休說揚州好不若西湖蘇小粧 
　　雀環主人甫稿 
[游蘇城留園]  
　　○負手回廊覽勝初舊家池館稱幽居千巖萬壑爭相引除是天台總不如　傑閣層樓四面開倚闌吟眺且徘徊衣香扇影怱怱甚都向盤陀石上來　千尋松老龍鱗古萬本蕉濃鳳尾森滿地緑陰淸似水不愁人不靜塵心　露垂風定柳絲絲數點紅麟山水窺恍似南屏舊金鯽客來都解向人嬉　兩兩文禽貼水飛新荷葉小襯苔衣此間若把絲竿挂便擬嚴陵古釣磯　曲逕初過小洞天玲瓏石筍瘦於拳槎枒似怪當軒立個是人間竪指禪　法帖精嚴粉壁裝銀鈎鐵畫吐光鋩沈觀唐宋名人筆珍重摩挲到夕陽　作記裝聨各紀游林泉風景占千秋我來合把新詩詠好共名園姓氏留 
　　申江四禪天人錄舊稿 
[遊靜安寺申園]  
　　○花明柳暗夾長隄紫陌香塵撲面低八尺奇肱雙駿足一鞭遙指夕陽西　絕艷花枝拂袖過雲車風馬奈如何何當偷閱鴛鴦牒覿面良緣若個多　聞聲早已動相思乍見還嫌握手遲步上雲梯共情話不防人笑阮郎痴　味窮水陸厭珍羞佳製還從海外搜瓶注葡萄刀截脯當筵爭學語鉤輈　沙甌小瀹碧螺春活火淸泉味絕倫斜倚闌于話衷曲卿卿都是個中人香車寶馬鬧如雷遣興還看彈 
 
 

Page 4

 
 
子臺莫漫尋芳遽歸去夕陽西下美人來 
　　四禪天人稿 
[浙省撫轅抄]  
　　○三月初三日同知趙　銷假禀知軍需局委江蘇查硝磺差叩辭　候補縣林端仁禀銷新塍厘卡差　○初四日留浙補用副將吳厚喜喜　齊蘭禮俱由南京來浙禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 [G　　>安徽虛心子神相 
　　能知三代榮枯直斷終身休咎先騐已往直斷將來如有不准不取分文兼精命學如外埠寄批由局半月寄奉寓 
　　棋盤街東首五馬路大方棧內啓 
　　請買跑馬票 
　　本行開張多年向有跑馬　出售至公無私早　遐邇諸君鑒及茲屆春季自應照章出售上年　定三千五百號不敷分銷今又增五百號以湊四千號每號收洋二元分半一元准于華三月廿三日在本行當衆開彩抽取馬名如馬名抽對卽未中彩者亦可分按馬名得彩多寡卽副彩亦有所得俟三日跑馬畢照式對號此票得彩亦巳增加卽得一號亦有得兩號之彩一切章程載明仿單倘蒙　賜顧卽來購取外埠來信原班回件彩洋八五扣付現洋現有四開分售此佈 
　　上洋三馬路福記洋行啓 
　　拍賣夾板船 
　　玆於三月十八日十一點鐘在本行拍賣英國兩投半桅夾板船一隻名亨軋而恩電計關墩四百四十四墩長一百三十三尺四寸闊念八尺五寸深十八尺二寸篷索錨鍊舢舨一應俱全拍定後須付現銀三分之一餘銀限十天付淸其船拍定貴客自管如遇不測與本行無涉欲知其船細情請至本行面詢此佈 
　　殼件行啓 
　　油漆公司 
　　啓者本行經售賜高知油漆公司開在英國槪久創製各色油漆專辦上等貨物加工揀料誠實公道該公司廠在英國拷　頭等製造貨物無不精工係致各國馳名在華由昇寳洋行代爲經理並無分售或零拆或定辦各從客便凡蒙　貴客賜顧其價格外克已本行再由自運各色皮酒零售亦可如來惠顧庶不致悞特此佈開 
　　二月十五日 
　　際理中國各處油漆公司昇寳洋行謹啓 
　　畵媛重來 
　　茂苑沈秀珊女史善繪山水去秋有事廣陵挂帆竟去今巳返滬寓二馬路古香室間壁春山秋水庶幾見之 
　　同鄕謹啓 
　　產業出售 
　　啓者今有地皮一塊幷塊上所造房屋坐落四馬路現係旗昌洋行之布路乃先生所居近擬出售如有欲購者請寫信至敎士　烈先生處可也 
　　招做押欵 
　　本公司專做押欵生意利金棧租保險相宜棧房儲貨寬廠賜顧者請來面議 
　　二馬路英商怡怡公司經手譚俊亭啓 
　　新出品花四奇合璧 
　　是書將美人之態度一一和盤托出一美談二韻語三痴想四綺愁名之日四奇合璧彙鏡　之貫錄訂香粉之春秋翡翠屏前深深護玉杜鵑花下暗暗傳神庶幾樂而不淫聊補關睢好合之云爾每部洋二角外有新出萬花同春每部二角塵談拾雅二角半雨窓消意錄三角寄上海寶害街西公順里文海堂出售 
　　茶捐請獎 
　　本號現代辦閩省茶捐請獎諸君欲報捐職銜　典者請來面議此　 
　　上海珊記碼頭和與祥荼棧森配茶號　 
　　續出良藥醫書 
　　啓者去歲本藥房敬送家用良藥醫書萬　後各路信來取者仍復紛紛故又復印萬部以副諸公相愛之心今印之書較前更屬精良舊中圖樣淸晣異常卽目力欠勝之人亦能一閱瞭然如蒙欲者請來取閱可也外埠信取局力自給此佈 
　　上洋外洋涇橋大英醫院分鋪在拋球塲南首謹啓 
　　胃氣痛藥 
　　胃氣一症患之者甚衆乃醫生棘手之病也且醫方不一而足絕無見有靈騐者本藥房在德國道地揀選正藥秘製服之匪惟立能奏功而且絕其病根本藥房屢試屢騐誠稱天下第一等之妙藥也 
　　上洋科發藥房啓 
　　滬上百美新詠 
　　是書爲近人新詠滬上名妓之詩較評花錄所載迥然各別洵堪爲申　第一奇書後附點榜並續花品果然品味錄二卷有美必備無句不香想尋芳者無不以先覩爲快也洋一角五分在上海玄瑙樓及各書坊寄售 
　　上海火　保險有限公司 
　　啓者本公司美股本銀五十萬兩先收五成銀二十五萬兩總公務房設在上海四馬路門牌第二十一號凡有中外房屋及貨物器具均可承保其保費照市格外公道惟每票最多限保四萬兩爲率倘蒙賜顧請至本公司面議可也此佈 
　　經理人李秋平謹啓 
　　首董唐茂枝 
　　硤石蠶繭棧房招租招賣 
　　啓者今有在硤石鎭西市梢橫河頭蠶繭大棧房一所計前進樓房五間後面兩廊平房廿餘間棧內烘灶二座單雙烘箉五千餘隻打　繭包機器一架另備地龍鐵條螺絲並一切器用傢伙俱全倘蒙貴客商合意者請至亨達利帳房面議或租或買或拆買傢伙均可特此佈聞　光緒九年二月 
　　兪式淇特白 
　　快利跑馬彩票 
　　本行向賣跑馬彩票業蒙總西商議妥按期開彩永無錯誤迄今有年而衆商均獲樂利莫不洞悉現屆春季自應出售額定四千號每號收洋一元半票亦可准於華三月念二日三點鐘在本行當塲開彩抽取馬名號碼待三日跑馬畢對號領彩毫無朦混異端共得彩數目較別更多一切章程仿單註朋遠近賜顧請至棋盤街北首外埠原班卽奉此佈 
　　西商快利洋行啓 
　　近悅遠來 
　　YUELFE　＆　CO． 
　　啓者本公司按月運售呂票分設千張創售股份今接售五月份定額三千全號收洋二元分半一元頭彩得呂宋大票三百念張餘照仿單註明共計得彩有七百六十號之多不　呂票九扣兌現遠近一律以照誠信準於三月廿二日二點鐘面檢彩數秉公搖拈躉買大票格外克已遠處託局當班回件賜顧者幸勿自延 
　　上洋五馬路悅來公司 
　　催領彩 
　　英四月份股份票着彩第二千八百七十五號得大票八張售寗郡王信翁第一千九百四十八號得大票半張售靑暘官鹽棧半號或票或現望二位速來聆彩 
　　環保公司啓 
　　亨達利洋行 
　　謹啓者小行向在滬上三洋經橋北堍韻設三十餘年貨具價平久仰海內洞鑒近因舊處翻造遷移到英界大馬路抛球塲東首第一進三層樓洋房坐南朝北門面開張照常交易今有新到金銀鐘表洋鎗鉛彈百音琴單雙眼千里鏡風雨寒暑表洋水龍洋鼓洋喇叭天文鏡著衣鏡洋燭臺各色車料器自嗎鳥音籠鳥音盒八馬並行大跑馬檯一座併一切飛動行走要物禽獸等貨各色俱全精益就精併婦女裝具香粉肥皂一庶需用之物莫不奇巧鮮明代爲客家修理鐘表向來克盡厚道馳名四方倘承　貴官富商惠顧者請移至本行購辦是禱格外克巳以副不棄之忱特此告致 
　　光緒九年三月吉 
　　亨達利洋行謹白 
　　新設保險公司卽扣三分之一 
　　新設保險公司所有中國貴客貨物銀兩等項往來概可保險本行在中國貿易多年甚爲妥當如有賜顧者其價格外便宜卽將其價銀現扣三分之一今將各埠頭開設計香港省城上海天津烟台牛莊漢口九江鎭江一切等虛倘有　貴客賜顧請至本行面議特此佈聞同治十三年大月吉日 
　　太古洋行議啓　　超等二千元 
　　ARE　NUE　SE　&　CO． 
　　本西面賣跑馬要有年矣今値春季仍照發售定二千五百號全　四元分半四開均可准華三月廿九開看超等二千元挨次提减及有五色馬名　一中三之法仿單註明嘆售白鴿票價照大市諸君如欲試購方識本行實事求是不尙虛玄外埠由局即華收兌呂宋紅票申水止取用金 
　　棋盤街南首愛吾士洋行 
　　寄售秘製止痛藥水 
　　啓者本行現有大美國百德里　司醫生寄售秘製止痛藥水無論內外症應用如神立時見效內症如夏日發痧腹瀉瘧疾傷寒筋骨疼痛等外症如湯火刀傷毒瘡蛇蟲咬刺等並皆奏效此藥在世上行用已五十年試過者靡不稱讚價又公道藥瓶外有中國字包紙治病者更可一目暸然或買一瓶或買一箱均可隨便也 
　　上洋大馬路晉隆洋行啓 
　　專辦軍械機器機器 
　　啓者本行在滬專辦各色銅鐵鋼砲前後膛洋鎗銅帽鎗子炮彈硝礦粗細火藥棉花火藥白火藥及炮彈鎗子餅藥各種機器又德國新式大小挖泥及電線水雷開礦各種機器又英國各式抽水機器均由本行在華經售以上各物本行有漢文說略價單以便取閱現設英界五馬路倘　貴官紳賜顧臨小行視樣議價物既犀利異常價亦格外公道此佈　　德商新派利洋行啓 
　　軍械出售 
　　啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大砲來福洋鎗大小銅帽粗細火藥挖河機器大小各種俱全倘有貴官紳應需各種各式祈至小行視樣面議價目格外公道特此佈聞　　同治十三年六月日　　地亞士行啓　　五福成 
　　本號代客買賣五金煤礦幷各公司股份單前設三馬路今遷移抛球塲察同德藥鋪對門便是如蒙賜顧格外克已此佈 
　　三月初九日錢洋並匯銀票行　列左 
　　新會劃收市　七錢二分八厘二毫五 
　　本洋　八錢 
　　銀拆　收市六分 
　　洋找頭　七錢二分九厘 
　　錢找頭　一千零五十文 
　　卡錢　一百五十一千 
　　衣牌　一千一百二十文 
　　銀行現銀票四先令一辨士二五又一辨士 
　　六個月期票五先令零二五又零七五 
　　商人票六個月期五先令零七五 
　　三月初九日進口船禮拜日 
　　惇信　輪船　由寧波　太古公司 
　　宜昌　又　由長江　太古公司 
　　時和　又　由汕頭　怡和啓 
　　新南陞　又　由天津　怡和啓 
　　海定　叉　由天津　招商局 
　　華利　又　由長江　麥邊啓 
　　初十日出口船禮拜一 
　　永寗　輪船　往寗波温州　招商局 
　　江永　又　往長江等處　招商局 
　　海定　又　往烟台天津　招商局 
　　時和　又　晚往廈門汕頭　怡和啓 
　　新南陞　又　晚往烟臺天津　怡和行 
　　惇信翰船下午三點半鐘往寗波　太古公司 
　　十一日出口船禮拜二 
　　福山　輪船　晚往香港省城　怡和行 
　　厦門　又　晚往香港省城　禪臣行 
　　宜昌　又　晚往漢口等處 
　　懷遠　又　晚往香港省城 
　　華利　又　往長江等處 
　　十二日出口綱禮拜三 
　　晏頓拿　輪船　往汕頭香港　老太古 
　　動開唛魯　輪船　天亮時往東洋各埠　三菱公司 
　　卽日出口船到開左 
　　　　　　輪船　往　　　禪臣行 
 
 

Page 9

 
 
   
 
 

Page 10

 
 
[京報第三百八十六號]  
[光緒九年三月初一日京報全錄]  
　　宫門抄○上諭五道錄前○江督左　奏已故督撫請　准合祠致祭摺子○又　奏請酌攺局名並擬照常辦理緣由片○又　奏爲衣　旌表片○又　奏爲挑補營勇數目片○将军古等　奏動支牧租並捐助錢文發典生息作爲添設滿營義學經費摺○署浙臬唐奏爲恭報接署臬篆日期摺子○三月初一日工部鴻盧寺正藍旂值日無引　見○禮王等春操完竣覆　命○恒明謝授烏里雅蘇台叅贊大臣　恩○内閣奏派騐放之大臣　派出大额駙恩承畢道遠張澐卿○吏部呈進月官卷○召見軍機　○○太子太保大學士兩江德督二等恪靖侯加一等輕車都尉臣左宗棠跪　奏爲己故督撫遺澤在民籲懇　天恩俯准合祠致祭以彰藎績而慰羣情恭摺仰祈　聖鑒事竊據江寍布政使梁肇煌詳據江寍府知府趙佑宸詳據金陵紳士候選知縣舉人江士鐸等禀稱恭閱邸抄光緒八年六月初三日奉　上諭侍郎夏家镐等奏藎臣遺愛在民援案請建專祠一摺已故欽差大臣署廣西巡撫林則徐前在江寍布政使任内時值該省水災試辦倡捐煮賑等事迨升任江蘇巡撫推廣於蘇松各屬业以上元等途被祲尤深請帑賑濟復選任賢具悉心拯救民困獲蘇其辦理文闡監臨厘剔弊端著爲成法平日緝拿匪徒摘發如神洵屬惠政及民着准其於江寍地方建立專祠以彰藎績該部知道欽此伏思林則徐由江寍布政使升任江蘇巡撫時值陶樹總督兩江於一切　國計民生和衷共濟實有古大臣風而陶澍莅任十年之久勳業事績史策昭垂富日德教沛然感人甚深惠政甚溥追懷遺澤民不能忘現在林则徐旣經侍郎夏家鎬等奏奉　恩旨建立專祠所有陶澍與林則徐同時事功如一擬請奏明合祠致祭以彰崇報等情前來臣查陶澍之督兩江也於地方應辦事宜如籌漕運整鹺綱修水利立學校諸大端皆次第施行富議攺兩淮鹽法之時震撼危疑異論蜂起卒能堅持定見救弊扶衰上荷　宣宗成皇帝鑒諒允行成效昭著尤爲時論所推重其時林則徐任江蘇巡撫茲前督與之籌創海運興修水利整飭鹽務辦理荒政推求至當被此和衷共濟措置施行論者謂其规模宏遠條理縝密志同道合有非尋常所能窺測擬議者當時名業爛如至今談者猶深慨慕臣忝司疆寄距二臣在位已五十餘年而流風善政猶存輒不勝景行仰止之慕查陶　曾奉　飭建專祠於淮北之板浦場江寗紳民祀之省城惜陰書院並奉　旨於省城地方建立專祠兵燹祠燬克復後修建書院奉主以祀兹據該紳士等追思陶　林则徐遺愛維同籲請於省城新造東街建祠請並祀兩臣情詞懇切合無仰懇　天恩府准将陶澍與林則徐在於江寍省城合建專祠春秋致祭以彰藎績而顺輿情除将送到陶澍政績淸册咨部查核外謹會同江蘇巡撫臣衛榮光恭摺具隙伏乞　皇太后　皇上聖鑒訓示謹　奏軍機大臣奉　旨着照所請該閱知道欽此　○○左宗棠片再臣接准部奏軍需善後報銷内外辦法摺內聲稱軍需與善後應分爲二端現在新疆甫定東北籌邊營勇未盡遣撤各省協餉仍前接濟應令截至光緒八年十二月底止用欵作爲軍需報銷九年正月以後用欵作爲善後報銷此外各省軍務早平自應統歸善後報銷毋庸仍列軍需名目等因當卽分別轉行去後兹據金陵善後局司道及軍需局報銷局先後詳稱金陵軍需局初名北征糧台同治八年始攺爲金陵軍需局專管金陵　防海防水陸各營薪糧軍火器械各項支銷動用正欵由報銷局彚同蘇滬徐防淮揚太湖水师支放各餉按年造册報部而金陵善後局設自同治三年專辦地方善後諸務所用銀兩均非例定之需又属外籌之欵與他省之軍需善後相表裹者逈乎不同前督臣曾國藩於同治七年瀝陳各情壽請免其報銷奉　旨允准在案是金陵軍需局與善後局本屬兩事毫無牽混一經　併則军制與撫綏交錯將來內銷外錯正雜各欵眉目難分辦理多形棘手若逕行裁去而向之辦善後各事用欵繁碎名目衆多在在均關政體實有萬不能裁汰之勢擬請自光緒九年正月起将軍需局攺爲金陵防營支應總局報銷局攺爲江蘇善後防營報銷總局另刊關防以符部議而便造報其八年十二月以前防營用欵仍用金陵軍需報銷總局關防循舊造報至原設善後局應辦地方一切事宜仍遵同治七年　諭旨由外籌銷照常辦理免其造報以裨地方詳請　奏咨前來臣覆核無異除咨部立案外理合會同江蘇撫臣衛榮光附片陳明伏乞　聖鑒謹奏軍機大臣奉　旨該部知道欽此　○○左宗棠片再山東兗州府滕縣已故　恩賞舉人兼襲騎都射江蘇候補知縣王宜勗之妾石氏秉性婉順而持身嚴謹入門後事上接下各盡其分人無間言光緒八年秋間宜勗奉差赴蘇旋寍病故該氏哭立盡哀檢點後事旋於是年七月二十八日仰藥以殉年甫十九歲其烈性誠有大過人者據同鄉官鹽運使銜補用道江蘇補用知府劉毓敏等以誼關桑梓聞見較確不忍聽其湮沒公具事實册結禀請具　奏前來臣查他省節孝婦女其家人服官江省僑寓是地者歷經　奏蒙　恩旨准予旌表有案今王石氏靑年殉節情尤可憫合無仰懇　天恩俯准將山東滕縣烈婦王石氏　敕部照例旌表以彰奇行而勵人心除將事實册結咨移部科查照外謹附片具陳伏乞　聖鑒訓示謹　奏軍機大臣奉　旨着准其旌表禮部知道欽此　○○左宗棠片　再臣所部親軍自永豐河工竣後酌留數百名帶赴江南其咨遣回籍者仍准陸續來營補伍經臣於光緒七年十月十四日附片陳明奉　旨依議欽此欽遵在案此次視軍自是年冬涿州分遣回籍後陸續來營挑補尚有從前百戰相從之七情殷投效以其久於行陣緩急實爲可恃江南江防海防處處緊要必須厚集兵勇卽修治客處水利藉資勇力尤多然臣之敢稍從濫收其得力稍次者卽來江南仍陸續資遣回籍外惟奮勇素著者酌予現共計挑存親兵勇夫四千一百餘名擬照楚軍營制立爲六營一切餉項仿照楚軍章程辦理其八年正二兩月未補足額作四營支餉三月以後作六營支餉以昭核實除飭取勇夫花名數目淸册咨部查照並將餉項彚入江蘇防營項下造報外謹附片陳明伏乞　聖鑒謹奏軍機大臣奉　旨該部議奏欽此　○○鎭守杭州等處將軍奴才古尼音布護理浙江巡撫布政使奴才德馨跪　奏爲動支牧租並捐助錢文發典生息作爲杭滿營添設義學修繕經費恭摺具奏仰祈　聖鑒事竊查接管卷內據杭州註防候選道盛元禀稱杭州滿營向有義學所需經費由牧租項下支給兵燹後學舍被燬現在義學寄于　關帝殿後學徒四十餘人教者已苦其多來者方興未艾屋僅三間人皆共席必須另建學舍添延教習俾有安硯之所查舊日學基已攺建梅靑書院院之前進近加修葺較前閎廠以現在應謀生童計之尚敷安置其後進五間似可分設兩館堪容師生三十餘人惟是修繕工貲今豐於昔月需三十餘千擬請在于牧租項下提錢三千串並由職道捐繳錢一千串一併發典照章人厘生息作爲添設義學修繕一切之用等情據前撫臣陳士杰批司核明詳辦經費奴才德馨於藩司任內查得滿營義學從前如何定制無憑稽考現由該道盛元倡捐錢一千串發典生息作爲添設義學修緒暨一切雜款之用係爲培植寒　起見應請照辦所動牧租三千串及該道認捐一千串一併發交杭州府擇典按月八厘生息飭取各典領狀送司備案所收息欵亦由杭州府按月解司存庫應支之項俟定案後核明用欵彚於杭滿營請領繙譯學房薪水帋墨等案內一併給領以憑支銷造報等情詳請具奏在案前撫臣陳士杰未及核辦移交前來奴才等會核無異謹合詞恭摺具奏伏乞　皇太后　皇上聖鑒訓示再此摺係奴才德馨主稿合併陳明謹　奏軍機大臣奉　旨知道了欽此　○○二品頂戴按察使銜署浙江按察使儘先前候補道臣唐樹森跪　奏爲恭謝天恩仰祈　聖鑒事恭照本年正月二十三日接奉護理浙江巡撫臣德　檄行以署臬司運司惠年因病開缺奏委臣署理按察使事旋據按察使經歷官將浙江臬司印信一穎齎送到臣當卽於正月二十五日恭設香案望闕叩頭謝　恩祗領任事訖竊念臣三湘下士兩浙備員梓里籌防倖再邀夫齒命茭塘奔走又兩晋夫頭銜前此暫綰鹺綱愧涓埃之無補茲復再權臬篆實隕越之堪虞况浙江稱訟獄煩多臬司爲刑名總匯如臣禱昧懼弗克勝臣惟有振　精神日甚一日隨同護撫臣實事求是不敢以暫時署事稍涉因循冀仰副　高厚鴻慈於萬一所有微巨感激下忱謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此 
 
