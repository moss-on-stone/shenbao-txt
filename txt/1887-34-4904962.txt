# 1887 - 34 - 4904962

 

Page 1

 
 
[敬印硃批諭旨招股告白] [  點石齋主人代啓]  
　　硃批諭旨一書凡百有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印學本年七月底出書預定者每部價洋二十八元先交八元掣取書票書成找洋二十元取書一部其未經附股者統定四十元發售每部計六十册外加文木箱子一只提攀鎖匙悉用雲銅　字顔蓋精雅絶倫凡在同志幸早賜顧售股處在上海點石齋南局帳房候敎 
[佩文韻府展期出書告白] [  點石齋代啓]  
　　本齋代晉記招股石印佩文韻府並附拾遺一書原儗正月底卽印成嗣因天寒墨沍機器未能迅速而修字校對諸君又以臘尾年頭各有事故紛紛告假回籍坐是稍稽時日誠恐售股諸君引領盻望用特先行奉告一俟二月底全書印竣當再登報佈聞此啓 
[石印賦學雞跖正續集出售] [  點石齋主人代啓]  
　　賦學雞跖正續兩集羣分類聚片美靡遺摘句解題寸圭悉拾蒐羅旣富選擇尤精早爲士林所膾炙原本已漶漫翻刻錯悞更多且從未有合二編而彚刻之者兹覔得營本聘請名人詳校精抄付諸石印仿照古香齋袖珍版式以便舟車體例一如　書編次毫無美謬裝潢極其美緻紙料選用精良計其篇目合共四千餘題誠賦苑之大觀文塲之極軌也每部分裝六本外加綾匣售洋兩元今已出售各埠各書坊均有分售如欲躉購者請向千頃堂著易堂掃葉山房讀未樓議價可也此啓 
[原俗]  
　　中外近來雖已通商不啻胡越一家而其風俗人情之不可强同者則固截然兩殊揚中而抑西者輙以西俗爲不足學此又力持内尊外攘之意安可厚非顧竊以爲尊中國者固不可舍中而就外要亦不妨去短而用長卽如目前中國之於西法仿而行之者亦非一端船也械也電線也機器製造也惟鐡路甫見端倪尙未全行鬼辦而舉辦當自有日如此者無非借其所長以補我之所短初不以中外之判而視爲鄙夷也中國風俗自去皇古日遠遂不能復敦古處而泰四風俗每有渾渾噩噩之處說者或指以爲野爲魯而不知此其中尙有近古之風氣焉西人近來僑寓中國者頗多除傅教諸人强作華妝以便行道者不計外其餘亦有慕效中國服中國之服食中國之食言中國之言望之無異於華人者而所襲者外貌性情究不能變也吾嘗謂刻下中外一家開千古未有之奇局此非西法之將入我中國實則中國將收回其從前所失傳之法而中國之教化且將漸行於外洋盖以風俗人情中國雖有不同而其本於聖賢　法者大都皆西人之所欽佩而願爲慕效者也雖然中國之俗可爲西人所慕效者固多而泰西之俗可爲華人所慕效者亦未嘗無之不必其在政教號令之大者也尋常日用間亦有之卽如西人請客約定時刻日間則十二點鐘居多晚間則七點鐘居多客之來者則言來不來者則言謝初不作含混語其來者皆按時而至無或先後主人則略早片刻以俟客至客有逾所約之晷刻者則諸客皆先入坐不久俟且不得以此怪主人也華人不然有待客至二三時而尙未到者酒清人渴肉乾人飢殊不足以示敬意而踐約信是西人之俗優於中國者也席間惟飲酒食肉不談公事間有祝頌或笑談盖西人以此爲行樂地非辦公之所也華人不然每至席間或主或客談公事刺刺然言之不休此等習氣官場中尙少生意場中最多此又西俗之優於中國者也中國婦女往往不識一字設如丈夫兒子遠出在外寄信回家家中得信必持以示識字者而請其誦念設如有人心懷叵測則其中情弊不可勝言正不必荆釵記中孫汝權之改家信而後足以欺人也此其故皆誤於俗語所稱女子無才便是德一語爲此說者不知始於何時而天下之人皆奉之以爲圭臬於是坐令中國婦女目不識丁彼但見小說家言有女子題箋贈答致貽牆茨之羞而不知此非識字之誤人識字而不教之以正之誤人也男子識字固未必皆君子然爲盜爲賊則究係不讀書不識字者居多嚴男女之防而必使之不識字是所謂因噎而廢食所誤者實多西人則女子幼時卽入塾讀書與男子無異視故西國婦女無不識字者此又西俗之優於中國者也西人婚姻必從男女之所自願使男女先會面若朋友然往來數次各相愛悅然後告之父母爲之婚配中國人聞之頗以爲異不知男女之欲本乎所性初不可以强爲中國之婚姻男女初不見面但憑媒妁之言重以父母之命强合成婚故或有受媒妁之欺以致老夫得其女妻老婦得其士夫不免於枯楊生華枯楊生稊之歎而脫輻之占因之不免或竟至終身鬱鬱以迄於死雖悔之無及也與其强合而致後日之乖離何如先會而使彼此之浹洽乎此又西俗之優於中國者也中國文臣與武將判然兩途武將出身多由行伍取其閱歴者多也而投行伍者則往往頂趾無雅骨胸中無墨汁全憑奮勇殺賊以取功名官則可以漸升而胸中則迄無通日竟有目無一字者此所以視武爲輕而武臣終受制於文臣也近年以來風氣稍變有以武臣而任封疆者然之數武臣者本係博學能文非赳赳者可比卽此可知武官不識字實爲可恥西國則武官無不識字者以故疆塲之事悉委之武臣而一無貽悞一無掣肘此又西俗之優於中國者也凡若此類更僕難數姑舉數端以概之而知中外之風俗雖不同其各有所長則一也西人必欲言人之短以顯己之長此其人情之惡薄處欺人卽所以自欺是當以中國之禮義藥之而中國之風俗有未盡善處亦正不妨以西人之俗藥之所謂舍我之短用彼之長其事雖有小大之分而其實則亦未始非政教中之一大裨益也後之覽者其以此言爲何如 
[章門淑景]  
　　江西舊臘三次大雪均已列報嗣是厥後朔風料峭積雪不消至正月初三初五初七等日復大雪三次於是前雪未消後雪又積較上年正月之雪厚至數倍最厚處甚有三四尺許且道途冰凍多日滑澾難行行旅多裹足不前新春賀年者亦往往却步其在窮簷茅屋禦寒無具者莫不泫然曰何以一寒至此哉咸祝滕六君早日返駕俾回黍谷之春而瞻蒲望杏之儔則以此次大雪爲近年所罕見將來禾稼豐收必有滿篝滿車之望同一雪也而人情之愛憎判然如此然則天公豈易作哉○近年江省各項生意都有虧折惟銀匠鋪歲歲獨獲厚利爲他業所不及蓋首飾器皿金者攙入白銀銀者攙入白銅及青鉛故金首飾色多淡黄迨用香薰之用藥煮之其色始似赤金未幾而淡 
 
 

Page 2

 
 
黄如初銀首飾多淡白帶青色迨用藥水洗之始似紋銀未幾而淡白帶青色如初大約最高者金銀不過七成最低者則不及五成以成色之金銀作足色之價值所以開銀匠鋪者未有不獲大利而首飾兌入錢鋪者未有不吃大虧也此猶就省垣而言之耳若外屬各銀匠鋪則攙雜愈多銀色愈低惜時世競尙繁華婦女又無知識雖告以金銀首飾之成色而仍愛之如寳趨之若騖致使銀匠鋪得大享其利亦風氣使然也惟世家巨室動用千百金則召匠人往而自行嚴密監造多得眞實受用彼尋常百姓家力有不逮終無如之何也○江省巨商大賈當推洗馬池大街首屈一指其中挾鉅萬貲本者往往而有要以茶葉業爲最洋貨業次之近年茶葉業多有虧折雖著名之許荆泰尙以不能支持而致閉歇又有某洋貨鋪積年虧折不下十萬金幸其東人家貲數百萬尙可支持門面據外人言該鋪之所以虧折者蓋緣自掌櫃以至學徒夥夫約計數十人無不以宿娼爲事以作弊爲　閱時旣久遂覺虧欠纍纍聞其東人初因親朋族戚貧乏者多苦無棲身之所特開該鋪以位置之不料其親戚等一遇席豐履厚之境便忘却本來面自竟視黄白物如草芥且并置東人高誼於不顧矣論者謂若輩固屬不知自愛而其東人亦不能愛人以德竊謂此論未免過刻世之坐擁厚貲以自封植見貧窮之人不肯偶一援手任其廢棄以終身者正復何限 
[皖江雪浪]  
　　客臘大雪漣朝直至新正初六日下午始正各降電線損壞殊多電杆亦折斷三十八顆刻下電音阻滯商報不通錢業中人頗覺五中焦灼聞電局已飭匠興修云○積雪經旬沍寒特甚山中鶴語無異堯年沿街唱蓮花落之徒瑟縮難堪時多凍斃北棧一帶日内平地尙雪高五尺有奇雖經旭日烘晴未克立時融化日前縣署有馬遞公文至桐城中途人馬皆不能行無奈折回省會范映泉大令憫之諭令暫停數日俟雪霽後照常遞送○月之初十日陳六舟中丞出轅拜客繞道三牌樓行至中軍府前有本地難民長跪乞賞中丞温諭數言令戈什哈持青蚨三千翼每人給以百文難民聞此愈聚愈多其錢不彀俵分後來者祗給一二十文不等散畢又有難民多口喃喃怒詈責其分派不均甚至馬褂條條撕破不知中丞聞之亦將惡其蠻横否也 
[鎭江近事]  
　　小門外王姓素設柴篷其子授室未久新婦略有粧奩正月初八夜突有盜衆擁入洞房刼去洋蚨一百六十餘翼首飾衣服亦值四五百元次日報案後王邑尊親詣履勘一面飭捕嚴拿○前日前小工肩米至怡和碼頭上某輪船水手誣其竊米一言不合遂至互毆衆小工以其曲在水手欲與復仇水手關上浮橋木栅以爲之拒衆小工竟將栅門毁去拾斷木爲器械擁至躉船與水手打架洋人見小工甚衆不發一言幸有解事者將小工頭翟大漢尋至極力向衆婉勸方得寢事○献歲以來得雪甚厚房屋壓倒甚多牌灣某姓屋爲雪壓坍斃一小孩獅子街某姓一家四口方作晨炊而寢室一間全行傾圯若早片刻卽不堪設想矣人咸謂此四人不在刼數理或然歟○歴年歲暮西商中之樂善好施者以米票散給貧民斷炊之家良深感激近有美國教士袖米票多張在南門外茅篷中散給窮民感其德惠至有叩頭如搗蒜者 
[天道不遠]  
　　去臘寗波三官堂附近有毛某被人謀財害命一事已列前報聞當時屍親報官後適鄞縣朱邑尊因公晋省遂經甯波府委慈溪縣前往檢騐將屍先行收殮一面飭捕緝拿凶手尙未就獲孰料王法未伸而天誅已見可知忍心害理之人終無所逃於宇宙間也緣死者毛姓係江東人平時以耕種爲業去冬因債户雲集不能築臺以避不得已將耕牛出售於人得洋十元錢八百文在江東某飯店交付洋銀當被同在飯店吃飯之甲乙兩人所見遂起不良之心而毛未之知也當夜毛由新會舘看戲歸家其時更漏已深行至三官堂附近甲乙已狙伏在彼伺毛行近突起擊之遂斃其命而奪其財甲乙二人各自携歸棄屍不顧而去以爲人不知鬼不覺矣延至元旦有人路過三官堂跟見有一人横臥田間逼視之知係昨夜爲雷殛死卽謀害毛某之某甲也乙聞甲死知天道不遠恐懼滋深遂將甲謀害毛某之事宣揚於衆曰此事口雖與之同謀心實有所不忍不料甲竟聽我言而下此辣手故遭雷殛云然則乙之得免顯戮豈蒼蒼者亦因其不忍人之心而曲爲鑒諒歟 
[泖峯麗景]  
　　土妓黑妹妹者花叢之翹楚也今雖半老徐娘猶復高張艶幟五陵裘馬交錯其門假一局之手談通兩情於眉語呼盧喝雉送客留髠皮肉生涯頗不寥寂而鼠竊狗偷之輩亦時時乘間抵隙豪奪巧偷新正某夜堂中陳設失去無蹤甚至内室箱籠所藏亦致一空所有以護花鈴自命者在爲報縣請追不知妙手空空兒不致去如黄鶴否也○城内普照寺城外嶽廟素爲遊人麏集之所者一至新歲尤覺人海人山今歲陰雨冱寒泥濘滿路以至小作負販之徒靡不怨碧翁翁之不做美至初八日嫩晴初放而金閨麗質綺閣名妹聯袂出游燒香隨喜香車寳馬之盛不啻如長安水邊亦新春之勝事也○新任江南提督譚青崖軍門於新正初六日赴白下賀年曾沅圃爵督以蘇松各處湖蕩汪洋梟匪出没無常惟賴太湖水軍爲之防禦應仍由軍門管轄庶幾形勢聯絡不致疎虞想軍門謀勇兼全自能布置周詳不使匪徒騷擾也○楊叅戒金彪接篆以來昕夕不遑戎務大加整頓今當柳營春煖梅驛風清遂牌示各營於新正十八日迎賽喜神藉蒐軍實想屆期如火如荼必有一番盛景也○江蘇學政王益吾大宗師以本屆科試之期各屬文童應先由縣府録送遂飭於正月十六日舉行縣試各縣以新年漕務殷繁無暇他顧請展期至三月初一日取齊童子軍磨厲以須餘勇可賈湔裙時節自能奪得錦標也 
[生員受責]  
　　嘉善生員李寳善庚辰入泮撥歸府學年二十二歲去年除夕至小市橋某姓烟館向收房租該烟館主約於晚間將錢筒倒出盤付該生遂去至晚該生囑弟往收錢尚未盤烟館主以爲除夕交帳儘有全夜何得如此催迫兩相口角幾致打架弟歸訴於兄其時該生適飲屠蘇酒聞弟之言氣忿不可言狀勃然復往盛怒以臨之該烟館亦不肯稍讓大肆咆哮敲檯毁物將室中所有物件肆意毁倒幾如落花流水正在吃緊之際適嘉善縣莊明府經過此處聞喧嚷聲立卽停輿飭差查問差役禀復情節邑尊命卽拿人至轎前詰問兩造各執一詞明府以深夜閙事殊屬不應卽飭差役就轎前將烟館主責小板五百又將該生責二百板遂喚其父到來具不再生事結又着該館主具改業結始各釋放該生自以庠序中人受此二百板皮開血出未肯甘休延至新正初二日該生卽至禾郡約集府學中人聯名具禀府學何廣文並赴嘉興府宗太守處遞禀請爲伸雪聞何廣文已將情申詳瞿學憲宗太守已派張委員赴善查詢一切矣嘉善縣莊明府前日來禾宗太守問及此事明府答以該生被責後始供明文生究竟誰是誰非日後終當水落石出也 
[邗上迎年紀]  
　　城中小校塲爲小本營生者薈萃之所每屆符桃乍換柏酒初斟百貨雲屯尤形熱閙以故騷人墨客巨賈豪商或品茗以消閒或看花而遺興或觀繩妓或聽彈詞結隊而來幾至摩肩擦背今年積雪太多凝結未化白茫茫一望無涯大有千山鳥飛絶萬徑人蹤滅之概迨日中則又泥濘一片流水成渠以致各項貨攤無從擺設游客亦寥寥無幾稀若晨星衆口一聲曰滕六誤我至轅門橋街燈景亦復如碩果僅存舉凡宋子齊姜邢姨蔣妹鞋尖繡鳳裙釵描鸞預約隣娃同覽鰲山勝景者莫不雙蛾蹙損興致索然良辰美景奈何天其今日之謂歟○春寒料峭滴水成氷各街道積雪堅凝滑難駐足行人稍不留意時有傾跌之虞棲流所諸善士見之資購稻草若干令所中人分往大街小巷沿途鋪墊往來者履險如夷莫不同聲稱便○東鄉某甲性耽麹藁飲少輙醉蓋深得甕城之趣者也正月初入城往親串家賀年不覺飲酒過量午後出城行未數里玉山頽矣時則積雪鋪銀路徑莫辨甲效袁安之臥約已炊許幸有鄰人經此見而送信其家經家人用板舁回灌以醋湯宿醒始解然人已困憊不堪矣明日出遇隣人謔之曰昨日梨園之游樂乎甲茫然莫對有頃曰樂甚初一齣爲酒樓後一齣爲跌雪 
 
 

Page 3

 
 
[賊有賊智]  
　　甯波西門内某姓家資中落度日艱難新正邀聚多人團坐博彩始惟二三知己偶一爲之繼乃愈聚愈多數十成羣達旦不息某夜三鼓時賭客旣集賭興方濃忽聞叩門聲甚厲與賭者驚疑不定恐係官塲捉賭立卽將燈吹滅躱避不遑少頃見毫無動靜始令高燒銀燭重復喝雉呼盧正在采烈興高而叩門聲更厲於前衆客乃濳啓後門竄出客旣盡門亦無聲回視室中則衣服銀錢早已空諸所有始知賊用聲東擊西之計以恣其探囊胠篋之謀耳然而悔已無及矣 
[龍門書院丙戌年九月十月案]  
　　九月超等八名　朱逢甲　尹熙棟　艾承禧　邵曾鑑　汪錫增　黄　晉　張　堅　李鍾珏○特等十二名　沈祥龍　袁　康　馬文堯　陸世淮　沈祥鳳　鮑德麟　錢國鑅　項文瑞　曹基鏡　湯馥藻　龔源達　崔文瀾○一等三十名録前十名　陸　琨　韓柳文　陳昌熾　趙賢書　衛家珍　黄觀保　汪人驥　夏曰琖　龔其鎬　黄　琮○十月超等八名張　堅　湯馥藻　陳輔國　孫　照　朱逢甲　潘炳辰○特等十二名　崔文瀾　趙履福　李鍾珏　姚文枬　沈祥鳳　姚文棟　汪人驥　陸世淮　沈　葵　袁　康　沈祥龍○一等三十名録前十名　陳玉祥　陳昌陛　王仁業　曹基鏡　李玉如　黄報廷　蘇紹枘　鮑德麟　韓柳文　汪錫增 
[派員稽察]  
　　本埠貨捐局向有巡船停泊集水碼頭稽查南北往來貨物去冬船户李向山等通同舞弊由局查明斥革本館當卽直書情節登諸報端現聞局員擬循舊例添設委員一員按月更調並飭司事聽差人等常川在浦江巡緝不得如從前司事安坐船中任憑偷漏想奸商刁儈此後當無可漏私矣 
[屍親踞擾]  
　　去冬本報記徐順德向丁錦泉索欠紛爭徐父忽赴姚家自縊云云事延至今尙未寢息前日徐糾約多人前往騷擾姚以無辜受辱心實難甘遂據情禀請上海縣辦理時莫邑尊急欲晉省因飭差往姚家將徐帶回候辦 
[灶夥毆孩]  
　　昨有江北小孩拾取煤屑若干赴南市十六鋪某老虎灶求售價旣諧孩嫌秤重不依老虎灶夥某甲必欲購取以致互相口角甲怒將孩毆擊並持鐡桿擊破頭顱鮮血迸流不堪收拾孩情極棄煤而遁少頃忽偕一嫗前來向老虎灶吵閙甲自知理屈挽乙内諸人向嫗調停給以養傷費若干事始寢息 
[英界公堂瑣案]  
　　八十四號華捕禀稱昨由捕頭派令分巡四馬路見梁素仁東洋車被胡友生馬車撞壞爲此拘胡送案供被撞後車輛已破小的跌仆於地胸前及左足皆被碾傷胡供小的係隆興洋行馬夫昨駕空車過四馬路梁車迎面而來喝讓不開以致碰撞蔡太守判將胡押俟梁投醫院騐明傷痕再行核斷查馬車行駛本有一定章程而馬夫往往漫不經心横衝直撞甚至行人廻避不及卽以馬箠笞之果何所恃而如是之夜郎自大耶敬告爲民上者凡有此等事故卽須從重罰鍰如竟撞倒行人則科罰之餘更當笞臀枷號必俟傷者告痊然後釋放庶若輩知所儆懼乎○西人沙而門訴稱有房屋及花園前曾租與自來水公司西人居住退還後内有木植一百二十株由我處細崽顧金盈薦吳德祥看管今查得缺少大半追問支吾爲特報捕拘吳送案顧供小的在洋東處爲細崽已閱年餘前有房屋花園租與西人退租後洋東囑小的雇吳看管所有木料逐一點交其缺少實由從前西人租住時被傭人燒去與吳無干吳供與同并稱旣由顧舉薦管房决不行竊累及荐人出店人羅金松供亦相符蔡太守語買副領事曰沙而門指竊無憑殊難准理吳旣無監守自盜之事交顧保去着沙而門查有証據再行禀候究辦可也賈君曰諾○寳和洋行傭婦沈阿二以鄧阿生竊去洋銀十五元鈔票洋十元控訴捕房由包探唐青山送案請訊蔡太守命將鄧押候沈投案質訊此皆昨報所已登昨該包探禀訴前因并稱沈已到案沈供小婦人於去冬收得會洋放在皮箱之内復置大木箱中新正因取别物啓箱則洋銀十五元鈔票洋十元已無蹤影憶當放洋時房中祗有鄧姓傭婦及其子鄧阿生在别無他人今旣失去無蹤因疑阿生行竊然確並無贓據阿生供稱小的初時住在行中後已移至他處阿二如何放洋如何失竊均不知情阿二又稱聞阿生有洋因賭輸去不知洋從何來阿生稱母親給洋四元新正初因賭輸去太守以阿二疑竊無憑碍難訊理姑飭阿生交保俟查有實據再行究辦諺云捉賊捉贓今旣贓證全無無端控告倘竟不能指實則阿生未必肯默爾無言而阿二誣告之愆斷難免究矣然犀燭隠是所望於賢長官○包探唐青山禀稱昨見粤女春梅失路無依帶至捕房詰得係粤婦梁阿桂所買因遭毆擊苦楚不堪是以私奔出外今阿桂亦投案侯示蔡太守研詰之下阿桂供春梅實由小婦人買來並未毆擊不知何故私自出門春梅供稱年十四歲自幼賣與阿桂時被凌虐昨又兇毆因之走出蔡太守聞供深爲憫惻飭將春梅暫交官媒俟函商廣肇公所董事覆候核奪嘗謂惡鴇之凌虐妓女聞之已堪髮指而粤婦殆有甚焉去年保康里某粤婦凌虐買女時時施以極刑經本報紀其情形捕房卽見而往緝後聞移居他處凌虐仍復必前今此案旣經解送公堂所望爲民父母者拔青蓮于火坑之内弗再給令領回庶小妮女撥雲霧而覩青天免致終沈苦海歟 
[法界捕房瑣案] 　 
　　前報列生員陸某遞禀聲稱除夕被陳微洲誘至法捕房前爭執被捕拘進遭毆一案翁太守諭俟傳集案中人質究昨晨太守在捕房時陸復訴稱前事彼等已挽人調處向生員服禮叩求銷案可也至微洲經伊父送押在案太守謂此事實有三層初時爾與微洲因錢債事口角繼而爾來遞禀控遭毆擊後微洲之父又呈送忤逆然伊父並不提及爾事爾昨日亦未到案不知呈送忤逆者是否與爾錢債轇轕之人抑或同名同姓者現爾旣欲求銷亦應具禀到案陸遵諭唯唯而退○積竊潘長桂幼習成衣故人以小裁縫呼之原籍江北逗遛滬地每於傍晚乘人家開門彼則隠身黑暗處俟人走遠卽挨身入門待人靜更闌卽開門招呼同黨肆意狗偷去年英界德鄰里某公館失竊珍珠卽伊所爲前日包探嚴頌眉王榮培等見潘又在八仙橋賭博輸去金戒一枚因之拘拿解訊翁太守研詰之下供稱小的現業成衣並不竊物新止初確曾賭輸金戒然實向姊丈花雨香借來並非竊得十八日係小的成婚吉期苟得從寛釋出則夫夫婦婦永感大恩矣翁太守謂成親已近尙去賭錢有是理乎爾家中尙有何人答稱父親尙在堂兄長阿榮在褚家橋爲皮匠太守謂不認竊而認賭避重就輕實爲刁狡亦知竊固應辦賭亦宜懲乎遂着將潘押候查辦○包探送小竊陳榮榮至案禀稱此人屢次犯竊現在七寳鄉間開小烟舘時時附航船來滬竊物下鄉幾費苦心始得就獲蓋偵知將又來滬遂守候河干俟航抵埠立卽拘拿也搜其身邉藏有尖刀一柄太守研詰之下陳供三四年前曾在小東門外竊物被英包探拘去將手吊傷現已改過多年矣太守著暫押候查○日前黎明時巡街捕路經老北門外新吊橋堍見橋上有五六人均係少年無賴見捕至卽肆口謾駡捕見其有意尋釁不發一言彼等詈不絶口捕怒糾一捕往拘彼等卽逞凶毆擊適遇落班西捕出外獵鳥而歸呼令帮同拘捉始得獲住一人送案請訊其人供稱姓夏名同慶爲絲線生意父母住在城内馬弄中早上出城買菜蔬有拾荒小兒戟指駡捕捕不察悞被拘來太守謂天將黎明城門未啓何能出城顯係花言巧語本當懲辦姑念無知管押兩日交保釋出 
[更正]  
　　敝公所正月十五日登申報刻初四日清單内蔣不留名助爐坯銅洋五元悞作一元又初七日清單内袁浦項耕娛詩侣經募册内脫落恒記助洋一元王姓方姓二户各錢一百文今特補録合併聲明[  上海絲業會舘籌賑公所施少欽謹誌]  
 
 

Page 4

 
 
[粤東廣肇等府旱災報啓]  
　　蓋聞飢寒交迫人生之困苦難堪水旱爲災天道之慘舒莫測所以拯灾救患事特切於仁人推食解衣恩莫忘夫善士矣敬啓者吾粤昔年洪水爲災自南韶連至廣肇等府州一片汪洋幾成澤國圍基崩决早稻歉收室家如纍卵之危民生有其魚之歎其時最重者則莫如清遠花縣三水南海等邑幸蒙當道各大憲曁遠近善士仁漿義粟接濟源源至今數縣窮黎猶復口碑載道自時厥後滿擬天心仁愛庶幾連書大有民困可蘇詎料禍患頻仍上年秋間又復旱魃爲虐計自七月中旬稍霑甘雨迨至八月初四廿四兩日僅獲微雨廉纎士後則烈日炎炎赤地千里不獨禾苗枯槁卽芋薯荳麥亦皆望秋先零直至冬盡年終仍復異常亢旱哀鴻遍野觸目傷心况復貧瘠之區向例農民典質春衣方謀播種惟望秋成有慶始能收贖以禦寒今則水潦之餘加之旱魃無衣無食卒歲維艱將來有事西疇定必空嘆妙手所謂一之爲甚再則何堪哀此災黎不幾謀生絶路乎素仰各省大善士平時軫念民艱無分畛域博施濟衆遐邇咸欽當此青黄不接之時災民實有倒懸之急伏望大發慈悲囊金早解使清花南三等邑被災最重之處或設粥廠抑給銀米俾災民得飽兩餐之惠羣沾再造之恩則功德靡涯勝造浮圖七級矣萬家生佛敬代災民額手祝之 
[詠古兩首]  
　　黄金臺滔滔易水送長流終古高臺燕地留漫笑黄金堪買士竟甘白首不封侯名傳駿市高聲價誰是鴻儒應聘求獨有郭隗推傑出一時隆望冠千秋○姑蘇臺霸業銷沉感舊情美人顔色總傾城西施香骨埋塵土南國高臺冷管笙衰柳斜陽麋鹿走春花秋月鷓鴣聲而今吊古憐吳沼空憶當初赫濯名○送虞尊往成都大鳥飛鳴世界寛扶摇直上碧雲端而今慷慨成都去莫憚崎嶇蜀道難三峽驚回千里夢一江看遍萬重巒臨歧何必揮雙涙諸弟堪承二老歡○書感豪氣銷磨莫問天古今俯仰淚潸然簫吹亥市秋風冷柝擊庚郵夜月憐轅下伏駒嗟我似秦中得鹿讓人先何時　遂平生願頌酒絃詩過幾年[  七十二峯浮槎仙子采來之小草]  
[余將就聘台嶠道出申江於元宵前夕與惜花外史瘦狂生虚心室主共飲於海天一角樓時惜花行將北上而瘦狂亦有新金山之遊驪歌載道瞬息天涯未免有情誰能遣此爰共聯句率成二章録呈高昌寒食生政可]  
　　良宵共飲小樓頭瘦狂對月抒懷破客愁有酒不妨拚一醉滄海客能詩奚必羡千秋疏狂似我難諧　惜花唯喏依人詎免羞莫謂風塵同落拓虚心室主布衣原可傲王侯瘦狂○懷才豈屑濫求知滄海客况具生花筆一枝舉世定逢眞賞識惜花立名翻笑藉扶持半生勵志期無負虚心室主萬里封侯莫怨離轉瞬行蹤南北異瘦狂大家珍重少年時滄海客[  白卜曾經滄海客葉少南録稿]  
[元宵前夕與曾經滄海客惜花外史瘦狂生聯句後意猶未盡再成一律卽請同政]  
　　中宵風雨共連床話到三生樂未央破夢尙餘燈影小縱談不覺漏聲長寸心國事兼家事千古詩狂卽酒狂我獨思量增惆悵讓君先作鳳高翔[  虚心室主章逸竹溪氏甫草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[感交録塵高昌寒食生指正]  
　　廣厦非一木衆材奏始成傾城雖國色緑葉毗乃榮自古廟廊器偏多青山耕顧情良有以鬱鬱負平生美本繩樞十落落走風塵聲名不挂齒常嘆百年身不以我陋質婉孌寄深情側覩君子論並坐侍華纓見眷良不翅五夜感采甄媿非杞梓材乃荷大匠親丹漆一以施爛爛炫雙晴深懼忝所顧敢不思高振願作向陽翹傾心輸竭誠[  海上種榆山人胡悅彭拜稿]  
[歲暮懷人詩十六首録請諸大吟壇政和]  
　　天南　叟攬勝同登閬苑樓談狐說鬼擅風流搜羅軼事誇奇詭寫出胸　萬斛愁君近箸湘隠漫録○霧裏看花客春風坐伐尊聞閣清辯滔滔意自閑長日閉門勤覓句要留箸述滿人間○頑石道人孫郎詞藻擅江東蹤跡年來類轉蓬與我神交慳一面尺書何處寄征鴻○稼軒主人風流我愛張京兆屈宋衙官惜比才門外雪花大似掌綺窗應有早梅開○高昌寒食生銀筝度曲人初醉金管摛詞夜未央明月當頭寒正峭　添半臂費商量○申左夢畹生邂逅逢君滬水邊客窗情話太纒綿寒燈耿耿人三兩兼謂瘦鶴詞人送别河梁月滿船○意琴閣主畫樓日日賦新詩文采風流想見之我亦江關嗟落寞美人香草寄遐思○紫陽居士名園消夏蓮雙穗鴻爪泥痕跡易迷聞說李方遊興健一帆風雪到蘭溪謂令弟　齋孝廉○縷馨仙史等身箸述播雞林一别春江歲月深用夏變夷應有道知君不負讀書心○福禄鴛鴦館主元龍豪氣漸消磨讀畫敲詩逸興多記得滬江秋月夜瓊樓同聽雪兒歌○懴情侍者慣携彩筆寫娉婷雪滿紅樓醉未醒便擬拿舟來海上新詞賭唱到旗亭○劍盟詞客滬遊七子詩成集牛耳騷壇合讓君曩與君曁陳曼壽葛隠耕蔡寵九楊南湖徐逸士擬合刻寓滬七子詩舊雨偏多零落感謂曼壽隠耕不堪重望浦江雲○東武惜紅生樓臺如畫月如霜刻翠裁紅鎭日忙琴閣宵凉同顧曲哀絲豪竹蕩柔腸○太痴生鳳泊鸞飄祗自憐瑶華惠我又經年如何才大難爲用旅館凄清歲暮天○蘭陵痴夢生畫舫徵歌瀫水濵别離情味劇酸辛蓮兒遠去雲兒逝雅占龍江一叚春○六瀞上人臨波高閣劇瓏玲訪古同觀瘞鶴銘獨得江山靈秀氣知君餘事擅丹青上人卓錫焦山自然庵工繪事[  丙戍嘉平月飯顆山樵杜求奎客金沙稿]  
[上海三馬路與昌恊賑公所陳竹坪經募山東直隸賑捐丙戍十二月廿三日第五百十八次清單]  
　　新册寗波求解堂續助洋十元○新册申全隆經募吳琨圃洋三元五角吳日烜洋二元沈永保洋五角三户共洋六元○新册榮茂油莊交來平陽嘉記求保心願洋三元銅洋一元○本埠恆利庄交來嘉興儒學正堂王善士洋廿四元○新册仲琩氏洋一元昌字册仲琩氏洋一元○厦門稅釐總局憲高續募第五批塔册許吉侯洋十元韓少常怡隆益豐許士芬四户各洋四元許鼎升洋三元仁德金門營中哨焦桐舘三户各洋二元俞德章王大倫二户合洋四元洪磻謝文龍許得標黄瑞明四户各洋一元許集榮陳瑞虎二户各洋五角以上十六户共洋四十四元又前册餘找規銀十四兩四錢五分以上共來洋六十四元由本埠恊同慶號交來○下砂塲署陳瀛伯善士經募重請發棠册求父病愈還願洋二元穎川氏錢三百環碧樓王壽香何鹿鳴姚中元各一百文湊數人錢七十文棉簿子哭煞人不勉强人嬀昌阮囊羞澀人田登甲各錢五十文以上十四户共洋三元錢一百文○億記銅洋二元施蓉記廷誥祈合家平安洋一角陳宗法錢四百文○紹興府正堂霍交來石堰塲募張亨裕洋二元張之翰偉齋吕鳳書羅恆春孫笙亭黄如龍張顯甫七户各洋一元吳善道張洲和二户各洋五角又册劉浩如洋十元馬湘筠傅丹香蔭香周陸氏二户各洋一元又册曹娥塲張洋九元又募羅衣德堂洋四元周茅臣羅翊庭二户各洋二元張百忍玉尺山房書帶草堂周夢飛五户各洋一元無名氏高汴生許念輝顧商馬四户合翊洋三元又册楊理臣募二願三十　共錢三千文一願十户各錢五十文又册朱仲聲雅葉南翁詠笙黄少岩續募信和號王宫記梓記作記子記五户各洋二角又募潘菊如募劉浩如洋六元劉小如洋七角潘子昇劉俊三各洋五角張頌年三角又册陳松齡義才諸拜軒楊瑞標陳陸氏五户各洋一元又册東江施岩募裕大廠永貴廠恊成廠鮑永昌廠鮑廂家晉號安泰馮晉泰施守輝聘三十一户各洋一元鮑宏懋洋五角又册施募植洪賓二户合洋二元陳三十洋一元童邦達王十四合洋五角以上九册共洋九十元銅洋三元本日共收英洋二百另二元銅洋六元小洋一角錢五百文合併聲明 
[上海三馬路與昌協賑公所陳竹坪經募山東直隸賑捐丙戍十二月廿四日第百十九次清單]  
　　新册揚州胡萬昌局來淮南書局經募余丁氏祈病愈余陳氏二户共來洋十元○新册安慶沈訓忠洋八元又募樊高氏洋四元朱鳳祥梁有餘紀何氏沈陳氏四户各洋一元以上六户共洋十六元○新册大通太平捕署經募羅太助七折銀二兩汪副爺七折銀一兩程少爺元記二户各洋一元以上四户共來洋四元○新册無名氏洋四元潘海記洋二角顧長記錢四百文以上三共洋四元二角錢四百文○新册臨平方永隆秦募瓶窰丁朋氏盛賢德瑞隆棧三户各洋一元丁沈氏胡時氏丁梁氏丁方氏丁陸屠氏五户各洋五角章德豐丁蔡氏二户各洋二角五分以上十户共洋六元○新册大團許仁昌醬園寄來古鹽市隠老人募盛紅雲洋二元樂餘釀墅洋一元王茂庭虚對一個許仁昌錢二千顧清齋七百得心齋張渭陽各五百許凝道四百八十陳春林四百廿文汪葵卿四百經書屋錢三百六十文盛勤記胡朝源各三百朱鷺記士生宋醉琴王樹興趙雲福喬安吉張趾祥各二百沈蘭生張硯田陳民才吳御生方佐望王敬春各一百張合記五十文以上廿八户共洋十元虚對一個○塔册蔡子周洋二元○新册蘇州藩署號房鈕眞如續募無名氏錢一百五十徐金門一百張祖賢祖勳毛浩川李受之月如裕芳徐錦山邵杏溪各五十又募重請發棠册樂安居洋一元于吉甫存心氏各二百以上二册共洋二元○樹滋堂銅洋三十二元無名氏洋五元無名氏洋四元無名氏助棉衣錢四千文容錦亭洋二元江西省廣潤門官廳委員程鴻儒洋十元本埠洋藥總局交來安徽霍邱縣巢鳳莊裴洋三元溧陽陳國銘洋一元○紹興府正堂霍交來第三批餘姚朱仲聲葉雅南黄少巖翁詠笙四善士續募塔册元泰典寶源典愼德典三户各洋四元又册敦睦堂徐錢一千王無名氏一百五十又册楊坤山洋二元又册史荇生洋一元裕生號周和鳴二户各洋五角又册洽記洋二元廣義姚日芳韓錦齋各錢五百四愿八户各二百二愿五户各一百又册廣悰來五百恆豐四百四愿九户各一百二愿八户各一百又册豫泰當豐和當二户各洋四元又册李士珍洋六元任二房謝竹筠二户各洋二元又册洪玉記代募洋四元又册吉安洋三元又册陳德潤徐爰蘭各錢二百二愿四户各一百一愿五十四户各錢五十又册謝介生洋二元又册李耀庭洋二元又册施永凝錢二百二愿三十三户各一百一愿二户各五十又册乾元洋一元又册四愿六户各二百二愿廿三户各一百又册崔正順洋三元又册謝蘭生洋四元又册周肯甫洋二元七角又錢六百四十文王繼友姚開增二户各洋一元俞紫記周貞記春炳三户各洋五角周培銘錢五百馬稜齋奕曦齋二户各洋二角半三户各洋一角又册鄭誠本堂洋三元勞裕泰錢一千邵宏茂鄭恊和二户各五百鄭金水悅菴各四百二義三百鄭成文毛二韚各二百二愿十户各一百一願一户五十又册徐欽安六百高畹香廷國各五百四願三户各二百二願八户各一百又册楊岳卿毓慶堂施二户各錢一千栗助書屋五百寗安坤二百二願五户各一百又册經營人洋一元一角又册陸懷泗李庸氏倪如常倪如金四户各五百葉思生二百五十文又册無名氏二户洋二元又册周燧青徐寅生胡朝洋三户各四百史英三百又册廟山司經募王繼友徐少宕二户各洋一元俞紫記周春福林世賢姚開增周貞記五户各洋五角姚阿七洋三角謝姓卓少帆馬穗記謝紹申謝鈿柏人奕曦記八户各洋二角五分一角三十六户共洋三元六角胡允臣五百周培銘三百培德二百友德一百心記五十以上廿八册共計洋一百十二元三角○本日共收英洋一百九十一元銅洋三十二元虚對一個小洋五角錢四千四百合併聲明 
[上海三馬路與昌恊賑公所陳竹經募山東直隸賑捐丙戍十二月廿五日第五百二十次清單]  
　　古黟留餘堂洋一百元漢口有恆堂洋四元杭州錢文彬洋一元蘇州大通裕王鳳記洋一元森信豐交來震川無名氏銅洋七元○氏册漢口無名氏募敦義堂洋二元皖南鄧喜筵移賑洋二元天理良心延壽堂各錢四百鍾英毓秀三百文以上五户共洋五元○新册宜興荆溪署吳升之洋四元○新册江陸胡善士募來無名氏洋二元又洋一元○本埠順記號經募重請發棠册王芳洽洋二元五角翁順金周延生竹記朱瑞禹新元號楊如玉六户各洋二元天德村氏大里平三郎無名氏沈桐齊童聚才無名氏胡九生無門氏吳錦堂松下隠名氏祈保平安葉寶妹十四户各洋一元無名氏有心氏楊如林各洋五角以上廿四户共洋三十元○無名氏祈産婦平安洋二元馮廣福洋一元五角陸詠梅洋五角以上二户共洋二元○紹興府正堂霍交來餘姚朱仲聲葉雅南黄少岩翁詠笙四善士募塔册乾發洋四角半又册樓忠洽錢六百黄胡氏四百楊思忠金生各二百二願七户各一百一願二户各五十文又册無名氏四户共洋六角四分又册何元達本順師　王氏三户各錢七百源亨五百五十葉美清三百五十文四願二户各二百文二願六户各一百又册萬利袁霞章户各洋一元任鳳明錢一千蔡大川任楊氏承義堂王釗齋三户各五百葉錦博人和永　夢花書屋各五百是知齋三百六十章　奎周顧氏勞葉氏各三百文四願廿一户各二百二願十三户各一百周維生六十文又册勞履綏洋一元宏濟堂錢五百又册廟山司募戚天源洋一元陶懷珍錢四百甘文椿二百峻和典一百五十二願八户各一百一願三户各五十文册安昌厘局募趙月樵趙李氏二户各錢一千壽春華沈恩義馬六十各五百方普元萬和堂徐邦記裕記惠昌各二百五十方賴氏徐維嘉各一百五十二願四十一户各五十又册羅仰菴募萃仁洋二角半又册施潮福洋一元魯梅記二百五十施鳳書二百二願五户各一百一願三十二户各五十又册徐悅來洋四角一分七厘又册羅恂甫募葉高氏二百董書伯一百魏丹亭五十又册陸景慶洋一元趙楊武錢三百四願二户各二百二願七户各一百一願六户各五十又册萃昌洋二角半又册晉康洋二角半又册徐忠清募鄒信臣洋一元二願八户各一百一願五十一户各五十文以上十六册共計洋三十八元八角三分○○本日共收英洋一百九十元銅洋七元小洋八角三分合併聲明 
 
 
