# 1911 - 311 - 4913926

 

Page 1

 
 
   
 
 

Page 2

 
 
代論 
P [ >上各省都督書（南洋大學堂學生朱寶綬黄理中稿） 
　　綬等聞天下之事。不難於破壞。而難於建設。破壞之難。人所共知。故不惜同心合力以赴之。至於破壞之後。則外患已去。内訌方來。稍一不愼。意見紛歧馴至於。分崩離析故建設之難。往往有倍於破壞者。是非有神智卓識。預燭於事前。綢繆於未雨。其禍有不忍言者矣。頃者武漢起事。各省響應。義旗所指。兵不血刃。不及一月。而西至秦晉。東至吳越莫不乘機光復。舉國人民。忻忻相告。以爲燕都之覆。胡虜之平。在於指顧之間。復九世之大仇促二八之胡運而今而後我漢族人民遂得與世界各强國。並驅於宙合之中。綬等獨以爲不然。當今之時。正我族生死存亡之秋。成敗之機。在此一舉。幸而光復燕京。驅逐胡虜。消除意見建設共和則漢族人民。固一躍而處於光天化日之下。如其不然。則分崩離析之痛。亦卽在於目前。夫綬等亦漢族人民之一。他人以爲可喜之事。綬等獨竊竊然以爲可懼者。誠見當今之事。有極可危者五。有不可不。急爲者三。願爲幕府一詳陳之。京師者一國之首領也。京師存則國存。京師亡則國亡。觀於洪氏之變。光復至十三行省。卒以燕都未克。功敗垂成。今各省雖復而京師未舉使胡人得。有發號司令之區。以號召一二負固不服之漢奸。與我族相抵拒。曠日持久。成敗之數。京有未易言者。一可危也。起事以來。文明各國。謹守中立。然其利我之心。亦自隱隱於言外。今各省分立。不相統屬使一二省分。稍有薄待外人之舉動。使外人得以。藉口約章未定。兵力是逞。瓜分之禍。慘不忍言。二可危也。各省獨立。建設政府。權位勢力不相統屬不於此時和衷共濟。推立盟主。則意見分馳。號令不一。三可危也。各省獨立之初。軍士多倒戈效順。其中深明大義者固不乏人。而首鼠兩端旣降之後。猶復依違兩可。不肯用命者。亦頗有之。而起事之人。不過二三熱心志士。兵力單弱。軍令不嚴。四可危也。大義所在。人心皆同。故各省舉義之時。兵不血刃。巿廛不驚。然商巿不能無搖動。居民不能無恐慌。今若不直取燕都。速建民國。曠日持久兵連禍結則匪類起而生心生。民因之塗炭。五可危也。有此五可危。而急求所以轉危爲安之道。則有不可不急起直追而爲之者三事焉。各省聯合。建立首府各選代表。推舉總統使兵權政權。有所。統屬。然後合各省之兵。集各省之餉大舉北伐。直搗京師。則魯直豫三省。 
 
 
 

Page 3

 
 
 [Ｔ>第一張第三版
亦必響應。藐茲醜類。不難刻日蕩平。此不可不急爲者。一也滿淸旣覆。從前與各國所訂之約章。將失信用。爲今之計急宜與各國會商。其從前一切條約能改則改之。不能改則留之其出使在外諸臣。可留者則速易印信改服飾而留之。不可留者則别遣能者以代之。如此則。約章旣定使臣旣派將來遇有交涉重事。不難磋商就緒。此不可不急爲者。二也首府旣設約章旣訂。而一切治内法度。尤不可一日廢。急宜。召集國會徵採輿論改革弊制。頒布新律使舉國耳目。煥然一新。此不可不急爲者。三也凡此三者。皆今日至要之事。生死存亡之機。夫鄉鄰有難。閉戸而聽之可也。同室有難則不然。况其切身者乎。綬等身爲同族之人。實切剥膚之痛。故敢竭盡愚忱。聊舒管見。幸垂鑒焉。　　昨日論題。滬軍二字係蘇浙之誤。附此校正。 
[專電]  
　　武昌軍政府分電各省都督謂北伐隊行將出征　　惟此爲直搗黄龍之舉亟應增厚兵力各省如自度兵力有餘應即派兵聯合助勦所有軍餉各省每月能認若于均盻速復 
　　黄興派赴天津之交涉員前日來信謂此間交涉　　事件頗能滿意北伐軍進行必不礙行動 
　　黎都督電商各省都督聯合電請中山（孫汶）刻　　日回國料理北伐隊督師進攻 
　　黄興黎都督因與各國交涉之事甚多電商各省擬於　　溫宗堯伍廷芳孫逸仙王寵惠等四人中擇定二人一爲各省民軍外交總長一爲副長一駐上海一駐武昌 
　　袁世凱照會各領事定於十九日轟撃漢陽武　　昌然未實行 
　　漢口淸軍已開始用大砲向漢陽攻撃民軍不得已　　自蛇山開放大砲一次傷淸軍多人 
　　按此電係另一訪員听發 
　　北軍前駐漢口因房屋全焚無險可守常受南軍砲撃故退駐灄口 
　　北軍二十日起退在灄口孝感之間潰散者四千　　餘人降民軍者一律收械暂給小糧編作巡警 
　　紅十字會醫士過江搶救傷兵官軍放排鎗阻之飛彈如雨幸醫士無恙　　　　（以上漢口） 
　　淸廷願再讓步與黎元洪議和續開條欵交資政院復議 
　　袁世凱昨電内閣謂大局糜爛議和無望世凱身體衰弱實難赴京接受内閣總理之任 
　　同日袁又電閣謂派游撃蔡某赴武昌與民軍議和黎元洪已允通融俾免流血之禍故議和一事尙有一線之望 
　　袁世凱與黎元洪議和之意見擬將揚子江以南各省劃爲共和國奉吉黑直隸四省仍爲君主立憲國其餘各省聽其自行相機行事聞黎都督略有允意惟部下各員均堅持不允 
　　滿漢議和京朝士夫宣言已得袁項城確報日來大有可望 
　　監國連日召見王大臣商議和戰要策面面相覷迄無善法惟有渴望袁内閣速來挽回末運 
　　張紹曾有退志俟袁到京面商再定南下 
　　京漢鐵道今日全部開通 
　　淸廷懲治北軍在漢口焚殺之軍官將次發布 
　　袁世凱電京謂河南日内宣布獨立將順道前往開封阻止此事　　　　　　　　　　　（以上北京） 
　　河南紳士議决即日宣布獨立 
　　汴撫寶棻眷屬已逃寶亦不住署中汴洛鐵路停有專車一輛預備出走大局異常危急以上開封） 
　　官兵大敗於石家莊第一鎭大隊之一部分沿鐵道散走第六鎭亦南走樂城 
　　吳祿貞被刺後其部下未潰散者尙有三千人公推吳之參謀王勇公（閩人留學日本陸軍畢業）爲統領將與藍天蔚聯合作北伐軍前鋒　　　（以上正定） 
　　魯省組織獨立憲法及臨時共和政府已經魯撫孫寶琦允准今日大會紳民選舉共和總統 
　　按右電甚不明瞭果如所云則是山東一省竟離各省而獨立矣。 
 
 

Page 4

 
 
 [Ｔ>第一張第四版　　俟電詢訪員得復再行報告 
　　烟台宣告獨立民情安謐 
　　聞奉天亦將宣布獨立牛莊紳商開會議决歡迎民軍　　　　　　　　　　　　　（以上濟南） 
　　蘇州程都督定十月初一日召集江蘇臨時議會機關　　　　　　　　　　　　　（蘇州） 
　　按議會章程錄後幅要聞欄 
　　南京昨日小戰未獲利徐都督抵鎭後飛調蘇滬浙揚鎭皖各援軍刻日進攻 
　　鎭江民軍大集旗營稍覺安靜（以上鎭江） 
　　滿營佐領貴林父子串同金林馬企文等密謀反抗經滿人德濟赴都督府告密拿訊確實昨日鎗斃　　杭城盛傳滿人投毒藥於河井中旋經試驗未確民情乃安　　　　　　　　　　（以上杭州） 
[譯電]  
　　汕頭烟台兩處均爲民軍不戰而得 
　　宿遷有亂居民多遭搶掠甚爲驚恐外人幸未累及　　　　　　　　　　　　　　（二十三日宿遷電） 
　　據北京電稱袁世凱電辭内閣總理大臣 
　　　　　　　　　　　　　（二十三日倫敦電） 
　　有俄軍一千五百名於二十日離海參嵗而赴北京　　　　　　　　　　　　　　　（二十二日栢林電　魯省明日選舉共和總統孫寶琦能否被選刻未定 
　　　　　　　　　　　　　（二十二日濟南軍） 
　　廣東都督胡漢民前充某報館主筆現照會各國領事謂廣東宣告獨立實與中國共和軍政府聯合辦事 
　　　　　　　　　　　　　（二十二日廣州電） 
　　二十二夜烟台爲民軍光復未經爭戰（二十二日烟台電）　　袁世凱於今晨十時離正定府約下午五時可抵京　　　　　　　　　　　　　（二十三日北京電） 
　　黄興爲總司令官以漢陽爲大本營指揮民軍防守黎元洪則專任政治各事 
　　民軍領袖並無竟見不合等情惟於討論事務時各有表見大約不日可以統一 
　　政府宣言張統制如允回京慶王及各大員可力保其平安如一千九百零八年時袁世凱逃至天津成例但張仍在　州不允回京亦不至天津顯欲靜待袁世凱行抵其處或武昌議和之結局 
　　天津仍頗安靜民軍以　州軍士駐紥附近是否贊成獨立尙不可必故不欲急求結果 
　河南諮議局因陸軍對於宣告獨立之舉並未贊成故尙未實行此事現局中已公推代表往謁袁世凱以探意見 
　　奉天公署以種種方法籌借債款惟並未動用製造新幣所餘三百萬圓之欵大約將留供軍費或别項急用　　北京除貼有革命告示數張外地面尙安但數日前淸廷驚惶失措祇須有數百人一呼而起即足嚇逃皇 
 
 

Page 5

 
 
H>第一張第五版 
室現淸政府仍竭力聲明宣統並未濳逃云 
　　　　　　　　（以上二十一北京電） 
　　外務部仍不肯宣示袁世凱之蹤跡據確實消息袁已行抵鄭州車站 
錫良已抵京卽日召見淸政府仍促張紹曾即行回京　　　　　　　（以上二十二日北京電） 
　　煙台諸皆安靖無日不望民軍之至民間似不致反對此事　　　　　（二十二日烟台電） 
　　廣州民軍現舉新軍統領蔣尊簋爲軍政府軍事長代理都督因都督某君尙未至粤也廣州人民皆其歡迎新政府商業已復舊狀（二十二日廣府電）　　千葉醫學中國學生組織紅十字會不日起程回國張彪及其眷屬已抵長崎（二十二日東京電） 
[公電]  
　　上海軍政府曁各報館鑒薩鎭冰艦隊由鎭軍都督派敢死隊設法登輪勸其反政已於廿二日夜三時有鏡淸保民聯鯨楚觀江元江享建弢通濟飛鷹楚同楚泰楚謙及張字魚雷艇共計十三艘一律反正即於今日（二十三日）晨懸掛漢旗停泊鎭江聽候差遣鎭軍都督東親率兵隊鼓樂迎刻已一律發給雙餉以慰軍心並增加煤炭預備水陸并進往南京助勦張勳亂黨鎭軍政府　　各報館鑒江已於前日公舉林君述慶爲鎭軍都督陶君駿保爲參謀總長楊君振聲爲民政部長于君立之爲商務部長曹君秉仁爲財政部長魏君筱圃爲交涉部長地方安靜本日並由商界先行捐助軍餉三萬數千元餘續籌鎭江紳商軍學界　　　　　　（鎭江） 
　　各報館報載皓電謇名並無其事應請更正通州各法圑 
按各報前載南通州舉張謇爲司令總長實係張察之誤乃張謇之兄也　　　　　　　　　　　　（南通州） 
要聞 
中國光復史 
[南京戰報]  
　　南京城内已頒行軍律此事以舊軍統領張勳爲主動將軍鐵良有旗兵九百名現居北極閣如困囚獄旗兵開並不與聞戰事張人駿現已回署惟與鐵良兩人均毫無權勢事事須聽命於張勳也 
　　前星期二夜情形最爲危急當時良民被殺者甚多起事時督署衛兵死二百人蓋衛兵先與民軍議定一聞警號卽出響應不意誤會警號率皆袖束白布官軍見之立即將其撃斃官軍遂成隊搶掠凡抗拒者皆被殺其袖懷白布或稍涉嫌疑者咸不免於死實則城中並無許多革黨也 
　　鐵良張勳知民軍有敢死圑將不利於彼輩故防備甚嚴 
　　張人駿對於民軍一方面並無危險張接淸廷和平解决之諭即欲降服乃張勳力謂其僞及張得第二諭時雖欲降服民重亦不可得矣 
　　張勳不獨與張人駿不睦且極反對民軍之舉動因張勳曾索巨款而不得故欲一逞也 
　　南京附近之軍隊可以聯合起義者係前城内派出手無寸鐵之新軍駐紥之即離城約六十里先與民軍約期舉事若民軍奪城則新軍協力奪取南門外之礮合以期獲得軍械子彈且可據佔險要詎城内民軍起事過早砲台防兵先有預備城外新軍奮勇躍入卒被機關砲撃退斃二百餘人餘皆退守舊營疊請上海接濟槍砲然不能即來徐統制乃率兵退下三十英里以便籌劃戰策並待他處接濟現蘇鎭皆已派出援兵前來助戰矣 
　　上星期四日有五百人徒步行抵南京離城約三十英里各負餉械行李現在何處無從確知又有民軍一隊駐紥鎭江之上約十五英里星期六日又有二百人冐雨沿狹道而行用小車載運軍糧行李蓋欲駐紥南京左近火車中人皆揮巾送之現民軍擬先斷絶南京交通而後攻城 
　　張勳爲防衛計已派人四出招募兵士現應募入城者約一 
 
 

Page 6

 
 
千人皆係揚子江一帶之匪徒將來南京城内景象若何可預料而知矣 
[今日可憐之京師]  
　　伍廷芳等電請攝政王遜位文云北京攝政王殿下川鄂事起罪已之詔甫頒殺人之禍愈烈以致旬日之内望風離異者十有餘省大勢所在非共和無以免生靈之塗炭保滿漢之和平國民心理旣同外人之有識者議論亦無異致是君主立憲政體斷難相容於此後之中國爲皇上殿下計正宜以堯舜自待爲天下得人倘行幡然改悟共贊共和以世界文明公恕之道待國民國民必能以安富尊榮之禮報皇室不特爲安全滿旗而已否則戰禍蔓延積毒彌甚北軍旣慘無人理大位又豈能獨存廷芳等不忍坐觀敢爲最後之忠告聲嘶涙竭他無可言伍廷芳張賽唐文治溫宗堯叩馬 
　　淸太后淸帝出京一説外間議甚多茲經切實調查除滿大員眷屬紛紛出京那桐眷屬已避至交民巷六國飯店外淸太后淸帝確未離京本月初旬業由南海還宮惟皇室眷屬大都逃出坟塋裝作鄉婦式樣避人耳目其蒙古王公等則因此次戰事全爲種族而起爰由那彦圖親王倡議謂蒙漢族民皆爲黄帝子孫即以蒙古文字勢若結繩爲之證不獨無虞加害旦可聯合大同况吾蒙人向未身居權要安有苛政可行民軍自不至於分視云云以是蒙古王公并無出京逃避者 
　　濤貝勒交卸軍諮大臣差使據其自述謂因追念先帝曾有勉力向學母得輕干國事之訓故擬亂事稍定卽當遊學歐美各邦以副先帝之意惟該貝勒尙有御前行走差使每日仍須進内恐有暗與政事之嫌故於昨日面請監國將御前行走等差一併開去以免指摘　　十七日京師叙官局失火各王公大臣驚若木偶竟不命人施救蓋以爲革軍已至心中祗有逃死一念而已 
　　淸慶親王前日又由大淸銀行提欵三百萬兩以爲預備 
逃避之計以是朝局又復恐慌 
[鄂軍都督府之新文牘]  
　　袁世凱命劉承恩致黎都督議和函疊寄兩函未邀示覆不識可達　典否頃奉項城宮保諭開刻下朝廷有旨（一）下罪已之詔（二）實行立憲（三）赦開黨禁（四）皇族不問國政等因似此則國政尙可有挽回振興之期也遵即轉達台端務宜設法和平了結早息一日兵事地方百姓早安靜一日否則勢必兵連禍結勝負未見不但塗毒生靈糜費巨款迨至日久息事則我國已成不可收拾之國矣况兵者漢人受蹂躪者亦漢人反正均我漢人吃苦也弟早見政治日非遂有終老林下之想今因項城出山以勸撫爲然政府亦有悔心之意即此情理亦未嘗非閣下曁諸英雄能出此種善道之功也依弟愚見不如趁此機會暫且和平了結日看政府行爲如何可則竭力整頓否則再行設策以謀之未爲不可果以弟見爲是或另有要求之處弟卽行轉達項城宮保再上達辦理至諸公皆大才槃槃不獨不咎旣往尙可定必重用相助辦理朝政也且項城爲人誠信閣下亦必素所深知此次更不致失信於諸公也並聞朝廷有旨諒日内卽行送到麾下弟有關桑梓又素承不棄用敢不揣冒昧進言請敎務乞示覆即交原人携下爲禱九月十一日 
　　黎都督致各省民軍都督電現在義軍四應大局略定惟未建政府各國不能承認交戰圑體敞處再四籌度如已起義各省共同組織政府勢近於偏安且尙多阻滯之處若各省分建政府外國斷不能於一國之内承認無數之交戰圑體茲事關係全局甚大如何之處乞貴軍政府會議賜敎立盼電覆 
　　黎都督覆薩鎭冰函敬覆者奉讀手敎敬佩敬感吾師拳拳於同胞之拯救政體之改革深思遠慮同人無不欽佩鄂軍起義實憤專制之流毒故以民主相召號未及匝月響應在十省以上雖三尺童子皆切齒於淸政府歡迎民軍心理之所趨肇事者不能不利用之也鈞示所慮各節同人等已早籌計茲事之解决在各省成功之後聯合會議視程度之所至（薩函謂民主政體不宜行之於中國故云）政體以意揆之大約不出吾師之所主張特揆諸輿論淸廷不能占此位置耳吾師抱救國之卓見熟察現勢必知專制政體之必亡苟以仁義之師舉應民國凡在各省　不歡迎將來各省會議之時吾師高占議席出偉論以達政見一言可定此時固無事齗爭也元洪視師以來日與同人以改革政體保全人民爲主意决無示武之意不幸而北軍搆戰焚我漢口實深疚心幸漢口商人尙能相諒不爲元洪同人懟然亦數日寢食不安矣吾師何以敎之受業黎元洪頓首 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｔ>申報第一張後幅第二版接要聞一 
[粤人宣佈獨立之熱誠]  
　　粤省於十九日宣布獨立人心頗爲愉快茲將先一日提議宣佈獨立情形彙錄如左 
　　九善堂總商會議案十八日九善堂總商會以地方危迫决議公派代表聯謁張督龍李兩提請示維持方法習日早再集總商會適張督先派胡君銘槃偕江君少泉蒞會陳述意見由胡君提出三問題（一）軍隊防營（二）旗滿軍民（三）土匪請速解决後然後進行免陷危險經衆再三討論軍隊防營於未舉定民政府都督以前仍須由張督龍李兩提負完全彈壓責任通知旗滿速派代表即日與議共保和平土匪與革黨性質不同俟廣東民政府機關成立速議條件分别解散制止懲辦表决如下（一）定諮議局爲全省議事總機關各圑均舉代表與議（一）准期卽日兩點鐘在諮議局開議一面通知議局辦事處准備一面請各報刋發傳單（一）函達滿漢八旗舉代表與議（一）電告港澳團體（一）目下進行方針已定應請各界聯同保守秩序實行維竺治安茲事體大人民各宜存敬畏勿涉輕妄（一）機關部成立議定條件送呈張督執行各界見有總機關部傳單方可一律豎旗鳴砲以維秩序 
　　各圑體諮議局議案下午兩鐘省中各善圑行商聯合各界舉派代表再赴諮議局議事軍商工學各界到者千餘人胡銘槃代表張鳴岐祥康等八人代表滿漢八旗赴會兩點鐘開議衆舉主席愛育代表黄雲軒八旗代表余順卿宣佈莫任衡書記羅少翶凌子雲先宣佈開會理由大意謂現在大局危急各圑體以議局爲全省言論機關在此集議政治革命實中外所同認廣東全省人民極表同情今爲第一次集議組織新政府有兩問题一爲議事機關（甲）指定諮議局爲辦事所（乙）舉人担任作爲臨時辦事人先由省城及　澳和圑體舉出至少每圑五人一面通函各府州縣趕緊舉人來省凡被舉代表每日均須到辦事所不得放棄將來開辦正式選舉即退居選民未舉定前由議局議長議員担任衆贊成二爲行政機關經衆舉定張鳴岐爲臨時都督龍濟光爲副都督用正式呈文俟接收後由都督分别咨移各省都督其餘行政官廳及軍隊防營暫由臨時都督主持再宣佈是早總商會議案提出三問題（一）新軍防營應由臨時都督負完全管轄責任衆贊成（二）旗滿軍民先請旗滿代表陳述意見主張人道主義不分漢滿一律看待衆贊成（三）土匪經衆再三討論未經表决下次再議隨决定十九日八點鐘在議局大會議宣佈呈文表决後連同關防送呈軍政府臨時都督開用請即正式公布一律懸豎獨立旗以定衆志遂搖鈴散會 
　　諮議局大會雜聞是日諮議局集議時以七十二行代表爲最多各人對於張督示文不日宣佈四字反駁最力謂恐鬆懈初議是日十一點鐘送都督印辨論許久卒定十九早八點鐘又初集議時有行商代表招某痛責諮議局腐敗謂新政府成立後應重新改建八旗代表蔡某演説謂舊政府於彼等本無甚裨益此番組織共和各人無不歡悦張督代表胡銘槃代辭臨時都督頗力陳援庵痛切駁之卒又舉龍濟光爲臨時副都督又因粤省政府應與湖北政府血脉相接遂又舉定汪精衛胡漢民陳景華等在粤辦事由臨時都督以　延聘其臨時都督印及文書公推報界製辦文曰中華民國軍政府粤省大都督之印方約四寸昨晚漏夜刋刻備今早送去是日爭論雖多然各人俱抱熱誠而來無不各守秩序云全省之驚疑冰釋各處革命軍本約定十八日到省居民異常驚疑及見議案與張督示全省欣然各舗卽時開門貿易者不計其數初時各人尙歡呼喧嚷及憂心已息全省肅然 
　　省城解嚴廣東旣决定獨立所有砲樓營盤城樓各處已一律撤去防備原有大砲俱即日取下并下令各警局各營隊遇有眞正革黨如非擾民不許妄拿其桂軍各營擬要求新政府發恩餉三月派員送令向籍防綠旗滿各營暫仍其舊 
　　省釋輕罪囚徒各國革命後必將監獄人犯一律釋放以示咸與維新之意昨日粤人旣决定獨立所有南番兩縣廣府及各審判廳犯人一聞消息紛紛要求已即日將輕罪囚徒省釋其重罪者現仍暫留以待新政府之命令 
　　官民趕製新旗粤人旣决定宣佈獨立政界即日在各車衣店定製民國新旗三千六百面預備今日懸掛李水提且於昨早已飭寶和製定新旗七十面其餘公地及各舗戸自行製造者不計　數粤漢各車站　　省稍　　對落　　　　　　隱不及待昨已紛懸新旗矣 
 
 

Page 11

 
 
 [Ｔ>第一張後幅第三版[蘇省臨時議會之發生]  
　　蘇省全土光復後程都督擬即定期召集本省議員開臨時議會討論關係本省利害事件以爲行政官之有提日前草定江蘇臨時議會章程照錄如左 
　　總綱一江蘇臨時議會爲本省臨時立法機關設於江蘇都督所駐之地二臨時議會以本省諮議局議員組織之即以議會開會之日爲諮議局消滅之日三臨時議會設議長一人副議長一人由議員用單記投票法分次互選以得票過半數者爲當選四議長維持議會之秩序整理議事對於議會以外爲議會之代表議長有事故時副議長代理之 
　　職任權限五臨時議會應行議决事件如左本省根本法及其他一切法律本省官制官規本省預算本省税法及公債本省權利之存廢本省義務之擔任或增加以本省名義與外國締結之條約依中華民國憲法或法律或本省根本法屬於議會權限内之事件六議會議員對於本省行政事件如有疑問得提出質問書由議長轉送都督府都督府接到前項質問書應由主管各司具書答復如無答復書須於開會時到會陳述其理由七本省人民於關係本省利害事件有所陳請得具陳請書經議員之介紹遞交議會前項陳請事件應先由議長交付審查會若多數審查員認爲可採者得由審查會加入意見提出於議會作爲提議案其關於行政事宜者應轉送都督府核辦 
　　會議八臨時議會由江蘇都督定期召集會期以四十日爲率其有必須接續會議之事得延長會期十五日以内九臨時議會非有議員半數以上到會不得開議十會議議時以到到議員過半數之所决爲準若可否同數則取决於議長十一臨時議會若議本省根本法時而非有到會議員三分之二以上之同意不得决議十二會議時都督及各司得到會或派員到會陳述意見但不列議决之數十三議員除現行犯罪外非得議會之承諾不得逮捕十四議員於會議時所發言論對於議會外不負責任其以所發言論在外自行刋布者不在此限十五會議時不禁旁聽其有左列事由經議員公認者不在此限都督府特請禁止者議長或議員十人以上提議禁止者十六議事細則及旁聽規則由議會議訂之 
　　議决案十七臨時議會議决案除都督府與議會同意認爲應行秘密者外一律由都督府公布之 
[松郡光復之談片]  
　　上海義師起事松郡戚守聞警後立犒丁役人等各二十元將署内財物器具盡情搬徙習午未已潛逃北門外匿入鎗艇移泊生生橋河 
干人民聞知府已逃恐慌立起遷徙者箱籠物件街衢如織謝紳宰平聞耗馳函促冋人心始定松城光復後交代淸楚二十二日破曉由飛划沈管帶保護出署登舟駛往滬瀆 
　　府署勝出後業雇夫役糞除内外不日將民政軍政兩部辦事人員遷入至華署則擬將財政部遷入華婁兩縣亦併合爲一沈令年高善病擬請李令爲審判員中營署係提標中營參將駐節之處現在中營余志斌遷讓出外飛划沈管帶即於本日略加鋪設遷入辦公 
　　松郡昨日自滬上運來槍械子彈甚夥本日浦南張澤等處各鄉鎭均來領取軍械爲辦圑自衛之用聞已由軍政府核定每鎭發給快槍十桿並配子彈 
　　軍事倥伆餉稰緊急而金融窒塞羅掘艱難現由財政部議定募勸捐款外再派員會同就近紳士登門懇借有銀者銀有米者米出立公借執照准於本年應完漕賦内扣還至地方公欵公産亦由滬軍政府函請派員從速接筦以利進行財政部遂繕發傳單定二十三日邀集向管公款公産各紳董曾議接收方法　　城内自衛圑成立後連宵巡夜頗見精釆東門外亦由楊碧池君組成人數六十名澈曉邏巡各無倦色 
[杭垣新猷種種]  
　　浙軍政府迭據滬軍都督急電以南京戰事劇烈亟待援師即經湯都督會同司令官及參謀本部協商檄派新軍精鋭一協一標及敢死隊均由專車赴滬二十二日下午續議加派馬步砲工各一隊及巡防營混合隊計二千二百人配足子彈餉糈另帶機關砲四尊定夜半一句鐘派專車五乘赴滬前往協助 
　　鎭浙將軍德仁普於十五夜乘機脱逃因民軍防守極嚴暫匿錢塘門官廳坑下仍被民軍搜出護送回署優加看待連日搜查未繳軍火較册載原數多逾三十倍民軍防衛愈嚴出入均須窮搜不肖兵警藉端滋擾雖經都督出示嚴禁而百密一疏擄掠仍不能免窮苦旗丁以謀食不得特於今日午刻紏衆數十人擁至軍署乞餉人多口雜勢熖洶洶該將軍電禀軍政府要求保護立派民軍馳往 
 
 

Page 12

 
 
 [Ｔ>第一張後幅第四版鎭懾該旗丁不服致起反抗當塲拿獲二人押解軍事裁判所訊究斬决以懾頑梗並派隊留該駐署守衛藉防意外 
　　政事部成立後選舉各科員司半未就職辦事無人需才尤急内容秩序因此率亂前日聯合會議以財政部責任重大决議改歸獨立即以藩司衙門爲辦公所昨日業已遷入部長莊崧甫君以現在軍需浩繁羅掘不易政事部權限混合遇事掣肘業於二十二上午堅决辭職宣解散即經湯都督召集緊急會議公推前諮議局副長沈鈞儒暫代支持以維大局聞君以財政非所素習力辭不就故擬於今晚續開大會再選云 
　　軍用鈔票原擬借用興業舊票加蓋都督印信並借撥錢業一百萬以維金融現聞上海總部業已發到新票三百萬即經莊部長特許故擬二十日開巿嗣因預備金槪係存銀現洋缺乏各洋商無可通融前議致歸無效由城廂各業一再協議擬請上海大淸銀行前向外國各銀行訂借押欵暫行收冋作爲預備金並有某商創議將寶銀鎔作七錢二分之小錠抵作墨銀流通以救眉急聞已决定於二址六日先行開巿以維大局 
　　二十二晚十一句鐘時巡警各局區突奉軍政府緊急電話飭派全班巡士分路鳴鑼喊告商民住戸謂滿奸决死隊確到五十人携帶毒藥遍投河道食井等處欲除滅漢人以洩憤居人等務於明日起汲取飲料必先養魚二小時倘魚不死方可吸食千萬注意等語週行大街小巷殆遍致居民陡起紛擾人心惶懼有連夜汲水投以各種鮮物者有先試以金魚者有紛赴紅十字會哀求解毒方法者有請立刻化騐者而茶酒熟食豆腐等商店尤形恐慌云　　軍政府現以謠言蠭起人心惶惑大局尙未鎭靜已飛電寗波分府速派新軍一營及顧乃斌督帶赴嘉一營星夜開回省城以資保衛而固大局 
各埠通信 
[山東]  
　　魯諮議局之名論 
　　十五日魯省紳商學界在諮議局開全體連合大會到會者約有二行餘人所議條件均爲保護山東人民財産土地起見當時公推代表汪紳瑤廷丁君佛吉等數人赴院請孫撫電達淸政府茲錄議决事件如左（一）政府不得借外債充軍餉殺戮我同胞（二）政府須即速宣布罷戰書無論南軍要示何項不得不允許（三）現駐在山東境内之新軍不得調遣出境（四）現在山東應解欵餉及節省項下暫停恊俀槪留本省練兵賑荒之用（五）憲法須註明中國爲聯邦政體（六）外官制地方税皆由本省自制定之政府不得干涉（七）諮議局章程即爲本省憲法得自由改定之（八）本省有練兵保衛地方兵隊之自由以上八條已由代表請求撫院電達政府并以三日爲答覆之期限聞淸廷除第五條外餘槪允許矣 
[福建]  
　　商圑出勤之勉 
　　福州商圑以各省民軍起義省垣爲商務繁盛之區恐有土匪乘機搶奪情事特於十三日傳知各操員每夕按舗出查冀消隠慝是夕第一分隊計六十餘人由該圑出發過萬壽橋折人鹽倉前塔亭等舖嗣復經上杭而回業已十一時矣所到之處如橋南社涵泰同安彚源通餘崇餘恆升雲章新裕昌等號咸鼓掌鳴砲而商船公會及恆泰源則另備茶點以表歡祝途人稱羨誠商界之巨觀也 
[廣東]  
　　又去民膏念萬 
粤省應解淸廷新定賠欵及俄法二國借欵前數天本已擬定暫行停解留爲辦理本省防務之用昨陳藩忽又改意諭令各科員將此項借欵籌備以便依期解滬各科員奉諭後已在内庫各款籌足新定賠款銀一十六萬六千六百六十六兩俄法借欵銀九萬六千兩已於本月十三卯發交大淸等銀行匯解往滬作爲粤省應解九月分新定賠款及俄法借欵之數云 
　　土匪搶米之張皇 
　　佛山沙口十四早有賀縣及北江米船九艘入口時突被附近匪徒截掠各船主逃至佛山報知平碼行一時鎭人驚惶疑爲樂從革黨所爲且傳説股黨萬人將犯鎭地遂由行商電少請兵發電後旋由吳統領呂都司馳赴沙口則匪已望而逃去祗有附近村婦在船括米吳呂將船押回計祇失米約十分之二當時查悉非樂從革黨所爲頗悔去電語過惶迫懼失後來信用然斯時驟聞警耗其惶駭實有由也事後鎭人集議以西北米源必經沙口若匪徒爲患關碍全鎭民食仍擬禀請派勇駐紥以資防衛 
　　電請釋放陳敬岳 
　　軍門鈞鑒黨禁開後制府即倡赦汪精衛輿論稱之公兹受創非因私仇則陳敬岳一人不當久押請公立咨制府省釋以宏雅量緊鈴解鈴願公勿疑李田曹謹同叩 
　　澄海籌辦圑練 
　　澄海籌辦圑練現已招足二百名其一百名經於十五成軍餘一百名約此數天内可以一律編隊所需欵項計高紳家認捐一半此外一半由陸令倡捐并地方紳富捐集諭紳開設圑練總局邀集紳富助捐一面諭陳君劍臣爲管帶佘君子珊蔡君子貞爲帮帶所用鎗枝即在縣署曁參守署請領一應圑勇分爲十六棚城内駐紥八棚城外之東門南橋小北門等處分駐八棚仍不在諭紳士每日輪派三人專任稽查節經擬定各章人别諭議矣至附城各鄉由官諭辦另由局紳邀請到局面商辦法俟粗有就緒即由縣派員會紳前詣各鄉查察聞蘇南鎭有擬辦四百名之議連日紳士出募捐欵凡三十餘人兩日之間已集鉅欵亦可見該鎭之熱心保衛也 
[淸談（東吳）]  
　　敬告各省軍政府。（四） 
　　武漢起事僅三四日。外人即盛稱其文明。而表贊同之意。誠以鄂軍之能維持秩序。未嘗稍有紊亂也。 
今者範圍漸廣。各省收服之軍隊漸多。稍一不愼。便有擾亂秩序之慮。而淸江浦之譁變。湘黔邊境之騒亂。皆足爲前車之鑒者。 
　　昔某日報曾言。革軍響應旣廣。約束難周。恐外人終不免有干涉之事。設不幸而言中。則其危禍有不堪設想者矣。 
故爲軍政府計。第一餉銀不可虧欠而欵項宜預籌。第二將卒必同甘苦而駕馭宜得人。否則肘腋之下。不測堪虞。在記者巳徼有所聞。初非敢爲無病之呻吟也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｔ>第二張第二版本埠新聞 
[滬軍都督陳通電各省都督文]  
　　武昌長沙安慶南昌蘇州浙江太原西安福州廣州濟南桂林雲南貴州軍都督鑒民軍倡義伊始百凡待舉無總機關以代表全國外人疑慮交涉爲難其美承乏上海地處衝要東南孔道餉械根源外交重任尤關全局伍廷芳先生允認外交經各友邦承認壇坫有人全國之慶其美責重才短顧此失彼夙夜惶急心憂成痛今接湖北黎都督及鎭江林都督兩處專電意謂上海交通較便組織機關用爲開會之地聞命之下距躍三百亟當遵照辦理用特通電貴省商請公舉代表定期迅赴上海公開大會議建臨時政府總持一切以立國基而定大局如蒙認可迅請電復不勝懸盼之至滬軍都督陳其美叩漾 
[文告種種]  
　　滬軍都督陳示爲曉諭事照得本軍政府恢復上海以來一切治軍行政需欵浩繁固在計意之中維所有支發各欵悉由財政總長設法擘畫藉濟要需所有在外勸捐各員均有財政總長照會茲訪聞有假托軍政府名義在外藉口軍需勒索情事不得不亟行誥誡爲此示仰闔埠商民人等須知本軍政府弔民伐罪拯我同胞義旗所指秋毫無犯即所行政策方且力求革除污陋斷勿勒派以滋擾累嗣後如再有此項情事許即扭交就近警區轉解司法署以憑懲辦如我同胞或有急公好義熱心捐助者仍即送交財政總長指定收欵各地方掣給收條並當造册公布用昭大信事後更有特别奬勵以示酬勸切勿輕信受愚其各知之切切特示 
滬軍都督陳示爲曉諭事照得此次光復上海軍圵効力義勇可嘉滬上人民安堵如故皆賴我軍士効力所致除按功奬勵外本應特别加餉以示優異因新政凡百待舉之時需欵孔亟故須稍緩凡我軍士均明大義自能體諒此心共濟時艱現在新招各軍士所有餉銀亦與舊軍士一體並無厚薄一俟將來立有功勞再行論功受賞從優錄用本都督受商民委託之重斷不敢稍有徇私惟恐我軍士等有所誤聽各存異議特此剴切明白告知務望我軍士等同心同德盡心盡力出同胞於水火之中致中華於富强之哉愿我多士其各勉旃切切特示 
江蘇都督府民政司長李布告爲布告事按奉蘇軍都督府程文開今委任李鍾珏爲江蘇都督府民政司長上海爲通商巨埠民政事宜較爲繁重遇有急待發佈之件應由李司長就近以江蘇都督府民政司長之名義行之仍隨時報告以便稽考特此委任等因奉此查江蘇各府廳州縣已次第光復各該處民政事宜已分别舉員擔任辦理本司司長現於上海公共租界成都路貞吉里先設辦公處凡各屬民政事宜欲與本司長晤商每日上午九點鐘前至辦公處接洽合行布告俾衆周知此佈上海警務長穆曉諭照得本月十八日奉上海民政總長李照會以民軍起義上海全境光復推舉本警務長爲上海警務長所有城内城外浦東巡警均歸節制希即擔任辦理妥爲規畫並頒發上海警務長印信一顆以資執守等因奉此查城外巡警素歸本警務長節制長警名數警裝可以母庸點騐外其城内浦東各局長警如有慷慨從軍願入軍隊效力者本警務長亦甚爲嘉許可呈明該管局長開列姓氏彚送本警務長轉呈軍政府編隊錄用向領之軍械警裝一律淸繳如有願爲巡警者亦著即日赶向本管局長處陳明彚造名册聽候定期點驗弗稍遷移切切特諭 
[讞員力爭公廨主權]  
　　駐滬外交圑議將英美會審公廨押所暫歸捕房管理已由領袖比總領事薛福德君出示曉諭男女押所人犯均不折服關讞員亦以主權有碍不能承認即向比領據理力爭磋商辦法茲悉讞員查得大陸西報所載西文告示内原文會同二字洋文譯爲隨同且其中尙有語氣纒誤之處業與比領商明公廨一切事宜仍照向章辦理 
[閘北種種]  
　　前日下午火車站經廣帮商圑會員查獲奸細軍械之後閘北民政總長即派通班偵探由隊長周鏡溪君督率在車站旁幫同梭巡總局長黄蟄民君司法長孫叙齊君亦親往查緝以昭愼重 
廣帮商圑及光漢軍連日在火車站往來巡邏異常嚴密遇有形迹可疑之人必詳細檢查不厭煩瑣然對於搭客極其和婉毫無厲色相加故受查者從無怨懟之態聞該商圑組織完備不時由司令部密傳臨時口號外人斷難混入有暗探一班以幹練敏捷之圑員充之辦事認眞可見一斑 
前晚滬軍都督府接到常州來電謂有奸細二十名由南京乘火車來滬携有炸彈軍火當晚閘北民政總長卽傳諭水陸各區隊巡警一律戒嚴並派特别暗探密佈各要隘加意查緝 
新閘橋東沿河向有釐捐北卡一所及洋紗光粉靛靑等各種認捐分所昨民政部長已奉都督府命令一律裁撤以蘇民困 
[製造局記事]  
　　製造局李總理前晚十一點時接南京民國軍來電謂上海製造局係軍火重地現旣收歸甚爲幸事惟頃得警報有潛謀襲取之説雖 
 
 

Page 19

 
 
 [Ｔ>第二張第三版屬謠言亦應嚴密防範妥爲保護李總理因即飭傳砲隊營各弁兵隨帶槍械到局巡邏一面諭飭旗台扯旗知照駐泊浦江之湖鵬兵輪駛泊本局碼頭以便保衛嗣由管旗人報告時在黑夜旗難辨認例懸警燈亦未預備祗可請派划船知照故李總理又立派家丁持片渡至湖鵬飭令整頓噐械加意防備以致該局於是晚頗受虚驚忙亂異常至昨日天明始得安靖製造局李總理以民軍日來戰事甚殷急需子彈於昨日諭飭砲彈廠各工匠即日起加作夜工迅速趕造以濟軍需 
製造局江邊碼頭一帶居民以邇日屢被失竊赴總局報告請爲查緝李總理准即飭派巡警四名前往該處每夜荷鎗巡邏 
　　車站查獲奸細詳誌 
　　前日下午三句鐘寗滬火車抵埠時由廣帮商圑會員在搭客行李内搜出手鎗兩支並子彈及指揮刀十餘把當塲查獲形跡可疑之人五名妥送總局司法科經孫叙齋君分别研訊據劉繼成供直隸河間府人今年八月到南京有同族劉錦義字蓮生在張勳營當管帶此次奉派來申帶有手槍一支子彈數盒現洋並衣物等擬住法界某客棧餘供支吾又同伴張信合供直隸人亦奉張動派來餘供含糊此二人均有張勳所給之路引又郝駿恩供濟南人在張人駿之武巡捕李興才處當有丁因十八日民軍起事主人令送衣箱七只來滬手槍一支係防身所用别無軍火等物又陳浩供台州人在南京徐統領所帶之砲隊輜重第三營當軍需長十八日出發與張勳開戰後因子彈告匱退回上海蔡仁訓供在南京當副目與陳浩同來孫科長核供之下惟劉張二人確係奸細郝亦不無可疑其餘陳蔡二人尙無實據當將訊供情形禀明民政總長將寄存車站之箱籠物件詳細檢查後解送都督府請示又當時搭各中有一男裝之姚姓婦人商圑會員因其形跡可疑上前盤詰該婦即乘隙逃入租界由捕拘送捕房轉解總局經司法長訊無實據當即派探送往虹口不料家屬不肯收留仍行帶回聽候發落 
　　民政長宣布意見 
　　上海縣民政長吳懷疚君致書四鄉各轉體謂民軍起義地方危而復安時事多艱匹夫與有斯責當此靑黄不接之秋竊維桑梓相關之誼不得不急起組織設立機關以期鎭定人心維持秩序惟是事爲草創其入手辦法必須聯絡四鄉一致進行乃克有濟振自治之精神即以立共和之基歴惟我父老兄弟實圖利之意見各條附錄如下 
　　布告四鄉之意見 
一須知民軍宗旨乃政體改革問題非國家有亡問題應請各圑體通告地方人民務使老少皆知無庸恐慌遷徙致滋紛擾一推定員紳携帶告示旗幟分赴各鄉宣撫 
一向歸上海縣署收解之欵與各鄉有關係者共有若干應分别開報 
　　一嚴防土匪滋事全在圑結人心互相守望如商圑農圑學圑紳圑等均可酌量組織不必拘拘於形式之整齊並不求器械之一律 
　　善後之意見 
　　一切實調查本埠民軍之陣亡者及因戰受傷者姓名分别存記並設法表彰之 
　　一擬代表地方函致輪日出巡守衛之各圑體以昭慰勞之意　　一推定專員分赴各鄉宣撫 
　　一調查公有之房屋及物件存記備查並指定保管方法 
　　一登報徵集善後辦法之意見書或報告書 
　　敢死隊調赴吳淞 
　　軍政府新招之特别敢死隊一百二十人昨日奉陳都督命令飭赴吳淞鎭聽候駐淞軍政府差遣調用故該隊於下午即行拔隊由董家渡碼頭雇船二艘用小火輪拖帶開赴吳淞 
　　炸彈爆發之眞相 
　　法界嵩山路九十七號門牌炸燀爆發一案迭誌本報茲悉該宅係某學堂學生居住前因杭州失守其友人王素尚等避險來申暫時借庽不料有滿淸暗殺隊數人悞以爲革命黨中之重要人物欲乘便刺之適是日早該宅樓門未閉燈火尙明有一炸彈向内擲來頓時爆裂斃學生一人受傷三人刺客即時逸去當由法捕房將受傷人及同居者五名帶冋管押現由朱立岡李平書王一亭君向法領事磋商保釋法領以現届滿漢戰爭之時各國嚴守中立必須查明確實始能開釋云 
　　鎗林彈雨中之好男兒 
　　滬南商圑會員黄君肇田性情豪邁勇敢有爲十三夜攻奪製造局挺槍躍馬奔馳於槍林彈雨中炸彈與手槍俱發當者披靡旋以乘馬驚躍致將黄君掀跌傷及左臂不省人事當經某洋商扶入汽車送租界醫院求治恐不免殘廢矣　　張堰鎭紳練圑自衛 
　　浦南張堰係金山首鎭素爲梟匪出没之區金邑自宣告獨立後該鎭紳富盧胤壽君恐土匪潰兵勾結爲患特辦圑練並招自强隊兩共二百餘人以資保衛故日來該鎭秩序頗爲整肅云 
　　漢陽工程司來滬 
　　漢陽鐵廠大半係盛宣懷資本自武漢爲民軍光復後該廠華洋員司及工匠人等早經星散惟經理李一琴與總工程司呂缽則仍留在漢日來兩軍仍相持不下而該廠亦不免爲砲彈所傷故呂缽現已來滬暫寓靜安寺路斜橋附近某西旅館中 
 
 

Page 20

 
 
 [Ｔ>第二張第四版[電車公司執事之熱心]  
　　英美電車公司執事吳旭東君以民軍崛起以來各省聞風光復頗有一日千里之勢實我漢族如天之福現議勸令各電車司機售票人等除剪除髮辮外並勸量力捐輸彙交軍政府藉資壤助 
　　請緝餉逃逸之余漱芳 
　　滬軍都督前日派周某持文至四馬路總巡捕房聲稱近有西裝之余漱芳投軍政處効力派往小南門當差前日由該隊司令官派余至軍政分府領取餉銀三千元以便分發詎余領取後即携洋逃逸請爲派探協緝等情捕頭允爲飭探偵 
[警界人物]  
　　上海警務長昨將城外向有東西南三區稍事更變將巡員改爲區員巡長改升巡員升東區巡員龔祖培爲區員升巡長秦仲熙爲巡員陸仲嘉爲書記員南區區員張超巡員董耀龍書記梅占魁西區區員陳學詩巡員王祈仙書記王植三業已分别札委推升其各鄉駐守之巡警巡員已派定俞炳斌爲西鄉徐家匯巡員浦東三林塘巡員派宋國斌尙有城外民圑巡員張言倫城南巡員郭濤城北巡員　潮每　城内各區巡警亦照浦東之式將路名除去上加城内兩字以示區别 
[通俗官講詳誌。]  
　　通俗宣講社於二十二晚七時假座大東門外中篾竹街公餘學社開第八期宣講會是夜月明星稀聽講者頗衆先由陳良謨君宣講略謂助餉及當兵爲當今民國二大急務（一）慷慨捐輸千元萬元不爲多百元十元不爲少願望有力諸君迅速慷慨解囊送至財政部處以助兵餉（二）奮勇從軍生榮死哀乃大丈夫應盡之廬何樂不　望愛國健兒快快投軍以鞏國本繼由袁頌豐宣講近時商圑操員榮張俞三君爲恢復祖國掃除滿族奮不顧身竟以身殉頗爲可惜　袁君在商圑述三君情形頗詳）今三君雖死　其志猶生萬世不朽願吾同胞其各努力當以國事爲懷聞者鼓掌散會已九時矣 
瑣聞 
[城内]  
　　聽候點驗○上海民國軍警務長昨日知會城内一路一區分局傳諭東南西北四區准於二十四日着各區巡士長警等准午刻齊集一區分局聽候點驗勿得遲延 
　　不及點驗○小南門内巡警練習所敎練民國軍新招敢死隊三百名於昨日由隊長帶至都督府聽候點驗因陳都督已經公出不及點驗因此仍回原處云 
　　一起發落。○陳蔣氏控蔣國斌欠欵不還案内之保人陳熙春又陳金福控沈桂芳欠欵案内之保人施世壽又分産案内之陳毓才又被控圖賴皮衣之王仁卿文犯竊案内之李阿才又行兒案内之奚阿林昨日均經上海縣湯裁判分别提案畧訊一過判陳熙春着交保限一星期交蔣國斌到案候訊又判施世壽交保限五天交沈桂芳到案又判陳毓才限三星期理楚又判王仁卿限三天交到伊夥陸蘭亭到案訊　文判李阿才奚阿林具改過切結一併　釋 
　　逃犯復獲○沿路搶物之押犯小寶三即王阿三前晚在所拆毀欄杆由屋頂脱逃而出逃　法租界由一百六十三號華捕拘獲　入捕房轉送公堂審訊昨晨由縣内所丁王愼卿會同法包探王桂生前往公堂將逃犯王阿三一名索回解縣請究當於昨午由湯裁判便服升座二堂提訊王阿三供由着役鄒坤趙根商酌於押犯伺隙擁出逃走等語並據同號竊犯吳金寶供被受愚訊之鄒坤趙根兩看役供不承認問官大爲申斥遂判王阿三戒責二百下吳金寶戒責一百下仍暫監候查明實情再行訊核鄒趙二役本應革責姑念苦求從寛免究仍照舊辦公如後再有疎忽情事定行革辦不貸 
[南巿]  
　　小茶館中之人命○住在西門外斜橋開設小茶肆之皖人李吉林之妻宋氏於本月十三日被其夫弟李阿　碎及茶碗向之責賠不允反被持刀戳傷氏之乳腹血出如注李即扭其弟至西區控訴區長因氏傷重着即就近送婦孺醫院療治一面將阿根移送裁判所訊明兒横不法判責押候氏傷痊訊核不料宋氏在院因傷身死李即報案並云自願收殮旣而屍兄宋萬福到塲要求從豐棺殮復起爭端扭案控訴即奉集訊以宋旣在公共租界充當巡捕應知大義不廳阻擾着申斥命具結不許再擾李阿根着照原斷加責手心三百下還押候懲 
　　介紹人難做○搭惊棚工匠張華生前控醫生金鴻聲介紹爲西門外捷安公司搭蓋草屋十二間被欠我工洋八十二元屢索不睬一案經陳裁判提金到案訊供支吾推託　錦餘經雇奉判交保限三天尋朱來案質訊如違照賠 
[英租界]  
　　總巡察看押所○英美總巡卜羅司君昨日午後偕總巡捕房捕頭同至公共公廨欲入押所察看詎押所委員謝樹伯不允旋與關讞員商明諭令管押司事導至男押所上下察看一週而去 
　　携鎗違章一○民國軍楊起羅春芳昨晨均因攜帶洋鎗經過租界由捕查見以其違章一并帶入捕房旋送公堂請究關讞員會同英康副領事訊明判羅罰洋三元以楊鎗内藏有子彈着罚洋五元一併充公洋鎗發還 
　　携鎗違章二○杭州民國軍胡斌奉湯都督命令來滬以便赴寗助戰昨晨因胡身帶指揮刀及手鎗經過租界被印捕查見帶入捕房旋解公堂經關讞員會同英康副領事訊明以胡身帶軍械擅至租界違章屬實判罰洋六元充公鎗械一併發還 
　　虐待三姑娘○十六歲女子紀三姑娘因遭翁姑虐待逃出前日在北浙江路啼哭由捕轉送公廨昨由官媒將女解案訊明前情判奉暫留棲流所候核 
　　誣竊自鳴鐘。○辛瑞貴控萬光成竊取報時鐘等情昨由捕房解究據萬供實遭誣指因被西探吊打受苦不過招認當由正華紗廠内之張月槎與一百八十一號華捕目覩等語奉判押候傳見証到案再行訊核 
　　搶一○匪徒王桂生生在北四川路搶取粤婦李何氏金環由探查獲昨解公堂經王襄讞會同英翰副領事訊實判玉先枷七天再押西牢一年期滿再枷示一禮拜遂出　　搶二○張順榮陳阿根祝任蘭章炳賢等因在虹口揚子碼頭紏搶李家禎李國香現洋四十元並手鎗一支被控捕房於昨由探將張等四人一併獲解公堂訊明率判張陳各枷一禮拜祝章各枷三天均發犯事處示衆手鎗發還原告 
[美租界]  
　　一羣外國醉漢○前晚有一德國人在百老匯路因醉毆打車夫龍阿才二百十八號西捕向阻不服拘送捕房押至昨晨送德署請辦又某日人亦因酒醉在途滋閙一百三十號三道頭印捕向阻反遭毆辱拘送捕房押候核辦又某黑洋人昨在吳淞路乘醉行兒將楊紀林栗子攤搗毀由捕拘押捕房候辦 
[法租界]  
　　婦人吵閙。○婦人白王氏董楊氏胡李氏三人俱因案由公堂發堂留養候示近因該婦等在堂時有吵閙情事奉堂董一併飭送公堂訊究　讞員商之顧君判王氏改押捕房楊氏押候本夫到案具領李氏准由伊戚吳開紀代爲具領交伊夫管束 
　　會審官庖代○法廨陪審官副領事白鼎業君因政體不豫昨期公堂訊案由前任繙譯官新任成都領事顧寶君會同聶讞員蒞廨會訊 
　　拘獲逃犯。○王阿三前因在英界犯案由公共公堂飭送上海縣暑訊押候辦關因在押脱逃匿跡界内爲探獲案當由民軍司法長飭所丁投廨禀明前情請予帶回歸案訊辦聶君准之 
[來件]  
　　華洋義振會墊欵振救漢口難民　　本埠華洋義賑會日前接得英國敎士李提摩太君轉交漢口德商施理定君爲漢口難民乞助專函一件當開董事會公同商議僉以義振會所籌之欵乃備振救水災之難民漢口難民其受苦乃由於兵火情事雖有不同然其迫切則殆過之因議决墊撥銀一萬兩專救急難如用有餘欵仍歸義振一面函請寓漢外人敎士福斯德君爲該會代表與主敎羅志君英美煙公司經理克孟夫君華人史晉生盛竹書王栢年三君與施理定　 
 
 

Page 21

 
 
會同商議協力辦理施放事宜並電詢漢口需米需銀如需現銀即由該會匯銀如需米糧即由該會採購部董事採辦運送仍再勸募救濟漢口兵災捐欵凡我同胞有哀念漢口難民慘狀解囊慨助者請將捐欵送二馬路禮和洋行樓上華洋棧振會並書明漢災捐欵施理定原函譯文錄後 
[施理定君原函錄后]  
　　李投摩太君惠鑒漢口華界擾亂之狀諒閣下已有所聞各處延燒燬及大半現火勢仍未熄恐其餘未燬之處亦將波及附上中國中部日報一紙所載被災情形確非言過其實僕於該報所記官軍殘虐之事不敢謂其盡然盖革軍預匿屋中向外開槍官軍欲驅之外出遂燬及房屋然無論若何延燒及爲何事焚燬其全境已成焦土故無家可歸而飢寒凍餓者有數十萬人之衆即本邑素封之家平日常解囊濟施者今亦與貧民無異甚有毫無希望者此處西人甚少即有所設施亦無濟於事故不得不急查各處襄助聞閣下對於此種善舉頗共熱忱爰特肅函敬陳想閣下必能轉請各處慈善之士組織一會廣求振助其功效當較僕等爲大也災狀迫切望勿稽遲本境米糧早已稀少因隣近各處戰爭未已即所存米錢亦多被燬西人粮食存者無幾且僕役多數逃亡無供奔走驅策者諸多不便故米糧一項與銀錢衣服蘆席等俱爲急要之用也九江一帶革軍見有裝載糧食等物均須扣留搜查然届時運糧食等物來此僕若知其船名當不難領一執照轉瞬寒冬彼難民等不知若何困苦僕今竭力設法組織善會藉盡我之心力耳　　九月十三日漢口施理定啓 
[來函]  
此次上海民軍起義深恐土匪擾亂地方本會各會友竭力出防忍飢耐勞晝夜不息所有各費全賴熱心各界捐助俾免枵腹從公近蒙北巿糖業集益商會助洋四百元鄭品南助洋五十元廣源糖行助洋五十元蔡伯華君助洋五十元磁業公所助洋念元信益洋貨號助洋十五元五角拜領之下感篆莫名爲特登報聊答隆情刻需費孔亟尙祈熱心志士源源惠助不勝禱盼 
　　　　　　　　　商圑公會謹啓 
[海上閒談（鈍根）]  
　　欲覘民國軍之聲勢。請觀上海之旗最多者爲白旗。其次爲星旗。又次爲書頌詞如民國軍萬歲大漢光復還我河山等旗。其次爲太極圖旗。飛揚招展。觸目皆是。而巧思牟利之徒。乂從而仿造小紙旗。以爲娛悦兒童之品。於是黄浦江濱。旗幟更多。不但屋頂有旗。小兒手中亦有旗。車中婦女亦有旗。西人手中亦有旗。而南洋大學堂學生别出心裁。且使李鴻章銅像爲。之敬謹執旗。 
 
 
 

Page 22

 
 
   
 
 

Page 23

 
 
   
 
 

Page 24

 
 
 [Ｔ>第二張後幅第二版[徵文告白]  
　　海内文家如有詩詞歌曲遣聞軼事以及游戲詼諧之作惠寄本館最爲歡迎卽請開明佳址以便隨時通信惟原稿恕不奉還 
[游戲文章]  
　　克虜伯管城子戰勝混世魔王記（愛） 
　　當混世魔王之横行天下也。管城子聞而不服。然未明與宣戰也。迨魔王殺戮川民時。克虜伯首與宣戰。管城子助之。克虜伯所派出之大將曰麥格森。曰林明敦。曰毛瑟。曰來復。管城子所派出之大將曰純羊毫。曰小綠。穎曰狀元紅。曰京莊。曰白丁。以松使者楮先生爲左右先鋒。魔土所派出之大將曰功狗。曰奴才。曰漢奸。曰走狗。其總督軍事者。則爲賣國賣路賣礦三大臣。戰之日。克虜伯一軍爲對敵　師。管城子一軍爲遙應之師。初交鋒。功狗卽敗奴才漢奸走狗皆望風披靡。魔王大恐。乃用厚幣聘厚皮出山。使之代功狗之任。厚皮欣然允諾。受總統水陸軍馬之職。厚皮戴珊瑚頂著黄馬掛。昻昻然自以爲不世之榮。蓋慕昔日諸功狗有銅像之製。有文正公之稱。有各處專祠之立而爲此也不知其沐猴而冠。祇供人之玩耍而已。然厚皮名副其實。克虜伯軍中之砲彈。竟不能入管城子所用電氣砲彈。亦能受。但其手下之人。傷亡甚衆。計奴才已逃回京城。小奴才逃往他國。賣路大臣已中彈。賣礦大臣已陣亡。走狗被戮。如今厚皮已被圍在垓心。將來必出降之一途。魔王已備桐油三百桶。將駕而至歐洲云。 
　　錫金時事五更調。（老）（琴）一更一點月升東。革命起風。咦呀呀得而亨。錢莊不通。匯票鈔票失信用。巿面窮。財主人呀。家私才搬動。咦呀呀得而亨。大家走個空。 
　　二更二點月正明。民圑議論。咦呀呀得而亨。流氓成軍。烟鬼酒鬼招乾凈。三百文。一日天呀。可以過得癮。咦呀呀得而亨。總辦弗得人。 
　　三更三點月更淸。商學齊心。咦呀呀得而亨。預備歡迎。旗幟徽章做端整。諸事定。火車來呀。專等華懋琳。咦呀呀得。而亨。一到便據城。 
　　四更四點月斜西。排槍聲繼。咦呀呀得而亨。圍困衙署。大小官員落眼涙。眞悔氣。到如今呀。勿得勿讓俚。咦呀呀得而亨。印信高舉起。 
五更五點月已沉。推舉裘紳。咦呀呀得而亨。素來公正。紳商各界盡安寗。好名聲。像文明呀。白旗如叢林。咦呀呀得而亨。從此慶太平。 
[海外奇談]  
　　敎瞽法。（子堅） 
　　西歷一千八百八十一年。英國政府下令謂全國瞽者。不下數萬。擬創敎瞽法以敎之。其法以銅條鐫字母。皆作凸形。令瞽者以手按摩而知。亦有以鉛字印入靭紙。隂文陽文兩面按摩者。現今各國多取用之。 
[豁廬雜誌（豁）（公）]  
　　觀察陳公鼻傾斜。人呼爲歪鼻先生。性嗜湯圑。每食不知厭。樊山作浪淘沙小詞以戲之云。（可惜好湯團。門外垂涎。雖然小道頗堪觀。爭奈中丞心不願。（謂馮夢華）我也爲難。相遇會塲間。（勸業會塲）躱在旁邊。若敎劈面打三拳。只恐鼻梁東倒處。轉向西。偏）聞者咸爲噴飯。 
姚君穉生。余妻之長兄也。生平有掌故癖。每與親友曾談。輒述遺聞。軼事以爲樂。常爲余言。餘杭有秋心子者。不知何代人也。亦不詳其姓字。平生事跡無從悉。惟輓某妓之父一聯傳於世。其詞曰。（大可傷心。此老竟無千歲壽。何以報德。從今不畫四靈圖。）寓意詼諧。措辭工穩。眞雋才也。 
[心直口快]  
　　昔日今日。（愛） 
　　昔日害良民。如殺籠中之雞。今日擒污吏。如捉甕中之鱉。 
　　昔日穿黄褂。拖花翎。坐八轎今日着敝服。薙鬍鬚。生三脚。 
　　昔日欲將鐵路收歸國有。今日盡把河山奉還民軍。 
　　昔日郵部之大臣。内閣之總理。今日海外之逋臣。滿洲之旅客。 
　　昔日磨猛虎牙。欲呑民黨。今日曳癩狗尾。求兹外人。 
　　昔日想學那曾文正李文忠一班功狗。今日竟成那雨淋雞喪家犬。兩種情形。 
 
 

Page 25

 
 
 [Ｔ>第二張後幅第二版昔日殺人不貶眼的淫威何處去。了今日鑽身入狗洞的苦况。相逼而來。 
[戲攷（健吳）（兒下）]  
　　明末遺恨（續）（靑衫戲曾停） 
小連生之崇禎帝。小連生之戲。做工微嫌過火。此戲則甚宜。以其事情急迫也。　朝時。殷殷垂詢國事。的肖愛民之主。借餉時。扣門不應。惶急無措。冷嘲熱罵。譏刺一般貪官污吏。意在言外。分宮時。逼周后。殺公主。語語酸心。淋漓盡致。一種嗚咽之聲。悲慘之狀。令人耳不忍聞目不忍覩。至太廟題詩。則沉鬱蒼凉。涙隨聲下。至萬壽山自縊。出塲一跌。即赤足散髮。躑躅而前。此段演得萬分悲痛。做工爲全劇之冠。佈山景烟霧迷漫。亦悽側動人。小藜靑去太子天倫不錯。戲情亦合。 
　　夏月潤之李國楨。夏月潤演此劇。自始至終處處着勁。無懈可撃。而尤以開城接戰。麻布哭帝兩段爲最佳。李闖接杜勳降書。直薄京師。以爲唾手可得。不料被李國楨領兵出城。大殺一陣。國楨卒以兵無後援。衆寡懸殊。敗回城去。月潤戎裝出戰。勇氣勃勃。殊得背城一戰之旨。戲情亦出其不意。變幻得妙。祭帝時一段唱工。沉鬱頓挫。娓娓動聽。偃蹇登塲。又能將亡國孤臣之苦衷。一一摹出。老八的是可兒。 
七蓋燈之費宮娥。分宮時。帝手刃公主。七蓋燈涕泗横流。拚命救護。跌撲至十餘次。殊爲難得。惟所唱崑曲。似未嫻熱。初尙動聽。入後則模糊影響。不能辨其字之准確矣。寄語鍾林。於剌虎等崑劇。尙宜加之意焉。 
　　夏月珊之周奎。周奎蘇人也。月珊善吳語。去周奎。當行出色。議論國事。專講資格。以調侃當世。描出一種貪黷無厭。庸夫誤國之情狀。處處得神。爲李闖刑訊時。三夾三百萬。盡情吐出。現身説法。詼諧之中。語涉勸誡。喚醒世人不。少用心亦良苦矣。小雙鳳去其妾。面目可憎。毫無可採處。 
小説 
[短篇小説童子軍（怪）（竹）]  
　　夕陽西下。徒步出門。淸風徐來。神氣爲之一爽。正思他往。忽見小孩十餘輩。結隊而來。内年逾十齡者二人。削竹爲刀糊紙爲旗。在前引導。如指揮官然。其旗上亦書興漢字樣。復以口作軍樂。排列整齊。數迴旋於里巷中。居然一隊童子軍也。其更可喜者。内有數兒。亦以白。布纒左臂。余顧而樂之曰。鳴呼。今日之小孩安知非他日之陸軍乎。回寓。遂展楮濡毫。以紀其實 
[俠情奇小説奇女子（二）（瑣尾）]  
　　那一年杜秀才病亟。臨移時。呼女坐枕畔。密囑之曰。我得汝晚。不及爲汝訂姻事。是一件大大的遺恨。汝母年老。後日爲汝議姻事。須自具特識。參决可否。勿似他家小兒女。羞澀不言。悉聽人胡亂配置。以致彩鳳隨鴉。流離失所。那時方嘆實命不猶。却已悔之無及了。切記切記。叮嚀再三而殁。後其母絜女至外家省親。見兩生。一周姓。一鄭姓。皆屬内親。才品相類。均係英俊向上的少年。母隂有擇壻意。而未知誰屬。歸密商於女。女嘆曰文武兼備。世固少其人。如兩生者。鄭當以文學進。而無大成就。周福澤較厚。特當以武功進耳。母窺知女意。乃曰。現時河决年荒。賊盜四起。武亦良佳。遂字於周。周亦喜習。武事。旣嫁。郎才女貌。你憐我愛。自然琴瑟和諧。不消説得。誰料好事多磨。寇氛漸逼。闔房之樂。又不能享用了。你道爲何。原來這時洪秀全已陷武昌。據江寗。號太平天國。頗有推翻舊政府的情形。又分兵北。上自皖省入豫境。以大隊攻開封。而游騎四出擄掠。自歸德至開封附近。直騒擾得瓦礫徧地。雞犬不留。周生見賊漸逼近。乃與女集鄉村圑勇二百人。爲戰守計。夫妻分爲二隊領之。又各分其隊爲二。二正二奇。奇兵分伏四處。正兵准備應敵。分撥方畢。而敵骑已至。見迎戰者纔數十人。心易之。直撲女陣。女佯敗。退至叢林間。賊追逐方酣。而周生所率之五十人突起。大呼於林東。賊大錯愕。急分兵應之。而西路銃砲又作。遠望山坳木杪。旗幟飛揚。若有千軍萬馬的聲勢。那時賊方知中計。又苦不知伏兵多少。遂大驚潰。自相踐踏以死者無算。距叢林四里許固有舊廟一。廟中亦伏兵所在。俟賊過。譟而出。持刀追殺。如宰雞騖。女見一騎馬賊酋。貎極獰惡。持大刀以殿。當者輙披靡。乃自策馬提槍。緊追其後。賊酋聞背後鑾鈴聲近。勒馬回戰。見來者惟一美麗之少女。後亦無從者。殊不以爲意。揮刀接戰。戰數合。顧女而笑。大露輕薄之色。女亦徵笑答之。賊大喜。竟忘其在戰塲方。啟口欲有所云。女見賊已入彀。乘其不備。挺鎗直剌其腰。傷脋墜馬。憤而大吼曰。左三虎三十年驍勇。那知今日竟死於女兒手。爲弟兄們笑。尙何言哉。（未完） 
豁公鑒承惠大稿莊諧兼美欽佩之至謹當逐日刋登以副雅意 
 
 

Page 26

 
 
   
 
 

Page 27

 
 
   
 
 

Page 28

 
 
   
 
