# 1889 - 222 - 4905864

 

Page 1

 
 
[新印尺贖出售] [  申報館主人啓]  
　　詳註知愧軒尺牘門分類别意淺詞新後附註釋俾初學一覽了然貿易塲中均宜　匮一編兹用新鉛字排印每部四本價洋二角　　　　繁　 
[詩韻全璧皇清經解編目] [  點石齋啓]  
　　詩韻一書向推珠璣集成兩種爲最自合璧出而詩料之外　入詩腋固已人人稱便矣近來采輯益富取用愈宏所增之書曰初學檢　　月令粹編曰賦學指南曰金壺字攷曰字學正譌凡有涉於詩賦詞章者幾於蒐括無遺洵操觚家必備之書也分訂六本碼洋二元四角○皇　　解編目是書係吳門陶氏所著舉學海堂本與點石縮印三層本按經編句其下分載某卷某頁倉猝檢尋如題勘鑰求無不得也前印早經售　　已三次成書分訂四本碼洋二元 
[點石齋各省分莊售書告白]  
　　機器印書創自本齋日漸恢擴極盛於斯歴計十餘年來自印代印書籍凡稱書房習用者檢點花名應有盡有兹於戊子已丑兩年間　　省設分莊以便士商就近購取所有分售處所列後呈覽○京都琉璃厰點石○漢口鮑家菴正街點石○廣東雙門底點石○福建皷樓前點石○蘇州元妙觀前點石○金陵東牌樓點石○杭州青雲街點石○湖北三道街點石○湖南省府正街點石○四川重慶府陜西街點石成都省城學道街點石○江西省城點石○山東省城點石○山西省城點石○河南省城鴻影菴街點石○陜西省城點石○雲南省城點石○甘肅省城點石○廣西省城點石○貴州省城點石 
[四論發堂擇配之善]  
　　倉山舊主縱論發堂擇配之善至再至三不遺餘力有客造廬而請曰君論懸諸國門無人不以爲是然而言者舌敝唇焦聽者銷聲匿跡似可省夫管城子卽墨侯之勞君其納此芻蕘之言否耶則起而應之曰予豈好論哉子不得己也初　甫出而人之責　者踵至謂先生亦略有所聞已耳不然何以只道着一二而未悉其中之諸多乖謬耶　爲之指陳若干欵而不敢遽以爲實也約略而婉述之爲之再論三論乃人口嘵嘵殊不能已並稱如果所論虚誣可以一字不辯此卽可爲理虚口嗺之明証焉且來言者皆非圖踞善堂期充董事司事之人亦非求　不得之人夫固皆屬公論目今令尹賢明方博採興論之不暇則消閒無事略費筆墨爲之挽回善舉之失其本旨者似不在處士横議之列而應爲樂善好善作善行善者之所願聞愚竊以爲如此善政何以不嚴立章程兹先爲擬立章程十條以圖挽回積弊一關防必當嚴密婦女所棲之所自應晝夜扃鎖不准男子入内或另用一老婦或就中取一二老年者總理一切擊梆傳話由竇遞物不准少懈二一堂所大門之外懸挂粉牌列書婦女姓氏年貌籍　案由及入堂日期與堂中册籍一絲不爽一名不漏三一月按三旬開堂擇配聽憑選婦之人帶同的寳保家當衆齊集高聲點名先聽男人選中再詢婦女允否一秉至公不少遷就四一爲妻爲妾不必拘定惟須言明在先不准臨時含混亦不准爲第二第三之妾五一婦女到堂之日卽日一面入册卽一面增塡門首粉牌之上不准遲延歧異六一本日收到婦女卽於次日登諸報至開堂擇配之期必先一日將婦女全數及某日開擇詳登報章以廣見聞以擴出路七一擇配旣定准堂中核收該婦女自入堂日起之飯食錢每日五十文以助經費五十文外不准私索分文八一開堂擇配已歴十次而該婦女故意留難諸稱不合卽當由董指配禀官立案九一取保必須的實店鋪加蓋圖記帳中載明隨時聽憑堂董前住稽查一年爲度十一嚴防重賣爲娼之弊查出由官提保重究該犯尤當重懲不少寛貸以上十條如果循而行之自然善事實而有徵何至被人訾議至於爲堂董者旣不當玩誤公事亦應知避夫嫌疑凡此在堂婦女雖有極美之色而本堂董事司事親族中人斷不能公然選納縱曰禀明賢宰未必不可曲從而自占身分之人不應出此公事也而以私先之故自此以往一切皆乖謬矣抑爲董者旣富節省善資亦當妥籌善欵何得以豢養婦女之費非堂中所固有而遂巧生他計不顧聲名須知求婦之人索其身價固失本旨勒其捐賑亦難掩飾誠不若核收飯食之資出者不多納者足裕詞嚴義正不駭聽聞因查該堂日給衆婦女早粥一餐鹽蘿菔乾二條午夜給飯兩餐折給菜錢每名十五文合而計之每人每日不過四十文而已此外卽更有所需夫亦何難核計平心而論故收以五十文之飯食而已綽綽有餘若向之數十數百番之勒助實覺荒唐卽嗣定三等之助賑亦覺枝節及此而挽回美意未爲晚也視此而漠然不顧謂之何哉又查堂例每年必請官憲臨堂一次取衆婦女一一點名點畢宴於堂上該董亦必例蒙嘉奬一二語然該董等並不因此發憤急公依然奉行故事年復一年有心人早已感慨係之矣他政不敢干預善舉未碍惟求疉爲揭而白之庶幾前賢創始之美意不致埋没於一變再變之餘而諸凡經辦善舉之人或以防口之難從此可以少知自愛焉且也今之時旣以力行善事爲要務予財力不能行善勢位不能行善惟有憑管城子卽墨侯直書夫善而不善之事以冀善人聞之羣起整頓而善舉之不失本旨者可以永保其善善舉之馴失初意者或者挽回其善所關甚大若堂中區區諸婦女特其一端耳然堂中區區諸婦女亦何忍不加之意哉客問此後更有何論則答之曰發堂擇配之善雖百論不足以形其善也發堂助賑之失雖十論不足罄其失也君且洗耳以待之予自當信筆以書之何日厭聞便當擱筆 
[京洛風塵]  
　　京友云七月初兵部郎中李正郎思訓上禀堂官聲稱竊職自光緒六年春到部當差旋於是年冬以資斧告匱請假歸湖南永寗縣原籍在籍時叔父病故無于所有雲騎尉經湖南撫憲奏請由職兼襲卽於　年七月經兵部議准行知迨九年春職復來京到部銷假是年冬又因家中乞假回籍十三年二月丁本生父憂十四年七月一年服滿報明本籍後旋於本年正月入京到部銷假查職自兼襲世職後從未支領俸銀兹將請假銷假日期具禀聲明伏乞恩准咨查户部是否准其補領之處詳細批示實爲德便云云刻堂官已飭承辦司員咨查户部矣○七月初户部筆帖式裕筆政端上禀堂官聲稱竊職故父培善係浙江候補知縣兄裕厚係浙江永福縣典史皆於咸豐十年陳亡當蒙撫憲奏請議卹經史部議得卹銀一百五十兩歴有多年尙未支領除由本旗正白滿洲都統田咨聲明外伏乞恩准發給實爲德便堂官以光緒十年奏請停發八旗卹賞銀兩以來至今數年總未續放此禀擬卽批駁云○七月初四晚初更時崇文門外羊肉口永順祥烟錢鋪主人偕二三夥友在門外納凉忽見數人由本街北首奔至直入鋪中主夥 
 
 

Page 2

 
 
意爲非兑換銀錢卽購買烟酒者當卽隨之而入不料數人旣入卽轉身關閉鋪門然後各出刀鎗大聲恫喝主夥初不解其意不敢出聲迫左鄰某茶社夥聞聲前來探視被數人擊以洋鎗於是將櫃儲白鏹百餘兩錢鈔數百串并鋪中所有席捲一空呼嘯數聲四散逃逸次日報經東城司署差役　獲二人有何口供尙未訪悉云○七月初六日薄暮時有于姓車夫之二子同行至前門外堂子大院不知因何口角其長子無意中向次子腦後一拳跌翻於地四肢僵挺口沬直流幸好事者施以刀圭至夜半始能轉動 
[倒屋塲入]  
　　初六夜風雨交加天津海大道旁外國墳山五間房地方坍塌泥屋一間内住四人兩經逃逸其一婦一子則斃於嚴牆之下業由地方相騐矣 
[覆船類志]  
　　天津九河水勢盛漲其中傾覆船隻不知凡幾其環津九河以海河爲最大有客於初三日策騎河干至閘口之龍王廟時海河之上流有煤船滿載鹽觔約二百包各重四百餘斤溯流而上煤船形類栅欄而身較小其後艙住眷者居多名爲煤船而實並不止裝煤該船前用絞盤後以横木架舵如涉春冰如履虎尾力爭上游詎驚濤駭浪滾滾而來船竟欲前反却舵牙脱落愈無把握舟子瞻前顧後肆應不遑於忙亂中　斷絞繩船遂倒流如三峽之水碰於龍王廟下擺渡碼頭木椿之上船頭洞穿旁泊槽船一艘小南船二艘船尾力掃槽船致將中泊之南船壓傷而鹽船則水已汨汨入瞬息船頭低下鹽斤着水如洪爐點雪胥歸無何有之鄉艙板亦片片隨波逐流勢難收拾曾不須臾艙中水滿舟子先扶眷口次運衣物誕登旁泊之完整南船尙有黄犬兩頭高踞後梢狺狺求救而全船已没入水中矣慘哉同日豫河又有官眷船駛至馬家庄亦遭傾覆幸係傍岸而行船桅支拄河干船如側生之果全船人眷得從艙門逸出獲慶更生而舟子已斃二人矣此係就聞見所及者而略誌之其餘更難悉數云 
[尋仇未已]  
　　邵國梁者河北之混混也天津爲魚鹽蜃蛤之鄉邵開有魚行日積月累已面團團如富家翁千金之子坐不垂堂不復如前之袵金革而不厭矣惟與同類吳大勝向結不解之仇前年鬥毆邵曾向王三作將伯之呼箕帚市恩耰鋤德色王以爲不世之勲每需索邵邵經日久未能如願以償土遂啣邵思中傷之而未得間猛憶借吳報復遂於月朔賣味於吳賣味者拚兩部内鼓吹向人挑釁若人風氣凡口角之嫌睚眦之怨必尋仇不已而又射　射馬擒賊擒王蓋觸動前嫌逆知吳之於邵不能渙然冰釋將以洩忿也吳果命儔嘯侣稱十比戈覓邵闘毆邵不便逆來順受亦嚴陣以待於初三日闘於虹橋地方聞邵有族弟受傷頗重業經控縣騐傷矣 
[易服潜逃]  
　　七月初五日南澳輪船駛抵厦門時有一美少年附之而至衣官紗衫持白團扇翩翩墋緑顧影自憐及乎細步輕移婷婷嬝嬝見人羞澀粉頸低垂則又似十七八女郎略無半點方家舉止旣偕偉丈夫二押運隨身琴劍下榻三仙館中好事者約略參詳疑係梨園妙選固不知其以巾幗而裝鬚眉者也嗣忽見其羅衫乍解高聳雙峯遂譁然曰嘻是殆花木蘭後身耶抑黄崇嘏一流人物耶一擁而入囉唣不堪少年賂以番佛三四尊諸人始鳥獸散不料一經傳布人皆思有以魚肉之閲時又來多人如螘聚如蜂屯衞玠璧人幾至被人看殺幸保甲委員聞信立卽命駕至三仙館彈壓并諭地保小心照料驅逐閒人旋有粤東紳士陳林蘇李文武諸君出爲擔保將少年帶去細詰緣由少年梨頰微紅鶯聲徐吐曰奴本籍浙江隨文聽鼓粤東歴有年所父被議窘極無聊將奴售與人家抱衾與裯時嗟實命兼之大婦酷虐時時叱燕嗔鶯不得已改作男妝欲往厦門尋戚串耳紳士哀之送至同鄉某燒猪肉店中令其暫住并爲之薄梳蟬鬂重換麟衫俾傅粉薰香緑窗靜坐不料女不甘岑寂仍復小步街頭紳士聞之遂送交保甲委員轉送厦防廳發官媒看管聞擬仍請南澳輪舟帶回廣東送交愛有堂安置云 
[憲示照錄]  
　　卽補府陞授基隆撫民理番分府淡水縣正堂汪爲曉諭事照得本年六月十三日札奉官保爵撫部院劉案行光緒十五年五月初十日准禮部咨查定例各省鄉試揭曉後中式士子地方遠者限兩月地方近者限一月赴學政衙門塡寫親供照限解送禮部以備磨勘筆蹟其未經塡寫者不准會試至親供不能與試卷一同解部者以試卷解到日期爲始地方遠者限兩月近者限一月補送到部如逾限不及送部將學政照例題叅議處各等語定例甚嚴遵行已久從未有各省士子不赴學政衙門塡寫親供徑行赴部補塡者咸豐初年軍興以來士子中式後或有因賊匪滋擾道路梗阻不獲赴學政衙門塡寫不得已逕行來京呈請在部補塡親供本部核其所呈各節係屬實在情形并非該士子自悮始據情奏准在案今各省軍務告竣所有考試事宜自當恪遵定章不容稍涉遷就相應遵行各省督撫學政嚴飭該士子於揭曉後親身赴學政衙門塡寫親供由學政照期限解部如逾限不到者照例題叅如士子仍有不在本省塡寫來京後藉口他故呈請在部補塡者槪不准行以符定制又定例新中舉人有已在本省塡寫親供尙宋解部准其取結呈明先行會試仍由行查該省將所塡親供送部核對如未經塡寫揑稱已塡是設舉人朦混取巧應罰停會試三科出結官照例議處近年以來外省士子竟有在本省未塡親供揑稱已塡經部查明後罰停會試三科者在該士子不諳例禁希圖僥倖一時孰知查出後竟至三科不能應試後悔何及應一併由該督撫學政剴切曉諭無使該士子等仍前玩忽自悮功名可也等因到本爵部院准此行縣卽便查照部行分别移行遵照仍由縣剴切曉諭各士子一體知悉毋延等因奉此合行出示曉諭爲此示仰合屬各士子一體遵照毋違特示光緒十五年六月廿八日 
[烟臺近事]  
　　上月廿九日酷熱異常至夜尤甚迨至更漏三下枕簟凉生正欲鄉入黑甜忽簾鈎雜物琤瑽有聲始知地震云○上月晦日大雨翌晨更雷電交作至初六日始露晴光以後若雨暘及時田禾當可望豐稔也○五月杪得雨後鄉人無不額手相慶此則酬神彼則還愿雇優演戲互相競賽當犁雨鋤雲之際開丁歌甲舞之塲人語中含樂歲聲洵不是過也○歲值恩科士子赴都觀光皆以舍陸乘船爲便烟臺適當津門之衝爲南來必經之道故客宇旅舍幾致人多爲患貿易中似稍有起色○廣濟輪船往來西路各口今已怀律暢行水脚廉而行程快人多便之惟登州之天橋口地方每有不逞之徒一見客船近岸爭爲接缷但一經登岸卽任意留難勒索久成惡習無敢誰何竊以此風不息商旅仍當裹足依然視爲畏途也○登州舊有穿城河一道堪輿家言若此河淤塞則民財匱竭又或值大雨時行兩岸居民每遭其魚之嘆客秋蒙章鎭軍派勇挑挖今雖伏雨暴注近河居民咸受其賜現聞因河心淺薄擬將加深穿濬果爾則遠害聚財兩得之矣 
[袁江雜錄]  
　　餘暑未消熱如三伏清江某甲工作之暇輒登雉堞納凉不隄防境入黑甜一轉側間砉然而墮及夢驚醒身已受傷經人扶掖歸家不知能保全性命否也○徐州鎭董鎭軍因病出缺曾爵督　檄委陳軍門署理所有鳳字營銘軍馬隊不能兼顧歸徐州道段觀察暫行統帶○六月之晦上燈時北鄉某店中突來暴客數十作操刃搜括劫去青蚨數貫白單衫數件隣右知有警赶急鳴鑼四出兠拿鎗聲不絶盜遂奪路而去其一尙在路隅伺隙扳機一擊斃命塵埃中事後報官騐明備案飭緝○某甲之妻背夫而逸夫家覺　意欲送縣請懲婦恐受刑購服生鴉片烟畢命經官騐視後緝得奸夫某乙歸案痛懲○本月初五日午前後大風刮地急雨狂飛行臺前左首旂杆被風吹折壓損栅欄 
[禾中人語]  
　　嘉興訪事人云初六日下午宗太守率同兩首縣乘舟至蘇州塘遠迎儲憲旁晚憲舟行抵杉青閘各官投遞手版請安憲舟兩艘用小火輪船拖帶經北麗橋至大西門官碼頭小泊各官復遞手版儲憲傳見自差旋卽開行向杭州進發○北門外中街錦月興茶樓主之子年甫十餘齡初七日下午時約同童稚三人至樓後秀水兠河中洗澡掠波踏浪嬉戲多時洗畢登岸而同忽失其一三孩乃大呼救命經近 
 
 

Page 3

 
 
隣帮同施救并飛報父母到來直至旁晚撈起屍身已早氣絶祗得買棺收殮痛哭而回○北門外中街後月回里某紳之妻因與如夫人口角遂於某日登樓自縊而亡如夫人知事難了逃避無蹤紳不得已飛報岳家直至初六日始有母族到來不知能免一番口舌否也○初十日午後東栅口鎭順泰南貨店中人與台州客計算蠶種論價紛爭以致互相毆擊台客十數人皆力大如牛店中人勢不能支無奈約集街隣各將店門關閉後經衆姓及砲船勇帮同拏捉獲住台州客六名捆縳入城控儲嘉興縣署王邑尊飭押待提案究懲各店鋪經紳士勸開隨卽照常貿易 
[皖省官塲紀事]  
　　新任安徽巡撫沈仲復中丞於六月十八日由桂林起節道出湘鄂小作勾留及過金陵尙須與曾爵帥面述要公然後秉節赴安慶官塲傳述謂諏吉八月初六日接受關防云○前月某日安慶城守協劉煥章鎭軍赴太平府府看武生錄遺事畢乘太和輪船回省於初十日午刻戾止屬下員弁均至河干迎迓○安徽候補府許黼卿太守元章奉阿嚍出方伯札委辦樅陽厘務謝委後記飭丁收拾行囊於望後束裝就道○委辦撫憲營務處兼保甲局事務劉子幹委辦皖北牙厘總局事務錢曉嵐兩觀察於本月初九日行抵省垣隨赴各轅禀見聞劉觀察日内卽須諏吉任事錢觀察則俟沈仲帥　皖接篆後方辭回皖北厘局云 
[鷺嶼述新]  
　　厦門爲臺灣廣州汕頭香港各埠輪船來往必經之道每有雙槳小艇渡客登岸每人索錢二三十文外鄉人則稍增其數然亦不過四五十文耳獨至番客之回自外洋者則登岸時必多方勒索甚或駛　僻靜處索洋至數十元或三四五元不予則攫取腰纒肆無忌憚追憲關心民瘼出示諭禁略謂如載番客到岸連衣箱行李每人只　收取酒力渡資二百文如再有勒詐等弊許番客就近赴厘局分卡禀請究懲一時乘風破浪之豪咸額手頌德惠不置○厦門街道臭穢不堪觸鼻居人薰蒸日久交秋必釀爲瘟　道憲有鑒於兹特派保甲委員督飭各叚董雇工掃除汚穢濬理溝渠惜乎地保不肯認眞以致外街沿海各菜攤魚攤仍任意將穢物傾倒云○丙洲鄉地屬同安素稱良善然一或受人欺壓則操刃格鬥奮不顧身南方之强其亦與北方無異歟六月初六日鄉中丐子某甲在廈門行乞某乙惡其滋擾推跌中街匍匐而歸無端患病中尙有父母見此情狀起意向乙詐訛十九日舁甲至乙家索取醫藥費乙畏其與大館同族倘觸其怒則族大人衆頃刻間卽可操刃尋仇因聽客所爲隱忍不與較至二十七日甲病故閙益甚隨由和事老人出爲排解給以埋葬銀若干不料甲族强房意糾人在半途攔截瓜分甲父母抱銀而入海關始得安然無事 
[滬上官塲紀要]  
　　聞新簡湖南巡撫邵筱村中丞由杭省起程約於二十二日抵滬云 
[輪船回滬]  
　　招商局豐順輪船在成山洋面碰撞情形已登報牘前晚鼓浪回來隨於昨晨駛至老船廠察閲一切至晚重復駛出據云須俟永清輪船修竣然後入塢興修云 
[滬北瑣聞]  
　　某甲者翩翩年少顧影自憐寓居法馬路吉祥街之大雅棧日前忽爲賊星照命行竊同棧人之紡綢衫褲一身付諸押鋪棧主探悉情由將甲扭入捕房以待解訊○團扁阿二者著名賭棍也前日又在八仙橋左近以紅黑籌誘人賭博由捕拘入捕房○有妙手空空兒在洋涇浜停泊之小舢板上竊取衣服一包由捕拘獲人贓送人捕房管押惟舢板則已開去矣○巨竊楊翰卿與露天通事王六有卽王大英在南誠信同榻吸烟一節曾由包探稟知同轉同轉飭令拘王訊究在案昨日包探李雲發已在新街一帶將王拘獲送入捕房○包探在洋涇浜巡緝見有一鄉人口操蘇音手携西國擡布詰以何物　是單被因卽拘入捕房管押○三道頭華捕於前夜見有一人手携燈徿並洋布等物方欲上前盤詰其人棄物而逃該捕遂將贓物呈送捕房旋有小東門外大街上某洋貨店報失洋布五疋花手巾二疋數目旣符式樣亦對備捕頭隨准其領去○有渾名小張者向在新街開設零兑錢庄前數年有一學徒進店習業並無月規錢給發三年期滿張卽將店盤與學徒内　銅洋二十元折算十二元徒開張未久又將店業盤與他人接開之下亦因虧本仍欲歸徒徒不願再開仍由小張接手前日徒之胞兄以小張不給月規依每月三百文計算三年之間亦有十餘千况尙有銅洋盤下乎因至捕房控告將小張拘押候訊 
[失孩幸獲]  
　　前日下午有男女兩孩年約六七齡結伴行至洋涇浜迆北不識歸路啼哭通衢粤人某甲見而憐之問以生氏住處兩孩均不能言甲遂送至捕房旋有兩孩之父母到　詢悉情由喜出望外捕　因飭捕伴送回家説者謂該孩幸遇好人設逢拐徒則將不堪設想矣 
[上海縣署瑣案]  
　　前日鹹瓜街參業董事劉正泰并藥行信局紳商居民鋪户等數十人呈遞公禀稱職等皆居治下十六鋪鹹瓜街屋後卽大東門城墻現有水利局員並董事金梅　等就城下空地盖造房屋賃與城中遷出之各猪作職等因各猪作一經租定非但人多嘈雜抑且汚穢不堪是以曾赴道轅遞禀環求蒙諭聽候順道詣勘現在道憲尙未勘辦各猪作已遷入其中不得已聯名呈求仁憲作主裴邑尊諭以此項房屋係水利局王大老爺奉憲建造理應赴局懇求旣稱與民不便姑候會商王大老爺定奪爾等且退靜候示下可也○城内各猪作地方汚穢臭氣薰蒸人或觸之最易釀成疫癘裴邑尊因諭令從至城外空曠之區有某猪作前在城内賃屋付過頂首錢數十千今欲遷移遂向房東理算房東延不交付前日因赴縣呈請訊追邑尊諭以靜候批示○粤人廖光南在本城老學前　開烟館事爲中局巡防委員邸幼林二尹訪悉飭勇拘送請懲前日晚堂裝邑尊提案研詰廖供稱小的向友人盤頂烟館實不知干犯禁令現在求交人保出情愿限日閉歇不再開張邑尊准之諭令回去赶緊閉歇延干究辦○日前本報連登裴邑尊拘懲假扮犯婦跟會游行之張顧氏等一案除將張顧氏發堂汪張氏遞籍外其餘押候本夫來案具領昨日江仲生投案具領其妻江湯氏邑尊准之交江領回管束 
[英界公堂瑣案]  
　　昨禮拜四美國易副領事未及到堂各案皆由禁太守獨判○包探唐寳榮禀稱沈養田借住羅姓家失去皮箱一口内有衣服若干後知被同居董朝明行竊託羅尋董無着幾致賣子賠償現由小的獲董詰得箱内衣服質得洋銀五元用去一元尙存四元當卽吊贓送案沈申訴前情羅供楊州人操訂書業在籍時與董相識今伊到滬未得枝棲無處存身暫居小的家内不料其竟犯竊以致累及無辜今幸得獲八贓請爲究辦董俯首求恩蔡太守判管押一月贓交沈領去所有洋銀給償質本○包探顧阿六禀稱積竊王三寳逗遛租界中經小的拘獲詰得又竊曹梅江衣服洋傘質錢因之吊贓送案曹請領贓王認竊求恩蔡太守判管押三月贓交曹領去質本不償○華捕禀稱小的于巡街時見王小珠駕馬車飛駛馬已氣喘不堪土尙加鞭爲比拘案請罰王供此次乞賜恩寛以後不敢再犯蔡太守判罰洋五元撥充醫院經費○華捕禀稱孩子馮阿昔行竊張菊亭家所晒衣服事經小的巡見是以拘案請懲張請領贓馮供稱飢餓難堪以致犯竊蔡太守問馮曰爾前因犯竊發交棲流公所留養至前日交爾母舅收領如何今又犯竊馮稱母舅將錢給與小的令出外剃頭隨囑他去不肯收留太守飭押候　手心一百下仍交其母舅收留如再犯竊惟母舅是問贓交張領去○宣顧氏訴稱小婦人昨至岳陽樓尋胞弟被鄔止壽所撞與之爭論鄔竟逞蠻以致頭上所戴銀簪及耳環等物均經失去約值洋銀二元鄔供彼此行經梯上無心誤碰以致忿爭包探江阿三禀稱鄔游手好閒冋不安分蔡太守判令賠洋銀二元○包探王阿二禀稱招商局豐順輪船行至成山洋面誤觸石礁招永清輪船爲之雇工起貨工人周行和等乘間行竊白巾及來滬投報捕房經小的在周等身畔搜出白巾十八方因將人贓送案周等同供小的等取巾拭汗如今祗乞施恩蔡太守判各押三天贓交包探給還失主○某煤炭行夥周成君訴稱翻沙作主莊道鞠　欠煤錢向索無着今因賒欠不依致欲投河尋死隨卽救起送案請懲莊供寍波人向 
 
 

Page 4

 
 
爲本匠與友合開翻沙作本錢虧析無力支持該煤行非但不允賒煤反索前欠氣忿不過故思畢命水中蔡太守再四開導釋令回家昨日包控江阿三樂稱莊開設翻沙作日夜鎔鐵時有火星飛出墮落隣家隣人恐有火災齊至捕房聲請勒令移徙捕頭往察火　堪虞因命拘送案下捕頭稱翻沙作理應開在僻靜處今莊作左右對面皆有居民何怪隣人見而驚懼莊俯首無言太守洞悉苦衷深爲憐憫惟案關愼重火燭起見不能免强姑容隨好言諭令設法遷移 
[德政流香]  
　　畢香如二尹前奉道憲札委代理黄浦司巡檢未及兩月政聲卓著交缷後旋有閔行紳董顧言等恭送德政牌二對其文云勤施二月績著三岡風高吹籥治佐鳴琴亦佐雜中罕見者也 
[日又三善]  
　　謹啓者敝堂今七月十七早上奉到四明仁壽堂大善士爲胞姪求符服後病已見痊續助完願九八規元三千兩歸山東賑捐一千五百兩歸仁濟堂造殯房經費一千五百兩是日午前又奉到庽蘇苕溪傳硯子樂助山東代贖婦女曹平銀一千兩合申規元一千零七十五兩五錢下午又奉到蕪湖敬畏齋大善士代募到規元二百兩洋一百五十元内歸山東賑捐規元二百兩洋五十元歸山東代贖婦女欵洋一百元前有一日三善已登報章不到旬日竟能聞風興起又來三善足見三江善士見義勇爲不分畛域可謂樂善不倦今特先行登報叩謝謹呈公鑒[  上海北市六馬路仁濟善堂董事施善昌謹誌]  
[上海六馬路仁濟善堂經解山東第一批代贖婦女賑捐]  
　　謹啓者敝堂經收山東災區代贖婦女賑捐今值張蒓溪善士帶同司事上下十二人趁招商局供北輪船前赴烟臺會同前往查放災賑兼贖婦女敝堂卽託張蒓翁帶去規銀二千兩治病靈符一千二百道同往災區辦理惟災處甚廣恐難遍及萬望各省大善士仁漿義粟接濟源源赶卽彚解救出婦女小孩一全名節一保嗣續其中功德眞如普渡慈航將來樂助善士福報不但人爵而天爵並頒定操左劵登報奉聞謹呈公鑒經辦代贖賑務施善昌葛繩孝蔣毓棻同拜啓七月十八日 
[廣施醫藥]  
　　竊惟顚連疾病最苦莫如貧民而救濟宏通回春端賴國手敝堂自辦施醫給藥以來所延各科醫士莫不訪求精通宏博者充當其任以兾效奏十全所有台銜謹登如左計開内科諸君王履康朱亦仙湯少甫朱鶴峯趙愼甫王位育蔡雲卿外科諸君高遜齋　錫華高辛甫針科諸君席上珍徐宗揚傷科鄭君禹門女科李君紫璇眼科干君拜廷滬北鐵馬路廣育堂同人啓 
[江督轅門抄]  
　　七月初六日直隸知府建寅上海來謝委總理電報事務○初七日通判龔家准奉委文闈巡緝○初八日山西鹽大使孟起鳳辭○初九日通判許炳常銷贑榆加賑差○初十日吏目鄧清麟起服來○十二日江寗城守恊劉光才謝委缷撫中叅將事○十三日屠紹恩謝委大橋厘捐卽辭候補道鍾謝委會辦厘捐局○十四日知縣胡汝純謝委口岸厘局 
[蘇省撫轅抄]  
　　七月十一日同知銜指發江蘇卽用縣黄傳祁湖南人禀到○十二日候補同知陳祖煊禀辭赴鎭江分局候補縣褚成憲禀銷中路總巡差陳恊楏禀知本日到中路總巡差唐德峻禀知領咨赴部引見卽辭華德森禀知本日到發審局差○十三日候補縣何錫之禀知本日到發審局差委署震澤縣李玉方委署靖江縣徐錦華均謝委○十四日二品銜直隸候補道金福曾由山東來調署元和縣李超瓊禀知交缷溧陽縣事回○十五日護院黄諭於十六日爲始換穿藍亮紗袍同知銜知縣用候補縣丞吳敦復服闋禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　七月初三日代理麻城縣鵝籠巡檢張家瑞禀辭赴任初四日分發儘先補用知府陳宗濓來省赴兩院禀到代理黄岡縣陽邏巡檢楊邦貞禀辭赴任初五日新選隨州州同王瑞明禀見赴兩院禀辭赴任調辦湘口厘局候補直隸州同雲萬到省禀謝給委署優缺一次候補巡檢戴慶霖候補典史黄席珍俱赴兩院禀辭赴信陽州接主考差新授湖北糧儲道夏赴兩院禀安任事署粮道瞿赴兩院禀安缷事代理漢川縣小里潭巡檢張暻調辦樊口南卡厘局候補入石乃治俱赴兩院禀辭赴任候補巡檢陳建寅禀見謝留辦水口厘局初七日大挑縣儲廷棻由蘇皖賑捐議叙同知銜候補縣黄廷松奉鹽憲委守提原領成本欵項俱赴兩院禀知候補府經歴姜本仁奉委帮查前後祈營鋪差赴兩院禀知初八日委辦張家灣厘局候補通判何國珵赴兩院見辭赴局湖南新授綏靖鎭吳鳳柱赴兩院見辭赴京候補同知趙鎭榕盛俱禀辭解第六批京餉赴京任兩院禀見候補通判陳桂解蘇皖賑捐銀兩赴南京宜昌　委員候補縣康士銓奉委解籌濟軍餉來省禀到俱赴兩院禀見新選大冶縣孫克勤來省禀到代理沔陽州沙鎭巡檢吳盛唐禀辭赴任候補縣陶蕃祚禀見謝賞給職子回籍鄉試咨文初九日候補同知陳寅清候補通判洗廷瑜俱奉委解第七批京餉赴兩院禀知惟補南漳縣　家堰巡檢邵星森赴　皖禀辭赴任並銷臬憲監印差藩憲牌示天門縣典史事務詳委本在宜城縣典史李滎恩署理初　　候補按經歴吕炳南奉委臬署兼印官候補州判宫懋勛奉臬憲委稽查城外六九三四鋪差銷帮查前後所營鋪差俱赴兩院禀知候補縣丞戴熾昌會開漢川馬港河工因工次水淹暫回禀到 
[凌嘉六先生來信]  
　　今年太歲己丑天符歲會溼土太過　交立秋溼土當令至秋分陽明用事其間民病霍亂居多凡屬虚弱切勿鋮剌上嘔下瀉腹痛轉筋肢厥脉伏將垂斃者但得腹中尙有暖氣急用鹽納臍中塡平臍眼用薄生姜切圓蓋上取用太陽眞火忌用自來火點艾絨丸如半個橄欖式置姜片上炙一七壯或二七壯乃至知痛自然可生再用雷公散暖臍膏封貼臍眼又用白馬乾屡如水絞汗服之立效葛仙翁肘後備急方治卒中惡吐利不止又治利下赤白孫眞人千金經騐方治絞腸痧腹痛欲死者或將馬屎漂淨取其草渣炙焦研末冲湯服之良效 
[懷珠室本事詩]  
　　幾番相遇總相親問暖嘘寒意倍眞月夕花晨留密約情天孽海住閒身梅花穩受三生福柳葉偷藏一叚春解得金經無佛旨知卿的是慧心人懴綺偏教綺語工玉人相倚惜怱怱星前月下雙飛遂眼角眉尖兩意通荔子年華無限好桃花顔色可憐紅自從窺扇成私識魂夢追隨五夜同乍親薌澤便情痴斷盡新懽與舊知我若無卿復何樂誰能遣此不相思櫻桃忍俊憐丰味芍藥呼名感别離一刻千金留戀煞臨分祗有洎如絲輕顰淺笑不勝嬌形影相依第幾宵雨潤雲温同繾綣絮飛花落任飄摇傷春清淚燈前滴絶代芳容鏡裏消筍樣指尖荑樣手當他一握也魂銷[  夢彩生稿]  
[依韻和作]  
　　六人三百六十歲俱驚蒼老非壯年清遊但得供嘯傲何須疋拍洪崖肩洪崖三皇時妓衆中花縣推領袖相約山塘持泝沿鷗盟閒泛繞郭外蘭櫂小泊山門前忽爭拔脚赤日裏不覺身厠翠微巔靈石莫　嗔頑石憨泉休認爲狂泉豪氣直欲干雲上吾輩欬唾落九大一時乘興留鴻小俯　前　嗟桑田間花迎客如欲笑垂柳依人晚帶烟半山小憇殊云樂餘地勿占遽言旋重登畫舫發清議羅列珍饈飫肥鮮鯫生慙殺胸碌碌公等　倒腹便便力屏絲竹除結習喜從翰墨聯前緣騰大妖火起倉卒男兒投筆何慨然酒酣拔劍　殺賊馬革裹尸軀甘捐功成拂思歸隱　雄退步唯神仙祠堂香火築偏麗裙屐遨遊喜欲顚眼看粉黛總如土何心叅到美人禪塗抺頗不讓年少得句敢詡我獨先早有拙句二十絶朅來毒暑如火甕通夕桃至嬾不眠紅蓮牕外含露放頒到新詩相鬥妍[  江左老瓠許起初稿]  
[上海四馬路文報局内恊賑公所收山東奉天賑捐五月下旬清單]  
　　廿三日○蘇城太湖救生局經收房租移賑四十二元一角虚對　一個錢六十文又馬醫科巷俞公舘來賣書助賑人十元本埠陳和興南貨號開張之喜承諸友厚賜隆儀並酧答席筵資一併移賑爲諸友造福四十元又來漢口慶雲銀樓節省端節酒筵賑五元皖南太平縣署僊源吏隱善士募退思齋主人四　面九氏雙峰氏時生氏劍吾氏魯詹氏仲甫氏範先氏幹臣氏次培氏胡膝氏胡閻氏十一户各一元胡郭氏德貞女士淑媛女史淑娟女史胡叚氏福貞士淑雲女史淑韋女史八户各五角○汜水恆升典鄒輔廷翁求母病愈二千文又募恆升典五千文又同人五千一百文謙益店同人八户共三千五百文恆和衣店同人六户共二千七百文馬嘉猷求祖母康健卜祝臣兩户各二千文陸懋中一千文張秦氏鄒史氏無名氏三户共六百文楊鍾傑求毋康健二元楊氈來堂老太太楊石君錢景廷錢浦云三君均求各事平安程松年張蔭華兩君均求父母康健王宜卿以上共七户各一元實收英洋三十二元○寳應安宜義記善士十五元蘇城恆孚銀樓來五月中旬桶捐　石山房靖記求病愈四元陸金記求長安小康寸心氏　耕平安全手求父親出行身康平安六户各一元點見桶内一元錢一百八十三文錢錫卿吐血吞符應效一百文以上實收英洋十一元錢二八十三文太倉繆衡甫翁來趙少棠翁募富旋堂二元唐秋松一元餘姚鹽厫范募帶髮頭陀慕韓子范頌虞求劍生四户各三元王澗田沈耀庭兩户各二元東疇氏沈仰青董固庵單緘伯四户各一元本埠和生莊來胡俊章翁募兵馬司寳宅銀十兩瑞湘生六兩岳絢介臣世德堂薺莊格雨棠換格俊格賀氏德明定格胡志翔岳煊壽昌鐵寳容格雲舒久金子楊佳氏文成多格成格胡志宏廿二户各一錢以上實收規元十九兩二錢江西督趙局同人募趙清獻堂五千文馬培心堂馬光裕堂劉篤信堂喻裕後堂四户各二千文謝同春堂李蔭餘堂薛三鳳堂王愼堂文立尊堂豐五知堂劉彭城堂馬緝熙堂童善慶堂九户各一千文以上實收英洋二十元蘇州木瀆鎭善士募徐信德徐廣照兩户各一元無名氏陳俊生兩户各五角謝大記二百文無錫　義號一千另六十文又募張玉記景鳳兩户各三百文無名氏蔣斌記兩户各二百文江映蓮一元以上共收英洋三元○蘇城得見齋募嶺南鄭玉書五元又十四圖陸善士三元○嶺南寒士來多病客三元○紹興瀝海關來知非氏一元浙寧大有號來古董子洋二元○大塲邱榮昌號來邱德軒翁爲粤東邱藍氏求老幼臣安銅洋五　○唯亭吳慰慈翁求合宅平安二元德昌號五元樂竹軒一元隱名氏二元沈芝泉翁五元陳爾復翁求病愈五元怡怡堂銅洋五元○○本　共收英洋二百五十八元一角規元十九兩二錢銅洋十元虚對開一個錢五百四十三文合併聲明 
[上海四馬路文報局内山東賑捐收解處徑收南昌電局第三批賑捐細户另登清單]  
　　非常功德册高安縣　明府錢小卿捐洋一百元胡二美堂四十六元玉成典六元金天泰添源醬坊五元德興店原生店鄔摶秋熊文清四户各四元金海賓邱枝榮丁鴻軒楊紫庭無名氏五户各三元無名氏熊朗亭禮科衆龔見田張維國彭怡和劉福蔭堂戴紹選許青九賓夢亭刑科衆十一户各二元允記梅記恊記升吉馬號倉房衆餞子維方芍卿熊廣聚黄吉臣李次山王小湘庫房衆兵科衆未戴青魏雲峰厚福有慶沛國堂椿善堂二十户各元秘复子李幼方宋詠周談杏樓户各銀二兩以上共捐洋二百三十元銀八兩○又册金谿縣蔡明府捐洋十元又勸募蔡張氏五元王畝香四元捕廳吳王畝香程世植蔡姚氏章粹元蔡次梅六户各二元鄔松泉熊匯泉蔡紹蒲黄幼春蔡姚氏蔡長春王譚氏宋竹溪趙虎臣蔡功甫蔡慕陶蔡唐氏王諸氏熊鄧氏十四户各一元胡幼雲五福堂鍾蓉庭許卜年汪春棠五户各五角無名氏胡范氏兩户各四角王梅村蔡幼陶兩户各三角章熙咸杜翰臣蔡錦閣黄迪年章硯之胡少雲彭積齋符子卿福星堂九户各一角劉崔氏二角以上共捐洋五十元○又册東關卡徐明府勸募何采臣何任保何德保何四保何五保郡鏡清堂同孚號熊餘慶堂曾樹德堂大順號同德號隱名氏十二户各六兑洋一元無名氏君九氏兩户各六兑洋五角徐潘氏徐日灝徐瓊娥三户合六兑洋一元廣鎔冶秋廣釗勉之廣鉞鐵珊六户合六兑洋一元徐又齡徐四齡徐九齡徐霞齡徐端陽徐徐挪妮徐吳氏徐蔡氏徐秦氏徐陳氏求合家保平安十二户合六兑洋二元楊仁浦楊紫城楊懷瑾楊燮丞四户各七三兑洋一元徐新圃徐月仙徐若梁三户合六兑洋一元徐均一徐笏臣蔡徐氏徐吳氏徐雙林徐長林六户合一元以上共捐六兑邊至十九元七三邊洋四元總共合贑平十四兩三錢二分核計英洋廿五元又册戈陽縣宋明府勸募宋學沂廿元宋仁繼郭翼臣盧小與王子修四户各一元又册安仁縣鄭明府捐錢十千又塘江卡朱通守勸募無民邊洋　元○於七月初九日由本埠蔚長厚票號交到規元三百兩合併聲明 
[上海虹口元濟善堂同昌利經收造堂七月初一至十五日止第十一次清單]  
　　啓昌行募黄逹齋九八元一百兩耕雲山人九八元一百兩蘇懷忠堂洪襲慶堂茂昌行三户各洋二十元洪餘慶堂十元梁煥南募天宇第五十三號册鄭紀常老悦生梁煥南三户各十元鄭翼之劉棣圃户各五元卓集仁堂太古昌鄭仕卿佘善珍四户各二元譚鶴昇永發義二户各一元向貴山十六元葉祖香十元江西上高縣署寄福興潤信局來壺瓶山人二元一角五分狹石賑昌寄永泰豐局來越中氏三無名氏四户合洋一元二角隱名懷瑞名玉樹堂無名四户合洋八角林西園隱名二户各二西園兄曾榮堂高在軒高易賑徐屠氏五户各一元不書名一元不留名二角易成德全發揭永興謝文連曹良華胡祥順陳祥太王文壽何裕豐九户合洋八元方彩記周栢記朱眉記夢夔廬知止軒邵巨記六户合洋三元郭鳴臯五角蔡雲川翁募來元字第四十五號册吕德成三元鄧裕基二元鄭量衡曹廷杰捷三三户各一元曾桂臣唐煥亭梁湧昭唐阿强樂安堂五户各五角陳彦泰三角陳世貞楊耀堂兩户各一角○以上共收九八元二百兩正洋一百八十二元八角五分合併聲明 
[上海四馬路文報局内山東賑捐收解處經收寳應通源莊經募另登清單]  
　　安宜通源莊同善公局諸君經募東賑第四批陸浩秋原平銀三十兩吳三讓堂裕慶二户各洋二十元不書名洋十元無名氏朱伯魚二户　洋五元顧學堂洋四元成松亭君德堂義森三户各洋三元同裕棧貢記存箱通源莊徐品三宋子英宋勉旃廣興王遜之陳和卿陸浩翁弟無名氏十二户各洋二元張耐卿碧隂子惜隂書屋金鶴洲王菊圃恊源金記和記盧墨菴友記硯手無名氏又無名氏周潤卿傅經堂林一翁移放氏菊如主人義解元復茂姚永盛慶豐無名氏朱湘記方舜臣謙裕米店無名氏汪集悟無名氏汪徐臣無名氏汪瑞雲立本堂程問渠鑑堂求母壽朱笠唐王裕德堂毛徙義堂紀記三十八户各洋一元義和銅洋一元折犒錢四千文郭仲軒宋詠川宋盛氏朱淑記無名氏五户各錢一千文無名氏宋五太無名氏朱丁氏王柳氏五户各錢一千文易生氏錢一千六百文張佩堂錢一千二百文鐘厚記錢一千一百文汪濟唐長源無名氏賑泰四户各錢八百文張殿揚廣增壽恊順恆愼郭自云戴捷先同慶余玉升八户各錢六百文同裕錢五百四十文耐手無名氏祁子文郭增榮黄兄宣味吾源長發六户各錢五百文萬泰德和飲和廣生廣吉祥陳伏興豫興陳樂善堂泰祥貢祥順永泰昌豫豐祥盛天成謙裕徐敦培堂大生堂棣記李少春十九户九户各錢四百文源隆昌吳冠文董駿祥吳　雲查小楓虞潤書祁小符陳南卿紹　無名氏天福吳記山元吳春記恊昌陳南卿合記郭仁甫姚源茂李韞山吳義興耀瑞記廣裕鄒佐卿朱選卿榮茂吕順發郁記鉅和源裕震泰祥泰和春和公記正興裕太德住廣隆成小春潘小帆徐仲青邵建卿内建常顧文林劉擢卿李紫若萬受餘四十八户各錢二百文金瑞堂凌正泰狀元永源森和賜福賑源俞盛錢比湖人泰十户各錢三百文張月波曹炳卿張洪誥朱風誥吳增福無名氏鄒昭梁張桂榮鼎臣陞茂無鏡記乾泰無名氏廣泰寳遐錦福長順恆通裕順德茂廣益五福廣厚祥吉太尢德和級陞齋萬豐丁德花同興郭伏興乾茂居介亭陶恆春董聽甫德成鼎太顧兄恆隆祥和義昌田大房張戒子廣升方文翁吳杏芳義興元　　元周林人和郭茶舘慶餘夏介亭裕和元昌吉大謙太朱作明孫宗軒楊蔡合胥崔氏六十一户各錢一百文元亨利錢二百五十寳華樓錢一百五十文潘子舟錢一百八十文劉記太元王長源正昌潘永泰義成廣和七户各錢五十文○○以上統共實收到英洋一百九十一元原平銀三十兩申元三十一兩六錢七分三厘銅洋一元合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
   
 
