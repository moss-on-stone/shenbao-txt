# 1906 - 45 - 4911795

 

Page 1

 
 
[電傳諭旨]  
　　正月二十六日奉上諭刑部左侍郎著紹昌補授欽此同日奉 
上諭瞿鴻機著以外務部尚書恊辦大學士欽此同日奉 
上諭都察院左副都御史着伊克坦補授欽此 
同日奉 
上諭浙江按察使著顔　　調補繼昌著補授湖南按察使欽此同日奉 
上諭此次京察引見三品以下京堂各員宗人府府丞王培佐才具平庸大理寺卿王禎研久病未愈均著原品休致順福祥府府尹李希杰難勝煩劇著開缺另候簡用餘着照舊供職欽此同日奉 
旨孚琦著調補鑲白旗满洲副都統所遺鑲黄旗漢軍副都統著毓秀補授欽此同日奉 
旨着派善耆管理園明園八旗官兵並鳥槍營事務欽此同日奉 
 
 
 

Page 2

 
 
旨溥偉著補授閱兵大臣欽此同日奉 
旨着派載管理健鋭營事務欽此 
[電傳宫門抄]  
　　正月二十六日召見軍機恩壽 
[論官賣鴉片事]  
　　中國理財之制。定一物爲官賣而流弊隱害於民不可勝數者。莫如鹽法鹽之爲物。爲民生日用所不可少。而官乃壟斷之。近年度支告罄加價者不一次。曾不稍慮民之不便焉。獨至於爲民大害之鴉片。則任商民之賣買。而官不顧問。其税亦不過曾加一次。坐是流毒日烈。爲我國貧弱之大源。此誠大惑不可解之事也。 
吾聞計學家之論雜税也。以爲貨物有需有饒。需者謂小民生事之所必需者也。舍此而往皆可謂饒。賦加於物貨之需者。其效無異於賦庸。此所以不便於民也。賦加於饒者則不然。夫所謂饒者。非僅豪家富室之所用也。即貧窶所用。亦有饒者。饒物之價長。雖於不節之小民有大罰。固在不足恤之例也。故英之税菸。三倍其原值。法之税菸。十五倍其原值。今我國之鹽税。是賦加於需物也。顧猶可諉曰司農之不得已耳。然於需物如鹽則嚴。之於饒物如鴉片則寛。之。於需物則壟斷焉於饒物則放任焉。其又何以自解乎。 
本朝之以深仁厚澤自誇者。曰不加賦。實則田賦之外所。加者固不啻倍蓰也。惟雜税擾民。則自朝廷以至地方官。猶深諱其名而不願受。此固我民之幸福也。今官賣鴉片而果成。也其不免擾民可知。竊謂以雜税擾民。固不可訓。以鴉片税擾民。則利猶足以償其害。也。何則。鴉片雖列於饒物之類。實則非饒物之比以饒物不過民生之可。以無需。而鴉片則直爲賊民之酖毒。凡眈茲酖毒者皆。國民之蠧也。以各國之例繩之。將加以刑戮之不暇。而又何嫌於擾之乎。周王之禁酗酒也。曰盡執拘以歸於周。予其殺。今鴉片之害。不劣於酒。使嗜之者紛然共以爲不便。是卽隱寓以懲戒之意。而爲民父母者之不容辭其責也。若以姑息爲政則與自賊其民。誠無以異矣。 
自道光時以禁烟與英啓釁後。乃訂五口通商之約。不言及禁烟販烟事。是禁烟爲我國之内政。外人本無干涉之意也。然當時政府瞶瞶。以釁由禁。烟而起也。遂不敢復言禁烟事。及因循日久。則又利其税之有益於度支也。遂益不願言禁煙事。查近年洋藥釐金。不過四百餘萬。土藥之税。諒亦不能逾是。日本臺灣之鴉片專賣法。爲歳入之一大宗。我國仿行之。全國之歲入。必有倍於今日所抽之税釐者。迨至吸。者日少。則生利之民愈多。加抽他税以補之。必無患貧之日也又何憚而不爲乎。 
政府專賣法國家爲經濟困乏故。常不得已而用之。日本與俄開戰後。以全國之烟草。歸政府專賣。歲入至一千餘萬元。其有益於國而無損於民可知也。今之鴉片專賣法。則又不止理財之性質。而又有禁民爲非之性質。一舉而二善備。焉。我甚願各省疆吏。之實。力奉。行也。雖然。是法若行必甚繁且重。凡繁且重之法。欲專責之官吏。必無其效。我又願地方自治。制度之早日頒行。以爲興利除弊之基。礎也。 
[本舘接到日本歡迎英國親王專電二十六日九點一刻鐘到]  
東京發來專電云英國親王已抵東京日人甚歡迎之 
[英國擬借助於日本]  
　　二十五日東京電云英國擬借日本之力抵禦中國排外之亂譯字林報 
[俄國不撤满洲戍兵]  
　　二十五日東京電云探聞俄國意將仍畱满洲戌兵暫不撤退其原因則謂中國己爲日本激發將與俄國開戰云譯字林報 
[俄人在蒙古之舉動]  
　　二十四日北京電云黑龍江將軍電達外部謂東清鐵路公司在庫倫堅迫土人購買要地甚多須設法贖回云云外務部得電後已與俄使會議此事譯字林報 
[榮尚書條陳備蒙述聞北京]  
　　據政府人云十六日召見軍機大臣奏對後榮尚書慶條陳備蒙之策首以練軍興財爲重略謂蒙古邊界向多貧瘠練兵乏欵應卽開辦路礦以擴利源而近查蒙古地方路礦屢被外人窺伺利權外溢挽回不易維當此振興財政之際又值俄人覬覦之秋亟宜認眞整頓應飭各該將軍都統辦事大臣查明未開礦産及應修鐵路之處迅速設法開辦俟有成效卽可抽提餘利加增練軍不惟以防侵佔且藉資保固邊疆等語兩宫聞奏深爲嘉納（上） 
[諭飭檢查條陳要政摺件北京]  
　　日前兩宫面諭軍機大臣飭將京外大小官員自去年十月間起所有條陳時妻要政摺件無論已未議結者一併檢齊進呈以備詳愼參酌近日軍機處人員因之異常忙碌（上） 
[批示潯道禀呈景德鎭閙敎謡言江西]  
　　去臘九江道因景德鎭謡言蜂起欲與敎堂爲難因禀請撫憲核示茲聞撫憲批示據禀饒州法國敎堂陶總鐸函稱謡言蠭起張帖揭貼約期　堂滋事事之虚實雖無確據惟該鎭人烟稠密品類不齊現在旣有謡傳自應預先嚴加防範以冀消　未萌除札飭饒州府移請就近撥兵前往駐紥彈壓以示鎭靜外仰卽飛飭浮梁縣會同文武官弁督率兵勇晝夜嚴密查巡防範一面緝拿造謡匪犯務獲確切訊明從嚴懲辦以靖地方而安民敎（精） 
[江督咨送改良茶務條陳安慶]  
　　聞日前撫憲誠中丞接到江督公文略云南方各省商務以茶爲大宗我國茶務日見衰敗又好作攙雜至他國嚴禁壞茶入口英人有藉口華茶汚穢礙於衞生之說若不急圖補救再閱數年恐華商有掃盡之日本大臣上年曾派黄道世璜赴錫蘭印度考查茶務前據該道將考查 
 
 

Page 3

 
 
英人種茶種種講求之處逐一禀復並條陳改良之法所說不爲無見相應抄錄原件以備采擇咨請查照（士） 
[電請加收粤浙閩鹽價並嚴堵閩私江西]  
贛撫胡中丞日前接准兩江督鹽周制軍電開前准戶部咨江西淮鹽引地粤浙閩鄰省之鹽科則皆輕於淮而行鹽之地尤與淮相錯壤現議淮鹽每斤加價四文其粤浙閩之鹽若非與淮鹽同時舉辦恐　浙閩鹽價過賤乘隙浸灌防不勝防又江西本無閩鹽引地而饒州撫州建昌三府屬爲閩私侵佔尤應重征爲禁藉資抵制此事爲路餉所關粤閩浙各總督浙江巡撫皆應分任其難贛撫贛籌餉益當通盤計算力持科則之平庶幾所請淮鹽加價試辦一年或可得濟否則相形之下淮鹽偏重不待一年可卜淮綱敗壞恐各省均難辭咎等因業經咨行查照在案今查西岸自七月加價以後淮鹽銷數極形疲滯七八九十十一等五個月祇銷鹽一萬三千餘引雖七月以前預售空票較多然長年攤算短銷甚鉅誠如部文所言不待期年淮鹽敗壞爲今之計惟有查照原奏將粤浙閩引鹽迅速一律加價以免偏重自何日加起請貴部院與粤閩浙商定擇日加收倘各省遲遲不加淮綱課釐攸關萬難遷就惟有減價保全淮綱大局諒爲諸公鑒原至閩私如何堵緝並望貴部院督飭官紳設法嚴堵曷勝感禱並望電覆（軍） 
[粤督批示鹽觔加價撥充鐵路經費廣東]  
　　岑督所議鐵路籌款辦法其畝捐台砲經費等項因官紳衝突尚未能定惟鹽斤加價則指爲官欵業由督憲擬定每斤加錢十文札行運司轉飭各商遵照茲由鹽務商人張連泰以引鹽加捐商力疲敝具禀制府奉批謂粤漢鐵路收回自辦議加鹽價撥充經費事不得已各該商人自宜一體認捐共維公益成斯美舉近來商務疲滯果使官欵可爲挹注亦何肯更議加價特是公家窘極而路費甚鉅舍集資於商無從措辦因查川漢滇贛等省興築鐵路均取於鹽斤加價商民皆能勉從誠以鐵路爲莫大之利盡人皆知况各省所産如淮鹽滇鹽每斤約售錢七八十文粤省以現時而論每斤亦不過售錢四十餘文粤鹽價低不及他省價昻酌量增收以濟要需揆之商情食戶諒無妨碍是以仿照辦理而又念官鹽旣議加價運本重則售價必昻粤省私販充斥保不乘虚灌入礙及埠銷復飭行籌議爲之設法堵緝粤商素稱急公豈屑甘居人後且將來幹路告成枝路銜接四通八達不特百貨轉輸便捷卽各該埠酌運鹽斤旣可朝發夕至以濟埠銷亦可免船戶中途盜賣任意遲滯利益尤大總之以粤省之財辦粤省之路款籌自粤利益還歸諸粤計期數年路竣停抽亦非常年派捐可比各埠商稍明事理當無異議現禀竟摭拾浮詞率爲求免毋乃不識大局有背公益此項鹽價究應如何酌定核實收繳以及緝私應如何認眞講求以免私鹽衝銷妨害正引前己飭司查議據禀前情仰兩廣鹽運司遵照先今繳批事理刻日傳商查詢通盤籌畫悉心核議詳覆核辦該商等仍應勉力認捐共爲其難毋得藉詞請免是爲至要并飭知照（來） 
[鄂督電覆港商辯明岑督並非加征苛抽湖北]  
　　港商因黎紳國廉因公被逮將情電達鄂督張香帥茲鄂督於十一日電覆港商云粤商楊蔚彬等庚電悉粤省官紳爲路事次裂至此實非意料所及梁黎諸君事深代扼腕黎尤覺難堪曷勝懸系但來電於岑帥籌議各欵指爲加征苛抽似多悮會查粤漢鐵路雖已贖回然担負鉅債刻期待償此時籌款不獨當籌造路之欵尤當兼籌贖路之款岑帥慮粤紳所籌招股辦法不能確有把握兼多籌的欵以供路用所籌之欵皆由公司塡給股票是欵必全數撥歸公司可知此爲派股實非派捐至派股之數或重或輕未嘗不可公商妥酌至粤商所擬公益股票岑帥亦許兼籌特不願以七成之銀作十成之股此亦儘可熟商之事亦因粤中紳商悮認官爲加征苛抽遂致抗議齟齬激成釁隙今香港旅商諸君擬請先釋黎紳以期公平了結具見梓桑誼篤關愛黎君於綏安鄉里之美意但亦當體諒岑帥力助紳商籌集路股之本意所指籌各欵能否允認酌商妥法以爲轉圜之地方與公平了結之說相符旅商諸君果爲港粤大局起見務望將所謂公同了結有無實在辦法迅速電告鄙人卽不能說定亦可略示端倪自當竭力與岑帥商辦以慰衆望切盻卽日電復湖廣督署張眞（來） 
[瀛究誣良抵盜重案杭州]  
　　嘉興餘賢埭沈紳家於前年被匪掠劫當卽投縣呈報旣由陳大令廷勛獲到盜犯數名訊供擬罪後奉調到省旋經接署之瞿大令倬提盜復訊實皆墾荒客民並無贓証并有多人爲之具結擔保力白非盜瞿大令據情通詳各大憲奉前臬司派委候補府李太守繩祺等赴嘉會府提訊奈已瘐斃二名仍未定讞迨至去秋前撫聶中丞卸任時以瞿大令列入参案革職而陳大令飭回嘉興縣本任因之瞿大令迭將是案始末詳細開錄通禀督撫謂欲赴都部控邇於張筱帥蒞任後復又具禀筱帥以案關誣良抵盜瘐斃人命情跡重大現委候補道何觀察維騏赴嘉會同府尊世伯先太守吊齊案卷及禁押之犯提訊實供再行察核復聞行刧沈家之正盜已在蘇省另案擒獲供出在嘉夥劫等情而都中某侍御亦以此案不實不盡難成信讞業已據情入奏請飭浙撫院嚴行澈底訊究倘此案果須平翻則自前臬司以下承審各官均不免有干議處矣（委） 
[札委管帶水師巡緝太湖梟匪蘇州]  
　　前蘇撫端午帥曾以太湖一帶梟匪出沟靡常必須用淺水小輪船巡緝方爲周密正在派員會同造船間適因交卸事遂終止陸春帥抵任後隨卽籌欵飭令上海製造局製造淺水小輪船一艘已於去臘底竣工安置砲位取名靖湖駛抵蘇垣經春帥派委督練公所敎練處提調謝通判謙管帶並將撫標水師中營所改之飛划二十四號亦撥歸謝别駕管帶又將新委林開武管帶之撫標飛划水建左營撥歸節制調遣責成專在太湖一帶巡緝（吉） 
[敎練旗兵之條議廣州]  
　　日前善後局叅謀處將弁 
 
 

Page 4

 
 
學堂以會議敎練旗兵辦法具禀督署督憲岑雲帥批示云據禀廣州駐防旗兵附入新軍操練擬編插親軍各營一體敎操不存旗兵之名俾免畛域之見所議甚是所有挑選編緝敎練管理各節均准照辦仰候咨明將軍轉飭遵照至旗兵學習洋操應需餉費善後局如有别款可籌自應另行籌給現在庫欵支絀將軍當已深悉所議以洋操原領之欵移作旗兵新操之用移緩就急事屬可行應候咨明將軍酌辦飭遵此繳（我） 
[載客小輪被撞續誌鎭江]  
　　鎭江順昌公司之江平小輪船撞沈一節已紀昨報茲悉是輪於正月二十二日之夜十一點鐘由鎭江載客赴金陵駛至十二圩左近適與長江緝私兵艦猛撞登時沈沒淹斃搭客計有七十五人是處救生紅船刻巳撈獲屍身數具招人認領聞在船物件漂失殆盡該小輪船價約值銀一萬數千兩惟兵艦亦被撞受傷二十三日常鎭道郭月樓觀察聞信之下飛派水陸總巡周錦堂協戎馳往十二圩查勘情形以便禀覆核辦（再） 
[商部乙巳年紀事簡明表五續]  
鑛再續 
浙江餘杭縣車口阪煤鑛職商陶濬宣等禀辦經浙撫查明咨部三月十一日核准探勘 
江蘇句容縣龍潭煤礦龍潭官礦局撥欵辦理經江督咨部二月二十五日核准開採 
江蘇上元縣棲霞山煤礦職商何鉞禀辦由兩江礦政調查局查明詳經江督咨部十二月十八日核准探勘 
張家口廳海拉坎山煤礦職商楊鈞宸等禀辦行查察哈爾都統咨覆十月十一日核准開採 
商 
上海高等實業學堂就南洋商務學堂改設專課商學二月十一日奏准派本部右參議楊爲監督三月初一日奏給關防現正擬訂章程兼籌添設輪電專科 
中等商業學堂本部顧問官周廷弼獨力創辦七月二十六日批准立案設在無錫周新鎭 
信成商業普通銀行本部顧問官周廷弼禀辦四月十六日批准立案擬集股本五十萬元兼辦儲蓄銀行事業設在上海 
匯通銀行候選道林爾嘉禀辦十二月初二日奏准現籌資本二百五十萬元厦門設立總行北京上海各設分行 
通濟銀行職商劉坦禀辦擬招股本五十萬兩先自出資十萬創辦二月初四日批准立案設在北京 
中國合衆水火保險有限公司候補京堂龐元濟等禀辦經集股本一百萬兩二月二十九日批准立案設在上海 
集生保險有限公司職商林毓彦禀辦招集股本五十萬元專辦洋面保險等事七月初五日批准立案設在汕頭 
上海大達輪步有限公司本部顧問官張謇等禀辦擬集股本一百萬兩先就上海十六鋪附近購地建步起造棧房二月十一日批准八月二十七日奏明立案十月二十一日奏給　防 
浦口農工商業有限公司職商陳寶書等禀辦七月初九日批准立案擬集股本三十萬両籌辦各項實業 
重慶商務總會四川川東商務局遵章籌辦由川督咨部正月二十五日核准並札派李正榮楊怡爲總理協理 
厦門商務總會本部左參議王蒞厦邀集紳商重訂會章報部批准七月十六日奏給關防札派林爾嘉邱曾瓊爲總理恊理 
（未完） 
[摩洛哥交涉近狀]  
　　德文報接二十四日柏林電云德國派往阿勒支亞拉斯之代表人聲明德政府之意見謂德國不願法國或西班牙筦理摩國警察事宜字林報接二十五日倫敦路透電云臘圖維茲伯爵曾發表其意見於利福爾君謂摩國警察事宜當委之摩皇而歸萬國筦理此事法國必難承認文匯報接二十六日倫敦路透電云法國己將德國所施之策答覆允將摩國警察權委任摩皇惟警察官員須由法國及西班牙人擔任云 
[法國在摩洛哥之違禁事件]  
　　字林報接廿四日倫敦路透電云附近摩洛哥海口黑查拉之麥溪加地方遇有奇異之事法人在該處設立一廠載運違禁品物摩國巡洋艦忒基號查得後即將開花彈轟擊併追膛法郵船成泥士號（該郵船卽由麥溪加駛來者）在岸之亂黨亦以砲彈還擊忒基號隨後法巡洋艦　命提號（載重一千八百七十七墩）亦駛入干預并囑成泥士郵船駛回奧倫德文報接二十四日柏林電云摩洛哥查得法人在麥溪加廨附近有藝貯違禁品物之事此項禁品係用以輔助亂黨而反對摩皇者現將此事移交阿勒支西拉斯定期禮拜一會議文匯報接二十六日倫敦路透電云法郵船成泥士號確係載運軍械以接濟摩國亂黨者法巡洋艦蘭命提號之干涉己發起一極困難之問題 
[法總統羅勃辭位]  
　　二十六日倫敦路透電云法總統羅勃脱君巳於昨日照禮辭位譯文匯報 
[法國更調上議院議長]  
　　廿四日倫敦電云法國己舉特巴司脱君爲上議院議長緣前任議長福利勒斯君己舉爲新任總統也 
[英自由黨反對白爾佛君之國餉政策]  
　　二十四日倫敦路透電云英國倫敦市之自由黨對於白爾佛君之國餉政策不甚满意己决議反對白君之選舉權 
[英工黨之意見]  
　　二十四日倫敦電云工黨在皇后院舉行大會時工黨領袖基爾哈提君宣言不認工黨有贊成改良國餉問題之意且深信工黨將浙　爲社會黨云其餘各演說家對於政府所持給發養老餉銀問題之說皆極表工黨之不满意處 
[德陸軍聨合會長之建議]  
　　二十四日倫敦路透電云陸軍聨合會長魯堡茲伯爵頒發示諭聲明舉國皆兵之制謂訓練陸軍當爲各學堂通例每人須充當水陸軍四月 
[韓國兵部大臣被刺]  
　　二十五日東京電云韓國極有　力之兵部大臣葉公札被人行刺受傷甚劇聞行刺者不止一人故該大臣勢甚危險 
[美總統之女公子結婚]  
　　二十五日倫敦路透電云美總統之女公子爱利斯已在華盛頓與尼古勒郎佛時君結婚 
[俄法商約]  
　　二十五日倫敦路透電云法國所訂之俄法商約巳由法國上議院批閱 
[法總統踐位]  
　　二十四日柏林電云法國新舉總統福利勒斯君定於明日踐位因特知照議院并將外交政策詳細示明譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[澳洲烟禁詳述]  
　　澳洲華民設法求禁鴉片一事創始於去年四月當時名譽西人成甚贊成不及三月六省西人簽名附禀者共有二十五萬人至八月二十五號（卽華七月二十五日）各省華商公派代表人六十名大集于美利濱埠由議員章臣引見聨邦首相禀求禁烟入口當時聨邦首相謂澳洲六省烟税每年共值英金六萬餘磅今若禁烟入口非各省議院同心恊允則萬難施行及至十月十八號（卽華九月二十日）議員章臣氏復在聨邦議院提議此事議員之中無一反對至十一月六省各分政府亦均有書覆聨邦首相咸表同意於是聨邦首相於十二月二十九號（卽華十二月初四日）開特别之會議宣言定例禁烟爲民除害并定有一千九百零六年一月一號（卽華十二月初七）起已禁止鴉片入口說者鴉片出自印度印度者英屬也澳洲亦英屬也今澳洲政府旣允俯從華民之請且允設例禁烟爲我除害吾望内地同胞今亦當乘此時機刀圖戒絶毋使東方病夫之誚永貽我四百兆民之羞耳錄世說編 
[電禁銅餅進口鎭江]  
　　日前外部電致江督云外洋銅餅每爲奸商運入内地私壓銅元業經禁阻購運在案以後凡遇此等銅餅進口應飭各關卡一律查禁充公以杜流弊等因鎭江關郭道於二十一日接到江督札飭後己遵照辦理矣（特） 
[德商游歷景德錢江西]  
　　去臘有德國商人畢士克乘小船由潯赴景德鎭沿途海歷並酌買瓷器若干然後返棹回潯（青） 
[派習海軍考驗遺生回鄂武昌]  
　　上年鄂吏准練兵處咨請湖北應派海軍學生兩名當由各營挑選四名送京考騐茲聞所遺二名已由京趁火車回鄂仍充原有職業（公） 
[徵兵限期撤局鎭江]  
　　鎭江府屬徵兵官陶及襄辦周協戎於正月二十二日發出告示畧謂鎭屬徵兵已將足額奉兩江督練公所飭令正月底撤局因卽出示曉諭城鄉内外人等知悉凡有志應徵者務於月内報名到局遲則不收（特） 
[命案上控漢口]  
　　美人李羅泊之茶房人等毆傷華人張瑶卿一案早紀報端茲悉張妻已在臬署禀控想梁星海廉訪必能爲死者昭雪也（千） 
[滬江官事]  
　　候補道曹少雍觀察世華昨由湖南原籍來申住名利棧又候補道石和孫觀察淦又灘地局委員劉若庚明府芳曜又縣丞徐少銘二尹聖寳昨日由省來申住北市福康里午後均詣道拜會禀見（君） 
[新道准期今日抵申]  
　　昨日道轅接江寗來電獲悉新任上海道瑞辛儒觀察准於今日抵申（曰） 
[紛紛頌德]  
　　本邑南北市紳董及總工程局總董郁屏翰司馬莫子經明經警察總董劉君汝曾同仁果育清節普育等堂各董事及民立南洋梅溪崇正官墊醫學研究所等董事二十餘人昨日恭送滬道袁觀察德政牌八對匾額一方觀察再三謙遜始領（事） 
[水菓業公送袁道德政牌匾之由]  
　　昨報紀包菜捐董事朱以仁致送袁道德政牌匾一事茲悉此項菜捐係朱君於去年禀由道憲諭准豁免故此次各鄉民及水菓同業感道憲之德而送此牌匾也（頓） 
[瀛眷遷移]  
　　升道袁觀察之太夫人及瀛眷等己於昨日遷至滬北新洋務局暫駐（曰） 
[禀陳要公]  
　　上海縣汪大令昨日午午後因有要公命駕至商約大臣吕尚書行轅禀陳一切（事） 
[札調局員]  
　　北新涇巡局員汪晉嶠二尹今正因縱勇至賭場索賄被各賭徒拒斃什長一事道憲袁觀察甚爲不然將差撤去札調楊聘候二尹建珍前往總辦昨日楊二尹到道謝委并至縣署禀知赴差（事） 
[關傳事主]  
　　泰興縣捕役拘獲行刦境内及本邑浦東蔡洪生家衣物之盜黨數人至縣訊供譯奉蘇府派委至縣會訊因事主蔡洪生住居上海浦東地方故於前日備文來申禀請本縣汪大令關傳到案以便認贓大令當卽遵辦（嚴） 
[議請挪欵建局]  
　　滬南總工程局因房屋年久破壞亟宜翻造惟緣經費支絀故由領袖各董邀集各商董會議當候新任道憲到任後禀商并擬於城内另設一局暫挪官欵墊用由各商董擔承以後由各業公派歸還云（寳） 
[暫緩開濬城河]  
　　本埠大南門西門外城脚翻築馬路由總工程局總董商請河工董事秦君定於本月二十六日移請滬軍營及留防隊各派勇丁開浚已志前報刻緣雨雪不止故須俟晴霽後方可擇日開工大約當在出月初矣（寶） 
[諭限駁運垃圾]  
　　滬南總工程局昨傳垃圾夫頭楊毛毛諭令備船五十號定於日内將所有垃圾一律裝運出浦毋得延玩（尺） 
[催董趕完溝工]  
　　閘北之南北直街去冬由該處圖董與各房主議定開砌陰溝一道計長一千七百尺工未及半因值年關停止　日尚未開工以致陰雨連綿街上水深沒踝有人遍黏匿名揭帖怨謗沸騰昨爲該處局員唐二尹查知催令圖董赶緊飭匠完工否則禀請道憲由各店集資自辦（當） 
[俄兵互毆]  
　　前晩有俄兵三名乘醉在蓬路互毆由三十五號等西捕將該俄兵一併拘入捕房押送俄領事署訊辦（斯） 
[西婦投河遇救]  
　　吳淞路内地會昨有華裝西婦一名突至揚子路碼頭投浦圖盡由車夫陶五濟所見乞某舟子救起交二百五十三號印捕載入捕房轉送某敎會安插（期） 
[飭查茶肆烟寮]  
　　美租界捕房昨飭包探張才寶等詳查界内茶肆烟寮招牌及該館主等姓名禀復候核（似） 
[飭查聚賭]  
　　美租界西華德路順慶館飯店樓上某烟間内近聞每夜有聚賭情事昨爲捕房訪知飭探查辦（似） 
[押追鉅欵]  
　　營口號客戴成峯在滬北南順泰坐莊去年臘月二十八日扭南市陳豐記號主陳子侯至法公廨控稱串同號夥王子芳侵吞匯票銀十萬餘兩等情經中西官會訊陳供實被他號倒帳拖累並非侵吞間官以爲數甚巨未便姑容判將東夥押候嚴追（臨） 
[會訊妓女從良糾轕案]  
　　妓女金鳳仙從良糾轕牽涉金華甫由金姚氏等投控捕房派探將金拘獲奉判交保訂訊在案昨晨美安副領事蒞廨會同襄讞孫明府升訊原告延律師侯魯公金延律師博文投案申辯金姚氏供在三馬路公陽里開設妓院金鳳仙乃包房間夥妓陸續積欠帶擋酒菜等洋一千餘元嗣因高姓欲娶正月初七日高偕金華甫來院交下現洋三百元票洋一百二十元小婦人未肯允從高姓稱如不允卽欲控告無奈令中人林小弟在收條上簽字交高等帶妓而去茲因票洋無着求請追繳劉葉氏供 
是金妓傭婦曾代借帶擋洋一百五十元該妓從良此洋無着呈據求騐博律師將各供駁斥一過時已晌午明府商之案君判一併退去訂下禮拜三早堂再訊（力） 
 
 

Page 10

 
 
[上海縣案]  
　　幫審委員馬午橋參軍前晩飭提浦東總巡局獲解初一晩行刦西門外陸兆貴米店之盜匪徐家延劉三覆訊徐供元旦日有許姓等至小的家内邀往浦東瀾泥渡煙間吃烟至夜半後始往張家浜董姓處會同所糾各人由董給械行刦小的與劉持竹竿守候門外事後由許分别派給皮袄綢裙餘人均携洋分散是實參軍詰其往刦之時共人若干答十一人聞許等於初五晩尚糾人搶刲别處小的未往質之劉供與徐同參軍判分别釘鐐收禁候提到總巡局尚有三盜質訊詳辦○由捕緝獲在西南門交界謀斃人命挖破腎囊之戴陳氏顧小二子前晩亦由參軍提訊氏供年四十九歲前夫姓顧小二子係前夫所生此次謀斃江二與長子顧和尚有仇現和尚在租界犯竊訊押西牢是實顧小二子供與母同參軍判顧收押氏交官媒看管候禀縣照會領事將顧索回訊究（嚴） 
[總工程局紀案]  
　　源發水菓行主楊桂達扭王家嘴角擺水菓攤之鄭湘芝控被欠洋六十餘元求追副裁判官陳二尹准詞提訊陳供實因無力所致二尹判還洋五十元限二三月分三期歸楚○大碼頭裕康米行去年被司賬周茂　虧空一萬餘金逃避經行主陸子山投局將薦保之黄仁康及周父錫熊請究奉訊交保限理在案昨日陸因限满禀催奉飭將保人提案候訊（尺） 
[英美公廨早堂案]  
　　朱桂榮犯竊十八次仍不悛改前日又掩入張宗水等家竊取衣物報由包探張天林獲案解究關司馬商之英副領事判押西牢一年○南京人俞阿七向名嘉興者索討小洋四角乘間偕至沈煥章家竊取衣箱一只正欲逃逸爲包探陸協庭拿獲解究司馬判押候查明究辦○瘋子任祥林掩入瑞太洋行竊洋鎗刀頭一柄爲包探沈阿岳獲究司馬察得瘋癲屬實判發棲流所醫治○過犯張掌法竊顧六寶等三家銀飾洋鏡等物由探獲究司馬判押三月○正月初一夜浦東楊家渡陸兆貴米店被刦一案經包探劉森堂覓到眼綠某甲報稱此案盜首許三又名薛三許四叉名薜四現匿公共租界當即禀請捕頭將拿獲昨日解訊司馬　浦東總巡謝明府來函提人判將二犯派捕押送渡浦歸案訊辦○恊泰源木作頭許錦春包造房屋不遵工部局章程經查工程洋人知悉報探解究司馬判罰洋　元○水手嚴谷堂黄金德胡先章戴月章等送信到張家口輪船爲船主洋人所見疑竊船上油漆两箱報由包探解究司馬以各供不認且信函　鑿判一併押廨交保查明再訊○流氓吳桂生在馬路中强搶張阿三緞帽報捕拿究司馬判押捕房一月○成衣匠張木林私將同業馮阿金交做衣服押洋花用由捕解究判押捕房两月（當） 
[法租界公堂案]  
　　許安仁曹金海去冬承攬招商局中北華三棧碼頭扛夫頭目由許經手两日墊用洋八百餘元向曹索取不付以致涉訟公廨奉訊交保出外邀中理算在案茲因日久不理昨經原告投廨求追曹之保人求請退保大令判曹押候追理○四十八號華捕禀包車夫郭阿三拉車違章喝阻不服拘案請辦大令判罰洋一元○四十四號華捕禀前日在某洋貨店購物被流氓方長發竊去洋傘一頂送請究辦大令判押捕房十天○小工金瑞林張掌發前曾犯案懲辦昨又在界圖竊由捕拘案請懲大令著交保開釋不准再犯○朱春根在某浴堂洗澡失去皮馬褂一件扭值堂人陸春林請追陸供朱與友人同來其友先去况馬褂當時並未交明求察大令著交保候查○劉坤林金桂向爲家丁邇因失業寄居縫工顧秋濤家前日二人竊得馬車燈及衣服等物藏於顧處爲包探緝獲吊到原贓一併解訊質之劉等堅不認竊大令著押候查明再核顧交保○捕解竊車墊之徐阿榮竊烟槍之趙兆榮請究大令判徐押五天趙押七天○周德貴張金堂潘阿大徐榮堂三阿多前因犯案判押捕房茲己期满昨命帶案一并開釋（臨） 
[美租界捕房事]  
　　王少峰王小狗在有恆路互毆少被小狗鐵噐擊破頭額投報捕房飭探拿辦○曹阿金報稱行經新記浜被塌車夫金奎金咸二人毆傷請究捕頭准之（似） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
