# 1887 - 109 - 4905037

 

Page 1

 
 
[古今圖書集成告白] [  圖書集成印書局主人啓]  
　　啓者本局三月内共印過原書一百九十二本連前共印三千八百五十六本尙存木印者一千一百六十四本此佈 
[中西紀事出售] [  申報館代啓]  
　　是書爲江上蹇叟所著皆叙中西交涉事宜溯自道光季年西人取道東來初則齊以兵威繼則敦夫和好歴數十年之久始得合中外爲一家諕千古以來未有之創局也蹇叟身居戎幕目撃情形因一一筆之於書以成信史知足軒主人得其原本託本舘印以聚珍板以公諸同好諸君現已裝訂完全定於本月二十七日出售其書分訂八本每部價洋六角本埠外埠槪由申昌書畫室經理諸君子先覩爲快請就近購取可也 
[新印石印雲程必備] [  點石齋主人啓]  
　　　石印之法行各家選印大小題文往往博採廣搜以多爲貴誠盛舉焉然博而雜何如約而精蕉緑軒主人藏有名輩窗稿及近時試　千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆　乎爰商付石向以供同好然文藝而外古學爲尙故　精選近時舘閣賦百餘萹分韵試帖四百首重編分類文料初二集二本領之日雲程必備至選校之情　紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹是去年十一月廿三出書倘蒙惠顧暉向隱上掃葉山房及各書坊曁南北申昌各埠申昌如躉售希至申報舘帳房及鎭江申昌書畫室面議價更從廉此佈 
[石印殿板佩文韻府并拾遺出書告白] [  點石齋主人代啓]  
　　本齋代晉記股印佩文韻府一書前曾有人謂爲非殿板而自稱日眞殿板本齋絶不與之置辨者以有目者自有眞賞也兹已全數印竣卽請個鑒家評　其高下字形不可以僞爲而紙張墨色在他家之上股價之亷又較他家遠甚料想與股諸君必見之而色喜而後此之樂就乎本齋股印之書者更可預卜矣分裝六十本外加文木箱子一隻雲銅鎖匙齊全准於初十日出書持票找洋取書悉歸大馬路鴻仁里長順晉此白 
[論新疆墾田事]  
　　昨有談及新疆巡撫劉毅齋中丞以該處營勇分布要隘雖爲邊防起見然不得不謀經久之方現擬抽撥數成及招徠流民發到遣犯勒令墾種地畝以收天地自然之利並酌擬興辦章程數條業已入陳黼座余聞之不禁色然以喜也日强兵之道先在富國國不富不足以言强兵此卽聖人先言足食後言足兵之意中國當今之急撈無有過於此者無如近來言富國者舍本逐末動輒日招商也開礦也以此爲自然之利孜孜講求若惟恐其貨棄於地也者竊以爲此皆餘事非可謂之本圖也自古以來謀食之道必先貴乎重農漢武帝雄才大略銳竟開邊迨後輪臺一悔卽以田千秋爲大鴻臚立搜粟校尉富民侯幡然攺圖專意於務農力田諸政終得挽回於末路不至錮蔽以終身可知力田之道古今莫能外時至今日中外一家事事仿傚泰西凡泰西所以致富之法無不畢舉而說者但知西人之所以致富祗在於開礦通商其實則西人之所以致富者亦不專在是也西人以麫食爲粮佐以肉食則其所食之物亦非盡出於礦其礦之所以致富者則以用之輪船用之火車皆不須仰給於他人取諸宫中而已足且可以其所餘售之他人國家卽按其所𫊧抽收捐稅以助軍實夫是以國富而兵亦强然其民間之所賴者究亦在乎粮食設或偶遇凶年麥收不豐則亦未嘗無荒歉之患設當年榖不登嗷鴻遍野而國有外患其勢亦將不支西人嘗言歐州或遇凶年則必用兵於他國一則可以就食於他處一則國中可以不滋事端此一說也初不之信蓋近年外洋偏災亦所時有或賴他處籌捐助賑未閏何國莊歉卽以兵攻他國之事意者耳食之談不足憑也中國所重則尤在於食俗語云官出於民民出於土土之所出其用無窮五榖之産無人不養不必專以養兵而兵舍此固無以養古人用兵必先籌數年之積蓄師行而糧食勿使有匱乏之虞此其道全在平日有以預籌之說者謂中國人多地狹可耕之地無多故華人多有遠適他洲以求口實者不知此等出洋謀生者大都欲發洋財之一念有以致之非果在中國無可位置否則游手無藉貪懶性成不肯自勤其胼胝因而飄然遠引若中國可墾之地固未嘗少也卽就江浙等省而論人或見爲人浮於地顧何以浙之嘉湖温台蘇之豐沛肅碭亦多有招他省之人耕種其地者然則地之多曠亦可知已近來臺灣亟謀治理撫番之外首重清賦防邊之餘專意招商此則兼營并包不遺餘力然雖日一時並舉亦必次第舉行吾知商之與農不能偏廢有招商之舉以期市面之興旺卽有清賦之舉以冀耕作之有收提綱挈領首在乎此至若新疆則地當邊徼向爲覊縻之地與俄國壤地犬牙相錯近來新攺省會初設巡撫攺建州縣經營締造日不暇給論者輙謂該處之治强兵尤宜先於富國卽日不當則兵無以養而籌富之方或亦當以開礦採金爲第一義新疆地多不毛然其中豈無礦産豈無煤鐵五金汲汲焉議加開採則亦近來言富國者之常情而毅齋中丞獨不惑於衆議不落夫窠臼舉一切目前富國之策悉𢷤弗用而獨皇皇然以開墾爲務此其所慮者遠豈淺小者所能測識也乎夫該處地當邊徼則需兵必多兵多則需餉方鉅專賴他省協濟不免後顧堪虞與其仰息於他人不如致力於隴畝就中酌撥數成使之開墾則卽以本地之所出養本地之防兵兵則不令逸樂地則不使荒蕪一舉兩得莫善於此地而尙見有餘則更招徠流民以補不足如此則外來流民有所安挿而不致滋生事端其計莫良焉人犯之發往新疆者素爲最多不子以事則徒令其滋擾民間强乞硬討最爲不便今以墾荒故而編此輩於籍責以鋤雨犁雲之事收其放心授以恒業其有不俯首帖耳專力於畎畝者乎此一舉也仿古屯田之法寓兵於農數年之後兵食旣足兵力自厚强隣斷不敢再萌窺伺之心皆其經營之初持原握要有以奠其基而作之則也毅帥所擬定興辦章程今雖未之見度必盡善盡美無毫髮之遺憾異日郵傳所至又將以先睹爲快也已 
[本館接奉電音]  
　　昨接左京友人發來電音有本月初三日諭旨六道敬謹譯登○四月初三日奉旨户部貴州司郎中員缺着桑寶補授廣西豐樂府知府員缺着趙時熙補授福建漳州府靈霄同知員缺着魯方補授雲南嵩明州知州員缺着蕭宗幹補授廣西思恩府那馬通判員缺着吳鍾淑補授江西安福縣知縣員缺着姚濬昌補授安徽歙縣知縣員缺着楊講補授江蘇溧水縣知縣員缺着譚日襄補授山西長子縣知縣員缺着劉朝鎔補授湖南楚雄縣知縣員缺着陳慶禧補授四川雅水縣知縣員缺着管作霖補授廣西武緣縣知縣員缺着雷培株補授福建崇安縣知縣員缺着厲嘉修補授福建海澄縣知縣員缺着何鼎補授福建長汀縣知縣員缺着夏敬中補授貴州普安縣知縣員缺着桂秀補授福建仙遊縣知縣員缺着王煒堂補授廣西融縣知縣員缺着杜𧃍元補授安徽霍山縣知縣員缺着 
 
 

Page 2

 
 
　　朱樾補授貴州婺川縣知縣員缺着區汝謙補授兵科筆帖式員缺着鐸華補授都察院筆帖式員缺着葆謙補授刑部律帖式員缺着榮輞補授直𨽻保定府易州理事通判員缺着俊彦補授朱閏保着回任張諧之着准其卓異加一級仍註册回任候升吏部考功司主事員缺着胡蔭森補　　 
授欽此同日奉上諭徐用儀現在賞假工部右侍郎兼管錢法堂事務着周德潤署理欽此同日奉旨伯彦訥謨祜現在請假正黄旗領侍衛内大臣着載敦署理欽此同日奉旨伯彦訥謨祜現在請假鑾儀衛掌衞事大臣着奕劻署理欽此同日奉旨伯彦訥謨祜現在請假所管正白旗满洲都統着奎潤署理欽此同日奉旨伯彦訥謨祜現在請假管理武備院事務着晉祺署理欽此 
[東報彚譯]  
　　日本報云日本政府籌畫海防亟亟惟恐不逮特苦於經費不敷今歲總理大臣伊藤君值各地方官員上京之時設宴於鹿鳴館勸各員捐廉相助並由各員轉勸地方紳富各官自奉命後皆踴躍輸捐陸續獻金已積有成數外官爲府縣者皆納干金其下則遞减卽至巡捕亦都派及以满其額而在京大員如外務大臣井上君大藏大臣松方君陸軍大臣大山君亦各獻金二千五百圓照此源源不絶足舒日皇之憂慮矣○海軍次官奉上命出巡佐世保兩鎭守府建造事務歸時取道京都府疏通愛宕郡南禪寺村琵琶河水線并於該河之西第三口設立海軍置砲所測量地叚以便卽行動工○對州砲臺派大坂工兵赴彼建造初一日工兵第二方面時尾君隨同工役長上等監護及曹長一等軍曹三等書記各員同時至對州州下郡縣雞知材分遣人民千餘名作爲芋崎太平貝鮒三村夫役該砲臺限十八個月竣工○日報述西報云英國海軍省所設巨文島接到上海之海底電綫由一千八百八十五年冬某電信會社賣入該價九萬二千磅近今拍賣得一萬五千磅折虧甚屬不少○西歴四月一日倫敦來電香港此次募集公債以二十萬磅百萬弗爲額不料市上增至七十三萬七千磅○女久公主於本月初八日仙逝次日卽出葬于豐島岡御陵葬儀極盛開導用警察官四名騎馬次紅白旗數對御劍六本白地錦繡大旗一面伶人十二名隨路奏樂次卽靈柩後有紙花數十種送葬者除皇太后皇后宮女官以外更有伊藤總理大臣之夫人等以及式部女官數十名經過麴町永田町内務省特派人照料兩旁觀者如堵 
[東京米少]  
　　法字報云今年東京地方所産之米甚爲稀少不及往年之多往年米多時不但可供本地人之食用且可販運至别處今年則不能矣現在米價日見昻貴有地方每石米已漲至洋四元八角云 
[扒手被𫊧]  
　　香港竊盜之風近來更熾有某學堂學生偶爲賽力之戲觀者頗衆内一學生譚姓謂其同學者日我衣内藏有兩洋若脫衣行賽時汝爲我守之旣而譚往拉繩旁有扒手聞其語卽潛取其衣同學者見而阻之扒手遽出刀吹之於是衆孩大喊羣起攻之扒手之黨咸出棍棒毆撃旣而又有人至始懼而逃衆奮力追之適巡捕亦至遂捉𫊧三人餘則逃去解官後其人不認舉刀諉之於人已則但認助毆現在押候覆訊想當盡法懲辦也 
[温州雜録]  
　　嘉惠里巷鄒某向在青田釐局充當司事家内僅留婦女數人三月二十夜三鼓後倐有賊撬門進内將各婦女捆縛凳上並以販絮塞口使其不能聲揚所有皮箱等物當被偷竊罄盡迨至次早隣人見其大門洞開進去看視方知其家被竊旋卽禀捕緝追第鴻飛冥冥不識可能弋𫊧否○温郡每逢上已往往　神賽會今年適值衛中丞按臨大閱東嶽廟各司事恐營兵雲集易生事端遂將忠靖王攺期三月二十一日出巡是日大街均搭满天帳各巷齊搭花門竹懸燈結綵熱閙異常加以縣城隍廟與民市廟裝扮串客燈燭輝煌無異銀花火樹石埠廟又舉迎花會傳奇怪誕陸離更覺蕩心炫目一時鑼鼓聲喧士女雲集大街小巷人海人山閱七八日始行藏事此中糜費實屬不少若移此項無益之費以助賑捐功德當不在　神賽會之下○温州鎭署川堂之傍有平屋數椽聞係供奉王命之處平時無人住宿且無閒人行走三月廿二夜三鼓時不知有火從何而至突然失愼烈𦦨横飛將及椽瓦幸署内值宿人多卽以洋龍赶緊灌救得未成灾何幸如之○永嘉十五都灰爐地方其橋卽名灰爐橋長數十丈乃上河鄉往來之要道也髮逆亂時該處鄉人將橋拆斷至今二十餘年均以木橋代之現有夏陳諸君首先書捐定議重建以復舊觀當此時勢艱難之際籌此浩大之工非有大願力者豈易集事哉○温郡各酒館無論張本李四進門卽可賒欠是以一年之中竟無現錢可收近來各酒館均因三節收帳艱難仿照省垣章程將小椀菜以及點心各項價錢佫外從廉以冀統收現錢踵而行者已有數家惟氷壺如意榮和三館仍是廬山舊面目三月廿三晩有流氓數人在榮和館小飲堂倌答以連日迎神賽會生意頗爲暢旺所備各菜均已　 
售罄惟有向望月樓購買數様以供諸君暢飲但該處係賣現錢諸君飲後務須照數解償云云各流氓聞之均應日唯迨至食畢結算計錢八百餘文無如各流氓身畔僅有青蚨五百餕翼仍請登帳店夥不允因此兩相爭執幾成口角旋經多人解勸各流氓各鳥獸散詎知二鼓以後榮和館收拾爐灶關閉店門而各流氓又糾集黨羽手執火把打開店門將所有盤椀椬伙搗毁罄盡聲勢汹汹見者莫不駭異該館主見其如此逞兇當卽赴縣喊寃呈請飭差押回現聞各流氓挽親友向榮和館服禮請罪不識如何了結也 
[閩中佚事]  
　　前任閩撫張友山中丞自交卸後臥病數月匿迹銷聲昨有人自榕垣來云客秋游鼓山遇有一人鬚髮蒼然而精神清健芒鞋竹笠意甚間適詢之寺僧知爲中丞因厭城市煩擾時徜徉於山水之間行卽遨遊江浙延攬湖山之勝徐賦歸田中丞少君僖癸未聨捷南宮供職農部因母久病未痊來閩省視留侍醫藥不能遠離現租河西街公館奉母僑居想吉人天相不日當占勿藥也 
[瓜洲星火]  
　　上月二十六日晩上京口北岸瓜洲地方某姓家因作夜膳偶墮火星祝融氏乘隙爲災烈𦦨冲霄不可嚮邇隔江遥望天色如初旭明霞計焚三四點鐘時所有瓦屋草房盡付楚人一炬計被災者多至六七十家一時老羸婦稚枝巢旣失無不露宿風餐循例須三日後方有親串收留越日傍晩大雨傾盆災黎旣遭火炙又苦雨淋衣服沾濡益影困頓矣 
[好雨知時]  
　　蘇城不降甘霖計將兩月田畝河道頗有熯乾之歎三月廿八晩日黯無光雲低似幙三農交相望日庶幾雨從東來乎至九點鐘時聞屋角溜聲淨淙不絶滴繁響於空階孤燈欲滅倚小樓而獨聽一夜無眠至廿九日辰刻又見掃晴娘子來矣遥瞻四野土脉已融緑野扶犁可以有事於西疇矣 
[䢴江清話]  
　　三月二十七日漕運總督盧藝帥之夫人乘坐满江紅大船携同公子宗儀宗齡過揚自程都轉以次均至碼頭呈遞手版禀安鹽揚二營亦列隊河干燃砲致敬公子隨卽飭紀持帖登岸挨次答拜旋於翌日黎明揚帆北上○揚州保甲總局本設在丁家灣兹因局中房屋不敷居住遷入安徽會館於三月廿六日已時遷進闔郡官紳均往道賀并聞南河下之淮南總局亦欲遷移現賃定左衛街某紳之屋飭匠修理大約本月中卽可遷進矣○揚州東關街本有官設牛痘局一所今春以天氣晴暖傳種者多局中甚爲擁擠遂於左衛街永安堂水倉内設立分局地處適中俾遠路孩童不致有跋涉之苦現該局已定期四月初二日傳漿貧乏者並給子發物錢二百枚保赤之道可謂周且密矣 
[學憲抵潯]  
　　江西學政梁湘南文宗於三月二十六日由南康府試畢起馬乘坐紅船數艘于二十八日辰刻抵九江碼頭九江鎭道府縣各員及選鋒新勁等營兵勇均列隊江干以　旌矛錦爛鎗砲珠連驚濤駭浪中大有如火如荼之槪至已刻文宗始登岸乘坐緑呢大轎擺列全副儀仗呵殿入城迤邐至考棚駐節隨卽懸牌謁聖閱闈放告 
 
 

Page 3

 
 
[燕市醉歌]  
　　三月初某日南海工程處畫匠數百人羣聚西華門外大街有坐者有臥者有奔逐者有怒詈者一時觀者如堵墻咸不知其何故後有知其事者謂諸匠因承攬畫工頭目某甲每日發放工值一槪給以現錢當支領官項時係好錢鈔合鋇領下隨以銀易現錢從中漁利故諸匠恨深骨髓待其出將羣毆之幸有甲之親串爲之排難解紛諸匠始各散去○出崇文門迤邐而南至東柳拊井南城練勇局在焉上月十九日午後局中忽來内監四十餘人將公案踢翻室内所儲公經砸毁殆盡無論官員勇役逢之舉手毆矢口詈時則諸勇皆出外閑遊僅一哨官與二三勇看守幸隣右尋諸勇歸内監始紛紛逃竄計𫊧十數名次日由哨申詳城憲城憲以内監紏衆咆哮頗爲動怒當交司坊收禁至如何究治及因何入肆若此則均未得其詳云○上月十九日有某官乘馬至前門大街向南飛駛似赴先農壇供差者然馬忽驚而躍將官顚翻於地旣復向北奔馳經牌樓下官兵多人持械揀截馬復窸入街旁蠟燭鋪亂踢亂踏鋪夥懼藏避不遑致鋪貨物踏毁無遺鋪主以無故遭害扭住官衣將赴地面官廳控訴官知事不得了俯道謝罪復經好事者解勸鋪遂釋之使去○户部俸餉處擬定八旗兵丁借支庫銀章程内載凡八旗兵丁曾於攺易新章前借銀者仍准找借惟須定以限制其未經借支者槪行停借云云旋該部已刷印告示行文各旗令黏貼旗務衙門門首矣 
[鈴轅上壽]  
　　昨爲海關道龔仰蘧觀察壽辰本埠文武各官均赴轅門叩賀畫筵開處簪笏如林東海籌添南在星朗洵屬一時盛事惟於屬員所贈禮物一槪辭謝英會審員蔡二源本守法會審員王鴈臣司馬因此知照捕房各停訊一天 
[善舉將行]  
　　英租界中時有貧病之人狀如乞丐困臥路旁巡街捕見之必雇車舁送英公廨發交地保收管俟地保查得有親屬者方行轉送其無親屬而無可送者地保亦無力租房安單只得任其蜷伏于風檐露砌之間奄奄待斃及其旣斃率以報堂棺殮了事殊非愼重民命之道兹有目撃心傷人以此情形告知棲流公所司事轉商各董事及陳寶渠太守亦均惻然於心送議在棲流公所餘地搭蓋房屋幾間專爲安置貧病垂危之人使得服藥調治如實在不能救者卽爲殮理亦不致如途間斃命之棲慘實爲無量功德聞已將情禀明蔡二源太守卽行舉辦矣核計按年經費亦屬無幾而保全已爲不少倡議者之一片婆心與襄事者之樂於從善均有足多者焉 
[賽期將届]  
　　本月初十十一十二等日爲本埠西商春季賽馬之期屈指良辰已無多日西人之管理跑馬塲者早雇工人將路之崎嶇者墊之使平草之蒙茸者翦之使整而各西商以及馬夫人等均於每日清農跨鞍馳驟以待臨時爭勝凡中西士女欲作陌上游者尙其招携勝侶檢點輕衫以無負此一番風景也可 
[駕言出游]  
　　英租界石路中日新里内長三妓院有王麋卿者前日下午靚妝華服假出游爲名竟至英公廨喊稱淪落風塵本非素願現欲擇人而事被惡摀所阻請爲超豁等語由值日差禀明蔡太守飭將該妓暫發官媒候訊未幾妓院中男女傭人聞信均持借票至公廨前擬待訊供時呈請追償聞被該妓所欠之洋約有七百餘元云 
[命案候騐]  
　　本月初三日報登手足相殘一則兹悉事在浦東廿五圖姜家巷地方毆斃者爲姜如森當日由其族人婓順榮投縣具報經人勸回後復有死者母舅殷桂林不服赴縣控告莫邑尊卽飭傳提該處地保楊仁茂卽姜錫堂並原告等人於前日晩堂研訊殷投案訴稱小的務農爲業如森與金和均屬小的外甥前日不知何故兩相口角繼以爭鬥致如森要害受傷而死乞爲詣騐莫邑尊暫令退去　傳順榮詰問旋據供稱小的亦耕種餬口金和毆斃如森後小的向詢緣由豈知金和一味恃蠻亦將小的毆撃吊打似此凶横之徒若不提究將來不堪設想邑尊得供後卽飭傳地保姜錫堂詰問卽據禀稱此次如森曾與伊等毆鬥然如森實係發痧身死並非因傷身死邑尊謂命案重情不能任意妄供旣云如森果係發痧身死可卽具結到案姑俟本縣往騐如有别情惟爾是問一面立出朱籖拘拿姜金和帶赴屍塲候騐 
[縣署瑣案]  
　　鮑子仁卽鮑吉侯因前向洋藥局巡丁誑報慶昌隆烟膏店假造印花當由各巡丁禀明洋藥局總辦轉禀道憲將鮑送縣究辦各情疉列前報前日經莫邑尊提鮑研鞫鮑不肯直承邑尊將鮑先行枷示姑候查明劣跡再行究辦○日前城中某会館失竊古玩等物值價甚巨查係已歇之某傭婦所竊因喚到該傭婦之荐頭人某甲勒令交出該婦一併送至上海縣署請究 
[法捕房紀事]  
　　法租界新街蘭芳里及小東門外裕興街等處素號烟花藪澤庸夫俗子喜入其中無異蟻之附羶而遊手好閒之輩亦多出没於此乘機選事則又無異雀之捕蟬屢經嚴辦終不能絶豈公堂法令有所不及耶前日有花烟館鳱婦多人帶同蝦兵蟹將扭送流氓兩人至法捕房據云彼等係天津　到蘭芳里吃白烟打架肇事鳴捕拘到并稱擬具公禀到案訴寃法捕頭着將兩人管押候訊○太自鳴鐘捕房昨據小東門捕房解到摇舢　之某甲并刀一把據云有人將甲扭送稱其持刀行兇備捕頭向甲詰問據供有某乙在裕興街某小錢莊生意因乙携刀至我船上欲將我船拖拔上岸我不允伊卽將刀砍我我將刀奪下刀却並不是我物備捕頭以原告未到無從質對况旣有兇器未便釋放着將甲暫押以侍解案○法包探𫊧到小竊一人籃中有木匠所用之鑿子十餘把大小不一隨卽拘進捕房盤問之下據云是别人所偷託我賣去法捕頭謂所言卽屬不虚亦是窩家因着管押嗣有失主投捕房伸訴備捕頭着投公堂候示 
[來函照登]  
　　滬北棲流公所司事來函云昨承王克明大善士代交來福聚公草辮業常年捐洋一百元正足徵樂善不倦感德無涯請登貴報以誌謝悃又前請列徽州留餘堂助洋二十元悮刊十元合併聲明以昭核實 
[樂善不倦]  
　　本埠六馬路仁濟堂每日給粥頼各善士竭力助欵俾貧窮者藉以療飢洵目前積德也近在咫尺過而問者莫不感觸於懷亟思拯救可見行善之忱盡人同具耳今有葉彭氏信女爲五秩壽辰節省糜費助米二石壽母仁慈羡承歐於繞膝乞人憔悴挹餘潤以充腸擘畫彌工想率循者良不少矣上海六馬路仁濟堂司事謹啓 
[海鹽招認靈柩]  
　　海鹽衆善堂來函云本年撈𫊧男尸二具似是萬年青失事淹斃之人一係二月十日在澉浦大蒲亹所撈年約二十餘歲身長五尺餘大辮掛白縐繡花羊肚袋内有鎖匙五個一係在五團地方所撈年約三十餘歲身長無鬚黑髮元辮線穿洋布短衫藍呢背心扁鈕扣腰束藍紡綢猪耳朶式褲帶帶頭挑狗牙齒五色線繡有卍字其鎖匙褲帶已寄來申如二物認識相符可至海鹽衆善堂問明領柩特此佈知三馬路陳與昌協賑公所謹啓 
[和小樓主人吟飲圖元韻]  
　　佳境還須海上尋小樓憑眺豁胸襟臨風倚檻舒長嘯對月飛觴發朗吟地介華洋留勝蹟誼聨中外契知心畫圖一幅琳琅满可許蠻歌續雅音美國易孟士 
[浙省撫轅抄]  
　　三月二十八日候補同知常安禀辭解餉赴都巡檢孫廷楠由京騐看分發來省禀到○二十九日布庫大使葉祖巽禀辭赴局 
[蘇省撫轅抄]  
　　四月初一日卽用縣劉有光禀知派蘇差委候縣陳偉傑邳州蕭縣會審案件回吳鏡杭銷海防捐輪差仍辦藩署文案並積榖差王銘吉禀知奉札舉辦太湖甲差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年三月二十七日京報全録]  
　　宮門抄○諭旨一道前録○選單○提督錢奏恭報接署提篆日期摺○粤督張奏瓊州官軍克復黎匪老巢等請旨獎勵　○閩督楊奏爲遴　請補守備摺○江督曾奏爲委員統領水師片○疆撫劉奏庫屬地方瘠苦請酌加公費片○江督曾等奏爲解收地丁錢稽數目摺○又奏爲委署道員片○三月二七日理藩院鑾儀衞光祿寺侍衞處值日無引見○清安由西陵回京請　安○謙光請假十日○兵部奏派考騐官員軍政派出惇王克王漪貝勒恩中堂鳥拉喜崇阿長順熙敬色普徵額○召見軍機恩中堂廖壽恒希隆阿玉書○光緒士三年三月分選單郎中户部貴林桑寶蔭小京官户部司務田錫蕃監知府廣西平樂趙時熙甲同知福建漳州魯方監知州雲南嵩明蕭宗幹文童貴州鎭甯彭　商舉通判廣西思恩吳鍾淑附知縣江西安福姚濬昌監安徽歙　楊需霖舉江蘇溧水譚日襄附山西長子劉朝鎔監山東壽張吳鴻章舉雲南楚婎陳慶禧甲四川隣水管作霖舉廣西武雷培株副福建崇安厲喜修舉廣東茂明陳寶善廪福建洵澄何鼎附長汀夏敬中舉廣東河源　　曦舉貴州普安桂秀貢福　仙遊王煒堂監廣西融縣杜𧃍元舉縣丞浙江蕭山李鈺歲吏目福建龍巖張秉禮吏順天薊州王國襟供巡檢福建長汀凌寶印監廣西宣化孟桂森監廣東曲江韓錫麒監合浦韓瑶監石城翟汝成供典史安徽盱眙陸爕炩監甘肅碍伯梅逢庚監廣西蒼梧唐兆能監貴州清鎭　步瀛監廣東茂明趙煥奎供河南洛陽張瀛供○○署理四川提督記名簡放提督奴才錢玉興跪奏爲奴接署提篆日期恭摺叩謝天恩仰祈聖鑒事竊奴才接准督臣劉秉璋行知署提臣李培榮奉旨簡授某肅肅州鎭總兵現已奏　入都陛見所有提督印務奏委奴才署理隨准署提臣李培榮於光緒十三年正月二十七日泒委提禁標中軍叅將張庵升將提督印信齎交前來奴才當卽恭設香案望闕叩頭謝恩祗領任事除循例恭疏具題外伏念奴才一介庸愚毫無知識由武童投効出師浙皖閩鄂豫東蘇等省節次剿賊於勦辦捻匪案内仰沐鴻恩洊擢總兵並蒙賞給勵勇巴圖魯名號　署九江鎭總兵復　南贑鎭總兵光緒十年因海防吃緊奉浙江撫臣調赴甯波前敵扼紥仰沐天恩鎭海口岸開仗𫊧勝攻退法船 
孤拔殞命荷蒙聖恩着以提督記名簡放又撫臣遴選將材摺内請旨録用蒙恩着交車機處存記荷隆恩之疉沛實項感以難名嗣以海防事竣奉調來川兹復署理四川提督受恩至重圖報愈難奴才惟有勉竭駑力益矢愼勤督率將備認眞整飭營伍實力訓練兵丁凡於營務邊防隨　隨事禀陳督臣會商妥辦庶期仰報　高厚鴻慈於萬一所有奴才署理提篆日期及感激下𢗑理合恭摺叩謝天恩伏乞皇太后皇上聖鑒謹奏奉硃批知道了欽此○○兩廣總督臣張之洞廣東巡撫臣吳大澂跪奏爲遵保瓊州官軍攻克中東兩路黎匪老巢殲除首逆生擒西路客匪首逆出力文武員弁紳團請旨將勵仰祈聖鑒事竊照瓊州黎客各匪連年滋事經臣之洞奏派提督馮子材督軍進剿將逆首陳鍾明等殲除平燬中路什密東路馬嶺廖二弓等處匪巢安撫西路良藜牛擒稔惡客首當于上年十一月　摺具奏光緒十三年正月二十日奉旨覧奏均悉此次進剿黎客各匪連破峒寨殲擒首逆辦理尙屬得力所有迭次出力員弁准其擇尤保獎示激勵等因欽此仰見聖主眷顧邊防勸功行賞之　意當卽恭録咨行欽遵辦理去後兹准馮子材並據道員方長華將迭次出力員弁紳團查明造册由營務處司道核明詳請奏獎前來伏查瓊州黎　老巢多在萬山深處歴年官軍未能深入以致兇𦦨日熾民不聊生此次馮子材親督各軍　幽鑿險蒙犯瘴癘直搗中堅殲渠破壘復攻克東路陵萬　寨多處西路瓊軍亦將近年倡亂客首入第擒𫊧羣黎讋服紛求就撫其剿辦情形與台灣生　　異而深入苦攻奏功迅速實爲近時所僅見謹遵旨擇尤保獎繕列清單恭呈御覧册開各員臣等切實核减合無仰懇天恩俯准照獎以勵戎行而策後效出自逾格鴻慈其千把以下照章咨　給獎除將傷亡瘴故將弁查明另案奏請勒部議卹外謹會同前廣西提督臣馮子材恭富具陳伏乞皇太后皇上聖鑒訓示謹奏奉硃批該部議奏單併發欽此○○頭品頂戴革職留任閩浙總督兼　福建巡撫事臣楊昌濬跪奏爲遴員請補省會陸路守備　缺恭摺仰祈聖鑒事竊福建撫棕右營守備何炳魁因與該管　司互相禀訐奏准以千總降補所遺該守俻員缺係陸路部推之缺准兵部咨應用期满差官儘先守備人員行令照章請補等因定例儘先各官均按奉旨日期挨次序補如不得人或員缺緊要准以名次在後之員聲明請補等語伏查該守備駐紥福州府城爲省會　地巡緝捕防均關緊要非精明熟悉之員不足以資治理臣隨在閩省期满差官儘先守備各員内詳加遴選如到標在前之陳一經現丁母憂例停升轉項宗邦人地不宜均未便遷就請補外惟查有部發福建期满差官儘先補用守備黄維熊年三十九歲浙江諸曁縣人由武舉充補兵部差官三年期满後留任一年届满於光緒二年四月十九日引見奉旨着以營守備用欽比經兵部分發福建免其試用以守備儘先補用承領騐票出京於三年二月初五日到閩投効考騐收標候補續經造送履歴名准　覆詓册該員年　精壯差操勤幹現　是缺守備辦理裕如於省會營伍地方較爲熟悉以之請補斯缺洵堪勝任與例亦　合無仰懇天恩俯念撫標右營守備員缺緊要准以黄維熊補授於營伍地方均有神益如蒙俞允該員係部發差官儘先守備期满時曾經引見兹請補守備銜缺相當母庸再行送貨引　見除飭取履歴另行咨部外臣謹會同督辦台灣防終福建巡撫臣劉銘傳福建陸路提督臣孫開華合詞恭摺陳試休乞皇太后皇上聖鑒勅部核覆施行謹奏奉硃批兵部議奏欽此○○曾國基片一再上年江南提督李朝斌回籍就醫所遺太湖水帥六營經臣奏派前浙江海門鎭總兵李新燕代統在案查該總兵昔年本係太湖水師出身熟悉太湖情形辦事結實能得兵　自　統以來臣及撫臣崧駿飭　應辦地方各事巡緝盜梟均能實力奉行夙夜　勞著有成効今李朝斌上蒙恩允准開缺此缺水師應卽委李新燕統領以資熟手仍照案歸新授江南提督譚碧理總統節制庶幾水陸相依盜梟可期歛　地方益臻安静除飭遵照外理合附片陳明備案施行伏乞聖鑒謹奏奉硃批兵部知道欽此○○劉錦棠片再臣前據藩司魏光燾詩據庫爾喀喇烏蘇同知符瑞禀稱庫屬地方瘠苦人工貨物昻貴倍于各屬且路當冲煩差務頻仍供支甚鉅額領亷費不敷應用委屬異常支絀懇請援案酌加公費等情查南北兩路各廳州縣稍苦實缺均蒙奏准酌加辦公銀兩該廳係屬新設缺分最苦可否援照喀喇沙爾同知之例除舊有公費外按月給子加增公費銀五十兩等情詳請具奏前來臣查新設庫廳喀喇烏蘇同知前經部議比照叶魯番向知例歲支養亷銀八百兩公費銀七百兩俸銀照五品例歲支銀八十兩兹據稱該廳地方瘠老查係實情自應皇加體恤俾昭平允合無仰懇天恩俯允飭部准照喀喇沙爾同知之例除舊有公費外按月給子加增公費銀五十兩以資辦公出自逾格鴻施是否有當謹會同陜甘總督臣譚鍾麟附片具奏伏乞聖鑒訓　謹奏奉硃批着照所請該部知道欽此○○太子少保　汀總督臣曾國基江蘇巡撫臣崧駿跪奏　查明江蘇兩藩司庫光緒十二年分解收地丁錢糧數目開繕比較清單恭摺奏祈聖鑒事案准户部咨同治八年二月初五日奏奉上諭户部奏請飭各省整頓丁漕按限奏報等語等因欽此當經　行欽遵辦理嗣因屬解銀兩須至年底始　截清完解數目常年難以赶繳是以咨部定限于次年二月内開單奏報業將同治八年起至光緒十一年分止解收銀數按年具陳在案兹據江寗布政使許　褘蘇州布政使易佩紳等查明光緒十二年分屬解地丁江寗藩庫共收銀三十三萬一千五百三十二兩零蘇州潘庫共收銀七十四萬四千一百五兩零開具經徵各屬解收銀數比較清單詳請具奏前來臣等覆加查核統計江甯蘇州兩藩司庫光緒十二年分共解收地丁銀一百七萬五千六百三十七兩零江淮等屬比較上三届收數均屬有盈無絀蘇松等屬比較光緒十年分一届稍形短絀其餘　年均屬有盈至各屬解司地丁係截至光緒十二年年底爲止如果數有參差將來歸於奏銷案内更正造報相應開繕比較清單恭摺具陳伏乞皇太后皇上聖鑒勅部查核施行謹奏奉硃批户部知道單併發欽此○○曾國基片再游揚海道土加敏於保題實授案内請咨赴部引見所遺員缺自應委員署理以專責成查有江蘇候補道劉鍾炅公正廉明老成練達堪以委署除檄飭遵照外謹會同漕運總督臣盧士杰江蘇巡撫臣菘駿附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒十三年三月二十八日京報全録]  
　　宮門抄○發抄硃批四道○教職單○楚督裕等奏神靈顯應請勅加對號並頒賜匾額摺○又奏遵議籌備制錢分别解津摺○又奏請借撥銀兩採辦銅鉛鑄錢片○三月十十八日吏部翰林院鑲黄旗值日鑲黄满引見八名鑲白蒙一名○畢道遠由西陵回京請安○河南知府馬永修謝恩○松溎續假十日○召見事機皇太后召見醇王○皇上明日辰初升中和殿看版○發抄張之洞奏惠來營游撃吉學盛補增城營叅將奉硃批具部議奏欽此○又左江鎭左營千總梁文梅補有江鎭右營守備奉硃批兵部議奏欽此○又儘先補用都　宋錫康補上思營都司奉硃批兵部議奏欽此○又漢陽鎭標宋營都司黄榮華等留於廣東差委奉硃批著照所請兵部知　欽此○光緒十三年三月分教職單正諭順天寶抵李維芳舉陜西安康王建瓴舉富平李芬舉神木孫燕禮舉貴州開州黄雲章舉湖南祁陽劉高𫆣舉雲南尋甸李翔鶴廪訓導直𨽻衡水宋廷蔭舉山西榮河楊時棟舉浙江慶元毛鴻飛舉四川會　嚴慶榮舉城口黄天錫舉安徽績溪吳鳴鑾歲江西峽江劉鵬程歲　復諭江蘇如皇董　洵禀陜西咸　黨桂一廪湖北枝江黄元吉廪廣東龍川鄭爕梅廪開建王培栽廪湖南中牟林國權副蘭儀李花茂恩陜西寶雞邊辀恩黄東長汀梁寅足恩廣西昭平曾萝齡恩平南歐華吉恩浙江龍泉韓焜舉廣西遷土羅邦焯舉靈川甘乃榮舉湖北雲夢時象晉副江西安義周人鏡拔復訓直𨽻肥鄉張以功廪長垣宋朝楨廪陜西鄜州王彭年廪榆林孫衍緒廪浙江仁和朱啓淦廪福建長泰梁益謙廪江西臨江趙汝明廪湖南綏寗梅安廪廣東澄海黄毓棠廪安徽泗州李承志歲陜西同州許步雲歲四川石砫李澐光歲貴州廣順楊枚歲山東泰安張葆儼舉河南滑縣郭常欽增浙江玉環吾大璋增○○頭品頂戴湖廣總督臣裕祿頭品頂戴湖北巡撫臣奎斌跪奏爲廟祀正神靈應顯著籲懇勅加封號頒賜檻額以答神庥恭摺仰祈聖鑒事竊據署湖北隨州知州劉秉懿詳稱該州城内向有城隍神祠素著靈應同治二三年間州屬屢被捻匪竄擾維時守城兵勇無多民情驚惶經該前州督率紳耆同申䖍禱仰荷神威保障卒能以寡禦衆匪遁民安光緖元年豫省旱蝗飛入州境亦輕該前州䖍詣默禱立卽捕滅幸未成災十二年三月雨澤愆期二麥逐漸枯槁五月間又以陰雨日久禾苗受淹該州先後率同文武官紳設壇祈禱得以暘雨應時收成轉稔又據興山縣知縣熊爾卓禀稱該縣山多土瘠地少平疇晴雨偶愆易致旱澇城内城隍神祠建自前明宏治年間靈應素著凡遇旱潦爲患求禱無不立應光緒十二年夏間因霉雨過多田禾受傷民心惶恐經該縣率同紳民䖍誠叩禱當卽放晴禾苗旋幸勃發收成　稔閭閻同深寅感據該州縣紳民聨名禀請奏懇勅加封號並頒赐匾額等情先後詳由湖北藩司蒯德標核明請奏前來臣等伏查各地方廟祀正神實　禦灾捍患有功德才民者例得奏請勅加封號預賜扁額今隨州興山二州縣城隍神均爲廟祀正神連年禱雨祈晴屢著靈應收成轉歉爲豐洵屬禦災捍患功德及民合無仰懇天恩俯准將隨州興山二州縣施隍此均勅加封號並各頒賜匾額一方由臣等祗領轉發該州縣敬謹摹製懸掛以笞神庥而順輿情出自鴻慈逾格謹合詞恭摺具陳伏乞皇太后皇上聖鑒訓示謹奏奉硃批另有旨欽此○○頭品頂戴湖廣總督臣裕祿頭品頂戴湖北巡撫臣奎斌跪奏爲遵議籌備制錢分批　津聽候提用謹將辦理情形恭摺具陳仰祈聖鑒事竊臣等進户部咨醇親王等會議整頓法分條臚陳一摺恭録欽奉懿旨並抄録原奏咨行欽遵辦理前來臣等查閱原奏名省制錢應令酌量搭解無須多提一條内開沿江濵海各省厘金局均有抽收制錢易銀解餉之事若將制錢運京備用亦屬權宜之一策户部前奏擬令湖北等省於應解京餉銀内共酌易制錢一百二十萬串查民間惶惑之情與商人趨利之私到處皆然若提錢過多必致錢價驟漲亦非市廛不擾之意擬令江蘇湖北江西浙江安徽等省酌量該省情形能提若干卽解若干一面奏報一面分批解至天津聽候户部提用等因詳繹原奏現在京師整頓圜承規復制錢必須寛爲籌備議於趕辦鼓鑄外兼令沿江濵海各省籌解制錢係就外省錢文之轉輪藉補京局鼓鑄之不足並爲地方情形籌計仍飭酌量提解期與市廛無擾統顧兼籌權衡無當自應合力圖維分批提解以濟要需臣等遵卽督同司道就現在湖北情形悉心體察鄂省爲水陸通衢商賈輻輳貿易往來需錢最廣本省鹽　厘金兩項大半以錢完納統年計之爲數雖屬不少但向來各局所收錢文除本局每日應用錢欵照章開支外其餘解省之錢均係隨時悉數易銀以共湊解京恊各餉之用而民　市肆交易以及完納誅厘等項亦卽恃此循　　濟藉以流通近年銅錢裝運出省者過多市面錢價因之日昻本省已有缺錢之思若一　提解驟多恐閭閻周轉維艱不特有妨民用抑慮碍太鹽課厘金等公同詳酌擬請先於本年所收厘金内籌備制錢十萬串卽自本年三月起按月匀提萬串分批委員由招商局輪船裝解赴津聽候户部提用此項籌撥錢文應請在于本年奉撥厘金京餉項下劃抵核計每制錢一串約值銀六錢有零將來起運時價值漲落尙難預定應查照同治七八兩年解錢赴京成案各歸各批按照隨時市價核實開報大致解制錢十萬串約抵京餉銀六萬數千餘兩俟運足十萬串後察看古面錢價情形民用有無窒碍能否續籌提解再行奏明辦理至前項制錢由漢運滬由滬運津需用輪船水脚以及上下駁力包皮繩索等項查同治年間成案係每錢一串准銷銀九分此次能否酌减亦俟批解時撙節辦理據實報部核銷照案一併在於應解厘金京餉本欵内開支劃抵其餘搭剩厘金京餉仍行照舊分批籌解不致延悮據湖北番司蒯德標會同善後局司道具詳請奏前來除咨明户部並直隸督臣查照外所有遵議籌備制錢分批解津聽候提用緣由謹合詞恭摺具奏伏乞皇太后皇上聖鑒訓示謹奏奉硃批户部知道欽此○○裕禄等片再前經户部咨會議整頓錢法案内以現在各省制錢均極短絀雖經催令開爐迄未興辦當此整頓錢法之際理宜通力合作疏濬利源行令例應鼓　各省赶緊籌欲埰購銅斤開鑪鼓鑄如一二年間制錢稍裕亦可酌量儲積解運京師以佐規復制錢之用等因奏奉懿旨依議欽此欽遵咨行到鄂臣等當查湖北原設寶武局自咸豐初年以來久經停鑄昔年規制早已蕩然無存一應開鑄事宜均同創始理經札訪鹽法武昌道江人鏡候補道瞿廷韶會同藩泉兩司將採買銅鉛計用工本及建造局房安設爐座招募工匠等事逐一妥籌遵辦兹據該司道詳稱奉飭後卽將建房安鑪招業工匠等事次第　議大致已有端倪第因停鑄多年舊章卷案均已不全新募工匠又皆生手現遵照每文鑄重一錢辦理其工料成本銅鉛折耗必須試鑄數鑪詳加考騐方有准罷容當悉心考較　行詳請定章報部查核惟銅鉛爲鼓鑄要須必須首先採購定例湖北寶武局原設十鑪每年應鑄二十一卯每卯鑄錢四千串用銅二萬六千餘斤鉛一萬二千餘斤一尾卯鑄錢一千八百五十九串三百二十七文用銅七千九百餘斤鉛七千二百餘觔每串應補牌串錢五文共應補牌串四百十九串二百九十六文每年約用銅鉛共七十五萬斤從前銅鉛兩項取辦滇黔現值開採不旺購運維艱湖北上海一永可通輪船往返便捷自宜因時𠮓通攺用洋産較爲合算亟　先爲採辦以供開鑄該可道等公同酌擬請奏明仿照福建現辦成案先行借撥銀三萬兩以爲採買銅鉛之用此欵卽以善後局所收在籍記名提督劉維禎前捐海防餉項歴次撥生給存之長沙平銀一萬一千六百十八兩八錢儘數借撥並在藩庫所收蘇土欵項下借撥長沙平銀一萬八千三百八十一兩二錢共符前項借撥川萬之數由司道遴委妥員發交辦運來鄂濟用將來鑄出錢文以錢易銀以銀購銅轆轤周轉俾資接濟無悮此係仿照閩省試辦鼓鑄奏提成本之數先行借撥如日後仍有不敷再當另行詳請撥用統容隨時考察情形分别辦理等情詳請奏咨前來臣等覆查鄂省現辦鼓鑄應以購買銅鉛爲先務該司道等所議先行借撥銀三萬兩作爲銅鉛成本循環購　查與福建現辦之案相符應請照數借撥以資應用　餘一切鑄錢事宜臣等仍當督同該司道等妥爲經畫力求核實次第奏明辦理除咨部查照外謹合詞附片具陳伏乞聖鑒訓示謹奏奉硃批户部知道欽此 
 
