# 1894 - 117 - 4907552

 

Page 1

 
 
[新印徐氏十三種告成] [  圖書集成局啓]  
　　吳江徐靈胎先生雍乾時才子也精於醫理與姑蘇葉天士齋名而又天分過人於書無所不覽著有醫書八種曰難經經釋曰醫學源流　曰　　百草經百種錄曰醫貫砭曰傷寨論類方曰蘭臺執範曰洄溪醫案曰愼疾芻吉要皆洞明透闢足爲軒帝功臣此外又有外科正宗　　　　　　雜箸四種一爲道德經註一爲陰符經註一爲樂府傳聲一爲洄溪道情本館覓得原刻精本用鉛字印成紙墨釘工較尋常格外精美茲已竣事　日出售計八種分裝八本碼洋一元一角外科正宗三本碼洋四角雜箸一本碼洋一角二分如欲全購十三種則另加錦套祇敗碼洋一　六角　君子請移玉上海申報館帳房三馬路申昌書室及各埠申昌或經售申報處購取可也此佈 
[新印東華續錄告成] [  圖書集成局啓]  
　　東華續錄一書爲王益吾先生所輯自道光三十年以至咸豐十一年其中纂言紀事若綱在綱凡謨誥之昭垂章疏之陳奏政治之張弛　字之　定一展卷而瞭然在目欲攷掌故耆不可不家置一編本局以新鉛字排印刷以潔白紙張每部訂成三十二本定價碼洋五元賜購者請移玉申報館帳房三馬路申昌書畫室及外埠申昌此佈 
[書川督整頓厘金告示後]  
　　厘捐弊政也因厘捐而更舞弊則是弊中之弊矣弊政不過因國家多故不得已而暫時行之其損在商民其益猶在　家人所甘也卽至時際承平藉詞善後而弊政終於不除人猶諒其以大軍之後原氣未復國帑空虚故不得不借此以爲補救之計尙不至於有悉咨也至於弊而又弊所輸之厘金皆從商民脂膏中剝削而來而乃並不全以實國家之庫儲作地方之正用而悉以供局員之揮霍司事巡丁之吞噬則是損在商民而益不在於國家無非飽若輩之私槖則羣焉怨興已　本朝向以薄歛爲首務列聖相傳深仁厚澤從不輕取諸民雖以收金川平靑海大兵大役悉由内帑發給餉銀絶不於民間田賦貨物征收一厘一毫此固天下所共信迨髮匪擾亂蟠踞十餘年流毒十餘省國庫旣竭亂猶未平統軍諸大帥不能爲無米之炊乃奏請抽收厘金以濟軍實此令一下而民間無不踴躍樂輸餉源由是不竭兵氣由是日壯而跳梁之醜類未幾遂一掃而空之此則所謂雖損於民有益於國民無怨辭也軍務旣淸之後未嘗無人執奏以爲上不可失信於民先此原云暫時抽收軍務旣淸自當停止以全大信朝廷亦樂從言官之請而各處疆臣覆奏則皆以辦理地方善後事宜正在需用力求暫緩停止用是一緩再緩以至於今遂爲近時之弊政委員大都聽鼓之冗官候補多年渴吻苦爍一旦有所藉手其有不刳盡脂膏剝盡肌膚者乎上行則下效司事巡丁本以此爲生財之道又孰不羣焉染指故余嘗言各處厘捐紛紛攘攘而實數之輸於國用者不過十之一二而飽蠧槖者則直有十之八九非虚言也且不獨借此以飽私囊而已更將節外生枝爲鬼爲蜮於正項厘金之外别求生發而商人於此則大有幸有不幸狡獪者以此得利樸誠者轉以此喪貲此中情弊有非楮墨所能盡者卽如四川一省亦以厘金之事甚至上達天聽幸而聖恩寛大追念舊勳不予深究而歴年之積弊則早已盡發其覆矣昨據川友郵來劉仲帥六言告示一紙讀之覺凛凛焉如對天威之咫尺而仲帥之勇於攺過亦於斯乎見之矣示中首言抽厘原爲濟餉則顯揭國家不得已之苦衷雖此時軍務已平不待濟餉然防務正要訓練尤勤以此爲詞民間或有樂輸者而急以征輸首在恤商繼之然所謂恤商者必有實效之可徵非僅空方之取悅也則進一辭曰日久因利生弊藉端訛擾多方夫天下之事有一利必有一弊此雖中人以下尙能知之故欲興利者必先除其弊弊不去而利不能與焉至於藉端訛擾此其弊爲何如哉抽厘者官也輸捐者商民也商民見官本已慄慄危懼若被其訛擾誰復敢有所抗拒直是魚肉之在砧聽其碎刴而已矣又曰尙有不肖員役假威很若虎狼役之威則假諸員員之威又將誰假則直假其上司之威以威商民耳其曰塡票大頭小尾减抽賣放得贓浮收勒索苛罰匿報出入私囊此則顯陳其弊之所在歴歴指之正如禹鼎鑄奸象形惟肖犀光照怪醜態畢呈凡若此之百弊叢生者皆由局員司事家丁串同上下欺罔以致此也更明言現奉言官奏禁欽奉諭旨煌煌此則并不自諱其過作掩飾彌縫之語其云各省積弊旣重川省應嚴禁防說者謂此二語蓋借各省以歸重於川省吾則以爲可因川省以警動夫各省所謂凡爾官吏商賈各宜恪守王章倘敢勾通違犯按律治罪當堂則固專指川省而要可以兼告各省者也川省厘捐則止一省之弊而其弊之積久愈重者實不止四川一省他處非親見不敢言若江浙兩省之厘捐其弊竇之多正不可以僂指計恐不僅仲帥示中所指出之諸弊而已焉夫厘捐不除卽使一無弊端而終不免失信於民余曾屢論及之謂中國若獨重烟酒二者之捐亦仿泰西之法因其物之無益而有損故重其捐而一切他項捐厘悉予蠲除以全大信若此則卽以二項之所入儘足以敵現在之厘捐而有餘其如蛩螿之鳴不足以動冠裳之聽何也 
[本館接奉電音]  
　　昨由京友電傳上諭二道敬謹譯登○三月廿五日奉上諭前據御史戴恩河奏各省卓異人員升途較隘請飭部量爲變通並將卓異人員申明舊章調取引見各摺片當經諭令吏部議奏兹據該部查明定章覆奏道府卓異人員應否錄用朝廷自有權衡若州縣卓異升途本寛且均係現任照例升轉亦無壅滯之虞若復插入候補班升用則無缺候補之員未免偏枯亦不足以昭平允其明保人員如奉特旨以何項官階升用到省後仍由各督撫酌量補用並無統壓各項明文是特旨班次與卓異人員升途並無妨礙該御史所請變通章程之處卽著毋庸置議至卓異人員應行按照定限送部引見一節著該部申明舊章通行各督撫一體遵照倘該員無故逗留或承辦要件該督不依限奏咨卽著照例分别議處其俸滿人員並著一律查照定例辦理欽此同日奉上諭國子監司業瑞奏瀝陳外省濫保積弊請旨嚴禁以杜倖進一摺近來各省濫保之弊屢經降旨嚴飭無如積習相沿原保大臣膽徇情面其附名濫列者仍復不少如該司業所稱未曾在事出力轉相乞請濫登薦牘竟有兩處同時並保者種種情弊深堪痛恨著通諭各省督撫將軍都統及邊疆大臣遇有保案務當秉公核實不准稍涉冐濫其實在出力人員均應恪遵部章先行奏咨立案嗣後各項保奬著吏兵兩部嚴行查覆有一名不符者卽將全案駁回以重名器欽此 
[觚棱煥彩]  
　　吏部爲知照事所有揀補户部滿給事中一缺本部於三月十五日帶領引見相應知照貴都察院傳知應列揀之監察御史托佛歡文郁端良德蔭榮山載存麟趾寳安聨𨸚松齡桂斌達椿恩溥錦昌繼恆恩順如 
 
 

Page 2

 
 
格文博穆騰額富通阿和福烏爾慶額齊蘭等穿補褂挂朝珠佩帶對子荷包手巾於是日五鼓赴左翼門外書到聽候擫班帶領引見因用印不及徑行白片○欽命管理神機營事務王大臣爲嚴切曉諭事查三海墻外設立朱車派撥官兵常川駐守原期嚴密巡察以資拱衛現在皇太后駐蹕頤和園皇上還宮三海重地更宜加意巡守方期愼重爲此示仰該管帶官等務當督率兵丁認眞巡邏不准稍有疎懈本爵堂仍檢派妥員隨時前往稽察倘有疎漏空悞情事定卽從嚴懲辦决不姑寛勿謂言之不豫也切切特諭○吏部爲曉諭事所有考試察哈爾都統衙門虚銜筆帖式都哈爾畢立克圖額色國莽來二員相應示傳各員務於三月十八日卯刻赴部報到伺候考試毋得自悞○太平倉漢監督現在懸缺應卽遴員充補俾專責成經祥許兩倉帥遴得倉塲委用監督工部候補主事王旭東堪以充補除檄飭遵照赴任外已分咨吏户工三部查照矣○吏部爲知照事所有揀補國子監滿司業一缺本部現定於三月十五日帶領引見相應知照貴衙門傳知擬正詹事府右中允瑞洵擬陪花翎五品銜翰林院編修熙元於是日五鼓穿補褂佩帶對子荷包手巾赴左翼門外報到聽候排班帶領引見因用印不及徑行白片○户部山東司示傳請領吉林夏季防餉銀兩之委員候補知縣戴鴻鈞等務於三月十五日親身赴部當堂報至○吏部爲曉諭事所有揀補廣西慶遠府那地土州州判揀選第一之候選州判杜延祜前經揀選時係帶四品頂戴本部檢查原卷係五品銜該員所帶四品頂戴是否捐納抑或勞績保舉如係捐納卽將執照携帶呈騐如係勞績保舉於何案保奏並於何年月日奉旨務於本有十八日以前取結赴部呈明如不呈明引見時仍帶五品頂戴○廣儲司内銀庫於三月十六日開庫放給三旗侍衛月費銀一千兩内廷各門各項値班兩個月口分銀一千三百數十兩○侍衛處爲知照事三月十五日奉旨朕於明日辦事用膳召見大臣後由内乘轎出順貞門神武門走西隨墻門三座門西安門阜成門紫竹院稍坐走蘇州街六郎莊進頤和園東宮門步行至樂壽堂皇太后前請安畢至玉瀾堂稍坐出東宮門走六郎莊蘇州街紫竹院稍坐進阜成門西安門三座門走西隨墻門進神武門順貞門還宮欽此○神機營前派官兵解運槍砲赴新疆分往各城教習測量砲學嗣陶大中丞以新餉歲撥有常此項官兵薪糧過鉅籌畫維艱且多不服水土而天津撥派前往者已敷教習之選因擬將此項官兵資遣回京早經咨明神機營查照兹由此項官兵中先遣隊長二名兵二十五名作爲頭起各給口分五個月於客冬十一月自烏魯木齊起程三月初九日已到京矣其二起聞於今春二月由烏城動身○本科會試闈中事實前曾三誌報端十六日爲三塲竣事之期大知貢舉飭於天曙後方收卷放排塲中功令甚嚴士子恪守塲規較歴届尙屬安靖惟三塲之登紫榜者多至十四名除越幅墨汚半卷草稿不全外有一人已逾繳卷時刻過久而謄眞尙未過半致被扶出者 
[北洋海軍大閱章程]  
　　光緖十四年奏定海軍章程内開每逾三年海軍衙門請旨特派大臣會同北洋大臣出海校閱一次光緖十七年係第一次校閱之期業經遵辦在案現光緖二十年又届第二次校閱之期所有大帥親臨閱操師船行陣各事宜以及儀節仿照前届成例彚爲定章分條開列如左○迎接章程一北洋海軍提督率令全軍各艦並南洋廣東各兵輪停泊大沽口外提督詣轅請示啓程並隨帥船出海全軍各艦並南洋廣東各兵輪照例升砲站列桅班演奏軍樂抵大沽口外時海軍各鎭將並南洋廣東統領管駕官等登帥船叅見禮畢提督請示展輪一按照路程遠近先期派船前往迎接欽派會同閱操大臣於旅順會齊帥船進口時海軍各艦照例升砲站列桅班演奏軍樂帥船泊定後海軍提督鎭將北洋隨員並南洋廣東統領管駕官等以次詣船叅見○行海操陣章程海軍各艦自大沽展輪之日起至山海關停輪之日止如遇天氣晴明白畫則用旗號手號夕則用燈號火號布列行陣如遇下霧則用霧角汽號均照海軍行海成例辦理一帥船並海軍各艦抵旅順時由指泊官先將帥船駕駛進口停泊後再將南北洋並廣東各鐵艦快船陸續駛進停泊俟看操已畢指泊官先將南北洋廣東各鐵艦快船陸續駛出海口停泊俟請示啓節時再將帥船駛出海口南北洋廣東各鐵艦快船護送仍結隊布陣赴大連灣其應操風帆各兵輪卽令其沿途操駛風帆以騐其便捷一抵大連灣帥節登岸看防營操帥船並雷艇停泊老龍頭海軍各艦並南洋廣東各兵輪停泊三山島俾與砲臺操砲無礙防營陸操已畢帥節登舟駛往三山島調集南北洋廣東各鐵艦快船魚貫駛行打靶旋以北洋鐵艦廣東快船雷艇演放魚雷上燈後北洋海軍魚雷艇試演泰西襲營陣法鐵艦快船用電光燈整備　敵攻守演畢展輪赴威海沿途操演燈號火號並電光燈一抵威海看防營操畢海軍提督請示調集兵艦小隊登岸操演陸路槍砲陣法大帥駕臨操塲海軍站隊迎接奏樂升砲至演武廳降輿升座文武官排班叅堂進茶樂止提督面呈陣圖文武叅堂開操並先期請示派員考校劉公島水師學堂學生幾何代數駕駛天文算法校閱已畢帥節登舟提督請示派定護送師艦其兩翼總兵一留威海一隨師艦赴膠州烟臺山海關恭候大帥閱操畢啓節師艦照例升砲站桅奏樂恭送後回威海 
[寗波火警]  
　　寗波西門外大卿橋大街熱閙市廛也本月二十三日之夜時交三鼓面南之陳姓祠堂隔壁某水菓店忽致火災警鑼亂鳴紛紛馳報甯防局及遠近各水龍咸飛奔而至吸水狂澆浙江提督馮軍門寍海關道吳觀察寗波府錢太守率同蕭别駕丁叅軍楊大令許二尹首少尉以及各營弁勇到塲督救約焚兩點鐘許共燬去樓屋三十餘幢當起火時來安會中人拆卸毗連房屋有某甲者緣長梯而上從高墮下身受重傷經會中司事者雇人劍負至局中延醫調治未知能保無恙否 
[詳述李逸植謀刺朴逆事]  
　　寓居日本東京之高麗人李逸植謀刺叛臣朴泳孝事洩被拘一事曾記報端兹得其詳爰再錄之去歲朴逆設親鄰義塾於東京麴町并容留逆黨李圭完鄭蘭教金泰源等人在塾華歴上月朴逆赴甲州書畫會之招李擬待諸大坂誘而囚之附美利堅郵船送返高麗正法及聞金玉均在上海已由洪鍾宇刺死乃頻往親鄰義塾謀之逆黨金泰源事爲李圭完所知密電至甲州將情告知朴逆謂有刺客十名務須防守朴逆遂偕逆黨金興國須永元潜返二十五號抵京濳匿築地二十六番屋中逆黨李圭完知之急至朴處詳言謀刺者係李逸植云云時李逸植猶未知事洩二十七號訪朴逆不面卽至親鄰義塾與逆黨金泰源李圭完鄭蘭教等人大言曰我有高王敕書在欲將朴逆刺死言未已諸人皆變色而起用繩捆李禁諸秘室次日始由警察署拘李去搜其寓所果於行李中得敕書鈐有玉璽李之同寓人權東壽權在壽聞信卽避入駐日高麗公使署中警察官赴署再三索取代理公使兪箕煥無奈將二人交出警察官卽解送裁判所收禁裁判所員以朴逆之黨五人不應將李捆縛并私行監禁罪有應得亦收禁裁判所中將來須照日例判斷惟所有口供各報並不登錄說者謂李旣圖刺朴逆不謀於同人而獨謀於朴逆之黨當不若是之愚或者被其黨　破隱情故爲先發制人之舉亦未可知 
[戮屍續記]  
　　高麗叛臣金玉均屍棺運至高麗高王令機器局會辦趙君義淵及義禁府都事兩三員兵四十名出京護解西歴四月十一號又添派仁川府兵五十名乘蒼龍輪船至南陽灣暫待十二號正午接仁川信息謂中朝威靖軍艦已抵小月尾島因急駛漢陽輪船往報趙君趙君卽率同都事及各兵坐漢陽輪船返仁川少焉威靖船統帶徐君上埠拜會中朝所派領事領事卽發電照會政府午後六點鐘命稅關丁役將屍棺運至漢陽船中十三號午後二點鐘時船抵距京二里之楊華鎭有中國公使館隨員一二人出迎隨將金逆屍棺及洪鐘宇舁之登陸棺上有旗大書大逆不道玉均六字兵士在旁擁護暫入近旁民家安厝翌日十四號夜間奉令行刑判條上書謀反大逆不道玉均凌遲處斬劊手裂其四肢及首懸諸高竿示衆後復分别發往八道洪鍾宇入京乘坐素轎前後左右有捕盜廳捕吏兵隊二十餘名護衛百官皆歡迎於門外旋由趙召引入大南門卽宿於趙宅 
 
 

Page 3

 
 
[匡廬挺秀]  
　　分巡廣饒九南兵備道誠果泉觀察考試濓溪書院肄業生童三月份官課題目照錄左方生題性猶杞柳也二句童題如智者若禹之行水也詩題賦得楊柳千條盡向西得東字五言八韻○署理南康府李萃三太守嘉賓考試鹿洞書院甄别題目錄下生題子曰善人爲邦百年兩章童題誠哉是言也子曰如有王者詩題未詳○二十日爲誠果泉觀察文孫誕彌厥月之期潯城文武印委各員備致賀觀察一槪璧謝届期道喜者轎馬盈門十分熱閙觀察飭家人槪行擋駕湯餅筵開惟本署幕友而已○九江總鎭周德泉軍門履任以來嚴飭標下各將領慇懃操練緝捕盜賊尤能不分畛域派兵弁出境捕盜在圩州地方拿獲著名會匪楊世海兹又悉武穴裕生錢莊於前月被盜刼去銀錢爲數甚鉅又派兵目郭題名等四出緝拿若軍門者眞不愧民間保障也哉 
[同歸於盡]  
　　玉環州所轄狀元嶼地方有小家碧玉名阿三者閨中待字已賦標梅夙與隣人阿四有染花前月下誓結同心厥後三從母命適隣村某甲皿以結網捕魚爲活朝南暮北小姑獨處時嘆無郎四乃蹈隙而往重續前歡行雨行雲作楚襄王者亦已久矣一日甲自船回鴛鴦正在交頸三恐爲藁砧所覺慌將四匿諸牀後啓門納甲無如甲與三雖成伉儷然未嘗結枕蓆歡時夜將半甲遂側身孤枕和衣而臥四瞰甲睡熟復上牀與三共枕再賦高唐迨甲從黑甜鄉中驚覺以手觸四脚卽披衣而起扭四欲毆詎三助四爲虐將甲面頸抓破點點猩紅無殊桃花落蕋甲忿極投同族衆將三休退奈三之母家乏人只得退還其戚仍在隣嶼作皮肉生涯甲自謂無顔人世服滷自盡本月初間三與四均患沈疴似有鬼崇喃喃囈語咄咄書空三怨四之害已四嘆三之累人不旬日間先後云殂歡喜寃家夜臺同路癡情種子私願已償論者謂其被甲索命錄之以警當世之中人以下者 
[春郊賽馬記二]  
　　頭顱老矣席帽依然回首少年時角逐名塲騰驤雲路雄心勃發常不甘祖士逖之先我著鞭而今已矣芻豆餘生頻年伏櫪雖有駿骨有誰懸臺上之金蓋四十無聞已非復後生之可畏矣然則一言賽馬早已動烈士暮年之慨尙何有閒情逸志與三河年少徵逐於鞭絲帽影之中乎雖然觸景興懷者文人之結習也及時行樂者達士之曠懷也當此芳艸如茵垂楊似綫花香紫陌鳥語紅樓銀的星馳各矜滾雪飛花之妙鞠塵風扇備極衣香鬢影之奇斯眞塵海之大觀抑亦濃春之勝事使竟鬱鬱居此不爲之游目騁懷將老死枯蟫能無令靑皇所笑歟因趁拈豪之暇聊爲拾翠之游略藉見聞書登報牘計是日共賽十次第一次十二馬跑一里半先到者得銀杯一隻値銀一百兩與賽者每人捐銀五兩入會沙遜之馬先到馬名霍利哈沙遜自騎初出時不甚整齊控勒多時然後排成行列紅旗颺處駿足爭馳未及一分時沙遜之馬已首先馳到較他馬超出二馬許第二次十馬跑四里半勝負絶大與賽者每人捐銀十五兩賽馬會加銀一百兩先到者將彩銀共作三分第一得七成半第二得一成半第三得一成沙遜先到馬名伊拉思沙遜自騎米地第二伯希第三初時排列不齊良久始齊跑三分十四杪時伊拉思先到約超出三馬第三次五馬跑四里與賽者每人捐銀五兩入會先到者得一袋中藏金銀係寓滬西婦所贈仍係沙遜先到馬名伯拉哥伯利沙遜自騎初行時五馬如驂之靳至將到時伯拉哥伯利已超出其前凡馳二分四十一杪時已到第一馬約超出十數馬之前至跑馬廳哲醫生之女公子將袋捧出道吉利語並述贈袋之意沙遜殷勤答謝且言此後當益加策勵以無負美意也第四次三馬每人捐銀五兩入會跑六里先到者得一銀杯値銀一百五十兩係賽馬會中所贈先到者爲伯希之馬越四分廿八杪已到約超出十數匹馬之前第五次七馬跑四里半每人捐銀十兩首到者得一銀杯係德國彈子房所贈値銀二百兩并得所捐之銀五成第二到者得銀四成第三到者得銀一成越三分十五杪時順全隆之馬先到道而司代騎馬名提督順全隆洋東自騎之馬第二沙遜之馬第三第六次十三馬每人捐銀五兩入會跑四里先到者得一銀杯名曰蒙古値銀一百兩第二到者得銀廿五兩越二分四十五杪先到爲吉利平之馬第二到者爲密諦麥先到與次到之馬約離半馬許第七次七馬跑三里每人捐銀五兩先到者得一銀杯名春杯値銀一百兩次到者得銀五十兩二分九杪時已到先到爲順全隆之馬洋東自騎馬色黑故名阿非利加人各馬踴躍爭先不稍退讓順全隆之馬到時較他馬超出半馬第八次七馬輸贏最大所有春季入賽之馬每馬捐銀五兩會中加銀百兩得勝者第一馬得七成二馬得二成三馬得一成駿足齊飛甚爲踴躍觀者拍手歡呼賽者亦興高采烈凡跑四里半越三分十四杪半已到戴拉之馬第一伍多之馬第二早色之馬第三第九次五馬每人捐銀五兩跑三里先到得蘇松太兵備道憲所贈銀杯値銀一百兩順全隆之馬先到洋東自騎三分十杪已到超出三馬之前第十次八馬跑二里半每人捐銀五兩先到得會中所贈銀一百兩另捐集之銀一半餘一半給次到之人一分三十二杪已到巴愛忒第一順全隆第二是日天氣晴和游人蟻集有西樂二班一係西商團兵一係美國水師兵船上者更唱迭和音韵鏗鏘奏十二次而始畢今日爲賽馬之第三日有跳浜躍架之舉想挈翠芳郊者當更絡繹來游以無負陽春烟景也 
[豫修火政]  
　　本邑小南門外水神閣保安洋龍屢經救火不免損傷昨日舁至菜市旁向井中吸水試演聞須雇工修整也○官吏擬度地十六鋪迤南至大關前浦畔開闢馬路以免猝遭火患無從安頓水龍此已見諸本報矣兹聞南市各行號均已允從是議惟木業中人未經首首不知確否 
[安不忘危]  
　　撫標滬軍營統領蕭雲卿軍門日來督率部下健兒在營門外大校塲簡閱自晨至午槍聲不絶幾若連珠亦安不忘危之意也 
[吞捐被逮]  
　　小雲谷善堂司事劉仲道投英公廨控稱朱錫熊卽小朱在堂爲董事竟將捐洋千餘元盡行吞用不顧善堂事務請爲提究宋通刺准詞飭差往提尙未到案昨日下午朱高坐馬車經過大馬路被差役所見喝令停車卽行拘拿解至公廨禀明通刺飭候傳原告質訊核辦 
[英廨晚堂案]  
　　季炳坤偕妻陳氏控張阿元等將女金珠價賣一案經宋通刺飭令補提買主張尤氏並女到案再核前晚通刺升堂集訊季炳坤供稱常熟人向駕航船度日生女金珠前憑張阿元丁金大爲中售與尤氏爲螟蛉女得洋三十元寫立筆據言明彼此往來並許舉薦戲館生意前日小的偕妻探望女兒被尤氏等驅逐不准進門是以報捕將阿元金大扭案今愿備價將女兒贖回叩求恩准陳氏供與夫略同女孩金珠供年十歲由父母售與尤氏家爲寄女餘不知情尤氏供稱蘇州人曾憑阿元等爲中買金珠爲童養媳實出身價並中費等洋銀百二十元在石路錦華樓茶館交與阿元等轉交炳坤夫婦立有賣契並阿元出立之擔保各據近因季常來借擾是以不許探望阿元供稱與季同鄉同業季自願將生女價賣由小的等爲中售與尤氏家爲寄女價洋一百元中費寫紙洋二十元其身價洋百元原在錦華樓茶館内交與炳坤夫婦小的實分中金洋八元並無吞沒身價情事丁供實得洋六元尙有洋銀六元係代筆零用餘供與阿元同通刺以供詞各執著尤氏當堂出具情願退還切結並著季與妻陳氏交還身價洋銀百元阿元金大交出中費洋銀二十元一併押繳否則送縣嚴追○秦包探解送形跡可疑之楊張氏范胡氏及女郎小愛珠小妹子已於早堂會訊晚間復由宋通刺覆訊小愛珠供稱姓楊年十四歲上元縣人父親已故本月初六日與張氏之童養媳小妹子及表姊范胡氏乘輪來滬觀西人賽馬現住石路福星公客棧餘不知情小妹子供稱年十四歲原籍四川前隨父親到金陵探望胞姊寄住姊丈所開香鋪内母親業已回籍日前由素識之張氏等挈帶來滬觀看跑馬並無别故張氏供丈夫楊木匠逝世有年生一女名金珠 
 
 

Page 4

 
 
小婦人因無依倚撫内姪爲子近因内姪來滬謀生聞說在四馬路某茶館跑堂久無音信是以挈同女兒金珠並養媳小妹子等來滬尋訪内姪不遇本欲卽日回籍因女兒等欲看賽馬以致遲延數日昨日由包探查問解送案下胡氏供稱上元縣人年二十五歲丈夫在南京開鐵匠店小婦人携洋銀十八元與姨母張氏等來滬觀賽馬並無拐賣女孩情事通刺以供詞支離著一併交官謀押候備文遞回上元縣署核奪 
[英界公堂瑣案]  
　　寗波木工夏坤山訴稱昨日小的設餐於某飯店向伺應者問及烏鰂魚價突有李鳳林等人借端尋釁硬逼至某茶寮評理將小的兇毆并毁各種茶具不得已報捕拘拿送案兪召源訴稱小的在某茶寮司帳李等糾集多人打架致毁物件若干今特齎呈騐示李及張五福胡榮慶同供稱小的等皆寍波人同在某處洗衣作作工昨日偶與某飯店値堂人論及烏鰂魚夏卽出口傷人故扭至某茶寮評理宋通刺判罰李等洋銀一元賠所毁茶具○包探唐淸山禀稱劉阿吉在公和祥碼頭竊取舊鐵十餘斤經小的拿獲人贓解送案下劉供稱小的係江北人向在治下當小工貪小拾取廢鐵尙乞施恩宋通刺判令管押一禮拜贓暫存捕房以便給還失主○三百零四號華捕禀稱昨日小的巡至北河南路天后宮前見王元金擺設賭攤是以拘拿送案王供稱小的係寍波人初次犯賭以後不敢見獵心喜矣敢求老爺恩恕一遭宋通剌判令枷號五日發犯事地方示衆賭具存候銷毁○三百四十三號華捕禀稱昨日馮查生扭葉友才兇毆是以拘馮送案葉並不到堂馮供稱小的係寍波人並不行兇叩求矜宥宋通刺著卽行開釋 
[法界捕房紀事]  
　　昨禮拜二爲西人賽馬之第二日祁繙譯官飭丁持名片咨照讞員葛同轉飭知捕房所有各案并歸禮拜四庭訊○湖南人周某由甯波來滬寓居公館馬路大自鳴鐘對面老德記客棧前日九點鐘時出外訪友至十二點鐘時回寓見鎖已扭去房門洞開查得房中失去烟槍眼鏡扇子甯綢馬褂等物查問棧主一味支吾乃開單投報捕房捕頭飭探往查並傳棧主至捕房責令查明賠補○浦東塘橋鎭某姓女郎年方二十餘來滬觀賽馬之戲行至西門外折入租界中衆流氓見其踽踽獨行向之羅唣正在窘迫之際適有巡街捕至始一哄而散捕乃將女郎帶入捕房禀請捕頭飭探送至董家渡指令渡浦而回○月初有湖南人某甲乘肩輿至蘭芳里某鴇花烟館尋歡至夜間二點鐘時出門行至英租界經某探夥疑而盤詰此已紀諸報章前晚某包探見其人形跡可疑拘入捕房管押翌晨克捕頭向之詰問甲稱向在吳淞管當薙髮匠曾竊取吳淞鎭萬興茶葉店洋銀七十元及至申又竊取聚興棧某錢莊票洋銀五十元對時表一枚匿跡蘭芳里十八號門牌鴇子便兒所開花烟館旣而洋銀已罄便兒下逐客之令以致無處棲身搜其身畔有當票十三張捕頭命吊齊各贓候堂期解請葛同轉究懲○前晚十點鐘時有湖南福建甯波各處人至小東門外一枝春茶館劃取電光自來火擲入對門某花烟館烟倡頭上以致互相口角巡街捕上前查問湖南人舉掌批其頰捕勢不能敵倩同伴帮拘同獲五人解入捕房捕頭令將行兇之二人械其手足至十二點鐘時一併釋出○前晚有甲乙二人至八仙橋畔某小烟館内開燈呼吸値堂人忽稱失去烟槍一枝乙以無端指竊大肆咆哮爭閙之餘擊碎燈罩等物値堂人遂扭乙入捕房翌晨克捕頭向之訊問命將所毁之物照數賠償卽行釋出 
 
 
 

Page 5

 
 
   
 
 

Page 6

 
 
   
 
 

Page 7

 
 
洋烟易戒難守盡人而知患在方藥不靈見烟思吸本窩殫心竭力幸獲良方志在斷根不萌思念至於藥求道地不惜重資苟欲便人理當如是每癮一錢呑丸四粒以三日每餐减去一粒次第减去其癮自斷永無後患本窩主人志在便人久欲同離苦海憫其顚沛故爾售價從亷○每粒大錢三文○三花戒烟丸每瓶一角分託虹口廣吉祥代售英大馬路興讓街第四家 
 
 

Page 8

 
 
   
 
 

Page 9

 
 
[綹手行兇]  
　　昨日午後有賦閒之紅帮木工貿貿然至北河南路天后宮觀劇時則梨園子弟方裝束登塲妙舞淸歌觀者如　　　　　賊小南京小和尙二人探其衣囊意圖行竊甲知之將二人拘住二人不甘退讓以致扭作一團適有包探過此一併拘入美捕房捕頭著押候解赴英公堂請宋通刺懲辦 
[上海縣署瑣案]  
　　前者徐掌福控康金生等拐匿其妻顧氏帮審委員葉司馬訊供之下限令金生及康金華胡炳三如根將顧氏交出此已記諸報章前日交到顧氏司馬飭提研訊顧氏供稱小婦人家在南匯鄉間因被婆婆所毆倩素識之蔡元携之來滬傭工旋由阿松炳三介紹嫁與金生司馬謂主婚者何人蔡元係何處人氏供稱主婚者爲金華蔡元係南匯新塲人司馬飭提徐到案問顧氏曰此是何人答稱是伯伯司馬謂徐爾可直供徐堅稱顧氏是小的之妻又謂金生曰爾受人之愚姑寛免究惟身價當代追康供稱身價洋銀八十一元司馬曰婚據上祗洋銀一封不註確數此是蟻媒刁詐深爲可惡現今祗追五十元康唯唯遵諭具結而退司馬又謂徐曰本委訊得顧氏不是爾妻未便交爾領去今且發堂留養爾可邀爾母來案訊明然後行文南匯縣查明顧氏是否爾妻再行核奪徐亦遵諭而去司馬問胡曰爾從中得錢若干供稱小的祗爲阿松擔保不知其事盤詰再三堅執前說司馬怒曰爾旣不知豈肯擔保喝令笞責二百板枷號二月并著繳洋銀三十元金華繳洋銀二十元押候繳到時開釋○前者蔣榮新投英公堂控余桂卿欠洋銀宋通刺著送縣訊斷黃大令著交保淸理迄今尙欠三十五元日前蔣又投催葉司馬飭提案比追余供稱小的苦楚萬分求恩寛限願分三期措繳半月一期司馬准之具限結交原差帶交原保○杜世卿杜世杰昆季互爭存欵葉司馬諭令母舅周春喜調處迄未禀復前日飭傳世卿到案諭曰父母宜孝兄弟宜睦　能時時照顧則更善矣隨飭原　帶周向丹服禮○莊順銓與弟蘭銓爭毆一案曾記報端前晚黃大令升堂提訊順銓之妻朱氏訴稱小婦人被姪女刃傷大令問究竟因何爭執答稱前日蒙恩　斷回家蘭銓心不能甘時時尋釁大令復提順銓蘭銓到案諭曰爾弟兄二人年已不小何以如此執迷　銓供稱順銓嗣父故時無力收殮小的代辦棺木遺下產業應歸小的承受順銓供稱產業被蘭銓强奪不還求恩追繳大令飭仵作騐明朱氏並非刀傷蘭銓之傷更輕大令曰爾等裝傷朦控刁猾異常因申斥一番飭在署前候示一面飭差帶蘭銓之子東生下鄉將房產契據檢呈以憑核斷○蔡潮福黃掌福扭顧福生至縣控其拖欠珠花價銀前晚黃大令飭提訊鞫蔡訴稱小的係金　縣人黃訴稱小的係蘇州府人與顧同行向有來往去秋顧取去珠花至今年二月始會面向之索取游約至今小的被逼不堪求恩追繳顧供稱小的係無錫縣人欠蔡洋銀二百二十七元有奇欠黃一百五十八元大令問蔡黃曰爾等知顧能淸還否答稱顧家道甚豐不難還楚大令判令將顧交的實人保出限五日内先還蔡洋銀三十元黃二十元如無力歸還則將兩造解歸原籍了理○前有顧宗和者與余榮堂扭蔣子橋至縣控其串同中保加價詐擾黃大令補提中人覆訊前日原差將中人蕭子餘鄧俊卿凌景春解案葉司馬升坐花廳提訊蕭供稱此事皆由蔣父經手蔣不知底細一味恃蠻價憑范陸續交付小的等不知確細范現已逝世無從查考矣司馬飭提顧余到案謂察核帳上收付尙有不符究竟當時房價交與何人答稱交范手范已逝世蔣恃無佐証有心揑誣司馬問范有子否答稱祇有一孫在南匯問此錢由保人收受答稱付與將父司馬提蔣到案謂察核契上錢已付足不能斷加爾旣知去年尙未收淸何以卽　出屋答稱其時小的因另案管押英公堂父親爲人忠厚以致受人之愚司馬諭令中人妥爲理處據實禀陳○日前姚秀榮控郭榮恩積欠洋銀黃大令諭令繳案迄今猶未措繳前日葉司馬飭差帶案比追郭供稱目下小的實難設法惟曾登一會不久可收司馬飭差將郭帶去查明有無會錢有則從中劃付與姚以免周折著郭具限狀分期繳案仍交原人保出○前由總巡局送在路攫物之何榮甫至縣黃大令訊供枷號前晚以枷期已滿飭差帶案開枷研訊供稱小的係江灣人大令著卽驅逐出境不准逗遛 
[萬善同歸]  
　　謹啓者敝堂醫藥兼施全賴諸同仁按候助資庶抵接濟計開正二有常捐共收洋九十二元正二月一文愿常捐共收錢三十千零八百文祗領之餘具徵畛域胥融痌瘝在抱集貲救命羣生旣荷宏施作善降祥天意必從人願除細數分列淸單外虔伸謝悃並誌頌忱[  上海虹口元濟善堂董事唐廷桂等拜啓]  
 
 
 

Page 10

 
 
 
 
 

Page 11

 
 
   
 
 

Page 12

 
 
發兌外國藥水香水丸粉糖片各貨俱全照申批拆信購卽奉近多假冐賜顧認明大井巷元元銀樓間壁石庫門内 
 
