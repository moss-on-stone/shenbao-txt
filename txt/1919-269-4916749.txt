# 1919 - 269 - 4916749

 

Page 1

 
 
   
 
 

Page 2

 
 
   
 
 

Page 3

 
 
[時評]  
從緩（冷） 
　　凡事急則生變緩則能安此緩之利也凡事速則有功緩則致怠此緩之害也故從緩之説利害各半而今日尙不知以後之利害究若何也 
雖然遇難而緩者固中國人應事常策祗求目前之敷衍宜未計以後之利害也所謂且觀後效者亦託詞耳 
[命令]  
　　十月二日大總統令文官甄用審查合格之簡任職存記蔡鐘杰著交財政部酌量任用此令 
又令文官甄用審查合格之簡任職存記夏翊宸著分發江蘇交該省長酌量任用此令 
又令陸軍總長靳雲鵬呈請任命趙雲龍爲陸軍第四師步兵第十五團第二營營長應照准此令 
又令兼署内務總長朱深呈准陜西省長劉鎮華咨請任命車正軌劉鎮家胡坪試署陜西省會警察廳警正應照准此令 
又令陸軍總長靳雲鵬呈准察　爾都統田中玉咨請以阿穆朗阿陞補公中佐領應照准此令 
又令施履本晋給二等大綬嘉禾章此令 
又令盧學溥晉給二等大綬嘉禾章此令 
又令閻思榮給予三等寳光嘉禾章此令 
又令朱錦晋給三等嘉禾章此令 
又令徐德虹田章燕均給予三等嘉禾章此令 
又令祁萱甲張紹文均給予四等嘉禾章此令 
[專電]  
　　北京電軍府請易總代艶電靳未復惟間接電岑稍緩请照常進行和議又爭八年公債儉電靳復現暫擱不實行明令廢止未便照行（三日下午四鐘） 
　　北京電靳昨復軍府電前叚仍爲疏通意惟電末數語謂王在京時自言極有把握到滬後迭次來電亦謂疏通日漸得手不得不觀其後效換人一層從緩 
（三日下午三鐘） 
　　北京電某政客電徐過寗晤李督已允順北方趨嚮向南方再進忠告（三日下午三鐘） 
　　北京電請願代表本日將押送出京（三日下午三鐘） 
　　北京電軍警昨晚會議維持京師治安對請願團辦法適用戒嚴條例（三日下午三鐘） 
　　北京電東三省官制悉仿前清總督例三省外交軍政財政均歸統一（三日下午三鐘） 
　　北京電院復倪嗣冲所請撤回駐湘安武軍電現值邊防告變應從緩議（三日下午三鐘） 
　　北京電國院日内擬召集軍事外交邊務各機關長官先决對俄方針及防邊計畫爲撤消軍事恊定之準備又靳語人恊定取消不難難在對俄及防邊 
（三日下午四鐘） 
　　北京電楊增新電土耳其被瓜分後土民紛起謀自立傳檄各地回民恊助（三日下午四鐘） 
　　北京電崴埠消息俄蓋逹將軍投閒崴埠近有與霍謝等聯合捷克軍一致反對鄂政府説并聞法將軍加賴已出任調停（二日下午一鐘） 
　　北京電甘張督電前逆僧阿莽倉率衆叛亂經派剿敗逃現據西寗馬使稱阿逃匿奴拉地方於七月二十一日病故等語該僧旣被天誅南番各屬不至再有亂事（二日下午一鐘） 
　　北京電庫電謝所募布蒙兵由大烏里開赴烏金斯克又據某俄官云謝部一千六百名砲八尊機槍十六枝馬三百匹近由烏金斯克開赴恰城後營駐紥恰防空虚請援兵速進（二日下午一鐘） 
　　北京電鹽稅準備金已撥發軍費由陸部酌量緩急發放 
（三日下午四鐘） 
　　北京電高等文官考試定十九在太和殿擧行（三日下午三鐘） 
　　北京電外部爲保護旅暹僑民擬西貢等處添設領事現正交涉中（三日下午三鐘） 
　　北京電崇文門監督有撤換説 
　（三日下午三鐘） 
　　北京電關岳祀期改定元日 
（三日下午三鐘） 
　　北京電第十五六兩師决改歸陸部（三日下午三鐘） 
　　香港電軍府籌設西南銀行資本四百萬總行廣州（三日下午四鐘） 
　　香港電軍府不准唐總代辭職擬派員偕黄光甫將總代表印還唐（三日下午四鐘） 
　　香港電國會擬集聯合會用兩院名義電唐慰留（三日下午四鐘） 
　　香港電海軍聞李厚基備戰昨會議率兵入閩（三日下午四鐘） 
[各通信社電]  
　　廣州電東日政務會議議决電留唐總代表並派員送還印信（二日）平和通信社電 
　　北京電院復軍府謂王揖唐此次誓守和平不分畛域務望諸公鑒察 
　　北京電靳復王揖唐電疏通各界旣有頭緒請再進行疏通開議日期 
　　北京電段合肥電召唐在禮返國將任以邊防高等參贊 
　　北京電院電西林湘贛邊境南軍增兵證據確鑿和議期内不應有此舉請嚴令遏止 
　　北京電倪督請駐湘東陳德修軍隊撤回皖省政府電復緩議 
　　北京電鮑吉督電請將軍署移駐長春（以上三日）以上中華通信社電 
　　北京電昨孫憲業等在公府至午後九時未散由保安警察每二人押一人送往警廳拘留 
　　北京電警廳布告请願不依法律總統當然不見并通告各報主張正論勿爲之鋪張鼓吹 
　　北京電警廳拘留之請願代表將解回原籍 
　　北京電有请願主動圖謀集衆爲被拘代表後盾之謡傳軍警已加戒備（以上二日） 
　　北京電昨（二日）靳致廣州五總裁電略謂王總代有謀和之决心仍望捐除成見迅速　議 
　　北京電廣州桂系軍官開重要會議對武鳴時局主張爲最後之决定 
　　北京電總統連度邀馮靳閣亦屢馮聞因時局困迫希馮有所疏解 
　　北京電湘中軍報日緊當局派人馳往湘南方面調查確實狀况 
　　北京電中東鐵路現歸我國管理改名東省鐵路近護路鮑總司令已通告各處嗣後公文函件一律改用東省鐵路字樣以符名實 
　　北京電赴奥宣慰華僑之王景岐將繼沈麟昌任爲駐奥公使 
　　北京電楊新督電稱毘連新疆之斜米一帶華僑屢被俄人刦殺請向俄使嚴重交涉 
　　北京電財部通咨各省保存文廟不得目爲官産任意變賣 
　　湖北電川熊督與黎天才王天縱之爭執益烈熊已調派大兵駐萬縣黎亦派兵向雲陽進發聞已衝突（以上三日） 
以上中孚通訊社　 
 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　嘉定勸學所摧殘教育之公憤電嘉定旅滬公民致教育廳電南京教育廳長鈞鑒嘉定勸學所長顧瑞　蔽官廳取締南翔私立義務小學高等科即日令其廢止摧殘教育阻撓求學荒謬已極請迅予派員查辦無任迫切旅滬嘉定公民李廷翰顧樹森俞秦臨陸友白周靖儉嘉定縣教育會致教育廳電江蘇教育廳長鈞鑒第十鄉南翔義務小學憫兒童失學添高等學級縣知事徇勸學所長顧瑞之意朦呈鈞廳勒令停辦摧殘佳校羣情惶駭刻據該校來會報告囑爲籲懇維持本會前以顧瑞貽害教育業經臚欵呈請澈究在案不意又有此倒行逆施變本加厲之事地方教育寗復尙堪設想除由本會切囑該校照常授課靜待後命外合函電陳乞迅賜遴員查辦以維學校嘉定縣教育會會長黄守恒叩東旅蘇教育者電廳長鈞鑒縣令南翔私立義務小學停辦高等不責縣立學校辦理之不善而忌私立學校之發逹奪求學之自由灰志士之熱心措施乖方竟至於此懇祈派員澈查一面令縣緩行嘉定教育幸甚旅蘇學界徐志熙張志修錢嘉梓張近芬潘保意張昌齡顧冲楊鄂聯叩東 
[中美新聞社電]  
　　華盛頓三十日電據陸軍部宣布陸軍少佐根南氏已被派爲斐列濱羣島美國軍隊司令根南少佐現已起程赴斐列濱以繼費蘭巨旅長之任費氏將調任來荆來砲臺司令 
　　華盛頓二十七日電加立芬尼亞州薩克來門土報記者兼報紙聯合會董事麥克拉奇氏曾草擬一種横渡太平洋通至東方之新聞供給計畫現此計畫已由衆院商船委員會非正式認可據麥氏所擬辦法應由國會訂定一法案規定凡美國與遠東間之報館無線電訊每宇定價五分以至六分麥氏聲言欲美國與東方間繼續保持善意提携及互相了解非自由交換消息不可 
　　華盛頓二十七日電海軍部耐干爾大佐在下院商業委員會宣言樹膠一物如無他物替代或在斐島之英人允將樹膠供給則美國將不能在太平洋内設置一海電線大佐聲言南美所産樹膠性質不良不宜作建造海電線之用太平洋海電公司代表對委員會言該公司現擬另造一海線大佐謂若有私人公司或可於三年内造成一海線但能否取得應用材料乃一疑問 
　　華盛頓二十七日電海軍部定計造一大式之海面飛機師團在太平及大西兩洋任職如此計畫完成則美國海軍將兼有海面及空中之兵力至海面飛機團之戰鬭能力將於明年大操時表現之此項飛機將爲著名之NC式卽近曾飛渡大西洋而至英倫者又當戰時曾參加於沿海海軍防務除此種飛機外又有較小之飛機甚多現各大戰鬭艦上多携載之 
　　西雅圖三十日電六星期前紐傑賽州長卡姆滕海軍船塢造成之無畏艦伊逹化號近隨太平洋艦隊開來太平洋沿岸目下正在正式試騐速力開至加立芬尼亞州之聖配特魯云 
[路透電]  
英國大罷工五誌 
　　一日倫敦電運輸工人舉行非公開會議通過提議案請首相會晤大會代表團喬治已允接見代表團現正赴首相邸 
　　一日倫敦電今日運輸工人在開克斯登堂之會議至關重要因運輸工人聯合會幹事部宣布開會之文告中有言曰目下之風潮牽涉工業聯合會全體運動之經濟地位路工今已投入此風潮以博取其前途矣昨夜路工總事務所亦發表湯末斯氏之文告謂據路工所受之輔助提議觀之政府對工業聯合會全體運動宣告之决門而經各報熱切贊成者已經接受惟湯末斯氏又曰雖然彼今仍從事限制路工案之爭端關於此事之談判門户並未封閉也 
　　一日倫敦電運輸工會發表宜言爾開會討論對於路工予以實際上之扶助普通工人聯合會全國邦工聯合會技士聯合會銅鐵業聯合會印刷業聯合會鐵路供事聯合會皆派代表與會而工業聯合會總會之國會委員亦蒞會當由大衆公决請湯末斯與白羅萊二人代表各級路工説明現狀二人陳説旣畢大衆通過議案承認路工罷工係純釋工業聯合會爭加工資與改良狀態之罷工迨湯末斯與白羅萊退入後大衆又通過請求晤見首相之提案 
　　一日倫敦電今日運輸工聯合合會在開克斯登堂開極重要之會議各界皆爲注目聯合會會長戈斯林氏被推爲主席 
　　一日倫敦電運輸工大會某代表語客謂彼意今當疏通雙方以謀接近罷工者續行暴舉如斯温西信號電線已被割斷米特倫火車一輛爲衆以石擲擊等類是也 
　　一日倫敦電公報稱運輸工大會代表偕與此次罷工無關之工業聯合會代表若于人謁見首相由戈斯林氏爲領袖戈氏略有所問首相答曰有人請余與全國路工聯合會幹事員會晤余殊樂見之以耹彼等所云惟余敢决任何曖昩行動實無裨益而况彼此多所悮會想諸君必不河漢斯言也故余願切實表明者政府之意非待工人上工之時絶不能繼續談判云云湯末斯氏聲稱鐵路幹事部已接受政府交談之提議幹事員現正與首相會商鐵工幹事員與首相會商後湯末斯氏發表宣言如下雙方旣相接近自　勿再决裂以待得一解决此爲吾人精神所在云云有問湯氏罷工布告是否將取銷諸工人是否擬即上工湯氏答曰請勿再多問 
　　一日倫敦電昨日火車開行六百次較前增多而官散民食之辦法亦進行無阻但罷工風潮仍嚴重未減罷工者堅持不讓未有鬆懈之象多數少年自行投効願執役於鐵路擬得永遠職務當道將慎加考騐如果合格將施以適當之訓練此事可有益於國家惟察路工聯合會之資財與其會員之　心恐風潮將延長也尙有一事不利於罷工者則摩托載重車之運用有效是已國人因經戰爭之訓練能操縱摩托機械者殊不乏人軍械部大臣告人謂摩托載重車爲數頗多前常有人輕視今乃極有效用政府旣見路工罷工之舉將不可免即停售此種車輛有關係之各部聯合辦事而摩托載重車又復敷用故魚肉等品不難迅速運至各處目前斯洛馬一處可於三星期内造成三千輛載重車至於石油亦不缺乏政府儲有二千噸民間石油之銷售業已停止云云政府已籌議辦法擬撥欵接濟因罷工受累之人女子至少給十二先令男子至少給二十五先令惟罷工者不予接濟 
　　二日倫敦電運輸工代表晤見首相後卽於午前八時四十分偕路工與機車技士之幹事員赴路工總事務所會商至十二時半未有解决據正式消息今日午後將在開克斯登堂開會湯末斯氏等於昨晚離唐林街時頗形勞頓之象衆於運輸工與首相間之磋商已得若干進步或有今日解决之希望 
　　二日倫敦電路工聯合會副書記赫森氏昨夜語人謂幹事部定於今日七時集議或將再見首相云云又一路工領袖謂須至各事已解决後路工始可上工　　二日倫敦電昨日會議雖無結果但會議門徑尙未關閉故尙有解决希望運輸工領袖曾發運輸工聯合會將號令立即罷工之説衆頗引以爲慮但開克斯登堂之會議竟採取調和熊度而首相　路工亦復開談判故衆又爲之驚喜交集今路工領袖仍稱不能於談判未畢以前令路工全體復役必須政府聲明允照司機車者之工資與待遇對於路工一視同仁然後路工方可上工據一般人士推測政府將立卽組織公斷委員會研究戰時工資之全部問題儘先調查路工事件俾得解决方法 
　　二日倫敦電今晨唐林街首相邸運輸工代表等與首相約開會議未有解决有人問運輸工聯合會秘書維廉森氏其將復至首相邸乎維答或將赴之聞政府堅主須待工人上工後如能開談判之議故談判已生頓挫政府發出通告謂路工未先知照遽即罷工故其所應有之一日期工資不應照付 
[各國近事記]  
　　一日柏林電防務總長諾斯克氏在國會預算委員會前演説謂德國陸軍目下有四十萬人惟其數不久將大　云 
　　一日巴黎電恊約國要求德政府召回戈爾資將軍及波羅的省德兵之牒文德國尙未答覆 
　　一日瑞典京城電據里凡爾電稱波羅的各國在杜爾巴舉行大會討論和局與皮羅的各國聯盟事關於共同行動一節已完全同意 
　　二十九日羅馬電英飛機一架於由開羅飛往倫敦途中在白拉西亞諾附近飛機場重行升空時誤觸一樹起火墜落駕機員逹策氏登時焚斃其弟受傷罹尙無礙　 
　　三十日倫敦電中國購銀頗多致銀價漲至每盎司六十四便士上海蒞兌率堅定於六先令二便士故遠東之停購一時難有希望現金運入印度者漸多印度政府需銀之數可以消滅南斐洲昨日續有現金運往印度 
[國外要聞]  
德俄經濟之將來 
　　中美新聞社云歐洲戰後德國財政奇窘其財政總長葉慈貝格氏言除應付與聯合國之賠欵外歲計預算爲二百三十七萬之馬克幾五倍於戰前而國債已逹一千六百萬之馬克此項財源頗苦於羅掘也云云在今日聯合國要求之賠欵數目尙未决定其言或有用意然支絀之爲事實可知再徵諸各方消息英美簽字和約之後遽與德恢復經濟關係似欲在投資及貿遷上爭勝惟此恐反以資德也蓋當戰時德國諸種殖産工業設備殆未受損人口雖有死傷斯不獨德其最蒙影響者厥惟資本殫竭苟一旦而得寛裕則以其人民之學識勤耐及循序之性情不久必可恢復其舊業且收俄國於掌中成一大經濟團以與英美角也曩昔德之政府勢力已深侵入俄國惹起世人視聽而經濟方面亦然良以需組織運動之事業非俄人所能其特質僅富於服從心耳觀其政治歷史自紀元八六七年至一○五四年旣被治於諾爾曼族厥後統治於諾爾曼諸侯者又將二百年自一二四○年至一四六二年復視息於蒙古族嚴威之下終乃屈服於魯利克羅馬諾夫訶斯覃其向妥爾普等外國侵入之專制政治甚至今日竟服從布爾急維克黨（按即多數黨俗稱過激黨）焉俄人之服從心旣成爲民族特性無論對於誰何亦恬不爲怪而服從之寗僅德人哉歐戰終局世界大勢漸依經濟爲轉依而俄之經濟機軸乃操諸德試觀德之取於俄者茲請先叙一九一四年各國之幅□俄羅斯全境七八八九四五九方哩歐洲俄羅斯一九○九五一九方哩中華民國三九二四八三七方哩巴西三二九○一六四方哩美利堅合衆國二九七三八九○方哩德意志帝國二○八七七○方哩彼時俄國幅𢄙之廣世無與侔以德比之僅四十分之一即以歐俄本部方德猶及十倍而世誤謂餘俄多冱寒不毛之地實則其屬温帶者頗似美國唯無熱帶耳以諸都會緯度與他國較則思過半矣其幅𢄙旣廣袤富源復豐饒人口繁殖乃益見寖盛觀左表所列足知其孳衍之迅疾也 
一七六二年一九○○○○○○ 
一七九六年三六○○○○○○ 
一八一五年四五○○○○○○ 
一八三五年六○○○○○○○ 
一八五九年七四○○○○○○ 
一八九七年一二九二○九三九七 
一九一三年一七四○九九六○○ 
[國内要聞]  
[北京通信勿勿]  
　　新華門之請願團 
　　各省各界聯合會請願團代表抵津之報告早詳本報專電政府自據探報後即非常注意除密飭天津曹省長設法截留外並諭步軍統領京師警察總廳隨時制止故各代表先後微服來京庽第一賓館至昨（九月三十）晚共到男代表張靜廬顧唐如馮復光（均上海）劉英（南京）趙萬川何緒纘張榮爵張雪波賈寳珠（均河南）于振西梁席珍（均黄縣）曹正祺曹世禄李士林張文英（均濟南）曲光新張憲也（均登州）武尙張愚（均長辛店）劉兆南鄭珀（北通州）崔章斌（寳坻）張家俊黄正品巴文俊張家萃（天津）施祥陳烈霖（湖北）女代表劉菊華（山東）郭隆真王月英武紹芬等三十二人約定本日（十月一日）上午十時在中央公園取齊女士則先到武紹芬家會合不料提警兩署偵探早在車站及旅館分任偵查至時即據以報告致武女士之父幾遭逮捕幸聞風逃避至今尙無下落各代表因公園已有軍警武裝嚴陣以待且天安門一帶斷絶交通遂用電話通告逕赴新華門而門外軍警林立堅不許進經各代表婉詞申述來意相持歷三十分始命推舉臨時總代表乃推出趙郭二君先將請願書交與承宣官轉遞内容提出五大請求（一）德約不照修正不得補簽應由政府切實表示（一）中日各種密約應正式宣布取消（一）遵照約法規定實行人民結社集會及出版自由（一）解散新國會（一）懲辦馬良此書遞進後代表鵠立門外靜候遲之良久渺無回音衆不復能耐欲一擁而入衛兵竭力攔阻引至接待室息足警署特派便衣探員百餘人圍繞代表之側監視其行動而各代表就此休息期間於團體中分一半在内候命一半出外散步互通消息遂有一種宣言發表迨三鐘許警廳派員到來詰問謂現有多人乘汽車遍散傳單是否爾等所爲僉曰是蓋欲引起國人注目耳警員亦無言而退自宣言散分後新華門圍觀者愈多報界及外國人有携快鏡來攝影者警察雖欲干涉而不得矣於是總統始派吴參謀出來撫慰謂總統公事甚忙無暇接見諸君如有意見不妨提出代逹趙君答稱請願即陳述意見萬一總統今日無暇可改明日應請指定時間但須先生負責吴云此則不能予之責祇任傳逹而已衆表示失望吴遂拂袖入至六鐘許曾彛進奉命出見代表謂約法人民無向總統請願之規定現當責任内閣諸君即有建議亦應赴國務院不應來總統府郭代表答稱約法亦無明文規定不許人民向總統請願惟約法十六條有總統對於國民負責任之規定是以代表團此來受本團委托卽係向責任之總統請願旣云責任内閣由總理接見應請靳先生出來曾云總理此時已不在院未知何往衆謂即懇先生探明轉逹我等在此守候曾首肯而去未幾復出謂奉總理面諭諸君如個人往見未爲不可若用代表名義斷斷不能接見各代表聞之不覺齊聲大譁適北京學生聯合會北京各界聯合會（按兩會中人此次均未加入）各派代表前來敦勸代表團回庽曾復曉以利害衆堅不允相持至九時許總統先命警察和平解散亦不從最後乃不令逮捕於是每一人由兩警察押去聞吴總監已禀明總統明日即派長警將諸人解交原籍地方官責成本人父兄領回管東但此番到京請願團實不止此三十三人將有第二第三之團員接續而來在當局亦惟再來再捕一法嗚呼此種對待手段政府方自以爲得計吾人視之未免示人以不武也附當場散發之宣言書及請願書故告友邦書如左 
　　直魯晉豫蘇鄂等省请願團宣言慨自山東問題發生外交阽危日亟一日我國民懼酷愛和平之古邦從此淪胥更愍繩繼文化之聖地夷爲皂圉攘臂而起爭效犧牲學校巿廛首先罷業山陬海　亦傳怨聲熱烈之士且不惜性命爲國家戮力豈有所私利企圖冀以張國權國力而已政府受國民付託之重當茲危疑震撼之秋正應憑藉多數國民之（意思）（希望）（感情） 
以措置外交折衝罇俎何懼不給有何不已而必冒全國之大不韙拒簽數月未嘗示國人以一策一謀而汲於（中日秘密解决）（補簽德約）（軍事恊定替約）是圖絶不曾聞有加入國際聯盟之準備國際經濟發展之企謀我國民復以歐戰旣息内爭稍紓政府或有順道世界潮流之方以大示於民銷聲忍痛容觀後效仰首側望亦旣有日卒以愛國之信誠見疑謗於當局山東戒嚴摧殘愛國運動已肇厥端而殘忍不仁之馬良復倡中日合併之謬説邪詞惑衆其禍直及於人心風俗也至是父老疾首蹙額於私庭農工咨嵯太息於衢路積誠救國相存於心激昻之氣稍歛於色不爲時日曷喪之言而爲陳東上書之計蓋以政治必有完全自出之地根本未定則枝節之彌縫補救徒勞也於是推舉代表晋京請顧非不知民主國家主權在民執政當局皆厠於僕妾之列殆即欲以僕妾之瞷然有未知或曹然而故者竭能以董率之披誠以感化之深冀其澈悟也乃當局以爲人民求見總統有傷尊嚴麕聚府門更辱體面始幽繫三十二人繼屏叱二千餘人露炙三晝夜於新華門外後復命軍警挾往天安門外毆擊鞭扑問以跆藉報紙登載之事實皆此次恐怖慘酷之歷史嗚呼四百兆同胞誰無父母誰無兄弟誰非民國之主人而受奇恥大辱至於斯極而無稍利於國寗不騰笑外邦貽羞父老耶查約法第十六條有總統對於國民負責任之規定今果爲誰負責任者兆庶顛連陳言無地國基杌隉實由若人茲國民旣扶義以興勢無返顧政府倘執迷不悟何術自全幸願國人思之哉 
　　各團代表之請願書爲外交迫切内政顛危泣請當機立斷以救覆亡事竊自歐洲罷戰以來遠東之問題日亟外交之險象日增經年以來國内政象無日不在軍閥政客壟斷之中卽無日不在日本强權之下言念及此不寒而慄自各地罷學罷巿罷工以後政府稍能順從民意拒約斥奸寰海聞風咸知感奮惟是四方多難險象環生代表等不憚瀝血陳辭再三凟請者正以時至今日棼如亂絲正非敷衍因循所能善其後也謹舉目前之最重且大者五事爲大總統涕泣陳之（一）山東主權未恢復以前不得補簽德約及與日本直接交涉也憶自歐戰之中我國爲人道正義而參戰頗得世界之同情徒以政府主持失宜貽誤遂至於此追懷往事孰不痛心最近迫而拒簽爲時亦已太晚况拒簽以後政府尙無確定之方針譬如泛扁舟於重洋舵折檣崩舟人熟睡則其結果不問可知今日外交正同此狀若政府速爲籌備各面着手乘國際聯明開會之日作東亞和平永久之圖觀察情形或可挽救乃聞我國軍閥復與日本相結以欵械爲條件謀德約之補簽傳説紛來全國疑慮設一旦果然鑄錯則不但友邦之仗義執言者將失其根據即我國民之人格亦將損失盡各矣務請不惑於莠言不狃於小利速定方針明白宣布而進行堅持到底此其一也（二）取消二十一條件軍事恊定高徐順濟滿蒙四路條約膠濟路換文與各種密約以保主權也以上條約皆日本乘歐戰期問與我國軍閥秘密簽定者非維全國國民所反對且爲國際公法所不容此而不廢在日本則破東亞永久之和平在中國則肇民族淪亡之苦痛相摩相盪愈解愈紛不謀有以取消勢必至有横潰此蓋按諸時勢驗之人心有不能免者與其悔恨於將來曷若弭患於今日務請除此禍胎奠茲危局迅與取消此其二也（三）要求外交公開及言論集會出版之完全自由也二十世紀之大局全賴乎國民之外交潮流所趨不可逼抑歐戰終了世界各民族對於秘密外交日深惡而痛疾之矣如意如法此次和議中均賴國民外交而得勝利至於美國此次之主張更足　國民外交之模範况在我荏弱委靡之國曷不爲羣策羣力之謀苟能實行其利自著不特可以爲本國政府立無限聲援且可爲世界和平除許多障礙此後苟有外交自當一律宣布付諸公共討論取决從違况集會言論出版之完全自由皆屬人權載在約法從未有可以隨意限制者乃近來各非戰事區域亦多施行治安警察法宣布戒嚴令遂軍閥之陰私爲防民之利器是非倒國體何存務請體諒斯旨尊重約法宣布外交付諸公論此其三也（四）解散安福俱樂部以清亂源也安福俱樂部自成立以來結合私黨盤據要津久已爲全國所痛心道路所側自借外債以養黨徒興政潮而增權勢據票價爲奇貨作軍閥之爪牙事實俱在中外喧傳近復百計千方謀敗和局該黨首領王揖唐岸然赴滬致和議不能重開國人恥與相見誤全國之統一陷生民於兵戈設不即與解散將來更有不堪設想者凡我人民之籲請解散該部屢矣文雷紛馳係啻千萬不知政府何苦見好於少數之僉壬而自絶於全體國民務請辭然獨立取消狐鼠旣除國本自固此其四也（五）懲辦馬良張樹元並取消山東戒嚴令也山東問題繫全國之存亡山東事件亦肇全國之公憤馬良張樹元秉承安福章旨摧殘民氣籍口戒嚴擅殺無辜馬良身爲上級軍官膽敢倡言中日合併不特國民聞而震駭即友邦亦相與傳笑伊等復賫糧外人致山東糧價日增縱宼殃民夫軍隊所以衛民而反以殃民古今中外未之前聞亡國之禍不難立見請卽日下令懲辦馬良及張樹元並取消山東戒嚴令以解民厄而弭國亂此其五也以上五事爲國家最近之急務亦爲代表等最後之请求務請政府立與採擇迅速施行凡我國民自知感戴中華民國者中華民國國民之中華民國也設政府不爲之謀國民寗不能自决各地國民懾於亡國之痛謹先遣代表竭誠而來請命於事實上之政府生之殺之惟政府是擇國難已深衆怒難犯惟政府圖之謹述愚忱伏希鈞鑒 
請願團敬告友邦書吾人今以上海南京濟南黄縣登州河南省北通州寳坻縣長辛店唐山天津請願團代表之資格謹致辭於最親愛友邦之前吾人此次請願政府之目的有五茲列舉如下（第一）山東權利無確啻把握以前萬勿補簽德約或向日本直接交涉（第二）要求取消一千九百十五年之中日二十一條軍事恊定高　順濟及滿蒙四路條約同膠濟換文（第三）要求　交公開人民須有言論集會出版之完全自由（第四）解散安福部（第五）懲辦山東師長馬良張樹元取消山東戒嚴令吾人對極希望極愛公理尊人道且贊助中國各友邦對斯請願要旨以及今後之　力表同情於吾人而實現之 
[北京最近之借債談]  
　　北京益世報載東京電云四國團之二千四百萬借欵已决由日本單獨擔負先交半額一千二百萬元乃至五百萬元分配於南北兩方南方二成北方八成一俟英法兩國正式答覆卽行交付云云 
財政當局關於籌欵一端極力進行四國銀行團之四百萬元小借欵現在旣難成立而鹽稅餘欵雖允撥付四百萬元分作兩次交付然延宕至今猶屬遥遥無期故前此李思浩主張先與某某各銀行接洽小借欵一事連日向各方面磋商已有端倪開財政部第一批短期小借欵係向大宛農工銀行以元年及七年公債票作抵計票面額統共三十九萬一千七百元償還期限規定一年利息八釐已於日前雙方訂立正式合同即時撥付矣 
[軍府聲復南軍無圖贛湘事]  
　　中央迭接贛湘方面電報南軍有活動情事當由龔前代閣電詰南方軍府聞軍府當向各方面詢查知無其事乃於二十八日具覆到京該電係逕致新任靳代閣者此爲靳上台後西南第一次通電也原電如下靳翼青先生鑒龔仙舟先生哿電悉南軍圖贛並無其事業經迭電聲復勿信謡傳圖湘一節前接洽電已飭查明兹據譚湘督馬電稱巧電敬悉張敬堯前於灰日來電詰問攸茶增兵當於篠日復電云敝處收束軍隊裁汰零星部隊歸併各旅一以便統率訓練一以郴永歉收屯養困難移軍就食以輕一隅之負擔由郴調駐各縣之軍隊甚多非僅攸茶兩處實爲藉蘇民困並無他意至郴縣原駐有敝軍游擊隊尊處云郴縣游繫隊亦將到酃諒係傳聞之誤又下埠潭沅一帶已有粤軍潛來盤踞並無其事至云持槍擾民更訛傳至向民間定做草鞋向來如此不始今日又林司令在酃扣留船隻强捉民夫更屬無稽我軍光明磊落不效鬼蜮行爲前線甚寛增兵兩營有何益處無須深辯還請先生轉飭所部幸勿誤會等語即請轉逹前途爲禱等情特此轉逹卽希查照岑春煊全廷芳陸榮廷唐繼堯孫文林葆懌儉印 
[靳閣釐定俸薪搭債辦法]  
　　京外各員俸給搭放八年公債一事數月以來本未畫一通行聞自靳代閣接任後已於前日經過國務會議釐定辦法分行各機關一律照辦矣辦法如下（一）京外軍政各機關職員俸給自本年三月起搭放之民國八年短公債現在一律改發民國八年七釐公債票所有搭放期問概以六月爲限倘從前已搭六個月者現在不再搭放即將從前所加俸給挪作現在債欵其有搭放未滿六個月者仍行補搭搭至六個月爲止（二）各機關從前搭放民國八年短期公債每票面百元實收九十三元現在民國八年七釐公債每票面百元實收 
 
 
 

Page 7

 
 
九十元所有從前每票面百元多收三元之債欵一律退還（三）各機關從前搭放民國八年短期公債預付之利息扣至八月度期滿現在民國八年七釐公債　付本年九月起至明年二月底止之第一期利息仍行按月計算預算所有八月三十一日以前搭放之公債應付本年九月起至明年二月底止之利息亦照票面每百元預付利息三元五角（四）各機關八月三十一日以前搭放之民國八年短期公債所有應退每票面百元多交三元之公債欵及本年九月起至明年二月底止應付之利息由部庫領款者於十月分領欵時由部發給不由部庫領欵者由各該機關於應解二成俸給現洋内如數扣除倘各該機關應扣六個月二成俸給早已清解另由本部如數發還（五）各機關前領民國八年短期公債預約劵現在一律作爲民國八年七釐公債預約劵毌庸掉換以省周折俟民國八年七釐公債票印就時再行定期發給換回前領短期之預約劵 
[京華短簡]  
　　政府現鑒西南舊國會制憲大有一日千里之勢故擬聲明舊國會果將憲法制成北方政府决不承認惟對於岑春煊伍廷芳堅持反對王揖唐之態度則願盡全力爲之疏通俾得逹其目的茲又一面電請李純直接勸岑一面電囑伍朝樞規諫乃翁俾將對人問題早日取消此外又網羅在野要人與岑春煊有舊者充作調人昨午東海邀趙爾巽入府即擬畀予調人之責而趙氏以人微言輕决難奏效却之聞日内須派袁乃寛中將持東海親筆手翰赴津謁見黄陂作最後之勸請其勉任調人而利和局進行未知黄陂肯耐煩勞否耳靳代閣屢奉東海諄囑速派促和方法靳昨日特謁見東海陳述大要（一）速和須去各項窒碍惟去此障碍甚爲繁難反對王揖唐一事即難疏通（一）緩和或可成功但曠日持久恐時局有變徐無言又聞靳恐王灰心曾致電王氏請在滬堅持鎮靜以待和局之開始此亦不過敷衍語而王來電則謂願堅守以待决不離滬也 
退還庚子賠欵問題迭與各國磋商迄尙未定辦法巴黎二十七日電專使團最近又與各國代表分别接洽多數表示同情陸徵祥復於二十六日親訪法國外長會商此事法外長允設法進行意思極爲懇切 
中美通信社消息云萬國改良會代表美人丁義華以助華禁止改良社會之功績由某某之呈請得蒙政府獎給熱心公益匾額三等嘉禾章以酬旣往而免將來聞丁君現尙在外省辦公該會已電請其回京諒不日言旋政府并以該會現無恒欵而丁君旅行用費浩繁不能長令賠墊一俟來京後擬倣照天津去毒社成案補助經費俾在京常川辦事或仍聘爲名譽顧問不支薪金以維持禁毒善後並揭示改良社會機宜以表示政府鼓舞外人在華經營慈善事業之熱心云 
陸軍中將蔣廷梓以兵工廠及礦廠所用炸藥均係購自外洋現擬廣集資本自行設立炸藥廠具呈陸軍部備案該部命其擬具詳章再行核辦 
政府昨接江西省長戚揚來電略云本年南洋爪哇舉行茶葉會議查修水縣茶商張桂辛於茶葉上素有研究可否假以名義命其赴會即請核復 
本日請願事發生後下午警區派人赴各報館誥誡云此次請願之事報館不得代爲鼓吹茲特先行誥誡切勿違背致干未便並向該館索取名片一紙以作收到傳諭之證據 
[南方組織政府諸説（平）]  
　　南方组織正式政府傳説已久然各方意見絶不一致故此事尙在醖釀中發表尙需時日也大抵一般政客以西南氣勢之不振由於政府組織之不良於是議改多頭政治之軍政府爲獨頭政治之元帥府然改組之説有贊成者有反對者均各依其黨派之眼光以决之也其贊成者之意思亦分數派其一擬舉陸榮廷爲大元帥以桂系勢力盡佔元帥府之大部分消除現軍府之勢力蓋軍府雖無實力然未嘗不可發抒政見桂系雖横而於政務會議斷不能盡違各省各軍之同意獨表主張矿深以爲不利力圖改組以便將來相議可單獨進行民黨不得與之爲難此一説也其二擬舉唐繼堯爲大元帥以岑春煊副之略仿軍務院辦法大元帥由唐遥領而副元帥代行元帥府職權此在滇軍方面極表贊同蓋岑雖屬桂系而未嘗不可爲人利用智勇俱擅之李根源久欲於廣東政局有所活動岑苟上場即以滇軍勢力取桂系而代之唐之與陸蓋已貌合而神離此又一説也其三擬仍舉孫中山爲大元帥蓋孫雖無實力而有擁護國會之决心近日南北議和多有犧牲國會之説國會議員深有覺悟以爲使國會有所保障非孫不可現正秘密運動如多數同意即以海軍之力擁孫登臺雖廣東實權全在桂系孫氏亦無能爲役然較勝使彼戴護法假面者此又一説也以上三説傳者不一要之無一而足成爲事實蓋正式政府人物之支配非常困難稍不妥慎即足使西南破裂故又有人主張修改軍政府組織大綱以現在之七總裁行使約法上大總統職權其下再組織責任内閣與國會互相維繫者然此説又須各省各軍同意方可實行當此和局懸而未絶之際則軍政府改制之説或僅供政客之談資目前尙不能成爲問題也 
[錦城歡迎藍天蔚之大會]  
　　藍天蔚奉軍政府命來川意在聯絡滇黔一致對付北方前日到省昨日午前十一時熊督軍楊省長率同軍政學紳各界在公園商品陳列所開歡迎大會屆時各界人士紛紛到會督軍省長隨至藍使於十二時偕同隨員胡計六胡浹亭二君蒞會先由成都知事薛晉賢宣佈開會繼由督軍省長致歡迎詞（推中國銀行行長周誼甫君代讀）畢藍先致謝復向衆演説云今天承諸公開此盛會歡迎兄弟異常慚愧却亦異常快樂兄弟對於西南對於國家都無尺寸之功乃竟辱承諸公開如許盛會歡迎自問實在慚愧但是此次來到川省見物産豐富人民淳樸爲他省所不及真不愧古稱天府之國此一樂也熊督軍楊省長及在座諸公皆兄弟久所欽仰者却以一未見顔色爲恨今竟相見一堂彼此接談此一樂也西南爲中國之根本而四川又爲西南之根本今日幸得熊公勵精圖治恢復秩序又兼楊公勤求愛民進力忍耐並加以諸公之佐治行見不拔之基愈益堅固此又一樂也至説到今日中國名爲共和其實確是不和蓋經此八稔幾次變亂民不聊生究其原因都爲一個假字所害袁世凱旣爲大總統而不從真字入手却處處作假於是民怨沸騰後來復變本加厲帝制自爲袁倒後黎黄陂出任總統他曾説不違法不怕死不蓋印的話惜乎説的是假話并未實行旋張勳復辟段祺瑞稱兵馬廠他也説過只要將張勳撲滅他便如何如何乃後來又不見實行是皆假字把共和害了没説共和就是一樣物件亦須要是真的才有價值假的便没有價值所以外人見得我們的共和是假的就不尊重我們且輕視我們現在北方專用武力壓制南方果真能用本力打下南方固未嘗不佩服他却去假借外人的力量所以我説不是北方打南方簡直是外人打南方吾人爲自衛起見當然羣起而掃除之兄弟遠道來此就是要想大家同心戮力撑持西南局勢進圖中原以固國本至於川滇黔三省原有密切之關係此三省猶如鼎足一樣缺一隻足都是不能成立的尤望大家利害相共艱苦共嘗此實兄弟有莫大之希望者今回兄弟由軍府派來慰問諸公的意思大率如斯兄弟不會講話如有不對的尙望諸公原諒云云藍演説畢撮影閉會隨到羣仙茶園觀劇 
[長沙發生時疫之現狀]  
　　大兵之後必有大疫此一定之理也湘省自去年春季發生數次戰爭死亡枕籍易家灣株洲醴陵一帶屍骸暴露臭氣薰蒸歷時至旬日之久始由省城各慈善機關組織掩埋隊分别掩埋至本年春間長潭各處果發生癘疫然一現即滅死亡甚少以爲此後或可感荷天庥疫症不致再發及長江各省虎疫盛行常德岳陽遂後先傳染近則省城内外亦有疫症發生且傳染日多平均計之每日死者約有七八人警廳對於防疫事務久已設法預防及至日漸蔓延乃呈由警務處核准一面就北門外文昌閣側舊天社堂内設立防疫病院一面就各輪船碼頭及火車站設立舟車檢查所認真檢查日來疫勢尙未稍殺據警廳最近報告二十三四兩日情形如下二十三日東區周張氏住息息相關四號户籍戴取士住鳳凰臺十六號户籍均係染忠腸窒扶斯身故又蕭袁氏住走馬橋五十二號染虎疫身故北外區徐義生住熙寗街二十三號染赤痢身故商埠吉安輪船旅客盧其華係本省湘陰人又王春九孫衡州人均在船染疫由臨時衞生檢查所騐出送院收診外東區火車站旅客牛金瑞係湖北人在車染疫由臨時衞生檢查所騐出送院收診南區康樂園二號户籍養媳劉凌春染虎疫現尙認真診治是日共疫死者五人均經依法消毒又病院住院者十九人内中患虎疫者七人赤痢者三人喉症者二人腸窒扶斯者二人門診四十一人内中患痢症者二十三人赤痢者十一人腸窒扶斯者五人喉症者二人又二十四日東區李玉堂住古忠義里三十二號染腸窒扶斯身故又戴湯氏住大官園三條巷四號染虎疫身故又蕭輔卿住走馬樓五十二號染虎疫身故江維和住上東長街五十二號染赤痢身故外南區彭胡氏住廣老坪染赤痢身故南區黄積慶堂女士係師範學生於本月二十二日染虎疫業經呈報在案診治無效延至二十四日午後六時身故外東區火車站旅客王敦明係江蘇人在車染疫由臨時衛生檢查所騐出送院收診是日共疫死者六人均經依法消毒又病院住院者十七人内中患赤痢者七人虎疫者六人腸窒扶斯者一人治愈出院者三人門診三十四人内中患赤痢者十三人患痢症者十七人喉症者一人腸窒扶斯者三人 
[山西推廣自省之大會]  
　　由軍界推及政學界 
　　山西閻督軍前以洗心社自省堂行將落成曾將關於自省研究事項函請各界討論茲聞各界陳述意見者甚多而學界方面自國民師範學校與留日預備學校開始自省後各學校亦均擬次第舉行日間曾經教育廳長奉令召集各校校長商議辦法并電知省外各學校一律自本星期日起實行自省所有關於自省應行研究事項亟應召集　界開會議定辦法故於昨日（二十六日）午後五鐘特在軍署大講堂召集開會各機關人員曁各學校教職員到者約百餘人閻兼省長蒞會主席起言關於自省應行討論事項大衆想必有意見可述茲先將京中及外縣函陳各意見略一述之乃囑趙旅長代爲宣述略謂自省係自去年從軍界做起甚有效驗據陸軍病院報告從前花柳症約居十之七八自舉行自省後半年即已減爲十之二今年則已無一害此病者所有染病住入院内者稍見痊愈即便持書　讀其效驗從可概見督軍以對於軍隊大著成效故今欲推行於各界當民國元二年間甫經改革軍界方面的人流連沈溺於妓館戲園飯館者不可勝計督軍深用憂慮嘗説外人的星期日可藉以收放心反觀中國則何如每遇星期日所做的事第一是耗費精神第二是損失財産第三是敗壞道德第四是毁傷名譽統計起來所受的損失真不堪以數計故先從洗心社做起冀稍歛人欲然其效甚微看來非從自省入手不可故去年即自軍界起先行自省是求放心的法軍界已做到而學政各界則猶未也故近來擬卽推行於學政各界然猶恐所定辦法未盡合式是以通函各界徵集意見近據陳述前來者頗多主張亦稍有不同因將所摘録之各項意見單交由崔處長逐一報告畢即就原擬關於自省堂之研究事項逐項官讀經多往復討論數次始將名稱及内容次第决定有仍用原文者有加以修正者茲不贅述姑將原文列左而以議决修正或仍舊者逐項附誌於後（原文）關於自省堂之研究事項（修正）自省規範（一）宗旨（原文）擬取 
悔過自新之意以做成已成物之工夫（修正）取悔過自新之義以做成已成物工夫（二）組織（原文）擬取廣義本有教無類之意不分界限（修正）本孔子大同之義不分界限（三）儀式（原文）擬取自然起敬之意不定繁文（甲）凡自省者到堂均須脫帽靜坐（乙）領省者到堂時均起立致敬（丙）領省者與自省者坐定後首奏樂次由領省者講經再次則自省（應取易於思省之姿勢低頭閉目）次復奏樂又次唱歌畢而散（修正）取自然起敬之義不尙繁文（甲）凡自省者堂均須脫帽靜坐（乙）領省者到堂時均起立致敬（丙）領省者者與自省坐定後首奏樂次由領省者講經再次則端坐閉目自省次復奏樂又次唱歌畢而散（四）條目（原文）本君子三畏之意使人各就日用倫常上自省（甲）先省已過之行爲有無不人合法律者（乙）次省已過之行爲無不合人情者（丙）再省打算做的事有無不合天理者（修正）僅删去使人二字意更爲義餘悉仍用原文（五）時間（原文）每星期日早行之（修正）星期日早晨關於上述各項中討論之點頗多其最要者則（一）關於領省者講經有主張選講經旨者有主張仍如軍人自省所定之講道者有主張宜摘講有關世道人心各要語者省長述明此次所以改講道爲講經之意旨大約以講時若無標準深慮推行到鄉間有因講述殊旨致惹衝突之虞故未沿用軍人自省所定講道原文究以何者爲宜尙期詳悉討論繼以主張選講經旨者佔多數遂仍原文（二）關於自省之條目有主張改爲先省身過次省口過次省心過者有主張先省已過言行及打算做的事有無不合法律者次省已過言行及打算做的事有無不合人情者次省已過之言行及打算做的事有無不合天理者經省長述明原擬此項條目意旨係就事實上體驗出來蓋使一人孑然獨處原不生好壞的問題惟以必須與大家有往來斯有好壞但好壞以何爲標準第一步就是先看犯法與否法律之防人爲非猶如築堤防水必先使人能不犯法始能教人更進一步做工夫就説到人情上蓋事有雖爲法律所許而爲人情所不許者故必遇事在人情上做工夫庶可得其平但俱係就已做過的事着想至目下打算做的事究竟還有不好者否實有檢點之必要故特定丙條看雖覺次序不甚整齊然於實行上則甚好云云繼復經冀育堂君起立致前謂原文甚是蓋以犯法與否只能就已過之行爲説而不能概及於將來合輿論與否亦只能就已過行爲説而不能斷及於將來故對於打算做的事只能就有無不合天理處自省且所謂天理即法律人情亦自包括其中至行爲二字不必改爲言行以言屬之意思表示亦即行爲也云云其相繼發言者亦多主張仍用原文除删改數字外遂决定仍用原文逐項討議完畢兼省長謂今日舉行自省似不應如此多事但觀近來每遇星期日則人慾横流放蕩已極在外人則藉以爲振作的起點而在中國反適爲亡國的起點是非速行檢朿不可所以如此多事者即在於此故從學校做起尤爲切要云云次復就奏樂唱歌各節略有討論并擬定各學校均於本星期日（即二十八日）起一律實行自省時間定於每星期早晨至鐘點究係何時尙可臨時酌定現在則暫定爲六時半唱歌或國歌或校歌均可虞廳長又以小學校可否自省爲請兼省長告以學生在小學校時自省受益尤多則行之尤爲緊要又有以時間太早恐女校行之有碍爲言者省長詢之女校校長答於六時半舉行亦無所難省長復謂自省事極爲鄭重時間應早舉行者尤應一律要使人格外注意方好議畢時已七鐘餘矣遂宣告散會 
[九江近事]  
　　九江國貨維持會前發起創辦固本銀行因股欵尙未招齊一時難成事實刻擬辦一國貨公司開會通過規定股本洋二萬元正會長郭步青願認股二千元其餘均由發起人擔任招足 
　　八年公債舉國反對潯商會亦電請政府收回成命其電云北京大總統財政部鈞鑒八年公債田賦作抵國民交困得不償失尤恐轉落外人之手後患堪虞爲此迫請收回成命以奠國本而順民情九江總商會叩 
九江郵政儲蓄銀行即設於郵局内不日開始營業交通部委本埠電燈公司經理許鴻模爲九江電報局出納員不有受局長節制專管局内出入欵項以便直接投解似含有監督局長財政權之意 
潯陽道屬新衆議員石雲星在京病故照例以候補第一蔡公一補充惟蔡因籍貫發生糾葛去歲由候補第二吴秉鈞訴諸法庭致有四蔡公一發見現此案尙未終結若蔡果取銷吴氏即可頂補 
新任第三中學校長段育華早爲五縣學界所反對惟其到潯之始尙無劣跡可舉故九江縣教育　不肯輕易表示同意原冀其鼎新革故大加整理乃段自開學後復虚懸鐘點任用私人（如以其兄弟親戚充管教員）故五縣學界現已呈訴於教育廳九江縣教育會亦擬據實呈控以期撤換 
[杭州快信]  
　　法部總務廳昨函高等審檢廳奉總長諭本年度終瞬息將屆所有各省司法人員成續應即從速考核加結送部 
高等審判廳刑二庭庭長袁希濂昨奉令與湖北武昌地檢廳廳長吴文郁對調 
農商部據吕襄成呈稱製造木質演算版一種定名湘蒓演算版以醒獅爲牌號經本部審查輕便合用應給褒狀昨咨省署已令實業廳轉給具領 
嘉湖鎮守使王桂林昨辭行回署第三區警備統帶常榮清昨來省晋謁省長面陳要公 
吴興全邑自治委員鄭宜澤等電稱吴興水災巨重已蒙派委履勘屬實現下待哺嗷嗷環請電逹中央賜帑救濟以救民生 
奉委調署象山知事劉蔚仁餘姚知事陳贊唐餘杭知事汪東寳桐鄉知事譚家臨昨日分謁省長請示并辭行赴任 
[南京快信]  
　　省城自本月一日起已宣布解嚴惟郵電局檢查員仍未撤去 
　　實業廳長張軼歐定中秋後赴京參與全國實業會議皖財廳長陶鎔昨由京南下今晨乘江輪赴安慶 
海軍總司令　建樞昨乘江貞兵艦駛赴上游巡弋 
財政部派專欵室主任高瑩來蘇調查稅務昨日晚車赴滬 
財廳委候補知事翁有成赴常熟吴江無錫等縣會同秋勘張景渠赴丹徒丹陽揚中金壇等縣秋勘陳時泌押運第六批銅元五百箱赴安徽天長 
山西開全國教育會議胡教育廳長擬派第三科長楊傳福前往與會 
黎黄陂代表黎澍昨抵寗住華洋旅館今午謁李督 
孫寳琦昨乘滬寗車來寗住南京飯店即入城晋謁李督齊省長是晚李督在署設宴祖餞准今日午車北上軍署參謀長何恩溥已於上月咸日返寗 
李督陰曆十五日誕辰前已發通啓辭不受禮即來賓亦恕不招待現海州白鎮守使淮揚馬鎮守使曁各道尹縣知事均紛紛來省分住南京飯店大觀樓交通各旅館聞李督仍擬一概謝絶 
[地方通信]  
松江 
　　螟蟲考查團之報告螟蟲考查團普通團員顧吟香昨呈縣署報告本年考查情形據該員所陳意見謂本邑去歲收買螟蟲卵塊耗去公欵數千金本可絶其根株惟毘鄰金山縣雖同時舉行收買終以辦理不甚切實不特未見效果且致殃及松邑云 
　　清查地方公欵松邑公欵管理處向由雷紳繼興經管現因雷逝世該處公欵亟應清理由縣函請葉桐叔吴伯庚閔瑞芝鄭子松等各紳擇期會查以資結束並聞縣署擬俟清查蕆事後另訂保存辦法俾此項公欵不致絲毫被人侵蝕云 
　　五庫添辦小學五庫鄉自治委員朱崇增以五庫附近之某國民學校辦理不善生徒零落以致地方學齡兒童失學甚多爰擬添辦國民小學一所現正向縣署請撥經費以資舉辦　　孔廟丁祭本月二號爲秋丁祀孔期由縣邀集各執事生在舊府學文廟舉行祀典李知事主祭那鶴年警佐張彬士勸學所長顧稼軒科長等陪祭舊時主祭陪祭各員均衣常服行鞠躬禮本届則奉令改衣乙種禮服一律拜跪故禮儀似較嚴肅祭畢由孔教會幹事姚大任邀請原班執事至縣學文廟致祀惟兩處大成殿平日均借作兵卒寢房祭時未能全部讓出故殿上微覺侷促云 
　　鄉區民警衝突案之事實鄉區民警衝突一事已紀前報茲據某團體來函則謂金桂祥之弟金桂龍於上月間在天馬山（即燒香山）東巿茶館内毆傷許家浜鄉民李龍祥時在下午鄉人皆見之並非巿肉起釁當日龍祥用口頭報告於警察所而警官金葆荃（即桂祥）不肯受理至晚毫無動靜龍祥傷勢增劇遂赴松請縣署騐究（業經騐明屬實出票傳究）桂龍得此消息夜十時至名勝茶樓責伊兄桂祥不肯出力帮忙桂祥遂率桂龍並伊弟桂峰（二人並無警察職務）拘李龍祥及同村人周鳳鳴送縣以爲洩忿因周與農塲主任吴履剛有刑事訴訟也至周與吴之交涉兩方俱已起訴將來法庭審理諒必有公平之判决云云則前報所記或尙非事實也 
[蘇州]  
　　籌備國慶紀念雙十節國慶紀念蘇埠各官廳已奉到省令籌備一切所有慶祝辦法均照舊例舉行各機關除縣掛國旗紅燈外並停止辦公一天軍隊兵士是日一律不上操課郵局亦停止淮兌及遞寄包裹裏大小各學校亦皆停課放假 
　　試騐檢定教員之揭曉今夏本埠各校教員赴寗受試騐檢定者約有三四十人茲悉温知事已奉到教育廳訓令所有試騐各員業經評定去取吴縣合格者計女教員三人朱善芳徐淑賢彭鼎峙男教員十二人劉祺馬啓新葉堯階王耕欣　孝象吴偉楨吴德鈞李繼賢范廣運奏澄鮑文張先甲並經頒發教員許可狀十五紙令仰轉飭具領 
　　布店被巨竊黄埭鎮芳橋塊范德隆布莊前日（初三）深 
夜時被賊乘船而來挖開該店沿河後門而入店内諸人均已熟睡致被竊去夏布兩筒青白布五十二貼由原船裝載而逸迨至翌農覺察已杳如黄鶴共計價值一千五百餘元當經事主報告該鎮警察分所適葉分所畏因領餉到蘇經屢員顧君帶同長警前往勘查之後呈報縣署並知會水警張楊二巡官一體偵緝矣 
[揚州]  
　　查報植棉狀况蘇省教育廳准整理棉業　備處之請通令各縣查報植棉狀况及紡織情形以期遂漸改良江都佟知事奉令業於二日飭令農事糢範塲主任蕭祺查照填報 
　　稟設團防局縣屬白塔河爲通衢要道每交冬令盜賊叢　現該處人民劉曉春陳志雲等爲防患　見組設國防局推童益芝爲防員業呈經佟知事核准給委任事 
　　舉行祀孔典禮本屆祀孔之期於九日舉行淮運使主祭知事以下均爲陪祭人員除改行四拜禮外餘均如儀 
[杭州]  
　　陸宗輿紀念碑被竊後之趕製海寗　民團來函云上海申報轉各團體公鑒陸宗輿海寗人也我海寗人士爲洗雪恥辱計曾電告天下並竪立賣國賊碑三塊以留紀念詎意其　狗幾次輦金運動掘毁未成忽於陰曆本月初六夜被竊失蹤必係若單所爲值此江潮大觀在即萬方觀曕所及業已趕飭工匠從事鐫築二十塊以爲偷得快竪得快之預備方表我海寗人士大義所在對於國賊深惡痛嫉之决心庶使後來之人知所畏懼謹此電聞海寗公民團叩 
　　杭州學生會改選職員杭州學生會因各校同學大都到齊於昨日在法院街二十三號開新職員選舉會由陳德徵君主席第因會章曾已改訂而無會長名義所有職權除執行部外概付之於評議會中故選舉時祗有評講部職員和執行部職員而執行部中章程衆又以爲未甚妥洽均主張修改所以選舉結果僅評議長二人與書記員二人而已評議長黄維時常選副議長連瑞琦當選書記員徐麟書王家範富選開票後公請黄君登臺演説黄君登臺略云維時猥以庸愚謬承難局惶悚莫名惟本會爲杭州學生會最高之立法機關會務榮枯端賴乎是嗣後對於社會若何改良對於國家若何匡救對於同學若何互助一均當討論務望諸君和衷共濟努力發皇俾我學生會之名騰於海内榮吾抗並榮吾浙也云云後討論良久始散會 
[天津]  
　　商會籌備改選會長天津總商會會長葉蘭舫自辭職後即山董事推舉副會長　月庭兼代惟前經皇請評議部備案之公文内係卞以正會長兼代副會長内務部以此種兼代與法津不合批令駁並令趕速遵章改選正副會長以符定例卞君因於月之一日下午五時召集董事開籌備會議到會者四十餘人卞君主席報告略謂前因葉會長辭職蒙諸君不棄推舉鄙入兼代惟實業　屢催改選須按照章程由董事内票選會長繼山夏芹西君宣讀省長訓令實業廳公函張叔甫徐懋岩李樾臣等皆主張仍舉卞君爲會長杜小琴君云前次已錯此次必須遵照章程詳細研究高聚五云今日當然請卞會長退席否則無研究餘地彼此討論復改爲茶話會王子青云此次改選勿庸研究惟請諸董事用良心選舉目無爭執衆鼓掌當場公推籌備員十四人至六時散會 
[雜評一]  
代表可承認亦可撤消（默） 
　　南方嘗言北方　擔保所提條件必承認者則王亦未始不可承認今北方亦謂南方能擔保所提條件必撤消者則王亦未始不可撤消由斯以言則代表之易不易不成問題主要仍在條件而已然而條件果承認乎抑果撤消乎不能私自接洽必正式開議而後表示則又非先决代表不能言條件何其意之相反歟然而非反也南蓋明知北方必不能承認條件故以承認難之所以表示拒王之堅决也北亦明知南方必不能撤消條件故以撤消難之所以表示留王之堅决也言雖反而意實一貫總之代表與條件皆不能讓已瞭然可見又何和之可言哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
唐紹儀辭總代之和議觀測 
　　字林報云昨晨字林報記者往見唐紹儀氏唐解釋辭總代表職並派員送印信往廣州之理由略謂南方重要分子間有缺乏誠意者且北京與廣州背地秘密磋商尤使總代表處於招致嫌疑之地位此情何堪忍受故不得不行最後之辦法云云唐氏辭職南方乃失一發言人上届南北在德總會開會事雖未成唐頗爲南方出力是時陜省北軍尋釁烽火不息幸唐反對甚力聲稱北軍苟不停戰則和議不能進行於是陜西戰事乃暫停止最後唐氏提出條件八條北代表朱啓鈐等遂離滬和會至今未能復開今唐氏辭職影響如何尙未能知所可言者南代表團現已無領袖無印信在事實上已不存在矣南方謂唐辭職與否乃另一問題大約上海或不復有和會而南北軍閥間之秘密磋商或可造成一種暫時敷衍之了解至對於憲法派有無讓步則在不可知之列憲法派所爭之主義今似陷於危境但吾人對於唐氏有一公道語者則唐氏辭職一舉實爲脫離最可招致疑忌之地位之惟一體面方法也 
[唐紹儀辭職後之粤訊]  
　　聯合通信社得廣州電云自唐總代表辭職消息到粤羣情大憤對於軍府紛起責言改組軍府與撤回代表之説甚盛惟改組軍府與撤回代表係屬兩事軍府改組與否與是否撤回代表却無關涉蓋撤回代表則爲和局破裂軍事動作必將開始今雖有主張准備軍事動作者然對於和議究未極端斷念似尙未至撤回代表之程度是唐總代表之辭職不過徒使軍府多一種周折終必將議和代表關防珍重送回也今某方面已切電唐君勸其萬勿離滬云 
[王揖唐抵滬之昨訊]  
　　北總代表王揖唐自抵滬以來已有旬餘雖由各隨從竭力奔波終難見南總代表一面昨聞王氏致南京李督軍電略謂擬於日内以個人名義對於南代表進一忠告請其速决是否允由北代表定期開議如不答復再謀最後辦法云云 
[各界團體預備慶賀雙十節]  
　　前日（二日）上海各公團（江蘇省教育會上海縣教育會上海縣商會中華職業教育社寰球中國學生會上海歐美同學會上海基督教聯合會上海青年會上海求火聯合會上海華僑聯合會）在江蘇省教育會會議以雙十節瞬將屆期亟應商定慶祝辦法當即推定黄任之沈信卿俞希稷賈季英朱成章胡道南朱少屏朱體仁穆抒齋周竟亭瞿宣頴程學榆何葆仁余日章錢新之李頌唐賈叔香丁賡堯楊聘漁陸錦麟毛子堅沈卓吾王行是高硯雲蘇筠尙胡少剛王壯飛曹慕管朱叔源李登輝曹雪賡沈同一沈叔逵黄揆伯諸君爲籌備員先於本日（四日）上午九時開雙十節慶祝籌備會商議籌備手續其秩序大約上午至公共體育場行升旗禮演説游行下午演劇演説晚上影戲幻術烟火演説等并聯合各商界各學校各隊童子軍各禮拜堂同時舉行通告各商店各學校各居户均一律懸掛國旗以伸慶祝應用國旗大約需數十萬之多云上海童子軍聯合會昨致各團員函云敬啓者十月十日上午准九時邀請本會職員並召集各團童子軍舉行祝賀式地點在公共體育場届時務祈駕臨爲盼 
東北城商業聯合會與九畝地民國路豫園北城等各工商聯合會以本月十日爲雙十節國慶紀念定於是日邀齊各團體共赴西門外體能場行升旗慶賀禮入晚後又舉行提燈會以誌慶祝並聞東北城商業聯合會定於是日舉行成立大會云 
[上海學生聯合會消息]  
　　評議部紀事二日下午上海學生聯合會評議部開會列席者三十一人公推何世楨爲臨時主席章益爲臨時書記議决案件如左（一）國慶舉行慶祝案（會長交議）經評議員討論議决三種辦法（甲）通告各商店於是日一徫懸掛國旗且用白布書（擁護共和提倡國貨）八字（乙）各校學生於是日出外演講中華民國成立之歷史及共和真義以喚起國民之愛國心（丙）星期通知各校於是日全體列隊執旗游行（二）推舉評議幹事各一人出席各界聯合會案（會長交議）議决幹事由交際部派出對本部負責評議由本部選出當即選定沈荔薌爲各界聯合會評議（三）推銷本會日刋辦法案（會長交議）照原案通過（四）部長未選出以前暫舉臨時主任一人臨時書記二人案（馬慎餘提議）照原案通過當即分别選舉結果何世楨當選主任金素琴章益二君當選書記下次常會本星期六下午四時半舉行選舉正式職員　　教育科開會上海學生聯合會教育科於上星期日（二十八號）下午三時開成立會蒞會者有十一校代表已過科員總數之半推舉聖約翰大學代表馬崇淦爲臨時主席馬君云照會章須舉定本科正副主任衆贊成遂各投票結果係聖約翰大學代表馬崇淦爲正主任省立第二師範代表杜心熙爲副主任後討論該科細則衆舉定正副主任爲起草員遂即散會現定於本星期六（即四號）下午四時在貝勒路義和里開會討論一切進行事宜 
[各路商界聯合會預備開會]  
　　本埠各路商界聯合會昨日午後四時假公共租界西偏某會所爲會場開成立會預備會列席各路商界聯合會代表計二十九人首先討論總會成立會開會時期有主張下禮拜者有主張遲兩禮拜者未能决定尙須再爲會商當時對於時事亦有所討論十月十號國慶祝念亦已議决一律懸旗掛燈休業一天表示商人擁護共和之决心云 
[北四川路商界聯合會成立]  
　　北四川路商界聯合會籌備已久茲定於今日午後二時開成立會柬請來賓茲録其致各團體函如下敬啓者敝會訂於本月十一日（卽星期六）准下行二點鐘開成立大會届時恭請貴會代表先生早降參觀并希指教一切不勝榮幸之至再敝會事務所暫設北四川路羣樂居通信處陸鴻興呢號三北四川路十一號請煩注意爲荷 
[譚延闓等反對湘礦借債電]  
　　全國和平聯合會昨接譚延闓等通電云（銜略）鈞鑒前張敬堯擅將湖南紗廠曁長沙新河馬路拍賣抵押延闓等業已通電通告全國所有湖南全省各項公産未經正式會議通過無論何人私相授受我全湘人民誓不承認頃聞張氏又以全湘官礦託英工程司葛某抵押洋一千萬元訂約二十餘條殊堪髮指湘省頻年兵燹公私蕩然一綫生機厥爲礦産倘所聞確實是吾湘三千萬人民生命已絶誓必籌所以對付之策决不能任其專横無理斷送吾湘也應請軍府急電北庭嚴飭張氏立即停止各項私約并乞諸公一致反對以全湘産而戢奸謀無任迫切待命之至譚延闓趙恒惕林修梅張翼鵬林支宇宋鶴庚廖家棟魯滌平謝國光羅先闓劉夢龍李韞珩吴劍學李仲麟張輝瓚蕭昌熾陳嘉祐周則范田應詔張學濟蕭汝霖林德軒胡學紳周偉叩沁 
[滬北工巡捐局長之布告]  
　　滬北工巡捐局局長曹履氷昨出布告云案奉松滬護軍使訓令内開准交涉公署函開奉本月十六日大函祇悉壹是閘北一帶經紳商經營締造商場之繁將與租界相頡頏具見我國人熱心愛國急起迅追實抱無限之樂觀前者外人曾有推廣之議經晟婉言推拒是以數年來並未發生問題（中略）查前據閘北公民俞國楨等呈稱各節其關於馬路清潔經於本月十五日令行該局長切實整頓在案茲旣准楊交涉員復稱推廣閘北租界一層并未贊同合再訓令該局長曉諭各居民切勿誤聽謡言可也切切此令等因奉此合亟布告仰民商居户一體知照 
[米價漸次鬆動]  
　　本埠自米價飛漲以來南北巿各工人及一般苦力貧民見米糧每石已售至十元有奇無不陡起恐慌分别提議加增工錢幸工商領袖酌量增加尙無風潮發生米業中之做出口生意者至此亦有回顧之意不再躉批販運且内地各路米糧連日源源而來米價因而漸次鬆動昨日米巿中副盤售賣南帮新粳頂高者每石八元二三角蘇同新粳米每石七元二三角較之前數日已跌落一元之譜惟陳榖新破礱米中等者每石仍售八元八九角最高者價尙在九元以外新蘆秈每石價在七元以内據該業中人云現在中秋節期各處銀根緊促農民無不趕爲碾糶此一二旬中必有大帮蘇同等米運到價可大跌小民生計似可可轉機云 
又函云昨日本埠河下常錫南各帮米船到貨尙足故巿面稍見鬆動惟打包混充軍米裝火車出口者仍有三千餘石云 
[縣知事調查米貴原因]  
　　上海縣公署昨致南北兩商會公函云逕啓者查近日本埠米價日見增漲上色米竟漲至九元四五角以上次則尙九元左右雖蘇省秋收較晚然秋分已過新榖多已登場不應有此飛漲現象難保不有奸商偷運出口或者囤户居奇高抬價目長此以往伊於胡底民以食爲天小本經營何以堪此敝知事頗覺傍徨究竟漲價原由實因何故現應如何設法維持除分函外用特專函奉致務請貴會長迅賜詳切查明妥籌辦法刻日見復一面轉致米業董事力爲平價以安民食並將近日米價列表送縣備查 
[陶業會請撤宜興窰會認商]  
　　江蘇陶業公會致南京電云南京齊省長胡財政廳長鈞鑒宜興窰業認稅額外浮收迭經窰户舗商請求法辦查該認商把持國稅欺詐陶商不恤干犯法紀竭澤而漁商業日敝擾累彌甚可否迅令撤銷收回官辦以恤商艱而除積弊江蘇陶業公會叩江 
[棉巿消息]  
　　美盛公司一星期棉巿報告云上星期間投機買進之運動大失敗以致巿面疲弱不定價值亦頗跌落在此種情形之下買進之熱心勢必大減故多數投機家態度一變對於巿面不敢再作片面的觀察蓋上星期跌價之故大半由於投機家已覺悟棉價增高之根本情形實爲缺乏故希望大衰大敢再買進也就現狀觀察實無價值增長之理由故吾人對於棉巿雖不抱十分慎重觀念但終以爲價值略有增進宜即售出勿存奢望也利物浦棉價一月份交貨者一九七八便士紐約巿價三月份交貨者三十二元二角八分孟買巿價五一一羅比去年（一九一八年）九月份上海出口棉花四○二○二擔今年（一九一九）九月出口二二五五四擔較去年少七千六百餘擔云 
[法國華工回國]  
　　前日法國郵船抵埠時載有回國華工二百餘名當由法總巡施君派深目黄金榮包探陳三林等前往碼頭照料後導引至大自鳴鐘捕房安揷給以飲食該華工係山東等處籍貫故於昨日晚上購備輪船火車客票遣送回籍 
[小木匠磋商加薪仍無結果]  
　　本埠南北巿小木工匠（卽小行）近因要求任主（即大行）將工資錢碼改作洋碼不遂分發傳單知照全體工匠罷工並定於昨日（三號）下午在本城高家弄梓業公所開會討論等情兩紀本報昨日午後大小行齊集親業公所大行代表郭順卿小行代表金阿生王晉生等當衆互相商議小行中堅欲以錢碼易爲洋碼大行中始則允許照原價加增一成小行不能滿意嗣經大行代表再四熟商允許加添一成半小行代表亦已首肯雙方正擬立據簽字間而小行全體仍不滿意以大行雖加成半將來每人除去一切開支如領取行單月捐等類核算仍未加增故多數仍舊反對時已不早仍無圓滿結果而散 
[駁船業組織公所]  
　　本埠浦江駁船數千餘艘向來漫無規則且江中匪類恒有出没致所裝貨物常遭搶竊非特船户蒙其害裝貨各行號亦受間接之影響近該業領袖曹阿寳陳江林等有鑒於此邀請邑紳某等呈請官廳備案組織公的怪整航規業經奉批照准給示保護現悉該公所定於舊曆八月十二日假座公共租界大馬路永安公司大東旅社開全體大會討論進行辦法云 
[整頓司法之通電]  
　　江蘇高等審判廳近令寗滬地審廳略謂奉司法部電本部鋭意整頓司法擬先行召集司法會議並擬訂整頓司法先後辦理各項通電知照（一）先行徵集内外各省區高等審檢法官意見（一）實行改組正式法庭（一）改良監獄看守所等（一）擬特訂判决訴訟之完全手續（一）培植司法人材 
[福建清鄉隊呈報悮傷練兵]  
　　海軍司令公署昨接福建清鄉督辦公署督隊官戴錫侯呈文略謂本月初奉督辦派令率隊西北區剿匪回省時有練兵嚴受昌中途不慎誤觸槍機致將練兵江進祥彈傷腹部登時殞命當將該練兵嚴受昌先行扣押解省呈請薩督辦核辦外查嚴受昌與江進祥平日交好並無仇隙此次槍傷江進祥斃命會經查詢明確委係無心誤傷案關生命無論其平日有無嫌隙均應按照海軍刑法處治依法辦理除呈報薩督辦轉報海軍部核辦外理合據情呈報仰乞鑒核等情並聞薩督辦亦有咨文到署經代理總司令何參謀長電呈海軍部請示並批交本署軍法課查照矣 
[蒙提格爾號將到滬]  
　　昌興公司輪船蒙提格爾號現將到滬定期本月十四日由滬開出經門司神户横濱海參崴而赴坎拿大温哥武埠 
[免遣德僑由浙返滬]  
　　旅居浙省之免遣德國人杜司腦脫爾（譯音）現欲由浙返滬業經報由浙省督軍省長核給護照昨日由浙乘坐火車並有浙省憲兵龐谷明護送來滬至北車站下車當由駐滬第十連憲兵田永順接收將該德人送交瑞生洋行安置 
[查禁地痞流氓之布告]  
　　浦東沿浦一帶近有一種無業游民盟結弟兄遇事敲詐商民受害無窮事爲淞滬警察第三區署長曾永奎訪悉除通函各分駐所警佐一體飭警查拿外復於昨日發出佈告云爲布告事照得浦東一隅碼頭廠棧林立巿面日見繁盛本署長蒞任年餘對於警察治安未敢放棄責任但仍查有流氓地痞成羣結夥搔擾地方敲詐民財爲害閭閻並敢明目張膽結拜弟兄甚或販運違禁物品希圖漁利肥已此等之徒殊屬藐法已極若不從嚴查究何以維秩序而保治安除傳諭所屬留意查拿外並不時派人密查倘敢故違一經拿獲定即呈請依照物别條例歸入範圍從嚴懲辦以儆不法而維法安其各凛遵切切此布 
[關於賑務之消息]  
　　南北兩商會接江蘇實業廳張廳長公函云逕啟者湖北鍾祥京山等處水災乞賑曾由農商總長田公與鄂省旅京諸公設立湖北水災籌賑會刊印捐册以籌賑會名義函送尊處請爲設法勸募此次鄂災極廣爲近數十年來所未有哀鴻滿目憫惻同深田公桑梓關懷誠爲義舉想執事等大裘廣厦一視同仁展監門之圖必慨助泛舟之粟田公諄囑再爲災黎請命即希酌量捐助並廣爲勸募俾獲成裘則大君子高義雲情造福誠無涯矣 
湖北義賑會近接查災員李鋅仞自川漢來函報告云前偕省委屠仁杞馳赴漢川縣連日即在城鄉四週及沿襄江一帶之繫馬口分水嘴及沔陽交界之楊林溝等處查勘災情奇重較之庚戊江皖水災丁已順直水災不相上下該縣自陰曆七月初六夜半東南北三門悉淹水中兩旬有餘未見輕減環城商地及村落莊基均隐現於洪濤巨浸中其低窪之田畝不問可知邇來水勢稍落然猶深至丈餘今歲恐難涸盡也民房經水坍塌約千餘家災民約七八萬一縣如此他縣可知現在最關緊要者莫如急賑蓋家家安飽之民猝逢浩刼流離失所人心惶惶大有朝不保夕之概若無急賑以安其心恐少壯將逃亡他方老弱悉填溝壑矣此漢川被災待急之近情也明日擬赴天門茲　上照片十張即希收閲以覘災黎之慘苦焉云云 
又聞該會所租棋盤街辦公地黠現已修理完竣辦事人員業於昨日遷入辦公矣 
　　仁濟善接皖省郎溪縣袁知事來函云啓者敝縣自陰曆五月下旬霪雨爲虐至六月中旬始止上游廣德孝豐山洪屢發建瓴而下以郎爲壑　邑大小數十圩潰决殆盡田廬財産悉付横流沃壞平疇盡成澤國人民顛沛慘不可言水患之大爲數十年來所未觀前經分途調查各圩缺口計二百九處其長二千一百二十八丈有奇估計工費需二萬五千五百餘元高田雖已水退先將𡎝口堵塞以防秋潦然並不堅實仍須撥欵加築方能　固至下游大多數圩田今仍一片汪洋水深丈餘至數尺不等應俟水退後督催興工惟必須按照土方津貼工食方符以工作賑之義况洶工迎溜之處猶用椿木取土挖廢之田應給地價又𡎝口之下多有刷成深潭須繞越退建新埂即禾破之處亦因風浪衝洗堤身　卸埂脚淘空罅漏百出補苴不易故估計工費甚鉅此工賑之需欵者一也破圩後已放賑兩次現當山鄉秋穫圩民四出傭工爲人割稻暫呆糊口轉瞬冬寒少壯築圩工賑儘膽一身老弱婦穉饑寒交迫不加撫恤何以存活冬賑又勢在必辦並須酌撥棉衣禦寒此冬賑之需欵者又一也綜計已破各圩災田十五萬一千四百餘畝又積水無收田三萬九千一百餘畝分列兩表並繪圖一幅寄請察核至災民户口前放急賑係取嚴格主義凡稍可自活暫未乏食者概行剔除必實係赤貧者方予入册故丁口不滿二萬今歷時愈久生計愈艱次貧者多變極貧有食者亦漸乏食冬賑人口必增位蓰將來散放自須復查以上工賑冬賑兩項需欵浩繁官賑支絀不得已乞靈於義賑云 
[民國日報被控之結果]  
　　本埠民國日報於九月十五日登載北京通信一條題爲（安福世系表之説明）經北京政府提爲（侮辱大總統及在職人員）委任穆安素律師爲代表在公共租界會審公廨起訴票提邵仲輝葉楚傖兩君當由兩君延請林百架律師於十月一日自行投案經英卓副領事及俞奠蓀襄讞略詰一過訂期於星期五（昨日）續訊昨日兩造到堂先經原告律師申訴控告理由後即由被告代表律師林百架君及原告律師向葉君楚傖詰據聲稱任報館主筆將屆十載現在民國日報爲總編輯負記載上完全責任（安福世系表之説明）新聞一篇係游戲的政策上批評並無侮蔑意義本報宗旨希望中國有良好之政府俾中國國民享和平之福云云繼由原被告律師次第向邪仲輝詰據聲稱在民國日報爲經理兼本埠主筆旋由被告林律師辯稱此案敝律師辯護理由有三（一）按照中華民國憲法人民有自由言論之權（二）原告控案應由北京政府派員來滬證明提出充分證據（三）被告此項文詞乃法律所許可且目的爲中國有良好政府實無侮蔑意義應請將案註銷復由原告律師起稱被告均係報館主筆所著言論頗有價值惟侮辱（大總統）層實屬案情重大請爲按律懲辦云云問官得供會商之下判葉邵兩被告各罰洋一百元完案 
英文滬報云民國報主筆經理二控案由俞襄讞及卓副領事審理經原告證明登載侮辱及毁謗報告及兩被告之申辯後兩造律師遂開始法律上之辯論先由被告律師林百架言原告對於本案證據未能將充分理由提出即令提出亦不足認被告爲有罪因所提出之證據及所控之案於法律上無符合之處被告律師林君又提出三種理由無論何一種理由均足爲被告開脫原告不能以所提理由爲足以認被告爲有罪因報章有憲法之保障無論成文與否皆有此種規定進一步言之即使堂上以爲被告之舉動有越出憲法所與自山範圍者被告亦不能承認有罪因本案控告所根據之法律與本案所提出之證據毫無符合之處今日所控之案由以一種指明之罪過即所謂侮辱（大總統及在職官員）者而原告所引之證據爲毁謗名譽即使公堂以此項證據爲充分法律亦無以處分之因此項發言之本意有促進良好政府及永久和平於中國之意義也因是謂求將被告開釋林氏之辨護畢原告律師穆安素稱被告被控之案案情重大而此項記載足使人民譏笑（大總統及在職官員）非但侮辱之有引起人民之輕視及本人之羞恥又云對於本案應由四方面設想（一）被侮辱者之地位（二）侮辱之方法（三）時期及地點（四）侮辱人之地 
位第一被告充當主筆曾受高等教育當登載此項報告時明知其有侮辱性質不寗唯是此項報告一經登載於和議前途大有妨碍因雙方愈難接近也穆又云對於被告律師所云北京武人不應將此項控案在上海提出有所辯論一言以蔽之曰犯案者不應以上海爲避地又云所控之理由完全由原告方面充分提出此項登載旣足以使人民取笑（大總統及北 
京在職官員）又足使社會之輕視則被告當然應認爲有罪公堂遂判兩被告均爲有罪穆律師遂請求將第一被告萊楚傖從嚴究辦因彼曾兩次受同樣之裁判其一爲煽惑他人暗殺林律師即起立反對原告律師指定受罰之裁判公堂於是遂將兩被告判各罰洋一百元 
[松江旅滬同鄉鄉會呈松江縣知事文]  
　　松江旅滬同鄉會前爲松江黄包車夫罷工風潮曾函請松江縣那警佐勿任許某壟斷未見實行故又具函請松江縣長持平辦理茲録原函如下（上略）敬肅啓者本城西門外馬路橋至火車站一路適當交通孔道每日客貨之往來胥藉人力車以載運而一般貧民之生計亦賴客貨之送迎以博微利於是商與民交稱便焉嗣因奸商許某綽號以爛鼻著者嘗以租地爲名私發夏記護照勒令車夫納捐都人士恐滋事端報局禁止詎該奸商貪心未厭故態復萌公然於小木橋北租地建屋糾合無賴架造公司名稱陰施其壟斷奸謀凡賃伊車輛而納以私捐者發給夏恊記護照許停橋北前列否則營業概被阻止致激成罷工風潮在該奸商利令智昏悍然出此不法行爲以攫衆怒而擾治安而該地警局職司戢暴亦竟假作聾瞽置若罔聞某等以桑梓安危誼關休戚不忍默爾而息業於兩週　前函請該地警局禁止詎待命日久未見動靜而該奸商得警局默許益覺有恃無恐對於車夫之壓迫婪索行將變本加厲由是一般勞慟社會之含怒勢必更甚於前萬一民怨泖騰商旅裏足釀成意外殊非地方之福古人云一家哭何如一路哭星星之火可以燎原爲虺勿摧爲蛇奈何夙稔賢長官軫念民瘼痌瘝在抱必能俯順與情除惡務盡用敢不揣凟冒環請准予出示禁止此後人力車輛一律停在小木橋南所有許某發給之夏恊記公司車照勒令吊銷至於罔利營私擾害公安之奸商許某應否提案懲戒伏候裁奪施行至紉公誼（下略） 
[旅滬上虞人請移包公殿鹽勇]  
　　上虞旅滬學會致浙運使函云普英運使勛鑒敬啓者近日滬上各報紛傳百官鹽勇之滋擾略謂上虞北門外楊溪莊包公殿爲百官鹽分所之鹽勇佔踞並有强姦婦女鄉民切齒等情敝學會情關桑梓憂慮綦甚因恐傳聞失嘗特函當地調查茲據復稱不但果有其事甚屬民不安枕云云查楊溪莊村民四五十户係一極小村落旣非産私場地又非走私要道實無駐勇之必要訴之百官分所竟置不聞查分所係隸轄下爲亟附呈報紙一分原函一件籲懇鈞座鑒核飭百官分所立將包公殿之鹽勇移於相當地點以安閻閶而維風化（下略） 
蔣運使復函云志驤先生大鑒逕復者惠翰敬悉百官鹽勇滋擾一節業已令飭緝私統部切實查辦如果確有其事自當嚴懲知關錦注用特專函奉復敬頌台綏蔣邦彦啓 
[寰球學生會今晚之演説]  
　　寰球中國學生會今晚七時請前參議院議長張溥泉君演説題爲（什麽是新道德）張君向主提倡新思想新學説其言論必足以供人研究聞往聽者可無須入塲劵云 
[民治學會演講中美親善]  
　　小南門羣學會内民治學會敦請名人演講已有數次茲聞該會定於今日午後三時至五時半敬請美國丁雅伯氏講演中美親善及美國自治之精神有志聽講者可隨便入場云 
[基督教會消息兩則]  
　　基督教中華監理公會定期本月中旬在浙省海島教堂開第三十四次年會期主任藍夏德監督已由美國起節抵滬本埠慕爾堂明日（五號）上午十一時舉行聖日禮拜敦請藍監督講經該堂書記業經通知各友届時趨會矣 
　　寳山路義品里自立會總部前晚八時開職員會首由書啓報告各分會邇來自立佳况之消息繼由俞會長將總部建堂之地基問題提交會衆討論議决一旬中先行購定并推舉俞宗周朱學文陳玉銘謝永欽游蘭階五人爲執行委辦明日午前十時由佈道團幹事龐子賢講救國聲中之自立要素云 
[勸學所加訂名譽董事]  
　　上海縣知事沈實昌接勸學所所長李宗鄴呈文略謂爲加訂名譽董事諮商教育事宜呈請備案事案查本所辦事細則第九條載本所依事實之必要得就地方士紳内延訂名譽董事若干員隨時諮商教育事宜仍呈報縣知事備案等語前經延訂呈報在案茲復查有本地士紳穆湘瑶學識經騐均極宏富地方公益素具熱忱用特加訂爲本所名譽董事俾隨時得以諮商除函致該紳查照外理合呈報鑒察應請併予備案施行等因沈知事已准予備案矣 
[王揖唐隨員抱恙]  
　　王揖唐隨員居一品香旅館之安徽人楊某連朝因花酒酬酢過煩遽患胃症昨入某醫院診治一時平康姊妹政界人員聯袂前往慰問者不絶該醫院門前車馬喧　殊形熱閙聞所患之疾非短時期所能告瘥云 
[平安社救火會新屋落成]  
　　南巿大東門外荷花池城東平安社救火會創辦以來已有十載現因房屋窄小不敷辦公特在裏施家弄口建造新屋陳列救火消防各種器械業已裝修竣事定於今日（十一日）舉行落成大會並提議火政改良諸事昨由會長石春揚預發參觀劵邀請救火聯合會各區救火會諸同志曁紳學各界屆時蒞會參觀 
[米業較斛紀]  
　　本埠米業仁榖堂各米行米廠之米斛現屆秋季較斛之期定於本月初十十一兩日在邑廟豫園萃秀堂大廳舉行昨日爲較斛之第一日因是屆米價昂貴且駁船至客船斛米弊端甚多故格外認真除由各司月行家派人監視外並挑選斛手十六人到場量較將錠勝釘齊復加用火烙填明常帮南帮兩公所較斛單爲憑至下午四時較畢復開會提議整頓船户攙水一事並投票選舉查騐員至七時始散 
[第一區警署裁判室遷移]  
　　南巿第一區警察署署長趙墨林以本署裁判室設於第二埭樓上於辦公頗多不便現已查有本署門道旁之差遣室地位尚屬相宜擬即遷設在内其差遺室另遷隔壁巡警之臥室内所有未經解判之人民在差遺室後而騰出一間爲待判所現正部署一切並派差遺巡長日夜輪流看守待判人犯以昭鄭重云 
[催解菸酒公賣費]  
　　江蘇第二區菸酒公賣分局長劉贊宸前迭奉省局長電令催 
 
 
 

Page 11

 
 
解九月份所徵公費已轉知認商烟酒各分棧及烟酒牌照等各主任迅行措齊彚繳來局以便轉解省庫在案乃逾兼旬未據一律繳解正在飭催問又奉省局令催速予彚集呈繳而各認商主任等則供以現時商業疲滯加以洋酒洋涸充塞日多以致土貨到者缺乏徵收更非容易請爲從緩劉局長以事關國庫未便久懸分令各認商等必須預先照認額數於三天内繳解來局以便彚解聞文省局長因各區解欵疲頑將派專員分投催促守提並順便查察徵收公費種種弊病該專員不日即可蒞滬云 
[憲兵營添招守衛]  
　　駐滬京畿憲兵營各連部門首原設守衛士兵一名每日以所部憲兵輪班更換現經改編京師憲兵名義應照京師憲兵章程嗣後守衛兵士不得在所部憲兵内抽派故京師憲兵司令陳興亞昨日命令駐滬憲兵第三營張營長分令所轄四連着令每連合應添招新兵三名選其有軍事資格者方可考取以便派令守衛 
[晚間放哨士兵給穿棉衣]  
　　陸軍第十師代理師長王如見以近日天時已漸寒冷定即日起晚間放哨士兵自夜半十二時至天明六時止均應穿着棉衣除令由軍需處檢發棉衣外昨經通令各旅團營遵辦矣 
[抗繳屠稅呈縣究追]  
　　浦東南滙縣境屠宰稅自歸該業自辦後一般頑户以解除官力壓制頑抗愈甚周浦商會馮會長以事關國稅定額長此抗匿不繳萬一團體破壞重歸官辦良善商民將被其累爲實行整頓起見除將朱德香一户呈縣飭傳究追外昨又將六灶灣之蔣源興顧合興王家路之江永大揚原發二灶港之趙同順郁和祥南城之新太馮新和瞿新太等九户一併呈請南匯縣公署飭傳究追 
[造屋越出規定丈尺之飭查]  
　　南巿滬軍營舊址左邊新造大穰里之房屋被南巿工巡捐局路政員舞弊照規定丈尺越出二丈四尺致與原圖不符茲由各業主具禀護軍使署要求飭查現軍署特派員調查究竟該處房屋是否應在收進之例着令據實復候核奪 
[敖典獄長晉省]  
　　江蘇第二監獄典獄長敖雲亭昨有要公乘特别快車晉省謁見上峯面陳一切所有職務漕河涇新監委派第一科張科長城内陸軍監委派科長薜瑞圖暫代 
[少婦陳訴被棄情形]  
　　是早婚之害也 
　　十八歲寗波少婦王氏前三年憑媒妁言遵父母命在原籍嫁與現在公共租界九江路美商鄧禄普橡皮公司爲寫字之同鄉人謝貞祥爲妻竟成怨耦邇氏以謝重婚將伊抛棄並侵佔財物等詞在公共公廨刑事起訴業已准詞出票派探將謝逮案諭交五百元人洋並保候訊等情曾紀前報前日午後由廨傳齊人證經張囊讞會同美領約君升座即由原告代表律師上堂譯稱被告重婚已據被告代表律師稱被告承認再娶之婦作爲正室是實犯新刑律第二百九十一條應處五等有期徒刑尙有侵佔財物罪請一併訊究旋令原告謝王氏至案詰據訴稱與謝結婚時祗十五歲尚未成人若以西曆核計則僅十四齡婚後全家遷滬居兩載因不生育受祖姑翁姑丈夫等奚落被打三次但當時我實未屆育兒時期故每於遭虐時惟有背人流涙去年十一月初八彼等出强迫手叚謂我旣無出將我頭髮悉爲剪去迫令爲尼故今髮長僅五寸隔兩日母親聞耗由甬來申與彼等交涉姑詭稱頭髮旣剪不若暫往尼菴蓄長歸家遂伴我及母去甬將我送人慈谿縣屬之福壽菴中姑贈我念佛香珠一串上嵌翁（謝松庭）名今呈請鑒察姑臨去允給日用之資豈知皆屬空言迨至今夏因病無醫藥資乞母伴我返申由娘舅偕至夫家翁言伊已爲其兒另娶媳婦舊室已有新人無處容留可向客棧棲身旅貴自能代給俟有餘房再來我見彼不納祗得退出另覓居處然棧費仍未算給彼等嗣又挽娘舅向我及母提議離婚謂若書成離婚據每年當給洋三十六元我縱年幼終身利害尙能知悉當答以若每年貼我三百金則不難立寫離婚書未曾成議而我亦無點墨落於其手但我去甬時所有值資千金之妝奩亳末未携近均被侵佔讓與新人有衣飾等物清單呈察旋由氏母王倪氏到堂證明伊接女翁所寫之二十四小時若不到滬難見爾女之面之信即行來申詢悉剪髮情形由其姑誘女同往寗小尼菴並此次女病伴回夫家被棄各節並稱離婚談判須詢哥哥等語復經被告向以上兩人盤駁移時堂上諭謝貞祥仍交原保其餘人證退去改期續訊 
[一女兩字之訊判]  
　　婦人劉沈氏之女林英於三歲時許配與侯阿桃爲妻過門童養至十二歲時沈氏又將該女領回今年十八歲今春被沈氏之姘夫瞿順生將女又許與王顧氏之子爲室於三月二十六日完婚當得財禮洋八十元現爲侯阿桃得悉報告法捕房飭探前往將林英並氏及瞿等一併帶人捕房昨解法公堂請訊先據侯阿桃上堂禀明前情並請將林英給領完婚王顧氏供婦人憑陳鳳瞻范德順兩人爲媒娶林英爲媳不知已經許與侯姓請求追還財禮八十元劉沈氏供實由姘夫瞿順生起意財禮銀洋亦由瞿取去求察瞿順生供認起意將林英許配與顧氏爲媳不諱陳范兩人供實由民人等爲媒後各得媒金十元是實中西官查得瞿順生即楊順發前曾犯過誘拐懲辦有案此次復犯着押西牢二月交還原告財禮洋四十元沈氏押一月交還洋二十元陳范兩媒交保各還洋十元林英交侯阿桃領去成婚完案 
[誘拐長女之扭控]  
　　江北婦人劉孫氏家居閘北七十二　頭地方生有二女長名小玉蓮十九歲次名小金子十一歲同在附近絲廠爲女工舊曆本月初六日晨姊妹赴廠做工途中小玉蓮爲孫合興誘拐而去小金子奔回家中向母哭訴連日找尋無着昨日該氏母女在途將孫拘送四區二分所轉送地方廳經檢察官預審一過判孫收押限交小玉蓮到案再訊劉孫氏回去候示 
[請懲逃妻]  
　　住居閘北又袋角之金和林前日扭其妻朱氏至四區二分所控稱因妻不安於室屢戒不悛茲又私自潛逃由民尋回請求懲儆經倪署員略訊一過命解司法科核辦 
[跳電車跌傷]  
　　昨晨某號電車駛經浦灘有搭客王吉生貿然躍下跌傷倒地當有老巡捕房七百七十一號華捕前來雇車送入醫院醫治一面據情報告捕頭核示 
[報仇行兇之押儆]  
　　紹興人松文德上月十一號糾衆六人將朱元章軋至虹口元芳路二百八十號門牌小茶館内評論三年前被朱無端侮辱之事致起口角將朱毆傷逃去嗣經二百八十號巡捕查見雇車送朱人院醫治並由包探蔣阿林將松獲解公共公堂諭着收押候原告傷愈再訊在案茲朱傷已愈昨由捕房將松解請張襄讞會同英包副領事訊據松供認懷恨報復不諱因判被告押三禮拜以儆 
[行兇禁押一月]  
　　江北人衛麻子上月間與魯人崔田成因小孩事口角扭毆崔將衛下部毆傷後由巡捕將衛崔再人帶人捕房衛送醫院醫治現因原告傷痊故於昨日將衛等一併解送法公堂請究先據原告稟稱民人與崔同居一處是日因有鄰居小孩前來游玩旋郎啼哭崔誤爲民人所毆將民人辱駡旋即行兇致被毆 
傷請求訊究詰之崔供認行兇不諱中西官判崔押一月再賠原告損失洋十元醫費亦歸被告負擔 
[混用假羅卜票]  
　　北京人趙子紀不知何來假羅卜票一百張前日在公共租界混用被派駐老閘捕房專查特别事件之中西探目查悉將趙連同假票一併帶人捕房昨解公共公廨請究即據西探目壳羅香上堂稟明前情將搜獲之假票呈案請察並請展期開審候調查該票來歷等語俞襄讞得悉商之英卓副領事判趙押候照會俄領訂期會訊 
[過犯行竊禁押一年　]  
　　張榮慶前日竊取廣東路五百八十二號門牌王正興之洋傘一頂圖逃被包探邵仁初查獲當將人贓帶人捕房昨解公共公堂經中西官訊知張係過犯判押西牢一年期滿仍逐出租界贓交原告領去 
[過犯復來行竊]  
　　過犯陳阿橋復來租界潛至楊樹浦路七十九號門牌居人唐晋記家竊得衣物一大包行經提籃橋附近被九百八十五號一千三百三十一號等華捕查見將人贓一併帶入捕房經捕頭詰悉前情諭飭押候解廨請究 
[攫取布鞋]  
　　鎮江人章光明在北浙江路將一百五十七號門牌内王虎臣之布靯一雙攫取圖遁被一千零二十二號華捕查見帮同追獲將人贓帶入捕房稟明捕頭押候解送公堂訊懲 
[小工竊取火油]  
　　小工潘海全在新記浜橋塊工部局路工處竊得火油一箱被同類杜金生訴由工頭根和喚一千三百六十一號華捕將潘拘入捕房押候解廨訊究 
[誌謝]  
　　商務印書館第九卷第九號少年雜誌現已出版其要目爲少年今後之新修養人生不可無職業説説日記之益説依賴與自立養鴿之實騐鳥之分類美國兒童衛生軍南美洲之動物界動物界之奇聞等昨承贈一册謝謝 
[專件]  
[中華勸工銀行有限公司章程（續）]  
　　第三十一條臨時股東大會須有左列事項方可召集其會期會場及應議事件於開會十日前通告各股東一由董事長認爲必要事件召集開會二由監察人表示開會目的請求開會三由股份總額五分之一以上之股東表示開會之目的請求開會 
　　第三十二條股東之議决權及選舉權每股有一權 
　　第三十三條股東因事故不能到會委托他人代理時除法定代理人及有議决權之股東外不得代理本銀行行員及使用人不得爲代理人 
　　第三十四條凡股東之代理人出席於股東大會者須有代理證書 
　　第三十五條凡股東出席於股東大會時應於出席名簿簽名蓋印代理人亦須註明代理字樣 
　　第三十六條股東會應有本銀行股額總數二分之一以上到會始得開會 
　　第三十七條股東大會之議事由出席股東（並代理人）議决權之多數議决之可否同數取决於主席 
　　第三十八條股東大會議决事項須詳載議决録董事長董事及監察人均須具名蓋印 
　　第五章營業 
　　第三十九條本銀行營業範圍如左一分期定期之不動産抵押借欵二以出産物爲抵押之借欵三以工廠機器爲抵押之借欵四稳確實業公司之信用借欵五收受各種存欵六收受各種儲蓄欵七代理或紹介買賣商品八代理發行公立私立各種實業公司股票及債劵九附設公共查賬會延訂會計專家代公立私立各種實業公司檢查賬目清理財産其辦法另詳訂之十附設技術部延訂專門技師爲公立私立各種實業公司計畫工程及監督工事其辦法另詳訂之十一建設堆棧專爲存儲貨物並做押欵棧章另訂之 
　　第四十條如有以不動産向本銀行做押欵時當估定其價格及調查押欵之用度確實後方可借貸 
　　第四十一條以建築物作抵押品必須附有確實可靠保險公司之保險單在押欵期中保險不得使其滿期　 
　　第四十二條以不動産作抵押之借欵其總數至多以本銀行估定價格總額十分之六爲限 
　　第四十三條以建築物及機械作抵押時須於估價内减去折舊數目若干方可作準 
　　第四十四條借主不得本銀行之同意而變更抵押品之形狀或其所有權時本銀行在借欵未到期前可以要求還欵　　第四十五條借欵人償還借欵五分之一以上時得按照償還之數要求本銀行發還抵押品之一部分 
　　第四十六條借欵人不能履行分期償還之義務時本銀行得隨時要求全部之償還 
　　第四十七條本銀行於抵押品價格低落時得要求增加抵押品若借欵人不應要求時本銀行得即收回借欵之全部　　第六章債劵 
　　第四十八條本銀行資金繳足半額以上得發債劵但不得超過所繳資本金額之四倍並不得超過分期償還借欵之總額其爲借欵起見發行低利債劵時不在此限 
債劵之發行不適用公司條例第一百九十一條之規定 
　　第四十九條債劵票面金額定爲十元五元並爲無記名式但因應募者或所有者之要求得改爲記名式 
　　第五十條本銀行每年應按照該年償還借欵總數用抽籤法償還債劵一次 
　　第五十一條本銀行　第四十四四十六四十七條之規定於償還期前收回借欵時須以該欵充償還債劵之用 
　　第七章决算及凈利之分配 
　　第五十二條本銀行賬目每年六月底及十二月底决算兩次由董事長造具財産目録貸借對照表營業報告損益計算書盈餘分配法債劵計算書提交董事會議通過後送交監察人查核再提出於股東大會請求承認 
　　第五十三條本銀行於每年結賬時除去營業費生財折舊股利七釐及債劵奬金外作爲凈利 
　　第五十四條本銀行所得凈利其分配方法　左一於凈利内提出百分之十二以上爲填補損失之以積金二再於净利内提出百分之十三以上爲股利不足分配時之預備公積金三減去以上二項外再將餘欵匀作一百分以六十分爲股東紅利以十五分爲董事長董事及監察人酬勞金以二十五分爲各行員酬勞金如有畸零餘數結入下期 
　　第八章附則 
　　第五十五條本銀行營業如有違背本章程及其他法律時財政部或農商部得制止之 
　　第五十六條本銀行得呈請財政部派員查察本行業務 
　　第五十七條本章程施行後如有修改應由董事長提交董事會議議决後經股東會通過再行呈請財政部及農商部核准 
[中華勸工銀行招股簡章]  
　　一本銀行參照中華民國政府公布之勸業銀行條例農工銀行條例設立定名曰中華勸工銀行專以輔助工業之發逹或改良爲目的　 
　　一本銀行爲股分有限公司股東所負責任以所出之股本爲限 
　　一本銀行先設總行於上海其各地方便宜之處得酌設分行或代理處 
　　一本銀行營業年限自立案之日起以九十年爲限期滿後經股東會議决續辦仍得稟請財政部核準 
　　一本銀行營業範圍如左一分期及定期償還之不動産抵押借欵二以出産物爲抵押品之借欵三以工廠機械爲抵押之借欵四稳確實業公司之信用借欵五收受各種存欵六收受各種儲蓄欵七代理或介紹買賣商品八代理發行公立私立各種實業公司之股票及債劵九附設公共查賬會延請會計專家代公立私立各種實業公司檢查賬目清理財産其辦法另詳訂之十附設技術部延訂專門技師爲公立私立各種實業公司計畫工程及監督工事其辦法另詳訂之 
　　一本銀行資本總額定爲一百萬元計分五萬股每股銀元二十元一次繳足以陽曆九月十五日起爲收股期問現已由發起人認定四分之一尙須招四分之三額滿由股東會議定增加或截止 
　　一本銀行股份爲記名式除中華民國人民外無買賣轉讓之權 
　　一本銀行股份分一股五股十股五十股一百股五種股束得隨時請銀行變更股份之種類但須納換票費每張五角 
　　一本銀行股分爲公司行號及堂記所有應推定一人執行股東權利 
　　一本銀行股份爲二人以上共有者應推一人爲股東 
　　一本銀行規定董事九人監察三人由股東大會於二百股以上之股東中選任之董事任期三年監察人任期一年期滿後續被選者得連任但監察連任以三次爲限 
　　一本銀行資本金繳足半數以上得發行債劵但不得超過所繳資本金額之四倍並不得超過分期償還借欵之總額但爲借換起見發行低利債劵時不在此限 
　　一債劵之發行不適用公司條例第一百九十一條之規疋 
　　一本銀行於每年結賬時除去營業費生財折舊股利七釐及債劵奬金外作爲淨利 
　　一本銀行所得凈利其分配方法如左甲於凈利内提出百分之十二爲填補損失公積金乙再於凈利内提出百分之十三以上爲股利不足分配時之預備公積金丙減去以上兩項外再將餘欵匀作一百分以六十分爲股東紅利以十五分爲董事長董事及監察人酬勞金以二十五分爲各行員酬勞金如有畸零餘數結人下期 
　　一本銀行股分無普通優先之分亦無紅股之名稱 
　　一本銀行收股處指定下列之銀行及錢莊又納股欵時由收股處先給收據按月息六釐俟本銀行成立後定期登報更換股票 
　　一本簡章未盡事宜請向本銀行籌備處索取本銀行詳細章程參閲 
　　一本銀行籌備處設立上海香港路十號鐵業公會内 
發起人穆藉初聶雲臺黄任之沈信卿經子淵鄭立三徐靜仁榮宗敬德生張知笙劉象義吴善慶蔡谷清余日章蔣夢麟胡適之馬寅初郭秉文陶知行賈季英勞敬修史良才楊翰西薛文泰錢琳叔江上逹聞蘭亭項如松儲鑄農朱進之張蘭坪吴麟書李栢葆顧子槃張秋園趙正平曹雪慶劉星耀鄭粹甫蔡仁初何橖軒穆杼齋韓玉麟邱心榮謝繩祖樓恂如嚴裕堂徐春榮沈九成胡膝容周厚坤何葆全瞿兌之張則民畢雲程 
贊成人宋漢章陳光甫錢新之李馥蓀盛竹書林康侯朱成章朱吟江田時霖秦潤卿汪漢溪包朗生邵仲輝張東蓀郭虞裳 
本埠代收股欵處 
中國銀行漢口路交通銀行四川路三十五號上海商業銀行寗波路九號浙江地方實業銀行北京路江蘇銀行江西路五十一號（完） 
[來函]  
邵仁傑致商業公團聯合會函 
　　敬復者頃接來函並附議案均照收悉一日本會幹事會議僕以事未曾出席所示議案内開王揖唐來滬已十餘日對於和議毫無展布擬由本會具函催詢所有南代表前提八條有無切實辦法速爲表示如再遲不表示或雖表示而不滿人民望和之公意則應邀集各團開歡送會以歡送王揖唐等云竊查南北和議現因南方反對王揖唐爲代表以致迄未開議則今日謀去和議梗阻之因自非更易北總代表無開始和議之望湯君提議意旨固甚適合惟其手續鄙意以爲不如邀集各團公電政府請願並對王揖唐忠告自行辭職俾實示北方謀和誠意至組會歡送一節似於手續未當且非便於商人所爲是以未敢贊同是否有當幸希垂察專復即請公鑒 
[雜評二]  
小木業之罷工問題（邠） 
　　罷工爲現世界之流行病其所以出此一舉者要必有不得已者在世界各國之罷工世界各國物價之騰貴所促成也我國爲銀本位國當此銀貴金賤之時我國所受物價騰貴之影響遠不如他國之甚然即此米價已足令工人不聊其生矣夫工人不聊其生則爲之作主者寗復有所利賴故作主當爲工人謀其維持生活之必要而後營業不致停頓也雖然工商發逹之國資本家獲利殊厚而工人易起不平故當有以劑其平工商未發逹者資本家方且觀望不前苟重增工價而使之無利可圖則工商益不發逹而工人亦無從謀食矣故欲解决此問題當出諸相諒相憐之誠意而勿以相持相敵爲心蓋工商不振其謀生同一困難慎毌與相依爲命者自相戕賊焉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
淇 
　　自由談三字皆用當代名人字跡每星期調換一 
次今日係周鍾琪光生手書 
新談 
[京華哭夢餘記] [  鍾黛]  
　　（十三）北京式低屋與紐約巿巍樓新舊幣害之比較觀外方人旅京感困難事甚多居室亦其一端因一般中國人士於衣食住之衛生素不知十分講求西方所寳愛之光線空氣亦遂無人計及記者嘗以舊式之中國住宅與新大陸城巿中心鴿籠形之高屋相較覺雙方各有大缺憾新大陸城巿中所苦者寸土寸金稍有隙地莫不架屋無數高屋相毗連止宿其中低者如墮深阱暗無天日高者亦祗能默想（銅雀春深鎖二喬）句唖然自笑蓋此身一上高樓彷彿已受一種限制不易在平地優遊欵步矣此新進方面之弊害也北京地價甚賤窶户編氓亦得於住屋前後天井内飽受日光與空氣但苟入室沈悶與黑暗每令南方人士有下喬入谷之感尤可厭者純粹北京式舊屋常有極大煖坑佔去一室之大半部令人居之幾將如日本俗屈足盤膝常感跼蹐不自在此守舊方面之弊害也但以上述兩種弊害相較則前者純出天然趨勢似非人力所易設法後者本有改良餘地自不妨以人力爲之故近年來東城鄰近交民巷一帶已經發見兩種住屋其一即就舊式者略加改變如去煖炕拆造屋簽改紙糊窗爲大玻璃窗之類其一即約略仿照西式但形式上仿照反不如第一種調和新舊就原有物改良者爲佳四年前旅京住宅即在深靜幽曲之釣餌胡同路北南與慕貞女校禮拜堂祗隔對門一圍牆鐘聲隐隐常度短垣而至最宜於歐美氣習之家庭前乎我者有故次長王鴻猷氏及其法蘭西夫人後我而債居者則爲美國人士某君予於八年八月重訪其地見門前樹陰披拂猶當年匆遽出京之時見舊星爲美國人所棲止差幸不以作踐而遽改舊觀便予對之尙得從容憑弔也乃得句云（曲巷鐘聲渡短垣回車來哭舊時門門前一樹蕭疏影掩袂遥看日又昏）蓋予收涙回看之際熸膚烈日忽隐雲中竟夕沈陰鬱而不散此固適逢其會而在惻懀者視之益覺天地爲愁無往而不足置念矣 
劇談 
[東籬軒雜綴] [  柳遺]  
　　優伶地位清季伍於娼妓隸卒之列卑賤不足道故伶人家祝慶之事斷不敢鋪張揚厲自取僭越之咎以譚貝勒之盛名終其身從未於家一作彩舞之舉不特自歛且干例禁也民國肇興政體共和自娼優隸卒一律平等之令下伶人遂一躍而爲藝昌情勢旣　地位自增而放浪之行亦因之肆無忌憚然終不敢在家演劇以自娱樂去年小梅之祖母壽辰得馮總裁之抱腰竟破除數百年來之舊例而彩舞稱觴焉毒燄薰天之小梅召號自易政界各要人靡不以登門趨賀爲榮而話柄之多不可勝述某某等要人復以世姪稱謂媚小梅是真恬不知恥者矣伶界彩舞斯爲創舉小梅雖毒漫全國然究不能無所顧忌故通塲均演反串劇謂取游戲之義也比者余叔岩母氏周甲之年乃如法泡製反串一如先例政界中人往賀者亦極一時之盛昔以爲駭聞今後將成爲習慣往者尙演反串來者恐未必然矣且伶壽演劇祗要備預酒席不必另開戲份所費無幾又何樂而不爲更以同行均能帮忙其劇必佳且備故而藉慶祝以飽戲飢者亦復不少尋常堂會之熱閙對之應有愧色也又聞此次余叔岸母壽尙有票友合演八蜡廟之盛舉實行平等主義又無怪某名士之願作小梅跟包也 
　　武丑人材産生最少論其功候不在武生之下而地位則不及武生遠　故有習武之資者每不使之習武丑實以用力并不輕少而其結果僅能處於配角之地位也王長林（一名王拴子）口白清脆且蒼勁有斬釘截鐵之致身手復矯捷如猿猱泃是武丑上乘楊小樓之黄天覇劇得王拴子之朱光祖而愈見精彩年近不惑兩變斑白如雪猶時露面於都門各梨園且日必走數家爲生計迫也余最愛其與九陣風演小放牛與譚貝勒演天雷報一則活潑潑地一則凄凉動人根底深邃無往不宜有時亦起文丑雋永處固多然究不能脫盡朱光祖態度殊少詼諧之致惟問樵閙府劇前爲樵夫後爲差役描寫盡情實非庸俗者所能望其項背票友崇鶴年乃其快壻其藝即出自拴子親授云 
雜録 
[藝文談屑（五）] [  瘦鵑]  
　　粗豪之詩讀之固足令人氣壯然粗豪中如能出以細膩則　坐水晶簾下大嚼山東大餅而佐以蝦仁一簋其風味固别有在也予頗好蔣志凝少年行云廐伏神駒匣寳刀有金祗結五陵豪生平兒女英雄意笑看紅　繡戰袍又徐夑亭塞上凱歌云繡鞍銀甲炫華裝絶色胡姬捧玉觴馬後笙歌馬前雪將軍　　卯林塞公園MORNINGBIDEPARK（冬景） 
　　新大陸美景之四 
　　於崇丘峭峙中鑿石種樹成園景恒倚山爲梯級以若干級爲一段落上下兩段梯級其方向適相反自下望之彷彿再歷若干級升高之路已盡不知連轉兩向又有若干　也梯級旁有椅可小坐如圖中男子昂首倚坐者是各級最上層有望臺圖中巖石斜削處之突出一角者是（四年十二月）（一之） 
還是少年郎又譚復堂雨雪曲云燕山風雪撲貂裘白面郎君控紫　昨夜胡姬留伴宿寳刀遺在酒家樓三詩俱佳 
印度古稱文明之國當第五世紀時詩人輩出所爲詩率清幽高古如於亂山荒谷之中覩明漪一剪宛委無盡以擬吾華李青蓮英倫彌爾頓殆猶過之勿謂红帕峨之下無一個聰明頭臘也其詩人中之最著者爲加利台薩LALIDAA所用詩曲絶夥以劇曲（沙恭逹拉SHIKUNTALA爲絶唱曲中所紀爲印度無能勝王與聖文沙恭逹拉纞憂事予嘗得英譯本一全曲凡七折中多小詩工艶絶倫蓋亦一歌劇也德國大文豪貴推COERLE讀其商擊　歎賞特賦詩題其端香山蘇曼殊譯之云春華瑰麗亦揚其芬秋實盈衍亦藴其珍悠悠天隅恢恢 
地輪彼美一人沙恭逹倫蓋亦傾服之至矣 
小詞之佳者輕倩婉約如鸚鵡弄知小兒女絮語致復可愛如歐陽修風蝶令云鳳　金泥帶閏紋玉掌梳去來窗下笑相扶愛道畫眉深淺入時無弄筆偎人久描花試手初等閒妨了繡工夫笑問鴛鴦兩字怎生書陳玉璂踏莎行云背立燈邊多時不語侍兒窗隙頻偷　不知底事惱佳人想伊慎處渾無據悄悄撩情徐徐鈎步銀屏六曲鴛鴦路待垂綃悵篆烟微倩伊細問嗔人故無名氏减蘭云醉桃酣　眉角春情濃似酒素靨飛紅難遺迎眸密笑中翠調螺子把筆素書郎姓氏軟語嘲伊一半佯嗔一半疑天虚我生南歌子云嫁去教郎愛歸來阿母誇和卿不是别人家爲甚人詺　我　　他膚色　如玉妝成艶若霞同心　子綰雙丫要與郎臂相並照　花均風情絶世之作 
施土活夫人MRS　STKWE爲美國唯一女小説家其傑作（湯姆叔父之小木屋）UNCLETOMSCABIN一書（按即黑奴籲天録）凡有文字之國幾無不知之書南脫稿其夫施土活博士嘗語朋輩曰哈荔愛（夫人小字）如能以此書易一玄色之羅衣者則吾心滋快矣書出風行遍天下所得乃千萬倍於一襲羅衣是則夫人初料所弗及而博士亦喜出望外矣 
小説 
[緹騎外史（二十一）] [  春醪譯]  
　　第十四章 
　　奥而加郡主自出緹綺之署即就乘橇仍循原路歸故邸行時容色慘白如中鬼魅一歸即問侍史有無過訪之人侍史即曰有一年少之女子執業布肆中者來候郡主並謂承郡主召故先至俟命郡主曰佳一刻鐘後可遣之至吾臥室言後即拾級登樓且行且思以爲此後女郎即屬吾事吾將卜代價若干耶此可惡之英國女郎今倖人吾權力足以差遺其人而吾恨之正以玉容之美足以侵吾心愛之男子引妬成恨純至前日縱博以一夕之時光盡傾吾貲成一乞丐至次日之晨則復舉吾車服身心之盛一一屬諸緹騎殿下秉剛果之性初不能煦澤以顔色之美而此中正有危機稍動即發之時直不可收拾吾今匿此女郎似與殿下開戰其事至愚今夕正謂有一約會此會作何意義或有懷疑之事耶脫事機不密而少洩者則已後之命運亦盡淪其人之掌握永刼不復或至舉刃殺我凡此思潮所被申引成文均殿下登梯時自擬之語此時旣升樓則轉折行　毹上入一小室室爲禱神之處中置　炬之案懸一繪像爲俄國之先聖台上即陳燭奴並香花盈揷郡主旣入見爇燭數枝熊熊作光燄而神台前已有一人預禱其人喃喃作詞郡主一見大怒即舉手揮就跪之女郎一手直摑其耳一手緊握之曰爾何敢至此以私事上凟聖神吾自有吾事爾寗不知明日吾必遺爾警更處令以皮鞭撻爾免吾親手行刑之苦此就跪之女郎受杖大痛曰主人請恕奴子奴子何敢上褻明神郡主憤曰拜排爾竟至此干謁及神明矣拜排曰吾止以心中所愛陳白自慰安有褻凟之事郡主曰吾意乃不然必欲窮此究竟天下豈事事物物均得資爾掩飾此必不恕爾亦知律法言以私事干及人家私禮之神明爲人家所發覺者得加以鞭斥之罪吾今卽引此律加爾言次復摑之曰爾速去此待吾窮思於是拜排已行郡主重爇爉炬厥狀至誠復親跪禱諸神前曰聖人先哲吾請哲人鑒憐陰相及我使掊擊吾仇勿使得逞吾禮神至虔自視亦綦重容貌之光與吾中懷所藴想同蒙神錫則同卜神憐吾爲神之奴子天下主人無不蔭庇及奴星則吾即懇神佑及我無使行權之人加罪相及拜排爲一奴子初不知尊天地之威至此瑣語罪在不赦吾則敬事勿敢懈怠特今會有奇險及諸藐躬冥冥之中能卜鴻庥無使流離者 
[自由談之自由談] [  不冷]  
　　何處無痛苦中國人至於今日苟遇事而悉心以觀察微論悲慘之事即賞心悦目中亦何處無痛苦半以國弱半亦由自取也 
[徵求本報自由談]  
　　鄙人現缺陽曆民國七年十一月二十八日十二月五日及十二月二十六日自由談共三張閲報諸君如肯割愛見賜當以書籍爲酬件寄北京路四十二號嚴益勤收後至者郵璧 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[老申報]  
國内舊聞 
　　英洋新舊式樣通行論 
　　（同治十一年七月初五日） 
昨字林西字報載新加坡新聞紙所論鷹洋原流一篇據云該處亦甚怨洋圓之價大爲昻貴至致貿易道中多有觀望遲疑之弊然彼處苟肯用新式洋圓亦何必 
怨更改舊樣之事乎考之昔者麥以可國（按即墨西哥）有禁止載運銀寳銀條出口之令祗許以銀錢載往他國其鑄造工費則每銀錢百圓收回四圓半至五圓其出口損稅則每銀錢五圓收回三圓至三圓半卽西國欲購辦麥以可之銀者亦必買其銀錢回國然後再入爐鎔化俾之成錠成條然在彼則出鑄造之費在此又加鎔化俾之成錠成條然在彼則出鑄造之費在此又回鎔化之功豈不兩面吃虧乎今聞麥以可國已經先後兩改章程矣始則弛永禁銀寳出口之例嗣則擬定銀寳與銀錢出口加增捐稅之例蓋合銀百元則計輸五兩之則云按其所定章程則西國欲辦該國之銀不如竟辦銀寳之爲妙矣蓋買其銀錢必須又加四元半至五元爲鑄造之費也履賤踊貴趨避遂生省事費財愛憎遞判此理之常也然則虧洋之所以漲而不跌者何也蓋一則出該國之稅銀業已加重計每百圓必增加一圓半至二圓故通行各處者一時未能鬆動也一則其稅已加各銀行不敢多辦因恐東國之價或未能隨之而漲將來免有折閲之處也然此後之事想必仍有暢流之妙蓋各西人旣見東國之價已漲自必爭先快運自大有陸續不絶之機該處人亦有如華人之怨其屢改舊章致貽誤於商賈自必一定不遷以作招徠廣遠之計吾知英圓之價當不至有十分上落之差也其有意乎富强者則曰是宜自設鑄局以收利權無令獨攬厚利反致爲各國之累又有留心於政治者則又曰當與英國朝廷商議另鑄新式之銀錢使上有英朝之圖則旣可收夫度支之助而又可得夫名譽之隆使人皆知有英國新式銀錢通行而樂用之豈不美哉伏查新加坡一帶各國凡所用者皆鷹洋也而總計今年所運進者則較之去年約計已少一百萬元之數則其進中土者當更可想而知矣蓋中土不肯用其所鑄之新式銀錢也 
　按我國習用墨西哥銀元即所謂鷹洋（俗作英洋） 
者其由來殊未見諸記載此可窺一斑矣 
[國外舊聞]  
英普婚姻 
　　英普婚姻 
（同治十一年七月初五日） 
　　英與普固　　之國也普長太子所娶乃今英王之長公主成　已十餘年琴　之調有如謬漆　者普法之戰凡軍士之受傷於　場者　至軍醫局調治太子之　　　　　或爲之　湯　是以軍士或　效命雖肝　　　而不　國中　爲　　共　太子之得良内　　親者國利太子之女已　　年王　　是　　　　英王擬以二太子爲之配二太子即曾至香港王海　　者也前日英王鑾　臨御普國伯靈京城大抵即爲是事斯誠結兩國之歡心而諾百年之永好友 
　　按所謂普太子妃者卽今護廢皇維廉之母英女王維多利亞之女也今英王爲維多利亞之孫而德廢皇則爲真外孫固中表懿親也歐洲各國古來帝王家莫不互有婚媾姻姬之關係然曾不足以維一日之和平蓋國際關係係乎國不係乎君而國交之恩怨屬諸民不屬諸帝王帝王亦必以國與民之恩怨爲恩怨雖懿親亦匪所卹此次歐戰英德所以死力相搏也結歡永好云乎哉 
[普法修和（同治十一年七月初七日）]  
法國所賠普餉現皆清償不日普人將盡撤境内之兵普國向所立退兵修和之約業已彼此簽名以後永遠相安無事法國駐港領事官頃接其國電報知有實耗即命法船之泊於港面者均皆升旗慶賀遥爲誌喜夫法國大國一旦爲普所蹶誠爲出於意料之外雖然割地喪師而前日之雄豪尙在觀其五百兆賠欵於二年之間措置裕如亦可想見一斑矣 
　　按法敗於普而猶能於二年間措五百兆之賠欵綽有餘裕今德敗於法矣無論德之賠欵異常艱難卽法之戰勝者亦復左支右絀何也普法之戰歷時僅十七餘日受傷雖深元氣未耗也今者歷四年有餘矣精力安得不憊 
[文藝]  
送郭筠仙侍郎出使英國 
　　（光緒二年十月二十九日）鄂渚汪昶 
　　星軺一出九邊安温詔親承海不寒帝簡鄭公諭耶律我思介子斬樓蘭龍飛久懾西戎氣虎節曾從百粤看專對通材靖關塞定知片語當泥丸 
王享威由撻伐伸湯文字小亦交鄰中邦尙不逢仁主回紇何緣見大人此去安瀾如儿席歸來畫日展經綸張騫僅識河源路那及公回萬國春 
[迴文二首]  
（光緒二年十月初三日）梁溪可園居士 
　　風動簾鈎捲幔帷别離長感涙垂垂紅霞爛處凝脂臉碧月纎時畫黛眉中夜盼鴻無信遞上樓招鳳有簫吹東西地隔渺雲樹同夢香衾重與誰 
誰與重衾香夢同樹雲渺隔地西東吹簫有鳳招樓上遞信無鴻盼夜中眉黛畫時纎月碧臉脂凝處爛霞紅垂垂涙感長離别帷幔捲鈎簾動風 
前年幾度品絃歌快樂原知事往過蟬鬢掠雲開索鏡鳳鞋移月踏紅羅天晴語燕飛花徑日曉啼鶯藏柳坡眠不夜成思贈芍綿綿覺我繫情多多情繫我覺綿綿芍赠思成夜不眠坡柳藏鶯啼曉日徑花飛燕語晴天難紅踏月移鞋鳳鏡索開雲掠鬢蟬過往事知原樂快歌絃品度幾年前 
[秦淮雜詠（光緒二年九月初九日）]  
　　　　舊隐 
　　萬　　花　似　白門新柳又　綿湘蘭不作　　逝　　風漳二百年 
　　利紛利餘多丁字養前一掉　只爲畫　來往便家家妝　總臨波 
曉起核頭對鏡奩遠山一抺入眉尖要人隔水看雲鬢分付紅兒半捲簾 
新聲嚦嚦囀鶯喉不是吴　與越謳二十四橋曾小住故教水調唱揚州 
函　香中立釣磯小鬟愛著退紅衣劇憐嬌弱如新燕也向人前宛轉飛 
花裏瓊筵醉幾回朝雲暮雨費疑猜不知誰綰同心結紅線先教繫臂來 
長板橋頭夕照斜停橈重訪泰娘家如何畫舫翻新例只許尋花不載花 
茉莉香濃壓鬢邊粉紅黛緑各爭妍秦淮河上許花榜蟾窟何人第一仙 
品茶試上臨溪閣乘醉還登得月臺不有笙歌爲點綴那能一掃舊蒿萊 
吹來何處韻悠揚月白風清夜未央人愛筝琶儂愛笛水邊一曲聽霓裳 
[軼聞]  
多里鏢技架械鬭 
　　（同治十一年七月初七日） 
　　諺云兩虎相鬭必有一傷此言良非虚也蓋積忿旣深處心必固我旣不肯讓彼彼又安肯讓我相持之際勢且將兩敗而俱傷固不僅一人受禍已也如香港多里鏢技架相鬭之事可知矣蓋當兩人在賭場時已紛爭不已技架之語甚横且肆辱駡多里鏢大怒曰汝何言也爾未免辱吾太甚矣吾雖懦弱豈能受如此之辱乎請决一死戰以雪吾憤遂約於次日在九龍中國地相會技架善用短刀欲以刀對敵多里鏢不肯請用手槍技架許之屆時二人各請數友至場相與約曰今日之事吾二人决一死生惟友證之語畢遂各立於二十五我之外而以一物擲之地下視其反正約以得正面者先行放槍及擲後多里鏢得正面於是多里鏢執槍一放未能及也技架乃前行數武始行開放亦未得中多里鏢亦向前數武而不中仍如前也技架又行進數步依然弗及至相隔僅十三步之遥多里鏢乃擬搶直對技架之頸轟然一聲火彈直逼技架鼻邊而過差毫髮之聞即已中其首矣技架大怒乃向友呼曰彼之意固不欲與我共生矣彼旣决志殺我我又何惜而不殺彼哉遂扳機一發中多里鏢之右臂焉多里鏢旣受重傷、 
仆地不能動有西醫士携之回家爲之診治聞不日可望全愈云噫此可謂一朝之忿忘其身者矣 
　　按歐人决鬭之俗見諸譯本説部者夥矣此則記實事也此事雖爲其習俗所沿而固爲其法律所不許故不决鬭於港而决鬭於其隔岸之九龍九龍在當時固完全爲中國之領土尚未租借於英爲英國國法所不及也然鬭殺亦犯中國之刑律當時之華官固有禁止逮捕之權執交英領事而治其罪斯爲正當乃泄泄然曰彼英人相鬭殺耳於我何與殊不知外人之勝敗死生固無與於我而我國土内之法權係焉外人之入我國者如入無人之境又豈獨曩時爲　哉 
 
 
 

Page 19

 
 
   
 
 

Page 20

 
 
   
 
