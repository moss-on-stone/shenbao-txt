# 1910 - 114 - 4913373

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國　政王鈐章三月二十三日内閣奉 
　　上諭胡北按察使著馬吉樟補授欽此軍機大臣署名奕劻世續鹿傳霖假那桐吳郁生 
交旨 
　　三月十八日軍機大臣欽奉 
　　諭旨農工商部奏遵章臚陳第一年第二届農工商籌備事宜一摺著憲政編查館知道欽此同日奉 
　　諭旨督辦津浦鐵路大臣徐世昌等奏津浦鐵路北叚料車已抵德州並全路工程進步情形一摺知道了又奏黄河橋工加添增　一片著依議欽此 
論說 
[論日本外交家之手叚（叚世垣稿（續））]  
　　若夫美國對於滿洲慘禍。有調和之功。庚子償金。有還附之恩。辰丸葛藤。有依美調停之說。今則提議滿鐵中立。其爲淸國所信賴也厚。故於巨眼之識者外。一般國民。意謂此事若濟。則崇美爲平和之護神。事若不濟。則咒日爲平和之公敵。由此觀之。美國者誠時代之寵兒也。浴於淸國上下隨喜之滬。東望雲天。翕然同感無上下之差。朝野之别也。此由感情上觀淸國之態度者也。 
　　按中美交歡以來。感情之融洽。數十年如一日。雖三尺童子。皆知以誠待美。此美人所信而弗疑。而亦吾人所敢自信者也靑柳氏知中美邦交之善。而不知其所以善。所謂知其一未知其二與三也。願靑柳氏公餘一談中美邦交史。完其智識。勿以已所嫉惡者。並使人嫉惡之。已視爲仇敵者並使人亦仇敵之也。其庶幾乎。 
　　更由利害上觀淸國之態度如何。自來國際間出處行藏。以利害觀念爲第一。而爲感情左右者幾希。滿與漢針路不同。贊否故殊。滿之所向者。漢之所背。漢之所親者。滿之所疎。奚以言其然也。借問滿人平素懷抱政策之最大者何。滿人常顧慮憂患之最大者何。對俄政策乎。對英美德法政策乎。抑對日政策乎。均非也。求滿人政策之最大憂患之最大者。對漢政策是已。滿人之憂不在四海之外。而在蕭牆之内。對漢問題。實滿人憂患之所在。造次顚沛亦不能忘者也。如對日對俄對英美德法問題。蓋第二第三耳。滿淸朝廷之憂積微之所在。不可不察也。 
　　按中國存亡問題。在國際不在國内。漢亡滿豈得獨存。然進化所以遲遲者。滿漢問題。至今爲梗。滿漢問題所以能爲崇於中國者。果何在乎。夫人而知其有挑之者矣。日本爲斯言者。非有愛於漢。亦非有親於滿也。轉吾人對外之針於内。使滿漢互相水火。互相軋轢。内弛政事。外竦與國。前有讒而不見。後有賊而不知。日人方能大施手叚。乘間攘奪。以滿漢問題禍中國。此策久爲吾人所洞悉。故日。人每爲斯言。罔不燭其肺肝。而今而後。我中國上下。其勿再墮日人術中以自危。是所望於善爲國者。（未完） 
來稿 
[國會請願同志會意見書（續）]  
　　竊謂吾國若欲消弭君民之隔閡。與官吏之壓制。而收拾已去之人心。除速立憲外無他法焉。蓋專制政治。皆主獨裁。其執行政務者惟官吏。人民則全退處於俯承命令之地是君主與官吏有關係。與人民無關係。其官吏能擅威福宜也。若立憲國則有三種分立之機關其最要機關。卽爲國會。其下院議員。卽選自民間者。與行政部同立於君主統治之下。各有憲法之護持例。如君主發布命令。則交議院追認。議院編纂法律。則呈君主裁可。是君民常相接洽。且議院對於君主。有上奏建議之權。對於人民。有受理請願之責。尤爲上下交泰之符。夫議員者。人民之代表也。議員與君主旣如此之聯屬。卽全國人民與君主息息相通。此立憲國根本結合之堅。與專制國大異者也。吾國速開國會士民旣有議政之權忠愛油然發生。自當受國法之檢束。斷不至東奔西突軼出範圍。以倡横議。而全國人民。亦覺旣有代表。參與政治。彼亦各安職守。不至出位代謀。是國會一開四海歸心。國是大定。人人沐憲政之福矣。故吾國召集國會。早一日卽早收一日之人心。遲一日卽增一日之荆棘。且卽爲保存君權一事起見。亦當速應人民之要求。考各國憲政演進之前史卽可知之日。本于民氣未甚决裂之時。而能早佈憲政。故君權獨尊于各國。藩閥政治。保存至今。英國人民要求國會。前後亘三百年。王權民權。互相搏擊。國王屢革弑。議會屢解散。而始確立憲法。致君權大被削奪。其政治流爲議院政治。内閣流爲議院内閣法人要求立憲亦數百年而爲君主貴族所鉗制激成屢次大革命。其後國民議會。竟廢去王位。而行民主政治。綜觀以上三國。其應。人民國會之要求。惟日本最早。故君權最尊。英國較遲。故君權甚微法國更遲。故人民一躍而掌握國權。而竟廢去君主。追維往史得失瞭然。夫吾國民性。本極純良。而朝廷之深仁厚澤。又足以覆育之。似不至如歐美人民有暴起之事。但國會早開一日。則民氣更早平靜一日。君權更早確定一日。寥寥數十條憲法。卽可納民于軌物中。又何必遷延不决。必欲民情破裂之後。而始圖挽救乎。若旣經破裂。則頒佈憲法時。或卽大起紛爭。需爲事賊。時不我留。此吾儕所以爲當道深慮之。 
　　次論吾國若速開國會。卽無官僚不負責任之弊也。夫立憲國之所謂。責任内閣者。指内閣對國會負責任而言。若徒云對于君主負責任。則官吏賞罰黜陟之權。固皆操自君主不患其對於君主不負責任如此。又何必創此責任内閣之一新名詞耶。旣云。對國會負責任。然則無國會之國家 
 
 

Page 4

 
 
卽爲内閣不負責任之國家。全國政務無所統一。質言之。卽無人負責任之國家。此非官僚盡非賢明。不欲負責任也。實因各部政務之權限。旣不分明。又無一人綰連帶責任之紐故。不知各部責任。如何負起。全内閣責任。如何負起也。若立憲國則國會爲監督内閣負責任之法定機關。其官僚若不得國會之擁護。卽無組織内閣之。資格雖云组織。内閣其名義出於君主之任命。然必其人爲一黨派之領袖。然後各部大臣能極一時之選。必其人能樹勢力於議院。然後行政不至受人之掣肘。君主雖欲私其愛憎。不可得也。蓋完美之立憲國。其總理大臣組織内閣時。卽須提出政綱政見。宣示議院。求表同情。中間又須受議院之質問詰責。若果有失政。又不能不受議院之彈劾。甚或因不能得議院多數人之信用。一議案之。不能通過。一責任之不能解除。其内閣卽動搖。或竟須辭職讓賢。有此强大之監督機關紏之於其旁。故内閣非純粹負全國之責任不可。其大臣非確有才識資望。不能當國。此立憲政體。晶瑩堅粹之特質也。（未完） 
專電 
[電一（北京）]  
　　度支部前飭各省查報倉穀至今報到寥寥現湘省以米荒閙事議飭從速塡報不足者應卽補足幷將虧空敷衍之員叅處 
[電二（北京）]  
　　浙撫增韞電奏日本商人因賭彩爭執幾致釀事幸卽解散旅杭洋商亦由官力任保護均未遇險 
[電三（北京）]  
　　學部唐尚書奉攝政王諭此次考試舉貢優拔專重實學不重小楷並不得以添注塗改埋没人才 
[電四（北京）]  
　　某大老電湘藩善後首辦平糶宜由官界倡捐巨 
欵 
[電五（東京）]  
　　美國代議院議員羅辦孫及其夫人（係前美國統領羅斯福之妹）於西四月一日夕到東京日本首相桂候爵於二日夕請羅氏夫婦及靑木子爵金子子爵在芝離宫開晚餐會 
緊要新聞一 
關於湘亂善後之近報長沙 
　　湘亂迭詳前報茲續得官塲文告彚錄於下湘撫岑示云照得亂民肇事焚燬數處學堂實屬目無法紀業經派兵巡防設堂煌煌諭旨教育普及城鄉街團同任保護切勿視等尋常倘有匪徒滋擾登時格殺無妨爲此嚴切曉諭愼母干蹈刑章藩臬兩司曁長沙關道會銜示云照得省城昨因米價昂貴貧民要求平糶地痞遂藉此生風不惟與官爲難且焚燒院署並燬教堂洋行堆棧躉船及打毁日本領事公館多處兇横藐法行同叛逆比經拿獲五名當塲正法而在逃首要亟應嚴拿現復欽奉諭旨會營並督飭府縣上緊跴緝期於務獲懲辦所有已毁各教堂洋行堆棧躉船領事公館等處業經飭縣勘明派人看守其餘未毁之處尤應切實保護以副朝廷敦睦鄰邦之懷除仍飭營縣加意保護不得再涉疏忽並將現存財産委人點查淸楚代爲收管以便交還原商外合行剴切示諭爲此示仰省城内外諸色人等知悉須知中外通商保護載在條約迭經詳晰示諭復派軍隊巡防乃痞匪尚如此横行實屬愍不畏法各族團有稽查約束之責該父兄亦身家財産相關務宜誥誡隨時同加保護斷不可再行玩視復蹈愆尤如有族中子弟敢於違犯務卽綑送到官以憑查訊嚴懲而免連累倘竟知情藏匿甚或有意縱容一經查出卽不能稍從輕貸 
　　附譯字林報載長沙訪函云新撫楊文鼎已於昨日下午由中國巡洋艦三艘護送到此當時港内之中國巡洋艦一艘滿掛旗幟歡迎節駕外國各砲艇亦都循例示禮新撫今日仍駐船内已飭武員謹愼保護外人惟其手下兵卒僅寥寥十餘名且都無軍械設亂民復行蠢動如前此初六初七之禍不知將何以抵禦而亂民是否帖服亦尚難以豫言也英領事現仍未准英民登岸今日港内共有中國巡洋艦四艘魚雷艇二艘英國炮艇二艘又德法砲艇各一艘我人登岳麓山下瞰江景則已大非曩日之空蕩無垠矣各處搶案甚多居家頗爲可危據外間謠傳湘紳現正反業新撫今日接印 
　　漢口訪函湘省辦理善後需欵甚急楊撫蒞任之始無從設法聞瑞莘帥已認籌鉅金以濟湘省目前之急矣 
　　長江五省提督程從周軍門前巡江抵岳因湘省民變統帶岳標快礮全隊帥艇赴省鎭攝新撫到湘會商事畢回省解纜漢陽張鎭軍接岳州電悉先期乘坐礮艇開至洗馬口迎接會面時談及湘事略云湘省去歲多被水災今年各富戸又囤穀居奇遂至米糧騰貴有一婦人往米店買米因不敷錢二十文求其暫賒店主不允該婦飢忿交迫回家二子要食情不得已投水自滋兼之岑撫不准開倉平糶因此湘民 
 
 

Page 5

 
 
大動公忿致釀巨禍聚數百人圍撫署岑撫飭衞隊開車子砲民死六七人受傷者十餘人衆民以晚間將撫署焚毁連日又燒教堂學堂洋行輪棧等處文武官彈壓救火者均受重傷惟並無死者弟以统帶炮隊駐紥西關外新撫到省民心已安刻今湘屬匪黨乘此滋事日有所聞平江燒毁教堂由該處巡防營將爲首之徒捕獲正法者三名現今事已平靜長江重要不得不嚴加防範云云十八日早五點鐘展輪東下 
　　贛撫致鄂督電云武昌瑞制台鑒洪萍鄉錢令轉達尊處元電駐漢英德領事來言等情承公埀念鄰疆感激無已前准德國米領事寒電早經電覆告以萍境安靜迭據袁統領錢令來電防務布置妥貼人心平安如常湘東上栗市等處均有偵防萍醴行車搭客隨時防範株洲長沙並派坐探報告萍境有英法教堂路礦洋員尤多現皆安居無庸遠避闔境人民安謐並聞湘事今亦大定等語前因萍電時通時阻經敝處電請郵傳部滬局迅飭查修巡護昨始暢達乞公鈔電函告英法德領事以慰其意並送登報章湘事仍祈見示感盻騤霰印 
[國會代表將出京游說北京]  
　　直隸國會代表王勵齋君法勤以各省代表及華僑代表皆已到京各省之同志會亦次第成立惟河南山東兩省對於國會熱力較遜於各省現擬親往該兩省游說督促定於一二日内出京 
[政務處注意之五事北京]  
　　本月二十三日爲政務處會議之期先期已由政務大臣將應議各案預爲核訂茲探悉其概略 
　　（一）爲核訂新内官制内之裁倂各署辦法（一）爲湖南善後事宜（一）爲續籌海軍經費另有二項未詳何事已擬定由二十三日起卽將以上五項問題作爲緊要議案除有交議要摺外每期均先儘此五事提議 
[牙相反對部員升轉新章北京]  
　　憲政館各王大臣所議訂之新官制現將定期頒布惟内有各部員司升轉新章一條係從前政務處所核定者已歸入新内官制一幷奏請施行聞世相國對於此項制度極力反對故此制仍須下期再議定妥方能入奏 
[實缺四百餘員之度支部北京]  
　　澤尚書昨與度支部侍郎丞參商議本部經費較各衙門爲繁重應如何力求簡省以裕開支聞陳侍郎答以部中實缺及烏布合共四百餘缺一時無從着手不若俟新官制定後再行酌核辦理 
[慘哉武衞左軍之哨長北京]  
　　武衞左軍中路第二營哨官柯某平日尅扣米餉兵丁恨之刺骨於本月初間忽有某兵首出告發經中軍營務處傳該哨哨長高某詢問情節高某亦言尅扣是實營務處甚爲震怒具禀姜提因飭該營余統領詳查詎余恐擔責成乃暗囑柯哨官先事彌縫後始行盤查各兵皆懾於官威無敢再言高哨長因之大受申飭並加以希圖升補揑造黑白等語當衆凌辱高某憤恨萬狀因於初十日夜在該營菜園投井而死現經某侍御聞知擬具摺嚴參 
[吉省請辦七次常捐已准北京]  
　　度支部日昨接到内閣抄交吉林巡撫陳昭常續辦春賑請開七項常捐一摺當卽分交漕倉司核辦茲聞該司長閔荷生部郎與各員司核議以該撫所請開辦七項常捐係爲籌墊辦賑欵項以資挹注起見似可照准且與定例尚無不符已呈請澤尚裁奪矣 
[袁玉錫得簡滇省勸業道原因北京]  
　　雲南勸業道劉孝祚經滇督李經羲參劾已於初十日奉旨開缺送部引見曾誌本報聞當日滇督李經羲幷奏保兩員其一爲現東三省監理財政官熊希齡其考語甚佳幷縷陳該京卿平日於實業上素有研究所箸滿洲實業案皆可坐言起行其一則爲袁玉錫聞當日軍機大臣以豫算制表正在吃緊之時熊京卿未便更易故所圈出者爲袁玉錫去 
[所謂疎通部員者如是北京]  
　　去冬蕭御史丙炎奏正途部員壅滯外省州縣需才擬請量予保送截取一摺刻經吏部覆奏云臣等查仕途沈滯莫過於京曹而主事一項爲尤甚旣不能白首爲郎乃相與一行作吏歷年以來經御史先後條奏凡進士分部及拔貢主事例准改就知縣者由臣部將選補班次迭次酌增奏准遵行在案近年新政繁興得人不易在京衙門調用候補候選人員外省督撫奏留畢業學生事雖不同其搜羅人才之意則一今該御史瀝陳部員之壅滯州縣之需才請將正途主事曾經學習法政者酌定改外章程藉資任用係爲疏通正途裨益新政起見惟截取直隷州係實缺主事定例改選班知縣亦爲暫行章程所請分别歸班之處未盡允恊礙難照准查翰林院定章編檢人員現有三年保送行府九年保送道員之例主事事同一律似可比照辦理擬請正途出身廷試錄用之主事曾經學習法政得有卒業文憑或咨送出洋有案者俟期滿奏留後實歷俸次三年准其保送直隷州知州由該堂官出具切實考語咨送臣部隨時帶領引見擬旨以直隸州知 
 
 

Page 6

 
 
州分發省分補用到省後不扣甄别除到班時將實缺截取人員先儘酌補外無論何項缺分均准與同班人員由督撫酌量補用未經奏留情願改外者查照上年十月奏定新章係進士出身歸於裁於進士知縣舉人優拔貢出身歸於舉人優拔貢知縣其有恩副歲貢出身者副貢附於優貢班内恩歲貢附於拔貢班内均俟考騐甄别後方准酌補至捐納勞績出身及未經肄習法政人員仍不得援以爲例以示區别如此畧爲變通庶各項新政皆可得人而理部中亦稍免擁擠之虞矣三月十二日奉旨依議 
[西報譯要]  
[宿遷亂事已平]  
　　文匯報載二十一日宿遷電云城内業已平靖教會洋式玻璃廠及各外人均未受亂民波累四鄉搶案現仍不絶惟軍隊已到可無復慮矣 
[英議院問答對華問題]  
　　字林報載二十一日倫敦電云賴特芒君在下議院以中政府簡派裴式楷君入稅務處事質問外務大臣葛雷君葛雷君答稱已向中政府詰問此事斯丹化浦君在上議院質問錦愛鐵路事當由克吕維伯爵答稱錦愛鐵路因與英人利益有關前已有人逼促政府以活潑手叚對付此事惟英俄恊約不許他人沾潤路利其文義猶較字面爲重故謂英政府主持之態度係與該路英美之利益相抗之說全屬悞解云 
[滿洲利源之大]  
　　某西報載北方游者紀述云滿洲大小諸山礦質均頗豐富煤礦發見者已有多處奉天一省所開者共有四十三處之多所出之煤殊難豫定其數其餘各銀銅金白金石綿鐵諸礦數亦頗盛祇待開採以廣國家之利源耳將來中國必能於滿洲獲得豐金以解脫銀幣升落無定之害此殊可望者也各種森林亦極大之利源然以礦産森林之利與遼闊無垠之地利相較仍不過什伯而已滿洲最大之利源當推其膏壤爲第一云 
[京師近事]  
　　外部各堂以各國對於外人之游歷均有一定取締規章現各國商民在蒙藏及内地各處游歷者往往互相結隊漫無限制致生種種糾葛擬卽由部釐訂新章限定人數與各國使臣磋商以期實行 
　　濤貝勒隨員良協統弼回國後卽返南苑協司令處摒擋一切日昨又奉訓練大臣之諭迅赴德國俟濤貝载蒞德後以便考察一切故已於十五日由東車站首途 
　　度支部日昨通咨各省督撫略云本部查稅契一項爲課稅進欵大宗前曾釐訂劃一章程通行遵照在案乃近查各該省每有提動此項稅欵致虧正稅者或有額外加收殊與部章有悖擬請貴督撫轉飭所屬認眞稽查不准復仍前弊致違定章 
　　度支部澤尚書現以内務府將設立憲政籌備處應將部中各司處凡關於皇室經費各欵項名目及應領欵項數目應開列清單與内務府大臣隨時會商以重要公 
　　直隷京官前曾函商直晉以各省每由地方官籌給翰林各員津貼直隷事同一律未便獨無直督亦表同情經飭運司籌撥旋由運司擬在停解大學堂生息項下撥銀四千兩作此項津貼事爲督辦鹽政大臣批駁不准運司乃卽詳院請示昨聞直督已别飭運司於應解督署養廉公費項下年撥銀四千兩作翰林津貼以符原案矣 
　　聞滇督李制軍電告陸軍部略云前准部文嚴拿牽涉江北官犯之于管帶官得偉茲據消防隊呈報現經被獲惟該員口供稱與濳逃之督隊官趙景濂雖係同鄉然素日並不相識且該員赴滇時係在趙景濂濳逃以前而時又不相符該員可否遞解江北歸案究辦尚希電覆 
　　北洋衞生局總辦屈永秋現經郵傳部徐菊人尚書將該員奏派在本部丞參上行走並充爲該部顧問官刻已到部任差 
時評 
[其一]  
　　禁烟而拔瞿苗不得已。也乃至脫老婦之袴而用非刑。調笑少艾。而肆其淫掠。如此而猶不激變者。五洲萬國。未之聞也。 
　　米貴而求平糶。不得已也乃至拘其人而治以匪徒之罪。甚至開槍轟擊。以斃其命。如此而猶不激變者。古迄今。未之見也。 
[其二]  
　　度支部所定鹽政章程。督撫爭之。部臣持之。而督撫又爭之。爭之者是耶。持之者是耶。非記者所敢言矣。 
　　然而部臣居京師。僅恃部員之條陳報告以定議。終不若各督撫之於本省情形。較爲親切也。竊願澤尚書。勿膠執成見。 
[其三]  
　　學界不得志於科舉者。則出洋留學。官塲不得志於大吏者。則出洋考察。 
　　夫出洋留學考察者。所以增其學識與閱歷。否則借爲終南捷徑也。乃不料竟有以此爲負氣發牢騷之具者。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤諮議局定期開臨時會廣東]  
[諮議局呈督院文]  
　　（上略）查整頓路事籌議禁賭皆廣東目前之最緊要最重大事件似非僅常駐議員所能表决若必俟常年會始行開議則時機迫切恐不及待於十二日開特别恊會研究此項問題議長曁常駐議員等均以非開臨時會會議不足以維持全局擬援局章第三十三條第三項辦法聯名呈請督部堂公布召集臨時會俾議員等公同研究冀收集思廣益之効會期應以何日開始並乞迅賜酌定 
[粤督批答]  
　　據陳整頓路事籌議禁賭爲廣東目前重大事件請照定章召集臨時會幷酌定開會日期本署部堂查核與定章相符應如所請辦理卽定於四月初十日爲開會日期可也 
[粤諮議局請弛華報入口之禁廣東]  
　　諮議局呈粤督文云竊本局現准商務總會抄交香港華商公所來電内開華文各報概禁入口大碍省港商務隔絶外埠僑情貽笑外人窒塞民智乞請粤督弛禁以維商業等由前來查香港華文各報曾奉督部堂飭屬查禁在案現該商公所所稱商務有礙亦是實情仰懇督部堂俯念省城商務與香港華文報紙息息相關且經港商全體電陳足徵僑情所在苟非有妨礙治安者應請悉予弛禁茲准前由理合代爲呈請督部堂察核祇候准照施行 
[浙撫電覆籌接民食辦法杭州]  
　　省垣民食缺乏仁和蘇大令奉撫藩憲面諭商由商會邀集各商董及錢米兩業於昨日下午三時假座商會特會提議蘇大令宣布層憲面諭以浙省民食不敷靑黄不接來日方長核至七月底止所需甚巨惟總計城廂内外每日需米二百担月計約六千石除倉存米穀及各行現棧外所缺微幾猶恐尚有不敷或情形變遷故憲意擬向銀行借欵三十萬金（月給六厘息）赴無錫等處採辦以資接濟應請公决浙江銀行經理丁以誠君言現在入手辦法須先查官商兩面存貨幾何然後再定籌欵購米之策米商某君言湖墅米棧存貨半爲泗安等處各存萬一外路價昂勢必轉運出境是以不能作準現擬會同城内外行店詳晰調查准於念五日開具說帖報告由蘇邑尊轉呈藩憲復經會衆公議將來辦米不必由官派委緣委員辦米往往不悉利弊轉多虧耗現查仁錢兩倉存米約二萬五千石大倉存穀計十四萬二千餘石若交大有豐機器碾米公司礱碾每日可出一百二十担每担礱工一角一分礱糠貼費六分五釐研白工約一角若由人工礱春每担須一角八分現聞此項機器廠趕速裝設開辦在卽每日研採白米可得四百担當經蘇大令會同會衆决定礱米一層改用機器速而且廉較爲妥善至採辦一層俟米業報告後再行决定五句鐘散會 
軍機處通電皖鄂江浙等四省督撫籌辦平糴原電已載昨報茲聞浙撫增中丞電覆軍機處略謂欽奉電傳當與兩江兩湖各督撫臣互相電商伏查浙省杭嘉湖紹嚴五府屬上年被災較重戸鮮蓋藏入春以來霪雨連綿春花不無減色現值靑黄不接米價奇昂亟應籌辦平糶以濟民食增先已會督官紳再四商榷業經電奏恩准裁漕四萬石一面飭司向銀行借欵平購洋米益以各倉積穀亦可碾米濟急先於省城設局平糶省外被災各府並令會紳舉辦開糶以平米價仍隨時察看情形妥籌辦理謹請代奏以慰宸厪增韞皓印 
[又有日人違約營業滋事杭州]  
　　日人天富良之助游歷金華府城旋在該郡馬頭門外地方就地擺攤售賣雜貨藥丸等物觀者甚衆金華縣黄羡欽大令聞悉以洋人在内地游歷售賣貨物殊與約章違背且省城日商釀禍可爲前車特飭幹差往勸收攤不料該日人置之不理其時人愈聚愈衆旁有一小孩挨倒誤將藥瓶跌碎日人將小孩扭往縣署逼令賠洋五十元尚須懲辦方能了事黄令據約駁詰日人詞窮遂卽由縣差四名雇船護送出境聞黄令業經禀請省憲轉飭洋務局照會日領事嗣後如有游歷之人務須遵照約章沿途不得營業 
[上虞縣因捐閙事續詳杭州]  
　　紹興上虞縣十九都鄉民合衆搗毁縣學堂勸學所教育會統計處各情迭誌本報聞此次毁學原因一由勸學所宣講員黄勤初激成黄係十九都人鄉里以其無惡不作素所不齒勸學總　朱某與其叔有師生之誼今正聘爲宣講員黄之堂兄係教育會之長爰慫恿乃兄在該處大廟倡設小學於宣講時又立種種籌捐名目鄉愚懷恨有王阿堯石采元等因而生謠愚民已蠢蠢欲動黄竟具禀縣署加王石等以阻撓公益名目縣差下鄉王阿堯聚衆拒捕自知惹禍遂鳴鑼脅迫鄉愚迫令族長爲首不從卽椿毁房屋十餘家由於王梅卿王鶴生張芹香等因分　自治區域倡議獨立擅籌捐欵預備自治公所成立之用其辦法旣不合定章其聲望亦劣適爲鄉民等所藉口而又以反業學堂自治之說激動愚民並强力刦制故不一晝夜聚集至二千數百人城内有防營十餘人不敷彈壓文武各官出城撫慰勢不可遏至十五日十二點鐘一擁入城年老者圍署滋擾年壯者分往各處拆毁惟自治事務所設在學署内幸而得免現十九都大廟地方尚盤踞百餘人不肯解散現黄勤初已由縣提到王鶴生張芹香正在拿獲十七日四鄉紳董均到城商議善後之策一在恢復縣校維持元氣一俟省委到後再議辦法而王梅卿王鶴生張芹香等並未奉洪大令照會亦 
 
 

Page 11

 
 
未經事務所委託四出籌欵踰越範圍亦應在嚴懲之列坐辦金某已一面電請籌辦處查辦一面向監督辭職親該縣洪令已據情通禀省憲矣分類新聞 
政界 
[札派委員查探桃宿飢民蘇州]  
　　蘇撫寳中丞日昨接電悉海州一帶飢民滋閙近日已延至桃源宿遷交界一帶旦有持械爭鬥傷斃人命之事特派委候補知縣陳慶垓大令前往各該處查探情形會同各地方官妥爲辦理隨時禀復察核大令已禀辭就道矣 
[浙省歸倂局所之實行杭州]  
　　顔藩司致釐餉局函云上年度支部具奏各省財政統歸藩司以資總核摺内令將關涉財政一切局所次第裁撤統歸藩司經管等因欽奉諭旨予限一年當於奉文後轉移欽遵並經體察情形陳明帥座擬俟淸理財政案内貴局各種報告及舊案報銷辦理大致就緒再議歸倂茲又奉撫憲札以迄今時届一年未據詳辦飭卽遵旨將釐餉局依次裁撤歸司管理等因查貴局應造三十四年及元年月報年報並預算册表現均辦竣惟藉案銷結尚有未淸現因欽限迫届奉文行催未便再緩茲擬詳明以四月十五日爲歸倂之期由敝處派員會同提調查辦移交並擬仍留提調以次得力員司照舊辦事俟部署略定再照分科治事章程辦理以符名實 
[議决改良義渡方法杭州]  
　　杭垣自十八號江船失事後增撫酌擬辦法六條先札勸業道轉飭杭州府照會善堂總紳廣招各府紳商定期開會集議庶幾衆擎易舉爲一勞永逸之圖一俟妥定辦法由道詳候核奪乃是項公文尚未到局而總紳孫楊兩人擬就辦法八則於昨日在同善堂開會公决施行是日到者除總紳外一府二縣潘君鳳洲邵君伯綗陳君叔通胡君藻靑潘君赤文顧君竹溪朱君碩甫丁君和甫范君耀文梁君立羣王君達夫等計十四人所有議决事件條列如下（一）義渡局不辦輪渡如有人自備資本另設輪渡公司者聽（二）義渡局設救生船四只内兩只各用工人四人通常游弋兩只各用工人一人看管遇有風浪隨時調撥渡船水手開駛奔救（三）渡船内艙板放低桅桿改短（約可短五六尺）使船身不致上重下浮（四）現有渡船檢查一次擇要興修水手逐一挑選另定賞罰規則（五）規復舊章仍設正副董事一人正董住北岸副董住南岸常川住局（六）過渡人數通常每船以四十人爲限風浪大時應再酌量减少（七）局所移設北岸江口卽以南岸舊存屋料搭造（八）彈壓委員及巡警均不設 
[嘉善籌辦自治之先聲嘉興]  
　　嘉善縣籌辦地方自治事務所於正月二十七日成立後卽行提議畫分自治區域事宜一再集商已有端緒後經坐辦顧紳彦祥以分畫區域爲籌辦自治之根據關係尤爲重要寗取善分無事强合因畫分爲一城十一鄉並無鎭區已繪圖貼說詳送核奪矣 
軍界 
[桂省咨會編練新軍情形廣東]  
　　桂省推廣新軍前經部定一鎭近張撫以邊關防務重大奏請添練混成一恊茲當赶簿編練之際除原定一鎭係就本省榮濟兩軍改編至混成一協則實行徵兵並設立幹部學堂以養成下級將校約計本年冬間可以編徵事竣現督練公所查定章凡協内中等級以上將校必須在外國士官學校畢業者方爲合格其下等一級以下則先儘用本省所養成之將校如幹部學堂講武堂前邊防將弁學堂各畢業間用外省之投効學生定例極嚴以冀將來得收完全效果現特咨會督院查照 
[西軍大敗永淳亂黨廣西]  
　　廣西永淳縣匪首黄朝吉等藉抗捐爲名煽惑愚民倡亂各情迭紀前報茲聞西撫電請龍提就近督勦龍提接電後卽飛調黎督帶及李商各管帶各率所部探蹤進勦昨十四日探知匪聚永淳屬之木塘地方卽飭各營大舉包圍四面環攻匪聞兵至先行閉栅登樓開礮拒捕官軍還擊被傷哨弁一員勇丁數名各營攻破匪栅當塲斃首要數名陣斬數名生擒三十餘名奪獲槍礮及旗幟號衣甚多惟黄朝吉尚未就殲昨特加懸重賞購緝懲辦 
學務 
[晋學派員嚴查私塾山西]  
　　晋省改良私塾講習所年前已經畢業曾由學司發給憑照飭令遵章教授在案詎意近日以來各塾仍復自爲風氣教法未能一律當經學司察知其事特定於本月十五日以後派員分赴各塾切實調查其教法不合者一律不准授徒以示限制 
[札司籌設實業教員講習所廣東]  
　　粤督現准學部咨開查實業學堂管理通則内開實業教員講習所爲實業師範所資萬不可置爲緩圖各等語現在各省實業學堂成立尚少良由實業教員萬分缺乏非及時造就無以立振興實業之基各項學堂皆經訂有奬勵而實業教員講習所獨付闕如亦非及時增訂不足以資鼓舞查奏定學堂章程各學堂階級程度統系圖實業教員講習所係與優級師範學堂列爲同等所定入學資格相同惟優級師範學堂公共科一年畢業分類科三年畢業共計四年畢業此項講習所擬亦定爲四年畢業准其照優級師範學堂畢業奬勵章程分等給奬其畢業後應盡義務亦卽照優級師範學生義務年限辦理准其充當中等實業學堂教員庶幾師資有藉各種實業學堂得以逐漸振興等情當卽札行學司查照 
實業 
[興築海新埠之計畫廣東]  
　　廣東勸業道昨以議定開辦大沙頭卽海心沙垣地連同章程各摺詳請袁督察核示遵茲奉批云據詳興築大沙頭卽海心沙規畫周詳於植地興商兩有裨益自宜由官創辦力任其難所估成本需欵一百萬兩現請先籌三十萬兩爲興辦之需仰該道卽會商藩司通盤籌畫將來以所得領地之價先行歸還庶欵有着而功可速成一俟定期興築再由該道詳請派委督辦總辦各員悉如來摺辦理該坦地本名海心所卽可命曰海新埠以示海外歸來耳目一新之意仍俟一面劄行稅務司會委詳細查勘定用界線復候核奏另行飭知其餘未盡事宜應至定期興築時詳請分晰奏咨立案 
[紳學商界對于繭廠之爭執杭州]  
　　本月初紹商金昌運等擬在嘉屬桐鄉縣開設繭廠禀由勸業道飭縣查辦日前據該縣余文越大令 
 
 

Page 12

 
 
通詳撫憲以紹商組織桐鄉繭廠合邑紳商學界概未承認恐多窒碍請飭禁阻各節本日奉增中丞批飭勸業道略謂設立繭廠與開設繭行無異金昌運去年在濮院鎭設行收繭未見各業戸齟齬何以建灶設廠卽請禁止恐不免有挾嫌阻撓情事前據谷維基金昌運先後具呈當經批道照會商務總會派人查理在案事關商業自應公平辦理仰勸業道照催該會速爲派人詳查妥議理結具報並行府縣知照 
[新發明蒿柳蠶之利益杭州]  
　　增中丞日前接准農工商部咨開案據東督吉撫會咨近來提倡實業勸導柞橡飼蠶俾興農利查此項柞橡東三省遍地叢生業經遴派專門人員設局研究續又新發明一種蒿柳汁液濃厚以之飼養野蠶較柞橡尤佳結蛹成繭大而且厚與江浙桑蠶相仿甚至夏季亦可飼養利益之巨未可限量業經研究化騐編成報告書咨行各直省一律仿辦以裕民生等情到部轉咨到院卽經札發勸業道迅速飭屬查勘有無此種蒿柳有則推廣無則速栽預備將來飼養原料現董觀察已將報告書刋發十一府並加札調查茶務委員兼辦矣雜記 
[凌公子搜查膏店之騷擾蘇州]  
　蘇省禁烟公所委員迭次在城廂内外膏店抽查無照挑烟任意苛罰及勒令將衙署前十膏各店閉歇等情迭記前報茲悉前日凌司馬之子三少爺者帶同丁役多人至閶門胥門及道前街元妙觀前一帶各膏店按店搜查或先令人在店傍守候有無空隙可乘或則逕行入内搜查有舊烟燈烟鎗者卽指爲私賣燈吃搜查之時人多手雜凡烟圭烟膏錢洋等項無物不取一閧而走如店主不聲張彼等私下分肥如店中人追出根問者彼等卽連人一倂捉送官府聞此次所到各店取去各物甚多僅止閶門小朱弄等處二膏店主當時與之爭論致被將店主及該圖地保一幷拘送公所解請裁判員劉大令照私賣燈吃無照挑煙判店主地保各責數百板枷號示衆 
[鎭埠遣散藪民之忙碌鎭江]  
　　鎭郡爲南北通衢江北遇災難民南下者皆先至鎭江本年在鎭就食者約萬數千人又由蘇松常遞送過鎭之難民約一萬五千人現均由地方官分次送回江北以免聚在鎭江日久生事又二月間有湖北難民三千餘人及三月初旬湖南難民千餘 
[棍徒大閙出品協會之荒唐廣東]  
　　廣東出品協會前定堤岸八邑會館購東莞及花地兩處烟花在該會門外搭棚燒放原議昨晚舉行嗣因政界恐貽火患並釀事端暫作罷議無奈長堤一帶好事之徒一聞停放集衆鼓噪蜂屯蟻聚有拆棚者有擲石者有放火者勢將乘機搶掠東南關五局值班巡士見勢不佳急行返報該局官佐通電各局並帶隊彈壓廣恊警道廣府南番兩縣及教練所巡士消防隊各分局警官等先後馳至維時無賴愈聚愈衆閧成一片東南關五局巡士被傷者共十四人内以鄧得鄺忠兩人傷勢尤重嗣由濟羣十字會救治當塲拿獲滋事歹人共十二名計開程昌陳光朱皮（以上三名疑係放火）陳德（係搶時票）羅定革譚西江材曾生許燦鄧水（以上六名係擲石）餘二人不知姓名均由分局轉解懲辦並聞附近河面扒船亦有拿獲搶匪者 
[自由女竟一至於此耶廣州]  
　　十三日堤岸大馬路有名劉八者在地擺賣淫畫忽來自由女兩人額伏留海手持絹傘革履櫜櫜向劉問價並各取畫觀之劉始出春意一張一女指謂該春意不甚美後又出春宫一張一女指謂所畫之手脚出於勉强當時引動多人在此圍觀其後愈聚愈衆被該處巡士知覺當將兩女驅去解散圍觀各人隨將賣春宫人劉八帶回分局懲辦按此等賣淫畫引誘靑年子女於風俗大有關係非重懲不可 
[楊鳳岐遠逸無蹤矣廣東]  
　　粤督札知營務處幷督練公所略云現准湘撫電開此次湘省爲匪徒肇亂愚民哄動竄擾紛紜所有前經擒獲之革黨楊鳳岐亦被乘勢逃監遠颺無踪現已從嚴追緝務必獲究但案准貴督電請提解現旣在逃則貴處暫時不必派人來提容俟獲案再行電知提解等情本部堂准此合就札知卽便遵照 
[淸談]  
[朝廷之刑賞]  
　　孔曰。民可使由之。不可使知之孟曰君子之所爲衆人固不識也。向賞讀是書而疑之。今乃觀於朝廷之刑賞而益信。 
　　貽穀贓証確鑿也。而爰書不定。陳璧貪汚營私也而罪止革職。岑春蓂。激變釀禍也。而罰僅開缺。 
　　或者曰。貽案之不定。以多金故。陳尚之革職。以賂金故。岑撫之開缺。以某宫保面子故。 
　　噫嘻。其然。豈其然乎。 
[大老之語讖]  
　　乾嘉間。某尚書與某中堂。相得也。而互有謙癖。一日。相遇于值廬。某相言曰。吾輩年華哀老。不知究誰先作古人。某尚遽對曰。還讓中堂。一座閧然。甫及一年。而某相果先卒矣。時人紛傳以爲語讖。 
　　近日某樞臣以某親貴。膺朝命。典中樞軍政。力諫不聽。退潮頓足自言曰。孺子弄兵。最犯敵忌。鄙人今日。諫不行。言不聽。無顔再值樞垣矣。未幾而果病。而果死。而果終身不入樞垣。一時又相傳以爲語讖。 
　　記者曰。是亦會逢其適焉耳。然而庸未俗子之流。則喧然以爲大老之語讖也。嗚呼。殆所謂不幸言而中者。歟 
[探險錄]  
[西藏考查記（續）]  
　　藏北山糸崑崙山脉抱擁搭里木盆地南方分派許多支脉。崑崙主派北走爲阿爾丁打克山脉。與防爾喀打克山脉。作並行線。群山鬱結。犬牙錯雜之形也。例如阿爾喀打克山脉爲杜賴烏拉。術坎烏拉布漢布達等。大山脉。阿爾喀打克山脉南方有哥哥細粒山脉。山名塞打木地方。蒙古語爲（綠岡）之。意。又南方有宗克布列山脉。蒙古語爲。（丘陵山脉）之意。又南方有布喀蔓克那山脉。卽野生犂牛頭體）之意。此山脉東部。係於六十三年以前。法國攸僧正勘查。而鄙人此次精查者也。布喀蔓克那山脉之南。又有喀拉哥爾木山脉。卽土耳其斯語爲。（黑色石塊山）之意。 
[藏南山糸]  
　　查藏衞各地。世人所知。不過西方一部及延亘西藏内地者。詎南方接近喜馬拉亞山脉。挾布拉麻布杜拉河峽谷。發見一大山脉。鄙人稱此爲杜蘭斯喜馬拉亞山脉。實西藏　險中。居最大發見之一山脉。雖此山脉各部分。學者已經調查。然未知形成一山脉之事也。查此山脉。自東方拿布昆克拉坡至拉達克地方。蜒蜿一千英里之長。較喜馬拉亞山脈脈幅。則此山脈不過八十英里。乃至一百英里。僅占朋巴州中央部一百二十英里之廣。且非集合的山脉。一脉連亘山勢高峻。路過山道。有二萬九百尺之高。雖藏人尚未知如此大山脉。况外國人乎。鄙人偶然發見見未曾有之勝境。將來世界　無如此大山脉。不禁欣快也。 
　　山脉中高峰。以寗建達拉山坎峻坎克利山搭爾哥坎克利山等。連峰冲天。爲注入印度洋與太平洋之河川分水嶺也。鄙人稱此山脉爲杜蘭斯喜馬拉亞緣由。卽（連亘喜馬拉亞山脉後）之意也。查對印度國防上。以喜馬拉亞山脉爲第一屏壁。以此山脉爲第二屏壁。誠能設丘嚴守。西藏彊防洵金城湯池矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[本行新到各種織襪絨衫汗衫手套各色花樣計分六種開列于下]  
第一號一百六十針計價洋八十五兩　第二號一百二十針計價洋七十兩　第三號一百三十二針價洋六十五兩　第四號一百二十針計價洋六十兩　第五號一百零八針計價洋五十五兩　第六號八十五針計價洋四十五兩　克來潑平織機計價銀一百兩　司脫老勃來平織機計價銀一百十二兩五錢　温勃來平織機計價銀一百四十兩　鋼針每百枚以備舊針損壞換用計價銀三兩本行並請華人敎授購者所織之物包可敎會不取敎資以上所載各項價目均係劃一無二以照信實如蒙　仕商惠顧請至本行樣子房面看可也上海五馬路外灘四號天祥洋行告白 
[旅行必讀]  
語云·男兒志在四方·又云讀萬卷書·不如行萬里路·矧當此萬國交通時代·逈非閉門家食·可資歷練·可致富强·是則遊歷遐方·實爲急務·顧我國人·養尊處優爲多·其跋涉長途·探討風土人情者·雖不乏人·然尙居少數·且孱弱之體·不耐辛勞·往往畏難苟安·半塗而廢·以故薄言旅行·大都索然興盡·惓懷時局·誠不可不有以振刷之者·欲振刷旅行者之精神·如之何而後可·諸君諦聽·厥惟上海五洲大藥房發行之樹皮丸·足以當此重任·此類之樹·產於亞非利加洲之亞破拿高山·其皮狀如華藥之杜仲·經化學博士文生氏化騐之·大有益於人體·提取其精·如桂哪之霜·以之入藥·有絶大效力·用貯以小瓶·極形輕巧·家用固已稱便·尤便旅行·隨帶數瓶於懷袖間·尙不嫌其累墜·遑論眞諸行篋·盖旅行每携藥餌·必虞笨重·惟此丸獨擅靈便之勝·其利用於旅行者爲何如·飯前呑服一丸·日服三丸用藥甚少·受益甚多·有病立去·無病衛生·其補益於旅行者又何如·有此利用補益之品·諸君何患乎旅行·諸君何樂而不事乎旅行·一言以斷之曰·樹皮丸者·足與旅行諸君蛩駏相依者也·吾國有志旅行者·其亟起而圖之○茲將樹皮丸主治各症摘列如下·先天不足·後天失調·色慾過度·夢遺精滑·陽萎不舉·見色即流·腦筋薄弱·精神委頓·筋肉瘦削·皮膚枯槁·諸般虛損·各種勞傷·手足麻木·左右癱瘓·腰酸腿軟·筯骨酸痛·心神驚悸·胃呆便秘○附列主治女子各症·體虛血少·月信不調·赤帶白帶·流產難產·晝夜潮熱·瘀血不行·手足浮腫·坐臥不寗○價値·每瓶一元·每打十元·郵局函購回件迅速·不論遠近·不取郵費○杭州總經理處在宗陽宮前百歲坊巷内○各埠各大藥房均有出售 
[（尋人賞格）]  
本月十六早晨走失婢女一名年十歲名冬蘭湖北人口操湖北上海口音身長兩尺餘面黑打辨子大脚身穿黑布夾襖褲如能將人送到者謝洋念元報信因而尋獲者謝洋十元决不食言　上海高昌廟南池一衖金宅啓 
[吿白]  
啓者本館並分枝杭州清河坊蘇州閶門中市各貨俱由上海老店寄去發售如欲賣俱現銀交易並無賒欠分號司事人亦無担保之權倘有與人賒借及肩認錢銀貨物一切來往等倩惟經手是問一概與分號無涉特此聲明廣東上海鹿芝館老店啓 
[滙通保險公司廣吿]  
英國士葛治佑寗火險公司資本金規元四千五百萬兩前由公信洋行經理已三十餘年賠欵迅速久蒙紳商嘉許現歸小行經理倘承惠顧請移玉五馬路本帳房接洽可也　總經理英商華田謹啓 
[（高畏三）批命]  
庽寳善街新鼎陞棧批張五角 
[燕醫生固髮]  
醫局在合衆國大埠自製固髮藥能固髮生髮兼令髮美澤髮秃復生 
燕醫生固髮藥　夫人孰不喜髮多且黑以作美觀燕醫生固髮藥無論男女髮稀頭癩搽擦旬日滋潤異常以免少年白髮過早之患如蒙　賜購請至中國各大藥房均有代售　上海博物院路二十二號老晋隆洋行總經理 
[永年人壽保險公司廣告]  
本公司總行設在上海廣東路十號今將第十一届總結各欵列後以供衆覧 
擔認保壽總數　二千五百五十四萬一千兩產業　五百三十三萬五千八百六十七兩積欵　五百二十一萬三千七百八十九兩一年進欵　二百三十萬五千三百七十六兩東方各地本公司皆設分行發行各種之保壽單需費最亷有志保壽者請　駕臨本公司接洽可也 
總經理　華田　書記　郁賜　壽險計算員　倪安仝啓 
[（吉屋招租）]  
英界後馬路福綏里内有石庫門五幢二廂三平屋三幢三廂三平屋二所又北首山東路紅磚洋式門面樓房四幢一廂一門樓一所如欲租者請至後馬路乾記衖姚慕記帳房面議可也 
[（聲明僞票）]  
敝公司向在江浙兩省山鄉各埠及和平等鎭分設各莊專承採辦上海濬浦工程材料隨時交易貨欵現清近聞有無恥之徒私鐫圖章揑造僞票混用市面今申明　各寳號切弗收用免受濛混特此廣吿　上海利益公司白 
[老太古公司]  
倫敦崙格西火險公司柯里仁火險公司叭喇定火險公司雙司勞洽其火險公司家定火險公司 
啓者本經理以行上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗渡鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈聞 
[祥茂洋行（召租告白）]  
本行所有座落法界之空屋如欲租者請到本行帳房面訂租金格外公道小租免收特此佈告 
[（遺失派司）]  
英９１三月念八號長春丸由福州進口ＴＳ唛上紙一百廿三件重四十八担七十斤於三月廿九號報過五十件重十九担八十斤尙存七十三件該派司在途遺失已向海關聲明作發特登報聲明祥泰恆白 
[吉眞牌火油燈]  
此燈係天下最佳最大之燈用燈一盞可照極大之廳堂可容千人或極大貨棧且無𤍽氣並可照二十餘畝空廠之地請看本行門前夜間所點之燈其光遠勝電燈况此燈用油甚省一箱火油可用十二天每天燃點十小時之久諸君賜顧請至本行購辦可也　五馬路口四號天祥洋行廣告 
[煤汽引擎出租]  
仕商倘欲用煤汽引擎可向自來火公司租用其價甚廉較用電氣祇有一半之價　一只半馬力每月租銀二兩七錢半三只馬力每月租銀三兩　四只半馬力每月租銀四兩半　六只馬力每月租銀四兩　如蒙　惠顧請駕臨面議　上海西藏路自來火公司告白 
[牛皮商鑒]  
生牛皮一項最易虫蛀往往運至外洋已成廢物致生枝節本藥房精製生牛皮辟虫藥經驗三十餘年奇效卓著誠爲此項出口貿易必需之品且售價極廉請君一試便知言之不謬也大馬路三十七號德商科發藥房啓 
 
 

Page 17

 
 
   
 
 

Page 18

 
 
要摺 
[憲政編查館奏核覆修訂法律大臣奏變通秋審覆核舊制摺]  
　　奏爲遵旨核覆恭摺仰祈聖鑒事二月二十八日軍機大臣欽奉諭旨修訂法律大臣沈家本等奏變通秋審覆核舊制以鞏法權一摺着憲政編查館核覆貝奏欽此原奏内稱秋朝審一字增損動關生死未可以尋常文牘薄之不宜遽停覆核之制亟宜酌量變通推原會審定例之初意本爲嚴杜擀陷鍛鍊之弊現法院編制法旣行法官之資格均由愼選而來並設三審之階廣通呼籲行合議之制博採輿情此外如律師之辯護鞫問之公開凡爲被告人謀利益者無微不至詳愼至此實無深故之虞此　諸今制之必應變通者一也國家政令不宜首尾兩端斯歷級遞升可以漸至一貫上年十二月二十八日欽奉諭旨劃分司法權限令行政各官不准違法干涉等因欽此欽遵在案慮囚大典如仍因襲會審具文是與違法干涉何異此推諸明諭之必應變通者一也秋審事例雖不逮現行律例之繁而爲錄囚最後之成規推勘尤宜入細同一情實也有予勾者有夾簽聲叙者同一緩决也有引例减等者有三次後始行查辦减等者以及陣亡之忠裔老疾之單丁種種欵目必研習有年斯無貽誤今以司法之重寄而分任素未涉獵之人已非循名核實之意且秋朝審上班爲時甚促罄一年之積牘而取决於寸晷之中此唐太守所謂雖立五審一日卽了未暇審思五審何益是也此狃於虛文之必應變通者又一也擬請嗣後秋審人犯外省徑由按察司或提法司審勘繕具招册後尾咨呈法部核議其督撫布政司會審之制卽行停止朝審人犯概由法部核議無須奏派覆核大臣其朝審會同九卿審錄之制亦卽停止至法部議定之後刋刻招册進呈黄册等事仍照舊辦理事關變通舊制討論不厭求詳仍請飭下憲政編查館會同政務處核議具奏等語竊維祥刑在重民命而司法宜責專官是以臯陶作士命官不參以稷夔釋之廷尉决獄無撓於平勃今東西各國更重司法之權法官所判無論何官不得更議誠以非明法之人而令其議行法之合否旣無裨於事實且滋患於紛歧原奏聲明秋審之不可廢允恊愼重民命之經復瀝陳覆核之宜變通臚舉三端皆中竅要覆核之例始於近代唐宋以前京官惟有中書門下於重罪可以參預取旨外則方鎭經撫無所不總故皆干涉刑名實與覆核秋審者有間（未完） 
本埠新聞 
[滬道札上海縣文（爲購米平價事）]  
　　照得上海米價昂貴小民粒食維艱先經本道電奉兩院憲飭潑滬關庫欵八萬兩購米運滬平價現又酌擬辦法禀請核奏在案茲查滬上各棧存米無多購濟不容稍緩除照會總工程局並李董鍾珏顧董履桂蘇董本炎葉董增銘會議妥章領欵購米設局發銷平價外合抄禀稿簡章札發札到該縣立卽遵照會商各董妥籌辦理母違 
　　計抄淸摺一扣敬禀者竊職道前因滬市米價日昂小民粒食維艱總工程局李紳鍾玨等公禀請予援案奏留漕米二十萬石並舉紳向南洋各島辦洋米三四十萬石以作平糶之用荷蒙憲台一再電諭上年新漕已截留二十萬石萬難再請現飭司庫撥欵赴蕪湖採辦米石平糶指派司庫四萬滬關八萬並派委王道仁東會辦此事飭即會商籌辦多集商欵彚購分撥等因仰見憲台上顧天儲下顧民食至意惟上年蘇浙歉收上冬今春江北海州等處又辦春振幾無處不以缺米爲虞今又值湘省米貴風潮影響所及關繫尤大必須多集巨欵轆轤轉購藉定人心方足以解目前之急滬市年來生意蕭索銀根緊急萬分商欵無從勸集僅恃官欵十二萬萬不濟事急則治標之計仍非截漕不可倘以二十萬爲數太巨或留十五萬或十萬但使市面得此現成大宗米石不難使囤戸胆懾市價可望逐漸減平又經由電禀請憲台察核酌示在案至平糶一層日昨會商王道仁東以官欵過少各路緩急不同難期一致自以畫淸界限爲是業已議明常鎭等處歸王道領司欵採米經放蘇松太三屬領滬關庫欵採米由職道責任縣紳經理惟查光緒三十三年分上海辦理洋米平價事宜由各州縣會同紳董備價赴上海平價總局承領其價照原購每石減去五角另有截留平糶漕米十五萬石由有災各屬酌定米數赴海運滬局領回平糶每石照時價减洋一元所有减價蝕耗銀兩當時曾奉奏准作正開銷在拆漕項下動放目下滬市米價尚未至八元以外情形稍有不同且庫欵艱窘尤未便遽作發棠之請現擬採購運滬之米照本出售不必减價只須籌貼運駁保險繩索麻袋等費倫米到時滬米價跌則照時價出售如米價再昂或酌量畧爲减售臨時由職道妥酌飭縣紳遵照發售所有虧耗以及前項費用均由領米之處官認一半積穀息欵酌貼一半官民共擔義務以期平允正具禀間奉憲台電示以蕪米院省僅允放購一萬石南洋米上届民不願購飭探川米價值職道遵卽探詢川米運費至鉅並不便宜惟有諭令滬紳就米價較平及未禁出口之處採運不必預定地方現經會同上海紳董商酌妥洽理合酌議簡明辦法開摺禀陳仰祈俯賜察核奏咨辦理仍乞批示祇遵 
　　籌議平價事宜簡明辦法一奉撥司庫公欵四萬歸王道領購米石專辦常鎭等處平價事宜一奉撥滬關公欵八萬兩由滬道發交上海縣會同紳士購米專辦蘇松太三屬及上海縣境平價事宜一上海縣紳所購米石儘此八萬兩爲度陸續轉輸採運總在八萬之内騰挪一向米價較平及未禁出口之處採購由縣紳隨時禀道請給護照不必預定購米地方一縣紳購運之米照本出售由蘇松太三屬印官備文備價來滬領取如米石運到時滬價已跌卽照時價出售所有米價虧耗連同運駁保險棧租繩索麻袋各費均由領銷之處官認一半積穀息欵酌貼一半一上海應設平價米局及蘇松太三屬來滬領米一切事宜另由上海縣紳議章呈請核定轉詳立案一如有臨時應須變通之處由職道核定飭縣紳遵辦隨時電禀立案 
 
 

Page 19

 
 
[旅滬皖路礦會開會記事]  
　　安徽旅滬路礦公會爲皖礦總理方玉山君來滬會商組織商辦涇縣煤鑛銅官山銅礦有限公司事宜於二十一日下午三時假皖路公司開特别臨時會首由方玉山君報告銅官山礦刻已收回卽須自辦惟五金礦必得煤礦以資化煉其利乃厚查有涇縣煤礦煤苗旣旺運道又便久爲外人垂涎前經商人迭次私開已有成效欲開銅官山之銅礦必先採涇縣之煤已厘定招股簡章預算煤礦股本約須洋一百萬元銅礦股本約須洋一百二十萬元每股十元擬以先集之五十萬元作優先股凡入優先十股者送紅股一股一律給予週年八釐官利遵照奏章以礦局所收米捐爲保息並由礦局撥欵先從涇縣煤礦入手試採俟優先招足卽開股東會議决開辦未開股東會以前所收股本均原存各埠代收股銀之各銀行莊號公司概不動支此次在寗由旅寗路礦公會開會同鄉諸权認股已逾十萬並有擔任分致各外埠招集者尚餘優先股四十萬元請同鄉諸公分頭認集俾底於成云云遂將招股簡章分送閱看次由周味西君起言茲事體大應於上海組織一機關部藉通消息尤爲有裨次由丁介侯高懿臣謝筠亭余魯卿汪蟾靑夏玉峯舒省三汪允中竇希文汪壽臣張無塵演說贊成遂决議暫假安徽旅滬路礦公會爲通信機關義善源莊爲收股處並公議認集股份成數準於月内報告安慶礦局謝筠亭余魯卿汪蟾靑並議通知徽寗旅滬各同鄉特開徽寗會館提議此事以便分頭招集洪偉臣余介堂並認分勸紅綠茶各商入股時至七鐘遂散會 
[甬紳回藉籌辦善後]  
　　寗紹台道桑鐵珊觀察致上海商務總會周金箴嚴子均兩觀察電云慈民滋事殊可憫現勢稍平仍未解散弟現親往勸諭事關大局乞二公速來共籌善後等語聞周嚴兩觀察接電後已於二十三日乘寗紹輪船赴甬矣 
[現銀暫停出口]  
　　本埠自二月以來銀拆步增推原其故皆因現銀逐裝出口所致故昨由錢業公同議定兩禮拜内暫停出口以維市面 
[勸業會董事會上張督電（爲會塲電燈事）]  
　　南京督憲鈞鑒各國會塲電燈動以數萬盞或數十萬盞爲率今節省糜費擬用萬盞據通和云再少實不雅觀然以經費爲難欲再核減誠屬無可如何惟有仰聽憲裁至於商家嫌官電燈價昂業已改用油燈更屬不雅會塲專利事屬勉强如有鉅商用塲較大者自裝自用並非牟利似難禁阻應請飭遵辦理董事會叩 
[勒限公役戒絶烟瘾]  
　　本縣田大令昨又接奉蘇省禁烟公所札文諭飭各府州廳縣所有闔署有卯辦公書吏差役吃食洋烟者自奉到此次公事起統限於三個月内一律戒絶盡凈然後陸續給憑赴蘇到公所騐看 
[盜匪搶刦米店續紀]  
　　彭王廟鎭姚永順米店被盜搶刦經四路三區畢副巡官親率長警等追獲盜匪九名移送一區已誌昨報前日下午由黄正巡官傳到事主姚秋波及前次搶刦張家宅之事主張志香訊問一過後將各犯逐一提訊詎均狡展不認當由姚指認搜出之銀洋均有該店圖章又由張認明盜匪高玉峯所穿之布鞋實係前次被刧之贓巡官以贓證確鑿何得逞刁諉賴卽飭姚張等暫行退去將一干人犯解送總局聽候嚴訊究辦又聞前日黎明時騎巡隊緝獲夥刦該米店之盜黨高成王阿富張士德等三名又偵探隊緝獲夏惠洲一名又四路一區緝獲王貴才一名一倂解交總局經孫裁判分别研訊高王夏王等四人均已供認惟張堅不吐實奉判還押候再覆訊 
[續誌巡士拘人之齟齬]  
　　閘北三路二區巡士因拘拿私熬土渣之王端榮被租界探捕指爲違章越界拘押捕房已略誌昨報茲又據訪員詳細報告云王瑞榮賃居虹口吳淞路華洋交界處五百七十八號門牌開設土渣膏作煎膏時臭氣四布觸鼻難聞該處居民以其有碍公衆衞生報請三路二區警局將煎膏之蔡忠才兪陸氏及容留開作之地保馬連生一倂拘案禀奉總辦飭提作主王瑞榮訊究在案前日三路二區巡士沈如濤高湘雲同至作内查勘一切詎王卽以該巡士等越界勒索擅行拘人等情密報虹口老巡捕房由捕頭飭派八十四號西探將沈高兩巡士一倂拘押昨晨解至公共公廨訊據沈高兩巡十供稱王之土渣膏作前門在租界吳淞路後門在三路二區境内與巡士崗位相近前日巡士等均從後門入内調查王卽令人赴捕房誣控越界拘人致被拘解案下求察王妻吳氏與夥陳星園及見證木匠陸顯林投稱王瑞榮前開土渣膏作現已閉歇前日沈高兩巡士從前門到家勒索洋三元不遂卽行拘人因此報捕且該處後門素來釘閉請鑒旋據該區張副巡官投稱王在是處開設土渣膏作係由獲案之蔡忠才等供出業已出票查提前日該巡士等至王作内調查係從後門進去並未索詐且不越界孫襄讞商之英副領事布君以捕房亦稱該巡士等違章越界非前往會勘不能定斷判王暫押捕房沈高兩巡士均交張副巡官帶回定於卽日午後前往會勘俟禮拜三令將該巡士及蔡帶至公堂質明以便將王瑞榮帶回巡警局歸案訊辦 
[咬牙切齒之文告]  
　　浦東總巡游别駕出示曉諭云照得地方人民因事涉訟當必有不得已之苦衷始求官爲審理而書役等乃敢於此中用意婪索任情敲詐犯法者固法外加法被累者亦復累上加累害民之蠧莫斯爲甚方今講求新政亟應一洗積弊乃本委蒞差以來詳查本局猶復沿用門房主持一切與書役等上下其手明目張膽進一禀而例索洋二元四角結一案而勒收洋至四五元者此種習弊若不立卽湔除不惟於憲政有碍卽捫心自問亦非體恤民隱之道除嚴加釐剔外合再通行曉諭無論十著客民呈遞禀詞以至結案倘有本局書役人等仍向原被兩造藉端需索者隨卽扭禀來局一經訊實無不立予嚴辦勒追贓欵盡法懲治倘爾人民等甘愿受愚與受同科准此辦理知必有以操之過激水淸無魚之說來相詰責者總之凡事祇求其心之所安知我罪我吾無惴焉此害一日不除則民氣一日不伸地方達人亦必有能辨之者 
[浦東總巡局開除書識]  
　　浦東總巡游别駕牌示云照得本總巡事繁責重所用書識人等自應遴選清潔及勤愼明公之人充當以免貽 
 
 

Page 20

 
 
誤要公虧累名譽茲查本局書識張其誠前充縣書曾經因案斥革現在投局亦復聲名惡劣辦事因循著卽開除出局另行雇募廉潔勤謹之人常川在局以資辦公而重法守合亟牌示爲此示仰該書識速將經手一切案牘卽日淸繳母得稍有延玩自取咎戾 
[賽馬改期]  
　　旅滬西商春季賽馬本定於昨日開始舉賽嗣因天雨路滑不能騁馳且聞塲中尚須整理一切須俟天晴再行定期舉賽 
[城内]  
[逃犯拒捕]  
　　法界西牢逃犯陳伽寳曾於前年在租界内搶奪途人衣服銀洋由法廨讞員訊供不諱判發西牢監禁十年詎於去年二月間膽敢脫逃緝拿未獲前日被道署偵探夥長榮在城内東街與陳相遇上前拘拿詎陳猶持刀拒捕該探夥手腕及腿上受戳兩刀幸有旁人帮同扭住帶回道轅押發到縣法捕房聞之立卽遣探到縣請將陳伽寳交與來探歸案訊辦當由田大令禀知滬道察觀察以該犯拒捕行兇不法已極諭俟上海縣訊問懲辦後再行送廨 
[顧全民食]  
　　昨日午後本縣田大令親赴輔元堂與各紳董商議購米平價事宜詳情探明續錄 
[待哺嗷嗷]  
　　本縣田大令定於本月二十六日親蒞普育善堂發給孤貧口糧該善堂業已預備一切矣 
[南市]  
[愼重生命]  
　　總工程局昨出示諭去照得東洋車夫須年在十八歲以上身材長大者方准拖拉其未成丁者冋本禁阻拉車茲准上海縣田函開目擊拖拉東洋車小孩甚多察看年紀不過十四五歲不徒有傷身體且恐坐客危險請飭巡長暗查如遇此等小孩拖車務令更換壯丁以重生命等因准此查近來年未成丁之拉東洋車者日見其多不但拉車者筋力未足有傷身體且慮有翻車傾跌坐客受傷情事除諭飭巡長巡士查察拘解外合再出示曉諭爲此示仰各車行各車夫等一體知悉嗣後務須年在十八歲以上身材長大者方准拉車如身材矮小年僅成童者一概不准拖拉如違定干拘罰 
[船戸交保]  
　　永義昶信局司帳陳宗福將脚划船戸魯連珍陳阿毛扭至工程局控稱由常熟沙頭等處帶來洋六百元票銀千餘兩均被失去昨經湯裁判飭傳班頭潘忠信船主高阿桂到案復訊判令交保赶緊緝查 
[閘北]  
[叔嫂涉訟]  
　　徐當寳控寡嫂徐龔氏姪孫徐金生吞佔房産咋經四路一區黄正巡官集訊龔氏供　夫弟富寳早經分炊因氏無後立金生爲嗣致遭妒忌來局誣控巡官以兩造供詞各執判令退去候查明實情再行訊斷 
[英租界]  
[婦人毒計]  
　　湯松壽偕兄湯壽全控妻徐氏卽唐小妹捲逃等情昨由包探將氏拘獲解廨請究原告投稱前出茶禮洋一百元娶寡婦徐氏爲妻茲忽捲物私逃求請究辦氏供本夫錢阿根故後因貧與湯姘識同居蘇州齊門地方嗣因湯屢犯竊案由縣訊辦婦人恐被波累遂至上海北四川路錦喴鐘表店爲傭詎湯又時來索錢昨因無錢給付致遭揑控求鑒德襄讞商之英森副領事以氏所供難憑判仍押候查明於下禮拜一再行訊斷 
[拐犯收禁]  
　　無錫人楊老九家之婢女月琴被邱玉書誘拐來滬嗣被邱父知悉報捕飭探將男女查獲解奉公堂判押在案昨日復訊判月琴暫留本廨候楊來案具領邱玉書押西牢半年以儆 
[呈驗收條]  
　　祝王氏沈陳氏控被蘇欽君以薦爲某戲園案目爲由串騙押櫃洋三百元一案昨經公堂復訊原告將收條兩紙呈案請追訊之蘇仍推諉判押候查明於下禮拜一再訊 
[店主該罰]  
　　山西路振源祥珠花店主鄒振祥控學徒周台林竊取珠押髮一支致周吞烟圖盡已誌昨報昨由捕房將周解奉公堂訊係店主誣控判鄒罰洋十元充公再給該學徒醫費洋十元從寬斥釋 
[馬夫疏忽]  
　　新閘白克路席姓家馬夫李星公因拉韁不愼在四馬路　倒年老行人以致跌傷當由二百六十號華捕將李拘獲昨解公堂請究判押候原告傷愈於下禮拜一再核 
[串竊首飾]  
　　楊　浦路協大押店控葉仁籌張登雲命養之串竊值洋一千餘元之金銀飾物昨由包探將三人解廨請爲訊究判押候原告開呈失單再行訊辦 
[領回女孩]  
　　盜犯張海寳之女孩張二囡由廨判留幼女所候核在案咋由婦人章張氏投稱該女孩是婦人之領女求恩給領中西官准予該　覓保領回 
[靠誰贍留]  
　　陳葉　控夫陳　生抛家不顧昨由包探將陳傳至公堂過堂候訊 
[負債被控]  
　　薛桂林因欠陳士良銀兩被控昨由公廨傳案判薛交差候晚堂訊核 
[分别攤遠]  
　　龍飛牛奶房洋人與隆茂米店主同控陳桂林虧空帳洋一案昨經公堂復訊中西官以陳　所繳之洋　數尚少二十六元諭令隆茂領洋四十六元餘交龍飛洋人領去陳押二月 
[馬夫到案]  
　　德副領事韓君控馬夫費全寳欠洋一案由廨將保人張王氏收押在案昨由包探將費移提到廨諭令押候禮拜六訊追 
[偷兒收押]  
　　王紅生竊取李東林家衣物由探查獲昨公堂訊實判押三月 
[美租界]  
[養媳被拐]  
　　吳淞路一百八十三號郤源記成衣店之養　粉　子昨忽被匪拐失由店主投報捕房　頭　爲查緝 
[因何被毆]  
　　金阿香昨投捕房報稱行經伯頓路忽被流氓小鬼頭揪住兇毆請爲拘辦捕頭飭金退去聽候查究 
[無防之徒]  
　　蕩婦吳甘氏昨　無賴徐景春在北四川　拆　口角氏投　房控被徐搶去金押髮一只捕頭飭氏退氏查明再核 
[各有不是]  
　　金阿生陳新來二人昨在北蘇州路與販賣毛巾之李根福論價互毆由捕一倂拘入捕房捕頭以兩造各有不合分别斥釋 
[形迹可疑]  
　　兪順才昨持衣服在北河南路某押店押錢包探見其形迹可疑拘入捕房押候查辦 
[法租界]  
[調停騙案]  
　　胡義生前向陸如林皮鞋店購得皮鞋三十雙囑令送至天福洋行收銀迨至該行又稱司帳周林出外約於翌日往收詎届時人已避匿知係受騙故卽報知捕房拘獲收押在案昨日原告投案因已有人調停禀請銷案並請將故開釋中西官准之 
[猪肉無印]  
　　張子才張仁發前日各持無印猪肉數斤在途行走被宰牲所西人查見一倂拘入捕房解廨請究兩張供稱係在陸家宅橋南首購來不知違章判各罰洋半元充公 
[串拐小孩]  
　　陳開又串同朱某拐騙男孩陳毛毛由失主報經包探將孩吊出尚有女孩兩口已被朱某帶往他處該包探將當開文及朱某之子林林拘解公堂旋有張阿六投稱亦被陳禾拐去女孩一口求請附追質之陳供祇拐男孩陳毛毛餘不知情林林稱所有女孩一係小的之妹一由父親　回未知在何處拐來現由父親帝去不知避在何地判陳朱管押候提到朱父再究 
[車夫兇横]  
　　一百八十四號巡捕昨將垃圾車夫楊阿三送至公廨禀稱楊將垃圾車停在道旁拘進捕房釋出後楊又紏同六人在馬立師地方報復先將警笛搶去然後行兇現將楊拘住請爲訊究楊供祇有劉魏兩人在塲並不帮兇判押候查明再核 
[是否同黨]  
　　張谷三前晚在嵩山路被流氓兩人軋住强剥衣物張見其帶有小刀不敢與爭祇得任所欲爲旋有吳阿慶尾隨張行迨至捕房門前卽將吳拘入解廨訊究吳供出外購物與張同路故在後尾行並無串剥衣服情事判押候查明再核 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[議决案]  
　　覆議寗蘇合辦女子師範請就南菁學堂改設一案 
　　爲呈報覆議事件事上届議會議决寗蘇合辦女子師範請就南菁學堂改設一案本年正月初二日二十四日疊奉督部堂撫部院劄交覆議前於本月十四日開會覆議查南菁改辦文科高等又仿照順天成案先辦中學因有奏案在上届議案之先故不候覆議呈到業已開辦自無庸再執前議至陸護部院劄開兩屬合籌經費另擇適中之地建設督部堂劄開就寗垣現有之官立各校合倂數堂欵項辦一完全女子師範學堂寗蘇通力合作各等因本局公同議决僉謂江隂旣不便改辦則寗蘇合設一完全女子師範學校以在江寗省城最爲適中惟合倂數校則褒集之經費無幾而所破壞之女學太多非教育必求普及之旨寗垣漢西門内已有前督部堂端購定之地一百六十畝專備建築女子師範學校之用可以作爲基礎仍以從新締造爲宜若實有爲難或就官欵最多之一校改設之本校師範班生固可入完全之新校其餘各班生亦可轉入本城同等之校不得已而思其次尚爲較便理合將覆議所决備文呈報 
[呈報請聲辯規畫全省教育案]  
　　爲呈請事本局上届議會議决規畫全省教育一案去年十二月初三日本年正月初二日二十四日先後奉到督部堂陸護部院劄復各在案查是案甲之二三四五各條督部堂復文内開甲之二應如所議先將原有之額加意維持仍隨時妥籌增加之法其餘各節由寗蘇兩學司核明辦理甲之三四五各條已飭寗蘇兩學司分飭各屬會同勸學所教育會妥籌辦理各等因而陸護部院劄復文内抄發司詳原批則有應由各州縣酌量本地情形督同勸學所教育會查議復辦等語此查議復辦四字本局玩誦再三不勝疑惑雖奉陸護部院續劄反復解釋仍有不能已於言者查原案甲之二條督部堂劄復謂爲維持教育經費起見實蒙鑒及提議之本意而陸護部院顧念民依慮及籌捐且念及魚肉蔬菜之無一不捐及本局以原議祇求維持現額一面徐圖加增並非急切指捐等語切實聲復而陸護部院續劄又以原文未敍徐圖二字無從默悟爲言不知原文明言一面設法增加一面應先將現有之額加意維持着一先字以維持爲先務卽是以增加爲緩圖其理易明且所謂設法曾加者法亦多矣豈專指籌捐之謂夫教育普及爲立憲根本本局區區之意正以籌辦學務不可不兼顧民情故僅僅議及現欵之維持不敢侈有推廣而陸護部院已慮及籌捐念及魚肉蔬菜之無一不捐不知陸護部院恭讀逐年籌備憲政淸單第七年人民識字義者須得百分之一第八年須得五十分之一第九年須得二十分之一其憂懼惶汗又當何如在陸護部院學務民情兼籌並顧之盛心爲人民者誰不知感所懼官吏仰承風旨以爲諮議局一言學欵撫院已慮籌捐之操切憲意昭然皆相戒不敢言籌欵不惟不敢言推廣並不敢言維持浸假而不的實者聽其虛懸矣不足者任其虧短矣學欵日縮卽學務日削如立憲前途何此則本局所對於甲之二條陸護部院行令查議之文而不勝疑懼者也（未完） 
[記事]  
[十七日議塲速記錄]  
[宣布覆議籌辦共進會]  
　　四十八號說明原案請督撫陳請改稅則故照諮議局章程應作爲建議事件故第二層引伸推廣剳文之意 
　　十九號凡建議者係諮議局無權限議决遂作爲建議案本不在有奏案與無奏案也但原案卽爲建議案督撫但有收受建議之權而無必准建議之責此次覆議是否作爲建議當加斟酌 
　　五十二號第二層勸業會免稅時已迫切若仍請出奏必已不及現有减半之說應否將此意加入 
　　四十八號末後引局章可删去重甲前請本不必述明此案係建議性　與否也至旁義云云請辦事處酌改又言免稅中爲有外國參考品如何辦法 
　　議長請决定是否由辦事處將文字略行修改全體决定照辦 
　　七十號外國參考品現在佔地極多若有准其銷售且令免稅則反爲洋貨增銷塲矣 
　　五十二號内國勸業會與萬國傳覽會不同内國勸業會但有外國參考品不准銷賣 
　　四十八號此條尚未調查確實且内國勸業會不准銷售外貨是銷賣不　銷問題非免稅問題也 
　　五十二號此案應否加入一層各國參考品但可到參考館不能作爲銷賣之市場 
　　七十號此可另案提議此案已爲通過 
　　議長宣布日表議案已畢 
　　議長又報告徐州府議　段君慶熙辭職並　原函其理由一因臨時會有病一因秋間葬祖母恐不能到會 
　　六十七虒此理由不能辭職應由諮議局說明正　理由不許其辭職 
　　議長仍請表决公决不令辭職 
[十九日議塲速記錄]  
　　張議長主席 
　　議長報告今日有緊急動議案前淮揚議員曾禁運米出口安徽諮議局來函亦請截漕免向蕪湖買米頃督幕李觀察哲濬來局述督部堂已電奏請截漕十萬擔已得廷寄令江皖贛三省沿江禁止運米一面兼辦平糶由督部堂備欵至西貢運米十二萬擔來寗現在諮議局應先向行政官道謝又須酌量各地情形或先呈請隨地留米尚須公决 
　　二十五號督部堂旣電奏截留漕米十萬石但以各地而論隨處需米蘇屬亦曾有派王觀察仁東赴滬採辦西貢米之說現應由濬議局出名兼呈督撫酌量各地緩急以爲分布 
　　一百十號請發表意見言頃所提議係米之來竊所慮者係米之去又言實有私運出洋萬乞注意防範 
　　三十六號在寗之六萬擔不必設法分留可請多買三萬擔 
議長請先决定應否由諮議局公謝 
　　四十八號現可由個人名義道謝如由諮議局呈請之件則由諮議局公謝 
　　一百二號民間乏食甚望諮議局提議諮議局亦極願擔負已得行政長官先行施辦自宜公謝 
　　四十八號諮議局道謝須分一隆殺之等級 
　　一百二號諮議局對於行政官正宜表明此宗旨可知几關民生社會之事諮議局無不注意凡行政官爲有益民　社會之事諮議局無不歡迎 
　　二號賛成一百二號之言 
　　議長請表决全體起立贊成用全體名義公謝（未完） 
小說 
 
 

Page 27

 
 
[小說（）]  
　　第七回施金釧虔禱大光王談禪理詮釋如來佛 
　　我們這班人。旣然讀過幾年書。明白些兒道理。不是和那班愚夫愚婦的見識一般。就應該想個法兒。把這班人勸化轉來。勸化得一個我們中國就多一個有用的人。少一個迷信的人。慢慢的推廣起來。一個勸兩個兩個勸四個。自然而然的。這班迷信的人。就漸漸的少了。姜孝廉心上存着這船的一個意。見所以不論走到什麽地方。都是苦苦的勸化那班百姓。無奈那班愚夫愚婦。迷信的積習極深。那裡肯聽姜孝廉的說話。十個裡頭。聽信姜孝廉說話的。不過一個兩個眞個是彼衆我寡。姜孝廉也無可如何。姜孝廉有個嫡堂寡嬸。住在蘇州域内。這個寡嬸止有一個兒子。好好的忽然害起眼睛來。本來是個風火病。原不要緊的。不知怎樣的給醫生吃錯了藥。虛火上冲。眼胞上紅腫起來。睜都睜不開。痛得晝夜叫喚。姜寡婦慌了手脚。不敢再請醫生。素來知道道曉岑的醫道高明。脉理極好。連忙打了一個電報到杭州去。要請姜曉岑來看兒子的眼晴。姜曉岑接了電報。連夜趕到蘇州來。輪船一到碼頭。一乘轎子。一直趕到米市巷。見了姜寡婦。只見姜寡婦正在。那裡陪着一個和尚講話。姜曉岑見了嬸母。行過了禮。那和尚也立起來。打個問訊。姜曉岑本來最恨和尚道士。見了和尚道士的面。就不知不覺的生起氣來。如今見這個和尚。立起身來。和他問訊。姜曉岑滿肚子的不高興。别轉頭去。也不理他。只當没有看見的一般。那僧人見姜曉岑竟不理他。心上也覺生氣。便對姜寡婦說道。旣然府上有客。僧人不便在此。改日再來罷。姜寡婦聽了。慌忙在手臂上褪下一副赤金雙絞絲鐲子。遞給那個和尚道。有勞師傳。把這副鐲子給我在大光王菩薩身上裝金。保佑小兒的雙目復明。我緩日再來許願。那和尚見了這樣沈甸甸的一副金鐲子。估計起來。至少也有五六兩重差。不多值好幾百塊錢。由不得眼中出火。笑嘻嘻的接了過去。 
國外新聞 
[土國内亂之猖獗]  
　　二十一日倫敦電云據君士坦丁電稱卡乞里隘之阿民不允投誠土軍現將圍而攻之其局勢無異第二塞馬菲拉大戰云又據維也納消息阿爾排里亞亂民已占據伊配克及特茄柯伏兩地現集於卡乞里隘力抗土軍前進土將竇格脫巴沙所統之軍攻奪山隘高地時曾折兵六百名二十日柏靈電云土政府現竭力遏制阿爾排里亞亂事執兵從戰者不下四萬五千人 
[羅斯佛已抵荷蘭]  
　　二十一日倫敦電云羅斯佛君已抵荷蘭由由該處進赴海牙所至各處均以皇禮待之續電云羅期佛君在愛　斯脫丹海牙兩處均受公衆非常之優待 
[英報館奬勵飛船家]  
　　二十二日倫敦電云法國飛船家濮蘭君近由倫敦駕乘飛船飛抵孟哲斯脫現經公衆設宴欵待以表欽仰每日郵報代表卽以奬金一萬磅親呈濮君該報館現復懸賞英金一萬磅以奬有能由倫敦飛抵愛汀堡而復駛回倫敦者 
[英國宣布否案權議案]  
　　二十二日倫敦電云英國反對上議院否案權議案業已宣布顔之曰國會議案内謂茲擬組織第二議院以代上議院棄世襲而公諸庶民惟此舉一時尚難實行而上議院現有之權不得不先加限制云該議案規定凡財政議案移交上議院一月之久而未經通過者應由下議院議長具狀呈諸英皇聲明此爲完全財政議案候皇上兪允卽作定律下議院議長所具之狀無論何種法廷皆不得過問該議案並將近今下議院通過各欵一一列入 
[意外務大臣將游柏靈]  
　　二十一日柏靈電云意大利外務部大臣將於西五月間出游柏靈 
[意國下議院信任政府]  
　　二十一日柏靈電云意大利下議院已投票賛成信任政府 
[法艦開往居留島]  
　　二十一日柏靈電云有法國鐵甲巡洋艦一艘已奉命開往居留島 
[俄員禁止圖畫賽會]  
　　二十一日柏靈電云芬蘭舊京阿波近舉行日本圖畫賽會因列有侮辱俄國陸軍之圖畫故由俄國總督勒令閉會（以上譯字林報） 
來函 
[吳江蘇路股東金硯君等致蘇路公司函]  
　　蘇路公司總協理曁董事局諸先生公鑒日前奉讀覆書三復詳審一若專由總恊理備述苦衷而深咎股東之反對截息作股爲不情且祇言續寄紀事單而於索閱收支淸册置諸不論不議竊查公决呈部之公司詳章五十六節更改公司章程必開股東特别會今截息作股是已更改章程第十九節之辦法以應議决於特别會議者而可議决於常會之中且又無收支淸册發寄姑無論輿論之不洽信用之無存而章程旣可隨意變更則其他文義雖美亦理不足而求勝於詞耳古來豪傑任天下之事遇盤根錯節之會不得已而隱忍委曲必不能禁人之疑疑不能無質問質問不能無剖晰而公是公非出焉今公司不於常會之前先登發息告白而于常會之後遽登截息告白人多謂公司謀定後動姚淸溪等特爲傀儡僕等之所疑者一也在總恊洗手奉公人所共諒而辦事諸人不能自好僕等久有所聞今果公然見於天鐸之報矣况索收支淸册亦係照章應得之權利而靳不與僕等之所疑者二也今來函于質問之要點絶不置議而徒作憤懣之談以截息爲無上之妙策是直自認其揮霍糜費扶同徇隱於前而曰吾今乃計無復之也猶得曰有以對股東乎夫股東 
 
 

Page 28

 
 
之舉吾總協理也豈以其有縱五尺横二尺之身量將墊江蘇之軌道哉夫固有四百萬汗血之股本在也此四百萬汗血之股本因不啻於選舉之日鄭重以付諸總協理之身謂總協理必能支配以得當也今贏利不可期一旦出此截息作股之下策悍然變更章程而不顧而其所執持之說曰趕築淸徐夫淸江至徐爲里三百爲欵四百萬今應截之息僅三十萬卽再籌百二十萬而預指四年之息以爲抵偃然對股東而有居功之色曰不籌則辦事人有負各股東誠哉其賢勞也然而南綫養路之費北綫繼續之籌其有把握與否未可知也將以俟續招乎則信用掃地人將以實業爲戒將以俟續繳之新股乎則舊股之票且廉價以出售總恊理辦事之成蹟亦可見矣吾人動輙責政府失大信于民以昭信股票爲口實今乃知紳猶官也商猶官也從此大江南北或再築一路或再興一實業欲招股者夫誰信之且非獨江蘇而已凡中國之辦實業者皆將以蘇路爲戒蓋截息之關係小而擅行變　章程之關係大變更章程之關係旣大而失信用於社會之關係爲尤大故曰自古皆有死民無信不立善乎兩公司之呈郵傳部請廢存欵約也有曰大部與公司各守章程辦事彼此自有掉臂遊行之樂今我股東將止其觴而還酢公司矣回憶公司創辦之時蘇路之名譽與浙路相頡頏今浙路發息而股欵踴躍輸將存欵安放不動卽名譽夙在蘇浙公司之下之閩路公司近亦煌然登發息之告白矣人之度量相越豈不遠哉夫總協理處高明之地或淸理鄰省之財政或多辦本省之實業公司諸事自不能必躬必親然何至幷知人之哲而忘之耶在今日而責公司之糜爛明知已爲後時惟各招股人之身量其縱横亦不下於總協理曩時熱心勸導口血未乾而息已無着登門之詬責在公司决不聞知是總協理已自捐其縱五尺横二尺之身入泥滓而招同類也若總協理决不察各股東之忠告諸董事不知辦事之當遵章固執前言而蔑棄章程不開特别會議不發收支淸册則僕等惟有自行會集各股東於滬上查照商律辦理然此事發諸股東無寗發諸公司之爲愛吾公司也夫截息作股之美利總協理言之津津豈知截息則招股無效招股無效則部限逾部限逾則歸官辦官辦則外欵必乘之而入蘇路歸官之說協理私允之謠去年已見諸報章矣鼓鐘于宫聲聞于外吾甚惜以江蘇實業之王一日蒙晚節不終之辱也願總協理深思股東之言惠顧大局許之以特别大會賜之以收支淸册推誠布公與股東相見俾已墮之大信收效桑榆則所謂賢者能受盡言也否則僕等今日非與總協理爭律墨工巧之時惟有各行其是而已故敢以書報惟諸君子實圖利之敬佈腹心仍希賜教敬請籌安吳江蘇路股東金硯君等公啓三月二十一日 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
