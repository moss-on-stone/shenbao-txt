# 1934 - 19 - 4908536

 

Page 1

 
 
[新印萬國近政考略] [  圖書集成局代啟]  
　　通海以來談洋務者雖不乏人然往往人各其說多　浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律敎化盟曾編年新政之涉於考據者備載其精瞭如指掌兹託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傅曰質疑錄曰醫家心法曰易氏醫家曰芷園　草存案曰敖氏傷塞金鏡錄曰痎瘧論疏曰逹生編曰扁鵲心書日本原崇原曰侣山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久巳模糊兹本局承傅文書局之囑排印成編錫購者請臨上海博文書局揚州點石裕記選取可也計　八册每部價洋一元六角 
[書客述妓女之苦]  
　　久雨甫晴寒氣砭骨圍爐枯坐正苦無聊有客造廬而請曰客居無事君能分筆墨之閒作片刻談　乎前見貴報論妓女之苦論非不暢然君非出入花叢者故尚未詳知其苦况也君如不厭煩言請爲君敷陳之向來妓女之苦在色藝不佳者爲龜鴇所欺日事凌辱其在貌麗而善酬應者鴇或愛之憐之惟旣愛之憐之則必視爲錢樹子而不肯令其早日從良以致出頭無日然妓年稍大心計漸工篋中積有私蓄者或者自贖其身擇良而事不無結局若今日滬上之妓不但鬻身者受龜鴇之苦卽自有其身者似可自由自在而不知債臺高築日坐愁城自數十數百數千不等卽有富商大賈貴介王孫欲爲之脫籍非代其歸清債欵不可衣飾身價無論矣故欠債愈大者脫籍愈難脫籍愈難者負債愈多甚有被偪而輕生潜逃而涉訟皆債累之也推其所以負債之故良由近日風氣日奢娼寮日衆交接日濫之故當日滬上之妓皆聚於城中不過十餘家然非有錢之人不敢問津自遷於城北之後日增一日幾至比户管絃雖到處天臺亦無人不劉阮矣意者徵逐者多妓院易於謀利不知物以罕而見珍妓院旣如此之多人皆司空見慣燈紅酒緑之時不特可以招之卽來卽欲眞个消魂亦非難事向之呌局也長三則三元書寓則四元今則長三書寓合而爲一每局多至二元少則一元且未必皆能如數以償向之一擲千金者則可謂絶無而僅有卽有之無非欲爲之脫籍耳試思滬上妓女何止數千百人而每年脫籍者尚不滿百而良家之隳落者反不止此數亦何怪滿坑滿谷遍地烟花哉脫籍如此之難或由鴇母勒價或由該妓未滿烟花之刦無意從良然皆由身價之過昻耳要知價之昻非盡身價也債累之也夫妓女以身爲本衣食穿帶惟客是賴苟不至門前冷落何以債爲不知客之錢愈算愈精而妓之費愈用愈大一房之設非紅木卽花梨不能置者賃之鋪中現在比比皆是一衣之費須數十千一之值須數百千客所化之局帳筵資東除西扣凈入妓手者亦巳無幾而且遲之節間始得到手平居用度皆須妓墊如此而謂妓能不負債乎然妓一身之外無長物又從何處告貸除印錢之外皆娘姨之錢耳夫娘姨之錢貸之該妓卽可爲該妓之傭該妓旣用其錢亦無可推托謂之帶擋如官之帶肚用錢之後不能不受其挾制矣雖無工值而每月所分下脚較之良户之帮傭奚止數倍所貸之錢皆係重利一二年後無不如其本之數所以娘姨之錢愈多而妓之債卽愈重雖非鬻身而牽制較鬻身爲愈甚誠以鬻身者身價尚有限止而負債者債竟無限止也有一妓而負數娘姨之債者有一娘姨而放數妓之債者於是妓女若娘姨之套人而娘姨若妓之鴇母自妓女有負債之累致妓女之從良者日少自娘姨有帶擋之名而良女之爲妓日多每有貧家之女父母不能育養爲娘姨者必多方慫　爲之置衣飾爲之備牀帳該父母以爲並非賣身不致去而不返貪心一動卽入陷坑不數月債已滿身妓負其名而帮傭得其實累年累月竟無了時從前鴇婦皆老妓爲之而今日之娘姨則儼然皆鴇矣鴇多卽妓多君論禁娼寮救妓女之苦恐娼寮必不能禁不如俟妓女從良爲債所牽制到官涉訟如有帶擋之錢一概作爲罷論如此則妓女身價旣輕從良自易人亦不敢再放妓債妓若無債可借爲妓者自少亦不禁而禁之一法也客去述其所論弁之報端以質之熟於斯事者 
[諭旨恭錄]  
　　十一月二十五日奉旨綽羅斯固山貝子唐古特著加恩賞給二等侍衛在大門上行走欽此○二十七日奉旨查辦道桂霖吉順知府誠瑞崇祥俱著外用光祿寺少卿著德本補授翰林院侍讀照例將景厚轉補所遺侍講著熙瑛補授内閣侍讀者楊樹補授保舉吉林儘先卽補主事雙廉著照例用保舉在任遇缺卽補道補授吉林長春府知府謝汝欽著准其補授照例用升補順天府治中王夢齡著准其升補擬補西安將軍衙門筆帖式景格春著准其補授奏留吏部額外主事楊敬遠著准其留部卓異俸滿山東萊州府同知蘇龍瑞著回任准其卓異加一級仍註册候升太廟五品官三缺著富亮慶瑞和順補授擬補盛京兵部筆帖式鍾英著准其補授欽此同日奉旨　紅旗滿洲副都統著溥良調補鑲白旗漢軍副都統著信恪補授欽此同日奉旨謙光著加恩賞給三等侍衛仍在乾清門行走欽此○二十八日奉上諭御史孫賦謙奏武塲考試仍請變通舊制一摺著兵部議奏欽此同日奉上諭御史孫賦謙奏鄕會試文塲有割卷易名之弊請用印防範等語著禮部議奏欽此同日奉上諭翰林院侍講學士濟澂奏京城錢店奸商牟利往往藉端閉歇近日如東城之天義等三錢店數日之間均各歇業以致錢價低昻不定兵民受累實深等語著步軍統領衙門順天府五城一體出示嚴行禁止倘有如所奏奸商串通司坊各官情弊並著從嚴叅辦以儆效尤欽此同日奉上諭翰林院侍講學士齊澂奏庫儲重地請飭整頓積弊一摺户部銀庫爲出納總匯理宜嚴肅乃據稱近來開庫之期每有已滿庫兵及匪徒溷跡潛匿並有充當庫兵期滿久不更替以致弊竇叢生著管理三庫大臣於開庫時督率司員嚴密查察如有匪徒溷跡卽行拿獲究辦其期滿庫兵並著飭令照例　役毋任朦混盤踞以重庫儲而戢奸宄欽此 
[本館接奉電音]  
　　昨日清晨京師飛電傳來硃筆一道敬謹譯登○十二月十五日奉硃筆準良補授内閣學士兼禮部侍郎銜欽此 
[探極已回]  
　　循環日報譯俄報載瑙威國名士南三毁家聚資帶同隨從者十二人乘輪船往探北極冰海查考地理天時尋得荒島數處皆前人所未曾到者南君已安然歸里將前人所繪輿圖及志乘所未詳之處概加删改以備叅稽 
 
 

Page 2

 
 
[力除虎患]  
　　廣州博聞報云新城小新街有博徒多人曾稱十九友近日更爲荒謬忽改稱十九虎顧名思義其目無王法可知矣某日被其害之花梨行赴廣州協署及縣署禀控鳳協戎以若輩狐假虎威久已開設賭塲負嵎自固倘再養虎爲患則虎而生翼將不止如南山白額虎惟周子然後能除之矣爰於初四日立派兵勇馳往拘獲虎黨十餘名所有賭塲一律毁拆而地方爲之肅清自經此次雷厲風行昔之談而變色者今將獻十公所矣 
[美船計數]  
　　阞報云北美合衆國航海事務局調查船數據稱一千八百九十六年六月杪商船共有二萬二千九百零八艘墩數共有四百七十萬三千八百八十墩内木質帆船一萬六千二百四十四艘墩數二百三十一萬八百十九墩鋼鐵輪船八百八十艘墩數一百萬四千五百十三墩至各船所往地方在大西洋及墨西哥者一萬六千七百八十六艘墩數二百六十六萬七千三百十三墩在太平洋沿岸者一千五百六十艘墩數四十三萬七千九百七十二墩在諸湖行駛者二千三百三十三艘墩數一百三十二萬四千零八墩在河道行駛者一千二百二十九艘墩數二十七萬四千五百二十七墩計一年之内添造新船七百二十三艘墩數二十二萬七千七十六墩比前年增添二倍云其說見諸紐約新聞 
[清賦文言]  
　　安省田畝兵燹後大半荒廢魚鱗册籍到處無存昇平以來疊次開荒辦墾而賦稅未能復額短數甚鉅如在安分小民食德飲和何敢抗　隱匿此皆劣紳奸役通同作弊上下勾串罄竹難書安徽臬憲趙爾巽廉訪洞悉奸情擬飭令丈荒增賦上裕國帑下益民生因念此事繁難非先除侵佔之豪惡奸吏不足以伸國憲乃會商藩憲于方伯會詳前撫福少農中丞具奏開辦清賦奉旨允准務在必行中丞刊發告示將一切情弊和盤托出一面設局調選幹員襄辦一切由清賦局妥議善後章程篇幅繁多不及備載如肯吏豪紳苟能仰體憲意則皖南北無數不荒而荒之田畝何難一變而爲上則膏腴哉兹將清賦局勒限騐契投稅簡明條欵四則抄錄於左督辦清賦總局于方伯副辦趙廉訪縣尊陳明府會銜爲酌定稅契期限章程出示曉諭照得清賦案内查丈荒熟及缺額田地首憑業户呈騐契據以杜影射弊混前由局頒發條欵告示先經諭令將新舊各契一律送官請騐卽或未經投稅之契亦不究其匿稅之咎其應如何劃定年限减稅卹民准由地方官各就情形酌議禀辦在案辦法大都定限稅契者多議减稅章者少而限期起止月分亦屬參差不齊現本總局核定收稅劃一章程四條合亟出示曉諭仰各屬紳耆業户人等一體遵照後開各條依限呈契投稅毋再觀望遲延自貽伊戚切速一產業以印契爲憑延不過割投稅例干追價充公計畝科罪此次清賦案内未稅白契凡在本年冬季以内呈騐者不論年分久遠僅照例定一正一耗納稅黏尾向有隨收傾解之費概由地方官捐貼應繳司尾紙工則由本局給價不取吾民格外分文較之减收正稅尤多體卹倘再匿契不呈一至限外查出除照舊收取正稅雜費外仍治以抗匿之罪一民間典當活契例限一年投稅如在典契内多載年分者分别治罪此次清賦案内所有呈騐典契凡未及年限者由地方官先蓋騐戳過户另記檔册暫緩納稅其已届年限及逾違胸年者均照前條賣契收稅辦理嗣後並永禁貼糧陋俗以杜漏稅虧糧積弊如再違抗照例究辦一各業户祖遺產業如原契實　兵燹時或水火盜賊失燬無存者取具董保及族鄰切結准由地方官發給印照免其加稅黏尾以示體卹倘本有遠年白契計圖免稅取巧朦請印照者除追原產充公外仍提同出結之董保族鄰人等一併嚴辦一過户均照向定例章征收田房契稅例應按季造報彚册逹部所有改定稅章係專指本年冬季而言此後投稅辦理倘有承辦書吏從中弊混或留難私索外費情事查出定行革辦不貨光緒二十二年十月示○又皖省自奉旨舉辦清賦事宜藩臬兩憲非常認眞因查丈荒熟及缺額田畝斷非幹員不辦現已挑選賢能分途馳赴各屬會同地方官逐細查勘念將委員銜名照錄如左○前奉天安東縣潘文鐸大令請旨奉調來安襄辦丈田清賦現已奉札委赴青陽貴池建德銅陵石埭涇縣旌德太平等處查勘○候補知府何太尊彬衡委赴壽州鳳台潁上英霍六安各屬○准補廣德州　直刺平康奉札委赴懷遠定遠冡城鳳宿長淮衛○新選婺源縣方永　大令奉札委赴南陵寗國宣城建平廣德當塗蕪湖繁昌宣州衛○候補同知龍鳳鏕司馬奉札委赴徽州府各屬新安衛○新選銅陵縣劉大令佐震奉札委赴和州含山來安縣全椒巢縣滁州衛○候補直隸州王大慶直刺奉札委赴桐城舒城宿松望江潛山廬江合肥廬州衛 
[月湖冰]  
　　漢口訪事人驛語云客有自黄州來者據稱本年該處陰雨日久蠶桑受濕四鄕產絲弗旺有一種販夫善於居奇反借此而轉厚收其利刻下絲市平平市面各項生意仍舊無大起色内有稍佳者惟疋頭廣貨二宗尚堪獨樹一幟此亦見風俗逐漸奢華不似咸同年間之一團淳厚氣象矣○襄水爲災下游多被汜濫旋鄂中大憲亟委候補多員前赴各府州縣稽查受淹災民人數多寡受災輕重等情兹悉各員均巳竣事回省禀覆據稱各地災民較上歲尤多啼聲四起急於待賑云云上憲遂提撥巨欵另派幹員赶赴外省運米救荒因此外間相傳云每屬有以一萬串錢購米之說果爾則此項功德殊無涯也○省中武備學生雖經將人數招齊送之入堂肆業然規模草草尚未詳訂細章聞本月中旬某日有香帥擬自行面試挑剔以定去留之說再總教習一席有人議舉現充護軍洋教習之瑞君以承是乏不識香帥能允所請否○湖北漢川縣屬劉家格河道有榜人黑夜擺渡被重物悞壓致斃根究情由因與某漁叟開肇釁端幾乎涉訟嗣由旁人就中挽和除從豐含殮外另給伊家屬青錢若干遂行了事○此次安陸府修堤工程浩大糜費繁多張香帥志在一勞永逸務期培築盡善加派兩府四縣督修另委牙厘總局李竹虚觀察總理監工等事本月初十日憲委漢上升字右營左哨諸勇丁等前往照料開工一切事宜○今秋岳關開弛米禁後向之升斗不敢下載者至是則大艑小舸源源而來初時武漢兩處市儈猶復把持市面故昻價盤詎後南米益多兼之豫米皖米聞風踵至者尤踴躍異常江岸米船絡繹不絶大有取之無禁用之不盡之勢若輩乃技無所施價遂日跌一日兹值雨雪交加之候計白尖熟米一升僅售錢廿七八文其下者則僅廿一二文一旦賤跌如斯大非所料然揆諸去冬市盤奚啻霄瓖小民鼓腹而歌稱帝力何有於我也○漢上牙行林立百弊叢生藩憲王芍棠方伯見此中弊竇甚多皆牙儈與胥吏互相勾串所致因委某員常駐金箔公所隨時稽查以期毫無遺漏未知市上之　焉思逞者猶及施其技倆否 
[京口官塲紀事]  
　　鎭江采訪友人云本任常鎭通海道吕鏡宇觀察定於本月初十日交卸蘇松太道署篆卽乘福安　輪船旋鎭涓吉十三日回任視事在　文武官員旣俐郵報卽赴北固多景樓肆筵設席公餞署道曾經郛觀察藉話别情午刻觀察排導出轅與諸員弁作冠裳之會一時簪裾畢集水陸紛陳黛色遥迎驪歌互唱聽江聲於欄外落帆影於樽前直至燈火星明始各盡歡而散○曾經郛觀察知本任吕鏡宇觀察將次遄回卽於本月初十日飭丁送瀛眷返金陵○丹徒縣王伯芳大令示期本月初九日辰刻開倉先期預派家丁差役將倉内掃除潔凈届時排齊全副儀仗備具牲牢酒醴並較準藩斛十數具前往親行致祭倉神禮禮畢衣冠升座將倉内值差人等照册點名詢以何區何圖何人首先宗續承應者據實以對大令卽點糧單將米斛過賞給花紅若于聞今歲本色無多折色者衆蓋因米價昻貴故也 
[白下官塲紀事]  
　　金陵采訪友人云世襲子爵江蘇候補道承爵觀察厚經兩江總督劉峴帥札委總辦湖北武穴掣騐差趨轅叩　後卽擇日赴差次任事○江　　置道吳觀察重　因有公務須赴蘇垣遂於某日趨詣督轅禀白旋排導出儀鳳門抵官碼頭乘小火輪下駛○省垣官設普育堂卹養貧嫠難婦並籌撥巨欵設義塾於其中收養孤兒　而　讀例有委員常川住局承辦而由府署德其大綱刻經署江寗府柯 
 
 

Page 3

 
 
太守逢時委吳明府錫官前往查考功課諭令核其勤惰據實禀陳我知八百孤寒當　不同聲感頌矣 
[西山雨霽]  
　　江西采訪友人云東湖桃濬淤泥修砌石岸告成之後經局紳禀請當道出示嚴禁居民傾倒煤渣靛脚之類以免淤塞不通違者拘究不貸復出告白云如有扭送到局者賞錢四百文○上月某日南昌府江訒吾太守因公出署見有攔輿告狀者被胥役扶之而去知其索規未遂也叱令停轎收受呈詞一面將胥役申斥胥役跪稱小人見攔輿者在轅門口恐手攀轎槓悞碎玻璃故爲之婉詞勸阻若彼跪在頭門外則小人自不敢遮攔矣太守頷之○廣順門内棋盤街一帶店房與萬壽宫牆外水池對峙闤闠熱閙易致火災邇者各房主防患未然創築攔街磗門三道使一旦災生意外水龍有扼守之地祝融氏自無敢蔓延用費雖微所全甚大也○某日某客雇小車八輛卽俗所謂二把手者滿載貨物魚貫前進行至進賢門一車因道路傾欹致有阻滯御者因退回一步用力猛推後車不及隄防徑行直遂致後木角插前車御者之糞門立卽斃命地保見已釀成巨禍阻車使不得行旋訪知死者姓徐家在近處遂訴知家屬與後車御者　命誓不甘休衆念事出無心勸後車御者爲之棺殮超度御者貧無以應乃轉勸貨客作一善事免致爲難客允給錢六十千而事遂得寢 
[鴛湖寒棹]  
　　嘉興訪事人云昨由前站押解一犯來禾行至將近北麗橋忽被掙斷鐐銬向壇弄捨命飛逃解差隨後赶急追捕乃該犯奔至清凉庵前始知絶無去路因將菴門虚掩欲圖暫避適有某甲在菴旁厠上出恭見係逃犯當卽上前扭住盤問菴内僧衆亦聞聲出視豈知該差情急已追過頭望前面杳無影響乃復跟蹤尋回聞菴内嘈雜聲卽入内果見該犯如獲珍寳當叩謝欲扭以去住持僧以究竟是否逃犯且誰是誰非不得而知乃喚地保到塲一并交與地保同帶進城投縣禀明發落聞該犯係由石門縣解來過府勘訉之犯舟至北門中街登岸行無半里卽被掙斷脫逃當該差追赶時魂不附體幸經旁人代爲扭住否則誠不堪設想已○東門内集街有客藉母女兩人其女名喚香珠年已破瓜雖係小家碧玉然丰致嫣然見者咸愛其嬌豔乃母尤持爲珍寳前有張某時往親近兩情甚洽願給百年嘉曾惟六禮未行竟不能執手稱偕老也乃張竟以爲是吾主中饋者大有除却巫山不是雲之意一日又至女處忽見有人在室上前詢問支吾以對不覺怒從心起陡掌女頰女亦忿極持剪刀將張髮辮剪下一時敲臺毁物各不干休當經人爲之解勸雖暫解散究竟如何可以調處尚難臆斷也 
[監司拜客]  
　　昨日新任江海關道劉康侯觀察命駕出城拜會駐滬各國領事上午十點鐘至法總領事公署拜白藻泰君旋赴葡萄牙總領事署與濮琚君晤談法界讞員鄭大令例須隨侍特咨照捕房將各案暫緩一期發落 
[挑河彚誌]  
　　本邑西南鄕之淡水溜河道淤碍行舟前經該處董事等禀請上海縣籌欵桃挖旋經黄愛棠大令核實批准該董等督率夫役次第興辦現已工竣大令擇於十七日黎明赴閔行鎭查勘騐收云又駟馬塘卽巨漕河該處亦經董事顧言夏其釗禀請縣尊蒞騐淤淺處所以便興工開挖旋經批准該董業巳遵照妥辦又有俞塘河一處河道年久失修頗形壅塞現由董事鈕永昭禀奉府憲准辦一面札飭上海縣前往該處看視興辦情形已由大令委吳會書院紳董等議妥從事矣 
[輪洋未了]  
　　牌九司務金培山小名阿培混名金麻皮家住滬南十六鋪竹行碼頭開設德順昌小烟館平日恃賭爲生飲食服御皆取資於是前日有浦東人薛桂卿携帶英洋三百多元至申販買子花適至該烟館開燈過癮麻皮知薛帶有重金頓起不良誘桂卿至法界某客棧内賭博致桂卿輸欠洋一百五十餘元巳記報端兹麻皮欲令桂卿將輸洋交出否則欲與爲難現有王家碼頭聚順客棧内某中出爲解砌未知當若何了結也 
[查獲竊贓]  
　　本邑紳士李蘭墅家前被賊竊去衣服首飾值價甚巨當由李紳開具失單報縣請緝經黄大令　　廳蔡少尉往勘　形屬實一面飭擄訪緝李紳又赴英法兩捕房呈報協拿前日由英包探黄四福將該竊在某墅　妓院内獲住當加盤問據云贓物存寄大南門内太欽坊地方沈姓紗匣店中昨日黄包探帶同該竊進城先至南局請派局勇地保同往吊贓旣至沈處搜查無著後黄探在沈姓家堂廚中搜出當票一捲翻閱之餘遂將該竊帶回租界吊齊各贓再行送案懲辦云 
[上海縣案]  
　　彭萬順碗店主在縣控告被李書卿李殿卿等糾人毆傷一案經蔣刺史　次集訊未經了結前晚刺史復提兩造至案覆訊先據彭供稱前堂奉訊之下卽有人出爲解勸奈李烟奎不肯應允再求訊斷李供職負前在袁鎭臺營中當差於咸豐年問保舉把總嗣又保以遊擊補用蔣刺史謂爾旣犯事但將起案情形供明餘事毋庸多瀆始稱奉訊求將胞弟書卿　放李書卿供求釋放彭龍大供小的前奉訉後出外有人理勸無如李烟奎不允刺史得供將兩造一併飭退著自行理楚○巳故上海縣兵房書吏祁引仙之女祁氏前曾憑媒嫁與　姓爲妻後因氏不守婦道膽敢携物捲逃與俞如東姘識事爲夫兄嚴金福卽顧金福查悉投縣控告屢次訊斷未經結案迄今已有三四年之久現在金福偕同胞兄顧介山赴松江府上控牽涉縣差有得賄將姦夫私行放去情事現由陳蓉曙太守札飭上海縣黄大令提訊詳辦大令奉札後前日已飭差前往拘提以憑訊究矣 
[英廨瑣案]  
　　包探何瑞福禀稱積竊陳瑞寳前因犯案曾經公堂懲辦今又先後竊取劉雲卿汪寳三等七家衣物爲數甚多報捕後經小的緝齊各贓送案請究失主劉雲卿等紛紛投案領贓質之陳瑞寳供吳縣人向爲油酒生理失業後無以爲生無奈行竊求恩鄭大令據情商之薩副領事判將陳笞責二百板管押兩個月贓物分别給還○陳阿九秦少卿何瑞福三包探同解烏司林招福劉阿順龔阿元禀稱伊等於日前因在書塲打野鷄强邀棋　街聚桂堂陸小寳卽沈月英至四馬路論交樓唱書該妓因受同檯各妓羞辱回院卽吞洋烟曾送仁濟醫院救治無效由上海縣黄大老爺蒞騐小的等因拘林等解案請示大令略詰數語以案關人命著并送縣辦理○包探陳阿九禀稱丁時侯向在浦東鄭裕昌布店學習生理謊竊該店洋銀一百三十七元來滬使用報捕後經小的拘獲查其身畔僅有四十餘元爲此送究鄭裕昌投案請追餘洋丁供一時糊塗悔己無及其洋現有胞兄在滬可以清還大令著押候其兄料理再核○包探秦少卿禀稱竊賊陳福生昨在途中摸取路人袋内之洋五元經小的拘獲失主已無從查詢將陳解案陳供鎭江人以後不敢再犯叩求恩典大令判責一百板遞解回籍○包探沈金隆禀稱積竊干阿來迭次犯案懲辦已不知幾次且曾遞解今又來滬先後竊取徐小生等五家衣服雜物經小的緝獲原贓送究徐等投案請領失贓于供寗波舟山人窮極無聊以致爲賊求恩大令判押八個月遞解回籍○三百九十三號華捕拘解流氓馮海三到案禀稱此人昨日在龜子王桂亭妓院内强欲拆梢洋十元王不肯以致爭閙經小的拘獲送案王桂亭投案供稱與馮素不相識此次强向拆梢洋十元心不甘服致與爭論馮供不敢拆梢叩求恩典大令以拆梢可惡判責一百板管押一個月○水巡捕唐寳榮禀稱昨日有某輪船水手苮阿華雇坐忻小毛之杉板船阿華不知如何跌落水中經忻救起後又爲唐阿蘭雇坐甫傍輪船阿華卽糾同船水手廖阿林黄阿毛黄阿樂廖阿爭等將忻不問情由拔上輪船關閉艙中肆意兇毆當時唐阿蘭上船勸解亦被毆打事爲小的查知拘究忻供撑船度日昨黄阿華自不小心跌入江中經小的救起豈知伊反懷恨候小的二次傍輪卽被拉上毆打坐客唐阿蘭上前相勸亦被毆及幸水巡捕到來拘解請究唐供阿華等多人將忻毆打小的目睹及向勸亦反遭毆求鑒阿華供廣東人　水　細思實是忻不小心之故及回輪告知同事起意糾毆求鑒廖阿林供與相同黄阿毛黄阿樂廖阿爭供以後不敢如今只求恩典大令以黄等行兇可　判將阿華阿林各罰洋十元阿毛阿樂阿爭各罰洋五元以十五元給忻養傷餘洋充公再各枷號七天發 
 
 

Page 4

 
 
頭門示衆○包探倪順泉禀稱日前美租界西華德路失愼時有寗波人沈阿才在火場攫取皮箱一口鋪蓋一個經小的緝獲起到原贓送案請究沈供寗波人不敢攫物實是火塲人多手雜一時悞取求明察大令判責二百板管押二月後遞解○包探石金榮禀稱小工王阿寳竊取周春記煤炭店青炭二十二籮經小的緝獲人贓送究周春記投案請領失贓王供江北人向爲小工安分營生此次實是貪小以後不敢今求恩典大令以王行竊多贓判賣一百板管押一個月○包探竇如海洪阿寳同解陳阿榮朱卿言禀稱二人係屬積竊今又串竊顧德桃薛毛毛等家綢布衣服並零星物件經小的緝獲送究顧等投案領贓質之陳阿榮朱卿言認竊不諱大令判責一百板分别遞解○包探張阿五禀稱竊賊鄔摹交此次先後竊取胡順君戴少琴等家綢衣兩件布被一條經小的緝獲人贓送究胡等投案領贓鄔供寗波象山縣人實因落魄無聊所致以後不敢再犯大令判責一百板遞解回籍贓遠失主 
[法界捕房紀事]  
　　常熟楊侍御之族人楊甲於八年前僑寓興聖街復順小客棧嗣因窮困無聊將女孩鬻與某姓家作螟蛉近爲侍御所知悉深恐墮溷飄茵爰致函上海縣黄大令請爲查緝大令准函轉咨讞員鄭大令飭包探將復順棧主及其婦拘入捕房押候訊核○前晚有偷兒潛入新北門外天主堂街聖母院比鄰某洋貨店竊去洋蚨一百一十翼昨晨店主投報捕房捕頭令包探前往勘視似是越屋而入姑派役靜以伺之至晚偷兒某甲又穴隙相窺因得當塲拘獲審其面貌卽店夥某甲詰之直供竊取洋銀置備皮衣穿於身上旋被流　褫去遂解入捕房押候堂期解訊 
[美界捕房紀事]  
　　太平路某西式酒肆日前喚工匠李雲林修理一切計工洋十餘元延不交付昨日上午李至酒肆索取工資詎店主非但不與喝令執事人等將李驅逐出外致將門户所停之轎式馬車被李撞壞玻璃一方坐車西人喚三百七十一號華捕將李拘入捕房捕頭判罰李洋銀二元爲修車費了事○裏虹橋東土地祠内前晚病斃一乞兒年約三十餘昨日清晨五百零一號華捕見之回告捕房捕頭飭傳二圖地保奚坤寳報請某善堂給棺收殮○武昌路三元宫後某竹器店有男孩一口年約十餘齡昨日上午携有　飭一枚在户外抛擲爲戯被對門販買山芋之某甲取去孩回家不敢聲張迨其母查檢洋銀失去一枚詰問之下孩告知其故母卽投告捕房捕頭謂爾所控乃孩之所語不能爲證著自向說　索取○前晚更深人靜時有一寗波人某甲躑躅於西華德路適包探張阿五巡至見其似有畏縮之狀因在身畔搜之有當票十餘紙愈滋疑竇拘入捕房捕頭令押候查明是否竊賊再行核曾○粤人某姓住居乍浦路第七十一號屋内前晚被偷兒撬門入内竊去衣服等物昨晨事主投控捕房捕頭飭包探洪阿寳協同二十三號西探前往查勘屬實許卽查獲究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　婦人王朱氏扭控石子安同妻張氏掯租屋金屠别駕適因政體違和倩道委帮審之鄭瀚生大令於前日晚堂在花廳研訊王朱氏供蘇州人今年秋間向石子安轉租房屋一幢披廂不在其内言明月租洋十元後又加租兩元共十二元嗣石因積欠房東租洋三月以致釘門惟氏已出租洋十二元被其呑没向論欺氏女流逞兇不遜爭論之間鳴捕送究房票呈電訊之石供是房係小的租下開店内有裝修什物嗣王朱氏轉租開設野鷄妓院先本言明十二元小的居住披廂内兹將披廂讓出連裝修加租兩元該氏非但不允反敢恃蠻求鑒大令得供之下謂王朱氏曰爾如欲租住是房可接租下去屋内裝修什物不得措阻任石搬取遷出兩造唯唯而退○王棟廷控廖衡山欠銀逃逸前日晚堂亦由鄭大令提訊王供湖北人光緒十六年春間在漢口與廖相識曾有川木壽器三副原價三百兩嗣因廖開信通祥棧卽將該壽器寄售後被售去因至上海向追價銀分文無著至十七年又在上海會晤　索之下廖卽不辭而逸今始尋獲是以扭案求追大令訊之廖衡山供湖北人壽器雖經小的代賣然王在漢時曾被欠銀七十餘兩又洋百餘元結算不過欠王銀百數十兩今因一時乏力容小的得有生意自當陸續歸楚况此事曾經同鄕友人勸過王固執不允被扭到案求鑒大令得供以旣經有人勸過判着一併斥釋自行清理○野鷄妓女張阿秀硬買王陳氏之女福保爲娼該氏不允以致兩相爭論經一百七十九號巡街捕拘送公廨前日晚堂鄭大令提案訊問張供今年四月間憑王陳氏之夫王宗保將親女福保押在氏處取去洋一百元今忽圖頼昨竟硬領女兒出外經氏再三理阻詎王陳氏大肆凶潑滋閙不休因是被捕送究押娼筆據呈電大令閱畢問王陳氏此據係爾夫所出否答小婦人常熟人因家計貧乏携女來滬傭工被野雞妓女張阿秀百般哄騙將女兒福保寄在伊處由伊教習彈唱丈夫從未到過上海安有筆據此係阿秀揑造本說洋一百元實則分文未收乞鑒大令得供之下以押女恐非無因判令王陳氏覓保出外還洋五十元准將女福保領出○田王氏方顧氏控鴇母談何氏圖賴借洋前日晚堂由陳大令提訉田王氏供蘇州人先在譚同興家帮傭談何氏因女彩雲抵押譚處有凌虐之事倩氏轉向方顧氏借去洋五十元贖女擇配後歸還借洋詎談私將女兒逼倡向索行兇扭案求追訉之談供所欠方洋係田保惜言明按月二分起利逐月交付從無差錯兹氏因針指苦度不敷給利從今年三月間止付本擬商懇明年三月至七月歸還而田方二人均不應允將氏毆打乞恩寛宥大令得供判准談何氏覓保出外於明年三七兩月一併還清○謝耀山呈控關光圖賴匯票銀兩前晚陳大令提集訉究謝供在大德王西禀號爲夥與德興昌店東謝伯棠貨物往來被欠銀四千六百廿兩允約十二月初二日付還不料謝伯棠虧空巳極前一日巳將號内各貨運往他處逃避無蹤迨小的得悉追尋無著祗將謝夥關光交捕送案求恩究交質之關供廣東人昨在德興昌號謝伯棠處遊玩被誤扭案實不知謝伯棠逃在何處謝則堅稱關光能知謝伯棠蹤跡大令得供判關交保出外找尋謝伯棠到案訊追 
 
 
 

Page 10

 
 
. 
[光緒二十二年十一月二十五日京報全錄]  
　　宫門抄○諭旨四道錄前○選單○御史宋　奏永定河工宜專責永定河道辦理摺○又　奏爲請整飭河員片○又　奏河工保奬請示限制片○御史彭奏各省請停分發宜示限制片○將軍依等　奏委署廳縣片○直督王奏請將道員調歸北洋差遣片○恭親王等○奏軍機章京服闋仍在額外行走片○將軍恩奏叅革雲騎尉歸案訉辦片○浙撫廖奏解清地丁京餉銀兩片○　一月二十五日理藩院鑾儀衛光祿寺廂白旗值日兵部引一見二十二名理藩院十二名廂紅滿九名廂藍漢一名○啟侯假滿請一安○啟秀謝查城大臣恩○伊犁鎭總兵王鳳鳴請○訓○陸寳忠謝授詹事　恩○李昭煒請假十五日○兵部奏派演放水　砲位派出八額駙鈕楞額○召見軍機徐樹銘王鳳鳴○光緒二十二年十一月分選單知州雲南安寍孔昭璸河南附貢　通判廣東惠州何福嵩山西監　知縣順天永清吕慶坡山東監安徵夥縣周憲章浙江廪湖北建始張文林安徽監陜西洋縣沈俊　江附貢府經湖南沅州王朝襄直隸附貢廣東廉州王開先四川監　吏目雲南安寍戴尚志陜西吏目　巡檢浙江歸安帥成鉁四川監　典史陜西保安吳齊熾湖南文童○○○山東道監察御史臣宋伯魯跪　奏爲永定河工宜專責永定河道辦理以節糜費恭摺仰祈聖鑒事竊查永定河工向歸永定河道專管每年支庫欵九萬餘兩爲　修之費後因迭出要工另行委員會辦一歲之費漸增至十數萬兩前許振褘奏設河防局於蘆溝橋添派數員常年居住仿求日修辦法奏增浚船之費一百二十隻復歲請帑銀二萬以爲修船之費法雖至善無如浚船之法至今未行徒有其名實無其事以故辦甫逾年而决曰如初可見河之决與否不在乎添設多員亦不在乎徒務虚名惟在辦事得人實事求是耳夫河道一員專爲永定河而設夫人知之矣今於河道之外復設立河防局一事而數人爲之事權旣分意見難洽用人則各屬黨援臨事則互相推諉雖欲不僨事不可得矣聞此次局員吳廷斌等四人動輙齟齬以致號令紛更諸事延宕合龍日期連改兩次始定初七日寅時乃掛纜甫逾時而纜繩倐斷三十六根料土均抛落水中雖經初九日合龍而其虚擲己不少矣此皆事權不一任人不當故有是弊夫朝廷設官各有專責若事事必資局員則河道豈非虚設若局員眞能辦事何不卽用局員爲河道况局員未必皆能辦事是徒增一層糜費多一層掣肘當此帑項支絀兵可减饟可節冗員贅局獨不可裁乎凡事之成敗關乎人人之賢否繫乎用河局雖有數員其人適足擾亂河道僅只一員得其人亦游刃有餘也擬請嗣後凡永定河工責成永定河道一人督率廳汛各官認眞辦理仍復浚船爬河之法使名實相稱至於河道一缺應請飭令直隸總督於通省道府内擇尤能熟悉河務實心任事者密保數員請旨簡放其不稱職者則易之如此數易而人才出矣河道旣得其人則廳汛各員由河道甄别　留而廳汛亦得人矣其河防局則永遠裁撤以專責成而節糜費如此則與設官之義相符而水患可期永絶民生可冀復蘇矣臣爲整頓河務起見是否有當伏乞皇上聖鑒訓示謹奏奉旨已錄○○御史宋伯魯片再官以久任而後成學以專門而後精今日之河工糜帑病民歲復一歲者皆坐河員不能專心致志講求河務之故耳夫河工非傳舍也乃到工數月巳保高級而去則傅舍之二職司非階梯也乃歴俸未滿亦保過班而去則階梯之矣工員以此求上憲亦以此市專門之學不講昏墊之所以日甚也查河工廳汛大小數十員而服勞任瑣尤以汛員爲緊要擬請嗣後凡汛員中有能熟情形而耐勞苦者始准到任否則改爲學習帮辦另擇能者署之必俟六年俸滿或歴俸過三年而著有微勞者方准開缺過班補署沿河州縣由沿河州縣俸滿或歴俸三年而著有微勞者方准保升廳官廳官保升河道河道簡任河督冉於河道署内設立講求河務一課專考候補人員每季由河道出題扃試一次如各省考試屬員之例若候補廳汛人員實有能諳練河務才能出衆屢列優等者准不拘資格酌量補署升用以示鼓勵如此則所學卽其所用所用不外所學官職非傳舍保案非梯階用得其人則財無虚擲人稱厥職則事必易舉上下相維如指如臂則永定不足治也臣爲整飭河員起見是否有當謹附片具陳伏乞聖鑒謹奏奉旨己錄○○御史宋伯魯片再永定河乃畿輔之要工非功名之左劵朝廷以其履險蹈危保衛生靈厥功與軍營相埓故奬叙之典較優無如積習已深躁進之士遂視爲終南捷徑非一日矣朝廷知其然也特令許振褘酌定列保員數示以限制立法不爲不嚴乃近年以來保案雖有定額而倖進仍無已時凡夫圖開復之廢員工鑽營之俗吏一遇河工出事罔不額手相慶以爲時不可失於是百計營謀多方取巧有年少紈袴以閥閱而謬充優差者有以白丁報捐職銜不數月而保至數級者有以佐譍末僚不數月驟躋顯秩者有廢革而登時起用者若斯之類不可枚舉使詢以平日之做埽搶險如何布置臨事之進占挂纜如何經營則目瞪口呆冥然罔覺河員若此無惑乎工程之不可恃也擬請嚴旨再子限制無論投効及分發直隸分發北河人員在工不滿三年者一概不准列保其三年内有勞績准其隨時聲叙此外如候選及捐分未到省者或本省被議外省降革者均不准列保一則示以功名不可倖邀一則示以爲官必資閱歴庶鑽營取巧者無所施其伎倆而河務可望振興矣謹附片具陳伏乞聖鑒謹奏奉旨已錄○○御史彭述片再廣東浙江河南江西山西江蘇等省先後請停分發自係爲疏通仕途起見惟查定例候補試用人員均於到省一年後由督撫嚴行甄别等因自來勞績捐納之中非無幹練之才然流品亦甚不齊實有不堪留省序補者督撫　能認眞甄别酌量去留何至有壅滯混雜之慮乃每届到省年滿多以年富力强等字出具考語含糊留省數十年來各省未聞有一員不留者不麾之去以爲清厘之本但禁其來以求疏能之計不知請停分發之省當將停未停而初聞之時前後數月分發人員數倍平時幾與未停無異且此省旣停卽有改指捐他省者似致未停之省數月之間驟到五六百人是又顧此碍彼未免以鄰爲壑似此疆域各分殊非我皇上一視同仁之意應請　飭下各省督撫遵例將到省年滿人員嚴行甄别毋得瞻徇情面視爲具文並請飭下吏部核議嗣後如有請停分發之省祗准一年俟過若于年方准續請同時不得過若干省以示限制是否有當謹附片具陳伏乞聖鑒謹奏奉硃批另有旨欽此○○依克唐阿等片　再新民廳同知馬宗武於補行光緒二十一年大計保薦卓異奉部覆准應卽給咨送部引見所遺新民廳一缺幅員遼闊政務殷繁非老成練逹之員弗克勝任查有候補知府福培年富力强辦事勤能曾任新民廳同知熟悉地方情形民情愛戴堪以委署又署承德縣知縣候補知縣張普自接署以來積壓公事辦事末能裕如應卽撤任另行委員接署查有正任開原縣知縣祥瑞人甚安詳勤於吏治堪以委署該員前署海城縣知縣撤省察看前經附片陳明在案奴才等看得該員海城縣任内尚無廢弛情事應請銷去察看字樣合併聲明除分札飭遵外謹附片具陳伏乞聖鑒謹奏奉硃批吏部知道欽此○○王文韶片再北洋淮軍餉項江蘇而外以湖北爲大宗湖北候補道薛華培於未經到省以前經前督臣李鴻章派委駐鄂辦理淮軍轉運事宜歴有年所於該省應解淮餉實力催解源源接濟裨益軍糈該員性情侃爽辦理幹練於淮軍營務固所熟諳於北洋情形亦所深悉合無仰懇天恩俯准將薛華培調歸北洋差遣俾得隨時委辦要務藉收臂助謹附片具陳伏乞○聖鑒訓示謹奏奉硃批著照所請吏部知道欽此○○恭親王等片再原在軍機章京上行走之記名御史吏部員外郎孫朝華現在服闋臣等公同商酌仍令該員在額外行走謹奏奉旨知道了欽上○○○恩澤等片再布特哈正紅旗逹凌阿佐領下雲騎尉班迪克札普因與其妻布拉木氏口角拳毆足踢致傷布拉木氏頭顱太陽耳根等處越日因傷身死報經該管旗佐呈請委騐屬實准該副都統咨請叅革歸案訊辦前來奴才等覆查無異相應請　旨將雲騎尉班迪克札普卽行革職歸案照例訊辦所遺世職飭查例應承襲人員取具圖結另行核解外謹附片具陳伏乞聖鑒謹奏奉硃批著照所請該部知道欽此○○廖壽豐片再户部奏撥浙江本年地丁京餉銀四十萬兩業經先後七批籌解銀三十五萬兩兹據署布政使聶緝槼詳　第八批京餉動支光緒二十二年地丁銀五萬兩委候補知縣楊正昌管解至滬由滬附搭輪船運津解京交納等情詳請奏咨前來臣復核無異除分咨查照撥護並取起程日期咨報外所有浙江省光緒二十二年分奏撥地丁京餉銀四十萬兩全數解清緣由理合附片具奏伏乞聖鑒謹奏奉硃批户部知道欽此 
 
