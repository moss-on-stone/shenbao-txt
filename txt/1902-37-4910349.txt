# 1902 - 37 - 4910349

 

Page 1

 
 
   
 
 

Page 2

 
 
[賀年小啓] [  申報館主人拜手]  
　　花迎魚佩正官僚賜醁之辰柳掛鸞值士女湔裙之會日臨門而符煥風調律而春回恭維閱報諸君或望重范韓伏闕奏調梅之績或威宣褒卾開邉策聚米之勛或繡成鶩鷟文章妃青儷白或頌洽鴛鴦福祿賦柏銘椒或六耦三奇居積類種珠之圃或散鉦聚鼓懋遷來繫絹之山欣逢首祚迎祥定卜心衡遂意敝館生花無夢報竹有書請從今問俗采風附聖世輶軒之末敢自詡編年紀月備史臣筆削之資率布下忱伏維垂鑒 
[振興新政說]  
　　歳在壬寅月維初吉時則皇太后皇上翠華東返重蒞京師九重昭乾惕之忱四海想中興之美中外輯睦上下乂安多土珥筆而頌皇仁庶民擊壤而歌聖德熙熙然皞皞然固無不以重覩昇平爲非常之幸事顧愚以爲安不忘危者國家之上瑞也治不忘亂者人主之美德也當此泰運初交履端伊始必在上者有恪恭震動之神斯在下者懷惕厲憂勤之意在内者有整肅嚴明之象斯在外者存戒謹恐懼之懷蓋一年之遞嬗在乎春而百度之更張主乎上斯固時之不容失理之不可易者也僕特旁搜軼事略述舊聞俾知我朝盛時物阜民豐紀綱整肅上之所以待下與下之所以自待咸兢兢然以禮自維而有非尋常所可及者謹按乾隆時故事元旦後三日欽點王大臣之能詩者曲宴於重華宫演劇賜茶仿栢梁體命聮句以紀其盛復當席御製詩二章命諸臣和之是日又宴諸外藩於紫光閣一品文武大臣皆入坐至上元前後五日觀烟火於西苑西南門内之山高水長樓設御座於樓門外宗室外藩王貝勒及一品式大臣南書房上書房軍機大臣以及外國使臣等咸分翼入坐圃前設火樹棚外圍以藥欄上入坐賜茶畢各營角伎及侏儒兠離之戳以次入奏畢上命放瓶花火樹膳房大臣跪進果盒上親頒賜凡侍坐者皆預焉次樂部演舞鐙仗魚龍曼衍炫耀耳目伎畢然後命放烟火火繩紛繞儼如飛電俄聞萬砲齊作轟雷震天逾刻乃已上回宫諸大臣以次歸邸想見當時君若臣一德泰交不啻如家人父子之互通情語而百爾臣庶則仍戰兢戞惕不敢恃聖恩優渥稍生其縱弛之心爰稽其時如宗室辅國公富春任杭州將軍適值元旦拜聖牌撫軍王亶望日中始至公正色責之王長跽請謝乃已名臣風節猶可想見至李恭勤公督四川時元日飭廚侍爲饆　數十斛下屬謁見設以飼之出受禮畢卽令府廳州縣謁司道州縣謁府廳禮畢諭曰元日俗例上司屬官雖不接見必肩輿到門道有遠近日暮始歸徒苦傔從况若曹亦有父母妻子歳首例得給假諸君何不早歸令若曹亦放假半日乎衆應曰諾蓋必虚文旣革然後能盡心民事而不致叢脞貽譏此皆見當日諸名臣恭儉以處已寛和以待人故得寮寀傾心蔚爲盛治今者皇太后皇上慨時事之日艱知富强之難已深宫宵旴力圖振興非特銀花火樹之戲不復侈陳卽殿陛賡屬詩章酬和亦祇略存其意而並不以此爲潤色鴻業之規所慮者内外臣庶當此歳朝初吉方以爲幸逢隆盛重際承平或仍泄沓性成虚儀徒飾不能仰體聖意振作有爲是則雖皇太后皇上憂勤惕廣於上而中興盛業一時恐難復舊觀僕故略進芻蕘爲在廷諸臣勸俾知人物之阜康閶閻之安泰固由上焉者之整躬率物而有非可倖致者若夫斟竹蕖之春晉椒花之頌謂四方其已泰庶事其已康斯固尋常稱美之詞非特僕迂拙之性不願出此而亦豈袞袞諸公之所願聞哉 
[諭旨恭錄]  
　　光緒二十七年十二月二十日奉上諭錫良奏查明豫省蘭儀考城二縣本年黄河漫溢成災及各屬因風電旱潦被災請分别蠲緩新舊錢漕開單呈覽一摺河南上年秋冬之交雨雪稀少入春以後被風被旱被淹被雹各屬秋禾受傷收成均形歉薄若將應徵錢漕照常徵收民力實有未逮加恩著照所請所有蘭儀考城二縣成災五六七八九分各村莊曁不成災之河内等六十州縣所屬各村莊均著照勘明被災輕重情形將應徵新舊錢漕分别蠲緩以紓民力該署撫卽按照單開各州縣村莊頃畝分數應緩銀兩米石各數刊刻謄黄徧行曉諭務使實惠均霑毋任吏胥舞弊用副朝廷軫念民艱至意該部知道單併發欽此同日奉上諭張之洞等奏查明湖北各廳州縣被淹受旱輕重情形懇恩分别蠲緩新舊錢糧一摺湖北黄梅等縣本年五月間暴雨連朝江漢並漲田廬禾稼大半淹没入秋後雨澤稀少乾旱成災若將應徵錢糧照常徵收民力實有未逮加恩著照原奏所開黄梅等各州縣村莊頃畝應蠲應緩銀兩各數分别蠲緩另摺奏黄梅等縣應徵漕糧請分别緩徵等語著照所請緩至二十八年秋後分限帶徵其原限節年漕糧並著遞限一年帶徵以紓民力該督等即刊刻謄黄徧行曉諭務使實惠均霑毋任吏胥舞弊用副朝廷軫念民依至意該部知道單併發欽此○二十二日奉上諭王之春奏查明本年安徽各屬秋禾被災情形懇恩分别緩徵新舊漕糧一摺安徽各屬本年夏間晹雨失時沿江各州縣田禾均被淹没沿淮濱湖田畝亦多被淹高阜處所又復受旱被風被蟲收成歉薄若將新舊漕糧照常徵收民力實有未逮加恩著照所請所有情形最重之泗州並舊虹鄉通境新舊漕糧曁　塗無爲懷寍桐城望江銅陵東流靈璧建平宿松宣城寍國繁昌鳳臺毫州五河南陵貴池蕪湖合肥巢縣壽州定遠潁上建德太湖青陽懷遠潛山廬江宿州阜陽霍邱蒙城太和渦陽旴眙天長等三十八州縣内除潛山太湖宿松三縣光緒八年沙壓田畝無徵外其餘同當塗等州縣勘不成災保内歉收田畝應徵本年新漕及自光緒十四年至二十六等年災緩舊欠漕米均著分别緩徵以紓民力該撫卽將各該州縣區圖村莊及應緩米石詳細開明刊刻謄黄徧行曉諭務使實惠均霑毋任吏胥舞弊用副朝廷軫念民艱至意餘著照所請辦理該部知道欽此○二十四日奉上諭俞廉三奏查明安鄉等廳州縣衛本年被水田畝蘆洲請分别蠲緩遞緩錢漕蘆課等項一摺湖南安鄉等廳州縣衛本年夏間湖河泛漲低窪地畝悉被淹没收成均形歉薄若將應徵錢漕蘆課等項照常徵收民力實有未逮加恩著照所請所有安鄉等縣成災六七八九十分各村莊曁勘不成災之武陸等縣所屬各村莊均著照勘明被災輕重情形將應徵錢漕蘆課分别蠲緩遞緩以紓民力該撫將各該廳州縣衛地名田畝及應蠲應緩銀數詳細開明刊刻謄黄徧行曉諭務使實惠均霑毋任吏胥舞弊用副朝廷軫念民艱至意餘著照所議辦理該部知道欽此 
[本館接奉電音]  
　　自去臘二十七日以迄新正四日迭經京師飛電傳來上諭七道敬謹譯登○光緒二十七年十二月二十五日内閣抄奉上諭大學士孫家鼐著管理吏部事務欽此同日奉上諭外務部左侍郎仍著那桐署理欽此同日奉上諭翰林院侍讀學士朱益藩編修鄭沅均著在南書房行走欽此○二十八日内閣抄奉上諭在默爇郡王銜多羅貝勒色靈那木濟勒旺寳河魯科爾沁郡王銜多羅貝勒　爾吉哩第著加恩賞帶三眼花翎敖罕固山貝子色賫都布翁特鎭國公旺布林沁著賞用紫韁翁牛特親王銜多羅都楞郡王咱親巴勒諾爾布札嚕特鎭國公嚕勒王馬札布蘇呢特輔國公特穆爾巴林二等台吉色勒那旺室著在御前行走欽此同日奉上諭和碩額駙札拉豐阿之子世襲恩騎尉富克錦著賞給額駙品級欽此○光緒二十八年正月初二日内閣抄奉上諭上年順天各省災荒處昨業經降旨分别豁免文安香河等州縣被災各屬經袁世凱奏請分别蠲緩糧租亦經照准惟今春青黄不接之時民力必形拮据實深軫念著該督卽飭藩司迅速查勘應如何酌量辦理之處分晰具奏候旨施恩用副履端布閱嘉惠畿　至意欽此○初三日内閣抄奉上諭朕欽奉慈禧端佑康頤昭豫莊誠壽恭欽獻崇熙皇太后懿旨正月初六日子率皇帝祗謁東陵所有應行事宜各該衙門敬謹預備其出京起鑾及御道一切前已降旨務從簡省著袁世凱核實撙節所有費用准其作正開　絲毫不許攤派民間以免擾累其餘隨扈各事宜均應力求簡約俟御前大臣軍機大臣内務府大臣核議覆奏後再降諭旨欽此 
 
 

Page 3

 
 
[宫門抄]  
　　光緒二十七年十二月十七日吏部翰林院值日值年旗引見六十九員誠全謝授武備院卿恩楊文駿謝交軍機處存記恩松壽等謝賞福字恩崇勳等奏派補進文職六班派出文海台布漙　崇壽印啓恩順孫中堂續假十日召見軍機及寶熙十八日户部通政司詹事府值日無引見前馬蘭鎭總兵果勒敏因子承燕承襲散秩大臣謝恩馬亮等謝賞福字恩慶綿因子賞換花翎謝恩恩公請假五日吉恒續假十日兵部奏派查齋之大臣派出希朗阿兠欽納欽泰官祥漙良恩佑崇勳松溎又奏派點驗軍器之王大臣派出睿王溥公卓公溥良世續松溎恩佑阿克丹侍衛處奏派主宴之大臣派出阿公提督衙門奏拿獲迭次持械刨挖墳塜盜犯王祥等八名又拿獲毆傷事主搶刼盜犯劉三等三名又拿獲拒傷事主搶刦盜犯李二等六名又拿獲拒傷事主搶劫盜犯韓六等四名均請交刑部召見軍機及劉永亨十九日召見軍機皇上未刻升乾清宫召見外國使臣二十日四川提督宋慶到京請安並請假一個月雲南正考官吳魯到京請安張仁　謝署兵部右侍郎恩恩順等補進文職六班謝恩許澤新謝授侍講學士恩溥顧續假十日召見軍機及宋慶等馬亮錫光榮惠攀桂各遞封奏一件二十一日慶王等得紀錄謝恩榮中堂假滿請安繼祿因伊姪承襲雲騎尉謝恩英俊請假五日熙貝勒續假五日掌儀司奏二十五日祭奉先殿濤公行禮召見軍機榮中堂封奏一件二十二日禮王等得賞謝恩順王等得紀錄謝恩肅王等盤查六庫覆命景澧等由西陵回京請安伊犁將軍馬亮請訓楊捷三謝授侍講學士恩楊佩璋等同鄉官謝恩兵部奏派查齋之大臣派出文泰壽耆瑞啓溥興秀吉希璋志鈞阿克丹又奏派更換八旗值年派田那王棍貝子兠欽敬昌伊立布秀吉善豫玉璋召見軍機及馬亮二十三日恭王等紀錄謝恩瞿鴻禨等謝授署缺恩顧肇新等謝交部從優議叙恩車王請假五日海公請假十日恩公德洪額各續假十日闗防衙門奏正月初一日大高殿拜表恭王行禮召見軍機 
[電傳宫門抄]  
　　光緒二十七年十二月二十七日召見軍機及劉環皇上明日寅正至太廟行禮畢還宫○二十八日召見軍機及朱益藩鄭沅皇上明日卯初二刻升中和殿看版已正至中正殿看跳步札慶王等那桐各遞封奏一件○二十九日召見軍機皇上明日寅正至奉先殿行禮辰正二刻升中和殿受禮太和殿受賀已正二刻至壽皇殿大高殿行禮畢還宫 
[預備上儀]  
　　客有宦游京師者寓書本館云客臘某日欽奉上諭明年正月初九日孟春時享太廟朕親詣行禮欽此同日欽奉上諭明年正月初十日祭祈穀壇朕親詣行禮欽此均已見諸邸抄隨經太常寺通行各部院衙門將應行齋戒陪祀各員速即點派並將職名開送到寺繕摺具奏以備稽查而昭慎重並經禮部祠祭司部郎敬謹繕寫表文二道於繕妥時恭請堂官閱畢卽供諸黄亭舁往太廟祈穀壇預先供奉以備臨期焚用 
[籌欵維艱]  
　　有客自京師移書相告云前者欽奉懿旨來春祗謁東陵所有御道行宫一切事宜著力加簡省等因欽此旋經馬蘭鎮總兵堃總戎岫察得御路所經燕郊白澗桃花寺隆福寺四處行宫均宜從速興修以昭嚴肅奏奉諭旨著該衙門派員查勘仍遵前旨力加簡省奏明辦理等因欽此然奉派各員籌欵維艱未免躊躇累日矣 
[慎重門禁]  
　　聞之在京友人云近聞禁城各門常有洋兵乘車出入兩全權大臣以若輩未諳例禁兼之言語不通因照會各國駐京使臣略謂内廷禁地不能任意出入希卽傳知商民弁兵一體遵照云云并聞有議設洋巡捕及添派譯署學生典守者或曰宜商派日本兵爲之防衛究竟若何尙未定奪 
[請奬京員]  
　　聞之宦游京師之友人云去冬皇上恭奉皇太后回鑾各員之恭辦大差者例得擇尤奏保計花翎三品銜内務府候補員外郎德崑擬請以本班遇缺先補用已革花翎二品頂戴内務府郎中岳齡請開復原官原銜仍以郎中卽補花翎三品銜内務府在任候補員外郎掌稿筆帖式文彩擬請在任以郎中卽補護軍叅領銜内務府在任候補員外郎筆帖式廣錦擬請在任以知府不論雙單月儘先前選用 
[口外行車]  
　　天津直報云由張家口行三千六百里至庫倫再由庫倫行七百里至恰克圖爲中俄交界之處本朝康熙時曾於是處築城置兵并立石以清界限刻下由張家口至恰克圖已由政府准俄人修築鐵軌以通南北火車聞此項工程先由張家口起大約今春即須畚鍤齊施矣 
[洋員北上]  
　　天津直報云俄法統兵大員某某二君未知有何要公於客臘二十五日正午十二點鐘時隨帶俄法兵丁五十餘名由天津乘頭等火車北上 
[浙省大計]  
　　杭州訪事友人云去年爲三載考績之期浙江撫憲任筱沅大中丞將所屬實缺人員分别舉劾嘉平月某日榜示轅門計保薦卓異官八員杭州府知府宗培嚴州府知府趙亮熙寗波府石浦廳同知龔泰崶仁和縣知縣蕭治輝孝豐縣知縣趙金壽蘭谿縣知縣蘇錦霞慈谿縣教諭孫樹禮鄞縣　江司巡檢徐璧華不謹官四員金華縣知縣黄秉鈞瑞安縣大　巡檢徐之鏞樂清縣縣丞李鴻恩義烏縣訓導吳金聲不及官一員奉化縣知縣馮炳奎年老官一員台州府教授查耀采 
[亮節同欽]  
　　金陵訪事友人云去歳臘月二十二日兩江總督劉峴莊宫太保嶽降之辰屬下文武各官咸先期來省晉祝又以今歳開河之後帥節即須遵旨入都故凡夙邀樾蔭者爭於此際稍伸獻曝之忱乃宫太保謙抑爲懷一切禮儀概行璧返清風亮節眞不愧國家柱石之臣矣 
[榮綰藩條]  
　　金陵訪事友人云去歳臘月中旬簡授江甯藩司吳仲懌方伯秉節蒞江寗本擬新正開印後擇吉履新嗣由兩江督憲劉峴莊宫太保諭令從速蒞任遂定期二十二日午刻接受闗防屇時署藩司正任鹽巡道徐叔鴻觀察委布理問劉叅軍齎送闗防文卷至行轅方伯朝服朝冠望闕謝恩旋更公服升堂受所屬各官及吏役叅賀觀察則於交缷後卽日回巡道本任 
[上海官塲紀事]  
　　正月元日時交五鼓蘇松太兵備道袁海觀觀察提右營叅將廖楚材叅戎各率同屬下各官趨詣西門内萬壽宫行朝賀禮至黎明分道回署○缷任安徽巡撫壬芍棠中丞於元旦命駕赴文武各署賀歳至道轅時道憲袁觀察迎入花廳暢談而别○去臘二十七日江蘇海運滬局會辦沈太守乘某小輪船赴蘇垣謁見大憲○前日本邑江南機器製造局總辦毛實君觀察江蘇海運局總辦林質侯太守先後乘官舫赴蘇垣賀各大憲年禧 
[恭賀新禧]  
　　新正元日清晨八點鐘時英美租界讞員張柄樞司馬至蘇松太兵備道轅叩賀袁海觀觀察新禧旋隨觀察至洋務局摘見駐滬各國總領事官事畢觀察命駕至前出使日本大臣李木齋星使行轅及各當道處賀歳 
[示期考試]  
　　上海縣汪瑶庭大令奉到松江府余石蓀太守札開轉奉江蘇督學部院李札飭松江府屬各廳縣考試文童通限今年二月初一日縣考三月初一日府考務須遵期考試造具順榜花名並出過題目清册送院仍復飭廪保互相稽查識認並取與考童生五人互結如 
 
 

Page 4

 
 
有頂名等弊除將廪保斥革外定提本童父師及互結五人查辦俟考畢後仍將出過題目及錄取名次姓名分别造册呈報毋違等因又准華亭縣林　生大令移知爰於昨日出示曉諭仰闔邑與考文童以及廪保人等知悉屇期齊集考棚聽候扃門考試 
[監司查賭]  
　　去臘二十七日蘇松太兵備道袁海觀觀察查知南巿新馬路一帶久有粤人大開博塲貽害甚烈特命駕至工程局詢諸總辦翁子文太守太守對以不知洎傳問捕頭王經年亦茫無頭緒不禁勃然震怒謂前次余升憲查拿廣聚興彩票店賭博一案閱時未久何又任令潛匿界中漫無覺察乎太守慚甚亟命王派捕往查旋由四號暗捕某甲禀稱小的查得境内確有粤人聚賭情事惟目下已遷避他處無從緝拿矣太守隨飭勤加訪查務獲究懲 
[局員逐賭]  
　　本邑南巿自獻歳以來各巡防局員暫弛賭禁三日以故裹馬路等處林立有劉監龍癖者咸如蟮附羶昨日十六鋪二十三七鋪各局員次第派勇前往驅除如敢故違拘案訊辦 
[電燈難恃]  
　　去歳除夕本邑南巿新馬路電燈廠内機器忽然損壞以致各燈皆黯淡無光工程局總辦翁子文太守查知立飭差役傳諭工頭如法修整至天將開曙始大放光明 
[文明之象]  
　　前日本邑南巿大東門外荷花池張同順花爆作夥烘焙火藥火力過猛以致藥忽炸裂轟傷店夥金發及學徒某甲之面幸經鄰人設法撲救得卽熄滅僅焚燬披屋半椽攷之易離爲火主文明之象息者今歳秋　滬人士有奪得錦標者天故預爲之兆歟然則柳柳州賀火書不妨泚豪而續矣 
[憲恩優渥]  
　　去歳臘杪署江蘇臬司朱竹石廉訪通飭所屬各州縣凡有禁押人犯無闗緊要者一概准予交保出外度歳此上憲體恤下民之至意也本邑法界讞員杜枝園大令接奉札文遂於二十七日命駕蒞捕房將所覊人犯逐一清釐除屢犯竊案枷期未滿之犯仍前禁押外其餘錢債細故一概准其保出俟新歳堂期著保人交案 
[拘人糾葛]  
　　去年九月有朱某者投上海縣署控法界某洋行式拉夫秦某掘墳佔地等情縣主汪瑶庭大令准詞出票飭提旋由行主禀求法總領事照請大令到堂會訊事未果行至除夕前一日秦因事過老北門外忽被縣差拘送總巡局總巡朱森庭明府斥不准理事爲行主知悉立卽報知捕房捕頭遣包探入城查問行至侯家浜見秦朱在某茶肆啜茗遂一并帶交捕頭捕頭著將秦交行主保出朱則押候解送公堂禀請讞員杜枝園大令訊究 
[嚴禁賭博]  
　　向章新正由元旦至初四日本邑各租界捕房暫弛賭禁有劉盤龍癖者輙於此時大開博塲喝雉呼盧自鳴得意去歳除夕法界捕頭傳諭各包探所有大小賭檯一概嚴行禁止如違拘解公堂禀請重懲不貸蓋因法界尙駐有洋兵深恐中西言語不通或致因而肇事故特預爲防維也 
[定期會訊]  
　　獻歳以來英美租界公廨循照向章暫停訊案現經讞員張柄樞司馬定期新正初七日卽禮拜五會同英總領事署繙譯官偉晉頌君升堂訊斷 
[美界火警]  
　　去歳臘月二十八日清晨三點鐘時本邑美租界天潼路惠興押鋪忽然失火經救火會西人驅皮帶車救熄計共焚去樓房二幢 
[駁船失事]  
　　去臘除夕有一駁船應裹虹口日本人某甲所開鷄蛋行之雇運蛋至某處不知因何全船傾覆幸卽救起人口然已所失不貲矣 
[光緒二十七年十二月分缺單]  
　　郎中刑部湖廣司周儒臣調主事吏部騐封司孫紹陽升道陜西鳳邠鹽法鄭思賀開缺同知湖北黄州李雯故江西袁州倉爾楨調知縣山西和順冋迪明江西樂安夏宗鏊俱修墓貴州餘慶林佩綸省親山東館陶鄭德立降福建壽寍韓景琛廣東遂溪崔廣沅俱丁陜西醴泉顧曾烜江西會昌潼垣俱修墓甘肅平羅李含菁河南蘭儀楊錦江閿鄉汪鼎臣俱革江蘇鹽城劉崇照丁河南榮陽孫多祺調直差委直州同福建龍巖馬立禮升縣丞山東蒲臺張世暹故巡檢浙江慈谿何承祐革江蘇寶應鄭守模典史浙江永嘉蕭崇仁故江蘇東臺陸鎬升山東嶧縣周慶瀾革 
 
 
 

Page 5

 
 
　　馬寳 
　　售處○一在南市鹹瓜街元昌人參號○一在英界三馬路申昌書室馬在口外山野之地偶遇靈芝異草食之遂藴結成寳久之毛脫絶食不飢無異仙品見者知其有寳取出之形如胎卵能入心肝脾肺腎五經治百藥不效之症最有神驗卽至極危極險亦只須錢許無不立愈而於治各種新舊文武顚狂痴呆猪羊諸癇中風咯血虚勞咳嗽噎　肝氣脘痛時疫喉證急痧山　瘴氣及小兒急慢驚風腹膨痘毒尤有神效一服除根是誠天下第一返魂續命藥也僕得此寳物有年素不出售今因求福存心濟世遂以公之天下見者勿以尋常目之且所存無幾遲購恐亦不及也餘語詳載仿單每分寳銀二元僅取血本並無折扣惟賜顧者諒之　　益壽主人謹啓 
　　包愈毒門天十第一奇葯 
廣東宏仁堂包愈男女一切楊梅結毒服之立刻消息患無形永不再發治愈者無數本堂始創眞正犀黄八寳化毒丹製煉之精功效之速用藥之眞爲别家所萬不能及專治男婦　梅結毒疔瘡横痃五淋白濁下疳破皮陰户腫爛瘰𤻤惡核一切毒門輕者四日重者七日無論初� 
起久染均可痊愈永不再發如從前悞服升藥求其速效以致毒入骨髓逢春又發甚至染妻絶嗣潰爛不堪速將此丹服下能將筋絡骨髓之餘毒一掃而空最奇者愈後非但永不再發且身體强健尙可生男育女保無後患屢試屢騐百發百中凡失足花柳染毒但服此丹藥到包能病除眞毒門之第一仙丹也如用雙料則藥力火而取效更速大瓶四元小瓶二元雙料加倍另有珠黄百寳生肌拔毒下疳散此散重用珍珠牛黄並各種貴品專治男女下疳腐爛陰户肚門上下一切危險毒門諸醫束手百藥無功陽物爛成筋或去半者速將此散搽上立刻拔毒生肌收口止痛輕者三日重者七日仍復原形惟内服本堂犀黄八寳化毒丹可保永遠不發眞仙丹也每瓶雙料二元單一元鋪分上海丹桂戲園南首朝西轉灣正豐街中市宏仁堂啓函購送書爲憑以防假冐 
　　功力絶倫 
　　大隆公司經騐燕窩珍珠牛髓粉老少宜服功效說此粉乃本公司一家獨秘市上僞貨紛紛購者認明地址牌號及門懸會審分府告示爲記身體虚弱者服之能神完氣足百病不侵大補氣血一身體强壯者服之則飯量愈增根本益固到老不衰一陽痿乏嗣者服之能精滿髓充臨事堅久子嗣繁盛虚不受補者服之能陰陽調和胃納日强極易復元一筆墨勞心者服之能補神培元養心益血文思大啓一馳驅跋涉者服之能强筋健骨風霜寒暑無從侵入文士應試時服之能益智定心文如泉湧不耗心血一武士操防時服之能任勞任苦力耐飢渴愈覺勇敢一貿易塲中人服之能刻意籌算奮力經營毫無　態農工勞力人服之能手足輕捷氣力雄大無患内傷一航海乘輪者服之可不作嘔吐照常飲食永免暈船一小孩初生時用開水調服少許除痘止驚易於肥大呼吸洋烟者服之能豁除頑痰立止咳嗽不傷肺部一久嗜鴉片者服之能面目光昌肌膚豐滿永無烟漏一老年衰邁者服之能鬚髮轉黑耳目聰明無異少年無論男女老少常服則生精種子補血調經冬不畏冷夏不怕熱每盒一元每打十二盒十元函購託郵政局最妥上海四馬路望平街口大隆公司啓 
　　奏辦浙江善後彩票協濟公司頭彩壹萬元廿八年正月廿八日開彩 
本公司奉　浙撫憲　奏明籌辦浙江善後彩票批　開辦通售各埠在案除　奏辦協濟公司大票外其餘各種私設之彩票均不准在内地銷售如有私售准本公司就近禀請地方官查禁以杜抗違而保票務茲由本公司密派司事分投查察一經察出卽遵諭禀官查封嚴究特此佈聞第一會大票每張十則售洋四元額設一萬張中彩一千四十四張擇於本年十二月十七日出票明年正月廿八日在杭州拱宸橋本公司常衆開彩風雨不更並請　當道搢紳富商大　届期光顧着視開彩以昭大公得彩紅票槪憑本公司對號單核兌足洋是票較他票容易得彩係爲　公報効起見並非希圖漁利此佈　分設蘇州觀前閶馬路及上海南市喜興湖州寗波紹興温州等處批發恊濟總公司啓 
　　江右省垣百花洲廣智書莊代沠各埠旬日報章 
如有顧託爲代派者請將樣本寄下 
　　泰西贊醫士聲明補腎聚精養元固本珍珠牛髓粉慎防假冐此粉是出售以來蒙中國官绅信服仕商送禮風行廣嗣延年確有真　近有僞貨隱戤○悞服彼此有碍○欲購眞正珍珠牛髓粉○請向上海二馬路中市西鼎新里口○暹邏大德通公司方是的眞　　牛骨髓補腎功稱独步本醫士七次遊歴中華視診應接不暇每見世人輕年殀壽邁年無嗣更有身染損症亦頗不乏按其理初爲先天不充繼被後天失調致有毒殀身損　嗣等情醫者憫惻殊深由此製藥濟人此粉用泰西童子肥牛　取骨中之髓佐以珍珠並養元固本　精等要藥入口毫無臊氣善能補腎益氣壯陽健脾添精神養眞元平五　　三焦獲益甚繁筆不勝載蓋人如患腎虧氣虚損症癆瘵陰虚陽痿腰酸腿軟頭眩目暈面黄肌瘦等症服後奏效如神欲享高壽欲廣嗣續欲强體質　驅百病請常服此則延年益　螽斯衍慶　如掌心中也連服十天面色卽轉紅潤能服一月可長體肉十磅倘行房後體稍疲倦冲服三錢不使外邪乘虚而入且精神照常倍增試騐確有眞憑識者請早衞身幸弗負本醫士婆心濟世焉○每罐洋一元每打十二罐洋十元○外埠函購原班回件 
　　山西大學堂訪聘敎習 
啓者山西大學堂擬請中國副敎習數人如精通中西文字者及能以漢文敎授醫工農商等學者按執照等次定薪水多寡上等每月八十至一百二十銀元次等每月四十至八十銀元吉有願應此席者請先將所得執照文憑保單照鈔一紙并開具履歴封寄上海江西路四十一號廣學會譯書處准於二月初五日晤面以便訂立合同此啓 
　　牙醫生黄德勝回滬 
　　本室在申開設十有餘年蒙中外官商所深信今春蒙雲南大憲之聘現已告竣回申凡吾諸友以及官商主顧恐未週知特此登報聲明此佈四馬路一家春對門牙醫生黄德勝謹白 
　　雲錦公議 
竊惟吾蘇紗緞售價向視絲經成本以定升降迺近年絲經兩項時價迭次增漲推原其故因新絲歉收兼之繭廠廣辦雖今秋洋絲去路暫緩惟用貨絲經與洋商所辦絶然兩途非但不賤且交冬又復日漲今庚貨價自出新至今雖承三次允加尙屬不敷故不得已爰集同業彙議自壬寅元旦起各貨一律遞加實碼一分鈿非圖厚利藉資挹注諒各　貴商寳號洞察下情定邀　俯允恐未週知謹此佈聞 
　　中國電報商總局告白　　 
　　啓者本局前以展設恰克圖電綫續招股本六十萬元早經收足截數所有當時分寄各電局之掛號收單並繳股本三聯收單除各局前已隨股本繳銷外尙有北省等或遇兵燹遺失及他省或有道遠而未曾寄銷或有已寄而在途遺失者現均一律作爲廢紙無用特此登報聲明 
 
 

Page 6

 
 
   
 
 

Page 7

 
 
   
 
 

Page 8

 
 
　　克利馬爾沙斯罷利辣 
此　　　行　去　生　　袪風濕故　　梅　頂腎　　潰急慢疔毒癩皮瘡　疥瘡　　瘡痂不　耳　臭水風濕背痛骨節較疼面色不淸其效如神推治　瘡與蛇皮　等服此藥水之外再用克利馬爾專治皮膚　病之肥皂時洗患處其效更速婦人女子小兒無病常　不獨免生疹壘更使其膚白潤此藥每瓶有五十服之多并附量杯一只每日三服每服一杯故西　諸醫咸謂價　　妙之藥賜顧者請　牌記　不致悞 
　故寄上海良濟藥房大英醫院老德記藥房屈臣氏大藥房科發藥房代售 
　　丕朕靈效淸補丸告白 
　　ＳＬＬＩＰＳＭＡＨＣＥＥＢ 
　　啓者本藥房現有新到丕朕靈效淸補丸發售此丸能治百病神效奇捷歐洲人向奉爲至寳金丹但該處行世有年而中國則莫知其妙茲由威建大藥房代理舉凡男婦老幼均可服食倘患所列症目者若服數丸其應如響舟車易帶尤便居家誠保身之聖藥眞至便而至善也其如可服食丸數多寡悉詳單内謹列所治各症以備觀覽 
如胃不消化口淡無味作嘔作酸胃痛胃脹口氣蒸穢唉氣打噎心痛肚痛心跳心翳驚悸怔忡肝經不和肝火頭痛頭暈目眩虚弱發墨四肢軟弱睡不成寐睡夢不安精神惝恍頭腦昏昧心熱皮熱兩脇疼痛大腸燥結小便刺痛膀胱受濕皮色黄暗脊痛耳鳴胆汁太多瘡疥痔瘡手足凍决黄疸濕漬用力過度血分不足月經不調傷風傷食時作瞌睡頭刺腦痛懊惱肝怒各等症諸尊賜顧請移玉到香港中環大馬路或到粤省雙門底上街上海棋盤街漢口流通正街威建大藥房内方不致悞卽各埠西國藥房皆有寄賣特此佈聞香港威建大藥房識 
　　眞正老牌戒烟藥粉 
　　經售英京麥化倫藥廠著名獅馬老牌戒烟藥粉原箱零拆電定路貨及頂上金鷄納霜膠片膠粉生粉糖粉比衆格外克已欲購者謮至陸家石橋南外鹹瓜街便是同慶堂啓　　代討欠帳 
　　恃勢霸欠實交易中之患或因勢利不敵或因孤掌難鳴往往莫可如何如有此情及各種煩難受欺之事請來虹口乍浦路第七號美商獲多利寫字樓面議　　豐裕保險 
　　啓者茲有英國爲四登保險公司集資本元四百萬兩公積元二百萬兩創設以來迄今五十載現在申地設立分行歸本行經理專保中外房屋棧房店鋪及生財衣服等項保費公道倘有不測賠償迅速貴商如欲保者請至二洋涇橋北首本行面議可也上海豐裕洋行啓 
　　茂生經理火險 
　　啓者本行經理皇后火險公司代客保火險事務其費格外公道如有不測迅速賠償不必函問外國總局此佈甲 
華正月十一日三馬路茂生洋行啓 
　　老太古告白 
　　倫敦格崙西火險公司叭喇定火險公司阿德來火險公司勞洽愛司具火險公司啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨面議可也特此佈告 
　　敬送香肥皂 
　　小號耀華蒙諸尊賜顧自愧工拙無能而諸尊雅愛殷殷無可爲報茲循例於正月初一日爲始諸尊賜顧每洋一元附送頂好香肥皂一枚十元十枚聊以報德幸勿見晒也 
上洋大馬路抛球塲東首耀華照像號謹佈 
　　燕製補丸 
善能利大便背四肢等　 
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
　　縣令淸正 
　　吾崇明好訟人多圖準不圖審查公上任以來狀詞不准者多鄉民不損訟費感佩良深現聞謠言手下買線五十洋可以包准想詞訟邑尊親自過目親批豈能作弊定必訛傳　　邑鄉民感謝　　地基召租 
　　在楊樹浦路順泰木行隔壁出灘基地一方又路内一方如欲租者請至二馬路東口寳順洋行面議此佈 
　　義記洋保險 
　　啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也主人謹白 
　　寳順洋行保險 
　　本行設申最先辦理火險歴有年數敝公司在外洋創立百餘年資本頗巨賠欵迅速恐未週知爰特登報無論行號棧房財産家私一例可保價極克已倘荷見顧請至二馬路外灘本行帳房面議此佈 
　　去臘十二月廿六日銀錢洋行情列左 
　新匯劃收市七錢三分七厘銀拆八分龍洋找頭七錢二分錢找頭九百文市錢一百十八千五百文卡錢一百十七千五百文衣牌九百文　　大淸郵政收信時刻曉諭傳單 
　　寄往輪船名某日截止收信時刻南潯湖州小火輪初五日上午十一點江南製造局信差上午十一點下午五點鐘寗波鎭海餘姚定海百官北京下午三點半蘇州常熟杭州嘉興紹興小火輪下午四點吳淞火車又長江各埠大通又南昌府牯牛嶺又又臨湘雲溪又又秦皇島塘沽天津北京經秦皇島山東初六日上午十二點掛號信件包裹什物匯票洋銀統於五點鐘前送交郵政局郵票每日上午八點售至下午一點又晚刻八點至九點鐘止 
　　正月初四日進口船禮拜二 
　　西　輪船由秦王島開平局靑島又由膠州美最時行　　正月初五日出口船禮拜三 
　　北京輪船下午往寗波太古公司淡水又晚往威海衛烟台太古公司臺灣又晚往厦門汕頭太古公司西安又晚往香港省城太古公司 
大通又晚往長江太古公司閩江又晚往旅順口太古公司　　正月初六日出口船禮拜四 
　　新豐輪船晚往烟台招商局江天又下午往甯波招商局江寛又晚往長江招商局　當又晚往汕頭香港廣東怡和行　　正月初七日出口船禮拜五 
　　加　丸輪船直放香港埠郵船株式會社安　又晚往香港省城招商局飛鯨又晚往汕頭厦門招商局海琛又晚往福州招商局福安又晚往香港粤省禪臣行元和又晚往長江怡和行　　正月初八日出口船禮拜六 
　　旺洋丸輪船開往神户順泰行 
　　正月初九日出口船禮拜 
美利輪船晚往長江美最時行 
 
 

Page 9

 
 
[補錄去臘上海縣署瑣案]  
　　去歳妓女吳寳玉被鴇婦羅潘氏覇阻從良奔赴法界公堂喊控由讞員杜枝園大令移送縣署縣主汪瑶庭大令訊明發交普育堂留養迨除夕堂董函請大令核示大令提案訊詰妓供小婦人係寗波人自幼童養於李姓家丈夫不務正業賣與羅潘氏妓院内初言爲媳後忽逼令爲娼迨狎客俞姓贖回作妾未久羅藩氏向俞加價俞被擾不休因之退回羅潘氏復逼令賣笑故投公堂控告旣蒙大老爺發交普育堂羅潘氏卽向堂董阻不許從良叩求超豁大令曰羅潘氏禀稱爾與熟客串逃確否答稱實無此事大令飭仍發善堂由董擇配如羅潘氏再行妄控定予究懲○前者四川人楊子猷騙娶良家女鍾六姑爲妾挈之而出飄蕩江湖經表兄耿沅控告去臘除夕大令提楊至案謂鍾六姑一事姑予從寛免究惟劉海卿與楊景因保單糾葛牽涉爾名此事爾究竟干預否供稱楊景是小的之堂兄驀被牽涉其實小的毫不干預叩乞開恩大令飭交保候示○張廷芳控蘇秉鈞延不　取田單大令訊供之下著將蘇交保出外覓主轉押至今日久未了去臘除夕大令提蘇比追蘇供張處所押田單實有房屋三間現在已覓得受主约期明年二月成交屆時當備齊本利將單贖回大令著交的實人保出速卽料理銷案延干比追 
[上海巡局紀事]  
　　本邑南巿董家渡一帶居民鋪户所有糞穢向由天主堂執事者雇唐某承挑昨日午前大南門外糞牙童子江忽糾同二十餘人將唐所雇挑糞夫肆行毆辱唐怒訴知堂中顔司鐸令人將童及行兇人一併拘送二十三七鋪巡防局局員邱友林二尹命童覓人保出候再帶案訊究○昨日午前江某家庖丁某甲至南巿水神閣前順源麫館購取食物不知因何忽與值堂人某乙口角扭毆麫館主蔡立生心不能平奔赴二十三七鋪巡防局禀訴局員邱二尹命地甲爲之調處○去臘二十八日烏山船户某甲持銀臂釧一枚赴集水馬頭亨泰押鋪求質櫃夥許質洋銀一元五角旣而察係銅質冋甲擲還甲老羞成怒爭閙不休由押鋪主喚到勇丁拘送十六鋪巡防北局適局員因事他出由家丁唐某罰甲洋銀二元甲無奈如數付給始得領原物而歸 
[補錄去臘英美租界公堂瑣案]  
　　金陵人花正心冋操玉業去臘不知在何處覓得僞金臂釧若干持至恒德公泰德昌順康昌泰元豐各典鋪混質共被質去洋銀一千一百餘元後又至源來典鋪被鋪夥某甲察出被綻投報捕房捕頭派包探趙銀河拘獲送案請訊花供此項臂釧係友人倩小的代質小的不知其僞叩求鑒宥讞員張柄樞司馬商之偉繙譯著發回捕房押候追繳當本再行核辦○歹人潘雲卿朱仁卿王阿金馮阿泉等誘得張才茂之女名小妹者售與鴇婦李王氏改姓花字曰逢春在尙仁里賣娼已閱三年去臘張因事來滬遇諸四馬路某書塲扭送捕房解案請究花逢春供籍隸台州年一十有三當十一歳時被匪拐至滬上鬻入娼寮現願隨父親回去司馬判令將馮等各責三百板遞解回籍花逢春交其父領回管束 
[英租界捕房紀事]  
　　積賊胡阿生前因犯事遞解回籍新正某日又潛至蕪湖路陳德福店内行竊錫燭臺等物經包探張寳成拘入捕房捕頭令押候解送公堂禀請讞員張柄樞司馬訊究○曹增元至廣西路唐阿全家行竊衣服若干件經包探趙銀河拘入捕房捕頭令押候解送公堂禀請究辦 
[補錄去臘美租界捕房紀事]  
　　去臘二十八日著名流氓廣東阿蘇向同鄉陳阿昆等索詐行兇陳等奔投捕房聲訴捕頭令五十四號西包探將阿蘇拘押聽候解送公堂禀請讞員張柄樞司馬訊辦○去臘除夕無賴陳阿有在篷路菜巿中攫取某甲所携洋銀數元適爲某號巡街捕所見　入捕房捕頭令押候解送公堂禀請懲辦 
[榮卿柳少雲經手各沙洲急賑清單]  
　　六七兩月迭次運往沙頭定業再興補沙和尙益課樂生連城順江保業太平接界頭橋還沙蔣沙丁　鎭棗核釘田家橋秦家灣藍家馬頭六濠口岸各洲散給秈米一千一百六十石五斗鹽　二十七萬五千六百三十個大餅洋餅饅首五百三十石四斤生薑四百四十斤柴五百石洋火四千盒鍋腔一千三百五十七具炒米十二石鍋耙十五石燒餅五千五十個蘆蓆一萬一千九百張内大號二千張草紙十六塊蒲包三萬六千七十個痧藥八包大小洋錢九十二元以上除由道生鎭源雨莊迭次購買外申江焦樂翁助來洋餅二百石其外各善户等收欵項下收常鎭道憲長籌墊二七責一千兩又助英洋三千元鎭江府憲許代藩憲陸籌墊錢三千串蘇州倪錫疇翁手每次五百元四次共二千元張益堂翁手募各油號三百元德新源袁松翁兩户各二百元施樸齋翁衆善堂乾元豫　洋三户各一百元孫金粟翁五十元七角秦道生單治堂南順記葉三户各五十元賈玉書仁和莊兩户各四十元孫金粟翁袁松如翁晉源莊三户各三十二元一角程竹村翁　十元常州源通泰泰州慎太手公所無名氏三户各二十元泰和十七元五角中和祥十六元周錫純翁十五元段濟臣無名氏十二元張雲翁施衛記艾迪　徐介翁王源翁張益翁復和裕　盛田少翁泰昌和來無名氏隠名氏十一户各十元鎭和來六合無名氏九元汪廷熙手六元胡姓周德泰來無名氏兩户各五元孫金粟翁二元五角元康手某繼堂恆吉薛手兩户各二元鎭和手一元五角同泰裕手無名氏一元道生莊二七寳九十一兩四錢一分三厘鎭源莊二七寳七十五兩一錢八分二厘以上共收二七寳一千一百六十六兩五錢九分五厘英洋注千六百七十一元五角每元六錢八分七厘各二七寳四千五百八十三兩三錢二分足錢三千串七錢三分九釐九八折合二七寳二千一百七十二兩六錢六分统計共收二七寳銀七千九百二十二兩五錢七分五釐支欵項下支還常鎭道憲長　墊二七寳一千兩支米糧各物等件二七寳銀三千一百九十三兩一錢五分一釐英洋三千一百七十九元三角每元六錢八分八釐合二七寳二千一百八十七兩三錢五分八釐足錢四百九千二百八十一文每千七錢三分八釐合二七寳三百二兩四分九釐統計共支二七寳銀六千六百八十二兩五分八厘兩共冲除仍存二七寳銀一千二百四十兩一分七厘　分存道生莊二七寳八百四十二兩三錢二分六厘鎭源莊二七寳三百九十七兩六錢九分一厘統備併入冬賑給放仍餘蒲包二萬九千五百個存招商鎭局備圩岸　用冬賑隨後續乞附登 
 
 
 

Page 10

 
 
[奏疏彚錄]  
　　掌山東道監察御史臣高　跪奏爲學臣劣聲昭著懇請查辦以定文衡而端風化恭摺仰祈聖鑒事今年三月間卽聞福建學臣檀璣聲名惡劣初尙以爲外間傳言容有未實及入秋來南省官紳曁福建紳士之來京者均謂該學臣考取生童端由賄賣所考各處以漳泉龍巖爲尤甚積習頗鉅由厦門商號兌歸原籍致令士子忿恨用紙糊成秀才形像置之轎中寫錢必進三字名片沿街拜客以羞辱之該學臣不以爲恥竊维學臣任重文衡主持風教列聖垂誠至爲嚴切何至貿然罔覺一至於斯或言該學臣謂今日時事非復當年不如收取重貲爲美宅良田之計是以薰心利　罔顧廉隅不惟不惜聲名並且不畏處分直以處分雖嚴不過革職飽載而去卻勝美官夫國家分任臣工各有職守縱使清嚴自勵尙恐於事無裨安有藉官司職業之事爲規取財利之資况士子一經進取自當望其成材爲國家收作人之效若今日爲賄進之文生異日必爲鑽營之巧宦源流清濁皆在學臣此其利害攸闗似此廣西學臣劉家模來帶私鹽希圖漏稅湖北學臣蔣式芬刻待士子幾釀事端者更爲懸絶臣職司糾劾旣有所聞不敢不據實上陳惟查閩浙督臣許應騤係檀璣舊日交好閩海將軍景星係檀璣多年世誼擬請旨飭下鄰封督撫查辦庶風化克端紀綱不弛於時局大有裨益愚昧之見是否有當伏乞皇太后皇上聖鑒謹奏奉旨欽此閩浙總督臣許應騤跪奏爲遵旨查覆恭摺仰祈聖鑒事竊學臣檀璣自本年按試興泉等府人言藉藉臣已久有所聞因恐係風影之　遽難憑信原擬俟此次巡閱營伍就近詳查如果屬實再行叅劾適承准軍機大臣字寄光緒二十七年九月十六日奉上諭有人奏學臣聲名狼藉請立子罷斥一摺據稱福建學政檀璣嗜存甚深卑污貪鄙開考興化一府已不免人言藉藉至泉州則竟公然賄賣該學政知人心不平將所得　銀託爲賑捐至厦門分存銀號並預置私人以便交通過付等語學政職司考試宜如何潔身自愛若如所奏貪墨情形亟宜澈底根究著許應騤按照所叅各節確切查明據實具奏毋稍徇隠原摺著鈔給閱看將此諭令知之欽此臣於越日卽出省閱兵當不動聲色沿途密據有訪旋又在泉州行次承准軍機大臣字寄光緒二十七年九月十九日奉上諭福建學政檀璣前已有人叅劾當經諭令許應騤確查覆奏兹人奏叅該學政於漳泉龍巖等處考試納賄寄頓重資各節核與前奏略同亟應一併嚴究著該督按照所叅各節併入前奏認眞確查據實具奏叅摺内並稱該督與檀璣素有交誼不准稍有回護瞻徇自干咎戾原摺著鈔給閱看將此諭令知之欽此細繹前後兩奏所劾大致相同當經缺遵一併澈查務求明確謹就前奏列欵爲我皇太后皇上陳之如原奏内稱該學政因京寓遭亂衣物蕩然向書吏承差借貸銀兩一節查該學政上年奉命正值北方擾攘之時倉卒南來衣物多不能備抵閩以後就同鄉之服官斯土者借貸添置事或有之　謂索之吏役想屬傳聞之誤現飭福州府將書吏承差傳訊均稱並無借貸銀兩等情取具供結存案似尙可信原奏又稱開考興化一府已不免人言至泉州則竟公然賄賣發落之日衆論譁然遂有多人擡一紙糊秀才用新進生員錢必進名帖鼓吹喧呼以相窘辱一節查該學政初按興化尙少謗言及泉州一棚則文武兩試均招物議大抵文試優劣外監試不及見而武試則觀聽最眞該學政校閱武童竟有馬步失箭亦經取進者人心大爲不服賄賣之說由所而來紙秀才用錢必進名帖沿街拜客聞有其事至試漳州龍巖兩屬聲名與在泉略同是該學政棄取任意輿論不孚已可概見原奏又稱所得贜銀託爲賑欵運厦分存中外銀號洋商湧泉號知其來歴不明將其存欵二萬數千元盡行乾没後因提欵無著在厦防同知衙門控告一節查該學政試竣回省於月道出厦門據興泉永道禀檀璣當公見時曾言有救急會欵在泉州付一施姓匯厦由湧泉分店轉匯上海久未交收請飭廳將該號標封等語隨詢數目答以共四萬元嗣因未奉公文又無匯票送騐遂置不辦據厦防廳同知禀亦稱六月間有學政家人持名帖到署請派差隨往湧泉號詢問所匯捐項等情惟並非控告有案該學政雖託詞係救急會欵然職在衡文旣不應兼涉捐事時當巡試尤不應經匯捐銀宜爲原叅所指摘也原奏又稱該學政預置私人於詹斗山筆墨店中以便交通過付筆墨店隨棚赶考亦卽代爲招攬一節查該筆墨店向在省城開設當飭福州府將其東夥提案研取確供據店東詹敬之供稱係安徽婺源縣人與學政檀璣向不認識學政親友亦無來店寄寓本年隨栅赶考祇店夥程接興程闗榮二人當時因留店管事並未同去等語隨向店夥程接興程闗榮嚴訊據同供稱本年三月學政出棚經店東詹敬之照歴年店規著隨帶貨物到各府州縣赶考每遇文塲完畢即向前途委無交通學政私人賄賣闗節及招摇撞騙情事再三研鞫矢口不移事無左證未便周内原奏又稱興泉兩府除鄉紳子弟幾於非賄不行以致差役人等無不得力有漳州劣紳竟出境遠迎欲爲包認以便從中取利一節查該學政按臨各屬訾議頗多道路傳言有謂差役分肥者有謂劣紳包攬者紛紛不一臣細加考察大率皆揣度之詞原叅旣未指名則亦無從根究總之該學政被劾納賄得贜各節雖查無實據而去取不公闗防不密固已異口同聲耳目昭彰無可爲之曲詞至臣素性愚戅微特與該學政向少來往無所用其瞻徇卽使果有交誼然係特缇交查之件於所本無者固未敢爲之文致於所實有者何敢代其隠　現旣經逐欵查明理合據實覆奏應如何加以懲處出自聖裁所有學政臣檀璣被叅各節查覆緣由謹繕摺具陳伏乞皇太后皇上聖鑒謹奏奉硃批另有旨欽此 
許應騤片再學臣檀璣按試泉漳等屬輒以救急會爲名令各士子輸捐由洋銀三角至數員不等點名時而呈捐票銀則由各學教官彚繳查此時北事敉定救急會久已陸續撤回當不待欵接濟惟檀璣旣託詞集捐未便置諸不理應請飭學政如數交出歸閩省賑捐欵下備充平糶等需庶平衆心而濟實用是否有當謹附片具陳伏乞聖鑒訓示謹奏奉硃批另有旨欽此 
山東巡撫臣張人駿跪奏爲量移文武員弁分防冠縣甘集梨園屯等處以靖地方恭摺仰祈聖鑒事竊查大治州縣類有分防廳汛聮絡巡查良以幅員旣寛牧令照料難周用藉分曹鎮攝東昌府屬之冠縣轄境　闊界連直境其甘集梨園屯一帶爲入山西大道土人所謂河北十八村孤懸境外距縣城一百四十里與直隸威縣曲周等界犬牙相錯該處俗本强悍口角爭毆每以城遠訴艱致釀重案狗偷鼠竊尤易藪作逋逃近且相率習拳屢起仇教之案歴經前府縣疉次查辦而習俗不移值此多事之秋亟宜防患未萌預期彈壓代理東昌府知府丁鏜循行勘度擬於甘集梨園屯地方駐文武員弁常資查緝第當此裁冗軍費之時又未便遽請添設因就同府所屬佐貳汛弁内擇其職守稍輕閒員量爲移駐查茬平縣縣丞原缺事本無多更有小道可通甘集冠縣係壽張營管轄若由營撥弁移駐梨園屯尙就近詳經升任撫臣袁世凱批司核議並移咨曹州鎮總兵龍殿揚酌撥去後兹准該鎮以壽張營存營帮經制外委協防千總可以移駐梨園屯作爲分防壽冠梨園屯外委千總咨覆至文員則如該府所請以茌平縣縣丞移駐甘集名爲茌冠甘集縣丞均兼管河北十八村事務各該員弁仍支本處俸薪養廉所需書役營兵曁兵役應領工食口糧及一切津貼等項凡本缺分所應得均准帶往支用刻先租赁民房藉作公所俟庫欵充裕再請修建衙署繳　舊印另鑄新印頒發文稱茌冠甘集縣丞條記武稱分防壽冠梨園屯外委千總鈐記據藩臬兩司詳請奏咨前來臣查所請寔爲海疆地方起見量爲移駐並無虚糜惟事闗官制相應請旨敕部核覆遵辦如果照准除武弁鈐記照例飭司刊刻發給應用至所需文員條記並乞敕部鑄造頒發以昭信守除咨部查照外所有酌撥文武員弁移駐冠縣甘集梨園屯緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
 
 

Page 11

 
 
[省官塲紀事]  
　　保定來函云直隸藩憲周玉山方伯於去冬臘月二十八日由省入都○直隸督憲袁蔚庭宫保由京回署後卽出示曉諭軍民人等抱有寃抑有司衙門未能伸理者准按照三八告期來轅控告不准攔輿喊控其錢財細故户婚田產等事仍歸有司衙門審斷不得越訴如遇人命重情來轅控告者不准株累多人致干咎戾 
[甬郡官塲紀事]  
　　寗波采訪友人云新任浙江鄞縣知縣黄菊友大令已於去冬十二月二十日由杭至滬附某輪船蒞甬擇吉二十二日辰時接印時前任徐蓉齋大令尙未出署因假校士館暫棲眷屬○前任鄞縣知縣徐蓉齋大令交缷後卽於去臘下旬某日啓行由東街二境至東渡門江厦雙街眞武宫一帶鋪户皆高張彩幔盛設餞筵意者平時果有恩德入人乎 
[鎭郡官塲紀事]  
　　鎭江訪事友人云去冬嘉平月十七日金烏西墜時升任江寗藩司吳仲懌方伯由滬上乘招商局江永輪船上駛道出京江下椗後鎭城文武印委各官咸赴江干迎迓脚靴手版栗六異常未幾方伯卽命鼓輪向白門進發○去臘十八日南洋常備江勝右軍統領杜雲秋觀察由官碼頭登舟用小輪船帶赴金陵謁見兩江總督兼南洋通商大臣劉峴莊宫太保禀商要公瀕行江勝前營管帶陳楚斌恊戎及江勝全軍總巡周錦堂游戎均赴江干恭送○徒陽運河已於客冬雇夫挑濬惟綿長至數十里必俟今春二三月方能竣工臘月某日督辦運河工程事宜之沈期仲觀察出有告示曰照得運河工叚挑泥處所早經飭派各分局　立標誌倘有不肖河夫故意佔碍民居出入及藉工訛詐錢文者許卽就近禀知分局立子重懲不貸○客歳臘月十八日南洋續備新湘全軍統領陳宇山軍門乘官舫赴金陵謁見兩江總督劉峴帥禀商要公瀕行麾下各營員弁均詣碼頭恭送 
[甬江歳事]  
　　寗波采訪友人云客冬年闗將近錢價日昻每洋銀一圓僅換錢八百九十文若換小龍銀則每圓得十角又錢四十文每角可易錢八十四文○入冬以後雨少晴多納日南榮温如挾纊父老咸謂冬令如此和煦實從來未有之奇 
[六代鶯花]  
　　金陵訪事友人云客歳入冬以後保甲各局紛紛籌辦冬防無如勇役巡丁不敷分布每有顧此失彼之虞至五城商團則僅於上燈時巡行一次以致奸宄得乘間竊發刼奪頻仍兩江督憲劉峴莊宫太保聞之勃然震怒除通飭地方文武一體認眞巡查外並檄令商圑總辦責成各叚圑董督率團勇徹夜梭巡如敢怠玩仍前定惟該員董是問以故嘉平望後上元江寗兩縣小隊及保甲商圑巡丁來往街衢通宵逹旦槍聲角聲哨螺聲終夜不絶○此間各士棧邇年銷路土藥與洋藥各居其半前歳徐州士藥價值甚昻牟利之徒輒攙以僞質省垣土商之前往收土者初未及察及運來逾月卽色味俱變大受厥虧兩載以來幾至無人過問去歳徐屬鶯粟收成極佳漿汁濃厚業此者鑒於已往非但不敢作僞且减價以廣招徠各土棧主由是籌添資本並蓄兼收迨臘月運到甚多適逢洋藥價昻門巿零沽依然不稍貶價業此者莫不利巿三倍云 
[上海官塲紀事]  
　　前日南巿十六鋪巡防北局委員姚谷蓀二尹附戴生昌船局某小輪船赴蘇垣叩賀各大憲年禧○昨日蘇松太兵備道袁海觀觀察排導至南巿江南機器製造局投剌適總辦毛實君觀察赴蘇省賀年未及把晤及赴馬路工程局總辦翁子文太守謙不敢當飭丁擋駕○昨日午後上海縣汪瑶庭大令乘官舫赴松江叩賀府尊余石蓀太守年禧 
[嚴諭吏人]  
　　去歳臘杪上海縣汪瑶庭大令手書硃諭黏貼大堂略謂諭仰各房書吏遇有上控案件及上憲札行飭辦之件均應隨到隨辦立即繕稿送核不得隔日如果遲延定干咎戾 
[海盜狡供]  
　　源順帆船被劫後由江海新闗巡船本手拘獲盜犯朱蠻仔禀經稅務司解送蘇松太兵備道轅道憲袁海觀觀察發交上海縣署去臘某日縣主汪瑶庭大令升堂研訊朱供小的係台州人向以捕魚砍柴爲業月初挈同十八歳之長子出海捕魚忽遇盜船將小的父子劫去捆閉艙内翌日見有一貨船前來衆盜卽攔截行劫小的乘隙逃上盜隨將貨船中兩人擄去小的躱伏艙中貨船中人指爲盜黨適海闗上小輪船經過致被拘獲解案兒子現在不知下落求恩明察大令研詰再三日爾隨船中人到滬取銀勒贖被擄之人何得忽然抵賴供稱小的實係寃枉大令飭收禁獄中候再訊鞫 
[賭棍神通]  
　　前晚南巿董家渡順興樹行各夥正在團坐抹牌忽有牌九司務周某等人闖入同賭致賭客沈子義屢戰屢北輸去洋銀八百餘元旋經行中人察知聲言須扣留送局周見勢不佳乘機逃逸一時受其愚者咸不肯甘休相率喧閙事爲二十三七鋪地甲錢德偵悉回禀局員邱友林二尹迨二尹派勇往捕則衆皆逃匿無蹤矣 
[郵費從廉]  
　　英國書信館向章由上海遞信至英每函重華權五錢者例收洋銀一角昨日經理上海信務人函致本館云自華歴新正初八日爲始凡在中國各口一切信件交英書信館代遞英國及各處英屬地每重五錢减收洋銀四分如由中國此口交英書信館遞至彼口價亦相同本館按中外通商全賴魚來雁往今得從廉取值彼傳消遞息者有不雀抃騰歡者哉 
[准銷控案]  
　　余萬成布號主余慎正延博易律師投英刑司署控祥利洋行主可史南以窩頓貨物等情誣控於英美租界公廨并擅取帳簿喚令巡捕把門云云去臘二十及二十八等日迭經刑司威金生君升堂研訊祥利洋行主延律師納而生與之互辯威君訊知余自願了事准卽將案註銷 
[少尉騐屍]  
　　去秋本邑周公館被賊行竊所失不貲報縣後縣主汪瑶庭大令飭捕拘獲窩贜之林吳氏及其女林小寶訊取口供將林吳氏交宫媒看管小寳發交某善堂留養聽候追究餘贜至年終林吳氏患病允重官媒據實禀明大令飭發普育堂醫治至昨晨溘然身死堂董函報到縣大令委典史趙敬臣少尉蒞堂相騐堂丁朱錦榮地甲金茂同禀稱林吳氏委係醫治無效而死並將藥方呈閱少尉飭仵役騐得屍身無傷填明屍格因無家屬由堂備棺收殮暫厝義阡 
[勒限遷居]  
　　去年臘月十六日本報登美租界漢璧禮路仁泰銀樓火警情形旣而瑞記保險行洋人以其曾保銀一千兩疑有縱火情弊並由倍副捕頭帶同五十四號西包探與華包探倪順泉查出樹柴數捆均有火油氣因控諸英美租界公廨讞員張柄樞司馬提集銀樓主費振甫及其夥吳裕良當時呼救之豆腐店主蔡費泉訊明口供著將費吳交人保出隨會同偉繙譯前往勘明勒令遷去乃費仍在原處開張事爲屋主長利洋行某洋人所聞恐再有前項事情限于日内遷往他處不許逗留 
[幾肇焚如]  
　　前晚美租界漢璧禮路第十三號門牌某姓家忽然失火熊熊之勢幾致燎原幸卽察知設法救熄祇將衣物焚去不致成災 
[申報館協振所經收順直山東長江棉衣振捐十二月二十一日至十二月二十九日止第三十六次清單]  
　　十二月二十一日祖記心愿龍洋十元王仁記龍洋三元○二十二日四安林永和來汪蔭樾求保父病速愈江皖洋五元京口合記洋一元南通州森昌兆記小洋十一角銅小洋十一角○二十六日普濟公司銅洋四元潮州適安居士爲兒病愈洋十五元正祥同代世昌德洋五十元無名氏小洋二角綿力人中彩提助小洋八角○二十七日傅跟賢銅洋一元二角聚昌銅洋五元○二十八日古黟遺德汪洋十元無名氏洋五元○二十九日大豐號飯衣洋十七元又洋二元銅洋一元以上總共收洋一百二十元零一角銅洋十二元三角 
 
 

Page 12

 
 
   
 
