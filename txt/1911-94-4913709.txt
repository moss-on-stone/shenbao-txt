# 1911 - 94 - 4913709

 

Page 1

 
 
   
 
 

Page 2

 
 
上諭 
[監國攝政王鈐章三月十二日内閣奉]  
　　上諭吏部右侍郎沈雲沛奏假期届滿病仍未痊懇請續假並簡員署理一摺沈雲沛著賞假一個月吏部右侍郎著榮勳署理欽此 
　　上諭度支部奏請簡湖南清理財政正監理官一摺記名郵傳部丞參楊士驄著賞加四品卿銜充湖南清理財政正監理官欽此 
　　上諭張鳴岐等電奏兼署廣州将軍副都統孚琦因公前赴燕塘地方查看地勢兼閲演試軍用飛機回城時行至東門城外突被匪徒用手鎗轟擊受傷甚重移時殞命當經拿獲兇犯嚴飭訊究等語覽奏殊堪駭惻著張鳴岐等将已獲兇犯温生赢切實研訊有無黨與及受人指使情事務得實情嚴行懲辦該署将軍副都統孚琦猝被戕害憫惜殊深應得卹典著俟該署督等查明具奏時再行降旨欽此 
　　旨廣州将軍著張鳴岐暫行兼署滿洲副都統著文泰調補欽此 
　　旨鑲紅旗滿洲副都統著恒順調補所遺鑲白旗蒙古副都統著俟淩阿補授欽此 
　　上諭御史趙炳麟著開缺以四品京堂候補欽此軍機大臣署名奕劻毓朗那桐徐世昌 
　　宫門鈔三月十二日召見軍機孫道仁 
論説 
[對於組織新内閣之疑問（霖）]  
　　日來各報喧傳新内閣不日将宣告成立矣。然其組織規制之散見於報紙者。殊堪令人詫異。擇其關係最大者言之。一爲試辦過渡内閣。一爲仍令樞。臣改任閣臣。且四軍機除任總理大臣一人。協理大臣二人外。又有另設恊理大臣上行走一員之説。荒謬奇特。莫此於甚。使此兩説果不虚所傳。則新内閣與舊軍機亦無所區别。不過變更名稱而已。反不如仍舊貫。之爲愈。也 
　　現今。我國所以欲組織新内閣者。非因舊軍機之措置欠善。敗壞國事乎。又非因舊軍機之不負責任。對於執行政務之善否。全無功過之可言乎。則於改設内閣之初。第一宜使閣臣負完全之責任。第二宜禁樞臣改充閣臣。如是方能得組織新内閣之益也。乃今編纂閣制。於總理大臣外另設恊理大臣兩人。已屬奇聞創見。爲當世各立憲國所罕有。蓋立憲國之内閣。均名之曰責任内閣。可見斯意之關係。注重責任兩字。但欲負責任最貴專一。故各國内閣大臣僅有一人。以旣由一人負完全之責任。則辦事之功過。無可諉卸自必激發忠愛之誠。鼓勵勇敢之氣。統率各部大臣認定施政方針。以冀國事之日臻完善此。乃内閣大臣僅設一員之命意所在也。我國訂定閣制。於總理大臣外另設協理大臣。并有協理大臣行走員之設。雖云國事纷繁。一人勢難兼顧。不得不相助爲理。其實仍爲諸臣卸責地耳。蓋總恊理大臣。旣有三四人。則互相推諉。必致無一人負責而國事仍難免散漫不整飭之弊也。由是可知内閣有總協理大臣之分任職務。已不能望其負完全之責任矣。而况仍令樞臣充任閣臣。則以舊日治理樞務之手段還以治理閣務。亦勢所必至試問如此内閣。其果能有裨國政否耶。 
　　若云舊樞臣辦理國政。本無所不善。故今改設内閣。仍令供職。則亦何必有此一番紛更。至試辦過渡内閣云云。尤可謂無理取閙之甚者矣。在彼主張此議者。豈不以今日之内閣與舊日之軍機逈然各異。未可一蹴而幾。故特爲此循序漸進之舉乎。然以今日各國通行之内閣制度與我國之軍機相較。其所不同者。不過兩端而已。一爲負責任與不負責任之異 
 
 
 

Page 3

 
 
一爲一大臣與數大臣之别。今我國苟能認定此旨。改設内閣。亦誠無所謂爲難者。乃忽有此試辦過渡内閣之創聞。詎果别有用意耶。蓋仍爲不負責任計耳。况内閣一經成立。其中辦事者。亦盡屬舊内閣及舊軍機之人物。於是辦理政務。一循其往日之故態。吾誠不解其何取乎此新内閣也推其結果。不過将召見軍機字樣改爲召見内閣。軍機大臣欽奉諭旨字樣改爲内閣大臣欽奉諭旨而已。外此均一仍其舊。無所軒輊也。要之若照近日各報所載之内閣消息而論。則旣無異於舊内閣。亦無異於舊軍機。與完全内閣相去眞不可以道里計。一旦公布閣制。深幸其異乎今之所聞也。否則非特騰笑萬國。且将重累國政。永無改良之望矣。 
　　今我國苟欲組織完全内閣。一在内閣大臣僅設一員。二使内閣大臣負完全之責任。三不令舊。樞臣改充内閣大臣。且應按照各國組織内閣之法。朝廷欽派總理大臣一員。其餘各部大臣均由總理大臣奏請簡派。俾可去其異已。共理國事。以爲完全負責之張本。否則黨派紛爭。仍無裨於實際也。 
專電 
[電一（北京）]  
　　錫督急電樞府凡陸路往來衝要俄均添兵駐守並干涉輸運軍需事 
[電二（北京）]  
　　滇督電樞邊防吃緊要求頻仍須合全國之力共謀挽救冀收萬一之效 
[電三（北京）]  
　　樞府密電張翼速向英國開議收回開平礦并詳核帳目限四月了結 
[電四（北京）]  
　　監國調閲召集臨時會院章摘出未妥合處數條交世李兩總裁核改此次請開臨時會大約有望 
[電五（北京）]  
　　某御史奏内閣制須詳愼擬訂奉旨政務處知道 
[電一六（北京）]  
　　樞府於今日（十三）移海辦事 
[電七（北京）]  
　　蒋智由以知縣分發魯省補角 
[電八（廣州）]  
　　廣州将軍孚琦於初十日被匪連擊數槍傷重旋斃兇首當塲獲住昨今密訊兩次供順德人自認革黨實行部副頭目黨羽來粤多少及姓氏堅不肯吐張督擬卽請旨正法了事 
[電九（杭州）]  
　　浙諮議局臨時會今日十時開幕午後議民政敎育兩案巡警道誤會議員詞旨大爲咆哮議塲全體憤怒羣起鬨堂經議長極力排解始免决裂 
[公電（南昌）]  
各報館鑒謝佩賢等私行赴滬擅借外債贛人誓不承認江西鐵路協會公叩 
緊要新聞一 
[臨時會之又一題目]  
　　題目雖好恐怕仍不合主試眼光日昨帝國憲政實進會與政學會協議請開資政院臨時會辦法業經舉員分任請願書起草邀集議員簽名事已就緒頃聞有某議員提議請願理由謂若以解决外交爲前提反授政府以駁拒之柄現在日本借欵居然簽約四國借欵又将定議此等鉅大債務一有不當國民受害甚烈資政院照章有議决公債之權豈能漠視應即以此事爲陳請題目政府卽欲堅拒必難措詞聞已得多數贊成即請起草員再做一篇文字矣按此事已略見前報專電 
[閣制與他方面關係]  
　　翰林院　軍機處　吏部　政務處　憲政館　内官制 
　　新内閣成立後議以舊内閣歸併翰林院已見本報聞其歸併之法惟於名目稍有變更如中書則改稱翰林院中書學士侍讀侍講以上各員則分冠以某殿某閣字樣其各殿閣大學士則悉仍舊貫并聲明嗣後各省考試試官槪由翰林院奏派他部不得攘奪 
　　政府現擬将軍機處内閣吏部併歸新内閣惟政務處與憲政編查館悉仍其舊至於奏留憲政編查館之名義則以将來民法商法各項事宜仍應該館辦理之故刻下各王大臣以内閣成立後會議政務處仍然保存故又加派候補四品京堂林炳章爲帮提調以期整頓各務並聞錫提調有外放之議所遺之正提調即以林接充現大政界對於暫行閣制傳聞不一兹詳細調查因現訂新閣制尚多缺略未完處故未便卽刻頒行惟以年前修正籌備清單新内閣爲本年首先發表要件閣制未定各政均不能頒布故必須首先發表閣制以便推行各政然又以各項機關未備遽行成立内閣恐政局因之牽動故又决請先頒暫行閣制以立基礎再行隨時改訂一切此議汪榮寳主持甚力樞府人都賛成 
 
 

Page 4

 
 
前報登有内閣暫行章程紀聞一則内云奏事等權亦經規定兹聞其規定奏事之大略謂此後京外摺奏均須先送内閣應奏與否當由内閣决定其重要者尤須經過閣議再行定奪 
　　現在憲政館正在會議釐訂各部院官制辦法議論紛紜莫衷一是聞其起草具奏之期一俟新閣制具奏後即行着手赶辦矣 
[當局對於滇邊交涉之態度]  
　　滇督急　樞臣怒　監國慰　御史忙　京官憂 
　　雲南英兵侵入片馬事件其後英兵依本國政府電命已止其前進兹聞政府已接到滇督來電謂現已派人前往迤西與英國委員會見但從前劃定之境界線在東經九十八度十四分卽自新面（譯音）至洪江方面此次之所謂片馬卽稱爲蠻界地方将來或卽在此劃定亦未可知云云惟另有一説則謂李制軍近日有又電報仍係陳報愼邊交涉日益逼緊斷難再復敷衍若仍無相當辦法則亟請代奏開缺立言頗近强硬各樞臣譯閲後頗形不悦當代呈奏欽核聞監國諭謂該督現處地位亦極困難其措詞激烈係爲大局起見即行特頒電傳廷寄一道仍温諭慰留 
　　滇中京官以滇邊風雲日迫聯名呈請都察院代奏力籌防範整頓一切聞都察院前日所上封奏二件其一未發表者卽係此項公呈云 
[澤公将廢然返矣]  
　　始知統一財權之難乎 
　　澤公初任度尚時頗以中國財政紊亂非大加整頓不獨籌備憲政經費無著且恐惹起外人之監督故奏設各省監理官分别清理催辦宣統三年度豫算於去年資政院常會期提出議决雖未能精核確當然已略有端緒近因各省督撫反對預算各部各督撫又紛紛自由借債而擬定新内閣制又顯以過渡命名不負完全責任政權旣不能統一財權萬無統一之望暗鬭失敗不免灰心擬不日奏請開去度尚一缺免致徒擁虚名 
[經濟界之大問題]  
　　都是艱了之案 
[厚德銀行]  
　　厚德銀行經理王徐兩君拘留順天府早誌前報刻聞最確消息丁大京兆對於此事辦理至爲棘手故連訊兩堂仍無眉目王徐各遞清供二紙現定於十三日再行詳訊聞該經理於初次堂訊時所遞之清供其一紙係籌還大清銀行欵項辦法但此清供呈遞後未曾宣布故外間但知有此清供係籌還辦法内容若何則無從深悉云 
[義善源]  
　　郵傳部堂官因李經楚虧空一案已派出司員四人赴蘇皖等省檢查李之産業頃聞各堂又暗中派遣親信四人分頭赴皖密查以杜情弊李伯行與李佑三雖係兄弟然碍於公事亦莫能爲力並聞義善源各號實欠交通銀行欵二百一十萬大清銀行欵五十餘萬其間交涉甚爲複雜多有爲李佑三之所不知者此次李佑三到上海不過查一查帳目而已亦不能有何等完全辦法也 
[寳豐隆]  
　　署川督王人文奏報川漢鐵路股欵前被上海源豐潤荘倒欵八十餘萬近因義善源倒閉復虧欵甚鉅又該公司在寳豐隆銀行存欵亦多紏葛請飭該銀行股東喬世傑回向川将公欵清理以重路政 
[大元帥訓詞之内容]  
　　我軍人其聽者 
　　頒發訓誡陸軍之六條要目已錄前報專電兹悉訓諭内大致係宜示海陸軍大元帥已由監國代承以明權限表揚列聖之威武以資鼓勵申明保國之要義以振怠荒並有軍人竭精效國奮不顧身朝廷自有特許優卹之典君臣上下安危共之等語陸軍部是日奉到此項訓諭後復奉軍機大臣片交現值朝廷竭精講武陸軍部綜理軍政所有欽頒策勵軍人訓諭除著陸軍部恭錄分行一體欽遵外并著轉飭各省陸軍各協鎭及巡防各營軍官将佐切實向該管各軍人等詳細演講咸使聞知 
[四面楚歌之樂劇塲]  
　　亦聞民間慘哭聲耶 
　　近年兩宫國服各親貴府邸未能公然傳演戲曲遂有家蓄優伶强納歌妓以自娱者現在東華門外甜水井胡同某巨室又組織一崑腔票房每值星期及星期六兩日爲傳習之期任班頭者一爲親貴少年某君一爲已故某中堂之孫少爺其餘角色約三十餘人多係郵傳民政兩部之司員書記每當歌聲繞梁之餘烟酒餚饌備極豐美其富貴風流大有爲日不足之勢云 
[傳提學思患預防之法]  
　　不知留學生早已銷聲匿跡矣　　日前政務處會議時以各省民氣囂張留學生組織國民軍上海發起聨合會義勇隊敢死團諮議局電約倡辦民圑各事皆足以摇動人心當即通電各省督撫将軍切實查禁兹悉陳小帥接此電後嚴札藩法學三司及巡警海關各道嚴飭所屬認眞查禁聞學合傳文宗有取締各學堂學生與留學界通信一面嚴防留學生來津向各堂運動之事 
[中葡横琴島之交涉]  
　　葡人亦看俄人樣乎 
　　日昨葡領事因澳門横琴島界務事又照會粤督云前接增前督部 
 
 

Page 5

 
 
堂照會於勿准華兵再到小横琴島地一案請查照袁前督日前照會自可洞悉等因閲悉之餘已将來文譯送本國朝廷聽候復示矣袁前督照會祗云小横琴島地是中國領土殊不足令本領事承認應請查照本領事所致增督之照會訊賜嚴飭属員勿再派兵到小横琴島因澳督不能允准再有此種違背舊章之舉動又恐有此舉動能生不好事端本領事自今照會聲明一切已将本國爲此生事責任卸却也 
　　港商致張督電文云粤張制憲鈞鑒横琴駐兵我國内政葡領照會取法俄人决絶無理民多惡感葡旣不肯承認爲中國領土我豈獨承認爲葡國屬地耶已佔之地尚屬鯨吞未佔之地豈容蠶食縱有不好事端仍釁開自彼於我國何尤兵貴能守能守而後能戰能戰而後能和身可殺志不可奪葡可抗兵不可撤旅港勘界維持會全體叩籲 
　　勘界維持總會致京電云北京分送外部軍機憲鑒葡越界毁圍欺藐殊甚民恨益深乞責賠償界務尤懇速結宣示并請代奏收回就葡議界成命免失國權勘界維持總會易學清等叩 
　　粤督致外部電云澳門小横琴島係中國完全領土與界務全無關涉前葡國竟謂清國不能在該島辦理自主之權萬難承認刻已嚴切駁覆並派交涉司會同洋務局薩道前往澳門面商 
　　張督前日致電樞府詳陳葡人對於澳門情形請旨飭外務部設法與葡人接議交涉後當經樞垣電飭駐法公使轉電駐葡分館二等參賛察看葡新政府業於中國情形日前接到覆電云葡新政府對於澳門交涉毫無退讓並請實行改設駐葡二等叅贊爲駐葡公使以崇體制而重交涉 
[天門會匪煽惑飢民作亂]  
　　内亂如此将若之何 
　　湖北天門縣近三年迭受水災飢民不下十餘萬刻因入春以來久雨不睛麥苗損害飢民望隴興嘆而會匪等遂乘機煽惑勾引爲亂以故該縣楊家塲一帶近日搶劫巨案時有所聞上月二十五日竟被放火焚燬紳富住宅二十餘家二十六日又有亂民數千行刧多寳灣二十七日搶張接港二十八日掠漁樊港二十九初一二等日所搶小集鎭人家不少日昨省吏接天門縣令來電謂楊家塲等鎭素爲盜匪盤踞之地駐紥舢板人數太少難資攝服請派軍隊迅往彈壓以免釀成巨患聞瑞制軍已飭二十一混成協黎統領元洪派四十一標三營前後兩隊尅日馳往彈壓矣 
[日紙中日借欵之樂觀]  
　　賀者日本而弔者何國耶 
　　日本某報云此次中日借欵其條件如何皆不必論蓋條件乃其枝葉其最可賀者第一從來日本皆立於負債地位今則一變而爲債權國第二於政治的關係以外更有經濟的關係之密接第三四國借欵之銀行家皆極端運動而至今尚未成立而日本則較各國最早成立第四四國借欵皆有均霑之條件日本則與四國毫無關係立於獨立地位此可知中國之信賴日本爲最甚也又謂此次之借欵皆投資於鐵道之建設實爲生産的事業且外國資本家之所能者日本亦能之云云觀以上各語可見日人喜悦之情溢於言表矣 
[鄂省學務經費爭執問題]  
　　全留不能　全提不能　留二成　提二成 
　　鄂督瑞制軍前奏欵提費絀關係湖北全省學務興廢懇恩飭部緩提要政加價一摺刻經度支部查明復奏略云查湖北要政加價一欵係光緒廿七年九月前湖廣總督張之洞奏准川淮鹽斤行銷湖北境内者每斤加抽四文爲興學歷練兵製械四項之用學務祗居其一是以臣部辦理預算電令以四分之一留作學費正與加價原案相符業經現任湖廣總督瑞澂飭司籌議電覆遵辦嗣該督復據前任提學司高凌霨詳稱學務入欵部議在要政加價項下提四成之三共應提銀提三十三四萬兩驟短鉅欵固不能行現請减提一成實四分之二仍請作三年遞提其餘二成擬一成永爲游學經費一成照部電留充本省學費等情咨部查核復經臣部咨駁在案兹該督又以此項加價暫行免提具奏核與初議照數遵减繼議減提四分之二均未盡合姑念湖北民數繁庶幅員廣闊籌欵興學幾費經營際此進行憲政之時不得不以維持敎育爲宗旨臣等公同商酌辦學旣不容稍緩籌欵又有所爲難事欲兩全惟有准如該督前咨减提四分之二卽以二成分作學務經費之用俾於鄂省敎育較有裨益而於該省認减之數亦尚符合至所請全數免提之處應毋庸　 
[京師近事]  
　　日前濤貝勒閲看英國禁烟聨合會六代表上英首相書甚爲佳贊並云英國好義之民如此苦心孤詣本爵何可坐視此後惟有竭力維持務使鴉片流毒不再傳染於世界云 
　　御史張瑞蔭将明儒鹿繼善從祀孔廟一摺當交禮部議奏聞張摺 
 
 

Page 6

 
 
略稱陽明之學知行並重爲救時之良藥日本之强即得力於陽明之學者爲多明儒鹿繼善即講求陽明之學者淵源有自發揮頗無遺藴亟應設法尊崇以勵學術 
　　遊美學務處在海甸創立清華學堂原定章程所有書籍操衣均歸官備及入學後該堂監督又令各生自備入學諸生多係寒士極力爭辯大有衝突之勢 
　　庫倫辦事大臣三多上月電請軍諮處選派軍官已誌本報兹聞前次所派之員尚不敷用日昨又續派一二等書記官各一員科員十員科長三員薪金從優發給以爲出塞者勸聞此時尚少數人俟軍諮處與陸軍部會同物色相當人材下月卽可起程 
　　駐美公使張蔭棠電致外部云前外務部尚書梁敦彦不日由美啓程回國蓋梁自告休後以養病赴德美者也 
時評 
[其一]  
　　難乎其爲最惠國矣 
　　日前政務處會議。某侍郎云。現某國又援最惠國條約。要求權利矣。某樞臣訝然曰。甚麽呌做最惠國。某侍郎曰。卽利益均沾之謂。甲國所與乙國之恩惠。丙國亦得援例以享受也。 
嗚呼某侍郎。僅知最惠國爲利益均沾。而不知中國之所謂最惠國。實大辱國體之最惠國。初非普通所稱之最惠國也。所謂利益均沾者。實外人之利益均沾。而中國則無幾微之利益可沾也。 
　　蓋最惠國條約。有雙方互行之者。有一面單行之者。甲國與乙國以最優厚之權利。而乙國還予之。所謂雙方互行也。如甲國與乙國以最優厚之權利。而乙國不還予。卽所謂一面單行之是也。片面之最惠國條約。則各國視爲大辱。而吾國與外人所訂之最惠國條約。類皆如是而已。 
　　最惠國之條約。有有條件者。有無條件者。甲國輕課乙國之税。乙國優待甲國之臣民。丙國如欲援例以請。則對於乙國。亦必輕課其税。而始得享受優待臣民之權利。此所謂有條件也。若此國給與他國之利益。而第三國不問報酬與否。一律援例享受。此所謂無條件也。無條件之最惠國條約。各國稱爲無價。而亦視爲大辱。今列强對於我國所援請之最惠國條約。類皆如是而已。 
　　嗚呼。最惠國乎。我爲最惠國恥。吾爲最惠國傷心。 
[其二]  
　　外部亦知改籍協約乎。 
　　外部以近來流庽外洋與居住租界中之華人。一旦犯法。每有改入外籍。冀恃外人以抗本國。因此釀成交涉者甚多。故擬通飭實行國籍法。 
　　記者曰。此事誠不容須臾緩矣。試觀近數年來之報紙。有商人因破産與有心騙欵而改入外籍者。有市井奸民因犯罪戾而改入外籍者。有與人涉訟自知理曲恐其不勝而改入外籍者有犯謀殺故殺等大罪恐干國法而改入外籍者。甚有旣入外籍回國後仍假洋人以欺壓同胞者。此等無恥忘本之人。數見不鮮。其事雖發生於個人之關係。然其結果。必至影響於國家斯誠不可不防者也。 
　　雖然。我國所頒之改籍法。外人能承認否乎。外人不承認。則與締結改籍協約。尤不容緩矣。不然徒施法令於國内無益也。考各國於改籍一事。對内則有一定之規則。以示限制。對外則有協定之條約。以示範圍。而其所訂之協約。尤以預先聲明犯法人民。不准改。籍如改籍後查出未改籍時曾經犯案。仍當解回原籍。照本國法律治罪爲扼要。所以清界限而杜後患。我政府誠欲防維奸宄。則非僅僅通行改籍法於國内所能有濟也。 
[其三]  
　　嗚呼孚琦又被暗殺矣 
　　廣州将軍孚琦突被革黨鎗斃。人心大震城門關閉。 
異哉廣州将軍之被擊也。如以孚琦爲滿人。而擊之歟。則滿人亦多矣。且前任之将軍爲增祺。蒞任數年。而何以不聞有人擊之耶。将以孚琦行政手段嚴厲而擊之乎。則孚琦固碌碌者。不聞有若何之政見表示也。将謂挾有個人之私仇耶。則孚琦到任未久。何至即與平民結私讎也。殊令人百思不得其解。 
　　然而此事一出。吾知捕拿革黨之文。又必忙如雪片。政府諸大老。又必坐不安席。食不下咽。而不敢出房門一步。 
　　記者曰猶幸不於初一禁賭紀念日發現耳。不然。必更有不堪設想者。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[川沙肇禍亂民覆訊紀詳]  
　　自治議員之不法竟至此乎川沙肇事亂民初九日訊供已得端倪一切情形具詳昨報兹悉初十日戚太守仍委張别駕沈大令至府署統提各犯到案覆訊除陳野囡仍不認供外據各犯供詞大旨謂此次風潮槪由紳董激成董事陳有恆本窶人子充董事後良田美宅起居頓改長日伏匿不出夜必雇强有力者七八人左右護衞始敢入市其召人怨毒有如此吳大本貪戾不足言徐北平則在鄉佔寡婦張王氏前室子不服徐即嗾氏以忤逆控押廳署仍由其嫡母舅再三求徐並送良田八畝此案始解在鎭佔二三塲書曹亦清之寡母故曹在自治局對衆吸烟徐不過問他人亦以徐故無敢議者自治局本在唐墓橋租賃民屋月需五元自該局有遷入俞公廟之議廟衆願貼租金願代造屋均遭嚴拒並不許男婦進香廟有丁費氏産氏婚四月夫故遺腹亦殤乃捐産於廟建屋三楹装設偶像爲晚年茹素焚修之地一旦被奪無家可歸訊時龔臥江并揮涕供稱釀禍辦罪夫復何辭惟究由紳董逼迫而成此輩今竟置身事外心殊不甘當府大人來川沙時若輩連夜派人赴四鄉各鎭将前貼罰章告示一例褫凈其意惟恐爲府大人所見不知是何居心云云現在各犯中如袁小洲顧廷秀顧阿二葉桂林四人均非閙事犯人不日可望保釋聞袁以富著徐北平意欲勒賠故将其羅織送案云 
[四誌越苗擾邊之警報]  
　　勿使漁人獲利 
廣西龍提督近又致粤督電開據譚帮統電稱苗匪現仍聚越屬苗王山千餘隴坪隴箐千餘離邊百餘里匪目熊大朱二有洋鎗百餘土槍百餘亦多執持刀棍法兵聞由同文保樂進兵未知如何動作現雲南夏鎭合已抵川蓬我軍兩黄管帶率隊繼至分堵要隘與滇軍聨絡惟帮統駐紥面良距電局太遠軍情信息不能靈通擬飭黄管帶自新紥北頭逹首黄管帶瑞興紥面良鴨作鄧管帶大謨紥那坡大隘子隘哨弁王經全紥那孟覃廣福紥縣街帮統移駐百南居中調度 
　　龍州李道開侁電稱據百南管帶金大謨禀呈法汛照會略謂此次苗民與其頭人爲難自相抵抗亦經報請法官保護并非意圖擾害中法兩國地方與會巡章程十八節所稱股匪聚會者不同日前攻打田蓬多有中國苗民在内已被法官擊退且田蓬不歸廣西轄管與我地無干故未通報現敝國五畫親往同文布置一切該處距離保樂尚有兩日路程保樂亦已添厚兵力可保無虞云云希卽察核 
[三水苛抽艇捐之風潮]  
　　乘輿打爛捐局打毁廣東三水縣賭博以西南蘆苞兩處爲最繁盛從前每攤館一間每日送該縣令賭規六圓嗣因承餉過重改爲七折然該縣年中賭規所入尚有二萬餘金其中開銷地方公用者僅縣城河口巡警十餘名而已現因禁賭實行該縣蒋令以一旦失此大宗入息藉口警費無着加抽苛細雜捐前月底嚴飭西南妓艇每妓月繳房捐六圓各妓不服停止接客蒋令指爲罷市抗捐一律将各艇封禁蓋妓艇每揭封一次必繳銀數百西南妓艇數十艘實一宗大買賣也乃蒋令所欲未饜派委河口巡警勒令開埋小艇每載客一名加抽三仙蓋三省火車以三水爲尾站所有西北江來往客商均經河口轉搭輪渡每日行旅數萬人所入當比賭規數倍無如過客多不遵抽各小艇又無力賠墊初三日下午遂相率停擺過往行人聚至數千欲渡無舟大爲譁噪巡警僅十人不敢阻止祇得暫行免抽回報縣署蒋令於初四日八點鐘乘轎出衙欲往河口彈壓時適頭車已到二車将開之際行客擠擁見蒋令轎至車路之旁壹唱百和蜂擁上前詰問抽捐理由蒋令不能答許以暫時免抽衆不允将該令之轎打爛逼由蒋令當塲出示永遠免抽立即步行回署用印懸貼始得無事事後查其發難原因係由奸商李有成出名攬承凡該縣屬河口西南　口各處小艇載客赴搭輪渡每人收費三仙以一半給艇户一半歸該商每年認繳銀八百元已禀准蒋令出示在各處設廠開抽各小艇以向來駁艇載客附搭輪渡因在駁艇等候需時故每客收錢一仙近來輪拖專利之案撤銷各輪渡招徠搭客駁艇之費多由輪渡自出不收搭客若各客另雇小艇開埋每客隨意給錢數文今忽加增三仙搭客安肯承認是日省佛火車載到過客數千人佇立河口岸上眼見過往輪渡苦無小艇駁載詢悉情由大動公憤一唱百和遂将奸商所設之河口抽捐廠毁拆一空並欲購火水油焚燒嗣由街坊勸止乃搜尋承捐之人擬投諸海濱無如奸商等已乘機逃遁是晚過客數千羣露宿河口岸上次日初四早八點鐘二車到站又來有搭客數百人及鄉民之聚觀者前後不下萬人羣議擁入縣署要求免抽聲勢洶洶蒋令聞耗始乘轎出城彈壓行至元壇廟石路前與衆相遇擠擁不開即将蒋令之轎打爛逼令永遠 
 
 

Page 11

 
 
免抽併逐漸散去然小艇猶不敢泊岸渡客卒由各客糾重貲雇紫洞艇載往輪渡其多數貧苦之人尚逗留不能去蒋令步行踉蹌回署驚魂未定欲卽出信閉城云 
分類新聞政界 
[武陽城自治又行開會常州]  
　　武陽城自治前經補選議員嗣又因董事會自請解散以致遲遲開會日昨始發傳單於初十日開會聞是日到會議員計十一人首報告董事會解散事件次伍議員控告事件次鄉民不認借用工捐事件當舉定審查員五人即休會 
[粤議員欲以官俸彌補賭餉廣州]  
　　粤諮議局初五日開議籌欵案時各議員對於案内所開擬辦各捐如砲竹桑基魚塘捐等項絶對不賛成惟照本議案開列則今年不敷之欵爲數二百一十餘萬當討論時議員請由官廳另向各銀行借欵以足此數惟官廳則謂現在大清交通等銀行皆難於借此種爲難情形棘手殊甚沈議員謂此事係官廳權限之内當由官廳開審議會以解决此困難之問題惟官廳意見終以難於籌措爲慮時持議旣久大有爲難之勢何文安起言就現情論擬籌之捐旣須俟國家税地方税明定之後始能議及而借欵又不能行爲目前計莫如節流之法先從官廳薪水項内折出幾成如北京各部八成支給薪水之例折出此項以爲彌補不足之數計不足者不過今年數月間耳此數月間就令政界全不領支薪水亦不至如窮民担負之難耳 
[贛諮議局會議丁漕案之困難江西]  
　　贛省諮議局業於上月二十五日起開臨時會二十天提議馮撫發交監理官整頓丁漕議案各屬議員意見複雜已經特别審查會詳細報告全體審議之後公决定於三月初七日柬請行政官蒞局並呈閲報告書一節而征錢之南昌等二十九州縣議員以報告書内有匀定公費一層其四十一屬議員雖屬反對一律短價征洋亦必承認公費以致二十九屬将有增加負担之累是以全體辭職復經議長謝侍御遠涵等出身調停取消請官蒞局之議改爲初七日開審查會以便設法磋議分别調停辦法於初八日開會議决此案問題重大意見複雜恐一時不能决議惟會期無日其餘覆議各案尤難議及也 
[南新城自治議員營私解散南昌]  
　　贛省南昌新建兩縣城自治會所有議員選舉開幕時皆係金錢運動而來以故流品太雜招摇營私之輩實繁有徒總董董事及正副議長等稍知自愛者早已引退盤踞者僅一二無意識之徒附和其間現經監督梁繼泰石守謙通詳大吏要求解散改選開議以保公圑名譽現奉自治籌辦處批以議董兩會議員董事旣有假公濟私逾越範圍情事自應遵章解散另行改選以符定章仍候撫憲批示 
軍界 
[軍人踴躍擔任路股之一班武昌]  
　　第八鎭各營官兵因見前四十一標兵士陶勛臣二十九標兵士袁國棟先後斷指流血請假退伍勸股各界歡迎輿論加奬以故大爲激動熱心提倡據聞二十九標一營管帶何錫蕃勸得該營官兵共認八百餘股二營管帶戴鈞南自任一百股官兵共認五百餘股三營管帶張楚材因袁國棟係該營兵士勸導極具熱誠所以該營共認有一千餘股三十標一營郝管帶亦極力鼓吹上下共認六百餘股二營稍遜只認三百股之譜三營管帶杜錫鈞自認與勸認亦有五百餘股以上各營皆步隊十五協所屬共計已有三十八百餘股倘步騎礮工輜各協標營皆如此熱心紳商學農工各界皆如此努力則鄂路之告成可立而俟矣又聞張虎臣統制之太夫人及如夫人聞知陶袁二志士犧牲一身遠遊勸股苦心孤詣殊堪欽佩爰力勸張統制認股提倡将歷年私蓄存放錢荘之八萬圓槪行購買股票統制已允諾矣 
[新軍倒馬賠欵之哀聲江西]  
　　贛省新軍倒馬均應照價賠償爲各省所無之苛政胡守文驈去冬辦來之馬非老即幼體格羸弱實無一匹可合部章兼在汽車六七日夜未進水草車木及馬尾皆爲馬匹咬穿食罄到江之後灒置野外十餘日受猛烈之風雨食泥澝之腐草迨點騐分派各營後諸病齊發接連倒斃馬砲營目兵自領到馬匹日夜照應已困苦不堪再欲賠償馬價心實有所不甘故連日禀呈管帶請轉詳恊統核申撫院請體貼下艱除賠馬之苛政聞禀中有云當兵本衞國應盡之義務所領餉項本不足以贍家眷祗可自謀飽暖而追賠馬價飽暖兩字實難兼顧矣其辭之酸辛實令人所嘆息 
[張督批奬製造飛機學生廣東]  
　　留學美國畢業生馮如具禀督練公所請准予試騐飛行機器當奉張督批云據禀已悉現在競爭時代環球各國研究戰術器機日益精利非提倡製造之學殊不足以經武圖强該生留學美國有年於製造機器悉心研究竟能自製飛機回國禀請試騐如果確係出自心裁實能效用誠爲留學生中之特色應即如禀准其試騐所有存貯香港新機大小共二十二箱候札飭水師分統卽派兵輪前往提運到省再行示期試演可也現聞馮如已於初三日赴港提運該飛機來省試騐之期想當不遠云 
學務 
[金壇組織敎育會鎭江]  
　　鎭屬金壇縣學務進步甚滯學界屢次發起組織敎育會迄未成立今因議事會發起議案邑令贊成於日昨在城議事會召集城鄉學界公同投票選舉會長當以馮君煥得最多數爲正會長王君詠梅次多數爲副會長二公品學兼優熱心公益壇邑學務行見發逹矣 
[天津模範兩等小學畢業揭曉天津]  
　　天津官立模範兩等小學堂高等第四學年級學生已於去歲十二月在該學堂舉行畢業考試完竣後送司核騐刻已由傅文宗評定甲乙發堂曉示最優等耿釗彤王洪年　王學奎　金嗚鑾　陳善佑　徐翰東　王世貴等七各　優等宋金城　王守憲　李遐齡　劉熙純　陳天常　閻祉等六名　中等楊天祿　朱光鋭　焦作仁　朱光樹　趙樹滋等五名　次等王曾榘　張仁　李宗生等三名該堂奉文後卽日分飭各學生趕緊來堂候發文憑云 
實業 
[浙省認墊虧催解問題杭州]  
　　浙路借欵合同内之認墊虧耗迭經郵部咨催浙撫照會照解諮議局呈文力爭日前浙路服東會後復經公司聲明章程無效奉部允准作廢又經都察院代奏責成鐵路局長 
 
 

Page 12

 
 
擔任現已由部復奏撤消路局查辦在案所有宣統元年及以後浙省認墊虧耗銀兩理應停解等情咨呈中座增中丞接文後立即據情電致郵部請示聞郵部復電以章程雖議作廢尚未擬定辦法所有現催欵項仍須照解以符原案等因昨日撫院已照會浙路公司一面札飭司道赶緊措解矣 
[張督保護礦商之實力廣州]  
　　番禹縣屬崩岡煤礦前經商人譚德浦禀准承辦並派委候補知縣凌啓瑞會同中路巡防營統帶施光廷派撥勇役前赴彈壓藉資鎭懾昨該商具呈張督謂該處鄉民凌清臣等仍復紏衆抗阻其委員凌令啓瑞到山彈壓未及一日卽行旋統省施帶因委員旣去亦即拔隊而回以致鄉民踞山未能開立請将紏衆滋閙之凌清臣等從嚴懲辦以儆效尤並懇另行遴派妥員駐紥山塲實力保護願由公司月送委員夫馬銀一百元以資辦公等情張督據禀以凌令啓瑞並不認眞保護貽悞要政應記大過一次施統帶光廷亦難辭咎姑念因委員凌令旣去始行拔隊而回從寛免予置議至請派委員駐山每月由公司支送夫馬銀一百元各節應准照辦惟該委員除應受夫馬外不准需索分文以恤商艱 
[不完不備之製紙新法武昌]  
　　武昌道師範學堂卒業生馬潤龍欲以新法製紙參用土法以圖簡便易行而挽回外溢之利日昨繕具圖説呈請提學司查核立案王提學以製紙手續頗爲繁重所呈各節尚多不完不備之處恐所製紙張未易與洋紙爭勝且以事關實業行政非本衙門該管之事特飭其自赴勸業道署呈請核辦以重事權 
[電請查辦冒充煤礦總理安徽]  
　　宿州煤礦各股東前舉周純秀爲總理辦理一切事務現　有二品道員附生周召棠冒充總理在外招摇生事無所不至該股東等電請皖撫查辦當經朱中丞電飭宿州李牧立卽查明確切實情電復核辦母稍徇延 
雜記 
[統制鐵面可怕武昌]  
　　湖北新軍各營官長嫖博之風最盛以致軍紀廢弛目兵亦皆效尤刻八鎭統制張提軍以此事不從嚴查禁影響軍事甚大特派親信之員及憲兵等輪流詣各營伍各妓館各軍官住宅巡查並親自微服不時逕往各軍官私宅以覘動靜聞前日查至賓陽門大通巷某管帶家叉义之聲户外皆聞張提扣門逕入見某標統與三管帶正在圍桌雀戰某標統瞥見張至即起立曰軍門來得正好我們換塲打一千塊底的罷蓋某標統曩曾屢與張博故先以此言調侃而罩制也不料張面色頓變大聲斥曰凡人遊戲貴有節制今日强鄰壓境猶可沈溺淫博乎况近來禁止嫖賭公事屢下某雖與家人輩亦不敢以博爲樂自以爲其身正必可不令而行孰料君輩仍敢公然違犯行将回明大帥自有處置該標統管帶等聞言乃大惶恐跪地哀求不已張始允從輕記過取出日記簿令各書名於上而去嗣聞此事業已以罰薪一成了之矣 
[畫眉釀命可慘杭州]  
　　旗營泗水坊橋左近旗丁崑山養有畫眉鳥一隻善伺人意雖千金亦不肯割愛有某旗丁者羨之已久某日将其鳥携去該旗丁見鳥已失大　忿恨於初八日身藏利刃沿途尋覔某甲適於閙市口撞見不問情由将甲連戳兩刀暈倒於地已則飛奔逃生幸地方人見之分途窮追甫於候潮門将甲扭獲而被戳之旗丁遇事後即由其家聞信隨卽雇轎抬至醫院無如腸腑受傷太甚至初九日下午在醫院身死昨日午前相騐聞兇手年約二十餘歲午後已由地方審判廳訊問該犯亦承認刀剌不諱出庭後其母來廳探子相見之下號淘大哭該犯猶昻然謂其母曰何哭爲莫説這區區事再重大亦奚妨可槪見其人之以好漢自命矣 
[鎭郡市面可悲鎭江]  
　　鎭郡市面自滬上義善源錢荘擱淺後錢業大受影響金融極爲滯塞外强中乾之店舖皆有朝不保暮之勢刻下銀根仍異常緊急至江廣油糖雜貨各業因江北災荒未有起色綢緞布疋廣貨各業則因連日陰雨纒綿生意甚爲冷落其餘各項雜業大都因費用太鉅生意不旺皆有左支右絀之勢市面衰敗實歷年來所未有又連日陰雨太多二麥受損各麵粉公司正在收買之際麥價日漲東三省又因鼠疫之故豆市滯銷商人視爲畏途故豆價日見其落云 
[書吏失業可憐鎭江]  
　　各屬書吏差役前經江督蘇撫會奏裁併在案兹鎭江府承太守奉到憲札轉飭各縣照辦現聞鎭屬各縣書吏等以蘇省有實行之信已若朝不保暮其黠者提議爲不正當之營業以資生活云 
説苑 
[婚約奇文]  
　　客有談某地審判廳瑣案者。情節甚離奇。輙誌如左。 
　　有男女二人。甚相善也。心醉歐風甚。因强效自由結婚例約。而每夜必敦。倫一度。亦爲其約文之一。 
　　無何而男病求罷。女曰有約在。安能以病强免。而男無如何。無何而女亦病亦求罷男亦曰有婚約在。安能以病强免。而女亦無如何。坐是交。惡遂。訴於初級廳。初級廳。曰此非吾力之所能及也。置不理。而二人之爭鬨不已遂上訴於地方廳而受理焉。 
　　記者曰。自有婚約以來。未經作如是用。抑可謂周至詳明矣。然阻婚。制之改良。而爲文明結婚之蟊。賊者。必此輩也。 
[宴客軼話]  
　　客有談潘文勤宴客事者。謂文勤每具啓約客。客依時至則進酒盡歡。或稍越時。則肅之入座。啜之以茗。且與長談。而終不具饌。坐久客飢。姑命進麵一器以調之。客退而讓其慢文勤。不受也。曰客自失時。我何罪焉。 
　　記者曰。文勤此舉。雖鄰於虐。然其矯世勵俗之心。則有足多者焉。 
衛生談 
[胃腸病之豫防法（福保）]  
　　胃腸病預防法者。非必限於醫之範圍中也。凡人皆不可不學。而醫之諄諄於此者蓋以示　大不捐之意耳。此正醫士之智力與義務也今述其大綱如左。 
　　一全身一般之衛生不可偶忽。 
　　二齒牙務强堅。口腔貴清潔。此亦胃腸病者所不容或忘者也。故凡齒牙有缺。損或存　。齒者。亟宜治。療 
　　三食餌當。咀嚼。之時。必須反復磨。碎之。縻爤之。使成細。微之食片。而　睡液相和。 
　　四精神宜常安靜。否則對食輒起惡心。或食思减退。故如讀書時。而忽進食物者。尤宜禁之。 
　　五食事必立一定之。時間。力戒過早過晏。。 
　　六食事。必因。個人之所好與所習。凡常習之食物。須於常。習之。時食之。設矯此習慣。於早餐食魚肉獸肉。則較諸午餐。與晚餐。其味。必减損。且不。免有不消化之。害 
　　七飲食物。之温度。影響於消化器之粘膜者甚大。宜常以血之温度爲標。準力戒過熱過冷。美洲人民多患消化不良者。其原因有二。一由　倉猝。進食。其一即因。妄飲。冷水故也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[英美日三國聨盟之懸想]  
　　十一日東京電云據此間消息靈通之人聲稱英美日三國終必聨盟云 
[葡國革命黨近状]  
　　初十日倫敦電云據里斯本電稱有革命黨一隊携帶手鎗擁入兵丁廠希圖煽動工人作亂未成旋欲登巡洋艦桑拉番爾號經該艦将士力爲拒絶該革命黨遂即逃散 
[德國郵船擱淺續誌]  
　　初十日倫敦電云據鈕約電稱德國郵船泊林賽司伊里恩號之搭客共有一千七百二十人均入救生艇該船今仍緊陷沙中十二日倫敦電云據鈕約電稱現有輕艇起卸該船之貨 
[法國上議院信任政府]  
　　十一日倫敦電云法國上議院討論内國對外政策後已投票贊成信任政府計贊成者二百三十五人反對者二十六人 
[摩洛哥亂事續聞]  
　　十一日倫敦電云摩洛哥大局仍頗可慮據最近消息報稱各部落巳齊心圍攻番士城初十日栢林電云據法國及西班牙各報載稱法政府及西班牙政府擬於摩洛哥大局極危之時然後派兵前往干涉 
[法國外務大臣之政見]  
　　初十日栢林電云法國外務部大臣克吕璧君在上議院宣稱法國今當與德國敦睦邦交凡在兩國利益相同之地則當合力行事凡在兩國利益相異之　則當避去危險之誤會 
[東京大火警聞]  
　　十一日東京電云吉口租區今晨失火廷燒甚廣南面之鄰町亦遭殃及該火燒至北町之交始行撲滅吉口區内之婦人避火者爲火所逼屢易其處損失之數尚未查明 
　　　　　　　　　　　　　　　　（以上譯字林報） 
[德國皇太子抵奥]  
　　十一日栢林電云德國皇太子已偕妃行抵維也納 
[意大利國會信任新首相]  
　　十一日柏林電云意大利國會聞首 
相其里哇帝君演説政綱後已投票信任該相之政策 
[美艦隊将游波羅的海]  
　　十一日栢林電云美國大西洋艦隊第二枝隊将於西五月間游弋波羅的海 
[墨西哥議院撥欵平亂]  
　　十二日倫敦電云墨西哥議院已投票議决撥欵四百萬金洋平定國内亂事並擬撥欵置備軍用各品 
[西三月份英國貿易報告]  
　　十二日倫敦電云據英國商部西三月份貿易報告載稱是月入口貨較上年同月增多英金四十三萬四千零七十五磅出口貨則增英金四百四十七萬二千四百五十四磅以鋼鐵製造品及棉花製造品並機器船隻居其多數（以上譯文匯報） 
本埠新聞 
[籌辦膏店出張所之先聲]  
　　上海四鄉地方寥闊所有官膏店不能盡設各吸户不煎土自製即不免竊購私膏日前禁烟分所董事周紳菊坪派員調查太倉鎭辦理膏店出張所其法尚可仿行前日開會公議辦法六條照錄如左（一）向無膏店之巿鎭如本地有願爲斯業者准向鄰區膏店接洽得其承認作爲該店出張所（二）本區之人如不願作挑膏生涯者由分公所傳知鄰區膏店直接設一出張所（三）出張所可自煎自賣無庸加認膏捐惟每兩收錢四十文作爲本區自治特捐（四）應繳目治特捐須按實銷之數核計不得認一總數（五）各區出張所由分公所發給銷膏簿進十簿並無他種憑照（六）出張所坐落地方曁由某處某膏店所分設均報明州縣官備案 
[七萬石米卽足濟全巿民食乎]  
　　本縣田大令照會紳董葉佳棠等文云案奉布政使司陸札本年二月十六日奉督憲張批上海紳士葉佳棠等禀米缺價昻請電奏緩運漕米拆價嚴禁硤石運米出口籌欵採辦平糶由奉批近來米價日昻自當設法籌維以裕民食截漕一事昨經咨議局呈請本部院咨商撫院業已會銜電奏應俟奉旨欽遵仍依據情咨請浙江撫院飭屬嚴禁硤石等處運米出口俾𪲐出洋之路至籌欵分赴四川湖南等處採辦官米平價發售一節仰蘇藩司妥爲籌議詳復核辦並照會該紳等知照仍俟撫部院批示禀抄發等因到司奉此查蘇省米缺價昻該紳等籌欵分赴外省採辦平價發售自應照辦惟四川路程窵遠轉輾駁運諸多窒碍湘省雖弛米禁現祗運鄂前經電詢湘提學使函復惟有逕往漢口採買較爲便捷等語旋奉撫憲抄發湖廣督憲瑞電復詳述鄂省無米採辦如須湘米接濟應請逕電商酌等因又經由司函致湘省採購米五萬石尚未復到此外擬赴贛採購二萬石以裕民食業奉撫憲電商允准行知遵辦在案奉批前因除呈復督憲外合行抄粘札飭札縣卽便遵照照會該紳等知照母違切切等因到縣奉此合行照會爲此照會貴紳董請煩查照 
[商團穿軍服時注意]  
　　全國商團聨合會前日開第一次大會情形已詳昨報茲将本埠南巿商團公會江總司令所定會員身穿軍服在途規則照錄如下（總綱）不得非禮無理輕浮一切無意識之舉動（條目）一不得回首斜視婦女一不得吃香烟吃物一不得與途人立足長談一不得擅入茶肆酒樓妓館書塲一切游戲之地方一不得高唱京調亂吹警笛一不得與人打架一途遇路人相打不得揰身多事設遇萬不得已見人有實在危險可通知巡警帮同救護孰曲孰直由巡警帶局而我一交巡警義務責任已盡應當分手他去一同志同走不得高談闊論手足舞蹈一行走身必須正直不得作散漫步之停趾觀看店攤貨件並野景以及𤍽閙（宗旨）軍人資格何等高貴志壮心雄顔貎威嚴有氣呑河嶽之槪一舉一動迥與下等社會人不同則庶乎其不差矣 
 
 

Page 19

 
 
[上海幼穉和聨合會簡章]  
　　一宗旨聨合本埠各處幼稚生共同遊樂以引起合羣觀念及培養社交之基礎爲目的二會所假座西門外斜橋西園三會事一唱歌二游戲（以上兩項各團分演合演另定順序單）三會食四陳列品（甲）敎育品凡關幼稚生之敎育用具（玩具恩物掛圖標本等）無論發明品販賣品家藏品均可陳列會中以資參考而謀改良（乙）成績品手工圖畫習字五程度以四歲至七歲爲限如在此年齡之内而已入初等小學者亦得與會六招待來賓須購劵入塲（劵資一角）幼稚生家族另行送劵由各團分任七會期四月初九日午後一時至五時凡與會各團如有物品須陳列者應於是日上午送至會所俾便布置發起人沈信卿龔子英楊月如王引才沈叔逵余芷江賈季英王立才許稚梅朱少屏楊白民張雨材程頴 
[監犯所犯之小衝突]  
　　本縣因翻造監獄除将各犯分禁鄰縣外所有尚未訊實之犯暫行寄押自新所内現已翻造工竣将次歸押詎監犯李金標王阿根周春山等日前突向所犯董道如借洋十元董無力應付央李喬榮王阿三代爲解勸李金標王阿根二犯不允遽将木器碗𦾟擲去致将李喬榮王阿三頭面撃傷血流如注立即禀明大令提案升訊以李金標王阿根兇横已極判笞荆條各一千下收入𠔿籠禁卒邢壽不爲喝阻着責二百板李喬榮因勸受傷發給封藥自行敷治餘俱還押 
[啓民愛國報将次出版]  
　　滬道劉觀察批王河屏禀云據禀擬在英租界漢口路開設啓民愛國報社發行白話日報應俟出報後将報呈候察閲一面出具願遵報律第十四條辦理違千依律罰辦切結以憑核辦仍查照報律第一條将名稱體例各欵逐一聲明聽候彙報督撫憲轉咨民政部存案 
[佔搭淤河廊棚限期拆卸]  
　　本邑新北門内穿心街迤南向有河道東爲黑橋浜由西折南爲侯家浜均巳塡築寛闊之路居者行者咸稱便利惟中間一叚河道淤塞多年且被各居户佔搭廊棚殆盡上月經城自治公所兩次傳諭各居户於二月内将佔搭之處一律拆除以便塡成道路近復函請一路一區正巡官飭警協甲傳諭再限於三月十五日一律拆除如違即雇匠代拆以維公益 
[實行徵收地方廣告税之手續]  
　　本邑城自治公所春季議事會議决征收地方廣告税現巳照章實行昨由警務長将應征税章發給巡士瀏覽熟悉諭令各段崗警嗣後按叚查察如有未到本所納税擅自張貼者作爲違章私貼一律上前禁阻責令投税後方能張貼並派夫役将未經定章以前所貼各項招紙各牌一律揭凈以清界址 
[限期繳解房捐]  
　　本邑房捐局委員定於十四日午後飭傳各鄉鎭各圖地保及城厢内外各地甲到局諭話将本年正二月捐票發給承領責成經收捐欵限於月杪繳解清楚不准如前延抗 
[閔行鎭将有大榨油廠出見]  
　　南巿農會董事朱君志堯以上海油價飛漲若不設法提倡榨油新法勢必油價難平爰集資擬在西南鄉閔行鎭附近創一榨油廠收買黄豆菜子等物自製各油發售刻已派人前往佈置矣 
[是亦保衞治安之一端]  
　　城自治公所前據十六舖各店商來禀近有流氓因北巿捕捉結羣南遷在新舞台後老馬路一帶攫刧行人物件一日數起請爲查辦現由所董将原禀發交警務處諭令趕緊偵捕以靜地方 
城内 
[小竊]  
　　城内楊家弄陸阿三日前被賊挖洞入内竊去提籃一只内儲銅鈴三十二只洋喇叭一只翌日投報一路分局　緝日久未獲昨陸扭王阿毛到局奉德正巡官訊據陸供今日在途遇見王阿毛手携提籃認明確係小的之物求請追究詰之王阿毛供認竊物不諱惟銅鈴等物銷贓於法租界某舊貨店所得之錢早已用完求宥官判提籃給失主領回王拘留半月以儆 
[賣友]  
　　法公堂昨日函　胡連生萬阿慶到一路分局奉德正巡官臬訊胡供去年夏間赴蘇探親途遇萬阿慶同庽一棧萬頓起不良乘小的熟睡将所帶衣服時表銀洋等物悉數携去翌晨起身即訴知棧主協同投報該處巡警局後向親戚借錢回滬昨日在法租界遇見扭控捕房解送　下求追詰之萬供一時糊塗出此下策所取各物質錢花用已罄當票寄在蘇州某友處現愿伴同胡連生到蘇将票給還當本陸續拔還等語官判原被出外赴蘇料理如萬中途脱逃情事胡當自行留心切勿疏忽 
[驗屍]  
　　廿七保九圖地保姚瑞祥昨日投縣報稱李雙泉飲酒過醉跌入河中畢命屍身已异至驗屍所求爲蒞驗屍弟李阿土禀如前情大令諭候蒞驗 
[官事]  
　　候補知府李盤鍾候補通判何紹先昨均到道禀見　新委黄浦司葛綬青禀知今日接差道轅發審委員洪遹聲禀銷點驗滬軍營放餉差 
南市 
[船户抗欠結果]  
　　楊家渡碼頭久和柴炭行執事汪祖濤昨将百官船户戎阿述扭至裁判所控稱該船户去年乏本購貨來行貸去貨本洋二百五十四元屢催不歸不得将船扣住詎仍依然不理現竟强欲将船奪回求恩追給戎供小的生意虧本所欠債洋千餘元無力理清求斷判交保限至七月底理清着汪交還船只以便變價料理 
[小竊揑詞脱罪]  
　　積竊劉鴻　深夜潛至十六舖如意里門樓上圖竊拒傷大逹公司閽人沈金生經自治公所警務長率同巡員勘明後解由湯裁判研訊供向患癡病是晚欲借宿弄内被沈見拒是互毆並水持刀亦無同黨求宥判戒責一百五十下押候沈傷痊再究 
閘北 
[粤婦得保人]  
　　粤婦李伍氏前與弟伍才帶領男女小孩六名口浦東二路分局疑係拐帶解送總局經孫裁判訊供還押在案兹悉此案前日已由廣肇公所函請司法科長聶司馬准予一併保釋矣 
[鄰居欺幼孩]  
　　新閘　路禎祥里婦人周楊氏投四路分局控鄰居王炳元将伊子頭面毆傷等情昨奉蕭正巡官傳王質訊據供因周子金泉時在弄内大便向阻不聽所致問官以王行兇屬實判押四小時斥釋 
[夥友竊銅元]  
　　餅店杜阿雲前日偕見証周阿二投四路分局控其夥張福卿邱二串竊銅元七千餘文請追昨由蕭正巡官集訊屬實判令保人張榮堂賠償錢五千文了案 
[積竊罰苦工]  
　　積竊王阿二迭經四路分局懲辦驅逐在案昨又　來閘北被崗巡查獲拘局經蕭正巡官判罰作苦工十天期滿仍逐出境 
英租界 
[騙洋]  
　　謝阿興控笠阿金買米爲由騙洋六元等情昨由捕房将笠拘解公堂經中西 
 
 

Page 20

 
 
官訊無証據判令将案註銷 
[騙絲]  
　　四川路三百二十九號絲絹公司控王根福私刋城内張興記絲線店圖章騙絲二十斤等情昨由捕房将王獲解公堂訊明奉判押候補提焦經山到案併究 
[攫飾]  
　　流氓陳阿德因在虹口攫取周李氏之銀挖耳由捕追獲昨解公堂訊實奉判押一月示儆 
[過犯竊]  
　　過犯李子明張福奎均因復來租界圖竊南京路四十二號某洋人家衣物被探查獲昨解公堂訊明奉判張押西牢半年出境李押一年期滿遞回紹興原籍過犯陳福生陳阿六與邵文卿陳阿四均因復來租界行竊陳永年等各家衣物由探将四人查獲昨晨併解公堂訊明奉判陳福生先枷五天再押西牢一年陳阿六押半年期滿均逐出租界邵押三月陳阿四押一禮拜分别示儆 
[頑章竊]  
　　頑章陳利科董阿　陸海順因竊取范張氏家衣物及乾康絲廠内銅件均經包探查獲於昨併解公堂訊明官以陳董兩孩犯事在華界判併送閘北巡警局訊辦陸孩着押候補提收贓人陸云青到案訊核 
[同鄉竊]  
　　崇明婦人周聞氏控同鄉人裘文明與其兄串竊衣箱等情昨由捕房将裘拘解公堂訊明判押三月贓交原告領回 
[私售燈吃]  
　　陳三觀因在虹口老街路某號屋内私設烟榻售烟被捕查悉於昨将陳拘解公堂訊明奉判押一禮拜烟具銷燬 
[欠租逃避]  
　　英商勝業公司控陳生記欠租逃避等情昨由差探将陳傳至公堂訊明奉判交保限五禮拜内清楚 
[持刀傷人]  
　　熊炳根因持刀将葉永根手臂等處戳傷由捕拘獲昨解公堂訊實奉判押一月 
[烟妓從良]  
　　香粉弄烟妓宋金桂因不愿爲娼逃出由捕查見帶入捕房轉送公廨解奉德襄讞會同英翰副領事訊明判送濟良所留養 
[小賊眞便宜]  
　　羅阿九控章怡榮在公平碼頭竊取值洋十元之銅縲絲等情昨由捕房将章獲解公堂訊係買來官以章不應貪小着将原物還羅從寛開釋 
[兩婦俱輕生]  
　　居虹口愛面考克路婦人周馬氏及西上林街婦人金趙氏均因吞烟圖盡由捕查悉分别送請醫院醫愈昨晨先後解送公堂盤詰馬氏供與其夫口角所致趙氏因遭同居人金茂生誣竊圖盡奉判均開釋諭後勿再輕生 
[兩孩同迷路]  
　　男孩宋才明顧和尚均因在虹口徘徊由捕查見一併帶入捕房昨送公堂盤詰宋孩供崇明人年十二歲父名宋春江在崇明新開河地方賣花生度日此次被同鄉人沈三郎誘帶來滬所穿棉衣鞋襪均被沈騙去被葉因之流落顧孩供年十四歲揚州人在虹口某剃頭店内學徒因被師責打逃出等語孫襄讞得供會商英康副領事判宋孩函送崇海同鄉會帶回原籍顧暫留棲流所　認 
[畢竟何人吃虧]  
　　胡協禮因私收洋東客帳洋六十元由廨訊判押追在案昨奉中西官復訊胡因已将帳欵料理清楚判即開釋所有未清工洋着自向洋東理算 
[幸無串拐確據]  
　　江北婦人秦張氏因容留李王富等所拐清江女子洪掌蔴昨由捕房将該氏拘解公堂訊明並非串拐氏判即開釋 
[又是一次過犯]  
　　婦人季王氏前犯拐案曾經公堂訊辦逐出租界前日該氏又潛入租界被捕　獲昨解公堂訊供不諱奉判押女所三月期滿再逐出境 
[一鼻樑換得四元]  
　　張泉林控被蔡根全毆破鼻樑等情昨由捕房将蔡拘解公堂訊實官以不應行兇着給原告醫費洋四元再罰洋六元充公示儆 
[兩禮拜交還原贓]  
　　周福寳近在蘇州竊得狐皮衣服各物值洋四百八十元前日來滬價賣與迎春坊三弄二百二十九號妓院龜奴胡寳珍兹周被閘北巡警局拿獲訊明消贓與胡龜已務請公廨将胡提獲昨由巡警局派差将周竊帶至公堂與胡龜質對明白奉判周仍帶回胡押限兩禮拜交贓違干嚴辦 
美租界 
[控拐婦出人意表]  
　　住居楊樹浦之馬王氏昨投捕房控稱有女流氓阿秀欲誘拐小婦人逃逸不允被毆請爲究辦捕頭飭氏退去聽候查核 
[控侍者紏衆行兇]  
　　蓬路六百四十四號紅帮成衣店主董某昨報捕房控被侍者祝阿福等紏衆行兇擊壞包車等情捕頭准予扭案控告再行核辦 
[十歲孩何故當車]  
　　三十五號電車昨百老匯路将十歲之某姓男孩撞跌暈去由印捕車送同仁院療治再核 
[手竹竿形似圖竊]  
　　毛金順前晚二時半手持竹竿在西華得路弄内形似圖竊被捕查見拘入捕房押候 
[抛木箱擲傷過客]  
　　皮鞋匠李阿和昨經百老匯路某里口適某姓樓上抛下木箱一只致傷李之頭面投報捕房飭送同仁院療治再核 
法租界 
[一百元十分鄭重]  
　　甬人陳連生上年被周姓汽車碾傷斃命當由公堂斷令周姓給予恤洋一百元恐屍屬有冒領情事突函致寗波同鄉會執事張愷到案代爲出具領状收領轉交 
[一羣賭七人倒煤]  
　　美最時洋行管廚人某甲前晚七時紏　數十人挑頭聚賭爲洋東偵知同管門印人捕拿各人紛紛逃走有某氏婦跳窓跌傷當将沈鍾氏　阿六王　福劉阿法出店王慶生等七人拿送捕房解廨訊究洋東投稱是日提拿時洋燈撥翻幾兆火災須請澈究中西官便判一併押候查明澈究 
[一鞭樂報銷十大元]  
　　王銀發前日駕馳馬車在途違章加鞭疾駛爲一百六十九號華捕拘住送捕解廨請究官判罰洋十元以爲違章者戒 
[一束布竟來兩失主]  
　　郭清慶在城内行竊某染坊作塲所染之竹布一束爲探拘住送廨請究由兩家失主遣王新生徐杏春投案求領中西官判郭押七天期滿移送城内警局核辦贓亦投城局領取 
[一女子牽出衆蟻媒]  
　　劉王氏張朱氏兩蟻媒在高郵原籍誘騙女子王趙氏來申託由蟻棍　三價賣四馬路某雉妓院該氏不願逃出由王周氏報捕拘廨經聶司馬訊實判押候補提該鴇及夏三到案再訊昨日復訊旋據探禀該鴇及夏三俱已逃避聶司馬商之顧副領事判押候高郵州備文派差來申移提 
[海上閒談]  
　　我但知梁啓超爲保皇黨。而不料其爲革命黨。 
　　我但知染啓超與孫汶水火。而不料其竟與孫汶同調。 
　　我但知梁啓超主張立憲者。而不料其竟入天龍會。 
　　非然者。何以大吏緝拿革黨之公文。竟将梁啓超與孫汶並列爲正副頭目歟。 
　　嗚呼革。命之名義且不知。革命黨爲何等人物且不識。捉甚麽革命黨。 
　　自興學以來。滬上各業。無不爭自設校。爲各埠所不逮。誠文明之導線矣。顧近來考察某業學堂。設在城内已七八年。從未有一學生畢業。合計所費。已不下萬金。嗚呼。擲金錢於無用之地。不若停辦之爲愈耳。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約（十）（六）]  
　　陸戰時中立國及其人民之權利義務條約 
　　爲陸戰時確定中立國及其人民之權利義務及議定避入中立國領土内交戰者之地们起見並願釋明中立之性質俾得将中立民人與交戰者關係之地位悉行恊定爲此訂立條約遣派全權大臣如下 
　　各全權大臣将所奉全權文據校閲合例議定各條於下 
　　第一章中立國權利義務 
　　第一條中立國之領土不得侵犯 
　　第二條交戰國以軍隊或彈藥或軍需品之輜重禁止由中立國領土經過 
　　第三條並禁止交戰國甲在中立國領土置設無綫電報所或用以爲戰國海陸軍交通機關之各種器具乙在中立國領土使用戰事之前所設此等機關其目的專爲軍用而向未作爲公衆交通之用 
　　第四條在中立國領土内不得爲交戰國編成戰鬥軍隊或開設募兵事務所 
　　第五條中立國不應縱容在其領土内有第二條至第四條所指之舉動中立國對於反對中立之行爲非在具領土内違犯者可不加懲儆　　第六條人民獨自出境前往交戰國供役者中立國不擔責任 
　　第七條凡爲彼此交戰國運出或轉連軍械彈藥及一切海陸軍所用之物品中立國可不加阻止 
　　第八條交戰國使用中立國電信線電話綫及無綫電機無論其爲國家之産或公司或人民之産中立國可不加禁止或限制 
　　第九條中立國若於第七第八條所指各件欲設法限制或禁止者須一律施行於各交戰國中立國應稽察爲電信線或電話線　無線電機業主之公司或人民使其一律尊重此等義務 
　　第十條中立國對於侵犯中立之行爲即用兵力抵拒亦不得視爲對敵之舉 
　　第二章在中立國境留置交戰者及醫冶受傷者 
　　第十一條中立國在其境内收容交戰國之軍隊應留置於距戰塲最遠之處中立國可将此等軍隊看守於營中亦可禁閉於礮台中或留置於專爲此等軍隊設備諸處此等軍隊之官佐可否令其宣非奉命不擅離中立國境之誓而聽其自由之處應由中立國定奪 
　　第十二條倘無專約中立國應供給留置者衣食及人道上必需之救濟所有留置各費用戰事平和後應行償還 
　　第十三條中立國收容逃亡之俘虜應聽其自由倘准其在境内逗留可指定其住處上欵之規定對於避入中立國境内軍隊帶來之俘虜亦可適用 
　　第十四條中立國可准令交戰軍隊之傷者或病者經過其境内惟載運此等人員之車内不得載有戰員戰具照此情形中立國務須設法保安並稽察一切凡一交戰國将其敵軍之傷者或病者依上項所指情形運入中立國境内中立國應将其看守俾不能再預戰事其他交戰國之傷者或病者託付中立國中立國亦有同一之義務 
　　第十五條日來弗條約可適用於留置中立國境内之病者傷者 
　　第三章中立人民 
　　第十六條不與戰事之國之人民視爲中立人民 
　　第十七條中立人民不能有中立之資格者甲對於交戰者有對敵之行爲乙爲利於交戰者之行爲因而自願投入交戰國中之一國軍隊效力照此情形中立人民因不守中立行爲故應受一交戰國之待遇不得較諸他交戰國人民更形嚴刻 
　　第十八條所有第十七條乙欵所載之意義不得視爲有利於一交戰國之事者甲供給物資或借給欵項於交戰國之一國惟供給或借給之人並不在彼交戰國境内或彼交戰國佔領之境内居住而供給之物亦非從此等境内而來乙祗爲警察及民政上效力之事　　第四章鐵路材料 
　　第十九條鐵路材料來自中立國境或屬於中立國或屬於公司或人民苟得認明爲中立國者非因緊急必要之情形不得将此等材料徵發而使用之用後從速送回原國中立國若需用甚亟亦可将交戰國境内所來之材料酌量扣留使用彼此應按照所用材料之多寡時期之久暫給予償欵 
　　第五章结論 
　　第二十條本約各條只能適用於締約各國及交戰國亦均爲締約之國 
　　第二十一條本約應從带批准批准文件存儲海牙批准文件第一批存案立一文憑由與議各國代表及和國外務部大臣籤押爲據以後各批批准文件存案須繕一咨文将批准文件送交和政府 
　　第一批批准文件存案之文憑上節所載之咨文及批准文件等各抄件校正之後立卽由和政府交外交官轉交第二次保和會與會各國及隨後入約各國或如上節所載情形該政府應同時将收到咨文之日期聲明（未完） 
專件 
[贛省諮議局特别審查會丁漕議案報告書（續）]  
　　（三）國幣折合之問題整頓財政自以推行國幣爲要圖丁漕爲財政歲入大宗尤宜推行國幣以爲整理財政之基礎交議原案照國幣奏定日之市價以定制錢折合庫平再合國幣之標準固宜照辦但江西徵收丁漕向例有徵銀徵錢之不同徵銀州縣又有向徵派解不徵派解之不同向例丁漕徵錢之七十廳州縣照則例第十七條辦理則地丁應以庫銀一三三四二五折合國幣二元有奇漕米應以庫銀一七○一三九折合國幣二元六角有奇爲正當辦法交議原案折合國幣 
 
 

Page 27

 
 
數尚應酌改至徵銀十一州縣固可照應征庫銀折合國幣　　徵派解之徵銀縣分丁漕可照庫銀一兩四錢九分及一兩九錢　　國幣二元二角三分五釐及二元八角五分之數向例不徵派解之徵銀州縣地丁每兩應照庫銀一兩三錢二分五釐折合國幣一元九角八分七釐五毫之數始合新税法未頒以前賦税照舊收納之旨是徵銀州縣折合國幣之數應行分别酌定至原案暫認湖北龍洋及鷹洋爲法定貨幣一層不特湖北洋非江西所常用卽鷹洋亦非通用之銀元觀八十一屬徵收丁漕表收鷹洋者只有七縣已可槪見且原案比較表是以江西通用之龍洋計算查宣統二年四月十六錢價表銀洋九八八五合銀七三一四九鷹洋合銀七四八相差在一分六釐以上即以龍洋一元五角合九三八銀一○九七二三五折合庫銀一兩零四釐有奇（卽以一○九三除計算）已有赢餘四釐以上何堪更加貼補鷹洋一分六釐之數乎若認鷹洋及湖北洋爲法幣比較每圓多收庫銀二分之數江西丁漕應合銀元五百二十萬元已暗加庫銀十萬四千兩之賦折合國幣十五萬六千餘元况脚耗兵米鹽課税契正雜各税又百萬餘兩應合銀元一百六七十萬又暗加三萬三千餘元之賦卽此一端無形之加賦已在國幣十八九萬元民力何堪尤宜修改原案固云江西銀元有英洋龍洋爛洋（卽花洋）毫洋之别應請照則例奏定日銀錢之價将各種銀元折合庫銀再合國幣其以各種銀元完賦者比較國幣之差每元每角應找回制錢若干應加補制錢若干明定價格懸之國門何有駔儈胥吏繞算之弊乎 
　　（四）匀定公費之問題公費者官吏辦公必需之經費非如廉俸之贍其身家州縣確爲政府小雛形况值新政朋興審判廳尚未成立佐治員亦未分設州縣所辦之事旣繁所需之費自多故非籌實在之鉅欵不敷辦公經費之匀定非爲地方官吏謀私人之囊槖乃爲地方政務籌公共利益之擴張故定名爲公費此整頓丁漕與匀定公費不能不兼籌並舉者也兹就交議原案參考宣統三年之預算則可爲匀定公費之用者約有庫銀三十餘萬兩仿湖北匀定州縣公費數目江西八十一廳州縣不慮其不敷今将欵項分列於後 
　　（一）交議原案比較宣統三年預算確爲漏列應補之欵 
　　（子）地丁耗銀項下可增庫銀一萬七千四百五十三兩（説明）預算册載地丁一百五十五萬一千一百六十七兩應有加一耗銀一十五萬五千一百一十六兩除兵加向例不徵耗銀應删一千五百二十七兩外實徵加一耗銀一十五萬三千五百七十九兩三年預算僅列耗銀一十三萬六千一百三十六兩則漏列之銀一萬七千四百五十三兩之數確應加增 
　　（丑）地丁派解項下可增庫銀三萬零七百六十二兩（説明）地丁每兩應派解提捐八五知府公費四二五學堂練兵經費六八共銀一錢九分五釐五毫按徵銀一百五十五萬一千一百六十七兩計算除兵折兵加隨漕及寗都三屬地丁正雜向例不徵派解外實征派解銀二十七萬零五百八十五兩預算只列二十三萬九千八百一十四兩應增三萬零七百七十二兩之數 
　　（寅）漕米一三副項下可增銀三萬二千八百二十兩（説明）按照漕米一石派一三副米七升九合以六十萬石計算應征一三副米四萬七千四百石每石折價一兩三錢實征銀六萬一千六百二十兩預算只列二萬八千八百兩應增三萬二千八百二十兩之數 
　　（卯）漕米派解項下可增銀二萬二千三百九十七兩（説明）每石派解提捐一七六道公費一七六練兵經費四四學堂經費三五二府公費四四共銀三錢一分六釐八毫以六十萬石計算應征派解銀一十九萬○○八十兩宣統三年預算册只列一十六萬七千六百八十三兩應增二萬二千三百九十七兩之數 
小説 
[言請小説投海孤兒（四十二）]  
　　愛力森得鎗方就燈審視。而沙遜已入。低語曰。事集乎。愛力森不言。以手槍授之沙遜納諸衣袋。餘二槍則兩手把之。愛力森本携一槍。以備意外方欲偕沙遜至船主許。而榻上之臥人忽醒。口中喃喃。不知作何語已忽挺然起坐。大呼曰小狗。趣以水來。吾渴欲死。愛力森及沙遜見迭克司忽醒。則大驚立伏於地。不動。童子驚極。幾欲縱聲而號。愛力森立摇其手止之。又舉手示童子。令童子。取水飲此醉人。童子不得已。勉往取水。置之器中。以授迭克司。迭克司飲畢。瞢騰復睡。愛力森及沙遜偃伏於地。視迭克司睡熟。始悄然起立。汗淋其額。童子則兀立若木雞。愛力森招手喚童子同出。悄然復闔其門。至於船主臥室之門外。愛力森先屏息竊視。乃不聞船主之聲息。伏不敢進。忽聞船主語曰小狗。汝敢動者。吾直死汝。童子聞之大懼。立逃。愛力森力凝其胆。濳身門外。以伺船主。自念船主已覺其謀逃亦無所計。惟有俟其出而死之耳。乃伏伺良久。而船主竟不出。愛力森大詫。側耳傾聽。則船主之鼾聲已出。且續續出其囈語。愛力森知船主酣睡未醒。膽力始縱。時童子逃已少遠。見船主無覺。亦徐行就愛力森。愛力森取其手中之鑰。立啓船主之門。乍入門内。已見手槍二事。置迎面之案上。沙遜立攫案上之槍。納之愛力森衣袋中。此外尤有八嚮之快槍二支。長刀二事。沙遜力取而出。携至三副室中。三副方結束備戰。見二人入。卽問之曰。得乎。愛力森曰。得矣。惟軍械室中之械如何者。三副曰。今日軍械室之門鑰。適在我許。吾輩當立往擇取新式之快槍子彈。其舊式者聽之勿取。吾但堅鑰此門。彼無鑰又焉得入。三副語已。愛力森沙遜皆以爲是。立隨三副至軍械室。恣取無禁。計得手槍三。長槍八。子彈咸具。益以佩刀數事。軍械備矣。三副偕愛力森輩立出。出時仍鑰其扉。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
