# 1929 - 43 - 4920084

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
命令 
　　國府十九日令、茲制定各省陸地測量局組織大綱、及各省陸地測量局系統表、各省陸地測量局編制表、各省陸地測量局服務條例、公布之、此令、（十八日下午十鐘） 
本館要電 
[編遣會昨開常會]  
　　▲經理部之報告 
　　（南京）編遣會十九日下午第四次常會、出席宋子文·何應欽·列席張華輔·陳紹寬·鹿鍾麟·劉驥·葛敬恩·朱綬光·主席何應欽、討論如下、 
　　（一）編遣辦事處人選案、决議、海軍陳紹寬·陳季良·曾以鼎爲海軍編遣區委員、已通過之各委員、呈請明令發表、未到各委、限下星期二前報到、 
　　（二）陸軍官佐任免調補條例案、决議、付審查、推鹿鍾麟·葛敬恩·劉驥·朱綬光·熊斌·陳紹寬·張華輔爲審查員、由鹿召集、關於海軍空軍任免調補條例、由陳紹寬·熊斌起草、限下星期二前送會、 
　　（三）關於編遣區經理分處編制及人選意見、决議、通過、　　（四）常委楊樹莊呈、請設立海軍經理分處案、决議、通過、參照海軍軍需處擬定編制表、由編遣部經理部、會同陳紹寛負責、由經理部召集、 
　　（五）厲行鐵道施政方針、即日將軍事協餉、一律停止案、决議、由經理部會同財部統籌辦法、（十九日下午十鐘） 
　　（南京）編委會經理部主任閻錫山、在四次常會、關於提案報告云、案查國軍編遣進行程序大綱十三條、各師旅各編遣區辦事處成立、由編委會經理部員、在各編遣區特設經理分處、接管經理事項、查現在各編遣區辦事處均將次第成立、經理分處、自應早日組織、惟各經理分處正副處長、及處内人員之選定、有應行研究决定者、茲擬將正副處長、由委員會選派一員、各總司令得薦一員、課長以上人員、由正副處長酌量保薦、又審查報告云、案奉編遣會决議、着本部將編遣區經理分處編制、按原有編制人員酌减三分之一、經詳細審查、計會計科减九員、審核科减八員、總務科减十二員、共核减二十九員、約爲原數三分之一、（十九日下午十鐘） 
[行政院會議]  
　　▲派施劉參加萬國郵聯會 
　　▲井陘盈餘撥歸故宮博物院 
　　▲商船學校提案原則通過 
　　（南京）行政院十九日第十五次會議、出席孫科·易培基·張人傑·王正廷·譚延闓·宋子文·孔祥熙·蔣夢麟·趙戴文·王伯羣·列席胡毓威·秘書呂苾籌·陳融·主席譚延闓·　　（甲）報告事項 
　　（一）交通部長王伯羣呈、各部會組織法、均已重行厘訂、次第頒行、現就職部電郵航三政、分别已辦未辦、並擬訂施政綱領、權先後緩急、分期進行、附施政綱領草案及表、請鑒核備案、决議、准予備案、 
　　（二）鐵道部長孫科、函送十七年十二月份工作報告、（一）理財事項九欵、（二）管理事項、甲、已辦事項、屬於人事者十一欵、屬於審核者七欵、屬於運輸者九欵、屬於勞工者三欵、乙、最近進行計劃、共二欵、（三）建設事項、甲、已辦事宜五欵、乙、擬辦事宜二欵、請鑒察案、 
　　（乙）討論事項 
　　（一）交通部長王伯羣呈、爲萬國郵聯會本年五月間、在倫敦開會、擬請轉呈政府、明令特派駐美英公使施肇基、郵政司長兼郵政總辦劉書藩爲全權代表、參加會議、并由職部遴派熟悉聯郵情形之希樂思麥倪達錢春祺漢蘭李文輝等爲參贊、鄭堪琅梅鼎並借調駐英使領館之員一爲隨員、除關於參贊在會議事權限、另文附呈外、敬請鑒核施行案、决議、照辦、 
　　（二）敎育部長蔣夢麟提案稱、據北平大學電、爲河北敎育廳事務、已全由該校接管、敎育廳每月原有行政費一萬六千元、自應由省政府財政廳、如數撥歸該校等情、擬准如所請、電令河北省府、飭財廳按月如數撥歸該大學應用、可否之處、敬候公决案、决議、照辦、 
　　（三）中政會議函開、前據河北省府呈、爲北平政分會有將井陘煤鑛盈餘、撥爲北平市區文化事業基金之决議、請念本省財政困難、仍將該鑛盈餘、劃歸省有等情、當經詢農鑛部意見、茲據易部長函稱、查井陘煤鑛股本、原有四分之一、係由德國退還、自屬國家產業、劃歸地方、於理不合、擬請將井陘煤鑛盈餘四分之一、如數撥爲故宮博物院臨時經費、爲建立保庫及添置消防設備用等情、當經本會議一七一次議决、交行政院决定、抄送原呈原函、請查照辦理案、又易部長提案一件、函一件、又河北省政府商主席電一件、决議、井陘煤鑛股分四分之一、旣係德國賠欵、自爲國家產業、應准農鑛部所請、撥作故宮博物院經費、一該院與河北文化關係特切、河北省府亦應予協助、據此函復政治會議、并分行河北省府及農鑛部知照、 
　　（四）衛生部長薛篤弼呈、爲中央防疫處、應否定爲永久性質案、前經鈞院十三次會議决、交衛内兩部在案、自該處開辦以來、歷著成效、遂成爲全國防疫及防疫品研究唯一機關、初係臨時性質、嗣以事關維護人民生命、認爲有繼續存在必要、逐年遞展、於茲十載、自本部成立、即將該處劃歸本部管轄、擬請定爲本部直轄永久機關、所需經費、仍請飭財部按月撥支、至名稱擬仍其舊、請鑒核案、决議、照辦、 
　　（五）交通部長王伯羣、呈請在吳淞商船舊校地址、續辦吳淞商船專門學校、擬具計劃書及開辦費、與全年度支出預算書、提請公决案、决議、交通部請辦商船學校提案原則通過、交交通部敎育部會商辦法、財部參加討論 
　　（六）交通部長王伯羣、呈請在郵政總局總會辦下、郵務長上、添設副會辦一職、其員額以當時需要爲標準、暫不規定、又該局章程、係於十七年呈奉政府批准備案在案、現在該局辦事上、情勢稍有不同、自應酌予修訂、謹繕具修正各條、送請鑒核備案、决議、照修正、呈請國府核准備案、 
　　（七）建設委員會張委員長、農鑛部長易會呈稱、職會部等擬就首都附近江寗江浦六合句容四縣境内、宜林山荒、設立中央模範林區、實行造林事業、謹擬具中央模範林區組織章程草案、及經常臨時預算書、請鑒核公布施行案、决議、修正通過、呈由政府備案後、令該會部公布、 
　　（八）財政部長宋子文提案、請將兩湖財政委員員會撤銷、並派白志鯤爲湖北財政特派員、粟顯揚爲湖南財政特派員、敬候公决案、决議、照辦、（十九日下午十鐘） 
[財部調查各鈔幣]  
　　(南京)財部令各省財廳調查各銀行銀號發行鈔票額數及準備金實况項目、（一）銀行名稱、（二）總行或總管理處、分支行或代理處所在地、（三）分支行或代理處所增設廢置、停業復業之變遷沿革、（四）成立註册開業之各年月日、及營業年限、（五）組織及資本總額、（六）鈔票發行權取得經過、及歷年發行或停兌情形、（七）最近定製庫存流通劵數、（八）最近現庫、（九）保證金準備、及歷年向各造幣廠代鑄銀元數目、（十）歷年營業槪况、及最近資本負債表與營業報告書、限半月内具報、（十九日下午十鐘） 
 
 

Page 5

 
 
   
 
 

Page 6

 
 
   
 
 

Page 7

 
 
　　（一）本報定報價目中國境内每月洋一元二角每三個月洋三元四角每六個月洋六元六角全年洋十二元八角日本朝鮮同（新疆蒙古每月洋二元二角半）歐美各國每月洋二元七角每三個月洋八元一角每六個月洋十六元二角全年洋三十二元四角報費先惠郵票不收 
　　（二）本報廣告刋例「特等」登於新聞欄内每行念七字五行起碼每日每行四角五分「頭等」報頭旁上封面一小版每日每版洋一百七十五元自下封面起至評前止以二行起碼每日每行一元四角「二等長行」登於後幅以三行起碼每日每行九角「二等短行」登於緊要地位以六十字起碼如超過六十字以十五遞加登於自由談下以三百三十字起碼每日每字一分二釐「三等短行」登於普通地位（限登營業廣告）每日每字一分 
　　本館電話▲營業部（廣告及發行）一00九五▲主任室一七00一▲庶務處六一五二七▲編輯部一四六一二▲採訪室六一五七七▲總理室及總主筆室六一五七六▲電報掛號六0七八 
　　本館開設上海漢口路二十四號始創自同治十一年即西歷一八七二年中華郵政特准掛號立券按照總包特别優益寄送之報紙 
時評 
[推度之原則（·冷）]  
　　古人有云。以已之心。度人之心。此推度原則之一也。然人心不同。各如其面。又安能一一而符合。又云觀旣往。測將來。此又推度原則之一也。然時勢旣有不同。心理自然有異。如欲以舊例爲準。又安能一一符合又。云聞一知十是亦推度原則之一也然聞者是否可靠。知者之性質。是否與聞者相同。苟或有誤。則毫釐千里。又安能一一符合。故可爲推度之原則者。不過數端。而類皆不易符合。而今之人乃好於事未至之前。輕於推度。此又何耶 
　　夫一事發見之後。而論列其是非。苟不悉其内容之曲折尙不能得其適當。况在事未發露之前。而欲以推度求其符合。豈可得哉。今之人每以道聽塗說一枝半節之所得。侈爲推度之詞。以自詡識見之高明消息之靈敏。而實則苟非别有用意。不如靜觀默察。徐待事實之自然表現。於人於己。較爲有益也。何也可以省郤若干。之無端自擾也 
本館要電二 
[三全代會之先聲]  
　　▲農部擬就行政報告 
　　(南京)三全代會秘書長人選、將照一二兩次大會例、由中委一人兼任、至如何產生、須俟蔣返京後、秘書處組織規則審查决定、始能定產生辦法、（十九日） 
　　(南京)蘇省出席三全代表會二次複選代表、約八十餘人抵京、省指委會已呈中央、請即决定該項選舉日期、與選舉法、以便於本月底内、選出該省應派代表、（十九日下午十鐘） 
　　(南京)農部擬就三全代會農鑛行政報告、俟呈行政院審核後、再提出大會、（十九日下午十二鐘） 
　　(南京)海外部暹邏出席三全會代表已抵港、與蕭佛成、於十九日由港赴滬、二十一日可到、（十九日） 
　　(南京)中央民訓會十九日通令首都各、民衆機關、在三全代會前後一個月内、不得在首都所在地、召集大會、（十九日下午十鐘） 
　　(南京)現中央方面、以大會期迫關於各省指派代表、亟應早日指定、俾褊遠各省代表、得如期趕到、故頗望蔣能於本週内返京、（十九日下午十鐘） 
[三全代會軍事報告]  
　　▲起草會議决定綱目 
　　(南京)何應欽十九日晨、召集邵力子·賀國光·葛敬恩·劉秉萃·殷祖訓·張元祜齡·王漱共·項雄電等、開起草三全代會軍事報告二次會議、討論進行事項、全書各章節目及要點、均已决定、共分八章、（一）二全代會前後、國民革命軍軍事上形勢、（二）誓師北伐、及規復湘鄂贛閩、（三）克復蘇浙皖及奠定首都、（四）渡江北伐及國民聯軍之進展、北方軍之奮鬥、（五）討共作戰、（六）北伐完成、（七）軍事善後整理、（八）結論、（十九日下午十鐘） 
[平使館界華捕罷工]  
　　▲要求改善待遇 
　　(北平)東交民巷華捕、今午罷崗、因捕房當事外人狄爾、及主任湯姆斯、待部下不甚公平、故要求改善待遇、并候核定後、即復工、至今日事、因前夜某華捕頭宋小山過失甚微、乃狄爾非僅斥革、且加侮辱、華捕環請照章從輕處分、湯姆斯聲色俱厲、不堪入耳、各華捕因决下午起、一律罷崗、荷使歐登科由跑馬廠别墅趕回、邀英法日美四値年參贊商量、僉主調水兵衛隊守衛、並於各國银行及公共機關、增加武裝雙崗、查湯姆斯葡萄牙人、年六十歲、來華二十餘年、華捕頭宋小山任職亦將二十年、同僚愛戴、此次湯姆斯計畫、調那威人曼德爲捕頭、故藉故將宋撤換、致激起風潮、查曼德係西班牙尉官、平人往往中將呼之、係某軍閥時辦理保安隊、曾給以中將銜云、 
 
 

Page 8

 
 
　　(北平)頃訪使館界、悉華捕罷工、稍有轉機、惟使團對原定計畫、未允放鬆、惟待遇上可改善、微聞此次任用曼德爲督察、代替宋小山、非湯姆斯原動、有某某値年因華方正在爲收回使館界行政權運動、慮曼德爲華用、故實行安插曼德、曼於袁世凱時、以練保安隊得名、當時將交民巷四圍警權、由中國借曼德手收回中國管理、原擬更推廣保安隊於使館界内、使曼氏順序進行、瀕年内亂、計劃停滯、今曼德賦閒、使館界事務所乃延攬以去、以免華方賡績保安隊政策、收回使館界行政權適王外長表示並未向列國要求收回使館界交涉、使館界决心鞏固國際警權、以外人充任督察、開去華捕頭宋小山云、（十九日下午九鐘） 
　　(北平)華捕頭四人、宋小山·李樹堂·勝㨗策·雙全、上月已將勝㨗策開除、并擬將宋小山李樹堂開除、但未發表、而斷勝㨗策之賀某、御下壓迫十七夜狄爾見崗捕王德潤未持棍、狄責何以不持、王答湯默斯諭、前半夜持棍、後半夜徒手、狄即以棍擊王王赴署控告、爲狄拘留、華捕羣衆請釋王、湯允釋放、狄復怒持手槍、約束各崗捕、并隨意踢毆、昨全體華捕五十八名、上書委員長休斯、要求（一）取消曼德所派賀某、（二）恢復星期休息、（三）取消狄爾、（四）公平待遇、（五）年老者免操、休士拒絶、并擬將列名首之宋李等開除、今午遂决罷工、查狄爾德國人、今申黨部方面决組東交民巷工友罷工後援會、一面籌欵維持罷工者生活、一面通電全國援助、並請政府再議收回交民巷行政權、頃美英法日義衛隊長在美館會議、議在津調印捕、但津印捕只三十二人、不能抽、决仍以勸令復工、並保證不更換宋小山李樹堂、迄晚形勢方定、今日各使館値年參贊開會、日參贊天羽缺度、由須磨代表、（十九日下午十二鐘） 
[引繼决再辭平職務]  
　　(北平)張繼經今日大學辦公處與一師學生之誤會、决再電京、辭去北平一切職務、（十九日下午十一鐘） 
　　(北平)張繼辭大學分會主席、謂學生宣言、說我官僚卑鄙、精神上實受激剌、曩共黨駡我老朽殘庸、並未加此四字、本人革命數十年、從未作官、除堅决辭職、不問北方敎育外、别無良法、（十九日是午九鐘） 
　　(北平)今日一師學生經費請願團到中海、守門者慌張閉門、稍有誤會、回校學生遂有營救學生之緊急會、形勢甚緊張、（十九日下午十二鐘） 
[國都設計之進行]  
　　(南京)國都設計技術專員辦事處、遷張府園開始辦公、洋顧問茂菲、偕處長林逸民及各技術專員、視察現狀、决以劃定行政工業商業住宅等區、爲第一步工作、已具有計畫、製成圖案數紙、日内即開始測量、關於道路·河道·堤岸·園林·公共建築物·公用事業等工程、亦次第調查研究、俟洋顧問古力治月底到京、共同商量、先將劃區圖案、提送評議會審核、（十九日下午址鐘） 
[京市婦協之决議案]  
　　(南京)京市婦協代表會、十九日第一次會議、决議（一）電各省市黨部、選舉三全代會時、應各選女代表、並呈請中央圈定、（二）呈中央確定婦女運動經費、並令各機關宜男女並重、（三）呈國府請普設婦女職業學校、（四）呈中央、取消全國敎育會、决議之中學男女分校案、（五）呈中央、明令立法院、立法時應以男女平等爲原則、（六）向三全代會請求恢復領導婦女運動機關、（七）電促何香凝來京、領導婦運、（八）請汪精衛回國、出席三全代會、（九）請中央嚴令各地、禁絶娼妓、（十九日下午十二鐘） 
[將設禁藥管理局]  
　　(南京)禁烟會擬設全國違禁藥品管理局於首都、置局長一人、副局長二人、由該會衛生内政兩部、呈請國府任命、該局内分文書·會計·庶務·註册·統計·檢騐數科、並將於上海·漢口·天津·營口·廣州·厦門·靑島等處、分别設立分局、此項條例、已由該會擬就、二十一中常會、即可提出、（十九日下午十鐘） 
　　(南京)禁烟委員會函外部、請令各處交涉員、對於各埠租界製售毒品塲所及烟館、務一律嚴禁、（十九日） 
[國貨銀行華僑股欵]  
　　(南京)國貨銀行接霹靂匯來股欸八萬一千三百四十元、又接宋淵源由岷來電、謂已募二十餘萬、推定李淸源·吳記蘂·薛敏老·鄭照彩等爲募股委員、繼續進行、宋定搭麥狄遜船返國、（十九日下午十二鐘） 
[蔣約兩星期歸京]  
　　(南京)蔣十八函胡漢民、謂在杭攷察黨務、及校閱軍隊、業已完竣、擬赴贛一行、約兩星期歸京、（十九日） 
[電局職工之請願]  
　　▲請願案送中政會解决 
　　(南京)頃聞行政院今日上午召集行政會議時、已將電局職工代表團請願建設委員會攬去之無綫電管理權、劃歸交通部一案、提出討論、結果該案送交中央政治會議解决、（十九日下午十鐘） 
　　(南京)據全國各電局職工報告、十七日上午十時全體靜默十分鐘、遠至甘新雲貴遼吉黑晉閩等邊省、亦一致舉行、態度極爲嚴肅、現在各處電局職工、每日函電催促在京代表、積極進行、務必貫澈收回建設委員會無綫電管理權之主張、不達目的不止、語甚激昻、在京各代表、現正努力工作、向各方痛陳理由、並聞定明日齊赴中央黨部、向政治會議作最後一次之請願、（十九日） 
[蘇省政府會議]  
　　(鎮江)蘇省府昨午後四時開第一八三次會議、出席者鈕永建·葉楚傖·張壽鏞·何玉書·陳和　·吳藻華·繆斌、主席鈕永建、紀錄邱譽、行禮如儀、討論事項、（一）省會建設計劃、推繆斌·王柏齡·張壽鏞·何玉書四委員起草、（二）豐縣·碭山·蕭縣各發急賑欵五千元、令財廳照撥、（三）本省懲辦貪官汚吏、適用中央核准之湖南懲辦貪官汚吏條例、呈報國府備案、（四）蘇州市政府經費、照預算按月先行補助半數、（五）省庫補助中學以下敎育經費半年、定爲十五萬元、照列預算、（六）南京建設廳原址、一併呈請國府派員接收、本府駐京辦事處另擇地址、（十九日下午十鐘） 
[蘇省指委會常會]  
　　▲改圈各縣執監委員 
　　(南京)蘇省指委會十九日七二次常會、决議、（一）改圈陳抱遠·朱中執·瞿立西·盛翕如·陶震球爲靖江縣執委、劉酊元·黃佐華·王錦庚爲候補執委、王大方·黃任華·季光陵爲監委、錢偉爲候補監委、（二）改圈陳嵐·高鼎新·郭介文·祝斐·季樹萃·嚴鳴範·蔣醒亞爲江陰執委、張會薛禪·張君達爲候補執委、（三）改圈沈元燮·楊恩慶·陳炳宇·沈天如·施裕文爲海門執委、楊之俊·謝建宗·宣惠高爲候補執委、（十九日下午十鐘） 
[首都紀聞]  
　　(南京)馮玉祥電京、調總部人員及將校團回汴、十九日午前八時、全體人員渡江、登車北上、（十九日） 
　　(南京)李宗仁因目疾未愈、電召軍醫處長王光弼診治、王十九日由滬來京、（十九日下午十鐘） 
　　(南京)財部派戴和爲廣東印花稅局局長、鄭炳忠爲廣東烟酒事務局長、（十九日下午十鐘） 
　　(南京)交部以民辦電燈事業、依建委會組織法、應屬建委會主管、已咨請該會、派員挡收關於註册編照等事、逕由該會核辦、（十九日下午十鐘） 
　　(南京)孔祥熙定二十日召集特種工業條例草案審查會、（十九日下午十鐘） 
　　(南京)一集團參謀長兼北平行營主任楊杰、由平南下、十九日抵京、擬赴滬候蔣、（十九日下午十鐘） 
　　(南京)工商部現厘訂商會法草案、呈府院審核、不久可頒布、（十九日下午十鐘） 
　　(南京)麟鍾麟十九日晚在安樂酒店、宴駐京英領、曁新來都之英海軍武官、（十九日下九十鐘） 
　　(南京)内部現草擬縣長任用暫行條例六條、即將呈請行政院、轉呈國府、發交立法院審查、（十九日） 
　　(南京)市衛生會議、報到代表黃子方等二十餘人、議案約七十餘件、（十九日下午十二鐘） 
　　(南京)二十二師長程心明電中央、對日軍盤據濟南、表示憤慨、（十九日下午十二鐘） 
　　(南京)京市衛生局擬定奉安臨時救護計畫（十九日） 
　　(南京)首都衛戍部特黨部執監委員十九日宣誓就職、邵力子監誓、致訓詞、（十九日下午十鐘） 
　　(南京)立法院編譯處、現將中國國藉法、分用英法文字、譯成專本、供友邦參攷、（十九日下午十二鐘） 
　　(南京)交部准府文官處函送、規定由京寄發各省文件途程、關於到達日期一覽表、以免延誤、業由部轉行郵政總局遵辦、（十九日下午十鐘） 
　　(南京)于右任十八晚八　時抵京、此來係爲范鴻仙子證婚、無他意、（十九日下午十鐘） 
　　(南京)滬張市長應何應欽電召十九晨來京、與協商全國軍事報告、（十九日下午十鐘） 
[北平近聞]  
　　(北平)平搶案機關破獲、係被裁下級靑年軍官二十餘人所組織、每人在津蓄一妓、在平行刦、運津分贓、并提出若干送給與彼通聲氣之官吏、最近連做數十案云、（十九日下午一鐘） 
　　(北平)報載尹昌衡忽到濟南參加活動、（十九日） 
　　(北平)今日省代表百三十、分五組參觀省府、 
　　(北平)民訓會會同軍警拘拿電車公司朱深一派之彭曉山等、送法院、（十九日下午十一鐘） 
　　(北平)社會局調警連日拘捕沿街乞丐送敎養所、但拘不勝拘、（十九日下午一鐘） 
[粵省近聞]  
　　(香港)黃强十九日由瓊抵港、即晚赴省、（十九日） 
　　　(香港)省府議决派員整理潮汕路、仿整理寗路辦法、（十九日下午十鐘） 
　　(香港)粵省執委現候中央圈定監委後、即就職、 
　　(香港)李濟深仍在梧、所傳回粵不確、（十九日） 
　　(香港)李濟深陳銘樞二十日設春茗宴港商、港商約五十人、十九晚上省赴宴、（十九日下午十鐘） 
　　(廣州)馮祝萬·鄧世增·李民欣·十八日由桂回省、 
　　(廣州)總部擴充無線電報、設分臺五所、（十九日） 
[漢日警又越界毆人]  
　　▲罷委會擴大宣傳工作 
　　(漢口)日警十九在美孚後越界毆傷指導員胡成棟、又在淸驥里三民茶樓等處尋衅、罷委會函請交署抗議、（十九日下午十鐘） 
　　(漢口)湘反日會派胡翼如·方坤龍·周羅生等來漢、慰問罷工工友、十九返湘、（十九日下午十鐘） 
　　(漢口)罷委會十九捕獲工賊十餘名、交制裁會懲處、（十九日下午十鐘） 
　　(漢口)漢罷委會十八日召集各工業代表、開擴大宣傳會議、組織失業工人宣傳所、並議提前發救濟金、及介紹工友工作、（十九日下午四鐘） 
　　　(漢口)漢反日會駐京代表呂九成、十八日返京、報告罷工經過、（十九日下午四鐘） 
　　(漢口)日實業家代表野勳石及石川勝敏二人、十八日至罷委會、晤委員長曾覺先、爲水案交換意見、談數小時、野勳等表示、該國對華政策不滿、並願力促日領、迅予解决水案、（十九日下午四鐘） 
[朱毛匪竄擾閩境]  
　　▲汀屬宣布戒嚴 
　　(廈門)汀州訊、共黨朱毛竄武平、經省防二旅郭鳳鳴、即在樓子壩擊退、踞九堡、郭旅自瑞金抄擊、朱毛得贛援頑抗中、汀全屬宣布戒嚴、省府調龍嚴省防一旅增援、
（十九日下午十鐘） 
　　(廈門)漳訊永定歧嶺彭坑村民團、會郭旅捕共黨陳生應、十四夜共黨暴動、圍攻歧嶺民團、民團敗、局焚、郭旅馳勦、（十九日下秆十鐘） 
　　(長沙)魯電湘東匪區十縣長督團淸剿餘匪、妥籌善後、何健電、在贛譁變之粵軍胡鳳璋部、經劉建緒收編、 
　　(長沙)贛軍將領張興仁等電魯滌平何健、散匪猶多、緩裁總部、（十八日下午十鐘） 
　　(廣州)剿共軍呂煥炎部電告已開抵龍南、）十九日（ 
[兩湖近聞]  
　　(漢口)武昌總商會開各幫代表會、定三月一日改選、並推丁舜丞組代表資格審委會、推徐是法爲出席國展會代表、（十九日下午四鐘） 
　　(漢口)總部轉令改各師番號、計一二三四五六師、改十四五六七八各師、七八七十十一十二十三師、改五十一二三四五六各師、師旅長仍舊、（二十日上午一鐘） 
　　(漢口)建廳預算本年全省十八處堤工經費共百八十餘萬元、（二十日上午一鐘） 
　　(長沙)鹽稅附加、財部令歸省庫、（十八日下午十鐘） 
　　(長沙)軍費不敷、武漢駐長經理處請魯由省庫月撥三十萬補助、（十八日下午十鐘） 
[湘鄂車互撞]  
　　(漢口)湘鄂路一二次客車、十八在距羊樓司站一零五邁地方互撞、機車均受損、一次車司機及生火受重傷、旅富死傷甚衆、列車仍照常開行、羊樓司站長及電報生已由路警監視、聽候總局查辦、（十九日） 
[閩事紀要]  
　　(福州)中央查吳大庸控許卓然賣土案、省府决先查有無吳大庸其人、（十九日下午三鐘） 
　　(福州)省府昨電部、力爭煤油及内地兩稅仍歸財廳、專充國防軍餉項、（十九日下午三鐘） 
　　(福州)禁委會請交涉員協助取締籍民烟館（十九日） 
　　(廈門)鼓嶼華人議事會、十八日討論收回租界、 
　　(廈門)中央特派閩黨務視察員羅兆修、省指委宣傳部長方治、十九日自涧以厦、（十九日下午十鐘） 
[吳佩孚在川情形]  
　　(南京)川電、吳孚近在達縣玉星山、每日賦詩飲酒、態度消極、生活費由劉文輝·賴心輝、月各任四千元、（十九日下午十鐘） 
[滇省府請勘滇緬疆界]  
　　(南京)滇省府電外部、滇緬界務、久未劃淸、英人乘機侵界、請照會英使、商請早日派員會勘辦事（十九日） 
[粵三路歸鐵部直轄]  
　　(南京)粵政分會十六日電鐵部、鐵道施政方針、已照轉建廳、轉知粵漢廣九廣三三路局、以後直接歸部辦理、（十九日下午十鐘） 
[京市財政局將查市產]  
　　(南京)京市財政局將調查市產、所有市產、分土地房屋設備三項、每項又分收益公用二種、機械器具用具等雜品、均作設備、市產盡行調查後、表册送審計院、（十九日下午十鐘） 
[京市勞資處委會成立]  
　　(南京)京市勞資爭議處委會、二十日假社會局開成立大會、（十九日下午十鐘） 
[薛篤弼電告陜甘災情]  
　　(南京)薛篤弼電豫陜甘振災會、報告赴陜甘查災、所過各地、十室十空、災民多以樹皮草根充食料、慘狀不忍目睹、視此情形、非送撥大宗欵項無以救災（十九日） 
[下關將建新電廠]  
　　(南京)建委會决在下關電廠原址、建造新廠、發電量假定將來爲六萬基瓦、開辦費約需一百餘萬、現正積極籌備、（十九日下午十鐘） 
 
 

Page 9

 
 
本館要電三 
[粵省劃分兩郵區]  
　　（南京）交部令郵政總局、四月一日起、將粵郵區劃分爲二、以廣州現在郵務管理局、爲廣東郵務管理局、汕頭一等郵局、升爲汕頭郵務管理局、（十九日下午十鐘） 
[駐滬丹麥副領易人]  
　　（南京）丹麥駐華公使館、因駐滬副領的羅恩回國、派　起繼任、外部已接到該館正式通知、（十九日） 
[郝子華繼任軍醫司長]  
　　（南京）軍政部陸軍署軍醫司長伍連德、另有任用、當局擬以現任軍校長郝子華繼任、（十九日下午十鐘） 
[反日會提倡國貨]  
　　（南京）全國反日會建議中央、提倡國貨運動實施方案十八條、（十九日下午十鐘） 
　　（南京）首都反日會十九日二十七次執委會、議决、中日交涉破裂、通電全國、加緊反日工作、並請外部實行革命外交、（十九日下午十鐘） 
[日人否認濟案破裂]  
　　（北平）日使館語英美人士、謂濟案並未破裂、不日仍當續議、現芳澤與王正廷爲自己立塲顧及全國輿論、因該對案有愼重會晤之感云、（十九日下午一鐘） 
[津浦局長抵津視察]  
　　（天津）津浦局長孫鶴臯、北上視察路政、十八晨抵濟南、駐津辦事處長高恒儒聞訊、午偕北段工會代表南下歡迎、夜十時半抵津、寓國民飯店、十九上午赴辦事處、召集員司訓話、下午一時赴西沽工廠視察、工人開會歡迎、孫對工會之組織甚滿意、惟盼工人在軌道上團結工作、旋又參觀車務處、三時返津、赴平奉局訪王徵、談整頓津浦路政、請向奉方索還車輛、孫定二十一赴平、慰問白崇禧、並慰勞四前軍、（十九日下午八鐘） 
　　（北平）今日王徵赴津、與孫鶴臯商津浦通車辦法、并約朱華同行、爲調度平奉車輛問題、（十九日下午九鐘） 
　　（北平）津浦局長孫鶴臯昨到津與王徵電話、謂彼由津浦綫到濟南、過黃河經晏城、昨夜到津、孫爲濟案後由津浦車北來之第一人、謂固山晏城間貨車恢復正在籌備、日内來平、（十九日下午一鐘） 
[王徵暫不接管平綏局]  
　　（天津）王徵原定十八在平接管平綏路局、聞因某公電令班廷獻暫緩交代、遂中止、王十九午來津、語記者、先從整理平奉路着手、外傳余接管平綏局、並無其事、余日内赴奉、請將奉榆段管理局取銷、以求路政統一、次請放還車輛、恢復客貨運輸之舊觀、另訊、王定二十日或二十一日出關、（十九日下午八鐘） 
[津日警署偵緝搶欵韓人]  
　　（天津）日警署對世昌洋行經理智德成跡近騙財案、不允引渡、允盡力搜捕搶犯、已雇韓人三十名、從事偵緝、（十九日下午八鐘） 
[津埠發現反宣傳品]  
　　（天津）公安局長曾延毅語記者、余接到署名平津商務聯合會之反宣傳品甚多、並悉定十九晚雇乞丐向華街散放、意在打倒反日會、警備部據報、係李爽愷主持、令本局向日警交涉引渡、其實與李無干、係某國人代印反宣傳品助陰謀派搗亂、（十九日下午八鐘） 
[宋哲元爲薛篤弼洗塵]  
　　（西安）薛篤弼因沿路查災、遲至十七日午後四時半始抵省、全市懸旗歡迎、惟人多不知來時、故祗宋偕民長鄧長耀林務局長孫維棟出東門外迎迓、（十九日） 
　　（西安）宋十七日五時半在省府爲薛洗塵、各廳處作陪、（十九日上午一鐘） 
　　（西安）薛篤弼定今日抵省、因沿途查災躭延未到、 
　　（西安）宋及蕭振瀛今晚六時由潼關返省、（十七日） 
[請賑購糧到陜散放]  
　　（西安）陜人公推請賑購糧之孫維棟、八日由京返陜、十日抵開封謁馮報告領欵購糧情形、並籌商救濟辦法、十六日午後到省、（十九日上午一鐘） 
　　（西安）孫由豫陜甘賑委會領欵八萬六、華洋義賑會一萬、豫陜甘賑委駐滬辦事處借三萬、陜兌欵二萬六、共購麵五萬包、頭批萬包已到陜散放、二批二萬六千包由陜州裝船五十四艘十二日起運、三批已商請鄭州軍糧局派車赴津口接運、（十九日上午一鐘） 
[陜潼汽車路落成]  
　　（西安）陜潼汽路工竣、十五日在靈寳行落成典禮、陜宋財長過之翰市長蕭振瀛並馮派劉汝明等均到場、爲空前盛舉、路高寛且平、由陜州乘汽車一日内可達西安 
[西安雜訊]  
　　（西安）市民反日運動大會午開籌備會、議决要件七項、又發出大會之宣傳大綱及宣言、（十七日下午二鐘） 
　　（西安）市府工賑隊已擴充至五隊、刻正編第六隊、 
　　（西安）黃統辭兼中大校長職已准、省令余天休繼任、十五午就職、（十七日下午二鐘） 
[粵省府籌組全省禁烟會]  
　　（廣州）省府籌組全省禁烟會、推李祿超·許崇淸·伍觀淇·馮祝萬·羅文莊·爲籌備委員、會内擬設戒烟院及特别裁判所、（十九日上午八鐘） 
[蕭佛成由港來滬]  
　　（廣州）傳李濟深十七日由梧乘艦赴港晤蕭佛成、蕭今日由港來滬、（十九日上午八鐘） 
[劉珍年嚴爲守備]  
　　（青島）劉珍年將烟臺福山間大路堵截、禁止行人、各要隘均派兵護守、以便與討逆軍久持、（十九日） 
[靑島日僑定期改選]  
　　（青島）靑島日僑定期改選、民會議員特組織自治行政研究會、由坂西又八等十三人發起、以資刷新、（十九日下午四鐘） 
[靑島雜訊]  
　　（青島）日光丸昨由門司運來子彈千五百箱、糧秣千包、卸船後運日軍警備司令部、（十九日下午一鐘） 
　　（青島）東北艦隊海鎭海兩艦、十九日入口裝煤下水、 
　　（青島）日艦本眞號十九日來青、（十九日下午一鐘） 
　　（青島）日輪照國丸十七日入口時查出手槍五支、子彈五百粒、被海關扣留、（十九日下午一鐘） 
　　（青島）膠路工務處長薩福均調粵漢路工務處長、薩日内赴任、遺缺由鄧益光接充、（十九日下午一鐘） 
[武漢民航飛機試飛]  
　　（漢口）武漢民航飛機十八下午五時試飛、第一號機試飛四次、尙有四號俟配齊即試航襄陽、再舉行開航典禮、（十八日下午十一鐘） 
[漢國展會增設贈品部]  
　　（漢口）國展會增設贈品部、俾各商在會塲贈送出品、其辦法分憑票及抽簽兩種、政分會並編印宣傳刋、便開幕日贈送、（十八日下午十一鐘） 
[鄂淸鄕署槍决汚吏]  
　　（漢口）淸鄕署審明天門縣法委湯定九在任四月、違法貪贓案十餘起、十八執行槍决、（十八日下午十一鐘） 
[閩省將實行禁烟條例]  
　　（福州）省禁烟會决定三月起實行禁烟條例、將公私立戒烟醫院一律撤銷、如獲烟犯、即照刑律罰辦、又請省府令公務員具連保結、（十九日下午三鐘） 
[厦門廢約運動]  
　　（廈門）十九日全厦舉行廢約運動、上午思明指會在中山公園大會、要案請中央實行革命外交、取銷不平等條約、對日之無誠意交涉、停止進行、旋遊行、全市休業、郵局娛樂塲均停、（十九日下午十鐘） 
[第九師檢查已完畢]  
　　新浦　第九師細密檢查、十八日完畢、參謀長李家鼐已由新安鎭回師部、（十九日下午一鐘） 
各社電訊 
[美總統曾與華方談及撤廢在華領判權問題]  
　　▲批准稅約爲中國新世紀之基礎 
　　▲又爲在華外國領判權撤廢基礎 
　　參議員波拉氏之聲明 
　　▲世界社云　據華盛頓訊、美國參院於十一日批准承認中國關稅自主之新條約、關於此節、參議員波拉氏聲明如次、 
　　對華關稅條約之批准、於國際外交、爲柯立芝政府所爲最重要之處置、此乃中國新世紀之基礎、且爲中國中央政府强固之發展、與在華外國控制撤廢之基礎、此約表明美國之承認國民政府、又據波拉氏言、柯立芝總統關於在華外國領事裁判權撤廢問題、曾與華方非正式談及、如此事成就、則於挈引中國與其他各國至同一水平綫上、實與有力云、 
[日本竟阻撓我關稅實施]  
　　▲關東廳反對新稅徵收 
　　▲謂自有防止實施之力 
　　▲世界社大連訊　關於中國新稅率實施一節、日本關東廳當局與大連海關稅務司之間、近曾屢次交涉、關東廳當局以爲新稅之實施、於日本滿蒙貿易上有重大影響表示積極反對、關東廳長官木下氏發表意見、謂中國政府期欲實施新稅率、大連海關稅務司已向本廳通告、而依從來慣例、如擬在本廳所管區内實施新稅、必由本廳公報發表之後始可實施、此種新稅之實施、决不能由一方意見决定、本廳自有防止以一方意見實施新稅之實力云、 
　　▲東方社十九日東京電關稅調查會昨晚召集委員會時、議增高木材關稅改訂新稅率之事、聞對於朝鮮及關東州等處之出產木材、擬不照此新稅率課取、 
[英國對華貿易活動]  
　　▲英下院答工黨之問 
　　▲路透社十八日倫敦電　商部韋廉士今日在下院答工黨之問、謂上季英國對華貿易較前季大有起色云、 
[英帝國工業展覽會開幕]  
　　▲倫敦十八日無線電　英帝國工業展覽會、今晨在倫敦白金漢兩地同時開幕、未及一小時、外人之入場購物者即已雲集、倫敦方面所陳列者、均爲八英里以内最精良之物品、該會係由國外貿易部所組織、規模之大、爲歷來所未有、聞皇后定明日將偕同太子親臨參觀云、 
　　▲路透社十八日倫敦電　英政府今日在倫敦市議廳欵待帝國工業展覽會之陳列人與來賓、英太子請英國與海外自治殖民地人民以可能的方法、相助解决安置一百五十萬失業工人之問題、渠以爲移民海外爲最善方法之一、太子又言及英國出口貿易、謂宜有效率充足之推銷員、 
[聯盟减軍委會定期召集]  
　　▲國民社十八日日内瓦電　聯盟會减軍準備委員會、定於四月十五日集議、據可靠之消息云、其所議事項、將僅對於减軍準備之傍出問題、有所討論、至减軍問題之本身、則未必能有切實之解决、 
[德波間簽訂新條約]  
　　▲一本平等及最惠國條件 
　　▲國民社十八日波斯都城電　德與波斯間之條約、往來磋商已達二年之久、現已由雙方政府正式簽字、對兩國公斷之條件及關稅通商、及僑民居住等規定、均以絶對平等出之、自波斯廢除一切國際之舊約後、德爲與之訂新約之第一國、且該新約一本平等及最惠國條件、兩國間之交誼、此後之進步、自可預卜、 
[拉脫維亞破獲共黨]  
　　▲國民社十八日里加電此間政府近破獲共產黨二十人、其人均係蘇俄輪船公司之僱員、並同時搜出共產宣傳品甚夥、 
[里夫拉衆叛親離]  
　　▲大有四面楚歌之慨 
　　▲國民社十八日亨戴電西班牙政府最近通令各省政府、嚴密監視境内各交通地點、以防叛黨潛集或逃亡、狄克推多里夫拉氏與人民之惡感日深、其平日對軍隊之勢力、亦日就縮减、大有四面楚歌草木皆兵之慨、前加入叛亂之退居首相鳩拉氏、將由軍事法庭審判、其審判地點、則爲茄司號軍艦上云、 
[特羅斯基擬赴德養疴]  
　　▲國民社十八日柏林電德議會議員勞勃氏、近接特羅資基（蘇俄反幹部派首領）由君士坦丁來函云、本人病體日行沉重、可否請其向德議會緩頰、許其來德養疴、勞氏已將此函提交議會、至能否通過、則尙待解决、 
　　▲路透社十八日倫敦電　俄國特羅資基已抵君士坦丁之說、尙未爲人深信、因謠傳特氏迄未離俄也、莫斯科路透訪員今日來電、轉述俄報所載之官塲報告、據謂特氏因有反動蘇俄之政治上活動、故已被逐出俄境云、又君士坦丁來電、謂特氏在此、確爲事實、毫無欵義云、觀此則謠傳可息、 
[美國頒佈管理外人飛機條例]  
　　路透社十八日華盛頓電　柯立芝總統發出命令、頒佈管理外人機飛越過巴拿馬運河區域之條例、凡外人飛機必須沿指定航路而行、且須在某處降落、然後始可飛出、此區域不許載有軍械、或在此區域内攝影、 
[日貴院前日之質問戰]  
　　▲三大法案將提出議會 
　　▲電通社十九日東京電昨日之貴族院本會議、研究會之佐升三郎舉鐵路建設問題、痛擊小川鐵相云、小川鐵相所編成之昭和四年度鐵路計畫、完全基於黨利黨略主義、觀追加新線之選擇、及拍賣收益比較寡少之綫路、事實更形昭彰、將前次在鐵路會議所論難之點、重述一遍、又公正會之阪本俊篤、舉與兩稅委讓案有關之建艦財源之不安問題、與三土藏相亦有論戰云、 
　　▲電通社十九日東京電日政府昨日在下院開閣議、正式决定自耕農法案提出議會、肥料管理案經協議之結果、山本三土兩氏雙方讓步、覽於硫酸阿母尼亞肥料供給之狀况、承認該案、實行後五個年間、借金以二千萬元爲最高限度、次討論米穀法改正案、决定米之通用資金即買入金、由二億元擴張爲二億五千萬元、且使其運用有効起見、一俟議會開完、設置一超越黨派之調查機關、直屬内閣、並立關於米穀法之改廢、及生產消費等根本問題之具體的對策、以便提出下届議會、於是山本農相主唱之三大法案、均將提出本届議會、 
[萊因河之跑氷塲化]  
　　▲倫敦温度稍高但未解凍 
　　▲奥匈嚴寒之後繼以水患 
　　▲路透社十八日倫敦電　倫敦夜間甚寒、但今日温度稍起、午時達氷點上四度、但猶未解凍、意國則已氷凍融化、昨日羅馬氣候甚爲温和、 
　　▲路透社十八日匈京電　匈牙利寒浪已退、火車交通漸復、奥京快車數日不通、今晨復開、惟許多地方發生水災、 
　　▲國民社十八日哥羅尼亞電　在萊因河上作跑氷遊戲者、有一萬五千人之多、天氣淸朗、而嚴寒則仍舊、 
[波斯抗爭貝靈島主權]  
　　▲國民社十八日日内瓦電　波斯政府對英政府嚴禁無護照波斯人民入貝靈島（在印度洋）境之通令、提出抗議、咨送聯盟會秘書股、並聲明貝靈島之政權、應屬波斯、該島爲軍事重地、斷不容他國之染指、 
[阿新王薩高自詡保障大道]  
　　▲發表告世界回敎一文 
　　▲路透社十八日阿拉哈巴電　薩高從開布爾發出通告世界回敎之文、略謂渠本寒微、未敢希冀非分、惟維護伊斯蘭、始終不懈、阿穆武烈改奉歐人宗敎、渠不得已、挺身而出、以保障大道、而反抗此背敎君主、國家政府非王族專有物、薩烏爾王之前事可以覆按、且吉蘭經有言曰、國屬於眞宰、眞宰以國予其所喜之人云、 
　　▲路透社十八日夏華電　聞阿富汗薩高已將阿穆武烈前所停給之宗敎領袖薪俸照舊發給、近助阿理阿赫美可汗之各部落自阿赫美失敗後、已誓忠於薩高、 
[賠委會趕造集會議程]  
　　▲國民社十八日巴黎電　賠欵專門委員會於今日選定委員二人、負責趕造下期集會議程、其議案大半關於此後德國對外貿易、如何可以使之發展、至其議程之編次、則一任該委員之訂定、專會不加以如何之干涉、 
 
 

Page 10

 
 
公電 
　　太原來電　各報館鈞鑒、第三集團軍總司令部特别黨部第一届黨員代表大會、于銑日舉行選舉、并由中央派員監　、當選定錫山等爲總部特别黨部執行委員、景德等爲監察委員、道即於巧日宣誓就職、猥以輇材、而膺此黨國重任、蒞深綆短、惟恐隕越、尙希時錫箴言、以匡不逮、除呈報中央黨部外、謹電奉聞、執行委員閻錫山·辜仁發·周玳·傅作義·馬駿·楊兆泰·趙一峯·杜春沂·榮鴻臚·候補執行委員張書田·孟與富·郭宗汾·傅鵬海·梁汝舟·監察委員曹景德·孟元文·朱綬光·李潤發·趙承綬·候補監察委員張蔭梧·楊潤源·諦仁瑞·同叩巧· 
國内要聞 
[無線電將劃歸交部管理]  
　　▲電政司長莊志煥之談話 
　　全國電局人員請求無線電劃歸交部管理一事、久持不决、各界甚爲注意、中華電訊社記者昨特往訪交部電政司長莊志煥、叩以無綫電爭執之最近情形、莊氏談話如下、「有綫電與無綫電、原有聯屬關係、並有國際性質爲便利計、自應統一辦理、前北京政府時、交部每年以電費担任外債七千餘萬元、因有綫電創辦已久、人員歷年增多、營業極形發達、近無綫台設立、商家以無綫電價廉便㨗、咸舍有綫電而趨無綫電、有綫電僅收官電、收入日减、如上海電局、昔年每月有十餘萬之收入、每將盈餘津貼不敷開支之小局、去年每月僅收入五六萬、因此全國各電局有不能維持之勢、而人員有失業恐慌、故全國電局人員自動來京請求、王部長前因此種困難、曾呈請辭職、後國府公推戴季陶孫科二委員及王部長共同審查解决、並力商建設委會張靜江委員長、將無綫電劃歸交部、近得張委員長表示贊同後、王部長已於本月十四日到部視事、現交部次長李仲公與建設委員會副委員長曾養甫正在交涉中、不日即可完全解决、」 
（中華社） 
[財部發行裁兵公債之先聲]  
　　▲公布十八年裁兵公債發行簡章 
　　財政部爲實現編遣會議裁兵計劃起見、特呈准國府、發行十八年裁兵公債五千萬元、以爲裁兵經費、其公債條例、業經國府公布、昨該部又制定民國十八年裁兵公債發行簡章、公布週知、茲錄原文如下、（第一條）本公債由國民政府行政院財政部發行、（第二條）本公債定額爲五千萬元、分萬元千元百元十元五種、（第三條）本公債利息定爲週年八釐、每年一月三十一日及七月三十一日各給付一次、（第四條）本公債定於民國十八年二月至四月爲發行期間、（第五條）本公債在發行期内、如認購各户照交債欵者、除按九八實收外、並准預付第一期半年利息、以示優待、（第六條）本公債於十八年七月起、每年一月十日及七月十月各抽籤還本一次、每次抽還總額二十分之一、並於該兩月底開始付欵、至民國二十八年一月底止、本息全數償淸、（第七條）本公債給付本息、均以通用國幣計算、（第八條）本公債應還本息、由財政部指定在關稅增加收入項下照撥、特命令總稅務司依照還本付息表所載數目、撥出基金、交江海關二五附稅國庫劵基金保管委員會專欵存儲、備付到期本息、（第九條）本公債還本付息事宜、由財政部指定中央中國及交通三銀行經理之、（第十條）本公債每届還本付息之期、應由持票人將中籤債票、或到期息票、持向經理還本付息之銀行領取本金或利息（第十一條）本公債每届還本付息、應由經理機關於本期已付訖之債票及息票上、加證孔明作廢、並將付出銀欵及債票張數種類、詳細列表、送部核銷、（第十二條）本公債每期中籤號碼、由財政部通行各省、並登報布告、俾衆週知、（第十三條）本公債中籤債票及到期息票、自開始給付之日起、如逾期三年、仍未向經理還本付息之銀行領欵者、該債票及息票即作爲無效、不再付欵、（第十四條）本公債發行時、由財政部先發預約劵、編列號數、並蓋用印信、分發各經募機關、先行塡給各購户收執、並於預約劵内註明認購票額種類張數、曁所交銀數、俟債票印就、再行通告、向原經募機關憑預約劵、換領債票、（第十五條）各經募機關承募本公債時、如將所領應給購户之債票、有遺失損壞情事、應負照數賠償之責、（第十六條）各經募機關承募本公債、應將募得債欵、當日滙交財政部指定收欵之總機關、彙解應用、不得延擱、如收欵後不即照滙、所有延期利息、應由該機關負擔、（第十七條）凡經募本公債、如於發行期内、將債欵照繳者、無論個人與機關、給予經手費百分之一、以示鼓勵、但所有經募用費、均在該項經手費内開支、槪不另給、（第十八條）本簡章如有未經規定事項、均依照公布之本公債條例辦理、（第十九條）本簡章如有未盡事宜、得由財政部隨時修改之、（第二十條）本簡章自公布之日施行、 
[農鑛部請設立林業專校]  
　　農鑛部以我國林業急宜推廣、而林業敎育、尤須整理、昨呈行政院、請設立林業專門學校、以養成林業專門人才、茲錄呈文如下、「竊查世界文明各國、林業敎育、莫不與他項敎育並重、我國辦理林業敎育、垂二十年、僅於農業學校内附設科目、其他一二中等敎育機關、續效無聞、夫森林爲救國政策之一、建國方略、於造林計劃、尤有明確之指示、方今訓政開始、努力建設、遠鑒列邦成法、内察國内需要、上溯總理遺訓、林業敎育均有積極振興之必要、職部職掌所關、爲全國林業前途計、尤以爲非特别注重敎育、無以樹立根本、擬懇飭下敎育部、妥擇相當地點、迅速籌設專門以上林業學校一所、以爲全國模範、限令各省市按照所轄林區廣狹、分設中等學校若干處、以求普及、國内原有林業學校、責令主管機關力加整飭、俾竟完功、一面通令全國各級學校、酌增林業課程、以樹造林運動之基礎、蓋必有獨立專校、以研求高深學理、而後專門技術人才有所取資、有中等學校以灌輸普通智識、而後助理管業員佐不虞缺乏、舉國學子咸曉然於林業常識、而後造林運動與夫保護愛惜、可期一致、此職部對於根本儲才計畫、所爲亟思協力籌定者也、所有擬具整理林業敎育辦法、懇請轉飭施行緣由、理合具文呈請鑒核、訓示祇遵」、 
[繆斌與鎭江新聞界談話]  
　　鎭江通信、昨日午後四時許、鎭江及京滬各報駐鎭記者、往民政廳訪問繆廳長、當蒙繆氏接見、茲將記者等詢問各點、撮要錄下、（問）省府遷鎭後廳長政見如何、（答）省府遷鎭後、一切從新做去、開拓日日新的境地、我們祇求做到全省人民信仰、外間的毀譽、可以不顧、爲三千二百萬民衆鞠躬盡瘁而已、（問）鎭江設立普通市、能否實現、（答）鎭江設市與否、尙不可知、余個人意見、以爲鎭江無設立市之必要、增添一市機關、反多耗經濟、現擬設立社會局（或處）、與市政工程處、多數委員、均表同意、不日提交省政府會議、（問）拆城築路、仍繼續進行否、（答）仍然繼續進行、此事現由蘇建廳辦理、現正在詳細計劃中、（問）公安局若何改組、（答）鎭江縣公安局、改組擴大爲省公安局、局長一席、仍以現任局長陳復繼任、以資熱手云云、談畢興辭而出、（十九日） 
[浙省决分期改組縣政府]  
　　▲提前改組一等縣十四 
　　▲酌量增加各縣經費 
　　浙省政府對於改組縣政府、本早具决心、自内政會議及縣長會議以後、更公認革新組織與增加預算之必要、昨日省府會議、已參照民政廳分期改組縣政府辦法之提案、曁浙江大學財政廳建設廳秘書處與民政廳對此案之審查報告、决議提前改組吳興紹興嘉興杭縣餘姚鄞縣蕭山海寗蘭溪永嘉諸曁臨海瑞安長興等十四縣、其餘各縣經費、亦分别增加、茲探錄民政廳對審查報告意見、及原審查報告中之經費預算如下、（關於支配各縣行政經費審查報告之意見書）按支配各縣行政經費一案、前由本會議議决、交民政廳財政廳建設廳曁書處浙江大學會同審查、惟審查報告中完全改組者十八縣、縣數似覺稍多、而德崇桐均屬小縣、固可從緩改組、即平海嘉上慈鎭六縣、於舊嘉寗紹三府屬亦嫌偏重、而於之江流域椒江流域甌江流域飛雲江流域、未能兼顧、基他各縣、一等月支一千六百元、二等月支一千二百元、三等月支千元、例如德崇桐三縣向爲一等縣、月支八百五十縣、今每月祇加一百五十元、責令將徵收經費涓滴歸公、勢必有名無實、擬請於原審查報告之吳紹嘉杭長海蕭餘鄞九縣外、另加蘭谿諸曁、兼顧之江流域、加臨海永嘉瑞安、兼顧椒甌飛雲三流域、共爲十四縣、均屬向爲一等、釐定後仍列一等者、先行完全改組、每縣每月經費四千元、月計五萬六千元、其他一等十一縣、每縣每月經費二千元、月計二萬二千元、二等二十九縣、每縣每月經費一千六百元、月計四萬六千四百元、三等二十一縣、每縣每月經費一千四百元、月計二萬九千四百元、總共月支經費十五萬三千八百元、除原有經費五萬五千餘元外、每月撥補十萬元、却敷支配、再各縣征收經費、擬令實支實銷、繕具收支預算呈核、以便酌盈劑虚、是否有當、敬請公决、（原審查報告中之經費預算）甲·完全改組者十八縣、吳興紹興嘉興杭縣長興海寗蕭山餘姚鄞縣、以上九縣均爲一等縣、每縣每月經費五千元、平湖海鹽嘉善上虞慈谿鎭海、以上六縣均爲二等、每縣每月經費四千五百元、德淸崇德桐鄕、以上三縣均爲三等、每縣每月經費四千元、共計八萬四千元、乙·酌量增加者五十七縣、永嘉臨海諸曁東陽瑞安蘭溪嵊縣衢縣淳安黃岩江山平陽寗海靑田龍泉瑞昌以上十六縣均爲一等、擬每縣第月經費一千六百元、共計二萬五千六百元、金華仙居定海樂淸天台温嶺奉化永康義烏建德龍游浦江遂安富陽常山開化泰順　雲慶元景寗新昌象山玉環、以上二十三縣、均爲二等、擬每縣每月經費一千二百元、共計二萬七千六百元、麗水餘杭武義安吉武康松陽昌化孝豐桐廬臨安湯溪雲和宣平於潛壽昌分水新登南田、以上十八縣均爲三等、擬每縣每月經費一千元、共計一萬八千元、共計七萬一千二百元、兩共計十五萬五千二百元、舊有經費、每月五萬五千餘元、擬請由省政府增加每月經費十萬元、共計十五萬五千餘元、 
[宿遷僧衆土劣刀匪暴動]  
　▲徐宿電訊尙未恢復 
　　十七日徐州快信、徐屬東南境之宿遷縣、於本月十三日突然發生小刀會之變、同時徐宿遷電報電話、皆爲隔絶、迄至今日（十七）、尙未恢復、茲據宿遷到徐各代表所談狀况如下、（一）縣指委會代表蕭霄君、於十四日離宿、十六日到徐、據云、宿遷小刀會、向甚猖獗、而五華項極樂菴僧衆、亦最有勢力、年前黨方力主拆除東嶽廟、建造講演廳、會徒即極力反對、厥後五華頂住持匪僧慧門被捕、僧衆又力思反抗、現乃於陰曆年關黨方力行廢除舊曆之際、突然發作、極樂菴與講演廳、均在城北、僧衆土劣小刀會徒、三部分結合、約有七八千人、於十三日下午一時、突然持械暴動、宿遷之鬧市、全在城外、彼等即由極樂菴出發、首先搗毀縣黨部、各處搜捕黨員、連同搗毀學校、毆打敎員、雜物器具、槪行焚毀、被其捕去者、有黨方徐政汪澐王志仁（均縣指委）蔡克堯（一區黨部常委）等九人、受傷者有省立中學校長周宣德、縣立中學校長張懷鐸等、暴動分子、沿途大呼「打倒三民主義」「恢復帝國主義」「貽春聯放鞭砲」「恢復迎神賽會」「廢止陽曆實行陰曆」等口號、兼有同樣之標語發帖、且均持有快槍小刀等、電報局當時被其包圍、派持長槍者六人、監視電報房、不許發電、是時縣長童錫坤、適赴洋河鎭勘路、公安局長孫啓人、命暫閉城門、至晚童縣長返城、會衆搗亂已畢、童乃於次日設謀暫行解决、是日晨（十四）蕭代表即奔至潼陽、悉沭陽未駐軍隊、乃折至新安鎭、報告九師二十六旅、撥隊兩營赴宿維持、蕭即來徐請援、（二）宿遷應考區長人員蔡維幹等、於十五日離宿、十七日到徐、據云、十四日下午一時、童縣長對小刀會衆訓話、會衆提出三條件、（一）取消苛捐雜稅、（二）取消縣黨部、（三）重蓋東嶽廟、童縣長謂第一條極所贊成、第二三兩條、無法辦理、如黨員有違法者、你們儘可控告、打倒偶像乃是破除迷信云云、并令小刀會速將捕去黨員釋放、可以和平解决、緣是時部隊未到、童亦莫能强硬解决也、厥後會衆漸散、即將捕人釋放、惟地方狀况、尙未恢復、乃至十五日晨、小刀會徒又在城外集會、續行搗毀其他市鄕黨部學校等、暴動人有和尙有農民有流氓有勞工有土劣、可以說全是守舊無識者、倘不急於消弭、後患當不堪設想、蔡等亦遭彼等疾視、此行係潛踪來徐、記乾頃赴此間電局詢問、悉徐宿電訊、尙未恢復、惟該縣指委會、已致電南京蘇省代表大會之宿遷代表、請爲就近設法請援矣、電文如次、「急南京省代表大會轉宿遷代表鑒、十三日下午、極樂菴僧衆會同土劣率領小刀會七八千衆、搗毀縣指委會及各學校、搜殺黨員、并捕去本會工作人員九名、地方糜爛、情勢萬急、懇請就地設法救援、宿遷縣指委會代表自銅山發」、 
[第二集團參觀團到徐]  
　　十七日徐州快信、第二集團參觀團、久有來徐之訊業於今日（十七）由豫乘專車抵徐、該項專車、計共十一節、以五三零號民權隊車頭拖帶、於十一時到站、即行停施東站、參觀團人員、統由洛陽各級軍事學校監督處副監督李興中率帶、計有魯豫剿匪總司令部參謀長李樹春、第二十五師長張自忠、第二十師參謀長王凱如、軍事學校副校長方沛善、軍事學校敎育處員邊際雲任化鵬、軍事學校主任副官賀芳團、副官王革非、軍事學校主任秘書陸元愷等、隨行有手槍隊一排護衛、各參觀人員、均駐車上、李興中氏到徐後、即下車赴第一師部訪晤劉峙、略談即返車上、劉峙旋派副師長張克瑤副官處長胡振武等、赴站邀李晚餐、今日因一師部正開第二綏靖區軍民懇親會、且李氏等初到、亦須休息、故定明日起開始參觀、地方公團并定於明日下午三時、在民衆俱樂部開歡迎大會、歡迎李氏及隨同參觀人員、記者頃赴站訪李、適正入城、晤其主任秘書陸元愷氏、據談該參觀團、係於昨日由洛陽出發、過鄭州開封、均未甚躭延、在徐參觀大約二三日畢事、或將由徐再往其他各處參觀、但須候總司令之命令、方能决定也、 
[徐州綏靖區開懇親大會]  
　　▲劉峙詢問地方疾苦 
　　▲各縣代表均有執告 
　　十七日徐州快信、第一師長劉峙、爲就第二綏靖區内詢問疾苦聯絡情誼改革政務整理建設等事、特召集軍民懇親大會、原定十六日開會、以及期各縣代表未能到齊、乃展至十七日開會、是日下午一時齊集於第一師部、在大禮塲佈置坐次、劉峙親自主席、列席人員、計有沛縣代表李石菴燕振聲李越清陳永聲胡玉環董玉祥張同洵張宗甲、睢寗代表王氷如倪善慶徐紹英丁雲聲蔣春藹長驥德邱蔭華魏近禮卓吟樵熊子魯王坊堃呂欽之徐紹俊姚兆生傅懷珍、豐縣代表李乃正彭元仁楊德芳張銘盤王敬貞張廣苞、碭山代表李瑞東郭守正于海蓮董汝梯董若愷朱相辰、銅山代表梁任東王壽人張炎昌周長祚高榆川周脈絡陳奠九鄭曜東賴家鐸白秀瑤李敦智陳泮舟、蕭縣代表李效庭等、并有一師各部人員、統計一百餘人、環而圍坐、開會後劉峙報告、大致謂我人應作新國民、一洗舊染、個人要整躬耐勞、地方在切實建設、如組織民團、認眞淸鄕、調查户口、安置游民、實行村制等、均爲必要之事、望各代表努力表率做去云云、旋請各縣代表報告各縣疾苦、沛代表稱、本邑（一）治匪須用重刑、（二）要切實淸鄕、（三）公安局公安隊宜分制、睢代表稱、本邑（一）土劣多通匪、不築路、（二）軍隊每不能長期剿匪、（三）積匪多不能即時處理、碭代表稱、本邑（一）民團辦理尙好、可以拒匪、（二）黨務亦無糾紛、（三）應請注意剿匪、豐代表稱、本邑（一）要建設築路、（二）疏浚河道、（三）要敷設長途電話綫、銅代表稱、本邑（一）要從速治河、以免水患、（二）澈底打倒貪汚官吏、（三）積極提倡敎育、（四）淸查户口、（五）丈量土地、（六）澈底禁烟、蕭代表稱、本邑（一）電燈電話從速經營、（二）嚴剿股匪、各代表報告畢、劉峙謂聆諸公輿讑、當要逐步澈底做去、　在通力合作云云、旋即攝影聚餐而散、各代表來徐、均由師長在東站大金台旅館設有招待處、派趙副官元壽招待一切、并由一師開會游藝娱樂、各代表均甚滿意、 
[駐蚌第二師代表大會之選舉]  
　　▲執監委員已宣誓就職 
　　▲三次全全會代表亦選定 
　　蚌埠通信、陸軍第二師第一次全師代表大會、今日（十七）上午九時、在新新世界開選舉執監委員會、出席七十九人、黃杰主席、中央監選員顧祝同列席監選、先宣佈選舉規則、旋即散票舉師特别黨部執監委員、各代表用記名投票法、選舉結果、爲王敬久馮劍飛郭劍鳴顧祝同趙强華鄧春華唐世範朱學恒謝振等九人、當選爲執行委員、陳瑞河章温達初何大熙方鎭等五人當選爲候補執行委員、黃杰樓景樾唐循鄭洞國侯克聖等五人當選爲監察委員、禹治李明揚雷克文三人當選爲候補監察委員、又第三次全國代表大會代表、選定顧祝同黃杰二人、將來呈報中央、由中央指定一人出席、十二時散會、下午二時執監委員舉行就職典禮、出席代表六十九人、樓景樾主席、行禮後、主席報告開會意義、次師特别黨部籌備委員會秘書長張海容、報告籌備經過槪况、次全體執監委員宣誓就職、誓詞云、「委員等受全師同志推選、誓以至誠、遵守本黨總章、服從中央命令、實行三民主義、完成國民革命、若有背誓行爲、願受本黨最嚴厲之處分、謹誓、」誓畢、中央監選員顧祝同致訓詞、略謂今日爲第二師特别黨部第一次全師代表大會推選執監委員、及執監委員就職之日、祝同謹以中央監選員資格說幾句、在大會期之内、觀察各代表以誠意出席、通過最緊要之各級黨部經費案、並願以個人捐廉辦黨、甚爲佩服、今天所選出之執監委員、均是在本黨中能努力的忠實同志、將來本師黨務前途、定有進步、發揚光大、望各委　員今後一致努力、爲全師黨務作提綱絜領的指導云云、次來賓及各代表相繼演說、次黃杰致答詞、主席樓景樾致閉會詞、次呼口號奏樂、最後由新新世界演員、表演新劇一叚、以助餘興、下午六時閉會、（二月十七日） 
[朱毛復折竄贛東]  
　　▲因閩軍堵擊之故 
　　十五日南昌通信、湘贛匪首朱毛、由贛西竄至贛南時、始欲由信豐竄粵之連平、冀圖盤踞東江、因粵北善後委員王應榆率兵嚴防、計不得逞、乃欲由尋鄔遁入閩之武平、而閩南駐軍郭鳳鳴、又早得報、督隊由武平向羅福嶂堵截、大敗朱毛於三省交界之羅墉中村一帶、朱毛因此不敢竄入閩南、乃由筠門嶺折入會昌、會昌知事聞警逃避、經該縣公團公推承審員某代理縣長、維持秩序、幸朱毛因李（文彬）劉兩旅、尾追甚急不敢久停、地方未遭糜爛、茲據十五旅劉士毅電告、本月八日朱毛率殘匪千餘人、由瑞金之武陽墟竄九堡時、適十五旅蕭團趕到、迎頭痛擊、斃匪百餘人、繳槍數十枝、朱毛因渡河困難、即向石城方面沿贛閩邊逃竄、李劉兩旅、仍跟踨窮追、據前方探報、朱毛逃竄之計劃有二、（甲）由石城而廣昌而黎川、越杉關逃入閩北之光澤邵武、（乙）由閩贛邊逃至贛浙邊、與贛東共魁方志敏部會合、但匪共此剿彼竄、素無一定、故本省剿匪正副總指揮、除電福建楊樹莊即速飭令閩北駐軍堵截外、並令原駐贛東之三十五旅韋杵部三十六旅周志羣部、在廣昌石城一帶、嚴防其東竄、周韋兩旅奉命後、已由上饒撫州向廣昌前進矣、 
[粵省通令各軍裁兵]  
　　▲第八路總指揮部明令各軍縮編 
　　▲地方警衛隊亦須同時整頓 
　廣州通信、自中央編遣會結束後、各省將依次執行該會議决案、實行各該省縮編事宜、兩粵方面、自李濟琛回粵、對於兩省裁兵方法、已定有相當步驟、近日第八路總指揮部以各軍編遣籌備、已有眉目、特於十三日明令各軍、統限三月十五日以前、一律依照新頒暫行編制表、將第四第五第十一第十五各軍、縮編爲師、并令將被裁官兵報部、靜候安置、令文如下、「查目下全國軍事告終、建設開始、整軍經武、首重裁兵、我兩粵爲革命策源地、自應率先遵奉中央意旨、切實施行、將本路所轄各部隊、分别編遣、合行令仰該軍長、即按所頒暫行編制表、將該軍縮編爲一師、限三月十五號以前、一律編配完竣、并將全師所有官兵軍械服裝器具實數、呈報本部、聽候點騐、編餘官兵、凡在十七年春間所頒編制表内所規定者、應完全報送本部、靜候遣置、其非編制表内所規定者、毋得報送、仰即遵照辦理、」各軍奉令後、業於十四日起、遵照辦理、第五軍徐景唐部、原有所屬第十三第十六第十八各師、昨亦同時奉到該軍長飭令、限本月底着手進行、以上爲各軍編遣中之近况、至地方防軍、如各縣民團及警衛隊、現當局亦注意裁汰及改善、以减輕地方財力之負担、此項計劃、係根據全省第三次代表會之議决案、此案經當日通過後、省政府又奉到内政部令查此項民團或警衛隊之人數及槍械、以便從事改善、省府陳主席奉令後、昨已將調查表兩種、令發四善後區、及分飭各縣、限文到兩月内按表塡報、以憑考核、其調查範圍如下、（各縣市敬衛隊調查表）（一）隊名、（二）防區、（三）駐紮地、（四）成立日期、（五）人數、甲職員人數乙隊警人數、（六）槍枝、甲種别、乙數目、（七）子彈、甲種别、乙數目、（八）每月平均經費、甲收入、一省欸、二地方欵、乙支出、一經常費、二特别費、（各縣市保衛團調查表）（一）地方别、（縣或市）（二）區别、（三）駐紮地、（四）成立日期、（五）人數、（一）職員數、（二）團丁數、（六）槍枝、一種别、二數目、（七）子彈、一種别、二數目、（八）每月平均收支、一各項地方收入、二各項支出、（二月十五日） 
[漢特市黨部執監委員就職]  
　　▲當舉行一次常務會議 
　　▲推定常委及各部部長 
　　十五日漢口通信、漢口特别市黨部執監委員、業於本月十日、由全市代表大會、正式產生、所有改組指委會一切事宜、均已就緒、遂於今日（十五）午前舉行宣誓就職典禮、各委員代表均到、約數百人、中央特派監誓委員李翼中、由湘趕至、九時宣佈開會、由徐允檀主席、首向黨國旗及總理遺像、行三鞠躬禮、並讀總理遺囑、次監誓員及全體執監委員就席、次舉行宣誓、次監誓員李翼中訓詞、次市指委會代表孫繩·省指委員會代表張知本·省政府代表胡宗鐸·政分會代表翁敬棠等惠詞、次執監委員代表汪奠基致答詞、散會、旋舉行第一次常會、陶鈞主席、分配工作、推定林逸聖潘宜之李愼安爲常務委員、孫繩爲訓練部長、汪奠基爲宣傳部長、凃允檀爲組織部長、彭伯勛陶鈞李煥章爲民訓會常委、孫繩凃允檀汪奠基爲黨然委員、陳言爲監察常委、分配工作畢、即討論議案、當决八案、（一）電呈中央報告本部成立、並請頒發印信、（二）通告下級當部、辦三次全國代表大會初選、（三）通電各方、報告本部成立、（四）電中央請示本市出席三次全國代表大會代表人數、（五）本部常會、定每星期一上午十時、（六）本黨部正式印信未頒發前、暫借用市指委會印信、（七刋刻各部處會印信、（八）指委會定本月二十日結束、 
[閩省廢除舊新年之運動]  
　　福州通信、福建民政廳長陳乃元、於上月初旬、聯合各團體、舉行廢除陰歷大游行後、各界繼起響應、極形熱烈、黨部方面、先由指委林寄華、以福州城内南後街朝宗七社、與南台中亭街崎頂萬壽橋一帶、每届廢歷新正、陳列燈市、踵事增華、各鄕愚民、更有元宵迎燈結隊比賽之陋習、肇禍耗財、遺害尤鉅、本年實行廢歷伊始、特函省府轉令各廳、通飭各區公所、切實禁止、各指委又以南方好鬼、閩俗尤甚、陰歷年關及上元前後、供祀偶像、奇怪百出、山西省黨部、現已發起破迷、本省又於同時函令各縣市黨部、本届臘尾春初、市上所有售賣門神灶君財神喜神天官賜福太歲春牛及其他含有迷信之印刷品畫品、亟應努力破除、務使吾閩訓政期内之種種障碍、毅然盪滌、勿使遺留、政界方面、各省委因來陰歷新正、各機關領袖排日宴請春酒、徵逐酣嬉、曠悮工作、殊失革命訓政之精神、且以賀年片互相郵寄、尤屬無謂、故於除夕前由秘書處函飭各機關、一律嚴格禁止、敎育廳長程柏廬、亦通令各校、現在普用國歷、所有勤務校丁、新年賞欵、力加革除、不得襲沿舊習、作正開銷、福建高等法院長劉伯仁、並令所屬各縣地方院及分庭對於廢歷新年、所有民刑訴訟、仍應照常審理、不得停止辦公、市公安局長郭詠榮、諭令各署隊員警、自陰歷元旦起、不准告病請假、擅離職守、違即分别撤懲、本日復示禁演舞龍燈獅靶燃放燄火鰲山、可謂熱心提倡國歷、一洗閩官塲數百年來之汚點矣、社會方面、福州七關外漁船蛋婦、例於廢歷元旦至初四日止、携筐入城、按户唱賀年俚曲、索賞粿餌、本春已由内河船員七會、自行禁阻、日來市上確未見一個靑衣螺髻之船娘足迹、城台典舖、舊例元旦迄初七日、停止典贖、除夕則澈夜展市、典業工會、亦因中央命令普用國歷之故、自動通告各典贖主、除夜祇限十一時閉門、元旦起照常營業、各祠廟歷新年、均有開堂啓篆悅神判夜等等名目、併於門前高懸各種紙糊迷信品、現亦一律宣告廢除、報界除一月起已停刋夏歷日期外、除夕元旦、均行出版、（二月十三日） 
 
 

Page 11

 
 
國内要聞二 
[湘省財政黨務兩問題]  
　　▲劉嶽峙在京接洽之結果 
　　長沙通訊、湘省政府委員兼財政廳長、同時兼省指委會委員訓練部長劉嶽峙、於一月十六日、奉省府推派、偕同財政整理委員會委員張開璉赴京、接洽財政問題、首途之後、長沙市黨務指委全部撤回之風潮突起、省指委會又電請劉嶽峙、向中央呈述此次湘省黨潮經過、並請求解决、以上兩事、爲湘人所極注意者、因爲湘省軍費、雖定爲月支一百萬元、係指經常費而言、臨時剿匪各費、尙不在内、在過去半年中、國稅收入、每月不足百萬、均由省庫中借墊、先後已撥墊二百餘萬之鉅、總計軍費支出、幾佔湘省全部歲入百分之八十、如不謀解决、省地方將無從着手建設、至於黨潮、自長沙市指委、反抗省指委會扣發黨證、而全體撤職之風潮發生後、省指委會自身、亦因而破裂、與市指委會表同情之省指委王鳳喈李毓堯彭國鈞張炯四人中、王李彭三人、已向中央辭職、並推王氏赴京呈述、張炯則拒絶副署前項任免命令、並辭組織部長兼職、而主張扣發黨證再加視察一方面之省指委劉嶽峙劉召圃袁同疇羅介夫陳嘉任五人、除劉嶽峙前已赴京外、其餘四人、因中央組織部、曾有來電否准扣發黨證、致整理黨務計畫、不能實行、故亦聯電辭職、是省指委九人、除劉嶽峙張炯（張僅辭組織部長未辭委員）二人外、均已辭職、迄已兼旬、中央尙無准否明文、各委員均因已經辭職、不再過問黨務、全省黨務、因而停頓、湖南正式省黨部、在二月十五日以前、絶對不能成立、第三次全國代表大會、湘省已喪失選派代表權利、全省最高的黨務機關、旣已停頓、而已被撤職之長沙市指委、因任免命令、無人副署、不能執行、仍得活動如故、除派陳漱源譚巨濤等赴中央控告省指委會違法外、並藉扣發黨證爲由、通電各縣市指委會各派代表、來省開會、爲全省一致的大規模之反抗、風潮因而愈大、如何解决、亟爲一般人所欲聞、今者劉嶽峙已於九日偕同張開璉返省矣、連日各界人士、前往高升門劉宅叩問在京接洽情形者、户限幾穿、茲將劉氏對各方面所談關於在京接洽財政黨務兩項情形、縷述於次、（甲）財政問題余（劉氏自稱）此次赴京、向中央陳述省地方財政困難情形、中央完全嘉納、對於湘省國稅、准由中央派員經收、即以國稅作駐湘各部隊軍費、倘有不敷、由中央統籌彌補、不再向地方籌借、對於地方稅、凡奉有明令撥歸地方者、全數留作地方政費及建設之用、至於省庫已經墊借軍費二百餘萬元、承認由中央分别歸還、是此次入京、接洽財政問題、已得極圓滿的結果、從此省庫不支軍費、湘省財政、自可漸入整理之途、（乙）黨務問題余在京晤胡展堂戴季陶兩先生、均認爲黨内决不許有任何派系、從中操縱、以爲攫取權利之終南㨗徑、戴先生並以目前各省黨務之糾紛、係屬黨的發育時期一種必然之現象、祗要黨基日固、彼輩自受天然之淘汰、不足慮也、湘省最近黨務偶起小故、認爲亦是黨的發育必然之現象、戴先生並與余縱論中華民族之民德、戴謂中國民德、即經典所謂之正德利用厚生、西方祗注意利用厚生、中國注意利用厚生、復注意正德、正德即總理王道之說、利用厚生、即功利之說、歐美賢哲因功利之說甚昌、社會頽風無法挽救、故極力歡迎東方文化、今我國民衆暓於時說、反棄本國固有之文明、而採歐美功利之說、是不啻擲黃金而抬瓦礫、越日在譚組安先生私邸、晤中央組織部長陳果夫、談及湘省黨務糾紛、陳中央不明湖南審查眞相、故由組織部電令湘省指委會發給黨證、余黨將湘省領到黨證並非不發、是因爲各縣指委中發現有庇共及共黨份子、故要派員再行視察整理一下、再發黨證、實係審愼、不是扣留、陳先生始明此中眞相、比囑余回湘迅速處理、呈報中央備案、余於九日返湘後、本欲遵照陳果夫先生晤商辦法、依照省指委會原定計畫、立即派員視察、以便發給黨證、無如省指委會各委員僉以我輩均已辭職、中央尙無慰留與否之表示、不便服務、致遭中央之譴責、故至今數日、尙無正當解决、現已定於十三日午前十時、在省黨部開黨政聯席會議、以適當解决辦法、决不任其久延、多滋紛擾、 
　　觀劉氏所談、是財政問題已有圓滿之結果、黨務紛糾、中央旣明瞭視察後再發黨證内容、而囑劉氏回湘處理、是最後勝利或屬於主張視察一派、湘省黨務指委或將有一部分改組、蓋反對視察一派之指委、因已走極、除張炯外勢難復職也、（二月十三日） 
[陳仲孚離靑回京]  
　　▲因中日交涉變化▲膠澳接收無期 
　　靑島通信、日前中日談判、形勢頗爲順利、駐魯日兵已定期撤退、關於濟南事件、致業已解决、國民政府並規定膠澳爲特别市、任命陳仲孚爲特别市長、王植山爲臨時秘書、陳王帶隨員四人、於日前來靑、庽大和旅館、預備日兵撤退後、接收膠澳商埠事宜、曾派人赴商埠局接洽一切、商埠局總辦趙琪、當即飭所屬各機關、結束一切、預備交代、不料中日交涉突生變代、日方并有否認協定之消息、因此談判停頓、撤兵無期、且直魯餘孽並有在靑島附近舉事之說、陳等見接收無日、電國府請示、國府已覆電、令其暫緩接收、陳奉命後、於昨日搭輪南下覆命、其他接收人員、尙有一部留靑、（二月十六日） 
[蕪湖快信]  
 
公安局長徐朝桐、除通電發宣言張貼標語外、另推代表馬春廷等四人、赴省向黨部及省府請願、並定三月三日開市民大會、（二）函知總商會商民協會轉知各商號、無故不得開除店員、（三）將李姓業產馬路大花園、改爲中山公園、每團體推舉代表一人、組織中山公園籌備處、 
　　▲建設廳令將蕪湖省立第二農塲、改組爲省立第一模範農塲、委朱宜民爲塲長、蕪湖商品陳列所停辦、交縣政府保管、其他省立之工廠、則招商承辦、 
　　▲十一師奉蔣總司令電令、該師駐在地、改爲第十一綏靖區、除皖南全部外、浙省之杭嘉湖、均爲該師綏靖區、新編第三旅調駐高淳溧水、遺防亦令由十一師駐紮、 
　　▲蕪湖交通銀行行長張麟書、經總行調充鴢管理處稽察、遺缺委楊彥芬接充、 
　　▲蕪湖總商會、前以裁厘瞬届實行、一切通過稅、皆在必裁之列、内地二五稅、尤無存在必要、曾函請蕪關監督、着通令各關卡一律緩徵頃接復函、謂内地稅局裁撤後、常關内地稅、仍由關徵收、未便擅自停徵、 
　　▲安徽省政府委員張亞威、昨乘安豐兵艦過蕪赴京、向國府執告皖省最近政况、 
　　▲十一師前爲鞏固冬防起見、在蕪設立船舶稽查處、茲因冬防已過、特訓令撤銷、（十七日） 
　　▲中央特委安徽典試縣長委員孟壽椿、襄試委員嚴寳杜、於今日過蕪赴安慶、聞試期定本月二十二日、 
　　▲中央建設委員會前委陳泰桂爲蕪湖無綫電台台長、陳近已將機件自京運蕪、從事籌備、約兩星期後可裝置竣工、 
　　▲蕪湖各界聯席會昨又開緊急會、討論民衆團體欲將日貨布疋罰欵三萬兩規元撥出一萬兩、分作經費事、當因反對者甚烈、致無結果、决請省指委會派員來蕪解决 
　　▲皖太和阜陽等縣迭遭股匪洗刦、災區達二百餘里、人民死亡達三萬餘人、蕪湖義振協會現正募欵振濟、（以上十八日） 
[鎭江短簡]  
　　▲江蘇省建設廳廳長王柏齡、因編纂編遣會議軍事各項、昨又赴寗、約須躭延二三日、方可回鎭、 
　　▲湯句路綫、現由建設廳公路局測量完竣、進行第二步工作、預備招工投標築、寗鎭路綫、連日正在測量、兩日後即可告成、 
　　▲江蘇省黨部、因選舉完畢、亟須遷鎭、昨特委派陸鐵城君來鎭、會同建設廳第五科長吳曉團君、至敏成學校勘屋、 
　　▲建設廳王廳長、因豐縣建設局長陶興文、去歲呈請辭職、昨特照准、將陶調任泗陽、遺缺委豐縣行政局長馮守性調任、 
　　▲江蘇民正廳繆廳長、昨日親行查視各街、見沿途乞丐甚多、即令公安局收送乞丐收容所、並籌設平民習藝所、招納貧民作工、（二月十九日） 
地方能信 
[松江]  
　　莘莊鎭發現土匪莘莊鎭西街小石橋附近馬敬時家、於昨晚八時許、有形似匪類之匪徒十餘人、至門首東張西望、徘徊往返、形跡可欵、其時馬敬時適外出歸家、見狀大欵、當即密告該管公安第五分局、請求派警查詢、局長袁鼐、適已安睡、無人負責、一時闔鎭居民、大爲驚恐、該鎭自衛團聞悉後、當即派隊查緝、則該匪徒等已遠遁他去鴻飛冥冥矣、 
　　縣黨部第六次常會、縣黨部於十九日開第六次常會、討論事項、（一）常委提本會各工作人員黨藉、應即一律移轉第一區案、議决交組織部辦理、（二）加緊門禁案、議决交秘書處辦理、（三）二月份請假逾期各員、依照本會辦事細則扣薪案、議决到三月份發新時扣去、（四）秘、（五）周鳳岡提、訓練部助理梅水逋同志、前因公致 
病返家、其生活費應否照給案、議决照轉、（六）民訓會提、商民協會呈送預算表、業已審查、請通過案、議决通過、並呈省請示、臨時動議（一）第二區黨部呈報、開辦民衆夜校辦法、並請函敎育局撥給油火雜費案、議决照轉、（二）張傑才同志提、縣代表大會議决案内、追悼戰死烈士案、應請確定日期辦法案、議决定三月十三日舉行、交宣傳部民訓會辦理、（三）宣傳部提、籌備總理逝世四週紀念案、議决交宣傳部辦理、 
　　省警大隊抵松、浦南北新街被共匪焚燬後、南鄉祇亭林駐有陸軍五師第十一連、及省警大隊、山陽等處、形勢嚴重、迭經告急、迄無軍警開駐、山陽民衆、惶急不可名狀、現民政廳特將駐紥常州之省警大隊第三中隊全部調松、已於今日（十九）十午五時抵松、聞在松暫駐、即須派駐浦南各鄉剿匪、 
[蘇州]  
　　市公安局大捉賭陰曆新年、蘇城各處賭窟、比較往年爲盛、市公安局連日派保安隊出發搜捕、不遺餘力、十九日又在鎭撫局前十八號、梁撫司四號等處、擭住賭客二十七名、當即解訊司罰、 
　　法院首席定期就職新任吳縣地方法院首席檢察官蔡鼎成、定於二十二日上午、宣誓就職、 
　第六師注意地方綏靖第六師奉令分駐江南寗鎭蘇常各縣、擔任第八區綏靖事宜、昨發表爲綏靖地方、告民衆書、分發各縣張貼、提出民衆應遵照之條件十點、民衆應切實注意、 
　　點騐委員赴錫點騐駐軍委員王同文等五人、於十八日點騐駐蘇十六旅三十一團後、已於十九日赴錫、點騐駐錫三十二團軍隊、 
　　商會商團挽留鄭公安局長吳縣公安局長鄭貞靑、最近因辦事棘手、態度消極、特電呈民政廳、請求辭職、蘇州總商會及蘇州商團團本部、特於十九日、分别電致民政廳、懇切挽留、 
　　總商會常務會議摘要總商會十九日下午開常務會議、議决案摘要如下、（一）定二十五日開監委會、審核十七年度上半年决算案、（二）印花稅局函復、簿摺加貼印花案、議决、提交第六次委執會討論、一面仍函請全國商聯會、呈部協爭、在未解决以前、應遵守民元章程貼用、（三）財政廳函復、改辦消費稅、仍請協助調查案、議决、提交執委會討論、（四）中央劵換領公債會領還、並請江蘇銀行蘇分行、擔任代辦手續、（五）訂二十八日下午開第六次執委會、（六）呈請鐵道部、俯准增開蘇滬客車、以利交通、（七）護龍街工程滯緩、妨害交通商業案、議决、函催工務局、從速施行、限期竣工、 
[無錫]  
　　各工會聲援徐　芳被毆案本邑柏燭業職工會常務委員徐　芳、於十三日經北門外壇頭衖李萬生三房燭號、經理樂職芳之邀請、到店吃酒、詎徐到店後、被樂聯芳唆使燭司楊增榮毆打成傷、投勞工醫院醫治等情、茲悉昨日（十八）邑中絲廠職工聯合會紡織廠聯合工會麵粉廠聯合工會等十五職工會、以樂聯芳旣唆使作司毆打徐　芳於前、復敢揑報索詐於後、爰特聯名發表宣方、一致聲援、務求達到懲兇之目的、又工整會方面、亦公函致縣政府、請求依法嚴辦、以維工運、 
　　保隆典當進閉之反響本邑南門外淸名橋下塘保隆典當、因歷年虧耗、難以支持、决計閉歇、茲悉保泰典業職工會（即保隆） 
常務委委員朱慕豪、聞悉上項情事、於昨日（十八）特具呈縣政府、控告該典經理徐漢臣壟斷把持、朦請閉歇、妨害職工生活、不顧貧民經濟、請求澈查賬目、駁斥備案、並謂該典歷年獲利不資、職工未得紅利、多年並無報銷、且該典房屋係盈餘項下所建築、應由股東職工共有等語、未識孔縣長若何批示也、 
　　警察隊士無心自斃案相騐記本邑縣警察隊第二中隊第一分隊警士劉子輝、於十七日晚間七時、因自己誤觸手槍以致擊斃等情、茲悉昨由殷承審員、帶同檢騐吏沈桂芳等、前往相騐、委係生前自行槍子擊傷身死、諭令買棺收殮、騐畢返縣復命、並聞包局長以劉警在隊服務有年、尙屬勤勞、特呈請孔縣長、發給埋葬費若干、以資埋葬、 
　　周家橋又發生盜刦案錫屬萬安市周家橋地方客民楊盤根、種田爲業、前（十七）日將上年所穫之米、載城出糶、共計售得洋一百九十餘元、携欵回家、詎爲盜匪探悉、於當晚八時許、突來盜匪十餘人、打開大門、一擁入内、大肆搜刦、計被刦去鈔票及現洋二百餘元、銀表一只、長袍衣料兩段、損失在三百元上上、盜衆得贓後即向南方逸去、 
[常州]  
　　北部游巡隊槍殺行人武邑大北門外北部游巡隊隊士胡懷芝、於十八日下午五時許、武裝出發巡哨、詎未滿一小時、怱回隊報告、謂巡哨至蓮子橋地方、見有五六人在前徘徊於途、當即上前詢問、即被彼等開放手槍一響、我即回放盒槍二響、放槍之人逃逸無踪、當被我擊斃一名、我已犯命案、請將我看管送縣訊辦等語、游巡隊部以眞相未明、隨時電請公安第四分局派警數名、會同游巡隊、將其解送縣政府訉究、朱縣長據報、除略訊一過外、即命將胡懷芝發所收押、並定十九日上午親往相騐、至被擊斃之人、有人認識、名馬明生、係南京人、向充巡士、被擊斃原因、傳說不一、大約不外出於姦情、 
　　錢業上市之各莊武邑各錢莊、擇於十八日下午五時許、到公會正式上市、計到者有永孚·仁豐·和愼·裕農·永利·恒大·恒泰·源通泰·五豐·同德·豫通·怡豐·瑞豐潤·彙豐·振康源·阜豐·愼裕·潤昌·泰成·厚豐等二十家、鼎成莊因今歲改組、尙未就緒、故未上市、達昌莊因去歲營業欠佳、暫行收帳、 
　　省警察隊已開拔駐常省警察隊、奉令開赴松江剿匪、十八日下午三時、整隊赴車站、掛車四輛、開赴松江、惟接防隧伍、尙未到常、 
[江陰]  
　　保衛團丁玩槍肇禍市區特種介衛團特務隊隊士孫祺、（即阿大）自佩盒子砲、昨晨（十八）在東大街火衖内張子根家閒坐、與其十三歲幼女和寳戲言、將盒子砲玩弄、不料尙有子彈一粒、並未退出、觸機彈出、擊中和寳頭部、傷勢甚重、經崗警到來、將傷人送紅會醫治、肇事隊士孫祺、送至公安局送縣訊辦、據醫生云傷勢甚重、恐難挽回、 
　　因捉賭警團衝突楊庫公安第四分局長趙保成、十六晚據人報告、鄰鄉馬嘶西塘市、有人開賭等情、趙遂派梁僱員率警前往拘拿、被當地保衛團悮會、雙方開槍、賭徒與保衛團相混、將公安局巡士毆傷七人、兩下互失槍械、現由張局長委三分局長調查、昨（十八）將受傷巡士舁縣騐看、一面令拘肇事人到案訊究 
[揚州]  
　　刁家廟夥刦傷人江都南鄉刁家廟楊家蔣民楊安啟、因於十八晨一時、遭盜持械登屋、拆椽入内、搜刦衣飾現洋二百餘元、並拒傷右臂、除報官勘緝外、特抬來揚州博愛醫院診治、 
　　共黨認設分部江都縣政府公安局、迭獲共黨嫌欵犯、茲被捕共黨已在縣認供、所有戊辰歲底、發現反動標語、確有主持之人、並供出新城·舊城·揚中·女子·商業·黃包車六處分部、 
[溧陽]  
　　郭縣長被控本月十二日、郭縣長爲游民習藝所經費支拙、向育嬰堂商借、與該堂務委員狄楨、言語衝突掌頰兩下、頓時面即腄赤、狄認爲公然侮辱、不甘屈受、已向省方控告、　　狄準備控千時、有甘局長出爲魯仲連、狄執意堅决、絶未接受、 
　　縣黨部第一次臨時執委會溧陽縣黨部執監委員、或經省黨部圈定、執行委員爲周榮錦·狄迺津·陸一勺·莊敬懷·汪兆麟·監察委員爲宋宏·狄嘉福·吳山、現已先行視事、昨開第一次臨時執行委員會、分配職務、常務周榮錦、組織狄迺津、　練陸一勺、兼民訓會常務委員、宣傳莊敬懷、議决本月十八日接收縣指委會、二十四日宣誓就職、 
　　寗杭公路定期開工寗杭公路溧陽段、沿綫户口、已調查淸楚、編制就緒、工用器具、亦準備完全、定於本月十八日開工、 
[淸江]  
　　除夕地震誌異九日（即舊歷除夕）午後十句鐘後、忽聞空中微有響聲、無何房屋磚瓦、皆有聲響、人覺頭暈、計閱十餘公鐘始已、不過是夜除夕、普通人類就寢較遲、以故知之者多 
　　岳師長查覓營房岳維峻師長、比以所部新自阜陽調集淮陰全師約一萬五六千人、驟然聚駐一地、致各營駐在地點、不敷分配、爰於日前電呈中央請示、昨奉覆電、今就淮陰舊日所有各駐軍房屋、詳細調查分駐、當查得舊護軍使署内紫籐花館房屋、被木工王某等人拆賣、預備從嚴根究、聞於今日（十四日）已派人將王某傳到、着手追究拆賣原因、一面又因初到此間、業於所有舊日營房尙未十分詳悉、聞更預備聘請本地軍界出身一人、託其詳查具報、俾便分配駐紥、 
[寳應]  
　　兩長會剿刀匪寳應縣屬劉家堡一帶、素爲刀匪出没之所、最近均師莊磚場地方刀匪、受鄰縣共匪鼓惑、暗中結合、有定於舊歷正月初五大舉起事之說、縣長王官獻公安局長朱瀛得報後、即於是日（十四日）淸晨、督率警察隊官兵數十人、前往查緝、詎官兵甫抵該莊、匪徒已聞訉、由該莊會堂衝出、計百餘人、各持步槍盒子砲大刀等、直向官兵猛擊、黨被奪去步槍兩枝、受傷兵士五人、王縣長朱局長、即開槍還擊、激戰至一小時之久、匪勢不支、始各竄散、當場格斃匪衆三名、生擒二名、旋於匪窟搜出槍刀黃旗符號標語、及共黨宣傳品多種、一一帶回城中、 
[奉賢]  
　　南橋塘河工停止南橋塘河工、早經籌備就緒、定在去年陰曆十二月十八日、開始浚治、後因莊行發生共匪焚刦、無形停頓、現悉西塘各河董、以刦後財力不充、人心浮動、恐生意外、故主張緩浚、 
　　商會長辭職莊行商會長顧忍菴、近以刦後餘生、態度消極、業將商會長一席、向縣力辭、據云此次莊行浩刦、顧君所設之仁記米號、亦遭波及、其家宅居於店後、周付一炬、故損失尤巨、宜其一切灰心也、 
　　長途電話計劃建設局辦理長途電話、業經汪之玠局長計劃就路線分四段、以南橋爲終點、（一）南四線·從三官塘·靑村·奉城·歐橋·四團·計長七十一里、（二）南閔線·由蕭塘·金匯·泰日·至閔行、至五十四里又二分之一、（三）南莊線·至莊行爲止、長九里、（四）南法線·從西新市道院·法華橋·長十六里、合計四線共長一百三十里、又二分之一、預算費、電桿九千三百九千三百九十三元、電線三千五百七十元、鐵版一千一百三十七元、水線四千元、（通黃浦用）連同話匣·工程·籌備各費、合需二萬三千元、不日交由縣政會討論執行、 
[海州]  
　　全縣保甲辦理完竣東海縣長鄒可楝、前奉蔣主席手諭、實行保甲、限期辦竣等因、遵經擬具計劃、呈准照辦、並分委章乃英張嘯塵等爲督編鄉警專員、馳往各鄉、積極工作、茲已編選各鄉壯丁一萬九千四百二十九名爲鄉村警、昨已分别造具名册、呈送民廳核轉、 
　　東灌學田奉令共管東海灌雲學產爭議一案、前經省政府委員會一六三次議决、由兩縣會同組織保管委員會保管、所有灌雲欠繳東海之欵、仍應由灌雲補繳、惟灌雲方面、對於省令延不遵辦、又經敎育局呈奉中央大學、嚴令灌雲縣長、於文到十日内定期會議、不得有意延緩、 
　　圈定黨部執監委員東海縣黨部候選執監委員、自經監選員呈報後、業經省指委會圈定陳嗣衡夏鼎文龐壽峯陳作舟周佩五爲執行委員、顧恩遠潘閔如劉鳳翹爲監察委員、 
[平湖]  
　　緝私局長來平視察駐平緝私第二營、接省確訉、緝私局局長孫常鈞、不日到平視察、故訓令各鹽警、一律按日加緊操練、 
　　小叔長嫂凌虐寡婦西門綢商沈之沺、妻屈氏、自夫故後、自願守節、乃迭被小叔甘與悍嫂、串同凌虐、鄰里羣爲扼睕、昨日又加以毆辱、致手臂傷痕斑斑乃抱其孤女、哭回母家、其母知沈姓小叔等、無可理喻、祇得率領女甥、向縣婦女協會、請求援救、 
　　裸體持刀追殺老父北門内計某、素性蠻暴、時有毆辱親長行爲、昨日因向父索欵未遂、竟裸體持刀、追殺老父、鄰人恐釀成逆倫重案、急爲鳴警、將刀奪下、未肇奇禍、其父已驚憤成病、不敢回家、 
[嘉興]  
　　縣欵產會决議事項嘉興縣欵產委員會、於日昨舉行十七次常會、决議事項、（一）舊育嬰堂借欸合現洋一千餘元、（舊欵一千千文）經吳趙二委員審查報告後、决議此項借欵係屬積穀欵、應仍保存、舊據作爲借欵、（二）縣政府函撥積餘警費及借用其他地方公欵合共五千七百元、以便添置槍械子彈、决議所存警費三千二百餘元先生撥借、其他地方公欵多數爲指定欵項、未敢動用、不足之數可由縣政府籌墊、於將來店住屋捐項下收入直接撥還、（三）縣建設委員會請撥秀水掩半古集掩埋秀縣志經費房租猛將普安等六項、爲各項建設經費、决議壛係專欵候公墓計劃妥定後、再行核議、（四）工整會議借撥二百元、决議無存案、礙難借撥、（五）拆城築路會借欵、决函催歸償、（六）神祠存廢委會請撥經費三十元、以應需用、决議據省府令飭、前後辦法不同、究竟該會是否進行、函復縣政府核復再議、（七）决議再催經管人繳出楠木、以重公案、 
[蕭山]  
　　錢江義渡碼頭落成綫江爲浙東西水道交通要道、其江干義渡碼頭、前經建設廳興築後、商旅稱便、茲派江水利局、以浙東方面、建築碼頭、刻不容緩、經招工投標建築、已於十六日全部工竣、義渡船舶、益覺便利不少、 
　　剌沈兇犯續獲一名蕭山沈定一於去夏被剌後、省公安局曾經偵騎四出、購線緝拿、去秋曾拘獲正兇袁南照一名、又嫌疑犯汪源洪汪渡連蕭榮廷邢錢氏五名、解省轉發交杭縣地方法院訉辦在案、所有在逃之邢見雄錢子淸仍未拘獲、詎意該犯邢見雄、於十六日在平湖秋月地方、被偵探邢培仙拘獲、帶至偵緝隊鞫訉、據供沈氏被剌後、該犯即濳往南京、在軍隊更名胡某、現在請假來杭、故被拿獲、 
　　錢業提早開市原因蕭城錢業向例於臘月二十日起、至陰歷元月二十日止、停止交易、今庚各業均照新歷、提早開市、故該業大約陰歷正月初十日即正式開市、去歲各業大半有虧無盈、惟錢業向操穏健、尙我盈餘、 
[紹興]  
　　蔣主席紹遊覽名勝國民政府主席蔣介石、此次偕同夫人宋美齡又士、由滬致杭、轉返奉代原籍、蔣氏於十八日午後時許抵紹、即在西郭門外、乘輪往蘭亭遊覽名勝古跡、 
[合肥]  
　　汪案善後委員選出龔噓雲等提議組織之汪案調查委員會、現經第二次各界聯席會議、將名稱改爲汪案善後委員會、並已推定胡渭靑劉君堯李誠庵龔噓雲范章甫等五人爲委員、着手進行一切、 
　　黨部將辦民國日報縣指委會、現爲宣傳黨化、促進社會文化起見、昨常會議决、組織合肥民國日報、已備文呈請省指委會、援蕪湖民國日報例、月貼洋二百元、宣傳部刻已積極籌備、 
 
 

Page 12

 
 
教育消息要聞 
[中大令發民校辦法大綱]  
　　中央大學奉敎部令轉發民衆學校辦法大綱、通令六十一縣敎育局、與直轄各中小學及各敎育機關文云、爲令知事、案奉國民政府敎育部訓令第二三七號内開、查民衆學校各省區及特别市多已先後舉辦、惟查所訂章、則彼此不無異同、自宜訂立通行辦法、公布施行、以昭一致、茲特制定民衆學校辦法大綱十八條、除公布外、合行抄發大綱令仰該校知照、並轉行所屬一體遵照、此令等因、計發辦法大綱一份、奉此、除分行函令印發外、合行檢發一份、令仰該局長知照、此令、 
　　▲民衆學校辦法大綱　第一條、民衆學校以根據三民主義授與年長失學者、以簡易之知識技能、使適應社會生活爲宗旨、第二條、凡年在十二歲以上五十歲以下之男女失學者、均應入民衆學校、第三條、民衆學校由縣市或縣市敎育分區依各該地方之需要設立之、第四條、民衆學校得由私人或團體設立、但須經縣市敎育行政機關核准備案、第五條、公私立民衆學校均應受縣市敎育行政機關之監督及指導、第六條、民衆學校主管機關及省市最高敎育行政機關、爲研究及試騐關於民衆敎育各種問題起見、得設實騐民衆學校、第七條、民衆學校之敎授科目如左、識字、三民主義·常識·珠算或筆算·樂歌此外得兼授歷史地理自然衛生等淺近讀物、並得量地方情形加設關於農業工商業等科目、第八條、實騐民衆學校之課程、得視研究目的酌量變通第九條、民衆學校所用讀本均須采用敎育部所審定者、但實騐民衆學校之課本、不在此限、第十條、届衆學校修業期限、至少爲三個月、每星期至少授課十二小時、其時間得在夜間或休假日、第十一條、民衆學校學生修業期滿試騐及格者、由校給予證書、其成績優異者、得酌予奬勵、第十二條、民衆學校得於課外、舉行講演開展覽會演映有益身心之電影提倡正當之娱樂、第十三條、縣市立之民衆學校校長、由縣市敎育行政機關選派之私立之民衆學校校長由設立者、推舉呈報主管敎育行政機關備案、第十四條、民衆學校師資得由各省及特别市設立專校培植之其章程另定之、第十五條、民衆學校敎員、以畢業於第十四條規定之學校者爲原則、但各縣市小學以上敎職員社會敎育機關職員各敎育團體職員中等以上學校學生、對於民衆敎育有相當經騐者、亦得充任、第六條、民衆學校不收學費及其他費用所書籍文具等、均由學校供給之、第十七條、民衆學校每年應將經過情形、呈報主管敎育行政機關、彙報該省或特别市最高敎育行政機關、轉呈敎育部備案、第十八條、本大綱自公布之日施行、 
[中大區敎育林組織大綱]  
　　中央大學頒發中大區敎育林組織大綱、訓令敎育林塲長塲長云、爲令行事、茲訂定中央大學區敎育林組織大綱、除公布外、合行令仰該塲長遵照（附中央大學區敎育林組織大綱）第一條中央大學區敎育林直隸於中央大學、第二條、敎育林設塲長一人、承中央大學之命、綜理本林一切事宜、並監察所屬職員、第三條、敎育林設事務主任一人、事務員一人、承塲長之命、掌理文書計及其他不屬於技務事項、第四條、敎育林設技師一人、承塲長之命處理本敎育林一切技務技務員及助理若干人、分任各塲區、一切技務、第五條、敎育林之視察、由中央大學或敎育林委員會、隨時委派專員擔任之、第六條、敎育林爲保護森林起見、得設森林警察、其名額由塲長按照各塲區需要、呈由中央大學校定之、第七條、敎育林各項辦事規則由敎育林擬訂後呈由中央大學校核准施行、第八條、本大綱由中央大學公布施行、 
[蘇省新校長先後到校]  
　　中大區立如臯中學前校長曹書田、調任鹽城中學校長、曹氏堅辭不就、業已改任無錫中學敎務主任、前鹽中校長吳應、復調任如臯中學校長至鹽中校長、中大行政院委視易作霖代理、易氏於日前到京、准備就緒、今日（二十日）已首途赴鹽視事、據易氏云、該校校舍前係租用敎會舊屋、勉强維持、現因敎會須收回該屋、致鹽中校舍、尙未租得、本學期對於校舍計劃、暫時擬租用民房、並將經常費極力節省、再向中大請得臨時費後、當隨即建築新校舍、以謀永外、舊有敎職大致仍舊、至易氏之視學底缺、仍不開去徐中校長陳紹銜、於假期中辭職後、行政院即委視學薛鍾泰代理、聞薛氏對於校務之組織、業已就緒、數日内即須赴徐接事、薛氏任前五師及錫中敎務主任多年、辦理極有成績、 
[敎部請電令河北省府撥平大經費]  
　　河北省敎育廳早已移交北平大學接管、惟前敎廳經常費每月一萬六千元、尙未按月發給平大敎部、據該大學電稱後、乃向今日（二十日）之行政會議提議云、據北平大學電稱、「自奉令接收河北省敎育廳後所有敎育廳事務已全由職校接管敎育廳、每月原有行政費一萬六千元、自應由省撥府財政廳、如數撥歸職校、可否請鈞部提出行政院、電令河北省政府、遵照辦事、」等情、查河北敎育廳事務、旣由該大學接管、該廳原有經費、似應准如所請、電令河北省政府飭由財政廳按月如數撥歸該大學應用、可否之處、敬候公决、 
[中大行政院在鎭設辦事處]  
　　央中大學敎育行政院設辦事處於鎭江、假西城内私立敏成學校舊址、係與省黨部合租、計押租二千元、每月行租二百元、由行政院與省黨部分担、中大已指派秘書朱繼菴秘書課科員胡祖功、辦事員徐曾淵、書記許國樑、並帶校工兩名、常期駐鎭江、中大行政院辦事處、以便接洽行政院與省府有關之一切事務、中大現已函請滬寗路局備貨車兩輛、運前省公署第三科舊卷、（前第三科司敎育改大學區制後大學在首都與省府接近、文卷在省署、可隨時調查未分開現省廳俱遷移、所有前一二四科文件分别分給民政建設、各廳有一小部分歸財廳、三科文件歸中大行政院、）三十餘櫉、安放鎭江行政院辦事處、以便隨時查用云、 
　　又訉、中央大學、在鎭江設立中央大學區敎育行政院辦公處業經省政府一百七十次委員會議决議照行、中大並已派定秘書科員等、爲常期駐鎭職員、中央大學十八日派科員張耕三往鎭先期布置一切、又辦事員鄭榮卿、已亦携帶卷宗前往、此外尙有指派駐鎭之職員徐曾淵於是日抵鎭、秘書朱繼菴、於十八日乘下午四句鐘車赴鎭、該辦公處、不過爲承接機關、嗣後各縣敎育局、與中大直轄各中小學、及其他敎育機關、各項公文、仍照送本京中央大學辦理、中大已擬令、即將通令所屬遵照云、 
[泰興東海兩敎育局長就職]  
　　東海敎育長五蘭生奉中央大學令與泰興敎殷永如對調、茲悉王君呈准中大先生前新任接收、已於二月五日抵泰興、抵以泰興敎局不及趕交代、延至九日始行接事、殷君則於十七日首途赴東海、即日接任新職云、 
[贛省設立藝術館]  
　　贛敎育廳以學校與社會、因已並進兼營、而藝術之搜羅與研究尙待特别提倡、故特提議設立省立藝術館、業經省務會議通過、 
[京市校校長之更易]  
　　京市立學校校長、本學期略有更動、茲探錄如次、仙鶴待小學校長錢逸雲辭職、聘周仁華接充、北區實騐學校校長孫毓驊辭職、由該校敎務主任周伯爲暫行代理、其他因事撤換者、有鄧府巷小學聘徐雁賓接充、普育小學聘吳幼之接充、三牌樓小學聘顧開軒接充、昆明小學聘孫咸貴接充、各新舊校長已分别交代接收視事矣、 
本埠 
[全國美展會編輯組會議]  
　　全國美術展覽會、於十八日由編輯組主任徐志　君召集開第一次編輯組會議於靜安寺路華安公司八樓、列席者、者禹九·陳小蝶·王濟遠·趙叔雍·楊淸磬·王西神·陳石珍·馬崇淦、臨時加入陳列組主任江小　君、公議關於編輯急應籌備者三事、（一）展覽目錄、（二）三日知刋、關於目錄編制、畫片印行、公推張禹九·王濟遠·邵洵美担任編輯、三日刋二種、公推陳小蝶·李祖韓·錢瘦鐵·楊淸磬、担任編輯、至宣傳一事、爲引起民衆注意美術起見、頗爲重要、爰公推王西神·馬崇淦·黃夫凡·嚴獨鶴·周瘦鵑·汪英賓·趙叔雍·戈公振担任云、 
　　又該會總務人員、業經發表、徵集股人選、亦已内定、茲聞蔣夢麟會長已聘藝術家唐家偉女士黃濱紅張善孖等爲委員、 
[市敎育局擴充理科實騐室]  
　　▲購入大批理化器具 
　　上海特别市敎育局以市立學校日見增多、各校均有理科敎授理化器具不完全者居多數、若一一購置完備則需費孔多、一時財力有所未逮、惟有將現有之市立理科實騐室從事擴充、俾各校可以隨時前往實習、特請中華書局代購理化器具五大箱、日昨已經運到、交該室沈主任查收布置、計共銀四五百元云、 
[市敎局二科長今日返滬]  
　　上海特别市敎育局第圩科長王祖廉、日前因公赴京、局務請第四科長暫代、現悉王君業已公畢、准於今日返滬到局辦公、各學校如有事須與王君接洽、可按時前往云、 
[曁大經費問題未可樂觀]  
　　▲敎職員繼起請願 
　　國立曁南大學、前以新預算久不成立、開支不敷甚鉅、由學生會起而作經費請願運動、敎育部爲發展華僑敎育計、曾允以先行指撥的欵維持、茲悉該項消息、已生變化、全校師生以開學在邇、若此問題、久懸不决、學校前途發展、必多阻礙、昨由經費籌畫會、召開全體敎職員大會議决公推石頴·葉崇智·許克誠、代表晉京、向黨國諸公、懇摯陳請、總期先行通過十七年度預算經常門五十九萬餘元、俾免海外僑胞及全校學生有所失望、並望社會人士、予以有力量之贊助云、 
[白鵝西畫研究所訊]  
　　白鵝畫會責任會員方雪鴣陳秋草潘思同所創辦之白鵝西畫研究所、成立以來、將近半載、因三氏之指導得力與各研究員之深切探求、故成績之優美、進步之迅速、爲普通藝術學校所不及、自陽曆元旦舉行第一届習作展覽會後、加入研究者日益增多爲去年藝術界上比較最努力而最有貢獻之團體、茲該所爲力求完美起見、故於原有章程上之未盡善處、重行改訂、業已印就精美小册、函索可附郵票三分、所址在北四川路寳樂安路底横浜路四十五號云、 
[法大聘朱文黼博士爲敎務長]  
　　上海法政大學、創辦以來、課程認眞、該校董事長易培基、及校長鄭毓秀、近以校務發達、而人助理、特延前外交部司長記名公使朱君文黼、爲該校敎務長、朱君昔留學巴黎日來佛、得有法學博士學位、曾出席巴黎和會、及華盛頓會議、後任華盛頓中國使館一籌秘書、并任國聯會秘書及專門委員、前中俄會議時、曾任會務處長、後任外交部司長、以記名公使待任、朱君於外交界資望甚深、而對於敎育界、亦素有淵源、前曾任北大及俄專敎員、此次爲易鄭聘爲法大敎務長、 
[滬大明日開學]  
　　楊樹浦江大學已定於二月二十一日上午舉行開學禮、日來正忙於新生入生試騐及註册等種種手續、各科敎員大都蟬聯、惟商科敎授李道南林振彬、因身　滬上要職、未能兼任、改聘李培恩碩士、陳之逵碩士、李君係商務書館名編輯、著述甚富、且在滬上各大學担任敎授多年、陳君亦曾歷任香港上海天津等地工商銀行重要行員、并極有敎學經騐、 
[女醫專校新聘敎授]  
　　西摩路上海女子醫學專門學校、已定於二月二十二日開學、本學期已經聘定之各學科敎授、爲褚民誼博士任衛生學、金問淇博士授產科、黃希明博士任醫化學生理學、祝紹煌博士授病理學、吳憶初博士任小兒科、李元善博士任婦科、顧祖仁博士任皮性科、周景文博士任眼科、胡哲揆博士任德文、張祖寅博士任化學、張子鶴博士任内科、許重五博士任藥物學、黃公達博士任内科、徐衡如學士任解剖學、張仲明學士任外科、謝筠壽學士任診斷學、張森玉學士任咽喉耳鼻科、邱公介學士任細菌學、楊邇安學士任物理學、周夢白學士接調劑學云、 
[愛國女校之開學期]  
　　上海海寗路天保里愛國女學校、本學期大加擴充、添聘敎員、廣招學生、聞本學期除高中文科三年級及體育專科二年級外、其他如體育專科一年級、高中文科一二年級、及初中科各級、小學科各級、均招插班生、日來報名投考者、甚爲踴躍、並悉該校小學科定於二月二十二日開學、初中科高中科及體育專科均於三月一日開學云、 
[體育]  
[上海籃球會今日秩序]  
　　隊名與組别　時間　裁判員民立與夏光（會）　六時　吳邦偉幼級與曉星（海）　七時　方培榮健華與爭進（海）　八時　邵驥 
[上海籃球會更定秩序]  
　　上海籃球會、爲縮短比賽期限起見、由委員會議决、改訂秩序、於二十五日即下星期一起實行、此後每晚均有比賽、至三月二十三日結束、但在二十四日以前、仍照原定秩序進行、茲將已改之秩序表列左、 
　　　　日期　六至七時　七至八時　八至九時二月　念五日　七星與南光　同濟與靑光　紅隊與三一　　　念六日　爭進與慕爾　西靑乙與幼級　七隊與軍隆　　　念七日　澄淸與新光　西靑甲與夏令甲　全籃與星光　　　念八日　浦光與夏光　全黑與三一　鴻福與七隊三月　一日　　民立與鬰光　南星與依塞　友愛與晨隊　　　二日　　七隊與銀星　全黑與西淸乙　東吳與同濟　　　三日　　阜來與鴻福　濟醫與夏光　紅隊與玻令乙　　　四日　　健華與慕爾　西靑甲與同濟　三一與曉星　　　五日　　新光與南光　麥令乙與幼級　東吳與靑光　　　六日　　七星與澄淸　麥令甲與依塞　全藍與爭進　　　七日　　夏光與鬰光　紅隊與曉星　西靑甲與南星　　　八日　　友愛與鷹隊　七隊與南光　全黑與幼級　　　九日　　强華與浦光　滬江與靑光　阜來與新光　　　十日　　晨隊與星光　同濟與南星　慕爾與全藍　　十一日　　民立與濟醫　紅隊與西靑乙　鴻福與銀星　　十二日　　星光與友愛　　十三日　　健華與全藍　七隊與七星　西靑甲與東吳　　十四日　　民立與中預　鷹隊與爭進　銀星與澄淸　　十五日　　友愛與慕爾　曉星與麥令乙　强華與鬰光　　十六日　　銀星與新光　滬江與西靑甲　星光與鷹隊　　十七日　　晨隊與全藍　中預與濟醫　東吳與麥令甲　　十八日　　三一與幼級　鴻福與南光　阜來與澄淸　　十九日　　星光與慕爾　　　　　　　健華與晨隊　　二十日　　中預與夏光　靑光與南星　民立與强華　　念一日　　鷹隊與全藍　西靑乙與曉星　晨隊與爭進　　念二日　　七星與阜來　全黑與紅隊　健華與友愛　　念三日　　西靑甲與靑光　南星與滬江　東吳與依塞 
[上海足球隊南下比賽紀（一）]  
　　零比三敗於香港隊···失去埠際賽錦標 
　　香港消息、本年春節中、本港因有上海足球隊來港作埠際比賽、多此點綴、熱閙較勝去年、十一日係埠際足球比賽之期、是日各界莫不休息、前往觀賽、有如潮湧、其一種熱閙之情形、有非筆墨所能形容者、至三時許、香港足球會場上之觀者、已是滿坑滿谷、後至者均不得其門而入、斯時場中、已有蘇格蘭音樂隊奏樂、音韻愉揚、娓娓動聽、及開賽後、港方臨時改換二人、以新京士之衣華利士代施利美度作右中後、而嘉地吉則代陳光耀充左翼、賽開會後、港方因前鋒進攻之力、畢常犀利、守衛亦甚充足、結果卒三對零之比擊敗上海、而雪去年之恥、計爲港方射入第一球者乃孫錦順、馮景祥射入第二球、告山奴則射入第三球也、 
　　▲二隊陣綫 
上海隊 
谷斯泰　史篤克司帕爾謀　脫安納台維特　格許　賴愛脫威爾遜　新克萊包德享　法凡却 
香港隊 
林玉英　嘉地吉　　　孫錦順奇勒　麥基路肥　告山奴雲　　馮景祥依華利士　北咸 
　　▲比賽經過 
　　▲孫錦順首開紀錄裁判員士蔑、鳴號開賽、上海隊中鋒愛脫即撥球進攻、自左而入、右衛雲氏獨力拒退、其時滬隊正在一鼓作氣、聲勢極猛、韓眼間又捲土重來、然仍不能破雲氏防綫、而馮景祥與北咸反由右路進窺、直搗險要、奈告山奴發射未準、球出界外、嗣後球在中央盤旋、相持不下者約數分鐘、麥基路肥得球、遠送左方、嘉地吉盤球直進、向門發射、滬守門台維特奮勇將球擋出、但球去不遠、被孫錦順飛步追到、踼球入門、港隊之開得勝紀錄、距開賽不過四分鐘也、 
　　▲風浪中平安過去滬隊旣負一球、接戰尤烈、脫安納將球輕送前方、直趨門次、中鋒賴愛脫復奮勇衝鋒、幸奇勒眼靈於敏、於此千鈞一髮之際、飛出將球接獲、猛然脫去、港隊不獨反危爲安、且乘勢進迫北咸穿過滬中衛谷斯旦於與帕爾謀之前、突然傳中孫錦順不候球之落地、舉足猛射、惜球之出處太高、未能入門、未幾港隊再進、又見告山奴侵入、傳與馮景祥、馮急遽間、又將球射高、再失機關、不久北咸又到、傳中絶妙、孫錦順截得、不料台維特竟將球接獲、時港隊進攻雖急、然滬隊守衛亦異常嚴密、致港隊不能近門、不久港隊中衛麥基路肥已露疲倦之態、舉動遲頓、滬隊遂得反攻數次、幸其餘四衛尙能抵禦、並無大險、自是港隊頗得優勢、常向滬隊進迫發射亦已數次、然因滬守門手腕靈敏、屢救危險上半時香港隊以一比零占先、 
　　▲馮景祥遠射中的下半場開賽、港隊立由左方進展、北咸猛射、爲谷斯旦所阻、已而孫錦順直入、亦未得勢、嘉地吉得角球、仍屬無效、後北咸侵入傳中、前鋒來遲、未能迎面而射、嘉地吉得球、欲再傳中、詎錯交敵方、滬隊乘勢所攻、又被雲氏拒退、未幾馮景祥攻近、急遽命射不中、已而港隊又大舉而進、孫錦順射門不中後、轉瞬北咸又已深入、在距門十五碼之遙、即傳交馮景祥、馮見滬隊守者滿佈、知再進即不可爲、急奮力一射、球飛向門之右方而去、其疾如矢、時台維特在門之左方、鞭長莫及、球乃直入於網、港隊遂得第二球焉、 
　　▲勝三球港得錦標滬隊連負二球、努力奮戰、以期挽回大局、乃奮力進攻、其右内鋒斯克萊已侵入險地、幸林玉英退守、俟其射時、所身一擋、球反射出界外、雖負角球、仍不致有中門之險也、角球無效、滬隊仍進逼不已、惟終爲雲氏拒退、已而嘉地吉匹馬直入、自行命射、球勢本勁、又爲守者所救、未幾告山奴突然射入一落地球、自左柱之側而入、爲勢本不甚猛、奈滬守者大意、遂負第三球、時間已届、港隊遂以三比零、獲本届錦標焉、 
 
 

Page 13

 
 
本埠新聞 
[外部爲整理外債將照會各國]  
　　據外交界重要消息、國民政府以關稅自主、業已實行、對各國外債、决計設法整理、第一步先設置内外債務整理委員會、由外長王正廷·財長宋子文·等爲委員、外交部即將遵照行政院命令、照會有關係國政府、此項照會、日内外交部即可派員携滬、當由外交部駐滬辦事處分送駐滬各領署、由各領轉達各國駐平公使及代辦、 
[中法將與行十次會議]  
　　中法會議、已於前日舉行九次會議、大中社記者昨晤外交署某君、據云九次會議、對人頭稅一項、並未討論、因此項人頭稅、據調查結果、歐美日本人均有、惟適用於歐美日本人者、名稱爲個人稅、人頭稅名稱、因華僑沿習通稱、其法人原意、亦爲個人稅、故雙方同意更改人頭稅名義、此外對營業稅過埠證等、雙方協議、並無甚爭論、落地稅即爲進口稅、雙方均有自主權、現决定二十二日繼續舉行第十次會議、即討論草案全文、現已推定雙方秘書胡世澤·奥斯出力克·根據歷次會議結果、制作草案、以便下次提出討論云、 
[中日交涉談判無期延擱]  
　　▲日方仍謂正在研究方法 
　　國聞社云、中日交涉、因日政府最後訓令、態度强硬、無誠意解决各懸案、故已無繼續談判之可能、在日政府最後訓令未到之前、日前各外交當局、尙諱言交涉决裂、希望於十八日舉行第七次會議、昨日芳澤亦自知無術挽救、故亦宣言交涉談判、已無期延擱、芳澤本人、俟新任駐滬總領事重光月底到任後、决定赴北平一行云、大中社記者以中日交涉停頓後、日政府雖有訓令來滬、但毫無表示、隨於昨日下午四時、赴芳澤寓邸、訪其參贊百野、探詢一切、據氏云、外傳余迭訪周龍光、商中日交涉、完全不確、余訪周龍光司長、係友誼關係、並未提及中日交涉、報載每不盡然、余等確認此時必須解决中日交涉始可使中日邦交敦睦、故外界雖傳中日交涉如何决裂、如何停頓、實則余等正從事根據歷次會議意見、研究解决濟案之最好方法、使兩國當局、以無容爲難、與貴國當局接洽後、即將重行召集會議、否則、余等何必留戀在滬上云、 
[上海各工會對日外交宣言]  
　　上海報界工會、商務印書館工會、華商電氣工會、法商電水工會、第一織造廠工會、南貨業織工會、人和雪茄烟廠工會、合興造船工會、羣益雪茄烟廠工會、求新造船工會、華生電器工會、書畫箋扇職工會、德泰鐵廠工會、醬業職工會、一新鐵廠工會、泰康食品職工會、華洋印刷工會、酒行業職工會、西區絲廠工會、鮮猪棧船工會、勝德織造廠工會、美亞電力絲織六分會、製茶工會、南區襪廠工會、花板椅工會、牌業工會、裝訂工會、南區淸潔工會、新新公司職工會、華法淸潔工會、新記絲織工會、南華隨輪招待工會、三友實業社工會、糖菓餅乾工會、雲霞絲織工會、㨗音派報工會、文記絲織工會、製墨工會、天成絲織工會、絲廠第十一十三女工業務工會、閘北水電工會、茶食業職工會、肩運第一分會、米業第一分會、建築業工會、機器業職工會、建築業竹作工會、布廠女工會、絲廠第七女工業務工會、棉織業職工會永泰雪茄烟廠工會、内河輪船工會、鼎豐工會、製燭工會、瑞鎔鐵廠工會、墨色石印工會、中西餅業工會、蘇寗茶食工會、棕籐床綳工會、三民帆布廠工會、粢飯攤工會、善成膠紙工會、楊樹浦自來水廠工會籌備會、襪廠三分會、滬東區絲廠女工會、廣帮臘味工會、廣帮雜貨工會、兩路餐務工會、木業工分會、兩路茶點工會、閘北淸潔工會等發表宣言云、濟南慘案、爲日本帝國主義者違背世界公理、特加於我國最顯著之暴行、亦即我國政府與全民最痛心之恥辱、更爲國民政府所担負最重大之外交事件、我政府亟當尋正理之軌轍、以求解决、維持慘案發生於茲、將近一年、日本之駐兵、終未離濟南一步、交涉困頓、絶無生機、寖近芳澤來華、復以狡猾之手段、一味敷衍、以致交涉决裂、日就明顯、民衆義憤、鬰積莫宣、世界公理、蔑棄已極、撫摹劍痕、良深切齒、切望我政府外交當局、萬不可以妥協之方式、稍予遷就、重貽口實、即萬不得已、重罹任何之犧牲、亦所不恤、中國民族之存亡關頭、在此千鈞一髮之際、我工人不願作優柔外交國之國民、寗願再爲五三慘案犧牲者之續、矧近自膠東叛亂、軍閥欲圖死灰復燃、無非恃濟南日軍之爲祟、謀作倀後之虎、尤當加以切實注意以敏㨗手段、交涉日本之撤軍、絶不可再事因循、養癰成患、此則政府自當籌慮及此、更應鑒及工人愛國之微忱、我全滬工人、誓死願爲後盾、謹此宣言、 
[外委會曾通過三國公使]  
　　昨日報載有外交部次長唐悅良·調任駐外公使·以現外部總務司長樊光升任次長·並有江蘇交涉員金問泗·升任荷蘭公使·遺缺以歐美司司長徐謨繼任、大中社記者、晚向外交界探悉、聞外交委員會、以英美德法各國公使均已正式任命、先後赴駐在國履新、但在歐洲尙有數國均未正式委定、在國際禮貎上、及兩國間交涉上、殊感不便、隨遴選能員、提出該委員會討論、一致通過、以郭泰祺駐意大利、以諸昌年或傅秉常駐比利時、以金問泗駐荷蘭、均呈請政府、任命爲全權公使、俟呈進國府後、國府以尙須徵求本人同意、故在考慮中、至江蘇交涉員一職、以徐謨繼任、但徐爲歐美司長、關與於歐洲各國商訂新約王部長依畀甚深、難得相當繼任人物、外傳有以許沅氏繼任江蘇交涉員說、亦尙待證實、昨據唐悅良之左右語記者、則唐氏並無出使意、唐氏事前亦未得政府徵求意見云、 
　　上海交涉員金問泗升任荷蘭公使、遺缺由外部歐美司長徐謨接充一事、本報記者、昨晤交涉署科長郭德華、當叩以此事眞相、據云、金問泗升任荷蘭公使消息、早有所聞、但確經外交委員會通過、但政府正式任命、以困難頗多、恐尙遙遙無期、徐司長職任重要、値茲中法修約方在中途、决不能遽易生手、如郭泰祺本定使德、近忽有出使意大利消息、究竟如何、尙未可定云云、 
[編遣聲中之海軍消息]  
　　▲楊樹莊將赴京出席　前海軍總司令楊樹莊、向編遣會議建議關於海軍建設之各案、經編遣會議第五次大會議决、海部之應否設置、俟國防會議决定、海軍部即根據此項議决案、將前提各案、加以修正、提交國防會議、俾便討論、届時楊樹莊氏將赴京列席會議、 
　　▲陳景薌等昨赴京　海軍總司令部、日來組織編遣區辦事處、頗形忙碌、南京海軍署長陳紹寬、以寗方公務繁冗、未克常川蒞滬、昨特電本埠海軍司令部副官長陳景薌、邀赴南京、商略進行事宜、陳氏業於昨晚偕海軍部造械總監陳滋穉、同車赴京、今日即須返滬、 
[蕭佛成明日可到]  
　　海外中委蕭佛成已於十九日離港、昨日本埠得確訊、蕭已乘大來麥狄遜總統號輪、定明日上午到申、暹邏華僑所贈總理之金花圈、即由蕭帶來上海云、 
[總理紀念郵票卽將發售]  
　　中國新聞社云、國民政府交通部新製定之總理像及著名烈士像之新式紀念郵票、行將印就、准於六月一號起、發與各地郵局售用、 
[建設會努力擴充無線電報]  
　　▲奉天萬縣電報同時恢復 
　　建設委員會無線電管理處、擴充官商無線電報、進行不遺餘力、關於蕪湖·蚌埠·兩處籌築新臺消息、業誌本報、茲聞該處以洛陽官商電報之收發、目前至爲需要、經積極籌備、業已佈置就緒、當於前日開始通報、四川萬縣商報、前因川戰停頓數日、現亦照常通報、奉天電報、因此間電臺時間不敷支配、曾有一度限制拍發尋常商電之事、近以上海第四電臺成立、時間支配、已有餘裕、故滬奉通報、亦同時恢復、且較前尤爲暢達云、 
[郵政總局暫緩招考]  
　　茲探得交通部郵政總局招考甲等郵務員事、業已展緩舉行、並於昨日電告各省郵局、其電文大略如下、「某某郵務管理局覽、前定三月一日考試甲等郵務員、現决展緩舉行、滬報載津電總局定裁舊員八百招用新員千人、尤非事實、希傳令員工、安心服務、毋信謠言、郵政總局辦皓、」 
[全國反日會常委夏天將來滬]  
　　▲向總商會商借大會地址 
　　新民社云、全國反日會於本月十八日、開常務緊急會、議决全國大會地址、假上海總商會舉行、推夏天前往接洽、現悉夏天君定今日來滬、即向總商會商借、並在滬通電全國反日會知照、届時推派代表直接來滬云、 
[滬反日會滙欵濟水案罷工委員會]  
　　上海特别市反日會、昨由浙江實業銀行匯洋五千元、至漢口市黨部孫繩同志、轉胡越代表、直交水案罷工委員會、救濟因愛國運動而失業之勞工云、 
[市反日會七五次執委常會]  
　　市反日會昨日下午四時、開第七十五次執行委員會議、出席者王延松·范和笙·鄔志豪·石芝坤·葉惠鈞·周永年·（鄭代）汪竹一·王志聖·陶樂勤·陳翌庭·周靜齋·陸鳳竹·隴體要·張畹淸·鄭崇愼·周參明·越姜代·黃强·主席王延松、紀錄袁澤民、開會如儀、（甲）報告事項、（一）本會劉徵來來電、爲詳述慶雲祥海帶充公、應請嚴厲交涉由、（交秘書處查復）、（二）德昌祥來函、爲被充公之貨請求憐念罰繳一百救國基金、將貨發還由、（不准）（三）本會檢委會來函、爲呈送曹家渡十二月份報告册一本由、（照前案辦理）、（四）全國反日會來函、爲訂三月一日開第二次代表大會、請派代表三人出席由、（代表照派但須在滬辦理之）（五）江西建設廳周來公函、函請放行該塲購買日本樹種由、（通知檢委會）、（六）俄國協助會來函、爲呈報發出沙門魚担數、並社會訓令空白發票轉咨檢委會放行由、（函復主席、不允簽字）、（七）全國反日會來令、爲准山西省反日會呈請查禁日人搜買國内鷄牛等食品由、（盡力辦理）、（八）全國反日會來宣言、爲擬請願政府、嚴重對付暴日外、特此宣言由、（存）（九）上海市指委會來函、爲准公安局函稱、檢查員檢查劣貨時、希稍事謙和、免滋誤會由、（函檢委會）（十國貨公司錢新之王延松來函、爲備陳籌備國貨公司經過情形、並云俟商股退還告竣、即行辭職由、（函復、辭職與本會無關）、（十一）上海黨務指委會爲轉來國貨公司函告、俟商股退還告竣、即請反日會接辦由、（函復市黨部、俟交市民代表大會辦理、（十二）華商紗廠聯合會來函、爲詢關於緯通紗廠啓事誤會諸多、應請明白答復由、（查案函覆）、（十三）上海總商會來函、爲核轉武進縣商會、爲和輪振記布廠、與前廠截然二事、今横被波及、請予平反由、（俟查明後再核）、（十四）調查科派委夔符駿祥陳光炎柏堅劉勁草列席、報告在租界扣貨情形由、（併入討論）、（十五）王委員志聖赴常調查和縐布廠情形由、（存）（乙）討論事項、（一）上海各路商總會來函、爲請開釋朱蓉坪以維商業、所有相當處分、靜候核辦案、（議决）、函檢委查復後、再核、（二）梅白克路黃介民等來呈、爲紗布廠利用反日潮流、壓迫平民、請求主持公道案、（議决）、推王志聖石芝坤陸鳳竹三人審查、（三）海滿洋行來函、爲願納銀五千兩、請保護俄產鹹沙門魚之運銷案、（議决）、不准、（四）姜豪提議、在中日交涉未决以前、凡日人被扣之貨、槪行封存、俟中日交涉結束以後、再行分别放行、是否有當、請公决案、（議决）通過、（五）（秘）、（六）（秘）、議畢散會、 
[梅樂和入新總稅司署辦公]  
　　赫德路之總稅務司署駐滬辦事處、佈置就緒後、業已開始辦公、茲悉總稅務司梅樂和氏、亦已於前日遷入新署視事、惟江海關樓上之梅氏辦公室、仍未撤消、一部份公事、梅氏仍在原辦公室核辦、 
[華員待遇案月内可公佈]  
　　海關華員所提之改良待遇提高職權問題、自海關章制討論會在寗開會議决之後、呈請關務署核准、茲據海關方面消息、該項議决案、關務署業已批准、惟中間略有修改之處、至遲於月内可以公布、 
[三團體商組廠商參加西湖博覽會籌備會]  
 
 

Page 14

 
 
　　西湖博覽會駐滬辦事處、特别市政府社會局、特别市總商會等三團體、於昨晚六時、假座總商會常會室歡宴商界、討論組織上海廠商參加西湖博覽會籌備委員會事宜、到社會局局長潘公展、駐滬辦事處主任壽毅成、總商會馮少山、及各業領袖、各國貨團體代表等百餘人、西湖博覽會各館主任幹事等、亦均由杭趕來、參與會議、酒次、先由主席潘公展君致詞、略謂西湖博覽會開幕在即、希望上海廠商踴躍參加、西湖博覽會與國貨展覽會、性質不同、因有國際上的關係、蓋値此春光明媚之時、外人均聯袂往游、今有此盛會、不特可以表示本國國產之優點、且可使各商廠貨品得一良好宣傳之機會、且此次西湖博覽會、除以國貨爲台柱外、兼設參考陳列所、陳列優美外貨、以供本國廠商製造方面之借鏡、使國貨由比較而進步、矧此次博覽會規模宏大、實即將來建國博覽會之先聲、故希望各商家不厭麻煩、盡量供給出品、共襄盛舉、惟爲求上海廠商便利輸出品起見、擬組織一機關、以促其成、今日請諸君蒞會、即商組上海廠商參加西湖博覽會籌備委員會事宜、請發表高見云云、次由壽毅成君報告西湖博覽會最近籌備情形、並謂西湖博覽會、除八館之外、及添設特種陳列所與參考陳列所、希望特種陳列所内、上海方面如市政府等有特殊陳列、參考陳列所中、則多陳列有價値之出品、以供吾商廠之參考云云、次由王曉籟沈田莘等相繼演說、均希望上海廠商踴躍參加、對於廠商參加西湖博覽會籌備委員會、均主張速行組成、次討論章程、並推舉馮少山趙晋卿林康侯葉惠鈞王曉籟黃首民李拔可陸費伯鴻王漢强潘公展張督良王介安王彬彥朱吟江陳翊庭陸星莊陳萬運計健南陳栩園壽毅成沈田莘林質茂沈驊臣曹慕管童季通徐賡華沈叔瑜等爲委員、即日召集委員會、商决進行辦法、末後張叔良君提議、以傳聞西湖博覽會有展期之說、此事與廠家籌備出品問題有關、請駐滬辦事處函詢籌備會開幕確期、以便廠商有所準備、議决通過、茲將上海廠商參加西湖博覽會籌備委員會簡章錄下、第一條、本會爲促進工商業改良國貨製造、並增進全國民衆愛用國貨觀念起見、參加西湖博覽會、由上海特别市社會局及總商會會同廠商組織之、第二條、本會委員暫定二十五人、執行籌備事務、遇必要時、得由本會加推之、並由委員中互推主席委員三人、主持會務、第三條、本會事務、分左列七股辦理、每股設主任一人、由本會聘請、或由委員兼任、並視事務之繁簡、每股得酌設辦事員若干人、分任職務、（一）總務股、（二）文牘股、（三）會計股、（四）徵求股、（五）運輸股、（六）檢查股、（七）交際股、（第四條、本會徵求出品、分陳列品與售品兩種、自即日起、先行來會登記、至博覽會開幕前二十天截止、起運日期、另行通告、第五條、所有運杭各項出品、所需包裝搬運保險等費、槪歸各廠商自付、其免稅减運事宜、由西湖博覽會參酌情形辦理、第六條、本會經費、由與會各廠商分别擔任、其數額由本會酌定之、如遇不敷得呈請市府撥給補助費、第七條、本會以上海特别市總商會商品陳列所爲辦事處、第八條、本簡章由委員會議决、通過施行、 
[赴漢陳列品明日運漢]  
　　▲各公團届時歡送 
　　▲推定各股職員 
　　上海國貨界徇武漢政治分會漢口總商會函邀、參加國貨展覽會、業經組織上海廠商參加武漢國貨展覽會籌備委員會、積極籌備、分股進行、未及匝月、已告成功、各廠以推銷機會、殊難再得、踴躍參加者、不下百家、各項出品、在一千箱以上、國貨之光、非常榮譽、僱定招商局江新輪運漢、茲經籌委會議决、准於馬日起程、上海總商會·閘北商會·南京路商聯會·國貨大同盟會·國貨工廠聯合會、商品陳列所·中華國貨維持會·少年宣講團·等各團體、以各廠赴會職員、不辭千里、甘冒風塵、熱心提倡國貨、深堪嘉許、特舉行歡送大會、以壯行色、而慰勞苦、業經聯合各團體各工商廠派員、於二十一日星期四下午四時、齊集招商局碼頭、竭誠歡送、並預備五彩紙片、十萬爆竹、藉表歡忱、並攝影以留紀念、想届時定有一番盛况、上海廠商參加武漢國貨展覽會籌備委員會、根據第六次籌委會議决、於昨日下午三時、舉行參加廠商代表大會、列席五十人、公推沈叔瑜主席、黃夢陀紀錄、行禮如儀、首由主席報告歷届議决案及往來函電各項辦法、次討論案件、（一）赴漢職員行李、槪貼封條、於二十一日上午到會領取、（二）通過旅行草約十四條、（三）公舉周霽光爲旅行團總團長、楊筱庵爲正隊長、其副隊長押伍隊長檢察委員、由船上代表會公舉之、邵少卿爲總務科長、黃强爲秘書、（四）限各廠於二十日五時前到總商會本會報到赴漢人員姓名、（五）電致朱代表接洽漢口總商會赴會人員二百人膳宿問題及會塲電燈、（六）赴漢口人員符號、於上船時分發、（七）赴漢人員統乘二等艙於上船時、由本會收費購票、（八）收貨時期、限二十一日午時截止、（九）各廠赴漢人員、准二十一日下午一時至三時、先至招商局金利源碼頭第二十二號棧房運輸股接洽、經指定艙位後、再行下輪、議畢散會、 
[武漢國展會辦事處消息]  
　　武漢中華國貨展覽會駐滬辦事處、昨接武漢中華國貨展覽會致周代表霽光電文、大致謂本會定於號日（即本日）開幕、望從速接洽滬方各廠商委員會及閩省出品代表等物品、移漢展覽云云、聞周代表已向各方接洽就緒、所有上海廠商出品及閩湘兩省陳列品、業已開始啓運、分乘招商局長江輪船赴漢、以本月二十一日爲物品最後啓運之期、此次各出品人赴漢者、約計二百人、至於上海廠商陳列品、向該處運送者、截至昨日止、已有痧一粒藥廠、永盛薄荷公司、務本橡皮製品公司、興祥棉織内衣廠、三樂農場製造社、張裕釀酒公司、各出品甚多、仍由中國旅行社代爲報關裝運、昨日杭州都錦生絲織廠應漢會出品之徵、特由杭運滬絲織品一箱、曾經浙財政廳准許免稅放行、詎車抵北站時、被上海絲品特稅局扣留、勒令完稅、當由該廠代表胡宏仁赴處報告被扣情况、請求具函保出、業經周代表致函該局證明該物品係赴漢會展覽、應請遵照財部免稅電令、准予放行云、 
[工科學生以赴英爲宜]  
　　▲工業實習社消息 
　　字林報云、中國工業實習社來訊、近日各地工科學生常致函該社主任裴義理氏、詢問能否仍如曩日工讀辦法、前往英美習學、藉工廠内工作所得、補助學費等情、裴氏除隨時函覆外、並願我國有志出洋留學諸君注意、照目下英美兩國情形、中國學生前往留學、應充分籌足資斧、不能再以將來工廠中服務所得津貼列入留學經費預算之内、目下留學生中、多有在出發之前、不信勸告、未曾籌措充分經費、及今日身居異地、遂陷入非常窘迫失望之境、尤以美國爲甚、前孟祿博士過滬時、曾爲裴氏言及、中國留美學生、因美政府嚴厲施行新移民律之故、其經濟困難、從未有如今日之甚者、所以照目下情形、中國工科學生有志求實際訓練者、尙以赴英國爲宜、凡赴英學生、不問往工廠實習、或進大學肄業、除川資及大學學費外、每人生活費每歲至少預備一百五十鎊、該社已向英國若干工廠約定、容納少數中國學生、自中國直接前往實習、其種類計有機器用具·汽車·鐵路機車·造船·内燃發動機·紡織機·電機·廢絲機·蒸汽車輛及煉鋼業等、但欲專往各廠實習者、須由該社介紹、俟與廠家商定後、方可起程赴英、而該社向各廠詢問有無缺額等手續、函件往返、需時數月、所以有意赴英實習者、宜於數月前預向該社接洽也、至入英國大學未得學位學生班留學、則情形又殊、英國移民當局對於外國留學生、絶不留難、即在假期中、由敎授介紹入各廠實習、亦不反對、且留學生在肄業期内、或畢業之後、由敎授介紹入工廠實習、其時期並無限制、尤屬便利、今該社已與下列各校約定收取少數中國工科學生、凡欲往留學者、不必由該社介紹、可照下列地址、經函各校敎職員接洽、惟各該校所收中國留學生額、最多者每年僅五名、其少者或一二名不等、蓋若輩不願在學校内造成一中國學生團也、茲將校名及通訊地址列後、 
　　1·ˉFaraday　House　Elictrical　Eonineering　College，Apply　to　Rev　L·　Van　Vestraut，M·　A·　Regˉistrar，　62ˉ70　Siuthampton　Row，London，W·C·I·Eangland，此校除授最高深之科學訓練外、並可擇優派送全英最大電廠實習、按英國有數家最大電廠、僅對於該校派送之中國留學生、始允收留、 
　　2·ˉUniversity　if　Birmingham·Apply　to　John　Coctan，Esq·Registrar，University　of　Birmingham，Birˉmingham，England·按白明漢爲機器用具業中心、且與汽車飛機製造業中心之Civentry鄰近、　　3，ˉUniverslty　of　Glasgow·Apply　to　
Professor　J·C·Cormack，　Dean，College　of　Engineering，Universityof　Glasgow，Glasgow，Scotlaod·格拉斯古爲造船業及鐵路機軍製造業中心、此校學生每年在敎室授課六月、在工廠實習六月、畢業後、復派入工廠充練習生二年或三年、 
　　4，ˉUniversity　of　Leeds·Apply　to　Professor　CharlesColles，Head　of　Engineering　Department，Uoiversityof　Leeds，Leeds，England此校以紡織科著名、可派送學生往各紡織廠實習、 
　　5·ˉUniversity　of　London·Apply　to　Professor　E·G·Cokor，Dean，College　of　Engineering，Uoiverslty　ofLondon，London，Englahd· 
　　6ˉManchoster　University·Apply　to　Piofesgor　A·H·Gibson，Dean，Enginoering　Dopartment·Monchoster·Univorsity，Manchestsr，England·此校惟收高材生、可派送Mather　＆　Platts，Metropolitan　Vickers，eto等廠實習、 
　　7·ˉUniversity　of　Sheffield·Apply　to　ProlessorC·H·Desch，Dean，Faculty　of　Metallurgy　University　ofSheffield，Shefoild，England· 
　　This　is　tho　school　for　Metallurgy·此外尙有著名學校多所、可函向Dr·Alix　Hill，Dir-ector，Universities　Bureau　of　the　Bureau　of　theBritisb　Empire，50　Russell　Square，London，W·C·I·England·接洽、 
　　又凡赴英學生、應最注意二端、一、英語須流利、因各校課程嚴重、苟非盡能了解敎師所講授、必不能考試合格、且不如美國學校之可以通融、苟學年考試不合格、必不能升級、二、凡赴英學生、即令學校肄業年限祇須三年、亦必至少籌足五年經費、方可赴英、因英國學生畢業後、赴工廠實習二三年、通常須年納實習費一百鎊、方准入廠、恐中國學生入廠實習、其條件未必能較優於英國學生也、 
[海軍全體黨部代表大會定期舉行]  
　　海軍總司令部特别黨部成立後、委員陳嘉謨、即赴各地組織黨部、近各艦隊黨部均已次第成立、並已定於三月十五日開海軍全體黨部代表大會特别黨部、已於前日通令推舉代表出席矣、 
[新華輪船慘案昨訊]  
　　招商局新華輪慘案、自發生至今、一月有餘、被難家屬、均有遠道來滬、奔走呼號、亦已多日、非特一無撫恤欵項得到、甚至耗費川資、悲慘情形、筆難勝述、昨日仍有家屬多人、向法租界白爾部路新民里十四號被難家屬會要求、僉以該局對家屬請求、旣無明白答覆、亦未宣佈公斷進行辦法、似屬有意延宕、故使家屬流離在滬、迨無力守候時、則任此案久延不决、總至無形消滅而後已、此種刁猾刻毒之惡計、値欲置被難家屬至於死地、應請會中竭力反對、以重人道、當經該會代表王東海·童理璋·等向各家屬解釋、請各家屬再候一二天、如此一二天中該局仍無確實答覆、本會除照大會議决之原定辦法進行外、定日内再開一次代表會議、並通告各法律顧問、共同磋商善後辦法、 
[交署將交涉新大明案生命損失]  
　　新大明慘案、大通公司方面、財產上之損失、業經公斷會判决、應由厚田丸業主佐籐商會賠大通公司二十六萬餘元、然佐籐延不繳欵、雖經江蘇交涉公署、一再向日領署催促、日領署雖明白表示、决以有效之方法、督促佐籐商會賠欵、但迄未實現也、現聞交署除呈報外部、並已備函向日署提出生命賠償三十萬元、因新大明慘案之責任、已斷定已由厚田丸負責、故生命損失、亦當由該船公司、一併負責、現正在趕製向日領交涉公文、 
[駕駛員總會再論新華失事]  
　　中國商船駕駛員總會、用眞憑實據、再與各界討論新華失事責任問題、並代郭二副慘死呼寃云、自新華失事、交通部以招商局用人失當、故對其主事者嚴電申斥、遂引起航業公會對於本身責任之電爭、而徐君明道又援引法理作爲客觀之談、雖其言似謹愿、實則項莊舞劍、意在沛公、情態顯然、於是不幸死難之四百同胞、不惟葬身魚腹、抑且是非不明、寃沉海底、凡有血氣、能不慨然、本會於新華失事之初、對於責任問題有所論列、惟各方之爲招商辯士者、雖非盡屬强詞奪理、然大半固已似是而非、今總各方及招商自認爲責任問題之焦點、不外以下四種、（一）船員資格是否合格、海關曾否簽字、（二）失事船舶是否有航海能力、（三）船上設備是否完全、（四）失事後救生是否已盡人事、苟於此四者有所證明、則責任問題、可以立决、故本會於此因有詳細之調查、茲將其結果披露如次、附以本會意見、深望各界關心航務諸時彥、下一大公無我之論斷、同爲有力之督責、則我國航業自必易於改進、結果豈祇航界本身之幸、實國人之共幸也、（一）新華失事、二副郭君爲値班之船員、船長吉生、則爲負一船平安之船員、故有調查二人資格之必要、結果、除船長如報間所載不生問題外、而二副則不但無有文憑、即其服務年限、亦難免相差太遠之感、緣交部現行定章、二副資格、須具四年海上經騐、雖此規定、多有人認爲過嚴、但郭二副則並此五分之一之歲月而亦無之、未免說不過去、考其經騐、則祇集美校練習船見習數月、及招商見習約四月而已、集美練船是否常川出海、應爲討論此問題者所共曉、吾人可勿贅述、招商船隻雖在航行、唯當郭君四月之見習中、則約有一月停泊天津焉、故吾人於是發見郭君是否能勝暈浪及能否執行職務之欵問、其次關於海關及船主承認二點、吾人於此得正告各界曰、海關之於船員、只可問有無政府正式文憑、實無承認與否决船員資格之權力、唯我國海關操縱於外人、故留一海關簽字之惡例、此實有心人所疾首痛心、乃不意今反成爲招商主事人遮羞之具、則凡利用此點以諉過者、本會實認之爲無意識之失態、船長之於大二副、情形亦同、蓋現行慣例、船長實無拒絶公司用人之權力、故凡欲利用此點以自卸責者、本會又得目之爲不識自身職權之失態、况本會得有海關書面證明、郭君實未經海關簽字、而招商總船主更向本會代表明言、渠並不知郭君究竟有何經歷、據此、則海關負責船主負責諸語、實自欺欺人、而其實在責任之應由招商主事人負之、已絲毫無疑意矣、故本會研究所有經過情形結果認爲新華失事之本身責任問題、自然應由船長負之、而所以致此沉失之原因問題、則値班二副無所卸責、嚮使二副爲富有經騐之員、則必不致發生慘劇、因此處有兩座燈山、隨時隨地、均可測知船行位置、人非病狂亂醉及暈浪不勝職務、焉有淸眼讓船駛上燈山者、但郭二副本身原無資格、理難責備、故其責任、應由任用者負之（二）新華船齡雖祇八歲、但據招商辯士徐君明道之言、亦即招商主事人所承爲中竅之論文、認新華失事、由於狂風大浪、致船行失準、猛觸礁上云云、則可認新華實無航海能力、蓋當時與新華前後相望之船、實有英籍之海寗號·蘇州號·合生號·及日籍之廣東丸·彼四船者、何獨未受風浪影響而致航行失準乎、况當新華失事地點、其旁近乃有一漁艇、不唯自身未失駕駛能力、且能將新華難人從浪中援起、信如徐君之言、詎非招商天字第一號之新華、其航海能力、乃遠遜於一小小漁艇乎、（三）新華設備、究竟於香港騐船後有否更動、不得而知、據香港當局、此次審問及檢查之結果、則發見其救生背帶有爲棉製者、（四）失事後救生問題、據香港審判之報告、則新華自挫礁至沉没、爲時約一小時另五分、而其所放下之救生艇、則只一艘、且對船員方面、有未盡力帮助搭客放艇、及拒絶搭客登救生艇之紀載、又船間缺少無線電員、致失事後不能發電乞救、故少一救生之機會、據招商自認及他方所公認爲責任問題之焦點、證以以上諸事實、則招商主事人之應負此慘劇完全責任、固已鐵案如山、百喙莫辨、本會之於招商主事人、原無城府之見、即海上失事亦不止新華一船、何以於此必須嚴格立論、誠以新華失事之地點之情形之結果、及夫當事人事後之推託、均有非常情所可恕者、吾人自信有吾人之人格、而對於航業、更有其獨具之使命、似此關係航界生死之問題、在職責上道德上良心上、均不能不爲之表白是非、主張公道、而絶非與招商主事人有意爲難也、况吾國國際地位、尙未達自由平等之域、基最顯著之現狀、厥爲民族革命、遠未成功、他不俱舉、即此戔戔之航權、何莫非泰半操之外人、亦知航界不乏明達、顧胡未聞有懔被髮伊川、百年爲戎之戒、從而劍及履及起爲救亡救種之謀、而徒見夫日期期偏私小利、遂不惜於嗜痂逐臭者之滿坑滿谷也、吾人不敏、天責所在、矢殊死戰、鬼蜮非所畏、漢奸非所懼、獨以民族主義之精神、進爲獨立自尊之奮鬭、人心不死、勝利自信終必達到、彼招商之主事人、問名何莫非革命鉅子、然前者新濟沉失、船長責任顯然、而彼反優給三月薪金及成績優異之退職書、革命如此、淸曉撫衷、能毋赧然、則新華此次之疏忽、又安知其船長不受此種啓示乃遂至特别大意乎、最後則吾人對於郭君振暉、認爲航界後起之秀、前途希望甚大、惜爲招商主事人所誤、所謂以不敎民戰是謂棄之是也、故吾人於郭君之不幸、不惟予以十二萬分同情、更爲之竭力呼寃、吾人所望於招商主事人者、要在觀過知人、勿昩天良、則特别撫恤、不唯所以慰生、抑實所以蓋　、後附照片（照片製版不明略）並譯文、譯理船廳來函、逕復者、准二月九日台函所訊、關於中國汽船新華號沉没時當値之郭君振暉註册一事、查郭君並未來廳註册、相應函復、此致中國商船駕駛員總會、代理理船廳藍蔚、十八年二月十四日、中國商船駕駛員總會啓、 
　　▲尙有本埠新聞轉入後頁▲ 
 
 

Page 15

 
 
本埠新間二 
[工部局總裁對出售電氣處表示]  
　　讓渡須經董事通過 
　　華人恐無財力承購 
　　上海各路商界總聯合會代表錢龍章·兪銘巽·張一塵·三君、於本星期一下午二時、往訪工部局大班敖爾祺氏、問各報盛傳工部局擬將電氣處讓渡與日人之事、是否可靠、當經敖爾祺答稱、此事屬於總裁費信惇管轄、應請貴代表訪問費信惇氏、當有答復、錢等遂於昨日（星期二）下午三時往訪費信惇氏、代表等即以各報盛傳工部局有讓渡電氣處之消息、究竟有無此項主張、希望明白答覆、至敝代表等來意、僅有二點、一爲希望工部局保留此項電氣事業、一爲如工部局必將電氣處出讓、希望讓與華人、因華人爲租界之地主、如華人不願承受、可讓與其他等語、當經費信惇答稱、讓渡電氣處、誠非工部局之主張、因英美資本家實有意思承辦、至於日本資本家承辦之語、實未先聞、但工部局產業讓渡、爲職權内之常事、如議事廳賣爲商塲及地皮等是、然電氣處讓渡與否、須經十二董事通過、方能執行、代表問假使電氣處出讓與私人團體、將來電價、勢必增高、費信惇氏答、即使讓渡、亦必訂立合同、不使其自由增價、惟工部局或將此項電氣處出讓後、而以其代價抵還公債、此公債數達五千萬、華人僅占百分之二十、並謂電氣處若讓與華人、恐中國政府無此財力、代表云、中國政府雖窮、在人民是有錢的、此電氣處代價雖多、但以我四萬萬同胞合力計之、每一人僅一角錢足矣、此可請工部局不必過慮者、代表等得此答覆、遂歸報告商總聯合會、該會將繼續進行前議之第二第三步對付方法云、 
[日人蠶食中國漁業]  
　　組織中日合辦漁業公司 
　　實則華人爲其傀儡而已 
　　世界新聞社云、據東報載、在中國東海從事漁業之日人、曩以上海爲根據、近因長江方面反日運動熱烈、全部回國、從來上海及長江一帶都市、由下關長崎運往多數冷藏魚類出售、最近因濟案有解决訊、期望中國對日感情將一變、留滬日人魚商栗原氏與滬地陳玉文等、以資金三十萬元、組織中日合辦漁業公司、兩氏等現已由滬乘船抵長崎、訂購發動機船八隻、並募集從事漁業之日本漁夫二百餘名、將以上海爲根據、開始營業、 
[一案判决竟出兩歧]  
　　 |哈埠僞造護照案 | 
　　觀審領事别有主張 
　　捕房執行頗感困難 
　　將提起上訴求救濟 
　　哈爾濱某機關管理護照文件之職員俄人米白立爾司基氏、因去年十二月間、哈埠發現僞造護照鉅案、該氏以職責所在、深恐護譴、乃携取獲照部所有鑰匙、棄職潛逃來滬、被公共租界捕房拿獲、電致哈埠官廳、請其派員來滬迎提、哈爾濱探訪局局長王振邦、以此案情節重大、故親自出馬、業於日前携帶移提公文到滬、昨晨捕房將該俄員解送臨時法院、由刑庭長沈鴻開第一法庭審理、觀審委員爲美副領事史蒂芬氏、當由王局長將公文呈案、並聲明該俄人在哈充管理護照之職、去冬哈埠發現僞造護照案、正查究間、被告携一切鎖匙、棄職潛逃、故電請上海捕房注意、茲旣緝獲、應請交給帶回歸案訊辦、並可着其辦理交代及偵查舞弊情形云云、旋據米氏供稱、此次發現僞造護照之舞弊案件、係同事所爲、我因職責所在恐被當局逮捕、故携帶護照部一切鎖匙來滬暫避、抵滬後、正預備將該案情形、呈報上峯、現旣被拘、願隨王局長回哈、受法律之裁判、因我雖未同謀、而未將職務交代、携物棄職逃滬、自知有罪、故當返哈受審也、觀審之美領、即問被告曰、爾之回哈受審、係出於自願、抑爲被迫、被告答曰、此係自願、蓋即使貴院將我釋放、然我亦自投哈官廳受法律之裁判焉、緣我若不回哈、則被累之情形、終莫能白、該領復稱、捕房起訴被告究犯刑律何條、並未指出、而哈官廳所提之證據、亦不充分、本領事對於移提、絶端反對、捕房律師博良聞語、即起聲稱、關於證據一層、已極充足、且被告亦已表示願赴哈受審、至若起訴未叙刑律條文、則敝律師今可當庭聲明起訴被告觸犯刑律一百四十四條云云、復經該律師一再申辯、然美領對於移提、仍未諒解、於是沈庭長遂宣稱、觀審領事旣與本推事之意見相左、惟查協助之案、不論其確係正犯、祇須與該案有關係者、當可核准移解、倘本院向他處移提人犯、該管法院、亦應協助、至案犯之有罪與否、自有受理之法院依法判决、與協助無涉、本案被告是否有罪、當由哈爾濱法院審判、况被告已表示願受哈官廳審理、本推事今特裁决被告米白立而司基、准交局長王振邦帶回歸案訊辦、諭畢、美領復稱、本案應改期十四天、着原告提出證據、若十四天内無證據提出、被告即予釋放、是一案之判决、竟出兩歧、捕房對於執行、遂感困難、故捕房律師乃當庭聲明、捕房將無所適從、並表示一種補救方法、將本案另易領事觀審、或由捕房提起上訴、美領即稱准捕房上訴、當由捕將被告帶回覊押、恐尙有文章也、 
[世界團今晨離滬]  
　　美國世界游歷團、乘昌興公司澳洲皇后輪來滬者、計團員三百七十五名、業於昨晨六時抵吳淞、經昌興公司派小火輪兩艘、迎入上海、當在新關碼頭上陸、即由昌興代雇汽車、導至本埠各處游覽、下午各團員均赴大華飯店休息、即晚仍乘搭小輪返吳淞、最後一班、爲夜十二時開出、仍各換乘原輪、赴秦皇島至天津及北平游歷、係在今晨四時開出云、 
[市指委會請查銅壳寳賭窟]  
　　市指委會近查得租界方面、自舊歷新正以來、賭博之盛、實難枚舉、尤以藉端騙錢之銅壳寳賭窟、共有十餘處、據聞、此銅壳寳、係浙藉賭徒剏製、呼盧喝雉、聲達户外、毫無顧忌、當道有無聞知、實難索解、若不併行禁止、難以剷除賭患、而維民困、聞已函請交涉當道、迅予函轉英法兩租界當道轉飭捕房一併查禁、以除隠患、 
[昨日爛泥渡大火]  
　　焚燬草硼百餘間 
　　災民多無處可歸 
　　火塲一片啼哭聲 
　　浦東爛泥渡南首華通棧後面江北草棚、於昨日午後零時三刻、忽然大火、歷三時許始止、計共焚燬草棚一百餘間、起火原因未明、茲將詳情分誌如下、 
　　▲起火情形　該處位於陸家渡木橋北首、沿小浜築有江北草棚一百三十餘間、南北毘連、互相銜接、均係江北客籍居民、是時正當午膳過後、有住居該處石作後面之江北人朱榮和家内、忽然失愼、因房屋均係毛竹稻草築成、故一觸即着、立時冒穿屋頂、烈燄向外飛出、加之東南風異常猛烈、火隨勢風向北蔓延、不可向邇、 
　　▲灌救困難　火起後、當經附近崗警、狂鳴警笛、旋由浦東區救火會聞警、立驅水龍到塲灌救、無如後面小浜内水均落枯、祇有少量之泥漿、收吸極困難、澆射乏力、且草棚係易燃之物、故無濟於事、未幾已延燒數十間、而太古公司華通棧近在咫尺是時該棧爲防衛自己棧屋計、當將自備水龍放水向棧頂澆濕、以避危險、移時海關救火小輪駛至、停靠該棧碼頭、並以長皮帶拖到棧内、隔鉛皮笆開機向火場助救、亦無效力、瞬息間將草棚一百餘問、付之一炬、並焚燬浜内船户十隻、 
　　▲災户調查　是役除附户外、計共焚燬正户朱永和·張繼堯·游濟·顧雙林·錢順生·董俊賢·江坤山·甘鶴松·周樹年·施步洲·李長松·顧春喜·蔣七·商德富·楊佩恒·金步雲·周尙禮·吳玉光·葛六·周文燦·袁順寬·王咸登·祁漢香·葛全·卜元書·鮑學貴·邵寳義·商俊興·周桂生·祁同生·徐志明·沈老·吳俊　謙·馬少卿·楊友山·吳紹賓·宋桂芳·吳紹介·祁玉松·楊志懷·胡順和·吳紹禮·葛芝萬·廖開安·祁立基·吳紹林·吳紹宏·鄭長泰·顧有亮·游善·周寳羣·徐國秀·小南金·王阿龍·祁芝山·王友龍·潘進道·丁壽仁·陸建文·陳阿大·陳阿二·等六十二家、計草棚一百餘間、並延燒小浜内船户高萬德·徐家樹·除提福·陳志洪·除裕福·夏守侯·周學連·吳爲堂·吳香珠·王光玉·等十艘、 
　　▲火塲慘况　當火熾時、附近居民、爭先搬移家中物件、擁塞途中、時有吳順和之老母周氏、携物在冶坊橋上奔走、偶一不愼、被擠落於浜内、登時觸破頭顱、血如泉湧、渾身汚泥浸濕、狀至可慘、旋被路人救起、聞生命頗爲危險、火熄後、被災各户、除有親戚者已往投宿外、間有無家可歸之災民、均坐火塲啼哭、一片凄凉境况、慘不忍覩、深望各慈善機關羣起加以施濟、以免若輩飢寒、 
　　▲警團防範　公安局第三區聶區長、保衛第三團許團長、於火起後、深恐宵小乘機搶刦災户財物、當即各飭所部十餘人、荷槍實彈、到塲彈壓、事後經聶區長將火户朱榮和拘區、研訊起火原因、以憑核辦 
[衛生局新定淸道辦法]  
　　上海特别市衛生局、以負華界全市淸道之責任、對淸道整頓事務、向頗注重、無如市民對於衛生敎育、未能普及、隨時隨地、傾倒垃圾、故衛生局發生執行困難之點、現局長胡鴻基、新定淸道辦法、並聞局長及第二科長、每日必往各處親自抽查、對於辦事不力各員、業曾分别罰辦、茲將新定之淸道辦法、照錄如下、 
　　（一）就滬南滬北浦東區域内劃分七段、雇用夫目十五名、夫役四百五十三名、編定地段、輪流打掃、以淸道路、（二）每日派管理分段稽查、有汚穢不治者、即日登記報告、立飭該夫目帶同該段夫役補工、（三）淸道夫上工每晨六時至十一時半、下午一時半至四時止、計八小時、按照派定地點、凡馬路弄及木桶泥箱内一切垃圾、以掃淸爲度、如有玩忽偷懶或停工過早者、輕則罰金、重則開除、其格外勤務者、即以罰欵移獎、（四）住户傾倒垃圾、限定上午十時以前、過時亂倒者處罰、（五）凡沿路堆積竹木瓦礫泥屑穢物以及擺設攤基有礙道路淸潔者、管理員隨時取締、不遵者報告處罰、（六）本區域内垃圾、由承運商人逐日用大號駁船、停泊各垃圾碼頭裝載、運至浦南浦東起卸荒地、嚴禁傾入浦中、其有農民運作肥料或業户需塡基地者聽之、（七）各處小便池、編定地段、雇作夫役、早晚冲洗、暑天加洒藥水、（八）夫役等定有常額、專司淸道、不得兼他項工作、如有故不能上工者、須先期報告夫目、即日雇替、不得抛工缺額、（九）領用淸器具、立有簿記、按月總結、各夫役不得濫用、有遺失者、責令賠償、以儆疏忽、而防流弊、（十）各段空曠之地、另設木桶、以便積儲垃圾、責成該段夫役隨時保管、逐日淸除、（十）（一）各段馬路、每日上午七時下午二時、用洒水汽車馬車分途澆洒兩次、以淸灰塵、（十二）夫役工作、均穿號衣、垃圾車輛、編訂號數與號衣對同、以便查攷、（十三）夫役不稱職者、隨時淘汰責令夫目招充試用、 
[不合格牛奶棚准予寛限改良]  
　　上海市衛生局查得本市不合格之牛奶棚、爲數尙多、限於經濟、一時不及改良者、確係實情、茲一律寬限、至本年陽歷五月底爲止、在此時期内、任各棚從事改良、暫不取締、惟沿路警士、仍可携取奶樣送局化騐、如奶質中水分過多或含有雜質等、即函請公安局處罰、業由本局函請公安局查照、轉知各區矣、 
[租界盡力查禁花會賭博]  
　　▲領袖領事覆交涉員函 
　　駐滬美總領事克寗瀚爲查禁花會事、函覆金交涉員云、 
逕復者、准本年一月二十四日來函、關於擬禁花會賭博一事、當經轉行工部局總董去後、茲接覆函、内開大意如左、此項賭博、歷年均經巡捕告發、惟因開設此項賭博機關分處極多、禁絶誠屬難事、在去年一年間、此種案犯之被逮、達四百餘起、此足以表明工部局巡捕關於此事之行動、工部當局更保證彼等對於此種弊害、必盡力查禁、不或稍懈、相應奉覆即希查照、順頌日社、美總領事兼領袖領事克寗瀚、 
[浦東三林塘賭風日熾]  
　　本市浦東三林塘、賭風素熾、自前年有俱樂部組織後、其賭風更甚於前、美其名曰俱樂部、實則賭窟、該部内容、大半爲當地之土劣及無賴者所組成、一切費用、惟是項賴之、聞其賭博又有股份之組織、其貽害地方、實非淺鮮、現聞當地民衆、已紛紛呈報當地黨政機關、請求嚴厲取締、 
[大東門白晝盜刦]  
　　向操錢業之王則孚、家住大東門外朱家衖二十號門牌屋内、同居共有三家、王居樓下、尙有爲雜貨業之毛子芳及在某報關行内爲寫字之楊勉庭、均居樓上、昨日上午十一時許、王等俱已出外、家中僅婦女數人、不料突來盜匪四人、搗門良久、即由小孩啓門、盜進内以招尋某某爲由、三盜均出示手槍、恫嚇禁止聲張、並將婦女小孩攔入一隅、使一盜監視、三盜則闖入三家臥室内、先後翻箱倒篋、刦取衣服首飾現洋鈔票等贓、約計三百餘元之譜、飽掠後、即一聲暗號、呼嘯而去、事後三家婦女驚魂未定、當時雖知盜已出門、尙不敢出外探視、旣而遣人通知王則孚·毛子芳·返家、檢點所失贓物細數、至下午一點二十分、始投報該管一區三分所、請爲追緝、當由所長金殿揚撥派巡官史記言督率長警馳往該屋内履勘被盜情形、及盜匪年齡面貎服裝口音等、分别記錄、然後回所呈報、以便注意緝捕、 
[江輪查土新辦法]  
　　自江安查土事發生風潮後、繼之而起者又有長安·江大二輪中搜出大批烟土、雖係船上夫役所帶、而出事以後、輪公司亦受傳訊之責、招商局爲求手續簡㨗及責任專屬起見、特由局派員至警備司令部偵察處商定、以後查土辦法、此後長江船由漢下水來滬、在未停碼頭之前、即由局中派定小火輪一艘、在指定之碼頭上、迎載偵察隊隊員、不俟江輪靠泊、便即上船搜檢、如一經查得私土、則人證統由檢查者接帶去訊辦、與輪局不生關　、以後如何懲處、局中槪不顧問、現此事已經商得偵察隊同意、招商局已在準備租賃小輪、定期實施矣、 
[加緊修理江西路水管陰溝]  
　　字林報云、江西路自北京路口至香港路口一段、因修理自來水管及陰溝、業已停止通行數星期、昨（十八日）本埠忽起謠言、謂有房屋若干、勢將傾圯、即自來水塔恐亦將發生危險、記者特於午後馳往調查、見鐵塔依然　立天空、兩旁房屋亦無　裂跡象、顯無傾圯危險、據聞謠諑由來、蓋因水管破裂後、冲刷泥土過多、深恐屋基鬆動之故、但據工程人員言、目下絶無可慮之、按自來水管之滲漏、尙係發見於兩星期前、當時忽覺總水管内壓力减小、蓋該處理有兩大水管、一自水塔直達愛多亞路、一自水塔沿江西路而入北京路、及經調查、乃發見水管下面之大陰溝破裂、而水管之接　有罅𨻶、於是水公司立即修理水管、而工部局工程處亦即修理陰溝、惟向日工程處僅用小帮浦四具、抽去溝内積水、乃星期日汚水突然暴漲、卒由救火會開到帮浦車兩輛、一用四吋半皮帶、一用二吋半皮帶、帮用抽水、先後共六小時、始克排除積潦、查該處陰溝係一九一二年敷設、容積爲三呎乘二呎、昨日下午加緊工作、大約今（十九）晨當可完全換齊、惟陰溝兩端雖經塞住、而積潦突增、料水管必復有滲漏處、至此項工程全部告竣期、大約尙須數星期也、 
[大光明公司承購重要地產]  
　　本埠新有一重要地產易主、其地座落靜安寺路派克路口、即今大光明戲院卡爾登戲院及美藝公司等一帶房屋、計地十一畝一分、係由大光明戲院公司承購、而長利洋行從中介紹、聞新主人現擬將跳舞廳舊址翻造爲十層或十二層樓屋、内部分作區宅、末層建成美輪美奐之市房、至其餘房屋、至相當時期、亦將從事發展云、 
[縣公安局通令嚴厲搜檢]  
　　上海縣公安局前奉民政廳訓令、略謂現因各處地方不靖、爲防止共黨土匪互相勾結擾害地方起見、特令組織檢查所、搜檢行旅、以靖匪患、徐局長奉令後、即分令各區分局、將檢查所組織成立、嚴厲執行、詳細搜檢、以安地方云、 
[生絲檢騐速成科定期開課]  
　　上海萬國生絲檢騐所、因使各絲廠職員了解最近歐美生絲檢騐法、及日美生絲分級法、並介紹各國絲織界之新智識起見、特設生絲檢騐速成科、招收各廠職員、報名入學、去冬曾由上海無錫兩絲廠協會、通告各絲廠、說明此舉之重要、並邀請各廠派員加入、茲悉本外埠各絲廠接到通告後、派員前往者、已有瑞綸·振藝·乾甡·隆記·久成·裕昌·公利等數十家、該所現擬擴充學額、繼續招生、開課日期、已定夏曆正月十六日云、 
[土地評價會昨視察浦江岸線]  
　　▲𤀹浦局派員導往 
　　上海特别市土地評價委員會、以浦江兩岸岸綫、亟須視察、特於昨日上午九時出發前往、由徐佩璜率測量技士人員偕行、𤀹浦總局工程師查利、並委派測量部華員夏瑞福引導視察、指示一切、預撥利民小輪一艘、在海關碼頭伺候、至午後二時、視察竣事、始乘原輪返碼頭云、 
[女子不願長甘墮落]  
　　▲自投濟良所乞援 
　　蘇州女子陳慧琴、年纔十七、貎頗娟秀、去年九月、經其姨母自蘇挈領來滬、原欲爲傭、故由新閘醬園弄陳薦頭舉薦至梅白格路頣康里四百四十一號粵人郭傑家充使女、郭之姘婦吳氏、見女年輕貎麗、居爲奇貨、加以薰陶、果然入彀、吳氏初以同往旅館沐浴爲由、每晚出入於大東·東亞·大中華·等旅社、勾引一般登徒子、所得夜度資、盡入囊中、女亦樂爲路柳墻花、近忽覺悟、前日私行逃出、奔往濟良所乞援、該所通知新閘捕房、派探高晏融調查屬實、將郭逮捕、昨晨連女併解臨時法院、正在審問時、吳氏因其夫被捕、到院旁聽、爲捕頭瞥見、以迫良賣娼、多出該氏主動、請由庭上核准、將該氏亦列被告、旋經孫推事質訊一過、諭女暫送濟良所、郭及吳氏、分别收押、改期再訊、 
[棒打野鴛鴦]  
　　▲和姦固應有罪 
　　▲行兇亦屬非是 
　　住居滬西日暉港地方江北人郭維仁之妻郭楊氏、年僅廿一歲、豐姿不惡、詎與楓林橋第五師司令部副官處廚房内伙夫兵張茂泰發生戀愛、陳倉暗度、已非一次、前日又在郭家與該氏歡會、適郭維仁歸家、聞得房中歡笑聲、妬忿交迫、即執棍入内、將張及該氏痛毆、張與該氏見郭突然而來、莫不大駭、不及穿褲、全無抵抗力量、致野鴛鴦一對、悉受重傷、崗警聞訊趕到、一併拘入二區警署、解送地方法院研訊、以張茂泰郭楊氏和姦、固應得罪、但郭不應傷害、故諭張押候解司令部懲辦、郭夫婦亦一併收押候懲、 
[六三花園附近之醜事]  
　　▲無恥男女雙雙綑縛 
　　▲鄰人觀看户限爲穿 
　　閘北六三花園附近張家宅一號門版黃包車夫楊敬才之妻楊陸氏、淫蕩成性、與張才狗結不解緣、愛好甚篤、醜聲四播、鄰近咸資爲話柄、而楊敬才出外又常遭人指摘譏諷、楊滿腹狐疑、故時常留意、得悉乃妻之醜事、大爲憤怒、惟以捉姦捉雙、故於前晚出外、臨行向妻佯言今晚夜班生意、須翌日上午八九時歸家、言訖而去、該氏認爲極好機會、遂往招張到家歡會、但楊敬才出外後、尋思姦夫必然在家、但一人孤掌難鳴、遂四處邀請友人、於晨光熹微時、一擁而進、則見姦夫淫婦、正在睡鄕、遂被楊等將男婦兩人赤條條併禁於一處、一時鄰人咸往觀看、户限爲穿、經崗警得悉、遂往斥令穿衣、一併帶入五區警署、於昨日下午解送地方法院訊辦、 
[四盜被探捕堵截]  
　　前日午後四時、有盜四名、身懷槍械、往某處行刦、事前經人向新閘捕房包探韓華亭報告、該探即與探目凃岐山·包探劉宗漢·西探長亨利·馳赴該盜等必經之宜昌 
 
 

Page 16

 
 
路堵截、届時有郭鴻章陳四（即潘六）（劉四標楊　春等四人問來、遂被擒獲、搜查之下、郭身藏匣子砲一桿、子彈十六粒、陳身藏手槍一支、均被抄出、該四盜皆係江淮人氏、昨晨解送臨時法院、由孫推事質訊一過、諭令收押、候偵查終結、再行定期開審、 
[輪船水手私帶手槍]  
　　▲姚紹文禁押三月 
　　紹興人姚紹文、前日午後二時、身藏手槍一支、與趙桂生袁阿二沈炳生經過倍開爾路、被捕搜獲、一併帶入楊樹浦捕房押至昨晨、解由臨時法院、許推事提審、姚供與趙等同在法商巴爾加號輪船充水手、該輪於舊歷十一月廿一日中途失火、我等改乘他船來滬、此槍係於船中拾得等語、趙等承認與姚同事、對姚身藏手槍、則俱稱不知、許推事核供、判决姚處徒刑三月、餘人各處拘役十四天、手槍没收、 
[婦人在晒臺自縊身死]  
　　鹽城人王石高、年二十三歲、在南方汽車公司爲汽車夫、於上年九月間、娶同鄕人袁國裕之妹袁氏爲妻（袁氏年二十四歲）成婚後、賃居法租界方板橋麋鹿路德銘里八號蘇州老嫗吳兪氏家後樓、相安無異、夫婦同睡一床、近來袁氏忽萌短見、於昨晨四時、倒好馬桶後、至晒台上將自己紅布袴帶解下、繫於晒台之蔴繩上、自縊身死、至四時半、始由其夫覺察、已不及施救、即報告法捕房、派探目周寳生前往、將尸身舁入同仁輔元堂騐尸所、即於下午四時半報請法公堂聶承審官蒞所騐明、升坐公案、據尸夫王石高稱、妻子袁氏、因被二房東吳兪氏在外搬嘴舌、說其偷人、聞知後、氣恨不平、以致自盡、請求伸雪、二房東吳兪氏供、與死者素來和好、從無說伊壞話、實被誣報、又據鄰居朱金富供、民人與母金氏同居前樓、民人做漆匠、早出晚歸、不知家中之事、是晨袁氏死後、其夫呌喊後、民人母子起身、帮同將尸身舁入房内、設法施救無效、嗣二房東兪氏出外、詎尸夫誣爲民人放走、頃刻間由尸夫出外、邀同親友多人到來、逼令民人交出二房東、并動手行兇、將民人毆打、扯破衣服、又勒索洋三百元了事、禁阻民人行動、民人見勢不佳、允許籌欵、旋即二房東回來、民人始脫身出外、投捕房報告、請求訊究、又據朱金氏供、與其子金富相同、聶君諭騐得已死王袁氏、委係自縊身死、應着尸夫王石高自行收殮、此諭、并向尸夫王石高諭曰、爾妻如係受寃致死、能有證據、儘可向公堂起訴伸雪、勿再在外糾人鬭毆、致干罪戾、 
[私藏軍火之發落]  
　　法捕房特别機關包探、偵得白爾路金安坊十八號鍾建秋及藍維靄路八十一號談蘭新兩家私藏軍火等情、因此於日前先後至各該處抄出手槍各一支、并將鍾·談·兩人及嫌疑人李惠源·王鈞·王惠亭·張金成·王金勝·婦人朱許氏·等八名、一併帶入捕房、昨解法公堂請究、先由捕頭禀明前情、詰之鍾·談·兩人同供、此項手槍、係朋友携來寄藏、不知犯法、求宥、李惠源等六人同供、民人等均做小工生意、不敢有非法行爲、請求查察、中西官判鍾·談·兩人、各罰洋三十元、或押一個月以儆、餘均開釋、手槍没收、 
[阜民路昨日火警]  
　　昨日上午十一時三刻、滬城大南門内阜民路王家弄北首三百五十五號門牌沈德興貰器店三層樓上、不知如何失愼、立時冒穿屋頂、救火會鳴鐘告警、即經各區火會紛紛蒞塲、接水灌救、約三十分鐘、始告熄滅、焚燬樓面一間、惟損失約需二千餘金、查該樓面所堆置之貰器物件如一切綢布彩件並錫器等、該屋亦爲該店自己業產、並未保險、該店主沈七小故已五載、而小主沈根生、亦已故世、現僅有小主婦沈王氏一人主持、火熄後、由警將該氏帶入一區三分所警局、聽候訊罰、 
[新新舞場玩弄手槍案續聞]  
　　某大學生在新新舞場玩弄手槍一案、曾涉及岑德林在内、嗣經法院詳細研訊、認爲與岑德林無關、免予置議、而此一場分案、遂告結束云、 
[專治癧子頸之奇效藥]  
　　五馬路正豐口淸和坊二弄蘇州瘰癧專家朱少雲醫生、發行之祖傳秘方瘰癧丸、專治男婦大小頸項結核、各種癧子頸、或硬或軟酸痛成塊、紅腫潰瀾等症、頗著靈騐、其功效遠在西藥之上、聞患瘰癧者、得服此丸而愈者、不知凡幾、且服法頗稱簡便、而定價尤廉、雙料每盒大洋五元、單料三元、試服祇售每包半元、 
[三星廠增設分廠]  
　　三星棉鐵工廠、創設十有餘載、對於棉鐵二部、竭力研究、棉織部各種家庭日用品、深得愛用者之歡迎、鐵工部各種電力人力織機、國内實業廠家購用者極多、該廠爲發展實業、救濟貧民起見、除原有四分廠外、將在内地擇人烟稠密之區、增設第五分廠、以利民生、 
[普安會近訊]  
　　老靶子路一一九號普安會、爲海外華僑及國内殷商所組織、成立於陽曆元旦、各界風聞入内者甚衆、良以該會資本雄厚、辦法完善、凡入會後、有疾病者、則會中醫生、免費爲之診治、無故被人誣蔑及侮辱者、則會中據理力爭、其餘如職業介紹·借貨部財政補助金·文牘部·代辦部·法律部·圖書室·音樂室·辯論堂·演講堂·藝術團·參觀團·旅行團·詩鐘社等、建設完備、該會基本醫師、爲陳達明·劉亮明·陳繼堯·數位博士·葉經甫牙科博士·李美麗女學士擔任、聞陳達明博士、診務甚忙、其總幹事職、多由副幹事陳國卿攝行、兼之該會秘書長歐旡恙、舊曆年底、因要公晋京、元旦日返申、略整理會務、翌日再往南京、所以副幹事勷助乏人、故辦事時間、日無餘暇、甚形勞碌、昨日該會拍急電催該會秘書長返申、聞已接回電、日内到會、届時再有一番建設、以益利會員云云、 
[南國社赴粵表演]  
　本埠藝術集團南國社、連在京滬各地、表演話劇、意義深刻、成績　然、極得各界人士之歡迎、該社社員歐陽予倩·萬籟天·唐槐秋·田漢、均已赴粵、左明·唐叔明·艾霞等一行七八人、已於昨晚搭乘廣大輪往廣州、大約表演二星期、可以回滬、預料五羊城裡、又將轟動一時矣、 
[長江東旺沙浮定期撤銷]  
　　海務巡工司奚布告云、本巡工司查江海關稅司所屬界内長江北進口水道東旺沙浮、訂期撤銷、合將其情形開列於左、長江東旺沙浮、約於本年三月十二日撤銷、該浮原爲指示長江北進口水道北邊航行之正路、所有海政局印行第一號海道圖、應即更正、爲此先行通告、各處船隻、届時實行、不再通告、務宜留心詳記免疎虞、勿忘勿忽、切切此布、民國十八年二月十四日、 
[川省指委會上呈中央]  
　　▲指控劉文輝毀黨殃民 
　　中央電訊社本埠消息、四川省指委楊全宇抵滬後、一面向留滬省指委熊曉岩·盧師諦·黃季陸·諸人、及旅滬同志等、報告劉文輝擅殺邛崍縣指委孫鴻圖、及武力解散省指委會、詳細經過、一面即約同熊盧黃三氏整理各種重要文件、曁上中央呈稿、該項呈文、頃已脫稿、茲特覓誌如次、 
　　呈爲二十四軍軍長兼四川省政府主席劉文輝横征暴歛、毀黨殃民、懇予轉飭國民政府撤職查辦、並交軍法會審、悉普通法院裁判、以伸黨權而崇法治事、竊查邛崍縣黨務指導委員孫鴻圖、因反對該軍預征糧稅、横被槍殺、並以武力解散省特委内成立之孫案後援會、威迫屬會委員出走各節、業經先後電呈在案、惟電文措詞簡略、未能道其詳情於萬一、茲特將本案經過情形、爲鈞會覼縷陳之、查防區惡制、爲四川所特有、該軍防區幅員最廣、共有四十餘縣、且多屬膏腴、其歲收除苛捐雜稅外、即以按年預征兩年糧稅爲其大宗、邛嵊縣自民國十四年、始隸該軍防區、於十六年該縣糧稅已征至廿二年矣、去年即十七年適遭旱災、收成不及常年十分之三、曾經人民懇請該軍賑䘏、並奉令准由該縣設法救濟在案、似此該縣即不預征、已嗟民不聊生、乃竟預征二十三及二十四兩年糧稅之不足、復於十月令該縣知事吳祖沅預征二十五年之糧稅、加以川省幣制紊亂、新舊幣價之相差、新大洋一元、値銅元八釧六百文、舊大洋一元、値銅元九釧、該吳知事預征糧稅、祇收舊大洋而不收新大洋、竟置該軍稅收不分新舊之明令於不顧、且稅收以銅元折合者、又高抬舊大洋之價、一元而作銅元九釧五六、或至十釧不等、藉圖漁利中飽、層層剥削、種種苛擾、哀此小民、其何以堪、時該軍長劉文輝檢閱軍隊、道經邛崍、孫洪圖以縣指導委員而兼民衆訓練委員會常務委員之資格、代表民衆、向該軍長痛陳疾苦、力請緩征此次糧稅、並極言吳知事種種作弊情事、乃不惟不蒙採納、而去後之催收愈加嚴厲、初逾限者、以稅額一元細洋二角、計再逾限者、罰三角、三次逾限罰四角、若四次逾限即予拘禁、以致人民賣妻鬻子、十室九空、而慘被幽囚者、則盈千累百焉、孰意此次預征之苦痛、尙未解除、而該縣吳知事復於十二月十九日、召集全縣各機關法團會議、宣佈該軍因軍費浩繁、須預征二十六年糧稅墊欵十七萬元、嗟乎、該縣旣逢兇年而不蒙振䘏、又强以一年而負担四年之糧稅、恐古今中外、亦無此苛政也、是日會議、人皆敢怒而不敢言、獨孫洪圖一人、力爲抗議、博得大衆之同情、致便該會議無結果而散、故吳知事對孫甚爲忿恨、目孫而言曰、欵收不到、爾當負責、而孫之生命至此而難保矣、是夜駐軍、果即派隊包圍縣指委會、搜索孫洪圖、幸孫先往友人家、旣縋城逃匿鄕間、而會内被捕者、有指導委員孫輔·及幹事六人、中被刀傷二人、一在頭部、一在股部、並毀及黨國旗總理遺像、而文件錢物、則盡遭損失焉、翌晨駐軍團長余仁、即出布告緝孫、誣其運動槍彈、圖謀不軌、並閉城大肆搜索、屬會據報、當即開會議决、函請該軍長嚴行查辦、以維黨務、時劉之左右不滿吳知事者、遂乘間排擠之、而劉亦借此敷衍、免去吳職、另委余承萱繼任、余知事接任後、於一月一日即出一布告曰、孫委員洪圖受民衆請求、出而要求緩征、本無不合、前知事處理失當、官廳至爲抱歉、孫委員由本知事盡量保護等語、原文粘呈、當時余知事并邀集各機關法團代表、籌備歡迎孫入城、惟駐軍通緝卒未取銷、愛孫者仍勸其暫緩回城、孫亦疑之、不敢遽歸、及至一月八日、該團長率兵士二連於距城三十餘里之孫坡、將孫捕獲、即用槍把剌刀、以傷其身、并縛送入城、人民見之、不禁驚呼曰、孫委員洪圖是能代表我們的利益的、今將被害、我們快起來援救罷、於是全城騷然、環請余仁釋放、余知此間欲全活孫者甚衆、乃命人舁孫於距城五里之南河坎營部内、當時各機關法團及民衆代表營救情切、乃挽余知事偕往、余亦慨然許之、殊行至該地、則步哨林立、遮斷交通、惟余知事一人得前、餘皆鵲立步哨線外、屏息以待、逾一時、即聞槍三聲、余仁隨率馬弁數人、從人叢中、直突而過、第於馬上點其頭曰、「對不住」、余知事亦即出營、向民衆曰、「没辦法」、是夜即將孫之屍、委棄南街頭上、盡奪其衣、無以蔽體、翌晨由縣指委會、僱人將屍舁回、檢騐槍傷、一在頭部、一在胸部、一在背部、其頭部一傷、腦蓋揭出、腦髓迸流殆盡、胸背兩傷、均已洞穿、他傷甚多、體無完膚、慘不忍覩、余仁本殺孫後、出一布告、有謹守上峯密令、宣告孫鴻圖死刑一語、原文粘呈、屬會當時得此報告後、即開緊急會、認劉文輝預征糧稅、已干國禁、而孫洪圖現任縣指導委員、以反對預征之故、慘遭槍殺、尤背黨紀、余仁爲孫案之實施犯、而劉文輝則爲主使犯、故一面函請該軍先將余仁解職歸案、一面呈請鈞會、將劉文輝撤職查辦在案、殊該劉文輝、不惟不知認罪、乃復逞其兇燄、變本加厲、於一月五日、屬會各部處會工作人員、與成都市成都縣華陽縣警察廳獨立區各黨務指導委員會之工作人員、因孫無辜被戮、人人自危、於是假屬會大禮堂、開聯席會議、進商組織孫案後援會、殊該軍事前早有準備、於該會議主席報告開會未畢、即聞銀笛一呼、突來該軍兵士一連、持槍實彈并上剌刀、將大禮堂包圍、并有一部闖入會塲、氣勢洶洶、稱奉密令、不准在此開會、并限十分鐘一律解散、如違即以剌刀對付、該黨務工作人員、處此兵威之下、遂各忍氣吞聲而散、十六日晨、該軍派遣副官赴各報館交涉、所有黨方關於孫案文字、一律禁止登載、并令郵局停寄屬會之指導日刋、又令電局扣留屬會所發之電報、最後屬會致該軍函中、有限二十四小時内答覆一語、并聞劉閱之、即拍案大駡曰、甚麽二十四點鐘答復、三三一慘案、劉甫澄殺了那樣多的人、中央尙莫如之何、這回又算甚麽一回事、充其量不過再殺幾個人罷了、據此種種情形、祗有軍權、并無黨權、認爲川省黨務、至此已無法進行、若委員等再留而不去、犧牲個人之生命猶小、損失本黨之威信甚大、故於一月十七日午前九鐘、特開臨時緊急會議、議决即各省、逕赴鈞會陳訴、聽候處置、此即經過之實在情形也、昨閱報載、該軍劉文輝、近復屬會函、稱據四旅長轉據團長余仁呈復、孫鴻圖實係共產分子、并有暴動情事、且附錄孫之供詞、又復認邛崍爲該軍戒嚴區域、此無非揑造事實、而爲自己免予議罪地步、不知孫之爲人、川西同志、莫不知之、有成都從事工人運動、頗得工人信仰、於十六年淸黨之役、爲本黨出力尤多、去年任屬會民運會幹事、及邛崍縣指導委員、均由向傅義同志負責提出、何能指爲共黨、且孫爲共黨之說、不發生於反抗該軍預徵糧稅及未被槍殺之前、獨發生於反抗該軍預徵糧稅及已被槍殺之後、其爲誣罔、已屬顯然、并經槍斃十餘日之後、乃有此供詞、更不待辯而知其爲僞造、該員束手就戮、邛崍人民、莫不盡知、乃謂其有黨羽及奪獲搭救等情、眞所謂欲加之罪、何患無辭、至謂邛崍已經該軍宣佈爲戒嚴區域、尤屬欲蓋彌彰、此次下東戰事、是否私鬥、應否依據戒嚴條例、宣告戒嚴、姑置之不論、該軍旣於其防區宣告戒嚴、即當於其防區出有正式布告、其布告之日期與地點、究能明白指出否、而當時川中各報、何以均未登載、已足證其爲虚、且依戒嚴條例第三條但書之規定、該軍雖得宣告戒嚴、但必須迅速呈報總司令得其核准、中央總司令部結束後、即當呈報國民政府、究竟該軍此次宣告戒嚴、是否已經呈報國府、此不難一查而知、斷非該軍一面之詞、所能掩飾、即認該軍已依法實行宣告戒嚴、而邛崍爲警備地域、非接戰地域、即該軍亦自承認、如是、則該軍對於邛崍、祇能管轄與軍事有關之地方行政及司法務、並不能裁判與軍事有關之刑事及民事案件、須知司法事務、與刑事案件、性質各别、該軍即指孫爲共犯、而處理共犯、則屬於刑事案件、非屬於司法事務、在特種刑事法庭未取銷以前、自應歸特種刑事法庭裁判、在特種刑事法庭取銷以後、仍應歸普通法院裁判、何能由該軍裁判處决、其爲越權枉殺、毫無疑義、且據法理而言、同一違法行爲、若屬於機關權限内者、雖違法而尙可認爲國家機關行爲、若屬於機關權限外者、則祇能認爲個人之違法行爲、該軍裁判及處决孫鴻圖、旣非其權限、即應認爲劉文輝余仁之個人殺人罪、而不能認爲國家軍事機關之殺人、本黨原以解除民衆痛苦爲職志、而吾川人民之苦痛、莫甚於年來之預征、孫同志以黨務工作人員之資格、反對該軍預征、而横遭槍殺、已屬甘冒不韙、屬會及其他黨務工作人員爲之主張正義、復不惜以武力干涉言論及其集會、使吾川黨務完全停頓、實屬罪大惡極、若不嚴行懲辦以儆效尤、則吾川黨治其名、而軍治其實、則其禍更烈於君主專制、而人民將無瞧類矣、反有呈請撤職查辦並交軍法會審、或法院裁判、以伸黨紀而崇法治各緣由、理合具文呈請核准、轉飭施行、實爲恩便、謹呈中央執行委員會鈞鑒、四川省黨務指導委員會謹呈、 
[航業公會討論三要案]  
　　自新華輪失事以後、航界對於撫䘏一事、已發生問題、現被難船員、雖經給䘏、而旅客家屬亦有請求撫䘏之事、本埠航業公會、以此事關係將來航輪營業至巨、特於昨日午後三時、召集在會各輪公司推派代表到會磋商、計當塲到三北·招商·肇興·寗紹·舟山等·各公司代表、討論之事、計有（一）預定各級船員撫䘏額及海上人壽保險之設立、（二）新華輪搭客家屬之請䘏、（三）舟山輪搭客倒斃船員被判徒刑案、聞第一案中、對於海上人壽保險公司之設立、議定由各華輪公司合辦、但對海員則分爲儲蓄與保險二項、同時並行、對第二案則搭客撫䘏輪公司無此成例、且誰爲眞正被難搭客家屬、亦無從識别、如新華中汕頭搭客赴港、而上海忽有家屬出現、可見眞僞之難分、此事一致否决、不能認許、（三）舟山輪旅客斃命案、謂係被斃旅客在負病上船之時、船員拒乘、而病客則堅欲乘搭、後該客死於輪中、屍屬指稱爲船上帳房等毆打喪生、致帳房及茶房一人、被判徒刑、昨日議决、一面公呈法庭、述明原委、一面防止以後再有此等情事、對於有病乘客、决計實行拒乘云云、 
[新新公司職工昨日請願]  
　　新新公司職工會於昨日上午十時、組織請願團二百餘人、分頭向市黨部社會局請願、當由市黨部社會局代表答復、允爲命令資方制止舉動、各代表認爲滿意而散、社會局於昨日下午二時、召集雙方談話、交換意見、勞方代表張志誠·兪鴻耀·資方代表蔡蔭喬·招釋年、社會局代表王彬、當由勞方代表陳述被激罷工經過詳情、並提出條件五條、資方已允爲考慮云、 
[各工會消息]  
　　▲航海安旅工會上海航海安旅工會屬新江天部、於前日在該會大禮堂、舉行全體會員大會、到會者九十一人、公推楊英主席、張美全紀錄、行禮如儀、首由主席報告開會宗旨後、即經議决各案如下、（一）秘、（二）整理船内份子案、决·成步洲案、保留、其不繳公積金及拖欠月費在三月以上者即予開除、（三）通告未到船會員、限期來會案、决·致函通知未到船會員、限於一星期内到船、並函致船方、准予寛限、至二星期、（四）工友有冒名頂替、應如何辦理案、决·自劉長香接任後、如有冒名頂替者、一經發覺、即予開除、（五）推定組長案、决·另行投票選舉之、（六）本輪工友、因新主任保單尙未發下、故暫由本會擔保、應請將前繳存劉長香處之保單收回、前繳存劉長香處之保單案、决·由委員會負責收回之、（八）秘、議畢散會、 
　　▲浦東日華紡織工會本市浦東日華紡織工會、昨日下午二時、開第十二次執行委員會、出席者二十人、五區黨部民訓會代表沈愚列席指導、主席陸子麟、紀錄吳子蘭、行禮如儀、議决事項如下、（一）總務科主任胡瑞祥、將本會黨國旗私自典押、應如何處置案、（議决）由常委胡志和同志負責追還、（二）總務科主任胡瑞祥賬目不淸案、（議决）登報通知胡瑞祥、限於一星期内速來會淸理、如逾期不來、呈請上級核辦、（三）常務委員兼組織科主任胡志和請求辭職案、（議决）照准、（四）常務委員兼經濟保管俞啟祥請求辭職案、（議决）挽留、（五）遷移本會會址案、（議决）遷移至浦東冬防辦事處舊址、 
　　▲綢緞業職工會上海綢緞業職工會、前日下午八時、開第七次代表大會、到會代表百餘人、行禮如儀、首由主席周瑞甫報告開會宗旨、各代表報告各店情形、失業團報告失業痛苦後、次議决如下、一·爲失業團向社會局商協請願案、决、每組派二人至三人、偕同失業團、於二十日前往、二·救濟失業經費案、决、照救濟會原收月費加收一角、三·月費能否改良徵收案、决仍舊、四。如何整頓紀律案、决、保留、五·奮鬥時被捕同志優待案、决、工資照給、另由出事店方、每人每日津貼洋二元、六·朱業伙食問題案、决、繼續至二月初十日止、費由基金暫墊、以救濟費匯集償還、七·天綸新雇非會員案、决、致函警告、限十二小時開除、以失業會員補充、無結果另設法對付之、八·三益維大嘉福大經大隆會員發生意見案、决、派失業工友四人、前往勸導、九·解雇問題案、决、通過維持委員會議决案、經費不足時、動用基金、十、秘、十一、秘、末議畢散會、 
　　▲酒行職工會昨開組長委員常會、公推顧吉人主席、開會如儀、首先報告舊歷年前後工作、及交涉事項、次决議各案如下、（一）當委楊思惠因調往北市服務、其其中恐難兼顧、現准由馮觀蘭同志代理、其馮觀蘭與裕大和行之交涉待社會局解决、（二）醬酒業商民協會、本不得代表資方、因本會所訂條件係與徵雅堂公所簽訂、且徵雅堂公所、係經社會局承准之正式團體、此次爲裕大和行·與馮觀蘭交涉、該會忽出而干涉、似有不合、此後准否、認爲資方代表、並登報聲明、（三）戎錫章與益順恒事、由戎錫章邀請保證人至該行討取保信、並聲述理由、否則由本會准派員交涉、（四）函請同慶永天順元兩行經理、速將上年紅利分發、（五）交涉同昌永行去歲二年紅利照發、（六）恒眞行張子才劉克倫要求退職金、及旣允復工、反悔交涉、（七）函致同福永行經理儘先用金龍儕等事項、討論改選並條改條件日期、准予下届（二十七日）議會、表决直至四時散會、 
[寳山公安局保衛團處公畝捐]  
　　▲每年各得一萬二千元 
　　寳山縣各市鄕保衛團、前因經費困難、聯合呈奉江蘇省政府核准、帶徵田畝捐、每畝八分、作爲經費、徵數每年計有二萬四千元、此項辦法、於上年度實行、茲因前屬寳山之吳淞·閘北·江灣·殷行·高橋·眞如·彭浦等各區、劃歸特别市後、寳山縣公安經費、遂感因難、每月經費、祇有一千五百元、不敷支出、寳山縣長吳稼農、乃與保衛團方面商妥將每年帶徵之畝捐二萬四千元項下、支撥一萬二千元、歸作公安局經費、於前日經該縣各機關聯席會議、議决、公推印湘蓀·王奏雲·佘應鐸·陶雲明·等四委員、審核縣公安局預算後、以便實行云、 
[蔡公時夫人有赴新加坡說]  
　　▲陳嘉庚來電歡迎 
　　▲其滬寓遍查未獲 
　　▲頗望蔡夫人函告 
　　昨日本埠特别市總商會馮少山君等接新加坡陳嘉庚君來電、略謂聞蔡公時夫人來星、搭何船、備歡迎、查明復等語、總商會接電後、昨日派幹事張德齋往白來尼蒙馬浪路仁安里二十五號探詢、至目白地、該屋並無人居、詢之鄰居、據云已於去年底他遷、該員再往前開蔡烈士追悼會處·淸凉寺·外交部駐滬辦事處等詢問、又無着落、隨回會報告、該會據報後、電復云、新嘉坡陳嘉庚君鑒、電悉、蔡寓遍查未得、擬搭何船、未悉、總商會皓等語、國聞社記者晤馮少山君云、蔡烈士自被日本慘害消息傳至南洋後、該地僑胞、極爲悲痛、陳嘉庚君此次來電、詢蔡夫人赴星、未悉此次消如何傳去、鄙人深望蔡夫人能於最短時期、函知該會最近狀况及行踪、俾便續電報告南洋僑胞云、 
[總商會呈復糧秣進口數量]  
　　參謀總長李濟深、前電總商會、請調查糧食數量、茲悉該會昨代電復云、參謀總長鈞鑒、奉誦删電、敬悉鈞座爲規劃國防上之補給方案起見調查米麥麵粉及罐頭食出品數量、藎籌碩畫、至深欽仰、查此項糧秣進出品數量、具載中國海關華洋貿易總册、其十七年度報告因開春爲日無幾、尙未編輯成書、未悉其詳、第考十六年度米穀出口者八六二八六擔、値關平銀五四七九0五兩、小麥四九八二擔、値銀二一八二四八兩、麵粉一一八0九九擔、値銀五五八三二九兩、自外洋輸入者、米二一0九一五八六擔、値關平銀一0七三二三二四四兩、小麥一六九0一五五擔、値銀七0五五六六七兩、麵粉三八二四六七四擔、値銀二一三0六三三八兩、其他未列名糧食、尙有七一八二二0擔、値銀一八九四八四兩、至於罐頭食品輸出數量、海產五四六三五件、値銀九四九三五兩、肉三六八0四件、値銀七四六八六兩亦不過僅佔輸入品八分之一、而後者之種類、不勝枚舉焉、統觀以上各項統計、輸入數量、逐年有增無减、國内農業之衰落、於此可見一班、承蒙垂詢、據實陳明、想鈞座關懷糧食、必有無窮之感慨也、上海特别市總商會叩巧、 
[米業聯合會會議記]  
　　滬北米業聯合會、於昨日下午二時、開聯席會議、到者范和笙·蔣石稚·朱子明·章松濤·周夢熊·華殿卿·朱光圻·過泉寳·陳拱辰·陳鶴良·陳軼康·洪肇初·龔鴻記·金菊芳·計瀛洲·徐立洲·莫志剛·祝崇嘉·祝世堂·華俊卿·衛培炎·王毓森·等二十二人、主席范和笙、記錄朱振蓀、行禮如儀、（一）籌欵開浚新閘米船停泊淤淺之處炣河道案、决議、俟下届會議、再行討論取决、（二）烏鎭路橋築成後、南面橋　、久未動工、重車不便案、决議、函催市政府工務局趕速築竣、以免北市各車擁塞及繞道不便、以利通行、議畢散會、 
[米糧公會執監會議記]  
　　滬北經售米糧公會、於昨日下午二時、開第七届執監委員會、到范和笙·蔣石稚·朱子明·華俊卿·周夢熊·章松濤·祝崇嘉·祝世堂·陳鶴良·監察朱兆圻·莫志剛·列席者·華殿卿·龔鴻記·過泉寳·徐立洲·衛培炎·洪肇初·陳軼康·計瀛洲·金菊芳·陳拱辰·王毓森等二十二人、主席范和種、記錄朱振蓀、行禮如儀、（一）主席報告社會局來文、經售米糧同業註册案、决議、由會通知各同業、在一星期内遵照　社會局章和辦理、（二）客家滙欵及解欵案、决議、對於客家委托解欵者、由客同往、及滙欵者車力銀拆息費、均歸擔任、（三）規劃米糧公會會費統一案、决議、蘇帮經佣、一律每石取客六分五厘、會費照各帮仍托聯合會帶徵、由該客憑條代付、後由同業憑條繳還該客、議畢散會、 
[中華救國十人團新職員就職紀]  
法租界敏體尼蔭路中華救國十人團、於前晚七時、舉行新職員就職典禮、到者有張菊生·唐大桑·姜槐卿等全體新職員、由唐大桑主席、行三鞠躬禮、讀遺囑畢、各職員互相投選委員、當即選出唐大桑爲委員長、張菊生爲會計科主任、顧一天爲文牘科主任、邱俊培爲敎育科主任、王詠羣爲交際科主任、姜槐卿爲庶務科主任、鄭紹莘爲游藝科主任、朱昌禮爲宣傳科主任、徐振聲爲出版科主任、胡祖安爲儲蓄科主任、鄭梓材爲组織科主任、孔尙德爲建設科主任、選畢、即討論會務之進行、於十一句鐘散會、 
[中日交停頓中之反日工作]  
　　▲查獲大宗日貨 
　　反日會檢委會、日來督促各檢查員、加緊工作、前晚深夜、在浦江中、查獲大宗日布、計九十一箱、價値二萬餘元之鉅、又查獲履泰昶日布二大捆、豐餘劣貨鹹魚三十一簍零六箱、玉皇寺劣貨玻璃瓶一簍、仁昌劣布三十一疋、汪順昌劣布三十一疋、余萬有日紗一扎湯才高日紗一扎、振興廠日紗一扎許蘇才日紗八包、愼大劣布二十疋、履成廠劣貨熱水瓶八打、益昌成雜貨一大扎、大華劣貨三件、毅記油墨二大聽、新新仁和劣布十疋、聚源日紗放草包、許裕康劣貨風爐六套、中華橡皮鞋底十三扎鈕扣一扎、開泰日布七十五疋、元泰日布五十六疋、三鑫日紗二包、 
　　▲誌謝昨承商務印書館惠贈學生雜誌第十五卷第十一號英語週刋第六八五·六八六號各一册、謝謝、 
[招領]  
　　如有走失男女者請注意此處地位社會局啓 
　　第一百五十八號、林良嘉、男性、江北人、年十六歲、民國十四年十二月十七日、新閘捕房送中國救濟婦孺總會留養、 
　　第一百五十九號、張小金子、男性、江北人、年十五歲、民國十四年十二月二十八日、楊樹浦捕房送中國救濟婦孺總會留養、 
　　第一百六十號、王永生、男性、浦東人、年十三歲、民國十五年二月廿五日、虹口捕房送中國救濟婦孺總會留養、 
公布欄 
[上海租界上訴院]  
　　▲民事批示劉午橋福來電器行李鴻記曹炳臣因債務涉訟案已和解聲請銷案由狀悉准予銷案 
　　▲刑事批示孔蕙芳高玉璉爲梁瓊玉撤回上訴由狀悉准予撤回上訴以上二月十九日 
[上海臨時法院]  
　　▲民事判决戚儉德與楊湘記因票欵涉訟聲回復原狀一案（主文）原告回復原狀之聲請駁斥聲請費用歸原告負擔▲石金寳與章定良因欵項涉訟一案（主文）被告應償還原告銀二千三百七十八兩一錢零四厘及自丁卯年十二月初四日起至執行終了日止週息八厘原告其餘之訴駁斥訟費歸被告負擔▲天隆號與姚連卿因欵項涉訟一案（主文）被告應償還原告銀五千六百兩零零七錢四分一厘原告其餘之訴駁斥訟費被告負擔十分之八原告負擔十分之二▲一大銀公司劉鴻源與楊鴻生等因押欵涉訟一案（主文）楊鴻生應償還原告銀四萬零五百五十九兩五錢八分九厘及自戊辰年七月二十一日起至執行終了日止按月一分之利息如無資力淸償由方駿乎代爲償還訟費歸楊鴻生負擔▲朱懋卿與朱吳氏因方單涉訟一案（主文）被告不得將上邑二十三保章字圩第三百十六號及三百十七號朱鶴壽户方單兩半張私自抵押或變賣應會同原告指定雙方公親或銀行保管庫妥爲保管原告應將佳屋前廂一間讓交被告居住被告其餘之反訴駁斥本訴訟費由被告負擔反訴訟費由兩造各半負擔▲邱耀山與謝洛君因債務涉訟一案（主文）被告應償還原告借欵本洋二千元及自借欵日起至起訴日止週年二分之利息惟應扣除已付息洋一百三十六元訟費由被告負擔▲森翠弟與嚴定升因離婚涉訟一案（主文）原告这訴駁斥訟費由原告負擔▲陸翠貞與鄭考山因確認離異一案（主文）原告與被告之婚姻應確認業已離異訟費由被告負擔 
　　▲公示送達（全文在本院揭示塲公布）應讓三等與陳厚生爲證金涉訟案件本院定於三月十二日下午二時爲公開審理日期除選任除國傑律師爲該被告陳厚生特别代理人外仰該被告遵期到院辯論毋自延誤特此公示送違左仰被告陳厚生知照 
　　▲民事批示陸頣年反對給發諭單由狀悉▲利華廠等對於餘大金號聲請假扣押林澤民財產聲明不服由狀悉仰得起假扣押異議之訴聽候審判 
　　▲李炳臣訴趙霈生案請撤回由狀悉准予撤回訴訟發還莊票並將趙霈生即予釋放 
　　▲刑事判决虹口捕房訴陳阿根搶奪一案（主文）陳阿根處有期徒刑八月▲何觐林訴王阿棠竊盜一案（主文）王阿棠處有期徒刑二月鹹鴨四只臘腸一串發還失主具領▲張華昌訴賀小根竊盜一案（主文）賀小根處拘役十五日▲虹口捕房訴鄭鳳祥等綁匪嫌欵一案（主文）被告鄭鳳祥等七名據捕房請求撤回告訴應予照准▲三義工程所（代表美亞火險公司）訴胡杏生等放火詐財一案（主文）胡杏生敎唆放火燒燬現供人使用建築物之所爲處有期徒刑八年褫奪公權十年李子良直接重要帮助放火燒燬現供人使用建築物所爲處有期徒刑七年褫奪公權七年潘炳和無罪▲日本人澤野文作訴吳雲嘉等竊盜一案（主文）吳雲嘉竊盜之所爲處拘役一月王子衡無罪開釋▲新閘捕房訴李高廷鴉片一案（主文）李高廷持有鴉片烟之所爲科罰金七元烟膏没收之▲徐金氏訴陳克年竊盜一案（主文）陳克年竊盜之所爲處拘役一月▲陳鶴良訴馮樹計强盜一案（主文）馮樹計犯强盜三罪每罪處有期徒刑七年褫奪公權十年應執行徒刑九年又六月褫奪公權十年▲花旗銀行代表哈而門訴亞力山大維司克由司哈而夫（即福安克）詐騙一案（主文）被告准交哈爾濱來探帶回法辦▲徐張氏訴陸高法搶奪一案（主文）陸高法搶奪處徒刑一年▲趙吳氏訴范英君搶奪一案（主文）范英君搶奪處徒刑六月▲王黃氏訴米阿祥搶奪一案（主文）米阿祥搶奪處徒刑六月▲吳連甫訴王樹淸竊盜一案（主文）王樹淸竊盜處拘役七日▲貝宗良訴徐仁齡竊盜一案（主文）徐仁齡竊盜處徒刑三月▲張杏生訴陳開元傷害一案（主文）陳開元傷害處拘役十日▲徐阿六訴陳阿二等傷害一案（主文）陳阿二周坤林傷害徐阿六各處拘役七日▲總捕房訴沈如海鴉片一案（主文）沈如海吸食鴉片烟處罰金二十元烟土没收▲總捕房訴龔華郎鴉片一案（主文）龔華郎吸食鴉片處罰金二十元烟土没收▲李汝昌訴魏金寳竊盜一案（主文）魏金寳竊盜處徒刑三月▲虹口捕房訴繆文華强盜一案（主文）繆文華强盜之所爲處有期徒刑七年褫奪公權十年裁判確定前覊押日數准以二日抵徒刑一日以上二月十九日 
 
 

Page 17

 
 
商業新聞 
[雜訉]  
　　長江各埠到財神洋二十餘萬、内地亦到十三四萬、鎭江到五萬、 
▲國内匯兌欵到十餘萬、 
▲明日有現銀六十萬兩運往天津、 
▲今日英國有大條一百二十一根運滬、 
▲德國有疋頭呢絨一百七十五箱、本日到滬、 
▲比國玻璃昨有四十件到上海、 
▲今日英國有鋼鐵九百噸進口、 
▲德國捲筒紙四百九十件、明日進口、 
▲德比國鋼條一萬一千五百四十三件、即日到申、 
▲德國肥田粉昨到四百五十件、 
▲法國酒昨到四十餘箱、 
▲漢冶萍棧昨由濟平輪裝來白谷囤統煤三千二百噸、又由巴陵丸裝來岩屋統塊煤一千七百噸、 
[金融厘俏拆借氣象閑散]  
　　昨日早市厘價、比較前日差勝三毫七忽半、爲七錢一分七厘八毫七忽半、而銀拆依然未聞行情、仍做白惜、至於午市市面、猶未開始交易、市象甚爲閑散、做出交易、洋欵早市滙劃票欵一百十二萬七千、鈔票四萬四千、銀欵拆票交易、約做出一百餘萬、錢莊銀公單收解七百餘萬、洋公單收解四百八九十萬、銀行交易洋欵早市互市四十五萬、銀欵收解票據及什欵等、約一百五六十萬、又洋户往來收解三四十萬、鈔票進出五十餘萬、小錢莊做出滙頭鈔票交易三十餘萬、江南小洋市價爲六錢二分、較前日驟跌三分、廣東小洋爲五錢八分五厘半、較前日跌小八厘有奇、做出交易、早市江角一千五百角、廣角二十二萬角、銅元加長二千文、爲四百十六千文、做出交易四萬餘串、 
[銀角狂跌銅幣放長之背景]  
　　舊歷新年中、銀角狂跌、其勢甚劇、銅元遞長、步驟亦速、個中原委、固非局外人所能洞悉其底蘊者也、茲據該業人言、謂新年十日中、各娱樂場所、如電影·游藝等處之銀角收入、每日多者十餘萬角、少亦有二三萬角、營業之優、出人意表、又銅元方面、英·法·華三界電車、及共公汽車之收入、數亦較平時加多倍蓗、蓋當此商業未發動之際、乘客比較孔多、據調查所得、每日有十餘萬串可出、而社會需求、决不須如許之多、結果供過於求、市價因而大落、銀角狂跌、銅元暴長、良有以焉、按昨日掛牌兌價、每洋換銀角十二角、加錢三四十文、銅元二千九百六七十文、照實在行情核計、銀角十二角四分、銅元二千九百八十六文云、 
[標金跌進六十兩關内]  
　　▲各號進出不一昨二月十九日、外匯忽轉萎疲、匯兌亦已抑低、以致標金復呈疲落、早市計跌一兩餘、英匯揭佈平定、至後漸降一兩幾錢、竟跌進六十兩關内、而東匯業中稍有賣出、至於場内買賣頗爲活躍、各號進出各異、惟人心低弱、計元昌永·永康·志豐永·及散户等咸已售出、而買進者泰興居多數、又萬興·順利亦進一千餘條、源盛·永亨并做日金套頭者皆已購進、午後仍然停市、茲將前市情况錄後、 
　　▲收盤比上日跌小二兩一四月份開盤三百六十兩零四錢、計小落一兩三錢、大條勿更、美銀略長、匯兌稍降、故人心遂低也、毛盤跌至六十兩關口、乃匯票看鬆、四月份日金可結七三八七五、銀行曾互做七三七五、英金四五月銀行售出二先令六便士五六二五、浙江吸進六便士六二五、先令開出之際、略已回上數錢、計放十兩零九錢、掛牌不動、惟内盤似穏、五月份由臺灣吸過七四、以後仍見挫落、乃匯兌見小、又日金亦鬆、浙江進近期七三三一二五、東方出遠期英金計六便士五六二五、故金價逐步下游、計减去一兩餘、十點後四月份日金以七三六二五不易脫手、人心頗虚、檯面上賣户亦見活動、至十點三刻猝跌至五十九兩五錢、嗣因四月份日金正金買進七三六二五、遂好起數錢、十一點爲六十兩零二錢、以後復趨軟化、四月日金可結七三六二五、華銀行買近期七三三一二五、英金近遠期麥加利吸進六便士六二五、而金價重又仰小六七錢、至午後刻收市爲三百五十九兩六錢、比較前日計减二兩一錢、查半日間最大價爲六十兩零九錢、最小價五十九兩五錢、計有一兩四錢上下、照日金結價、依然五十八兩二錢、計抬高一兩三四錢、各月份登帳及補水同爲十兩、物品開出六十兩零六錢、收市五十九兩六錢、 
[外匯内盤轉疲]  
　　昨日本埠外滙掛牌、僅香港減一二五、餘無升降、至大條勿更、滙兌見低、而滬市銀行丙盤均見疲弱、計英金由華商售出六七萬鎊、亦有買進四五萬鎊、美金僅一二十萬元、東滙金業中計售出七八十萬元、市面尤萎、乃標金復呈疲滯、銀行如正金·住友·浙江·工商·三菱·等買進七八十萬元、亦有對做幾十萬元、面人心甚頽、迨午收比較十八日計先令長零六二五、美金加一二五、日金降落半分、其情况與上日反動也、 
[大條勿動匯兌見低]  
　　昨據倫敦來電、大條銀勿動、計近期二十五便士六二五、（合英滙平二先令六便士三一二五）、遠期二十五便士六八七五、印度小數買進、市面平平、美銀加一二五、計五角五分七五、又英對美加二十二分之一、爲四元八角五分三十二分之九、美對英仍爲四元八角五分三一二五、日英一先令十便士四三七五、日美减零六二五、計四十五元二五、英對滬减一二五、計二先令六便士六八七五、當日路透電十點半到、日美小零六二五、日英减零三一二五、又九點三刻來、日美出入價均减零六二五、日英均小零三一二五、遠期日美亦降一二五、日英小去零六二五、至十一點半電訊、日美出價跌零六二五、日英亦小零三一二五、進價勿更、遠期僅日美出價加大零六二五、餘無升降、 
[十八年一月份標金與大條·社·會·局]  
　　▲標金漲落均多比價减0·四 
　　▲大條始平繼軟比價减0·三 
　　▲標金月初標金市况極形平和、常盤旋於五十五六兩之間、無甚上落、九日起、日美跌落、日匯掛鬆、乃轉疲勢、十日聞漢案發生、人心更軟、致價暴跌、十二日起最低價已跌入五十元關内、最小曾至四十八兩五錢、後半月以銀價趨低、先令軟弱、加之中日形勢已見和緩、金價遂綠以回漲、恢復未跌以前之狀態、月末銀價轉堅、金市又稍回疲焉、 
　　▲大條月初銀市交易稍少中國稍有購進、價略趨長、前半月漲跌極微、最高不出二十六便士四三七五、最低不下二十六便士三一二五、相差僅0·一二五便士而已、十七日起中國售出甚多、價遂趨跌、最低曾至二十六便士、本市外匯均受影響、月末以賣户轉稀、乃略回漲、曾高至二十六便士二五、惟與月初市價相較、仍稍見低落耳、 
　　本月標金比價較上月减0·四、較去年同月减二·七、足見目下金市之低軟、大條較上月及去年同月均减0·三、變動可謂少矣、茲將本月上月及去年同月之比價列左、 
　十八年一月　十七年十二月　十七年一月標金九八·二　九八·六　一00·九大條八一·0　八一·三　八一·三 
[十八年一月份上海外匯指數]  
　　▲英美法三匯續縮比價增高　（社會局） 
　　▲日金初跌後漲比價减低　▲總指數仍增0·一 
　　月初英美法三匯交易甚稀、市况平定、計自一日至十六日半月間、英匯掛牌站定二先令七便士二五、美匯站定六十三元二五、法匯站定一六一五法郎、幾與去年十一月相埒、但日英日美、因漢案形勢險惡、均趨跌勢、故本市華商抛出日匯甚多、日金市價、逐步下落、計半月之間、跌去八錢以上、後半月形勢轉變、漢案緩和、加之中日關稅談判已趨順利、華商賣出日匯者轉而購進、故自十八日起、日金市價已超過七十三兩關口、較諸月初市價反見增高、誠可注意之反動現象也、同時英美銀價又一致見縮、故自十七日起、英美法三滙掛牌亦均縮小、與日金之趨勢相同、 
　　本月英滙比價、較去年十二月漲一·一、美滙漲0·五、法滙漲0·一、蓋均受後半月銀市見縮之影響也、日滙比價、反較上月縮0·二此則跌風過烈之故耳、本月各滙比價與上年同期相較、日滙見跌、英美稍漲、法滙不動、總指數較低0·五、良以目下日金對外價格、不如一年以前之高也、茲將本月上月及去年同月各比價及指數錄左、 
　十八年一月　十七年十二月　十七年一月　日匯　九六·四　九六·六　九八·四英匯一0四·三　一0三·二　一0四·0　法匯　二一·四　一一·三　二一·四美匯一0五·一　一0四·六　一0四·七　總指數　九四·九　九四·八　九五·四 
[證劵公債成交二百四十萬元]  
　　▲市價益疲···賣氣續暢 
　　昨日證劵市場各債成交情形、現貨仍然淸閒、兩盤間祇開出十二萬六千元、内分善後公債四萬五千元、捲烟稅劵三萬二千元、續發二五庫劵二萬九千元、九六公債二萬元、期貨則因上落頗巨、市而熱閙、賣買方人氣活躍、計開收盤交易各有一百十餘萬元、合計選二百二十七萬五千元、内分整理六厘二月期三十九萬五千元、三月期三十四萬元、七年長期二月期二十八萬元、三月期三十萬元、續發二五庫劵二月期二十三萬五千元、三月期三十二萬元、善後公債二月期八萬五千元、三月期三十一萬元、捲烟祇二月期做開一萬元、至言變動情形、因市場人心虚弱、賣户依然活躍、開市即步步下跌、收盤方轉平和、盤旋略高、然較諸前日、仍一律續跌、查市價之步步向低、人心虚弱勝前、賣出人氣、恒估優勢、究其原因、或爲中日外交形勢緊張致然、蓋目下之時局與債市環象、固未有明顯之變化也、茲分述於後、 
　　▲整六現貨未開出、期貨二月期自八十元零九角跌爲零四角、收市復回至八十元零九角、較前日續跌六角、三月期八十一元一角半、比晨初好一角半、較前日亦續小三角半、 
　　▲七年現貨依然無市、期貨二月期初盤曾小爲七十五元六角、收市時計七十五元九角半、較前日續跌半元、三月期七十六元一角半、比初開小五角半、較前日跌二角半、 
　　▲續發二五現貨大票八十四元八角、比上星期跌一元一角、小票無交易、期貨二月期八十五元四角、比初開好三角、三月期八十四元五角、較開盤大二角、比前日跌二角、 
　　▲捲烟現貨大票六十六元、比前日好二角、小票六十四元五角、比前日跌八角、期貨二月期六十六元、較跌四角半、三月期無市、 
　　▲善後現貨大票八十元零二角、較前日下降達一元三角、小票七十八元四角、比上週末跌一元六角、期貨二月期八十元零五角、較跌七角半、三月期八十元零七角、亦跌半元、 
　　▲九六現貨二十五元七角、比前日續跌七角半、 
[紗花紗市異常活躍]  
　　▲同行心思做多仍切···各帮共進四千餘包 
　　▲標準午前因獲利了結較鬆···午後仍回漲 
　　▲槪况棉紗市情益穏、且趨勢甚緊、市上實銷尙殷、但形勢較爲和緩、不若先前之激昂也、各廠底貨奇枯而多數客帮、尙未正式發展、故人心依然挺秀、同業手中雖稍有餘貨、然包額約在二萬包、他日各方一動、仍難應付、所以大衆心理、逢跌必進、不過一部份獲利者以其漲風太銳、將多吐出、而印商方面仍無舉動、紗市就大勢情形測之、一時尙難看鬆也、 
　　▲期紗交易所人標晨間開盤、市氣略平、以一部份獲利者了結、故檯面較鬆、但大勢情形仍硬、故近月又漲一二錢、遠月跌小一二錢、午後聞江西漢口兩帮辦意尙濃、且現貨形勢愈緊、各月又漲四五錢、全日成交統計一萬五千八百包、茲將人標拍開之盤列左、 
　新人鐘　收盤　比上日　存賬數　新人鐘　收盤　比上日　存賬數二月　一六六·四漲0·五0　一六、三00　五月　一六三·六漲0·二0　一三、九00三月　一六七·九　0·七0　三七、九五0　六月　一六二·三　0·四0　八、八00四月　一六五·0　0·二0　二一、0五0　七月　一六一·七　·····　、0五0 
　　▲現紗銷路仍旺、同行中做多心思亦切、實以多數空手無貨、因之市上現銷十分熱鬧、惟買去者期貨佔多頭、查全日各帮買去統計三千包、同業中進一千五百包、伊籐洋行進三百包、計由秦皇島帮進六十包、廣東帮進一百三十包、江西帮進一千二百五十包、寗波帮進九十包、内地帮進四百、漢口帮進六百包、野鷄帮進八十包、汕頭帮進六十五包、蕪湖帮進一百二十五包、天津帮進六十包、安慶帮進三十包、厚生廠開出十支雙喜一百包、一百五十兩、申新廠開出二十支人鐘一百八十五兩、一百七十五包、其餘售開之盤如左、 
四二支花蝶三一六·七五廣東　二十支寳彝一八四·五0漢口又三一六·七五天津　龍船一八三·五0廣東三二支金城三一三·00寗波　十六支紅轉龍一六八·00小包内地三羊二六四·七五漢口　又一七二·七五漢口天官二六九·五0小包内地　金城一七五·七五蕪湖雙喜三0六·00寗波　飛機一六八·二五小包内地又二六五·五0漢口　彩魁星一七五·00江西五子三一一·00又　人鐘一七三·一五内地又三0六·00寗波　日光一六二·一五秦皇島二十支牧羊一七八·七五同行　又一六二·二五二月又一七九·二五江西　又一六一·五0同行雙龍一八五·七五寗波　大發一七三·七五天津電車一八0·五0漢口　又一七四·二五三月金城一九0·00野鷄　藍鳳一六0·五0内地三羊一八七·五0蕪湖　雙龍一七三·五0江西又一八七·五0廣東　雙象一七三·五0寗波五福一七七·00同行　十二支得利一五八·七五廣東人鐘一八五·00寗波　金城一六二·00又立馬一六八·五0三月　電車一五七·五0江西藍鳳一六五·七五三月　孔雀一六二·00廣東立馬一六七·五0秦皇島　十四支金城一六八·五0小包内地地球一八五·五0天津　藍團龍一六五·五0又　又鴻禧一六三·一五小包内地　十支雙喜一五0·00天津雲鵬一六二·五0内地　又一五一·00同行富貴一八七·五0安慶　童子軍一四九·五0天津三星一八四·00野鷄　雙獅一四五·00汕頭藍鳳一六五·一五三四月　紅荷蜂一六·00内地一六二·七五二月　地球一四九·五0汕頭一六五·00三月　孔雀一五三·00廣東一六四·五0又　大發一五二·七五蕪湖九龍一八七·五0蕪湖　八支人鐘一四一·五0内地採花一八六·00同行　六支人鐘一二0·00又雙馬一八六·00又　雙獅二四·二五牛莊寶彝一八四·一五汕頭 
[標棉大漲後之反動]  
　　▲各月回跌二錢至四錢半···現貨廠需異常發展 
　　▲槪况棉市驟疲、目跌風益熾、良以外棉平靜、市上標準一路之貨銷路仍呆、因之賣方膽氣益壯、加之某某兩廠將近期貨大批賣出、於是檯面驟鬆、賣風忽盛、盤盤而跌、但上身貨各廠均有銷量、然現貨殊缺、棉市就大勢論之、亦無大跌勢、但人心甚虚矣、 
　　▲期棉交易所漢標上午開盤、市氣極疲、因隔日大户近月賣出之故、人心乃均散漫、買户較缺、各月跌一錢至一錢五分、午後市勢仍疲、賣氣極濃、各月又跌二三錢、全日成交統計五萬八千一百担、茲將漢標拍開之盤列左、 
　紗布　收盤價　比上日　存賬數　收盤價　比上日　存賬數二月期三三·四五跌0·三0　七七、四00　五月期三四·八0跌0·三五　八四、五00三月期三三·七0　0·四五　一三0、一00　六月期三五·一五　0·三五　五0、五00四月期三四·三0　0·二0　四0、三00　七月期三五·六0　0·四五　一六、七00 
　　▲現棉生意尙佳、但大量交易仍淸、各廠辦意較前爲活動、碼頭上來通花六十包、其他未有來源、茲將售開之盤列左、 
　陜西花三五·七五　統益廠進　二00件　現貨送廠又三六·00　統益廠進　二00件又　又又三五·五　　崇信廠進　一00件又　又又三六·00　崇信廠進　一00件又　又又三六·七五　溥益廠進　三00件又　又又三六·五0　溥益廠進　四00件又　又又三五·00　溥益廠進　三00件又　又又三五·五0　三新廠進　二五0件又　又又三四·二五　盛和號進　一五0件又　又棧交 
[海外紗花參差不定]  
　　▲棉市昨日美棉因多空了結、市况參差不定、計期貨漲跌一至六磅音、現貨不動、英棉期現貨均跌一點、埃及棉現貨跌五點、印棉初隨美漲、後因日商購進而益昂、計平果爾近遠漲二羅比、奥姆辣近遠期漲一羅比、白羅溪近遠期漲二羅比、原電錄左、（十八日電） 
　　美棉　比上日　合申規　英棉三月　一0·二二　跌0·0一　四五·一四三月一九·九九跌0·0一　三·五0　五月　一0·三四　不動　四五·六二五月二0·0六　不動　四三·六四　十月　一0·二二　不動　四五·一四七月一九·七五漲0·0四　四二·九八　現貨　一0·四七　0·0一　四六·二0十月一九·六三　0·0四　四二·七0　埃及棉　一七·八五　0·0五　七八·七八十二月一九·五六　0·0六　四二·五六　印棉平果爾　二六七　漲二羅比　二七·00現貨二0·二五　不動　四·0六　奥姆辣　三一八　一羅比　三二·一五白羅溪　三五九　二羅比　三六·三0 
　　又在阪三品棉市價、照錄如下、 
　　前開　後收　比上日　前開　後收　比上日三月六三·六0　六三·五五　漲0·0五　六月　六五·三五　六五·三五　漲0·0五四月六四·三五　六四·二五　跌0·0五　七月　六五·六五　六五·六五　　0·一五五月六五·一五　六五·00　　0·一0　八月　六五·七五　六五·六0　跌0·一0 
　　▲紗市昨日大阪三品期紗市價、照錄如下、 
　　前收　後收　比上日　五月　二三五·六0　二三五·00　跌0·五0二月二四0·六0　二四一·二0　跌0·七0　六月二三四·八0　二三四·四0　0·一0三月二三九·二0　二三八·六0　　0·五0　七月二三四·五0　二三四·四0　不動四月二三七·五0　二三六·六0　　0·二0　八月二三四·五0　二三四·五0　0·四0 
　　又大阪現紗電、二十支藍魚二百五十元、跌四元、合申規一百八十五兩、二十支紅財神二百四十元、跌四元、合申規一百七十七兩六錢、十六支福島二百二十九元、跌二元、合申規一百六十九兩五錢、十六支三馬二百二十九元、跌二元、合申規一百六十九兩五錢、 
[糧食河下米市續跌近角]  
　　▲羊秈白元站住 
　　▲閘北昨日河下到源陸續、計四十餘號、市銷依然不振、白粳續行下游、高貨開十三元八九角、中次見短角許、薄稻市態益軟、幸到貨甚平、故略修半尺、羊秈乏高頗秀、且客胃繼進、盤面因而穏定、杜子秈與客埠秈似稍有軋脚、但杜秈貨存不豐、免短半角、客埠秈車航均可見連、小去角許、變元仍定、頂貨開十六元六、陰元雖無變化、然局勢已現軟象矣、全市斛脚三千二百餘石、 
　　▲滬南河到不旺、去化極平、情形雖定、然客方進意銳减、常錫特粳、市屬寥寥、價開十三元半左右、普通中關粳雖有銷場行、情須短近角、蘇同白粳來源轉旺、連日去路旣淡、市價已小角外、薄稻到銷兩接、但各貨均現軟勢、買氣沉寂、盤面隨短五分、羊秈高中均乏見抵、客帮購意尙殷因此市况獨秀、杜尖走銷仍滯、情形趨疲、白元暫無榮辱、統市各情、似爲萎疲不振之象耳、 
[粉市大落之原因]  
　　▲廠家近遠期均有出檔···多頭爭先反賣 
　　昨日粉市上午開盤後、各月份市面又一致呈頽落之勢、因大廠家方面、以洋麥存儲頗夥、足以應付環璄、所以近遠各期、均紛紛出擋、但所出者、聞一半係新空頭、一半則係客家所抽之多頭、而重新回出者、故賣氣愈旺、市氣步步下落、至客帮方面、態度亦不一致、有見小價拾進、有則從事跟出、一般外行多頭、則以局勢已非、多數均爭先反賣、有此種種原因、二三月份均跌進三錢關口、或者正月份亦將步其後塵也、結果正月份較前日又跌一分二釐半、二月份跌二分、三月份跌一分云、 
[小麥二月期已成倒掛]  
　　▲比上日跌去七分之巨 
　　昨日期麥上午開盤後、近遠期市面均一致趨跌、尤以二月份之跌風爲　猛、查市面猛落之由來、一半以粉市不穏、因緣管動、但最有力量者、則以一部分行家、以洋麥關係、紛紛套入標準、此種新空頭、在沉寂之中甚爲得力、况乎廠家方面、以麥價太高、成本難合、有意冷視、以待自然之跌價、故觀察前途、當在搖搖不定、再趨下游之勢、結果正月份較前日又跌四分、二月份已成倒掛、較跌七分之巨、現麥市面、以期麥步跌之餘、雙方均無意思、據業中人之推測大約開價在四兩五錢三四分之間云、 
[贛機元米續漲二角餘▲糙元漲四角]  
　　昨日洋米祇有本街上辦去中關一西貢一百包、價仍十一元六角半、其他均無售開、客秈統市售開五千左右、以江西米爲主、湖南蕪湖兩貨祇數百包、湖南　米十元零六角二分、蕪湖機米十元七角三分、江西機早機晚市價與前市相似惟元米市價特好、良以本埠杜元米價至大至十六元半左右、而到存兩少、江西客元隨爲本街内地所注價、昨日交易較暢、機元價自十四元至十四元四角、比前市漲起二角以上、而糙元尤佳、大至十二元、雖貨品略高、但比之前價十一元六角、則大起有四角之鉅矣、 
[雜糧客銷暢滯不一]  
　　▲連荳又轉定勢昨日連市趨軟、本埠走銷隨淡、然貨客扳意甚堅、行情因而挺立、長江荳客帮去化仍平、市乏上落、計開大連元豆一車、又黑荳路貨二百包、漢口乍豆二千包、高四兩五錢三分次至四錢一分、又遲豆三百包、九江冬豆二百包、穎州元豆三百包、價四兩六錢八分、 
　　▲菉豆客銷趨暢日來菉豆到貨勉接、客胃見爽、價格殊堅、計交江北貨一千二百包、四兩一錢七、明光及管店豆共四百包、 
　　▲蠶豆到銷均佳各路蠶豆來源陸續、去路亦佳、情况極活、尤以轉口帮進意爲最殷、開出甬江蠶豆五百包、嘉定貨五百包、南京貨一百包、餘姚貨三百包、 
　　▲餅銷平平標準連餅因賣户轉殷略回、但各油廠抛數寥寥、市盤稍小半分、開五月下一兩六錢二分半、六月上一兩六錢一分七釐半、現貨由本地帮辦去穗豐連邊餅三千片、價一兩七錢四分、市勢穏定、 
　　▲芝蔴洋莊略進内地芝蔴到貨不旺、申地存貨尙有、昨市洋莊稍動、本帮亦有微胃、市價見穏、開出漢口白蔴一百包、宿遷白蔴二百四十包、又紅蔴一百包、 
　　▲花生仁去化不暢目令生仁市銷仍滯、廣帮辦胃已淡、故祇本街稍進而已、計開　州生仁三百包、郯城花生一百二十包、 
　　苞米步漲昨日苞米去化頗佳、來源不旺、行情步昂半錢左3 
右、開安慶貨二百包、九江貨四百包、高開三兩二錢、 
[疋頭本街銷路最暢]  
　　▲東貨毛葛進口激增 
　　疋頭市面尙形活潑、本街銷路頗佳、大半係屬門莊店辦去、惟内地批發尙米發動、客帮方面因東貨仍難通運、長沙等帮在中日交涉談判之際、曾連電添辦、現雙方復行停頓、致有進退二難之象蕪湖漢口二帮、西貨進胃尙佳、公平放利延年直貢呢爲二錢六分半、隆培雨花台冲嗶嘰五錢、均有成交、東貨之人造絲毛葛進口大增、本街需要頗殷、實以價格低廉、較之西貨易於出手、故國產之明華葛等、亦將受其影響、昨進寳圖售五錢半、美人五錢七分半、毛絲布去路亦旺、三馬二兩、美人一兩九錢半、花標自紅盤後、形勢略挺、仙壽開三兩九錢半、廻龍閣三兩八錢七分半、福州·江西等處、昨由郵局運去、川帮連日暢辦後、進胃已呆、故觀察不貨、前途或有一度囘風矣、 
[呢關羢拆疋放賬交易尙旺]  
　　昨呢絨交易本街門莊家與洋服舖鞋子帮、齊有進胃、然均爲零星拆疋、蓋囘單放帳生意居多、近來所熱銷者、爲什色素嗶嘰·元靑直貢呢·雜色華達呢·厚薄雨衣布、深淡格子花呢·雪花呢馬褂呢之類、定貨號向洋行出貨亦頗擁擠、津北·汕厦奉天·大連·等客莊剪樣報信者、亦絡繹不絶、黃灰及閃夾色華達撲羅夫、套頭花呢等洋服帮與本街呢羢舖、亦有問訊採辦、售盤大半視花色之優劣、并需要與否爲升降也、 
[南北貨桂圓出千餘件]  
　　▲價自二十八兩至十二三兩不一 
　　桂圓今春尙乏運到、查市上存底行貨較多、號貨僅千數百箱、昨開大來華德大永茂昌等號、已次第正式開盤、上擋價爲二十八兩上下至二十四兩、以次爲二十一二兩至十七八兩、小式貨十二三兩不一、較去歲仲冬起二兩之譜、 
[糖市抛貨荷糖開四千袋]  
　　▲劃市粗砂白更俏 
　　昨日糖市產區電訊、古巴現糖價爲一·九三七五、較前電微跌二五紐约期糖三月份價一九四、五月份二·0四、亦各跌一分、九月份二一五、十二月份二·二0、未有升降、夙哇現粮及二三月份價均一四·一二五、四月份一四·00、比前仍未有變動、公會市場劃盤二十四號粗砂白、市氣頗佳、初市價爲六兩八錢七分、成交千餘袋、旋以買氣更旺、價至六兩九錢、高貨價爲六兩九錢七分半、二十號中砂白六兩六錢、後亦升至六兩六錢二分半、市形亦頗堅挺、號盤有國貨黃崗靑逐開二百餘包、價仍原盤大兩、高貨六兩一錢、抛貨荷糖、天祥及福家二洋行各售出二千袋、價荷幣九元二角、新規加稅、貨係六七八月份分别在爪哇裝船、要手不盛、市象平平不奇云 
[絲茶白絲經祇有補空交易]  
　　▲海外電轉沈寂···廠商忙於開車 
　　昨日本埠洋莊絲市、益形淸平、查海外市場日絲競銷仍力、而各綢廠存絲尙厚、需要不起、電轉沈寂、本埠各絲廠忙於開車、無　談判、祇信孚等進白廠經四十包、祥利等進白乾經二十包、類係補空交易、價均平定云、 
[無錫絲廠今日開工]  
　　無錫全邑絲廠有三十家、去歲營業絀多盈少、均於去臘二十左右停工休假、今歲裕昌愼·錦記·乾甡·振藝·乾豐·華勝等十餘廠、承抛各洋行期絲爲數不弱、因急於依期繅解、均於前昨兩日提前開工、其餘瑞康愼·瑞昌·澄豐·泰孚·鎭給等十餘廠、舊歷正月十五日後亦當一律開車工作云、 
[英莊動辦珍眉珠茶]  
　　本埠洋莊茶市、近來因存底枯薄、市面異常沉寂、此次春節過後、依然冷淡、昨前兩日、英法白頭行家、進意轉殷、紛向各茶棧探詢茶價、市况略形活潑、昨市已由怡和·錦隆·杜德·永興·等行、買進珍眉·蝦目·針眉·秀眉·等綠茶、總計六百十二箱、售價較去年見高一二兩、照現下市情觀察、茶價尙可站定云、 
 
 

Page 18

 
 
   
 
 

Page 19

 
 
   
 
 

Page 20

 
 
   
 
 

Page 21

 
 
自由談 
[我所認識的中國] [  李滌塵]  
　　▲一英國大學敎授之言 
　　英國牛津大學宗敎系敎授奥飛姆氏。曾爲傳敎士。旅華多年。考察中國風土人情。不遺餘力。其在粵省傳敎時。與華人感情甚佳。去夏回國任敎職。近在倫敦雜誌刋載一文。題爲「我所認識的中國」。道他人所未道。破除歷來外人對華之誤會。且以　有趣味之文字。描寫中國實在之情形。尤屬令人愛讀。爰撮要迻譯數則。以饗讀者。 
　　▲温和之天氣與和平之民性。中國地處温帶。一年四季。雨水調和。故無過冷過熱之患。南方氣候。較北方尤爲温和。大之中國。宛如美麗之花園。置身其間。令人依戀不忍舍去。中國有如此温和之天氣。故其民性亦傾向和平。雖歷年以來。内亂紛乘。兵匪横行。此係少數軍閥之爭權奪利。與人民絲毫無干。人民於鼙鼓聲中。仍能各安生業。此足見愛好和之一斑也。 
　　▲中國人所最恨者中國人愛好和平。已如上述。故中國人最恨者爲國内之軍閥。所謂軍閥者。即一個人手下養兵數十萬。耗國家之公帑。作個人之爪牙。禍國殃民。無惡不作。故人民言及軍閥。必恨之剌骨。其次爲兵丁。中國之兵。缺乏軍事學識。祇知姦淫擄掠。殺人放火。中國人畏兵如畏虎。故有「好男不當兵。好鐵不打釘」之諺。自革命軍興。五色旗變爲靑天白日旗。其勢力由南而北。人民所最痛恨的軍閥。已至窮末路。軍閥旣倒。其部下之兵丁。亦隨之而倒。中國人民 
。必額手相慶。 
　　▲力求進步之中國女子吾英國人向來有一種不道德行爲。即輕視中國人。尤輕視中國女子。此種傲慢之心理。若一踐中國境界。即能完全銷減。當知中國女子。有數種優點。爲吾英人望塵莫及者。一愛好沉靜。思想純潔。二治理家庭。不辭勞苦。三相夫有道。敎子有方。惟近年中國女子好新鶩奇。喜學國外種種動作。致誤入浪漫之途。實爲可惜。但無論如何。中國女子確甚進步的。倘中國女子。一面能保存本有的德性。一面能尋求正當的智識。大可作吾英國女界的模範。　　▲可羨的大家庭中國人之家庭。常數代同居。不肯分析爲弟兄乾以分產爲恥。别居爲不幸。家庭之中。熱閙和睦。能同甘苦。共患難。雖有時不免齟齬衝突。但少頃即不介意。吾（奥飛姆自 
稱）在粵時。見某姓三代同居曾祖父母。其樂融融。見孫媳婦。均各盡其責。此種家庭。爲吾英國絶無僅有。而在中國則到處皆有。中國之大家庭制。確較吾英之小家庭制爲優。令人羨慕不置也 
　　▲中國一件不幸的事歷年以來。中國確事事較前進步。惟有一事。爲中國之大不幸。即離婚案之漸多也。不良之結合。於雙方感受嚴重痛苦時。最堪慰藉之方法。即爲離婚。但見他人離婚。因羨慕而實行離婚者。此非男女之幸福。亦非國家之好現象也。中國現今之離婚案件。無論男女。大都理由不充足。不過好奇心之衝動。吾英國一年中離婚者。至少一萬餘起。但試問有正當離婚理由者有幾。離婚後男女得精神上之滿意者有幾。吾敢作誠懇之詞曰。「旣爲夫婦。除萬不得已外。切不可遽爾離婚。」此言不特勸中國人。亦勸吾英國人也。 
[外人之中國萬里長城觀] [  西崖]  
　　綠窗無俚。偶檢西籍。得「中國之萬里長城」篇。語多奇趣。爰譯出投諸自由譚。以見乎外人對此偉大長城觀念之一斑。（下皆原著者語） 
　　中國因防禦滿洲韃靼人之内侵。嘗費無量數之金錢。至堪驚人之大工程。建此世界無匹之萬里長城。禦彼北方大敵。其計劃之偉大。世界任何大工程。不能與之比倫也。 
　　長城南端起自滿洲里之渤海濱。北行止於西藏之戈壁沙漠。蜿蜒曲折。長度在一千五百哩以上。（約合四千五百華里）儻計其東西實在距離。乃祗一千二百餘哩也。建築所用材料。槪以泥土爲心。表面鋪以巨磚。此項巨磚。予等（著者自謂）偶從山海關某段傾頽處。拾得一二。量其長凡十五呎。寛約七呎。厚可三呎。予等極珍視之。嘗携歸美洲。見者罔不稱奇。謂爲世界最巨之磚石。權其重量計念一磅有餘焉。 
　　長城各段。均築有稜角形之堡壘。有高二層者。亦有三層者。均係磚塊所疊成。高約三四十呎。爲戰時兵卒守望之所。沿城之北面一帶。築有連接之短牆。牆之上端。滿佈砲眼。備戰時射擊敵人之用。予等偶由此砲眼中向外望之。其遠可及一哩以外。據高臨下。形勢非常險要。城上道路頗平坦。足容摩托卡往來馳騁。其寛闊可知矣。 
　　長城高度。約與三層樓之房屋相齊。或且過之。吾人試計劃用此項磚塊。以建築同樣高度寛度之巨屋於美洲大陸。假設自紐約省起。歷經紐折西。本薛文尼亞。屋海河。印第安。依林奈士諸省。以迄耶和華省止。連綴之以成此長城式之世界巨屋。吾知雖上述諸省之水量充實泥土土豐足交通便利。然而此種呆笨之計劃。徒供吾儕夢想。豈能成爲事實者。以此例彼。然則華人之建築此偉大長城。其工程當爲何如乎。 
　　據中國歷史上之記載。此項大建築物。中國嘗用百餘萬之人工從事建造。經歷數時代之長時間。而始克告成。 
　　推測長城建築之時。當在我祖先（著者自謂）漫游歐洲僦居草屋飲血茹毛之時。彼美洲大陸之發現。殆猶在一千七百年後也。 
[記本埠兩書獃子] [  王沿津]  
　　書獃之誌於古籍者。數見不鮮。如管寗自遼海歸。坐一藜牀五十餘年。牀上當膝處皆穿。日誦湯盤銘。與「苟日新又日新日日新」九字。結不解緣。妻不德。常通鄰姓。再三不已。人或告之。輒曰。棄我從人。又日新也。棄人而再從其他。日日新也。湯聖明誓。後生豈可違。只得聽其自然耳。劉綺新讀書。厭則常誦「隨　到天凡别仙」句。一日。火延鄰右茅廬。死一人不禁大笑。謂鄰右厚福可慕也。今者不侫又聞二人。情類昔之管寗劉綺。足證古今中外。不乏書獃子也。 
　　▲特福居於靜安寺路之特福。（William　Defoe）好化學物理。終日揣摩。輒忘寢食。對於不生不滅之章。（Conservationof　Matier）窮究未得原委。深思月餘。疑仍不能破。日前以事走閳北。某舍失愼起火。附近人民。正在大呼求救。特福拼全力阻止。謂凡物不生不滅。不几求救。警察疑其擾亂治安、即拘警署。訊之則解以不生不滅之道。識者知爲書獃子。遂釋之。聞西人恒呼之爲薄克黃。（Bookworm）意即書痴也。 
　　▲曾慶長友人曾慶長君。現肄業於中法學校。好讀小說。尤以神怪爲其所最嗜。封神榜一書。何日不在其掌中。何時不在其談話中。何刻不在其思想中。受迷過甚。禍患生矣。一日。登於吉平里之樓。正在思封神榜。街上餛飩擔。停於吉平里前。水氣上升。長疑爲雲烟。於是起身向氣躍。且曰。姜太公迎我入雲霄矣。身墜地。獲重創。後入瞿直甫醫院治療云。 
[新年怪談] [  瘦影]  
　　四川南境巴爾縣地方。地處荒僻。毎届新年。有一種怪俗。自元旦起至元宵止。該處男女老幼。共坐一室。相對團拜。謂之拜年。拜畢狂奔四野。見物即取之歸。供之案頭。可卜一年順利。若無物可見。則主今年不吉之兆。故每出必持物歸。 
　　雲南壩丁縣。每届新年。有一奇俗。謂之祭土。鄕人撒米田中。待鳥飛食。若有人誤入米田内者。鄕人即將弩箭矢發。雖家屬及親戚亦不顧。射斃後。割下頭顱。承以紅布。供諸座上。焚香燃燭。環而拜之。卜是年農事之豐歉。 
　　廣東之羅浮山。有谷曰陰陽谷。陽谷中怪石峛峛。泉水涓涓。陰谷中有岫内陷。岫外叢草萋萋。每届新年。附近人民。携瓢入谷。盛陽谷之泉水。灌諸陰谷中。是謂能早生貴子。無異往南海拜觀音也。 
　　蒙藏新婚夫婦。每至新年。必穿破衣行乞至岳家。入門。丈人以棍擊新婚夫婦。然後拜年。謂之掃灰。可卜一年之夫婦愛情濃厚云。 
[美邦歸客談愛迪生] [  葉心佛]  
　　世界聞名之愛迪生氏。爲大科學家大發明家。晚近生產事業之一日千里。人命保障之日趨安全。氏可負勞苦功高之令譽。其本國美利堅無論矣。即全世界各邦各民族無不蒙其利也。友自美邦來滬。遇談甚懽。涉及愛氏。謂氏年已八旬有二。尙孜孜探討於試騐室中。冀日有發明。以貢獻人類便利。增加生產。救濟不足。平素少乘車。健步如飛。望之如五十許人。試騐室築於街西幽僻區内。近來遇人益爲撝謙。正合國諺學到老學不了一句。可謂科學家之眞態度也。昔日余 | |君自謂 | |未赴美時。嘗聞氏遠離女色。今知殊非盡然。可見耳食最易誤會。近偶有宴會。往往與亨利福特偕。二人之在美邦中。受邦人同等之崇拜。氏平素最鄙視宗敎家。斥其態度之虚僞。惟晚近因科學有層出不窮之變化。及奇異奥妙之發明。打破昔日意想不到之神秘。故在美邦社會上。宗敎勢力。大有日漸消沉之槪云。 
[桂俗奇談] [  程志政]  
　　予友韓子意秋。客冬卒畢於大夏。成績冠儕輩。旋桂省以敎育刷新。需才孔急。被聘主横州中學敎務。刻得君書。知已安抵是間。復承告該地風土人情。頗多爲南國所未知者。爰記其言。以饗閱者。 
　　桂省僻在西陲。而横州則位於鬱江之濱。由滬赴彼。行程約二週。就衣食而論。横地人民。類多短衣。着長衫者。幾如鳳毛麟角。中等學生上課。甚有赤足者。食則每日兩餐。上午九時早膳。下午四時晚餐。午間闕如。君初處之。每日輒飢腸轆轆。嘆爲苦事。風景絶佳。面山環水。無殊西子湖畔。 
　　桂省文明。遠在江浙之下。惟女學生之時尙。新裝鬭艷。不亞滬濱。是亦獨異之現象也。世俗目桂爲苗蠻之區。據韓君之觀察。實有大謬不然者。苗族近已不多見。人民咸儉樸淳厚有古風。耕罷歸來。羣憩石上。相與促膝歡談。其狀至樂。君嘗登山失途。鄕人欣然導之。一日値淸明。有族人在祠祭祀。見君等。即邀上坐。呼僕奉茶烟。當獻茶之時。弓其腰。雙手進呈。爲狀絶恭。 
　　桂人掃墓。名曰拜山。蓋以南方多山。墓多營其上。故拜墓猶拜山也。當拜山時。有往觀者。必分饌使食。受者不可稱謝。不受者輒目爲無理。拜山者家中則有分豚之舉。以年齡爲標準。年愈長所得亦愈多。亦古制也。 
[成功百訣二十八版]  
　　沈有乾博士譯述。每册大銀元五分外埠加郵費一分。寄售處本館營業部中華書局中華職業敎育社新月書店。 
新聯語 
[輓梁聯語] [  王均]  
　　任公逝矣。綜論一生。以龍臥虎跳之才。爲震天動地之事。不凝滯於己見物見。而權衡在心。屈信因時。隨大勢爲轉移。變化焉。發揮焉。以盡其務而底於成。故其始也。變法蒙　。任維新之先覺。其繼也。倒袁討張。成革命之元勳。指揮若定。大功不居。退　折津。杜門著述。雅懷高致。操蒼之軍閥。曾不得而汙之焉。文學雖其餘事。而整理國故。扶大雅之輪。揚抑古人。秉陽秋之筆。飲冰一集萬本萬徧。傳誦國人。雅俗同賞。得其餘瀝。以戈鴻名而　騷坫者。比比皆是也。痛斯人之難再。嗟舉世之皆瘖。追悼有會。褒䘏無典。其何以慰愛國之英魂。勵讀書之乎。勉湊八聯。略盡生平。冀海内人士。聯袂奮起而爲之　請焉。則鄙方其嚆矢矣。其一云。齊史南海一聖人。反經合權。先生無忝。同志光緒六君子。投艱遺大。後死爲難。其二云。滇南冀北。大業奠邦。公望卓然。孔稱知仁勇。　雪飲冰。名言經世。我聞如是。佛說去來今。其三云。大義光史書。討袁稱皇。遏張復辟。宏文開報體。羣流模範。萬古江河。其四云。時勢有難言。勝朝王運告終。與南海宗旨保皇。不妨後異。英雄同所見。洪憲盜史聲討。遲中山主張革命。反作前驅。其五云。軼賜超回。數遍康門人才。晚節克全終。草堂中尊此爲弟子三千班首。變法蒙難。記否滿廷后詔。淫威縱大肆。蓬島外購不到我公十萬生頭。其六云。大聲疾呼。壯歲文章。盛名滿天下。蓋棺定論。後來志事。偉業侔中山。其七云。忍背師門當仁不讓。立慬民國。見義能爲。其八云。是人降任。孟不云乎。改制須改邦。淸議新民。笑談皆經濟。大道爲公。禮應爾也。保皇終保國。靑天白日。異轍有同歸。 
[盲目的愛情（三六）] [  天笑]  
　　第十一節　病院中 
　　那個時候。。最局促的要算是王幽蘭了。。。伊想兪汝南的喫苦。。全爲着伊。。已經敎伊夠難過了。。可是兪汝南爲愛情的緣故。。絶不怨恨伊。。伊也惟有把這個身體。。報答兪汝南了。。但是在别人看起來。。兪汝南總是爲伊而犧牲。。尤其是他的老父。。把一個愛子。。生生爲一個女子而犧牲。。今後的幸福。。都付之流水。。這如何過意得去。。他們即使不談到兪汝南受傷的原因。。心裡已經自己在那裡懺悔。。他們要談到兪汝南受傷的原因。。敎王幽蘭聽了。。如何受得住。。就是他的表兄周尙俠。。心中未嘗不作是想。。因想他是一個平輩的資格。。不便去責備他的表弟。。王幽蘭又是很客氣的。。雖然兪汝南爲伊而犧牲。。但受犧牲的本人。。也不曾怨他。。還是相伊很愛好的。。我第三者何必說那些話呢。。子細想來。。這些事原是出谥倉猝之間。。大家出於一時的妒恨。。遂至奮不顧身。。也不能歸咎於王幽蘭咧。。周尙俠還可。。現在兪汝南的父親親自來了。。王幽蘭實在有些怕見他面。。愧見他面。。但是也不能不見他面。。當兪汝南的父親初到醫院的時候。。王幽蘭就要避去。。却又不忍避去。。因爲有了王幽蘭在傍邊。。纔可以安慰兪汝南。。没有伊在傍邊。。越顯得焦躁了。。兪汝南在痛苦之中。。也知過王幽蘭這時心中的難受。。他所以吩咐他的表兄周尙俠。。在父親知道他的事情時。。請他不要抱怨王幽蘭。。這是和王幽蘭没有關係的。。這時周尙俠。。也很能原諒王幽蘭。。兪汝南之被犧牲。。也由兪汝南的自取。。可是事情的起因。。終屬王幽蘭。。無論如何。。不能遁飾。。兪汝南的醫院裡。。有他的老父。。有他的表兄。。還有他親愛的王幽蘭。。可算是很熱鬧了。。只是無論如何。。終不能療治兪汝南的創傷。。而兪汝南的將變爲瞎子。。將成爲殘疾。。一天一天的證實了。。雖然他們都瞞着他。。不把盲目的消息。。告訴給他聽。。就是父親。。就是表兄。。都知道他的雙目。。已成了不治之症。。然而也没有一個人。。敢於向他說。。你的雙目是永遠失明了。。都是不絶地安慰他。。無如兪汝南爲盲目的緣故。。他的别種的感覺。。非常靈敏。。他知道醫生和他們嘁嘁哫哫。。知道自己的眼睛再無復明之望。。他常常自言自語的道。。完了。。一切都完了。。 
 
 

Page 22

 
 
   
 
 

Page 23

 
 
   
 
 

Page 24

 
 
[團體消息]  
　　▲坤繡女學定期開學南成都路坤繡女學、係楊黛娟女士所創辦、迄今已有六年、成績斐然、敎法頗爲認眞、每届寒假後、凡繼續來學之舊生及相當程度欲加該校插班修業者、均須先報名、現聞定於二十二日開學云、 
　　▲胡漢文赴美留學胡君定二月二十三日搭迪生總統號美郵赴美國留學、胡君係上海籍曾畢業於東華大學土木工程科、歷任安徽蕪湖市政督辦公署市公安局等諸職、茲鑒建設伊始、爲深造起見、擬進愛奥華州立大學研究院、專攻市政鐵路汽車路等工程、將來學成回國、對吾國物質建設上、料有一番貢獻也、 
　　▲道中女校新聘敎員虹江路道中女學校、成立迄今、業已五載、本學期除增闢敎室外、又添聘前杭州法專畢業胡熙如君任國文敎授、東南商大畢業朱中亮君、任英算敎授、愛國體專畢業沈默毅女士、任歌舞國技敎授、大夏大學畢業兪振女士、爲小學部三年級國算主任、博文文專畢業趙彥誠女士、爲小學部一年級及幼稚部主任、並聞該校定於本月十九日開學、 
　　▲振羣學校定期開學振羣學校自去年冬遷移至崑山路對正吳淞路公安里新校舍以來、敎務訓育各方面、力圖完善、該校舊生於去冬散學時、均已一律報告、茲正開始續招新生、以備擴充學額、報名及入學考騐、訂於本星期内舉行、開學日定於二月二十八日、又該校校友會於民國十三年成立、迄今已歷六稔、茲已開始第六届徵求、由昨日起、在本報及新聞報廣告欄登啓事、聞該會母校有二十年之歷史、同學達二千餘人之數、惟同學出校後、因職務關係、散處四方、殊難一一延致、今見廣告徵求、將必源源加入云、 
　　▲東南醫科大學建築校舍南市滬軍營東南醫科大學銳意擴充、業於本月十五日動工建築樓房四幢、爲附設東南醫院、上層設頭二等病室、下層設掛號室待診室内、外科小兒科皮膚花柳科眼科耳鼻咽喉科等診察室、學生臨床實習、極屬便利、又於商市繁盛之西門、分設第二醫院、學生來往實習、交通亦便、該校又因入學者衆、敎室宿舍均不敷應用、特建築樓房六幢、業與附設醫院同時開工、約二月内可告落成、下層爲敎室、上層學生宿舍、合原有宿舍、共計四十餘間、住宿二百餘人、故本學期起、全校學生統可寄宿校内、無須出外租屋云、 
　　▲光濟學校將開學靜安寺路聯吉里光濟兩級小學校、係金廉萬仁毅女士等所創辦、成立迄今、已達一載、因平日對於敎授管理、素極注意、故校務發展、甚爲迅速、且學生成績、斐然可觀、本學期更將校務積極擴充、銳意整頓、並增添新生學額、聘請富有敎育經騐之敎員數位、分任重要科目、一方仍注重管理、俾學校組織益形完善、春季開學日期、定於本月二十一日、聞日來新生赴該校索章報名者頗爲踴躍云、 
　　▲中一學院將開學敏體尼蔭路同康里中華救國十人團附設之中一學院、開辦迄今、成績卓著、今春由邱培君長校、校務更見完善、所聘敎員皆富有敎育經騐、現下尙未開學而報名者已達二百餘人、一俟開學定必擁擠云云、 
　　▲新安公學開學期法租界新安公學創辦以來、迄今八載、成績卓著、茲該校定於二月二十二日開學、報名自今日起、隨到隨考、按程度插入相當年級、學科除原有高初兩級外、並有英文夜課、國文專科、及商業專科等云、 
　　▲立達公學開學閘北立達公學成立多年、近因學生來者日衆、故特添設敎室、大加擴充、裝修一新、内務一切、亦加整頓、除秦蘊儒女士擔務敎務主任外、新聘學識富豐頗有經騐之敎員多人、如錢友桐先生專任國學敎授錢汝芬女士洪亮先生專任英文敎授、並加英文專修科剌繡專修科等、聞於本月十八日（即初九日）行開學禮、發給文憑、是日陳列學生成績、以供各界參觀、備有奬品多種獎勵云、 
　　▲會計師公會歡宴各界上海會計師公會前晚歡迎本埠司法行政各機關及團體、於南京路大東酒樓、赴宴者、官廳方面、有臨時法院何院長·地方法院楊院長·上海縣政府陸縣長·吳經熊·胡貽穀·楊文濱·劉屏藩·盛振爲·各法官·黃伯樵·徐佩璜·李祖永·徐錫之·各局長、律界有江一平李祖虞·金融界有貝淞蓀·徐寄頃·顧貽穀·新聞界有唐世昌·余空我·周孝庵·林炎夫·商界有馮少山·顧馨一·陳長玉鄔志豪·及該公會會員約計百餘人、濟濟一堂、盛極一時、直至鐘鳴九下、賓主始盡歡而散云、 
[商塲消息]  
　　▲鄧中興運到大批五金雜料五馬路石路口鄧中興五金號、新自歐美各國運到大帮五金、如包尖、門尖、銼刀、鋼絲拑、搭扣、各種新式玲頴之五金器具等、並大批雜料、如華記膠布蔴逢綫時并各鞋圈、不下數百件、貨色甚多、花式不一、定價均極尅已、故連日門市批發頗盛、 
　　▲聽頭生豆油盛銷北京路浙江路西長康里（即功德林菜館弄内）烟台油行、出品聽頭關東生油牛莊豆油、因其質料純正、無混和劣油、其色淸味香、一望而知、與市上不同、故銷路異常暢旺、近因天氣和暖、生油質料愈淸、大聽十五斤生油、四元三角五分、小聽五角、豆油大豆三元半、小聽四角三分、聽費另加、出聽還洋、無論遠近、均可送到、故購者莫不許其價廉物美、且便於購買云、 
　　▲合衆儲業會今日開標愛多亞路三十七號合衆儲業會、訂於今日下午三時舉行二十七次開標、特請儲户代表監視執行、備有西式茶點、歡迎各界人士前往參觀、 
　　▲中國唯一烟公司新出品北成都路十六號唯一烟公司、由普記接辦後、所出各烟草、如二十支裝博愛牌、十二支紅蝶牌等、運銷國内、極受各界所贊美、聞日間再出二十支裝蘭花牌、二十支紅蝶牌、十支金章等牌、聞該項香烟特聘名師監製、俱選用上等烟絲配製烟味香醇、售價極公道云、 
　　▲味雅支店營業暢旺四馬路石路東首味雅支店、新正以來、營業鼎盛、各公司銀行等、假座該樓宴請春酒者、日必數起、零星小酌、尤爲擁擠、該樓烹調可口、煑法衛生、佈置華麗、座位舒暢、所有器皿、均由廣州定製、並用銀檯面以壯觀瞻、聞無論遠近、凡欲嘗廣州菜者、該樓均可派大司務親往烹調、以酬顧客雅意云、 
　　▲華慶烟草公司之出品海寗路寗安里中國華慶烟草有限公司、係安徽鉅商所創設、規模宏大、資大雄厚、自設工廠、備置機器、選辦國產烟葉、精製上等各種紙烟、聞該公司出品、二十枝佳麗牌、武士牌、十枝金喜牌、鳳　牌、五十枝三七九牌、金陵牌等、均烟葉黃嫰、質料精良、裝璜美麗、定價低廉、對於本外埠經理、辦法特别優待、有志經理者、可至該公司營業部接洽云、 
　　▲燕華樓酒家擴充雅座四馬路丹桂第一台對面燕華樓酒家宣稱、經理李克明、鑒於新年春節正各界歡宴春酒之際、特新闢精緻雅室數間、佈置新頴、華貴堂皇、電光燦爛、並添聘粵帮名廚多人、置辦宴席、菜色豐美、味道適口、定價又極低廉、故連日各界前往定座乾粉至杳來、營業甚見興盛云、 
　　▲同豐泰明日開幕公館馬路東新橋東首同豐泰呢絨西裝號、係本埠著名西服業同人所創設、除專製各式西裝外、兼售呢絨綢緞洋貨、定於昨日（二十一號）先行開幕、同時並舉行减價二星期、該號内部宏大、佈置雅潔、所備貨品、亦係上選、前途發達、可預卜云、 
[劇塲消息]  
　　▲火燒九曲樓將開映友聯影片公司宣稱本公司最新出版哀艷俠義巨片火燒九曲樓、前後集共計二十大本、爲陳鏗然導演、尙冠武徐琴芳文逸民諸明星合演、劇情曲折、布景宏麗、爲年來値得一看之佳片、業已准於正月十六日起、在中央大戲院連映六天、並由尙冠武君編就舞臺劇、分爲十二幕、隨九曲樓片登台演唱、音樂則用九音聯彈、由影片中諸明星串演、戞金鏘玉、旣得覩色相於銀幕、復能聆聲音於舞臺、觀衆必稱滿意無疑也云云、 
　　▲明星公司攝制新片離婚明星公司宣稱程步高導演之社會問題劇離婚、開攝以來、進行非常順利、該劇情節、係分段描寫社會間不良婚姻之癥結、取材至爲新奇、昨攝内景成婚一塲、鼓樂方作、賀客盈門、一對新夫婦、正在參拜天地、忽新郎癲疾大發、一時目昔欲裂、狂態大作、竟有擇人而噬之勢、冰人覩狀、惶　萬分、迨趨前探望、竟爲韋　無算、正喧擾問、新郎神志稍淸、乃草草送入洞房、如此不良姻緣、早已種下離婚之根、安能白首偕老、此塲如演員之表情、俱能形容逼眞、所設之佈景、亦異當富麗云云、 
　　▲海濱攝製新片馬上奪美海濱影片公司目前在蘇州天平山范墳一帶攝取馬上刦美一暮、據公司宣稱、富女（梁賽珍飾）單騎郊遊、途中適遇盜魁、（陳飛飾）即縱馬追而搶之、忽被少年（白鳳飾）瞥見、亦加鞭追隨、將頭目（莊凱盧飾）打入河中、又將富女從盜魁手中奪回、此塲劇情繁重異常、馬上功夫、尤見精彩、且均在一鏡頭中攝就、國產片中尤所罕見云云、 
 
 

Page 25

 
 
   
 
 

Page 26

 
 
   
 
 

Page 27

 
 
[已死狗頭復活三時半]  
　　▲對於聲光觸味 
　　▲反應一如常犬 
　　▲科學界之驚異 
　　世界新聞社云、近年蘇俄科學進步、時有驚人發明、勃羅克哈寗柯博士Dr·S·S·Brukhanenko與叟傑吉去林博士Dr·Sergie　Chechulin合作、試騐將一身首異處之狗頭恢復其生命、已歷四年餘、至最近一次竟圓滿成功、 
其法用一種機械的血喞筒（即人造之心）注血該狗頭中、該狗頭遂與活者無異、惟第一要件須預備有新鮮而不變性之血、適有斯蒂芬博士Dr·O·A·Srepuhn發明一種化學注射劑、名曰「及孟寗」Germanin、一名「佩由二0五」Bayer　205、將此劑先注入應用之血有防止血液凝固及變性之功、於是將血用「人造心」注入狗頭内、據勃羅克哈寗柯博士述最近一次試騐之經過、謂斬割狗頭、最爲困難、先選取因瘋狂或其他原因行將槍斃之狗、施以重量蒙藥、割時其頸間之主要血管四條不能先割、經過一個半小時其他手續後、始整個割斷、於是將狗身移去、立將頭接連於「人造心」而血液開始注入頭中、在最初二三十分鐘内、因蒙藥之效力未消、猶無何種動靜、然一觸其眼、立即張開、可知其靜止狀態爲入睡而非死去、至半小時之末、則種種復活徵象逐漸顯明、此時眼大張、又微觸其耳、則頭搖動如常犬、博士之助手偶以鐵絲揷其鼻中、狗頭竟猛跳不已、復用一强烈之光向之閃鑠、則立閉其眼、以一浸酸液之棉團置其口中、立即吐出、而易以乳酪、則吞下、在此三小時半之試騐中、由種種手續確證其頭部之神經作用依然存在、惟此種試騐時間不能延長、殆由於血液之變性、蓋血色漸暗、狗頭亦似感缺少空氣之苦、最後時張其口、殆努力於呼吸也、勃羅克哈寗柯博士於此次試騐之後、又發表其意見、謂彼仍不能斷言、在此三小時半之試騐中、該狗頭確保有如常言所指之「生命」、所能確斷者、則該狗頭似係生活、其腦器官仍保其作用而已、蓋嚴格而論、何爲生、何爲死、其界說正未易確定、例如頭已被割之鵝、猶能走動、此究爲生歟死歟、又有許多動物例如蝙蝠在長時間之僵化後、如施以適宜之温度、立能復活、則在僵化時果爲生歟死歟、又由已朽死骸中取得之肉𪲀、苟將其與活的有機體接洽、亦能恢復其生命、在未� 
接之前、可謂其生命猶存乎、博士又謂在試騐時、「人造心」之血流若忽中斷、則該狗頭立呈種種垂死時之痛苦狀况、此時可稱之爲垂死、則此時以前當然可假定之爲有生命、然精確解釋、尙有待將來之試騐也云云、自博士此種試騐實現後、引起科學上廣大之新研究範圍、蓋身首旣經異處、首猶能活、則腦之性質究竟如何、即此一端已大有研究之餘地也、 
[人類創始時代之頭蓋骨]  
　　▲在亞拉斯加海岸發見 
　　北美西北端之亞拉斯加、一年中大半降雪結冰、爲極寒之地、其間藏有人所不知之幾多秘密、去該地海岸不遠之海上、有小島、名亞列華基盎者、現有探檢家查爾斯司特爾及愛德華韋亞兩氏、發見該島中有一太古墓穴、墓中有世界最初人類之頭蓋骨、於人類學上極可珍貴云、 
 
 

Page 28

 
 
[上海之蠟線業·妍·千]  
　　上海之蠟綫業、已有十年之歷史矣、在十年以前、吾國絲織工業家之織造綫經絲緯之華絲布、（即冲華絲葛、）其經線悉採自外洋、計有英國線、美國線、日本線、三種、英線亦稱印線、以其產於印度也、有古城四馬等牌號、美線有皇冕星旗等牌號、日貨則有月花牌、其間日貨採用獨夥、以其價廉於前二者也、 
　　民國八年、反日運動起、實行抵制日貨、英美兩貨、價旣昻、而又爲織工所不樂用、於是始有自行設廠仿造者興、廠設於滬西勞勃生路、名曰公利者是也、 
　　公利旣興、先後繼之以起者、至十五年冬止、已有十八家之多、公利非特以資本稱雄、且製法亦特精、故其營業常占人先、而莫之能攘也、所以致此者、蓋有一段有趣而可珍之歷史在、其廠中之工程主幹某君、嘗赴日屈身傭於製線廠、廣與工人結交、而盡窺其訣要以回、其成績超衆、固非偶然也、惜乎前年内部忽不協調、而告停業、今則營業之盛、當推及永豐和豐兩家矣、 
　　至其銷路、則限於江南浙西與湖南而已、而銷路最大者、莫如江蘇之盛澤鎭、本埠市上行銷之冲華絲葛、假毛葛、大多來自彼處也、 
　　民國十五年、爲蠟線業鼎盛時期、是年銷額統計、有四十萬小包之巨、小包者、蠟線之單位也、廠家對客交易、以一小包爲起點、綫價則視紗價而定、大約每包在十四五元之間、 
　　綫之種類綦多、有一股十六支者、有一股二十支者、有二股二十支者、有三股二十支者、有一股三十二支者、有二股三十二支者、有二股四十二支者、有三股四十二支者、有二股六十支者、有二股八十支者、有二股一百支者、而以三十二支與四十二支之需用爲最廣、故廠家有專製三十二支與四十二支者、鮮有各種齊製也、然非不能製造、如遇有某種綫之需要、亦可製以相應、惟不若三十二支與四十二支之繁貨、頃刻可欲千百包耳、自十六年起、以冲華絲葛等銷路漸滯、蠟綫營業、逐一落千丈、據該業中人云、實有年不如年之槪、 
　　現在全市十七廠、約有綫機二百部、工人三四百人、工作時間、有十二小時者、有十四小時者、各廠皆自設批發所、對客交易、且有直接設批發所於盛澤鎭者、聞有某廠且將全部遷往該鎭矣、 
[出版界消息]  
　　▲中國學生創刋號出版中國學生雜誌爲良友圖書公司最近出版之月刋、專載有關學校生活之照相圖書文字、用厚道林彩色精印、第一期創刋號、業已出版、内容極爲豐富、照相有交通大學孫校長就職、滬江大學圖書館落成、復旦東宮大開放、各大學演說之得錦標者、另有名人院介紹鍾榮光吳貽芳等學校運動欄、刋載曁南之足球隊、光華之越野隊等、大小共計百餘幅、文字不下十萬字、另由美術專家精繪漫書、如大考臨頭比賽前之一分鐘等十餘幅、讀之趣味無窮、聞售價大洋三角、海内外各大書坊均有出售云、 
[醫藥訊]  
　　▲大德平民產科醫院之擴充戈登路大德醫院、有見於滬西一帶工廠林立、貧苦之廠工婦女、遇有生產恒受種種痛楚、或夭亡產兒、故於今春起、特設平民產科醫院、專爲貧婦接生診察、如於產前先赴該院待產、則接生及醫藥費、槪不收取、並聞該院今又動工添造房屋一幢、專爲擴充之用云、 
　　▲樂山醫士專治久咳樂山醫士專門治咳、設診滬上、已十餘年、治愈多咳傷肺、久咳成癆、氣急吐血甚多、醫庽四馬路望平街南首、德泰當北面弄内、門診醫金午後仍取七角、 
　　▲徐棠芬通訊論症宜興名醫徐棠芬、於醫務之暇、研究一切疑難雜症、以資考證、有願通訊論症或遠道不及來申者、可以遥爲診斷云、醫寓仍在北四川路大德里九號、論症每函祇收四元、門診一元二角、出診本埠五元、無甚更動云、 
　　▲楊嵩生之醫務外科醫生楊嵩生、經騐宏富、醫術精深、向設診所於梅白格路一二一號醫學書局内、於去歲冬月、因事回吳淞、不克在局應診、近聞楊君自本月二十日起、每日上午十時至下午三時、仍在醫學書局應診云、 
　　▲威利糖絲盛銷四川路二百廿五號美國威利糖絲公司、今由美國大帮威利糖絲到申、此糖絲專爲戒烟、其效騐如神、邇來國民政府嚴厲禁烟時期、購者、絡繹不絶云、 
　　▲大東書局搜羅大批醫書發售四馬路大東書局近爲提倡醫學衛生起見、除發行該局出版之醫書三十種外、又搜羅得丁福保醫學書局全批書籍、廣學書局大批衛生敎育書、中華護士會看護敎科書、諸民誼醫藥評論社、夏愼初診療醫報社、杭州廣濟醫刋社、杭州濟生產科醫院、中華拒毒月刋社、上海醫師公會一切月刋彙刋、該局又搜羅各地名醫著作如曹炳章僞藥條辨、何廉臣感症寳筏、謝利恒家用良方、陸士諤丸散自製法、丁甘仁醫案彙編、陳列發售、同時該局門市作品並分送夏愼初醫師所編診療醫報、以廣招徠、 
[天氣報告]  
　　徐家匯天文台昨日下午四時三十分氣象預報云、天氣不定、揚子流域恐有雨、因江西低壓向東北東方進行之故、另一低壓將過中國東北部、向東方進行、山東及此間海濱有旋風、南方有東北時令風、又昨日下午三時前二十四小時内本埠氣温、最高五七·七、最低三七·九、去年同日、最高四九·○、最低二六·四、 
[本刋啟事]  
　　育奇·憬琛·景深·彝·驥·鳳源·張超·原·雁·乙裴·鄭重·六平·瞬·張天榮·德佑·華·璋·倜·鶴·謝富蘭·紫因·羅拔高·平五·負盦·陽冰·夢殊·麗·諸君鑒上月份承賜稿略具薄酬、請簽名蓋章、向本館會計處收取爲荷、 
[投稿條例]  
　　▲本埠增刋 
　　（一）文字分工業·商業·科學·運動·衛生·社會·等類、 
　　（二）工業商業兩類、如新發明之出品、新組織之公司、及商業機關最近之情形記載及述叙等、 
　　（三）科學類如世界之新發明或新記錄之記載及叙述等、 
　　（四）運動類以運動家之介紹、運動新方法之記載、或對於運動之討論等爲限、（新聞歸敎育消息） 
　　（五）以衛生類關於市民衛生者爲限、 
　　（六）社會類如學術團體之社交新聞、或個人之詢問等爲合格、 
　　（七）來件須書明本埠增刋部收、 
　　（八）稿紙勿寫兩面、 
　　（九）稿勿横寫、 
　　（十）稿中文字、無論中西、均須繕寫淸楚、 
　　（十一）稿中如有附圖、勿用藍墨水及鉛筆繪、並不得用有色之紙須用白紙墨繪、 
 
 

Page 29

 
 
   
 
 

Page 30

 
 
   
 
