# 1908 - 267 - 4912814

 

Page 1

 
 
   
 
 

Page 2

 
 
   
 
 

Page 3

 
 
上諭 
九月初九日奉 
上諭前因需才孔亟諭令内外臣工切實保薦經派那桐等將第一期報到人員查驗詢問出具攷語兹已一律 
召見引見完竣所有單開之分發内閣中書周嵩堯着以内閣侍讀候補翰林院編修記名學部參議袁嘉榖着以學部丞參候補翰林院編修郭則澐著以道員記名簡放翰林院編修林炳章著以四品京堂候補外務部員外郎曹汝霖著以本部參議候補民政部左參議延鴻着以三品京堂候補民政部參事記名參議章宗祥著以本部叅議補候民政部郎中記名參議陸宗輿著以四品京堂候補銀行正監督張允言著以應升之缺交軍機處存記度支部右丞傅蘭泰着以應升之罎交軍機處存記度支部左參議曾習經著以三品京堂候補署度支部左叅議程利川着以本部參議候補度支部郎中晏安瀾著以道員記名簡放度支部郎中管象頤著以本部參議候補祿米倉監督陸軍部主事惠崇著以本部員外郎即補在任候選道學部參事官江瀚著以道員交軍機處存記陸軍部軍實司科長同協參領陳榥著以同正參領用截取知府農工商部郎中胡祥鑅著以本部參議候補都察院給事中朱顯廷著以道員記名簡放掌京畿道御史補授四川成都府遺缺知府成昌著以道員交軍機處存記候補三院卿内務府郎中農工商部參議上行走誠璋著以三四品京堂候補署理直隷清河道熙臣　以道員記名簡放候選道李熙著以學部參議候補在任候選道山西汾州府知府紹彝著以參議候補河南保送知府胡鼎彝著以道員補用湖南即用知縣熊範輿著以直隷州知州發往直隷補用 
 
 
 

Page 4

 
 
欽此 
上諭楊士驤奏永定河伏秋大汛搶護平穩獲麕安瀾請將出力之員奬叙一摺直隸永定河本年伏秋汛内山水暴發險工疊出經該河道吕佩芬等督率在工各員極力脩防卒能化險爲夷現在節逾秋分獲慶安瀾出力各員自應量予奬叙永定河道吕佩芬著交部從優議叙存記道張愷康著仍交軍機處存記分省補用直隷州知州汪延庚著俟補缺後以知府用南岸同知沈葉恒著俟補知府後在任以道員用山東候補知縣黄亮臣著俟補直隷州後以知府仍留原省補用餘著照所議辦理該部知道欽此 
宮門抄召見軍機孫毓駿文麟吳重憙 
論說 
[論達賴喇嘛與西藏之關係（選）]  
自春間達賴喇嘛入山西。駐五臺。全晋騷動。萬夫側目。官吏莫敢禁。百姓無所告。一似達賴之尊嚴。有神聖不可侵犯之勢。雖行同强盜。殃及羣黎。亦爲法律之所不及。自一班普通心理觀之。則以爲達賴果具活佛之資格。故享此最高無上之位置也。今也不日到京。於是國内國外之視綫。皆集注於達賴之一身。朝廷有重臣之簡。派沿途家地方之供應。是達賴之位置。誠可謂舉國無兩矣。雖然。達賴與中國。究有若何之關。係國家特沛此至。隆且渥之殊恩。亦國人之所應研究應注章者也。夫達賴亦猶是人也。即居宗敎上最高之地位。朝廷相遇之隆。亦當不如是。蓋以達賴之一。身關係西藏之全體。朝廷眷念西藏。故優待代表西藏之達賴喇嘛。達賴喇嘛生長西藏。受藏民之推戴。宗敎上政治上皆有統轄之極。故藏民受其支配者。祇知有達賴不。知有中國。朝廷欲保存西藏不。得不先博達賴之歡心。其用意亦良苦矣。溯自前明崇德七年。達賴喇嘛來朝貢獻方物。自是中國始有西藏。至本朝順治九年。達賴復來朝。賜金册印。授爲西方大善自在佛。領天下釋敎。而達賴之勢力益彰。雍正朝始簡駐藏大臣。管理全藏　務。然全歲實權。仍操自達賴喇嘛。與班禪額爾德尼之手。迨夫海通以還。各國挾殖民政策。遠渡大西洋而窥形勢者。紛至查來。千百年無人過問之西藏。亦爲各國所垂涎。光緒二年。中英結芝罘條約。特提英使節得入西藏。自是西藏已隱人英國之勢力範圍。非復中國獨有之西藏矣。雖然。英之謀西藏。亦非自此始也。當乾隆朝英人旣有入藏之使。咸豐朝復以兵要盟。是英人自有印度之後。其處心積慮。未嘗一日而忘西藏。特以藏氏强悍。地未開通。且有窺伺於側之强俄。不敢驟然下手。觀於比年以來。中英訂立之西藏條約。已可恍然於英國之政策矣。英人不得志於西藏之土地。而於貿易上之經營。着着進步。俄人以利害之關係。亦不敢少戢。野心。於是英俄對於西藏之要求。大有兩犬爭骨之勢。光緒二十八年。中俄訂關於西藏條約。俄人在西藏之勢力。已與英人并駕齊驅。况强俄暫不得志於遠東。勢必轉圖西藏。一旦禍　怒發。戎首階厲。匪獨全藏弁中國所有。即英人之勢力。亦將中斬。此統觀已　。默察將來。未始非必有之事也。更以俄人之手叚。至險極陰。觀其對於大喇嘛之用心。已足見將來之隱意。光緒二十六年。大喇嘛遣使赴俄。　俄帝以佛敎信仰保護者徽號。此固可。見强俄之陰謀。亦可知大喇嘛这勢力矣。故吾以爲達賴。此次之晋京。關係綦重。西藏之存亡。視達賴之。向背。欲論西藏。請先論達賴。此記者對於達賴之來。一若有無限之希望。更若有無窮之感慨者。交集五中。於是乎論達賴與西藏之關係。以普告我同胞之國民。（未完） 
專電 
[電一（北京）]  
某侍御奏各省設立諮議局需欵甚鉅與其苛派不如實行印花稅又奏孫家鼐年老無能難勝資政院之任原摺留中 
[電二（北京）]  
軍機處交旨陸軍部雲南防務緊要速飭崔祥奎尅日啓行 
[電三（北京）]  
皇上病已大愈電諭各省從緩招醫 
[電四（北京）]  
昨日奉旨達賴喇嘛到京著達壽張蔭棠妥爲照料 
[電五（北京）]  
新任甯藩樊增祥初七到甯翌日謁見江督禀知十二日接印 
[電六（南京）]  
 
 

Page 5

 
 
東督徐黑撫周奏報嫩江水灾昨奉電旨飭放急賑母任流離失所 
緊要新聞 
[貴胄出洋已經議准北京]  
　　去年寳熙曾上封奏請派親貴出洋當經交諭憲政編查館議奏屢經會議大都賛成惟以親貴之中具有普通學識者尚乏其人即使議准亦難遵行因此遲遲不發近來重行會議已决定將貴胄卒業各員考試前列者挑取數員派往留學東西洋將次出奏寳侍郎同時所請開辦貴胄法政學堂一摺亦經議准並定章程二十二條另派大臣爲總監督不歸陸學二部管轄已經定稿不日繕摺出奏 
[詳紀達賴喇嘛到京情形北京]  
　　達賴喇嘛於八月二十七日由五台山起身所有行程已誌前報兹悉是日在射虎川稍抱不豫爰休息一日故於廿九日始入龍泉關住栗園舖九月初一日住阜平縣之王快鎭有趙州等處僧人約百餘名求見活佛謂直省廟産全被官家索去無以爲生情願隨同活佛赴藏歸入喇嘛敎或於入京陛見時向大皇帝前代爲乞恩將廟産全數發還時阜平令紀雲鵬親自彈壓欲令解散而僧衆環跪不起並有惡僧多名帶有戒刀勢欲用武達賴畏其兇悍亦避不敢見後經軍隊驅散初二日住曲陽縣初三日生定州初四日早五點鐘始由定州先開前站及行李貢包專車一次十點半到北京前門車站達賴喇嘛則坐專車於早晨七點半由定州　九點到保定下車到官廳跪請聖安然後上車下午一點半到北京前門車站其隨從者聞有法人二名安南僕役一名 
先是西火車站赶搭彩棚爲達賴休息處是日步軍統領那中堂率同官員親至車站迎接内外警廳亦派警兵數隊及樂隊排列站内西藏樂隊亦列站東旣而車到達賴改坐黄輿隨帶護勇警戒前後入彩棚休息那中堂與達賴西向並坐中堂在北達賴在南達賴戴法帽著法衣金色燦然此間各喇嘛造達賴膝前參錯跪拜達賴徐伸左手一摩其頭慮各喇嘛再拜而退達賴年齒三十左右色黑齒露面部稍　顴骨隆起少有痘痕身材如中人然目光射人精悍之氣在眉目間旣出彩棚復坐　輿人正陽門長安街赴黄寺滿都士女排列沿道集觀如堵一時熱閙近時罕比 
又聞達賴處所有事務皆其　下之堪布四人辦理是日隨行者又有一婦人行李則在十萬觔以外 
文滙報初八日北京電云達賴患病故十二日召見之期聞已展緩 
[幣制問題大會議續誌北京]  
初二日會議政務處王大臣會同資政院總裁倫貝子在朗潤園會議幣制曾誌前報聞是日與議王大臣約十二點鐘到園仍在致福軒開議其要領仍不外銀爲本位行用銀元限制生銀以剔官塲積弊并定巿價當十銅元每百枚折合銀元一元各端約三句鐘散議 
又聞會議幣制一事將次定稿是日政務處吳郁生提調面禀慶邸等謂前因擬訂國幣定價曾經分咨各省將軍督撫曁諸邊疆駐防大員各按省屬詳查有無窒碍今仍未俱聲覆云云當奉面諭再行　催故吳提調已於初三日復電嚴催以憑定議 
又是日度支部各堂商議推行龍元辦法澤公主持此後凡海關納稅及交納地丁一律准以部廠所鑄銀元折銀交納以維幣政 
[憲政館催辦諮議局續聞北京]  
憲政編查館咨政院通咨各省催辦諮議局已誌前報兹悉館院王大臣以各省諮議局本限一年成立明年端陽節前卽須入奏資政院限三十六年舉行相隔一年而其議員卽由諮議局中選舉時甚促迫且各省風氣開通有遲速奉旨雖已數月難保無未經籌及之省轉瞬一年卽届必致貽誤大局故特通電各省略云各省諮議局成立不得逾期以便資政院取材倘仍前因循空言塞責惟有遵章請旨　理並希將籌欵及巽雨都大端先行咨報 
[贛省商學界擬定諮議局大概辦法南昌]  
江西商務敎育兩總會公擬江西諮議局籌辦處大概辦法呈撫憲文略云籌辦處改設之始責任之重限期之迫三十五年九月初一日即爲諮議局常會之期應如何實力實心次第籌辦方能不背諭旨不負國民開創之初必先有辦事之條規而後有下手之處必先有辦事之次序而後有成功之期諭旨明言慎選官紳創辦其事是官與紳共負此責任也憲政編查館通咨各省以各省之官紳籌辦各省之諮議局其詳細章程仍由各省自行酌定各省情形不同籌辦方法亟須擬訂議員選舉章程第十五條分畫投票區第十七條調查合格者造具選舉人名册第十八條各地方官分設選舉調查員贛省各㕔州縣旣無詳細地圖之可查户口册籍又復有名無實而分畫區城申送選舉人名册必不能踚第二十條 
 
 

Page 6

 
 
所定六個月以前之限制然則籌辦處所當注意之事則以規定章程及調查選舉人名册爲最關緊要其他各事依次籌辦不難計日程功兹擬　辦處章程限於本年十一月望前擬定刋布各廳州縣調查選舉人資格限於三十五年四月内申送選舉人名册初選當選人限於五月内宣示複選當選人限於六月内宣示各廳州縣議員限於七月内齊集省會八月内公推議長諮議局成立恰在一年期限之中至於籌辦處辦事各紳權限不可不分人數不宜太少似應分課辦事各有專司方無推諉兹擬分爲四課一法制課設正副課長各一員所有擬訂本處章程及自治議事會各章程屬之二文贖課設正副課長各一員所有撰擬文牘屬之三選舉課設正副長各一員所有選舉辦法及擬定初　複選額數並裁判選舉訴訟屬之四庶務課設正副課長各一員所有本處庶務及會計並建築諮議局屬之另設坐辦協理紳士一員以資督　去歲公舉之協理　紳三立劉紳景熙各有要務無暇來省現擬推爲名譽協理又公舉之名譽參　紳士悉擬照舊所有坐辦協理曁各課正副科　應仍由本總會開會投票公舉以免濫竽以前創辦所辦事各紳皆係本總會會員莫不熱心公益希冀諮議局於一年内次第辦成現在建築諮議局地基業經指定南昌考棚屏墻外地基一大段應限於三十五年六月前竣工以上所擬公舉各員皆係紳士應派委員若干員仍由憲台選派諮議局係全省重要之事本總會未便緘默爲此備文呈請憲台俯賜察奪 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[補録請派程允和接統姜軍之電奏南京]  
軍機處字寄江督准派程允和接統姜軍之電旨已録前月二十六日本報現又探得端午帥姜軍門會奏電文補録於下奉旨馬玉崑因病出缺已派姜　題接統武衛左軍着即迅速北來該提督所統沿江巡防各營　係重要着端方姜桂題會同慎選統將接管奏明請旨辦理欽此查沿江巡防各營於本年春間始抵防地所有一切兵房裝械及分防地叚布置甫經就緒現桂旣奉旨接統武衛左軍所遺一差自非遴選熟悉該軍情形與各營將佐素相接洽者不足以資統馭經方桂會商至再查有提督程允和毅軍舊將資勞較深以之接統沿江巡防各營洵堪勝任且與長江提督程文炳水陸互相聯絡於巡緝事宜尤有裨益應否即派程允和接統之處伏候聖裁謹請代奏方桂題個 
[十二圩鹽幇船户閧閙罷巿情形鎭江]  
　　湘撫岑堯帥以湘岸淮鹽缺乏商准江督派撥登瀛洲兵艦及宏仁輪船運鹽暢銷各節迭紀前報乃該兩輪開至十二圩後該圩各幫鹽民船以生計頓失竟鳴鑼聚集船户數千人攔塞馬頭肆意滋擾阻止鹽包下船并將各船停泊兩輪前面致兩輪不能開駛旋經儀徵淮鹽總棧督辦徐觀察及地方各官馳往彈壓用善言勸慰許以下不爲例各船户仍行反抗堅不肯散初七日若輩復又聚衆至街坊哄閙迫令各鋪户一律閉門罷巿現在勢尚洶洶地方官已據情電禀午帥請示辦理未識若何了結也 
[蘇省竟有違旨刑訊之州牧蘇州]  
　　御史俾壽奏請停止刑訊嚴禁勒詐一摺奉旨通行各省遵辦即經蘇撫轉飭臬司通飭各屬遵照乃泰州知州朱刺史枚接奉通飭後忽於前日將查明訊理案件略用笞責情形並以差役均係正身尚無藉案索詐之事等語通禀各憲查核旋奉左廉訪批示云查朱前升司於上年春間曾經詳定裁撤州縣差役章程内載當堂收呈等項辦法頗詳何以該州來禀並未叙及各屬於前定通飭章程大都視爲具文遵辦者甚屬寥寥該牧號稱能員而亦蹈此積習無怪新政難以實行至刑訊一節遇有命盜等案重犯狡供不承原可酌用若民事訴訟自應遵照定章停止刑訊卽或有過於刁狡及桀驁不馴之徒儘可輕則嚴加申斥重則酌令工作示懲亦未始不能漸就轉移豈可輙施笞責顯違功令仰揚州府飭令該州遵照指飭事理查明先後通行通飭各章程實力辦理具報並飭所屬一體遵辦 
[會議借欵修築川漢鐵路續誌武昌]  
　　卾境川漢鐵路因綫長工　張中堂擬借外債速修卾省紳界爰集黄鶴新樓會議已紀前報兹悉是日到會者約有一百餘人有主張承認此議者謂規畫遠利非此難於有成有主張力阻洋債曁官督商辦者舉電報商股爲比例云官商合辦之局人咸不願投資不可承認又有以加抽租捐之議爲病民而不可行者紛擾多時不得要領大致以阻借外債并力排官督商辦之議爲多數聞須俟漢口商務總會召集全體商界會議後再行决定 
[京師近事]  
外務部昨寄電駐美伍欽使聞因近准哈爾賓江關道施紹基觀察初一日報告近有墨西哥人在吉林某處暗招華工請部轉電伍大臣調查並向美政府聲明等情故由部電詢云 
日前學部遞封奏一件係奏明仕學進士兩館學員擬於明年咨送日本留學法政速成科及大學選科一切學費請由官備已奉旨依議 
直督楊蓮帥昨有摺到京係改行新官制奏保人才補授參贊司道各缺聞督轅移駐天津摺已一併入奏又有將正定府總兵移駐保定之請探聞資政院總協理倫貝子孫中堂日昨會議維持法律問題擬嗣後行政大員所辦事宜如有顯違法律者由本院指名揭參請旨查辦惟關於黜陟大權仍應請兩宮宸斷 
都察院續修台規俟告成奏定後所有御史封章言事均不得出於台規以外妄進言詞張總憲近日對於此事極爲注意昨已諭令合署言官會同纂擬以資完善 
[西報譯要]  
[德督論青島之將來]  
泰晤士報云青島德國總督抵日後有某日報代表前往進謁據該督云日德兩國在華經營各事頗稱活潑而尤以日本爲甚惟兩國僅爲商業上之競爭並非爲政治上之抗敵故母庸各懷異見以相嫉妬然日本對於青島不無有所誤會此皆由各報不採實聞摭拾謡傳日人遂爲所動而德之對日亦同一情狀蓋惑於英美之塗說不深考其是非也夫青島可謂爲德國之一小模型其巿政制度船塢規則衛生章程及一切公家各舉無異於德國國内之一鎭該地之興盛誠可驚異卽在此商務衰落之時而船隻之過該港者爲數甚夥青島本天然極美之小島一落德人之手即脫烟臺而駕乎其上將來天津鐵路穿越濟南而至楊子江江邊一日告竣青島將成北清最要之商埠爲第二之上海矣且不久復將與京奉鐵路聯接則德國之雄圖其勢力所及更 
 
 

Page 11

 
 
當遠勝於今日固無疑也青島大連可謂德日兩國治外法權制度上絶美之證據其進步之速不相軒輊即有叅差大連當居其上云云德督並讚嘆日人能以敏靈之機智採用外國制度並能以幹練之才具改良各制云 
粤督撤銷禁烟新章又載初八日香港電云兩廣總督因廣東領事公會之抗議已將近頒之禁烟章程撤銷 
鴨緑江森林公司近况字林報載初八日東京電云中日鴨緑江森林公司組織各事近來進步甚速 
分類新聞 
政界 
[東督電調補制人員北京]  
　　外務部接東督電稱駐俄參贊劉鏡人前奉旨發往東三省差遣委用現聞該員回籍補制三省需才孔亟請飭該員速來等語外部以劉參賛係江蘇寶山縣籍當經電咨蘇省轉飭該員遵照 
[批准巡防隊改編巡警蘇州]  
　　蘇撫陳中丞以巡警總局擬請在巡防隊内撥兵三百名編充巡警批飭巡防營務處核議等請曾紀前報現營務處司道將籌議辦法詳奉中丞批示云前據巡警總局詳添募巡警每年約需洋三萬元請以他項底餉改撥當經批令撥調巡防隊三百名即以該營之餉充巡警之費不敷由司籌墊就地方籌捐在案據詳請將右路第一營中左兩哨連巡緝隊（即蘇省之偵探隊一百名）撥歸巡警總局改充警兵共合三百名之數其派防鐵路之右哨全哨改爲第二營中哨其第一營中哨之本轅衛隊提出另編另派管帶並將左右二路巡防隊改爲一二三四五五營所議尚屬周妥應准照辦惟巡警正左改編之時若遽將巡防隊巡緝隊裁改而巡警嶁未支配完全誠恐貽誤應飭該巡警局迅照前詳添募三百名合成一千名之數妥定章程赶緊開辦其月需加增之欵應由藩司曁善後局無論何欵設法籌墊每月二千五百元以資經始一俟辦有規模大致成立再由該司道具詳照此次詳擬辦法將巡防各隊裁改騰出餉項以爲巡警之費届時并將改編緣由及營制餉章造具清册三分呈請奏咨立案 
交涉 
[東三省小麥弛禁述聞奉天]  
　　東三省以小麥爲出産大宗而出口之禁甚嚴從前日人曾經提議出口未有成說現聞稅務處已允准出口特於日前札飭大連營口安東各稅關遵照辦理惟遇歉收之時則須由稅務處照舊禁止未知確否 
[飭阻洋商私在武昌置産漢口]  
　　漢關道近奉督憲札開武昌並非通商口岸其通商塲開埠章程亦尚未頒布照約外人不能置産現聞有英商在拍賣行發賣所置産業内有武昌江岸基地大叚究係如何情形應迅即照會該管領事將契據交出查核並照會各領事一律禁阻以杜交涉刻齊觀察已照請各領查照矣 
軍界 
[江督飭查遷移火藥局地址南京]  
　　江督端午帥以鷄鳴寺山後火藥局逝接台城匪徒易於窺探不可不防查有草塲門棉花藥局久已廢棄房屋尚好如添造房屋十間即可敷遷移之用所費固屬無多且與清江長江兩局相近防守尚易可免危險昨已札飭財政局復查就原有房屋添造十間能否敷用所有造屋移局各費需欵若干能否酌籌撥濟妥爲籌議具復現該局提調業已親蒞該處詳細查明禀復酌奪 
[湖北秋操陸軍分期啟程武昌]  
　　本年江卾陸軍在太湖會操省係以第二十一混成協參以第八鎭一協編成第十一鎭爲主軍其起程日期已由督練三處議定步騎砲輜重各營准於十月初七日陸續出發惟工程營有置備電線橋梁各項緊要工程故於本月十六日先行拔隊前往刻已預備兵輪載送 
[陸軍小學請籌學費之撫批浙江]  
　　浙省陸軍小學堂總辦金季騘觀察前具詳撫院略謂陸軍小學開辦已届一年期滿學　定額二百一十名每年招收七十名限分三年收足現二班學生又據各州縣並各高等小學堂陸續申送並該生等報到前來經分期考騐體格即日便可揚曉新生即便入堂現在開課期迫欵尚無着可否仰乞飭司暫借銀四千兩以便開課一面請飭司籌備的欵以資接濟現奉增中丞批云據詳欵未籌定考取新生卽應入堂肄業舊生暑假期滿業已開課所需各項經費刻不容緩擬請飭司暫先借銀四千兩俟指定的欵扣除等情能否先行借給並如何籌備的欵仰布政司核議詳辦母稍片延 
[蘇藩飭修飛划鹽捕營鎗船蘇州]  
　　蘇藩瑞方伯查騐飛划鹽捕等營船隻頗多朽爛不堪駕駛亟應從速修理惟所需經費殊難籌劃因飭陳統領先在該營月繳截曠項下提撥洋三百元如不敷用俟修竟後再行開單補領 
[飛划司令部考升書記官蘇州]  
　　蘇省飛划司令部書記官賴楚楠業已委充監軍官所遣書記官一差昨由陳统領傳集本部飛划五營各書記長命題考試擇文理清通者升充至敎練所需人繕寫公牘亦擬考取司書生兩名印刷生一名分别派充 
學務 
[學部通飭慎用畢業生北京]  
　　學部近通咨各省督撫略謂查近來各省學生及留日學生往往有未曾畢業或三月半年卒業者回籍鑽上優差濫厠學界實非振興學務之道嗣後各省所有學生必須一年以 
 
 

Page 12

 
 
營卒業生領有確實文憑者方准位置否則一概不派差使希卽通飭遵照 
[公布學堂報銷册常州]  
　　常州西鄉道南學堂經董吳爾猷被鄉民控其開支各項舞弊等情陽湖陳大令即將吳董報銷册移交勸學所查核有無弊竇現勸學所總董徐君特將報銷册鈔録一份榜示該鄉倘有不合准由鄉民逐欵指陳以憑查究 
[武陽敎育會經常會常州]  
　　武陽敎育會於前日在先賢寺開經常大會會員到者七十餘人首由屠元博君報告開會宗旨次莊通伯君宣布會章又次屠君報告入會姓名及擬辦研究會圖書館宣講所師範傳習所請官考騐私墊敎員出敎育雜誌等事最後選舉職員莊通伯莊鑄青楊芝亭等得票最多尚有執行評議兩部職員二十六人俟開職員會時互相推選 
實業 
[江督批飭查議典當洋價南京]  
　　江督批江甯紳士梅菼等禀云此案前據王祖慶黄承祖等先後具禀當經批飭甯藩司會同商務局議詳察辦在案兹據該紳等來禀所陳各節亦復持之有故減期减利相輔而行前次各典商减期之請本部堂體念商艱又以其援引蘇屬各典定章是以照准現在贖期旣减三分之一則二分取息亦應酌减方得事理之平而貧苦小民亦可稍得實惠應飭甯藩司會同商務局體察情形併案核議總於民情商本並顧兼籌是爲至要至各典寫票概歸大洋出入貼水恐多弊竇所請當大洋者贖時以大洋計算當小洋者贖時以小洋分算是否可行一併議復以憑核奪 
[常辰鐵路決議緩辦湖南]  
　　湖南自常州至辰州枝路前已集有鉅欵將次開辦嗣因粤漢鐵路廢約自辦所有還債築路自應湘粤卾三省公同籌畫因工程浩繁遂移全力於粤漢一路故刻下常辰枝路公司雖經勘查工竣但欵項難以兼顧是以常辰鐵路遂議從緩辦理聞已由卾督將情形報部矣 
雜記 
[札飭司道恭迎玉牌奉天]  
　　玉牒纂修告成恭送陪都尊藏聞徐欽帥以事體重大特派度支司張司使錫鑾旗務司恩司使志交涉司陶司使大均勸業道黄觀察開文巡警道鄧觀察嘉縝巡警局總辦王觀察治馨届時敬謹恭迎已分别札知矣 
[閩藩娶親王長女爲媳北京]  
　　肅親王長女聘與閩藩尚其亨之子由禮部具奏請旨略云准宗人府文稱據和碩肅親王善耆門上報稱本王嫡福晋赫舍里氏所生之第一女聘與鑲藍旗漢軍王甲喇尚其灃佐領下頭品頂戴福建布政使尚其亨之子花翎候選知府尚久懃爲室擇於本年九月十三日出聘等因臣等查例開親王嫡福晋所生女封郡主婿授爲郡主額駙　服視武職一品惟朝帶用鏤金銜玉圓版四每具緑松石一坐褥冬用虎皮去首尾夏用藍緞襯紅氈等語今肅親王之 
第一女聘與尚久懃爲室應請照例辦理九月初一日奉旨依議 
[委員押解賑疑湖南]  
　　湘撫岑堯帥以澧州水災前經該州劉太守電請飭由常德官錢局就近撥給銅元官票三萬串以資接辦常賑等因查現在常德因劉恒慶錢莊閉歇後各錢店均爲所牽動目前正值錢荒此項賑欵恐難撥濟遂飭由善後局在省垣官錢局籌備銅元三萬串派委府經張參軍即日押解赴澧以資接濟 
[常德大火湖南]  
　　常德府東門外近月以來火災迭見八月二十二日四鼓時該處太古洋行對面有熟食店不戒於火延燒舖屋一百餘家其間烟灶不下三百餘姓上自三官殿起下至飮馬巷止所有沙灣沿河一帶盡付一炬其中又多係貧民情形實爲可慘 
雜說 
領事之水烟筒 
水烟筒。官音則稱水烟袋。閩語呼爲水烟吹。五大洲士俗均有吸烟。各有吸烟之管。觀西人所著書。臚列形圖。備且無遺。獨無吸水烟具。有之惟吾華。耳故西人眼中甚不悅此物吾人習慣自然。好焉不察。且以爲文雅。曩者黄公度亷訪駐紮星嘉坡任領事時每晡携之坐馬車。至球塲緑陰中小憩乘凉。必出水烟筒自在抽吸。西人士女指而目之。黄弗避也。報紙中因述其狀。且加微詞。至今留作話柄。此十餘年前事也。 
敎習之水烟筒 
松郡某鎭某某小學堂。學生十餘輩誦四書聲牢然。其實則私塾之變相也有敎習數輩篷頭縮頸。面戴玳瑁邊眼鏡。袖口大尺許。各袖旱烟管一枝暗嗚叱咤衆學生莫敢仰視。其　則一村究之　相也内有一敎習黄其姓而逸其名。則此諸敎習中之自號開通者也。上　時獨携水烟管一講解罷必吸水烟數筒。堂上紙吹灰烟灰。爲之滿。口臭不可向邇。學生有疑惑不解處至其坐側問難者。必遽掩其鼻故咸目之爲臭黄牛云 
[新三笑（二十七）]  
揚紳笑道你今日掉在茅厠裏頭麽。吳紳道胡說我又不去登坑那裏會到茅厠裏去。楊紳道。人家　足掉在茅坑裏頭名呌落厠鷄。你說險做了公鷄。我道你掉在茅。厠裏了吳紳道不。是倘然我掉入茅厠裏。此刻那裏會到這裏如今日早來了一步半途中遇了大雨。身上衣服必定落得一個透濕。那時豈不像一只雨淋鷄麽。楊紳哈哈笑道。你雨淋鷄雖不做確做。了一只野鷄。吳紳詫怪道我又不是女身。又不在馬路上拉客。爲何算我野鷄起來。我做野鷄。你阿要到我搭打個茶會。楊紳笑道。老兄你解釋差了。野鷄有幾等幾樣的野鷄。馬車有野鷄的馬　。挑夫也有野鷄的挑夫。你今日呌我吃花酒。替我做了一個媒人。也不算野鷄算什麽。吳紳道慢些。野鷄挑夫。先有挑夫的出身。然後加以野鷄之銜頭馬車先有馬車的出身。然後加以野鷄的銜頭。我没有出身。你如何亦贈我野鷄的徽號。楊紳道。出身你倒有的。不過未便說就是了。吳紳道儘說不妨。楊紳道。你定要呌我說。這也没法不過還一句說話問你。你要動氣麽。吳紳笑道。那有此理。言論自由。那有動氣之理。楊紳道。你的出身。就是一個拉皮條。吳紳假變顔色道。如此今日我不去了。請你的花酒。還算小事。而我得了野鷄拉皮條的徽號。不是玩的。楊紳道。休作難了。就算我的不是。天已不早。一同去罷。吳紳道好。二人就乘了轎子出門。在途無話。一直到了王阿松的妓院。二人出轎。進了院子。兩人就到老二房中坐下。老二見了楊紳。不覺　聲大呌道啊喲。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[大理院奏陳辦事情形並甲明舊章摺]  
奏爲敬陳臣院辦事情形並申明舊章以資遵守恭摺仰祈聖鑒事准法部咨稱軍機大臣字寄光緒三十四年六月初四日奉上諭御史俾壽奏請飭實行停止刑訊嚴禁勒詐一摺著法部曁各直省督撫體察情形酌核辦理務期痛除積弊以恤民艱原摺著鈔給閱看欽此遵部恭録諭旨並刷印原奏咨行到院臣等查閱原奏内稱現在屢奉諭旨停止刑訊承審各員宜如何虚心研究盡心民事仰體皇仁乃風聞大理院各級審判廳遇有控訴彼此推諉不收及至無可推諉始行准理該員等於審判未盡諳習又復支離訊斷多有傳爲笑談者尋常案件以不能笞責而跪鎖掌責等刑請託徇情施用壓力仍不能免等語推尋該御史之用意其所指陳於大理院及各級審判廳者厥有三端一則收案之推諉一則聽斷之庸妄而終則以不能停止刑訊謂由於請託徇情此其大較也仰奉明諭著法部體察情形酌核辦理臣等本母庸置議惟是該御史風聞言事固屬言者無罪聞者足戒特以臣院爲新近改設衙門其辦事規模非遵循奏定章程即酌取憲政制度若說者不考求其本末動以影響無據之詞妄相訾議恐外人不察以爲實然轉足生推行新政之阻碍除各級審判廳由法部成立世等未盡周知外由該御史所涉及臣院各條有不容已於言者謹爲我皇太后皇上樓晰陳之溯查光緒三十二年朝廷採擇憲政改變官制維時欽奉懿旨大理寺著改爲大理院專掌審判司法獨立此其肇端臣院旋即採取立憲各國四級裁判所主義曾將審判權限預先厘定奏蒙俞允在案嗣後法部會同臣院具奏各級審判廳官制並將職掌事宜另繕清單區畫明晣蓋初級審判廳第承審輕罪案件不服可上告於地方審判廳以至高等爲終審而不能上訴於大理院地方審判廳則承審重罪案件不服可上告於高等審判廳以至大理院爲終審而不能起訴於初級審判廳此即東西各國審判之公例也至上年冬間法部將京師内外城各级審判廳一律成立數月以來内外涉訟之徒不諳規制有未起訴於下級審判廳而越至臣院控告者有業經起訴不待該廳判斷而徑至臣院上控者更有意存嘗試或控由民政部咨送或久逾期限而更訴者俱經臣院照章批駁不與審理其或經由高等審判廳審結不服上控臣院查核情節原斷尚屬平允無須覆審者亦飭令遵照前斷結案言者不察遂以爲彼此推諉殊不知審判事宜各有權限以不應收審之案而許其投詞易啟侵官之漸以無庸覆審之案而仍行傳訊益長健訟之風苟相與研究立憲各國裁判成規當知准駁各有據依固非可意爲進退也至臣院本由大理寺改設舊有之丞評各員旣不足以資應用爰就刑部司員中擇其熟悉例案而又長於聽斷者前後奏調數十人今日分庭治事尚具規模繄維羣策是賴夫片言折獄聖門所難以臣院爲全國最高審判衙門僅恃此刑民六庭以待天下無窮之獄譸張變幻本不易於研求若謂惟明克允臣等固嘗以此自勵亦豈敢謂幾微之必當於心但臣院辦結案件重者必定擬罪名請旨定奪輕者亦必取供定稿咨覆原送衙門銷案如有支離聽斷傳爲笑談者則上之何以能欺聖明下之何以能蔽同列讞贖具在固可一一覆按也（未完） 
本埠新聞 
[第二次實行禁閉烟館總數]  
　　昨爲英美租界第二次禁閉烟館之期由工部局總董雷福森君與總巡卜羅斯君　同華董虞洽卿祝蘭舫沈仲禮三觀察仍在南京路小菜塲樓上監視拈　所有各路應閉烟間總數列後 
福州路十九家　福建路二十一家　湖北路十五家　山西路三家河南路三家　　金隆街五家　　　西棋盤街九家　松江路五家蕪湖路二家　　廣東路十一家　　浙江路十二家　海口路一家北海路三家　　漢口路九家　　　九江路八家　　東興街二家西藏路七家　　月桂里二家　　　靖遠街一家　　山東路十二家廣西路十一家　雲南路十三家　　汕頭路一家　　貴州路一家又新街一家　　吳淞路七家　　　武昌路三家　　南潯路一家北四川路二家　密勒路二家　　　百老滙路二家　嘉興路二家 
瑪禮遜路二家　頭壩路二家　　　北山西路四家　北福建路一家甘肅路四家　　北浙江路二家　　海甯路九家　　愛而琴路一家北河南路二家　東唐家弄三家　　七浦路四家　　百頓路四家天潼路二家　　阿拉白斯脫路一家開封路一家　　克林海路一家北蘇州路一家　楊樹浦路九家　　威妥瑪路一家　華得路十二家韜明路三家　　東漢璧禮路五家　華記路一家　　新記浜二家鄧鐵路二家　　元芳路五家　　　裡虹口街一家　梧州路二家西華得路十二家狄思威路四家　　菜巿街一家　　有恒路一家新閘路八家　　卡德路三家　　　麥根路二家　　康腦脫路一家又袋角二家　　靜安寺路三家　　派克路　家　　牯嶺路一家温州路一家　　平橋路二家　　　白克而路二家　徐家滙路四家坟山路一家　　大沽路二家　　　北京路九家　　厦門路三家 
西天津路三家　天津路一家　　　五福弄一家　　冰廠街二家香港路一家　　甯波路六家　　　四川路一家　　南京路二家共英美兩界應閉三百六十三家 
[江督嚴禁私鑄銅元]  
　　江督端午帥以近來銅元充斥顯有奸民購機私鑄爰於日前分飭司道著再轉行各屬嚴密查禁務將私鑄之犯訪拿到案從重究辦 
[浙江歐美留學生第一批出發]  
　　昨日浙江留歐學生乘利照輪船放洋計赴英者胡祖同包光傭徐新陸丁紫芳錢寳琮葉樹梁六人赴比者翁文灝胡文燿孫文耀三人由浙江旅滬學會會員李昌祚君赴比之便帶往並由該會職員方樵苓君等送至三夾水按此次赴英六生原派留美旋以商業造船各門英爲最良故由浙薄旅滬學會呈請省憲改派 
 
 

Page 19

 
 
[函詢戒烟具結辦法]  
　　製造局總辦張觀察以戒烟禁令照章應具遵戒斷癮或素無嗜好等結送由督撫轉咨聽候查騐惟此項切結究應如何填寫自宜一律昨特函詢滬道查示以便照辦 
[滬道堅請收回地價]  
　　崇明縣屬之花島陳錢璧下等三山於三年前被鄉民黄仁林鮑　鍾等盜　與英商李德立建造避暑房屋迭經滬道勒令贖回迄未就範兹又照會英領將原立契據送道查閱昨據復稱此項印契早經該商人寄回本國無從檢交蔡觀察以該處究非通商口岸洋人照章不得置産因又函商英領迅飭收回原價將契註銷 
[洋貨商業公會開幕誌盛]  
　　法界東新橋南首洋貨商業公會由五金雜貨等九業同人組織而成昨日行開幕禮中西官紳到者五百餘人由商務總會總理周金箴君報告開會宗旨王佐庭君操西語演說西人鼓掌雷動後由西人愛文司君登台演說纯譯員譯爲華語華人亦拍掌如雷末由丁哲甫君宣讀謝詞全體攝成一影五十鐘散會是日冠裳濟濟頗極一時之盛足證商業團體之發達也 
[花行倒欠鉅欵續誌]  
　　南巿人和永花行倒欠鉅欵已誌昨報昨日謡傳該行主吳玉林吳祥林昆季二人先時購取羅卜票六萬金及金葉七萬金與執事朱晉初逃往外洋行夥徐國祥亦於前日逃逸云云兹吳之住宅經工程局飭派巡士嚴密看守一面由裕春等各錢莊禀知道縣查拿追究 
[江督慎重命案]  
　　民人陳初文被洋人司丁姆生撳於泥水中氣閉身死一案業經美按察司訊判監禁一年罰作苦工而江督端午帥據上海縣禀報後以案關人郃未便輕縱爰批飭蘇臬司左廉訪轉移滬道照請領事從嚴懲辦並飭派繙譯前往會訊設或判斷未能持平自應據理力爭禀報核奪 
[中國體操學校領到槍枚]  
　　中國體操學校校董前日禀准江督飭由上海製造局撥給舊槍一百枝旋經總辦張楚寳觀察以局中舊槍無多竟難選撥等情禀復在案午帥以體育一門現在亟宜注重若無槍枝難資練習特於南京軍械所提撥舊槍一百枝發給領用昨已由該校幹事員王君赴甯領運到滬 
記者曰若江督者可謂熱心學務矣 
[毆斃印捕要犯解申]  
　　前記蘇省巡緝中隊方弁壽山拿獲本年六月間在上海毆斃印捕之要犯桂生一名解交清鄉公所訊辦在案現悉督辦瑞方伯已將該犯桂生發交長洲縣派差解回上海縣歸案訊辦 
[謝劵]  
　　西門外斜橋東首西園於初八九十三日舉行琵琶會昨承惠贈入塲劵四紙書此誌謝 
[城内]  
屍親喊寃○浦東婦人趙楊氏昨日投縣喊稱女兒金趙氏被婿金德林時常凌虐初六日竟被毆斃婦人報知地保囑其同至案下喊冤該地保推　不允致被婿父金年春等於昨日將屍收殮求請檢驗李大令當即飭差速傳該圖地保丁星英預備屍塲聽候蒞驗 
填除坑厠○一路一區巡局批職董葉佳棠等禀略云據禀麥家弄口坑厠兩所時有糞穢溢出自應勒令填除以重衛生况查該弄口與新築蓬萊路緊接來往行人日益繁盛兩厠對距尤形不便仰候飭甲查明坑主立則折除倘敢固執違抗定予提究 
賞卹獄囚○初八日本縣李大令爲第三子完姻所有内外監犯一百餘名待又自新兩所押犯二百餘名女犯二十餘名口每人賞錢一百文以示優異 
游人掃興○昨爲重陽佳節邑廟萃秀堂之大假山因年久失修恐肇事端故將園門鎖閉點春堂内園兩處仍循例任人游覽午後游人甚衆旋因天雨遂紛紛散去 
道批四則○號商萬通等禀批驅逐莱攤以肅道路固屬利便行人然巿面修關亦須兼　並顧究集水街一帶有無設立莱場處所能否仍准設攤仿照法租界酌定時刻以示限制而保商巿之處候照會工程局總董查明飭遵黄金成方紀生禀批查請奬功牌原案本無爾二人姓名何得憑空要給惟查原請奬札功牌共十四分究竟奉到幾分據稱僅給朱林蘭等四名是否屬實因何又與請奬案内原名不符仰普渡輪船管帶迅卽明白禀復察奪母稍違延胡阿二禀批案經飭查　究仰巡警局夏參事官迅遵前批密速辦理仍即具復職員朱壽庭禀批候函致稅務司飭查妥辦可也 
官事○江蘇補用知縣梁驥謀蘇省巡警學堂法律敎員候候知縣唐同聲試用府經歷周宗福昨均到道拜謁上海縣李超瓊到道謝步海防同知查燕緒禀請感冒假一天新委法廨讞員聶宗羲禀知初八日到差北新涇巡局員何紹先禀請續假二天太陽廟巡局員汪鴻銓禀請銷假 
[南巿]  
責成媒証○易國安前至總工程司控告徐封氏將許字伊子之女藏匿圖賴迄未訊結昨孫裁判因易已赴道上控揚氏復訊旋因該氏在押患病遂傳媒証石益三到案著令帶出覔保限三個月尋女到案再核如違惟石是問 
撈獲屁身○浦東高家行人趙阿五向爲漆匠住居滬北西棋盤街前日與妻張氏反目於初四日同乘航船回里氏於中途躍入河中漂流不見直至昨日始由救生局將　身撈獲由趙認明備棺收殮 
私拆竹籬○朱鼎臣前租大南門外敬業學堂隙地被恒升漂白坊將竹笆拆去進内晒布控訴工和局尚未訊結詎近日又由沈阿林入内拆笆當被朱鼎臣扭住送局請究判將供出之租主顧某交案再行訊　 
同年作保○　家渡合　齋帽店主許某欠嘉和隆緞莊貨洋一百八十五元控由工程局判押在案迄已多日尚未　結昨由同業陳益美投案保出理處 
[閘北]  
拐匪就獲○拐匪陳二近在鎭江拐孫喬氏來滬匿居閘北昨被巡警局偵探緝獲解局訊究陳狡賴不認判責四百板押候再訊車夫被責○徐姓包車夫程阿二　取主婦金飾由巡警總局判押在案昨日復訊程仍不認判責二百板還押候核 
[英租界]  
縱火○粤人黄阿德前晚在虹口西　得路空房内縱火由捕查見拘入捕房解廨請究先據包控禀稱該屋並非空房係已閉雜貨店保有火險銀入百兩請爲察核訊之黄供詞含糊判押候禮拜二勘明再核 
拆梢○黄阿林控戴林榮王阿寳俞福記串同拆梢昨晨由探解廨請究中西官以原告未到判三人一併交保候核 
收贜○潘銀福因收買洋人失竊之馬鞍由探查獲昨解公堂請究判潘交保贓交失主領去 
誘姦一○鄉婦陳夏氏控媳婦陳夏氏背夫私逃與人姘識昨由包探查獲解廨請究據供由吳姓婦人與吳石根誘令與電車夫顧阿松　識是　判押候補提人証再訊 
誘姦二○德商用人嚴福海控妻母鄔烏氏串同楊邵氏誘令伊妻與　縣書吏邵康衢犯姦一案昨由官媒將鄔氏母女解訊中西官以人証未齊判還押候補提人証再訊 
 
 

Page 20

 
 
拐案一○楊阿華控碼頭包探王阿林與　米氏串同張沈氏誘拐伊妻邵氏價賣於南匯鄉人黄關星一案兹由廨差將楊妻移提到廨諭飭押候禮拜六訊奪 
拐案二○黄邵氏偕見証沈王氏控女子吳六妹與王阿五串拐伊之孫女小毛昨晨解廨訊究判王吳分别還押候查明再訊 
拐案三○清江人沈元控虞劉氏串匿伊女一案昨由公堂復訊氏不承認判交保候查明再核 
不出定貨○德商克魯森洋行控公順號瞿旭堂等定貨不出昨由差探將瞿傳至公　判交保候訊又德商天福洋行控錢仲敭定貨不出昨亦傳案判交保候訊 
不還欠欵○協安保險分行夥黄伯平控李竹亭虧欠銀兩昨由包探將李傳至公廨判過堂候訊 
兇徒傳案○虹口廣東街順興源雜貨號夥友萬連生等多人前日將小販劉添毆傷控奉捕房飭送同仁醫院醫治在案兹劉妻徐氏因劉傷勢加重禀由公廨於昨日派差協探將萬傳案判交保候原告到案質訊 
[美租界]  
背夫捲逃○塘山路金炳文之妻携帶二孩捲逃金即報捕請查捕頭允之 
　壞馬車○馬夫王子興昨日駕車至南澤路西華得路口被聘白爾六十號電車撞損車板並傷及馬足由捕將車馬并送捕房捕頭飭傷馬送馬醫生處驗治再核 
醉漢行兇○天潼路朱萬陞家前晚突來酒醉西人一名不問情由將朱子毆傷而逸事後由朱投報捕房請爲查究 
竊賊何往○蕪湖人曾毛毛向在崑明路二號門牌洋人家服役日前竊取現洋鈔票二百九十餘元潜回原籍當經該洋東報知捕房請廨出票飭差協探前往關提無著昨該差探回滬當即禀知　員捕頭請爲核示 
[法租界]  
不實不盡○鴇婦洪朱氏控狎客朱藹森行竊珠翠金飾一案前日由捕房將朱解至公堂審訊朱氏挈同妓女金小菊買女洪金鳳洪亞媛投稱婦人前在英界清和坊開設妓院業已閉歇住宅在法界鄭家木橋華慶里與變戲法之周杏泉同居由金鳳亞媛兩女在家看守初三夜半朱藹森忽至住宅借宿翌晨查知失去珠花等物　爲究追朱供被挾嫌誣指聶司馬以案情支離判朱交保候查明再訊 
註銷訟案○顧季和與陳瑞華沈銘三吕尚金合做輪船買辦互控一案已迭誌前報前日由公堂中西官傳齊兩造律師將領事判定堂諭當堂宣讀以此案華人控告華人非交涉之案可比律師未便干預將案照例註銷完案 
紙幣何往○海州商人趙克功控文明旅館主竊取考籃内鈔票二百八十元錢票三十千一案前日由廨傳訊趙投案求追該旅館主張梅卿供趙將考籃寄存並未點交銀洋中西官以供詞各執判交原保候查明確情再行訊核 
攫取金飾○王永才在西新橋南首攫取李周氏金挖耳當場獲住扭至捕房解送公堂請究判枷號一月贓給失主傭婦陳王氏領去 
欠洋交保○張茂亭控沈德高欠洋一案前日由捕房將沈解案聶司馬以原告未到判交保候下期再訊 
國外新聞 
[美國委員抵日]  
　　初八日東京電云東京大博覽會雖已展期舉行而美國所派該會之委員現已行抵横濱 
[東京股票巿况]  
　　初八日東京電云美日締約消息傳出後東京股票巿面皆因之活動其故因前此政府擬恢復財政信用忽遭失敗此爲反動力也締約一事雖言之尚早然聞盼望此事者頗不乏人 
[澳首相致書美總統]  
　　初八日倫敦電云澳洲聯邦首相台東致書美總統羅斯佛深謝美艦隊之來游並請美總统明年赴斐之時順道赴澳一游羅斯佛總統亦答書致謝並稱游澳之舉不能應命深爲抱歉 
[增加海軍津貼費額]  
　　初八日倫敦電云新西蘭前議將每年津貼海軍之費自四萬磅增至十萬磅其議案現已由下議院第三次宣讀 
[自由黨屈服社會黨]  
　　初八日倫敦電云英國財政大臣喬治在斯維西濱說謂近日自由黨之少年多有折服社會黨者此事殊爲可慮設不阻止恐將窒礙該黨之進步云 
[位置失業工人之計畫]  
　　初八日倫敦電云英國海軍部大臣曼克開來近在彭台愛浦爾演說謂曾在下議院倡議本年築造戰艦之計畫應從速踐行俾得位置無業工人云 
[美總統顧持大體]  
　　初八日華盛頓電云美總統羅斯佛已召共和黨管理員希區考克會商要務同日紐約電云美總統不允答覆裴乃安末次來書謂此不過爲私人攻擊而已以上譯字林報 
[近東大局不靖]  
　　初九日倫敦電云近東大局不靖而外間復傳有布國官塲在匈加利購馬之消息致英國巿面亦受影響 
[美公司一日發書三萬封]  
　　初九日倫敦電云英美兩國所定郵函取費一便士新章實行之日紐約地方頗爲美觀君人皆書就函件傳單於夜半聚集郵局門前以俟天明發寄有某公司發函三萬封之多英美兩國總郵政司均於是日互致視詞 
[美艦隊抵小吕宋]  
　　初九日倫敦電云美艦隊業已開抵小吕宋 
[德國博物院開會]  
　　初八日柏靈電云德國博物院近在曼立區舉行常年大會巴凡利邦羅提維搿親王時亦在座齊伯林伯爵卽乘此時表達前次德民捐助飛船欵之謝忱當時會中公推齊伯爵爲管理部會長 
[比國船工滋擾]  
　　初八日栢靈電云比利時安脫維浦船廠工人因窘困之故擬於今日聚衆游行各街政府當急設法予以位置始可安謐以上譯文滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[學界小說風流太史（一十）]  
第十三回信堪輿太史糊塗護同胞學台造謊 
胡林森聽得方堃甫肯代他去見學台。心中大喜。朝著方大人就打了一拱道。一切奉託。費心費心。方大人道。一樣的事情。彼此都是分内應盡的義務你謝些什麽。說著便立時坐了轎子又到孫提學公館裏來。手本剛剛傳進。裏面就傳請出來把方大人一直請到花廳上只見孫提學早坐在那裏。和一個人講話。方大人走進去看時。却就是學務公所文書課課長孫大令。這位孫大令。本來和孫提學是同鄉同族。照族譜上算起來孫大令還是這位學台大人的族叔呢。當下方大人見過孫提學。又和孫大令點了點頭。方才大家坐下。只聽得孫提學朗朗的對孫大令說道。這樣的小事。你們去辦了就結了。何必一定要來問我呢。要是照這樣的煩瑣起來。這樣也要我自。已費心那樣也要我自家過。目我那裡有這許多的精力。說著面上狠有些不耐煩的神氣。孫大令聽了。便立起身來道。並不是知縣有心煗凟。照例這試驗學生的題目。要大人自已出的。孫提學聽了。便著急道。這個試騐學生的題目是。要預先預備的。如今一刻兒的工夫。叫我那裏想得出什麽題目。况且這件事兒。是你分内應管的事。爲什麽不早些和我講一聲。兒直到了這個時候。一班學生都來了。方才和我講起。一時那裡預備得及。孫大令聽了。不慌不忙的回道回大人。這個試驗學生的日期。是大人自已定的。如今請大人隨便出個題目。考他們一下子就算了。孫提學聽了。猛然想志不錯。這試驗學生的日期。原是我自已定的。怎麽這樣的糊塗呢。想著。只得立起身來。呌當差的取過筆硯。勉勉强强的要想出個試驗題目時。怎奈肚子裡頭空空洞洞的竟想不出一個字。坐了下去。拿著一枝筆。寫不出來。只急得他滿頭大汗。連連的裝著咳嗽。始終想不出來。方大人在旁看了。曉得是爲一班學生。要呈請送入法政學堂肄業所以定了日子。掛出牌去。傳他們來轅試驗的。見孫提學想不出題目來。急到這般模樣。便微笑一笑。走過來對孫提學道。這幾個題目。用不著大人費心。還是知府來効勞罷。 
專件 
[旅保同鄉擬定蘇路收股簡章]  
江蘇鐵路集股一事上年　保同鄉業已迭次會商議决勸股簡章舉定各界經理人分認股欵並有首先交股者兹借欵交涉已成蘇杭鐵路仍係商辦之路現因津浦路約旣定讓出徐鎭一綫由蘇路公司籌辦則蘇路將來之利益北綫尤勝於南綫凡我蘇省同人自宜厚集資本以期路之速成利之共享方見蘇人團體毅力均勝於他省而免外人之譏笑故由旅保原發起人函告公司推定收股員酌定簡章條列於左 
一蘇路公司乃全省鐵路之總機關有公共維持之義務現本省及旅居各省之同人無不注重於集股築路各事旅保蘇人各界均有似亦　能膜視不得同享本省之利益故公司推定旅保收股員擔任勸股收股之責並得就近與駐京事務所接洽以期便利 
一公推旅保蘇路收股員王君杉緑狄君賡陶經理勸股收股一切事宜隨時與駐京事務所接洽如該員有事他適得先期報告公司另行推舉 
一由收股員選舉帮同收股幹事員張考慈張景官盛南苔馬祖援陸植仁襄理一切收股事宜如有事他適由收股　另舉員接代 
一由收股員選舉帮同收股書記員繆頌唐廖德鄰經理一切來往書函及記載報告各事如有事他適由收股員另舉員接代 
一滙欵銀號由收股員擇定大清銀號報告公司認可 
一各界已認股分及已交股欵即由收股員轉囑幹事書記各員隨時報告並分交銀號滙解公司 
一收股處劵據卽交收股員管理如股欵交到則轉囑各員立時繕發登記總册按季分報年終彚報於駐京事務所轉報公司或用扭式或用册式均可 
一股票俟認股者股欵交齊由收股員報告駐京事務所填寄轉給然不得過延時日 
一所認路股分交日期及應得官利均按公司定章辦理其起息之日卽以股欵交到駐京事務所或信成號之日起算然至遲不得過十日 
一認股滿二十股者紅股應爲認股者得其由零股集成二十股者公司亦應發給紅股此項紅股餘利除因集股而費用之項及滙水等項所需者在紅股内開支如有盈餘即撥歸旅保蘇人作公益之舉 
一已認股者届期不交股欵收股員有催告之責認股人不得故延致使收股員爲難 
一認股員或有萬不得已事故不能如期繳股者應將事由報告收股員轉覓他人接繳以便按其銀數發給股票（例如一人曾認十股交銀十元今以無力續繳另覓他人代缴四十元而其已繳十元即准作爲二股一如將股票轉典轉售均仍照公司定章辦理 
一認股者已繳第一期或二三期股欵者而忽欲遷往他處該認股人必先報明　股員於底册内注明續交之欵卽聽認股者自向公司或其他就近收股處交納俟認股交齊以收欵劵據於該處換收公司股票一勸股者如能集至一千股或千股以上者可由收股員報告公司酌予特别鼓勵之處 
一此外一切入股事宜悉照蘇路公司定章辦理如有須斟酌删改之處不妨由各認股人致意見書於收股員轉告公司公同解决 
 
 

Page 27

 
 
   
 
 

Page 28

 
 
   
 
