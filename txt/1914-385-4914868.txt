# 1914 - 385 - 4914868

 

Page 1

 
 
   
 
 

Page 2

 
 
時評 
[軍民分治（抱）]  
　　軍民分治自黃陂倡議以來幾及二稔今日始獲見諸實行此不可謂非今日政治之進步也 
　　談軍民分治者其論同而其目的不同有爲釐正地方行政而主分治者有爲鞏固中央權力而主分治者二派根據雖殊而其主張適合故説之見諸實行也易而今日之實行要爲得力於後一派無可疑也故與其謂爲制度問題無寧謂爲勢力問題也 
　　雖然無論認爲何種問題苟其所爲不越乎正軌吾終稱之此類是也 
[命令]  
　　六月二十九日大總統策令據署浙江巡按使屈映光電呈整理收入浙省三年度預算新税舊税通盤計算收支相抵可餘五百萬元除彌補前欠償還禮和借欵地方公債收回軍票其約二百萬元外計可報解中央三百萬元茲定自七月分起按月劃分二十五萬元聽候指撥等語現在財政萬絀外債日多將有破產之危其在各省能整頓收入接濟中央則財政方有轉機國勢方能穏固茲閲所呈殊能力顧大局深堪嘉慰該省財政自該巡按使到任以來經理有法逐漸减省支出分别規復擴充收入竟可歷餘欵項至五百萬元之多又據迭電籌畫解濟中央忠誠昭著使各省整理財政皆能如此則大局必可日有起色前代如唐韓滉以饋餉京師封晋國公韓宏以貢銀絹封許國公誠謂輸饋之勤有同戚休屈映光應晉授勳四位以示殊奬各該省有財政責任各大員其務努力進行勉圓解濟使貧弱漸化富强則功在全國榮興嘉譽當與共之此令 
　　又令包炳耀給予六等文虎章此令 
　　又令福建鎭守副使缺應即裁撤杜持着來京另候任用此令 
　　又令國務卿呈據主計局局長吳廷　詳請任命唐桂馨爲參事劉保慈沈爾蕃吳興讓閻毓善爲僉事應照准此令 
　　又令國務卿呈據司務所所長吳笈孫詳請任命楊葆益爲僉事應照准此令 
　　又令陸軍總長段祺瑞呈請任命李士輔爲陸軍騎兵第三旅第五圑圑長應照准此令 
　　又令陸軍總長段祺瑞呈請將朱慶恩余伯棠均授爲陸軍二等軍需正王壽祺江輝華彭鴻趙　金孝悌汪寶順蔡宏勳　皖李彝斌薛慶瑞李宗淸楊彝銘馬鈺鏡黃家　潘慶恩方誠修郭殿屏王永圖周得生魯秉信均授爲陸軍三等軍需正蔣澤芳授爲陸軍三等軍醫正並加二等軍醫正銜李迺羹張鼎勳楊萬貴陳錫璋關世道劉子波劉永慈譚斌宜唐崇基均授爲陸軍三等軍醫正郭峻嶺授爲陸軍三等獸醫正應照准此令 
　　又令内務總長朱啓鈐呈稱擬將參事張友楝孫培司長陳時利吕鑄均進叙三等等語應照准此令 
　　大總統申令依約法第六十七條立法院未成立以前參政院令行其職權現在參政院業經開院立法院尙未成立所有約法上規定屬於立法院之職權應即由參政院代行之此令 
　　又令據福建鎭守副使杜持電稱各報喧傳巡按使兼管軍務議加陸海軍總次長銜並有巳訂入省官制之談臚陳七不可行等語現在各省設官分職軍民各有專責文武並無偏重豈容以無據之談妄相揣測軍人以服從命令爲天職尤不宜越職妄陳該鎭守副使輒憑報紙傅聞冐昧呈瀆且採詞不無失當之處殊屬謬妄著陸軍部嚴行申斥此令 
專電 
[北京電]  
　　昨參政院通過議事規則全文四十七條 
[北京電]  
　　交通部接張家口電二十七日獲亂兵十一人二十八日獲二十八人均己正法現巿面平復 
[北京電]  
　　大通運銷局以兩淮鹽乏由局長來京借某行欵四十萬借買長蘆鹽數萬引由商人包銷 
[北京電]  
　　近以巿政廳新創有開修馬路勒令商家拆屋分三等發價之風説京商惶恐商會總理馮麟沛陶寶楨特禀總監請緩利民之圖先籌安民之策 
[北京電]  
　　敎育部新設敎授要目審查會及敎科書編纂審查會會員至百餘人 
[南京電]  
　　比商義品銀行索償去年江寧兵灾損失銀十一萬四千兩經江寗交涉員馮國勳審查報部認可昨電駐滬交涉員轉達比領查照 
[南京電]  
　　韓巡按使現核减各縣公費巳通飭照額九折開報不准溢出規定之數 
[南京電]  
　　財政部電覆巡按使灶地騐契事一律照辦 
[南京電]  
　　蘇路公司前借日金五十萬逾期未還昨財部電飭韓巡按使從速籌欵撥付以淸交涉 
[南京電]  
　　巡按使署改組裁撤員司錄事巳造具淸册預備分送金陵蘇常兩道尹署錄用 
[南京電]  
　　籌辦旗民生計處擬將墾牧一項實行推廣刻在籌劃中 
特約路透電 
[北京電]  
　　政府近開陸軍會議後巳實行廢都督設將軍之　各將軍分區行政歸北京之總將軍府節制以陸軍總長段祺瑞主之佐以蔡鍔蔣尊簋張鳳翽張近任陜西都督前調京時曾有褫職之説現任之都督多將任爲本省之將軍陸建章巳任爲陜西將軍嗣後軍民將完全分治軍政有陸軍部陸軍參謀部元帥處將軍府四部分 
[哈爾濱電]  
　　哈爾濱某報載稱俄商會近開會時航業中人到會討論擬請中國修改松花江税章問題各員將現行之章詳加研究即草定條陳擬呈交駐華俄使向中政府提議此事 
[哈爾濱電]  
　　郝伐士將軍告假六月巳回俄京 
[廣州電]  
　　今日廣州巳開始收回本省現行之紙幣仍照五折兑付 
[廣州電]  
　　被水各縣均將患饑廣州商民將開會討論賑濟方法連日決圩消息較前稍减然乞賑之文絡繹而至若無他處助欵則義賑會將無力以應 
[廣州電]  
　　廣州税務司梅士君巳准假三月 
[廣州電]  
　　美國駐東方按察司洛平傑君定七月六日在廣州美總領事署訊案 
[東京電]  
　　大隈伯爵處野之時常主擴充目下聖羅克斯醫院而爲東京各國最新之醫院且信此舉足以增進各國醫學及科學之發明伯爵入朝任首相後主之益力今日大宴各名員討論此舉决議由國家輔助成之伯爵巳受總理之任並舉後藤男爵澁澤男爵阪谷男爵爲恊理 
譯電 
[打箭爐電]  
　　第三師陸軍第一團偕同砲兵由打箭爐拔隊開往裏塘巴塘間之某處裏塘巴塘間大路西叚之管理權中國顯巳失去打箭爐與西藏之商務交通現巳改趨西北路僅藏人之隊商能安遇邊界之地 
[倫敦電]  
　　外相葛雷今日（六月三十日）在平民議院論及海牙鴉片大會事務曰法德兩國之異議是否消滅吾人仍不能决承認中國之成績實爲公允之舉吾人能否與中政府提早商定最後之解決 
 
 
 

Page 3

 
 
及言中國確巳脱除鴉片之害全問題應加結束此今日所當研究者也目下余於此節未能多言吾人如有舉動則當顧及鴉片存貨情形云 
[倫郭電]  
　　俄英兩國現復開議波斯問題外相葛雷巳在平民議院自認英俄恊約成後波斯大局之變動殊不利於英 
[白達配斯特電]  
　　匈加利某半官報討論暗殺王太子之政治影響謂政府對於巴斯利亞人之態度决無變動現望塞維亞自保令名禁遏排外舉動 
[蕯拉桀伏電]  
　　刺客二名皆巴斯利亞人信奉塞維亞正敎者 
[維也納電]  
　　德國學生三百人聚集塞維亞公使署前呌駡多時繼乃焚燬塞維亞國旗後經警察驅散 
[鈕約電]  
　　據墨京電稱駐墨英使己勸英僑离境 
[愛爾巴沙電]  
　　聞墨西哥叛軍統領維拉將軍巳率軍回土里盎不復從戰維拉將軍現與同黨之卡蘭薩將軍約定開會兩員之交誼巳臻决裂之點 
公電 
[陜省通告公署改組情形電]  
　　都督巡按使均鑒查省官制前奉頒布遵即於巡按使公署内組織政務廳照設總務内務敎育實業四科每科置科長一人科員額共二十八人分課辦事另設秘書數人分辦監督財政司法及其他特别委任事宜茲經組織就緒定於七月一日實行除呈報中央外特此奉聞宋聯奎豓印 
要聞一 
[心乎國民敎育者其讀此文]  
　　敎育部宣示編訂敎科要旨 
　　敎育部湯濟武總長近頒一通飭宣示中外小學校修身及國文敎科書編訂要旨以期折百家聚訟之紛收統一敎育之效言之甚爲詳盡其詞曰敎育部爲飭知事案照本總長呈請注重道德敎育擬於中小學校修身及國文敎科書内採取經訓務以孔子之言爲旨歸並審訂各敎科書敎授要目等辦法奉大總統批卓識偉論由部卽本斯旨詳愼修訂等因查編訂敎授要目審查敎科書編纂綱要業經本部另訂規程設會研究至坊問所發行之修身國文敎科書以及各學校現編敎科私人所纂課本節目不無參差取材未必悉合自應由本部遵照大總統批行原案宣示要旨飭令改訂以免家自爲敎人自爲學之獘惟是本部所標尊孔要義與時流所論者微有不同非愼思明辨無以折百家聚訟之紛非確定塗程無以收統一敎育之效茲事體大本總長不能不爲我全國學子一揭櫫之凡一國之存立能維持永久而勿失者必其國民有特殊之風俗歷史地理爲造成其特性之主因涵濡孕育篤生聖哲發揮此特性以立人倫之極者是謂國民模範人物被之爲道德施之於庠序保存光大此特性并不戾乎世界人類之公性者是謂國民敎育國民敎育以國民道德爲本根國民道德之淵源肇於國民特性而集其成於出類拔萃之模範人物也故夫一國敎育必探其質幹所在標舉之以立人心之準斯能範圍不過曲成不遺泰西各國之以聖經列爲敎科日本之以萬世一系天皇神聖等語刋之敎本一基於宗敎上之信仰一基於政治上之信仰其用意固别有在要皆導源於國民精神上之所固有未可以牽强附會剽取形似致失國性之眞而貽無窮之患我國立國數千年其間幾經動搖簸燙而此泱泱雄大之國民性卒能卓然不可磨滅歷史巳有明徵惟求之歷史人物致廣大而盡精微極高明而道中庸足以賅我國民性之全表示於世界各國而爲我國敎育上之模範者莫大於孔子歷代之崇孔子多從事於訓詁詞章性理制藝之末求能本孔子之言行身體力行者蓋寡本總長以爲國民不自知其特性之所在則必澌失以至於亡國民不知尊崇其特性所寄之模範人物則必渙如散沙終並失其國民性孔子之道夫婦之愚可以與知其微言大義亦多散見羣經之内則於學校敎科中採取其言行之切於倫常日用者發揚吾民固有之秉彝而示以懿德庶國民敎育對於國民模範人物本良知之信仰乃益顯其效能時賢有見於此盛倡尊孔之義以維敎育用意之深至堪敬佩惟其中不可不辯者一則尊孔與國敎不能併爲一談一則讀經與尊孔不能牽爲一事以立敎爲尊孔於史無徵無徵不信不信民弗從也以讀經爲尊孔經籍浩繁義旨淵博兒童腦力有限與其全經課讀諸多扞格之虞孰若折衷聖言較得會通之益本總長深維國民敎育與國民特性之關　不能不以數千年所奉爲人倫師表者爲道德之津繩嗣後各書坊各學校敎員等編纂修身及國文敎科書採取經訓務以孔子之言爲旨歸即或兼及他家亦必擇其與孔子同源之説從前業經審定發行之本如有違背斯義或漏未列入者並即妥愼改訂呈部審查以重敎育各該中小學校敎員講解修身或國文時間有徵引孔子言行之處並各依於生徒年齡程度循序演進更端指導務令淺深各有所得信仰積於無形率此以往甄陶薰育迪其所固有補其所不及模範人物旣爲國民精神之所寄國民道德自緣模範人物而日新斯國民敎育必有最良之效果發見於全國以競美於世界較之以國敎尊孔設專科讀經其遠近廣狹爲何如斯又不待辯而明者也所有本部宣示尊孔要義以定敎育指針曁飭行審訂敎科書編纂敎授要目審查敎科書編纂綱要各辦法除飭行敎授要目編纂會敎科書編纂綱要審查會編審處各員外合行特飭遵照此飭 
新官制之片面觀 
[巡按使專任消息]  
　　外官制發表後各省巡按使總攬全省政權責任倍重總統異常倚任茲得可靠消息各省以都督兼巡按使者如湖南安徽奉天黑龍江等省均將另簡巡按使以專責成並於政事堂開單請簡聞頗有希望者（一）李經羲巡按湖南（一）呂海寰巡按安徽（一）趙惟熙巡按奉天（一）姚錫光巡按黑龍江其河南一省係以巡按使兼任都督者即以田文烈專任巡按使另簡都督云 
[財政部官制將來]  
　　現在財政部屬一局二司局曰制用司曰賦税會計頃聞將來新官制發表以後撤消制用局設置五司之説除賦税會計二司不動外設庫藏公債幣制三司但幣制局向雖未隷該部然與該部原屬混合體該局又暫時不能撤消故止設四司爲最確説云 
[財政廳官制修改]  
　　各省財政廳官制前由財政部起草本擬設總務税務會計財務四科茲經法制局修正改爲兩科曰財務曰税務其會計科併於財政科裁去總務科僅設庶務員數人而巳 
司法立法之今後根本談 
[修改新刑律之要點]  
　　前者總統明下命令修改現行新刑律司法部當卽請添法典編查會副會長一員並延聘中律專家共同參研現聞修改新刑律業巳脱稿凡三十六章其中與原本暫行新刑律相異之點即主與社會程度相合而不徒偏於理論如（一）侵犯尊親屬罪之加重（二）姦非罪之科刑（三）處刑等級之縮近（四）罰金罪之减少皆修改主要之處也 
[新自治制度之主義]  
　　總統於前數日曾有命令自治制度責令内務部妥愼規劃該部奉令後朱總長巳連日召集部員磋商一切以將來召集立法院須先由辦理地方自治入手故對於此後自治制度擬取嚴格主義以免呌囂之徒濫竽充數卽取英德制度參照民國情形制定新自治以農工商界爲主腦云 
[雜評一（抱）]  
　　政府之舉措賞罰不可不愼上有好者下必甚焉政府稍稍動聚歛之思而民力立竭矣單鶴雙鶴之章焜耀未巳而今乃復懸勳位以歆疆吏吾知此一道策令又將繼送民間有盡之脂膏不少也 
　　有友自鄂來述鄂民受驗契之苦被迫至無所控訴竟有希望白狼之來以解免者然而鄂財政司猶以催科不力免職則他省之紛紛邀奬其小民之感受何如可推而知之也而此怨毒之積於民其結果何如寗不可推而知者特非余所忍言耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[淫刑以逞之官吏其聽諸]  
　　二十七日直隷巡按使公署飭審檢警各廳通省各縣云爲飭知奉案准司法部咨開六月九日准大理院函閲查　家之設法律　授司法官以刑罰權者蓋使其於法　　　内得以除暴安良非徒供酷吏蹂𨈆人權之具故停止刑訊巳不管三令五申而按諸暫行新刑律第一百四十四條之規定審判或檢察巡　監獄及其他行政官員或其佐理當執行職務　對被告人嫌疑人或關係人有强暴凌虐之行　者處三等至五等有期徒刑其因而致人死傷者並授用傷害罪各條依第二十三條之例處斷所以防止官吏之淫威保障人民之生命者法令具在本極嚴　乃本院審理刑事上告案件凡上告狀所持理由率皆以第一審衙門嚴刑逼供爲詞雖刁民意　　異其言不盡可信而日久玩生審判官之濫肆威權淫刑以逞者恐來在所不免現在各縣司法事務業巳改由縣知事兼理恐更有因仍舊習以嚴酷爲折獄長才假刑罰爲樹威舉動如江蘇武進士紳姚友文等電稱該縣知事趙邦彥刑斃人命一案即其明證其他類此未經發覺正恐不止武進一邑爲然增小民茶毒之痛貽司法黑暗之譏莫此爲甚貴　長案抱澄淸之志廳亟思整飭之方擬請通飭各省高等審判廳轉行各縣知事嗣後審理案件務須懍遵法令毌得稍事刑求並咨行各省巡按使嚴行督察遇有此種事件發生由各高等檢察廳立卽按律起訴以資懲警實於司法前途裨益非淺無任翹企之至等因查嚴禁刑訊迭經本部通令在案准函前因除飭行各該廳處外相應咨請查照等因准此合行登報飭知各該廳縣立即一體遵照 
[包頭鎭不靖之别報]  
　　昨日據英文京報載有包頭鎭不靖一節特譯如左該報謂近來戍邊軍隊頗存怨望之心其事不僅限於張家口及該地左近之戍卒爲然因新近北京巳接有包頭鎭兵變之消息也（該地爲内蒙重鎭與山西錯壞）前於本月一號太原遣駐該地軍隊之一部分忽然譁變後經各處軍隊馳入彈壓亂始敉平現在由大同府派往之馬砲各隊約有千人又有歸化城大隊派往該地約計包頭兵力當在一二萬人之間該軍隊統帥極力設法以遏亂事之再萌故限定十日之内凡潰兵回營者槪不追究但據聞内有四五百人竟不顧而去投入白狼中矣據當地信息謂此　兵　實出孫黃運動又謂白狼將至包頭進北京此等謠傅原不足信但歸化城頗呈恐慌之象該城商　四不知現勢之是否可靠故紛紛提集存欵以備避難似此情形似不可不設法預防以安民心又以轉運不便故　兵士奉命出發時所有載運軍裝之車輛均由彼等　行該兵士等到處向民間寄宿往往不付房飯　資又任意毁壤民間家產以致該地人民怨聲　道謂往時軍隊駐紮之地離城該商務繁盛之區甚遠今則不分私宅旅館商店皆可隨意駐馬　夫結果必致民間大受損失蓋軍隊所經必不免滋擾之事而民間一聞大兵戾止無不嗟怨太息故該長官反准大肆劫掠之亂兵限十日内仍可回營並不治罪實屬可笑之事據本社京報自稱）意見目下最緊要不可緩者即政府迅派公正大員往查沿邊軍隊之舉動一方面由該大員設法禁止軍隊不得滋擾民間此次檢查之事似應以委任軍界人員爲是蓋不能以軍界素來以互相𢌞　著名而謂彼等之報告皆不足恃也� 
[張家口兵變續聞]  
　　自二十四日晚張家口第一師第一旅第三營之兵士譁變以來頗惹起時人注意其大槪情形巳誌前報茲復得該處詳細報告再誌如左 
　　原起二十四日陸軍聚賭第四區警兵從而干預陸軍不服蓋間即糾聚多兵向區署放槍數聲上堡商家當即閉巿於是晚九鐘餘果爾暴動 
　　軍隊暴動之軍隊實馬三營與砲一營爲之倡率他營亦有乘勢附和者亦有被兩營迫脅者夜間於槍聲火光之中不能詳辨其爲何營云 
　　巡警是晚軍隊暴動除橋東及下堡裹之警兵外其餘各　警多有聞警竄逃而貪發横財之警兵亦雜於變兵與土匪中肆行刧掠又聞二十四日夜黃廳長聞警潛匿無蹤何都統派人四處尋找至天明時始在其家厠内搜出聞者多目笑之 
　　調查上下堡商舖被焚刧之家數目上堡水岔口起圈門口孤魂廟下牌坊電報局各街或三五家十餘家七八家不等邊路街北武城街大小商舖數百家焚刧十分之八其小街巷尙不計數所有財產損喪之數目約在二百萬以上又據張家口電稱路透訪員由通州返張家口本日到被掠地方調查見焚毁者約二十處而商店前面焚毁者亦不少及謁見何將軍時據探當搶掠在張家口之軍兵不及二千人搶掠之時軍兵只有二百人其餘多屬土匪該將軍云衛隊未曾反叛然其兵變原由係巡警與該衛隊衝突不料竟至兵變當搶掠時軍兵死二十人鎗斃四十餘人保城兵士被搶掠之匪擊斃兩人傷一人搶掠兵丁多屬砲隊江蘇徐州之軍隊嫌疑與搶掠有涉之軍兵三隊巳發往蒙古將行澈底查究被掠商店只有七十家似爲不確各錢莊均脱搶掠之禍保全張家口東城實出於軍法處胡上校之力何將軍則殊歸咎於巡警云 
　　平靖察哈爾馬巡營駐紥通橋西南之瑞興棧内該營皆分駐口外該棧内兵夫僅有八人前李營長長貴聞警即派四兵守通橋西口四兵把住南武城街口變兵南竄被該營兵擊斃二名傷者四五名俘虜五名匪勢大挫未能竄越故自南武城街以南所有西關東關街南營房橋東各處均安靜如常 
　　商家據商界通信搶掠者爲術隊二營商號損失最重者土堡公合元搶掠一空錦泉湧刦去銀萬餘兩武城街裕源生刦去銀五六千兩邊路街搶刧甚重東關街僅搶空一首飾店此時各商停巿究竟詳情尙多未悉惟一般商界同聲慨想升任之陳振之君謂陳若在張城必無此番變亂又馬巡營李營長係老於軍務者口外土匪聞其名者無不震懾其屬下皆精悍馬隊而何都統用人多疑聽信警廳黃廳長之謗言無故將伊撤差未及五日而陸軍與警兵即有此暴動商民擬電請政府仍保留李營長並添練馬隊保衛地方云 
　　懲辦二十五日下午土匪十名二十六日上午變兵十四名下午逃兵十一名陸續由執法處綑赴通橋南河套以軍法從事又有變警數名巳交執法處懲辦 
[檢閲亞細亞報之本末]  
　　北京亞細亞報前登中比公司事警廳特派員到館檢閲報槁該報以爲事前檢查報律所無訴於平政院警廳旋即撤消檢查令而該報亦即自行撤回訴訟案事逐寢此警廳檢閲亞細亞報之大略情形也茲錄該報所上政府書如下亞細亞報上總統書云敝報近數月來因攻擊一派把持權利之人大遭小人之忌傾危　陷必欲得魚肉之而甘心幸賴口口俯鑒敝報向來宗旨正大極與維持區區之忱方深感激乃不意昨日警廳忽有派員每日來館檢閲報稿之舉常川駐紥有若駐防著作書生忽成囚犯此種辦法無論其顯違大總統所頒布之報紙條例而爲萬國未有之奇聞且以僅習吏治之警吏日臨於報館之上一文一字必經其認可而後能發刋如此文字尙復有何趣味勢之所至非自行停版不可當茲政治淸明之會方頂圓趾之倫靡不各樂其業而以擁護大局爲宗旨之敝報獨有何辜蒙此虐遇耶方南京政府成立之頃同盟會中人有若神聖不可侵犯其有詆其暴亂害國者實爲敝報首開其端其後各報漸次轉錄其説而民間之輿論遂漸至推移其時彼黨之謀害敝報主筆者不知其次數敝報之氣未爲少餒及亂事敉平大局漸定敝報遂移其排斥黨派之初心而注意於政治之監督數載以來雖號稱敢言然所饑彈者亦祗前此之熊内閣及把持之廣東系二派而己其於大總統之救國苦衷經世偉抱則始終一意奉揚未嘗有一字未加檢點之處不寗惟是卽對於一時老成碩德名望稍高之前輩亦均莫不表相當之敬意此非有所巿於世而然也亦以館中主筆皆略識書史薄知大義於淸濁黑白未敢混淆而於不肖之流論議不絶者蓋亦緣於是故耳乃不意公論之主張則人鮮齒及而私人之受詆則怨毒無窮觀近日敝報以登載一公司事件之故舉凡數月以前所登載之新聞上而各部下而警廳所久焉熟視無覩之事至今日乃一齊尋隙索癜輕者欲停其報重者欲處以刑苟非總統明察無遺則某今日之所得豈止對報巳耶某對此世道人心良用慨歎巳無意久從事於日談政治之報館生涯任彼等如何蹂𨈆摧殘� 
亦復無所愛惜特以當我大總統整飭紀綢　精圖治之際而首都政治似不應有此種情事以爲善政之累而短天下志士之氣故敢一披其胸臆惟我公恕其狂　俯賜察鑒幸甚 
粤省七月一號後之財政 
[新氣象]  
　　收　舊幣之開始 
　　粤政府定期七月一日收換舊幣各情巳誌前報頃悉二十五日下午都督巡按使及會辦廣東財政事務處會銜出示云照得收換廣東紙幣一事遵奉部電均價限期收回業經會同佈告在案該佈告内聲明一俟定期即當再行佈告等語茲經籌備一月將收換地點内部組織以及各種細則就緒一面與洋員恊商妥洽茲准七月一日開始收　凡持舊紙幣來換者照財政部訓令折合九成毫銀又由五成毫銀以四五折成大員如持舊紙幣百元來換者可換得新紙幣四十五元又毫銀五角如持一元來換者仍給毫銀五角另設現欵出納所以備人民隨時兑換自開收日起所有舊紙幣卽失通用之效力一切官欵槪不收受儘一個月全數收回銷燬合即會同出示曉諭爲此示仰軍民人等一體知悉務各遵照勿違 
　　紙幣義會之停止 
　　昨警察廳指令焚燬紙幣有奬義會總理陳春畋云現奉巡按使批本廳呈覆查明焚燬紙幣有奬義會情形事由奉批據呈巳悉查焚燬紙幣有奬義會之設原爲逐漸减縮紙幣維持價格起見惟訪聞開辦以來外問頗有浮議現在粤省紙幣經奉准財政部派員携欵來粤設立銀行收回銷燬此等義會實無設立之必要所請勒令停止自是正當辦法應卽於銀行開收之日一律截止此後不得續收致干查究併飭將每次應行焚燬之紙幣懍遵前令於騎縫處剪列册呈繳核騐以資查考仰該廳即便遵照轉飭該會遵照仍將辦理情形詳覆察核爲要此批等因合行令仰該會遵照辦理仍於停收之日具報核辦此令 
　　總分兩所之舉辦 
　　收回紙幣事務總所設在東園王會　現定於七月一號到處約同華洋各員開始辦公其交通局則定爲收紙第二分所金庫爲第三分所每所設司事員八人至十二人辦理換幣　務另設司事長一員任指揮監督之責如各官廳調換紙幣更可備文送交金庫代勞以免阻碍民間換幣之時刻云 
　　三十萬元之借欵　 
　　國税廳日前與某行訂借三十萬元以濟軍需將電燈自來水股票爲抵押品聞昨巳簽訂合同四份分送財政部中　總銀行餘兩分存本省該欵亦即於昨日過付矣 
[廣東水災籌賑紀]  
　　都督巡按致北京電 
　　急北京大總統總統府政事堂内務財政兩部鈞鑒粤省廣　兩屬瀕臨江河基圍甚多入夏以來連日大雨如注　屬基圍　决現　肇　羅鎭　使李耀漢肇羅綏靖處督辦　邁高要縣知事梁東分文馳報連日廣西上游水潦盛漲高至二丈餘肇慶下游之　樂銀　白珠桃溪陳塘大攬南岸思林等圍及各小圍次第崩決災黎十餘萬衆上游災情尙未查確附城之景福圍亦危險萬分刻巳　率圍董竭力救護請速撥欵賑濟并據南海新會三水四會等縣圑董紳民紛紛告急連日西潦𨺗漲水高丈餘十九晚亥刻同時冲決基圍共有十餘處之多所有圍内均成澤國早禾屋宇漂淹殆盡嗷嗷待哺者數十萬人此次災區其廣爲近數十年所罕見濟光等　報立即會商酌撥欵項五萬圓專派水陸兩警長購運米糧藏包派輪運赴災區分投散濟一面會商各善堂救災公所紳董在於積榖公欵内　撥　濟并將焚燬紙　會所存　欵悉數撥允賑費　查粤省近年災侵類仍民生困苦上年濟光率師到粤平亂與民休息方冀殘喘稍蘇乃天災流行苦雨潦漲以致基圍崩决二十餘處災黎至數十萬之多尤以肇屬爲最重連日風雨不時水　迄未稍退遍野哀鴻　之悽測濟光等奉職無狀　能感召　和憂心扎疚　在災區甚廣　濟爲　方長粤省庫儲奇窘羅掘俱窮伏懇大總統俯念災黎迅賜飭部酌撥鉅欵俾資賑濟不勝屏營待命之至除將各　災情另行查明詳呈外合謹摘要　呈伏乞令　廣東都督龍濟光署巡按使李開　呈漾印 
　　龍督致總商會函 
　　此次西潦爲災各屬縣基圍崩决多處災民蕩析　居極爲可惘本都督現經捐欵五千元以爲之倡當再督飭僚屬軍官一體酌捐並巳於昨日會同李巡按使專發急電詳報中央請撥鉅核賑濟現在災情甚重順請貴總會查照即將焚燬紙幣所存餘利各項槪　悉數撥充賑濟　需毌庸再行焚燬即交九大轉堂及救災公所派出紳董赶購米糧蔴包分運災區從速散放以惠災黎無任感禱 
　　李鎭守使致都督巡按電 
　　廣州都督巡按使鈞鑒效日飛足呈西潦盛漲大槪情形計邀鈞鑒連日水勢增長仍屬有加無巳漲率之速漲度之高鑒爲數十年所未有探聞各屬圍基多有崩缺肇慶附城景福圍亦危險萬分耀漢等日夜督率圍董竭力救護顧圍長險多施救之方幾於智盡能索而一切搶修之費需欵尤巨現在欵項異常支絀能否支此危局尙能逆料查沿江一帶圍基己崩缺者待賑孔殷未崩缺者待欵尤亟應請巡按使迅籌銀米米包刻日派輪運上分途接賑並函請九善堂慈善會設法購物賑濟以拯災黎而救眉急無任企盼除分報外理合飛報察核施行並候批示李耀漢梁邁叩箇印 
　　舊孚使之籌劃 
　　李巡按使以西潦暴發各縣災黎遍野特會同廣惠鎭守使龍覲光國税廳籌備處長嚴家熾警察廳鄧瑤光救災公所全西巖周啟漢帶備銀錢米石麫包併干蒲包等物准於本月初四日上午八時乘坐江鞏兵輪前赴西江一帶巡視散賑以救災黎又聞李使查核案卷以粤省西北兩江水患成災歷年時有人民旣遭苦厄政府迭耗資財雖曰天災未必人力不可挽回苦能從根本解决籌集鉅欵疏通河道庶幾後患可免現交卸在即擬委令水警察廳長日間乘輪親赴各縣災　體察情形詳細查勘具復以便晋京後面陳總統籌　整頓爲粤人謀地方久遠之安策云 
　　新　使之救濟 
　　此次西潦爲災曾經李巡按使　報中央懇請速撥鉅欵賑濟己詳前報聞某當道曾將災患情形電知新任李國筠聞昨己有復電到粤謂巳與江蘇韓使商允先行借撥欵項由滬購運米石來粤接　賑濟并云月内啓巳定七月初五日接印視事云云 
　　女學生之助賑 
　　頃聞　芳坤德女學校全　學生發起組織賣物救災會各捐手工成續品陳列拍賣所得之欵除開銷外其餘悉數繳交善堂携往拯濟以盡國民一份子之責云 
[川省公署組成紀]  
　　川省巡按使署奉令改組後巳於十一日成立是　公署中掛燈結綵高懸國旗城中文武各官均往道賀陳巡按使昨將遵命改組成立日期電呈中央並通電各省查照聞巡按署成立後其政務廳仍設前總務處地點各科辦公處所亦就前各司地點略爲變更各科科員　委員均巳發表除財政司歸併財政廳外其餘一處三司均一律仍舊不過更換一委任狀己至於科長裁缺者大約將來以知事位置之茲將政務廳各員名氏彙錄如下（政務廳廳長）王章祜秘書龔廷棟楊光瓚鐵訓高祺田明德吳嘉謨一總務科科長　善（副科長顏楨（科員李伯　馬剛張　鍾毓文陳大治路朝鑾陳蔭祖沈其秸李蔭　（内務科科長）張禮淦（副科長陳國常（科員康祜年劉彬儒何瑛趙鶴臯唐善寶毛樳吳曾濬謝從根彭烈襄（敎育科科長）程昌祺（副科長）張鳳翮（科員（劉良徐大受陳彰中馮雲驤胡鴻熙伍廳奎維大　黃循金維翰（實業科科長）胡驤（副科長）趙宗香（科員）　　壽陳煒李樵亢廷鉁陳熙敏金兆中盛紹麟繆蜀　一（各科委員）（總務科李文蕃王輝先盧學銘吳續元林昌俊徐樾張交蔚藍光采凃公恂内務科）趙金銛王啓瑞黃維義鄒筱原陳國觀田九成林植春周杜劉明𤏐（敎育科）謝璜劉鷼年馬宗援熊光任豹章譚宗凱莊蘊沈銓　　達（實業科）王迺澤呂志熙朱竹虚譚治譚匡趙鳴鼎彭煦章 
[浙財政廳正式成立紀]  
　　成立之禮節 
　　浙省財政廳於今日（七月　號）正式成立茲覓得禮單如下上午八鐘廳長升禮堂行成立禮科長科員助理員隨同齋集禮堂排班廳長脱禮冠向國旗及總統肖像行三鞠躬禮科長科員助禮員向廳長行一鞠躬禮聽廳長訓詞畢再行一鞠躬禮禮成退班 
　　全體之人物 
　　財政廳各科科長業巳披露茲錄如下第一科總務程鵬第二科田賦顧麐第三科捐税湯在衡第四科支應朱元樹第五科審編吳文熊每月俸給均一百六十元其各科科員及助理員等人員姓名如下第一科諸炳星鍾寅蔡壎諸以壯郭廷傑蔣瑞麟孫鑑曹超華許堶傅廷標張志靑楊臬范宗岱吳錫銜王宗祐周鵬傅銀汪琦項士鎭金祖功第二科潘江徐均沈成美李稷朱允中黃開甲顧鴻鍾濓何震東楊森楊　義王存本戴德銘黃崇杰陳先履沈松年第三科許甄茅囗斌鄭雲　高樂毛鴻翥高其煒張翊周日胡錫麒徐鼎第劉斯蕃錢定安龔超潘襄鮑大文鈕承穀何兆銓邵琦第四科陳文明吳慶熙錢毓英吳賡延張紹傅叙倫沈維翰凌祖望淇濤俞成章涂璟徐振聲施薰高錫麟黃之翰朱淸第五科吳澤基沈作　薛振綱鄭南詩王賡飂陳天憂王炳榮孔壽祺沈蘭徐惟寳陳錫善陳乾若沈仲淸傅世祿徐淦臣 
地方通信 
[蘇州]  
　　更委水　總隊長 
　　蘇　韓巡按飭將水警飛划遊巡隊總隊長鍾鴻鈞與帮辦警備隊籌備處石人俊互相對調日昨己分别頒發委狀石君適在蘇垣得信卽乘火車赴寗謁見韓使旋於二十九號回蘇七月一號到任水警第二次裁減經費正在商議尙未定妥現在飛划總隊長驟然更換大約裁减一節又須稍緩發 
 
 
 

Page 7

 
 
　矣 
　　省署備解忙　 
　　韓巡按通飭各縣　將正附税悉數掃解並歷年征完忙　截至六月底爲止限於七月五號一律開單送寗核辦延即懲儆吳縣楊知事奉文後巳分投赶催辦理矣 
[鎭江]  
　　省視學蒞鎭 
　　江蘇省公署敎育司昨派省視學員侯君蒞鎭查察學堂成續曁經費狀况寓江邊萬全樓旅館巳於三十號邀同縣視學肙吳君開始調查聞先由小學入手其次中學師範云 
　　察售戒烟藥水　 
　　鎭江張警務長昨奉韓巡按使令飭查境内有無售賣戒烟藥水並令嚴禁售賣以杜流獘張君奉文後巳出示嚴禁並派員向各藥房九店調查有無私售情事並將藥品造具表册呈報以資愼重 
　　淸凈菴被劫 
　　鎭郡對江老洲地方有淸凈菴於昨晚九時忽來盗黨多人叨火執械破門而入女尼雖多亦不能抵禦竟被翻箱倒　　其所欲而去聞損失約　千餘金並刃傷女尼二人 
[南京]  
　　蘇皖以蝗患交警 
　　安慶倪巡按致南京韓巡按電云宥電悉　准尊電以淮陰與泗縣接壤發見蝗蝻當即轉飭會捕迭據泗　等縣電稱赶捕將盡現仍盡法捕滅决不至稍留餘孽惟聞徐　一帶蝗蝻徧地深慮蔓延還祈　飭即時撲滅爲韓巡按使現　仲成印 
[杭州]  
　　旗營公娼恐成泡影 
　　杭城舊旗營自建築馬路後巿　　　蕃　一般商民爲營業起見疊次呈請杭縣准設公娼周　事亦以杭城私娼林立不如改私爲公庶有限制而省敎育會基督敎及　方公民僉以風化攸關利輕害重紛紛向杭縣警廳要求取消未邀批准朱督對於此事亦甚注意日前咨行屈巡按使略謂閲報載旗營設立公娼　多未便且該處隣近西湖爲中外人士游觀之所於天然名勝之地實不相宜昨會貴巡按使亦以爲然深堪佩慰請轉飭遵照辦理云云現聞屈使巳據咨轉飭杭縣警廳矣 
　　銀行監理俸巳核定 
　　浙江銀行監理一職前由國税廳兼任例不支薪自張頎奉委來浙專任監理自應給予薪資茲經財政部核定月支薪洋三百元應需一切公費准予實支實銷並不限定數目昨巳飭知該監理遵照 
[安慶]  
　　探訪局更換調查證 
　　安慶前設探訪局以便偵查黨人現因宣布解嚴人民之家宅與身體非依法律不得逮捕搜索當經禀請倪都督製備逮捕證與人民共相遵守該局前給各級探員僅用布製符號以爲憑證現以行用半年恐有冒充假托等獘亦卽一律更換調查證載明應知事項以昭愼重 
　　鳳陽關監督改委 
　　鳳陽關監督王裕承昨呈都督謂上年十月奉總統任命署理斯職例應入覲因兼任軍事裁判處長未敢擅離現在皖北一帶軍事稍平擬即入京覲見云云倪督刻巳轉咨財政部請予轉呈總統核示惟又聞中央以王監督税收短少難敷比較乃令解任所遺是職巳任命陶鎔署理矣 
[廣東]  
　　報告拳匪勾　之離奇 
　　龍都督致瓊州陳督辦文昌潘知事電云據潘知事電呈有亂黨林格蘭之餘燼陳貴麟等煽惑拳匪藉放風箏意圖破壤迭接警察區員飛報及敎士公函馳往彈壓查辦被傷警兵及將該知事圍困曁將警局搶毁一空敎堂亦被圍困幸軍隊到援始能脱險等語查核來電甚爲離奇究竟有無别情抑眞係亂黨滋事　應澈查按辦仰該督辦速即遴派妥員酌派軍隊馳往確切查明本案實在情形摘要電復如果亂黨刁民擾害生事速即會縣嚴行拿辦并將警局敎堂切實保護爲要 
[雜評二（默）]  
　　濫用刑訊者可以鑒矣 
　　自縣知事兼理司法而一發生一種現象即慘酷無人道之刑訊是也此刑訊初僅施之刑庭而巳繼且濫及於民事初僅用笞臀之刑而巳繼則大杖跪鍊之刑無所不用凡前淸時極慘毒爲外人非笑之刑一一取而復之由是刑斃人命之事時有所聞亦有以爭產細故而施良家婦女以掌頰之刑者此種手段卽不爲共和國體計而捫心自問忍乎否乎今日之問官卽不足與言德化而平情折獄之道亦豈不知耶善哉大理院之函足以警一般淫刑以逞之官吏直隷巡按使據之以通飭各屬其維持司法之功不在韓巡按維持敎育下也昏官酷吏滔滔皆是各省巡　使亦有繼直隷而起者乎 
　　水患可諉之天灾耶 
　　德溥能鮮不足感召天和此一般大吏告災公文之通語也其言雖若自咎而實則諉之於天然而天不任咎也何也水災非不可以人力防者平日疏濬河道修固隄防即有水災自足捍禦李巡按知其然於是有飭查情形爲根本上救濟之舉意非不盛然粤省之患水屢矣當其患至時未嘗不思所以預防迨患去則又淡然忘之矣李巡按今日見此慘狀而大發熱心安知異日到京後不又置之腦後耶足致水患之省不僅粤贛湘鄂其幸而禍尙未至者曷不早籌及此也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[請阻工部局代拆橋梁]  
　　工巡捐總局長兼閘北工巡捐分局長朱壽丞君昨致楊交涉員公函略謂麥根路大橋係屬華界自治範圍應修之處經與英工部局副總辦接洽覆稱據工程師報告該橋日就坍陷擬卽拆卸並非興修巳由領事圑照會華官查照等語此橋完全華有婦　皆知如因危險必須拆卸亦應由職局雇工興辦主權所在未便由工部局越俎代謀應請照會領袖領事轉飭禁阻仍由職局辦理云 
[反對產銷併征之激烈]  
　　上海貨物税務總公所於昨日起實行產銷併征惟滬南油荳餅業與營口出東各號商仍不承認亦即於昨日爲始暫停交易務再懇請總商會南商會電達財政部請緩更章俟達到目的然後交易尙有糖業及北貨各業之運貨船隻亦均停運貨物至各業認税商家現均自願退認昨日米業巳聲請貨物税總公所實行退認矣 
[實行歸併南北兩警廳]  
　　接收滬南分廳 
　　淞滬警察廳長徐國樑於昨日上午九時由閘北乘坐雙馬車至南巿接收滬南分廳至十時將偵緝隊隊士及派駐各區署偵探共二十七名傅集點名並親加誥誡略謂爾等在南廳充當隊士前此辦公殊欠妥當時有挾嫌誣陷索詐得贓等事被人告發本廳長早有所聞今淞滬警政實行統一從寛不追旣往自即日起爾等務宜洗心革面奉公守法勿蹈前轍違干重究並將各該隊士執照一律收回飭俟另發新照各隊士遂將執照呈繳唯唯而退 
　　偵緝隊之改革 
　　偵緝隊隊長昨由徐廳長改派陳金伯承充副隊長二名南廳改派傅明業（卽小坤）閘北改派翟淸世接充徐廳長並因警費支絀擬將該隊經費自七月一日起每月核減二百元前南分廳司法課派有該隊隊士四名專司值堂提犯等事昨巳裁撤此後司法課提犯值堂等事飭由該隊逐日派出隊士四名輪流承值以均勞逸而節經費至派駐各區署隊士定於今日發表 
　　署長之更易 
　　南巿第一區警察署署長張桂榮現經徐廳長調充吳淞第六區警署署長所遺第一區署長職務另委前閘北第三區警察署署長董巿賢接任昨己分别到差 
　　徐廳長之布告 
　　爲示知事案奉江蘇巡按使飭開上海商埠警察廳改組一案經本使會同鄭鎭守使電陳大總統請併滬南閘北兩警察分廳仍改爲淞滬警察廳並任命閘北警察分廳長徐國樑爲淞滬警察廳長巳奉大總統電令照准除電知鄭鎭守使查照督飭妥辦以保治安並分行外仰該廳長即須遵照毌違等因奉此本廳長遵飭妥爲規盡准於民國三年七月初一日爲淞滬警察廳成立之期合行出示仰地方各色人等一體知悉 
[復旦公學畢業式誌盛]  
　　徐家匯復旦公學於昨日（二號）舉行第四届中學畢業式午後三時開會首由校長李登輝先生報告該校最近一年中之成續次來賓范　生李誦韓（唐蔚芝君代表）李頌唐（縣知事代表）諸君演説次畢業生英文演説（題爲學生之）天職）次國文敎員蔣梅生君報告該校國文敎授之特點（與英文各科特别分級）次王亮時先生訓辭又次給憑給獎其畢業生姓氏錄下甲等十人侯　俞大維沈佑祥金國　郭成煦陳憲章夏道漳盧思緒陳祖貽程鼎　乙等十四人陳有恒陳昌齡史鏡堂黃　靑居　第喬鴻增朱世鎧曹時敏朱重光朱家騵張漢成朱福駟蔣尊第原廷賡丙等八人鄭烺劉植顧雲翔魏光義徐健行崔履堃劉頌聲黃以煃 
[三誌押解罪犯之意外]  
　　竊盜犯張阿德錢金生等因不服上海地方審判廳之判决提起上訴由法警汪士槐等押乘火車解蘇詎車抵崑山附近張錢二犯跳下逃逸張卽跌斃錢則逸去汪警亦由車跳出追捕以致跌傷嗣經汪檢察長定於昨日委員前赴崑山將跳車跌斃先由該縣騐遇之張阿德再行開棺相騐各情迭詳前報茲悉汪君除委定檢察官徐德琛並檢驗員沈錫慶等届時往驗外前日先行電達崑山縣知事略謂此案本廳長奉高等廳電飭派員前來復驗茲定於七月一號來崑開棺相驗所有應辦一切手續煩先預備云云聞張阿德跌斃地點係在該縣黃一黃五兩圖交界之處離城約三里許徐檢察官沈檢驗員等業於昨晨帶同法警乘坐火車往驗因路途較遠故至上燈時尙未返滬云 
[小沙渡黨案又斃二人]  
　　閘北小沙渡黨人機關曾於五月三十號夜由閘北軍警破獲當將首要陳喬蔭王錦三二名及附從者十二名解至鎭守使署訊明先將陳王二人於六月十七號鎗斃在案茲又由鎭守使署軍法科訊得章根卽章得高與陳申明二人己受陳喬蔭派充排長之職亦應處以死刑尙有鄭立等十名判處徒刑現己將所擬各人罪名電由統率辦事處核准電復飭令執行故於昨日判將章根陳申明二人押送西砲台於午後二點四十分鐘鎗斃茲將罪狀錄下上海鎭守使鄭爲宣布罪狀事案查閘北小沙渡破獲亂黨機關拿獲陳喬蔭王錦三等十四名一案業將首逆陳王二犯先行訊明正法示諭在案其餘同獲之章根等十二犯茲飭軍法科逐一復訊均係浙省退伍軍士爲蔣逆介石之舊部内身帶僞關防告示地圖之章根即章得高訊據供認充任第二分隊僞排長陳申明供認充任第三分隊僞排長其餘十犯分充僞目兵均供認隨同叛亂不諱查該犯章根陳申明二名身受僞職擔認攻打警局及搶奪銀欵隨同叛亂實屬甘心從逆罪不容誅應按照軍法處以死刑立予鎗斃以昭炯戒尙有從犯鄭立王忠善張寳三金有興林秀富趙雙全李小寳金新發張開水江喜來等十犯訊係各充僞目兵隨行附和應按情節輕重判處徒刑業經電准統率辦事處核准　飭照辦除分别執行並飭緝逸犯務獲究辦外爲此示仰軍民人等一體知悉此布 
[關於陳楚卿案之辯論]  
　　紹興人陳楚卿前曾充當敎習現住滬上被兩淮緝私營偵探金子方指爲盜匪謂其於去年在浙紹等處迭次紏黨行刦並圖謀不軌逃　來申投請總巡捕房派令中西包探恊同拘獲一再解送公共公堂判候正式預審再核在案前日午後由關讞員會同美畢副領事復訊先由原告浙江都督代表葛福來律師上堂譯稱被告於去年三月初十及六月初一等日在浙江迭次糾衆行刧己有同黨在浙拘獲今有盜案見證到堂可令上堂証明卽據被告代表德雷司律師上堂辯稱被告於六月八號被捕乃係指爲謀亂嫌疑有五月間所出之牌票可証乃六月九號解案忽又指爲盜案且以被告爲盜首今據原告律師稱有盜案見証到堂實爲希奇然原告指被告爲盜首並無實在証據呈案見證恐不可靠因前有盜案亦曾指王某爲盜首本埠報紙據以登載後來幾與報館涉訟故以空言指被告曾犯到案且以爲盜首殊難憑信至前次堂訊時捕房亦曾以被告似在租界犯有盜案嫌疑今敝律師巳據捕房函復取消前説總之此案被告實係國事犯性質一切證據不能不詳細研究云云中西官會商之下以証據未齋判被告還押候下禮拜二下午再行復訊 
[嚴防三元會匪之通飭]  
　　上海縣知事奉巡按使通飭云爲飭知事六月十六日奉大總統申令據江北護軍使蔣雁行電稱睢宿泗縣一帶三元會匪聚衆起事該會係榮華會彌陀會白蓮敎會匪所併合節經派兵痛剿拿獲首要並搜出黃表符咒等件現仍分飭搜捕務淸餘孽等語匪徒創設邪敎例禁綦嚴况世界大勢日趨大同自宜首以　明眞理開浚人民知識爲主豈尙容此等邪敎阻礙文化抗亂治安從前川楚敎匪順直拳匪皆因涓涓不塞釀成大患可爲殷鑒江北地方各會匪旣經嚴予剿辦此等匪徒黨羽衆多難保不分布各省希圖煽惑着各都督巡按使曁各統兵長官轉飭所屬一體嚴行查禁以遏亂萌此令等因奉此查此案前據宿遷睢寗等縣知事呈報前來迭經會同都督分飭營縣剿辦並頒發告示嚴禁在案茲奉前因合行飭令該知事廳長查照嚴行查禁此飭 
[蘇省出品展覽會閉幕矣]  
　　江蘇籌備巴拿馬賽會出品展覽會前日因一個月會期届滿於是日午後由于主任行閉幕禮禮畢即偕同全體職員在會場正屋台階排班攝影以留紀念 
　　出品展覽會前因閉幕在卽經該會主任將閉會以後事務開具禀摺並全體職員姓名陳請韓巡按使酌核示遵昨奉批云禀悉所有另摺開呈各員凡圈出者均着留用摺併發茲將留用各員姓名錄下文牘員范疇庶務員何世準后大經王汝亮陳列員陳任朱其選王樹榛張國鈞曹潢會計員嚴保謙徐宣助理員包鴻鈞雅繩武陸承禧任諶華宋家駒何英湯家玉徐衡一錄事王金鎔鄧祖田吳宗鎬鄴春濤林樂學張碩楊寛方 
　　北京籌備事務局致江蘇恊會電云本局於六月二十九號移滬交涉署辦公特聞并轉南商會 
　　該會賽品能否送往巴拿馬與賽應俟審查畢後再由籌備局檢送昨該會接北京籌備局局長陳蘭薰君來電擬於初六日到會檢選約一星期竣事云 
[道尹公署歡宴工程師]  
　　滬海道尹公署以測量淮河美國工程師西勃特曁詹美生諸君業巳抵滬訂期今日下午六時在公署設筵欵待並柬邀駐滬各國領事上海鄭鎭守使代理海軍林總司令商會總恊理上海縣洪知事等會宴以盡東道之誼云 
[通飭保送痘科學生]  
　　上海縣知事昨奉滬海道尹公署通飭云爲飭行事據中國牛痘傅習所校長沈亮呈稱竊念二百年前有德國學生柴爾蓋爾著牛痘論刋行於倫敦至一千七百六十五年英國醫士蕯東驗得經牛痘者種天痘而不成一千七百七十九年德國敎師普賚德將其子女三人種牛痘而天痘遂不感至一千七百九十八年十九年英善那氏出英國種牛痘者達十萬人以上自此遂盛行於倫敦獨中國缺如僅　種鼻苗致時逢春夏每有天花傅染之虞　曰天命攸歸而衛生不講動遭夭折亦我國之絶大憾事并各省每年所出之危險喉痧亦俱由天花傅染言之慘然本所不忍坐視由法醫士桂馨沈君同前駐法大使現任巴西公使即　所所薰劉君式訓前在申一再會商頗蒙贊許現由法醫士桂君在上海閘北寳山路獨力倡辦傅習所延聘英國西醫葛雷斯君任敎務以冀普及衛生敎育使養成全國種牛痘人才俾家有子女者一經施種後得以保安無事疫毒凈除亦是衛生之絶妙良　暫定學額每縣五名或三名爲各屬引導以開風氣如有　學者照章於開課前槪行送到以便分班授課想貴道贊成公益必樂爲提倡懇請按額保送將來於貴省前途亦大有裨益爲特相煩貴道准予轉飭各知事出示保送並請送登公報及各新聞報以供衆覽迅即鑒核俯賜查照施行而扶公益並候見復不勝迫切待命之至再章程廣告巳送各縣署惟乞行文轉飭辦理合併聲明等情據此該校長設立牛痘傳習所養成全國西醫牛痘人才研究衛生尊重人道本道尹深表同情查閲章程亦尙詳盡除批示及分行外合就飭仰該知事即便遵照一體出示按格保送 
[時疫醫院又將開辦]  
　　中國紅十字會每屆夏令開辦時疫醫院活人甚衆現該會又賃定西新橋南首洋房開辦請柯師醫生主任醫務並請沈石農爲理事刻正從事佈置頭二等病房俱用鐵床西式木器陳設精美聞定於本月七號開幕届時須請商學各界參觀云 
[警廳長與縣知事暫用公函]  
　　淞滬警察廳長徐輔洲君奉江蘇韓巡按使飭開准内務部電開頃接贛巡按使皓電以警察廳現與縣知事行文應用何項公文程式咨詢示復等因業經本部核議各省警察廳長與縣知事文書往復暫用公函除電復江西巡按使查照外特通電知照應請暫飭照辦一俟外省署應用公文程式規定再行知照等因准此除分飭外飭仰該廳長遵照 
[陸軍遺撫調查所請留學額]  
　　陸軍遣撫調查所長朱中將等昨詳江蘇馮都督云爲詳請事奉鈞府第一百十七號飭開案查本省前爲深造軍官學識廣儲人材曾議開辦陸軍補助敎育團（中略）該中將查照前案及考試學員各條件遵照辦理等因計印辦法十條到所中將等奉此查陸軍遣撫調查所現在報名受撫各員不乏品學優裕似堪造就之才謹按原訂遣撫章程第五章内第九條受撫人員中確未與聞亂事因而閑散流落滬上及實係被逼脅從品學優裕者或請咨部錄用或請記名補用或送江蘇陸軍補助敎育團以示鼓勱而繫人心茲中將等會商擬遵章選其曾受軍事敎育半途中止具有軍官資格者若干員咨送補助敎育團俾宏造就以資鼓勵惟調查所甫經開辦其己報名受撫之員一切調查多未詳盡實不能如期送請試騐應懇鈞府俯賜飭知補助敎育團預留學額若干員一俟中將等遴選確實再行造册逕行咨送寗垣聽候考試深爲公便所有擬懇飭留學額情形理合備文詳請察核示遵 
[前水巡隊長與黨人同名]  
　　上海鎭守使前據緝獲之俠義團發起人戴天雄供認季雨霖爲團長邱冠軍爲實行部長王鐸（即王廣陵）爲籌備部長張超爲調查部長王伯嶠爲南方交際部長呈奉政府飭緝在案茲有前充淞滬警察廳水巡隊長張欣源亦名張超與戴天雄供出之該團調查部長姓名相同恐致誤會昨巳禀明鄭鎭守使請爲察核矣 
[請减公產地租之批詞]  
　　上海縣洪知事批唐桂生等禀云禀悉查此項地租（按此係縣學公產）前據各租户具禀業經明晣批示何得甘冒不韙一再煩凟雖兵燹之餘商業不無損疲殊不知該地租價數目尙係前淸光緒季年規定按照近年來地價之趨勢不爲之按畝加增也巳屬體卹乃反欲要求輕減該租户具有天良試問何以説得遇去惟本知事待人素存寛厚因念各該租户承租以來年代較遠所欠尤鉅所請常年每畝繳租一百元姑暫照准以示格外體恤一俟巿面稍有起色立依原額加增毌得飾辭推諉其歷年積欠之租額各該租户趕緊一律照數淸交倘再稍延則是不能感激定卽予以相當之懲戒其各自愛勿再觀望切切 
[查獲贈品彩票三誌]  
　　閘北警廳偵探在來安里公大印書局查獲承印蘇州普益公司之贈品彩票巳兩紀前報茲悉此案巳經檢察廳分庭庭長李琦預訊據該書局主金建等供此項彩票由普興公司邱延富定印判金建范介人仍行　押其夥陳文斌巳先釋放　金又禀請保釋當奉李庭長批示須覓具妥保并繳相當之保證金方可核准云 
[推事丈勘墳地]  
　　單永春控二十五保十三　地保沈雨春（卽沈阿多）串通西門外國董楊聲甫等盜賣祖墳於朱鑑塘得價朋分一案前經地方審判廳開庭辯論因被告不到諭候至該墳地丈勘再核在案前日下午該廳推事官董永昌偕同承發吏司法巡警並丈繪生等赴西門外斜橋北首婦孺醫院後面踏勘原告到場候示並指引一切而被告一方而仍無一人到場當經丈見該墳地共有五分零巳缺少二分五釐有奇即命繪圖貼説回應候核 
[因鳥傷人之判斷]  
　　派城邑廟裹園茶樓用人吳阿六陳和尙等前因邢太生私取鳥籠將邢毆傷當時由警將吳陳邢一併拘送地方　請辦在案茲悉此案經徐檢察官預審之下邢受傷屬實判送紅十字會醫院醫治一面起訴審判廳昨日午後由惲推事官會同徐君開庭命提陳和尙等到案研訊徐君當庭起訴以陳和尙兒毆罪己成立擬照刑律三百十三條第三欵辦理邢太生竊賊罪亦巳成立以三百六十七條擬辦問官會商之下判陳和尙從寛拘役三十天邢太生監禁二個月吳阿六則另行起訴擬辦 
[馬車夫受罰]  
　　馬車夫沈阿四每日駕車在滬杭車站兜攬生意前日沈駕車疾駛致將某姓九歲小孩撞倒碾傷旋經警局將沈拘送地方廳請究昨日下午由張推事官田檢察官開庭辯論沈供崇明人住八仙橋地方是日駕車在途並不疾馳實係該小孩自己不愼求察問官會商之下以原告不到且孩傷尙輕姑寛判令罰洋三十元並諭以後不准駕車疾馳如違加等治罪 
[崗警搜獲烟土]  
　　松江人沈少堂前日來滬至北巿購得烟土七包土皮一包烟灰一包戒烟丸一包晚間行至南巿意欲搭舟回里不料被第六八二崗警察看破搜出証物送至第一分署轉解該管第一區警察署因案關刑事解送地方檢察廳預審核辦 
[私帶烟土之科罰]  
　　張子才前日搭乘滬甯火車帶有烟土一包被二區警察署巡警查獲解送司法科訊問一過判移檢察廳分庭由李庭長訊明起訴審判廳分庭判决罰洋一百元交保開釋 
[收殮搭車跌斃之屍身]  
　　某號電車搭客胡成記在北四川路横浜橋地方跳下跌傷身死報知捕頭飭將屍體送所候驗巳誌昨報茲悉前日由捕房中西探查得死者並無家屬在滬禀明捕頭昨傳該圖地保報堂收殮暫厝候認 
[女子傷勢平復]  
　　江北女子朱阿弟在錦華絲廠打盆日前被管車人張阿生責打受傷己記本報茲悉此女由分庭送往新普育堂療治後業巳痊愈交其母領回在押之張阿生亦巳釋出候再定期傳訊 
[神經錯亂]  
　　粤人鄧暢堯曾於上月十三號上午在西華德路三千二百六十七號屋内自將肚腹用刀戳傷當經黎潤生黎梓垣等暼見鳴捕帶入捕房轉送醫院醫愈昨解公堂經王襄讞會同英領康君向鄧訊問語無倫次似有神經病判鄧開釋諭後勿再輕生 
[負氣呑烟續誌]  
　　住居楊樹浦江北人陳得志之長子陳璧桂因其父囑令購米不允致遭訓責後即呑烟自盡業經中西廨員騐明棺殮因陳在尸場不認訓責奉飭帶回捕房收押在案昨經公堂提訊因無别情姑寛判將陳得志開釋 
[成就將錯就錯之婚烟]  
　　揚州人孫榮煇因將同鄉婦人邊王氏王韓氏等之女巧子女娥帶至滬上串同薙髮匠杜阿榮及杜之姘婦王陳氏將巧子賣與甬人董守才女娥賣與徐茂林之弟徐瑞林等爲妻得洋分用茲經該女母等來滬偵悉控由捕房將孫杜與王陳氏一併拘解公堂迭經訊供判被告分别還押着繳身價諭令原告於七天内明白具禀歸民事案訊理在案昨日復由捕房解究中西官以該女母等並未於限内具禀起訴且查兩女均係正式婚配惟事前並未知照原告殊欠周妥今該原告等旣不具禀起訴宋便久延遂判將案註銷被告開釋 
[裸體侮辱之奇談]  
　　甬婦徐陳氏控唐阿大裸體侮辱等情昨由捕房將唐拘解公堂請究原告偕證王阿毛上堂訴明前情求究訊之唐供因購物口角並無侮辱情事中西官判唐開釋諭後安分 
[小孩攻訐後父]  
　　小孩方和尙被其後父章貴淸控竊衣物由捕拘解公堂訊明判押三月在案茲巳期滿昨日傳程到案給領而程不愿領回方孩供稱父故後母與程姘識以致故父店業財產均被程覇呑所取亦係己物等語中西官以私取自應押辦旣程不愿領回判方送靑年會撫養並諭如程果呑爾故父遺產能有實據准予另行具禀起訴 
[續獲女拐子同黨]  
　　墳山路一千一百七十五號住户丁李氏控王談氏串拐九歲女孩阿三賣與南巿十六舖蔡戴源處業巳由探將王譚氏拘解公共公堂訊押在案昨由捕房續獲同黨王楊氏旋解公堂經孫襄讞會同英領卓君略詰情由以此案係歸美領陪審判氏押候禮拜四帶同王談氏到案併究 
[拐案控告不實]  
　　吳淞路一千三百零六號居人張友才被同居婦人孔姚氏控其誘拐六歲女孩秀鳳昨由捕房將張與女一併拘解公堂請究原告偕證許朱氏姚林氏上堂證明前情請究據孔女供稱係由被告之妻將其誘領出外訊之張友才供不承認中西官以原告所控不實判將被告開釋 
[認借不認騙]  
　　張錫康張石華同控湖北人劉松林以代薦金陵輪船生意爲由騙取洋二十五元及紡綢長衫一件昨由捕房將劉拘解公堂訊供不認據稱此事係陸姓介紹惟向張錫康借洋五元巳還洋一元並不行騙中西官以原告所控証據不足判令將案註銷被告開釋 
[再誌失竊貨樣之嫌疑]  
　　英商興利洋行控寫字人吳林坤與西崽蔣承本私取貴重貨樣業經公堂訊判吳交一百元蔣交五十元人洋並保候訊在案昨晨由廨復訊原告延律師上堂聲明前情請究繼由原告西人偕中西見証李金利雪德司等先後上堂證明目覩情形旋由被告代表律師向各見証及西探等逐一盤詰良久因時巳遇午中西官宣諭退庭判被告仍交原保候禮拜五再訊 
[洋東控告夥友] 　 
　　百老匯路開設雜貨店之某洋人昨投捕房控稱其夥袁某私取店内什物希圖逃逸請爲提究等情捕頭准予派探將袁逮案押候查明核辦 
[聲訴用空原因]  
　　西人高海控式拉夫陳雲林私收客帳昨由捕房將陳拘解公堂訊據供稱因妻子患病以致用空洋二百餘元現兄長在堂願爲料理判押限七天自向原告淸理 
[理處抵款之展期]  
　　陳根心因謝雲慶不理擔保陳朗庭抵借欵項控經公共公堂判邀公正人理處候核在案茲據第三公正人陶君函請展期理處故前晚聶襄讞復訊之下判候函致陶君趕於一星期内理明並着被告於七天内將陳朗庭交案逾限即責令賠償本利向原告繳還受抵道契亦即發交該保人具領 
[借券鑿鑿可據]  
　　王仲如因周裕生不理抵單借洋三百元及歷年利息赴公共公廨具控而周亦以王　匿借單不還等詞投廨互控迭經傳訊候核在案前晚由廨復訊兩造仍各延律師到堂代辯並經周裕生之妻張氏上堂供稱前項方單於前淸光緒三十二年由故兄張老生借去串同王小柄私抵洋三百元故兄祗用五十元被王小柄借用二百五十元聶襄讞以前堂周裕生及今周張氏所供情節支離殊難憑信且王仲如所呈借據屬實遂即宣判云周裕生旣不愿理贖候准給諭歸王仲如照單管業所有該地上原有周姓墳墓着周裕生限期遷葬逾限即由王仲如代爲搬遷 
 
 
 

Page 11

 
 
[夥友虧空賬欵]  
　　夏錫龍控夥友張少泉虧空帳洋五百九十七元避匿等情前晚由廨傳訊被告不到僅由保人投案候示據原告投稱被告虧空之欵内有三百元號臨行時捲取旋據保人供稱被告因事離滬大約在二三日間即可回申王襄讞以被告未到判展期一禮拜俟被告到案再訊 
[代人借債之受累]  
　　周少雲前投法公堂控稱前有華金明托商人爲中向某姓借洋一百元逾期不還商人如數賠出華仍置之不理求請追償等情華供洋係陶桂庭轉托代借商人亦係中人不擔責任判華退去候傳陶到案訊追昨日陶投稱借據上雖係商人出名其洋實華金明所用有華出立之轉借據爲憑仍請提華訊追聶讞員以借據係陶簽字不能推諉判交保限七天交洋華旣立轉借票准陶另行控追 
[拍賣抵欠之不敷]  
　　生源永等號前投法公堂控稱汪湘記與商人等號中往來共被欠銀五百五十餘兩現巳倒閉求追等情判將各物拍賣作抵在案現經捕房賣得銀一百兩呈交公堂請示各原告仍求追洋汪自行到案供各物均巳拍去餘實無力措置判交人銀兩保限一月理淸 
[控追輪船租價]  
　　賚賜洋行買辦吳春林延蒲石律師至法公堂控稱南那公司經理許景文前向該行租用輪船艘以一月爲期計租洋五千元先收六百元另出期票兩紙共洋四千四百元到期往收祗付洋七百元尙少三千七百元賚賜洋東己在吳春林名下如數扣淸現吳向索討置之不理請爲訊追許供公司中之圖章由賬房經管期票兩紙亦係帳房所出商人並不知悉中西官以票係公司所出許爲經理豈能推諉判令交保候再覆訊核辦 
[釋其父而留其子]  
　　高濟等各洋行前延蒲石律師投法公堂控稱　客金幼雲向高濟等行取去金鋼鑽值銀六千兩　被質去請爲追繳等情因金　不到案故將其子金友琦提案後金始投到一併押追昨蒲律師又稱現　將物交還料理外約少三千兩左右請堂上將金幼雲釋出料理判金糼雲准予開釋措交金友琦還押再核 
[金筆套來歷不明]  
　　舟子錢阿福前日手持外國金之鉛筆套在途求售被探查見以其來歷不明將錢拘入捕房昨解公堂請究據供去冬在海鹽地方拾獲係打獵西人所遺失等語判存洋十元保出候查明失主如十天内無人投領准將保洋發還 
[車夫被疑]  
　　日本人金田實住居二區境内前日雇車夫宋石記搬運什物因失去洋數元疑宋所取扭控到區昨解司法科押候訊究 
[滬海道尹公署批示]  
　　公民唐孝明等禀潘耀宗等覇奪蕩田請求派員查辦由批據呈巳悉仰候飭知奉賢縣知事切實查明具復察核呈抄發 
[工巡捐總局批示]  
　　商民瞿慶生禀租地被朦由批禀及地圖均悉查此事係上海城濠官產丈放局主政現經據情轉請辦理該商民聽候丈放局核示可也仰卽知照圖存 
　　寗紹帮酒業董事洪筱初等呈請體恤由批來牘閲悉本總局征收之酒館捐係繼續前巿政廳定章辦理撥充各項公益之用碍難除免希即轉知各酒館妥爲勸導照章按月繳納以應急需是爲至要 
[介紹新刋]  
　　古今游記叢鈔係莫釐涵靑主、所輯凡一十六種皆古今名人之作也現巳出版各書　均有寄售特此介紹 
雜評三 
[是亦一隠患（訥）]  
　　世界文化日進眞理日明呑符念咒之邪説自不足以中人心而害風俗此固自然之趨勢也然亦有當世變之後民力凋敝人心未定不逞之徒借以爲鼓動號召之具中國自受拳匪大創後國人亦巳痛定而悟矣乃近數月來此種邪敎之名目忽又怪誕百出川黔浙粤等省時時發現甚且攻城焚掠爲民大患今日睢泗間三會合併之三元會亦其一也鳴呼此豈細故也哉 
來函 
[上海人張超來函]  
　　敬啓者閲六月二十九日貴報登載上海鎭守使飭拿俠義團名單内有張超爲調查部長現均在逃應一體嚴拿等語查超籍隷上海供職警部前後八年今年辭職後僻處鄉間里黨咸知其俠義團内之張超諒係同姓同名惟恐知者駭異除禀上海鎭守使聲明外特懇貴報登入來函一門以全個人名譽不勝禱切上海人張超謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[打野鷄仿八股體] [  休甯蔭]  
　　鷄以野名打之者甚易焉夫鷄德禽也而名曰野則不德矣打之者不善易哉嘗聞黃浦之濱有扛夫焉著草鞋而　槓棒人固名之爲野鷄矣若乃羣雌粥粥偏來　𡏝之爭而予尾　　欲覓雝喈之侶是何名之不謀而合乎何爲乎一隻去而一隻來求牡者之甚覺其多也吾今日者有慨夫上海之打野鷄者焉打鳴驚鴛醋海之風波不測物固有不可輕打者乃茲何以扭頭扼頸偏欲向人乞斷尾之憐偷鷄摸狗公堂之案牘時聞打亦有不必在鷄者乃茲何以蜜語甜言直欲騙人墮牢籠之計謂天下事有不能勉强者若老哺鷄不哺不能彎　其脚也然至於野鷄之討打則皆出於自願焉竄去跑來好像野貓尋食吃勾肩搭背宛如野狗望雄來而大爺短少爺長拍馬屁猶其餘事謂天下事有不可冒昧者如竉雞之打雄須防越小越凶也然至於野雞之打則幾無一不凶焉迎奸賣俏野狐之禪理難明結隊成羣野　之行爲可惡而娘姨來大姐去做牽頭更討人嫌是故世有以打野雞爲足怪者而打之固無足怪也夫鴛鴦野合亦　恒情假使無野雞以做此生涯則尋開心者於何處下手乎縱花烟間亦堪打趣私門子也可調情而究不若野雞之最爲便當也一尊番佛可定終身半路蕭郎何須聘禮古有所謂雉媒者不圖於今日見之然而世有以打野雞爲宜早禁者而野雞固宜早禁也夫草露野田本關風化一自有野雞以開此例禁而軋姘頭者於是爲暢行焉况大姑娘諱説有夫小寡婦偏稱未嫁固莫若此野雞之最傷風散敗俗也白盡横行東奔西關黃昏人靜扯强拖律有所謂雞姦者不妨援此例懲之當其未打以前使打之者而爲慣家歟或在靑蓮閣或在第一樓隨地可以歡聚價廉物美輕狂者一見而體骨俱酥迨夫旣打之際使打之者而不得法歟或扭巡捕房或送英公廨到處可喫官司則樂極生悲倒運者頃刻間禍殃立至而况雞窠中最多以楊梅餉客乎（不受酬） 
尊聞閣詞選 
[游松方侯家園侯今年正八十以詩爲壽二首] [  南湖東游草]  
　　滿牀袍笏駐春暉聖澤千年捧詔歸天子殿前容走馬華陽洞裹醉仙妃（侯以齋眉圖影見贈八十華陽洞裹仙元蕯都刺詩也）偶牽客感題紅葉（侯極賞余紅葉曲）曾聽疏鐘出翠　（侯邸舊係古刹有城巿出林之勝）半日相從　杖履沙　三兩共忘機 
兩　斜日欲生　　　林　思渺然老樹　霄雲影碎寒塘產月夜珠　早知　　通仙　　見汾陽賜壽筵湖上　　誰得換五千道德祝長年（侯善二王　出示右軍六十帖并許作　見　） 
自由談話會 
　　　德會規則一不狎邪二不賭博三不必華服四不必以酒肉宴客五不輕寒素 
入會者蘇州金維澤鎭江謝畦成孫　洲揚州張幕虞 
劇談 
[滑稽新劇錯姻緣（共十六幕）（上半本一名專制婚姻（下半本一名自由婚姻）] [  天虚我生編]  
　　第七幕才智兼全令媛能事 
　　（佈閨房或花園景）（小旦扮女學生樂自由在場踏風琴唱歌一小　　琴笑視）（末樂景明　遽上） 
　　呀女兒誰知你在這裹倒呌爲父的往學堂裹找你去來（小旦停琴趨前笑介）爹爹找我有什麽事末）見呀爲父的有件兒要事和你商量來來咱們坐了好講（顧婢云）佩兒你去倒一杯茶來（婢下）（末携小旦進末坐琴位小旦旁立（末云）今兒我在外面聽説警察署拿到一个亂黨我因奉着密查的委令我便去看可巧他們正在私用刑訊先頭還不容我進去後來我便使個强硬手段闖了進去一看那個亂黨不是别人便是我的學生柏式　（小旦驚介）呵吓柏世兄入了亂黨嗎末那有這事他是從來足不出户連朋友也沒得如何會做亂黨不必説是偵探誣害的了我想把他帶了回來問個明白無奈那個警察官兒不肯我便打電話去禀知上頭誰知上頭吩咐叫送軍法課問去（小旦發急云）阿吓送到軍法課去可不是九死一生嗎（末）便是爲此所以我趕回來和你商量好女兒你是看過法政書的你總該有法子可想（小旦）哎吓吓這個亂黨的名兒如今是通用軍法的了那裹還有辨訴的餘地只不知有什麽證據（末）據警察官説他那皮包裹有一支手鎗和亂黨的委任狀據你世兄説他皮包裹原有的是珠　首飾都是新娘娘的物件他昨兒娶親娶的便是你乾妹子莫碧桂他嫌他醜不願和他成婚因此逃避出來打算往日本游學去的路上碰到偵探把他皮包搶去硬呌警察拿住了他却把珠寶換了兒器（小旦）呵吓這還了得難道便分剖不明嗎（末）若非我到那裹早屈打成招了如今解到軍法課去倘然是分剖不明可不是送了性命好女兒你替我想個什麽法子救他一救（小旦）爺爺何不進府去替他説個明白（末）我早去過了他們説我旣是師生例該避個嫌疑好歹自有課長審問軍法上是沒有人情好講的你想呌我如何説法我滿心想轉打不出一個主意跑去找你表兄又找不到只得趕回來和你商量好女兒你總該想個好法兒呢（婢送茶上末接茶授小旦作撫愛狀）女兒你吃口兒茶快快替我想法子 
小説 
[俠女花彈詞（十五）] [  東埜]  
　　第六回遇俠（續） 
　　秦老夫人暼然瞧見從素珠手中取過來細細看了一遍問道素兒這不是你的手帕麽以前聽得桂香説起巳經遺失的了怎麽會到這裹來素珠道這條手帕原遺失在虎邱石上當時拾得的不要就是這位俠客難道世上竟有這般凑巧的事他口中如此説着兩個粉頰上巳隠隠泛出兩朶桃花來　碧究竟還有點孩子氣痴站在旁邊笑着隨説道這個還不算凑巧從　宣帝求故創樂昌圖破鏡凑巧的事多哩區區手帕就無足異了我想世上惟有覆不不能重收其他珠還璧合之事何時蔑有他説到這裹便忘其所以的向秦老夫人説道太夫人你還不曾見過那恩人倘然同素珠姊姊並立在一處實在是一對璧人兒這幾句話不打緊只把個素珠急得哭了埀碧連忙賠罪秦老夫人却見他女兒晶瑩淚眼中微露得意之色心中有些覺察便微微一笑起身説道我等且到外面去素珠此時却不肯去了秦老夫人曉得他撤　撤痴抝是抝他不過的便請垂碧在前引導先到外面同俠客會晤果然丰姿爽颯氣宇軒昂秦老夫人先稱謝一番然後問起侍女桂香消息據那俠客説他在虎邱山上長江輪船上那他會見過兩次所以認得他只不曉得他名字罷了這回救了同母女兩人後重回泊舟處所便是爲少了一個人再去尋覓只是把岸上的屍骸逐個認去並沒一個女子據此猜度起來他必然不曾遇害只是他究竟何處去了實在是個難解的問題那俠客又説道昨夜在遠處聞得鎗聲自巳素姓好事便馳去偵察待到岸邊見羣盜方在一擁入艙我因投鼠忌器只伏在對岸蘆　叢中窺察後來見事急了便發刃殪其渠魁引汝輩出險並不曾和羣盜决門地上那些屍骸想是桂香之力只他何以有這種本事現在又往何處去了秦老夫人道此兒來得突兀去得也突兀令我懷疑不置現在别無他法只有慢慢的探訪所望天相吉人保佑他的前途逢兇化吉吾便可以安心了衆人點頭稱是這一晚那俠客因身體不舒服先至側廂去睡了秦老夫人素珠小姐同王氏母女圍桌而坐飲酒中間垂碧仍舊約素珠到他房中安歇素珠不肯垂碧定要他去秦老夫人笑道你等不用爭執我來解圍便向王氏問道王家嫂嫁你的　坦那裹去了何以不見王氏道昨天因事往親戚家去今晚想必回來秦老夫人便笑向垂碧道那麽素兒可不能奉陪了垂姐好意果然卻之不恭只恐你丈夫見怪誤了他千金一刻我在客中可就賠償不起呀垂碧紅暈於頰正待發話忽聽得外邊敲門聲響高呌開門聽那聲音便曉得是他丈夫垂碧狠不好意思搭赸着先自回房去了衆人各散當夜秦老夫人同素珠小姐在王氏房中安歇王氏睡在閣上他們小夫妻兩口睡了一房正是 
　　明燭光　笑語喧兩家骨肉喜圑圓那壁廂是思深伉儷情何極這壁廂是母女依依玩月斜莫向滄桑話身世且將心事卜燈花他道你是衫痕映綠裙拖紫風範安詳屬大家你羡他是裙布荆釵甘樸素夫妻相對話桑麻紛紛世熊無憑準隨遇惟期得所安樂事倫常原不少暫停絃索復開端（按此段唱句韻多未洽編輯者不睱爲之改造惟希閲者寛諒） 
[小情俠説（北美婦（二十七）（美人柏列希著）] [  是吾譯]  
　　正夢想間從樹林中窺見一婦背向立手若有所攀援者聞足聲四顧探視隊長即趨前曰請寛恕汝不必驚婦人注視良久乃笑曰衛隊長君吾熟識者有何驚不待隊長啓吻巳趨至行握手禮則即密納姑娘也秋波斜睨作歡近狀謂隊長曰吾與愛迪無日不講及汝勃來納統領銜恨剌骨不許提及汝名所以吾與愛迪常私下相語耳汝面色淸癯傷未復原乎隊長曰吾出醫院不多日耳此係傷後第一次戎服出　刻下身體巳安健如常矣勃來納夫人仍庽尊宅乎曰誠是吾等在此過冬雖嚴寒甚安靖勃來納統領午後在此今晚與吾等同出幸汝到此在吾等未出之前得與叙　隊長默思欲遇勃來納統領久矣然遇之於愛迪之　前則又不如勿遇　不與愛迪會面也乃謂　納姑娘曰汝説今夜將離此欲北行乎曰至孛　的　及華盛頓也因兩星期前不出十里之遙砲聲隆隆且鄰近有兵士搶掠之患吾家多婦女　此外惟有黑奴二人不足以抵　故勃來納統領勸吾等舍此他適用騎隊護衛而行可保無虞至此邀隊長進宅曰愛迪見汝將喜出望外矣但未　以前汝須助吾一　吾欲將葡萄　安置於籬笆上惟籬笆太高甚難安置吾擬踏在樹枝望看護吾免墜落隊長如其言助其上未幾失足隊長急扶持之密納姑娘含羞面笑眉來目去頗有所思不知愛迪聞門外喜笑聲出外探視巳窺見其事矣隊長探首一望見愛迪立於門側滿面怒容正欲退入密納姑娘亦見卽呼曰愛迪衛隊長在此汝見否對曰吾認識之也語甚　剌又曰吾不應出外窺破私情也密納姑娘紅潮暈頰曰褒貶由汝説第汝未知其底蘊也曰汝誤矣吾何褒貶乎此事與吾無關言畢即退密納姑娘見其進去後向隊長一視旋倚板凳坐大笑曰譏剌太甚吾想其决弗告諸勃來納統領也 
　　隊長曰吾與勃來納夫人素稱莫逆恐從今以後將與吾絶交矣密納姑娘曰彼决弗如是刻下汝務必進内吾等將此事之詳細告知則彼之疑圑可打破矣隊長曰吾見其怒甚不敢與言倘事後言之彼必謂吾等文飾未必盡信也奈何况爲時巳晚同來之護衛隊己在山谷間佇候吾不能再逗留否則與勃來納統領相遇彼此惡感又將衝突矣密納姑娘曰汝决意去乎吾亦不克曲留甚願途中弗遇爭鬥之事隊長握其手曰吾等交好如初望汝於勃來納夫人前代吾説項密納姑娘曰彼　剌太甚恐驟難進言耳言畢隊長即上馬而别由叢林出見護衛隊肅然佇候詢軍曹安孛曰汝有所遇見否曰有十數兵士經越此嶺而西不遇片刻前事也隊長知係勃來納統領所帶之護衛隊也深幸未得相遇免有衝突隊長見黑雲四合暮色蒼然乃命軍曹煑飯即在此處住宿軍士等飯畢卽據地臥惟隊長心緒不　不能成寐默思勃來納夫人今夜將與統領北行又思在此壙野中如敵人來攻當有何法禦之轉輾反側竟不安枕 
[輓徐了靑先生] [  桂香室主吳均一]  
　　别同社諸友　赴修憶頻年忝附神交季子劍應漸我挂貽栩園一書竟成絶筆看雜誌空留小影陳蕃榻巳慨塵封 
[輓了靑姻兄] [  桂臣]  
　　當年蓮幕早結主知劇憐車馬馳驅才略未敎雄宇宙此去蓉城不隨物化惟念妻孥孱弱精魂應自戀家山 
[輓了靑姊丈] [  沈吉仁]  
　　離亂感滄桑記當年邗水來遊詩酒留連敦戚誼　肓成痼疾悵此後空山凄寂風流消歇喪斯文輓了靑君詩文聯語極多不及登載祗將作者名字彙列於左以誌感謝 
　　淮安許隠農浙槍李介康蘇州金　澤 
　　天虚我生率公劍秋瘦蝶太和東埜亦僧是吾浮生獨鶴詩隠天放還就居主人眞州趙二覺迷天韻警衆老范乃淸天寄冰　習　豁庵漁郎韋士笑默鈍公泗濱野鶴蠖屈擬天悲吾竟恨熱廬立三一得有吾厂广子佐彤述而天一虚白槁木子天　丁生呆　曙鶴超白生少芹酒丐子枚　廬問鶴諸君鑒上月感承投稿本館敬備潤筆資少許請向本館陳　賢君收取爲荷 
 
 
 

Page 15

 
 
   
 
 

Page 16

 
 
   
 
