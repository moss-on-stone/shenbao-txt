# 1888 - 153 - 4905437

 

Page 1

 
 
[新印思益堂日札告成] [  申報舘主人啓]  
　　長沙周應甫太史壽昌生於嘉道之間博學能文深為曾文正公所器重著有思益堂日札五卷歴叙　本朝掌故旁及章野桴說洽見殫聞有條有理體例葢倣之容齋隨筆朝野僉載而其精審諦當尤覺過之後附英吉利攷一篇洋洋數千言尤為談洋務者所必不可少立言不朽太史有焉本舘訪得原稿用新式鉛板印成校核精詳裝潢古雅釘成二冊每部計洋一角二分定於五月初一日出售諸君子欲窺全　者請至本埠南北申昌或各外埠申昌書畫室經售申報人購取可也 
[饔正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恆泰里出售此外則南北申昌及本賬房皆可購取價碼仍照四十元至其梭封印訂裝潢無不精益求精早為有目共賞所有售出股票亦統歸恆泰昌發書此佈 
[招售經室續經解股票啓] [  點石齋主人謹白]  
　　經解彙刻首推通志堂體例可謂　矣然所采多宋元儒先之說時好不尚焉及學海堂行世而士知實學直可爼豆漢　衣被天下矣然所取　　足本次第僅據生世疇人之傅廣雅這編盡列其中通儒微　其體例後學又苦於檢尋此編所定依經編次則全仿之通志堂而棄取之　一以　學為宗凡稍入宋儒論說者概從割愛廣微　　力　幽光采成書至百七十餘種之多積卷牘凡千四百有奇又復　綜加精條流不雜博而有　富而有倫東海九京可作儀　英靈未泯其許為功臣視為克子乎凡所採諸書除坊間所有者十居其三此外或孤本行世未久燬於兵燹或家　稿本珍秘殊甚未經鉛　博學通材欲覩其書甚於飢　或知其名而未見其本或懸百金於市搆之累年而不得者皆不惜重貲竭力羅致都為一集實儒林之鉅觀不朽之盛事也閱所編目便知其書之可貴核其卷牘又悉其價之甚　本齋志在壽世匪以圖利預定者僅取工本先繳洋八元後找十八元取書一部外加文木箱子一只約六月終成書截數後不預股者準　售每部四十元滬上股票頗多　議惟本齋從未失信於人　　　　諸公洞鑒之中無俟贅言目錄列後特此佈聞售股處在上海拉圾碼頭點石齋南局帳房及三馬路申報舘帳房蘇州察院塲奎文書局京都　豐　票號揚州多子街申汕頭吳明麗福州復利洋行香港文裕堂書坊廣東十八鋪中約申南京申昌天津裕通恆申昌本埠三馬路申昌 
[議賬剩語]  
　　昨有鴛湖肄業生郵來一稿其言曰堯有九年之水湯有七年之旱雖聖人在上而天災流行國家代有亦視其人之　救何如耳我　朝厚澤深仁有加無已康熙雍正乾隆三朝普免天下全租者七次分別蠲免不可勝數凡有災歉經各督撫嘉言入告無不立沛　恩施宜其上迓　天和隱弭水旱沈災共樂太平世宙矣然而天災流行國家代有光緒三四年分晉省奇災最為可慘閱當時鐵淚諸圖至今淚痕猶在不謂由晉災而後若秦若皖若粵若閩若江西若山左迄今十餘年災歉頻頻賴東南諸大善士竭力籌畫除巨欵疉至外有以席費助賬者有以戲資助賬者甚且僕婢娼優亦有願發善心以助賬者而勸賬之術有繪諸圖畫有布諸歌詠更有創萬善同登錄以冀人之助賬造作善降祥冊以誘人之助賬苦口婆心無微不至然而勸賬之心窮助賬之力竭矣如此而欲議賬於今日猶强弩之末勢不足以穿魯縞也乃前憂未去後患又來去年鄭州决口約有三百餘丈事聞於　朝特發內帑十萬兩並准截留銀三十萬兩俾資賬撫　皇上軫念民生凡在食毛踐土之倫莫不同深感激無如需欵六百餘萬工程浩大彌補豈易事哉　朝廷不得已之苦衷幸各大憲能分宵旰之勞設法勸辦不至急遽無措僕送春日偕滿腹經綸子閒步於大街曲巷見有厘捐總局示條大書特書河南鄭州災荒苦狀第一欵載明今年四月初一日起絲業每包於正稅外加捐六角第二欵列錢典兩業亦須分潤惟不載明捐數章程其餘紳商戶寗紹杭嘉湖五府各委一員會同地方官妥勸等語夫商賈之苦至今日而不可終日矣而絲業則尤甚我嘉湖兩府凡業此者與吾祖居者十無一焉與吾殳居者十無二三焉今欲每包加捐六角雖出自鄰戶然生意究屬難做至錢典兩業輸捐極是粵匪後凡開行設鋪無大無小無不有捐坐賈有捐行商有捐惟該兩業極大資財極大進出反退而在後一無報效於斯下一令曰錢典兩業照本一萬抽捐若干由開張之日扣至辰下按年計算一並匯於災區想各東非紳即富諒不吝此區區他若妥勸糾富一事如照上年直賬式挨戶送信無怪議其後者謂為沿門托鉢非特有傷體面且多紛擾更有不公之處僕亦不能無憾焉我鄉有某巨富而有勢力者蓄腴田七八千畝設典鋪十七八處為戍寅風晉賬會辦首先創捐英蚨百枚共事者莫不唯唯從命且有獻以諛詞云積善之家必有餘慶某巨富意氣揚揚甚自得焉後把持捐務斤斤較量時僕亦與斯役有鯾直某某從容而起向僕一揖而言曰老夫有負郭之田數十畝願毀家　難為諸君倡某巨富知其命意面為之赤膽為之裂不敢與之計較時堂翁為山東張蕙團大令甲榜出身不避嫌怨竟向某巨富捐銀三千兩為善堂公舉至今口碑載道鯾直者之力居多也今天下之最富者莫如官前有某侍御奏廣東獲咎人員曾任美缺如某某等抑其有餘為貪婪　戒　聖上不韙其言恐類於世之倒竹筒有失　皇家體統然僕以為當今而欲議賬捐莫如將紳富之家按其由畝捐錢五十文如有田百畝合之捐錢五千文在百畝之家出錢五千文不啻九牛一毛由是千畝尤畝數以遞增則江浙之賬欵不難驟集蓋江浙風氣以無田為恥凡一官解組即謀良田故雄於財者莫不家有千租千租者千畝之田時有諺云百畆之家婚嫁易有令人傾慕如此更有地方公欵向來存於典肆者一幷抽出藿助賬其勢似難其理極合昔與徽友閒談述及賊匪以前地方公欵如積榖捐善堂捐積街捐等毀沒於江浙擾亂時者不知幾千萬億便當時有不避衆怨之丈夫出而提前抽出為軍餉之小補豈不甚善乃計不出此徙為庸庸者之侵呑可勝慨哉蓋存當之欵大抵皆無用之欵不然周年五六厘人亦何樂而貪此微利哉總之此等皆為閒欵今以極閒之款置諸急用之地可以救生靈可以宏轉蓮况乎急則不可稍待閒則可以續補即今日取而用之行見不十年而諸欵又集矣客有遺我談天一則讀之而有感於中因泚筆詰之不知　合於當道之意否 
[諭旨　錄] ○四月二十二日奉　上諭京師人夏以來雨澤較少降旨本月二十三日新詣　大高殿拈香並派貝勒載瀅等分詣　時應宮等處拈香　申祈禱茲荷　昊慈垂佑前一日渥沛甘霖慶幸之餘倍深寅感本月二十三日朕仍親詣大高殿拈香　時應宮着仍派貝勒載瀅　昭顯廟着仍派貝勒載　　宣仁廟着仍派貝子奕謨　凝和廟着仍派輔國公載澤同於是日分詣拈香用申報謝仍兾仰邀　鴻　甘　頻霑以迓　天庥而慰農望欽此　 
 
 

Page 2

 
 
[本館接奉電音] ○昨接京友發來電音有本月二十八日　諭旨三道敬謹譯登○四月二十八日奉　上諭福州將軍善慶老成幹練忠勇性成咸豐同治年間帶兵剿賊轉戰直　河南安徽江南湖北山東等省所向克捷卓著勳勞殄斃逆首任柱等厥功尤偉歴任杭州副都統杭州寗夏江寗將軍旋補授正紅旗漢軍都統並令管理神機營幫辦海軍事務均能實心任事克稱厥職上年簡授福州將軍到任以來整頓操防不辭况瘁方冀克享遐齡長資倚任遽聞溘逝軫惜殊深善慶着照將軍軍營病故例賜卹加恩子諡任內一切處分悉子開復應得卹典該衙門查例具奏賞銀一千兩由福建藩庫給發靈柩回旂時沿途地方官妥為照料准其入城治喪其生平戰功事蹟著宣付國史館立傳並於立功省分建立專祠伊子四等侍衛依立付佈着賞給二等侍衛巴克坦布多倫佈均着俟及歲時由該旗帶領引見用示篤念藎臣至意欽此同日奉　旨福州將軍着希元調補吉林將軍着長順補授正白旗漢軍都統着定安補授定安現在出差未到任以前着果勒春署理欽此同日奉　旨黑龍江將軍着恭鏜補授欽此 
[福州茶市] ○西字報言福州茶市現已開盤其茶較去年為佳其價每擔約加洋三元云 
[臺北大火] ○淡水內山距三角湧六七里有名杏溪村者建一小石城內住二百餘戶環城外者亦數十戶桑　鷄犬幾如世外桃源四月十一日申刻城內某姓火發於室驟難撲滅同時被火者數百家磚瓦土墻摧燒殆盡延至戍亥間始熄就中巨富如景新景恭兩昆仲店業蕩然並焚斃男女十一名樹林燒去七萬餘株未經殃及者僅剩五家哀鴻遍野不可言該處撫墾委員旃掞庭貳尹申禀各大憲後當由省師委員派淡水縣捕廳吳厚伯參軍馳　查　林詩甫星使邵小村方伯亦分別派員　勘並各捐廉助賑此臺灣未有之奇災也 
[生番出草] ○臺地生番殺人謂之出草去冬自劉省三爵帥設法剿撫後已一律歸化惟番性無常往往旋服旋叛大嵙崁之竹坑四寮兩處番民雜居近又出有命案均係土民被其戕害該處統兵官鄭紫濤都戒　撫懇總局委員陸自牧明府各帶隘勇三百名由加九岸之白阿歪社竹加山之樹林繞社進勦又因山徑不熟飭令化番百四十人作為前導幷聞該處衛隊勇於四月初二日出山頷餉行到污來社亦被生番殺傷一名似此梗頑真同化外也幸有懇神林秀川者率其佃丁九百名會同營官劉朝岱林建庸等各告奮勇分兵前進十二日誓師十三日冒雨直搗十四日劉營官用開花炮攻開加九岸之樹林繞社羣番率其子女跪哭求降幷許即交兇手聽辦該營當即紮於是處進攻石納林營官攻加九岸之白鴨尾社亦用巨炮轟擊鄭總戎陸大令則駐兵合慍社居中調遣分路接應一面再攻　家山其馬里恩等社以前充番割之史阿年等偏師橫搗各社均望風披靡連日三路捷報絡繹而至論者於是役謂鄭總戎陸大令明攻暗襲高度得宜正如飛將軍從天而降使防之無可防避之無可避厥功偉哉 
[臺疆雜誌] ○前報登有美國欽差赴臺一節茲聞美欽差在於大稻埕之旗昌洋行本月初十日乘輿到撫轅拜會省帥接見之下坐談良久辭出後旋即排齊儀仗赴旗昌洋行答拜以示輯睦之意○善厚齋軍憲在福州將軍任內因病仙逝臺地接得電音當由省帥飭令營務處委員延司馬年即日乘坐伏波兵輪前赴福省弔唁○全臺營務處前署臺澎兵備道陳展堂觀察因其夫人仙逝請假二十一日已登前報本月初八日觀察始赴撫轅銷假命輿至各衙門謝步○臺北洋文學堂向只英國教習一名近因學生額數日金每日至學堂督同諸生講習後下午三點鐘又須赴撫　教省帥之第三四公子現擬問廈門聘請副教習一名來臺分督功課以免僕僕往來省帥已允其所請矣○十一日午後有小火輪一隻由滬尾開向臺北行至關途潮退擱淺有小工陳姓者下水推輪兼以測其淺深時值風錘浪湧立脚不穩被水冲下頃刻里許救之不及竟與波臣為伍　其家向居滬尾只有一妻年方二十許並無子女亦慘矣哉 
[帝京雜錄] ○湖北撫憲於四月中旬入奏查得湖北駐防襄樊各營馬匹不敷應用現委委員赴張家口喇嘛廟一帶採買戰馬五百匹以營資中需用惟經過各處應請飭戶部轉咨令其免稅入行聞此奏已由戶部飛咨張家口左右兩翼以及經過省分督撫一體遵照矣○漢京官春季米折銀兩統共七千兩有奇四月中旬經戶部札飭銀庫如數發給旋經銀庫定於四月十一二日兩日開放○四月十七日夜間前門外大柵欄天匯軒茶社門前忽有一三十許人仰臥而死經更夫瞥見報明中正司署次午蘇司官親往檢驗當經仵役驗明實係因病身死別無他情乃将屍格詳報城憲以待究訊惟死者衣履鮮明手中尚提水烟袋一枝察其狀貌絕非乞丐之流不解其死於街頭之故且兩日並無屍親投案頗屬可疑蘇司官遂派幹役各處尋察仍無頭緒云○客冬經戶部指撥各省解部籌邊軍餉銀一百萬兩曾經定限五月解到一半十二月解清刻因所解寥寥乃由戶部奏催令於五月前解到一半倘有因循不解者指名嚴叅聞已飛咨各省遵照矣○四月中旬清晨前門外迤東興隆街有一官長衣冠齊楚後隨差役甚夥擁護一車車中裝一極大酒蔞凡遇街頭擺酒攤者急令差役向其索官酒店發票察看如無發票或發票日期太遠急呼差役將罐中之酒灌入車中酒簍中然後厲聲向擺攤者云嗣後如再敢販賣私酒定行重懲言訖率役至他處酒攤亦如前狀觀者如堵然皆莫解其故有知者謂前數日有官酒店十八家聯名遞稟稅課司因近日京師各街巷酒攤林立私酒暢銷酒店因此日見衰敗若不早為嚴禁恐與稅課大有妨碍故由稅課司立派隨員尋察街巷也○四月中旬薄暮時東便門忽有三車入城其行甚疾經崇文門稅課司巡役瞥見急邀他役一齊將三車攔住其三車各坐一口操南音之人輙向羣役詈罵並云我等入京鄉試鼠輩焉敢無禮於是觀者如堵咸以巡役刁難士子頗為不平勢將用武詎諸役强將車中箱篋斷鎖以騐觀音瞥見滿箱烟土始知其假冒鄉試士子因各袖手旁觀旋經諸役將軍與人一併扭送稅課司辦理○四月十八日午後有一提筐賣食物者誤入南海西苑門當經侍衛綑交步軍統領衙門至如何懲治尚未有聞 
[津郡叢話] ○楊柳青河南老圃王俊於初四夜在田間被殺屍親貧甚只報汛弁未候以邑尊相騐即行成殮已列前報聞有人謂事關人命匿不報騐恐非善策隨由家屬協同地保補呈報案天津縣孫筱幷大令片請委員於十一日開棺檢騐時屍已經七日家屬循例具結開棺此露屍身臭穢之氣觸人欲嘔而屍身浮腫大如五石之瓠面目更黑於釜底煤件作舁屍肉隨手墮祗得將棺覆下然後騐明屍傷填格錄取家屬供詞由委員發給屍廠差役飯食錢文飭屬殮屍候緝兇手歸案究抵至于兇手或謂已有端倪蓋有甲乙二人向以魚肉老圃為事去冬竊王糞被獲不以為恥仍向王索錢臘底又以木炭饋　農人按照市價三倍取值派王名下計炭五斤索錢五百文王以前嫌璧炭而錢不付王死後甲乙不知去向村人竊竊疑之然命案重情是否屬實非局外所能臆斷也○楊柳青人王立本年約四十歲王係曳尾之龜妻係肅羽之　其錢樹子曰金玉寶玉名噪一時向在侯家胡家大院賣娼嗣以重價脫籍從良王遂回楊柳青買田置宅居然富家翁但王雖飽衣足食而其父仍啼飢號寒又王性同梟獍也十六日偶因細故　父投河老父失聲號哭街鄰不平有髪指眥裂者而王仍嬉笑怒罵旁若無人後經鄰右解紛未釀逆倫重案而王是日陡思重病當夜即患癱瘓呼號床席計兩日夜至十八日斃命身後無子所遺銅臭正不知歸於誰何之手錄之以為不孝不義者儆○津城亢旱已列前報現在官憲擇於廿三日起廿五日止禁止屠宰設壇求雨三日以冀渥沛甘霖○大沽營勇季永慶與崔二同營時相過從即所謂古禮通家男女不避者季妻趙氏遂與崔二成姦屬垣有耳季遂知之於十九夜野鴛交頸時懷利刃踢門而入出其不意於姦所雙雙殺却割取首級兩顆投縣自首天津縣孫筱坪大令于廿一日馳往騐屍再行核辦 
 
 

Page 3

 
 
[粵東記事] ○二十日下午香港火船行抵省河將欲泊岸有挑夫數人乘一小舟欲躍過火船包攪生理不料舟與火船相碰遂致覆沒諸人悉數落水餘得救起惟二人則與波臣爲伍矣傷哉○十七日午後有黑氣一條起于空際陡覺狂風怒號勢如翻江攪海人皆疑禿尾龍惡作劇無不戰慄海上渡船皆燃礮望空轟擊冀壓邪氛而黑氣由西北方飛去聞經過之處樹木皆有摧折源頭鄉之廣雅書院亦被風吹塌一座○番禺縣屬某鄉落有劉姓父子兩人皆以務農爲業一夜更鼓初敲方欲就寢忽然電光滿屋霹靂一聲父子同時擊斃鄉人詫爲異事來觀者甚眾見兩屍相對屈膝伏於地上是亦異矣○前日河南地方有某甲向某乙索還舊欠乙無以應彼此口角爭執甲忿不能平就路上抬石一方向乙擲去適中要害血流如注昏倒在地越日而死乙之親屬扭甲到縣請辦殺人者死律有明條恐不能爲甲輕减也○十九日下午有年約三十左右之人行至十二鋪大巷口忽然倒地面如土色見者問其何故據言肚痛有以時症藥物灌之者全不見效爲及片時卽登鬼錄後經其親屬領回備棺收斂○前日有婦人手持什物一包在竹欄門口陡被匪人掠去該婦人大聲喊救苦於無人相助無如之何據婦言包內是貴重物件奉主人之命欲往押店質錢今失所在實無以對主人言畢不禁大哭見者憐之該處係通衢大道且匪人敢如此橫行可謂愍不畏死者矣○南海某鄉落有梁姓聚族而居素稱殷富前夜突來暴客數十人明火執仗肆行刧掠旣刧一家尚爲不足又顧而之他連刦七家計贓已有千餘金鄉中之強有力者持械追盜相與格鬥斃其一人聞已赴縣報案盜勢披猖一至於此有捕盜之責者當何如加意巡防哉○同德大街福音堂現來一美國女醫生每日施藥施醫全活甚眾遇有貧之者並給以銀錢俾資調養○瓊州撫黎局上年業經撤銷現在黎民尚未安靖大憲節將該局復行舉辦俾資治理札委候補縣陳起倬大令爲提調按大令前署瓊山縣多年於地方情形頗能熟悉委以是差可謂人地相宜○聞近日西北兩江之水日漸加漲三水縣屬之西南埠適當其衝平地水高八九尺鋪戶民居均遷至崗頭以避水南海縣屬之佛山鎮水亦淹沒或一尺或數尺不等雖無妨礙而市面因之減色矣○前日有貨船一艘滿載油豆等物運往黃埔惟船小貨多且當海潮初生波浪洶湧行甫半里之遙舟子把持不住卽遭沈溺所有貨物盡付東流而人口則賴救生船拯救得慶生還亦不幸中之幸也○新授高廉道士觀察景賢前日挈同瀛眷起程赴廉州履任官輪二艘灣泊天字碼頭屬下文武各官均赴江干如禮恭送○廣貞輪船在香山洋面緝獲要犯林亞全等共二十二名當卽押解來省交讞局審辦經過地方均有兵勇護衛 
[書院開課] ○寍郡新建鄮山書院告成後尚未開課茲聞　縣徐翔　大令示期於本月二十八日舉行甄別凡真監生員於三日前各赴禮房報名填册屆期齊集校士館聽候命題局試 
[相騐自縊] ○本地人張振奎年　十九歲能操法語在法捕房充當西崽其父張吉生在道署爲雙月承差家住大東門外壩基上開有刷染店振奎昆季五子長已授室振奎居次第三子出繼於外家中惟老母與姊及兩弟而已振奎於去歲訂姻某姓尚未完娶其東人近因患病在醫院養病令振奎照看房戶不知爲何事竟於前日以帶掛於門闌之上自縊而死其時將門鎖閉鎖匙本有兩個東人與西崽各執其一東人在醫院而鎖匙在捕房樓下寫字房內因欲換衣服寄信到捕房尋西崽不見開門取衣則已懸掛在內當卽知照伊家法捕頭備得祿卽着包探江得令赴縣報請相騐屍父張吉生屍母顧氏聞信奔到十二鋪地甲金文亦投縣具報昨晨經屍父張吉生偕同地甲投縣求請免騐上海縣裴大令早已帶同仵作書役人等出城臨驗張吉生隨卽感到攔請免騐并聲明一切大令准予免騐著具免騐自行備棺收斂切結存案後復傳屍父到案研問棺木衣衾如何備辦張供托人代辦棺木計洋十二元另備衣服衾枕大令謂本縣賞洋二十元爾當好爲盛殮着具領狀卽爲發給其家屬皆頌邑尊之德棺木預備在工部局後門外扛進收斂仍由後門而出邑尊見殮畢時已十二點鐘隨卽排導回署 
[吞服火酒] ○某西人住居城河浜四明公所相近日前吞服火酒意圖畢命當卽送歸醫院施治不知能否無碍也 
[縣案彚錄] ○前日老閘北巡防局節送受傷人吳金海并行兇人王阿寳到縣昨日傍晚時裴邑尊升坐大堂訊究吳稱小的在垃圾大橋北堍顧秀元所開豐和酒店內爲夥前日王同朱姓等到來飲酒滋閙小的勸令弗閙伊等隨因酒肆凶將小的毆打叩求驗傷究辦顧秀元稱小的向開豐和酒店王等素來在閘北一帶遇事生風求請嚴辦王稱小的同朱姓友在該酒店沽飲適有名和尚者同一不識姓名人與該店夥口角爭毆旋有局勇到來和尚等眼快逃避小的誤被拘送邑尊節仵作騐侍吳僅有微傷着令自行醫治王笞則六十板荷枷一月發犯事地方示眾其避逸之和尚等候查明從究○浦東洋涇鎮錢楊氏挈子福林投縣喊控族姪福春毀物攫洋扣求提究旋經裴邑尊升堂訊問楊氏稱福春因借錢不遂突於前日偕伊父到家將福林毆打并將什物毀壞後入臥房攫去洋六十元并錢布等件小婦人孤苦祗得奔告地保郁福修向論不依叩求提究邑尊着明白補詞呈侯核辦○張廟生因案管押其母某氏投案求釋邑尊以其胡閙揮出不准○前日有關顧氏投縣喊控顧啓山騙洋逞刁將小婦人拋棄叩求提究經裴邑尊研訊之下顧氏稱小婦人因丈夫去世遺下兩幼子無人依賴在妓館幫傭姘顧啓山五載餘　上月間囑小婦人措洋二百五十元可同到沈小芳妓館內幫傭小婦人信以為實竭力措洋如數交與伊手豈止伊喪心昧良取洋一去不回後經訪悉又與阿寳姊姘識已同往沈小芳處傭上小婦人向論遭蠻現在母子度日無資叩求提究邑尊着原差將該氏帶往英公堂稟明情節請蔡太守節提　控人證送縣訊辦○前有新閘巡防局送縣之販私人陳惠德朱齊根而名經裴邑尊訊押節查在案前日邑尊升坐大堂據十圖地保李子良稟稱陳朱之小錢五千餘文實非伊等所販因由豆腐店向伊等買布且知伊等是崇明人乃將陸續積下之小錢折付與伊等邑尊遂節將陳朱二人開釋小錢暫行存庫侯燬○監犯陸厚卿前日經裴邑尊升堂訊明批解隨由原差帶陸餘當晚起程結府司衙門定讞○昨報列剪刀匠王增壽藏匿城磚經陳伯葵明府訊責枷號云云茲悉陳叅戎查明此磚委係前房客所藏且祗數塊念王係貧苦之人遂片請從寬開釋○昨有婦人朱陸氏挈子真寳投縣喊稱丈夫朱春山向開米店被歇夥陸靜安欠洋廿二園經人理勸以八折歸價丈夫向索反遭毆傷蒙騐傷後將陸笞責枷號在案今被陸之胞姪到來吵閙且丈夫病重叩求究追裴邑尊著令開呈節略侯訊 
[英界公堂鎖案] ○夏月娥被控秀水縣人李春江攫取耳環解由蔡太守判笞李春江二百板遞籍等因已列昨報又有王陳氏訴女兒秀中在門口玩耍被賊捋去金圈奔逃未獲今知夏月娥被攫耳環或者女兒金圈亦是李春江所捋請爲查問蔡太守命將李春江帶案令該氏之女秀中認明是否李春江所捋秀中則稱不能指實李春江亦不認捋圈太守諭該女退去李春江照原斷笞則遞籍○莊阿仁稱掮藥材雨傘　路突遇陸星如冒充捐局巡丁向我所賄要給錢二百情同拆梢與論爭執由捕拘案一百六十九號華捕稟由莊告知我拘陸送案陸星如供寗波人向爲水烟生意不敢冒充巡丁所賄蔡太守判笞陸星如一百板再行遞解回籍○三百三十二號華捕稱昨夜見妓女胡阿寳在路拉客　此拘案胡阿寳供丹徒縣人窮苦無奈以致爲娼不敢拉客蔡太守判將胡阿寳發官媒收管後備文遞解回籍○趙阿大稱是粵人在路行走被顧阿秋碰撞口角起見竟被打傷由捕拘顧送案請爲究辦顧阿秋供我被碰撞並未毆伊蔡太守判罰顧阿秋洋一元給償趙阿大養傷顧阿秋堅稱未經打伊有該處店鋪可証太守謂顧阿秋旣不愿罰押侯着值日差查明稟覆核辦○包探張松橋稱張阿祥到翁福元所開之客寓住宿乘閒行竊被窩由翁送捕今獲人贓送案請辦翁福元申訴前情張阿祥供實因失業流落初此犯竊蔡太守謂張阿祥旣是初犯從寬發 
 
 

Page 4

 
 
捕房管押十四天起案之被窩交翁福源領去 
[法捕房瑣事] ○前日法捕頭帶同西捕至虹口西國飯館拘到西國男婦三人管押捕房所爲何事不得而知也○法包探於昨日在彩視街拘獲偷牛賊方松山解進捕房盤詰之下據供去年六月間在嘉善縣南大音寺地方偷公牛一頭載之來滬賣與李福林得洋三元本年正月中在風涇鎮地方偷牛一隻亦賣與李得洋四元三角二月間在嘉善地方偷牛一隻來滬賣得洋五元亦李姓經手捕頭着暫押侯核○法捕房巡街捕昨又在西洋涇浜捉到賭攤望風人一名解進捕房捕頭着押侯解案 
[江督轅門抄] ○四月二十一日候選郎中湯念祖見○二十二日知縣程錦澄起服回省○二十三日候選同知張耀煃赴都 
[蘇省撫轅抄] ○二十四日候補縣黃國忠金陵來○二十五日候補縣葉大莊稟知奉藩憲札委管解京餉差分發江蘇候補班儘先補用巡檢張元照由京騐看來省稟到○二十六日與史楊錦章稟知奉牙廣局委解淮餉赴揚州 
[浙省撫轅抄] ○四月二十二日新選永康縣李稟安○二十三日巡檢蘇應培由京騐看來省稟到稟見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粵省官報] ○督憲牌示廣西鎮安協右管守備黃延芳節令暫回本任聽候查缺對調廣西　林管叅將缺委現署廣東羅定協右管都司奏留兩廣儘先補用叅將王孝銀署選補羅定協右管都司毛鴻圖節赴新任 
[化險為夷助賑勸世] ○啓者敝木　乾裕亨號於四月初四日擱淺連花洲四日兩天之內費盡數十人精力祗動二丈餘漲水一鬆前功盡棄仍置原處且被淺之勢卽漲水二尺亦難活動嗣經敝友徐蘭生祝禱於神前許助河南賑銀五十兩洎明晨視排頭移動方欲就後動手業以轉身不勞一人之力自行出險豈非神靈護佑哉今匯上規元五十三兩七錢五分合足紋銀五十兩祈絲業會館籌賑公所少欽施丈察收轉解爲荷并屬登報俾同業知賑愿之格穹蒼危急中能化坦夷也[  乾號謹具]  
[病愈續助賑捐] ○揚州湯餘庵先生前年因其大令郎忽患骽腳不便之症諸藥醫治均難見效思及本郡城隍尊神專司一方禍福齋戒沐浴誠心具蔬虔禱清夜以思未免無心蹈過願助賑洋一百元以續前愆又許其令郎病痊再助賑洋一百元以謝神庥今幸身體步履均已如常照數充賑特列申滬報章普告海內病之家見而倣行定占勿藥有喜也[  上海市絲業會館籌賑公所愚弟少欽施善昌謹誌]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十四年四月廿二日京報全錄]  
　　宮門抄　諭旨一道錄前○發抄　批硃五道○粵督張　奏爲請補要缺遊擊片○川督劉　奏爲邛州李玉宣仍請詣補瀘州直隸州片○粵督張　奏籌備河工賬需片○粵督張　奏飭令當商預交稅課片○四月二十二日吏部翰林院廂藍旗值日無引　見○惇王寶昌各假滿請　安○意公假滿請　安並守護西陵請訓○那王續假五日○德銘請假十日○榮惠請假十五日○察哈爾領隊大臣雙全請假三個月○召見軍機○徐桐意公寶昌鳳鳴○皇上明日卯正出西苑門由北長街至　大高殿拈香　現換蔴地紗袍褂○發抄　衛榮光奏藩司許應鑅遵祖父母遺命捐賑建坊奉　硃批着照所請禮部知道欽此○又試用令鐘守鑅委署永康令奉　硃批吏部知道欽此○又浙海關一百九結徵收華洋稅數奉　硃批該衙門知道單併發欽此○奎斌奏崇陽令陳彰五署黃陂令奉　硃批吏部知道欽此○劉秉璋奏新寗令王世鈞調署南部令奉　硃批吏部知道欽此　○○兩廣總督臣張之洞跪　奏爲遊擊員缺緊要仍請照補恭摺仰祈　聖鑒事竊照案准兵部咨廣西撫標右營遊擊梁桂春舊傷復發請准開缺應照例休致其所遺廣西撫標右營遊擊係部推之缺旣據扣留外補相應行文迅揀儘先合例人員請補等因當將廣西撫標右營遊擊員缺由臣會同護廣西撫臣李秉衡廣西提督臣蘇元春奏請以儘先補用遊擊陳顯道補授現准兵部咨該員儘先名次在後部中官册在陳顯道之前尚有曹連城梁志剛張馨甫李貴錦林大魁雷克先等六員摺內漏未聲叙碍難議准應令查明聲覆到日再行核辦等因光緒十三年十月初十日奏奉　旨依議欽此等因咨行前來伏查部中官册曹連城梁志剛張馨甫李貴錦林大魁雷克先六員名次均在陳顯道之前除李貴錦前由川赴黔剿匪出力經四川督臣吳棠等奏保光緒元年十二月初二日奉　上諭着以叅將儘先補用並賞加副將銜該員應歸叅將班內序補雷克先一員現因病請開缺以上二員均毋庸擬補其梁志剛前因患病久不在營現仍未據報回標曹連城未據報到標日期且儘先遊擊保案並未將奉　旨日期聲敘張馨甫林大魁現查西省送到候補官册並無其名另行咨查以上四員亦未便遷就請補合無仰懇　天恩俯念員缺緊要准以陳顯道補授廣西撫標右營遊擊俾收得人之效如蒙　兪允俟部覆到日給咨送部引　見再行查缺對調以符定制除咨覆兵部查照外臣謹會同廣西巡撫臣沈秉成廣西提督臣蘇元春合詞恭摺具陳伏乞　皇太后　皇上聖鑒　飭部　覆施行謹　奏奉　硃批兵部議奏欽此　○○頭品頂戴四川總督臣劉秉璋跪　奏爲邛州直隸州知州李玉宣仍請調補瀘州直隸州知州恭摺仰祈　聖鑒事竊奴才前以瀘州直隸州員缺緊要以邛州直隸州知州李玉宣調補嗣准吏咨該員前署華陽巴縣各任內欠交育嬰鄉學各項生息銀兩經前督臣丁寶楨先後奏叅摘頂勒追及暫緩開復各案旣未開復核與陞調補授歷辦成案不符應毋庸議其瀘州直隸州知州要缺行令另行照例揀選於光緒十三年十二月十一日具奏奉　旨依議欽此欽遵到臣並坐十二月十六日遵卽轉行去後茲據布敢使崧蕃按察使游智開會詳查邛州直隸州知州李玉宣前因華陽任內交代未淸詳經前督臣丁寶楨奏叅摘頂勒追後卽將任內正雜各欵陸續解淸惟欠交育嬰鄉學及巴縣任內各項生息銀兩未能全數完淸復於九年　奏請暫緩開復另行勒限兩個月照數追繳如能依限全完再行開復嗣該員於奏文後卽將欠解前項各銀兩依限如數繳齊並無絲毫帝欠前任藩司漏未轉詳遂致原叅摘頂之案延不開復茲前因業經該藩司崧蕃調查原卷詳請另片開復在案覆查瀘州地居冲要政務殷繁管轄三縣一土司有表率撫馭之責非精明諳練之員不足以資治理茲復於通省現任直隸州知州內逐加遴非現居要缺卽人地未宜此外候補及應升人員均與是缺不甚相宜惟查有前請調補之邛州直隸州知州李玉宣年六十九歲河南祥符縣人由吏員投效軍營迭次剿匪出力遞保知縣不論雙單月遇缺卽選並戴藍翎又因剿捕捻匪出力保奏奉咸豐十年十月二十七日奉　上諭著俟補缺後以直隸州知州補用欽此十一年十二月選定遠縣知縣引　見領憑同治元年三月二十三日到任五年捐助濟甘軍餉請換花翎七年調補巴縣知縣八年委署瀘州直隸州知州肅淸邊境案內保准補直隸州後以知府用先換頂戴又以拿獲鄰境百夥巨匪部議加一級紀錄十六次飭回巴縣本任嗣因俸滿調取引　見以整飭團練詳咨展限十年　大計保薦卓異十二年八月併案給咨赴部引　見奉　旨准其卓異加一級仍註册候升欽此十三年五月十五日回任又以籌辦滇省軍裝出力保奏同治十二年五月十七日奉　上諭遇有原省知府缺出儘先題奏欽此又以拿獲梟匪出力保奏光緒四年五月初六日奉　上諭着俟補知府後以道員儘先補用並加鹽運使衛欽此五年　題補邛州直隸州知州七年閏七月十三日到任調署資州直隸州知州十二年九月二十一日到任由藩臬兩司察看該員李玉宣年健才長老成可靠歷任地方循聲卓著現署資州直隸州知州辦理裕如以之請補瀘州直隸州知州實堪勝任等情會詳仍請奏補前來臣覆查該員李玉宣老成練達以之調補瀘州直隸州知州實堪勝任正署各任內並無降革留任展叅案件及未結詞訟五十起以上承緝盜案五起以上經徵錢糧不及七分其餘因公處分例免核計歷俸早滿三年該員本任邛州直隸州係衝繁要缺瀘州係衝繁雜三字要缺較邛州更爲煩要且川省鹽務改辦官運曾在該州安設總局緝匪巡私尤須地方官相爲表裏該員前署瀘州任內緝獲梟匪多名運務賴以暢行著有成效雖與定例稍有未符但人地實在相需例得專摺請補其前署華陽巴縣各任內欠交各項生息銀兩亦早依限繳淸摘頂勒追及暫緩開復各案委係前任藩司漏未轉詳現已查明另片開復合無仰懇　天恩俯念員缺緊要治理需人仍照前案准以邛州直隸州知州李玉宣調補瀘州直隸州知州洵於地方大有裨益如蒙　兪允該員係現任直隸州知州調補直隸州知州銜缺相當毋庸送部引　見所遺邛州直隸州係衝繁缺川省現有坐補人員應俟接准部覆再行請補是否有當理合恭摺具陳伏乞　皇太后　皇上聖鑒　訓示再此案應以光緒十三年十二月十六日行文照例應以十四年正月二十六日作爲奉文日期起限扣至四月初六日限滿今該司等於二月十八日詳員請補係在限內合併陳明謹奏奉　硃批吏部議奏欽此　○○張之洞等片　再前准戶部具奏籌備河工賑需一摺奉　旨覽奏均悉裁撤長夫暨鹽商捐輸當商匯號交銀三條着照所請行等因欽此抄錄原奏淸單咨行到粵當經轉行籌辦所有裁撤長夫鹽商捐輸兩項均已飭據司局妥籌辦法先後奏明在案尚有當商匯號交銀一條查查淸單內開擬令查明各當商每年應交稅銀數目預行飭交二十年之課准抵二十年應交之稅應自光緒十四年起一律計算統限年底掃數解司再匯兌號商亦係殷實富戶擬令母號捐銀六百兩只捐一次免其承領部帖以上兩欵所取銀兩均由該省報部候撥作爲河工專欵等因亦經轉飭辦理去後茲據廣東布政使高崇基詳稱查粵省富戶每家每年應完餉銀五兩所有奉行飭令預交二十年之課准抵二十年應交之稅業經飭行各屬並委員前往曉諭遵辦已據各屬陸續稟覆各當戶均經遵照趕緊籌備完繳又飭據南海番禺二縣查得省城匯兌商號現有蔚泰厚元豐玖協成乾新泰厚日昇昌蔚長厚百川通志誠信等八家已諭飭各該商遵照每號捐銀六百兩迅卽完繳司庫聽候報撥此外並省並無匯兌號商所有當商預交餉銀及匯商捐繳銀兩業已遵辦緣由請先行具奏前來臣等覆核無異除飭趕緊催取存儲候撥並咨明戶部外謹合詞附陳伏乞　聖鑒謹奏奉　硃批戶知道欽此○○張之洞片　再前准戶部咨籌議河工賑需用欵一摺淸單內開各省當商每年應完當稅飭令交二十年之課專作河工之用由地方官給予收照註明所交銀數及准抵年分以免混淆等因咨行到粵當經轉行迅遵辦去後茲據廣東布政使高崇基詳構遵卽派員前往各屬會同地方官飭各當商自光緒十四年起遵照每年應完五兩之數預交二十年之課准抵二十年應交稅銀由地方官給予收照註明所交銀數及准抵年分以免遺漏現據各屬陸續稟覆商人亦甚樂從業已飭令趕緊籌繳統限年底掃數解司一俟解繳全齊另行彚詳報部撥用外理合先行詳請奏咨等情前來臣等覆核無異除咨部查照並嚴飭各屬官吏倘有藉此需索卽行從嚴叅治外謹合詞附片陳明伏乞　聖鑒謹奏奉　硃批戶部知道欽此 
 
 

Page 14

 
 
[光緒十四年四月二十三日京報全錄]  
　　宮門抄○發抄　硃批四道○直督李　奏爲永定河漫口大工現已搶辦合龍請將出力員弁分別給獎摺○東撫張　奏爲審明陳防越獄斬犯限滿無獲之禁卒等按例定擬摺○四月二十三日戶部通政司詹事府八旗兩翼值日無引　見○徐致祥續假二十日○順大府奏京師得雨二寸有餘○召見軍機　高萬鵬承綬霍穆歡都凌阿○發抄　裕錄奏請將辦理厘務出色之候補守史書靑給獎奉　硃批着照所請該部知道欽此○盧士杰奏補叅武安令李待時未完各欵奉　硃批戶部議奏欽此○又續完各欵之瑞昌令洪汝濂請飭减議奉　硃批戶部議奏欽此○劉錦棠奏訓導熊煥章仍照原保以教諭卽選奉　硃批吏部知道欽此　○○大學士直隸總督一等伯臣李鴻章跪　奏爲永定河漫口大工現已搶辦合龍恭摺仰祈　聖鑒事竊永定河南七工西小隄四號於上年六月二十二日漫溢成口臣當將廳汛道員專摺奏叅並自請議處聲明南北下洵尾閭無工處所先經漫溢已成旱口應否就南北改作下口再詳細勘辦嗣因堵築工艱費鉅察看南流暢順有益本河無碍淸河暫緩議堵旋復遵　旨督飭候補道金福曾現任永定河道方濬師再四周歷勘度擬仍堵南七口門並廣挑土下游引河歸韓家墅故道出口其南北下汛旱口亦卽堵閉於去臘奏蒙　聖鑒在案一面籌欵設廠收購稭韋椿各料預備一一切今春開凍復將河壩各工逐細量估計南七口門寬二百十六丈河坎抽深二丈應築旱占七十丈水占一百四十六丈分別鑲做邊埽及跟接二壩進占五十五丈中壩土櫃外築後戧並於大壩之上加築挑水壩一百四十丈全鑲埽叚挑溜使入引河其引河從口門起至十五號止長五千三百六十餘丈又避出南八下汛險工另挑新河自大范口起至韓家墅出口止長七千五百八十餘丈堵大范口舊河頭大壩四十丈蓋壩二十丈加西隄一百丈均全鑲埽叚逼水下入新河當於勘定後責成金福曾方濬師督同員弁募雇民夫妥實經辦臣並酌調淮練各軍十七營拔隊前往協挑大范口以下新河藉蔬中洪積淤以順歸壑之勢卽飭於二月十三日開工嚴限赶辦初時口寬水緩進占較易迫漸收漸窄水益抬高溜益逼緊占埽頻有蟄陷晝夜搶鑲不稍停歇壩上所需之士因附近漫灘　水須遠在百數十丈以外挑送甚爲費力引河自河頭一帶連子河挑深至二丈二尺口寬二十二丈底寬十一丈二尺以下則挑深一丈內外寬十丈餘至各軍承辦下游新河有挑口寬至二十三丈底寬至十五丈八尺者並就南岸一面出土送至十五丈外推築成隄平正寬闊足可經久惟河身甫挑一二尺間叚卽見沙水如漿如飴不能立足其淤泥尤難用筐裝運須以木板稭葦平鋪沙面再用用水桶布袋層層兠裏以挑深一二丈寬一十丈之河如此銖積存累實屬艱苦萬狀幸員弁兵去異常踴躍三月底上下游引河均已告成東西兩壩進占穩固僅留龍門三丈當將此外壩埽及南八下汛旱口趲辦完竣連日大風揚沙水溜湧急兩壩頭占埽隨廂隨蟄赶緊工料並進堅築層硪加勁搶護並築養水盆六六十二丈卽於四月初四日寅刻掛纜合龍共時壩頭水深土櫃翻花於窩迭出遂速啓引河頭使大溜順河而下一面趕下關門大埽龍門口尚未斷流復併力搶辦至初五日　刻全行閉氣並無涓滴滲漏大溜已由新河直達韓家墅尾閭出口勢甚暢順全河復歸故道據金福曾方濬師及各統領節次稟報前來臣派天津道胡燏棻馳往與先在工次照料彈壓之署天津鎭總兵吳殿元會同詳細騐收無異伏查此次南七大工口門寬至二百餘丈河坎抽深至二丈又因河身淤墊廣挑下海引河至一萬二千九百餘丈合土九十餘萬方且引河多流沙滖水不易措手實較往屆倍形艱巨今自興辦起不及兩月卽已合龍　工一律告竣隄外地畝涸復趕種秋稼堪以仰慰　慈厪在事員弁履蹈妥速搶辦力挽狂瀾洵屬異常奮勉有裨大局自應按照山東河工合龍奏准章程給獎所有會籌督辦全工之三品銜候補道金福曾擬請　賞加二品銜現任永定河道方濬師擬請　勒部從優議叙搶辦最爲出力之道員用在任候補知府石景山同知寶延馨北岸同知張起鵬均擬請俟離同知任後以道員補用　三角淚通判候補通判孫鐘祥擬請　同知補用揀發河工知縣孫傳拭擬請以直隸州知州補用留直補用知州施則敬擬請　賞戴花翎仰懇　天恩俯准照擬藉獎其餘該河及淮練各營出力眞并容差明照章擇尤請獎以昭激勸至前任廳汛道員賠欵據報繳淸其實用工費俟核明另行　奏報除飭將善後事宜妥速辦理外所有永定河漫口大工現已搶辦合龍緣由恭摺由驛具陳伏乞　皇太后　皇上聖鑒訓示謹　奏奉　硃批另有旨欽此　○○頭品頂戴山東巡撫臣張曜跪　奏爲審明疏防監禁斬犯越獄脫逃限滿無獲之禁卒人等按律定擬恭摺具奉仰祈　聖鑒事竊照汶上縣斬犯莊允田越獄逃脫經臣將管獄有獄各官奏叅於光緒十三年九月十三日奉　旨這所叅疏防監犯越獄之管獄官山東汶上縣典史董振祥着卽革職拿問交張曜提同刑禁人等嚴訊有無鬆刑賄縱情弊按例究辦有獄官汶上縣知縣調補單縣知縣松年雖在公出期內惟未能先事預防亦難辭咎着交部照例議處仍勒限嚴緝逃犯莊允田務獲究辦餘着照所議辦理該部知道欽此當經臣欽遵行司提省委審卽據該縣詳報案內營兵李錦標刑書長亮彩先後病故將禁卒郭彩盈等同卷宗批解至司發委濟南府研訊據報郭彩盈在監患病提禁身故撽委前代理歷城縣知縣李艈珍騐訊詳批核入止案擬辦茲據濟南府梅啓熙督同候補通判承泗等審明擬議由臬司福潤覆審解勘經臣親提研鞫緣莊允田籍隸汶上縣係故殺馬升柱身死案內擬斬監候入光緒十三年秋審情實解勘發回之犯是年七月初七日晚汶上縣典史董振祥帶同　存今故之刑書張亮彩進監收封將斬犯莊允田內交昔存今故之禁卒郭彩盈看守飭令小心防範並派外監禁卒王魁淋差役朱泮貴王有然及昔存今故之營兵李錦標在監值宿更夫袁恒汰解甲貴支更巡邏封鎖門回署是夜四更時分風雨交作袁恒汰解甲貴進房避雨郭彩盈等因夜深倦乏均各睡熟莊允田乘間扭斷鐐銬扭折鐵鎖撬開籠底木板鑚出籠外掇落屋門竪靠圍墻作梯爬越逃逸郭彩盈驚覺喊同王魁淋等及更夫人等追捕與史董振祥聞喊馳往督拿無獲時值該縣松年先期進省面稟地方事宜公出經董振祥申請折回會營勘訊稟經臣奏叅提省發委濟南府知府梅啓熙督同審明擬議由司招解提審供悉前情不諱詰係依法看守一時疏忽並無鬆刑賄縱情弊應卽擬結查例載監犯越獄如獄卒果係依法看守一時疏忽偶致脫逃並無賄縱情弊審有確據者依循喊囚罪二等治罪仍給限一百日又羈禁斬犯越獄脫逃將管獄官革職拿問四個月限內不能拏獲留於地方協緝五年限滿不獲審明禁役並無賄縱情弊果係依法看守偶致疏脫者杖一百徒三年又律載不應爲而事理重者杖八十各等語此案禁卒郭彩盈於監禁斬犯莊允田並不小心防範致被乘間越脫逃訊係依法看守並無賄縱情弊究屬疏忽茲届百日限滿犯未弋獲自應按例問擬郭彩盈合依監犯越獄如獄卒果係依法看守一時疏忽偶致脫逃並無賄縱情弊審有確據者依律减囚罪二等治罪例應於莊允田斬罪上减二等擬杖一百徒三年業已提禁病故應毋庸議值宿外監禁卒王魁淋差役朱泮貴王有然更夫袁恒汰解甲貴刑書張亮彩訊兵李錦標各有防護之責致犯脫逃雖訊非賄縱亦屬不合自應酌量問擬王魁淋朱泮貴王有然袁恒汰解甲貴張亮彩李錦標均應酌照不應爲而爲事理重者杖八十律各擬杖八十王魁淋朱泮貴土有然袁恒汰解甲貴均各折　發落仍革役張亮彩李錦標業已病故俱毋庸議郭彩盈等身死之處已由該縣松年暨前代理歷城縣知縣李艈珍先後騐訊明確委係病斃並無別故看役人等訊無凌虐情弊槪毋庸議已革典史董振祥於疏脫斬候重犯訊非禁役賄縱應照例留於地方協緝俟五年限滿有無獲犯再行照例分別辦理汶上縣調補單縣知縣松年應俟限滿有無獲犯再行核辦逸犯莊允田飭縣嚴緝獲日另結除供册圖結送部外理合恭摺具奏伏乞　皇太后　皇上聖鑒　勒部核覆施行謹　奏奉　硃批刑部議奏欽此 
 
