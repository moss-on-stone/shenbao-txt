# 1920 - 34 - 4916871

 

Page 1

 
 
   
 
 

Page 2

 
 
   
 
 

Page 3

 
 
時評 
[對俄策之宜定（冷）]  
　　對俄政策之取不干涉主義各國所已明示者也美與捷克之退兵勿論矣即日本亦守中立然則我國之對於此惟有防守邊界而已斷無出兵之必要也尚何盤桓審顧爲 
　　夫俄國過激黨之談虎色變各國所同然也然防之之法當自防其國内勿使鬱勃不平之氣自爲之因非防彼軍隊之侵入也何也彼固非以侵掠爲主義者也然則更何出兵説之異議而不確定之有 
[專電]  
　　北京電校長會議結果主張維持現狀對於天津事件另籌救濟方法又學生罷課事經蔡孑民勸告已取消（二日下午八鐘） 
　　北京電本日四點教育代表三人見靳要求釋放天津被拘學生靳允電津卽放又學生議罷課多數否决改爲上課餘暇出外演講 
　　北京電政府電津曹現值外交緊急如有須採川戒嚴條例可隨時電告（二日下午八鐘） 
　　北京電政府對魯案先考量提出聯盟會利害已派專員調閲歐會經過卷宗一俟研究有得將用半公式宣言書發表（三日下午二鐘） 
　　北京電山東問題段前主張直接交涉現忽態度沈寂靳益無辦法　　北京電日政府訓令小幡反對陸長外交並催山東問題限期開議否則移師東京談判（三日下午二鐘） 
　　北京電府外顧問對魯案多發表主張呈遞説帖徐但批外部採用並不表示意見（三日下午二鐘） 
　　北京電崴埠消息雙綏至伯力各站車上職務由日軍擔任而沿途激黨守備森嚴日軍對之亦甚與以好意大井司令並布告新舊兩黨速卽自行恊商不許流血日本對俄方針似已變换（三日下午七鐘） 
　　北京電本日閣議討論對待俄黨法及日本單獨增兵事日先曾要求中國會同派兵靳未允現仍電駐外各使探各國方針擬取同一態度（三日下午五鐘） 
　　北京電東北防務吃緊政府儗調直隷某師護路現正派員與日恊商（三日下午二鐘） 
　　北京電俄黨肆擾東邊頃電奉吉黑三督沿中東路由我增隊嚴防並須與各國聯軍恊商一致行動　　北京電英使照會外部藏事在拉薩會議英政府復允照辦陳次覆稱本部從未主張拉薩會議不能承認（三日下午二鐘） 
　　北京電藏案委員會决議藏事用武力對付藏番請院行部迅撥議定軍費六十萬（三日下午二鐘） 
　　北京電外部通牒外圑外商與中國訂立各項辦鑛合同未經中央批准者法律上不認爲有效（二日下午二鐘） 
　　北京電哈爾濱電霍氏釋監犯人心仍未定現由中國派兵彈壓地面（三日下午五鐘） 
　　北京電陸徵祥請假保陳籙仍代部務陳力辭（三日下午五鐘） 
　　北京電徐樹錚回京連日與安福部恊商將使王揖唐繼任内閣 
　　香港電軍府擬辦有奬經濟債劵二千萬充銀行車路煤鐵礦事業每期募五百萬（三日下午四鐘） 
　　香港電軍府覆唐紹儀電謂已電北方取消軍事恊約至分代表與北代表商改和會規則軍府並無此意（三日下午四鐘） 
　　南京電頃男女學生數千人游行表示（一）拒絶山東直接交涉（二）閩案嚴重交涉（三）懲辦楊以德（四）釋放天津被捕學生（三日下午八鐘） 
[各通信社電]  
　　海參崴電國民軍之阿穆爾工程兵第三師由布塞金越山而來猛進兩日昨已估據海參崴師長爲加那汻朱耶大尉未有戰爭今日海參崴人民對民軍表示極大之歡迎美兵現巡邏海參崴街道（一日） 
　　大陸報電 
　　北京電西林來電反對五百萬墊欵妨礙和局政府答以鹽餘擔保並不影響和局 
　　北京電駐沃領事范其光來京報告俄情 
　　北京電汪大夑及外國顧問各陳説帖當局鄭重考量尚無表示 
　　北京電袁乃寛復命查明津案情形東海亦深以曹楊辦理不善 
　　北京電交通實業公債三千萬條例卽公布 
　　北京電聞天津昨日已宣布戒嚴（以上三日） 
　　以上中華通信社電 
　　北京電外間謡傅靳閣將倒王揖唐將來京組閣安福否認此説 
　　北京電廣州國會因憲爭解體南北主和人物擬乘此速和俾法律問題較易解决 
　　北京電私人消息王正廷擬俟和局可望開議之時方允來京參與外交會議（以上二日） 
　　北京電魯案徵各省意見聞已有數省覆到大都請順慫民意定交涉方針并無切實表示 
　　北京電顧維鈞電國際聯盟會對魯案尚未有何種表示 
　　北京電莊景珂以母病來電辭職院覆慰留交告劉使二月底東渡 
　　北京電楊增新電俄舊黨戰敗逃入伊梨前後約七百餘人由楊飛　勒令解除武裝現俄人已遵照御裝　　北京電鮑貴卿電俄工擬罷工已電令約束華工不加入日内當親赴哈調度防務 
　　北京電哈爾濱電日本十三師圑二十八抵崴日内擬由哈埠開轉後　加爾湖 
　　北京電馮今日出殯警備極嚴二時車載棺起行　　北京電政府擬准　　局請電蘇省商運蘇米若干接濟京師民食 
　　北京電政府電張作霖專　中國主權於謝　等私　任何游説勿輕與聞 
　　北京電當局電閩湘軍事長官注意防務聞　南軍有活動之消息 
　　北京電上海　　造幣之計畫將見實行部已擬定新　式樣（以上三日）　　以上中孚通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　旅京福建學生聯合會通電申報時事新報救國日報轉各報館各圑體並全國國民公鑒天津學生何罪而遭逮捕學生所爭認爲不得直接交涉者即全國民所爭之青島學生所催促速照民意辦理者即全國民所催促之福州案件乃暴吏曹鋭楊以德縱兵逮捕是不特摧殘吾神聖之教育界且違反吾全國民之公意爲問全國國民置爲吾人犧牲者於死地而不顧於心忍否爲此請速電請政府嚴重懲辦死有餘辜之曹楊並速營救代表臨電悲憤幸共圖之旅京福建學生聯合會 
　　　慶石青陽通電自二次和會停頓又將一年憂時之士初以爲和議破裂戰事即在目前奔走呼號冀得根本解决而孰知一年以來正誼銷沉局部媾和善後借欵種種悖謬之論時盈於耳甚且舍法律而言事實謂國會之可去國人灰心義士齒冷今王揖唐南下被拒北方聞將改圖和會有重開之議懲前毖後竊以此次和會當以法律爲議題尤當以公開爲手續遷就者萬事墮落之因也秘密者萬惡叢生之源也前此之戰旣以護法而起今茲之和當以定亂乃成若復成事不説敗轍是循使國家永久生命促於一時之政象羣衆心理蔽於少數人之私圖旣非根本解决必致意見纷披功罪不諒於國人禍機且發於遠近諸公久秉國鈞或　軍符當此弭亂銷兵之會必有計深慮遠之圖青陽之愚見僅及此心憂大計輒貢狂言幸諸公有以救之石青陽叩勘印 
　　里昂無線電（路透社送） 
[各大使會議德國戰犯名單]  
　　二日巴黎電大使議會今日開會時將討論以戰事罪犯名單交與德國事宜名單中原有一千二百人之多後經懲罰委員會開會議决減至九百人法國所要求引渡之五百人已減爲三百三十二人比國所要求引渡之數與此相埒法國要求引渡之人内有前皇族親王數人（前皇太子亦居其一）及陸軍大將多員該名單大約將於今日送交勒思勒氏 
[英國討論滙兌問題]  
　　二日巴黎電倫敦電稱本星期杪財政大臣與各大城財政家開會討論匯兌問題大約喬治氏或波拉勞氏亦將與會討論後將以該問題移交内閣内閣大約將會同各大財政機關代表决定安市面之辦法 
[各國近事記]  
　　二日巴黎電維也納消息維也納前皇宫廷失愼家具及美術品均經保全損失無幾 
　　二日巴黎電巴爾電稱德國佛蘭克費特報得羅馬消息魯秀士氏已被任爲駐羅馬德國代使 
　　二日巴黎電巴爾轉來柏林電稱歐士白格博士傷勢漸愈大約本星期杪可以到財部照常視事 
[中美新聞社電]  
　　斯朴根電美國牲口恊會已贊成政府管理打包工業並重舉裏特立克氏爲會長 
　　紐約電佩斯來姆鋼鐵廠前年獲利千萬元去年（一九一九賺三千七百萬元目下承接之定貨尚有二十五萬元） 
　　紐約電美國救濟會通告國務院有美國食物數千包送往患飢之歐洲有大批在丹雪格擱置以致腐爛　　倫敦電據廣義派無線電稱勞兵會治下之俄國已請波蘭以友誼解决一切爭端 
　　布逹配斯多電有共産黨三人被處死刑連前共有二十七人 
　　巴黎電時報載稱密勒朗氏電致捷克軍司令茄爾斯將軍要求説明將哥爾却克將軍交與革命黨之理由並令設法釋放 
世界路透電 
[俄激黨最近情勢]  
　　二十九日倫敦電過激黨無缐電稱紅軍騎隊在高加索陣缐渡美尼志河大敗伊弗里摩夫南面之敵軍俘虜五千人 
　　三十一日倫敦電過激黨無缐電稱捷克軍現正解除謝米诺夫部下兵士之武裝 
　　三十一日維也納電聞烏克蘭軍大戰後已佔據俄迭薩現由混合委員會管理全城 
　　三十一日倫敦電宇登尼克將軍因携屬於西北俄軍之巨欵圖離愛沙尼亞被拘旋經秘密解往杜爾巴中途爲愛沙尼亞人釋放 
　　二十九日巴黎電法政府電命西比利亞法國高等委員設法使柯爾恰克脱險 
　　二十九日倫敦電羅馬尼亞首相伏伏特氏現駐倫敦曾語路透電社代表谓羅國願仍與恊約國密切相交過激黨目下似在準備於春季以德軍官訓練之精兵大舉作戰羅國最宜愼防又謂恊約國宜在波羅的海至黑海一帶置防疫隊一節彼已通告高等議會 
　　二十九日倫敦電泰晤士報哈爾濱訪員一月二十三日電稱茲悉法國諧寗將軍曾許捷克軍將柯爾恰克交與社會革命黨衆聞此項消息大爲驚詫捷克軍謂不將一人交出則捷克軍有殲滅之虞過激軍已占據尼柯爾斯克（卽雙城子）該處有日兵五百人華兵千人海蘭海亦入革命軍之手 
　　三十日倫敦電泰晤士報哈爾濱訪員一月二十四日電稱捷克　共一萬五千人分佈於伊爾庫次克西面四百哩鐵路一帶狀至窘困蓋以全境皆爲過激黨而路缐雖由捷克軍管轄損毁之處甚多工人不肯修理多木斯克過激黨司令部願送捷克軍由俄境回國惟須交出柯爾恰克及柯氏存金與軍需捷克軍於是乃將柯氏交出但仍保留過激黨宣誓不容運至貝加爾以東之現金波蘭兵五千人業已叛變殺死其軍官投降過激黨謝米诺夫之軍紛紛逃亡僅餘哥薩克兵二千人其部下之奥德兵均加入過激黨過激黨處處得手西比利亞全境人民幾全願遵奉過激主義 
　　三十一日倫敦電泰晤士報哈爾濱訪員一月二十八日電稱日軍與過激軍司令會於尼柯爾斯克商定車站歸日軍管理鎭中工場由過激軍管理二十六日尼柯爾斯克政府軍與過激軍短戰後紛紛投降所餘者退至滿洲邊界 
[愛爾蘭新芬黨之近事]  
　　三十日倫敦電今日在獄之新芬黨員費勒氏被選爲愛爾蘭杜曰林市尹時杜白林城議會第一次懸掛新芬黨旗柯克與華特福二處亦舉定新芬黨員爲市尹並於城議會懸掛共和旗幟 
　　三十一日倫敦電杜白林軍警拘捕著名新芬黨員十七人此輩多屬杜白林新圑圑員此事顯爲城議會懸掛新芬黨旗之結果 
[世界財政現狀之難題]  
　　三十日華盛頓電財政總長格拉斯氏發表文告謂財政部覺恢復經濟地位所需之借欵必須由私家方面供給政府未便續供借欵且不能取銷歐洲各國政府之任何義務平滙兌一事其權實在歐洲政府之手蓋各政府禁止現金出口滙兌自不能平也又稱美國不能擔任供給歐洲所需之諸費云 
　　二十九日華盛頓電美國著名財政家建議召集國際大會討論救濟世界財政紊亂之方法財政總長格拉斯氏已提出政府之抗議格氏蓋恐此會一經舉行歐洲各國政府將以爲美國行將分荷彼等之擔負格氏又謂美國商會如預先承認美政府力不能有爲則儘可派代表參與任何非正式之大會 
　　三十日巴黎電法政府决議以急　辦法改良財政狀况内有以新借欵一大部分收回紙幣大增捐税以補預算案之不足如有絶對之必要尚將取締奢華品入口以免佛郎之價續落 
[美議院與歐洲和約]  
　　三十日華盛顿電參議院政黨大會因洛志氏拒絶接受塔孚特氏提出關於和約第十條之保留案業已决裂毫無結果希志柯克氏宣稱擬在參院提議和約應於二月十日移交衆院塔孚特氏之保留案其文如下美國拒絶擔任第十條所開維持任何各國土地完全之任何義務或用美國軍隊從事任何企圖惟國會得考慮並决定何種道德的義務始能使美國爲世界和平公道計有所行動 
[各國預防㾕症之計劃]  
　　二十七日華盛頓電衆院代表昨日通過决議案許撥五十萬金元以充防杜㾕症經費 
　　一日倫敦電阿爾特旭特軍營中發生㾕症蔓延於全鎭巴黎某醫士謂㾕症與腦昏新症皆可以血清愈之㾕症病在肺經腦昏症病在神經並有醫學專家謂㾕症病菌復發見於全世界恐新潮流不日將至當道已警告羣衆預防衛生部現正防杜傅染之痘苗分给於衆 
[英國之天空航業]  
　　三十日倫敦電聞著名飛機製造家現議合設通美及通南斐之天空航務擬建造或購買三百五十萬立方尺之飛船而能飛行四千五百哩載貨十五噸者政府之飛船不適此用故此項計劃一時尚難實行且須經種種試驗以定何式之飛船最爲合宜據專家之意上述之飛船恐難獲利不如用一千萬方方尺之飛船云 
　　三十一日倫敦電每日捷報今日發表懸賞募人自英倫飛至印度然後由印度飛回之規則計獎金萬鎊應募者須於機中載貨一千二百磅並須於五月一日十月三十一日之間成行每次行程限定二百八十八小時 
[各國近事記]  
　　二十九日巴黎電國際勞工局决議於六月間在意國日诺亞開水夫大會 
　　二十九日巴黎電前外交總長畢勛氏復理舊業任微言報編輯員 
　　二十九日倫敦電每日郵報載稱德政府通告駐柏林英國代使謂不能於一月内將要求引渡之戰事罪犯拘獲交出 
　　二十八日華盛頓電美國駐墨大使費萊歇氏業已辭職聞因不能再與加蘭柴和恊談判重要爭端之故按費氏於一年前回國卽由杜末林氏駐墨美代使 
　　二十二日孟買電紗廠工人罷工現狀未有變動日來稍有搶刦行動勞工調停會聲稱當局現正籌畫適當之解决方法 
　　二十九日倫敦電社會黨請保魯氏爲該黨候選國會議員保魯氏業已謝絶 
　　三十日倫敦電愛士葵氏昨在巴斯萊演説反對礦産國有之説 
[太平洋路透電]  
　　三日香港電倫敦大學東方語文科主任羅斯爵士被任爲香港大學校長以代現充駐日英國大使愛里哇爵士 
國外要聞 
[專使圑會議紀錄（十三）]  
　　第三十二次會議錄一八年三月一日十一時出席者王全權顧全權施全權顔公使嚴參事錢參事　（一）議决请顔公使（主任）柏卓安莫禮循狄谷寳道組織編輯委員會第三十三次會議錄（八年三月二日晚八時三刻出席者陸總長王全權顧全權施全權魏全權胡公使顔公使汪公使嚴參事郭專門委員錢參事岳秘書長）（一）魏全權提出賠償損失問題草案請繼續討論大體均已同意尚稍有局部之修改（二）顧全權提出租借地問題草案並説明此項草案前已油印分送諒諸君必已閲過草案大意分爲三章第一章各國租借地之缘起第二章關於法律上之研究第三章説明中國不得不收回之理由（三）嚴參事提出租界問題草案請大衆討論錢參事謂世界各國對於他國人民祇有兩種辦法一租界二全國開放准許雜居即世界各國之並通制度也故議收回租界必須預算收回後之取何種政策魏全權　租界與租借地不同取消租界即須開放全國但開放全國譚何容易必須俟全國警察成立及取消領事裁判權後始有實行之希望故提出租界問題必須籌出辦法顧全權謂收回租界辦法應分爲四大時期第一時期中國在租界之商民應有市政廳之選舉權第二時期租界自治制度應由中國政府特許第三時期租界内市政廳選舉權完全操之中國第四時期取消租界嚴參事謂可以自行預備不必於草案中説明魏全權謂空言收回事屬難行非議有辦法恐無收回之希望汪公使謂租界損失國權租界内華人無選舉權損失人權故有國權人權兩問題國權一時驟難恢復人權不可再讓居留租界之華人與外人應有同一之權利當然可以要求惟租界問題實與收回領事裁判權相表裏不知政府對於組織法院已有何種之計畫錢參事説明組織法院分年籌備之計畫 
　　第三十四次會議錄（八年三月三日晚八時出席者陸總長王全權顧全權施全權魏全權胡公使顔公使汪公使嚴參事郭專門委員錢參事岳秘書長）（一）胡公使報告本日白利索前總統府軍事顧問來見據稱對於中國議和事宜略有所見大意分爲三層一國際聯合會成立則從前國際上武暴之行動皆當矯正二在中國之各國租借地如威海旅順大連九龍青島等地本受壓迫而失之者皆可向國際聯合會要求收還三要求取消賠欵以爲辦全國警察之用又稱極願謁見中國各全權但在巴黎不過勾留兩三日云（二）施全權報告本日出席萬國海口水道鐵路會從前所議之草案全部推翻現在擬有新辦法係專指歐洲屬地而言至中國青島是否在内曾面詢美國代表據稱當擬新辦法時並未提及（三）施全權報告本日晤見英國代表據稱煙禁問題如中國提出恐日本又生惡感不如英美在五國會議時提出較無痕跡（四）施全權報告前五國會議議决組織財政經濟兩股委員會今日三時半開會選舉委員首由巴西代表提出意見書云今晨我輩已開一預備會因此項問題關係重要一致主張各國公舉人數應加至十人主席答以前次開國際聯合等會選舉委員時各國亦均要求加人嗣後舉定五人並多舉數人俟大會贊成加入即將多舉者補入今日亦可照此辦理衆不以爲然討論甚久卒每股舉十人請大會贊同如經否認則照允許之數由今日到會各國代表在此十人中選定之目下已定經濟股中國可派一人俟下次會議始能定奪當將上項情形擬電致部（五）討論全國鐵路問題議决先提原則以爲打破勢力範圍之張本至實在辦法俟國際聯合會成立後再行酌奪提出（六）繼續討論顧全權提出之對德奥問題草案 
　　第三十五次會議錄（八年三月四日八時出席者陸總長王全權顧全權施全權魏全權胡公使王公使顔公使汪公使唐中將嚴參事郭專門委員錢參事岳秘書長）（一）魏全權報告本日往訪比國代表賠償損失波副會長與之商議賠償損失問題據稱隴海沉船俘虜等項均無問題教育一項不成問題惟山東損失問題雖費研究中立時代之損失似不能向敵國要求又開列各項問題應以切實者在先猶豫者在後等語現在所應討論者即山東損失問題應向德國人要求乎抑向日本人要求乎（下略） 
　　第三十六次會議錄（八年三月五日十二時出席者陸總長王全權顧全權施全權魏全權王公使顔公使汪公使唐中將嚴參事郭專門委員岳秘書長）（一）魏全權報告（從略）議决山東損失歸入向德要求項下暫不列數俟證據到後再行補報（二）魏全權報告損失問題次序向德要求者一華人生命二隴海三在外華廠損失四購機未交五俘虜六山東損失向奥要求者一購船未交二在奥華人損失又聲明軍事費用如各國索取中國當爲同等要求利息一項採用此次普通原則全體通過 
國内要聞 
[北京通信（一得）]  
　　欠餉墊欵財政奇窘之寫眞 
　　歳事雖新而習慣上之經濟界結束則在舊曆歳底其影響且及於政府之財政本來政费軍費已無一不欠而届此舊曆歳底應得政軍各費者以須清理人欠欠人之關係遂亦向財部逼索此不可逃之事實也以愚所聞其最關緊要者無如軍餉前此預定一千七百萬元今已有不敷之勢蓋有新發見者三事（一）爲吳佩孚電請撤防原電所言有糧餉被服缺乏逾恒之語已爲催索欠餉張本政府令曹　囑其勿撤而曹錕復電即直截了當謂至少須發給欠餉三百萬元方可支持而政軍兩界要人又伯有相驚謂吳師已將退駐長沙恐與張敬堯衝突以是參陸處會議决令財政部撥给三百萬（二）爲駐閩浙軍欠餉亦逹數月潘國綱派代表來京即爲索欠三日以前該代表在參陸處陳述謂如不給餉只有請給開拔費撤隊回浙或者回浙以後尚可請浙督維持而李厚基迭次來電則又言南軍窺閩者政府如何肯令潘撤防與潘之代表磋商至再始允先領五十萬亦函財政部指撥此兩事者已在預計之外爲必不可少之欵此外爲（三）即吳光新亦擬收束軍隊移防岳州而有一百萬之請而其他軍隊其他行政機關殆無一不對於財部行使債權點金乏術將奈之何 
現在財政部之惟一希望即爲英美日法之五百萬鎊墊欵依鎊價折算銀元再扣去手數料可得一千五百餘萬元以之支付一切已憂不足而數日以前則此望眼欲穿之借欵不曰不可必得卽曰遠水不救近火自十九日英法日三國代表赴財部以後三國代表已陳述條件（已見前報）經李思浩與之商榷代表等已允復電倫敦預約兩星期後可有回復以日計之二月二日當爲成交之日財部方面則甚望二日即能簽字卽能交欵也然又有其他障碍因美國雖已允加入兼爲墊欵大部分所自出而十九日之赴财部者並無美國代表且美國第一次允許墊欵之電直至廿五日尚未來京財政當局非常恐慌因託由與前駐京美使芮恩施素有感情之某要人致電芮氏謂中美邦交素洽而中國財政之不了又君所知務祈代向蘭辛總理商量贊助墊欵之成立君如能向美國資本家方面代爲活動其他借欵尤爲感激云云同時又恐墊欵條件暫時不能議定則救急無方又致一函於銀圑代表述財政竭蹶之情形請無論墊欵簽字與否先於二月四日（即舊臘十五日）以前先行墊付九百萬元此又恐美欵不可靠而無形中求日本之墊付者蓋五百萬鎊本日美分任也此兩函之效用今雖未知如何而美國銀行代表則昨日確已得紐約來電謂墊欵一層可以允許即令代表調查情形會訂條件故自今日始財政當局可以略展愁顔而單純以早日簽字早日交欵爲進行中之唯一要事矣 
　　當墊欵未成立時又有所謂中央銀行建議案者曾由財政委員會提出亦爲借欵有關聞此銀行之計畫在專司國庫而奪取中交之權但資本所出亦仰給於借欵而此中活動最爲暗昧難明聞與財政有關之各要人兩三月來早分派委員以私人資格赴日本活動由釜山以至東京無不有此等委員之足跡有某議員日前丁艱聞訃冋里而不滿半月忽有人在釜山長崎大阪等處與之相遇其往來者皆爲與日本資本界有關之人詢以奔喪與否則謂指日事畢即將返斾此亦可爲一證但此種活動尚未聞有何成議不過病急亂投醫之狀態耳 
　　現在報紙之中不又有潘復交涉裁釐之説乎愚曾向外交圑方面調查則潘復之所交涉並非裁釐辦法而實請從緩裁釐蓋以釐金收入約千數百萬目前財政奇窘尚不能割捨也不又有經界局之計畫乎則此事爲安系所主張其經界局之設立將爲大規模之組織經費所出由交通部擔任預備將經界整理爲將來田賦借欵之張本焉 
[大陸報之山東問題觀]  
　　大陸報三十日北京通訊略云欲知山東問題之趨勢當先承認根本上兩事（一）今日此乃政爭問題而非外交問題（二）今日此問題中最有潛勢力之要素厥爲輿情中國應否與日本直接談判以收回膠州半島與德人權利今不决於此問題本身之利害但决於黨派政治之考慮换言之即親日派是否有充分權力推翻羣議而直接談判是已試問親日派果有此權力乎記者於此不敢遽下斷語即親日派領袖亦不敢决言之聞徐世昌靳雲　皆不以直接談判爲然惟其他閣員與軍閥要人態度若何則類多懸擬之詞段祺瑞固屬舉足輕重却尚無明白表示他如現正經營庫倫之徐樹　與職司外交之陸徵祥亦皆未披露其意見第就表象推想之則記者敢謂就政府而言多數主張開議安福部之心理迄未改變故其願爲日本傀儡可以想見安福部卽是北京政府而非安福系者亦未切實宣言反對開議試以徐總統言之袒徐者謂徐反對開議又謂徐無權力開議與否非徐所能左右此乃爲徐卸責之説徐旣以責任卸諸親日派又無舉動以阻制之一面自以爲無過一面又稱不與日人爲難面面周到圓滑極矣假使親日派眞欲守行開議記者知徐等亦必不有所反對也然則親日派果能實行開議否乎此爲第二根本事實範圍内之問題人有以中國無輿情無愛國熱忱爲言者觀於魯案當可自知其妄蓋苟無輿情苟不以全國譁噪爲慮則中政府在一星期前即已與日開　不待於今日矣中國輿情現迅速發展已逹可謂有组織之階級故現爲一種眞勢力近來各處紛來之電報魯議會與山東各圑體之熊度與學生等繼續而起之游行表示已震動空氣而使親日派趦趄不前露天演講公開大會派代表謁要津民意如何已極鮮明如政府允與日本直接談判則全國爆裂勢或難免其激烈將不在去夏之下今學生等行動縱謂無所成就然至少可視爲有力之警告焉就研究上言之中國果應開議否歟以爲極複雜之問題而最重要之點則爲日人信義之是否可恃使談判僅爲交還土地則固無徘徊躊躇之理由然僅爲交還土地而無他事則尚何有待諸谈判之事件夫交還土地手續極爲簡單今日　本撤兵明日華兵即可入境固無外交談話之必要也若言日人在山東之商業則可加以保護無異於在他省之日人商業若言山東鐵路之保衛則膠濟鐵路不難如津浦鐵路同樣保衛且須防者並無一物德人已去戰事已了何事須防祇須巡路警察如他路所有者即亦可矣何須於交讓時代兩國合防如日政府所建議哉日本之有此議殆名爲交還膠州實則握其操縱之索耳果爾則中國與之關議直墜其圈套而已中國旣不簽德约乃竟與日談判則徒取銷其精神上之地位蓋與日談判卽承認德國租借約之轉移於日本然則何爲昔日拒簽德約耶當時中國拒簽德約曾聲明中國不承認他國在法理上有處置中國土地之權依此宣告則中國之地位應認定自對德宣戰之日起膠州租借地與相附之權　皆已一律還諸中國而日本之佔據其地係純粹軍　佔據 
 
 

Page 7

 
 
迨戰事旣完日本即不復有佔據其地之理由日本自應退出而中國自應收冋土地至於一九一五年二十一條要求之條约當然亦於此取銷但在和會中中國已實行取銷之如中國之不簽德約卽此意也不直接談判將何爲乎將訴諸國際聯盟乎華人對於國際聯盟不甚信任之以爲組織聯盟者即擬定和約之國不過組織聯盟以便實施和約耳固無所更變也此説頗可　答蓋和約成立後西方輿論已大變遷而某某數國或覺悟彼等　時對於日本已不負條約之義務也但此層亦無甚把握蓋日本將以願履前約交還膠州而中國堅持不理等説　惑觀聽也 
[京學生游行大會中之一波折]  
　　日人川田衝撞事件 
　　前日（一月三十一日）北京學生游街大會游行至東單牌樓時日人川田德治郎乘汽車衝撞學生隊伍致小有衝突當經警察排解了事詎事後日人報紙張大其詞謂學生用武并稱川田頭部負傷茲從警察方面覓得内左一區呈報警察廳全文及川田汽車夫口供披錄於左以明眞相（内左一區呈報京師警察廳文）本日午後四時餘據東單牌樓馬路上望警王廣志冠振聲等報稱各校學生進崇文門行至東單牌樓地方適有二條胡　川田醫院日本人川田乘第八十五號汽車由單牌樓西便道往南行走經巡警王廣志指揮令其暫停該司機之中國人即行停車該日人復令中國人下車摇轉車機司機人坐在旁邊日本人卽自行司機要走巡警王廣志復令其暫停俟學生過去再行開走並告知如有緊要事件由便道往南可以行走惟欲往東須稍等候該日人不聽竟自開車向馬路斜衝過去將學生隊衝散因此學生忿怒多人上前用手執高糧稭旗桿要向日本人敲打巡警王廣志等趕即登車將日人遮護並喊止該學生不准打人該學生等之高糧楷旗桿打在王廣志等身上並未打着日人當有游緝隊兵琦元恩海二名上前保護旋經王廣志等將學生等勸散後即令川田開車走去該日人云帽子丢失巡警復在車中將帽子拾起交其戴好走去该日人由東便道行至蔴缐胡同口地方復開車上馬路衝人女學生隊内經男學生趕回攔阻該日人川田又將車退回便道各等情前來正在調查間據日本使館警察未永金之助到署聲稱據日本商人電稱川田被學生擊打　情當告知曾據本署巡警報告川田開汽車衝撞學生隊川田並未受傷應看視川田並待調查等語去訖旋經鄧處長到署職同鄧處長即赴二條川田住處時川田並未在家復調查该川田已赴米市胡同汪律本家看病又據該日本警察未永電稱據川田自稱伊頭上被學生打有一疙疽汽車燈損壞車亦碰傷兩處等情復詰川田現在何處據稱現已回家又稱出城看病即派警在川田門前守伺於六時餘始見川田回家職同鄧處長前往看視據川田稱伊頭上被打并不要緊而查騐頭上并無傷痕復詢巡巡警王廣志等所稱與前報相符復傅該司機人焦德山到署訊據供稱本日下午四時餘伊先司機行至東單牌樓西便道地方因學生隊由馬路迤南向北行走巡警令其暫停伊將車站住川田將伊揪在旁邊他自行司機巡警攔阻不聽川田自將車斜向馬路向學生隊衝去學生喊嚷要打巡警上車將川田遮護因學生手持高糧楷旗桿并未打着川田開車至藏線胡同口又上馬路衝撞女學生有男學生阻攔又將車退冋便道等語除抄錄該司機人焦德山供詞一紙并繪具草圖二紙附呈外理合呈報（川田汽車夫焦德山供詞）焦德山供我係宛平縣人年二十歳在順治門外車子營門牌三十二號居住向在二條胡同川田醫院傭工現跟日人川田學習司機今日午後四時餘我開八十五號汽車日人川田坐車上行至東單牌樓西便道地方見學生隊由單牌樓馬路以南往北行走巡警指揮我車站住我卽停車川田將我揪在旁邉他自行司機又經巡警阻攔并告知往南山便道可以行走住東過不去請稍站川田不聽即開車向馬路斜行衝入學生隊内彼時車撞人人擠車學生喊嚷要打經巡警過來站在車上將川田抱住因學生持係秣楷棍並未打着惟將車前燈上玻璃擠破一塊車後燈擠壞一個車上漆擠壞一點前後車板擠灣兩處經巡警攔　學生散去川田開車往南駛去行至蔴缐胡同口地方又上馬路衝入女學生隊内經男學生趕到攔阻川田將車退回便道隨退回到羊肉胡同日人河野處看病後又到城外米市胡同汪宅看病後回到醫院所供是實按東單牌樓東西便道本可通行該日醫果因急病待診不能稍候儘可由便道行走若謂須進東西胡同何以横駛後仍係南行由此觀之則當日川田未必非有意以汽車衝撞學生隊伍也 
[津學生大慘劇事件近訊]  
　　北京赴津代表之報告 
　　天津二十九日慘劇發生後各方面愈形憤槪北京學界自教職員以及學生均推派代表向政府嚴重交涉並詰問辦法當局亦迫於公論頗有敷衍之意東海日前已派袁乃寛赴津調查袁氏昨已回京覆命昨早（一日）又令公府指揮使徐邦傑赴保定徵詢曹錕意見聞東海亦深以曹鋭楊以德辦理不善至學生方面聯合會所派赴津調查之各代表昨已有快信來京詳述此次風潮之經過各代表被挾游街之慘况及津埠學界罷課之决心並促京中學界須有澈底之援助原函語意極爲痛切茲錄如左前天天津學生因爲到省公署請願竟演成一場五四以來學生界没有見過的慘劇詳細的情形已經有三位代表到京陳訴了我現在本可以不必再提不過我自下車以後得了許多可慘的消息我現在要把那極令我痛心的説上一兩件希望我最親愛的北京同學也能替我　一點同情涙請願的學生中有許多弱小女子軍警動武的時候難然説是十分野蠻但是見了女生還不肯下手終是喊着説（小姐們不要動）那知道省長大人的姪子（身上亦披着黃皮帶着殺人的利器）竟奮勇上前一陣亂打毫不顧惜當場被捕的四位代表是兩男兩女被捕以後軍警挾着他們游行馬路是使大家看看了害怕不敢再效法學生作愛國的舉動這亦不足爲奇奇的是特地把他們挾到日本租界裏可憐的男女學生走不動了無情的槍把搥猪的一般打來不管你受得起受不起但是終究走不動了便跪在街上長着人而没長人心的天津軍警竟連拖帶打催促着走去可憐的男學生張着大嘴想要喊（中華民國萬歳）但是他的聲音啞了終是喊不出而且那挾他們的軍警亦不願意教他們喊了出來只聽見拳脚槍把碰着人體的聲音并不是什麽（中華民國萬歳）一般軟弱不堪打的學生被這一帮好身手的軍警打的倒了動不得了暈過去了但是還不肯輕恕還要敬上幾拳戳上幾刀才能殺殺勇氣一個學生的頭上着了一槍把登時血出噴上天際這幾件事雖然是不多亦可以想見當時學生的慘狀何如現此間各圑體均有人監視已全不能活動且將有一體解散之勢各學校自昨日起已實行罷課四五日内如政府不能解决即將自行解散了天津這一次慘劇據我看不是一件尋常事若是我們學生不能下了决心同這黑暗勢力反抗便是我們學生的末日到了請大家不要心裏想是天津的事不是我們北京的事所以我要求北京學生竭力要求政府趕快解决天津問題若是政府還不覺悟我們只好大家一走同天津的學生表示一致誓爲天津學生的後盾那才對得住許多受苦的同學呢 
　　天津基督教徒爲國事爲被捕代表及學生爲受傷個人於昨日（一日）下午四鐘開祈禱會到會者一百餘人祈禱至受傷之慘狀時全場無不痛哭流涕又基督教徒公教徒合組之慰問會亦同時討論慰問之手續與餽贈書報捐助藥費之辦法先山主席報告慰問學生之宗旨略謂學生爲救國事業慘遭痛苦係爲全國人民之犧牲决非伊一人之事惜國人不知醒悟反具一種冷靜之態度實愧良心我等旣感此情故有慰問　之組織此種慰問性質如我等家族子弟被毆受傷前去慰問顯出一種懇親態度以慰病者今請定出發之日期與餽贈之物品云云全場相繼表示意見（结果）准於本月二日上午十時出發慰問會代表共分六組分途擔任前往醫院學校等處計北洋大學南開法政第一師範女師範中西女學商業大營門中學官立中學高等工業與海軍大仁婦嬰延年蘆氏馬大夫醫院携帶各　書報至於食品須詢明醫士以何品適宜再爲分送所有醫藥費槪行捐助其已繳者退歸學生並由兩教女界贈與鮮花陳設病屋俾以慰其精神不生悶　云 
[航空處歡迎意飛機之籌備]  
　　中美新聞社北京通信云北京航空事務處發表歡迎意國飛行圑之應行預備事宜如下（一）預備飛機兩架裝置烟火花彩於該圑逹到之前距南苑五十里内外回翔空中瞥見該圑飛機時先發烟火花彩以表歡迎俾該圑易於瞭望以便隨至南苑下降再於該圑出京之時遴派飛機兩架導之出境以示歡送而敦睦誼（二）該圑未來京之前先印送普通佈告優待劵特别劵三種普通佈告分送於人民及圑體優待劵分送於各機關設休息所備有茶點特别劵分送於具有航空及機械學識者以便該圑飛機下降後入機參觀以資研究（三）用南苑原　棚廠爲休息所以備該圑人員及各機關代表臨時休息之用内設桌椅配置花草並以萬國國旗點綴其間（四）休息所内酌備茶點烟酒聊盡東道及拂塵之意（五）休息所門設彩牌樓一座額以歡迎二字並懸掛中國國旗陸海軍旗曁意國國旗（六）購辦徽花數種以備佩帶而資識别（七）擬備軍樂一隊於該圑下降至地時奏中意兩國國樂（八）預備歡迎詞届時展讀（九）臨時撮影以誌盛舉並將飛機内容分别撮照以資研究（十）擬組織航空臨時衛生隊以防意外（十一）永定門以内由警察廳永定門以外至大紅門由步軍統領衙門大紅門至操場由第九第十五兩師及邊防軍第六旅分别擔任警戒（十二）會場内飛行場之警戒線由第九第十五兩師及邊防軍第六旅分别擔任該圑體留日飛機之保護由上項各軍隊會同派兵擔任之（十三）飛行場中飛機起落必要之區域交通之路線及參觀之地位另定之（十四）賃備汽車數輛以備該閣人員乘坐（十五）該圑在京時招待之次序第一日下午四時預期由南苑進城五時商學界茶會八時本處晚餐十時意使館跳舞會第二日正午駐京各師長公宴三時演説飛行之經過五時總理茶會八時外參陸海交五部晚餐十時同上夜會第三日上午游頣和園十二時步軍統領警察總監京兆尹在頣和園公宴下午謁見大總統並游　海五時交通部航空籌備處茶會八時意使　館晚餐十時本處夜會第四日清晨離京由本處派員歡送（以上所定日數如該圑急於起行即減去第二日之招待以第三日五時之茶會改爲第二日五部及六師長之茶會）（十六）請該圑演説飛行之經過及飛機之搆造以資研究（十七）應設臨時翻譯及中西文速記各二員以資譯記凡該圑人之言論設備之計畫携帶之物品有關於航空事業者務期明白翻譯詳確紀載以備採取（十八）擬送紀念品二種一由本處製有銀鼎一具贈與該圑一由步軍統　警察總監京兆尹合備贈品分送該圑圑員藉作紀念（十九）該圑人員及此次意國使館主管人員擬請大總統分别酌給勳章 
[京華短簡]  
　　呼倫　官問題上次閣議决定於副都統外另設善後督辦及鎭守使各缺昨張作霖與孫烈臣會銜來電對於此種辦法均表贊同并稱撤治旣成所有文武長官亟應分别任命擬請以黑省外交特派員鍾毓督辦呼倫善後事宜以騎兵第二旅旅長張奎武任爲呼倫鎭守使懇速核准明發以重職守云云聞政府已决定准如所請不日即以明令發表 
　　伊犂鎭守使楊飛霞昨電政府云前電俄敗兵侵入伊境當派馬圑長前往解除武裝嗣因彼等抗拒不從當即命令兩種辦法（一）即時出境（二）入境即卸武裝彼等寗願出境不肯卸除武裝並要求賜予一飯當以事關公法未便照允又俄逃民由山背方面來至伊西者頗多當經防兵檢查彼等確係流民類皆舊政府官吏平時不耕而食不勞而穫至此已不能自存故乞食來此且有動爵在内查此等流民並無戰鬭力鶉首鳩結狀極堪憐已就喀伊迪各處收買舊皮棉襖褲兩萬件以爲救恤　歸之用 
　　日本在奉天安東縣設廠製造炸藥案迭經交涉迄今尚未解决前日張作霖電致政府請示辦法業經交院核辦聞陸軍部定於二日開會討論此事並於昨日（一日）函致外内農等部派員蒞會與議 
　　徐樹　昨偕恩華晋謁東海陳述庫倫最近情况並將哲布尊丹活佛感激中央之意逐件報告聞徐與東海密談軍政時頗主張擴充西北軍駐於庫境又徐來京後具呈政府請發邊防費及外蒙善後經費政府以庫空如洗未能應付徐氏希望將發行某項公債之一部（非邊業公債）交换現金而資支配刻正與丁某辦理交涉中義銀行籌備處已將總行與京行籌備妥貼前因中義股東爲權限問題小有爭執經籌備員嚴某雙方幹旋已完全諒解開幕日期聞定三月十五日日來繳股本金者甚爲踴躍該銀行華總理已定吳宗　義總理則爲笛維勒云 
　　五年公債第一次還本昨日（一日）下午在中央公園抽籤開會後先由財政部公債司司長報告次由財政部員説明捕籤辦法當卽執行抽籤結果如下第一籤零一號第二籤七號第三籤二六號第四籤三九號第五籤四二號第六籤五七號第七籤六八號第八籤七一號第九籤八四號第十籤零零號第十一籤二四號第十二籤三七號第十三籤四五號第十四籤六四號第十五籤八三號第十六籤九五號 
[濱江通訊（鴻）]  
　　俄工人之態度 
　　本埠鐵路工人擬驅逐鐵路總辦霍爾瓦特事已略誌前報茲據確實報告俄工人以霍氏借某國軍隊之勢力保護舊官僚派之地盤並有某國軍由長來哈消息恐於路事有關乃召集全體工人秘密會議一再於三十六棚棚南四零九號房及雜不爛地方開會討論辦法主張全體罷工驅逐某國人及霍氏曾根據多數黨來電要求霍氏將覊押之國事犯一律釋放霍氏允之我國警局亦預知其事故於俄工人開會時由某警員帶同譯員與會剴切勸導不可罷工如果罷工我中國行使領土上之主權當然嚴加干涉云云罷工二字俄工人遂絶口不提記者得有該俄工人於三十六棚工人俱樂部開會時所發俄文傅單一紙茲爲譯述於下首爲各地勞働界須結合一體次爲同胞工人及軍人注意其下爲海參　雙城子及哥洛結闊沃發生變動幸賴軍人及平民恊助之力現政權在軍人革命司令部堂握之中是以哈爾濱俄國社會共産黨（社會大同派）機關勸我同胞當穏靖相持勿被激動應固守自安以待俄社會共産黨之命令且該黨爲保衛革命利益起見唤諸同胞結合出發當知趨向斯出發能獲勝利願我軍人請勿自繳軍械須待本黨命令云云末署哈爾濱俄國社會共産黨　關並　俄工人將於休息日游行街市用賀多數黨戰勝之功云 
[南京學生爲津事請願紀]  
　　南京學生聯合會因天津學生被省署衛隊擊傷數十人且被拘代表有執行槍斃之説昨（一日）晚十時特開緊急會議到二十六校代表公决各校代表同往軍民兩署　請李督齋省長電兩曹阻止免激他變於是男女代表二十六人遂冒雪步行至軍署（晚一時）求見李督時已深晚李督適已人内室就寢乃派楊副官長代見學生代表黃曝寰卽陳述來意楊答决無槍斃學生之事鄙人當轉逹諸君之意請督軍電津營救各代表辭出復至省署齋省長派汪科長代見亦允與李督聯電盡力維持各代表出署時已鐘鳴三下矣茲錄南京學生會所發之通電如下（一）致北京大總統國務院鑒山東問題萬難直接交涉閩案宜速嚴重交涉楊以德摧殘津學界應請嚴辦以上三事皆全國一致務乞俯順輿情母釀大禍南京學生聯合會冬（一）致天津學生聯合會轉各界聯合會鑒楊以德摧殘民意蹂躪學生不勝髮指除已通電各界並懇請政府嚴懲楊以德外務乞堅持勿屈南京學生聯合會（一）致上海各報館各圑體鑒山東問題萬難直接交涉閩案宜速嚴重交涉楊以德摧殘津學界宜請政府嚴辦以上三事務乞一致行動以保主權而伸民氣南京學生聯合會叩覺 
[南京快信]  
　　李督齊省長徇學生之請昨電北京當局請對學生軌内行動勿壓迫免激他變 
　　赴閩調查中日交涉案之沈覲扆昨日過寗北上聞王鴻年後行日内亦將抵滬 
　　財政部發出之國庫證劵現由蘇財廳籌欵向第十六師收回市面已無此項證劵發現惟因舊年關已迫銀根吃緊金融界頗現恐慌之象 
　　齊省長定五日北上省署公事由蔡寳善代行 
　　湖北實業廳長魏宗蓮因漢治萍交涉昨由鄂來寗謁李督齊省長准今日午車赴滬 
　　秦洮電告河間國葬案業經閣議通過李督派劉參謀赴京送馮靈櫬返河間 
[地方通信]  
　　松江 
　　各界聯合會請駁回日本通牒電北京總統府外交委員會外交部均鑒對德和約未經我國簽字關於山東各條當然不能發生效力苟能拒絶日本直接交涉則山東問題即爲國際懸案我國隨時可以提訴國際聯盟會議總之山東青島寗可被强鄰武力之侵佔不可爲法律上之承認此則全國人民一致之主張面亦主張正誼公道之世界各友邦所公論也今若與日本直接交涉無異被盜之人與盜議和利益不能歸還徒棄起訴法庭之權又如本夫與姦夫交涉求其承認本夫之名義而許與妻通姦未有不得已之事故而自　其親告之權非天下之至愚决不出此諸公負折衝之責務請一致主張駁回日本通牒留待國際同盟解决並迅速聲明德約一百五十六七八條未經我國簽字不能承認以保主權而定國是不勝迫切待命之至松江各界聯合會東 
　　蘇州 
　　誌雨雪蘇垣入冬以來天時亢旱荳麥雜糧大半乾萎人民多有患喉症者茲於前日起大霧迷離繼以雷雨迄一日晚朔風怒號降雪五六寸　田得有轉機人民亦喜其可却病云 
　　揚州 
　　教職員聯合會成立江都城鄉各小學校教職員於二月一日假公共體育場開教職員聯合成立會蒞會者二百八十人由臨時主席胡子竾報告宗旨後即宣讀會　（一）定名爲江都全縣　校教職員聯合會（二）宗旨以聯絡感情交换智　藉謀發展教育上一切事業（三）組織全縣公私立學校現任之教職員（私立以立案爲限）（四）會務分五组甲研究乙講演丙編輯丁調查戊事務（五）職員不設會長每部設幹事八人由幹事中互舉代表六人（六）會期分大會常會臨時會幹事員會四種大會於寒假暑假期内舉行常會於每月十六日舉行臨時會無定期遇要得多數會員通過舉行幹事員會每兩週舉行一次（七）經費由會員捐助（八）會址設公共體育塲嗣經主席報告　選代表六人以陳賜　胡于　洪選九方小亭周蝶生厲月鋤充任之復用無記名投票選舉幹事員四十人常選者如下杜　　劉儒吳伯英楊毓芳　斌　啓　張　張　　林　　陶秉和蔣德偉張　　　　林周　沈少希袁　尤廷堅　　　馬　彝湯　北戚素　唐其選吳　山林文樹　　　徐文泰胡子竾胡子　郭堅　女士　楚　盛元璋　鴻　　　　　述朱彭齡李祖　王　培顧　章吳孝　 
　　鎭江 
　　誌雨雪鎭埠本月一日陰　四佈旋得雨二寸夜間朔風怒吼兼下大雪天明始止得雪二寸人民均喜形於色以　能殺　疫菌而暢發春花云 
　　嘉興 
　　分派　　數目嘉興各　所所收　捐早已繳到縣署由縣轉給勸學所支給各校在案茲悉莫所長於昨將七年十一月至八年十月止所收　捐洋五百五十七元七角八分七釐按照區域及校數分别支配函知各區學務委員到所具領茲將各區派得　目錄下第一區四八七五九（均以元爲單位）第二區四四七二九第三區八○二四四第四八兩區五三九八六第六九兩區七二三三二第五區七九六五三第七區七八○八四 
　　誌雪入冬以來天久不雨致各種流行症次第發生迨至上月杪始得雨數寸四鄉荒麥漸得生機及二日午前一二時許西風加緊天降大雪清晨起視屋瓦皆白至九時許風止雲散天始晴明此次降雪雖僅四五寸人民均以爲各種病症均可因此漸殺云 
　　杭州 
　　浙西水利之商權省公署昨令浙西水利議事會以據馬　　等呈請撥欵修　喬司一帶上塘　支港查該處地勢本高上塘河濬深後水勢就下益易洩　尚屬實　仰逮詳議其覆核奪 
　　吳與絲業力　停發　帖吳與絲織業公所昨電軍民兩署曁財政實業廳以停發　帖二年業奉部令實行現查長　　縣新昌三屬仍主開放羣　惶駭乞遵部示維持 
　　寗波 
　　實行增闢城門鄞縣翔熊公記軟席廠適當西北二門外之中心點對河高塘　地方現僞便利女工起見呈請浙省官廳擬於該處城外敷設活動木梯以免女工行道失時寗台鎭守使王如見君以女工越城頗不雅觀且恐發生危險飭令　　城門命名通利以示使利交通之意業於一月二十六日開工拆造城内河道淤塞飲料不良一般居民亦以此門開闢後可於城外北　河汲取飲料故亦均贊成云 
　　安慶 
　　檢定小學教員委員出發皖教育廳檢定小學校教員第一期已訂二月四日舉行其試騐地點分爲四路一路　寗二路大通三路蕪湖四路合肥試騐委員昨由教廳委任一路李寅恭向道成朱述曾程濱遺二路汪聲應蔡繼榕三路江辛吕聯乙四路姚瑞其趙桂芬該員均於上月三十一日出發矣 
　　禁米出境辦法皖垣各界昨日假省商會集議禁米出境辦法（一）查獲私運之米留爲本省平糶其價公議之（二）輪船購　米須有該輪船賬房收條爲證且以五石爲率多則以私論（三）鄰境各縣曁圩工來省核辦食米須持有公圑致商會公函方准照辦其數酌量情形但不得過三十石以示限制（四）　境産米之區運米至省銷售不得禁遏以維民食（五）湖南江西等省如有米糧過境不得取干涉主義 
雜評一 
[懲楊與釋代表（默）]  
　　當局之作事不决定卽多事之根也此次因青島問題拒絶通牒與否不决定而引起津學生之反對運動因津學生之運動而引起軍警逞威之大慘劇因軍警之慘劇而又引起津學生之罷課又引起京學生之爲津學生後援而亦要求罷課枝節遂因而日多矣前此爲外交問題已演成種種風潮幾陷全國於無教育之地位今學潮甫平外交又急當局而不即决定主張者則枝節之生必將不知所届雖欲如京教育界所决維持現狀而亦恐不可得矣 
　　是故今日京津學生之所爭表面在懲楊與釋代表而實際則在爭交涉之直接與不直接當局縱依學生要求懲楊　釋代表　是解决問題之枝節耳况乎此問題之枝節尚不能直截解决則前途能不危歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遣送京津寗德奥俘回國五誌]  
　　赫特森丸昨日午後放洋 
　　江蘇特派交涉員楊小川前接南京李督軍電京津寗等處之德奥俘一百四十二名由滬附搭日船赫特森丸回國希派員照料保護經楊交涉員委派李派李逹卿到站迎護並委陳世光科長與荷領接洽等情迭迭誌前報昨日該日船赫特森丸於午後起椗放洋船上德奥俘　共七百七十八名旋陳科長冋署將本埠德奥俘二十一名名册及日船開駛情形報告楊交涉員核奪楊交涉員卽將以上種種情形分電内外部曁軍民兩長查核 
[美報紀日木遣送德俘消息]  
　　大陸報云日本德俘共有四千六百人分覊於七俘虜營今由赫森丸載回德國者共八百餘人大半爲青島守兵無一婦女蓋此後尚有一船專載已婚之德俘及其眷屬也至於第二批遣發者是否將路過上海則尚無所聞赫森丸今晨由滬開出艙位少而人數多故甚擁擠安適自無可言而空氣亦不甚流通據德俘言在日本之俘虜生活殊爲可怖俘虜營恍若馬廐不備牀鋪逐日食物早餐爲茶與麵包午餐僅有蔬菜即尋常豆類晚餐有山芋兩枚肉一塊約一寸半見方餘爲麵包與茶尋常俘兵須工作每日得工資日洋四分有不聽命者則武裝衛兵即毆之或以棒擊之云 
[甘姆島海電線中斷續誌]  
　　滬美間不能直接通電一時尚難修竣 
　　大陸報云上海至美國與夏威夷之電信除由印度與歐洲轉遞外現已不通大北電報公司因此非常擁擠故發出通告謂由印度與歐洲轉往美國之電信難免無不限日期之延擱按太平洋商務電報公司之海線刻在甘姆島與中島之問中斷故不能與美國直接通電修線船已從美國西岸出發但須數星期始克至斷線之處據商務電報公司經理云何時可望修好今尚未知云 
[比國在滬發行債劵]  
　　字林報云今日本埠比銀行宣布代募比利時五釐息國債佛郎二百五十萬此項債劵每張五百佛郎按年五釐起息以四九九發行於一九二一年三月起抽籤償還限七十五年償清抽中者得七百五十佛郎認購時先付一百佛郎至本年三月十日再付三百九十九佛郎以三月三日爲募債截止期 
[赴法學生聯合會之籌備]  
　　昨日下午各省旅滬赴法學生假愷自邇路賣昌里浙江同鄉會開茶話會到者有浙江湖南四川安徽湖北江西貴州山東八省赴法學生首由薛世綸報告開會宗旨略謂兄弟到此已久時思與各省同志聯絡苦無機會日昨浙江陳澤孚沈道叔張宗文三君與安徽吳建邦君以組織各省赴法學生聯合會見商其旨趣與我理想適合當然贊成蓋現在爲民族大聯合時代無論何業均須聯合因我輩要解决我輩一切生活問題滿足我輩向上發展的慾望非創造一種超個人的力量（就是小部分力量的總合力量）不可我輩赴法儉學勤工儉學是一極大事業故須聯合以圑結互助精神解决我輩一切問題撞破前途種種障礙貫澈我輩向外發展的志願以上所説係理想方面的至事實方面的必要有陳沈兩君的三個理由現在就请陳沈二君報告繼陳沈二君相繼報告略謂我等發起組織此項圑體目的有三（一）李石曾先生將近返國我等有此圑體　好向李先生爲一種表示（二）我等各省同志往往因初到上海人地生疏不免感種種困難組織此項圑體就是要減少此類同志的困難（三）我等對於此間華法教育會叔促共進步繼蕭子啼報告法國方面情形略謂家兄　　在法國華法教育會同李石曾先生辦事渠有通訊對於勤工儉學問題叙述頗詳並無不堪消息云云繼敬克明葉濟瀾吳建邦相繼發言結果推定葉濟瀾蕭子　吳建邦爲章程起草委員約章程草就後再開成立大會 
[皖代表請維持皖省米禁函]  
　　致蕪湖學生聯合會函滬上時事新報載有日商松町太郎來蕪擬辦米十萬石由某米號出面代爲採辦已辦有一萬五六千擔之多閲之不勝驚駭吾皖民食向日維艱復經去歳水災缺乏益甚故維持米禁問題各界屢次呼號官廳曾有明令該商竟喪昧良心擅敢私給日商採辦希圖私利破壞民生應急聯本會同人要求官廳嚴行維持米禁一面調查某米號予以警告若再私販米出口卽籌以相當之處置切勿姑容則皖之民命幸甚駐滬代表李宗鄴叩 
　　致皖省各機關函安慶聶省長財政廳水上警察廳蕪湖道尹蕪關監督蕪湖縣鈞鑒滬上時事新報紀有日商松町太郎由滬來蕪擬辦米十萬石由某米號出面代辦已辦有一萬五六千石之多閲之何勝驚駭吾皖民食向不豐裕去歳秋季復遭水災減收更甚以皖地之所出給皖民之用赡養尚形維艱安能大宗出口乎糧食問題民命所繫過量輸出不啻殺民生命雖云救災恤鄰仁人所尚第以皖省産米之量數而論任商人肆販與東鄰是乃剜己之肉濟人之饑是何愚甚諸公主持皖政又屬桑梓責有攸關用敢爲皖民請命請即阻弛禁警告米商勿爲此圖利自斃之愚庶幾皖民有幸民命以甯臨楮迫切不勝待盼全國各界聯合會蕪湖學生會代表李宗鄴叩 
　　致皖省各公圑函學生聯合會各界聯合會省議會各縣總商會縣教育會公鑒吾皖糧食出産向不豐富去歳復遭水災及數十縣區減收益甚以皖之貧瘠知賑災之無出因此濫發賑災獎劵遺害無窮皖之缺乏民食於茲昭然近滬上時事新報載有日商松町太郎由滬來蕪擬辦米十萬擔由某米號出面代辦閲之何勝驚駭糧食問題民命所繫以皖地之出供給皖民尚形饑荒安有大宗出口之理多輸出一人所用之米不啻多殺一民生命危險實深能不呼救仰貴會顧念桑梓敢請一致關注设法維持一面要求官廳不可令米禁弛放致奸商有圖利之機則皖民幸甚臨楮焦切不勝待盼全國各界聯合會蕪湖學生會代表李宗鄴叩 
[上海各界聯合會聯席會議紀]  
　　昨日上海各界聯合會開聯席會議孫鏡亞主席首先報告與各圑體籌備國民大會經過情形並討論籌備經費全國各界聯合會學生會均先墊欵應用本會亦發起圑體之一無論内部如何拮据亦須勉竭棉薄經衆磋商决議着會計處量力籌墊以應急須次討論天津曹楊殘民媚外案主席説明津潮初起本會即電京津當局警告母摧殘過甚近日聲勢愈趨險惡甚有槍决多人之噩耗事果不虚則一般徒手空拳之國民同歸於盡即在目前經阮天眞李竣華多數代表提議討論終結羣以生死攸關一致主張用精神奮鬭救津人救中國雖大犧牲亦所不計又次施戎提議本會職員李果女士爲國捐軀宜爲發起追悼大會以誌不朽付表决一致通過約期籌備最後李恒林動議本會爲各界聯合會總匯以後無論何界苟係正當防衛確在範圍内之行動卽應各界一致以收衆志成城之效衆贊成無異議遂散會 
[滬南工巡捐局董事常會紀]  
　　埋水管案未及議决 
　　滬南工巡捐局昨日午後二時開常會該局名譽各董事先後到局提議普通各案後討論法電氣公司欲在南市添埋水管事經姚局長報告謂前照董事會議决案由局知照工程科長衛芝山前往蕭家廠附近勘騐與華商電氣公司内地自來水廠中國電話局所設地線工程有無　礙當據復稱該處地點已不便再行埋設水管須另關馬路直逹法租界始可埋設計　築該路路面約六百餘丈云經衆約略討論一過各董事以此事關係重要必須愼重討論今日適逢縣商會假也是園開會追悼已故蘇副會長之期各董均須前往與會不及討論故擬展期再開特别臨時會議再行議决聞已訂定二月六日（星期五）午後二時續開會議云 
[英商出賣紗廠紀聞]  
　　本埠英商某紗廠現因廠主某西商不願營業已將廠中機器貨物廠基等全部份出賣與日商三菱公司聞價爲二百五十萬元雙方均已訂定契約大約陰曆年終實行交盤云 
[美商築碼頭事訂今日會勘]  
　　美商大來洋行前擬在浦東白蓮逕港口建築碼頭一事經當地紳士等反對迭次交涉迄未解决曾由塘工局函請楊交涉員轉約美領會勘在案茲聞此事已訂定星期三（今日）下午渡浦會勘云 
[迪爾惠拉號將由港抵滬]  
　　英國輪船公司經理之太平洋輪船公司之迪爾惠拉號來自孟買已抵香港已於昨日（二月三日）上午七時離港六日可以抵滬 
[寗波下浦鎭請添築鐵路支線]  
　　滬杭甬鐵路管理局於上年春間爲便利行旅起見曾於寗波鎭海之白沙地方鐵路機廠附近之處敷設便道行車載客並載運機廠所需各項材料開車以來營業雖未發逹附近村民已免徒步之勞頗覺便利現悉鎭海附近離白沙约二十里之下浦鎭人民援照白沙成案禀請該管鐵路局長加添浦沙線路以便商旅當經該局長察核下浦地方人烟稠密商業繁盛堪以添築支線昨已據情轉呈交通部核奪列人工程預算然後興築云 
[香山旅滬商界發起同鄉會]  
　　南京路先施永安馬玉山香亞興華泰豐等公司均係香山人所設發起香山旅滬同鄉會闻已有人與孫中山唐少川等重要人物接洽徵求贊助以期聯絡鄉誼固結圑體其謀公益并假定北四川路虬江路震亞學校爲臨時辦事處推定徐堯吳肇楊黃海三人爲臨時幹事員一俟籌備就緒即行定期開成立會云 
[商界聯合會開會彚紀]  
　　武昌路昨日八時武昌路商界聯合會在該會事務所開職員常會由會長萬國安報告經過之事派幹事員往横馬路弄内勸各商號加入本會今各職員證書業已製成理應同發由鍾濤山報告本會各職員夏曆年關將近暫停常會唯舊曆新正初十（星期日）開全體職員會各職員攝影以作紀念全體贊成由李漢鴻提議職員徽章製成銅牌亦通過遂宣告散會 
　　新閘路新閘商界聯合會附設義務學校於一日下午二時舉行休　禮並開第二十次職員常會蒞會董事曁職員約百餘人開會秩序如次（一）振鈴開會（二）校歌（三）會員兼校長胡鑑人主席報告半學期内學生成績且有訓勵語（四）教務長曹坤三略述假期内自修方法（五）教員侯採芝演説國語爲學校中重要科（六）主席報告歡迎王專使情形（七）答謝義務教員（八）學生演説由高初一年级生龔紹泉趙祖雲用國語演講抵制日貨及提倡國貨（九）謝賓歌歌畢續開職員會仍由胡君主席首議刋發徵信錄並將職員等攝影刋入全體贊成次宣讀總聯合會來函擬倡辦日報詢認銷數全體表决暫認百份次宣佈青年會童子部徵求大會草章因時已晚不及議决遂宣告散會 
　　浙江路前晚浙江路商界聯合會在本路三百五十六號門牌新事務所開臨時會召集本路各烟紙兌换店集議新增兩項牌照捐事到者三十餘家當經公推中段恒和泰北段萬春新南段乾康爲本路烟紙兌换店代表會同朱蔣兩會長向總聯合會提議事件訂期與揚交涉員及領事圑工部局接洽一切 
[交通銀行定期遷居新屋]  
　　交通銀行上海分行定本月二十五日遷居新屋（黃浦灘十四號德華銀行舊址）是日下午二時至五時備有茶點招待來賓昨已具柬相邀各界届時蒞臨云 
[縣商會追悼蘇筠尚紀事]  
　　上海縣商會正副會長因前副會長蘇筠尚逝世昨日午後三時假也是園開追悼會到者有該會會董會員並各業圑體代表等共八九十人上海縣沈知事亦蒞會開會後由正會長顧馨一報告開會宗旨畢宣述蘇君畢生事跡上海縣沈知事曁會董穆抒齋均有演説末由蘇弟穎傑登場道謝至四時後始散會 
[商界追悼顧硯卿]  
　　昨日上海各路商界聯合會在城内也是園爲漢口路副會長顧硯卿開追悼會各路職員到者百餘人公推吕靜齋爲主祭奏樂開會由主祭員報告顧君因目擊時事義憤塡胸奔走呼號憂勞過度致感寒疾詎料於一月十九日下午四時逝世顧君係蘇之蕩口人享年四十有六歳等語報告畢大衆向顧君遺像行三鞠躬禮當由主祭員請與祭諸君演説首由包世傑登台演説大致謂佛耶兩教對於人生死之觀念佛教係主消極的耶教係主積極的東西兩方文明之不同就歷史上觀察東方係提倡自殺主義屬於悲觀的一途西方係提倡不死主義屬於樂觀的一派顧君之死爲義憤而死是積極的死法非消極的死法云云次鄭鷓鴣朱賡石虞兆芳等相繼演説畢時已傍晚奏樂散會 
[指控華捕持械夥刦案之研訊]  
　　在滙山捕房充當一千三百八十一號巡捕之山東人李忠山經滙山路四百八十六號門牌舊棉花廠主吳裕生偕妻楊氏指控其於一月十九號晚糾黨持械夥刦值洋二百三十元之衣飾銀洋等情業由該捕房華探目蔣榮生西探目柏生將李拘解公共公堂諭着押候研訊已記本報昨經李襄讞會同美約副領事升座第二刑庭提審先由李忠山之律師起立譯稱應請堂上諭令原告人證退出法庭本案須隔别研鞫以昭鄭重問官卽令華探楊阿泉將證人帶往待質室於是捕房之代表律師乃起將案情譯述畢原告之律師遂令原告之妻吳楊氏至案向其詰問據稱十九號午後六句鐘時我站在廚房門首見被告突然闖進其一手執有手槍一手則將我前胸領缺扯住拖至後面抵住於壁上問我洋錢有否並聲稱爾如喊呌即將爾打死其時我之老姑正在灶間煑晚膳聞聲從後門逃出爲被告所見遂捨我而追姑我旣脱身由隔衖爬上磚堆呼救鄰人趙長常聞聲詢我何事我答以有盜趙急代爲報告捕房迨盜去後我等亦赴捕房報告行至中途遇中西包探當折回家中因被告將我扭住之時灶間電燈已亮照及被告面皮極黑顴骨極高故易辨認且我從前亦在小菜場見過一次嗣又在我家後面之矮屋前見過服裝則不能記憶搶案出後第一次往捕房指認時有身穿警服者二十餘人被告不在其内第二次係往捕房樓上包探寫字間指認先由包探向我云有巡捕走過爾可細認未幾被告進來我卽指出事前並未與被告交談亦無賭博衝突等事云云復由被告之律師向氏駁詰一過原告之律師又令原告吳裕生至案向其詰問據稱是日六時許我從外歸家走至賬房門前被告即將我拖住執槍恐嚇索取銀洋等語並訴明偕妻往捕房指認情形又由副捕頭凌處西探目柏生相繼投案禀明調查經過手續大略以被告拘執時面色未露驚慌及往被告家内搜查亦未得何種證據復由兩造之律師向以上兩西員盤問一過時已過午堂上宣諭退庭被告着帶回捕房展期一禮拜再訊 
[北河南路發生搶案]  
　　北河南路四百三十二號門牌前中國通商銀行買辦謝某住宅内於日前被盜六人突然闖入袖出手鎗嚇禁聲張將值洋二千餘元之現洋金珠飾物狐皮衣服等件搜刮一空携贓逃逸臨行開放手槍一響事後經謝妾王氏開單投報該管閔行路捕房捕頭立卽率同中西包探乘坐汽車馳往察勘被刦情形據情轉禀張代總巡通飭各捕房中西探捕一體留心偵緝在案茲悉當時往刧各盜均身穿綢衣似非貧而無告之人且入内時先由一匪向飯司詢問謝先生在家否該飯司答不在匪即招呼門外四人一擁而入尚有一人在外望風迨該飯司同伴從外歸家各盜尚在謝家搜羅財物該飯司同伴見門户洞開且覩一人站在弄口情知有異上前追趕該匪開槍拒捕逸去該廚司同伴追拏無獲而返各匪始携贓衝出捕房察悉刧時狀况似有内線故非常注意速日正在研究緝捕進行手續云 
[北海路之越貨傷人案]  
　　昨晚八時法租界大馬路二百五十八號門牌致生昌烟紙店學徒田虎年携紙幣二百元赴公共租界後馬路某錢莊掉换銀洋後行經北海路（即六馬路）口僻靜處被匪持物擊倒頭部手臂皆受傷匪即刦其手中銀洋飛奔逸去及由老閘捕房一千零八十一號華捕聞警到來已失匪人蹤跡即經該捕雇車送田虎年往醫院醫治一面據情報告捕頭候示 
[麥根路小港内之越貨傷人案]  
　　前晚十一時突有匪徒六七人各帶兇器擁至麥根路車站旁滬甯路局所開小港内姚阿榮之麵粉駁船上行刧姚與之抵拒被匪等推入後梢麵粉堆内拔出利刃將姚猛戳十餘下遂肆意搜刦計被刦去金練兩條金壓髮金荷花瓣各一枝金線圈一對現洋二百數十元携贓逃逸事後上鐵路巡警到來見姚受傷甚重行將垂斃雇車送人鐵路醫院調治一面經路避巡官嚴飭通班巡警緝拿該兇匪務獲懲辦 
[冒警攫物之偵查]  
　　近來城區南市等華界方面每有匪徒冒充巡警突入人家以偵查違禁品物爲由乘間攫取銀洋衣飾此等匪徒大半爲逗留滬上之已革巡警勾串當地土棍行使竊盜行爲聞該黨其分南北兩派南派以西門南門等處爲臨時機關北派則在老北門九畝地等處爲機關茲爲警廳徐廳長訪悉業已派員前往秘密偵查並准隨時拘拏解案訊究 
[舊曆年關前之財廳催欵急]  
　　上海縣沈知事昨接財廳通電云各縣知事覽本廳舊曆年關應撥軍需政費待用浩繁庫欵空虚騰挪乏術爲此電仰該知事迅將收存一月底以前契税牙行登錄税等項於舊曆年前交庫掣取庫收立盼電復廳冬又江蘇財政廳昨派沈福昌來滬提借各縣解欵晤商沈知事後卽往松江然後再往寳山嘉定各縣 
[日華紗廠工人要求花紅三誌]  
　　浦東陸家嘴日華纱廠男女工人因向廠主要求發給花紅未遂同盟罷工各情兩誌本報茲悉此項風潮經三區曾署長一再勸導該廠主對於司事工頭人等已允賞給薪資二月惟對於男女小工只允賞給三口各工人堅不允從復於前日傍晚聚集數百人用磚石擲毁該廠玻璃窗及檯櫈什物等件不少當經曾署長督同長警到場彈壓始各散去聞該廠男女工人約有九千餘人現相約非逹到目的不肯入場工作云 
[憲兵營消息兩則]  
　　新兵畢業之預備駐滬京師憲兵第三營營長張捷三昨日通令所屬各連長云案查本營此次開辦新兵教育業於八年五月一日施行教授按日計算自應早爲結束惟因去年六月　上海漢口等處學潮甚急商界罷市防務吃緊教育因而停止妨碍各連教育殊非淺鮮查現在已逾從前所定畢業　限所有各連學術各科未經教授完竣者亟應趕緊教育完畢迅速報營以便定期考試惟此次考試畢業時學術兩科如有不合格才即不發給修業證書並不准其畢業勿謂言之不預也云云 
　　考查勤務之規定又該營長接京師憲兵司令部訓令云案查憲兵分駐零星往往破壞建置形式旣不整齊精神尤易涣散非考課於平時恐難期其振作除營連各所相距太遠應另定考查期間外凡同駐一營區内者茲定每一週間營長祇少一次連長祇少二次親往各連各所查看預定日課之是否實施法令規章之是否奉行紀律内務外勤禮節服裝之是否整齊均須一一考查而於官長職守之勤惰尤應格外注意隨時登載日記簿内并列入考查勤務表内以防廢弛而資考成除分令外合行令仰該營長轉飭所屬一體遵辦云云 
[各學校消息併紀]  
　　寰球學生會日夜校寰球中國學生會日夜兩校於昨日（二日）行寒假休業式日校上午十時夜校下午七時舉行由校長朱少屏君報告各生成績復請該會副會長李登輝博士演説諸多勉勵並發給獎憑獎品等茲將得獎各生姓名錄下（考積分平均在八十分以上者均給獎憑）計開（日校部）吳步蟾吳思永林在玉劉敬魁周惠臣薛雲龍徐吉棠朱知行何家瑞謝松源袁振華俞士英胡裕慶舒照元何雲程李　芳顧鴻章陳守銘趙少章吳學成郭振華邱壽彭　錫元嚴芝經陳文學陳鳳鳴金啓　劉裕魁諸錦章馬東海王國昌閔德章王錦濤郭振貴王叔榮周興盛夏振華楊炳　方嘉亨（　校部）徐仲涵錢培榮諸亮夫徐人瑞劉璠金清祺徐渭欽陸壽康金伯興吕文豪袁芝琛謝泰祺張惠良徐雲初吳廷翰　韵伯唐耀章郭石麒汪德和解亦愼汪師軾張逹夫（一學期中從未缺課一小時者給獎品）計開（日校部）李景武李景林陳守銘顧鴻章張榮祿陳能高朱知行舒照元吳蔭　袁振華　錫元金至寳於丹枕郭振貴王錦濤高貴生沈富錦施吉祥宋啓藩吳福元林祥安徐貴生（夜校部）江錦德金伯興胡伯濤陳守銘陳能駒鄒嘉廉張惠良黃正榮劉建山　韵伯汪德和 
　　明强中學北四川路明强中學校友會定本月七號下午二時三十分在母校舉行一千九百二十年第一次常會並請名人演説　　虬江學校江　虬江學校定於本月十日上午九時舉行畢業式下午一時開懇親會山各級學生表演學藝及化裝游戲共五十餘節業經分發入場劵柬請軍政商學各界蒞會參觀 
　　淮益學校九畝地進益國民學校創辦已有八載歷年均有畢業今年又畢業七名茲於昨日放寒假明年將添請教員增加國語一科定舊曆新正十四日開學二十一日正式上課 
　　　思學校公共租界二馬路洗清池東隔壁榛思學校校長王孟平明　另任他事對於校務不暇兼顧商請進益學校校長張開濟接辦已於本星期一訂立條約雙方交替一面由張君敦請陳志渭編制章程更名進思并分别函知各學生家族　 
[江灣教育會更選職員]  
　　江灣鄉教育會成立有年舉凡教育事宜靡不規劃進行昨日午後二時該會在虬江學校開選舉職員會會員到者頗多開票後吳孟覃得票最多常選爲正會長刁浩春當選爲副會長蔣馥如嚴誦棠王硯孫陸潤生汪味腴儲劍南蔣劍侯李根蟠當選爲評議員散會已五時餘矣 
[吳淞比賽足球紀]  
　　上月二十四日寳山縣立第三高等小學球隊前往吳淞與該鎭乙種商業學校比賽足球請薛顧庭爲評判員結果三高優勝爲一與○之比三十一日爲第二次比賽請張頌東爲評判員結果仍三高獲勝爲二與一之比聞該二校此次比賽全爲聯絡情　起見吳淞公共體育場球部又特製銀盾一座以獎優勝之學校惟規定六次爲度云 
[江灣救火會選舉紀事]  
　　昨日江灣救火會召集各議董選舉正副會長上午十時投票十一時開票蔡香孫當選爲正會長王鶴舟沈寳賢副之下午一時召集保安員選舉保安長二時開票周鶴齡當選丁柏祺秦秋生副之惟蔡會長尚未允擔任云 
[上海世界語進行消息]  
　　世界語係一種國際通用之語文爲聯絡人類感情之利器在歐戰以前本甚發逹迨歐戰開始各國交通阻塞世界語事業多行停頓目前平和恢復歐美新思想新事業日益發展世界語用途亦日益加多滬濱世界語同志爲謀研究起見特組織上海世界 
 
 

Page 11

 
 
語學社購備世界語書籍報紙多種招集同志共同研究并有歐洲同志數人指導一切此外於每星期六晚設班教授世界語以便初學凡在滬世界語同志可於每晚七點後至百老滙路華記路東首祥源米店隔壁弄内七十一號洋房上海世界語學社内會商一切其未諳世界語而有志學習者亦於每晚赴該社報名入班可也 
[奉賢時症盛行]  
　　浦東奉賢一帶旬日以來時症盛行多患傷寒咳嗽輕則三四天即愈患重症而死亡者亦頗不少南橋附近前日有一家相繼死亡三人其故由於天時亢旱河中水淺飲料不潔所致前晚大雪紛飛時症當可減少矣 
[施材會散米時間]  
　　虹口上海聯益施材會每届冬季散放衣米施衣手續於上月前憑票付給曾見報端茲聞本月四號（即陰曆十二月十五日）起在梧州路該會之第一造材所内施行憑票　米時間定每日上午九時半至十一日半下午二時半至四時半至本年陰曆大除夕爲止 
[法公廨民事辦公處移設領署樓上]  
　　法公廨民事寫字間向設在盧家灣總巡捕房内收受民事禀詞歸該寫字間管理現中西讞員諭將該寫字間移設至法大馬路法領事署樓上民事禀詞仍歸該寫字間收受以免遞稟者往返公堂上本派包探四名兼辦公務現將各探之執照取銷另給專辦公堂案牘公務之執照惟向有之四名不敷差遣故又添設一名共計五名均已新領執照上差辦公 
[不出定貨之辯論]  
　　鼎豐皂廠主許春芳延巴和律師爲代表投法公堂控已閉晋康號股東蕭國琛違背合同不出定貨判被告係股東不應負責着將經理人起訴在案茲原告仍延巴和律師准照堂斷向經理蕭元昌訊追被告亦延逹商律師代辯稱原告前向大來洋行訂立合同定購洋碱二百噸言明上年某月間到申當時原告根據大合同與被告訂立合同將此項洋碱定售五十噸與被告旋因大來洋行之貨届期不到故由原告向大來洋行轉期惟當時原告並未向被告知照旋被告將店閉歇後向原告知照將合同作廢當有證人在塲可證原告律師又稱原告於七月二十三號函致被告言明貨物遲到之原因豈知被告始終無回信惟被告將店閉歇並非倒閉可比應請堂上着被告從速出貨中西官判退去聽候復訊核奪 
[昨日公廨訊案紀]  
　　昨晨公共公廨第四民庭由俞襄讞會同英卓副領事審理之華人民事訴訟案如次（一）（朱愼齋控沈根記違背賣鐵合同案）此案早經訊明判决被告賠償損失銀四千五百兩因沈自交保出外後迄今未理故原告之律師偕原告到堂要求執行堂諭查封被告産業並邀到證人錢季玉之妻證明被告除山西路開有沈合成鐵店外其無錫地方亦有田産而被告之律師亦照例向該證人盤問一過（結果）改期一禮拜再訊（二）（謝杏榮控楊如松張鰲祺賬目糾葛案）此案前曾集訊判决註銷茲原告不服延律師到堂要求復審（结果）准予再　（三）（嵇廷元控林天福（即林福記登報譭謗賠償名譽损失洋三千餘元案）首由被告之律師起稱被告住在内不屬貴公堂管轄應請將案註銷次由原告之律師起稱被告雖非租界居民然其所登之報則在租界要求准予審理（结果）以被告住所不在租界應將原稟撤銷（四）（奚仙　控奚少如地皮糾葛案）　　兩造之律師陳述一過其詞未譯次由被告供稱有賣契及升科單各兩紙在某律師寫字間内賣契是陸姓出名賣與我故父（即著名地販奚　如）升科單上共計地四百零一畝等語（結果）着被告交一千元舖保候訊（五）瞎子石潤夫控徐生榮不理欠銀一千四百五十三兩案）因原告延有律師所以被告要求改期並以被控不能承認須亦延律師辯護（结果）准予改期一禮拜具訴　核（六）（裕豐號控歐陽漢卿歐陽浩泉股欵糾葛案）經兩造之律師先後陳述一過（結果）以被告旣已承認着照數償清並繳堂費兩被告仍交原保（七）（許錦堂控徐春生不還欠洋五十餘元案）此案早經判决被告償還因被告保出不理故原告之妻到堂求追被告及其保人均未見到（結果）飭提被告並傅保人訊追 
　　又午後出俞奠孫襄讞會同英包副　事升座第四公堂續訊舊民事訟案三宗挨次錄下（一）（甬人王九章控南京路順茂蛋行主林連生擅將箱内現洋五百四十九元及四明銀行存據洋七百二十元取去並誣控盜用賬欵勒寫伏辯請　名譽損失洋一千六百五十元案）即據被告見證王阿賢上堂供稱是原告族叔原告之父在世時家道小康原告自入林店爲司賬錯去賬洋十元後林遂以刑事起訴旋由人和解令王寫伏辯其伏辯草稿是我託测字攤所擬曾與原告閲過等語並由兩造代表律師各據理由爲其當事人辯護之下（結果）商明堂諭改期宣佈（二）（李茂松控陳　萱不還借洋三百元案）此案已經判决被告還洋因陳依然不理故原告到堂來追而陳則偕其保人投案請求寛限（結果）着陳於兩禮拜内先還业百元其餘分陰曆正二兩月還清（三）（陸德德控婦人張陸氏及張晋華張晋卿抵單　購案）因兩造未到未　 
[瘋人自刎殞命之相騐]  
　　南市會館衖豐昌報關行司賬徐芝　因患神經病於前日傍晚時步入厨房用菜刀自刎　及喉管斃命由其堂兄該行執事徐芝蘭報由一區警署飭十六舖地甲查明後投報地方檢察廳請派員相騐已紀昨報昨日午後檢廳梅廳長委派檢察官偕檢騐員率同法警蒞塲相騐即由屍叔徐邦仁屍姊丈費慶善等投訴前情請求免騐檢察官以案關自刎受有刀傷未便准行當即騐得死者頸項傷口約闊寸餘氣管已經受割損傷委係生前自刎身死並無别故當即塡明屍格飭屍親具呈切結從速棺殮騐畢即行回廳呈復起案之菜刀帶回儲庫 
[串同拐賣男孩之懲儆]  
　　浦顧氏指控婦人陸王氏與其姘夫陳子祥誘拐伊之五歳男孩根全串同婦人劉張氏價賣與人由捕將被告男女三人先後獲解公共公廨分别押候訊究在案昨晨由廨提訊據浦顧氏投訴伊子根全於陽曆去年七月十七號被陸王氏等串同拐賣與人求請訊究訊之陳子祥供稱原告小孩係陸王氏等拐賣與人分得身價洋四元並據劉張氏供稱陸王氏曾將小孩領至婦人處住宿一宵事後分得洋三元是實質之陸王氏供詞支吾中西官核供以被告等串同拐賣屬實判陸王氏陳子祥劉張氏分别各押二年如能將孩交出准予酌減刑期 
[犯姦男婦分别押儆]  
　　南京人丁禮廉延代表律師在公共公廨刑事科控談杏生與伊妻丁談氏犯姦違犯刑律等情由廨訊供押查在案昨日午後二句半鐘經義副領事羅斯君蒞廨會同張襄讞升座第一公堂復訊當據原告律師上堂陳述案情究詰之談杏生丁談氏均不認通姦中西官得供會商之下以證據確鑿判談押西牢二月氏押三月分别示儆 
[私拆祖墳各處拘役]  
　　本邑二十四保十七圖鄉民韓長生韓楊氏控韓妙　韓顧氏母子糾合朱錦文等私拆祖墳一案業經地方審檢廳訊明判令分别收押候判在案前日下午堵郭推檢兩官開庭宣判令提各被告到案略詰一過判韓妙發韓顧氏各處拘役十天朱錦文朱生裕徐坤和顧阿三等四名各處拘役八天以儆 
[掘墳盜碑證據不足]  
　　王際亨在公共公廨呈訴鄉民俞朝全俞阿全於陽曆去年十一月十六十九兩天發掘祖墳盜取石碑等情業經公廨將兩造傅案迭經訊供判候會商核斷在案昨晨由原審官關讞員會同陪審西官美丁副領事升座第一刑庭命傅兩造至案略詰數語以原告所控證據尚欠充分會判將案註銷被告開釋 
[小火警三則]  
　　閘北滬寗鐵路北太陽廟相近沈坤秉所開之振康米店内於前晚六時忽告火警經各救火會　車到場灌熄燬去樓面一間事後經四區顔警正查得該店曾保火險飭警將店主傅案訊究　　新閘新閘重慶路五百四十九號門牌王周氏家前日傍晚因遺火床帳霎時濃烟滿室幾致成災嗣經鄰人帮同取水灌熄僅焚去床帳被褥數事而床上所睡五歳女孩王小妹已被灼傷迨救火會會員聞警驅皮帶車到場施救早經熄滅當即折回事後由該管捕房派令中西包探恊往查詢起火緣由將灼傷女孩車送醫院請爲醫治 
　　南市向爲念　卷之莊伯華家往南市小普陀橋沿浜某號門牌屋内昨日天未黎明時其所置桌上之洋油燈被風吹引燃及床帳頃刻烟火迷騰莊從睡夢中驚覺立即呼同鄰居帮助施救得即撲滅未致蔓延僅焚去床帳後山崗警將莊帶人一區一分駐所王署員飭罰洋兩元充公 
[酒徒服毒自盡]  
　　住居滬城西門外石皮弄之　長春向爲烏木店生理素嗜飲酒即家中粒米無存酒必不能缺少上月下旬其妻朱氏因規夫濫飲與周衝突事後該氏即背人自縊而死次日由八舖地甲王三多投報地檢廳派員相騐當經尸夫尸子投案稟請免騐了事前日爲該氏煞期邀羽士在家誦經親族畢集咸責長春濫飲之非長春自知慚愧背人入房再復飲酒而以赤燐附入酒中吞服迨良久　發倒臥床上各親屬始知其服毒立時將其車送醫院聞受毒甚重已不及救治云 
[黃包車載屍抛棄之餘聞]  
　　江北人施永興所拉三千一百八十八號執照之黃包車上載死屍一具在滬城縣橋附近被警查見將施拘入一區二分所該尸由該所報請地檢廳派員　相騐當因並無家屬令由善堂棺殮等情曾誌前報茲悉此案施永興曾由該所送請檢廳訊辦現刑期已滿經該廳於前日將施省釋施即至該警所請領黃包車一輛該所以並無檢廳正式公文不允給領施乃於昨日投檢廳稟請給文再往具領 
[私賣鴉片之科罰]  
　　厦門人李　現在法租界賃租房私賣洋烟事爲法捕房捕頭偵悉於前晚帶同包探等前往抄出烟土十五斤烟膏數十盒帶入捕房又陳阿毛日前手携烟土一大包行經鄭家木橋街被某號西捕查見拘入捕房諭各交保候究昨日傅解法公堂请究先據捕頭上堂稟明前情並將烟土呈鑒詰之李等供認私賣洋烟不諱中西官判李罰洋五百元陳罰洋三百元充公烟土銷毁 
[銅匠混用鉛角]  
　　向爲銅匠之江北人嚴阿林因將鉛質僞四開八枚持至吳淞路八百十七號門牌王洪生雜貨店内混用被王察出鳴由一千零九十號華捕將嚴拘入捕房押候解廨訊究 
[原告傷未醫愈]  
　　寗波人石阿小項品生董阿炳王阿松在虹口西華德路將王步高毆傷由一百零九號二百八十號兩華捕查見將一千人帶入捕房除傷者送院醫治外餘各存洋五元保出昨經公共公廨傅訊原告仍未出院而四被告亦同延律師到堂要求仍准被告交保改期再訊中西官諭石項董王四人各交三十元人洋並保候原告傷愈再訊 
[押店收質竊贓之吊獲]  
　　英商太平洋行於陽曆上年六月間被賊竊去價值六十四元之手表一只三十餘元之金戒一只當經事主報捕請緝在案茲由法捕房查得竊贓質在民國路聚源亨大兩押店内又德盛押店收質價值七十餘元之鑽石針一支亦被捕房查悉故於日前至各押店内吊出原贓帶入捕房昨解法公堂請究先據捕頭上堂稟稱查得此項失物均有失單發至各被告處今被告明知故違况均以四五元之價收質應請訊究被告等延巴和律師代辯稱原告所失之物實係以少報多且失竊係在六月間失單始於陽曆元月間發交各被告所載各物與原贓不符請求明察中西官判退去聽候着捕房估價後再行核辦 
[招商局棧房失竊]  
　　浦東招商華棧於前夜被宵小撬開玻璃窗入内竊去洋針十箱價值銀一千餘兩　晨經該棧買辦得悉當即通函水陸各警署報請飭緝 
[控竊案被告開釋]  
　　黃浦路二十一號門牌西婦壳羅指控紅帮衣匠蔡月亭竊取其值洋三十五元衣服消贓與黃頌清等情由捕將察黃二人拘解公共公堂經中西官訊判被告各處二百元人洋並保在案昨晨由廨復訊原告西婦上堂稟明前情請究訊之被告等同延律師到堂代辯否認原告所控案情中西官核供以原告並無實據遂判被告兩人均具結開釋 
[過犯攫帽押六月]  
　　陳連生前日在海寗路攫取狄三頭戴呢帽被八百二十四號華捕拘押捕房昨由包探薛正昌將陳解請公共公堂中西官訊悉陳係過犯判押西牢六個月示儆 
[搶珠花押一年]  
　　匪徒潘文雲前晚在北京路串黨攫取婦人鄧馬氏值洋七百元之珠花逃逸經氏唤捕追捕潘即將贓抛棄被人拾去　由包探居阿巧將潘攔獲帶入捕房昨晨解送公共公廨經關讞員會同美丁副領事質訊屬實判潘押西牢一年期滿逐出租界 
[攫衣包禁押六月]  
　　沈德奎在北蘇州路甘肅路碼頭朱長根船上攫得衣包一個由朱鳴探將沈拘押昨解公共公堂經中西官訊實判沈押西牢六月期滿驅逐出境 
[三竊賊分别押儆]  
　　陳阿福王阿二串黨張子卿於一月二十四號在吳淞路竊取劉萬青值洋一百餘元之羊皮四十九張業經捕房將三被告獲解公共公廨訊押昨經中西官提審之下判陳王各押西牢三月張押兩月示儆 
[淞滬警察廳批示照錄]  
　　淞滬警廳徐廳長批商民劉佐廷稟云呈悉本案爲虧倒貨欵糾葛徐學文乃新廳興司賬在店主陳樹春避匿之時果不能　離　係惟雙力均在英界營業發生地點不屬於本廳轄境且案涉民事範圍尤未便踰越權限仰仍凛遵前次庭諭限於三日逕向公廨請求迎提如逾限故違　即將案註銷准徐學文保釋 
雜評二 
[滬公圑與天津事件（庸）]  
　　自天津事件發生以後本埠各公圑紛紛電致北京嚴重詰責不曰恢復津人自由即曰懲辦楊以德與曹鋭誠以曹楊對待學生之慘酷雖在異族宰制之下亦無以復加苟有人心無不痛憤也 
　　顧北京政府對於此等文電能否一動其天良殊不可必觀其語北京教職員與學生代表雖一則曰政府自當持平辦理再則曰容電津釋放學生然口血未乾而准兩曹戒嚴之電發布矣此等舉動是否尚顧及民氣消弭學潮雖三尺之童亦能識破然則滬公圑之文電即使到逹亦不過置諸故紙堆中而已 
　　總之天津事件匪天津一隅之關係亦匪僅爲取締檢貨而發生軍閥派欲貫澈其主張乃先以高壓手段摧折民氣剷平一切阻碍天津之事特其嚆矢耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[俄游雜憶] [  諤聲]  
　　下午六時三十分車過昂昂溪驛距驛十五里土名卜魁卽黑龍江省之省城齊齊哈爾也有齊昂輕便鐵道可通　西而至大興安嶺隧道及海拉爾驛俱於夜夢中經過降海拉爾驛更十五俄里爲呼倫貝爾呼倫道駐焉其地蒙漢雜居爲邊疆要地 
　　英國地理學會會長佛來斯富云印人有言曰愛山者愛之至上也故瑞士國之詩人騷客癖好山水三四百年前世界大美術家罔不以畫山爲惟一之快事基爾白著（美術之與山水）一書曾述美術家之繪畫其名著多係繪山脱德名畫卽其一也山之美質旣如上所述則興安嶺者豈能過目而忽之哉 
　　余過興安嶺之際見夫俄國殖民之向東而來者不知凡幾憶成吉思汗之世黃種西去人數以千百萬計今乃適得其反嗚呼曾幾何時而世界之風雲乃自西而東矣近今俄人之殖民遠東者每年不下百萬大哉此數余不知數十年後之西伯利亞將若何繁盛也 
　　俄國人受蒙古人之蹂躪其於歐洲他國拿破侖曾言及之俄國多爾格親王謂俄國如一大厦然表面雖似歐式而裏面盡屬亞洲制度俄官好穿歐式制服然措施政事與滿蒙人無少異云云歷史家基本有言曰俄國兩首都莫斯科與基夫　　均爲蒙古人所毁然其遺跡不若其國中專制遺毒之深印於人人之腦筋中也俄人有所謂（欽底域）　　　者如我國帝制時代之所謂欽賜然欽字木彼得大帝引用蒙古語而施之於俄國政界數百年之後尚未能去之俄國之人民苦於專制亦久矣夫（欽底域）者專指貴族而言之不論其出身不論其學問不論其貧賤俄帝得自由封之千八百八十五年在亞歷山大之世忽下諭撤銷全國法律官而以武員代之俄國政治遂由（五分之一的法治）而變成（完全的軍國）此種武員皆無法律智識望其有利於民又何異於緣木求魚我國專制之世雖有貴族及權勢之横行然開科　士表面上尚賦以議論政事之權若俄國則並此而無之不寗惟是且其貴族亦分黨派凡十四　以屬於軍界者爲最雄於勢力蓋俄國之精神全注於陸軍人民自二十一至四十三歳均有當兵義務職是之故自由也教育也人權也遂無所開於俄人耳目中矣宗教家比查之言曰信教自由起於教育俄國人民能識字者祇百分之三政府所設學校僅敷二百萬學徒之用然全國人口佔一百三十兆故教育普及僅逹於貴族之一部分而已 
雜談 
[怨婦涙史（一）] [  瘦鵑]  
　　（海爾夫人自述） 
　　倫敦伊爾福居户喬治海爾與其夫人不睦三年不通一語　　之間若吳越焉予旣草（三年不語之怨耦）篇記其事茲又得海爾夫人自述史亟譯之願天下有情眷屬長住有情天母如此海爾夫婦也 
　　吾於世界婦人中忽得一稱號曰不語之妻滋可怪也每一念及輒竊竊自笑然至今日則此笑時亦不可多得矣 
　　然吾雖被楚毒而對此嚴酷無情之生活又不得不貢以笑　特此笑亦惟獰笑而已 
　　吾　不語之妻也國境以内村中知之鎭中城中亦知之僉知吾爲不語之妻朋輩及不相識之人亦知之蓋吾運命中已注定矣 
　　雖然吾固亦自承此稱號也此區區三字者實已　定吾躬不可移易兩日以前吾嘗遇數人爲第一次邂逅者因悄然自表曰吾即不語之妻也於是吾又自笑私念以何因緣乃獨得此特殊之稱號於是吾又憶及兒時及垂　時狀并憶當年盈盈作新嫁娘時其躊躇滿志爲何如也 
　　多語不語胡今昔之懸殊若是思之失笑憶當就學之年每以多語見責吾如不語至五分鐘之久師長輩卽歡喜無量脱知吾今日　在沈沈不語中者其得意又何如爾時師惡吾多語則恒以沈默寡言相勗勉稱爲美德顧吾終以不語爲可怖不之從也 
　　吾又憶及戚䣊故舊見吾每嘖嘖贊歎撫愛有加謂吾性和若春温而舌巧能言又類喜鵲之可愛也顧此四年以還舌雖存而不能言即有言而人不吾聽撫今思昔幾不信此身卽爲當年多語善笑之女郎矣 
　　然而此亦人生之一境也有不能勉强者吾前此每與人處恒於人我之間在在留意深驚人性變遷之速其後來之習性每足以汨没天眞顧吾於他人覺之而終不能自覺也 
　　晚近吾嘗自問曰（吾之天性其常喜此沈默寡言乎）撫躬自省終覺其不然蓋已去吾天性遠矣 
　　吾又連類而念及吾夫其不語亦三年矣當其讀書學校中時跳踉活潑未嘗知有惱怒彼與吾爲總角交青梅竹馬式好無間及其逾冠遂訂百年之好歡然作新郎矣顧至今日遂亦在天下男子中得　特殊之稱號曰不語之夫 
　　嗟夫以何因緣乃至於此溯自結　以來歡好逾十五載今胡　歡爲悲遽陷入此斷腸之慘境中也 
劇談 
[仙韶寸知錄] [  天亶]  
　　崑曲之調有七以笛爲主笛共六孔第一孔爲工字第二孔爲尺字第三孔爲上字第四孔爲乙字第五孔爲四字第六孔爲合字第二第三孔雙按爲凡字則謂之小工　若凡字調則以小工調之凡字作工工字作尺尺字作上上字作乙乙字作四四字作合合字作凡若六字調則以小工調之六字作工凡字作尺工字作上尺字作乙上字作四乙字作合四字作凡若正工調則以小工調之四字作工六字作尺凡字作上工字作乙尺字作四上字作合乙字作凡若乙字調則以小工調之乙字作工四字作尺六字作上凡字作乙工字作四尺字作合上字作凡若尺字調則以小工調之尺字作工上字作尺乙字作上四字作乙合字作四凡字作合工字作凡若上字調則以小工調之上字作工乙字作尺四字作上合字作乙凡字作四工字作合尺字作凡調曲家所謂六宫十一調者仙吕宫中吕宫正宫道宫大石調小石調高平調般涉調皆屬之小工調南吕宫黃鐘宫商角調仙吕宫皆屬之凡字調南吕宫黃鐘宫商角調亦屬六字調而六字調中商調越調皆屬之雙調旣屬正王調又屬乙字調仙吕宫中吕宫正宫道宫大石調小石調高平調般涉調亦屬尺字謹南吕宫商調越調又屬上字調六宫十一調翻七音之法盡於是也惟十一調中之（揭指）無屬今人指爲乾唸之（一封書）及中吕急曲之麻婆子等屬之揭指余未敢妄　是非留待識者之指正 
新聞拾遺 
　　韶州運動大會再誌十八日來賓最多岑代表及參衆兩院議員均來參觀於時間規定運動科目外加入白話劇（滇軍捕盜記）及賽馬二種科目演習時頗有可觀全場稱賞其運動次序如下九時在場戴囊復試持竿場右二人三足競走（甲組）十時右場二人三足競走（乙丙丁戊組）左場甲組復試戴囊十一時至十二時捕盜十二時至一時休息場内留省學會排球一時至二時二百二十碼徒手競走（乙丙丁戊組）場内跳遠（甲組）講武生鐵扛木馬四時軍隊運動本日運動特色分述於下一木馬以人蹲於木馬上或跳過或飛過或翻觔斗而過各種舉動均極純熟二平檯立於檯上皆翻觔斗下隨卽立定神色自若三鐵扛演普通扛術姑不具述即從扛上演種種技術者亦有三四十人雖世界大演技家亦不是過四跳檯各生登至檯上亦用觔斗翻身而下活潑之中仍遵規則五工兵行列本日十二點工兵獨立營演假裝行列内扮前清官僚現形及打花鼓高脚戲等高脚戲係用兩木棍縛於兩脚部木長三四尺利用物理學重心之理行走如常惟督辦以跳花鼓一種所唱小曲殊欠文雅有礙風化當即制止六拳術神勇督辦署衛隊演習國技由李督辦親自校閲運動各員皆身段活潑擒縱自如尤奇者有一力士運用神功張腹以待令參觀中最有力者持板凳猛擊數回毫不爲動繼又自持板凳自搥其額凳折而面色不變七軍隊圑體運動本日上午十時各軍隊圑體運動其隊别及種類如下第六圑盲人戰門皆以布蔽目各自奮擊第三十六圑人上體操操陣散開之後另有一列昇諸肩上演習操法極爲純熟第三十三圑演人上梯第五旅技術隊飛馬競走實彈演習講武分校所演各種均極生色又講武校工兵科學生演放地雷水雷所有器具材料均由工兵科學生自製本日衛生部報告負傷學主共有八人以男學生爲最多女生惟齊景學校生聶秀仙頭部昏暈均經療治云[  聲]  
　　孝子刲臂療親丹徒有孫永年者事母至孝月前母患重病孫周旋病榻藥爐之間問暖嘘寒調湯嘗藥卜晝卜夜衣不解帶無如母疾藥雖日進如石沉海毫不見效日就沈頓似不可藥孫憂煎肝腸悲沁心脾偶思恒聞人言有割股奉親者可以起垂危之症思己乃私跪庭中虔誠拜禱拜已即解衣出臂舉刀刲肉逾寸鮮紅熱血汨汨大湧孫忍痛裏之投肉藥中煎以奉母詎愚孝居然格天母服之如渴得漿疾瘥大半矣母喜問何藥而靈效若此孫跪對之母疾尋瘳噫當此叔季之世求如孫永年其人者有幾人哉是誠可以風矣[  幻夢]  
　　女子遇鬼奇聞泰縣姜堰鎭有業布業之某姓者於前晚出外有事留一弱女看户甫一時許忽聞剝喙聲急意以爲其父歸來也不意啓門後乃一蓬頭垢面之人抱女直奔河中身淹半水女心雖明瞭而口不能言身亦不能少動正危急時爲一鄰人瞥見急趨河内將女拉救登岸女始身如脱縛步回家中然已受驚匪淺矣聞此河曾有一人溺斃後遂相傅爲此鬼作崇云[  天恨生]  
小説 
[十四號] [  英國却而司台維著（蔣夢芸）]  
　　余言至此即向告辭欲行不謂伯爵怒聲曰止華德君汝旣來此當從余命否則　　言時握拳向余狀至兇怖余驟聞此驚極伯爵果何事而與余惡若是余一時不能明其故於是亦高聲曰否則是何伯爵冷笑曰否則耶言至此舉目視身旁從者從者會意各自其衣袋出手槍向余伯爵復曰華德君從否余意汝從余佳也余驚極不能動卒爲其武力所屈服曰伯爵余從君可焉特君果命余何事余今猶未知君命意所在也伯爵曰從亦佳余命君之事初非大難且無絲毫損害於汝僅一措手之勞耳事成則余更將重酬汝汝又何樂而不爲者今請入我墅當與君作長談也余不敢復違勉强隨之入旣入伯爵引我至一複室室在屋之一隅以重帘覆其門四壁皆羅列古代軍器指按壁間電紐則户自　欲啓之非按别一電紐無以啓室外有人至身未近室面貌已影於壁間廻光鏡上伯爵設此秘密室我不知其有何作爲也人室坐甫定伯爵即嚴色謂余曰華德君余今誘汝來實緣有一重要事懇君爲我辦理華盛街十四號刻非用電話召汝往診疾乎病者係一少年女郎我亦知之女即史天芬氏之孤女此女之父爲余之昔年同學友渠臨終曾托　女於余且囑余管理其遺産俟其女長成後還之華德君余殊不願不圖渠結識一少年學者竟私訂婚約且强余歸還乃父所遺之産故余恨之甚誓欲言至此臂向廚間出一藥瓶示余曰昨晚余偶以此麻劑飲彼今晨彼乃病發惟余誓欲置之死我知汝頗解事故特召汝來助我行事君少頃往彼處診疾時請立一急症之方而以此飲彼則汝事了矣可逕歸余必重酬汝勞余尚有一事請君卽請君誓守我之秘密君能允此二事乎事機至急請君速置答 
[自由談之自由談] [  不冷]  
　　衝外交之上名之爲折衝樽俎軍事之間名曰衝鋒陷陣而今日各方之對待學生亦用衝字他國之欲用馬隊也醫生之車也督署之衛隊也無不欲以一衝制勝也衝甚可恨哉 
 
 

Page 15

 
 
   
 
 

Page 16

 
 
   
 
