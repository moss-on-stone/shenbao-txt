# 1881 - 162 - 4902920

 

Page 1

 
 
[論賭酒]  
　　市上醉漢恒自語而語人曰皇帝萬萬歲小人日日醉言雖鄙俚而一片忠君愛國之誠溢於意表方之唐虞　歌壞祝之風無以過也自鴉片烟至自印度數十年來痼疾漸深幾有指街頭醉人爲瑞之槪此亦運會之變無可如何而適於我生幼小壯長之年見而識之則亦大不幸矣憶余髫　之歲每値佳節父師挈之同游或於湖濵淪茗或泛小舟至中流覽諸名勝日夕入城途間逢酒肆內必有執友數人見而攔入輙對飲數觥微醺而散竟有里許之中歷數酒家挨次豪飲至家門而始止從未有遇人招入烟舘桃燈呼吸以爲樂者是時余雖稚弱亦頗能飲數觥追隨杖履侍坐琴書茍稍假詞色卽亦不甚顧忌放飲爲豪及十四五歲則同學小友办效其風每至日暮散學私約里中某肆就飲日以爲常若鴉片烟則未有道及者雖有親朋嗜此或喪喜宴會挈具而來办不經意間或觀其吸食而初不敢嘗試之也是時西國旣和烟禁入弛嗜烟之人漸多然猶不過百中之一二而江南粵匪　距數年漸於癸丑戒嚴傾城遷徙繼血賊蹤不至仍返故居自此竟忠其亂凡鬥靡爭華之事迎神賽會之舉自道光二十二年之後日漸廢弛者此數年中又復踵事而增舊觀頓復街衢景象益見太平肆中恣飲或至深夜未散室內留賓末不戰拇猜枚讙呼滿座甚而閉門加鑰勿令客逃以故黃昏人靜市上醉漢東倒西歪或當街嚷駡或挾掖而歸每夜必有之而人家宴會亦有簿於酒德之人使酒駡座首乃自庚辛避亂之後浸至於壯長凡目見耳聞之事未嘗與少小時大異而獨至醉人則竟不能多見因是而知鴉片烟之禍之烈而醉人之難得也昨見本報錄有東道不公一事袁金徐三以互賭酒量入肆對飲約先醉者會鈔繼而二人俱醉乃彼此相推不肯已作東道主而致爲捕拘送案嘻此二人者曷嘗有風雅氣而竟以酒量相賭也雖然事甚瑣屑人亦惡濁而在今日則亦不可多得之事矣盖今日烟舘林立從前閙市中十家三酒店者已易而爲烟舘矣則處之烟舘布帘草席臭穢逼人入其中者不能久坐然有朋相遇不曰吃一盌而曰呼兩筒猶且逐臭而趨之若上海之烟舘雖道咸間官場幕道以此消遣者其所用器具尚無如是之精座則理石檀　鎗則象牙桃竹茶則武夷龍井并烟則大土清膏偶爾聚談不此之假座焉而將何所往乎乃袁金徐三則舍烟舘而入酒肆其猶有古風乎雖其以酒量相賽約以醉者作東一似用錢鄙吝之流苐吸烟之人諱多爲少而酒徒則醉不自知卽使沈　如泥不能端坐猶必自諱其醉而以飲自任蓋飲酒豪舉也其與旣豪則義氣必不相下袁徐二人皆不自以爲已醉故俱不肯會鈔而致相　也　迹似吝而實則吃酒之常態不以醉自居也姑無論其孰曲孰直而當此烟毒流行之際二人者能於杯中尋生活而不於榻上供烟霞嗚呼未始非上海之瑞也近來酒肆中不特無使酒喧駡之人卽人家喜慶開筵肴饌羅列一二品下箸之後或則不告而去或則開燈而眠主人卽有意敬客方欲添酒回燈而環視四座則客已寥寥如晨星此豈今之人之酒德勝於前人而不敢飲過其量耶亦有奪其所好者在也吾故謂此二人者亦醉鄕中之碩果僅存也公堂而有此訟也豈偶然哉 
[恭錄　論旨]  
　　○五月十四日奉　旨此案着交李鴻章督同泉司親提人證卷宗秉公研訊確按律定擬具奏原告生員潘修祚該部照例　往備質欽此同日奉　旨此案着交裕祿督同泉司親提人證卷宗秉公嚴訊確情按律定擬具奏原告童生薛伯倫該部照例解往備質欽此同日奉　上諭繼裕畢道遠奏請筋慎選漕粳米色一摺此次江蘇海運　粳米色米能純潔前據該撫奏明飭令倉場侍郎通融騐收在該省偶遇暘雨失時原不能不量加體恤俾小民便於輸將惟米色柔嫩不堪久儲倘各州縣及委員等因有通融騐收之案並不認眞揀選輒請援案兌收殊非慎重倉庾之道着該撫嚴飭粮道及有漕各州縣並收米委員等嗣後兌連漕　務富詳細騐慎選一律乾圓潔淨之米倘有藉詞影射情弊卽　據實嚴叅欽此○十五日奉　上諭江蘇巡撫着黎培敬補授周恒祺着補授漕運總督山東巡撫着任道鎔補授欽此同日奉　上諭直隸布政使着崧駿補授國英着補授廣西按察使欽此同日奉　旨升泰着賞給副都統銜作爲伊犁叅贊大臣照例馳驛前往欽此 
[電音質疑]  
　　○本月十九日倫敦傳到電報言智利地方之黑人殺死華人千名云字林西字報則言有自智利來滬之西人言及電報係屬訛傳並無此事緣智利境內本無黑人卽華人之在智國者亦僅有十人皆係經營之輩可見此說之必有訛誤也按本報前述秘魯黑人殺傷華人不少或者電報因此傳訛未可知也 
[准備同仇]  
　　○日本西字報言華本月初上中國　朝廷諭令各武員預備不時調用數日前日廷亦有論旨令富貴家之丁壯皆赴水陸各軍預備調用由此觀之中東之　將成矣然中國近日並無所聞恐此言未足深信也 
[沿河紮營]  
　　○天津來信言天津至德州一帶河邊刻下逐段皆紮營寨每營約五百人皆係馬兵及洋槍隊而洋槍隊尤多沿河星羅棋布雖不知其總數幾何亦足見中國軍容之盛已 
[帶回夫役]  
　　○招商局豐順輪船由天津來滬因在大沽口擱淺微有損傷須至船廠修理據云曾由漢廣船失事之處經過見海定船正在設法打撈水鍋美利輪船亦在彼相助其漢廣船上夫役人等由豐順船帶回不少云 
[西使暫駐]  
　　○前報列日斯巴尼亞使臣陸君來滬將次北上茲閱晉源報知陸君尚須在滬勾留六禮拜俟其兩隨員繼至方可啓行北上再由北京回上海復往安南暹羅蓋陸君係兼理三國之使臣也 
[德使囘申]  
　　○前報曾列德國駐滬總領事佛君前赴日本茲悉佛君已於前日乘東洋三菱公司之禿格　約唛魯輪　遄返申江矣 
[津得甘雨]  
　　○天津苦旱已列前報現於十三晚得有透雨至十四日午刻而止梅炎消夏麥潤迎秋大田之稼至此陡有起色雖嫌稍晚然今年節氣頗遲想不爲害也 
[中俄改訂條約章程附專條卡倫單]  
　　○中俄合約業經訂定聞已盖用　御寶由總理衙門滬旗員某君於 
 
 

Page 2

 
 
月內啓　恭　赴俄盖印盖杲君係總理衙門之肄業人員精於俄國之語言文字者惟此約共有三十餘條只可分日照錄在報以供衆覽俟錄畢後本舘另印專本裝釘出售以備仕商繙閱耳○○光緒七年中俄　訂條約　大清國　大皇帝　大俄國　大皇帝願將兩國邊界及通商等事於兩國有益者商定妥協以固和好是以特派全權大臣會同商定　大清國欽差出使俄國全權大臣一等毅勇侯大理寺少卿曾　大俄國欽差參政大臣署理總管外部大臣薩那特臣部堂格參議大臣出使中國全權大臣布兩國全權大臣各將所奉全權　諭旨互相校閱後議定條約如左○第一條　大俄國　大皇帝允將一千八百七十一年卽同治十年俄兵代收伊犁地方交還　大清國管屬其伊犁西邊按照此約第七條所定界址應歸俄國管屬○第二條　大清國　大皇帝允降　論旨將伊犁擾亂時及平靖後該處居民所爲不是無分民教均免究治免迫財產中國官員於交收伊犁以前遵照　大清國　大皇帝恩旨出示曉諭伊犁居民○第三條伊犁居民或願仍居原處爲中國民或願遷居俄國入俄國籍者均聽其便　於交收伊犁以前詢明其願遷居俄國者自交伊犁之日起予一年限期遷居攜帶財物中國官並不攔阻○第四條俄國人在伊犁地方　有田地者交收伊犁後仍准照舊管業其伊犁居民交收伊犁之時入俄國籍者不得援此條之例俄國人田地在咸豐元年伊犁通商章程第十三條所定貿易圈以外者應照中國民人一體完納稅餉○第五條兩國特派大臣一面交還伊犁一面接收伊犁並遵照約內關繋交收各事宜在伊犁城會齊辦理施行該大臣遵照督辦交收伊犁事宜之陕甘總督與土爾吉斯坦總督商定次序開辦陝甘總督奉到　大清國　大皇帝批准條約將通行之事派委妥員前往塔什干城知照土爾吉斯坦總督自該員到塔什干城之日起於三個月內應將交收伊犁之事辦竣能於先期辦竣亦可○第六條　大清國　大皇帝允將　大俄國自同治十年代收代守伊犁所需兵費並所有前此在中國境內被槍受虧俄商及被害俄民家屬各案補卹之欵共銀盧布九百萬圓歸　俄國自換約之日起按照此約所附專條內載辦法次序二年歸完○第七條　伊犁西邊地方應歸俄國管屬以便因入俄籍而棄田地之民在彼安置中國伊犁地方與俄國地方交界自別珍島山順霍爾果斯河至該河入伊犁河匯流處再過伊犁河往南至烏宗島山廓里札特村東邊自此處往南願同治三年塔城界約所定舊界○第八條同治三年塔城界約所定齋桑湖迤東之界查有不妥之處應由兩國特派大臣會同勘改以歸妥協幷將兩國所屬之哈薩克分別清楚至分界辦法應自奎峒山過黑伊爾特什河至薩烏爾嶺畫一直線由分界大臣就此直線與舊界之間酌定　界○第九條以上第七第八兩條所定兩國交界地方及從前未立界牌之交界各處應由兩國特派大員安設界牌該大員等會齊地方時日由兩國商議酌定俄國所屬之費爾干省與中國喀什噶爾西邊交界地方亦由兩國特派大員前往查勘照兩國現管之界勘定安設界牌○第十條俄國照舊約在伊犁塔爾巴哈台喀什噶爾庫倫設立領事官外亦准在肅州卽嘉峪關及吐魯番兩城設立領事其餘如科布多烏里雅蘇台哈密烏魯木齊古城五處俟商務與旺始由兩國陸續商議添設俄國在肅州卽嘉峪關及吐魯番所設領事官於附近各處地方關　俄民事件均有前往辦理之責按照一千八百六十年卽咸豐十年北京條約第五第六兩條應給予可蓋房屋牧放牲畜設立墳塋等地嘉峪關及吐魯番亦一律照辦領事官公署未經起蓋之先地方官帮同租覔暫住房屋俄國領事官在蒙古地方及天山南北兩路往來行路寄發信函按照天津條約第十一條北京條約第十二條可由台站行走俄國領事官以此事相訐中國官卽爲照料吐魯番非通商口岸而設立領事各海口及十八省東三省內地不得援以爲例　此稿未完 
[來信照登]  
　　○頃閱貴舘五月十四日譯登汕頭稅務一論中有議及自後不與洋人交易等語不禁駭然繼而思之皆由道路傳聞　轉誤會以致失之毫厘　以千里也查汕頭會舘各商從各口運來貨物無非米麥餅荳等件皆係售與華人日用之需並無與洋商交涉之貨此不與洋人交易之語非大　乎至稅務司本係關憲延請辦理關事釐剔利弊亦分所應爾不過於慎重公事之中當　體恤商情之意務使寬嚴各當上下相安而已今以科罰而不容一言剖辨片刻寬留一再嚴加未免太刻將所謂各安生業首安在乎竊查商人貿遷不過逐利於什一凡起駁遲滯時日遷延一切之費不能不計較節省乃以米麥餅荳粗貨動輙盈千累萬起駁時須用小船靜待查騐或一日不及須候至二三日其船費且不必論但以汕頭地處海濱風浪不測不特貨物有漂沉之患抑且舟人有性命之憂血本消磨人命重大設有踈失咎將誰歸此商人實在之苦情難言之隱痛所願瀝陳普告而猶求中外巨商之曲爲原諒也　[  汕頭衆商啓]  
[寍郡辨志文會二月分課案]  
　　○漢學超等　張鴻桷朱逢甲趙樹風黃維瀚秦在鎔方國華黃家橋翁鑒何宗鎬王亨兆　特等　裘異權楊魯曾王兼三姜秉周汝翊于　朱麟書黃炳孫貽謀黃家燕○宋學超等　黃家橋葉秉鈞方岳年孫慶曾朱逢甲黃難瀚鄭道備黃炳煥武家駿趙樹風　特等　包祖蔭洪曰　　慶增張　翼范書堂張世訓陳貞賢董縉祺　曾鄭鐘祥○史學超等　朱逢甲秦在鎔陳貞賢胡昌年黃家橋葛士濬葛鵬飛董親埴張鴻模朱麟書　特等　黃維瀚范彭壽江翼鼎方國華許步雲董　年張善煒武家駿林植梅王亨兆○算學超等　周毓英趙鴻模杜及仁徐世倫胡以銘董兆庚李炳章林植梅包鳳嗣陳光榮　特等　方丙昭盧運鵾梁安周趙廷謨沈春元毛震沈家駿林際唐王恭壽王仁熙○輿地超等　朱逢甲何宗鎬俞振鏞　特等　洪曰沂秦在鎔趙廷謨許步雲王瑩○詞章超等　楊敏曾張美翊楊家　楊家　　慶曾楊積芳陳聖培張世訓張鵬翼李嘉榖　特等　章紹洙王慈李淦梁秉年王恭默袁彭年毛震謝輔熿董丕欽金士衍 
[妒姦釀禍]  
　　○漢皋上街頭天保巷漢川公所前隙地多板屋茅舍不下數十戶內一烟室亦蓬茅結就其値堂掌櫃者爲一中年婦人微有姿首該店生意頗佳蓋明爲煙室暗作臺基也近　某甲素業駕　走襄陽樊城諸間每出一次或半載數十天不等甲妻與隣人某乙有私恒借該煙室爲陽臺然乙固粗工得　無幾所贈甚微甲妻因漸生厭心近復通於丙戀新忘舊乙知之怒不可遏心中頓生殺機四月二十八日蒲暮乘醉藏刀至煙室給烟室婦喚甲妻續前好婦不疑邀之來乙故將言激怒甲妻借勢拔刀刺其下體數處卽顛踣臥地血流如注顏色慘變該烟室急舁之往乙所乙追悔無由權罪亦服阿芙蓉膏乙家亦將舁至甲家兩人氣僅絲屬　皆難救必致經官也 
[春色撩人]  
　　○南昌某甲一夕三鼓後偶出門外見有女子年可十六七張皇顧盼招之入室形容姣好遂留之次日寂不聞有尋問者意頗自得以爲杜蘭香眞從天上來也詎越兩宿忽夫所在又不敢聲揚惟嗟而已事隔半月聞某乙因拐帶爲丙所獲將控諸官兩家相距本不甚遠甲因前往探看乃卽前女恐爲所認識急自避匿嗣乙亦經人解散令向丙服罪了結以非親去拐誘實由女自至云說者謂甲誠大幸然乙亦未爲吃虧也催其事殊爲可異豈天女散花好參元牝禪耶 
[]  
　　○金陵其甲近　誣控新勁營某管官毆斃勇丁一案爲督轅批斥不准傳閱某甲皖北人素以販私爲業數年前該營曾 
 
 

Page 3

 
 
撥駐紥句容緝私其時巡察極嚴私販不能混過啣恨入骨常令人闖入營內希圖行刺不料機謀敗露被獲一人解送督轅交發審局訊得另有殺斃兩命情事當卽正法於是衆梟積恨愈深時謀報復近又因該營復往緝私適營中一勇病故甲遂冒稱勇之昆弟行捏砌　斃各情赴督轅呈控希圖傾陷詎該勇故後早經其胞弟到營領柩回籍並無轇轕劉制軍洞燭奸謀批駁不准故無從售其鬼蜮伎倆也然緝私祇防拒捕茲則譸張爲幻是於鬥械血外刖出一格矣 
[麥亡子散]  
　　○蘇闆外縫皮匠某甲素性嗜酒終日醉鄉每當酩酊輒毆妻駡子莫可解勸其妻某氏健婦也育子女六七人衆口嗷嗷甲所入不敷食用妻爲人擔水樵薪縫紉浣洗覔資以補之今年飼　數箔半途而僵因之更形拮据詎甲仍躭酒不悛本月十一日晚間爛醉歸家以妻晚膳不溫大肆咆哮繼以毆打翌晨妻潛服烟膏至午刻毒發救治不及而死所遺子女甲不能照料均由親族領養而甲之家竟頃刻消散矣 
[議建會館]  
　　○福州城內石井巷有兩粵會舘棟宇巍煥局面堂皇已爲各省會舘之冠而猶不及南台之粵東會舘其規模宏麗鋪設精潔種植繁滋洵足怡人性情豁人眼界緣建造時皆用粵匠粵料其頭門戲臺前所植木棉二椽大可十圍枝幹聳拔尤足以壯觀瞻至於園中花卉亦雇粵匠栽培故南臺每逢花會出賽奇葩此園往往不落人後也現聞臺灣亦議建粵東會舘須集三四萬金方可鳩工庀材董其事者爲龍德泉徐醴泉諸君當道均願樂捐或數百金或數十金刻已湊成二萬餘金已買地址從商於臺灣宦於臺灣者當必陸續解囊共成美舉粵人急公好義　事增華將見不一二年又擴鴻規巨製於鳳鼻鹿耳間矣 
[燃香失愼]  
　　○寍城南社壇橋旁姚姓有傭婦鮮某氏平日茹素誦經每夜必在臥所燃更香本月十一夜因香火落於所念經上未及覺察延燒窗檽牆外有人見其煙燄大聲呼喊是處之無賴輩聞聲赶至幫同撲救僅焚去平屋一間卽熄姚某感若輩之出力願謝以六十金詎衆嫌少必欲得百金方可夫人卽崇信三寶何必定要徹夜點香蓮花未放火燄先施猶幸貽禍未烈也人尚知所戒哉 
[皖垣官報]  
　　○藩轅牌示懷遠縣典史缺著儘先補用巡檢童楨署理霍邱縣開禛巡檢缺着遇缺補用州更目金石泉署理 
[皖垣雜聞]  
　　○皖垣某甲携子在楚地謀生子年已十三四歲近附輪船回里船旣柢皖暫停下客凡輪船於未立碼頭而有客上下之處均設有划船接應俟划船傍近輪船卽拋下大纜使划船人抓住俾得傍擺當甲與子下至划船纜突從上拋下正兜於甲子之臂彎一環繞間臂卽斷折落水流去斷處血如噴射人便暈絕甲惶駭無措央人舁之上岸經該處天主堂義師給以止痛藥敷裹人漸蘇醒皖垣丁恬生觀察向施跌打刀傷膏丹其效如神甲聞之乃爲求藥敷治然縱人能無恙已成少年殘廢殊不幸之甚矣○皖垣菜油往年於菜子登場之際價必漸減俟榨坊收買菜子完竟乃復增貴今歲每担本在五元二三角光景自立夏後菜子收割其價不獨未减且有加增長至五元八九角推求其故據聞該處春末下雹菜子受傷向年菜子每担可打油三十餘斤今歲祇能打出二十餘斤是以價應跌而轉漲也 
[斷償虧折]  
　　○唆搬生財一案太昇樓酒館股東宮毓芝陳伯寅等以已折出之股東施子範孫鎬京張子文范松濤等唆使吳蟾卿搬取生財致店閉歇稱虧耗洋千餘元控請斷償曾輕列報昨英公堂傳集人証再訊兩造均執前供陳太守網閱控被呈詞粘單衡情判斷除令吳蟾卿將頂首洋二百五十元繳案發給外着吳蟾卿施子範張子文孫鎬京范松濤及先後經手之錢　仙馮小圃謝玉書等各出洋一百元共合洋八百元給償宮毓芝等虧折完結又稱奉斷出洋百元不敢有違惟請撥入棲流公所太守不准所請云 
[論理虧項]  
　　○定不搆訟一案昨又經英公堂集訊陳錫之東人果已將定貨帳簿交差呈案陳太守閱得是日無定沙遜原布帳而該行洋人堅稱付銀提貨皆由其東人經手陳錫與其東仍執如前太守商之賈副領事論陳錫交保出外着其東人帮同料理云 
[冒名奪硝]  
　　○薛捕頭至英公堂稟稱陳阿紀令挑夫王阿三桃送皮箱二隻內裝私硝七包計重一百七十餘斤被周阿安韓阿榮假冒新關緝私人將挑夫毆打致傷奪去箱子寄存陳則甫杜毓紀報捕前往搜出皮箱兩只另有兩皮箱一并起到並轉輾緝獲周等四人但販運私硝與假冒巡緝均干咎戾故一併送案請辦陳阿紀供友人劉阿才由廣東來滬將皮箱暫寄我家囑我押運却不知中有私硝今劉已廣東矣王阿三受傷請騐周阿安韓阿榮陳則甫杜毓紀等均俯首無詞太守飭將另箱二只開看見內係鐵尺賭具等件隨判罰陳阿紀洋十元充醫院經費再罰一元給王阿三養傷又判周韓二人各押兩月陳杜二人各押三月示儆私硝充公鐵尺等件存毀 
[光緒七年五月初十日京報全錄]  
　　宮門抄○上論三道錄前○發抄　旨五道○閩督何等　奏請仍照軍營病故例議卹摺○醇親王　秦爲遵議與修水利覆陳摺○川督丁　奏請　准其以前各員概予查銷免議並免再叅夾片○又　奏叅革武員提省嚴追片○將軍銘等　奏琿春地方請添設副都統摺子○又　奏建造衙　監獄片○川督丁　奏甄別知縣片○大臣劉　奏委暑副將片○五月初十日吏部翰林院正黃旗値日無引　見○四川建昌鎮總兵劉士奇請　訓○懷塔布請假十日○內閣奏派驗放之大臣　派出瑞聯邵亨豫恩麟梅啓照○召見軍機○皇上明日卯正一刻至　觀德殿行禮○發抄　周恒祺奏候補人員擁擠請停分發二年奉　旨吏部議奏欽此○又蕭啓祥補鉅野令奉　旨吏部議奏欽此○又彚報正法匪犯名數奉　旨知道了欽此○又臬司潘駿文等赴任回任奉　旨知道了欽此○周達武奏遵覆部查糧價平餘數目奉　旨戶部議奏片二件倂發欽此　○○閩浙總督臣何璟福建巡撫臣勒方錡跪　奏爲已故知府勞績優著懇　恩仍准議卹事竊查已故前署台北府知府林達泉於四年秋間經署福建撫臣吳贊誠派令　理行營營務兼　捐轉餉備極辛勤積勞病故由吳贊誠會同臣璟奏請照知府軍營立功後病故例從優議卹欽奉　諭旨允准嗣經部駮以該員聞訃丁憂離營後病故核與定章不符奏請更正在案臣等查辦理海防在台病故前有候補通判黃日新等又辦理船政在台病故之福建補用知府黃　　等均經先後奏蒙　恩予卹典該員林達泉初以府治草創百務冗繁經營仂置悉合機宜旣而勸辦晉豫賑捐觸　瘴暑跋涉於艋舺竹塹之閒置裕如以濟晉豫之饑又接運後山軍火米銀不遺餘力均能迅速將事無稍貽悮四年九月間馳赴吳贊誠行營辦理營務勞瘁之餘克勤圖報於戎行要務均能周備妥協病甚猝接訃聞趕回竹塹而已危矣加以哀痛疽發於背卽歿於竹塹　次是談員歿處仍未出於台屬自非離營他往者可比前有台防議敘成案可援核其勞績較之各員尤著而部駮引與丁憂回籍後病故不應請卹者並論殊爲向隅且就該員催　車火糧餉績勞亦有議卹定條惟念該員生前勞績均未列保今以績勞病故實爲可憫合無仰懇　逾格恩施仍准照軍營病故例從優議卹出自　高厚鴻慈是否有當謹台詞恭摺具奏伏乞　皇太后　皇上聖鑒謹　奏軍機大臣奉　旨着照所請該部知道欽此　○○臣奕譞跪　奏爲遵議與修水利恭摺覆陳仰祈　慈鑒 
 
 

Page 4

 
 
事本月十八日軍機大臣面奉　慈禧端佑康頤昭豫莊誠皇太后懿旨左宗棠奏敬籌現調各營先修水利暫緩練兵事宜一摺看醇親王奕讓酌核具奏欽此欽遵傳知微臣竊思直隸地勢高原遇旱則一望赤地卑隰遇澇則頓成澤國誠宜　淤導流先除水患然後注畎闢荒以負水利左宗棠以練軍可緩先事開濬洵屬產衡得當伏查乾隆九年大學士鄂爾泰等議覆御史柴潮生條陳疏稱查北方地勢平衍原有河渠淀泊水道可尋如聽其自旱自爾自盈自涸淫潦則沈浸爲災炎烈則暵乾是患有水無利而獨受其害柴潮生所奏誠非無據惟是欲與水利必使全省之地形水道脈絡貫通以圖輕久决非旦夕所能奏効等語得　旨畿輔與水利乃地方第一要務必簡用得人始能有益無弊總督高斌事件煩多難以專心水利之事協辦大學士吏部尚書劉於義曾任直隸總督及布政使於合省情形素所練習若與高斌悉心籌畫輕理自可成利　之功而收永遠之效著劉於義前往保定會同高斌群加計議酌定條規將來與脩之時二人同心合力督率辦理務有成効以副朕望　成憲具在允宜法守雖鉅欵一時難集然有此力任其難之大臣與嫺於挑濬之勇隊機不可失似以試辦爲宜但能不計近功不責速效自無匱乏中止之虞矣至該大學士原奏所慮阻撓異議各節誠不能保其必無然事理茍得其乎雖常人難與謀始但有成效可覩日久未有不翻然樂從者初不在攝之以勢服之以力也又查雍正年間初興水利時懲辦造言惑衆之劣生于超等一案係由署直隸總督宜兆熊等叅奏營田工員梁文中枷號工所一案係由怡賢親王等叅　奏足徽當日王大臣同心合力各無偏袒用成偉績今左宗棠老成謀　國沈毅有爲李鴻章職任封圻責無旁貸定能和衷商辦籌畫周詳臣於水利一事素未講求旣以徒擁虛名爲恥又以無補於事爲懼十九日仰蒙　召見披瀝懇辭未邀　俞允敬譯　皇太后軫念民瘼平治水土至意曷敢再行瀆辭然事同創舉終非庸鈍如臣所能經理者合無仰懇　慈恩飭令恭親王奕訢總司其事俾臣得以隨同學習於事多裨益如蒙　恩准請先由左宗棠會同李鴻章妥　章程與臣等會銜具奏所有微臣遵議各緣由是否有當伏乞　皇太后　聖鑒訓示謹奏奉　旨已錄　○○丁寶楨片　再　省屢追無着殘監引暨積欠無引羡　銀兩屢經臣督率監道及各廳州縣確切查明無從再追現在分案奏請詿銷豁免其歷年開報繳引遲延及經徽羨截不力各廳州縣職名事歷數十年多係早已離任或物故回籍或因案　革後來接任人員輾轉更易相隔數任並非原案經徵接徵及接催不力之員若以遠年陳案並罹　罰本覺偏枯此時無着殘積監引卽講註銷無引羨截均請寬免似未便再將以前繳引遲延羨截積欠之案空言咨叅致通省官員代人受過合無仰懇　天恩　飭部准其以前繳引遲延及接徵羨截不力之各廳州縣名已開送者並子查銷免議未開送者均免再叅傳昭核實以寬旣往而勵將來出自　鴻慈逾格是否有當理合附片具　奏伏乞　聖鑒訓示謹　奏軍機大臣奉　旨戶部議奏欽此　○○丁寶楨片　再儘先　將黔彭營都司張二元因案撤省旋據接署都司劉朝清稟稱張三元應交錢糧共計一千一百八十一兩一錢三分九厘九毫除有著銀五百六十七兩二錢三分五厘六毫不計外不敷銀六百一十二兩九錢零三厘三毫又短發彭水汎五年夏大向餉銀一百兩二共銀七百一十三兩九錢零三厘三毫迭次稟經該管協鎭嚴札飭催抗延不繳並　將營存官硝私賣虧短藥鉛實屬任意侵挪居心狡展由重慶鎭田在田轉據署綏　協副將麥職昌稟講究追等情前來相應請　旨將儘先副將黔彭營都司張三元卽行革職以便提省勒限嚴追用肅營政而儆效尤謹兩片具陳伏乞　聖鑒訓示謹　奏軍機大臣奉　旨張三元着卽行革職勒限嚴追該部知道欽此　○○臣銘安臣喜昌臣吳大徵跪　奏爲琿春地方緊要請添設嗣都統以專賣成恭摺仰祈　聖鑒事竊謂設官分職本係因地制宜而事異勢殊尤在因時變通以今日之琿春而論實爲吉林全省最要之區體制不尊不足以資鎮守事權不重不足以專責成　請添設琿春副都統一員請　旨　放如蒙　特旨允准應請　飭部另　琿春副都統關防　顆頒發應用以昭信守查各城副都統所管均設協領二員惟阿勒楚喀　領一員佐領委協領一員琿春原設　領一員毋庸更改應請援照阿勒楚喀之例於佐領六員內改設佐領一員先換頂戴其餘防驍筆帖式均可毋庸更易該處原有額兵六百名毋庸再添額兵至琿春與甯古塔地叚本有分界自應仍照原轄地方劃歸琿春副都統專管如寍古塔所轄有與琿春相近之地應否酌量撥歸琿春當由臣等咨商寍古塔副都統德平阿體察情形再行詳細核議具琿春奏所有添設琿春副都統每年奉廉津貼等項應仿照吉林各城副都統一律支給俾貲辦公其餘官弁兵丁無所增減應請仍照原領俸餉支給毋庸另添以節糜費合倂陳明是否有當伏乞　皇太后　皇上聖鑒謹　奏請　旨奉　旨已錄　○○銘安等片　再琿春協領原有衙署正房廂房不過十餘間臣等奏請添設副都統一缺如蒙　俞允自應建造副都統衙署以貲辦公經銘安奏明增設座估需實銀五千五百餘兩監獄三座每座估需實銀一千五百兩琿春副都統建衙署監獄自應援照前案一律辦理所需經費應請於吉林本省所收大租項下易銀動用統挨工竣後報部核銷是否有當伏乞　聖鑒訓示謹　奏奉　旨已錄　○○丁寶楨片　再吏部奏定章程州縣等官無論何項勞績保護候補班者以到省之日起予限一年令督撫詳加察看出具　語奏明補用等因茲有候補班儘先前卽補直隸州知州張嵩生候補班前先補用知縣　培源儘先補用　縣　與宗候補班補用知縣謝川均到省一年期滿例應甄別由落臬兩司造具該員等履歷　冊詳請具奏前來臣查該員張嵩生當　勤愼辜培源人甚穩妥段與寧才具　明謝霖川辦事妥詳君堪以各本班六川補用除冊咨部外理　附　具　奏　乞　聖鑒謹　奏軍機大臣奉　旨　吏部知道欽此　○○劉錦棠片　再署甘肅哈密　　　蔣富　因案撤委所遺別將篆務查有頭品頒戴　記名提督綽勒果羅劻　巴圖　丁連科久歷戎行樸實勇敢堪以委署除分飭遵照外謹會同會辦新　善後事宜護理陝甘督臣　昌　烏魯木齊提督臣金運昌附片具陳伏乞　聖鑒謹　奏軍機大臣奉　旨知道了欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
