# 1902 - 67 - 4910379

 

Page 1

 
 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業己出書與股諸君請臨申報館憑單找價取書其布向各外埠購取者仍由原處檢發惟有轉運之煩不免略覊時日至通泰淮等處由愼記分莊所售者亦歸上海發書再去年因股票所印不多截止甚早逺近都以不及購致爲憾爰於股書外多印數百部其有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部本埠仍在申報侌發售外埠須俟皇朝三通寄到後方有憑單以備續購本局區區之意無非欲海内有志之十皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[讀今日報端恭錄上諭敬書於後]  
　　嗟乎伊古以来未有國家任事之臣泄沓成風因循怠玩而可以奏中興之業成富强之基者也在昔越勾踐得范蠡文種而卒成霸圖漢光武得宼恂馮異而終成帝業晉元帝建都江東得陶侃温嶠諸人而晉祚復興宋高宗卽位汴京得趙鼎李綱諸人而采業復振我朝咸同間髮逆起自廣西蔓延十數行省天下大勢殆哉岌岌幸曾文正左文襄胡文忠彭剛直諸公戮力同心得以削平大難蓋國家當陽九百六之際百爾臣庶皆有嘗膽臥薪之志枕戈待旦之心始能振刷精神而諸事無虞叢脞今國家時勢固己至危至迫矣强鄰窺伺於外宼盜伏匿於内人才日乏武備日弛皇太后皇上概念時艱知非廣設學堂不足收儲才之效非變更兵制不足爲禦侮之方爰飭各直省督撫妥擬章程切實辦理爲各督撫者當此時危勢亟宜如何力求振作思補救之策爲善後之圖俾國家轉弱爲强而昇平可期復覩乃不意事隔數月如何辦理之處覆奏者竟屬寥寥是豈庶務紛紜竟無暇及此耶抑以治國之道自有良法此瑣瑣者可以不必措意耶夫庸庸者固不足責以張劉袁三制軍之賢固海内所仰望朝廷所信任而倚若萬里長城者乃亦竟因循延緩觀望遲疑豈去年之變創猶未巨痛猶未深尚不妨苟安目前耶噫異矣或者曰學堂之開設兵制之更張在各督撫亦未嘗不思及時籌辦特無如凡舉一事必需巨貲際兹欵項空虚無米之炊巧婦亦難爲力即如金陵省垣所設大學堂早經督憲劉峴帥特撥巨貲委員興造並將各學堂華文總分教習次第禮延以便卽時開辦而派辦處司道則稱學堂需欵甚巨卽以書院改置經費亦屬不敷峴帥無可奈何遂飭暫行緩辦夫省垣爲督憲駐節之區宜乎欵項充盈不難從容籌撥乃亦支絀如此則外府州縣素係瘠苦之處其更何能爲力耶至如各省制兵額設六十餘萬從前戡定三藩削平回部未嘗不深資其力無如承平旣久積習日深迨洪楊諸逆倡亂粤西凶燄所至緑營兵望風而逃竟無一人可用幸曾李諸公改練鄉兵始得芟夷巨宼海内之譚武事者咸謂制兵之沾染習氣自不如練勇之樸實耐勞不意中日一役旅順大連灣等處所調勇丁未及交綏亦卽四散奔潰當事者懲前毖後知中國舊時武備實不足恃乃議仿行西法改練洋操所難者中西兵制不同餉項尤相縣太甚如欲汰去舊有之兵加增新練之餉則散數十萬强暴剛戾之徒散布民間閭閻豈能安謐若竟兼收並蓄則國庫方如是拮据安能爲兼顧之謀夫如是故不得不虚與委蛇再籌補苴之策此各督撫之所以遲回審顧而不能遽行覆奏也不知天下事在上者果能不辭勞怨竭力經營斷無不可轉移之理且卽事實難辦亦不妨自抒所見直陳於君父之前萬無有緘默苟安日復一日任朝廷之一再催迫而竟置若罔聞者嗟乎大臣如此小臣可知大事如此小事可知袞袞諸公幾如一邱之貉時事至此國家固可所倚賴耶憤懣之餘聊書所見竊附春秋責備賢者之意倘覽此者幡然改悟力圖振興則失之東隅尚不難收之桑榆是誠天下之幸而豈特僕一人之幸也夫 
[本館接奉電音]  
　　昨日午前京師飛電傳來上諭七道敬謹譯登○二月初二日奉上諭前經通飭各省開設學堂並因經費難籌復諭令仿照山東所擬章程先行舉辦迄今數月各該省如何辦理多未奏覆間有奏到亦未能詳細切實該督撫等身膺重寄目擊時艱應知變法求才實爲方今急務著各凛遵迭次諭旨妥速籌畫實力奉行即將開辦情形詳細具奏如再觀望遷延敷衍塞責咎有攸歸未便爲該督撫等寛也欽此同日奉上諭各省制兵積習太深亟宜更定餉章認眞改練前經諭令各該將軍督撫悉心核議具奏迄今數月奏到者尚屬寥寥當此時局艱難豈容因循怠弛著各將軍督撫等速將兵制餉章切實釐定覆奏到日由政務處彚齊覆核妥定畫一章程請旨頒行遵守務期兵歸實用餉不虚糜至武備學堂尤爲教練將才根本前己通飭各督撫設法籌建並令劉坤一張之洞袁世凱將一切規制章程妥議具奏亦尚未據奏到著該督撫等迅速奏復候旨定奪俾各省一律遵行毋再延緩有負委任欽此同日奉上諭溥顧現在請假廂藍旗漢軍副都統著鐵良署理欽此同日奉上諭溥顧現在請假吏部右侍郎著繼祿兼署欽此同日奉上諭朕於三月初六日啓鑾後著派慶王奕劻大學士崑岡協辦大學士徐郙吏部尚書步軍統領敬信四人分日輪班在内值宿不值宿時於申刻散值敬信每日進内辦事後毋庸值宿午刻先行散值欽此同日奉上諭昨日有旨派善耆等清查八旗兵丁錢糧此等積弊内務府三旗亦復相同著世續繼祿文廉澈底清查認眞釐剔核實造册奏明辦理毋稍瞻徇欽此同日奉上諭朕欽此慈禧端佑康頤昭豫莊誠壽恭欽獻崇熙皇太后懿旨此次祗謁東陵前經降旨力從簡約並諭令御前大臣軍機大臣内務府大臣將各項事宜會議具奏兹據世鐸等酌核覆奏分别减撤各節著卽照所議辦理至途中備辦一切均准作正開銷著袁世凱懍遵前旨不得絲毫擾累百姓宮門浮費一律禁革其隨扈官員並毋庸地方供應卽饋送酒食亦俱裁免如有冐名婪索 
 
 

Page 2

 
 
藉端滋閙等情無論何人准由地方官立即拘獲究辦不得事後推諉值此時事艱難宮廷常以愛惜物力爲心益敦節欱大小臣工皆當隨時省察力戒虚糜共副崇實去浮之至意將此通諭知之欽此 
[電傳宫門抄]  
　　昨日午後京師友人飛電傳來告諸本館云本月初一日皇上召見軍機大臣及袁世凱陳奏外務部遞呈封奏一件 
[礦利同沾]  
　　日本某日報云頃得京師來電知中國商訂滿洲之事刻己漸有端倪决計許英美德法四國與俄人同握開礦利權 
[英國籌邊]  
　　徐家匯匯報云頃得倫敦來電悉近日英國政府中人籌議逺東之事謂波斯及印度邊境恐不日定有事端宜將印度鐵路展至賽司刺登及邊塔勃司而止 
[俄人戒備]  
　　日本某日報云頃得倫敦來電悉俄國司捕之托報言及刻下叅謀部方準備一切汲汲不遑窺其意一若目前卽有非常之事也者誠不知其命意之所在也 
[俄人籌欵]  
　　日本某日報云頃得倫敦來電知俄人豫計明歳支度准籌出盧貝一百五十萬枚供派遣兵艦戍守亞東并齊齊哈爾松花江上游蒙古境内黑龍江諸處新開煤礦費用 
[俄國地震]  
　　日本長崎采訪友人云此間得法京巴黎来電言西歴二月十六號俄國高加索省所轄西耶麥加埠地忽大震壓斃人民二百餘名口受傷者數百名口房屋倒塌者不計其數至十七號震尚未止亦一巨災也 
[中西交誼]  
　　廣州訪事友人云正月十九日午後一點鐘時俄國辦理軍務大臣德希諾君偕繙譯隨員登岸次第赴撫署及軍署拜會撫憲德中丞軍憲濟留守均派兵護衞及抵轅鳴砲迎入握手清談良久始辭别迨二十日駐粤法國領事官哈德安君就署中大開綺筵柬邀中西各官宴會亭午時中丞命駕而往直至三點鐘後始散二十二日德國水師提督楷思樂君偕繙譯隨員詣撫署拜會中丞茗談片刻中西輯睦于此可見一斑矣 
[逺迓豸旌]  
　　蘇州訪事人云本月初一日午後官塲接得江隂來電悉新任江蘇臬憲效述堂廉訪於正月三十日之夜道出青陽約初二日傍晚可蒞省府尊向子振太守及長元吳三縣主因預備官舫出境恭迎旋於初二日午後得無錫來電知廉訪在無錫暫駐行旌以故往迎者刻尚覊留未返也 
[松郡縣試二誌]  
　　松江采訪友人云華亭縣林蔚生婁縣屈吉士兩大令遵奉江蘇提督學政李蔭墀文宗札文於二月初一日就校士館舉行縣試援照政務處奏定新章試以四書義五經義各一馬工枚速各擅勝塲譙樓甫報初更多士卽魚貫而出旋於初三日發貼圑案計華亭招覆一百五十八名婁縣招覆一百四十名示期初五日初覆兹將前茅二十名姓氏照錄左方華亭吳葆誼　周孝永　沈傑　秦風　張保華　顧褧　陳朝器　王隆文　袁林　宋樹屏　孫文翰　兪宗彝　吳前楷　錢公溥　童道衡　陳日襄　于慶曾　朱士英　徐廷颺　杜衡　婁許文枬　盛元音　兪兆昌　吳鎭嵩　沈蘭　查曾禧　吳景雲　許應鑾　李清馥　丁希曾　李翔雲朱慶泰　張永祜　李大椿　吳元暹　陳昌祺　侯鎭圻　李運　吳鍾福　張道南 
[擬减鋪捐]  
　　皖民罷市己見報章兹得安慶采訪友人手書云金保門係省垣四門迤邐達大星橋廛市如林百貨雲集正月二十一日忽一律閉門詢之云因官吏派鋪捐不均故也問何以不均則曰他處不必論祗就四牌樓言之其地爲巨商薈萃之處藥業如富春堂種德堂天一堂綢布業如廣生如恒盛裕如萬聚如許永盛如祥盛固皆此中巨擘月捐至三千四千文原分所應爾此外海味南貨店如大東陽之類亦無一非長袖善舞且店主人富而好義自然不街勸而樂輸若鞋店帽店藉手藝以營生利博蠅頭頗非易易乃亦責令月損二千文因之怨恨加交相約停止貿易也刻聞保甲局員察悉情形白諸上臺擬再酌量减少是以商民畏威懷德閱日卽己貿易如常矣 
[皖興水利]  
　　安慶采訪友人云皖省瀕臨大江舟楫帆檣往來如織有鹽河者昔爲運鹽要道自經淤墊大吏將督銷局遷至大通致省垣市景蕭條生意迥殊曩昔官斯土者屢議興工疏鑿祇以憚於籌欵迄未能成新任巡撫聶仲芳大中丞素以興利去弊爲心謂鹽河一日不開卽市面一日不振因於新正某日率同司道府縣親臨勘視擬將石牌左近某小河堵塞而由師姑墩開至七里亭迤邐達潛山札飭楚淮兩軍從事畚鍤涓吉二十一日爲經始之期從此一水盈盈鴨頭緑泛大䑸小艑風利帆飛何患不百貨雲屯貿易蒸蒸日上哉 
[錢儈把持]  
　　蘇州訪事人云邇年制錢短絀大憲因製造當十當五銅元以資調劑發給錢莊首董轉發各錢鋪行諸市廛聞往領時每銀一元給以當十銅元百枚在官吏體恤錢商可謂厚矣無如若輩利慾薰心深恐市上多此一項銅元洋銀勢必增貴爰將銅元藏匿不發計自去臘迄今己陸續發出铜元百萬枚而市上仍寥寥無幾奸儈霸把一何可惡若此 
[粤省决囚]  
　　廣州訪事友人云上月二十四日南海縣裴大令接奉大憲公文卽飭差由獄提出盜犯何有勝黄壽春孔亞連盧亞邦龎亞志等六名喝令如法綑綁會同營員押赴天字碼頭法塲處决旋又提出趙亞潛陳林木二犯委員押往黄沙站籠處死聞趙曾犯刼案五次前在獄中與人毆鬥今復滋生事端陳於光緒二十四年在塘魚樣娼寮槍斃營勇獲案訊明又被盜犯陳亞秋供係行刼横江渡之首犯忽認忽翻尚未定讞此次與趙同在獄中肆横遂卽明正典刑旣而番禺縣錢大令亦奉憲札飭將盗犯簡亞良黄亞津黄亞渠曾亞英葉亞唐商亞經等六名就地正法梟取首級懸竿示衆 
[棍徒站斃]  
　　福州訪事人云地棍林青青卽打銀三陳弟弟卽肥肥糾合羽黨十一人號爲十三太保持刃横行無惡不作平時與米儈某甲有仇迭經糾衆爭鬥正月某日遇諸慶城寺畔東泰質鋪門前忽又互相忿爭如臨大敵時福州府程太守因公過此喝令拘獲林陳及甲等六人發交閩縣裴劍臣大令研訊各重責千數百板隨將林陳站立木籠中安置南門城下翌日均奄然而斃 
[蘇垣火警]  
　　蘇州訪事人云本月初一夜十一下鐘時蘇州胥門内花街巷某姓家不戒於火霎時烈烈轟轟不可嚮邇司更人瞥見急鳴鑼告警各叚水龍夫聞之立舁水龍馳至吸水噴射幾如萬斛銀濤時適封姨怒號祝融氏遂淫威大肆東衝西突銳不可當俄而地方文武官員率同差勇臨塲彈壓閱一下鐘之久始得漸漸救熄計焚去某姓房屋七八椽 
 
 

Page 3

 
 
[鄂省官塲紀事]  
　　漢口訪事友人云鎭上土藥局總辦曹别駕受詔前因辦理得力經上憲給予超委一次適日前糧捕同知缺出遂委令前往署理○湖北善後局總文案周粟齋大令現己委署應山縣篆務所遺總文案一差由軍裝局提調金峙生太守鼎接辦○湖北紡紗局總辦王觀察近以局中需用木棉甚多札委来少尉鴻賓赴浙江偵探價值以便採購○上月十三日前出使日本大臣李大齋星使由滬至鄂假長街某姓家爲行館連日詣各當道處拜會各當道亦報謁如儀○督憲張香濤宮保前因京口圩堤半多損壞委許鑫齋二尹前往查勘兹己事畢據實禀覆大約即須次第興修矣○去歳蛟水爲災咸寍縣境某處長堤陡遭衝決署武昌府梁集庵太守特於上月望日命駕前往查勘一周以便開工修築 
[蕪水嬉春]  
　　蕪湖采訪友人云前署徽寗池太廣兵備道兼蕪湖關監督龔幼甫觀察下車伊始卽召集多士觀風合徽寗池太廣五屬生童多至三四百卷未幾卽卸任而去應試諸士子咸以爲江花邱錦當付之廢紙簏中矣乃去臘忽將案發到學中始知海底珊瑚咸歸鐵網且所給膏奬格外從豐如觀察者眞可謂愛才如命矣○中江書院分經義治事兩齋爲前徽寗池太廣兵備道袁爽秋太堂所創以文章經濟甄别士流并慨捐鶴俸五千金供諸生膏火有不足則取諸米釐局以濟之去臘吳季卿觀察來接道篆旋奉旨將常關歸併稅司經理深恐此後米釐無出因移書監院擬卽裁去薪水改作學堂刻尚未知若何定奪也○蕪湖麻布鳳林兩處圩工歸傅訒庵大令經理每挑泥一擔酌量逺近給錢一二文圩民雀躍騰歡趨之如鶩先是董其事者計日授資每工以數十文爲率於是老幼孱弱多半監竽自改斯章乃得諸弊悉去洵乎有治法尤貴有治人也○蕪湖淮鹽分銷局員王小午大令兼辦保甲事宜刻由大通督銷局憲調辦全椒分銷事務蓋優差也大令意頗不欲具禀婉辭人皆謂辭菀就枯其品實高不可及云 
[上海官塲紀事]  
　　江蘇撫標滬軍營管帶龍葆珊遊戎以日前懸弧令旦本邑文武各官咸詣豐記馬頭公館中慶祝特於昨日命駕至各衙門曁各巡局謝步○昨日江蘇督糧道羅少耕儲憲命駕至南市馬路工程局拜會總辦翁子文太守適太守因公他出由家丁擋駕○江南提督兼南洋兵輪船總統李壽亭軍門由松郡節轅蒞滬泊舟南市董家渡浦濱昨日松海防同知劉乙笙司馬上海縣主汪瑶庭大令均詣舟次謁見軍門皆以禮欵之○昨日江南提督李壽亭軍門之公子頌清司馬至道營廳縣各署拜會○昨日清晨蘇松太兵備道憲袁海觀觀察提右營叅將廖楚材叅戎各率屬下文武諸員赴水仙宮純陽殿及愍忠祠陳吉袁劉四公祠分班致祭○蘇松太兵備道袁海觀觀察定於昨晚乘某輪船赴金陵晉謁督憲劉宮太保面禀要公 
[致祭海神]  
　　昨爲致祭海神之期亭午時江蘇督糧道羅少耕儲憲命駕至海運局小憩未幾松海防同知劉乙笙司馬上海縣主汪瑶庭大令次第鳴騶戾止更易朝服偕總辦林質侯太守會辦沈賡虞太守至神前行禮然後分道言旋 
[移提盜犯]  
　　前者本邑源順帆船駛至浙江洋面被盜行劫將船中舵工司帳擄之而去旋派盜夥朱蠻仔隨同舵工來滬勒索洋銀三千元途遇江海關巡船聞呼救聲將朱追獲由稅務司轉解道轅道憲袁海觀觀察發交上海縣訊究此去歳臘杪事也兹經浙江定海鎭總兵兼浙洋兵輪船統帶吳吉人鎭軍在某處洋面拘獲盜匪救出源順司帳人發交地方官訊鞫一面移文至道請觀察飭一海縣將朱蠻仔解交以便歸案辦理觀察准之立卽札縣遵行昨日縣主汪瑶庭大令己飭吏備文將次起解矣 
[解勘兇犯]  
　　昨日太倉州蔣羹臣刺史派差押解凶惡棍徒曹文甫夏和尚高祥雲三犯至道轅請道憲袁海觀觀察勘訊擬罪觀察發交上海縣監禁聽候示期提勘 
[吞烟報縣]  
　　有仲小四寳者來自琴川僑居英租界會香里蓋小家碧玉也前晚偶與假母王氏勃谿旋卽吞烟斃命事爲捕頭查悉遣二十五保二圖地保偕王氏投上海縣署報明并具結呈案 
[航船被刼]  
　　前日浦東大圑鎭民人林湘濤所駕航船駛至本邑江南機器製造局附近浦江中悞撞某兵船幾致覆没運糧船上人見之佯爲救護乘機攫去船中貨物約值二千金事後林投訴捕房捕頭派水巡捕頭陳向榮前往查明以便拘解工程局禀請總辦翁子文太守核辦 
[信船失事]  
　　前日南市老恊興信局划船由西鄉來滬行抵南黄浦忽被朱姓駁船所撞以致覆没所携信件貨物盡付東流局主聞信急雇人打撈然所得己甚寥寥恐不能免於賠累矣 
[繙譯赴津]  
　　滬上美總領事署繙譯官白君因有公事於昨晚乘某輪船往天津凡有英美租界公廨會審事宜暫由副領事海格司君庖代 
[鐵筆名家]  
　　日人性好古吉金樂石多所研求而於鐵筆嗜之尤篤我友濱村君名藏六者印人傳中名家也秦璆漢璧搜訪無遺奏刀騞然深入三橋雪漁之室邇慕春江花月之勝偕同志河井君航海來此就虹口旭館小駐片驂携有翠玉銅磁晶石諸章思奏其技以問世并箸成印譜餉遺同人世不乏博雅名流盍於香清茶熟時與之樂數晨夕乎 
[鳴謝雅貺]  
　　東瀛岸田吟香先生邃於岐黄之術設樂善堂藥肆於滬上丹砂玉札赤箭青芝采自藡山迥殊凡品邇又以西法製就潔牙香粉曰珊瑚雪曰玫瑰香曰大富貴裝潢精雅取價獨廉昨承其友小林君以數盒見貽試於閨入曉妝時略潄奇芳足令瓠犀生色眞雅製也爲志數語以答高情 
[施當其厄]  
　　謹啓者頃奉到東海居士求保子女病愈增福洋四百元朱少梅第五次省醫藥費洋五十元並募綺園烟間洋五十元南寄園烟間煮烟司舞弊罰洋三十六元陳潤夫翁募壽藏氏洋銀二百元姜堰韓正昌衣莊洋念七元三角當此春日方長江西安徽揚鎭江靖等處飢民類皆待振至急而其中以江西爲尤甚李中丞奏稱被災四十餘州縣最酷者十六州縣餓殍載途慘不忍覩現請劉蘭堦先生携洋五萬元帶同放振熟手十餘人於前月二十九日趁安慶輪船前往振撫惟是地廣災重所携之欵頗似杯水車薪接濟之欵毫無把握今承諸善士惠助鉅資當厄之施定卜所求如願謹代災黎九頓首以謝并再求四方善士慨解仁囊值此救災救急之時尤爲無量功德也請登報章布告公鑒上海六馬路仁濟善堂籌振公所施則敬等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[批示壩工]  
　　揚州訪事人云揚屬江都縣境沙頭攔江大壩甫經興工而具禀阻撓者己有數起正月某日江南棗核洲董劉興明等赴圩工局聯名具禀當經會辦胡碧澄分轉批示云沙頭築壩一事前閱縣卷己有紳民禀請曾經丹徒縣移歸江邑有案迨上年十月復據再興等洲民人吳霑霖等及紳董尹德寛以冲刷成江爲患胡底禀縣詳准興築十二月復奉運憲行知轉奉宮太保督憲電飭赶辦各等因兹己於正月初六日備料興工申報在案此壩果有碍於江南各洲何以爾等在前絶無一言本局奉委辦理是役原爲捍患禦災起見本無偏南偏北之心當爲洲民防共諒刻己興工斷難中止惟該董等所票是否屬實若不子飭查不足以服該董等之心候再照諭原禀紳民將此壩確實情形禀復察核節略圖說暫存 
[上海縣署瑣案]  
　　去冬糞牙鄒大山投馬路工程局承包糞捐按月認繳洋銀八百元請將新馬路一帶坑中之糞歸伊雇夫挑取迨經總辦翁子文太守批准鄒忽避匿無蹤太守因飭差拘獲禀奉道憲袁海觀觀察發縣訊究前日縣主汪瑶庭大令升堂研訊鄒供小的前在法界糞頭處爲夥近由楊秦二友慫恿赴工程局合包糞捐每月認繳洋銀八百元乃所許股銀至今無著小的無處挪移祗得禀退大令飭押候禀請道憲核示遵行○朱林氏投縣控姚某盜賣墳地等情大令升堂研訊氏供小婦人有祖墳餘地租與姚耕種言明由姚納糧以抵租息自丈夫故後姚將糧串掯留前日小婦人往彼處修培墳墓驀有人出而抗阻始知己被姚盜賣尋姚理論膽敢行兇請提訊究大令以所訴情節支離諭候飭差查明再核 
[上海巡局瑣案]  
　　前日本邑南市董家渡天主堂司速我趨山以傭婦榮王氏出言無狀送至二十三七鋪巡防局請懲局員盛雨村二尹升堂研訊榮王氏供小婦人籍隸崇明傭於沈姓家歴有年所此次自知不合尚乞開恩二尹判令鞭背一百五十下掌頰一百下勒令回籍○竊賊李阿三在某姓家竊得鐵錨一具經汛捕唐坤查獲解送二十三七鋪巡防局局員盛雨村二尹研訊明確判責三百板驅逐出境贓存候失主具領 
[英美租界公堂瑣案]  
　　包探張寳成解王桂堂至案禀稱此人屢次犯事兹又不知在何處竊得眼鏡一副由小的拘獲解請訊懲讞員張柄樞司馬商之白繙譯判令笞責三百板贓存捕房待失主認領○王木林行竊張阿芳等四家衣服由包探石錦榮拘解請究司馬判令笞責三百板○其店主汪生明被學徒顧福保行竊鈔票洋銀一百三十元報捕後捕頭令包探邊槐洲拘解請究司馬判責手心二百下押候交其父領回管束○陳阿九在虹口僻處設攤誘賭經五百十號巡捕拘解請究司馬判令笞責二百板○蔡年富行竊陸草宜家小車一輛由包探石金榮拘解請究司馬判令笞責二百板 
[法租界公堂瑣案]  
　　啓昌洋行西人失去皮鞋一雙疑係己歇細崽方金慶所竊及至其家搜查並無皮鞋祇有鐵棍一條洋鐵罐二枚認知從前所失將方送入捕房昨日由捕頭解案請訊方供洋人不給工資誣指小的行竊求賜伸寃讞員杜枝園大令與代理繙譯聶君會商之下著押候查明俟下期復訊核奪○包探禀稱王仁福肩負鋪蓋至某押店求質小的見其形狀慌張向之查察知鋪蓋内藏有火藥十餘斤是以解案請究王供稱鋪蓋在馬頭上竊得不知内有火藥叩求明鑒大令判枷號半月責三百板○陳榮壽訴稱陳雨生徐阿永僞造質票在途混售致被騙去洋銀一元八角嗣向查問反遭毆擊是以扭案請辦大令判令各責三百板○陳劉氏訴稱兒子携帶綿綢二疋被朱阿二攫去因喚令巡捕拘獲送案請辦大令判將朱枷號一月責三百板綿綢給氏具領○前者金合順魚行主金逢吉控行夥兪仁亭侵吞洋銀一千餘元奉大令訊供押追昨日金投案求銷并請將王釋出大令准之 
[美租界捕房紀事]  
　　昨日午前有印度兵數名至西華德路第四百零六號門牌某姓京貨店購物一言不合便肆兇毆店主某甲忿甚喚令巡街捕一并拘入捕房捕頭申斥一番從寛釋出○昨晨甲乙二扛夫在北蘇州路爭攬生涯互相毆擊乙力不能敵被甲推入河中幸爲某號華捕所見設法援起拘甲入捕房捕頭令押候轉解公堂禀請讞員張柄樞司馬訊辦○前晚有賭棍若干人在唐家弄左近某姓家大開博　之塲某號華捕聞之叩門而入拘獲數輩帶入捕房捕頭令押候解送公堂禀請究辦 
[祝儀移振]  
　　鄭登賦　馬七十　辰祝君承桂送洋十元鄭君雨田鮑君傳桂二户各四元汪君世榮英洋三元龍洋一元趙君養愚沈君吉成隂君惟善陳君芝山王君涵之唐君少初高君鼎炎周君英賦包君曾汸鄭君　峰楊君光昌貝君潤生胡君博如馮君國動陳君鎭東陳君自天王君緒甫方君省三余君尋生周君南二十户各二元薛君文元英洋一元日本洋一元蔡君少薌朱君少谷李　翥岡盧君桂率子培堅王君芳之朱君朗峰鳳君筱琴郁君懷智朱君嘯山張君燮臣朱君桂庭張君生霽王君德澤陳君錦鑾陳君升發張君啓源鮑君煥文戴君儒彬王君靜瑞王君勉程姑丈鴻徵程君心陶同子小陶徐君谷聲李君可卿夏君壽卿楊君亮甫袁君紫華郭君天佑許君文光巢君學動率子其堃其哉秦君履雲軒君子榮楊君康祥趙君伯漁張君蓮生徐君菊軒曹君叔培蔡君岳生吳君慶餘伊君學澄率姪玉田王君汝舟翁君綬琪四十二户各一元朱君紫垣葉君翰仙祝君樁齡三户各龍洋一元金君覺孫黄君念孫合一元吳君小榮五角上海北市絲業會館籌振公所施則敬謹誌 
[去臘各洋貨號冬季捐清單]  
　　大豐恆興二户各錢二千四百怡豐萃昌順二户各錢一千五百敦泰增泰源成德豐怡豐瑞怡盛五户各錢一千二百日新盛泰記屏記恆茂盛四户各錢九百天益錦豐鼎豐前豐登豐慶豐餘泰四達瑞恆豐信正昌順鼎裕元生日新增振豐恆德順祥瑞豫祥通裕恊康元興公愼新泰恆啓泰恆正豐盛元興永裕豐盛蕚記福和廿七户各錢六百天豐錢四百五十共收錢三十四千零五十文滬北天后宮前廣益善堂司董嚴信厚龔心釗施則敬朱佩珍唐榮俊葉貽釗等謹誌 
 
 
 

Page 10

 
 
　　外科聖手 
家大人自甲午歲於右邊腰際患陰疽血瘤始僅如豆粒積久漸大戊戍歲因勞擦破日流稠水去秋更患疼痛漸致翻花精力因之疲困臘初來滬遍歷中西醫士西醫僉言舍割無治法中醫則但勸多進補劑帶病延年臬心知不然焦灼萬狀今年正月家大人返杭訪得清和劉子英大令方需次浙江寓省垣城頭巷世精外證所遇瘍創應手卽效遂邀大令回紹診治其治法始用分血散以開其新腐相間之肉七日後傳以枯瘤散隨傳隨脫片刻之閒所贅盡去而人不覺痛楚眞聖手也瘤脫後就審春形大如兩拳相椅數年之疴一朝己之家大人旣莫名欽感某尤願公言之於世俾世之抱疾求醫者知有此聖手早得所拯拔之門也　紹城徐献民謹白 
　　增輯經世文統編 
本莊所出大小學堂時務新政各書無不精益求精悉心校仇非要草率從事者可比久蒙士林稱許無庸贅述迺是編輯自戊戍之春成於辛丑之夏本可早經出售因見其時亦出有統編唯恐魚目混珠玉石不分於是本莊不惜巨資虚心考究益加校仇區區苦衷但恐貽誤於人故不敢不實事求是且是編所選旣與他家所選不同而式樣亦異名曰統編者非將初二三編彙刋而成也盖因鴻篇鉅製搜括無遺言其大也仍循文編之例分爲十門如學術治體吏政户政禮政兵政刑政工政之類加以新政時務各種緊要論旨誠爲多士之津梁學者之圭臬也每部計分一百二十卷裝訂五十六本售價實洋六元不折不担倘蒙　惠顧務須認明封而愼記書莊所印字樣不致有誤現已出書士林欲購者當以先覩爲快也再本莊所有緊要時務一切新政各書均次第開印不久出書　上海抛球塲愼記書莊及各省分莊均有出售 
　　新出泰西藝學通攷 
上年　詔書屢下取士兼重各國藝學顧西藝之書世不多見應試之士未免失所依據爰特訪購外洋要書譯印泰西藝學通考都十六種曰藝學算學天學地學電學礦學化學光學聲學重學力學熱學氣學水學形學汽學内分細目兼繪圖說以資考鏡凡制度精華盡皆薈萃於此現已出書裝訂二十四本計四函價洋五元六角　新出四書論訂四本價洋三角四書義訂六本價洋四角　四書精義訂十二本價洋一元　五經精義訂十二本價洋八角　上海棋盤街鴻寳書局瑞文書局及各書坊發售 
　　京都天寳齋始得獨秘奇方包治天下疝氣 
　　普天獨秘奇方患者用此安康半句虚言神明共鑒遠埠函購原班回件 
疝氣一症其名有七曰寒疝水疝血疝氣疝狐疝　疝等名病雖異而治法皆同推其病原一爲寒邪所襲二爲陰氣所積氣不舒暢血不流行以致眞陰虧損寒濕下墜致成疝病初起陽囊腫脹偏墜疼痛小腹氣塊兩旁筋脹甚致囊大如瓜筋粗如純症有重輕根有淺深重者伸吟床褥一步難行輕者時發時愈痛苦難言本齋此方獨秘專治年深月久七種疝症膏丸並用藥性到時當可除病將膏貼在臍下一寸寒濕卽由膀胱毛孔漸漸而出寒邪拔盡囊核自然日縮氣血調和疝病從此絶根膏藥雙料每張一元二角單料六角○丸藥每盒一元每料五元○鋪分上海二馬路西鼎新里石庫門内便是 
　　上洋采芝堂虔修景岳百補大全鹿丸 
謹擇是月初三日新宰關大全鹿丸准定十月十五日發售特此佈明○本堂今定常日照碼雙九扣每逢朔望現錢三九折 
按眞正梅花北鹿乃仙獸其性純陽故其身皆有大益將全鹿修合成丸其功靡窮凡諸虚百損五勞七傷並能治之老年精衰陽痿嗣續艱難亦能壯陽種子婦人子宮寒冷亦能煖宮受孕長精神悅顏色强筋骨益精髓助陽固精嗣育保胎返老還童延年益壽一切功效筆難盡述　他家之妙品也每觔碼錢一千六百文又監製飲片各種花露藥酒杜煎虎鹿龜驢諸膠本堂主人向在關東親自採辦人參鹿茸全虎全鹿務求眞正道地諸上品自運來申拆售經有數十年矣四遠久已馳名賜顧者請認明本堂招牌不悞開設英大馬路抛球塲朝南石庫門内 
　　西學三通啟 
士生今日欲成宏博之名必兼通中西之學惟西書繁瑣徧購爲難本書館不惜巨貲於戊戍年延聘通儒薈萃譯書及中外交涉各編仿○○○皇朝三通體例分爲西政通典西史通志西藝通考按類編輯甄采精華剛除繁復歴三寒暑而大綱細目燦然秩然去年疊間○○○明詔廢八股設學堂鄉會二塲專試西學相需更殷本書館卽赴日本訪購新譯西書百餘種多坊肆所未睹分門增訂每舉一類窮原竟委若網在綱如錢就串益臻美備遮應科舉者免購羣書卽入學堂者亦便翻檢洵西學之津梁也茲託上海文盛書局精印石准在本年四月出書並禀請○各憲立案以杜翻改而保資本此佈　萃新書館啓 
　　　重校精印大本中西算學大成 
是編爲嘉善陳仲周生手輯早已風行海内惟是卷帙浩繁繪圖校算非出一手本多訛舛近日各坊又復翻印小本漫漶訛奪尤甚貽誤匪淺茲先生重加校正凡圖式之未盡合格者更易無遺並將所採譯本某書某卷某欵於眉上註明俾學者引用無兩歧之憾精印大本較原印尤爲淸晰可稱完善定於十二月朔出書零售每部實洋四元批發另議書經存案翻印必究欲購者請問上海四馬路古香閣書坊可也 
　　孶善社收毁淫書啟 
敝社原名同善今更名孳善仍照舊收毀淫書并將新訂章程列下　一會審公堂及捕房搜獲各店印售各種淫書如價値十元本社例酬謝差役勞金五元多則照加知風報信因而搜獲者每次酬洋五元决不食言　一敝社收支在五十元以上始登報一次以節浮費　各省同志樂助仍寄上海後馬路慶順里費公館内姚燕賡翁收入掣回收條爲憑幸　垂鑒焉　考耕沈宗疇啓 
　　覺民錄第一名贈金鐲二對値小洋六千角 
本館設在上海小東門内四牌樓中石庫墻門内批發格外公道於臘月廿一日起重訂新章一切加重彩物細章詳明錄上現出第九十三期二月份覺民錄每本售小洋一角半其號碼卽照二月廿八日廣濟公司得彩號碼爲憑每册附送名畫屏條一張購六本送六式遠埠局購信力自給此佈上海覺民錄館公記啓 
　　出售元魁新式九通輯要卄四史論贊御批通鑑股票 
此書三塲美備可以分塲帶用書名詳列如叢書例彙錄與隨便採摭浪帶三塲政藝新法拉雜漁利者不同有志掄元魁者細辦勿悞去秋禮部議奏鄉曾試在九通命題史學以　御批綱目　御批輯竟爲主第欲購此大部費鉅册繁兼西學書尤雜亂僕念全錄九通則太冗單纂三通則不備均不便塲屋若仿四庫提要之例僅錄九通目例則塲中命題無可檢查雖便而尤無用特矯其弊照九通逐條節錄不缺一條燦然明備成九通輯要一部彙鈔　兩代御批通鑑廿四史論贊及各名家史論首列歷代帝系年表曁天文輿地中西大事名物數十圖表尤便研稽成歷史彙鈔一部先擬將通鑑附九通名十通嗣念有乖體例因將通鑑列入史類又採西書成五洲政藝纂要一部錄乾嘉特呈　御五經義四書藝成經香紆　一部以爲元魁新式大部俱依　殿本校印卄四史中有不具論贊者則採取精華備足廿四之數全書繕就已呈張香帥鑒定作序股票寄上海英界棋盤街著易常書錦里理文軒各書坊代售全部工費浩大暫取股票洋十五元先交六元俟四月中再交五元取書一半五月底補交四元取書兩清無悞原擬在天順祥票號取書因該號僻遠仍向各書坊取書爲便除股票外海部定價廿二元此書爲利試新硎購者用宏費省無事他求書己存案股票無多幸勿遲悞另著西學政藝分類源流考七月出書新閘夢孔山房主人　甯張羅澄啓 
 
 

Page 11

 
 
　　張香帥定本○六藝通攷經史新義錄吿成○中西武備新書○槍砲算法從新○武備體操學普通體操學 
是稿始於辛已成於丙戌皖南孫玉堂先生譔今兩湖諸君三次補輯貫串羣言折衷至當都爲一百卷類分五十餘門曰天文地志經義史學諸子百家兵刑禮樂政治掌故爵秩制度六書姓氏文學武備人事品物術數動植等凡古今治亂經世要務靡不搜羅具備攷覈精詳於元人馬氏通攷近人時務通攷鼎峙而三槪不雷同有志經濟實學者是書速宜備置也茲全書告成竹連紙精印字大明朗訂四十八本碼洋八元實價六元四角○○槍礮算法從新研究中西測量槍礮諸法上卷施放法中卷測算水陸遠近高斜等術下卷攷正火噐眞訣辨誤補草均設題問答繪圖明晣華蘅芳先生叙云其中推闡各法極爲簡明苟此本朝夕講貫當必有百發百中豈可以紙上談兵目之哉裝二大册實洋四角○○中西武備新書先成甲集七種四册實洋半元分運各省書局出售上海千頃堂點石分局富强齋申昌書室以及各書莊漢口江左書局六藝書局兩湖均有經理代售書經存案翻印必究兩湖譯書學堂啓 
　　寄售東山名剪 
啓者本號開設年久專批　光衣鏡原桶洋釘金木鏡架眞大英金鋼鑽各樣玻璃近年外洋所來玻璃高下不一輕重相懸是以本號特向外洋有名大廠定造加重玻璃箱上均有泰源永號加重玻璃火烙印爲記　身厚實並定造堅固加闊箱子箱内多襯麥草大箱另加檔木並用短螺螄釘格外堅固以備遠道貴客運去破碎較少則得利厅厚今又寄售東山馳名重鋼剪刀每套大小五把身骨堅固鋒利無比極耐久用價亷物美誠家用之要物零躉批發貴客賜顧請至三洋涇橋南首吉祥街泰源永玻璃號交易不悞 
　　上洋鴻寳書局石印直行九通全書招股啟 
方今　聖人在上百度維新科舉改章士求實學苟無囊括古今之書曷資考證杜氏通典鄭氏通志馬氏文獻通考及　欽定續三通凡歷代掌故搜羅殆盡若　皇朝三通則於我　朝之制度典章燦然具備是憲古證今九通其要矣本局藏有原刻初印全書均用上等潔白紙石印六開直行分裝二百本現已開印准於二月底先出　皇朝三通字跡旣大行數亦寬並向鴛湖王氏家塾假得殿板九通禮聘通儒詳加校勘一洗烏焉訛舛之弊并印　本數千以便隨時取閱第價宜從亷而資本甚鉅爰於正月望日起先售股票每部僅收回紙印工料洋三十二元分兩期繳足先付洋十六元給予股票一紙樣書一本至二月底取　皇朝三通一部卽找價洋十六元四月底再取正三通一部六月底再取續三通一部全書告成股票繳銷○總售票處在上洋棋盤街鴻寳書局通德里久敬齋書莊二馬路千頃堂書莊三洋涇橋煥文書莊三馬路宏文閣埽葉山房書莊文瑞樓書莊及各書坊○外埠分售處在蘇州察院塲彙文軒文瑞樓書莊鎭江文成堂書莊揚州同文生記書莊江西南昌文盛堂書莊湖北省城著易堂書莊同文信記書莊漢口鴻寳分局鴻文順記書莊江左漢記書莊沙市江左漢記書莊宜昌江左漢記書莊湖南岳州江左漢記書莊長沙鴻文書局廣東省城宏文閣書莊祥記書莊福建福州益記書莊山東省城三德堂書莊膠州成文堂書莊天津文美齋書莊浙江杭州德記書莊紹興墨潤堂書莊會文堂書莊甯波汲綆齋書莊嘉興北門外弔橋堍湧盛靴帽鋪分售此佈 
　　奏辦湖北籖捐彩票頭彩五萬元二月二十五日開彩　 
本局奉　湖廣總督部堂　奏明開辦第一會額設票一萬張每張售洋六元中彩共二千零五十二號計九張有零中彩一張以八一六派出彩銀之高比各公司爲優准期二月廿五日在澳口開彩得彩紅票憑本局對號單核兌銀元本總局設在漢口鎭上海分局設在南市久大碼頭吉祥衖各　貴客如欲領額承銷請來面訂可也此佈 
　　老協記經理湖北籖捐大票批發 
　　上海大東門外大街中市 
兩湖總督張　奏辦湖北籖捐彩票額設二萬號中彩有二千餘之多頭彩五萬元二彩一萬二千元三彩五千元其餘得彩註明票上准二月廿五日鄂省大憲曁江漢關稅務司一同到塲監督開彩○零售全張六元半張三元分條大洋六角○代售浙江協濟票全張四元半張二元分條大洋四角外埠信購原班回件不誤　上海老協記票行 
　　浙江協濟大票頭彩誌喜 
　　號單已到 
刻接浙江協濟公司來電知第一會票頭彩五千三百卅八號二彩四百零六號三彩八千五百零四號四彩一千七百六十六號又四彩三千八百九十六號先將五大彩佈吿後查得頭彩三彩由杭城大井巷大發祥分條售出二彩四彩由上海嘉興售特此聲明現售第二會票華二月廿五日開彩風雨不更函購原班回件不悞○上海南市○月月中○萬又得○財運通○新北門○果得標○萬寳全○老北門○快得利○元源中杭州大發祥仝啓 
　　公文照錄 
蘇函抄有撫憲恩　批江蘇試用知縣孫瑞禀批照錄於下據禀該令邀集同志首自捐銀創辦富强戒烟善會已逾半載樂善不倦誠屬可嘉所請給示遵守應准繕發仰卽查收實貼曉諭并候通飭江蘇各府州廳一體分飭曉諭曁行上海縣知照繳章程存十二月廿三日又本埠錄有上海縣尊移致孫大令公文一道　奉道憲袁　札奉　撫部院聶　批江蘇試用知縣孫瑞禀爲報明自捐銀兩創辦富强戒烟善會懇賜察核由奉批據禀邀集同南首自捐銀在上海創辦戒烟善會事屬可嘉所擬章程亦尙妥洽仰蘇松太道核明轉飭遵照妥爲辦理期有成效是所厚望切切此繳禀同章程抄發等因奉此合亟錄批抄　札飭札縣卽便轉致遵照等因到縣奉此合行轉移爲此合移　貴縣請煩查照須至移者 
右移　江蘇試用縣正堂孫　光緒廿七年十二月廿四日移 
　　奏辦浙江善後彩票協濟公司頭彩壹萬元廿八年二月廿五日開彩 
本公司奉　浙撫憲　奏明籌辦浙江善後彩票批飭開辦通售各埠在案除　奏辦協濟公司大票外其餘各種私設之彩票均不准在内地銷售如有私售准本公司就近禀請地方官查禁以杜抗違而保票務茲由本公司密派司事分投查察一經察出卽遵諭禀官查封嚴究特此佈聞第二會大票每張十則售洋四元額設一萬張中彩一千四十四張第二會票於正月廿五日在杭州拱宸橋本公司當衆開彩風雨不更並請　當道搢紳富商大賈屆期光顧看視開彩以昭大公得彩紅票槪憑本公司對號單核兌足洋是票較他票容易得彩係爲急公報効起見並非希圖漁利此佈分設蘇州觀前九馬路及上海南市嘉興湖州寗波紹興温州等處批發　　協濟總公司啓 
　　橫濱正金銀行上海分行新訂章程廣吿 
　　新式存單以及相與往來支觧簿集 
本總行創自横濱一千八百八十年資本金洋二千四百萬圓現已收足金洋一千八百萬元公積金洋八百五十一萬元分設英國倫敦法國媽塞而里昂美國紐約舊金山布哇香港孟買東京神户長崎韓城仁川釜山等名都大邑諸有通交以及中國上海天津牛莊北京等分行亦歴有年數專辦銀行應有一切交易無不克已招接存欵更竭誠實久蒙中國達官均用華文專備中國仕商樂取便捷易於通鉅賈交相稱贊本行格外精心研究接應惠顧現由總行刋到曉惠然顧臨者之用爲特布告仰祈俯鑒如欲存欵在横濱總行册者半年期息五釐長年期息六釐如存欵期滿准在横濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙惠臨請至本分行面訂可也經理人長鋒郎謹白 
 
 

Page 12

 
 
   
 
