# 1901 - 5 - 4909960

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閲微草堂五角諸君欲購者請移玉至三馬路申昌書盡室或申報館帳房可也此佈 
[和議條欵尙無大損於中國説]  
　　此次釁起拳匪致動各國公憤聨軍入京六飛西幸爲自來未有之變局説者謂各國怨恨中國無不疾首痛心中國欲與議和必致多方要挾其欲爲難中國固意中事也然中國雖潰敗决裂勢亦不能一一俯從以故薄海人民雖無日不翹首跂足以望和議之速成然無人不度勢揆情杞憂深　乃前報紀各國所開條欵已經議和大臣畫諾施行究不知條欵如何而畫諾如此之速竊疑議和大臣之未免輕於從事矣及閲翌日所登議和綱領十二則逐條體味始覺中國尙不至十分窒礙難行其第一欵德使被害須簡親藩赴德京謝過并於被害處立碑其三日本書記生被戕須厚給金貲以資撫恤其四泰西已故各官紳之墓被匪刨掘須建立碑碣藉申痛悼之情其六被害之各西人及被毁之西人物產分别償銀須秉公核實夫中國不能保護使臣致遭慘斃及墳墓爲匪所掘曲誠在我遣使謝過立碑撫䘏理固宜然不得謂外人之過於要挾也至於被毁物產如數賠償自來辦理教案無不如此而乃曰核實曰秉公可知各國無虚冒婪索之意辦理當不至於艱難惟其二須重懲肇禍之罪魁并肇禍之省停試五年其五禁止一切軍裝及製造軍裝之材料運入中華其八大沽砲臺及由京達海口之砲臺須一律剷平不知者謂以上三欵國體攸關大有窒礙似孚斷不能允從余則以爲中國至今日國威誠不能不稍損然按之時勢當力求實際不能再顧虚文諸王大臣當時旣縱任匪人其何能免昏庸謬戾之罪卽無外人之請朝廷亦必重懲於國體何損乎考試爲掄材大典外人本不能干預然中國自此以後庫項更絀旣停試事亦可稍節度支且仕途擁擠停止試事未始非策之善者求之實在豈有害乎至禁運軍火似掣中國之肘而實可塞中國之漏巵勵中國之人材非但無損而反有益何不樂允之有惟剷平砲臺使無可扼守不特可惜且更可慮然試思海口之所以建砲臺者防外侮也乃自外釁屢開砲臺無一可恃旣未嘗得砲臺之益毁之亦何足爲損乎其七各國派兵保護使署其九由京師以達海口西兵沿途設戍此次西人受禍甚鉅以後不能不爲預爲之防亦　中應有之義其十中國朝廷須通飭人民不准私設匪會以免日後與西人爲難此雖西人自爲之計然於中國則大有裨益中國現在匪會衆多實爲心腹之患藉此嚴申禁令以弭内憂亦中國之福也至于另訂通商之約整頓總理衙門釐訂覲見儀制列之十一十二此蓋各國以中國不能講求商務兼之拔來報往儀文繁重故有是言從此可以商務大開虚文盡去中國轉弱爲强之機其在此乎惟此不過和議之總綱他日開議子目得失損益大有出入尙祈當軸者詳細磋磨不致爲其所愚則尤中國之幸也夫 
[本館接奉電音]  
　　昨日午前九下鐘時京師飛電傳來上諭四道敬謹譯登○十一月十一日行在内閣抄奉上諭本日召見之記名直隸州知州吏部主事洪嘉與著以直隸州知州發往廣東交陶模德壽差遣委用欽此○十二日行在内閣抄奉上諭本日召見之工部學習主事夏震武著交軍機處存記欽此○十三日行在内閣抄奉上諭本日召見之記名道李毓森著仍交軍機處存記遇有道員缺出請旨簡放欽此同日奉上諭江西贑州府知府員缺著連文翀補授欽此 
[商撤聨軍]  
　　西字報登京師來電云皇上自得慶邸及李相電奏勉將各國所擬和約大綱十二則允行卽擬恭奉皇太后回鑾日内已電飭慶邸李相商請駐京各國聨軍從速撤退俾一面定期返蹕一面將議和子目互商 
[籌還洋欵]  
　　廣州商務報譯登日本時事新報云月前慶親王電致兩江總督兼南洋通商大臣劉峴帥略謂本年十一月分應還英德兩國借欵本息約九十萬磅限期已迫請預備欵項俾免逾限云云旋由督辦鐵路大臣盛杏蓀京卿覆電曰十月二十日應還匯豐本息二十九萬磅約合銀二百三萬兩先於四月中奉户部撥廣東裁節釐捐鹽課盈餘一百六十萬兩安徽裁節辦公經費盈餘七萬兩廣西裁節辦公經費並　縣外銷局費四萬兩江西關税釐金節省並鄂皖淮釐加價二十一萬三千兩浙江税釐鹽課盈餘十萬五千兩又十月二十八日應還克薩息三萬磅約合銀二十一萬兩奉撥山東税釐鹽課三萬兩雲南税釐鹽課四萬兩山西釐金鹽課三萬兩長蘆鹽課攤捐三千兩河南鹽課攤捐三千兩滬關所存通商息銀二萬兩兹已由南洋分電兩粤皖贑浙東鄂晉及長蘆運司查照大約月内卽可淸還矣 
[使臣行善]  
　　天津直報云德國新簡駐京使臣目見京畿一帶居民貧苦難堪因在彰儀門内土地廟下斜街長春寺曁俄國暫轄之西便門外白雲觀廣渠門内玉淸觀設立粥廠三處定於十月十九日開杓每日晨夕施粥兩次美國使臣則另就宣武門外爛麫胡同設立暖廠俾貧民咸得入此棲身眞莫大功德哉 
[鑄錢便民]  
　　天津直報云自聨軍入京後統帥下令將户部錢法堂錢庫所貯新錢運售以致庫藏空虚邇來市景蕭條民皆製肘日本駐京使臣病之爰招募前充户部寳泉局工部寶源局鑪頭之孫鳳岐等人鼓鑄光緖通寳制錢及當十大錢限每卯呈繳二十四萬千誠便民之要政也 
[俄還巡艦]  
　　香港循環日報云俄國政府下令運船公司所有各輪船前曾改爲巡洋艦者現仍歸入商船惟中有三艘尙須供巡洋之用 
[法使及瓜]  
　　法京巴黎來電云駐京法使丕尊氏現經法迁調任出使端尼士國大臣一俟和約告成卽須前 
 
 

Page 2

 
 
赴任所視事矣 
[東瀛會計錄]  
　　日本報云上月某日日廷已豫計明歲明治三十四年國家出入總數計是年各項入欵共銀貨二億五千五百五十一萬九千五百十五圓各項出欵共銀貨二億五千五百五十一萬七千六百五十六圓互相比較尙餘銀貨一千八百五十八圓有奇至國家所貸公債尙存銀貨一億餘萬圓不得不議加各項税金以資彌補邇經大藏省議定淸酒濁酒白酒味淋各徵銀貨十五圓燒酎混成酒十六圓酒精七十一圓二角五分冲繩縣酒類出口征銀貨三十三圓七角五分以上各種通年可增收銀貨九百八十八萬九千圓麥酒征銀貨七圓常年可增收銀貨六十一萬圓糖分四等第一等征銀貨一圓第二等一圓六角第三等二圓二角第四等二圓八角以上通年可增收銀貨六百七十九萬七千圓然祗就本國製造税而言若酒精支那酒淸酒麥酒之類海關出入税通年可收銀貨三萬二千圓火油分二等其一海關出入收銀貨三分二釐其二收銀貨二分通年約共收銀貨五萬四千圓烟草烟絲海關出入通年約收銀貨五萬四千圓攷日本烟草烟絲貿易通年多至銀貨二千一百四十二萬六千圓所獲利益約三百二十萬四千圓亦絶大生涯也 
[研求商務]  
　　粤東人士向以善於經商著蓋緣中外通商以後最得風氣之先也今夏有孝廉某君具禀督轅請准開設商務報館其詞曰禀爲講求農工商學刊布報紙以開風氣而興庶務恭呈仰乞察鑒飭局立案事竊照粤東濵臨南溟華洋薈萃貨物雲屯開商務之先聲富庶甲於他省然近十數年來物價騰蹟民生日蹙舉人等目擊時艱若非考求商務而振興之必無以裕餉源而蘇民困欽奉諭旨開設廣東農工商務局委員辦理法至良意至美也第念官局興於上所以握利權商報布於下所以啓民智似官局商報二者相輔而行伏維中堂德邁伊周勳高韓范蒞粤伊始卽以整頓商務爲先富强之基可操左劵凡隸生成正宜仰體憲懷勉圖効力兹閲邸鈔知湖北省開設商務報早經張制軍奏辦在案而吾粤士商深明正義諒必協力同心共襄美舉藉以挽回利權舉人等是以糾合同志集貲購機延聘諳曉商務之士爲局主筆凡栽植如何而暢茂製造如何而精良銷售如何而廣大苟有所聞筆錄無遺並譯外國農工商各種新刊之書新出之法殫心研究公之於世務使人人通其奥窔而後已舉人等以爲局冗繁難事關創舉逐日刊成報牘合卽恭呈中堂察閲訓示俾舉人等得所遵循尤爲私衷禱祝者耳至於報中宗旨專爲商務起見旣不敢肆口鼓簧妄談時事尤不敢居心龍斷致碍市情如將來風氣漸開著有成效局中在事多人窮年矻矻繼晷焚膏不無微勞足錄可否由舉人等禀請酌予外獎數名以示鼓勵實出自逾格恩施倘蒙俞允飭農工商務局查照立案給示保護永禁外人倣效以杜弊混一俟機器購運來粤開辦有期再行禀報除將節略另摺呈電外切赴欽差商務大臣太子太傅文華殿大學士世襲一等肅毅伯兩廣總督部堂爵前恩准施行禀辦廣東商務報節略呈電○一商務浩繁考求匪易本局不惜耗費厚其修脯延聘漢文著撰三人洋文繙譯三人互相考究爲局主筆並多派採訪之人投往各埠採索行情登諸報牘如某貨某路暢銷某物某埠滯售俾執業者瞭如指掌自不至虧折成本未始非保商之一助也○一報局要義專爲啓發民智拓充商業而設凡屬官常民訟以及干涉時事者槪不錄登至於行文筆墨無取艱僻幽深總期明達顯淺俾購閲之人寓日便曉庶幾有裨實用○一設報本期益人與别家牟利者迥不相同惟局用甚繁支應難給不得已酌取楮價以爲彌補之資如有購閲者本城附近坊鄰每月每分收報費銀二錢一分六釐其餘鄉鎭外州縣外省外洋俱按照本城各報例酌加郵費○一刊報體例大抵仿照申滬各報現行式樣而加以裁正先刻論説一篇次上諭次奏疏次衙門牌示次本省新聞次中外新聞次各行告啓惟必須　　農工商務者始行收錄○一立報主名題曰廣東商務報亦祗綜括大義實則農家種植工氏製造凡一物一器無不旁搜考核縷晰條分俾爲農工商者不患謀生之術卽官紳閲之亦可藉收利民愽物之益時合肥傅相方綰督篆卽批其牘尾云粤東鎖鑰南溟爲歐亞第一門户中外衆商薈萃之區商務握要莫重於是據禀講求商學刊布報紙拓商業而開民智意至善也現湖北江南商報盛行粤東亦當踵而成之藉以互相印證聨絡聲氣自應准予試辦仰廣東商務總局查照立案給示開辦並將逐日刊成報章送局呈閲再刊報體例應　照江南商務報先刊諭旨次奏疏公牘不得以論説列在諭旨之前仰卽遵照摺存 
[追紀廣豐剿匪事]  
　　前承江西友人遠貽雙鯉縷述匪亂情形節其大略云本年六月閩匪劉家幅浙匪吳癩頭丑胡樹基贑匪陳鐵龍楊克化王先後樹旗倡亂嘯聚二萬餘人勾通游勇攻破二十八都楓嶺營連陷江山常山兩縣治進偪浙之衢州被圍三日始由官兵奮勇追擊回竄江西未幾又攻撲玉山縣治廣信府查太守聞報電請申軍門派勇會同廣玉兩縣團丁剿殺　勢窮蹙紛紛竄擾致數百里内焚掠之慘更甚於咸同間粤宼幸廣豐團丁驍勇異常更得邑宰李明府團首俞鳳官周遠謨協力同心西出鵰剿生擒吳胡楊三匪首并匪黨三十餘人訊明正法奪得馬匹刀械槍砲旗幟無數陣殺多名其時劉匪已爲閩軍所獲玉山亦擒殺不少刻下雖醜類尙未悉殄而廣豐廪生傅學景孝廉楊香山武生周維恩民人管姓等皆乃心君國奮不顧身聚而殲旃諒亦易易也 
[匪𦦨猖狂]  
　　廣州訪事友人云上月二十五日之晚省城西關外駟馬坊陶將軍第某姓家突來匪徒數十人排闥入室恣意搜羅事主見勢不佳欲升屋面呼救匪卽開槍恐嚇事主懼不敢聲張一任飽掠遠颺事後始禀請地方官勘明飭捕跴緝迨二十八日之晚三鼓時省垣對河花埭附近山村鄉又有匪徒一百數十人明火執仗前往行刼鄉民及更練見匪勢浩大無計抗衡祇得蝟縮一隅聽其搜掠吁何匪𦦨猖狂乃爾耶 
[鹽勇待訊]  
　　松江訪事人云前者鹽捕中營管帶胡豐齋都戎麾下緝私勇丁顧月亭高阿榮阿土等人行至郡城南門外悞認擔米鄉人孫照耕等興販私鹽向之盤詰一言不合遽啓釁端致將在旁解勸之木工潘姓用刀擊傷因之羣抱不平舁請婁縣屈吉士大令騐明訊究旣而附近紳商復聨名遞呈公禀大令據情申詳上憲請示署江蘇臬司朱竹石廉訪批飭松江府照尋常鬥毆例就近提集人證秉公訊辦勿稍　徇府尊余石蓀太守奉文後立卽札飭大令將通案人證傳提解府都戎亦於本月某日將肇事之顧等三勇丁解歸府署太守飭發交華亭縣署管押 
[信船被劫]  
　　本月十二日上海全盛永泰豐正源林仁記四信局湖班划船滿載洋銀烟土等物開行至十三日酉刻行經泗涇大佛頭被盜劫掠一空事後檢查所失約値五千金時届殘冬正宵小竊發之候行路者可不愼之愼哉 
[烟海寒濤]  
　　烟臺訪事友人云此間粥廠已於本月初一日開杓貧民之領略雙弓風味者較多於往年笑語喧譁恍似聲含樂歲民情窘迫於此可見一斑矣○烟地五方雜處時有奸宄混跡其間邇者節届隆冬竟有乘夜攫人財物者事經關道憲訪聞以此風斷不可長製就站籠排列署前奸民見而心驚得以稍稍歛跡迄今數月以來尙未有敢輕於嘗試者是亦辟以正辟之意也○有王錫伯者習薙髮業少時喜與無賴爲伍中年以後漸改前非日得靑錢數百文餬口而外時行小方便凡力所能及無不慨諾無辭迄今三十餘年名譽漸彰家道亦因之稍裕前任關道憲盛觀察聞而嘉之給以匾額王謙抑自矢爲善之念益堅今歲十月某日値王生辰貧者受其惠富者慕其名咸登門祝嘏王以操業卑賤謙不敢當説者以王之勇於爲善與邑人士之樂於揄揚咸兩美之○連年米價之昻幾於日增月盛幸今秋收成豐稔價値漸平現在大米每斗售錢九百餘文包米每斗五百文惟薪每斤貴至七文爲從來所罕有○每届冬令各當鋪照　减息俾無衣無褐者流易於取贖亦使民之良 
 
 

Page 3

 
 
法也 
[北固寒雲]  
　　鎭江訪事人云本月某日常鎭通海道長久山觀察發出告示曰照得寳晉書院經費支絀月課無多不足以資鼓勵本年仍由本道籌欵酌加一課聊爲諸生卒歲之謀定於十一月十二日開考除行府分飭丹徒縣及監院一體知照外合行出示曉諭爲此示仰在院肄業孝廉生童及旗生童一體遵照届期務各詣院候示毋違嘉惠士林可謂無微不至矣○義紳嚴佑之廣文奉旨辦理陜西振務籌欵募捐不遺餘力本月某日由邦江至潤將各錢莊所存捐項如數提出並函致上海漢口等處匯到各欵湊成銀十五萬兩擇於初九日赴淸江取道河南赴陜至所帶振欵沿途禀請地方官派兵護送以免匪類垂涎○時屇隆冬宵小易於竊發鎭江府　子振太守除將城廂内外各叚分委員弁　宵巡邏外近復每叚添撥所募鎭固營團勇若干名以資臂助至客棧烟館庵觀寺院更嚴加稽察俾免窩頓匪人 
[金閶小志]  
　　姑蘇訪事友人云省垣盤門外靑陽地自開埠通商以來牟利之徒咸於此設肆妓寮戲館尤密比如鱗由是街市繁華游人麕集邇者馬路通至閶門外梨園子弟紛紛遷往靑陽地一帶頓覺淸淡異常近經日本人請護撫憲聶仲芳中丞札飭長元吳三縣主會銜出示令妓寮戯館槪於十一月内遷回盤門果能如願以償則市面重興當可指日而待矣○本月某日震澤紳士公製額一方文曰明鏡高懸牌二對文曰振興文教嘉惠士林恩深培植化徧弦歌衣冠送至縣署蓋以頌縣主王竹甫大令德政也○吳縣差夥楊喜向在中街路唐姓烟館執役近誘得某茶肆小主婦某氏避匿養育巷某小弄中旋經氏之翁姑查悉投吳縣署控請訊懲○前者平望鎭殷姓家被盜行劫所失甚多報經震澤縣主壬竹甫大令拘獲盜犯若干名迭次研訊案無遁飾爰將情節較重之八名於本月初十日親自押解來省禀經署江蘇臬司朱竹石廉訪發交蘇州府濮紫泉太守訊勘太守飭發司府縣各監收禁聽候示期推鞫 
[茸城霜柝]  
　　松江訪事人云本月某日署理江蘇藩司陸春江方伯札委候補知縣周大令相輔來松查騐華婁兩縣保甲積榖事宜華亭縣林霨生婁縣屈吉士兩大令聞之均赴裏館驛碼頭登舟拜會○郡紳龔鰲峰廣文源達前曾納粟得教職歴經上憲委署元和金匱鎭江江寗等縣學近雖年逾七　依然精力聰强本月某日署理江蘇藩司陸春江方伯檄委署理靖江縣學訓導廣文捧檄後卽日束裝赴省謝委領憑擬於年内赴任 
[上海官塲紀事]  
　　户部主事林主政景賢由京南下道出申江昨日赴蘇松太兵備道轅拜會道憲余晉珊觀察觀察延入花廳茗談片刻而别○廣西大憲札委候補縣曹明府藴寛管解冬季應還洋欵銀若干兩來申交納昨日投蘇松太兵備道轅謁見道憲余晉珊觀察禀明一切○昨日本邑甬商費鴻生等以正任蘇松太兵備道余晉珊觀察奉旨擢升湖南布政使將次赴湘履任特製就德政牌四扇導以鼓吹送至道轅觀察謙讓再三而後受 
[嚴戢梟匪]  
　　兩江總督兼南洋通商大臣劉峴莊制軍查得近來兩淮各屬產鹽之處每有鹽梟猖獗若不嚴加懲辦誠恐匪瞻愈大必至釀成事端爰於日前札飭所屬各州縣凡有梟匪拘獲到案必須審實照例詳辦勿得稍事姑容昨日上海縣主汪瑤庭大令已奉到札文遵照辦理矣 
[敬惜字紙]  
　　本埠各商船舵工人等往往收買字紙帶往天津售與各鞋鋪藉愽蠅頭前經歴任縣主出示申禁邇來日久玩生若輩仍蹈故轍事爲上海汪瑤庭大令查知照會商船會館董事嚴行查察並須出示禁止 
[示期甄别]  
　　前日午後蘇松太兵備道兼江海關監督余晉珊觀察牌示署前定於本月二十日課試　珠書院　月二十四日甄别龍門書院屇時與課諸生又可於詞壇文囿間各顯奪標妙手矣 
[上海縣署瑣案]  
　　前有陶嘉生者投縣署控朱菊生等强劫幼女爲妾縣主汪瑤庭大令准詞提集案中人特於前晚升堂研訊嘉生訴稱小的女兒名阿娟年十七歲自幼許字朱鑑棠爲妻尙未行合𢀿之禮不意今年八月某日鑑棠病故忽有鑑棠同族名菊生者串同媒人陶芝山及武生俞啓昌於九月十七日之晚糾集多人將女兒搶去小的立卽投案控告始將女兒送還今檢呈朱家婚帖求電芝山供嘉生之女磪曾許字菊生由小的作伐大令喝令笞責一百五十板俞稱武生本係男媒是女磪許字菊生至搶親之時武生未經同往大令謂爾旣入武庠應知禮法何得如此荒謬喝令掌頰五十下菊生供小的曾聘嘉生之女因索禮過奢無奈效世俗搶親之舉大令詰以有無婚帖菊生語塞大令喝責二百板阿虎供嘉生之女許字鑑榮時係小的爲媒菊生素不相識今忽搶親小的並未知悉大令飭將芝山等收押著嘉生將所受聘禮如數還鑑榮家其女叧行擇配○前者木匠徐福全被邱少卿等戳斃一案大令訊取口供通詳各大憲署臬司朱竹石廉訪以犯供尙多狡展札飭解府嚴訊日前大令飭吏備齊文牘預備將邱解往旋查得證人楊文文已由伊師傅羊羊保出遂飭傳傅研訊傅供楊已往山東須閲半月方回大令諭令管押限期交楊再核不意傅在押所與同號犯人趙文文王桂榮互毆看役據情禀報前晚大令提案研訊趙供傅入所後卽與號内諸人滋閙小的上前勸解反被毆傷王供小的相勸亦被毆擊傅供小的進所時衆犯向之索錢小的無以應命致觸衆犯之怒彼此爭毆叩求恩典大令曰邱屢次供稱爾與之有仇故嗾令楊作証人令須將楊一併解府何得任意抗延傅稱楊因滬上無業可圖前往山東謀一枝　借小的願往喚回大令喝責一百五十板還押著迅速交楊到案趙騐有微傷從寛交人保出王亦還押 
[馬路工程局紀事]  
　　上月某日有楊蔡氏者徘徊歧路悵悵無之由南市巡捕拘送馬路工程局轉送城中普育善堂留養邇者堂董察悉氏似患狂易之疾函致工程局總辦葉孟紀司馬請飭差至浦東南洋涇鎭傳家屬到來領回醫治○馬路工程局總辦枼孟紀司馬到差後查悉巡捕所拘各犯每有濫押情弊因卽大加整頓嚴諭捕頭嗣後須隨時解局聽候訊核差役地保不准隨同索賄查出立予重懲是亦體恤民隱之善政也 
[籌辦陜振九誌]  
　　啓者陜省被災奇重需振甚殷非設法分籌誠恐集數無多未克源源　濟且各埠好善紳商郵寄亦多不便除皖省已蒙呂信孚同康兩錢寳莊代爲收解業經鈔乞登報外兹又商請鎭江託招商局朱煦庭兄并函懇向子振太尊派袁縣丞湘馳赴金壇　楊等處勸辦蕪湖託大成祥朱器之姻長曁朱筱莊親家漢口託恒發油行邱維顯兄曁招商局紫卿家兄沙市託招商局謝友梅兄宜昌託傅弼卿軍門陳雲仲太尊曁招商局金雅泉親家烟臺託福山縣李畹民明府南通州託陳南琴徐秋谷兩兄高郵州託丁玉軒兄揚州託葉翰甫兄高湻託李肖鶴明府曁保嬰堂諸君如皋託孫堯欽譜兄江陰託泰生衣莊蘇靜卿杭州託鼎記莊潘赤文兄曁協德堂姚用孚諸君湖州託仁濟堂姚本泉兄蘇州託恒孚銀樓諸君嘉定託徐頌畦譜兄分别代收彚解以期妥便特此布聞祈樂善諸君就近賜助爲幸上海六馬路仁濟善堂盆湯弄絲業會館奏辦陜西振總局施則敬謹誌 
[速來領柩]  
　　京津被難官民中有張厚山者重慶府酉陽州人由本善會救回滬上後卽在棧房病故臨終自言妻周氏現住徐州府城隍廟前丁子巷本宅其子號子餘年十一歲現住四川云云本善會卽派友照料棺殮將柩　厝京江公所待家屬來領乞卽登報爲禱上海慶順里救濟善會總局謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　萬裕馬頭同愼米行股東劉少卿投工程局控航船户相鑑泉積欠貨銀一百三十一元總辦葉孟紀司馬升堂研訊劉訴稱原籍丹徒前託相由某處載運黃豆一百石來滬言明每石洋銀三元四角當時卽付去洋銀三百四十五元四角至十月初八日收到黃豆四十石尙有六十石屢向催索置若罔聞洎十月二十三日相因無貨可交付還洋銀七十元越日又付還八元尙欠洋銀一百三十一元四角一味延約求恩追繳相供小的係奉賢縣人前由同愼行執事人倩小的代購黃豆收到洋銀三百三十五元除陸續交付黃豆四十石及洋銀七十八元外祗欠一百二十六元現在情願交還貨物叩求鑒宥司馬謂爾爲人辦貨不應圖呑貨價著交人保出理處延干比究○前日有萬阿妹者向同居之江北人楊扣扣索取房租以致口角被某號巡街捕拘入捕房轉解馬路工程局總辦葉司馬升堂研訊萬供小的係南匯縣境杜家行人楊租住小的房屋言明每月房金洋銀一元現在祗肯付給半元向索逞兇求恩訊究楊供小的係南通州屬呂泗塲人向業書坊住屋由彭姓租下轉租與小的小的並未欠銀司馬判責五十板交人保出所欠房租不予准理 
[英美租界晚堂瑣案]  
　　鐵匠曹海生控周阿仁積欠工價讞員張柄樞司馬准之前晚升堂質訊曹供前者小的由周阿仁介紹向耶松船廠戴金松包製輪船上所用之釘三萬六千枚議定每百枚工價洋銀一元五角俟工竣付價現除陸續收過外凈欠洋銀一百八十元三角二分屢向催索延宕不付求卽究追周供此事雖由小的經手但曹尙未工竣不能向戴領取洋銀求鑒司馬判令將周笞責二百板飭差帶往戴處　　違干嚴比○協愼木號王炳奎控趙發茂卽趙雲峯等積欠洋銀前晚馬司升堂集訊王供去年由趙發茂顧根記購去木料迄今趙尙欠價銀二百四　　兩顧欠八百十五兩迨木號停歇向之收取伊等設計圖賴叩乞究追趙供認欠銀一百二十五兩顧供小的包造董姓房屋所需木料皆由顧永興介紹與協愼往來並無欠項馬司著將趙顧二人暫交妥實人保出候　　業公所董事理處○唐少甫被傭婦周曹氏串同陳　　竊　　　　　報捕後捕頭令某包探緝獲解送公堂司馬飭押候訊追此已紀諸前報矣前晚馬司升堂追究陳堅不承認周曹氏供小婦　　　　　　　　傭工前日陳囑小婦人竊取衣服四件聲言如不允從定當毆死迨小婦人竊得卽逃避陳妻金大處求鑒陳魏氏卽金大供詞閃爍司馬大怒喝令將陳重責五百板押候交妥實人具保出外周曹氏掌頰一百下鞭背三百下押候解回川沙原籍陳魏氏掌頰一百下從寛開釋 
[英美租界公堂瑣案]  
　　前日惠康錢在夥王世堯投捕房報稱被屈仁生設局誘賭輪去洋銀一千餘元捕頭派某包探將屈拘獲昨晨解　　　　員張柄樞司馬　之訊詰王稱前在四馬路天樂窩女彈詞處與陳子明相識旋由陳引與屈及葉茂生沈雲甫等相晤致被邀至二馬　　和里某姓家賭愽騙去巨資事後覺悟投訴捕房今旣送案叩乞究追屈供小的亦操錢業向與王相識不敢局賭叩求鑒宥司馬商之梅繙譯將王押候交人保出屈發回捕房管押俟提到串賭各犯再行訊辦○金和昌曹餘才僞製晉隆洋行所售品海牌香烟經中西包探查出拘案請究金曹堅不承認　馬著發回捕房押候查明覆訊○西成照相店主某甲控陸金朝王阿瞿私取照片摹印二百三十四張陸王同供小的等在外兠售之照相向城内任佩之店申販來並未私取西杨照片現被西成主人將玻璃收去計値洋銀九元求恩追給任供稱小的所有照片從西成購得有發票爲憑呈請察閲西成店夥某已供店中秘有照片皆係良家婦女如被原主查見恐致吵閙爲此控請究懲司馬一併叱退○某信局夥胡芳忠携綢縀數匹往某處途經四馬路突來裘世榮王阿三指爲漏私勒令往某局輸捐胡隨允之行至北京路裘王將綢縀奪去胡情急呼救由包探林福生張寶成拘解公堂胡供訴前情裘王刁狡不認司馬判各管押捕房六月綢縀給胡具領○積竊陳阿福行竊楊榮桂家皮箱一口内儲衣服十七件經包探趙銀河拘解請究司馬判責四百板管押捕房三月期滿遞解回籍○扒手王阿根竊取李阿狗身畔洋銀一枚經包探張阿五拘案請究司馬判責三百板遞解回籍 
[英租界捕房紀事]  
　　昨日盆湯弄烟妓吳萬氏躑躅馬路中突被東洋車撞倒　斷腰骨痛不能行經某號巡捕將車夫某甲連妓送入捕房捕頭令舁妓至仁濟醫館求治甲則押候解送公堂禀請讞員張柄樞司馬訊辦○前夜某戱園守門之印度人某甲不知何怒及某流妓用强水潑其面妓負痛投報捕房捕頭立派包探將甲拘送領事署禀請訊懲 
[法租界捕房紀事]  
　　前者魏阿香控張琴生圖竊讞員杜枝園大令大令訊得事無佐證從寛交人保出迄今在押日久無人具保昨日大令飭提到案予限三日從速覓保如再玩延定予嚴辦○有楊小狗者貨屋南市專收竊贓歴經懲辦在案此次又收買大昌洋行被竊之洋酒六箱控經大令判罰洋銀四十元楊一再求减大令減至三十元尙不遵斷昨命提覆訊楊稱小的實在貧苦不塂求恩再减大令命押候定奪○車夫趙厚卿爲客裝運皮箱中途兎脱同黨周如金欲向分贓趙懼逃回揚　旋經包探偵知將周拘入捕房未幾明趙來申遂一併獲送至案大令研訊之下供稱原贓售得洋銀二十元刻已用盡昨日飭提覆詰著重　三百板交人保去○著名流氓湖州阿寳身懷利刃糾黨逞兇被某包探拘獲解案大令飭枷號一月期滿責釋○賭棍李春元竊犯王仁山陳和尙陳茂堂前經大大令訊判令枷號一月昨日期滿命帶案開枷各責三百板然後斥釋 
[美租界捕房紀事]  
　　前晚九點半鐘時有某國水手一名醉態酕醄在外虹口百老匯路沿途滋閙三百八十八號巡街捕見之恐釀禍端立卽拘入捕房捕頭令押至酒醒時釋之使出○月前駁船户劉阿大嚴阿四胡阿三等人串竊外虹口招商局北棧所儲綢縀等物逃𨓜無　昨始由包探張阿五查獲一併解入捕房捕頭令押候解送公堂禀請讞員張柄樞司馬訊辦○昨晨偷兒金阿生不知在何處竊得衣被等物携至西華德路某押鋪質錢適爲包探邵潤初所見向之盤詰言語支吾遂將人贓一并解入捕房捕頭令押候解送公堂禀請訊究○昨日有江北小工若干人在裏虹口漢璧禮路某茶肆内核算工資互相毆擊事爲某號華捕所見喝阻不依遂一并拘入捕房捕頭令各押入乞丐牢半日以示薄懲 
[西安官報]  
　　九月二十七日知府劉樹德由龍駒寨分縣晏光樞由河南俱公幹回知縣張鳳岐由富高解銀回知縣楊克燾由中部算交代回湖北知縣王士澤　光華辭渭南把總朱槐芳翰林院王文龍知府曾亷由東路俱進省二十八日候補道姚由太白山取水回候補吳樹芬知縣謝世瑄府經歴陳其昌分縣柏毓芝俱委龍駒寨　運局事務知縣劉懋官委乾武收十厘江蘇解貢委員孫寳琦筆帖式薩麟解貢馬直隸知縣高文才俱進省二十九日知州趙章華由臨　解銀回知縣楊恩錫由同官知縣陳煋熒由臨潼俱查巡回縣丞周懋爵病故户部主事董玉卿縣承　炳文由東路科布多委員顧恩元張存德解貢馬俱進省吏部郎中關容祥雲南學院田智枚赴東路　三十日興平縣楊進省知縣陳芑芬由鄠縣買米知縣項夢熊丁母憂安徽通判周朝霖解銀十七萬兵部主事文恮副中旗曹文獻副後旗趙有正由東路俱進省 
[蘭州官報]  
　　九月十九日補用副將楊明友叩謝開復行知大通金廠委員知縣高人錢丁憂候補知縣陳敎詩均由金廠回幫帶涼標練軍步隊遊擊康順年管帶西軍安定右營步隊把總馬同由河州帶隊俱進省委解新餉叅將錢寳林守備叚道生均赴新疆委帮帶涼標練軍步隊叅將吳國鎭赴營俱禀辭補用縣丞　内文委學院文都捕差二十二十一日督憲牌示督標無差鎭副叅遊都守各員知悉照得本督部堂酌定每月加課一次兹擬於本月二十七日仍在内箭道考騐各該員鎗靶準頭仰卽預赴中軍衙門報名聽考管帶督標　　右旗馬隊遊擊沈湖赴營委署靖遠縣典史易惟漢赴任缷署靖遠恊營都司袁以升管帶西軍安定後營千總馬成義由河州俱　省補用通判文祺委新餉所文案差 
[十月份月捐淸單]  
　　　　道憲捐洋廿元隠名氏捐洋十元怡情軒唐傑臣翁二户各捐洋六元陳善亭翁捐洋五元倪國權翁折施棉衣洋五元戴季仁翁李光琴翁九月龔府韓潤生翁四户各捐洋三元戴運來翁豐泰九月朱葆三翁徐棣山翁黃佐卿譚幹臣翁韓山曦翁老順記南順記戴生昌祝源昌十一户各捐洋二元源通捐錢一千八百源豐潤捐洋一元八角莊源大捐洋一元六角滬江第一樓存濟堂何瑞棠翁九月蘇寳森翁老悦生新順記錦章愼餘堂八户各捐洋一元思補齋九十二月捐洋十角其萃樓閏九十三月捐洋九角久太莊捐洋七角錢三十嘉綸捐洋七角中和帳房捐洋六角五分久成九章北天成三户各捐洋六角萬有全龐竹卿隆昇梁煥南湯蓮生章佩　　月各捐洋五角春園九十二月捐洋六角靑蓮閣捐洋四角張家鶴捐洋三角錢三十尹梅生施德豐徵昌怡昌熾大晋昌恆茂七户各捐洋三角大章宏章泰二户各捐洋三角錢　十九和捐洋三角錢五十四錦章捐洋三角錢五十鴻運樓義成一壺春孔巨豐源順怡隆六户各捐洋二角和康籌康延康晉和餘大愼餘甡元茂衍大厚康永豐存　鉅亨恊昇宏大宏元源吉寳和承裕正大寳順升大彙康崇餘永康瑞大晋大延源義善源福康兆豐恆餘仁大恊餘源利敦大厚大三十七户各捐　六伯怡大金合　五雲且昇樓三户各捐錢二伯鉅康九十兩月捐錢二伯永愼恊成祥萬興三户各捐錢一伯共收洋一伯十二元九角五分共收錢念五千三伯五十四文英法美三界共收一文捐英洋三元小洋四十七角五分錢二千二伯三十三文以上總共收洋一伯念元另七角錢念七千五伯八十七文又一文捐銅洋四角滬北天后宮前廣益善堂　董　信厚苑則敬朱佩珍唐榮俊葉貽鑑　謹誌 
 
 
 

Page 10

 
 
   
 
