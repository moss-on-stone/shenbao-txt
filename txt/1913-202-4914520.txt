# 1913 - 202 - 4914520

 

Page 1

 
 
通信 
[東蒙軍之近情]  
　　（北京特約訪員一葉子） 
　　有自東蒙報告者據稱華蒙兩軍在杜爾伯特旗管内之近情有足述者如左 
　　蒙古軍雖出没於該地方然皆非大部隊出没又無常殆與馬賊同六月初旬漸有多數之部隊迫嫩江沿岸武興廳黑龍江宋都督因之配置兵備以待至十三日午前九時在近於武興沿岸之原野兩軍前哨乃遂接觸互爲戰鬭之準備翌日十四日午前十一時開始戰鬭迄午後六時接續激戰卒乃蒙軍敗衂委死者一百八十六人機關鎗十二尊馬匹十二頭而去黑龍江省巡防軍營長王某率一隊約六百名當夜逐敗餘之蒙軍蒙軍幾全軍皆覆焉 
　　洮南附近洮南附近蒙軍之出没者最甚時有大部隊之蒙匪襲來有如勒圖地方距洮南約六百里因蒙事集合於此洮南駐屯軍官遣營長索陰培襲擊擒獲巨魁數名以及文書之類據擄匪所供則該地方面屯駐之蒙匪與活佛通聲氣約有千餘名欲乘機占領洮南府以爲策劃又扎賚特旗内到處有活佛派遣之煽惑者潛入務以糾合王公及蒙古馬賊以是禍患所至關係頗大統領吳俊陞急報張都督現正在研究防禦方法之中云 
　　烏泰現狀傳聞烏泰現在庫倫有頻欲恢復洮南府及開魯縣一帶消息惟在洮南府及開魯縣一帶以有中國兵守備嚴重警戒烏泰之南下恐非易事或不免爲虚報也 
　　洮南府以西曩時當烏泰叛亂之際藉俄國之援助兵餉馬糧之輸送皆由俄人所支配及烏泰一敗之後華兵侵入外人或斥爲破壞蒙古人之部落掠奪財物傷害人畜暴亂之事頗有所聞聞蒙古人亦恐受華兵暴亂頗有逃竄於西部者今居於東部者爲數極少云又俄國邇來亦頗歛手烏珠穆沁附近不見俄人之隻影而華兵亦無屯駐之者 
　　洮南以西之通貨洮南以西外人之交通一切拒絶有官憲之護照者亦使退去一切不許進於内部行於此地之通貨爲齊齊哈爾興信公司之銀票信用甚厚而不喜銀貨與内地大異因携帶不便故也雖然地方政府發行不換紙幣以使用於兵餉及其他方面然不甚流通信用灌弱銀紙之差甚大一元票尚不值現銀六角以是購買糧餉等項甚屬困難焉 
　　要之有一最可注意之事即上述各方面之亂匪與活佛及海拉爾統管勝福之間頗爲連絡邇來亦漸緊密邊事之憂正未艾也 
專件 
[渾河流域水稻栽培情形報告書（續）]  
　　水稻大豆及高梁等之生産費及收支計算大要如左 
　　水稻一天地（一天地等於六畝）（據我國人耕耘收支計算） 
　　支出（以元爲單位下同）四六二○ 
　　種子一斗二升一二○ 
　　耕耘費一五○○ 
　　灌溉費九○○ 
　　租稅六○○ 
　　收穫刈入費六○○ 
　　出産稅九○○ 
　　收入一一一○○ 
　　糙米九石（一石十元）九○○○ 
　　藁五百貫（日量每貫六斤四兩）二一○○ 
　　純益六四八○ 
　　水稻米一天地（渾河流域内朝鮮人耕耘收支計算） 
　　支出五六七○ 
　　種子一斗二升一二○ 
　　稻米四○○○ 
　　藁一○○○ 
　　租稅一五○ 
　　出産稅四○○ 
　　收入八八○○ 
　　糙米八石（一石十元）八○○○ 
　　藁一百二十五斤八○○ 
　　純益三一三○ 
　　大豆一天地 
　　支出二四○○ 
　　種子二斗二○○ 
　　耕耘費二五○ 
　　使役夫二人○八○ 
　　除草耕耘費一二五 
　　除草中耕人夫十四人費四八○ 
　　收穫刈入費六○○ 
　　地稅一五○ 
　　肥料三三五 
　　出産稅一八○ 
　　收入四八六○ 
　　大豆四石二斗（一石十元）四二○○ 
　　藁一百三十七斤六六○ 
　　純益二四六○ 
　　高梁一天地 
　　支出二三七七 
　　種子一斗一三○ 
　　耕耘費二五○ 
　　使役夫二人○八○ 
　　除草耕耘費一二五 
　　中耕人夫十四人四八五 
　　收穫刈入費六○○ 
　　地稅一五○ 
　　肥料三三四 
　　出産稅二二三 
　　收入五三六○ 
　　高粱四石二斗（一石十三元）四四六○ 
　　高粱稈三百把九○○ 
　　純益二九八三 
　　由是觀之其水稻經營之鉅利可以知矣我國人耕耘一天地之水田可穫六十三元之純益如懼朝鮮人耕耘則得三十一元三角之純益較耕耘大豆及高粱約穫利二倍以上矣 
　　第二章千金寨鮑家屯及新賓堡附近水田耕耘之狀况 
　　第一節沿革 
　　（甲）千金寨水田 
　　千金寨之水田初爲日人大江惟慶所經營成績甚佳其后益漸擴張至本年其耕營之面積巳逹四百畝以上矣 
　　（乙）鮑家屯之水田 
　　鮑家屯之水田前清光緒二十二年朝鮮人宋利定與我國鮑臨元締結契約開墾此地其后朝鮮人來者益衆至本年朝鮮人之人口巳逹四十三名 
　　（丙）新賓堡附近之水田 
　　初朝鮮人在興京廳東部地方試作水稻成績甚佳於是糾合同志與我國張孫趙某等締結契約許其在永陵驛高溝上大甸子趙陽句藍旗莊子南撥捕匈等處經營某業其后來者日益增加至本年驛馬溝之人口四十餘名上下甸子一百一十七名趙陽匈九名藍旗莊子四十三名南撥捕甸六名共計朝鮮人口二百一十餘名 
　　第二節位置及面積 
　　千金寨之水田在撫順城對岸卽渾河之左滿洲鐵道撫順支線千金寨驛北部古城子水田之面積三百畝又撫順驛南方老虎台水稻之面積九十餘畝 
　　鮑家屯距撫順城東北十五里在渾河之右岸朝鮮人耕作之面積爲三百九十畝我國人經營之面積約九十餘畝 
　　距奉天東部二百五十餘里卽渾河上流蘇子河沿岸之地有永陵之巿街焉由永陵巿街至東方新賓堡沿線四十里之間當蘇子河右岸之地有驛馬溝（距永陵東方十二里）上下大甸子趙陽甸藍旗莊子南撥捕匈（距新賓堡十餘里距永陵三十餘里）之地焉此地朝鮮人耕作之面積驛馬溝三百畝上下大甸子六百七十二畝趙陽匈六十六畝藍旗莊子二百四十六畝南撥捕匈十八畝共計朝鮮人耕作之面積一千三百零二畝 
　　第三節耕地整理及灌溉之方法 
　　渾河沿岸各處多設溝渠導以河水以爲灌溉之用其整地之法以深八九寸許之犁使高低得平均也 
　　第四節水稻種類播種及播種期除草收穫收量等 
　　水稻種類渾河流域水稻之種類有二一爲朝鮮種一爲日本種在千金寨則用日本朝鮮二種在鮑家屯及新賓堡附近之地悉朝鮮種也 
　　播種播種之法有二一爲揷秧一爲直播朝鮮人經營之地純用直播日人經營之地直播揷秧兼用直播每畝須糙米二升至二升五合而播種之期以舊曆四月或五月初旬之間 
　　除草及苗長至八九寸許始行第一次除草爾后或行二三次除草而止 
　　收穫期及穫量自十月至十月下旬爲收穫之期每畝可得糙米一石至一石五六斗無需肥料 
　　第五節將來之發展 
　　滿洲寶爲天然水稻耕作之地自二十年前朝鮮人經營斯業其后日本亦接腫而至成績大舉而我國政府亦漸鼓吹農民使與日人競爭他日渾河遼河沿岸一帶之地若得開墾欲望數千萬畝水田之面積非難事也夫以如斯之沃地不自知愛重之開墾之宜乎日人朝夕美之而不已也 
 
 

Page 2

 
 
時評 
[俄約通過（無名）]  
　　或問今日衆議院已將俄人提議之蒙古條約通過矣蒙古之事可以略定矣乎曰未也或謂蒙事之所以擾擾不休者以俄人之在其後也俄人今已如願以償矣奈冋未已曰是有二故其一今日所傳衆議院通過之信果已確當而無反　否以中國議院表决之往事證之不能深信也即信矣多數反對黨之參議院固無他議否是更難言也是故今日之所謂通過者至不可靠者苟不可靠則俄約即不能定面蒙事依然不了 
　　其一俄人之提議蒙約固出諸誠意否我不得而知也前次磋商即謂中止交涉今俄人調兵責問又有他意於其間苟或藉口他端而另要挾則議院雖通過而俄約仍不能定而蒙事不了 
　　况乎即使此蒙約而議會通過矣俄人承認矣而蒙事尚有不了者乎 
命令 
　　七月七日臨時大總統命令任命川邊經略使尹昌衡兼領川邊都督事此令 
　　鄧瑤先授爲陸軍少將此令 
　　　陸軍總長段祺瑞呈請授刁安文包述侁楊裕三爲陸軍步兵上校楊棟陳榮新孫文治王炳鼎羅寶秦張正坊爲陸軍步兵中校棣西坡張席珍成全曾廣俊邵維翰馬發瀛劉肇唐爲陸軍步兵少校吳敬羣盧潤培羅寅鈞爲陸軍砲兵少校金象鼎爲陸軍工兵少校應照准此令 
　　陸軍總長段祺瑞呈請授周希頤盧廷傑爲陸軍一等測量正趙鰲馬家鹽李沛孫桂罄蔡普治馬寅伯易復彭祖恩彭果孫廣廷張遵先毛鍾成趙文奎馮舜生馬壽愷章煥琪梅曉春唐凱爲陸軍二等測量正杜業垚李原易政張　翼閻曙奎敖景文連陞張翮鴻陸是翼豫震李華穠龔靖義李廷棟耿之翰張啓華黄耀秋南庚厚爲陸軍三等測量正應照准此令 
　　代理國務總理段祺瑞呈稱湖北省城警察廳長藍壽鼎擬請免官等語藍壽鼎准免本官此令 
　　代理國務總理段祺瑞呈稱據湖北民政長夏壽康呈請任命崔振魁爲湖北省城警察廳長應照准此令 
　　陸軍總長段祺瑞呈核覆鑲紅旗漢軍都統擬以丰璘補印務參　白錫德裕爲中佐領陳燕田緒龍補驍騎校請予准補等語應照准此令 
　　據兼領湖北江西都督事黎元洪電陳亂黨擾鄂情形並請通緝各要犯歸案訊辦等語此次該亂　由滬携帶鉅資先後赴鄂武漢等處機關四布勾煽軍隊招集無賴約期放火刦獄攻城撲署甚至議在漢陽下游一帶挖掘盤塘堤淹灌黄廣等七縣不惜拚擲千百萬生命財産以逞亂謀雖使異種相殘無此酷毒經該管都督派　在漢口協同西捕破獲機關搜出賬簿名册旗幟布告等件并取具各犯供詞證據確鑿無可掩飾查該叛黨屢在鄂省謀亂無不先時偵獲上次改進團之變未戮一人原冀其革面洗心迷途思返乃竟鬼蜮其心豺狼成性以國家爲孤注以人民爲犧牲顛覆邦基滅絶人道實屬神人所共憤國法所不容本大總統忝受付託之重不獲爲生靈謀幸福爲寰宇策安全竟使若輩不逞之徒屢謀擾亂致人民無安居之日商賈無樂業之期興念至此深用引咎萬一該亂黨乘隙復逞戒備偶疏小之遭荼毒之慘大之釀分割之禍將使莊嚴燦爛之民國變爲匪類充斥之亂邦本大總統及我文武同僚將同爲萬古罪人此心其何以自白夷考共和政體由多數國民代表議定法律由行政官吏依法執行行不合法國民代表得而監督之不患政治之不良現國會旣已成立法律正待進行或仍藉口於政治改良不待國會議定不由國會監督簧鼓邪詞背馳正軌惟務擾亂大局以遂其攘奪之謀陽託改革之名其實絶無愛國與政治思想種種暴亂無非破壤共和凡民國之義人人均有分子卽人人應愛國家似此亂黨實爲全國人民公敵默念同舟覆溺之禍缅維新邦締造之艱若再曲予優容姑息適以養奸寛忍反以長亂勢不至釀成無政府之慘不止所　案内各犯除寗調元熊越山曾毅楊瑞鹿成希禹周覽已在漢口租界德法各捕房拘留另由　交部辦理外其在逃之夏述堂王之光季良軒即季雨霖鍾勗莊温楚珩楊子鬯卽楊玉鸕趙鵬飛彭養光詹大悲鄒永成岳泉源張秉文彭臨九張南星劉仲州等犯着各該都督民政長將軍都統護軍使一體懸賞飭屬嚴拿務獲解究以彰國法而杜亂萌此令 
　　七月八日臨時大總統命令領參謀總長事黎元洪呈稱安徽都督府參謀徐于呈請辭職應照准此令 
專電 
　　北京電衆議院昨日開秘密會以二百三十對百八十二之大多數通過中俄蒙約案六條除國民黨及共和政友會之最小部分外皆贊成向在國民黨著名之孫鍾亦投同意票是日用記名表决不日參議院開秘密會續議通過與否視國民黨缺席多寡及政友共和贊成派之多少爲定此時尚難豫測昨日參議院尚續議院法 
　　北京電據傳庫聽升允計决内犯分四路（一）杭逹多爾濟犯科布多（二）烏泰出車臣汗進略内蒙東四盟以敵奉省之兵後由熱河進薄京師（三）勝福由海拉爾東逼進犯齊齊哈爾以牽制黑吉（四）升允自將南下出西二盟犯歸化張與烏泰會師 
　　北京電衆議院彈劾案以人數不足四分之三未議浦信約付特别審查褚輔成問五釐扣係何人所得委員答酬報外人咨改秘會議俄約陸以最窘迫之詞調痛述危急情形謂建議案送俄館電俄京後至今不得復今日情勢已恐不能照前所提六條訂議暗中指俄已有以蒙爲保護國之勢陸參兩部報告軍事緊急情形大數主張今日續開秘密會現國民共和兩黨仍反對進步政友兩黨主可决但共和巳有轉意 
　　北京電昨日參議院議院法朱念祖動議謂馮國瑋前電指斥院費事謂爲貪得無厭作法自肥令人難堪須質問後以多數决定議罰不到會及到會甚遲之議員之法分扣費一定期間内停止發言或停止出席於議塲謝罪及除名五項 
　　北京電今日參議院决議議員歲費每名六千元 
　　北京電財政部擬定官有財産淸查辦法由該部特派員或委託他機關照部定表式限日分别塡報公有者亦然各地於行政或自治機關担任調查應受各省國稅廳籌備長或其他中央委員之指揮監督卽於該部内設官産淸查處管理 
　　北京電袁本决令趙從蕃去贛趙又力辭王芝祥在津患病袁遣歐賡祥往慰問 
　　北京電陳昭常前日由津到京語人爲私計本不欲赴任但粤人力請去者甚多或不能不勉爲一行 
　　北京電華僑電廖仲凱與胡同謀捲資請撤任 
　　北京電葉恭綽尚不肯就次長職 
　　南京電民政府致邳縣電云該縣淸鄉經費前由縣議會議决忙漕項下加特稅二成不敷一處擬再加征附稅忙銀每兩二角漕米每石一元應仍交由縣議會議决照案執行 
　　南京電程督頃因韓國鈞電稱抱病刻難到差特派李文濱前往韓處視病勸行 
　　南京電興化東台兩縣毘連境内均出現蝗子昨經省長飭令兩縣會同認眞撲滅　免蔓延　　南京電自各縣署規定行政經費後各知事以不敷分配紛紛辭職 
　　南京電應省長於昨日回甯 
特約路透電 
　　長沙電此間有子藥庫一所昨忽失愼延燒四小時之久爆聲不絶疑係縱火所致本月四日有由滬抵此之客一人寓某旅館連日造寓謁見者頗多今日下午忽有炸彈一枚炸裂室内轟死謁者三人客則身受重傷巳由當道送入耶魯醫院施救該炸彈是否失手墮地或由滬來之客或由謁者所擲莫知究竟或疑此事與子藥庫失愼當有關係當道巳加派軍警巡邏各街道各城門均駐有衛兵並出示禁止談論失火一事按該子藥庫乃在都督府附近之營内 
　　北京電中政府今日致文俄使謂中政府對於前電傳之五事允從俄國之要求 
　　北京電衆議院昨日通過中俄蒙古條約同意者較否認者多三十票 
　　哈爾濱電據聖彼得堡電社庫倫消息喀爾克邊界華軍出現甚衆携有快砲及他種大砲華軍已將南下之蒙兵擊退現進至土古扈托與乞斯札克（譯音及阿爾泰三地巴爾台親王巳任爲駐新疆陸軍統領曾向烏魯木齊運過山砲四尊來福鎗數百枝及向乞斯札克調兵五百名以期組繼陸軍哨兵線使阿爾泰與伊犁之信息交通得以靈便 
　　哈爾濱電俄兵赴齊齊哈爾一事當道現守秘密聞有馬砲步隊三千名於星期六夜由哈爾濱冋西進發其目的地及命意所在均未得悉俄文各報均奉命不得登載軍隊行動消息　　哈爾濱電特别軍法裁判所已釋放派乞斯基大將及其餘被告各員 
　　北京電俄兵向齊齊哈爾進發一節已有獨立消息證實聞巳出發者共有三縱隊俄使署對於此事並未聲張亦未否認此說惟認其行動係奉政府之命令云 
　　張家口電據西巴爾臺電稱蒙兵已行近距張家口北九十英里之逹巴爾（譯音）運往庫倫一帶電局之糧食車均在距張家口北六十英里之哈拉被阻不能前進格闌特君之遇害已接確電並聞漢林森與其爾斯及華爾夫諸人均爲蒙匪所圍旣不能前進復不能退回張家口 
　　北京電兹有半官電音徵實漢林森君諸人爲蒙匪所圍消息此信顯係致與華人者而彼等均不能述其確實情形電内並未言及該隊已否受擊或蒙人圍住彼等之用意漢林森君顯係在格蘭特君被擄之處遇敵 
　　北京電中政府已請英使停運印藥入贛鄂二省按目下罌粟收成之期已過恐英使未必注意此事 
　　哈爾濱電據聖彼得堡電社消息陳昭常赴京之時曾携重兵自衛今其産業巳奉總統命令查封省議會曾控陳侵吞公欵現已延會 
　　北京電參議院今日開會討論議院法第九十一條副議長宣稱應討論每年或每日津貼公費問題某議員提議議員不應有此項津貼復有某某兩議員力主每日津貼以鼓勵議員出席後付表决經衆駁絶副議長乃問每年津貼之數某議員提議六千有他議員反對增加蓋因國步艱難之故某議員謂部中秘書長而得月俸洋三百元以行政機關之微員得俸乃較最高立法機關之議員爲巨豈不可笑繼又論及陸軍費用謂國民受陸軍保護之益甚微而國會議員則能予以格外有益之保護焉有不爲國民贊助之理卒乃决定六千議長另付應酬費五千元副議長四千元 
譯電 
　　北京電星期一日衆議院開秘密會議叚代總理宣稱俄國對於蒙古問題之態度殊形强硬原定各欵難望更改故請議院承認俄國之條件否則大局將更危云云星期二日衆議院復開秘密會議討論蒙務今有一問題殊難遽决卽中國如果决意照俄國原擬辦法締結條約然中國對於此事旣一再延宕而對於俄國近來抗議其他諸事復意存漠視特未知俄政府今是否仍擬承認此項條件耳余訪事自稱）於前月二十五日發電謂俄國公使曾恫嚇中國如於種種不平各事不速有滿意之覆文則將有危險之結果云云然中國接此文後仍斷斷不令俄國滿意今者西伯利亞俄軍巳開抵齊齊哈爾矣其目的在去黑龍江都督該都督遇待俄民之行爲俄人最所嫉恨者聞該都督因不能自安巳上書辭職夫在文明之國以武力干涉内政無異宣戰故現望中國能恍悟各省無識或頑固官員盲侵條約權利之關係幡然變計以保大局 
 
 

Page 3

 
 
　　續電云聞星期二日晚衆議院開秘密會議巳將包含中俄蒙古條約各欵之政府議案通過得多數二十人參議院贊成與否須待後聞惟衆議院見機而變殊可注意俄國在齊齊哈爾所行專斷之舉動似可令中國漸就範圍也 
　　北京電星期二日警察在齊化門外東鄉某滿人寓内拘獲滿洲抵京之人數名内有二名係宗社黨領袖並抄出炸彈逆據及龍旗等物　　北京電伍廷芳巳力辭駐美公使之任施肇基有授此任之望 
　　北京電袁總統新聘之工學顧問巴爾君昨日告假回德 
　　柏林電前充中國陸軍敎授繼在華德西大元帥參謀部任職之法爾根哈將軍巳簡爲德國陸軍大臣 
　　柏林電袁總統聘巴爾君爲工學顧問德國各報皆爲滿意 
　　倫敦電女權黨在蘭卡希爾之里文登焚燬里佛君之住宅損失之數約英金二萬磅 
　　柏林電德國某無線電報公司由哈洛伐致電美國兩地相距六千海里之遙 
　　倫敦電愛爾蘭自治議案定星期一夜在下議院按國會法第二次三讀通過反對黨領袖勞君是日復抗議政府之舉動並以此舉結果儆戒政府首相愛斯奎士君復確斷烏爾斯特之恐慌全無根據且信烏爾斯特必能恍悟此節無庸施行强逼手段該議案卒經三讀通過贊成者三百五十二票否認者二百四十三票 
　　茄漢萊斯堡電南斐首相巴薩君防務兼財政大臣斯末慈君與礦主會商之後復與罷工領袖籌議一切諸工人已允和平調停卽行開工政府亦允派員調查工人苦况 
　　倫敦電倫敦巿長邸籌募斯考特探險隊撫卹欵委員會已刊布報告深謝帝國及印度各處人民輸捐之慷慨總計募集英金七萬五千磅派斯考特夫人及其子得金一萬二千磅斯考特之母及姊得金六千磅該隊科學部長韋爾生博士之夫人得金八千五百磅印度海軍中之巴和亞士夫人及二女得金四千五百磅其餘罹難者之眷屬共得金三千磅並撥金一萬七千五百磅作發刊該隊所獲科學上新智識之經費另以八千金磅在聖保魯大敎堂建碑及在海特公園築造紀念物經費餘金萬磅作後人探極經費 
　　羅京電羅馬尼亞王太子已任爲陸軍大元帥 
　　土京電土耳其致電布國首相請卽撤退自愛洛斯至米堤亞界線内各地之戍軍現正準備出師 
　　柏林電布國現正預備進攻希軍希軍已阻禦布軍前進現正預備在卡伐拉登岸 
　　布國陸軍大將伊凡洛夫現在皮拉沙爾高原部署防守事宜布軍日來抵敵塞軍迄未獲勝布國與論現主張與羅馬尼亞聯好俄政府否認擬試驗出師準備之說惟認今夏之大操將比往年較盛餘無他圖亞爾巴利亞人現起抗塞維亞之戍軍宇斯克白現有疫患 
　　倫敦電塞國一方面之消息皆由布國否認布國一方面之消息塞亦否認故戰局眞相如何殊難斷定惟三國自開戰以來損失甚巨則無疑義希軍連戰五次輒獲大勝巳佔據杜蘭一節布國並未否認似巳確實聞布軍對於希軍之獲勝不甚注意蓋目下已徵集大軍擬由克斯台堤爾進攻皮洛特及佛蘭茄以期截斷塞軍與京城之交通並隔絶希塞兩軍之呼應 
要聞一 
[財政部催交預算案]  
　　財政部致國務院公函云敬啓者衆議院連日開會口質預算辦法並催從速將二年度預算交議等情查本部辦理預算經營籌畫早夜不遑亦旣半載於兹惟預算爲事實問題非憑空所能憶造論其程序當以各省送到預算草案爲第一步院議分配主管各部總數爲第二步主管各部遵照分配數目辦理主管預算爲第三步財政部彚總編製全國預算爲第四步故預算之編製雖在財政部而預算之能成立與否主管各部實有分担之責局外不察遂謂財政部遺誤預算兹特將辦理預算所經過之歷史及以後請貴院維持之方法不殫煩瑣爲貴總理陳之查二年度正式預算上年十二月本部卽通電各省辦理本年一月間直隸湘浙等省財政視察員差竣回京謂中央財政計畫已得各省同意其二年七月至三年六月一年度預算定於二月内送部當經本部通電未回京各視察員請轉商各該省財政司所有各省預算均應赶於二月内送部此爲確定預算送部之期限旋因奉大總統訓令改組省官制與預算案極有關係又經本部通電各省略謂預算統系自民政長以下所屬四司及各道觀察使各縣公署之本機關經費統歸内務部所管項下都督府經費則歸入陸軍部所管項下若軍民未經分治省分都督兼署民政長者則都督府經費仍歸入陸軍部項下俾昭劃一各等語並請務於二月底送部惟邊遠省分准展限十日一面又通告各部凡京外各機闕各按性質造送預算分册者應詳細審核連同各部本署經費及直轄各機關經費預算册一併彚編於三月十五前送交本部以上函電均係本年一月杪及二月初所發是時各省因官俸法尚未規定預算無所遵循紛紛電詢本部均覆以暫照原支數目開列俟官俸法議决頒布後再行修正而敎育等部則因各省所送預算册内中央行政與地方行政未能分晰函請本部會議解决又經本部覆以各省預算册内未能劃一之處儘可由主管衙門自行解决無須由本部會議致誤期限此本部最初籌辦預算之大略情形也嗣因預算送部期限已屆於是本部組織預算處以期積極進行而是時僅直隸河南吉林廣東四川山東陜西等省預算册送部且巳在部定期限之後其餘各省均未見到當由本部電催未送到各省請儘四月杪送部萬勿再延及至四月杪又只甘肅雲南黑龍江湖南等省依期造送不獲已遂通電未送各省請查明二年度收支數目分别欵項先行電逹一面仍將總分各册趕緊編送計自五月初旬至六月中旬此項電報共發至五次之多現計各省預算册有已經送到者如直隸順天奉天吉林黑龍江江蘇浙江江西廣東河南湖北湖南陜西某肅四川雲南等省及察哈爾是有電報數目已到而預算册未到者如貴州是有電報數目有欵無項者如安徽新疆等省及歸化綏遠城是有電報僅有各部所管經費總數並無欵項分數者如福建廣西是有電報僅一支出總數未分欵項者如阿爾泰是有預算册電報數均未到者如山西熱河烏里雅蘇台科布多伊犂塔爾巴哈臺西甯西藏等處是至在京各衙門之尚未送到者如參衆兩院是此又最近辦理預算之大略情形也本部一面逐日嚴催未送各處一面巳將各主管預算支出總數請貴院議决分配在案苟主管各部遵照分配總數將所管分册删减另編卽日送部則本部彚編交議計日可待無如各部意見對於所配數目未定議然論院議原理各主管總長負共同連帶之責决不可因一部之計畫而破全體之議案但各部辦理人員每因此以推延孰知主管各部之預算一日不到即本部一日不能著手蹉跎時日交議無期此則本部所日夕殷憂旁皇無措者也除分函直接嚴催外用再不避嫌怨請貴院函飭各主管官署遵照院議總數編成主管全國預算册送部以便彚總核編提交國會同級公誼 
雜評一 
　　（無名） 
　　參議院與馮國璋議院監督行政者也議員對於行政人員之濫費而可以責問者也今馮國璋以行政人員而反責問議員定俸金之常費不亦反天下之常道耶然而議員雖怒不得不因此而定不到會之懲戒法矣 
　　政府之調停策川省爭都督而政府卽放兩都督以調停之斯誠異策也川省本名四川自可分而爲四設更有爭者不妨再放兩都督以調停之雖然鞭長莫及政府亦祇能出此異策 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[查辦聲中之蔣方震]  
　　蔭陳之報告保定軍官學校校長蔣方震自戕一案由大總統派蔭昌陳宦二人秉公查辦巳誌前報兹聞蔭陳二人業巳查辦淸竣回京其内容如下（一）前次蔣校長爲推廣學務起見條陳各事爲魏宗瀚匿而不報以致學務停滯（二）蔣因各生程度甚高擬請洋敎員數人丁錦反對致學生嘖有煩言（三）請先免魏丁本官押候回京再辦（四）請照蔣前呈各節次第施行（五）蔣之自戕與政治上毫無關係（六）校中公欵絲毫無挪動等情（七）校内秩序極平穏云 
　　日醫之診斷此次蔣君自戕時鎗口稍偏由左肺穿入幸不至殞命現經日醫診治據云蔣氏現在巳可無性命之虞唯現雖經治療而肺已受傷不出三年恐罹不治之肺疾云 
[籌備巴拿馬賽會事務紀聞]  
　　籌備局之進行巴拿馬賽會事務局自奉文籌備以來疊開準委員會會議調查徵集出品陳賽種種辦法陳局長深以此次赴賽宗旨專爲振興商業起見以經濟學理言之此項經費當視爲生産之費不當視爲消耗之費以此該局日來進行事實（一）編定豫算此次赴美賽會係按照國務院議决三百萬元之數編定所訂各項經費約分五項一爲籌備費一爲赴賽費一爲建築費一爲補助出品費一爲結束費共計預算經費銀需二百九十餘萬元其中以補助出品費爲最多建築費次之赴賽費及結束費又次之（一）籌備費係指局内開銷而言則爲最少數（二）任用職員擬設出品調查文書庶務編纂外事會計七科近又減少用人裁去編纂外事兩科前巳擬定職員三十人左右雖未發表近又减十餘人（三）酌定薪水科長每月薪水一百五十元科員至少者每月八十元至事務員少者每月二十四元昨日已將預算書校定提出矣（四）注意報告凡辦博覽大會會務畢將出品之優劣及陳賽時勝改情形例應編纂報告繪具圖說發布全國以便工商業家之觀摩而謀他日改良以求進步現雖爲減少用人節省經費起見裁撤局内編纂一科仍擬設編纂主任一員關從此時採輯所有籌備事實先行編纂關於事務上之通告隨時刊發各省以策進行一俟赴賽回國即將會中陳賽結果并辦理賽務各節編纂報告通佈全國昨聞編纂主任一席該局擬請工商部技正余煥東君任之云 
　　衆議院之質問衆議員黄攻素等以美國於一千九百十五年因巴拿馬運河告成特開萬國博覽會之誌記念在美國方面觀之誠千載一時之盛學在我國方而觀之亦交鄰善友之一道若云我國可於賽會之時稍事鋪張以耀國光賽會之後國際貿易可冀發逹此皆似是而非之論也蓋商務之盛衰常視工業之興廢爲標準今反觀我國自軍興以來工業之發逹何如較之前淸恐有退而無進也巴拿馬賽會之競爭吾國雖舉國以往亦恐未必能爭優勝之地位故可不必過事糜費以耗民國脂膏昨特提出四大端質問政府（一）赴美監督之制旣未經國會通過亦未經大總統公布暫行組織令遽爾呈請簡任監督並籌備事務局局長此不可不質問者一也（二）按之官制辦理賽會事務雖屬工商部所管然賽會出品豈只工商品而已就吾國而論農林産物及敎育品較之工商品必多而籌備事務概未與各部商酌獨斷獨行設局立官此不可不質問者二也（三）按之各國賽會監督以部長兼充届時遣代表赴會執行一切事宜其事務官亦於各部中遴選能才充當各職一可省經費二可資熟手今工商農林等部冗員如鯽其部員閒坐無事者比比皆是而籌備事務局局員概皆部外另選以便多位置私人此不可不質問者三也（四）查前次一千九百零五年吾國赴比賽會經費卽二萬兩一千九百十年赴比京賽會經費只四萬餘兩一千九百十一年赴意賽會經費只用十萬佛郎左右合之華銀尚不及四萬兩而此次赴美經費首次豫算有百萬元二次提出預算竟至三百萬元之多一千九百十五年與一千九百零五年相距只十年與一千九百十一年相距只四年此四年之中我國工商業有退無進而賽會經費幾增百倍此不可不質問者四也要之我國不可以日本爲比擬蓋日本固工業已發逹之國也我固不能望其肩背當局者妄引爲比例糜公欵便私圖此端豈可開耶提出者黄攻素連署者吳宗慈等 
[鄂江驚濤駭浪之餘波]  
　　（一）關於政府方面者此次匪徒肇亂其根本機關設在上海所有黨徒至漢指揮運動者皆倚外人爲護符漢口日租界日人松迺竹九原二家均庽有亂黨首要迨鄂政府照會日領往捕已逃逸無蹤又德租界日本人所開富貴館内獲有匪首甯調元熊越山二名搜出日本鈔票三萬餘元又德租界伊逹醫院第六號病房亦抄有旗幟多件聞該病房係前民權報記者何海鳴與攻打製造局要犯已革上校張光羲所居及鄂政府探悉往捕而何張巳由某國兵士護送由日淸公司碼頭乘艇登某國兵輪啓椗下駛故未捕獲鄂政府初據偵探報告以何係乘日淸商輪赴滬電致武穴分關及蘇督飭鎭寜滬各關查拏後探知係乘某國兵輪該輪卽爲彼黨司令總機關照約又不能搜查乃悵然而罷聞巳密電政府向某國公使交涉並電上海交涉使公廨委員湖北駐滬偵探設法查拿聞該兵輪中不僅何張二人季雨霖王憲章之徒皆在其内云至亂黨所藏軍械炸彈炸藥抄獲者已十餘起乃三號之午省垣下新河（與租界正相對）有一民船載貨箱二十三件封鎖甚固押運者係一粤人冒充葡萄牙人僞名阿而屢特正欲由新河碼頭開赴漢口爲軍府李稽查所見立呼停船查驗該粤人不應李稽查適遇巡查軍隊出照相示囑令放空鎗恐嚇該船夫始行返棹比經啓視皆白色炸藥該粤人操英語謂係德國某敎士治疫之藥寄放武昌某處托渠往取回漢並非炸藥李稽查决定係危險物卽請軍隊將該冒充葡人之阿而屢特與船户一併押解入城至軍法局訊問說者謂此必亂黨藏於武勝門外（武勝門外距新河甚近）某未破之機關者現悉亂黨於都督府一帶街衢及省議會與都督府往來要道乙丙棧南湖閱兵亭皆埋有上項危險物以待黎公經過刻正搜索挖掘以期消患未然其各亂黨機關中抄獲之存欵爲數至百餘萬之多中有存放某國某某銀行支解簿與電匯未取之欵（係廣東轉匯上海再轉漢口者）共有八九十萬某銀行竟不認鄂政府有支取之權現巳電京請外交總長責問某公使大起交涉聞該欵有若干萬係某省以八厘息抵押而來轉存漢口以備倡亂事成支用不求助於商民故並未支動分文漢口民國日報主筆曾毅陳冕等因與亂黨同謀被法捕房拘禁迭經會審委員侯小汀會同法領審訊供認推倒袁氏改良政治不諱法領初允交出由鄂政府懲辦詎忽翻議認定爲國事犯不肯引渡迭經黎公派員石龍川夏維嵩與法領交涉一味推託藉病不見德界所獲甯調元熊越山諸犯亦不肯引渡交涉殊形棘手惟英領事力助政府獲犯後一訊供詞大略卽刻解省云 
　　（二）關於亂黨方面者討賊誅姦鐵血鋤惡各團亂黨因鄂中防拿緊嚴幾無立足地刻巳將其徒黨遺回湘贛各處或赴日本南洋再圖大舉現惟暗殺黨實行部尚有多人匿於武漢乘隙而動三號夜二鐘軍法處處長程漢卿寢室突然有炸彈爆裂屋宇爲傾幸程於十一句鐘時回家隔房内僅一傳公事之僕人倚牆設塌該室之椽瓦已轟倒此僕得牆遮蔽亦未受傷當飭軍警内外搜查毫無形踪聞前數日程漢卿曾迭接郵函略云吾黨被爾拿獲殘殺求一全屍亦不可得吾輩必捨身相報爾其愼防云云程初不以爲意然現已悚然所有囚獄各犯不肯輕予處决矣至該炸彈究從何而來尚未勘探明確都督府高等偵探張耀靑者以掛名之參議暗爲偵探任務鄂中迭次倡亂渠皆預聞密爲舉發此次討賊團各處機關之破獲亦係彼混入團内探得以故暴徒恨之剌骨本月四號薄暮時張公垂回小東門後街住宅（在一小巷之内有一人尾隨其後抛擲炸彈轟然一聲將張軀壳炸爲數十塊迨衆人聞聲往看血肉模糊餘烟猶濃初不辨其係何人家屬見其衣服始知係張而兇手已在逃當卽報知都督賞洋一千元作爲安葬撫卹之費一面懸賞緝拿兇手又都督府調查周元璋前於南湖馬隊之變叛及改進團之破獲異常出力此次風潮發生黎公已派其赴京公幹其家庽於省垣長湖堤前街有老母胞妹（實業女校學生）及妻妾子女各一人傭婦一口上月三十號夕十一句鐘有着長衫者七八人踵門尋周伊母答云已晉京詎若輩突拔利刃將周母砍斃周妻與子女聞聲出視大呼救命該暴徒立用亂刀砍死其妹較機警聞變由後門逃走僕婦則嚇伏床下得免伊妾已先赴戚串家亦免於難迨街鄰軍警聞知前來惟見大小四屍仰伏於地兇徒不知所之刻由審檢廳驗明嚴密探訪並電周速歸料理吁光天化日之下軍警森嚴之場匪人如此猖獗吾民豈能安枕耶 
[南公欵濫費之調查（二）（續）]  
　　（丙）各報館津貼一覽表 
　　名目已准已發未發說明 
　　中華民報 
　　（卽共各一萬圓一萬圓都督令 
　　民報） 
　　民國日報一萬圓一萬圓都督令 
　　特别津貼五千兩 
　　長沙日報五千兩每月月支二都督令 
　　額支二千元千元 
　　開辦費 
　　湖南政報四百元月四百元月都督令 
　　支五百元支五百元 
　　湖南編月支二月支二都督令 
　　譯社百兩百兩 
　　亞東新報一萬元一萬元都督令 
　　上海軍 
　　中白話三百元三百元都督令 
　　宣布書 
　　湖南民報五千元五千元都督令 
　　中國日報一千元一千元都督令 
　　湘漢新聞一千兩一千兩同上 
　　實報社一千兩一千兩同上 
　　民政司核議 
　　警察巡報四百兩四百兩呈都督批准 
　　司法巡四百兩四百兩司核議 
　　法學協會組織 
　　法學雜誌四百兩四百兩奉都督批准 
　　黄漢新聞二千元二千元都督令 
　　天民報二千元二千元都督股票一紙 
　　湖南公報二千元二千元都督令 
　　鐵道口報五百兩五百兩都督令 
　　東西雜誌三千元三元千都督令 
　　湖南商報三千元三千元都督令 
　　司核議呈 
　　實業叢報二千元二千元都督批准 
　　天鐸報二千元二千元司長條示照發 
　　國民日報二千元二千元都督令 
　　寳業公報五千兩五千兩都督批准 
　　實業雜誌五百兩五百兩同上 
　　自治旬報四百兩四百兩同上 
　　邊事白四百兩四百兩司核議呈 
　　話報都督批准 
　　女權日報一千兩一千兩都督令 
　　沅湘日報三千元三千元同上 
　　北京新聞社一千元一千元都督緘司照撥 
　　東亞新聞社五千元五千元都督令 
　　軍民日報社五千兩五千兩都督令 
　　軍國日報一萬兩一萬兩 
　　按右所列報多有其名無其事者如東西雜誌湖南商報之類舉此可例其餘又如長沙日報顔曾峙開辦三閱月時已銷售至三千份出入足以相抵當時已有呈文至都督府但請借撥三千元以資周轉乃因派發各州縣之報八九百份其報資一時不能收入之故及文君斐接辦時屋宇機器之用郵政一切皆已就緒銷路已日見暢旺且可三個月不出郵費何容再資津貼乃又有特别津貼五千兩月津二千元之多若從根本上解决則政府旣有政報發佈法令不應又有日報之存在無以名之名曰分肥可耳（未完） 
[南京地方檢察廳監犯越獄詳誌]  
　　六號午後三坊巷地方檢察廳監獄内各犯暴動逃去一百十一名兹探悉詳情如左 
　　事前之疏忽南京地方檢察廳監獄狹小容積罪犯一百七十五名本屬稠雜獄官張炳榮到差以來因經費困難將原額看守二十八名遞减至八九名其防範之力本形單薄此次各罪犯聚謀衝監蓄意甚久張獄官早有所聞商請江寜縣警察事務所所長梁思義每日午後六時起派警察四名來監通夜巡邏將及一月未見暴動及至六號午後七時半各犯以吃茶爲口令蜂擁而出該看守人力單微阻擋不住以致衝出一百一十名之多云 
　　衝監之現象以吃茶爲口令一呼蟻集充先鋒者各手執鐵尺當將看守丁用鐵尺打翻砍毁獄門適隔壁爲縣行政公署該巡邏警兵一面追捕一面報告梁警務長督同警務員袁晉及各長警等四十四名來獄其時巳逃脫矣 
　　事後之協緝各犯逃出後只分散數人其餘仍團結一起一直衝出南門外而去張獄官點騐未逃各犯後用電話通知各處請求兜拿約八句鐘時由某營兵士在南門外截獲五名送獄收錮警察廳探訪避及馬巡隊憲兵等四出追捕梁警務長思義率同巡士徹夜偵拿聞馬巡隊在南門外追獲兩名探訪隊在大勝關追獲三名其他各處亦有所獲惟合計不過十數人而已　　衝監之主犯張炳榮點查未逃各犯曁捕獲各犯訊悉主謀爲武玉林嵇得志楊狗子三人圖逃之前星期以前有犯人吳某棠之妻送來銼子入監罪犯鐵鐐均係唐老么吳甘棠兩犯銼開云 
　　兜捕之情形探訪局探士汪某因該逃犯中有侯得勝一名汪某知其家住雨花台山脚下揣其必將回家伏候於雨花台下墳堆中四更時忽瞥見山上有兩三人往下行走天黑看不明白疑爲逃犯遂詰以口令不答但云你等伏處墳堆中必是逃犯走近敵面舉刀向汪某猛砍至見來勢甚凶用手鎗抵敵觸動機關子彈恰中持刀人登時打一倒旋查得持刀人即是商團練勇奉令追捕各犯者受傷甚重聞已殞命現已由探訪局撫卹四十元 
　　追捕之械鬥逃犯旣逃後仍是團結一起警察因追赶不及開鎗向擊各犯見警察放鎗均伏臥得免本所二排警兵楊春發之鎗機關不靈炸破鎗管致將左手中指炸斷頭部亦傷其預備警兵陳殿奎則被各犯用鐐銬打傷吐血四排警兵李金仁則被各犯將符號警笛奪去並受傷 
　　嫌疑之被拿當晚八時　營兵士在南門外截獲之五名後經訊問確只一人係脫逃之犯其餘四人皆係鄉人誤被逮捕現已將其取保開釋矣 
預審之口供捕獲之犯訊據供稱現在巳經選舉大總統彼等皆在應赦之列久不見赦故圖逃監其所供主謀及情形與上文第四項所載同 
　　逸犯之入網此案除某營所拿之五名内有四人非逃犯確是鄉人外旋又於晚間由南區警署拿獲四名南四分署拿獲一名馬巡拿獲三名漢西門巡警拿獲一名北三分署拿獲二名一面呈報省公署一面將所獲逸犯仍送地方監獄重行收押矣 
地方通信 
[鎭江]  
　　行政人員大恐慌丹徒縣知事于君頃奉國務院電規定每年縣公署一等一萬二千元次等八千元三等六千元因與各科長科員籌議改編事宜大約每八月薪比較舊日祇有四折聞各員近日大爲恐慌云 
　　洋商不認房捐丹徒城廂巿徵收房捐前經于知事出示通告充巿自治經費及地方警察之用惟租界附近地點如天主街戥兒巷大魚巷銀山門柴炭巷大街等處洋商房産居多應一律照章抽收房捐業經于知事函請交涉局照會各該管領事諭飭照繳兹悉各領事均不謂然藉詞推諉至今仍未定議不識于知事用何手續對付云 
[杭州]  
　　麗水飢民暴動甌括沉災至重且酷官紳籌辦急賑後開始平糶詎麗水縣知事李平上年平糶截留米石前後約五千担妄稱留備防營餉需現因霉汛存米勢將蛀爛輙敢串同平糶每洋一元准量爛米二十一斤致各鄉災區羣情憤激本月三號聚衆千餘人徒手入城沿途哀呼救命立將李知事公署搗毁一空並未傷人次又折赴紳董麻姓家屋搬運爛米若干担藉以苟延殘喘聞該知事業巳電省請示矣 
　　河底發現軍火杭垣闘富三橋河下本爲餘臨於各邑航船停泊之所碼頭尚稱繁盛前日下午有一形似乞丐者在該處河内淘沙冀得零星銀錢掬摸多時忽撈起沉重大布包一箇卽在河邊解視不料裹開逼視纍纍者概係快鎗子彈旁觀大譁爲對岸第一區四分署巡警瞥見因該處向無崗位當卽報由巡長蔡厚培將子彈全數携送本署該署員細檢子彈泥濘確係乞丐撈得並無别種事由惟事關軍火立刻解送警廳核辦云 
[四川]  
　　大穴山重開銀礦天全縣所屬大穴山銀礦甚旺前淸光緒末年由吳君爵五獨立認商開辦因提煉未能得法以致未獲大利現有吳輝延與礦師宋某在渝招集股本重行開辦已具禀實業司請求給發礦照出示保護此山礦苗甚旺人所共知開採如能得法則獲利固操左劵矣 
　　軍人蹂躪言論界重慶正論日報社於上月二十號午刻十一時突來軍醫院軍官三人統率軍人數十手携短礮稱某日新聞有損該院名譽將報館房廊器具悉行抄掠搗毁一空毆傷員司多人復將社長向執中編輯吳冠等捉去拘留第五師懲禁室該報社除報告檢查警察兩廳外並以該軍官兇横暴亂蹂躪言論機關電請省議會主持公道維持一切矣 
　　得意須防失意時國稅籌備處處長蔡鎭藩任事已及三月一切規畫漫無頭緒惟逢人說苦而已近於各縣徵稅局安插親戚鄉鄰約四百餘人之多省城茶肆酒館戲園一般洋洋得意者皆此等人也乃省會因國稅問題提議兩稅未議决劃分以前無設立國稅籌備處之必要并由議會知會該處不得濫放局員到各縣騷擾此議提出後一般私人莫不登時掃興云 
雜評二 
　　（萍） 
　　蔣方震之心大白自蔣方震案出後面京師又有一派不根之謠言或謂因學生中激烈派近日紛紛到保蔣君乃迫而出此者或謂因欲借以推翻陸軍總次長拔趙幟而易漢幟者此無論其非事實也其誣我純潔剛烈之蔣君也實甚 
　　今幸矣蔭陳二人已查竣回京矣蔣君之自戕確與政治無關係不過種因魏宗瀚而釀成於丁錦耳彼喪心病狂之造謠者至此亦可以自返矣 
　　典獄者所司何事自光復以來監犯之越獄數見不鮮反不若前清時代縣令典史各有專責其守衛雖或不無百密一疏斷無如今日之不絶於耳鼓者 
　　異哉以堂堂省會之區而亦演此一百餘人越獄之盛舉吾不知主其事者之所司云何而竟一任其出柙毁　之至於此耶且尤奇者始則以節省經費故將原額看守丁役二十八名遞減至八九名矣繼乃知其不足遂商派巡警四名每夜巡邏以公然補其防範之疏而事後論者亦卽從而卸其責於巡警嗚呼是殆所謂舍豺狼而問狐狸者矣 
 
 

Page 7

 
 
本埠新聞 
[查禁私購軍械]  
　　江蘇水警第二廳李廳長前日接省長密電略謂訪聞近由京津來滬之沈某與上海英租界某軍裝洋行買辦訂購快鎗三千桿子彈六千顆現已購就卽將濳運出口事關私購軍械植此多事之際尤應設法查禁出口一面嚴緝沈某到案嚴究等語李廳長除函致海關施監督迅卽轉致新關稅司嚴禁各輪船不得潛行裝運外並函請陳交涉使照會租界領袖轉請該管領事禁止該洋行售賣一面請卽令行公廨會同捕房派探恊拿沈某到案嚴行訊究 
[頒布維持治安之部令]  
　　江蘇省行政公署近接内務部文開查國家行政以内務爲先内務範圍以警察爲要蓋維持地方秩序保護平民生命其關係殊匪淺鮮本部改組以來迭經通令該管官吏切實奉行在案詎近來暗殺之事迭見如前農林總長宋敎仁揚州第二師軍長徐寳山均突遭慘害奸人煽亂深堪駭異當兹國本未固人心動搖凡社會秩序平民生命警察官吏應如何實盡保護責任以杜奸宄而重治安除前項暴徒業經政府通令緝獲懲辦以彰國法外合令各省民政長轉飭所屬隨時防範母稍疏虞等因昨上海縣知事曁警察廳長已奉省長通令着卽照辦 
[袪除烟禁前途之障礙]  
　　上海縣知事曁警察廳昨奉省行政公署通令云内務司案呈准内務部文開據全國禁煙聯合總會呈請各省禁烟機闕辦理搜查烟案緝拿煙犯等事動有巧借他項名目肆行干涉之舉於辦理禁烟事宜妨碍極大請通飭各省如禁煙人員辦理搜拿私存烟土違禁吸烟等案無論何種機關團體一律不准藉詞阻撓等語查該會所請事屬可行合行令知該民政長杳照辦理可也此令等因准此合行訓令該知事廳長仰卽遵照轉行通告 
[焚燬煙土煙具之布告]  
　　第一初級檢察廳昨出牌示云案查本廳執行各烟案所有没收烟土煙具等件前經兩次牌示焚燬並逐件榜示在案兹將五六兩月執行各案煙土烟具定於初十日上午十時第三次在本廳大門外當衆焚燬爲此牌示仰各周知 
[水巡隊查獲煙土]  
　　南巿水巡隊昨在浦江内查獲靑浦朱家角人李計成雇一小船挾帶大土四十八包每包四元）又一百八十八包（每包一元五角）共值洋五百元當即扣住移送司法科預審違禁屬實飭解地方檢察廳請爲究罰 
[西北城救火社合併問題]  
　　上海救火會城廂内外多至四十餘社不獨臨事漫無限制卽平日進行方法亦多所揆隔因由東北城五社救火會發起擬定合併區域條陳救火聯合會轉知各社仿照辦理等情已誌前報兹悉西北城衆安北鎭安濟等五社亦於昨日在沉香閣開會提議合併辦法計到者爲顧益之吳芹甫姚伯鴻鄭雲舫程心伯維季芳沈春芳程平三胡少耕等百餘人首由顧益之君報告開會宗旨謂現在各社救火會紛紛集議合併問題均爲合一區之財力五社之精神辦統一之消防求完善之目的法良意美足爲我人所注意聞東北西南兩區業將成立我西北一帶亦與租界毗連火政關係不亞於東北亟宜急起直追共謀地方幸福云云次由吳芹甫君起言合併辦法深表同意我五社旣議仿照辦理亦宜於　北適中之處覓一相當之地建築總匯會所俾得儲放救火引擎及種種改良器具鄙意以沉香閣地址甚好惜乎太東北鎭龍所太北必須另擇一不偏不倚利便五社之處設爲總匯機關使西北五社皆得關注方爲合宜應請公議討論良久遂表决在伶界聯合會左近設法覓地建築復由鄭雲舫程心伯胡少耕相繼起言大致以住居地方對於火政一事均應負擔義務富於經濟者輸資相助具有毅力者實力維持苟能一德一心防患難於未然謀福利於公衆區區消防有不蒸蒸日上逹良好之效果者未之聞也後由黄仲賢君提議新舞台不日遷入西北區域之内該會會員皆係無心毅力之人今得遷入西北範圍足爲吾五社相助應備函請表同意大衆贊成議决推員起草俟擬定章程開會通過再行選舉職員定期成立事畢散會已鐘鳴五下矣 
[華界開駛電車之預備]  
　　南巿華商電車公司業巳將電軌電線次第裝配齊全開車在卽湘滬警察廳長穆杼齋君亦以將取締行車買票司機及對付搭客等章程分别擬訂昨日特邀該公司總理陸伯鴻君及總管等同至巿政廳三層樓會議撥派隨車警察等種種規則一俟議有頭緒再行印刷分佈周知 
[閔行鄉興建議場公園]  
　　本邑閔行鄉公所議事會向附設於務敏學校内今歲務敏學校改爲鄉立初等小學校校舍擴充以致議場無從建設鄉董李焦軒君查得該鎭原有古寺一所名曰度門寺係元代所建近已朽爛不堪勢將傾頽且素來無人管理業由該鄉公所春季議事會集議擬將該寺大殿拆卸改建三層樓洋房作爲鄉公所議事會場門前空地十餘畝及該寺天井頭門等處開闢公園四週圍以鐵欄所需建築費概由該鄉担任現已議决呈田上海縣吳知事批准動工建築約八月中旬卽可竣工 
[地方監與看守所劃清界限之爲難]  
　　上海地方監獄典獄官吳確生君前日奉司法籌備處訓令内開案奉司法部第六十七號訓令内開各舊監獄專收已定罪之人犯但未設有看守所地方所有刑事被告人亦得覊禁於此惟須另行畫分一部嚴行離隔等語是部令對於已决犯之執行與未决犯之覊押以監所分别爲主惟未設所地方乃許將未决犯寄禁監獄查該縣看守所旣設有第一第二兩所所有未决犯自應歸所管理乃據該監五月分册報人犯除已決犯外收禁未决男女犯至五十八名之多此項歸所管理之人犯不應濫禁監獄爲此合行訓令該典獄官仰即遵照部令辦理專收巳定罪之人犯所有以前寄禁之刑事被告人一律提還看守所管理口糧不准在該監經費内開支嗣後不得再行擅收未决之人犯以清界限並着將以上辦法通知該縣檢察廳遵照辦理此令等因吳獄官遵卽備具公函送請檢察廳卽日將刑事被告提歸看守所覊押以遵處令而符部章聞檢察廳長蔡季平君以看守所房屋狹窄難以防守又以起訴案件審判廳遲遲進行人犯擁擠實難安插函復吳獄官從緩布置矣 
[新普育堂接管西方庵]  
　　西門外西方庵由經手捐建之僧人蓮明捐入慈善團撥歸新普育堂管理經紀前報昨晨由該堂飭派司事會同西區派警同往接管所有在内之客僧十餘人喇令赶速遷出該客僧卽於下午一時將一應器具搬往法租界晏公廟該堂司事卽飭工人將所備界石插竪四角並派人看守至偶像等類此時暫免移動 
[查緝南京逃犯]  
　　淞滬警廳穆廳長近因南京地言監犯越獄脫逃恐該犯等竄來上海特於前日起加派暗探數名在車站守候查緝 
[請兵彈壓之限制]  
　　上海縣行政公署昨日佈告云案奉江蘇省行政公署都督府訓令第一百四十九號内開照得近來各處地方偶有不靖紳商各界每以團體或私人名義逕行來府請兵殊非鄭重軍政之道查地方請兵必由行政公署轉呈業經本都督通令在案合再令行該縣知事卽便轉知轄境各界團體并商民人等一體遵照嗣後各處如有匪徒滋擾應請派兵彈壓情事務須呈由地方行政公署核轉以示限制而免紛歧倘再有以團體或私人名義呈請到府者要不照准仰卽轉飭遵照此令等因奉此除分行外合行公佈仰各商民人等一體遵照特此佈告 
[查獲男女拐匪]  
　　水巡捕房偵採昨日在太古碼頭海口輪船上查獲拐匪劉學武拐婦談蔡氏並被拐男孩六名當卽解送海關經稅務司研詰劉稱年三十八歲湖北人失業已久此次在各處購得各小孩擬赴厦門等處出售談蔡氏稱年三十九歲安徽人與劉畊識餘供賂同稅務司以劉氏誘拐小孩雌人骨肉罪不容誅遂卽備文連同各孩解送地方檢察廳請爲懲辦蔡廳長諭令分别收押各孩暫送婦孺救濟會留養候示 
[謀殺案人證未齊]  
　　謀殺山東人王仁路之兇犯白玉山經公共公堂訊明解送地方檢察廳歸案訊辦巳紀昨報昨由葛檢察官諭飭法警將白玉山及伊妻白王氏提案預審嗣因尸妻王楊氏及各證人一時不及傳案飭將白玉山還禁監獄白王氏還押第一看守所候傳到案中人證再行預　 
[穆警長查究造謠]  
　　穆警廳長查得近來自騎巡隊隊長李華田解寜正法之後本埠忽又發生謠言或云牽涉警界某某多人或云某某已經潛逃某某已被拘押細察各種謠傳大都發生於南巿必有不逞之徒暗中播弄搖惑人心殊與地方治安大有關係故已密飭暗探嚴拿造謠之人解案訊辦矣 
[西人糾衆鬥鷄續誌]  
　　無領事管束西人勃脫利密地司糾同英美日斯三國人在海甯路八百二十九號洋房内鬥鷄爭勝被上海阻止凌虐牲畜會查悉以其虐待畜類報捕將勃利兩西人並傳同見証華人蔣華山王寶和一併解至會審人堂判令該兩西人各存洋十五元交保並着蔣王兩見證自赴英美日斯三國公堂候訊在案兹悉此事巳由該三國公堂訊明以勃利兩西人並無領事管束照章解送會審公堂發落故昨復由捕房解案請示中西官判各罰洋五元充公以儆 
[聲訴銅洋之來歷]  
　　台州人陳杏言前日帶有銅質龍洋二百餘元匿居法租界小客棧中携出混用爲包探偵知查獲人贓解廨誥訊據供此洋係住在台州之王阿三所造托我運申混用實非自造聶讞員判送檢察廳訊辦 
[三誌義賑會之怪狀]  
　　全國義賑會會員顧濟川私收捐洋七十元被該會總理程振奇控經法公堂判顧交保着原告呈出證據候斷在案今程又訴稱顧於此事敗露後旋卽逃去今查尚有捐册四本被顧私藏若不追出恐其再在外間捐洋有書記陸永軒可證求請訊追顧供並無私收等事亦未逃逸均被誣控中西讞員諭候查明再核 
[席氏爭産案之判詞]  
　　匯豐銀行買辦席立功與其胞弟雲如友于德輝聚星因爭奪家産在公共公廨涉訟昨晨十時復經孫襄讞會同德領裴君升座特别公堂集訊兩造仍由代表律師上堂互辯良久孫君卽向席氏弟兄開導一番復與德領磋商之下遂援筆判曰此案係席氏弟兄家庭爭訟分産與匯豐無涉席立功何得以該銀行阻止不肯交出公産爲詞殊屬狡强仍按四月二十四號堂諭予限一個月向該銀行取出呈候本公堂督查集算母違自悮此判 
[經理不卸責]  
　　已閉鎭昌錢莊經理金培生控已閉緯綸絲廠經理翁清池不理期票銀一萬零六百兩及利息等情公廨讞員因訊據翁供不認爲該廠經理並稱該廠實由股東席雲如自行經理故飭補傳股東席雲如席德輝到案訊供候核在案前晚由廨復訊兩造及席氏兄弟仍各延律師到堂互辯王襄讞以迭經證明翁實爲經理且據供認期票係伊親筆自應擔負了理之責未便置身事外判翁交原保限一月理結 
[公司之組織法]  
　　華豐碾米公司股東周受記張心如等控該公司股東兼經理張景星股本糾葛並擅將機器生財以及存米私向房主抵押鉅款舞弊侵吞等情前晚由公廨傳集研訊先由原告代表律師上堂聲明案情並稱所有該公司列名之董事以及股東大半皆由被告揑冒致有人登報聲明不認爲公司董事並函致公司取銷顯係有意欺騙應請明察並據曾被列名該公司董事之藍廷英（卽藍祝三）偕代表律師上堂聲明被告揑列伊名爲公司董事事前並未知曉該公司之事亦從未預聞質之被告及房主婦人趙楊氏亦各延律師到堂互辯多時王襄讞判被告交原保候再訂期訊奪 
[質舗學徒之嫌疑]  
　　南巿蘆街合順質舗於上月二十四夜失愼後曾由該店主周鐵生呈由上海縣吳知事布告各質户俟將燼餘衣飾等件檢出後再行折賠在案刻由周查得首飾房内失去金飾四十兩之譜惟悉有學徒吳存仁已於失愼之前數天暗中私運該徒實處嫌疑地位昨卽扭至第一區分署經署員飭送司法科預審擬究 
[中法學校定期招考]  
　　法租界八仙橋中法學校各學生現已放假定九月一號開課兹由監院巴神父擬於八月二十八九兩號招考新生並聞此次招考時凡舊有肄業各生亦須到校觀看重定班次云 
[英文專修學校放假畢業]  
　　新閘路三角場和樂里滬濱英文專修學校昨假大南門徐公祠行署假禮並舉行畢業式午後二時開會先由主任徐豐潤君報告成績次畢業生俞子新等英文演說次來賓演說末由徐君發給畢業文憑至五時散會 
[城内]  
　　地方審判廳刑庭批○（錢子蓮請具保批）狀悉該保人如果能負完全責任應卽照准惟本廳業已票傳王阿福於星期五到庭質訊該保人其覓交王阿福并帶同被保人榻柏亭届期一齊到案辯明根究以便定案勿誤（陸子山呈請執行批）狀悉仰侯移知初級廳援照試辦章程第四十一條辦理可也 
　　地方檢察廳批○（凌陳氏訴趙嘉寅拐賣孫媳請提案押追批）狀悉爾孫媳隨父歸寗亦屬尋常　之事平時與爾孫耦俱無嫌何以屢接不歸并遭毆打揆情度理疑竇滋多如該被告果有匿女情事爾當時竟曲予優容置不出首而事隔多時始行呈訴顯係受人唆使揑詞砌聳本廳據情論事斷不以爾等風影之談遽行受理所請着不准行（陸楊氏訴金保雲等甲賣續求究追批）狀悉孀婦改嫁爲法律所許惟人非賣買品金保雲等竟敢漁利串賣殊屬可惡候飭傳該被告到廳卽行訊奪（應葉氏請求保釋伊父母批）狀悉爾母誘良爲娼事屬確實並非爾夫誣控爾與蕭葉氏誼關骨肉藉詞開脫亦屬情理之常但案情重大所請保釋碍難照准 
　　是眞良懦屠寶堂控胡竹亭誘拐伊妻陳氏及伊子阿毛捲逃來滬由警察廳司法科於昨日下午移送地方廳經危檢察官提案研詰屠供紹興人在杭州爲飯店生理髮妻陳氏携子阿毛住在八旗會館上月間被湖南人胡竹亭將妻子誘令捲逃追至上海始行尋獲鳴警送案惟小民係食力之人娶妻不易此次念妻受愚請求免究給予領回該氏亦俯首求恩問官以屠旣求免究辦姑准將伊妻及子當堂給予領回管束胡竹亭亦因原告求免姑寛申斥着具改過結開釋 
　　勾串偕逃○范芝興偕證王泰興控王紹五串通李陳氏誘拐伊妻並子女媳婦等脫逃一案昨由警察廳司法科解至地方檢察廳請辦蔡廳長諭將被告收押候原告到廳訊究 
　　少押七天○行竊英公司輪船上肥皂之竊賊趙三已經公共公堂訊判管押三禮拜送請地方檢察廳執行嗣由担文帮辦律師到堂辯護中西官將趙提回復訊判定改押二禮拜遂於昨日送還該廳如期管押蔡廳長准如所請 
[南巿]  
　　署員升級○第一區第一分署一等署員陳學詩君現奉湘滬警察廳長穆杼齋君委任爲第二區警察署署長所遺一等署員委勤務督察員金大均君接辦昨已分别下札定今日到差視事　　續獲盜黨○散兵王居生因隨盜黨搶刧虹口日商某蛋行贜物潛匿南碼頭被淞滬警察廳五號暗探查獲拘解第一區第一分署管押在案昨又由該探續獲同黨宋成先一名解署後經署員詰明屬實飭與在押之王居生一併移解司法科訊究 
[閘北]  
　　冐探訛詐○私販烟土之王玉秋被流氓夏小堂王阿二魏興裕等冐探拆梢前日由三區趙署長解至警廳司法科預訊一過判移檢察廳核辦 
　　毆打崗巡○莊茂祥毆打崗巡前日由三區解至警廳司法科經凌科長訊明屬實判莊罰洋五元飭具改過結交保開釋 
　　糾賭逞兇○陳六投三區第二分署控李小四子楊二邵以仁等因紏伊賭博不遂致遭毆傷解經司法科預審一過判移檢察廳核辦 
　　毆傷孕婦○許家學前日投四區警署報稱伊妻喬氏現懷身孕詎有親戚喬壽元因借貸不遂糾同高春生來家將伊妻毆傷請究卽經張署長提到喬高二人解送司法科判移檢察廳究辦 
[公共租界]  
　　私帶警棍○無賴俞龍卿前日身穿號褲帶有警棍在南京路外灘徘徊經四百八十號華捕查見以其形跡可疑上前詰問詎俞情虚圖逃當被追獲帶入捕房昨解公堂請究據供該警棍係閘北已故巡警遺下在蓬路大毛家内取來王襄讞商之英領康君以俞非安分之徒着押捕房十天警棍充公 
　　管束宜嚴○劣孩金阿米因騙吞藁永明家女孩阿英金耳環由探解送公堂訊明判令押候傳到其父金仲康再核在案昨由捕房將金傳案訓斥一番判阿米交金領回管束如再違犯提案併究 
　　摸竊鈔票○胡奏旺在新閘菜巿場摸竊馮順源鈔票洋一百元由探查獲昨解公堂訊實判押西牢四月期滿送檢察廳遞回清江原籍 
　　故態復萌○福禮公司控王瑞林竊取值洋十六元之草帽等情昨由捕房將王拘解公堂訊係過犯判押一月儆 
　　販賣人口○蕪湖人施振卿將妻逹氏得洋八十元賣於大沾路六百零八號著名蟻媒楊國均復由楊妻朱氏將逹氏轉賣於浙江路二百五十八號雉妓院鴇婦王周氏家爲娼經老閘捕房捕頭查悉飭探將楊夫婦與鴇連同逹氏一併查獲分别收押昨解公堂經聶襄讞會同英領哲君訊悉前情判逹氏送安徽同鄉會資遣回籍王鴇與楊夫婦不應買良爲娼分别各押一年示儆　　乘間擾物○南京路方九霞銀樓夥董源與控匪人張金生以兌飾爲由乘間搶取值洋二十八元之金戒一枚逃逸昨由捕房將張拘獲解廨訊實判押三月以儆 
　　收贜無憑○西門外永興殺牛作主陳星元（卽卜星元）因收買張子良牛奶棚所失之奶年由廨派探周小弟協警提獲當因該處警署以謀斃王仁路之兇犯白玉山公廨不允移解是以將卜扣留在案兹认前日由廨將白移解地方檢察廳訊辦後卜亦由該廳交捕帶回昨晨解案請究卽經聶襄讞會同英領哲君研訊無憑判令將案註消惟以卜在城内尚有他案仍着送回該廳發落 
　　查究收贜○張嘉錦因竊伊母珠飾各物由探將嘉錦與收贓之李遂生一併拘解公堂訊明管押在案昨由捕房查得王國恒亦曾收買贓物故將王拘案押候美領堂期解訊 
　　保人交保○查濟璜控曹壽記周正記陸杏生等不理担保銀兩昨由捕房將被告各人傳至公堂分别交保過堂候訊 
　　撞傷小孩○前日上午有十二號電車在北四川路碰倒張姓女孩又有三百八十六號汽車撞傷男孩米明南先後由捕送入同仁醫院療治候再查核 
　　車夫受欺○車夫吳阿二昨載一西人至北四川路十九號洋房下車入内守候良久始由侍者付給車資數十文吳向爭諭詎該侍者嗾令所豢之犬咬傷吳腿血流不止當報捕房捕頭允爲究辦 
　　無憑無據○馬夫周小弟昨扭其妻卜氏至捕房控與同伴阿四私姘圖逃捕頭詢無證據斥退不理 
　　德人應聘○本埠大北電局總理德人愛庚生君現應北京交通部之聘於前晚乘車北上 
[法租界]  
　　無可追償○符如記控惠利外國飯店買辦任惠甫不還蔬菜價洋四百零七元昨經公堂集訊任供商人並無欠洋之事須問洋人可知旋有某洋人禀稱洋係惠利所欠惠利閉歇後符已在領事署具控照數公攤完結請察聶讞員商之西官判將案註銷　　約期交人○土行主戚鳳樓前控志大烟膏店主蔡志鈞誑騙雲土計銀三千餘兩交保限理分文不交且抗傳不到故由公堂着保人諸寶源限令交人在案今又提訊諸供蔡出門措資未回已向戚鳳樓情商約遲十四天交人戚已首肯判准予展限十四天交蔡到案訊追 
雜評三 
　　（字） 
　　哄騙術日工一日矣凡商家組合公司投資之人恒視發起者認股之多寡及所舉董事之有無名望然後决定其入股與否乃竟有經理者以虚塡股本揑舉董事售其哄騙矣商界道德之墮落何至於此極耶 
　　或曰近且有人在上海附近開辦一中學校僅及半年已將改爲大學其廣告中所列之發起人亦大都揑名此其人之哄騙手段恐較某經理尤爲卑鄙記者聞之更爲學界前途悲 
專件 
[中華民國世界語會消息]  
　　紀元二年七月九日第四五號中央事務所在上海西門林蔭路 
[本會特别通告二十二]  
　　學校第二次招生 
各界曁各事務所公鑒本會自剏設高等世界語校以來遠道來學者甚衆嗣以本事務所宿舍有限致多向隅兹本校第一班學生已將畢業准卽變通章程續招第二班學生凡有志來學者無論以前曾否報名一律查照後開章程辦理本會各地方事務欲繼續派人來校肄業者須由各該事務所切實考騐合格幸弗貿然保送致失本會立校之本意是爲至要謹告 
　　附告函索章程附有郵票者立即寄奉中央事務所啓 
[會員題名]  
　　（十八） 
　　姓字名通訊處號數宋佩銘君紹興神州醫院二三九劉大白君紹興公報館二四○陳瘦厓君紹興越鐸報社二四一張越民君同上二四二 
王子餘君紹國民黨二四三杜同甲君紹興金斗橋二四四杜雁臣君紹興巡警總局二四五楊厚栽君紹興社會黨二四六周仲翔君紹興東昌坊口二四七周冠五君同上二四八許嘯天君紹興大路巡警局二四九董血血君紹興張神殿二五○何悲夫君紹興鯉魚橋二五一 
[本會紀事]  
　　六月二十一 
　　新疆敎育局局長金掄君香港三昌公司黄直學君蘇州劉蔭年君均報名入函授部 
　　常熟事務所報告新常熟報力贊本會並爲常期送登告白擬推舉主筆錢南山君爲本會贊成員云云 
　　本埠時事報陸錫丞君等函索校章共三十件 
又陸稼軒君取去花都劵兩紙得彩銀三馬克囑由本會營業部續購該彩劵三張 
　　南京李大黄君等交考卷及練習共二十三件 
　　杭州楊賢江君等索各項章程函計十七件 
　　俄國夸佛那世界語報社寄贈第二十一號報一份 
[本會上海事務所啓事]  
　　有志者母負此良好之機會 
　　各界同志均鑒本事務所自成立以來簽名入會者頗形踴躍兹爲普及世界語起見特就本所組織世界語講習社定期七月十五日開課（即舊曆六月十二日）授課時間以每晚八時至十時爲限凡有志研究世界語者請從速向南巿紫霞殿路本事務所報名爲要謹告上海事務所啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新五更調] [  超然] 　 
　　一更一點月正東好一個大總統吓吓得而噲搖也搖弗動板起一張老面孔顯神通大借欵吓一借就成功 
吓吓得而噲大家拿來用 
　　二更二點月正圖打一面大算盤吓吓得而噲大家辦預算幾幾化化個文武官兩議院才弗管吓只要拿銀元吓吓得而噲阿怕用弗完 
　　三更三點月正午實在　捨做吓吓得而噲謝個小老姆膝饅頭浪末坐倉坐　諸鬚約約乎吓一隻皮老虎 
吓吓得而噲索加撥爛　 
　　四更四點月漸西大家吹牛皮吓吓得而噲吃子外國屁農林部裏嘸事體辦統計像煞俚吓　錢　處去吓吓得而噲才是搭漿戲 
　　五更五點天漸明磕銃　困醒吓吓得而噲倒說要滅政議員個薪俸大得緊減弗成顧問管吓幾兌外國人 
吓吓得而噲苦煞子小百姓（二） 
尊關閣詞選 
[題南湖先生小萬堂二首] [  塵]  
　　党作神州神手人不將大陸挽沈淪築成　墅栖高隠喜興名園結比鄰兩　樓臺　月色一門風雅樂天眞中原靈擾力多故留得桃源好避秦 
　　十載春明夢巳闌　　一曲足盤桓巿聲隠隠琴邊蕃帆影遲遲鏡裏看圖畫於今成實境（君先有小萬柳堂圖）風塵自此息征鞍只愁當軸徽書急未許東出老謝安 
[奉和小萬柳堂望月之作] [  蘭亭]  
　　圍樓楊柳萬千叢占得鄉嬛美我公數載交如秋水淡四時好是夕陽紅時艱君竟江湖隠世俗誰能姓字通回憶去年曾過訪光陰彈指又秋風 
　　幾年出處判仙凡玉照曾敎遠道緘　學東文欣入社驪歌南國又揚帆簪花小字珠千斛步月新詩錦一函我亦有廬無限好何時歸隠脫征衫 
[再和前作]  
　　小堂柳影雜花叢秋景秋光付與公客路逢君憐鬢改離觴醉我喜顔紅一溪風月供吟賞萬卷圖書素淹通節到中元殘暑退披襟樓外好當風 
　　待月樓頭興不凡一輪如鏡啓雲緘席間留我頻添酒江上催入正挂帆倚馬才華詩脫稿如虹氣概劍開函徘徊誰忍言歸去凉露霏微濕客衫 
自由談話 
　　中國人之手人皆有手其用手也幻術家外自有一定之軌道而今日中國人之利用手也其妙實多不可思議者國務總理之手牽外國寡婦則我我　　　致纒綿牽新娘則喜氣盈盈于思道去擋烟槍則　　之圖化面爲雲化而爲霧偉人之手揮霍則黄金失其價值幾與土等議員之手擲墨盒則合院色變搶處女則威武飛揚知事之手竊金葉則手捷脚快主筆之手寫狗賊犯則洋洋得意破壤黨之手抛炸彈則全國震驚中國人之手不其特出而開世界之未有乎尼古拉天勝娘固以手術著者也以視中國人之用手恐亦不得不歎服矣[  覺迷]  
劇談 
[劇本考實]  
[雙淚碑（續昨）] [  二我]  
　　汪柳儂致李碧娘書 
　　我摯愛之碧娘賢姊慧鑒得書敬悉吾姊義薄雲天勤勤懇懇所以爲妹策者情至深意至厚盥誦之餘便鐵石人也應淚下高情厚誼没齒不忘至於語及王郎復曲曲爲之解免足徵雅量之宏蕙心之恕更足令人欽佩沉沉亞東黯黯女界欹險陰妬誣狠狡毒借情之美名以求遂其私者未嘗無人焉得吾姊爲之表率其亦廢然知返蛻故鼎新而叔季澆未庶有豸乎妹自慚孟浪已陷荆天棘地之中負疚之深無可解免縱吾姊曲爲妹赦而靈犀一點尚未泯没淨盡清夜捫心覺造物弄人舉生人所萬不能堪之千災五毒都叢集於一身冥冥中恍惚嘲笑唾駡憐惋之聲入吾耳而亂吾心良不審此方寸區區胡爲竟不予恕嗟夫吾姊人生至此已矣已矣因風隕落委骨窮塵旦暮間耳古人有言一失足成千古恨再回頭巳百年身命也如此夫復何尤所自悲者老母七旬弱妹十齡一旦捨去顧復之恩手足之愛此生難報未免館神然此皆妹一人之過而王郎不與焉曩令擾擾塵球竟不生妹 
[病公]  
　　宋病公字雪溪臨湘人年十八自號色三郎别署愛蘭軒主寓鎭江寶塔巷十八號 
或訂交之始審愼出之知吾姊已字王郎自不致陷落情網且當從而開解之若是則王郎爲義夫而吾爲王郎之諍友豈不甚善無如事機顛倒莫或使之若或使之以致今日一身不足惜以吾姊閬苑之花王郎棟樑之器因吾而俱淪於敗裂一舉而三害備尚何言哉嗟夫吾姊巳矣已矣杜字聲聲江南春暮吳宫花草幽徑長埋屈指此書逹覽之日館娃宫畔虎阜山頭當不復見汪柳儂鬢影釵光形銷骨毁作夜臺長眠人久矣蓋此書之發要在妹死之後王郎發篋得書因以付郵而殘生一日存者斷不願此曉曉無謂之詞上瀆清聽所望得書之後爲吾敬謝太夫人謂薄命人已伏其辜乞此後曲廻慈意爲王郎少留餘地泉臺朽骨夜月荒魂感且不朽抑尤有貢於姊者王郎薄德洵如來書所云吾姊旣曲赦之矣人誰無過自新可耳死而有知當促其速來請罪再申舊約吾姊厪念死者當必有以慰之後此寒食東風年年今日得姊與王郎以清水一樽嘉果數事呼名而貺我則此死爲不虚而衰草凄凄一坏黄土横殀之鬼寧矣人之將死其言也善吾姊幸埀察焉嗟夫吾姊已矣已矣邇者自由結婚之聲囂囂於學界方其指環初換誓海盟山唯震炫於美眷如花賞心樂事定情之始其樂陶陶良謂雖南面王不與易然人情如水久久生厭而三生石上五百年寃業紅絲已牢牢縛定始之不愼又將誰怨若此者何可勝數嗟乎媧石無靈情天孰補精禽有血恨海終塡拼此皮囊爲我二萬萬姊妹喚醒迷夢或者天牖其衷稍變目前之陋習此則私衷所自幸耳春風多厲珍重千金存殁之情言盡於此茫茫來日夢中不難相見也（未完） 
小說 
寫情小說 
[黄金祟（十四）] [  天虛我生]  
　　明年梅姐蓄金稍多彼黄金之神乃即出而爲祟　　梅姐心中忽復嫌其所居之隘乃謀徙於平安二橋筆使蘭以告予令予乘其未徙之先數數往其新居以見其母庶得稔而往來予聞其敎乃自塾中出即迂道而往遇梅姐於河干渠方指揮勞役搬運家具予乃過之曰阿母勞乎梅姐固非嫉視予者乃應聲曰珊哥胡踽踽至此我則行將徙於此耳因指其門示予予曰阿母此居亦有花木亭臺之勝乎梅姐曰花木有之亭臺則仙入所居我安有福意蓋諛我家耳予顧其門閭亦頗軒昂且有高樓如畫罨靆於柳陰之間因曰此樓亦新居所有歟梅姐曰然珊哥無事盍過新居小坐少頃吾伴汝歸何如予得此言若奉綸音安有所弗可亟唯唯梅姐乃導予至其新居則予家蒼頭方僕僕爲之服勞役予甚奇之乃曰龜胡爲至此龜亦奇予之至笑曰吾預卜公子將至故爲洒掃以待公子觀此樓不亦華麗可喜曷登之果登者則半城之風景不啻瞭若畫圖吾請爲導於是闢小閣之門捉予肘而登且四闢其窓縱予眺覽則見吳山聳翠有若高髻美人臨窓送笑山頭有人其小乃不盈寸蠕蠕而動予曰若得望遠鏡必有可觀第不知登彼高山支望遠鏡以眺此樓亦能見樓中人否龜曰暇日黨與公子往覘之旣而指其下曰此綠波春水亦頗可愛予乃俛視窓下則見垂楊幾樹樹杪露明湖一片一二野航正載人而渡又宛然畫圖也予又思舟中人亦能見此樓中人否凡予爲是想者以爲如能見之則予縱不能登臨此樓亦得於山上舟中遠而望之時予方涉遐想俄聞鐘聲一二暮鴉飛鳴而過予悵然曰日之夕矣吾其歸乎龜曰公子與老僕偕縱歸晚亦無碍太夫人前吾但言挈公子游於觀梅之社當不爲罪予思之誠然乃喜龜之至此實大有裨於予因曰吾可愛之龜吾當以美酒酧汝龜縮　笑曰美酒乎但聞其名喉間已習習作癢言次故作其態適爲梅姐所見梅姐笑曰汝龜乃愈摹而愈肖龜亦笑曰汝使我龜者我又安得而不龜梅姐目予而笑徐曰珊哥以爲此樓何如予亟贊美之且曰阿母居此亦大稱梅姐笑曰吾安有福指左房曰此以居汝姊彼以居汝妹吾則居樓下而已吾聆其言乃思彼不自居此樓則吾不能倖登矣意殊怏怏而梅姐弗覺方碌碌指揮二三汗牛畀衣橱而進部署稍定勞役亦散乃移几就窓而坐張兩腋以受南來之風顧謂予曰端陽近矣予今日乃忘携扇畢竟讀書人憩靜汝乃弗汗予因自覺亦忘携扇因曰阿母需扇明日當畫此小樓風景以奉阿母梅姐曰珊哥亦能畫耶龜應之曰公子能作至工細之山水公子果爲梅姐作畫者乞便亦以錫老僕予笑曰當爲汝圖一龜形以當肖象梅姐聞之而笑龜則呶奴不知作何語時見遠處炊烟縷縷而起乃從梅姐等歸吾母因蒼頭之言亦無疑予甚德龜由是數數從龜行龜之年近七十而精神頗健日好爲詼諧故人咸樂與之游渠與梅姐固無如何之感情因梅姐爲予隣時一二小厮輙往無理取閙龜爲之鎭魘而安是以梅姐德之且因梅姐家時爲樗蒲之戲官中人亦有時往饒舌者龜稔於其人其人乃無所施其技此龜之所以見禮於梅姐之家也（二） 
哀情小說 
[畫中人（六）] [  東埜]  
　　距余家失竊後旬有六日余乃整理一切託鄰翁照顧門户倚裝首途比至車站聞鈴聲鏘然距開車時不遠矣怱怱購票登車坐未穏汽笛一聲車巳蠕蠕而動繼乃風馳電纓穿海岱門轉南徑天壇出城而去兩旁矮屋短籬向後疾走一瞥卽逝憑窗遙囑風景歷歷以余深居簡出之人驟歷是境精神爲之一爽比見長堤柳色紫陌花開又鈎起予無端棖觸中心輾轉無一息之停似與車底輪軸爭其旋轉之速率者車旋行旋止兀坐三小時忽復停止聞人聲嘈雜則巳至津門矣衆紛紛下車余亦隨下出栅門喚一街車乘之直詣姑母寓所相見歡然姑母乃命女使爲余掃除一室安置行李問暖煦寒體貼備至今而後可以安居無患矣 
　　姑夫周姓字簡侯經商致富娶姑母七載卽溘然謝世遺子二長開元次佳白姑夫在時爲訂姻於蔣吳二氏開元佳白自幼失學比長日與匪人爲伍母戒之勿悛旣娶均有季常風閫以内事多不可言者蔣吳二女皆出自富商自幼嬌養慣家庭敎育非所樂聞旣歸周氏察其夫之易與也則漸作獅吼間或侵及其姑姑母察其不軌之心每以莊言厲色責之乃不得逞然家庭之内從此多誶詬聲矣姑母自少卽喪其所天含酸茹苦撫二子成立凡以娱暮景也而其結果乃如是間與吾母言之淚每潸然而下居恒待吾厚愛如巳出去歲余父母之喪姑母哭臨盡哀瀕行極力邀余同居余以苫塊昏迷無心及此然未嘗不感其意至今日乃成事實矣（三） 
（未完） 
　　拙頭陀又捐銅版費兩圓謹登誌感 
 
 

Page 11

 
 
   
 
 

Page 12

 
 
   
 
