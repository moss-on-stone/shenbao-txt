# 1922 - 186 - 4917739

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[他人之問題（冷）]  
　　奉張預料曹吳將來必有問題故欲留實力以圖報復其實東省軍隊亦分三派内訌亦烈自己將來固亦有問題也但其心目中祗知他人之問題而不知自己之問題故料人雖中而欲利用機會以圖報復則又甚難耳 
　　奉張之事其近者也試觀以前有機會而不能利用或且先機會而敗者更不可計數是無他皆日以他人之問題在心目而不知自己之問題故也今世好色之徒日獵他人之艶而不知其居室亦有爲人獵艶者正此類也 
命令 
　　七月十日大總統令署交通總長高恩洪呈請任　郭克興黄世馨黄芝春爲僉事均照准此令 
　　又令署則政總長董廉呈秘書姚鍾琳呈請辭職應照准此令 
　　又令署財政總長董康呈請任命傅增育爲秘書應照准此令 
　　又令吳曾善給予四等嘉禾章此令 
　　七月十一日大總統令署財政總長兼鹽務署督辦董康呈西岸榷運局局長沈翊淸因病辭職應照准此令 
　　又令署財政總長兼鹽務署督辦董康呈請任命尹朝楨爲西岸榷運局局長應照准此令 
　　又令蔣家澍給予二等寳光嘉禾章蔡文惠晋給二等嘉禾章周以燦談成禮藍　烈楊愼五均給予三等嘉禾章陳傳賢晋給因等嘉禾章此令 
　　又令陶琪張玉庚徐華淸均晉給二等大綬嘉禾章此令　　又令楊士晟晉給二等嘉禾章此令 
　　又令巴拉維希尼給予二等嘉禾章此令 
　　又令孔兆成陸世芬均給予四等寳光嘉禾章飽明常給予四等嘉禾章此令 
國内專電 
　　北京電黎因求事人太多大牢騷昨語左右廢督辦不動裁兵不入耳吾實幹不下去湖北人莫來找吾吾說走就走免得連累同鄉找吾者請另覔安身之路姓黎的是靠不住的（十二日上午十二鐘） 
　　北京電領袖使館息長江下游形勢嚴重列國將派艦指定待令出動并稱廣州政府果消滅中國名義上謂統一亦可但事實上軍閥政客官僚各懷其私因廣州政府消滅之故反使各省成爲局部割據之境在最危險時期願中國人多放出良心早就建設否則人將謂中國無救（十二日下午三鐘） 
　　北京電外交團某要人評中國時局仍悲觀謂門戸之見太深社會人心太壞大好機會又將錯過而人民則不識不知一任狡點者之爭權奪利致正義不獲見中國淍有十年紛擾要使中國進步現在執政者已無望只有求之於中小學生（十二日上午十二鐘） 
　　北京電董康昨令稅務監督提十萬交交部轉撥教育費再由交部另籌十二萬湊一個月（十二日下午三鐘） 
　　北京電震義銀行千二百萬吕耳到期本利無著昨派員向法庭起訴（十二日下午三鐘） 
　　北京電張文生派員向皖北提鹽欵不問部允否謂董任允許月撥新安武軍七萬稽核所已通知銀行團將抗議（十二日下午三鐘） 
　　北京電張作霖託王占元陳黎（一）請給督理三省軍務（二）准其練兵十萬卽服從中央且將鹽稅關稅解京某英人由奉歸謂張料曹吳將來有問題故留實力爲親家助以雪此役辱但其部下怨望殊甚張部已分三黨潰裂象已顯 
　　北京電今日閣議討論孫文率三艦離黄埔甚樂觀旋接報孫艦離黄埔後駛入省河開戰結果難料另有報告孫將至浙但認爲非事實（十二日下午六鐘） 
　　北京電蔡成勳病假原因係贛屬民軍突起和戰兩難又曹主濟蔡府意不同（十二日下午三鐘） 
　　北京電廣西大權在林俊廷林與陳炯明合貴州袁祖銘與洛陽亦時往來通電吳灰電袁法統旣復軍事宜收束聯省自治由國會决定地方制度較妥 
　　北京電英使照會外部奉倫敦訓令費克斯借欵本息應以海關總收入爲擔保請照辦（十二日下午三鐘） 
　　北京電遠東代表節略致外部勞農代表要求參預航行松黑江會議中國迄未許可遠東代表不允開議外部再駁松黑與勞農壤地無關勞農代表不便參與開議原爲遠東代表所請求遲早不成問題（十二日下午三鐘） 
　　北京電湯薌銘見曹左右沮曹見湯以病擋駕湯擬赴洛 
　　北京電韓國鈞眞（十一）報就職 
　　北京電大政黨擬名建設某政客 
曰不能用覺悟兩字仍未定 
　　天津電曹錕派員在津購大宗食品運保犒賞傷兵 
　　天津電張紹曾發出宣言書志在改良全國風俗 
　　天津電直省各機關欠薪半載曹電財廳發一月濟急 
　　天津電王承斌决不到省長任將以曹錕秘書長王毓芝代理政府已表同意（以上十二日下午十二鐘） 
　　漢口電蕭以岳防撤退關係湘鄂治安特分電吳張擬具辦法（一）接防警察須限定名額不得以變相軍隊接充（二）緩衝區域須包括平江臨湘在内（三）請中央派員來岳監視尚有數條不詳俟吳張覆到卽電湘趙提出 
　　漢口電劉湘派代表吳忠本來鄂謁蕭協商收撫施鶴民軍及川鄂聯防事 
　　漢口電滇唐派羅參謀灰（十日）過漢赴京接洽统一（以上十二日下午六鐘） 
 
 

Page 5

 
 
   
 
 

Page 6

 
 
國内專電二 
　　漢口電湯眞（十一）午十一時過鄭赴洛隨行僅盧復一人迎湯派代表劉素行等四人眞日謁蕭由王參謀代見言蕭對湯無容心已派李繼膺赴京觀迎代表等請蕭俯從民意促湯卽日南下王允轉達蕭　　漢口電豫軍林起鵬旅已向路局訂車卽將回豫（以上十二日下午六鐘） 
　　漢口電魯軍第一旅二團灰日由武長路運鄂轉車赴豫退駐羊樓司鄂軍第四旅决調省已在路局訂車先運軍需械彈來省（十一日下午八鐘） 
　　香港電士蔑西報訪員昨日至永豐艦謁孫孫言我失長洲台得車尾台地勢更好因可與北伐軍夾擊陳軍北伐軍約有三萬人分兩路回粤一抵惠州一由北江下庚（八日）已佔韶關我專候北伐軍到廣州卽行事現彼方不攻我我亦不開砲又言陳欲殺我卸其責於部下惟其計不行云云 
　　香港電昨晚車尾砲台有小戰惟至今早無大變動 
　　香港電車尾砲台一役永豐被擊穿二孔同安汽鑊受傷 
　　香港電陳炯光昨率部千餘赴北江（以上十二日下午十鐘） 
特約路透電 
[川中戰信]  
　　十二日北京電劉湘熊克武之軍於七月八日戰於合州忠州萬縣熱江縣四處其結果未悉重慶安靜 
[京中之粤省戰信]  
　　十二日北京電據非官場消息許崇智之軍在距韶州東五十里擊散陳炯明之支隊預料韶州英德間日内將有戰事 
[北京政府優待非常議員]  
　　十二日北京電舊國會前在廣州開會時因北方議員未到乃另舉非常議員以足法定人數今北方議員復報到故廣州非常議員有除名之虞政府體諒若輩之困難决議予以位置每人月依約四百元左右 
[張作霖有長奉說]  
　　十二日北京電據非正式消息政府擬以奉天省長任予張作霖 
[南愛之民國]  
　　十二日倫敦電據未徵寳消息稱愛爾蘭柯克君已宣布建設民國該處貴外方之交通已斷昨夜特倫姆金地方有黨人襲擊運送國軍至萊特康之摩托車一韜　軍傷兩名死一名失蹤者一名 
[南愛戰事死傷數]  
　　十一日倫敦電愛爾蘭陸軍司令部發表杜白林近今戰事死傷表國軍共死十九名傷一百十一名平民死者約六十五名傷者約二百八十一名自薩克維爾街黨人要防陷落後城中頗形安靜惟入夜鄉問偶有人開槍偷擊昨夜黨人忽襲擊陸軍載重摩托車兩次但均爲國軍逐走鄉區戰事今漸成散戰性質黨人之陣地爲國軍攻擊時國軍未到黨人已遁其退走時往往沿途縱火就被俘黨人形狀觀之黨人今頗沮喪軍械窳劣糧食缺乏伐勒拉氏之國防總長巴登氏新芬黨國會議員美克柱拉氏及其他俘盧若干人由樸杜比洛兵房逃脫 
[法總理又將赴英]  
　　十一日倫敦電法總理普恩查氏本月杪將抵倫敦參與協約國近東會議惟英首相喬治氏已請其早來倫敦討論馬克落價後歐洲嚴重之時局並德國賠償開題 
　　十二日倫敦電今悉英相喬治氏並未邀請法總理普恩賚氏早日來此聞英法兩總揆無一以爲協約國今宜急有行動惟普氏於月杪到倫敦時兩總揆將貫澈討論時局 
　　十一日巴黎電昨晚法總理普恩贊氏在外交部設宴欵待安南王 
[意外相談英意狀態]  
　　十二日羅馬電意外交大臣山塞爾氏昨在衆院外交委員會述及在倫敦談話問題謂此次已得重要結果英意間狀態更爲光明意國利益毫未受損 
[美國之礦工路工罷工]  
　　十二日華盛頓電美總統建議礦工爭端未由公斷處判决時雙方當重開會議礦主與礦工均不以爲然故尚未作覆 
　　十二日華盛頓電美经因屢接鐵路罷工者滋　郵便車消息已下令警告大衆不得妨礙維持各州間運　及美國郵件傅遞之合法企圖　請官民合作以擁護法律及利便生活自由産業安寗之必要行動 
[德國職工會宣言]  
　　十一日柏林電全國職工聯合會發表宣言甚謂世界之和平與經濟進步今咸在水深火熱中並　會員力謀阻止德國反對革新黨鞏固其地位 
[英國建造新艦之進行]  
　　十一日倫敦電海軍大臣李爵士今日在上議院宣稱海軍部現信可設法造成能避飛機潛艇攻擊之主力艦故海軍部不欲重行考慮擬進行建造新戰艦兩艘之舉此船連附屬品每艘需英金八百萬鎊並將從事按照華會條約拆毁現有之戰艦四艘 
[德國減付賠欵]  
　　十一日巴黎電賠償委員會决議於委員會儲備金利息中撥一千八百萬金馬克貸與德政府以作顔料等物之付欵　是叫七月十五日到期之賠欵將减爲三千二百萬金馬克聞德政府已允到期照繳 
[西班牙火車互撞]  
　　十二日巴黎電西班牙京坻電稱昨日加里西亞快車與郵便車在伐倫西亞互撞死三十人傷五十人死者中有裁判官參議員衆議員各一 
[各國近事紀]  
　　十二日柏林電昨日扣克斯海文附近格羅登之炸藥庫爆炸死傷工人三十名 
　　十二日印度西謨拉電近今政治運動中被　之人共三千八百十五名 
　　十二日芝加哥電數道鐵路因工塲工人罷工已減少郵便車開行次數華巴區鐵路當局報告路線三千哩已停比行車各地點續有騷亂罷工人時與破壞罷工人衞突 
　　十二日華盛頓電國務部採納撤退海地共和國桑土杜明哥戍軍之試行計畫惟撤兵之舉須由地方大多數人民贊成 
　　十一日海牙電荷女皇今日召見首相與之討論因選舉發生之困難政局並將　明日召見兩院議長 
交通大學無線電 
[美國軍人之行旅]  
　　馬尼剌電前美國與西班牙戰爭時參與戰事之菲將阿基那爾杜氏定本月底赴美國之洛桑基爾出席於八月間舉行之西班牙戰爭夙將大會 
　　馬尼刺電加維特海軍港官塲稱美海軍部長登碧氏本月三十一日可乘漢德森號抵馬尼剌而亞洲艦隊司令史特拉斯氏亦可乘休倫號同時抵此 
[美路工罷工後情形]  
　　紐約電台拉華州鐵路局因技匠罷工已將械車修理場關閉 
　　丹尼森電本塞爾凡尼州鐵路工場技匠數百人因路局今日實行　資百分之五故相率罷工　 
　　丹維爾電華巴施路局因存煤不敷應用已取銷五十六班火車之開行 
　　白洛明頓電罷工者及表同情於罷工者之人包圍鐵路工塲官場已發命令將機關槍架於工場之各要路以資保護 
　　華盛頓電郵務總局屢接郵遞不通之報告大約將彙報哈定總統請示辦法 
　　波士頓電新英倫及紐約東部之路工維持會代表决議　　各鐵路速開工價談判 
　　華盛頓電政府現派執行官員分赴各罷工區域以維持治安秩序保護生命財産並保全交通 
[美國戰時金融報告]  
　　華盛頓電戰時金融社督辦稱在上届會計年度底卽六月三十日該社放出之債欵未收回者共達二萬三千七百萬元一年半前未收回之放欵僅一萬一千一百萬元自未年一月起債額達三萬六千三百萬元 
[菲人勸人投資]  
　　馬尼剌電菲島要人發一文告勸菲人投資於此後兩年發行之菲列濱公債而不向美國募債以期養成菲人之儉德 
[牛疫死數]  
　　馬尼　電農部稱自一月一日起牛死於疫者一萬七千一百三十五頭 
公電 
　　湖北公民反對湯　銘電各報館均鑒頃爲鄂長問題致府院一電文曰北京大總統國務院鈞鑒頃聞明令發表湯薌銘長鄂不勝詫異查湯氏爲人言政治則督湘禍湘言人格　事袁叛袁洪憲逃臣湖南逐將綜其生平劣跡罪狀　髮難數前事匪遥湘鄂人均能道及也吾鄂苦連年兵燹滿目瘡　刼後餘生極待蘇撫回憶三湘七澤猶有腥臊十府一州豐堪茶毒公民等聞命之餘羣情憤激一致反對誓死拒絶請卽收回成命另　賢能以免貪鄙萬惡之劉承恩久尸其位否則鄂人自决當有對付臨電迫切急不擇言湖北十屬公公　吳振漢等三千五百七十人叩等語特此奉聞吳振漢叩眞 
　　蘇議員許仲祥來電申報新聞報時報商報江蘇父老昆季公鑒預算問題關係綦重臨會　將終了而預算尚無議决之望放棄民權遺誤省政同人實難辭其咎也且查近日在省同人原有九十餘人祇以或觀望　不赴會或到會面不簽名其心何居更非伸祥所敢知矣伸祥忝厠其中不能有所匡救撫心殊難自安尚希我全省父老昆季速起圖之省議員許仲祥叩 
國外要聞 
[法總理關於海牙會議之通牒]  
　　表示對俄態度外債私産借欵 
　　三問題均不讓步 
　　世界新聞社云歐洲各國自决定繼日諾瓦會議在海牙再開會議之後法總理普恩賚會致一通牒於被邀赴會之各國（美國亦在被邀之列）說明法國對俄之態度與現在開會中之海牙會議頗有關係茲特譯出可與近日會議消息參觀之 
　　在日諾瓦與俄羅斯蘇維埃代表經過六星期之談判未得實際之效果俄代表於五月十一日答覆致彼之覺書有意抛撇供諸俄國人民之助力又將一月十日致俄國之請柬中所明白要求之條件及安全保證拒絶此種條件及保證曾於四月十日日諾瓦會議開幕時重復聲明固認爲已連請柬被其接受者也俄代表於該覆　中又否認歸還外國財産償付對於此種財産之損失及承認外債之三項但參加日諾瓦會議之各國多信彼等應注意俄國覆牒末尾之提議允許開一專家委員會會議於六月二十六日起開會與俄委員會談判『以期繼續考查蘇維埃政府與其他政府間意見不同之處其討論之問題應包括關於債務私産及借欵在内』又約定『日諾瓦會議之主席應柬請除德俄二國外參於會議之各國各派代表於一九二二年六月十五日至海牙審查專門家委員會應以何種條件應付俄人該主席應致一同項請柬於美國倘確有把握美國有接受之意』又約定『與俄國委員開談判之委員會之組織應由在海牙之各國代表决定之』 
　　依法國代表團之意應僅派專家赴海牙惟依今所約定者則專家派遣之前應先派遣代表此等代表爲政治的抑爲外交的則未說明又代表是否繼續與彼等所指派之專家一同開會又是否應會見蘇維埃之外交或政治代表均未指明專家委員開會之前意見之交換必須極速應照致俄代表經其承認之牒文各國代表名單至遲須於六月二十日通告俄政府然則各國代表必須於五日之内决定專家委員應付俄人之條件必須於五日之内决定專家委員應付俄人之組織又各政府是否欲參加委員會之工作亦須於此五日内聲明意國外交總長在日諾瓦會議中曾謂以歐洲各國對俄關係之重大問題而祗定以六星期畢事爲時實太短促旨哉斯言然則此次海牙會議欲得眞實結果必須各國先行交換初步意見以免五日之短期内仍不得要領觀於日諾瓦會議中之談判情形與俄國代表反對各項原則後各國政府交換之覺書可見此後會議非改變方法不可 
　　重開會議中之討論範圍爲何不能不預加限制在日諾瓦之各國曾决定遵開恩斯會議之决議案此等决議案原無放棄之理因其實爲至小限度若再讓步則必使一切政治商業關係爲不可能然五月十一日之俄國覆文其所拒絶者卽爲此等决議案中之原則因蘇俄代表欲用此覆文爲談判根據法國專家遂退出會議非俟俄國正式撤回該覆文後拒絶再行討論此事　在吾人記憶之中當時旣不能討論此種覆文目下似必須以同一態席對之總之俄政府應撤回其五月十一日之覆牒否則非談判失敗卽歐洲降服二者必居其一再則自日諾瓦會議之始俄代表卽宣稱『開恩斯所定之原則　義不明應請使其較爲明瞭』法國一月三十一日之　書其目的卽在移去顯　予盾之點今似必須再加說明就實際而論蘇維埃代表從未接受　思斯會議之　件被所接受者僅第一條耳　條條文云「各國不能對他國指揮以關於在彼本國境内組織財産經濟情形或政治之原則迫其承受每一國皆有自主之權選擇其所欲之制度」此項原則卽證明對於一國主權之尊重凡國家在其轄境之内固有依其選擇自山生活之權也惟其後之兩原則則爲一國欲與外國經濟上往來者應遵守之條件換言之卽一　必遵守此等條件而後可與他國發生經濟商業關係法國一月三十一日之覺書中曾將此點明白言之蘇　埃代表在日諾瓦有一錯誤卽彼等信外國政府乃公私兩方面資本之主人其實公私資本皆不歸政府處置公資本則受國會支配私資本則受私人支配因此資本欲往何處絶爲自由蓋開恩斯條件中之第二三四點乃指示資本對需要之國家容易流通之普通原則若外國人供給資本者而不得其財産輩固之把握則彼將不願冒險而將其欵改借於有把握之國又借欵者若　得保證證明其所投資之國承認其以前或將來一切債務搶任歸還没收之貨物或與貨主以賠償則投資者將知此國對於新資本亦不保障彼旣否認舊者亦將否認新者在此國投資全不穩固則惟有望望然去之耳 
　　是故開恩斯之第一原則與其後之各原則並不矛盾每一國家固應依己意自由生活但與他國往來而欲得其贊助則必須與以滿意之條件方能有效故接受開恩斯之第一條件而不接受其他條件并使之實行則實自陷於孤立之地若俄國之法律不尊重貨物及外國私人利益則應特訂條例以保證之彼旣要求外資則彼願修改其本國法律抑與外人以特别保護應由彼自决之開恩斯條件之如何可以實行論者甚多倫敦會擔任其實行然缺而不備今海牙會議中對於債務私産及借欵三者必須一一解决不得偏廢今有第一須知者海牙委員會之職務僅關涉此三端而不問其他專家委員會必不可涉及政治須專論實際的經濟財政性質之問題必不可再與俄國代表以藉口俾得爲宣傳運動委員會之工作苟不於實際上明白指示其範圍則必不克有效 
　　俄國之外債應分爲兩類其解决亦應分别爲之卽欠他國政府之欵與欠他國私人之欵是也前者爲戰中及爲戰事用途之借欵此等債欵之原則應加以承詔換言之卽蘇維埃政府應承認俄帝國政府或臨時政府或蘇維埃本政府對外國締結或保證之一切債欵及公共義務但各債權國政府並不因俄政府此項承認卽要求其立時歸還借欵之本利因如此則非常識所許各債權國政府願依據俄國還債之能力與其經濟恢復之狀况而考慮還債之方法但俄政府之必須承認以前各政府之外債則不容發生疑問蓋此爲一種公律及直道所繫無講論價値之餘地也參加於第一次分委員會之某某國於五月二日致俄代表之覺書中顯露一種意思謂聯合國及共同作戰國間相互之戰債如得一總解　時俄國外債容可减少或變更夫俄國如擔任與他國相同之辦法則自當受同一根據之處置但無使彼得特别便宜之理由而蘇維埃代表在日諾瓦提出若干對協約國之要求其數額達五十億金羅布此等要求乃根據於無可承認之僭妄態度及最輕率之計算俄代表聲稱戰事爲一種共同企圖其結果聯合國及共同作戰國戰勝獲得大利而俄國則遭折閱徒助成聯合　之獲利夫聯合國與共同作戰國之贏得上次戰勝固無須深考而知之但俄羅斯軍隊受蘇維埃宣傳運動之誘引棄槍停戰任敵軍奔騰至西歐戰線以致傷尖鉅大之生命及財産此則吾人所不能不追憶者雖然吾人以爲此非專家委員會所常討論之問題 
　　此外蘇維埃政府應承認其本政府及前帝國政府與臨時政府對於外國私人之債務凡中央地方一切行政機關所訂之借欵之契約概應承認外國私人信任俄國而貸以金錢俄國不常負之而不　力於　償彼若不踐此項義務將來世界中任何國之人將皆不敢貸以金　矣此事最良解决法自應由債　者與負責任之俄國當局各别議訂辦法此項辦法日諾瓦考慮之倘　不得同意則　組織公判機關歸其處判蘇維埃　府應承認之 
　　海牙委員會其次常考慮一切關於財産之問題此等問題在日諾電會屢次討論迄未得各方面皆滿意之解决祇有一端必不可忘者外國人於俄羅斯之生活上厥功非淺皓造成俄國工業者不獨爲外人之資本並爲彼等之工作吾國工業區域之大部分握於外國資本家及債權省之手以後俄國非仍請此等資本家繼續從事開發工業於與彼等合法利益相符之條件下發展　力則卽此等財産必將於不同之情形下給予其他外人若果照後一辦法則必遭文明國一致之責備使俄國從此無對外關係之可能各國在日諾瓦固已表示彼等不願參加於此種辦法矣今須明白規定者凡屬於以前地主之財産今應仍爲彼等所有若彼等並未自由表示或願仍爲該地之主有者或願接受一種相當之賠欵則此等財産當然不能以任何理由而由他人支配之（未完） 
國内要聞 
[富有思想精作廣告者鑒]  
　　某公司刻欲聘請職員以有廣告學識思想極富精作廣告並善書法略解英文者爲合格有願就者請詳述經驗及欲得月薪若干需否供膳宿有無可靠保存連同所作廣告稿樣數件具函投交申報館第一百卅二號信箱接洽可也 
 
 

Page 7

 
 
[黎黄陂懷柔張作霖]  
　　擬託趙爾巽王占元出關接洽 
　　黄陂於昨日（十日）上午十一點半在延慶樓宴王占元趙爾巽並約孟恩違鮑貴卿徐鼐霖宋小濂江瀚袁乃寬劉思源金紹曾金永炎諸人作陪席間談及東三省收束軍務及將來善後事件先由王占元略謂雨亭人極爽直不願大局破裂甚希望與中央接近苟中央予以接近之方便則凡事無不可商量黎謂中央及保洛對於奉方並無惡意將來可享同一之權利以保統一之局面趙爾巽謂雨亭之於子玉原由於政見不合而起爭執倘子玉不再標立異議中央有何主張雨亭無不願爲遵守黎現又擬委託趙爾巽王占元偕同孟恩遠鮑貴卿宋小濂徐鼐霖等再往奉方與張作霖氏爲再一進步之接洽趙王等業已首肯此外關於福建省長問題及豫省事件亦微有討論但詳情未悉 
[吳佩孚有督師入贛說]  
　　應陳炯明電約假道湘東入贛 
　　江西戰事自粤局變動後稍形停頓近日孫中山僅將北伐軍調回一部餘仍留贛並令李烈鈞進攻南昌以符原定之計劃同時蔡成勳方面亦探得粤軍黄許各部業已返兵其留贛境者不過李烈鈞一部實力單弱較爲易與决計乘機反攻將李部驅逐出境藉以統一贛局日前由湘鄂蘇皖等省租得汽輪數十艘分裝所部各軍向吉安輸送預定十日内完全集中吉安然後分兵三路積極進攻期將所失贛南各地以次收復蔡本人並擬親往吉安督戰惟以各軍盡赴前方省防空虛亦屬可慮故密電曹錕請轉商吳佩孚由鄰近省分抽派一混成旅尅日開來南昌塡防以策安全該電八日到保曹正擬據情轉電間適接吳佩孚由洛來電内容聞有親自督兵入贛之意緣吳接陳炯明來電約其帶兵逕出贛南由大庾三南兩路分略始興新豐等處與陳軍前後夾攻北伐軍吳氏極表同情意擬統率駐湘直軍假道湘東入贛與蔡成勳會師先將李烈鈞擊走後卽照陳氏計畫入粤中協同動作其致曹錕之電蓋卽磋商此事並請轉向中央交涉餉費械彈等件果能充分接濟具有把握則督兵南下之勞在所不辭聞曹已轉電來京密商辦法 
[舊議員贊成趙恒惕主張]  
　　將來制憲時追認湘省省憲 
　　昨日（十日）下午四時參衆兩院議員在象坊橋衆議院開兩院談話會討論趙恒惕請求開議憲法時應追認湖南省憲問題到會之議員兩院合共二百零八人王家襄因事未到由吳景濂主席開會後卽報告趙恒惕東電並付討論當時各議員如王源瀚等發言者極多大都贊成趙之主張主席諮詢大衆究用何種方法表示贊成之意當有某議員等發言略以兩院對於憲法問題須有全體四分三以上之議員始能開憲法會議今法定人數未足對於憲法問題不宜用兩院名義只可用個人名義贊成如贊成趙氏主張者可請其列名覆電云云主席將此提議付表决全體贊成遂决定一二日内用兩院議長及議員個人名義覆電趙恒惕表示個人容納趙氏主張之意將來憲法會議時當以此項主張爲制憲之一種標準此事議畢後主席並報告現在兩院報到議員人數謂現距法定開會人數所差無幾未報到而必可來京之議員尚有多人將來正式開會必可達法定人數云云至五時半散會 
[庚子賠欵有展期希望]  
　　庚子賠欵展期　動自七日外交大樓宴會之後迄今已漸有結果中國本希望展期五年現聞法日兩國均允展二年惟須指定用途日本定之用途共三項（一）留學經費（二）在中國興學經費（三）未詳法國指定之用途共二項一部用以恢復中法實業銀行之用一部亦爲留學經費並聞其他各國均將取同一態度似此則名爲展緩實際中國仍須備欵交付軍費政費絲毫不得沾潤也又政府昨接中華教育改進社由濟來電云庚子賠欵美國退還於前此外各國經我國各方面接洽亦漸有退還之動機茲查展緩五年指抵七年短期公債之八個月賠欵於本年十一月底期滿其中俄國賠欵一部分每年三十六萬餘鎊在對俄斷絶國際關係以後自無庸照付懇請指明發作教育專欵示我政府以賠欵擴張教育之誠意不准教育要需藉資救濟且可得各國退欵興學之同情關係尤爲重要敬乞提交閣議特與准行無任企禱中華教育改進社蔡元培等叩魚 
[保定兵變之眞相]  
　　本月六日晚保定二十三師一部分譁變業紀前報兹得保定消息述兵變經過情形如下二十三師全部日前由榆關撤回還駐原防因欠餉未發官兵資用不繼頗存怨望適有人從中煽動益露不穩之象巡署乃發出布告略謂直系軍士向係聲譽卓著上下一心無異家人父子久爲各省公認近來風聞有奸人從中挑撥散布流言實軍界之害馬爲袍澤所共棄亟應嚴密查拿按法懲辦以保公安而杜煽惑云云旘者咸謂欠餉過多已極危險六日下午有該師下級軍官數人謁見曹錕要求數事（一）停止該師援贛（二）請發欠餉（三）不裁兵額曹謂停止援贛事須與吳使交涉欠餉須俟中央撥欵到保再發此時實無辦法軍官等由使署退出卽用電話通知已開抵石家莊之二十三師軍隊今停止援贛開回保府晚九時遂發動先由北關至東關搜刦商民以殷實無多所得有限卽用山砲攻城軍事長官乃忽　調調集巡署衞隊及憲法守禦城門防護四隅變兵由東關至南關一面極力攻城一面大肆焚掠東北南三面火光熊熊喊聲震天有二十三師某旅一部分變兵圍攻南關外電燈公司該公司用電話向巡署告急變兵復至隔河乾義麵粉公司（係前鄂督王占元營業）砸門搜搶又經該公司用電話求救始由巡署派機關槍二架至南門向城遥擊變兵知火力不及仍事搜索最後放火延燒幸是夜無風商民極力灌救火災尚不甚重各變兵從容飽掠三處關廂尚不滿所欲復集合至南關迤西保定公園卽在假山高處架砲向城内轟擊先後四五發幸均未命中此外城内未受損害聞有一部分變至至夜深三時餘尚未停止刦掠由保定公園繞城至西關外聚集百餘人到處砸門搜索財物時及黎明當經守城軍隊連放機關槍數次廼停止攻擊該師要求發全餉爭持至下午發與軍餉三個月不折不扣兵變風潮乃告一結束刻巡署已調第三師全部返保鎭壓秩序漸定矣 
[魯案中日委員會會議記（六）]  
　　昨日（十日）午前九時魯案中日聯合委員會在外交部大樓開第一部第四次會議出席者中國方面爲委員長王正廷委員顔德慶徐東藩日本方面爲委員長小幡酉吉委員秋山雅之介出淵勝次繼續上星期四之會議關於公有財産之一項由日本委員報告靑島市内外公有財産沿革之情形就宫有土地電燈水道道路等類說明大要其詳細表册俟靑島專門人員到京（該員已於昨日由靑島啓程來京）再行提出討論至十二時散會日本政府加派之魯案委員會隨員業於七日正式發表全部六名均係靑島民政署職員爲入澤民政部長古賀遞信部長内田財務部長小柳總務課長安田高級參謀小林經理部長此六名隨員均定隨時前往北京出席先出發者當於本月十四日由靑島起程赴 
　　膠濟鐵路贖回問題當在華會交涉時决定該路將由中國於五年後一次交淸現在應由中國先付庫券聞魯案委員會中日前議及此事日委員方面忽提出國庫劵之利息問題中國委員對此問題初無研究一時竟無以應付傳聞有己允之說若鐵路價値爲三千萬假定年息六釐則五年當爲九百萬萬一利率不止年息六釐年限不止五年則中國損失更大關於此點聞吾國田席華會之委員顧維鈞王籠惠均將有意見發表大致對於利息問題不能承認 
[王正廷之魯案方針談]  
　　北京新聞編譯社記者昨訪王正廷於督辦公署叩以辦理魯案之方針王君云辦理魯案可分兩部說明（甲）應以何種方法態度與日本爲接收之交涉（乙）交涉終了完全接收以後我國應如何積極進行試依次發表之所謂與日本交涉之方法態度（子）我國方面之調查夫辦理外交第一宜先知其詳細之内容故此次調查方法不厭其詳不嫌其廣如各部有關係之調查資料（例如内務交通等部皆各分頭調查）山東交涉員之調查報告以及本署所特設之調查機關凡所彙集之要件本署皆取之以爲參考比較之材料旣不專恃一方之調查亦不僅以一種調查報告爲標凖雖整理時較爲繁複然詳密自較專恃一種報告爲優此關於調查方面之事實也（丑）不爲部分的秘密的决定魯案内容非常複雜所包含之問題極多然甲事與乙事又每有相關聯之處若不通盤籌畫僅窺一斑而遽爲部分的秘密的决定則難免有錯誤失利之處故現在交涉方針於我國自己調查所得之外並要求日本對於各種問題爲全部具體的報告當全部報告尚未完全明瞭以前不作何種决議最近會議日本方面已陸續將各種細目表册提出報告蓋已承認我國通盤籌劃之主張矣（寅）一掃親日派之手段此次辦理魯案純以法理事實爲根據我人不主張淺薄的排日之論然從前所謂親日者之秘密手段亦當於此機會一掃其幣例如膠濟路之收回其價格必如何而可得其公平必當於未解决以前將各種所以構成價格數目之内容材料完全公布使一般國民及專門拔術家有考核主張之餘地决不秘密先行决定免致輿論反對而已無及以上三項爲與日本交涉之重要方針至論接收以後之如何積極辦理今固未達詳細發表之機會然大體亦可加以說明（子）鐵路應絶對構成商辦性質關於膠濟路之如何辦理本擬待各地方人民之自行發起但各處地方大廣凖備之時機已迫公署不能不先代爲籌備使將來人民起而辦理時收事半功倍之效現在上海團體對此辦法業已大致通過各省贊成認股之電卽遠而且貧之陜西且踴躍先認二百萬其他安徽等省亦來電認股百萬此不過純爲愛國心所發動全國已有一致之現象一俟公署與日本交涉略有頭緒將該路營業狀况完全公布則愛國心之外尚有營利目的鼓其精神認股前途必見極佳之成績故該路之民辦乃大可樂觀者也（丑）靑島使成山東治下之特别市關於靑島市之如何組織正在研究計畫之中討論次序先由理事會加以討論製成草案再交太平洋善後委員會加以研究以其研究之結果復交理事會討論决定之於此有一要點卽當此往復討論之中同時亦用公開之方法使一般國民及專門家皆　研究討論之機會蓋靑島特别市之問題其關係不僅在靑島實與全國各市之發展皆有關係將來對於該特别市必完全與以自治之權其組織則略仿已有成效之廣州市辦法而該市之地位應仍隸屬於山東省治之下現以正在與日本交涉之中故中央當交涉之任務然其將來處於山東省治下之地位則並不因是而變更也（寅）實業之發　與國家利權將來關於各種實業之發展自以華盛頓條約爲根據而辦理署中正在擬議各種條例對　資本一層特别注意必使華人資本實際均在半數之上以無損國家國民之利權而鑛産電燈各公司對於市及政府自負有相當之權利義務總之以後進行關係甚鉅深望全國國民能共起而衆志成城耳 
[北京女界將組參政同盟會]  
　　第一届國會議員自來京之後業已决定於八月一日正式開會現距開會日期僅有兩旬幸能正式開會則首先討論者自應爲制憲問題因之各方面對此均頗注意在此注意制憲問題之一般人中尤以女界爲最日前中國大學女生萬璞·國立法專女生周桓石淑卿等卽從事聯絡擬於國會開會之際聯合女界同志爲一大規模之參政請願彼等曾往女高師晤女學界聯合會長張某請其召集開會張某當卽表示極力贊助惟對於開會一層因現在暑假中各校學生多已出京事實上絶不能足法定人數故擬另籌他法兼之此等運動不能限於女學界亦無召集女學界聯合會之必要故發起人等十餘人於昨午在某處集議之結果决定先由彼等分頭接洽俟有相當人數卽於數日之内在中央公國正式召集一女子參政同盟會共籌進行辦法 
[甄用裁員辦法之議定（）]  
　　自中央有大裁員命令同時被停薪者數及七八千人而政府又以其才之不可遺棄也乃有甄用之一種調濟辦法其初由閣議議定各部甄用人數繼則由法銓兩局議定應受甄用之四項資格繼又組織甄用委員會以專辦其事前日該會開第一次會議議定事件頗多分欵紀之如次 
　　議定被甄用人員以停薪之人爲限其有在部有名而無薪者則一概不受甄用各機關對於此項人員可以不送履歷到會蓋因現在中央各部掛空名而不到部者數頗不少旣不到部當然無薪但其中亦有特異者雖不到部仍復領薪而此次亦得厠身入被甄用之列未免太便宜矣 
　　對於法銓兩局所議之四項資格經會議結果略有改動（一）於學校畢業一條僅言高等專門而不限定本科如此則凡法政别科優級師範選科皆可包括在内據聞此係仿照前次高等文官考試辦法辦理勢不能不稍從寬大也又二年以上字樣删去蓋僅有學校畢業之資格卽可不問其在部時期幾何此眞寬而又寬矣（二）於第三項在部五年以上一條改五年爲三年此爲農商部最初所提之修正案當日經衆議决通過又由錄事升用一層當時亦曾有人提議取消但討論許久尚未完全决定惟聞各部中已有將此項人員一律改成僱員不送履歷到會受甄用者矣是則卽不改亦不成問題也 
　　其間最費爭論者爲甄用合格分發到部人員之資格問題蓋各部内分發人員向分兩種一爲文官考試及第分發一爲甄用合格分發在財交兩部最初卽不承認甄用分發人員之資格而法銓兩局所擬辦法則承認之前次閣議已大起爭執一次是日開會對於此項問題又加討論就中以財交教三部爭持爲最力舉出種種理由不認其資格之存在而在其他各部代表則又專以法令根據爲言謂其資格有效爭議許久竟不能决後乃由汪伯唐委員長想出調停辦法承認此項人員有相當之資格此次可以免受甄用但各部任用與否則一任其自由如此辦法蓋純爲正負兩方着想如財交教三部對於此項人員可以不用而其他各部則照章任用此兩全之道也惟聞財交兩部代表仍不以此項辦法爲滿足現在議定暫行躭置恐下次開會時仍不免又費一番爭議矣 
　　審查手續議定分兩種（一）書面審查（二）口頭審查書面審查係對於文憑證書以及其他各文件口頭審查則面詢本人作爲種種答問第一步先查履歷紙第二步再定審查方法共審查時期議定愈速愈好蓋因被停薪各員在京久候旣多不便而遷延日久夜長夢多請假夤緣勢更不免故不能不用快刀斬麻手段也　　議定審查之時以本部次長審查本部人員但各須配入他部次長一人或二人審查以後尚須行交互審查手續據聞委員長汪伯唐曾向人言審查合格與否係委員會之特權而合格後任用與否則仍須各部自作主張會内絶不過問由此以言所有受甄用各員儘可博得一相當之資格而是否卽能繼續留用仍屬另一問題矣此何以故則因仍人數問題爲之限制也 
　　關於人數一層最初原有五十三十二十三級之議惟各部中不以此議爲然者頗多前數日聞全國烟酒事務署留用四十餘員因此各部中主張增額者頗多是日雖未議及但預料結果必至打破原定額數可斷言也又聞各部中已有將薪水額較低之員不送屢歷至會受審查酌量改爲僱員者矣此係内務部開始實行他部從而仿效此一批被消納人員當亦不在少數惟員額不多减而經費不多增仍是一困擊問題耳 
[鄭州短簡]  
　　吳佩孚返洛後態度駐岳直軍撤防至鄭 
　　吳佩孚此次由保返洛當乘車過鄭時二十四師旅　王爲蔚·八旅靳雲鶚·曁鄭縣知事·駐鄭直軍團營長·紳商各界均到站迎接·吳氏態度頗消極同時交通機關如隴海總工程司葛絲禾·Castiau曁京漢車務總管亦往晤候吳素禮視洋員至此亦不發一語葛氏所帶之繙譯係以汴洛孫局長充之該工程司連向吳氏握手詢叙未得一答葛孫兩氏頗覺掃興馮玉祥偕吳至洛後對於直豫軍政頗有籌商語及汴省財政吳笑謂馮曰迭接豫商請願對於禁穿綢服一層公家商民均蒙無形損失政從節儉不在不穿綢服最好勸老弟開禁不尤愈於一般奸商暗中販賣嗎啡烟土多的嗎馮笑首肯有南來某議員二及政客多人聯袂訪吳詢以裁兵意見吳不豫之色現於顔面仍力持未統一前不能裁兵論調末復轉語督儘可先廢大局未靖兵實難裁觀此則吳之心事可以見矣吳現專力整飭所部連日洛陽方面第三師改編爲模範軍之聲浪甚高汴學生界週刋中有斥吳馮兩氏以新軍人仍迷信舊時代武力主義者雖屬敢言然效力亦僅矣 
　　駐湘直軍張福來部自岳州撤防議起連日由京漢路運回士兵約有一混成旅之譜此項隊伍均奉吳命駐紥鄭州鄭地房屋甚缺雖該軍長官曾出示不許擾民惟軍隊則强租民間房屋舉凡鐵路公寓以至民間住屋均不待主人同意恃强佔據無敢與抗甚或有　遷讓不及全家咸致露宿者其一種騷擾情形鄭人爲之側目聞尚有直軍及魯軍一大批日内開鄭該處糧食較戰前本貴倍蓰最近則更呈恐慌狀態矣就地紳商聞已議電懇吳氏陳述鄭地編小不敷供應請其别駐未審能得吳之矜憐否 
[豫人反對增加軍費]  
　　河南軍隊本屬蕪雜各軍長官務爲擴張希圖多領餉項有三二百人卽可成營或僅三二千人卽請改團爲旅趙氏兄弟又貪財好貨但求多得金錢無不立下委任所以河南各軍號稱二百餘營而不堪一戰亦可憐矣自趙氏敗竄後各軍紛紛潰散第一二兩師完全遣散外其餘各軍亦多風流雲散其罷維持現狀者僅常德盛丁香玲李治雲馬志敏郭振才等數人而已値此裁兵呼聲正高之際若能實行裁减實實豫省一絶好機會乃近來胡景翼靳雲鶚等在河南大招特招初則收容趙氏敗兵多多益善繼則招撫土匪分頭接洽胡要求河南每年補助該軍五十萬靳要求每年給餉六十萬馬志敏李治雲亦要求擴充軍隊計每月軍費較之趙氏時代約增二十萬元常年增加二百餘萬元（趙氏時代軍費每年爲六百萬元）合之原額共八百餘萬元已超過河南歲入總額其他行政財務司法教育實業等經費均無着落河南各界聞此消息大爲憤慨曾密議開公民大會討論對付方法因在戒嚴期中恐受干涉乃公請各法團出而爭持日前特由省教育會登出公啓請各團體於本月七日上午九時開茶話會討論一切是日到會者除省教育會外有省農會·省工會總商會·律師公會·報界聯合會等團體代表首由教育會會長陸介梅報告開會宗旨經各代表討論結果（一）電呈府院及曹吳所有各軍之要求死不死認（二）呈請馮督及張省長求其轉呈政府容納豫民意見（三）公推代表分赴京保洛晋謁黎顔曹吳面陳豫省省艱窘實况並請迅將河南　客規定以免濫招濫添加重負擔當卽推定起草員卽日擬電拍發至各公團代表由各團自由推定報害教育會以　定　啓行兹將致北京電文探錐如下 
　　大總統國務院鈞鑒廢督裁兵和平統一我大總統魚電以此爲復職條件蘇民救國舍此莫由國民延頸企踵共冀立時實現河南地瘡民貧自趙氏督豫濫招匪軍蔽吸民髓軍費一項每年增至六百餘萬除政費無着萬　停頓外又負債一千四五百萬加以連年災祲生計窘促魚肆索我已難過活幸趙氏逃亡軍隊潰散正宇裁减軍額節省軍費乃聞援贛常軍槍支不滿三千竟按一師支餉駐岳林旅爲數僅止千餘北開馬旅爲數不及一千均仍按旅索餉其餘丁馬郭閻（日仁）各軍皆爲數寥寥亦復坐索巨欵而陜西胡師駐豫靳旅每日亦向豫人索餉八九萬元以致軍額軍費爲數日增較之趙氏時代每年增加二百餘萬吾豫破産卽在目前竊按豫省近况保護地面兩師勁旅當足敷用額外加兵適以加禍豫民困苦顚連當無可告訴之餘復竭已盡之膏血養貽患之癰疽禍國殃民實難應命敝會等誼切桑梓禍迫眉睫謹代表全豫籲請明令頒示額定豫軍此外駐豫各軍或令他調或另籌餉俾郵斃之豫民得一線之生機河南幸甚中國幸甚除另舉代表陳請外謹先電聞河南省教育會省議會·省工會·總商會·律師公會·報界聯合會同叩（致曹吳電與此略同） 
[贛代表請願息兵]  
　　江西自陳楊離職以後戰事尚綿延不已援贛之師陸續南下人民日處於水深火熱之中各公團迫不得已遂推舉羅人驥譚章等爲代表來京請願日昨上呈府院瀝陳贛省有不能不息兵之四理由茲爲披露如下爲請願息兵以保贛民而定大局事竊以兵凶戰危和平是告勝殘去殺端賴善人改革以來政見異同致生禍訛吾國痛史誠足悲矣今幸天心仁愛快睹和平悔禍雖遲猶未爲晚矧元首復位舊會重開西南成護法之勛中央現統一之象裁兵廢督上下贊同天意民心符節若合共和實現正在此時粤贛之爭何不可已此大局趨勢而論對於吾贛應請息兵者一也華會會議最重平等而縮減軍備尤爲唯一之主張倘統一早成條件效果當不止此今交還靑島普後豈乏新猷膠濟贖回儲金足占民氣凡百庶政發展有基祗以軍事牽連不免進行多阻此以華會結果而論對於吾贛應請息兵者二也外債鉅億破産堪虞籌餉增兵費從何出憑藉武力旣誤於於前罷戰息民豈容再緩况實業退化教育斷炊財政無整理之機國本有動摇之懼經濟亡國後悔已遲言念前途不寒而慄幸財團忠告友誼是敦不假欵以長亂源惟協謀以銷兵氣此以友邦善意而論對於吾贛應請息兵者三也至於贛省深居腹地旣非形勝何事用兵北伐南征時局已變况兵燹屢見元氣久傷水旱頻仍天災屢告陳楊搜括巨細靡遺百孔千瘡無法彌補贛南烽火所過爲墟流寇潰兵從而刦掠四民失所誰守田廬禾黍未收雖豐亦歉流毒至此何以爲生况各報紛傳援贛之軍有加無已果成事實休戰無期餉絶糧無勢所必至各界紛電請止增援又實出於情不得已此以粤贛一隅而論對於吾贛尤不能不請息兵者四也職會共處一城時艱觸目水深火熱同此呼號於是特開大會公推全國商會聯合會幹事兼本會職員羅人驥本會職員譚章爲息兵請願代表惟盼救民政府化除南北共挽危亡立飭前方將士各處防線不再進攻速謀解决之方共建安全之策或援照湖南先例特派素有威信大員從事收束止戈爲武耀德不觀福我贛民潤深河海此則吾贛三千萬人民所祝禱以求者也除設法電請西南停止進兵外爲此繕具請願書呈大總統國務院鑒核施行 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[贛公團請免蔡軍就地籌餉]  
　　北京黎大總統國務院保定曹巡帥洛陽吳巡帥鈞鑒吾贛不幸屢罹變亂迄於今日又苦兵災金融恐慌至斯而極軍政等費已竭來源兹聞援贛各軍又有就地籌餉之事時艱欵絀力與願逹實有不能已於言者贛省財政年窘一年歲入雖較前淸爲多而軍餉有加無減陳氏督贛志在取盈紊亂糊塗在所不恤迨其免職淸杳虧欠已達一千二百萬元還本無期　亦無咎發行金庫券數至六百萬元迄於無現可兌而又改作本省十年公債債額八百萬元現金吸收殆盡債票充斥市廛有力之家銀化爲紙中下之戸受累日深公債基金則取之統稅投標加重比較凡得標者又須照額繳現兩成美其名曰保證金公債息金則取之販商凡至榷運局購鹽者每石加價七角美其名曰補助費以上基金息金皆是額外多取而又任意提撥不顧信用他如指定稅局抵借現欵勒　軍票不恤民艱知事奉文先繳保證各縣漕米嚴限借徵種種搜括鉅細靡遺圖肥一己私囊而公家後此短收後上淸償所不計也有着之欵皆被其先期捲去將來收入又須爲彼塡空救荒積穀碾充軍米交卸之日復又轉雇民船拖米而逃此外朋比爪牙席捲稅欵又在百萬之鉅地方安得不貧况贛南烽火賦稅已虛商業彫殘釐捐必减有形之損失旣鉅無形之痛苦難言誰憐水深火熱之民又遇貪官贓吏之慘且軍警行政各費停止動放時閱半年上下怨咨坐索不理用兵之地所過爲墟四散潰兵萬分騷擾蹂躪刦掠市井流亡蒿目贛疆幾無凈土由贛而下千有餘里所經城郭遷徙一空卽素稱繁盛省區亦感百業蕭條相率閉歇久無市面零落同悲府庫空若磬懸富商變爲寒畯公私困軀壳僅存原有軍隊供養已難責以客軍餉糈徒使　農仰屋不了之局相逼而來嗟我贛民何以堪此惟盼中央政府大發仁慈合謀挽救一面籌餉接濟以固軍心一面設法息兵以維大局干戈載戢同慶更生全贛人民沾感無旣和墨爲涙不盡所云臨電悲鳴惶悚待命江西省議會教育會農會南昌總商會商會聯合會贛事務所銀行公會慈善總會叩齊 
[贛戰之各縣情况]  
　　北伐電顯因中路吉安駐有蔡帥及二十三旅精銳不易取勝之故已變更計畫聞在南豐設司令部南城知事早逃由地方紳商維持秩序延至四日始到北伐軍數百人崇仁前月感日卽已失守宜黄東鄉樂安皆與臨川相近常師鄭明山旅各開一營駐防日前總司令部宣言宜黄開仗獲勝而樂安土匪佔城之官電又到昨（九日）餘江縣急足來省據報縣城前日失守知事張毓芳被擒南軍草帽草鞋軍械服裝均甚整齊聞由南城繞道金谿而來似　李烈鈞部之滇軍云云當道謂爲土匪改裝僅派警備隊一隊十日開往餘干防堵凡吉安臨川駐有重兵之處北伐軍偵知恐多損失皆不前進專請土著嚮導分向山徑小路人跡罕至之地蛇行暗襲吉安周蔭人部前戰贛南飽受教訓頗有戒心布防周密臨川常師多補充兵到縣未久路逕不熟槍械不足二十四旅擔任前防後顧多憂撫州各屬爲泥木匠之出産地民性强壯（與吉安文弱大相逕庭）可以就地徵兵嚮導作戰李烈鈞向以利用土著爲前驅因棄西而趨束查北軍力量並不弱於南軍但地理不熟以至動輒失敗金谿在現今軍事上實爲形要之點乃參謀測量官等均不重視之餘江旣陷鄱樂景鎭路已中斷贛北藩籬去矣 
[許馬携手說中之皖政局]  
　　國聞通信祖安慶通信云皖政窳敗至今已極其最大原因莫非許世英播弄勾結所致當李兆珍被逐之初皖省民氣綦盛彼時如能得一公正明幹之省長政局何至敗壞至此乃許氏到皖以來事事均在表面上敷衍不從根本做起對於北京一般官僚黨徒則分設駢枝機關以爲位置彼輩只知月領乾薪安能有成績之可言所謂百廢俱舉一事無成者此也對於社會方面共嶄然露頭角者則以權利啖之如光某王某輩皆一時社會上共稱之人物乃一則畀以自治籌備處一則與以礦務監督凡光王之當徒自以光王馬首是瞻於是社會分裂矣學生會本一純潔之團體自許到皖後對於稍有能力之學生大肆勾引予津貼者有之予留學費者有之於是學生會亦破壞而不能一致矣裁兵廢督本是時下要著軍人亦無有敢反對者乃許氏則專事挑撥今日聯馬明日擁張裁兵廢督自不必更望其談起米照捐之發生許先與張文生勾結財政審查曾之組織許復與馬聯甲勾結於是新舊兩軍益成水火軍人索餉本可按照預算接濟許氏對於索餉之電一面則令財廳迅籌一面則播弄社會反對無可接濟則以公償抵押其預算之如何規定不過問也於是財政破産矣近日京訊傳來謂財政審查會赴京請願裁兵之代表李光炯余炳成等赴京之初曾在漢口卽與蕭耀南接洽請蕭爲馬聯甲疏通到河南與馮玉祥接洽力稱新軍之害故馮氏日前有責問新軍搶掠之電馬聯甲當時立卽致覆以見好馮氏近日張文生見位置不保已將引去該代表等乃乘機請北京政府明令將張之督軍撤廢暫以馬聯甲節制安徽全省軍隊冀達其許馬聯合之計畫故許氏近日大事拉攏京津則有李余等爲之奔走滬上則有無聊黨人爲之斡旋於是財廳則桐城馬振憲奪得矣蕪湖警廳則爲胡佩齋攫取矣前此皖人懷疑於許馬之聯絡者至此乃覺可信現聞有人擬在廢督裁兵會中將此黑幕揭穿并主張裁兵須新舊不分廢督須將同性質之軍職同時悉行廢去以破馬之隂謀彼輩不免受一打擊耳 
　　廢督裁兵會昨日（八日）大會所舉之委員今日（九日）下午一時各委員假省教育會開第一次委員會到者三十七人公推吳性元爲臨時主席議决事項如次（一）將本會成立情形函警廳查照（二）開會召集由文書總務兩主任因　酌定通知（三）登報徵集廢督裁兵進行方法（四）分配職員茲將各股名單錄下（一）總務股主任吳性元股員吳性元·張蔭森·吳懷民·沙相璈·徐臯浦·劉希平·周松圃·光明文（二）文書股主任洪子翊股員洪子翊·孫希文·虞伯華·李仲賓·劉光黎·李楓軒（三）經濟股主任程鳴鑾股員程鳴鑾·泰澤民（四庶務股主任）翟漢翹股員翟漢翹·汪紹由（五）交際股主任李次宋股員李次宋·王光强·劉式庵·竇谷聲·孫小初·王孟起·董少松·萬心齋·方滌新·張拱辰·胡霽澄·管曙東·湯志先·陳迺疆·徐述賢·史恕卿向弼五·史藴璞·張耀宣·雷子坤（六）宣傳股黄夢飛·吳冠斗·陳紫楓·劉乙靑·何文樓·吕鏡波·胡鑄儂·張琴嘯·徐白焦·韋鳳章·方中讓·翁醉亭·徐朗軒·陳子貞·王同榮·童漢章 
[皖南水災慘狀續聞]  
[蕪湖]  
　　縣知事余誼密刻呈省垣賑務處文云查得蕪湖保和圩與宣城永安圩實係一圩之隔周圍十六里有奇永安圩計田一千七百八十餘畝於閏五月初六上游蛟洪來勢過猛澡盆　一帶漫溢卽時潰口二十五丈至今圩内水深二丈五尺外深三丈地勢極低潰口無處取土不能堵築須俟秋收後洪潮大落方能退出計永安圩災民九十三戸男女大小四百八十八丁口保和坊災民一百九十四戸男女大小一千四百九十丁口均支蓬堤上或竟露宿去秋所收之麥與菜籽洗蕩一空定於本月十一日撥欵先辦急賑不分畛域將全圩災民一律散放暫濟目前 
[南陵]  
　　該縣知事徐傳友昨致蕪湖余知事函云查此次上游旌涇太等縣發蛟淸弋江大河山洪陡下弋江鎭柿樹壩澄淸壩新河圩壩埂衝决倒塌房屋淹斃人口無數比卽涉水前往該鎭查勘該壩衝潰　口共五處計九十餘丈最甚者街西一處兩面均有商舖忽被衝爲兩截　没　合三百五六十戸淹斃老幼男婦二三百人撈獲尸身百餘具實爲數十年來罕見奇災慘目傷心筆　　述未死災黎調查將近千人露宿風餐尤爲可憫比與該鎭商會協議挪欵酌訂辦法棺　死尸卽分别次貧極貧災民按名給票酌散急賑施粥二日暫救倒懸並嚴飭各該圩首趕起人夫勒限堵築潰口其實係力不能逮者再由公家設法補助又上游萬年合義沿河三　亦同日潰决由弋鎭派員往勘災情亦重據報萬年𡎝口五處長六十四丈四十五丈三十四丈不等堵築更難續又勘得東北鄉之熊　上下義　東西七連三連五連新建新壩上林都新興文村東塘壩萬金王家紫溪各圩壩多遭淹没災區益廣飢民愈多災民暫棲埂上及圩内高阜之處無米無薪無蓋苦不堪言非得大宗賑欵不足以資拯濟 
[宣城]  
　　該縣距蕪一百四十里有東西兩河東河水源由徽續旌寗綿亘有二百數十里西河水源由徽石旌太有三百餘里上游各縣腹背萬山每至夏間　雨兩三日山洪卽發此兩河之水至淸水河匯合洩入蕪湖大江此次之水五月二十九日　雨一日夜閏五月初一日稍止初二日起傾盆大雨三四日又加之蛟螭爲虐東河百餘里沿河廬舍漂没依山旁者亦有闔門沉灶之災佟村壩上之鮑家灘居民三十餘家被水衝淹全村盡没又西河一帶距城六十里之淸弋江鎭湯家蓬街被水衝盡上游之涇太等處傳云水高丈餘浸没樹頭屋宇蕩析淹斃人口以數千計該處撈獲屍身二餘人又西河鎭淹斃人數有三四百之多縣知事李誠聞報旋派員分别往勘知事於初七日冒雨乘舟往東北兩鄉督飭各警佐巡官董保圩長救護未破諸圩堤現今尚在金寳圩督夫防護十一日早新河莊附近又破小圩三處 
[貴池]  
　　該縣殷家匯鎭乃通省垣要道自前五月底起大雨連朝本月初四日該縣裏四保地方蚊水暴發順流直下該鎭附近之萬保圩萬成圩民生圩大隆公司等圩均被水衝破淹没人畜甚夥被災之區約近百里平地氷深七尺 
[旌德]  
　　該縣居蕪道東南隅四山環繞係徽浙之要道自淸季道光迄今數十年來尚未受大水之患忽於閏五月初三四日兩天大雨連日不息山洪暴發四鄉皆爲大水所淹近水之阡陌農莊盡成水域無論何物無不爲水溺没禾本桑蔴皆連根浮沉闔縣受災甚巨 
[歙縣]  
　　該邑地勢甚高西北河流皆由漁梁東下匯入新安江而入錢塘江故每逢入霉天氣驟雨竟日則山洪暴發半日不雨則水勢卽落後五月初二日大雨傾盆竟日不止東西北三河一時暴發而西河水勢尤盛西河名豐樂溪發原於黄山湯口洪水有萬馬飛腾之勢溪濱房屋自遠望之宛在水中各處所堆竹木猝不及防漂流河面如蓋濱河一帶田地稻禾蔴荳淹没甚夥聞黄山木頭被水衝去不下數萬金初五日復大雨水勢又漲較前高數尺而南河水勢更大休寗縣亦被殃及 
[寗國]  
　　該縣自閏五月初一日起連日大雨傾盆盡夜不止初五日大發洪水泛溢全境城廂地方祇剩城内西門正街其餘四圍均一片汪洋淹斃人畜衝倒房屋不可勝數沿城牆外南北之房屋均已一掃無遺距城五里之河瀝溪首鎭亦遍街水深五六尺貨物損失甚鉅闔邑田禾爲水衝壞者約十分之七八 
[郎溪]  
　　該縣自夏曆五月下旬連朝大雨迄無休止本月初四日山洪暴發水勢汹湧如倒埂圩楊新圩東門圩皆已衝破惟東門圩爲四十八圩之咽喉爲害尤深但見白浪滔天一望無際田禾屋舍全行淹没被災人民或攀樹杪或棲高埂痛哭流涕不可言狀 
[長洲砲戰中之粤局]  
粤省政變之後　今已二十餘日而和平解决尚難實現探諸雙方　度仍趨極端在孫派則謂張開　軍已抵梧州　軍須　兵防禦且張軍速覓地盤餓兵必勇而許崇智部現已由贛州間道回粤分兵兩路一攻韶關一取和平因聲東擊西之法以疲粤軍之力且蔣中正現已返黄埔　孫劃策足智多謀素爲孫所器重孫常謂寗願失十萬兵不願失一蔣介石於此可見孫軍之力尚不可侮在粤軍方面則謂張開儒已有代表來粤接洽磋商北伐軍已多與粤軍一致行馳李烈鈞入贛志在得贛必不　冋師且統一之局已成以兵力地勢言粤軍亦佔優　云云惟人民對於雙方均不暇論其誰是誰非將來誰勝誰負只以地方久陷於無政府狀態省城方面搶掠頻仍若再延年月更不堪設想無論如何皆欲速行解决大多數心理均屬如此而已又據士蔑西報載廣州函稱孫中山致電北京政府謂遣散北伐軍及收束粤省軍隊各問題應與之磋商陳炯明不得干預聞孫氏宣言如北洋艦隊不歸其節制及隨孫北上孫决不離　梧州傳來消息張開儒部行抵離梧數里外逗遛不進前料與粤軍將有接觸之事至今尚未發生衆意滇軍俟羊城局面明瞭後再决定應協助何方面之計劃也 
　　據粤軍消息葉舉以孫中山在黄埔倚各兵艦及長洲砲台以自固粤局無解决之日故决用武力對付昨已通電限孫於八號離粤境孫氏態度亦極堅决現在海軍各司令艦長雖多不主戰然下級軍士頗與孫表同情預料屆時必有替孫出力與粤軍激戰者大約日内必不免發生劇烈戰事另一方面消息連日紛傳長洲砲臺已有戰事發生茲據該處來信謂長洲砲臺戰事係四號夜間發生有粤軍約一營係鍾景棠所部夜半渡河暗襲長洲砲台嗣爲臺官所覺飭砲兵開砲而所發之砲方向相去甚遠砲官疑砲兵有已受運動者急將此等砲兵扣留海上陳策所轄之江防艦聞砲臺發砲知必有異急用射燈探見有向粤軍砲擊者臺上亦用機關槍抵禦粤軍迫得退回聞死傷已在百人以外現在該臺砲兵尚扣留待訊而長洲後方法面亦有緝私兵船四艘在海面巡哨戒備極嚴惟粤軍已將長洲四面包圍大有不得不休之勢又聞昨七日晨復有砲聲二響起於東北方繼又槍　百響之多聞亦係粤軍力圖收復長洲砲台之故因吳禮和力主急攻惟葉舉以迭受各方之敦勸尚不欲再次啓發遂决用迅襲法此步隊所以衝鋒而進砲臺亦祇嚴守還砲擊之而已　 
　　六日晚十時忽隆然一聲其勢甚烈事後探悉係爲匪徒抛擲炸彈於太平街司令部門口因適有某要人從外而入於是立卽成嚴幸當時行人絶跡某要人亦未受傷而兇手乃乘機逃脫矣另一消息前夕夜深時省中發見有巨砲聲似在東南方轟發居民以爲戰事發生倉皇萬狀當時大東門外北横街等處之强徒又有欲乘機刦掠嗣有巡查隊到該處嚴重監視始幸無事查省垣近日仍有刦掠舉動遇有路人穿長衣者則指爲某方偵探或口稱搜查有無軍火將其人身上搜檢所有錢銀均被搜掠以去遇勞働者則以拉伕相恐嚇迫令給以金錢始肯釋手行人於途中見有戴銅鼓帽穿黄斜衣者皆惴惴有戒心近日軍警商團聯合巡查正爲此故欲以減少搶掠之事以安人心而保軍界名譽也昨西關之三行一帶有商團十人一隊手持巡查旗幟四出巡查人心因而稍定又聞省中自軍警商團組織聯合巡查隊後自昨日起各街皆有此等巡查隊出勤佈置甚密惟一般人之談論多有謂孫軍與粤軍日内必有劇戰發生且有謂已定於九號决戰者故省中巡查隊益須嚴密防範免到時有强徒乘機擾掠之事亦可見人心驚疑之狀况矣 
　　魏邦平對於省長本有俯就之意故赴石龍謁見陳炯明及返省面孫欲竭誠調和孫氏提出條件（一）恢復公府服從總統命令乃與北誴說和（二）須陳炯明親來謝罪（三）懲辦禍首皆爲粤軍所不能容納决無調和餘地誠恐將來兩方賫　於省長之一身益　罪戾故决意　肯擔任因此省長一職現尚虛　外間雖有李炳榮任省長之說謂以李暫行護理惟初擬舉唐紹儀任省長唐未抵任以前暫請李氏代之今探悉唐已决不允任日李爲湖南籍於粤人治粤之旨亦有所顧慮故以李護理之說已被打銷矣 
[川軍事會議實現]  
　　楊森主開川事會議 
　　成都方面由川軍一軍長但懋辛領銜發出同密筱電宣布同盟將領六月十八日第八次會議之議决由同盟將領但懋辛劉成勳賴心琿鄧錫侯喻培棣何光烈余際唐陳洪範陳國棟田頌堯劉斌張冲張成孝藍世鉦等聯名通電各軍於六月杪在成都開軍事會議并請各軍將領親臨或派全權代表與會如屆時不到則認爲自行抛棄權利各軍現均遣派代表紛赴成都第一軍爲熊成章第二軍爲李宇杭第二師周焯第三師田濟衆第四師向成傑第五師蒲穴謙第六師袁嶔第七師傳國樑第八師冷寅東第九師曾述扎邊防軍蕭仕傑川邊鎭守使顔栩二十二師唐子龍二十一師馮光灝十一師李紹羲三混成旅王鑑淸四混成旅張巽中六混成旅傳翼第一師師長喻培棣現駐省中自行出席二十二師長唐廷牧除已派代表外現復自行赴省是以一月來醖釀之軍事會議已成事實惟最近七月一日重慶方面二軍軍長楊森發出東電主張改軍事會議爲川事會議冀會議範圍稍廣俾免軍閥專擅之嫌原電云川局無主擾攘旬月幸得川中袍澤多主召集軍事會議開幕有日解决可期惟當法紀絶續之交必有正始防微之慮以免貽人口實致生意外枝節竊去歲軍事會議之由來實緣於滇黔之客軍方去成渝之爭端方解大難甫平暫納庶政於軍事範圍之中以期直截了當原爲一時權宜自甫公以總節兼攝省長以來一年之内軍民兩政遂漸區分邇者法統恢復民治大昌旣非兵興之際宜以民意爲主此次會議旣以軍事名義相號召對於解决軍事當無遺議惟民政財政事事皆與軍事相關連置之不議則川事將陷於糾紛越主代庖則人民不免於疑誤前次周督辦之通電宜由各法團各紳耆法員列席庶避軍閥專擅之嫌兼收民治發展之效近日此間接各縣法團紳耆等函電紛馳略謂此次會議名曰軍事似覺自束範圍則將來議决各件未必遽如輿情不如易軍事爲川事庶名正而事易成森竊意此次召集會議關係川局前途至爲重要倘非審愼周詳恐陷川局於不可收拾之地若能號軍民爲一氣依輿論爲指　其足以解糾紛而植民治必有重大之裨益至於民意如何表現代表如何召集諸公高瞻遠曯必有詳意之商酌森忝列會務用敢竭其拳拳之愚佇候教正此電發出後聞七月三日二軍四混成旅旅長袁彬已有覆電贊同并請各軍將領一致主張 
[杭州快信]  
　　浙江軍官補習團已屆一學期今日（十二）舉行實兵指揮由一師第一二三營挑選兵士合足一營人數補習軍官共分四組齊集梅東高橋大營試驗指揮成績上午四時起至十二時止旅長郝國璽團長陳兆麟蒞塲校閱本屆暑假因課程期促並不放假 
　　安吉縣議會電省吉邑自民國紀元以來迭遭水災民生凋敝已達極點本年隂曆閏五月五日復遭洪水接連兩次坢堤冲坍殆盡田禾淹斃無餘雖有稍高禾苗亦被山水冲損當此米工昂貴國課待徵之日補種不暇納稅無力乞暫緩徵派員勘災設法賑救 
　　杭縣貧女習藝所下月准可成立開辦經費已由惲知事給發 
　　省議員金乙麟姦佔陳殿坑妻馮氏案明日杭地審廳又須續訊惟金尚希望和解 
　　丹陽人陳金才（向業廚役）昨午前白晝持刀因妬姦殺傷趙有法及其子阿毛泅水　逃經警追獲趙已傷重斃命廣濟醫院阿毛亦危在旦夕當行凶時沿途用刀亂舞如入無人之境 
[南京快信]  
　　韓紫石准十四日到寗暫庽段少滄宅 
　　地方公會總商會等五團體定本晚在地方公會設宴公餞王省長聞省議會日内亦擬設宴迎新送舊 
　　財部電兩長蘇印花稅處會辦朱文勷准暫緩裁撤 
　　財廳昨令各縣知事嚴令催驗紅白契 
　　兩淮鹽速使丁乃揚函兩長十二圩商會長吳福基等電請免予取消公堆處及工價給鹽改錢一案已併案辦理 
　　兩長昨准交通部咨復海屬旅京同鄉邵長鎔等呈請飭隴海路局將東段路線早日開工興築已飭遵照並殺轉飭知照 
　　省議會昨開大會到四十餘人不足法數今日（十二）仍繼續開大會 
地方通信 
[蘇州地方廳定期辦公]  
　　吳縣地方審檢兩廳定於本月十五日成立已誌前報茲悉吳縣公署昨奉高等廳令知地方廳准於本月十八日受理案件所有該縣之司法事務卽於十五日停止郭知事奉令後卽轉飭司法主任迅將未决各案趕速判决並飭司牘員將已結未結各案卷宗摘由列表俾便移交 
[鄉教員議請加薪]  
　　湘城鄉區立各小學教員顧鴻錢柏蔭姚成鈺等聯合該區陸巷太平橋沺涇等各小學教員定十六日下午三時假座蘇城史家巷五十二號内開會集議加薪問題以便要求當局仿照城區先例酌量增加聞該教員等昨已分函召集矣 
[鋸匠集議增資]  
　　蘇垣鋸匠業全體近以百物昂貴所入不敷所出前日在憩橋巷鋸匠業巧木公所内集議增加工資問題互相討論後咸謂該業工價每檔『兩人謂之一檔』每日工資現祗六百文核算每人每工僅得三百文此後擬請各大行每檔每日加給二百文核算每工亦僅加得百文提出意見後當時各大行討論之下祇允每擋每日加給銅元六枚因相去甚鉅遂無結果而散聞該業大小行現又定期夏曆二十日上午八時在護龍街禪興寺橋北堍鶴園繼續集議云 
[日工程師來蘇考察]  
　　日本工程師池田前日由滬搭趁快車來蘇考察工築事務抵蘇後乘車至盤門日租界二馬路日本領事署謁見駐蘇日領博松宇平旋由日領署華職員某伴同池田入城分赴各處調查工築嗣至廟堂巷暢園游覽一週卽晚寓城外某旅社聞該日人尚擬分赴各處考察云 
[景海女師範消息]  
　　天賜莊景海女師範學校今年招考定期二次第一次七月十一日上午八時起由周勗人李鳳鳴二君命題監試至下午完畢是日考生頗爲踴躍至第二次考期聞定於九月十二日舉行該校自周勗人君爲教務主任以來内容大加改良成效卓著聞下學期周君就上海尚公學校之聘教務主任一席特請省立第一師範教員李鳳鳴主持按李君在師範學校任事十餘年學識宏遠經驗豐富爲學界中不可多得之才景海女師範得此君璧畫將來進步未可限量也 
[松江誣竊吊打之請究]  
　　松屬亭林十七圖有朱照根者前日期鄰居吳和尚家因被竊耕牛時適照根受雇於漕涇夏姓種身不値吳竟憑空誣伊所竊俟其回家卽與其子大義小義擁至照根家中將照根手足捆縛高吊樑上再以磨子石壓於照根之背勒認竊牛事實詎因分量過重繩斷撲地照根卽嘔血不止吳等尚以爲未足復用擔繩再吊致照根昏暈不省幾致斃命而照根之岳母與其幼穉之妻妺則被嚇禁聲張不敢救援刻因照 
 
 

Page 11

 
 
　傷勢日　血仍不止故已赴　　　拘辦矣 
[行兇毁店之訊供]  
　　楓涇一保六　潮泥灘鄉民衞順榮等三人被人刃傷經該鄉保衞團　呈報一案已誌前報茲悉衞順榮衞少林籌傷痕已於十日下午由藍承審員當庭騐明並提已獲兇犯周大覩及七圖地保陸雲生等分别預審據稱潮泥灘爲江浙兩省松江平湖　善三縣交界之地向有衞和生者卽利用該處假茶館開賭抽頭滋利以故賭客分子異常複雜此次行兇毁店之啓衅實由於衞和生賭場内索取賭欵而起肇事首領爲周大觀與衞阿照而受傷之衞順榮衞少林戚金德等確爲勸解波累至衞泰昌南貨店之毁損物件則係無心誤毁等語故判先將周大觀衞阿照付押俟補拘兇犯到案併究云 
[加徵警捐之近訊]  
　　松商會各會董以此次警所改收錢串捐爲小洋致遭各商店反對經會董會兩次會議决定取消舖戸捐要求宣示松江市全部警費之收支並組織納捐人會監督警政曁警費出納各情迭誌前報茲温知事以事關增加人民負擔非先事疏通不爲功故於十一年後邀請商會副會長馮靜岩商事公斷處長張省三特别會董鄭子松等至署磋商解决俾捐欵得以卽日征收警費不致無着但馮君等以爲欲消滅商人反對惟有貫澈議决精神否則非若輩所能强迫就緒故均堅辭不往云 
[教育會函請解决警捐]  
　　縣警所警捐改收小洋問題迄未解决昨縣教育會正副會長張蔚丹楊繩武周鐵橋等特函温知事云松江縣商會近發兩次傳單聳動全市人民停繳房捐警捐殊深駭異惟此舉關係地方治安長此遷移釀成事變誰尸其咎竊念房警各捐當非縣商會中少數人所擔負自應徵求市民公衆意思以定從違用特縷陳函請迅予定期召集地方公民開會解决不勝待命之至 
[價緝謀夫案兇犯]  
　　蔣景橋堍衞氏謀夫一案自經縣署將衞長發屍身檢骨驗實後雖將長發之妻母妻妹迭次研訊迄未將正兇供出茲經縣警各探多方探詢據云長發係被馬夫阿大所毆斃阿大爲長發妻妹之姘夫每作幽會必從屋後越窗而入長發雖不敢言却於窗檻上滿塗糞汁以洩忿·阿大因衣服受汚遂肆兇毆現阿大民逃往浙省已由職司緝捕者飭探尾緝矣 
[亭林教育會索會所]  
　　亭林教育會以會所無着具呈縣署請以市公所爲會所並請將原設市公所内之警察分所從速讓出以便遷入縣署據呈後已令亭林自治委員查明具復以憑核辦 
[鎭江揚中設游民習藝所]  
　　揚中縣游民甚多無術謀生輒至擾害閭閻茲由該邑王董事等集資設立游民習藝所並呈請縣署立案云 
[揚州韓省長之行蹤]  
　　新任江蘇省長韓國鈞因事改於十日在海安起行十一日下午卽可抵揚此間官紳已借定馬士粟舊宅爲行轅並悉韓於臨行時復省議會一電云省議會高叔勁先生鑒奉電慚悉已奉院催今晚起行赴寗晤教在卽先此馳復韓國鈞蒸 
[變通仙鎭航線]  
　　往來鎭江仙鎭之輪班例係水線逾頭橋之誌椿卽行停駛目下江潮盛漲業已届限自應停班惟各輪船公司以營　攸關擬變通辦法繞道揚州邵伯各埠行駛祇載由鎭往仙之行路藉免妨礙其他航業一俟水小仍恢復原狀業呈經鎭關咨飭稅務司理船廳許可於十日始實行矣 
[淸江朱家集案破獲六人]  
　　淮隂朱家集前月被匪搶刦並傷駐防警備兵士莊某一人事後王振鵬隊長除懲辦不力兵士三人外連日在五市·徐溜·湯集·蔣圩等處搜捕昨過三市丁　集忽獲該案匪人丁蘭芝等六名據供出夥徒十三人刻王已依次從事遠　務淸除黨云 
[醫藥聯合會開成立會]  
　　淮隂醫藥兩界共一百五六十人昨日（十日）午後一時齊集城内縣商會開成立大會臨時主席爲醫業方秋亭君當時各人對於内務部取　醫生條例略加討論結果一致反對旋由各到會人選舉正副會長詎此時忽有四市醫生王某到會不分皂白一律否認而對於開會宗旨尤不明　於是大衆羣起攻擊一時桌椅齊翻扇柄飛舞幸有商會修屋瓦工多人從中維護否則不堪設想矣迨王出後時已四下多鐘大家遂用口頭推定正會長方秋亭副會長馮秀堂劉春泉云 
[嘉興懷新女校畢業式]  
　　王店鎭徐氏私立懷新女學校本訂暑假時舉行十週紀念茲因天時炎熱來賓來往不便現改於下學期舉行此届畢業式已於七月十日聯合該鎭各校在第一校舉行畢業者高小部徐蘭蓀戴韞玉胡心蘭三名國民部畢業一名來賓到者六七百人 
[嘉善教育行政會議]  
　　嘉善教育行政會議已於日前召集各校長曁教育界領袖在縣舉行業已閉會議决案件多起其最　要者（一）督促小學校經濟公開實行會（二）各教員加薪問題因無的欵暫從緩議現各該議决案件已分别執行矣 
[海鹽開辦平糶]  
　　海鹽米價已逾十元貧民咸起恐慌費知事爲維持民食起見特籌欵三千元舉辦平糶每石議定價格七元五角俟三千元蝕完爲止日内將召集地方人士支配米石隂曆六月初卽可開辦矣 
[湖州鄉民電請拆壩]  
　　城南菜花涇係西苕水入太湖經流之一派惟該涇水流不暢致倒注沈店港内之郭西灣年來迭遭大水該鄉受災獨重去年曾一度開濬惟將涇道築斷以致倒流益甚宣洩更難該鄉田禾首先受損現在霉雨浹旬山水泛濫該涇所築之壩若不立卽拆去則郭西　將成澤國矣爰由該鄉公民劉景珍等代電省長請迅賜令飭濬湖局立將泥壩尅日拆去以暢水流而保田禾　 
[九江湖口魚雷艇之大演習]  
　　湖口自第二艦隊司令辦公處設在石鐘山以來每年夏秋兩季均有多艘軍艦會集於此大操惟今年因奉直戰事各軍艦多北上助戰故暫行停止大操祗派各魚雷艇來此演放魚雷并特派南京海軍魚雷槍砲學校教務長兼全軍魚雷總操練官林獻炘到此指揮一切日來各雷艇輪流演習僅於數日間放雷三十餘顆此爲我國海軍魚雷艇今年之大操也 
[長沙全國道路會湖南分會進行觀]  
　　道路協會湖南分會自李漢丞劉復生等邀集各界籌組以來不遺餘力積極進行各界士女紛紛加入者日形踴躍并由發起人五十三人擔任徵求逆料將來必得良好之成績茲錄其最近議决事項如下（一）暫於下東長街湖南鐵路協會内設立本分會籌備處（二）推定首紹南爲本分會籌備處主任劉復生爲交際主任趙勳隆爲庶務兼會計狄森爲文牘暫負責任俟成立大會照章選舉董事組織董事會選定正副會長及各幹事後卽行卸責（三）發起人各擔任徵集普通會員十人如能超過定額或除定額外另徵得特别維持名譽等會員者本分會當分别贈以紀念品並將台銜刋載上海協會『道路月刋』以資宣揚（四）以七月五號爲限發起人務於限内各將所徵得會員入會願書并其應繳之會費函寄本分會籌備處以便報告協會請領證書并定期通知開成立大會（五）本分會應卽呈請省公署警察廳正式備案（六）推出代表李漢丞劉復生吳靜會同鐵路協會代表面求省長指撥公産屋字以爲會所俟備案後正式呈請指撥（七）會費暫請各發起人代收出具便條交會員隨時向籌備 
　　　正式收據及會證又該分會之　起人均　　省之軍政教育工學各界之領袖平日對於社會事業熱忱提倡贊助如黄一　　才宏仇　　家普曾繼吾賓步程高霽吳靜狄森首紹南蔣育　程一中曹奮人等云 
來函 
[松江縣商會來函]  
　　逕啓者松江縣警所强迫商家房　警捐改　小洋全市商民大譁除於六月三十日齊集縣商會議决案三條分别照行外又於七月九日開會續議定立　案四條卽日印發頃閱七月十一日貴報松江　信　刋載九日會議情形核與原議案不符者六查警所當日並不將行政會原案附送敝會而報載云云不符者一查倪質衾係商會書妃職司記錄並無提出議案三項之事而報載云云不符者二查敝會是日議案中並無房捐他縣雖未停　之語而報載云云不符者三查　會議案認齊所答　含混要求其全部公布並無如貴報所載之馬路上轎車捐等之節節枝枝不符者四查　會九日議案止有四條並無舖捐暫時停繳俟有正當解决再行通知照納等語而貴報　入此一條不符者五查是日議决組織松江市警察納捐人會係公衆意見豈止　壽芝等四人不符者六案關公衆民意應請更正並將本月九日議决案附呈『七月九日卽閏五月十五日開會議决案議决房捐原係暫認庚子賠欵嗣經改　　費實爲商民自動非關奉令而行　本省六十縣現非一律徵收本縣何得獨異此應停　者一議决商民有繳納警捐之義務卽應有監督用途之權利前經查照議决案要求警所將十二項之市收入措辦市警察是否不敷明白公布在案乃警所諱莫如深含混答復在納捐人懷疑更甚此　停繳者一一議决市中警察漢視緝案自春至夏大街竊案層見疊出未聞一破甚至被竊之家不願報告腐敗可知區員對於地方無保衞能力所長對於屬員無懲戒方法以有用之金錢養此無用之巡警於理不順於心不甘此應停繳者三議决組織松江市警察納捐人會監督本市警政及各項收支免致弊混先由到塲各會董推學起草員俟定立草章徵集各界意見後開成立大會松江縣商會啓』松江縣商會謹啓七月十一日 
[蘇州撲滅蚊蠅會來函]  
　　警啓者本會由尤遂盦先生擔任費以來卽著手進行聘請江蘇省昆蟲局吳宏吉尤其偉二君爲本會技術員經半月之調查今已實行撲滅惟茲事體大關係全城衞生决非私人機關所能勝任茲承蘇州警察廳長李桂卿先生概允協助移入警廳辦理改名爲蘇州警察廳撲滅蚊蠅會李廳長贊助衞生熱心公益并願竭力提倡從此事權統一負責有人爲蘇民造福不淺用特登報謹申謝忱並祈各界公鑑蘇州撲滅蚊蠅會謹啓 
[鹽城贖路集金會來函]  
　　上海申報館鑒鹽城贖路集金會由男女學界同人發起已於七月九日成立尅日積極進行此後關於贖路一切事宜諸盼明教鹽城贖路集金會灰 
雜評一 
[湖北之拒湯團（默）]  
　　以湯薌銘之歷史證之鄂人之羣起反對固甚正當然僅拒湯而不揭示拒湯後第二步鮮明之旗幟凡類於湯薌銘者皆在擯斥之列則人將疑爲被人利用也 
　　今日之督軍第一希望自兼省長卽不能自兼亦須以能聽指揮之人任之若旣不能自兼而又來一雜以駕馭之人當然不能放心其必欲設法以拒絶者實爲意計中事然稍顧名譽之人又不敢顯然反抗於是勾通地方人士假公民團體名義以達其目的而自不露面者往往而有故今日之鄂公民第致力於拒湯而於拒湯外不顧及繼往之人則其結果未有不爲督軍傀儡者也 
　　鄂人此舉本非出於自動也吾可無言若眞出於良心之自動則可不慮他人坐收其利而鄂事依然無補哉 
 
 

Page 12

 
 
   
 
 

Page 13

 
 
本埠新聞 
[旅滬粤人主請唐少川維粤局]  
　　上海廣肇公所昨因粤變發生後粤垣慘罹兵刦特集同鄉集議决定請唐少川出維粤局以弭兵禍决議後卽發電數通茲錄於下 
[電一]  
　　廣東香山唐家鄉唐少川先生鑒此次粤變之慘人民受禍之深亘古未見人民已在水深火熱之中非公莫拯同人集議懇公出任維持公愛國愛鄉斷不忍我粤人民同墮九淵而不援也臨電徬徨盼賜復上海廣肇公所叩文附同日徑電湯魏兩公並將致粤各公團電文附覽 
[電二]  
　　廣州委邦平湯廷光兩公鑒粤變之慘人民受苦之深公當目賭同人爲桑梓集議公請唐少川先生出任維持并乞兩公相輔進行共拯人民於水火兩公愛國受鄉必不忍袖手而聽我粤淪亡同日將此主張電粤各公團及唐少川先生事機危迫無任神馳上海廣肇公所叩文 
[電三]  
　　香港東華醫院轉各團體各報館廣州各界和平維持會轉省議會七十二行總商會九善堂院刦餘善後辦事處各報館各公團均鑒佳電悉此次粤變之慘人民受苦之深亘古未見彼擁兵者不顧大局不顧人民於兹大白無可希望敝所同人本純粹人民良心主張不爲黨系假借集衆會議公請唐少川先生出任維持粤局并請湯魏兩公實力相輔以人民爲後盾勸請中山先生離粤陳炯明縱容部下禍粤殃民粤事不能過問庶紛亂可迎刃而解至奸淫搶刦之軍隊與長官聽候國人裁判事機危迫義無反顧祈貴會一致主張共策進行無任盼禱上海廣肇公所叩文 
[電四]  
　　各埠廣東會館廣肇公所同鄉諸君鑒敝所同人因粤變事集議主張請唐少川先生出任維持粤局請湯廷光魏邦平兩公實力相輔以人民爲後盾勸請中山先生離粤陳炯明縱容部下禍粤殁民粤事不能過問事機危迫望一致主張電粤以解粤人倒懸上海廣肇公所叩文 
[孫中山準備進攻廣州之滬訊]  
　　國聞通信社云昨日本埠民黨機關部接到廣東沙面來電一件其文云孫總統率艦隊駐鵝潭陸隊已佔車歪砲臺分佈河南預攻省城彼軍勢蹙廣州指日可定云云 
[閩同鄉解决桑梓之去電]  
　　請簡薩鎭冰長閩 
　　閩長問題發生後旅滬福建同鄉會得各地同鄉反對劉冠雄函電日必數起日昨閩同鄉會開會特議决下列各電藉以調解桑梓大局 
　　（一）北京黎總統國務院鈞鑒篠電請簡薩上將鎭冰入閩辦理裁兵善後及收束民軍事宜諒蒙察納迄今兼旬未奉鈞諭如以廢督時機未至應請援蘇鄂贛等省之例先簡閩人治閩俾挽危局琬慶等對於薩氏非有私所愛特就各方面觀察實以薩氏入閩爲最宜其他受他人利用希冀省長一席者非僅無裨閩事且恐轉滋閩禍閩人誓不承認務懇俯察輿情迅賜簡派薩氏不勝迫切待命之至旅滬福建同鄉會長沈琬慶等叩文 
　　（二）北京南柳巷建陽會館朱碧齋先生轉陳弢老郭椿老曁同鄉會諸君閩籍國會議員均鑒筱電諒蒙察納廢督裁兵爲不易之義而時機尚苦未至閩省若不得賢省長主持害且益烈薩鼎老爲吾鄉所欽仰中外所推崇省長一席非此老莫屬務請懇摯勸駕以慰閩人外間風傳有一不知自愛之鄉人欲膺此席且有諂侫之徒從而附和諸公愛鄉愛國當必痛絶弗徇而旅滬同鄉亦誓死不能承認也謹聞旅滬福建同鄉會泉漳會館三山會館文 
　　（三）北京薩鼎老鑒篠電諒邀察納廢督裁兵爲不易之義而時機尚苦未至茲已援蘇鄂贛等省之例電請府院先簡省長以維現狀同人等再四思　此席非公　屬務懇俯順與情爲桑梓拯垂絶之命企望京雲不勝迫切之至（銜與前同略） 
[航業要訊各軍爭聘飛行家粤商停止辦貨]  
　　前日由法乘安得來朋號歸國之飛行家朱斌侯君抵滬以後吳佩孚盧永祥及粤當局三處紛紛敦聘但據聞其父朱志堯與盧子嘉感情最切故朱君定爲盧氏所得云 
　　邇自孫中山砲擊廣州省城之消息傳出後駐滬採辦土貨運粤之廣帮客商業已停止進貨並停止運裝港粤班輪之往來祗香港汕頭略有貨件進出若廣東　則已停頓矣 
　　昨法郵船安得來朋號赴日本埠運去棉花二千件芝蔴一千八百包 
　　大英公司之孟買班輪沙河旦號昨已進口由印載來機器花衣七千八百包現在虹口起卸十七號返孟買此間有大批絲茶運去 
　　天祥經理之乾司番那號輪從小吕宋到滬今日可以進口來貨純裝南洋白糖共計有一萬三千包 
　　東美商輪公司之搿雷蘭陵號由紐約到上海裝來大批洋釘一萬六千五百桶小白鐵一千五百箱白鐵瓦八百五十件三角鐵鋼鐵板等一千三百件保險燈二百五十箱又有日商三井洋行在美定購之紡織機器共一千箱此係擴充上海紗廠所用者現在起運中 
　　邇値夏季酷署之際本埠歐洲綫内各郵船出口旅客大爲減少不若前一二月之多因西人歸國者夏季中啓行甚少也 
　　昌興公司之亞細亞皇后號於十五號歸國而坎拿大皇后號則於是日到申故兩輪進口至吳淞均在上午九時出口往港坎則悉在午後三時許也 
　　今日又到美國兵艦芬熙號及日本巡洋艦伏見號各一艘均停泊浦江中 
　　大陸報云美國埋水雷艦哈脫號·拉·查號·費恩樞號自菲列濱開往烟台業於昨日抵滬此三艦近改爲驅逐艦現泊浦江中留滬之期未悉每輪有水手一百人美國巡弋揚子江艦隊之旗艦伊柴倍爾號將於星期四日駛入船塢修理之期約三星期云 
[閘北公團聯席會議水電廠事]  
　　决定改歸商辦··組織商辦公司籌備處 
　　閘北各公團爲水電廠改歸商辦事於昨日下午三時在慈善團開聯席會議到閘北慈善團·閘北地方自治會·救火會·浦濱公益會·中華公義會·商業公會·北市米行公會·等二十六團體代表五十餘人公推徐乾麟主席先由主席委託徐春榮報告徐報告云今日閘北水電廠尚仍初開闢時計劃現市面逐漸興隆居民日多此種計劃已不適用寳山路附近幾無水可取此種苦痛且不論倘一遇火警且將危及生命此非廠中辦理不善實緣此種官辦事業掣肘甚多省中祗知提取嬴餘廠中雖欲擴充亦無能力且電係向工部局轉買而來合同轉瞬將滿苟無預備臨時必致棘手去年沈聯芳徐乾麟等提出商辦良以由商人自辦掣肘必可稍少乃邇來謠言四起一若言之有據現本會登報請陳等蒞會陳旣不來穆亦因在鄭未能蒞會至水電廠及實業廳均有信切實表明態度次由馮廠長起立報告廠中情形并云同意於商辦之議至勾結之說深望公衆能加澈查次沈聯芳報告去年提出商辦案情形末謂地方上痛苦已深惟有積極籌備商辦省中准否可　勿論次主席謂根本辦法惟有改歸商辦請願省議會要求提出大會通過現在先宜組織籌備處當付表决全體通過次討論辦法結果（一）定名爲商辦閘北地方水電廠籌備處（二）設籌備處於閘北地方自治會（三）籌備員以團體爲單位每團體公舉二人（四）臨時籌備員推定沈聯芳陸伯鴻徐乾麟等九人並定下星期三仍在該處開會討論末山馮廠長報告臨時救濟辦法擬暫向工部局轉租用水五時散會 
[王芝祥奉命南下]  
　　王上將芝祥於前日由京南下轉車至寗參謁齊王兩旻密談至三小時之久始興辭而出王氏卽於昨日由寗來滬換乘滬杭夜班快車赴杭聞王氏此次南下奉有政府命令與蘇浙當道有所接洽云 
[韓國鈞今日赴寗]  
　　新任江蘇省長韓國鈞定於今日（十三日）由鎭江乘車赴寧履新滬寧路局已派花車至鎭江車站迎迓 
[食米採辦處售米之預備]  
　　函請稅務所免稅 
　　上海食米採辦處擬在上海縣商會卽該事務所内設立售米處以便工商各界就近購糴已紀前報茲聞此項米石純係維持米市接濟民食之性質所有捐稅盡在豁免之例現該處急於開辦平售昨特函報上海稅務公所兪所長請爲援案豁免稅釐卽便將米石起運到會實行開售云 
[糧食維持會明日茶話會]  
　　聯合通信社云糧食維持會鑒於米價飛漲已分電新舊江蘇省長何護軍使迅施救濟茲定明日（十四）假座浙江路杏花春酒樓開緊急茶話大會該酒樓主唐杏卿認備茶點因恐屆時人多擁擠並函請捕房派員旁聽茲將通告錄下敬啓者謹訂本月十四日卽隂曆閏五月二十日星期五下午一時特假座浙江路老垃圾橋南杏花春酒樓開緊急茶話大會恭請本埠報學商界及各界大團體與熱心居民素抱偉論者推派代表　時駕臨會所共圖補救敝會向章不收會費及捐欵所議事項分條預告（一）平價定額（二）平糶米色（三）積穀成法（四）積米倉棧（五）採運糧食（六）麵粉代米以上六端聊舉大略務求明達諸公不吝雅教集思廣益曷勝慶幸專人分送恐有遺漏刋報通告恕　另啓除致福州路老閘兩捕房派員旁聽外區區愚悃諒邀郵鑒貽德里淞滬糧食維持會事務所謹啓 
[昨日又有食米運杭]  
　　滬杭甬鐵路日暉港車站昨日（十二）裝食米五車計一千四百五十石於下午十時○五分掛由滬開杭之一百二十號夜貨車開出仍運至拱宸站卸車聞係均益轉運公司代運云 
[美國棉田之統計]  
　　本埠美商務參贊署接華盛頓内外商務局電告商部統計美國今年棉田共三四·○○○·○○○英畝比去年增多百分之十一照目下情形將來收成可得尋常收數百分之七十一當有一一·○○○·○○○包 
[匯豐銀行將發股息每股三鎊]  
　　字林報云本埠滙豐銀行接總行電告本届股息議定每股三鎊須扣去所得稅將於下月八日開始發給 
[銀行會催付特種庫劵本金電]  
　　致財政部電財政部總次長鈞鑒一四特種庫劵上月未付本金券價日跌市面恐慌應請飭知稽核所查照原定辦法按月扣撥基金交由兩行照付以維市面而固信用否則各項庫劵旣已等於廢紙猶幸此項特券有稽核所關係尚可維持國信若再失信嗣後政府遇有急難更何所恃以資挹注敝會樞紐金融因上月劵本停付凡執有該劵人驚惶失措不可終日除電稽核總所請其切實負責外特此電陳伏希鑒察並盼電復上海銀行公會文 
　　致鹽務稽核總所電北京鹽務稽核所史會辦鑒一千四百萬特種庫券發行之始曾由貴所甘會辦致函中交聲明在每月財部應得鹽餘内扣撥其辦法與從前三次特種庫劵·曁上海造幣廠庫劵無異故能堅人信用流通市面乃上月庫劵本金迄未付道路傳聞謂貴所未能按照原定辦法扣撥基金人心異常恐慌蓋該劵以萬元爲本位人民何能受此鉅大損失况輾轉抵押爲數甚鉅設或停本糾葛必多貴所信用昭著中久一旦失信恢復極難敝會爲金融樞紐目覩劵本停付以後市面搖動劵價低落凡此損失誰負其責毖後懲前擬請貴會辦查照原定辦法力負責任將該項庫劵每月應撥基金無論如何必須照撥並將以前財部挪用基金如數補足俾緊信用而維大局並盼電復上海銀行公會文 
[錢業會港粤滙票問題之通告]  
　　昨日錢業公會爲港粤匯票事發通告云逕啓者同業存德等莊被　粤不付批見匯票一案經同業公議將該兩家滙票暫停交易嗣香港各號將應解票欵如數解訖當經本公會通告同業將香港各票仍舊通行在案茲據存德莊來會聲稱所有廣東省城各號未付批見滙票現已悉數照付淸楚各該號同能顧全信用請通告同業等語查同業暫停付該兩帮滙票交易欲該兩帮有所覺悟現在廣東省城各號已將應解票欵掃數解淸應將該帮匯票照舊買賣以資流通除通告同業外卽請查照爲荷云云 
[友華銀行滙市報告]  
　　昨日友華銀行匯市報告云十一日倫敦大條銀價近遠期俱未動紐約銀價縮至七角零六二五倫敦紐約間滙價爲四元四角三分七五今日此間各國匯價開盤時初照昨日未動後　　况鬆動變更兩次最後定價英鎊電滙三先令五便士半美金七十六元五角日金六十二兩五錢上午英鎊成交頗多其價卽期至八月份三先令六便士美金成交價在七十七元五角至七十七元六角二分半之間銀行購進胃口甚佳投機者初存觀望至是亦從事購進於是市况大鬆至收盤時英鎊售開價已不能超過三先令五便士六二五美金售開價七十七元滙票稍有售出佛郎滙票需要甚殷至收盤時或能以九百九十枚成交倫敦市况堅定交易淸淡紐約市况呆滯未有成交 
[上海商業市况彙錄]  
　　金融 
　　洋釐昨日早市釐價頗平因銀行家雖有進者但其他各銀行舊出者亦不少故開盤價七錢一分六釐與上日收市相仿午後中國銀行收進十餘萬元因此釐價略高至七錢一分六釐一二五較之早市略高一二五云 
銀拆早市高至二錢各銀行收欵五六十萬兩午後回小四分爲一錢六分因稍有出口欵收進之故所以比上日收盤鬆去二分云 
　　昨日我國絲經對於英美等洋商購辦者又有値銀十六萬八千四百七十五兩以故華商方面銀根頗鬆午後銀拆小至一錢六分至於出口銀洋仍稀只有中國銀行裝赴江西去洋五萬元交通銀行亦裝杭州去洋五萬元進口銀寥寥云 
　　大條銀除連日麥加利等銀行熔化寳銀外昨日該行又有三百零七條又華義二百五十八條囑泰亨源昌記銀爐烊寳紋 
　　昨日麥加利又有進倉銀二十萬兩又滙豐亦進倉二十萬兩又進食洋十五萬元東方進倉銀二十萬兩花旗進倉洋二萬元華比進倉銀十萬兩中國進倉銀十萬兩又出倉洋十五萬元各錢莊少存銀十萬兩又洋十萬元交通出倉洋五萬元懋業出倉銀三萬兩又出倉洋六萬元大通進倉銀十萬兩華義進倉銀十萬兩是日各銀行連進倉銀共存三千五百六十萬兩較前日多八十七萬兩洋共存三千五百九十四萬元比前少存九萬元大條銀除烊寳紋五百六十五條尚存一千八百六十條 
[國内滙兌]  
　　昨日（十二日）京津來電銀洋兩滙各無變動北京公砝仍爲一千零四十一兩銀元爲一千零二元半天津行化爲一千零四十九兩銀元爲一千零一元半淸南濟平縮一兩二錢五分爲一千零二十一兩二錢五分銀元仍與申洋相同靑島膠足低一兩五錢七分爲一千零七十兩銀元跌一元爲一千零四元漢口洋例不動仍爲一千零二十六兩銀元漲一元爲一千零九元半九江南昌銀元各高一元爲一千零八元半蕪湖遞加五角爲一千零六元半安慶銀元亦高半元爲一千零七元重慶銀匯縮二兩五錢爲一千零二兩五錢洋匯跌二元半爲一千零五元成都銀匯低七兩五錢爲一千零二十兩洋匯亦降七元半爲一千零二十元其餘各匯均無漲落計烟台洋匯仍爲一千零八元銀滙爲一千零四十二兩七錢五分宜昌宜平爲一千零二十八兩銀元爲一千零二十元蚌埠一千零六元徐州一千零五元半南京蘇州鎭江揚州無錫常州常熟等均爲一千零一元半宜興南通銀元各一千零二元温州一千零五元杭州寗波嘉興湖州紹興餘姚等銀元仍爲一千零三元淸江海門各一千零四元蘭谿一千零四元福州一千零十元厦門一千零八元萬縣九七平銀仍爲一千零十五兩銀元爲一千零十七元半仍與前日行市相同云 
[外幣]  
　　昨（十二日）外幣市面略有轉機中外各商零星交易頗不岑寂而交易尤以老頭票爲最旺錢業做開各票行情除各種羅卜票及馬克港元英金票價無漲落外餘均同呈漲風法郎漲二釐買價爲一角四分七坡元高半分買八角九分老頭票遞加五釐買八角五分釐價高一分爲八角六分花旗票增一分半買一元七角七分半荷蘭票高五釐買價六角四分半羅卜千元新票仍買三兩二百五十元票買九錢五百元票買九兩七錢五分五元至二十五元票買八兩馬克買三釐七五港票買一元零二分半各與前日行情相同云 
[棉紗]  
　　昨日棉紗市面現貨平平標凖紗近遠期稍好二三錢緣川帮弗動之後各廠皆停紡二十支紗且十六支銷數淸淡存紗更多於是某某等廠已改紡十支十二支大包爲活絡蓋十四支現小包因目今農家正値田忙土布完全停織由此推測中外各紗廠之停夜工問題恐在旬日之内一律實行也 
[絲繭]  
　　昨日本埠廠經交易頗不寂寞市面頓見緊俏有美信洋行買進雙刀牌頂頭兩號十三至廿二條紋廠經三十擔價每擔銀一千二百六十兩又買進天成牌頂頭兩號十三至廿二條紋廠經二十擔價每擔銀一千二百四十兩又買進戰勝牌頂頭號十三至廿二條紋三十擔價每擔銀一千二百四十兩又愼餘洋行買進天成牌湖北黄廠經十擔價每擔銀一千一百八十兩又怡和洋行買進龍鳳脾用廠經二十擔價每擔銀一千二百十兩又律篤洋行買進公記媽司大經十擔價每擔銀九百零五兩又開和洋行買進公記媽司大經十擔價每擔銀九百兩又筆篤洋行買進金牛牌頭二三號大細條大經十五擔價每擔扯盤銀九百七十五兩共售開各牌號廠經一百四十五擔計値銀十六萬八千四百七十五兩云云 
　　本埠天源等廠前赴常州宜興等處採辦夏繭於前昨一律停秤來申據云今年四鄉産額頗旺該處一帶共收乾繭數一萬有零各路廠商收進乾繭八千餘擔其次均係就地餘繭戸收進鮮繭扯價每擔五十二三元昨頭批乾繭亦到廠試繅折頭尚優乾繭六百四十斤爲廠經一擔此次夏繭成本雖大預算現市絲價尚有盈利可得也 
[呌莊]  
　　昨係星期三値怡和洋行拍賣羽綾·嗶嘰·彩呢·泰西緞·羽綢·寗綢·尺六元絨·毛布·原布·市布·漂布等疋頭之期共排列一百十九件計五千四百零九疋未呌者四十件計一千七百十七疋拍妥七十九件計三千六百九十二疋較上届多拍三件計一百十七疋各客帮去路漸漸活動惟市價仍平勢云 
[車糖]  
　　昨日車糖市面更緊因得荷蘭地頭來電荷白前後共漲十七盾且東匯結價須六錢一分半故現貨東三半劃七兩四錢出戸頗稀七月份劃七兩六錢半亦倘怡和昨開現貨獨擋福字牌六千包價七兩二錢隨手派通古巴赤沙糖號家頂疲開過五兩五錢現須六兩肯開云 
[顔料]  
　　近日顔料市况因客路添辦稍旺略形起色惟市價終無冋高之望前日津帮某號裝去六兩大刁蓮五箱每箱價銀一百十五兩又六兩和合硃三箱每箱價銀七十兩又江西帮裝去六兩雙鷄硃兩箱價七十五兩其餘如杭甬兩埠亦有零星蓮靛等貨購去川帮靠白交易甚暢（待時裝船）又漢帮硫化元添辦不少昨日聞有某日本行家得該國工廠家之委託搜辦德産顔料多種經轉託某華商顔料字號在市上購買已有幾種辦就惟大半數市上無現貨蓋戰後花色尚未到齊也靛靑銷路近來亦見暢旺謙愛老牌固屬不惡卽百司鷄牌亦常有大批出口日前包銷該牌靛靑之某號接閩省來電囑卽裝二百桶業經照數裝出矣飛馬牌銷去亦不少現下存貨不過千數百桶餘如金錢牌鐘牌等貨本外埠亦均有活動之勢云 
[桐油]  
　　支白桐油因洋莊復又動辦昨日接漢口來電謂價已提升至十二兩八錢市面甚爲堅固等云似此則合上海本支須售十四兩二錢矣洪江桐油鎭江呌價十六兩四錢尚缺現貨而申地副洪已售十六兩二錢觀天時晴朗内地走銷定能活動所以洪江市面勢必逐步提升云 
[苧蔴]  
　　明昨兩日由太古公司之盛京輪船運到九江蔴一千七百六十件又黄浦輪運來三千四百零四件聞都係本街同業所辦但因身骨潮濕内中身桿長足色光白糯之貨百無一二故不合内地消路昨市高貨標頭已提高至二十五兩中關貨不過二十四兩五錢云 
 
 

Page 14

 
 
   
 
 

Page 15

 
 
本埠新聞二 
[議員代表由京來滬]  
　　國聞通信社云在京國會議員一百零四人曾於魚日通電贊成法統維持會並公推王福緣爲代表來滬接洽現該代表王福緣已於前日（十一日）下午十二時由京南下到滬暫寓吉祥街泰安棧云 
[國會議員梁昌誥北上]  
　　衆議院議員梁昌誥於昨日（十三日）乘滬寧路快車赴寧轉車北上 
[北京對於粤議員之酬勳辦法]  
　　聯合通信社云旅滬議員褚輔成昨接吳景濂來電云褚慧僧兄并轉在粤新補同人公鑒頃接顔總理張内長函稱前承台囑赴粤新補議員請政府優予位置以酬護法前勛一節現經國務會議議决自八月份起由公府派充顧問每月給薪四百元已遞補者卽行停止希轉知前途等語特聞景濂眞 
[慶祝法國民主紀念]  
　　今晚先先提燈會 
　　明日（十四）爲法國改立民主節法租界預備提燈慶祝等情已誌本報現由法公董局飭匠在法總領事署及大自鳴鐘捕房前紥成松柏大牌樓各一座顧家宅公園路口竪有紀念塔二座上均紥有五色電燈黄浦灘法大馬路霞飛路等處沿途竪立木杆上懸國旗並燃各色紙燈定於今晚舉行提燈會各捕房中西越各辦事人員均雇巧匠紥有花卉飛禽走獸台擱等燈彩以備屆時燃點以誌慶祝 
　　許交涉員擬於明日上午十一時率同陳科長楊秘書等詣法總領事署致賀 
　　法租界商業聯合會於上星期日議定除該會附設之日夜義務學校全體學生加入提燈會外一面致本租界内各商舖函云逕啓者本月十四日（卽閏五月二十日）爲法國共和紀念日於十三日晚提燈慶祝爲特通告各商號届期除懸旗慶祝外務請十三號（十九日）推派代表准下午七句鐘到會簽名共同出發加入提燈大會以襄盛舉而敦睦誼 
[留美同學會歡送淸華學生會]  
　　第一批學生於本月（七月）十六日赴美 
　　第二批於八月十三日首途 
　　昨午後五時留美同學會在南京路會所開會歡送本屆赴美之第一批淸華學校學生淸華學生到會者二十九人其姓名如次沈有乾吳澤霖聞多趙連芳陳長陳念宗陳崇武錢宗堡費培傑何浩若霍啓芳許復七黄卓繁高鏡瑩顧德銘廖芸臯羅隆基孟憲民薩本棟沈仁培沈宗濂時昭涵時昭澤孫超烜孫增慶鄒維渭董大酉王昌林王朝梅留美同學會員到會者如過養默陸達權·李孟博·夏天長君等二十餘人由會長朱成章君主席致歡送詞書記李耀邦君演說兩君之語意均表示歡送淸華學生希望赴美以後不但努力求學並爲祖國盡力敦睦友邦情誼等事詞均懇切乃由淸華學生領袖沈有乾君致答詞表示感謝歡送及臨别贈言之意願共永憶所言卽作進行良導並希望游美已歸之諸先進在此本屆諸人留美時卽多造福民國將來諸人游美亦歸將益便於竭力合作也語其謙和委婉詞畢同進食品談叙移時乃散 
　　上述之第一批淸華學生二十九人將於本月（七月）十六日乘提督公司麥金雷號放洋第二批學生人數較多於八月十三日乘南京號赴美淸華校之護送員徐志誠君卽將屆時同行第一批則已公舉沈有乾君爲主席錢宗堡君爲書記吳澤霖君爲幹事以便沿途照料一切也 
[上海紐約航業之日衰]  
　　中美航業内之紐約上海班自去冬解散水脚公會後來往商輪日益增多表面上該路航務似頗發達然進出口輸運營業上則適得其反由美來由申貨旣不能隨輪漸增而上海赴美之出口貨幾完全停頓故近來由紐約到滬之船於回航時什八九放空船而去因此經營斯路營業者今年無不虧折昨據天祥洋行云該行現在由紐約開至中國之船每一商輪繞航中美一次歷時經九個月之久縱使進出口略有貨物裝載每次核計除去應收水脚價外至少須虧本二千五百金鎊約合華洋二萬元該行由去年至今計所派出之船舶幾無一次不受此數之損失是以現時寗可減少輪數以减輕搶負而其虧本之原因則在水脚之大减貨物之缺乏也美國航務部共有商輪一千餘艘上海紐約線内之營業現爲提督公司經理自中美航業失敗以來該部所蒙之損失甚巨計去歲一年内其全部航輪營業除收入以外其不足支出之欵達三○○·○○○·○○○元之巨故今年有將添造各船决定出售之舉至於其虧本原因由於船員限定白種人充任薪資較各國船員爲巨値此海軍事業一蹶不振之際遂有此巨大損失其中尤以中美路内所蝕者爲占多數云今將航行紐約上海間商輪公司附錄如下東美公司·砲台輪公司·倫卡曉公司·那德輪公司·大洋輪公司（以上爲天祥經理）太子公司·新其昌洋行·藍烟囱公司·日郵社·大阪公司·大來洋行·太平洋郵船公司（巴勒公司提督經理）美滿公司·愛爾曼公司（怡和經理） 
[華僑購買印輪之兩說]  
　　一說開闢南洋郵路一說分部拆售 
　　本埠大英公司經理孟買上海綫内之英印公司郵船狄爾淮拉號與鄧尼拉號均爲五千四百噸之載客輪船上月内英印公司因新造輪船日加故將此二輪出售旋又有上海喀爾喀特班内之亞鴨家號亦欲出售當時頗傳由大英公司收買直至昨日出售輪狄爾淮拉號抵申始據英公司云此數輪並非由其購買係另有一中國之南洋僑商所購得者其輪價與受主之姓名尚未宣布蓋因未議妥之故至華僑購輪之原因厥有兩說（甲）香港厦汕各埠之華人僑居南洋各羣島者至多平日往來均乘外國商輪向無華商自辦之輪今該僑商决心挽回外溢之利權故創辦此南洋及印度班郵船之舉一方面走南洋印屬一方則直航香港上海先購入此數輪開行搭客班故上海香港兩處已有議設經理及分公司之計劃今一經與大英公司議妥此輪船價並執管之後便卽實行開班云（乙）大戰停後船舶之噸價廉短至於極點今英印公司以新輪多而更願廉價脫售故該僑商擬將購入之船拆開分别機器·鋼板·汽管等材料零售之定能獲得厚利云云兩說未知孰是 
[浚浦局在民地内建築之函查]  
　　吳淞商埠局近致交涉公署函略謂案據海外航業公司·企業公司等呈稱查公司等在淞埠淡家浜衣周塘一帶承領官地早經部准給照納稅升科並已集資組織公司遵照鈞部頒行招商承領碼頭章程就自有地段建設輪埠前日派員到地測勘繪圖計劃進行據報有浚浦局工人在公司等所有地内割草打樁建築草房似有興作深爲駭異公司等遵國家法令取得地權並集數百十萬巨資經營實業乃該浚浦局目無地主意存侵奪應請鈞局嚴行禁阻並將打樁木草房限期撤去所割柴草照賠損失以保主權而維實業否則公司等地權所在惟有將所立標桿樁木代爲鋸拔合并陳明等情據此除批據呈浚浦局在該公司地内擅自興築自應禁阻候分行江蘇特派交涉員·寳山縣知事·查明辦理外並仰各該公司將管業地段按照執業證據所列四址樹立界石以淸界限而杜糾葛此批揭示外相應函請貴交涉員查明核辦仍望見覆云云 
[工部局報告摘要]  
[規定改築道路之次序]  
　　六月九日上海製造電氣公司副總經理赫白特氏復爲擴張有軌無軌電車事函致工部局總辦略謂茲抄呈關於敝公司擴張有軌無軌電車事之倫敦來電一則敬希鑒核至於海彌爾登建議附件乙中所云之改築道路進行次序倘能早日示復尤所感禱工部局於七月十日覆函該公司規定改築道路之次序如下（一）北京路自河南路至四川路一段本年七月底完工（二）福州路自西藏路至江西路一段本年九月底完工（三）四川路自北京路至北蘇州路一段本年七月底完工（四）江西路自愛多亞路至北京路一段本年七月底完工（五）西藏路自北京路至蘇州路一段本年九月底完工（六）西藏路自愛多亞路至福州路一叚本年十月底完工（七）麥根路自新閘路至戈登路一段本年十月底完工（八）吳淞路漢璧禮路新記浜路東有恒路及兆豐路等自北蘇州路至岳州路爲止本年十一月底完工（九）新記浜路及唐山路自　璧禮路至茂海路明年四月底完工（十）愛文義路自西藏路至卡德路一段明年五月底完工又自十二月至三月天氣沍寒不宜鋪設水泥工程應卽中止 
[五月份之火警報告]  
　　救火處報告五月份火警共報二十九起内二十三起確係失火計租界内二十一起界外二起餘係誤報及踪跡不明者内有一起實係房屋坍倒而誤報房屋全毁四所受損十三所租界内財産損失七千一百二十兩救火時間共耗一百五十五小時 
[公共捕房又破獲大宗烟土]  
　　文滙報云今晨總巡捕房復破獲大宗烟土是項毒物據稱係運往滬寗車站爲站崗於法租界附近之巡捕所發見約在晨問八時左右該捕見一小車運皮篋四只行過時微聞烟土氣味卽將其帶入總巡捕房啓視皮篋果藏有烟土詰詢來由供稱係兩西人雇其車送火車站者遂將該車夫帶往車站當認出雇車西人一名此案究竟現在捕房偵查中 
[公濟醫院中俄人美人之傷狀]  
　　文滙報云公濟醫院中之薩杜尼庫夫氏（槍斃俄婦之兇手）及克萊敦氏（在南京路自盡之美人）據本報付印時所得消息傷勢仍如原狀 
[内河小輪水退開班]  
　　滬杭路照常出售聯票 
　　嘉興小輪開往湖州南潯菱湖雙林烏鎭等處内河往返班輪前因霉雨日多内地各處發水頗高各屬鄉民羣起阻止行駛已誌本報茲悉連日天晴内河各處水勢已退上列各班輪已於昨日起照常開班故滬杭甬鐵路所售車船聯票亦於昨日起照常發售矣 
　　滬杭路莫干山至山橋埠之汽油船前因天雨河中水漲暫停開駛已有十日茲據該段稽查報告河中水退汽油船可能通行故路局定於今日（十三日）起莫干山之聯票照常出售 
[仰光華僑胡文虎昨晚宴客紀]  
　　胡君將於今日離滬回南 
　　仰光華僑胡文虎君對於國貨甚能提倡月前來滬參觀各處並定購國貨多種運往仰光伊所自辦之天來國貨公司今日（十三日）胡君卽將離滬回仰光特於昨晚七時在大東酒樓預備盛宴邀請中華全國工商協會與報界人士暢叙到者約五十人由華僑聯合會胡道南君等相助招待宴至十時許乃散 
[上寳農場擬擴充股本]  
　　寳山鄉大塲鄉之上寳農塲係姚子讓潘宏成顧斌三君所發起開辦昨晚在雅叙園宴請報界人士到者十餘人潘君先述請宴之意卽由顧君發言云近專畜牧業中之最易獲利者首推牧羊泰西各國早已辦有成效我國古時因牧羊而致大富者以越之范蠡及漢之卜式爲最顯普仝人等二三知己先行集資八千元在寳山縣大塲鄉創立牧羊塲定名上寳農塲業已辦有成效所有羊棚田畝均在建築推擴中現擬加集資本洋二萬二千元合前共爲三萬元分作三十股每股洋一千元議牧山羊五千頭預計至少歲入達二萬元以上且本塲地址附近上海非但水陸運輸便利而又居嗜食山羊繁盛區域之中心點將來獲利之厚可操左券更兼種黄金樹萬株使成一種放牧林塲尤爲我國所創見邦人君子有志提倡實業而欲詳細情形者請向敝塲函索宣言書等可也宴至九時許乃散 
[全省中醫聯合會成立會預紀]  
　　江蘇全省中醫聯合會爲本外埠二十餘醫團所組織前月集滬開會定於夏曆本月二十日開成立大會於昨日（十八日）假西門城内石皮弄中醫專校開談話會到者有南京常州東臺及本埠醫團代表十餘人將於今日（十九日）午後一時至四時再行開會以便通過章程及進行辦法函電報到者已有無錫鎭江松江太倉揚州常熟等處云 
[南方要人請緝捲逃少婦]  
　　文匯報云有某華官聞係南方重要人物投報捕房稱渠因南方政變决計移設機關於上海租界中在香港携一少婦同來抵滬後寓南京路某大旅館中某日因事出外留該婦於室内及歸則該婦已携一小皮　遁去據稱篋内藏有現洋九百元該婦會告以伊姊寓滬浙江路某號及按址往尋伊姊亦早已他徙 
[羅店西鄉之刦案]  
　　寳山縣羅店　之　　係嘉定縣境該處施相公廟後面居戸錢銘丹家係與弟乃靑　居舊曆本月十五日夜半時突有盜匪四十餘人撞門入内各持手槍刀棍闖入臥室任意搶刦翻箱　　刦去現洋二千元　元數十手衣服珠飾物件盡刦一空當搜搶時盜匪携有蔴袋二三十　將物儲置扛挑出外有隣村王某是夜睡起出外牽牛至田車水遇見大帮盜匪致被喝阻不得自由行動禁勿聲張聞各盜聲音均客籍皆戴有白帽又臨行放槍携贓向南前往上海待天明後有鄉人行經滬太長途汽車路之店家橋廟北一帶　各盜在途分贓見沿路遺包洋銅紙甚多現事主已報縣請緝　 
[各學校消息彙紀]  
[西區小學]  
　　昨日西門林蔭路西區小學舉行第七屆畢業式先由校長鄭初年報告繼由校董許蘇民先生給憑致調辭嗣由王立才顧平之郭步陶錢文津嚴柏良諸君相繼演說畢業生致答詞唱放假歌散會已一時矣茲將畢業生姓名列下『高等科二十六人』王平洋顧之本丁光一　慶華戴迎瑞徐裕貴姚肇强龍滋培汪斗生沈維善陳德麟顧兆松朱孝容汪企三高維崧張　高董師亮陶國釗周振采唐　瀋林作銳陳正壽魏汝霖邱仁達吳迎春黄渭漁『初等科三十二人』王培基沈修榮唐聲杰楊立仁吕寳文張恒富沈肇康湯恩照史久禾杜貞一翁榮生王裕虒周國杰高植羣唐醒初殷以嘉章正斌陳根發施紹英唐　謀徐孫寳柴本淸宋惠卿孟价人孫慶堯陸承宗殷以聯錢瑞　會啓洪胡濟楚謝祖培朱友生午後二時歷届畢業生在母校開榏友會歡迎新會員並討論一切進行事宜欣聚至五時餘始散 
[競雄女學]  
　　白克路競雄女學開辦已逾十載本學期又添設初級中學成績均可觀業於昨日行休業式當由校長徐寄塵君致調詞聞該校設補習科六星期自舊曆六月初一日始至七月十二日爲止云 
[共和女學]  
　　海寗路西熱河路上海共和女校於昨日行暑假休業禮兼補行第八屆高初畢業式計畢業者祝蔭桐邵靜玉浦月娥韓素娥劉秀珍陣恕嚴王如貞七人聞訂於古曆七月十四日開學云 
[開智學校]  
　　新　新康里開智學校於七月十日舉行暑假休業式首由校長許劍亞致訓詞次由教員陳息民許上鑫等報告各級成績末由校董孫鏡湖翁琯相繼演說旋給奬給憑計畢業生張文鳳等十二名又聞該校於暑假期内設補習科兼收校外生學費概不收取時間上午八時至十一時科目國英算及談話云 
[覺民學校]  
　　東塘山路底覺氏學校學生頗爲發達現該校主任侯春暉君主張不放暑假已得各教員同意准在暑期之内每晨六時開課至十二時散學藉免荒廢云 
[北城商聯會日夜校]  
　　老北門内北城商業聯合會日夜校於十二日上午九時擊行夜校英文專修科第一屆畢業式日校國民科第二届畢業式曁暑假休業式計英文科畢業三人國民科畢業十三人當塲由會長給證書由校長給奬並報告本學期内經過情形該校附設之暑期補習科定於閏五月二十四日開課專授英文國文算學三種主要學科報名者甚多 
[虹口六路商聯會夜校]  
　　虹口六路商界聯合會義務夜學於本月八號舉行暑假休業禮由陳宗連君主席余天明君演講朱保羅君致訓辭李笑春君報告下學期規略丁義全君分給奬品並訂下學期於隂曆七月二十日開學旋卽鳴鈴散會 
[賽燈藝術會消息]  
　　法租界凡爾登花園之賽燈藝術會已於七月十日開幕塲内佈置新頴連日購劵往遊者甚衆凡爾登花園舊址正門本在花園之東南現爲利便遊客停車起見將正門移向園東園南爲劇場園北爲菜室園西爲商塲茶室則在園之西北中間設亭八其一爲南洋烟公司以巨資購去亭之四週環以瓷質鼓凳及小桌影戲熖火俱在此處映演塲内游藝種類甚多而以俄舞燈會及魔術等爲最有精采現該會又於園之北部菜室之西另設跳舞揚供男女來賓跳舞之用業已裝飾欄杆着手預備云 
[衞生會防疫之設施]  
　　中國衞生會以近日時疫漸滋特派幹事劉君赴各醫院調查疫勢　並與警察廳及各醫士商防禦方法一面函邀少年宣講團救國十人團聯合會三育大學等團體共同組織防疫演講團以資預防並與滅除蚊蠅會劃定西門一帶爲滅蠅試騐區厲行撲滅疫源云 
[保護學商公會施診給華之布告]  
　　上海學商公會每於夏秋之際添辦施診給藥本年已於舊曆五月初一日開辦日來赴會就診及索藥者頗形擁擠該會特具呈淞滬警察廳請爲給示保護業奉核准錄布告如下爲給示保護事案據上海學商公會會長沈維燿朱壽延陸福基等呈稱竊爲夏秋之際疫癘流行貧病堪憐亟須拯救會同學商公會同人開辦夏秋施醫事務已歴二載敦請中西醫師分科診治每遇貧病之人兼行給樂俾病者賴以速痊使疫癘因而稍戢用是印分診劵散給貧民憑劵就醫分文不費並備各種救　暑藥隨時任人索用本年自舊曆五月初一日開辦以來就診者日益多索藥者踵相接因恐人多龐雜有一般無知頑民藉端滋擾妨碍安寗爲敢呈請俯准給示保護等情據此除批示外爲此示仰諸色人等一體知悉該會設醫施診並分送暑藥當爲救濟貧病起兄車屬善　倘有無知之徒藉端滋擾一經察覺或　告後定當拘究不貸 
[紅會時疫醫院增聘職員]  
　　滬地近日黨亂症蔓延較劇以華界爲最盛公共租界衞生處爲愼防界内發生疫症起見每日特派西員調查患者住址從事消毒紅十字會時疫醫院醫生除原有寳得方黄子靜徐兆蓉外並增延王培及海軍養肺所長黄戒擔任診務今年並請仁濟醫院學業生方菊影爲管理護視病人主任患者赴院診治得起死回生者甚衆惟曾經挑痧者則設法頗難云 
[新委之吳淞稅所長]  
　　吳淞稅務所長近由財政廳委派汪嘉棠充任聞不日卽須蒞任云 
[開會追悼陣亡粤軍參謀長]  
　　國聞通信社云粤軍第一路司令參謀長張惟聖於月前北伐軍入贛時在贛州前敵督戰陣亡現旅滬贛人决定於今日下午在成都路白克路口四百二十五號内開追悼會云 
[内地水公司新機裝竣]  
　　商辦内地自來水公司前以用戸日增出水旣巨經總理姚慕蓮將各處水管放大復在外洋訂購大號出水新機並添築沙濾淸水池俾得加增水量以便用戸茲聞所定機器均已陸續運到裝置完備沙濾池及水塔等亦已工竣昨已開始較騐兩三天後卽將新機實行開用以後水量可以充足無誤云 
[包探勤愼之奬勵]  
　　法總巡捕房西探長戴薩克查得華探目程子卿等辦事勤愼擬於民主紀念日拔升沈德福爲一號華探目徐阿東爲二號探目楊振富爲三號探目韓邦達爲四號探目程子卿爲五號探目業由費沃禮總巡核准諭令督察員黄金榮傳諭各該探目查照云 
[大美煙公司新出名人牌香煙]  
　　大美烟公司新出之名人牌香烟係美國出品用美國上等烟葉製造現已在市上行銷矣 
[潮州夏布交涉了結]  
　　國聞通信社云朝鮮中華總商會前以潮商用低次夏布充作原定貨色交與旅鮮商人以致夏布難銷發生問題曾函請本埠總商會帮同與潮商交涉嗣經總商會會同潮惠會館從中調解情形業誌前報茲聞此項交涉業已和平了結朝鮮中華總商會昨有函致本埠總商會鳴謝函略云潮州夏布一案蒙費精神分請潮惠會館等從中調解和平了結敝會同人實深感荷查此項夏布時至今日仍然停滯無人過問縱减價出售其如鮮人之不合衣用何存擱之害勢所不免賠累之深自不待言此種情形諒邀洞鑒倘潮商再不覺悟及時改良則前途之影響正不知伊于胡底但往者不諫來者可追果該潮商等因貴會之警告痛改前非以挽已失信用而圖將來之銷路實於雙方兩有裨益專此奉復益鳴謝忱云云 
[利濟副劵開奬紀]  
　　昨日爲利濟有奬副券開奬之期在南市久大碼頭該總局内舉行開出之五大奬號碼及經銷各票號照錄如下頭奬三萬九千一百七十九號福州福祥莊二奬一萬二千一百九十九號常熟昶記三奬二萬二千七百三十九號本埠大善元四奬一萬九千三百六十九號本埠聚寳中又四奬二萬二千七百四十一號南京五洲藥房五奬二萬二千二百五十五號本埠大善元又五奬二萬三千六百十二號本埠善利全 
[水警偵探指拘盤龍刦案牽涉人]  
　　陰曆閏五月初一夜靑浦縣屬盤龍鎭地方被盜匪明火報仗擔刦居民五家財物事後有王阿四投江蘇水上蘇察廳報告謂沈忠賢係本案盜犯之一避匿上海公共租界蘭路新金記木作場内充當庖丁等情該廳備文派偵探李得標帶同　眼線於前日來滬投該管楊樹浦捕房聲請協提捕頭卽派華探差喬喬協同西探搿勃脫按址往將沈拘獲昨晨解送公共公廨請究李偵探上堂投文謂己將證人邀案可以證明請求照章引渡遂據王阿四到堂供稱該處被盜時伊目覩沈忠賢在場行刦等語用之沈供通州人隂曆四月二十七日回籍旋復返滬在新金記作場内做工與王阿四素來相識我向欠其債未還日前王來索討我借得洋二角償還王嫌少不收搶案實被誣指等詞陸襄讞得供商之英来副領事以案尚未預審明晰未便驟予引渡判沈還押候切實查明於禮拜五續訊核奪 
[華特路刦案與徐成玉有關]  
　　楊樹浦捕房包探張永成查得徐成玉對於華特路居民馬駿騎家被盜刦失財物一案有關禀明捕頭協同西探搿勃脫將徐拘獲昨解公共公廨經中西官略訊一過判徐收押　展期一禮拜查明再訊 
[張福春投井斃命]  
　　中華路蓬萊路口懷德里房屋爲婦人朱徐氏之産租與許長有居住許有親戚張福春原籍江北年三十五歲借住許處每日出外拉黄包車度日近數天不歸昨日有人在懷德里井中汲水忽見内有一男屍報告衆隣將屍辨認卽張福春也事爲崗警偵知令飭二十二舖地甲金啓仁投報地檢廳下午委郭檢察官蒞塲將屍撈起如法相騐並無别故委係投井溺斃許長有聲稱張福春原籍家内尚有親母妻子云云問官判令棺殮一面將許交警連同朱徐氏函送到廳候訊發落 
[老者自縊殞命]  
　　前晚有年約五十左右花白頭續有小辮身穿　藍布　袍内　藍布短衫袴脚着本布鞋形似苦力之某甲行至法界黄浦　太古十七號棧房隔壁一號棧房墻脚下以草繩一根懸在水落上自縊身死迨至昨晨天明時爲捕查見報告捕房飭　前往將尸車至同仁輔元堂騐尸所於十二時由中西官蒞所騐得委係自縊身死查無家屬由堂棺殮厝壇召領 
[朱阿寳服毒身死後之控案]  
　　在法租界南陽橋開成衣店之朱錫寳前日偕江春生扭孫信德周阿米至四區四分所報稱民兄阿寳在曹家渡存善里看屋人徐某家爲夥本月初八因房客周阿米家失竊銀洋衣服疑民兄阿寳所竊當晚曾來民家述說此事翌日兄仍往徐家不知如何被逼吞烟由徐送仁濟醫院施救無效而死徐周來民家送信祗云民兄患急病民因無暇前往十三日託表弟江春生至徐處探望始悉民兄被徐等毆打後氣忿服毒在醫院身死各節民至仁濟醫院詢問據院中人云民兄死後因無人收殮由該院備棺成殮埋於浦東義冢地上等情今日民復往該處邀徐至茶館理論詎有法界普愛堂司事孫信德係徐之女壻出場干涉將徐放走故扭孫周來案請爲究辦當經李署員質訊一過昨解司法科押候訊辦 
[車載尸體之請驗]  
　　黄包車夫周善毛昨晨載一坐客在途疾駛行至南碼頭附近爲崗警查見周車上之人已　氣絶上前扣住將屍暫置該處附近救生局前該屍年約三十左右秃頭赤足身穿藍布衫褲報告一區一分所令飭十二圖地保查無家屬報請地檢廳派員相騐 
[尼姑拐匿女孩之押儆]  
　　尼姑寗波人張陳氏於本月九號至天潼路一百四十八號門牌婦人宋馬氏家以化緣爲由將氏之十四歲女兒法妺誘出拐匿於岳州路五十號門牌甬人徐生祥家三夜欲設法挈往外埠販賣旋被宋馬氏偵悉報告虹口捕房派華探目蔣阿林協同七十二號西探往將尼與徐及女一併查獲昨解公共公廨經中西官質訊之下以該尼畧誘罪已成立判押女所三年徐押西牢一年女交其母領回 
[指控拐匿女孩]  
　　江北人華介臣前日偕證人黄華氏扭同居婦人余石氏及其姘夫張海林至五區一分所控拐伊七歲幼女一案經蕭署員訊明屬實判解司法科昨移地檢廳究辦 
[寡婦控被夫兄凌虐]  
　　吳張氏昨延律師投法公堂控稱原告前嫁吳楊氏次子吳進德爲妻進德於上年因病身死原告卽寡居在家不料現被夫兄吳阿進向原告强行非禮不遂所欲卽百般凌虐致遍體鱗傷今有醫生騐單可證請求堂上准予原告自由至母家居住並請追償贍養費等語被告吳阿進由母楊氏到案稱阿進在輪船爲茶房該輪已經離申故未到案日前因媳婦無故哭夫故由兒子阿進略責口角不敢凌虐亦無非禮行爲求察中西官判原告准予暫住母家候傳阿進到案再行核奪 
[持刀戳傷妻子]  
　　海寗路同昌里某洋行收賬人劉某昨暮六時許因憤其妻劉潘氏不時外出痛加責斥其妻報以惡言劉一時氣憤遽用刀猛戳潘氏背部一下頓時血流如注病倒於地當由家人舁送廣仁醫院醫治 
[顧範九住址問題之辯論]  
　　協濟公司前延巴和律師代表投法公堂控沈研傅顧範九兩人不理代墊巨欵一案昨日傳訊被告顧範九由逖百克律師稱此案兩被告均住英界有捐票可證况原告前在英公廨具控此次不應又至案下歧控被告顧範九於前日至法界廣萬源奬劵店内探望朋友詎有不識之人冒充包探將顧拘入捕房始知冒探人卽原告之傭人奉諭着顧交保此案應請公堂先行解决管轄問題被告無故被拘請追損害賠償原告由巴和律師稱查得被告顧範九實於今年四月間遷至法界故此起訴並無不合且查得顧又股開廣萬源奬劵店應歸貴公堂管理等語中西讞員判　去聽候查明實情宣佈堂諭 
[葉榮生控王福仁糾衆拆梢案]  
　　楊樹浦路葉成康肉莊主葉榮生在公共公廨刑事科狀訴恒昌飯店主寗波人王福仁圖賴所欠肉價洋五百餘元不遂糾同愼昌洋行司　人李子善冒充工部局衞生處包探誣指歷年所售係瘟猪肉致葉營業失敗勒寫收淸所欠肉價筆據並拆梢洋三千元一案昨經陸襄讞會同英米副領事繼續提審首由包探柯振武上堂稟明被告經原告起訴拘獲在李身畔抄出鈔票洋四十元係原告所給拆梢欵項内之車資云云並據原告訴稱王福仁積欠肉價屢索不理本年隂曆三月二十九王命尤阿坤來呌我至其店内結賬因與偕往遂被軋登樓上見有四十多人預先在彼向我索取賬簿第二被告李子善自稱伊係老行包探名李士林（係已故包探）謂我售賣瘟猪肉致恒昌虧本三千元須我賠償否則將我逮捕懲辦並吊銷營業執照復迫寫收淸據我無奈祗得照寫後又向我索取車費茶資當時由友人沈新齋陳曾橋等凑得四十元給與李子善始得脫險投捕房控告云云被告延高露玲等律師代辯向葉盤詰一過官判　期再訊 
 
 

Page 16

 
 
[判兪全根償還徐氏贍養費]  
　　　徐氏　　　　　法公　　　　　　　　　　　　　　　裝追償贍養費一案昨經中西官商明堂諭判着被告償還原告贍養等費共一千元當費亦歸被告負擔交保限繳 
[科罰兩燕子窠之主客]  
　　老閘捕房探榮錦林沈阿岳於前日午後協同西探在所轄境先後破獲燕子窠各一所（一）北海路二十一號門牌拿獲其主顧永發韓新福烟客張福生王仲照胡榮生徐志卿（一）平望街三十二號屋内捉得其主錢三寳李根生烟客倪南山兪錫亭徐德明陳阿四連同烟具一併帶入捕房昨晨併解至公共公廨第一刑庭經兪襄讞會同英包副領事逐一訊明判顧永發罰洋一百元韓新福罰洋二十元錢三寳李銀生各罰洋三十元烟客各罰洋五元一併充公兩家烟具銷燬 
[販土三男婦各罰三十元]  
　　匯司捕房捕頭阿包鐵訪悉北蘇州路承吉里八百九十五號里内係販土機關前日率同中西包探密往抄出烟土兩包寳土所得之欵五百餘元拘獲廣東人魚成安魯古道李魯氏男婦三人帶回捕房分别收押昨解公共公廨請究經中西官逐一質訊之下以魚等三被告違禁屬實各科罰金三十元充公烟土送關焚燬 
[兩個攫飾匪徒]  
　　婦人徐周氏行至胡家木橋遭匪徒周大盌子攫去耳上金圈奔逃該氏大聲喊救由五匾三分所巡警追獲人贓押送到所又婦人陳周氏由親戚家而歸行經邢家木橋遭匪徒王阿發趕上攫去髮鬢上金針一支當由五區警署巡警帮同追獲人贓押送到區以上兩案均涉刑事已將人贓函送地檢廳昨午檢察官提訊一過判將原贓交徐周氏陳周氏分别具領周大盌子王阿發押候訊辦 
[公共公廨訊案彚錄]  
　　昨晨公共公廨民三庭由李襄讞會同日副領事田中氏訊理日商　　　　　　　　　　　　　　　　　　　　　　　　　　原告銀行職員日人靑池上堂證明該莊所出莊票計有五紙共銀五千七百餘兩係由福昌洋行付來到期向收無着等語被告竊病不到由律師代辯謂此項莊票已經因故止付云云結果改期　訊民四庭由張襄讞會同美約副領事訊理（一）永益公訴楊潤身不理墊欵案結果楊潤身准將呈堂股單證券擔保候訊（二）婦人程王氏訴程少山等爭奪家産案結果改期提前排訊理賬費照給（三）蕭文華延甘維露律師訴奚根新不付期票銀案此案前由巴西領事陪審嗣經被告代表律師聲明原稟所書係兩造俱屬華人則原告投入外籍不能效力故判照華人訴案辦理今茲傳訊因時已午結果改期再訊 
　　又午後民一庭由張襄讞會同義費副領事訊理義商控告華人案兩起（一）東方物劵交易所訴本所經紀人東大號主龔至昆等不理購買股票價洋七萬數千元案因臨訊時發生控訴權問題由被告代表許理帮辦雙佛及甘維露等律師與原告斐斯律師辯論之下結果改期再訊（二）遠東商業公司訴應雲才欠啤酒價洋五千餘元案結果拍賣之貨欵銀三百七十二兩五錢着原告具領餘欠之欵着被告如數償還民四庭由李襄讞會同美約副領事訊理（一）美商美孚洋行訴新昌泰號不理擔保錢祥和收客賬洋二萬五千零二十九元案結果准原告律師請求將新昌泰發封如該被能到案交五千元保免予發封（二）婦人張吳氏延德維士律師聲請給諭執管張雲峯遺産案結果准聲請人代表律師請求展期訊理民二庭會訊華比銀行訴俄人拉同歇爾司基追購買五十萬馬克損失銀六千八百四十九兩案結果候會商堂諭宣佈 
來函 
[註滬日本總領事館來函]  
　　敬啓者敝署現據滿洲醫科大學函稱本大學豫科　　　生凡華人子弟具有入學志願者均可報名試騐入學等語並附招考章程前來查該滿洲醫科大學此次招考新生原爲造就中國醫學人材起見如貴國子弟有入學志願者均可前往肄業欲知詳細章程可就近在上海徐家匯東亞同文書院詢問一切所有報名試騐亦由該書院代理或向敝署詢問亦可日本總領事館啓七月十一日 
公布欄 
[江蘇高等審判廳]  
　　批示戴天球等呈一件爲運河工程局職員浮報吞欵請指定管轄衙門俾得依法告發由呈悉據稱兩縣均有管轄權自可擇定事實上搜查證據便利之一縣告發所請指定管轄衙門於法不合地毋庸　至局員犯罪並未法人犯罪來呈亦屬誤會併仰知照此批陳糴氏呈爲伊子壽椿被訴捲欵一案縣署不追原賬徇情蒞押請指定管轄由呈悉據請指定管轄於法不合未便照准至應否保釋及調核原賬之處案經江都縣受理候令縣查明迅予依法核辦此批奚侗葉保彝呈爲送騐證明律師免試資格文件請核轉由呈及憑證均悉准予轉呈核辦此批徐伯順王阿和呈一件爲不服崑山縣判决共同略誘罪聲明上告由狀悉仰於送違判訶後十日内向本廳提出理由書以便送院核辦此批陳阿金呈一件爲崑山縣判决略誘一　聲明不服依法上告由狀悉仰於送達判詞後十日内向本廳提出理由書以便送院核辦此批蔡老五呈一件據蔡老五不服本廳判决聲明上訴由狀悉仰卽於送達判决後十日内提出理由書以便送院核辦此批馬漢　呈一件爲不服上海地方審判廳判决聲明上告由狀悉仰於送達判詞後十日内向本廳提出理由書以便送院核辦此批朱兆祥等一件爲　部令再依法聲請復訊由呈悉仰仍遵照本廳第二六號批示辦理此批繆貽孫呈爲江隂縣懸　不理請移轉審判或委員蒞審由呈悉候再嚴催該縣查明原案妥速辦結至所請各節於法不合應毋庸議此批（以上七月九號） 
 
 

Page 17

 
 
   
 
 

Page 18

 
 
自由談 
座右銘[  華德Ｗatt]  
　　攻業文章必有倔强二字貫注其中 
雜說 
[說心] [  吳太玄]  
　　心之爲物僅占人胸膈間方寸地耳雖微顧奇幻乃不可測輓近之世風會所趨利慾愈熾良心愈泯而背道忘義朝三暮四之徒乃益光怪陸離不可捉摸 
　　嗚呼難莫難於蜀道幻莫幻於人心焉得如蒲留仙所稱陸判其人者盡剜此輩之狼肝狗肺而一一易以菩薩之心腸哉 
閒話 
[游美隨感（十四）] [  朽木]  
　　至美國語言皆知與英人無異實則不同之處極多如電車英人謂之Ｔram美人謂之ＳtteetCar鐵道英人謂之Ｒailway美人謂之Ｒailroad電氣升降機英人謂之Ｌift美人謂之Ｅlevator行李英人謂之Ｌugage美人謂之Ｂogage車站英人謂之Ｓtation美人謂之Pepot新聞家英人謂之Ｊournalist美人謂之Newspaperman等字義雖一而稱謂各異又有音義從同而變易或簡略其綴字者如英之Ｃentre（中央）美則爲Ｃenter英之Ｔheatere（劇塲）美則爲Ｔbeater英之Ｆlavaour（芬芳）美則爲Ｆlavor英之Clamour（喧囂）美則爲Clamor英之Programme 
（程序）美則爲Ｐrogram英之Ｎeighbour（鄰舍）美則爲Ｎeighbor等皆就英文而簡略其字尾與重複之母音至美國飲食店羅列食品任人擇購者曰Ｃafeteria美國影戲通稱曰ＭOVIE等則純爲美國之新字而非英文矣然此猶屬於文字範圍也至語言之發音美國亦有與英國不同者在東部一帶多英國舊族其聲音相近中北部之發音已較高抗若西南一帶與南美接近多爲西班牙及法國之舊殖民地至今西班牙語猶爲通行故其聲音更覺重濁與英人相去絶遠近有孟鏗氏Ｈ·Ｌ·Ｍencken新著之（美國語）"Ｔhe　American　Langnage"於英美兩國不同之點詳述無遺而美國學校於教授語言時尤有一重要之訓條卽使兒童知美國雖用英國語言而美國之國語則非英文英美兩國其情形逈殊若是卽語言一道美國亦駸駸乎有自樹旗幟之勢吾人若僅執英文謂卽爲美文不幾有毫釐千里之譏歟 
劇談 
[滑稽劇話] [  毅]  
　　鳳卿蘭芳必同時來滬同隸一班小樓與蘭芳到滬尚第一次合班然天公不做美十日九雨正做那黄梅時節或曰蘭方與　　合天然是黄梅以　格比小樓似尚未稱故不能梅楊　論云 
　　評劇家林屋山人其劇話中往往溢美二雲（瀟湘雲汪碧雲）今則又涉及寒雲雲　二子山人可謂極拿雲之能事（見上二期晶報） 
　　林屋又嘗謂二雲二小謂湘雲眼小碧雲耳小謂湘之眼似銀鼠碧之耳似西狐余謂耗子精跳蕩固可畏然狐狸精狐媚更可畏 
　　戲院老班賺錢不顧角兒吃力狸貓換太子頭本中飾陳琳者幾出二十場飾寇承御者亦十四五場而大舞臺小達子之陳琳金碧艶之寇承御演至今日皆現聲嘶力竭之像惟達子貌猥瑣而更形猥瑣碧艶貌秀削而益現秀削耳 
　　又二人服飾各換十套以外備極華麗且每晚是劇終必神疲力盡然於此時内又必飽啖食物無算二人可算得衣架飯囊矣 
 
[兵變之由來　]  
小小說 
[無人島] [  朱天石]  
　　我無意游歷到一處是個無人的海島但是這個島上除了人跡罕見其餘什麽都有馬路咧旅館咧戲館咧公園咧游 
戲場咧凡是熱閙都市所有的大概一樣都有在這島上生活的郤是一般獸類 
　　一輛灰色的汽車車中坐滿了許多豺狼正在那馬路上風馳電掣的　行不料一個不愼郤將路旁的一隻小狗活活擠死 
　　衖堂口立滿許多狐狸花花綠綠何等美麗恰有一頭野豬走過那裏猛被一個狐狸爭先的拉進衖去豬似乎還在那裏呼喊 
　　公園裏一片嘈雜的聲浪原來有一對鴛鴦在那綠陰深處的池裏竟大膽幹起不正經的事來了忽被旁的朋友察覺故此爭吵起來 
　　以上這些小事都是我在這無人島上親眼所看見的但我至今還不知原來島名喚什麽 
小說 
[社會小說人間地獄（一四九）] [  娑婆生]  
　　第二十二回呼燈載酒豔說靑帮雅謔雋談題名粥桶 
　　棲梧想了一會没法子只得立起來走了兩步挨到𤫩芸的緊隔壁一張凳子坐下笑着面孔問道你怎麽一點不吃說着手便伸過去摸着𤫩芸的　手道喲哎你手爲何這般冷法我瞧你還是吃點飯點點饑或則呷兩杯酒煖一煖肚腸𤫩芸也不　却是手也不縮四來兩雙眼睛釘住棲梧瞧　阿金在旁邊瞧見這副情形兩個人已經到了調和接近的時機了便趨勢道劃一我只忙着問大小姐趙大少可曾用飯還不曾問棲梧道我今天弄得糊裏糊塗了好像還没吃過飯呢阿金道旣然大少没有過飯呌兩樣小菜買兩壺酒來陪大小姐一淘吃點罷趙棲梧忙道好好你就去呌菜罷𤫩芸也不說不吃也不說同吃阿金問題大小姐可要點什麽菜到那一家去呌𤫩芸向棲梧一指道你問他便了趙棲梧道我隨便你不是喜歡呌半齋的揚州菜嗎我們就呌幾樣揚州菜罷𤫩芸道半齋的菜太膩了我今天不要吃我想吃兩樣淸爽點的阿金道淸爽點還是小有天的福建菜罷西施舌那一樣菜大小姐是最喜歡吃的𤫩芸點點頭道就是小有天的菜罷過頭道有意無意的問了棲梧一聲道你怎麽樣棲梧見𤫩芸問他的話忙陪笑着道你吃什麽我吃什麽𤫩芸見他那副獃頭獃腦怱遽回答的情形忍不住的笑了一聲又問棲梧道你有這般肯聽我的話嗎我如今吃砒霜你也跟著我吃砒霜嗎棲梧道只要你肯吃我總陪你就是再比砒霜利害點難吃點的東西我也是吃的𤫩芸聽了笑了一笑披了一披嘴道這種話不過說來好聽騙騙人的罷了你果然肯這樣聽我的話就是你叫我吃砒霜我也是情願的了阿金道你們兩個人横一個砒霜竪一個砒霜小有天菜館裡砒霜是叫不著的要吃什麽菜快點說好叫相帮去呌太遲了小有天要打烊了於是棲梧和𤫩芸使斟酌了點了三樣菜四個盆子吩咐阿金去呌阿金道吃什麽酒𤫩芸道我們家裏五加皮還有麽阿金道不多了棲梧道五加皮有些藥氣喝來不爽快我瞧還是紹興酒好𤫩芸對阿金道他要喝黄酒那麽你呌相帮到豫豐泰送四斤頂好的花雕來罷棲梧道四斤太多了我瞧兩斤彀了𤫩芸道難道只許你一個人喝嗎棲梧道你喝兩斤也嫌多了𤫩芸道酒這樣東西不喝則已喝了總要喝他一個暢快方爲有趣對阿金道𤫩芸去呌酒菜罷阿金見他們兩人和好如初便也欣然領命而出須臾酒菜來了𤫩芸和棲梧兩人便淺斟低酌起來酒香花氣鬢影光說了盡的温馨甜蜜却巧天假良緣𤫩芸這一晚也没什麽堂唱也没什麽不識相的客人像瘋科醫生之頻來擾人好夢這一晚的趙棲梧和前一夕的趙棲梧雖是仍在那一間房間可是境界苦藥不同不過第二日淸早張園草地上寂寞點少一個人在那裏來回的踱方步罷了　 
一片胡言[  瘦鵑]  
　　廣東四川又有戰事廣東的孫陳四川的劉楊爲了地盤和權利問題本來已後氷炭一般不能相容老孫本安安穩穩做他的非常總統不想陳部葉舉出其不意的動起手來把老孫轟到了兵艦上去無怪他要恨恨不平咧至於四川方面原已荆天棘地一年三百六十五天幾乎天天要動刀槍的如今戰禍又作不知要閙到甚麽樣子唉這幾天天氣熱極了我們掮毛錐子過活的人也一聲聲嚷着熱這樣開槍放砲那更是熱得厲害了你們做大元帥大將軍的不是没有錢大可到那些有名的避暑所在去避避暑吃吃西瓜喝喝汽水坐汽車兜兜風夠多麽有趣爲甚麽有福不曾享偏要捉對兒厮殺哎喲喲你們高興打仗不打緊可累得我們小百姓也不能乘風凉了唉 
 
 

Page 19

 
 
   
 
 

Page 20

 
 
常識 
　　（一）投稿本增刋者其材料除衛生法制道德經濟四項外增教育科學宗教市政雜錄問答六項其語涉攻訐個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）卽可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬不給 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增删其字句 
　　（一）投稿不登載者原稿恕不發還 
常評 
[無聲無形之飛機] [  漸]  
　　當人道主義大昌之日而忽有人發明無聲無形之軍用飛機質言之卽無聲無形之殺人利器也 
　　夫殺人利器而至於無聲無形則一旦戰禍開始交戰國之人類幾無一人之生命不在危險之中矣或者世界各國鑒於此無聲無形之殺人利器足以亡人之國滅人之種而不敢輕啓戰禍亦未可知 
　　知此義則危險之至卽不啻爲安全之保障安全之至卽不啻爲危險之動機老氏之所謂禍福倚伏孟氏之所謂生於憂患死於安樂皆此義也然則有此無聲無形之殺人利器樂觀者必謂人道主義之大昌反可因此而實現其然乎其不然乎 
道德 
[西方格言（三○九）] [  謝介子選譯]  
　　損友殷勤邀人入獄或及黄泉（費爾丁）（Ｆielding） 
　　立德不朽（英吉利諺） 
　　愈長生卽愈應多擔負（丹麥諺） 
　　能立志爲最佳之人亦足慰也（英吉利諺） 
　　有罪惡者輒自怯（臘丁諺） 
　　無資本斯無貿易（英吉利諺） 
　　野兎之性遠離必仍歸窟（法蘭西諺） 
　　善射之人亦有時而不中（英吉利諺） 
　　謟者往往爲僞君（德意志諺） 
　　習慣十倍於天性（惠靈吞）（Ｗellington） 
[宴會閙酒之不道德] [  星實]  
　　古詩云何以解憂惟有杜康人當愁心藴結之時往往借醇醪以自遣至於賓筵酬酢友朋團聚則所恃爲盡歡之具者或尚不能廢酒飛觴醉月飲若長鯨拇戰喧呶較量勝負此尋常宴會所數見不鮮者也顧揆之道德實有不合請試言之 
　　一種最可笑者乃以飲酒多寡而起忿爭夫處世之道每事皆當謙退遇人宜有禮讓况偶爾團聚舉觥相向不過以之聯絡情誼盡興極歡量大者則不妨多飲量小者亦何必强同乃以吾所見往往有斤斤較量於杯酒之間甚至動色相爭者是非以盡興而以敗興非以極歡而以失歡於友朋酬酢之雅意豈不大相背戾耶 
　　其次則有欺詐百出或自己飲酒本少而强稱爲多或他人飲酒本多而强指爲少又或猜拳行令巧爲機變是皆與道德中之忠恕二字絶對相反者也 
　　其次又有數人聯合强不勝酒力之人使之多飲不醉不体其目的要在使彼醉舞婆娑醜態百出以博合座之一粲夫飲酒過多則傷神耗血剌激腦筋損害胃臓有妨於衞生甚大是固生理學家所公認今欲取暫時之笑樂而以人爲戲弄之具雖戕賊其身而不顧是卽律之以故意傷害人身之罪亦不爲過而嬲人劇飲者乃不以爲意而昧然爲之是最可惡者也 
　　閙酒之不道德猶有一端卽因久坐泥飲笑語喧譁在列席者雖不覺時光之長而彼司中饋供奔走者則以客筵未散勢不得不聽候呼喚枵腹趨承况飲酒者旣一舉十觥行酒者更疲於奔命易地以處卽可自覺其不情矣 
　　以上所言不過略舉大概願列席宴會者愼母自恃量宏而致背戾道德也（乙種酬） 
衞生 
[納凉之八不宜] [  徐洞天]  
　　夏夜納凉爲吾國人民之通病欲望改革必難實行惟翼國人以謹愼出之方不致大背衞生今將不宜納凉與納凉時之不宜者八則列述於下俾世之不講衞生者知所謹戒 
　　（一）沐浴後不宜納凉沐浴之後毛孔俱開水氣未乾若遇凉風相襲水氣卽感入肌膚而患腹痛等症 
　　（二）夫婦行房後不宜納凉行房之後百脈弛張萬竅都開斯時若貪凉而臨風最易致病爲害甚大 
　　（三）睡初醒時不宜納凉凡人睡眠之後毛竅亦俱開雖醒後之二十分鐘内仍不能完全緊閉斯時若起而當風亦易成病 
　　（四）夜深不宜在霧天納凉夜深露下必重侵人肌膚隂寒徹骨若不避之當時雖不覺其害入秋後必犯瘧痢咳嗽等病 
　　（五）樹蔭下不宜納凉夏日樹枝之上每多小虫棲集而蛇　等毒物亦常多盤踞其上人若納凉其下勢必感受毒氣而生外瘍若墮落身上則爲患尤大豆棚瓜架之下亦然 
　　（六）納凉時不宜睡地一般苦力者往往於納凉時席地而臥不惟凉風易由毛竅襲人而地上潮濕之氣亦易侵入肌膚於是霍亂瘧痢等症亦隨之俱起 
　　（七）納凉時不宜以背倚壁室外之牆壁日曬夜露其氣已變若以背膂倚之則日毒與寒氣侵入肌體爲患頗甚 
　　（八）納凉時不宜赤膊納凉不赤膊不惟凉露不易侵人面蚊蚋等虫亦不能嚙找肌膚而傳病菌（乙種酬） 
法制 
[訴訟之拘束力] [  丐]  
　　訴訟之事物在未起訴以前若者爲原告權力之所及若者爲被告權力之所及其處分固可自由及一經訴訟之提出其事物之權完全爲訴訟所拘束不得任當事者之自由處分此卽所謂訴訟之拘束力是也例如以物權起訴者其物當聽官廳之支配以債權起訴者其債當聽官廳之追償此非官廳之好爲支配好爲追償蓋不如是不足以拘束訴訟之事事物物也所以訴訟當事人對於訴訟之事物雖本爲 
[　　財政]  
自己所有然在訴訟進行中其權已委之於官廳祇可代爲管理不能任意處分爲其處分卽爲侵犯官廳之權力官廳得起而干涉者也訴訟之拘束力亦大矣哉（乙種酬） 
經濟 
[儲金贖路的我見] [  嘯甲]  
　　贖路呀贖路呀聽得厭煩極了儲金呀儲金呀現在究竟儲蓄了多少呢我想這個大問題不是說說可以做到的全仗我們四萬萬同胞的熱血與毅力天天把能夠省到的錢儲蓄起來那贖路的目的就弗難達到了現在把我儲金的方法寫在下面和諸位商量商量 
　　一丶吃肉的改吃魚吃三餐飯的改吃一次粥省下來的錢存儲銀行生息 
　　一丶着綢衣的改着布衣一年應該添做五件衣服的不妨改做三件省下來的錢存儲銀行生息 
　　一丶凡烟酒游戲以及種種無益的化費一律戒除省下來的錢存儲銀行生息 
　　一丶子女嫁娶費死者喪葬費均須從儉從簡省下來的錢存儲銀行生息 
　　一丶出門坐車的改爲步行奉觴上壽的改爲簡單的儀式省下來的錢存儲銀行生息 
總之能夠節省的就實行節省能夠免除的就立刻免除如此看來無論男女老小平均計算每年每人至少可省五元那末四萬萬人就要二十萬萬元五年之後可就積成一百萬萬元區區三千萬元的一條膠濟鐵路那就輕而易舉綽乎有餘了現在贖路會儲金團差不多各處都已成立了但願我們快快儲蓄罷（乙種酬） 
雜錄 
[人參之成分] [  張天德譯]  
　　人參（Ginseng）爲中藥中最著名之補藥能恢復身體及神經之疲勞且有健胃之效據泰西醫家之說則云此藥之價値全與甘草相同産於我國朝鮮日本及北美等處其成分至今尚未得充分之報告茄里苦司氏（S·Carriques）其後日人藤谷功彦氏就朝鮮産及日本産人參而研究之亦得同樣之結果不過其性狀稍異耳而朝比奈彦及田口文太二氏於鬚人參中發見撒怕銀（Saponin）今將此三者之性狀述之於左以供有志者之研究 
　　（A）茄里苦司氏發見之噴那寬隆其方程式爲炭二十四氫三十二氱十八乃黄色無晶形之粉末易溶於水及酒精中不溶於依的兒中有甘草樣之甘味及苦味其水溶液遇鞣酸（Ａcidtannic）之溶液則生沈垽遇鹼性溶液則變爲褐色與酸類共熱時則發生炭酸氣 
　　（Ｂ）藤谷功彦氏發見之噴那寬隆爲雪白色無晶形之粉未味純苦亦能溶解於水酒精冰醋酸及偏蘇兒中不溶於依的兒𠹭羅仿石油依的兒阿米兒阿爾考爾阿采通中其水溶液呈中性反應振盪之則生泡沬光學上爲左旋其水溶液對反林葛氏液（Fehling　Solution）無還元性加以稀鹽酸而煑沸時則發生炭酸氣而析出結晶性物質生右旋性之還原性砂糖其反尼爾屋柴從（Phenylozazon）於二百零二度熔融本品則於一百七十二度左右熔融而變爲褐色之物質 
　　（C）撒怕銀之方程式尚未確定恐爲炭三十二氫五十四氱十八？爲白色或微黄色無晶形之粉末稍有引濕性味初緩和而後呈持續性之苦味能溶解於水及沸酒精難溶解於冷酒精不溶於依的兒𠹭羅仿偏蘇爾中其水溶液呈中性反應强振盪之則生許多泡沫光學上爲左旋性能破壞赤血球以百十度乾燥者熱之則於百九十度左右發生泡沫變爲黄褐色之物質而熔　加以稀薄之鹽酸或硫酸共熱之則分解爲砂糖及撒怕根銀（Sapogenin）（方程式爲炭十四氫二十二氱二）又加以反林葛氏液則生絮狀之沈垽亦能使硫酸銅還原（乙種酬） 
 
