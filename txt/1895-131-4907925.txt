# 1895 - 131 - 4907925

 

Page 1

 
 
[新科會墨出售] [  圖書集成局啓]  
　　每屆會墨旣出揣摩風氣者皆以先覩爲快本屆乙未科會試所刋　蓋顱多消具雍正之作本局孩托京友覓碍　金堂原　排以新　鉛字　以潔白紙張前列主試崇銜題名全錄後　試帖圈點悉　原刻清於糜眼　若　　每本　洋六分今日出售欲祝絕時花樣者　向上海三馬路申報舘間壁申昌舊畫室及各埠申昌域　申報人購取爲盼此佈 
[重校繪圖精忠說岳全傳] [  圖書集成局代啓]  
　　是書所述岳爺之忠秦檜之奸兀术之横王氏之毒無不活現紙上能令讀者忘倦洵小說之超群也　坊本模糊因源見主人倩本局重爲較正　圖更覺醒目訂八本裝函碼洋八角向上海四馬路文宜書局購取 
[論列陣成線之形再續前稿]  
　　若敵兵知我欲用弧口形之攻法而防此事大約卽不能攻之自一千二百至一千四百碼之遠行走平地而敵兵槍砲之彈擊至平地之上則雖操練純熟之兵亦難行過因此故凡欲用攻法者第一要事其處無攔阻軍行之物將多砲專擊敵軍之一處所用之砲必以接應之砲而列陣内之砲尚是照法擊其前面以免敵兵知我於此處用攻法如此擊之而不停待我用攻法之行伍至所欲攻之陣線處卽不可放砲我之攻兵到彼處傷亡之人未必多於敵兵之傷亡者昔有著名之將軍云兩軍已列陣交鋒若我能乘敵之不備忽然將許多砲擊敵陣内緊要處定可攻破之此列陣之大才幹也凡用多砲攻一處不可任擇一處攻之所有應攻之處卽敵兵借地勢之便而待我用攻法之處在該處用砲專攻其陣線内緊要之所此時之攻法定先用砲專攻其要害以免我兵用攻法前行之時受其攻也設交戰之時猝然兩軍相遇並未選擇地勢者大約無有緊要之處不必先用多砲攻之我軍之行伍攻入其陣線内傷亡之人未必多因敵軍怱促無暇也列陣成線形之前先定在某處用攻法照此意而列陣線之形如所定攻法之處甚妙大約可勝反之亦然凡軍通後路之向同於一陣端之向若此陣端之翼敗卽可亂其全陣若攻相反之陣端雖敗而仍可退回不能滅其軍凡軍之陣端有路通至大軍或有路通至砲臺城或有路通至緊要處敵兵必知之大約在此陣端用攻法急宜早防之凡軍通後路之向斜交本軍近後路之一翼敵兵必以攻此一翼爲要着如攻稍遠後路之一翼卽可退後令其陣線與通後路之向成正交敵軍不能成事凡軍從陣端之處通後路而欲用攻不卽應用通後路之翼攻敵軍此理易明因用攻法之翼必加多兵而接應之兵等從後路而來近於此翼可省移兵之工又後路爲最緊要之處若將近後路之翼之兵移至彼翼則有移兵之不便且後路亦不穩又不可將中權之兵移至兩翼恐中間有隔斷之險凡軍有從陣端之處通後路無用攻法者不可不知此理凡兩相敵之軍前往之要在同路内則不可乘地勢之便列陣而與通後路之向成斜交此因成斜角者卽令敵軍攻我之陣端愈斜愈不妙此事似乎敵兵欲繞我之陣端而我軍早已近之易於致敗赶逐敵兵不必一定攻其陣端設能攻破其中亦可令其退回此法有二其一我將一律不偏多之陣赶逐敵兵其二在交鋒處得一緊要之地敵軍先此緊要之地卽因不便而退兵凡有此事操熟之兵整齊而退不散不亂此種退兵之事卽有另備之護助兵其兵或守山閒凹路或阻禦敵兵之追已退若干里又可列陣若用攻法之軍一律赶退敵兵而無追兵亂其行列卽不可云此處用攻法之兵所傷亡者較之退回兵之傷亡者更少所以擊敗敵兵而不用馬兵亂其行列則無幾時可再列陣此種勝仗無足重輕如欲實分勝負卽必繞敵軍之陣端或攻破其陣面可斷敵兵之後路或逐之往後路之左右卽可擒住多兵敵兵已敗而懼後路之斷速向彼行必追赶之令其四散而不能復聚則滅其軍攻破敵人之陣線卽可謂擊敗敵軍交戰之事繞陣端者少而攻陣端者多此須觀陣線緊要處而先破之此必在交鋒之前預爲之備以成其事如陣線内有當堡用之處以不攻爲妙攻其他處或用攻法取較高之處或不攻其陣線内之堡而至其陣後則堡内之兵知己有敵兵在後卽立不定易於破之若陣線内當堡用之處踞最高地必當破之大概我兵攻敵軍之陣線而欲破之所攻之處卽陣線内之最高處知己破其較低之處而較高處敵尚守之則其事未成此宜在初交鋒時猛攻之因此時兵力尚足也凡攻最高之處傷亡之人不少如可想法斷敵兵之後路則又勝於攻此較高處因傷亡之人可少也又兩相敵之軍前往之路引長成銳角者其離角較遠之軍占便利較近者則失利因較近者其後路與陣端相通因此故一軍如能速行卽可令敵兵離角較近而失利如欲交鋒其陣端有通後路之道如不欲交鋒卽可逼其退軍總言之凡用攻法之軍應照欲攻敵軍陣線之某處而辷本軍陣線之形並恃以上所言之理斟酌而定之用攻法之將軍應如此辦理用守法之軍或行動時改爲攻法之軍必須先知六件要理一所列陣線與退回之路所成之角愈近於正愈妙但此種陣線必使陣端無有敵兵來攻之險二陣線須按地勢而定之左右前三處不可有敵兵乘我之不備而來三所列之陣線閒不可分隔宜處處相通四用守法之軍有移兵之事並本軍之兵數若干設法不令敵人知之五陣線之前有可當堡用者必須用之令陣線更堅六列陣處之地勢必須可借之而用本軍最强之一種兵用攻法之軍第一要事須定某處可用攻法但欲定此事須細探敵兵列陣成線之法敵兵之中與左右兩翼陣線並地勢之形探明之後卽應從敵兵陣端各向左右借一自陣線引長之直線約各有二千碼從陣線内每翼中界並中軍中界作直線與引長之線成直角如此一切用攻法之難處無論何法亦無論何事俱可定之凡有識見之將軍探敵兵之時大約必自度作線之形此事料理已定卽應辦理四件要事一用法攻擊之處不令敵人窺破二想法應派某處用何種兵三應派陣線内某處之兵協辦接應攻法之事四躱避交鋒之翼或用守法之翼應若何辦理而用法與本軍陣線相連以上皆爲列陣中之公理而不可移易者雖歷年講求武事改易新法亦必以公理爲根基豈可以爲陳言而不加之意哉稿畢 
[倭報譯登]  
　　日本新聞紙云海城有一巡檢約同寅好六人扮作小本營生之輩以劇每物置饅首及燒酒白糖中售與日兵致斃數人事發被日官押至南門外斬首以徇○廣島春帆樓所置桌椅悉由日官藤野氏購去云此乃清國乞和使所用之物將世世永保以綿兩國交情○子爵川上氏語華人云貴國將士忠勇士宇固若金湯一旦讓與敝邦不勝感謝華人置之不答○和議旣成日本全權大臣伊藤伯陸奥子於東歷四月二十三日遄返民人咸在道左歡迎至二十七日日主望西進發 
 
 

Page 2

 
 
[臺民公憤]  
　　厦門訪事人云由臺南北來厦之各輸舟載到各省官商僉言臺地人民紛紛作亂四鄉搶刼之案時有所聞外省人幾於寸步難行每怨大荆地棘本地人則一律預備與倭人决一死戰不願將全臺歸與倭人衆志成城有死無二倭人雖横恐難安踞其間也 
[杭省試期]  
　　杭府陳六笙太守於十二日接到學憲札知杭屬定於四月廿三日取说太守奉札後卽行文各屬并出示曉諭以便擇日塡册又聞宗師於廿四日由嘉興起馬廿五日可抵杭省大約廿六日行香下學廿七日開考 
[造册索費]  
　　浙江學憲徐季和宗師考試童生正塲以點名在黑夜中若照府案名次深恐廪保照顧不周致有鎗替頂冐之事是以札行各學不歸府案以府取第一名係某廪生所保卽將該廪保結各童歸入一起次將保第二名之廪生名下各童歸入二起以後均照廪生所保名次層遞而下庶可易於識認仁錢兩學奉札後先行出示曉諭一面抄札轉行本學堂長傳知各廪會齊造具草册呈送到學再令書辦造成清册以便點名惟書辦等以向來考試由各童親塡堂册並無舉手之勞此番册由學造不免有費人工紙筆聞每名需索大錢二百文而各童頗多不願出者謂此係學憲定章卽不出錢彼亦不能阻我考試否則定將上禀論者謂學書出息本屬清苦原難効勞然所需人工紙筆究屬有限若每名需索二百文未免太昻無怪諸童之不願也 
[舉辦繭捐]  
　　近年以來通商各口設立機器繅絲廠到處收買蠶繭浙省杭嘉湖等處多業蠶桑甲於天下出絲尤佳均不願以繭出售惟紹興地方雖多育蠶之家而所出之絲未免稍次人工亦不甚精故往往以繭發賣現當蠶市將登之際省城厘捐局派員赴紹舉辦繭捐以候補府王欽山太守嶔爲總辦李别駕傳組爲會辦黄大令羡欽黄大令安海分路稽查黄大令羡欽本係讞局帮審委員所遺差務已由臬憲委卽用縣張大令介祿接辦 
[潤州聞見錄]  
　　鎭江來信云督辦江南防務馮萃亭宫保前赴淮城與松漕帥商辦一切並順道海州閱視防堵事宜已紀前報兹由鎭郡官塲探悉宫保查閱防堵事畢於十三日自海州起節約十五或十六日卽可望見旌旗是以道憲吕觀察特飭丹徒縣王大令預備迎迓大令遂派辦差人等在小閘口碼頭搭蓋綵棚陳設一新既而常勝萃字各營健兒均振隊出郊恭迓旌麾在城各官曁萃字營各統領營務處等已鳬趨鵠列準備脚靴手版利見大人也○署瓜洲鎭總兵高光効鎭軍前奉南洋大臣張香帥命統帶兩江督標新兵數營坐鎭邗江以資防禦兹鎭軍因有要公特於月之十二日清晨自維揚起節乘坐大號官舫用小火輪拖帶卽於午後駛抵瓜洲舟泊大碼頭一時遊擊戴遊戎以次標下各營官員咸在馬頭迎接俄而水師各砲船亦升砲誌敬隆隆之聲震耳欲聾鎭軍遂鳴騶登岸乘輿回署聞此次將要事辦竣仍赴揚州防次安不忘危鎭軍有焉○鎭郡自本月初旬以來旭日當空暖氣薰蒸礎潤如雨知衣單袷汗尚涔涔不止不料初九日東北風大作氣候陡覺寒冷非棉衣不足以禦十一日清晨忽見陰雲四合曠野天低細雨溟濛沾衣欲濕午後傾盆大雨不啻倒瀉銀河薄暮雲收雨歇依然夕照銜山至十三日曉日東升紅光四射未申之交雷聲隆隆濃雲潑墨狂風振鐸林木爲摧迨至更魚初躍急雨横飛無異匡廬瀑布約兩點鐘之久雨師始歛威而返從此禾田麥隴遂爾青葱三農望歳情殷莫不欣然色喜次早天色晴霽杲杲日出惟街道尚滑澾難行耳○現聞海州清淮一帶近又有不法之徒僞造謡言希圖摇惑人心乘間滋擾以致居民草木皆兵城廂内外之富家巨室都有徙眷居鄉者嗣經漕運總督松漕假出示安慰人心始暄並諭闔屬紳商居民人等知悉現在時勢尚屬平定爾等須共明大義各安本業切勿誤聽訛言驚惶疑慮士紳爲庶民之率尤宜示以鎭靜庶免人情浮動倘或紛紛遷徙不特無益於事且恐奸宄乘機竊發自貽伊戚悔何可追如有匪徒故作驚惶詭傳警報許卽扭送到案以憑究辦决不姑寛○瓜洲之北三汉河地處僻靜最易藏奸向有督標新軍營王都戎帶兵駐紥邇日高鎭軍以北路敗勇南行該處又當南北要衝深恐散勇乘間肇事特委卽補守備周守戎往勘一周業於十三日遄回禀覆略謂該處防營兵力單薄不可不添紥勁旅抑或多派水師砲船庶幾防務周密鎭軍從其言卽札調長江砲船二三十艘停泊三汉河口嚴加防範俾禦外侮而靖地方鎭軍之思患預防可謂無微不至矣○前辦上海保甲總局翁笠漁司馬現奉督憲札調赴寗署理江寗縣事兹司馬已將保甲各事料理清楚擇於月之十二日由申江起節乘招商局江裕輪船上駛卽於次日晚六點鐘時駛抵京口丹徒縣王大令以次各官聞信之下遂出西門詣江千恭迓司馬接見後亦以禮答拜至七下鐘卽命啓輪逕赴金陵謁見張制軍後擇吉履新想竹馬兒童必當爭迎道左也○京口副都統衙門向有筆帖式官二員承乏斯職者皆係本營習練繙譯子弟考以清文送部去取挨名次之先後充補同治年間曾經恒統制考取十二名現除陸續充補及病故外所取之人均已完竣現在保頤菴軍憲擇於四月十二日在將軍衙門扃門面考候補筆帖式聞此次與考者計有一百五六十名所取者约二十各送部以定去取至名次之高下亦由部定想高才捷足者自當獲列前茅也 
[豫章零拾]  
　　江右秋審彈壓巡查各委員前經報知兹於初五日德曉峰中丞陞坐大堂督同兩司兩道會勘各屬鋖以人犯共計五名皆招供無異言每名賞錢一千二百六十文痧藥一瓶蒲扇一把事畢退堂查先年每屆秋審人犯不下數十名本屆僅有此數因連年恩赦所致天高地厚渥霈恩施天良尚存宜如何洗心革面也○江右各屬稻秧盛茂緑水青畦豐收可卜因之米價甚平袁州瑞州一帶上熟米每石一千五六百文爲近年所罕有惟油菜經雨雹損傷收成約得六七萍鄉縣去秋間有蟲傷歉收而今春雨雹甚輕油袋未損一律豐收可無蟲傷之害而瑞州南昌二郡多未分秧車水犁田者盼雨甚殷商賈之謀利者已有囤穀爲居奇之計幸初五日大雨如注凡我農民或可免歉收之患也○江省肉鋪多藉灌水爲謀利之計復有混賣猪婆肉者皆藉口大考當差網利抬價每斤一百十文人皆病之鄉民有活猪售與肉鋪宰殺每斤僅值六十文左右肉鋪獲利甚豐有歳至數千串者人皆羡之而民間舊俗立夏鮓肉謂之撐夏臘月醃肉謂之過年端午中秋食肉謂之過節銷售剛鬣公各不下千餘頭幸有鄉民肩挑鮮肉而來每斤八十文并無灌　諸弊入皆便之日前各肉鋪預計立夏在邇　肉頗多恐鄉民照舊肩挑鮮肉而來不能遂其壟斷之計乃巧借大考當差爲名朦禀肩挑鮮肉者爲閒年開鋪賣肉大考閉歇避差混請示禁意欲一網打盡亦刁狡極矣然肉鋪禀内僅指禁開鋪賣肉並未指禁肩挑賣肉更未指禁年節偶然賣肉則鄉民照舊肩挑鮮肉似不在禁令之内然肉鋪未必能容鄉民不無畏懼所以每逢年節依然高抬價目爲居奇也○江右歳銷洋油年多一年價亦年貴一年猶憶光緒初每斤僅三十六文近年漸漲至四十八文去冬漲至五十六文今春則六十四文矣不但洋商均獲大利而華商販運亦無不藉以獲利云 
[天從人願]  
　　四月初八日杭州西湖向有放生佛會本年爲風雨所阻致未舉行已登報端而愚夫婦咸謂人心不仁致阻其好善之路擬於立夏日補行是舉屆期天色清明會中人舉欣欣然有喜色湖上三潭印月放鶴亭等處遊人如織茶坊酒館幾無立足之處負販螺螄龜鼈者不下數十擔未及半日均已空擔而回利市三倍倘此日再經風雨則數萬生靈不將付之鼎鑊乎按此舉雖屬夫妇之愚然亦可見天之不嗜殺也 
[掌珠飛去]  
　　泰州北門外大橋口黄春陽醬園主之長孫忽於上月十七日出外未歸不知去向其母固倚閭望切而乃祖懸盼尤殷聞現已思念成疾如醉如痴夢寐中猶呼孫名聞者莫不爲之酸鼻刻經其親串來揚覓訪尋消問息幾於踏破鐵　仍無影響不得已遂遍貼招帖略云泰州黄姓子名喜官年十七如有人知其下落或送信至家或送信至揚城元寳巷孫公館均當重謝第不識一粒掌珠可能仍歸原　否 
 
 

Page 3

 
 
[幸未成災]  
　　昨晚九點一刻鐘時英界三馬路口之寳和里某姓　悮將火油手照潑翻以致火延牀帳登時　燄熊熊從樓窓中飛出幸卽知覺大聲呼救左右鄰人聞聲齊集設法施救人手衆多當卽撲滅不至釀成巨禍亦云幸矣 
[名醫過滬]  
　　珠街閣陳蓮舫比部以甘露淵泉之望儲丹砂赤札之材近爲蕪湖官塲公同飭丁函聘是處諸鉅公向與比部有舊誼不便諄却擬卽渡江南下約作平原十日之游昨行旌道出申江聞尚須躭擱三五天稍息勞勩然後啓行想本埠遐邇求治者又當如山陰道中應接不暇矣 
[巡員到局]  
　　陸雨人二尹作霖經江海關道劉康侯觀察委辦龍華巡防局事務擇吉今日到差昨日命駕詣道轅謝委並向各衙拜謁 
[煤船觸礁]  
　　有某輪船自日本販運煤斤於前日下午駛進吳淞口約四里許擱於礁石船底洞穿水汨汨八立時沈没惟人口無傷 
[車夫折足]  
　　江北人王三年已十八前日下午拖車一輛裝載貨物自法界蜜采里西式飯店行至美界方過大橋居高臨下勢若建瓴撑挽不牢被車撞倒碾折右足痛絕昏迷有識者謂王住居西華德路卽報知其家舁至同仁醫院求治未知能出死入生否也 
[護送難民]  
　　前報紀崇明縣解來遭風之朝鮮難民三十五名經黄大令發西門内關帝廟安置現悉内有四名與寄寓北市之朝鮮人相識可以招留其餘三十一名滬上無熟識之人大令因備就文牘飭差送上公平輪船載往山東申請登萊青道轉送回國 
[示禁流氓]  
　　保甲總巡夏芝蓀明府出示黏貼各城門大旨　滬上城廂内外五方雜處良莠不齊每有流氓痞棍遇事生風拆梢賭博以及酗酒肆横尋釁打降情事歷經嚴禁在案本總巡接辦伊始誠恐日久玩生流氓不知斂跡是以重申禁令除隨時暫飭各巡防分局訪拿嚴辦外示仰鋪户居民人等知悉爾等務宜各安生業謹愼守法如遇有前項棍徒覆蹈故轍行兇拆梢擾害地方等情許爾等按名扭送來局聽候訊明嚴行懲處地甲徇隱一併重懲决不寛貸各宜凛遵 
[押回原籍]  
　　月前英公堂移送王旭成被長婿程祖思控誘拐女兒秀英藏匿妻妹阿珠處逼令爲娼一案黄大令提訊之下以王縱令次女阿珠爲娼次婿吳寳泰開設娼院秀英由程妻囑令賣娼並非王誘遂概行笞責交保又以王原籍安徽廬州府合马縣未便容留在此著收所數月再行遞解回籍現已飭承辦書吏備就公文派撥差役押解赴前站嘉定縣按站解回矣 
[移緝首盜]  
　　山西巡撫張大中丞查得所屬盜刦重案限滿未獲者共十二起首犯李庸庸等數十名山東産居多雖飭本省各州縣一體協緝迄今未獲勢必遠颺爰咨請兩江總督張香濤制軍通飭屬下各州縣代爲緝捕制軍接准咨文卽檄府轉行到縣昨日由南匯轉移上海黄大令飭捕認眞嚴緝務獲解究 
[訂期會訊]  
　　小東門外同順昌魚行主孫德成控孫掌才欠洋四百餘元一案經葛同轉提案訊供孫願先繳洋二百元其餘分期拔還同轉准之交保出外孫將該行夥軋至城内歧控繼又赴府上控發回本縣訊理法領事以此案原告先控法公堂應請上海縣到堂會訊昨日原告投案大令訂期下禮拜一上午十點鐘與上海縣會訊 
[法界公堂瑣案]  
　　劉吳氏與野雞倡謝素雲同居法界瑞福里四十六號房屋本月初八日十點鐘劉吳氏有子出外將門扃鎖鑰匙交與謝之傭婦王陳氏迨後回來鎖已扭落房中箱篋失去各物開單呈報捕房昨禮拜二堂期鄭大令會同祁繙譯升座包探將劉吳氏及謝素雲王陳氏一并解案請訊劉吳氏伸訴前情謝素雲供是日十二點鐘偕傭婦出外午餐至一點鐘回來鎖已扭落門亦洞開王陳氏供與略同大令問門由誰人經鎖謝供傭婦經手包探禀稱謝素雲家有人碰和故劉吳氏心有所疑謝供碰和屬實内有姚姓小婦人親串時常來往劉吳氏禀稱出外時樓上有人聞係萬華樓客人謝素雲供碰和在晚間此時並無人在大令問劉吳氏出外時箱子是否鎖好供稱箱子本來鎖好房門又加扃鎖大令問萬華樓客何等人謝供此人係萬華樓烟舘擋手失物以前來過一次以後並未到過大令謂統核各情尚多疑竇著將謝素雲士陳氏押候復核劉吳氏斥退○沈叙三禀稱在法大馬路開設外國皮鞋店邇因承攬某洋行軍裝皮袋收下寳銀三只洋百數十元爲學徒唐長長之兄誘領女子出外看戲回來經樓窓内架以竹梯引誘女子將洋銀元寳席捲而逃兹將唐長長解案請訊唐供看戲三人同去迨出戲館門首兄與沈女倐忽不見據家中人云已往天津大令與祁君會商著將唐長長押候覓保出外找尋其兄到案究追又謂沈曰爾女從人逃逸咎亦難辭沈唯唯而退○王嘉仁控虞生瑞積欠牛洋一百四十餘元一案經葛同轉訊供押追旋於二月間保出迄今分文不繳昨日原告投催大令著保將虞交案問二月初三日具限五天繳銀何以任意玩延分文不繳虞供實因貧困一籌莫展求恩寛限包探禀此人將往寍波故保人業已退保大令一再研詰虞堅執如前大令謂如再玩延送縣追比著押候再核○宋問梅禀稱前日在同興烟館爲俞阿奎等訛詐洋四元六角有奚心良在塲目視現在拘獲俞阿奎解案請究餘黨俞阿奎供同在烟館吸烟見伊等互相吵閙上前解勸小的係開店豈肯與匪人爲伍惟謝昌利曾經到店辦貨是以認識餘俱不知如欲謝昌利到案三日内可以交到大令著押候交到謝昌利復核○趙南江禀稱在英界開成衣店雇楊正生爲夥前日楊約同翁寳生等將小的哄至玉露春茶館藉索欠爲名遽爾用武致被擊破頭顱大令問所欠若干趙供每工五十六尚少錢三百餘文楊正生供不止此數趙又供店中尚有鄧兆法爲証旋據茶館主魏月三與見証馬廷龍投案禀稱此事以索欠起釁惟頭顱係趙自行用碎碗劃破大令商之祁繙譯著將趙南江仍送醫院療治翁楊二人押候鄧兆法到案質訊○包探禀稱施阿六與劉廣通爭挑自來水起釁施被劉擊破頭顱送院醫治迄今多日尚未痊愈因此一併解案請訊大令以劉不應動輙毆人本當重懲姑念年邁着罰出養傷費施仍送醫院俟傷痊再核○鐵店主錢鴻生以收買竊贓罰洋五元充公從寛釋放○周高岐送縣備文遞回丹陽縣原籍 
[虎旅銘恩]  
　　本館昨承周大善士永庚助醫傷費洋二十五元又唯亭隱名氏助洋十元又由文報局交來奏派駐美國紐約正領事徐大善長乃見惠函云近讀貴報得悉尊處現方代募西醫院醫傷經費具見貴館諸公素來樂於爲善令人欽佩無既兹特匯寄規平銀二十兩託文報局轉交卽祈查收彚解并希掣付收條本館再三雒誦仰見大善士渥承恩命布澤遐方念故國之鏖兵解囊金以濟急仁風遠霈義舉常昭一辦心香當爲南豐敬爇耳 
[生災函電彚登]  
　　昨接褚敦伯兄印成煒自天津來函内開初八午後抵津晤賑局諸公知此間初三四五等日風雨大作潮水陡漲人民廬舍漂没不可計算鄉人目爲海嘯爲近數十年來所未有寍河縣屬罹害尤酷尸骸狼藉餓莩載途急須查撫以救垂斃飢黎己奉局憲飭將所帶銀兩移賑該處一面電禀尹憲縷陳大概而尹憲以近京一帶災情亦重只允暫留十數日現准明日動身先至蘆台北塘一帶察勘情形隨查隨放然所携斷不敷用惟望南中諸善長迅賜籌濟以應急需永定河鳳河亦因河水陡漲文餘隄岸漫刷成口永遵兩屬則自去夏被災至今情形與晉邊相埒舊創新災同時並賑欵難爲繼人更不敷目覩耳聞倍深浩歎劉丹翁觀察奉委督辦畿東各屬賑撫事宜發欵三十萬金尚不濟事唐山一帶聚集飢民一二十萬放欵至十六萬金而路斃尚難計數言之慘然煒深知南捐易竭籌勸維艱第目擊災黎如此苦情不得不專函奉懇惟諸善長鑒而憐之感甚禱甚又接津賑局金道堅大令函開褚敦翁己爲杏憲留辦寍河急撫謝嘯翁辦天津急撫永遵兩屬人將相食普放加撫唐山聚集飢民十餘　己籌放普賑武清寳抵東安寍河靜海青縣津郡驟被風潮水勢之大幾與伏秋相同順直民生不知何以不 
 
 

Page 4

 
 
幸至此現在欵將不繼仍當贖開賑捐所有一切情形容再續布云嚴佑之先生鈔示季都轉盛觀察來電云永平遵化十邑災重該處民人向係出關謀生今生機斷絕草根樹皮民己食盡糧價高昻數倍民不死於兵而死於歳督憲己派劉丹亭往查乞公速籌鉅欵多帶熟手星夜來津多救民命公向以救人爲念諒不推諉又接周太守電錦屬淫雨爲災連宵達旦四十餘日平地水深丈餘沿海尤甚房屋廬墓全被淹浸田禾顆粒無收災象之重實爲奉省二百餘年所未有而地方官因向未聞見不准報災間有一二准者亦未籌辦振撫奉民向鮮蓋藏忽遇災荒又值兵事倥偬謀生無所唯以野菜草根苟延旦夕迨至交冬以後哀鴻遍野道殣相望　以錦屬爲前敵餉道所關恐飢民勾結爲開頓生意外之變仰蒙閣下及各大憲並南省善士籌集三萬八千金當擇其尤爲困苦萬難自存者分别極次酌量分振年前幸而撫恤過去然地方過大户口過多而款項有限實雖周濟交春以後連次大雪野菜早己挖盡草根樹皮亦無可剥挖而飢民倍多緣年前稍可之户至此亦同歸烏有淹淹待盡無分彼此物産旣無惟有拆賣房屋房屋不足繼以妻孥父子兄弟各不相顧如是者又閱數月現在房屋盡成赤地妻子亦皆離散老弱婦孺多塡溝壑竟無日無死人之事甚有素列衣冠赧顔爲乞因而合家自盡者奉地素不宜麥全賴大秋穀梁人畜既亡耕種無具迄今節近小滿尚復曠土千里一毛不出慘酸情形實與光緒初年山西旱荒相去無幾統計錦廣兩邑總有數十萬口新成廳尚不在内若再不設法急救則易子析骸人將相食老弱旣盡强壯者勢必挺而走險爲匪爲盜後患不堪設想冕目擊情狀寢饋難安雖云軍書旁午實難袖手坐視惟有籲求閣下大發慈悲汛　鉅欵並求大駕多帶熟手刻日東來俾得分投援救但求多得一日欵項卽早救一日民命焚香叩祝無任悚惶冕謹會同錦屬官紳災民百叩霖老邁無能不堪驅策特以食毛踐土未報涓埃豈敢畏難貪逸自外生成惟有强打精神邀約同志十餘人准於初九赴滬航海至津但地席人衆非有百數十萬金不能拯救伏乞貴官長者仁人君子大垂金臂慨發慈心或廉分鶴俸或腋集狐裘上以紓朝廷宵旰之憂下以造子孫無窮之福人之好善誰不如我毁家紓難定不乏人霖不勝禱切盼望之至謹爲奉直災黎九叩丹徒嚴作霖謹曰如蒙賜助請交上海各恊振所代收代解合併附陳[  上海北市絲業會館籌振公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　湯善性控張春泉將童養媳施氏賣與倡婦謝二寳偪令學習彈唱前晚宋通刺升堂　　　　　　　　　浙江　海縣橋居治下有歷多年兒子阿根曾文定施姓之女小寳爲室過門童養前年有事回籍將小琬寄與張家事畢回滬欲向領回　　味支吾藉端約緩既而小的　知張已將小寳賣與倡婦方金林方又商同鴇兒金周氏轉賣與百花里謝倡家作買笑生涯今蒙質訊叩乞追還小寳　稱小婦人年十五歳生來命薄早喪椿庭八歳時由母親售與湯姓爲童養媳十三歳湯得洋銀一百二十圓賣與張爲義女後張又輾轉賣入百花里鴇兒謝王氏家學習彈唱今奉提訊叩求超豁張供稱小的係蘇州人前年憑中買小寳爲義女出洋銀一百二十圓嗣因小寳不願相隨是以轉售與鴇兒金周氏金周氏不知因何販售與謝倡謝王氏供小婦人原籍蘇州現居治下百花里曾開倡院今已閉歇前年憑戴金虎等爲中以洋銀二百五十圓買金周氏之買女小寳爲螟蛉通刺問爾曾否偪令小寳賣娼及學習彈唱等事供稱既不令其　娼何用學習彈唱通刺著將易交差看管張及謝王氏交人保出小寳暫交官媒收管候再補提應訊人證覆訊核辦○顧夏氏控姑石氏威逼賣娼通刺堂訊之下顧夏氏訴稱小婦人年二十七歳家在江北父母棄世有年自幼由祖母周氏撫養上年九月由祖母主婚許嫁同鄉人顧石氏之子未大爲室成親　匝月婆婆及小姑顧小寳等逼令倚門買笑小婦人矢志不從　被婆婆及小姑鞭撻甚至遍體鱗傷現雖傷勢稍痊無奈婆婆等仍勒令接客是以情急逸出奔投案下籲恩夏周氏供稱兒媳早喪遺有孫女由小婦人撫養成人上年九月憑媒許嫁同鄉石氏之子未大過門後竟威逼賣娼孫女心堅如石矢志不移致遭鞭撻叩求老爺恩究石氏供稱兒子未大曾憑媒文定周氏之女夏氏於上年九月成婚成親後不守婦道　吸　烟小婦人略加訓責終不改悔此次竟無端向小婦人尋釁并奔赴案下誣控偪倡通刺著一併送縣辦理○日前二百八十號華捕解　夜啼哭之女孩意香　請安揷前晚通　飭宫媒將意香帶案訊問供稱年十歳父母貧苦異常曾許字某姓家爲童養媳時被婆婆鞭撻下體　　傷痕數處此種苦楚片刻難熬不得已乘間逸出沿途哭泣致被巡捕拘案通刺著交官媒收管待其家屬來案訊明給領 
[界公堂項案]  
　　昨日禮拜二美副領事易孟士君不及親蒞公堂所有捕房各案均由宋莘樂通　獨自裁判○顧阿六　阿才兩包深　夏子雲到案禀稱此人向與蘇州人　姚氏同居日前氏因事回蘇夏遂竊取氏之金銀首飾及綢衣邇日氏已來滬查知失物　報捕房經小的等拘獲查出各物業以質取洋銀六十餘圓尚有金約指一枚兌與某家無從查吊是以解請訊究陳姚氏訴稱小婦人向與夏同居本年二月因事回蘇及事畢重來則夏已携居别處查知被竊各物投報捕房今旣吊到原贓求恩給領夏供稱小的在某客棧中當接客移與陳姚氏同居所有　銀首飾實因并　某氏給與小的並不知是竊贓通刺判令押繳質本○二百零三號華捕解濮和尚濮梅林到案禀稱昨晚二濮及不知姓名人扭往鍾記成贊毆致鍾身上受傷小的見之拘解請究鍾訴稱爲首行兇者實係王阿全二濮同訴稱小的等是叔姪行毆鍾者實是阿　小的等惟從中解勸而已通刺著交人保出限日尋行兇人○包探沈金隆解朱雲山至案禀稱此人向在高朝楨所開小錢莊爲夥某日竊取　之綢衣八件質錢使用兹經小的緝獲人贓送請究辦高訴稱雲山由萬安　客棧司帳人朱錦山作保今向理論不肯理直奈何雲山供認竊初叩　求恩通刺判令管押西禮拜期滿交人保去○王阿三趙阿二串竊王阿狗之棉被布褲報捕後經包探杜雲卿拘獲人贓送案請究通刺河合各管押一禮拜○四百十四號華捕解王毛毛殷方來到案禀稱伊等與陳阿保打架毁壞陳店中諸物適爲小的所見一併拘請訊懲通刺判分　罰　銀半圓○四百四十六號華捕解鮑阿元到案稱昨日小的巡路時見伊扭住王孫氏兇毆是以拘送究辦王孫氏申訴前情語不盡　鮑供　鄰人失物以致口角小的並未將王孫氏兇毆通刺判令管押兩日○一百五十七號華捕解王阿四蕭盛坤朱生清至案禀伊等均在　　　頭當小工竊取油漆一桶是以解請訊究管馬頭西人某甲投案申訴前情并請重辦通刺以行竊並無實據姑令判各管押三日○小工楊阿二　取洋人霍克三舊鐵一塊適經一百七十八號華捕所見均入捕房昨晚解案霍克請領失贓通刺判令將楊管押三日 
[虹口紀事]  
　　伯頓路第七百六十六號房屋有某嬬婦居焉比鄰之甲乙二人係爲成衣匠意圖勾引每拾穢物擲樓上氏亦不以爲意前晚甲乙又萌前智氏心如鐵石以正言斥之甲乙惱羞成怒出惡語相向因而啓釁後經四百號華捕拘入捕房捕頭訊問之下以無寳據不爲深究一併驅出○寍波某氏婦賃居武昌路其弟某甲不務正業屢來借貸梢不遂意卽任意吵閙前晚又來纒擾氏無以應甲大肆咆哮氏不得已奔訴捕房捕頭命巡街捕拘案當由二百九十六號華捕將甲拿送捕房捕頭再三開導揮之使去 
[蘇省官報]  
　　四月十三日五品銜候補知縣李思棠廣東人起服回省禀到指分江蘇候補直隸州州判胡顯勳江西人由鎭江來禀到候選州判徐紹經辭行赴天津縣烝龔世棟禀辭赴寳　公幹准補常州府知事沈廷銓禀謝奉飭赴任○十四日委署靖江縣葛繩孝由滬回省銷差卽辭赴任候補班前先補用知縣蔣詠棠浙江人由台灣請咨回省禀到○十五日藩轅牌示照得南匯縣汪以誠撤任遺缺前經詳委上海縣黄令承暄調署遞遺上海縣缺以蔡倅匯滄署理兹查黄令承喧尚有經手事件仍暫留上海縣任所有　匯縣缺卽以　補柘林通判察匯滄代理知縣劉炳青禀知奉撫憲札委洋務局文案差典史楊爵修由寗來禀謝咨補昭文　典史缺 
[江西官報]  
　　三月初十日補用縣叚紹委辦黄江緝私卡胡　襄委往北京公幹從九宋　禧起服來江張鴻勛銷查章外保甲接查　魚溜保甲並謝酌委一次　知府照張凝由雩都催墊欵　縣丞譚元瑞由清江等縣催道欵回指分從九方炳係安徽人李茂勳係雲南人俱禀到龍錫楨　查章外保甲范啓興拔委一次萬載把總周兆魁請　來省○十二日署奉新縣汪綬之釗事回省湖南舉人皮錫瑞由籍來江王作渤往撫州公幹縣丞周克讓儘先酌委一次葛泰階拔委一次典史何書年辦南昌保甲○十　日同知徐樹鉁督辦吉安分局府照王朝賀拔委一次陳錫疇起服來江逢蔭棠往贑州措貲潘琦往瑞金公幹張如馨辦南昌保甲汪承　　辦　　義渡　州外委蔣燦文領餉回營○十五日户部主事譚承元由籍來省翰林院儲英翰由南豐籍進京清江縣周晋鑣謝委署泰和縣許繹謝委朱兆麟禀辭解漕折　京傅　　往宜青催楊令征存銀王渭賓辦樵舍釐卡許金萊由上海公幹回屈振聲由玉山催漕折回廖壽南由上猶催墊欵回指分從九黄毓芝係廣東人朱士元係浙江人俱禀到雷河清調辦將軍渡官鹽倉陽祖相委辦神岡山緝私卡徐會慈禀謝起服唐啓虞拔委一次新選安　羅塘司徐植本業已到省飭赴新任○十六日縣丞彭國鈞查章外保甲道庫沈光訓往瑞州催稅契江蘇用道劉秉楨　辦江南籌餉捐局翰林院儲英翰進京候補縣趙峻拔委一次孫河往長江催運傅晋泰往宜春催楊令征存銀姜汝詳解詢由京回通判翁寳仁往饒州公幹縣丞陳潤林往寗都州屬沈熙往浮梁等縣王翊清往建昌府屬施恩溥往臨江府屬　錫明往上饒杜純壽往袁州俱催地丁林福頤往武寗催减平湛精往臨川等縣即作　往義寗州俱催稅契 
[邦江官報]  
　　四月初五日陳分轉康回舊港差次○初六日王鹺尹維　委解南京餉張鹺尹思安委解甘肅餉均起程張鹺尹承　委總局監收差○初七日江安糧道馬儲憲恩培過揚潘鹺尹寳瑩委淮北聽差金大令桂芳委解京餉○初八日江蘇糧道吳儲憲承潞過裼江西王大令贊臣解餉來張鹺尹文由赴三江營差鄭鹺尹清　赴新城差　初九日葉鹺尹康安銷三江營差杜鹺尉宏勳委周莊卡○初十日金大令桂芳解京餉起程章鹺尹傑　委孔涵卡○十一日丁分轉上年由省回金　尹宗　委黄泥　卡○十二日姚鹺尹玉成銷總局監收張　尹承業　總局監收差○十三　傍晚運憲江都轉由十二圩騐收儀征河工回轅○十四日韓鹺尹　銷新城查騐差孫鹺尉慶朝　　巡獲差鄭鹺尹敏勤由十二圩來揚公幹 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
