# 1917 - 198 - 4915964

 

Page 1

 
 
   
 
 

Page 2

 
 
 [L時評> 
[决心（冷）]  
　　今日之事各方面已露决心無所謂商量也所謂調停云者非愚即僞也 
所謂决心奈何即各放手以行其所抱之主義是也各國政黨之放手以行其所抱之主義也他黨必暫時屈伏俟其有間而後起而代之中國今日則將行其不相容之主義於一國於同時也 
昔日所云黨爭黨爭不過其名而非其實也於口舌於文字而非其眞力量也昔日所云内亂内亂不過一姓一人與反對者爭也非有勢均力敵兩方可以相持也自今以往將眞入黨爭而其亂有非一時所能巳者無他各方面之决心如是也 
[命令]  
　　七月二十三日大總統令海軍總司令程璧光着免本職遺職派劉冠雄暫行兼領此令 
又令任命蒲殿俊兼督辦京都巿政事宜此令 
又令東三省鹽運使金鼎勲未到任以前着曾有翼暫行代理此令 
專電 
　　北京電國會問題徵集意見之通電今已由國務院發出意仍在先組臨時參院（二十四日下午五鐘） 
北京電政府因各方未一致宣戰案擬稍停頓待馮來商 
（二十四日下午四鐘） 
北京電聞奥使以中德宣戰不久實行巳預託西班牙公使保護奥國在華利益一俟宣戰即行歸國（二十四日下午三鐘） 
北京電今日閣議例會預定議題爲海軍處置川粤辦法及外交問題（二十四日下午四鐘） 
北京電今日午前國務院開第二次會議湯梁曹等新閣員均出席先討論施戰案之準備次及財政問題（二十四日下午五鐘） 
北京電劉次長等商應付海軍事結果免程總司令派劉冠雄兼使號令專一（二十四日下午一鐘） 
北京電政府電留薩鎭氷 
（二十四日下午四鐘） 
北京電交部儗將一元交鈔開兌俟外債成立即無限兌現 
（二十四日下午一鐘） 
北京電梁財長急欲恢復中交兩行信用議先從維持票價入手並將整理計畫提出閣議 
（二十四日下午四鐘） 
北京電鹽欵三百萬除還馬廠借墊百萬外計中央本有政軍費及某省協餉討逆軍費等項全數支盡（二十四日下午一鐘） 
北京電蒙匪大股犯關田中玉飛電告急派北苑第一師往剿昨巳有步兵三營機鎗砲兵兩連騎兵一營開出並飭近畿第一旅赴綏協助（二十四日下午一鐘） 
北京電張家口昨有兵隊衝突說政府絶對否認（二十四日下午四鐘） 
北京電駐豐鎭軍隊譁變巳派兵鎭壓（二十四日下午一鐘） 
北京電南苑及永定門外官地所建民房限三日内騰出聞備馮帶京軍隊駐紥（二十四日下午一鐘） 
北京電提署改組衞戍又生阻力從緩着手（二十四日下午一鐘） 
北京電黎預定俟馮到京先赴天津暫住（二十四日下午四鐘） 
北京電内務部咨財政部請撥一百零五萬元給議員歲費旅費（二十四日下午四鐘） 
北京電陸宗輿王揖唐吕調元無事可酬聘充院顧問月給五百元（二十四日下午一鐘） 
北京電黑督定鮑貴卿許蘭洲運動無望（二十四日下午一鐘） 
北京電將派員查勘奉魯等省水災（二十四日下午四鐘） 
北京電孫毓筠忽在報紙披露復辟陰謀紀實一文以復辟徐世昌張勳倪嗣冲主張最力並痛詆研究會除依附勢力以外無政策（二十四日下午四鐘） 
東京電日本國民新聞謂德人於復辟一事暗中活動旣有證據則中國共和政府必須將德人及德系人物放逐國外如此則便於參戰惟參戰當由中國自身决定不宜由日本或其他諸國出干涉之態度以傷中國之自尊心而招誤解云云 
[外電]  
北京電聞吉林督軍孟恩遠因助逆大遭吉省反對行將免職王揖唐有繼任之望 
（二十三日） 
北京電北京戒嚴令巳取消惟城中尙有數部分至晚禁止通行以重防務（二十三日） 
北京電據川省最近消息謂成都巳被燬一大部分商民現促請政府設法挽救流血之禍聞黔省援軍已進至重慶附近羅佩金之滇軍已行至叙府與成都之間政府所接各方面消息多相抵觸彼此對於孰爲戎首互相推諉（二十三日） 
北京電第一艦隊獨立之宣言在北京人士視之極爲嚴重事件官場則不表示因南方行動而生恐慌之象且謂如不獲已準備武力從事惟衆望和平解决至於恢復舊國會似巳不成問題黎元洪接來電頗多皆勸其復職昨日馮國璋來電亦作是當但馮電似僅屬客氣的舉動蓋馮已知黎决計退休也來電中有請黎赴南方就總統職者昨日總統府官員若干出京赴寗歡迎馮代總統大約馮不久即來京其所以遲遲不行者殆因辫兵擾亂江蘇北境之故聞馮擬取道漢口北上 
（二十三日）路透電 
北京電日人各界並不否認曹汝霖現復與日本某實業公司代表商訂實業借欵二十五兆元之說按該借欵第一次商訂時曾由國會反對作罷（二十三日） 
北京電北京新聞載稱據確實消息馮代理總統定二十六日首途來京不携軍隊北京日報則謂永定門外與南苑已準備瘙軍千人之駐紮所馮寓京時擬與段總理討論待遇清室處置辮兵召集新國會諸事馮之寓所或在公府大禮堂或在前禁衞軍司令部 
（二十四日） 
北京電第一師已開往張家口平蒙匪 
（二十四日）以上德文電 
北京電二十三日命令海軍總司令程璧光免職着劉冠雄兼海軍總司令據與國務院深有關係之某部次長談政府發此命令之時並電劉冠雄着籌敵當之法政府以此次海軍之獨立不過其一部分不足視爲重大之事且海之將校多係閩人以劉氏從中斡旋必能圓滿奏効又政府更將免第一艦隊司令官之職將不與此舉之第二第三各司令官遞升云云（二十四日） 
北京電第二次國務會議於今日午前十時開會至午後二時始畢席間討議外交問題與關對德宣戰所有各種準備之事聞最後之决定尙須會議一二次云又財政問題議决烟酒專賣局附屬於財政部（二十四日） 
南京電靳雲鵬齎段祺瑞之意旨於昨來寗（二十四日） 
南京電林長民今日晋京將履司法總長新任（二十四日） 
南京電日來喧傳馮國璋即將北上茲因各省主張請黎總統復職之電報頻來故又暫行中止馮國璋今日任命敷堪田爲副總統府秘書馮國璋昨夜於西花廳特設盛筵招待中央及各省之代表等岑春煊派章士釗來寗有請馮國璋北上之說 
（二十四日） 
南京電劉冠雄因現海軍獨立之際未便就總長之任呈請辭職有任命薩鎭氷鎭撫海軍將士之電報（二十四日） 
北京電立法機關應取如何手續今日巳經國務院正式通電各省徵求意見一星期内得其覆電即可决定云（二十四日） 
東京電日本駐美大使石井子爵定於本月二 
 
 

Page 3

 
 
十八日率同隨員竹下海軍中將菅野陸軍少將永井外務書記官安藤海軍中佐谷川步兵少佐等由東京啟節乘坐是日午後三時由横濱開駛之高麗丸船赴美（二十四日） 
東京電比國駐華公使波克爾梅比氏赴任途次道出日本於二十四日午前九時由横濱啟行赴北京新任（二十四日） 
以上東方通信社電 
[戰電]  
俄京電新任内閣總理克倫斯基氏復赴前敵據加里西亞來電謂俄軍陣線巳被攻十二俄里深十俄里（二十一日） 
倫敦電茲接俄國西南陣線戰局之官報殊駭聽聞俄政府謂軍中發生至危之變端一部分已完全失其秩序所取之攻勢巳烟消雲散上官命令置之不顧同輩有勸遵從者則報以惡聲或開槍施擊並有不待敵兵之抵而自棄戰壕者派援之急令往往爭論至數小時而不决逃兵之退歸陣後者項背相接長可數百俄里且有全隊逃亡者現急宜以嚴厲方法挽回巨禍西部陣線之總司令巳命鎗擊逃兵凡賣國破壞革命之懦夫决當嚴懲不加輕赦云（二十三日） 
倫敦電路透電社得悉德軍巳攻陷太洛波爾鎭（二十三日） 
倫敦電俄國公報云特文斯克西南砲戰甚烈敵軍仍在太洛波爾西南進攻俄軍仍於塞里河外從事退走太洛波爾之一鄉已爲敵軍所佔俄軍人數雖遠勝敵軍但因兵心不堅不遵命令故退走幾無停頓俄軍爲敵軍壓逼棄巴比洛退至洛尼柴河右岸（二十二日） 
盤谷電暹邏巳向德國宣戰拘捕國内德人没收德船一萬八千九百六十五噸（二十二日） 
[公電]  
　　陜西省議會通電各省議會督軍省長各報館均鑒滿清入關奴我漢族二百餘年辛亥舉義重則殺之輕或放焉按諸中外古史俱有成例乃議恤優待者以其能退位而息兵禍也豢養六年不思銜恩報國膽敢叛逆妄爲覬觎非分將謂出於迫脅自勳逆入京倡議復辟司馬之心路人皆知未聞出一電以表不反對之意而釋天下之疑其陰毒險狠秘密通謀可知卽令威逼勢迫不得已而復辟試問叛國何事主使者尙當明正興刑爲首者詎能逍遙法外三叔以殷叛周管蔡誅而武庚未聞獨赦勝國遣孽不加誅戮恩遇已覺逾分倘優待條件繼續有效揆之國法詎得謂平况皇帝民國决難共立國旣共和猶存帝號於國體旣相背而馳爲㚥宄開利用之資禍胎旣萌至今爲梗若復優待如昔深恐事成則帝制自爲敗則委罪他人禍亂相尋伊於　底本議會爲杜絶亂源鞏固共和起見惟有取消優待條件爲善後之要務希協力主張一致進行無任盼切陜西省議會馬 
張懷芝通電大總統國務院各督軍省長均鑒據青州副都統延年德州城守尉德俊聲稱溯自前清遜政民國告成旗營官兵惟知維持地方擁護共和今年春間風聞青島等處有宗社黨謀亂之謠當傳集各旗官兵曉以利害俾其勿受蠱惑均能深明大義預杜陰謀今忽接到僞内閣官報始悉復辟謠傳巳成事實伏思共和政體係前清景皇后順從民意明詔組織民國告成訂定優待條件以酬讓德載在約法永久不逾今張勳違背此詔假前清幼帝名義欲以僞詔收回政權非徒擾害民國且恐危及清室本營官兵誓不承認伏乞據情轉呈大總統總理并通電各省以明旗營心跡不勝感激之至等情據此特電諸希亮察張懷芝叩漾 
財政部通電各省督軍省長財政廳長印花稅分處長鑒印花稅一項旣可補充國庫收入復足保證人民契約東西各國久經認爲最良稅源我國仿行數年成效漸著並經於各省區特設專處策勵進行乃張逆　發諭旨擅自廢除實堪痛恨現在共和回復一切關於印花稅務仍應照舊辦理希即通飭所屬遵照如有藉詞阻撓並即嚴行究懲以維稅法財政部　印 
法國杜魯斯中國學生會電各報館鑒我等熱誠反對改變共和破壞約法之人請嚴懲逆首得當而後已法國杜魯斯中國學生會李樹華等同叩 
要聞一 
[北京特别通信（九十七）（飄萍）]  
　　（七月二十一日） 
梁啓超之國會談 
徵求意見之通電 
猶憶今年三月六日下午十一時半段總理方自津歸愚曾與會晤於府學胡同之私邸談及外交總長問題其時政府方再欲以陸徵祥氏提出於國會而苦於已被否决之案同會期中未便卽行提出有人詢段總理曰然則梁任公如何段君曰任公之志在於財政也半年以後之今日段君復爲總理而梁任公果登台爲財政總長矣 
今日（二十一）下午二時愚特訪梁於財政部愚之目的仍在國會問題不欲聞財政計畫蓋吾人對於國會政府未將確定辦法宣布以前終日夜覺爲不安也梁之論國會亦作政治論而不作嚴格的法律論蓋處此政象之下法律殆如業巳宣告死刑之囚犯平時縱昌言與法律有無上之愛情者今亦見之而却步矣對於國會恢復之不能改選之不可而以召集臨時參議院爲比較的無上上策梁湯二公之論調如出一轍讀者參觀昨日愚之通信已可瞭然惟梁於國會不能恢復之原因言之較詳第一原因謂各督旣以全力打破國會而使之解散今忽恢復政治上將生莫大之反動第二原因縱使對於各督軍可以疎通使勿反對但彼等必問國會中恢復而後是否果能速定憲法是否可以一改從前之態度則無論何人不敢爲之擔保蓋前此項城失敗而後多數主張恢復舊國會且與各派約定惟從事於制定憲法選舉副總統等兩三問題幾有歃血爲盟之概誰知　會一開盡棄前約日惟查辦質間以虚度其歲月此余（梁）所以不敢再爲擔保者也記者曰當國會將近解散之日民黨方面曾有對於憲法讓步之宣言今何妨再以此商之愚意法律不可使之盡歸於拁为效法律一度無效則今後雖有憲法安保無以强力破壞之者且召集臨時參議院又安敢必其决無反動發生乎愚爲新聞記者不欲表示意見此不過願釋疑問而已梁答曰此意吾人亦討論及之但現在所謂政派其首領並無拘束黨員之能力一旦關於己身利害問題則羣叛其黨義而不之顧今時何人能出而擔任將來恢復以後之必無反汗乎明知其無益而虚費急迫之光陰時機一過或竟再欲召集臨時參議院而有所不能矣豈非危險之事至現在所擬之辦法（臨時參議院）固不敢謂各省皆能同意其中或有數省不肯派員與會此則當另行設法疎通此外無他法矣又余（梁）所謂改選亦屬不可者非但改選必需相當之時日蓋以嚴格的法律言則改選亦無根據而又不能去國會組織不良之弊如是之國會再過三年國家不更危險乎至於召集臨時參議院有改良組織之利而約法上亦可以勉强比附似三者之中可行而比較有利者莫此若也記者曰然則政府之意巳决定乎聞昨日之國務會議業巳决定有是事否梁君答曰昨曾以此討論尙須徵求各方之意見記者曰其通電是否業巳脫稿通電内容是否先論恢復改選之難行而偏重 
於臨時參議院之辦法梁君答言通電我未之見殆如是耳記者曰行再相見梁曰行再相見乃出 
[粤省組織政府之大問題]  
（平生通信） 
復辟問題解决而西南聯絡問題發生矣粤省爲西南領袖日前滇軍師長張開儒之馳電章太炎之討逆談巳將根本之主張宣布矣日來孫中山抵粤其在督軍署演說及在省議會概論擁護共和必以廣東爲根據地（演說詞另錄）請由兩粤兩吏致電歡迎海軍艦隊至粤並歡迎國會議員到粤開會以决大計質言之則主張在粤建立政府將公舉討逆大元帥執行最高權也但此事以海軍實力尤須借外交爲後盾故孫抵省後昨又由章太炎陳炯明等特拍一急電至上海請伍廷芳唐紹儀程璧光緒人迅速回粤籌商國事共策進行矣惟茲事體大在民黨固極端主張而當局執政者意思如何此亦當一觀其態度陳督軍以各方面人物主張不一應須陸使主持尤須得滇黔湘諸省之同意故連日巳密電武鳴陸使請表示對付時局方針並請由陸使一面電商西南各省共同進行昨又連發兩電敦請陸使力疾東下據官場傳說則陸使暫决不來或由譚督軍代表來粤一行則陸使尙未有態度表示也陳督軍近仍事言乘承陸使對於歡迎國會事似尙不免有所顧慮故於歡迎孫中山在省會演說時孫力言國會在粤開會之重要陳督卽起言中山偉諭甚爲佩服恢復國會尤極贊成惟國會地點宜愼重討論免敵省浸入廣東之慮鄙人擔負保護全省治安之責不得不言請諸君詳　討論當時議員中雖有起言北方民窮財盡叛將何能侵犯廣東必可無慮然其後各議員討論歡迎國會議員來粤之通電仍言開會地點究以何處爲定未悉有無指定詞語仍甚活動也其電文如下此次變亂根源首在解散國會無國會卽無民國今欲恢復共和宜先恢復國會前經電商各省一致主張召集近聞黎馮兩公相繼辭職國家陷於無政府之地位應請諸君根據約法自行召集以定大計開會地點究以何處爲善未悉有無指定粤雖邊僻如公意以爲可用當表歡迎是否可行乞即見覆粤議會皓印 
以目前粤局言之在省會方面其意見固與民黨聯合一致然在執政者方面則猶在中立之間前日雖宣言兩粤自主一切欵項暫停解交然一面停解北京欵項而朱省長又一面致電北京索增省長辦公費其警察廳長王順存之辭職魏邦平之新任皆呈請中央明令任免則仍非實際自主也陳督軍與章太炎言段内閣復職湘省旣有電文反對本省旣宣言自主自主以後無論如何電文不贊成亦不反對蓋實行自主當然如此也是論極雋妙故中央來電仍未斷絶删日（十五號）段祺瑞曾電阻粤省出師云武鳴陸巡閱使廣州陳督軍南寗譚督軍鑒華密陸巡閱使文電悉兩粤整師大義凛然殊深欽佩文日光復都城祺瑞寒日入京巳詞電通告兩粤軍隊希飭各回原防綏靖地方爲要祺瑞删印又聞當道昨據津電段祺瑞以兩廣宣佈自主特商請王上將芝祥請其再行來粤擔負疏通俾雙方意見得以冺釋王已允所請不日將再啓程來粤云云未知王芝祥將來抵粤後疏通之功用何如也至於出師之事目前仍在半明半暗之間省議會於十八號又經開會咨行督軍催請實行出師案矣朱省長則以粤省義師出發未定確期所部親軍久駐省垣殊屬無謂聞昨特發手諭着令魏邦平所轄兩營出防東莞帮統關國雄回防東江王鑄人王德慶等部三營仍分别回駐南番防地以重職守出師之事巳作寢息而惟滇軍預備出師討逆現仍着着進行連日北路仍有隊伍抵省巳由當道飭覓共公地點俾暫駐紥十八午後又有步兵第二十五團三營全營兵員分乘河頭船數艘在東堤廣舞台前登岸旋在東堤二馬路之空舖駐紥是出師之預備仍未罷也惟陳督以治安爲重近又於軍署特設衞戍司令部其訓令警衞軍各統領文云案照本署現經設立衞戍司令部專司本署防衞事宜茲查有高成忠堪以委充司令兼帶衞兵第一營除令委并分行外合行通令仰該統領即便知照並飭屬一體查照又以本省謠言頗盛因爲維持治安以定人心起見曾將桂軍陸續添撥來粤佈置防惟仍恐未能敷用致涉疏忽並令高雷林鎭守使調集所部陸軍游擊隊晉城屯紮聞該軍有兩營巳於昨午分搭永亨商輪抵埠現在官紙局暫紥至於日來謠言之可駭者有南韶連獨立之謠傳近又有潮梅獨立之謠傳茲據莫擎宇由汕頭來電云廣州陳督軍鈞鑒粤密頃聞省中謠傳潮梅獨立不勝駭異查擎宇軍人向無黨派自就辭以來日以服從長官維持統一爲始終不渝之宗旨心跡皓然天日共見此項謠言必係有人揑造希圖離間明如鈞憲當能洞燭其奸原無俟於斤斤剖辯惟潮梅遠隔重洋深恐傳聞失實迫得飛電表白藉釋羣疑區區此心伏惟垂鑒鎭守使莫擎宇叩　印陳督軍覆電云汕頭莫鎭守使鑒粤密銑電悉潮汕獨立之說此間并無所聞如有此等謠傳焜亦决不輕信焜與執事雖共事未久然彼此相知有素相見以誠萬非他人所能讒間請紓遠念炳焜叩巧印近又謠傳東江一帶及西江三羅兩陽等處有標示討逆軍陳司令炯明旗號招撫綠林入伍者某當道以此舉恐係歹人假冒藉端招搖聞巳密令地方營縣嚴行禁止凡此種種皆爲國家大問題中連類而及之事也 
[日記者與湯化龍談話]  
　　駐京某日本記者於二十二日午前十時赴石報房頭條内務總長湯化龍氏宅至時先有二客在言談極其恭謹一似有事相求客去記者始與湯氏圍桌對座記者問大總統問題爲何湯氏曰現雖請黎氏復職但黎氏絶對拒絶按照約法請馮氏就任馮之來期雖未定惟渠巳承諾就任定必來京記者更問馮氏旣允爲大總統則國會如何處置湯氏謂國民黨所要求恢復舊國會絶對不能贊成至於召集臨時參議院問題尙無何等具體的成案即爲召集國會可謂前途尙遼遠也記者因謂若將國民黨之要求拒絶則南北之調和似屬難望湯氏答謂當組織共和軍時未與國民黨商議誠屬事實然當時急事迫實不得已旣爲討伐復辟諒國民黨亦當無異論就現時及將來觀之統一南北誠屬困難然並非無交涉之餘地若南方派極力反對訴之武力不得已惟有用兵而巳更問段總理推薦大總統以國務員爲特任非違法否湯氏答謂何謂違法國會業巳解散憲法亦巳中止已與舊民國滅亡無異蓋段總理準據新法律而組織共和國何謂之違法哉曰閣下當辛亥革命時與黎氏起義武昌當時黎將軍被推爲湖廣總督而閣下爲民政長官又此次任命内務次長之蒲殿俊君曾爲四川保路同志會會長驅逐當時四川總督趙爾豐實爲辛亥革命導火線之志士也閣下以中國革命第一人今何以爲官僚内閣之閣員者是非不可解哉湯氏曰余之主義終始一貫推外人未知中國政界之推移遂笑謂余與李烈鈞等急進黨政見自異然其擁護共和一事十年猶如一日毫無變節卽余雖未與第二次革命然袁氏帝制及此次復辟毅然反對以討滅之由此可知余之主義思想毫無變化云云記者因問頃聞張溥泉攻擊閣下尤力是何故歟湯氏啞然大　謂反對黨之攻擊任之可耳於是更談及對德宣戰案據云　案不待諮詢機關之成立應由内閣負其完全責任以斷行之近當交國務會議討論俟决定卽對　宣戰再問以財政問題湯氏答未知又問組織共和軍時叚總理向日本某公司借欵百萬元此事如何湯氏曰余未知此事僅聞五十萬元某處無撥云云記者尙欲所有問因有來客訂再會遂辭 
[南京快信]  
　　馮代總統接陸榮廷勸阻入京就職電後昨即退電各省解代大總統職請黄陂復位 
公府近日接到西南各省反對馮代總統之電日有數起馮大爲灰心 
昨晚馮代總統在西花園大宴賓客類皆中央曁各省代表如謝龍琦靳雲鵬陳泰交章士劍等陪座者爲齊省長俞紀琦王廷楨王桂林何紹　及各課長等段總理派來迎馮代總統北上之花車昨日開抵浦站津浦路副局長勞之常今晨叩府請示行期答待商 
馮代總統昨派軍樂隊曁衞隊由下關渡江迎迓靳雲鵬靳聞帶領侍承宣侍從衞各員來南歡迎昨（二十三）三時抵浦當即入城 
馮代總統電北京各部長有曰遲遲北行非爲個人計實爲全局有所商榷云云 
段總理昨晚致馮代總統電有大局甫定經緯萬端盼速來語 
段芝貴曹　倪嗣冲李長泰聯電促馮代總統入京就職以安大局 
馮河間派謝龍琦等赴粤桂等省　各督軍疏通意見今巳啟行 
海軍宣言電到寗甯人狀態如常蓋早料有此結果惟馮已急電薩鎭冰設法調停以息爭端 
海軍第二艦隊亦有與第一艦隊表同情說饒司令乘艦赴上遊巡弋未回 
岑西林代表章士釗昨日（二十三）來寗謁見馮河間面陳要政湘省亦有激烈通電來寗聞段總理電馮代總統商以盧永祥督湘馮以滬防重要未表同意辮兵蹂躪徐淮海各屬巳達九縣齊兼督軍擬卽派員赴各縣調查籌辦善後 
此間開往徐州之軍隊均駐南關外據内仍全係辫兵駐守張勳一部分眷屬仍住巡閱使署内頗相安無事 
贛軍一團駐三牌樓一團駐芭斗山一團駐浦口 
南京造幣廠總務課張覽秋等違法舞弊侵吞廢鐵計百數十噸經劉桂榮報告廠長昨宋發祥巳批令停職聽候查辦 
昨在省立第四師範學校考試咨送北京青華學校學生齊省長派敎育科長盧殿虎蒞場監試 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大總統問題與黎馮行止]  
　　北洋派與進步系現在對於總統問題均取同一之論調以黎黄陂復職爲宜對於馮河間新提出條件中有帶兵入京一節均有異議又共同通信云馮代總統之來與不來現尙不得要領使者林長民氏亦甚爲難昨日靳雲鵬承段氏之旨南下並非迎迓乃係勸誘由此觀之馮之變其初心當屬事實馮之如此游移不定雖因與段氏之意志有未疏通而其最大原因係因南方民黨團結日固反對段氏日益激烈故也昨日某要人曾在中央公園與靳雲鵬相遇問馮之來與不來靳氏當答謂難以勸誘某要人並謂欲速收拾現在時局非恢復舊國會不可靳氏亦曾首肯其說但大總統問題必須段容納馮氏之主張或馮贊成段之意見二者必歸其一始可解决云云 
黎總統自十四日由日本公使館移歸東廠胡同私邸後卽通電各省表示辭職之意業誌本報茲聞黎總統前日（二十日）接到湖北王占元雲南唐繼堯江西李純湖南譚延闓吉林孟恩遠河南趙倜田文烈新疆楊增新等十八省之覆電懇請黎大總統復職俾大局易於收拾云云惟黎氏之辭職通電意頗堅决恐萬無復職之望觀其日來令家族離就津之舉動均不外表示辭職之决心而已並聞黎氏擬携帶秘書劉鍾秀取道海路赴日本惟至日本後假庽何處尙未確定傳聞黎氏頗希望下榻於京都令其男女公子均入日本學校俟日本之居住諸事布置妥善後即擬漫游歐洲然據本社電報而觀南方民黨極盼望黎氏南下復職故此際黎氏之出京非待馮氏來京後或總統問題解决後恐難達到實行渡日之目的也 
日前馮河間已允來京就大總統之職昨日又云不來其實馮並非不肯來京不過有條件未商妥耳其一馮擬帶兵一師一旅隨同北來以作總統之護衞親軍其二擬以李純繼任江蘇督軍以爲後盾大約此二事商允即北上又據昨日某處接電云馮北上一事一星期後當能確定日期並聞其北上時擬帶兵二萬就總統職後即充爲親兵駐紥京師又一消息馮代理總統後江蘇督軍已任齊省長兼署茲聞東路司令段香岩初頗有希望因馮意欲畀之王廷楨意見未能一致刻又擬將江蘇督軍仍畀直隸系之北洋派卽以曹錕調任江蘇而段香岩補直隸督軍以爲調停之說又一消息在上海之國會議員已定期八月一日在上海召集馮代總統一時尙無來京確期聞與此事亦大有關係又昨據某外人之談論與上述又有異同據云馮之不即北上　箇中尙有紏葛要點最要者厥爲三端一爲南京善後問題此係爲馮公之根據地勢必須籌畫妥洽最要者爲江蘇督軍一缺馮意中頗屬意於王占元或李純叚意中則屬意於倪嗣冲或段芝貴尙在相左二爲府院權限問題此尤爲馮所最注意之件深恐致蹈從前黎公覆轍擬必須有正當之商榷師景雲等之先期來京或卽爲此三爲恢復舊國會問題舊國會决意不再恢復此不過爲北京一方面所表决者馮之如何意見迄尙無顯明之表示恐必當再行觀望始能確定此外尙另有密因甚多均非少數日所能擺脫所傳一星期來京之說尙不可靠惟又據政府方面消息昨日東路司令段芝貴西路司令曹錕中路司令陳光遠曾聯名電致河間備述京中人士渴望河間北來以以定大局之意河間尙未覆電外間謂河間之所以遲遲北上者實因徐州一帶尙未平靜之故又謂係因海州方面近有事故是以未能即日啟行此二說皆非無因然徐州自張文生通電報告全體戡定後巳無意外之變近日又經倪督軍節節防範必無他種疏虞至海州雖有事故然河間必不以是久滯行旌前電所云一星期内北上之說當必不失之遠矣凡此皆政府盼望馮氏入京之情形但馮氏近實巳將行期改動其態度如何恐一時尙難遽定也 
[國會問題之京中主張]  
　　昨日（二十）上午十時各閣員至國務院除劉子英林宗孟外咸到是爲備具形式之第一次閣議先由秘書廳發通告者也而所議之事尤爲今日第一要政蓋卽國會問題據聞開議之時先提出恢復舊國會一層互相研究梁任公之意以爲旣經解散則無恢復之理且此種事實在各國亦無先例湯濟武亦主張另選其結果恢復舊國會之議竟被打消乃改爲另組新國會聞多數閣員已有同意惟辦法尙未酌定大約再經一二次閣議卽可宣布散會之時已一句鐘矣至於另組新國會之法則仍有主張臨時參議院說者又或主張依法召集然其傾向以前者爲多另據一報告云昨日國務院上午十時開臨時國務會議查此次會議係臨時發生確非正式之國務會議事因前日馮總統來一長電對於召集國會之主張及電復滇桂各省請恢復舊國會之意見段芝泉以國會問題爲目前第一急務故昨日特召集臨時會議詳加討論是日閣員除海軍劉總長未到外其餘全體列席聞此案討論之結果應由法制局查照原電擬定具體辦法再行電呈馮大總統决定施行以昭鄭重又據新聞編譯社消息對於國會問題政府中人原以三種辦法先後加以討論即恢復舊國會依法改選及召集臨時參議院以改造國會是也嗣經屢次討論之結果以第一辦法（卽恢復舊國會）非但將爲多數督軍所反對且召集以後能否即安然製定憲法對於憲法中條文是否能表示讓步皆無人能爲擔保故恢復一層已信爲决不可行至第二辦法（改選）則非但辦理選舉需時甚久在此無國會之時期中難保不發生其他問題且政府當局實以國會成績不良由於組織未善即如兩院性質無所區别人數太多乃其最著之點故欲乘此以政治手段改造國會之組織因是採用第三種辦法似巳完全决定昨日即定由秘書廳擬稿以此意徵求各方之同意 
以上皆政府方面對於國會問題之最近主張但京中一般心理終不以改造或改選爲然昨日有辭職之衆議員魏肇文氏對此問題曾上書段合肥頗進忠告其意蓋仍主回復舊國會也其文曰芝泉先生閣下　次共和中斷全國震驚幸賴我公首倡義旗指日恢復覆幬之下靡不誦欽邇者宅揆以來延攬名流同心匡濟豐功盛治可斷言也惟法治之邦三種并具民國成立於茲六年專特臨時約法僅以支持中經袁氏癸丑解散國會一破壞之而洪憲之機伏今歲各督軍舉兵稱諫復解钐國會又一破壞之而復辟之難生如響應聲事固有起因在此而結果在彼者緣約法原無賦予政府解散國會之權不幸而使約法受根本之動搖則野心家即得利用以行其一切破壞之作用我國方輿廣大素稱難治加以政客縱横疆吏尾大無論政治手腕之運用如何其勢終窮操一握要蓋非委曲納諸法治之軌道不可也憲法爲諸法之綱領而約法又爲制憲機關之所從産出今日將成未成之憲法譬如嬰兒尙在胞胎産母受病子何從出故無論産母氣血肢體有無感受之不良總以安胎保元爲主故鄙意與其屏棄約法而另謀造法之機關不若召集現國會從速制定憲法爲較便而現國會以兩次受解散之打擊亦必有憬然覺悟於法治本計之宜速定者况我公去職而國會立受解散之損我公復職而國會即得回復之機公之進退卓然心迹了然此後立法行政兩方面必日形接近而親洽益多自無掣肘之患以視根本改選手續繁難而結果無甚大殊其適法與否之爭點影響於政治上統一上者便利不可以道里計矣肇文嚮惡黨爭前此備職衆院一意自處於調人當各督軍稱兵之初曾主張兩院全體辭職以退步的維持約法旣而所志不達遂單獨辭職前者爲不欲見政府陷於違法之舉動後者爲本身不甘受違法之侵犯故也總之善後之計畫武力不足以言建設則法治之本計愈不可以稍緩一得之見未識有當於萬一否也幸我公有以採擇之魏肇文啓七月二十日 
[討逆軍撤退後之善後]  
　　在津設立討逆軍總事令部自發總理晋京後卽將該機關遷至都中國務院日前開軍事會議有人提議改名爲衞戌總督司令部旋因贊成此舉者占少數故又改稱討逆軍善後籌辦處所有近畿地方一切善後事宜均歸該處辦理如收束軍隊犒賞勝兵免除各項捐收撫恤受累商民等皆屬不可緩之問題據日昨院中消息此次酌改名稱實採用軍界某公之條陳略謂現在討逆一事雖已完畢而辦理善後仍係根據討逆而來不防仍用原來機關辦理善後故决議改從今名 
各路討逆軍隊撤退以後近頃已有文電報告一切茲略采一二如火田中玉電云段總理鈞鑒固密前因時局多故玉爲維持治安計曾於四日檢查郵電各件在案現在大局已定於本月十八日一律停止檢查以復原狀謹聞田中玉印張樹幟電云國務總理鈞鑒幟此次奉令會師都門獲聆崇敎辱承垂睞感奮倍深茲遵面諭率隊回晋巳於本月上午九鐘全部安抵大同請紓厪系晋張北鎭守使張樹幟叩印一 
張敬堯電云國務院鈞鑒奉鈞院願日通電敬悉總理於十四日入都削平大難奠定邦基從此秉政有人國事攸賴中外人民同深忻慰謹電奉復張敬堯叩篠印張懷芝電云國務院總理鈞鑒曹司令段司令陳督練均鑒華密兩次遣散定武軍四千餘名先後在德州濟南兗州韓莊等處下車迭飭軍警嚴切檢查嗣據張帮辦商統領馬施兩鎭守使唐旅長德縣滋陽各知事報稱檢查該官兵等並無携有手槍惟有馬槍數枝少數水壺乾糧袋等物巳一律扣留遣送回籍沿途尙無滋擾情事各等情謹此電聞張懷芝印 
[劉戴兵爭成都之京訊]  
　　川軍糜爛不止一次前者羅劉之爭政府雖派員查辦而王人文張習久駐重慶訖無辦法頃自七月六日起劉存厚與戴兼督開戰砲火轟天除少城無恙外其餘幾成灰燼聞政府前晚特拍密電令戴兼督先行離川在川黔軍暫行擇地駐紥一面卽派知兵大員統軍赴川以資鎭懾但劉戴仇隙已深無論何人來蜀恐仍不免出於武力解决之途故段總理對於川事頗形焦灼迄無兩全之辦法又據共同通信社所得十四日成都電云兵民死傷實在一千人以上電云十四日包圍督署之劉軍因其不易攻陷遂從事坑道作業繼續攻擊兩軍兵數黔軍共計二千人均在督署駐紥在野砲二尊川軍共計七千五百用其三分之二兵數包圍督署有山砲六尊自開始戰鬭以至本月十日止紅十字醫院所收容傷亡者如左兵士戰死者三百六十四人兵士傷者六百六十一人巿民死者一百十人巿民傷者三百十人上叙以外就實際觀之恐不僅此數且其後戰鬭繼續傷亡更應增加也 
[孫中山抵粤後之主旨]  
　　主張在粤開國會組織政府 
十七日下午四時許孫中山由虎門轉乘江固兵艦抵黄埔是日鵠立碼頭歡迎者則有陳朱兩當道曁文武各官國會議員鄒魯馮自由王乃昌并簡琴石謝已原李杞堂古湘芹等孫旣登岸即與各人握手爲禮同進公園歡叙五時大奏軍樂開會陳朱兩當道先後道達歡迎意旨畢孫即演說要點欲卽在粤省爲根據地先請海軍全體艦隊來粤一面在粤招集國會組織政府然後請黎大總統來粤執行職務演說畢座中要人亦略有討論七時開西餐直至十時許始行散會陳督軍等旋亦返省孫與章陳朱胡馬各人即在公園内駐節刻下當道特派江固兵艦前往以供差遣另函云孫氏抵黄浦公園後卽開歡迎大會首由陳督軍演說略言十五年前已聞孫名及民國對孫如嚴師畏友此次變亂發生後前後發電請孫指示南針經已數次今年蒞止尤望賜敎繼由朱省長演說略言過滬時聆孫敎言抵粤後着意振興敎育實業諸端但所就無幾實對孫赧顔以後望孫勿見棄演說後孫氏起言曰兄弟前十餘年以共和政體號召同胞多所未喻爲時彌久始爲世界新思潮所鼓蕩國人皆曉然於共和之眞誼於是東方之大共和國竟以告成其中得督軍省長贊助之力厥功甚巨共和成立六年其成績似殊無足觀而所以影響於世界爲力之偉且大眞令人不可思議世界中有最腐敗之國家最强大之國家最不易受外潮激動之國家其執政諸人威力之猛積數百年如一日試思如是國家即小小改革已較他人爲難而况議及政體今竟一旦忽然突然將牢不可破之專制國而成立一新共和國與中國作佳隣焉此俄羅斯之政變世界一大事件人人所知也俄羅斯之變專制而爲共和全由中國之影響也俄羅斯之頑固腐敗歐洲文化不能改易之國人志士擲無數首顱而不能改易以中國能確立共和故而舉數十朝之帝政僅三數日之變動推翻無阻力焉中國爲之也中國共和垂六年國民曾未有享過些須共和幸福非共和之罪也執共和國政之人以假共和之面孔行眞專制之手段也故今日變亂非帝政與民政之爭非新舊潮流之爭非南北意見之爭實眞共和與假共和之爭能爭回眞共和以求福利者有二大偉力其一爲陸軍其二爲海軍鄙人密察大勢非得强大之海陸軍爲國民爭回眞共和無以貫澈其救國救民之宗旨迭次與程總長磋商得海軍全數効忠共和惟是海軍必有根據地上海已爲一般稱兵謀叛者所割據浙江福建亦然止有以廣東爲海軍策應然後一切大計畫可以展發鄙人今日所望於諸公者即日聯電請海軍全體艦隊來粤然後卽在粤招集國會復請黎大總統來粤執行職務鄙人前日商程總長巳派出艦二艘往北京護送黎大總統來南方就職日本公使以京津一帶都爲叛軍佈滿恐黎大總統一出使館門外來之暴力難免有些危險徐圖設萬全之法乃奉送黎大總統出京現兩艦仍在秦皇島等候大約吾人在廣東組織妥善後黎大總統卽能來粤矣此固國家興廢關頭共和存亡機軸望諸公合力同心做去卽日發電招齊艦隊及議員等來粤組織政府共和國家之總樞全在國會國會所在之地即爲國家政府所在之地云云散會後卽以公園爲行轅同住者爲陳競存章太炎朱執信馬伯良等 
十九日省議會開歡迎會議員全體到場陳督軍朱省長及軍政商學報各界亦多赴會觀禮正午十二時孫中山偕章太炎胡毅生諸君由黄埔乘艦抵天字碼頭乘馬車到省議會有福軍駁壳隊數十名隨行護衞羅議長曉峰陸議長孟飛親迎入會客室小憇時陳朱兩大吏已先在矣孫氏坐定羅議長起述歡迎詞大意謂孫先生奔走國事三十年純出於愛國之心而或者譏爲爭奪權利迨辭退總統以後人咸知其高潔之思想可爲國人之模範癸丑之後其擁護共和之心未嘗稍懈毅力勇氣尤爲不可多得崇信者益多今次返粤亦因籌商國事而來故本會同人應竭誠歡迎之云云繼由陸議長請孫氏演說孫氏主持國會在粤開會以决大計陸孟飛伍于簪各議員均演說贊成孫氏計畫陳督軍起言中山先生偉論甚爲佩服恢復國會尤極贊成惟國會地點宜愼討論免有敵者侵入廣東之慮鄙人擔負保護全省治安之責不得不言請諸君詳細討論云云譚民三起言北方民窮財盡道路阻隔叛將何能侵犯廣東必可無慮願諸君努力維持共和可也朱省長起言三日以來得聞孫先生之偉論之政策非常佩服今日所論國會在粤開會尤極贊成鄙人前曾通電主張速恢復國會與 
 
 

Page 7

 
 
孫先生之政見相合至於粤省出師討賊鄙人主張甚力但後因道路阻隔航運不便故延遲至今今宜乘北方紛亂之際速即恢復國會則共和可以維持云云國會議員鄒魯起言國會依法可自行召集地點亦無限制若在粤開會於法律絶無不適合且外國之承認我中華民國者亦因有國會之故美國於我國會正式成立時卽已承認可爲實證又何慮國際上之不得良好結果哉至如國會不恢復則北方假共和之徒必將設立臨時參議院或以舊國會供其利用俱爲至危險之事故國會在粤開會當爲國會議員多數同意也云云隨用茶點遂散會 
孫中山此次來粤對於粤省出師問題認爲非目前之必要故不積極主張惟最希望陳朱兩大吏者則在歡迎海軍及國會議員來粤開會至財政問題謂如能支持至六個月以後自必有法可想並聞孫氏巳有電發表其主旨其文曰上海天津各報館轉各省國會議員均鑒自叛督稱兵國會解散大法蕩然逆賊張勳乘間復辟僞主溥儀因勢竊位而民心歸嚮終在共和僞清敗徵智愚共見於是前之倡亂壞法者又假借反對復辟擁護共和之名以圖自固帝制餘孼亦乘此以要功文以爲今日之患非患眞復辟者之衆正患僞共和者之多心復辟而僞共和者不唯不能認爲有誠意之友且不能認爲有誠意之敵以叛討叛以賊滅賊但當視爲械鬭不能與以擁護共和之名且清主溥儀冒竊大位豈曰迫脅實其本情而此次自稱討逆者祗罪張逆於清主不加申討或且爲之保障優待條件是乃與張勳爭權攘利而非擁護共和之明徵朝秦暮楚誰能保信國會諸君巳被叛督稱兵解散即與僞共和勢不兩立今清主旣已失敗正國會自奮之時文嘗默觀時勢江河流域已爲荆棘之區唯西南諸省擁護共和歡迎國會諸君宜自行集會於粤滇湘各省擇其適當之地以開會議而行民國統治之權如人數不足開緊急會議亦可責任所存萬勿放棄文以不材忝爲民國先驅之役引領渴望何日忘之其有神㚥狐媚則同意於解散後又委曲而請求者進退失據不可與謀當爲諸君所共曉尤望愼所自處勿再受人愚弄孫文叩皓 
[雲南通信]  
　　雲南爲擁護共和之元勳與民主有絶大之關係自月前倪嗣冲稱兵京津宣布獨立即擬出師北伐因念連年用兵元氣未復兼之餉糈支絀乃由唐督軍電勸各督軍以國家爲重息事寗人爲要尙無結果而解散國會之通電巳到此間人士巳極憤懑當由唐督軍將滇省軍隊編爲四混成旅預備出發正在摒擋之中忽於七月三日接獲京電知張勳突然復辟唐督軍及諸人士旣見僞諭之後較前更形憤激當卽召集軍政各界大開會議咸請從速誓師以清妖孽並由唐督軍通電全國宣布討逆 
雲南於未復辟之先本擬就舊有軍隊編爲四混成旅第一第二混成旅取道川湘北伐現在事出非常似非四混成旅所能敷用近巳加派委員多人前往各屬招募而巳編之四混成旅亦更名爲靖國軍以備出發 
前歲雲南起義曾充雲南護國第五軍長葉荃及前充護國挺進軍長黄毓成均以現在國家多事正大丈夫報國之時昨特由京將所充總統府軍事顧問諮議官辭退先後回滇適値復辟發生二氏力勸唐督從速進行以張撻伐 
雲南兵工廠成立巳數十年每日造出槍砲子彈爲數固已不少今因復辟之事發生此後戰爭必日加劇軍械須先籌備充足唐督軍特委省議會議長趙伸君兼充兵工廠廠長以謀擴張 
[歸政聲中之湖南]  
　　京師收復大局粗安馮總統業巳發出通電仍舊歸政黄陂當河間通電未到湘時軍署曾得張敬堯麻電主張即以河間繼任大總統譚以河間繼任於法律事實兩有未合曾一面電請河間歸政一面通電各省主張黄陂復職此電甫經發出又得唐滇督來電謂北京收復應仍由黄陂服大總統職務頃聞黎公有决計引退之事應即聯電敦勸請以大局爲前提仍供舊職尊處如表贊同希即覆示等語譚兼督接閱後甚以爲然除電復唐督外並電勸黎氏萬勿引退矣 
自復辟實現後湘省即時常發現攻擊各機關主腦傳單對於譚兼督則責以辦事柔緩此次事變不應遲不出兵對於高等法院殷凌兩廳長則責以引用私人辦事不力其餘各文武機關主要人員無不　以考語並勒令於若干時内自行辭職否則以手鎗炸彈相餉云云譚兼督以此等傳單足以擾害安甯秩序昨特密令軍警嚴密偵查務獲究辦 
衡陽地方爲湘南重鎭自復辟實現以後當地軍隊戒備頗嚴乃近日以來突起謠風謂有宗社黨匪聚衆謀亂當經林道尹派人嚴密偵查果於十五日晚在南城内破獲勾結軍隊圖謀不軌之宗社黨匪李國瀛等三名並抄得禁物甚夥訊供謀亂等情不諱除電由督軍核准卽將該三匪正法外並極力偵緝餘匪以保公安 
[龍江潮和解之先聲]  
　　江省政潮近來有日趨和解之望昨日公民代表上督軍書云芝田督軍鈞鑒祥等承公民推舉出與當局諸公相周旋自顧望微能鮮殊深悚漸祗以鄉念所縛不得不本諸大公無我之心勉力奔馳能否有濟非所敢問區區微忱業於赴蘭之時面陳概略矣到蘭後連日與英巴兩旅長曁各團長從事磋商均以我公長厚向來原無嫌隙此次之舉不過迫於激刺不得已而爲之至於息事寗人固所深願但前者奉省張督軍關懷鄰諠曾逕派孫旅長來江調停回奉後復經電囑督守鎭靜必有持平正當辦法意致殷殷令人佩感似宜稍待消息趨歸一致終覺兩全云云祥等審勢度情亦韙其說故於十二日同呼蘭公民代表金君兆序于君仲銓乘車赴奉面請張督軍合力調停以期一致而免延岩尙望鎭靜屈候祥等在張督軍處商榷至蘭郡方面巳於本月實行宣告募兵及備戰各手續均行停止我公仁明素體地方當能與蘭郡取同一步調以穩巿面而安人心到奉後協商結果如何容俟續陳公民代表金純德吉祥耿之光等謹上七月八日 
呼蘭旅部自與公民代表接洽後即出佈告云國家多故人心易滋紛擾我輩軍人際此時艱自應以維持地方保衞人民爲急務本旅團營前因不承認許爲軍長之計畫業已宣佈在案現經多數公民主持公道出任秉公調停之責諒不日可望和平解决本旅長等以地方爲重未便過爲執抝致肇戎端所有各處招募軍隊事均於七月七號一律停止招募至各區城駐紥之軍隊只准於本防線四十里以内嚴爲戒備不許輕舉妄動擅開兵釁除令各團營知照外合亟佈告仰爾商民人等一體知悉務宜各爲其業勿驚勿擾 
江省公署近亦出一布告云前因中央政局不靖江省毗連蒙疆不得不添募軍隊以補缺額現在共和軍隊業已入京張勳窮蹙求庇外人在京逆軍准其繳械剪髮投誠各軍靜候中央命令進止政局漸臻大定本省招兵一事業經下令停止又查省城謠諑一日數興搖惑人心莫此爲甚自茲以後倘查有此種造謠生事之徒定卽嚴拿懲辦以息浮言而安人心除飭警察廳嚴密訪拿外特此布告 
奉天張作霖氏前以派人調和無效擬取旁觀態度不再與聞其事茲聞黑省督軍公署一等參謀張少華氏奉許氏命令於十二日乘滿鐵火車來奉商議和解問題下榻於西門裏華昌飯店旋偕先到奉之該省副官長夏松年氏赴軍署謁見張督陳述許與巴英等之衝突現仍未能解和相持不下目下異常危險與張督磋商調停及一切善後辦法良久始出此最後之調停未知獲有效果否也 
[杭州快信]  
　　第一師駐海門砲兵團二營三連連長謝驤因本營中士江某串同見習官煽惑軍隊希圖擾害偵實拿獲派連附向金鼎洪大同送由團長郝國璽解送來省現由師司令部移交軍法課訊辦 
寗台嘉湖兩鎭守使先後電告到省所屬各境秩序安寗並無匪警浮言不足信 
此間接滬電以剌趙嫌疑犯業經在滬由本省偵探緝獲楊督軍昨特派吳某帶同車夫李阿根乘快車赴滬指認俾便引渡來杭 
省會各城門現又加派憲兵督同警察檢查行李極嚴 
自戒嚴令發布後軍民兩長公署附近區域流娼土妓警廳嚴令一律限日驅逐 
致祭趙參謀長之中央特派員陳其采鄭大爲鏡銓准今日附車返滬 
地方通信 
[松江]  
　　駐松軍隊調浙消息浙江督軍兼第四師師長楊善德於去歲入浙時即帶所部混成一旅駐紥杭垣以資保衞近自督署趙參謀長被剌後浙省謠言蠭起楊督軍巳頒全省戒嚴令並調駐松十四團之二三營開拔赴杭防範一面並與蘇省爲聯防之謀故松江防守司令何豐林屢至杭垣與楊督軍禀商防務計畫頃悉楊督軍所調入浙之第四師軍隊刻駐於杭州　橋兩處其他如嘉湖寗紹台温處金衢嚴十府屬則由浙軍第一第二師及各縣警備隊分任防堵楊督軍又以温州與閩毗連閩省正防粤用兵浙省亦當調軍駐防邊境又寗波又爲通商海口前旣有獨立之謠亦應塡駐大軍故現尙駐松之步兵一團及機關鎗砲工輜各營有將續調入浙之說 
講習會預備開幕小學敎員夏期講習會現已籌備妥洽定於七月二十七日開幕由姜揆勳方任先於二十五日邀集辦事人員籌議開幕後辦事手續以免臨時侷促 
協和典被竊之攤賠金山縣張堰鎭協和典堂上月被竊金珠飾物約値當價八千餘金自徐亞伯警佐至溧湯縣將正賊謝潤周及贓物百三十九件移鮮歸案後各當户即紛向該典認贖該典當以贓物未全不便聽贖呈由詹亮疇知事會同商會議定金飾照賠三成珠飾照賠五成一律扣息發給並將辦法呈奉齊省長核准照辦現詹知事巳委定徐警佐爲監視委員定本月二十五日起分别攤賠 
普濟欠欵之彌補松江普濟當歷年出入不敷至積欠太倉漕白五百餘元之鉅自朱慶咸接董該當後即呈請縣署要求設法維持經縣召集育嬰全節兩堂董事在署籌議方法衆議以舊府治農業學校經費自該校停辦後由公欵管理處代爲保管尙未動支即以此項經費撥歸普濟堂彌補積欠並作將來整頓堂務之用朱董業已向管理處調查該校原有基金及常年租息總數一俟查明後即可着手整頓矣 
[南匯]  
　　巿鄉董電控知事南滙縣知事葉樹維因酷刑違法經宋紹濂等呈請省議會彈劾審查通過後即呈省長查辦省公署行文滬海道署由王道尹委景警佐到南密查當見刑具如老虎櫈等陳列二堂遂認所控酷刑苛罰實有其事因卽據實禀復事爲葉樹維所知即委鄭科長到申多方運動所費不資一面函禀省長剖辯景警佐以虚報實現又由王道尹委趙某到南吊卷細查葉又私刻圖記揑名商界保留以致羣起不服現由巿鄉董潘光澤等電禀省長請賜查辦矣 
[鎭江]  
　　潰兵搶劫貨船聞江北高郵縣東橋鎭日昨有徐州潰兵多人各持鎗械搶刦停泊該處之某貨船共刧去財物數百元並傷事主二人該潰兵得贓後已逃逸無蹤矣 
禁運米糧出口丹徒縣倪知事因接齊省長飭令禁運米糧出口今日特邀商會總理吳澤民及米巿公所各執事囑其即日通告各糧户米商一體遵照鎭埠各紳董前因巿面衰頽曾經迭次請開米禁以興商業茲奉此項飭令咸大失望 
師長由寗回鎭近數日來馮代總統會同齊兼督軍召集蘇省軍界重要人物在南京開軍事特别會議兩三次駐鎭第十九師兼要塞司令楊師長曾於日前乘車赴寗參與昨已竣事楊師長於五時會議散後至馮代總統齊兼督軍處禀辭即於昨夜十二時附夜班車回鎭抵埠時軍警各官弁均在車站恭迓 
借漕辦有端倪江蘇財政廳長前委候補知事白徵源來鎭晤商丹徒縣倪知事遵照民國二年成案向本邑紳富預借本年冬漕三成已誌前報茲悉該委蒞鎭後與倪知事協商多日當即函致各巿鄉經董及鎭江商會吳總理請爲查照辦理嗣經商會吳總理城鄉巿王總董就各該機關邀集各業商董各巿鄉經董向各商富籌勸分任據聞已由各方面擔認借欵若干昨倪知事又函催商會董事令其迅將允任籌借實數趕緊辦妥務於陰曆七月杪如數繳縣由署發給收證俾可先扣取七個月息欵如逾本月限期僅能按照財廳上屆定章以六個月計算希將情形提前復函云以便據情詳報 
潰兵搶刦紀聞聞徐州定武軍潰兵昨竄至阜寗縣境東溝一帶復肆搶刧擾害地方卽經駐防興邑之水陸軍隊前往痛剿聞已逃散矣 
[揚州]  
　　新運使抵揚兩淮新任張子蔚司長由寗啓節周知事及場運局正副局長得悉後親往鎭江迎接茲悉張君由寗乘車至鎭後改座陞大官輪巳於今日（二十三）下午一時抵揚其隨員極簡緝私陸軍警察警備隊各由長官率隊在鈔關外迎迓登岸時鳴炮六響以示歡迎由各長官迎入運署定明晨接篆視事 
鹽官升調消息江都縣知事周光態本係署理其正任淮陰知事因缺不甚優故未就任現以江都不能久長擬向新任張運使謀充場運局長聞周與張舊誼頗厚當可達其目的又場運局副局長王君升任連署秘書長副長一缺有某君接充之說 
西鄉連出刦案揚州西門外七里甸以西徐家橋農民馮廷家於前日被口操北音之盜匪二十餘人由后門衝入搶刧財物甚鉅馮媳鳴　求救遂被鎗傷腿部並被刀斫傷腰際又西鄉裔家集竇某家於昨夜亦被盜匪搶刦該兩事主先后報縣周知事已委吳承審員於今日（二十三）前往勘緝 
白鎭守使過揚海州鎭守使白寳山日前爲東海辫兵譁變特赴寗請示旋因防務嚴緊即行遄返省署派憲兵護送於昨（二十一）道出揚州其衛兵髮辮猶存見者頗爲疑訝 
沭陽乂傳兵變自張逆敗后蘇皖辮兵搶掠民財時有所聞而尤以徐海一帶爲甚日昨本邑官廳得宿遷報告謂沭陽兵變電局機器被刦地方糜爛商民損失不少云 
步兵開赴如臯駐揚一百五十一團第三營長唐道仁所轄之步兵三連現奉省令開赴如臯一帶駐防（該地前駐第二師所屬兵士業奉省令調蘇）惟留機關鎗隊仍駐揚州團部該三連士兵已於今日（二十二）拔隊前往矣 
[杭州]  
　　杭紹通車之預備滬杭甬鐵路局局長任傳榜君因公來杭一節已誌昨報茲聞任局長回滬後尙須偕同工程司顧斐烈君赴甬一行察勘甬曹路線及曹娥橋工預備杭紹鐵道早日接通所有工料經費按照前預算稍加核減先從覆測入手俾購地與土方次第進行 
敎育聯合會之第三日全浙敎育會聯合會昨日（二十三）上午八時開第三次大會代表到者二十四人由幹事何競明主席首請提縣稅公益欵案贊成者祗三人遂打消次議考察私塾案各席討論後多數贊成遂付審查次議整理私塾建議案討論結果與案前併付審查當推定姚寅泰劉元汪起鳳葉謙吳孔懷五君爲審查員次議視學失職敎育會如何匡救案僉以本案理由不甚充分不能成立次議縣視學察各校宜注重指導案由主席報告後多數贊成呈請官廳通告各校并行由省敎育會辦理並令各視學員視察錄隨時公布次議各縣設立運動場案大多數赞优成立由本會催促官廳辦理次議各縣組織學校宣講團案各席稍加討論贊成者僅一人遂打消議至此已至法定時間振鈴散會 
雜評一 
[國人寃矣（一子）]  
　　吾嘗反覆以求中國免禍之法而不可得也求免禍必先和解和解必求有一方面讓步然而今日無論何方皆萬無讓步理蓋今日所爭者最要爲國會問題使北方讓步而允恢復舊國會者則現政府勢必根本動搖北方能允之乎使南方讓步而允組織新國會者則一切護法之根據盡失南方能允之乎是故總統問題或可希望一方之讓步而國會問題則决無讓步之希望也兩方旣皆不能讓步結果不外二法一即决之於武力一則暫不用武力而各自組織政府用武力國危不用武力而南北分裂亦危吾故謂百計以求免禍而不可得也然而國事至此寗非大寃 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國加稅案尙未開議]  
　　上海總商會近曾電禀農商部懇速電致駐美公使向美政府磋商免加絲茶進口稅茲巳奉到部批如下前據電呈各節當即咨請外交部轉電磋商見復茲准復稱業經詢准駐美顧公使電稱美國擬加關稅案先經下議院通過定爲向來免稅各貨如茶葉等値百抽十其餘進口關稅均按現率値百增抽十嗣經上議院審查將此兩欵删除擬仍准茶葉進口免稅絲稅照舊惟於茶葉一頂擬徵收銷場稅無論土茶洋茶一律每磅收美金五分現尙未報告開議又探詢日義兩館意見對於此事均擬不提我國似亦可暫緩轉商如何仍乞核示等因應如何辦理之處咨請酌核等因本部當以查美國絲茶加徵進口稅旣經上院删除自可母庸提議至茶葉一項無論土茶洋茶一律擬徵銷場稅一節日義兩國均不提議我國似可暫組緩轉商惟將來他國如有提及我國亦必一致進行應仍請轉致駐美顧公使隨時注意以維國外貿易等語除咨復外交部查照辦理外合亟批仰知照此批 
[馮河間最近之態度]  
　　馮副總統前因猝遭復辟黎大總統不能行使職權依據約法推任代理嗣戰事平定黎氏還復自由卽經通電辭職仍請黎氏復任惟因黎氏不允故未解决茲據本邑官廳傳出確息馮代總統因近來段總理及各部總長雖經迭次派員來寗迎請入京惟徵求各省軍民長官意見以仍請黎氏復任者居大多數故馮代總統最近所持之態度仍决定辭職請黎復出現已通電京外各省及蘇省各屬一體查照矣 
[丁槐被拘五誌]  
　　大總統印璽及公府顧問丁槐將軍自經公共公廨傳解松滬護軍使署後已由盧護軍使派委妥員會同監印官唐浩鎭賫印晉京交由段總理轉呈馮代總統收用惟丁槐氏仍暫留軍署副官處看管俟唐浩鎭等賫印入都得有北京來電再行發落現丁之親友已託美人佑尼干律師辦理此案而外間風傳謂丁已與印璽一同起解實非眞相云 
大陸報社論曰丁槐將軍一案審訊情形之官場紀錄抑壓三日後今始公佈記者觀其内容而知上海居民今當嚴重討論地方官吏如何可於中國政治爭論中有所偏袒竟至若干程度之問題矣丁爲公府顧問乃黎總統心腹當復辟之際與監印員同受保護璽印安送出京之重託丁護印出京先至天津後到上海監印員亦隨赴津滬兩處據供詞觀之丁於未奉黎總統親筆手書示明辦法之前不允將印交付監印員或盧護軍使以上所述乃此案之主要事實凡知中國目前政治上紛擾情形者當知丁將軍愼重國璽之理由護軍使轉來囑丁賫印赴京呈交段總理之覆電自表面視之係黎總統所發惟丁不能無疑仍欲待黎之親筆手書丁將軍此舉蓋恪遵黎總統之訓令而行也張勳揑名請願復辟後黎總統卽函告程璧光曰以余名義而發者苟非余親筆勿得承認觀此則知丁之愼重非無因也記者於此試下問題曰上海有人能確言目下黎總統之眞正地位究竟若何者乎試問黎總統今非見幽於北京乎海軍前派艦北上恭迎黎總統南來設黎總統得能登艦黎豈不願脫離乎使黎能出京他適黎總統不將設立正式而爲外人所巳承認之中國政府以脫離少數武人近曾强迫解散國會者之指揮乎抑記者尤有一事不能不附議於此若此種非常訴訟情形（原註非常二字乃公廨主簿斯泊林斐氏之言）巳引起種種謠言足使當地華人擁護共和同情民黨者爲之惶慮不已據一謠言云段祺瑞擬卽實行對德宣戰然後以袒護德人受德人賄賂之罪名加諸民黨要求外人將民黨領袖拘捕引渡或驅逐出境云云謠言之駭人聽聞有如是者當大局未定之際盧護軍使極力設法欲得國璽會審公廨竟出牌票拘丁控以非法收藏國璽之罪名丁適住於美人所開之客利旅館故牌票須由美領事副署記者以爲此事不能歸罪於美領事蓋美領事旣未先知此案而牌票亦無不合規則之處僅謂居於美人房屋中之某華人犯有刑事罪名而已是以美領事除署名而外無他道也閱十五分鐘後丁將軍即被逮捕其私人箱籠即被啓搜而總統之璽印卽被取去讀者當知盧護軍使亦爲反對總統與國會之人英副領事與王讞員應盧使特别之請求於丁將軍到廨後立卽開堂審訊定爲犯罪屬實當晚解交軍署丁有友人在滬如近在北京卓著聲聞且深知黎總統心志之伍廷芳搏士即其一也當時丁請知照伍君竟不見許又不准派人往告就記者所知丁將軍且不容有些須時間以聘律師悲夫此種待遇施之於著聞華人施之於中華民國總統之密友施之於在困難中受總統重託保全國璽之士悲夫丁將軍確能保全國璽直至被告人地方捕房拘逮送交總統與國會之仇敵時而後止記者請讀者注意昨晨字林西報紀載丁案之開場數語其言曰丁槐將軍非法收藏總統璽印致被控捕判交軍署一案因詳情未經發表致引起誤會事實之批評字林報於星期五日晚間即得此案詳情官場固未嘗靳不告人也嗣以當道不欲發表故字林報未卽刋諸報端聞此案不欲發表乃中國官場之意云云以上所云字林報用意有二一則因丁案字林報前未登載故作此對於讀者之道歉語一則意謂大陸報前載非官場之報告與事實不符誤會事實也記者敢問公廨主簿斯泊林斐氏等人對於字林報有求必應供給消息毫不吝惜而對於大陸報則同一新聞竟靳不以告其故何歟雖在星期六日晚間地方官吏如斯泊林斐氏等猶拒絶大陸報不允稍有所告而據字林報云則字林報於星期五日晚間已知此案詳情豈不大可異乎吾人地方官吏有何理由竟徇租界外一部份華官之請求而將與公共租界極有關係之重要新聞抑壓不發耶記者對於讀大陸報者無須作道歉語記者所探得之事實記者卽刋諸報端究其大旨固未嘗錯至於丁案若何將來繼續發展當更有所聞但若官場初不秘密進行則記者所可得之新聞或反不致若是之多也 
[海軍第一艦隊之動定]  
　　海軍第一艦瑘宣告與現政府脫離關係開駛出口已紀前報茲悉各艦自奉程林飭赴象山取齊後本定前日晚間出發後因各艦尙未會齊而第一艦隊中主要之主要之海容海籌尙泊北方雖經無繳電通告去後尙未得復是以遲不出發並聞魚雷各艇中有未與其列者仍聽海軍司令處指揮而薩上將鎭氷則定於今明日由寗來滬擬再籌議挽救方法云 
[保護淞滬間之電線]  
　　海軍司令處第一艦隊宣告獨立以後本司令處與駐淞司令榮道一時有緊要事件彼此接洽故於昨日商由盧護軍使加派防軍將沿途電線嚴密防護以免被人暗毁慮護軍使以事關傳遞消息自應愼重當卽轉飭三十七團陳團長責成防軍分段巡護母稍疏懈 
[佈置軍廠内外之防務]  
　　現駐兵工廠内之步兵三十八團馬團長以軍廠爲重要之地防範宜嚴故於昨日分别責令所部第一營派兵防守西栅門内外各馬路第二營兵士在廠内各要隘站巡第三營兵士防守望道橋一帶務須晝夜輪班巡查現各營長巳遵照辦理矣 
[游巡隊駐紥地點]  
　　淞滬軍警日來特别戒嚴茲將警廳所派協助各區所遊巡隊之駐紥地點調查列下南巿共駐一隊九畝地分駐六棚福佑門分駐四棚閘北共駐一隊太陽廟分駐五棚滬寗車站北王家宅分駐三棚八字橋分駐二棚浦東共駐一隊春江碼頭分駐四棚楊家渡分駐二棚洋涇鎭分駐二棚唐橋鎭分駐二棚 
[飭遷戒嚴區域内之客民]  
　　高昌廟江邊碼頭東首荒地上本有江北貧民搭蓋草棚住宿現値戒嚴時際由憲兵與警察會同調查户口當經查得該處江北貧民均無正當營業恐有暗通匪類情事昨由軍警諭令該處草棚内江北居户迅速遷出境外不准逗留 
[戒嚴期内之爆竹聲]  
　　護軍使署自宣布戒嚴後曾通令各軍警傳諭商舖居民在戒嚴期内無論何事不得燃放爆竹茲有夏永生在兵工廠大門左邊新開飯館於昨晨開巿時燃放爆竹當爲警區李巡官查悉以高昌廟爲戒嚴區域乃敢違禁自應究罰立傳夏永生到區解送二區警署訊罰 
[赴寗軍隊聞將回滬]  
　　步兵三十九團團長張慕韓前奉令改編爲混成支隊率領步砲各隊開赴南京預備渡江討逆茲因京師大局平定逆軍遣散長江兩岸駐防軍力甚厚自可撤回昨聞軍界述及張團長所率之混成團將於日内返滬仍駐滬杭路線扼要防守 
[川中商業之惡消息]  
　　旅滬四川莊客前接川省電止辦貨裝運進川曾誌前報昨日又接來電以東川方面頗爲危險軍隊日多一日人心大爲恐慌以致商業大受影響前裝洋貨綢緞等貨堆存宜昌者大都退運漢口設法消售莊客接電後深爲焦急卽向各號知照暫停交易惟棉紗裝回漢口尙可圖利蓋因目下正値缺貨價亦飛漲也 
[滬甯鐵路擬停貧民車]  
　　滬寗火車每日有四等貧民車一班原爲利便工役及貧民起見乃近來該項貧民車大半係下流人等假託貧民混亂售票而眞實貧苦實居少數車務處有鑒於此擬於十月一號起將四等貧民車即行停止另於每日上午添開滬寗快車一班以便行旅現巳着手籌備並商訂時刻表不日卽可發表 
[大連抛賣黄豆之調停方法]  
　　上海大連兩埠油荳餅業咸同日商抛賣黄豆嗣因北路車運阻滯價格飛漲華商受虧過巨以致罷巿詳情疊紀前報茲悉該業昨日又接大連來電謂現經日商井田洋行出爲排解業已議决每擔平均統作四元九角結算華商大都允許故於昨日一律開巿惟此次抛出總計一千二百車每車四百擔照此辦法華商方面尙虧六十餘萬等語滬埠殷實各行家聞之亦擬照此結價以顧體面而一般掮客之逃逸不面者恐終必涉訟公庭云 
[緝查行刺趙禪之正兇]  
　　滬海道王道尹淞滬警察徐廳長上海縣沈知事均接省公署訓令云案准浙江督軍署咨開本署參謀長趙禪於本月十三日上午八時許乘坐人力車行經省垣新巿場奉直會館左近馬路突遇匪徒一人用手鎗連擊身中要害登時殞命該匪徒當即脫逃殊屬不法已極茲特懸賞一萬元如能拿獲正兇一經驗訊確實即行按數發給除分别咨飭布告外相應咨達請煩轉飭所屬一體嚴密緝拿解案究辦等因准此爲此通令仰速一體密拿務獲解辦此令 
又一訪函云浙江督軍公署參謀長趙聯黄被人暗殺一案經本埠公共租界老閘捕房查有北海路華興旅館寓客紹興人陳惠慶王子金張順生等八人與此案頗有關係特派中西探捕前往拘獲押候解送公廨訊究等情巳迭誌前報茲經該捕房查得趙參謀長在杭垣被刺時曾有黄包車夫寗波阿根在場目覩兇犯之面貌當能記憶現在破案之嫌疑犯陳惠慶等八名中有無正兇在内一經指認當可水落石出爰請公廨電浙迅將該車夫移解來滬以便質訊現浙垣警察廳已於二十三日派委妥員將該車夫寗波阿根由滬杭火車押送來暫在松滬護軍使署收押俟公廨開審時帶案辨認云 
[洋貨舖經理又被恐嚇]  
　　法租界大馬路新橋街東四百五十一號泰昌祥洋貨舖經理徐欽雲前有人投信恐嚇索借悉置不睬昨晨七時半有戴硬邊草帽身穿夏布長衫年約二十餘歲之人至彼購貨反覆檢視未買突然走出將手巾包一個置於該舖櫃上旋由該經理取視内信一封書致徐欽雲啓謂迭向商借未允特以此品奉贈下具周棟名字外洋鐵盒一只慮是危險物品即將原包送往捕房由施總巡諭令各探目曁包探等留心訪緝解究洋鐵盒存俟銷燬 
[再誌偵獲抛擲炸彈之逸犯]  
　　匪黨陳笏丞李春華因前在英租界梅白克路抛擲炸彈被拘脫逃匿跡法新租界霞飛路鼎慶里二號門牌爲英界包探王寳生偵悉報請嵩山路捕房派探協拿當經探目沈德福包探顧三寳協同前往將陳李二匪拘獲帶入捕頭詰訊供出同黨故又派十七號西探並華探並華探孫金禮駐守該屋昨日午後有曾三陳作載二人到來即被孫探扭住連同住居該屋之婦人汪王氏一併拘入捕房在陳身畔搜出恐嚇大世界游戲場之信稿一紙捕頭向之詰訊詎竟一味咆哮捕頭遂令孫探將曾陳二人加上雙銬與汪王氏一併解送大自鳴鐘總捕房請爲核辦旋經施總巡督同西探目石維也君略詰之下諭飭嚴行管押聽候研訊供詞再解公堂究懲一面仍諭各包探查緝羽黨務獲訊辦 
另一訪函云寓居新閘梅白格路八十六號門牌前清長江水師提督王廷柱家於六月二十九號夜被一老叟與三少婦同乘五百零四號汽車抛擲炸彈一枚炸燬門上木板等物當卽報捕請緝業經老閘捕房包探王寳生張炳成偵悉住居法租界之皖欠陳虎臣（卽陳和臣）李春榮（即李小三仔）與此案有關禀明捕頭偕西探奎兒同投法捕房協同法包探將陳李兩人緝獲茲又經該探等查得尙有婦人汪王氏亦涉嫌疑復於前日夜半前往將氏拘獲送留公共公廨昨晨將氏與陳李兩人併解公堂由中西包探禀明協同法捕房中西探捕先後將被告男女三人拘獲情形當經王崧生襄讞商諸美博副領事判被告分别押候特别訂期研訊 
[吳家宅刦案續誌]  
　　閘北五區四分所長警拿獲行刦吳家宅十五圖地保吳琴南家之盜匪張敏福鮑小梅郎二名解送司法科訊辦巳誌昨報茲悉此案前日經段科員訊問之下派警將張鮑押解淞滬警廳司法科究辦一面飭探補緝是案同犯歸案併辦 
[第四批赴英華工起程]  
　　英國此次在漢口湖南等處續募第四批華工二百名來滬寄庽浦東華通碼頭八號棧内定期放洋已誌前報茲悉此項華工業經承募英人商諸怡和景星輪船於前日裝載出口矣 
[香烟廠罷工風潮三誌]  
　　浦東陸家嘴英美香烟廠因減少錫包間女工工資釀成罷工風潮　已兩誌本報茲悉三區解警正以該女工等連日聚衆滋閙扯毁告示並與洋人爲難是以親赴該廠與洋經理磋商轉圓方法該洋人答稱此次減少女工工資出自總大班之意因錫包間計有兩種工價一爲十枝頭以五十包爲一聽每兩聽訂定工資二分五厘一係二十枝頭以二十五包爲一聽每兩聽訂定工資三分詎該女工等均欲爭做二十枝頭希圖增多工資手段敏捷者每日可做七八角最少亦須三四五角故總經理將二十枝頭每兩聽減去五釐與十枝頭工價一律以昭公允如該女工等不願工作只好算還存工云云解警正當將此意傳諭女工頭轉告各女工一體知悉不得再與該洋人爲難惟該女工等不願遵從故現在仍未開工云 
[對付運輸公會管掃地脚之辦法]  
　　米麥雜糧業仁穀公所曁漢帮志成公所昨致 
 
 

Page 11

 
 
同業各行號及旅滬各客帮通告云敬啓者爲對付寗滬火車麥根路車棧取締本公所等地脚及扦樣一事查本公所等歷來運購米麥雜糧有由輪運有由車運輪運則與招商太古怡和大阪三菱寗紹鴻安等各公司訂立合同貨存洋棧所有地脚均由公所派人自行管理車運到貨車棧地脚亦與車務總管訂立合同亦由公所派人管掃此事歷辦由來已久蓋因該棧等祗能承認缺包而漏包鬆包彼不過問故本公所等爲保護貨物損失起見無論車運輪運所有漏出地脚由公所歷年管理暫儲原棧各行號出貨時遇有漏包鬆包者隨時灌足貨主不受虧損良有以也不意運輸公會從旁覬觎日前突來一函並附到規則欲將本公所地脚歸該公會掌車務總管不加查察違背前立合同竟允照行且車務總管自立辦法函致運輸公會謂是月中存棧貨四萬噸運輸公會各轉運公司所運有三萬五千噸他行及他轉運公司有五千噸一月中地脚一百包核算派與運輸公會八十七包半餘十二包半歸本路收納又扦樣之單改歸運輸公會給發各等語細察函意顯視轉運公司爲貨主朋分其利視我同業行號辦貨裝車者爲事外之人喧賓奪主背謬己極查運輸公會各轉運公司乃代客運貨本與輪船報關行同一性質豈能干預客貨今乃反客爲主不獨我同帮自運之貨主受其挾制卽客家運貨有以提單押欵者必先由行號備欵墊贖然後經售亦係間接貨主况樣單素歸各公所貨主自備原所以杜冒濫何勞代裝貨物之轉運公司干涉總之車務總管誤認貨主授權運輸公會將來流獘不可勝言恐大豐永福來德新記轉運公司之事行將復見矣同帮等不得不力謀抵制惟抵制之辦法曾於陰曆本月初七日午後一時假仁榖公所邀請各帮同業開大會公同討論茲將議决辦法五條附錄如下一議行號同帮自己之貨車運輪運本可自由行動惟客家之貨或車或輪仍聽自便本公所等不便過問一議該車棧旣不認我爲貨主而我豈能俯就是必不便再到車棧扦樣過磅出貨者蓋其勢然也今公議决定陽曆八月一號爲限限滿之後凡有車運來者須由貨主轉棧之後行號同業方准扦樣交易一議我行號前到之貨存車棧者請在限内各自疏通並須訂明限内出清如限内不售則可另轉他棧以及限外到貨均須由原貨主或經售行號自行轉往别棧方可出棧買賣一議我同帮行號議决之後須各蓋圖章以昭愼重倘逾限之後有私往車棧扦樣買賣過磅者察出每次罰賣出行號銀五百兩其買進行號顧念公益亦宜自愛一議本辦法自八月一號卽陰曆六月十三日爲實行之期此係公議第一步辦法以觀其後餘再續議積極進行 
[青年會今晚演說]  
　　四川路中華靑年會今晚（二十五號星期三）八句半鐘請由美回華之陳定謨碩士演說題爲「美國現行改良社會之新策」陳君在美洲支加哥及哥倫比亞兩大學研究社會學有年且遍至各城鄉實地調查彼邦最新改良社會之政策頗與我國有切近關係想届時必有一番讜言益我同人凡有心社會事業者無需入場劵均可往聽 
[公典請領稅證之周折]  
　　本埠華界押店前由官廳取締祇准收歇不准添開以示限制旣由典業商董呈請省公署變通辦法改爲三等公典並令繳納登錄稅然後領證營業當經核准令飭上海縣知事會同商會查明各押舖牌號地址及店主姓氏等造册彚報後遵照辦理在案近有仇翊卿盤頂閘北長安路違章勒閉之增興押店生財仍在原址改牌源安押店已於陰曆五月二十九日開張營業繼卽報告縣公署工巡捐局等繳納登錄稅請領三等公典稅證經沈知事查核向章該業納稅開張公典必由商會或改典同業代表呈報方能照准今仇翊卿在閘北添開押店並未預先呈報亦未經商會曁該業代表之呈請先行私自開張與規定成案違背未便照准給發稅證爰批飭該同業代表陸少雲翁伯壎查明實情復候核奪 
[官廳祖餞朱交涉員]  
　　淞滬警廳長徐國樑上海縣知事沈寳昌及水警第二廳長等昨午假淞滬警廳設席爲交涉員朱鼎青餞行陪坐者爲上海地審廳長袁麟伯地檢廳長林仲立等一時觥籌交錯盡歡而散 
[搜獲僞造車照之證物]  
　　工巡捐局捐務處查得近來外間時有僞車照發現因禀明朱局長函致警廳令飭所屬各崗巡隨時查察茲經查見車夫陳才明所執之車照乃係僞造當即拘獲盤詰據稱由孔慶雲處租來復派警赴孔處搜獲僞造車照之僞印章等證物卽有朱文泰施紹祖等出而願作見證遂一併拘送警廳轉解地檢廳昨午經檢察官研訊一過判孔陳收押朱施兩證人退去證物存案候查明其他劣跡再行究辦 
[米店主與理髮匠衝突]  
　　小西門内尙文路長盛米店主李浩全前日午後至附近某理髮店理髮當與理髮者周明山因言語不通啓釁互相衝突旋周糾合同事朱德銀等各持鐵棍木棒行凶致將李之頭顱擊破流血由警到來將周朱拘獲抄出凶器連同證人曹永順原告李浩全一併拘送二區二分署轉送地檢廳訊究 
[輪船上查獲拐案三起]  
　　昨日（二十四號）招商局圖南輪船正欲開駛出口之際有蘇州拐匪俞海寳拐婦俞薛氏拐得十九歲南京女子孫來英又江北拐婦王金氏拐得揚州二十歲婦人張王氏又江北拐匪吳春林拐得二十四歲江北婦人吳孫氏等先後登輪希圖帶往他埠販賣嗣有匪徒何福生（混名小鎭江）假冒救濟會偵探名義向該拐匪俞海寳等勒索保險費每一條子（彼中人切口稱婦女爲條子）須出洋二十元保運出口正在議論之際即爲該會探員趙再青余杏榮倪善昌等訪悉趕到該輪將俞海寳等男婦各拐匪及被拐婦女孫來英等連同何福生一併拘獲送地方檢察廳訊究嗣經該探員等查得何福生曾於本月十二號在滬拐得婦女兩口派黨亦趁圖南船出口迨該會查悉包探往返船巳出口遂發電至大連將何之羽黨並被拐兩婦扣留電復滬會正當查緝何犯適於昨日拘獲到廳後經檢察官預審之下判將何福生俞海寳俞薛氏王金氏吳春林等分别收押候辦被拐人孫來英吳孫氏張王氏等着發送該會留養候查傳家屬來案具領 
[拐案移送檢廳]  
　　住居閘北夏家弄王和尙之七歲男孩根生被匪拐失疑爲鄰居吳妙榮楊芝等所拐控經四區警署轉解司法科移送地檢廳嗣有拐匪同黨魏萬生因分贓不匀至王處出首在寳山路菜場附近小弄内將孩尋獲並扭同黨鐵長榮房東董王氏至五區警署詰據供稱係在逃之麻皮某甲起意云云當將一干人解送司法科昨由段科員訊問一過判移地檢廳核辦 
[凌虐孤苦伶仃之小孩]  
　　住居五福弄二十六號門牌之安徽婦人吳葛氏因將七歲胞姪吳平安凌虐受傷其鄰居管松泉王榮富金阿興見之咸抱不平報請老閘捕房派探將氏與孩一併帶入捕房分别暫留昨解公共公廨請究先由管松泉等相繼上堂證明被告將伊姪虐待受傷情形並據被告之夫吳紀根投訴因姪兒頑劣由妻稍加訓責諒不虐待訊之吳孩供稱父母雙亡住居叔父家内等語旋據吳葛氏投訴因平安將我辱駡是以略加訓責不敢凌虐中西官察得吳孩遍體傷痕豈容狡賴判氏押女所兩月吳孩送濟良分所留養 
[無賴擾害小販]  
　　江北人傳有光馬士喜陳洪連蔣安子等七人同至法公堂控稱民人等賣草鞋度日近被無賴徐光裕施榮康張瑞福等在途攔阻硬借不遂即將草鞋强搶而逸巳有數次不堪其擾是以報捕拘案請求訊究徐光裕供來申未久覓就無着因與傅等同鄉故向商借不敢强搶求宥質之施張供詞與徐略同中西官判徐光裕押一月期滿逐出租界施張兩人各押一月 
[皮匠妻自縊身死續誌]  
　　皮匠滕榮發之妻周氏與夫口角自縊身死已記昨報茲悉此案經地保至地檢廳報請相騐後即由滕榮發赴廳請求免驗自行棺殮當經林廳長核准所有拘押四區之嫌疑婦人許萬氏亦已開釋矣 
[被妻毆打之控訴]  
　　大東門外酒行夥蘇吉甫家住萬裕碼頭永貞里近與其妻胡氏時常口角此次又因細故被氏毆打蘇卽奔投地檢廳禀控前日經林廳長核准飭傳胡氏到案派員預審之下判令收押候傳蘇來案質訊 
[妓院容留幼女]  
　　廣西路五百九十號門牌妓院内因容留十四歲幼女王巧仙被老閘捕房包探陳阿根查見以其違章即將該幼女帶入捕房送留濟良所昨解公共公廨由陳探上堂禀明前情請究旋由女母王尤氏投訴巧仙因至該院探望其姊巧雲致遭悞拘實非住居妓院請求給領中西官判巧仙暫留濟良所候下禮拜二查明再訊 
[婦人似患神經病]  
　　昨日午後有一年約三十餘歲之婦人某氏懷抱三四齡之小孩上身不穿衣衫至南巿十六舖地方投浦當爲站崗警察所見向之阻止並詰其投浦之故該氏語無倫次似患神經病當卽趕逐至法租界方面旣而又在小東門碼頭投水經各船户攔阻並再三勸慰而止一時觀者途爲之塞云 
[發票漏貼印花]  
　　滬南新太平碼頭穗茂米店昨飭學徒陸汝舟送米十石至浦東爛泥渡順興館内因發票漏貼印花爲三區崗警查出帶署經解警正略詰之下判陸罰洋五元又木匠張金貴購得一百零一元之木料發票上印花貼不足數爲崗警查出帶至三區警署罰洋五元 
[銀行用人舞弊]  
　　某銀行大班至法公堂控稱行中雇翁長慶專書滙票支單已有八載不料邇來私冒他人名義僞造支單陸續支去銀五千五百三十九兩現經商人查悉向之詢問一味推諉繼則避不見面是以報經捕房飭探李祥慶拘案請爲訊追詰之翁供實因近來患病乏資醫治無奈爲此舞弊之事現在難以措置請求寛限料理中西讞員判押西牢三年如能將洋如數繳案准將刑期酌減 
[强搶烟土之處治]  
　　道犯顧洪祥在小東門地方見楊根堂手持値洋百餘元之烟土數包上前攔阻强搶而逸當由巡捕帮同追獲帶入捕房昨解法公堂先由捕頭禀訴前情並將烟土呈案請鑒詰之顧洪祥供實係在地拾來不敢强搶求宥中西官判押西牢一月並以原告臨訊不到判將烟土充公完案 
[東洋鈔票被竊]  
　　昨日公共租界總巡捕房刑事檢查科派探將印刷失單移請淞滬警察廳轉飭各區署所一體協緝失單大旨謂本月二十三號上午十點半鐘時被竊去東洋鈔票茲將數目開列於左一百元東洋鈔票二張十元東洋鈔票八張五元東洋鈔票三張如有將上列鈔票來兌換或寄存者請即報告就近捕房可也 
[堆貨棧房失竊]  
　　浦東其昌棧碼頭第十三號棧房於前夜被賊撬開鐵窗進内竊去白洋紗兩大包翌晨經該棧買辦覺察函請三區警署請緝昨經劉巡官帶同長警劉長春張玉田等前往拘獲嫌疑犯賈鳳來馬連標二名並在收買小貨之王口海家内抄出鐵鑿五把金戒一只大洋三十二元鈔票十元以及烟具等物併帶至署經解警正訊問一過判將賈鳳來馬連標解送警廳司法科訊究王口海暫押候飭警調查抄出各物是否贓證再行核辦 
[警察獲盜之奬勵]  
　　上海縣警察巡記方載善朱宏鏣曹鍾唐巡長郭濤巡士楊桂森洪景安薛壽勝朱治源楊昌和等屢獲鄰縣盜匪由齊省長頒發警察各等奬章以昭激勸業巳令發上海縣沈知事於昨日分别給領佩帶 
[開訊攫物行兇案]  
　　潘泳福在公共公廨控陸福林朱順金與在逃之某甲在虹口東有恒路攫取金表金練金四開圖逃並將伊毆傷一案前日午後由廨傳訊先由原告代表律師上堂譯訴案情繼據包探嚴阿慶與華捕張福生相繼上堂禀明將被告各人拘獲情形並由原告之妻潘沈氏偕證吳明山林陳氏投訴被告等當時攫物行兇狀况訊之被告陸怡林朱順金亦延律師到堂代爲辯護中西官判被告各交一百元人洋並保候禮拜四再訊 
[並非有意衝撞]  
　　塌車夫周文子拖車不愼在虹口西華德路將馬路小工劉素才撞倒碾傷右足由捕將周拘解公共公廨諭交一百元人洋並保候訊在案茲因原告傷勢平復昨由捕房將周解廨經中西官訊明以事出無心判周開釋 
[股本與定貨之糾葛]  
　　邱俊揚在公共公廨呈控商董貝潤生吳松生不交股本銀一萬零四百六十五兩又陳寳華控南潯旅滬巨商黄縉臣不交定貨損失銀一萬零二百九十五兩四錢七分昨晨由廨飭探將被告各人傳至公堂經中西官諭令分别交保過堂候訊 
[僧不僧道不道]  
　　虹口兆豐路圓通寺住持僧人瑞生指控前隷該寺之還俗和尙顧南甫竊取歡門吊掛銅鐘等物銷贓於羽士曹少堂得洋化用等情由探將顧拘獲吊到原贓解送公共公廨訊供管押在案昨由捕房將顧與收贓之曹少堂併解公堂請究據原告投訴歡門等物係自行付質實被竊去當票訊之顧供歡門等物係原告私質當票囑我代賣並非行竊並據曹供銅鐘等物係由朱少堂擔保出洋九元六角買來是實俞襄讞商之美柯副領事以曹貪小收買來歷不明之物實有不合判罰洋十元充公顧南甫還押候見證到堂證明再核 
[欲佔便宜反吃虧]  
　　捕房二百四十六號華捕控王照福在東有恒路一百六十三號門牌開設茶館並無工部局捐照係屬違章等情昨由捕房派探將王傳至公共公廨經中西官訊明違章屬實判王罰洋二元充公並着補捐執照 
[屢次毆人之科罰]  
　　王阿毛前日在吳淞路將俞雲卿毆傷由捕查見拘押捕房昨解公共公廨請究當經中西官察得原告傷無大礙惟以王屢次毆人判罰洋五元充公以儆 
[行竊與窩嘊並究]  
　　馬雲海王阿三因串竊山西路三百零九號門牌劉曹氏家衣物寄贓於北海路三百四十八號門牌孔阿五家被捕查獲昨將馬王孔三人一併拘解公共公廨經中西官訊知馬王兩人均係過犯判各押西牢二年期滿均逐出租界孔押九月分别示儆 
[竊賊分别懲治]  
　　竊賊江桂定王四全陳錢全等竊取婦人高李氏王蔡氏並陳壽祥林寳生顧阿虎之棉被二條及衣服等物報經捕房由包探陸續拘獲昨解法公堂請訊各原告投案禀訴前情求究詰之王等均供認行竊不諱判江桂定押二十一天王四全押十四天陳金全押三天贓給各原告具領 
[道尹公署批示兩則]  
　　崇明縣内外沙公民王清穆等呈請速辦清丈豁坍升科國民兩利由呈悉查清丈升科原爲崇邑内外沙分治張本業經徐前道尹令縣切實籌備在案據呈前情姑候省長批示祗遵所請轉呈咨部一節暫從緩議再來呈旣未備具副呈又未粘貼印花核與定章不符應由該公民等照章購買印花送道補貼母違此批 
崇明縣公民丁懷德呈爲違法裁判請求令縣追給由據呈是否可信候令飭該縣知事將原判情形錄案復奪此批 
[工巡捐局關於清潔事務之牌示]  
　　工巡捐局朱局長昨日發出牌示云照得本總局分區招商承辦清潔事務原爲革除流弊以重衞生起見所有區域内糞料照章應由各該承辦人逐日派人挑倒銷售不准囤積惟各該承辦人有因事實上之便利將區域内糞料分段轉包與人挑倒如有發生轇轕事應由各該承辦人與該小包自行理處或有因發生事故而貽誤清潔者惟各該承辦人是問不得藉口推　以肅定章而重衞生合亟牌示一體遵照母違 
[美租界捕房瑣事]  
　　皖人張小四子昨在天潼路弄内設攤誘賭被華探目王賜福查見將張拘獲連同賭具帶入捕房經捕頭略詰一過諭飭押候解送公堂請辦 
浦東人陳金濤昨與王阿毛紀福祿在鴨綠路不知因何起釁互相扭毆當被印捕查見拘入捕房押候解廨請究 
粤人胡紀田昨日潛至乍浦路鄺金池家竊取錫蠟扦一副圖逃當被巡街捕查見將人贓拘入捕房押候傳到失主解送公堂請辦 
來函 
[崔長裕陸鴻寳來函]  
　　昨日新聞欄内所登　客藉端訛詐崔長裕陸鴻寳與宏泰鐵行丁紉秋一節係訪事訛訪攸關名譽故特奉函乞祈更正但此事五月三十日崔長裕陸鴻寳向宏泰鐵行　與萬興洋行湖北生鐵二十噸價兩造言明每噸九十五兩七錢内歸　客崔陸兩人每噸佣三兩七錢其貨出清之後向該行算取佣金該行云未成交意賴佣金銀七十四兩此事有華興洋行的確證據並漢治萍棧於六月初一宏泰出貨二十噸均可調查實係宏泰圖賴佣金望乞更正不勝盼切崔長裕陸鴻寳謹上 
雜評二 
[川商警耗（步陶）]  
　　成都兵亂影響於滬上商帮者甚巨今川東乃又有警耗見報矣何川人厄運之多也夫川東爲滇黔軍入川所經之道今此警耗商電未詳其因果據近數日外電與西南官電觀察唐繼堯劉顯世皆有軍隊向川前進而原在川東之熊周各軍隊又紛紛向省發動此其局勢之嚴重巳大可見况復北京閣議視此爲一重要問題早有武力平定之宣言湘陜分道出兵而以吳光新卽補川督其計畫似亦大定異日矣若入川宜萬渝瀘又爲萬不能飛越之途徑然而川滇黔軍隊已先雲集川東矣吾人試回思倒袁時渝瀘間南北兩軍苦戰之情狀其足以令人寒心者正不僅如今日商帮所受損失已也嗚呼劉與戴與羅唐與周熊與速釋嫌怨以免螳螂黄雀之伺汝而起今尙未晚也否則戰禍相仍吾川民豈尙有噍類哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
泰西名人傳 
[俾斯麥傳（或作卑士麥）] [  瘦鵑]  
　　俾斯麥PrinceBismaroK爲歐洲歷史中有數人物以鐵血宰相蜚聲世界聞其名者無不震其勳業今日威廉二世之戰血幾染歐洲全土未始非此老陶冶之功也俾斯麥以一千八百十五年四月生於德國白萊頓堡Brandenburg之享奥新Schonhausen出故家有聲於時少時習法律及農學於高丁琴Gottjngen相靈Berljn格來士華Greifswald諸地頑梗不受覊勒有快犢破車之致一千八百四十七年年三十有二以反對立憲著稱於普露士新國會中人皆以激烈派之王黨稱之時德國爲聯邦結合而成茀來克福國會提出統一帝國之議氏亦反對不遺餘力一千八百五十一年列席茀來克福議會深不以奥國之飛揚跋扈爲然又爲普露士要求同等之權利舌戰四座一千八百五十九年持節赴聖彼得堡爲駐俄公使居三載又使法國旣歸卽主擴張軍備求國會之通過國會非之故爲之梗氏怒厲聲呼曰今日横於吾眼前之問題非議員之意旨所能解决唯鐵與血始能解决耳於是解散國會致力於軍備如是四年連奥與丹麥戰丹麥不能支竟大敗居未久又坐奥决裂卒以高尼格拉Koniggratz一單大敗奥軍而普露士蕞爾小邦遂一躍而爲聯邦之領袖俾斯麥奮其精神爲國宣力前此衆口交毁至是乃爲德意志第一聞人一千八百七十年稱兵攻法大舉入巴黎卒乃締結和約而威廉一世wilhelml遂爲德意志帝國皇帝氏亦晋封親王擢爲宰輔歐洲之人無不知德國鐵血宰相俾斯麥者後此力佐威廉一世勵精圖治竟躋德意志於强大之域有妒之者謀死之遇險凡兩次皆倖免威廉一世旣崩二世繼位氏非其政策因於一千八百九十年三月退歸林下越四年復與二世言歸於好亦頗與聞政事一千八百九十五年四月用氏八十壽辰舉國稱賀爲德意志從來未有之盛典一千八百九十八年七月卒於菲迭力克落Frjedrichsrub國人皆痛悼之 
家庭常識 
　　火漆製法松香三錢石膏粉三錢酒精五格（5，ｏｏ卽中國一錢三分七釐）共入器中以火熱待其溶化即入莫型待冷取出即成着色隨意如紅色則用銀硃或洋大紅粉黑色則用烟煤調和卽成切勿有水否則無效如欲製大種者可將上述各料加增此法是僕發明屢試屢驗如有爲難可函達北四川路長興里十一號僕即答覆[  葉滭庭]  
網球代用品普通網球旣不耐久高等網球價値頗昻竊思年幼時曾有用綿線包紥成球形其彈力較皮製之球有過之無不及愚巳屢經實驗頗能適用且極耐久如習練有素一遇皮製品則愈能得心應手操勝必矣[  吳覺農]  
破球撲之利用近年各校對於竊球一道頗多注意而球撲一項均由海外輸入每年漏巵何止數千金今有一法如球撲因網線已斷不能再用者可於雜貨舖購絃線（一名琴線）數卷依舊孔穿織惟穿時除留頭二三寸外餘當浸入水中數分鐘而後隨穿隨浸乾後則緊硬勝新且絃線所穿較新購者尤爲堅固耐用喜網球術者盍試之[  吳覺農] 栩按用槓批（即單股之老絃）尤較耐久 
洋綠汚衣洋綠着衣先用冷水漂之陰晾至二三小時母使乾燥須稍有潮濕再用冷水乾擦然後浸入沸水内洗則其痕跡盡去 
治黄酒味酸法用塊石灰（卽廣灰）一二斤放入磁盆内沸水冲下俟大雨時即將石灰盆置於檐前濯之再三使灰内内火性漸漸收淨若黄酒變酸譬如十斤卽將磁盆内石灰水攪匀勺取一茶盞　入酸酒飲之酸味立減惟須現調現飲隔宿仍恐變味栩按泍家都用此法其實有害衛生 
又治黄酒味甜法用香灰盛於麻布袋内後澆以甜酒　之則甜味亦可除去[  戚涙靑]  
痱子當茲夏日小兒往往感受暑熱發生痱子（亦稱瘖子疿子）可用絲瓜葉搗爛搽之卽消[  蔣軔程] （不受酬） 
治汗斑法在氣漸熱汗流浹背往往生一種斑點名曰汗斑試取老黄瓜色純黄者擇汗斑生處頻擦之卽退[  炯]  
工業須知 
[照相石印法（三）] [  栩園居士]  
　　冲濕片之注意（一）玻璃須擇其無疤點及棉者（二）須用火酒擦之極淨（三）倒哥羅弟恩時全賴手法左手執瓶右手執玻片之一角左手傾哥羅弟恩於玻片中心右手立時擺動使藥液走滿玻片從下角回入瓶内插架上候乾（四）銀水宜傾入巴筒中（巴筒可向藥房購乃扁闊而直長之玻筒）庶銀水可省而浸漬極匀或將濕片置冲盤内以銀水浸之亦可但印局家多用巴筒取其便妥（五）冲綠水時宜將玻片轟立藥水沿上端澆下務使遍體淋匀用巴筒尤妥（六）浸黄水中乃使有字跡處之藥液吃通祗賸透明之玻璃其無字跡處則藥面仍在（七）浸白水中乃使存在之藥面加厚故必俟其全張變白（八）浸黑水中乃使白色之藥面純變爲黑使有黑處不漏日光故如藥液不淨致黑面起沙點者即不適用（有此病時藥水當用濾紙濾過）（九）上膠水者使藥面貼着膠紙時不致粘着且不致沾受塵汚以耐久藏如沾塵汚則可入水洗之惟有字跡處亦沾膠液故此膠水尤宜明淨 
長篇小說 
[寫情小說柳暗花明錄] [  常覺小蝶天虚我生合譯]  
　　第二十五章（一） 
　　牧師現爲莊重之容重眉深結以手撫其嬌女言曰茜雪試語我果誰欺汝弱妹者言時已扶薏德入室羅倫此時面色紅白無定則展笑曰丈聽之鄙人方向令媛求婚幸不以爲菲材而拒之羅倫之語未畢鮑倫巳怒不可遏握拳欲舉牧師亟止之曰子爵母然薏德爲吾小女吾自有權主之鮑倫俯首自嚙其唇牧師曰伯爵非方向吾女求婚乎羅倫點首曰然在理其事固宜先請於丈特薏德愛我吾亦愛薏德此事實猶在數月之前特以他事中梗今夕相遇乃始言之茜雪聞語乃與卜蓓互望現爲詫色而鮑倫則怒且妬目光注羅倫不瞬牧師頳曰嗟乎吾於此事奈何未嘗前知茜雪亦低聲曰固未聞也牧師乃徐徐曰伯爵聽我伯爵遠客村中之事宜未之聞羅倫曰然而心如漸覺不寜容貌變更曰丈何問此而鮑倫：：言次忽止牧師淒然曰嗟乎此事亦一言可解頃者薏德何言答君吾雖未聞然吾度之亦僅有一語則彼實已不能嫁汝矣羅倫呼曰此何不能蓋薏德實愛我也唯丈憐之鮑倫口輔微動有所言而羅倫已微覺則轉身曰汝：：牧師大駭亟介身於二人之中呼曰二君母動伯爵願聽老拙一言蓋吾女薏德固已許子爵矣此語出羅倫大駭曰然乎許字鮑倫耶因遍視衆人目光睒然狀如病熱則發奇笑曰其事果確是誠趣劇徒以吾身供諸君之哄笑薏德薏德願君有以語我牧師曰此事誠使君詫然事實確婚期即在下禮拜一也牧師言時其聲雖至和緩然在羅倫聞之直不啻宣布死刑頽然倒於椅上目光直注但見牧師懷中慘白之面彷彿薏德已死腦海空然更不知作何思想旣乃慘呼而起曰薏德吾非得君一言吾心終不能死薏德乃自其父懷中仰其慘淡之面眼角涙痕盡濕向羅倫一望爲狀乃惨厲無倫雖茜雪卜蓓亦不禁瑩然欲涙但聞薏德低聲曰羅倫其事確也於是羅倫掩面大悲復倒椅間向鮑倫曰子爵恕我君事吾乃未之前聞今願恕我我行矣言時心痛如剜力以手搘膝而起曰行矣薏德願汝珍重上帝福汝其聲盡顫激蕩空氣使人膚粟則有微聲出自薏德口中似應羅倫及見羅倫已行幾欲自牧師懷抱中奪身而出顧已暈第見羅倫頎影方自眼前碧暈中搖添漾出門而去（未完） 
俞階雲君鑒請示住址以便通信 
 
 

Page 15

 
 
   
 
 

Page 16

 
 
   
 
