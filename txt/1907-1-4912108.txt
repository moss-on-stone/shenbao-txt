# 1907 - 1 - 4912108

 

Page 1

 
 
   
 
 

Page 2

 
 
[電傳上諭]  
　　十一月十五日奉　　上諭朕欽奉慈禧端佑康頤昭豫莊誠壽恭欽獻崇熙皇太后懿旨孔子至聖德配天地萬世師表允宜升爲大祀以昭隆重一切應行典禮著該衙門議奏欽此同日奉 
　　上諭前據翰林院待講學士周克寛奏叅　湖南岳常澧道韓慶雲擅改定章用心叵測各節當經諭令張之洞確查具奏兹據查明奏稱印委各員種種荒謬前湖南岳常灃道現任江蘇徐州道韓慶雲旣昏且悍專任劣員初則壅水害城繼則强圈商埠不顧大局利害實屬糊塗乖謬韓慶雲著卽行革職永不叙用准補寳慶府經歷捐升知縣陳詩招搖索賄聲名狼藉著革職永不叙用候補知縣洪濚貪利害民草率欺罔著即行革職桂陽縣典史陳兆蕃盜賣官地行同無賴著革職驅逐回籍前署武陵縣知縣捐升知府陳廷緖瞻徇私情不顧民害著以縣丞降補己革來陽縣知縣胡揚祖營謀要差擾民肆惡著俟京控案結後併案嚴加懲儆五品銜李國鏞從九銜徐鈞康假公濟私擅作威福著革去職銜追繳捐照交地方官嚴加管束其挾契遠颺之寗波人王松年著江蘇浙江等省查明蹤跡勒傳赴湘歸案究辦餘著照所議辦理該部知道欽此同日奉 
　　上諭從來治國之道惟以保民爲先方今時局多艱民生重困本年兩廣兩湖安徽等省屢告偏災近日江蘇淮徐海一帶被災尤重迭經發帑諭令妥籌賑撫深宫惓懷民瘼無時不軫切痌瘝每　各直省情形率皆元氣凋傷生計窘蹙哀我黎民顚連窮困豈可勝言其不逞者或迫於飢寒流爲盜賊擾及鄉里貽害善良全在地方文武各員平日加意撫綏勤求疾苦興養立敎禁暴詰奸庶閭閻可期安堵乃聞各省州縣往住習於蒙蔽疲玩因循或吏胥酷虐而若罔聞知或寇賊橫行而不爲懲辦民轉以告匪爲懼匪更以劫民爲生愚氓無知被其鼓惑散票人會結黨迨旣釀成事端不得不派兵圍剿其甘心爲匪執迷不悟者固屬罪不容誅而脅從之擾匿山村負嵎抗拒難免波及無辜玉石俱焚言之亦殊可痛近來山東曹州匪徒肆掠尙未剿除淨盡江西萍鄉湖南醴陵瀏陽等縣匪黨披猖節經湘鄂各軍合力剿捕首要各犯均己拿獲正法漸就敉平惟起事之初必非驟發若地方官緝捕嚴明防患未然早爲撲滅何至勢成燎原各省伏莽尙多皆當引爲前車之鑒著責成該將軍督撫等整飭吏治嚴定考成務令各該州縣及軍隊等官於平時必當周知民隱剴切拊循講求地利以厚其生興辦巡警以除其害遇有匪徒肆擾立卽查拿懲治並隨時認眞防範豫遏亂萌倘文武互相推諉養癰貽害蹤匪殃民卽行據實嚴參從重懲儆如或查察不嚴瞻循情面不爲糾發一經查出决不寛恕將此通諭知之欽此同日奉 
　　上諭楊士驤奏查明本年山東各屬秋禾被災情形懇恩分别蠲緩錢漕一摺山東靑城等九十二州縣及收併衛所並鹽塲本年暘雨失時秋禾多被傷損曁沿河一帶被淹村莊若將應徵錢漕照常徵收民力實有未逮加恩著照所請所有被災最重之靑城利津囗城三縣永阜一場應微本年錢囗漕粮河銀灶課等項全行蠲免其餘成災輕重不等之處應徵錢慒等項按照單開各州縣村莊地畆分别蠲緩該撫卽判刻謄黃徧行曉諭務使實惠均霑毋任吏胥舞弊用副朝廷軫念民艱至意餘著照所議辦理該部知道欽此十六日奉 
　　上諭袁世凱奏舉劾屬員一摺直隸南宫知縣吕調元長垣驟知縣趙惟慶大名縣知縣楊江儀署定興縣知懸候補知縣朱貞保均著傳旨嘉奬沙河縣知縣吳鴻祥習氣頗深馭下寛縱南樂縣知縣李琢性情顢頇聽斷糊塗平山縣知縣吕慶坡居心狡滑釀成巨案邯鄲縣知縣胡錫綸粗鄙任性操守平常曲周縣知縣周正節任意敷衍緝捕不力高邑縣知縣周嘉德于役用事物議沸騰署豐潤縣知縣試用知縣高輝始勒終怠庶務廢弛署高陽縣知縣候補知縣陳培蘭信任差役不洽輿悄署寗晋縣知縣候補知縣劉本淸縱役勒索擾累良民均著即行革職盧龍縣知縣曹琳才具平常不勝煩劇囗城縣知縣王春藻性情委靡人地不宜完縣知縣吳兆毅才欠歷練不求實際新城縣知縣鄭輔性情柔懦治欠嚴明曲陽縣知縣温亮珠才欠開展聽斷糊塗均著開缺另補另片奏前帶練軍步隊副右營補有副將王吉林信任劣并馭下寡恩前帶領軍後路馬隊補用游擊毛得成縱容兵丁不知約束均著卽行革職餘着照所議辦理該部和道欽此 
[電傳宫門抄]  
　　十一月十五日召見軍機榮中堂達壽嚴修梁鼎芬 
[箴志士（允）]  
　　志士莫多於上海。就上海志士之外標　推定之。約爲三種。 
甲有馬車一乘。出入乘之。有僕以隨行。衣服寛博而不華。行步迂緩。言語柔聲怡色。所談多國家事。不加議論。眉宇間有不豫色。其度日也。爲奔走。公司也。某某會也。衙門也皇皇然不可以終日其所享之榮譽權。則有如總理會長諸名目。（要之不出於團體機關之上級者是）一身而兼之者以十數是其人者。任事衆多。有日不暇給之勢。然而社會之倚賴之也甚重。相與言曰。某某事。非某某領袖不。得而舉也其受社會之信用也有如此。是爲第一級。 
　　乙有包車一輛。出入乘之。衣服峭勁而華。整有所止。必脱其馬褂厚呢領衣一色撲多袋時計之鍊。胸次垂垂。然紙烟一盒時時燃吸之。舉止便利。言語爽快而聲高。有斷制。眉宇間有活潑氣。其度日也爲奔走。商業之會議若酬應也。學校之上課也。會場之演説若討議也。亦皇皇不可終日。蓋其所享之榮譽權。若校長若董事若評議員者。亦一身而兼六七焉。是其人者。社會亦或倚重之。相與言曰。某某。者殆亦不可少之人哉。是爲第二級。 
 
 

Page 3

 
 
　　丙截髮衣洋服等履槖槖然。或不截髮則覆西國便帽若學生帽。西式之袴。下覆於履。言語舉止同於乙種。其度日也半爲奔走。上課也。編輯也。撰述也。演説或聽演説也。亦皇皇不可終日。若敎員。若編輯員。若某某會會員諸名稱。則其所享之榮譽權也。若是者社會亦。器重之。相與言曰某某者亦不可多得者哉。是爲第三級。 
綜是三種觀之。其相同之點有。一曰繁。 
　　吾於是願爲志士進一言矣。夫諸君之所以皇皇然者曰。爲中國前途計也。中國之人不能如諸君之不憚煩勞。此諸君之所以獨繁也。然諸君試自量其精神。固有異於一般之人乎。吾知其無以異也。即曰有異。則試自度其學問。固有以。勝於一般之人乎夫吾之爲此言。豈不知諸君之普通學。若舊時文字。固有所見長乎。然而當今之時。諸君之所有事者。若政治。若敎育。若實業。若交通。是此諸端。影響之。廣狹爲何如。成敗之利害爲何如。而謂諸君悉研究之有素乎。吾知。其不然也夫。以諸君之素所不習者忽。然而任之則一之爲甚况於。一身而兼數事乎。一身而兼數任。則學問必不能進步。學問不能進。步。則所辦之事必不能着實。而躁妄。之徒。方且引諸君以爲標準。而謂辦事固若是之易也。抑辦事固。不必有賴於學問也則諸君之問。接效果。將何如乎。嗟乎諸君。何弗思之。 
　　原諸君致繁之原因。約有二端。（甲）自信不免太深（乙）用人不能無疑。自信深故用人難。用人之所以難者疑也。疑之所以不能免者。以爲人必如已而後乃可用也。夫人各異其能。安能人人而如我。且今日之我。其所担荷。實已逾於我之能力。諸君試如此著想而留心。物色之。合於甲事者。引進之於甲事。合於乙事者。引進之於乙事。夫如是而後諸君乃可發揮其素蓄之學問。以致力於一二事而社會。乃得蒙諸君之澤。而諸君發達中國前途之目的。亦庶幾其可以遂。非然者。諸君勞其筋骨。疲其精神。而人之議之者。方將以諸君爲實。利主義之良導師也。吾竊爲諸君憂之吾益爲中國前途憂之。 
　　吾書此文。非欲諸君以不任事爲能也。欲諸君之有所致力也。勗哉志士。其實圖之。 
[專電北京]  
　　提署請分部廳權限　　九門提督咨民政部與巡警廳實行劃分權限（的） 
按民部奏請劃分部廳權限一摺業已奏旨依議（見初十日） 
　　本報）此後當實行劃淸矣 
[直督致奉天府將軍電（爲會商奉天安東開埠章程事）]  
　　　　趙將軍鑒外務部咨准美莫署使照稱聞北洋奉天已會議奉天安東兩處開埠章程請飭按照商約同勘界地會商一切等情此文當已另行尊處查奉天等埠原約係自開而有會商章程之語前擬統章底稿曾由尊處飭商埠局與日美領事商及以該局禀日本軍隊未撤商埠難譚開辦因暫緩議茲准前因應否仍飭商埠局與日美領事商辦一面由尊處會列敝銜復部統乞卓裁凱微（臣） 
[南𡩋開埠日期]  
　　法報云廣西南寗口岸定於明日卽西歷一千九百另七年正月一號出歷十一月十七日開埠譯文匯報 
[續誌萍醴匪亂詳情]  
　　（一）贛臬秦廉訪由萍鄉電禀贛撫撫憲鈞鑒途中兩上禀函計邀察核初三行抵萬載該縣界連瀏醴前月杪黃茅株潭時有匪黨往來風聲甚緊居民驚惶異常幸該縣團防有備董管帶復由新昌開拔到境聲勢一振昨日本司督劉標統兵隊入境人心在歡董管帶己由株潭進紥慈化桐木等處並聞袁統領劉營官亦到慈化現擬飭劉標統自帶五排二百餘人即日進紥株潭曁分駐黃茅以爲倚角之勢如有股匪即行迎擊袁屬邊防大致尙穩此次匪徒大股全在瀏醴雖經湘贛兩軍分路擊散第恐散者復聚擬以挫覆賊巢購拿首要爲下手辦法仍一面辦理淸鄉以絶内奸解脅從以孤賊勢爲淨絶根株之計昨已專差行文瀏醴兩縣飭將近日軍情匪勢並何日圍攻注重何處詳悉禀復核辦本司擬次第由宜春向萍鄉進發正譯發間接奉憲札已調二哨三營分駐永新安福萬載等處等因查現在散匪似竄在萬西迤北一路應防者在新昌義寧一帶吉安呼屬想尙無慮合并附陳並乞憲飭兵備處知照本司炳直禀（法） 
　　（二）袁統領電禀官兵獲勝程巡檢逃出回營大帥鈞鑒目下尙無股匪零星四竄藏匪不免防營弁勇無從認識如不嚴拿久則生事乞憲台飭縣集紳會營拿辦較爲妥當坦今晨由桐木至秋江繞回上栗市明早赴瀏陽及神瀾江與湘軍會哨袁州胡協今午已到上栗市晤面會同搜匪安樂巡檢程烺被匪擒住後官軍開仗獲勝乘間走出回營刻下坦嘱其隨營搜匪中營前哨己到前敵坦禀 
　　（三）袁州府禀報獲匪正法公文敬禀者竊照湖南瀏陽醴陵各處匪徒蠢動宜萍兩邑毘連處所易於竄擾當經卑府移調防綠各營分往防禦並飛飭宜萍兩邑趕辦團練會督防堵業將先後辦理情形分别禀報電禀在案十月二十三日夜三更匪徒千餘頭包白布帶有鎗砲刀矛由湖南文家市及萍鄉桐木一帶地方竄人卑宜春縣屬之非鄉慈化市焚屋搶掠署黃圃巡檢吳慶恩督率之兵捕拿因衆寡不敵被匪焚燬衙署巡防隊後營趙哨弁馳往與吳巡檢及警勇丁役併力勦捕匪卽退人桐木當獲匪探李明生熊明球二名起獲尖刀两把紅白布各一塊解送前來當經卑府等督同提訊據匪目李明生供年二十一歲萍鄉縣人本年五月入會拜從鍾洋古爲師卽封馬頭官得有紅布會名九龍山大會堂分淸堂内口號 
 
 

Page 4

 
 
姓洪外口號姓王六月間曾在醴陵萍鄉上栗市桐木黃土東鄉各處鬧事十月十九日又在文家市搶殺並又焚燒警察局二十日接待會内統領劉詩誠點名分受腰刀二十二日隨同放火焚燒黃圃司衙署搶劫警察局店鋪約定二十四日到上栗市二十八日到桐木祭旗再到安源攻打洋人現與鍾洋古等同到柴家境張老五家索備錢飯未遇致被拿獲又據熊明球供年二十六歲萍鄉縣人本年六月人入會拜鍾洋古爲師並未封有官職得受白布腰刀隨同焚搶各處被獲各等語反復究詰矢口不移卑府復查李明生係洪江會匪目封授馬頭官僞職得受紅布腰刀熊明球亦係洪江會匪徒拜師人會得有白布腰刀屢至各處焚燬滋事並又放火燒燬黃圃巡檢衙署搶劫警察局店鋪均據供指確鑿實屬甘心從逆本應禀請憲示再行懲辦惟各處愚民紛紛附匪不得不權其緩急卑府等現於訊明後卽將該匪李明生熊明球就地處斬以肅法紀而遏亂萌除由卑府移飭防綠各營扼要防範力剿會合兜拿鍾洋古等務獲另行禀報並將起獲刀布存庫備查外合將獲到焚搶署局匪徒先予懲辦緣由禀請察核云（何） 
　　（四）寧軍步隊赴萍江寧陸軍第九鎭徐固卿統制紹楨於初九夜由輪抵贛贛撫吳仲帥請先派常管帶帶領步隊一營逕往萍萬會同剿匪該管帶卽於十一日拔隊起行（勿） 
　　（五）湘軍砲隊駐紥安源吳仲帥聞栗市一帶會匪無多惟慮各匪聚散無常兵到則民兵去卽匪致蹈廣西舊轍適湘軍砲隊九十名已於二十八日到萍城因張令商調赴敵即經電禀湘撫請示於二十九日奉湘撫復電諭仍飭駐安源是日由城到礦駐紥計九十名其餘尙留醴陵云（勿） 
[江督内用之風説南京]  
　　傳聞江督端午帥昨奉京中密電調赴京師内用所有兩江督篆上諭著岑雲帥補授未知確否（才） 
[新民廳鐵路展築至法庫門之創議]  
　　日本國民新聞報云中國海關税務司曾往滿洲游歷上條陳於趙將軍謂新民廳鐵道如展築至法庫門則有利於中國傳聞此議將由北京商部核准復再行入奏此路係欲與奉天至昌圖之鐵路爭勝惟欲由法庫門再向北展長恐非易易因向北則入蒙古沙漠之地矣譯文匯報 
[滬𡩋鐵路第十叚將次開工鎭江� 
　　寗滬鐵路金陵至高資第十叚軌道現己勘竣鐵路總辦司道擇於十一月二十二日開工興築（再） 
[蘇撫電飭松府處置饑民松江]  
　　松府戚太尊接蘇撫電云南翔前有外來飢民强取勒索與士民爭鬧幾釀事端幸經彈壓解散惟此等飢民隨處可往且難保不接踵而來必妥籌善後之策希即督飭所屬隨時查探遇有飢民入境立即親往詢明來自何處勸其回籍就賑寛給資斧設法遣送如有老弱疾病及有事故不能他往者酌量安置留養一面會營彈壓以免滋事將來事竣准將資遣留養用過若干報候核明由賑款内撥還但不得稍涉浮冒致干叅究倘各州縣置若罔聞任此輩流移失所或致匪徒勾結生事定卽嚴辦不貸望速轉行電覆撫院等因松府接電己飛札各屬遵照辦理（承） 
[滬道批鄭洽記等禀詞（爲限禁烟館事）]  
　　上海爲通商巨埠推行新政最得風氣之先限禁烟館係新政之一大端行之惟恐不早天津實行多時本埠已落人後詎可再事因循况六個月限内原開各館仍准照常開燈亦與行棧照常往來何至動搖市面現在禁期伊始於年關殊無關涉該商等正不必誤會過慮本道辦理此事立志堅忍令出法隨斷不爲浮言所惑所請應無庸議（宜） 
[日本一年大事情形]  
　　十五日東京電云一千九百零五年已告歲終可爲太平無事之年本國内政安定明年正月國會開會當亦不致有特别之困難日本與各國之邦交亦仍日見其輯睦日本與美國恊商固極和平即與俄國會議亦復穩妥至財政情形人民購買股份頗爲踴躍公司因之添設者甚多惟銀畢則仍鬆 
[摩洛哥國亂事漸平]  
　　十四日柏林電云摩洛哥國皇所發　拒叛酋之告示已在丹支亞回回敎禮拜寺内宣讀丹支亞情形現亦平靜 
[意外部之政見]  
　　十四日柏林電云意大利國外務部大臣鐵托尼侯爵在上議院宣言意大利國對於勃爾根政策並無自私之見且極以維持土耳其之國權爲然 
[日本橫須賀火灾]  
　　十五日東京電云日本橫須賀左近大火幾至延燒火藥庫幸即撲滅火由停泊吳軍港内裝甲巡洋艦而起迨將船門燒去後火勢即熄 
[日本國會展期]  
　　十五日東京電云國會上下議院均己展期至西正月二十號始行開會 
[英國境内風雪爲灾]  
　　十四日倫敦電云電信因風雪交加大爲阻滯十五日倫敦電云英國全境之電線皆爲風雪所損壞各海口之電信統由火車帶往沿邊各境皆起烈風大雪往南往北之火車大槪已停開矣人民之死於雪中者甚多 
[南洋島酋願受日本保護]  
　　十五日東京電云南洋蘇門答臘左近之貝因楷島酋長現逗留於横濱傳聞該酋長願受日皇之保護並帶有貴重寶物甚多擬獻於日皇云 
[德屬斐洲總督赴英]  
　　十四日柏林　云德國西南斐洲屬地總督遄返倫敦京城再與英國商議邊界問題 
[日本賞賚有功之將士]  
　　十五日東電云日本從征高等將士一百七十六人於今早在宫内蒙日本天皇賜以寶星皇太子及各近支親王太山元帥皆蒙賜頭等金鳶寶星東鄉大將得頭等金鳶寶星並頭等勳章日俄戰時之從戒各軍大將亦皆得頭等金鳶寶星之賜各貴族之賞賚尙未頒發 
[俄國更調陸軍大將]  
　　十四日柏林電云土耳其斯坦總督葛羅特柯夫大將己調往歐弟蕯省充總司令官以代顧爾巴斯大將譯字林報 
[日俄商約會議情形]  
　　十六日倫敦電云俄京政府刋發日俄商約會議情形之報告内稱两國雖未定議然彼此爭辯之處巴可謂己就範矣 
[蘇革蘭火車失事]  
　　十六日倫敦電云蘇革蘭阿勃羅地方火車　撞失事死者二十二人傷者三十七人 
[俄將著書論戰]  
　　十六日倫敦電云俄國哥魯伯金大將所著論日俄　事之書因有訾議陸軍部計晝處己被充公 
[英國簡派駐美公使]  
　　十六日倫敦電云英國簡派勃羅斯充駐美公使已見明文譯文匯報 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皇上賀皇太后長至表文禮節]  
　　本年十一月初八日冬至令節前經禮部奏請行慶賀禮奉旨停止行禮欽此所有冬至令節皇上慶賀皇太后表文應於次日恭進禮部查照冬至令節停止行禮成案皇上慶賀皇太后表文應由乾淸門恭進擬請是日早内閣學士恭捧表文自内閣捧出内閣官前導大學士隨行咸朝服由協和門中門出至景運門外大學士接捧禮部堂官二員朝服前引由景運門中門進至乾淸門交内監恭進至王公百官及將軍提鎭等慶賀皇太后表文並慶賀皇上表文已由禮部照例恭送内閣矣（閏） 
[欽差將抵故鄉福州]  
　　陳玉蒼侍郎日内聞有詣閩之信官中因其此次係奉命而來地方官例應辦差已飭人往中途迎迓并派小輪預備迎接云（其） 
[縣丞苛派國民捐廈門]  
　　金門縣丞邱春森爲苛派國民捐被紳耆赴省控准撤任現省憲已委朱鴻運二尹前來接署矣（中） 
[籌欵局催驗牙帖揚州]  
　　驗帖改章後現由籌欵分局委員藍大令會同江甘縣令飭各行牙將期滿縣照更換已故部帖呈繳另請並將各項税欵從速照輸到局以便報解云（引） 
[洪提督回厦後之舉動廈門]  
　　水陸提憲洪軍門由閩旋厦已誌前報茲將提標水師前營遊擊一缺及福軍親兵左右兩營一併裁撤所有泉屬械鬭各案已委前水提中軍叅將李叅戎往泉查辦矣（中） 
[德化縣延聘學務幕友九江]  
　　新任德化縣施叔撝明府謙以新設提學使將次履任縣署實無諳悉　務之人以資顧問爰特另聘學務幕友一人專司其事朿修即照刑席致送（石） 
[創辦望京學堂寗波]  
　　鄞縣西門外現有范斐卿等發起創辦望京小學堂一所擬以西壽昌寺作爲校舍聨名具禀鄞縣已奉批准飭該寺住持限日遷讓以便開辦（易） 
[學堂續招學生寗波]  
　　甬郡存宜小學堂前經堂董禀准當道以府廠基地建造房舍現在該屋未經落成暫以北門外洋房爲齋舍該堂近經堂董推廣學額共計六十名刻己遍粘招帋廣招學生俾期足額云云（易） 
[禀請提欵附人浙路股份紹興]  
　　餘姚利濟塘常年修築經費積存甚鉅向由塘董生息自私茲有蔣馬等紳禀請提案如數附入浙路股份已奉府尊貴壽鋆太守批准照行矣（的） 
[報關行包完税厘之糾葛蕪湖]  
　　大通進口各貨向由蕪湖崔謙泰同安福王愼記三家代完子口税雇民船運往該埠現因大通設有躉船由崔謙泰一家承包由蕪完税裝輪直達同安福等以此項生理向係分潤今由崔獨自包攬未免偏枯爰赴新關税務司處具禀申訴聞已批准照舊辦理矣（九） 
[開辦墾荒之糾葛安慶]  
　　休寗縣職員戴恩儉近以振興實業爲名糾集多人集股開辦農業公司章程草率不洽輿情前日又擬有辦法禀請樹藝總局察核當奉批示云該職等設立　業公司係爲振興實業開通風氣起見應准照辦惟有主民荒前經奏定章程應令業主自墾若不能自墾無論官辦民辦均按時値照畆給價不願領價即作公司股本等語是於體恤業主之中仍寓杜絶葛藤之意必須出自業主情願不准稍有抑勒今該職等擬由公司開墾成熟後按年認租收存公司俟業主呈驗契據時如數照給不特事多糾葛亦與定章不符其按年如何認租章程又未義及尤屬含糊松蘿山旣係海陽書院公產且舊有森林即有材木之利並非荒山可比能否租予開墾種茶自應由該公司向書院經董商妥彼此獲益方昭平允現據吳紳等具禀以該公司並未商允遽立合約其中多有疑竇窒碍逐條剖辯尙屬近情該職等又何必相强致滋爭競其海陽書院存欵應移作開辦學堂之用所請息借之處將來息欵有著與否正不可知又擬租晏公洲學地一節旣經由縣移學查覆曾否復到如何辦理曁其餘所擬章程是否允協仰休寗縣立卽遵照指飭各層趕緊查明逐條妥議明白據實禀復以憑核辦總之振興實業尤須獲全公益事關地方興利毋稍瞻徇違延切切（多） 
[皖省支應局移鳳頴道文（爲廣募義賑以救災民事]  
　　案奉兩江督部堂端批局詳請皖北災情較重賑撫爲艱懇請賜移隣疆協濟並廣募義賑緣由奉批查本年皖北水災甚重亟應妥籌賑撫云云等因又先奉撫憲批開仰候據情分咨各隣省督撫酌量協力至展辦賑捐應由該局專案詳奏又廣募義賑並由該局移行勸辦等因各到局奉此相應照錄抄詳移會請煩查照（士） 
[會議淮徐賑務松江]  
　　淮徐災民待賑孔急華婁程何兩大令於十二日邀各紳士在普照寺團防局互相籌議十三日府尊戚太守亦片邀各富户到署商酌（酒） 
[日僧設會招徒廈門]  
　　甓萊河中岸前日有日本某僧設立天理神道敎會數處現已招徒有一百十餘名之多云（中） 
[來函]  
　　皖紳郭鴻儀等募賑函敬啟者皖北地本貧瘠當髮捻亂時最受其衝困於兵革最久數十年來彫殘之狀猶未復元民無盖藏在豐年僅得贍給不幸今歲淫雨爲災五六月間江淮並漲淝頴諸水同時汛濫故鳳陽宿州泗州頴州壽州諸處均被重災現在無衣無食之災民共有一百數十萬困苦流離之狀旣不減於淮徐海等處且其被災在淮徐海之前而振救轉在其後近據往振諸君函述其道殣野莩觸目即見之慘狀實較淮徐海尤甚今宿州米價每斗貴至一千三百文饑荒之景令人不忍入聽此如許之災民將可所賴以遂其生乎夙欽貴報利濟爲懷今年各地之水災皆蒙勸捐振救獨皖北地處淹隱其災民慘酷痛苦之狀猶未感格於仁人義士之心而蒙其濟施之澤爲此特具公函敬求貴報代皖北災民呼籲廣募振欵如集有成數卽求轉匯皖省振局解往災區施濟不勝屏營急切之至 
[今日尙有本埠及各省新聞均列入第三者閲張注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[江督批江南籌欵局詳禀（爲改辦彩票事）]  
　　據詳己悉查南洋彩票自歸梁道認辦雖係批定六年惟訪聞每月開彩流弊孔多本應另招妥商接辦該商朱炯宋佳章情願增廣票額三萬張月繳捐款一萬五千元較之舊商原認之捐旣有加增又先繳呈四萬五千元作爲押捐自應照准由該商自本年十二月起認辦其舊商即截至十一月分爲止此項彩票後前本爲籌賑而設應即改名爲江南賑捐公益彩票查核章程除該局業經核定各條准照該局所議辦理外其每月繳捐之款應令於開彩三日内照數呈繳不准遲延亦不能以押捐作抵倘一月捐款不繳即由該局嚴催两月不繳即另招他商接辦開彩之日並由該商禀請上海道及商會總董親臨鑒察務須信義相孚毫無流斃以期推行日廣捐數日增本部堂前在湖廣督部堂署任内整頓湖北籤捐遠近風行商民信服該職商等果能誠實不欺亦自行之有效倘或稍滋弊竇一經查實定將押捐之款先行全數充公至彩票爲籌賑而設本年淮海災賑經本部堂奏明如有侵呑振款者即行正法是彩票舞斃與侵呑振款無異其舞弊之人亦必立置重典以爲欺騙者戒除行上海道遵照外仰即督飭該商將章程未盡事宜迅速妥議禀候察核切切繳摺存（南） 
[上海官事]  
　　補用道章亮元卸署浙江處州府同知鄧豐義候補縣丞顧濬淇昨均到道拜會禀見巡警總局長程明理禀請病假二天○工巡局收支委員孫鴻猷由蘇回禀請銷假（宜） 
[循例賀年]  
　　今日係西歷元日滬道率同英法兩讞員前往祝賀新禧（宜） 
[江督致滬道電（爲銅元兑撥賑荒事）]  
　　上海瑞道臺頃接虞道和德電承茂順商號亦有閩關銅元十六萬千請准一併兑撥振荒等情此項銅元是否可靠究係何欵請即查明前次吕盛諸公電商曾有另捐賑欵銅元十萬千虞處如可靠自應比照前事一律認捐請一併查明電復方元印（南） 
[勸諭淮徐賑捐]  
　　上海縣昨出示諭略謂府憲戚札開本年十月初二日奉撫憲陳札開據唐敎諭錫晋禀稱徐海灾區甚廣前在漢口晋和鐵號暫移銀六千九百四十兩在湘購米運回散放擬請移墊銀七千兩俾得將湘米運赴灾區查放至暫移之銀或由截漕項下扣留歸墊或由錫晋勸捐歸還附呈告灾圖啟百册請飭勸捐申解等情到院據此合將圖啟札司轉飭各屬一體遵照竭力勸募一俟捐有成數即行解司彙解等因行府轉飭到縣合行出示勸諭爲此示仰諸色人等一體知悉徐海疊被水灾饑民慘不忍言爾等安居念彼灾黎解囊捐助繳縣彙解幸勿觀望（宜） 
[法界將築電車路]  
　　字林報云本報探得聘白爾公司已立合同承築本埠法界電車路 
[催覆禁止租烟館告示]  
　　本埠自奉禁烟之令道憲瑞觀察即出示著將城廂内外烟館於六個月内一律閉歇惟致各國領事禁止租界烟館之照會至今尙未見覆故於前日將禁烟館告示抄錄札飭公共公廨關太守著卽照會領袖比總領事速將此事見覆以便實力施行太守已遵照矣（力） 
[法領欲改簽字向章]  
　　英法會審公廨所有華洋訟案内被告或見證住居何界由控告之衙門出傳單或提牌須先赴該管領事署簽字然後至捕房協探傳提此向章也前日讞員關太守飭役持票至法界拘提案中人証該役照章先往法領事衙門簽字詎法署忽以華人控告華人之案並無洋商在内不允簽字該差據情回禀太守太守即照會法領事謂此係公廨向章請仍照舊辦理未知法領事如何辦理也（力） 
[競勝體育會開會紀事]  
　　滬城競勝體育會發起人陳基昌倪啟堂沈陛儀姚桂生等於十五日二點鐘假邑廟萃秀堂開會周子安叅戎王少谷大令葛岐山守備等先後戾止來賓六七百人先由沈君佈告宗旨後由王少谷大令馬湘伯觀察姚義門明府曁楊伯龍張師石濮元龍等相繼講演大致謂智育德育須從體育人手而後能達競存之目的聞該會操塲已擇定大面門内一粟菴東沈氏隙地惟該場僻處城南來學不便明年尙擬借交通利便之處再行推廣云（望） 
[上海縣告示（爲蘇路公司釘立木樁事）]  
　　准奏辦蘇省鐵路總公司移開竊照本公司於滬嘉一線先行測勘迭經備文移請　爲保護在案現在自上海至嘉興之楓涇鎭測勘己畢一路均稱安謐具徵保護得力惟路線經過之地所有樹立標幟釘立木樁不可稍有移動誠恐鄉愚無知貪利竊取則貽誤路工實非淺鮮移請出示曉諭俾衆咸知一面簽差諭保一體沿途保護以免誤工而重路政等因到縣准此合行出示曉諭該處鄉民保甲人等一體知悉自示之後不准將該公司釘定木樁私行移動倘敢故違定提嚴辦其各禀遵毋違特示（宜） 
[道批照錄]  
　　郭廷樹禀批此案現據上海縣訊詳並附原卷將被告郭建侯解送到道除批飭催令汪鴻年親目投質外仰發審委員謝令核明道縣案卷即日提集兩造復加質訊錄取切供呈候核辦毋違仍繳（宜） 
[總工程局紀事]  
　　總工程局警務長昨又發出條諭云如有稽查客棧及地方捉賭等要事須由該巡目巡士等先期報告後由上官已下命令者方可往查或卽捕拿如無上官之命私往查捕者定予分别究辦（尺） 
[巡士被毆彚志]  
　　南市朱姓家馬夫昨在馬路晾晒稻草由七十七號巡士見其有碍道路責令移於道旁該馬夫非惟不聽反將巡士拔至馬房禁閉猛毆七十八號得悉往勸亦被毆擊經人報局即由警務長派出通班巡士將兩巡士救回外旋拘獲行兇人吳阿榮姚茂生王阿二吳阿五邵里三田阿生邱永慶袁永郎等八名帶局報候訊辦○大馬頭裕泰典夥雇坐東洋車至門首下車因爭論車資與車夫王阿二口角八十二號巡士上前勸阻遽拔入内室兇毆受傷由他號巡士報局警務長派出通班將巡士救出及車夫等一併帶局候拘兇誣　辦（尺） 
[漏税被罰]  
　　往來紹興湖州等處之船户顧源生承裝煤油三千餘聽報關行代報子口税日昨行抵江海關税司查得貨物與單不符當將餘貨八百餘聽扣留存關候提船户著令補税外酌罰銀三百兩（尺） 
[盜案不允送縣]  
　　前者义袋角費金海家被盜一案經包探陳云忠拿獲盜匪張月樵解訊不認解由公共公廨奉中西官判還 
 
 

Page 18

 
 
押查明再奪昨陳探禀稱已認刼分得大洋四元小洋二十一角及銅元等所有衣服均被馮長法等取去茲將續獲之兪榮法及窩盜之茶館主劉平山餅攤主劉子元等一并解究訊之劉葉供實不知情襄讞孫明府以案關盜刦應送上海縣懲辦英巴副領事堅執不尤會商良久遂判張兪還押再行商奪葉交保再罰洋十元劉交保候訊事主費金海所受之傷自行醫治（力） 
[研訊搶刦珠寶店各盜詳情]  
　　法界蔡義昌珠寶店於上月初十夜被匪搶劫經法公堂解匪七人到縣由幇審洪明府研訊因黃軒標許成寶趙雲卿等各匪供詞狡賴每人鞭背五十下張老頭供係在逃之金老大項阿尙二人爲首糾搶日間在黃軒標家内掮一長竹梯藏於城河浜内至晚在粥店烟間兩處會齊共十二人閑遊至二句鐘往取竹梯倚於事主樓窗上由金項等四人上梯撬窗而人下樓開門放衆人内小的祇搶翡翠如意一支到案七人惟趙小四並未夥搶小的等俱持木棍不知何人執持洋鎗事後同逃至日暉港金項二人勒令衆人將贓交出約於翌日質錢分肥　卽不面金等曾向虹口徐少卿銅匠店借取器械因酬以翠戒及玉瓶一個已經包探起至公堂給事主領去黃軒標王瑞根各認搶得珠花一對趙雲卿供搶翠戒一只許成寳蔣用才各搶玉鐲一對趙小四供販魚爲業並不爲匪明府又詰黃等亦稱趙未往搶時據捕役禀稱蔣用才前在龍華寺當香火曾於四月間勾盜搶刦寺僧銀洋明府詰蔣不認鞭背三十下始稱有金老大項阿尙曾來寺内探望香火陳小妹並詢小的僧人有無銀洋後卽來寺搶劫事後金等分給小的洋十元明府判趙小四暫行收所餘均釘鐐収禁再審（宜） 
[嚴懲探夥索賄]  
　　法包探虞福生因逃妓戴六金仔爲英探王長桂之夥勒住索賄並不解辦反代鴇婦前往運動過付賄銀爲探目王錦富禀請麥總巡提究各情已誌前報昨捕房又將英捕房拘送之李桂芬傅小貴王小五仔殷老九等解訊鴇婦朱劉氏供稱曾交虞探洋七十元送與李傅二人是實李傅同稱祇收虞洋四十元中西官得供以虞不應知法犯法判押捕房半年李押五月傅押二月王殷從寛交保戴妓押候着交身據發堂擇配（深） 
[縱火頑童發押改良所]  
　　昨報紀廣西路恩慶里某姓家被頑童縱火由二百零九號華捕報告捕房捕頭飭探王寳生查辦昨日早堂經王探將頑童毛阿康解案原告兪顧氏稱毛手持浸火油之帋捲意圖放火幸見而喝阻得未肇禍求究襄理孫明府會同英巴副領事訊之毛阿康供詞支吾明府判將毛發押改良所三月 
[西節停訊]  
　　今日爲西歷一千九百零七年正月一號本埠各西商停辦分事江海新關亦照常封關英美公共公廨及法公廨均循例停訊一天（力） 
[上海縣案]  
　　印申甫控子吉雲縱妾兇擾前晚襄讞洪明府訊究印供年巳七十有三兒子吉雲今亦四十三歲昔乘小的臥病之際私自納妾每日各需洋烟四五錢不遂其欲即來家見擾叩求斷離吉雲供現願戒烟不敢縱妾妄爲明府斥判令具結不准再向滋擾如違嚴懲不貸○吳斐坤控弟小丫頭縱子行兇亦經洪明府訊究吳供自幼承繼叔父爲後生父所遺田產歸胞弟小丫頭承受叔父遺田歸小的承受各管各業小的近將叔父遺田售洋三千元丫頭欺小的無子縱令伊子蘭亭勒索去二千元猶不甘心蘭亭復來小的家内强索餘價不遂持刀戳傷小的之妻姚氏手腕爲此控究姚氏供同丫頭供胞兄售田小的之子已得洋二千元不敢再向滋擾明府判所得二千元作爲借款丫頭具結不准縱于往擾如違照忤逆重辦（宜） 
[總工程局紀事]  
　　會館弄聚興棧内招留無耻婦女與男子同宿前晚由某巡長前往查獲張徐氏一口其同住男子己經逸去遂帶局飭傳棧主到來罰洋十元○西區包探黃子卿王愼拘獲在西門外泰安里韓德濤玉器作内串竊紫晶花瓶一只値洋三千餘元之作夥董鳳池並房東梁吳氏詰得原贓藏在萬年樓茶館水缸内吊獲原贓傳同韓及掮客柏雲漢一併解局孫明府訊供判董責二百下六韓帶回氏責一百下押候伊夫具領贓給還失主旋由韓願出賞洋二十元由明府當堂賣給各包探叩謝而退（尺） 
[公共公廨早堂案]  
　　王阿福竊取電車公司棧房紫銅絲二百五十根銷售於萬盛號得洋十二元報由包探王寶生將王拿獲供出前情於昨解訊襄讞孫明府商之英巴副領事判押候傳齊人証再訊○毛小妹前由常州逃來上海與徐姓姘識有孕控丞中西官判將毛送婦孺醫院分娩嗣被毛之姊夫周榮大與某律師處　譯陳永林誘騙逃出挽朱勝華爲媒賣與董才生爲妻得身價洋一百十元而逸茲經董報探李星福將毛朱及顏姚氏拿究官以人証未齊判押候傳齊人証再訊○美華書館經理人王漢通被己歇工人鍾紀英在馬路中以糞穢擲面報捕解究官判押候禮拜四再訊○唐錦耀違章收買小工人王小二王長林李錦臣黃福泉等所竊之舊鐵計一千五百餘磅由探沈阿岳解究判各押一月唐罰洋廿元充公○探夥周仁林與朱鍚堂王春保蔡隆等向沈阿根索酬洋五十元不允將沈妻時氏縱逃與馬夫阿昭通姦一案昨解復訊判押押二月仍補傳人証訊奪○烟妓榮才保被惡摀王老三王桂紅任意凌虐由人函知濟良所於昨解究官判妓發所劉養候復訊奪○趙發茂欠祥泰木行賬銀由廨傳案判押追○李少慶於夜深時在路行走巡捕以其違章解廨旋有宋則僊投案請保出外官判准即保去○張德卿與金鳳州因收留逃婢仁連荐至朱公館傭工爲婢主人范松泉之友陳子卿所見當即喚回未幾又被逃去茲范由蘇來滬報由包探竇如海將張金解究官以婢旣在陳姓處再逃未便向追判張金開釋○過福云因欠保裕賬洋吕渭川因向維時洋行定貨糾葛控奉傳案判一併交保訂訊○馮金泉章心甸因欠章錢氏洋元傳案判過堂候訊○金福生控楊文國抵單不贖等昨日傳案判過堂訊奪（力） 
[法租界公堂案]  
　　新北門河浜張永昌衣莊夥高金奎投稱秦炳榮來購狐皮衣五件計洋一百六十元隨送往寶善街長春棧付安徽省銀幣五百元之僞票一紙報捕後抄出鉛餅當票各物請究官閲各票花樣繁多據稱由某書局刊印官判押查核辦○王永銓控周三拐妻一案昨王妻顧氏投案訴稱與王姘識家有丈夫因王無力顧養出外傭工官判氏送縣遞紹興原籍周王從寛斥釋○李少亭控鄭冠記欠洋逃避一案昨日解訊鄭稱與李及湯三寳合做雲石生意虧本是實官判交保候原告到案再訊○金王氏與陸阿龍通姦爲本夫金長根拘獲一案昨亦解訊金供訴前情陸于氏皆俯首無詞官判金押捕房一月氏從寛給本夫領回管束（臨） 
[美租界捕房事]  
　　某葡人因醉至斐倫路粤妓范阿妹家胡閙擊破玻璃窗並扭毆路人施榮金由七百二十八號華捕拘入捕房押送該管領事署究辦○胡松山行經北四川路與海寗路轉角被某西人脚踏車撞倒碾斷足骨由七百六十三號華捕送入同仁醫院醫治禀明捕頭核辦○胡培蘭即王小二住西華德路收買竊贓舊鐵由探沈阿岳查悉恊同八十八號西探前往吊取舊鐵二千磅存儲捕房候請單傳胡到案訊罰○華記浜楊阿伏小客棧内住居之山東人某甲昨晨因病身死棧主報知捕房飭傳地保查明棺殮○麥克路十二號洋房後面被人抛棄孩尸一具由洋人報捕飭傳地保掩埋○顧生林投捕房報稱有某甲來家索取借款两元乘間攫去英洋十五元請究捕頭飭探查無証據不理（似） 
 
 
