# 1888 - 317 - 4905601

 

Page 1

 
 
[順天江南浙江江西廣東福建闈墨出售] [  申報館人啓]  
　　每當大比之年闈墨一出海内皆以先覩爲快盖以風氣所在有志者皆須簡練揣摩也特是原本旣不易　而坊間翻刻又皆魯魚亥豖說誤眞多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊焉每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[催取圖書集成告白] [  圖書集成局主人啓]  
　　本局開印古今圖書集成其頭二批業巳出書頭批四百零八本二批六百本凡有巳繳三次銀兩者請速至申報舘取書取書時并祈富而續點　勿自悮其尙有未繳二次銀兩者數十戶請卽付繳勿遲其三批之書亦將次可以裝訂齊全特此佈啓 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世而士知實學直可俎豆漢儒但所取或非足本若疇人傳廣雅編　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋儒論說者槪從割愛廣搜秘籍力閳幽光采書百七十餘種積卷千四百有奇甄綜加精條流一貫實踵儀徵之盛業蔚儒林之鉅觀本齋志在壽世匪以圖利其書足貴其價甚廉預定者　取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜敎出書後不預股者每都定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃厰本局廣東省城本局皆可購取此佈 
[一百六十九號畫報告白] [  點石齋啓]  
　　蛟之爲患猝不及備古者季夏命漁師伐蛟所以防未然也近來各處水災或因河决或因山裂或因久兩浹旬天若迭出其奇以爲民警而江北一帶又因蟄蛟思逞幾幾乎變爲澤國事出來安縣烏衣鎭北之後朱材于前月十八日鄕人見場地無端有孔水臬上湧知其下有蛟急爲設法杜絕幸保無恙焉繒准十六日出售首頁戰績爲克復瑞州府城圖餘附悉仍曩例 
[戲評]  
　　余於戲獨愛崑腔京調卽不甚愛聽之亦不甚解其音調所謂二簧板起而板止西皮中跟起中眼止大都皆得自耳食卽其戲劇名目亦禾能盡悉焉至於秦腔梆子則純是凄楚激烈之音大抵楊惲報孫會宗書所謂仰天擊缶而歌嗚嗚者蓋所擊之梆其聲高抗或疑卽高漸離所擊之筑然筑亦有絃空其中可以灌鉛高漸離曾以之擊秦王至今人猶　其擊之不中則與今之梆子必非一物而缶之聲純一不雜亦無轉音餘韻似乎與之相類况秦人所善以之歌秦益當相去不遠也然但聞其音調而實不能辨其字句且其字句亦不足辨蓋其鄙俚有過於京調者故余每逢梆子戲卽細而去之自徐郎介玉就丹桂園之聘乃時往觀之余所欲觀者固不過崑戲而已而有時或前或後雜以梆子戲則亦平得不勉强聽之習久稍稍耐聽然終以爲近乎北鄙殺伐之聲非若崑腔之爲盛世元音也乾嘉之時崑腔盛行京腔梆子諸戲乃興於咸豐李年由是以觀崑腔盛衰之數所關豈淺鮮哉孔子謂吾自衛反魯然後樂正雅頌各得其所誠者謂自孔子正之竊以爲倘使孔子所正安有自誇之理蓋孔子前此去魯正值禍亂頻仍國無寍歲故音樂不免於淆亂至自衛反魯魯亂已弭各復舊規樂亦各得其所此則舉樂之一端以徵政治办各得所之意樂之正不正關乎國之治不治此乃天意非盡關乎人事以故乾嘉時尙崑腔而天下承平咸豐時尙京梆而髮匪擾亂至於如此有强爲之解者謂乾嘉時亦有京梆諸戲而不看昆腔咸豐季年都卜亦有崑曲有家家收拾起處處不提防之謡後卒應其讖可知治亂之機不關乎此此則强詞奪理不足與之辯獨怪夫近日之戲其命名原大不可者竟無人焉起而論之殊可異也近來各戲館競排新戲或舊戲而翻作新名如丹桂之善遊斗牛宫赤龍遊海中名目詫異費解特甚又如天仙之素貧賤素富貴一掉書袋轉成鈍置不如笑笑笑三字之尙爲新穎顧此等命名之意原不過兾勳觀者之耳目初無關乎緊要也至於淫戯有禁而戯名紛改如殺子報之改爲天齊廟賣胭脂之改爲月華緣諸如此類不一而足此其怠皆有所爲尙可原也至於大閙天津府大閙杭州府諸戯名則可怪甚矣推原其故由於大閙嘉興府一折而起是戯出於緑牡丹一書頗爲熱閙金鼓喧天刀槍盖地觀者喜其煊爛或樂觀之於是踵其後者如前有大閙天津府之作其實則改頭換面之乾元山也近來留春又有大閙杭州府一折夫讖緯之書儒者弗道此等游戯之事何足措意而不知幾之先見亦有信而可徵者明季伶人其名古怪如小秦王小紅娘等類厥後流宼中果有是名加之以射塌天一隻虎獨行狼與今日之雲裏飛一陣風等頗覺相似而居然接踵而起者日益衆然猶曰若輩北鄙粗人但取其足以震驚庸耳俗目他所不計獨至大閙諸劇則官憲應早有以禁之夫一戯一名或一戯數名何名不可取而偏取此天津杭州等府固本朝版圖也天津且近於畿輔北門管鑰自有偉人而可輕易加上大閙二字乎吾恐此風一開將來安知不爲大閙順天大閙京都等戯蓋此輩但知窮思極想以期生意之興旺初不知有所顧忌而官憲之見之者於此等處不以爲意或曲加原恕不與之較然較固不必較諭而禁之何獨不可夫豈曰此等小事其細已甚不足勳明公之聽耶然我觀近來之禁淫戯者矣出一通示傳一遭人諭一番話各戯園主遵諭具結唯唯而退官以爲此所以整勵風化誠善舉也而不知祗以飽差役輩之腰槖一次傳人一次費用而所禁之淫戯則不過改易名目仍前唱演絶無顧忌不過稍稍暗藏不至如前之當塲出彩而已其所禁焉者如彼其所不禁者如此此則尤爲不可解者矣夫淫戯之宜禁人人知之此等傷時觸目之戯名宜禁人或未之知也爲之表而出之禁與不禁聽之有禁之之權與夫有禁之之責者論甫畢介玉適至見之首爲之肯且曰各戯館之所以取此名者大都無人焉爲之提破耳此論一出各戯園當自爲禁止卽無官憲諭示亦更易矣余將曰此則不敢預必子姑俟之 
[都門鴈信]  
　　總管内務府大臣爲移會事恭照十月初十日慈禧端佑康頣昭豫莊誠皇太后萬壽聖節所有麗皇貴太妃等位曁在外公主福晉等均在内廷行禮照例應派侍衛命婦二十四人預備鋪設拜褥等事爲此移會貴領侍衛内大臣處照數傳派侍衛命婦均穿朝服於是日丑刻進内預備○湖南管解京餉委員解交戶部餉銀十萬兩分裝餉鞘百餘個於初五日運進止陽門抵部署門前卸鞘僱人扛入署内堆於大堂之上經原解兵役看守旋由解 
 
 

Page 2

 
 
餉委員投遞文批以便交納部庫尙未訂期兌收也○吏部傳所有本月分在部投供騐到之候補漢謄錄官馮芳澤戴元章劉承澤胡詒誥楊學洛張家鐸何中材唐恩桐許揚光戴鴻壽等限五日内取具六品以上同鄕京官印結塡冩履歴親供親身赴部騐到以備咨送國史館如領有執照携帶呈騐○景運門檔房爲知照事准内務府咨開本月初五日指立皇后出宫是日由神武門出歸后邸所有王公大臣官員進内是日勿庸由神武門出入行走等因前來相應知照各衙門查照轉知大小官員是日勿得出入神武門以重關防○謙護軍統領先揀選官缺一事已登前報兹聞廂監旗副護軍參領一缺揀得奉旨卓異交軍機處記名委護軍叅領常壽保擬列第一委護軍叅領玉隆擬列第二委護軍叅領福蘇哩擬列第三已行知承辦旗於下班值口帶領引見其藍翎長一缺揀得本營印房行走之護軍文成堪以委充咨行兵部註册矣 
[津門失愼]  
　　本月初八日天津西關五間房地方某首飾鋪鎔化銀條爐火過熾以致烈燄上透承塵轉瞬卽烈火縱横燎原成勢幸是處爲問柳尋花之曲徑行人孔多頓時救熄否則矮屋櫛比恐不免池魚之殃矣 
[浙省官塲記事]  
　　福建興泉永道吳春泉觀察經浙撫衛靜帥留辦塘工業已告竣適因政躬弗豫暫住之江現已告痊遂於本月十一日詣撫轅禀銷會辦塘工總局差并謝給咨靜帥接見之頃暢談逾刻想日内當起估入閩　○杭州三書院經許星臺方伯札知各監院定於初六日在試院舉行十月朔課是日黎明時細雨沾衣諸生童齊集學轅始知方伯已札改初七日考試諸生乃各携籃挈榼而歸 
[小海塲公收章程]  
　　淮南總局林沈金金周鄭四品銜特授兩淮泰州鹽運分司沈五品銜在任候選縣正堂兩淮鹽運　司知廳毛爲諭飭事案奉運憲札開案據泰分司禀東台何垜丁溪等塲商情竭蹶無力開收丁溪擬請設立公局齊收灶鹽等情當經飭據淮南總局會同泰分司妥議禀辦在案兹據總局委員候補監掣同知林鍾崍等會同泰分司禀稱伏查丁溪一塲收多銷少資本佔櫊其中小海各垣尤形疲乏本年以來開收者寥寥垣主旣無力自顧新商又裹足不前該塲商等所請廣示招徠設局公收等詞係爲計窮力盡急求濟產起見似此灶鹽無窮宫欵有限非廣集商力不足以支全局自應俯如所請以免煎丁有鹽莫售透私漏課關繫匪輕惟人情有利則趨欲招新商必先輕本本輕則利有可計除札飭該塲員將如何减輕商本如何汰除浮費詳細妥議具復外理合禀乞遴委商情信服之員會同卑職等趕緊招商議章禀辦等情前來除禀批示外查有該員堪以札委合行札飭札到該員卽便遵照迅卽會同該分司等招商開辦以顧額產仍將辦理情形隨時禀報查核等因奉此查丁溪之小海各垣停收者多亟須遵照招徠設局公收俾顧額產尤須素業鹺務熟習情形之商帮同招集股分會議章程以資辦理查該商等均係公正素著塲情熟習堪以諭飭廣爲招徠并將如何辦理章程秉公妥擬具復以憑詳辦切切此諭光緒十四年六月十三日諭一諭尹商漢台一諭劉商硯農○具禀商人尹漢台劉硯農禀爲繳諭呈辭事竊商等於本月十三日接奉憲台諭開以丁溪之小海各垣停收者多亟須遵照招徠設局公收俾顧產額禀奉運憲札委會同諭飭商等廣爲招徠并將如何辦理章程秉公妥議具復以憑詳辦等因奉此仰見憲台招商顧額以維全局之至意自應謹遵曷敢他辭無如近年塲情疲困收多銷少誠如鈞詳新商裏足不前商等業在其中自顧不遑已形竭蹶加以知識淺陋力難勝任縱遵多方設法恐無取信以招徠與其貽悮曷若陳辭應懇憲恩另行諭商招股取辦以期無誤產額爲此不揣冒昧會同繳諭禀復伏乞大老爺鑒核批示祇遵實爲恩便上禀計呈繳諭單二紙批據禀已悉值此塲情困苦集股公收亦屬權宜濟急之計該商等素顧大局辦事持平爲衆情所悅服是以諭飭會同經理務各仰體時艱和衷共濟廣爲招徠以保小海全局切勿固辭是所厚望諭仍發○淮南總局泰州分司知廳爲轉諭事案奉運憲札飭招商公收丁溪塲小海垣鹽當諭該商等帮同招集股分會議章程禀辦嗣據該商等聨名禀辭又經批飭事關塲局應遵前諭辦理幸勿固辭一面札飭署丁溪塲葉大使議章禀復各在案兹據署丁溪塲葉大使禀稱丁溪一塲以併塲小海爲最困而小海各商以和復興爲最急小海各垣應收之鹽和復興十居其四該商吳捷書於本年二月病故適遇時艱其子吳溥泉未能招商接替但知各灶有鹽無售已將半載計窮力竭恐有愚丁挺而走險禀請官爲督收俟鄭工告竣再行招商核其禀内措詞不獨空言塞責而且語近挾求雖經明白批飭而各灶待食孔殷如再久無接濟實覺生懼現蒙集股公收懇請飭令迅速來塲卽日開局以濟灶食至减輕商本一節惟有核减桶租援案提重裁删浮費謹擬章程四條等情據此合亟轉諭爲此諭仰該商等卽便遵照務當體念時艱赶緊齊集股分招有若干先行赴塲開收以濟窮灶而保產額一面將辦理章程速卽叅酌妥議具復以憑核轉立案毋遲切切此諭計抄黏光緒十四年七月初四日諭戶商漢台劉商硯農○具禀商人尹漢台劉硯農禀爲遵諭招股謹擬章程會同禀復事竊商等前奉憲台諭開以丁溪之小海各垣停收急須廣爲招徠設局公收并將如何辦理章程秉公議復詳辦等因商等力難勝任繳諭呈辭各情禀蒙鈞批照前備叙等示復蒙憲台諭據丁溪塲禀復核减桶租援案提重裁删浮費摺開四條轉諭商等速卽叅酌妥議具復核轉立案等因并抄發章程奉此捧閱之下仰見憲台力顧產額保全大局無微不至商等均在帡幪敢不黽勉以從何可置身事外奈時道維艱招商不易現奉摥廉减輕成本汰除浮費誠发鈞詳人情有利則趨或可興然奮起當向契友親戚中廣爲傳諭按產集資以符收數俟招有頭緒再行據實禀聞惟商等雖遵分頭招股而收本收鹽以及將來重售退欵各事責任匪輕商等識見庸愚仍恐難膺鉅仕應請憲台另選叩靠者經辦以專責成奉諭前因理合將會議章程十條開摺禀呈憲核是否有當伏乞大老爺鑒核批示祗遵實爲公便上禀計呈清摺一扣批據禀并另章併悉該商等集資招股力濟時艱具見顧全小海場局所議章程應候察核删酌轉詳運憲核示飭遵如有未盡事宜候隨時酌議禀辦至此咨招股本歸該商等一手經理以專責成所請另選之處應毋庸議秋產在卽待收孔急該商等應赶緊集股赴塲開收以顧產額毋稍觀望切切摺存 
[借材於兎]  
　　美國某醫生以岐黄世其家徙柳鍼茅久傳名譽邇來雙目忽失明久而久之竟視物若無睹日處漆室倀倀何之自思人與物雖靈蠢各殊而秋水一泓俱能視物曷弗取材於獸族俾以昭昭者易我昏昏乎遂命家人購兎一頭剜其目納入眶中和藥一刀圭悉心敷治閱日竟微露光明惟如墮十里霧中不能辨若爲山川若爲屋宇偶一出戶仍須扶墻摸壁而行然較之支明杖擊盲磬者已苦樂判雲泥矣數日後漸能視物數尺之内了如掌上螺紋但不論何色均有一團白氣繚繞其閒及細察緣由復施藥餌自言再隔數日白氣亦能漸除當可還我雙瞳依舊秋毫可察矣君子曰是非兎之力不爲功宜乎撲索迷離者遍布於軟紅十丈中也 
[下旗誌哀]  
　　昨日法公廨及大自鳴鐘小東門八仙橋三捕房均下半旗以誌哀據云爲前法工部局總董勃奶蓬逝世故也 
[美兵操演]  
　　有美國兵輪三艘泊在浦江定於明晨八點鐘時點齊兵士五百人由大橋北首美公館附近碼頭登岸往泥城外會操荼火軍容整齊嚴肅抽毫之暇擬憑軾而一觀焉 
[上海縣署瑣案]  
　　前日浦東孀婦張沈氏倩弟錫卿作抱投縣控稱夫弟永春前曾將田一畝數分售與丈夫計錢五十千當時付價立據過割今丈夫病故小婦人將此田轉售與人得價八十千永春竟再三向小婦人索詐錢文叩求提究裴邑尊着候訊供核辦○浦東斗姆閣女尼四口因案發堂擇配云云前曾列報前日裴邑尊飭差到堂將該尼帶案暫交官媒看管靜候核示施行 
 
 

Page 3

 
 
[英界公堂瑣案]  
　　包探康阿順稱粤人鄺景林將吕宋票洗去號碼字蹟改印中彩向同德富票行取洋當破看破交捕解案問其如何改印認向印字房借鉛字改印又傳印字房中人一併送案潘小留稱開同德富票行鄺景林初携中彩五十元一條至由我夥付洋五元及我回騐知係僞票嗣又持半張來要收洋二十五元細察亦係改印中彩認明係前次矇混之人爲此交捕送案僞票呈閱又稱吕宋票行受此欺矇者已屬不少請追還洋五元以儆將來蔡太守閱改票與眞票無甚分别問鄺究竟如何改法鄺供用洋肥皂水洗去字蹟再用鉛字加印祗此半張前未向收銀洋太守又問潘如何看破答稱細察之確有異處印字房之某甲供與鄺同鄕伊來借西文鉛字三六九等字不知其作僞太守又問吕宋票上之西文號碼字式印字房亦有否答稱大小字有五六種均有用處比種字確有太守商之賈副領事判鄺景林發捕房管押兩月甲旣不知情從寛開釋僞票銷毁○包探陸阿祥稱粤婦張有喜向同鄕之彭羅氏價買湖北女孩名阿嬌年祇十三歲計價一百四十九元中費在内到門後不滿一禮拜卽行遁逃追尋至長江輪船得見阿嬌詰其何人領來不肯言明及送捕房傳羅彭氏據稱出價洋百元買女已有年餘轉賣與張有喜餘不知情然該女旣在羅彭氏處日久甫經轉賣如何卽逃安知非該氏播弄神通今特一併送案張氏卽張有喜甲訴前情并稱羅彭氏情同放白鴿賣契呈閱求請追還銀洋羅彭氏供執如前阿嬌供湖北人原籍父母俱亡祇有兄長今願回里並無人唆使蔡太守一再究詰供語支吾隨飭戕羅彭氏交官媒押令交還張有喜之洋一百四十九元阿嬌發堂擇配○潘姚氏稱有東洋車租與屠萬裕轉租與瞿阿鳳轉租與胡阿大連日租錢無着車亦不見向屠萬裕根追言語支吾爲此報捕拘胡阿大送案胡阿大供前曾租過我車因積欠不還不肯再租與伊伊因此懷恨轉向瞿屠租我之車有意吞没亦未可知今旣解案請爲究追屠萬裕瞿阿鳳各訴前情胡阿大供向瞿轉租車輛因被捕房撬去照會深恐車主勒賠故將車停在車主門口確未交明不知如何失去蔡太守得供之下飭將胡阿大管押着屠瞿兩人帮同尋緝車之下落再行核斷○包探秦少卿稱李忠文在嗶獵棧房爲工頭冒寫字條僞刻圖章向該棧司帳之石相慶取洋二十元及知冒取查獲李忠文已被用去洋三元六角尚存十六元四角交捕送案銀洋呈堂石相慶申訴前情并稱着工頭尋到李忠文李亦爲工頭現在暫歇胆敢冒取銀洋字條呈騐李忠文俯首求恩蔡太守隨判李忠文管押兩月起案之洋交石相慶領去僞條存堂○包探秦少卿稱邱阿榮行竊女傭王李氏所洗之濕衣由我撞見獲住又搜出象牙摺扇骨及布衫兩件之質票吊贓尙無失主承認今特解案王李氏供在門口洗衣回身要取錢泡水豈料被竊濕衣邱阿榮供認行竊至象牙摺扇骨及布衫無從交還失主蔡太守隨判疉經犯竊之邱阿榮交捕房管押三月濕衣交該氏領去扇骨布衫存俟失主認領○包探沈金隆稱今晨見姜彩紀手牽山羊一頭後有劉德桂跟隨情形可疑盤詰來源甚屬支珵搜姜身邊尙有鐵鑿二把帶至捕房始認在老閘北沈恊山家行竊山羊今特一併送案鐵鑿呈案沈恊山供現充二十五保頭圖地保昨夜失竊山羊由包探阻獲關照前來認明原羊今請給領姜彩紀供崇明人劉德桂供與姜同鄕囑我同去賣羊不知伊是竊來蔡太守判姜彩紀管押二十八天劉德桂押七天分别示儆羊交沈恊山領去鐵鑿銷毁 
[法捕房瑣事]  
　　前晚九點餘鐘時法副捕頭謝君行經小東門外城河浜見一人手抱一女孩年約五六歲形跡可疑向之詰問言語支吾當卽喚捕將其人及女兒一併拘送大自鳴鐘捕房管押後捕頭飭法包探李雲發江德林分投往查失兒之家嗣經查得係小東門外戯館街小弄謝姓家所失因將兒母某氏喚到經備捕頭研訊據某氏稱出外買物兒坐門檻上諒被硬抱而去今幸獲到實是捕頭之力備捕頭卽着某氏將兒領回該拐匪押候解訊○前日夜半新街上有甲乙丙三人不知爲何事齟齬繼以打架固結不解巡街捕見而拘入捕房管押一宵昨晨經捕頭研問三人皆不能說出緣故捕頭以三人本屬一起從寛釋放○昨晨黎明時有一小竊携竹竿一枝在新街小弄中戳人家所曬衣服爲巡街捕所見當將該竊及竹竿一併拘進捕房以俟今日解訊○法包探王榮培李雲發江德林等於前晚在海晏輪船獲到圖竊之人身穿藍呢新夾袍寍綢棉馬甲白襪鑲鞋紅結縀帽殊爲體面當經三包探將其人解案據供姓楊名裕泰鎭江人送點心到船誤推别人房門致遭拘住並不行竊旋據王包探禀稱此人實名楊錦之行竊之案不止一起王司馬着將楊暫押飭三包探逐細查得報失各案内有豐順富順兩船各失時辰表一隻前有某宦在海晏輪船失去寳銀兩隻衣服數件又有某君赴麻城縣蒞武職在太古開封輪船上失去紗袍套等衣服十餘件均未破案向楊逐細盤問楊始認竊豐順富順兩船之表押票留於押店中包探恐尙游移立卽衐往將表吊到無錯復又盤問認出海晏開封兩船上之案據稱尙有同黨某甲現住英界新春記棧内寳銀衣服均是伊竊衣服由我去當質票均存祺昌厚興鴻興法界公裕等押店中法包探隨卽分投至各押店將票取到及帶楊至英捕房回明英捕頭恊同英界探捕至新春記則某甲早已遠颺包探等詰以所竊之寳銀兩錠何在據楊認兌在小東門外某錢莊得洋一百五十餘元與某分用殆盡等語當某宦失寳銀時尙有鼻烟壺一個亦被竊去是以包探等問楊衣服中尙有别物否楊認有烟壺一個押在英界押店法包探復帶往吊贓而該竊又自認在潮陽樓開過正大押店上海有妻妾二人現住租界中包探等將贓吊到俟今日送案請究 
[上海四馬路奉災協賑公所接到營口姚彥蓀李枝仙阮可均十月初九日發十五號信]  
　　紹勤成忠九齡蕃甫葆三春瀾諸善長大人閣下前發第十三號書亮邀德鑒兹定大口給東錢四吊小口减半加以撫卹倒屋費十吊尖角記每戶寒衣兩件絮按大口一觔小口半觔告示上標明按照屯戶排定日期分作兩班收對賑票挨次領錢如考試點名魚貫而入魚貫而出絲毫不亂針孔相符又經地方文武旗民各官照料偶有守堡鄕約從中舞弊立卽重懲被水災黎頌聲載道倘非諸善長鉅欵拯救則該民垂斃旦夕弟等從事其間不過仰承已溺已飢之盛懷何敢貪天之功以爲已力乎牛屬受災甚重鴻嗷比戶皆然除已查放各戶不下六萬數千餘口外其餘遞禀者紛至沓來環求者提攜捧負據已來四萬爲牛海盖用完而未到一萬係田莊台騰出台旣歸章司馬辦遼宜任我同人施雖牛欲請增而遼猶未許是振遼所以急急豈解奉故爲遲遲耶弟等于役牛莊彌滋蚊負幸十二三日當可竣功辦事所欲從心同人皆成熟手上憲旣屢書勸撥遼民又待賑孔殷况北地苦寒朔風凛洌啼號未絶困厄堪憐其東邊有三四五城已覺道殣相望而南欵來三四五萬亦經羅掘一空秋被災而冬愈難人益衆而欵尤絀飢寒交迫生死攸關若竟壅於上聞恐致責其胡忍且使諸同事言旋言歸霎時丢手轉負諸善長救人救澈一片婆心以故前數函中謹代飢民請命苟得白金三四萬兩赶速寄來則省東幾城可免向隅之泣而遼屬等處尤蒙再造之恩非敢謂求則得之也亦聊以盡吾心耳可均查戶到鄕寓目傷心苦口勸慰以善及人信從者衆由此向風慕義暴露堪憐具報紛如領費踵至所謂人之欲善誰不如我於此事有觀感者在也兹有金坨子守堡朱聘之捐義塜方忠孚捐義材協賑公所出掩理費報縣備案而使漂淹棺屍安入於土並以附聞肅此統希惠照敬請善安愚弟姚嶽松朱福春翁正修李拱辰阮可均仝頓首十月初九日第十五號信○再啓者頃從牛莊寄來十五號公信兹特送呈美富到營接尊來八號公函並棉衣均照收當將公函寄牛另電懇寄墏現銀諒已登台覽矣弟翁正修朱福春再頓 
[來信照登]  
　　敬啓者敝所昨接徐寳之先生來信並惠賑洋三百元披誦之下情致纒綿用登報章以供衆覽原信錄左春瀾姻兄大人閣下久疎晤對懷念良殷辰維德業日隆善人自富夙欽一路福星今作萬家生佛羡甚頌甚弟浪迹申江鮮善可陳忽忽馬齒已五十有九明年 
 
 

Page 4

 
 
正月係逢六十賤誕母難之辰不敢稱觴謹將酒席費洋二百五十元移作奉省賑資又兒子芷生積薪水洋五十元本爲祝壽之資因知不宴客亦一併助賑爲親祈福總共合成鷹洋三百元正緣悉封河在邇奉省饑民待哺孔殷若至開正恐致遲緩爲此預將此洋奉託仰祈檢取伏乞卽行彚解災區雖杯水車薪罔補毫末然區區之忱一願故父母冥福斯增一願諸善士聞風繼起至於届期倘蒙親友隆賜槪行謝璧併此預爲申致並乞錄登報章尤所銘感專此佈瀆敬請善安姻愚弟徐寳之拜上小春望日奉省恊賑公所同人謹啓十月十六日 
[惠字鳴謝]  
　　甬東女童張碧筠名貞竹年甫十三齡能作方丈大字龍飛鳳舞其用筆如天馬行空不可捉摸爲德清兪曲園先生弟子近侍其尊甫維南先生由京來滬暫寓西晝錦里開設大字館藉謀菽水資昨承以鳳麟鶴三大字見貽懸之壁間覺臯廡下奕奕有生氣簪花妙格不能專美於前矣敬領之餘用誌數語以鳴謝悃[  古越高昌寒食生拜手]  
　　　李蕙卿校書秀茁荆山頻淪孽海而色藝冠絶吐屬風雅曩夜聽歌洗心泉釵舄縱横座客咸懨懨欲去忽報卿至流覽四顧頓覺滿座生 
[春移時肉響絲鳴諸客嘆未曾有名不虚附信然作二絶句]  
　　寭質蘭心窈窕姿清歌眞不亞紅兒十年懴盡消魂語又爲芳卿一咏詩莫道飛花墮曉風沉淪一樣困英雄琴心耐得知音賞好置深深金屋中[  江天散吏題贈]  
 
 
 

Page 5

 
 
   
 
 

Page 6

 
 
　　　　 
　　　　　　　　　　　 
　　　　　 
　　　　　　 
　　 
　　 
　 
　　　　　　　　　　　　　　 
 
 

Page 7

 
 
 
　　　　　　　　　　　 
　　　　　　　　 
　　　　　　　　　　　 
　　　　　　 
 
 

Page 8

 
 
   
 
 

Page 9

 
 
[得雨誌喜]  
　　驀地滂沱下九天蓬窻時聽碧山泉朝來新漲三篙水省却舟師事萬千○雨後看山雨後看山山更妍烟曩霧質翠痕鮮萬重雲氣横秋嶺勢欲爭妍到日邊[  種榆山人稿於青溪舟次]  
[過高麗硐灘作灘在湖南沅州府黔陽縣界]  
　　江水滔滔流日夜横奔沙礖尤澎湃險漢惡磧楚江多諸硐如稗此戎帥我來　夏己徂秋流覽江濤擴壯志風聞兹灘最險巇行行欲全心希覬始觀浩蕩起層波倐忽飛濤激星墜勢若突怒似伍員素車白馬矜驕肆又若脫羈蛟龍走追風逐電驚　魅險險戯戯奮厥武浩浩溰溰分枝派蕩石衝津尙未休奮其餘怒决邊隧横暴之極不可遏魚鼈慴大敢遊戲我恃心平任听之上有伏波廟額書心平浪平方舟竟得行舞事轉賴陽侯澡胸中洒練五臓眞清快從兹江湖作散人遨游天錫誠足拜八月初二日種棆山人稿於舟次 
[沙灣偶成]  
　　盈盈緑水水連天映出高山劇可憐此地峯巒如好女不施脂粉更清妍○滿天星難按此灘四面青山環　一水水中疉石成壘壘中間築漁梁水全比處仇湍異常若客舟經過心必惴惴焉水遇漁梁起怒濤勢如滄每掣鯨鰲四圍疉石星棋佈費盡舟師十萬篙○秋夜寄海上故人耿耿星河夜更長月明無那是他鄕不知今夜相思夢止到沅江到上洋種榆山人胡悅彭槁於沅江舟次 
[上海陳家木橋電報總局豫皖振處十月上旬收數清單]  
　　淮册睢寗縣儒學正堂王學易廣文助錢二百千文計合實收洋一百九十三元六角一分由清江電局交到袁海王子恒應完湖祖差誤局　羅春山移助賑欵五千立○卾册湖北宜昌電局募第九批棉衣捐憶專方求艾廬兩戶各一百千文安安堂達達居兩戶各五十千文實收洋二百八十八元四角六分五厘由總收支所交到又湖北公濟銀號募第九批長沙舒篤慶堂洋二十八元○杭册杭域同善堂丁募第十三批劉迪記洋一百元陰香堂十元金官秀完願求安六元沈汪氏求病通愈五元崇德堂求母臂病卽愈將祖考餘賢崇德堂復將祖考餘資體寗雙溪山人三戶各四元五火等三十戶共洋三元榮安氏餘杭姚子周王杏林樓蔭堂節省藥資四戶各二无符名氏有心無力人無名氏經閣四戶各一元項秋記銅洋一一元蔡灜槎四百文實收洋一百四十八元銅洋二元錢四百文○常册江蔭縣正堂許募第五批顧山鎭源泰分棧三元德昌典五元滋德堂吳四元周襄衢一元五角金怡興孟竹山樹德堂吳周信裕周簪泉瑞亨永興號勇子儀周世成九戶各一元仁壽堂姚一元四角張仲唐六角王祥盛七角楊裕盛漢清吳新甫吳芝卿沈耀堂周純嘏福泰同福吳旭初九戶各五角周福柳福求合助二元程大生一千四百文湧泰孔元合助一元何益隆趨堂合助一元周源泰三角夏城鎭詣善士助六元實收洋四十一元又錢三百五十文由江錢槐卿先生交到○直册都門全芸軒翁募第廿七批京平銀十兩申合規元十兩三錢二分○台册臺灣來吳江眠雲子爐柸洋二十元○閩册福州電局周募第十批周样麟助洋三十元○松册大團鎭元昌典五元○蘇同沈守之潤資助賑作三元蘇城陳鶴山一千文○紹册臨浦鎭章景堂五元太册太城清河盂松氏四元○救災圖單册滸浦厘局張楚伯爲求母病愈一元○旱册永遠會二十元松竹主人進修堂兩戶各一元○申册誠求子願母病速愈四元本旬共　規元十兩另三錢二分英洋七百七十五元另七分五厘合元五百六十六兩五錢八分爐坯洋念元銅洋二元合元十四兩另二分八厘錢六十七百五十文合元四兩七錢八分七厘五項共合規元五百九十五兩七錢一分五厘○連前共收規元五十萬零七千一百十九兩二錢另九厘○連前共解至十七批止計規元五十萬另二千五百十二兩七錢五分○另又撥解順宜粤東山東奉天等處賑欵規元五千七百九十二兩五錢○以上實墊規元一千一百十六兩另四分二厘合併聲明 
[上海三馬路與昌恊振公所陳竹坪經收河南皖北賑捐七月十一二日第一千另九十八九次清單]  
　　愼餘莊交來平湖攷華舘主人爲子昌眉祈病速愈規銀四十兩京　陶致中寄來庽揚樂善主人洋三十元陳叔明求腿恙速愈廿元道署來蕭山聆滋氏求合家平安十元大求如意三十圓爲衆乞侖册江西廬陵試舘寄來王次永銀八錢一分　武方劉寗光郭圭齊同泰同春五戶各一圓胡吉春許先讓周繼波范啓占黎應和吳同昌楊體標謝源才等十六戶各五角以上共合來規銀九兩六錢三分又册太倉守約子來倚月五願拜玉軒守約子各二願養臬一願半薌夢居吉祥吉祥齋種玉山房同花舘繆官崑官三四五官等十六各一願以上共洋三圓蕪湖道署胡子樵善士第十次來安处氏求身體平安一圓壬寅生爲亡室華氏求冥福助銀鑽託等八件重一兩二錢三分又另王名魏吳錦齋程體元德厚氏周四戶各三角宋漢卿韋金盂實庵三戶各兩角耿漢州顧鈺臣各一角以上合二圓水災圖册鄭榮記紙號交到崇安代募景齊山房花洋三圓無民氏二圓葉長春藍泰階宜家周泰來立順世盛森劉俊祥無民氏八戶各一圓魏阿晋銀七錢五分徐啓光求平安五角劉克從無民氏各三百張金喬曁元士各二伯廬元杰無民各一百邱永元邵林氏合一百五十以上共十五圓又册九江云西先生寄到耕辛堂朱世恩堂岳一元又虚對一個均保平安如意以上共二圓對洋乙圓解囊册蘇州源源號范求病愈兩圓無名氏錢二百弓益長二銘　屋各一百以上合二圓錢四百文姜偃德坤氏警如賭博一圓杭省隱名氏蔣節省茶酒移賑六圓嘉興譚棟華堂來譚相氏求子病愈十圓寗郎强爲警人求病愈五圓浙紹山邑無民氏咻雙親康安二圓蕪湖來山陰章慶鳳病愈完願二員南京修本爲父完願四圓數尊氏祈兒關煞開通十元無民氏五圓許永梁五圓泰源人前許完緣五　安定產安完緣兩圓詹姓兩圓問梅山人二員無名士一圓四角○兩天共收英洋一百七十八圓規銀四十九兩六錢三分小洋四角虚對乙個銀器重一兩二錢三分錢四百文合併聲明 
[上海可熾順陳春記在四馬路經辦秦省水災恊賑公所第二十八次收捐旬單]  
　　廣不留名規銀五十兩電報總局交到李叔純翁妻王氏因病許願見鬆勳移賑洋五十元金匱可園揚夙根翁交到願守愚翁經募錢知風三十元姚存養翁七元又銅乙元陳福林五元少雲資冥福四元紫興氏三　無名士一元江蘇無民完愿兩洋臺惟洋行募中和土行道南氏求人口平安五元西塘來李安位翁一元　長生順炳文各四角成忠潮二角又捐册來嘉興徐家　徐君來吳興募花生洋一百元王五壽六元太倉繆衡甫翁來第十批托横經陳達夫先生經募張器之張少云林子香林子軒周悟岡何福興許萬和王長順八戶共洋二元汪子宣張少凡增記三戶各五角唐子記四角信記永記惠記三戶各三角吟記二角又捐金倪氏乙元話桑麻軒六角光裕堂積善堂紀云堂玉如堂慧記五戶各五角云錦堂四有綏手募四角仲良記天福觀珊記三人各三角承望記二角安慶虚白齋主人來各善士三十戶均求合家平安共錢八千五伯文合來銀五兩二錢兌見規銀五兩五錢○燕京古愚子來奉賢徐明補困亭徐明補困守曹涇無力子三戶各一元奉賢徐文士徐士英共乙洋○天昌號交到石諸陳　軒翁經募隱名士廿洋又舊棉衣四十九件○太古昌來海門萬生永沙布十疋招商局來香港電報局温輝珊翁募十戶共三十元增泰源來日本神理事府蹇虚甫太守募鼎泰號德興隆張德登三戶各廿元豐記號朱季方邵家浩義生榮鼎豫陸義六戶各五元朱瑞禹義成生楊天　徐梁四戶各三元廬錦榮陳小海吳錦堂楊如玉孫實夫兆興號顏英甫沈庭祥周宏九戶各二元建記號怡昌號益昌號復興號怡南居五人各十五元鄭文程三十元藍萬高同孚泰一戶各廿元福聨順號廣俊源鮑女達楊文忠張茂枝裕貞祥廣昌隆怡和號九戶各十洋森茂號太古帳房各六元顧壽康鼎源號無民氏梁惠之鄭悅亭吳業生吳業盛吳福權義和泰回茂泰利興成陳良臣云來公司十三戶各五元廣同生恒興泰兆昌號四戶各三元戴金炎萬源號同興號廣萬榮號無民氏萬生隆裕盛愼廣榮盛永記號友昌與陳錫禧劉氏太太巨隆臣鮑献卿麗如帳房鄭碩卿楊庭訓源生號洪記鮑益三廿戶各二元王泰乾四知堂其昌號安記號天德合永茂祥同茂泰梁鶴軒杏記品香棲和與號昇昌隆濟和堂雙英齋崔必贊十五戶各一元義合永合各五角○陳與昌來舊棉衣八百件○以上共收規銀五十五兩五錢洋七伯七十六元銅洋一元沙布十疋舊棉衣八百四十九件十月十三日奉省恊賑公所同人　啓 
 
 
 

Page 10

 
 
　 
　　 
 
 

Page 11

 
 
[光緒十四年十月初八日京報全錄]  
　　宫門抄○漕督盧奏爲運河水勢日增險工疉出遵旨妥譸疏禦具陳摺○將軍恭奏京控擬軍犯婦在監因病自戕身死查明原控情形摺○江撫德奏考鄕試内簾官片○廣西撫沈奏知縣短欠一律掃清卽開復片○江督曾奏甄别知縣片○十月初八日理藩院鑾儀衛光祿寺正藍旗值日無引見○成公奕年恩棠各假滿請安○關防衙門奏十五日大高殿拜表漪貝勒行禮○召　軍機慶福奕年玉衡希朗阿○○頭品頂戴漕運總督臣盧士杰跪奏爲洪澤湖及下游運河水勢日增險工疉出遵旨妥籌疏禦恭摺具陳仰祈聖鑒事竊查七月二十日以前河湖並漲疏禦兼籌各緣臣繕摺奏報奉硃批覽奏已悉仍着督飭在工員弁妥籌疏禦遇有險工竭力搶護毋得稍有疏虞欽此跪誦之下欽服莫名伏查邳宿運河自七月下旬以後逐漸消落而洪湖及揚屬運河有長無消截至八月二十日邳宿一帶僅存水五六尺不等秋深源弱工程平穩惟洪澤湖已長至九尺七寸高郵至馬頭已長至一丈三尺二寸較上年盛漲各大數寸現仍接長未已西風司令猛浪掀騰湖運各工均多險要臣督飭在工員弁先事預防將堰盱禮河壩兩邊裹頭加砌碎石並添做護掃挑壩等工俾水行有制以顧下游並將浪汕槽土擇要塡築至揚屬河隄除由隄工局及廳汛隨時搶護外尙有高郵汛之郵工第三叚邁埽五里壩金門護埽甘江汛之昭關壩裏頭因風浪汕刷塌卸滲水情形吃重均已赶緊修整惟是鄭工未合來源尙旺竭人力以守禦更須循成法以蔬消現在裏下河秋收早畢高郵水勢已逾啓壩定誌兼之天氣亢晴鹽城一帶鹹潮内侵急須清水蕩滌以保農田據隄工局司道等禀請啓放車邏一壩並據鹽城縣知縣以居民需水具禀前來臣查此時啓壩不但可保隄工並可有裨田地已飭准揚海道徐文達前往高郵會同隄工局各司道體察情形酌啓車邏一壩以資疏導而利農田其南關等壩仍應察看水勢相機辦理毋庸遽開所有湖河長水妥籌疏禦各緣由謹繕摺具陳伏乞皇太后皇上聖鑒訓示謹奏奉硃批知道了欽此○○奴才恭鏜托克湍跪奏爲京控擬軍犯婦在監因病自戕身死查明原控情形恭摺具陳仰祈聖鑒事竊於光緒十二年七月十六日准刑部咨開訊明道旁印閽氏婦王賈氏照依聖駕出郊冲突儀仗妄行奏訴例擬杖一百發近邊充軍所控情詞本應照例立案不行第控關斃命重情若不嚴行究辦不足以折服其心應將人犯原呈一併解交該將軍照例辦理卽所控得實仍治以衝突儀仗之罪倘訊有别情另行從重定擬等因於光緒十三年四月十一日具奏奉旨依議欽此欽遵咨解前來奴才等遵查原呈所控該氏故夫王永昌自置荒地六叚應領紅照六張倉管巴彥孟庫只給一張其餘五張分給員弁光緒七年巴彥孟庫升任呼蘭左司搬移衙門佔伊園地三十餘丈又被豐伸布佔去水園二十餘畝郭大渾佔去房屋八間增福佔去水園十七畝又買增福紅照一張合錢四百吊屢次呈控未蒙提訊反將伊子王富監禁伊表弟劉進升亦因領照被巴彥孟庫立斃杖下等情奴才等當以案情繁重卽經督飭司員詳加究訊一面分别行查去後兹於本年八月初七日准呼蘭副都統將全案　節查明咨覆前來查該氏已於六月十九日據獻官禀報該氏舊患瘋病陡然後發在獄乘間自用縫衣剪刀戳傷咽喉身死奴才等當飭委員按騐明確除將疎防管獄員弁另行按律定擬咨部核辦外奴才等卷查此案五賈氏係呼蘭城屬民已故王永昌之妻緣王永昌在日於咸豐四年租佔同城旗人豐伸布地基一叚每年租錢十七吊迨至光緒六年呼蘭移修監獄因將此地圈用一半官發業主價錢六百四十吊因地種有葱功又給該氏種葱錢一百吊但該氏意在爭領此地葱價尙未接收又租增福空地二十一丈每年租錢三十吊後來增福向該氏借使錢四百吊先將地照給伊作質續因錢未交齊有增福之叔弟增海控經呼蘭副都統照章斷准備價抽贖在案該氏又以錢三百吊由民人趙永魁手私典旗丁郭大渾卽郭多渾早年租給趙永魁園地一叚草房八間業主並不知情該氏仍舊自爲納租嗣於光緒二年由省出派佐領巴彥孟庫清上該城旗招私墾按照定章將豐伸布增福郭多渾等私租與氏近城地方一律歸官均由各本主名下按响升科該氏初望所租各地委員或可給領發照不料盡歸本主升科因而懷恨委員巴彥孟庫遂於光緒八年砌詞赴都察院呈控當經解回飭委呼蘭同知就近訊辦間該氏自覺情虚畏罪潛逃逾限兩月經前任將軍文緒查明誣妄咨明都察院照例銷案乃該氏終懹不甘復遣伊子王富再赴都察院抱告前情仍行解回訊辦而王富於途中乘差不防私將都察院印文添改旋被查出於光緒十一年咨部定罪各在案至所控委員巴彥孟庫將伊表弟劉進升立斃杖下一節查據呼蘭副都統咨報並現在升任布特哈副都統銜總管巴彥孟庫訴稱劉進升卽劉俊升委係因另案爭領地畝私揑假契辱駡官長經呼蘭佐領勒爾克善提司責打二十板後因病在押身死官仵騐明屍親當已具結領埋在案並非委員巴彥孟庫經手責辦以及所控應發紅照不發搬移衙署覇佔園地各節均屬虚揑誣妄查無其事案旣訊明應卽斷結查該氏因爭有主地畝迭次京控輙敢於聖駕出郊衝突儀仗實屬刁頑巳極本應遵照部咨從重定擬但已經因瘋自戕身死應免置議其增福指地借過該氏錢項及私典趙永魁地價均由奴才等咨行呼蘭副都統向各該家屬追出並從前官發葱價錢一百吊皆如數給還該氏之子王富結領增福地照追還本主及所爭地畝悉退歸本主升科以符定章除將呼蘭副都統查報原文委員巴彥孟庫所遞訴呈曁全案供招一併造册咨送刑部都察院查核外所有遵咨查明王賈氏叩閽緣由是否有當理合恭摺具陳伏乞皇上聖鑒勅部核議施行謹奏奉硃批刑部議奏欽此○○德馨片再查鄕試内簾同考官前准部咨試用人員擇其文理優長者與實缺人員一體充當由督撫將現任人員不敷派用情由奏明等因臣查江西鄕試内簾同考官十六員外簾十五員向由藩司先期酌調科甲出身之現任及候補人員到省考試飭令分别派充本年戊子正科鄕試經臣將調到人員傳入内署扃門考試校閱文藝實缺人員堪充内簾者僅止二員隨於候補人員内揀擇查有卽用知縣李用曾王愼猷屈光燭鄭仲和大挑知縣周景祁彭瑞遇缺先補用知縣李和卿候補班前補用知縣李相候補知縣黄傳羲鄧祥霖試用知縣王鼎截取試用知縣兪壽祺楊廣欽議叙試用知縣何咸德等十四員皆由進士舉人出身文理優長臣於初六日入闈封門後派令與實缺各員一體分校理合循例附片具奏伏乞聖鑒謹奏奉硃批知道了欽此○○沈秉成片再前任容縣知縣文星照短欠經徵同治十一十二十三及光緒元年起至十二止正雜各欵二千六百四十一兩八錢九厘五毫又前任荔浦縣丁憂知縣吳燾短欠光緒三年起至十三年止正雜各欵銀七百二十兩二錢二分四厘倉米二千一百三十五石八斗六合三勺四杪三撮屢催延不完解經前護撫臣李秉衡奏叅請旨一併摘頂勒限四個月完解在案兹據藩司馬丕珤臬司張聨桂會詳文星照吳燾徵存未解前項銀兩已於被叅後依限掃數解清兌收存庫歸入光緒十四年秋撥册内造報又吳燾所欠倉米亦已已照數移交後任存倉備撥兵糧由後任出具倉收詳司請奏明開復等情前來臣查文星照吳燾於被叅後將應解銀兩掃數全完倉米亦已照交清楚尙知愧奮所有原叅摘頂處分相應籲懇天恩准子開復謹附片具奏伏乞聖鑒訓示謹奏奉硃批着照所請該部知道欽此○○曾國荃片再捐納道府等官循例分發人員試用一年期滿應行察看才具分别繁簡奏明留省補用等因兹據江寗布政使許振褘詳稱試用知府劉式通年三十歲雲南監生報捐郎中分部行走光緒壬午科中式舉人九年七月蒙欽派大臣騐看八月籖分刑部山東司行走十三年遵海防例報捐知府指分江蘇試用七月十二日引見八月初九日行抵江寗京近繳照到省應加扣赴蘇程限六月以八月十五日作爲到省日期扣至十四年八月十五日試用一年期滿詳請甄别加考具奏前來查該員劉式通試用已滿一年應行循例甄别留省補用臣察看得該員有守有爲留心吏治堪以煩缺留省補用合無仰懇天恩俯准將試用知府劉式通以煩缺知府留省補用謹會同江蘇巡撫臣崧駿附片陳明伏聖鑒謹奏奉硃批吏部知道欽此 
 
 

Page 12

 
 
[光緒十四年十月初九日京報全錄]  
　　宮門抄○發抄硃批四道○江撫德奏鄕試監臨事竣遵例出闈摺○又奏鄭捐第八次開單奬敘摺○將軍謙奏委署知縣片○黔撫潘奏鄕試監臨事竣遵例出闈摺○川督劉奏咨七次鄭捐核奬摺○台撫劉奏台省鄭捐懇恩奬叙摺○將軍杜奏台吉給假調理片○又奏貝子仍請給假調理片○十月初九日推班○德福假滿請安○内務府呈進三九盒○召見軍機皇上明日辰初二刻至慈寍宫行禮○發抄岑毓英奏巡閱營伍請將叅將革職奉硃批潘體義着卽革職永不叙用該督於校閱事宜力疾辦理務當隨時加意調攝以慰廑系欽此○又守備孫殿魁改奬奉硃批着照所請兵部知道欽此○楊昌濬奏電報局委員弄獘革審奉硃批知道了欽此○譚鍾麟奏米萬榮補車羅守備奉硃批兵部議奏欽此○○頭品頂載江西巡撫臣德馨跪奏爲鄕試監臨事竣遵例出闈恭摺奏祈聖鑒一竊照光緒十四年舉行戊子正科鄕試臣職任監臨於八月初六日偕正副考官入闈凡一切巡查搜檢杜獘各事宜俱督率提調監試各員敬謹辦理江西士習尙恪遵矩矱現已三塲完竣内外均極清肅試卷俱謄錄解送内簾臣於八月二十五日遵例出闈諄飭提調監試等愼司啓閉嚴密關防並委臣標中軍叅將鄭國謨駐宿貢院門外彈壓防範臣仍督飭在事文武員弁隨時巡查以昭愼重除將出闈日期另行恭疏題報外理合恭摺具奏伏乞皇太后皇上聖鑒謹奏奉硃批知道了欽此○○頭品頂戴江西巡撫臣德馨跪奏爲江西勸辦豫省鄭工捐輪第八次開單懇恩奬敘以昭激勸恭摺仰祈聖鑒事竊照光緒十三年十月十四日接准戶部咨議覆御史周天霖等奏豫省河工需欵緊急請開鄭工捐例一摺十三年九月二十八日奉奉旨依議欽此計原奏内開鄭工新例收捐照初開海防事例辦法各直省藩庫准其一律收捐隨發實收分次造册按月送部核辦所收捐銀專欵存儲聽候部提外省以接到部文之日起定限一年扣去封印日期限滿卽行停止等因咨行到臣當經轉行遵照辦理並將光緒十三年十二月初一日開局收捐之日起截至十四年六月底止共收捐銀五萬四千四百二十四兩二錢列爲先後七次經臣分别奏咨奬敘嗣准戶部咨酌撥前項捐銀二萬二千兩解赴山東作爲挑挖河淤經費續又准咨撥銀一萬八千三百十四兩四錢解赴河南以爲鄭工用欵均經分别匯解各在案兹據署藩司瑞璋詳稱計自光緒十四年七月初一日起截至是月月底止所收實官過班官階職銜封典貢監等項共一百九十八名按照定章分别减成共折收實銀一萬二千六百九十七兩遵照部咨悉數存儲藩庫聽候撥用除分别塡發實收給領外合將各捐生姓名年貎籍貫履歴三代造具清册列作第八次詳請奏咨奬叙並請將付實收咨送戶部塡發執照來江轉給等情前來臣覆加查核所捐銀數及請敘實官過班官階職銜封典貢監等項與例章均屬相符合無仰懇天恩俯准分别奬叙以昭激勸除將清册付實收送部外理合恭摺具奏並繕清單敬呈御覽伏乞皇太后皇上聖鑒勅部核覆施行謹奏奉硃批該部議奏單併發欽此○○謙禧片再赤峯縣知縣隆昇現届三年邊俸期滿例應撤回内地另行補用所遺赤峯縣缺自應委員前往接署以專責成兹查有揀發知縣何希遜心地明白堪以委署據熱河道德克精額具詳請奏前來除先行檄飭遵照外理合附片陳明伏乞聖鑒謹奏奉硃批吏部知道欽此○○貴州巡撫臣潘霨跪奏爲鄕試監臨事竣遵例出闈恭摺由驛具奏仰祈聖鑒事竊黔省本年舉行戊子科鄕試臣循例監臨於八月初六日公同正考官蒯光典副考官趙亮熙入闈業經奏報在案臣入闈後卽將闈内執事員役人等行他逐一搜查内外簾官當堂分派督同提調署糧儲道事候補道儲裕立監試候補道袁開第在至公堂眼同將坐號戳記攙和令掌卷官隨手印用以杜聨號之獘膽錄對讀彌封三所人雜事繁臣分飭承辦各官詳愼辦理不使稍有草率今科士子踴躍觀光共有三千九百五十八人進塲時派令首府各官督率委員兵役先在頭門點名搜檢並令各該教官悉心辨認臣率同藩司史念祖署臬司黄元善曁提調監試在龍門外復行搜查按名點進散卷卽令各歸本號封門後臣與提調監試晝夜輪流稽查另派文武員弁分叚梭巡棘闈以外飭令藩臬兩司率領首府縣及名委員周歴巡防三塲完竣該士子均甚安靜尙無夾帶傳遞倩替等獘硃卷謄畢全數送入内簾臣遵例將闈中事宜交與提調監試留心照料卽於八月十九日出闈委令臣標中軍叅將尙宗光在貢院駐宿彈壓以昭愼重至内簾房官黔省向派八員分房校閱本年遴派羅斛同知繼文鎭寍州知州彭啓齊修文縣知縣龔啓蓀安平縣知縣吳成熙候補同知章桂慶試用知州叚榮勳候補知縣吳履坦候補知縣鄭寅亮一體考選充當以重分校除將出闈日期另疏題報外謹將鄕試監臨事竣緣由恭摺具陳伏乞皇太后皇上聖鑒謹奏奉硃批知道了欽此○○頭品頂戴四川總督臣劉秉璋跪奏爲遵將鄭工新例前於光緒十三年十二月初二日開局起已將初二三四五六次收捐銀數曁各捐生姓名年貎籍貫三代分起造册具奏在案兹據布政使崧蕃詳稱自光緒十四年六月二十一日起至七月二十日止届滿一月共收實職一員貢生四名文監生四十五名武監生二名從九品職銜九名實收庫平銀三千四百六十五兩部飯銀五十一兩九錢七分五厘照費銀十二兩二錢國子監飯銀五十一兩照費銀十兩零二錢除將收捐銀兩專欵存儲聽候指撥並將部監飯照銀兩封固存庫遇有便員搭解外所有七次鄭工捐欵造具各捐生年貎籍貫三代清册詳請奏咨前來臣覆查此項收捐銀數核與鄭工新例相符合舞仰懇天恩勅部迅予核議給奬頒發執照來川以便給發用昭激勸除將付實收清册分送部監查照外理合恭摺具陳伏乞皇太后皇上聖鑒訓示謹奏奉硃批該部議奏欽此○○頭品頂戴福建台灣巡撫二等男臣劉銘傳跪奏爲台灣辦理　工捐輸懇恩奬叙以昭激勸恭摺仰祈聖鑒事竊照河南省鄭州黄河漫口需欵煩鉅經戶部議奏請開鄭工新例捐輸行令各直省一律收捐隨時塡發實收分次造册將付費收隨册送部核辦所收銀兩專欵存儲聽候隨時提用並會議銓補章程分别花樣成數以實銀上兌子限一年期滿卽行停止俾示限制奏奉諭旨依議欽此咨行到台當經轉行遵辦嗣據台灣善後局司道將自本年正月開篆起至四月底止據捐員吳元韜等三十名報捐翎枝實職虚銜貢監生共收正項實銀六千二百三十六兩又七月初二日據張雲逵報捐雙月同知收正項實銀一千四百六十八兩八錢先塡司印實收給領分案造册請咨當經咨部在案查台灣偏處一隅誠恐捐欵無多是以開辦時未便具奏現在已逾半年勢難再緩據台灣善後局司道詳請具奏前來合無仰懇天恩俯准飭部分别奬敘繕頒執照發台換給以昭激勸除分咨部監查照外也謹恭摺具陳伏乞皇太后皇上聖鑒謹奏奉硃批該部議奏欽此○○杜嘠爾等片再據三音諾彥部落盟長主特固斯瓦　爾等呈報本盟扎薩克台吉札木色林札布呈稱素患腰腿疼痛復發近又加以嘔吐神迷等症雖經醫治總未見效實難力疾辦公呈請照章給假俾資調理其札薩克印務派委本旗協理台吉車博克密特署理等情當經差派二等台吉瑪克蘇爾扎布前往查騐屬實取具該扎薩克印結呈報前來奴才等查該扎薩克現在患病請假旣經該盟長等派員查騐屬實自應按照定章給假兩個月令其調理所有扎薩克印務卽照所請派委協理台吉車博克密特署理除將呈送印結存案備查並檄覆遵照外理合附片具奏伏乞聖鑒謹奏奉硃批着照所請該衙門知道欽此○○杜嘠爾等片再據三並語彥部落盟長主特固斯比齊爾等呈報本盟貝子薩克公卾勒哲依特木爾染患瘡疾又兼氣喘神迷等症漸漸增重實難力疾辦公呈請照章給假兩個月等情當經奴才等照章給假奏蒙聖鑒在案兹據該盟長呈稱本盟貝子銜札薩克公鄂勒哲依特木爾假限已滿病仍未痊呈請照章再行給假四個月俾資調理等情呈報前來奴才等伏查該貝子銜札薩克公假期已滿病仍未痊自應按照新章再行給假四個月令其調理除撽覆遵照外理合附片具奏伏乞聖鑒謹奏奉硃批着照所請該衙門知道欽此 
 
