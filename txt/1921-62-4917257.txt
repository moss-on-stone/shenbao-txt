# 1921 - 62 - 4917257

 

Page 1

 
 
   
 
 

Page 2

 
 
   
 
 

Page 3

 
 
時評 
[南孟羅與北孟羅（老圃）]  
　　西南各省向有野心之人物志在侵掠他省以擴自省之勢力今皆一一失敗於是向所謂大某省主義者皆一變而爲孟羅主義其名則曰各省自治其實則旣無餘力侵人又不肯犧牲其勢力以求統一乃不得巳而假孟羅二字之新名以標其主義并假自治二字之美名以聳人觀聽其實即割據封建之别名而亦即蝙蝠主義之變相以能力言愈分而愈弱以統一言亦愈趨而愈遠矣 
　　北方猶西南也今日野心之人物尚有憗遺乃覺其團結力稍强但就北方前例言袁之勢力一裂而爲皖直直之勢力再裂而爲奉直以後當更有分裂北方野心之人物亦一例歸於失敗失敗後所留遺之人物當與今日西南諸省同旣無餘力侵人亦不肯犧牲其勢力以求統一則亦用孟羅主義矣故由今之道無變今之俗不至徧地皆酋長土司不止若戰國之七雄五季之十國其少焉者也 
 
 

Page 4

 
 
   
 
 

Page 5

 
 
   
 
 

Page 6

 
 
　kjkjkj　 
國外專電 
[倫敦電]  
　　丹京電訊關於俄國時局　　.. 
之消息多相牴觸據芬蘭京城最近電稱勞農軍巳克復克拉斯諾雅哥爾柯砲臺今晨砲轟克朗斯太曾見該地起火數處又據里伐爾消息勞農軍巳克復彼得格勒東南郊（十日） 
國内專電 
[北京電]  
　　叨林失守現巳徵實 
（十日下午三鐘） 
[北京電]  
　　烏得電叨林於佳（九日）晨發現大部敵人以衆寡不敵巳失守又電綏屬四子王旗發現蒙匪三四百人西蘇尼王旗派兵往探被該匪擊斃三人擄去一人現各旗蠢動請飭綏區派隊協勦（十日下午三鐘） 
[北京電]  
　　鄒芬電告漢山俄黨近逼叨林意圖包圍佔據現巳將各支隊集中叨林嚴加防禦並在土屯及米司克等處架設砲位以備轟敵惟各援軍子彈缺乏請速撥發免誤戎機（十日下午七鐘） 
[北京電]  
　　叨林電桿有百餘根爲軍隊砍爲燃料並非敵人毁壞騰笑中外（十日下午二鐘） 
[北京電]  
　　俄謝黨名福列查斯者昨在東車站捕獲（十日下午三鐘） 
[北京電]  
　　中東路借用俄電線被阻技術部長詹森轉圜巳得赤塔交次藍拔果夫承諾（十日下午二鐘） 
[北京電]  
　　外部七日電胡維德巳電張使增加延琿防軍請催日軍警速撤（十日下午二鐘） 
[北京電]  
　　英使訪外長爲德奥債欵在英付息催造清册并介紹怡和承造某某船廠工程美使昨夕訪外長係答謝哈定接吾賀電美意（十日下午二鐘） 
[北京電]  
　　日使昨五點半訪顔謂奉東京訓令延琿日軍三月杪盡撤但警察不撤此乃最後讓步務將前提四項從速解决外長謂警不撤仍不能談判（十日下午二鐘） 
[北京電]  
　　青（九日）五點德代表卜氏與王景岐談中德通商德政府以賠欵問題將破産對中德商約緩議並謂外傳德法將有戰事但柏林訓電吾德人抱不抵抗主義以激發對手者之天良（十日下午二鐘） 
[北京電]  
　　施使電據美國人士默察國際聯盟情形咸以此次受理各國直接所陳不平等裁判謂祇判决宣佈不主公開出於英法義日之主持雖係行政會議表决其影響及於聯盟實際全體况前次聯盟開幕緣於倉猝成立嗣後如無堅决建議二次開會恐仍如故請電顧專使發表適當宣言 
[北京電]  
　　財政會議勢難舉行由靳自定辦法先將中央政費每月減至五百萬各省軍費亦應各自減至極少度現正派員分投接洽 
（十日下午三鐘） 
[北京電]  
　　桂陸來電不贊成辦選舉府院因去電解釋（十日下午三鐘） 
[北京電]  
　　靳電蘇齊疏通浙盧 
[北京電]  
　　晋閻電筣初選巳完全辦竣山西選政定能遵照明令如期辦理（十日下午三鐘） 
[北京電]  
　　浙省長將從某系請改任孟憲彝（十日下午三鐘） 
[北京電]  
　　鄂報施屬王沙溪地方有妖匪二千餘聚衆搶刦現飭孫傳芳派隊追勦（十日下午三鐘） 
[北京電]  
　　昨日閣議丁乃揚調任兩淮趙毓瑄調任福建王鴻調任長蘆運使（十日下午九鐘） 
[北京電]  
　　本日令張潤普爲財政部司長又證劵交易所課稅條例共四條巳由敎令公布（十日下午九鐘） 
[北京電]  
　　丁錦此次成立航空署並不知會各機關且要求派員參加參陸處蔣雁行謂飛機係商用與本處無關拒之（十日下午二鐘） 
[北京電]  
　　薩鎮冰吐血劇劉冠雄大宴海部要人圖繼任（十日下午二鐘） 
[北京電]  
　　海軍總司令部將移山（十日下午二鐘） 
[北京電]  
　　王占元每月向京漢提五萬張作霖每月向京奉提五萬政府均准（十日下午二鐘） 
[天津電]  
　　張勳擬卽赴京設辦公處並派員赴熱調查林墾 
[天津電]  
　　灰（十日）華洋義賑會接京滙來分配天津之美國賑欵二十二萬（以上十日下午十鐘） 
[漢口電]  
　　省議會正議長屈佩蘭等青（九日）電京請收回更易省長成命夏佳（九日）電辭河工督辦並函劉承恩請速接篆一說夏擬卽離鄂交代委政廳長辦理（十日下午四鐘） 
[香港電]  
　　唐繼堯原擬暫住因軍府諸人堅邀故昨乘專車抵粤卽赴軍府讌暫寓亞洲酒店 
[香港電]  
　　高州獨立軍聲勢日浩大 
[香港電]  
　　日皇儲今午過港朱啓鈐昨午由港赴法（以上十日上午七鐘） 
公電 
[北京急募賑欵會來電]  
　　申報轉各報館台鑒據最近報告各災區情形日趨嚴重災民餓囗日見蕭條日有多人斃於饑餓急需巨欵補救北京急募賑欵巳達八十萬全國總數百四十萬現届貴處急募賑欵深望上海百萬元之目的可能達到全國急募賑欵大會北京委辦 
世界路透電 
協約國佔領德地後情形 
[九日倫敦電]  
　　協約國總代表今晨在廟林街開會考慮協約軍佔據德鎮及協約國委員團佔據佔領地邊界德國稅關之報告英國巳擬就德國出口品征稅辦法之議案提交英法比專家以期其他協約國亦草擬同式議案協約國代表大會巳决定厲行懲戒條件之詳則並議决一俟賠償解除軍備及戰事罪犯問題解决後即停止此項懲戒 
[十日柏林電]  
　　比軍巳占據亨邦鎮及希森工廠與屯煤港並未發生事端該處巳宣布戒嚴令 
[十日倫敦電]  
　　法報評論來因倫設立關卡之結果有所建議英相喬治氏特於昨夜會議時請法總理白里安氏贊同米勒蘭氏與克勒滿沙前所發表法國不思併吞來因倫或使該地自治之質言白里安氏即切實聲明凡有責任之法人皆不作此想喬治氏乃對此質言表示滿意 
俄國内亂消息 
[九日倫敦電]  
　　俄國傳來之消息仍極混沌莫斯科勞農政府無線電稱勞農政府决議展緩一日清除克朗太叛兵此訊合其他消息觀之外國所傳勞農政府步軍越凍河攻擊克朗斯太大受挫衂之說殊屬可信芬蘭灣數砲臺初曾轟擊克朗斯太今亦向彼得格勒注擊聞柯斯洛夫斯基將軍之砲戰獲勝後將進攻彼得格勒叛軍似巳佔據彼斯柯夫與波洛哥伊之鐵路交叉點果爾則彼得格勒通莫斯科之鐵路將中斷 
[十日倫敦電]  
　　泰晤士報得政界消息革命軍巳佔據彼得格勒過激軍僅扼守該處兩車站紅軍在克拉斯諾塞洛與加奇拉大遭挫衂之說己由過激黨無線電報徵實電文稱該二處與哇拉尼安波之過激軍之地位更見惡劣 
[九日倫敦電]  
　　自俄國傳來之英員最近電報稱莫斯科今殊安靜惟彼得格勒之勞農軍現不肯與革命軍交戰克羅斯基氏等巳設司令部於彼得保魯砲臺白魯細洛夫將軍巳被任爲總司令 
英議院之印度鴉片問答 
[八日倫敦電]  
　　印度事務大臣芒台格氏在下院答覆議員斯台華特氏之質問謂彼巳詢問印度政府於一九二○年由印輸往香港與海峽殖民地之鴉片總數芒台格氏並允詢問邱吉爾氏巳施何種辦法禁止由香港與海峽殖民地私運鴉片入華議員康偉才氏宣稱印度出口之鴉片爲數甚巨乃由日商購運中國今急宜設法阻止印度以非必要數量之鴉片輸入中國芒台格氏頗以此言爲然但稱中國除嚴經規定之數外巳不栽種罌粟之說據彼所得之消息觀之未足爲信議員里斯氏聲稱中國南部所種罌粟爲數甚夥今印度出售小數餘剩之鴉片無足介意芒台格氏又答覆議員吉白特氏之質問謂印度政府供給香港政府之鴉片合同巳自本年一月一日起展長五年略加修改印度月以一定價額之鴉片十箱供給香港惟香港政府無接受任何規定最低額量之義務 
西班牙首相被剌原因 
[九日瑪德里電]  
　　西班牙首相達杜氏之被暗殺主謀者乃巴黎之西班牙人以報復達杜氏近今遏制巴斯洛拉産業革命黨騷亂之行動達杜氏曾於三月六日接巴黎警告電外交大臣里瑪氏刻在巴斯洛拉參與萬國交通大會己應召回京 
美總統就職詞 
[四日華盛頓電（接昨哈定總統就職詞）]  
　　政府上之政府與吾人服膺之事物皆相剌謬决不能得我民國之核許此非自私也實不可侵犯之神聖也此非孤立也實安全之保證也此非疑及他人也實吾人所以有今日之政治上遺傳物也吾人知人類之慾望今較前尤詳而與之同情吾人對於吾人在世界中之地位巳得新了解並得世界對於我國之鑑評我合衆國之不自私也乃業巳證明之事實吾人之爲吾人及世界肆力於和平也已爲衆所公認吾人之注意於保持文化也巳有奮激豪邁之表示凡保持文化之謀我美國無不助之今日或今後美國將民意是依我民國政府之成功全繫於美國民意考察改變國家政策問題之正確解釋夫人類同胞必係上帝對於人類相對關係之最高紀念苟有相當之辦法可滅少戰機而增進人類友于者我美國準備鼓吹之熱切發起之亟亟參與之蓋吾人固服膺和平與公道之觀念也吾人欽慕國際之和好與互助之關係不稍遜于世界他人職是之故吾人志在道德上文化領袖之高位置而保持我美利堅民國即代議制德謨克拉西之神聖地者使之不獨爲感化物與表率且爲有力量有好意以增進兩大陸契好之最高機關人類需有全世界之了解觀念個人間國民間政府間無不需此有此則美感之新紀元可開而新程序之誕生可覩人民知此知彼將奮勉以促進其相互間之關係國家知此知彼將增進和平所必要之契好通商使國家間之維繫愈臻密切吾人須知商業之連帶可朿縛國家使極親密人必有所與始有所得吾人尚未强固我商業使與我大陸之資産或供給相適合在此民國光彩廻映財政與商業新程序之榮光時吾人當增進巳擴張之活動而謀巳推廣之信用吾人所能以證例貢獻於人者莫善於證明民國超出於戰事摧殘之能力雖世界困苦流離並不荒我田園毁我城邑貽我瘡痍使我仇恨然我之支出爲之狂增幣制貸欠失其平度實業紊亂交際擾攘此固足發生若干怨恨之私然美利堅穩健無畏信仰不撓之心亦因此而披露文明世界之目光亦因此而注於代議制德謨克拉西之正義無私蓋吾人之自由從不作首先發難之戰爭從不以武力謀土地之開拓苟非理喻無效從不向武力求解决也迨各政府旣贊同和平而實行余信國際戰爭之最後悲痛與最後犧牲必成歷史成跡矣吾人最高事業在恢復舊狀從事於改造整理直至世界臻其當然地位而後巳使此而能顯明吾人擔任此事業之精神並堅定吾人擔任此事業之心志也則余請爲我國民一再聲明曰吾人不予他人以向我開戰之正當理由或充分理由吾人不懷國家之偏見不抱報復之精神不恨不貪旣不夢想戰勝亦不自矜武力但若吾人雖抱此態度而戰事竟又强迫相加則余誠切盼望必有方法以集合我個人與羣衆之力量取我美利堅所有之物質與精神身體與靈魂獻於國防也在此盡善盡美之民國中余將見無論男女皆被召集於國旗之下聽候分配軍事上或民事上量才酌定之職務無論是何工廠是何機關皆供吾人之召喚無一不願爲國犧牲不使有一文餘利歸於個人或公司之囊槖但皆涓滴歸公供國務之經費若在自衛之戰事中有一部分國民於其他國民奮鬭衛國犧牲生命之際移其活動以求自巳利益則非我遺傳美德所應有且與代議制德謨克拉西之觀念相背惟一心一德同抱新信仰共作大供獻始可使國防堅不可破勝利終必可獲如是可無國内經濟工商業制度之紊亂可無延長不定之戰便可無戰士犧牲而投機者致富之情事可無叛逆或放棄職務之理由仇忌將無發展之餘地革命將無促其發作之壓力矣（未完） 
美國近事記 
[九日華頓電]  
　　陸軍總長維克斯氏參與内閣會議後否認政府考慮撤退來因河美軍之說 
埃及羣衆示威 
[九日埃及亞力山特里亞電]  
　　英殖民大臣邱吉爾氏抵此時有羣衆示威以學童居多大呼「邱吉爾倒亡」傷警察兩名 
太平洋路透電 
東俄近事記 
[六日哈爾濱電]  
　　極端左黨與右黨之報紙雖仍彼此詆責贊助準備於春間開戰之黨徒但此項準備未經官場徵實輿論以爲此不過爲一種宣傳運動衆意雙方當知侵逼者將遭遇種種困難且無論領袖取何政策而雙方之兵皆不欲作戰故一月前衆以戰禍爲懼今則人心漸定據蒙古消息叛黨逐漸蔓延中國政府若無重兵出援則恰克圖叨林張家口諸鎮之守兵恐將陷於危境此間自三月一日發生疫症後迄今巳有六十九起而華人界内患疫者之數不在其内華人死者多不報告警察故無從知其確數中國管理此間巿政局問題仍爲衆所詳論當道不日將派中東路局中俄董事各一與道尹之代表一人貫澈討論該問題 
北方近事記 
[十日北京電]  
　　謝米諾夫與恩琴之黨將由京赴旅順口時爲中國警察拘獲者迄今共有十一人當道宣稱端王來京無政治關係蓋携其子媳之靈櫬回京安葬事畢仍將赴新疆禮和洋行戰前曾承造沙南河（譯音）之橋一座今由鐵路公司取銷合同另行招人投標 
日太子游程 
[十日香港電]  
　　日本皇太子今晨抵此並未登岸 
國内要聞 
北京通信（埜人） 
[津漢德界抵押與顔靳之爭執]  
　　津漢兩地之德租界當宣戰以後以爲敵産而没收之協約各使中曾有主張作爲萬國公界者最後由我收回改爲特别區設警管理及歐洲議和以後關於德國之公財産曾有處分之法即所謂賠欵之公共擔保品是也以理論之我國亦有損失亦須賠償在華德産應爲我有不過損失賠償之分配尚未决定耳 
　　今年一月底政府因度舊曆年關財政困難曾由財部某署長及管理特種財産事務局長某從中主持與日本拓殖會社議訂一種借欵其數四百萬元九二交欵年利一分二厘以津漢兩處德租界爲擔保品合同言明借欵以一年爲還期逾期不還債權者對於該擔保品得自由處分之論者謂日本拓殖會社早存一没收之心以借此欵然果能如期償還在當局視之亦固自以爲無礙也 
　　輾轉月餘此事爲公使團所悉多向外交部口頭詢問而美公使之質問尤爲嚴厲上星期四美使晤鎀交總長顔惠慶對於此事力詢有無並謂在賠欵案未確定以前中國固不能自由賣却（西人一般議論認此借約之結果與賣却無異且認拓殖會社之爲此全爲攫取地盤起見）亦不能作爲抵押品顔只以决不至此答之蓋四百萬押欵外交部並未與聞也 
　　上星期六顔氏以此面詢靳雲鵬靳答以確有此事顔氏歷述各吏之質問及此租界現在之性質謂斷斷不可作抵押品何當時絶不商之於我爲目前計只有速將此合同取消靳有難色顔謂如不能取消則我對於使團無話可以自解我即不能再幹語次極長堅確之態度最後靳允設法取消顔始不作辭職語聞此四百萬借欵僅交一百萬現如能將一百萬籌還則拓殖會社當亦無辭特不知原經手之署長局長能否辦到日人方面能否别無留難耳 
　　因租界之抵押又牽及天津德國碼頭問題此則曾登公報拍賣者外人方面紛傳日人有買收意當登廣告以前與經理其事之人暗中巳有接洽美使之質問也亦及於此顔亦以此言之靳靳則謂此項拍賣廣告巳登公報忽然取消似於政府體面上不甚好看磋商至再乃允附一條件附如日人來購不能售與作一結朿蓋以緩和美使者也（三月八日） 
[政府派之選舉形勢談]  
　　自盧永祥江電發出後外間對於選舉問題復有種種之揣測昨晤某當局談及此事據云選舉一事乃人民應得之權利並非於政府有何利益在政府方面對於國會初無若何歡迎祇有生厭惡之觀念舊國會被解散兩次此即是爲事實之證明顧現内閣所以急亟於選舉者誠以一國政府斷不能無立法機關新舊兩國會按之法律事實旣均無存在價值則爲人民參政權計自不得不按法新選在人民方面絶無自行反對所應得之權利而在政府方面亦可稍分其責任彼反對選舉是欲犧牲人民之權利於政府固無若何打擊也故盧督之江電無論其爲所願未償洩憤而發抑或失於覺察爲安　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　福黨徒所崇然其欲犧牲人民參政之權利而遂其自由政治之惡名則所難免惟盧爲爲向來無所主張之人故此電祇足犧牲盧氏個人之聲望於選政前途初無若何障碍今所應注意者即爲各省辦理選舉事實上之進行若何以近日各方面來電觀之大抵如吉黑等省因鼠疫蔓延鄂贛等省因兵事初靖手續上難免有所停滯如熱綏察三區向例歸直省辦理惟察區則因援庫事迫綏區則因交替未楚亦頗有展緩現仍由政府電催進行外謂直隷選舉緩辦或即因此訛傳餘如新甘兩省震災極重亦曾電請展緩日期但此皆因天災人事勢 
 
 

Page 7

 
 
所使然其展緩日期不過在十日二十日之間並不因盧督兩次通電有所影響可見選舉形勢初無若何變化即浙省各縣之初選亦定期辦理政府處此亦惟聽其自然云 
[國内銀團墊欵說不確]  
　　近來外間忽傳本國銀團有爲政府墊欵每月五百萬元以三個月爲限之說昨據北京銀行界某要人云此事絶無影響前星期靳總理曾宴本國銀行界於其私邸席間靳總理演說歷述政府整頓財政之方針與夫開源節流之概要並報告今年財政狀態此後每月政費將大行减削以五百萬爲限度財政旣有辦法倘目前之難關可過則前途頗足樂觀政府與本國銀行界係相依爲命者務望大家竭力帮忙云云靳總理演說後梁燕蓀乃爲照例之答辭皆一番酬酢之語對於靳氏所謂相依爲命之言加以潤色大約謂政府與人民亦實相依爲命者談話程度至是而止此後即無何等之接洽又前次銀行公會中財政當局演說時亦照例有請銀行界帮忙之言銀行界則答以果然有關國利民福者銀行界必在範圍以内爲政府援助前後所言不過如此若本國銀行團而可以隨便墊欵則曩時車輛借欵條件之訂定亦何必如此認真故近日外間之所傳非但無稽亦且近於滑稽也 
[國際會議之我國禁烟與軍備]  
　　英倫組織之國際禁烟專門委員會外交部前准顧唐兩代表電陳即經預備派員與會並咨請内務部籌備應付資料昨外交部復接顧唐兩代表電稱行政院續議禁烟委員會派員問題由鈞等報告根據大會所通過之議决案請吾國及英法義日本印度暹邏葡萄牙荷蘭八國政府各派代表一人於本年四月間到會討論並提議聘英國前駐華公使朱爾典法國白來尼爾美國物利脫夫人三人爲專門顧問旋以日本代表聲稱四月開會爲期太促提議改爲五月間鈞等贊成於是報告與所推顧問均經通過云云外部接電以開會之期雖在五月籌備應付材料手續紛繁仍應從速預備方免貽誤業巳咨達内務部趕速籌備 
　　本届國際聯盟行政院開會關於裁减兵備問題實爲重要之議案我國陸海軍備本不完充海軍自甲午一役迄未復振實際上巳不成爲軍陸軍則因近數年來内亂頻仍各省動輒募兵故現有軍額居然達一百四十餘萬人之多此次政府因聯盟限制軍備特就全國總人口比例計算認我國常備陸軍至少須保留八十萬人方足維持秩序業將此意電達顧代表囑與陸部特派赴會之梁吳兩委員就近商洽辦理其關於海軍方面就我國現狀言之微特無裁减之可言而爲維護沿海治安曁鞏固海權起見尚須預留擴張之餘地爲將來實行之根據因此特商海部擬照陸部成例由部遴派熟悉海軍專員即日赴歐準備聯盟會討論海軍問題時隨時提出意見襄助顧代表裁决一切所需旅費曁及辦公費等巳飭財部如數照撥以利進行 
[鄂省長更易之内募]  
　　鄂省長更動問題政府早經决定以劉承恩氏易夏壽康迄於昨日乃以明令著王達另候任用騰出督辦京東河道事宜一席以敷衍夏壽康而以劉承恩爲湖北省長劉氏先日赴鄂現在仍未回京大約即可走馬到任至此項辦法議定數日擱而未發昨日所以趕即發表者大致因當局以鄂督王占元希望劉氏長鄂極爲殷切並屢有電報到京竭力推毂而最近王又電致曹錕主張一致擁護現内閣彼此關係旣有如此而倒夏派又盛唱倒夏之聲浪當局藉此機會乃决然發表（一說謂當局因浙鄂反對選舉均與省長問題有關浙江盧氏當齊耀珊出走時即有人爲之運動兼理省長政府卒毅然以沈金鑑發表盧氏表面歡迎然對於省長始終不能愜意沈氏又以辦理選舉爲其政績之一盧氏兩次緩辦選舉之主張實以此爲一大原因至於湖北自孫振家被人反對後王占元對於夏壽康非常憤恨夏又含有濃厚之政派色彩聲言辦理選舉非彼不可同派者助之致引起他派之攻擊而王占元尤爲痛心疾首故盧氏兩次通電政府所慮其響應者惟一王占元夏氏之不得不他調者實恐因是牽動全局也）旅京擁夏一派之鄂人今後態度如何至有可以注意之價值但聞該派巳有不反對劉承恩之消息所以然者恐再一反對勢將由王自兼省長鄂人關於此點頗爲慎重而對於王氏則復生極大之反感惟鄂省議會昨日有一魚電到京反對劉氏長鄂之說原電略稱本日漢口正義報載院意决免夏壽康職以劉承恩繼任閱之駭異夏省長履任未久庶政俱有端倪人民仰望方殷政府稍有明察微論劉承恩出身行伍不堪主持民政即如此次搗亂風潮不宜推波助瀾長小人傾軋之熖倘政府不惜威信果如該報所載則恐鄂省永無寗日佩蘭等爲民治計爲鄂局計萬難承認爲此電懇總統總理俯察輿情勿爲浮言所動湖北幸甚大局幸甚湖北省議會正議長屈佩蘭副議長劉揖李愚等五十六人同叩魚觀此則鄂中或不免有問題也 
[司法部培植速記人才]  
　　司法部近爲培養法院速記人材起見特在司法講習所内附設速記一班招致合資人員入所肄業昨該部發布通告云現在司法講習所附設速記班定於三月十五日起至四月三十日止爲報名時期所有合於下列資格人員志願入所肄習者務於報名時期親到本部總務廳第一科報名處填冩履歷聽候審查送所肄習規定如下（甲）資格（一）應書記官考試及格者（三）現在京外各級審檢廳充學習或候補書記官者（三）現在京師各級審檢廳任實缺書記官者（乙）學額定爲六十員以報名前後爲準（丙）修習科目（一）速記學（二）法院書記廳行政實務登記公證附（三）公牘（四）俄文前項一至三科目爲必修科四爲隨意科（丁）修習年限定爲十個月（戊）畢業獎勵畢業成績優良者若未經分廳或補缺人員儘先分廳任用其原係實缺人員應予升任較高之職務其兼習俄文者並得借補東省特别法院繙繹官 
京聞拾零 
[八日閣議例案]  
　　昨日星期二國務會議靳及各閣員均於十二時三十分入席下午一時三十分散會由法長董康敎長范源濂入府報告其議决案件據院秘書廳之公布計有兩起（一）議定財政部公債司司長蘆學溥因病辭職照准遺缺以張潤普簡任（二）議定證劵交易所課稅條例 
[中德通商時期]  
　　中德通商一節聞尚需時日在德代表卜熙爾方面現在僅希望德國在華之債劵如湖廣津浦等鐵路股份由中政府如數交與協約國以爲德國賠欵之一部份但我國政府以中德兩國商約尚未簽定此項辦法亦不能履行據外交界消息中德通商時期至早須至秋季方有端緒 
[延長幹路規畫]  
　　交通部上年曾有將全國各路幹綫延長之議嗣因路綫過長用費極鉅中央處於財政困難之時實無力墊此鉅欵故將此案擱置兹聞該部近復有人建議先自京奉京漢京綏路着手以次及於全國其計畫不借用外債目下正在磋商一切進行手續其規畫内容第一以京奉路綫經由金州洮南延長至齊齊哈爾爲東幹綫第二以京漢路綫延長至廣東爲南幹綫第三以京漢路之彩蘭驛經由陜西甘肅以達伊犁爲西幹綫第四以京綏路延長至恰克圖爲北幹綫大約此事不久即可定議 
[桑園鼠疫影響]  
　　交通部昨發出通告云本部據津浦路局電稱據桑園站長報告近日桑園及左近村落發現疫症勢極猛烈本路爲嚴重杜絶傳染起見巳飭車務處於三月九日起無論上下行列車凡下列各車站一律停售客票其各站名稱如下楊柳青良王莊獨流靜海陳官屯唐官屯馬廠青縣興濟姚官屯滄州磚河馮家口泊頭南霞口東光縣連鎮安陵桑園德州黄河涇平原縣張莊禹城縣晏城桑梓店其他各站如有願賣車票以達上開各站者聽誠以疫症猛烈不得不嚴行取締以重生命而絶蔓延 
[山東德縣發現鼠疫真相]  
　　德縣敎會周君蓮舫爲該會臨時醫院醫生於三月三號赴德屬之桑園填施醫聞悉該鎮有一種流行甚速之疫症受染者决無幸免之理疑爲肺疫因跟踪尋跡詳加探詢始知其來源乃距該鎮十五里之張家窪（屬直隷吳橋縣）有張宗人者於去臘二十日赴津購物二十五日回家二十八日即死其一家老幼七口至新正十八日相繼而死其鄰舍張榮恩一家七口自新正初六日至十五日亦均先後死亡 
　　桑園鎮楊玉春之父傭廚役於張家窪因給人鍼治疾病回家即死其一家九口於十日之内死亡八口尚餘一十三歲之幼子逃之近村王莊現尚未知死活此症現巳蔓延於鄰近十一村莊共死人約百名左右周君得此情形當日即乘夜車返德報告三月四號該醫院院長德醫士福蘭乘早車往疫區調查當日返院以顯微鏡驗之確係鼠疫杆形菌隨拍電致北京内務部及本省督軍省長並電邀濟南齊魯大學醫科菌學科柯醫士北京協和醫院楊醫士前來協助一切此次疫區跨直隷吳橋縣山東德縣而各該縣行政機關及地方團體竟如聾如聵毫無覺察亦可歎巳 
[直隷因利局之辦法（若冰）]  
　　直隷去歲旱災在北五省災區中爲最重省長曹銳爲善後救濟之法擬在糶賑之外設一因利局貸借債欵與災民充耕種費以濟糶賑之窮組織現巳就緒其辦法係由直隷省銀行發行二百萬銀元之銅券分令各縣設立分局由各縣知事監督辦理兹將該局章程錄下（第一條）本省爲旱災善後起見籌設因利局（第二條）本總局暫設天津直隷銀行内爲求災民便利計並設分局於各縣（第三條）本總局由省長及財政廳監督之（第四條）本局基本金先籌足二百萬元如有未足由省長飭財政廳指定專欵擔保（第五條）各分局基金由總局發交縣署保管（第六條）本局以便利災民昭示信用計通用直隷省銀行之銅元票（第七條）本局所用銅元票由直隷省銀行蓋章發（第八條）本局所用銅元票以五枚十枚二十八五十八四種爲限並編定號碼從某號至某號發交某縣由總局詳立號根以便稽查（第九條）本局利息以月息一分爲率提全數三成爲各分局辦事經費（第十條）由縣知事負監督責任或委託財政所與其他各公益機關經理之經理人須將局中狀况按月呈報縣知事轉報總局其局費以第九條所定數目支配之（第十一條）此項銅元票准作現金使用不得扣折并准其完納租稅課金（第十二條）總局分發各縣銅元票之數目核計銀元以一萬元至五萬元由各縣知事斟酌地方情形呈請省長發給（第十三條）各分局設立以三年爲期欲提前結束者由知事酌量地方情形辦理（第十四條）民人因災後無力耕種或無力謀生欲借用此欵者皆須以上不動産爲抵押品所借數目至多不得過京錢三百千日期以一年爲限至多不得過二年但願祇借數月者聽（第十五條）前條抵押品由各縣知事妥爲保存（第十六條）前項借欵其數與限期及抵押品由知事按月分報省長及財政廳總局查核（第十七條）此項借欵純爲救濟災民起見如有假借影射希圖漁利者查出從嚴懲辦（第十八條）分局先儘被災各縣由省長通令設立其無災各縣如擬設立應由各縣知事查酌地方情形呈請省長核奪辦理（第十九條）總局與各分局辦事細則由各該局另定之均須呈報省公署存案分局並須分報總局存案（第二十條）本章程自公布之日實行（第二十一條）本章程如有未盡事宜得隨時修改呈請省長核奪公布之 
[湘政局又有變化]  
　　省長林支宇辭職湖南臨時省長林支宇昨（六日）忽向省議會辭職其辭職原告咨云支宇謬承貴會選舉爲臨時省長固辭不獲勉承其乏視事不久變故紛乘自審凡庸難任艱鉅隨備文向貴會辭職未獲亮察復予慰留維時巳届年關財政旣形緊迫初經事變人心尚在動摇支宇承父老昆季付託之重不敢畏難而退黽勉圖維幸克負荷今在任巳三月矣竊念始基雖布來日大難愧無任重致遠之規難勝遺大投難之任惟有决絶辭職卽請貴會另選賢能繼任臨時省長政治前途庶有刷新之望民選曠典始有價值可言在繼任省長未選出以前委派政務廳長馮天柱代拆代行爲此咨請貴會察照迅賜施行再支宇在臨時省長任内關於全省財政一切收支事項均係責成財政廳長負責合併聲明此項咨文發表後一般人民均頗驚駭旋經探訪始知近日對於林氏有人大施攻擊謂爲任用私人蓋以財政廳長姜濟寰爲其兒女親家警務處長周介裪又爲姜之兒女親家長沙知事皮大猷則其把兄弟皆爲林氏就職後所任用且有指爲牛寺團者（因前有馬嘶團之名故今有牛寺團之號牛寺云者蓋就林特生之特字分晣之也）因之林氏甚爲憤怒加以任用曹典球爲礦局總理事亦大受議會之詰問遂毅然向議會辭職聞議會巳開協議會多數主張慰留 
鄂西善後新辦法 
[省軍將抽調回防民團暫分别保留]  
　　鄂西施鶴善後以民團仁當道之意見不一致引起種種紛擾兹聞鄂當局對於鄂西善後最近會商結果以施鶴久經兵燹人民痛苦巳達極點旣經該地士紳及在省議員之迭次呼籲自應俯從民意分别採納一方期减少人民負擔一方求便於推行現在南幂巳經肅清妖匪亦漸就招撫該處防軍乃有三萬之衆且聞有踵襲南軍故智責令代籌軍餉情事實予該處人民以不利决定將施鶴防區重行配定逾額軍隊抽調回防刻巳頒發訓令將現駐前方第二師四旅八團（即穆恩棠所部）及第十八師三十五旅七十團（即武殿奎所部）開拔來省藉輕人民供應至施鶴民團迭次請求保留宣來咸三縣保衛團且有實行自治之宣言據外間所傳謂係省軍就地籌餉之反響即軍界方面亦接到是項報告因是王督對前方各軍頗表不滿抽調防軍返省之動機即因緣於是除巳電知孫傳芳司令曉示各軍所有餉需刻正籌欵撥發勿得就地勒索外並擬派員赴自治各縣設法勸導打消前議而原有民團亦經省署議决暫予分别保留一俟清鄉善後總辦金鼎蒞任後即行酌量改編特未知臨時有無變化否 
東三省通訊（隱） 
[中東路俄郵之枝節吉督長更迭之近勢]  
　　中東路界内之俄郵局自上年政府主張收回東路政權而後此項郵局業定取消由中華郵局接管詎哈爾濱貿易公所日前起而反對其呈濱江道尹云兹因中國政府命令遽將中東鐵路一帶俄國郵局及郵車處全行撤銷此皆與前俄政府與中政府所訂之合同完全不合以致中東鐵路俄國僑民受有莫大損失而以商界爲尤甚哈爾濱貿易公所爲俄國工商兩界之代表機關故對於工商界之利益妥爲保障而將兩界之内部情形向國家機關詳爲陳述故請貴道尹將本所以下聲請轉達中央政府中東鐵路界内俄國郵局及郵車處之撤銷實與取消俄文書信往來無異是鐵路界内俄僑數十萬人不能利用郵局以與外界互通消息即與其本國各城亦不得有書信之往來想數年來外戰内訌與俄國斷絶消息者亦巳數年中國郵局諳習俄語之職員寥寥無幾而又不如俄郵局局員之熟習俄國人情風俗故華郵局决難便於俄民而大多數之俄民勢必不用郵政其所受之損失乃益大尤以鐵路界内外之俄商所受影響爲特鉅原俄商以其資本材力始得滿洲工商之發達轉運事業旣能靈活本處各商賴以殷阜而有功於華人者尤大况俄商於鐵路界内各站設有支店甚多函電往來實屬必要今郵政撤銷難免與外商如中日英美發生阻碍是俄國郵局一撤則俄商及外商均受莫大損失前俄當帝國時代俄郵局與華郵局曾有協議於各處交換信件繼又讀訂協約於北滿各處交換信件今無他約竟將俄郵局及郵車處全行撤銷滿洲里五站兩處旣不能交換信件則不僅中俄兩國信件不能交換即俄國與他國間亦受莫大影響近日調查因哈爾濱俄郵局之撤銷以致日俄兩國之函件不通長春日郵局巳將北來之俄人郵件完全退回是不僅界内俄民即西比利亞俄民亦不能得有南滿信件矣總按以上各理由貿易公所以職權所在不能不將俄人困難情形及俄員失職之種種困難一詳述之今爲救濟俄人計莫若將俄郵局恢復原狀而中國監視之此與中政府接收郵政局之政策及保護俄僑之初衷兩無背謬也云云聞當局以該公所嘵嘵置辨實屬毫無理由且中東鐵路界内各大站業經設有中國郵局至與俄國郵局在綏芬河互換郵件一事亦經自二月十三日起實行交換平常郵件及新聞紙轉口郵袋等惟海參崴俄局不允交換掛號郵件及包裹等項現在雖在商議尚未解决故對該公所請求决置不理並聞滿洲里及綏芬兩地原擬留置俄郵局旋因種種不便亦經撤去 
　　吉林督長鮑貴卿辭職一節外間喧傳巳久惟此事關係複雜非僅鮑氏個人之去留問題故形勢屢變而未定本月初吉垣又傳鮑氏不來以吳興權繼督以齊耀珊繼省長至三日其傳益甚鮑督夫人於二日由津返吉即晚由副官處通知吉林縣明日（即三日）要車三十輛表面雖裝運鮑買自吉垣俄館之家具而實則遷回行裝其事巳無可再隱據最近情形觀之似鮑巳必去而繼任人物之發表爲期亦必不遠特未知再有變動否耳 
[杭州快信]  
　　代運使許引之不能回菸酒局任浙省實難位置有隨趙從蕃赴贛說連日電牘往還極形忙碌蔣邦彦接篆日期因而停滯 
　　財政陳廳長奉部令兼任所得稅分處長即就本廳另設辦公室派員專辦日内可告成立 
　　天台知事馬吉笙本月二號赴西鄉後村開棺檢騐余國勳身死案該鄉民鳴鑼聚衆集數千人與之爲難幸警隊保護脫險現省當局以馬辦理不善擬予記過 
　　金華縣稅向於米袋捐項下帶徵三分近該縣各米商以無力擔負紛請取消業奉財廳核准通充遵照辦理前在城站搜獲子彈之嫌疑犯吳德貴經軍法課訊明曾充軍官委無别種情節巳予釋放 
　　尚有要聞二及地方通信轉入後頁 
雜評一 
[自治與自敎（香雪）]  
　　余嘗有言自治必先自守蓋言能有守土之力量然後可以自治也今中央與各省之敎育費巳漸有不支之勢矣敎育費苟無着我中國人豈真任其自然而爲無敎育之民乎無巳則唯自敎而已 
　　夫今日私立之學校固未嘗少於公立者也然而所以尚不得稱爲自敎者則以其勢散漫而無統系不足以代國家敎育之任若能每省自集熱心敎育之人自籌各省之敎育事業或則出資或則任事使各省之敎育由人民自任之而不藉官吏之手則中國之敎育或能不絶而轉可以發達乎 
 
 

Page 8

 
 
國内要聞二 
[川軍人力爭楚岸案]  
　　北京部署提議開放川鹽楚岸川人羣起力爭始允緩期實行惟對於銷額售價稅率俱加限制實際仍無異於開放前旅京川紳曾電楊子惠師長通告川中急起力爭頃川軍第一師師長喻培棣復致電北京財政部鹽務署云頃接宜昌鹽業公會電稱濟楚一案雖緩開辦乃擔數則限以每年廿五萬售價則限定七兩稅率則增加至二元七角等語披閱之餘不勝駭異吾川力爭楚岸意在維持成例規復舊觀公等乃以朝三暮四之術藉圖欺飾耳目緩辦其名而摧殘剥削其實川人雖愚寗能忍受川鹽銷楚向額定每年一百二十五萬擔行之已久按之人口增加率自應逐年增銷以裕民食乃不惟無所增益反銳減至五分之一之鉅猶復破毁成例困以重稅限制價格耗其血本俾自陷於無可挽救之境似此鈍刀殺人轉不如開放楚岸之爲直截痛快也吾川實業以鹽務爲最川人借以爲衣食之資者無慮五百萬人今公等乃以不忍施之他省之苛例悉舉而加之川人姑無論川人同屬中國人民公等所行是否協夫情理第就利害言之萬一川人以苛例之故而失業者衆果有何術以善其後吾川雖僻在西陲辛亥一役竟以保路而牽動全局清室因以覆亡即護國護法諸役吾川一舉手一投足亦靡不涉及各省兹果因苛例而致多數人民失業又因多數人民失業而釀變召亂則影響所及公等亦豈能獨抱樂觀今川人對於此項苛例憤慨之情不减於辛亥保路時情勢急迫故敢率陳梗概於左右倘蒙毅然采納悉取新例而蠲除之仍保留曩日此岸舊制則身受其賜者不僅吾川七千萬人國家前途實利賴之 
[戚揚卸任過潯記]  
　　江西省長戚揚於一號交卸訂五號啓程回籍潯陽道尹傅春官九江縣知事王濬道龍開河統稅局長楊繼高先期赴省迎迓並由縣署辦差假定商會會場爲戚氏行臺惟多數會董以商會爲法定機關並非官場往來客棧且戚氏曾違章指令封存商會關防破壞商務商界對此多不滿意前日縣署派人打掃商會正在懸燈結綵之際有會董程耕雲到會大駡責令會中夫役將燈綵摘下嗣程去後縣署仍佈置一新但會中職員均不肯騰出房間僅餘空房數間而巳昨日（五號）爲戚氏由省起節之日先期電詢九江招商局六號有無輪船下水該局覆以江安輪船准六號上午八時抵潯遂於是早由省署起行聞陳督陪行至漳江門外旋握别渡河登車其歡送來潯者有督軍代表督署副官長岳世傑警務處長閻恩榮水警廳長倪振魁政務廳長沈祖恩烟酒公賣局長倉爾楨南昌統稅局長譚毅都昌統稅局長李壽曾警備隊統領張宗良一營營長詹定邦南昌縣知事汪浩新建縣知事袁延闓曁省議會副議長饒正音及讜言社省議員二十餘人並由警備隊派兵一連隨車護送傅道尹王知事楊局長亦偕來四時許戚氏始抵車站九江軍政法警各官早經鵠候兩旁兵士林立軍樂齊奏外有日領及日人七八名又英領派遣代表一人亦均到站歡迎戚氏下車後即乘輿至臺灣銀行日領事館英領事館答謝並往鎮道兩署拜謁旋到商會行臺憩息通城文武各官早巳預備公份設宴祖餞惟商會曾發出知單開會歡送嗣因會董諸多未到遂不果行僅有會董謝永年馬蘭生俞興耕數人與戚周旋次早潯籍省議員等均備席餞别上午吳帮辦陪戚氏乘舟往游商會對面甘棠湖心之琵琶亭少頃即歸江安輪延至四句鐘始到戚氏立即登輪所有送行各人皆一一登輪餞别讜言社九江分社曁省議員譚振劉真黄爲柏省公署諮議鄭呈善均在招商局旁設路餞以報知遇鳴鞭之聲不絶於耳觀者齊集江干約數千人未幾鐘鳴六下汽笛一聲而該輪遂下駛矣 
[南京快信]  
　　各縣公民控告選舉舞弊者日必數起聞寗紳中亦頗有人主張此次初選無效從新抽查確實選民造册送省重行訂期投票以重選政 
　　蘇地方行政會議代表錢崇固孫蔭今日早車北上聞開會期尚未確定到京報到後仍須返寗 
　　江寗士紳聊保晉呈軍民兩署請將洪武門外坍塌月城磚石拆毁變價修洪武門城垣並將餘欵撥充錘湯馬路工用齊督訓令宫鎮守使劉參謀長會同查勘昨據呈復謂該處月城與城防極有關係自應仍照前議趕飭籌欵尅日興修以垂永久 
　　省立學校第六次運動會聞敎育廳巳定四月六七兩日仍在省城半邊街公共體育場舉行 
　　王省長昨委實業廳長張軼歐任地方物品展覽會總幹事敎育廳委汪尊美充省立醫學專門學校校長 
　　鐘鼓樓住持僧昨呈軍署請遷移現駐消防隊俾得保存古蹟齊督批令逕呈該主管官廳察酌核辦 
　　美海軍艦隊司令吳德少將昨日下午一時在艦懽讌齊督王省長至四時散席返署今日（十日）下午七時日海軍艦隊司令吉田中將亦在艦設宴公請軍民兩長北京懋業銀行總理徐恩元昨由滬入城會晤齊督王省長後即轉津浦車北上 
　　戚揚七日乘江安江輪抵寗因疏通查辦案在寗與齊督王省長周旋兩日原擬昨日早車赴滬又因二廊廟婁宅及金陵春酒館兩處酬應乃改乘昨日晚車赴滬 
　　江寗縣知事高桂馨呈報三月二十六日爲春祭關岳日期請核辦齊督批令照章舉行即由該知事籌備届期齊督親詣主祭派宫鎮守使邦鐸爲東序分獻吳旅長恒鑽爲西序分獻李旅長殿臣爲糾儀 
　　財廳委許保受提前奉賢縣孟知事交代欠欵姚福昌守提武進宜興無錫靖江四縣國省兩稅旬報表 
　　昨下午四時朝天宫後王府巷失慎延燒民房三餘户 
地方通信 
蘇州 
[查勘省道]  
　　吳縣温知事因修治省道調查表迭奉省令嚴催乃於前日派委漁業稽查員孔憲高隨帶丈量書記謝兆松實地查勘詳細填載並以内有驛路一項須填特將民國五年孫前知事任内調查驛站表隨令附發俾資參考聞孔君奉委後刻正着手進行預計半月内可以竣事 
[籌備植樹]  
　　蘇常道尹王可耕君昨以清明爲期伊邇植樹典禮亟須籌備特飭道立苗圃管理員顔英焯先事佈置吳縣温知事亦巳奉到實業廳訓令略稱查清明植樹典禮歷經遵辦在案本年除省會由本廳循例辦理呈請省長躬率舉行外合亟令仰該知事遵照並轉飭各學校知照所有植樹情形並即照章具書報告温知事奉文後特諭令庶務汪科員會商道立苗圃管理員從事籌備聞植樹地點仍在盤門外社稷壇云 
無錫 
[蘇社社員到錫後盛况]  
　　蘇社第二届大會在錫舉行該會理事榮德生君籌備招待九日下午二點半特假新世界旅社大廳開談話會由榮鄂生主席討論各部分之幹事當派定車站旅館乘黄包車歡迎會塲公園等幹事員三十七人分任職務當場給發徽章以便懸掛十日上午各幹事均胸懸徽章各行職務在車站上設立招待簽名處四處有幹事八人招待一切並派有軍樂隊在站歉迎由滬至錫之頭班車到張福增等社員三人一時軍樂齊鳴歡聲雷動由幹事引導至旅棧休息至下午四點之第四班車又到韓國鈞錢崇固王清穆等四十一人計先後共到社員一百四五十人均至旅社稍憇四點半在旅社叙集乘黄包車赴第三師範歡迎會場開歡迎大會各界到會者七八百人頗爲熱鬧至六時餘公宴社員於公園賓主盡歡而散現定十一日上午九時赴梅園開第二届大會 
揚州 
[衆院初選揭曉]  
　　江都縣衆議院初選舉因事阻礙直至八號下午三時始將全縣票匭開竣計當選人名如下（城廂巿）張少齋二九四七票王漢輔二八六一票葉恒三○○一票夏祥堡二八八三票孔小山二八九一票厲起二七六三票王宗文二六○○票陳臣朔二八三五票潘宇二八三票臧蔭成二九二七票林作霖二一五○票（四橋）馬雲卿二八一八票（瓜洲）蔡元愷二八二三票（虹橋）鍾善道二八二三票張照二八五六票（善里巿）李幹臣二八二五票劉之驥二八七七票陳德桂二八三五票（永鎮鄉）夏國懷二八六六票張介臣二九○一票（頭橋）束曰琯二九八五票（興豐巿）李祚康二九二八票姚致和二九一○票陳煥章二八一七票張黻清二九四一票黄龍臣二九五四票（中州鄉）翟良弼二八八七票（仙女巿）凌鴻壽二六二三票梅鉽二九五九票關樸二八三五票嚴紹曾二九一五票于上文二八五八票陳慕周二七三八票姜培高二七九二票（九洲鄉）譚廷甲二八○九票佘恒二八四六票（曹王巿）徐鼎昌二八二一票潘步曾二八一一票（高漢莊）孫華清三○一五票孫玉齋二九一九票（嘶馬鎮）王汝誡二九三○票（大橋）蕭淞二八八六票徐乃佐二八九七票卞昌儼二九四一票朱嘉楨二八九四票張石渠二八九四票莫鴻濱二八八二票（延黄巿）管世英二九一八票楊嘉榖二九二九票（邵伯）朱學海二九四一票周良欽二八八五票（楊顧陸巿）閻霖人二七四九票（邵水周）劉久嶺二八二一票任壬二八七一票陳立三二七九四票翟潤二八四四票（真武廟）張長生二八一一票劉隨近二八五二票（宜陵）倪伯符二九○八票周樹藩二八六五票王籲軒二九七六票徐泰芳二七九九票童恩培二八七一票樊澦二七四五票徐瑞周二七三四票党虞庭二九二八票（大儀）臧瓏二七二八票邱文俊二九七三票（雷塘鄉）陳俊選二八八三票陳俊位二八一二票（北方寺）王學良二九○四票（南北六集）桑寳珩二八三八票貢長桂二八九八票李在林二七九三票焦汝霖二八七五票（東西灣）馬文霖二九四三票（北善應鄉）趙聲伯二八二八票 
[陶監督由滬返揚]  
　　揚由關監督陶希泉日前因公往滬勾留經旬兹巳事畢業於九日返揚 
清江 
[當選無效之趣聞]  
　　淮隂五现瞈民張良嗣此次衆院初選彼亦在淮隂當選三十四人之中惟當選後翻閱選民底册渠名竟在孫山之外而事前又身任調查員無可歸咎他人只好聽官廳宣告當選無效一時苍議街談傳爲笑話刻聞巳由二巿錢子欣頂補矣 
[勸學所募捐興學]  
　　淮隂勸學所長王義成於四五兩日連在該所邀請鎮守使道尹縣知事及地方紳學界人聚宴藉商淮隂女子高小募捐開辦一事聞其所邀之人紳學兩界中以此次衆院初選當選人占多數其意蓋注重將來各人票價之分潤惟捐簿未立此時不過先商募捐手續故所募多寡尚無成數之可言耳 
奉賢 
[縣敎育會常會]  
　　奉賢縣敎育會本定三月六日開大會後因各校開學時不多日到會勢必少數故改開常期會出席二十九人刁也白主席議决八件並通過上届春季會修正會章現巳分别呈報縣署轉報省署敎育廳滬海道尹立案矣 
來函 
[山西孫其湛來函]  
　　逕啓者閱二月十三日貴報蘇州通信欄内所載醫校卒業生之公函一則列入賤名查鄙人作客在晋巳經數載對於母校因睽違遠隔鮮有見聞此次同學致書敎員及在校同學鄙人事前毫無所知恐有誤會特爲聲明即希登入來函欄内至爲盼禱孫其湛謹啓三月六日 
 
 

Page 9

 
 
   
 
 

Page 10

 
 
本埠新聞 
[私運白米充公出售]  
　　崑山縣知事查獲私運白米一節巳見報端現經王省長命令將米充公昨日（十日）滬寗路派車二輛往崑以便裝載充公白米六百六十包於今日（十一日）由崑運滬出售所有米欵除車脚及棧費外全數充作慈善之用云 
[航業消息零拾]  
　　昨日招商局之新濟輪船有現洋四萬元裝往福州又太古之新造海輪蘇州號自香港裝來金子二十九箱本日由滬運港者計有現洋五十萬元分裝一百箱 
　　招商局江永輪船之買辦袁仲慰自調充江安新輪買辦後其遺缺巳經該局另派李樸臣充任又太古公司之蘇州輪船其買辦爲楊炳南 
　　太古公司新造長江班輪黄浦號計有三千二百噸之運量船身長三百三十一尺寛四十六尺高二十三尺在長江班中比較現時最大之武昌號爲尤巨該新輪吃水甚淺深合揚子江内行駛聞下月杪即可造竣來滬云 
一週中之茶與洋布巿况 
[茶]  
　　近一週中茶巿仍然不振成交之茶數計紅茶一千四百餘件綠茶三百餘件合計僅一千七百件左右較之上星期成交之數不過三分之一有零耳内中尚有秀眉一百六十二件祁紅九十六件均係天津帮所買進以改店莊至於茶價仍與上星期相彷彿無甚漲落計售開之祁紅價約二十三四兩（上星期售二十八兩惟貨較高）貢熙十二兩五錢至十四兩眉熙八兩至九兩五錢秀眉均次等貨價僅六七兩左右其餘如蝦目大帮等均無成交洋莊銷路一時難望暢達也 
[洋布]  
　　上星期疋頭巿面甚形寂寞巳誌是星期報告兹悉本星期來巿面仍是冷淡各客帮俱無需要以致成交者頗形寥落客帮辦紗甚多而洋布仍未開始動辦綜之本週中洋布巿面頗屬疲軟各種花色價俱不振白布原布當本週之初價甚鬆動其後始漸穩定而售出甚少云羽綢雖無進步比較價格與上週尚無大殊絲光布因時届春令銷路漸動故巿面仍是穩定今後天氣漸暖需要更旺故巿面當看有漲無跌云 
香菌與糖之巿况 
[香菌]  
　　香菌一物向銷東洋貨爲多我國浙江之金華蘭溪及福建省均有出産自前年五四之後同業提倡國貨閩浙所産銷行漸旺以是上年底價極昻貴日貨雖有售者價亦不賤前日本埠三井洋行忽在巿上購買建菌三十箱裝往長崎該業中詫爲奇事巿價尚稱平穩緣存底不缺也 
[車糖]  
　　火車糖日前因東匯奇漲價格驟升連日以來銷路巳見冷淡大連東白N　頭劃價申元十三兩三錢五分現太古三温開出十二兩七錢太古三七半開十三兩六錢巿面亦呆滯潮陽青糖近有津帮購辦巿面堅俏總之車糖銷路帶滯巿面應見回落云 
[府綢出口之近訊]  
　　府綢爲吾國北省特産分山東河南兩種行銷歐美印度日本等國每年約數十萬疋山東綢以寗海所出最佳分量較重顔色較普通綢尤亮河南綢色較白其彚集地點在烟臺各洋行有在烟臺設行直接收辦本埠業此者不下二十家有府綢公會藉以聯絡同業感情有時討論巿情俾彼此消息靈通上等貨西人用以製衣服最次等貨銷路以印度孟買爲最多蓋印人用以包頭日本亦有多數辦去近來本埠有人設廠仿織向山東採辦野絲和以湖州白絲織成色白之府綢名曰白綢外人頗樂購辦今春府綢巿價漲大較去年隂曆十一二月時每疋約增二兩有餘即最次等發亦漲起一兩左右據該業中人云滬烟兩埠存貨無多目下白頭行家銷路甚大以故府綢價格恐有增無減也 
[江浙繅絲廠之調查]  
　　近年以來廠絲漸有出口故繅絲廠之創設大有日增月盛之趨勢繅絲廠最發達之地首推上海據絲帮消息云去年年底止上海繅絲廠凡六十一家合計繅絲爐釜一萬八千二百十四只去年因絲巿甚疲故廠家休業者甚多現據調查所得巳停工者凡二十有六家各廠釜數最多計六百十只係密勒路之瑞綸絲廠其他釜數五百以上者凡三家四百以上者計九家三百以上者計四家二百以上者計三十四家一百以上者計九家一百以下僅一家其他蘇州計有絲廠三家釜數七百三十六只鎮江絲廠二家釜數四百五十六只杭州一家計二百七十六只萬山一家計二百零八只湖州一家計二百只云 
江浙絲綢機織聯合會消息 
[推舉代表請願]  
　　江浙絲綢機織聯合會因上年蘇浙兩省絲綢會議决定改良蠶桑辦法五條曾經呈請農商部核准施行至今未奉明文以致發生江蘇省議員議决開放繭行案有碍各業生計爰於前日邀集各處代表開會籌議推舉代表晋京向府院曁農商部請願從速批准公布經衆推定旅京會董徐申如就近擔任昨巳備具呈文函送徐代表查照原函錄後敬啓者上年蘇省開放繭行一案雖經兩省協電力爭巳蒙王省長駁回復議而省會開會在即深恐死灰復燃仍主開放將來浙省繼起遺患何堪設想本會特於本月五日召集兩省同業各會董討論辦法僉以際此千鈞一髮之時亟應推舉代表赴京要求府院農部將辦法五條迅予批准明令公布方爲根本解决之法詢謀僉同當即一致公舉先生爲全體代表兹附上呈文三件萬懇指陳利害詳述理由分别晋謁要求批准明令公布一面聯絡同鄉京官懇爲援助竭力進行誓達目的想熱忱素著惠愛桑梓尚祈勉爲其難造福社會毋任企禱並希將進行情形隨時見告爲盼 
[集議春盤價格]  
　　江浙兩省絲織物品本年春盤價格前經江浙絲織聯合會議决仍照上年中秋以後公盤不加增減嗣因蘇省各同業雖表贊同而浙省同業因去冬絲價低廉綢貨成本較輕擬比去歲秋盤略予酌減對於聯合會定議未能同意以致相持不决該聯合會以此事關係兩省同業進出甚巨特於日前邀集江浙各處代表開臨時大會公議折衷辦法到會者會長王介安蘇州代表王靜波程幹卿鎮江代表卜厚齋硤石代表沈昕泉本埠代表徐枝春段杏生張稚欽等計三十餘人於下午三時開會由王會長主席先將關於此案之杭州觀成堂蘇州鐵機絲織業公會雲錦公所各公函逐一提出研究一過當經公同决定先將雙方來函互相抄送俟下次常會請雙方出席公議以免誤會 
[附加賑捐仍須實行消息]  
　　附加賑捐一事商界一致反對曾電京請求取消各情巳迭紀前報兹聞上海稅務所長昨又接得北京財政部電大旨以貨稅附加賑捐各省巳經實行開征事關通案滬商豈能獨異所陳各節礙難照准仰即會同商會再與各商妥爲解釋竭誠勸導務須貨物稅與關稅一體實行以免紛歧等因聞商界方面昨聞財部回電消息莫不大起恐慌巳預備爲最後之對付云 
[紗業議組交易所紀]  
　　三馬路紗業公會於昨日下午因改組現期紗業交易所事開全體大會到者項惠卿陸竹坪賈玉田張蕙史陳馥昌毛鑑清祝書叔項華卿陸頌芳等各職員曁同業三百九十五人正會長聞蘭亭未到四時摇鈴開會公推副會長項惠卿爲臨時主席報告開會宗旨並宣言謂前次職員等提議現期紗業交易所事經職員大多數通過（職員十八人得十五人贊成）蓋深知此舉爲保障同業權利急不待緩之要圖職員等爲利益公開起見今開全體大會以供公衆討論事關重大願諸君詳加研究若有反對斯舉者請起立宣布衆無起立者乃由職員陸頌芳演說略謂今日開全體大會係討論前日職員會通過同業組織現期紗業交易所事雖經職員中多數取决然事關重大不可不取决於全體今將組織之理由詳爲解釋現在商業巳在競爭時代即交易所之時代我業先有取引所後有物品交易所尚有未來之紗布交易所以上各交易所有營業上巳經昭著者有巳在積極進行者惟未有專門現期之紗業交易所出現本公會同人等對於現貨一層實有切膚之關係如此時不組紗業現期交易所難保業外人之不發起如被業外人組織於先則我紗業永無立足之地我同業若不急起直追恐將來失却自巳主權迨至此時後悔無及依鄙人意見爲目前計惟有我同業從速組織紗業現期交易所貫澈我業始終之主張一方面可以堅固地位一方面可以擴充營業如此例則數十年經營之心血不致盡付東流諸君莫不有切膚關係想對於此舉早巳注意且物品交易所之條例政府巳經頒佈凡同業組織交易所者得有五分之三之通過即可成立倘能得多數同意根據條例向農商部立案必可批准惟凡事須羣策羣力方可成功諸君業於此事無論贊成不贊成務請各抒高見從長計議云云演說畢遂由項副會長對衆云延長十分鐘贊成者請舉手未得之數乃又延長五分鐘改爲如反對者請舉手於是皆不舉手乃作爲全體通過遂决定初三日下午三點鐘開職員會立籌辦處推舉籌備員幹事員等至六時而散 
[選舉訴訟案之昨聞]  
　　楊春綠前投上海地方審判廳禀控初選監督上海縣知事沈寳昌並各巿鄉經董選舉舞弊等情該廳戚廳長據禀後巳定本月十四號公開審理昨巳飭吏分别送達通知仰各被告一體遵照届時投質 
　　又函云楊春綠拾獲選舉入塲證六百餘紙認爲初選監督沈知事及管理員等通同舞弊特赴上海地方審判廳狀訴選舉違法當經戚廳長將訴狀繕本送達沈知事查照予限三日答復兹悉沈知事業將被訴各節調查明晰巳於昨日前赴審廳辯訴一面電報江蘇省長並覆選監督查照核示 
[浦東組織選舉監視團]  
　　浦東大團鎮商學界鑒於本届衆院選舉之黑暗爲整頓下届省議員選舉起見糾集同志五十人組織監視團前日開預備會討論辦法（一）選民投票通知書及入場券須挨户分發不準匿票倩人投票（二）批針鬼嗎啡販售土售烟之人不許入場（三）有嗜好之議員仍行當選亦須聲明否認宣布大衆以採公論（四）禁止跑馬票每人只許投一票（五）投票巳畢當場檢點然後由監察員固封以上各項辦法擬請求初選監督承認以便實行 
[僞造郵票之定罪]  
　　寓居公共租界福州路大中旅館八十四號房間内之紹興人魏芷香因將僞造三角五角之中華民國郵票串同沈中德向北京路郵務局包裹處王子良兜售共得洋四百餘元分用被王告知同事張裕昌轉報郵務司帮辦西人司密斯稟由總巡捕房派探范德孚費克倫與西探開納往將魏沈兩人拿獲搜出銅版僞郵票一併解送公共公廨訊押在案昨經俞襄讞會同美丁副領事復訊據郵務局代表律師上堂譯稱被告僞造中華民國郵票與僞造通用貨幣同一罪名查本案關係重大應照現行刑律第二百二十九二百三十條治罪云云並經該律師詰據王子良供稱在北京路郵務局辦事去年十二月間第二被告沈中德持假郵票向我兜售當與接洽後告知張裕昌至十五日邀我至平望街三十號門牌阿三燕子窠内與第一被告魏芷香會面即向魏購買郵票洋七十五元魏給我回佣洋五元遂將假郵票携至局内交與張裕昌呈報郵務司翌日又往購每張五角之郵票三百四十張三角之郵票一百張付給價洋二百元第三次又向買僞郵票計洋八十元第四次又購四十五元得以誘將僞造郵票之銅板帶至大中旅館内遂報捕將被告兩人及銅板假郵票一併獲解公堂所付被告之票價均係鈔票做有記認言至此由西探開納將被告身畔搜出之鈔票呈案又據張裕昌投訴得到王子良報告轉報西員司密斯出洋令王向被告等購得僞郵票報捕將被告等與假郵票銅板獲案等語復據原告代表律師聲稱被告魏芷香巳在捕房供認自錄供單是時將供單呈案訊之魏芷香供稱此事雖在捕房供認惟我實受陸姓之愚聞陸係安徽人本寓法租界現巳逃往廣東務求恩宥詰之沈中德延律師到堂辯稱被告向在北京路榮泰木器店爲司賬行爲尚好其店主朱榮林可以到堂證明堂上即命朱站於見證欄内由被告代表律師詰據聲稱沈中德在伊店爲司賬約有一年惟其外間所作之事不得而知其家中尚有老母如堂上准其交保願爲擔保云云末由兩造代表律師互辯良久經中西官核供宣判沈中德禁錮西牢四年魏芷香押三年期滿均逐出租界僞郵票等交郵務司處置 
[麥根路暗殺全家案六誌]  
　　滬西叉袋角居民海州人陳萬福與其弟萬祿兩家於本月二號晚先後被暴徒擁入以手槍紛紛擊射彈斃萬祿之妻張氏並傷萬祿面部萬福前胸手指及萬福所抱之二齡男孩根生手指一案事後由捕房陸續拿獲有關係之海州人俞智明朱正文馬照堂譚一富劉洪玉孫財堂徐州人陸榮桂等解經公共公廨驗訊等情巳五誌本報昨晨捕房偕同見證陳步蟾張金標陳沈氏將俞等七人解至第二刑庭即由西探堯克華探目陳永康分别上堂稟稱調查得獲案之七人除陸榮桂一名外其餘皆海州土匪因犯刦殺重案潛逃來滬匿跡華租交界之小沙渡路等處以兩陳與彼同鄉恐爲洩漏故遂先發制人聞通海鎮守使署業巳移文各處官廳請爲協緝公文巳達鎮江滬埠亦有該署所派之偵探范祖堯從事偵查今請展期開審先行函致通海鎮守使署將該被告等所犯案情逐件抄來以資研究云云張襄讞及美約副領事得禀准該探等所請著將各被告帶回捕房嚴行管押候函致通海鎮守使署將各人所犯案由抄送來廳再行研訊 
愛多亞路巨刦案之宣判 
[張賢生解護軍使署懲辦陳阿大押五年]  
　　通州人張賢生陳阿大與畏罪在牢自縊斃命之王保林持械夥刦愛多亞路陳源大號内金珠飾物現洋羅卜票方單等巨贓由捕將張陳等獲解公共公廨迭經訊供明白判令押候會商宣布罪狀等情屢誌本報昨届宣判之期經承辦是案之華探目鍾星南張芝卿包探范德孚耿德標費克倫西探目壳羅香將張陳兩犯押解公廨請示經原審官俞襄讞會同陪審西官美丁副領事升座第一刑庭宣布判詞着張賢穁一押候錄供呈解護軍使署按律懲辦陳阿大押西牢五年期滿帶堂再核贓物俟捕房作證畢發還原告惟原告被刦之方單候分函各縣登報補給印諭執管此判 
著匪獲案之盤詰 
[供認曾刦小東門内某煤炭店主婦金鐲]  
　　盜匪紹興人金雪林即錫林去年在原籍嵊縣犯案曾經該縣偵緝隊某隊長知風往捕被金拒捕開槍擊中某隊長膀腿共四槍幸傷非要害未被擊死當由該縣知事及警備隊帮統王國治懸賞通緝有案該匪在家鄉地方不能立足遂逃來上海閘北偵緝隊士張福蘇升倪振標等見該匪舉止闊綽揮霍甚豪注意巳久前日就獲後抄其身畔並無犯案痕跡解往警廳後經郝隊長盤問之下供認去年隂曆十月二十九曾刧本埠小東門内某柴炭店主婦手臂上金釧一對計重四兩餘（去年舊曆十月二十九日即十二月八日福佑路安仁里口明通煤炭店主婦胡鄒氏金鐲一雙被刦並槍傷出店桑永興未知是否一案）其一當於勞合路某當舖得洋六十五元其一當於三馬路某當舖得洋七十五元當有柴炭店主婦之外甥某甲將伊拿捉曾開槍將其擊倒醫治無效而死云云隊長令往二當舖吊贓詎均巳贖去惟將原當票二紙吊案備查刻聞該匪巳解司法科收禁聽候查明有無别案再行核辦 
[逆倫案準備開棺相騐]  
　　浦東三林塘張萬興米店主張欣生商通醫生朱健臣毒斃乃父駕雲案發由上海地方檢察廳將案中一切人證傳提到案研訊之下聽候示期開棺相騐在案兹悉此案業由地檢廳譚檢察長禀詳高等檢察廳經廳長王仁山查有江蘇儀徵縣顧新三檢騐員資格巳深令飭赴滬承辦檢騐等因當由儀徵縣知事吳立莊發給公文着顧來滬顧奉文後於昨午抵滬即詣地檢廳禀到奉譚檢察長召入與之討論良久然後由譚君會同承辦此案之郭檢察官等詣滬杭甬南火車站一帶相度地址以便作爲開棺相騐之處云 
[瑙威敎士游歷内蒙之電阻]  
　　瑙威國敎士諾暮等七人前往内蒙古及山西等省游歷前由駐滬瑙威總領事函送護照至交涉公署簽印並分函各省區照約保護在案兹聞察哈爾都統特電許交涉員云准函以瑙威國敎士諾暮等赴内蒙古游歷請飭屬保護等因准此查現在庫倫不靖内蒙均在軍事範圍以内此次該瑙威國敎士諾暮等游歷該處未免涉險請轉達瑙威總領事諭令該敎士等勿得前往免生意外特電查照辦理張景惠江云云聞許交涉員接電後昨巳函達瑙威總領事并領袖總領事及法總領事一體查照矣 
[總聯合會徵求華顧問事意見]  
　　聯合通信社云各路商界總聯合會爲華顧問問題徵求各路商界意見以備將宗旨明白宣布昨特通告各分會原函如下逕啓者華顧問問題關係綦重凡我華人均當和爭旣巳犧牲於前義無反顧於後現在由「公共租界各團體」出名將宗旨明白聲明聯合具名登報宣布俾外人見我華人之民氣方張公意難違或能達到最後之目的兹特委派本總聯合會庶務員金祁庭親持該件赴貴會徵求同意加蓋圖章以便彚齊宣布即希台洽爲幸再貴會加有他項高見發表亦希早日示知以便共同討論云 
[商界總聯合會董事會記]  
　　前晚七時許勞合路上海各路商會總聯合會開第二届第十二次董事會到者二十餘人由副總董吕靜齋主席首議加入急募振欵游行大會問題先請宋誠彰報告畧謂本席前以商界籌振協會名義出席聯合急募振欵會議决於十三日舉行游行工部局規定人數六千人現在加入各團體巳有三十餘處該會頗希望本會同時加入此次游行並不募捐至將來募捐辦法該會分青黄赤白黑五隊每隊到一馬路時由各馬路商界聯合會職員會同勸導惟巳捐過者由本席提議於商店外加一標幟以免重募云云王肇成主張各分會自由加入俞國珍謂各分會自由加入恐於秩序上不能見佳且旂幟不能一致亦於觀瞻上不雅本席主張以總聯合會名義加入再由各分會各派十餘人彚集本會同時出發錢龍章吳亮生均附議主席即以贊成總聯合會加入付表决通過宋誠彰又謂此次游行均係體面商人軍界亦均隊長以上秩序皆佳故本會加入於人數及秩序宜格外注意因此爲中外觀瞻所繫故也俞國珍謂不妨將此意通告各分會現在人數暫定二百五十人以便函告聯合急振會發給徽章如有增加必於十一號前報告再請補發吳亮生起立謂本席意見振捐附稅如不取銷將來於募捐上必生妨碍宋誠彰謂今日急振會巳議决請取銷附稅急電政府如顧念災民當俯從衆意本總會亦可表示此意俞國珍謂可於明日發電吳亮生又報告謂附稅有三種（一）海關（二）常關（三）落地稅現在第一第二兩種巳經實行商民所爭者惟落地稅耳主席謂電請取消附加稅係本總會應做之事宋誠彰謂此事尚有一辦法一而由本會逕電北政府一面函致急振會轉電稅務處雙方進行或易成功主席即以宋說付表决通過陸祺生又謂游行會本會旣决意加入應照章立定正副主任其各分會亦可由各分會舉一隊長以維秩序　推陸祺生爲正主任張肇成爲副主任均通過俞國珍主張印發白話傳單將一切迷信糜費移振主席付表决通過繼議年刊問題催各出席董事速將照片及版費交來以便製版印入樣張又嚴諤聲報告年刊目錄俞國珍主張加國貨調查一門衆皆贊成通過散會 
[福建路商界聯合會開會紀]  
　　福建路商界聯合會於昨日下午七時開職員會到者二十餘人公推鄔志豪主席首先提議華顧問問題納稅華人會假南京路議事廳開大會討論第六條章程本路納稅華人假南京路議報告謂去歲北方旱災南方水災鄙人與各路出席董事組織上海商界籌振協會蒙南洋公司與簡氏毘仰合助二十萬金各路分會均踴躍募捐又組織八省急振游藝大會蒙諸公分途勸募足見商界團體關心災區今届勸募春振現總聯合會議决加入上海聯合急募振欵大會本路應推定籌備委員若干人王錦文主張八人唐志聯附議多數贊成通過當推王宗藩董惠卿王錦文童謙和沈梓卿唐志廉張伯勳徐友良等爲是日游行大會籌備員及勸導本路各商號助捐各事主席又謂北方數千萬災民去歲首蒙中西善士慈心捐助濟我災區同胞今春若不源源接濟可憐仍不能活務望諸公於募捐時代爲急切勸導多捐一錢即多救一命王錦文主張各團體合募多數贊成通過唐志廉報告有恒義務夜校額定七十學生尚有餘額請各職員勸各商號學徒入學衆贊成議畢宣告散會 
[各團體預備加入急賑游行會]  
　　愛克界三路聯合會愛克界三路工商聯合會昨晚八時開特别會議公推陳家寳主席承玉書紀錄戎明昶報告華洋急振會來函請本會加入游行請衆討論費良衡謂此次大游行實爲災民服務理宜加入全塲贊成通過戎明昶提議請義務敎員及學生加入主席謂夜課未散請敎員共商敎員董秉鈞謂日夜學生百餘人然幻小居多當時由吳煥明梁煥章戎恒孚三敎員選取十四歲以上者三十餘人衆贊成通過承玉書提議推舉領隊主任公推梁煥章爲主任主席謂全隊五十餘人請戎君填明報告該會迨散會巳十二時矣 
[五馬路聯合會]  
　　五馬路商界聯合會以聯合急振籌欵游行大會准於星期日舉行亟應加入以代災民請命日昨開會議决定單獨組織隊員一班以五十名爲額届時加入游行并特備各種小族上書見義勇爲當仁不讓代災民乞振字樣并繪具圖畫備人易於警覺其餘各路聯合會多數巳歸并總聯合會彚成一總隊云 
[工商會友誼會]  
　　工商友誼會昨因加入勸募急振游行大會通告各會員訂期討論辦法并預定洲行秩序通告如下本會爲加入聯合急振游行大會問題經委員會第二次開會通過加入凡我同志熱心善舉者速來報名加入并訂是星期五　即五月十一日下午八時在本會開會討論進行方法届時務望早臨爲盼上海工商友誼會委員會謹啓預定游行秩序（一）領隊主任童理璋（二）隊員暫定三十人（多者再加）（三）大旗兩面小旗二十面傳單一萬張（四）日期三月十三日上午九時齊集（五）地點在金隆街美倫里（六）臨時書記趙醒儂庶務洪楊生（七）散會仍須整隊回會而散上海工商友誼會謹訂 
[聯合急募賑欵大會消息]  
　　聯合急募振欵會定今日下午五句鐘假英大馬路舉行開幕大會巳發出入塲劵千餘張索劵參與者甚多又該會接石家莊顧爾特（譯音）君來電略云查得新洛縣（譯音）糧食奇缺災民三之一勢將餓斃女孩售去甚多每日死亡人數每村仍扯二十人前稍有積糧之户刻亦告罄災情復廣死亡又加近日天時忽熱疫　盛行現向北蔓延正定城内巳發現疫症北京國際統一會業允出發衛生隊携帶醫藥物品馳往災區救護防制力圖撲滅所存現欵無幾不足供應醫隊更難兼顧將死之災黎深盼上海慈善家從带襄助云云 
[華洋義賑會將演崑劇籌賑]  
　　前星期六本埠鈞天潤鴻嚶求三曲社聯合試串崑劇成績頗佳事爲華洋義賑會所知因挽人向各該曲社主任商懇召集社友再行扮演一次以爲籌資助賑之一助該主任等以事關慈善聞巳承許一俟假定場所規定日期即行發表云各社友均爲商學界人物莫不不爲職務所束縛故其練習時期極爲短促而其表演劇情則勝過尋常伶工萬倍蓋崑劇重在表情歌曲重在音韻表情與音韻固須兼有學問者始能勝任也 
[上海婦女會今日開特别會]  
　　上海婦女會今日午後三時將在華洋義賑會事務所（黄浦灘仁記路口即前德國總會）開緊急會商議要事聞届時女青年會與女子歐美同學會亦在該處開會云 
 
 

Page 11

 
 
[上海學生聯合會消息]  
　　上海學生聯合會自上學期年假時由會長何世楨召集各分會會長會議修改本會章程改會長制爲理事制理事九人當選理事各校爲中西女塾聖瑪利亞女書院愛國女學務本女學　南洋大學約翰大學東吳大學法科復旦大學滬江大學各理事巳於年假時就職矣 
[友華銀行銀巿報告]  
　　中美新聞社譯友華銀行十日報告云昨日倫敦銀價近期漲三先令八便士遠期不動紐約價跌至五四又八分之倫敦紐約匯價漲至三八九今日此間定價不動惟金圓跌至五六又四分之一開巿時巿况堅定交易價金鎊高至三先令一便士零金元六十後投機家停止賣出巿况遂稍鬆動收巿時賣出價金鎊三先令零半金元王九又四分之一倫敦銀巿似少進步 
[外洋輪船進出口行程紀]  
　　茂生洋行之貨船西約班號此次由美國之西雅圖來華於昨午進口停泊公和祥碼頭之浦心裝來木料一千餘噸現在浦中起卸又法國郵船高爾提蘭號定本月二十五日由東洋還抵上海停泊楊樹浦之黄浦碼頭當日開往法國馬賽係經香港星加坡奇布抵等處旅客行李等項前一日均須送到公司云又有貨船北河號自盎凡爾裝貨至秦皇島後昨巳來申刻亦定本月二十五號在申開赴奥國之的里耶司得及盎凡爾等處在華裝往之貨有大宗芝蔴云又美商大來洋行本年自將經理各船解約之後現巳將自有之别璽大來哈羅特大來密來佛大來三輪行駛香港星加坡上海温古武經巴拿馬運河至美國紐約一面指定勞勃大來與MSDollar二輪則取道蘇彝士河而至紐約其目的地雖屬一處而航路則别爲兩線其中之别璽大來號巳定本月十九號由滬開赴美國云 
國内輪船運貨進出口之調查 
[進口貨]  
　　（寗波）招商局之江天輪船昨由寗波裝來乳腐五百　棉紗一百十件竹笋一百三十九簍草蓆一百十三件草帽三十九件紙頭三十六件牛皮十四件雜貨二十一件（長江）太古公司之鄱陽輪船昨由長江各埠運來豆餅二千二百四十塊生仁四百四十八包麵粉四百包白綠豆六百八十四包黄豆三百七十五包粡油九百七十六桶皮油五百九十二桶紙頭四百十六件小麥一千零一包土酒一百二十壜松香一百包糯米九十四包皮蛋一百缸藥材七十八件烟葉四十六件鵝毛八十五件針菜四十一簍牛皮四十件爆竹十二件雜貨十七件（港粤）太古公司之蘇州輪船昨由港粤運來赤白糖冰糖一萬二千二百四十五包白米一千八百包樹皮四百零二件甘蔗一千二百二十五件英泥三千一百五十桶葵扇一千二百七十四件白籐三百八十一件白鐵二百五件香水一百二十六箱鉛絲一百六十件橘子一百二十六桶藥材一百九十一件元荔千五十五箱海參七十七箱藏包一百五十件淡菜九十簍木香三十五件菜蔬八十四簍草蓆三十三件汽車三部牛皮十二件戲片二箱雜貨二十一件 
[出口貨]  
　　（寗波）招商局之江天輪船昨日裝往寗波之貨有洋布一百零九箱赤糖一百包靛青六十桶冰糖二十一包甘蔗三十件鹹魚三十五件木頭四十根葵扇二十一件草包二十五件皮油十桶雜貨一百六十五件（福州）招商局之新濟輪船昨日裝往福州之貨有豆餅一千六百塊麵粉一千三百包米豆麩皮八千另四十八包洋二千一百二十七箱青蔴一千七百三十件花生仁二百三十包皮油一百八十桶玻璃一百箱石羔五十包茶葉五十箱水菓九十簍桐油五十桶棉花四十包糖一百包汽車一部鐵七百三十二擔雜貨一千二百六十八件 
　　（港粤）太古公司之廣西輪船昨日裝赴港粤之貨有麵粉四千五百包豆餅四千塊花生仁二百六十五包生餅一千件錫五百擔黄豆一百包土酒三百壜芝蔴六十包棉花一百五十三包棉紗八十六件油五十桶香菇三十一件草席十五件水菓十簍鐵一百擔雜貨三百二十件 
[華法振業銀行將次成立]  
　　前駐義公使吳宗濂所發起之華法振業銀行在京滬設立籌備處從事招股以來巳及五月兹悉該行現巳籌竣事資本額定五百萬元總行設在北京天津上海漢口香港四埠各設分行滬行長巳確定爲錢達三氏其他如張小松謝衡牕吕欽宇陸麟仲沈仲芳朱葆三等亦均巳加入發起人之列數月以來入股者極爲踴躍故巳足額一俟佈置就緒預定在舊曆四月望前即將開募營業云 
[測量凉柘間汽車路線]  
　　邑紳李顯　　　　　　　　起滬　石長途汽車一事　　將由滬自老龍華及漕河涇爲起點之處起經曹行鄉由朱家行顓橋北橋達閔行爲止之路線並路面之寛闊曁經過橋樑有須改建洋橋者均巳測量完竣揷竪界址繪就圖說預備購地築路在案惟由閔自浦南沿浦灘起經蕭塘由南橋達柘林之海岸爲止計程四十華里經過路線尚未測量因本年下半年定須開工築造馬路值此春令和暖之際正可趕速測勘一俟測畢即可趕緊購置路基但浦南至南橋以達柘林爲松江奉賢南滙三縣轄境現須派員測繪路線誠恐鄉民無知發生阻礙情事故昨由李黄二君分函松奉南三縣公署請速出示佈告一面巳派工程員二員由閔行渡浦出發開始測量所有巳測之由滬至閔行止經過路線間有障礙車路之墳墓皆當遷讓亦巳派員分别查詢各該地保商請業主設法遷移以利交通云云 
[汽車肇禍併紀傷三人死一人]  
　　昨日上午九時許有某號汽車駛經浦灘撞倒寗波人陳福生頭臂腿足均受傷當有老巡捕房九百四十二號華捕到來將汽車號碼抄錄另雇車送陳福生往仁濟醫院醫治一面持傷狀單呈報捕頭請究又有羅店人沈阿祥昨日上午十時許在小沙渡路行走遭某號汽車撞傷跌倒於地由戈登路捕房四百九十四號華捕到來抄錄汽車號碼另雇車送沈阿祥往醫院醫治又昨日下午四時許福州路有某號汽車經過將在路行走之鎮江人張根愛撞跌腰背等處受傷爲老閘捕房八百八十六號華捕瞥見前來抄錄汽車及司機人照會號碼另雇車送受傷人投醫院醫治一面歸報捕頭候示又有盛某於昨日下午五時許駕乘汽車駛經南京路河南路口撞倒一不識姓名男子腦受重傷耳鼻血出由老巡捕房三百十一號印度捕趕來阻止汽車開行押令汽車夫扶受傷人入汽車載送仁濟醫院醫治及抵院即傷重身死由捕帶車主及汽車夫入捕房候示捕頭諭着取保退出候今日稟請公廨騐屍傳訊 
[均益决志會徵求會開幕]  
　　文監師路均益决志會於昨日（十號）行徵求大會開幕禮各隊皆出發徵求矣今將各隊長姓名錄下新漢隊正副隊長過一新袁燁參謀伍慶翔醒滿隊正副隊長陳萬榮唐炳彪參謀王德明啓蒙隊正副隊長陶秉牗蔡引之參謀李佩華振回隊正副隊長李文輝應雲衛參謀趙振亞興藏隊正副隊長張國威蔡培艮參謀方聲雷 
[水巡隊整頓隊務]  
　　南巿浦江水巡隊潘隊長查得本隊巡長隊士等向例除駐泊浦江巡緝奸宄外復在滬北蘇州河地方分設水巡分隊有巡官在彼駐泊督同各隊士藉資巡緝在案惟向章南北隊之巡長隊士按半年更調一次今届適值整頓警務之際仍援例舉行故今將本隊之巡長隊士調往蘇州河分隊辦公而以該分隊之巡長隊士均一律調回本隊分撥東西兩岸各路線按班巡邏聞各隊士之操演現照陸路長警一體舉行連日以來由潘隊長飭巡官督隊赴陸路操場上如法操演梒法步伐等技藝外復親赴操塲校閱 
[兩警佐奉令互調]  
　　一區二分駐所王清河二區一分駐所馬鳳山兩警佐奉徐警廳長令飭互相對調王馬兩君奉令後業巳遵照擇期分别到差視事 
[四署員對調]  
　　四區一分所署員楊永芳前日奉徐警廳長指令與二區一分所署員劉延年對調又四區三分所署員藍挺英亦與五區四分所署員謝楷對調昨巳分别交替到差視事矣 
[吳監獄長辭職]  
　　漕河涇江蘇第二分監監獄長吳伯演蒞任未及三月不知何故忽於昨日具呈司法部與高等廳聲請辭職 
[滬寗道中往來人物]  
　　特派江蘇交涉員許秋颿昨因某項要公須與督軍省長面商故於前晚（九日）十一時乘滬寗路夜班車赴寗定於今日午車返滬前江西省長戚揚前日乘滬寗路夜車於昨日（十日）晨到滬暫寓孟淵旅社前財政總長王克敏於昨日（十日）晚乘滬寗路夜車返寗司法次長張一鵬於日前由京乘車南下前日轉乘滬寗路夜車於昨日（十日）七時到滬 
[廣益中醫院施種牛痘]  
　　本城石皮弄廣益中醫院近因天時燥暖恐釀天花於本月初一日起每逢單日上午施種牛痘昨爲開種之第一日計達四十號以上云 
[名伶劉鴻聲在滬作古]  
　　名伶劉鴻聲此次應大舞臺之聘來滬演唱登臺未及一星期前日（舊歷三十）夜該臺排演雪杯圓劉業巳化裝正欲出幕忽患急病該臺經理急延中西醫診視並送伊至在滬所租住宅移時身死現巳收檢聞此次包銀一萬元巳經付出現但待伊家屬來齊再爲商定一切所有售出三十夜之戲票自今日（舊曆初二）至後日三天爲限一律可携往該臺取回票洋云 
[西醫張雪蓀添設診所]  
　　西醫張雪蓀近因原有診所不敷應用爲利便就診者計在公共租界大馬路新世界南九十九十一號添設診所一處現將佈置就緒擬於夏曆二月初四日開診 
[煤炭公會併入公所]  
　　煤炭公會事務所向係租賃今經該會董等决定移至城内福佑路該業公所内合併辦事藉節經費以便開辦義務小學校自今日起即實行歸併云 
[顧四驗係受傷致命]  
　　順興小飯店主顧四遭李三兇毆受傷奉地檢廳發送新普育堂醫治無效身死等情巳紀昨報昨日上午據屍姪顧東海投檢察廳稟稱巳死叔父顧四今年四十三歲如臯縣人原籍尚有家室向在三井洋棧附近開設飯店民人亦在該店爲夥此次李三賒去魚一碗前日向索非但不給錢文且又吞没魚碗因此衝突竟遭李用板凳擊傷我叔兹巳傷斃求請伸雪等語嗣奉孫檢察官毛檢騐員等蒞該堂騐明顧四胸部腰肋等處委係受傷致命而死填明屍格判令屍姪棺殮 
[僞造預約劵之控究]  
　　江隂人蔣士珍近因僞造時兆報館之益壽延年第四版預約劵向人兜售詐欺取財被該報館西人察悉控由楊樹浦捕房派探張玉嶺協同一百二十號西探　勃脫將蔣拘獲帶入捕房盤詰口供一過押候解究 
[童仁甫函送丹徒訊理]  
　　鎮江鎮祥號主馬樹德在公共公廨呈訴保險　客童仁甫吞没保險費銀一案昨晨由廨復訊即據原告代表律師上堂詰據大美洲保險公司西人勞勃生聲稱原告店舖被焚後華暹公司即將賠欵照付本公司亦賠水漬銀三百兩等語並據見證李佑卿到堂證明賠欵悉數交與童仁甫並無折扣云云訊之童仁甫亦延律師到堂辯稱原告住居鎮江非公堂管轄應赴鎮江地方官廳起訴等語經中西官核供判將被告童仁甫並憑票報紙信函等件一併函送丹徒縣知事署訊理 
[准原告至典當内查看飾物]  
　　伯興洋行前延農復律師代表投法公堂控稱有馬雲峯王子侯前向原告處購買價值六萬餘元之珍珠鑽石後串通資源號主夏資生出立期票届期不付旋夏即避匿求追並稱查得夏將此項飾物質在合興鴻濟益康等當典内應請飭探查察判准如所請在案昨又傳訊先由原告律師稱今查得鴻濟當内有珍珠二百粒鑽石一只實係原告之物惟此項飾物上標記巳被剪去顯有弊竇請求堂上將各典當之賬簿吊案查察等語鴻濟等三當典由賚美律師代辯稱原告律師欲求吊取賬簿一節敝律師甚爲反對因鴻濟等對於此案不涉之人豈能吊取賬簿中西讞員判准予着原告等至三當典内查看飾物後再行核奪 
[董裕珍被控]  
　　總商會會員董裕珍在法租界開設董洪茂字號前日被英商厚昌洋行投公共公廨控其不理欠銀一萬一千五百兩當由廨出單將董傳案以其旣係商會會員應照例免予交保着自行具結出外聽候照會英領訂期訊理 
[昨日公共公廨訊案紀]  
　　昨晨公共公廨民四庭由關讞員會同英包副領事訊理（一）廣東婦人陳陸氏（名月英）訴其夫某洋行寫字陳韶麟虐待請求離婚並追赡養費案據原告代表律師陳述原告欲與被告離婚之原因除被告屢以種種虐待行爲施諸原告外被告以性喜冶游之故下體患有白濁之症以是控請離異旋由原告陸月英上堂以粤語訴供一過因此案雙方各有見證數人非一時所能終結「結果」改期續訊（二）陳楷記訴葉薇記（即葉薇生）增記不理押欵案「結果」原告律師遵諭登報傳達被告仍不到案應照原告請求各節缺席判决（三）公興號等訴沈英豪胡寳記不理賬欵案（四）徐冠英訴吳彦臣不理欠欵案以上兩案均因時間不及「結果」改期訊理 
　　又午後民四庭由陸襄讞會同日林副領事訊理（一）王慎齋訴趙和卿賬欵糾葛案「結果」展期七天關於此案簿據着被告交案再核（二）吳妙福與王熊生因地皮糾葛互相控訴案「結果」展期兩禮拜續訊 
[公共公廨訊罰車輛違章案併紀]  
　　公共公廨組織審理各種車輛行駛違章案之法庭定於每星期四下午關審一次巳於昨日星期四午後實行計審結自二月二十四號至三月八號止發生之案共有十五起會審官爲張逵卿及英　副領事兹將違章人名與判决依傳訊次序紀錄如次（一）陳阿東在南京路開駛一千四百六十九號汽車鼓機疾馳「結果」陳係三次過犯罰洋二十五元（二）劉阿三在江西路開駛一千零七十四號汽車將謝姓乘坐之脚踏車撞壞「結果」罰洋五元（三）唐興號之五千二百零七號送貨汽車執照號碼不置於顯明之處「結果」罰洋三元（四）水榭寳將三千二百五十七號之空汽車在南京路鼓機疾馳「結果」罰洋三元（五）嚴金松在愛爾近路開駛一千四百七十九號汽車將朱阿貴之馬車撞壞「結果」罰洋五元並賠償修費（六）陳倪生將一千八百零六號汽車置於四川路上有碍行人「結果」罰洋三元（七）包小弟夜間在北四川路開駛一千四百六十一號汽車不點燈火「結果」罰洋六元（八）白阿福夜間在百老匯路開駛一千四百八十七號汽車不點燈火「結果」罰洋三元（九）鍾姓在靜安寺路開駛三千六百十五號汽車疾馳鍾姓類似富家子弟因當時欲搶上前行之汽車故鼓機疾馳幾肇禍端「結果」罰洋二十五元（十）王根全在靜安寺路開駛一千四百十六號汽車將工人王姓撞傷「結果」罰洋十五元再賠償傷者損失洋十五元（十一）姚金林將一千九百三十八號汽車停於河南路上不聽巡捕指揮「結果」罰洋五元（十二）顧阿金在南京路開駛一千七百九十二號汽車將他人之包車撞壞「結果」罰洋五元（十三）楊阿虎駕駛五十七號馬車在北京路外灘不聽巡捕指揮「結果」罰洋二元（十四）周言廣在南京路駕駛一百四十七號馬車旣不聽巡捕指揮反揚鞭疾馳圖逃「結果」押西牢二天（十五）陳阿榮將三百十八號馬車停於寗波路上而自巳端坐車内瞌睡「結果」罰洋一元 
[串竊鉅值雜糧之追究]  
　　日前船户徐阿發在北巿滬寗車站棧房内盜竊雜糧二百二十餘包駁運至南碼頭圖售正在起岸時爲崗警查獲將原贓扣住後即申解警廳司法科預審之下轉送地方檢察廳訊究並由檢廳函致車站上車務總管將徐所供出與是案牽涉之管棧司事七人送廳歸案質訊候究在案兹由雜糧漢帮志成公所代表秦炳如並米業代表張樂君因據該同業紛紛函報在車站棧房内迭次失去雜糧等貨爲數甚鉅核計每年虧耗數十萬金之譜現巳將徐阿發人贓並獲務請開會會議公函商會轉呈地檢廳請爲澈底根究一面將歷來損失及被竊各貨之數目提出以便呈請官廳究追外復由該兩業代表公函轉運公會向路局長陳明原因即便追償損失云 
[盤受馬房被控案註銷]  
　　丁桂生沈雲達戴而生徐恒泰方希曾新仁記等十餘户前投法公堂控裕大馬房主王長生虧欠借項及擔保之欵共計洋二千餘元王將馬房盤與樂生元後人即不見詳細察得樂盤受該馬房不盡不實内有串同王長生舞弊情事請向樂追繳欠洋等情樂稱出洋一千七百元向王長生盤開該馬房手續甚清並又登報聲明毫無通同作弊王如何虧欠各欵現匿何處均不得知判候核辦在案昨經中西官商明堂諭判曰丁桂生等同控樂生元盤開裕大馬房有通同王長生作弊情事事無證據將案注銷丁等被欠各欵俟提到王長生時向王如數追繳堂費及巡捕看守費着由各原告墊繳亦俟王到案追還 
[逃婦交夫領回]  
　　沈品生之妻蔡氏前月間私逃至法租界餘慶里姚金氏所開之妓院爲娼現經原告得悉報告捕房飭探前往將蔡氏拘入捕房昨解法公堂請究先由原告沈品生稟明私逃情形請求領回詰之蔡氏供因婦人虧欠朋友銀洋被逼無奈故此押與姚金氏爲娼計得身價洋八十元歸還欠欵餘供支吾質之姚金氏供蔡氏實由伊表姊領來我處計出洋八十元是實中西讞員判蔡氏交伊夫領回管束姚金氏斥退完案 
[拐竊兩案併科刑期三年]  
　　海門人邵阿三串同崇明人陸毛狗行竊唐家弄方永和本作塲内之木料被捕解由公共公廨判决陸拘禁七天邵押候查明再訊兹經滙司捕房包探奚德安偵查得邵曾於二月十四號串拐東唐家弄一百十號門牌婦人潘趙氏家之八歲女兒羅杏帶往寳山價賣與人得洋四十五元分肥因稟由捕頭轉請公廨函致寳山縣知事查明該女被賣之處於昨將女移提到案據女稱當時被邵以抱伊購買橘子爲由因而拐賣等語中西官命將邵阿三提案訊據供認串拐價賣分肥不諱以其拐賣人口行竊物件兩罪俱發併科刑期三年着帶往西牢執行羅杏交潘趙氏領去 
[略誘女孩各押三年]  
　　浦東人楊金卿沈桂福串黨略誘虹口東嘉興路一百四十八號門牌婦人楊葉氏家之五歲女兒阿媛價賣無蹤案發被捕解由公共公廨命押候將女交案再訊巳誌本報昨晨中西官命提兩被告到案訊據沈桂福供稱此事係楊囑令將原告之女抱出交由徐關林挈去價賣徐係販賣私鹽之輩居無定所無從指交等語而楊金卿供詞一味推諉問官以該兩人之所爲質巳搆成略誘罪判各押西牢三年期滿一併逐出租界如能將女交出准予酌減刑期 
[拘獲姦佔案内之男婦]  
　　浦東蔡家路口蔡文錦之妹小字曼頭現年二十歲昔會許字與人舊曆去歲十月十八日忽然走失無蹤當經蔡各處找尋無着現始探悉在滬城萬竹路陳根記木作塲内爲司賬寗波人董寳元引誘姦佔藏匿小北門内三十一號屋内昨晨經蔡報告二區一分所協警前往將董並該女一併拘獲到署當即移送地檢廳訊明律辦 
[誘拐養媳之押儆]  
　　浦東人張寳英於去年四月間誘拐滬西小沙渡路五號門牌維明泉家十六歲養媳根弟至浦左談家宅同居兹被維偵悉報捕飭探前往會同該處警局將張與根弟一併提獲昨晨押解公共公廨經中西官質明晰判張押西牢半年根弟交其翁領回管束 
[私賣燈吃案兩起]  
　　王根新張王氏兩人在法租界小東門外及菜巿街地方私設烟榻 
前晚率同包探等前往抄出烟具等物連同王及王氏一併帶入捕房昨送法公堂請究先由捕頭上堂稟明前情詰之王等供認私賣燈吃不諱中西官判各罰洋三十五元如無洋改押一月烟具銷毁 
[造屋糾葛案之判結]  
　　作頭吕順記前延達商律師代表投法公堂控稱吕承造俞子章房屋俞應付造價銀八千五百兩及加添工程銀一萬一千兩向收均不交付求追等情俞由巴和律師代表一切判俞先將應付造價銀兩繳存檢察處着吕將房屋交俞收管在案昨日巴律師稱被告遵諭將銀繳出吕不將房屋鑰匙交與被告請察達律師稱吕巳將鑰匙交與敝律師巳轉交檢察處可證俞稱前代吕順記向某銀行擔保往來銀二千七百兩吕至年終未付由商人代付銀二千兩有據呈鑒吕稱與某銀行往來實俞擔保上年終商人還過五百兩俞代還二千兩之事商人並不得知陳讞員商之葛副領事判吕順記准向檢察處領銀五千兩着吕將所圍竹笆即日拆去房屋交俞子章收管 
[電車撞傷人足]  
　　昨晚十時許公共租界九路一百三十號電車駛經浦灘南京路口撞傷海門人史奎照右足跌倒於地當由老巡捕房三百零一號印捕到來抄錄電車號碼及司機人號數另雇車送受傷人往仁濟醫院醫治 
[拆梢不遂行兇之押儆]  
　　廣東人周培慶於前晚糾同劉六子許清波姚吳齋等三人至法租界許錢　家拆梢不遂行兇由原告出外鳴捕將周等四人一併拘入捕房昨解法公堂請究先由原告聲稱是晚周等四人至商人家中强欲借洋五十元商人不允周等即將物件打毁故報捕房求究詰之周供民人與原告在通州地方相識此次實因回籍乏資向伊商借有之不敢行兇質之劉等三人同供民人等雖係同往不敢帮兇餘供支吾中西讞員判周押西牢二個月劉等三人各押一個月以儆 
[身藏烟土罰二十元]  
　　甬人董裕慶日前身藏烟土一大包行經法租界黄浦灘適爲包探查見以董形色慌張上前抄出烟土帶入捕房昨解法公堂請究先由該探上堂稟明前情詰之董供此項烟土實係民人在地上拾來不敢私售判罰洋二十元充公 
雜評二 
[上海之選舉訴訟（庸）]  
　　上海選舉訴訟法庭正在嚴秘審查之中被告方面亦巳提出答辯外間有謂上海縣署將提反訴之說究竟内幕若何三方皆嚴守秘密局外人固未易知其真相也 
　　吾人今姑就原告所提之證物而一爲推究此六百餘紙之入塲券無論原告方面如何取得而要非出於僞造當可斷言旣有六百餘之入塲券自必有六百餘之選舉人此六百餘人者該管調查員能否一一指實且其姓名年歲籍貫住址是否與民國九年户口調查册載相符此一問題也選舉入塲券爲選舉人入所投票之憑證且以此倒換投票紙此六百餘之入塲券旣遺失在外則此六百餘人者以無證而不能投票投票簿上當然無本人之簽字應加查勘此又一問題也 
　　或曰選舉舞弊今日巳成慣習苟法庭宣告無效必牽動全縣甚且影響於覆選故此等訴訟原告往往不易得直且選舉訴訟不適用上訴制度縱令法庭爲維持選舉計不肯下無效之判斷原告亦無能異議然則吾言亦費矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[歐游日記（十六）] [  北大留英學生于世秀]  
　　波爾賽 
　　波爾賽在北緯三十一度三分東經三十二度二十五分距科侖布三千四百八十七海哩共行十三日夜至此六日晚飯後驗護照畢與諸友共五人同登岸因無小輪搭客遂雇板船一土人操槳索值三先令及至岸則有似崗樓之小船辦事處立索五先令吾等力爭之廼由警察處舟子補償其餘蓋小舟來往例有定價每人晝六辨士晚一先令由辦事處收價而舟子無與焉此徒意存欺詐反自苦矣經過海關再騐護照復察身體有無私貨方得放行遊覽街巿一週時巳夜深遂急返舟攷察所得誌之如次 
　　蘇彝士運河通行後歐亞航路縮短三千乃至四千英哩使軍事上商業上經濟上社會上國際關係上驟爲之變古老巳衰之埃及復爲重要之域而此掘河時技師所住之波爾賽亦遂因之發達而爲商埠往來地中海印度洋之船舶皆以此爲關津故煤商特盛年額約五十萬噸皆自英輸入烟草棉花等尤爲出口之大宗人口約五萬亞刺伯人居其强半商業勢力操諸英人之手氣候多熱乾燥乏雨貨幣以彼亞司德爲單位約合華洋六七分港埠面積狹小而建築新潔亦堪稱佳勝街衢廣平馬車摩托車馳驅其間歐人商店高峙其旁土人營業範圍較小亦殊汚濁人民進化較遲風俗粗陋衣冠楚楚性質野蠻奸狡盜賊隨處皆有外人咸有戒心兒童赤足披皮追隨行客專事求乞得機則行竊每購物時例有此輩四五手提蒲囊求我轉運借資索錢與科倫布之情形相似其經濟之支絀亦可見一斑矣 
筆記 
[飛絮沾泥錄（下）] [  鑑湖笑我]  
　　生復哀之紅娘子初吃吃笑繼乃莊容語生曰前言戲之耳子姑安弗躁妾亦有言瀆清聽曩自見拒後深用漸恧須知女兒面薄赧顔效紅拂之奔巳非本意重以被拒愈令無地自容且萍水相逢盟要白首倘君真薄悻中道棄捐則清白之軀雖死亦難自懺妾本冷於情殺人喋血幾等常課耳目所觸習與性移顧乃邂逅逢君幾難自持遂致疇昔之夜輸誠自媒及其見拒乃悟妾命不猶此生巳自分以了角老而今而後修行古刹清磬紅魚猶容懺悔不則遁而至天之涯地之角人跡罕至之地與猿鶴爲伴亦儘足了此餘生是以寸心反覆古井波平久欲出君於險徒以前事不無介介必令君受一月來精神上之痛苦亦所以報也今兹則事亟矣夕陽如涙難揮魯陽之戈鷄唱以前誓必護君出險君其識之言巳匆匆去生斯時神經麻醉所語雖了了而恨縷情絲乃如春蠶之縛晚餐旣具亦未進俄乃朦朧而睡旣覺紅娘子巳立榻側推生起曰時晏矣當此一髮千鈞之際君乃作黄粱夢耶言巳嫣然生旣起摩挲睡眼忽覩紅娘子裝束逈異以黑絹裹額服玄色窄袖之裳笑時齒微露整潔如瓠犀眉目間極娬媚而隱然有俠氣生呐呐欲有所陳紅娘子故作未悟握生手令出則墻角小扉巳啓時月色昏黄不辨塗徑生隨紅娘子曲折行屢顛躓行數里晨鷄巳唱曙色微露紅子娘曰可矣此巳爲康莊大道過此盡屬坦途妾亦可以返矣出白金一笏玉玦一枚與生復曰白金聊壯行色玉玦所以示决絶也以前種種巳同夢幻後此君子好求綠窗小語幸一念及薄命人則受惠多矣言巳不顧而去迅如飛隼瞬息不見生目送之泣不成聲返江左後誓不娶削髮爲黄冠後不知所終此友人懶雲爲予言陳生逸其名（終） 
劇談 
[第一届崑劇會串記] [  悔初]  
　　自皮簧盛行崑曲幾同絶響文人雅士酒餘茶闌藉此遣興者雖亦有之而袍笏登場巳不多覯鈞天集諸君子素精音律其崑曲部會友尤不憚推敲務探厥底藴主其事者見良才畢集提倡有機因發起崑劇會串大會聯合潤鴻嚶求兩社及崑松之老曲家於本月五日假台灣路徐宅舉行第一届會串午後六時開鑼逾午夜而告終其劇目爲賜福（朱少雲）盤夫（馮同君李蓉鏡）掃松（王閣臣顧志新）折柳陽關（徐叔理張曲痴）驚魂（張子鈞）琴挑（韓葆文陳桐蔭）樓會（方壽夫李蓉鏡）養子（趙情鬱）拾晝呌晝（殷震賢）敎歌（徐子權沈學謙徐韶九）刀會（楊亞松徐摹烟王閣臣）潑水（張玉笙柳桂亭）藏舟（項子風徐摹烟）借茶（吳樂山胡鼎孚）活捉（閔采臣李柏薇）議劍（張某良蔣寳山）小宴（俞振飛徐摹烟王索閑）密誓（凌芝舫陳桐蔭）醉妃（陳桐蔭鄭步尹）跪池（王索閑曹啓人張某良）其中配角除一二龍套宫女外概由會友扮演所演諸劇均極有精采前輩曲家固無懈可擊即新進後起者亦斐然可觀而尤以項子風徐摹烟之藏舟殷震賢之拾呌趙情鬱之養子徐子權沈學謙徐韶九之敎歌凌芝舫陳桐蔭之寗誓鄭步尹陳桐蔭之醉妃徐摹烟俞振飛之小宴張玉笙之潑水蔣寳山之議劍方壽夫之樓會最爲佳妙目快神怡爲之擊節稱賞不巳徐君摹烟爲賡春社舊會友研究崑曲幾二十餘年生旦副丑無一不知無一不然其天資聰慧實堪欽佩俞君振飛爲蘇州崑曲前輩俞粟廬之子其度曲也於隂陽尖團五音四聲以及收音叶韵等均能絲毫不苟家學淵源洵非虚語聞華洋義賑會知其事巳挽人向鈞天集主任商懇再行邀集曲家扮演一交以爲集資充賑之一助云 
新聞拾遺 
[新娘笑柄] [  隱厂]  
　　寗垣漢西門内堂子大街有居民黄某膝下祇一女現年二十五自幼許字瓦匠巷陸姓子黄某愛女摯嬌養性成女素有戲癖每晚必至梨園昨爲其出閣之期午後女見彩輿未至乃私出觀劇不一時彩輿臨門家人不知女何往大焦急派人出尋嗣有見者謂在第一舞臺包廂内冰人奔往催促女勃然變色謂陸氏無力迎娶二十年巳經耐過何片刻不能待耶冰人見女怒不敢復言女竟俟閉幕始乘車返更衣登輿至乾宅時巳萬家燈火矣一時傳爲笑柄 
[名伶死耗] [  立德]  
　　南北著名鬚生劉鴻聲此次重來滬上再入大舞台於上月念五晚登臺演唱未及一星其忽於前晚冒發痧症輟演一船喜聆劉之歌曲者莫不徒勞往返聞劉伶忽於昨晚（卅日）氣急逝世從此三斬一探之傑唱將永不可聞矣 
小說 
[社會小說衆醉獨醒（二八六）] [  瞻廬]  
　　第四十五回運急智履險如夷起異心轉憂爲喜 
　　朱氏也把錦心上下端相便說不好不好你怎麽髩鬆髮亂衣襟和裙幅都沾染着泥滓多分吃了無賴的虧好娓子你怎麽能脫身到這裏來錦心聽着不肯便說郤先盤問慧姑道你們講的張老三張老四畢竟鬧些甚麽一回事慧姑便把這事的原委曲折一一說了錦心方才明白便道怪不得這輩惡奴口口聲聲只當我是慧姑又說甚麽軍師在船裏坐這個軍師定是你們說的伍青巖了慧姑道好姊姊我的話都說了你碰見了惡魔畢竟怎麽樣錦心不慌不忙便把怎樣誤坐包車怎樣走入岔路怎樣惡魔攔路怎樣跌翻在地講到這裏早把朱氏娘女林姓姊妹嚇得一齊失色朱氏捧着錦心道好甥女這這便......一陣發抖把下半句說話都抖掉了錦心道舅母别替我擔驚你道我真個被他們麻倒麽要是真個麻倒我便休矣再不會和你們相見原來這拉車的賊頭狗腦專向荒僻處走樹後打着唿哨又閃出這兩個惡奴我心中早有了戒備又見這麻臉的惡奴布紥着口鼻手裏弄這玻璃瓶我便料定是個麻醉藥乘他攔路的當兒假做受了麻醉一交撲翻在地郤把臉兒貼在草地上躱避這毒藥氣息這是我一時急智除郤這法再也没有脫險的良策一來地方荒僻没人援救二來彼衆我寡抵拒不得一經抵拒他們轉用强暴的手叚硬把毒藥來灌我那便没有命活了不如將計就計撲倒在地待有行人走過再行聲張他們見我撲翻了都道我真個麻醉便丢棄了藥水瓶說甚麽慧姑慧姑你枉自逞强原來不中用一麻便醉了其實我那裏是醉再要清醒也没有他們强把醒人當做醉人强把張錦心當做陸慧姑我不曾中蒙藥他們倒先中了蒙藥醉的不是張錦心郤是這三個惡奴（調侃得妙）說時微微一笑粉頰上起了兩個酒渦（可謂極談笑從容之致） 
[餘瀋] [  穹漢]  
　　讀樂天長恨歌「遂令天下父母心不重生男重生女」之句不意一楊玉環乃令天下父母心顛倒若是按之重男輕女之慣例斯語誠足爲吾二萬萬女同胞吐氣然平心論之似亦太覺抺煞男兒矣 
　　要之欲伸男女平權之主張須先自消泯父母歧視子女之成見始 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者　末須開明姓名曁詳細地址最好黏一名片每句請自加單　若　幅過長及　寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可即向本館取酬其取酬時之署名蓋章須與投稿時同 
　　（一）投稿者如下願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投揷劃稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
[成功者百訣五版]  
　　沈有乾君成功百訣兹經敎館五版每册仍收回印本銀五分合銅元七枚外埠函購加費一分寄售處中華職業本育社 
常評 
[舞弊] [  隨]  
　　舞弊人類之大恥辱也而我國人之舞弊則不以爲恥辱而若視爲當然 
　　舞弊者必防發覺故往往用許多之心計而我國人之舞弊則兼以懶惰與粗疏故偶有人稍稍注意而其弊巳彰明而較著 
　　夫窮懶惰與粗疏之結果雖不舞弊而弊端固巳百出矣况又有見人舞弊而亦從之舞弊者又有誘之舞弊俾之入其彀中而不覺者則不獲可恨與可惡而亦甚可憐吾觀於上海之選舉舞弊而不禁有無窮之感想也 
公民常識 
[選舉之程度] [  蔡俊夫]  
　　外國辦選舉中國亦辦選舉外國之選舉咸競爭中國之選舉亦競爭此表面上所同也外國每辦選舉國民熱度非常興奮希望當選者各出其政見奔走演說冀得國人之同情中國每辦選舉國民熱度亦非常興奮有勢力階級各出其私見奔走運動冀其落他人儳吻此實質上之異也所以外國每辦一次選舉全國國民至少獲得幾多之政治學識發揮幾多之愛國熱誠中國每辦一次選舉至少鬧幾處笑話增幾個壞人此有心人所感歎唏嘘不能自巳者也觀歷來我國之選舉不出以下諸弊 
（一）有舉而無選 
　　選舉二字選字在前先宜選後乃舉選其有學識者選其有經驗者選其道德心術不壞者夫以一國之重身家性命之所繫舉而託諸議員之身議員之賢否與吾儕有直接關係是宜如何慎選且議員須有政見議員之政見須與吾儕心理同所以外國預備當選人每先自暴其政見求得國人之同意國人亦靜聆其演說以爲選擇之地步吾國人有舉而無選所以貪僞奸詐邪慝不軌之人得緣選舉而競進 
（二）舉如不舉 
　　選舉爲人民自由不容他人干涉威逼利誘非特道德所不容抑亦國法所不許吾國人選舉投票其書某某某三字非爲威逼即爲利誘非吾心之所自選也非吾手之所自舉也不過他人假吾之手以投此票而巳所以某某當選云者簡直其人自選之自舉之於吾無與 
（三）不舉亦舉 
　　守正之人見選舉齷齪鄙棄不屑道每逢選舉放棄權利不往投票不知包辦者正利其如此可以大施其舞弊之手段躉票躉投毫無顧忌 
　　由以上三項觀之中國竟無被舉之議員更無被選之議員有包辦公司一手可掩盡世界耳目地方上所奔競者尚不過丐其餘瀝造選民搶選票紛紛擾擾醜態百出敎育十年不敵選舉一次苟以選舉程度爲百分計算不選減五十分不舉及舉如不舉又減五十分巳等於零加以種種舞弊墮落人格至少須減五十分是選舉一次其算式正如100-50-50=-50二次三次舞弊愈工程度愈退是實自墮地獄而巳選政不良國事無可計議究宜如何改進乎是在熱心者併力以研究之（甲種酬） 
商業常識 
[大條合先令推算法] [  文伯]  
　　世界大通國際貿易日盛我國因幣制之不同故推算匯兌實非易事大條乃英國銀塊其升降與全世界經濟有關經營商業者可不研究其推算法乎管見所及兹述如下 
　　（一）大條重量以盎司計算千分内含淨銀九百二十五 
　　（二）淨大條一盎司合廣平銀八錢二分七釐八 
　　（三）每一兩廣平銀合　規元一兩一錢一分一釐 
　　（四）從倫敦裝大條到上海須扣運費千分之九 
　　（五）大條價值本無一定近日約值英鎊三先令弱 
[計算法]  
　　（一）先以丸二五乘八二七八得數七六五七一五即大條一盎司合廣平銀七錢六分五釐七一五 
　　（二）一一一一乘七六五七一五得數八五○七一即大條一盎司合　規元八錢五分○七毫一 
　　（三）扣去千分之九運費合八錢四分三釐○五 
　　（四）以八四三○五歸一得數一一八六即上海規元一兩合倫敦大條一盎司一八六 
　　（五）例如大條買價須三十二辦士求先令價以一一八六乘三十二辦士得三十七辦士九五化爲先令得三先令一辦士九三七五即大條一盎司值三十二辦士則上海規元一兩值三先令一辦士九三七五故一一八六乃大條合先令之推算率也推算率因運費之低昻未能一定最低一一八二最高一一八八今乃一一八六 
　　（六）辦士係十六分法推算後零數未能適合應酌量行之例如大條三十三辦士推得三十九辦士一三八化爲先令作三先令三辦士一二五大條三十五辦士推得四十一辦士五一化爲先令作三先令五辦士五（乙種酬）「移賑」 
衛生 
[癲癎之保護法] [  呆]  
　　癲癎無男女老幼之别有生而即罹者有長而始罹者原因頗多有腦中起非常變化而成者有不然者有得自神經病之遺傳者有遺傳父母之酒毒者又有腸窒扶斯徽毒百日咳猩紅熱等傳染病後引起此病者亦有僕擊頭部而起者亦有精神感動極劇而生者此病大抵由精神發育不足然古之英雄偉人如拿破崙麥哈墨脫希柴等咸有此病 
起癲癎時其前驅症爲聞異樣香氣或有異常之氣分總之與平日大異故可預知然亦有毫無預告而驟發者發時人事不省且有作動物聲者此聲非訴其痛苦乃發自呼吸筋之痙攣不足慮也 
　癲癎之徵候爲顔色蒼白失神倒地筋肉緊硬目吊牙緊其次顔色變紫舌忽伸忽縮而吐泡沬有時咬舌出血血交沬中身顫手握大小便自洩 
　　陷此狀態時家人切勿周章彼堅硬如石板之身體少頃即能力弱而漸復常態不過時間之長各人不同平均約數分鐘 
　　經過一定時間而復原竟若無其事亦有發作後疲乏睡眠者又有興奮狀態繼續極久者甚至有一日發作百次者且偶有因此窒息而死者 
　　發病時家人最宜注意者勿使病人受傷蓋往往觸有牆柱池灶器物而負傷也甚者傷及關節或斷其骨家人若突然阻其活動且强開其手則發作反强而且久總之勿加以外力用手巾入口中使勿咬舌或取去附近物等消極看護則無妨更宜寛其衣帶冷其頭部以待復原或俟醫師診察平日自宜延醫服藥以預防之（乙種酬） 
道德叢話 
[西方格言（一○九）] [  謝介子選譯]  
　　借債爲人資産之癰瘤與死亡（賴禮）（WalterRaleigh） 
　　小艇當近岸巨舟中流泛（英吉利諺） 
　　傖父雖臥絲褥仍爲一傖父耳（丹麥諺） 
　　落葉亦可驚兎（英吉利諺） 
　　急進終於遲到（备意志諺） 
　　虚聞不如實獲（英吉利諺） 
　　自私則爲怨府（臘丁諺） 
　　最自詡者恒最失敗因事業本可默成也（英吉利諺） 
　　彼有牙而無食彼有食而無牙（意大利諺） 
　　令世人注意其伴侣（莎士比亞）（Shakespeare） 
法制 
[選舉法之應當修改者] [  濟民]  
　　查衆議院議員選舉法第八條以及省議會議員選舉法第七條均載有「左列各人停止其被選舉權一小學校敎員」等語世界各國旣無成例且有種種之理由當加以修改　　（一）小學敎員非軍警官吏可比故不當加以限制 
　　（二）被選舉權以不加限制爲原則今有被選權而以從事敎育之故令其停止於理不合 
　　（三）小學敎員爲數甚夥而議員定額有限且不停止小學敎員之被選舉權時當選爲議員者未必盡爲小學敎員故雖不停止小學敎員之被選舉權於敎育事業無甚影響 
　　（四）操其他職業者未聞加以限制而對於小學敎員獨有停止被選舉權之規定未免偏頗 
　　（五）議員以能爲人民之代表爲目的如果爲人望所歸而爲小學敎員之資格所束縛不能被選爲議員遂使人民失良好之代表未免違背選舉之本意 
　　由上觀之衆議院議員選舉法第八條第一欵與省議會議員選舉法第七條第一欵巳無成立之理由今特表而出之貢獻於下届國會諸君子（乙種酬） 
雜錄 
[珠子辨别法] [  梅]  
　　（一）種類之别 
　　珠子有新光老光之分而所謂新光老光者非以其日之久暫乃出處之不同也新光産於外洋老光産於内海出處旣殊光澤亦異新光顔色潔白老光則略帶黄色 
　　（二）輕重之别 
　　珠子輕重非徒粗細之關係老光與新盜有别圓正與歪斜亦殊同大之珠新光輕而老光重兹將新光老光之重量列表於左 
　　老光新光 
　　如綠豆粗者一釐七八毫一釐三四毫 
　　如赤豆粗者二釐五六毫一釐八九毫 
　　一分九釐至二分一分四五釐至一分 
　　如黄豆粗者一二釐七八釐 
　　如桂圓核粗者四分二分三四釐 
　　上列之表爲重量之標準圓正者不及上列之數歪斜者有增無減 
　　（三）真僞之别 
　　珠子真僞可以顯微鏡Microscope窺之真者表面有青紫等色之彩光僞者則否並有極細之水泡發見近有養食珠者用細石納於蚌中而養之日久剖出其狀如真表面亦有彩光惟以顯微鏡細窺之則石質可見（乙種酬） 
識字捷法 
[應用字] [  濟滄]  
　　誰何也不知其名也（此字文俗互用）从言佳聲又誰何詰問也又發語詞誰昔猶言疇昔 
　　件分也从人从牛牛大物故可分物别也如條件俗號物數曰若干年 
　　化敎行也从匕从人匕亦聲匕篆作　變也从到人匕爲變匕化爲敎化兩字音同義異今通作化敎化舊說以道業誨人謂之敎躬行於上風動於下謂之化凡變易皆曰化人死亦曰化科學中有分析萬物之原質或融合之使變爲他物者曰化學以上皆當作匕又求乞也如募化化緣 
 
