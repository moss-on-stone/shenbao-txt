# 1893 - 340 - 4907416

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋五元○　　　東華錄碼洋二元五角○左文襄公奏疏碼洋四元○　　三國演義碼洋二元○駁案彚編碼洋二元○明季稗史碼洋七角明季南　　　　一元二角○欽定六都處分則例碼洋一元二角○補註洗冤錄碼洋六角○康熙字典碼洋二元五角○臨證指南碼洋一元五角○花　　　　七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[新印彭公案出售] [  圖書集成局代啓]  
　　彭公案一書新奇可喜酒後茶餘一編晤對足以醒倦眼而寄豪情由三友書屋託本局代印紙墨精良裝潢工雅每部碼洋八角由天津文　　上海逢源里熙記書莊申報館間壁申昌書畫室及江左書林各書坊寄售有欲快讀奇書者必當爭先購取也此佈 
[推廣棲流公所議]  
　　甚矣今日流民之多也其尤者揭竽倡亂始國家之憂其小者袪篋探囊爲閭閻之害其他流連賭博之中沈酣烟酒之内游手好閒不事家人生産作奸犯科以千憲典者更不可以數計夫聖人之論人性謂惟上智與下愚不移一則生之使善而無所待於教一則生之使惡而無可施其教顧天之生人其生上智也不可多得其生下愚也亦不可多得戴高履厚之中中人之資爲獨多中人者習於善則善習於惡則惡者也是故聖人之治民莫先於教養養以贍其身家教以束其心志二者不容偏廢者也管子曰倉廪足而知禮節凡民飽暖則易於爲善飢寒則易於爲非無恒産而有恒心安能盡人而責之人之始生也有飲食而後有人倫夫子論政富居前而教居後則養尤先於教焉蓋必先與以爲善之資而後可責以爲善之實今天下貧民莠民實多矣莠或因於貧貧或卽爲莠貧與莠相爲貫通而蹈法網觸刑章若遂接跡於天下蓋久矣教養之兼失矣夫天生民而立之君所以治民也君不能兼治則設官以分治之凡上自公卿大夫下至一命之微皆與有養民教民之責者也今之牧民者何如哉平居皆曰職吾宜盡也民吾宜愛也畛域宜無分也及逢盜竊之來重則援例定罪輕則枷杖而已不聞於定罪枷杖之外有以化導於其先也他省或有水旱偏災人民流散　鄕背井而入其境者在仁慈之官尚爲之權宜安撫或徐議資遣回籍彼絶不關心民瘼者往往下逐客之令甚其辭曰來歴不明容留境内恐生事端汲汲然驅逐出境以僥倖境内之無事夫普天之下莫非王土率土之濱莫非王臣驅之使出一縣之境究未能出一府之境出一府之境矣究未能出一省之境出一省之境矣究未能出一國之境譬人有心腹之疾而欲移其疾於手足於心腹固去其疾而手足之患則仍未除也今牧民者於盜賊則但知充配於難民則但知驅逐不知天下一家驅難民使出境而仍爲他縣之難民坐盜賊以充配而仍爲他縣之盜賊出此入彼奚益之有哉子輿氏曰及陷乎罪然後從而刑之是罔民也今之治民者蓋亦罔民而已矣安在其能盡職愛民而無分畛域哉夫涓涓不塞將成江河自古禍患之起未始不由於流民之多有以張其燄而鼓其氣履霜堅冰其來有漸欲求挽回補救之方蓋非廣設棲流公所不爲功中國頗有善堂義莊義學之設然設而未徧規制亦未盡善莫若叅以西法以求臻乎美備蓋養貧教貧二道泰西實遠勝中國也按美國紐約海口有公局招徠各國謀食之人有願爲之氓者問其所能之業農則授之田工則居之肆商則納諸廛其秀者則使之就學費理地費城中更有習正院其制男女自八歲至十六歲無依者由紳民報院收留不能教不受教者由父母禀官酌擬年分發院收留以四十人爲一班聽訓讀書步行偃息皆有一定規制時刻學成後有父母者歸其父母無父母者則由總理者代薦事業英屬市中貧而無依者富人輙置一大船而致之供其衣食設監督之人令其學習水師技成分派兵商各輪船充當水手荷蘭國有養貧教貧二局途有乞人官若紳輙收之老幼殘病入養局廪之而已少壯入教局有嚴師有課程量其所能爲而日與之程不中程者罰以是國無游民瑞典國設小書院無數不入院者官必强之使入有不入書院之刑有父兄縱子弟不入書院之刑以是國無不識字之民凡此者或主乎教或主乎養或兼乎教養皆棲流之善政而中國所宜仿而行之者也夫中國古時州黨有相賙相救之誼國家有振窮恤貧之令家給人足之世安所得乞人而收之黨痒術序徧於郊陬野人士女咸知學問安所得不學之人而刑之以中國古時之法與泰西較之學諸國立法雖善猶操其末而未探其本也然京今日而言則彼可謂之知本而中國反若有所不及夫禮失則求緒野謀國是者苟能勿棄西法而留意教養斯可謂之知務矣 
[諭旨恭錄]  
　　太常寺題十一月十四日冬至大祀天於圜丘視牲看牲奉旨遣凱泰視牲李鴻藻看牲欽此同日奉旨著派晉祺載瀅福錕崇光看視奬賞欽此同日奉旨兵千等借支庫銀内應扣利銀本年十二月次年正月著加恩展限兩個月欽此 
[一鰲蝀寒雲]  
　　管理太常寺事務禮部尚書臣宗室崑岡等跪奏爲具題請旨事恭照本年十一月初六日莊順皇貴妃忌辰應行遣員恭詣園寢寳頂前讀文致祭謹按臣寺祀則應由親郡王中題遣一人往祭惟近年均奉特旨改遣近支王公行禮准宗人府將和碩肅親王隆懃銜名擬送前來臣寺繕入題本進呈是否卽令隆懃致祭抑或改遣近支王公行禮之處恭候欽定俟命下之日再由臣寺轉行遵照謹此題奏請旨十月十九日奉旨改遣固山貝子溥倫行禮欽此○吏部爲示傳事所有勞績保舉浙江補用知縣李應珏一員本部於十月二十五日帶領引見相應示傳該員於二十三日午刻衣冠赴部演習口背履歴於二十四日晚在内城歇宿二十五日子刻穿天青褂備帶補褂元青褂並佩帶對子荷包手巾赴西苑門外六項公所吏部公所書到伺候排班帶領引見如排班時不到卽將緑頭簽撤下再是否原任現任一二品大員子孫抑或現任一二品大員兄弟立卽赴部呈明毋違特示○志中書侍郎銳唐中書侍郎景崇先後擢升内閣學士所遺滿漢日講起居注官二缺經翰林院揀列翰詹人員於十月二十一日帶領引見請旨簡充本日奉硃筆圈出詹事府左春坊左庶子清銳司經局洗馬張仁黼欽此○吏部爲曉諭事所有光緒十九年十月分選禮部會同四譯館大使翟汝翌通判劉朝鑾知縣倪淑李有榘李開勳等五員相應出叙傳令該員等於二十四日赴部過堂二十五日赴天安門外本部朝房聽候掣簽加有不到定行指名題叅○兵部爲知照事所有本年癸已恩科武鄕試箭册試卷例應奏請欽派大臣磨勘本部於十月二十四日具奏相應知照 
 
 

Page 2

 
 
貴衙門卽請前經開送堂銜之各堂卽於是日丑刻進内聽候宣旨一經派出卽赴午門前本部朝房磨勘○紫禁城例由總管内務府大臣前鋒護軍統領中各派一員值年以便稽察内外圍及内廷各處各他坦一切事且期滿更換巴敦甫前鋒統領克坦布現届期滿經景運門開具十處堂銜名單請旨更換於十月二十三日具奏本日奉硃筆圈出正黄旗護軍統領崇禮欽此 
[還蹕宮中]  
　　現在節近大寒天氣寒冷皇上駐蹕瀛臺偪近海水每晨辦事召見御勤政殿寒風自西北撲來甚形嚴冷非若大内可以少避寒威傳旨於十月二十五日還蹕宮中明正再駐南海 
[欽使拜客]  
　　新備出使英法義比大臣龔仰蘧星使於十月二十二三四等日往駐京各國使署拜會各公使雖坐談未久而各公使皆欵以酒點頗形歡暢云 
[閩督閱兵]  
　　閩浙總督譚文帥擬於十月廿五日出轅先赴興化太閱由陸路至泉漳兩府然後折回厦門閱視水師九營合操而銅山湄洲南澳三營兵丁亦於是時齊集厦島操練兹因操期已近特派伏波官輪前往南澳載運兵丁上月廿二日已抵厦門各兵登岸後暫寓厦門港澳仔一帶宗祠宮廟等處聞伏波仍擬駛赴詔安興化運載銅山湄洲兩營兵來厦以待督憲校閱 
[寍波火災彚紀]  
　　上月三十日上午十一點鐘時寍波應家弄某妓家不戒於火幸水龍近在咫尺聞而往救得卽撲滅僅焚樓房一幢○是日下午四點鐘時老實巷某姓門内火起後進樓上烟霧衝天警鑼亂鳴遠近水龍如飛而至奈水口甚遠一時難以爲力而火勢又甚旺無異摧枯拉朽霎時三間兩弄兩進之平房化爲瓦礫塲矣幸四面均有高墻尚未延燒四鄰○本月初一日爲江北岸佘使君廟神誕雇班演劇鑼鼓一響觀者紛至沓來已覺擁擠至下午二點鐘時大殿之上忽然火起廟雖寛敞四圍均有高墻止有一門滿殿皆火雖有後門衆皆不能穿過大殿而出後門大門首旣有東西兩看樓以及兩廊婦女已多被擠倒地戲房設於門樓之上行頭從門樓吊下益覺梗阻前者被擠倒地而不能起後者無不顚蹶以致愈踣愈多火已逼近皆不能出葬身火窟者約計數百餘人其中老幼婦女居多火熄後瓦礫塲中哭聲震天屍骸滿地衣履齊整毫無焦痕者有之面目焦黑手足完全者有之各屍屬猶得辨認而收殮此外如形同木炭止剩焦體一叚又骨肉全無僅存一肚者約有百餘人誠一大刼哉 
[福建火警]  
　　本館福建訪事人云某夜更鼓初敲南臺白馬橋浦西民居嫩弟嫂家不戒於火致兆焚如保甲局員徐少尹聞警之餘督帶水龍往救至則已焚去三十餘家矣 
[宜昌火警]  
　　本館宜昌訪事人云某夜後街某甲家後門口忽見火光熊熊赶急撲滅幸未成災羣以爲奸人縱火使然十八日上燈時東門外失愼一時火光燭天警鑼亂鳴城内水龍及南關外保甲局水龍爭先往救雖經灌熄已焚去門面四户起火之由係一爆竹鋪有人訂定鞭爆六萬該鋪倩工匠赶造不料燈花飛落以致撲救不及遽爾成災全家頃刻盡爲灰燼什物無一毫救出宅中有一老媽奔逃不及頭髮已燃去大半幸未傷損人口亦幸事也 
[廣東火警]  
　　本館廣州訪事人云前月廿四晚初更時鴻昌大街忽報失愼居民前已屢次受驚惶恐之餘幾至無所措手幸各水龍皆來助救頃刻撲滅僅燒屋三間聞起火之家係某木器店因晚炊遺火故兆此禍云 
[嘉興火警]  
　　上月二十七日本館嘉興訪事人云昨晚三鼓時南門外魚行橋東首某姓烟館遺火積薪中傾刻蔓延紅光四射更夫瞭見急出鳴鉦隨有近坊水龍飛駛而來吸水噴激幸風不甚大旋卽告熄祗燬門面爾楹 
[金陵火警]  
　　本館金陵訪事人云十月二十八日晚炊後遥見城外西南角紅光耿天幾疑一抺斷霞隨風散綺少焉突聞輪聲轆轆各水龍飛駛出城詢諸途人云石頭城柴苑失愼約及三鼓始昏黑無光遥想祝融氏已霽威而去矣次日有行經其地者見竹籬茅舍一炬成灰蘆葦數堆猶有微烟嬝嬝或曰有人挾嫌種火然歟否歟至三十日下午城西某姓家又忽地火起焚去樓屋十餘椽直至夕照銜山始漸告熄 
[鎭江火警]  
　　本館鎭江訪事人云本月初一夜更魚三躍忽聞人語喧囂啓户視之惟見東南角萬道紅光高燭天半俄而警鑼傳報云是西門橋琉璃巷某舊貨鋪失愼急往偵探則火已延及比鄰城内外各善堂水龍電掣風馳而至在城文武各員弁亦皆呼殿臨塲是處逼近護城河取水尚便封家姨亦並不助之爲虐各水龍得以踴躍噴澆然祝融氏猶銳氣直衝幾若燧牛奔突頃刻火星飛至南街某米鋪四面延燒直至鼉鼓四敲始得漸漸救息事後訪悉被災者爲江所宜茶乾店王德順錢米鋪泰昌永舊貨發發姓整容店昌記烟館童姓住宅共燬瓦屋四十餘椽道路傳言謂舊貨鋪某學徒正入廚下作晚餐偶不小心將洋油燈潑翻致兆此禍云當火熾時某氏婦正在黑甜鄕倉卒不遑逃出幸人多手衆推倒墻壁始得免於火穴葬身然已額爛頭焦無復雪膚花貌矣 
[茅龍小刼]  
　　上元縣屬安將爺巷内住户無多惟種園蔬者十餘家樓止於此土垣竹屋卑狹異常十月二十四日晚炊後某姓屋内濃烟四散鄰人奔入其家見草榻已燃延燒蘆蓆幸風伯無威水源又近提汲桶灌之應手而滅僅焚去矮屋一椽耳 
[會匪讞語]  
　　本館安慶省垣訪事人云月前蕪湖關道袁爽秋觀察高懸賞格購拿會匪頭目劉高升旣已成擒卽發交承審委員嚴鞫劉直認不諱遂批飭解省嚴懲臬司丁濳生廉訪提訊數堂劉供認入會爲匪并招出黨羽多名至謀財害命等情堅不承認惟稱小的自甘就死求免株連刻已畫供想不日當詳請撫憲批示施行矣 
[松試有期]  
　　松江訪事人云江蘇學政溥玉岑宗師由太倉行文松江府定期本月十五日取齊闔屬生童舉行科試想不日當頒發紅諭矣 
[闈姓述聞]  
　　粤東武科闈姓前因占元廣同順兩廠所刻之簿篇數不齊衆人嘖有煩言嗣經官兵彈壓始不敢滋閙而疑慮之心終未能釋然及揭曉期近所欠票價例應清交而各家皆觀望不前不肯找結聞該兩廠收票最多欠帳最巨如不能收足欠數則賠累不少未悉將來如何調處也 
[先事預防]  
　　游勇成羣滋事大有害於地方此固防不勝防而又不可不預爲之防浙江提憲馮軍門念及於此特出示諭一紙以爲先事預防之計亦近時之要務也其文曰照得游兵散勇結黨成羣實爲地方之害現在冬防緊要各軍均已調防在外本軍門所部兵丁向係營規嚴肅無事不許兵勇出營在外游蕩遇有奉公差遣及採買菜薪必令掛號持籖限時歸繳誠恐外來游勇趁此兵勇出防假冐營勇串同就地痞棍在外滋事擾害居民聚賠窩娼種種不法自應嚴行查禁以肅戎政而靖地方除隨時派員嚴密查拿外合行出示曉諭爲此示仰居民鋪户人等一體知悉須知營勇現在調防在外曾經札飭該營營哨宫嚴加約束不准出外滋事倘有外來游勇假充本部兵勇串同土棍在外滋擾甚至聚賭窩娼引誘良民許爾等立卽捆送來轅以憑送縣懲辦爾等如恐力有不敵亦卽報明以便派勇拿辦該游散兵勇務當各自爲計回籍安業不得任意窩留容隱同干未便其各凛遵毋違特示 
 
 

Page 3

 
 
[腦務生色]  
　　臺北大嵙崁三角湧雙溪一帶地近内山各處所植樟樹以之設灶熬腦名曰腦灶若此者無慮數十萬處由商認定設立數分至數十分不等每日按灶輸捐以作撫番開墾及本處防勇各費從前猶不甚多近則日增月盛遍處皆是但其地綿延數百里遠近所設之灶幾如星羅棊布散漫無稽大憲爰特委員專司稽查總局設在大嵙崁地方惟是差著名繁劇每月防費所入盈千累萬一不得人則上下含糊蒙蔽或以多報少或挹彼注兹漏巵無窮從前在局司役視爲利藪幸而謀得此差不問久暫莫不駸駸豐潤以故總辦諸公難免失察之咎掛彈章者有之奉撤調者有之鮮能始終其事由是大憲愼簡乃僚更有爲難之勢矣現辦是局者爲丁調臣大令爕任事以來司事人等非素所親信者不畀一權開設各處腦灶非殷實富商卽本地土豪每月按數收費日前有某司事奉命前往查灶私受洋二百元回局减數以報查知立予責革上月二十日大令從局至郡謁見撫蕃兩憲禀商要公陸續解到所收費洋九萬餘元繳由善後局貯存 
[煮粥振飢]  
　　皖洛難民赴江寍京食者紛然如蟻上憲恐人多易於滋事飭沿途地方官截留賑濟其已至江寍者在浦口設一大廠攔住江口復在水西門外漢西門外通濟門外聚寳門外分設各廠振濟四鄕客民委員定於本月初一日開廠放粥先期由保甲局甲長及村董等人查給粥牌以便届時領粥向年每牌售青　二百文養牲家或取而飼豕言之令人髮指今歲未聞此種弊端苟非辦理得法烏能如此 
[珠江寒汛]  
　　上月廿四日午候粤垣有某甲奉東人命携二百元銀紙往交闈姓廠迨至廠門探囊取之頓失所在蓋不知何時被妙手空空兒竊去矣甲不禁駭絶到處尋求杳無蹤跡自忖何以回覆東家一時愁急遂奔至西濠投水自盡幸岸上有人見之急爲拯救詢悉情由勸慰再三始含涙而去○南海石井地方前夜突來盜賊數十人入村行刼明火執仗兇悍異常村中練勇初猶鳴鑼號衆相與力爭後見其聲勢兇悍料難抵敵遂皆逃避盜賊乃益肆無忌憚連刦十餘家得贓有千兩之多始揚長而去噫盜賊披猖至於如此誠可爲地方之憂也彼官斯土者將何以弭其患哉○日前有一貨船由省滿載人貨開往北江行至蘆包海口突與一小火船相撞遂致沈溺小火船鼓輪飛駛莫得其主名無從追究船内人口溺斃其二货物則盡付東流所失約有千金又一渡船由鄕來省内載男女二十餘人行至石門地方颶風頓發波濤大作舵工把持不住登卽覆没男女遇救得慶更生者十人餘皆問諸水濱翌日屍盡浮起泛乎中流卽經各親屬尋認撈回備棺成殮吁慘哉○黄沙中和里陳姓爲其子娶親賀客盈門極形熱閙合　之際新婦忽出剪刀剌入咽喉幸喜娘急爲搶救不至喪命然已探入數分鮮血淋漓不勝痛楚賓客咸相顧駭然不解其故或謂婦必不貞藉此飾醜或謂婦染瘋症性已失常然此皆局外之揣測究未悉局中之底藴也 
[宜昌瑣綴]  
　　上月望前後天氣驟凉宜昌城廂内外寒氣逼人晨霜甚重有三斗坪人來言是處下雪已深尺許晨起望河西一派山光皆如傳粉至已刻日光大放雪光始歛近日城中於中午時略下雪子數點推仍天陰時常聞雷聲隱隱是可異也○近因天時乍冷人多患痢雖不甚爲害而一染此病卽身體軟弱醫生藥鋪較從前生意頓旺○快利新輪船已在漢口開行裝貨搭客來宜不日卽可抵埠乃日望一日尚未見到不知路上有何躭擱也 
[湓城寒色]  
　　九江訪事人云兩江總督劉峴帥之夫人由節署回湘南原籍道出九江文武官員准備在江于迎迓○前報載十月二十日戌時城内八角市正街火警各官督率丁夫撲救屋瓦墜下傷一營兵延至第四日斃命何鎭戎憫之出貲撫卹聞斃者姓潘名天保○德化黄梅兩邑所屬江北低窪之地每逢夏秋之際往往霖潦爲災日前有避水難民十餘人附輪船至蕪湖求食開行時悞遺一三齡男孩於岸義渡局董憐之帶回撫養旋有商某稱與孩父母相識并悉有親串在城局董回任其抱往○本年季夏某幕友買一將宰之耕牛交鄕民牧養旋被李生梓等盜賣與某屠户幕友知之函請薛明府簽差拘究○湖口縣蟻棍某氏誘得一二十餘齡之女子行至關帝廟前經人尋見扭往保甲局請懲適局員公出未歸遂復扭至縣署 
[榷使過滬]  
　　新簡粤海關監督德榷使由京南下於前日清晨抵埠上海縣黄大令飭辦差家丁在金利源碼頭伺候榷使旋卽登岸以英界洋涇浜長發棧爲行轅亭午時本邑道營廳縣及印委各員均至行轅謁見 
[解銅過滬]  
　　雲南羅平州知州董直刺堃奉上憲委解京銅赴都交卸前日乘輪抵滬在英租界泰安棧暫駐昨日乘輿入城往各衙門拜會至上海縣時黄大令飭家丁擋駕 
[南市大火餘聞]  
　　昨報記南市大火一則兹悉其詳爰再錄之查起火之周永生彈棉花店中有學徒甲乙兩人是晚該店赶製施棉衣於二鼓後停工店主周永生囑甲乙就寢甲乙手持洋鐵火油燈登樓甫到牀前因倦眼朦朧將手中之燈碰於牀欄以致墮下延燒被褥牀帳及棉花等物甲乙見肇禍端並不施救亦未聲張竟自往外狂奔迨周知覺已不可收拾矣甲乙誠罪魁禍首哉周恐被捉將官裏去遂亦乘間逃逸當火熾時延燒比鄰胡亦來釘鐵油麻店該店小主人胡某從夢中驚覺披衣欲出無如樓梯已斷不得已從樓窓躍下被火薰灼額爛頭焦受傷甚重曹永茂茶葉店被焚時惟存圍墻一道岌岌可危道轅護勇某丙正在施救圍墻忽然倒下丙與一老者不及逃避壓傷手足肩背頭額等處昏暈不醒經同伴搶出舁回醫治順泰布莊後進陳姓住宅與失火之處望衡對宇一經覺察火已延及祗得赤身奔逃隆盛皮箱店主某丁見火已逼近奔入房内搶出皮箱一口行至外鹹瓜街口忽有福建人混名阿小者手持扇子刀一柄攔住去路欲刼皮箱幸丁孔武有力將皮箱向阿小頭上擲去阿小略一閃避取箱飛奔丁奮力追之行未數步卽已扭住將箱奪下阿小尚不肯于休與丁爲難其時觀者甚衆適有巡勇至阿小始抱頭鼠竄而去恒森源顔料店當搬運貨物時失去銀硃一箱約值洋銀一百數十元火熄後查無蹤跡諒被匪徒搶去業已報捕請緝矣周伯齡家新喪一人是日適值五七之期在家開吊並雇滬南大王廟住持某羽士在家誦經陳設莊嚴及全金佛山煥然一新約值銀數千兩此處離永生店祗隔門面三間失火時羽士急欲搬移各物一轉瞬間火已殃及羽士躑足浩嘆連呼晦氣雖有返風滅火之術此時亦不暇施矣眞足令聞者捧腹 
[求充船埠]  
　　本邑船埠一缺每年更換一次今年船埠由喬芝山接充期限將滿前日有沈姓等投縣禀請給諭承充黄大令著候批示 
[攔騐續述]  
　　前報紀報騐被阻一則兹又訪聞范周氏因歸家省父致被木匠張田卿誘匿法華張家樓某尼菴中由豆腐永林阿炳等將張尋獲詢悉前情氏姑范某氏遂偕陳岳松躡蹤而往尋見周氏卽欲携回家中突被陳串同六圖地保金秋江將氏藏匿江灣鎭江言家中住宿一宵逼索阿堵物苦無以應請鎭董嚴墨如爲之轉圜始了其事而周氏忽以羞忿自縊范欲報騐由地保徐印全金秋江攔阻湊集洋蚨爲范續娶范已首肯忽有葉兆兆李阿佛等將張私下圈禁意圖敲詐爲江灣汛沈千戎所聞飭差提張葉李竟敢公然違搞嗣由董事將張送案前晚沈千戎升座提訊張供係法華人此次聽信作頭金錫錫之言誘氏逃遁先在寳善街某客棧住宿二日繼携至法華尼菴中小的恐金走漏消息會給洋七元又被陳岳松訛詐洋十九元並有三畆田單一紙押洋六十元千散得供欲送寳山縣請馬漁珊明府懲辦張父正方投案求恩遂判責二百板具改過切結備查 
[捕頭捉賭]  
　　英捕房麥捕頭訪聞虹口源芳路源芳里時有江北小工取聚賭前晚不動聲色會同美捕房黎副捕頭督帶英印華巡捕數 
 
 

Page 4

 
 
十人四面兠拿拘獲賭徒三十六名帶回捕房以待解案請究當捉賭時有小鬼阿雙中寳二人由樓窻躍下跌傷手臂左足雖未覊身犴　然已大受驚惶矣 
[添派包探]  
　　英捕房麥捕頭以美租界地方遼闊王阿二唐寳榮江阿三三包探不敷辦公遂在華捕中挑選當差勤愼之三百零一號朱銀生爲包探以資臂助已於前日上差矣 
[縫工受騙]  
　　浦東爛泥渡人妙泉自稱某洋行工頭專以招摇撞騙爲事上月杪向滬城晝錦牌樓成衣店主某甲處言定包製元縐棉襖一件計洋三元及衣製成妙泉往取甲問衣價如何答以暫緩數日卽當奉趙甲允之届時屢尋不見前日甲至小東門寄園烟館與妙泉相遇向索前欠妙泉令甲少待俟我去取來甲不以爲疑不料妙泉一去不來堂倌向甲索取烟錢五百文甲始知受妙泉之騙月念衣資無著反代伊惠去烟鈔殊不值得摸索囊底竟無分文遂將衣服脫下令堂倌質錢惠鈔始得出烟館之門妙泉之計亦狡矣哉 
[明珠脫手]  
　　近來本邑失孩之家時有所聞前日午後小東門外佛閣相近某姓婦携七歲幼孩入城往猛將堂探視親戚及回時一手携子一手提包包内係親戚所贈生梨蜜餞等物行至大東門内人多擁擠將包軋散包中之物散落滿地婦不敢效孟敏之隨甑不顧令子在旁守候已則俯身拾取迨拾畢孩已不知去向婦向各處找尋杳無蹤影遂沿途哭泣向南而去不知以後能珠還合浦否 
[掉表破案]  
　　金陵人某甲在美界外虹橋以修鐘表爲事開設一店名曰義興前將中西人囑修之金銀表掉換機器爲包探王阿二拘送英公堂判罰洋銀百元而甲仍不改前非七月間有某輪船西人失竊金銀表各一枚報捕查緝尚未破案前晚包探唐寳榮在虹口小旗昌碼頭拘獲積竊周和尚在身畔搜出銅表一枚詢知竊自該輪船惟金表一枚因往義興鐘表店修理被將銅表掉換唐探遂將周帶入捕房告知情節捕頭著一併拘押聽候解案究辦 
[墮江遇救]  
　　甲乙丙丁四客由烟臺同乘某輪船至滬轉附太古洋行鄱陽輪船往漢口鐵政局作工前晚十點鐘時甲失足墮入浦江月黑宵深無從施救幸法包探夥某戊在船緝賊急將竹竿撈起得免喪身同伴酬以銀蚨一頭戊乃致謝而去 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[總管入覲]  
　　新授盛京昭陵總管花翎副都統銜記名副都統瑞午樵總管福繕具安摺膳牌於十月二十一夜子刻呈由奏事官遞進請訓出都二十二日寅正趨詣西苑門外候旨旋由軍機處發出傳單瑞福著於第二起入見遂卽遵旨步入南海上御勤政殿詢以盛京地方曾否去過擬於何日起身瑞總管據實奏對畢循例跪安陛辭退回私宅旋於十月二十四日出京云 
[准緩值班]  
　　吐魯番札蕯克回子郡王瑪木特輪應去歲年班進洋適患病甚劇咨由新疆巡撫奏蒙恩准過班本年輪應庫車札　克回子郡王阿密特年班進京經理藩院令瑪木特於本年補行年班進京瑪木特接奉行知後以去歲已蒙恩准過班調理本年病勢雖輕精力尚未復原仍請代奏暫緩補班俟二十年哈密回子郡王沙木胡索特該班後二十一年瑪木特進京該班等情由陶中丞據實入奏十月二十一日奉硃批著照所請該衙門知道欽此 
[設帨盛儀]  
　　十月二十四日爲和碩鄭親王凱泰之生母姜氏側太福晉五旬初度鄭邸雇定小丹棧徵部於二十三四五等日在府第演劇三晝夜以介眉壽並大備桃觴欵待祝嘏之客王公大臣往賀者甚夥 
[永安窀穸]  
　　雲南普洱鎭總兵慶筱亭鎭軍連客冬故於任所其靈柩於今夏五月進京　厝早成門外下開慈慧寺内兹已擇吉十月二十八日辰時送入佳城以安窀穸於二十六七日集僧唪經建醮開弔 
[之子于歸]  
　　前光祿寺卿黎京卿兆棠之女公子與廣西試用道傳觀察廣之喆嗣聨姻以閥閱之家聲譜朱陳之佳話近以吉期將届京卿將匳物送往男宅大小凡數十擡光怪陸離如八五都之市令人目不暇給觀者如堵莫不嘖嘖稱羡 
[當差獲奬]  
　　粤東試用典史興捕廉仁試用巡檢杜少尹廷瑾前奉憲委充當兩主考巡捕差迨主考起程又送至滬上現已回省銷差大憲各給予超委一次以示奬勵 
[救船册報]  
　　臺灣一帶沿海常有中外船隻因風失事大憲深憫之刊列救護章程有功必賞有罪必罰飭各州縣查明各島口岸叚數及地甲姓名分佈遠近俾令隨時救護不分畛域其功德良非淺鮮又恐相沿旣久若輩視爲具文飭令各縣按季造具圖册申送備核淡水一邑業由邑尊翁子文大令造送至本年夏季止今届造送秋季之期大令飭書役循例造就一自卑縣沿海新竹分界之沙崙莊起至南崁港止地甲陳石獅一自南崁港起至石頭厝止地甲郭安邦一自石頭厝起至枯樹坑止地甲蔡廬一自枯樹坑起至紅仙水港止地甲張返一自紅仙水港起至十三行止地甲陳九一自十三行起至八里坌止地甲康安國一自八里坌起至獅頭山止地甲盧克恕一自獅頭山起至鼻仔頭止地甲陳添登一自鼻仔頭起至油車口止地甲王大有一自油車口起至假港止地甲郭九泉一自假港起至大堀湖灣止地甲陳輟一自大堀湖灣起至小奎籠止地甲陳三奇一自小奎籠起至基隆分界之石門止地甲王玉正以上自新竹分界起至基隆分界止共計一十三叚 
[整頓粥廠]  
　　寍波每届冬令設廠施粥原爲矜卹無業窮民起見乃聞往年粥廠每有貪小愚民家計温飽衣履齊整亦復持器赴廠領粥回家喂養鷄犬牲畜實屬不知自愛有妨善政本年開放在卽府憲胡太守恐有前項無恥之徒冐稱飢民赴廠領粥以及賣籌回圖利無論男女立卽驅逐出廠該飢民等每日領籌食粥應候挨次給發不准擁擠喧譁如敢抗違立提嚴究不貸 
[上海巡局瑣案]  
　　昨日王金才柴金華謝氏扭劉關寳至二十三七鋪巡防局控陳局員戴憶珊二尹升堂研訊謝氏訴稱前者關寳向王柴賃用棉被央小婦人擔保豈知竟久假不歸賃資亦分文不給咋日中途見關寳挑銅匠擔向之索取反將小婦人毒詈不堪爭閙之餘妄稱擔中失物求老爺秉公酌斷飭將棉被及租錢二千三百文付清王柴所訴略同關寳供稱小的雖應還被然謝氏總不該糾合王柴蠻索當忿爭之際觀者盈途人手衆多致失銅匠擔之半二尹　所供實否答稱小的斷不虚言二尹飭地甲往扭結處查明諭關寳曰今日本應懲責姑念爾初次犯事格外重寛著交保出外限十四日將被及租錢繳案准謝氏至期具領○昨日唐松全奔投二十三七鋪巡防局訴稱同業王順發無端將小的毒毆局員戴二尹以事起細微飭地甲出外調處後經唐友向兩造再三排解地甲遂回局禀陳 
[英界公堂紀事]  
　　娼婦陸縵雲積欠男女龜傭　擋洋銀百餘元皆由龜子吳壽福經手索之無著以致互扭至公堂龜奴江張氏及壽福各訴前情請爲追給陸娼供認積欠無力歸還蔡太守諭候訊供核辦○陳成龍扭郁利生至公堂訴稱被欠洋銀十元請爲追繳蔡太守諭候訊　核辦 
[法界捕房紀事]  
　　某甲某乙皆小船帮中人昨日在小東門外萬陽樓啜茗索取四開小洋銀一枚口角扭毆致失水烟袋茶博士索賠無著將二人扭送捕房克捕頭令賠洋銀一元六角○某偷兒在永興里某姓家挖 
之甲乙二人至克捕頭逐加訊間甲自稱縣署捕夥指乙爲小竊捕頭命械至晚間十點鐘時連偷兒開釋○紹興人某甲年將花甲向在鄭家木橋左近小木橋畔和記碍瓦石杰行藉肩挑爲餬口計連日患病沈重經和記主送至英界某小客寓棲身寓主恐斃後　　俟送者折　卽招二丐子扶甲返和記甫過　木橋氣已絶矣一丐遂委屍而去一丐由巡街捕拘入捕房捕頭詢悉緣由令某包探傳和記主及執事人至責其並不報明捕房轉送醫院隨令備棺成殮咨照屍屬領回埋葬并罰洋銀兩元 
[廣東官報]  
　　十月十三日代理惠州府熊禀到卸事回委署　岡同知李榮富禀謝委新選海康縣玉星齋禀謝飭知候補縣胡　禀知進京引見回候補縣丞胡道源禀謝委轅下繕校差○十四日廣州府張禀謝飭知委署鶴山藥逕司郭培賢禀謝委○十五日代理高明縣鍾昌世禀到卸事回補用鹽大使黎汝懷禀知十六日接辦什竹由私補用巡檢黄家動禀到京來候補典史李光斗禀謝委軍械局差○十六日新寗縣鄭守昌禀到卸事回候補縣郭壽鋆禀到由廠回禀謝留辦北海厘務鹽知事沈桂年禀銷差由潮嘉勸捐回補用鹽巡檢曹政澤禀銷梧局催配差禀知接辦仁化埠差從九品劉啓鵬禀知丁生母憂○十七日准補肇慶府文禀謝飭知候補縣郭　鋆禀謝留辦北海厘務禀見廣西候補同知周繼仁禀到由京引見回○十八日補用道陳世彬候補同知徐賢杰俱禀到京來准補連州秦福和禀謝飭知○二十日補用鹽大使韓　禀到京來○二十一日鹽知事郝繼業禀知赴虎門接辦緝私准補連州秦福和禀謝飭知禀辭赴任遂溪縣嚴禀見禀辭赴任○二十二日准補增城縣杆木寳禀謝委○二十三日補用主　謝宸封禀到京來鹽知事陳銓禀知起復回省 
[范藩示]  
　　十月十九日臺藩轅門牌示照得基隆廳方祖蔭訓省察著　缺以同知包容委署又准補埔裏通判潘文鳳飭回本任所遺澎湖　以通判陳步梯委署特 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年十月二十六日京報全錄]  
　　宮門抄○諭旨三道錄前○教職單○豫撫裕奏核明築河南府洛河堤壩工程用過工料銀數摺○桂撫張奏委署道府片○豫撫裕奏請旨勅部更正案件片○皖撫沈奏請將已故總兵從優議卹片○十月二十六日吏部翰林院正紅旗值日侍衛處引見一名吏部二十三名户部三庫十一名工部二十名光祿寺三名正黄蒙二名正藍漢二名内務府十五名○額中堂瀾公各假滿請安○徐中堂等磨勘箭册試卷覆命○泰寗鎭總兵志元請訓○桂公祥普各請假十日○倫貝子續假十日○吏部奏派騐看　官派出麟中堂崇禮錢應溥王文錦懷塔布汪鳴鑾楊頤明桂國秀恩明馮金監劉心源戴恩溥秀林文郁緒成博○又奏派管理左翼宗學派出敬信○值年旂奏派專操之大臣派出崇禮○召見軍機麟中堂懷塔布志元○光緒十九年十月分教職單教授江蘇江寗耿植揚州副榜河南南陽汪霖雨衛輝衛輝翟承緒懷慶湖北安陸李聨輝武昌廣東惠州梁國士廣州廣西南寗白光垣桂林俱舉正諭奉天新民史從周順天山東膠州于清千登州江蘇江寗曹應震蘇州河南禹州　丁以靜河南浙江仁和林翔鴻金華江西高安龍日霽吉安雪南陸凉劉家祥臨安俱舉訓導安徽來安程步鰲徽州陜西白水王建瀛鳳翔定邊史鳴鑾同州俱優山西崞縣喬奕煥浦州廣東海康鄭龍光廣州廣西永福葉樅梧州博白李涵芳桂林俱挨復諭順天寗河陳弼藩深州舉直隸青縣孟桂馪遵化山東觀城趙金鎔濟南日照劉玉佩青州山西夏縣李祖膺太原四川蘆山曾芳桐潼川俱禀河南通許李右賢河南拔江西瑞昌肅漢傑吉咹舉四川大邑蕭端樹潼川舉貴州永從周倣濂貴陽恩復訓直隸吳橋戴雲程永平新城李春華冀州江蘇震澤强汝　鎭江山東高唐谷雋曹州浙江建德鄭繼書杭州永嘉張恩喬杭州俱廪江蘇句容張祥書鎭江優浙江　谿邵慶辰杭州雲南昆明楊煜廣西俱歲○○頭品頂戴河南巡撫奴才裕寛跪奏爲核明修築河南府洛河隄壩工程用過工料銀數詳　　單仰祈聖鑒事竊照河南府有洛河一道距城南數里歴年山水漲發南灘淤高溜向北滾逼近城垣前經該府縣等勸捐築隄一道屢築　潰旋據該處紳民禀請發欵籌築石壩經奴才於查閱營伍之便親詣河干督同署河陜汝道陸襄鉞曁該府縣等周歴勘度並檄調孟縣辦工委員候補同知李慶抗會同該府縣確切勘估議自三柳樹起至天津橋迤西止築土隄一道外用石壩二十道石垜二十座估需銀二萬八千餘兩於光緒十七年五月彚入孟縣等處工程案内奏請動用糧道庫幚丁月糧銀兩以作工需當蒙恩准嗣　該府縣動工修築該府馮光元丁憂卸事接署知府馬永修督飭洛陽縣知縣于光明曁委員候補知縣靳介熙等購運石方相機興築該署府查騐新築隄工土性鬆浮不足抵禦於原估工欵内竭力撙節將隄外石壩垜間有空隙之處廂砌石岸以期　固於光緒十八年六月十八日據報工竣行司檄委候補知府張承綸前往騐明委係工堅料實並無草率倫减情弊計築土隄一道石壩二十道石垛二十座石岸三百九十七丈三尺五寸共用銀二萬八千二百六十二兩七錢四分六厘七毫除尾零二百六十二兩七錢四分六釐七毫由該府捐廉不計外實請銷銀二萬八千據瀋司廖壽豐將用過工料銀數開報詳呈前來奴才覆核無異除飭照例分晰開單造册繪圖取結詳送題銷外相應開具清單恭呈御覽所有核明修築河南府洛河隄壩工程用過工料銀數　由謹會同河東河道總督臣許振褘合詞恭摺具陳伏乞皇上聖鑒謹奏奉硃批該部議奏單併發欽此○○張聨桂片再右江道崔國榜請假修墓現經臣專摺奏報查該道統轄四府兼帶水師右軍總理右江營務事繁責重轄境時有刼盜案件捕務尤須認眞必通權逹變熟習情形之員方足以資治理查有候補道桂林府知府趙時熙局度恢宏和平深穩通逹治體勤政愛民於邊地風土人情瞭如指掌且能耐勞苦曾三次署理鹽法道篆措置裕如堪以委署右江道篆務所遺桂林府知府員缺係省會首郡政務殷繁時有發審案件非精明幹練才堪肆應之員弗克勝任查有候補知府任玉森器局閎深沈毅精敏才長心細辦事認眞在粤最久官聲最優前署斯篆諸臻妥恊堪以委署桂林府篆務據藩臬兩司會詳前來除檄飭遵照外謹會同兩廣總督臣李瀚章附片陳明伏乞聖鑒謹奏奉硃批吏部知道欽此○○裕寛片再海陽縣知縣楊溶前經奴才奏請調補固始縣知縣嗣准吏部來咨以該員任内有承緝事主劉盛傳楊李氏李逢春等被竊拒傷三案四叅限滿每案例關降一級調用應照章查級抵銷該員有光緒十四年十月捐加一級十五年二月三月十六年三月恩詔加三級應銷去捐加一級十五年二月三月恩詔加二級抵降三級調用處分准其調補奏蒙俞允咨行欽遵轉飭遵照去後兹據咨調固始縣知縣楊溶禀稱該員前在海陽縣任内疏防過客劉盛傳在店被竊相傷同夥孫永幅身死一案係光緒十四年十一月初七日失事連閏扣至十七年二月初七日三叅限滿又疏防楊李氏家被竊拒傷鄰人姚升身死一案係光緒十五年十二月二十八日失事連閏扣至十七年三月二十八日二叅限滿又疏防李逢春家被竊拒傷伊父李繼章身死一案係光緒十六年七月二十九日失事扣至是年十一月二十九日疏防滿限該員先於光緒十六年八月初八日調署泌陽縣卸事並未回任所有承緝各案均在初二三叅限内離任未起四叅之限似可邀免查級抵銷由署布政使長祿署按察使桂霖覈明會詳請奏前來奴才查吏部奏定章程以簡調繁人員任内照緝盜案尚在三叅以前者仍准照舊辦理其三叅已滿四叅業已起限雖經聲明人地相需准其調補仍核其已起四叅例應降調之案照例查級抵銷等語今該員楊溶前在海陽縣任内雖有承緝盜案三起惟因調署泌陽縣交卸離任實在初二三叅以前其任卸日期報部有案該員並未回海陽縣本任均未起四叅之限自應免其查級抵銷合無仰懇天恩敕部更正以符例章至該員承緝各案均未滿初二三叅之限應照離任官議結除飭查明分案咨部外爲此附片具陳伏乞聖鑒訓示謹奏奉硃批吏部議奏欽此○○沈秉成片再據省城營務處司道詳據懷寍縣紳士前署合肥縣教諭何忠材等聨名禀稱已故提督銜記名總兵陳德厚籍隸安微懷寍縣於咸豐三年由武生投營帶勇六年攻克巢縣拔幟先登右目及左脚等處受傷甚重同治元年克復廬州府城旋調往泗州靈璧一帶招撫苗沛霖逆黨金馬胡三姓　寨勸諭歸順生擒抗拒之李大喜等多名立置之法該處脅從之衆遂皆向化逾年解蒙城縣圍苗逆授首四年捻逆圍攻雉河集該故員總辦宿州靈璧泗州五河圩練並帶德字營由湖溝防所聞信馳援遇賊接戰會合諸軍立解重圍五年泗州考試生童捻匪突至該故員聞警立至率隊　圍入城先捐錢米撫貧民募壯丁守禦嚴密一面調援約期夾攻大獲全勝六年調防壽州削除餘匪旋隨前撫臣英翰大軍赴宿遷進剿遇賊郯城時將昏暮大股撲至該故員手刃悍賊數名督隊直衝賊衆大潰繼又擒獲僞衛王李允解赴壽州正法肅清東南直東軍務靡役不從歴保至提督銜記名總兵前督撫臣以潁州毫州一帶地方遼闊反側易滋會奏添設渦陽縣及龍山營八年委該故員署龍山遊擊旋卽題請借補龍山爲新設之營事多創始該故員到任後議立營規舉辦善後精神耗竭時發舊傷光緒二年河南匪徒倡亂渦陽頑民乘機蠢動該故員會同地方官布置防守飛禀派兵兠剿擒除首惡曠同陳駱駝等居民安枕五年調補該營遊擊兼謢壽春鎭總兵七年復回龍山本任訓練兵丁恩威並用認眞巡緝綏靖地方十四年四月傷發較重卒於任所耆民同聲悼惜該紳士等以其戰陣績著遺愛在民將戰功事實及出身履歴清册由營務處覈明詳請具奏前來臣查已故提督銜記名總兵陳德厚樸誠忠勇剿賊長淮南北裹創力戰迭克各城嗣補龍山營遊擊護理壽春鎭總兵芟除伏莽整頓操防亦能克勤厥職迹其前後在營二十餘年功績照著覆核所呈事蹟皆係實在情形伏念聖朝激揚忠義凡久經戰陣立功盡瘁之員罔不渥邀寛典合無仰懇天恩俯准將已故提督銜記名總兵陳德厚勅部從優議卹以彰忠藎而順輿情出自鴻慈逾格除清册分咨禮兵二部查核外謹附片具奏伏乞聖鑒訓示謹奏奉硃批著照所請該部知道欽此 
 
