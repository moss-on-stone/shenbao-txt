# 1926 - 323 - 4919302

 

Page 1

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *   
 
 

Page 2

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *   
 
 

Page 3

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *時評 
[時勢所迫（冷）]  
　　時何以有勢此義甚難解也然因各種之事集於一時而其時遂以各事之勢而亦成其爲勢矣假使其時而祗有一事尚可應付其勢弱也其時不止一事無從應付其勢盛也此時勢之說也 
　　時勢所迫每有智者不能用其巧勇者不能用其力能者不能用其才之况故深思之士必預爲佈置勿使各事集合而生此勢及旣成此時勢矣斷非一手一足之力所能挽回尤非一言一策之功所能營救此觀諸自古之歷史以及近今之覆轍皆可明證也 
　　是故時勢者由人力所造成然非人力所能解脫 
本館要電 
[魯軍南下將集中浦口]  
　　張宗昌即駐浦督師 
　　津浦車七百輛運兵 
　　渤海艦五艘將出發 
　　北京二十二夜張宗昌令濰縣程國瑞部第三軍速預備開赴徐州蚌埠又令濟寗第七軍許琨部預備開滁州浦口并令津浦路備四列車運兵（二十四日下午一鐘） 
　　北京報載魯張俟王翰鳴·程國瑞·許琨軍開到蚌埠浦口後本人即率入俄籍軍赴浦口督師并召畢庶澄統海軍南下作戰在何處上陸尚守秘密（二十四日下午八鐘） 
　　北京蘇浙皖三省聯合會通電雖到京但京津當然不能容納其主張（二十四日） 
　　天津魯軍出動在卽程國瑞·許琨等部已集中臨城·兗州·濟寗一帶者約六萬人此項軍隊將以浦口爲集中點總司令卽設該處（二十四日下午九鐘） 
　　天津魯張令津浦局備機車三十輛客貨車七百輛集中兗州·泰安·臨城定二十六日動員南下（二十四日下午九鐘） 
　　天津魯張聘楊文愷爲行軍總參議聘何豐林爲嚮導官（二十四日下午九鐘） 
　　濟南常芝英旅充魯張衛隊頃正上車 
　　濟十二軍總司令李徴五在濟寗設司令部（二十四日下午八鐘） 
　　濟南商會請留車運食糧燃料張宗昌已允（二十四日下午八鐘） 
　　青島第八軍組織三梯隊一總豫備隊並軍艦五隻十日内由海道出發援贛 
　　青島畢庶澄奉魯張電召二十三晚十一時赴濟程鍰隨行（二十四日上午十一鐘） 
　　青島濟南鎭使王學彦來青騐放海餉已畢今晚轉烟臺騐放（二十四日上午十一鐘） 
　　吉林奉訊津决討赤方略褚玉璞率直軍四萬出京漢援吳許琨率魯軍四萬出津浦隴海援孫湯玉麟率熱察軍四萬援陜韓麟春率奉軍五萬爲各路策應並調東北海軍將領沈宏烈毛忠才等赴津議調艦集青島運兵海陸並進 
　　天津保安司令部公佈全省戒嚴頒戒嚴條例十七條（二十四日下午九鐘） 
　　鄭州路息魯軍已實行由津浦南下援贛聞二十三日已有兵車過徐（二十四日） 
[楊宇霆與奉張密議大局]  
　　主張舉措須愼重 
　　天津楊宇霆到津後己與奉張密議數次刻正研究應付大局之種種計劃奉張被推爲聯合軍總司令之說又轉沉寂奉方舉措似頗愼重（二十四日下午九鐘） 
　　天津奉張二十三日午在蔡園設宴爲楊宇霆洗塵孫傳芳等均列席 
　　天津黑督吳俊陞二十三日專車回奉佈置冬防（二十四日下午九鐘） 
　　奉天前熱河都統闞朝璽奉張作霖電召昨因事赴津（二十四日下午五鐘） 
　　北京津昨晚破獲黨人機關拘若干人　　北京吳俊陞昨離津回黑任（二十四日） 
[孫傳芳似不卽南下]  
　　在津態度甚消極 
　　天津蘇孫態度甚消極並有感冒暫時似不即南下（二十四日下午九鐘） 
　　北京陳調元電齊燮元請代向孫傳芳解釋謂承囑顧全大局讀之淚下馨帥大恩未報元當粉身碎骨願爲前驅等語　　北京津議以孫傳芳將暫不回南將來擬改任孫爲閩浙巡閱使（二十四日下午一鐘） 
[吳佩孚對津議未示態度]  
　　直軍入豫尚難實現 
　　鄭州會議仍主擁吳 
　　北京鄭息吳佩孚對津議决定辦法尚未表示主張故奉軍援吳尚難吳方表示稍緩再議（二十四日下午八鐘） 
　　天津直軍入豫援吳問題截至二十三晚仍未接吳答覆（二十四日下午九鐘） 
　　開封駐汴鄭間各將領在鄭會議擁吳到底認表示反對者爲公敵田維勤代表亦簽約田維勤電吳請籌餉百萬擔任聯合前方各首領反攻（二十四日下午五鐘） 
　　開封曹錕定今午同張英華·宼英傑由鄭來汴各商舖均懸旗歡迎（二十四日） 
　　鄭州吳委徐壽椿爲豫南護軍使聞已就職（二十四日下午八鐘） 
　　鄭州曹錕本日一時專車赴汴吳率諸將親送到站二十五日爲曹壽辰將在汴垣慶祝宼英傑同日專車赴汴佈置軍政界要人附車前往者頗衆（二十四日下午八鐘） 
[劉鎭華電告潼關危急]  
　　開封劉鎭華復電吳謂潼關防務緊急乞速調大軍協助堵守（二十四日下午五鐘） 
　　開封駐登封之張玉山部有調赴潼關援劉說（二十四日下午五鐘） 
　　吉林奉據探報馮玉祥又派員圖擾東省已飭查拿（二十四日下午三鐘） 
[蔣介石有明日赴鄂說]  
　　唐生智將暫時回湘 
　　鄧演達張發奎回粤 
　　漢口黨軍總部訊蔣介石二十一日上午由潯赴南昌籌畫進展方略預定二十六日離贛來鄂檢查各路黨軍（三十四日） 
　　漢口唐生智日前到潯與蔣介石一度會議後即回武穴現擬暫時回湘整理待 
 
 

Page 4

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *决軍政各事（二十四日上午十鐘） 
　　香港蔣介石呈報國民政府任袁英爲暫編第二軍軍長（二十四日下午九鐘） 
　　香港二十三日午有一飛機抵廣州軍政界均往迎係鄧演達張發奎由武昌回　　香港第十一師長陳濟棠辭職赴俄游歷約三閱月始回（二十四日下午九鐘） 
　　香港古應芬李蟠二十三日抵港將返廣州（二十四日下午九鐘） 
　　漢口劉湘代表潘定夷前在鄂贛與黨軍接洽不得要領劉因復派代表王海山繞道赴粤現王己抵漢（二十四日上午十鐘） 
[攻閩黨軍已入泉州]  
　　一部向惠安追擊閩軍 
　　何應欽昨日可抵泉 
　　厦門黨軍張貞親率所部獨立第四師二十二日晨自安海出發午佔青陽二十三日午前二時入泉州一部即向惠安追擊午刻佔洛陽橋許卓然林知淵均到泉　　厦門二十四日安海函張毅軍二十一夜十時撤盡十二時黨軍張貞部黄營入安海二十二晨全師開到向泉州進夜抵城外相持至二十三日午後四時張毅軍盡離城向洛陽橋退（二十四日下午十鐘） 
　　厦門二十三日泉州函張毅聞何應欽自督師抄洪瀨逼泉北杜起雲抄仙游二十一日下令總退却召高義自樹兜率陳清祺部五百人入泉與高約守泉一週阻黨軍勿追（二十四日下午十鐘） 
　　厦門二十一日泉州田寳琴旅經洛陽橋退惠安至二十二日晨安海李旅全抵泉續退夜十一時退盡（二十四日下午十鐘） 
　　厦門何應欽二十三日晨率馮譚兩師自新墟出發未刻入安海晚抵洪瀨聞張毅已棄泉令馮譚全部向河市追擊何二十四日可入泉（二十四日下午十鐘） 
　　厦門高義表示服從黨軍（二十四日） 
　　厦門另訊張毅與孔昭同齟齬各自爲謀張無退浙意擬據閩省一隅（二十四日）　　北京周蔭人仍將守福州并未交薩爲保安司令周令孔昭同蔣啟鳳駐省城將原有李生春部調延平（二十四日下午一鐘） 
　　香港何應欽請方聲濤收拾閩局因宋淵源不能鎭壓民軍（二十日四下午九鐘） 
[楊文愷僕僕寗杭道中]  
　　蘇浙軍隊紛紛調動 
　　南京孫傳芳有二十三夜返寗說總部二十四日有會議楊文愷二十三夜赴杭與陳儀商洽軍事（二十四日下午一鐘） 
　　杭州楊文愷二十四日未刻蒞杭酉刻原車返滬（二十四日下午七鐘） 
　　徐州石鐸二十二晚召各公團領袖話别表明讓魯軍南下（二十三日下午九鐘） 
　　徐州直魯聯軍第三路十一旅長吳可章二十二日晨九時過徐赴寗（二十三日） 
　　徐州蘇軍第三團長張鎭二十二晚十一時率全團過徐南下（二十三日下午五鐘） 
　　徐州確息魯軍决南下援蘇已得寗方同意第一旅長石鐸昨派李赤南赴魯即係解釋此間換防俾免誤會並表示歡迎　　徐州石鐸·余憲文率總部及工兵營憲兵隊二十一晚五時二十分南下駐徐北之第一團朱錫麒部亦撤防到徐即晚南開（二十三日下午九鐘） 
　　徐州第一師二團第二營四團第二營均於二十一晚開拔南下（二十二日下午四鐘） 
　　徐州確息孫傳芳謀魯軍南下運輸上之便利决讓徐道於魯一師限二十三日開拔净盡魯軍即南下彭德銓師駐南宿州有二十四日開一旅來徐說（二十二日） 
　　清江浦二十二·二十三兩日原駐此間第十師軍隊開始回防聽候改編（二十四日） 
　　揚州七十六混成旅一五二團二營營長李振綱部二十四日調松江（二十四日下午四鐘） 
　　蘇州聯軍獨立第三團長張鎭率部兩營來蘇駐防（二十四日下午七鐘） 
[楊森電吳暫緩進兵]  
　　吳委楊爲援鄂總司令 
　　北京楊森電吳佩孚鄂西孤軍乏援深入敵境現勢堪虞各軍暫緩猛進免遭敵算一方堅固後方圖根本發展森二十一日抵宜擬邀盧金山司令面商　 
　　北京吳委楊森討賊副司令兼援鄂總司令（二十四日下午八鐘） 
[王士珍謝絕出山]  
　　自謂久與各方絕緣 
　　天津貴鮑卿王占元請王士珍出山王以老朽辭又請發表軍事意見王答久與時事絕緣各方情形隔膜不便妄談並親筆函覆張鮑等二十三日返津 
　　天津奉張二十二日託王占元鮑貴卿携函邀請王士珍出而主政聞王已完全謝絕王鮑回津並携有王之手書語頗堅决（二十四日下午九鐘） 
　　北京楊宇霆到津後政客運動大歛跡報載各方公推王士珍出任臨時首領王占元鮑貴卿來京徴求王士珍意見等說詢諸王士珍左右謂王鮑未來亦未聞其事（二十四日下午一鐘） 
[潘復定今日就財長職]  
　　顧維鈞仍未露愉快意 
　　北京潘復定二十五日下午二時就職 
以夏仁虎調鹽務署長章保世爲管部次長（二十四日下午八鐘） 
　　北京潘復擬明日就財長職宣稱已籌得疑項政費發二成（二十四日下午八鐘） 
　　北京二十三晚顧維鈞回京潘復偕郝鵬到京謂財政已有一種希望内閣暫維現狀必要時由顧增補缺席閣員奉張並未薦人囑顧閣同人自己酌辦杜錫珪亦與顧同回（二十四日下午一鐘） 
　　北京顧回京後雖奉張表示願爲中央後盾財政由潘復全權主持但顧本人仍未露愉快意（二十四日下午一鐘） 
　　天津顧二十三晨經張學良陪赴蔡園謁奉張一次張對顧閣表示不干涉態度 
　　天津顧維鈞·潘復·杜錫珪·夏仁虎均於二十三日下午同車回京潘定二十四日就財長職（二十四日下午九鐘） 
[比約廢除之交涉]  
　　銀行與租界 
　　中土訂約問題 
　　北京財部曾訓令華比銀行監理官監視華比銀行營業情形並令該行嗣後一切法律行爲均須依照中國法律辦理 
　　北京直褚令莊景珂着手籌備收回天津比租界（二十四日下午八鐘） 
　　北京土耳其駐日代辦今日見顧維鈞談通好問題并謂當按平等相互原則早日擬訂商約（二十四日下午八鐘） 
[東鐵懸案暫難開議]  
　　俄副理事長已易人 
　　日本抗議吉海路案 
　　吉林東鐵俄理事長沙夫拉索布辭職今日回國理事會開會無望（二十四日下午三鐘） 
　　哈爾濱東鐵俄副理事長沙布拉索夫因受俄使車氏誚讓曾向俄政府辭職昨得覆電照准改派海勒謝維赤繼任致理事會又停頓此係俄方慣技利用遷延雅不願在此時期解决懸案現沙氏定明日回俄（二十三日下午十鐘） 
　　吉林日本據民國七年四路密約抗議吉海築路省以華會有國際密約不應存在之决議電部詢該約是否失效及並行線以何爲標準併商駁覆（二十四日下午三鐘） 
各社要電 
　　路透社二十四日北京電張作霖到津後匪特豫料之政治變動未實現顧維鈞低揆席反視前爲稳顧與奉系領袖曾在津談話據各方面消息奉方允予顧以精神上與實質上之助力潘復之抵京可以爲證潘即將就財長職 
　　電通社二十三日天津電到津與奉張晤見之顧維鈞今日動身歸京孫傳芳亦同於今日動身歸寗 
　　國聞社二十四日北京電顧回京閣事因奉方不管决又今晚就職態度轉樂觀午刻在外部接見土耳其駐日代辦聞係聯絡感情與訂商約及交換使領亦有關 
　　電通社二十三日北京電魯軍南下之第一期似至徐州爲止糧食决定由江蘇供給張作霖所以不從日本之勸告及鑒於楊宇霆之失敗而同意出兵南下者欲使本省軍費止於最小限度而令江蘇盡力負担但張作霖雖作如是想究必影響東三省財政又有惹起奉票問題之虞 
　　國聞社二十三日天津電魯軍許琨部集中韓莊約三萬餘人即南下張宗昌將親率俄騎兵赴浦口大本營 
　　新魯社二十三日濱南電魯張令各軍出動後不許干預駐地民政不許滋擾人民不許撤換官吏違者治以軍法 
　　新魯社二十三日濟南電張二十三日二時召集師旅長討論南下事六時視察兵工廠 
　　新魯社二十三日濟南電張電津催蘇孫還寗布置俾兩方合作 
　　新魯社二十二日濟南電魯張禡晨返濟下午即下動員令擬出精兵十五萬先出發者第三軍開赴徐蚌一帶第七軍開赴滁州浦口一帶尚有三十二師之常旅地點未定　　國聞社二十四日北京電蘇人莊藴寛趙椿年張相文等昨電奉張魯張楊宇霆張學良請愼重謀國董康詰責請兵係人民心理所同另電王士珍趙爾巽汪大燮孫寳琦熊希齡諸老呼籲勸大兵愼出聞莊等另託人向楊宇霆懇其謀救萬一 
本館專電 
　　北京今日（二十四）義公使翟祿第赴津 
　　北京今日京漢路只開保定一次餘未開車（二十四日下午八鐘） 
　　天津省議會二十二日開會爲議員曾任官吏復職問題大起爭執無結果而散（二十四日下午九鐘） 
　　奉天實業家黄家本鑒於三省漁業一項關於國計民生至爲重要特向當局建議設立東北漁政管理總局統一三省漁政切實提倡已擬具官商合辦計劃經當局容納正會商進行中（三十四日下午五鐘） 
　　奉天東北騎兵第八旅爲培養人才計呈准當局設立兵士敎導隊招考學兵以資訓練（二十四日下午五鐘） 
　　哈爾濱哈商會以東路收取運費將增加金幣折價呈長官署轉咨督辦請取銷虚金幣本位實收大洋（二十三日下午十鐘） 
　　費城電美國開國百五十年紀念博覽會中國商務印書館敎育出品得大奬中華書局得金質章（二十三日下午五鐘） 
　　香港米業工人有罷工消息（二十四日） 
 
 

Page 5

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *各社電訊 
[粤省又有盜刦江輪]  
　　船貨行李被刦一空 
　　路透社二十四日香港電十一月十九日華船萬和（譯音）由江門開往陽江甫離崖門（譯音）有衣服華美之搭客十二人突起以手槍擊斃衛兵及管事長會計員等陽江天主敎堂佛萊歇神甫及加拿大女傳道者七人亦附乘是船當時均被禁閉一官艙室内歷六十小時之久盜命輪船駛至車北（譯音）擱於淺灘旋復有盜三十名登船搜刦命搭客交出銀錢飾品終夜攘攘稍忤者即將不保生命翌日盜將船中貨物内有煤油五百箱糧食一大批及用具與搭客行李均舁之而去盜反接華搭客之手擄之勒贖惟敎士之僕役均得倖免諸客之氈與衣服均被剥奪一盡致大受寒冷盜於當晚下船次晨船復浮起後仍擱淺灘泥中於是有盜數隊或二十名或三十名先後登船搜刦最後一批因忿值錢之物均早被動乃將法神甫之一帽與外衣及某女傳道者足上之鞋取去諸敎士僅以身免餘物均失兹已於今日行抵香港而猶有餘驚云 
　　路透社二十四日香港電華商會今日開會議决致書英海軍及新寗輪船船員申謝鼓勇抗拒海盜以利居民華商現醵資贈與新寗船員藉表華人感其除盜患之功 
[英使明日由津南下]  
　　路透社二十四日北京電英使麻克類爵士定星期五日由津赴滬今午此間英商會特爲設宴餞行 
[美國反對武裝干涉華事]  
　　將發起請列强考慮方法 
　　路透社二十四日倫敦電每日電聞華盛頓訪電稱衆料美總統柯立芝於接到修訂中國稅則會與廢除治外法權會之美代表報告後將發起請列强考慮終止中國騷亂之方法聞美總統不贊同美國加入武裝干涉之舉動但若美領署或美國人民受重大危害則或將變計云 
[日本無産政黨之分裂]  
　　已有三黨出現 
　　電通社二十四日東京電爲勞動階級惟一政黨之勞動農民黨盡歸左派分子佔領右派之勞動總同盟其他友交團體於三日脫黨二十日與安部磯雄吉野作造掘江歸一等知識階級發表組織社會民主黨中間勞動團體趨向如何頗爲一般所注目至二十三日勞動總同盟及其友交團體之一部又發表組織日本勞農黨無産政黨至是呈四分五裂之觀各報均稱總同盟業巳分裂據消息靈通云總同盟之民主黨網羅知識階級勞農黨則誘致大衆以備知識階級他日之背離云日本勞農黨之結黨式十二月八日在芝公園協調會館舉行 
[日本運金弛禁之時期]  
　　當在明年八月以後 
　　路透社二十四日東京電路透電社得甚可靠方面消息政府在一九二七年八月前不欲實行弛現金出口禁令弛禁前議續低銀行利率（二）增加還債基金（三）再運七千五百萬日幣至美（四）清理地震未了各欵計日幣二萬零八百萬元上舉各事辦妥後取銷禁止現金出口令可安無他慮屆時日本對外貿易將有起色也 
　　路透社二十四日東京電二十八日興洋丸續有現金四百萬元運美 
[英帝國會議閉幕]  
　　發出報告贊成和平政策 
　　澳印代表注意新加坡築港 
　　路透社二十三日倫敦電帝國會議共開全體會十六次委員會一百四十六次今日午後在廣林街開末次會議各代表皆禮服與會通過報告書並各發臨别之演說某代表語路透訪員謂會場中最引人注意之特色爲一種新精神各代表臨别發言皆謂帝國現已確有發展從前僅帝國與殖民地直接有關係今則各殖民地間亦互相團結云 
　　路透社二十三日倫敦電帝國會議結束時發出報告略謂帝國各政府仍贊成和平政策並扶助國際聯盟會認爲趨向和平之大勢力帝國會議對於國防問題頗多考慮甚願促進國際减除軍備之主張但帝國目前雖已大减軍備猶當努力以維持如華會所定之一權標準故此數若干年仍必需大宗經費以抵補廢艦帝國會議主張擴張帝國各參謀部間之合作並設立充分備用之飛行根據地澳洲紐絲綸與印度代表尤注意新加坡築港事並歡迎捐資助成之精神云 
　　路透社二十三日倫敦電北愛爾蘭内閣决定以北愛首相克萊格與財政大臣工部大臣立即赴倫敦向美政府商榷因帝國會議决議而起之北愛地位問題 
[英國棉業救濟問題]  
　　路透社二十三日倫敦電英國棉廠聯合會董事今日以私人性質晤著名經濟家吉因士於孟却斯德縮減工時委員長密爾斯陳述採行有統系的縮减産額之理由 
　　吉因士答詞不贊成縮减工時以其直接增多生産成本也並謂蘭開夏紗廠以現有之棉價尚不能開全工則將永不能開全工束手以待而不可思變法則自殺政策吉因士主張組織同業同盟會内須有强制要素大都由銀行而來此會成立後各個營業可維持其單獨面目但同盟會幹事得規定其可以移讓之廠産額而支配之或組織一併合公司收買許多棉廠俾可停辦若干廠鞏固其金融而專力於其餘紗廠之營業 
[英礦工復業者逾四十萬]  
　　路透社二十三日倫敦電礦工復業者今又多二萬餘人共爲四十一萬零五百餘人 
[德國會辯論外交事件]  
　　路透社二十三日柏林電今日國會辯論外交時外長史特萊斯曼稱德國已履行各條件希望外國政府依約實行撤回軍事管理委員會德政府不欲國民黨機關有超越法度之行爲且不欲國民黨機關與常備軍有何關係至於佔領地早日撤兵及薩爾流域交通德國以金融上權利爲交換品一層雖此計畫未有莫可解决之困難但在短時間内雙方異見尚待融洽云 
[英報論橡皮市價之低落]  
　　路透社二十三日倫敦電泰晤士報論橡皮價格之低落謂以遠大眼光論橡皮業價格平庸時獲利可較價格高昻時爲多該業宜推廣橡皮之用途以固其基礎庶可不致過分隨輪胎製造業一業之興衰爲榮枯限制計畫於培固基礎一層未著效果故祇可視爲暫時救濟法今荷屬東印度對於研究與試騐兩事頗爲活動馬來由與錫蘭宜仿行之云 
[美國或將撤回駐墨大使]  
　　路透社二十三日華盛頓電國務院發表與墨西哥政府關於新土地法適用於美人油礦利益之往來文件聞美政府態度甚堅或將撤回駐墨大使 
[各國近事]  
　　路透社二十四日倫敦電俄國駐倫敦大使克拉辛今日病卒 
　　路透社二十三日巴黎電法政府擬續派白倫格爲駐美大使但白倫格函致外長白里安辭謝 
　　路透社二十三日巴黎電法國在瑞士發行七千五百萬佛郎充亞爾塞斯勞蘭兩省鐵路經費之債劵現已募足計認定之數較原額大二十倍 
　　路透社二十三日紐約電比船一般由盎凡爾來美所裝之貨爲鋼與火腿惟聞火腿中藏有裝瓶香餅酒等物禁酒官吏今日乃將此船扣留 
國内要聞 
[孫傳芳來津後蔡園會議結果]  
　　組織聯合軍奉張任總司令吳孫張閻副之 
　　直魯出兵二十萬張宗昌巳回濟調度南下 
二十二日津訊自孫傳芳到津對奉張魯張等切實表示請援後連日關於出兵問題業巳商得大體辦法聞前日下午七時蔡家花園曾開一重要會議列席者有張作霖孫傳芳張宗昌張學良褚玉璞韓麟春楊文愷杜錫珪鮑貴卿吳俊陞等當由張作霖介紹孫傳芳與其他未會面之各人相見次孫氏起立發言大意謂此次南方戰事在初發動時余不忍驅五省人民於水火之中因與蔣中正曾在日本士官同學故冀以好意勸阻不期蔣氏野心不戢予保土有責不得巳起與周旋當余停輪九江時漢卿（張學良）芳宸（韓麟春）兩兄及奉魯同袍皆曾賜電探問戰况關照之處實所銘感只以軍書旁午未能作答實所抱歉今南方局勢旣巳如此無論黨軍之能力是否能以達到「不到黄河不死心」的目的然終以此輩野心過大不可忽視故余寗肯放棄個人之地盤於合作討赤之奉魯絕不能坐視爲黨所得此余北上之唯一目的雨帥效帥及漢卿芳宸藴山諸兄如此招待並傾誠相與實爲感激之至建章（楊文愷）居此諸蒙拂照尤覺難安余旣抵津則一切事宜皆請雨帥主持總之愈澈底愈好愈迅速愈妙萬勿使赤黨有發展餘暇云云孫發言畢張作霖復謂馨帥所言過於客氣似可不必吾輩旣合作討赤自黨盡力援助大家有意見不妨充分發表俾歸納一起成一具體的方案張發言畢孫又主張在此時期先推一可以調遣一切並能鎭攝北方大局之人物出爲首領而此項人物厥以張雨帥爲最合適關於此事張作霖表示謙意但衆意以北洋各部軍隊現旣决定一致聯合爲大規模之討赤行動不 
軍總司令由張作霖任之某要人發言謂設此事實現馨帥玉師百帥效師皆應分任副司令俾大家團結起來　　 
共同振作孫氏當謂余對此只要大家精神合作余可不客的氣的承受乃决定如下㈠公推張作霖爲全國討赤聯合軍總司令㈡公推吳佩孚孫傅芳張宗昌閻錫山爲全國討赤聯合軍司令次又賡續討論奉魯出兵問題經衆考慮後决定張宗昌褚玉璞張學良韓麟春皆須親自出馬指揮其具體决定如下（一）津浦路綫由張宗昌褚玉璞擔任張宗昌率隊先南下赴寗坐鎭布置作戰上一切計劃魯軍一二日内即行發動津浦車輛現多已集中韓莊聽候徴調（二）京漢路綫請吳軍從速向前反攻奉軍當陸續南下實行援助此路將由韓麟春統率現巳準備中（三）海路方面渤海艦隊東北艦隊當同時出動將來須封鎖海口斷絕蘇俄供給廣州槍械以上所述爲前晚蔡園會議之决定惟當時吳佩孚無正式代表列席而晋閻代表亦不能做主遂派定遲雲鵬樊德光於昨日（二十一）專車赴鄭謁吳問其有無辦法倘能日内攻出武勝關則甚善否則請吳移防陜甘讓生力軍前進謁吳後再轉赴太原見閻錫山此外對於西北軍亦議定有辦法其計畫略如左（一）由察區奉軍派隊向綏包跟追馮玉祥（二）由山西負責協助劉鎭華抵抗西北軍聞已於昨晨致電閻錫山報告會議决定聲明出兵之眞意謂一俟陜事平定入綏奉軍即返防决不常川駐在彼方並謂此間對於陜事已决定全仗執事及雪帥（劉鎭華）主持云云大約一二日内閻氏當有復電 
　　蔡園會議旣經决定組織聯合軍而於發兵之先必須有通電以壯士氣當經擬就草電奉魯二張及蘇孫均已署名其他未列席各首領則派員前往徴詢同意後再發張宗昌並以魯軍南下現爲蘇省地主之孫傳芳已親自來津請求可以放手進行遂於昨晚趕回濟南準備發兵預定數日内兵隊出發入蘇後即親身赴南京佈置一切然後回濟換褚玉璞赴寗督師至直魯軍由津浦南下者擬共出二十萬人惟如此大軍運輸開拔當然非短時日所能竣事又此次出兵水陸並行蘇皖兼進其行軍道路以及種種部署俱待張返濟後着手决定故對南接觸爲時尚早也至孫傳芳昨依然在津聞須俟魯張到寗以後然後徐作歸計故逆料在津至少尚有若干日躭擱楊文愷則已於昨日下午一點專車逕返南京蓋爲魯張準備一切臨行時曾語人魯張將往打江西也 
　　又據國聞社云天津連日會議結果除出兵問題已大體决定外聞關於北方諸省地盤之分配亦大致已有决定原來北方諸省之有待於支配整理亦爲奉張入關須解决之一問題自魯張到津孫傳芳亦來表示願以江蘇相讓此項問題遂益易解决據傳張宗昌赴蘇後所遺魯督一席擬即以褚玉璞調任由張學良繼任直隸同時復以豫省現狀大混亂而地位又過於重要奉方不能再行坐視擬即由善戰之韓麟春統兵前往將來豫督一席或即由韓充任聞韓部各軍巳着手爲開拔南下之準備 
[外人傳魯軍先鋒抵浦口]  
　　大陸報云最近南京消息稱直魯軍之先鋒隊一部份巳抵浦口凖備過江張宗昌於星期一下午自天津趕回濟南後亦可望於今日抵寗外傳張氏抵寗後即將設總司令部於五省聯軍總司令部立即開始進攻贛省南軍又據北方消息孫傳芳仍在天津一時未必能回寗 
[奉魯軍南下接洽之經過]  
　　孫有改任江浙聯軍總司令說 
　　二十三晨南京特訊昨傳奉軍已達浦口嗣查係浙江第一師由浦口渡江東發津浦道上及滬寗路線連日運兵甚忙據昨晚開拔之浙軍第三團官佐言該團奉令回浙將駐防温州云云總之數日以來寗垣風鶴頻驚非復前此可比女子師範學生請假回籍者占十分之六據敎職員言客軍過境該校遲早不免停辦即東南大學絃誦之聲能否不絕亦未可知殷實商店各將貴重貨品移置他處以備萬一綜合各種情狀則此龍蟠虎踞之區大有山雨欲來風滿樓之朕兆也 
　　昨晤五省聯軍旗幟下之一要人述接洽奉魯軍南下經過情形頗堪注意其言云楊文愷北上時某巨頭劈頭一語即云「現在火燒到咱們頭上難道還講和平嗎」楊知奉魯軍箭在弦上不得不發遂不敢露擋駕之意而以討論南下手續爲範圍同時密電孫妥籌蘇奉合作之應付方法其後談判愈趨緊張蘇方希望之最低限度奉魯軍經蚌埠以達安慶徐防讓出皖北駐軍亦移皖南幾經唇舌尚未妥協於是孫不得不輕車減從親身北上矣孫臨行時頻發罪己之言謂勤奮忠良之兵將乃誤於主帥計畫未周遭此挫折可爲扼腕並謂北洋團體能固結以禦黨軍亡羊補牢猶未爲晚此去犧牲一切事事遷就惟甚盼戎馬倉皇之際留得江浙即屬厚幸云云時至今日客軍决無不過蘇境之理奉魯軍援蘇係分兩路一由蚌埠入安慶此巳確定一則靜待津浦南段蘇浙軍撤防以後直達浦口實現之期當不遠矣 
 
 

Page 6

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *　　蘇方讓防之計畫熟籌巳久第一步承認徐防及皖北均由客軍主持第二步皖省全境亦可讓渡今則趨於第三步磋商蘇境之劃分防地問題矣現有兩說一說蘇奉軍以鎭江爲界蘇軍退處鎭江以東一說津浦路完全讓出以大江爲界自江寗起迄安慶止蘇皖聯軍駐防江南奉魯聯軍扼守江北然後再定協同作戰計畫大約後說爲近此時猶在協商中也蘇方旣巳抛棄五省之結晶體關於防軍之支配亦巳變遷數次初擬陳調元駐皖南盧香亭駐南京分任皖蘇總司令慮意不欲乃擬陳氏改任蘇總盧回浙總原任盧以浙江有陳儀周鳳歧濟濟多才殊無舊地重游之念現聞密商盧駐上海分防上海至鎭江之段陳調元移寗第八師孟昭月部移浙分防嘉興至上海之段陳儀改任浙江總司令聯軍名號改爲江浙聯軍孫仍爲兩省聯帥 
　　至奉魯軍南下現分京漢津浦兩面頃有吳部軍官由鄭至北京再折入天津南下來寗者云京漢綫大名道之邯鄲縣奉方集重兵於此以應河南混沌之局面津浦綫臨城以南彼經過時尚無魯軍蹤跡惟再南已入蘇境防軍開拔正忙旅客頗感困苦沿途北行兵車多係空箱想見運兵之急迫云云至鄭州現狀田維動魏益三現仍戴吳各將領以靳雲鶚勢力最大反攻尚無具體辦法天氣漸寒兵士猶着單衣每日僅發麵食餬口官長皆未發薪因之士氣異常蕭索且此最低限度之給養力現亦難乎爲繼焉 
[楊文愷返寗張宗昌返濟]  
　　二十二日濟南通信二十一日晚督署接天津電謂楊文愷是晚過濟返寗代理省長林憲祖以孫傳芳必與楊同車故偕同軍政長官到站迎候楊車抵站已夜十二點林上車晤楊楊謂馨帥尚須留津三五日與張雨帥籌商軍事未克即返余因馨帥赴津過於倉猝恐蘇浙人民誤會故回寗向之解釋奉魯軍南下後尚須返津云云林憲祖預先命保安手槍隊兩連在站等候護送孫傳芳南下楊以孫未在車堅辭勿用至零時三刻楊車即怱怱南行張宗昌之專車正午十二點進站事先全城軍政長官即到站恭候督署至車站沿路戒備甚嚴張下車後即乘汽車返督署迎候人員亦隨同前往同來者有督署副官長李文澂前河南政務廳長田步蟾前青島警察廳長程鎔其餘尚待探明續誌張一點入軍署後三時召集軍事會議參議顧問諮議等均到席共舉參贊師景雲爲總參議遴選參議諮議數名分發鄂贛調查黨軍實况以爲軍事上補助之用許琨部第七軍駐紥津浦南段蘇魯交界一帶將來必爲魯軍南下之前驅故許部第一百十七旅旅長張宗輔已奉命將所部擴充成師現正在招募中 
[南京快信]  
　　楊文愷到寗後所與軍界各要人及陳省長會議眞相外間無從明瞭聞楊此行至多躭擱二三日俟各將領復電到齊仍即赴津復命孫傳芳俟楊到後再離津南下　　隨楊文愷赴津之聯軍駐滬執法處長温應星及孫所派赴濟南接洽軍事代表項致中均於昨日南旋 
　　鄭俊彦到寗後淮屬各公團即來電歡迎回淮揚護軍使任並推代表來寗面謁聞鄭已奉孫電令回任整理隊伍鄭有日内赴淮之說 
　　第七師十三旅旅長上官雲相來寗謁楊文愷盧香亭劉宗紀執告蘇州等處軍隊佈置情形 
　　此間盛傳韓國鈞將再任蘇省長及冷　將長蘇等之風說均非事實又財政廳長李錫純外間紛傳其有預備辭職意但據廳中消息正積極籌畫軍事用欵尚無此種表示 
　　董康等前此來寗接洽和平及組織建設預備會等事宜刻聞此項運動已趨岑寂董等亦已離寗 
　　江北各商會因江北稅所帶徴二成治運附捐巳屆期滿在寧集議反對繼續徴收刻經人疏通已得同意續徴三年捐欵一半治運一半劃歸賑捐 
　　財廳委任董邦幹爲吳淞稅務所長委令甫發出忽以特别原因復行撤回 
　　江寗區捲烟特稅分局設水陸總稽查處昨在府東街裕成永廣貨莊被查出躉箱捲烟未貼憑證照漏稅罰則罰洋六百元 
[浙一師撤退後之徐訊]  
　　魯軍不日即來徐州 
　　二十二日徐州快信駐徐浙一師南下問題二十日官廳方面尚力持換防之說惟至二十一日即有魯軍决定南下援蘇過徐而不駐徐之訊社會方面遂羣認此舉爲讓防而一師之南下者除昨述三列車外自昨晚迄今晚（二十二）又開四列車第四列車爲第二團三營劉祖舜部自蕭縣撤防抵徐於二十一日晚五時南下第五列車爲第四團二營張樂部由九里山營房登車於二十一日晚九時南下此外尚有總司令部之軍醫院担架隊等附帶該兩列車南去二十二日下午又開兩列車第六列車爲第三團三營王會部第七列車爲第四團第三營錢謇部兼有第一旅旅部之器具等件裝附該兩列車截至今晚（二十二）止共開七列車而一師之部伍祇餘駐徐北之第一團及駐雲寵山之工兵營駐本埠之憲兵隊石代司令有今晚或明晨起節之訊即率工憲兵同行徐北一團將作殿軍而前日宣布之彭德銓師接防之說至今並未實現道尹高爾登知事章世嘉刻尚未有即時南下確息新任警察廳長劉煥章今早由寗抵徐午刻接篆又日前北上之楊文愷氏今晨巳過徐返寗又張宗昌派直魯聯軍第三路五師十一旅長吳可章亦於今晨過徐南下赴寗當係接洽魯軍南下問題今日下午四時石代司令召集地方領袖由參謀處長林蔚章知事劉警廳長陪同各領袖在花園飯店會議禁止旁聽此時尚未散會刻又得一確訊寗孫以魯軍南下討赤爲運輸上之利便非得徐州不可巳决以徐州讓魯彭德銓部祇駐到南宿州第一師統限於明日（二十三）開拔净盡魯軍明後日即可到徐至於由津浦路或隴海路南下則方在磋商之中也 
　　同日國聞社徐州通信自本月二十一日起駐徐浙軍即紛紛調動開拔南下人心不免疑慮當時徐海道尹高爾登曾發電向孫傳芳陳儀兩處詢問孫復電謂浙防重要特調第一師前往鎭攝所遺徐州防地巳委彭德銓帥長接替望以鎭靜處之云云陳復電則謂當派人來徐面詳一切惟彭德銓來徐接防并未見有明令陳之派人至二十二晚亦未見到來人心益加恐皇今日石代總司令特復公函致邀各團體於下午四時在總司令部話别石宣稱浙軍駐徐一載與徐人感情至爲融洽今奉令開拔碍難久留殊屬不能恝置但二郎山九里山等處營房皆巳建造齊全即將來奉魯軍開到駐紥得所大家可不必憂慮云云現在徐州浙軍僅有總司令部之衛隊與駐二郎山之第一團少數兵士準於二十三日早三時悉數開去奉魯軍將於二十五日到徐集中 
[杭州快信]  
　　路局消息此次浙軍第一師由徐返浙已定專車十三次逐日輸送貨車暫停二十六日可復原狀 
　　今晨一師三團第一營續抵城站聞臨平等站尚有兵車待機頭開駛下午可抵杭 
　　一師第二旅旅長余憲文昨巳由徐返杭一旅旅長石鐸現在徐州督辦輸送事宜并聞徐方尚無軍隊接防　　駐蒲塲巷第十五旅二十九團步兵一營昨傍晚開赴城站經路局備車三十餘輛於夜半開駛筧橋聞連同駐覓之該團各營一併開駐嘉興 
　　昨午後由滬開杭之中快車因沿途停讓軍車抵站已在十時有零檢查軍警旅館接待及人力車夫均因逾時過多等待不及先散 
　　日前喧廬會議後當推陳其采赴滬謁蔣百器有所商榷陳已順道往寗與劉總參謀盧總司令陳商一切約星期日返杭財政蔡廳長在滬就醫昨電陳省長暫行請假 
　　三師參謀長王凱成積勞病故陳省長現呈聯軍總司令部請卹 
　　此間商市如常人民尚無恐慌之象城内外軍隊業巳林立足維治安今明日滬杭車到尚有續至者 
[浙一三師回浙後之軍訊]  
　　二十四日杭州快信第三師長周鳳歧自回浙後即進駐上倉橋師部所有司令部軍法軍需軍醫軍械等課亦先行組織參謀長潘竟亦至部辦公至該師留杭之第五旅九十兩團前以周師長遠在贛省統馭無人暫由陳師長暫行節制現周氏旣歸仍歸統率二十三日開到專車兩列爲三師第十一團全團官佐士兵曁游擊隊衛生隊輸送隊曁軍用品輜重等物業巳分駐城隍山及江干江西會館等處其駐長興之第九團二三兩營及機關槍連亦由團長徐雄領於昨日開回省城駐南星橋營房第十團二三兩營已由團長陳啓之率領開駐衢防蘭溪縣知事電省已於二十二日過蘭上駛第一師陳儀部於二十三日上午開到者爲砲兵團長林顯揚所部下午復開到兩列車第一列車爲第三團長朱耀光率全團官佐士兵及機關槍連第二列車爲第二團長嵇遇春所部官佐士兵第三四列車爲病兵及第一團長徐培根部抵杭後分駐梅東高等營房將來當調駐寗波嘉興紹興等處此間遽增許多重兵巳恢復民國六七年間之浙江軍務狀態矣至由贛入浙之聯軍退兵日來尚有陸續到省惟在省城均不勾留且多數有軍官率領並不致受若何影響浙江總司令部仍照常辦公北籍軍隊尚有第十五旅長韓光裕所部二十九團二三兩營於二十四日乘專車由筧橋調駐嘉興其第一營駐總司令部衛隊團以充衛隊曁慈幼路憲兵第二營尚有一三兩師各部隊旦夕亦當分批回浙將來擇要分駐互負維持治安之責以浙軍維持浙局總算巳達到目的矣農商總長楊文愷因與陳省長接洽要公於二十四日專車抵杭 
[陳調元由寗回皖]  
　　省長財廳均有易人說 
　　安慶通信陳調元於十七日下午乘濬蜀兵艦下駛赴寗二十日午後二時許仍乘原輪回皖聞陳氏此行係奉孫傳芳之電召參與軍事會議昨日由寗返省携來砲彈槍彈甚夥可見陳氏整理隊伍不遺餘力據政界傳說高世讀求去甚急陳氏擬以財廳長何炳麟升任因何氏此次籌措戰時軍費異常出力故擢升省長藉　其勞（據財廳人云何氏任事不過兩月報解軍費至二百餘萬元皆係現欵）至財廳繼續人選有内定軍需處長唐家驥之說唐現在省下榻於財政廳内巳有多日發表之期當不在遠（二十一日） 
[蕪湖快信]  
　　浙軍第三師長周鳳歧率領所部三千餘人乘江新及安平等輪到蕪周氏即自赴南京奉令將所部駐防鎭江周即電蕪告知其參謀長遂於二十一日下午六時全部開拔赴鎭 
　　第二師盧香亭所部除少數巳回浙江外大部隊前由景德鎭入皖即擬由徽屬屯溪等處入浙近則又改變方向轉由祁門經秋浦而趨貴池現巳集合者有二千餘人候輪轉運南下又第八混成旅馬登瀛部約一團人亦在貴池集中第九混成旅張鳳岐殘部則巳退抵屯溪駐紥 
　　自聯軍撤退後皖南各縣各鎭潰兵散漫遍地皆是除蕪湖因有軍駐守未直接受騷擾外其餘幾無一幸免當軸接據呈報擾害情形如雪片飛來兹經道尹公署電飭各縣知事關於此事槪彚齊五日據報一次但實際上殊不易防止 
　　二十三日上午有第二方面軍第二軍兵站司令李雲鵬率兵五連及機關槍三架由贛繞道到蕪由商會供給柴米並購煤代僱小輪運往下游 
　　鄭俊彦偕同贛省長李定魁等率部千餘人前抵祁門現巳行過夥縣將取道休寗回浙 
　　河瀝溪爲皖南寗國縣之首鎭突於本月二十日夜間被大股匪徒所刧全街除當典門璧堅固未遭殃及外餘無幸免損失甚鉅後查係官礦之礦工所爲因該礦經費缺乏工資不能照發致有此變 
　　救火聯合會以在戒嚴期内夜晚禁止行人惟發生火警如何施救實一重要問題曾開會議决致函警廳詢問兹准函復調查各救火會會員人數姓名俾發證通傳軍警放行（十一月二十三日） 
[鄭俊彦軍退過祁門]  
　　二十二日安慶通信皖南秋浦祁門等縣皆與贛境接壤每次贛省發生戰事該兩縣境内必有潰兵竄入日前浙軍盧香亭部由德安敗退取道秋浦經過東流貴池而至大通由水道回寗集合爲數甚多兹聞駐守南　省城之蘇軍鄭俊彦部亦巳退入皖境祁門縣城陸續到有萬餘人前江西省長李定魁·財政廳長劉鎬·均隨大軍至祁門該縣係蕞爾小邑山多田少米糧出産有限民食所需向由江西輸入接濟此次突然大軍過境據聞皆係地方供應有派飯三十棹者有派飯十棹二十棹者總計一日所需非米百石莫辦昨日（二十一）該縣旅省同鄕李家驤倪起鳳等接到該縣各公團來電請其晋謁省長陳述該縣地方困難無力供應請求設法救濟李倪兩君當日即往省署惟昨日係星期日照例停止辦公未能謁見并聞鄭俊彦本人亦巳經過祁門繞道回寗鄭軍經過祁門時沿途尚無若何騷擾僅某某兩紳家損失千餘元縣城各學校則已提前放假經過各鄕村人民早已遷徙一空而巳 
[顧内閣表示辭意]  
　　二十日閣議提總辭案 
　　派杜孔赴津請示奉方 
　　二十日星期六閣議僅到顧維鈞湯爾和杜錫珪羅文幹及陸次金紹曾農次王湘二人財交兩部以夏仁虎勞之常未回京仍缺席任可澄亦未到院院方雖去電催促但任以辭呈巳上去意甚堅不允出席故是日閣議連秘書長僅到七人情形極爲冷落十一時半開會顧維鈞首先提議總辭職事略謂時局不定樞務毫無辦法外交尤覺棘手本人就職之初即曾聲明暫在短時期内維持現張雨帥巳到天津對於政局應請雨帥主持現閣宜即表示辭職讓賢旋湯爾和羅文幹先後發言謂内閣本身殘缺不完勉强支撑必無結果今日不但總理求去同人亦雅不欲再幹不如同去以謝國人王湘杜錫珪極表贊同遂討論總辭職之手續等僉以現内閣攝行政務如經辭職必先求一替人而後政務始不因之中斷關於此點須與各巨頭商之其次又討論閣員中之財長潘復尚未就職陸長蔣雁行在旬日前尚有電允來京如總辭職不能不先行徴取同意交長張志潭敎長任可澄先後切實表示辭意可勿再行接洽各閣員對於以上各項經作縝密之討論結果認爲在京各閣員一致辭職爲已定之事實惟關於其他問題須從長計畫次又將已脫稿之總辭職通電提出討論各閣員均主張待下次會議再行確定旋即開始議事由孫潤宇報告鄭州吳佩孚巧日來電否認有入陜視師之事又上海銀行公會效日來電懇請維持公債價格各閣員傳觀畢顧維鈞乃報告中比新約巳由部中根據平等互惠之原則着手起草並對比方種種不合理主張籌擬應付步驟各情形大衆均無異議顧又報告中小學敎職員代表抵院索薪本人昨巳允墊洋一萬元實在無法可籌結果决定俟夏仁虎回京再議次又議　案數起迄下午一時二十分散會例案如下（一）海軍部提議東沙島無線電觀象臺每月經費稅務處旣無欵可撥應如何另行籌撥之處候公决案議决交財政部籌撥（一）農商部提議議定智利華産展覽會委員會規則並請將赴會物品免稅免釐減收運費議决照辦規則准備案交財政部農商部交通部稅務處查照閣議散後杜錫珪即出京赴津據某方消息杜之赴津其任務有三（一）代表顧閣向張作霖等表示辭意（二）請在津各閣員署名總辭職之電文（三）與孫傳芳接洽一切杜氏於當晚（二十日）抵津後即赴蔡家花園向奉魯當局陳明一切聞奉方以軍事正緊不欲即着手改造内閣頗有人仍主勸挽並請顧到津面决聞顧因故未能成行巳加派孔昭焱爲代表解說一切孔奉命後業於二十一晨赴津 
　　日來顧之態度益形消極自二十日在閣議席上提出總辭職案後關於國務院公事現多擱置不閱來賓亦多謝絕不見然對於外交方面仍積極進行蓋以中比中　日各條約問題正值吃緊爲維持國際地位起見不能不竭力應付至於任可澄之辭職呈文顧氏巳派院廳人員原件退回並聲明本人亦係勉維暫局縱有困難不妨多留幾日俟繼任得人共同進退 
 
 

Page 7

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *國内要聞二 
[鄂省軍財政要訊（蕭蕭）]  
　　正式省政府限期成立 
　　唐生智籌劃上游軍事 
　　二十一日漢口通信國民政府遷移武漢之議傳之巳久近將成爲事實孫科陳友仁徐謙宋子文四部長巳於十六日自粤啓行赴贛約月底可以來鄂所有鄂省正式政府亦將於四部長到鄂後着手組織聞蔣總司令自贛來電限令鄂省正式政府須於十二月十五日以前正式成立蔣亦有於本月二十六日由贛啓行來鄂之消息將來鄂省政府成立後湖北政務委員會即行撤消政務委員會主任鄧演達决於政務交缷後返粤一行報告鄂省軍財兩政及黨務之近况 
　　湖北財政委員會爲革軍佔領武漢後處理財政之機關主任陳公博·秘書長李基鴻·均爲粤人對於鄂省財政情形不無隔膜一切措施自難如意最近國民政府電令於湖北設立財政處委李滌生爲處長（李係江蘇人在湘多年報載李爲湘人非實）財政委員會亦任其存在僅爲計畫財政機關而財政處則爲執行財政機關李巳來鄂多日刻與陳公博商定財政處於二十二日正式宣告成立（仍在舊財廳内）同日李正式就財政處長職所有財委會各科股一律移併於財政處連日趕辦移交手續極爲忙碌陳公博俟交代完畢後即行赴贛就江西財政委員會主任之職又聞國民政府財政部長宋子文此次來鄂即與整理湖北財政有關一俟國民政府遷鄂即當親爲規畫以確立國民政府財政之基礎唐生智於攻克武穴佔領鄂東後返旗回漢以各方軍事漸次結束而本人兼任湘省政府主席擬親自返湘一行並巳飭令湘鄂路局備車刻因奉蔣電令鄂西北軍急待肅清囑唐就近指揮故唐回湘之行遂爾中止現正籌備上游軍事頗爲積極聞擬以四八十五等軍擔任進攻除第八軍何健所部·第十五軍陳堯鑑所部·各有一旅分防天潛漢沔各屬外最近又抽調由贛凱旋之第四軍一團開赴岳口仙桃鎭增厚兵力于學忠張福臣前有一部越過沙洋進逼仙桃鎭現以吳孫兩軍受挫亦持稳健態度將岳口多寳灣等處軍隊撤退距沙洋十五里某地于部糧台亦撤回荆門楊森所部川軍近亦態度游移並無積極行動若革軍大舉進攻或不難短期解决最近賀龍來漢與鄂西軍事之聯絡有關一般人多料鄂西軍事旬日内必有重大發展也 
[湘江丸在湘陰被刦情形]  
　　十一月二十日長沙通訊漢口長沙間之輪船數十年來從未聞有匪刦之事因沿江每二三十里即有縣城或市鎭駐有水警大股土匪不能藏身少數之匪又無搶刦輪船之能力也現屆冬令河水日涸湘河之水據長沙關水表僅二尺一寸各公司輪船不能直接駛抵長沙故太古怡和三北招商等公司巳停開湘漢班僅有日清公司之湘江沅江兩輪照常來往惟因水淺不能直接抵埠上下均在湘陰縣屬之蘆林潭停泊再由小火輪轉駁行旅頗感不便日清公司之湘江丸係十六日由漢開湘之班期十七日黎明開行是晚泊城陵磯十八日黎明由城陵磯開過洞庭湖上午十一時駛至湘陰縣屬琴棋望地方（距蘆林潭三十里）突遇股匪二三百人有快槍百餘支分乘小划鳴槍喝令停輪船主見其着正式軍服疑係軍隊檢查比則停輪匪衆蜂擁而上首將船主日人捉住次搜刦買辦室最後始派匪持械守住各艙門搜刦搭客銀錢衣服計在輪搜刦三小時因無他輪來往無人救應并槍傷搭客數人有日本船員一人因不聽搜索亦被槍傷搜畢即將贓物下船并挾船主而去臨行時鳴槍數響示威該輪因救船主故派汽划追至沙洲上以大洋二千元將船主贖回乃將輪開至蘆林潭停泊轉換小輪於十九日來省報案總計損失七八萬元搭客占多數受傷諸人俱巳送省醫治幸傷俱不重不致有生命之虞查洞庭湖與湘陰一帶向無此股土匪據政府方面調查實係在平江譁變賀耀組所部補充旅魏雲之變兵嘯聚此地者所爲駐湘日本領事曹答氏與泊在長沙比良艦長岡野俊吉氏與日清公司經理小澤清氏三人於十九日下午一時偕往總指揮部謁見代理主席張翼鵬提出下列要求條件（一）趕速派兵緝匪肅清河道（二）擔保以後不再發生此項匪刦（三）由政府負責賠償日清公司損失二萬五千元張代主席僅允俟查明剿辦餘未認可日領認爲不滿意而去張代主席於日領去後比下兩道命令一派衛戍司令熊震趕令胡團長達率兵前往會同岳陽湘陰兩縣縣長與水警會同剿辦務除根株一派總指揮郭副官馬維漢馳往肇事地點與湘江輪上查勘一切情形呈復核奪又獨立第二師賀耀組特派駐湘辦公處長洪本立亦係搭湘江丸回湘帶有陶團與毛旅之開拔費三千餘元并旅費亦槪被刦去人幸無恙已由洪處長分别呈報現湘江丸又於二十號由蘆林潭開往漢口聞將停駛湘漢航綫云 
[比約問題决提國際聯合會解决]  
　　外部巳訓令朱兆莘等相機辦理 
　　中比通商條約業經北京政府宣告滿期無效比國方面一再堅持提出國際法庭外交部當於十六日正式照會比使華洛思謂此項條約第四十六條之法文解釋問題業經比國政府應允廢止該約及締結新約即比政府抛棄之表示如願提出國際機關解决中國願按照國際聯盟盟約第十一條之規定提出國際聯合大會該項照會僅表示中國政府之决心並未希望比使有如何之照覆同日外交部即訓令國際聯盟中國代表朱兆莘等將中比商約交涉全案提出國際聯盟大會求加入聯盟各友邦之公平解决聞國際間關於仲裁機關之組織分（一）國際聯合會大會（二）國際聯合會理事會（三）海牙公斷（四）國際法庭其理事會爲數强國所把持中比商約案爲政治問題無提出公斷與法庭之必要故我國當局按照國際聯盟盟約提出於國際聯合會大會因該會之組織爲各國代表一致加入世界上痛惡不平等條約束縛之弱小民族必能與我國表示充分之同情其代表份子多係國際公法學者對於該案之仲裁必能有公平判斷也 
[調查法權報告不利中國]  
　　美委員長痛斥北方軍閥 
　　大陸報載合衆通訊社二十三日華盛頓電云美國務院希望迅即發表調查在華治外法權之報告業巳電徴英政府同意國務卿凱洛格氏對於報告不肯有所論列但聞報告内容反對撤廢治外法權並引論審理俄德僑民案件之許多失當處又據半官消息稱報告内指摘軍人之擅權竊據司法立法行政之職務又引論財政之拮据致積欠文官俸給且稱各法庭之成例欠缺統一而新式司法與審判制之完成亦屬遲緩云云 
　　字林報載泰晤士報消息云調查在華治外法權委員長史陶恩氏上月二十七日在芝加哥商務協會演說宣稱中國今已不復有任何負責政府惟其軍閥之貪婪與欲擴張權力之心已不若前之顯著全國七千哩鐵路因爲武人所掌握不復注意其設備與護養故敗壞甚速十三年來武人提用路欵已達一萬八千萬元若連利息併計當有二萬五千萬元若輩在毌庸運兵之際則轉爲商人運貨而索取巨費甚至於水脚之外貨車每噸索五元之規費吳佩孚於京漢路上每月提取一百萬元張作霖則於京奉鐵路提其收入員役薪水已數月未付自本年四月以來北京巳無政府京畿之外對於所稱攝閣之號令與意志不復尊重一年之内全國遍地兵匪駐京公使對於各地僑民所受之損害不復能向中央政府要求矯正之吾人居中國常聞國家主權之言但中國政界似無一人注意人民之權利今以其国或内交通之不便貪婪軍閥之擅權内爭醖釀之無已中央財政之告匱商人所受之苛歛致令各國不能立時具有確定之對華政策云 
地方通信 
[蘇州]  
　　駐蘇軍隊近事蘇地自陸軍第七師十三旅駐防後地方仍安謐如常兵士亦頗守紀律旅長上官雲相治軍亦嚴對於兵士之入戲館而不納資看戲者認爲有妨商業主張嚴格取締每日特另派兵士於各戲館開演時分往監視以防其他兵士闌入前日（二十二）晚九時許有五十一團留駐在蘇之營底兵士數名在新舞臺因不服十三旅之監看戲館兵士阻止致起齟齬惟五十一團營底旋卽退出而事爲十三旅司令部所悉乃再派由第八連兵士一排到馬路一帶彈壓以防匪人乘間滋事並將兵士布防於馬路中至深夜始撤隊歸營又十三旅司令部現已由上塘街潮州會館遷駐於胥門外爕昌火柴廠中辦公上官旅長則於昨日赴寗公幹聞須今日返蘇 
　　商團今日游行蘇城商團城内外共有十七支部業已先後出防團本部團副施筠青現以警廳保安大隊近已在城内大游行兩次梭巡街市故定今日（二十四）亦召集各支隊全體團員出發大游行昨日特先召集各支部隊排長敎練等會議預備編制游行時之軍樂隊·馬隊·步隊及路由聞共約有一千餘人可參加此次之游行 
[松江]  
　　　王森部來松記新編陸軍第八混成旅（昨載第九誤）旅長王淼率同全部來松駐防等情己誌二十四本報兹悉該旅所部之第五十五團第一二兩營由該團團附奚政督率於二十三下午五時乘第一列車來松即在南門下車逕赴舊提署東西文廟·及舊火藥庫分駐尚有該團第三營及機關槍迫擊砲兩連准二十四下午乘第二列車　松聞已勘定三城隍廟爲駐所但至發信時第二列車尚未開到至五十六團所部擬於二十五或二十六分三列車來松而王旅長亦隨同前來卽以舊提署爲司令部並以王忠毅祠内洋房爲團部至該旅防地聞自楓涇至上海爲範圍云 
　　冬防會議之紀錄二十四下午五時市公所開冬防會議到警董九人由盛市總董主席警佐張硯田亦蒞會與議討論結果决以臨時警改充冬防隊計一區十名二區二十二名三四區各十二人華陽橋四人共六十人卽於十二月一日開始辦理至冬防經費由各區籌募發放並設置總隊長一人以西外三神廟爲駐所隊長月薪二十四元公費月支六元其隊長一職由羅正霖担任 
[無錫]  
　　利澄覆輪案訊結無錫利澄公司長壽班航輪於本月六日在惠農橋稅務分所前傾覆溺斃七命一案經縣署將該公司經理章劍門·輪船老大陸順富·機匠冷生榮·楊榮根·等傳案集訊並由該公司與被難家屬磋商妥貼撫卹了事昨日縣署徐承審員續傳章劍門·冷生榮·楊榮根·及在押之輪老大陸顧富開庭審訊先據章劍門供稱被難家屬業經分别撫卹自請投狀撤銷而輪船執照每年均呈送海關查騐掉換繼據陸順富供稱在輪船充當老大楊榮根係老二潘根大係老三徒弟王阿榮年僅十六歲當日亦在船上船抵稅務分所前分所正派員查騐乘客巳紛紛上岸卽行傾覆冷生榮楊榮根聞供在輪船充當機匠是日共有搭客二十餘人當出事時適在官艙故詳情未悉徐承審員據供卽諭謂本案旣經撫卹屍屬自請撤銷縣署應准不予起譤卽日當製定裁决處分送達完案在押之陸順富隨　該公司經理章劍門具保釋放其餘一併飭回 
　　實行宣布戒嚴縣公署前奉聯軍總司令部訓令宣告戒嚴以後卽由張知事召　水警第二區區長薛海亭砲兵團分隊長仝藍田·曁所屬水陸各警官及各公法團領袖在縣公署開聯席會議議决戒嚴辦法二十四條定於今日（二十五實行昨已將議决各項辦法油印分送各機關知照 
　　知事因公赴滬縣知事張修府前以時局不靖奉令組織護路隊及會同官警議决戒嚴辦法兹已分别實行護路隊亦已擴充足額又以邇來軍隊絡繹過境時局日趨緊張地方防務極關重要特於昨日赴滬謁見戒嚴司令李寳章秉承切　　事勾留定於今日返錫 
[常州]  
　　盧香亭軍隊駐當後之消息陸軍第二師師長盧香亭　派第四旅來當駐防該旅統率兩團每團三營共計六營每營四連現在駐天寗寺者爲第七團第　營駐在玄妙觀者爲第七團第二營駐在天地壇者爲第七團第三營駐在太平寺者爲第八團第一營駐在清凉寺者爲第八團第二三兩營七團三營營長何榮魁九連連長秦景森十連連長趙興昌十一連連長李鳳河十二連連長許爽信第七連機關槍連連長邵夢濤其餘各營官佐從前線開拔回蘇擬重行編制云又四旅旅長張復元於二十三日乘坐四人大轎率帶衛隊分赴各公團投剌拜謁各七紳於午後均赴旅部答拜張旅長並因此次在贛帶回九江中國銀行鈔票頗多在常行用頗多窒碍張旅長特與商會接洽商會長劉堯性於答拜時允與常州中國銀行商榷將九江鈔票兌換江蘇鈔票張旅長遂命七八兩團將所有軍隊留存九江鈔票一律收齊派員送至商會約有數千元由商會派員偕同至中國銀行兌換故市上軍民交易毫無問題發生又邑紳唐企林現任孫總司令秘書二十三日晚間特在濟美堂宴請張旅長及兩團長陪座者有岑知事金警所長等當商定（一）軍隊到常由旅長會同縣署出示布告以維地方治安（一）旅館居戸不准容留奸宄責成各旅館主負責（一）城門出入證改用布製（一）各處稽查由旅部官長督率一切軍警均聽其指揮　以警察檢查軍隊監視（一）檢查輪船由敎導團負責（一）查街查旅館由旅部負責警察所派人引導每班爲官長一員兵士四名警察兩名商畢歡宴而散又二十四日上午消息駐大北内外天地壇之第七團第三營因地點偏僻定今日移駐太平寺太平寺之　團一營移駐清凉寺 
[鎭江]  
　　段團長升任第三旅長駐鎭第二師第三旅第二團團長段承澤現奉令升任第三旅旅長所遺團長一缺則由該團第一營營長升充旅部昨　遷設於前都統衙門該旅所屬之第五團軍隊己於昨日上午三時許由寗乘招商商輪抵鎭於當夜下輪整隊前往南門標營駐紥地方各機關人員今日均至旅部道賀 
　　租界防務特别加嚴鎭江英租界工部局因時局不靖謡諑繁興兼之華界軍警特别戒嚴每晚十時即斷絕交通深恐宵小預先遁入租界乘間滋擾有碍治安　每晚五時以後即加派中西武裝探捕分往各栅欄門口注意往來行人遇有形跡可疑者卽帶入捕房訊辦至九時許各栅欄即一律關鎖與華界斷絕交通 
[揚州]  
　　鄭軍回清源防淮揚護軍使兼第十師長鄭俊彦前次擔任第二方軍司令移師贛上展轉繞道寧垣集合現奉孫令以江北防務吃緊仍回原防其所部之三十七三十八兩團步兵已由恒貴等各小輪拖運於今日（二十三）上午過揚北上又聞駐高郵楊賡和旅亦有一部份於是日過境回郵 
　　清鄕局會議冬防紀揚屬清鄕專局錢駐辦於日昨召集各縣知事代表會議冬防計到江都陳均高郵蔡文甲寳應姚體榮泰縣會文宣東台李春森興化陶銘勳儀徴余譯等會議大要如下一各縣聯防辦法　港汊湖濱由水警擔任一警隊及各警察分所會哨辦法鄰封會哨辦法（由各警所辦理並指定　當地點）一緝捕敏捷起見由局印發各縣會緝票一各縣與鄰封實行會哨地點及時日一槍照印花稅欵統由各縣主任先行墊解 
[嘉興]  
　　韓旅開駐嘉興二十三日下午此間縣署接奉十五旅旅長韓光裕自杭來電云「奉聯帥電令敝旅全部移駐嘉興定本晚十二時移動望轉告人民切勿驚疑並祈代辦稻草一萬斤應用等語」一面由旅部派副官任霖晋乘快車至禾卽晤縣警察所所長楊致和·三營李副官·會勘駐兵地點聞已定二十九團第二營駐城隍廟三十四第三營駐楞嚴寺二十九團一營三營及新兵營機關槍連均駐大營該項軍隊已於二十四日上午二時乘專車陸續抵禾由三營李副官旅部任副官分别招待所需稻草等物由參會派沈士奇縣商會派袁紀青辦就二三千斤送往應用並在車站附近甬　旅社設立辦事處就近代辦軍需以資便捷 
[寗波]  
　　海關監督　動訊浙海關監督兼寗波交涉員李原祺（字如山）自蒞任後己閱二年李氏當前次浙變省方曾有委徐樂堯接充消息旋因夏超失敗李氏乃仍充原職兹聞省方已改委周承　（字　忱）前來接充聞周氏曾充浙軍師長現在聯軍司令部顧問此次不日即將來甬接篆規事 
 
 

Page 8

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *敎育消息 
[專電]  
　　北京張宗昌保楊度長敎（二十四日） 
　　奉天省敎育會會長馮子安等籌設東三省博物館已在清宫成立籌備 
要聞 
[北京小學繼續罷課一星期]  
　　各代表變更索薪方法 
　　二十日上午九時北京小學敎職員代表齊集北長街敎育會開會由陳家珍主席决定三項（一）顧總理所允之一萬允即令發下分到每人身上不過一二元實屬無濟决定繼續索薪不達三個月完全發出目的不止（二）先到國務院探訪夏次長是否出席閣議（三）探訪完畢後仍到顧宅坐索以上决定後即聯翩赴國務院閣者先導入候見室休息一時許由孫潤宇代見代表等質問情形孫謂總理所允之一萬元馬上可發其餘因夏次長未回絕無辦法代表等比告退滿擬再赴顧宅適有人告以顧閣今日已預備總辭職代表等睹此情形又轉敎育會開會仍由陳家珍主席出席者一百餘人由武洪橋報告上述各情形比將原議决到顧宅坐索一案推翻繼續决定下列各項（一）二十一日爲同人索薪最後之一日先後所得數目祇有八成五實屬不能開課應繼續停課一星期推陳家珍等向小學校長團報告（二）顧閣與要總辭職新閣總有成立之一日同人應暫爲休息俟新閣成立再爲最激烈之索薪運動不達三個月交付目的决不上課以上决定於四時散會小學校長聯席會二十日下午四時在絨線胡同第七小學開會由耿星江主席决定三項（一）容納敎員協會意見繼續罷課一星期以爲索薪之運動（二）敎部對俄欵委員雖已申飭但屬空文應派員追問實際上之辦法（三）推定陳家珍等四人即日赴俄使館訪俄欵委員外追問俄欵屢次短發之理由以上决定後於七時散會兹將該校長等通告家長書錄左敬啟者現因經費無着不得己繼續罷課一星期專此奉聞即希鑒原並頌台祺 
[浙省小學基金續撥十萬元]  
　　浙江財政廳昨（十九）函浙江全省小學基金董事會云逕復者接閱來函具悉一一查浙省游民債劵餘利現據該局將第十七期起至二十三期止收支各數造報前來共得應得盈餘十五萬餘元除所存零數暫行留局備作流動資本外應就整數十五萬元先行支配内小學基金部攤得二分之計銀十萬元業已由廳照案呈請總司令部省長公署准予照撥一　奉到指令卽行飭局遵辦可也 
[浙省四中業巳解散]  
　　寧波浙江省立第四中學校自發生風潮以來倐已旬日兹悉數　委員沈光烈到甬後卽會同會稽朱道尹到校勸導無奈學生方面拘定非撤換校長决不上課之决心以致轉圜無地當由沈委員電省請示辦法前日省署訓令敎廳略云呈悉據稱沈委員到校勸導無效學生仍挾衆抗違准暫行解散另擬辦法切實整頓合行令仰該廳轉令該委員遵照辦理敎廳奉令後卽電沈委員將本分兩校解散巳於昨日由甬起程返省報告經過情形云 
[蘇敎費管理處新處長已接任]  
　　江蘇敎育經費管理處之繼任處長已經省署聘請盧殿虎君繼任盧因省廳電促巳於二十二日到寗二十三日下午寗垣省立校長與省外來寗各校長開談話會時討論經費問題適盧君與黄任之鍾叔進兩君在對而敎實聯合會談話遂邀請三君過會面談盧對於處長一席初尚自謙經大衆發表意見遂决定二十四日上午十時赴管理處接任但恐有事不接洽處致生貽誤已請鍾前處長在十一月底以前一星期内仍到處隨時襄助一切云 
[川沙小學理科實騐演講會紀]  
　　川沙小學理科實騐演講會昨在顧家路惠北小學開第一次常會與會者北區十六校參加學生共五十餘人實騐室在惠北禮堂講演室在敎室來賓約二百人上午九時開會全體向國旗行禮唱國歌宣讀公民信條次由理科研究會主任陸叔昻報告籌備經過及實騐與演講時應注意各點縣視學楊應環演講理科敎育之重要各校學生乃分别表演演講節目共二十五節實騐節目共十八節評判員以初次開會只記情形不批甲乙十二時休息下午一時攝影畢繼續開會四時閉會復繼以餘興晚間復由公立小學生傳播無線電音樂 
本埠 
[淞滬敎育行政委員會之進行]  
　　淞滬商埠敎育行政委員會自日前在上海縣公署開第二次會議後將該會會務細則及上寳閘北市聯合學務處簡章通過並推舉朱炎之趙師復·賈季英三君擔任調查上海私立學校事項近聞趙賈二君業已允任惟朱君以校務煩劇函辭會務細則及上寳辦公處章程亦己由督辦公署核准施行近聞該會當於最近期間内尚需開臨時會一次亟待解决閘北市之敎育辦法云 
[上海敎育局發行補助讀本之公函]  
　　上海縣敎育局昨致各市鄕鄕董　會　公函云敬啟者本縣前由小學敎育研究會商議發行補助讀本以便各小學校采用業經印行六種近以鄕村小學研究螟蟲至關切要特即編印補助讀本第七種螟蟲兹已印就在本縣鄕村小學校當一律采用對於三四年級兒童宜指導研究並隨時隨地實行試騐廣爲宣傳俾螟害從此消滅除分致外相應函達並附讀本一册卽希察照轉致各小學校一律到局購用是荷又致敎育各團體公函云敬啟者本縣前由小學敎育研究會商議發行補助讀本以便各小學校采用業經印行六種近以鄕村小學研究螟蟲至關切要特卽編印補助讀本第七種蟲兹已印就檢送一份敬祈鑒核如荷宣傳各地方需用此項補助讀本可廉價代印云 
[淞滬工業補敎委員會今日開會]  
　　中華職業敎育社淞滬工業補習敎育委員會昨致常務委員劉廣沛郁瘦梅魏師達函云敬啟者工業補習敎育進行事宜諸待商議爰定本月二十五日（星期四）下午二時半在楊樹浦劉寓舉行第五次常務委員會届時務希撥冗列席討論一切爲　 
[中華職敎社今日無線電播送職敎]  
　　中華職業敎育社於今日下午五時在開洛公司舉行第二期第三次播送無線電職敎消息由王志莘君議「平民經濟問題」云 
[自費赴德留學之孫麟方君]  
　　孫君麟方安徽壽縣人上海信大麵粉廠主人孫鏡蓉之第三子本年夏卒業於同濟大學機師科現已由滬北上赴津再轉奉天過哈爾濱經蘇俄赴柏林將於柏林大學專攻電汽工程 
 
[孫麟方君]  
[奉天水産高中學生參觀團來滬]  
　　奉天營口奉天省立水産高級中學校自創立迄今已及三載内分漁撈製造二科係三年制初高級各三年畢業並附設職業科一班亦三年畢業現共有五級學生人數達三百餘校舍均係新建於本年完全竣工規模頗宏校産則有附屬之漁場及養殖場每年收入甚巨其第一屆高級製造科學生于本年寒假畢業現由製造科主任敎員王子健率領來滬參觀各工廠及吳松江蘇省立水産學校等事業後尚須至浙省參觀云 
[振德女中開歌舞會預誌]  
　　滬西靜安寺路哈同路口振德女子中學定於十二月四日在四川路青年會開歌舞大會節目有三蝴蝶與月明之夜專著名歌舞劇及新劇（潑婦）崑曲音樂電影（新人影片公司）並各種優秀舞等十餘種劵分一元二元兩種上海各著名學校商務·文明·世界等書局及青年會上海銀行競芳照相館華美電料公司等處均有代售日來代售各處及該校購票者頗爲踴躍 
體育 
[樂華足球隊昨以三對一勝約翰]  
　　中華足球會奪標之一幕 
上海中華足球會甲組樂樂約翰二隊昨在梵王渡約翰球場行奪標比賽蒞場觀戰者可一千餘人外客與約翰學生各據半數梵王渡畔頗見熱閙蓋慕樂華之盛名及約翰球藝之進步莫不以一睹爲快也下午四時開始裁判員蔣青君上半時樂華勝三球下半時約輪勝一球結果爲三與一之比樂華勝比賽情形略述如左 
　　約翰首先開球雙方勢均力敵不分勝負者約可二十分鐘在此二十分鐘間論機會樂華較多然約翰頑强抵抗甚見應付得法故球雖時在約翰門前終不得其門而入　見梁玉堂得球攻門球高而急約翰守門向前迎球用雙手將球向上一拍球出未遠同時鍾連基趕到反身一脚將球勾入網内此時守門離位挽球無從祇能聽其直入耳樂華遂勝一球閱五分鐘又見李惠堂　足攻打球低而平約翰守門接之未稳球從雙臂中漏下被李惠堂趕上一脚樂華乃勝第二球焉按此二球均應挽救失之似覺大意爭戰未久樂華左翼劉九又攻入約翰一球上半時告終樂華三約翰零 
　　各進棒　後第二場開始前數分鐘約翰重重進逼聲勢極盛樂華後衛哈元貞·楊英及守門周家騏奔走防禦極見忙碌後約翰左翼得球傳中適在門前五碼處落下約翰右翼順勢一脚打進網内一時歡呼之聲起於四壁然裁判員宣告越位此球無效嗣後樂華進攻球盤旋於約翰區域者良久此時樂華有二三機會可操必勝惜蹴射欠凖或則被約翰守門救出因以解圍約翰於此危急萬狀千鈞一髮之際能撑持局面苟安過去精神方面乃勃然興起球勢亦因以轉機從招架之局勢進而反攻扣打樂華後約翰在樂華門前十五碼處踢任意球被局家騏拍出恰巧約翰中堅馮建綱趕上從身一躍將球頂入網内約翰遂勝一球鼓掌歡呼之聲震動一時往後則互有進退俱無所獲下半時約翰一樂華零結果爲三與一之比樂華勝 
　　總觀變方球藝均有精彩樂華方面人人能表現其所長無待頌揚應予鼓勵欽佩者乃約翰之進步一鳴驚人耳查約翰與樂華第一次比賽約翰以零對十敗於樂華而昨日之比數竟能一躍而爲一對三此雖由於樂華有正賽員二三人未曾加入然就實際言昨日樂華攻守力量頗多可取成績不次平日其比數之所以接近實約翰勇於奮鬭努力求進之精神有以致之耳兹將樂華陣線錄後 
　　守門周家騏右後衛楊英左後衛哈元貞右前衛余衡之中堅梁玉堂左前衛馬德泰右翼上半時張泉下半時胡仁階右内鋒彭華興中鋒鍾連基左内鋒李惠堂左翼劉九 
[今日中美决賽足球錦標]  
　　下午三時借棒球場舉行 
　　今日爲美國感謝節（ＴＨＡＮＫＳＧＩＶＩＯＧＤＡＹ）按該邦風俗全國足球界（指美式足球）均舉行盛大之比賽以作紀念歡聚觀者數十萬人此一年一次之大竸爭上自官廳下至人民無不認爲隆重之盛舉事有凑巧上海中美兩足球隊亦於今日决賽錦標一東一西遥遥相對亦稱佳事今日中美之賽於下午三時借棒球場舉行本埠美商全體休業前往參觀者至少有二三千人天文路頭必有一番熱閙云 
[中華競走隊今日開會]  
　　行將參與萬國競走之中華隊於今日下午四時在體育協進會開最後一次會議分發制服及徽章並討論一切會後並行練習張兆春·陳宇澤·陳虚舟·朱江口·卓慶思五人均須出席勿誤云 
[鄧少謙預備參加市政廳擊彈比賽]  
　　上海市政廳英國式擊彈比賽會每年舉行一次時間在十二月之初旬與賽諸君多屬西人中之佼佼者華人中之善於此道者亦 
[鄧少謙君]  
　　加入其間顧爲數無幾僅有沈林　鄧少謙諸君而己鄧君參加是會己有二次其時所學尚在中級而體格又未健全故未達成功之域前歲起鄧君放下决心勤加練習進步之速一日千里最多一次竟擊得一百四十三分去年席東俱樂部請世界擊球專家福金拿ＣＩＡＲＩＲＡＥＦＡＬＫＩＮＥＲ）表演時曾請鄧君與其作友誼比賽結果八百分與一百十分之比賽畢福金拿深佩其技贈比球棒以作紀念又一英人名葛萊ＧeorgeGray者同時亦贈以球棒日前又獲得儉德儲蓄會本屆開倫彈卽日本式）之錦標鄧君刻已積極練習英國式彈預備參加本年市政廳比賽凡在下午五六時之間如有至儉德會擊彈室者必見鄧君雙手握球棒運其靈巧之心思出其敏捷之手法輕重咸按程序挑撥莫不如意蓋其研究有素矣預料本屆　政廳比賽君將鳴以驚人焉 
[今晚青年會籃球隊與SRＣ比賽]  
　　四川路青年會健身房今晚七時半將有籃球比賽與賽者爲該會籃球隊與西人ＳＲＣ籃球隊查西人ＳＲＣ隊去年曾獲 
西人籃球奪標中甲組錦標其人力大技佳確爲青年會隊之勁敵故今晚二隊必有劇戰以分勝負也 
[曁南足球隊昨勝光華]  
　　江大乙組奪標之一幕 
曁南與光華兩大學乙組昨球隊昨假棒球場舉行江大奪標比賽三時半開始裁判員張鍾藩君共賽兩個三十五分鐘上半時二對一曁南勝下半時一對零曁南勝結果爲三與一之比云 
[復大足球隊將赴蘇與東吳比賽]  
　　復旦大學甲組足球隊應東吳大學之約定本星期五搭滬寗車赴蘇比賽係友誼性質惟前鋒健將陳錦江因脚背上舊創復發此次有不加入應戰消息云 
[蘇州晏成中學足球隊勝東吳一中]  
　　蘇州晏成中學足球隊自加入江浙中學足球聯合會以來練習不遺餘力十一月十三日爲該隊與東吳一中作奪標比標比賽於該校球場評判員爲東吳大學體育主任聶許君二時開賽晏成於上半時攻入東吳三球下半時又攻入四球結果七對零勝利屬晏成該校隊員如下沈文輝（隊長）·李文初·李祖虞·李恭棨·俞敬忠·王應　·孟錫藩·楊盤生·郭子超·周世慶·吳增貴·吳增裕·楊家才·章國傑（幹事） 
 
 

Page 9

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *本埠新聞 
[楊文愷昨晨過滬赴杭]  
　　聯軍總司令部總參議楊文愷氏因有某項要務於昨日上午一時十七分由寗乘專車來滬赴杭上午九時十分抵北站至十一時許原車轉道赴杭並定今晨二時到滬返寗楊氏此行於大局前途頗關重要兹將楊氏過滬時之情形及其談話分記如下 
　　過滬時情形楊之專車本於八時前可到嗣因途中稍有停留故延至九時十分始到北站戒嚴司令部事前派第一五一團團長王蔭鵬率領第九連兵士三十餘人會同五區警察數名在站保護車到後李寳章王蔭鵬及任筱珊等均登車拜謁楊氏隨從甚簡僅帶衛兵數名 
　　楊氏之談話楊氏專車到站記者投剌請見楊氏當即延見兹將楊氏與記者之談話紀錄如下（記者問）閣下此行有何任務（楊答）現在時局之眞相不僅江南人士非常注意即全國人士亦無有不注意者余性甚剛直願與君痛快一談余此次來滬赴杭並無何項特别任務無非將孫總司令赴津之經過及今後之計劃與陳省長協商進行耳（問）閣下何時回寗（答）明晨（即今日）二時準到滬回寗（問）孫總司令此次赴津究抱何種目的而所得之結果又如何（答）總司令此次赴津完全係將此次作戰失敗實情以及赤軍遺害地方狀况對張雨亭作一報告當孫總司令晤張時張之第一句即言非戰不行如赤禍蔓延即吾東三省亦將不保何有地盤可言未知老弟（指孫氏）之意見如何（問）孫總司令如何答復（答）請問閣下應如何答復蓋總司令爲討赤而戰豈有就此停止乎（問）外傳孫總司令赴津係請求奉魯軍南下援助未審確否（答）奉魯軍之南下吾人固在意料中而其南下與否决非吾人所可左右之（問）奉魯軍何時動員隊伍究有多少（答）聞魯軍巳於二十二日晚間下動員令共出兵十五萬分京漢津浦兩路前進（問）奉軍南下與聯軍有無好意（答（當然是好意的蓋奉軍由徐州到浦口即取道安慶向九江進攻（問）萬一奉軍渡江駐南京聯軍將如何應付（答）奉軍决不渡江當天津會議時張雨亭曾面令南下各將領此行爲討赤而戰非爲地盤而戰須特别注意軍紀祗能進行軍事對於地方民事絕對不能干涉而於糧餉一端更不准在民間擅取絲毫即聯軍對於奉軍經過亦僅稍盡地主之誼而巳總之奉魯軍此次南下决不致與民間有絲毫干涉（問）孫總司令何時回寗（答）日内即可回寗（問）孫回寗後聯軍有無調動（答）盧香亭回浙以便由浙西向贛東進兵陳調元仍舊擔任武穴方面第一師業經全部調回惟此關係軍事計畫未便詳言（問）外傳聯軍有與蔣介石言和消息末知有無其事（答）現在戰敗尚與之言和乎聯軍即敗至一兵一卒時亦與之死戰而况尚有如許軍隊耶（問）傳聞總司令部有免周鳳岐職未知確否（答）並無其事此次九江之戰周部退却較早各方或有不滿之意亦未可知其實即不退亦無可如何總之决無此事請勿輕聽謡言談至此記者因爲時已久且車將開行即辭退 
　　返申時情形楊之專車於昨日午後五時五十五分自杭開出當晚十一時四十五分到上海北站丁文江偕楊氏原車返申車到北站時有宋雪琴嚴春陽陶國椿及李寳章之參謀長等到站相迎該車定於今晨二時開寗楊氏如夫人隨車偕行 
　　返滬後之談話楊氏接見相迎各官員後即延見各新聞記者兹將談話述要如次楊氏略謂天津會議之情形亦未知其詳惟孫總司令興師討赤亦不能禁阻他人共同討赤故奉魯軍之南下無辭可拒然亦無專誠迎其南下之意據悉奉魯軍即或能南來亦僅以浦口爲止决不渡江至司令部隨軍隊而設則效帥自亦不致駐節江寗鄙人此次來南職務係奉孫總司令面囑赴寗滬杭慰問各將領及查詢軍隊整理集合後之情形浙江陳省長態度極光明誠懇仍以孫聯帥之意思爲意思以維持地方治安保障東南和平如黨軍來犯浙境如何防禦惟力是視杭城安謐如常孫總司令確尚未返寗大約明後可以南歸鄙人今晚赴寗即將北上如遇孫總司令於途次即隨之折回云云 
[時人行踪錄]  
　　李寳章聯軍第九師長兼上海防守司各李寳章携帶衛兵三名於昨日上午八時五十分由滬乘頭等車一輛附掛特别快車赴寗晋謁盧代總司令有所秉承聞定於今日返滬 
　　柏文蔚民黨要人柏文蔚於二十一日由津乘阜生號輪船於昨日下午五時抵埠當時有皖同鄕諸人赴江干歡迎柏氏登岸與諸人握手寒暄畢即偕隨從乘汽車駛赴法租界本萬（公平社） 
　　温應星聯軍總司令部駐滬軍法處長兼淞滬商埠會辦温應星氏前曾因事赴寗現巳事畢返滬昨午即到龍華公署視事 
[軍事運輸要訊]  
　　一師過滬赴杭浙軍第一師調防回浙分十三列車載運計巳有七列車共載砲隊機·關槍·步兵等五千餘名先後過境昨日該師又有一列車掛蓬車二十九輛客車三輛載憲兵總司令部憲兵一營憲兵司令汪其昌·營長章寳義·第二旅長余憲文·均同時偕行另附有工兵一營於下午四時二十分由寗開出約於昨晚十二時許可以過滬轉杭第二列掛車三十輛載該師第一旅石鐸所部第一團第一·三兩營步兵由一營營長陳琮三營營長任漢章·督領於下午八時二十五分開出約計今晨可以過滬轉杭 
　　二師砲兵開淞聯軍第二師砲兵團馬葆珩部砲兵一營隨帶大砲十二尊在寗裝車三十二輛於昨日上午八時五十五分專車開滬於晚間七時五十七分抵麥根路當即在該站晚膳約在十一時許開往砲臺灣駐防 
　　二師索車運崑聯軍第二師某部將於今日由寗開至崑山駐防昨巳命路局備車四列每列十八輛聽候應用 
　　三師陸續返杭聯軍第三師周鳳岐部昨日又有兵士一團行抵鎭江分兩列車開拔詳誌於次第一列掛車二十六輛載該師第六旅十二團二營步兵一營於上午十時三十分開出當日下午五時十八分抵麥根路隨即於六時轉往杭州第二列掛車二十七輛載該師第六旅十二團兵士一營機關槍一連於下午四時三十七分開出預計今晨可以過滬赴杭 
　　七師往蘇駐防聯軍第七師馮紹閔部第十三旅三十五團步兵一營計六百餘名由獨立團長張子卿率領於昨日由寗乘專車一列掛車二十二輛上午十時十分開出往蘇州駐防聞巳於下午五時四十六分抵蘇 
　　八師開抵嘉興駐紥杭州及筧橋之聯軍第八師孟昭月部十五旅二十九團團長韓光裕所部全團奉令由杭筧兩地分批開拔赴禾塡防向滬杭路調撥車輛八十七輛分三列車出發至嘉興其第一列車計掛車輛三十輛裝載第一營全營及機關槍連並軍械子彈軍用品等由該營長黄金印率領於前夜十時半由杭州專車出發至嘉興第二列車計掛車輛二十一輛裝第二營全營由該營長司連勝率領於前夜十一時半由筧橋專車出發駛至嘉興其第三列車計掛車輛三十六輛係載運第三營全營及二十九團團部並軍用品等由團長韓光裕率同營長白雲鵬於昨日上午十時二十八分由筧橋出發專車駛往嘉興並由該團長韓光裕指揮分駐地點防護聞嘉興已設第八師二十九團司令部 
　　軍需絡繹不絕浙江聯軍總司令部於昨日下午二時由城站裝出軍械及軍用品等件分裝廂車五輛由杭附掛七號中快車來滬至麥根路於當夜轉掛滬寗路火車運往南京又駐紥南星橋之第八師十五旅三十團一營裝出軍用品及兵士兩車於下午一時四十分由南星橋專車駛抵嘉興又駐紥松江之浙軍第二師盧香亭部第三旅第五團留守松江之防兵十餘名及戰馬五匹於昨日上午九時二十分由松江附掛由禾開滬之區間車運抵南站停靠又裝步槍十餘枝及軍用品於下午六時由南站專車至北站轉掛滬寗路機車運往鎭江又杭州聯軍司令部兵站處於昨日由南星橋裝濟養品及薪料等四車於上午八時四十分由南星橋附掛六十一號閘拱區間車至杭州撥交第一師 
[各團體反對外債文電]  
　　三省聯合會三省聯合會爲反對五百萬鎊借欵昨發出重要文件二則如下（一）致英國公使電北京英國公使鑒敵國不幸内爭不息皖蘇浙三省人民正在力圖　三省爲緩衝區域内以立人民自治之基外以立長江和平之局是以直魯軍南下三省民心堅决反對乃聞上海香港英商以五百萬鎊借充軍費將由顧維鈞在北京簽字羣情不勝駭異此項借欵假手軍閥助長内亂根本破壞長江和平實無異對於三省人民作戰且貴國在華商業素重南部似此顯背民意犧牲巨欵即在貴國商人亦必受意外重大損失至貽後悔本會謹本民意宣告中外對以此項借欵及任何物品担保此三省人民無論何時槪不能加以承認貴公使素重和平特進忠告務希立令貴國商人停止此項借欵以重民意而顧邦交蘇浙皖三省聯合會敬（一）致港滬英商會函上海香港英國商會會長閣下敝國不幸内戰不息現三省人民方亟起自謀期爲永久和平之圖乃直魯軍大舉南下實爲民意之所不容業經一再通電堅决反對諒爲閣下之所共知頃聞貴國港滬商人以五百萬鎊借充軍費將由顧維鈞在北京簽字意在藉此維持長江流域商業等語殊屬駭人聽聞揆之實際利害適得其反蓋商業之繁榮當以和平友好植其基礎方爲稳固今貴國商人此舉假手軍閥助長内亂根本破壞長江和平不啻與三省人民爲敵三省人民固將蒙其不幸貴國商業亦必終受其影響本會除巳本此旨向貴國公使警告并宣告中外對於此項借欵及以任何物品担保吾三省人民槪不承認外特再鄭重向貴會長盡忠告之誼務希勸阻貴國商人立即停止此舉以顧邦交而睦友誼貴國在華商業重心盡在東南苟有不幸竊爲貴國商人不取也專此佈臆即請大安中華民國蘇浙皖三省聯合會謹啓 
　　市黨部國民黨市黨部致北京英公使及上海英領事函云北京英國公使上海總領事台鑒今據報載貴國在華有力實業家因力謀維持長江沿岸貿易於張孫聯合討赤時願於確實擔保之下貸欵五百萬鎊本市黨部實不勝駭異本黨志職乃在剷除軍閥制度完成民主革命收回喪失主權力謀獨立平等惟求無害本黨正當之企圖絕無歧視排斥之意乃貴國政府前巳屢次資助本黨叛徒陳炯明使其進攻本黨政府今次本黨出師北伐貴國政府又復資助吳佩孚繼又資助孫傳芳使其抵抗北伐而貴國在華商人今又以鉅欵資助奉系軍閥挾其軍隊南下抗拒北伐以禍東南財富之區爲此本市黨部迫於深信貴國對華政策並不圖與中國人民爲友誼之合作而在於維持禍國殃民之軍閥以阻遏民衆解放之企求故對於貴國此次資助奉魯軍南下謹代表上海二百萬市民特提嚴重抗議並否認其債務及其任何條件中國國民黨上海特别市黨部 
　　新皖同志會新皖同志會昨發反對大借欵宣言計分七項一·三·兩項對外立言致電英政府質問通電全世界宣佈事實二·四·五·六·七·五項對内立言電請顧維鈞拒絕簽訂通電全國反對并反對奉魯軍南下 
[上海特别市起草大綱委員開會紀]  
　　上海各路商界總聯合會推定之起草上海特别市大綱委員於昨日下午七時開會到者鄔志豪·余華龍·王漢良·嚴諤聲·張子廉·胡鳳翔·余仰聖·程祝蓀·鄔培因等九委員公推鄔志豪主席議决先將余委員華龍起草之二十四條大綱以油印分發各委員研究然後於二十五日下午七時再行開委員會過通提交議董會議决後即行分徴各團體意見議畢八時許散會 
　　又各路商界總聯合會會長鄔志豪昨爲淞滬特别市事發表意見敬告市民云上海一隅爲全國商業之樞紐市民殷繁甲於他埠其財産之寄於是者不知凡幾惟地雖衝要固非用武之區而兵家視之以利之所在勢所必爭故戰謡一起商業即受其影響民國十五年以來市民受戰事之痛苦蓋巳屢見不鮮迺者各省之軍事未息淞滬之戰謡又起苟人民無自决之心與自衛之力則戰禍之來·迫在眉睫來日大難方興未艾吾市民爲地方治安計固不得不籌弭患之策爲個人之生命財産計尤不得不奮起自救惟住居租界之市民多以爲獲外人之保護必可免戰禍之慘酷獨不思家國多難而託庇於外人實爲世界至可痛可恥之事且戰局果至緊張時租界當局亦難以爲計當年前江浙戰爭之秋潰兵數萬四出分竄危險情狀千鈞一髮苟無人主持善後以資遣散潰兵給養客軍吾恐租界當局雖有相當之警備亦何能免其驚擾又或不幸事出倉猝牽涉外交則國權之喪失固不待乎蓍龜即市民之生命財産亦將欲保而不得其能幸而獲免者蓋恃乎善後之有方也至若内地市民當徴調之時勞力者受拉夫之苦服運輸之役富有者以事蓄之資供給養之費固以不勝其擾矣然猶潰兵遍地淫掠時聞雖有愛民之將難詔無知之兵以故老弱塡乎溝壑丁壯苦於亡命其遁跡租界者何啻千百馴致旅邸有人滿之患收容無安插之所爲禍之烈莫可倫比迄今思之猶有餘悸惟是與其焦頭爛額何如曲突徙薪貪燕幕之苟安恐釜魚之不久欲爲長治久安之計固莫若劃淞滬爲特别市之爲得也查淞滬爲特别市之議首倡於上海各路商界總聯合會自是厥後和者羣起規畫進行七載於兹當段氏執政伊始嘗應市民之請關爲淞滬特别市市制且頒而時局又變此曇花一現之特别市遂消滅於無形環境如此不得謂非市民之不幸焉今也時勢旣殊戰禍又迫我市民果欲自救當存自决之心奮然興起以竟七年來未竟之功苟一旦特别市成立即我市民解放之日市政有參預之權民情無閡隔之虞農工商學各得其所勞資糾紛庶可解决即僑滬外人亦得受其賜至地方稅收更不爲軍費所挪移各種建設均可次第進行較諸今日之惴惴自危者何啻霄壤焉雖然天下之事固無不勞而獲者是在我市民之自勉巳 
[五區八分部電請暫緩遷鄂]  
　　中國國民黨上海特别市五區八分部電中央黨部云全國各報館轉廣州中央黨部鈞鑒閱報得悉我政府有遷移武昌之說不勝駭異此說在一般普通羣衆之心理固是良策以爲擴大民衆力量發展黨務之唯一途徑惟本分部同人觀之有萬不可能之點就是時機未至武昌方面勢力未堅恐難成效望我政府明鑒暫時免遷是禱中國國民黨上海特别市五區八分部叩養 
[各團體對時局表示]  
　　江浙協會江浙協會於昨晚（二十三）八時開會由黄任之·（袁觀瀾代）余遂莘·輪值作主到有褚輔成·魏炯·殷汝驪·沈鈞儒·王紹鏊·沈恩孚·趙錫恩等經衆提議以奉魯軍旦夕南下江浙時局嚴重影響所及人心惶恐當議决致電張作霖請採納江浙人民公意阻止大軍南下推沈信卿·沈衡山·起草電文於今日修正拍發電文如下天津張雨帥鑒海内苦戰久矣甲子以來江浙連遭兵事又逢歉歲民力疲困巳極報載有假託蘇紳名義乞師者莫測所由羣相駭愕二省當江海要衝中外商務生機僅存一綫苟非劃長江下游數省爲緩衝以和平解决國是則全國塗炭吾民曁無喘息之地援師將爲對怨之媒側聞麾下素重民意　尚　　　考慮止大軍之南下聽偏偶之自保特陳東南人民公意佇盼鑒納江浙協會敬 
　　四黨部國民黨安徽省黨部·江蘇省黨部·浙江省黨部·上每特别市黨部四黨部對奉魯軍南下宣言云孫氏潰敗潛往天津乞援奉魯禍我三省危在目前前者三省聯合會通電主張劃三省爲民治區域本黨部等曾表示贊同惟其義僅以維持現狀爲滿足無拒奉之决心今三省聯合會諸君更進一步標明三義一曰否認孫氏之行動二曰反抗奉直魯軍三曰三省範圍内軍隊贊護民治主張則人民供其給養此種鮮明積極之主張本黨部等代表人民利益願爲熱烈贊助（中略）我三省人民爲自存計必須一致奮起貫澈上海自治與 
[]  
[]  
[]  
[]  
 
 

Page 10

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *三省民治之目的抑有進者即三省軍人於奉魯軍南下之後將受脅迫而無以自存自亦當贊同三省人民之民治主張而以實力抗拒旣以盡捍衛家鄕之責亦可保地位而全令名總之今日誠爲三省存亡危急之秋然亦爲我人民奮起自决之機會（中略）本黨部等領導全體同志力爲前驅 
　　上海學聯會上海學生聯合會對時局宣言云（上略）實行宣佈江浙人民自主劃上海爲特别市由上海人民組織市民政府廢除一切苛捐雜稅保障人民集會結社言論出版之自由此爲唯一之出路本會决負矢前驅共同奮鬭得解倒懸殊所願也更有進者擁兵自衛之軍閥不足長恃往事昭然無庸深諱江浙軍隊本爲兩省人民膏血所養率皆東南英俊桑梓所在孰不愛護尚望倡舉義師同情江浙自治並努力以促其實現登兩省民衆於袵席之上是爲宣言 
　　滬北商學會滬北商學會於昨日午後七時召集緊急會議列席者二十餘人卞鵬飛主席議决案如下（一）致函蘇浙皖三省聯合會請該會本其發表主張速定期召集旅滬三省各同鄕會·及三省商會·曁各法團等迅派代表與會共議三省民治集思廣益一致行動以達該會所定之標的（二）奉軍前次在滬徴收淞滬房捐當時在蘇之軍隊祗有數萬現忽派重兵二十萬南下將來滬民之負擔更不可預定且奉軍旣來黨軍勢必蹤至三省即陷入烽火際此各省皆屬戰區吾人將避禍無地本會應本删日宣言聯合各團體爲三省民治積極運動以求自拯（三）時局變幻朝夕異勢定每日下午四時開會以便應付免失事機議畢散會 
　　浦東工人代表會浦東工人代表會昨日舉行代表大會到南洋·日華·祥生·碼頭·各工會代表三十餘人先由主席報告開會宗旨略謂近日奉魯軍閥在天津舉行會議將阻碍時局之進展此事非常嚴重請大衆討論對付方策當由各代表相繼發言議决各案如下（一）反對奉魯軍南下（二）略（三）江浙軍應贊助人民自治（四）人民武裝自衛（五）上海成立自治市（六）廢除苛捐雜稅（七）集會結社言論出版各種自由以上議决案除通告各工會分别發表宣言外再與各界一致進行以圖早日實現 
　　浦東日華工會浦東日華工會宣言云近日報載奉魯軍閥在天津舉行會議由魯軍南下以重擾吾民甲子之慘禍將再演於今日是可忍孰不可忍本會願率全體工友與各界共同奮鬥反對奉魯軍南下謀人民自治 
　　印刷總工會上海印刷總工會對時局宣言云我江浙人民歷年受軍閥戰禍之苦已達極點此次贛戰結束而戰爭有轉於江浙之勢兩省人民因而紛紛起要求自治劃上海爲特别市上海市政由民管理不意奉魯軍近來勵兵秣馬乘隙動員南下消息傳來莫不惶恐戰慄回憶奉魯軍在北方諸省之政績民不聊生若一旦又施於江浙則兩省人民必不堪設想矣本會認爲免禍之道唯有各界人民進一步團結起而自衛推翻軍閥政治拒絕奉軍南下達到上海市民自治目的本會率全體工友共同努力謹此宣言 
　　陜西兩團體陜西各團體聯合會及陜西青年社對時局宣言云（上略）在此奉魯軍動員南下之際我三省人民爲地方治安計爲自身安危計祗有團結一致反對奉魯軍南下解除當局者之殘餘勢力劃三省地方爲人民自治區域然後或可渡此危機或能保全性命亡羊補牢尚爲未晚禍迫眉睫謹此宣言 
　　四川青年社四川青年社反對奉魯軍南下宣言云（上略）本社同人客籍滬濱休戚與共不忍玉石俱焚深致同情於商總會及三省聯會之主張拒絕奉魯軍南下劃上海爲特别市實行宣佈江浙人民自主拯兩省人民於水深火熱之中計莫善於此也 
　　瓊崖新青年社瓊崖新青年社擁護商總會主張宣言云（上略）本社對商總會之主張認爲上海市民之唯一出路深爲贊同并願我上海全體市民起而圖之 
　　蕪社蕪社對時局宣言云（上略）上海商總聨會主張市民自治拒絕奉魯軍南下脫軍閥勢力之覊縻除帝國主義之爪翼宏謀卓見實合時宜堅毅精神具徴勇直本社同人誓竭至誠擁護望全市同胞急起圖之謹此宣言蕪社全體同人叩 
[美僑今日慶祝感恩節]  
　　今日美國之感恩節本埠三萬五千餘之美僑將於今晨十一時在大禮拜堂舉行慶祝典禮由美國按察使普爾兌氏主席駐滬美總領事戈士宣讀美大總統柯立芝氏演詞次斯比兒士等演說及讀經唱詩等並聞有百餘人之唱詩班合唱又後日下午九時至十二時旅滬美僑在四川路航海青年會開感恩跳舞會以誌慶典云 
[全贛公會大會紀]  
　　旅滬全贛公會昨日在白克路會所開全體大會此次爲該會第一任常務委員就職之始禮節甚隆重故到會人數甚多計到一百餘人午後二時許開會吳玉成主席孫福田紀錄首由龔步三代表主席宣布開會宗旨畢當塲推舉各部部長以專責成歷一小時之久舉定總務部黄國文文牘部吊靜齋會計部楊開彬·龔步三庶務部黄　卿·蘇茂發建設部吳玉成宣傳部孫符叔調查部鄒樹生·王怡元交際部王竹林·徐祥興敎務部吳保定編　部龔步三確定後全體起立行一鞠躬禮表示歡迎　議决各案如下（一）贛省兵災奇　待賑孔亟根據上次議案由本會組織兵災救濟會問題議决即日擬訂章程及具體辦法尅期進行以期速收成效（二）報載南政府委任李協和君回贛主　贛政問題議决俟潰息確實後本會再行表示（三）江西會館董事儲湘泉等擅挖公墓問題議决本會己函請官廳嚴行制止應候警廳復到後再定辦法（四）函請前贛軍司令鄧和璞撥欵辦賑問題議决已派代表面謁鄧君應俟接洽再行酌定議畢全體委員撮影以留紀念時己五時餘循例舉行聚餐會而散 
[鐵業小件工匠要求加資]  
　　香山帮鐵業小件工匠因工資微薄店主待遇比錫帮尤苛故各工人於昨日二十日結算工帳之時而各店主訓求加增工資三成半並待遇改良各店主以生意清淡增加太大俟召集同業集議再行决定　定二十二日闰會商議加資辦法 
[航業要訊]  
　　閩汕航運近訊何應欽之黨軍自前鋒開抵泉州後福州省城亦漸起恐慌日來本埠之福州帮紛紛電閩詢問滬上貨件是否照常裝運聞閩客帮昨日巳有復電至申謂大批貨暫勿裝往惟零星必需雜貨則仍令運去現時滬閩班内共有寗興·福慶·新濟·等三輪往來惟新濟輪以該局有停業問題此次回申之後再行與否尚難預定申閩間之大宗貨件已由二十四日起暫行止裝故怡和洋行之福州班輪今亦巳停止兼行至於汕頭一埠自該處工團繼續抵貨以來近日於英輪至汕時每一英商船由工團内派一小艇停靠英輪之旁監視其有無英貨漏入汕市並查察華人之有無乘搭英輪之事因之招商局之華商輪在汕營業甚爲起色詎邇日自扣輪風潮發生招商局之汕頭班已停開本埠日清公司之汕頭輪營業近二日來頓形擁擠上海赴汕之貨客家巳紛紛改裝該船實出該社之意外也 
　　澳洲購辦華茶澳洲因無上海直接班船舶故貨運非常周折今次澳華輪公司開通上海航路後澳洲雪梨埠商帮巳開始來滬採辦華茶運往第一批共購去一千二百四十箱而以綠茶居多昨日已經由嘉魯魯號裝去 
　　查出夾帶軍火本埠天祥洋行之紐約班輪鮑威砲台號此次由美來滬前日進口船停其昌棧船内來貨以英美公司之紙烟爲最多本埠江海關人員到該輪查察時在貨艙内檢查出蓮心彈之手槍六桿又有機關槍一架比經查究私運之人始悉係船内華水手中之某廚司所夾帶者據稱共帶手槍數十桿機關槍亦有十餘架其餘則均在香港秘密缷出此數槍乃漏落在艙中者故得到滬今該廚司巳逃走槍械則由海關充公 
　　滬甬輪巳檢查昨據由甬來滬者言浙東鎭海砲台司令陳其蔚已會同警備隊統帶王嘉溪宣佈寗台水陸戒嚴頒發條例七項自前天起對於上海開往之寗波班輪於進口時巳派軍警稽查隊至各碼頭開始檢查登岸之旅客矣 
[兩海員工會之函件]  
　　海員工會函海員工會以招商局對於罷工工人條件迄無切實答覆昨特函該局催促原函略云逕啓者敝會各項要求皆本諸天理良心人情國法不料貴局弗予接納激起罷工敝會爲促工潮早决計自今日起（二十三）至二十五日止若貴局仍無具體答復敝會只有求自衛之法矣特此預告尚希卓裁上海海員工會中華海員工業聯合總會函全國各界同胞均鑒本會爲海員工人利益與愛國運動前途計誓死力爭除嚴重向招商局交涉江永輪船員損失外特此電達願各界同胞起而援助不特本會之幸抑亦全國人民之幸也希爲察之中華海員工業聯合總會執行委員會叩艶 
[分發傳單者昨又釋放七人]  
　　軍法處將分發傳單之學生准予取保者除前日釋放錢興福·鄔東初外計已釋放十九人昨日又經家屬具保釋放七人陳秋金·馮毅夫·陳亞民·馮德平·張傳薪·林樹香·陳炳炎·其未經保釋者仍有十四人李花白·徐俊（即徐鎭清）·胡政良·徐和雲·許畏憲·王茀川·張楠·韓琳元·吳權·胡錦生·林學桂·李祖善·黎桂生·周祖武·連已釋放者合計四十人云 
[各團體表示擁護人道]  
　　濟難會上大附中分會宣言濟難會上海大學附中分會宣言云溯自民國剏造以還軍閥之私鬭日甚一日而吾民之生命亦日賤一日遠之如南昌九江等處市民横遭戮殺血流成河近之如上海杭州各地青年動受監禁使囹圄爲滿上海各團體痛生存之孔艱慨淪胥之無日乃宣言擁護人道以冀挽回劫運申明正義本會對於此種宣言竭誠擁護所望軍事當局以後尊重人道則幸甚矣 
　　東華學生會致警廳函東華大學學生會致警廳函云敬啟者頃上淞滬警察廳一函文曰頃閱報章驚悉學聯會突被鈞憲封閉駐會職員曁會内文件槪被擄去檢閱之下不勝駭異竊學聯會爲本埠四萬餘學生組織而成爲本身謀利益爲國家求治安指導羣衆而奮圖任何方面　無偏袒宗旨純潔態度超然往事可徴毌庸置辯今以　言中售鈞憲不察遽加莫須有之罪累及無辜似此情形殊堪浩嘆嘗聞賢者明察果斷不爲奸宄　蔽滬上華洋雜處中外同瞻措置稍一不當微特貽笑列强且足以招引外侮抑有進者歷觀史册凡得民意者昌失民意者亡古今中外莫不皆然誠以得失存亡實以民意爲依歸也公等賢明幸祈裁奪爲此萬望鈞憲即日啟封會所省釋無辜併將會内文件槪行發還俾得賡　會務實叨德便東華大學學生會啟 
　　瓊崖新青年社宣言瓊崖新青年社爲上海學生聯合會被封宣言云（上　）本社報據民備擁護自由誓必力爭啟封上海學生聯合會及釋放被捕事人員非　目的决不終止謹此宣言 
[警廳昨開冬防會議]  
　　淞滬警察廳嚴廳長近因時屆寒冬亟應開辦冬防特於昨日午後二時召集所屬警官開特别會議到者一·二·三·四·五·六·等區署長·各分署署員·游巡·偵緝·保安·騎巡·水巡·等隊隊長由嚴廳長主席宣佈開會宗旨·（一）孫總司令赴津情形及　明并非請直魯軍南下（二）淞滬照常防範但於斷絕交通時應須顧全人情凡可通融即斟酌通行不得留難（三）謡言仍熾日内工學兩界又有演講散放傳單消息各區仍須斟酌取締四時散會 
[縣商會函送農工商礦訪問所章程]  
　　上海縣商會昨致農工商各實業家公函云逕啟者頃奉上海縣公署函開案奉江蘇實業廳第一○二五號訓令内開查蘇省農工商礦日漸發達所有枝術之研究機械之應用種籽原料之選擇立案註册手續之進行經營各該業者或有疑義不能不賴公家之捐助本年第二次實業行政會議擬設工商訪問所業經本廳訂立章程呈奉省長核准在案合即抄錄章程令仰各該縣行知商農等會並布告商民人等一體知照此令附章程等因奉此相應錄令附發章程函請貴會查照通告各工商人等知照等因並抄附江蘇實業廳農工商礦訪問所章程一紙到會用特錄函轉達並連同章程一併印附送請查照卽希公鑒附江蘇實業廳農工商礦訪問所章程「第一條」本廳因備經營農工商礦事業者之訪問仿照農商部工商訪問所辦法附設農工商礦訪問所於廳内「第二條」本所職員由廳長就廳内各科科員指派兼任不另支薪「第三條」本所答復訪問人之方法如左（一）口頭（二）書簡「第四條」訪問人來所訪問須有各機關或法團之介紹函「第五條」訪問事件非一日所能指定日期答復之「第六條」訪問人得將經營事業託本所實地調查但須担任一切費用「第七條」凡不屬農工商礦範圍以内事件本所得拒絕答復「第八條」本所對外函牘以江蘇實業廳農工商礦訪問所各義行之「第九條」本所因公雜用由廳支给之「第十條」本章程自呈奉聯軍總司令省長核准施行 
[國貨商場定期開幕]  
　　總商會商品陳列所本屆舉行展覽會由所長徐乾麟·及李華堃·蔣夢芸·三君發起附設臨時國貨商場經傳袁兩會長同意後當即邀請國貨團體委派代表協助進行籌備數日巳由委員林質茂·蔣夢芸·計健南·等將組織太綱商場則擬就並由場務委員錢育才·范大璋·等將商場店基地位分别劃定現定今日（二十五）召集第三次委員會商議開幕儀節並定明日舉行國貨工廠代表大會宣佈商場規則現已報名加入陳列之工廠計有光明·南洋·模範·勝德·等三十餘家連日仍由徴求委員陸星莊·王漢强·陳翊庭·等分别徴求以期完備惟本屆展覽會祇以國貨爲限故審查頗嚴已另行組織審查股並請商會會董協助審定出品優良者並由商會給奬現准定陽曆十二月一日正式開幕屆時由傳袁兩會長柬邀本地行政長官及各機關代表到會觀禮以資鄭重又陳列所委員會原有設立永久商場之計劃組織大綱亦已擬就惟因時局不靖經費支絀暫難舉辦云 
[總商會公斷處改選揭曉]  
　　昨日下午二時總商會商事公斷處遵照修正商事公斷處章程第十二條第一項之規定除抽簽連任半數外舉行改選新職員到會長傳筱庵·袁履登·曁會董與該處職員方椒伯·聞蘭亭·謝蘅牕·戴耕莘·陳良玉·洪雁賓·沈厚齋·邵立坤·王心貫·傳瑞銓·林孟垂·劉萬青·等二十餘人主席傳筱庵致詞本會公斷處今日遵章改選評議員十人調查三人請即推舉檢票人員云云經公推定洪雁賓·王心貫·陳良玉·爲唱票員沈厚齋·謝蘅牕·邵立坤·爲檢票開匭檢票結果共投評議員票二百零一票調查員票二百零六票由商會職員分兩組錄票改選揭曉計評議員當選者爲王一亭一百十四票方椒伯一百零七票朱吟江一百零六票王心貫一百零六票吳麟書八十五票榮宗錦七十八票秦潤卿七十七票顧馨一七十一票徐冠南六十六票樓恂如六十六票候補者爲洪雁賓·林孟垂·胡筆江·厲樹雄·謝光甫·徐坤久調查員當選者爲鄔志豪六十一票徐春榮五十七票高馥蓀五十一票候補者爲朱喚文·顧子槃末由會長袁履登簽封選票入庫存查兹錄該會通知當選人書云逕啓者查商事公斷處章程第九條内載第八條之職員於互選時並須各照原額預選三分之一之候補人又修正辦事細則第八條第二項前項投票應合併當選人及候補人總額依公斷處章程第八條投票法一次行之前者爲當選人後者爲候補人至足額爲止各等語兹本屆改選於昨日開票台端得若干票爲候補（評議）（調查）員除俟缺額時依次遞補外合先函達希察照爲荷 
[高橋沙業主與各紳往來要函]  
　　高橋鄕紳董沈悅輔君等十人日前有函致高橋沙各業主請其保持主權萬勿將地産出售各業戸亦各有復函聲明始終堅持初旨决不放棄産權兹將雙方往來函牘節錄如左（一）高橋鄕紳董來函逕啓者高橋沙地租與洋商建築油池案不獨關於多數業主之産權與國家港口之主權且於我浦東人民之安寗與地方前途之發展關係甚鉅其中窒碍難行之處業已聯合具名呈請關係各官署請求收回成命在案近聞執有該處産權者貪圖目前個人之近利不顧將來地方之大害有軟化承認出賣之說我地方人士利害切身難安緘默爲此專函奉達務祈貴會諸公放大目光熟權利害嚴行拒絕以順大局而顧輿情（下略）（一）永寗成樂成壽三公司復函敬復者浚浦局欲强佔民地出租與洋商建築油池使其計謀得遂與産權主權及地方海途關係至鉅誠如尊論同人所以固結團體一致力爭亦以問題甚大非可輕縱區區苦衷原不僅爲保障私人權利巳也至傳聞之辭謂業主方面巳近軟化殊非眞相同人對於官廳方面始終堅持初志期得保留此項地産爲他日振興實業裨益地方之用决不致狃於近利承認出售最近尚有公呈致滬海道尹公署述明本旨斯固彰彰在人耳目者也（中略）現官廳對於斯案尚無解决辦法諸君子仗義執言羣起呼籲俾建築油池之議得以根本取消則一切難題悉可解除地方人民旣受惠匪淺同人等渥荷援助尤感謝不遑（下略）（一）富康公司等復函接讀來書足見諸先生愛護鄕邦尊重主權感佩奚似敝業戸等對於該項地産原議發展本國實業或開柘固有農産不願貪圖近利喪失主權所以一再向官廳抗議無如官廳方面已認建築油池之舉不復有挽回餘地敝業戸等乃有必不得已亦須照時值購進之表示初非自願出售也諸君如能籲請官廳收回成命敝業戸等是當一致進行堅拒讓渡（下略） 
[請阻浚浦局在高橋鄕塡泥]  
　　寳山高橋鄕鄕董鍾人傑近又呈請各機關云爲呈明接洽情形仰祈鑒核事竊奉江蘇交涉公署函以據浚浦局函訂本月十九日會議塡平河港妨害農田宣洩一案飭查照等因鄕董遵於是日前赴約定之海鯨船上與浚浦局工程師晤面會議結果該局工程師深明大體當允挑浚以暢水流惟嗣後浚浦起泥實因無處堆積擬商就近業戸堆放田内由該局酌償損失等語鄕董允予設法轉商業戸另行辦理伏查港内積泥堆高於岸轉瞬春耕殊艱灌洩應請促速挑浚除分呈外用將接洽情形具文呈請鑒核迅令浚浦局挑浚以利春耕而保民生實爲公便云 
[交通部派員檢查無線電機]  
　　本埠南華輪船公司所有輪船現因裝置無線電機呈請交通部頒給執照聞交部特派無線電工程師朱其清前往查騐機器程式飭令具報以憑核辦 
[華僑追索墨西哥賠欵]  
　　創辦大學或銀行 
　　本埠暹羅潮藉聯合會爲墨西哥賠欵案致函北京僑務局云查一九一一年墨國革命華僑損失數逾千萬事平之後曾允許賠償中國華僑三百一十萬元之損失經哥也士總統之認可但至今不見歸趙亦不見中國政府舉行追討手續當此僑務急待整理之時務望會同外部嚴重交涉索回以後以之舉辦華僑事業或辦銀行或辦大學以利僑民若不早行追索恐事過境遷成爲泡影事關華僑利害務望火速進行如恐交涉困難全體華僑槪可作爲後盾也臨電神馳無任盼禱 
[公立上海醫院董事會開會紀]  
　　公立上海醫院於前日開董事會到李平書·秦硯畦·草子經·姚子讓·楊東山·楊菊生·朱伯華·等由李平書主席議决要案如下一件審查十四年度收支决算案議决公推楊菊生審查一件報告民國十四年診察人數案（附表）議决通過一件報告捐欵實收數目並請分任勸募以期足額案（附清單）議决募捐預備愛克司光等因費約需六千餘元現將收到之三千餘元另行存儲俟時局平靖再行開議一件逐日所扣藥品回佣請酌定名稱以便列入收數案議决定名藥餘將所收之九百餘元列十五年度决算一件病房僕役每處向派一人不敷供使擬每處添用一人計六人月需工食約六十元議决從十二月起每處添用一人計六人月需工食六十元即以藥餘開支一件米價昻貴廚房貼米費每月約須一百七八十元以上兩案均關經常支出請籌劃以資抵補議决前收藥餘不敷廚房米貼若另籌欵項彌補難有着落所有不數數照舊滾入收支四柱月報册再核一件醫院長事務長任期案議决由本會繼續聘任 
[商署准撥育嬰堂經常費]  
　　商埠署批閘北育嬰堂呈云呈及預算章程均悉疊經派員赴堂履勘藉悉該董事等熱心公益締造艱難深堪佩慰應准備案所請酌撥經常費一節查該堂前歸閘北慈善團辦理期内曾經前滬北工巡捐局併案補助有案旣據呈請分立辦理事屬可行姑准自十一月份起於應發閘北慈善團補助費項下每月劃撥洋二百元以資應用除令知該團查照外仰即遵照附件存此批　　尚有本埠新聞轉入後頁 
 
 

Page 11

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *本埠新聞二 
[美國招募華工之綱要]  
　　美國美以美埠招募華工事已誌前報北京僑務局總裁楊晟以此事體重大特令編譯處草擬訂立合同綱要三十五條提前磋商刻巳脫稿不日即訓知特派員嚴炳炤正式提出磋商云 
　　美國招募華工綱要一募工承攬人巳奉僑務局核准交納　證金若干元領有執照然後准其招募二雇主須得其本國政府同意允許中國政府派該國之僑工委員監視保護并得派員前往作工區域調查關於待遇及工作之一切情形三工作地點及種類均須預先指定範圍四僱主所委託代理人之姓名·年齡·籍貫·及募工之機關·地點應行載明五僑工工作之年限應預行訂明以到工之日起算除疾病外如因私事或故意曠工者應於期滿後補足其日數六工作時間每日至多以八小時或十小時爲限七工資須與該國爲同樣之工作者相等其有專長者並應進其技術優定工價各項工人一年之後技術增進者僱主應酌加工資八合同未滿限以前僱主擬將工程讓與第三者或改作他項工程不在原訂合同之内者須得僑工委員之同意如墾　中途停歇致工人無工可作者除支給全部旅費運送回國外並應賠償工人相當之損失九僱主須允認待遇僑工與所住國歐美人平等工人如有應享之奬勵酬勞紅利等金亦一律照給不得借詞不發十星期·中國國慶日·及所住國節令日·工人患病日·僱主應許休工不得勒令工作除中國國慶日外工人自願作工者不在此限但須另給工資十一於每日規定時間外工廠須延長工作時間而得工人之同意者應計日或計時另給工資十二休工日患病日或旅行時雖無工資僱主應給予宿膳及日用必需費如所任國習慣於休工患病旅行等日不扣工資者中僑工亦應享同等之權利十三僱主對於僑工每名應給予華洋文對照合同一紙雙方簽字載明工人應享之權利十四僑工對於僱主應具一形狀單載明姓名·年齡·籍貫·及應守之規則曁應　之　務十五僑工騐身照相領照理裝及一切旅行費用均應由僱主擔負不得在工資扣算前項騐身照相得於僱主於起程時會同僑務局所派人員協同辦理如有疾病或無　作能力者准其剔出一經出口　認爲合格之工人不得再行剔除十六僑工起程在某口岸出洋應預先訂明十七僑工運送至美國後應由僱主將工人名册及到工日期并分派處所通知僑工委員至合同期滿運送工人回國時亦應通知僑工委員十八安家費每人若干應預爲確定載明合同之内不得在工資内扣除並應於僑工起程時由僱主交付募工承攪人轉給各工人家屬領收其收付時由僑工事務局或分局派員監視之十九合同内必須註明僑工之工資至少應以十分之二作爲養家費其交匯手續依照僑工出洋條例第　條之規定二十衣食住三項應由僱主代備於工資内扣算其規定如下（一）衣僑工於起程時應領某季襪·帽·褂袴·棉襖·皮鞋·外套·雨具及行囊被毯　物如在寒帶地方須加給呢　襖褲以後　幾個月得領一次其數目材料及樣式預爲　定（二）食飮料以茶及咖啡爲限食品除調和劑宜外須食含澱粉蛋白質·脂肪等質適宜之相當食料其分量須預爲確定食具應敷用（三）住住所以與工作處距離最近而適於衛生者爲限須載明每人應佔若干方尺一應署具如床席桌椅燈火煖爐等物必須全備二十一僑工之死亡保險費應由工資内扣算如因工作含有危險性質者僱主須代工人保險是須保險費由僱主擔負不在工資扣算一切保險證據應交僑工委員代存二十二前兩條所定扣算之費其數總不得逾工價總數三分之一二十三僑工合同期滿工人得享免費回國之權利應由僱主於期滿後送回原招地點其不回國者於將來回國時仍得享此權利若得工人承認就原合同展限者應商明僑工委員辦理二十四僑工遇有疾病其醫藥費由僱主担負不得在工資内扣算加因久病不愈應　送　國者由醫生騐明出　證書經僑工委員之認可得運　原招地點其旅費由雇主担負二十五僑工因病死亡或因工死亡及傷病或中途遇險死於非命者均應雇主優予卹金其數須照該國法定或習慣上晨優之數支給除傷病者自行領取外其他卹金及保險賠償費等應交付僑工委員　回中國照華工出洋條例第十條規定之手續轉給工人之安家費及撫卹保險賠償等費由工人指定之家屬承領此項指定人可由工人呈請僑工委員隨改易之二十六僑工死亡後其埋葬應照所往國普通習慣辦理此項埋葬費由雇主擔任並　將橋工死亡原由時日及埋葬地點報明僑工委員轉告募工承攬人通知其家屬二十七僑工在居留國應先納之賦稅人口稅及其他一切各項捐稅無論現在及將來均由雇主擔負在工資内扣算二十八工人得享有居留國法律上對於一切國民所保障之一切　由權及最要之信敎自由權僱主　擔保除工作不受私定束縛條件二十九僑工所在地應設通譯員其費用由僱主負擔通譯員之資格應照僑工出洋條例　十一條之規定三十所住國工人如有排斥外人情事僱主須負其責任出爲處理如成訴訟須代出訴訟費僑工受捐害時並由僱主代索賠償三十一僑工於工作餘暇時得自由　會延聘敎師研求學問並得不分國界延請名人演講但事前須得僑　委員之同意報明僱主及地方上之治安官吏派員旁聽三十　僑工行爲不正及屢犯規者得由僱主報知僑工委員協商懲罰其有屢戒不悛或情節重大應行開除者經僑工委員之認可得由僱主資遣回國送至原出洋口岸其旅費　由僱主擔認三　三　合同中各條之規定應由僱主呈請該國之駐京公使擔保實行三十四工價數目應於　立合同時明訂之三十五合同應載明須經北京國總院僑務局批准後方爲有效附件（一）僑工不得用於戰爭上之各項工作（二）僑工作工地點如逼近火綫僑工委員得商令僱主迅速遷移後致無他項工程可作或僑工委員　爲人地不宜者僱主應給予工人三個月工資并另給全部旅費運送回國至原起程口岸（三）僑工作工地點如距戰綫不遠爲預防危險起見僑工委員得會同僱主商籌防禦方法 
[危駐辦銷假視事]  
　　松太兩屬清鄕專局駐辦危道豐月前因有清病呈准沈總辦告假一月巳誌前報兹悉假期已滿沈總辦亦經來電催促復職視事危道豐奉電後即備文呈報銷假自昨日起到局復職 
[美律師海德禮明日返國]  
　　大晚報云出庭會審公廨内之美國律師領袖海德禮律師將於明日挈其公子返國在加利福尼亞州洛斯恩傑地爾執行律師事務不復返滬海德禮氏初以外交官來華曾任會審公廨陪審領事數年嗣回國受律師考試旋復來滬充任律師常辦理公廨　件云 
[英按署宣判剥奪甘維露律師權]  
　　大晚報云英國按察使署格萊恩裁判官今（二十四）日宣布剥奪甘維露在英按署執行律師事務之權裁判官此諭係根據皇家檢事控告甘氏將華人周桂清冒入西籍而下甘氏則於宣諭後稱裁判官因政治主張不同之故而擯伊云云 
[法租界將有兩大建築物]  
　　宇林報云法租界内將有兩大建築物出現一所將在寗興街·愷自邇路·敏體尼蔭路·墳山路之間占地二十一畝高自三層至五層下層備設各色商店最上層爲寄宿舍中間分作種種飮食游戲之室並設禮堂及旅館頂上復有屋頂花園餔以泥土·點綴花草小樹總之凡人生所需者無不具備又有一所　由中外合股公司辦理占地約四十餘畝將築室六層並建高塔安設大鐘擬開設百貨商店·旅館·西飯店跳舞室·影戲場之類屋頂花園上並擬築游泳池·綱球場·及種種娱樂之所惟地點尚未發表此兩所建築物俱由錦名洋行打樣云 
[嘉翔班輪更改時刻]  
　　滬寗路暫行時刻已定於本月二十五日起更改嘉翔輪船公司之嘉翔班輪原屬銜接火車因亦訂於是日起改訂開行時刻如下）嘉定至南翔（一）上午六點十分開乘八點十五分錢滬區間車（二）八點十分開乘十一點十二分南翔專車（三）十一點開乘下午一點十五分快車（四）下午二點十分開乘四點五十四分安亭專車（五）四點開乘六點零九分四等車）南翔至嘉定）（一）上午八點二十分開接上海七點快車及七點二十分常滬區間車（二）十點二十分開接九點零五分四等車（三）下午一點三十分開接十二點零五分南翔專車及四十分快車（四）四點開接二點二十分滬常區間車及安亭專車（五）七點開接六點十分南翔專車 
[總商會爲附稅代廠商聲明]  
　　上海總商會據建新手帕廠之請致函廣州總商會云據建新手帕廠函稱廣東省政府頒布二·五附加稅雖未指明專徴進口洋貨然國人仿照之機製洋貨自前清迄今僅完一進口正稅餘稅槪不重徴所以保護工商俾得與外商角逐此項特例不宜以二·五附稅之頒布而廢止使國内幼稚工業受其影響該廠所製物品運銷粤省本照機製洋式貨物徴稅應請貴會代向當局據情直陳俾獲維護之效 
[公共租界刦案併誌]  
　　南京路住居青島路二十三號門牌之沈某於前日深夜一時行經勞合路南京路附近某弄内被匪徒三人攔住當被剥刦衣服及銀錢約值洋七十五元而逸沈遂投老閘捕房報緝 
　　北蘇州路工部局衛生處華職員馬某於前日上午十一時行經北蘇州路北江西路附近突被匪徒二人攔刦當被刦去鈔票洋九十五元而逸一盜執有手槍嗣經馬投虹口捕房報緝 
　　北山西路北山西路九十五號某姓家於前晚七時一刻被盜三人侵人　盜袖出手槍禁止聲張後遂任意搜刦將值洋八百餘元之衣飾銀錢搶刦逸去未曾鳴槍嗣經事主投西虹口捕房報緝 
[上海新旅館内拘獲五盜匪]  
　　廣東路久安里上海新旅館内匿有大帮盜匪輙於夜間進出被總巡捕房特别機關副探長白忠祺偵悉於前日清晨六時協同西探長陶葛雷斯·華探目蘇長生·包探張炳成·孫少卿·等密往該旅館某號房内拿獲劉芝如·藍翼士·朱紀韓三名並床上抄出實彈七粒之手槍一支帶回捕房詰悉尚有同黨出外未歸該探長等復往守候至晚六時半見有劉芝範·楊春九兩名同投該旅館十四號房間卽行拿獲劉有實彈六粒之小手槍一支藏於頭戴之銅盆帽中當被抄出嗣又赴劉家抄獲假手槍一支均於昨晨解送公共公廨據中西探長上堂禀稱該盜等拘入捕房後己供認先後搶刦大通路及桃源坊兩處民居財物請爲展期以便調查一切云云經關讞員與英馬副領事核准展期十四天查期再訊所有劉等五盜連同槍彈仍由探帶回捕房覊押 
[史苗根騐係槍斧傷重身死]  
　　甬人史苗根年二十五歲撑船爲業於本月二十一號下午五時偕其妻史聞氏赴親戚家吃百日羹飯被流氓瞎子新根等糾黨四五名將史剌至虹口兆豐路因爭風起衅該流氓等各執手槍利斧先向史開放一槍繼用斧砍傷史之手臂脚骨等處頓時倒地史聞氏見狀大駭極口呼救而若輩卽一哄而逃嗣由捕到來將史車到寳隆醫院醫治奈受傷過重醫治無效延至昨晨八時斃命由院通知捕房派探將屍舁送斐倫路騐屍所禀請公共公廨邵囊讞與英惠副領事於十一時蒞所騐明屍體升座公位向屍妻史聞氏質訊當時情形一過遂下諭曰騐得已死史苗根委係生前被人用槍擊斧砍受傷過重送院不及醫治致死飭屬具結領屍棺殮候緝兇按律懲辦 
[竊賊開槍逃逸]  
　　昨晨四時三刻有竊賊一名在山東路九十二半門牌屋頂上被三百五十六號華捕司　人瞥見呼警該賊駭李由屋頂躍下奔逃並出手槍開放一響未傷人附近一七六一號及一○三號二華捕聞　聲趕來帮同司閽華捕追捕惟該賊巳穿弄逸去二華捕連射約十槍均未擊中祗得回捕房禀知捕頭核辦 
[俄婦用手槍自戕]  
　　法租界薩坡賽路巴里口二百二十八號門牌有俄人伊爾道倫夫婦遷人未及一月該婦忽於昨晨四時許用手槍自殺遂由其夫伊爾道倫用電話報嵩山路捕房特派一號西探前往勘騐其傷係槍彈從右眼角穿入從左耳跟穿出確係槍傷據該俄人云其妻之自殺係疑其夫别有所歡因妒自殺等語己定今日午前出喪一說謂該婦係將手槍置於枕底因未關保險機　致誤觸傷命云 
[唐家灣上海慈善醫院演劇集資]  
　　唐家灣一海慈善醫院施診給緊專以救濟貧病爲主旨創設迄今巳垂九稔平日成績極優惟因該院常年經費頗感缺乏胥恃各慈善家捐輸協助現聞該院爲籌補經費擬定陰曆十月二十三日假座法租界共舞台演劇集資並聞曾由各商號捐助出品·及華商烟公司捐助金鳳牌香烟二萬五千支·又龍門牌香烟二十聽均備當日在塲兜銷補充經費想滬上人士具抱好善熱忱者當亦不在少數預計是日聯袂往觀參與盛况者必有一番熱閙也 
[工部局復菜場聯會函]  
　　上海各路菜場攤戸聯合會昨接工部局復函云接奉十一月五號來函敬悉一是兹復者虹口小菜場第一層舖平一節暫時可就需要各處即予舖平至將來修理地板須來年年初霧汎以後實行開工此復帮辦麥克紀奉命敬啟 
[工部局塡給新開米店執照]  
　　上海總商會致工部局函謂據嘉榖堂米業公所函稱新開米店公平號（在虹口塘山路三九五號半至三九七號半）備具照費請領營業執照用特連同照費一元請代轉函等因到會相應函請查照爲荷兹悉該局巳允塡發矣 
[函請轉知糖洋雜貨業補送表册證明書]  
　　總商會接上海縣知事來函云案奉實業廳訓令以危前知事所呈之上海糖洋南北雜貨客帮組織公會由總商會證明附送章程表册證明書各四份請轉呈備案迄未送到恐巳遺失請轉知該公會補送三份以憑轉呈云云兹悉該會業己轉令照補矣 
[總巡捕房懸賞通緝兇犯]  
　　公共租界三道頭華捕蕭鴻文及八百號華捕韓萬魁等先後被匪謀斃兇手在逃未獲上海總巡捕房總稽查處業已發出通緝文告分送華法各官廳請爲協緝兹將賞格錄後（一）賞格洋三百元爲懸賞緝拿事照得第一百四十號三道頭華捕蕭鴻文·於本年十月三十號早晨在公平路上被人謀斃一案爲此合行懸賞通緝仰諸色人等一律知悉如有入能將關係人該案兇手全數拿獲因而訊實者給予賞洋三百元須至賞格者（二）賞格洋六百元爲懸賞緝拿事照得八百號華捕韓萬魁於本年九月三十號夜間近勞勃生地方被人謀斃兇手共有三名如有人能將該兇手拿獲者每名給予賞洋二百元爲此合行懸賞通緝仰諸色人等一體協緝須至賞　者 
[指控綁票案被告開釋]  
　　在法租界慷悌路爲醫生之紹興人葉根春前被淞滬警察廳飭派偵探毛忠　投法公堂指控葉在内地犯有綁票巨案等情奉判着來探帶同原告及證人等到案訊明再核在案昨又揚訊先據來探毛忠閬稱原告在紹興地方一時不能來案請求發落等語詰之葉根春供民人向來安分不顧外事今有證據爲憑請察聶讞員商之法副領事德君判以訊得此案原告旣不到案應即將案註銷被告開釋 
[迷路女孩候領]  
　　江西女孩奚東子年十一歲身穿藍布單罩衫藍布棉袴和尚頭秃頭無帽於前日在法租界白爾路地方迷路啼哭爲捕查見帶入捕房昨送法公堂請示詰之該孩供詞含糊中西官判送堂留養候家屬認領 
　　又有六歲女孩阿狗昨在鴨綠路迷路啼哭由一千一百二十七號華捕查見將其帶入捕房捕頭諭飭轉送濟良所　養候領 
[公共公廨訊案彚錄]  
　　昨日公共公廨訊理民事訟案併誌於下（一）何耀紀訴濟東銀行擅將抵押品處分案堂諭原告代表斐斯律師十一月四日請求駁回（一）濟東銀行訴陳長華抵押糾葛案堂諭被告代表婁敦律師十一月五日請求照准（一）陳明裕孫瑞源馮壽彭欠保險費銀案堂諭被告旣具辯訴狀聽候　審（一）昌藥行訴人中華貿易公　保險部夏仲雄·徐龍淵·欠房租洋案堂諭第三被告徐龍淵業已和解應予銷案本案改期由原告呈出報紙再訊（一）復泰磚灰行控王松記營造廠欠貨洋案堂諭准予登報　四天　傳達被告到案候訊報稿核發（一）義順米店等七戸核沈菊堂陸思勤·周財生·顧龍泉·沈桂林·欠欵案被告周財生·顧龍泉·同延詹紀鳳律師辯護堂諭候會商堂諭 
[誌謝]  
　　昨承商務印書館惠贈東方雜誌第二十三卷二十一號兒童世界第十八卷第十八號各一册又九畝地大戲院今日假新無臺開幕昨承贈卷十紙書此併謝 
公布欄 
[上海地方審判廳]  
　　佈告爲佈告撤銷抬賣事照得本廳執行費順桃洲葉連生等抵欵一案業將債務人張金瑞所有坐落二十四保區二十二圖傷字圩七十七號沈奇玉戸則田一畝七厘八毫查封拍賣在案前據債務人狀稱案經債務人張金瑞與民在外還欵了結請求銷案啓封等情據此除批示并派吏啓封外合亟布告仰商民人等一體知照特此佈告 
　　民庭判決一件判决馬毓仁與陳良記米欵涉訟一案（主文）被告應償還原告米欵洋一百零四元九角訟費歸被告負擔一件判决丁炳泉與唐德元等借欵涉訟一案（主文）被告應償還原告本洋一百十元並自民國十四年陰曆十二月二十一日起至執行終了日止按月二分計算之利息訟費歸被告負擔一件判决義泰錢莊與張芝炳債務涉訟一案（主文）被告應償還原告本利規元九百一十六兩八錢九分三厘訴訟費用由被告擔一件判决宋珍來與陳三慶等米欵涉訟上訴一案（主文）上訴駁斥第二審訴訟費用除因附帶上訴所生由宋茂金負擔外由上訴人負擔一件判决王良功與徐梅生等貨欵涉訟一案（主文）被告徐梅生應給付原告經理之隆茂猪行貨欵洋六十九元零四分被告徐桂堂應給付原告經理之隆茂猪行貨欵洋五十四元六角八分被告張斗元應給付原告經理之隆茂猪行貨欵洋八十四元零六分被告計阿　應結付原告經理之隆　猪行貨欵洋五十七元零七分訟費除撤回部分計七分之二由原告負擔外被告徐梅生徐桂堂計阿瑜等各負担七分之一張斗元負擔七分之二一件判决倪仰周與吳錫純貸欵涉訟一案（主文）　告應償　原告貸欵洋七十二元二角一分二厘訟費歸被告負擔 
　　批示一件聞錢氏爲被夫毆辱備案中狀悉據稱各節　有别情未便准予備案此批一件丁　氏爲確認子媳身分呈請備案由狀悉據稱各節事關身分糾葛所請備案礙難照准惟丁和尚　登報聲明脫離訴訟關係於法亦難發生效力仰即知照此批一件左如保爲協議離婚呈請備案由狀悉協議離婚應由夫婦二人共同具名聲請兹由左如保一人聲請備案未便照准此批一件盛殿爲養媳捲逃備案由狀悉仰自行設法找尋可也毋庸聲請備案此批一件日商足立辰治聲請執行由狀悉查此欵業巳交案仰於十二月三日上午十時來廳具領此批一件董　廷聲請執行交人由狀悉仰候李阿金刑期執行完畢後投案訊追並仰自行調查董林氏避匿所在報告候奪此批一件邱錦雲聲請執行由狀悉候續傳訊追此批一件王景元聲請執行由狀悉候飭傳訊追此批一件　子高請領銀元由狀悉仰於十二月三日上午十時來噸具領此批一件談明賢聲請執行由狀悉候飭傳訊追此批一件汪高氏請批示祇遵由狀悉查此案卷宗早經發還仰向青浦縣公署聲請執行可也此批一件徐禹洲聲請執行由狀悉候飭傳訊追此批一件周問樵請領銀元由狀悉此欵未據交案仰候飭傳訊追可也此批一件孫洪氏聲請執行由狀悉候傳訊核辦此批一件沈陸氏請免予執行由狀悉候查明核辦可也此批一件沈陸氏聲請啓封由狀悉候飭吏啓封給領此批一件陳金　附交費用請求封店狀悉候飭傳訊追可也交銀存此批一件沈老大聲請執行由狀悉候查明核辦此批一件沈老大聲請抄錄由狀悉准予抄錄送達可也此批一件楊明坤聲請執行由狀悉案巳提起上訴所請暫從緩議此批一件李世樑聲請執行由狀悉准予飭傳訊追可也此批一件張德齋請領契摺由狀悉仰於本月三十日上午十時來廳具領此批一件張德齋聲請執行由狀悉候着保交案訊追此批刑庭判决一件判决張大過失傷害一案（主文）張大即張瑞福因過失傷害人致廢疾一罪處罰金三十元未决期内覊押日數以二日抵罰金一元如無資力完納以一元折算一日易以監禁一件判决崔臺年玩業致人死一案（主文）崔臺年無罪一件判决馮金元等鴉片一案（主文）馮金元即陳金元吃食鴉片烟一罪處罰金三十元未决期内覊押日數以二日抵罰金一元如無資力完納以一元折算一日易以監禁馮青山即老姚吃食鴉片烟一罪處罰金三十元未决期内覊押日數以二日抵罰金一元如無資力完納以一元折算一日易以監禁錢金寳吸食鴉片烟一罪處罰金三十元未决期内覊押日數以二日抵罰金一元如無資力完納以一元折算一日易以監禁一件判决楊俊峯傷害一案（主文）楊俊峯傷害人致輕微傷害一罪處五等有期徒刑二月未决期内覊押日數以二日抵徒刑一日 
以上十一月二十四日 
[上海地方檢察廳]  
　　批示單興亞狀悉案巳不起訴候送　處分書可也此批 
十一月二十三日 
 
 

Page 12

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *   
 
 

Page 13

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *自由談 
[瑞典王家之好古風] [  清平]  
　　瑞典王太子遊歷我國注意稽古於北京則參觀歷史博物館對於三代鼎彝　魏印玉摩挲賞鑒若不勝情及抵滬上又至古玩收藏家程霖生君之第觀其古代銅器流連探討興趣盎然於是各報記載播爲美談上以考古家之尊號焉按瑞典王室之稽古博覽由來舊矣昔康南海先生僑寓該國行篋中琴書而外尚有極寳貨之古器　隨瑞王聞之卽動古癖嘗因便幸臨賓館參觀所藏南海先生爲之指點解釋上下千秋言之鑿鑿瑞王欣然歎爲觀止今瑞王儲之好古博覽蓋亦繩其祖武焉 
[記奚團附箬溪慘死事] [  青松居士]  
　　箬溪一役聯軍謝師爲黨軍包抄戰鬥劇烈軍長謝鴻勛中彈傷足賚志以終旅團營長葬身火線更無論矣中有奚團附者吾松人士也記者忝在鄕誼與之相識因而將其事實錄人自由談想閱者諸君當亦爲之灑一掬同情之淚也 
　　奚君名葆萼叔平其字父爲名孝廉任宜興縣學敎諭世家子也清時博得一衿肄業於陸軍武備學校軀幹雄偉膂力方剛性甚豪放嗜酒善拳每見親友筵宴此君而在聲如洪鐘拳鋒絕利四座皆驚退避三舍因而一般嗜飮之人都加以常勝將軍之徽號君竟亦甘居而不辭焉 
　　旣而出佐新軍充當隊長日以新軍事知識相灌輸軍士愛戴樂於用命蘇省光復七鬯不驚君寳與有力焉嗣乃服務於蘇軍二師繼參冷禦秋君戎幄奉軍南下君賦閒居者累月時謝鴻勛方以護路名義駐節松城與之談兵多中奇其才羅而致之幕下去歲奉調出防君實多所擘劃謝氏倚之如左右手今歲擴充成師薦升十六團團附所以酬其勞勩而備參幃幄人方謂知已如謝氏君之前程無可限量初不料以此而隕其身也當其未調赴贛也曾請假歸省（時在四月中旬）記者在鄰家宴會與之同席見其眉宇軒昻面龐豐碩豪飮猜拳不減囊昔想像其言論豐采至今猶在目前事閱二月冒署遄征師行千里隨同謝氏出發贛邊將謂慕宗愨之長風等終軍之請纓揚威萬里衣錦　鄕不料箬溪熸師君竟回罹斯難不再重返家門嗚呼傷矣 
　　謝軍於七月初旬取寳贛水調至修銅者爲十四團與楊旅駐節武寗者爲十五六兩團深溝高壘防禦鞏固戰術靈敏敵軍恐怖中秋節前得平安信兩次謂前線進至湘鄂邊境發展甚速軍事當可速了自是不通音問幾及匝月忽其猶子（其姪在九江（行營）自九江急電云得自前方退回兵士咸謂一伯父（君行三）於八月二十三四日聞十四團被圍於箬溪隨同謝軍長督率十五六團解救是日大霧途中隠約見婦女甚衆意是避難鄕民不足介意不料展至火線疊聞後方擾亂四面包抄槍砲與炸彈齊飛迷霧共烽烟一色彈落如雨下對面不相識彷彿見便衣女子軍層層逼壓伯父左衝右突不得解脫定必陷入重圍身遭不測家人聞訊之下惶急無措路殊人絕哭望天涯函電交馳不明眞相先軫喪元屍駭莫覓弔祭不至魂魄安歸雖扶乩　光隠約見女子二字顧亦莫明究竟因而附會其說撫慰家屬者謂女子兩字凑成一好字將來水落石出必有好音蒞至而在旁觀者流咸以謝氏軍長資格且被彈傷彼一團附必入於枉死城中而實行馬革裹屍也無疑嗚呼可憐無定河邊骨猶是深閨夢裡人吾書至此泣數行下惜不能使爭城爭地視民命如鴻毛者爲之化干戈以玉帛耳悲夫痛哉 
[弄假成眞之專房寵] [  野雲]  
　　有友自鄭州某紗廠歸謂聞其同事述一事頗堪爲茶餘酒後之談資者因轉述之云胡景翼督豫時以其表弟金生供筆札甚信任之金年二十餘美丰儀善書法並能吟詠其父固名士也金頗能傳父學時尚未有室督署有頗問張老師者胡景翼受業師之兄曾爲其弟代館胡亦老師之故署中無人不老師張者張家資富有止生一女欲贅金生託胡語之金生母早卒其時新免父喪蓋子然一身胡以爲甚得所及語金金則謂非一見彼姝不可胡曰聞張老師女亦能　詩與爾同好可稱嘉耦又何必見面蓋張女貌不揚胡固知之張老師堅曯包荒也豈知金生條件甚苛必欲一見且欲親見其題句以爲信胡以語張張曰必如是惟有設一詭計用李代桃僵之法耳問何如張曰我女有一婢名桂兒年十八頗慧自小時即伴讀我女實遠遜之今桂兒所爲詩絕無穉氣矣且又敏捷貌雖不見十分美麗郤亦端好我以女之事事不及彼也深自恨而桂愛兒等於己出去此十日某寺有香火盛會命桂兒喬裝我女進香寺中金生可題詩索和則並得親見翰墨矣胡乃語金生以寺中可一見之期約先題詩於某處壁上及期金生先至題詩曰繚繞祥雲千佛林傾城士女盡歸心我來面壁蒲團坐靜聽元天鐘磬音題畢徘徊以待頃之見一少女隨侍兩婢過之因讀壁閒詩沉吟半晌於侍婢所挾皮篋中取出筆硯次韻書一絕於後云好句宜登著作林靈犀一點靜中心諸天喜色慈悲現試譯西方梵唄音題畢翩然去矣金生欣然歸語胡願贅於張旣結婚方知巳誤懊喪萬狀蓋合　仍用古禮新娘帕首迨事後始知也顧瞥見一婢則當日題詩寺壁之少女也問其名曰桂兒金生大言曰桂兒爾好狡詐語畢即拂然出門仍入督署張老師惶急商諸胡乞調停胡曰要惟以桂兒爲媵耳張允之金生始與張女爲夫婦然終偏愛桂兒寵擅專房張老師謂胡曰不想李代桃僵之計竟弄假成眞幸吾女量大且自以非桂兒事必不諧故亦不與爭胡則勸金生善視張女云 
[老陰少陽] [  紅綃]  
　　某翁生子三人年長者已屆不惑亦生子娶媳且將抱孫矣翁攖疾死其妻某氏鷄皮鶴髮老嫗也忽以再醮聞先是翁家素豐擁良田數百畝因子孫衆多自耕自種不佃於人農忙時家人力有不逮則僱工爲助並傭一長工於家嫗所嫁後夫即此長工也長工年尚少與嫗次子相若略識字喜閱盲詞如趙五娘·瓦車篷等書均爛熟於胸中嫗亦嗜此暇輒嬲之演述某小姐花園訂終身某公子落難中狀元如數家珍一般愚夫愚婦固皆目爲信史也嫗於是悅其人而長工涎嫗之私蓄甚富也亦曲意逢迎之因而發生曖昧事蓋嫗本一蕩婦早歲頗多穢跡爲鄰里所不齒今老矣兒孫繞膝猶復戀一少年則嫗誠尤物哉久之事稍稍洩兒輩大難堪欲黜歇長工嫗護之翁素懼内至老猶然嫗有命翁不敢違嫗戀長工翁知之亦不敢置一詞也而三子則又懾於翁威翁在世三子不得干母自由故嫗得以阻止黜歇長工然三子痛於心者深矣洎翁死遂不復隠忍甫大殮即將長工辭退語且侵嫗弗爲嫗地嫗向靈前大哭三子更强曳之入别室怒曰今而後脫不改往行者恕兒輩不孝此門中無母立足地也嫗失去護身符威無所施吞聲而已顧心中實念念於長工苦憶不置無已惟有毅然再醮與兒孫脫離關係兒孫亦莫如之何長工頗病貧家無隔宿糧自被辭歇饔飱難繼雖厭其老然嫗富於私蓄可賴以爲活亦欣然願正式娶之親迎之夕嫗先遁入娘家輿而詣夫門其侄某年四十許矣苦諫之不聽卒歸長工一鄕譁然稱趣事往觀者絡繹於途嫗則塗脂抹粉衣鮮衣儼然新嫁娘苟去其帽露其皓然之巓必使人駭而却走驚爲妖物焉 
梅訊[  知]  
　　昨日聯華總會全體會員特開歡　梅　華大會預備茶點約時五點半失期送柬一屆時并由會中董事潘志銓君往梅寓招待卽同車駛往抵會巳近六時到者中外會員賓客近二百人一堂濟濟到時即由會長馬歇爾君歡迎人内就座茶點並攝一電光照相會長卽居主席致英文歡迎詞備極推重梅亦繼起演說表示謝忱並謂今日以嬰小極故來時較晚彌深歉仄至諸君　意實爲彭幸感謝云云言次並請字林報主筆陳漢民君爲譯英文合座掌聲如雷不亞大新演劇之盛况繼又由劇學專家梁社乾君以英文演講中國戲劇之大槪及梅劇之優點歷半小時始盡歡而散出門之際西賓男女均與握手　别似以一見爲幸事也 
藝林 
[去浙二年人事大變丙演季秋隨陳省長南歸諸同學設筵雅集並攝一影率吟二章以誌鴻爪] [  金華山人]  
　　潯陽鼙鼓閙喧天難得西湖舊夢圓彈鋏歸來增我恨徒抛熱淚洒華筵 
世事紛如走馬看悲歡離合總心酸男兒應具澄清志奮着先鞭興未闌 
[春日有感呈宋雪琴盧寳三] [  翟愛棠]  
　　得與宋盧二子友軟慶從此不牽愁桃紅柳白春迷夢水郭山村客浪遊對月舉杯饒逸興買花插帽解深憂青萍鏞却了無用不報恩仇爲寡尤 
　　桑田滄海更何尤江水無情日夜流龍血玄黄眞不幸鷄聲風雨反添愁試看鴉亂雲翻墨竟是魚驚月上鈎眞面匡廬依舊好十年前事影空留 
[公園次劍樓韻] [  管勁丞]  
　　城小濠寛足當湖南郊無復錦漫糊面山村墅添秋色近水樓臺易舊圖老柳己删當戸媚嬌花猶放過牆姝蓮塘風冷游人少可道紅蕖勝翠蒲 
游藝消息 
　　北京大戲院已於日前開幕映腦門脫文主演之「醉鄕艶史」極受觀衆推許第二片選定卓别麟傑作「淘金記」定今日起開映云[  白石]  
　　虬江路廣舞臺自梨園樂回粤後停演數月兹復聘鏡花影坤班來滬演唱角色聞爲小生陳佩珊花旦黄玉連蘇州麗李少蘇文武生陳少偉丑生陳少初等至於開演日期容續探報[  叔宜]  
　　劉亮禪君糾合同志組織一滬江影片公司設辦事處於孟納拉路永貴里其第一片爲社會尚武巨片定名「海上客」刻己着手編製云[  白石]  
出版界消息 
　　天雷係文學家雷天鳴所創辦第一期已於昨日出版内容有「民國日報案的背景」「孫中山與胡漢民」「東南地盤分配之傳說」「津角角逐記」「任矜蘋氣煞王漢倫」「張季直托夢」等二十餘籍揷圖四幀均屬新鮮有趣之作分售每期大洋三分定閱全年二元 
　　誌謝孫玉聲先生爲小說界前輩近著退醒廬小說十種文情並茂各體俱備在近代短篇小說中允稱佳構昨承上海圖書館惠贈一部特此誌謝兼爲介紹 
[窮人之女（六十七）] [  天笑]  
　　錢鐵筆睡在牀上也聽巧雲講那種種經過不知不覺的他那精神好了許多這一天晚上巧雲足足的直講　到天明把手臂上被北方窰子裡所打傷的創痕指給趙老太及他自己爸爸看趙老太道這一回巧小姐眞吃了大苦頭了現在回家了可以將養將養到了明天褚九峯果然來看巧雲巧雲要籌還褚九峯一路上的盤川旅費褚九峯道笑話這一點兒算什麽况且我昨天巳到姑娘家裡知道娘的境况也不大好我略有籌畫且過幾天再說巧雲道褚先生你到底住在那裡我明天到你旅館裡來褚九峯摇頭道姑娘你不必來我們那個地方却是沒有女人來的有暇我來看望姑娘就是了又過了兩天褚九峯到巧雲家裡告訴他我明天要動身了巧雲便問動身到那裡去褚九峯道我是到處爲家本來是一個孤身的人到那裡就是那裡巧雲聽了默然無語因想褚九峯常常的說孤身孤他莫不是要引我先開口嗎可是這件事如何教人先開口呢他心中正在躊躇想現在好似愈逼愈緊即使我不開口而他開口要求起來這將如何答復還是立刻答應他呢還是加以猶豫呢要是答應他又何以對趙順生呢况且我瞧順生哥這兩天有些兒不快活好似上心事模樣他口内不言我却早知他心中之意這豈不是敎我做難人了嗎這天褚九峯來看巧雲到了晚上十一點鐘纔去照例褚九峯臨走時巧雲總送他一程今天却是一個夏曆十五日一輪明月分外皎潔照着他們兩人的影子往常送了十餘家人家門面後褚九峯便不敎巧雲再送今天却貪看月色又是褚九峯說明天要動身巧雲心中躊躇不覺就走了半條馬路褚九峯也不阻止巧雲仰着天道好月色啊又道前面有個公花園　們進去坐一坐我還有話和姑娘說咧巧雲聽了此話兩手早已發震 
 
 

Page 14

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *常識 
[不惑不憂不懼（人生觀）] [  覺]  
　　常人之心理每值艱難之時惑憂懼三字盡之矣 
　　惟其無識見所以多惑惟其無修養所以多憂惟其無膽略所以多懼 
　　先哲之敎人以不惑不憂不懼也示人以很本之所在曰智仁勇故直斷之曰智者不惑仁者不憂勇者不懼而又示人以如何而能智如何而能仁如何而能勇則曰好學近乎智力行近乎仁知恥近乎勇 
　　今試問好學者幾人乎力行者幾人乎知恥者幾人乎近智近仁近勇者且不易得則眞智眞仁眞勇者又幾人乎夫何怪惑憂懼者之紛紛乎 
[消化液（衛生）] [  鍾鳳]  
　　吾人食物賴消化作用以收營養之功而消化液乃完成消化作用之要素以其能改固體食物爲液體也消化液有五種作用不同分述如左 
　　（一）唾液自口腔内各腺分泌之混合液飽時呈鹼性反應餓時呈酸性反應其成分水占百分之九九三鹽分占百分之○·二有機質占百分之○·四此等有機質爲蛋白黏液素及唾液素等其作用由唾液素分解食物中之澱粉爲糖類故稱糖化用 
　　（二）胃液自胃液腺分泌之液體呈强酸性反應其主要成分爲鹽酸及胃液素二者共同作用可以溶解蛋白對於澱粉質不起變化胃空虚時不分泌胃液及食物入胃始行分泌其消化蛋白質之時間因鹽酸與胃液素之量及温度而不同當鹽酸之量爲百分之○·三至○·四及胃液温度爲三七至四○度之間消化力最强 
　　（三）膽汁自肝細胞分泌之液體味苦有臭氣呈弱酸性反應其成分爲膽汁酸牛膽酸膽汁色素黏液素等當食物入腸始分泌膽汁平時貯蓄於膽囊内其作用可使脂肪乳化俾腸管易於吸收並剌戟腸飢促進蠕動及吸收機能 
　　（四）胰液由胰液分泌爲透明之液呈强鹼性反應對於消化有重要作用（一）消化澱粉似唾淚而較强（二）消化蛋白質（三）分解中性脂肪（四）改變蔗糖爲葡萄糖 
　　（五）腸液由腸腺分泌呈强鹼性反應有乳化脂肪之作用且富有黏液使腸内食物易於下降（乙種酬） 
[今日之女子敎育（敎育）] [  權]  
　　論敎育而求其能切於實用合乎需要又適與今日世界潮流相應者莫如多設女子中學夫女子中學在敎育部早有定章徒以經費支絀無力創興遂使一般高小女子之畢業生不得就學機會閒居無事霑染奢風試觀上海租界上青年女子之艶飾奇裝恬不爲怪者以無高尚敎育故也然則居今日而言女子敎育最好就租界上推廣女子中學俾女生進可以升學退可以修養其殆適合需要乎 
　　且女子中學第一先求管理之嚴密設備之完善敎科與編制之適宜而爲今日切合實用計則宜注重職業一科何也就世界潮流言之正在提倡女子職業之時我國處此環境之中獨不能有所凖備耶然欲凖備女子職業不得不先改正女子敎育敎育改正女子庶有德育可言時習可免此意不獨今人知之即古人亦早見及此也 
　　在昔吳孫皓時倉廪無儲世俗滋侈適與今日情形相同有中書承華覈上疏曰古人稱一女不織或受其寒比者女工停機杼之業婦人爲綺靡之飾富貴商販之家奢侈尤甚今宜令人織一束暫禁綺繡以豈積儲云云疏中又稱被盛服者未必無醜婦去文繡者未必無美人此數言可移贈今日女子俾知女紅之可貴而奢侈之可羞也竊嘗三復疏文而深有望於今之敎育家速起提倡女子中學其宗旨可偏重職業編制可兼設小學以節經費而歸一致又可附設女工傳業所俾一般失學女子得以自覓生活並可减少不良之習俗挽回不正之奢風其經費祇須有産階級能節省一二糜費合力經營其功較别種公益尤勝多多矣（乙種酬） 
[說文詁林之新發明（五）（字說）] [  丁福保仲祐]  
　　續古逸叢書中景印北宋本說文可以訂正各本之誤者不少如手部　重文抽下云籀文從由　下云籀或從秀各家說文抽下皆改爲　或從由　下改爲　或從秀雖段桂王朱四大家亦承其誤或曰考許書之例如以抽爲　之籀文當云抽籀文　從由如嘯之重文歗下云籀文嘯從欠艱之重文囏下云籀文艱從喜姻之重文婣下云籀文姻從　等例方合余答之曰此說非是觀說文雁之重文　下云籀文從鳥　之重文　下云籀文從首岫之重文　下云籀文從穴祺之重文禥下云籀文從基　紟之重文　下云籀文從金等與抽下云籀文從由正爲一例也且籀文之下又疊一籀文者許書本有此例如牆箕等之重文二皆籀文也 
 
 

Page 15

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *商業新聞 
[特訊]  
　　澳洲雪梨商辦華樟腦出口中澳水脚公會議定運費每噸四十立方呎九十先令　　綠茶七千三百餘箱昨由大英公司郵船裝往北菲洲 
　　英輪卡摩拉昨午出口載湖絲及絲頭共有七百五十件往法 
　　小吕宋有火酒三千箱昨由英輪鮑威卡沙號裝到上海 
　　新金山辦去中國蜂蜜六十五桶 
　　日商息月底有日法船二裝來西貢米四萬二三千包已抛出以價疲未發表 
　　倫敦電馬口鐵貨缺漲二先令計九十磅二十六先令一百磅二十七先令 
　　倍爾電五厘鋼板漲半鎊售十鎊六先令東三省客帮因匯兌困難有停辦貨說 
　　新加坡電點錫存底少價愈挺 
　　大阪電前旬棉紗輸出五六六六包往滬七一五津八三九廣一二七包 
金融 
[洋厘掛過七錢五分午後略小]  
　　昨洋厘步步漲上早市市場買氣充盈中交兩行及華商各銀行俱有買進上午至九點半尚未能收盤掛牌七錢五分中國銀行爲維持市面反賣出二十餘萬計早市厘價較前日早市大五釐半爲七錢四分三厘收盤後聞華商各銀行買進約二十餘萬交通銀行買進十餘萬午市回小四厘爲七錢三分九厘因早市錢業向銀行拆出洋欵約二十餘萬銀行方面賣出亦十餘萬買進各路因洋厘太大皆束手故午市市場賣出增加至一點四十分收盤後中國銀行又有買進始散近來杭州造幣廠裝來新幣日約二三十萬昨日中交兩行裝往現銀亦約二三十萬昨廣帮來電要裝中國鈔票約五六萬嘉興路昨去中交鈔票四五萬早市成交現洋及票划各欵共七十七萬八千新幣無鈔票四萬六千價照市减二毫半及一八七五午市成交現洋及票划各欵九地下萬零六千鈔票八萬三千價照市減三一二五及三毫七忽半小同行早市做開單毫與前日早市同仍爲六錢二分七厘雙毫大三厘七毫半爲六錢一分一厘半銅元小二千爲三百六十五千午市單毫不動雙毫小二厘七毫半爲六錢零八厘七毫半銅元亦不動 
[銀拆仍平鬆]  
　　昨早市銀拆又小較前日早市小一分爲八分午市又小二分爲六分銀行掛牌四分划頭白划絲欵收出又有二十餘萬錢業向銀行收欵二三十萬而華商各銀行付錢業銀子亦約三十餘萬小總會銀拆五六分划頭初五六分後至白划無人要 
[金價又漲四兩九錢]  
　　最高四百零六兩二錢 
　　昨大條銀來電近遠期均勿動仍爲二十五辨士三七五及二十五辨士一八七五紐約銀價縮一二五改爲美金五角四分半日英日美匯兌　不變計爲二先令零七六分之五及四十九元一角二分五金市開盤時因大條未改縮略小數錢後即趨漲同行大致買進下午人心仍然堅挺價格繼高結果較上日又高四兩九錢正月份標金上午八時五十五分開盤價三百九十九兩八錢手盤做過八兩九錢（全日最低價）買者踴躍價格步好九時二十九分爲四百零二兩九錢九時半匯豐掛牌揭曉英美日三匯均勿動金價繼好至四兩嗣稍見回十時零八分落至二兩六錢買氣未衰十時五十六分冒爲四兩五錢時某日商銀行售出三月份日匯價八錢三分一二五市面乃略平定十　時五十三分復盤至二兩三錢十二時半收盤四百零三兩午後因星期三匯票無中一時五十分開盤四百零三兩八錢毛盤小至三兩七錢賣出無人依然上漲四時零五分達六兩二錢（全日最高價）買戸始形停頓四時五十三分遂回小至三兩八籛五時收盤四百零四兩三錢全日最高低價相差七兩三錢登帳價格十二月份四百零二兩正月份四百零三兩補水上午四百零二兩下午四百零三兩烚赤仍無開出云 
[外滙轉緊]  
　　三月份日匯暗盤做八錢三分半 
昨本埠外匯匯豐掛牌價除法郎改賤爲一千六百七十五外餘皆不動華商繼續扒進日匯日商銀行大致賣出英美兩匯交易不多洋行家進出亦少下午因星期三照例無市聞三月份日匯暗盤做開八錢三分半統計本日華商購進約日金二百萬元　將英美日三匯掛牌價銀行間成交價及洋行結價分列於後 
　　英金　滙豐掛牌價　二·五○○　與上日價同 
銀行間成交價　最高　最低　收盤 
　　十一月份　二·五　五六二五　二·五一八七五　賣二·五　三一二五買二·五　四五七五 
　　正月份　　二·五　五○　　　二·五　二五　賣二·五二五買二·五五七五 
洋行結價　　最高　最低　收盤 
十一及十二月份　二·五　二五　二·五　一二五　二·五　一二五 
止月份至六月底　一·五　一二五　二·五　○○　二·五　○○ 
　　美金匯豐掛牌價　　五八·五○　與上日價同 
銀行間成交價　　最高　最低　收盤 
十一月份　五九·六二五　五九·一八七五　賣五九·一二五　買六九·三七五 
正月份　　五九·五○　五九·○○　賣五九·○○　買五九·一五 
　結價　最高　最低 
　一及十二月份　五九·二五　五八·七五　五八·七五 
止月份至六月底　五九·一二三　五八·五○　三八·五○ 
日金匯豐掛牌價　八三·七五　與上日價同 
銀行間成交價　最小　最大　收盤 
十一月份　八二·五七五　八三·一二三　賣八三·二五　買八三·○○ 
止月份　八二·五○　八三·二五　賣八三·三七五　買八五·一二五 
　行結價　最小　最大　收盤 
　一月及十二月份　八二·七五　八三·三七五　八五·五○ 
正月份至六月底　八五·○○　八三·五○　八五·六二五 
[積極進展之日本財界]  
　　確立對滿政策救濟絲業粉業 
日本爲統一滿洲金融起見有新設特殊銀行案而中國方面有滿洲鐵道敷設計畫恢復國權之思潮近極澎湃故日本政府與滿鐵及民間關係會議决定確立對滿根本政策奉天吉田總領事之歸日與此有關 
　　東京時事新報社論云救濟生絲業及製粉業爲有審無益一二當業者之挫折爲一時不可避免之事而日本銀行或政府即起任救濟之責是人爲的阻礙國民經濟之改善 
[皖省匯水被軍事抬高]  
　　昨上海銀行内滙行市報告云銀匯津電　漲一兩五錢　電亦漲五錢洋匯漢口仍爲平匯天津北京槪與前市同濟南跌二元烟台跌一元青島未動皖境因軍事關係各埠均趨漲勢計安慶爲一千○○七元蚌埠爲一千○○五元臨淮爲一千○○六元杭州亦受時局之影響現水陡漲每千元升十二元五角故昨日掛牌漲起五角爲一千○○二元云 
證劵 
[北京九六暴漲最高五十一元八角]  
　　昨日北京電前場玖陸現貨開盤四六六低至四六三至十一點三十五分驟漲至四八六即停市成交十八萬後場玖陸現貨開盤五折高至五一八低至四九八收盤五零八成交百四十六萬 
[九六風潮昨已和緩]  
　　全日仍停市開市恐尚有待 
　　前晚華商證劵交易所原定於昨日起開做九六期貨新買賣並增加證金定率每票面萬元徴收一千二百元内分現金及代用品各六百元即整理債以價上落頗大亦增加特别證金（現金）爲三百元（前定二百元）九六代用價格前爲每百元作價四十元兹以價較前低改作三十五元計算惟晨間各經紀人復在該所開會討論僉以九六開市尚須稍緩結果决定停止全日期現各債交易即經紀人間之欲劃入所帳亦在禁例巳由該所核准公告迨至下午經紀人間因九六旣停止市場交易而交割之期轉瞬即届了結必極困難因齊集會商各說明其所做十一月份九六期貨成交實况據聞抱收貨主張者占最多願虧折了結及調期者亦有之妥協之額約計五十萬元 
　　又經紀人方面之意對於本日市面仍擬全停明日（二十六日）方開做整理債交易九六期貨全部交易在交割（二十九日）前决定全停市交割後方照常開做第未知交易所允如所請否耳 
昨日雖未有市面而市上情况似己轉機蓋空頭方面己略有諒解不若前此之堅持不肯讓步且京價現亦續漲將近五十二元月底交割己有相當准備距交割雖近前途可望無其他意外發生商情 
[疋頭之頽唐氣象]  
　　但叫莊仍報漲 
　　昨日疋頭仍跌多漲少一時决無轉機之望東洋貨惟市上缺乏者稍形起色餘均在疲落之列歐貨大非昔比己陷於進退兩難之地位號家貨多從前定下者成本較巨普通貨尚能隨時進出即吃虧亦屬有限所最困難者乃花色貨多己過時市上無銷路倘欲出脫非忍痛斬價不可呌莊貨本期雖見提高表面好像起色但實銷不動安有上漲之可能其中眞相己詳昨日本報汕頭疋頭交易日來頗爲活動現受海員罷工之影響輪運阻滯亦有暫停之勢長江帮祗沙市去胃稍佳餘均平淡鎭江稍有運去直貢呢與色斜紋居多川帮昨日有般裝出亦祗三四百件而己昨已報關南洋帮近購入花絨素嗶嘰直貢呢等有一二百件昨裝去係至香港轉口本街交易己成停頓之局如時局長此相持恐一時無恢復之象貨價二六絨布市上甚缺昨雙鹿球又漲五分直貢呢恐尚有下落之勢洋元斜頗能站定竹林釣魚仍售五兩八錢西貨洋華絲葛日來有大批斬去係料貨業購進和記貨三錢七分半三十餘件從前須五六錢左右也聞尚有百餘件存棧惟身份較佳之涉遜貨仍須七錢二六老鐵路絨售完後現二四亦罄據云今庚已無到貨益豐金玉緣漂布向來蕪湖等處需要頗殷後被東貨西王母所侵佔近小川帮購去二三十件價八兩一錢半係拆箱由郵局運去 
　　昨輪值英商怡和洋行拍賣各種疋頭計排五十二件共二千三百二十疋均係不限價拍出較上週多呌五件計一百三十四疋内有十件未曾成交聞各帮及本街并同業等往購者寥寥無幾實緣銷路呆滯無意採辦而價則比前見好此亦特别維持市面之故事出人爲並非自然之現象兹將拍定各貨細目分列於左 
　　件　疋　件　疋 
羽毛　一　一○　寗綢　　一　三○ 
羽綾　一　二○　元絨　　一　二○ 
嗶嘰　三　九○　輕布　　二　一五○ 
彩呢　一　　六　原布　　六　三六○　 
西緞　四　一二○　市布　六　二九九 
羽綢　八　三一○　漂布　一八　九○五 
　共計　　五二　一一三二○ 
　　所拍貨價較前週羽毛每疋好二錢羽綾之人馬大五錢嗶嘰漲自二錢至一兩四錢彩呢每碼小去一分半西緞每碼小七厘半至一分七五亦有漲二錢五者羽綢每疋小五分至一錢然亦有漲一錢至二錢五分　寗綢之　　會小一錢元絨　嬉魚每碼大二錢五輕布每疋價與十屆相同原布加一分至二錢四分市布加一錢二分漂布漲一分至五錢一分間有小去二錢四分者 
　　大阪棉布市况因原棉續趨跌風三品人氣呆滯本國内需要無人過問交易極清淡 
[棉花以補空回漲]  
　　棉紗亦帶好 
　　棉花本埠棉市始平後漲查外棉趨勢甚衰毫無活氣而本棉形勢反緊實因本月期後日停拍交割據業中人云賣方解進之貨品質稍有不合於是散戸恐慌補空者蜂擁而來致飛漲八錢半而廠商胃口仍無本月期日商大約收七八千件漢帮已預備審查檢好二萬件左右所相差亦不遠當不至十分特　也據漢友云該處紗廠因工潮關係均停止市上存貨旺而無銷路價格二十五兩六錢吃客寥落期棉上午開盤各月小五分至一錢午後近月漲八錢五分遠朋漲二錢五分全日晟交三萬七千四百擔兹將漢標拍開之盤如下 
收盤價比上日存賬數　收盤價比上日存賬數 
十一月期　二八·八五漲○·二八五　二八·九○○　二月期　二八·二五漲○·二五　五一·一○○ 
十二月期　二八·二○　○·二○　七一·六○○　三月期　二八·三○　○·二○　五二·七○○ 
一月期　二八·二○　○·二五　四六·五○○　四月期　二八·二○　○·一五四一·三○○ 
棉業公會上消息陜西花到一千六七百件通州花七八百包姚花二三百包售開市盤如左 
　　陜西花　二八·五○　東棉進　一○○件　棧交 
　　九江花　二八·八○　鴻褚進　二○○包　送廠 
　　昨日美棉因天氣良佳南方套賣市况疲弱計期貨跌十至十三磅音現貨跌十磅音英棉期貨漲三至四點現貨跌六點埃及棉現貨跌十五點印棉市况暗淡買戸缺乏計平果爾奥姆辣白羅溪均跌三羅比原電錄左（二十三日電） 
　美棉　　比上日　英棉　　　比較上日 
　十二月期　一二·四二　跌○·一三　一月期　六·七九　漲○·○三 
　一月期　一二·四八　○·一一　三月期　六·八七　○·○四 
　三月期　一二·六九　○·一○　　現貨　六·九三　跌○·○六 
　五月期　一二·九○　○·一二　埃及棉　一四·七五　○·一五 
　七月期　一二·○九　○·一三　印棉 
　　現貨　一二·八五　○·一○　平果爾　二一六　跌三羅比 
　十二月期　奥姆辣　二四四　五羅比 
　最高　　一二·五二　○·二○　白羅溪　二五五　三羅比 
　最低　　一二·四二　漲○·○一 
　　棉紗昨時局愈緊張外棉不振紗市平淡上午期貨各月俱跌三四錢現銷仍無起色北帮亦告停頓午後三品紗猛跌六七元面期紗反漲則以棉市堅昻被其激動一時場中形勢混亂全日成交計一萬四千五百包兹將人標拍開之盤如左 
　　收盤價　比上日　存賬數　　收盤價比上日存賬數 
十一月期　一二四·○漲○·七○　八五五○　二月期　一二六·六漲○·三○　二○○五○ 
十二月期　一二四·五　○·八○　二○七○○　三月期　一二七·七　○·四○　二七五五○ 
一月期　一二五·三　○　二○　二三○○○　四月期　一二八·五　○·四○　一六○五○ 
　　現紗客帮買去八九百包行情上午跌五錢半午後回漲二錢半漢口帮進二百七十包烟台帮進二百十包内地帮進五十九包汕頭帮進六十五包廣東帮進七十包威海衛寗波福建天津長沙野鷄等帮買去計進八十五包日信洋行進一百五十包兹將售開之盤如左 
　　四二支水月　二三四·○○　二十支仙桃　一四九·二五　十支豐年　一一九·五○ 
四二支鶴鹿　二五九·○○　二十支水月　一三五·○○　十支帆船　一一九·五○ 
四二支春駒　二三九·○○　十六支雙象　一二五·○○　十支荷豐　一一三·二五 
四二支陽鶴　二三二·五○　十六支子軍　一二○·七五　十支大發　一一八·○○ 
二十支立馬　一四五·○○　十六支日光　一二九·二五　十支大寳　一一九·二五 
二十支雲鵬　一四三·七五　十六支藍鳳　一三○·七五　十支飛英　一一九·二五 
二十支豐年　一四二·七五　十六支仙桃　一三三·五○　十二支雙鳳一二五·○○ 
二十支五福　一三○·○○　十六支人鐘　一二四·五○　十二支金城一二六·二五 
二十支鴻喜　一三二·七五　十六支富貴　一二九·○○　十二支富貴　一二六·二五 
二十支三星　一三四·○○　十六支豐年　一三八·七五　十二支孔雀　一二七·○○ 
二十支三羊　一三九·○○　十六支金鷄　一三○·○○ 
昨日大阪三品期紗市價照錄如下 
　　前市開盤　　收盤　後市開盤　收盤　比較上日 
十一月期　一七七·○○　一七六·一○　一七五·二○　一七四·六○　跌四·三○ 
十二月期　一七九·五○　一七九·三○　一七六·六○　一七六·七○　　五·二○ 
一月期　一八一·五○　　一八一·七○　一七八·六○　一七八·六○　　四·四○ 
二月期　一八四·六○　　一八四·一○　一八○·五○　一八○·○○　　五·八○ 
三月期　一八五·四○　　一八五·一○　一八一·六○　一八○·九○　　六·○○ 
四月期　一八六·○○　　一八四·六○　一八一·六○　一八一·三○　　六·二○ 
五月期　一八六·○○　　一八四·三○　一八二·五○　一八二·三○　　六·二○ 
又上午九時半大阪現紗電二十支藍魚一百九十一元漲一元合申規一百六十兩　二十支紅財神一百七十七元漲二元　合申規一百四十八兩二錢　十六支福島一百六十九元漲六元　合申規一百四十一兩五錢　十六支三馬一百六十八无了漲六元　合申規一百四十兩七錢 
　　又電三品市場預料美棉增收有暴跌之虞昨日行情雖未大動其故則由美棉行市跌風甚微賣方抬價甚力故尚能維持一時精細紗現貨則已小去二元地球十支以百五十三元成交少許 
[六十餘箱條駱駝羢已到申價格稍疲]  
　　昨呢羢同益會　勢仍俏而前二日所最暢利的條子寛緊駱駝羢昨太古公司藍烟囱輪船進口運來六十餘箱已抵申泊浦碼頭正在起缷中大約上太古招商二棧餘如别種疋頭毛貨等亦甚衆條子寛緊駱駝羢聞是榮泰德記列豐等行定貨自該貨到埠價格爲之稍疲前二日各定貨號售開二兩八錢半其二兩八錢　出者尚稱賤貨而昨日會上公盤一律喊售二兩八錢掮客轉手號家或尚肯扣佣會上公盤列市價欄 
[期糖先漲後回]  
　　昨日糖市外海到電古巴糖現貨升二角五分紐約期糖亦見增漲十二月份漲九分明年度三月及五月份提高六分至四分爪哇現期貨均無升降東匯結稍大爲八錢三分本埠期貨劃價初盤本月底八兩六錢五分十一月份八兩八錢七分半明年正朋份九兩二錢旋以人心望上買氣轉盛本月份緊至八兩六錢七分半最高爲八兩七錢十一月份八兩九錢正月份因期較遠且價距離有五錢餘買方未敢取進價仍九兩二錢賣方見本月份較前日升一錢卽絡續放出又聞明治廠來電願繼續再開西十二月份及明年正月份兩期交貨額計二萬包價十二月期日金十元零二角正月期十元零三角劃市遂漸形見靜買氣亦弱本月回至八兩六錢半十一月份八兩八錢七分半正月未動以較前日似巳微升現貨銷場仍未暢達劃出極稀Ｎ嘜八兩六錢二分半雜嘜八號均八兩六錢ＹＰ八兩六錢七分半ＹＲＯ嘜八兩四錢七分半建冰開出統手貨白鶴牌五十箱價七兩四錢當卽通大里廠去電限價十元零四角尚未有覆訊云 
[支白桐油逐漸增高]  
　　洪江桐油因産地不靖新貨不能如期開榨且支白價高成本必大故鎭江行家對於陳貨未肯輕於賤售申市本無存積旣見鎭市如此人心當然向上所以近日售價逐漸回漲支白桐油漢市仍須二十兩申市旣無存貨向漢辦下成本巳高不得不酌量提高然仍不能加足實因銷場清淡故耳秀油自漢價漲後市漸堅固且新貨阻滯陳貨各處不厚其未能大漲者係冬令銷清所致 
[建帮抛出大批洋米粳秈續跌]  
　　昨日洋米仍平軟現貨交易不多祗開西貢一號米百餘包價十四元二角半二號三百十餘包價十三元七角均與前市相近蕪湖米高貨以議價不劃未開中關貨成交二百餘包價十二元八角半 
　　期洋米昨日交易轉旺以建帮有大批抛出人心更軟小去三四分計由建帮黄日新抛出二三月份西貢一號米一萬三千包價六兩二錢三分至二錢又回籠米三月份一號二千五百包價六兩二錢三分小絞二月份五千包價五兩八錢七分至八錢六分刻下日商售抛於前建帮又抛於後市面望軟 
　　閘北米市因受時局變遷及洋厘上升之影響買方進胃轉懈售開白粳均跌角外杜秈羊秈同跌近角埠秈以河下存積不多價如故薄稻新到貨照舊中關去胃甚鮮跌落角許廠家皖秈高貨缺乏中關續有開出價亦跌數分滬南售開各米高貨無變化中關向落近角南北兩市河下共到米船三十六號 
[粉麥兩市在盤旋中]  
　　昨日麫粉因洋麥與期麥均疲市形轉軟囤戸雖復在收吸而有廠家開出市面轉小上午收市各月份比前收各小半分左右惟二月份有囤戸收進初小至二兩四錢一分半至收市又至二兩四錢二分半比前日收價反大二厘半午後各盤均無意外上落收市廠方近期不出價又轉挺但市面頗見清淡所以客帮因市面盤旋不定轉而觀望收市價本月份十一月份前日相同十二月份正月份各小二五二月份較好五厘三月份五盤價仍爲二兩四錢二分收巿未開 
　　小麥期貨因粉市下疲買方回出賣氣頓盛各月份均見回落收市本月份比前日小一分十一月份正月份小三分二月份小五分市又平疲現貨廠胃清淡到貨續有市亦難好全日祗開浦口南京麥四百包價四兩七錢一二分 
[五金成交不多市價疲軟]  
　　美方釘昨售出二百餘桶價六兩六錢半較上日跌一錢 
　　烟皮鐵北路牛莊安東諸帮絡繹封河出路益鮮雖久稱暢銷之天津帮邇來亦少購辦市已回鬆紫銅塊售盤尚挺成交極少幸來源有限價無變更法西釘小花色交易尚夥大花色一無成交價格一寸五兩四錢寸二分五兩寸半五兩二錢寸六分五兩二錢半二寸至六寸統售四兩九錢惟外棧交貨價四兩八錢半亦有開出馬口鐵汕頭帮昨抛進百十磅期貨一千箱價九兩六錢竹節鋼四五分營造帮辦去八十餘噸價六十一兩粗花色因買主更少鬆一兩售五十九兩 
[日見平疲之南北貨川漢貨獨好]  
　　邇來南北貨各帮交易益靜貨價續形平疲如鷄毫紅等回賤二兩許黑白瓜子及紅黑　亦少成交荔枝雖挺秀受主不多川漢各貨受軍事障碍稍形回漲乃其例外耳毫州紅存底充號家頗願遷就而受主益存觀望價愈疲昨鎭和開二百四十三·百十五兩莊價九兩貨稍次好貨仍售十兩之譜龍口粉聞産地天氣晴和出貨稍旺每包回至二十七兩申市不暢號盤賤落昨同春祥四十包開二十一兩一錢饒州子昨玉成開一百六十三包價十六兩日來該處交通恢復來源己旺或須回賤蔴菰到貨續有價略漲昨台灣帮辦一批上中莊貨價爲四百三十兩中莊三百八十兩客貨討四百四十兩未開現市行盤廟自生售五百三十兩至四十兩中自生四百四十兩至二十兩北口丁二百三十四十兩市稳高莊魁耳漢市軋缺開八十八兩市甚緊惟什路貨日内恐有變動 
[繡花邊嵌線邊等之暢銷]  
　　繡花邊滯銷巳久自勝德廠發明絲羢繡花邊後復見發展本客二帮辦意頗濃但日來天時和暖客戸進胃轉淡價亦漸减絲結邊及嵌綫邊銷路頗暢存貨不豐來源無多雖有本埠祥泰廠仿製依然供不應求價節次提漲現祥泰嵌線邊每羅售一兩二錢西貨一兩五錢至一兩八錢絲給邊每碼一錢至一錢五分 
[三井補購上乾經六十包]  
　　絲價又漲十兩雙宫繭衣日莊購辦甚力 
　　昨日本埠洋莊絲經交易仍無輕機之勢緣各歐莊對於黄白廠經因海外來賬價與滬市相懸一二十兩而華絲商讓價不售故態度異常冷淡昨祇三井補購上等輯里乾經六十包價較前日又漲十兩怡和進下身五包價亦漲五兩其餘廠黄灰各絲經均仍寂靜 
　　横濱生絲市况日本棉花三井原等着手購進輸出方面頗有成交最優等貨千四百六十元羽子板牌千四百五十元行情約漲起十元銷胃續行良好人氣漸有起色 
　　本埠各日莊往歲對於雙宫繭衣進胃頗暢今歲新貨上市後日銷久未暢達近鑒市價較廉遂分起購辦惜市價平疲山東挽手英法進額雖鉅而價亦趨跌 
 
 

Page 16

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *   
 
 

Page 17

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *本埠增刊 
[市政廳第二次青年樂會若谷]  
　　今日下午五時起奏演 
　　（一）「波希米亞人」小進行曲波契尼 
　　（二）法蘭西角和笛二重曲狄推爾 
　　（三）「威廉退爾」牧曲羅西尼 
　　（四）「紙牌女王」二重曲查意柯夫斯基 
　　（五）「猶太女」二重曲哈勒未 
　　（六）「諾爾瑪」二重曲貝利尼 
　　（七）罷松二重曲莫查德 
　　（八）脫龍林二重曲茄諦 
　　（九）脫龍袍二重曲葛洛陶彌 
　　（十）法蘭亞盎四重曲奥克斯 
　　（十一）「伏爾加船夫歌」斯德剌文斯基 
　　（十二）齊歹獨奏曲傳朗克 
　　（十三）波爾駕祖爾加狄脫里克 
　　（十四）音樂贈物盒黎亞獨夫 
　　（十五）（甲）「卡爾門」軍隊進行曲皮才 
　　（乙）幻想曲龍勃頁 
　　（一）一位音樂家的産生决不會從半天空裡落下來的却一定需要有世代遺傳的胚胎纔有希望古今來許多成功的音樂家大槪他們的父母或祖父母總是會奏弄某種樂器或喜歡音樂的即如近代意大利最偉大的歌劇作家波契尼便是一個例子他生於一八五八年纔於前年死去家庭是一個純音樂傳統的血族關於他的詳細傳記等有機會時另外來介紹他生平的作品大槪都是從民間採集來的「波希米亞人」是他著名歌劇之一大致描寫一八三○年左右巴黎拉丁區某屋頂上住着四個人一個叫做路多夫的是詩人一個叫做馬賽爾的是畫家一個叫做柯里内的是哲學家一個叫做沙那特的是音樂家他們都是獨身窮漢但是彼此都是很親密的朋友後來路多夫和一個賣花女叫做米米的發生了戀愛馬賽爾也和一個女子叫做母賽達的發生愛情他們這兩對情人之間常常發生吵閙調解等事情到後來結果是米米害病死去大家都在旁邊泣不可仰地把歌劇做完今天將奏演的一首小進行曲就是從「波希米亞人」中節選出來的用三種樂器吹奏小笛脫龍林（Ｔrumiet是一種金屬管樂器形式略如常見的銅喇叭發音非常震響）和小鼓 
　　（二）狄推爾Ｔittel這個名字在上海西洋音樂會秩序單上還是破題兒第一遭見到他是現代奥大利的風琴名手和指揮長維也納音樂院的學生這首二重曲是用法蘭西角（ＦrenchHonrn是一種灣圓形的金屬管樂器）和笛吹奏的二重曲是用兩種不同類的樂器奏演的曲子旋律不同彼此輪流交錯有時成爲和聲有時成爲對譜樂 
　　（三）羅西尼和他的歌劇「威廉推爾」在上次已經介紹過了恕不贅述這首牧歌是用笛和英吉利角（EnglishHorn是一種木製管樂器形式如笛）合奏的 
　　（六）貝利尼Ｂellini是意大利十九世紀有名歌劇作曲家之一生於一八○一年死於一八三五年幼年時很羨戀法律家和大裁判官的地位曾經下過許多苦功去學習法律後來改學音樂他是那波里音樂學校秦加雷利的弟子他對於旋律比多尼采諦更外多些豐富的詩才他對於歌劇最好的作品有「夢游病者」·「清敎徒」·「諾爾瑪」等這三首歌劇到現在還在世界各歌劇場舞台上流行着這不過因爲在這種作品裡面能夠給柯羅拉妥拉歌者一種聲樂上者技巧機會罷了貝利尼不能夠說在歌劇的作曲家方面有最高地位不過他的旋律實在美麗之至有時竟可以超過羅西尼他的樂譜對於和聲和管絃樂法很有些缺點這首歌劇「諾爾瑪」是在一八三一年發表的劇情大致說諾爾瑪是一個女巫私下和一位羅馬將官有愛情而結婚了不過這位將軍另外又和一個女巫發生愛情給諾爾瑪查出來了這位將軍的不正行爲犯動了大衆的公憤將給人家處罰但是諾爾瑪犧牲了自己去代他受罪這件事激動了伊丈夫的天良也居然很願意地一同去受燒死之罪今天奏演的二重曲即是從裡面節選出來的樂器只用兩支直笛（Clarinet） 
　　（十一）最近俄羅斯歌劇界獨步的作家要推着斯德剌文斯基Ｓtravinsky了生於一八八二年一月十七日他的作品完全是革新的且極富於東方的色彩不過常喜歡大胆地在樂曲中用不調協的和音却是能夠得到很好的成功這一首「伏爾加船夫歌」本來是俄羅斯很流行的民謡完全代表烏克拉朗地方的色彩這是當地農工在工作時候所習唱的歌曲歌辭的大意是在希望一般勞働者能夠早些得到安息和幸福旋律非常幽鬱延長曲　很倦乏恍惚前次夏令配克映演「黨入魂」影片時曾由俄國某合唱隊歌唱一種凄凉悲傷的音調非常使人感動至於流出　淚不過今天所奏演的巳經斯德剌文斯改編成木管器合奏曲了奏演時除全部木製管樂以外有鼓鐃鈸等擊敲樂器同時合奏 
　　（十二）傳朗克的生平作品巳介紹過多次了恕大贅述 
　　（十四）黎亞獨夫ＬＩＡＤＯＵ是近代俄羅斯不很重要的一位作曲家生於一八五五年死於一九一四年他是黎姆斯基柯沙柯夫的學生他的作品大部分是小規模的但是還能受人家的歡迎他曾經做過聖彼得堡音樂院的敎授並且替地學協會編集過好幾卷俄國民謡這首「音樂贈物盒」滑稽曲就是從這裡面選出來的 
　　上次「市政廳第七次音樂會」節目中（三）斯脫洛斯的「死和改變形像」是描寫一個臨死人的情形誤譯爲聖經耶穌顯聖容一段故事特此更正 
[滬大將舉行音樂大會敏權]  
　　上個星期六晚上（二十號）七時滬大音樂社在校内舉行音樂大會到會的除了男女同學和中西敎員外還有幾位音樂名家參與擠擠一堂非常熱閙那天晚上的秩序有絃樂團男女的歌詠團和男女合唱團演奏其餘有兩人合唱八人合唱等都是很好其中最令人發噱的就是一幕滑稽的音樂劇最令人讚賞的就是絃樂團所奏「ＯＶＥＲＴＨＥＷＡＶＥＳ」一曲其次如男歌詠團所唱的「ＨＡＬＬＯＷＥＤＮＩＧＨＴ」和女歌詠團所唱的都能令聽者覺着無限的感快 
　　聽說他們志在提倡音樂俾人人都曉得音樂的眞價值和興趣巳經定了在這個禮拜六（二十七號）晚上七點半鐘在四川路青年會開一個音樂大會秩序比較在校内表演的更要多而新奇他們目的并不是籌欵所以入場劵只收一元·和六角兩種他們更想引起一班學生愛好音樂的眞精神起見所以另外定一種學生劵分八角和四角兹將是晚所演奏之秩序預誌如下 
　弦樂團　男歌詠團 
　　（一）凱旋曲　（一）勇士曲 
　　（二）落葉　　（二）黄昏曲 
　　（三）乘風破浪　（三）黑人劇 
　　（四）（甲）淪落天涯 
　　　（乙）斷魂一曲 
　　女歌詠團　男女合唱團 
　　（一）海上鐘聲　　（一）興　曲 
　　（二）飛鳥曲　　　（二）悲慟中之快樂 
　　其餘如八人合唱四人合奏等等都很盡善盡美 
[各團體消息]  
　　國立政大請楊仲瑚博士演講吳淞國立政治大學素重學術上之講演每月必有名人學者蒞校演講本月二十三號下午一時該校校長張嘉森又請修訂法律館纂修楊仲瑚先生到校演講先由該校敎授吳經熊博士致介紹詞然後楊君登臺演講大意謂完美之法律不僅論理上圓通字句上工整而尤在乎能合一般人心理完美之法律不在其理論之高超條文之煩多而在能適應乎歷史風俗適應乎實際社會故法典之爲物不及單行法之有利於社會以單行法能隨社會情勢而更改而法典則不能也云云 
　　羣大學生會全體會議上海羣治大學學生會前經一度改組惟以彼時人數太少不能代表大多數意見故於前星期一日晚七時在該校大禮堂由校長召集全體會議人數到三分之二全體通過改選公推薛農山主席羅蘭亭周文亮相繼發言畢揭曉鄭良輔正主席薛農山副主席文書委員程寅官蘇頴交際委員陳子明周文亮會計委員尤步臺馬學成敎育委員陳贊樞王受命游藝委員汪鏡清席鳳彩庶務委員慶立民劉超遠宣傳委員鄭家治黄道平該會現正進行會務不遺餘力所編之軍閥恨新小說不久即將出版云 
　　楊凛知律師事務所遷移華洋律師楊凛知向設事務所於北京路念三號今該律師因公務日益增多原有辦公處不敷應用兹於念七號起遷移至北京路六十四號五樓照常辦公電話仍爲三八一五號云 
　　李澂定期爲子補設喜筵宴客前任北京商標局長李澂（靜涵）現巳來滬改理會計師職務設事務所於靜安寺路馬霍路口興和里第一九一二號斐聲海内信用卓著兹悉其大公子李幹君於月前在美曾與黄孝貞女士結婚才貌雙全堪稱一對璧人現巳歸國李君爲其補設喜筵定於十二月一日（即陰曆十月二十七日）下午六時假座派克路卡爾登宴客柬邀親友及全滬會計師前往赴宴諒屆時必有一番熱閙 
　　華東中學參觀本館愛而近路華東中學敎職員及學生五十餘人於昨日下午二時特來本館參觀由程君與青招待並引導至各部指示一切四時許始觀畢返校　　嶺南與孔青之乒乓賽二十一日（即星期日）上午九時嶺南中學同學會乒乓隊與孔敎青年會作友誼比 
 
 

Page 18

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *　　賽結果爲九與五之比勝利屬於嶺南嶺南隊員爲鄭垣·鮑慰庭·譚文壉·李卓文·周根祥·劉廷端·黄自强孔青隊員爲陳道生·鄧宗弼·老民達·程子超·陳顯達·黎應華·徐紹忠 
　　培德與公大紗廠之球戰星期日上午九時半培德足球會與公大紗廠足球隊相約在持志大學球場作友誼比賽公請顧興榮君爲裁判員銀角一鳴雙方均振作精神開始奮鬭培德方面内部團結甚爲堅固而傳球之迅速聯絡之得宜尤爲觀衆所稱道而公大方面球術亦佳惟少練習工夫故陣綫不甚整齊屢爲培德所乘其結果爲五與零之比勝利屬於培德云 
　　聯誼與崇福之籃球賽星期六下午二時半持志大學聯誼籃球隊與崇福隊假持志籃球場作友誼比賽崇福擲法較遜上半時爲二十與二之比下半時爲十六與八之比總計聯誼獲二十六分占優勝云聯誼球員如下曹竹銘·盧連生·劉承澍·錢茀齊（隊長）·梁棣奎 
　　跳舞學校住址之遷移向設帳於靶子路一百十四號專授各種最新跳舞之傑開近君近因學徒日衆原有地方不敷應用巳於日前遷至原址附近之一百號洋房内 
[各商店消息]  
　　沙市電廠添購機器沙市普照電燈公司自開辦以來用戸日增營業異常發達原有機量已不敷應用現該公司特派專員來滬向江西路好時洋行·及四川路安利洋行等分别接洽添購機器聞已有成議云 
　　姜衍澤明日遷回新屋小南門外裏倉橋東首第二家老姜衍澤藥記藥號以營業發達曾於今夏興工建築三層高大樓房石庫門面内外裝修煥然一新工程業巳完畢訂於明日遷回新屋先行交易更爲優待主顧起見自明日（二十二日）起各貨特别大放盤兩月以誌紀念凡飮片丸散膏丹等品均照原碼八折發售一俟正式開幕更有一種特别表示云 
　　中國商業協會介紹國貨香烟南洋兄弟烟草公司新出金麒麟牌香烟香味馥郁製法精良配以上等原料售以中等價錢誠國貨中之上品中華商業協會爲提倡國貨起見特於昨日具函代向各界介紹兹錄其原函如下敬啓者竊維愛國之道莫急於提倡國貨是自人人宜有國貨觀念亦人人宜有提倡責任也雖國貨之種類不一而消耗之多銷數之巨者首推香烟近來舶來品充斥於市每年外溢金錢不下二萬萬元漏巵之大駭人聽聞若不亟爲設法羣起挽救不獨商業受其影響即國家亦陷於危亡敝會有鑒於此特於香烟一項先事調查悉心研究知中國不無完全公司良好出品堪以供社會之需要者惟牌子衆多每以無從選擇爲慮兹查南洋烟草公司新出金麒麟牌香烟製造精良物質純美芬芳適口售價低廉堪稱國貨香烟之上選諸君不吸香烟則已欲吸香烟請購金麒麟牌較爲價廉物美亦可挽利權於萬一也專此函介順頌熱心 
　　老九章經理亞米茄表廠各式手表掛表南京路老九章綢緞局自上月始新設鐘表部於樓上專售世界最著名亞米茄表廠出品之準確火車表以及各式金鋼鑽表·手表·掛表以售價低廉顧客異常踴躍聞新近又到大批各表花式甚多該局爲推廣營業起見定價較前更廉云 
　　冠美製帽廠開工北四川路祥順里對面冠美製帽廠所出最新式各種草帽完全國貨爲各界所贊許銷售頗廣今由山東運到草編自行漂白經於十月初一日開工備製明年樣子欵式新奇超舶來品之上價格公道凡營帽業各商號可向該廠接洽云 
　　百麗留聲唱機公司巳開幕四馬路大新街丹桂第一臺東首百麗唱機公司新建洋式玻璃門面特　技師仿製歐美各國留聲唱機式樣堅固耐用携帶靈巧取價亦廉前日正式開幕之期本外埠各界往購者紛紛不絕云 
　　卓别麟家庭大菜之特色南京路大慶里卓别麟食品公司新添家庭大菜後顧客非常贊美均謂價廉物美今卓别麟爲酬答顧客起見對於家庭大菜研究格外精良饌餚適口又極　盛允稱大菜中之特色云 
　　上海營業公司開幕贈品四川路北京路轉角工商銀行隔壁上海營業公司籌備以來現已就緒於十九日起正式開幕聞該公司專營歐美絲織物産以及化妝等品其小箱樣子專供各界參考昨日本埠士女往參觀購售者甚爲踴躍云 
　　東方箱廠舉行减價四川路東方箱篋廠所製旅行皮箱翻白鐵箱樟木箱等品向爲各界所歡迎兹爲優待顧客起見特於前日舉行特别大減價照碼八折自廉價以來營業異常發達往購者以學界及旅行界居多每日售出之數恒有三四十隻云 
　　冠生園大減價祗有一天南京路冠生園·聯合棋盤街總店·九畝地老店舉行二週紀念大減價二十一天現將期滿各種應時食品冬令補品廣東臘味容縣沙田柚正新會甜橙香蕉味蘋果等數千百種一律大減價聞祇有今日一天云 
　　邁羅減價之盛况四馬路邁羅公司本年冬季適爲十五週紀念該公司自昨日起舉行大賡價三星期所有食品均眞實削碼發售聞購貨滿一元者另有價值一角之贈品故昨爲減價之第一日登門顧客甚形擁擠云 
　　乒乓用具之暢銷南京路二十號三和公司總經售各種標準乒乓用具國貨三夾木乒乓板僅售三角半五夾板六角而標凖乒乓球每元十四個日來各界爲與日本比賽而練習故該貨極爲暢銷該公司兼代售各種古奇郵票及女演員照片二十餘種云 
　　萬花樓新出披肩四馬路一枝香西菜社間壁萬花樓新出各種時樣披肩及女裝皮大衣等其式樣新奇做工精良定價亦克己門售之價與批發相仿故近來顧客甚多云 
　　中西名片公司推廣營業三馬路石路東首中西名片公司新自歐美名廠運到各種新式卡片聘請技師製造元角·方角·金邊·黑邊·曲邊·凹凸軋花各式大小卡片以及龍鳳各種喜帖等並自備鉛石印機器各體文字無不清秀定價極廉以期推廣營業云 
　　新到德國畫片海寗路中西百貨公司新到德國大批美術畫片係十三色套版精印彩色鮮明姣艶絕倫每打售洋一元並代裝配雅式鏡架大小齊備凡泰西名勝古蹟以及城市風景無不新頴悅目足供藝術家之賞玩定價每只自三角至八角云 
出版界消息 
　　藝術新聞出版先聲籌備月餘之藝術新聞在中國尚屬創舉聞近日内部組織大致就緒主持者均藝界聞人兹探得職員表如下總主筆陳天·主筆殷師竹·特約撰述·朱應鵬·黎錦暉·傳彦長·張若谷·鄭吻仌·張雲鵬·史東山國外記者鮑明中·朱心勵·國内記者季小波·馬志一·魏芸湄·李景山·殷李濤·魏榮波·毛少文·又聞該報内容内新聞與評論兩大關新聞分國外與國内評論分圖畫·音樂·雕刻·戲劇·舞蹈·等大約在下月初旬可出版 
　　商業雜誌之暢銷上海辣斐德路成裕里商業雜誌社出版四馬路泰東圖書發行之商業雜誌第一期於本月一日出版内容豐富大受商界歡迎本埠巳銷去六千册外埠如北京·濟南·厦門·廣州·杭州·南京·等定閱者有三千餘份現因第一期存書不多須定閱全年零售暫行停止第二期准十二月一日出版有許秋颿陸伯鴻潘序倫等名著全年十二册祇售一元五角郵費一角四分云 
　　新少年報定期出版中華路少年宣講團發行之新少年報專爲宣傳社會敎育宗旨純正不涉政治不廳黨派前經該團委員會議决繼續出版曾於昨日開會推職員如下總務主任陸文韶陳賢本編輯主任陳只盦陳秋心廣告主任范大璋申夢世會計主任顧九如甘梅嶺發行主任尹九謀葛件高諸君云 
　　「小白兔」即將贈完新新歌劇社自贈兒童歌劇「小白兔」以來各界紛紛函索至昨日止已贈去六百餘册尚存三百餘册繼續贈送凡附郵票五分（寄費一分著作費四分）通函該社者仍照贈一册云通信處九畝地旦華學校 
　　光華丙演年刊出版陸三後創立之先華大中學辦理完善現有生徒一千餘其第一屆畢業生發行丙寅年刊第一期巳於昨日出版内容極爲豐富共計四百八十餘頁由商務書館承印光華大學内有出售云 
[醫藥訊]  
　　牙醫士拔補鑲牙應永峯專門牙醫設院治病歷有年所無論拔蛀鑲補等牙一經施術毫無痛苦經騐頗深本外埠患牙人士聞之無不接踵而來經其醫好者無不稱許之院設寗波路Ｓ一號云 
　　婦孺産科醫院消息西藏路福源里婦孺産科醫院係世界中西醫院改組病室清潔取費極廉聞該院醫務主任爲德醫陳競芳女士性情和藹學術湛深對於診治婦人之胎前産後經阻腹痛白帶難育以及小兒之身熱咳嗽疳積腹脹痧麻驚厥等症頗爲精確又産婦之遇有横生曁胞衣不下者女士手術靈敏尤爲特 
 
 

Page 19

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *[劇場消息一]  
　　卡爾登昨日「開映後部荒漠刧美記」之盛况卡爾登影戲院昨日起開映後部荒漠刧美記前往觀者極形擁擠兹錄該片本事如下亞拉伯土人性喜賭博常席地圍坐或喜形於色或憂溢於面趨近視之皆在賭博此片開幕時即就其中之一而近攝之其中有一人面瘦首秃鬥齒盡脫其旁之一人謂之曰吾覩汝行將就木汝死後我將以汝屍身送歸汝妻汝妻何名幸見告否則將不知所至也面瘦者曰我妻之名我亦不知第我需彼時但捲舌吹氣而呼之初未嘗一呼其名也同伴乃大笑有一法人曰盎特利者亦居於該地名爲游歷而至此居心險惡設一咖啡館曰麥路膝下僅一女曰約史明貌絕麗盎特利乃私用之組一舞團或獻技於咖啡館中或游行街市以資號召是夜約史明正在營中修飾忽見其手上之指環頓憶前事初約史明在某處跳舞有阿汗者過其地見而羨之阿汗者該地酋長之子也酋長本白種人因父母早亡受撫育於亞剌伯人之手下及年長即繼其撫育而爲亞剌伯之酋長者阿汗精壯而軀幹直偉勇武有父氣俟約史明舞罷至池旁稍憇時阿汗即隨之至見其亦係白種人詢以如此花容月貌盍不他圖約史明曰家貧耳吾父喜賭故雖疲乏亦不得不盡力而爲之以資糊口阿汗以其可憐取金予之女道謝不受阿汗奇之約史明曰此金子我父旦夕且盡阿汗嘉其廉脫一指環贈之曰試佩之作爲友誼並約以後會之期正欲續言忽而舞團中二人尋覓而至乃驚散女思至此不覺芳心脈脈動蓋是夜即其約會之期也約會之期巳屆阿汗命二騎侍從及將近阿汗告二騎留此騎中之一曰拉麥丁者勸之勿隻身前進恐有危險阿汗怒曰若聽我命抑我聽若命耶拉麥丁默然不敢續言阿汗乃策騎獨行馳至疾時約史明巳候在彼處見阿汗至大喜阿汗且摟而吻之約史明以上次怱怱分離未及詢其姓名爲憾至是遂舉而詢之阿汗曰我即名愛汝之人因又抱女坐於短牆之上促膝談心初約史明出時盎特利遣僕人等隨之僕等見約史明與一少年對談乃匍伏牆下約史明以阿汗腰佩短槍就女時恒及女身約史明乞其解之阿汗即除去而投於牆旁僕人見槍乃曳之阿汗聞聲反視則隠伏於是者已盡出包圍之阿汗力敵數人卒以寡不敵衆被擊而暈僕等乃刧之至法人家懸於鐵格窗前之牆上解其衣鈕鞭撻重加且笑謂之曰汝中計矣汝父不難以十萬法郎贖汝歸入夜但留一僕留守餘人盡去時拉麥丁因久候阿汗不歸逆知有變繼知爲法人擄去乃至法人家則留守者巳熟睡乃執而懸之於一枝扶其主人而去約史明清夜捫心殊有負於阿汗單身來慰之則阿汗已去矣阿汗自遭痛撻遍體受傷胸前創痕累累拉麥丁恐爲酋長知乃偕之之忒谷忒地方一友人家醫治阿汗傷旣愈一念及女又痛恨不止一日麥路咖啡館之舞團游行過友人家門約史明亦參與其間拉麥丁見前留守其主人者亦在内及呼阿汗出視站於洋台之上約史明在樓下望見鶯聲呼之阿汗反首不顧約史明以花擲下阿汗握而碎之時舞團已進行曳女而去拉麥丁欲以槍射之阿汗止之曰勿爾容必有報復之一日也當晚阿汗知約史明必在咖啡館中因又率騎而往單身直入時衆人方圍女爭以飾物相贈一人 
 
 

Page 20

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *　金鍊加之女項　女喜形於色阿汗急趨其前執金鍊而斷之衆人咸惡阿汗圍而擊之阿汗乃先擊破其燈室内黯然衆大喧阿汗乘間挾女而去拉麥丁見主人巳出以物塡其戸使衆奔馳阿汗乃架女至營盛氣謂之曰汝之使命反引誘男子之心余巳知之想余巳非第一人特余今之所欲爲者余將爲汝終身不忘之一人以德報德以惡報惡吾之言也約史明驚惶不知所措乞憐則阿汗怒氣方盛欲遁而幕外守兵林立於是直立阿汗旁且怒且恨曰我恨汝之阿汗急抱而吻之再三約史明力擊其背阿汗不顧也次晨酋長因阿汗數日未歸前來詢其原因時阿汗與女正在爭論約史明拔刀相向阿拉奪去之聞父至隠幕後不出父呼之再三始出見酋長乃曰我命汝勿離此汝離此何爲阿汗曰小子有原因也酋長曰汝膽敢率女子至營阿汗曰非愛之也乃惡之耳言時裡胸以俟則創痕尚在時約史明方在幕後竊聽拉麥丁去之不可拉以手掩其口禁勿聲約史明力嚙其手拉麥丁痛釋之約史明拾壺擲之拉麥丁避壺出幕外酋長見之揭其幕則女也因勸阿汗勿納且多方慰之乃去阿拉自父去後急變計以金一囊授拉麥丁命送女返村己則欲返家一行拉麥丁如其言呼女出告以主人命我送汝歸此金作汝用費約史明正在忿恨之際擲前此阿汗所贈之指環於地聞拉麥丁言初不之信繼又不肯就道拉麥丁乃强之出約史明又返室覓其指環不見拉麥丁不耐命速跨驢背拉麥丁則騎作前導時盎特利屢在營外窺望欲刦女返屢不得逞是日見女出大喜力擊拉麥丁而倒之且以素縛之不使脫拉麥丁暈去者久之乃　盎特利專正欲進行約史明暗以利刀斷其縛謂之曰歸時幸見告主人我心中仍愛彼也拉麥丁乃仍伏於地以示縛實未斷及彼等去乃飛奔而歸阿汗去後中途忽又思約史明因折回見營中巳無女影且在地毯下拾得贈女之指環知爲所去者心中不勝懊喪未幾而拉麥丁返告以約史明之言謂彼尚未忘情於主人阿汗之心乃立轉時適值狂風大起飛沙如雨阿汗策騎奔馳初不顧也阿汗知是夜約史明必仍在館中跳舞苟盛服而往衆必識破於事無濟乃改易行裝外披黑衣而入擇無人之隅而止固也衆人皆不知之前次留守阿汗者且誤認爲一富有之新主顧飛報後臺速命約史明出而跳舞曰我嗅彼身上有銅臭也無何約史明果出而跳舞矣蹁躚若仙且又至客前殷勤獻媚舞畢客皆擲以錢阿汗見時機巳至乃以鈔裹指環而擲之約史明一一拾之至紙包啟視之頓憶即擲在營中之指環也知爲阿汗所擲乃跳舞至其旁阿汗見其近大喜因呼曰約史明約史明請恕我罪約史明曰我心常爲君有也約史明以阿汗一人來此頗多危險速之去時衆人巳識破此新主顧爲阿汗徐徐而前圍而擊之阿汗盡力抵禦拾桌作盾跳躍於樓臺之間幸此時酋長巳得報率精兵前往營救破窗而入父子揮刀擊衆勢益急室内但聞鏗鏘之聲及奪門而出則約史明巳爲哈白擒去矣阿汗曰我愛彼我必追而獲之父許之時哈白巳行遠阿汗以鞭鞭其馬馬行益疾旣追及阿汗由己之馬背躍登哈白之馬挾之同墜遂以刀死之跨騎而返約史明所止之地則酋長亦率騎來酋長乃命騎卒前行約史明與阿汗隨後時已深夜浩浩沙漠一望無際但聞得得之聲方凱旋而歸庽焉（伯長） 
 
 

Page 21

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *[劇塲消息二]  
　　百星今日開映「歐戰姻緣」百星大戲院自開幕以來所映各片均爲極有價值之名片且悉爲滬上從未映過者但該院宗旨對於確有價值已經映過一次之巨片亦酌量開映如鐵馬及歐戰姻緣二片已在東華映過早負盛名故該院亦准開映並定於今日起先映歐戰姻緣至鐵馬一片將俟至下星期再映聞歐戰姻緣一片在東華售價至三元而該院並不加價以示優待云 
　　中央影戲公司預備註册中央影戲公司係電影界各資本家合資創辦所設之戲院甚多近因農商部實業廳方嚴催公司註册特委託徐永祚會計師修正章程趕辦一切文件不日代理向農部呈請註册云 
　　三年以後之冐險情節民新影片公司新片三年以後主角楊依依年僅九齡天眞爛漫聰慧異常經歐陽 
[天一新片（孟姜女）之一幕]  
　　予倩君之導演表情愈佳且敢冐險當攝取閙市奔馳一場時係實地在熱閙之馬路中奔馳預定計劃係由該公司備汽車四五輛交馳於該處將楊依依撞倒但因當地巡捕未知攝片照章俟横路汽車過後即放竪路汽車前驅而楊依依猝不及防致眞爲無數汽車由四面集中駛來危險萬狀卒以導演攝影者敏捷從事攝得最佳一段楊依依憨笑自若絕不驚慌誠爲難能云　　共舞台三四本蓮花公主將告成共舞台名伶李桂芳·林如心·粉菊花·顧寳蓮·小蘭春·盧翠蘭·張少泉·徐蘭芳等主演之頭二本「蓮花公主」自開演以來頗爲各界歡迎每夜上座八成今又新攝三四本「蓮花公主」大半業已告成尚有「蓮花下凡」等幕不日隨導演顧無爲君赴湖州攝取外景云 
　　「西游記」中之變幻西游記中之孫行者本以善於變化稱今上海影戲公司攝製之西游記中蜘蛛精强迫唐三藏成親孫行者大閙洞房一幕孫行者被燒火鬼以巨大之鐵鎚當頭痛擊每一擊孫行者身矮一寸最後孫行者意矮至一寸許被燒火鬼舉足一蹴將孫行者蹴入雲端攝法新頴奇妙得未曾有云 
　　「懺悔」已接剪完竣明星公司第三組卜萬蒼君導演包天笑君編劇之新片「懺悔」女主角楊耐梅其表演久巳膾炙人口今在此劇中尤爲特色男主角朱飛飾貴族少年風度華貴動作雍容其餘重要角色如龔稼農李麗娜李時苑王夢石黄君甫等表演成績亦優美之至畫家兼導演之馬徐維邦君因卜萬蒼君之商請正劇中亦飾一重要角色該片現巳接剪完竣刻正配光洗印不日即可現諸銀幕云 
　　連環債特刊展期出版大中華百合影片公司新片連環債特刊爲周瘦鵑君所編本定今日出版嗣因該刊中加入美術女演員照相數幅六色套印封面均趕製不及故展期至二十八號出版云 
　　半夜情人特刊之風行大中國影片公司李元龍編輯之「半夜情人」特刊出版未及一月初版之六千本巳售出三千餘本本埠函購者日必數十統刊内容除「逃婚」「蓮花公主」「牛郎織女」附刊外有顧寳蓮·林如心·王慧仙·柳青青·小蘭春·盧翠蘭·粉菊花·張少泉等女演員個人照片並有陳秋風·李桂芳·林樹森等個人照片銅圖共七十餘幅用青蓮墨印精緻異常每册收回成本大洋兩角郵票九五算寄費另加云 
　　三友新片「逆婚」本事時正夤亥滬寗下行車轔轔向上海路綫蜿蜒飛駛一少年旅客端坐車廂拈翰笑 
[楊耐梅與馬徐維邦在「懺悔」中之一幕]  
　　誦意殊洋溢斯係湘鄂淵博之士華氏民俠春申江畔富翁傳家鴻未婚婿也得傳函召星夜馳來抵門入叩翁特治甥館伈伈俔俔優禮殷渥蓋翁年將周甲膝賸一女翠蘭依樂晚稔榮愛逾恒擇配民俠今覘婿蒞不覺喜心盪漾理固然也翁有内姪凌麓怙恃幼失由翁撫養成人弟性險詐好賭千金不惜屢通司賬顧遠珪舞弊揮霍且與翠蘭耳鬢厮磨深表暱愛見俠陡蒞嫉妒殊甚時屆夏初翁命遠珪收繭顧旣至鄕一面尅扣鄕人一面謊報市價翁疑其受欺擬往查賬凌多方勸阻奈不聽從旣啓行程亟電遠珪設法截刧俾免陰露時爲使婢玉絮闞見知必有私竅印水紙中電稿墨蹟隠約可辨亟告民俠促護主翁民　追踪翁後護翁繞道避刧顧之計劃頓成泡影然絮雖名使婢實翁早年私婢而産緣翁憚妻凶悍不敢實陳僞托購婢將絮召入充役今已成年素心嫺淑臧文善學潁慧智聰每手一卷匿讀於書齋窗外較之翠蘭戲師逃學截然不同恒見凌麓舉止鬼祟懷疑本人今又睹其倉皇作書疑潮益湧卒敗惡謀厥堪奏翁旣脫險 
 
 

Page 22

 
 
1;第一萬九千三百零二號;中華民國十五年 西曆一千九百二十六年十一月二十五號
星期四 * *及勘顧之賬弊竇濬然忿懣　顧頭任　務揮俠首歸則麓正諂誘翠蘭日事奢靡珍飾侈服窮極繁華矧以美人計離間民俠俠漠然烏悉絮特隠告反遭呵斥叱其謗毁他人理殊莫合時乃母郵諭召其速返忽忽登程藉慰慈懿迨翁旋里巳去有日驚詫之餘麓蘭誣絮倨慢所致蘭且强徼歇絮翁愛女心切姑從其請意冀即可遡回遂令老僕傳德追召奈巳無奢絮旣被逐接車赴蘇往投妗母詎料意與願違乃妗已徙他處顚沛吳市飢寒交迫二緊相侵昏厥於途旁屋前時屋主蕭氏啓扉欲出瞰此楚楚弱女狀殊堪憫扶掖入門亟飭其女碧玉延醫診治不月痊愈絮感德惠見伊母女操作烏忍安坐奪前分勞蕭氏婉慰不從唯有任其盡瘁韶華荏苒一刹月移民俠侍母慥慥旋又束裝赴申思補違岳遺憾車蒞蘇站按例裝缷民俠久坐無聊憑窗閒眺意趣甫薰陡見田野桑林一姝捫枝採桑遥矚背形酷肖玉絮招咦往認果後是姝詢其衷切告以被誣之僇俠欵其謅别登原車汽笛嗚嗚穿風駛去重臨傳家翁溯曩故悱惻懇摯提議婚姻猥蘭寢瞶凌麓久無民俠之心撤嬌撤癡强父仳離異翁邀族人計議勸和叵奈蘭心已决唯得延聘律師平分家産追述疇年隠故玉絮係其次女曾委律師撰訂遺囑備後證賅鑒蘭棄俠思以玉絮情代惜伊一去杳然魚雇翺沉惘惘惊惊民俠亟告遇絮之情翁聆佳音徼其往迎凌麓聞言私意岌震急詣遠珪索計挽救顧給以毒藥　先害翁另遣同黨赴蘇擄絮故民往迎已架刧於前雖遡踪力援亦無濟於事然凌瞷民去後悖悰恝然伏毒酒中給翁對酌舉杯瀕啜突聞廳中皿缶　然翁麓遽探則片角瑣碎紛陳於地返座欲酌而聲繼作復往檢閱片角另陳往返再次頗懟臧獲疏慵儼仵具惛靡悉計出傳德雖凌惡徼倖亦殲逆女於刧故香消玉隕尚鑑翠蘭之亡然翁哀女慘死報警查凶麓疚咎恐懼越窗而颺民膺翁命赴蘇迎絮叵知已爲顧黨誘擄遽奔追援奈寡不敵衆卒亦遭擒旣囚匪窟分縛二室内外監視莫思一抗有匪黨胡盛淫暴特甚嘗於疇昔遇絮途次涎伊之美時印未忘今職在監絮適中厥懷迨顧外出飾顔挑絮絮初尚懼繼則急智利用綿力絡胡媚紿拯民民旣得脫亟趨求援絮恐顧等得悉勢必害及己身復施媚計飭胡執械守戸同類自殘擬思於中行事適顧會同凌麓推戸欲有入胡擬捧遠珪反爲創制時民率警突入顧等拒捕兔逃麓乘警匪肉搏匿身内室見絮綁身架牀思以　之　睹上電閑遽易念施　種種設備啓門擬脫適遇二警遂爲弋獲罪人惡滿衆備伸鬯然絮初見凌入心巳惴惴及將電線繫於己手更形怖惶嗣覺無電心微安第不知電閘繫繩接門鍵苟一啓闔存亡蓍筮當張目俟援洞牕陡闢昻首注視認係遠珪手攫利剪猛然擲來幸不爲所中迭斷繫閘之繩迨民入援已安坦無危而遠珪曁黨亦羅捕於法網民俠玉絮遂忽忽晤翁互述經履婚姻始卜 
[「茶花女」重攝影片訊纛]  
　　法文豪大仲馬之不朽作品「茶花女」數年前已由美國影片公司攝成影片主角爲巳故之范倫鐵諾及俄女南捷麻淮NAZINOVA兩人亦曾在滬上開映數次惟只摘取原文之簡略精華而加以一番添減故對原來說部之忠實言未嘗十分成功今者復有美國製片家决將「茶花女」一書重行拍攝在原文之精神及描寫上與以極審愼之考慮並將馬格萊一角特别着重此角巳畀諸巴拉娓格萊POLANEGRI巴氏在電影演員中確有獨長之藝術表現以其容貌與表情而言極能符合馬格萊之熱烈的肉情一俟最近巴氏主演之「BARBEDWIRE」（將英國文豪開以納HCARINE氏小說改編者）一片告成後即行開攝此片原名仍題「CAMILLE」云 
[天氣報告]  
　　徐家滙天文台昨日下午四時三十分氣象預報云天曇而不定因低壓將過黄海向東北東方進行山東四周及此間海演有稍强之西北風馬鞍島以南有東北風又昨日下午三時前二十四小時内本埠氣温最高六五·三最低四○·一去年同日最高六五·三最低五八·一 
[本刊啟事]  
　　投稿諸君注意下列各事 
　　（一）文字用洋紙抄寫勿書兩面以免排版時有錯誤 
　　（二）來稿勿用横寫 
　　（三）圖畫及文字之附回勿用鉛筆及蘆水繪畫因不能製版也 
 
[國光新片（歌塲奇緣）主角蔣耐芳]  
 
