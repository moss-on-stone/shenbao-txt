# 1911 - 297 - 4913912

 

Page 1

 
 
   
 
 

Page 2

 
 
上諭 
[九月初六日内閣奉]  
　　上諭此次驗看之學部考驗游學畢業生周家彥鍾賡言嚴鶴齡蔡序東馬泰鈞羅文幹潘敬潘灝芬丁榕王汝圻郭則士張履鼇黄雲鵬孫觀圻張祥麟趙天麟朱大鏞莫永貞張瑋均着賞給法政科進士周治春着賞給文科進士沙世傑着賞給醫科進士彭世皋丁文江章鴻釗均着賞給格致科進士陶昌善朱繼承均着賞給農科進士王弼胡仁源華南圭陳同壽謝學灜張保煕王壽祺馬泰律裴樸沈成栻張允耀余主甫王勛卿陳汝湘周德鴻童世亨張景煒李四光鄒德謹吳宗濬王明照王家鸞均着賞給工科進士王廷璋禓錦森殷祖恩周典印換門謝剛克周砥潘承業劉輔宣均着賞給商科進士陳爲麒梅士煥林翰潘宗瑞胡霖陳沂侯王紹薪婁裕　謝剛塞高震葉開瓊王紹鏊魏渤王怙煒陳伊炯余同信張乃璧鮑文迓樹强柏山蔡家烈曹魁芳黄璋聶煕周世屏高夢熊張鍚之賀黻冕陳芙昌廖希賢李炳琛漆璜李碧張文棟彭啓裕楊肇基李震彝孫鞏圻賴慶暉胡蕙汪成驤胡承瑗張端杜師業胡時亮歐陽溥存陽炯阮福田羅述褘吳祖裕英倪培于振宗游錦榮賈士毅周進裴綱徐用鍚劉祖培陳則民彭允彝曾有瀾謝增華楊湜胡國樑保延樑鄧鴻紹穆都哩王道昌周覲光郭則縉周成戴信讚姚禔昌何昂屠銓崔雪松金家爵陳同濤王印川李積芳全效陳其權王禮壬朝俊張景韓文羣李毓棠袁鍾祥張鼎勳張遂宗奇姚昂吳樹基繆國欽劉炯吳肇嘉張植宜敬心地鄭啓璜李載賡張倬蕭培身由亢葉承楠高奮馮鎭坤蕭翼鯤唐忠信唐聯璧王學文羅萬震廖文洵周家幸張樹森羡鍾湘張殿璽劉書劍張若驄饒欽濬張麓禹灜鄧文輝蔣壽籛黄民城羅森田人龍鄧憲甫劉文高李汝謙趙貞元莊恩澤田永正於應崐葉毓崙徐繼騏徐仁鎔陳淘德林布蔡樞金述璋孫毓桂康念　黄玉溶張汝霖蕭振鵬楊思源胡寅曹濬郭文濬樓岑左樹夑田美棠陶鳳集譚毅公蕭學源紀萬鞱蘇藝林楊時傑楊樹猷歐陽張聲楊宗彩董如璋王承楫呂慶鍚盧嶽胡肇安王延聲易行健吳犖張承棨潘自濬王秉瑞榮煜劉樹桐袁之輿張仁銳廖逢亷康誥杜鐵珊余煇壽吳宋劉輝極趙毓璜張佐邦鄢學昭劉昌洛徐景孺胡源匯鄭豉堃鄧爾班鍾海峯周澤南高穰劉堃英黄昌樞劉元梓易業超高第胡德明楊文申舒興禹彭淵恂孫屏圻錢謙郭光祖李實范鏞羅集義　應麟葉爾衡潘學海李崇夏沈秉諶余鑑澄邱祖藩范文源邱延臬張開運文煥宇俞鍾黄炳道馮汝枬易文煃馬爲瓏吳緖華甘人端楊維新曾道李窕堯尚毅劉侃高崇李光郝嘉福陳樹年曹昌鸞楊家樞胡登第杭維斌劉啓勤張國煕周鏘鳴康鏡蓉鄭蔭蘭徐清揚謝國英鄧鴻緖� 
劉懋暉趙鳳翔諶範模劉彥柯囗萬　慶畢世燕黄序鵷夏侯湘吳哲馮毓德盧士增程仲沂許允蔡安邦舒宜勳曹漆仁颺錢祖勤吳榮鼐相黄六戴德馨錢協同張懷奇周正横張履延程策勳朱崇光范患潘毓瑞張承棟馮振驥張逹樂挺志盧昌張景宗余良柯朱少穆張乙林楊玉林高仲和均着賞給法政科舉人張蔭棠藍公� 
武劉煥燕世奇張愷牛寳善李美文煦芝工愛蓮均著賞給文科舉人吳道益戴侗齊熊輔龍張仲山徐世希輕葉秉衡金曾洵均著賞給醫科舉人鳳高寫黄恭憲洪彥遠劉器鈞任誠楊立奎周道萬李明澈沈希俠劉熊均著賞給格致科舉人黄藝錫麥應端何纘姚龍光牛献周王文泰李嘉瑗况天爵沈競潘贊化徐夢蘭林溥瑩張際春孫葆琦成張春林祐光伍正名羅應煊鮑化龍周桐江高樹藩均著著賞給農科舉人吳家驥劉臯卿黃恭輔徐家楣周烈楊騫恩崇蕭信棟雷以綸李善富汝人鶴陳洪鑄伍鷗楊清貴毛席豐梅偉杰張天培陸安周鳳古龍商禧陶鎔葉瑞國馬光援曾耀新金壽廟峯榮　林道同陳洪範許推均著賞給工科舉人李賡星阮明新張遵旭趙延彥劉希綱張紹周雷壽 
[承慶堂公慶堂聲明作廢廣告]  
本年三月初一日存於直隸省銀行公砝化寳二萬兩立有承慶堂公慶堂存摺兩扣每摺計銀一萬兩月前乘輪赴滬途中將此兩摺遺失巳向該行聲明作廢另換新摺特此廣告 
[招商總局告白]  
查本局全係商股並無絲毫官股在内純乎營業性質外間謡言謂局船裝運軍火以及運送兵士實在查無其事恐各股東羣懷疑處大碍商業　登各報以釋猜疑謹白 
[遺失存摺]  
今遺失承裕莊慈壽堂户存摺一個永豐莊杜禧記蕭偉記户存摺兩個又漢口大豐莊景福堂存摺一個田祈記杜梅記存摺一扣以上各摺在二馬路望平街遺失巳向各處聲明掛失作爲廢摺倘有人拾得者請送還後馬路吉祥衖久泰豐銀爐代收當謝洋十元决不追究來歷合併聲明　杜禧生特白 
[旣濟救火會啟事]  
敝會從前所用銅帽鑄十五舖旣濟火會事樣今春因舊銅帽巳多破壞一并飭陳源興銅舖重做帽上改鑄旣濟兩字詎該銅舖意圖取巧將舊銅帽向押店質去經敝會查悉巳贖得八頂誠恐前項舊銅帽尚有遺漏未贖者如救火塲見有戴有十五舖旣濟火會七字之銅帽者定係匪人混充務速關切敝會以憑追究特此登報告白 
[鎮江商團體操會成立廣告]  
本會援照上海商團成案巳禀奉各大憲批准立案並經商會諸君贊助公舉於君立三爲名譽會長並投票選舉劉君潤泉爲正會長魏君小輔王君少欽爲副會長於九月初一日成立凡有志體育者請向報名處取閱章程可也　報名處鎮江商會二馬路事務所 
[通商銀行告白]  
度支部幣制局發來新幣二百二十五萬元存大清銀行一百萬元交通及通商銀行各存六十餘萬元非奉幣制大臣命令豈敢動用分存三處又豈通商一行所能把持頃見各報均載有錢業同人匿名來函原可照律置之不理但恐傳布别埠不知其中情形用特登報以　　　　商銀行董事白 
[房屋召租]  
兹有石庫門房屋出租坐落朱家木橋後新記浜路長安里價甚相宜每幢取租洋六元倘合意者請到東有恆路第二十五號接洽可也此佈 
[頭等洋房住宅出租廣告]  
今有坐落英租界九江路十號内頭等洋房一所上下共十二間租金從亷出入近便伹作公館行轅更宜如欲租者問順全隆洋行賬房領看面議可也順全隆洋行告白 
[蘇州留園義振游覽會取銷廣告]  
本會因今歲吾蘇適遭水患曾仿上海籌振辦法假定留園特開義賑游覽會早經宣佈展訂於九月初七八九等日舉行現在鄂警遥傳想各界諸善長義振雖具熱忱遊覽未免掃興兹巳决議　此會取銷凡持有入塲劵者請於卽日起至本月二十日止各向經售原手掉換洋元俟限期滿後務乞認購及代售入塲劵諸君有劵繳劵無劵繳洋送至順康莊内事務所檢收其或劵或洋將來作何辦理之處再開會表决　蘇州義振遊覽會事務所謹白 
[華洋義振會定於本月初十日下午五點鐘在大馬路小菜塲議事廳開特别大會]  
由本會外國長郭斐蔚主敎中國會長伍秩庸侍郎江蘇諮議局議長張季直殿撰美總領維禮德君美國紅十字會委任來華勘淮之工程師詹美生君等演說江皖救災之法凡我同胞均請蒞會無任歡迎 
[請看今日之域中]  
地發殺機神洲蓬勃東亞老大帝國一躍而登共和獨立之舞臺熱心時局者於軍事地理宜三致意焉嘉定華鶴立君精製現今武漢戰局形勢圖一幅南北衝要四達交通若掌上螺紋斑斑可見修學者急宜參閱談兵者尤所必携定價二角躉批從廉發行所上海望平街秋星社及時中書局寄售處棋盤街文明書局○藝學社 
 
 

Page 3

 
 
彭陳國權陳棫謝祖元李志敏譚煥章王國輔陳錫璋江彤劉鼐烜梁煥鼐王國祜賈天澍任家泗唐新璠黄牧周丙祥周伯雄包允恭葉春墀余崙光文漢蕭炳垣宋光武鄭福元任嶧林廷藻林清黄頤貞黄兆乾余澄清魏潤浦解鴻順張清麟單啓訓陳仁介張承樾章克恭焦桐竇瀚庠尹守權胡仁鏡呂連科高世桐均着賞給商科舉人欽此監國攝政王鈐章奕劻那桐徐世昌唐景崇署名 
[初八日内閣奉]  
　　上諭湖北省城亂事初起瑞澂身任總督棄城逃走避登兵輪當將該督革職諭令带罪圖功並諭令袁世凱查其當日棄城情形再行辦理茲忽接據瑞澂電奏因兵艦煤盡而至九江因九江兵變而至上海等語該革督竟不遵旨带罪圖功乃敢潛逃出省辜負朕恩偷生喪恥實堪痛恨何能再予姑容著張人駿迅即派員將瑞澂拿解來京交法部嚴訊治罪其带出之湖廣總督印信並着張人駿派員收取賫送袁世凱軍營欽此監國攝政王鈐章奕劻那桐徐世昌署名 
評論 
[謠言說（無名）]  
　　謠言。無補於事實者也。謠言。足以表見人民之心。理者也。今者武漢起。人民日言某地失守。某地失守。久之而事實者半。不實者半。又言。某人被刺。某人被殺。久之而亦有。實者亦有非實者。官塲於是憤然曰。是謠言也。是謠言也。然而無論謠言與否。苟失守矣。苟被殺被刺矣。不能謂其。謠言而其事即無。苟不失守不。被殺不被刺。亦不至因謠言至於失守被殺被刺。故曰。無害於事實也。 
　　官吏見人民之警報頻傳。以謠言之大有勢力。也於是乃思以謠言攻謠言之法。今日則某地大勝。明日則某處克復。久之而大勝者不過小勝。克復者不過預定克復之計劃。於是人民亦羣嗤之曰是是謠言也。是謠言也。然而大勝與否。克復與否亦不能因一紙之空言。而卽得如願以償也。雖曰以此可以鎭壓人心。然而事苟。不實。則他日人心之反激也更甚。況乎更有勇敢之輩。聞官軍勝革命軍敗。知時機之不可忽。而起事愈速者乎。故曰謠言者。無害於事。而亦無益於事者也。 
　　若夫謠言之於心理。則大有可證者。同一謠言也。聞某處失守。某人某人被刺被。殺則欣欣然有喜色。官軍大勝。官軍克復。則慘然以憂。色然以怒。或且憤無所洩而羣詰其。謠言。之所由來。是則心理上之藴。蓄斷非謠言所能改變者。 
專電 
　　今日又戰（初九）官軍敗自劉家廟至大智門復爲革軍所得 
　　初七日大雨北風兩軍又戰革軍因風勢不利退至跑馬塲十五里以内是日北軍投降革軍者六百人死者三百人逃者無數 
　　初六日兩軍自午前七時開戰至午正十二時停戰官軍攻擊江岸停車塲甚猛薩艦隧亦在江面助戰革命軍失利死傷甚多并失去野砲多尊江岸停車場遂爲官軍所得革軍退守漢陽於是漢口全入官軍之手是役兩軍死傷約共三千人 
　　初六日之戰革軍死中隧隧長一人失三寸徑砲兩尊酉刻官軍後隧因衝鋒兵與旗兵衝突霎時大亂遂停戰革軍獲官軍遺鎗二十七支 
　　黄興初六日抵漢革軍額手相慶（以上漢口） 
　　鄭州信陽州彰德府現設糧毫米價貴至二十元左右居民恐慌土匪搶刧地方秩序大亂（開封） 
　　山西太原府昨日確被革軍佔據現會合西安革軍分赴黄河南北夾攻鐵橋以襲蔭軍後路（開封）　　大通有失守消息（蕪湖） 
　　濟南革黨已紛傳起事省城岌岌可危（烟台） 
　　天津有不穩之說 
　　漢口克復電音到京後朝局稍安由内閣刋布傳單佈告中外以定人心 
　　閣電蔭大臣今日有旨獎勵前敵各軍　　袁世凱啓程日期確又展緩昨日自彰德電致某督有朝旨再四敦促勉爲一行然世凱老病時變方殷能否成行殊難預定等語 
　　蔭昌擬俟袁世凱視事後定十五日回京　　京漢車已通　　京師慈善救濟會員定期赴鄂各親貴羣擬紛紛助費 
　　資政院議員請改親貴内閣制度慶總理得信向監國前懇辭監國慮繼任無人未准 
　　度部商借比款四千萬昨已簽字允於十日内交 
 
 

Page 4

 
 
付以爲維持市面之需（以上北京） 
　　粤省自宣告中立後人心大安惟旗漢不協勢將内鬨（廣州） 
　　滿籍學生數十人結爲决死隊分南北兩路歸國南行者暗殺革命黨首領黄興黎元洪北行者要求 
政府勿用袁世凱否則暗殺袁世凱以洩憤（東京）　　星期六日英國兵艦克里哇號接無線電音報告星期五日官軍得手革軍棄十基洛米逹車站而走星期六日兩軍復在跑馬塲及靶子塲附近惡戰死傷頗衆下午二時革軍多有渡江至武昌者大隊則退至漢口現官軍尚未進抵漢口華界薩軍門率其海軍泊於漢口附近照會漢口租界領事定於星期六日下午三時轟擊武昌中國海軍現駐武昌五英里之下革軍曾在岸上開砲轟之各艦亦回砲亂轟泊於漢口之各輪船及各躉船已開赴漢口十英里之下游四國婦孺多避於各船之中 
　　官軍初六日晨間占據十基洛米逹車站下午在跑馬塲惡戰革軍損失頗巨觀戰敎士一人中彈斃命中國兵艦助戰頗勇薩鎭冰照會英國海軍提督擬於初七日下午轟擊武昌漢口婦女已奉命登船暫避（初八日蕪湖電） 
　　按據官塲消息初七日下午薩軍門兵艦並未轟擊武昌僅與武昌岸上革軍砲隊互相開砲數響毫無效力 
　　據官塲消息星期日兩軍在租界背面終日巷戰官軍獲勝乃卽前進革軍大半退至漢陽武昌（初八日信陽電） 
　　據北京電稱南京大局極危新軍恐爲舊軍襲攻請發軍火張督不准乃羣起鼓噪並抗命不肯離開城中（初九日倫敦電） 
　　天津近日之地位據今昨兩日電報觀之似甚奇特北京政府已乞外國各領事允其運兵經行租界但此舉按之前此和約所謂非得該領事奉本國政府特别命令不能允許者實相違背又稱天津有人興兵與政府反抗 
　　上星期六領事團會議時已將此種情形詳加討論後决議於預防種種竭力設備庶有事時不致周章並將中國遣兵由租界經行一節已電請本國政府請示近日天津衛兵已得政府命令和衣而眠以備徴集 
　　盛宣懷近日仍居天津候中國商船載之南歸（以上天津電） 
　　蔭昌現駐孝感應城有革軍大隧聚集該處横斷鐵路交通故分兵前往抵敵 
　　兩軍是日於大雨之中戰鬥甚勇 
　　據外國海軍報告官軍初六日晨占據十基洛米逹車站革軍稍與抵敵即棄大砲營帳而走 
　　薩軍門定於初七日下午三時轟擊武昌已預戒外國居民防備一切 
　　上諭命岑春煊招練新兵八營前赴四川已由度支部匯與現銀一百萬兩交四川督練公所備用 
　　外務部宣告京漢鐵路定於星期一日照常開車現有官軍三千名開往長沙 
　　川督趙爾豐電奏成都民屋四百家爲火焚燬官軍已克復巴縣及某鎭現仍在圍戰捕殺革黨首領頗多並請派兵以軍需接濟 
　　盛宣懷昨乘德國輪船啓程寫赴滬票惟宣言將至靑島下船 
　　北京袁黨及資政院各議員昨開秘密會議主張組織漢内閣以袁爲總理大臣 
　　袁世凱已展期由彰德府啓程赴南（以上初八日北京電） 
　　中政府現向四國財政團商借洋千萬元以八厘起息限一年償還該款係供購買軍火之用（初七日北京電） 
　　據蔭昌營中路透訪員電稱官軍於初七日進攻革軍在跑馬塲以西掘濠固守戰至傍晚六時始已官軍死者四十人内軍官三員傷一百五十名革軍死者四百人内有砲隧統带一員並失砲三十尊 
　　據確實消息初七日漢口大戰惟海軍並未轟擊武昌革軍兩日之戰損失頗大 
　　廕昌迫令黄陂孝感居民懸旗掛彩以迎官軍且在 
 
 

Page 5

 
 
車站建樹得勝牌坊　 
官電 [ 
[滬道接浙撫電]  
　　上海劉道台鑒浙安韞庚印 
[蘇撫接各處電]  
　　天津陳制台來電頃接前敵初六日探報本日早八鐘我軍進攻佔領劉家廟路線戰况極佳午後二鐘遂克復漢口奪獲大砲廿五尊特聞 
　　北京度支部來電頃由江寗造幣分廠提鑄本解滬行初九賠款還期滬關不敷若干卽由銀行撥用 
　　寗皖浙豫津來電均安 
　　上海高子益方伯魚電得滇電安惟廿一日後去電未� 
接到 
　　寗皖豫各督撫魚電均安 
　　丹陽縣來電地當衝要防兵剩二十名人心惶惶檄飭紳商辦團自衛並請鎭營加撥兩隧謹聞 
　　廣西沈撫台來電湘無電聞有變亂桂籌防堵現尚安謐 
　　重慶端午帥來電宥電敬悉此間安靜　　淮揚道奭來電本日接護提篆謹聞 
[本埠電局接各局電]  
　　本日接鄭州安慶南京蕪湖鎭江遞來公電均稱平安 
要聞一 
[西安失守紀聞]  
　　西安兵變已疊見本報頃聞其協統某逃至潼關有電到京云西安城門已閉惟一門可以出入并有革黨守之城中官吏存亡莫卜陜撫錢能訓昨亦有電到京稱有兵變餘續陳而三十日起陜省亦無安電到京則傳聞當非無因也又某衙門接潼關道來電云西安確係兵變並非漢回相殺惟傳說甘新接壤之交不免有回人仇視漢人之事聞次此亂事確係兵變係潼商道由省城逃至潼關電告京中者電文僅數字甚略現内庭决議調某鎭軍隧往勦矣 
[京師之鄂亂談]  
　　昨日監國因兩湖軍事日益危迫悔簡廕昌出征環顧朝列無堪策畫軍事之才又因大軍甫到未戰即被傷斃數百繼則屢戰屢敗誠恐因此軍心潰散不能復振則大局瓦解即在目前言次仰面大泣慶邸慰勉再四監國復云倘難速奏捷音匪勢更張山河將棄於吾輩之手語畢繞案太息不已旋由慶邸復慰之曰蔭軍雖未甚得力然袁卅凱刻下舊部即將調齊指日赴鄂兩軍相聚可圖挽回等語而散　　前日慶邸銷假入值與監國密議軍事良久至午後兩鐘方始散值昨日召濤朗澤慶那徐等密議以各省亂事行將踵起全局危在旦夕非廣練防軍不足以資捍衞擬即通電各省飭各添練十營並擬借款一百萬磅以應急需至散值時已四點餘鐘矣　　前日因戰事吃緊及資政院特參部臣違法等奏案又特召各國務大臣分兩起開御前大會議至午後七點餘鐘秉燭後始行散值　　某日御前會議時監國向各王大臣諮詢蔭昌南征以來屢向逆黨小戰僅獲匪三名而此次電奏戰事又屬未决勝負揆厥情勢大軍實屬受敵而革軍之退恐有陰謀允須一再電蔭大臣指示機官囑令審愼從事倘遇追擊時勿得操切圖功致墮陰謀等語各大臣唯唯稱是旋於當晚發延寄一道交蔭大臣欽遵查照矣 
　　近日内延辦事之遲爲向來所未有每遇各省警電紛來及請由部中撥濟軍餉並蔭 
大臣等報告軍情朝局無人主裁對於防置及准駁並何項軍情戰事可以宣佈何項戰事急警須爲秘密各辦法彼提我議毫無定見故每日散值須延至午後極早亦須兩三點鐘即每日諭稿亦須三次更易始能决定頒佈至宣佈蔭大臣第二次之電奏實係由三日電内擇要而頒佈者其實蔭大臣每日均有電報到京惟稍有得力或勝負未决之處則卽彙而宣佈倘有告急或 
 
 

Page 6

 
 
不得力者則秘密不稍示人以爲安慰人心之計 
[盛大臣革職之由來]  
　　盛大臣革職已見明諭茲探悉盛之革職内容非盡資政院一摺之力自川亂起事參劾盛氏之摺片電奏巳逹三十餘件其中言路事者固多近有某某五御史連銜參其挾外欺君悞國者乃指其欲請外兵勦擊鄂亂之舉監國之意已爲所動此一因也某日垂詢於閣臣亦以事機至此未敢易辯旋又有某御史及濤貝勒之密奏咸以盛爲罪首博訪輿論諸童叟均深恨其奸現大局動搖危在旦夕若將其盡法懲治洵爲弭亂善策此又一因也而監國更爲所動然其最關重要之點則爲皇太后於召見監國頒發内帑時垂詢監國川鄂亂事各屬響應原因監國卽以盛氏之罪爲對慈宫即飭妥商閣臣迅速處理奏覆等語監國奉旨後即與閣臣密議時慶已銷假而李逹兩議長亦已密告資政院將有參盛之舉經慶内閣建議以盛宣懷違法侵權大悖輿情致起國人切齒資政院爲輿代表總樞即待該院摺上時體查情形分别處理方足抵服輿情而弭亂芽監國大韙其議奏覆慈宫亦表同情復召各大臣博採羣意以訂辦法故有是命 
[川亂平反之眞相]  
　　川亂奉旨平反已見前報茲悉其事由資政院總裁允各議員之請將釋放川議員情形代逹閣臣甚以爲然惟以此事現已令端方查辦緩日發表旋因事機日急李柳溪侍郎又以爲言遂密電端方受以大義並飭從速電覆以便發佈云云聞慶内閣此電原因實爲調和川人與端方之感情以融合川人從前反對端方之意故特受意端方以爲朝廷並無成見皆爲諸臣不肖所致云 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[資政院議事記（二）]  
　　初四日午後二時開會議員到會者一百十三人政府委員約三十餘人行政大臣惟學部唐大臣及外部曹侍郎出席議長甫入座胡駿謂現在川亂日亟今有四川人民之陳請書到院請速列入議事日表從速解决以解人民倒懸之危衆拍手贊成旋由議長登台恭讀日前資政院謝恩摺之諭旨衆起立李素謂今年政府開宗明義提出之議案不過如此資政院實足羞死江辛謂前三案不過付審查而已無關緊要不必如此存意見黎尚雯問修改院章之案已具奏否不可如此泄沓秘書官報告各股選出之專任股員長及副股員長又報告四川人民呈遞之陳請書畢議長宣告按照議事日表開議于邦華謂本日前二議案無可議請卽付審查王佐良贊成之謂今日何日尚何暇咬文嚼字議長謂此均係付審查者即簡單通過衆允之議案第一修正集會結社法律案第二修正承發吏職務章程第三修正廣東禁賭條例均由政府特派員簡單說明提出修正主旨遂付法典股審查 
　　次議案第四提議内憂外患請本標兼治以救危亡具奏案羅傑登台說明略謂今日時局危迫有治本之法有治標之法如鐵路國有之法案鐵路公債之條倒均須交院議决川亂須責趙爾豐鄂亂須懲瑞澂此均治標之法至於行政之根本須設眞合於立憲國之責任内閣編定憲法須交院協贊開誠布公以免革命之慘對鄂亂須勦撫兼施云云衆無討論遂付表决得大多數起立贊成　　次議案第五部臣違法侵權激生變亂并有跋扈不臣之迹懇請懲治具　案由牟琳說明主旨說此次鐵路國有借外債均盛宣懷所主持則川亂鄂亂之風潮即由盛一人激成之院章凡關於公債均應交院議此次四國借欵日本借欵何竟不然况借欵合同發表時度支部澤大臣請假是不但違背院章且侵奪主管衙門之權限以關係數千萬人權利不經閣議不交院議以一人之私意行之亦無對付將來之方法以至惹起風潮四川風潮不起則湖北之亂不興追原其禍根皆盛宣懷一人釀之故誅其一人大亂即可立熄云云易宗𧃍繼之登台亦謂今日大局糜爛變亂四起盛宣懹實爲禍首蓋鐵路國有原係一種法案其關係非常重大而竟不交院議尚何貴有資政院乎盛宣懹此舉渺視本院渺視内閣實甚當時内閣總協團理曾全體辭職而澤公亦正在假中則明係盛一人所爲及各省人民之爭路閣議主寛惟盛主嚴若不彈劾之尚要本院何用劉榮勳說同次藉忠寅提出修正案請歸併討論秘書官遂朗讀修正案衆拍手藉遂登台說明略謂今日大局之壤由於四川之爭路風潮四川風潮由於保路保路由於鐵路國人而國有政策實由盛氏所發今而彈劾之正人心之所同無反對之者可知本員所以提出修正案者因牟易二人提出之案多偏於法理而略於事實故將事實列入以期感動天聽蓋盛之此舉非但違背院章竟竟將先朝聖訓盡行抺倒單銜奏請此自相予盾之政策而竊國有名義以欺天下尚未知將來之結局如何率行發表因此激起川變遂一發而不可收拾而仍怙前非一錯到底竟引起今日非常之變亂云云陳懋鼎和之謂本員尚有一誅心之論彼主張國有政策本來名實不相符其用意只在借欵即將來有亂亦非不知然款已借到手中矣又聞本院議員有受彼運動爲彼辯護者余以爲本院議員恐不至如此無恥黎尚雯宣布盛宣懷四大罪惡李文煕謂川人爭路非反對鐵路國有及借欵乃反對違法不交院議之國有政策及借欵一爲院章明定一係先朝聖訓部中豈不知之乎請郵部特派員答覆郵部特派員忸怩而出但謂盛大臣因咳𠻳不能來而已衆大譁謂� 
特派員不能答覆須請盛大臣到院𠮟咤之聲不絶於是議塲秩序大亂有謂其旣不能答覆何必來此者有謂其受人豢養不能不來作辯護者後陳懋鼎仍促其快答覆否則令其請大臣到於是特派員乃謂鐵路國有非盛大臣一人所主張衆𠮟之謂郵部所司何事當時又� 
出一特派員謂此項借欵合同原係張文襄所定當時本院未開故急爲施行衆又問日本欵亦由張所定乎何以不俟開院時再借種種迫問非請盛宣懹到院不可時爭論四起意氣激昂特派員 
 
 

Page 11

 
 
乘勢而逃王季烈謂不須再質問即表决上奏李文熙又起而質問對於川路辦法種種不合陳懋鼎請討論終止即付表决於是表决藉忠寅之修正案全體一致起立易宗夔謂此案須從速上奏恐該大臣運動多端反致失敗明早即上奏方好議長謂兩案並奏明早恐來不及衆請今夜速行繕寫務於明早上奏議長允之後王佐良謂亂事愈急若河南再失守恐本院亦不能開今對於平亂政策須大家速籌方法具奏本員主張立責任内閣治盛宣懷之罪開黨禁明正瑞澂之罪動撫兼施等法衆請其提出議案恩華謂羅傑之案尚未完全宜再修正之如主撫固是但宜若何撫法不能不明言衆亦請其另提議案各議員謂且看彈劾盛宣懹之案有效無效如果無效所有各案可以不議衆贊成時已四時三十分遂散會 
[粤督請以粤路仍歸商辦]  
　　粤督張制軍初三日電致内閣云北京内閣總協理大臣鈞鑒申鳴岐昨以人心離叛大局垂危泣涕電陳諒蒙睿鑒竊維今日大局不在兵力之不足防備之不周而在已去之人心無從挽救四川亂起卾省繼之湘又繼之兩月之内三省先後告變風聲所播蠢然欲動者幾至無地無之事變之來實難預測今爲急救危局計非挽已去之人心無從著手欲挽人心非有切實順從民欲事實揀無以徴信年來抑鬱民情之事不止一端而奔走呼號最爲憤激者尤以鐵路收歸國有一事川省之變即其明證夫川湘鄂鐵路猶曰股本不足且四國借款已成無從翻悔收歸國有朝延究有不得已之苦衷粤路則股本早備與四國借欵絶無關繫本可仍聽商辦自奉收歸國有之後雖經鳴岐迭次奏懇將商股資本照十成發還并奉部奏准先給六成現銀其餘四成發給有利印票分年給還在朝廷固已體恤備至惟粤省商民總以商辦係奉旨在前無端收歸國有何異奪民之利一事可以失信其餘皆不足恃疑國家之念愈深則憤政府之志愈烈數月以來言保路者日日倡議集會抵制幾費經營幸免暴動而商民蓄憤未能發洩外雖聽命内實痛心當此事變紛來民情浮動難保不卽以此藉口鼓動與情川省之覆轍湘鄂之亂事不難立見於粤危迫之狀殆非言語可以形容應懇即日特降明詔准將粤省鐵路仍歸商辦雖爲時稍晚而粤民當此憤激難伸之際得此或可稍紓於補救危機大有裨益惟粤路股本前因本省亂事本已催收不前自奉收歸國有股東益懹觀望今雖仍准商辦疑慮未必盡袪目前公司股本行將告罄倘因欵絀停工聚集數萬游手之工人荒嬉無業隨處皆可釀亂更爲可慮並請准由鳴岐體察情形會商郵傳部酌量設法維持務令不致停工以弭隱患乞代奏鳴岐謹肅江 
[鄂亂中之香港現象]  
　　香港於近數日間華人客棧住客皆滿幾無容足之地核其來歷大都由新架波暹羅等埠而至且皆行李蕭條而嚢資豐裕人於是多疑爲革命軍西報竟指爲欲回粤垣起事之人然窺其情形大抵往湖北以助新政府者耳惟道路言傳近有黨人在油麻地招兵赴鄂挑選甚嚴每人每月餉銀八兩云現港中商務損失巳邇三百萬元蓋所有與北清各口往來之生意現祗通至福州其上海以逹長江均爲停止卽南洋各埠如荷蘭印度等埠亦受牽累市上銀根頓絀产時日息每千員八仙者現已漲至二毫四仙蓋現銀已多北運存者甚少聞雖以著名之行所存現銀亦有不及五百元者有某華人銀行昨又匯銀五十萬往漢口傳言此欵即前報所紀係逸仙在舊金山勸捐革軍軍需頃刻即得美銀二十萬元之欵也市中最滞消之貨則花紗鴉片米石雜貨等爲最操此業者現均憂形於色 
 [P杭垣危急之情形> 
　　杭垣自初六晚旗營無故放砲後全城閧亂初七晨刻商民即紛紛搬逃途爲之塞旁晚謠言愈熾謂初九日旗營必開砲屠城窮檐小户扶老携幼自三更以迄黎明兒啼女哭守候鳳山候潮兩門過江者人山人海自車驾橋至三郎廟一带轎擔阻塞幾至遮斷交通火車站及錢塘湧金等門大率相似一若立刻即有大亂者增撫徇商會之請初七晚電告將軍會銜發出六言緊急告示初八日午後接到北京及江督先後報告官軍大勝漢口克復之捷電人民咸不之信指爲揑造聲勢汹汹大局危急已逹極變至城内英美 
 
 

Page 12

 
 
耶穌敎基督長老等會西人牧師初八日密告各敎民有家眷婦稚在城者即令其迅速遷避各鄉所有壯丁及學生女學生一律移居敎堂靜候領事命令出發其天主敎堂之西敎士神甫童貞均於初七日全體乘車回申或云暫時移居嘉興大堂餘如首飾一業已於初八日起一律停工最巨之信源乾源各店夥友每人給兩個月薪水勸令暫行回籍以免驚擾 
[粤督停捐救粤之政策]  
　　粤督張制軍昨出示云照得本督院昨經通飭各屬停罷各項無益之新政節存經費撥作編練鄉圑清理十匪之用以惜物力而衞地方閭閻苦盜久矣商務之凋殘民生之况瘁曾未獲少休息今雖撙節財用以衞民生猶未减輕負担以蘇民困本督院誓爲吾民謀休養生息之道寗使公家財政忍一時之痛苦而决不使民力商力有匱竭難繼之憂卽自本月爲始先將司庫所收酒捐屠捐猪捐三項一律停罷以爲之倡一面責成各屬限於奉文五日内將屬内所收各種雜捐列表呈報藩司由司隨時禀商本督院聽候核明分别豁免省一分有用之財使之自衞復留一分有餘之力俾足自存於體恤民艱之道或冀得其萬一除分行遵照外合亟出示曉諭爲此示仰通省商民人等一體知悉 
[蘇垣玉器匠之小風潮]  
　　蘇垣玉器一業其工匠素有寗帮蘇帮京帮之分人數頗衆近因金融恐慌各帮均已停工日昨各工匠聚有五六百人擁至開設珠寳玉器舖之倪毛楊諸姓家吵閙要求發給工錢勢頗汹汹倪毛等見勢　佳即令各工匠舉出代表四人同至商會總理尤紳鼎甫處商議辦法尤紳即囑倪毛等人暫在公所酌提錢文分發各工匠以暫安衆必俟三日後議定辦法再核（大約編入民團）旋經毛倪楊等往玉業公所提出現錢二十餘千分發各工匠每人五十文工匠始各散歸 
各埠通信福建 
[閩商會維持商業辦法]  
　　閩垣商業研究所近以維持商業於日前會同商會妥訂暫時補救辦法列後（上略）吾閩金融機關向賴滬上週轉邇因川鄂肇事牽動時局以致銀根吃緊递停支付吾閩商界遂受響晌際此金融恐慌應宜未雨綢繆用集衆商意見酌定暫時辦法數項冀可維持商業免蹈恐慌茲列於左務望互相匡扶商界幸甚一九月初三期無論大小商號槪應照常按額理付一如有現票（指錢莊現行之票）不敷理期者可立本號期票以便暫時行用一此項期票暫爲一時權用槪以一個月爲限如限内備欵向贖者仍按日計息一此項期要應照錢莊摺息五毫計算其息欵須俟支票日即行補付一此項期票應如何匀分宜商賭收期人總以便於使用爲要一此項期票如有轉用他號者須加蓋本號章以專責成一右列各項不過暫時辦法更有善後之處尚俟妥籌續佈 
[閩人能自製飛艇]  
　　閩人吳公望留學日本致力於製造飛艇者已數寒暑或就飛行家或就製造家閱歷各種之構造愽覧各類之羣晝又復盧徴輿論以資實地研究現聞發明六翮飛艇號公望式飛艇現已製成聞不日即將發表 
浙江 
[電燈漏電之虚驚]  
　　初七日晚九點鐘有白光一道自西北飛向東南居者行者見之極清於是有逕傳保俶塔安砲之說又有大星隕墮主不吉利之說昨日調查始知係電燈之接線處脫節所致其光爲電氣所發而疑團始破也 
揚州 
[警局取締女閭]  
　　揚州巡警長查大令以近來風鶴頻驚人烟涵雜之處尤宜特别注意爰飭嗣後凡酒館麵館不許挾局带妓如不遵者罰該妓五元充公再犯則嚴行懲罰日來盤詰尤爲嚴密晚間九時即將城門關閉矣 
[米市寥落之狀况]  
　　揚城米肆雖曰米行實則小舖户居其多數其開設於僻街者大都所積無多弗若城外鳳凰橋爲薈萃之所所有此等小米肆半恃鄉間售米之人零星載運來城以應門市大約日贏四角之譜近因街市金融阻滞鄉民尤形恐慌所有運來求售米糧各舖户均以家無現洋爲詞不肯收受其於買户則一律止欠誠恐偶有變故無從收賬也 
鎭江 
[鎭江戒嚴記]  
　　鎭江租界巡捕房西捕頭以鄂省亂　深恐匪徒乘間竊發特飭各華捕在洋街一带無論晝夜荷鎗梭巡以保治安初六日下午三時有美國頭等巡洋艦一艘駛抵京口下促江心有頃該艦統带登岸拜會駐鎭各西官暢談良久而别聞該昭此來係保護彼國商民現在銀根日緊近日洋厘每元漲至八錢左右各商家頗有因此被累者 
松江 
[松城商團進行]  
　　松紳以時局岌岌商會員紳組織商團以自捍衛曾誌本報茲於初八日復集衆至商會互議進行手續想不日即須舉辦矣 
蘇州 
[一萬元之大罰款]  
　　蘇垣開設藥舖之富户雷麗卿聞鄂事起後即特現洋赴護龍街賓順金店兌換赤金先後共兌得赤金六百兩潛赴申江以致蘇地市面日漸緊迫事爲蘇撫程中丞偵悉飭由長洲縣張大令傳雷麗卿到署傳論現在市面急迫商令暫借現洋十萬元流通市面雷再三聲辯張大令則云已查吊金店賬簿以爲對証無可　諱雷始懇求成全始議定罰洋一萬元充作地方公用大令巳禀復程撫允准矣 
[委辦衞隊軍衣]  
　　蘇撫程中丞以本轅衛隧各軍衣袴均已破錢亟應派員購辦以資更換特派委胡承治大令承乏是差大令奉札後業已請欵赴滬購辦矣 
[清談] [  （平子）]  
　　袁世凱始授湖廣總督繼命節制沿江水師。今且授爲欽差大臣節制海陸各軍長江水師。並派出各軍隧。而廕昌且將交替回京。朝廷之寵命。有加無已。袁世凱今日。其果應召出山矣乎。此亦近日交戰史上一問題也。 
　　或曰袁世凱今日。不已電奏起程矣乎。然而電奏自電奏。起程自起程。固不可混爲一談者也。嗚呼噫嘻。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
股票九月初九日上海股票現盤巿價如左 
藍格志賣八十兩 
公和信買九十兩 
德律風賣六十九兩 
電車買五十一兩 
英揸華賣六兩半 
金巿九月初九日收盤金價 
現貨標金四百零三兩零五錢 
足赤條金四百十兩零五錢 
沙金合赤四百十二兩零五錢 
錢巿初九日北南銀拆及銀銅元錢價 
龍洋八錢一分三 
英洋八錢三分二 
本洋九錢 
小洋七錢二分 
銀拆三錢 
洋找八錢 
錢找一千文 
衣牌一千二百四十文 
銅元一百五十二千五百文 
巿錢一百五十千文 
九月初九日進口輪船禮拜一 
金華輪船由香港太古公司 
新銘又由天津招商總局 
撫順丸又由福州大阪公司 
塘沽又由膠州亨定公司 
德生又由膠州怡和洋行 
江孚又由長江招商總局 
江寛又由長江招商總局 
鄱陽又由長江太古公司 
廣平又由秦皇島開平公司 
威生又由蕪湖怡和洋行 
九月初十日出口輪船禮拜二 
筑后丸輪船上午五點鐘開往日本等埠郵社會船 
致遠又開往香港粤省招商總局 
大通又晚往長江太古公司 
甘州又晚往烟台牛莊大連太古公司 
德生又開往膠州怡和洋行 
甬興又開往寗波寗紹公司 
博多丸輪船天明時鐘開往神户等埠郵船會計 
筑後丸又天明五句鐘開往長崎神户横濱等埠郵船會社 
塘沽又開往青島亨寳公司 
唐濟又開往温州招商總局 
新銘又開往烟台天津招商總局 
威升又開往牛莊怡和洋行 
九月十一日出口輪船禮拜三 
大福丸又開往長江日清公司 
鄱陽又晚往長江太古公司 
金華又開往香港東廣太古公司 
北京又晚往甯波太古公司 
廣平又開往天津開平公司 
樂生又開往牛莊怡和洋行 
九月十二日出口輪船禮拜四 
西京丸又上午七點鐘開往大連灣各埠郵船會社 
廣生又開往烟台天津怡和洋行 
南陽丸輪船開往長江日清公司 
九月十三日出口輪船禮拜五 
撫順丸又開往福州台灣大阪公司 
立盛又開往長崎海參威義勇　公司 
九月十四日出口輪船禮拜六 
大貞丸輪船開往長江日清公司 
 
 

Page 17

 
 
   
 
 

Page 18

 
 
本埠新聞 
[鄂亂影響]  
　　本縣田大令爲因鄂警風潮滬上人心惶恐連日城内居民紛紛搬遷絡繹不絶深恐匪徒流氓乘間擾事搶刧於昨晚夜半一句鐘時田大令带令捕頭徐文陳昌倪耀等率同通班夥役六十餘名並署中護勇親兵荷鎗列隧嚴密巡查先至西門後至各城門大街小巷至三句鐘返署又滬城商團體操會會友連日上燈時分班巡查至黎明方始散回又一路一區新任陳區長率同長警會集各區長警分班查街因此商民居户人等賴此稍爲安靜 
　　本縣田大令昨晨特傳各舖地甲到署諭謂鄂省亂事業蒙道憲與各國領事商議將滬上作爲中立爾各地甲務向各居户人等勸諭毌須搬遷不心驚慌倘徒自紛擾後遇不測本縣不擔責任本縣雖洋砲到署亦决不出署云云故此昨日遷移者較前日略少云 
　　昨日城自治公所爲城厢居民紛紛遷移舉國若狂特發公布云照得鄂省變起各處震動本地城厢居户近因謠言蠭起僉慮土匪滋擾紛紛遷移惟城區地叚業有巡警商團救火會並添設巡邏隧協力保護復由城紳發起招募民團出哨巡防認眞防護藉保治安合亟布告住居城厢内外各户務各鎭靜安居不心驚疑恐慌紛思遷避轉滋惑擾其各知悉此布 
　　昨日午後四時由南區區長會同商務分會董事邀集各商在區開臨時會提議地方自衞之策當時提議人印有意見書略云湖北變起各省戒嚴上海爲通商巨埠五方雜處良莠不齊兼之近來銀根緊急市面恐慌而一般無業游民難免不窮極思變况日内謠言蜂起人心皇皇萬一有聚衆搶刧之事巡警單薄商團散處舖户居民實屬危險萬分爲今之計吾地方伯叔父老兄弟當急圖自保之策速辦民團互相保衞城内已於初七日在輔元堂開會議决籌集經費二千餘元即日興辦城外擬分東南西三區各自籌辦均統一於自治公所現在東西二區已有人擔任發起吾南區地方遼闊舖户居民尤屬不少亦發急起直追某等擬於南區招集民團六十名專管巡緝匪類保衞地方治安事宜軍械服裝擬向自治公所給領月餉一項吾等自行設法預算民團六十名每名月費十元每月須六百元先假定四個月至少需費二千四百元此係關於地方公衆生命財產且與舖户富家尤有密切之關係諒諸君子無不熱心贊成務請各自竭力捐助或認捐或認募集腋成裘衆擎易舉此係特别捐助只出一次在出者所費不多而地方上受無形之幸福實非淺鮮事日緊急愈速愈妙否則變起倉猝搶刧旣成再議及此恐已無及矣是實思患預防之法亦卽古時守望本助之義幸諸君子從速籌措則數日内即可成立地方幸甚居民幸甚 
　　探聞滬道昨日又接國民軍投函略請須將道署早爲讓出尚可以禮相待如再執而不悟則大軍到日難免齊粉之慘識時務者宜早避之茲值興漢之際諒可擇善而行蓋因同係漢族不忍不咨而動云云道署中人謂此等匿名信函或爲好事者故意戲謔革命軍斷不致有如是之舉動云 
　　滬道劉觀察以近日本埠謠言益甚恐有意外變端篺於前日飭發洋鎗三十桿配以子彈交給本轅護衞各并及頭門守衞之滬軍營各兵隨身佩带荷槍站立頭門分班防守藉以保護 
　　英美工部局昨復發出鎭定人心告示一道照錄於下照得鄂省亂起上海英美界内謠言流傳致碍商務本埠爲各國通商總匯之區以保守治安爲第一要義本局正在防備一切力守本埠平安如有人以擾亂閧鬧爲嘗試者立即拿辦茲勸本埠商民尤望近時來滬僑居人等勿得輕信謠言合行出示曉諭仰居民人等一體知悉務各照常安業勿再輕聽謠傳稍涉張皇致擾市面其各遵照特示滬上著名各學堂日來均接有郵信略謂革軍將於初九夜起事約爲接應佔據某某等局所云云昨日南洋公學監督唐蔚之侍郎以風　日惡特定臨時規則令各級學生入夜後即各歸臥室不得聲張一面由敎員等組織偵探隧於學堂附近及製造局龍華寺一带往來梭巡如有警信隨時報告以免紛擾而安衆心聞全堂學生已有大半散出矣 
　　前日滬杭火車至松江有兵六百名乘車來滬聞爲保護高昌廟製造局及龍華火藥廠起見將次抵滬蘇路公司忽接一函云貴路並非軍用鐵道何得爲國國載兵若不速行扣留當以炸彈從事當時公司得此警報後立卽專電莘莊站囑其將載兵專車扣留仍還松江云 
[新幣之分佈]  
　　商務總會移滬道文云爲移請事案准貴道函開滬市金融恐慌擬由各銀行錢莊借領新幣接濟一案迭經敝處切實電禀兩院茲將院憲四次來電一併抄送台閱除由敝處妥商大清通商兩銀行辦理外卽祈會同錢業各董查照部電妥速分别籌議並通知各實業界各安秩序勿稍驚惶自悞附抄電等因准此立即轉知錢業各董華商各銀行妥速籌議一面函請貴道迅賜核辦茲於初五日會議據大清交通通商三銀行聲明奉發新幣二百二十五萬元内計分存大淸一百萬元交通六十五萬元通商六十萬元皆已分投行用現存無多三銀行總計除用過外僅能分撥六十萬元匀濟市面之急當經通商認撥三十萬元大清認撥十五萬元交通認撥十五萬元交由商會轉撥即由商會擔任並蒙貴道面示此項新幣六十萬元須分撥六萬元接濟常州市面之急所餘五十四萬公議分撥各錢莊借領二十七萬元華商各銀行借領二十七萬元其借領辦法仍按八月廿九日原議各錢莊領欵互相擔保如有差錯公同賠償訂三個月歸還惟市情恐慌刻不容緩應請貴道迅即知照大清交通通商三銀行按照本月所議卽 
 
 

Page 19

 
 
將前項新幣五十四萬元交由敝會分别撥發領借相應備文移請爲此照會移貴道請煩查照迅賜核辦以維市面而顧大局望切施行 
[留心十三下之警鐘]  
　　本城救火聯合會及商團公會出防巡查各曾友共計一千名茲由會長李平書酌定南市各段派六百名城内派四百名輪流梭巡以保治安至臨時警鐘計鳴十三下以九次爲限俾聞者知爲警報云 
[去時歡喜歸時哭]  
　　公共公廨前管理押所委員謝樹伯明府夙爲瑞莘儒激賞調往鄂垣奉派監印委員此次鄂省亂起後瑞逃登兵艦謝亦倉卒踵至印信得以保全抵滬後現寓寗波路謙泰客棧内一身之外衣物蕩然又公廨前襄讞李蕚仙司馬奉瑞督委赴寳泰州當差該州距武昌二百餘里革軍起事後音問不通或云李已輕裝赴蘇外間所傳謝李同隨瑞督回滬暫居公廨者實屬訛傳失實云 
[滬道安定人心之文告]  
　　昨日道署懸有牌示略謂上海爲通商總匯这區城廂内外舖户居民殷闐繁富地方官董平日派營設警籌辦商團分投防護本極周密近日鄂亂事起謠言紛至誠恐居民疑慮本道又商請巡警總局曁城自治紳董添派警隧商團分班輪流巡夜似此官紳認眞督率合力守禦斷無意外之虞凡各店舖居民務宜照常安居營業毌得輕聽謠言紛紛遷徒轉致宵小生心損失財物是爲至要本道服官斯土與居民休戚相關所有内眷現均在署未嘗遷避且有遠方戚眷來投亦寓署内均彰彰在人耳目茲聞有人造謠煽惑居民遷徙以期從中取事殊堪痛恨除嚴密訪拿禁止外合亟曉諭知照云云 
[浙人關心時局]  
　　浙江旅滬紳商學界因風聞政府向某國密借外債以江浙福建三省地丁作抵關係存亡特電浙議局報告並圖挽救電文如下浙江諮議局鑒報載政府密向某國借巨欵以蘇浙閩地丁作抵六個月不償許某國監理三省財政政府此舉直置三省人民於死地祈聯蘇閩兩局力籌辦法盻覆浙江旅滬學會靑 
[城内外巡警之總數]  
　　本邑城自治公所董事近因警信頻仍防務加嚴特將城内外巡警人數派人調查計城内彈壓崗警巡士三百名近又添招一百二十名城外警務處有崗警巡士四百名近復添招巡士二百名城内外會合巡警已多至一千另二十名城外巡士備有快鎗二百支子彈萬餘顆城内巡警亦備快鎗一百支子彈三千餘顆似此内外警防格外周至卽有土匪蠢動亦可臨時呼應四圍兜捕不難共保治安矣 
[紅十字會電稿一束]  
　　北京呂尙書致紅十字會電沈仲禮觀察初五日奉旨　辦慈善救濟會派弟督飭各員赴鄂認眞救濟等因弟甫接手均無頭緖兄本舊交極願借重未識目下作何布置何人帮辦弟擬略事部署即行赴滬先此布聞乞速復海寰陽 
　　紅十字會復電北京呂尚書鈞鑒陽電敬悉查滬紅十字會係民捐民辦甲辰四月十二月兩次奉旨嘉許實稱善舉上年夏欽派盛宫保爲會長並擬改名大清紅十字會當經敦和力陳利　案大清紅會應歸陸軍部籌辦如遇戰事僅止隨本國軍隧後救傷與和等所辦瑞士締盟萬國承認之中立紅十字會宗旨不同且滬會係募中外捐欵而成殊難歸併業蒙盛公允商政府在案此次川卾事起適本會經濟告匱經和延聘中外醫士學生看護組織甲乙丙三隧初五赴卾又成丁隊日内赴川初三開會和在會塲募得萬四千元更於三馬路設辦事處舉江銘墀張書等爲理事並徴集中外紳商爲會員廣募中外捐欵衆情踴躍又推正金銀行兒王愼裕朱佩珍爲會計掌收支刋月報事畢即報告徴信和蜀擔責任公奉命籌辦慈善救濟會應否在京津令福開森君等尅期組織前赴信陽滋口一带救護軍民以期周密而助紅會之不逮憲節指臨尙容縷禀職道沈敦和叩佳 
[罪犯也怕槍斃]  
　　前報記縣署監獄特將陸開金沈德標等命盜各犯共七十一名遷入監内一節茲因新造監獄每號祇容一人至晚九句鐘各犯均聚集一處不肯歸號捕廳劉少尉鴻圖彈壓不服反被謾罵勢甚洶洶少尉禀知田大令由大令率带練勇親兵荷槍前往諭曰爾等均係罪孽深重之人妄想革軍求救此等思想本縣早已測之熟矣今有誰人敢不歸號立將誰人用鎗轟斃各犯肅然無敢出聲怏怏　號大令又巡視一周始退入署 
[中西醫之大辯駁]  
　　本埠四川路靑年會於本月十一日晚間八時開文學辯論會以華人應習西醫與否爲辯駁題正面辯員爲丁福保陳麗清二君反面辯員爲張芙伯龔伯瑛二君另請公正人爲正反面之解決員凡研究醫學之人屈時可前往該會一聆中西醫之大辯駁以增長新學說可也 
瑣聞 
[城内]  
　　互毆傷命○浦東七家廟地方鄉民徐炳鈞家前日喜事鄉民徐阿發與轎夫唐棧圖互相搶奪邊炮起釁互毆唐力不敵致遭隧斃由屍父唐玉生借十七圖地保張錫堂投縣報驗昨經田大令带同刑仵人等往駁當據仵作喝報唐松園胸　受有致命傷痕委係生前受傷身死大令親視無誤即據屍父唐玉生投求免封自願收殮大令准之飭令具結存查並論靜候緝兇到案嚴懲 
　　發落拐孩○城内普育堂内之男女小孩尚有十一名口此項小孩均係拐匪拐來迄今尚無親蜀前來認領茲因米珠薪桂由業董函請上海縣發落田大令得函後諭飭原差人等略謂如有相當人家情願領養儘可具禀到縣請領惟不得串同拐匪冐令致干未便 
[南京]  
　　幾肇火灾○昨晨八時半南市董家渡老碼路五百另五號門牌鴻茂祥羊店因煑早腦灶下火勢過猛煙囱内火星直冐幾肇火災幸由隣居赶爲救熄後由二百十六號二百十四號兩巡士報告南區傳到店主唐賡元飭着罰洋三元充公 
　　柴堆失火○昨日午後三句餘鐘大南門外中道橋堍瞿姓柴堆被人遣火於内頃刻火勢上熾光燄熊熊幸由附近人取水救熄然已飽受恐慌矣 
　　何必逃走○昨日洞庭山弄内章聚興漆棧主徽州人章禮甫之姪光甫因患病甚劇倩其友范順生背負至南馬頭某醫院療治行至中途章已氣絶不意范棄屍於西陸家浜地方意圖兎脫適被五十八號巡士瞥見立即追上扭任送至南區詢明緣由飭地甲傳同章禮甫至區奉飭趕緊備披棺殮再行究罰 
[閘北]  
　　委充裁判○巡警總局裁判課員陳大令繼蕃調補一路區長差已記昨報所遺裁判差昨奉總局長札委江西候補知縣張大令寳贓補充已於前日到差視事矣 
　　烟之所累○電車公司軋票人李保田前在江北人屈小爱家借烟鎗過癮遺失皮袋銅元及軋票鐵剪向屈索賠洋三十餘元不 
 
 

Page 20

 
 
遂控經總局陳裁判提訊收押在案前日經張裁判覆訊因無實據判屈交保開釋 
　　體恤女工○祥記絲廠經理無錫人張錦培前被同居華純廠經理曹承久疑竊乾繭數百磅致起鬥毆互投四路一區控訴奉蕭區長諭移交絲繭公所等情已記前報詎張開車不滿一月復轉租與瑞昌而瑞昌僅開三天忽於前日閉歇張等均已逃逸拖欠各女工工洋數百元分文未付同報一區區長以女工大都貧苦辛勤所得安忍任其失所特傳房主陶某到局諭令在詳記押租項内代爲給發以體工艱 
[英租界]  
　　棲流公所之困難○滬北棲流所經費本由公共公廨罰欵項下捐助茲因此項罰欵延不解往迭經所董禀請道憲札廨嚴催仍未送所以故日來公廨送往之貧民流丐該所董槪以經費困難爲辭退回不收不識寳廳員如何處置也 
　　父賣其子妻告其夫○倪增寳因將三歲親生男孩方龍與金姐趙俞氏王李氏等串賣與某粤人得洋三十元經其妻倪吳氏查悉控報捕房於昨日由探將倪與俞李兩氏並金姐之二房主周利記併解公堂經德襄讞會同英康副領事訊明以李氏無干開釋倪與俞氏還押周利記交保着尋交金姐到案再核 
　　混用銅洋○范阿福前日因持銅洋至南京路二百十一號洋貨店混用當被察出鳴捕拘入捕房昨解公堂訊供據稱在北京輪船上爲水手不知洋係銅質等語奉判押候查明至禮拜三訊核 
　　失業輕生○陳林生因失業無聊前日至乍浦路橋投浦圖盡由捕救起带入捕房昨送公堂訊悉前情奉判開釋諭後勿再輕生　　兩個阿金迷路○五歲女孩錢阿金六歲男孩阿金均因迷途由捕带入捕房昨晨併送公堂請示據男孩供稱父母均全住居池浜橋附近女孩供稱蘇州人父母居浦東等語奉判併留公廨候認 
　　又是兩個迷路○男孩陳金泰女孩卡桃兒均因不辨路徑昨由捕房併送公堂盤詰據陳孩供稱年十一歲江北人父母雙亡無家可歸是以流落在外據卡女供年十三歲父名卡葛良近由漢口來滬避難不知住居何處奉判併送棲流所留候認領 
　　廚司串竊○德祥西首飾店控廚司韋阿四與陳阿炳串竊鑽戒等物一案昨奉公堂復訊之下判仍一併還押候原告將牽涉之阿喜交案再訊 
　　阿舅受累○新閘順利押店主鄭幹卿控成利分店經理許緝煕串同其父許麟石並妻弟曹勝華捲取值洋五千餘元之金飾現洋逃回嘉定原籍等情由廨將許之妻弟曹勝華移提來滬訊押限交許父子在案昨奉公堂復訊曹供實不知許父子下落王襄讞會商英翰副領事判曹仍還押候移提人証到案再訊 
　　欠租交保○英商新瑞和洋行控施海榮欠租私逃等情昨由捕房將施傳案奉判交保候訊 
　　拐男孩○陳嘉光陳裕良沈王氏沈仁生因串拐陳錢氏之週歲男孩價賣與趙百堂得洋十五元分用被氏控請捕房將各人查獲昨晨併解公堂訊明判陳嘉光押西牢半年陳裕良沈王氏分别各押兩禮拜沈押七天趙身價不追開釋孩交錢氏領回完案 
　　拐女孩○粤人林德興與陳甫源陳梁氏陳高氏於六月間串拐姜玉興之八歲女孩小寳带往香港圖賣未成茲又带回匿居楊樹浦路經氏偵悉報請捕房將各人併獲昨解公堂請究據林供姜孩係住居吳淞鎭之姜老玉所拐當由小的介紹得洋十八元價賣與陳梁氏是實問官以人証未齊判林等分别押候移提人証禮拜五訊核 
　　賊野鷄○會樂里雉妓龔徐氏因竊同居婦人金小寳值洋一百餘元之衣飾被控捕房於昨由探將該妓拘解公堂訊明奉判押女所三月示儆 
　　賊車夫○王阿七向在絲業會館内楊萬豐處拉包車茲因與吳阿坤張阿蘇等串竊值洋三百元之白絲消贓與福建路四百十九號門牌居户孫老大孫杏生孫沈氏蔡吳氏等經楊偵悉報請捕房將王與收贓男女各人一併查獲昨解公堂研訊一過判分别押候提齊人証再訊 
[美租界]  
　　欠租圖逃○住居元芳路之沈玉林因積欠房租數月將器物搬運圖逃被管門人陳阿仁查悉扭控捕房捕頭諭赴公廨禀控候傳訊究 
　　疑竊被控○南潯路三十三號某西人家傭婦朱應氏昨被主人疑竊衣服扭控捕房押候查核　 
　　攔路調戲○女工洪阿多俞阿珠昨經西華得路被流氓汪阿林攔路調戲嗚捕拘入捕房詢無見証從寛斥釋 
　　髮妻私逃○金榮培住北四川路二百六十七號昨報捕房云髮妻顧氏忽於前晚私逃四尋無着請爲查緝 
　　二個小竊○張阿慶昨竊鴨綠路十七號之銅香爐又李阿三竊某處空屋内之自來火表先後被探緝獲解入捕房押候究辦 
[法租界]  
　　密采里小火○法馬路密采里西客館第五十三號門牌内廚房間於前晚不戒於火幾遭燎原幸該館自備有皮带龍頭得以當時汲水救息未釀成災迨消防隧蒞止已早煙消火滅矣 
　　原告不到○高王氏於四月間具控盛蘭亭經手肖夫所押之地皮一方當被借去洋五十元繼又將地皮轉抵與人等情一案經公堂將盛母朱氏逮案詰訊不認判押候查核迄己在押半年原告屢傳不到昨由捕房解氏至案請示發落中西官以原告久不到案未便再禁遂判開釋了事 
　　小騙子發落○童孩汪裕祥誘騙陳王氏之小孩長根至荒僻處以捉蟋蟀爲由剝去衣服一案經公堂判押候傳其家屬到案再核昨期孩母汪蘇氏投案求領聶司馬申斥從寛給予領回管束 
　　舖盖紏葛○胡如金投廨控稱家住四路一區前日有朱如生來家代商人荐謀生意並謂業已謀妥須即往上工商人信以爲實即將舖盖託伊先行送去迨後往詢始知受騙今已尋見扭捕送案請究聶司馬以事出界外商諸西官判送四路一區警局訊辦 
　　積竊入西牢○王吉安曾經公堂懲辦八次近又在英公堂押辦甫釋詎仍不悛改復在界内圖竊爲探獲案判押西牢二年期滿仍逐出境 
[來函]  
　　昨日貴報本埠新聞内典業董事公議一則質物以四元爲限又王家碼頭及小普陀橋典質暫停收當等云查此兩處典質並無暫停收當亦無以四元爲限商董公議之事值此米珠薪桂各當質自應維持何待公議確係傳聞失實應請更正務懇登入來函一門以維市面爲荷王家碼頭濟宏當具 
[海上閒談（我）]  
　　半月來。但聞内地人紛紛搬上海。輪船火車。擁擠無𨻶地。� 
　　前昨兩日。則城裡人紛紛搬租界矣。行李之車。轔轔不絶。而各。城門遂因之竟夕不得閉。 
　　嗚呼。始猶可曰上海安樂土。今則所謂安樂土者。祇租界矣。範圍日小。風聲日緊。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[除三害說（愛）]  
　　昔周孝侯時有三害。南山白額虎。長橋下蛟龍。一卽周孝侯之蠻横。孝侯感父老之言。卒能除此三害。千古播爲美談噫。今之三害。有百倍於孝侯時者。一曰專制。專制在禹湯文武時爲祥物今成惡獸。其獸之爲狀也。頭若笆斗。眼如銅鈴。口有鋼。齒食人則骨肉俱糜。足有鐵爪氣有毒汁。心有毒謀凡住居產是獸之處。無一幸而得免者。率百獸爲作前驅。爲世上首出之大害也。二曰中飽。中飽亦惡獸也。頭極尖銳。能穿堅穴。腰腹極大。不僅十圍。以金銀爲食物兼食人之筋血。足有利爪。能剷地皮生殖極。繁到處有是獸。中飽有依賴心。皆奉專制爲之長。專制賴中飽爲爪牙中飽亦賴專制爲甲胄。於是天下無寗歲。而四野有餓莩矣。三曰草澤英雄草澤英雄昔非善類。今成仁人。其膽粗其力勇初若周孝侯之蠻横。屢興屢滅代有其人。近其人皆受軍事敎育。得政治思想聞天下父老愁恨嘆息之聲。知困於三害也。因感憤易其初志。甘作犧牲。以救國内同胞爲已任。於是召同羣以驅專制。執利刃而戮中飽。宇内肅清。四海又安。其功超周孝侯萬萬。而世界從此三害悉。除萬國大同。人民得共享自由之樂。非歸功英雄。其誰歸哉。 
海外奇談 
[滑稽者騙勢利者（欽）]  
　　英國有人名福爾司。至一旅館。謂侍者曰。余飢甚。可否一飽余腹。但余無錢。侍者答曰。不可。汝無錢而余饗汝。則飢屠接踵而至矣。余將何以應之。褔爾司又曰。余非他人可。比因余與惠斯脫明斯德公爵。：：侍者不待其言畢。即改變其態度曰。先生請坐僕即供君。凡公爵之友。此處悉能供給之。卽以嘉肴陳列於福爾司前福爾司腹飽欲去。侍者曰。先生。僕謹誌君乃公爵之友也。福爾司曰。否否。余並未語此余所言乃余與惠斯脫明斯德公爵未謀一面耳。 
[總統愛護其妻]  
　　美國前任總統羅斯福君一日偕其夫人乘馬至鄉間遊玩中途。夫人之馬暴跳脫覊夫人將顚墜地下。羅斯福君急自馬上躍下。趨前救護。得免於危於是美國無不贊羅斯君之敏捷不致其夫人傷命云 
[西班牙之火輪戰車（子堅）]  
　　西歷一千八百八十三年西班牙人發明火輪戰車。車外以鐵甲護之。載砲四。其餘軍械悉備。每戰車二十四輛曳以雙汽車車行即可與敵人交戰。故人多謂之行砲台。 
見見聞聞 
　　革軍都督黎元洪。自武昌起事以來。名震寰球。茲有客自漢陽來者。述其軼事。頗有趣味。據云黎素懷大志。富有革命思想其所取元洪兩字。實隱元末朱洪武掘興之意。今正客過其私宅。見門外貼有五言一聯云。（大澤龍方蟄）（中原。鹿正肥。）畢竟英雄咕屬不凡。或會其意。告以太露頭角因卽易怯然識者已知其必不久居人下也。 
瞎費心思 
[空心湯糰半打] [  （松隱廬）]  
　　盛宣懷本欲賣國。國未賣成。反而激成大變。豈非吃了空心湯。糰瑞莘儒本欲長享富貴。到如今進退兩難。性命在呼。吸之間。豈非吃了空心湯糰。 
　　鳳山。得意洋洋。高陞蒞任。不期遇炸彈轟斃。豈非吃了空心湯糰。蔭昌。此番本。欲大奮虎威。扭轉乾坤。不期被刺。眞是出師。未捷身先死。豈非吃了空心湯糰。 
　　在京各大臣。滿擬此番蔭昌馬到成功。今乃被刺。豈非吃了空心湯糰。 
　　松隱廬瞎費心思。做了自由談寄去。倘若不登出來。豈非吃了空心湯糰。 
心直口快 
[何苦乎何苦乎（愛）]  
　　竭萬衆之脂膏。以媚一人之浪費。卒博得一個革職永不叙用之上賞。今也窟宅被焚東瀛匿迹妻妾資財。將供他人之下乘。而刺客前後左右圍繞於身。結果正是可慮。功狗之下場如此何苦乎。何苦乎倚仗權勢。任情妄殺。至有屠户之目交部議處。非人民所罰汝也。人民之罰汝。豈僅議處而已哉汝不　 
 
 

Page 27

 
 
獨爲功狗直是瘈犬而巳。想汝近日。必眠食不安矣。何苦乎。何苦乎。巳作倦鳥之歸巢覥顏復出爲鷹犬。汝其具三頭六臂之身尚可爲一夕之支。汝若無此奇格。何必竭力於遺臭萬年册内。强列一姓名乎拭目觀公。作曾文正。何苦乎。何苦乎。 
　　平時汝不饒人。急時人不饒汝。不倒翁今日倒矣。專制之得以横行於天下者公之力也使公具遠大之識何至今日有反抗力。老壽星買砒霜吃。何苦乎。何苦乎。 
　　昔日攘鐵路歸國有。下格殺勿論之條未見其威也。今日釋川路代表發内帑賑撫。未見其恩也。非恩威之無效。實屈於勢力眞僞之顯見耳。心乎專制。貌爲變通。何苦乎。何苦乎。 
[百不得] [  （子堅）]  
　　吾看市面究竟慌不得。吾看現洋究竟缺不得。吾看米價究竟漲不得。吾看謠言究竟起不得。吾看捐梲究竟苛不得。吾看良心究竟黑不得。吾看胆量究竟小不得。吾看信用究竟失不得。吾看宗旨究竟邪不得。吾看學問究竟低不得。吾看同胞究竟傷不得。吾看英雄究竟驕不得。吾看民賊究竟做不得。吾看敎育究竟少不得。 
[千金一笑]  
　　京員某。酷好體面。在人前。每自矜飾一日買棹他出。傾溺器于船頭。忽一友乘舟迎面來。訝曰。君何爲親此穢事。其人大慚。急應曰此溺器乃他人者。後友以告人。引爲笑談。 
　　有書生某。性剛愎。生平憤世嫉俗。每有著述。直訐人隱。無所顧忌。或問之曰。君豈不畏人詬詈乎。曰豈但不會。向我詬詈。并且不敢作聲。問何故曰。彼心中有自解之語耳。問何語曰（不是我）。 
　　某處有小學堂地理敎員某。酷嗜鼻烟。恆貯壺中。行止必與俱一日上地理課。携圓鼻烟壺往。舉以謂小學生曰。地球之形。如我之鼻烟壺。次日復上地理課。携方鼻烟往。偶問小學生曰。地球之形若何。曰昨天圓的。今天方的。敎員愕問何故曰。似先生之鼻烟壺衆大笑 
[戲攷（吳下健兒）]  
　　李密投唐。一名雙带箭又名斷密㵎。瓦崗散後。羣雄多投唐。李密勢日孤止有王伯當。隨密未去兵微將寡。屢爲唐困。伯當知事不成。勸密降唐。尚不失封侯之望。密恐唐不納。伯當請使于唐而探之。密勢窮力盡。無可奈何。乃使伯當往。李淵及世民悉密有降意甚喜。許以王爵。并賜公主爲密妻。伯當覆密後。遂同投大唐。路遇世民打圍。拾得世民射死之雁。借此淮見。世民引二人回見其父。厚待李密。俱如。前約在唐之待密。固云厚矣。而密終。以爲寄人籬下。不若獨樹一幟之自由。悔念一萌。叛心頓起。酒後與公主商酌起事。公主不從。旋手刃之。伯當聞悉大驚。深怪密作事孟浪。勸以從速出城。逃遁避禍。已願護之同行。密遂彙夜出城。離城不遠。而世民已率追兵至矣。二人至斷密㵎。恐被擒受辱。遂自刎而死。伯當可謂忠於密矣。惜其擇主未當。而不得善終也。 
小說 
[理想小說痴人夢（十）]  
　　笑謂王曰。吾國冬苦嚴寒。擁裘觀書。時須出手轉頁。頗以爲冷。有以侍女從旁代勞者。然此。境非盡人所能而殊非平等之道。若得此椅。爲涉獵書。城之助。全體皆適矣。王笑曰。人生不習勞苦。但圖安適。本屬非是。然科學進步時代。無不可以機器代人力。而人之事業。亦較昔時爲多。逸於此者勞。於彼。則若此。椅者。亦不可爲非。而貴國他日之發逹。又豈僅此椅而已哉。生心中極佩王之所言。在在鼓勵人之進取精神。可見其國致盛之由。固自有在。思維間。手已啟輿圖第一卷。顏曰火星。中間所紀。火星人口八千萬萬。而一國統轄之。其人形體與地球上不同。四眼二翼四足四手。渾身氈毛。不感寒煖。不須衣服。行則飛行。不須舟車。宿則露宿。不須屋廬。性情慈愛。不解煩惱。食蔬果爲生。壽皆八千歳。王曰。我國雖盛。猶不及彼國之眞樸。前年曾遣使駕升天球。携大影燈。往彼國聘問。歷一星期。使者以影燈映射天空。報告四字曰。樂而忘返。故接踵而往者。年有數百人。其他星球。生物極爲單弱。未經遣使考查也。生遂掩卷不往下觀起身與王出。書室。王曰。先生勞矣。宜往休息。引生入寢室。室置瓶花燈鏡之屬而無床。方致疑訝。王行就壁間。以指按機。即有錦床一。自室項而下。懸於壁隅。離地尺有咫。衾褥枕簟。煥如也。又取瓶酒傾於杯。進生飲之。甘香心脾。神經。馳暢。王乃殷勤握手而别。生甫就枕。欲有所思。而酒意融然。不覺沈睡。翌晨黎明。生瞿然醒。驀見一靚粧婦人。盈盈入室。生竊念是必總統夫人。欲起爲禮。自慚衣冠都未整束。忽遽間再一凝。視則長裙　。韆山花滿。頭已妻也。驚而四顧。則破書盈架。殘酒在案。已室也。生始恍然。知積想所致。幻成奇夢。披衣捉筆。追而記之。然已十忘六七。忽聞户外人聲嘈雜喧傳革命軍起事。乃投筆出門而去。 
 
 

Page 28

 
 
   
 
 

Page 29

 
 
   
 
 

Page 30

 
 
[吉屋出租]  
本行經理各房子有屋出租店面住宅大小均備屋内晒台自來水一應俱全如合意者請至本帳房接洽可也兹將各界各里開列○英界白克路祥康里福建路普慶里○美界天潼路頭壩渡久安里西華德路師着里晉源里新茂里老靶子路永興里長興里○法界大馬路興昌里八仙橋歸安里○楊樹浦美興街　二馬路口祥茂洋行告白 
[京都天寳齋人參鹿茸靈芝野术海狗腎扶陽種子衍慶丸]  
天下馳名○種子仙丹○靈效無敵○舖在上海二馬路中巿西鼎新里内交易○若服他家藥不靈請求一試虚言欺人罪我惟天 
本草云海狗腎一名腽肭臍其性大爲扶陽補腎養精堅固一切諸虚百損五癆七傷夢遺滑精腰酸骨痛四肢無力服則立驗本齋獨秘良方用真正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉不久或精清如水精冷如冰或未交精洩洩而不射雖年輕損傷體弱之人服之轉弱爲强雖白髮老翁久服陽足宛如壯年久戰不倦任情歡樂藍田種玉左劵可操扶陽種子效驗神速此乃本齋獨得秘寳非他家大言欺人毫無實際可比常服補命門益丹田開胃健脾活絡壯筋培元固本養精烏鬚黑髮轉老還童却病延年多男多壽此丸扶陽種子固十分靈驗敢稱第一絶非是誇口矣每料雙料二十兩洋三十六元每兩二元單料减半▲另有始創秘製鹿茸海狗腎壯陽補身種子衍慶酒大瓶四元中瓶二元功效上同此酒如購十瓶照巿九扣▲扶陽煖腎種子膏每張一元▲扶陽第一海狗腎每條洋十元功勝鹿茸十倍遠近函購托郵政局最妥信局慎防作弊上海二馬路西鼎新里内天寳齋啓 
[口講指畫無非藥石之言]  
聖保羅修道院膏子藥無論老幼服之異常效驗有益無損能使氣管肺部鞏固且療重咳重傷風氣喘喉痛失音哮咳氣管炎瘧疾外感以及胸部肺部各病 
何以療我喘患氣喘者厯試各項醫藥均無效驗幾將何以療我喘之一言懸之於口惜患喘者不知有一藥焉不惟可以療喘且能永除氣喘此藥也何藥也卽名聞天下之聖保羅修道院膏子藥也此藥爲治氣喘之無上妙藥患氣喘服之而全愈者奚止千萬人今將萬君康華來函登列於左讀之卽知此藥之靈驗矣旣能醫萬君定能醫同病諸君盍一試之 
萬君康華來函鄙人所受氣喘之苦殊非言語所能形容坐臥不甯神志隳喪呼吸艱難氣喘甚急常覺疲憊不能辦事有時自以爲末時至矣週身忽冷手足如冰所服各藥毫無效驗初聞有聖保羅修道院膏子藥未之信也後有至好服之而愈始知前言之不謬服藥六星期病竟霍然眠食起居不異常時用誌數語爲同病諸君告並請將此函登入廣告以表貴廠主人存心濟世之熱忱是爲至幸今將此藥運售中國以公同好購藥諸君務請認明真僞真藥匣口均用藥廠主人簽字之紅紙條封固否則贋鼎也必無效驗切宜慎之價目大小瓶計重五百五十二百三十格蘭計洋二元一元二角五分 
大小瓶每半打十元五角六元七角半每打二十元十二元五角 
總發行所荷蘭國路頭登埠額克爾 
中國經理處上海好時洋行 
代銷處屈臣氏大藥房中西大藥房大英大藥房 
科發大藥房中法大藥房中德大藥房 
大英醫院五洲大藥房美華大藥房 
普濟大藥房南洋大藥房河南路屈臣氏 
華英大藥房同濟大藥房老誠濟藥房 
中英大藥房勒喴大藥房南巿中法大藥房 
 
 

Page 31

 
 
   
 
 

Page 32

 
 
   
 
