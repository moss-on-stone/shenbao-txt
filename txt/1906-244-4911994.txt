# 1906 - 244 - 4911994

 

Page 1

 
 
   
 
 

Page 2

 
 
[電傳宫門抄]  
　　七月二十日召見軍機澤公振貝子袁世凱端方現換麻地紗一套 
[論立憲制度利於政府而不利於地方官錄北京日報]  
　　日前澤公上一奏摺言立憲之制。利於國。利於君。利於民。而不利於官。請兩宫乾綱獨斷施行僕聞聽之餘。深服澤公高見遠識。洞見隱微且能言人之所不敢言。近支王公。乃有此人。大清國其有賴矣雖然。不利於官一語内中尚微有分别澤公恐未分晰言之也。僕以爲立憲之。制不利於官誠是矣但不利於外官而於京官則無所損也。不利於地方州縣官。而於政府大官。則不特無損而且有利也。蓋我國政治之腐敗。在於君民之情不通。官吏朦蔽。從中作弊。故雖有維新之善政。而在外國行之則有益。我國效之則不特無益而且有損。蓋朝廷多一章程。則官吏多一作弊之藪故也欲破除官吏朦蔽與作弊之根本則非君與民通不可。欲通君民之情則非立定法。聨君民爲一體不可此立憲之制度所以利於君。利於民。而獨不利。於朦蔽作弊之官也雖然外官之朦蔽。朝廷易而京官之朦蔽難。蓋近在輦轂之下耳目易於覺察也地方州縣官。在君門萬里之外。朦蔽朝廷凌虐百姓作弊百端而政府大臣。則尚不致此。卽如去年廢刑訊一事。上諭煌煌而外省地方官置之不理至今刑訊如故。而刑部諸臣。則奉詔之日己不敢刑。訊矣。非刑部尚書侍郎之權力。不及一州縣官良由政府大臣。近在輦轂。耳目衆多。實有不能朦蔽之勢也。今之政府中央則爲軍機大臣掌全國之政權者也分爲各部尚書侍郎。則分掌全國之政權者也而軍機大臣。費盡心力擬成諭旨請旨頒。行及行之各省。而州縣地方官陽奉陰。違敷衍搪塞。彼軍機大臣者雖明知之亦無可如何也。即如榮華卿鐵寳臣徐菊人三尚書。皆以軍機大臣而兼學部戶部巡警部尚畫者也。今試問榮鐵徐三。軍機所定學部戶部巡警部之辦法頒之各省。彼州縣地方官。果能實力奉行耶度亦敷。衍了事。作弊者多。而實心奉行者少。彼榮鐵徐三軍機雖明知之固亦無可如何也。此中央政府之所以無。權而大清國之事之所以難辦也。蓋政府大臣。不過寥寥數人。而二十二省之地方官。以數千計。以數大臣之耳目。而照察。此數 
千之地方官。使不能欺己。且又遠在數千里或萬里之。外雖有離婁之明。師曠之聰。亦勢有所不能察。夫耳目旣不及。精禔即不能到。則雖有。權亦與。無權同矣。中央政府之無權。實由於此。也若實行立憲之制度。則聨君民爲一體。即聨政府大臣與各省紳商爲一體俾下情無不上達。即借百姓之耳目。助焉府大臣。以箝制各省之地方官吏。竊以爲立憲之後。政府大臣辦事之權力。必十倍於往日也。夫使。政府大臣。而果有趙高指鹿爲馬之心欲欺朦兩宫以竊國柄。如此則非破壞立憲不可。若政府大臣而欲集權於中央輔佐兩。宫以頒布維。新之。政府。則非贊成立憲從速實行不可。 
[本舘接到王大臣奏故政治舘爲上議院專電二十日亥到刻]  
　　北京專電云政務處王大臣奏改政治館爲上議院奉旨留（同） 
[本舘接到議改關道爲稅務使專電同上]  
　　北京專電云王大臣會議官制改各關道爲稅務使秩同三品（同上） 
[本舘接到袁宫保留京七禮拜專電同上]  
北京專電云直督袁宫保留京議改官制須七禮拜方可回津（同） 
[中國郵政特派大員督辦之傳聞]  
　　天津西報云北京官塲傳言督辦稅務大臣擬奏請簡派大員一人督辦郵政俾全國郵政不必仍由海關統轄管理譯字林報 
[德國僅有簡派駐奉領事之意]  
　　十九日栢林電云德報載稱外間謂德國派總領事駐紥奉天省城實不足信然德國固亦未嘗無此意也譯文滙報 
[英敎士不見用于中政府]  
　　十九日中法彚報云英敎士李提摩太已由京起程向滬至彼所擬爲中國政府訂立天主耶蘇兩敎傳敎約章一事並未有成云譯字林報 
[赫稅務司回京]  
　　天津西報云中國海關總總稅務司赫德在北戴河避暑己於西八月三十號回京譯字林報 
[秋操擬川無線電]  
　　天津西報云傳聞南北兩軍會操時擬用無線電報藉傳消息譯字林報 
[奏准徐海運糧概免釐稅安慶]  
　　皖撫恩新帥接江督蘇撫江北提督　奉天山東安徽電云本年雨多水溢江北多被水災以徐海屬邳州睢寗宿遷海州贛榆爲最重平地多有積水二三尺者汪洋一片秋收顆料無望種麥亦恐不及該處素稱貧瘠民間向無蓋藏值此奇禍災民蕩析離居旦夕將塡溝壑馥等奉職無狀不能感召天和負疚實深近與官紳等商酌先於徐海災重處所辦理平糶一面撥用積榖一面在司道局各庫陸續湊借銀十萬兩一面請義紳勸捐接濟暫作平糶之用查海州贛榆濱海向奉天購糧爲便徐州所屬向山東安徽購糧爲便昨電奏請旨飭下奉天山東安徽凡持有敝處護照買運雜糧者概免厘稅放行至本省運粮赴徐海者亦免釐稅奉旨周馥奏徐海水災現赴奉天山東安徽買運雜糧請免釐稅並免本省轉糶該處釐稅等語著照所請戶部知道欽此由軍機處電傳前來用特電達務求推恩飛飭各開卡一　驗明　照免征稅釐放行以惠災黎不勝叩禱之至等因恩新帥接電當卽札飭各關卡一體遵照騐免放行矣（左） 
[蘇州添設憲兵各公牘]  
 
 

Page 3

 
 
督練公所詳蘇撫文爲詳請事竊查各國軍制于步騎炮工各兵外特設憲兵名爲憲兵團隊總司軍隊警察内分行政司法兩部凡地方警察力不能爲者憲兵皆從而爲之故各國軍隊每于不見不聞之地凛然如有從旁監視者是以風紀肅然無敢嘗試蘇省軍制改革伊始條緒萬端每有與憲兵互相維繫之處所關旣切勢不能坐付闕如卽以行政一部而論所有新舊各兵非習染水除卽不諳紀律在營時尙可勉爲約束然官長不能跬步相随閶門盤門一帶素稱繁盛之區各兵來往其間意外之事防不勝防地方警察無論力難兼顧且以之約束軍人亦無此種辦法卽近時新軍之屢滋事端亦莫非由憲兵之未立約制之未備敢于驕恣放縱而不顧前事旣失當求後效此憲兵之不能再從緩設也職道等統籌全局未嘗不早慮及此徒以江蘇各屬區域較廣佈置不易經費旣屬浩繁人才尤爲難得以故暫從緩議現在練兵日衆事端日繁苟非設立憲兵凡事多有窒碍經職道等一再籌維蘇省財力固艱但求具體而微不必徒騖高大各正副目兵卽由各營隊中挑選所需馬匹亦由各營隊中撥付所費者祇各將校薪公伙食估計每月不過七百餘兩似尙不難爲力爲費甚寡獲益甚幾不啻舉全省各軍隊而納之範圍約束之中至憲兵爲專門科學管理之人苟未嘗學問不足任之職道等查有敎練處幫辦留學憲兵特科士官步兵科畢業學生陳蔚堪以委充憲兵司令官试行舉辦用特謹擬章程備由具文詳請仰懇憲台鑒核批示祇爲此備由另册呈乞照詳施行 
督練公所札文爲札飭事查各國軍制皆有憲兵尃科海陸各軍統歸監察且兼掌行政警察司法警察分隷四省體大思精有條不紊此稍明兵事者所同認也我國軍政改創伊始憲兵一項除北洋久經開辦外南京近亦乘时組織斟酌機宜規模至當本省水陸各軍分别編制已非朝夕而于憲兵一科迄今始爲議及者初非旁皇曕顧遲疑不發特以事有先後非可躐等不求立法本原徒以蹈襲虛名張皇觀聽每致列强圖治機關自我行之卽爲虛設考日本明治三年業已改革軍制以日人求治之精進行之速然必遲之十年始于陸軍各兵科中添設憲兵一種其鄭重之情可以想見按日本軍制學敎程第三十二章第七節現役上等兵補充條内憲兵科補充正兵者必須于步騎炮工輜重各兵内服現役满二年以上年齡满二十二歲以上品行方正志操確實者始予補充至憲兵正副目必於步騎砲工輜重各科選長期下士入隊後满六年以上始得轉入憲兵科爲憲兵正副目層累升遷不容少越本省軍制雖已一律更新然按其程限未脫新兵敎育遽以設立憲兵號召一時毋乃爲識者所巽然蘇省水陸新舊各軍紀極爲繁亂警察又無拘詰軍隊之權非速設憲兵不足以資約束而防隱患查陸軍成規所載憲兵服務規程第十條稱憲兵常視察軍人軍屬之行爲警防其違式非由憲兵認爲違式者在現役之軍人軍屬告知本人所屬之上官在鄉軍人則告知本人所轄之鎭統以次又第十二條憲兵應知悉及地情况因而發生之事件擇要通報于衛戍司令官要塞司令官及警備隊司令官又按陸軍治罪法第三十六條憲兵卒知有軍人爲現行犯者無論輕罪重罪可直行逮捕又第五十六條凡軍人犯罪拘拿收禁皆由憲兵執行並可搜索罪犯要之憲兵職任對于各軍人軍屬凡失軍人之品行者均有直接干涉之權此第指軍事警察而言其責任已繁重如此野外要務令有曰軍人所尤禁忌者不爲與遲疑二事縱屬爲之舛誤比較猶賢于此故本公所决計先就省城内外劃定管區試行舉辦業將應有大綱詳呈撫憲批示祇遵至憲兵選格祇可暫行通融辦理就現有各標營擇其程度較高品行最優者挑選若干人俟司令部成立後分别知照各標一面挑選一面設立憲兵練習所務期名實相副以維持生軍風紀是則本公所之厚望也茲將設立憲兵大概情形先行札知徐分别移咨外合行札飭杞到該隊管帶統帶即便遵照宣布所轄軍隊俾曉然于本公所設立憲兵之原因而養成其服從軍紀之性質毌稍抗違是爲主要切切此札 
蘇撫札委憲兵司令官文○爲札委事案據督練處詳蘇省擬設憲兵隊擬章請示等情到本部院據此查兩標兵士訓練未久程度尙淺驟設憲兵隊未必即收服從效果辦理轉多窒碍惟憲兵職司風紀實與軍士有密切關係應先造就合格人才以爲基礎查有敎練處幇辦留學日本憲兵特科士官步兵科畢業生陳蔚堪以委充憲兵司令官籌辦憲兵各事並將憲兵當差各官長預爲敎授暫時各盡義務俟奉飭開辦再行開支薪水以昭核實除札督練處知照外合亟札委札到該員即便遵照認眞辦理毌負委任切切特札 
[皖撫致江督電] （爲查明烈山礦局滋閙情形事） 
　　南京老帥周鑒洪前奉沁電以宿州人周召棠陳貫一糾衆至烈山 
礦局驅官搶賬請嚴札拿辦等因當經飭州遵辦茲據宿州股紳周純秀等百二人由鳳陽公電禀稱烈山煤礦宿州紳民集股有州主印簿可憑郷鄰袁道搭投一萬兩衹麥二千禀請熊倅濟洙總理任意虛糜紳等並非事外干預熊倅朦禀袁道電請拿究現奉憲札周召棠陳貫一遵赴礦局聽候發落今將起釁情形先未推與有往來信件足據第股本攸關紳等於六月十九日面禀州主赴宿查帳熊倅仍在徐未回應將摺簿帶回與衆股東合算實無驅官搶帳等情事周召棠集股二萬三千餘串已交一萬七千串本係股東併行電禀等情銘查股紳等電禀情形如果屬實與熊倅所云大相逕庭周召棠果係股東交欵甚鉅若因查帳拿辦在股紳民恐有不服究應如何辦理乞速不復以便飭遵銑銘叩（克） 
[法政學堂增廣學額蘇州]  
　　蘇省法政學堂總辦羅申田觀察近奉蘇撫面諭推廣法政以訴訟法行將試辦亟宜預儲裁判之材現在該學堂學額不多當由觀察議定增廣學額添招法政自費生若干名業已詳奉陳中丞批准大約月内即當出示招考矣（且） 
[電告防禦水溢情形揚州]  
　　揚府榮大守接撫憲電云頃接蒯道御電以奉提憲電開現届處暑新壩應守應開希酌 
 
 

Page 4

 
 
　云云職道已經迭令陳令元鑄等察勘下河圩田情形據稱各圩際水僅尺許禾多未熟若遽放新壩則七縣圩田一齊坍塌勢將不可收拾緣底水本多益以両壩之水抵禦不及業將漲漫之故今已飛飭七縣赶令鄉民添築防守俟下河水勢稍减再議開新壩現玉馬頭水一丈六尺六寸報定非黃罡寺水能定下游方可暢消而玉馬頭水非至一丈六尺内不能無險然有險究屬意外人力尙可勉盡除仍嚴督廳汎防守外應請電飭七州縣赶令鄉民添築圩埂以備抵禦候示遵行等情除電復外希速飭屬赶令鄉民添築圩埂以備抵禦幸勿玩視等語太守奉此立即札飭所屬各州縣一體傳諭鄉民遵照辦理（甲） 
[桐城紳士之衝突安徽]  
　　桐城紳士史推恩陳英鋭姚孟振三人前充該縣中學堂董將每年進欵七千餘金及津貼學款之租息二千餘金侵蝕過甚近又將積榖售出以致鄉民有　史陳姚三人打死之謠幸經各鄉端上婉言勸導風潮始息現爲學界不服公禀人憲請究不知如何了結也（多） 
[究懲土藥抗捐要挾金華]  
　　蘭谿内地所種鶯粟行銷甚廣而土税多偸漏不完近因省中設立統捐局派員到蘭按照新章開辦稽查嚴密各　棧相約停售以圖要挾省中大憲以前奉商部行知烟土加稅本係奏准寓禁於征以期除患强種該土業力爭廉價推廣抗捐違章停售要挾未能與他項商務比例應將停售各棧分别發封究懲刻已飭縣查辦以儆效尤矣（平） 
[户部催解關稅淸册送部考核鎭江]  
　　户部爲司天下財政之樞紐凡係關税皆有綜核考察之責故於日昨咨會蘇撫轉飭各關道將洋關常關各稅自二十八年起按結按起彙造淸册送部考核現撫憲已札飭鎭江關道遵照辦理矣（斬） 
[議開新甯商埠京師]  
　　樞府諸公議俟粤省鐵路工竣卽行電商岑督體察新甯地方情形開作商以利交通而興商務（上） 
[江蘇學會法政講習所開會紀事]  
　　江蘇學會附設法政講習所二十日下午一時開會報名聽講者七十餘人溢出原定額數之外當由雷君繼興報告設立講習所緣起次由來賓鄭蘇龕先生演說歷　日本立憲舊事爲証皆得諸親見娓娓動人次由本會代表馬湘伯先生演說闡明社會名義及權利義務之說謂此時我國人欲預備立憲國民當先知國民之義務大學謂有人此有土有土此有財有財此有用人乃土財用之主人翁中國當人人研究所以爲主人翁者故法政最亟亟云演畢衆皆鼓掌又報告本會電祝立憲請學部代奏電文如下（政治館學部鈞鑒恭讀立憲聖詔學界同聲歡忭敬於二十一日舉行祝典以表大衆希望幸福之忱維大淸立憲國萬歲皇太后皇上萬歲乞代奏）次雷君表明本會校所逾額故人數較擠並講員意見不過自舉一知半解爲聽講諸君研究資料說畢搖鈴散會定於二十三日午後開講云 
江蘇學務總會附設政法講習所聽講員姓名如下汪志本王頌文周岐顧紹濂唐金誥陳經治朱文焯陸成煕許琛張光裕陶煒潘誦鈐（以上蘇州府）孫壽昌周震華宋璆王渭張開圻沈嘉樹孫觀瀾吳家振玉納善戴鳴鳳吳振寰朱慶咸毛經疇吳子勗張聯鈺沈伯慶陸耀樞（以上松江府）徐燦璜章繼華吳增元王楚書沙亮功潘湛鄒登泰蔣炳策朱允元劉祖成謝炘（以上常州府）狄獬（鍞江府）王樹聲袁慶樟徐樹馨許朝貴陸祖超龔淸沚陳書培錢江金其柯戴思恭嚴師孟龔綸桑鏞（以上太倉州）孫斌趙鉦鋐王鳳池（以上揚州府）凌映奎顧鳴暄廬鍾駿沙元烺（以上通州）方炎陳勳（以上海門）又外省聽講員謝承源鮑友怐（以上安徽）陸祖彭沈樞（以上浙江）吳瓛（湖南）旁聽員不備載（容） 
[滬道禀覆崇明毁學事巳經平靜]  
　　滬道瑞觀察禀督撫云崇明毁學事由職道派員往　眞電陳明在案茲據查覆事己平靜謠言亦息二條路河及橋鎭滋事之案犯己拿獲由縣訊辦（中） 
[駐滬美按察司到任有期]  
　　文匯報云美國新簡駐滬按察司威爾拂電大約於西十月中旬可抵上海到任視事因有積案多起須待其審判也 
[美總統不願干預古巴亂事之原因]  
　　十八日柏林電云美國政府初擬干預古巴亂事惟美總統恐此舉見憎於民政黨有礙下届選舉故此說殆將作廢云 
[俄國有民窮財盡之歎]  
　　十九日倫敦電云俄國報章描冩各省財政支絀情形至爲可惨各處農民田主皆無以繳納租稅且亦有不願繳納者而各省地方行政部則皆需欵孔殷也 
[英報訪事被辱]  
　　十九日倫敦電云英國斯丹達報駐華騷訪理爲兵士所拘加以鞭朴後幸有二將校喝阻始得免死 
[法敎士反對政府]  
　　十九日倫敦電云探悉法國敎士暗中反抗政敎分離之律例仍在敎堂舉行彌撤禮而一聽政兆爲所欲爲云 
[古巴亂事未己]  
　　十九日倫敦電云古巴總統巳允與亂黨議和亂黨不從因尙難望其平靖云 
[日本定期遣艦隊游歴英美]  
　　十九日東京電云日本政府已決定遣派艦隊前往英美大約起程之期當在明年西三月間 
[日政府辦理市民反對電車加價之意見]  
　　十九日東京電云昨夜市民又將電車擊毁電車公司聲言此等横議不足以代表多數市民之公論内務部副大臣宣言政府對於此事自有權衡決不視報意浮言爲轉移匪徒暴動固自有罪然電車加價政府亦尙未照准也譯字林報 
[美擬改良捐務]  
　　十九日柏林電云美内擬改良　務　爲　愼 
[古巴政府與亂黨議和之消息]  
　　十九日柏林電云古巴戰事己停政府與亂黨正在商和議約 
[奥相有辭職之謠]  
　　十九日柏林電云外間又謠傳奥　馬加國首相高勒初斯基伯爵有辭職之意然此係無根之說 
[俄擬以軍法審辦罪犯]  
　　二十日倫敦電云俄政府出示以軍法審問懲辦罪犯俄國人民皆以爲然憔激烈黨則否 
[俄國農民與革命黨聯合]  
　　二十日倫敦電云俄國人民革命黨之思想益見其盛近農民亦與革命黨聯合譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
 
 
 
 
 
　　　 
 
　　 
　　 
　　 
 
 

Page 8

 
 
   
 
 

Page 9

 
 
[漳浦易令廈門]  
　　漳浦縣盧大令元樟因案撤任所遺漳浦縣一缺已委柏大令麟書署理聞擇十三日接篆視事（中） 
[浙撫通飭整頓契稅杭州]  
　　浙省各屬契稅向多弊竇收數 
亦未能暢旺故寳藩司於春間歸併各局所時以此項提爲内辦重訂章程力除積弊期與財政有裨詳奉張撫照准立案并札行各州縣其略云爲通飭遵辦事本年六月初九日奉撫憲張批本司詳整頓浙省各屬契稅酌議章程八條乞鑒核批示通飭遵辦由奉批如詳辦理仰即通飭遵行並由司刋印告示粘附章程遍發曉諭經此整頓之後各廳州縣倘再不湔除痼習洗手奉公查有征多報少頭尾不符或以此爲不便私圖一任業户漏延不加稽察督催致稅收無起色者定卽分别查究一併叅處其增征較多之處亦准照章請獎以資激勸至上下衙門書吏勾結私納規費實爲侵蝕之媒該司現將契稅事宜提歸内辦另派專員延用司事寫生經理不涉經書之手一切陋規盡行蠲除止本淸源固宜如是應並行各屬知照繳摺存等因奉此除　司刋印告示另行頒發外合先抄詳並錄章程札飭到該府立即飭所屬各廳縣遵照詳定章程認眞辦理經此整頓之後倘再狃於積習仍有征多報少頭尾不符或任聽業户漏延不加稽察致收稅並無起色定卽分别詳請撤叅如能解數驟增亦卽照章予以獎叙至司署辦理契稅事宜現己另派專員延用司事寫生經理不涉經書之手所有司書一切陋規盡行蠲除該府應嚴禁胥吏人等不准再有藉口於正稅外向業户需索分文並卽通飭遵照此係特札之件各該廳縣務當湔除痼習潔　奉公庶於賦課有增民業不擾是爲至要切切特札（的） 
[催解罰金鎭江]  
　　蘇撫接刑部公函催解罰金欵項略云刻 
正籌給司員津貼並擬改良監獄建造行刑場所種種要政皆係奏准刻不容緩之舉需欵甚急請飭催各州縣將罰金一項實力奉行早日解部或請由藩庫墊撥候各州縣解省等語爰即札行臬司轉催各州縣將本年應解罰金欵項紋銀若千兩速卽解司彙解丹徒縣宗明府現已奉札遵照矣再 
[蘇撫批商務局分辦增築馬路禀蘇州]  
　　總辦蘇州商務局陸純伯觀察禀稱六月二十七日准藩司咨開六月二十三日奉撫憲批藩司會同臬司蘇州關道詳遵飭議復黃順興承修增築新馬路工程不准汪守卸差一案查工程局委員汪守初當外差均未諳練誤信門丁幕友以致人言藉藉劣迹昭彰此次馬路工程事職道不能不懷疑顧慮愼始圖終雖爲保全該守名譽起見亦實爲已顧考成之計該守禀稱一係浮開價值之人一係未經投標之人殊不知馬路價值大小本無一定全在工料中比較主不經投標之人因登報招攬原定初五至十五開標嗣以鐵路定十六開車急欲興辦令先於十三開標未及再行登報更改職道以此間非上海可比不妨從權辦理况承攬决非三日内所能定見十五以前如有投標之人仍可收錄豈料該守早有成竹在胸即藉此爲口實然登報出示設櫃投標本由職道諭飭該守遵辦原欲昭大信一秉主公若以期内未經投標之人無端厠人是自取出爾反爾之誚職道雖愚亦何至此查黃順興即黃永泰向不可靠洋務局中有案可稽故職道必欲其覔一妥實保人或錢莊或當鋪事隔一月竟無應命並非别存私見有意爲難不得已分三處承辦尙是調停之意令司道旣擬分任辦理自當敬表同情卽職道所擇之商人亦均　體面之公司决不敢固執違抝遇事仍與關道鍾随時妥商赶辦但求有益人局俾得早竣全工等語現奉蘇撫批云時局多艱正資羣策該道惟當同寅恊恭和衷商辦期於公家有濟本部院樂觀厥成若專知尤人不先克已左氏所謂不務心競而力爭者殊爲該道不取工程旣經分辦正可相觀而善該道尤宜認眞督飭興工早日竣工以裨大局至稱注守劣迹昭彰諒必確有所見批飭藩臬兩司蘇關道秉公確查詳復察奪毋稍徧徇（永） 
[蘇州學務處批蔡良佐等禀] （爲登瀛初等小學經費事） 
　　查登瀛書院一欵前據該生等一再禀請撥還新五滧鎭改設登瀛初等小學堂經費等情迭經批催崇明縣查照處章會同學務公　士紳飭擬辦法速議詳辦嗣又據龔淸　等以此項院産早經議撥堡鎭新開河兩處小學堂經費　董龔炳暄延捺不付禀請札　諭飭照撥等情前來復經批飭崇明縣遵照迭次批札併案議詳該生等亦不得以議撥在先膠特成見各在案　禀　情書院租息爲地方公欵理應查照本處定章歸入學務公明通盤籌算秉公會議分配之法詳候核定飭撥方不至有所偏枯衆情得以尤治否則顧此失彼殊非愼叀學務之道惟公款有限合見多散之兒少各經董亦不得以所派不敷藉　纒擾究竟此項院　應如何公議　撥之處仰崇明縣會同學務公　绅士遵照迭次批札體察地方情形速議辦法詳候察奪毌稍偏徇該生　應靜候飭遵不得再事瀆陳溒　溒　溒　溒　溒　溒　 
千咎至所舉經董顧植蘭張其璇校長施文鍈應否分别照會並卽由縣切實查明酌核辦理具報（且） 
[巡警自費生定期重行覆試蘇州]  
　　蘇州巡警學堂自費官學生茲因本月初六日考試之時搶等頗多當由前撫陳中丞查悉旋即諭飭總辦嚴鳬香太守先將各該生重行覆試然後入堂肄習云云惟已經人堂之官費生暫准請假數日聞太守定期於本月二十二日上課而重行覆試者亦在是期云且 
[申送投考中學堂學生蘇州]  
　　蘇州府屬茲有各屬申送府中學堂以及投考學生共十四名如胡道成土承書申鳴喈管　華朱鼎徐兆熊胡育胡棫彭淸裕彭畬滋彭錫英陳榮桂張佑保杜永圻等均由府尊孫展雲太守定期於本月二十日一體來堂考試以便肄習（且） 
[罪弁脫逃蘇州]  
　　罪弁吳小麻子係前嘉湖統領吳褔海之侄在浙江犯案甚多　前在蘇拿獲由浙江派來之叅將徐人驥押解往浙乃聞吳小麻子行至中途忽被鳧水逃逸參戎追赶不著反將自已右手跌傷云云（永） 
 
 

Page 10

 
 
[七月分分發騐看人員掣簽名單] 　　 
　　郎中林翹户部主事張保金户部張國麟兵部孫奎點兵部劉薊生户部徐汝翼兵部李惟賢工部黃雲冕刑部石山儼刑部童培楫刑部内閣中書黃殿一陳康黼張國淦道員羅治霖江蘇徐錫麟安徽　克丞安徽知府王開質吉林盧懋善江蘇陸希績江蘇金瑞甘肅楊建綸浙江勞鼎勛江西同知張瓚直隷成安江蘇在肇新甘肅直知　程學愷安徽知州牟祥麟四川張漢文四川何煕牛湖北通判能德望廣東石汶貴州鹽運判陶思澄兩淮直州同張祖辰山東華鈖四川董培琮廣東孟懷謙四川李建章湖南江錫爵福建鄭伯溶山東鄭鳳鏘安徽盧曾瀛安徽李慶朝湖北吳泰榮河南廖杭山東知縣李重光直隸聶履中直隷張川北河張乙炘江蘇魏彭崧江蘇黃玉墀江蘇孫賓榖江蘇沈榮馥江蘇吳瑞祺江蘇王廷瑞江蘇吳慶元江蘇何賓笙安徽孫煕澤山東李書田山東張嘉樹山東曹丕曾山西高錫麒河南李廷鈺陜西王志鶴浙江張調爕福建厄士傑福建左嶽鍾福建何金章福建謝維岳江西劉秉樞江西潘沅賢江西王金　湖北孔憲甲湖南龔顯禧廣東蹇先陶廣西蕭培芬四川翁壽　四川盛延鹷四川陳　藻江蘇吳文治四川藏秉衡山西朱邦傑貴州沙煦浙江羅朝聘廣東黃惠河南范錫光陜西李冠藻貴州毛蔭蕃山西湯人煕福建梁寅湖南布庫大明周守彬湖北秦三銓陜西鹽　使萬賢鑫兩淮張世萬兩浙馬　翰廣東李鑑　浙江李文藻四川周震濤浙江嚴大經浙江張世權山東張國忠浙江府經歷韋國泰雲南縣丞萬方潤浙江從九品郭餘光江蘇典　孫毓麟河南未入流李根善安徽馬席珍四川羅錫福貴州胡鍾　福建 
　　今日尙有本埠新聞列入第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
 
　　 
 
 

Page 15

 
 
   
 
 

Page 16

 
 
　 
　　 
 
 
　　 
 
　　 
 
 

Page 17

 
 
[派委催查各屬書吏紙飯等欵安徽]  
　　各府州屬應解書吏紙飯等欵迄今尙未解到馮藩司特於日前飭委各員前往各屬催查茲將銜名錄下縣丞李光第寗國府朱保忠徽州胡秉鈞鳳陽巡檢殷建鶴池州林祖謙潁州王琢玉滁州熊天爵六安典史姚舜裔廬州史濟普安慶陶家樹太平單培元泗州（多） 
[批禀免拆房屋蘇州]  
　　長洲縣民人徐寳如以閶門外修築馬路可否將房屋免拆一事經朱臬司批云查此事前據胡光國等禀經長洲縣勘明詳司當以修築馬路自有路線何處房屋應拆熟悉工程者應有一定辦法不能酌量變通嗣據畢聯科具禀復批長洲縣復勘在案該民人所禀事同一律候併飭該縣復勘核奪（永） 
[新道篤信因果報應之說鎭江]  
　　調署常鎭道榮心莊觀察履新後卽自作對聯若干付與格言座右錄之類粘貼四壁大率皆自道其生平自州縣以至府道如有徇私病民之事近報則在自己遠報則在兒孫云云外間遂謂觀察殆篤信因果報應之說者（工） 
[學堂招考寗波]  
　　甬江北斐迪學堂現在泗洲塘建造洋房推廣學額六十名業已遍黏知單招足額數矣（具） 
[易人宣講鄉約太倉]  
　　蘇省太倉州屬文生王鳳鏐向任宣講鄉約之事茲由王鳳詔以該生嗜烟太深自應另選品學端謹之士接充聯名禀請學務處飭縣調查等情當奉批示云查宣講鄉約係爲整齊風化起見文生王鳳鏐旣據該生等禀經太倉州飭學查明嗜烟屬實自應另選品學端正之士委令接充方爲正辦乃王鳳鏐不自悛悔反向列名公禀各生恐嚇滋擾如果屬實尙復成何事體仰太倉州飭縣迅速查明撤換具報（且） 
[警官擅責蘇州]  
　　蘇省農務局提調郭曾程大令派轎夫某甲背送衣服行經飲馬轎附近遇南路巡警兵攔住盤問甲告知其實巡警不信拘送至局經巡官吳源提訊不知如何將甲笞責數百板後知此衣實係郭公館之物而亦並不送還迨經郭大令得悉飭人持片往索始將甲及衣服一併交還甲以無端寃責哭訴郭大令並　禀赴臬府　轅控告不識若何批示也（永） 
[提督淸查積匪廈門]  
　　水陸提憲洪永安軍門挈同委員四人並福健中左兩營練勇數百名於初八日乘元凱輪船赴銅山由陸至漳浦安溪南安等縣查辦積匪（中） 
[協拿販私匪船通州]  
　　江陰縣護潮港近有匪船販私由游擊周游戎飭弁往捕被匪槍斃一勇奪去軍械竄至通界一案當由周游戎承大令電禀督撫電飭通州會拿獲究恩直刺得電立即移會營汛簽派幹捕嚴密協緝茲聞已經訪獲鹽梟二名正在解州訊辦云（達） 
 [P函求揚海兩處急振 
　　前日沈太史雲沛及許觀察鼎霖舟過維揚晤趙渭卿都轉知今歲淮鹽歉收籌捐甚非易事因海州鹽河六壩向有改築滾水之議曾經上海工師估工十八萬金遂决意藉此興工以作代振之舉都轉允先墊撥十萬餘欵仍須禀商督憲不卜能速籌否此舉果成則石工泥工土木工可養二萬人似亦不無小補及至高郵工次晤蒯禮卿觀察詢該處頻接悉州縣報告知海州積水至今未消逃荒難民紛紛南下觀察并云本年災情較重非百萬工振恐難濟事爰將情形函告滬上諸善士廣爲募振以拯災黎云（南 
[火柴廠失火重慶]  
　　江北廳豐裕洋火廠去歲爲尹宜之發起今春落成昨日不戒于火傳聞燬去火柴三百餘箱值銀四千餘兩廠房亦燒去大半價值七八千兩合有萬餘金　（近） 
[淞防改用新槍吳淞]  
　　淞口八標防軍所用毛瑟快槍係從前北洋武衛軍遺棄之物甚不適用近奉上台改換新式快槍於十八日已由上海製造局頒發到第一起新式槍九百枝槍弹一萬二千顆無烟藥二百箱用本軍長龍火輪運至吳淞（不） 
[查勘江心積沙吳淞]  
　　淞口張華浜南黃浦江心老鼠沙頗礙航路現因開濬浦江該處插立標桿議將此沙酌量剷除故該河業主且禀寳山縣轉請淞鎭董事盛君會同業户渡沙查勘以便禀道核行（川） 
[上海官事]  
　　新委樹木捐局委員補用知縣陳景韶統領巡警記名總兵顏瓊林昨日均至道轅禀謁○捕盜局委員朱寳瑩飭丁到道禀請期服假二十一天○道轅洋務局差遣武弁鍾鼎前奉瑞觀察差往九江公幹昨巳事畢回滬即詣道轅銷差（宜） 
[商學補習會慶祝立憲]  
　　滬南商學補習會會長蘇君以朝廷頒發立憲明詔特於前日刋發傳單知照各會友定於今日午後兩時齊集泉漳會館排隊游行各街然後赴城内東街本會恭伸慶祝（尺） 
[書業商會慶祝立憲]  
　　本月十三日朝廷特頒明詔宣示立憲此乃吾國曠古未有之幸福書業商會擇二十一日上午十時特開大會以伸慶祝而留紀念（容） 
[商餘學會禀准商部立案]  
　　前者寓滬紳商周廷弼曾鑄等聯合同志設立商餘學會練習體操禀請商部立案商部以此舉實爲講求體育起見應卽照准刻已咨行江督蘇撫轉飭地方官妥爲保護矣（助） 
[法繙譯官定期赴粤]  
　　法領事署繙譯官魏武達君前因公赴津茲已事畢回滬定於西九月十四號赴粤署理廣東正領事篆務（深） 
[吊驗日醫文憑]  
　　前者日本總領事永瀧君照會道憲瑞莘儒觀察謂有華人陳星階在租界創設中東醫院藉資歛錢查本國並無人在外設立醫院請查明發封嚴拿究辦等情觀察即札飭公廨讞員關絅之司馬遵照辦理茲由廨差查得該醫院設在公共租界派克路陳星階係院中所延華醫另有日本女醫川洪澄在該國大學堂攷騐得有文憑院主爲張春帆葛萬初並無歛錢肥己情事因卽據情禀覆司馬以該女醫旣有文憑務須吊廨驗明方昭信實該差復至該院吊照詎已於前日換人開設改名博愛醫院院主爲郭幹初醫員爲日人綿貫與三郎二人均執有日本文憑該差重又禀覆司馬以不拘何人開設總須吊取文憑騐看以憑核奪卽將情 
 
 

Page 18

 
 
商之德副領事師謀君亦以爲然因此該差復往吊驗矣（力） 
[巡警學堂學生全體請假之由]  
　　巡警學堂學生陳欣武前日忽患疫症醫治無效而死全體學生恐疫氣傳染禀由敎員轉禀道憲給假七天俾得將房屋薰洗不使稍留疫氣瑞觀察據禀已准如所請矣（宜） 
[示招浚浦工人]  
　　黃浦工程定期二十二日開浚新關稅務司與坐辦辜湯生部郎以須用工人甚多特函商瑞觀察請出示招募無論外本省地祇須熟諳工程均准報名收用觀察已准如所請矣（事 
[上海縣驗勘紫霞殿地址]  
　　紫霞殿自經總工程局改作電燈公司住持僧奇緣運動各紳董聯名具禀滬道請爲挽回道台瑞觀察批仰上海縣詣勘禀復縣主王少谷大令示期昨日午前往勘届時先赴毛家弄沈紳家與圖董林景州段董楊某總工程局董莫子經電燈工程董事張某等晤商多時然後飭丈手人等將四址細 
察一周提住持僧奇緣詰以單契何在禀稱此院於明萬歷十二年先造前進至光緒三年遭火災燬去由前住持僧將單契抵銀一千兩重行修建迨光緖七年加抵銀兩添建後埭房屋當將糧串呈電大令詰以地祗三畝九分六釐六毫何以與單不符供稱此地本與邑紳郁姓合單郁亦有地九分餘因呈圖式請核大令諭著退去聽候詳請道台核示（尺） 
[拘獲拆毁敎堂要犯]  
　　金衢嚴道某觀察訪知拆毁嚴州敎堂案内要犯方仁才逃匿在滬行文上海縣飭差拘拿昨經縣主王大令照會總工程局恊同線差赴南市荷花池草紙公所將方拘獲當卽解局派探拘解到縣即交來差解回）尺） 
[滬道覆訊糾搶閨女案]  
　　曾剛四糾搶鄧余氏家閨女一案昨晨道台瑞觀察又親自提訊曾剛四仍一味狡供不認糾搶喝跪大鍊亦不吐實遂判令還禁曾阿華責手心十五下與梁劉氏均還押候念三日再行復審（宜） 
[研訊搶親案]  
　　二十八保頭圖鄉民朱炳章前投上海縣控郁亦山黑夜强搶伊女一案前晚由幇審洪明府提集復訊朱供生有四女長次兩女已嫁三女小妹並未字人本年閏四月念入夜半時合家已睡忽有郁亦山帶領多人叩門由傭工金阿弟開人郁等一擁而進金與小的被縛在房將小妹强劫而去郁叙山供前爲胞弟亦山央何關通朱林祥爲男女媒於去春三月向朱炳章乞得小妹庚帖至十月初二下聘定媒送去銀圈銀簪及洋五十元回有庚帖本擇四月十二迎娶央媒往商不允閏四月念八日五句鐘小妹在田刈草胞弟糾人搶歸成親是實亦山及何朱兩媒供均相同朱炳章之長壻尹福壽供妻妹實被郁姓無故强搶如果岳父前曾許字親戚斷無不知明府逐加研詰各執前詞判小妹仍發堂餘均退去候查明確情再核（宜） 
[驗病斃押犯報]  
　　總工程局押犯張阿瀉於泄全所患前二旁晚時在　斃命由管所巡士禀明局董函請上海縣王大令相驗立卽帶同刑仵書役蒞局驗得委係因病身死飭同號犯人馬阿四及管所巡士等具並無凌虐結諭令地甲報堂棺殮舁厝義塜（尺） 
[乞兒倒斃]  
　　昨日午後两點鐘有形似乞丐之無名男子倒斃於王家碼頭年約三十餘歲並無屍屬由巡士投報總工程局飭地甲報堂收殮（尺） 
[私鑄小銀元從犯判押一月]  
　　兪鑑波等私鑄小銀元案内之萬興號夥葉春揚被判押西牢任維鎬之妻任氏尋獲由捕解至公共公廨訊飭押候懲辦昨禮拜六包探徐阿華將葉解訊兪女及任氏投案請辦訊之葉供不知情襄讞孫耳三明府商之師君判押捕房一月以儆（力） 
[會訊絲廠女工毆人案]  
　　義商勤昌絲廠管車人周梅初因女工吳王氏吳朱氏揀絲粗細不匀將其停歇後兩氏糾約二十餘人伺於中途將周凶毆告知洋東轉訴該管領事署照會公共公廨讞員關絅之司馬飭差協探將兩氏提案前日午後司馬會同義國陪審官穆安素君提訊兩氏同供不敢肆毆實遭誣控司馬商之穆君判兩氏各押官媒兩禮拜完案（力） 
[公共公廨早堂案]  
　　前日耿錫金控陳邵氏等藏匿胞妹張耿氏屍棺讞員關司馬判分别還押候關提避居海門之杜錦泉老七金等到案再訊昨包探張天林禀稱舁棺之人業巳拘案請究訊之曹壽恩曹占標同供當日杜錦泉稱妻病故棺價等均紀廣甫所出雇小的两人舁到三板廠鄉下寄厝是　明府判派差協探押令兩曹出外將棺指交屍夫張順成具領陳紀交保候示○李阿蘇竊取顧阿榮家衣　各物報捕解辦判押六月○張阿二竊取施　法等四家車上鐵撑賣於專收賊贓之張德生處報探何阿春拘究判押四月收贓王德生押两月○新登豐棧主婦曹陳氏呑没張春泉所盤之春發棧生財等項洋五百數十元向索不付控奉傳案判過堂研訊○陳阿慶竊取華毛毛家綢衣判押七天○陸金生之東洋車號碼因與帽號不符由捕解訊判罰洋十元○王阿三竊周茂生皮鞋判押七天○吳阿金竊取杜根榮等家紗衣判押三月期满逐出租界○趙桂林代義大利婦人喬斯登造房糾葛奉飭傳案判交保訂訊○王阿有王松正張阿林鄧金生夏三子等因顧壽成娶妾口角由捕解辦判各押捕房一天○汪長根洪阿六兪金生李子云張阿生鄔生才兪延洪張阿毛違章聚賭由新閘捕房飭捕拿究判各罰洋十元賭具銷燬何阿顧藉端將崔呂氏毆傷報捕請出傳單於昨日解究因原告不到判從寛開　信記軍裝皮鞋作主楊燕貽以工人王小保霸阻停工等情控請訊究判押七天（力） 
[法租界捕房事]  
　　某西人前控地保沈　春交地不附單契　員陳大令 
准詞出票拘入捕房押候解堂訊核○陳桂生竊得皮夾一　内有洋三十二元被探查出拘入押究○陳阿福竊得花瓶十五只被探拘入押究太有行巡丁扭陳阿五至捕房稱被竊茶葉數十斤請究捕頭飭押候解訊（深） 
[美租界捕房事]  
　　姚東林年逾花甲前晚赴西華得路工部局坑厠大便適破已經閉歇之瑞興押店園墻倒下壓傷甚重由五百九十九號捕送入捕房轉送同仁醫院求治○粤人陳阿四前因强攫行人財物由捕解送公堂懲辦近甫釋出依然怙惡不悛昨在西華得路搶取錢盈記銀表等物報由捕房　探朱掌桂將陳拘入捕房押候送辦○百老匯路西水手公館内昨有某水手乘醉滋擾由管事者報知捕房飭五十一號西捕往將該水手拘入捕房押候核辦○場車夫施二狗昨日推車至百老匯路將東洋車夫朱阿二足背碾傷由一百二十九號捕將两造併送捕房奉　由施償洋養傷了事○　子路一百五十一號西人家前晚忽然失法金表等物報由捕房即飭八十四號西探會同華探倪仁全前往查勘（似） 
 
