# 1899 - 282 - 4909520

 

Page 1

 
 
[名畫助振] [  本館協振所代啓]  
　　常州劉可青女忠繪事之精久已馳名海内前以所繪條幅册頁等件交本館協振所代售所得潤筆卽以移助振捐四方文人墨士得其寸縑尺幅無不貴等球琳兹又交到第二批畫件計堂幅十張皆係人物士女鮮妍靈動栩栩如生每張價洋十元以渲染丹青之雅寓保全倉赤之謀風雅慈悲兼擅其美想四方仁人君子當無不願得此奇珍爭先購取也以後如有求繪之件本協振所及一言堂戯鴻堂古香室玉聲堂等扇鋪均可代收 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜窕言天下大同此其左劵合括宏旨藉貽通才○新學彚編四卷衰西瀛旅客名篇開東土導師先路理明法備言簡意賅八角○中國度支考二卷詳稽奏報隱舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國文度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史　　時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及教士售書處亦可向購圖書集成局啓 
[方濟各沙勿學堂記]  
　　方濟各沙勿者何泰西天主教中古聖人姓氏也西俗凡有大建置類以名人之名名之名以方濟各沙勿者欲其念兹在兹常若有古聖人質在旁而臨在上也當三十餘年前教中司鐸杜君度地滬江新北門外法租界聖若瑟教堂之側建置學齋　西國幼孩鼓篋横經之所其時從學者祗寥寥數輩規横猶未宏開也顧堂中規範畫一整齊司　之擁皋比者亦皆淹博宏通循循善誘以故遠近聞風響應願在門牆著籍者日益多黌舍數楹大有實不能容之勢乃於五年前改就美界南潯路聖心堂對面大啓爾宇俾嚮風慕義者咸得擔簦負笈同坐春風特是爲司鐸者宣播鐸音是其專責今但百城南面爲童子師末免於本務反不能顧及爰禮延聖母瑪理亞會中之博於學術者爲諸生先路之導俾春弋秋版涵育薰陶膂濟師師蔚爲爾雅宏通之彦教思廣被其功不其偉歟挿萸佳節適遇鄙人休沐之期友人畢君拉往一遊入其門卽與學長捱納都寍君遇脫帽扭手互道勝常欵欵之忱溢於言表及畢君逹來意　　欣然導之入講堂時則頭班諸生方端坐聽講捱君命將四子書譯以西語卽有一生譯學而時習之二節瀾翻舌底滾滾滔滔意其熟極而流者歟一生甫十餘齡背誦西文尤恍如水瀉銀瓶略無留滯不禁鼓掌稱善者久之及入二班學含西師以諸生　藝進爲譯學爲算學爲箋註學要皆原原本本洽見殫聞是非指授精詳烏能使勝衣就傅之年卽博通古今若此以視華人之僅以四書五經五言八股爲畢生事業者誠相去天淵矣由是而三班及未入班之小學生或令默書或令獻藝亦頗能各盡所長捱君曰此皆中華幼童有志習敝邦學問者尚有泰西子弟君其亦樂於一觀乎應之曰幸甚及導而往則衆西童亦各分班次所習與華童不甚懸殊惟其中有自願執贄受書者與夫收自貧苦人家者等級稍有分别耳然無論華童西童要皆彬彬有禮入其室則如鵠之立井然秩然無嬉笑無儳言客去始就坐試問我華學堂中能如是之雅飭馴謹法度同遵乎此外則爲庖爲湢爲厠爲寢室爲病房無一不精潔寛舒不留繊穢所尤妙者屋外闢一塲圃四圍藝花木中則平壙無垠俾學生課讀餘閒至此一舒筋力或蹴踘或秋千隨意嬉娱略無禁忌及鈴聲一響則各歸學舍依然弦誦琅然古人爲學之方藏焉修焉息焉游焉意者此即游息之遺意歟而久讀鬱悶之弊可以除矣有一生在塾外執書倚柱　讀捱君見而撫之諄諄勉以數語叩其故曰西塾無夏楚有不率教者罰令出塾以示之辱蓋卽所以抑勵裁成之也僕則恐其愧恧掩面避之游旣畢捱君復肅入客座出酒果餉之談次叩以學生共若干則曰西孩約二百三十餘人華孩約一百六七十人合之得四百餘人統以師長一十八人分課英法臘丁希臘諸文曁算學譯學地理學西孩有留膳留宿者華孩則大抵朝至暮歸日後如經費裕如則擬另闢屋若干楹使華孩亦得留膳留宿云噫我中國自術序黨庠之制湮細民每不知誦詩讀書爲何事以致百人之内識字者不及一二十人去年明詔屢頒振興新法令各直省府州縣廣設學堂而以京師大學堂爲領袖乃未幾康梁禍作此舉遂若有若無迨尚書剛公奉旨查辦江南事件以學堂類皆有名無實幾於沙汰無遺遂使向之意美法良者一悮於僉壬之骩法營私再悮於總其事者不自振作爲日未久蕩焉無存僅僅一京師大學堂爲剥之碩果凡我民聞童穉欲通西學轉賴西人所設學堂不誠可羞而亦可惜者耶以語捱君深爲嗟歎旣而曰中國旣知西學之不可不通且曾有創設學堂之議則根基已立日後必有踵而行之者我與子企而望之可也乃握别而歸祀其大略如此 
[九龍歳費]  
　　香港循環日報云英人旣得九龍新界百廢具舉經營締造需費良多豫計本年約用洋銀三十四萬六千六百二十九圓一角七分業經香港英官預爲籌撥矣 
[厦事備登]  
　　香港循環日報云上月某日厦門土人因勘劃租界向日官滋擾閩浙總督許筠帥委福建臬司周廉訪前往查明旋卽回省禀陳一切本月初一日筠帥電調興泉永道惲觀察至省垣觀察得電後卽於初五日乘元凱兵輪船就道初七日戾止初八日禀見筠帥詳陳顚末並乞泰請開缺歸田筠帥問曰前者周臬臺在厦與日領事議定租界訂立約章何以畫押時貴道獨不依允觀察對以先時租界未經議定深恐一經畫押日人有所藉口再行侵佔且日官之意欲在虎頭山一帶索地四萬坪必如其數而後已周臬臺與以自虎頭山起至瑞記洋行租地止不知有無四萬坪日人詭謀百出畫押之後勢必堅執四萬坪之說以相要斯時將何詞以對卽如東三省中俄所定之約許將鐵路左近綿長三十里之地歸俄人及約定俄人忽又變言謂所索三十里者係三十方英里查三十英方里合中國百餘里苟經允許則是鐵路附近百餘里地皆在俄人掌握之中矣職道有鑒於兹又因中國與外人立約以來屢次受虧大半因含糊了事所致故决不遵依筠帥聞言恍然有悟次日觀察又禀請開缺筠帥寛尉再三謂本部堂當調延平道嚴少山辦租界事宜貴道可與延平道對調觀察遂於翌日禀辭回任料理交卸十三日十二點鐘時行抵厦門各官均詣提督馬頭迎迓 
[照浙江巡撫劉景韓中丞辦理應匪電文]  
　　李道臺轉送行營營務處鍾厚　鑒台州教案枝節横生藉重大才卽日帶兵乘超武船速赴該處相機酌辦務須將應萬德該速設法獲案俟到案後如何處治該犯再與耶蘇天主 
 
 

Page 2

 
 
兩教侍平商議辦法總之必應萬德到案庶可平天主教士之心熄台州土匪之燄被燬之教民房屋亦易了結五月二十九日下午申刻○李道鑒　電俱悉應匪出而刼營刼獄久在意計中因循觀望貽誤事機至於如此尚復何言惟先痛剿以伸國法限一月内卽行撲滅否則惟有據實奏叅而已除電請總署並滬英領事轉飭該國教友毋得附從以逸波及並電奏外一面派鍾道念祖前往協剿務須搜捕淨盡首要各犯不准一名漏網卽轉飭台州文武遵照七月十七日辰刻○李道送途鎭軍鑒現海防事鬆該鎭兵力足以辦賊應責成迅速籌辦尅日撲滅如再游移養成賊勢定卽從嚴叅辦毋謂言之不預也七月二十日戌刻○李道送余鎭軍鑒鍾道所派王立堂劉繼泉兩營卽歸余鎭節制調遣現在兵力已厚火速設法合力兠捕立將應萬德父子尋獲掃平剿穴撲滅黨羽倘再疏虞定卽從嚴叅辦仰卽傳諭各營知之懍之七月二十一日酉刻○統領外海水師李鑒有電悉應匪一案業經責成余鎭剿辦並飭重懸賞格廣購眼缐以期速獲仍請鍾道會同布置一面電飭李道高守速將教案議結無須添委朱守以免紛歧但恐該匪竄入海島勾結洋盗該丞卽會商吳副將一體懸賞購線嚴密查拿爲要七月二十七日亥刻○李道海門余鎭台州高守同閱薺電悉應匪刼營刼犯擾亂地方罪在不赦何須解省審辦且該匪不過志將入教之人卽係教民犯我本國之法亦所當誅從前温州天主教民施鴻鰲潘阿土藉教作亂當經拿獲正法法人並無異言况我自殺亂民與教案何涉與該領事又何干當與據理直爭婉轉開導勿干我自主之權解省一節應毋庸議速復八月十一日 
[廉訪蒐軍]  
　　寗波訪事友人云本月初八日浙江臬憲李健齋爵廉訪命駕至君子營校塲校閱勇丁操演此軍爲行營營務處鍾厚堂觀察所部駐紥延慶寺近因台州土匪不靖調往剿捕故廉訪先於此校其强强也 
[文旌過越]  
　　紹興訪事友人云本月初二日浙江提督學政文叔平大宗師自武林起節按臨寗波府舉行科試是日未刻又旌東渡錢塘江初三日午時行抵紹興西郭外各營勇列隊江干鳴槍誌敬文武各員命駕出城紛紛呈遞手版宗師傳諭一概免見旋卽解維往五雲門外碼頭小泊片時向蛟川鼓浪而去 
[越試先聲]  
　　紹興訪事友人云浙江提督學政文叔平大宗師按試寗波後卽擬接考紹興府屬生童府尊熊太守接奉札文著於九月二十二日一律取齊當卽出示曉諭闔屬生童屆期齊集郡城聽候示期局試 
[叅戎接篆]  
　　揚州訪事友人云署揚州營叅將張春園叅戎國林於本月初四日因病出缺後由城守中軍袁守戎將印信暫行守護一面電禀省憲旋接同電飭正任是缺之袁叅戎大升回任袁叅戎卽擇於初六日接篆屆時守戎將印信旗牌安置彩亭委周千戎押送至叅戎公節叅戎朝服而出拜受如儀標下千把汛弁以及水陸各軍均往叩賀 
[飭移米市]  
　　金陵訪事友人云金陵新關自今年三月二十二日卽西歴四月一號開辦以來收稅頗爲暢旺惟附關一帶仍寥落荒凉除報關行數家外並無他項店鋪大憲極欲振興市面以闢利源乃檄調蕪湖米市十成之二鎭江米市十成之一尅日移至金陵關畔俾下關江口漸成繁富之區想此後各業皆當紛至沓來一廛願受成都成邑當不難拭目俟之矣 
[示停粥廠]  
　　金陵訪事人云每屆冬令大憲必籌集鉅資委員就五城門外分設粥廠不獨省垣貧戶就食有方卽外來流民亦可不虞凍餒是以一有開辦之信四方之襁負而至者卽多若恒河之沙本年江寗藩司恩藝棠方伯以鉅欵難籌檄飭所屬將飢民截留不准來省俾省垣粥廠可以暫停江寍府劉嘉樹太守接奉札文除通飭各屬縣外並繕就文告遍貼通衢其文曰爲出示曉諭事奉藩憲恩札開照得金陵省城歴年開設粥廠原係專顧本地乏食貧民前於光緒十七年經司詳奉督憲奏明咨行各省並飭江北各屬一體禁止游民藉口逃荒外出就食並扼要截留資遣嗣後按年隨時申禁無如各該地方官並不實力攔截安撫以致該游民等相習成風屆時仍不免藉端來省混跡入廠上年淮徐海等屬及皖北一帶被災較重災民扶老携幼相率南下雖經隨地截遣振撫而流轉省垣就食於粥廠者幾不勝收祇以時値災年流離失所情實可憫不能不一律收養並經振捐總局籌發口糧給資遣送爲數實屬不貲且恐易滋流弊此因災年破格辦理渥蒙皇恩寛大發帑截潛勸捐協濟俾振撫資遣藉資周轉否則曷有如此鉅欵現在振捐進辦秋收漸穫本司詳閱各屬禀報晴雨尚有失時收成可望豐稔各屬貧　當不至於乏食正値庫欵支絀之時所有本年省垣粥廠應卽停辦第恐該貧民等不能徧悉狃於積習視寛典爲固然仍復藉口遠出跋涉徒勞自應預先通飭禁止合行札府飭屬一體先行剴明示諭禁止貧民毋許出外倘有實在乏食之人應各就地方籌欵妥爲安撫如遇成羣結隊流民過境應卽設法截留遺令回籍毋得任聽南下經此通飭之後將來如有該處貧民來省查明人數由省分别給資押送回籍所有發給沿途口　船隻經費定卽責令各該地方官如數解還以爲安撫不力者戒凡有下游各州縣不能扼要堵截潛行過境並予以查禁不嚴詳偮示懲均毋玩視該府務當實力辦理毋得視爲具文切切等因到府奉此除通飭各縣一體出示諭禁外合先行出示曉諭爲此示仰軍民人等一體知悉爾等須知本年省城停辦粥廠各屬地方收成豐稔爾等貧民當不至於之食切勿南下跋涉徒勞倘有實在乏食之人務各聽候地方安撫自示之後如再有貧民成羣結隊南下定卽飭縣押送回籍决不設廠收養其各遵照毋違特示 
[仵作宜懲]  
　　蘇州訪事人云前江南鹽巡　降補通判胡芸臺通刺之家丁某甲於本月初一日隨通刺夫人至青陽地天園戯館觀劇及出而復入被四十八號巡捕擊傷倒地迨報請元和縣陳大令詣騐仵作禀報無傷翌日節因傷斃命通刺飭地甲投吳縣署報請騐屍時吳縣篆務由陳大令兼理及鳴騶往騐則死者腰際實受木棍傷致命以元和仵作當時朦混禀報實屬荒謬異常因於回署後飭提至案重　一千板釘鐐收禁至行兇之四十八號巡捕現已供認用木棍横擊一下戯園守門之三十四號巡捕亦供認邦兇大令均飭釘鐐覊禁聽候禀請上憲擬定罪名 
[乞兒毁局]  
　　金陵訪事人云省城創設路工巡防局革退丐頭改用巡捕並由局員出示曉諭遍貼通衢不准乞丐在街行乞及游方僧道到處化緣違則由巡捕扭送巡防局從重懲辦然若輩無衣無食專恃行乞爲生一旦禁之而無以養之則頓絶生機勢不至盡填溝壑不止本月初二日有乞丐數百人齊集巡局門首跪求生路繼而愈聚愈衆不啻如雀噪蜂喧局中人案撫無方惟飭巡丁持鞭驅逐不料激成衆怒紛紛闖入局中戟指詈局員謂何故置我等於死地局中人見事不妙有由後戶遁往他處者有疾馳赴營請兵彈壓者其中甲乙二人不及出局被衆執住拳脚交加並裂其冠服二人力白非局中執事者始釋之去衆丐見局中已闃其無人遂假器皿以洩其貧擣毁無遺始一洪而散迨營兵調到而乞兒已無影無踨矣說者謂乞丐恃衆横行固堪痛恨然因求生不得之故以致干犯國法而不顧誰實迫之以至於此耶其情亦大可憐已 
[香港火警]  
　　香港循環日報云本月初一日之晚六點鐘後石塘嘴集益貨棧不戒於火水龍雲集四面圍攻歴雨點鐘時火始告熄棧中所貯糖麻茶豆爆竹等物所傷實多及各水龍回至五號捕房而上環皇后大道二百三十五號門牌恒義隆扇店又報火起樓下由太古洋行經理之押杜者士公司保火險銀二千二百圓二層樓保四千圓又由日本郵船會社保一千圓比火熄而左鄰二百三十三號門牌房屋亦已殃及池魚矣 
 
 

Page 3

 
 
[甬東火警]  
　　寗波訪事友人云本月初八日午後郡城蕭家橋下衆樂棚廟對門某姓家不戒於火立兆焚如地保鳴鲆鉦報警各水龍飛馳灌收得卽撲滅僅燬去房屋一二椽 
[白小官塲紀事]  
　　廣西提督蘇子熙宮保元春奉命赴廣州灣查勘租查事宜航海而志取道滬瀆八月晦日泝江蒞曰下假湘軍公所暫駐節麾連日與兩江總督南洋大臣劉峴帥會商江海兵防一切情形均誌前報兹又得金陵訪事友來函云宮保蒞涎之次日自劉峴帥以下各員排日在兩廣會館盛陳筵席恭讌並傳集梨　子弟登臺演劇以侑清樽繼復情殷投轄欲仿平原故事暢叙經旬而宫保亟伿赴粤東遂於月之初二日啓行峴帥仍飭登瀛洲兵船恭送至滬當星軺臨發之際司道以下文武各員弁聨鑣送至江干沿江各砲臺及標防各營亦均鳴槍升砲恭送如儀○江南鹽巡道胡芸臺觀察因罣悮降官遺缺奉旨以徐觀察樹鈞補授其猶子名慤立者前於海州直隸州任内捐升道員指省江蘇今者叔姪同官於例不合爰卽赴都呈請廻避改指陜西刻已回至江寗於月之初五日詣督轅禀陳明一切想不日卽將走馬長安矣 
[蘇省官塲紀事]  
　　蘇州訪事人來函云各省大憲奉旨舉行保中圑練頗極認眞本省自經上憲飭辦後各地方官莫不　力奉行近日已將開辦情形陸續禀報本月初七日撫憲鹿中丞會同藩司陸春江方伯遴委幹員馳往各處查勘兹將所委各員銜名照錄於左通判藩世杰常昭崑新知縣顧元亨吳江震澤川沙陳鳳尉長洲元和吳縣太湖州判魏汝䮐通州各屬同知萬賢銖上海南匯奉賢羅承恩上元江寍六合江浦李福冕湚渐劉敦義無錫金匱江隂靖江知縣汪國奎銅山簫縣睢寍宿遷陳景韶山陽清河桃源通判任汝霖江都甘泉儀徵泰州奇齡高湻句容溧水州判胡顯勲崇明海門知縣劉允恭高郵興化東臺寳應李思棠碭山豐縣沛縣邳州陳官慶鹽城阜寍安東沈翰華亭婁縣青浦金山各員奉委後卽於翌日詣轅謝委禀辭就道○本月初二日蘇州府彦詠之太守赴崑山新陽二縣各鄉查勘荒熟田畝兹已事竣於初八日命駕遄回蘇州府學教授徐子喈廣文鳳鳴在任病故遺缺經藩憲陸春江方伯委捐納教職新班試用訓導陳廣文錫暘署理已於本月初八日牌示轅門矣 
[榕嶺鴻書]  
　　福州訪事友來函云督憲許筠帥蒞任以來整顿武備不遺餘力各營所需軍火尤認眞選購務期精益加精上月某日委某員由某處購到洋硝若干飭沈司馬鎭劉大令錫渠詣北庫過秤并提騐成色之佳否○有绰號賣餅弟者素習按摩術以餬其口暇則常至南臺田鐺左近晉豐烟館領略烟霞風味某日無賴某甲欲試其技賣餅弟堅詞让之甲怒袖出利刃猛刺其胸一下痛極倒地氣息奄奄館主恐有不測舁之回家甫入門卽溘然長逝館之對門卽保甲局局員聞信立派差役往捕則兇手業已遠颺乃報烟館標封拘獲卽主及夥押候訊　核辦 
[沙隄旭日]  
　　沙市訪事友人云此間有涂姓兄弟比屋而居兄子阿二年甫總角弟之子稍長名曰阿大兩人皆從學於附近某學院上月某日相約由塾中歸途購水梨一枚以裁紙小刀切而分食適與同學某姓子遇欲向分甘阿大阿二均不肯與某姓子向之攫取阿大以手格之不料所執小刀適中要害登時倒地阿大見已釀禍飛步奔逃阿二亦相斷而去斯時某姓子尚能語言經旁人問明屆址姓氏報知其家某姓遂倩人　至涂姓處移時而斃某姓不肯干休定須涉訟嗣經旁人再三排解俾涂姓出資棺殮其事寢○月前有某甲者在迎禧門賣屋一楹門懸小横額僞稱曾得異人秘訣凡有奇疾立能奏效云云鄉曲愚民被其哄動踵門求治者日不下數十人村婦某氏左頷下生一結核大如雞卵某日行經是處甲見而謂之曰此名蟲瘤蟲在瘤中相鬥則痛作相戯則癢作如不急治右當復生一瘤斯時縱有仙丹恐亦無及矣氏　而駭極涕泣求治甲堅不允從嗣經旁人再三關說始許以青錢四千文配製藥餌而謝儀尚須酌量贈之越數日清晨氏挈其子持藥資來不知甲以何藥塗抹核上須臾令氏仰臥緊閉雙目用刀割去鮮血淋漓衣衫盡染復摻以末藥用膏藥黏之令其子掖之而去斯時觀者如堵咸嘖嘖稱奇甲亦自鳴得意詎料日猶未午而問罪之師已至蓋氏回家血溢不止命在呼吸故家中人欲與甲爲難也甲見勢不佳乘間逃避衆人搜尋無獲遂毁其室中所有并擬將房屋摧殊事爲房主人所知出而阻止始各悻悻而去 
[備迎新令]  
　　上海縣王欣甫大令署事一年例應瓜代經藩憲陸春江方伯札委藍大令采錦接署藍大令捧覈之下定於本月十二日蒞申擇吉接篆縣署書差人等聞信相約赴蘇垣迎迓並將敬業書院灑掃潔淨以便暫駐雙鳬 
[共賀鶯遷]  
　　前本邑南市二十三七鋪巡防局委員江蘇候補縣丞邵子怡二尹交卸局務後於去冬由上憲札委督解光緒二十四年漕糧赴天津事畢順道入都引見奉旨著以知縣用仍歸江蘇候補日前由京南下安抵滬江假寓南市馬家廠海運滬局同僚之往賀者馬龍車水絡繹於途 
[押解瘋犯]  
　　賊犯陳福生行竊本城朱空標家報時鐘及衣服逃至新北門被上海縣署某捕役拿獲解經縣主王欣甫大令訊明笞責收押自新所前日朱忽發瘋癲舉止失常語無倫次看役恐釀禍端立卽禀知大令旋由大令提案訊詰朱供小的係松江府屬婁縣人爰卽備文派差押解松江交婁縣收管 
[碾斃定案]  
　　前日小車夫周川川裝載洋棉紗四包行經白大橋由高而下迅疾如飛適王阿全之女林妹在門外駐足閒觀不及避讓遽被碾傷斃命王見之將周拘獲送入捕房已見昨日本報员苌美界捕頭倩包探洪阿寳費阿銀查明周事出無心因於昨晨解送英美租界會審公廨禀請訊究王投案供稱女兒林妹年甫七齡偶在門前游眺被周碾斃血肉模糊情殊可慘雖係無心究由不知謹愼所致叩乞嚴懲周供是日小的車載重物順勢飛馳不及收住致肇此禍尚乞施恩讞員翁笠漁直刺據情商之任繙譯官略謂周雖釀成命案情尚可原遂判令從寛管押三月 
[南市捕房紀事]  
　　日前駁船戶陸銀和張和尚兩人承裝大東門外大馬頭愼裕豐荳行内小麥若干擔中途盗賣兩包迨起卸時被行中執事人察出破綻遣人投捕房報請查追捕頭立派包探黃童海水巡丁頭目陳向榮等馳往將一干人拘入捕房押候解送馬路工程局禀請會辦委員司徒貽芬司馬訊究○有薛錦山者不知何許人昨日在馬路上向二十四號巡街捕苪某詬詈捕怒不可遏拘解捕房捕頭令解請工程局員司徒司馬嚴行訊究 
[美租界捕房紀事]  
　　昨晨梁上君子魯阿狗潛至北河南路甬人某姓家竊取布衣不虞事主當塲拘獲送入捕房捕頭令押候解送公堂禀請讞員翁笠漁直刺訊辦○昨日天將破曉小竊俞阿福混入東唐家弄本邑人朱姓家竊取綢布衣服携至某押鋪求質適爲某包探所見盤詰文吾因卽拘入捕房捕頭令押候解送公堂禀請究辦 
[仁能及物]  
　　昨日本館恊振所承姚潤記善士交來嵊縣振欵洋銀三十元求保肝氣痛卽愈闔家平安本館恊振所除掣奉收條外因念此欵係專指嵊縣振捐當卽移交泰康祥新嵊會恊振所以便從速解往災區俾資接濟　作善降　行道有福古人已先我言之今大善士慨沛鴻施拯彼溝壑行見神明默佑康强逢吉福報無涯感應之機有捷於影響者謹書數語藉誌頌忱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬試初誌]  
　　寗波訪事友人云浙江提督學政文叔平大宗師於本月初八日考試闔屬生童經古生經解題後得主主人有言遇主於巷遇其配主遇其夷主解禹都陽城考寅之營筵章毛解燕射鄭解大射其義孰長公追戎於濟而不言其來諱之也解宗其繼别子之所自出者百世而不遷者也解古學題九月授衣賦以九月寒碪催木葉爲韻賦得譬海出明珠得珠字五言八韻算學題八線中有因弧負而亦負者其隨弧正負之理安在試作圖以證之地半徑差說性理題爲學之道莫先於窮理論欲求有用之學當先求朱子之書讀之也說童經解題釋易緣意尚書逸文考詩句中有韻說季子來歸嘉之也解二爵而言言斯禮已三爵而油油以退解古學題紅葉賦以霜葉紅於二月花爲韻賦得膏澤多豐年得年字五言八韻算學題今有勾股較以股加之與弦等只云勾弦較比股弦較多二尺求勾股弦海島算經書後性理題性靜者可以爲學論有志爲學必生求朱子之說讀之說生員補考四書題望道而未之見經題如竹箭之有筠也如松柏之有心也詩題賦得兩岸蒹葭秋色裏得秋字五言六韻 
[請領失物]  
　　前日址六鋪巡防中局委員文斌臣派令勇甲持源元錢莊執事沈錫琪名片赴二十三七鋪巡防局請將王昌祺所失之行李内皮箱兩口及鞋籃鋪蓋各一帽籠等若干一併領回以便轉行給領局員邱盛兩二尹當卽諭令地甲將原車原物送往十六鋪中局請文二尹點收轉給源元莊代領 
[上海縣署瑣案]  
　　前者本邑西鄉漕河徑鎭李阿妹糾同張全英戮斃屠夫張阿弟報經縣主王欣甫大令指騐將犯帶回候訊前日之晚大令升堂研究地保陳阿毛投案供稱李張兩人俱與張孫氏有姦此次起釁或言因妬姦之故然無實據不敢妄指張慶全供稱小的係死者之兄餘語與陳略同張孫氏供小婦人年二十有八丈夫張茂生去世三載僅生一子不婦人向開茶肆曾雇李阿妹爲夥因向小婦人調戯被翁姑辭歇今誣稱與小婦人有姦求恩明察張全英供稱前在張孫氏家耕田本月初二日李阿妹糾合小的兇毆張阿弟小的前曾向張孫氏調笑不遂心懷夙忿故竟允從嗣卽途遇張阿弟李囑小的拉住髮辫拔刀連戮三下小的懼罪逃回求恩寛有李阿妹供稱小的與張孫氏並無姦情實历某晚小的與張全英携燈捕蟋蟀張阿弟突來將燈吹滅以致互毆張阿弟拔刀欲刺被小的順手奪過還戮一下事出無心求恩鑒核大令謂從實供明免用刑法李仍刁賴不認大令飭將李阿妹張全英收押張孫氏交官媒收管叱令張慶全退去張稱願將弟棺帶回埋葬苦無資斧叩求撫卹大令憫之當堂給洋銀四元張遂領謝而退○前者車周氏等控已閉東園烟館股東劉信卿積欠存欵經王大令訊供收押兹已日久劉並不繳案前晚大令飭提訊追劉供東園烟館向係股東石壽生經理所有銀錢俱被石吞用現石管押捕房求移提到案訊明實欠數目再邀各股東清理大令不允限令三日内先繳二百元閱半月再繳一百元然後聽候訊核○魯福福控被左阿萬兇毆受傷大令提訊之下魯訴稱年六十有六住二十三保頭圖耕作營生前有祖遺田典與左阿萬今者向贖不允與之理論突被敺傷求恩騐究大令飭仵作騐得腰際略有傷痕諭令退去候核　 
[英美租界公堂瑣案]  
　　包探費阿銀解金榮桃吳錦春到案禀稱日前金持信昌號計銀四十兩之期票一紙向通源木行購貨行主因與信昌素無往來令金倩吳作保及到期往收始知票係贋鼎因卽投報捕房今者捕頭令小的拘獲送請訊究通源木行主陳德標投案呈閱僞票請報銀如數究追金供此票向友借得不知眞僞故貿然用以購木吳供與金素識故爲之作保現願照數賠償讞員翁笠漁直刺商之任繙譯官判將金管押半年著吳賠銀四十兩○包探沈阿岳解積竊張榮春到案禀稱此人屢次犯案今又連竊陳阿四等十餘家綢布衣服及某姓游船上風帆等件經小的緝獲人贓竤案請究陳阿四等投案請領失贓張供自知不合尚乞施恩直刺判責三百板管押二月贓分别給還失主○四百四十六號華捕解流氓陳阿根到案禀稱前日此人向王阿三勒借洋銀不遂所欲便扭住逞兇適經小的查見是以送請究辦王投案聲訴情由陳不忍行兇直刺判令發回捕房管押兩月○包探張阿四解竊賊孫子卿到案禀稱此人前曾竊取某西人家銀碗一口銀五兩現經小的拘獲向之盤問據言銀已用罄銀碗質在南匯縣境某當鋪求給移文俾小的押往吊贓西人丁脫投案請追孫供銀碗質在南匯可往吊案直刺著押候吊到原贓再核○包探趙銀河拘送遞解復來之人犯沈東狗陳阿四到案沈供浙江寗波府屬象山縣人陳供廣東南海縣人又向供稱小的等自蒙懲治業已改過自新尚求恩典直刺判令各責一百板再行遞籍○包探竇如海解陸阿二到案禀稱此人屢次犯案今双竊取施壽庭家綢衣四件經小的緝獲人贓送案請究施投案領贓陸認竊不諱直刺判責二百板枷號半個月○包探沈翠濤解章福生到案禀稱此人竊取盛宦所乘馬車上油布等物四件經小的緝獲人贓送案請究盛宦飭丁持名片投案領贓章供湖州人無知悮犯尚求格外施恩直刺判責二百板遞解回籍 
[法租界公堂瑣案]  
　　去冬沈和卿遣抱吳增祥埪金三子代姑蘇人俞蘭生以空票貼現串吞洋銀三千銀元讞員朱森庭明府訊供之下笞責押追迄今案懸日久尚未了結明府商之何繙譯判令保人吳友立賠銀三百兩金王氏繳銀一百十兩金三子繳銀二百五十兩俞蘭生繳銀三百兩湊成一千兩給原告具領昨禮拜六堂期包探將一干人解案吳增祥訴請究追俞蘭生供小的禁押日久寒燠失調釀成浮腫求恩交保出外醫治並措銀繳案金三子供前與沈和卿往來有會項及玉器約共値洋銀二百七十元請將此欵劃抵再繳洋銀六十元金王氏供銀已措齊請緩至禮拜四繳案明府惡金三子有意天玩著押候重責四百板不准將他欵劃抵金王氏押候繳銀開釋飭探將俞蘭生帶至仁濟醫館騐視如果有病准其留院醫治赶緊繳銀如延押候嚴比○前者傳廉卿控張槐庭侵用銀一萬五千兩經明府訊供押追昨日堂期飭包探帶出覓保限半月理明延干追比○拔維晏洋行買辦沈子雲前控掮客胡美齋陳漢珍承接五倍子屆期無貨可交求押追所付銀兩迭經明府訊供交人保出勒限繳銀迄今限期已過沈屢次求追昨日堂期明府著保人將胡陳交案研究同供銀已籌措求寛限至禮拜四繳呈三百兩明府准之著仍交原保人保出如延押追○陳薛氏積欠房租洋銀數十元房主控經明府訊供押追氏挺押不繳昨日堂期明府命帶案判令掌頰二百下○蔡惠　禀稱小的在燮理齋鐘表店爲夥前晚被竊賊張阿三撬壞玻璃窓竊去表練十七條當塲拿獲搜出原贓尚少四條爲特送案請辦張供嘉興人初次犯竊求恩寛宥明府判令枷號一禮拜期滿笞責二百板○包探禀稱偷兒張根山在江天輪船行竊洋傘水烟袋等物當塲拿獲贓已給還失主今特解案請辦明府判責一百板 
[美界醫院瑣誌]  
　　昨日亭午時外虹口某機器廠甬人李洪福正在工作偶一不愼將臂軋傷鮮血淋漓痛不可忍經廠中人送入同仁醫院求治未識能免殘廢否○昨日楊樹浦某紡紗廠工人沈阿炳向機器加油偶不經心軋傷右手血湧如泉幸傷勢尚輕自投同仁醫院求治想不難著手成春也 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年九月初二日京報全錄]  
　　宮門抄○諭旨三道錄前○燕督裕奏酌中議定順直各廳州縣徵收糧租折徵銀兩數目摺○豫撫裕奏爲遵旨籌辦積榖擬請　所賑捐章程一體給予奬叙摺○將軍延奏遴員署理同知片○九月初二日吏部翰林院廂紅旗値日吏部引見五十六名刑部六名　子監四名○禮王等秋操覆命○潤貝勒鈕楞額各假滿請安○江寍將軍崇善請訓○盛宣懷到京請安○銘公琦侯　請假十日○阿克東阿續假十五日○會章彭壽各續假十日○崇文門呈進冬笋○召見軍機崇善盛宣懷○○頭品頂戴直隸總督奴才裕祿跪奏爲順直各廳州縣徵收糧租銀兩折徵錢文酌中議定數目恭摺仰祈聖鑒事竊查前准部咨光緒二十四年十二月十六日奏奉上諭軍機大臣會同戶部遵旨議覆各省丁漕錢數折合銀兩酌中定價一摺各省地丁漕糧向有定額例准折錢交納原爲便民起見惟近年銀價日落錢價日漲在民照常完納在官益多盈餘以致正供所餘悉歸中飽殊非體恤民艱之意著各將軍督撫嚴飭藩司糧道查照本　銀錢通行市價將丁漕銀米按照時價折錢若干以錢合銀皆按庫平庫色爲斷每年酌中奏定額目徵收以歸劃一如有不肖州縣巧立名　　端浮收卽著從嚴叅辦將此通諭知之欽此當經行司欽遵辦理去後兹據藩司廷杰詳稱遵查順直兩屬共一百四十三廳州縣應徵地丁　　各項旗租並天津河防一廳應徵漁課及永平宣化二府屬應徵屯糧米豆等項並無漕糧向來徵收舊章叅差不一必須飭查明確方能核議　據各屬開具清單陸續禀送該司逐加考核各屬徵收糧租現行章程全數徵餘者十分之二銀錢併徵及全數徵錢者十分之八定額每正錢　兩有加徵耗羡者有不加徵耗羡者又有六分耗羡一正一耗及一二一三一四一五耗者耗羡之外又隨徵傾鎔火耗解費州縣辦公平銀轡　紙筆飯食統計各項銀數少則數分多則四錢四分餘此糧租徵銀之互有多寡也近年銀價計庫平庫色銀一兩値制錢一千二百及一千　百餘文長落本無一定而偏僻地方與通都大邑銀價又大相逕庭至於銀折現錢與糧折錢帖亦有區别民間完糧不能盡用錢帖以銀折錢　以錢買銀其價又復不同起解需銀不能禁其擡價此銀錢准折之大有出入也以徵銀多寡之不齊加以折錢出入之懸絶勢難執一以爲衡　順直兩屬中銀錢併徵及全數徵錢之州縣正耗之外連傾鎔火耗解費平餘紙筆飯食一切在内少僅折徵制錢一千四百多至二千七八百　　照本省通行市價以庫平庫色銀兩折合制錢飭令照額徵收非不較若劃一然官畏賠墊責令花戶概交現錢且令錢商按照折價銀商民　　不便必至觀望不前征收難期踴躍竊以弊當祛其太甚法貴協乎至中該司悉心酌議如正銀一兩加一三耗隨征傾鎔等項銀三錢共一兩　錢三分按時價庫平庫色一兩制錢一千三百文折合制錢一千八百五十九文再寛爲籌備酌加制錢一百四十一文以作折收錢帖連錢　　傷耗之費凡折征較多之良鄉保定文安昌平清苑滿城安肅望都容城安州束鹿樂亭河間任邱獻縣交河景州吳橋東光慶雲鹽山滄州南　贊皇藁城晉州邢台沙河任縣南河唐山威縣長垣懷安懷來廣昌棗强武邑稀水趙州高邑栢鄉深州饒陽深澤並天津河防廳等四十六廬州縣各减征制錢一二三四百文至五六七八百文不等均自光緒二十五年下忙爲始每正銀一兩連耗雜等項折徵足數制錢二千文使寓無　累之虞民有减徵之樂一損一益咸得其宜至存退莊頭兩項旂租額徵正耗銀數與地丁略同酌照地丁折額足數制錢二千文另案三次四次收典公産五項旗租無耗而有平飯銀數分擬地丁折徵二千文内酌减制錢百文徵足數制錢一千九百文其餘雜租有餘存退莊頭額徵　　酌照存退莊頭折徵有與五項旗租徵同者酌照五項旗租折徵又有折徵一千上下之地租仍准其查照向章辦理其現徵地糧及存退莊　　項地租折價在制錢二千文以下者五項地租及雜租折價在制錢一千九百文以下者曁糧租均按時價折徵以及全數徵誠者共九十八　　縣均准查照舊章徵收免予核减仍不准藉口新章冀圖格外加增如有不肖州縣於定章外巧立名目藉端浮收及浮報銀價多取錢餘情解　經查出或被告發卽行從嚴叅辦嗣後銀價續有漲落再行酌中核定詳請奏明辦理除永平宣化兩屬徵收屯糧米豆情形另行查明核辦　　摺詳請覆奏前來奴才查順直兩屬近來銀價日落折價糧租銀價較多之州縣若不改絃更張民力未免拮据飭據藩司查明各屬折徵價目酌中釐定將徵糧租折價較多之良鄉等四十六廳州縣分别核减其折價較少及照時價折徵並全數徵銀之九十八廳州縣均仍其舊所擬　　甚屬平允合無仰懇天恩俯准照擬辦理以紓民力如蒙俞允俟命下之日卽由奴才頒發告示通飭各屬遵照以廣　　　將清摺咨送戶部外理合會同兼管順天府府尹臣孫家鼐順天府府尹臣何乃瑩恭摺具陳伏乞皇太后皇上聖鑒訓示謹奏奉硃批戶部知道欽此○○頭品頂载河南巡撫奴才裕長跪奏爲遵旨籌辦積榖擬請按照賑捐章程一體議給奬叙以期踴躍　事而實儲備巷摺具陳仰祈聖鑒事竊奴才欽奉上諭飭辦保甲圑練積榖各事宜令將辦理情形隨時具奏等因欽此當經欽遵飭併籌議所有保甲圑練業由奴才督飭兩司擬定章程於光緒二十五年正月初九日覆奏奉硃批知道了所擬圑練章程尚屬周妥卽著督　各員切實經理毋得始勤終惰欽此欽遵通飭各屬認眞興辦在案惟積么一事因値豫省上年歉收今春青黃不接分籌賑濟民間糧缺價　　能勸辦現在麥收中稔秋成可望自應及時舉行俾資儲蓄查豫省本有民捐積榖因光緒三四年大祲悉數動用嗣於五年復經通飭勸辦　　行捐補共集榖三十四萬餘石迨十八年又經前撫臣裕寛飭屬籌勸積榖六十二萬餘石統共存榖九十七萬餘石除歴年水旱偏災及上　　淹歉收今春災荒各屬動用榖五十二萬七千二百十餘石外尚存榖四十四萬二千七百八十餘石以豫省一百七廳州縣而積榖祗有此　　遇天時不齊偏災偶告其將何以撒手而資拯濟亟宜迅籌捐補俾凶荒有賴第是頻年災歉之餘如果空言觀辦未見勸呈不前若操之過　　近於抑勒均非所宜因思今春辦理振務曾經勸諭紳富集捐奏明查照沁工成案議給奬叙原擬除歸還司庫墊欵外餘作爲彌補動用　　本爲體恤民艱力籌倉儲起見與其捐銀買榖事多轉折曷若捐榖還倉之爲便捷事後核明一體給予奬叙等情由布政合景星具詳前來奴才查豫省歴年災歉人有戒心多田之家豫備葢藏無不自謀儲蓄勸辦實屬不易擬俟秋成之後札行各屬並遴委妥員帮同勸諭凡借放積　之區除力能歸還之戶不計外其餘一概勸捐歸補各隨所願不事抑勒多多益善按照時價核銀照現辦振捐章程一體給奬以昭激勸庶幾易　集事倉儲可期充盈實於民生大有裨益合無仰懇天恩俯念河南民間災後捐榖不易可否准照振捐章程議給奬叙以示體恤之處用尚高厚鴻施理合恭摺具陳伏乞皇太后皇上聖鑒訓示謹奏奉硃批戶部議奏欽此○○延茂片再五常廳同無引調元敦化縣知縣白希李調省另有差委所遺五常廳同知一缺查有花翎知府用候補同知田葆綬精明幹練堪以委署敦化縣知縣一缺　日委用同知陳作彦實心任事堪以委署又署伊通州知州候補知縣鄭國僑署缺其滿遺缺委用同知朱兆槐諳練老成堪以委署據吉林分　　覺羅逹棒詳請前來除分檄飭遵外理合附片陳明伏乞聖鑒謹奏奉硃批吏部知道欽此 
 
