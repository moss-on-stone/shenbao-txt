# 1882 - 184 - 4903300

 

Page 1

 
 
[隱憂篇]  
　　前報載香港郵來西字報述及兩粤水荒消息謂廣西被灾尤劇飢民有結隊滋擾者粤東人不勝其累等語閱竟不禁深抱杞憂夫天災流行何地蔑有偶遭水旱偏災原不致於釀成巨患然而其地其人則有不容不爲之慮者已前數年山西大旱赤地千里直隷河南等處繼之飢民載途道殣相望其勢殊甚岌岌朝廷議賑議蠲官吏勸捐勸助而東南各省諸善士大發婆心廣爲籌欵源源接濟統計義助之資不下數百萬且善氣　人　　踴躍不特大商巨室解爨不各卽深閨弱息學塾童蒙赤且不惜投缿輸資以惠灾民彼時被灾之區雖復易子析骸　漓離困苦而絶不聞有搶刼横行之事蓋北方風氣雖曰剛勁　地氣頗厚人多爽直不肯爲非加以官紳等急爲籌賑故雖飢饉之年仍無異乎乂安之日是誠如天之福也今兩粤地方瀕海其人素習於剛復廣西一省猺獞　處民氣更　紛囂前者髮匪之變其事卽起於該處具後蔓延若干省紛擾十餘年其中　脅之衆尚易解散而所謂老弟兄者則大都兩廣之人居多雖至事窮勢蹙猶復固結不解則其風氣崛强亦可知矣前此晉豫齊秦各處災荒卒未聞有亂民逃荒　隣省搶劫情事雖由於撫綏得宜亦足見民心之尚安渾厚乃粤西甫遭水災而卽已波及蹸省且其所波及之地亦卽同病相憐之處茲乃不但不相憐而反相害是誠何說哉於同病者而尚欲累之則其於他省必更如秦人視越人之肥瘠又復何所顧恤竊恐飢民愈聚愈衆　粤東先受其害者難保不旁及於他省且先時不過爲逃荒起見其後勢力漸大安知不爲流宼之漸明末流宼其初亦係飢民一自人聚益衆而救災恤患絶無善策於　釀成巨患是亦安可不先爲之防也防之奈何亦惟急爲賙恤奠安而已　安土重遷古今人初無二致粤西之人所以擾及粤東者以故里飢荒不遑安處故耳粤東被擾不堪其累加以水災旁及亦復家室無聊其勢必將與粤西合而爲一而擾及他處然其初意不過以家無升斗不得不出求口實耳若當其災荒未極之時先由地方大吏飛章入告免糧免稅有以啓民感激之心大小官吏競爲捐廉籌欵認眞勸辦俾被災之地安如磐石被災之民感激無地則民心胥平而慈祥之德足以化災沴之氣不僅噢咻煦嫗之謂矣三晋齊秦民俱强悍而不比海濵之蠻野故前此北省旱荒非不飢民載路而初不必慮及他變至粤地瀕海蠻煙瘴雨之鄉其人亦不一類安得不預爲之計乎南中諸善士前此北省灾區深賴匡救之力亦旣力盡筋疲卽勸捐者亦幾於舌敝唇焦墨枯筆秃幸樂善者衆紛紛解襄銖積寸累集成巨貲挹西江之水以甦涸轍之鮒其願力固不可謂不宏而其心力亦不謂不瘁矣彼時賑濟之款苦於轉運不便猶不免深爲抱歉若兩粤則輪船可以濟運倘得集欵有成卽不難從速運赴雖輪船至粤東而止不能直逹粤西然苟能運至粤東則卽可就近轉運且粤東一省旣能保全而粤西之飢民就食於粤東者亦各有適被樂土爰得我所之喜卽不至更形擾累而粤東之人亦得以有恃不恐不亦兩得之計哉夫此時兩粤水災消息傳自西報其言略而不詳未識其被災者係何府縣於大局情形若何然凡事壽之於幾先則易爲力補救於事後則難爲功設目下以傳言未必足據遂置諸不問不聞將來禍機已成至於一發而不可復制則悔將安追　若以爲牗下書生捕風捉影而遽以危詞竦聽作此無病之呻則　亦有所不辭焉 
[諭恭錄]  
　　五月十五十五日奉上諭禮親王世鐸等奏會同盤查内銀庫完竣一摺此次該王大臣會同管庫大臣將内銀庫銀兩逐細批查按原存數目計短銀七百五十兩庫儲帑項豈容虧　絲毫應如何着落賠補之處着户部議奏内庫重地關係緊要嗣後泒出查庫王大臣務當認眞盤查嚴防弊混並着前鋒統領護軍統領隨時督飭所屬實力稽查毋得稍有疎懈以昭慎重欽此同日兵部題考試八旗文童監射大臣監試御史開列請點各一本奉旨着派隆懃載徵監馬步射欽此同日奉旨這監試着榮桂去欽此 
[本館自已接到電音]  
　　本舘於昨日接到在津友人專發電音到本館有五月二十日上諭二道敬謹譯登五月二十日奉旨周瑞淸補授太常寺卿欽此同日奉上諭吏部等衙門奏遵議吉林添設道員等官一摺此次吉林添設道缺著作爲吉林分巡道請旨簡放餘依議該部知道欽此 
[倫敦電報]  
　　本月二十一日倫敦發來電報言英國刻已預備印度兵士恐將來有埃及之行其前此各國會議辦理埃及一事聞已定議請土廷發兵前赴埃境矣 
[東報雜錄]  
　　日本報言華人之寓居日本者時有僞造洋銀情事故日人深爲不悅大有下逐客令之意近日中國駐日欽使及中國各領事官商酌擬設法禁止夫以華人在日行此不法之事欽使領事自當嚴加禁絶以申法令而敦睦諠所願華人速攺前非勿貽日人口實也又言七月十二日爲中朝萬壽聖節高麗王擬遺使臣至華恭祝并請中朝明諭與各國通商諸事云又言高麗今歲所出絲觔甚爲繁盛較往年多至一倍惟絲雖多而頗劣不便運往外國故購者寥寥也又云前報所稱日本駐法公使之叅賛忽然不見一節迄今尚未查獲聞與該叅贊同居者尚有三人皆籍隸日本是日飯　尚在同餐飯後忽有該叅贅舊用之法人謁見談良久而去至晚八點鐘該叅贊獨自出外一去遂如黃鶴刻下法國巡捕日在尋緝仍復杳然有人言該叅贊已赴安南西貢究未知其確否也 
[高麗近耗]  
　　高麗國王夙具英俊之資臣民靡不懾服近因與各國通商國人意殊不洽以故常有謀逆之事去歲李裁仁洪在鶴等潛謀不軌嗣經查獲伏誅但餘黨尚未能殄滅淨盡茲聞前月下旬又有江道源趙秉天等見元山已准開港不勝憤悵紏合餘黨四五十人欲往王宫潛伏候國王出宮謀弑幸其同黨任天慶有鑒季裁仁之覆轍自首於官官卽着差密捕獲到數人刻下尚追捕餘黨大約俟全數緝獲後當照律嚴辦也 
[水患誌]  
　　邇來各處水患疉有所聞茲又接鹽溪耕讀子來函云該處本多種棉花稻只有十之二三今歲自立夏後農人陸續下種　次得雨勾萌畢逹詎意自前月下旬黃梅雨作連綿不已迄今已將匝月閒有一日半日或晴或陰而雨　中溝　水農人束手無策棉田鞠爲茂草卽俗所謂草裏花者自後或逢晴霽雇人鋤草其工價每人非二三百文不　草盛者每畆非六七工不辦該鄉前歳歉收至今春小熟刻下棉苖二寸許日浸水中根爛半死十八日 
 
 

Page 2

 
 
午後逢晴衆情歡躍十九日以田間水滿泥濘不能下耘乃是夜仍復大雨簷溜喧豗新秧經此自難期其暢茂野老望晴呼籲殊切也又聞楚北于蒲節前後悶熱陰雨至初九日雨雖停止而濕雲滿佈陽光未展如此者數日方見晴朗而寒暑針已在八十二度水汛亦逐日增漲每一晝夜漲四五寸二三寸不等計自初八日　漲後旬日間又添六七尺前日怡和行之福和輪船抵滬言十九日自漢開行該處之水已漲至四十尺零六寸刻下尚日見增漲也該處　街駁岸斜坡已盡上水漢陽府屬漢川沔陽等邑本近水鄉其低田有淹没者卽他府州縣亦多水患傳聞沙市崇陽皆出蛟幸無大害而江右鄱陽湖亦有出蛟之信謂冲壞出廬傷損人口不少因此湖口水勢横决又傳九江低窪處亦盡淹没綜覽名處信息或謂勢將泛濫或謂勢在瀕危赤子何辜遭此災厄天心仁愛庶幾挽此狂瀾乎 
[院課預考]  
　　蘇垣紫陽書院向例每月初三日官課十八日師課今歲大比之年凡須錄遺諸生於六月杪七月初卽須動身且六七月間天氣炎熱向不扃試故六月分藩課經許方伯提前於本月十六日在貢院扃試是日梅雨連緜諸生皆首戴凉帽手執雨織足穿釘靴頗爲辛苦云 
[重犯疉見]  
　　　　十一日蘇省解到靑浦縣逆倫重犯兩名已列前報　又聞江北解到重犯一名係一人殺一家四口者數日之間重犯疉見何强悍之多也 
[臬憲訪單]  
　　浙臬孫稼堂廉訪官浙兩年凡利民除害之事不可勝記其尤嘖嘖人口者莫若嚴辦地棍一事近日廉訪風聞省城各處痞棍漸有冷灰復燃之勢節前卽經嚴札保甲總巡及巡防遷善各局員弁會同一府兩縣飭役密拿毋許漏網稔知遷善局董陸紳書城於緝捕事最屬勤能有膽識而兼有才幹因於初六日傳請入署面議其事因將平日所訪諸地棍名單給之令其按名指拿且另給以諭單一紙有該紳誼關桑梓當以除莠安良爲志云云該紳領諭而歸卽邀集上城巡防俟弁中城王弁下城丁弁四路密訪約日同拿盖此輩耳目極多稍有風聞卽已遠舉高飛也至初十日保甲總辦馮鐵華觀察遷善局史仲華司馬各分派局勇隨拿未竟日而城中著名之痞棍共已拿到十名先將酋獲之四名押解臬轅發審該棍一名陳仲明一名台州阿張一名夏文秀一名羅咬臍是日四人皆以大板重責至百餘者巨杖之後復以巨枷錮之故皆與鬼相鄰矣其繼獲之陳明亮小胖子阿貴等三名則送入錢塘縣署究辦尚未定案若最後之阿六阿三施阿升等三人則尚在總局中監押也傳聞臬憲之訪單内共有二十餘人而府縣及各局之續訪者又共有四五十名各棍聞此消息無不匿跡銷聲潛藏暗遁有勉爲鄉里之善人者有學爲肩販以謀生者故不惟市井安然而閭閻亦皆高枕也 
[天津待雨]  
　　天津自前月念一日一雨之後迄今兩旬有餘天氣旱乾田疇拆裂官憲求雨己非一次十二三日復禁屠祈禱官憲之外水局繼之復有幼童十數人黃服纓冠手擎樹葉作桑林之禱雜糧因旱業己長價待澤之殷實有須臾難緩者矣 
[串拐聘金]  
　　寍波黃公林地方有張某者於去冬憑某甲爲媒聘得南鄉陳姓女爲室議定聘洋六十元張與甲誼關戚屬故行聘過書皆深信不疑交甲經理迨前月聞近村有被甲揑女騙財之事張頗疑訝着人往探女家果無聯姻之事向甲根究始則指鹿爲馬以他姓之女抵塞繼則計窮辭竭願償還原聘張亦無奈允從詎甲又以張懦弱可欺串出某乙百般恐嚇不肯原璧歸還張於是投保理處而保又偏袒聞將赴縣控訴矣 
[請辦拐罪]  
　　京師右安門外有回教丁姓之女年十八歲美而佻　鍾情於方氏子名阿六者方年二十有奇孑然無依自童時卽在右安門外稅局中供奔走役時與丁女見面輒相戲謔兩小無猜因有桑中之秘計已非旦夕事其父母之知與否姑不具論方與女私暱旣久慮鸞鏡中分相約以逃四月中旬相將避迹於城内以圖永好女出走後丁物色數日突撞見女立所居門首引與俱歸方懼禍及潛蹤愈秘有丁之隣右張姓與丁素契且與方識面聞而過丁請以假事作眞全二人之名節丁夫妻樂從其計張見丁無詐僞約日帶方踵門謝罪兼爲撮合之山詎張去後女之舅氏雲姓來聞張之議大爲不然力駁丁夫婦指使興訟必治方姦拐之罪而後已且詡以刑部有人可施手法云云丁本無謀聞雲言昨之决而東流者今復轉而西向乃與雲約密邀差役俟張方偕來時乘其不備而鎖之至日依法行事及方被鎖張勃然變色責丁食言雲復喝役鎖張張乃大言曰我爲全爾兩姓體面始有此舉可則云可否則云否何以詐爲旣至此與汝輩登堂亦無蝟縮鎖鍊則不能加也乃相將赴南城外坊署指揮傳女到案女供非方拐我係我情愿從方官聞女供勸丁息訟仍以女妻方丁只懇詳城至城供如前城憲亦飭丁調處再囑張仍爲說合延十餘日丁訖無成謀乃將案移送刑部至部女供仍如前承審司員因謂丁曰據汝女供與汝供有差旣汝女樂從方則方較尋常拐罪有間矣丁謂女小不解事此是胡言且囘漢向無結親之例間官怒隨飭掌方之頰兼及丁與女暫將方六收監令丁帶女回家聽傳張雲二人亦暫歸候傳其如何發落容俟續聞再錄 
[水鬥傷命]  
　　揚州月之十一日午後有游船水手二人在豐樂街沿河水榭飲醉口角鬥毆經人解開二人怒猶未息且匀善水相謂云岸上打架人必攔阻不如水中可以盡興於是相扭入河奮力對撲岸邊人只能作壁上觀須臾打至水關下許久不起其地最深觀者大驚有數人善泅一齊入水覓之直至北關下見二人爲草纒住力出之則已俱死灌治均無效噫狎氷防溺人所素知矧在水中性命相摶乎是二人者可謂自尋死路者矣 
[嚇詐管押]  
　　前報所錄温州蔴行門外洋關通事被人毆傷一節傳聞尚有悮處今悉係洋關小舢板水手與毛竹班之王三娒爭毆以致涉訟查是處泥塗向堆毛竹因竹排被水冲散彼此摇船撈取至於啓釁當時經人解勸其事已息詎意三娒自恃充當練軍營兵詐稱身畔兵餉匯票失去若不賠還定禀營主究追等語故洋關水手恐將來拖累遂廩明稅務司赴縣呈驗當卽傳三娒先行管押俟水手傷痊再爲發落 
[命案疉出]  
　　温州大南門外花柳塘底一帶多係褔建人開設南貨各行前日楊大王廟龍舟競渡來往人多有兩小孩往觀路經某行門首正在晾晒桂圓兩小孩行走不慎將桂圓連踏數脚而看守之興化人輒大肆毆打致一孩身受重傷頓時昏絶該處隣佑及行人齊抱不平遂將興化人綑送縣署刻聞受傷之孩業已斃命其父母早經赴縣哭喊請辦矣又有西溪底積嶺曹坑地方其地與方岩相連有因口角徵故打死一人屍親赴縣報案被值日總役阻住令先理處未知如何結局也又瑞安大河鄉船亦出一命案該船身小可進内河凡老於行旅者若無大件貨物莫不乘搭此船取其省便是以每夜河鄉往來共有十餘隻十五日早有一船抵温之大南門外一客就近上岸檢點物件失去靑蚨數伯文客困爲數無多已作罷論而船主大禮謂船不漏針若置之不問則將來偷竊習慣勢必累及船主卽着划船夥友某甲賠還某甲忠厚鄉愚被逼不過當卽投河身死業已報宫而大禮已被拿到管押班房夫旬日之間命案疉出足駭聽聞矣 
[白晝攫洋]  
　　本月初二日申刻杭垣之城隍牌樓地方有槍洋之事係上城壽康錢莊以洋二百五十元命一學徒送往某公舘行至該 
 
 

Page 3

 
 
處天將大雨性急疾行突見迎面一人飛步而來將學徒照面一掌學徒驀地一驚不覺手中之洋落去一包係面上之五十元者其人隨手拾取飛奔而逃學徒追之不及捨命狂呼乃該處有一賭攤衆無賴一聞搶洋卽有十餘人起而共追其人方奔入馬弄内回顧追兵甚急一時情極智生急將洋包抝作兩叚以一半向後抛擲但覺叮噹一響散洋滿地衆人爭先拾取無意追人其人遂得兎脫昨由各局飭役四處緝拿恐已無從蹤跡矣 
[受誣自盡]  
　　前日浙寍南門外啓文橋之西某姓有娣姒因失去銀針一枚娣疑爲姒所竊日夕語言相剌姒無以自明竟吞服洋烟比毒發救治不及而斃其母聞女自盡親來詢間致死綠由知起自失物先至娣房中代爲尋覔未幾其針得諸廚之抽履内乃舉以告衆曰針非死者所竊則死者之誣可明而死者之寃愈甚矣雖然己死不可復生若必欲伸寃是不特有害於生者且亦無益於死者也而吾女守寡多年並無嗣息有姪二人理應過繼願以吾女之次姪爲吾女嗣聊慰死者於地下如不從當請官詣騐娣夫婦靡不允從乃定嗣而爲之厚殮鄉黨咸頌姒母之長厚而明禮也 
[日本戲士到滬]  
　　昨報載車利尼聘請日本戯士八名來滬與馬戲合演兹悉前日三菱公司輪船抵申此八人者業已附輪而來皆係日本著名戲士技藝精熟奇巧可觀不日卽將與馬戲同演又當一新眼界矣 
[醉後舞刀]  
　　禮拜五有吕宋水手飲酒過醉在虹口靑浦路手持長刀亂舞刀雖已舊而其勢洶洶旁人聚而遥觀該水手正在舞刀之際爲巡捕拘住因日斯巴尼亞領事刻下公出故將該水手暫覊捕房以待日領事公旋再爲訊斷也 
[小工效尤]  
　　會德豐駁船小工欲加工資以致涉訟一節己列前報兹悉榮泰駁船行之小工亦復效尤謂該行獲利甚豐欲共分其餘潤故相約停工云按小工爲行内所用日給工食行中獲利小工安得分肥卽使行東念厥勤劬略爲分潤乃加恩於格外彼食力者流何得有挾而求耶 
[本埠風雨]  
　　本埠自交五月以來梅雨連綿偶爾放晴亦祇一日半日旋卽陰雨前日晴曦照耀天氣炎蒸咸望其從此晴霽然燠悶過甚礎潤欲滴猶有復雨之慮昨晨果小雨廉纎至九點鐘後傾盆而下直如銀河倒瀉風撼屋宇氣候轉凉雨勢至午仍不稍殺街衢到處積水墻屋亦間有坍塌但未知海面船隻有失事否猶憶去夏亦有一次風暴其情形正與相類雖濵海風雨較多然何連年若此說者謂或有近處出蛟亦未可知尤可患者花田浸水日久根漸爛死田中一碧如洗見草不見花偶爾天晴而田溝積水惟有束手咨嗟卽雇人耡種工亦甚昻稻經冷雨復易生病彼蒼者天尚爲黎元垂憫而使雨師回車　幸晡時漸見住點云 
[醫傷妙技]  
　　僦居英界正豐街之蘇不某甲以搭蓋凍棚爲生兹在抛球塲附近之某綢庄搭棚升高作工詎失足墜下昏不省事經人舁送歸家牙緊氣閉兩手不能伸屈急請傷科醫治莫不束手其家兩房惟甲兼祧父母妻女環視涕泣陳君竹坪知而憐之爰不惜重價照諸葛武侯方配藥遣人送去甲家人將藥煎好設法灌下奈略下卽吐絶粒已及三日嗣經人轉邀到城内天主堂東首之陳福庭診治盖陳嫻于拳藝熟悉傷科並不掛牌遇有親友相邀概不取謝陳旣到甲家診視謂五臓已經顛亂故牙緊而手不能伸屈幸在壯時雖絶粒三日尚可施救惟勿向垂涙盖伊口雖不能言而心尚明白若見家人悲哭亦自着急則病勢必致加增至諸葛方固妙惟現尚不能受納隨囑取新白紡綢一方洗去槳購毛燕一隻將綢包好略用米粒和煎撬開牙關灌下越兩點鐘再將諸葛方藥煎服明日再來開方倘服後能開口可保無礙等語家人唯唯從命陳又向受傷人曰爾傷無碍勿憂家人隨置酒欵陳一面如法佈置及陳起身時家人謂病勢已覺稍減云然則陳之醫術果精妙難言矣 
[解衣貰酒]  
　　昨日外虹橋東首同興酒店内有中西人各一同往吃酒共計酒錢一百二十六文飲畢華人先走西人亦欲相繼而出店主人將西人扭住解衣作質復將外國紙筆令寫西字西人似言不必旣乃持紙筆　廚房間内冩付店主而去不知其所寫爲何事也 
[刃傷同事]  
　　前日下午有靜安寺申園之夥錢春堂至新巡捕房聲稱二十一日夜間十一點鐘時被同業之王金壽用小刀戳傷面頰故據情投訴諒捕房必當送案請辦也 
[尋獲逃婦]  
　　昨日傍晚時有數人擁一婦人由法界至北詢之知爲金匱縣人陸永昌向居蘇地其妻蔡氏於四月十四日背夫私逸趁船赴滬經陸之友人探知備細招陸來滬訪查至昨日始在新橋南堍法界平房内尋見該氏據稱至滬後已有拚識陸大怒當將該氏帶至英界新巡捕房擬控諸會審公堂而追究誘拐之人也 
[倒帳案覆訊]  
　　二十二日報列合控倒帳一案昨日法捕房復將恒信源米行主王雲樵解訊旋經其妻王劉氏挈其幼子女投案求恩准交保出外淸理翁太守詰之王雲樵仍執前供答稱實是虧空從未將洋運出又訊之庄夥簫履祥趙左才沈某俱稱已查得王雲樵有洋箱一隻寄於英租界某洋行故托包探取到洋箱開看内有帳夾及零星物件並洋十元其大欵諒寄他處請爲嚴究等語翁太守見另有一人　呈乃前次未曾到案者當詢何人答稱宣紀堂在公義庄爲夥太守謂公義庄尙有戚輔廷交保出去何以不來答稱今日有病不能投到至與恒信源往來曾由經手人囑咐不許拖欠均須現兌進出今除收永豐泰洋五百餘元外尚被欠銀五十三兩請追詰諸趙昌輔亦供如前而徐心槎則稱東家實是好人不敢作吞騙之事然公義戚姓前次到堂稱被欠銀二百數十兩今宣紀堂稱　欠五十三兩顯係串吞楑其情事尚有唆使之人尚求追究翁太守仍飭將王雲樵管押趙昌輔交保并着經手人徐心槎查訪王雲樵有無寄頓之處再爲核辦 
[相騐屍身]  
　　昨報列寓客自盡一節兹悉周姓客於二十一日夜間到廣泰客棧投宿自稱姓周來自虹口年約三十餘身上衫褲皆藍色脫帽露頂靑鞋不襪操寍音似撐駕爲生者先將一宵庽資付訖安睡至次早諸客均起周尚高臥俴夥唤之不應問之不答察之則已斃矣疑爲吞烟卽知照棧主報明三圖地保一面自行赴縣呈請莫邑尊於昨日午前帶同仵書差役親臨相騐棧主申訴前因地保禀稱尚未查有親屬認領邑尊隨飭仵騐得周患急痧身死復出位親騐無錯隨令地保報由善堂棺殓判封發壇標記召認斯時大雨傾盆邑尊之輿隸人等雖有雨具而風狂雨驟已無不遍體淋漓矣 
[失主投案]  
　　前報疉列甄又谷竊洋來滬莊寄存被吞一案翁太守以失主甄廣元未到俟其來滬再爲核斷昨日據失主甄廣元投到訴稱於前日抵申表弟韓劍春將金戒衣服交明業經回籍惟求早爲追究庶免川資不繼等語而甄又谷供稱史桂松屢囑翻供只認寄洋一百元待事了結將所吞之洋七十元對分我誠不願太守得供訊之史桂松仍不承認爰着將該主史桂松及甄又谷暫押候辦 
[傷人案結]  
　　肖報列城内團扇作夥王全福無端將刀傷人一案嗣經其母王楊氏投案訴請飭領帶囘管束因原告不到碍難准行昨日復據王楊氏訴稱已給受傷人醫資洋五元將傷醫好求將王全福交保太守以原告仍未到案且事係白晝無故傷人本當重辦姑念其母一 
 
 

Page 4

 
 
再求寛因俯准免責着管押捕房一月以儆之 
[敬贈霧裏看花客大詞宗卽請教正]  
　　一代詞壇願識荊相逢何日話平生江湖飄泊覊名士海上風騷仗主盟脫俗襟期邁流輩匡時志略奪公卿吏推巨眼懸泳鑒爭寄新詩屬品評[  步雲弟楊嘉煥待政草]  
[有見]  
　　怱怱歸棹竟何之咫尺藍橋路不知錯道有緣成識面劇憐無補是相思桃花滴涙紅含雨楊柳牽情緑掛絲惹得劉郎費惆悵驚鴻何處覔芳姿更隔蓬山幾萬重用句廣寒未許近仙蹤暫時會合風中絮似我顛狂花底蜂蟾月問年三五候鸞箋緘恨萬千封小窗夜滴蕉心雨攪破巫峯春夢濃[  步雲氏待删稿]  
[詠筆床]  
　　佳製裁成玳瑁床安排清供入文房生花舊夢懷仙枕脫草新詩艶錦囊高臥未妨聽淪落藏鋒每欲歛光芒千軍橫掃尋常事投棄還嫌定遠狂[  步雲氏未定草]  
[觀劇有感]  
　　塊儡登塲樂未央笙歌叢裏譜鴛鴦悲歡豈必皆陳迹離别從來欲斷腸絮果蘭因留想象鏡花水月太荒唐是空是色渾難辨兒女英雄一樣狂[  南匯花月吟廬主人楊步雲甫脫稿]  
[書感卽呈霧裏看花客大詩伯政刊]  
　　芳華回首廿年過一霎烟雲逝水波緑鬢彫殘春夢斷靑衫淪落涙痕多惜花舊癖因愁減斫地雄心借墨磨起舞中宵留寳劍凄風冷雨助悲歌凄凉往事怕回頭濁酒難澆孤館愁每爲温柔消傲骨不因貧賤慕封侯田園寥落承先業書劍飄零感舊遊識得滄桑多變幻且將高臥笑恒流[  楊步雲草]  
[贈劉琴仙校書]  
　　春明舉國禮花王一笑傾城壓衆芳開道羣仙稱領袖遥憐妃子隔瀟湘艶說名花惜未逢欣從海上見仙容果然　 
天下無雙品玉蕊含香浥露濃珠簾半棬倚瓊樓翠柳　風體態柔睡覺海棠春少力侍兒扶起倩梳頭裝成彩鬢學飛鴉人似芙蓉隔絳紗生恐鉛華污麗質天然金粉燦流霞紅腔一曲聽分明斜抱琵琶妙手輕大小玉盤珠錯落疑從天外語流鶯眉如黛色遠山横萬紫千紅合 
讓卿想是文君來蜀水桐花桃竹曉雲平佳人偏有丈夫心流水高寄遠音何專纒頭誇買笑儂曾十萬散黃金明眸皓齒語言工小謫姮娥下碧空我已夕陽催短影桃花欲戀晚霞紅[  芙蓉城司花老吏待删]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緖八年五月十四日京報全錄]  
　　宫門抄○上諭一道錄前○發抄旨四道○御史徐奏紏叅疆臣幕友局員摺○又奏請飭查保案撤銷片○鎮國公奕奏敬陳管見片○江督左奏撥營教練片○豫撫李奏報解頭批京餉摺○大臣奕奏假滿遵旨赴任摺○大臣啓奏舊症未愈再懇賞假摺○晉撫張奏調署州縣夾片○五月十四日内務府國子監侍衞處值日無引見○前任山西布政使紹諴到京請安○李璲陳啓泰鄔純嘏各預備召見○文秀續假十　○召見軍機李璲陳啓泰鄔純嘏○發抄陳士杰奏　將緝拿梟匪發槍殞命之千總議卹奉旨蕭國亮着交部照陣亡例議卹欽此○彭祖賢奏江漢關八十六結收支稅鈔各數奉旨該衙門知道欽此○又宜昌關第八十五結徵收稅數奉旨該衙門知道欽此○又審明江夏縣民徐觀國京控定擬奉旨刑部　奏欽此○○掌廣東道監察御史臣徐克剛跪奏爲疆臣信　慕反　踞招摇並用劣蹟道員管理局務恭摺紏叅仰祈聖鑒事竊臣伏讀上年八月初九日上諭給事中樓譽普奏敬陳管見　各省督撫司道衙門應用幕友自當慎選品行端方明習吏事者　資助理若如所奏竟有日久盤踞聚賭招摇各情甚至肆行賄賂廣通聲氣於吏治大有關係著各督撫嚴行查察如有似此劣幕立卽驅逐並嚴飭司道等一體訪查不准徇情遷就致滋弊竇等因欽此凡在督撫自應凛遵諭旨以端表率乃臣聞安徽撫臣裕祿信任劣幕陳應璈卽陳敬堂在衙門盤踞多年品行卑污聲名狼籍裕祿任臬司時與其有舊凡秘交密友深資嘘植以故今日信之　堅公事任其把　兩不覺余靑照卽余藜生前在藩司衙門襄辦錢榖裕祿升任巡撫携置幕中所有巡撫應辦各事及一切公牘悉歸余靑照閱看經余手蕃有圖章者裕祿卽畫稿定案不暇酌事理之允當與否封疆責任綦重權操幕手辦事者憚幕而不憚官肆　賄賂　議沸騰撫臣若無開見又已革道員裕庚前隨故督臣英翰在廣東差遣繼將軍長善前撫臣張兆棟叅辦在案卽使小有才辯豈　復用裕祿泒管報銷局務總司出入彌縫軍需欵項似幕　幕似官非官　　劣員在皖夙喜交結州縣得此倚任能無招摇而不通　氣乎臣忝任尋責旣有所聞不敢安於緘默擬請旨　飭該撫臣裕禒並行驅逐抑或簡派大員認眞查辦以淸幕府而　官常　否有當伏乞皇太后皇上聖鑒訓示謹奏奉旨已錄○○御史徐克剛片再竊維德懋懋官功懋懋賞保舉所以酬勞績昭激彻也風聞安　撫臣裕　咨送籌解甘餉人員案内有候補知府彭祿得保補缺後以道員用候補知縣沈鑑得保補缺後以直隷州用查該府彭祿辦理　捐有年陡成巨富爲撫臣裕祿所　借停捐　香解　册赴部順道咨送吏部驗看乃於未經回省之前數日牌委署寍國府事外此嘖有熉言謂假公濟私以酬知交該縣沈　於　開無湖　關卽經撫臣裕祿泒充提調此後連年委解稅册赴部委　　縣知縣委解吉林餉銀委司總辦鹽河厘務未嘗一日賦閑焉能於差使絡繹中兼籌甘餉乎皖省人員紛紛傳說　幕中有人好作宫此二員者均夫聞兼有軍需局籌餉局等差務而濫　保荐各器之濫手於此極恐尚不止彭祿沈鑑已也應請旨嚴飭該撫臣　祿查明彭祿沈鑑保案一併撤銷以息人言而重名器是否有當南北山陳伏乞聖鑒謹奏奉旨已錄○○奕謨片再杳從前禁門巡查本極嚴肅奴才自咸豐五年蒙恩上書房讀書毎於午刻散直出東華門見彼時值班護軍等盤詰呵禁均尚認眞從未見有便服　頭擅行出入者亦未聞　開設煙館賭局之事近今十數年來漸形懈弛至於今而已極雖屢奉諭旨嚴禁未能實力奉行以致巨案迭出寔屬不成事體次欽奉懿旨命醇親王等會議章程添泒弁兵協同巡緝所　章程固已十分周備現今奴才荷承恩命拱衞宸垣稽查周防責任綦重自應懷遵諭旨會同各營統領曁内務府大臣　機營弁兵和衷共濟力籌整頓以期風淸禁禦上慰聖懷合無仰懇天恩明降諭旨飭下前鋒護軍統领等督率所屬認眞稽查嗣後各該他坦公所有容留閑人招　烟賭者刻卽嚴　懲辦至禁門重地必須寔力稽查其蒼震春　兩門密邇皇宫尤宜　肅嗣後如有閑雜人等便衣小帽携帶私人不服攔阻無論是否官員指稱何處當槪行綑掌交該營治庶幾弊絶風淸人知畏法則守衞可期嚴密矣奴才遭際聖明受恩深重惟有殫埸血　不避勞怨以期稍酬知遇上慰宸厪此外如有應辦事宜當與各營統領等隨時妥商辦理所有加才叩謝天恩　　營見緣由謹另片奏聞伏乞聖鑒訓示遵行謹奏奉旨已錄○○左宗棠片再臣　准部咨光緖八年三月初八日奉上諭章合才着調補江南淮掦鎮總兵所遺江西九江鎮總兵員缺卽着朱淮森調補欽此常經恭錄轉行欽遵　後查朱淮李統帶新兵新勁六營駐札江寗歴有年所現據禀撥新勁一營帶赴九江藉爲練兵程式等　此後該營所　月餉自應攺由江西給領以恊餉隨兵轉之義經臣飭局發給三個月薪糧以壯其行督標新兵五營臣日　　令頭品頂戴記名提督易致中留甘遇缺題奏總兵栗龍山接統俾朱　森得以交卸赴任除飭取任事日期咨部查核外謹會同江西巡撫兼提督銜臣李文敏附片陳明伏乞聖鑒訓示謹奏軍機大臣奉旨知道了欽此○○頭品頂戴河南巡撫臣李鶴年跪奏爲報解光緖八年頭批京餉銀兩恭摺仰祈聖鑒事竊照光緖七年十一月初七日欽奉上諭戶部奏豫省來年京餉銀七百萬内撥河南地丁銀二十萬兩務於來年開印後陸續起解限五月前解到一半十二月初間掃數淸解不准稍有蒂欠等因欽此當經轉行遵辦去後伏查豫省應解本年京餉銀二十萬兩内除奏准撥解毅軍月餉銀十二萬兩計應解銀八萬兩現據布政使覺羅成孚在於光緖八年地丁項下先行　集銀四萬兩定於　年三月二十三日委員管解起程赴部交納除咨部外所有起解光緖八年頭批京餉銀兩數目日期理合恭摺具奏伏乞皇太后皇上聖鑒謹奏軍機大臣奉旨户部知道欽此○○奴才宗室奕搈跪奏爲假期已滿病勢稍愈遵旨赴任恭摺奏聞仰祈聖鑒事竊奴才因前在奉省剿辦賊匪頭骨曾受鉛子傷邇來氣血漸衰每有感　頭目卽發眩暈隱痛兼之在途跋涉勞頓感冒風寒以致較前増劇當卽恭摺懇恩賞假一個月回京調理等因具奏奉到原摺後開軍機大臣奉旨　榕着賞假一個月假滿後卽行赴仍遵前旨毋　來京欽此奴才跪聆之欽咸莫名遂在張家口　緊延醫調治現經醫治頭目眩暈等症雖覺輕减而服藥過多氣體較弱茲屈假期已滿卽當遵旨赴任斷不敢久曠職守有負生成奴才現擬於四月二十九日　帶應症丸藥力疾起程取歸綏徑赴任所一俟抵任後所有應辦一切事宜矢勒矢慎竭盡愚　以期仰報高厚鴻慈於萬一所有假期已滿　勢稍愈徑赴新任緣由理合恭摺奏聞伏乞皇太后皇上聖鑒再奴才此摺係借用察　爾部　印信合併聲明謹奏軍機大臣奉旨知道了欽此○○奴才啓秀跪奏爲續假期滿舊症仍未全愈再懇天恩賞假調養恭摺仰祈聖鑒事　奴才前因右骽　症未愈仰懇賞假二十日專心調養在案茲於光緖八年四月十四日賚回原摺奉旨着再賞假二十日欽此奴才跪聆之下感悚莫名奴才自續假後百方醫治　求速痊無如此次舊症潰發太甚以致氣血兩虧所患膿潰之處雖漸平復而偶一起立目眩頭暈仍難行動現又假期届滿再四思維萬不得已惟有籲　天恩再行賞假二十日俾得赶緊調治一俟略可支持卽行銷假所有再請續假緣由理合恭摺陳明伏乞皇太后皇上聖鑒訓示再此摺仍借用盛京刑部印信拜發合併陳阴謹奏军機大臣奉旨着再賞假二十日欽此○○張之洞片再代理天鎭縣知縣李德　補授崎嵐州知州奉部覆准應卽給咨引見所遺天鎭縣知縣員缺查有渾源州知州姚啓瑞堪以調署其遞遺渾源州知州印務查有候補知縣鄭景福堪以署理由兼署藩司按察使　椿具詳前來除分飭遵照外理合附陳伏乞聖鑒謹奏軍機大臣奉旨知道了欽此 
 
 
