# 1888 - 7 - 4905291

 

Page 1

 
 
[制藝聲調譜附格局一新告白]  
　　近來石印之文懷挾居多講揣摩者絕少揣摩以鄉會爲準繩　聲綢格局尤足制勝按腔合拍鼓吹休明則聲調尙焉萬人慶視易　而登則格　尙焉今輯時墨二種一曰制藝聲綢譜因調製譜便於按拍分類十八如推原高唱說理言情提空有議等類開講出痞附焉一日格局一新分格十二面每格中仍復條分縷析如點　格之兩股至七股分柱格之兩股至八股他如非字蝴蝶前後呼應連羣側申等格仿此訂成四册價洋一元　售上海南申昌南晝錦里朱卜年痧藥鋪蘇州中街路朱卜年痧藥　外埠各申昌 
[經策通纂告白] [  點石齋啓]  
　　本齋所輯經策通纂一書分之各爲一集合之則成大部其　體例之完善部目之精詳已盡朔監所登告白中矣前部曰經學輯要　有此帶而　　學海雅雨經訓六藝粤雅堂讀畫味經知不足齋平津舘守由閣嶺南遺書古經解小學彚函玉海諸書之善本要義皆在其中後　日策學備纂引刖諸書指不勝屈而九通　書集成一統志五禮通攷諸書門類所有盡有而於算學尤三致意焉自○○○仁廟開西法以來其學大明凡西法中法兼用中西法諸書無不收羅西學門類西洋兵法然不　載而以推步占騐坿焉○國家求經濟實才西學尤爲當務之急故不憚詳盡至如河務船政遇海防堵錢幣荒政諸類尤爲詳人所略不但集政書類書之大成已也現已纂竣陸讀發抄付石定於明春三四月出書特此奉聞 
[書同仁醫院淸單後]  
　　同仁醫院設於虹口歴有年所每年必將各戶捐數以及用數并所醫人數詳繕淸單以供衆覧以資徵信此亦年常舊例夫何足書然彰善之念有動於中竟有不能嘿爾患者盖以同仁醫院向無恆盡每年需用一切經費全賴各戶捐集而來一年無捐卽一年不得施其仁術同仁之義固如是也此醫院自開設至今尙無半途而廢之一日則各捐戶之　持願力殊可感也而經理其事者其德其才尤足令人欽仰矣本年所登捐數中國紳商所捐統共合銀四百二十三兩二錢六分西國紳商所捐統共計銀八百二十兩一錢二分而其所用之數則一年之中除收尙餘銀九十二兩一錢一分至其今年住院病人之數則中國男　百十八人女八十三人外國男三十二人女八人統計五百四十一人内有外症用刀割治者一百五十三人并有　　　耗來　太蓮致悞不救者三十人逐日至院診　者計中國男一萬二千一百四十三人女九千一百三十一人外國男　　二十二人女三百零七人另有不　　巡捕　送往及　捕沿街收迸至院者概不在内更推之醫院之外在江灣三　　大　兩翔嘉定外江陸大　等處吳　二　曁囊明經理　君共　一千三百三十四人小孩種牛痘者共計一千二百十三名苟非同仁　院之　以四出診治又何能使就　者咸豐　域乎且該醫院之執事諸人其用心殊不肯以苟且偷安已也以爲患病者　多貧病相兼之人則不但　　之　　衣食兩項果有不周夯必解衣以衣之推食服食之　　之　奠不　　　　　富家　　又安保其終年無　故於　　正面陽臺之上另除樓房　間格外　　　　　　　　之所　日　　　一　　　　　　　　此一年今年亦共　數十人略南則又有樓三間爲女房傭工亦皆　女　男女有别其用心可謂至矣或者調　中有李秋太太守所　之大洋房若于間上下鋪設外國鐵床三十餘張以供病人養息斯亦足矣此等潔凈樓房似可不必蓋紳商等養尊處優素所習慣卽或有疾必有家人爲之調治所居者高堂大厦密室幽房以彼之力不難延請醫生就家診治夫亦孰靑　尊以住醫院者不知滬上之地爲通商碼頭四達通衢其久居上海携有眷口者自有家屬照應有病則延醫前來診治不必住在醫院若過路之客或祗帶男僕數人雖腰有千金而疾纒二䜿一時不能卽痊若覊棲客寓或借住戚友之家起居飲食究不免有所不便則何如住入醫院較爲便當每日所費雖需一元而房屋潔淨起居便妥飲食一切亦可隨心所欲而且加以診治近便病症卽有變更不定而隨時可以醫療事固無有便於此者矣我觀近日中國名醫往往上千往請至夜半而始至其果有延請過多分身不及者尙可原諒若其假作時髦故意濡滯者亦不乏入設或病屬危險變動綦速倘遲之又久急何能待其有不誤人性命者幾希西醫向無此習然或相隔路遠則亦不得隨請而至稍有遲誤性命係之故竊以爲西人醫院之設最爲妥善深得養病之道病人住在院内與醫生相近隨時變症卽可隨時療治初不至如中國醫生之一方數劑原方不攺以致厥疾變遷藥無更易其病之輕者尙屬無妨若症候較重則出入之際生死以之何如身住院中與醫親近得以隨症施治之爲愈乎故不但旅病之無家眷者宜于住醫院卽有家屬者亦宜住醫院家人等儘可隨往服伺又何足爲怪耶該醫院計及於此其思周慮密爲何如哉顧院中旣無恒産每年經費全賴捐集則經理諸人尤不能不格外當心雖一絲一粟無非集衆腋而成而捐數則不能一定用度恐未必可以再省此則旁觀所最爲寒心者淸單之後另有一行云本醫院自出淸單之後仍欲照舊勸捐惟望諸君慷慨樂助以成善舉如有仗義疎財樂善好施者請將銀信封固送至本醫院吳鴻鈺處或送高易公館李秋坪先生及旗昌帳房楊經德先生處亦可嗚呼衆擎易集善舉同襄吾知上海不乏仁人必有應求之助爰爲之綴數語以昭激勸是則本舘所厚望者爾 
[火灾續電]  
　　福州南臺地方於月之二十二早大火本報曾據電傳登入昨報乃昨晨八點一刻又接福州來電謂廿二晚間是處復灾又共焚去房屋約四百間云 
[失火傷命]  
　　本月二十一日黎明時寗城呼童巷胡阿寳家失火屋雖僅焚六七間而燒死一命誠可慘也聞胡阿寳家僅夫婦二人年俱衰老尚無嗣息一貧如洗夫賣燒餅以度日婦酷嗜旱烟時不釋手卽夜間亦必數起而吸之前晚又括自來火而吸烟吸後熟睡不防烟筒餘燼墮入被窩迨胡從睡夢中驚醒聞有畢剝之聲披衣起視火已冐穿屋頂婦猶未醒胡急拖之欲起無如牢不可動復加二人帮同搶救終不得出比及衆人齊來屋已坍倒無從施救矣迨火熄後止扒得焦骸一段形同木湡道憲薛叔耘觀察愈其家貧施送棺木得以收殮聞該婦慣以販賣婦女且招引年輕婦女誘入家中借作臺基一生作此不法情事故今日遭此慘報云 
[火焚寡婦]  
　　寗城貴神廟前西雙橋某姓婦其夫蚤亡僅遺一子學習刻字本日十七日黃昏時婦持火照物被風吹滅易以燈籠火忽引燃其衣婦始驚覺初猶以手樸之不滅火已墮落滿地又恐延及他物並不解衣狂奔出外詎值風狂火更大熾及旁人出救已徧身焦枯奄奄一息延至次日而斃命豈有定數存乎其間耶 
 
 

Page 2

 
 
[馬戲遭殃]  
　　西報言美國有一極大之馬戲其中獅虎熊象各獸之多較之車利尼不啻倍蓰一日獸棚之忽然起火勢同燎原各獸騰踔呌嘷聲震林木有火熄而獸之焚餘者業已逃出有一大獅被逸後不能復捕有鄉人見其攫耕牛而食羣起以槍砲攻之遂斃　此次被焚所值不下數百萬金聞係匪徒縱火所致云　 
[紀漢口火]  
　　漢口一鎭延袤二十里烟戶稠密十四日晚十點時龍土廟河街洪大雜貨店失火紅光熊熊傳係蒸炊糕餅烟囱冒火延及曬臺登時滋蔓幸爲時尙早人多未睡立卽施救得以隨手撲滅然該店之折耗已不堪問矣是夕馬王廟河街某山貨店亦因洋油釀禍幾致不可收拾幸人手衆多當卽撲息十六晚二點鐘藥帮公所三皇殿忽付一炬與上年江西會館之萬壽宮情形相似緣該公所因某藥材行酬神宴客喚榮陞班演戲席散後突然火警該公所本有水龍兩具因火起於頭門内龍亦被焚無可施救耳其餘各水龍齊集奈四面高墻皆束手無策故止焚剩僧房一所十八夜十二點鐘後下閘口堤外居民又經失愼延燒路南北平房二十餘家是處正在鹽公所西南首兩排平房並無毗連不意飛火燃及堤街店屋之牮木由是蔓延致堤街上玉器店兩家同付一炬云 
[紀揚州火]  
　　十七晚流水橋棲流公所内不戒於火幸各水龍馳救迅速僅焚廚房兩間卽行撲滅十九日卯刻東嶽廟照壁後某氏婦夜寒烘火致兆焚如該處茅屋居多遇火卽着各水龍聞警馳至火已猛不可過竭力澆灌始得熄滅然廿餘家瓦屋草房皆成焦土矣最慘者某氏婦曁子女兩人全行焚斃聞其隣右人云當火熾時婦已奔出復入内抱取小孩想爲烟霧所迷致罹斯厄尙有一八歲男孩被人救出焦頭　額狀甚可憐現經旁人用藥敷治不識能保性命否婦夫現在某處當勇聞已有人代爲函告得信後不知若何慘痛也同日午後東關街二郎廟巷東首某姓家亦遭回祿幸在白晝僅燬草屋一間二十夜二鼓丁家灣大街失愼烈燄橫飛光燭霄漢新舊城水龍皆如飛而至奈左近水井甚少不敷澆灌致祝融氏大肆神威對面延燒約一時之久始設法撲滅計共燬絨綿布店鞋店香粉店約十餘家店後民居草屋十數椽合城印委齊至徐仁山觀察公館近在咫尺頗爲受驚火熄後各官咸至公館禀安至起火之由傳說不一 
[東甌鎖紀]  
　　新任樂淸縣雙印斌大令於十三日乘元凱兵輪抵甌暫住連陞客棧俟謁見道府各憲再行擇吉履新該縣書差人等紛紛來郡　接連陞客棧爲之擁塞幾無下榻之地云○新簡温州鎭周靜山鎭車由閩省乘紅單船於十三早抵甌瀛眷人等約有數十人均在船上暫駐數日俟十五日已時接印任事方行進署聞鎭軍隨帶幕友三人皆有眷屬是以人數愈多上岸時肩輿行李絡繹於道○前署温州鎭劉藜三鎭軍自十五日交缷鎭篆後闌營弁兵恭送萬民傘德政牌匾等物接踵而至連日大街一帶鼓吹之聲不絶於耳非恩德入人之深而能如是乎聞鎭軍擇於十八日起程赴瑞安恊鎭本任是日自鎭署起至大南門外止一路設席祖餞共有數十處加以温標四營排列隊伍恭送麾旌瞻荼火之軍容想柳營之偉績固宜觀者載道聞者傾心也○周靜山鎭軍涖任後卽懸牌定於二十五日黎明詣西門外大校塲閱視温標四營合操龍虎大陣並連環對子騎箭打靶各雜技連日各營兵丁均在大校場操演以備鎭軍屆期校閱該處飯舖酒館以及點心水果等攤生意爲之一旺○温州西門厘局近來收數頗旺每月比較均屬有盈無絀局員余司馬因此爲上游所器重數次札委蟬聨余司馬經辦情形愈熟近來明定章程所有零星木叚統以三叚起涓其一二叚者概行免稅倘有拿獲偷漏定以一半罰欵賞給巡丁餘皆照章批解總局是以該局巡　巡緝愈勤稽查愈密眞有鳥雀不能飛越之勢○温處兩郡數月之久未見雨澤以致河水乾涸个能行舟處郡各木排不能順流而下故温郡西門外各木行均無木叚發售其價逐日昻貴較之去年已漲至三成之譜惟屯積各木行莫不獲利三倍語云多錢着賈長袖善舞誠哉是言也○雨澤愆期各處所種鶯粟不能下種以致漿烟之價陡然昻貴如月内再無雨澤則來春漿烟價值定與大小土並峙矣有烟霞癖者其能無長慮却顧耶○喪葬之家均雇砲手沿途放砲今冬亢旱過久各處異常乾燥一經失愼爲禍甚烈本月十八日有徐某家送葬回路經大南門循俗例放砲適人家門前有晒錫箔紙者火星飛墮其上致兆焚如幸是處係熱閙之區人手衆多且在午後容易撲滅亦幸事也 
[上海求志書院丁亥夏季課案]  
　　經學超等陳慶平王廷鼎朱逢甲王有德楊譽龍汪開祉特等徐森汪贊訜許克勤陳鳳藻　壽萱王光熊一等陳汝恭蕭鑾許文蔚吳廷採陳曾彪金承熙○史學超等汪開祉朱逢甲葛士濬蔣玉泉蕭鑾王念君特等唐日乾許慶堯陶承侃葉承壎吳佐淸殷松年陳鳳藻一等黃錫恭姚元鈺○掌故超等朱逢甲李鼎頤項文瑞特等馮維銶黃錫恭蕭鑾○算學超等崔朝慶沈善蒸胡惟德許承恩錢來靑程之驥特等蔣學慈陳公恕○輿地超等王廷材陳鳳藻葉承壎吳兆麒特等保溶鈞何鏞許文蔚張綬靑潘熙汪文瀾一等陳光祖楊志濂嚴啓彬習謙摳季鴻　韓雪鴻陳壽祺○詞章超等陳鳳藻唐日乾陸珩謝承李戴澍圭楊引傳特等曹心怡武宣烈金庭蕚趙毓森楊應環吳大文一等季世本沈汝豹施贊唐李鍾淦錢衡　王士駿 
[再訊命案]  
　　法華鎭人王雲龍命案經上海縣裴邑尊會同原騐官寳山縣葛明府集訊之下着候覆訊已列前報前晚經裴邑尊升堂研訊屍兄王雲貴伸訴前情并稱該家丁魏和發所供死者之傷乃王之培所做由王將做傷情由在客棧内告王良卿被魏聽聞云云均屬子虛今子培良卿均在案下叩求質訊子培供稱人命至重死者脚骨已斷腎囊乃係踢傷此等傷痕豈能做就顯係揑飾希圖脫卸良卿供稱子培並未說及做傷地保干小園稱小的詳細查訪做傷一節實屬烏有魏稱前日小的與王子培等同寓一棧明明聽得做傷情由旋被伊等看見小的遂不說嚴詰伊等自能吐實邑尊復推訊一番王等僉稱並無其事邑尊乃飭暫退再候覆訊 
[假妻說破]  
　　金陵人徐某年已弱冠僦居滬城石皮弄與某甲同居甲卽房主人也徐於前日娶某姓女爲妻親朋交賀爛其盈門然其親友均是客籍人無家室在滬欵待新娘時若無女客相陪亦一憾事徐偶與親友曾及其友某乙起而言曰山荆現適在滬不嫌醜陋明日當令前來奉陪新嫂何如徐大喜曰此固求之而不得者也苟承金諾明日當以肩輿奉迓乙曰肩輿我自有不勞整備翌日吉期已屆彩輿臨門笑語紛譁於室中鼓樂喧　於堂下閽者忽報某家奶奶至矣雛　僕婦相與上前迎迓而肩輿已至堂前見一少婦翩然而出身穿天靑披風大紅裙珠翠盈頭芬芳徧體遂殷勤延入交拜禮成爲新娘設宴遂令其作陪畫筵開處旖旎風光未嘗露破綻也是晚不及回去留宿一宵翌午有輿夫　 
來接帳房開發輿金輿夫謂來往兩日此區區者何能了事爭論不休帳房中人問究從何處抬來要若干輿金輿夫言在棋盤街某妓院中抬來帳房中如數給之始擡所謂某家奶奶而去蓋乙因徐欲請女客陪新娘密與妓女商定作此狡獪也輿夫說破時乙已不知何往一時傳爲笑談徐不過多去轎錢若干而乙作此神通則竟以姻婭往來爲兒戲矣 
[路斃可憐]  
　　前日午前有年約三十餘身穿短衣之人行至英租界老閘南首忽嘔血臥地未幾氣絶身死經巡街捕報知捕頭令包探陳阿九立傳三圖地保錢金和查明該屍屬出爲備棺成殮 
[情有可疑]  
　　包探唐阿順至英公堂稱查得向爲小工之唐阿寳所穿衣裳一律新鮮在小瑯環里妓女李沈氏處留連忘返又與妓新買藍細皮袄計洋十四元七角又向楊慶和銀樓兌金戒指二隻銀鐲一副共洋四十一元零殊有可疑向之盤詰則稱前開米行被小東門外開 
 
 

Page 3

 
 
客寓之徐培卿欠洋八十元索還五十元購辦衣服金銀首飾同往同徐則稱從未欠唐之洋更未付過五十元又與同到妓處吊得皮襖金戒指銀鐲尙有棉綢杜布等衣料一包并換下之舊衣一併起案李沈氏供蘇鄉人本月初唐來住宿嗣後購買衣飾綸我不知其來歴不明唐阿寳供南匯人向在木作頭殷文生處做小工積蓄銀錢又向同鄉人徐培卿處索還洋五十元置辦衣飾給妓别無他故蔡太守謂起案之衣飾約值洋六十餘元想此外尙有花費之洋包探問徐並無還洋事然則爾洋從何來唐堅執向徐索來太守飭該包探將唐及衣飾一併帶回待徐培卿到案再訊 
[請追欠項]  
　　前日有沙船主朱琴齋扭吳長生投上海縣喊稱吳於光緒十一年十二月間借去洋二百元迄今本利無着向索一味搪塞意圖吞没保人沈南堂現因别案管押案下叩求質訊究追值日差據情禀明裴邑尊着候質訊 
[英界公堂瑣案]  
　　西洋人前控小侍者王阿三行竊時辰表蔡太守訊無証據飭王阿三交保在案昨據包探秦少卿稱緝獲積竊土阿才搜出西洋人所失之表及許多押票至恒茂押鋪吊得銀飾二百餘件皆和隆押鋪之失贓尙有衣服無人承認和隆已向恒茂說願償押本洋五元今傳各失主投案西洋人投請領贓土阿三稱前被洋東誣竊今已昭雪請追八日工錢當時曾言每月工洋三元和隆押鋪夥請領失贓桓茂押鋪夥稱和隆之失贓並無押票惟據竊犯所說因念同業故令其償我押本洋五元卽行交贓王阿才俯首求恩蔡太守商之賈副領事謂西洋人前誣王阿三行竊今已明白着給王阿三工洋一元半以伸其寃始准領表銀飾交和隆領去着償恒茂洋五元其餘無人承認之贓分别給還押鋪王阿才疉犯行竊發捕房管押二年期滿笞責二百板○李文炳因隣家失火愴失皮箱由捕房包探戴金寳拘獲鮑坤祥起到皮箱一節昨據該包探禀稱奉飭查訪委無楊氏囑鮑搬箱情事太守判鮑管押二月贓交李領○包探秦少卿稱成元洋廣貨鋪主陸正坤報失西洋鼻烟五瓶每瓶值洋十二元开水烟筒等件查無外賊行竊之跡詰其所用之張炳南初則支吾繼認行竊贓存船行中同往起到陸正坤稱父親見張流落招爲廚司不給工資詎被行竊憐其年老乞思免辦張供常州人今年五十四歲家有二子訓蒙餬口我欲回里苦無川資擅取東家之貨蔡太守謂原告旣求免辦判張炳南移送回籍贓交陸領○吳金發失落潘源昌之劃票洋一千五百元及質票五紙所質係金釧等件被周全順拾得向索爭執同至捕房昨同到案吳訴前情周供拾得各票曾列申報告曰招認吳糾人來索不知是否是吳所失木便卽付且還票應給酬儀吳稱我已許酬彼不依蔡太守飭吳邀同潘源昌投案候示○包探王阿二稱元興鐵行雇船二艘裝鐵至小東門外翻覆失鐵五十餘擔報捕查緝旋知順泰鐵行收買朱阿三余阿三之鐵的係元興所失者因拘朱余起贓解案請訊元興行之張志彬稱失鐵起案缺少尙多順泰行之許正卿供收買朱余二人之鐵不知是元興行之失贓朱余同供是網船戶撈鐵價賣尙有别船戶亦曾撈鐵蔡太守飭核包探將朱余帶回查明缺少之鐵再行解案○開烟館之童益卿稱謝朱氏來吸烟後失竊洋烟筒疑被行竊往問其夫謝阿林詎料該氏持刀割傷頭面反來饒舌由捕拘案謝供開設老虎灶多年昨晚童指我妻犯竊定欲上樓搜查被誣難甘向之爭論伊將我妻打傷其妻供與同蔡太守飭謝阿林領妻醫傷再口訊理呈案之刀存堂○蘇鄉人章安新稱我妹子私逃夾滬托人尋覓據一百三十六號華捕朱阿喜言可包尋講明謝洋十四元如數交伊始得尋見妹暫住朱處冋領則稱又被走失索還謝洋先付三圓又立期票洋十一圓屆期不付報明捕頭送案期票呈閱朱阿喜供充當一百三十六號華捕據馬海堂言章　尋妹懇爲代尋我亦輾轉託人尋見後送在馬處後又走失章索謝洋先付三圓尙有十一圓期票現在無力歸還副捕頭法蘭門禀該捕所爲非是業已斥革蔡太守問朱爾充華捕與章尋妹索謝係分内事否答稱原是不合賈副領事請將該捕懲辦以儆效尤太守飭將朱阿喜押令繳洋十一圓再押一月以爲貪婪悖妄者儆○殷阿寳稱在李德方家爲傭主人由荐頭婦人買得婢女榮來忽然失去向荐頭根追旋據送還榮來言被楊張氏誘領爲此報捕　該氏送案榮來供有年約四十歲之人來言楊張氏有佛堂可以修道成仙邀我去楊張氏供　吃長素曾在李家傭工與該婢相識該婢忽於夜半時來叩門乞我容留否則主人定要處死我憐而留之次日送交荐頭歸還李家殷稱初問該氏不認繼知藏在桶内被荐頭偵知始得領來蔡太守謂此事務須澈底根究飭將該氏及婢交官媒補傳薦頭到案再訊○西人稱在新關辦公有人交來書信二封遺失查得書信放在門房祇有出店施阿坤廚司潘金福在門房向問不理出言無狀爲此交捕施阿坤供爲出店被欠工洋不付信件非我經管不知如何遺失潘金福爲供廚司廚房物件係我分内事信件非我所知被欠工洋尙未給付蔡太守商之賈副領事謂該西人所失信件並無緊要所有施阿坤潘金福二人之工洋應令照給西人稱工洋向在十號發給太守隨飭二人屆期向索可也 
[法捕房瑣案]  
　　昨報列江寛輪船司帳王理如送行竊包袱之陳阿毛一案適有同船之劉姓因失去現洋一百元鼻烟壺三个料是陳之同黨所竊因將陳送案請究昨晨王司馬提陳再訊究從何處來據供是奉化縣人十二歲卽在揚州做生意此次由蕪湖搭民船至九江再到金陵而至鎭江因欲往通州寍波會館正擬上岸適有别人衣包一個放在我鋪蓋邊卽指我爲竊將我鋪葢扣住不能上岸因之來滬旋被送　王司馬謂衣包在爾鋪盖中被獲有何冤枉陳供此是誣陷司馬謂昨有見證到案爾若直說何人竊洋將鼻烟壺取到當可從寬陳堅稱不知司馬着掌頰二十下復加研詰仍矢口不承司馬謂爾之口音不似寍波不似揚州實似湖北陳仍供是甯波人司馬着再掌頰八十下交保○昨報列小東門外獲到湖北人陳文山及陳趙氏一案昨晨陳文山未到捕房王司馬着提在押之陳趙氏詰問據供本夫田福友不能養我賣與陳文山得洋五十元司馬謂爾若被伊拐來當卽直說送爾回家陳趙氏堅稱是本夫所賣有媒人張錫如爲證詰在何處所賣在鄉時與陳文山認識答稱在九江府所賣在鄉與陳認識多年又詰陳與爾夫認識抑與爾認識答稱與我認識並無私情王司馬謂旣無别情著將陳趙氏暫押並　法包探往問陳柏喜陳文山是否安分人如係安分卽准給領○前報寍國府人陳四發被同鄉人王士洪將棉被質錢王司馬見陳頗忠厚因將押票及王身畔之錢約三百文給陳領去餘俟在王住處查究有何物件再行變價抵貨昨晨復提土研問仍照昨供司馬着掌頰二百下及掌至三十二下王倔强不能再掌司馬怒着拖下笞責詎其褲中有洋一元藏在棉花中立卽取出呈案司馬詰問何來如何藏在褲中王供此是養命　 
之源司馬着將洋暫存捕房候陳四發來給領王士洪笞八十板釋放 
[災異告急]  
　　九江各屬本年季春洪水汜漲良田萬頃盡作蝦鄉自季夏至今亢陽無雨亦地千里未收顆粒現今首屬仙白南赤等鄉民不聊生採蕨度日山林鋤斧丁丁有聲億萬災黎嗷嗷侍哺朝不及夕困苦難堪目下更可異者農家儲留糓種盡被蟲傷郊田所佈麥苗又被蟊賊疉疉災變比比皆然現值丁漕將次催征官示免二征八饔飱莫供糧賦何出嗟乎普天之下莫非王土率土之濵莫非土臣本年各處被災如外屬湖口瑞昌各縣以及直隸河南各省災民均有賑濟何以首屬化邑猶是計圖征科尙未詳請賑䘏似此赤子蒼生類皆束手待斃老弱溝壑而有司莫以告自七月迄今每屆告期禀災告苦仰求邑尊鍾明府及各該管官請詳撫恤申詳災異各鄉羣相觀望謂俟院司批行定卽賑恤災黎乃今延挨數月未蒙捐賑分厘余眼見該處災異確實情形未免目擊心傷用敢縷情告急天乎天乎殆由心之不古以致災異之疉生乎爲民父母者諒早料天心之難挽回乎噫甚矣憊[  江夏不才可琴氏謹布]  
 
 

Page 4

 
 
[上海陳家木橋電報總局豫皖協賑公所廿一廿二事略]  
　　十月中旬連仝文報局第八批規元一千四百八十三兩另共收規元五千九百三十兩另英洋四千一百六十四元另新舊棉衣一千一百九十餘件細歉淸單另登先此奉報○本城王介翁來新棉衣一千一百四十三件鄭田氏紀君丙第許君蔭庭楊君春坡各來新棉衣一千件廣東土絲行協綸堂來規元一千另九十六兩卽日起解并請建坊○曹君警之篤善好施逢災助賑今又助棉衣洋七十元京口延陵子豫賑曾助百金今其如君又將金飾六錢三分助賑不厭不倦可敬可感○高易公所九批規元一萬四千兩絲業會館四批與昌公所五批規元各五千兩凝善堂廿六廿七批宋樹翁第五次得見齋第一批均到卽日彚解 
[賑務紀要]  
　　廣東愛育善堂惠賜第十一批豫賑洋五千元由同昌利號匯到規元三千六百兩正又江甯藩署寄到經募賑洋六十元均照拜收彚解災區查放除掣收條備函繳覆外合先登報叩謝[  上海四馬路高易公館内籌賑所李朝覲秋坪謹誌]  
[消寒夜讀驪睡軒主自壽大著頻揩醉眼拍案高吟罔知剪陋輙敢和韵蛙鼓蚊雷不足當大雅一粲也]  
　　相約圍鑪幾日忙冰天祇許醉爲鄉座無俗客消淸夜伴有寒梅慰熱腸詩好不嫌千遍讀興高每舉一樽狂懸弧羞作尋常語願祝吟箋滿負囊[  種榆山人悅彭拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[奉贈松堂司馬卽希政和]  
　　子安才調世無儔酒國詩壇樂唱酬兩卷珠璣傳雅什君彚小樓吟飲圖唱和詩二册尙有佳作待梓四時花月集名流室幽自足容佳士志大何妨坐小樓愧我相知猶恨晚願同車笠訂交游羡君宜雅又宜風學究中西一貫通司馬頭銜原顯耀元龍意氣自豪雄敢期同契金能斷漫道他山玉可攻好慰蒼生霖雨望槐堂早已卜三公江右盱南嘯月士步峯弟羅鏞拜草 
[上海四馬路文報局内恊賑公所經收賑捐十月中旬淸單]  
　　十三日寳善堂禾求昌氣痛速疾四元○作善　祥册常熟同源義號募華志覺祈癬速痊霄時氏種女紅二戶各五角不留名八百八十九無名氏四百薛梅亨三百六十五恆源五百十五吳德和三百五十二怡豐行二百五十三無名氏二百顧大官一百共寳收四元○本日共收東賑洋八元○○又收河南捐本埠復昌恆棧安來九江吳仁圓翁十元汪立齋四元○山陰安昌謝正大米行募謝福壽祈稍災謝徐氏祈身安謝文智三户各二元謝世相一元一角謝文海謝世增謝福春三戶各一員濳寳齋五角陶振揚二角黃企林黃瑞庭二戶各一角謝文罰謝正記二戶各銅一元○寗郡鹽厘局帳房沈馨山翁募鏖洪記千公記管手經觀庭廊經觀四戶各一元近仁子四角任戴元順記周五記藹霆書舘碧霞舘主人陳忠記紹霞室金七戶各一角○常熟徐安來倚墉小含主人募蔣吳氏燒香資蔣徐氏節范資　無民三戶各一元東海端記移花粉資五角蔣蘅記節筆墨資紡紗資二戶各二角五分○招商滬局交來亾故人達心願一元○申報經紀奉君交來杭州善士募倚雲山房無名氏修竹山人有心氏張林坤引曲場吾干書屋淸元記雀雪修竹山人奉長記十一戶各一角又交來張承熙張承憲二戶各一元○本日共收河南捐英洋三十八元小洋二角銅洋二元 
[上海四馬路易公舘内籌賑公所李秋坪經收河南皖北賑欵十月廿一廿二兩日第十六次淸單]  
　　廿一日潮州府正堂朱少愚太守來揭陽縣正堂王規元二百兩正唐笛舫規元四兩二錢五分祥册謝勉餘一元五角唐文進梁椒卿梁柳三各半元梁耀生洋二角銅一元隱名銅二元共洋三元二角銅洋三元致大局來太爲金董兩君募延天齡楊四知各一元永義昶局來祥册太倉楊斗臣翁募李雅軒郁子馨各半元郁小山鄭穉松各虛對開一元鄭東全順鄭少谷各錢三百熊賛王亮陸小洲朱星元朱也亭各二百文鄭春漢菊坡璜溪旭初子春介千金秀山子蕃順祥侯見少江松泉少春紹介各一百交共洋二元共錢三千一百伸洋三元虛對二元福潤局來祥册姜堰柳蒲蓴陳德鈞張氏陳開各洋一元共四元又來祥册吳城無名三元次紋四兩過漢三　宏興各半元共洋四元次紋四兩鎭江春源庄募祥册太和永申源生昌各洋六元同昌恆茂　昌各五元宏大二元免而立一元共洋三十六元寳順局來劉河慕雲源記庇居安吉餘慶　無名二戶隱名二戶不留名二戶各一元共洋十元○○廿二日福裕南來祥册漳北溪厘局候補縣章十元漢口茶業公所來祥册合記洋一元晋泰庄交同心堂五元共六元祥册未能氏二十元濂記錫記各十元揚夏順務滋堂映珠堂各五元映雪堂竇德裕各三元誠心氏倪萬盛適記捷記孫萬順各二元容德堂振記慶餘日升　天元謙泰正昌各一元共洋八十八元恊源局來海寗州正堂李剌史募玉斯堂主人爲求室人病愈洋一元湖州江本佳翁募祥册齋梯程李本益江本佳童夏初各洋一元鄭炳煜錢五百十文復義堂三百九十文隆坊李同益洗心堂詹本恩臻和包復貞包仁慈詹雲怡存仁堂晋福堂詹掄元李硯香楊謙益陳星橋雲守常各三百許元英二百廿文楊彰甫二百十五文吳本心錦源惠記陸間興宋步瀛各二百程體順二百十文共洋四元共錢七千三百四十五文伸洋七元另錢一百四十五譚俊記銅洋四元恊同慶號來祥册長順大人元十一兩正全大老爺元十兩○五錢五分又册祥册李嘉善一元十兩零七錢四分楊祝三帥餘慶王三槐高碧雲各洋一元周蘊生一角鳳記錢五百共洋四元共洋四元一角規元十兩○七錢四分錢五百王習三翁募祥册王明剛四元王佩南夏朗庭繼香氏許鶴汀各一元蔣增財湘阮師各半元慶餘堂錢四百文夏寛夫王運衡各二百共洋九元錢八百全泰盛局來丹陽王直夫洋一元蕪湖恊賑公所來汪東元募無名洋二元無名錢一千三百福潤局來浙寗顧承生洋一元全泰盛局來祥册江西裘定安堂二元丁令豐王兆興劉小堂態梅軒徐紹堯李汝　各錢三百李聯城李固卿忠慶明德集慶李潤張良程雲峰厚福堂義生萬正貴就龐梅閣各二百朱子記一百廿李敬全一百共錢四千四百廿伸洋四元○○以上兩日共收規元二百三十六兩五錢四分英洋二百九十六元三角次紋四兩錢二千七百四銅洋五十七元 
[上海四馬路文報局内恊賑公所經收賑捐十月中旬淸單]  
　　十二日電報總局收支所交來東海關道憲涇交黑龍江將軍恭助規元一千另五十五兩六錢七分○浙省江千厘局募交自抬堂五員餘慶堂五員○全盛局交來漂陽湯少泉翁使君受福册王祝如求平安五員永升恆綠餘記二戶各二元兼吉元康興昌許乾興允源甡泰德隆汪禎祥鄭廣和恆興錦昌祥和泰周恊和聚豐李恆和德大裕廣仁堂靝麗昌程鳳鳴戴永淸義泰一戶各一員李景川一元五角不書名朱寳華聚樂園三戶各五角德豐德昌信二戶各七百履本益豐恆豐義公正尤姓王姓六戶各五尤時行四百廿履祥四百吳姓王姓蘭亭四戶各三百李和松尤姓虞姓三戶各二百無名氏二百另五共合實收四十元○本日共收東賑規元一千零五十五兩六錢七分英洋五十員○又收河南賑漂陽湯少泉翁募有心無力人二十員○怡和泰愼記交來漢口李榮齋翁募姜華亭得子完願祈易養成人五十元○金陵鄭公舘交來存居士五十元○仙鎭王陶菴交來丁以復二員李兆記四員恆記五員石林舊隱三員○本埠安孚莊交來鎭江晋　莊侯儉堂募隆昌裕規元二十兩存六堂二十招商鎭江局十員德和二員靜記朗記二戶各十千合計十九員二百三十五○政大源局交來合肥楊慕雲先生募翩翩主人六員淮南散人四員黑肥生永吉齋主永責齋主雙九子主人四戶各二員雲靑室環竹居芙蓉軒三戶各一元葉從之一千永福軒六百姚道明四百楊靜軒三百余棟材陳學志吳志明蕉玉卿郭松壽范景許瑞三樂垣張綿文對福道董春平陳得升洪得升十三戶各二百對國順洪金官朱發財五道全李邦奎席家千對時金陳永海陳文官葛逢未高尙彩陳德輝吳志漁十三戶各一百楊募雲二百八十四共實收英洋三十元○本埠三源票號交來山海關道署募蟫生味蓀靜蟫蓀生愛心主人餐霞居士等共捐東錢三百六十吊合實文洋五十三員○蘇中市謙吉杭庄募何藝樓二員胡傑三四百陳全生曹瑞泉二戶各二百王靈東洪金元何小園何員桂胡希周五戶各一百計洋一員二百八十五○蘇州傅公　募傅叔子等一員○江西臨江府署邵海峰　 
募汾陽堂等原平二兩七錢二分○淸江王天順信局募交知足軒屠一千耀仁堂郭一千黃阿功一千實收原平二兩○政大源　局交來徐州陸公舘高午亭募各善士等原平六兩洋一員○又交來安徽無爲州永和典淸河市隱經募不署名求病愈十元靈秋波彭海樓沙煦如三戶各一員○　淸江浦鼎成新募淮北東記求病愈五員○安軍捕署募志傑堂盧二元談開文談濟川高文齋三戶各二百芍燕堂任慶綬愼思堂濟陽氏無名氏禮耕堂六戶各一百計原平七錢八分○本埠蘇新泰號交汕頭泗隆號聚和興號仝募實恆進記陳夢岩鄭厚德堂陳德興隆昌茂廖戌龍鄧阿七廖已姐胡阿三九戶爐五角聚和興陳傅氏二戶各爐一元陳恩姐李阿七李阿洪李福二李附三陳元六李福四李春七艱宮興九戶各爐二角實收爐胚八元小洋三角○本日共收河南捐英洋三百十九元爐胚八元小洋三角規元廿兩原平十一兩五錢錢五百廿文 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十三年十一月初七日京報全錄]  
　　宮門抄○豫撫卞奏查訊叩關情詞係已結之案無庸審理仍照冲突儀仗擬罪摺○漕督盧奏伏秋汛各工平隱請頒藏香以答神庥摺○又奏江蘇等各帮回空船隻陸續過浦片○江督曾等奏蘇省河運出力各員開單請獎摺○又奏蘇省河運保獎人數請援照江北列獎片○河督成奏考成縣捐輸稭科請加一級片○十一月初七理藩院鑾儀衛光祿寺侍衛處值日無引見○福中堂謝管新營房恩○河南知府蔣鎭嵩謝恩○廣西知府玉祥謝恩○祁世長續假十日○侍衛處奏派補進内大臣班派出奎潤○召見軍機皇上明日寅正上祭禮成後出壇門進正陽門大淸門午門太和門乾淸門還宮辦事用膳召見大臣○○頭品頂戴湖南巡撫臣卞寳第跪奏爲查訊叩關情詞係京控已結之案照例無庸再爲審理仍照冲突儀仗擬罪恭摺奏祈聖鑒衙竊照　南湘鄉縣民婦凌李氏在道　叩閽一案經刑部審明擬罪並以所空各情若不嚴行究辦不足以折服其心奏請將凌李氏解回秉公審訊等因光緒十三年四月十一日奉旨依議欽此欽遵咨解到湘當經行司審辦去後兹撫按察使豫山查訊定擬前來臣覆加杳核緣凌李氏籍隸湘卿縣夫故無子開設飯店生理同治元年八月二十七日夜竊賊朱七牙竊得賀拔　家衣物在凌李氏店内寄宿經賀拔南投憑團保賀元福等查獲並起出　贓送至圑局訊明朱七牙係獨自行竊凌李氏並不知情將朱七牙交具族長領歸約束並以凌李氏孤身開店照料難週勸允將店屋園土一併賣歸圑局别謀生理憑凌李氏胞弟李宗桂　契議給價錢八十二千文嗣圑保以地當歧路易藏奸匪將店屋折毁所有園土轉賣凌姓公管凌李氏聞知園土已由夫族凌姓承買往向索找價錢並赴縣控告旋經圑保勸令凌姓戶族再給錢四十二千文交凌李氏之父李明得轉給凌李氏承領一面禀請銷案李明得將錢代還凌李氏舊欠除剩無幾自行挪用旋卽病故凌李氏因錢未到手復由府赴院司具　批府提審復經凌姓戶族凌淸一等念凌孚氏孀守無依與族衆公同佽助錢一百千文以資養贍由府詳經批准完案維時李思桂代凌李氏作抱在長沙縣收管患病　調無效病故騐訊看役並無凌虐情弊屍身棺殮飭保領埋凌李氏結案回家凌淸一等因日屢次構訟不與往來並時常談諭其不　窩賊凌李氏聞知氣忿前往爭閙彼此口角又憶及伊弟李忠桂在省病故尙未歸葬起意進京赴步軍統領衙門呈控咨解回湘經前兼署臬　夏獻雲提集人証訊悉前情以凌李氏京控雖多不實究係無據空　無憑反坐寛免置議李忠桂實係在管病故屍棺已據飭埋應毋庸議凌淸一等與凌李氏口角激成京控酌照不應重律杖責發落店屋園土凌李氏係得價出賣復經凌姓族人助錢一百四十二千斷令凌姓照契管理詳經咨准部覆在案乃凌李氏以凌淸一等雖經提省僅子杖責心尙不甘起意翻控遂照原詞情節　意揑砌浮詞倩過路不知姓名測字入繕就呈詞自行進京在道旁叩閽奉上諭交刑部覆行審訊當經刑部查訊情由將凌李氏照例擬罪解回審辦兹經該司就凌李氏現控呈詞核對原案雖字句稍有加增無關罪名輕重詰訊凌李氏所供亦皆原案事由並無别項情節查例載京控之案本省審結題咨復又翻控所控情事核對原案相符或字句小有增减無關罪名輕重毋庸冉爲審理等語此案凌李氏因容留竊賊被凌淸一等談論負氣京控解回審辦儘　　淸一　杖責心尙不甘揑詞翻控核其所控情節均與原案相符惟字句稍有加增無關罪名輕重自應照例毋庸冉爲審理以省拖累惟不應在道旁叩閽呈訴凌李氏應請仍照部議合依聖駕出效衝突儀仗妄行奏訴者杖一百發近邊充軍例杖一百發近邊充軍係婦人且年逾七十照例收贖餘照原案完結除供招咨部查核外所有叩閽人犯杳審定擬緣由理合恭摺具奏伏乞皇太后皇上聖鑒勅部核覆施行謹奏奉硃批刑部議奏欽此○○頭品自戴漕運總督臣盧士杰跪奏爲本年伏秋大汛各工防守平穩擬請頒發藏香十五炷以答神庥恭摺具陳仰祈聖鑒事竊照伏秋汛内搶辦各工一律平穩經臣於七月十五日具　在案伏查本年伏秋大汛水勢增長洪湖運河險工迭見臣督飭修防不敢少懈幸七月下旬以後漸次消退各壩未開裏下河秋成豐稔迨九月初旬黃水匯淮下注亦賴底水不大尙能容納備防各工得以及時儧辦現在水勢方盛非霜後安瀾可比然大汛防守平隱寔感神靈庇佑欣幸之下祇懼彌殷擬請查照成案頒發藏香十五炷由臣敬謹致祭以答神庥至在工出力各員應按奏定章程二　請獎一次現當防　黃淮之際所有本年防汛　力員弁容臣併案擇尢存記如果異常勤奮歴久不懈再行奏懇恩施理合恭摺具陳伏乞皇太后皇上聖鑒訓示謹奏奉硃批另有旨欽此○○盧士杰片再臣於九月初八日附片具奏山東黃河斷流回空阻滯咨催撥欵赶緊挑挖等情欽奉硃批着卽飭令迅速挑通積游俾漕船早日南下不得因蘇寍漕糧業經截留稍涉鬆懈等因欽此當卽恭錄咨行欽遵辦理業經山東運河道陸仁愷督飭廰縣將南運口集夫趕挑並由山東巡撫臣張曜飭派營勇恊同挑河築壩於九月十五日將江蘇江甯各帮回空船隻催挽進口連檣南下現已陸續過浦水手人等均屬安靜理合附片陳明伏乞聖鑒謹奏奉硃批知道了欽此○○太子少保兩江總督臣曾國荃江蘇巡撫臣崧駿跪奏爲伏查蘇省試行河運漕糧出力案内請獎官吏遵照新章開具簡明淸單恭摺奏懇恩准給獎仰祈聖鑒事竊照蘇松等屬光緒十一年分酌提漕粮五萬石試行河運交竣後經臣等查明在事尤爲出力各員開單奏請給獎嗣准吏部議覆嗣後各省勞績保舉應於保奏時將該員等履歴另具淸單奏報兹蘇省試行河運請獎未將該員等履歴册咨送到部照章停其核議且籌添漕糧僅五萬石保獎至十一員之多應令核實删减按照江北河運章程奏請給獎等因具奏奉旨依議欽此移咨到臣卽經轉行遵辦去後兹據蘇松督粮道成桂會同蘇州藩司易佩紳詳稱是屇蘇省酌提漕米試辦河運事同創始自僱船騐米以迄監兌押運一切已極煩重迨開行後沿途河道節節淺阻又值天氣亢旱各該員於炎風烈日中奔走往還催運起剝設法撈淺倒塘蓄水堨盡人力以一人兼管數事尙有不敷乃得渡黃入衛穩速抵津交收無誤均屬異常出力較之北江循辦有年稍有區别且查江北河運米數約計十二萬餘石　獎定章以三十員爲率今蘇省初次試行河運雖祗米五萬餘石然與江北相較已將及半僅請列十一員實屬無可删减以試運米數辦運員名核計亦未溢於江北保獎之數現除將候補府經歴葉紫綬一員删給外獎外當存十員相應遵照新章開造年貫官階履歴淸册詳請奏咨給獎等情前來臣等覆查蘇省光緒十一年分各漕酌分米石試行河運當運務久經停辦之後值河運節節淺阻之時在事各員咸能不辭勞瘁努力輓輸得以妥速交竣始終無誤洵有微勞足錄請獎人數與江北河運比較亦無浮濫合無仰懇天恩俯念是屆試行河運事同創始准照原保從優給獎以示鼓勵除將詳細履歴淸册咨送吏部查照外理合開繕請獎官吏簡明履歴淸單會同漕運總督臣盧士杰恭摺具奏伏乞皇太后皇上聖鑒訓示謹奏奉硃批吏部議奏單片併發欽此○○曾國荃片再查吏部原奏内稱江北河運章程實缺人員准保簽升之缺升用未得缺人員准保得缺後以應升之缺升用不准指定以何項官階補用升用保獎員數以三十員爲率等因兹查蘇省光緒十一年分試行河運因事同創始在事各員勞勩倍常現經臣等查開簡明履歴淸單專摺會奏聲請仍照原保給獎外嗣後核辦請獎自應悉循江北河運章程辦理惟江北河運每年約米十三萬石在事出力者准保三十員所有蘇省光緒十二年分循辦河運計米十萬石已較上屆增至一倍米數與江屬不相懸殊需用委員亦屬倍增將來開保請獎人數若不得比照江北章程核辦未免向隅者衆不足以示勸勉合無仰懇天恩俯准將蘇省十二年分河運出力各員於開保獎叙時援照江北河運出力人數核實列獎以昭激勸除咨部查照外理合會同漕運總督臣盧士杰附片陳明伏乞聖鑒訓示謹奏奉硃批覽欽此○○成孚片再據署考成縣知縣呂耀輔禀稱以鄭工興辦在卽需料孔多該縣情殷報効捐廉購運稭料二萬束來工以資廂用等情當經飭局如數騐收在案奴才覆查該縣捐輸稭料二萬束按照例價僅合銀五百數十兩而該縣距工計程二百數十里運費較多轉倍於例價之上現值籌辦大工需料孔亟該員首先捐運洵屬急公明義似未便没其微忱合無仰懇天恩俯准賞加一級以示鼓勵而資觀感抑奴才更有請者以後凡有捐輸料麻磚石等項工料准予查照例價核明銀數按照海防新章隨時奏請獎勵俾臻踴躍輸將洵於安工深有裨益是否有當謹會同撫臣倪文蔚合詞附片具陳伏乞聖鑒飭部速議核覆施行謹奏奉硃批呂耀輔看賞加一級所請捐輸料物照海防新章獎勵之虛着戶部議奏欽此 
 
 

Page 14

 
 
[光緒十三年十一月初八日京報全錄]  
　　宮門抄○將軍穆奏關都統飭令赴任并委署統領片○西撫李奏委署直隸州缺等片○廣西提督蘇奏請議䘏染瘴病故各員片○浙撫衛奏知縣短交銀兩摘頂勒追片○陜督譚奏揀補叅將摺○又奏請副將借補都司片○川督劉奏揀補直隸州缺摺○又奏開復知縣處分片○又奏副將等留川補用片○十一月初八日翰林院廂黃旗值日無引見○奎潤謝補進内大臣班恩○蔣鎭嵩玉祥各預備召見○召見軍機蔣鎭嵩玉祥○○穆圖善片再吉字營右翼統領富爾丹奉旨補授寍古塔副都統該處地當邊要應卽飭令赴任以專責成查有記名副都統花翎三姓協領承順練達營務堪以派充吉字營右翼統領兼管帶正黃旗步隊練兵副都統富爾丹現將換練事宜辦理妥協並飭將經手事件交代淸楚卽赴新任除分别咨行外理合附片陳明伏乞聖鑒謹奏奉硃批知道了欽此○○李秉衡片再臣會同督臣張之洞癸明添移裁攺廣西邊要文武各缺案内請將鎭安府屬之歸順州升爲直隸州小鎭安廳攺爲鎭邊縣屬於歸順直隸州已經吏部核議覆准在案除遴員請補外應卽先行委員署理查歸順直隸州一缺請仍以先在該州署任之補用同知直隸州知州黃詠沂署理鎭邊縣知縣一缺請仍以先在小鎭安廳署任之試用知縣張師仲署理各按缺項刊發木質關防行用飭將舊印呈騐繳銷據藩臬兩司會詳前來除檄飭遵照外理合附片陳明伏乞聖鑒謹奏奉硃批該部知道欽此○○蘇元春等片再軍營病故人員節經臣等隨時奏請飭部議䘏無不仰泳恩施凡在戎行同深感激惟邊關瘴癘素盛上年尢甚所有在防帶隊及隨營差遣各項文武員弁先後染瘴身故者又復不少迭據各軍統領及營務處查開銜名勞績禀請奏䘏前來臣等查副將銜雲南儘先補用叅將猛勇巴圖魯蔣太富廣西提標補用守備趙金林平樂協標候補千總黃紹福藍翎拔補千總姜洪順或自率勇營或分帶督隊守邊固圉艱險不辭五品銜降三級調用前任廣西泗城府經歴許達癸酉科拔貢註選教諭趙元恭六品軍功儘先選用巡檢黃馥蘭六品軍功廪生張祖翹六品軍功增生黃朝禧六品軍功文童瞿希耜蔡傳烈謝澄秋或襄文案或辦軍粮或運軍火均屬始終罔懈備著勤勞乃以染瘴淪亡殊堪憫惻合無籲懇天恩飭部將副將銜叅將蔣太富等四員五品銜府經歴許達等八員名照軍營立功後瘴故例從優議䘏許達並請開復原叅降調處分以慰幽魂而勵勤事出自逾格矜全理合會同兩廣督臣張之洞附片具陳伏乞聖鑒謹奏奉硃批着照所請該部知道欽此○○衛榮光片再查州縣交代應遵例限算淸造册結報如有虧短尢應依限掃解不容逾延兹查前署太平縣知縣孫壽彭太平縣任内短交銀四千一百餘兩札委嚴催迄今二叅已逾仍不繳解淸楚實屬胆玩據布政使許應鑅詳請奏叅前來相應請旨將前署太平縣知縣孫壽彭先行摘去頂戴勒限兩個月將太平縣短交銀兩掃數解淸如再逾延另行從嚴叅追理合會同閩浙總督臣楊昌濬附片具陳伏乞聖鑒訓示謹奏奉硃批孫壽彭着先行摘去頂戴勒限完解餘依議該部知道欽此○○頭品頂戴陜甘總督臣譚鍾麟跪奏爲揀員請補要缺叅將以裨管伍恭摺仰祈聖鑒事竊照甘肅寗肅鎭屬花馬池營叅將顔廷傑因病陳請開缺業經附片奏准在案所遺花馬池營叅將員缺地處極邊爲陜甘交界之區跴緝巡防均關緊要亟應揀員請補以資治理兹查有總兵銜儘先副將陜西延綏鎭標中營遊擊余成龍營務講求辦事結實在任十餘年於該處情形極爲熟悉以之升補斯缺實於邊防大有禆益合無仰懇天恩俯念以余成龍升補花馬池營叅將以期得力如蒙俞允請飭部先給署札俟防務一律告竣再行給咨赴部引見以符定制除該員履歴淸册另咨送部外謹會同甘肅提督臣周達武合詞恭摺具陳所遺延綏鎭標中營遊擊員缺容臣另行揀員請補合併陳明伏乞皇太后皇上聖鑒訓示謹奏奉硃批兵部議奏欽此○○譚鍾麟片再陜西延綏鎭屬鎭羌堡都司趙玉林年老開缺業經奏明在案兹查有副將銜留陜甘儘先補用遊擊周俊邦樸實耐勞營伍明練以之借補鎭羌堡都司實屬人地相宜合無仰懇天恩俯准以周俊邦借補鎭羌堡都司員缺以期得力如蒙俞允俟接准部覆後卽行給咨赴都引見以符定制除該員履歴淸册另咨送部外謹會同陜西固原提督臣雷正綰含詞附片具陳伏乞聖鑒訓示謹奏奉殊批兵部議奏欽此○○頭品　戴四川總督臣劉秉璋　奏爲揀員調補直隸州知州要缺以資治理恭摺仰祈聖鑒事竊查瀘州直隸州知州田秀栗于光緒十二年七月二十三日在忠州署任内病故遺缺前以候補直隸州知州石泉縣知縣葛起鵬題補尙未接准部覆經臣奏叅革職嗣於光緒十二年閏四月二十七日准吏部咨三月初六日奉旨葛起鵬業已革職所請以該員補授瀘州直隸州知州之處應毋庸議其瀘州直隸州知州要缺行令另行照例揀選請補等因當經報缺咨部查該員題補斯缺係在未准部覆之先奏叅革職此缺應仍按前任遺缺另行揀員請補查該州地居衝要政務殷繁且管轄三縣一土司有表率撫馭之責必須精明幹練之員方足以資治理該司等於通省現任　隸州知州内逐加遴選非現居緊要卽人地未宜實無合例堪調之員惟查有邛州直隸州知州李玉宣年六十八歲係河南祥符縣人由吏員投効軍營迭次剿匪出力遞保知縣不論雙單月遇缺卽選並戴藍翎又因剿捕捻匪出力保奏咸豐十年十月二十七日奉上諭着俟選缺後以直隸州知州補用欽此十一年十二月選授達縣知縣引見領憑同治元年三月二十三日到任五年捐助濟甘軍餉請換花翎七年調補巴縣知縣八年委署瀘州直隸州知州肅淸邊境案内議加一級紀錄十六次檄回巴縣本任嗣因俸滿調取引見以整飭圑練咨部展限十年大計保荐卓異十二年八月併案給咨赴部引見奉旨准其卓異加一級仍註册候升欽此十三年五月十五日回任又以籌辦滇省軍裝出力保奏同治十二年五月十七日奉上諭遇有原省知府缺出儘先題奏欽此又以拿獲梟匪出力保奏光緒四年五月初六日奉上諭着俟補知府後以道員儘先補用並加鹽運使銜欽此光緒五年題補邛州直隸州知州七年閏七月十三日到在調署資州直隸州知州光緒十二年九月二十一日到任由藩司崧蕃臬司游智開查看該員李玉宣年健才長老成可靠歴任地方循聲卓著現署　州直隸州知州辦理裕如以之調補瀘州直隸州知州實堪勝任等情詳請奏補前來臣覆加查核該員李玉宣老成練達以之調補瀘州直隸州知州實堪勝任正署各任内並無降革留任展叅案件其餘因公處分例免核計歴俸早滿三年該員本任邛州直隸州知州係冲繁二字缺瀘州係冲繁難三字缺較邛州更爲繁要且自川省鹽務攺辦官運曾在該州安設總局緝匪巡私尤須地方官相爲表裏該員前署瀘州任内緝獲梟匪多名運務賴以暢行著有成效雖與例稍有未符但人地實在相需例得專摺具奏合無仰懇天恩俯念員缺緊要准以邛州直隸州知州李玉宣調補瀘州直隸州知州洵於地方有裨如蒙俞兀該員係現任直隸州知州調補直隸州知州銜缺相當毋庸送部引見所遺邛州直隸州知州缺係冲繁缺川省現有坐補人員俟接准部覆照例减半計扣作爲開缺日期再行請補是否有當理合恭摺具陳伏乞皇太后皇上聖鑒訓示再此案應以光緒十三年閏四月二十九截缺之日起限按照酌攺題缺定限章程四川限七十日除小建一日扣至七月十一日限滿今該司等於六月十二日詳員請補係在限内合併陳明謹奏奉硃批吏部議奏欽此○○劉秉璋片再查現任金堂縣知縣王用綬欠解光緒十二年分稅契銀六百三十四兩二錢八分時值辦理奏銷該縣延不批解經臣奏明請旨將該員王用綬摘去頂戴勒限兩月嚴追完繳在案兹據布政使崧蕃按察使游智開會詳該員王用綬已將欠解稅契銀兩依限如數完繳並無蒂欠尙知愧奮詳請開復前來合無仰懇天恩俯准將王用綬摘頂之處卽子開復出自鴻慈除咨部外謹附片具陳伏乞聖鑒謹奏奉硃批王用綬着開復摘頂處分該部知道欽此○○劉秉璋片再已保總兵銜儘先補用副將張廷傑現年四十六歲貴州平越州人由行伍投營轉戰雲南甘肅等省著績並克復輯懷成齊昌呼圖壁各城案内出力遞保今職又已保總兵銜補用副將易定元現年四十七歲湖北長沙縣人由武童投効茂字營隨同剿辦粤匪轉戰安徽湖北甘肅等省迭克堅城著績遞保今職由各該營造具履歴淸册分别禀請收標差遣補用等情前來臣查該員張廷傑易定元俱係久歴戎行相應請旨將副將張廷傑留於四川以本班儘先補用易定元收入四川督標差遣俾各効力出自鴻慈除俟奉准部覆再將該員等履歴淸册送部查照外謹附片具陳伏乞聖鑒謹奏奉硃批着照所請兵部知道欽此 
 
