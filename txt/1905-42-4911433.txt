# 1905 - 42 - 4911433

 

Page 1

 
 
   
 
 

Page 2

 
 
[論旨恭錄]  
　　去年十二月二十三日奉旨加恩舊土爾扈特多羅貝勒逹什庫克諾爾頭等台吉多瑞均著挑在乾淸門庫克諾爾多羅貝勒林沁旺濟勒著賞戴雙眼花翎察哈爾輔國公羅布桑索特巳喀拉喀頭等台吉逹木黨扎布均著賞戴花翎欽此同日奉旨加恩敖罕多羅郡王楞扎勒諾爾贊鄂爾多斯固山貝子圖們巴雅爾喀沁輔國公銜頭等塔布囊幹嚕扎布均著挑在乾淸門喀拉喀多羅貝勒嚕勒木色楞著賞戴雙眼花翎克什克特恩頭等台吉那木齊勒著賞戴花翎欽此 
[電傳上諭]  
　　正月十三日内閣抄奉上諭山東布政使著吳廷斌調補劉春霖著調補雲南布政使湖南布政使著曹鴻勛調補袁開第著補授貴州布政使雲南按察使著陳燦補授欽此 
[電傳宮門抄]  
　　正月十三日皇上召見軍機大臣及李盛鐸振格 
[論俄人亟欲求和]  
　　日俄開戰俄爲日敗海軍燬於旅順陸軍殲於遼東俄之不足敵日巳不待蓍蔡决矣雖波羅的海艦隊仍未撤回沙河一帶仍屢有襲擊日軍之事然此不過騎虎之勢未遽能下耳推俄之隱情覘俄之實相則不得不和且不得不急於言和吾試證之厥有數端俄之布告各國責中國以不守中立也論者皆謂俄與中國將有違言愚以爲時尙未至也其意蓋將藉口於中國使有所忌有所畏設一法以解紛排難而俄與日始可以和其於伊犁也塔爾巴哈台也西寗也或要索煤礦利權或刧掠牛糧芻秣其於奉天也請修城郭外壁并開擊溝渠設立栅壘由俄人主之而勒令奉天將軍當此事其於福建也則索馬尾口爲海軍根據地種種手叚無非欲中國不得處於局外危不自安迨至畏懼巳甚則必出爲調人而後俄於戰事始有下場之法故愚以爲此數端者皆俄人欲和之隱情也俄工人之罷工作亂也始而聖彼得堡繼而木斯科又繼而西伯利亞自餘各處亦無不同風響應蔓延之廣幾至全國皆成亂民雖其所求者係工人之自由與删除一切之禁限似與戰事無關然其原因未始不由戰敗而起且俄太后與一二宗室親王巳創議停戰矣木斯科貴族又大半皆願停戰矣而俄將柯魯拔托金又有告急之電謂目下滿洲俄軍非但不能與日軍抵敵且俄營中有極危險之事云云夫所謂極危險之事無他卽間俄工人作亂之信軍中將起而應之也其宮府中之情如此其國内之民情又如此其閫外之軍情又如此則其不得不急於求和者又俄人之實相也 
　　雖然俄人欲和而俄人又不能遽和責望中國俾有轉圜而中國又萬萬不能干預於是俄將變其政策易恫嚇之虚威爲實行之辣手伊犂也塔爾巴哈台也西甯也奉天也閩省之馬尾口也何一處不可縱其所爲以取償於中國蓋俄之兵力不足以敵日本而以之敵中國則尙有餘故日俄之和議久不决而俄之政策必變變則失之於日本者可得之於中國受虧於日本者可取盈於中國而中國之禍亟矣 
　　是故日俄之和議成我中國籌目前之應付在日本在東三省日俄之和議不成我中國籌目前之應付又先在俄籌應付日本之策固難而籌應付俄國之策亦難然則日俄而和也非中國之福日俄而不和也尤非中國之福嗚呼我政府我國民其亦念及於是否耶 
[日將凱旋本館東京專電]  
　　華歴正月十三日接東京來電云日本第三艦隊司令長官海軍中將片岡率同山中築尸兩叅謀官及奈良尾副叅謀官於今日午前九點鐘凱旋至東京新橋火車站是時有海軍大臣山本海軍軍令部長伊東海軍軍令部次長伊集院曁海陸軍兵等又有東京府知事東京市長等百餘人均至車站歡迎司令官等先至海軍省迨午前十點鐘由海軍大臣山本率同覲見日皇奏對戰事情形甚爲詳細 
[俄皇致英皇論議和之信]  
　　正月十二日德京柏林來電云英京倫敦傳來消息謂駐英俄使將俄皇所繕之信一函交於英皇信内據云有論及與日本議和之事譯德文報 
[俄兵不願入伍]  
　　正月十二日英京倫敦來電云俄國開夫地方及他處之後備兵現均不願再行入伍因由營房逃出多匿於樹林之内譯太晤士報 
[俄人議論]  
　　正月十一日英京倫敦來電云倫敦太晤士報駐俄京聖彼各堡訪事來電謂有俄人多名從前並不發抒議論現方明言黑溝台戰後俄人再欲攻勝日人實無希望譯太晤士報 
[德願中國洞開門户]  
　　正月十二日英京倫敦來電云美京華盛頓電稱駐美德使現告知美總統云德現願實行在中國洞開門户之政策俾中國免瓜分之禍并願棄去中國山東省爲德國勢力圈之意見譯太晤士報 
[英外部意見]  
　　正月十二英京倫敦來電云昨英國議院某議紳謂目下英國應設法干預使日俄重敦和好外部大臣蘭斯唐之意則謂倘無機會强出耳預反有礙大局苟有機緣英政府自必樂於從中調停譯字林西報 
[英船被捕本館東京來電]  
　　十二日東京來電内開英國商船阿普羅運有煤斤又有一艘名斯葛斯曼運載糧食昨日駛至北海道之外爲日艦所捕按阿普羅乃紐卡司特爾之輪船載車五千七百墩於去歲十一月初一日由巴里起程往賓谷斯葛斯曼乃倫敦之船載重一千六百七十九墩近日始在沿海往來 
 
 
 

Page 3

 
 
[日營工作]  
　　正月十二日英京倫敦來電云駐戰地之俄國訪事人報稱日人現在彼處竭力工作將炸藥轟烈地土或用火鎔化積雪譯字林西報 
[沙河戰務十五]  
　　正月十二日日本東京來電云官場宣告初一日沙河近地有砲攻數次彼處之俄人仍築濠溝以自衛十一日晨有俄兵兩隊由少樹子潛行至渾河右岸日軍極左之前面老樹子地方又有俄兵兩隊由平方至逹察又有馬兵八九千人帶領砲隊於十一日下午六點半鐘由平方之西拔隊向南至紫台子西南十八里在彼處欲渡過渾河之左岸譯字林西報 
[德意两君相見]  
　　正月十二日德京柏林來電云德皇乘船歴遊歴地中海時將會意皇於南浦爾斯埠譯德文報 
[决議擴張海軍]  
　　北京政府擬令户部籌出常年經費一百萬兩或於芝罘或他處設一海軍練習所聘用外國教習教以新發明之海軍術逐漸添造軍艦現巳决議來春開辦日内正在起草章程聘用日本教習亦在議内云譯大阪每日新聞 
[慶邸與日公使會議滿洲善後事宜]  
　　日本内田公使歸任前受政府之命令凡關於兩國之緊要事件及滿洲善後之計畫欲與淸政府會議初七日内田公使至慶邸賀年己將日政府之意發表云譯大阪每日新聞 
[袁督條奏攺良政治]  
　　直督袁宮保一月十五日奏疏有關於攺良政治三策兩宮深爲嘉納十八日巳交政務處議覆務要實行比三策云今將所奏大略錄於下 
　　一攺正行政機關凡有性質相同之官廳悉行合併冗員悉行淘汰樹一定之規矩以圖諸般行政之敏活圓滿 
　　二於中央政府建設一顧問府凡有通逹事務及熟悉地方情形者平素有聲望及富於學識者令各省保舉之以充顧問府之顧問官審議一切政治理財法律等事宜 
　　三調取東西洋之游學生考試其品性學術優者拔擢重用以期交涉事務之發逹譯大阪每日新聞 
[四川鐡路籌費章程重慶]  
　　四川鐡路由蜀省自行建造錫制軍早巳出示曉諭兹訪有籌款十二條列左一按租抽借每石二斗以十年爲限一變賣全省積穀註由官紳按年指欵撥還一四川引見驗看人員加結一張一辦房稅一辦膏捐一各州縣按缺分年派買股票若干張一稅契以六分爲定註以四分歸州縣二分歸鐡路一加契尾稅一加鹽釐每斤一文一肉釐每猪抽五百文斌以二百作賠欵以一百五作費以一百五作鐡路一坐買鹽當票號每年分認派買股票若干張一重加酒稅 
[建築灌縣鐡路重慶]  
　　商務局議定先撥現銀七十萬兩爲修築成都至灌縣枝路計長五十里巳由上憲委在籍紳士金剛如直剌爲勘路員尅日帶同工匠前往興築矣 
[擬造廣西鐡路廣州]  
　　前者粤督岑雲帥電告外務部請速築廣西鐡路以免外人干涉經外務部電覆令自行籌欵興辦兹聞雲帥巳商諸同僚擬先由闔省文武養廉内酌提若干成一面勸導本省富紳鉅賈招集股本陸續推廣以杜外人覬觎 
[京山教案漢口]  
　　鄂省安陸府屬京山縣向設有天主教堂一所與居民頗稱相安兹忽因土民與教民訟事啓釁匪徒乘之竟有焚燬教堂之舉法教土退避未及於難刻有電音到漢遂由法領事照會華官會同辦理 
[蘇撫陸春帥由漢啟程漢口來電]  
　　新簡江蘇巡撫陸春帥於十三日晨乘鈞和輪船由漢口啓程東下 
[紀奏裁緝捕塩捕飛划各營緣由松江]  
　　前日兩江督憲周玉帥抄錄京師惲太史毓秀奏請裁撤緝捕鹽捕飛划各營及蘇撫標營務廢弛之摺稿咨送提轅據聞摺中有緝捕營巡緝不力而通匪有據等語並有蘇撫標營務窳敗於恩藝帥效述帥繼之日益廢弛今陸春帥將到任雖才具優長恐威望不足應請飭令及時整頓以濟緩急 
[山東收稅閙事山東]  
　　離濰縣三十里有某集民人近見地方官貼出徵收烟稅告示譁然而起登時聚集數千人手持利器將稅廠焚燬委員亦被驅逐縣宰某大令聞耗派勇前往彈壓目今尙未了結云 
[山西徵稅滋事山西]  
　　山西省永靖縣近因征稅不善有五十餘村民三千餘人斬木揭竿蠭擁入城焚毁縣署姜統領督兵前往彈壓亦爲瓦礫擲傷勢甚洶洶撫憲巳電致政府請將縣令革職以慰民心 
[中葡两國新修商約附屬章程特别訪函]  
　　去年中國與葡萄牙國修訂商約二十欵各報均巳錄登惟附屬第三欵及第五欵所訂之章程以當時甚爲秘密故皆付之闕如兹此項商約巳於去歲臘杪賚送到京正月初五日進呈御覽不日卽可批准爰將章程探錄如下 
[中葡两國爲遵照新修商約第三欵辦理起見會訂章程列後]  
　　一管理洋藥專棧之員應每日開具淸單送交拱北關稅務司查收其單内須載明是日入棧出棧洋藥各若干且出棧洋藥所往銷路各若干或本地使用或運往中圈某口或運往外洋某 
 
 

Page 4

 
 
口各細情均應載入至棧内所存洋藥應於每月朔日查對一次凡查對時或請拱北關稅務司親往或另派他員前往眼同杳對以免彼此所開册簿有不符處 
　　一遇有洋藥轉運外洋情事管理洋藥專棧之員應將該裝運之船主或大副簽押之提貨單送交拱此關稅務司呈案備查該船主或大副應將所裝洋藥實重若干載明單内 
　　一凡洋藥若在該棧房報明運往中國者須將該洋藥業在中國海關完淸稅釐之據呈騐始准搬出轉運 
　　一遇有入澳門之洋藥不進官棧私自登岸者應由澳官按葡國現議訂明律例核辦其未入棧而由原船私運在中國者應由拱北關緝辦 
　　一嗣後如有應行商酌加添之處應由澳官與拱北關稅務司會同商訂 
[中葡两國爲遵照新修商約第五欵辦理起見會訂章程列後]  
　　一在於澳門内海專設躉船一隻以便由拱北　查驗自澳門來往西江各處及廣州府内不通商等埠之各項貨物其購置躉船以及修騐各事宜由拱北關與澳門官員會定 
　　一澳門官員應每月專派水巡外委一員丁役數名逐日在該躉船襄辦分内當爲之事宜其月餉應仍舊由澳門發給此外亦可由澳門官員向拱北關商酌另予犒賞以酬其分外之勞 
[輪船由澳門來往西江各埠專章]  
　　一所有輪船若欲自澳門前往光緖二十三年中英會定緬約之專欵及二十八年續議通商約條第十欵所載之西江各處常川來往者則應將船牌存於該管官署内由該管官知會拱北關稅務司該船欲常川來往如在澳門無領事官管理則應將船牌存於拱北關該關據此後徐查驗軍火單照註如無此照卽應請領外在該躉船上發給西江之執照准其到該年底常川來往 
　　一所有輪船若不欲常川來往僅欲來往一次者亦應照上節辦理惟不領西江執照但領西江專照准其來往一次 
　　一此兩項輪船准在約載暫行停泊上下客貨處所上下客貨及在僅上下搭客之處上下搭客並應在上文所指躉船之旁停泊所有欲裝貨物應在該躉船由拱北關查驗抽稅始發下船准單俟貨物裝畢稅項完淸並呈出艙口單載明運往各處之貨物拱北關始發給紅單令其卽刻前往惟爲防該船添載貨物等弊起見應訂合同辦法須由拱北關與管理水巡之員會同商酌 
　　一所有此項輪船自西江各處來者於入澳門時應逕抵該躉船報明躉船上之拱北關人員並呈出艙口單載明所裝之各項貨物其稅項各巳在他處完淸則將收稅單呈驗如未完淸則應在躉船完納始行發給起岸准單 
　　一拱北關可隨便派人員一名卽乘該船隨往隨返惟該船應供其飲食並備艙間令其住宿 
[輪船由澳門來往廣州府内不通商各埠專章]  
　　一所有特經注册按照内港章程貿易之輪船及其將行拖帶註册之民船若欲往廣州府内之不通商口岸均應倚泊該蹙船以便待裝各貨由拱北關人員在該躉船查騐抽稅始准下船此項行駛内港輪船及所拖帶之民船照現行章程一體不得由此不通商口岸之内地至彼不通商口岸之内地專行往來且只准在民船貿易常赴之埠註卽或有常關或有釐卞之處起下貨物不准在别處任便起下如違章在别處起下卽照條約所載沿海私作貿易之條辦理 
　　一應完之稅項一經完淸並由該船主呈出艙口單將某貨載運某處逐一詳細載明卽由拱北關在躉船發給紅單以憑遵守内港章程前往所欲抵之處無有阻礙惟爲防該船添載貨物等弊起見應訂合宜辦法須由拱北關與管理水巡之員會同商酌 
　　一所有輪船及拖帶民船若由廣州府内之不通商口岸而來者於入澳門時應逕抵谬躉船報明躉船之拱北關人員並呈出詳細艙口單以便查驗所載之貨如有應完稅項立行完淸 
　　一遇有船隻若應遵守此章而不照辦如由拱北關知會澳門理船廳卽由理船廳按現議訂明律便懲辦其情節較重者出拱北關自行將該船執照塗消不准再行來往 
　　一所有應完稅項可在躉船以現銀輸納或以官銀號銀票輸納以期便捷 
　　一來往澳門廣州府内不通商口岸之輪船應領内港執照當　躉船上之拱北關人員發給 
　　一拱北關可隨便派人員一名卽乘該船隨往隨返惟該船應　其飲食並備艙間令其住宿 
　　一此項章程本爲來往澳門廣州府内不通商口岸之船隻而　嗣後倘有應行修攺之處卽可隨時彼此酌情商定 
[勇丁肇禍廣西]  
　　柳州縣屬未目墟鋪尸數百家粤東商八十居八力近年因匪徒肇亂禀請廣勝軍兩哨在彼駐紥藉資保護日前附近鄉村團紳因匪滋擾請勇剿辦奉上憲派來楚勇一營廣勝軍間之念及前嫌竟至大動干戈時廣勝軍人少力不能支被楚勇乘機攻入墟中大肆焚掠以致砲斃居民三百餘人燒燬房屋數百間刻下各商赴柳郡粤東會館集議隨將慘虐情形電禀督撫憲請示辦理 
[研訊匪蹤江甯]  
　　江西樂平教案辦理己得就緖惟匪首夏混天麻子在逃未獲教士迭次催辦江督周玉帥贑撫周中丞因飭 
 
 

Page 5

 
 
樂平縣嚴拿務獲正法以杜外人口實日前樂平縣某大令其禀督轅謂前飭夏族公認賠欵之時曾有憲轅戈什哈夏毓龍偕自稱候補總兵夏春本投縣代夏族懇免嗣查夏春本係湖南人曹臨鋒冐充今兩人皆在省垣向之追詢必可得混天麻子蹤跡署督憲周玉帥據禀卽將戈什哈夏毓龍發交府署并拿曹臨鋒到案一併嚴訊連日江寗府羅少傑太守督同發審委員研訊數次均供並未與混天麻子相識亦不認冐稱夏春本現將夏曹兩人發押待質公所禀候憲示施行 
[梟黨互鬭鎭江]  
　　私梟頭目葛三結黨販私無惡不作屢經官憲飭拿未獲邇來葛之羽黨麕聚江北嘶馬一帶肆行滋擾新正月初四日若輩忽與南帮梟匪尋釁羣起械鬥鎗彈如雨南梟寡不能敵紛紛敗逃於是葛黨轟斃南梟數名奪得鹽船三艘旣而新勝水陸緝私各營營帶徐寳山都戎及緝私營總巡陳忠順守戎聞信恐釀成巨禍爰於初五日各率師船馳往勦辦 
[梟首被殺蘇州]  
　　皖梟王道生曾在浙省某營充當帮帶撤差後携其眷屬賃居吳江縣治之盛澤鎭與著名梟酋鄧海靑爲伍鄧梟伏法後復與吳姓孔姓諸梟首同惡相濟吳梟在盛澤設賭時一切均由王一人經理彼黨中稱爲吳梟之先鋒上月某日不知被何人刃斃於松江府屬之某鄉其首級抛在河中屍身則在相距十餘里之荒郊亦可爲作惡之報矣 
[滇撫奏保收復臨安石屏等處文武各員京師]  
　　臨安石屏等府州爲逆匪佔踞經升任藩司劉春霖通飭各員擒斬首要刻己將文武各員異常出力者開列淸單奏保矣 
[紀拘獲妖人事漢口]  
　　湖南人譚第不詳其來歴前數年來漢與沙家巷湘妓廖翠喜有啮臂盟同與併院名寳玉者亦定心交未幾譚因事他去消息不通者已數載矣去歲臘月下旬譚又來漢寄寓新記各棧比訪二妓蹤跡翠喜巳玉殞香消寶玉仍在華園巷柏家曲院迎新送舊譚盛服而至與寳玉歡洽愈恒越數日譚又乘輿而來服飾詭異并稱長江一帶兵卒數萬一呼可以響應闔院聞其言心異之逾夕譚又至左佩東洋刀右佩龍泉劍種種言語駭人聽聞龜鴇據情禀報警察局局員戴潤川大令飭許鎭亭把戎率勇而至許不敢昧冐與譚交談數語多係悖逆之言少焉馮少竹司馬亦委某武弁到塲用計誘擒隨由戴大令提訊肆口誑詈並無供詞旋在廳署經讞員楊心如大令審訊語仍如前其爲瘋癫耶抑果係叛黨耶殊令人難索解人也 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖三十年十二月分缺單]  
　　知州甘肅寗州姚長齡降知縣甘蕭靖遠劉文海革江西瑞昌陸鎬丁湖南東安劉燦藜革縣丞直隷赤城徐品端故吏目江蘇邳州劉兆馨革雲南鎮南吕洪聲丁貴州麻哈蔣模故巡檢廣東合浦王廣潤開缺典史安徽東流王邦傑丁 
[光緖三十年十二月分選單]  
　　知州甘肅甯州黎丹湖南副知縣甘肅靖遠黃樹榮福建甲江西瑞昌葉在鋆福建舉湖南東安彭士荃江西廪縣丞直隷赤城涂景瑜江蘇文童吏目江蘇邳州王善承山東監雲南鎭南陳源壽山東供事貴州麻哈張光遠直隸監巡檢廣東合浦孫光祖河南附典史安徽東流徐仁順天供事 
[光緖三十年十二月分教職單]  
　　教授奉天錦州陳文星保定江西贛州王邦瑾南昌臨江蔡遴元南昌湖北宜昌鄭道遠漢陽俱舉甘肅甘州藍鴻莢涼州副正諭浙江金華章誥湖州附湖北均州成可貞武昌舉廣西融縣陳庚庸鬱林舉全州劉中楙柳州挨四川西昌盧慶家叙州舉貴州普安廳陳麟書貴陽舉訓導直隷成安張應斗冀州歲順天香河張麟經順德舉江蘇豐縣嚴桂馨鎮江山東曲阜李尙彬泰安臨朐余培乾東昌山西絳縣王蔭頎澤州俱舉崞縣劉俊卿平陽挨浙江武義周鉅煒紹興湖北咸寗周錫恩黃州俱優湖南溆浦梁煥章長沙舉雲南會澤張溎澂江歲復諭直隷昌黎黄樹棻趙州廪工蘇安東薛燦徐州拔山東沂水王鎬濟南舉山西平定州閻維藩忻州廪甘肅靈台李生薰甯夏恩江西德安吳學林贛州舉廣昌劉升廷吉安附湖北巴東張鑑堂鄖陽廪湖南藍山施大綸沅州附瀏陽尹慶墀岳州廪永興陳本敬灃州拔通道姜鳳陽長沙恩廣西武緣傅樹疇桂林廪四川新津歡培槐龍安拔復訓直隷遵化朱澤大名增灤州李光第廣平副東光王慶夔天津廪江蘇吳縣唐毓和山東滋陽高翽濟南廪山西文水李養靜蒲州廪陜西長安李樹屏鳳翔廪甘肅甘州吳心發秦州舉福建歸化賴守周延平附湖北蘄州周運隆安陸附貴州平越聶鉅遵義恩 
[開辦電燈漢口]  
　　漢口創辦電燈屢有所聞迄未舉辦兹聞由黃某集成股本赴商部立案所延洋匠亦已到漢布置一切本年春間當可開辦矣 
[日人開祝捷會重慶]  
　　寓重慶之日本商人日見增多前因攻陷旅順特設一會名曰旅順陷落祝捷會十二月初二日爲開會之期是日赴會者約有數百人 
[惡姑殺媳續誌蘇州]  
　　蘇鄉陳墓鎮江寶泰漕坊主婦江某氏於去年十十二月十一日失火焚斃媳婦江蔣氏及使女阿妹一事曾紀本報後蔣氏之母蔣王氏弟蔣春生以江氏縱火斃媳等情投元和縣署控請究辦詎江氏廣行賄路書差等朦請大令將治以誣控之罪故雖提訊並無切實斷語惟令先行收殮候親戚調處而巳後某書吏又揑造鎮董王姓禀函有蔣姓戚串等不應勒罰江氏洋銀數千元以充學堂經費等語大令閱悉大疑王董聞知立卽函向大令剖明併請查究冐名之人現使女阿妹已經有人調處令江出撫恤銀七百元蔣氏雖己棺殮惟訟事不直恐亦不肯干休云 
[武昌官事]  
　　武昌鹽道繼蓮溪觀察業經奏補江漢關道缺所遺鹽道篆據官塲傳述謂係武昌府梁節菴太守補授遞遺武昌府缺則歸漢口籌餉局楊吉逢太守汝康奏補○去歲臘月下旬欽差大臣鐡星使蒞鄂逐日查閱常備營及文武各學堂與織布紡紗諸局漢陽鎗砲無烟火藥鑄各磚廠幾於日不暇給云○督銷鄂岸淮鹽總局江蘇補用道曾嶽崧觀察於新正某日赴江甯恭賀兩江督憲兼鹽政大臣周玉帥年禧 
[紹興]  
　　越郡綢業中人有冐稱馥記牌號者被號主宋鴻範查悉禀諸商務局局憲立卽札行山隂會稽二縣云據職商宋鴻範禀稱在治下開設春源馥記綢莊選造生熟各貨綢縀近有無賴之徒在山隂會稽縣境假造號樣混售叩請示禁前來查冐牌假托有壞聲名洵爲商業中之大害自應嚴行示禁以衛商業除巳批示外合應札飭札到該縣立卽遵照迅速查禁等因亦維持商務之道也○上虞縣學堂遲遲未辦直至何星垣大令履任後方有端緖刻巳延王孝廉總理其事籌集欵項釐定課程定於正月某日開課○越郡某富商之子某甲癖嗜烟霞每當參橫斗轉之時在烟館中流連不返某夜適值新任山隂縣主王少潭大令出巡惡其有違禁令當街笞臀二百板甲羞忿自盡里中人咸抱不平以甲向受摩西十戒巳告知西教士分投上控大令此 
 
 

Page 10

 
 
舉得毋自悔孟浪乎 
[法員更調]  
　　現署漢口法領事前任駐滬法繙譯費亨祿君近奉本國政府來文令於日内回國所遺漢口領事由上海副領事盖慕倫君前往代理俟駐滬法總領事巨籟逹君回滬再由代理法總領事特賴伯蒂君往漢口接署以便蓋君仍回上海副領事本任 
[禀代遷墳]  
　　同仁輔元堂董事郭懐珠姚文柟劉汝曾姚天來等具禀上海縣略謂滬寗鐡路軌道經行之處坆墓錯雜有主者由坆裔領價遷移無主者須設局代遷請照會仁濟保安兩善堂紳董遵照施行奉汪大令批示云來牘閱悉此項遷理事宜旣由總局憲及購地委員照會仁濟保安兩善堂紳董辦理毋庸由縣照會并卽知照 
[俄兵行凶]  
　　前日夜半時美租界司考脫路陳安泰小客棧内突有甲乙等俄兵四名强行入内借宿棧主婦陳馮氏婉言拒絶甲等竟將氏扭住行兇并抽利刃刺傷氏之手腕氏卽投捕房喊控捕頭令將氏送同仁醫院醫治一面遣中西探捕前往兠拿甲等已逃逸無矣蹤 
[俄兵悮毆車夫]  
　　新租界顧家宅法兵營現巳暫借與俄兵駐紥前日某俄兵出外飲酒過醉雇坐東洋車回營非但不給車資反將車夫兇毆車夫不敢與較曳車倉皇逸去俄兵忽憶尙有洋琴一只遺失車内適另有車夫一名曳車至此俄兵卽向索還洋琴車夫言語不通不知所對遽遭毆擊送入捕房捕頭命暫行管押候查明核辦 
[拘獲滋事俄兵]  
　　前晚七句鐘時有俄兵某甲自英界乘某乙之東洋車至百老匯路停車後分文不給乙向之索取反被扭住兇毆爲西捕所見將甲拘入捕房押候解送駐滬俄總領事署禀請訊辦 
[匯豐銀行帳略]  
　　去歲西歴十二月底匯豐報行將一千九百零四年六個月淸帳結出藉供各股友之鑒察兹定於華歴正月十五日正午在香港議事查該帳自七月一號起至十二月三十一號止共盈餘洋三百二十五萬二千九百八十九元七角四分六月底除去開銷利息各項外存洋一百四十九萬二千五百五十四元三角一分兩共合洋四百七十四萬五千五百四十四元零五分刻由董事議定每股分派利息三十個先令照從前所定每洋四先令六辦士應派出各股友利洋五十三萬三千三百三十三元三角三分另派各股餘利每股英金一磅亦照從前所定之數結算應添派洋三十五萬五千五百五十五元五角五分惟從前先令之價與現在不同現價每洋一元祗值一先令十一辦士八之四五故須補各股友洋一百十四萬八千二百四十六元四角二分又提出洋一百萬元爲銀欵之公積合共歴届公積巳得八百萬元又於産業内扣出洋二萬元尙存洋一百四十九萬三千四百零八元七角五分此數須歸入本年正月至六月底結算觀此帳略該銀行資本之巨獲利之豐洵可爲有股諸君賀矣 
[設立烟公司]  
　　本埠所售呂宋錫茄烟及外洋運來各貨向無定章以致時有齟齬之事今歲晉隆永泰同泰等有見於此邀集同業飭立一聚會之所名曰和濟公司推永泰行主鄭君爲董事以冀此後議定行盤之價一律遵守不得紊亂亦維持商業之道也 
[製造機器開工]  
　　去年經商人朱某等在南馬頭地方購空地一區營造房屋數十間設立機器製造廠專造各種機器引擎現已工竣招有工人二百餘名已在彼開工製造矣 
[命案請驗]  
　　獻歲以來本邑卄三保十六圖虹鎮流氓許掌生每日在彼演唱花鼓淫戯被浦東八埭頭著名流氓王寳寳糾隼同黨夏雲祥等前往尋釁許亦聚黨拒敵鏖鬥良久被夏刃傷數處王亦爲許所傷前日許雇人舁至縣署控請騐究時縣主汪大令正在升堂訊案先由是圖地保董土明投案禀稱王許互毆時王亦受傷甚重現己斃命求往相驗大令提許至案飭仵驗得受傷尙輕卽飭差送至普育堂醫治小心看管以憑訊究一面飭董保預備屍場德候詣驗 
[拘獲劇盜]  
　　去年臘月初六日劇盜劉芳湖糾黨至嘉定縣城内陳宦家劫去金銀首飾約值四千餘金旋來滬匿跡虹口楊樹浦路第八百五十六號門牌房屋内昨爲包探倪順泉顧福其查知帶同中西探捕前往將劉拘獲解入捕房押解公堂禀請黄司馬訊辦 
[賭棍神通]  
　　安康里徐鳳祥投會審公堂控著名賭棍陳芸谷黃梅溪用倒脫靴術騙去洋銀五千餘元經黃司馬准詞飭差拘拿以憑訊辦兹聞此事巳經人出爲調處妥議大約可免對簿公庭矣 
[上海官事]  
　　江蘇候補道楊觀察文驥及江蘇候補知俄傳竹泉明府昨日均詣上海縣拜會縣主汪大令○昨日道轅探知道憲袁海觀觀察在寗公畢卽日乘輪船返滬執事人等巳赴碼頭伺候迎迓矣 
[滬南雜紀]  
　　本邑大南門外迤西至西門外一帶地方前經各董擬在彼處設立馬路營造房屋以興市面曾經禀請道憲及江南提憲批准擬將是處城河先行開浚去年提憲楊軍門知照道憲袁觀察俟薛家浜河道開竣時卽接開是河現因將次興工軍門乃行知各防營一體派勇將城河同時開竣俟公畢再行築路並在西門外建一大橋以便行人往來卽爲興商基礎○南市各行花衣自去臘經驗水局委員何吉生明府停驗後現怀定期今日派出司事重行查騐矣○前日馬路工程局總辦翁子文太守命捕頭張澄洲將各華捕嚴加整頓如有疏懶須隨時查察禀候分别裁判○南市一帶爲流氓薈萃之區現值新正乘賭攫財之事尤不一而足現爲警察總巡朱森庭明府訪悉已嚴諭差役留心查緝矣 
[巡局紀事]  
　　前日無賴謝金金混入三泰馬頭徐九成家伏於桌下以圖乘間行竊爲門丁查見扭送二十三七鋪巡防局局員汪二尹命押候查明再核○南馬頭合園茶肆每夜有多人在内賭 
 
 

Page 11

 
 
博前晚各賭徒不知因何忽起爭鬥次日爲十二圖地保顧桂榮查悉禀明二十三七鋪巡防局員汪二尹立卽派勇查拿 
[會訊案]  
　　上年十二月初九日本埠義善源錢莊延担文律師投英美等國租界公廨控香港義善源分莊執事楊鐡山騙去洋銀九千二百餘元適楊業巳來滬經讞員黃司馬簽差恊探將楊提案楊延律師侯魯公聲請將香港分莊簿據呈案再核昨日午前十點鐘時捕頭派人將楊送案司馬會同德領事署繙譯官麥令豪君升座研訊先由担律師聲稱前蒙照會攺期會訊未知卽在今日是以敝律師尙未將各事查明仍請攺期再訊蓋以香港分莊簿據祗寄到二十九年之帳三十年之簿須俟年終結帳淸楚方可寄來大約本月底可到且尙有莊夥某某爲本案最要証人亦須月杪到申尙求允如所請侯律師聲稱原告律師所請攺期會訊之處本律師未便應允緣被告犯事在香港不在上海香港爲英國屬地此案自應解囘香港按照英國律例審辦且原告所控案情亦未明晰究不知因何事本律師只知有一錢莊控銀錢之案並非刑律之杂今如此辦理甚爲不合担律師謂若言案情未明本律師初次到堂時已聲明控楊哄騙洋銀之案係屬刑律無論何處均可控追况原被均在上海豈有舍近就遠之理假如倫敦已設總行又在德國設一分行分行中人犯事須歸倫敦辦理斷不能在德國辦理此案適與之合是以應歸上海公堂訊辦侯律師又稱此案被告到案後尙未訊供至今已押二月恐于案情不合司馬謂此係被告自誤本公堂早經明諭如有店鋪可來保出乃楊一二次所央保人均是號家並非店鋪本公堂以向章號家不能取保是以延至今日楊弟某甲又呈保單一紙司馬見仍是號家姑俟飭差查明此三號是否殷實再行定奪侯律師二再申辯司馬與麥君熟商之下飭差詳查楊所覓作之三號是否可靠再核楊仍帶回捕房管押○英商摩爾根控勤大錢莊主孫福卿不付票銀等情前日午後兩點半鐘時讞員黃耀宿司馬馬同英副領事德爲門君升堂研訊原告律師博易到堂聲辨孫亦延賀立克律師投案代質先由博易律師起而言曰勤大莊所出銀票共計一千六百六十一兩五錢四分當時華人顧慶祥持現洋銀向庄上買票付與洋人摩爾根以償機器價銀厥後莊卽倒閉往收無著今請先向摩爾根研詰摩爾根答稱去年十二月中華人李長根向商人定購印書機器一部計銀二千兩先付現銀三百兩其餘卽付以勤大莊票嗣勤大忽然倒閉因詢知此莊是孫福卿所開故向索取迨孫請羅吉司律師致信辨明並非該莊股東于是賀律師亦將前供重詰數語且問機器何人所賣答稱我亦代洋人經手至此洋人是何名字未便說出博易律師又傳問顧慶祥顧答稱在大順公南貨號執事去年十一月二十一二十八等日商人代李長根持洋銀至勤大莊換票賀律師復傳問勤大莊夥朱榮堂朱供稱此莊共計十股股東六人商人所知者是朱兆福兩股田成記兩股孫福記兩股江竹記一股金頌記一股此數紙莊票確係本莊出與大順公者賀律師又傳孫福卿之子友三盤詰友三供　惟知父親在莊上所與股本祇十之二其餘細情亦不知悉今將合同呈驗賀律師聲稱此案並無英商與華人交涉關係摩爾根又難指出托售機器之人所控之孫福卿亦惟十股之二卽使應還各欵亦應各東均派此案似係原告請摩爾根出名主控顯與與訊之律有背博律師起而辨曰此莊票旣係勤大所出不論何人均能持票取銀今請如數追繳至該莊各東均派之語似與原告毫無關係卽托售機器一節亦與被告不涉司馬與德君商議移時著兩造暫退候再訂期覆訊 
[會審公廨早堂案]  
　　包探錢少蘭解賊犯錢方信至案聲稱此人行竊王金生李和尙李子卿等家竊取報時鐘及衣服等物報經小的吊取原贓送請訊究襄讞委員孫耳三明府商之美總領事署繙譯官安立德君判責二百板贓給各失主領去○包探徐榮珊解陳阿福至案禀稱此人行竊鄭阿四家綢皮衣服請爲訊辦明府判責二百板押兩禮拜贜交鄭具領○公共租界卡得路居民朱連生投案禀稱前日與侄兒瑤桂細故口角膽敢違忤妄爲是以訴捕拘案請爲訊懲瑤桂供實因酒醉所致尙乞恩寛明府申斥一番着原差押令前往服禮○八十九號印捕以金雙成所駕馬車飛行絶跡有違定章拘入捕房金存洋銀三十元保出昨日解案請究明府判將所存洋銀罰充善舉○葉宦被庖人姚志奎行竊彩綢一條值價洋銀二十四元報由包探顧福祺送案請究明府判責二百板枷號兩禮拜○怡和紗廠被小工顧阿生行竊棉紗七支報由包探徐申慶拘案請究明府判責五十板○賈阿高行竊顧壽仙顧松濤家皮馬褂等件經包探趙銀河獲案請辦明府判責手心一百下 
[會審公廨晚堂案]  
　　前者羅子雲击林峯等控恒隆米店主凌甸臣卽林殿臣及店夥周桂堂串吞米欵洋銀五百餘元前晚襄讞委員孫明府升堂研訊羅子雲周林峯同供凌甸臣今巳尋獲求恩究追凌甸臣供嘉定縣人向操岐黃業去年開設恒隆米店實因虧蝕倒閉所欠羅子雲等洋銀五百餘元求恩展期了理且此店周桂堂亦有二股求鑒王阿心周桂堂同供此事當由店主凌甸臣淸理明府著將凌暫押限七日内措繳洋銀四百元其餘另立興隆票王阿心卽行開釋周桂堂交人保出候覆訊再核○前者吳煥榮控順茂洋紗號經理人李根茂及股東蔣慶瑞圖賴欠銀前晚明府提案覆訊吳投案譤稱李根茂所欠之銀均立借據前巳呈案務請比追李根茂供此店係吳煥榮所開今反不認至蔣慶瑞家住常州並非串借亦無股分蔣慶瑞供此事實係寃抑求恩明察明府謂兩造各執一詞著將李蔣還押俟傳見証各人到案再行核奪 
[英租界捕房]  
　　前晚八下鐘時太古洋行司帳人許鴻猷行經北京路突來短衣窄袖者四五人手持利器恣情恐嚇褫去天靑縀皮馬褂一件始一哄而散事後許投訴捕房捕頭巳派某包探前往查緝矣○有丁某者自稱在某律師處充當繙譯前晚爲人軋至四馬路北協誠烟館内索取洋銀三十六元丁大爲所窘後卽扭至捕房聲訴未知如何了結也 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
貪鄙有玷官箴廣宗縣訓導孟慶源交接賤役不知敦品内邱縣訓導任惟誥器質粗鄙不堪師表奉硃批覽欽此 
[湖廣總督張奏爲揀員請補新設苗疆最要道缺以資治理摺二十四日]  
　　太子少保湖廣總督兼署湖北巡撫臣張之洞跪奏爲揀員請補新設苗疆最要道缺以資治理恭摺仰祈聖鑒事竊臣奏請增設湖北施鶴兵備道仰蒙俞允咨准吏部咨施鶴道鶴峯直隷廳同知旣經定爲苗疆最要缺應由外揀員請補知照前來應卽遴員請補查施鶴道一缺駐劄施南府城地處苗疆山箐深險風俗愚悍民教糾紛治理旣極繁難地方尤極瘠苦現當創設之際經營布置彈壓撫綏事事均關緊要非得廉能幹練之員不足以資治理臣於通省候補道員中詳加遴選查有二品頂戴軍機處存記湖北候補道趙濵彦現年四十九歲係浙江湖州府歸安縣人由伊故父卹贈巡撫予謐忠節趙景賢於同治二年粤匪攻陷湖州殉節奉旨其子趙濱彦等均著俟及歲時交吏部帶領引見等因欽此該員於光緖元年三月二十一日引見奉旨著以主事用欽此籖分工部都水司行走是年十朋初一日由欽派王大臣驗放請旨准襲騎都尉兼一雲騎尉世職六年五月奉旨補授户部山西司主事兼山東司井田科督催所行走充貴州司幫辦正主稿九年六月户部保送截取記名以直隷州知州用嗣因越南軍務在户部山西司主事任内呈請開缺從軍以圖報効經户部據情代奏十年八月初五日奉上諭主事趙濱彦著發往廣東差遣委用欽此於是年九月到粤委辦廣東全省營務處軍械局製造東西兩局全省海圖事務兵輪船局等差十五年六月在廣東鄭工捐局捐升道員不論雙單月指分湖北試用是年十一月十六日赴部引見奉旨著照例發往欽此十二月十七日領照到省十六年十一月十六日一年期滿甄别奏准以繁缺留省補用歴經委充川鹽土藥牙釐等局二十一年八月委署湖北鹽法武昌道二十二年正月交卸二十四年十二月二十九日丁母憂回籍守制二十七年三月二十九日服闋在京星請　復經吏部核准於五月初五日回鄂是年九月經臣會同調任湖北巡撫臣端方奏保人才奉硃批趙濱彦著交軍機處存記欽此二十八年七月因總辦牙釐局務出力奏請賞給二品頂戴奉硃批著照所請欽此本年四月復經調任撫臣端方以該道承辦二十九年釐務增收鉅欵異常出力奏保仍以道員歸候補班補用欽奉硃批著照所請欽此並准吏部咨行知照在案該道趙濱彦志趣堅定操守廉潔任勞任怨果敢有爲以之請補新設施鶴道苗疆要缺洵堪勝任合無仰懇天恩俯准以湖北候補道趙濱彦補授施鶴兵備道實於地方安民弭亂諸事均有裨益如蒙俞允該員係候補道員請補道員銜缺相當毋　送部引見所有揀員請補苗疆要缺道員緣由理合恭摺具奏再湖廣總督係臣本任毋庸列銜合併陳明伏乞皇太后皇上聖鑒敕部核議施行謹奏奉硃批吏部議奏片併發欽此 
[湖廣總督張奏爲查明湖北省光緖三十年分甄别教職佐雜均未及額據實陳明摺二十四日]  
　　太子少　湖廣總督兼署湖北巡撫臣張之洞跪奏爲查明湖北省光緖三十年分甄别教職佐雜均未及額據實陳明恭摺仰祈聖鑒事竊查定例甄别教職佐雜各按該省額缺以百之二三爲率參劾及數者免議如該省果無應行參劾之員令該督撫學政切實聲明等因湖北省教職一百四十缺每年應甄别去任三四員佐雜二百零五缺每年應甄别去任四五員兹查光緖三十年分甄别佐雜巳届二次俸滿革職者一員巳届初次俸滿革職者二員計教職佐雜兩項僅參劾佐雜三員除現在大計案内參劾者不在年額之例毋庸併計外其餘均尙循分供職是以參劾未經及額據湖北布政使李氓琛按察使岑春蓂會詳請奏前來臣覆覈無異除仍隨時倧看如有衰庸不職者另行叅辦並將已劾各員開具淸摺咨送軍機處吏部查核外理合會同湖北學政臣李家　恭摺具奏再湖廣總督係臣本任應毋庸列銜合併陳明伏乞皇太后皇上聖鑒謹奏奉硃批吏部知道欽此 
[浙江巡撫聶奏爲更補知府以資治理摺二十四日]  
　　頭品頂戴浙江巡撫臣聶緝槼跪奏爲更補知府以資治理恭摺仰祈聖鑒事竊照處州府知府趙亮熙開缺另補光緖三十年三月十八日奉旨後五日行文按照限减半計算扣至四月二十日作爲開缺日期所遺員缺係專難簡缺前經扣留以正途出身候補知府傅澤鴻請補兹准吏部核復查該省京察保送知府班内有劉炬翰一員係屬合例之員例應先儘請補該撫請以候補知府傅澤鴻補授核與定章不符應令該撫按照例章依限更補等因自應遵照辦理兹查有截取候補知府劉炬翰年五十九歲陜西朝邑縣附貢生報捐郎中簽分刑部學習行走期滿奏留中式光緖乙亥科舉人十八年七月保送倉場監督九月引見奉旨記名以倉監督用傳補倉塲委用監督補授本裕倉監督湖廣司郎中捐免試俸歴俸作爲俸滿截取保送堪勝繁缺知府二十五年六月引見奉旨著照例用欽此二十六年三月保以知府分省補用呈請開缺赴部分發簽掣浙江二十七年七月二十八日引見奉旨著照例發往欽此八月初二日給照二十八年正月二十九日限外到省坐二月十四日兹據布政使翁曾桂按察使李希杰以該員請補處州府知府會詳請奏前來臣查劉炬翰歴練老誠明白謹愼堪以請補處州府知府合無仰懇天恩准以該員補授處州府知府如蒙俞允該員係截取候補知府請補知府銜缺相當毋庸送部引見並非捐納之員應請毋庸試俸謹會同署閩浙總督臣魏光燾恭摺具奏伏乞皇太后皇上聖鑒敕部核覆施行謹奏奉硃批吏部議奏欽此 
[湖廣總督張奏爲查明徵收錢漕年内掃數全完之員原請照例奬叙摺二十五日]  
　　太子少保湖廣總督兼署湖北巡撫臣張之洞跪奏爲查明徵收錢漕年内掃數全完之員原請照例奬叙恭摺仰祈聖鑒事竊據湖北布政使李岷琛督糧道譚啓宇會詳稱查黃安縣額徵光緖二十九年司庫地丁等欵錢糧除坐支外實應解銀一萬六千八百三十一兩九錢四分五釐双應解道庫漕南正耗米折等欵銀四千二百九十一兩二錢二分一釐共銀二萬一千一百二十三 
 
 

Page 16

 
 
兩一錢六分六釐均於年内掃數全完例應給予紀錄三次等情請奏奬前來臣查該縣額徵各欵錢糧銀兩答共在二萬兩以上均係一手經徵洵屬催科勤奮自應專案請奬合無仰懇天恩俯准將本任黃安縣知縣滕松照例給予紀錄三次以示鼓勵而資觀感理合恭摺具陳再湖廣總督係臣本任毋庸列銜合併陳明伏乞皇太后皇上聖鑒謹奏奉硃批著照所請該部知道欽此 
[浙江巡撫聶奏爲杭州關報解光緖三十年分第四批直隷恊餉銀數日期摺二十五日]  
　　頭品頂戴浙江巡撫臣聶緝槼跪奏爲杭州關報解光緖三十年分第四批直隷恊餉銀數日期恭摺仰祈聖鑒事竊照北洋旅順砲台工程原撥杭州關稅銀二十萬兩攺爲新募中軍餉釻之用前准部咨飭令攺解直隷業將本年頭二三批共解銀十一萬兩先後奏報在案兹據杭嘉湖道監督杭州關崔永安詳稱兹又奉電催應再在於稅欵項下動支銀四萬兩作爲本年第四批直隷恊餉填具文批於本年十一月初三日發交號商裕通官銀號匯解北洋淮軍銀錢所投納等情詳請具奏前來臣覆核無異除咨查照外謹恭摺具陳伏乞皇太后皇上聖鑒謹奏奉硃批該部知道欽此 
[河南巡撫陳奏爲勘明河内等州縣被淹被電曁先旱後潦秋收歉薄懇一恩分别酌緩新舊錢漕摺二十五日]  
　　河南巡撫兼管河工事務臣陳夔龍跪奏爲勘明河内等州縣被淹被雹曁先旱後潦秋收歉薄籲懇天恩分别酌緩新舊錢漕以紓民力恭摺繕單仰祈聖鑒事竊查豫省去冬雪未霑足今春雨又愆期三四月間歸陳彰懐等府屬復被氷雹麥收頗行减色滿冀秋穫豐稔藉資補苴詎自入夏後天氣亢旱雨澤稀少迨交秋令大雨連朝河北三府曁開封歸德陳州南陽河南等府一帶低窪之區多有積水經旬不涸懐慶府屬之河内縣又以支河漫溢田禾被淹房屋亦間有浸塌雖經地方官捐廉撫卹居民不致失所其各屬積水亦經設法疏銷而早晚秋禾巳因旱潦交傷收成均形歉薄據河内等四十二州縣先後禀請勘辦臣卽逐仵隨覆批飭令該管道府遵照部章親詣切實督勘並飭藩司加意確查務期破除積弊不准稍有揑飾致平嚴叅旋據陸續勘明秋收均尙有五分餘雖不成災惟河内縣被雹被淹秋禾受傷較重察看閭閻情形若將本年未完錢漕照常徵收委係力有未逮應請將未完新舊各賦酌量緩徵其餘祥符等州縣雖視河内較輕第秋收實皆歉薄兼以頻年積歉民困未蘇若將應行帶徵舊賦與本年應完錢漕同時併徵民力亦甚拮据擬請緩舊徵新以示矜卹等情由該管道府覆勘明確分别出示停徵取具切結送經布政使瑞良糧鹽道王維翰覆覈會議開摺詳請具奏前來臣查定例五分以下不成災地畝向准題明緩徵今河内等州縣被淹被雹以及先旱後潦各地業　勘明雖不成災惟收成實在歉薄民情委係困苦自應量加體恤何敢壅于上聞合無仰懇天恩俯准將河内縣民欠未完新舊正耗錢漕曁祥符等四十一州縣應行帶徵歴年錢漕一併分别展緩以紓民力而廣皇仁一俟奉到恩旨卽當敬刊謄黃頒發各屬徧行張帖咸使周知用杜弊混除咨部查照外謹照章繕具請緩銀米細數淸單恭呈御覽伏乞皇太后皇上聖鑒訓示謹奏奉硃批户部議奏單併發欽此 
[署兩江總督周奏爲揀員請補陸路守備員缺摺二十五日]  
　　頭品頂戴兵部尙書銜署理兩江總督山東巡撫臣周馥跪奏爲揀員請補陸路守備員缺恭摺仰祈聖鑒事竊查江蘇撫標右營守備姚長煊開缺遺缺係部推舊章三輪第三缺應用卓異無人以尋常應升之員升補當經前督臣劉坤一兩次請以徐州鎮標宿州營南平汛千總劉伯奇升補經部議駁行令另揀應升人員請補等因復經前督臣魏光燾揀得海州營千總周秉魁操防得力辦事勤奮堪以升補未及具奏卸事由署督臣端方移交到臣伏查是缺守備駐紥蘇州府城有巡緝操防之責必須熟悉營務之員方克勝任該千總周秉魁年六十四歲江南山陽縣人由行伍遞拔淮安城守等營額外外委把總光緖七年獲匪案内保加都司銜八年升補海州營千總頒給札付到營任事十七年獲匪案内保以守備補用嗣因六年俸滿給咨送部引見十九年八月十六日奉硃筆圈出著回任候升欽此經部核給札付仍回千總本任二十六年在江寗籌餉案内報捐花翎今以升補是缺守備核與例章尙屬相符合無仰懇天恩俯准以俸滿應升海州營千總周秉魁升補江蘇撫標右營守備員缺實於營伍地方均有裨益如蒙俞允該員係引見奉旨回任候升之員照例毋庸送部應請敕部頒給札付以昭信守徐將該員履歴咨部查核外謹會同護理江蘇巡撫臣效曾恭摺具奏伏乞皇太后皇上聖鑒訓示謹奏奉硃批兵部議奏欽此 
[河南巡撫陳奏爲查明豫省各屬經徵錢漕情形遵造表册摺二十五日]  
　　河南巡撫兼管河工事務臣陳夔龍跪奏爲查明豫省各屬經徵錢漕情形遵造表册恭摺仰祈聖鑒事竊准户部咨光緖三十年六月初二日奉上諭方今時事多艱民生重困而官吏壅蔽下情不通甚至地方錢糧浮收中飽以完作欠百弊叢生大負朝廷恤民之意著各省督撫將各屬經徵錢糧限三個月内開列簡明表册該州縣錢糧正額若干現在實徵若干向係收銀者註明每賦一兩正耗各收銀若干或係收錢折銀或係收銀圓作銀均註明每銀一兩折收若干每漕糧一石收本色者正耗各嵋米若干收折色者每石收銀錢若干此外有無陋規雜費逐一登明據實聲叙務令和盤托出不准含混遺漏俟該省奏報到後著户部核對由政務處刊入官報俾衆共知藉以察官方而通民隱各該督撫務卽認眞辦理勿得徇飾宕延儻敢敷衍搪塞定將該省藩司糧道從重懲處欽此恭錄咨行欽遵等因當經轉飭遵辦去後兹據布政使瑞良糧鹽道王維翰會詳查豫省共一百七廳州縣經徵丁糧徵銀徵錢向不一律統計經徵丁地完錢者祥符等六十二州縣完銀者浙川等二十廳州縣半銀半錢者夏邑等六縣大糧完銀小糧完錢者商邱等十九州縣漕糧多係徵收折色計完錢者祥符等四十八州縣完銀者商邱等五縣各屬折收之數多寡不等由來巳久現均循照舊章辦理並無格外浮收遵將折收數目分别詳列表珊其錢莊州縣比年因銀價較賤不無盈餘當經節次酌提歸 
 
