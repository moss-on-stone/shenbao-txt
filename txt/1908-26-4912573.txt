# 1908 - 26 - 4912573

 

Page 1

 
 
   
 
 

Page 2

 
 
[論說]  
 
 
 

Page 3

 
 
[丁未年中國大事論略（還）]  
　　一年。過去三百五十餘日。而中國内政上外交上之變幻。演出種種活。劇者。不可殫計。嗚呼。今年之丁未。夫亦可謂多事之秋也矣。抑亦。值紅羊之厄運。其時勢變幻。眞有數焉存乎其間者耶。今者厄運告終。事屬過去。當世或淡忘之。然而。過去之失敗。均足爲將來之鑑。戒寗得以諱疾忌醫。遂置之不論不議也。論其犖大者如左。 
[一内政]  
　　（甲）立憲五月二十八日再下立憲之詔。適在皖撫被剌之時。論者謂去秋之立憲動於外患今夏之立憲動於内憂按之事實殆不誣也嗣是而憲。政編查館修訂法律館。調查局。統計處。資政院。諮議局。類别門分。紛紛以起。又於其間專使考察憲政。法官改訂刑律。民部創擬自治章程。就表面論。似中國已實有立憲之希望。曾幾何時。而禁止集會結社。限制十民去事。十一月二十日擬旨之人。幾與五月二十八日成一反比例狙公之誚。人或異之。殊不知政府因徐錫麟之事。將以消弭革命者。空言立憲。政府何不可。因路欵捕權等事。而以摧壓民氣者。惡言立憲乎。吾國人不自謀立憲。爲其自動。則於立憲之前途。寗有望乎 
　　（乙）滿漢調和滿漢之議。亦起於皖變以後。夫滿漢所以不能調和者。則以漢人失生計。漢人失政權。爲其最大之原因。今年朝廷爲滿人計。則許其停餉授田。營業自由。以混合於漢族。爲漢人計。則或授都統。或給委散秩大臣。（曾廣鑾等）以混合於漢族。兩族調和之象。此其權輿。然購地授種。滿人。失生計之問題。可從此解决。而漢人厪乃得都統散秩諸。職投閒置散。豈遂足。爲平等權乎 
　　（丙改制。）自三月初旬東三省改設行省將軍之名。改爲督撫。徇名無實。世或譏焉。厥後綜核官制大臣改訂外省官制。擬先從東三省入手。揭其大要。一則分設審判各廳爲司法獨立之基礎。一則增置佐治各員。爲地方自治之基礎。然欲。司法獨立。而審判員受。轄於督撫。獨立之謂何。欲地方自治。而無民選譏員之制度。自治之謂何。獨立自治。不能不有待干來年之再謀改良也。其他改制之事。若會議錢幣。考定度量權衡。編製預算决算表式。種種設施。今年爲言論時代。明年將進而爲實行時代矣。跂予望之。 
　　（丁）用人京外大僚之數數更調。至今年而益甚前此任官。雖未必專而且久。然尚有三年五。年之屹然不動者。今自革新官制。甚有數月即調者矣。徐世昌之出民部而爲東督也。趙爾巽之由奉而鄂也。林紹年之軍機而撫汴也。恩壽之由晉而陜也。張人駿之由汴而粤也。錫良之由川而滇也。陳　龍之由蘇而川也。張曾敭之由浙而晉也。楊士驤之由魯而直也。或排之。或援之。世已莫解其。紛調之故。甚者以岑春煊一人之身。忽而督川。忽而郵尚。忽而督粤。又令人驚疑。不定。以叚撫夤緣親貴之役。而貝子辭差。叚撫革職。馴至瞿相開缺。王相回籍。政局牽動。乃卒兆袁張同入樞垣之張本。忽三忽四。營營擾擾。爲人擇事歟。爲事擇人歟。吾不敢知之矣。（未完） 
專電 
[電一（北京）]  
　　御史俾壽奏參桂撫張鳴岐畏葸無能虚報匪情有誤大局請簡大員督勦奉寄諭張鳴岐知道 
[電二（北京）]  
　　度支部議覆江督蘇撫請加忙銀一摺聞未准 
[電三（北京）]  
　　贛撫瑞良奏請照舊徵糧一摺經度支部議准試辦一年奉旨依議 
[電四（北京）]  
　　川督陳夔龍電奏前請省墓假三月現甫到籍期滿即赶任 
[路欵要聞]  
　　江浙鐵路公司致代表電遇電庚晚始到項城宫保俯念東南囑燕翁傳示完全商辦各節感荷萬分總協理示明知部示已竭力斡　但目前情勢與公司應付之難尚不能不就部示續有請求一郵傳部與銀公司訌立合同之稿務請先交兩公司討論後再定以免與現在部撥存項辦法有所妨碍二部撥欵項應减爲五百萬兩定名存項不稱資助三工程司由兩公司選聘英人一名不加總字即由兩公司與該工程司訂定合同聽總協理命令報部備案至認可二字務須删去四部欵撥到後遵將進出欵項用華文報部惟銀公司合同内切勿存查帳人名目並不得派人至公司查帳五自第十年後公司無論　 
 
 

Page 4

 
 
時均可將該欵還淸公司但繳常年五釐利息銀公司應得之折扣購洋料用錢滙費及加還之二磅半先付餘利及其他等項統歸部認與兩公司無涉六俟此項存欵撥到五分之二公司始雇用洋工程司七以上辦法以蘇杭甬路線爲限並與部商訂一存欵正式合同俾公司有所信守八兩公司仍係遵奉諭旨部案完全商辦郵傳部但假蘇杭甬爲借欵名詞銀公司不得藉口債權絲毫干涉蘇杭甬路事九時間太促除以上八條外各股東如續有所見再行奉陳乞告諸鄉老並請交燕翁轉陳候示復江浙路董事局 
[再續楊代表致國民拒欵會學校聯合會函]  
　　汪歸與英人開議汪言照草合同辦理甚難不如另想變通方法庶易了結英人即詢其如何變通汪答以三法一賠償損害二蘇杭由華商自辦杭甬則由銀公司辦三借欵造路分爲二事英人當言此係改變前訂之草合同須請命英使方可作復越數日匯豐代表即復汪云已與公使商酌第一二法均不贊成第三法似微有可商之機即開出九欵節略要求回扣等各費請英總工程師一人由銀公司認可并由銀公司派查帳員一人由江浙指欵作抵汪駁其查帳員及總工程師二項往返辯論尚未妥協而南方之風潮已起遂行停議當汪開議時外部曾詢汪已否與浙人接洽汪云已經接洽照此辦法决無風潮袁尚書并云有汪信在部可爲鐵據迨九月十四又有借欵之廷寄是借欵一說汪竟以一手遮耳目轉令英人以議發自我爲藉口不肯退讓政府人民巳並處於束手無策之境此可痛心者五要之首誤於總署允其無故之要求次誤於盛某有無復函之反復終誤於汪之蔑視其同鄉而秘不與人謀英使每對人云江浙人並無錯處英人亦並無錯處錯皆在中國之政府聞之雖刳腸裂腦卒亦無以黜之再論政府中内政一層則外部束手無策郵商部全不擔責任各軍機亦諉諸外部並斥江浙人以病狂同鄉京官賢者亦不過咨嗟歎息時來相勸勉以堅持而已是幾幾乎竟無一路可恃聽其决裂則大局不堪設想政府中早巳布置就緒在棟等承諸公之意推爲代表應確守八字範圍今旣以兩省輿情詳達政府屢次磋商迄無進步惟有將政府並無轉圜之情形歸報諸公而已惟轉圜絶望恐有他慮我江浙首受其害而禍並延及中國全局且外間皆知英人並不堅執不過政府中不肯爲力或言英人無理取閙皆未得此事之實在情形今就以上所述觀之是江浙人之無過江浙人早巳知之至英人之善於自處我國人復多方以引成之或且爲之彌其隙事旣至此與英人無可復虚詞相抵抗誤之者實我國政府江浙人究爲中國政府之人民不能不先與政府協力將外交一層和平解决而人民即不能不稍有所讓步承事者之咎則人民應另提起一問題對付之苦混而一之勢必横生枝節歸獄之地恐轉不易遽定情事曲折非函電所能詳因公推廷棟一人回南詳細報告至如何讓步使外交可了而江浙人民復有立足之地則非棟等範圍以内之事不敢妄參末議候諸公酌定遵辦到滬後廷棟歷在聯合董事會江蘇鐵路協會浙江旅滬學會詳細陳述兹蒙電詢謹撮叙大略權當晤談然實不能盡也至初三日後情形又大變現在應如何進行及開會展緩等緣由兩公司聯合會當能另行報告不能併詳矣 
[浙西吳敖致楊代表書]  
　　翼之執事昨報載致杭州拒欵會函無任駭異代表晉京兩省人咸傾心希望焉今若此則是執事非江浙之代表而實英使之代表外部所利用以傀儡江浙者（中略）執事休矣事關兩省全局宜如何秘密以策萬全今若此將欺人乎用特誠告執事此次入京情形皆有絶大之關係慨無以慰衆望則當引身緘口何必仰首伸眉以自取詬病而再誤大局平不辭苦口再　淸塵幸留意焉 
湯總理復支提學電杭州學台鈞鑒篠電具佩主持師範之苦心然學事第　氣耳路事眞嘔血且將被不義之名上負朝廷下負父老我罪伊何仲容諫晚已行潛叩巧 
　　鹽城拒欵會致蘇路函敝敝發起於法政講習所由本所學員趙君桂霖在沙溝鎭開會演說三數日間已實招定千股隨於昨日將第一期股洋一千元交裕寗官錢局經收 
緊要新聞 
[廷寄江鄂蘇浙督撫會防匪亂北京]  
　　十二月初八日軍機處字寄江鄂兩督蘇浙兩撫云奉上諭郵傳部參議蔡乃煌奏江浙人心思動恐最亂萌擬請先事預防一摺（原摺略見廿一日報着端方陳啟泰馮汝騤嚴密防範勿稍疎虞並著趙爾巽體察情形妥酌辦理原摺著抄給閱看欽此（七） 
[廷寄桂撫馳赴龍州北京]  
　　十二月十六日奉旨張鳴岐電奏悉看端方陳啟泰轉飭莊藴寛　赴廣西以供差遺現邊防正在吃緊編練新軍非一時所能就緒仍著馳赴龍州巡閱布置俟邊防粗　再將編練事宜妥爲籌辦欽此 
　　附電奏邊事方亟需才至殷查丁憂太平思順道莊藴寛才識開通心精力果邊防情形尤爲熟悉擬懇天恩飭兩江總督江蘇巡撫轉 
 
 

Page 5

 
 
飭莊藴寛迅速來桂以資臂助前准陸軍部電令就地編練新軍岐擬暫駐南寗將編練事宜妥爲籌辦俟稍有頭緒再赴龍州巡閱乞代奏岐肅按此則略見專電 
[蘇省防匪彚聞]  
　　江震兩縣密禀梟匪猖獗情形蘇屬江震兩縣密禀撫憲略云近日該處縣境到有匪船數十餘艘專在礱糠蕩一帶遊弋該蕩地方距城四十餘里訪聞此項梟匪實係探聽省中兵力而來并悉該匪頭目係余孟亭即范高頭之黨羽此次招集遊民散勇數千人在蘇松各口沿途行刧拒捕皆由正法匪首范妻王氏替夫報復擬與飛划後旗凌秉忠管帶尋隙故有此猖獗之舉動并聞憲派之某營新軍甘心降匪者有百餘人之多現傳管帶自知咎無可辭擬就各鄉私行招足軍額以圖敷衍了事云云陳伯帥閱禀大爲震怒擬即派昌澈底查辦 
　　平湖縣請咨蘇撫合辦民團浙省平縣張大令以匪徒久在蘇浙交界出没無常舍籌辦團防别無萬全之策特邀集城鄉紳董限以時日自城廂以至鄉僻村落一律購械設團城廂分東南西北中五叚各設團局一處每局每夜輪派團丁二十名更由商鋪集欵合募壯丁四十名徹夜分班互相梭巡各鄉亦按坊設團團丁自五六十名至百餘名不等惟是一邑之中籌布固貴周密若交界各縣未能合力通籌一經遇匪兜拿仍不免有此拿彼竄之虞必須咨明江蘇撫院通飭蘇浙兩省交界各縣一體認眞籌辦民團凡遇匪警逐團鳴鑼爲號不分畛域與隨處防兵警軍奮往截擊一面仍實行淸鄉事宜庶幾匪無可竄之路村無窩匪之人匪情雖狡當亦無從托足矣現張大令已將以上各情禀詳浙撫馮中丞請即咨明蘇撫通飭各州縣一體照辦 
　　蘇撫通飭各州縣整頓民團蘇撫陳伯帥接准浙撫馮中丞咨開據署平湖縣知縣張懷信禀稱匪蹤不定請咨明隣省通飭會辦民團一律防堵等情特行咨煩查照轉飭交界各縣一體籌辦以期盡絶根株是爲至盼伯帥據咨卽通飭各州縣略謂蘇省團練雖經迭飭整頓無如官怕辦事民怕出錢無非虚行故事坐視匪勢披猖地方騷然言念及此殊堪痛恨兹准前因合行通飭與浙交界各縣一體遵照將團練事宜認眞整頓務使守望相助足以自衞倘再敷衍粉飾以致匪警頻聞毫無實效定行從嚴叅辦仍將辦理情形限一月内禀報察核 
　　松府帶隊出巡松江府戚太守前奉江督電示以松屬梟匪滋蔓須親詣各屬巡邏驅勦等情十九日封印禮畢太守即督帶裏河水師砲艇十號另調鹽捕前營王效賢游戎部下鎗船二十號飛划左旗唐鳳祺守戎部下快艇二十號先往金山衞城然後繞道至奉賢南匯上海靑浦各境巡緝梟匪凱旋之期大約在臘盡春回時矣 
　　巡防隊派往周莊蘇鄉周莊鎭前以到有大帮梟匪經該處紳董迭次飛電告警元和縣魏大令即於二十日面禀撫憲擬請派兵往剿陳中丞閱禀後當晚即密派右路巡防隊第二營龔運龍管帶率領陸軍星夜馳往周莊助剿 
　　鎭道嚴防梟匪竄擾鎭道劉襄孫觀察以嘉湖毗連蘇省港　紛歧當此匪燄方張深慮攔入蘇境滋生事端亟應通飭沿江沿海所屬各州縣會同水陸營汛於蘇浙交界之處扼要防護一面札飭駐鎭巡防隊第三旗　帶周錦堂協戎撥派弁兵分駐張王廟何家門先儒寺三里　郡廟前千秋橋范公橋演軍巷鎭西倉拖板橋洋馬　黄山等處設卡巡防以備不虞復諭洋務局總辦李澍生明府會同周協戎將境内各國敎堂敎士妥爲保護母稍疏虞 
　　江北梟匪蠢動消息江北高郵州境車邏東鄉一帶邇來時有梟黨往還民心異常惶恐日前該匪竟將東村富户王姓擄去勒贖洋銀六百元並連知某某三家現江督端午帥所派之南洋三十四標新軍第一營巳於十八日行抵寳應聞須會同地方官及水陸各營分投痛剿俾得一鼓殲除以靖地方云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[袁張兩軍機會奏試鑄銀幣摺（二）（續）]  
　　近由鄂省詳加化驗試鑄若每一枚用足銀一兩加入雜質三分共重庫平一兩零三分銀質並不嫌輭聲音亦甚淸亮至於工火虧耗計每銀幣一萬兩須折耗二百兩零其數不爲不鉅然臣等聞東西洋商之善於懋遷精於會計者大率每深謀遠慮不務小利近功雖營業之初屢經折閱糜財無算而彼明知大利在後輒不憚投擲資本甘心受虧久之成効昭然非但恢復母金並且增益鉅產由所見大而所持堅也贸易者尚如此况於謀國計乎此次宗旨專爲創定幣制改正圜法齊一民用保存國權大利自在無形之中固不若尋常市儈之徒操奇贏而逐什一雖極知其虧耗猶毅然而爲之且銀幣信則紙幣行中外誠信相孚其大利所存收效尤遠何爭此一時之盈絀或謂須參鑄各種小幣均定爲足銀九成藉資補助此已將小幣成色抬高用意至爲矜愼然按此計之小幣一萬兩約可得盈餘四五百兩而大幣每萬兩須虧至二百兩有奇且小幣尚須限定鑄數恒不得過大幣十分之一則此區區盈餘不過僅能抵補十之二三此外折虧尚多仍難彌補似不如均用足色則絲毫不失信用而遐邇更易流通今日固屬便民異日正以利國迨民信旣久將來酌劑盈虚之道操縱仍在國家尚何復折耗之足患惟查各國補助幣皆無用足色者以其行用有限制國庫包退換故舉國皆信從而遵行之中國地大權分政令未一而財政機關尤屬未備此事首以取信商民爲主若小幣减成民不見信恐仍不免折扣抑壓之弊即不能無動摇本位之慮故無論大小各幣均以一律足色爲宜如慮工本過鉅非但無盈餘可得而且有虧折堪虞則萬不得已或於二錢一錢之幣參用九成而由公家包爲兌換至五錢之幣較一兩爲輕便於行用必須十足成色且須多爲鑄造俾與一兩並行庶可相維不敝或又謂國力未裕鑄本尚難籌措折耗更復何堪不知規遠大之圖者即不應憚繁難之舉臣等固已言之矣合全力以經營或衆擎而易舉卽謂現在財政困難然部議試鑄之幣似必須迅速停罷則此等正當幣制以後尚有推行之時若必仿照七錢二分之洋元究於幣制名義何涉且於推行阻礙甚多恐如所謂非徒無益而又害之者也或又謂中國寳銀並無足色祇在九八九之間苟鑄十足損失必多且恐洋商収我新幣而以寳銀抵換盤剥或鎔化牟利此說亦不爲無見查中國寳銀原有庫寳市寳之分庫寳即兌藩庫解京餉之寳市寳卽各埠行用之寳庫寳雖名爲庫平庫色而已非眞十足市寳尤成色不一如遇兌交庫欵向皆以庫平庫色爲衡其非庫寳者均須垵各埠行用成色補足庫寳成色實則吏胥高下其手頗滋弊竇今擬鑄庫平庫色一兩銀幣確係眞正十足除將來專行新幣凡各項紋銀均須逐漸禁絶外現在兌換新鑄十足之銀幣無論官鑄庫寳及各埠市面行用寳銀以逮生銀錠塊並外來銀條均須按照眞正十足成色分别申補各不相混旣不能抵換盤剥更不能鎔化牟利此理較然甚明固無庸慮其損失也幣制關係重大不厭詳求臣等往返電商均生一兩之議臣端方前次詢謀南省紳商曾以七錢二分爲便兹准臣世凱臣之洞所議統籌辦法意見相同至十足之議查前年鄂省奏鑄仍係九成紋銀未經議及足色此次臣世凱初議亦擬用九八成色今經公同商酌反覆研究考諸商論揆諸外洋情形仍以足色爲最善是以擇善而從均不敢拘泥前說所有鑄造銀 
 
 

Page 11

 
 
幣宜用一兩重量十成足色臣等爲昭幣制正圜法起見嚴應如何折衷至當之處應請旨敕下内閣會議處核議施行謹合詞恭摺縷陳伏乞皇太后皇上聖鑒訓示再此摺係由臣世凱主稿合併聲明謹奏（完）分類新聞政界 
[飭查包辦温處鹽釐杭州]  
　　浙江運憲爲温商包辦鹽釐一事日前電致温州鹽局李觀察及温守錫太守云温處紳商陳琪徐南項崧鄒久成等請包認該府鹽釐年繳十四萬餘串是否皆殷實可靠股欵巳否集成章程有無流弊能否不致誤課崔前司巳移行查復兹院房速辦乞即確查妥議先行電示並迅牘復切盼旋接覆電云温處紳商包認鹽釐耀等均得之傳言陳徐項鄒是否殷實尚須訪查股欵亦未聞成數能否不至該欠不敢妄斷章程未見候崔廉訪文到始可同議（元） 
[改訂解運京餉章程武昌]  
　　湖北管解京餉人員現經藩司李少東方伯改訂章程改爲十二批分運又將補平路費一切雜欵概行折减茲將明年派定各員姓名録下 
　　（正取）第一批王孝繩姚維鏡第二批兪廷恩吳凱元第三批鄧邦造胡先春 
第四批馮應熊顧朔第五批夏祖絡謝鼎勳第六批周　王錦章第七批秦賁和陸承先第八批陳有林馮　第九批陳興榮楊烺第十批方述猷楊培 
第十一批　子郊崇善第十二批王秉悌張鑑渠（備取）沈昌祺許鼎年魯樾 
丁懷球凌震謨黄厚焱白方　劉榮樞任桐吳熾孫楊濬泉徐道恭李國柱生） 
[集議舉辦保甲章程松江]  
　　松城内外紳士接府尊戚太守照會飭照蘇省長元和三縣議定章程舉行保甲敎育會長陳菊生君遂於十七日邀仝城廂各紳士假座王忠毅公祠核議一切擬分東南西北四大街分路調查按户編列號數依次註册（公） 
[咨查屯田繳價銀兩安慶]  
　　撫近准度支部咨開衞屯田自　併以來迄今五載乃價銀仍未繳齊應即嚴飭各屬上緊淸理並查照本部前咨將裁併衞屯田各若干繳價各若干仍存若干動用若干詳晰造册報部核辦等因馮中丞即札藩司遵照辦理（美） 
[禀請緩裁警察福州]  
　　閩省警察前以經費支絀擬於城内留一二局裁三四局城外留三四局裁一二局以資節省現臬司朱廉訪又以時届隆冬防務緊要因特禀請松督暫緩議裁業巳奉批照准矣（聲） 
[度支部派員調查土稅福州]  
　　度支部澤尚書特派吳晉夔饒之麟兩主事來閩謁見松督面商調查土稅事宜聞事畢後尚須至他省查察云主） 
[武義紳民電控貪令杭州]  
　　武羲紳商學界孫其昌等十人公電浙撫略謂黄令肇楨府委代篆貪酷昏懦民不堪命乞迅催署令到任以救民命云云（交） 
[集議籌辦巡警捐揚州]  
　　江都縣袁南生大令以揚城巡警經費每年約需六萬串文現奉運司札飭歸併府縣辦理因特查明城内鋪户四十九業巳由司董勸慕者三十七業計共認捐一萬七千串文惟典米油等十二業尚未議定袁令於十五日會同甘泉縣陳令詣商務分　邀集各業會議籌捐事宜各商以事關公益聞均分别認繳云（言） 
交涉 
[東三省日人專横之態度]  
　　字林報接北京函云日本人在東三省種種行爲莫不滋人議論而以奉天爲尤甚近有自東三省回者述其親自聞見數事如左一奉天鐵嶺遼陽及其他城鎭居民非特下等華人受日本無類之窘侮即歐美人在此亦時受日人之侮辱嘲笑喝罵無所不至卽或訴之于日本官員亦多置之不理若長此以往則積怨過甚必至釀禍一中國官員自督撫徐世昌以下亦均庸懦無能爲力外交上不過微有抗議日本官員均置若罔聞一南滿鐵道中外乘客常有無故而受車役無禮之待遇者并謂東三省情形較之日俄戰爭前更形敗壞蓋境内多無賴之徒其一切行爲視俄人更形不善云 
[咨請禁止敎堂購買民屋福州]  
　　閩督近准外部電咨云各國洋敎士入中國境界傳敎按照各國條約定章祇准購地建造敎堂不准另置民間房屋改作敎堂邇來各省奸民貪圖重價將房屋賣與洋商敎士寔屬故犯約章亟宜嚴飭各府州縣出示禁止等因鶴師巳轉飭各屬一體遵照矣（之） 
[奏派舊金山領事北京]  
　　舊金山總領事丁憂聞巳由外部奏請派許道接充舊金山總領事並催其迅速赴任母庸來京（辛） 
軍界 
[電禀拿獲匪目廣東]  
　　郭觀察人漳電禀粤督畧謂自辦團成後漳復日夜搜巡匪已無蹤人心大定各鄉紳耆經龔道委員督催辦團亦極認眞現又編設衞旅隊及八方會哨之法刧殺之案現時巳不多見懸紅悍匪黄興黄旺黄開經等歷年漏網本月十三又偕賴禁淸周玉升行刧茶商林得材貨物攔途打搶羅能章之妻手鐲衣服並鎗傷事主官勇聞信堵截四鄉團練亦即出隊當塲將黄姓三匪鎗斃生擒周賴二名經督委訊明供認殺人行刧拒敵不諱巳飭在軍前正法另録供彚報（如） 
[歡迎新軍紀事嘉興]  
　　嘉興紳商學界於十五日在府學明倫堂開會歡迎江南第三十六標新軍一營該軍統帶吳正修率隊蒞會先由陶君慧斧宣布開會宗旨敖君夢姜褚君慧僧陶君培羣亦均依次演說各軍官咸起立致謝後由某隊官亦登壇演說畧謂我等本不足當軍人資格然天下興亡匹夫有責江浙輔車相依唇亡齒寒故不能不來等語聞者莫不鼓掌云（而） 
[詳覆請撥製辦軍衣墊欵安慶]  
　　皖北壽春鎭巡防馬隊勇丁軍服前由陶鎭軍飭令該營管帶籌墊欵項仿照南洋驕兵軍服製備一百套計需銀八百餘兩當經該鎭咨請皖撫飭撥此項墊欵銀兩巳奉馮中 
 
 

Page 12

 
 
　　丞札飭支應局詳覆核辦在案現據該局覆稱巡防各軍軍服本係攤扣勇餉製辦該軍馬隊製辦軍服旣經該管帶籌墊欵銀自應向皖北支發局給領并仍由馬餉内分期扣還以免他營藉口云云（孔） 
[請添火藥局司庫官安慶]  
　　皖省集賢門外火藥局庫現由軍械局何觀察具禀皖撫請添司庫官一員常川駐守以備不虞（孔） 
[鄂督檢閱陸軍武昌]  
　　鄂督趙次帥本定於臘月初舉行陸軍大操因事務紛繁未果刻以年關伊邇特於十五日傳集一鎭一協馬步砲工輜重各隊至大東門閱馬廠行檢閱典禮來歲三月再舉行大操（生） 
[籌撥新軍餉需安慶]  
　　皖省籌議公所以新軍一協所需經費頗爲不資若不協籌而軍餉關係緊要兹於無可設法之中作移緩就急之計認籌前項經費銀五萬兩以急軍需刻經該所詳請撫憲示遵矣（美） 
[講武堂添委敎員安慶]  
　　陸軍講武堂監督陳華詳稱該堂章程所定學課繁多所有敎習不敷敎授兹有江南講武堂補習所畢業第一名學員楊璿堪以委充義務敎員（女） 
學務 
[學員請給津貼未准浙江]  
　　浙省選送京師法律學堂肄業生王蔡等八員日前具禀學署請酌給津貼當經文提學移商藩司核議在案現該員學又具禀藩署懇將此項旅費准予酌給奉批謂現在庫藏奇絀所請酌給津貼未便照准云云（丁） 
[批請改良小學課程蘇州]  
　　蘇垣官立各小學校經費困難致多缺點現經曹士龍君投縣具禀設法改良當奉元和縣魏大令批云據禀各節有關學界名舉能否改良之處候照會勸學所酌議核奪（禾） 
[承志學堂畢業誌盛鎭江]  
　　鎭江金山河承志中學堂開辦以來頗稱進步現各學生於十八日舉行卒業儀式是日官紳學三界均往觀禮頗極一時之盛云（御） 
[江寗師範添招新生蘇州]  
　　江寗師範學堂明春擬添招優級科學生業田該堂監督移請蘇屬各州縣招考巾送現長元吳三縣示期正月十五日以前赴縣報名以便届時考送（射） 
[兩淮小學堂招生揚州]  
　　淮運司所設之高等小學現由趙都轉出示招生以十二歲至十六歲爲合格定於來年正月十六日起至二十二日止赴堂報名（言） 
[札詢學員松江]  
　　江蘇毛提學使有札到郡略謂敎育會勸學所及學堂監督按奏定章程一年一換松地是否照章公舉限三日内查明申復核奪（水） 
實業 
[浙省勘路彚誌]  
　　測勘平善路綫杭嘉北段工程師黄君禮南襄理員張君右企現由總公司派往平湖嘉善測勘路綫十三　從新豐鎭一路勘至平湖平邑紳商學界及乍浦新倉新埭鍾埭各鎭代表均至西門外九里亭歡迎旋即同至塔院測勘完竣聞黄工程師因嘉善路綫雖近六十餘里然商務不及平湖繁盛擬將兩叚路綫各繪一圖送請總理核定云（比） 
　　測勘蘇嘉路綫蘇嘉鐵路日前經周雅堂工程師由盛澤鎭勘至王江涇止該鎭紳士出示精細也圖並妥爲招待惟舊董王某於此事甚爲反對故招股尚無頭緒云（酉） 
[路電兩局更調人員安慶]  
　　皖撫頃准郵傳部咨開汴洛鐵路已奏明改委京漢副監督鄭廉淸觀察爲總辦遺差委督辦電政之楊道文駿接辦其電政督辦一差另委江蘇候補道汪嘉棠辦理等因現馮中丞已准咨查照矣（孔） 
[寔業豫科舉行畢業南昌]  
　　江西寔　學堂豫科學生現届畢業年限由林學使督同監督龍鍾洢監學范壽桐及鄒令寛余令永濬鄭令邦達於十三日舉行考試畢業分别給憑而符章定云（曰） 
[决議改辦手正實業長沙]  
　　駐省湘潭師範學堂現值第二班畢業之期該縣勸學所紳董决議將該校改爲手工實業學堂所有章程届時開會决議云（敏） 
雜記 
[假冒官兵圖刧商店廣東]  
　　粤省匪徒謝玉衡彭皆黎洪佳等數十人欲往新寗縣屬斗山墟圖刧店鋪並置有水提緝捕號衣假冒官兵用船分載潜泊高蘭洋面先派夥　黄大口彩即杜大口彩劉洪中混名列馬二人往江門租輪拖帶經管帶廣亨輪船羅鳳標守戎廣保輪船區其煥千戎禀奉李統巡飭員禀商新會叅府趙定國就近派勇協拿一面帶同線人租賃逢昌商輪先將黄大口彩劉洪中二名捕獲隨由趙參將派出啓新右營兼管帶新安輪船陳銘恩第十一營哨弁鄺昇李捷鵬等各帶勇船分赴高蘭附近等候先以商輪駛至該處誘招匪徒搭拖時值水退匪船擱淺候至潮長匪船仍未駛出該處海闊浪大商船不能攏岸官輪向前圍捕乃各匪一見兵輪携鎗鳧水逃走當塲砲斃賊匪十餘名惜該處山峻路險時巳入夜難以窮追袛獲匪船二隻僞號衣三十九件上書水提緝捕字樣草帽三十頂烏的力快鎗一枝千里鏡一個龍旗一枝（子） 
[鄉船被刼蘇州]  
　　前日峴子山鄉民陳金虎裝載新米赴婁門塘某米行糶變得洋一百九十餘元行經婁門外洋春河突遇匪船將船中銀洋悉數搶去該鄉人再三苦求幸未傷及人命云（禾） 
[浙撫矯正官塲陋習浙江]  
　　浙撫馮中丞電致各屬道府縣略云自光緒三十四年元旦始凡府廳州縣及佐貳雜職自稱本官如府曰知府縣曰知縣以下仿此不得率稱卑府卑職字樣謁見上官談話亦如是稱本官除遵照通行議制外皆行長揖禮不得屈膝佐貳見守令亦如之春初諸事待理無庸晉省賀年仰即通知遵照云云（乃） 
[徹查紳董被控實情杭州]  
　　新市鎭育嬰堂及仙潭學堂經管紳董沈汝楷歷年無徵信録被巨商鍾吉新等聯名上控省憲當經飭府派委幹員會縣澈查在案現府委子文珂少尹會縣到新而沈汝楷之微信録催印不齊僅繳自十五年至廿五年之育嬰堂徵信録其餘二十六年至三十二年僅抄單册送呈聞委員與該縣已照實會禀矣（志） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[社會小說土地（晴雪）]  
　　猪頭一。雄鷄一。鯉魚一。年糕八。糉子百。高裝菓盆三。堂中爇淸香。燃綘燭。光熒熒。氣葱葱。中設二三十位尺把長的紅甲馬。一羣僮僕丫鬟們。笑嘻嘻的口說兩句吉利語要討那主人主母歡。那主人肅衣冠。屏氣息。傍那平金桌圍底下鋪了一塊紅氈毹。恭恭敬敬。行兩跪六叩首禮畢。親執壺行三巡酒。然後退。更便服。這算是什麽規矩呢。這是江浙通行的舊風俗。那種有錢的人家。到了年底邊。也算是一椿送歲的大事。呌做獻土地。 
有客服洋裝。手油棒。鼻跨金絲鏡。口啣雪茄烟。脚踏象皮靴。靴聲槖槖嚮。合主人門。到了廳堂上。見主人。便把體操帽一擎。身體傴一傴。隨手除了手上象皮套。脫了身上呢雪衣。望傍邊靠椅上一撩。那主人連忙招呼他。只見那個洋裝的。怔怔的朝那中間香案上。只是目不轉睛的望。停會兒。纔别過頭來問那主人道。這算是什麽講究呢。 
　　那主人慌忙答應道。獻土地。獻土地。原那個客人是從小在外洋留學的。直到今年下半年。纔得畢了業向來。所以那中國鬼鬼崇崇的迷信上勾當。一些也不懂得。只是耳朶裏觸着了獻土地三個字。不覺錯會了念頭。便極聲大喊道。阿呀。你也要來獻這土地麽。這土地是斷斷獻不得的呀。你曉得我的來意麽。我們這幾天的忙。多只爲那一班糊塗官。要將好好的土的來獻出去。所以我們東也跑。西也跑。要想糾合幾個同志的。開個保路會。保全我們中國的土地纔是呢。况且你們這樣的人家。錢也有。米也有。極應該　些銀子出來。買個千把張股份票。纔算是熱心哩。怎麽也要去獻這土地呢。 
　　那主人聽了這番話。摸不着頭路。只得怔怔的朝他望。停一會。纔冷笑一聲道。你們不過出了幾年洋。難道連那土地多没有的了麽。你想我們一年四季。安安逸逸。太太平平。那個不受這幾位陰神的保護。而且江蘇有江蘇的土地。浙江有浙江的土地。我們到了這年底邊時候呢。多要把這土地來獻了。纔算盡一些食毛踐土的意思。難道别家多獻得土地。我家獨獻不得這土地麽。你的話兒。眞眞是可笑呢。（未完） 
國外新聞 
[坎拿大限制亞人案]  
　　二十二日倫敦電云據坎拿大京城來電稱坎首相勞利安在下議院演說謂英屬哥倫波省限制亞人入境議案雖與南斐奈搭爾之定例相似但並未發出訓令未便准行云自由黨首領羅斯見日本與坎拿大已近議妥故議重行採行奈塔爾定例之舉 
[禁止日人往夏威夷]  
　　二十二日倫敦電云日本現巳發出禁令不准日人前往夏威夷惟從前移往該島有親戚者則不在此例 
[英報對於日本之諛詞]  
　　廿二日倫敦電云英國泰晤士報及他報章對於日本與坎拿大恊商定議之事咸稱道日本政治才之能 
[貝爾福論社會主義]  
　　廿二日倫敦電云英國守舊黨在本城開會時貝爾福君曾往演說力斥社會主義略謂日後社會黨非社會黨與政治上之勢力兩方面必有重行和解之日若聯合黨與舊時自由黨亦必統合爲一云 
[私運軍火被扣]  
　　二十二日紐約電云近有軍火甚夥將運往西印度羣島之海典島接濟亂黨者業於此間扣留 
[美國日領奉召回國]  
　　二十二日紐約電云美國亞利貢省省波的蘭地方日本領事已奉該國政府召回 
[日人對增稅]  
　　二十二日東京電云日本工商界中反對增稅之勢益見增盛 
[郵船失事二則]  
　　二十二日東京電云大北公司郵船米内沙他號在下關相近擱淺當即起浮並未受損大阪商船會社馬森凡（譯音）開往仁川後聲息杳然恐巳迷失矣以上譯字林報 
[俄國又將解散議院]  
　　二十一日栢林電云俄政府聲言如俄議院對于海軍舉債事再行抗議必將重行解散云 
[歐洲銀行拆息下落]  
　　二十一日栢林電云歐洲各大銀行均將銀拆减少 
[美國之大風雪]  
　　二十二日倫敦電云美國紐約地方近有大風雪致火車不能行駛其往來郵船則均停后外灣 
[美國海面大霧]  
　　二十二日倫敦電云近日英倫海峽多大霧且歷久不散實爲近年所罕遇者因是船隻均不能往來行駛 
[美國失業者之暴動]  
　　二十二日倫敦電云美國芝加哥地方有無政黨人誘引失業之徒聚衆暴動後經警察執鞭持棍竭力彈壓始得解散以土譯文滙報 
本埠新聞 
[杭班小輪船遇盜]  
　　内河招商局利亨小輪於二十一日拖帶安利公司船由杭來滬翌晨六點三刻鐘行經離嘉善二十里之夏遥村對面城隍村地方突來盜匪百餘人駕船四十號喝令停輪管輪老大見勢不佳急開缺車逃逸幸未被刧乃羣盜竟遥向該船關放排鎗 
 
 

Page 19

 
 
擊斃搭客三人一係某店夥其餘二人係某學堂學生主僕十人亦被擊傷到滬後因曹伯範方元堂等四人傷勢較重即送同仁醫院醫治 
又悉利亨輪船過後適大東戴生昌二輪相繼駛來均被搶刧大東搭客擊斃一人盜匪　洋五十元並言我輩被某提督所逼出於萬不得巳云云聞今日杭班因盜匪如此猖獗恐遭不測一概停止行駛云 
[楊欽差到滬]  
　　巡視南洋大臣楊士琦由外洋乘英公司輪船回滬巳於前晚抵埠假洋務局行轅哲 
[新簡蘇藩回滬消息]  
　　新簡江蘇藩司瑞莘儒方伯因公赴寗已誌前報兹悉方伯於昨日由寗來電定於二十六日回滬度歲泳） 
[總工程局開會]  
　　總工程局昨開常會各議董均到局會議並提議選舉正裁判官夏） 
[兵輪管帶銷差]  
　　鈞和兵輪管帶馬廷樹前奉滬道飭往吳淞口外小沙海面拖帶失事商船巳於昨日回滬到道銷差（軌） 
[接認船捐]  
　　認包總工程局船捐之朱坤現已一年期滿各局董仍令接辦一年惟每月須加繳捐洋一千九百二十元以補公欵（杞） 
[上海官契總局暫定簡章]  
　　（一）凡買賣出房各產赴本總局請領官契須先携定單將業户四址畝分單號詳細註明局交由本總局填載存根先行發給草契不取分文俟成交妥協憑草契來局領給官契每張隨繳契價足錢一百肆拾文按户發給不准蠆領（二）本局開辦官契由縣詳奉批准酌提中費一成撥充本邑學費由買主領給官契時隨契繳淸不得延宕（三）草契自發給之日起限一月内即須赴本總局領給官契逾限不憑（四）業户置產領到官契後應即遵章赴縣報稅儻人地生疎願託本總局代完者稅銀照錢糧價完納其洋價照縣署糧櫃當由本總局先給收條俟契驗過發憑條換契（五）凡活典產業亦湏向地保先赴本總局請領草契俟成交妥協後憑草契來局領給縣契照前四條一律辦理（六）除城廂江境廟等處由本總局辦理外其餘各學區由本總局將契紙分送學董俾得就近購契較爲省便（七）各學區來局領用草契無論活典絶賣　有存根仍湏按月繳還並各立循環簿以便稽查（八）本總局創辦伊始所有未盡事宜容當隨時體察情勢續議更改以期盡善（川） 
[道皣批彚録]  
　　本關舍人馮錫麟等禀批查朱祖昌係瑞升道任内派充總書迄將一載該總書果有把持索詐商民情事何以不呈訴於前道交卸之先而具禀於本道蒞新之後保無别有隱情著俟密加訪查辦理母容多　前月初八日所遞公禀本道並未接到並即知照○崔德坤禀批震記絲行開設何處所呈各種牌名是否自出心裁近年銷路如何洋商是否見信候移商務總會查復再行核辦各種牌名附○吳葆華禀批案經公廨斷令人銀並保乃並不遵辦輙行來轅曉瀆究係如何糾葛仰會審公廨查明録案具復察核○王北樞禀批此案擬令妥爲理處如敢故違再行提解究追候移請四川重慶道轉飭查明核辦可也抄黏附○丁世仁禀批德顧兩董經理帳欵有無虚浮承修圩工是否堅固仰川沙廳分别查明據實禀復察核勿稍徇延抄黏並發○朱新發禀批案經由縣訊斷未將堂諭抄呈顯有隱情所請着不准行抄黏揭還○瞿子文禀批前禀批飭查追已逾半月兹又據禀前情仰上海縣迅卽遵照前批辦理勿再遲延（哲） 
[誣指人証]  
　　崇明婦人陳大郎被陸向榮誘拐一案前晚由工程局飭探押同指提詎行至大東門内大街陳即誣指萬泰愼南貨店夥周載春爲陸向榮當由巡士將周拘送一路一區轉解到局判令交保候質周之同業咸抱不平擬即開會公議代爲聲辯（軌） 
[葬身火窟]  
　　楊樹浦鄉民羅毛毛家失愼巳誌昨報兹悉當火　時有十餘歲男孩羅根記未及逃出竟被焚斃並有一十六歲之女子根根亦被焚傷現送同仁醫院醫治未知能保全姓命否（西） 
[汽車傷人]  
　　前晚某西醫汽車在愛文義路撞倒十九歲女子王金寳傷及頭腦由捕送入向仁醫院逾時斃命即知照地保報由上海縣李大令於昨傍晚時蒞驗飭令家屬自行棺殮候再查明核辦（衣） 
[吞烟斃命]  
　　某甲吞服洋烟至寳善街某客棧投宿當被查知送往仁濟醫院救治無效斃命該棧主即報知捕茶飭保報由上海縣李大令蒞騐屬實飭堂收殮（衣） 
[官事]  
　　洋務局委員鍾鼎由寗返申到道銷假補用知州王佶候補知縣汪仁元昨日到道禀見（車） 
訟案 
[總工程局紀事]  
　　劉樹明剃頭店盤於袁開福作洋四百餘元　尚欠一百七十元向索不還控奉傳訊判出外理處○陸唐氏控夫兄陸少荃無端來家搜查洋並被毁物經陳參軍訊明因坟地紏葛涉訟有案判出外自理毁物着地甲估賠○洽隆船廠主婦張嚴氏楊氏扭已歇經手陳少坤至南區控被於二十七年份分手時用空帳洋八百餘元游約不理解由陳叅軍集訊陳衹認一百元判送縣訊理○鮑生泰缸貨店控划船户王友亭張小兎子在碼頭乘船户顧雲林起貨時奪貨物兇判張戒責二百下王責一百五十下（夏） 
[巡警總總紀事]  
　　總局范阿毛李少卿王金堂因刦取鄉人布疋昨經聶司馬提案訊判范責二百板一併押候詳請滬道核辦公順興羊肉店主某甲扭控吳桂榮欠洋二十九元不還訊判如數還淸如違押追○莊又忠之　某氏逃逸四年昨由莊在閘北湧源酒店内尋見即扭該店主胡田四到局訊判一併交保候查提人証再訊 
　　城内第一路五區王沈氏在龔家弄被流氓搶去金挖耳一支投局請緝 
　　第一路一區陸小毛竊楊保生家衣物判責一百板○林陳氏王陳氏因買業口角由巡士拘局判各罰小洋數角（衣） 
[公共公廨早堂案]  
　　棋盤街四十一號門牌傅渭記家前夜失愼即經鄰人救熄捕房以傅保有火險銀一千兩其近隣之萬興祥號亦保有火險爰於昨日將傅王兩人一併解究西探馬克　禀訴前情讞員寳明府商之德師副領事判傅交妥保王押候禮拜一會勘再訊○汪祖　竊餘昌祥號衣箱一案昨解請究判交保候示○陳英和等控姚芝祥揚甘堂等申通洋人羅新騙取填坭工洋一案昨解復訊姚揚同供洋交洋人羅新手收並不沾潤應向洋人訊追判姚楊留廨交一千元人銀並保候訊○趙祥林控唐炳南趙子潤串竊鈔票洋元一案昨解請訊判還押再限一禮拜交洋○陸晉明與陳榮生串竊公和祥棧羽緞廿箱值銀六千兩控奉判押補提供出之費金甫到案再交收贓之張姓在案昨解復訊費延費烈律師投案代辯明府以此案情節支離判陸陳還押候下禮拜四復訊○楊根榮在馬路强搶衣服帽子由捕解究判押九個月逐出粗界○流氓施昌昌前與小寗波帶刀强搶汪定卿等衣服銀洋由捕拿獲判押在案昨解復訊仍堅不供認判押候下禮拜六提同小寗波任阿　到案質訊○王祝氏沈王氏王張氏蔡袁氏等串拐邵邱氏家小孩一案昨解請究判沈交官媒押十月其餘各押四月○王阿四向陳德三租車不還私行押去得洋十三元昨解請究判氏令賠洋限一禮拜繳案○陳貴生竊江西路　最時棧房貨物判枷兩禮拜再押十月○顧 
 
 

Page 20

 
 
毛毛余順福串竊恊記脚踏車判押候下禮拜六再訊○緒阿興作場前日將磚抛下擊破陸阿和頭額判償傷費洋十元再罰十元充公○姚阿根竊朱增桂家金飾各物判押三月○陳阿全前因犯案逐出租界今又在廣西路沈劉氏家圖竊判押半年逐出○周邦代王阿才爲馬蔡氏之子爲媒先收去財禮洋六十八元至期避不見面控奉查獲解究判周押候交保限三天交洋王從寛開釋○余者福騙取金樹生靑種羊皮馬褂一案昨解復訊余將當本交還判仍管押一月示儆周保庭日前失去狐皮袍統等件疑係同居之洪瑞香所竊報捕解案判押候查在案昨解請究判交保限三天交還原告洋五十元完案（戎） 
[法租界公堂案]  
　　永興洋行控康號洋貨店主方保初定貨不出前日傳訊方供已延律師請堂上訂期會訊聶司馬商之西官判先行交保准禮拜一傳訊核斷○華章公司控敦太號欠紙欵銀一千餘兩訊判交保限理在案前日該公司買辦李淸揚因逾期不理投案請追當傳號主戚升記到案供年關在即不及料理聶司馬以延久不理判令押追○蟻媒范潘氏因周毛毛拐賣徐月貞一案被月貞之兄福根控究前日提訊徐稱胞妹早已許字詎爲施利成誘去求追施諉之潘氏訊之潘氏供由周毛毛賣於浦東沈姓與氏無干質之月貞供確　周毛毛誘賣與潘氏不涉求鑒判施及潘氏交保月貞交兄領回管束候再提周毛毛到案訊辦○余新記控范謀益欠房租洋六十四元一案前日范備洋四十六元呈案當即傳余具領尚少十八元准下期再交（舟） 
[美租界捕房事]  
　　馬夫王阿寳報稱被蔡生銓兇毆請究捕頭即飭朱包探查明所控不實將王斥出○李阿生報稱前晚失去四歲男孩一口捕頭允飭包探查緝○朱毛囡在武昌路楊姓木作内圖竊由該工人扭獲毆傷由捕將朱車送醫院醫治並飭探拘獲工人三名押辦（西） 
通信 
[平望商務分會來函]  
　　啓者十九日貴報來函登有平望鎭紳商學界公啟楊巡檢一節僕等並未來函殊深駭詫究其原因必有挾嫌誣衊希報私憾惟恐貴報館置之不理致冒闔鎭紳商學界全體朦　貴館無中生有實屬公憤不平用特會函奉剖祈明察更正爲禱平望商務分會凌棻凌翔漢唐乃亮王景尊王元杰黄元蕊 
 
 
