# 1910 - 160 - 4913419

 

Page 1

 
 
   
 
 

Page 2

 
 
   
 
 

Page 3

 
 
宫門抄 
五月十一日召見軍機胡惟德 
代論 
[南洋雪蘭莪二十六埠總商會國會請願代表兼澳洲華僑代表陸乃翔上政府書（續）]  
　　夫南洋之林木吾僑民開之。南洋之錫礦。吾僑民興之。南洋之漁業。吾僑民舉之南洋之農利。吾僑民擴張之南洋之商務吾僑民發逹之。故僑民以富力豪海外者。租稅擬於國君。山園華於公囿。姓字舉以名埠。君相與之分庭。外國固重商。若吾國之商與彼爲敵。者而亦隆重若此。僑民一摇足。在漢在楚。利害擊之。夫亦大可驚矣况乎近在吾國之林木礦産。與夫。漁業農利商務。僑民。豈不欲奮雄心鼓大力羣起爲祖國攘剔開啓。擴張而發洩之。但使速開國會政治修明。信用著於上羣情躍於下。浩浩南洋固吾國天然一大殖民地也精神一振。萬彙昭蘇我僑民更將奔走恐後負襁偕來。爲祖國。開森林興礦産。辦漁業。擴張商務發逹農利。共圖富强否則蹉跎歲月。年復一年。亞雨歐。風烟雲萬變。浸久而僑民易盼望爲怨嗟激　誠爲孤憤。時勢所極跼地蹐天。加以。外人侮辱驅逐。芟夷刲割諸慘毒。相偪而來。牛馬奴隸。湛族。滅種諸。讖應。危詞相悚而南洋革命黨徒所在霧集。今復予以口實而助之攻狡焉伺隙乘之以大放厥詞。力煽狂燄。一呼萬應。裏挾景從羣趨於彼黨之一途。以爭旦夕之生命走險之事焉必。無之事理推尋。可爲變色所謂吾國與華僑存亡治亂至相關擊者此也。二曰國會與華僑尤至相關係也。近數年來。國家之整頓南荒也。大臣撫慰。兵艦周巡。宣示朝廷之德意不可謂不勤。懷柔僑民之方略。不可謂不盛。偶有以海外富商之姓字。上逹天聰者。無不立沛恩施錫以侍郎。榮以太僕。寵以京卿異數之頒。累降不一。爾時側身稠人。見其一衝驩躍之情覩吾國之旗颺。如披靑天而見雲豁。聞吾國之輪至。如經久旱而沛甘霖。依依大臣慰問之傍欣欣綸音渙汗之至。血氣之倫。尊親之摰。動色稱道感激涕零。誠有口所不能述。筆所不得而繪者。即令其毁家抒難。捨身救國而亦無不可者。乃一轉念間。默觀内國。仍覺吾國未力操富强之根原。曉示信用之準的。以乘機鼓盪其忠誠。用是經久淡忘。遲回觀望趦趄裏。足攀慕無從。蓋恐投其身於小效之地沈其家於無底之鄕也。是何也。是蓋僑民　望國會之開以爲内國振興之依據否則僑民京洛衣冠遺忘已久。洋洲風氣濡染日深耳之所聞。目之所見。無一强國不有國會亦無一弱國不受困於無國會蓋卽開國會。以見示信圖强之思想。無日不盤結往來於羣情戢戢之胸。凡此勤勤欵欵之愚。與其徘徊觀望之苦北瞻祖國。。圖效無由志之所之。萬流一致顚倒夢想。不知其他。故大臣慰之。感激而已兵艦視之歡躍而已。高爵厚賞以榮之。一時拜嘉而已仍無震中外鑠古今之大報効者。何也則亦曰國會國會而已。然則此二字之名義僑民夢魂縈之。而性命依之矣。况即速開國會。有形之權利僑民遠處萬里。曾不得沐其分毫。而無形之影響實有莫大之關係焉者商等更請即事實中之研究而剴切言之。一即開國會。可以保護華僑之利權。而並可以助長吾國之實業也。僑民經營海外。事業不一。而最大者約有兩宗。一曰種植一曰礦務。種植以胡椒金蜜咖啡橡皮爲鉅觀。礦務以錫礦居多數。過吉冷太平壩羅金寳雙門丹萬撓之礦塲。汽笛鏗訇。機輪交錯覈其資本。輒贏千數百十萬。大率僑民投一人財力以舉辦之。其錫礦公司。所在多有。充塞洋溢悉數難终。若南洋金蜜胡椒咖啡。輸通大地。稍知外情者。類能言之。至橡皮之價値。突飛猛漲震動全球。尤堪驚駭。其事吾僑民於十三年前。獨得風氣之先。今又遍七洲府而播殖之。且伸其遠勢於柔佛吉打吉靈丹矣。近年以來。漭漭南洋。遂成一橡皮國界。英人自嗟其頓落吾後也。近一二年始謀收拾。創建大公司以籠其利但僑民國力衰微動遭苛制大臣慰之而無補兵艦巡之而不效。上爵加之而不足以資鎭壓。儻速開國會可以合全國之力以保護之斯時橡皮中之祭酒。舍華僑其奚屬哉且華僑曷嘗須臾忘祖國哉。廣西之金錫。雲南之錫銅瓊州之種植。山東之釀酒公司華僑亦已少引其緒。但上下之情意未通。都人之疑信參半。欲前仍却。比比皆然一旦上下交孚信用頓塙。東三省之金礦山西之煤鐵礦。蒙回之畜牧地兩粤之種植塲。華僑寗不爲本國計并爲自已之身家計乎客子畏人。故鄕可樂恒人之情也無如國會未開感孚無術。國門一入齟齬時形。又僑民之至慮也。此國會之宜即開者一也。（未完） 
專電 
[電一（北京）]  
資政院電致各省督撫轉催議員尅期來京 
[電二北京]  
新補鄂藩王乃徴奉攝政王面諭鄂省居長江區吏治勤惰關係治亂汝到任後須力加整頓又諭該省度支奇絀淸理財政後總須量入抵出母稍糜費 
[電三（北京）]  
軍諮處一應事務向歸濤貝勒主政朗貝勒概不 
 
 

Page 4

 
 
顧問自濤出洋後諸事均暫緩辦理某侍御以糜費過鉅擬即奏劾 
[電四（北京）]  
郵傳部奏派馮宗岱錢明超在該部丞參上行走 
[電五（北京）]  
梁士詒到京仍任鐵路局長 
[公電（南京）]  
各報館鑒勸業會塲曁南館午後三時行開館禮正會長審查總長將軍及文武長官各會代表曁南學堂學生共三千餘人臨塲秩序整肅禮畢正會長導來賓巡覽賽品對於工藝品尤極欣賞勸業日報 
緊要新聞一 
[請照國幣則例釐定官俸北京]  
　　度支部片奏云再 
臣部釐定幣制則例一摺現經奏准造幣廠業經開鑄新幣自應先由官俸實行以資倡導而重幣制查預備立憲逐年籌備事宜淸單第三年頒布官俸章程係憲政編查館會議政務處同辦之件臣等悉心酌度前此支發俸銀等項皆用生銀則以兩數爲主今用國幣則宜以圓數爲主方可昭信用而利推行擬請飭下憲政編查館會議政務處將官俸章程按照國幣則例計數名稱釐定請旨頒布實於幣制大有裨益 
[肅邸安慰外交圑之得體北京]  
　　各國使館前接悖 
　　謬函件已誌本報茲聞公使團曾以此事質問民政部肅邸如何預防保護肅邸答以本部自設立以來悖謬函件日有數起不過匪徒煽惑人心請勿過慮敢保萬無意外之虞云云 
[議選議員派充樞密顧問北京]  
　　樞臣以現値籌備憲政緊要之時各省應籌要政甚多必須内外消息靈通方能穩洽各諮議局雖爲輿論代表然因格於定例不免常有扦格之虞擬仍由各議員中遴選公正敏幹名譽素著之人派充樞密之顧問由樞垣隨時直接諮詢以免隔閡之弊 
[不准商人私借外債北京]  
　　聞政府以各埠商業往往與外國銀行借資營業雖係藉本求利一旦虧空倒閉欠欵不能償還小則興訟大則引起交涉如去年天津幾乎罷巿滬漢華洋錢債交涉月有數起此次玻璃公司雖非借欵亦因債務破産致動彈章刻擬嚴訂取締規則一律限制通飭各省凡華洋銀錢交涉非由官家認可不准私借 
[度支部不預大淸銀行借欵事北京]  
　　度支部以大淸銀行現經次第推廣查該銀行係官商合辦具有商業性質凡各省地方官因公借欵自應按照銀行營業章程辦理惟近來各處每有請本部主持認借並指明抵償各項者不一而足不知部中於銀行借欵一事向不越俎干涉以後借欵抵押須照該銀行定章由各處直接與該銀行商妥該銀行認借與否均有定章特權部中概不便與聞現已分咨各省矣 
[外部解决對俄交涉之預備北京]  
　　外部鄒紫東署尙昨與各堂會商謂近來對俄交涉日効棘手擬先解决俄人在吉新恰庫通商之問題然後再議他項交涉各堂深然其說遂飭司員將宣統元年六月十八日改訂中俄通商事宜及俄人在吉新恰庫最近之交涉趕即詳查首先提出以便定期與俄使開議 
[變通高等小學經學課程北京]  
　　學部咨行各省文云據普通司案呈查奏定學堂章程高等小學經學一科應授詩經書經易經及儀禮節本等書歷經遵辦在案宣統元年本部奏准變通初等小學章程講經讀經一門完全科應授孝經論語及禮記節本其四年簡易科則以孝經論語歸修身科講授原摺内併經聲明緩授學庸孟子將來併入高等小學堂内敎之等語應即遵照將高等小學經學課程酌量變通以符原奏自文到之日起各該省凡官設高等小學堂及高等小學堂新增班次其讀經講經應照原章所定鐘點授學庸孟子詩經書經及儀禮節本俾與初等小學課程首尾銜接至易經一書新章旣歸文科中學主課高等小學自應緩授以免重複其由三年簡易科初等小學畢業者併應先入四年簡易科俟第四學年或高等小學預科肄習孝經論語完畢再應高等小學本科升學考試以期程度相符相應咨行貴督查照行知提學司轉飭所屬各高等小學遵照辦理 
[師範文憑之可貴北京]  
　　學部唐春卿尙書整頓學務不遺餘力昨與各堂提議謂各學堂敎習未必盡有師範文憑現擬大加淘汰行文各省淸查各學堂敎習如無師範文憑者卽行辭退另聘有文憑之人接充以免貽誤學界 
[江蘇糧道整頓南漕積弊北京]  
　　江蘇督糧道惠觀察因南漕多弊相沿成風若不嚴加整頓恐無以除積習其所擬條陳整頓漕運十條刻已脫稿故由江蘇啓行抵津初二日上午由津乘坐火車來京不日陛見呈遞條陳 
[蒙古喇嘛之猖獗北京]  
　　理藩部壽尙書昨接庫倫來電云四月杪蒙古喇嘛聚衆千餘人在庫街搶掠華人商店勢甚洶洶庫倫辦事大臣三多帶兵彈壓蒙人竟用磚石將三大臣輿轎擊壞三大臣亦竟受傷但幸所傷尙不甚重望卽派兵勦辦勿使蔓延等語壽尙書當卽與名堂會議擬商之陸軍部飭調新兵一鎭赴蒙勦辦俟商妥後即須具 
 
 

Page 5

 
 
奏請旨 
[瑞督廓淸湖北官塲敗類北京]  
　　張文襄督鄂二十年政尙寛大於是吏治廢弛較各省尤甚趙次珊蒞任後隨員中如朱鍾琦尹良葉景葵濟祿等日以宿妓爲事次帥又自命開通故意縱容於是嫖風大盛文自馮啓鈞桑寳武自張彪以下無日不花天酒地任意揮霍以至虧空官欵貽害民生不一而足自陳小石參劾候補道馨齡試用道蕭衡知縣管子才三員之後官塲稍爲歛跡迨楊文鼎護院（楊係從前嫖黨）於是一班官吏明目張膽更無忌憚竟有將妓女接至衙署及半夜呼城用小火輪迎接妓女種種舉動可駭可怪瑞莘儒蒞任之始派人秘密調查查得文武官員在漢嫖賭者不下數百人其中最著名者有十大王四大金剛三十六天罡之名稱擬一併參處大約不日即可發表茲將所查得銜名列表於下十大王禁烟公所提調知府陳完兵備處總辦候補道劉邦驥警察局總辦知府瞿世玖張家灣釐局知縣舒禮鑑漢口籌餉局總辦知縣李承雲造紙廠總辦候補道程頌萬洋務公所提調知府吳愷元督練公所提調知府趙承康（趙在十大王中聲名最劣係唱花旦出身由賭致富其妹係張彪之妾趙係張彪之龍陽向有花枕頭綽號）老河口籌餉局總辦知府史謙督院文案知府許葆芬（按十大王之外又有候補大王一名爲警察局區長知縣王億年此人因差况不及陳完等之優故不能十分揮霍惟以區長之威權能施壓力於娼寮凡十大王開會之時王必助桀爲虐無役不從論者遂封之爲補大王云）四大金剛朱銘敬即朱通錢顯榮即錢老鴇汪心齋即汪師父汪子雲即汪瞎子三十六天罡第八鎭協統劉温玉督中協副將陳士恒警察局收支知縣周奭候補道黄邦俊署蒲圻縣知縣白砥署蘄州知州馮兆熊候補知縣程鵠雲施南府知府金世和候補知府楊汝康第八鎭統制書記官柳煦春老河口釐局委員通判寳益牙釐局會辦候補道郭承舉高等學堂收支試用通判劉廷棟第八鎭協統王得勝漢口淸丈局委員知縣汪夢蘭牙釐局委員高令甡江漢關署收支委員周焴遠安縣知縣車雲（係張彪之妾弟）寳塔州厘局委員宋紹錫候補道王士衛善後局委員李文鑰督署文案候補知府張曾壽警察局委員伍本熾賑局提調知府莊鍾漙馬隊標統龔光明兵工廠總辦候補道蔡琦鐵路局委員候補知縣金榮爵炮隊標統杜長榮本任蘄州知州查雙綏公安縣知縣羅慶昌鐵路局委員知縣張賡陛署勸業道高松如軍裝局委員程步韓關道署承啟官知縣查錫樅太平口釐局委員陳楙榮警察局區長知縣陶筠（轉錄帝國日報） 
京師近事 
　　學部唐尙書日昨召見當蒙監國埀詢今上典學事宜良久井諭唐尙書妥擬課程呈候欽定 
　　新内官制已將頒布附行之文官考試任用官俸三項章程亦將發表所有各部院之額外候補等項人員均立於淘汰地位故現在此項人員異常惶恐聞陸軍郵傳度支三部最居多數 
　　内廷人云海軍大臣擬遷移石虎胡同（公爵毓祥府第）新署後即將本處各司科廳按照部制參酌分配以爲將來改設專部之預備此項問題當於移署後卽行具摺入奏 
　　政府日前會議以各省將軍都統督撫提鎭藩學臬多有因嗜酒貽誤要政者殊非愼重新政整頓新軍之道擬請通飭各省凡有嗜酒人員即行戒淨倘仍粉飾一經查出定行懲辦不貸聞此事不日即見明文 
　　胡思敬侍御現查某省副財政官與該省藩司通同舞弊正監理財政官旣不能自主又受其指揮不能辭咎擬請旨一併嚴懲以儆其餘現已繕稿不日即行入奏 
　　民政部日前呈遞封奏聞係奏保堪勝各省巡警道人員有十員之多其中諮議官如陸鍾岱王治馨丁士源等均在預保之列此外則該部郎中曁兩廳參事均得與選而該部參議上行走陸天池有居首列之說　　實錄館本年二月間曾出示招募繕寫之人已放紙寫樣至今尙未揭曉探其原因該館本係修德宗景皇帝實錄所有一切底稿至今尙未理淸故不得發寫聞約在七月後揭曉發寫在八月中旬云 
　　日前大理院招考錄事合員報名已於上月二十五日截止聞報考者共有一千餘名至今尙未示期考試詢其原因該院因備文至禮部查驗舉貢履歷謂學堂畢業者有文憑可證而舉貢無從稽考故不得不向禮部查騐現聞尙須俟禮部回復後再克定期 
京師第一初級師範學堂學生已於去冬畢業畢業後本應聽候督學局委用該生等在京靜候數月至今一人未派而该生禀請救差者絡繹不絶督學局因現今各學堂敎員缺額皆滿無從位置日前由該局局長商請學部將該生等一律咨回原省盡義務聞學部已允即照行矣 
貴州巡撫龐鴻書近上電奏昨已到京大致以年老多病精力已衰而黔地新政待舉甚多邊防尤爲吃緊加以土匪竊發外人窺伺非得精明强幹之員不足以資鎭懾臣年衰力短未便阻碍賢路懇請開缺另簡賢員云云業已奉旨賞假一個月飭令安心調養母庸開缺 
 
 

Page 6

 
 
　　署外部左侍郎曹潤田因部務紛繁所任差使過多力難兼顧其資政政守工程一差日前特禀請倫貝子代爲奏辭以免誤工聞倫貝子尙未允其請云 
　　美國新派駐京公使喜樂恒擬於初六日瞻仰三海已由外務部奏請准其瞻仰聞定於是日九鐘前往由外務部派員招待 
　　日本法學博士小河君原應修訂法律大臣之聘編纂監獄律草案共分十四章約二百五十餘條已經脫稿該博士擬回國後往美國參觀以爲改良萬國監獄會之用 
　　賀昌運一案照和姦律定罪業經奉旨依議已於上月交　天府遞解頃據外間紛傳順天府所派押解丁役某甲用利刃剌賀胸部立時斃命　學部小京官靑浦蔣君雲章假寓順治門外趕驢巿携一妾一僕賃屋而居妾固少艾僕亦俊男蔣毫不介意待僕亦如其妾不以男女之别生防範心詎蔣倏於上月二十九夜十二鐘起患痧悶三鐘即逝世同鄕人未免生疑大半主張請騐適乃翁來京望子以爲别有隱情未可遺禍於僕妾即備衣衾殯殮初六日携柩南旋同鄕人莫不惜之 
　　禮部於第一次報名時向舉貢索卷費二十二吊及至揭曉之後凡應廷試者每名又納費六兩即以兩項合算爲數實已不資最奇者上月二十二日張榜禮部於夜靜一鐘始將榜貼出至黎明往看榜已撕去僅存蘆蓆一片而已諸舉貢急欲得信羣向禮部探問而該處刋有題名紅錄每張復索洋一元賣至午後尙索京錢八吊此眞有小兒得餅之樂嗚呼此固禮部之廻光也 
　　淸眞敎中人現聯合各省同敎中人創立淸眞敎育會在手帕胡同淸眞小學堂會議兩次聞奉天已經有人來京帮助組織諒不久即能成立　樞垣於日前電致東督錫淸帥畧云近日外間紛傳東省官塲有私自染指於某國債票之說飭速派員詳查有無私借外債情事立即禀覆時評 
[鹽政處之妄言]  
　　異哉。鹽政處之覆江督蘇撫電也。曰浙省原議應售五分。蘇省原議應售四分八厘。今僅售四分四厘較諸浙蘇原議。己屬减少。何前日不减價且可行今日减價卽不可行耶。前日僅減二文且可行。今日减至三文六文反爲厲民耶。推鹽政處之意。直欲以矛陷盾。不知前浙運蘇。藩之原議。僅二三官吏秘議於帷幄之中。吾蘇人旣不知有此議自無從斷爲不可行。且事僅協商。尙未大定。縱偶有。聲聞於外。而蘇民亦祇能靜待事至。而未便先事張皇致爲官吏嗤誤會鹽政處竟藉以爲口實。則自今以往。凡有加賦加稅取盈於民者無不可號於衆曰。此事發端已久。今茲所加較前議已大減少豈前未减者可。行而减者獨不可行耶前。欲加五六倍尙可行而今僅加一二。倍反爲厲民耶。罔民之技日出不窮哀哀吾民眞無死所。矣 
鹽政處又曰日用百物。向以錢盤交易者現亦多改洋碼矣。凡物貴於鹽者何限。用多於鹽者何限。未聞有改用洋碼厬生齟齬鹽之爲物。日食幾何。獨不可改用洋碼耶不知日用百物。向係自由流通。非如鹽之專賣而定有引岸地者比故縱一時漲價。改用洋碼。而因有供求之相劑。消息環互。易趨於平。且自由貿易之貨。各商。互相競爭。斷非一商人所可壟斷。其漲其落一憑大勢所趨。民雖病其價重而不怨。獨至專賣之物。縱甚平其價。而以易於覇持之故。往往流爲專制爲暴横。以苦買者。而買者常怨。性質旣殊非可强爲比例。鹽政處能盡廢向者專賣之制。則雖改五十文爲五分亦不爲民累如其否也則斷斷非百物之改用洋碼所可藉口矣。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江督蘇撫能再爲吾民請命乎南京]  
　　鹽政大臣 
覆江督蘇撫電云南京兩江總督江蘇巡撫鑒漾電悉具見顧恤民艱殷殷忠告良以爲佩惟浙西鹽務危迫情形尙有應爲貴督撫縷陳之者查浙商繳課以銀部章每錢一千六百文繳庫平銀一兩而市價須一千九百或二千文換銀一兩是每兩虧錢三四百文其購塲鹽以銀元每銀一元塲價作錢一千售諸民間則收錢一千三百餘文始能得洋一元是每元虧錢三百餘文故以每年銷引十五萬道計之所虧已六七十萬元賠課尙不在内浙撫知其然故有改用洋碼及改售以後令商報効塘工經費之議當時亦曾與蘇省協商瑞升藩司主用銀本位減價二文一併改售浙運司據以上詳浙撫因江浙兩省買賣貨物向用銀錢今忽改銀殊多未便故仍以改用洋碼定議具奏度支部爲顧惜民艱起見惟恐價騰病民另撥塘工經費將報効作罷飭令商人節省棧用運費以彌補虧耗嗣據商人迭次禀陳虧耗日甚一日商課倒懸危在旦夕本大臣體恤商困兼顧民食始不得已而定酌减售價改用洋碼之議是同一改用洋碼照浙省原議則譬如每斤原售五十文者亦應售洋四分八釐今本大臣酌中定議食鹽減價六文醬鹽减價三文改售洋碼是食鹽每斤原售五十文者應售洋四分四釐以現在洋價計之較原售五十文固已增加而較之浙省原議應售五分蘇省原議應售四分八釐則已屬减少何前日不減價且可行今日减價卽不可行耶前日僅减二文且可行今日减至三文六文又反厲民耶此本大臣所反覆思維而不得其解者也夫商亦民也本無庸歧視商家之受累浙撫蘇藩亦明知之計本定價商業公例用錢用銀各處不同如勒令商家虧本售鹽勢必至虧倒而有碍國課停運而有礙民食現仍出於加價一途並非商困而民能舒也且日用百物向以錢盤交易者現亦多改洋碼矣凡物價貴於鹽者何限用多於鹽者何限未聞有改用洋碼而生齟齬鹽之爲物日食幾何何獨不可改用洋碼耶現在改章伊始小民計較輜銖亦屬常情惟賴地方官與商會開導解釋勿令惑於浮言輕生異議此正有望於貴督撫之督飭所屬切實維持者耳總之此案關於國課百餘萬商本數百萬民食數十州縣均極重大現時國家財政困難如此商艱民困又如彼尙希貴督撫兼權並顧借著代籌如於此次减售價改洋碼以外别有善全之策本大臣决不敢存成見惟辱敎之諸祈查察不盡督辦鹽政處宥印 
[浙省水患再誌浙江]  
　　浙省各屬水災已詳昨報茲又據訪員報告近日紹屬之蕭山晴少雨多初八初九兩日尤大雨傾盆自晝逹旦河水已經及岸東南門外大半浸沒水中聞麥子尙未全割稻秧又將冲流而去蠶事因桑葉價貴俱行虧木農民焦灼萬分更以米店居奇趁此靑黄不接之際時之漲價商會官吏置之不問有謂富室陳氏屯積米穀甚多若平價出糶眞無量功德也又杭屬之餘杭承天目萬山之流時虞水患連日大雨如注溪流暴漲凌將軍廟縣前新塔凉亭等處水已沒脛水勢尙有加無已而滖壩之水由淸水溝灌入内河橋門被沒稍大船隻及航船均不能行邵家瀽去夏冲坍後尙未修復尤岌岌欲潰居民恐蹈去年故轍惴惴不安今旣米珠薪桂若再益以洪水民無應類矣 
[游美第二格學生展期復試浙江]  
　　本届考試游美學生業經浙省提學司分别等格選錄聽候詳咨赴都在案茲悉初八日下午該署接到游美學務處來電謂新建遊美肄業館工程須本年冬間方能落成貴省選取第二格學生請改於明年正月二十日以前送京復試其第一格學生仍應限六月初十日以前到京以便考取逕送赴美卽祈查照曉示等語袁樹五文宗奉電後以該省遣派遊美第一二兩格學生業經考選詳請給咨茲准來電自應呈明撫憲並牌示選取遊美第二格學生陳逹等一體遵照聽候領咨暫行回籍俟届改定期限再行赴京覆試 
[外人反對改良芝罘港之原因山東]  
　　改築芝罘港一事某某兩國極力反對曾誌前報茲據該處友人來函云烟台居渤海之南岸南負奇山北擁芝罘東與崆峒養馬列島相銜接西對八角崗崙諸山中成凹字形固渤海沿岸惟一之天然良港也惟東北一隅如兔脣之缺毫無屏蔽每至秋冬之間値東北風大作時海水倒立怒浪急奔港内民船多被損害每年必有多數舟子葬於魚腹加之臨近海岸沙淤水淺致巨艦往來不能近岸裝御貨物上下客商甚爲不便烟埠紳商久擬在該口東北築一巨壩以防颶風并改良碼頭以便汽船停椗惟需欵過鉅不能遽逹目的日前該紳商等又與各國提議此事英商在烟埠營業者極多一經改良於彼有益無損故該領事首先贊成美俄等商營業該埠者雖不及英之衆然亦可望發逹故亦表同情惟某某兩國似有不然之意然未經實行故其反對政策亦未發表後該商等倩某工程司估計此項經費約需一百五十萬兩工程約需十五年方可告竣經中英等紳商决議經費先向各銀行息借歸還辦法卽於進出貨稅額値百抽五每年預算可得十二萬兩俟落成之日債欵即可還淸當即將籌劃改築大畧禀請孫中丞核准孫撫以添抽貨稅與約章大有關係理應得通商各國一律賛成方可開辦故某某二國遂於此時大施其反對之伎俩云西報譯要 
[英日對華手叚之相同]  
　　字林報載初十日北京電云英日兩國對於 
 
 

Page 11

 
 
湘亂之要求措詞均頗和婉僅欲賠償損失實數此外並無要求大約此案將在長沙議結云 
　印商羣起反對鴉片專賣又載同日倫敦電云喀爾喀脫土商訴述廣州實行鴉片專賣損害情形措詞與孟買土商相同目下烟價已因此大落勢將釀成經濟恐慌夫印度入稅已爲中國禁烟之故犧牲絶巨之數今若仍以懦弱手叚對付此事則入稅更將大受影響云　文匯報載十一日倫敦電云英國殖民部次官西萊君在下議院答自由黨議員里斯君問廣州實行鴉片專賣事宜據稱香港商務總會電逹北京英國代理公使穆勒君謂廣東華官已頒發章程實行膏捐穆君乃向外務部聲明華官在通商口岸訂立章程另行徴收生烟洋土捐稅英國概不承認云云外務部已允致電詰問粤督俟其報明實情再行核奪 
　英議院問答錦愛路事　又載同日倫敦電云保守黨議員亞白斯諾脫君在議院宣言政府協助俄日在華利益而於英國在華商業利益轉不注重語次甚爲抱怨外務部大臣葛雷君答稱英國對於錦愛鐵路一事按之一八九七年英俄條約本應嚴守中立須俟中國與俄開議此事及日本收回反對築路之議則英國始能過問云 
分類新聞政界 
[調查戶口或可改絃更張矣揚州]  
　　江南籌辦地方自治總局札泰州趙牧文云此次調查戶口激成暴動皆由奸徒布散謡言無知鄕愚被其煽惑釀此劇烈風潮本局詳加察訪實非調查員之過乃近日泰興東臺各屬來省之人多謂泰州調查員派至數百人其中賢否未能齊一以致民間驚疑益甚羣言一致似頗以此爲咎者殊不知調查各員旣無薪水又無夫馬即紙筆之費亦須自行墊用設非人數稍多不但未能尅期蕆事且恐賠累不支同外議論不諒局中之苦心大抵如此惟是衆口可以爍金在鄰境旣有此讕言在我亦不得不改絃更張以釋羣疑而資剖白况各調查員損及身家値此創巨痛深以後接續調查其有不願再承斯乏者若仍强令從事亦無以示體恤應由該署牧會同籌備自治公所妥爲商酌將所派調查員暫予調銷另行組織無論原派未派但擇和平誠實鄕望素孚之人愼加遴選籌議續查人數務宜切實删汰祇期足用愈少愈妙並將所派各員銜名開單呈報備案本局設身處地係爲該州妥籌善後消除浮言起見想地方賢有司及熱心公益之紳董必不以爲過慮也仰即轉飭籌備自治公所會商妥辦 
[通飭局卡一律收用龍元浙江]  
　　浙藩顔方伯通飭各局卡云本司接管釐餉局移交卷内本年四月初三日奉撫憲增札開據諮議局呈查湖屬各縣錢糧釐金仍徴收墨銀龍元概不通用經地方商民質問皆以未奉明文爲辭是否尙未照章通飭抑各州縣局卡竟視議案爲具文等情到本部院據此除批查通用龍元議案前經藩司詳明應於官報公布之日爲切實施行之期通飭各屬遵辦在案現查爲日已久各州縣局卡自應奉到實行據呈前情候分札藩司釐局嚴密察查詳復核辦批答印發外合行札飭札到立即嚴密察查詳復核辦母延此札等因奉此查龍圓係中國自製國幣諮議局通用龍圓議案又奉撫憲增批准公布施行無論官商均宜遵用前據湖城卡禀縐商請以龍元繳捐應否照准請示前來當以湖城卡所禀湖城巿面每龍元百元貼水至四五角不等則官民交受其困錢商獨攬其利殊屬有違法令業經行知湖城絲縐局遵用龍元外詳請撫憲增飭下勸業道照會全省總分商會傳知各錢舖嗣後遵用龍元不得再有貼水情事致滋阻礙局卡完捐一律遵照收用以重國幣在案奉札前因核與湖城卡事同一律除詳復外合行通飭札到卽行遵照 
[度支公所裁撤參事原因武昌]  
　　湖北創設度支公所係爲統一財政前因歸併各局所事務紛繁藩司一人精力有限特委署鹽道金鼎爲公所參事藉資佐理現度支部淸理財政處以該公所旣設有科長分科任事自可直接商承藩司辦理無庸再派參事應俟各省財政局所全行歸併報部核定後應否派員佐理再由部查酌情形明定畫一辦法通行照辦此時自未便多立名目徒涉紛歧云云昨由部咨行到鄂後瑞制軍即飭高署藩遵照將參事一席裁撤矣 
交涉 
[接收銅官山礦之尾聲蕪湖]  
　　接收銅官山礦一案前經蕪湖關道李梅坡觀察禀詳督撫憲核示等情已紀前報刻奉江督張制軍批示云禀悉麥奎旣已離山回蕪所有接收房屋等件仰蕪湖道堅持前議斬斷葛藤母稍大意張令准其銷差仍候撫部院批示 
[當塗敎士幾乎釀成命案蕪湖]  
　　當塗縣於前月二十九日有該處天生堂二西人至城樓打獵正發蹤指示時突有附近小孩前來觀看西人怒各孩四散走去惟一孩行步稍緩被刀傷右腿血溢不止即時倒地又噤不敢出聲該孩父母聞之忿甚邀請多人至天主堂理論觀者圍集瓦石如雨西人閉門不出該縣郝繼貞大令恐釀交涉親往撫慰水師營劉藎臣協戎亦馳往彈壓大令即將受傷小孩抬至縣署延醫調治并賞錢三千文以作藥資刻尙不知該小孩有無性命之憂聞蕪湖天主堂翁繼偉司鐸初二日謁見關道面稱當塗人民仇敎請爲保護李觀察遂特委縣丞濮永煕於初三日前往會同該縣切實調查因何起釁妥爲開導以期安靜 
[鎭郡官商歡宴日本實業團之忙碌鎭江]  
　　日本實業團長近藤氏君等共計二三十人同蒞鎭江調查商業一切情形兼遊覽金焦諸名勝已紀昨報茲常鎭道劉襄孫觀察鎭江府承瑞卿太守鎭江商務會總理及文武各員紳商等公議於初九日假焦山松寥閣開歡迎會由駐鎭各西官曁日淸公司大班各日商率該團到會華商到者二十餘人一時冠裳薈萃賓主雜座殽酒紛陳甚爲𤍽閙旋由商會總理于君立三起立讀頌詞旣而該團長近藤君亦敬致答詞均由繼譯官以中東語譯述之直至午後五時始各盡歡而散 
軍界 
[整頓兩淮營務之一斑杭州]  
　　兩淮運司增都轉昨據王軍門有 
 
 

Page 12

 
 
宏禀稱以查得水師右營管帶楊澤魁不能查察該營哨官王樹山盜賣軍藥發給各船數少開報加多現經情虚濳逃該管帶楊澤魁殊屬懈玩又查得定字右哨李得與短少勇丁多名其中侵蝕空餉又查水師左哨船長孫賢舉遇私放私得賄肥已楊管帶毫無覺察又查定字旗管帶鄒耀倫緝務廢弛營規不嚴禀請將楊澤魁李得與分别奏請革職鄒耀倫請停委五年勒令楊澤魁迅將王樹山獲案又犯弁孫賢舉緝私放私情節均皆重大應請重辦祇候示遵 
[請派兵隊彈壓飢民安慶]  
　　皖北被災各屬較廣舉辦賑撫調查戶口災區等事宜在在需員辦理前經撫憲飭派霍山縣令切實查辦在案茲聞該縣具禀撫台以查辦賑撫飢民衆多若非營兵彈壓難免不滋生事端應請飭派防營兵隊百名前往該縣隨同彈壓俾資鎭攝 
學務 
[鄂省開辦藝師養成所武昌]  
　　署學司李子申文宗案查前奉學部札文飭速開辦藝師養成所以資推廣實業敎育特與公所實業課長議定即就省垣曇華林現辦之工業傳習所校舍開設藝師養成所招致士人肄業不限資格擇其可造就者取之限一年卒業派往各州縣充當藝徒學堂藝師並請以前充方言學堂監學李步靑派充該所總理佈置一切准於暑假後開學云 
[提倡農民學識之計畫鎭江]  
　　丹徒倪和甫大令因奉蘇提學札催創辦實業小學校茲於日昨與勸學所董會商在南門地方組織初等農學堂一所暫收學生一百名每月繳雜費一元不收學費其宿膳金則照普通章程每人繳納四元分普通科實業科兩門其敎習則選聘省垣蠶桑及實業學堂畢業生充當云 
實業 
[公舉代表赴寗集議路事蕪湖]  
　　寗皖滬蕪各路礦會因楊侍郎在寗各會舉代表到寗開會决議路事蕪會接皖撫電於初四日開職員會公推副會長潘伯和君職員盧仲農君二人已於初七日乘江新輪赴寗又聞蕪埠商界有皖路股份者甚多亦開股東會公舉李炳之邵侃如二君爲代表前赴寗會以便參議一切 
[防衛小輪傾覆之一斑漢口]  
　　武漢往來輪渡原爲利便行人無如各輪機器多不甚堅固行駛易于摇蕩一經風浪危險非常有時搭客過多坐位擁擠現値天氣炎𤍽每每爲避陽光偏立一面甚至未泊碼頭爭先向岸以致船身傾斜種種危境不堪設想茲夏口廳王木齋司馬接篆伊始首以此事有關人命不得不預爲防範除飭差隨時查訪外並傳各輪渡大副至署諭以凡有機器應卽修理堅固方准行駛搭客不能過多坐位均應匀稱不得偏重一面每到碼頭須俟泊定方准登岸母得先時擁擠自蹈危機如再有危險情狀查實即傳該輪舵工水手嚴究以儆玩忽 
雜記 
[南寗學生之艷史廣西]  
　　南寗地方近日癘疫盛行有某學堂學生三四人藉口回家避疫濳租住於邕江酒店飲酒狎妓不意竟染花柳毒症旣不敢歸家又不能回堂現正進退維谷云 
[興國堂長之逸話湖北]  
　　湖北興國州高等小學堂長錢儒儶兼充該州學正其人嗜烟賭成癖管敎諸多不善以致學生分南北兩黨錢又貪狼無厭在堂諸生皆被其需索近州人士擬一聯以嘲之曰（學生分南北南方之强歟北方之强歟）（堂長要東西東夷之人也西夷之人也）諸生中有因貧被黜者復作打油詩詆之中有句云（蒼天早已窺人意性癖於錢使姓錢）一時傳誦殆遍現學绅方景丁以其辦學糊塗干涉訟事等劣跡條列至學署呈控已奉李學使批允檄飭新任興國州陶幼澄剌史按欵秉公查復核辦 
[徐花子妻妾之冤情武昌]  
　　劣弁徐升之子徐花子（即徐開桂）已隨其父就戮於巿五月初一日花子之妻與妾皆着素服手持木主詣督轅座候瑞制軍出轅行香時卽攔輿喊冤不料是日制府並未出轅行香係委藩司恭代該二婦鵠候終日聲言欲投江而死此後卽不知其何往聞其姑（卽徐升之妻）現正派人尋覓大約必係因姑媳不能輯睦乃有此舉也 
文苑 
[陳圓圓畫像歌]  
七古一首梅村體（瞿園） 
一代紅顔獨傾國江山遷變沉秋色芳姿留影照人間仍似含悉滬霑臆年少郎君封列侯入宫十萬錦纏頭珠簾夜月棲丹鳳紫塞春風控赤驑新妝愛綰盤龍髻掩映畵眉一枝筆的爍含光燦小星鮮明出水升初日一夕罡風落賊巢悄無音信續變膠榆關夜警明烽燧幽冀晨昏震皷磽將軍一怒驚雷電帳下美人出相見連營猿鶴盡殘魂畵像麒麟出上殿天翻地覆鼎湖龍大　危旌第一功自向夥頤驕上將祇因娘子召元戎白桃花下同心結驕蹇藩王親賜瑛寳帳流蘇夜似年鏡涵翡翠圓仍缺出水芙蓉驚晚秋中年入道覓莬裘願將身列婁妃傳不惜詩吟永巷愁十年夢醒繁華窟目換緇袍披短髮智珠一串弄牟尼流水三生登寳筏暗思身世感蒼茫滄海桑田傀儡場終吉觀音明水月倩誰餘墨寫潇湘潇湘幅幅仍明媚鹿走烏啼風景異寒鴉但爲帶斜陽杜鵑不解傳心事爲撫斯圖感慨生乾坤寂寞獨成名春風吹皺秦淮水誰問南朗卞玉京 
探險錄 
[西部蒙古游歷談廿三]  
　　本朝人關統一天下顧念前代治績最重對 
蒙政策因蒙人由來極富武勇精神慓悍不馴潜用宗敎之勢力以和順其强悍精神而取便於統一塞外例如蒙人一家有三男其二男必使皈心入佛門奉喇嘛敎减少殺伐性質星移物換三百年擴悍之蒙人一變而爲柔順性質無復當年覇氣矣然余謂中國極端之對蒙宗敎政策反不免饟成别禍以致藩屏過弱何者各蒙人因渴仰宗敎之故歸依喇嘛以牧畜爲正業藐視生産並缺進步的開發精神人民懶怠文明退步民力竭澤而財政窘絀我國（俄國）勢力亦藉此容易侵入發展焉耳於是可知我國（俄國）之要求修築張恰鐵路問題非屬不法旣可免鞭長不及馬腹之歎又便于舉辦藩部政略以懷柔中國之士商也（按此言足見俄國遠大之謀考查之周到回顧中國西北邊疆不禁悚然） 
三十三法壽砢驛阿基固蘇美廟南門外華商甚多均係直隸省人由廟南人奈木細爾峽谷西進過禁罕布拉克峽谷峽中有法壽砢驛爲由賽爾烏蘇至烏里雅蘇台之最後驛站該站至烏里雅蘇台不過十五俄里中有二坡行路極險由山巔西望烏里雅蘇台城市恰在雲烟縹渺之間眞有山複水重疑無路柳暗花明又一村之概坡路盡處同業尼哥拉蘇君迎接共入行台解裝回顧察罕　拉克山容烟雲迷茫若甚依依惜别云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館奏遵限考核京外各衛門第二年第二次籌辦憲政成績摺]  
　　一爲頒布廳州縣地方自治章程查此項章程係臣館與民政部同辦之件前經民政部飭員詳細擬訂於宣統元年十一月間奏交臣館覆核嗣經臣館按照原奏悉心體察酌加修改遇有牴牾概從芟削計自治章程都爲八章一百零五條附府廳州縣併設自治職分股細則凡十一條選舉章程併爲一章不分節目凡四十七條業由臣館分别繕單於宣統元年十二月二十七日覆核具奏請旨欽定頒行並聲明城鎭鄕地方自治章程頒布在先其條文有涉及府廳州縣地方自治章程歧異之處應請飭下民政部另案更正奏明辦理等語此項章程業由民政部通咨各省遵照籌辦在案誠以廳州縣地方自治與城鎭鄕地方自治章程均屬相輔而行果能官民交勉休戚相關自不難日起有功一洗從前上下隔閡之弊一爲頒布法院編制法謹按欽定逐年籌備事宜淸單令各省分年籌設各級審判廳已豫儲司法獨立之基考東西立憲各國無不以司法行政劃分爲二誠以司法獨立爲實行立憲之先河法院編制法不但爲改良審判之用其規定審判廳之辦法及劃分一切職權實爲司法之總綱光緒三十三年八月内修訂法律大臣擬具草案奏奉諭旨交臣館覆核臣等遵飭館員復加考訂遇有應行增損之處率皆參照最新法理證以現在情形逐一修正期於力求美備定爲十六章一百六十四條並附訂暫行章程三種於宣統元年十二月二十八日由臣館具奏請旨欽定頒行臣等復以法院編制法旣經頒布倘訴訟律不能同時並舉則良法美制必至有牽掣難行之處故於摺内聲明擬請飭下修訂法律館將訴訟内萬不容緩各條先行提出作爲訴訟暫行章程等語過渡時代不得不然應由該館會同法部奏明請旨辦理一爲頒布國民必讀課本及簡易識字課本創設廳州縣簡易識字學塾敎育普及實爲立憲之本原識字人數之多寡即人民程度之高下由此而分查國民必讀及簡易識字課本關係極爲重要據學部奏稱上年編輯成書均經專摺奏陳并聲明先行試騐倘有不合隨時修改等語現在國民必讀課本已由該部分交各省提學使先行試驗期無貽誤簡易識字課本兩種已經通咨各省在案至簡易識字學塾除京師設有三十餘所外廣西一省據報成立者已逹五百八十餘所陜西全省亦逹三百餘所此外專報成立各省如吉林直隸山東山西河南江蘇浙江廣東貴州等處所設學塾自一二十所至三四十所不等新疆一省因部頒課本未到將簡易識字學塾併入漢語學堂酌量變通其餘各省亦經分别籌設或預籌集欵或注重師資尙屬辦理無誤所謂關乎舉行頒布者此也一爲籌辦城鎭鄕地方自治設立自治研究所查實行自治自應先從劃分區城調查人口爲入手辦法各省省城自治研究所現均一律開辦其籌辦最早者則惟直隸上届設所研究已有七十九處近更增至九十九處另訂有各項表式分地方自治區域公務公欵公産爲四種飭屬塡報先在淸苑縣組織城議事會董事會以爲模範廣西於上届即將全省劃分三區分配人數人所研究現將臨桂地方自治提前試辦期與修仁縣城　鄕議事會同時成立此外自治畢業學員爲數最多者直隸爲最四川次之河南陜西又次之其各廳州縣自治研究所已報設齊全者則惟河南福建兩省其城區戶口一律調查完竣者則惟陜西以上六省籌辦自治成績均屬可觀其餘各省或提前趕辦或次第籌設且有將自治淺議編成白話報飭員分赴講演以明權限而資啓迪者似此情形届期當可一律成立一爲籌辦各省城及商埠等處各級審判廳前經法部補訂外省省城商埠各級審判廳試辦章程及編制大綱籌辦事宜奏明通咨在案宣統元年十二月二十八日臣館於核訂法院編制法摺内另訂法官考試任用暫行章程奏奉諭旨頒行現在改良裁判其所以肅法紀而飭官箴者原欲以法官悉合資格邃於法律爲主現查省城如奉天吉林黑龍江三省均經先期成立湖北省城高等地方初級審判各廳已經工竣尅日興辦直隸亦於保定擇定地址晝夜趲修商埠如奉天營口直隸天津均已先後籌辦成立具有規模此外如鳳凰遼陽法庫同江鐵嶺依蘭綏芬煙台重慶等處現均正在籌設漢口初級各廳秋間即可開辦宜昌沙市應設各廳需用地址均經分别擇定估修限本年八月内一律成立其有奏請歸併及暫從緩設者如湖南則稱該省商埠均附近省城及府縣城治似可無庸另設兩江則稱金陵下關商埠附近省城訴訟事簡擬卽併入省城地方審判廳辦理黑龍江則稱齊齊哈爾商埠商戶寥寥擬不暫設專廳并據兩江督臣奏稱上海商埠先經設有會審公堂事歷多年勢成積重現在籌設審判廳尤宜詳審施行期無扞格已飭該關道妥爲籌議等語臣等查該督所奏係爲力保法權愼重裁判起見尙屬確有見地廣西一省奏稱擬於本年春間設省城高等以下各廳秋間設梧州地方初級各廳等語臣等查該省困難情形旣與他省不同擬請准其陸續籌設惟該撫臣須將應行籌辦事宜依限成立不得藉此卸責其餘各省亦皆次第設有審判傳習所於畢業各員内擇尤派充并各附設檢騐學習所以資練習而袪弊端（未完） 
各省籌辦地方自治 
蘇屬上元吳城廂選民上董事會請議事件 
彭麟保章慰高 
保存古跡議案之一 
謹案城鎭鄕地方自治章程第五條第五欵第十三項有保存古跡一語又蘇籌辦處詳定各屬城廂自治日期表第十六行有董事會將本届應議事件通知議事會會員一條麟保等據此條文接受最近感觸有不容已於言者爲錄如下四月初旬麟保接吾蘇留日同人函告述及寒山寺勢將被占屬爲設法驅遣讀之不勝駭異查寒山寺在吳縣西十里楓橋枕運河依官道南北舟車所必經寺起於梁天監間舊有浮屠七級唐宋以來代有興廢名人題詠府志綦詳近年貴陽陳筱石中丞修葺鑄鐘德淸俞曲園太史紀錄緣起足徴我士大夫保存古迹具有同情今日人託名嗜古意在擴張勢力藉宗敎爲媒介即以開干涉内治之漸滋蔓圖後 
 
 

Page 19

 
 
患何堪設想自治會急起挽救責無旁貸應請派員先往調查再議集欵興修另選住僧或附設小學藉行敎育爲杜絶外患保全主權起見不得不速謀應付率書所見伏候公决 
[安徽（蕪湖）]  
蕪湖城自治公所於本月初六日下午二時行開幕禮關道李梅坡觀察警務公所丁幼蘭太守蕪采營李葆林參戎水師營邢耀庭游戎新監督何敬敷大令前監督彭星庵大令曁各區巡官均到議事會董事會全體議員董事齊集（一）全體合致開幕詞（由黄君竹如宣讀）（二）宣讀道憲頌詞（三）宣讀何監督頌詞（四）宣讀皖江報祝詞（五）宣讀自治公所答詞次由李梅坡觀察演說地方自治之關係次副議長潘君伯和演說辦理自治之意見四時摇鈴散會遂設筵宴來賓直至七時賓主始盡歡而散 
本埠新聞 
[日本實業觀光團蒞滬初誌]  
　　日本實業觀光團於前晚七點三十五分鐘由寗乘坐火車蒞滬假寓滙中西旅館滬道蔡觀察昨特帶同譯員與公共公廨寳讞員孫德兩襄讞及紳商各界設筵於泥城外洋務局柬邀觀光轉近籐君等十三人曁駐滬日本總領事有吉明君會宴席間互談兩國實業進步問題歡飲至二點半鐘始行散席中日官紳旋即共攝一影以留紀念即晚由日領代表觀光圑設席匯中西旅館答宴中國官紳商報各界到者有滬道蔡觀察巡警道汪觀察商會總理周觀察等七十餘人日本官紳商報各界有伊東注治郎加籐莊太郎佐原篤介等六十餘人七點鐘入席先奏音樂次有吉明君演說次商會周觀察代滬道蔡觀察並代表商界兩致祝詞合座拍掌聲震耳鼓繼用電光賓主合映一照九點半鐘散會演說稿錄後并聞上海商界定于今日下午六點鐘在萬國體育會歡宴實業團旅滬日本商界郵船會社伊東米治郎等則定于十三晚七點鐘假座英大馬路小菜塲樓上議事廳開歡宴會届時必均有一番熱閙也 
　　日本總領事有吉明君演說詞此次敝國第一流實業家組織觀光團遊歷到此鄙人特於今晚柬邀中國在滬官紳商界及敝國紳商開宴歡迎承蒙諸君子不棄咸惠然肯來鄙人實深忻感惟觀光團諸君之來華遊歷要以聯絡中日兩國之商情及增進兩國之商業爲旨先由東省京津江漢而後金陵參觀中國二千餘年創開之南洋勸業盛會凡所經歷之處中國官商士夫極力歡迎優待實出意料之外兩國感情之懇篤邦交之親睦可以概見矣如至兩國邦交關係該要如何重大商情之聯絡親密如何商業之如何講究發逹所歷各處賓主彼此早均吐露高見報紙盛傳喧布是係諸君子一一認悉者鄙人無庸更贅一詞也所希望者此後中國商界諸君子聯袂偕遊敝國爲實地之考察將來兩國斯界意思疏通情形明白兩國實業商務利害得失之關係更加緊密必得利益平等兩國實在之聯盟自然而成就鄙人實有厚望矣茲舉一杯恭頌來賓中日官商報界康健幸福尙望無算之爵盡夕之興以暢衷懷兼留紀念幸甚 
日本領事館賓席頌詞今日蒙貴總領事寵召俾預盛會並得仰聆貴邦實業團及在滬巨商諸公之言論風采觥籌交錯互竭衷忱幸何如之近來彼此兩國之感情日益加厚今日之會更爲社會團體之交通相與握手言歡實足代表兩國輿論各願永永親睦之證敬舉一觴祝貴邦今日列席主賓無量福壽晉鑣廷松敬爲敝國商界諸同人同伸謝悃 
[查究囤積洋藥]  
　　滬上奸商巿儈往往以空盤買賣爲能事人心險詐商業墮落彼等實尸其咎雖經地方官一再申禁仍未歛跡茲有專做銀拆空盤之陳其别出心裁囤積印土數千箱其價任意漲跌並囤積他貨爲圖壟斷事爲滬道蔡觀察訪聞以買賣空盤久干例禁且囤積土藥尤屬有碍烟禁爰卽派員分至南北兩巿嚴密訪查以憑澈究 
[查獲挾資濳逃之武弁]  
　　欽州道郭觀察前委武弁季世昌携銀二千兩赴寗公幹詎李中途潜逃茲經金陵某營統領王錦波在寗緝獲於前日乘坐火車押解來滬滬道蔡觀察得悉後即飭公共公廨寳讞員派差協探至火車站將李迎提到廨押候訊核 
[招待官長校閱洋龍]  
　　今日爲城廂内外救火聯合會在南巿沿浦灘操演洋龍之期向例文武各官俱在萬聚碼頭信成銀行樓上會齊校閱優劣今届改在總工程局前會看昨日局董已预派工匠在局前支搭看檯並懸設燈彩以壯觀瞻 
[信義儲蓄戶之誤會]  
　　滬道蔡觀察批朱六怡等禀云前據儲蓄代表蔡明德具禀請將未領四成示期補足並將續行掛號十餘戶照案發給等情當經批縣定期招領在案仰上海縣照案辦理具報至縣署軋出之欵祇有銀一千七十二兩又洋九百五十餘元此外珍珠等件須俟變價後方有實數來禀所稱軋出四萬數千金一節未免誤會併即傳諭知之黏單並發 
[城内]  
[盜匪起解]  
　　搶刦海鹽縣澉浦鎭同德典當巨贜之盜匪李岳山張品志李得星盜婦章徐氏等昨日由縣飭捕一併解送海鹽縣歸案審辦 
[盜犯患病]  
　　盜犯朱開琛在監患病由某卒禀　本縣田大令諭發普育堂醫治 
[犯人過境]  
　　鹽梟甲乙兩人前在華亭縣境滋事被獲由該縣張大令訊實判令收押期滿遞解寳山縣原籍昨已期滿由張大令備文派差一併起解路過上海卽禀知本縣田大令暫行寄押 
[女孩送縣]  
　　公共公廨寳讞員昨日派差解送被拐女孩周志英到縣聲明該女子係如皋縣人前次大帮拐匪解縣時該女適患疾病發院醫治未經送案田大令諭飭發發普育堂留候親屬認領 
[逐月拔還]  
　　俞子雲控龎吉春結欠借洋五十一元昨由一路巡局德正巡官審訊龐供欠洋屬實判每月拔還洋四元如違押追 
[把持龍斷]  
　　賣餛飩之俞祿景俞阿土昨將潘阿慶扭至一路巡局俞祿景供潘呵慶之弟阿珍前日新置餛飩担不肯照章人行求究潘阿慶供小的等小本營生無同行名目今俞等將私刋之行單向弟勒索人行費洋五　酬師費洋一元並每月捐錢四百文小的等無力付給遂被不許售賣　官察得俞等所呈行單並未禀官立案與私造無異遂諭生意各人各撤不准把持壟斷如再滋閙定干嚴辦 
 
 

Page 20

 
 
[官事]  
　　新授江蘇巡警道瑞汪闓昨至道縣兩署及各巡警局答拜謝步 
南巿 
[烟賭俱全]  
　　總工程局巡員訪悉十六舖鐵錨弄内徐錢氏家有深夜聚賭並招留烟客私吸洋烟情事當卽帶同巡長拘獲烟客何仁乾李福林及二房客王四福連同該氏解至局中經湯裁判提訊屬實别氏戒責二百下交保限一禮拜遷移出境王因患病免責何李二人各戒責五十下開釋烟賭各俱一併銷燬 
擅行主婚 
　　同益里萬公館逃婢愼勤被吳姓家乳俯仇張氏同夫仇鶴生誘匿迭經總工程局訊究飭探將該氏帶至浦東會同警局差探在高家行醫生范星橋家提獲該婢及媒証范老太婆一併解回由湯裁判復訊婢供年十九歲上月初二日被主母毒虐卽行逃至城内途遇仇張氏轉託趙薦頭篤至道前某姓家傭工八天復由張薦頭薦至北巿某日人家爲傭亦不合宜故於十八日認仇爲寄父母由伊主婚許字醫生范姓爲童養媳當取洋八十六元女子分得洋五十元其餘歸仇等分作媒金詰之仇張氏供得媒洋二十元范氏供得洋十元並由嬸嬸取去洋六元判一併留候傳范來案再行訊究 
[查獲劇賊]  
　　總工程局偵探前晚在太平碼頭新錦記小客棧内查獲巨竊陳金海（混名小南京又名德文）帶回盤詰認竊元吉冶坊皮箱一只紅木洋鏡一只内有銀鐲金飾及皮衣等賊又在雙龍池新泉園浴堂内竊取浴客兜肚兩只内有金飾金戒瑪瑙烟壺等物所有金飾俱已兌換得洋四百餘元與同黨張錫章陳毛弟毛頭等分用遂卽吊獲銀鐲洋鏡皮箱解由陳裁判訊實判陳戒責二百下押六個月起出各贜給失主認領餘贜候再查緝 
閘北 
[强逼成姦]  
　　陶朱氏之　吳氏被馬夫蔣德安誘姦圖逃由二路分局解送總局拘押候訊巳紀昨報昨奉孫正裁判集訊陶朱氏偕子陶阿龍供訴前情訊據吳氏供稱由同廠女工趙秀鳳及其夫金阿根串誘至蔣處被逼成姦並欲拐往南京質之蔣刁賴不認判笞責四百板發改過局禁錮二年氏交本夫領回管束 
[笞責逆子]  
　　江北船戶盧　發之次子學源昨因不聽敎訓將父扭毆由水巡隊拘解四路一區經黄正巡官訊明判學源笞責三百板具改過結交伊兄盧學德領回管束 
[木匠强横]  
　　徐才章昨至四路一區喊控木匠朱祥和硬賖香烟肆行毆打當經黄正巡官提朱質訊判償養傷費洋一元五角具結斥退 
[賭徒爭鬥]  
　　住居松盛里之李富家前晚紏集曹松山唐少堂等聚賭牌九曹因輸洋數角與唐口角扭毆由崗巡拘解四路一區訊明判李唐二人各罰洋二元曹已受傷從寛罰洋五角各具改過結交保開釋 
[過甚其辭]  
　　江北人王昌山昨至四路一區控稱親戚孫寳泰無端來家尋釁吵閙小的三歲之子適患天花被孫驚嚇斃命求恩伸冤黄正巡官以兩造旣係親戚令孫貼還棺費洋兩元各具遵斷結了案 
英租界 
[含糊了事]  
　　周連生控江北人王榮星冒認伊爲孫兒一案昨日由廨復訊周供實被冒認中西官以周父　堂未到毫無証據遂判將案註銷 
[抵單不贖]  
　　吳孫氏控沈志雲張長庚抵單不贖昨由包探將沈張二人傳至公廨過堂候訊 
[傳訊被告]  
　　奚松林控張寳和錢效良不贖田單又張亮臣控馮老貞朱甫生朱如發錢顧氏等不理抵欵昨日由控將各被告分别傳至公廨過堂訊核 
[定貨紏葛]  
　　日商東源洋行控義生榮號主李燧生定購棉花不付票銀昨由差探將李傳至公堂判候訂期會訊 
[道士鬥法]  
　　羽士俞靜安與同業吳祖寳奪取銅鑼等物由吳投報捕房昨派包探將俞解廨經中西官訊知係俞向吳索取工資起釁判鑼還原告一併斥釋至索取工資一節著各自向敎長申訴 
[私收客帳]  
　　沈雲生控夥葉金龍私收容帳洋一百四十元昨經公堂訊明　葉交保限月底還淸 
[自願賣絶]  
　　英商白蘭治柯克控姚家銓抵地不贖前日午後由廨會訊原告延高易律師到堂請追姚供該地値價七千餘兩祇向原告抵銀五千兩一時無力取贖請爲飭令找價情愿賣絶孫襄讞商之英雅繙譯官判姚仍交原保候再行訊核 
[拐匪收禁]  
　　朱星發誘拐吳譚氏之八歲男孩阿大由探查獲昨解公堂訊實判朱押西牢二年孩交其母領回 
[鴇妓違章]  
　　雉妓李老二陳三寳王彩林胡老四鴇婦陸朱氏均因在途拉客昨由包探傳至公堂判均發押棲流所一禮拜以儆 
[逐出復來]  
　　過犯鄔阿狗陳華生王阿四均濳至租界由探一併查獲昨解公堂訊明判鄔押西牢一年半陳押三月王押一月期滿仍逐出租界 
美租界 
[錢重命輕]  
　　住居吳淞路四十一號之周一品昨至捕房報稱前欠婦人劉白氏會洋二十餘元無力歸還今氏來家坐索聲稱若不還洋卽當吞烟自盡求請察核捕頭聞報立派中西探前往傳諭該氏着赴公堂具控 
[不别而行]  
　　百老匯路一百十三號麵包店主邵某昨投捕房報稱夥友鮑阿福不辭而去恐其冒騙貨物請爲查究捕頭准之 
[迹近敲詐]  
　　美捕房一百八十五號華捕私將某押犯之綢衣質錢浪用被捕頭查悉飭送張正巡官處訊辦 
[巡捕得賄]  
　　美捕房五百號及一千零十一號二華捕前日奉捕頭諭派查驗東洋車私受車夫賄賂被四十九號三道西捕查見歸報捕頭飭送張正巡官處究辦 
[扭獲竊賊]  
　　陳阿奎行竊百老匯路一千零八十號雜貨店之零物由店主扭交巡捕送入捕房收押丐牢一天以儆 
法租界 
[屢戒不悛]  
　　積竊沈金生開　未久昨又　開湯金榮家門　入内行竊被湯拘獲送捕解廨請究沈供業已改過因無資回籍出此下策求恩寛宥判枷一月押四月期滿驅逐出境 
[須問見証]  
　　徐兆根之媳某氏於二月十三日私自逃出時有同居之李阿四亦即辭退生意搬去另居李妻亦不見面徐頗疑之旋經訪悉某氏實被李夫婦唆使　出故即偕同伊妻將李尋獲扭　捕房轉解公堂請究李供小的之妻亦於是日逃出迄未回來判令押交在案茲案懸日久未據交出原告昨又投廨禀稱是日有二房東目見李送伊妻子及小的之媳婦上船携有什物訊之李仍堅不承認判還押候補傳見證到案再訊 
[得財縱姦]  
　　薙髮匠朱梅喜與同業韓德昌之妻某氏有染赁居寳興里内前日被韓訪知邀同莫永福前往捉姦該婦不服韓卽出剃頭刀將氏頸項週圍劃傷後由巡捕一併拘入捕房將氏　送醫院療治餘人解廨請訊朱供小的與韓妻姘識三年當時給韓洋五十元是實金桂浦供韓係小的之姨夫特來作証判莫開釋韓旣有縱姦情事未便輕釋與朱一併收押候該疑傷愈再行訊辦 
[何不耐煩]  
　　周王氏前被夫兄拐帶來申被探獲住後共由乃弟囑令帶來售賣經公堂判令送堂候函致宜興縣查傳氏夫來滬核辦在案迄已半年有餘尙無回音該氏久覊不耐時與同堂婦女口角吵閙因此由堂送回公廨判暫押捕房候核 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[浙江諮議局條呈改良錢江義渡建議案（續）]  
（六）專用活動浮跳舊用江船須藉人力故船埠停泊爲省工役操作俱在漲沙平衍離岸較遠渡江較近之處若改用輪渡江面行船無須貪近所設浮埠旣停坍江深岸即有水沙亦必不遠儘可全接跳板不用牛車其接跳之法可將舊有設埠用賸之江船或舊有屜渡之竹筏每隔丈許用錨索聯釘接架跳板隨水升降不必拆卸而架跳之處可用轉捩樞鈕遇大潮時將跳板捩轉裝在船筏之上潮退仍復捩用而接架跳板又須平分兩排（以便老幼婦女分道而行不致爲轎担夫役及强壯競進者所迫促）每挑須闊營造尺二尺五寸以外以期穩妥蓋改用船筏活跳人力旣省移動亦便而來往行人并可徑直到埠到岸概免牛車屜渡一切苦累事實便利無過於此 
（七）專設警告瞭臺潮汐上下消長雖有一定時間然亦以風勢順逆小有轉移假如東北風盛潮必早而大西南風盛潮必遲而小至於風勢尤屬無定有時天氣淸朗狂風陡發設非先機考察臨時恐不及準備（初五日午後江船又被覆一艘幸無搭客祇傷船夫一名）是非設立瞭望高臺除置備測風表報刻鐘及望遠千里鏡外須特鑄響銅鐘一口爲警告南北兩岸之用訪擇船戶中之熟悉風潮及目力明遠者常川駐臺瞭望察看風勢潮汛限定鐘杵擊幾下者當泊風擊幾下者當泊潮臨時警告使兩岸一律停止而猶慮有時風勢狂逆鐘聲不能及遠又可添置警旗報告限定顔色以别風潮如是先事預防不特局船有備即此外商船亦可藉作標準至建設之法官用長大堅木四方立柱横穿衍櫺頂覆鉛皮最高處懸掛響鐘架以横樑舖以樓栅四面　以窗欄中用空梯上下以爲司瞭人棲息之所此外槪空一切臺柱所佔地址約計平方一丈六尺漸高漸縮頂方約計一丈四周用鉛繩釘椿牽柱以禦風衝其地址宜擇南岸空曠四望無碍之處所用料品槪用板木螺螄活徇以便移動拆卸費省利廣固補助改良之一法也 
（八）改用舢板救船查錢江舊設之救生紅船每年開銷需費數千金終日停泊袖手坐食每遇出險鮮有實濟推原其故半由司事約束之不嚴半由船身過大運掉不靈若急切有事時刻需延補救萬有不及卽仿照放洋輪船内備用之舢板船規模略爲放大首尾添置錨索備用泊潮平時傍依輪渡往來游弋庶幾輕而易駛無慮濡緩延誤卽上下商船亦可藉資救護而且江沙漲沒不常兼可測量深淺報告船局以作輪行經綫之準備較之舊設紅船實事更爲有濟也 
以上辦法八條不過指陳大略至於洋細節目自可臨時參酌折衷至當即論經費一節惟開辦時需欵稍鉅然約計不過萬金左右即以通常大修年分之歲出欵提前應用已足抵敷若常年經費約計較前可省三分之一蓋一則修理少二則工役省三則鐵錨鐵鍊等較帆索篙櫓爲耐久而耗費减其間惟委員及警察司瞭等開支稍費但以牛車省免之費相抵亦綽有餘裕果使核實開銷約計三年節省歲出盈餘更可添置輪船兩艘以期周轉便利是在當局任事之熱心公益者建議者韓焌煌陳其閑莫善承孫光臨周祖光周仁蘇嘉禀　袁耀章介紹者議員高金培趙鏡年 
小說 
[中國偵探小說繡衣盜（二十一）]  
　　第六回王歧鳳解組榮歸雲濤甫中宵失竊 
這位王中堂的内寵雖多。却每每的自已一個人在書房獨宿。這一天王中堂在外面赴宴回來。就宿在書房裡面直睡到明天十下鐘。方才起來。偶然抬起頭來。看見書橱開了。一把鎖毛在地下心上就覺一驚。連忙走過去看時。只見書橱裡面的東西。已經抖亂得七零八落不見了好些物件。王中堂連忙高聲呌道。你們快些來個人這裡失了東西了。原來王中堂的性格。睡覺有時候。不許别人進來驚動。所以書房失竊。那班家人竞沒有知道。聽得王中堂高聲呌喚。方才大家都趕進來。看了這個樣兒。一個個你看着我。我看着你好像木雞一般王中堂駡道你們這班東西。做的什麽事情書房裡頭失了東西你們。都沒有知道說著再往棹子上一　。連自已一個最心愛的洋脂鼻烟壺。都不見了王中堂急得拍著棹子道。罷了罷了。連我的烟壺都偷了去。别的東西。還都罷了。這個烟壺是一天都不能少的。你們這班奴才還不給我快快的找一找。衆家人聽了。大家都慌作一團。連忙各處找時。那裡有個影子。王中堂也無可如何。只把衆家人駡了一頓。立刻親筆寫了一封信開了一張失單。那失單上只說不見了一包葉子金。一拜匣珠翠首飾和一個羊脂玉烟壺。冩好了便呌過一個貼身家人。叫他立刻送到吳縣裡頭去又。叫那家人當面和吳縣知縣長大老爺說明。只說别的東西雖然値錢還都買得出來。就是失掉了。也不算什麽。只有這個羊脂玉烟壺是家老爺最心愛的物件一時拿着成千整百的銀子也未必買得出來務必請大老爺上緊緝拿。只要找着了這個烟壺别的東西也就罷了。那位長大老爺見了這封信和失單又聽了那家人的話。心上吃了一驚。。一面打發那家人回去一面傳齊捕役叫他上緊拿人。又自已到王中堂那裡去。請安禀見。帶着幾個捕快班頭。到書房裡細細的看了一遍。也看不出什麽形跡來。這樣無影無蹤的案件。這班捕役到那裡去訪拿。過了半個月。還沒有一些兒影响。長大老爺爲着失主利害。比不得别人。認眞的勒限緝比。一連比過了幾期。還是一個拿不着。 
 
 

Page 27

 
 
國外新聞 
[英國將以海軍示威居留島]  
　　初十日倫敦電云英國倡議保護居留島各國應各添派軍艦一艘開往該島以便逼令遵行最近致與之照會 
[英國内閣集議政務]  
　　初十日倫敦電云昨日下午内閣開會集議由首相主持一切聞已商量開會詳綱旣而首相復與貝爾福君互商進行方針韋斯脫明士脫官報載稱近日之進步頗能令人滿意云 
[英相豫上攝政議案]  
　　初十日倫敦電云首相愛斯奎士君呈遞議案嗣皇冲齡未諳政務如遇軍國大事則由皇后攝政 
[巴爾幹島之暗殺案]  
　　初十日倫敦電云據奥國所併新州巴斯利亞首府西拉茄伏電稱該州總督樊里斯近赴議會舉行開會禮歸途有社會黨名卡拉桀克者出鎗向轟連發五響均未擊中該剌客遂自擊斃命 
[巴西歡迎日本軍艦]  
　　初十日倫敦電云巴西京城電稱日本巡洋艦生　號駛過該處時巴人歡迎頗誠並開跳舞會各國公使大臣及著名人員到者頗衆 
[日本併韓之佈置]  
　　初十日東京電云韓國統監署官員已稍有更調不日尙須續加遷擢並將釐定各員職司漢城各官均頗張皇今日日皇詔飭將陸軍大佐陸軍少佐等員調入憲兵隊充任特别職務蓋因韓國不日將有新變局故特豫加佈置云 
[德國郵船公司新章]  
　　初九日柏靈電云德國郵船公司將以郵船開放靑島每月一次即山該處直赴神戶並不繞道長崎將於西九月八號開始（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來稿 
[南洋勸業會開幕江蘇程撫院祝詞]  
　　中國幅員之廣戶口之衆甲於五注而江南夙以大都會著稱實則山林藪澤之所孕飛濳動植之所鍾珍奇瑰異蓄而勿洩徧中國皆是初不以南北限也　從古制治恥言功利競務誦讀若農若工若商闕焉不加研究相沿至今環顧神臯沃衍田卒汙萊器多窳朽獨馬遷貨殖一傳稍事激揚遽爲腐儒所詬病謂非良史嗚呼富媪何辜遂令自愛其寳坐視貧弱良可惜也使者渥承恩命量移吳會甫下車値南洋勸業會開幕以公事旁午不克躬與其盛爰屬樊提學代表蒞會而遥寄一言以勗之是會之設朝廷特簡審查長持節南來而南洋大臣制府張公貴董其成誠鄭重其事也萃二十二行省之天然品人造品依次羅列各以類從不特莘莘各界奔走偕來卽東西海客亦接袵錯履相屬於道洋洋乎二千餘年之創舉中國實業前途一大轉機也歐西各國以商戰勝固已東鄰崛起僅數十年間商業乃日益興熾曩歲承乏遼東兩持使節目覩日人注意滿洲商業動擲巨銀艱難締造孳孶矻矻鍥而弗舍其卓識可驚其毅力尤可佩以中國今日財力何能相與頡頏雖然九仞之山始自一簣千鈞之鼎起於衆擎誠能勿泥成法勿規近利卜氏子有言百工居肆以成其事居肆即合羣之義也合羣謀羣力以亟起直追安見終不克自振耶他日賡續進行搜羅益富出品益多則我中國實業前途之幸福詎有艾哉用布斯語以爲農工商三界勸 
[又南京協贊會代表嚴觀察祝詞]  
　　南洋第一次勸業會開幕欽命農工商部侍郎審查長楊大臣欽命南洋大臣兩江總督部堂正會長張大臣咸蒞會行禮猗歟盛哉吾各協贊會躬與其盛忻幸更何可言蓋我各協賛曾之期成此會之有今日垂一年餘矣方前制軍端公之創起斯會也有贊成者有反對者有非笑以爲多事者有冷語以爲無成者我同人咸在賛成之列各矢熱忱鼓其勇氣拮据贊助期於必成蓋在已酉五月以前吾同人一心以求斯會之成立雖有反對咸恃端公之堅持無少疑阻未幾端公忽移節北洋南中人民夙聞新制軍之賢然未知於斯會之樂成與否而衆心稍稍懈矣及今制軍張公抵任即召諸會董會員曉以斯會之有關係諭以斯會之無變更開誠布公期於必成於是同人感激馳驅以視始事時益加奮勉今幸開會禮成或謂我同人可息仔肩矣而不知未也蓋各國開會之舉俱非一手足一朝夕所能完備開幕之日不過粗具規模而已至於各項布置之周密各種施設之完全必日求改良日加研究釋回增美有與斯會相終始者則今日正我各協賛會盡力補助之日烏得謂可息仔肩耶惟是斯會之有今日自正會長以下凡百執事艱難困苦更僕難數今幸開幕禮成爲南洋開千百年未有之特色從此由第一次勸業以至於十百千萬次皆不能忘今日之紀念則有愉快爲何如耶故不辭弇陋而爲之頌曰南洋勸業會萬歲中國萬歲 
[又上海出品人代表頌詞]  
　　宣統二年四月二十八日南洋勸業會第一次賽曾開幕之第一日上海全體出品人一百二十五家代表謹獻頌詞維我中國天命維新憲法自立振興實業皇皇綸綍下頒提倡農工商賈得以收完美之効果誠富强善策爲商戰時代之先聲際此文明日進五洲交通成立此實業界臨時之大團體遥遥半載民得遍觀况南洋地當衝要宿號名區天時地利正合所宜至上海僅各國通商大埠麕集人民向爲出産聚會之處商等勉力微忱共襄盛舉聊共鬭縻之品其比巧之資未敢相互競爭也用特祝頌全國商民進步勸業大會萬歲謹頌 
短篇小說 
　　三百磅之鑽石 
倫敦某街。甚繁華。行人如梭。珍奇滿巿。巿中某鑽石店。有一奇事。至其街名。其店名。其人名姑不發表。特將此一叚奇趣之事。爲吾閱者述及。鑽石店門楣輝煌。光彩奪目。店前汽車往來。繹絡不絶。時有大紳貴族偕其夫人來臨。窗外置一鐵板。上下有升降機。甚自然。板上有一小隙。可以作窺探外情之用。舖内四圍墻壁。皆鑲以三分厚之鐵板。如此嚴密堅固故不怯外盜之或入也。 
某日忽有裝如貴夫人之美婦至店。店主以貴客來臨。殷情備至。遂介紹於管理售鑽石處之伴友。管理鑽石者詢美婦曰夫人欲購何物。美婦曰。欲購一鑽石戒指曰。夫人所用之號碼大小何如美婦無語。即應手由手包取出一圈。並另一物。以授此管理鑽石者。管理鑽石者平日爲人甚伶俐。謹愼。惟今日一見此美婦人容顔。魂爲之銷。幾不能自持。故未詢美婦需如何價値之物。意以此美婦必屬財多者遂取最精最貴之鑽石戒指一盒出。而示之中。皆數十磅及數百磅之上品。美婦見而色笑曰。物精品奇。誠足愉目言罷復賛賞不置。即以手指其中光可鑑目價値三百磅之鑽石。取而視之曰惜。吾不能購此特異之品返之原位。心中深爲惋惜。當美婦惋惜時管理鑽石者。見其芳顔嬌媚。幾爲所誘攝。美婦忽以手指他處位置之鑽石曰。吾欲購此。請君取之 
管理鑽石者當平昔凡取物與人閱。必將先取者返之原處。然後復取他處物與閱者。惟此次不復顧及。即往取他處鑽石示美婦。婦即取其價最便宜者。謂管理者曰。請鐫某名於其上。倘今夜能完好。卽有某紳來取言訖給價遂行。（未完） 
 
 

Page 35

 
 
   
 
 

Page 36

 
 
   
 
