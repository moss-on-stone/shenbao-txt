# 1920 - 35 - 4916872

 

Page 1

 
 
   
 
 

Page 2

 
 
   
 
 

Page 3

 
 
時評 
[陸氏之言（冷）]  
　　陸氏之言果可恃與否我人不得而知也但以言論言則此數言者尚不至與我人民所期者相反也 
　　雖然今日之消息固有朝夕可以不同者即陸氏之言而可恃陸氏果能保守其言與否寔行其言與否我恐陸氏亦不能信也何也今日中國之所謂政權者當在何人有非尋常之國家比也 
　　然則陸氏所云云今日亦僅一説而己 
[專電]  
　　北京電陸徵祥語人决不銷假魯案派陳次復日使德約中國旣未簽所謂日本繼承德國權利當然不能承認無談判之餘地惟日人在濟南设立工廠自由居住顯違反約章應先提出解决（三日下午五鐘） 
　　北京電政府决定閩案提前議决不因魯案擱置（四日下午四鐘） 
　　北京電王鴻年等調查事竣陽日離閩回京（四日下午四鐘） 
　　北京電教傅傳各校長到部請問能否自行管束衆答校長祇能負校内管理之責恊商良久無結果散（四日下午四鐘） 
　　北京電蔡元培張謹謁靳要求明令津曹懲辦暴吏釋放代表撫恤死傷靳以現政府辦不到却之（四日下午四鐘） 
　　北京電靳對湘張控案决另簡省長卽交查辦（四日下午四鐘） 
　　北京電呼倫撤治獎案封貴福爲貝子（四日下午四鐘） 
　　北京電徐樹錚將辦彩票定名西北興業有股獎劵共發十期每期售價百萬元五成派獎不中調邊業銀行股票給息六釐售票給獎均用京鈔昨已呈院提交閣議（三日下午五鐘） 
　　北京電吉電對霍謝宣布三層理由已用中俄文布告由我國保護如有擾害秩序卽當驅逐出境（三日下午三鐘） 
　　北京電崴電連日俄工俄警全體罷工罷崗向霍要求釋放政治犯又電俄警已遣散千餘運赴四站餘均卸除槍械由華工保護秩序（三日下午三鐘） 
　　北京電哈電雙綏各站被激黨佔後舊黨兵大半附激黨中日軍均守中立又稱綏芬一帶又竄入舊黨兵千餘向穆稜饒河各屬逃竄（三日下午三鐘） 
　　北京電崴電羅札羅夫已附激黨羅要求三條（一）不得擾秩序（二）原有舊黨官不更動（三）不得摧殘舊黨激黨允照辦（三日下午三鐘） 
　　北京電楊增新電察罕通古新省無論如何爲難自當遵令派兵防堵至中央派兵恊防一節蒙回王公及各種人民均不贊成（三日下午三鐘） 
　　北京電鮑貴卿將赴哈布置防務來電請示方針（三日下午三鐘） 
　　北京電吳光新以駐防巴秭第二旅全部撤退駐岳州鄂督派圑長馬金榮率部前往接防（四日下午二鐘） 
　　北京電王印川電王揖堂對外交宜少説話（四日下午四鐘） 
　　北京電新國會擬十五閉會王揖唐藉行禮回京（四日下午四鐘） 
　　北京電新國會將於舊年底閉會擬下月再召集（四日下午一鐘） 
　　香港電昨夜港石騎樓火燒至今晨燬屋千餘死人數十現檢屍已逾三十損失百萬（四日下午九鐘） 
　　香港電沙角砲台總台長因運米出洋破獲挾欵逃（四日下午九鐘） 
　　香港電軍府江日電京張敬堯乘湘西内訌進兵請制止又電靳催速懲張（四日下午三鐘） 
　　香港電軍府冬日電靳再請撤王揖唐（四日下午三鐘） 
[各通信社電]  
　　北京電外交界消息某國不願陸徵祥當交涉之衝且不願魯案在北京開議 
　　北京電曹錕電政府促和謂已併電南方 
　　北京電魯案國民方面反對直接交涉電紛至政府方針仍無表示聞外界意見趨於拒絶交涉拒絶方法正在討論中 
　　北京電昨　後學界舉教員三人代表謁靳靳允電津將被拘學生釋放 
　　北京電吉督電告出巡哈埠設防 
　　北京電靳召楊以德來京訓示楊拒不來 
　　北京電陸對人言途中與王正廷商定共解决魯案現甚盼王來京 
　　北京電吳佩孚電魯案請拒直接交涉 
　　（以上四日）以上中華通信社電 
　　北京電外界消息駐俄美軍日來實行開始撤退　　北京電貴福封貝子任副都統張奎武爲呼倫鎭守使閣議通過即下令 
　　北京電聞當軸擬先補簡無軍事省分省長有於二齊中擇一調河南説（以上三日） 
　　北京電昨閣議對待俄黨仍探各國方針取一致行動再電東三省力護路權 
　　北京電鮑貴卿電霍爾瓦特允撤各站俄兵歸我軍護路我宜及時恢復路權 
　　北京電政府聞哈埠俄工有罷工舉動擬將中東全路一律改用華工 
　　北京電僑俄阿省華商由黑督辦派兵前往保護聲明於俄新舊黨爭不加干預 
　　北京電魯案因陸病假暫　徐對於各處覆電及條陳均批交院部核議段近日不談時事靳亦無表示 
　　北京電調查閩案之沈覲　王鴻年日内回京旅　閩人請政府從速與日使開議 
　　北京電院得湘中報告南軍越綫佔地電詰　政府請予制止 
　　北京電李厚基　磁頭鄉忽來滇軍二千餘永安街亦來粤軍六百餘意在挑戰请嚴電西南詰責（以上四日） 
　　天津電傅嶽棻來津調解學潮聞曹鋭已允將被拘學生從輕發落但尚未釋放（四日） 
　　南昌電傅聞軍民兩長均有更動督軍齊夑元省長仍丁乃揚但官場否認（四日） 
　　以上中孚通訊社電 
[公電]  
　　辰州田應詔等通電前接滬粤函稱桂與北廷有妥恊之説湘口桂欲先據湘西以制黔桂挾湘南以制滇更以川對付滇黔以在粤桂軍制粤使西南解體統一粤桂等語詔等披覽之餘以爲係敵人挑撥付諸一噱炸斃周事發生湘西内部秩序稍紊詔等竭力維持方告結束突接吳司令劍學等通電奉譚督命赴援湘西統兵二十八營進逼武崗致周偉被逐出境并聲言即進駐洪江竊思蔡廖之爭只關局部暫時之失和况雙方已經罷兵赴援湘西已無名義乃一意孤行按之滬粤來函蛛絲馬跡未必全屬子虚詔等自長岳失陷固守辰陽以來以地域關係不能不息蔭靖國幟下藉支大局但能衛國畛域何分顧彼此以靖國護國爲標識名義稱號雖各不同而目的究屬一致此次互相衝突局外觀察每視爲靖國護國之决鬭其實皆意見誤會抑或好人慫恿均在意計中似此自相殘殺足徵敵人陰謀着着實現夫野心家之動作往往因利乘便此次湘西騷動未始非與人以間隙然赴援旣無名義則是重兵壓境究何居心萬希公等主持公道如果事由誤會即乞組公一電制止立即解决否則究以謡諑演成事實是以個人私圖甘賣同志破壞大局摧殘國是責有攸歸詔等不敢負此重大之罪戾也特此電逹佇候明教田應詔張學濟林德軒蕭汝霜胡學伸叩卅一印 
里昂無缐電（路透社送 
[德戰犯與國際法庭]  
　　三日巴黎電小巴黎人報預料恊約國爲引渡德前皇事致荷政府之覆文將聲明恊約國不欲忽視主要戰事罪犯之責任正無異不欲於引渡德國親王上將等員事有所讓步彼等殺人無算且蹂躪攻破之土地該報又稱恊約國代表所已討論之覆文必將立即交與駐巴黎荷蘭公使 
　　三日巴黎電日尼瓦消息荷政府已請瑞士及各中立國政府派代表參與二月十五日在海牙舉行之大會討論凡爾塞和约中所擬建設之國際法庭問題瑞士政府决議接受此請 
[瑞士與國際聯盟]  
　　三日巴黎電瑞士政府於國際聯盟會問題已擬就報告將於今日在國會宣讀報告中請國會暫止討論該問題靜待瑞士與國際聯盟會談判之結果此項談判不日將在倫敦舉行國會如在開會期中則政府將以談判情形報告之如已休會則將於報章宣布之俾全國得知會議之結果 
[愛沙尼亞與俄將]  
　　三日巴黎電愛沙尼亞與俄國勞兵政府所訂之和約已於二月一日在杜爾巴簽字愛沙尼亞代表圑主任致書法總理米勒蘭氏謂愛沙尼亞政府接恊约國請釋字登尼克將軍牒文之前已將該釋放該將之就逮乃俄國陸軍當道所命 
[法國近事記]  
　　三日巴黎電克勒滿沙氏昨夜由巴黎啓程前往埃及 
　　三日巴黎電借欵委員會已開始籌辦國債事宜第一次會議乃討論廣告運動以便得全國之恊助 
　　三日巴黎電匈京電稱多瑙河委員會將於本星期開會商訂多瑙河航行規則 
中美新聞社電 
[法比間之交涉與親善]  
　　里昂電法總理米勒朗氏及丹拉克路氏赫曼氏福煦上將與駐法比國大使等於星期三日開會議十分重要盧森堡鐵路爲討論問題之一此鐵路係法國於第二次帝制時代所造後於一八七○年加入德國鐵路統系故現在似應歸還法國但法國願對比政府保證比國與盧森堡間之交通當力保其便利此外又討論締結一法比防守同盟預期不久卽將訂約又比國與英國間將來亦將締同一之约其關於經濟問題之談判已經開始 
[美國近事記]  
　　華盛頓電民主共和兩黨關於和約之聯合會將於明日續開仍可妥恊 
　　華盛頓電陸軍委員會會長瓦德索斯氏聲稱軍隊重組及普通訓練每年經費約需六十萬元常備車與國防軍一併在内 
　　詩家谷電現因禁酒之故他國僑民每日去美歸國者三百人 
世界路透電 
[美總統之救濟中歐災民談]  
　　二十八日華盛頓電威爾遜總統命財政總長再請國會許募借欵美金洋一千五百萬元救濟波蘭奥地利亞阿米尼亞三處人民威爾遜總統宣稱美國大可以輸出之餘食一小部分救濟此輩災民實無束手旁觀之理 
[意國飛行家與阜姆]  
　　二十八日羅馬電逹倫齊哇氏電告飛行督辦裴列里陸軍大佐謂彼因阜姆問題未决不能參與羅馬東京之飛行現擬以加蒂尼蒂大尉爲代云參與此舉者共五飛機前冀逹倫齊哇氏加入故展缓啓程今不能再延 
[印度罷工之近信]  
　　二十日倫敦電路透電社孟買訪員電稱紗廠主人宣佈願許工人之條件内有工作鐘點自十二小時減至十小時增加津貼自百分之二十至四十不等賠償因工作而殘廢者之損失各條但罷工時期内照給工資一條並未列入豫料罷工者將接受此項條件印度皇家船廠之工人五千亦罷工要求增加工資及分給紅利 
[美國國務院之改组]  
　　三十日華盛頓電國務卿致參議院報告謂國務院今須完全改組而於辦理商業問題之部分尤關重要對外贸易宜統一事權外交官與領事人員應令密切接近而得互調總領事及外交秘書得陞公使職俾得有經騐之人才 
[海外華人消息]  
　　二十九日倫敦電駐倫敦中國公使施肇基之弟乘法蘭西皇后號郵船抵利物浦蓋奉政府之命游閲法國戰區並調查英國及歐陸之商務 
　　二十九日倫敦電法國華工陸續回國現僅餘五千人待船出發英員某氏前三年内曾在華工圑内供職據稱華工行爲極可稱讚其事業極有益於戰事所喜者華工今皆挾其積蓄之工資回國有一隊携資十六萬佛郎之多者 
 
 

Page 4

 
 
   
 
 

Page 5

 
 
   
 
 

Page 6

 
 
太平洋路透電 
[中歐之戰後慘狀]  
　　四日香港電此間接英海軍無缐電報如下去年歐洲救濟會英督辦古德爵士之報告載見於白皮書詳叙中歐之慘狀謂休戰之日英内閣即决定立即施救有四千萬磅之軍糧卽運人災地　當時海軍運麥船隻皆折至福爾末資或直布爾陀庶可將麥運往亟需糧食之地英國救濟會趕速派員調查災情最重之區英國倡議以英法意名義向美國借債購取美國食品以抒奥國之災古德爵士親赴散賑區域所抱感觸類於失望今最需要者計有三端即運輸迅速經濟穏固與出産增加是已如欲供以大宗之債欵附以可實施之條件則恊約國等必施以詳密之計畫以減除危險庶私人資本不致因有危險而不投入中歐供給債欵之唯一方法厥在與美國自由提携苟無此則歐洲一部將至道德墮落法紀無效之境英國救濟會曾設法使各小國互定交换餘多産品之契約以期鎭定其經濟但此契約幾皆中廢唯有屬望於國際聯盟以擔保此類契约之實施耳奥國精華已盡處於悲境阿米尼亞民食大缺民生憔悴塞人以樹根草莖爲食以麻袋爲衣孤兒約五十萬現無人收養者尚有十五萬巨哥斯拉夫居民患癆症者幾居十分之八所以需債欵者不獨爲衣食之資且須使其恢復工作也 
[俄舊黨之逃艦]  
　　四日東京電俄國巡洋艦亞里爾號砲船雅克號由海參崴逃出已抵　　港載有羅薩诺夫將軍部下之軍官兵士五百五十四人日政府現與俄大使會商安插　輩辦法未决議以前不許避難者及艦員登岸 
[留華德僑之新消息]  
　　四日北京電前北京德華銀行恊理愛格林氏隠匿京中茲致書財政部謂彼奉德政府之命照管德華銀行之利益戰時喬裝蒙人在蒙境爲華員發電之德人加里曷斯氏爲第一批由滬　送回國之德僑之一茲已取道美國冋抵北京 
[三千萬之内國借欵]  
　　四日北京電五百萬鎊借欵尚未成立政府近擬募集八釐内債三千萬元以京漢路爲擔保品供石家莊德州鐵路與漳州厦門鐵路建築經費並供年關以前所需之政費此項内國公債能吸收外資幾何則已不復計及蓋年前政府需欵一千二百萬元苟有出借者政府必即接受之也 
[美國之籌備琉球飛行委員]  
　　四日香港電籌備美國環球飛行事務之委員圑今日在此間商會演説商會會長介紹委員於衆時謂吾人必竭力保證中國南部將來之飛行事務或將以香港爲中心點　諸委員演説畢會長建議曰本會之意香港應設立飛行俱樂部志在鼓勵與擴張商務飛行事業並實施於本港該提議案即經會衆一致通過 
　　四日北京電西比利亞英國代理高等委員萊浦森氏現來北京回西比利亞之日期未定 
國外要聞 
[霍佛氏之救濟中歐談]  
　　鼓吹美政府賒貸糧食 
　　中美新聞社紐約通信云美國於大戰告終後曾委散放糧食專員赫索脱霍佛赴前敵接濟難民霍氏目　慘狀深悉中歐戰後之困苦歸後有所紀述載登通國報紙意在促政府大加救濟其語略云歐戰旣終芬蘭波蘭奥大利諸大城及德國附近之中歐各部其岌岌有絶食之憂者凡一千五百萬人至二千萬人脱不立予救濟則飢斃之慘恐不能免現今維也納城中每人每日僅限食麵包三兩而人之食品則每百分之六十爲麵包也美國今方有大宗之麥及麵粉操諸政府穀類會社之手其數極巨美人食之不能盡向日此項多餘之食料每售之他國易現金以歸惟以上諸地則因兵燹後經濟大困今日殊無現金可得故在美國方面唯一之問題即能否籌一善法以現金售與外國之麥及麵粉許以一部分之賒取至此類麵包原料之出口於美國及美國人民自身之經濟及食料上似無何等影響但須在現售與賒購二端加以斟酌如許被難諸國暫行賒購即可救無數飢民此事可由政府及國會主持今政府穀類會社如言出貨逕用此賒售之法不惟全國經濟上不生問題而國會方面亦正不必因此事而籌措特别費也以吾度之美國手中旣有此大宗多餘之食料似不能因賒取與現付之問題而遂袖手高坐觀彼數百萬人長陷於飢僅之鄉乎吾人苟不立時设法實行此事者則吾於中歐他日將退處無權卽抱自私自利之觀念爲自身利益計亦不可不事此以謀世界之平和與復元當不忍再覩他國之如俄羅斯也以今日之所以救濟中歐者較之去歳爲數實少况運輸上亦較便利穀類會社中似可爲之也 
[專使圑會議紀錄（十四）]  
　　第三十七次會議錄（八年三月六日八時三刻出席者陸總長王全權顧全權施全權魏全權顔公使嚴參事郭專門委員岳秘書長）（一）錢參事報告收回領事裁判權司法部之意與國務院五項電述相同惟國務院電文未及辦法而司法部則略有具體之籌畫茲特報告如下一關於法典之公布據修訂法律館預計各項法典期以五年一律公布第一年公布刑法第二年公布民事訴訟法第三年公布刑事訴訟法第四年公布商法第五年公布民法二關於審判廳之設立部意擬於五年法典完全公布後於已設審判廳地方先行收回較爲切實易行因如全國普設以經濟問題一時應未易辦到王公使所擬之草案極爲完美惟任用外國法官一節部中未敢贊同因其易滋流弊恐蹈上海會審公堂之覆轍也（二）顧全權提出對於德奥要求問題修正案（三）唐中將提議一全權常會時討論事件與軍事各機關密切相關現軍事各機關均派有委員在法似應准該員等輪派一員到會以資接洽二前復參陸部二十六日電對於大會出席問題似有誤會惟查會議章程第三條内稱全權代表得有合例之專門代表出席等語軍事委員已得列入專門代表之列請分派輪流隨同出席並請全權電逹國務院解釋一切以免誤會議决一有相關問題時可請該專門委員列席平時卽以圑長列席二有專門問題時當請軍事專門委員同赴大會出席至國務院發電解釋一節有二月二十五日電已足不必再發 
　　第三十八次會議錄（八年三月七日出席者陸總長王全權顧全權施全權魏全權胡公使王公使颜公使汪公使唐中將嚴參事岳秘書長）（一）顧全權報告山東問題文件法文者業已印好五十份惟法文附件有二十一件而上次所送去之英文附件以當時政府復電未到衹有十九件現在法文文件亟需送去英文文件印好尚需時日祇有兩種辦法一再檢齊英文油印文件十套加足附件二十一件連法文一同送去並將上次所送之英文文件收冋二今日只送法文文件聲明英文文件俟印好後再行送去議决採用第一種辦法並聲明英文文件俟印好後再行補送（二）王全權提出英文大綱草案對衆朗誦並説明各項問題草案緒言中意義有相同者如根據美總統宣言十四條等語略爲删節以免重複（三）王公使提出添租第一層房屋改组辦公議决照辦 
　　第三十九次會議錄（八年三月八日出席者王全權顧全權施全權魏全權胡公使王公使顔公使汪公使唐中將嚴參事岳秘書長）（一）王全權提議郵政問題業已預備未及電報事　補入議决照辦（二）王全權報告本日萬國海口水道鐵路會開會討論最後提出之草案第一條通過第二條討論許久迄未議决定明日九時續議又正散會時接到大會秘書長來函委託本會審查德國　運河問題 
　　第四十次會議錄（八年三月十日出席者王全權顧全權王公使唐中將嚴參事）（一）顧全權提議現有兩項問题亟需討論者以備日後大會開議時得有應付一膠澳問題之解决二種族平等問題定明晚八時三刻開會討論 
　　第四十一次會議錄（八年三月十一日出席者王全權顧全權施全權胡公使王公使唐中將嚴參事郭專門委員錢參事岳秘書長）（一）岳秘書長報告大會來函山東文件尚需五十份（二）議决此後發電仍用（祥等）名義電告總長 
　　第四十二次會議錄（八年三月十一日晚九時出席者王全權顧全權施全權王公使嚴參事岳秘書長）接到大會來函財政經濟股選定委員均已取消現經五大國指派中國仍有經濟股委員一人 
　　第四十三次會議錄（八年三月十二日出席者王全權顧全權施全權胡公使唐中將嚴參事錢參事）是日無議决報告事項 
　　第四十四次會議錄（八年三月十三日出席者王全權顧全權唐中將嚴參事郭專門委員錢參事岳秘書長）是日無議决報告事項 
　　第四十五次會議錄（八年三月十四日十二時出席者王全權顧全權施全權胡公使王公使汪公使唐中將嚴參事郭專門委員錢參事岳秘書長）（一）施全權報告昨日出席經濟會情形先由法國商務總長通知七國代表到會該會分四大股第一第二兩股又各分爲三小股故共八股大股小股各國代表均可前往發言但投票取决權七國中每股祇有三票須先認定嗣後各國代表均願於第一股有投票權後經法商務總長説明第一股所議税則事項祇與德國鄰國有直接關係本席當經聲明並不拘執己見巴西代表亦願退讓昨日共開三會祇有比利時巴西中國代表三會俱到　西代表之意先觀其内容再行選派專門委員昨日所議者係欲將英美所提草案辦法合而爲一並未議决本席之意商標版權之股擬請米君文黼往聽因其無大關係此外請嚴參事擔任三股郭專門委員擔任二股其餘二股則由本席自任今日　羅代表來言如有與該國相關者願我與之接洽業已允之因查會章並無違礙之處也（二）王全權報告昨日出席萬國海口水道鐵路會上午下午開會兩次英美主張先定宗旨再定管理河道辦法法國擬俟六個月之後再行開會現暫用一八六八年所定章程英不認可討論許久並無結果下午開會討論第二條萊因河公共委員會人數先擬和蘭比利時瑞士各一人德四人法七人英義美各一人會長由法委員中選出英美兩國代表均不以爲然美國且聲明對於萊因河委員會不願加入嗣擬改爲和蘭瑞士英義比各二人德四人法八人仍俟五國會議議决 
國内要聞 
[北京通信（靜觀）]  
　　都門學潮之醖釀 
　　前月三十一日北京學界有游街大會之舉其主要原因有三一爲山東交涉二爲福建交涉三爲天津事件意在唤起市民之注意促政府之反省三原因中尤以天津事件爲最緊急蓋外交方針政府尚未明白表示不能遽目爲違反民意若天津各界代表男女學生被逮於軍警者現在尚未釋放人心惶惶大有　然不可終日之勢此則最爲迫切也是日舉行大會之前原擬於游行之際順便全體至總統府國務院請願嗣以人數太多恐秩序不能整齊又兼靳氏前日與學生會代表談話曾有（如楊以德槍斃各界代表我即槍斃楊以德）之語學生一方頗認此爲滿意因此乃將全體請願改爲代表請願亦與游街大會同時舉行計每校舉一人共到二十九校代表合以天津派來之代表二人計三十一人於下午二時至新華門外門者見三十餘人同時而至（意極不懌然亦無如何爰打電話至院代爲通知歷時許久乃出而愽逹謂總理不在院秘書長亦不在院代表云旣未在院可以少候未幾又出傅話謂總理已回可舉三四人往見學生謂吾等三十一人係每一人代表一校萬難再舉代表於是往返交涉數次始邀各代表入内入則引至顧問諮議室小坐旋有聽差由内傅語謂總理不在院汝等可舉代表一二人與秘書長談話其餘則由秘書接談各代表大憤謂（吾輩來見總理的非來見秘書的總理旣不在院吾等可往其私宅見之）於是同時退出共往後門棉花胡同甫至胡同口即有警察衛兵阻之前進謂汝等欲見總理可由吾代爲通知無庸遽至其門三十一人乃止於胡同口内某一家小店門首衛兵旋來回話並有一劉姓副官隨之至云（總理現不在家）代表云（不在家不要緊吾輩可以在此少待）時逾十分鐘又來傅語謂（總理已回惟天氣甚寒須稍休息）代表答謂總理爲國家辦事狠辛苦自應多休息一時吾輩在此立一刻不要緊）未幾又傅語請學生派代表數人往見學生不許仍與在國務院時之狀况同相持至數時之久日落色昏已届七時三十一人立於小店門首飢寒交迫狀至嚴肅嗣北京大學學生會知此消息乃派人送麵包數十枚至始賴以稍稍充饑焉時劉副官又來謂（總理不願見諸君實因天津事件尚未擬好具體辦法卽與諸君接談仍是不得要領明日上午總理見總統及其他國務員一定議定辦法下午四時諸君可以來見一定見著如再不見可以打我）語時貌極誠懇代表見事已至此只好明日再來遂與之鄭重聲明而别次日星期（二月一日）届時各代表又往棉花胡同至門則劉其不見問總理始則答以不在家繼則答以學生有事應由校長代逹學生憤甚謂一總理見學生並不自今日始何以今日獨不能見况且昨日有劉副官代逹總理之意謂今日四時一準接見何以不顧信用如此）其時與學生談話者爲一潘姓副官至問及劉某何在則曰（已赴豐台）云於是與潘某交涉數次潘某亦往來傅逹數次卒持（學生有事須由校長代逹）之言以相抵制各代表見此情形知靳已决心拒絶學生乃憤然而散散時曾對潘某云（靳雲鵬以國務總理地位不顧信用欺騙學生深爲國家痛惜）並謂（請以此語代逹總理吾輩去矣）去後遂報告於學生聯合會全體大譁於是（罷課）（罷課）之聲一時紛起但持穏健態度者仍主張此等大事宜謀萬全各校應自家開會一次議定辦法再提出聯合會議决卒以此説通過乃會議甫畢而北京派赴天津之代表又有快信至京内述天津學生被打被捕被辱之狀况至詳並謂天津各校現已一律停課（原函已詳昨報）今日（二日）大早北大學生會即貼出緊要通告黃紙墨字硃批内稱（官吏喪心學生末路天津學生要散學靳雲鵬兩次拒見代表今日上午十時在法科大講堂開全體大會議定最後對待辦法）當未開會之時蔡校長曾召學生數人至校長室詢及聯合會會議情形並言（罷課之舉千萬不可輕易主張誠恐一發難收於事益）今日下午三時各校校長亦約定在法政專門學校開會議定辦法後當面陳政府至北大全體會議當時到者約二千餘人方豪主席由主席報告總理拒見代表情形並將天津來信宣誦一過請大家提議辦法旋復由該校見靳代表周某詳述經過實狀結果議定全體出發講演以促政府與商民之注意午後再開聯合會大約講演之舉明日即將實行不知政府對之究竟如何也（二月二日下午一時寄） 
[魯案傾向直接交涉之形勢]  
　　日本有希望移東京交涉説 
　　山東問題自一月十九日日使小幡提出通牒以來時逾兼旬政府尚未明白表示態度據某方面消息日來日本某鐵路公司之某實業家暗中奔走兩方傅逹意見日本方面以中國有交涉之誠意後方肯表示條件内容即要求我國先正式承認直接交涉後方肯提出條件而我國方面則欲於先知條件内容之後方能表示诺否之意思聞連日閣議對於此事皆有所討議當局中頗有人以日本聲明交還膠州灣若有誠意未始不可直接交涉惟恐係屬一種有名無實之交還倘墮其彀中則擺脱不易其中約有種種理由足以證明其虚僞（一）此案交涉須以戰勝德國爲根據不能仿照四年中日交涉之形勢是日本於通牒之初即應交還青島以免猜疑（一）青島日軍原係保衛地方臨時治安刻下旣已致逹交還通牒亟應撤退交由中國軍隊接管决無陸續增兵之理由（一）關於膠州灣及膠濟路線一切權利究應如何處置亦當預先聲明今日本祇有一紙交還通牒以上數端並未實行聲明現時舉國輿論一致反對若一經交涉深恐青島未得而全國早已鼎沸矣故上届閣議散後一面通電南方聲叙個中詳情一面再電各省徵集意見以便决定最後之方針 
　　又聞日本方面對於交涉地點及交涉相手方之人的問題均有所要求其原因以陸專使上次赴歐途經東京所有言論均與抵歐後一切舉動相反因此頗不欲我國再以陸使當折衝之任此其對人之要求一也又地點問題則以我國民氣激烈若在北京開始交涉難保不受輿論之掣肘而有遷延迂緩之弊故極願我國將此項交涉移往東京辦理 
　　又聞山東問題政府原擬提交新國會徵求意見昨聞某派方面以政府應當外交之衝未便代爲負責對於此種提案已爲拒絶之表示政府因有將前議作爲罷論之意故提交一層或卽無形打消但某派方面雖無爲政府負責之意然對於歐洲和會之經過甚爲注目聞已定於星期五日（六日）開會請陸專使出席衆院報告歐洲和議之經過聞陸氏以病不能親往届時擬由陳次或派其親信之某秘書出席報告云 
[俄激黨勢力日張]  
　　海參崴雙城子已失陷哈埠亦有騷動狀態 
　　海參崴海參崴失守喧傅已久惟未得確切之證明至昨日各方面來電則知該處確於上月三十一日爲激當佔領茲並誌如下（一）某方面私人報告略謂得海參崴三十一日上午一時五分電訊前激黨代表四人抵崴埠後晋謁日本大井司令並與俄城守接洽要求路督移交政權否則即不流血亦必設法斷絶崴埠糧　等語無甚結果該四人即於二十九晚馳同雙城子現聞距崴三十里之亮子河地方已爲該黨佔據來電限於三十一日晨九時將崴埠交出否則進攻大井已下令維持本埠治安不許擾亂然聞俄舊黨軍隊紛紛謀變其已變之士官因闻路督有乘艦逃走之意因在港口之俄國島設備堵截謀沉逃艦路督於三十日傍晚請各國代表會籌拯救方法而大井亦於是晚招讌籌商各種辦法嗣又得三十一日下午十時三十分電昨晚激黨已入崴埠據守並將舊黨逃艦運船共三艘扣留今夜各方如無衝突或可望免戰禍（二）李家　來電略謂海參崴於三十一日完全爲新黨佔據所有各國軍隊除努力保護各國僑民財産外並未取若何行動今夜日本軍如無特别舉動可免戰事（三）邵恒濬來電謂崴埠於三十一日失陷所有舊黨之軍艦運船一律入於新黨之手工人曾三逼路薩诺夫交付政權於新黨日本大井司令向雙方調停無效路氏今日已隠匿（四）鮑貴卿來電略謂頃據確報崴埠三十日被新黨佔領俄人罷工勢將暴動雙城子沿邊激黨與路薩诺夫接仗路軍敗潰除電林代將等速令宋支隊與綏部互資防範外特陳云云 
　　雙城子激黨於未抵海參崴之先佔領雙城子以爲根據此役肇於前月二十五夕雙城子之南山地方忽聞砲四十餘發二十六日上午二時即有激黨共數八千餘人進攻車站市街兩處維時中日軍隊均守中立惟俄舊黨路薩诺夫所部軍隊與之接戰激黨傷亡各一人路部死數人餘悉逃竄入山哥薩克隊約有千八百餘人已與激黨聯合現時車站由日軍保護而車輛機器均歸激黨管理各路交通斷絶俄舊黨敗兵有逃人我國邊境者二十餘名已勒令解裝繳械 
　　哈爾濱哈爾濱俄工自聞海參崴被激黨佔領後聯合同人運動罷工準備排斥某國並舉代表數人要求霍爾瓦特釋放政治犯霍不能從而力有不足因請我國護路司令部設法派隊維持哈總司令爲保國境治安秩序起見不得已於俄國監獄前後添設崗兵並派員向俄工代表宣言此係中國國境無論何人不得在此有政治行動所有沿線人民財産當由中國官憲負完全保護之責另一面安撫華工目前前尚爲靜謐該路當局並籌及如俄工果有暴動情事當遣送出境純賴華工亦能將路務維持不至貽誤又據徐鼐霖最近致電政府報告防邊情形略云頃據董道尹三十電稱昨偕張司令等晤霍語以鐵路根本維持須遣散俄隊純用華工霍亦謂然允即設法辦理俄工擬執旗游行一事業經司令部斥阻僑哈俄人多被黨人煽動頗含不穏之狀俄警已自由罷崗外人對於本埠現勢均抱殷憂除商同張司令曁飭警察廳局嚴防外謹陳等情除電復以俄人旣被煽惑遣散俄隊純用華工洵屬釜底抽薪之道霍允設法應即積極進行并於遣散之俄隊及一般不穏之俄人分别防範嚴密監視勿任滋生事端哈埠外人尤應妥愼保護母稍疏誤現在激黨勢張邊防至亟前經電請中央調兵駐邊頃承准院參陸部三十電復以函邊防處酌籌辦理除另函鮑督軍並分行外希查照等因拍發外特續逹乞察照云云又政府昨接中東路技術部部長王景春拍來艶電謂俄激黨近用俄文發布傅單内云激黨已佔勝利同志諸君務靜候本司令部命令等語此説一傅恐有罷工之虞昨日俄警皆已撤崗俄工界要求撤换路上各職員如果實行罷工則東路運輸停止必受外人指摘請卽電示方針藉資遵循 
[日人在西比利亞之行動]  
　　英人之報告 
　　中美新聞社紐約通信云英國著作家戲曲家兼政治家希烈丹畢克斯氏將由此間乘汽船鹿特丹號赴英倫以調查西比利亞之私人報告上諸英相勞合喬治昨於啓程之前語人云日本軍黨曾盡其力之所能百方離間在西比利亞之美軍與恊約國軍務使恊约軍對於美軍不表同情並挑唆俄人對美國生極烈之惡感其所以爲此者在使美國失其勢力而日本可以獨霸一方爲所欲爲也按希烈丹畢克斯氏前隨坎拿大遠征軍赴西比利亞該軍撤退後希氏仍留該處考察一切情形希氏前爲英國國會書記下議院中之自由勞動聯合黨即被所組織當彼在西比利亞考察時曾徧赴美軍所佔領之全部陣地據彼云日本軍事當局並有恢復俄國帝制之陰謀希氏又云美軍與其他恊約國軍企圖阻遏謝米诺夫與卡爾米考夫兩不法之徒之橫暴猖獗舉動而日本軍事當局則極力阻撓之謝氏統帶哥薩克軍五萬人横行於貝加爾湖境内其行爲之逾越範圍與廣義派之所爲無異該地係日軍管領區域而日軍縱容之雖恊约將領屢次抗議置之不顧美軍屢圖阻遏此等不法哥薩克人之行爲但終無效因日人贊助之也哥爾郤克將軍曾因英國贊助美國之要求將謝米诺夫斥責現聞日人力勸謝氏反抗哥爾郤克云余有一端須表明者卽日本之原敬内閣並不負此種事情之責任該内閣中人極爲親英並親美極願與美國聯絡在西比利亞一致行動但苦無權力因軍黨勢力甚强陸軍部中之事情與用人及對外軍事政策均握於該黨之手去年春夏間　本軍黨以種種揑造之故事供給俄國報紙謂美國贊助廣義派美軍未能與在西比利亞之其他恊約軍提携務使俄美兩國間發生釁端此項政策繼續進行直至美國之地位大失眞相俄民大恨美人呼爲（袒護廣義派之美國狗）而後已東部西比利亞境内一切有價值之財産及權利均爲日人控制所有砲台盡爲日軍佔領希氏又携有許多廣義派横暴行動之證據及照 
 
 

Page 7

 
 
片將上諸英政府云 
[京華短簡]  
　　直隷督軍曹錕省長曹鋭前日電請政府准予戒嚴聞院部昨致曹等一電略謂津埠中外雜處學界屢起風潮人心恐慌殊妨秩序現值冬防吃緊匪患易生應如　參酌戒嚴條例綏輯治理之處務希隨時見告云云聞二曹得電即於昨日（二日）步濟南後塵頒布戒嚴矣政府近因外間常時喧傅各省商民私　洋商訂結鑛務合同之事深恐發生轇轕兩受損失昨特備文通告外交圑加以防止原文略謂中國商民人等私與外國商民訂立關係國家之主權及地方公産之契約以及各省商辦路鑛等事非經中央政府允准不能有效迭次通行照會各國公使轉飭周知在案近來各報載登各省時有擬與外人訂立礦務合同情事雖屬不便輕信而人言嘖嘖或非無因深恐外人不察中國行政權限與各省私立合同萬一釀成事實外商必因之受累茲再預先聲明外商在中國訂立各項辦礦合同均須經中央政府核准方能成立其未經中央政府核准者無論與何省簽訂經過何種手續在中國法律上一律不能認爲有效云云聞外交圑方面將開會討論此事 
　　政府將發行一種公債其名義爲交通實業公債總額三千萬元利息八釐折扣九五還本從第三年起至民國二十年十二月三十一號止發行期追認爲本年一月一日已由當事起草條例共十二條日内即可公布聞該公債以京漢路餘利擔保 
　　駐日代辦公使莊景珂近因交涉棘手藉詞母病來電辭職聞政府已將此電函交劉鏡人並稱外交日迫難覔替人務請勉任艱巨尅期東渡一面電復莊氏囑於劉使未倒任以前仍應照常攝理暫不准辭現劉氏有允於本月内東渡之説 
[馮國璋歸葬河間]  
　　出殯之煊赫 
　　昨日（二日）爲馮國璋出殯之期所有一切佈置均由治喪辦事處與軍警各機關先期接洽妥當故沿途秩序頗爲整齊茲將出殯情形分述如左 
　　馮宅之設備門前以電光結成昊天罔極四字軍警荷槍分班鵠立左右上午八時所有各機關送殯代表先期齊集於影堂之前致祭畢卽升靈輿出帽兒胡同西口 
　　儀從之排列開道爲巡警次爲步軍統領馬隊公府騎衛隊警察保安隊十三師步兵一圑十六師軍樂隊海軍陸戰隊神牌再次　爲五獸人物花圈萬民傘萬民旗軍服亭祭服亭禮服亭禮刀亭軍刀亭冠帶亭神主亭靈像亭喇嘛僧道等而執紼人員亦不下千餘人其隨後者爲金棺軍警夾擁備極威嚴沿途所經交通暫爲之阻絶孝眷轎頂馬車四輛 
　　路祭之地點由帽兒胡同起至西車站止沿途均有路祭其主祭機關及地點如下（帽兒胡同）步軍統　衙門主祭者王懷慶（安定門大街）軍部主祭者靳雲鵬又海軍部主祭者薩鎭冰又督辦參戰處主祭者段祺瑞又西北籌邊使署主祭者徐樹錚（馬市大街）　政院主祭者夏壽康又教育部主祭者傅嶽棻又烟酒事務署主祭者張壽齡（王府北大街）鹽務署主祭者張弧又農商部主祭者田文烈（王府井大街）交通部主祭者曾毓雋又内務部主祭者田文烈又經界局主祭者曾宗鑒又外交部主祭者陸徵祥又税務處主祭者孫寳琦又司法部主祭者朱　又大理院主祭者姚震又財政部主祭者李思浩又幣制局主祭者周自齊又各省督軍代表（東長安街）新兩院主祭者李盛鐸（宗人府夾道）衛戍司令部主祭者段芝貴（户部街）　察廳主祭者吳炳湘又軍警督察處主祭者馬龍標（正陽門内）直隸全省公祭又中國銀行主祭者馮耿光又交通銀行主祭者曹汝霖（西車站）京漢京綏鐵路局主祭者丁士源以上王祭人物除陸徵祥因病孫寳琦赴漢外其餘槪親致祭段祺瑞尤爲哀慟 
　　列車之分配京漢局先期備行車兩列計有五十輛分爲靈車孝眷車來賓車衛士車隨護軍車儀仗車祭品車槓夫車此外尚有乘馬一匹色如黑炭駿骨峻嶒一望而知爲寳馬加以金鞍銀勒另一車供其槽櫪可想見其當日之驕奢也 
　　站台之設置彩棚一座高聳雲霄所有出入路口均由軍警荷槍把守極爲嚴肅食堂生意亦復利市三倍爲送殯人員借此充飢而外賓蒞此參觀者亦不鮮　　到站之人物各國務員均於途中路祭而送至車站者甚爲寥寥其餘重要人物到站者有梁士詒王克敏張一　林長民惲毓鼎段芝貴吳炳湘徐邦傑魏宗翰等六七十人 
　　隨送之人物各機關派定送到車站者各爲四員送到河間原籍者各一員其餘各要人中與馮氏私交極深而送到原籍者有王克敏馮耿光師景雲等三四十人至靈車開時已二時三十分 
[南開教職員全體辭職宣言]  
　津學界自上月二十九日慘劇發生後教職員亦極形憤慨前日已以教職員同志會義發布宣言表明態度昨南開教職員亦發表辭職宣言云同人等側身學界稍具天良當此國家多難之秋本應盡心教育爲立國根本大計胡忍潔身遠引放棄責任且悻悻然類氣矜之所爲顧觸目驚心實有萬難容忍之苦况明知辭職無補徒以良知所督責而不得不然謹以辭職之理由爲我全國父老兄弟諸姑姊妹一告訴之竊自上年山東問題發生以來國人怵於危亡之慘禍無日不　臥薪嘗膽之境未幾福州問題又起更令吾人有國未亡而性命先不保之懼近者山東問題日人又提出直接交涉全國聞風憤慨以一致决心爲政府後盾堅持交國際聯盟會公斷誠以外交上重大問題當由國民自决實爲近今國家一般之趨向况山東問題尤爲全國罷學罷市罷工之犧牲僅得不簽約之效果今若直接交涉是何異承認德約拒之於前而認之於後則國家之地位信用喪失殆盡是故就以上種種理由而論學生因外交困難遂隨全國父老之後從事愛國之運動作政府後盾當爲我政府諸公所曲諒乃不料事出意外竟由警廳逮捕天津各界聯合會代表夏琴西孟震侯馬千里時子周馬駿等尋封閉天津各界聯合會及學生聯合會後又逮捕學生師士範等各校學生以變出倉卒遂向省長請願代表等四人當被拘留其餘學生兵警四面圍攻之可憐十餘歳男女生徒身體發育尚未完全横遭兵警槍刺血肉横飛有登時暈絶者有雖幸生已成殘廢者有逃避不及而墜於水者有因多人擁擠而被踐踏於地者傷心慘目罄竹難書吾儕書至此手顫心悸不復忍言當道出此是誠何心昔在專制之朝人民身體尚得法律保障不能無罪被捕况今爲民治國家約法森嚴人人當守各界聯合會代表馬千里等及諸學生果犯何罪而相繼被捕雖土耳其昏亂之國亦未有藐法如此者也又人民集會自由載在約法大總統就任以來即以文治相號召加之六月三日以後曾有煌煌明令通飭各省疆吏保護學生並許以言論集會之自由今墨瀋未乾而吾津學生聯合會及各界聯合會竟遭封閉是不特無以對學生抑且無以對大總統此就法律論其可責者一夫兵警圍攻徒手學生如臨大敵擊以槍刺以刀直視此數千學生之生命不如馬牛誰無子女而忍爲是此就人道言其可責者二總之當道之待學生如此不特漠視外交抑且摧殘教育同人等目擊傷痍之學生而萬感交集覺天地雖大蹙蹙無容身之所更何心執粉肇畫黑板從容於一堂之上謹於日昨宣佈全體辭職雖無補益聊以行其心之所安而已又念人之欲善靡不如我同人等爲此不得已之舉諒各校同志必灑一幅同情之涙也謹此宣言 
[山東各界之討論會]  
　　津代表请求援助之陳述魯人士應付外交之主張二月一日下午二鐘山東各界聯合會假省議會開會討論山東問題首由學生聯合會介紹天津學生會代表汪君玉珂報告此次天津流血情形汪君先述此事之經過情形（大略與前報所載相同故從略）末言經過此次慘殺以後各界議定條件與各報披露者少有出入緣各界人士注重之點即在山東問題而所要求於天津當道者皆其勢力範圍所能辦理者也計要求條件（一）請求省長致電中央説明人民之不承認直接交涉（二）省釋被拘學生（三）懲辦肇事軍警（四）撫養被傷學生（五）恢復學生會原狀及言論自由此種要求業由天津各界推定代表赴都呈請並分派代表趨赴各省請求援助當鄙人離津時被拘代表尚未釋出被傷同人將次死亡者約有數人究竟敝處各界之主張是否錯誤各界之行動是否大逆不道乃以山東問題之爭執遭此空前未有之茶毒请我山東父老昆弟格外垂憐賜以援救云云當汪君陳述之際在座人士均覺非常慘痛多有飲泣者旋經議會同人議定以治標辦法先以議會名義電勸曹省長先將被拘學生開釋一面以各界聯合會名義通電全國代天津學生訴明冤苦請其恊電中央説明對於外交上人民之公意此項電文業於昨晚脱稿後卽行拍發至各界聯合會原藉省議會爲辦公地點定明自本日起每日下午一點由各界舉定之辦事員來會辦事其對於交涉之主張日内當有一種鮮明之宣言披露 
[續紀贛四師反對校長風潮]  
　　各學圑報告匡文濤荒謬電 
　　江西省立第四師範校長匡文濤行動謬妄致激成全體罷課風潮已紀前報茲將該處學界來電錄下上海申報館鈞鑒本區校長匡文濤品卑學劣舞弊營私前後經紳學界方聯奎李流芳等指控各節均係實情乃教廳以其爲舊科員委彼兩江師範同學王朝楨查覆當事人已呈請飭予迥避另委查辦在案未蒙批准王視學到校該校長百端要　求其彌縫聞多爲之開脱惟對於藉工漁利一節稍明眞相故本月十二日藉調查學區爲名往廣豐求王視學代爲洗刷淨盡十六日該校長親僕黃榮孫詒佳聚毆師範生林朝陽傷其右目该校長回校對於學生則牌責爲侮人爲怙惡爲藉事生風爲蕩檢踰閑並云再定辦法致人人自危不安學業而對於雜役則無片言之指責留校如故學生因是不敢再請斥革乃該校長蠧學心切去年暑假去張孫等五教員猶以爲未足復諷去附校小學教員王慶雲王德文吳逹聰三人藉以位置私人附校全圑學生胡貞南等呈請挽留卽責爲要挾挽留不得呈請全體退學即行批准且一律發給修業證書求之全國主持教育者恐無　創聞全體師範生見此情形僕毆學生旣遭批斥附校小學又迫解散長此以往校　敗壞不知伊於胡底非速籌自救决無改進之一日此停課之近因也至其遠因則方聯奎等所控各節實其蓄積而直接足使學生隠痛難受者則伙食扣發九折親帶之管教員如劉登章越周鋭鋒等膳費槪未付給每學期總數照常減少四百餘元致令伙食惡劣不堪且不注意飲料師範生王榮水以生毒斃命附校生方銘水亦患毒將死其餘口舌焦爛手足　疽者全校居三分之二心腹教員如教育主任劉校經剛愎誤作剛複史地教員周鋭鋒迤　誤作拖邐諸如此類不一而足音義不明教授可知以如是之教育决無良好之希望良師旣難得而二三賢者以非爪牙復排而去之徇私滅學一至於此總此二因士紳控訴旣無效果任　摧殘又日甚一日全體學生欲爲根本解决起見不得不出此迫切呼籲之舉紳等以地方學務責有攸歸不忍聽無數莘莘學子一旦流離失學用敢據實證明電請貴館立即登報宣佈主持清議其所不利者祇一蠧學之匡文濤而三百學生實受其賜多矣臨電不勝迫切待命之至江西省立第四師範區士紳上饒贛省中學畢業　希遂鉛山充實學校教員徐人傑廣豐國民學校教員楊念祥弋陽前任廣信中學會計方軌上饒縣立高等小學畢業祝華封上饒振亞小學校長馬祖援上饒學務委員唐祖堯等三十人叩沁 
[湘西戰後之所聞]  
　　此次湘西戰事雖蔡羅等得最後之勝利然雙方損失均屬不小地方商民尤蒙莫大之痛苦據湘西人言此次爭端本可不至於開戰衹以雙方各有主動之人暗中助力遂致有安江之五日大戰所謂暗中助力者如田應詔張學濟等之助廖以兵譚延闓之委任蔡鉅猷羅茂蘭爲第五區守備隊正副司令者是也雙方旣各有主動之人故雖有從中調解者而亦卒歸無效當戰爭未發之前駐洪江之黔軍司令王華彞亦曾出而調解以廖氏不理乃率兵直逼洪江安江之戰蔡軍垂敗矣王氏以廖軍再進必妨及本軍防線爲謀正當防衛計不得已始率兵助蔡羅廖軍旣敗遂有人散布謡言謂王氏助戰黔督實使之期藉以推廣勢力及於湘西云云劉黔督爲止謗起見特電令王司令如兩軍再起戰爭即可率隊退回黔境再行設法調解廖湘芸旣敗以所據地盤僅區區彈丸地遂欲侵略益陽於是派督連長某帶領多人至益陽分途運動不意被駐縣防營營部暗查員將其馬弁湯少泉拿獲據供奉令來益運動某某等圖佔益陽不諱迨是晚十二時許二堡地方忽報火警防營馬營長知有變動立下令戒嚴派所部分佈各緊要街口並斷絶交通防範嚴密旋以察無他變始准行人往來及火勢撲滅已三句鐘矣綜計燒燬舖面二十三家損失以百萬計蓋益陽精華悉萃於此也事後調查知此事果與湯少泉有關馬營長遂一面提訊湯少泉期得確供並派偵探搜集證物俾便請由中央向西南交涉一面先行電省報告一切至益陽地方現仍戒嚴惟地方尚安靜也 
[成都學商復和後進行紀]  
　　成都學商兩界自復和好後對於抵貨事積極進行並恢復商學聯合會昨十五日成都商務總會假該會開會選舉商學聯合會之職員結果閔問聃君當選爲總幹事汪澄波君爲副幹事范西園爲文牘羅平之爲會計楊聿修李獻廷鄒炘然彭碧岑爲評議姚仲甫洪子才爲編輯陳伯平賈毓靈鄭厚成楊茂如蘇漢成羅德輝陳光廷王小修范淵如姜億高王斐然丁文淵爲調查鍾次珉爲庶務聞閔君當選爲該會總幹事後仍兼商界愛國聯合會會長十六號商界愛國聯合會開職員會其會議事件（一）特許證與招牌相符否（二）特許證掛在顯眼地方否（三）貨品擺成三類否（四）警告無特許證者不得將日貨擺出俟商學聯合會成立陳請許可再爲擺出（五）調查疋頭洋紗乾菜亮貨各舖上列各項從前日起已分赴各街實行調查矣商界调查處啓事云頃因本會接到商界愛國聯合會轉來學生聯合會公函一件内開近查各日貨舖頗有故意不懸掛特許證或懸掛於暗處者此雖小故殊足使調查者不易辯認致生誤會等因爲此散發油印傅單轉知各商號及擺攤售貨者務將所領特許證懸於售貨處顯限之地是要若未領有特許證前日經學商兩界議决弗拘貨件多少均不得擺售如私行擺售經查覺實行照章充罰至於領有特許證售賣日貨攤有他國貨品及國貨均須分别三項陳列標分明白以便調查幸勿混雜爲要 
[紀南京學生之大游行]  
　　爲魯閩案與天津事件 
　　南京學生因天津曹楊慘傷學生大爲憤激昨午十二時省立中學以上學校男女學生數千人均手執白旗列隊出發大游行示威經過軍民兩署轅外大呼（一）閩案嚴重交涉（二）魯案拒絶直接交涉（三）津學生無辜被捕請電津釋放（四）懲辦楊以德以平民憤當游行時雖寒雪載途朔風凛冽而精神焕發毫無畏縮之態至下午四時始各　隊歸校茲錄學生聯合會致軍民　長書如下督軍省長尊鑒閩案尚未結束日本之通牒又來國勢之阽危已甚而民氣之摧殘未已言念至此涙與墨揮近聞政府對於山東問題已有直接交涉之議而閩案延宕尚無結束之期天津學生迫於愛國熱忱竭慮殫力日從事於救國之運動此心無他可矢天日乃有楊以德者不明大義殘酷性成始則拘捕聯合會代表繼則封閉各界聯合會及學生聯合會今且聞有槍斃學生之説矣學生何罪罪在愛國因愛國而卒不免受戮吾知有血性者必挺身而走險則流血之慘不能免無心肝者必甘心爲奴隷而亡國之痛必不免不幸國家而竟至此尚何言哉生等目擊心傷言之無路惟有懇請我公俯念民情主持公道速電中央代呈意見臨頴迫切不勝待命之至南京學生聯合會敬啓附呈意見五條（一）山東問題萬難直接交涉（二）閩案嚴重交涉（三）速釋天津被捕代表及學生（四）恢復天津各界及學生聯合會原狀（五）嚴懲楊以德 
[南京快信]  
　　天津學生聯合會代表劉清揚女士來寗報告天津學生兩次受軍警蹂躪情形旋乘昨日晚車赴滬 
　　省立各學校今日一律放寒假 
　　察哈爾都統王廷楨今日可抵寗寧垣各界擬日内假通俗教育館開歡迎會以當餞别 
　　李督因齊省長六日北上昨下午五時特過省署送行齊留在署晚餐至八時始行返署 
　　蘇州第二師被裁各軍官昨午由蘇張二旅長帶領晉見李督請示一切李督温語慰勉並述國家財政困難情形謂欲救危亡衹有裁兵減餉之一途故各省一致進行但諸君皆有用之材暫時解職將來仍賴爲國宣勞云云各人唯唯而退旅長蘇長青張彭年李督委充本署諮議圑長二人董濟川委充軍署副諮議曹吉徵委充旅部一等副官營長七人顔嘯秋委充旅部二等副官李菊吾張鏡寰調升圑附聶金魁杜端甫留在軍署候差章鶴青咸頣領四月餉退伍其餘連排長願候差者送人教育圑肄業不願者領餉四月退伍 
[地方通信]  
　　蘇州 
　　醫校醫院消息蘇城滄浪亭省立醫學專門學校曁附設之省立醫院前在間門外舊商品陳列所改建新屋現已工竣定二月五日遷出城外所遺滄浪亭舊址聞用以創設縣立醫院其開辦經常等費業已籌有的欵約舊曆春間即可成立 
　　組織勸學所聨合會吳縣勸學所長潘振　近接武進勸學所長徐化吾函云組織蘇常道屬勸學所聯合會擬定簡章徵求同意簡章略謂本會恊謀道屬各縣教育行政之進步並商定教育進行之方針爲宗旨道屬各縣勸學所均爲會員不設職員會務由各勸學所輪值處理即以輪值之所爲開會地點等情俟各縣勸學所長復齊再行核辦聞潘所長頗表同情昨已函復武進勸學所矣 
　　商會商國同時改選會長蘇州總商會會長　天笙已届期滿例應改選茲定二月四日在本事務所開選舉大會昨已布告矣又蘇州商圑公會正副會長均届改選之期特於二月三日在本會開會投票選舉翌日開票揭曉云 
　　揚州 
　　檢查印花税之爭執江都縣知事前委冷榮光組設四鄉各大鎭印花税代發行所現李典鎭商店簿據泰半未貼印花由該鎭代發行所潘權會同警區調查未貼者計有四十餘家勸以補貼不從即將賬簿交區照章執行適省議員某君　事在該鎭附近之郭村聞訊後病其苛擾勒令該區將存放賬簿完全交還各店並函致省署曁江都縣署請予撤銷辦理不善之人員云 
　　杭州 
　　各圑體電請駁回通牒省教育會曁各圑體昨聯電北京政府以山東問題全國人民反對直接交涉君主時代尚以民視民聽自警今旣號稱共和烏可違反民意現人民均主張駁回日本通牒留待國際聯盟解决萬衆一心不可遏抑應請明白宣示以慰民望 
　　　玉通行汽車常玉通軌築路問題由衆議員蘇應銓等發起集黃四十萬元購置汽車二十輛組織汽車興業公司運輸客貨及其他郵遞事件省署已咨行贛省派員會勘呈部核辦矣　　浙西減賦之辦法齊省長辦理浙西减賦一案業已擬定辦法其徵米科則先就科米九升以上之嘉善吳興嘉興德清平湖崇德等縣作爲第一期酌　遞减參以顧亭林下田之説以一斗爲最高率并以每畝應徵正賦銀米合計至多不逾銀五角　度業已將擬定辦法於前日謁見東海時面呈察核並請飭部核議施行 
　　嘉興 
　　派給各區補助學費嘉興八年度第一期縣税補助各區小學費經各學校函　領取現勸學所長莫其　於日昨按照學區分别派定函知各區學務委員具領轉给各校支用惟以秋收歉薄縣税收入無多特照向例六折支給總共洋二千七百元茲將各區派得數目錄下第一區六百二十八元九一六第二區三百十七元六七四第三區三百七十九元四三五第四區一百三十一元三○五第五區三百九十元五一八第六區一百五十一元七三九第七區三百八十元四六一第八區一百六十六元二六第九區一百五十三元六八九 
　　安慶 
　　緝私兵勇槍斃良民潛太緝私卡巡勇於陰曆冬月杪各荷槍彈到潛四馬道頭小窰地方緝私　萬兆榮販賣窰貨畢回家　挑糧食等物路過該處爲巡勇等瞥見喊呌勿走萬以無禁物置之不理行至小窰邊時窰户唐富成正在外工作該巡勇見萬不理即開槍對擊不料誤將唐擊斃萬亦被重傷該處人民聞槍聲往視見唐被槍斃萬受重傷扭獲兇犯始知緝私巡勇所爲當將巡勇四人扭住並由屍親鳴地保報縣相騐旋將巡勇四人及槍彈一併帶縣訊明確　管押在案適吳前知事丁憂該卡委董磬乘吳知事交卸之時勾賄文牘員勒令地保抽换報　揑叙槍傷者實係挑私鹽之萬兆榮唐爲旁觀等语刻聞此事已經潛邑紳商學各界聯名上控矣 
　　撤换法政校長安徽教育廳董廳長日前面謁省長以法政學校校長張銘學識　陋請予撤换當經省長照准現已改委胡輯成接充矣 
　　九江 
　　海關查貨員之交涉本月二十八日怡和公司吉和輸船下水有張全茂者挑雞一擔上船九江海關查貨洋員維廉（譯音）索費洋一元否則不許上船張無以應該員遂將張之腹部踼傷　抬往法國醫院診治據醫生云尚無性命之虞事後張之同夥往見税務司要求懲辦第因言語不通未得要領而海關中之中國辦事人亦請税務司依法辦理聞税司云可囑其家屬具稟前來方能着手現已專人覔張之家屬到潯擬一面稟請税務司辦理一面稟請地方官向領事交涉並聞警廳亦已派人調查矣 
雜評一 
[贛四師之反對校長潮（默）]  
　　近來各地除對外運動一致之總學潮外又紛起各校之單獨反對校長潮此反對校長潮所以亦愈演愈烈者則當局固執成見之咎也其一以爲學生感受新潮好多事而胡閙其二以爲少數人被人利用而多數盲從或被脅迫其三以爲當局委任校長必無不稱其職而信彼一面之詞其四以爲干涉用人權之囂風决不可長積此數因於是遇有反對校長者不問其持何理由有可確證而槪以此種心理應付學生呼籲無門不得不出於罷課以犧牲其至可寳貴之學業而學潮乃不可收拾矣 
　　是故當局苟稍有愛護教育之意則於學生請願之來當先平心考查其事之是非苟校長而不善者立撤而不偏袒風潮自可消弭於無形不然以護一人之故而不惜犧牲數百有用之青年抑何太忍可不反覆深思之哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英人攻擊四國新借欵之快語]  
　　謂使中國愈窮官僚愈富 
　　字林報載英人巴克斯特氏投稿略云列强前有宣言非俟中國和平恢復决不借債與中政府今言猶在耳而面北和局又未較宣言時稍有進步乃列强竟似有承借五百萬鎊借欵之意矣中政府謂苟不借欵則政府不能保持北京秩序而政府必完全傾覆於是英法美日皆應許借欵以救北京之急現英法日已承認墊欵惟美國尚無覆電到京官場亟待美國覆電望眼欲穿以爲北京政府無財力之援助傾覆在即美國必願應其所求而不致坐視欠餉兵士之蹂躪燕都也在記者觀之列强未能始終堅守其不覩和平不借債欵之原意殊大憾事試問五百萬金鎊有何補救於中國大局乎不過徒飽囊　耳非中國官僚分肥吞没之即用以補償官僚所已吞没之欵此外無他道也苟列强不經秋借欵之用途則此種弊端殆無止境外人在華債權日重而列强却不注意之何也每逢　茸官僚哀聲呼助謂無外資政府莫可支持之時各國政府輒准其銀行予以資助夫此借欵果能解决中國所遇之困難歟則未能也徒暫時敷衍而已需欵之因在軍餉之積欠但若官僚不自中飽則兵士早已得其餉銀矣何致積欠北京官僚無慮數百其中力能供給政府以其所需之五百萬金鎊者若遴選之不難得五人焉列强之意豈欲靜坐以觀中國國家金錢爲官僚所攫盡然後借以欵項以補官僚侵吞之虧空歟衆口傅　馮國璋身後遺資二千萬兩未有人斥此言爲僞然則馮何來此種資乎馮官僚終身養廉雖厚究未能有此積蓄也吾輩無日不聞某大員有家資五百萬某大員有財産一千萬或二千萬又聞若干官僚投資銀行認股至若干兆之多如此鉅富果何從而致之歟列强亦曾思念及此而欲向中政府詢問官富而政府窮之所以然歟今日者乃外國政府稍宜注念中國財政之時蓋盈千累萬次之借欵斷不能整理中國之財政列强借出愈多則中國愈窮而官僚愈富也中國官僚個人之殷窰至少可爲中政府措施大錯之表徵此時列强對於總統國務員及各省當道略發適當之問題孰曰不宜中政府每值缺欵輒就外人銀行哀詞乞憐而以接濟不來禍亂將作之言恫嚇外交界外人腦筋中卽預作北京市中叛兵殺人越貨之慘狀而以爲宜以數百萬金錢供其應用以免浩刼英法美日於此若將其使署移至天津俟其所慮之慘禍去後再行回京豈不爲得計歟外國政府可於恫嚇之下出資供給北京此豈事之正當者歟中國官僚之侵吞公欵北京殆無一使署不知之顧各使署似不阻止其將來之吞没無論何時北京政府苟以兵變爲言外人卽解囊相助使其勿擾北京政府所用之手段謂爲白　威刦之行爲亦無不可中國有兩種人不願投資於中國卽民與官是已輸人之銀愈多則地下之窖藏愈深民因官僚腐敗無安穏可恃之投資機關故寗藏銀於地而官僚亦患後起之官僚腐敗不減於己攫其所有之資故不願投資於中國而寗願存諸外人銀行或在租界置産乞庇蔭於外兵使北京政府今果亟需鉅欵度此年關則中國官民何不出而援救之乎其實人民苟非痴愚决不願以一元之微供與政府而官僚雖身爲政府之官亦不願稍出其積資以助政府也臨時來助者惟可憐之外人而已華人不願資助政府者以其不可恃也而外人之所以願借資者則以政府苟不還債可派武將軍隊登岸以勒取之也如此政策適以弱中國與外人在華之利益耳所謂北京政府者今豈尚有其物旣無政府何右傾覆設有兵變則數百官傣或將奔赴天津大聲請助於防守京奉鐵路之外兵實則北京政府之傾覆不過謂一般　茸官僚由京外奔而已彼等果奔出京城豈非佳事此時外欵不借果能使北京政府傾覆則不借欵豈非大有造於中國乎中國非無錢也政府需欵應由人民助之而防止兵變乃中政府之　非列强所能越俎代謀如北京官僚因無外欵不能維持其自己　位則適見其不肖不爲國民所扶助而無保全之價值也縱謂北京兵變或成事實外人所受之損失亦不過若干産業之被毁耳使署及外人皆不難移駐天津或增置使署防兵尤爲善策蓋政府旣以外無接濟行將傾覆等说警告使署則使署當然有權調集天津外兵數千以厚使署防力也 
[各界對於津事之憤慨]  
　　全國各界聯合會兩部會議前日（三日）全國各界聯合會評幹兩部開聯席會議毛一豐主席施洋紀錄主席首稱本日原定執行部會議因天津慘案重要故臨時改爲兩部會議自津案發生本會前議决三項（一）通告各地力爭（二）派代表赴蘇浙一帶聯絡一致（三）致電北京雖經執行尚恐無甚效果請大家討論具體辦法以逹援助目的當經施洋提出辦法二條（一）卽電南京李純直隷曹錕衡州吳子玉請其仗義執言（二）邀請上海各圑體定四日來會討論最後對付方法（三）王潔仁主張再將天津慘狀始末編印傅單散發各方藉資激勵主席依次付表决通過惟主張前三電會同全國學生聯合會上海各界聯合會上海學生聯合拍發如三圑體不允即由本會單獨拍發（四）郭維海主張明日各界圑體聯席會時本會宜提議推代表向南京及本埠官廳表示無異議末庶務主任宋成彰報告本會經濟情形略有討論遂散會 
　　各圑體聯席會議昨日（四日）全國各界聯合會爲天津慘案請本埠各圑體開聯席會到會者近三十圑體三點鐘開會推毛一豐主席施洋紀錄首由主席報告開會宗旨謂今日所以請各圑體代表來會者卽爲援助天津慘案擬先請天津劉清揚女士報告而後請大家討論辦法劉女士略謂天津慘案諸位早已明白無庸再爲報告但諸君要知道天津的犧牲係爲山東問題而犧牲亦卽爲全國人謀幸福而犧牲也上海亦全國之一希望賡續天津的犧牲而犧牲云云主席便請討論辦法（一）各圑體均有表示意見最後學生聯合會表示該會定本星期内游行及種種表示遂議决各商工圑與學生會取一致動作作游行日期及地點由學生會議决全國各界聯合會負通知各圑體之責（二）議决散發傅單由全國各界聯合會擔任（三）議决派代表到各地聯絡取全國一致行動此項經費由各圑體自由贊助交全國各界聯合會收領執行遂宣告散會 
　　各圑體之公電（其一）保定曹督軍鑒曹鋭楊以德甘爲虎　疊演慘劇此次津人又以愛國之故傷者數百埀斃者數十復將各界代表狂毆游街且擬槍决噩耗傅播誰不悲憤公應設法撤懲曹楊釋放代表恢復人民言論集會種種自由以明心跡否則羣情洶洶公豈能獨安乎全國各界聯合會上海各界聯合會中華民國學生聯合會總會江（其二）南京李督軍鑒津人以愛國之故不容於曹鋭楊以德傷者數百垂斃者數十各界代表除被狂毆侮辱外且有槍决之耗我公顧念桑梓能不痛心此間均主撤懲曹楊釋放代表恢復津人言論集會種種自由乞公仗義執言不勝翹盼全國各界聯合會上海各界聯合會中華民國學生聨合會總會上海學生聯合會江（其三）衡州吳師長鑒曹鋭楊以德在津屢拂民意曾演慘劇此次因忌各界反對魯案直接交涉又傷學生公民數百垂斃者數十復將拘捕代表押游日界取歡日人且擬槍决噩耗傅來衆情激憤均主撤懲曹楊釋放代表恢復言論集會種種自由乞公仗義執言不勝翹盼全國各界聯合會上海各界聯合會中華民國學生聯合會總會上海學生聯合會江 
　　江蘇省教育會電北京大總統國務院鈞鑒津案據津人報告學生不過爲魯案求見省長乃曹鋭旣拘入見之代表并縱衛隊刃傷男女學生無數國民方懼異族之侵凌反先受官吏之茶毒專制時代所未演之慘劇見諸民國似此媚外殃民不惟激怒全國實足騰笑環球務請依法懲辦以警昏暴江蘇省教育會支 
　　商界救國總圑電總統府國務院均鑒魯閩　　全國共憤此次津埠學生檢查劣貨係出愛國熱忱省長曹鋭縱令楊以德派警蹂躪甚至捕代表封會圑全津學生列隊遊行時又復肆意横擊垂斃者數十人受重傷者百餘人國尚未亡而愛國無罪之學生已受茲慘殘昨日報載楊以德且將各代表綁縛至日租界游行辱國媚外至於斯極務望先將楊以德置之於法以谢天下曹鋭主使亦當電令褫職聽候國民裁判所有被囚各代表立行釋放封禁之會圑立行啓封否則國民惟有恊全力以對待上海商界救國總圑印 
[領事圑否决取締報紙案]  
　　中美新聞社云聞上海領事圑已否决上次工部局提出之取締報纸案現擬行一種新條例凡報館股東主筆及辦事員之姓名均須註册並在報上登出 
[發表選舉工部局議董期]  
　　字林報云本埠領事圑已發表文告定於本月十六日與十七日選舉一九二○年工部局議董所有候補議董之名單應於九日午後四時以前送達工部局目前願擔任公僕之職務者尚鮮其人聞有五六人願擔任之舊議董中之願連任者爲英人蘭白氏日人吳氏而英人賀華德氏大约亦願連任至於美人議董麥里門氏與大來氏皆將辭退聞費信惇律師與任恩森醫士將代其職此外尚無確聞有人力勸總董不爾斯再連任一年如得其同意則上海社會固歡迎之惟丕氏在工部局前後供職九年任總董七年今擬卸肩亦屬應爾若强其再行擔任未免不情矣 
[將提議組織華人顧問委員會]  
　　中美新聞社云聞有人將提出議案於下届納税人大會規定於工部局加入華董案未通過之前先組織一華人顧問委員會此項委員由各商帮或會館中舉出作華董加入工部局之先聲云 
[中國郵船公司推廣營業計畫]  
　　上海泰晤士報云中國郵船公司本埠經理衛廉氏稱該公司營業現有推廣之需要故擬注力於中國沿海之航業直推至新加坡目前總理有此計畫渠在舊金山將設法購置美國航務部所出售之德船若干艘此議若成則中國郵船公司可從沿海各口岸收集運美貨物裝之來滬而以上海爲轉運總口岸裝至美國各埠至於中國號之消息則長崎未有來電大约長崎經理因辦理保險等事無暇及此云云 
[兩輪船之行踪]  
　　英國輪船公司之名古屋號將於二月六日（星期五）由日本來申大约二月八日（星期一）離滬赴香港等處昌興公司之俄皇后號亦將於二月七日（星期六）離滬赴香港小吕宋等處 
[組織茶業銀行之先聲]  
　　徽州巨商金威文近游歷日本及印度錫蘭羣島一帶對於茶業調查頗有心得且以我國鹽業實業均有銀行爲之樞紐而茶業一項竟無圑體結合殊非所以發展之道爰特具呈財以農商兩部擬集資本五百萬元在滬開辦茶業銀行並於北京安慶等處分設支行以期振興我國茶業俟核准備案卽將着手進行云 
[取銷淌關舊例之布告]  
　　上海貨物税總公所昨接江蘇財政廳第二百八十號訓令云照得甯屬釐捐於七年五月改辦貨税應照蘇屬各所取銷年關舊例業於七年十二月由廳撰給布告通令在案現在又届陰曆年底深恐未盡週知合再查案頒發布告令行該所遵照届時分别勸導妥善辦理并將布告提前實貼俾衆周知云云茲將布告附錄於下江蘇財政廳布告第三十一號爲查案布告周知事照得年關舊例原係釐捐辦法民國改用陽曆陰曆年關本不適用蘇屬各所早經革除寗屬於七年五月改辦貨税亦於七年十二月由廳撰給布告通令甯蘇各屬税所遵照在案查從前者釐局章程係令逢卡完捐併計抽釐較重商民終歳輸將不得不略予體恤今遵照部令江南北各收一税裁免通過槪不重征比較卡捐減輕實多除指運長江西紙磁器及運北桐油等循舊各統捐仍准征七免三自陰曆十二月二十九日至正月初三爲止外其餘各所寗蘇事同一律此項舊例當然取銷現在又届陰曆年底深恐未盡周知合再查案布告各商一體知悉務須遵章完税不准闖越抗違聚衆滋閙致干咎戾特此布告 
[英商出賣紗廠續誌]  
　　本埠有一英商紗廠出售與日商已紀昨報茲悉係楊樹浦老公茂紗廠因内容機器等件均已年久該廠大班無意整頓故將全廠連基址一併盤與日商山本（昨誤爲三菱公司）及江原合置其盤價日幣二千萬元（一説二百六十萬元）聞訂期陽曆四月底實行交替其牌名已改爲　支紗廠現正籌備進行並聞滬埠英商紗廠向有老公茂怡和兩家　老公茂旣由日商購置則僅存怡和一家云 
[華商紗廠亦有出賣説]  
　　南市華商所組之某紗廠計紗錠一萬餘只昨聞亦願出售某日商願出規银九十萬兩聞華商纱廠聯合會因該廠地址在華界願出價銀七十萬兩購進卒未成交而寳豐紗廠主劉柏森亦願出重價挽回云 
[美通洋行遷居擴充]  
　　五馬路美通洋行近因房屋窄小不敷辦公於本月一日遷移二馬路一號洋房内照常營業該處規模宏大所有一切營業均將加意擴充該行買辦爲何景揚云 
[襪業公會大會紀]  
　　華商織襪公會昨日（四日）午後三時假工商研究會會場開特别大會到會各廠代表三十八人來賓亦衆公推尹鶴林代表主席將成立以來董事會議决各案逐條宣告畢由鄭少峰將董事會公决詳章三十一條當衆宣讀逐條通過至此提議庚申年紅盤首由何秋士詳言　襪原料之缺乏及絲價暴漲織襪虧耗之情形繼由尹鶴林痛述線紗來源之稀少及按月漲缺之原因僉謂事關血本不得不予稍加以資維持乃公决夏曆新年之紅盤絲襪加一分（如每打原料六元則加六角）線襪紗襪加五釐（如每打二元則加一角）後由尹鶴林報告赴京請願之情形甚長散會時天已昏晚矣 
[取締檢查日貨之又一宜電]  
　　松滬護軍使署近接中央政府電略謂中日福州交涉開判在邇是非眞僞公理具在國家自應相機交涉以衛民權惟查近日學生圑因排劣貨起見竟有闖入各税局檢查商貨情形不獨於税務前途妨碍卽商賈亦多不便理合取締以保行旅云 
[十人圑議設米糧檢查所]  
　　救國十人圑以滬上米價昂貴民食艱難均因有人私販出口之故爰邀集同志會議設法取締當議决設立米糧檢查所調查私運派出代表至各圑體接洽已得各圑體同意昨日又邀集各同志討論先在米船薈萃之處設立調查機關擬定南市新閘吳淞浦東四處覔就相當房屋即當實行所需經費再行籌辦 
[米船被扣紀聞]  
　　昨日有周二官俞甫生二船各儎白米二百五十石共五百石打成包子駛至大圑川沙海灘相近被學生圑偵覺雇船追趕當將周俞兩船追獲扣住詢問此米裝往何處交卸該船户答云由川沙出口駁至某輪船交卸有護照爲憑學生圑索觀護照答在押運先生處已先至輪船守候倘要索觀護照可以着人去取學生圑以旣有正大光明護照何不由滬江直駛吳淞出口何以從小港駛往事有可疑當將米船與周俞兩人交请官廳追究是否私販云 
[滬杭軍隊調防紀]  
　　十六圑二營調滬原駐杭州艮山門之步兵十六圑第二營軍隊現奉第四師司令部命令調往上海閘北駐防該營長王治平奉令後當卽督帶所部全營官兵於前日就艮山門乘坐火車來滬運至北站下車在閘北共和路駐紥昨由王營長將由杭調滬日期呈報護軍使署查照 
　　三十七圑一營調杭陸軍第十師第十九旅步兵三十七圑第一營營長何裕所部軍隊原駐本埠閘北專在新閘一帶巡防茲因奉令調防爰於昨日由何營長率領全營官佐士兵及軍用物件乘坐北站火車開往杭州駐紥 
[裁兵後退伍軍隊之安插法]  
　　滬海道尹公署近接南京軍民兩長會令略謂現以裁兵將近實行而安插退伍軍隊問題亦已迭次研究將重要者定出數項除通飭外合亟令仰該道尹查照施行茲將各項辦法錄後（一）興修各處河工由本年二月起卽須調查以便分將應用工人支配（二）振興各種實業即應入手籌備以期分布一切手續務於裁兵前齊備俾將被裁兵士安插（三）屯積事宜速設機關俾資收納多數被裁軍隊 
[調查南市路名與電桿]  
　　滬南工巡捐局姚石蓀局長接滬海道王道尹函云奉蘇省實業廳長咨開上海南市各處馬路之路名及沿途所樹之電桿共有若干均宜調查明確列表詳報以憑查考等因請煩趕緊查造以便轉詳等因姚局長已函致華商電氣公司請將界内所設電桿及設立電桿之各處路名造表到局以便轉呈 
[仁濟善堂陸續賑濟崴埠俄民]  
　　仁濟善堂陸續裝運海參崴急救俄難民賑品第一批新棉衣一千五百件淡牛奶一百箱第二批麵粉一千包第三批麵粉一千包第四批新姆白斯克船　去淡牛奶一百箱新棉衣一百六十件新棉褲一百五十條麵粉一千包尚有續籌賑品待運昨該堂接駐滬俄總領事格羅思君函云啓者頃接大函敬悉一切俄船新姆白斯克已於昨日離滬故此次提單等現由本總領事託本國義盤公司轉寄崴地直接交貴國駐崴邵總領事官查收可也云云 
[美商築碼頭事改期會勘]  
　　美商大來洋行在浦東白蓮涇口建築碼頭駁佔港口灘岸經地方紳董呈請交涉由美總領事等訂约昨日（四日）會勘已誌昨報昨日届期適逢天雨由塘工局董朱福田親赴交涉公署謁晤楊交涉員商請美總領事改期會勘一面通知浦東公所浦東同人會等各士紳靜候改期再行訂约 
[賭窟房屋之近聞]  
　　閘北寳山路二十八號輪盤賭窟之房屋自經慮兼使封閉召賣招認即有義品銀行出而聲明曾抵欵六千兩同時西班牙領事亦請給還當由軍署拒絶一面軍署擬將該屋基道契註銷另由寳山縣補給方單將此屋充撥慈善機關使用等情曾誌前報茲聞西班牙領事近又致江蘇特派交涉公署略謂二十八號房屋查封旣未知照其他更難承認要求轉逹軍署請將該屋迅予發還云云 
[傅到吞没私圭案中之吳憲章]  
　　吞没查獲大宗私土案内牽涉之第一隊隊長吳憲章前經上台令飭送歸司法衙門訊辦曾由該隊上級長官諭令吳自行投質詎吳避匿無蹤前日始將吳傅到立即備函解送地方廳由檢察官提案研訊之下諭令押候補提人證到案再訊 
[續誌麥根路港内越貨傷人案]  
　　停泊麥根路車站旁小港内姚阿榮之運貨船上於二號夜間十一時被匪刦去金飾現洋事主受刀傷十餘處等情已詳昨報茲悉出事所在之小港雖專供路局駁運貨物之用其管轄權屬於閘北水巡隊故該隊員解廷貴對於此案非常嚴緊立飭探警找尋線索前日下午又親率偵探沈友根及長警人等在新垃圾橋北首獲得前曾在姚船上充當船夥現與此案有關之梁小龍一名解入隊内經解隊員嚴行鞫訊梁已供認行刦不諱諭令收押候補提同黨到案再行核辦 
[加派長警保護收賑人]  
　　淞滬警察廳長徐國樑近以陰曆年終將届商界習慣均於此時結束賬欵途中行人收取賬欵往來者必多恐有匪徒攔刦乃於昨日通令各區所警正佐等於即日始多派長警沿途照料一面又加派游巡兩隊隊士帮同恊助 
[毆斃竊賊之騐訊]  
　　宵小某甲於前晚掩入虹口東鴨綠路八百五十九號門牌板箱店樓上圖竊被該店夥王榮煇熊銘鼎瞥見將甲扭獲各執籘條木箱板痛毆至垂斃尚未釋手迨巡街捕聞警趕至見甲已僅存一息立卽雇車車送醫院詎受傷過重未至醫院即行畢命該捕遂將尸轉送斐倫路騐尸所據情回禀麥副捕頭飭令一百七十六號西探駱四與華探尤雲卿等往將行兇之王熊二人連同兇器帶入捕房收押昨晨查傅尸屬無着卽報請公廨張襄讞與英領包君於午刻訊理各捕房瑣案畢乘坐馬車偕至騐屍所飭吏檢騐之下以甲委係因傷身死塡明尸格升座公位命將見證羅桂生楊阿元等傅案略詰一過遂在騐訊單上簽判曰騐得無名男屍委係受傷身死着保報堂棺殮暫厝候認被告王榮煇交二百元熊銘鼎交一百元均人洋舖保候下禮拜三訊核 
[小工被人毆斃]  
　　扛搬小工鞠三狗於前日下午在虹口華盛碼頭與同類某爭扛水菓口角起釁互相鬭毆鞠被踢傷要害頓時倒地氣絶兇手見已釀命案立卽棄尸逃逸經見證吳金生通知死者之族弟鞠渭渭偕報該管滙山捕房飭探往查屬實遂將尸舁入騐屍所昨日午刻經公廨張襄讞與英包副領事蒞所檢騐得死者鞠三狗委係因傷致命遂塡明尸格升座公位命將見證吳金生傅案略詰數語卽諭令尸弟鞠渭渭具結領尸棺殮聽候捕房緝兇解究 
[懲辦慘無人道之惡鴇]  
　　湖州女子花玉仙被人拐賣與福州路（即四馬路）四百六十七號門牌雉妓院内爲娼因不善逢迎日遭鴇婦王韓氏凌虐並染瘡毒致被王鴇用鐵練　閉空屋經女乘隙逃至北京路同鄉婦人王費氏家由氏囑令蔡元據情報請老閘捕房派令中西包探往將王鴇與女一併拘解公共公廨禀奉中西官諭女車送醫院醫治王鴇押候訊辦在案昨晨由廨提訊先由中西包探上堂禀明前情並將鎖女之鐵練呈案繼據王費氏投訴花玉仙與氏同鄉當時被拐押娼並未知悉迨至去冬在途遇見始知我將住址告明故女逃至我處詢悉其事卽命人報告捕房是實是時由捕房刑事科代表律師到堂詰據花玉仙供稱父母雙亡於去臘被同鄉人誘拐來滬押八妓院賣娼嗣因身染瘡毒不能應客被王鴇用火燙傷頭面並用鐵練鎖閉空房乘隙逃出現願在濟良所讀書等語訊之王鴇供稱去冬出洋二百六十元價買玉仙爲義女安居二月而女自願爲娼實無虐待威逼情事乞鑒又據捕房代表律師聲稱被告王韓氏已承認買良爲娼且將原告凌虐慘無人道應請按律嚴懲俞襄讞核供商之英卓副領事判王鴇押女所年半示儆花玉仙發濟良所留養 
 
 

Page 11

 
 
[日華紗廠工人要求花紅四誌]  
　　浦東日華紗廠各工人因要求今届花紅不遂致全廠罷工等情已誌本報昨日該廠仍未解决所以尚未開工聞該廠主任以目下正欲修理機器不妨暫停數天故各工人要求分紅一層恐難逹圓滿結果云 
[各學校消息併紀]  
　　競雄女學白克路競雄女學於昨日（四號）上午十時舉行寒假休業式并歡迎秋瑾女士之子王仲英及其姪秋王林二君學生到者百餘人首由徐校長請王秋二君演説次學生誦歡迎詞徐校長教職員相繼致勗詞至十二時散會聞該校已决擬自明正起各項課程悉用新式教授聘朱劍芒爲國文教員並增多各級英文鐘點準三月五號（正月十五日）開學云 
　　培德公學虹口培德公學於陽曆二月三日起放寒假定三月八日開學本學期高小畢業九人羅卓詔張鼎新陳鑑成游家　李晋翔盧步青劉申愷鄧民安孫理傑俟將畢業成績呈報教育廳核准後乃發給文憑聞該校明年大加擴充除將原有小學幼稚兩部推廣學額外另添請教員多人增設中學特别科云　　育材學校大東門外南中華路私立育材高小學校有學生一百餘人本月二十寒假來正十八開學 
　　縣立第一高小本城老學前縣立第一高小（即敬業）學校係潘贊麟爲校長有學生六百九十九人本月二十一放假來正十二開課二月二十七二十八二十九三日招考新生 
　　日華學校老北門内旦華國民男女小學校兩部有學生三百餘人係趙藹芙校長本月二十五寒假來正十六開學 
　　比德學校法新租界寳隆路市立比德國民學校現有學生一百六十餘人本月二十日寒假明正十一日開學 
　　商餘交谊社義務學校本城舊縣署耕餘里商餘交誼社附設之義務學校係該社同志所設立現定於夏曆本月十九日上午九時行寒假禮並第一次畢業式刻正預備柬邀各界同志蒞校參觀成績届時並請名人演説定於明春正月十六日開校凡有寒素子弟願往該校肄業者學費書籍費槪不收取云 
　　務本學生分會義務學校務本女中學學生分會義務學校於星期三日行休業禮由主任嚴　然致訓詞並給獎品聞一學期中小學生完全不缺席者頗不乏人云 
　　貧民學校閘北大統路慈善圑設立之貧民學校有學生五十餘人一切用品皆由校内發給主任教務者俞元爵明春推廣學額尚欲添招新生現定於陰曆二十日行寒假休業式來春正月十二日開學 
　　　光惠光兩校北四川路廣東　光惠光兩校定於本月七號下午二時舉行年假休業禮并發給初等第二届畢業證書是日陳列兩校學業成績於　光學校内以供衆　 
　　求是小學靜安寺路同孚路求是兩等小學校男女兼收分班教授民國九年起增設學額至一百五十名現定於本月六日午後一時舉行第一届畢業式同時行寒假休業禮敦請名人演説並發給證書獎單昨已通函各界届時蒞會參觀 
[全國商界聯合會催繳會費]  
　　全國商界聯合會江蘇省事務所近接京師總事務所函催繳各縣商會前次認定之會費及八年度大會時所需經費原函略謂現當陰曆年關之際會中需欵浩　待欵孔殷且大會費用前由漢口等處之總商會暫爲籌墊現應結束歸楚云云該事務所接函後當即分函各縣商會謂已據蘇屬各縣商會十餘處將此項會費措繳前來尚有大多數之會費未據繳到應請貴會從速將前認之費如數繳來以便彚總繳解等由滬上兩商會已接到前項函件設法籌措矣 
[西菸業今日開會]  
　　民國路西菸集益聯合會因西菸來源被陜西軍隊扣貨勒捐且陜西地方水陸運輸艱難致一月之久竟無到貨時届年關正生意湧旺之際各路批辦過年貨者甚夥現在招商局棧存貨將近銷　各同業極爲恐慌紛紛來所報請設法維持故於昨日發出通告邀集全體同業明日（即今日）開會討論辦法 
[務本女學生分會開會紀]  
　　星期二（三號）西門務本女中學學生分會以寒假將至特開大會由會長周瑞楠主席報告經過情形並謂本會會員於愛國行動不遺餘力惟寒假期中仍宜積極進行不可稍解云 
[丙組養成圑籌欵開辦義務學校]  
　　四川路青年會丙組養成圑　開辦義務學校定於本月七號（星期六）下午一時假青年會殉道堂開游藝會藉籌欵項每劵僅售大洋半元本埠各大公司均有代售并聞有晏摩氏女校及坤範女校等各熱心圑體各名人襄助云 
[駐兵房屋改設學校]  
　　駐紥閘北共和路陸軍第三十七圑第一營全軍奉　浙督令調防浙省不日開差該營兵士開去後所騰出之房屋將大加修葺租賃與浦　中學作開辦分校校舍之用 
[閘港河工改期騐收]  
　　浦東閘港河工刻已告竣由總董王用霖秦亮臣呈請南滙朱知事定昨日（四日）下鄉察勘騐收適以天雨宣告改期 
[南四圑董事呈請禁賭]  
　　浦東奉賢縣境南四圑一帶近有大帮鑒梟勾結當地賭棍開　聚賭附近青年子弟頗受其害昨由該處紳董陶　欽等呈請奉賢縣公署嚴行禁止飭警拘究 
[昨日公廨訊案紀]  
　　昨日（星期三）公共公廨民事訟案輪應關正會審官及美副領事丁瑞門氏審理上午九時半第四民庭開庭直至午正闭庭茲將傅審各案挨次紀錄如下（一）（婦人鄭守貞控請與夫錢寳根離婚案）前因飭傅被告無着諭原告登報通知茲登報期滿故又傅訊被告仍不投質即由原告之律師陳明案情後據原告訴稱嫁與被告爲妻已十有二年衹四年和好被棄不顧者已八年被告素不務正業今不到案定係犯竊盜等事逃逸等語又由原告之母鄭張氏訴明於四年前曾登報尋婚云云（結果）以被告不到應准原告請求缺席判决（二）（鼎甡莊控壽南堂莊抵押股票到期不贖案）被告未到即由原告之律師起稱請求給諭准原告先將抵押品拍　（結果）着原告登報通告被告到案候訊（三）（婦人陸葉氏控華老三之子華劉胡不還借洋三百元案）此案前已訊明判决華劉胡及借據上之中保人林連生共同償還無欵徇押至昨原告之律師到堂譯稱借據上寫有房産作抵要求給諭准原告執管抵押品云云於是問官又將華林二人提案訊問一過（結果）兩被告還押候函請會丈局查明華老三華劉胡二人對於二十三保二圖地二分平屋三間有何關係復到再核（四）（張柏記控商澤普不理賬洋九百六十元案）原告之律師到堂請求先行派員理賬經被告之律師極端反對（結果）以原告律師請求各節訊無理由未便照准（五）（北京人張绂卿控趙松壽（即趙鶴舫）不還託爲保　古玩案）先由兩造律師將本案發生地點及管轄問題辯論良久次據原告訴稱第一次係於民國二年在北京沙訟時將古玩押與被告並請其將此項古玩運來上海存於伊所開之牛莊路五十三號門牌古玩舖第二次係在上海將景泰窰大瓶一只交與被告聞已被其轉託李姓押與袁克文我進稟時被告尚住長浜路九百六十四號屋内云云並由見證張俊卿李錦祥證明兩造均係久居租界之人又據被告供稱古玩均係原告在北京向我抵押我並未轉押與袁克文且亦從未在滬開設古玩舖向居北京此次係偕妻來　醫病等語復由兩造律師辯論之下（結果）被告仍交原保候北京官廳於一月以内移文來傅歸案訊理（六）（柳士傑梁文祥沈耀齋麥汝芬工部局聯生號等環控陞發珠寳首飾店股東傅炳初李壽田倒欠各欵案此案因有其他債權人在法公廨起訴兩被告移文來傅故將兩被告提訊而兩被告之律師則到堂請求將其釋出料理免解法廨並以卓鑑樵亦係股東要求加入被告之列陳述良久（結果）以被告律師聲請將卓鑑樵加入股東訊無充分理由未便照准傅李二人移送法公廨訊核 
[法公堂訊案紀]  
　　錢永年前投法公堂控王如雲不理欠洋九十元求追等情着王限交在案昨又提訊詰據被告稱民人實情貧苦一時無力籌措　求釋出料理中西官判王交保出外着每月拔還洋五元又王瑞興前控劉二金子僞造單據私賣地皮一案昨又傅訊先據原告稟稱今劉托人前來理處商人已允请求銷案判准予註銷又余沈氏前控馮永水不理欠欵經中西官核准於昨日傅訊被告傅不到案原告稱被告有意不到請求嚴提訊追判准予扭案訊追 
[温州厚康莊控案註銷]  
　　温州厚康莊前延逖百克律師代表投法公堂控稱原告前托永福輪船之陳雲舟周廷甫姚友生袁堯甫等裝運銀洋數萬元來申送交某莊不料被陳等私將原告銀洋交與寗紹公司以抵欠欵嗣被原告察悉陳等業已逃逸　求提案訊追等情昨又傅訊先據原告聲稱今被告等已托人到來理處請求銷案中西官判准如所請將案註銷 
[控追欠欵證據不足]  
　　郎瑞　前投法公堂控余東升不理欠銀五百兩求追等情詰據被告余東升否認欠洋判候下堂諭飭遵在案昨由捕房飭探將兩造傅案先據法副領事德君將西文堂諭誦畢繼據代理讞員陳介卿君諭曰此案經本廨迭次研訊察核原告所呈借據保人乃係保安堂之圖章中人係徐仲魯代筆人係原告之父親郎航初並未簽有字樣詰　中人徐仲魯所供言詞一味支吾致於原告所稱股單係被徐成才借去現徐已逃逸况被告曾經登報聲明原告所控證據不足將案註銷堂費歸原告擔負此判繼據被告律師聲稱请求着郎瑞　交保被告要求損害賠償中西官判准予展明再訊 
[賠欵情願分期拔還]  
　　住居本邑西南鄉龍華鎭之蔡維祥前在南市荳市街長愼米行爲樣　夥由小南門外羅義泰米店主羅守賢等四人擔保去冬蔡因私做米糧虧欵甚鉅潛行避匿將所虧之欵延不料理並吞收该行客賬洋四千餘元後山行主向擔保人追賠當由四人各賠洋五百元合成二千元不足之欵直接向蔡交涉羅亦向察催索墊賠之洋五百元蔡因失業延久不還已在上海地方審判廳起訴請追由廳飭傅未獲前日被原告人在途遇見扭控一區一分駐所經王署員問明地審廳有案正欲備函移送蔡即挽入向原告懇情情願出立一百元期票五紙分期拔還王署員遂着該原告帶出理處 
[閘北小火警續誌]  
　　太陽廟旁沈坤秉所開之振康米店内起火一則經誌昨報昨由四區颜警正提沈訊問一過着罰洋五元以儆 
[被告醫愈再訊]  
　　廣東人滕羅崽前在公共公廨刑事科控住居唐家弄二十號門牌之江西人虞阿狗於一月六號攫取現洋八十元等情業已出票發交虹口捕房飭令中西包探將　獲案訊押候究在案昨經中西官提審即由該探等稟明虞在押患病已送工部局醫院療治未愈云云問官諭被告醫愈解訊 
[民國路上之兇劇]  
　　沿途呌賣洋襪之王炳山前日下午行至九畝地附近有劉殿元向之拆梢王即與之衝突彼此各糾羽黨在民國路某菜肆門外各持棍棒斧頭决鬭王劉頭顱均各受傷流血滿面由警到來一併拘入二區醫署移送地檢廳下午由檢察官提案研訊一過騐得各受微傷諭令分别收押候究 
[姦佔案業已引渡]  
　潘　恩控張阿華姦佔伊妻潘費氏（即費昭媛）一案已經公共公堂訊明判將張與該氏引渡内地法庭訊辦茲悉此案原告潘燦恩在地檢廳以刑事起訴爲日已久因被告屢提未獲延宕至今此次由廨引渡到廳由檢察官預審一過諭令分别收押潘退去候示 
[私賣燈吃之科罰]  
　　法租界小東門捕房捕頭日前偵悉居民王忠生家私設烟榻容人在内過癮有違禁令故於前晚親自帶同包探及暗差捕數名前往該處抄出煙槍三支烟燈五只當將王及烟具一併帶入捕房諭着交保出外候究昨解法公堂請究先據捕頭上堂稟明前情並將烟具呈鑒詰之王供認私賣燈吃不諱中西官判王罰洋五十元充公以儆烟具銷燬 
[混用僞輔幣押三月]  
　　銅匠嚴阿慶前日將當兩角之僞轉幣八枚持虹口吳淞路八百十七號門牌雜貨店内行使經店主王洪生察破唤捕將嚴拘入捕房押至昨晨解經公共公堂中西官訊悉嚴前曾犯同等之案業已懲辦今尚不悛應科刑期三月着解往西牢執行 
[法公堂懲辦竊賊兩則]  
　　竊賊陳生培王壽順沈毛生李炳記等四人於日前晚間潛至法租界大馬路鉅康五金雜貨店後門越牆而入行竊大皮箱一只正欲圖逸適爲事主察覺唤捕到來將沈等四人一併拘獲 
　　又王順卿日前至姚元所開之點心　内竊取棉袍而逸當由事主唤捕將王人贓並獲帶入捕房昨日併解法公堂請究先據原告上堂稟明前情詰之陳等供認行竊不諱中西官判陳等四人各押西牢一月期滿逐出租界六月王押二月以儆贓給原告領去 
[華捕破獲寧波竊案]  
　　湖北人張阿四前日携羔皮統子一件綢衣七件在虹口天潼路押店求質被三百八十七號華捕查見向詢來歷不能指明遂連人並衣帶人捕房押至昨晨解送公共公堂謂究先由包探沈阿炳上堂稟明前情並稱查得此項衣件係被告從寗波地方竊來質之張供係在逃之人往寗波竊來囑我代向押店質洋等語張襄讞核供商之英包副領事諭張押候備函送往寗波警察廳歸案訊辦 
[行竊與收贓並儆]  
　　掦州人陳榮生串同寗波人林永昌行竊蒲啓澄唐雲亭各户衣物外國椅子等件消　與浦東人徐雲橋經失主報由滙司捕房華探目馬阿美包探王桂亭汪開富奚德安將以上三人獲解公共公廨押候吊贓解究在案昨晨捕房吊齊原贓傅集失主將三被告解請中西官逐一質訊之下判陳押西牢二年林押六月期滿均驅逐出境收贓人徐雲橋發押一月贓交失主認領 
[誌謝]  
昨承青年會丙組養成圑贈游藝會入座劵二紙又銀行週報社贈第一百三十六期銀行週報二册誌此併謝 
專件 
[書張一先生再答客難後]  
　　（一名省議會聯合與法律）閩侯陳曾亮 
　　先生原文約分四段第一極言不統一之可危將以國内問題變成世界問題只有他力而無有自力第二謂不亟統一則利其不統一者愈多將永無統一之希望必陷於萬刦不復之地位第三因民國主權約法賦予人民全體而兩國會無從代表人民且與自身利害衝突不得不求諸地方民意機關之省議會第四此議旣發諸先生個人江蘇省議會采其議通電全國省議會　求同意先生爲道德上起見不得不自承認爲原動力而不忍見其良心作用之省議會橫受他方之誣謗原文之大意如此自通電披露各省省議會之贊成者首奉天次湖南湖北直隷山西山東已有報載原電其他吉黑皖贛浙桂聞亦大體贊成雲南則爲原倡省議會聯合會之一見於浙江省議會之議事錄餘若交通　遠省分或不在開會期中雖答復稍遲但以國民厭亂望治之心理推之殆無斥爲非是者有之則同一非難而派别絶然相反甲派含有銅臭之作用即各報所登不見經傅之某會與省議會中少數之個人乙派則以此等辦法爲未足將取文明程度之國民大會爲正軌而所望太奢故曰絶然相反也一薰一　用意逈殊而俱集於法律之一點竊不敏固嘗隨先生之後爲同一主張者也一茲爰就法律疑點爲一一剖解之 
難者之第一理由謂各省議會法區域以本省爲限並無各省議會得派代表開聯合會議之規定果以此爲違背法律是令天下重足而立側目而视也公等試閲教育部所頒定之教育會規程有無聯合之規定乎無有也農商部所頒定之商會法有無聯合之規定乎無有也若如難者所言則今之全國教育會聯合會今之全國商會聯合會皆有誅也然彼之開會旣數年矣不聞兩部之取缔而且核准之矣難者必曰教育會商會其性質爲教育的實業的而無政治上之轉動故彼可聯合而此不可以聯合信若是其遠者不必論其近者若山東問題若各種借欵問題若請撤督軍問題未嘗無教育商會之聯電政府非但不駁拒之而往往寛慰以和緩之又何也於教育會商會之議及政治問題者則優容之於地方民意機關之應及政治問題者則壓制之是何理也不獨此也吾見夫所謂平和促成會者矣所謂和平維持會者矣按其人則羗無故實也詢其地址則烏托邦也而政府之半官報則大書特書之不闻以法律有無爲詰也然則民意機關之省議會乃不如此本非法定之促成會維持會是何理也復次全國和平聯合會即省議會商會教育會三種分子合成之政府未以爲非法也全國平和期成會聯合會更非法定團體而僅爲全國有聲望個人政府亦未嘗以爲非法而答復之電文同時時優禮而褒獎之也前日之許可爲是則今日之不許可非也今日之許可爲是則前日之許可爲非也二者必居一於是安有國家法律所認定地方民意機關乃並各種組合團體而不如乎如難者言其蔑視省議會亦甚矣 
　　難者曰他吾不知吾但知省議會暫行法無聯合之規定而已信若是則吾請以子之矛陷子之盾國會者最高之立法機關然二年一度之解散與五年二度之解散約法上亦並無可以解散之明文而政府解釋之則曰約法上不過未規定解散權而已並無規定不能解散之明文也夫法至憲法亦極神聖矣猶可如是解釋則於省議會亦當曰不過未規定可以聯合而已并無規定不能聯合之明文也在共和政體之下而行專制國（只許州官放火不許百姓點燈）之特種法可乎不可乎夫使省議會一舉一動必有明文規定而後可行則例以前請諮議局其權限之大遠不如今之省議會且處於君主政體之下而諮議局聯合會之請願清政府未嘗取缔而散之君主政體且然而民主政體則不許是又何説也即讓一步言之全國一舉一動必有法律明文規定而後可行則試問南北代表之議和出於何種法律耶曩者督軍圑會議出於何種法律耶夫法律云者爲大多數人民所承認即謂之法律違反大多數人民之公意者即謂之不法即世界最著名之英國大憲章美之費拉德費惡憲法當其未有法之前亦本無可依據者也彼舊國會之稱中央爲非法國會者惟其不承認耳使全國承認爲合法則無違法之可言矣若彼此日以違法相詆而永無統一之日於國家利乎不利乎故余敢斷言之曰平和之局爲政治問題而非法律問題也（此説已續爲文論之） 
　　難者曰吾不論律而論案查民國二年省議會在上海開聯合會曾經國務院電知江蘇都督民政長依法解散并通電各省矣七年六月間各省省議會舉派代表擬在南京集會内務部會電復命其解散矣成實具在豈可前後兩歧乎答之曰如客所言不考時代不問宗旨甚矣其惑也客亦知民國二年省議會聯合而謀何事乎時則長江七省有二次革命之聯盟項城威力赫赫炎炎莫敢誰何且其所標宗旨爲討袁軍非和平會宜項城之有詞也前年六月之舉由山東省議會發起其時以政府在主戰時期若有倡言和平者幾目之爲大逆不道試取其時新國會議事錄觀之與今日固判然秦越也當日省議會聯合之意在求和平宜政府之不允也若今日則政府公言和平已一年餘矣北代表已兩次派出矣省議會聯合之意則助政府促成和平矣政府頒布之明令及對外發表之電文一片和平之聲洋洋盈耳國民應之朝集一促和之會夕上一言和之書省議會猶是國民而兼爲國家法定之圑體此而不許則必政府主和而省議會聯合主戰而後可也然吾閲蘇省議會之電文固明明與政府同一主和之宗旨也譬之政府欲足兵而禁人民之講武政府欲足食而禁人民之力田有是理乎如客所言是以左手自批其右頰也烏乎可難者又曰子不見治安警察法因維持公共之安寗秩序及保障人民之自山幸福凡結社集會　取缔之文乎答之曰治安警察法對於私人之結社集會者而言然其最大之原則必有擾亂安寗秩序之虞者警察官得限制禁止或解散之若堂堂省議會非私人結社集會可比而謂可適用治安警察法其不通一也若以爲擾亂安寗秩序乎則試問全國所以不安寗者誰爲致之其擾亂之最大者孰有甚於湘之醴陵實慶陜之三原涇陽閩之汀漳龍興泉永各屬鷄犬不寗流離顚沛者乎省議會猶是人耳其欲規復安寗之秩序而不願見其擾亂其心與政府同也此而可以治安警察法解散之則必對於擾亂者而獎勵之其不通二也且治安警察法所以别於普通警察法者謂於已治已安之時而防其不治不安也今之不治不安其大病根俱在不統一省議會舉其不統一者而謀所以統一之又舉其不治不安者而謀所以治安之此而可以解散必政府不欲已國之治安而後可也其不通三也且浙江省議會通電主張國民自决會有三月以後和局不解决則發起組織之語吾未知國民自决會與聯合會之輕重爲何如也公等不知民本主義已爲世界潮流所趨向不知民國二年之解散省議會聯合會以其與政府爲敵民國七年之取締省議會聯合會以其與政府之宗旨爲敵俱非今日彼同一和平之比也且公等亦知治安警察法頒布於民國三年三月之緣起乎其時項城恐國民黨之復活採用德意志之條例而頒行之時則無國會亦無省議會完全一迪克推多之中華官國也若今日者全世界之迪克推多已無有存者而德謨克拉西之主義起而代之乃以德皇威廉之苛法與俄皇尼古拉斯警察國之餘威而施諸民國八年之省議會是摧殘省議會之人格恐其爲我友而惟恐其不爲我也敵也曾是我賢明之政府而爲之乎曾是我纯潔之省議會而受之乎 
　　總而言之政府求和平省議會亦求和平政府求统一省議會亦求統一上海代表會議而相見於一堂也此聯合會可以爲代表之聲援不幸而終不可以復合也則此聯合會可以作代表之後盾我省議會乎爾非受各省人民所託而國家付以監督長官之特權者乎將俟他國人之裁判而聽人民之爲牛馬奴隷乎仰自尊重其省議會之人格而奮門以求一日之治安乎詩曰邦人君子莫肯念亂誰無父母又曰君子如祉亂庶遄已省議會其速起聯合會其速起 
雜評二 
[省議會聯合會（庸）]  
　　省議會聯合會之爭論表面上爲法律問題實則黨派間之問題也安福派欲壟斷和局不容他派之置喙故一聞有省議會聯合仲裁和議之説以爲是不利於己乃挾其支配北京政府之權力强迫禁止此純係政爭問題初何嘗與法律相涉不然省議會不能聯合會集豈督軍可以聯合會議何北京政府未嘗禁止耶 
　　是故省議會之可聯合與否和議之能由省會仲裁與否有一先决問題即安福派之勢力能否打破是也使安福派之勢力而能一旦打破則撤换代表和會重開可也兩方爭議不决第三者仲裁亦可也苟不能打破則代表會議固無重開之望卽第三者仲裁如所謂省議會聯合會者亦斷難實現耳 
 
 

Page 12

 
 
   
 
 

Page 13

 
 
自由談 
旅行談 
[俄游雜憶] [  諤聲]  
　　俄貴族中除軍界一派外其最雄於勢力者惟希臘教徒其主教祇聽命於俄帝目彼得大帝後已然主教之下有牧帥雖由俄帝指派主教有管轄之權是教中之黑暗腐敗不堪言狀烏克沙爾伯爵有言曰無論冋人或信神權者或猶太人若願入耶教可任意投入希臘教堂該教有例凡牧師有信徒逹千人主教卽陞賞之賜之以十字架及金帛等傅教者每至一村並不講演教理但對村人曰余此來係邀汝輩入（皇帝之希臘教）皇帝爲世界上最偉大之帝希臘教又爲宗教中之最美備者汝一旦入教則警察將保護汝法官將偏袒汝星期日余將復來此處接受汝輩爲吾信徒届時余將賜汝每人十字架各一具内衣各一件等以爲汝輩信仰之證云云希臘教之牧師無人不娶妻例所使然苟其妻亡其人不得再爲牧師須終身困於執役故爲牧師者無敢不善視其妻也俄人有諺曰（樂莫樂於牧師之妻）即是之謂也大文豪托爾斯太之從弟詹密德曾充主教十五年其爲人素不信仰上帝而俄帝竟簡之充主教則希臘教之價值可知矣繼其後者爲柏比登那雪夫是君著有（俄國政治家之罪言）千八百八十八年出版柏氏之言曰近世政治學理想之最荒謬者莫若人民之無上權一説所謂人民之無上權者意即凡權皆山人民發生根據於國民公意云云嗚呼此種奇異之言論可以代表希臘教之眞義矣柏氏染指於俄政府凡二十五年其摧殘自由殺戮非希臘教人不知凡幾故今日俄國人民言念柏氏猶有餘痛焉 
國藝談 
[篆隸與草書不能合法説（上）] [  范新村]  
　　書法自古尚矣近世安吳南海兩著臨池家莫不宗之發明八法殆無餘蕴然詳分草隸蓋未聞焉今略述之隸書於漢碑徧習之後大法已具尚覺無甚妙境當觀負重之物或高陟峻嶺或遠涉重洋自有悟處此法兩藝舟雙楫論之已詳茲不復贅惟草書與分法截然兩途如長史懷素之書用漢法作之猶馳千里馬而覊其足清道人自謂困於簡牘是也草書於各帖徧習之後神韻不足者宜於疾風驟雨星殞　逝時求之取彼神機證吾妙悟此意前人有解之者大造變幻皆足以啓發性靈右軍云自非通靈感物不足與談斯道信然信然傅青主云眞書不知篆隸之變遷任寫到妙境終是俗格又云結體因時相傅用法千古不易卓哉言乎篆隸法他　用之皆妙獨不可行之於大草但用其意於挫折點綴之間决不能用其法於長驅直撲之際揉篆隸入草者凝　　峻固有餘烟雲變幻則不足蓋篆隸者涉有之實象大草者課虚之眞诠强篆隸入草者猶强仙人以火食也嘗聞張芝作草章程書尤善今官帖傅芝白數帖徒撫其形遂汨其法夫章草縱橫跌宕固是草形轉側掉换仍是隸法乃草之漸猶篆逮隸也右軍大令乃草之正宗長史醉僧爲草之極軌自茲而後青蓮東坡頗有能處但收拾不及枯竭者已指不勝屈魯公之　曠絶百代而爭座祭姪但成稿行求眞草書　乎未覩近世沈用熙欲以漢法作草累贅異常頗犯肉勝之戒何道州以橫直責愼老蓋亦嫩其病此愼老豈有不知殆將變法自立乎 
雜談 
[怨婦涙史（二）] [  瘦鵑]  
　　天下女子其有已經此中惨痛者當能知婚媾之事滋不足恃已往之年雖嘗享閏房幸福而後來之　否長享殊未可必質言之人生婚嫁如傍一火山而居温暖固可喜第防其爆裂耳 
　　吾之嫁也在一千八百八十八年一月八日至一千八百○三年凡十五年此十五年中凡女子之所希望於嫁後者一一盡憤吾樂甚知足無他想所生一女玉雪可念對之令人忘憂吾於斯時亦嘗深自慶幸乃得一多情之夫婿以爲世之女子殆無有更得意事者然而未來之報福終不能以是而定吾今思之重思之則爾時鼓舞歡笑之天已隠隠幕微雲一痕矣 
吾　旣長美歌　因習歌於甘爾霍音樂學校中每星期一次吾必偕彼同赴鎭中受課課罷則吾夫必來携吾二人就餐於西部餐館　餐後或人劇場或聽歌於音樂院一家融　度此歡樂之良夜吾於爾時初未嘗有一悲念吾所欲得之者即此夫婿之情與嬌女之受而已故每值此夕樂乃不翅往往翹盼數日冀得此數小時之極樂每當同車歸伊爾福時吾心猶躍躍然意滋得也 
　　嗟夫嗟夫不幸之日至矣吾獨坐室中中心似發異感而吾家每星期慣例之歡叙至此竟中斷不可復續夫豈吾意想所能及哉是日吾仍偕吾女赴鎭課旣畢吾夫乃不至尋以一簡來謂夜中忙甚不暇相伴取樂君母女皆邑邑匆促引歸旣不聚餐又無聽歌之樂悲思内奰苦不能宣之於口吾女意亦無歡同坐車中相對不作一語是夕吾追思此事益滋疑懼蓋此每星期之聚首同樂似鎖合吾三人於一處情乃愈切今夕之事似於家庭情愛上驟遭打擊其偶然耶非偶然耶則吾不之知也 
　　已而吾之疑懼竟騐每星期之歡聚後此竟不復再吾夫每言忙甚吾或叩之以故則以船塢中事繁對吾夫在藍鐵錨船公司中爲　品監督其言信否亦不敢必然吾終覺此家庭中美滿之生活至是忽起革命秩序立失吾夫平時脱公司中無歸航則每日六時必歸習以爲常而今則往往宴歸矣 
　　吾思之吾重思之 
　　吾長日無所事則力事針黹栗六弗輟嗟夫吾豈好爲此哉亦惟藉以忘憂而已每一拈針涙　　　而下針線愈長涙亦愈多有時恐以多哭而盲目　恒力抑而止 
　　朋輩及鄰右有憐吾者每相勸曰爾奚不出而尋樂乃自苦至是吾聞若輩語　乃滋痛蓋吾賦性尤傲殊不欲以夫婦失歡之事爲他人所知也 
　　由是吾不　哭時亦出而游　幸吾尚有一良伴足慰岑寂蓋吾女年十九矣頗知愛吾　歌　益美將以　歌自給吾雖不能容於夫子然有此婉　之愛女差可少殺吾悲吾於此則猶深感天心之厚吾也 
新聞拾遺 
　　學生之雪戰諺云雪落狗歡喜洵哉斯言然如今年之久旱而雨雨而卽雪人見之亦無不歡喜者是以松江聖經男女兩校均有學生雪戰之戲其戰法分甲乙兩隊每隊有製造雪彈者二十人餘皆爲戰員甲則登於樓上洋臺面乙則排列在地互相戰鬭均以雪彈爲利器以先完雪彈而被未完者衝鋒前進隊員滿身是雪者爲敗該二校連日課餘雪戰戰必每有衣鞋盡濕而敗觀者莫不捧腹此亦雪中之一趣事也[  連兒]  
　　籌備全國博覽會自歐戰告終我國政府鑒於世界大勢對於提倡實業亦稍動心現已决定本年八月間即就北京開全國博覽會一次已由農商部咨行省署轉令所屬徵集關於實業各項品物送京陳賽以資品評獎勵藉爲鼓勵實業進步之樞紐云[  陶然]  
　　兩公司分設無錫之先聲滬上永安公司自開幕後營業尚稱發逹近因鑒於無錫商務繁盛欲來錫設立分公司聞已擇定滬寗車站旁空地即將興工建築並聞先施公司亦有分錫之議其地點約在新馬路惠民橋附近果爾則兩公司巍然對峙與通運橋畔之新世界鼎足而三矣[  陶然]  
　　卜君與楊女士結婚之豫誌安慶聖保羅高等學校校長卜君其吉美國人係上海約翰大學校校長卜君之大公子也現已聘定本會會友楊女士爲夫人聞卜君不日偕女士往上海舉行結婚云[  愼獨]  
　　特别招帖昨於山東路口見某廣貨舖玻璃窗上一白色紙帖上書四語云（本號花色自不同如有劣貨願充公别家一樣説抵制可憐熱度五分鐘）一時駐足觀者甚衆多謂該店主之熱心愛國云[  吳秉恬]  
　　守古義烈女墜樓寗垣某書肆主人某甲生有一女年届瓜期丰姿秀美自幼已字同業徐某爲妻現徐某家道中落無力完娶年復一年蹉跎延　某甲見徐窘狀意欲退婚將女别字遂託人示意徐某而徐因生計艱難自顧猶恐不週只得聽其改字他人以免貽誤女之終身即慨然允诺某甲目的旣逹不勝欣喜乃商之於女而女力持不可並堅持從一而終之義某甲不聽且不由分説　行改字富商楊某爲繼室該女心雖不願然亦無可如何詎知傅紅之日甲之家中正在張燈結綵賀客盈門舉行聘禮之際該女不動聲色忽從樓窗　下效綠珠之墜希圖自盡一般賓客莫不驚嚇異常不知所措急往視之見　女已經跌昏臥於地上頭臂兩部均已跌破血流如注當卽送往某醫院診治聞傷勢甚重不知有性　之虞否嗚乎該女深明大義不字二夫求之晚近之世亦不可多得之烈女也可以風矣[  冠英]  
小説 
[十四號英國却而司台維著（續）] [  蔣夢芸]  
　　言已立候余之答辭天乎渠乃欲我助其殺一孤女我非喪心病狂者又何能行此至此余乃憶及十四號之匿名函其詞曰（幸勿出）嗟嗟我乃不能喻其善意而斥之爲奸人爲罪犯我過矣今乃知彼匿名十四號者突爲一狹義長者然今悔乃無及且萬惡之佛萊立而待我答辭更不容余之呼屈因愤然曰咄老　汝萬惡之魔汝乃欲殺一無爲之弱女汝罪惡贯天乃更欲令余助汝行惡余何人而能從汝耶余憤極而起身欲出然門苦不能啓伯爵則不怒亦不言安坐椅上一任余之咆哮旣乃冷笑曰噫汝竟敢違我意殊出余之意料外然汝旣來此捨從余命外汝殊無術以適幸語余汝究願從余命否余曰否余誓不爲此余出此室後且將以汝之罪惡宣布於大衆使人咸知蒙慈善之假面具之佛萊伯爵實爲一陰險無倫之殺人犯伯爵聞此仍泰然僅曰華德汝竟拒絶耶汝勿悔嘻孺子殊不可教者聲未絶壁間電鈴鏗然鳴數健者擁而入埀手立余旁待伯爵之命伯爵復向余曰華德余爲謀余事之便利故再予汝五分鐘之思索幸回復余一完美之答語勿過倔强强無益也余不假思索應聲曰無論如何余不能從汝伯爵不聲目注壁上時鐘靜待時間之至正其時忽門又闢一華服女郎應聲人疾趨伯爵旁附伯爵耳私語其聲雖低然余以距離近且室靜如夜故聲浪仍清楚余得一一聞之女郎曰阿父　　　事敗矣刻余馳車往絡麗處不圖室空無一人絡麗與女媪皆不知何處去矣箱籠及重要器物亦多不見想必絡麗偕人亡去伯爵聞語驚若木雞面色灰白頓失常態曰天乎有是事乎女郎復曰余尚賭一奇事絡麗之牀榻上用筆尖插一名片署（十四號）三字余今携之來此此女郎者貌美而服華　娜之能令人心醉余似曾相識彷彿　於何處見之者然一時苦不能憶其名及女郎言（十四號）三字余頓驚覺此女郎實與日前投匿名書於余之蒙而女郎同其狀態似卽一人特其時女郎面蒙重網且此女郎爲伯爵之女伏不至冒名十四號而與乃父暗鬭故余心雖疑之而不敢决其爲即是一人女郎言畢見余狀目炯炯視露奇異狀似深奇余何以竟來此者伯爵時方申申斥余謂狗汝不我違反者則我事早成功矣奈何竟使我事失敗立令從者曰此敗事之狗宜重創之然我事猶未了汝儕可先去其外衣及冠命約翰服之然後以索縛其四肢使不能動更飲以麻醉劑囚之於暗室可焉速爲之事畢吾儕尚須往華盛街也女郎聞言似大不忍惟如狼之從者立以麻醉劑嗅余鼻後此余　昏昏如入睡夢知覺盡失不自知作何狀焉 
[自由談之自由談] [  不冷]  
　　移東青島交涉京電謂如不成日本有移往東京之説余以爲此必非是苟中國而不肯直接交涉移　東京又何益哉 
 
 

Page 14

 
 
   
 
