# 1910 - 349 - 4913608

 

Page 1

 
 
   
 
 

Page 2

 
 
上諭 
[監國攝政王鈐章十一月二十一日内閣奉]  
　　上諭本日召見之四品卿銜翰林院編修繆荃孫着以學部叅議候補欽此 
上諭法部奏請簡各直省高等審判廳廳丞高等檢察廳檢察長員缺各摺片除奉天高等審判廳廳丞高等檢察廳檢察長吉林高等檢察廳檢察長業經簡補湖南暫緩開庭外吉林高等審判廳廳丞著錢宗昌試署黑龍江高等審判廳廳丞著趙儼葳試署高等檢察廳檢察長着周貞亮試署直隷高等審判廳廳丞著俞紀琦試署高等檢察廳檢察長着劉思鑑試署江蘇高等審判廳廳丞着鄭言試署高等檢察廳檢察長着陸懋勳試署安徽高等審判廳廳丞著沈金鑑試署高等檢察廳檢察長着郭振鏞試署山東高等審判廳廳丞着龔積炳試署高等檢察廳檢察長着陳業試署山西高等審判廳廳丞着謝桓武試署高等檢察廳檢察長着王祖仁試署河南高等審判廳丞着怡齡試署高等檢察廳檢察長着李瀚昌試署陜西高等審判廳廳丞着徐德修試署高等檢察廳檢察長着趙乃普試署甘肅高等審判廳廳丞着何奏箎試署高等檢察廳檢察長着王國鏞試署新疆高等審判廳廳丞着郭鵬試署高等檢察廳檢察長着張培愷試署福建高等審判廳廳丞着梁冠澄試署高等檢察廳檢察長着李鍾駿試署浙江高等審判廳廳丞着章樾試署高等檢察廳檢察長着辛漢試署江西高等審判廳廳丞着江峯青試署高等檢察廳檢察長着袁勵忠試署湖北高等審判廳廳丞着梅光羲試署高等檢察廳檢察長着黄慶瀾試署四川高等審判廳廳丞着武灜試署高等檢察廳檢察長着陶思曾試署廣東高等審判廳廳丞着史緒任試署高等檢察廳檢察長着文霈試署廣西高等審判廳廳丞着俞樹棠試署高等檢察廳檢察長着朱文劭試署雲南高等審判廳廳丞着王耒試署高等檢察廳檢察長着張一鵬試署貴州高等審判廳廳丞着朱興汾試署高等檢察廳檢察長着賀廷桂試署餘依議欽此軍機大臣署名奕劻毓朗那桐徐世昌 
[監國攝政王鈐章十一月二十二日内閣奉]  
　　上諭副都統吳祿貞着充陸軍第六鎭統制官欽此 
上諭四川雅州府知府員缺着特蘇愼補授欽此軍機大臣署名奕劻毓朗那桐徐世昌 
宫門抄十一月二十一日召見軍機倫貝子繆荃孫 
論説 
[爲上海商人請减房租事敬告華洋各房主（續）（醒）]  
　　上所述者。尚屬上海衰敗之遠因。所來者漸而所受者微。其害固未易卽。見。而其衰敗尚有不因於上所云云。而由於各方面之分奪其利者。此事亦未可輕忽視之也。蓋上海一埠。雖爲内外貨物聚散之區。然各種大行。號。大店肆。所以能支持局面。厚獲盈餘者。全賴内地人之爭相顧問也。統計上海城廂以及租界之人口。不過百餘萬。其於生活上所需之物品。不可謂之多。故上海商業之盛。雖賴内外貨物聚散其間。經手者從中取其。扣利。亦藉内地人之往來頻繁。多所購求。故能坐獲大利。近十年來。商業。盛况。漸不如前者。雖由於生計艱難之故。亦因内地人士往來上海者日。形减少之故。推其致此之由。蓋因我國昔時交通不便。凡各省之特産。均不能隨地購求。惟上海則爲全國貨物薈萃之區。有求必供。殊稱便利。以故内地之。購辦物件者。往往特來上海。專事選擇。即各種洋貨。亦多存積。於上海。種類旣多。揀選自能合意。其所分運於内地者。不過日常　銷之。類斷難各色俱全任人揀擇。以故内地購辦大宗洋貨者。亦必羣趨於是。此上海往日贸易興旺之所由也。而今則不然矣。各省内地。凡屬交通較。便。户口較繁之區。商况日趨繁盛。舉凡各省之特産以及外洋之精品。莫不悉數羅致。陳列於市肆。當地之人。無待外求。如有所需。不必遠來上海。儘可就近購辦。且價值之高下。亦大不相同。蓋上海進貨之價。雖不必貴。於内地。然因各項開支。非常浩繁。不得不增其價格。以資取償。是以常聞。老於市并者。云上海各物之價無諭本貨洋貨。均貴於内地。且有相去甚。 
 
 
 

Page 3

 
 
遠者。甚至。零星物件。價值一二角或三五分者。其價亦。相去懸。殊以故内。地之人。均不願再至上海購物。且有在上海之人反至内地購物者。不惟。如是而已。即上。海城内之物價。亦較廉於租界。故租界中之人。亦有專向。成中店肆購物。以冀略佔便。宜者。此亦上海商業日就。衰敗之一因也。凡出重資購置地産於上海者與商市盛衰實有切膚之關係。如欲收永遠之利。亟宜推究此中情弊。而謀維持之策。蓋房主恃房客之租賃收其利房客又藉營業之順遂獲其利相維相繫。誠有不可離解之勢倘商業有退無進。即房主房客均不能得其利也然今苟欲使上海商業不致衰敗。亦惟有减輕物價。以廣招徠耳。第各項開支浩繁。斷難議及此層。而其開支最大者。又以房租爲第一。故欲逹此目的。非先减收房租不可。是則减收房租一事。實與上海商業大局有密切之關係。成敗興衰。全繫於斯。爲房主者其知之乎。 
至上海錢莊銀號屢屢倒閉。尤爲商業敗壞最大之原因。蓋金融機關爲。百物之源泉。貨幣流通之張弛。即所以操縱商業之盛衰者也。上海金融。機關。日趨窘迫。其原因至爲。複雜。不遑備論。但就其恐慌現象而言之。上海商市誠。有岌岌不可終日者矣。目去歲元源莊。倒閉後。市面已爲之一。震。迄乎今歲正元謙餘源豐潤諸大莊號相繼閉歇。致成絶大恐慌。内外。商業均因銀根緊急。而呈滞疲之態。此爲滬市衰敗最近之一因。且倒閉。者固倒閉矣。此外錢莊銀號亦因倒閉各家之牽累。必致减縮局面。故以。數家之倒閉。遂致牽動全市之金融。爲害殊匪淺鮮。此爲根本上所受之。摧殘。創鉅痛深。一時固未易。恢復其本來面目者。也故此後上海之商業不待他種攘奪惟此金融窘迫之一端已足敗壞之而有餘矣。念及此而不爲之愕然懼者。必無其人。凡在上海營業者。安可聽其自然。不爲補救。今言恢復固不易矣。且卽欲保持素有之局面。亦恐甚難措置。何以爲房屋之主者。仍高抬其租價。一若惟恐滬市敗壞之不速。而故爲此催迫之。計者誠百思不得其解也。 
尤不進者。上海一埠之居民。以工商兩界爲最多。商旣不能得利。自必遷。移内地以營生。商旣日敗。工亦難以立足蓋上海各種工厰。足容工人不。少。一旦商業敗壞。工所出者。不能藉商以轉運。其必日就凋敝。亦勢所必。至。况内地創辦工廠者。所在皆是。招用工人。數亦不少。且工值有高於上。海者。而所需日常。用費。則省於上海實多。以故内地苟有創辦工厰者。上海工人必趨之若鶩。是則上海大部分之工人。亦將漸移其心而内向矣。至各地僑寓上海之人。因商工日就凋敝。生計日形艱窘。亦必咸存遷地。爲良之心。至是上海市面之恐慌。將有十百倍於今日者。苟不早爲之計。是固不可免之事矣。且内地人士。每有一無所事。專備資斧。特來上海。領略繁華風。景者。以故茶樓酒館妓院劇塲等。莫不人山人海。利市十倍。此亦爲助長商業繁盛之一。因但近年以來。愈趨愈下。大不如前。久居上海。者流覽風光早有今昔異趣之感。（據人云。今歲春季西商賽馬之時。游人不及往年之多。至秋季尤不及春季。此雖由於生計艱難。無餘資以。供浪費之故。亦因仙地風氣日開。每有模仿上海之景象。而踵事華麗。開設戲館書塲。以供娛樂者故人亦不欲更到上海也。據是以觀上海之將來祇有衰敗之恐。實無振興之望。不於此而探本溯源。竭力研究保持成局之法。則江河日下。誠有不堪設想者矣。爲房主者於房客之請求减租。一若無所關係。嚴拒不允。其愚誠不可及。蓋堅持其價。不肯稍讓。雖以困。厄房客一若於已無關實則不啻自絶其生機也。且由上述各種原因而窮其結果。即使房主一律减租。與房客共支殘局。猶恐滬市日壞一日。將來仍不免有續議减租之一日。深願各房主猛省之。尤願華人之爲房主者首爲之倡。 
要件 
[中國國民禁烟總會擬呈外務部稿（續）]  
　　查鈞部光緒三十三年二月。覆陳向各國籌議禁烟辦法摺内聲明。與英國協約。行三年限滿再行遞减等語。并於近兩三年内。鈞部與各省因研究實行禁烟時。與英使及英領籌商專賣辦法。未得允許。夫必試辦遞减。者。彼蓋深恐中國。非實心禁煙。特爲土藥踢其銷路。未允。專賣者。彼又深。慮中國之假託禁烟。特爲籌欵另闢門徑。此二説以揣測三年前。之中國。彼時成績未著。誠無可置辯。今則禁吸之期。全國以宣統三年十二月。爲止。較之原限十年。已縮。短矣。現所修正之禁烟條例。内載宣統三年正月起再將田地。栽種土藥者。除原地没宫外。科以重罰。並宣統四年以後。雇用吸烟之人。罰其家主。闔境辦理未善。罪及長官。（修正禁烟條例黏抄呈電）則非爲土藥税特暢銷路也明甚。度支部旣允明年六月内全國。一律裁撤土。藥統税局。則原有藥土税之數百萬金。尚且棄如敝屣。更與。籌欵之意無涉。且禁烟條例。明定宣統三年六月内全國禁運。逾期犯禁。嚴科重罰。是彼時販。運之人。即爲犯法之人。關更稽查。紳民協力。誰敢冒。重禁而干法紀。英國雖踵運來華。無華人與之承運。豈能飛渡中原耶。英國向與中華通商最久。贸易最盛。何事不可經營。謂必始終固執。毒害親睦之友邦。違反全球之公論。信義素著如英國。想必不出此。以上禁止洋藥進口種種正當理由。伏懇鈞部將此次資政院議决縮短禁烟期限。實行禁種禁運禁吸辦法。移咨英國駐京公使。請其呈報政府。贊成中國尅期禁烟。於明歲六月後將向日印度販運來華之洋藥。一體禁止入口。以 
 
 

Page 4

 
 
篤邦交而維公理。並請鈞部通咨各國駐京公使宣布本國現在禁烟情形。俾環球均知吾國對於此事。勢在必行。萬無中止。庶風聲所播。數十年烟害。立卽廓清矣。所有公懇移咨英使禁止洋藥進口曁移咨各國公使缘由謹合詞敬懇鈞部允准施行不勝迫切待命之至 
專電 
[電一（北京）]  
　　直督電奏諮議局徵集闔省人民意見請於明年即開國會并陳割臂斷指情形奉旨各督撫請開國會朝廷已縮至宣統五年召集所有應行籌備各項均關緊要萬難再縮所請着毌庸議 
[電二北京]  
　　東督錫良奏請從速召集國會以救危亡如以臣爲不然請以違制嚴加黜責 
[電三（北京）]  
　　胡御史奏頒布憲法以前應請先定樞臣權限責任藉以解釋上下之猜疑奉旨留中 
[電四（北京）]  
　　農工商部奏道員周廷弼辦理實業有效奉旨周廷弼着以四品京堂候補 
[電五（北京）]  
　　又奏粤省官紳爭築商埠請由官自辦奉旨依議 
[電六（東京）]  
　　日本政府發表於西明年一月開始設東北理科大學於仙台設九州工科大學於福岡 
[電七東京]  
　　今朝（二十二日）日本帝國議會舉行開院式日皇不到由桂首相捧讀開院詔勅 
緊要新聞 
[張蔭棠報告墨國維新歷史北京]  
　　十五日出使英國大臣張蔭棠星使上封奏一件原摺係奏陳參觀百年紀念會及墨總統優待情形外片一件係奏報該國歷史甚爲詳晰今探錄如下查墨國居北美洲之中央東界墨西哥海股西界太平洋南界中美洲之瓜地馬拉國北界美國向爲印甸土人聚族而居立酋而治當歐人未至以前其國已有制度城垣宫室遺迹猶存自西歷一千一百九十二年日斯巴尼亞遺意大利人哥侖布航海西行探尋新陸是爲墨國發現之始一千五百二十年日國使其將葛狄斯率兵入國囚其酋長於是隸於日屬者三百餘年厥後墨人苦日政苛虐有酋僧依特告者倡言獨立一千八百十九年九月十六號起兵叛遂爲民立主國此次百年紀念會即以是日舉行大典良有以也當墨之自主也戰爭十一年大難甫平人心未靖其時總統意脱必地專制日甚國人不服内亂大作出居英國乃舉城多利繼之國賴以安一千八百四十五年墨美國爭界起釁一千八百四十七年乃遣將士葛攻破墨都擄兵六千墨割剔些士省求成一千八百五十六年墨政府查抄教堂産業入官改新憲政墨復亂乃舉華利爲總統輿情甚洽一千八百六十年任滿米呼蒙繼之昏庸無道各國駐使下旗出境又逾年華禮議倡借外債法英合攻墨而日助之墨議和法人勿願據墨都墨會議迎立奥王族麥賽美根爲君主法人認許維時美倡們羅主義以同洲之義不欲歐人執墨政出而干涉墨共和黨亦起謀抗法人乃恃强左袒依然以兵擁之一千八百六十七年墨人幽麥賽美根廢之當時外患内亂國日以蹙幸今總統爹阿士爲統兵雄毅果敢獨以兵力内拒黨亂外拒法人凡十年大亂敉平勳勞卓著一千八百七十七年遂舉爲總統四年任滿江沙利繼之一千八百八十四年復爲總統迄今三十年未曾易位 
（未完） 
[中國欽使第一次受歐美之優待北京]  
　　前日駐英欽使張蔭棠寄遞封奏一件呈由外務部代遞探聞正摺係奏報沿途赴墨時月並到墨後一切優待情形大致謂宣統二年九月十四日由美華盛頓起程赴墨業經電請外部代奏卽日由紐約乘汽船展輪南下二十二日辰刻行抵墨國海口惠呼古魯埠墨政府以臣此次來墨係屬頭等專使特派接引大臣一員招待員四員由墨都前來會同該埠提督排馬步隊軍樂隊齊到碼頭俟候鳴砲歡迎預備馬車送至旅館午刻換汽車進發行經阿里涉罷埠該處地方文武各官均到站旁列隊迎送如禮二十三日行抵墨都總統特派外部大臣及禁衞軍隊到站迎迓專設國賓館欵待優禮有加翌日往晤外部大臣訂見總統日期旋准覆文定於初二日午刻接見届期由其接引大臣禁衞軍傳命官率領宫車二輛來迎並派馬隊沿途護衞臣隨带駐墨代理二等參賛譚培森駐美三等參贊梁聯芳三等通譯宫盧炳田駐古洋員溪拉馬恭賚國電先赴外部會同各國頭等專使齊詣宫邸由 
 
 

Page 5

 
 
外部大臣带領分班入見總統先肅立以待臣等進呈國電時　　 
免冠祇受臣宣讀頌詞握手致敬並坐叙談舉觞交慶臣因得恭闡聖意虔逹祝忱總統答以中墨兩國夙稱友善今復勞貴大臣遠來觀禮具見篤念邦交無任銘感從此兩國益敦輯睦語意殷拳禮成而返仍由該部大臣送歸賓館沿途仍排兵隊迎送復經電請外部代奏在案除將頌答各詞譯錄咨呈外部外謹恭摺具奏 
[報告急定税制辦法北京]  
　　資政院税法公債股股員長李榘報告云本股員會於本月初四日遵照分股辦事細則第三十九條開税法分科會審查得租税制度約分三項一定租税系統一税章内訂明設立審判處一關係幣制三者之中尤以租税系統爲最要近日推行新政如教育警察實業關係地方者爲最多而以税系不定之故凡税目中可爲地方税者如牛馬雜税斗秤牙税雜捐及不正當不應納收等税已爲中央所吸取此項政費勢不能不再取之民如於民力已竭之時增加負擔動生反抗至於用兵彈壓其殘殺之狀有令人耳不忍聞目不忍見者定租税系統則直接税之可以附加地方者應於國税中减輕其税率使地方有附加之餘地而民力可以稍蘇此税系之宜定者一也現時新政之屬於地方辦理者其經費大抵按畝均攤隨糧带征增加於貧苦之農夫而富户紳商反有毫無負擔者且新設之典當田房税名爲取之富室實則累及貧民税系定則納税平均貧民不致别感痛苦此税系之宜定者二也定租税系統凡與税系有關之事不得不層層舉辦其擇税目定税率删例案皆税系中必要之事設置税務審判處與幣制一切銀錢折合之數皆須明定亦租税制度中必要之事其税政暫行機關一項以現時官制未頒而租税行政又不可再與司法行政各官相混國庫一時難遽整備無暫行之征收機關則浮冒不能去無支發存儲機關則挪移尅扣不能去而尤以監督機關爲扼要辦法不可不訂立章程嚴切申明以防財政之復有潰敗此暫行機關又税政必應設置者也惟案中事項所包甚廣所關甚鉅條理甚密手續甚繁欲選擇某條即脈絡不貫事以間缺而難通若逐項會議則層折綦多勢又委曲而難盡本股復於本月初八日開股員會一再討論多數議决查資政院議事細則第一百十條資政院於議决案以外若有建議事件得具案咨送内閣政務處核辦應請將租税制度税政暫設機關一案作爲建議案照章咨送内閣會議政務處並聲明凡租税系統内所定之税目爲増爲减皆互相牽掣不能偏倚欲增所應增必删所應删如不删劣税而於税目中所列各項增加推廣本院斷不承認庶税務行政不生他項枝節可否由議長諮詢本院决定 
[郵部以命令變更法律之審查北京]  
　　資政院特任股員長鎧公審查浙路陳請案報告書云本月初七初十等日迭次開審查浙江鐵路公司代表朱福詵等陳請鐵路公司應適用商律特任股員會審查得陳請説帖内稱（中略）等語查此項陳請係爲尊重法律保護商民權利起見實不僅爲浙路公司而發郵傳部此奏實係以命令變更法律雖郵傳部原奏指第七十七條而言然此條旣不適用則股東權利盡失全部商律皆爲破壞民情惶駭職此之由蓋破壞國家制定之公司律即破壞全國之公司法律之效力旣不完全即商人之權利失所保障商人無完全法律之保障則在在堪虞動色相戒聞風解體而一國之商業不可問矣本院有協賛立法之意見行政衙門有輕率變更法律情事不能不起而維持似此情形自非請旨飭令郵傳部凡關於鐵路公司事項仍按照公司律辦理不足以維商業而安衆情似應援照院章第二十一條據實奏陳請旨裁奪 
[資政院拾聞種種北京]  
　　十五日資政院税法股議員開審查會審查南漕議案决定一律改折京師之米皆另行采辦 
預算股議員前此曾趕辦各省總分表册擬早提出於資政院因册數太多而帮助者又多生手實一時不能告竣故至昨日尚未造齊 
資政院額外委員應陸海軍大臣之招往會議政務處協商陸海軍費先此股員會會議擬裁去陸軍部冗費八百萬元其舊軍必須一律裁汰所餘之綠營防營費一千數百萬亦有人倡議作爲籌辦巡警之用不審何故前日協商時易議員宗夔首先允許以所裁八百萬仍歸陸軍部自行分配其裁撤所餘之綠營防營費亦一併歸該部經理至軍諮處及海軍處皆未確定核减分文現計全國政費之分配如照現議陸海軍費占去四千數百萬而實業教育之費合計各不過二百萬云 
十六日資政院於午后一時特任股開會修正剪辫易服具奏案牟琳易宗夔汪榮寳長福等相繼討論其修正之結果有云凡官員軍警學界人等皆一律剪髮農工商民悉聽其便朝廷絶不干涉至易服一節則請論旨飭下憲政編查館會同軍諮處内閣會議政務處博稽中外制度釐定常服公服禮服並限用本國材料至便服槪不准易其結束處有云我皇上爲海陸軍大元帥我監國攝政王爲代理大元帥鋭意維新精進不已倘蒙酌量時變昭示大同遠師趙武靈王騎射改服之心近採日本明治剪髮易裝之制首御軍服爲天下先則柔靡之風不期絶而自絶 
[勞乃宣何苦如此北京]  
　　勞乃宣對於舊律旣無研究 
 
 

Page 6

 
 
對於新律亦屬隔膜此次受外人運動不惜犧牲國權出頭反對日以一部意見書到處求人贊成如探知甲有别種意見伊即請甲加入意見其中而甲名因之署於書末於乙如之於丙又如之墮其術中者甚夥然聞將來臨議會時已有多數之議員不願與勞乃宣苟同如劉述堯謂廣東議員全體對於新律均表贊成所以日前未登台發表意見者因言語隔閡諸多不便之故安徽議員如江謙江辛柳汝士諸君亦係新派中人日昨又有人訪問理藩部郎中榮議員凱榮君謂和姦與違犯教令二條皆是道德及教育範圍以内問題非刑律所應規定林議員紹箕則謂余於新律非特不反對且以爲中國舊律已不能支配目前社會卽無領事裁判之問題亦應修訂新律至勞議員所主張之條文在舊律數百年中未嘗適用一次已屬具文何必贅設蓋新律舊律不可混雜欲行新律則不可參以舊律欲參用舊律則不如並新律而不議憲可不立國會亦可不開云云其言可謂透闢矣 
[商議中美借欵之近狀北京]  
　　中國向美國借欵五千萬弗外間早已紛傳資政院議員亦曾質問度支部現仍未得回答頃聞該項借欵之協議日有進步其借欵之全部皆歸美人一手經理其財政顧問一層政府不惟不反對而且反有歡迎之意故此問題可望解决且美國人以爲此次借欵契約係美人之獨占的特權故不必與歐洲諸銀行家分擔借欵云云不知資政院議員何竟淡漠置之也又聞自借美欵之風説喧傳以來彼日本各新聞即用針小棒大之手叚百方中傷令聞日政府已向外務部主張如中國借美欸日本亦宜貸欵於中國未知該部如何答覆也 
[各鹽商亦感謝晏安瀾否北京]  
　　資政院各議員於整頓鹽政一事多主張就塲徵税已有議案提出刻下正在審查中詎鹽政處提調晏安瀾聞此消息大爲不快屢在澤公前力陳此議之萬不可行澤公謂旣如此可向資政院陳述本處反對之理由晏因於日前親詣資政院力言就塲徵税之不可行並以歷代鹽政利弊及近時商情爲詞各議員早知其來意僅一笑置之晏不勝憤憤刻正與闔處人員通籌對付之策勢不取銷其議案不止聞自資政院主張就塲徵税發表後長蘆鹽商極爲恐慌首向鹽政處運動其餘淮浙等處鹽商亦大反對紛紛託人向該處運動撤銷此項議案晏安瀾之極力反對蓋有所來云 
[魯撫電請召集資政院臨時會北京]  
　　魯撫孫寳琦日昨有電到京當由外務部繹送軍機處茲探其内容係稱國會旣已縮短至宣統五年所有從前豫備清單自必另行規訂惟僅委諸中央政府恐規定之後仍難推行擬請於宣統三年四月開資政院臨時會議並許各將軍督撫派員到院陳述意見以便詢謀僉同共維大局云云未識樞府亦採用其説否 
時評 
[其一]  
　　開放黨禁。固一般輿論所主張者也。然而黨派不一。將謂甲黨。宜赦。而乙黨不宜。赦乎。則非特愈激乙黨。之反對。而於開放。黨禁之名義。亦有所不符。將謂赦甲黨而。并赦乙黨乎。則勿論乙。黨果肯就範圍與否而政府且恐懼深惡之不暇。安肯。坦然不。疑而遽從資政院之請此誠一難。解决之問題也 
然而記者則。謂禁。則皆禁。赦則。皆赦。不當有。所區别惟默窺議。員之意見。則注重在赦甲黨。而不。願兼赦乙。黨以故。措詞雖極。斟酌。而於理終不能圓滿。也 
[其二]  
　　東三省激於時勢之危迫。登高一呼。各省皆應。而於是國會之死灰復燃誠不無一綫轉機之望矣。然人民急欲引而近之。而樞臣益將拒而遠之。觀昨報之北京電政府以資政院彈劾軍機。民氣囂張。决計不允再縮期限。如此則兩方面之接觸點。相去甚遠。安望有逹到之一日乎。 
雖然。以東省人民斷指割臂。忿激如是。政府若堅持成見。不諒苦衷。則是恐大禍之不至。而激之使變也。吾爲此懼 
[其三]  
　　嗚呼。黑河之俄兵。何竟蠻横。至於此極也。打商舖打醫院。打商會。并進而闖府署。毆店商。毆巡警。毆路人。并進而傷廳官。何肆無忌憚若此。 
記者日。此可以見東省之情勢矣。危急若是。夫豈僅恃外部一。電督撫一照會。所能善其後乎。前此辦理交涉。有一事獲得好。結果者乎。嗚呼非速開國會。誠無救亡之策。 
[其四]  
　　時哉時哉。各省之督撫也。東督則力請速開國會矣。蘇撫則再。催速。立内閣矣。皖撫則電陳編纂憲法之綱要矣。浙撫則條奏。施行新政之次序矣。魯撫則奏請資政院開臨時。會矣。 
雖然。以時哉時哉之督撫。而遇固哉固哉之樞府。其如置之不。睬何。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[湘議員終不愜於行政長官長沙]  
　　湘省諮議局前因楊撫交到預算案時常年會已將閉會而茲事體大又未能草率了事爰照章呈請撫院續開臨時會以便公同討論當經楊撫核准劄覆允其召集以二十日爲期茲已期滿於昨十二日舉行閉會禮式是日撫藩均藉口假期未曾蒞局由學司吳子修文宗代表演説並由議長宣布答詞畢復由某議員登台演説大致謂此次本局對於預算一案一因部頒册式未將地方國家兩税分釐歲入册内統一切收欵番數納入其中歲出册内又將地方經費劃開遂若地方經費毫無入欵以本局責任而言義當擴充地方行政各費而總覈全省各册仍屬入不敷出曾屢向資政院電請要求地方歲入因此籌畫最爲棘手一因劄交太遲爲時太促以此兩端故未能討論精詳遂已閉會此議員等之對於行政各官抱歉良深者也抑更有要求各行政官者凡此後有關地方産業及應行交議之案務希隨時交議俾萃多人之思想以揣摩之庶免失敗幸勿如本年之公債案則實議員等所企望也演説畢由書記長宣告議决案件始摇鈴散會 
[湘議員又將助官以奪礦矣長沙]  
　　湘諮議局議員姚炳麟日前建議案云湘省財政萬分支絀加以三月之亂公私交迫益形困敝茲據撫部院交到宣統三年預算案經度支部認真核减並經本局逐條擬裁不敷之欵尚鉅且本局所擬裁之處能否收效尚難懸擬矧今縮短國會應辦之事愈繁應需之欵尤鉅湘省財力祇有此數欲加重人民擔負則羅掘已盡民已不勝其擾欲力求撙節則巧婦難爲無米之炊勢必至於廢事計惟有拓充礦産得以藉資挹注而補虧折是亦救窮之一法查慈利礦礦經該商人開採有年平均計算每年可得淨礦十萬石每石約可售銀十兩以十萬石計每年約可得銀一百萬兩每年開採費至多不過二萬兩加以一切管理彈壓及各項辦公應行開支費至多亦不過二萬兩能將此項礦産提歸官辦徐開支外每年可入淨欵九十六萬兩會同之金礦每年能出多少無從預計惟現在金苗最旺每年所入當亦不少能一律提歸官辦於湘省財政前途大有裨補查上年常年會期前岑撫交到改良礦務案内載專歸官辦一條係指結訟不休涇渭難分之礦言之本局再三討决以此項礦産定爲官辦公辦兩種辦法如平江金礦常寗鉛礦其利甚大從前商辦屢起爭端不如官辦之爲得若零星小礦自宜提歸地方公辦將來新政疊興可恃此以供挹注等語則是礦地廣而需欵鉅者歸官辦礦地狹而需欵少者歸公辦此種辦法經本局再三推求並經撫部院前後劄覆核定有案此後凡有地方結訟不休各礦産遵照本局議决案無論如何只能提歸官辦或改歸地方公辦以杜爭端若慈利之磺礦會同之金礦其利甚厚非零星之小礦可比自應提歸官辦現在會同之金礦該商與地方業主爭執不已甚至釀成命案此非所謂其利甚厚屢起爭端者耶慈利之磺礦現經鴻益九澧兩公司互控不休日久未結同一營業公司也而是非安在同一採出礦金以一成二分付地主也而曲直安在此非所謂結訟不休涇謂難分者耶此種礦産遵照本局議决案自應一律提歸官辦旣可免去地方一切轇轕又可爲湘省財政增一鉅欵就會同金礦論該前縣蔣令以該礦之故致被參撤繼守之趙令不引以爲戒又存一種攘奪專利之心並倡　官督民辦毫無根據之謬説爲嚢括計亦足以徵該礦之旺矣至慈利之磺礦其獲利之厚甲於全國其礦質又數十行省所罕有而僅見者價值之漲落操縱在我不同乎鉛礦銻礦受制於外商也又開採費所需無多不同乎常寗鉛礦每年開支至三四十萬之廣也此種利權散之在數私人適足以啟爭端於事實無益聚之在公家則足以彌虧補缺於民計有關不勞民不傷財一轉移間卽可立得鉅欵在同事諸公想必共表同情也惟是湘省礦産積弊太深無論如何提倡適足以供各委員中飽之費究干公家無補以常寗鉛礦論據外間傳聞每年出産總在一百萬兩内外此固不足爲據惟查常寗水口鉛山礦族每年可得銀六十萬兩據劄交預算案又僅載官礦餘利四十二萬七千七百八十六兩不符銀至二十萬兩内外其間不實不盡之處亦可想見宜如何詳定章程力剔積弊之處尚賴諸君公同討决是否可行專俟公决 
[鄂軍舉行冬操閲兵式武昌]  
　　鄂省陸軍第八鎭及二十一混成協舉行冬操各情已詳前報十六日爲舉行閲兵式之期是日天氣晴朗寒度已退新簡粤督張堅帥適道經鄂省欲往參觀因此瑞制軍亦力疾戎裝乘馬車陪同堅帥前往校閲計自辰六句半鐘起步隊十五十六二十一各協兵士分出賓陽通湘保安各城門按次馳赴南湖大操塲馬砲工輜各標營亦陸續開到綜共一鎭半新軍人數二萬四千有零當由王得勝鄧承拔黎元洪三協統指揮順序排列整齊嚴肅遠望殆若堅城八句鐘時統制張提軍教練處總辦劉邦驥兵備處總辦鐵忠叅謀處總辦吳昌鴻一二等參謀官劉錫祺陳雲袖八鎭中軍官李哲湘及鎭協司令部屬軍法軍械軍需執事各官乘馬蒞臨張提當即馳閲隊伍一週親至閲兵台命奏調集全軍官長號令各級軍官遂魚貫前進張提諭以今日瑞張兩制台均來務須振刷精神大壯軍威九句半鐘瑞張兩制台馬藩使王學使梅法使施交涉使曁巡警勸業各道十餘乘馬車如飛而至黎恊統即傳全軍立正舉槍口令全部軍樂一齊奏樂瑞張兩督等均在軍隊排立綫外下車由張提迎入閲兵亭小　十點二十分鐘 
 
 

Page 11

 
 
張提傳令舉行分列式走排於是二十九標首先演習三十標三十一標三十二標四十一標四十二標各步隊繼之砲騎工輜各標營隊亦各循序舉行分列式一時軍樂鼓號齊鳴觀者肅靜步伐整齊瑞張兩督張提及各文武大員均立於閲兵亭上注目以觀直至十一句半鐘方經操竣各標營復還原地站立架鎗休息未幾復奏調集軍官號令由瑞制軍與各協標統詳細評論並令兵備處鐵總辦忠代爲宣讀講詳訓詞張提軍復請粤督張制軍講評大意在奬勗各官兵共扶持現今之危局云云其接續評判者則張提黎統領督練三處總辦等講畢集文武於閲兵亭前共拍一照留誌紀念當復在亭内開筵暢飲各兵士亦食乾糧充午餐各官讌會旣畢瑞張兩督即率各文員乘車先行入城全軍舉槍鳴號敬送迨車已去遠始依序分途回營聞張提因在操地見各兵士當此嚴寒書夜操演手趾間有凍裂者爰於閲兵式之前一日特購手套二萬餘副分青黄赤白紫五色按照步騎砲工輜隊各營分發故是日舉行閲兵式各兵皆戴新手套五色燦爛極爲可觀惟是日瑞督講評無甚諛詞故中級各官甚形怏怏云 
[再誌俄人檢疫之慘酷黑龍江]  
　　俄人在滿洲里舉行檢疫其荼毒華人之事月餘以來屢有所聞近一星期内由京奉路赴東三省之旅客因道阻而歸者日必數百人緣該處俄官自上月二十日後檢查手段愈行險很一入其境幾有不克生還之虞有新疆候補夏君前往該處擬購俄票由西伯利亞鐵路赴新被檢疫俄官拘禁將用冰水石灰等物洗騐百方哀求不應幸遇會同查驗之華官某向與熟識始設法保出現已於初六日赴京述及目擊華人被害死亡財物焚燬之慘狀聞者幾至淚下 
分類新聞 
政界 
[城鎭鄉競爭自治經費揚州]  
　　江甘兩縣共設自治公所一處由蔣紳彭齡辦理爲兩邑自治之統一機關鎭鄉各處雖由各董舉辦惟兩邑所有串捐及漕糧項下附加經費全由蔣紳承領分配詎蔣紳近已領去二千餘串各鎭鄉分毫未得日前爲各董查悉前情大起不平僉謂串捐等項係全邑人民所捐繳未便任聽一人指揮旣無决算難免侵蝕西北鄉董王君鳳宜等刻已聯名公呈行政官長將起訴訟矣 
[高等審判廳定期開幕杭州]  
　　浙省高等審判廳疊奉法部嚴催限期成立所有檢察推事典簿主簿承發吏書記生等均經提法司分别傳考錄取札委外其廳丞一員亦於日前由撫院遴委杭道章觀察督行試署在案現種種手續業已籌備妥洽業由李廉訪面禀中座擇於本月二十八日先行開幕矣 
[富桐械鬥案善後辦法杭州]  
　　富陽人與桐盧人因爭水戽起釁激成械鬥一案目下桐廬縣申屠發坤等又禀奉撫院增中丞批云此案前據委員蒯令查明卽經批飭會同該縣邀集公正紳士將所開之澳暫行停止妥籌善後辦法諭令兩造族長約束子弟母再尋釁滋事一面嚴拿各逃兇及爲首滋事之申屠濟臣務獲提同現犯質訊詳辦在案乃兩造竟不聽官辦迭次尋仇報復各斃多命實屬行同化外痛恨已極亟應各辦各罪各抵各命以重人命而肅法紀控呈前情是否屬實仰提法司嚴催該縣委訊遵前批分别辦理母任再延該族長等務當嚴行約束子弟勿令再起爭端 
[湘潭推廣警察之規畫長沙]  
　　湘潭士紳楊君祖彜等日前禀請巡警道推廣該縣河東警察以維市面而保治安昨奉桂夢九觀察批云該職等因河東市鎭地面遼闊徒兵易於匿跡非創辦警察不足以資鎭懾就地籌欵非孫紳管生何紳書田等不可由此足見該職等熱心新政用意周詳深堪嘉尚所請之處仰候分别照會札飭諸紳妥爲籌畫並一面派熟悉警察之員前往會同商辦察看情形是否可行再行出示曉諭軍界 
[新江提校閲水師操演揚州]  
　　新任長江水師提督程軍門允和到任後即以長江水師各營急宜整頓練習爰於十九日早八時乘建安兵艦駛抵瓜洲維時各防營兵士咸詣江干列隊歡迎旌旗五色映日鮮明旣而運司府縣以及水師各營官弁亦先後登輪迎謁如禮軍門接見有差興辭而出鐘鳴十下軍門率同瓜洲鎭總兵陶樹恩鎭軍等至三江口閲視水操當時各兵駕駛船隻尚稱活潑閲後復至瓜洲大校塲簡閲鎭標五營旱操步伐整齊技藝嫺熟演畢時已鐘鳴五下矣 
[飛翰水師營改換快砲長沙]  
　　飛翰水師營於去年春間曾奉岑前撫札飭將中營督陣長龍先鋒舢板曁各哨舢板頭砲一體改用三生七快砲由該營統領楊恊戎遵於省城北門外設一砲兵學堂陸續挑選各船精壯勇丁入堂學習並派有教員一人授以擦洗施放等法現已一律換齊協戎以長江水師快砲隊除每船另設砲目一人外其教習書記弁兵等每月均有加餉之例惟現在軍餉異常困難比長江營例勢必少减始能接濟爰會商兵備處擬每月每船加銀二兩二錢以示體恤聞已禀由楊撫核准矣 
學務 
[增督對於方言學堂風潮之政見廣東]  
　　方言學堂學生陳祖恩等具禀督院請仍留辭退各教員當奉批云學堂教員之去留應由監督主持而受命于學司學生不得干預前據該生等禀明自願上課並請挽留辭退教員當經剴切批示各該生等自應懍遵今乃復有此請殊屬冒昧昨據該堂新教務長鄧光灜禀報全堂學生均已上課教員遺席亦均聘定凡有志向上之學生諒必濳心修業不致踰越範圍此中必有一二不安份者藉詞鼓煽任意要求此風斷不可長仰廣東提學司確切查明擇尤懲戒以儆囂風而維學務仍將查辦情形具報查考 
[郭提學對於功課鐘點之指導浙江]  
　　餘姚縣日昨詳送汝湖農業學堂改訂章程當奉提學司郭文宗批云所呈改正簡章尚屬妥洽惟部中現改新章注重實習所送課程表第一學期並無實習第二學期後 
 
 

Page 12

 
 
　實習功課亦嫌太少應於修身算術體操門内每學期各减一點鐘於每學期實習門内各加三點鐘又所謂實習者係指實習講堂所授實習功課而言表内祇列考種接桑繅絲三項亦屬不合仰即轉飭遵照所指各節一律更正爲要 
實業 
[籌借東蘆岸鹽濟荒辦法揚州]  
　　兩淮鹽棧總辦以近據塲運兩商清吉昌公恒茂等禀稱頃由淮南局轉奉江督電開以鄂湘西皖四岸存鹽不敷恐來春脱銷不得不預籌辦理應即查明棧岸塲所存各數須借若干方能無患轉諭各商籌議具復等因遵即公同籌議查明通泰各塲截至十月中旬存堆已重未重在途存棧各數外淮北濟南未運統共酌四十萬之譜來春尚可敷銷惟岸銷關係民食不容脱誤自不敢不遵飭酌借鄰鹽有備無患上届係運商承辦借運此次商等會議由塲運兩商合辦前赴東蘆親與該處商人討論何處質佳價賤即買何處之鹽借數以少爲妙擬請電飭海分司將濟南餘鹽五萬究於何時捆運如此鹽不日准運到棧此次議借東蘆只須五萬引足備春銷如一時不能運到不得不寛爲儲備擬借十萬引俟奉明諭卽當與東蘆商人妥訂合同查上兩次借鹽均有虧折必買價低廉用項節省方可稍有盈餘若此次借鹽運售後倘有盈餘無論數之多寡情願悉數呈繳以充徐海皖省賑需商等不敢絲毫入已萬一虧短當由商　彌補於公家無涉理合禀復等情到棧除批示外查塲鹽産絀岸銷暢旺借運鄰鹽原非得已照現在塲存棧存岸存各數若借十萬引恐尚不敷來春銷市本道熟思審計非借十五萬引不能有備無患日昨已將詳情咨商淮運司酌奪辦理矣 
[江夏又請組織磁業公司湖北]  
　　江夏縣南鄉靈泉豹子灣各處地方土質素合磁料之用因試辦無人棄利於地現該鄉紳商見江西磁業之發逹竭力提倡業經請人取土詳加試驗與江西土質無異擬在省垣武勝門外組織一磁業公司並仿照日本磁業公司章程集資購辦各種機械並附設一磁業研究所以資教授日前經發起八唐君壽彭具禀勸業道署懇予立案並請專利年期以示優異 
雜記 
[梅花嶺古迹宜存揚州]  
　　揚郡敏樹公司成立後時往城廂各處搜尋荒地昨在北城搜得東園梅花嶺故址勒令居住之人槪行遷讓詎該地居民以梅花嶺係先朝南巡時行宫點綴風月允爲維揚名勝前經淮運司丈明交附近重寗寺僧看守該寺僧歷年經營將地墾熟今公司遽然没收心實不樂該僧現擬照原丈尺寸核畝升科永由寺僧保存聖迹日前具呈禀請淮運司勸業道核示增都轉昨已飭縣查明以該地丈尺狹小在周紳禀設公司創辦樹畜當不在此區區之地立飭該公司另行籌辦並爲移咨勸業道核奪矣 
[花縣令懲棧被斥廣東]  
　　花縣方令金運被縣紳江起鵬等禀控撤任後現復具禀督院略謂卑缺瘠苦異常一年之計全賴冬徵到任以來所有署中辦公經費及一切開支約需四五千金左右乞請寛宥傳知藩憲飭令暫緩到花接署等情當奉批該令於監候部覆重犯私擅釋放咎有攸歸自應遵照府札赶緊勒交還禁尚可稍從末减現禀不知愧悔率稱誤讀皇詔縣令爲問刑衙門刑名法律豈能諉爲不知實屬無理狡辯至虧欠交代例應參辦查追據稱交案虧短恐殺身不足成仁措詞尤爲無賴紀綱具在自難爲該令曲原仰東布政司會同提法司嚴行申飭以重法紀 
[各差徭改換名目可慨浙江]  
　　浙省差徭自經去年諮議局議决實行禁革呈奉撫院公布施行後定海僻居海外承辦差徭之胥差多與惡劣紳董勾結一氣又值昏瞶糊塗之史悠揚署理廳篆以致勒派苛擾轉益加甚現史已革職去任一般商民方期重見天日不謂衙蠧紳棍近復逞具狡謀輒借化私爲公爲名妄圖保存差徭如將祭祀差肉一項勒令城鄉肉舖歲繳銀洋三百六十元以充勸業所及學務經費又如各口岸民船進出一項仍令已裁綠營兵弁設卡收費每年責令報効銀洋自二三百元至千餘元不等以充新政之用等欵不一而足署廳陳司馬不加探察遽爾轉詳立案旴異矣 
[各學生立志剪辫可嘉鎭江]  
　　剪髮之説紛騰朝野現鎭郡各學堂亦有互相會商剪辫之事聞日昨城内某學堂學生等已有剪去辫髮者二十餘人並聞各學堂職員學生等亦多有繼行其事者 
清談 
[對於運米出洋之疑問]  
　　嗚呼今之。　濟民食者。動日民以食爲天。近日之米榖。甫經上。市即行告匱。推其故殆。由於奸商等不知大體。私行運米出洋所致。紛紛擾擾。遠近一談。其言若可信矣。然抑思。商人之運米。出洋。究何故乎。乃今日各行。省大。吏听夕不遑。動以禁運爲唯一要着。匪特禁。運出洋。抑且禁運出境。若以此爲維持不二。法門。者然。記者檮昧。竊有所疑問。 
運米出洋。者必有。其出洋之地點焉。出洋。之作用焉。若徒不察地。點不究。作用。而贸。贸焉運米前往。恐今天下必無如。是之愚。商 
則將以爲運往東洋乎東洋米價。雖高出於。吾國。然其米粒之優美。實超過於吾國。以吾。國之。米運往東洋。必不遭其歡迎可。　矣。 
或將以爲運往南洋乎南洋各屬。本爲産米。之區。如缅如暹。如越南。常有餘米以遠輸於。吾國。果安需吾國米榖之運入彼土者。 
且將以爲運往西洋乎。西洋各國。類以麥爲。主食。且相隔遼遠。運費之翔貴也。可知。則彼西洋者亦何所求。於吾國。而必令其運米以。餉彼國也乎。 
否則其果以流通於國内故。壅於需要地者。或致絀於生産地乎。然各地需求類有定數。况近數十年來。人不。加多。地不加少。果何爲。米榖甫登。而即搆成此米荒之現象。也此又近日一疑問矣。 
記者竊敢以一言正告我大吏日當今之世。非運米出。洋之足患。而人民不知務農之。爲患。世界各國。類皆以振興農業。爲治國本　。通以電熱。植以土肥。歲致三熟四熟之稻。以樂利斯民。毌徒汲汲。焉握治標未策。以爲遏。糴之謀。則斯民幸甚。全國幸甚。 
紀事（八） 
[墨國獨立百年華僑助慶會記]  
　　二十二號爲助慶會值理請宴之期席設助慶會所。有美學校是日全體赴席席間賓主。演説盡興而散。 
二十三號又休息一日。 
二十四號爲譚朱二姓父老請有美學校全體赴宴之期席亦設於助慶會所席次演説該校。總理。黄君。指陳辫髮之無用。一爲專制。記號。一爲招侮。媒介對於一。身有萬害。而無一益。若望。中國轉弱爲。强當先求於。已若欲一身受益。割辫。爲先言詞痛快。淋漓筆難盡。述當時席中有譚　學譚均泰譚。怡泰譚樹。生朱錦池各君素爲保守辫髮之。人聆言之。下。即時奮起。大倡割辫。該校。總理黄君。力贊。揚之。而爲之。祝福。黄君纘。堅起立。爲之　。剪從事。該監督當命學生。即時奏樂。以助慶賀。斯時樂聲掌聲。與剪聲齊鳴。此爲。剪髮者。空前未有之大典。是晚。華僑來會者。户爲塞之。洵爲一時盛事。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十一月十二日第二十三次議事（續）]  
　　四時三十分復入塲開議議長有病由副議長代理入塲開議變通黑龍江墾務章程案由林紹箕代爲報告高凌霄謂此章程關係中國前途甚大此案實非建議案黑龍江久有章程實行但未完全適用康詠夔到彼調查數年極有心得故到本院呈請近來見報章及私人函件俄人於彼日肆侵略今不急急下手恐再緩數年此地非我有矣請不必討論卽付表决桂山謂此變通章程即由本院議决不必再交黑省諮議局核議且此事宜以全國之力經營之惟第十條須稍修改以向來到黑省者皆貧民非富民也胡柏年主張相同羅傑主張此事宜以殖民手叚經營章宗元言此爲法律案修正案原案均宜印刷分配討論後再説若僅修正案實無從表决李子爵主張交諮議局核議謂本院雖已議决將來如不執行仍無如何也徐穆如謂日俄經營東三省無微不至今康君所陳請甚可感佩惟黑省僻遠富者不欲去貧者又不能去故此實爲殖民問題宜將此案併於移民實邊議案付審查不宜交該省諮議局核議並宜以全國之力經營之陸宗輿謂墾務殖民自係二事不能合併本員以此事關於行政不必交諮議局核議宜咨度支部質問之于邦華謂此案須認明非黑省自行開墾乃令全國人赴黑省開墾故須在本院議决施行陳樹楷亦謂應在本院議决但修正黑省墾務章程並不廢止殖民議案兩案宜分别相輔而行請將原有黑省墾務章程及修正案再付審查徐穆如言吉林奉天及黑龍江宜開墾之地甚多宜改爲三省墾務章程時議長願將徐之倡議付表决陳樹楷反對請分别表决衆贊成陳之倡議遂决定將黑龍江原有之墾務章程印刷作爲參攷與變通章程同付原特任股員審查議長宣告以第七八兩議案（即南漕改折與卡丁漕統收鈔票銅元等案）先付税法公債股審查衆贊成又九十兩議案（即實行禁賭與新疆屯田等案）先付法典股審查衆亦贊成遂指定慶將軍等十二人爲審查新疆屯田特任股員時已六時遂散會 
[十一月十四日第二十四次議事]  
　　是日下午一時開會議長入座報告今日到會者一百二十三人易宗夔質問彈劾軍機案何以尚不具奏議長謂兩日内即須奏上易宗夔謂軍機甚藐視本院前日本員關於國會之質問及吳賜齡之質問相隔幾一月尚未答復本院勢不能認其爲一對待機關請從速上奏張之霖謂雲南鹽斤加價案已有諭旨令其更改而仍舊執行請電止之議長謂已有電去易宗夔謂此案旣奉旨令其中止而仍照舊執行此不特藐視本院且爲違旨秘書官報告文件十種内有汪榮寳陳懋鼎等陳請昭雪戊戍六君子議案及易宗夔請用陽歷議案爲最可注目者議　謂昭雪六君子案宜併入前日請赦國事犯一同審查衆贊成次爲剪髮易服議案（議决剪髮不易常服改定禮服各節已紀昨報要聞欄不再贅錄）六時散會 
本埠新聞 
[官紳集議勸減房租方法]  
　　南市商家程大有瑞興泰祥泰等二十餘户發起聯合法租界商民請減房租迭紀前報茲又奉滬道劉觀察札飭上海縣田大令於昨日親詣自治公所與董事李平書王一亭諸君互相磋議當經商定辦法由地方官紳勸諭房客切勿用强迫手段一面婉勸各房主曉以大義及現在時艱勢迫市情凋疲各商民之奔走呼號實出萬不得已且查滬上房價南北市本不相同北市有洋商産業南市法界則華商之産居多籌辦較易惟此事必須大衆允洽非可一人專擅應候道憲照會法領事傳知各洋商一律贊成勸减方易收效議定後卽由事務所派人調查各叚房租價值以便設法籌勸 
[附滬道批沈旭初等禀]  
　　該商等請減房租本爲市南清淡起見經本道疊次備文轉商領事飭遵嗣准法總領事復文法租界各洋商房主大分均係别國商人當此市面清淡商務困難之時所有法商各房主本總領事定應准照所請諄勸减租惟本總領事但能諄勸减讓不能强令使減想該商等亦知市面困難欲留租客照常居住自然願减無疑再查法租界各房主在法公堂控追房租各案類皆體恤商情從寛限繳並未嚴行追辦等因業經轉移商務總會查照迅速集議酌减在案據禀前情候再照會自治公所南市商務分會并行上海縣曁法租界會審委員分勸中法各房主酌量减讓可也 
[商埠准設法政學堂]  
　　上海縣田大令出示曉諭云奉提學憲樊札本年十月二十三日奉學部劄開專門司案呈本月初九日本部附奏繁盛商埠及交通便利之地准予設立法政學堂一片奉旨依議欽此相應恭錄諭旨粘抄原奏劄知劄到卽便欽遵辦理等因到司奉此除分行外合就抄奏札行札縣即便示諭一體遵照母違等因到縣奉此合行抄粘出示曉諭仰即一體遵照計抄粘再臣部於本年四月議復浙江巡撫增韞具奏變通部章准予私立學堂專習法政摺内開所有各省私立法政學堂應在省會地方經費充裕課程完備者方准呈請設立等語奉旨允准欽遵辦理在案嗣據該撫咨稱浙江之寗波法政學堂曁東湖法政學堂均係私立而在省城之外准其設立在新章頒佈以前且曾咨部核准有案可否准其仍舊設立等情臣等查東湖法政學堂設於紹興其距浙江省垣僅一水之隔交通便利稽察甚易寗波爲通商口岸按照光緒三十四年憲政編查館奏定逐年籌備清單省城及商埠地方等處各級審判廳須於第三年内一律成立則通商口岸須用司法人材實與省城同關緊要自應將私立法政學堂限于省會一節酌量推廣凡繁盛商埠及交通便利之地經費充裕課程完備者一律准予呈請設立法政學堂以廣造就謹附片具陳伏乞聖鑒謹奏 
[新簡粤督蒞滬續誌]  
　　新簡粤督張堅白制軍前日蒞滬已紀昨報茲悉滬道劉襄孫觀察上海縣田春庭大令浚浦同提調關　之太守 
 
 

Page 19

 
 
前兩廣總督岑春煊制軍廣東駐滬坐探委員吳子佩及廣肇公所董事鍾紫垣等官紳數十人昨均至洋務局行轅謁見午後張制軍即乘馬車出轅答拜並悉制軍須在滬駐節五六天然後赴粤履新 
[研訊槍斃婦女之兇手]  
　　江蘇巡警道汪觀察日前札發謀斃閘北騎巡副隊官周洪勝之妻邱氏之兇犯孟長才卽孟有才到縣收押候訊在案前晚由帮審承明府提訊孟供年二十四歲安徽懷寗縣人家有母親並無兄弟亦未娶妻於光緒三十三年春間隨同母親來滬借居巡警總局對門始則投充騎兵營勇丁後因該營解散賦閑多時適下半年閘北招考騎巡隊即往投充小的曾與周洪勝隣居邇因虧負私債數十元難以彌補因悉邱氏稍有金銀飾物遂生此計於十月十七夜三點半時落差之後先往周家向邱氏商借不允氏見小的手中持有後膛槍伊即情急意欲喊救故小的將鎗向氏頭上猛擊一下氏遂暈倒小的即于該氏臂上取下銀鐲一只繼在該氏褲袋内摸出金戒金股各一隻嗣用煤油澆在該氏身上意圖焚燒滅跡正在慌亂之際忽有周之鄰居來捕臨走時復向氏身開放一鎗急　逃至高昌廟天甫黎明因無盤費先在南碼頭將金戒當洋十五元趁車至杭州住宿一宵復乘民船逃至餘姚在客棧内被獲求恩赦宥承明府日爾旣將邱氏擊死何以再欲焚屍孟供意欲滅去鎗斃形跡明府問周家小孩究有幾口答稱共有三孩一男二女又問當時各孩曾否啼哭答稱不知又問爾與周洪勝有無仇隙答稱周心存回測平時各同事屢被抑勒又問爾在巡警道憲案下供認逼姦不從是以謀害何以今又翻異孟供實因汪大人喝令鞭背小的受刑不起故此胡亂供招嗣由周洪勝來省質對始得實供　現在所供無異明府以該兇手現在有病姑寛免責判令還押候派宫醫到所醫治再核 
[學堂請撥劉氏捐欵之批詞]  
　　滬道劉觀察批愛國女學校義務小學堂上海貧兒院民立上海中學堂等禀云查劉江氏捐助之欵前以租界查騐鼠疫應另設華醫院並新閘橋改建鋼鐵工程較大雖已奉撥公欵不敷尚鉅必須另籌此外上海公益要政甚多可否分撥五萬元濟用先經電禀請示旋奉撫憲諭復俟案定後再行核辦等因在案該學堂等所請分撥前項捐欵應俟奉准飭撥能否酌量分提濟用再行核奪 
[華商追償欠欵之爲難]  
　　滬道劉觀察批鄧鳴謙等禀云查禍首陳逸卿戴嘉寶及三莊股東經理迭經本道督飭嚴追究竟若輩於原籍曁各埠有無財産寄頓仰會審輨寶令發審員王倅詳細澈查勒令和盤托出禀候移行封抵如各代表知其底藴亦即據實開單禀辦至所收三莊外欠三十餘萬現仍照數存儲官墊洋商票欵一百四十萬尚未歸補所請悉歸華商各債主按成派分一節碍難准行並即由公廨傳諭知之原禀抄發 
[教員請拿暴客]  
　　浦東中學堂教員黄靭之孝廉前日由通州乘美利輪船回滬在浦東爛泥渡馬頭雇一麻雀杉板船駁運行李兩件其時有短衣窄袖之某甲先欲帮同搬物被黄斥阻旋即跳上杉板船搭渡俄又有一人下船係其同黨渡至中流該三人厲聲恫嚇向黄强借不允動手搜索將身畔所藏大洋六元小洋十一角攫去逼令舟子向北駛去至小東門馬頭登岸逃逸黃土岸後即赴法捕房報取查緝昨又至總工工程局訴明緣由局中允即派探偵緝 
[憑照呈出己遲]  
　　英美工部局與俄商涉寗德商高士活同控無領事管束洋人君特即克而興特不理欠銀一案前日午後復由公共公廨中西官會訊先據被告代表梅吉言律師上堂譯稱克而興特前在美國兵輪上爲水手時曾由美總領事古君給有憑照現巳檢出呈請飭令各原告照章赴美領事署控追嗣由工部局代表刑事檢查員侃克君駁稱被告旣有美領憑照迭經公道研訊何不早爲呈案業已將案訊明不能再以憑照搪塞請爲察核孫襄讞商之陪審官英德兩副領事康師兩君以被告所呈憑照前堂並不聲明未便照准遂判工部局控追捐欵一百餘兩准於被告所存保洋内扣除尙有俄商德商控告之案候下禮拜三訊斷 
[副巡官愼重冬防]  
　　閘北四路四區副巡官張光烈以該區地方遼闊週圍約有三十餘里且多荒僻之處現屆冬令恐有匪徒乘間竊發特於前日諭飭本區各長警每晚輪派巡警二十二名荷鎗帶刀各循劃定路線徹夜巡邏並留數十名在局聽候隨時召集以保治安 
[四川同鄉定期開會]  
　　旅滬蜀人前曾開會研究發起同鄉會一切辦法近聞章程己草議就緖并刋發傳單將於本月二十四日午後二時假公園靶子路側近蜀商公所開成立大會屆時必有一番盛况也 
[城内]  
　　動用罰欵○本縣田大令以本署儀門内東西兩廊各科書吏房屋坍毁不堪業將二十八保十二圖劣保沈悅堂所繳盜賣吳縱經之罰欵洋三千元撥作修費除飭匠頭估勘外昨着各房書辦覓屋暫遷以工修建 
　　笞責流氓○英公堂解送租界檢查鼠疫時藉端滋事之流氓陳阿有等四名到縣奉田大令升堂提訊着將陳與方阿九周毛毛三人各責五百板顧阿福責一千板暫行收押候今日備文送回公廨以便照斷發押西牢 
　　官事○候補知府陳綸昨日到禀知奉巡警道憲委赴松江調查警務即日赴松　松海防同知查燕緖到道禀知奉委代赴大羊山洋面監哨事竣銷差 
[南市]  
　　妾媵私奔○葉薇生前因地産押欵與某洋商交涉成訟被押縣署其第六妾金氏向居蘇州近忽私自來申由樓維卿函知葉之經租處派人查察並無蹤迹旋悉由蘇啓行時有　人夏德宗伴送上船經　租人周壬照追夏來滬詰明同至美租界桃源坊金氏之妹陳阿金處迨向追問祇存行李金氏仍不見面陳阿金云由母家鄰人金阿大之妻同往南市倉橋　屋居住遂與陳及金阿大同至南市招尋無着即將男女二人扭控南區移至工程局訊究陳供年十五歲向居外祖母家阿姊曾來探望少頃即去金阿大供由妻子伴同金氏代爲租屋事實有之惟現已不知下落求鑒判陳暫留金阿大交保限五天尋交金氏到案夏交周帶出候示 
　　學徒待認○城内某成衣店學徒龔富祥前日出外購物在南市迷路由巡士帶至工程局詢知該徒年十三歲浦東人餘語莫辨命留候其師認領 
[閘北]  
　　敬局停審○昨係冬至令節閘北巡警總局曁三四兩分局均循例停訊一天 
　　戒責寡婦○成衣匠土春守與寡婦李　 
 
 

Page 20

 
 
氏及其女根寳迪姦被氏之夫叔李載山李漢山等控奉四路分局黄正巡官判令該氏將方單暫　族長管業待子成人再行歸還詎該氏在押多日抗不遵繳前日覆訊判戒實二百下限三天交案如違嚴比 
[押候吊贓]  
　　竊賊胡　三行竊某火油棧之送貨小車被車夫何元正扭控四路分局前日經黄正巡官質訊一過判胡還押候吊到原贓再行核辦 
英租界 
[無非聚賭]  
　　老　捕房捕頭偵悉廣西路四百四十八號屋内近有人開設總會恐有借名聚賭情事昨飭包探蔣文彬往查該總會曾否領照究係何人所設並有無賭博情事禀候核奪 
[發封賭窟]  
　　楊福海因在四川路六十九七十號門牌私設總會聚賭已由捕房將賭徒唐銀華等五人拘解公堂訊罰茶房　阿根判押兩禮拜在案茲因楊在逃未獲昨奉寳讞員飭差協探將楊所　房屋發封示儆 
[發封啓封]  
　　山西路二百三十號表畫店及汕頭路十三號雉妓院均因欠租經房主控奉公堂　派　探往將兩處房屋發封備抵又西藏路二百零一號亦因欠租被控發封在案茲該店已將租鑫理楚昨由房主禀請公廨派差啓封 
[乘間行竊]  
　　昨有匪徒兩人同至四馬路四百九十四號洋貨店内以購物爲由乘間竊取元色大昵一疋當被包探錢壽生查獲拘捕入房押候究辦 
[失竊報捕]  
　　寗波路一百三十五號興順客棧寓客李某失竊金表金戒現洋等物昨日察悉卽至老　捕房報請派探查　 
[人贓並獲]  
　　陳裕昌昨在四馬路摸竊陳紀元袋内洋元當被包探周小弟　獲人贓拘押捕房候究 
[查獲原贓]  
　　虹口梧州路張萬源醬園主張某前晚携有青種羊外套一件行至該醬園相近突被匪徒三人將衣　去昨由總巡捕房包探徐可華在法租界恆德當内查獲原贓吊存捕房候傳失主認領 
[奬勵巡捕]  
　　英美總巡卜羅斯君昨出條示略謂本届考試各捕房華捕英語業已考畢計取總巡捕房四百八十號老閘捕房六百零四號靜安寺捕房六百五十五號八百四十九號三百零九號西虹口捕房一百二十六號一百六十五號哈爾濱捕房七百二十號等人華捕均着於西歷一千九百十一年正月一號起每月每名津貼　資洋一元以示奬勵 
[拔充包探]  
　　福州路總　捕房八十六號西捕鄧蒙因辦公勤愼經卜總巡查悉於昨日升爲西探仍留本捕房當差 
美租界 
[恐係朦混]  
　　北河南路洪餘慶藥舖因虧欠法商往來銀兩被廨發封在案昨有法捕房華探潘某至美捕房　稱業奉法廨拘准啓封捕頭因無正式公文不允啓封 
[洋人兇横]  
　　蓬路牛肉店主某德人昨乘張阿三之東洋車回店給資太少張與索加詎被該德人揪毆復將車子扣留張即投報捕房捕頭飭探偕張前往將車取還 
[色膽如天]  
　　張裕年昨至新記浜一百六十三號朱長林家索債因朱外出張竟闖入其妻崔氏房中乘間調戲被氏鳴捕拘送捕房押候核辦 
[車夫爭鬥]  
　　塌車夫俞和尚尤阿四昨在華記路爭攬運貨互相惡鬥由捕併送捕房押候究辦 
[緝獲騙子]  
　　某甲前因騙取陳姓銀洋被控昨由華捕王四福緝獲拘入捕房押候究辦 
[因何起釁]  
　　張春貴昨報捕房被流氓桂卿在途肆毆咬傷手指捕頭准予扭案再行查辦 
法租界 
[循例停訊]  
　　昨爲冬至令節法公廨停理讞政一天以循舊例 
[失足溺斃]  
　　前日有口操天津方言之張三至太古碼頭附搭輪船不料在跳板上偶一不　失足　下後由小船中人撈起直屍浦灘由巡捕報知捕房轉請同仁輔元堂備棺收殮旋由屍屬聞知赶至捕房禀准自殮 
[添補包探]  
　　法捕房向有探目二名包探二十五名現有十五號包探因索賄　革尚未招補茲聞麥總巡以不敷辦公遴選一百二十七號華捕唐阿昌添爲二十六號包探以五十二號華捕韓邦逹升補十五號包探昨已給發執照上差辦公 
[肄業成績]  
　　法捕頭日前挑選能通中國文理之華捕十三名送往法文公盡館肄業經紀前報茲由該館神甫偕教習龔桂生於前考試該捕等法國語言文字錄取四十六號三道金缐華捕頭及二十五號華捕兩名爲最擾等其餘十一名爲二等即由該教習報告工部局總辦及捕頭請爲核示 
[串竊行李]  
　　本縣田大令之家丁某甲前日携带行李趁德興輪船上駛詎在船上被長江著名竊賊王望生陳小九串竊一空報由包探陶金標緝獲當將吊出值洋數十元之贓物送入捕房候解公堂訊核 
海上閒談 
[滬上悲觀之四]  
　　商人之弊竇不除則商業終無振興上海各商家。無業不有弊。錢商則賣買空盤也。米商則偷運出。口也。藥商則售賣僞藥也。設總會則羣焉聚賭。喫花酒則千金。一擲以。所得不正當之財。而行不規則之樂。其結果必至一敗。塗地而後已。竊願各商人嗣後出其舞弊之心。思用於正當之。營業。則其所。獲之利。當十倍於作孽之冤錢也。旣免危險。又獲。名譽何所戀而不痛自改革耶 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院議員郭家驥剪髮易服意見書]  
　　剪髮易服議案昨經羅議員傑提出會議多數贊成遂成奏案當投票表决時本議員意見主張剪髮而决不贊成易服只以時間短促未盡欲言茲特將意見略爲陳述蓋本議員所以不贊成易服者其理由非他實以關係全國人民經濟問題至重日鉅萬不可輕率從事也查剪髮易服判然兩事實不可混而爲一髮辫之當剪有識者略能道之無煩再贅易服一節審查報告書中固已分常服禮服二種並言常服可以無事更張禮服則言其多煩費妨動作應請朝廷改定等語周議員原案並有以中國棉絲定適宜之服制不必純用外國昵貨等語凡此用心之苦立意之善本無可置辯然愚所以鰓鰓過盧者則以原文僅言禮服未言係用何式但言舊式種種之不便是其爲改易西服已屬不言可喻且言用中國棉絲不必純用外國呢料是其不能不用外國呢料尤可槪見恐利源亦終不可保至言改定禮服之處亦未聲明何界當改尚不如剪髮節内指定軍警學三界之明析竊恐改定禮服四字渾渾淪淪一經發表吾全國人民必謂不久人人皆將易服或竟誤認爲易服妄言妄聽到處傳播如典當絲業成衣估衣等種種工商各業羣生恐慌恐慌不已必至牽動市面則經濟之險狀發見於俄頃人心之騷動旋至而立應爲患何可勝言經濟者全國人民之命脉也民窮財盡之現狀至今已極頃聞南省絲行業有停工者北京典商亦有以賤價拒官服而不收者京師總商會普據各行代表協議禀請農工商部設法鎭定風謡此時此案僅付議决尚未上奏其煌惑情形已亦如是將來實行之際更復何堪設想至羅議員原案内限用本國所識材料一節第就現在衣服而論洋呢洋布凡屬外國材料幾於無人不用安能於將來之禮服材料反能有限制之法又謂改製所廢官服俟各商售盡後續定一律辦法一節恐届時各商非不願售特無人再願購買所擬恐亦徒成虚語是易服一節若在我國自造一切應需材料足供取給時尚可議及今則决非其時也再昨日表决此案時議塲中竟發見僞票一紙及表决後在股員室休息時詢問贊成各員乃多謂贊成剪髮並非贊成易服等語是表决有疑自應重舉僞票有弊自應詳查而報告書中論剪髮則言明軍警學三界論易服則但言大褂長袍有妨動作不知所論者係專指軍學警界著舊式禮服時而言抑兼他界而言如他界亦在其内則他界並未令之一體剪髮是带髮辫而著新式禮服者其他各界也剪髮辫而著其常用禮服者軍警學三界也參差歧異成何局面予盾若此尤應修正擬請俟此案上奏時務請明降論旨現在軍警學三界及現住各國之外交人員准其剪髮其禮服學衣應如何分别改定之處應請飭下妥議施行常服仍舊其餘各界如願剪髮者聽不准易服如此分别明晰庶使全國人民不至惶惑羣情旣請自可維持經濟於無形矣區區下忱伏惟鑒察如荷表示同情采納修正并於表决奏稿時格外注意謹具 
[學部答覆羅議員質問教育説帖（續）]  
　　三關於普通教育之計畫如何 
（辛）外國謀教育普及必先預算逐年學齡已及學童多少養成師範是否督飭各省養成師範爲預算逐年普及教育之用 
答預算學齡已及學童多少必須以學齡兒童簿爲據按學齡兒童簿實與人口册關係極切學齡兒童之詳數非俟人口册辦成後無從得知而調查户口事務又必有賴於下級自治體之力始能就緖者也查民政部奏准謂查户口章程至宣統四年人口册始能告成城鎭鄉地方自治成立期限尚在宣統五年現在人口册旣無可徵學童之數即無從統計故預算逐年學齡已及學童多少其事實非學部現時所能辦到至於養成師範雖難對於學童人數有一定之比例然本部則早有籌畫查光緖三十二年三月曾經通電各省使迅養成優級師範選科生二百名初級簡易科師範生五百名據各省咨復除新疆一省名各省一律照辦均經次第畢業簡易科畢業生則多有超過五百人以上者今年二月停辦選科及簡易科一律改辦完全科使教員增高其程度據各省籌備報告省城優級師範及各府初級師範完全科亦皆陸續成立且本年實行檢定小學教員更足彌縫其缺惟現在師範畢業生未盡義務者尚多鮮有開辦小學懸缺待人者或有咎師範生過多之弊其實非師範生之多實學堂不能推廣之故也所以本部提出地方學務章程議案期使各地方均擔任設立及維持小學之義務小學多則師範生之爲用始著也又本年七月本部通咨各省便各省推廣師範人數應與推廣小學人數預爲分配並隨籌備教育事宜清單一律報部此實試辦養成師範預算之初步也（壬）蒙回藏衞師範養成是否籌有辦法 
答查本部奏定預備立憲清單蒙回藏興學章程定於本年訂擬又查四川設立藏文學堂於宣統元年正月派出畢業生數十名出關充任教員新疆於光緖三十四年七月設立纒師範學堂烏里雅蘇台於宣統元年設立滿蒙漢語文傳習所喀喇沁親王建設師範學堂飭兩盟各旗選送學生入堂肄業均經報部及本部核定各在案 
（癸）家貧多故不能刻即離家就學之子弟其猶豫期限若何 
答必學齡兒童有强迫就學之規定始有所謂就學猶豫期限今尚非其時也 
（甲）奉教之人之子弟皆爲國民旣爲國民當受國民教育現在外國教士在各省設有小學校是否代我國授以國民教育又我國將來實行强迫教育是否凡奉教之人之子弟一律强迫 
答現在地方中小學堂爲數甚小年幼子弟頗有附入教會所設學堂肄業者自應聽之惟現在尚未規定代用小學校及强迫教育辦法無從答覆 
小説 
[盜俠小説盜俠（三十四）]  
　　厲聲叱羅蘭日。汝何故見彼。速人汝母之室。勿再出。羅蘭俯首拭涙。噤不出聲。魯賓阿德大怒。刀握其拳。顔色暴變。羅蘭引其涙眼。以視魯賓阿德。 
 
 

Page 27

 
 
似求魯賓阿德勿怒其父。惠而根又揮羅蘭日。汝入汝入。羅蘭含涙向魯賓阿德鞠躬。立趨而入。魯賓阿德怒甚。幾欲裂其血管。顧以羅蘭之故。力忍不較。第聞惠而根日。先生出矣後此果無鄙人之許可。先生幸勿辱。臨魯賓阿德恨恨日。汝無心無血之人吾尚何言語汝言已。昻然遽出。惠而。根聞魯賓阿德詈彼爲無心無血之人。則大怒。努目兇。視魯賓阿德甚欲。毆之爲快顧　知魯賓阿德之勇。遂慴不。敢動。 
讀者諸公。當知彼時之英國風俗龐撲。不能如今日之文明。大家世族之。閨秀。不知自由結婚。之善咸謹奉父母之命。無敢或忤。即間有一二閨秀。不待父母之命。而自由結婚者。社會皆唾鄙其人指爲無恥。羅蘭惠而根。者。爲篤信舊學之女郎。且性至孝謹無肯放縱事事皆墨守道德之範圍。故深愛魯賓阿德。乃不得與之結婚。而嫁一至恨極鄙之休格洛而夫。比魯賓阿德旣射死休格洛而夫以後。又拘於夫婦之名義。格於頑父之專。制不得遂願。至於茹其酸涙。願爲冪面。之女。冠與世隔絶其心房之中。蓋苦痛至。於極地矣。天下名爲正士淑女者。其舉動行止事事皆如被桎梏。直同。無形之。囚拘。此羅蘭惠而根者。即爲囚拘之人。慕虚渺之名義。舍一。生之幸福於至顧。果　羅蘭惠而根爲今日英國之女郎。則不待論　。久同魯賓阿德遁矣讀吾書者。當知家庭專制止復可畏。即至今日之時代。尚有頑嚚父母阻閡兒女之婚婣。矧彼時風尚。閉塞無倫。惠而根身爲頑。父如是行爲。又安足怪。 
國外新聞 
[北波羅擬招華工]  
　　二十一日倫敦電云英國北波羅公司舉行常年宴會時總董里巨鞏君宣稱董事部中虚有一席現已延請某著名政治家居之本年歲杪可接覆書現因該處土人不敷雇用故已决意派里特台爾君至華設立招工局里特台爾君曾在特蘭斯佛爾辦理此事現擬以利益招致華人及他國之人携眷前赴北波羅爲永遠之居民云 
[偵探德國軍務之士官定罪]  
　　二十一日倫敦電云英國士官屈蘭區及白萊登被控在巴克姆偵探砲台形勢一案已在萊浦齊開審兩犯用德語回答捷而沉靜裁判官訊問頗久白萊登君供稱彼擬蒐集各事送諸海軍部通信處某君其名爲里基兩犯均認在德國北部沿海各處調查一切並攝取形勢辯護人之立説則謂兩犯並未以消息報告他人雖有此意尚未實行云二十一日栢林電云英國士官偵探砲台一案經皇家律師申請復許外人旁觀此舉係欲使觀者知英國海軍通信處現欲安得各消息以便將來以海軍襲攻德國有所把握裁判官蒐集極多之材料以駁被告被告乃自認奉上官命令而爲此案審訊異常尊嚴兩被告罪狀已實惟以彼等並無不名譽之行逕故僅處以監禁砲台四年之罪 
[意十最近之交涉]  
　　二十一日栢林電云意大利政府因屈里帕列斯士爾其官員苛待意民特向土政府詰責土政府議由公斷人調停此事已　意政府承允故原謀以海軍示威土國之舉今已可免 
[德國皇太子妃之游蹤]  
　　二十一日栢林電云德國皇太子妃抵埃及京城卡洛後即往游閲尼羅河西正月内皇太子妃將寓於卡洛繼赴西雪萊游歷並在開恩斯小作勾留 
[英國礦炸慘禍續聞]  
　　二十一日倫敦電云泊萊托里亞闢脱煤礦共有礦丁三百五十人在内工作目下僅搜出死屍十具生人七名恐其餘之人少有生者現因礦坑阻塞故已無從施救礦内且已　火情狀異常危險二十二日倫敦電云據政府調查員報告該礦埋没之礦丁共三百四十五名現已搜出屍身四十具 
[葡國逐君自處之計]  
　　二十二日倫敦電云每日郵報載稱葡萄牙前王曼洛爾將於一九一一年入英國哇斯佛大學然後擬游歷全球專以考查英國殖民地之行政云 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
