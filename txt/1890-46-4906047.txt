# 1890 - 46 - 4906047

 

Page 1

 
 
[集腋社彩票助振引言] [  申報館協振所謹啓]  
　　啓者本舘協賑所自去冬創辦以來蒙諸同仁慷慨解囊捐囊賑欵除銀錢外各項珍物亦巳集聚葛多邇者飢民雖已捱過殘　而　日方長靑黃不接嗷嗷待哺依然苦不堪言因思設法變通將諸物估計價値約値洋一千餘元編咸彩票一千二百張每張善洋一元統解災區散放計頭彩一張得烏雲豹袍套統各一件白陽山人眞蹟連花一軸金挖耳簪一支湯文正眞蹟手卷一軸二彩一張得猞猁狲袍套統各一件　　壽慞一軸三彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脫空至末昆亦有彩物奉贈一　售　卽就仁濟善堂向神前拈查叩首以明至公無私然後當衆開彩所望四方樂善君子從速賜購旣得珍　又拯飢黎此實本舘所九叩首以俟命者也 
[書恒濟戒烟局募捐啓後] [  荆州田均嵩岳甫稿]  
　　晚霞生旣見高昌寒食生所撰恒濟戒烟局募捐啓乃造臯廡而問焉曰吾子以此事畀僕僕則以不敢辭所當竭我棉力以圖之俾成吾子與鍾君雅意以拯斯人於黑獄中顧子之視僕重矣僕自視也則微微則言輕恐不足以副吾子之宏願也僕有至交在粤東如得其一臂助則勝我十倍矣問何人斯則莊容而對曰張星苻剌史也張公名卿雲山東人官於粤東以撫黎案保至知州其爲人慷慨重信義家居孝友爲學專務根柢不以浮靡隨俗詩則李杜畫則關荆而尤以越人術爲獨步大有陸宣公不爲良相卽爲良醫之志走京師公卿爭造其門居三年活人以千計都中人至稱之爲張神仙其至粤也張香帥久耳其名特器重之時適黎人蠢動不靖宮保馮軍門統兵至瓊就便剿撫是地多瘴癘患水毒士卒深入多有死亡香帥急檄剌史往委爲帮辦全瓊各軍營務處總理行營醫藥局事宜比至則亟施妙手凡垂斃者悉慶更生營中頌聲雷動適有剌史友人廖蜀樵太守爲撫黎委員駐於五指山忽遘疾頗劇五指山爲黎境老巢從無人至山中藥物皆不可用剌史爲之診冶已有轉機而大軍將凱旋已下輪船矣剌史以廖君病體倘爲輪船顚播必至増劇乃請於主帥稍緩須臾飭將廖君移登陸地而後開輪廖君有僕劉福剌史之舊紀而荐諸廖君者也瀕行剌史謂劉紀善視主人五指山所出之藥决勿令入口我隨大軍去不能暫留當以爾主人性命託之於爾因向劉紀叩首以重其託始别去是非今人中之古人乎廖君獲瘳剌史之力固不待言而其爲友之肫誠其肝瞻血性卽於此一端可見焉僕聞此事於廖君而義之乃與締交一見如故盖僕於廖君有金蘭誼遂與剌史亦訂杵臼交猶憶黃灣捐别時彼此拳拳不忍判袂至今尙寤寐縈之前此曽有詩懷之亦吾子之所見也剌史旣以醫濟世而尤深惡吸食鴉片之人以爲耗精廢神莫此爲甚今吾子爲此戒烟之舉已歴一年半入局就戒者分文不取一切經費藥本除各善士稍有捐募而外全由董事自墊約計歴次淸單所登董事墊欸已不下千金而離黑籍以去者共計已六七百人無不脫然無累歌功頌德之聲不絶於耳明效大騐至於如此剌史聞之當必有拍手稱快者乃以極有效騐之善舉而苦於經費支絀大有不克支持之勢滬上善堂雖多善士雖衆又以各處水旱偏災待哺者多極力籌辦賑捐不遺餘力未免顧此失彼不能恃爲他山之助不得已而爲此將伯之呼吾知剌史知之又必有惻然動念奮袂以起者倘得其九鼎一言則或可以得所借助吾故曰非其人不可也高昌寒食生乃再拜而起曰子之爲此言也眞敝局之幸而黑獄中人所延頸翹足以跂者也張公之爲人其居家則以孝友聞其交友則以信義聞而又懷此絶藝足以生死人而肉白骨吾子得此人而與之爲友不特吾子之快事卽我輩亦與有光焉惜余僻處海隅未嘗一涉足於外惟有於數千里外遙爇名香以視君之獲交名賢方滋媿矣觀其於蜀樵太守一事其血性篤摯若此其人已可概見觀其於鴉片烟深惡而痛絶之則敝局之舉或當爲剌史所心許而此時成效雖見後繼爲難如竟廢於半塗殊有辜乎始願是以前日吾子言及不勝欣慰之至孰知吾子猶謙讓未遑而意中有此一驚天動地之人也雖然剌史在都中人則皆稱之曰神仙在粤東人又稱之謂眞人是其具救世之心有回天之手吾子久已見而知之非僅若余之聞而知之吾子旣有意爲敝局襄助善舉則曷不卽請函致張公一作將伯之呼張公或不惜齒牙餘芬以成人美也晚霞生慨然曰吾聞當仁不讓於師今吾子以仁相推僕何敢讓特自揣刀薄未必足以勝重任因計及於張公具有見義勇爲之願其必當仁不讓無疑也請卽以此言轉逹之張公何如 
[本館接奉電音] 　 
　　昨由京友電傳諭旨二道敬謹譯登○二月初二日奉旨左翼監督着崇禮去右翼監督着芬車去欽此○初三日奉上諭本日吏部帶領引見之甘肅補用道施補華着以道員發往山東遇缺儘先前補用欽此 
[京電譯登] 　 
　　昨晚接到京都電信云知貢舉派出徐致祥敬信合亟譯登以副諸君子先覩爲快之意 
[皇都柳色] 　 
　　兩翼前鋒統領八旗護軍統領爲再嚴行曉諭事查紫禁城各門各朱車値班官兵理宜嚴行守衛稽察出入是其專責乃日久玩生視爲其文於閒雜人等披襟携帽任其出入毫無禁阻尙復成何事體且前朝東西長安門東西闕門商賈穿行出入無阻僅於本統領等入値出班之時排班站立而於應司之事反置之度外漠不關心况每於交班之日並不當面接交僅令三五人以候如此泄沓已成惡習本統領迭經曉諭不啻三令五申耳提面命宜如何激發天良羣思振奮以肅禁門乃錮習不改懶惰偷安一味因循實堪痛恨嗣後卽著左右兩翼印務章京八旗司鑰　等嚴飭値班官兵嚴行守衛稽察出入倘敢陽奉陰違仍循故轍卽由司鑰長禀知値班大臣定將該値班官兵從嚴叅革决不稍事寛宥其各凛遵勿違可也爲此嚴行曉諭○兵部爲咨行事武庫司案呈本年閏二月十五日皇上恭奉皇太后啓鑾祗謁東陵所有各項隨扈應需駝隻馬匹應由本部先將各處應用駝馬數目查明以憑照章咨由察哈爾都統照數傳撥解京供差相應咨行景運門轉行兩翼前鋒營八旗護軍營各將本營此次恭備陵差應需駝隻某項應需若干查明務於卽日詳報到部以憑行取可也○正月初八日西安門内旃檀寺喇嘛循例送洞禮演跳布禮卽俗謂之打鬼也都中士女是日觀看熱閙者如蟻附羶街巷爲之一塞不論男女擁混雑間有宵 
 
 

Page 2

 
 
小亦往觀焉蓋各挾叵測乘隙嘗試致婦女遺簪墜珥失落零物者不計其數迨喇嘛旣出所扮黑白鬼又復持鞭打路追人撒土跌倒被踏者又一片嘈雑有年幼者凭高而望詎黑鬼追上其間被跌者又復不少熱閙塲不啻是非塲也該處密邇西苑所望有地方責者設法禁止以挽頽風也○京師自入冬以後未見雪澤客臘兩經求雪亦未沛降祥霙兹聞東陵一帶地方於正月初間滕六君稅駕然地上僅霑二三寸不等據請該處迤北冷口喜峯口以外得霑大雪其厚倍於該處山木銀粧幾如琉璃世界云○上虞備用處爲咨行事本處拜唐阿現在空懸入缺應卽咨取各旗營三品廕生恩騎尉領催馬甲養育兵閑散親軍前鋒藍翎長空銜前鋒護軍校護軍鳥槍護軍砲甲以及生監大員子弟等奏派揀選相應咨行各旗營卽將應送之人務擇身體魁梧家道殷實者造具出身履歴年歲三代繕寫木牌三分於開印以前咨送本處以憑奏派揀選可也按拜唐阿一差專備御前執燈提爐扶車等項雖無頂戴而應穿花衣日亦穿蟒袍也然非殷實家委難賠墊供差云○和碩鄭親王門上長史富祥爲咨報事本門上之廂　旗滿洲頭甲包衣叅領文増現在病故亟宜先行派署以便接管關防查有本門上護軍校英凱人甚謹飭應令先行署理相應咨報本旗滿洲都統查照可也○兵部准内閣抄交應行議奏一片内據伊犁將軍色愣額奏稱伊犁綏定城正白旗佐領克什德以年力漸衰傷疾不時舉發深恐有誤旗務呈請原品休致等情當經委員查騐屬實自應奏請開缺以原品休致惟查該員由甲兵從戎從征各城身受子傷積功保補今職現請原品休致自應援例照軍營立功人員准仍支食原品全俸成案奏懇恩准賞食全俸等因奉硃批該部議奏欽此刻經職方司印鈞已飭吏將辦過例案詳查抄呈以憑酌核准駁立稿回堂酌奪覆奏云 
[析津燈市]  
　　天津信云元宵佳節笙歌處處燈火家家三市六街於十四起張燈三夜而河北大寺復於十五十七兩日迎神賽會鬥靡爭奇入晚更覺銀燈燦爛壁月交輝十四五夜嬉春士女爛其如雲而十六夜璇閨秀質綉閣名姝復有走百病之舉沿路遊人如入衆香之國如游不夜之城十七夜餘興未闌春風十里烟火萬家盡捲湘簾同然絳燭會道中賽會者固金石千聲而看會者亦雲霞萬色喧天歌吹市地樓臺唐人所謂金吾不禁玉漏停催彷佛於此時遇之 
[命案續聞]  
　　西人未士索誤斃縫工李東來一案曾將細情兩登前報兹又接天津信謂該西人與李平日旣無嫌隙當時又未相爭祇以手鎗銹蝕悞觸機關釀成人命固不得以故殺待之無如屍妻某氏深痛其夫死於非命執定有已經入庫之血褲一條謂爲鬥毆後故殺左証堅不領屍收殮前報謂初十殮屍者傳聞之誤也正月十二日在關道署由裴委廉訊問諭令屍屬先行殮屍聽候秉公辦理斷不令死者含寃時寗人之環而觀者約數十人雖不敢旁贊一詞然皆憤憤不平當縫工斃命之日寍人麕集聲勢洶洶死所雖在法國租界地方而未士索係屬英人英國西人恐有不虞趨前彈壓寍人以爲左袒與捕爲難逐北追奔幸該西人等均經逃逸未遭意外之虞裴委廉鑒此前車故於十二日訊間時理喻情遣諭候核辦萬勿滋生事端而尤以殮屍爲囑詎下堂後仍不料理棺衾倘在伏天當如齊桓公之屍蟲逹於户外矣至十五日夜距死期業已八日始行棺殮未殮之前署運使胡雲楣都轉諭令武弁隋千戎淸選張百總得全各在租界常川巡緝以免匪徒借端生事旣殮之後天津鎭吳崙峯軍門又委四門千總張千戎騐屍棺海關道劉献夫觀察則與領事往復函商務求秉公辦理無偏無頗庶於國法天理人心均不剌謬在觀察固已煞費苦心彼氓之蚩蚩祗知以人命爲重償抵爲詞孰知事不離實卽就我國律法而論同一斃命而故殺與悮殺情節旣殊罪名亦異况商辦西人案而欲以償　爲藉口何怪如冰炭之不相容枘鑿之不相入者惟死者不可復生情形亦殊可慘該西人若肯厚恤死者家屬俾寡鵠雛兒不至孤苦無依庶幾情法　平想西官必能和衷共濟持平斷結也 
[蟬貂滋味] 　 
　　天文家謂蒼蒼者係積氣所成故四時八節三十六氣七十二候皆如一部刻板文字司大者以管窺之以灰騐之不差累黍獨中歴於月分大小建有餘則置閏三歲一閏五歲再閏十有九歲七閏西歴則不置閏而以三十日三十一日安置氣盈朔虚久之春夏亦不虞其錯入寒暑亦不虞其反易卽農桑庶務亦不失其生生長長之時豈非其爲物不貳故無論爲中爲外皆莫能以不貳者貳之哉現在節逾雨水岸將舒柳山欲放梅天氣一九陰九九陰每九晴不過三四日卽蒸暖異常計献歲一月以來僅二十日之夜得雪寸許次日薄凍單衣裳未免瑟縮其餘則多似百五韶光逼近燕燕鶯鶯光景視西歴計二月已過三分之二矣孰是孰非敢質之詳于推步者○相傳封印自上封下開印自下關上故凡有與上司同城例應伺候之州縣官無不將事惟謹今歲開印禮部諏吉正月二十一日頒行天下是日適當孝穆成皇后之忌辰例不升砲不作樂不准民間嫁娶宴會卽開印之吉亦不排衙慶賀俗名爲暗開印上元縣于前一夕三鼓時卽在内堂遵例開印以便會同江寗縣由府到道到司由司到院祗候行禮出門時天適雨雪寒氣逼人雖僅積至寸許而止然輪蹄過處則已敲水碾玉淅瑟有聲迨回衙鷄人正唱籌報午論者謂州縣官終歲勤勞戴月而出披星而入視如常事並不獨關印自昏而旦至於日昃故當强仕之年猶堪俯仰周旋綽有餘地若龍鍾衰叟鮮有不默計我躬不閱而願賦陶靖節之歸去來者此袁簡齋所以有同爲聽鼓應官之客夜起恒多旁有禁寒惜煖之人衰年忘老之調停矣○江甯許方伯自奉朝天恩命卽思賡虎拜稽　天子萬年以盡戀　闕之忱日來料理行裝紗帽隱囊安排妥貼開印之次日卽將藩司印信齎送巡道馮觀察接署其巡道一缺亦於是日由督憲委江寗府接印兼署城内文武與外來之各員弁均詣各署道賀一時冠盖如織騶從如飛眞令不遇於時者覩此烜赫未免動趙普窺范魯公之感慨惜無有如苗先生之日者能爲若輩一决將來耳當未揭曉時人人咸謂省垣如許監司皆高材異等諒必有邀宮太保賞識於旅進旅退之中者而竟不然可見古人之不薄五日京兆正非無謂官塲傳說去冬總理衙門行文南洋大臣令添設武備學堂一所節署接文後卽轉飭籌防局妥商一切詳細章程以便照復現聞已議得卽就城外下關地方賃某姓大宅改爲武備學堂公所額設學生六十名先由局報明籍貫年歲示期考試考取文理淸順方選人堂讀書年歲則自十三歲迄二十四歲爲止教法聘洋人爲洋教習言語以英爲宗文字以法爲宗間亦教以中國書籍文詞俾聰俊子弟日優游於中國之賢關聖域庶不至有出主入奴之弊卽繙譯詞義通於此亦通於彼更不至有偏於所好窒碍難行此爲洋務中之第一關鍵故當軸必首及之惟洋教習之束脩與華教習懸殊未免令出入曲阜之門者悔不知有今日耳或曰事關創始須用熟手庶易于斂才就範未知確否 
[溋浦春潮] 　 
　　九江招商局碼頭至大關一帶車馬往來絡纙不絶某日午刻有某姓眷屬帶一男僕乘輿經此忽一蓬首婦人將僕揪住扭結成團輿中人問何故婦言語離奇人多不解僕則俯首無語呆若木雞隨諭以不論何事可至家中理論何得當街攔截婦非惟不聽且緊攀輿摃不肯釋手旁人見之將婦扯住僕卽隨輿狂奔婦亦喃喃尾隨而去所爲何事婦雖不肯說明然明眼人不難猜看幾分也○某甲賃屋龍池寺巷内開一烟寮霧霈雲蒸無間朝夕其妻某氏略有姿色每當客來不速一楊橫陳輙效孫壽之齲齒笑墮馬妝依依肘下略不避嫌蓋藉此以爲貰酒之帘求魚之餌也裁縫某乙本是色中餓鬼燈畔吹簫之際與氏觀面竟如飢鷹之攫腐鼠不覺摟諸懷中甲始猶效阿家翁之假作癡聾繼見其淫褻太甚以致忿火上熾作劉四駡人乙不肯稍讓漸至用武幸經多人勸解事遂寢息 
[狎邪被窘] 　 
　　安慶友久云正月十九日有某甲者邀同友人乙丙等赴西門外某妓館嬉遊無賴偵知預伏屋之左右日之夕矣微聞猜 
 
 

Page 3

 
 
拳射覆飲興　豪鸒撞破其門一擁入室將甲等衣服盡行褫去聲言須出錢贖取甲等知寡不敵衆只得見機而行給以洋銀六元若輩不從逼令書票據二十元方罷當躍唣時甲等已認明若輩面目旣回寓卽禀知地方官次日飭差拘案各重責數百板枷號兩月示衆詐去之洋及所書票據勒令如數繳出 
[窮途自盡]  
　　前晚有無名男子年約二十餘歲身穿黑洋布棉𧝉藍寗綢背心雙樑鞋子至小東門外洋行街永大客寓躭擱昨晨大嘔寓主婦沈吳氏察知吞服生烟函報捕房延醫救冶無如烟毒已發遽爾斃命十鋪地甲報縣請騐裴邑尊於五下鐘時帶同刑仵人等親臨相騐升座後十鋪地甲禀訴前情吳氏稱丈夫沈福壽因病回蘇州原籍昨晚該客到來付錢八十文到樓上住宿不料其吞服生烟邑尊飭仵作騐明該男子委係吞烟身死並無别故旋在身畔檢出一紙載明寗波人姓任名永春家中尙有父母因事不能過去不得不尋短見云云邑尊親騐無誤卽將字紙附卷由善堂備棺收殮發四明公所暫厝以便出示召認諭畢將各項書役飯食錢給發排道囘署 
[請追欠欸]  
　　去冬公人等錢庄十九户并綢縀莊九户控同昌利號主盧卓東盧楚平虧欠銀五萬餘兩當經裴邑尊訊押在案前日各庄夥投案伸請究追經邑尊升堂訊究盧稱經手人回籍避匿尙有被人虧欠銀兩一時不能追下叩求鑒宥邑尊謂經手人避匿何處爾可開呈住址本縣當移文關提至被欠各户可將簿據呈繳候核卓東楚平仍還押并諭各莊夥嗣後二十七户不必同來案下但使爲首之二三户來案備質可也 
[地棍荷枷]  
　　浦東高家行圖董送地棍殷阿寳殷阿順到縣據稱有在鹽碼頭開設烟館之傅桂春女兒嫁與高行鎭開洋鐵店主爲媳殷等來鎭希圖將傅氏硬領變賣是以送請究辦當經裴邑尊升堂訊究殷等同稱傅氏係小的外甥女因被夫家凌虐是以往領並無變賣情事邑尊以殷等向人滋擾法不能貸各予笞責枷號發大東門外示衆 
[撞傷傭婦]  
　　東洋車夫在熱閙地方載客飛奔最易肇禍前日將晚時有某甲載客在英租界四馬路向西奔跑至聚豐園酒館門口撞倒年老女傭甲尙拖車疾行以致車輪碾傷婦之左腰中亦紏跌立時扒起仍思逃遁乘車之某客不服將甲扭住婦大聲呼痛其時甲而觀者甚衆咸斥甲之不是適有印捕到來係該捕專在十字街頭照料往來車馬人等不能離開他捕又不見到只得囑婦自扭甲至捕房婦受傷不能行動旋由某客伴同甲及該婦坐小車至捕房伸訴云　 
[二帶尋犯] 　 
　　去年有卞王氏控董六壽誘拐孫女根丫頭一案當輕飭差提究六壽聞風脫逃差役將董父長肯董妻李氏到案訊押并移文嘉定縣關提蟻媒江雨之質訊前日由嘉定縣移送江妻胡氏江子和冲到案經裴邑尊升堂訊究王氏稱根丫頭被董六壽誘拐至嘉定託江雨之賣與董友良醫生處做婢女叩求究追長肯稱兒子不知逃避何處小的實在不知胡氏稱根丫頭由六壽領來托丈夫經手賣與董姓講定身價洋一百元係六壽收去現在丈夫患病在家叩求鑒宥和冲供與同邑尊謂來文上叙明爾等供雨之在上海今又言患病在家實屬可惡喝令將胡氏掌頰四十下和冲笞責一百板分别管押長肯交十圖地保帶去赶將六壽尋交來案延干嚴比 
[英界公堂瑣案] 　 
　　包探顧阿六稱昨夜某妓院有人擺酒請客門前轎子甚多有王阿四混在轎夫中初竊院中水烟筒繼竊縐紗裙去後又來行竊李客之灰鼠馬褂被覺獲住交捕起贓送案查王屢次犯竊請爲重辦李遣人投案請領贓物王供松江人認竊不諱蔡太守判發捕房管押六月贓交失主領去○包探唐寳榮稱錢老二報失小呢皮馬褂被周錦山行竊獲住人贓送案錢請爲領贓周俯首求恩蔡太守判發捕房管押一月贓交錢領去○花烟館妓女陳雲仙稱昨夜有羅阿才來要住夜向取銀洋則囊内空空誑稱尙可借來纒擾間被竊洋烟筒藏在身邊卽欲出外辛卽看破獲住人贓交捕送案羅供詞支吾蔡太守判管押五天贓給該妓領去○華捕稱昨見華桂林醉後行路東倒西歪恐被馬車碰撞囑令從小路歸家伊反辱駡不休爲此拘案華供與友人飮酒醉後不知人事惟求施恩蔡太守判管押二天以示薄懲○金阿三稱在飯店做堂倌有謝金友謝金和同來飮酒啖飯醉後尋釁致被打碎椀盞値錢二百文當由巡捕將二謝拘案二謝同供是弟兄推求施恩蔡太守判賠償碎椀錢二百文完結○孫阿雙稱向張慶雲索錢口角之下被伊毆打頭　受傷由捕拘案請騐傷究辦張供欠錢無幾本擬卽行歸還不料被伊辱駡蔡太守騐得孫受有微傷判張管押七天以示薄懲 
[法捕房瑣事] 　 
　　昨報列朱芝山在木匠殷福生周仁德家查獲去年失竊之東洋車一輛邀同各車主葉金和等八人呈遞公禀經朱森庭明府訊明缘由以事屬微細朱等不應聚衆挾制令朱出洋二元五角贖還車輛將遞呈公禀並被告等九人分别斷責在案昨晨朱明府蒞八仙橋捕房時據向放印子錢之西人西德非司投案聲稱朱芝山是我所用之夥朱失車查獲不應出洋取贖明府謂朱旣是爾夥爲何昨日不至公堂禀明况係朱事未便任爾挿身其間其洋撥充善舉並非斷給與殷福生等與爾無干何必饒舌當卽斥退復謂朱芝山曰華人與華人交涉之事爾胆敢使洋人來案作護身符耶朱稱並非請伊來案明府謂此事本應究辦姑念細故着照原斷交洋二元五角准將原車具領朱卽如數繳洋禀稱車上尙少鐵器求請追究明府着將周仁德帶案詰曰據朱言車上尙少物件爲何不交案周供均已交齊明府着照昨斷笞責一百板復謂爾知恩典否周稱此車自有來歴小的出外定向前途理說明府謂卽使有來歴爾收買不甚淸白之物尙敢狡辯實屬可惡着再責一百板復詰知錯否周一再求恩明府命將遞呈公禀之从並中人等一併帶至案下謂地方如有正經要事始准有身家或董事具呈公禀爾等爲二元半之事輕易出名遞禀實屬混帳究竟何人爲首衆人等稱並無爲首之人明府謂如有爲首者傳責爲首之人如無爲首着照原斷分别掌責斥釋○蔡錢寅與葉金寳吃醋忿爭經捕拘案朱明府訊明情由以兩造均係姘夫不應吃醋與該婦顧王氏一併還押分别笞責已列昨報昨晨朱明府着將一干人帶案研訊謂蔡曰爾不應姘識有夫之婦亦不應與葉金寳忿爭聞爾已央人從中調處豈竟不顧顔面耶今日公堂將爾斷責幾下無人知道爾自欲張揚醜聲亦屬無法着照昨斷笞責一百板詰葉金寳曰爾在洋行中生理爲何至該婦家吃飯竟被該姘夫　　自然與爾爲難着笞責五十板謂顧王氏曰爾旣有丈夫自應在家苦守爾夫有病胆敢棄夫來申作此打野鷄生意實屬無恥着掌責一百下復謂今日釋爾出外赶緊回鄉不准逗遛倘再打野雞被巡捕拘來定當重辦顧王氏供尙有皮馬甲縐紗裙等物求請追究蔡供衣物皆係小的出錢所買明府謂爾等均屬無恥一併斥退○裕記收租人周翰祺投案禀稱被張王氏積欠房租四十四元該氏亦投案繳呈匯豐票洋五元萬昌期票洋十元現洋三元禀稱小婦人實因家寒無力措洋尙有會底洋二十六元歸周姓代搖可也明府謂周曰目下繳到之票如可憑信爾當收領周檢閱之下禀稱有萬昌期票難以收取明府着將洋票及洋計共八元着周先行收領復謂張王氏曰今祗繳呈八元餘洋限三天繳楚如違當提爾子押交該婦一再求恩明府着退出○嵆兀利投案禀稱日前在宜昌輪船被挑夫王品當張正榮搬失包一個内有他人屬帶洋一百三十餘元蒙將王張訊押在案迄今數日仍無下落求請追究明府着將在押之張王二人帶案兩人均稱寃枉明府詰嵆曰爾看此兩人有力賠洋否連押數日並無保人來案嵆再三求追明府謂當將張王移縣訊究爾自去質訊可也○春兀錢莊主方松林投案禀稱福建人薛阿古騙借弟福林洋 
 
 

Page 4

 
 
三十一元八角蒙將薛訊押比究目下弟往鎭江做生意是以代請究追明府着將薛提案薛供欠洋已還其弟　有收淸票方供弟已往鎭江收淸票係薛捏造　府再三研訊薛竟堅執不移明府謂視爾面貎斷非善良之輩着掌頰二十下問有保人肯代爲理處答稱有太古小工棧内鄭公成可請來保明府着還押俟傳鄭來案再核○永泰米店主陶子卿投案禀請追究其夥顧晉鄉竊洋之案明府着將顧提案詰曰爾竊用之洋爲何挺押不理顧供託人在外料理陶禀稱去年經人調停尙未妥洽今年又言還洋六十元至今尙未料理求請追究明府謂旣有人理處姑再寛限三天如敢遲延定當嚴究○捕送在寍波輪船偷竊搭客竹箱之葛五興朱明府判笞責一百板釋放 
[淸查積案]  
　　朱明府將各案訊畢命將在押各犯提到逐一稽核見有被告管押日久而原告不來追究者甚屬不少遂諭捕房如原告不到案卽當將被告釋放云 
[五謝册捐]  
　　謹啓者敝堂一文願捐册勸募醫藥經費所望各埠善士樂助匡㠸以資接濟正月二十八至二月初二日四天承漢口安慶蕪湖九江大通京口福建蘇常杭垣等處由信局交來四十四册共收洋一百十七元角又銅洋五元錢十千零二百四十四文膏澤遥頒爲負病而動念仁風普被見册捐以解囊仰蒙多方籌捐利濟爲心敬祝百福駢臻望風額手請附報端藉廣招徠上海六馬路仁濟善　董事施善昌等謹誌 
[婁縣仇太史祝屏先生七十壽序] 　 
　　婁縣分自華亭同爲松郡坿郭邑咸同以來科名文物婁縣較華亭爲盛至若耆齡碩望則推姚張仇三先生三先生者農部衡堂姚先生觀察茮巖張先生與吾老世伯太史祝屏仇先生也歲在戊子姚先生年九十張先生年八十其明年已丑仇先生年亦七十婁之有三先生聲望相高如驂之靳而風流文采則以仇先生爲巨擘先生目入詞林居郷養望將三十年於兹每當春秋佳日與二三知已撙酒哦詩更唱迭和年愈高而詩格亦愈進又兼精書畫踵門求者屨恒滿户外先生興酣落筆曾不少吝人皆得其所求以去楮墨沈傳珍逾拱璧方之於古殆元白蘇米一流顧此猶未足以重先生也先生自通籍以來家仍寒素有以求田問舍之說進者先生笑弗應出不輿促居不輪奂不與外事不接雜賓不輕造有司非士類不列門牆非舊族不聨姻婭其律已也如秋霜之肅而其待人也又若春風之和後生有一材一藝不惜齒牙獎進每當名流談讌議論風生先生獨怡然默然未嘗信口雌黃人物或有非理相干輙容以大度不動聲色爲大觀柘湖兩書院山長鑒别精當人無後言其居家也内行肫摯有一二至戚密友知先生生平者謂其於子姪族黨間實有能人所難之事比年以來各省災荒屢以書潤助振前後不下千餘緡同人聞風興起松郡揚仁社之名耳於遠近實先生爲之倡也夫以先生之節之介而未嘗忤物以先生之量之宏而猶病博施愛物仁民悉本親親所推廣如先生者所謂仁者非與仁爲五常之首壽居五福之先孔子曰仁者壽先生庶幾近之余恐世人不察徒以風流　采重先生而未知先生之享遐齡其原實有大焉者用特表而出之謹以不文之言爲先生壽抑亦附於言中倫之義也夫庚寅新正月下澣愚世姪華亭朱昌鼎拜序 
[蘇省撫轅抄]  
　　二十五日准補宜興縣下樣司巡檢沈企曾禀辭赴任○二十六日辦理儀徵淮鹽總棧兩江營務處按察使銜江蘇候補道馮邦邾由儀徵十二圩來蘇總　同知惠榮禀謝准補飭知○二十七日藩轅牌示照得江陰縣知縣許之軫病故遺缺當委候補同知孫詒紳代理○二十八日候選道李鶴臯現　委營帶留防太湖水師右營 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[聘三詞客旋里有期率成兩絶以送行旌錄高昌寒食生指政]  
　　怱怱驪唱别河梁皖水吳山繞夢長屈指迴颿春已墓棟花風裏再傾觴詩囊琴劍載扁舟此去江南景正幽莫負谿　眞粉　好憑翰墨記因由[  蘅香館主乍稿]  
[偶感一首錄呈夢畹仁兄大雅粲正]  
　　歲月消磨意氣平年　聊復借詩鳴殘編斷簡書千卷西抹東塗債一生難弟難兄終有愧學仙學佛兩無成情絲未盡春　老觸緖傷心淚　傾[  海上忘機客待定草]  
[立春前三日遊徐園卽事賦呈棣山仁兄大吟壇笑] 　 
　　一入名園俗慮無新年勝景擬蓬壼恰當先立春三日畫意詩情兩不孤　與羣賢鬥麗詞欣看墻壁盡糊詩高昌寒食生作持佳高懷令我追徐孺傾倒風前酒一危千紅萬紫競新妝隨意隨緣遶曲廓乖絶嬌憨小兒女棋邊爭看狀元郎是日園中設象棋有一連三捷者得綵紥狀元一尊遊客欣傳旭日過棋聲敲罷曲聲和詩成聊索梅花笑緩緩歸途夕照多[  柳隱詞人馬相如呈草]  
[上海北市絲業會舘籌賑公所施少欽經收山東江浙賑捐十二月初四五六日第二千三百零九至十一次淸單] 　 
　　山東捐鄂垣徐酉山募東海亨九八五平它銀六兩温州雙門局齊東魯人生辰節省助賑四元蘇省義記恆求里中平安助山東江蘇十元江浙捐春聚方求病愈由陳學川來洋二百元無名字廿元陸亨房十元正裕行三元銅洋十四元又銅洋三元無名氏銅洋十六元嘉定無名氏一元桐城裕泰寄來葉敦厚堂葉存厚堂葉留餘堂葉大于四户各本洋一元葉厚得堂方敦行堂各英洋一元張家齊錢五百淸吉四百文平安錢三百共几户合本洋四元英洋三元浙江捐行素居士一元　渡燕翼氏銅洋四元厦門厦恆豐葉淸濤募刑部主政沈少州日本洋二百元晋江隱名氏廿元葉延齡堂佛銀四十二兩共三户合規元二百兩蘇城内省子周氏助湖州洋五十元無名氏助震澤十元又助浙江十元又助湖州十元又助江浙五元又助嘉郡五元以上初四日○山東捐章少銘英文舘金洋一元五角福成莊來　安籌賑局　　邱方四善士　第五批崇德堂同泰典各四元伊山士人三　龍雪堂婁駿臣各二元無名氏三户各一元嚴錫九有容堂雲記更生子羡善子無名氏徐郁泉徐敏寅汪瘦岩八戶各一元程坐春李内景各五角丁何氏錢十五千念眞氏錢六千吳愛貴錢五千張步陳四千文周維西丁陶氏丁潘氏三省堂鳳申堂五户各錢二千張百忍堂李東來棧無名氏鹽邑李彦章許春畫堂承蔭堂彭姓完願亷裕堂何靑雲張國璽崇素堂素位堂何丁氏張鳴珂徐貞孺徐鐘易周蓮蔭堂十七户各錢一千阜邑蒙鎭公捐錢六百張星齋無名氏全泰號積餘堂湯天福程翰仙卲留餘堂季若金堂徐蒙生　松鶴堂張璧軒徐鐘榜楊樹德堂金懿德堂張敦厚堂十五户各錢五百仁恕堂四百文無名氏學聚堂各三百廿文代募五百廿文譚益源無名氏餘慶堂無名氏長樂堂無名氏趙仁義春生協源公太號皖北馬兾謀精義堂朱意大十三户各錢三百文聶慶新趙廣生永昌厚吳恆益春茂號余源順升泰和鉅源號趙裕和李亦林泰源勝記無名氏仁德堂無名氏永康堂王姓李代龍湯敬軒王光煥式穀堂黃楚行廿二户各錢二百春記無名氏慶和堂無名氏四户各一百文無名氏錢二千八百七十六文　牌公所經收三千四百七十一文又九十七文鄭樂山助浙江十元共一百另七户合洋一百十元江浙捐四川無名氏由豐泰莊來三十元袁海泉求病速愈廿二元浙嚴惇安縣署不書名十一元不詳姓氏三元棉力人力不足八各二元如臯無名氏植手酒筵資八元善郷居五元奉賢愛日生爲妻生辰蒙親友　賜儀移助三元錢二百八十文掦州施紹餘求合家人口平安二元又大二三郎節省另用三元又四郎變換鎖素助賑三元親賢堂潤記二元會稽相董氏求病愈由常熟老彚源寄來一元蘭隱女士畫潤一元對開四元浙江捐金易元杏力同人合助勸募由源記莊　雲溪翁來五百元粤閩南粤廳署德聚堂馮由誠敬信來規　五兩又馮女士山東捐二兩六錢　仰韓一元震澤捐淸河市隱洋一元海陽士愚氏五角汪子謙海陽士助湖州各五角以上初五日江浙捐張伸延海道平安愿合家康健洋廿元揚州誦芬室廿元楓經龍銀仙舘求女查人藻生産容易大小平安六　蕪　大成祥敬畏齋　胡朱氏助棉衣六元無爲州永和典同人十元淸河市隱十五　常德寄朱昌泰一元朱致記錢八千淸平氏六千胡星一朱錦章樹德堂吳春帆恆美堂朱之田六户各五千朱義豐三千義泰和裕興和朱景張朱丰泰朱紫陽紹富六户各二千朱衛城胡成泰裕順和傅隆昌朱林大胡仁記隱名氏裕昌成八户各一千堵尊記隱名各五百共廿九户合洋九十八元浙江捐震巽洋一百元丹陽匯源典無名求祖母病愈十元嘉郡胡恆源胡長柏求父病愈五元鴻記三元復記助嘉郡錢五百文有記五百廿文共兩户合洋一元以上初六日 
[上海四馬路高易公舘内籌賑所陳詠南經收山東江蘇浙江元月初一至初十日第一百四十六次賑欵淸單] 　 
　　初一日海昌洋五元○初二日黎以炤以銘以軍各一元黎金錫金爵金由玉寳玉顔玉民各半元共捐洋六元○初三日卾省韓季仙太守募胡相廷文二兩慶春隆　順昌各一兩永昌瑞五錢無名氏錢二千慶成鑑資宮江各一千文洋捐文四兩五錢錢四千文換文二兩三錢一分合共收六兩八錢一分伸規元六兩九錢一分八厘○初四日漢口西錢陳韞石洋二十元莊銘三張連如各十元　懷仁三元共捐興四十三元○初五日揚州鴛湖隱名氏二元翠玉口帶一副蔚泰厚寳號交來陜西通順全號等募萬順桂銀二兩經陽於務本堂銀一兩二錢泰和厚陳懷德堂丰盛源豐盛誠全裕永福恊泰俊明李興魁德盛甡萬順德各一兩公生明長春益天順德各六錢源祥各四錢高陳培之和興源無名氏二　合盛卿隆興通恆豐店泰成瑜通順成天卿誠益心復興世厚裕興和悅盛宗集成恆橋漢舟合興店各五錢鄭光裕堂德盛新長慶西義茂順生同義生屨祥永泰福新順玉泰來行復興號源泰於店全順楊福寳堂復盛程號天　鴻雄興天順東德慶和義聚正王春䖍成順源義順生永遠局各　錢隆興東公信成德興昌誠茂生南茂者張耀南義生源　川寳劉積善堂桐椿恊乾盛玉無名氏豐盛各二錢萬興共一棧義聚合長發豐恊慶義億中恆日昇慶其昌德義成張無名氏二户德新川永恆昌聚昌各錢五百自立棧錫泰恆慶泰長　春元世和隆無名氏二户德盛君老通順全義合成各三百三合興正興各二百程來治一百廿無名氏四户錢四百共捐錢十千另二百廿文換銀六兩二錢七分銀三十四兩二錢合共銀四十兩另四錢七分伸規元四十三兩六錢六分○初六日隱名氏二角○初七日蔚豐厚寳號姑蘇徐太太洋十二元○初八日源與銅洋一元○初九日孫宏元英洋一元日本洋一元蔡婉貞一元王燮候銅洋一元絲業會舘賑所交來潮陽縣署刑席沈杞園翁募姚紫雲廣平堂各四元李子惠吳小山蔣鳳衛任蘭方薛三鳳堂姚善慶堂姚愼德齋各洋　元劉子蕃梁翰垣曽　俊黃繼杳胡幼華章伯華章端叔李　農華聽橋鄭紫東姚少靑陳子高陳解庭陳賀庭鄭蘭方林良綺鄭集義軒積善堂潮邑膏厘總局各洋一元共洋四十一元合規元廿九兩一錢八分湘陰縣帪房楊心林翁募稽山鶴壽稽山鶴樵各六元稽山鶴縐海文韓修竹堂各四元龔服臣廣鈞怡裕各二元李隴西堂楊忠愛堂綿澤堂楊葆素堂武經漁隱郭守約堂恆益堂關福田堂怡怡楊中愛堂仰東氏楊葆素堂楊忠愛堂各一元韓修竹堂文四兩守約堂二錢四分韓景禧堂錢十四千張星輝六千恊興典三千凌宜蘭室吉福堂郭存美堂各二千高謙吉堂周小松桐音書屋楊仙林李俞義堂童兩儀堂楊本劉楊慶善堂韓氏四齡小女三齡女盧積福堂敬修堂逢生堂各一千豫順店豫隨馬大誠馬智齋周子照馬敦禮周仁義堂周興仁周義卿各五百仙林氏三百共捐文銀四兩二錢四分洋三十九元錢四十六千八百作洋三十九元内有花洋三十八元○初十日泰州了願子爲妻完愿洋十元○以上總共收規元八十三兩八錢一分九厘英洋一伯廿元二角花洋三十八元日本洋一元銅洋兩元玉扣帶乙副合併聲明 
 
 
 

Page 10

 
 
   
 
