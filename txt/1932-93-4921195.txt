# 1932 - 93 - 4921195

 

Page 1

 
 
時評 
[前途黯淡之停戰撤兵會議彬]  
　　上海中日停戰撤兵會議。自三月廿一日末次預備會議决定三項原則。進而自三月廿四日起舉行正式會議。迄今於四月四日集議十一次。停戰協定新草案正文五條。業已通過四條。惟第三條日軍撤退程序。雙方爭持不决。該條中「日軍退駐地點」一點。亦已由軍事小組委員會决定。引翔港江灣萬國體育塲兩處無異議。吳淞鎭與閘北二處則尙在爭持中。另一點「撤兵期限。」乃爲目前爭持之最大關鍵。雖大會今日又將繼續舉行。但此點如不能獲得合理之解决。會議前途。仍極爲黯淡。旬餘來之正式談判。或仍將付諸東流。 
　　吾人廻溯停戰撤兵會議之產生。蓋爲依據於二月廿九日國聯理事會。及三月四日國聯大會兩决議案中「日軍撤退」之主要原則。從可知日方今日之百般刁難。。延不確定撤兵日期。且絕對無撤兵之誠意。爲根本違反國聯之决議 
　　自會議開始至今。我方已一讓再讓。委曲求全。日方一面公表其在滬有兵五萬。戰馬五千。大小砲百五十尊。飛機五十架。以誇耀其軍的。另一面復積極備戰。且在前線挑釁。而我方公表。則不曰「雙方意見接近。」即曰「續有進展。」曰「友邦又有折中辦法。」嗚呼。此將何以對在嘉定太倉崑山等地犧牲身家性命財產擁護國軍作戰。損失十四萬萬元之上海一帶之人民。更何以對無數忠勇將士衛國自救之熱血。而來日之艱難與危機。足以令吾人焦慮者正多。吾人誠不解我政府於開始談判之先。固亦曾一體認日方意旨之所在否也。 
　　日方之主張蓋分停戰撤兵爲兩事。停戰之條件必須我方承認取締排日運動保障僑民之安全。并組織共同委員會監視撤兵區域之行政事宜。觀乎三月三十一新聯社所傳日本軍部之態度。有謂「閘北江灣吳淞之綫。在用兵策略上絕對不能讓步若未得圓桌會議協定之前。便撤至租界毘連地點。是全然與放棄確保上海和平之出兵目的相等。故此點斷不能讓步。即使會議破裂。亦無可如何」之表示。與日荒木陸相「非成立停戰協定。舉行圓桌會議。不能達到出兵目的。故在其成立前。决不撤兵」之主張。即可知日方除非滿足其政治之要求。决無撤兵之誠意。吾人今且不言在撤兵之前開始和平之談判。爲辱國城下之盟。而在日方無誠意撤兵與故意刁難之下。委曲求全之城下之盟。又果能獲得若何之結局耶。 
　　吾人處於當前情勢之下。默察會議前途。暗礁正多。從可知以公理殉和平。和平終於無以確立。吾人對於停戰撤兵會議。今敢再以嚴正之態度。表示吾人之主張 
　　一。不承認日本有條件撤兵。併軍事問題與政治問題爲一談。 
二。上海事件與東北事件。不容分别談判。 
　　上列兩項原則。爲我人民最低限度之要求。深盼我政府予以審愼之注意。愼勿忽視其當前艱鉅之重責。 
[停戰會議昨開小組會]  
　　雙方定今午視察四處暫擬地　　正式會定今晨十時繼續開會停戰會議、昨日大會休會、小組會於下午三時繼續開會、已略有進步、并决定於今日下午二時、出發赴吳淞江灣引翔閘北四處、視察擬定日軍撤退駐軍地點、但會議前途關鍵、仍在時間問題、今晨正式會議、頗關重要、茲分誌各項消息如下、 
[昨日小組會議]  
　　昨日下午三時開會、討論日軍退駐地點、到我方代表十九路軍參謀長黃强及外交部秘書郭德華、日方代表陸軍參謀長田代皖一郎、關係國代表英使館軍事參贊桑希爾、美使館軍事參贊特萊斯台爾、法使館軍事參贊彭那維泰、意使館軍事參贊法拉鐵尼、會議至六時二十分、始散、當會議時、吾方代表黃强聲明、小組會議、迭次討論日軍撤退事宜、雙方意見、迄未接近、日方代表、對恢復一月二十八日前原狀問題、屢次聲明、日軍人馬過多、故於撤退時、必須於租界毘連地帶、劃出相當地點、暫時駐紮、以便乘輪歸國、華方爲諒解日軍苦衷起見、當即表示於租界毘連地帶、規定苦干點、暫供日軍駐紮、惟是時間問題、必須有明確之規定、乃以日方堅拒規定時間、致會議迄未成就、茲華方特鄭重聲明、日軍在撤退期間、因爲便利計、華方願於毘連地帶、暫時容許日軍留駐、惟苟無規定時間、則不特中國政府與民衆、均抱不安、且將令人疑及日軍有永久佔據之野心、苟時間問題而無確定答覆、則本會議之一切撤兵討論、亦屬全等於零、故希望於今日會議時、對撤兵一點、雙方能以誠意之接近、而明日正式會議中、亦能根據本會之討論、從速規定一撤退時間、庶停戰會議、得一圓滿之解决、黃氏發言竟、中立國代表等俱表示贊同、乃賡續討論撤兵問題、對前經討論之毘連地帶、是否適宜問題、討論殊久、而中日代表對撤兵地點之廣狹、爭執亦殊激烈、 
[今日視察地點]  
　　旋經詳細研究、聞㈠吳淞方面之撤兵區、暫擬定吳淞鎭薀藻浜張華浜、包括張華浜車站、東面濱黃浦江、成一半圓形之地點、但前次會議日方所要求之擴充範圍、包括吳淞砲臺·及曹家橋·在内、現已取消、㈡江灣方面、東北自殷行鎭、西南臨萬國體育塲、成一長圓形之地點、㈢閘北方面、在橫浜橋東、包括六三花園、日本公墓、及天通菴車站、成一三角形之地點、㈣引翔港方面、東臨黃浦江、南接公共租界楊樹浦東端、包括滬江大學及引翔港鎭、成一扇面形之地點、但以上四處、雙方同意、不得妨碍交通、因之吳淞方面之張華浜車站、及閘北方面之天通菴車站、均可通車、不碍及交通、並經我方代表鄭重聲明、如日軍最後撤退日期未定、則認爲無效、雙方面爲詳細討論起見、并决定雙方代表及各國武官分乘汽車四部、於今日下午二時起、自英領署出發、前往以上四處視察、約於晚間可回滬、屆時再定期開 
[小組會議公報]  
　　中日停戰會議委員會、昨於散會後、發表公報云、「今晨小組會議、略有進步、對日軍撤退地點及是否適宜問題、討論甚詳、現定明日下午二時、中日雙方代表暨中立國代表、同往日軍撤退地點視察、本會定視察而後、再行定期繼續商洽」云、 
[今日上午會議]  
　　停戰撤兵正式會議、今日上午十時、繼續舉行、吾方出席代表、業已接到政府訓令、對日軍撤退時間、務須於大會中明確規定、不得讓步、至於日方代表、昨日亦已接到東京電訓、關於規定撤退時間、須堅决拒絕、並不得退讓、否則即决裂亦所不惜、 
[英美兩使會商]  
　　中日停戰會議、連日情形險惡、昨日東京消息、尤屬强硬、且擬待今日正式會議中、實行决裂、前方立即開始自由行動、此項消息、殊使各界不安、英公使藍浦森、特於昨日下午三時、約同美使詹森、商洽一切、達半小時、美使始行辭去、聞英美兩使、對於停戰會議險惡情形、决定繼續努力調解云、 
[日方態度一斑]  
　　大陸報云、日總領事署發言人昨日接見大陸報記者時、對於中日談判、已放棄向來所持之可望成功論調、承認前途黯淡、但謂各代表苟見有一線成功希望、必傾全力以赴之、據昨夜路透電訊、日政府已决定對於中國要求不再讓步、此項新訓令、料於今晨可抵上海重光公使處、諒本埠日人聞之、對於會議、當更形悲觀也、昨日日總領事署發言人切實聲稱、日代表不能同意於撤兵時限、日政府固願逐漸撤兵、但不能規定軍隊撤退日期、此事成須一月、或再較久、記者詢曰、或將三月、日方發言人對曰、然、記者又詢曰、然則甚或須十年乎、日方發言人亦笑答曰、然、或將十年、又據中立方面消息、會議之成功、猶非完全無望、但其希望殊爲些微、目下中立國代表正盡力幹旋、期能獲致雙方同意、昨日中立國代表曾作非正式討論、其主要目的、則在覓致能使雙方滿意之辦法、 
[日方限期撤兵條件]  
　　要我保證參加圓桌會路透社六日東京電云、聞日當局允授權駐華公使重光葵正式聲明、一俟上海一帶時局平穩、日僑生命財產、及其合法事業、得有充分保障、日軍當可撤至公共租界及越界築路以内、恢復一月二十八日前之原狀、日當局并擬訓令重光、如中國方面切實允諾、於簽訂休戰協定後、參加圓桌會議、日政府準備考慮更進一步之退讓、即規定最後撤兵時期亦在考慮範圍之内云、 
[上海時局前途國聯轉增焦慮]  
　　特委會定十一日重開國民社五日日内瓦電　此間對於上海時局轉增焦慮、因據東京消息、日本對於撤兵地點與時期、已决定不再讓步、即談判因此决裂亦所不惜、日陸軍省已擬定和議决裂後之應付辦法、目下大有靜待决裂之態、而消息靈通者、甚至預料四月七日開中日代表會議時、即將决裂、日當局目下亦認談判前途絕少可得切實結果之望、蓋此次上海日軍田代參謀長回國報告中日談判詳情後、日軍部要人業於本日與外務省重要人物會商今後方針、陸軍方面對於中國要求日軍撤回一月二十八日以前原防、與規定撤完期限二層、竭力反對、主張無論中國如何要求、日軍將繼續佔領眞如·大場·廟行·獅子林一帶最大限度亦祗能撤至閘北·大塲·吳淞·三處、外務省當局亦與軍部同意、因此遂决定對於中國要求不再退讓、即上海談判因此破裂、亦所不惜、現日本態度既如此强硬、此間人士咸料和議前途已不絕如縷、因此國聯大會專辦遠東事件之特别委員會、已定於四月十一日再行開會、討論上海時局問題、 
[顏惠慶向國聯報告日軍挑釁眞相]  
　　路透社五日日内瓦電云、中國總代表顏惠慶博士、今日根據蔣光鼐之報告、通知國聯秘書長、否認日人所稱、華軍與日軍在太倉西北邊境互相射擊之說、惟聲明三月三十一夜之射擊、實日本便衣兵攻擊華軍陣地所致、 
[前方小接觸]  
　　崑山六日專電云、六日晨八時、敵又有一小部隊、約數十人、向太倉橫瀝橋附近襲擊、經我軍還槍即退却、　 
　　蘇州六日專電云、六日晨浮橋九曲鎭、敵便衣隊與我王家市保衛團戰一小時、斃敵四獲槍一、團員傷一、南翔奸商方頌台、前借敵米五百石、謀得嘉定縣長、近敵不滿方、另委陳某爲縣長、六日晨、橫瀝橋敵數十來攻、經我擊退、嘉定敵司令部、遷中校、楊林口外四敵艦擱淺、六日仍擱住、 
　　滬訊、昨日上午七時許、滬西紀王廟東吳淞江北岸、又有日哨兵一小隊、約二十名左右、先向江南開槍挑戰、約逾十分鐘、見我軍不理、當即後退、至九時半許、又有日兵三四十名、在江畔田中頻向江南開槍、彈如雨下、鄉民均紛紛奔逃、日兵竟躍登民船、擬即渡江、當經我軍開放機槍掃射、日軍始不支而退、 
　　常熟六日專電云、五日晚牌樓市發現便衣漢奸數十、並張貼敵人荒謬布告、楊林口五日申刻、又到三艦敵未登岸、 
　　滬訊、滬西虹橋飛機塲、前日有一美國飛機、停駐該塲、並雇匠建搭蘆棚、正在興工、昨早八時十分、許忽有日飛機一架、駛至該塲空中、瞥見該機立即向東飛去、頃刻又有日機五架、結隊而來、始則翱翔空中視察、繼即降下、竟離屋頂丈許低度、盤旋五周、察悉確屬美機、遂紛紛向東飛去、 
[市府通緝閘北漢奸]  
　　佈告市民週知漢奸胡立夫·汪度·常玉淸·等、勾結日人、在閘北組織非法團體等情、業誌各報、茲悉市政府已於前日、嚴令公安局查明通緝、並佈告市民、一體週知、茲將其訓令及佈告原文、探錄如下、 
[一·訓令]  
　　爲訓令事、據探報、閘北方面、有不軌之徒、勾結外人、於四月一日、成立一市北地方市民維持會、即前江北司令部之變相、其辦公處設在民立路舊工巡捐局内、已於四月一日實行開始勒收規費、會中正會長胡立夫、住居租界威海衛路錦樂里一零五號、（係安徽人）副會長汪度、（係阜寗人）常玉淸爲警務處長、程希之爲車務處長、姚五爲總探長李飛爲公安局長等情、據此、查該胡立夫等、竟敢於市區内組織非法機關、顯係别有企圖、自應嚴行究辦、以維法紀而正人心、除佈告外、合行令仰該局、即便遵照查明、飭屬通緝歸案法辦勿延爲要、此令、 
[二·佈告]  
　　爲佈告事、據探報、有胡立夫汪度等、勾結外人、在閘北方面、組織所謂上海北市地方市民維持會、由常玉淸·程希之·姚五·李飛·分任警務處長·車務處長·總偵探長·公安局長·各項僞職、已於四月一日成立、並勒收規費等情、據此、查該胡立夫等、竟敢於市區内組織非法機關、顯係别有企圖、若不嚴行究辦、殊不足以正人心而維法紀、除令飭市公安局查明飭屬通緝歸案法辦外、所有該非法組織之一切行爲、不能生効、合行佈告周知、此佈、 
[昨日浦江又到日艦四艘]  
　　運輸又形忙碌　　浦江日艦大增 
[日艦往來]  
　　前日起、日本軍艦往來上海、又突然繁忙、以軍用品與交通器 
具爲多、昨日上午十時四十分、有十三隊驅逐艦兩艘、自日本開來上海、至十一點鐘、又有十三隊驅逐艦兩艘、繼續進口、隨有運送艦一艘、滿載軍械糧食槍砲子彈等項、並有兵士一批、亦從該運艦裝載後、經十三隊艦護送到楊樹浦、即在黃浦碼頭前抛停、至十一時十五分及下午三時、在滬十五隊魚雷兩艘即從上海開出 
[兵尸運去]  
　　前日有日兵尸體一批、運到匯山碼頭、準備裝歸本國、昨晨又有從岳王市方面載來傷兵尸體六卡車、約計百餘名、當亦載抵楊樹浦、至下午二時許、該項兵士尸體、便上運送船箱根山丸等裝歸本國、同時有補充兵一批、在日艦上陸、轉往前方、 
[浦江日艦]  
　　昨日四艦進口後、浦江内日本駐艦、又復增加、計有十六艘之多、内爲旂艦出雲號停日領署前、二十六隊魚雷一艘、停大阪碼頭、砲艦Katata停日海軍河筒、海防艦對馬號、停七八號河筒、第三隊驅逐艦四艘、抛在楊樹浦江面、另有交趾·阿蘇·等特務運輸艦四艘、停在吳淞口及匯山碼頭、吳淞外鴨窩沙海面、共抛有十四隊魚雷四艘十五隊魚雷二艘云、 
[復業會代表昨謁費信惇]  
　　增警何護虹口區域復業　　費總裁允與警務部商辦本市虹口區各業、　在工部局未切實保護以前、均不敢貿然開市營業、紛函市民聯合會、請求救濟、經復業委員會議决、於昨日下午三時、推代表蔣君毅·瞿振華·周輔璋·等三人、携函往謁公共租界工部局總裁費信惇、茲錄原函於下、『逕啓者、敝會等前爲復業保障等問題、曾於三月三十日、致函貴總裁、並推代表、詣前貢獻意見、當時貴總裁口頭子以滿意之答復、允爲立即辦理、並言商酌之後、再以書面答復、轉瞬時閱一週、未見復函、現本會各商店、除虹口區外、一律於四月一日開市復業、而虹口區域、因爲尙有日兵武裝站崗、梭巡街市、人心殊難安定、在工部局未有切實保障以前、均不敢貿然開市、用特再行具函台端、並推蔣君毅·瞿振華·周輔璋·三君爲代表、詣前接洽一切、事關復業保障、尙祈貴總裁迅予查照辦理爲荷』、費總裁當即舉前次擬議辦法五條、及總巡等意見、逐項討論、並言虹口區域之中西巡捕在前次談話之後、業已增加、其增加之數、爲前所未有、總巡之意、以爲足以維持保護、故虹口區之開市、當可無問題云云、該代表等之意、以爲工部局一面繼續設法使日兵不再站崗、一面必須再行增加警捕之數、方可安定人心、並須多派便衣探捕、赴虹口各區、每日輪班查察、以資保護、費總裁允再與警務部商議云、 
[日本軍馬全部患疫]  
　　本埠日文每日新聞云、駐防瀏河鎭北陸出身之架橋中隊、自吳淞上陸後、該隊之戰馬四百餘匹、現已全部染疫、患呼吸器急促症、殆已陷於全部滅亡之悲境、隊長廢寢忘食、努力看護、現由軍隊中收集各種材料、建設假馬厩、兵士亦頗願看守馬厩、其病勢較重者、則運送至兵站病馬廠治療、日來已有四匹死亡、故看護者尤爲焦急云、 
[滬南昨午後虚驚]  
　　滬南中華路老西門外一帶、昨日下午二時許、市民忽然大起恐慌該、處各商號居民等、紛紛收市閉户、市公安局二區總署得悉、立派長警、前往查詢、未得要領、及往各處偵查、知係謠傳、當由長警等　户通告、傳令迅速開市、未幾秩序即行恢復、 
[日軍用炸藥轟毀古墳]  
　　昨日下午一時許、吳淞方面突聞巨聲一響、聲震遠近、嗣經探悉、係薀藻浜西西首華豐紗廠後面之日軍、施放爆炸藥品、因該處適有古墳一個、位於路旁、日軍認爲有碍軍事上之視綫、初擬挖掘棄去、旋因該墓建築甚堅、故改用炸藥轟毀云、 
[馬良代表赴國難會議]  
　　九十三老人馬湘伯、自九一八事變發生、發起江蘇國難救濟會、勉勵後輩、力謀勉救國難、政府舉行國難會議、馬君亦在被邀之列、力主救國根本計劃、在乎取銷黨治、實行民治等事、原定偕張君耀曾、共發通電、表示意見、適其門生徐君等赴洛、特囑其代表陳述、昨已啓程云、 
[杜錫珪昨夜赴京]  
　　並不參加國難會議馬尾海軍學校校長杜錫珪、於前日抵滬後、即在滬休息一日、於昨日下午七時、乘江新輪赴京、據悉此次赴京、係謁晤老友林主席、及與海軍部長陳紹寛有所洽商、至國難會議、已定明日（即今日）在洛舉行、惟本人年邁力衰、毫無所長、而各委員又均爲一時碩彥、必能商定救國大計、故本人無庸至洛參加、抵京後、將稍勾留、即行返閩、閩垣安謐、海軍學校仍照常上課云、 
[西北特派員張廉泉返陜復命]  
　　致函國難會議員　　請提倡開發西北西北特派慰勞上海抗日各軍代表廉泉君、南下來滬後、並負有開發西北民生墾植公司之代表任務、到滬以後、即聘定李榮斌、及程蔣傳各工程師、此事曾誌本報張李諸人連日與各工程師、討論建設新村開闢交通等各項計劃、並繪圖設計、至爲忙碌、昨日工業學會胡庶華君、亦往會談、張君對開發西北、不願多所發揮、渠意必先將第一步工作、實際完成以後、再行公布與社會、屆時領墾已有成績、然後再歡迎國人加入合作、目前則抱定犧牲精神、實現多做事少說話、張君又因國難會議開幕、特致全體議員函一通、請提倡開發西北、主張以人民團體組織、用國家力量、保護獎勵、使民生問題解决、則國家自强、張君准定今日起程返西北復命、滬上事務、概委李榮斌君接洽、 
[公共租界納稅會昨團體組選舉]  
　　今日上午十時開票公共租界納稅華人會第十一屆選舉、市民組代表二十七人、業已選出、商業團體暨同鄉團體兩組、於昨日上午九時、在香港路四號三樓該會投票、到外交部駐滬辦事處葉鴻績、市商會徐寄廎、銀行業同業公會林康侯、錢業同業公會裴雲卿、市民聯合會胡鳳翔、各路商界總聯合會曹志功等、上午九時起開始投票、十分踴躍、至下午五時兩匭均皆投滿、定今日上午十時、舉行開票典禮、並請各團體機關屆時派員出席監視、至於代表大會日期約在十日或十一日云、 
[杜月笙堅辭法租界納稅會主席委員]  
　　法租界納稅華人會主席委員杜月笙氏、堅請辭職、昨經該會召集執行委員會議、一致議决挽留、並推派代表赴杜宅面懇繼任、 
[减免房租之意見書]  
　　市社會局呈請市府核示市社會局、以暴日犯境以來、市民流離顚沛、傾家失業者、達數十萬、經濟能力、大爲减縮、外間有組織團體、要求减免房租、以輕市民負担者、該局以此種工作、頗屬重要、聞已擬就對於减免房租之意見書、詳陳市府核示、一俟奉到指令、即行擬具詳細辦法、切實辦理、務將房主房客、雙方兼顧、接近事實、以免窒礙難行、 
[房客總聯合會開會紀]  
　　上海特别市房客總聯合會、四日下午三時、召集第二次委員會、程克藩主席、討論事項如下、㈠輻　各里來函、請求援助案、（議决）受理積極進行、並函復查照、㈡本會整理會務辦法案、（議决）分　派員嚴密組織、一俟定妥、定期召集會員代表大會、㈢在此時局未定之際、各業雖然開市、營業未見恢復、對房東壓迫收租、應如何辦理案、（議决）報告本會者、負責交涉、徴求各分會及是否有組織者、請提特殊意見、報告來會、以資辦理案、（議决）通過、㈤本會整理房客及各分會登記免收會費案、（議决）依據上次之議案、絕對對外不收會費、㈥對於嗣後房東與房客糾紛、在此特殊環境之時、呈請兩法院維持市廛狀况、不得依據原來習慣辦理、體恤輿情案、（議决）照辦、㈦方椒伯提有慈善團體之產不在减免房租之列一案、應如何表示案、（議决）查慈善性質者、天主堂及育仁堂等、在本市範圍以内、不在少數、亦同營業地產性質、此次受其影響者、房客居多、必須一律辦理、勿得有所獨異、餘略、散會、 
[長興煤鑛公司股東會]  
　　長興煤鑛公司股東、請求發還鑛產委員會、於昨日召集全體委員會議、以本鑛經建設委員會接辦後、已逾四載、曾由全國國民會議第五次大會通過發還在案、祇因繳還墊欵、事未能接近致遲延至今、尙未交還、查本鑛在商辦時、業經發達、因民國十三年齊慮戰爭、鑛場適當其衝、損失過鉅、致遭停頓、並非營業失敗·或無力開採者可比、全體議决、應請求建設委員會减少歸墊數目、並准予分年償還、以期早日恢復股權、而維商業、嗣據該會主席委員劉萬靑報告、請求經過、並謂建設委員會主席張靜江先生、爲體恤商艱計、對於繳還歸墊事、已表示可從寛辦理、一俟歸墊各辦法就緒後、不久當可達到圓滿收回目的云、 
[全國郵務總工會常委對郵票加價之談話]  
　　交部鑒於年來國内水災外患、郵政虧蝕甚鉅、郵政經濟日形拮据、故最近擬定郵票加價辦法、即時實行、各報記者、昨特訪晤全國郵務總工會常務委員張克昌君、訽以該會對郵票加價之意見、據張君謂、此次郵票加價、郵政當局認爲係維持郵政經濟不得已之辦法、因年來國内遭受水災、國難空前浩刦、各業極形蕭條、而郵政收入亦驟形减少、幾致不能維持、故增加郵費、以資挹注、惟本會則以爲郵票加價、勢在必行、但同時更應注意於緊縮政策之實行、如㈠駢枝機關之儲匯局、應立即收歸、由郵局辦理、以節省郵政公帑、㈡政府所辦之航空事業、不得再提取郵政收入爲經營之資、吾人固不反對航空事業、惟須由政府另籌的欵辦理耳、如藉郵政收入而作此種嘗試、事業恐未見其發展、而郵政將爲其牽累搖隳矣、故本會對於此次增加郵票之舉、甚冀交部不專恃於開源、更能從事於節流、如上述緊縮政策之必須實行、郵政前途、方有攸賴、否則在民衆方面已增加負擔、而與郵政毫無補益也、現本會决本此旨、向交部建議、至日前各報所載本會消息、並刋以「不贊成郵票加價」之標題、對於本會之意見、稍有誤會云、 
[滬西工人失業團要求切實救濟]  
　　滬西各日廠失業工人、自滬變發生以來、即團結一致、熱心愛國、犧牲生計、組織滬西工人失業團、因生活堪虞屢、派代表向社會各機關各團體請求救濟、社會負責機關有鑒於此、因設戰區失業工人救濟會從事救濟、現已開始派人到滬西辦理登記、失業團一面號召工友去登記、一面提出具體條件、要求切實救濟云、 
[路局昨發員工薪金]  
　　京滬滬杭甬兩路員工、本年三月份薪水、因路局財政困難、以致未能如期發放、預算須展至本月十三日始能核發、兩路員工、以此次滬變、均蒙直接間接損失、影響殊巨、實未能展緩發薪、紛紛呈請路局體䘏、照期發給、現由兩路管理局長陳興漢鑒察實情、亟子設法、籌得欵項、於昨日起、分撥兩路、各站員工、及警役人等、一律按名發給矣、 
 
 

Page 2

 
 
   
 
 

Page 3

 
 
   
 
 

Page 4

 
 
本報採訪部主任 
[康通一昨日作古]  
　　本報採訪部主任康通一先生、服務本館、　十三年之久、秉性沉着、辦事迷、　夙具新聞天材、對於館務、事無巨綢、不𣨿� 
辛煩、咸必躬親、全館間事、感情甚爲融洽、但以體氣素　、向有留疾、此次滬案發生、君因調度採訪事宜、畫夜從公、　病復發、臥床兩日、忽變爲腹膜炎、遽於昨日（六日）下午二時溘然長逝、諸親友聞耗、募不震悼、按康君兩紓兩隱現年四十歲、早年卒業於南洋公學後轉入北康通一先生遺像 
　　平稅務專門學校、畢業後、在滬海關服務數年、康君於新聞事業、向具興趣、民國九年入本報、手創採訪部、擘劃一切、十餘年如一日、往年臨城刦車笙發生時、君適因館務北上、被據抱　圖中、以急智脫險、爲被難人士多方營救君之沉着應幾、可覘一斑、去歲瀋陽事變之夕、康君亦適在省垣、嗣後亦安然南歸、惜认旅途勞頓、返滬後咯血甚劇、息養數月始已、此次又以積勞據師道山誠出意料之外康君伉儷素篇、身後遺兒女六人、情殊可哀、茲定於今日（七日）下午三時、在膠州路萬國殨儀館大殮、康君生平、交游素廣、想屆時素軍白馬、必極盡哀榮也、 
[十九路軍維持鹽運]  
　　滬戰以來、運輸爲難、以致食鹽缺乏、監價飛漲、而蘇常一帶更覺困難、近有蘇當鎭經商張恒昌等、聯名具呈十九路軍後方辦事處、請轉呈軍部、對於運輸官鹽船隻、凡蓋有松曰鹽運公署之印旗者、一律放行、茲辦事處已得總部應詐、决准放行、其批示云、爲諭知事、案查前據該商等呈一件、爲鹽運阻滯、請轉呈軍部電飭沿途軍警機關、遇持有松江運署、蓋有印旗之官鹽船隻、一律准予放行、或請發通行船證俾利通行、以維民食等情、當經本處轉呈總部、現奉覆知、查有旗鹽船通行各處、業經通令各部有案、通行證可不必再發等因、合行轉飭該商、即便知照云云、 
[拒毒會爲閩省鴉片公賣宣言]  
　　中華國民拒毒會、以閩省代主席方聲濤、勾結閩南北駐軍、設立違禁品檢查所、抽收烟捐、實行公賣、雖經該會及閩省各界、迭次反對、而當局不顧一切、悍然進行、昨該會特發宣言、以促國人注意共謀設法對付、電文如次、一天禍中國、憂患洊至、妖壟孽生、即鴉片一物、已數釀大波、起伏爲祟、前此伍連德提倡之鴉片公賣、紊亂一時、幸經民衆及本會誓死反對、經行政院問令撤消、乃閩省代主席方聲濤乘此國難方般、敵人進攻未已、國人視綫集中對外之時、串通閩省陳國輝·何顯祖等、組織所謂省防委員會、分設違禁品檢騐所、發行鴉片印花、徴收烟稅、實行公賣、下游福興·漳泉·厦門·各地、業已設立分所、該項捐欵、分烹辦法、每月除某某主辦之機關外、分給海軍五萬元、劉師三萬元、財　萬五千元、各有槍階級均有分肥、以免攘奪、前次宣傳遐邇之福建駐軍迫種烟苗之事實、今則已進一步而從事於誘吃迫吃之工作矣、前此伍某主張之民族自殺政策、方聲濤等、已具體實現之、前以全國民衆奔走呼號聲嘶力竭從事反對之苦心毅力、方聲濤等已輕易抹殺之、以少數軍閥　砲私囊及維持土匪式之軍隊之壽命計、不惜舉全國三千萬民衆而蹂躪之、年來苛政蹂躪之而不足、更擁肆流禍萬年之縱毒政策以茶毒之、雖經閩省各界誓死反對閩省府各委員、除方氏外、均聯呈中央辭職、並請求派員入閩查辦、省黨部各指委、亦以去職力　、然方等仍量不顧、公賣政　、在所必行、此　　　之　　、民衆之公　閩省何事、適　其處、本會拒毒有責　　無辭、對於在何縱毒殃民之覺無論其軍閥權要、莫不據理力爭、積極砰擊、此次閩省公賣情形、尤爲重大、若不設立制止、則流毒伊於胡庇、本會誓傾全力與之周旋、希望各界同胞、急起響應、作輿論之制裁、除黨國之危害、（中略）最近以鴉片公賣之安徽省主席陳調元、業經輿論制裁、已褫職去位、足見人民公意、即政治中心、此次對閩宜作同樣之努力、消弭毒禍於萌芽、本會除迭請中央派員查辦、並派員晋京、設法聲請外、無時無刻、不謀積極對付、務請各界予以臂助、以厚聲勢、曷勝感跂、謹此宣言、中華國民拒毒會、 
[各界昨日討論救濟工商業]  
　　擬成立戰後工商業協濟會　　減往來利息定期會商辦法本市各業於四月一日忍痛開市後、在罷市禦侮期間、直接間接所受損失之大、爲歷來所罕見、復業後如何維持工商業、爲當前最重要問題、市商會等昨特再行討論、較前已有進步、市聯會昨亦與銀錢業會商減免利息問題、茲將各項情形、分誌如下、 
[各界討論救濟]  
　　昨日正午十二時、市商會銀行業公會·錢業同業公會·律師公會·會計師公會·等各團體、在香港路四號午餐時、作非正式討論如何維持戰後本市工商業繼續、經長時間之研究、較前已有進步、將集會各方意見、擬定進行步驟、並擬準備先行成立上海市戰後工商業協濟會云、 
[會商減免利息]  
　　市民聯合會等各團體各組之復業委員會、經第三次會議决定、推派代表胡鳳翔·與銀錢業會商減免各業銀錢往來利息問題後、胡鳳翔於昨日上午、先行作非正式與銀行業同業公會林康侯商酌、下午與錢業同業公會商酌經詳細考慮、定期再行會商辦法、 
[失業工人救濟會昨開委員會]  
　　通過警募保管兩會簡則上海市戰區失業工人救濟會、於昨日下午二時、召集第三次委員會、决議通過救濟經費籌募委員會、及保管委員會簡則、昨日登記之失業工人、仍募擁擠茲分誌各情如下、 
[委員會議]  
　　到委員馮柳堂朱樹翹等十九人、曾繩點主席陸思紅紀錄、報告畢、决議事項、㈠無工摺可憑之工人、又無合法之工會爲其證明、是否可通融登記案、决議依照登記規則嚴格辦理、㈡如何消除工頭排　非其自己引用之新工人、以利介紹　、决議請社會局會同華商紗廠聯合會、召集各廠工頭剴切勸導、並從嚴取締、㈢經濟股擬訂救濟經費　　委員會及保管委員會簡則、决議通過、其每星期應報告之日期、可由各該委員會自定之、㈣秘書張振遠請辭職案、决議挽留、 
[登記情形]  
　　昨日登記之失業工人、滬西方面約千餘人、滬東方面九百五十餘人、卡鐘路方面八十餘人、秩序均佳 
[三友工人]  
　　三友當業社之工人、定於九日登記、該社係有合法之工會、即上海市七區棉織業產業工會、該工會昨與該會登記處接洽至登記之日、由工會派代表到塲、按照工會名册、點名登記、以防流弊聞該會登記股、已允照辦、　 
[籌募簡則]  
　　昨該會第三次委員會通過之救濟經費籌募委員會簡則、全文如下（第一條）本委員會依本會暫行救濟章程第十四條之規定、設救濟經費籌募委員會、（第二條）本委員會負籌募救濟經費之責、（第三條）本委員含設常務委員三人、由全體委員互推之、（第四條）常務委員應常川駐會保管葬之設計、必要時得召集本委員會臨時委員會决定之、（第五條（本委員會籌募救濟經費、分組十隊由本會委員會所聘全體救濟經費保管委員兼籌募委員互推十人、担任隊長、即以隊長之名爲其隊名、（第六條）每隊設隊員十人、由隊長擬定名單、交本會委員書函聘之、（第七條）隊員募集之救濟經費、議交各本隊隊長、彙害本會救濟經費保管委員會擬定之設行（第八條）各　　　　　　　　費籌募情形、隊　報告本委員會　務委員會）第九條）本委員會關於籌星期將三週　之救濟經費籌募情形、　　報告本會委員會、（第十條）本簡則如有未盡事宜由本委員會决議條正之、（第十一條）本簡則自本會委員會决議通過之日起施行、 
[保管簡則]  
　　又通過救濟經費保管委員會簡則全文如下、（第一條）本委員會依本會暫行救濟章程第十四條之規定、設救濟經費保管委員會（第二條）本委員會由本會第二次委員會推定聘請本市聲望　孚之人爲委員、（第三條）本委員會設常務委員三人、由全體委員互推之、（第四條）本委員會之委員、兼任籌募委員會、負籌募及保管救濟經費之責、（第五條）募集之救濟經費、由本委員會指定銀行存儲備用、（第六條）救濟經費之支配、以本委員會之决議行之、（第七條）救濟經費之支用、須由常務委員會全體著名簽付、（第八條）本委員會應於每星期編製一週間之救濟經費收支實况表告本會委員會、（第九條）本委員會應聘定會計師隨時　核救濟經費之收支實况、（第十條）本簡則如有未盡事宜、由本委員决議修正之、（第十一條）本簡則自本會委員會决議通過之日起施行、 
[救濟工作]  
　　救濟會之救護與遺送本市戰區難民臨時救濟會、連日派救護隊員汪培南·吳桂榮·等進行救護工作、不遺餘力、茲悉本月四日五日兩日、由該隊員自化新涇曹家渡一帶救出之難胞、經遺送股登記者二百零六人、除各同鄉會辦事處登記後　往外埠者計口岸九人、蕪湖四九人、鎭汪十人、安慶三人、南京一四人、漢口一四人外、餘均分别送至淡井廟檳榔路永慶寺各寄宿所、妥爲收容又該會於昨晨（六日）九時、由救護員吳桂榮·吳華檳·偕同市民聯合會周生財往南翔馬路口安老院救出男女難民十八人、内有受傷老婦兩人、患病一人瞽目四人神經病一人現遺送市民嘰合會一六人餘二人送戈登路玉佛寺傷民醫院醫治、 
[濟生會蘇收容所消息]  
　　本埠中國濟生會在蘇設立難民收容所六處、早經登報、現因難民衆多、不敷分住、又增加一處、共設收容所七處原僱輪船二只、汽油船一只、拖船數艘、由隊長凌有光·戚炳章·丁觀　·諸君率同隊員、分途救護、現在蘇州各所收容、將届兩千人以上各地難民、仍屬源源而來、本埠收容各所所收難民、爲數甚多、今又加以蘇州收容所七處、難民日增一日、用費浩繁、不言而喻、似此欵緝用繁、當此支持、實非易易、尙望海内慈悲同志樂善君子、有以推解、共濟生命云、 
[紅會第七隊救護消息]  
　　中國紅十字會救護第七隊、自我軍　出淞滬、變更戰略後、即由眞如進駐蘇州、復由蘇而開扺崑山、詔光易逝、終屆一月、在此一月中、對於救護之任務、雖因戰略關係、傷兵不多、然一部在蘇設院收容、輔助後方之不足、一部赴崑救護、使前後方得以互相聯絡呼　、即工作人員、亦均能各本犧牲精神、團結一致、忍苦耐勞、始終如一、尤爲難能可貴、該隊隊長郭琦元爲保持已往之歷史及繼續今後之精神起見、特於前日（一日）晨九時、召集全體職員談話、對各職員既往之努力、加以嘉獎、未來之工作、復多電勵、並於隊中各組辦事上指示一切、俾各職員有所遵循、 
[普善山莊埋大批屍體]  
　　滬戰停止後、本埠各慈善機關、連日分遺員丁收埋屍體、至爲忙碌、茲據普善山莊公布最近數日收埋總數如下、（四月四日）收大統路無名氏二具又小材九具、收宋公　路何實坤一具又無名氏二具收育製堂路王阿五一具、中興路陶趙氏一具、大洋橋小材七具、長安路小材十四具、共計大材七具、小材三十具、又四月四日收對少吞一具、（中華新路兵士）　世光一具、無名氏一具、宋公團路李　　具、光復路小材二具、中華新路小材八具、共和路小材四具、虹口路募德里二十七號無名氏一具、虹口路宋公園路無名氏一具、拒　路小材七具、諄子口小材十三具、共計大材六具、小材三十四具、（四月五日）普籌路無名氏一具、共和新路蔡趙氏一具、永興路無名氏一具、劉續彩一具、京口路孔石氏一具、中興路小材十四具、裕通路小材九具、潭子灣小材七具、橫浜路鴻德里對過無名女屍兩具、又男屍一具、王家宅四十三號無名氏一具、共計大材九具、小材三十具、（四月六日）太陽廟路唐田惠一具、　家路無名氏一具、中華新路無名氏四具、柳　路二百十八號無名氏一具、梅團路小材四具、天團　路小材四具、中山路小材二具、大豐紗廠小材四具、恒豐路小材五具、中華新路小材三具、以上共計大材七具、小材二十二具、 
[南洋烟草公司女工溺斃要求撫䘏接洽]  
　　傳淸淮出而斡旋···可望圓滿解决 
上月三十九日晚七時許、有虹口南洋烟業公　一部份住居浦東之女工、由兆豐碼頭搭　據船過浦返家、駛扺浦心、忽被海關鏡光小輪於黑暗中、將該渡船撞　、溺斃女工三十餘人、嗣被難尸屬聯合組織家屬會、分投向海關當局及南洋公司兩方要求撫䘏、交涉數次、並無結果、各情曾迭詳前報、現悉此案已由新自美國　學歸來之靑年會幹事傳淸淮君、連日以私人資格、分向海關南洋兩處從中斡旋、並勸導家屬會、勿取過份激烈舉動、故三方面形勢、（即海關南洋及家屬會）較前大爲接近、南洋公司昨已知照尸屬先將死者生前存工金前往算取、以便進一步運到圓滿目的、據此情形而觀、本案不難於短期間可獲解决之希望云、 
[汽車業請減免執照捐]  
　　本市汽車同業公會昨爲减免春夏兩季汽車執照費事、呈請公用局云、呈爲呈請减免汽車執照捐費事、竊屬會會員利利·祥生·新閘·美華·大華·大隆·億太·彙司·匯山·遠東·華麗·中國搬塲公　 
司·等共計七十七家、列名函稱、爲暴日侵犯閘北伊始、虹口一帶同業當即停業、而中法二段特區内之同業、雖能維持交通、惟服務亦有地不能達之嗓、南市一隅又趨時局緊張、亦屬車到無幾、但會員等遵奉公用局定章、實足納費捐領執照、而未得實足應用、更被戰事影響、同業莫不遭受損害、因之經濟困難、爲此函請貴會轉　公用局酌减春季車捐費、以恤商艱等由、據此查滬案發生、地成戰區、敝同業前向鈞局遵章捐領春季事照、乃行駛地點、未得照原定區域可用、而夏季應捐在即、其地段亦尙難恢復、且自受影響以來、經濟竭厥、實有不可終日之勢、默察商情、在在堪處敝會睹此情狀、合應請求鈞局衡情酌理、减免春夏兩季車照捐費、以昭公允、　維營業伏乞核准批示祗　、實爲德便、謹呈上海市公用局、 
[龍華道上遊人如雪]  
　　公共汽車加班行駛日來天氣和暖、節序淸明、龍華道上、碧柳紅桃、春色濃艶、初不以戰事影響而减損自然界之差麗景象、綠是郊遊士女、往來如雲、且一般鄉民心理、咸以此次暴日犯境、滬南一帶、未被蹂躪、謂賴我佛默佑、倖免浩刼、以故近日前往龍華寺進香禮佛者、屑靡踵接、沿途熱鬧狀况、反較往年爲盛、現滬南公共汽車公司爲適應遊衆及香客之需要起見、特將由西門至龍華之二路公共汽車、於今日起增添車輛、往來行駛、藉利交通、 
 
 

Page 5

 
 
[市商會請免徴閘北車捐]  
　　歷數日軍之慘暴　　免補二三兩月捐市商會昨函市公用財政兩局、請免徴閘北車商二三兩月捐費、原函云逕啟者、本月六日、案據上海市人力車業同業公會閘北被難委員、周錦亭車立生等聯名陳稱、爲日軍侵滬、殘害車商、請求轉請財政公用局救濟事、竊因暴日蠻橫、佔我閘北領土、妨碍交通、故將會址暫行遷移、以備車商登記、及便利辦公等情、業已呈報備案在案、毋庸煩禀、查閘北一帶、被害之車商、來會登記者尙屬寥寥、屬會曾派員迭向戰區内四處偵查、碍難究其確實、據稱虹口方面、有許多車輛被日軍拖至大塲南翔等處、更有多數車輛、亦被日軍與居民、供有燃用、調查員雖見而弗敢啟齒、或聊加詢問、輙被痛毆、暴日所佔區域之内、未許我華人行動自由、人所共悉、自一二八發生戰爭以來、已逾二月之久、慨我車商、無家可歸者有之、有家難歸者亦有之、至人口與車輛損失之詳數、非一時所能稽考、惟逃出少數之車商、家財盡喪、生活無依、豈忍再令補捐前兩月急迫困難之捐照耶、爲此具情請求鈞會、賞准轉乞財政公用兩局、俯念苦情、救濟營業、將二三兩月捐照、免予補繳、並懇准予本月執照、陸續捐納、暫濟難商生活等情、據此、查閘北此次飽受兵災、市閭爲墟、現雖戰事停止、而仍被日兵佔據、一片焦土人烟絕跡、該車商等之不能繼續營業、自在意中、若於此而責令補繳二三兩月捐照、確爲事實所不可能、相應據情函請貴局察照、准將閘北區域内之車照、免予追繳二三兩月捐欵、藉示體恤、至深公感云云、 
[航政局浙各辦事處照常工作]  
　　行政院議决撤銷蘇省府决議案華東社云、交通部前爲發展航運統一航政、遵照中央公佈之航政局組織法、於上年七月、在滬漢津哈各地、設立航政局、並因接管各海關代辦船舶丈量檢查等事務、擇要分設航政局辦事處、其職權已經法律明定、無論任何機關、不得違法侵越、詎上月浙省航民、以既須依法向交通部航政局聲請檢丈登記、又須向浙省建設廳所設之船舶事務所繳納牌照稅、負担重疊、手續紛繁、遂致聚衆抗阻、而浙省府且復不遵中央法令、將應歸航政局登記之船舶劃歸辦理、反由該省府會議議决、令飭各縣市政府、將航政局辦事處合法之登記勒令停辦、欲以省政府之命令、變更中央公佈之法律、是直紊亂行政系統違法侵權、交通部認爲有違背法令、逾越權限、因依法提案、呈行政院、請撤銷此項抵觸之命令、茲已經行政院第十四次會議、决令浙省政府遵辦、並分令上海航政局知照航政局奉令後、昨已分令浙省各辦事處知照矣云、 
[工部局地產委員之選舉]  
　　按照公共租界地產章程第六條乙欵、租界内每年應派地產委員三人、一人由工部局派定、一人由界内註册之地主、在選舉董事之時票選之、一人由納稅人年會選舉之、本年該項委員、應由工部局派定者、已經工部局仍行續派伯倫次君ＭrH　Berents繼續擔任、應由地主選舉者、已經選定威爾遜君、Mr　G　L　Wilson（前任之斯巴克君Mr　N　L　Sparke現請假回國）至應由納稅人年會選舉者、（任滿退職者爲羅實孫君MR　H　G　FRobinson）已經推出候選人三名、如下布魯克君Mr　J　T　W　Brooke提出者爲倍恩君、Mr　C　M　Bain附議者多威君Mr　A　G　Dovey皮克君　Mr　S　HPeek提出者、爲馬些爾君Mr　Calder　Marshall、附議者魏克蘭君Mr　H　Wakela日羅賓孫君Wr　H　F　Rofiusou提出者、爲賴脫君Mr　G　H　Mnght附議者爲牛曼君Mr　K　E　Newman、 
[麥局長撤銷常玉淸指導員職]  
　　市社會局長麥朝樞、以碼頭失業工人救濟會指導員常玉淸、擅離職守、昨令飭該會撤銷常玉淸指導員職、茲探錄原令如下、「爲令遵事、頃據確報、該會指導員常玉淸、已兩次不出席救濟會議、所有該會指導員一職、着即撤銷、合亟令仰遵照、仍盼繼續努力辦理救濟事宜爲要、此令」、 
[市商會徴募襯衣褲]  
　　上海市商會爲徴募襯衣褲等用品公告各界云、中日停戰會議開幕以來、日軍非惟毫無誠意、益且增兵前線、蓄意挑釁、萬一會議　裂、日方重啟戰端、我軍惟有繼續抵抗、作正當之防衛現軍中急需襯衣褲鞋　水壺、軍毯雨衣等用品、尤以襯衣褲一項、爲日常所必需、如欲立時置備、殊屬費時、深盼全國同胞、愛國志士、本同仇敵愾之心、成毀家紓難之義、踴躍輸將、多多益善、收物地點、天后宮橋木會徴集慰勞物品辦事處云、 
[新光今晚盛大音樂會]  
　　十九路軍派員到塲演說新光大戲院禮延世界音樂大家邱乃司基女士史羅司基先生·等各奏生平傑作所售券資、悉行資助女界慰勞救護衛國戰士會經費、訂於今晚九時舉行、已其各報、茲悉是日第十九路軍亦派王參謀書院演說、表謝軍民合作、同時並有粤光音樂會加入演奏、即連日購劵者、至爲踴躍、 
[鮑利葛造紙廠代表來滬視察]  
　　鮑利葛造紙廠、位於挪威國之哥羅門、創於一九一八年、慘淡經營、遂成世界聞名之大紙廠、與美國著名紙廠開納巴頓並駕齊驅、其在遠東經理者、爲順亭洋行大班托立生君、前日總廠代表韋佛靈君、由挪來滬、視察營業、並假新光大戲院放演該廠森林產地及機械造紙攝影、東邀新　　 
聞界及紙業同行參觀、演畢、在新新酒樓設宴、即席由韋君報告該廠創辦情形及成功經過、 
[赴南洋賽足球募捐全隊人選名單]  
　　上海球員尙未起程　　星州健兒亦將參加遠赴南洋羣島救濟上海難民之足球隊、尙在熱心斯事者之積極籌備中、上海球員、一俟香港來電、即將首途、全國民衆對於該隊人選問題、顯露深切關懷、均以一覩爲快、茲據接近南方體育界情形之黃河淸君所述、將來該隊如果組織成功上海廣州香港三地選手加入之外、尙有星州健將參與總計上海八人、廣州六人、香港六人、星州人數未定名單如左、 
[上海]  
　　周賢言·戴麟經·屠開元·（前三人决不去）李義臣·陳家球·馮運·李寗·陳鎭和· 
[廣州]  
　　李洪淸·黃瑞華·李天生·譚江柏·葉北華·馮景祥· 
[香港]  
　　湯坤·鄭少康·梁榮照·梁現贊·李惠堂·孫錦順· 
[星州]  
　　人數姓名尙未確定、 
[各校消息]  
　　澄衷中學　塘山路澄衷中學地處滬東、爲保持安寗起見、遲遲未能開學、茲因滬上解嚴、該校已於前日起辦理舊生登記、連日往登記者、甚爲踴躍、並聞在十日登記完畢後、將添招各級新生、十六日正式開課、 
　　君毅中學　南市君毅中學、已再通告師生於十一日正式開課、屆時各部級缺額、分别將新生遞補、 
[晨報今日出版]  
　　前社會局長潘公展氏所主幹之晨報、業經籌備就緒、定今日出版聞該報除每日繼續在大中華廣播無線電台播送新聞消息外、自今日起、將在中央新中央明星東南四大電影院、每日下午三時及九時兩塲電影開映前、由該報供給消息、先映新聞字幕、務求翔實明顯、愛觀電影者、可不愁無暇讀報矣、 
[精武第三會昨日起繼續敎授]  
　　法租界西門路精武第三會、前將會址借作傷兵醫院、刻下兵士已治愈出院、結束一切、該會重行整理、定於六號正式敎授、望各會員準時到會敎練云云、 
[烈婦殉夫服毒日盡]  
　　湖北人張竹卿向在磁業公會内執業、家居南市三角街第一二九九號門牌内、其妻胡氏、年四十一歲、平日夫婦間感情、非常融洽、惟張素染肺病、連日以來、病勢陡發、胡氏遍延醫生診治、乃病入膏肓、無藥回生、張即於前日上午八時許、竟然長逝、胡氏悲慟之餘、遂於當夜八時許、潛呑阿芙蓉意圖追隨其夫於地下、旋爲人察覺、立即車送上海醫院救治無效、延至昨日上午八時許殞命、 
[浙江興業銀行檢查報告]  
　　第二十二次浙江興業銀行發行準備第二十二次檢查報告云、浙江興業銀行發行、素與營業方面、完全劃分、準備十足、本月六日、經會計師嚴鷗客檢查、計現金準備在六成以上、保證準備在四成以下、所有數目如次、本行發行數、共計二百九十七萬六千三百零二元五角、準備金、計現金一百九十三萬六千三百零九元九角八分、保證一百零三萬九千九百九十二元五角二分、同行領用數、共計三百三十四萬元、準備金、計現金二百零五萬一千元、保證一百二十八萬九千元、 
[盜匪卷書作手槍]  
　　被探員拿獲一人滬西勞勃生路一千二百六十七號姚阿七家、前晚七時、與同居各户因淸明節正在聚餐之際、突有盜匪五名、從後門侵入、冒充公務員、聲言搜查違禁物品、一盜袖出手槍、另一盜則將書籍一册卷而執之、矯作手槍禁止姚等諸人聲張隨即闖進室内、翻箱倒篋旋有一同餐之人大呼救命、聲聞户外、其時適有普陀路捕房探員賈迪方巡過該處、聞聲疾往姚家查究、詎各盜已有四名未搶而逸、故　　王玉信一名、昨晨解迭第一特區地方法院、由馮推事提　、捕房律師王耀堂、以王盜業在捕房供明同黨、請將案延期、容跴緝在逃者到案併懲、馮推事立予核准、略向王玉信訊問一過、諭令收押、改期再訊、 
[「民族人格鬥爭」出版]  
　　民族人格鬥爭文學兩日刋、係許晚成·潘其文·等編輯發行、詞意犀利、文筆生動、洵爲激發出族精神之讀物、第一期已於昨日出版、每兩日民版一次如索閱者、附郵分半、寄上海西門上海女子中學許晚成君收、立即寄贈一份、　 
[巴黎開映「巴黎繁華夢」]  
　　巴黎大戲院頃定本星期五起、開映法國有聲音樂對白名片「巴黎繁華夢」、按是片係根據法國名小說「温柔之愛」改緼而成、述一文學家與歌女之戀愛故事、纒綿悱惻、震人心弦、日前該院試映、請法總領事及中西各報記者參觀、咸認爲富於文學意味之創作、且法語聲片、在滬公映、此當爲初次、中西觀衆、均欲一新耳目、日來定座者擁擠不堪、聞該院特請名家、撰譯詳細中文說明、俾一般不諳法語者、亦能領略其中興味、 
[天氣報告]  
　　徐家匯天文台昨日下午四時三十分氣象預報云、楊子流域及沿海自馬鞍島以南、天曇有霧、全國沿海有西北風至東北風不等、滿洲及日本北部一帶有旋風、又昨日下午三時前二十四小時内本埠氣温最高六一·二、最低四○·六去年同日最高六九·八、最低三九·七、 
[來函]  
　　樂培·姓胡氏字立夫、係一經紀小商人、向來没有出人頭地的能爲、頃見貴報載有閘北胡立夫等、組織所謂北市地方維持會、致召許多朋友詰問、胡立夫三字、不似個人專利商標、自屬另有其人、敢借貴報數行　幅、藉釋朋儕之疑、此致申報館主筆先生大鑒、九華綢緞商店胡立夫、四月六日、 
　　敬啟者昨閱貴報載四川路敝會火警一則、與事實相去甚遠、查四日夜三層樓廚房烹飪菜肴、爐炷接近北窗、因火烈、而火星外射、著於窗紙、時在深夜、黑暗中路人遂誤爲火警、立召救火車至、前後不過數分鐘、而已報載後、連日會員紛來問、訊請將來函照登、以釋羣疑幸甚、此致申報生筆先生台鑒、上海中華基督敎靑年會敬啟、四月六日、 
國内要電 
[國聯調查團由漢乘輪東下]  
　　抵浦後即轉車北上　　中央派員到埠迎送（漢口）調查團五日晚九時、乘隆和輪東下、何成濬·夏斗寅·以次均登輪歡送、江岸警戒嚴密、（六日專電） 
　　（漢口）李頓接見商界代表、發問帶嚴重測騐性、如問一、以何法抵日貨、二、中日糾紛解决後、排外心理能否消滅、三、東省事變、後漢商業影響如何、賀衡夫答覆、一九一八後、華人認有日貨是奇恥、二、抵日貨係日人佔東省結果、非排外三、漢商業受損失極鉅、說話時間最長、（五日專電） 
　　（漢口）李頓接見工界代表時、李詢王錦霞、對中日交涉之意見、王陳述四點、一、東省及上海事變、爲日人整個侵略中國之策略、希望國聯勿分爲兩問題、二、希望國聯促日本撤兵、並以十五六條制裁日人、三工人頭可斷、血可流、誓不屈服於暴力、四、對日經濟絕交、係日人壓迫中國之結果、日人謂我排外、係欺騙國聯、（五日專電） 
　　（漢口）調查團赴武大茶會時、高君疎女士代表全校以意見書面交李頓、大意一、非法佔據東北及上海之日軍、立即撤退、二、中日懸案、須全部解决、或經過國際參與、三、爲嚴正履行國聯盟約第十案、國聯調查團或國聯任何代表、不得予所謂滿洲國以任何承認之行爲、四、如國聯之决議均不能滿意執行時、應即實施約章第十六案、（五日專電） 
　　（漢口）調查團五日視察張公堤載家山一帶災區堤工、由招待員及救災當局指點說明、並遞說明書、對鄂災慘象及救濟情形、美麥分配、均作詳細報告、午由各領事歡宴、下午三時、在德明飯店集齊、三時半分乘小輪六隻渡江、赴武漢大學參觀、我國代表團專門委員各部代表及招待員均　往、擬五時許渡漢、七時半上輪、八時許下駛、各團體代表仍至江干歡送、儀式與歡迎同、（五日專電） 
　　（南京）國聯調查團五日下午七時由漢開船、約七日午可到浦口、定下午四時北上、鐵部已將支配車輛、沿途供應辦法、飭派專員、妥愼辦理、軍政部以國聯調查團由浦北上、除派有衛隊隨車護衛外、並電津浦路警備司令王均、督飭沿綫各駐軍長官各站長、及各縣局長等、嚴密警戒、負責保護、（六日專電） 
　　（南京）國聯調查團到浦口之招待事宜、外次徐謨及招待會委員屆時定前往照料一切、並迎送如儀、中央國府均派定代表到埠迎送（六日專電） 
　　（南京）國聯調查團李頓一行、五日下午九時離漢東下、六日早過九江、七日下午二時可抵浦、四時專車北上、該團在漢情形、顧維鈞已電外部詳細報告、羅外長及招待員七日將過江歡迎、（六日專電） 
　　（南京）全國經濟委會爲計劃修闢國道工程、特請國聯道路專家二人隨國聯調查團赴華北與東三省、沿途考察、俾作設計標準、（六日專電） 
　　（北平）東車站搭彩樓歡迎調查團、鮑毓麟傳令各警區署注意調查團抵平後平市警衛方法、（六日專電） 
　　（天津）張學良派鐵甲車第六分隊長劉興字、率武裝兵一隊、乘鐵甲車一列、定八日由平過津赴德州、迎候國聯調查團、以便沿途保護、（六日專電） 
　　（靑島）膠路黨部暨膠路工會、因國聯調查團將到濟、特派員赴濟、籌備歡迎、（六日專電） 
　　（濟南）調查團八日下午四時過濟赴平、本市各界籌備盛大歡迎、以津浦站頭等客廳爲禮廳、屆時韓及軍政長官均到站歡迎、各機關各團體亦均派代表參加、省黨部省府新聞界各校各民衆團體、均備有歡迎詞意見書、由我外交官轉交調查團、（六日專電） 
[國難會議今日行開幕式]  
　　各地會員尙未到齊　　開幕後或延會三日（洛陽）國難會議會員紛紛來洛、現已到洛者有八十餘人、五日晚京平津三處來洛會員尙有七十餘人、七日上午當可舉行開幕典禮、（六日專電） 
　　（洛陽）内蒙章嘉呼圖克圖六日午到洛、中央及他方各機關各團體、將舉行歡迎大會、現已着手籌備、（六日專電） 
　　（北平）洛陽電、國難會員六日計共到百餘人、定七日晨十時行開幕式、在洛會員、將電各地會員、速來洛赴國難、言論絕對自由、開幕後并延期三日以待未到會員、汪等六人日晚可到、（六日專電） 
　　（北平）洛陽電、國難會定七日晨十時行開幕式、午後開預備會、會員六日已到八十餘、晚尙有百人可到、汪於會開後、代中央報告近年禦侮救災綏靖工作情形、廣播台七日晨十時播音、每日下午、二時半至三時、六時半至七時、呼號ＸＲＯＤ深長二五零公人、（六日專電） 
　　（北平）蔣夢麟今晚赴洛、出席國難會議、京傳蔣長敎說、蔣氏尙未接到中央電報、未便表示態度、（六日專電） 
　　（北平）班禪代表羅桑堅贊及安欽代表齊靑軒、今晚赴洛、出席國難會、章嘉佛定國難會閉幕後、來平謁張、（五日專電） 
　　（北平）焦易堂紀亮今赴洛出席國難會（六日專電） 
　　（徐州）汪精衛專車、已於六日晨二時由浦過徐赴洛、顧孟餘同行、各界到站迎迓、汪以就寢未見客、呂超與陳公博兩列車亦先後過徐西上、聞俟各列車抵洛後、再行南旋迎林、（六日專電） 
　　（南京）中委鄧飛黃·谷正綱六日赴洛、出席國難會議、實部派劉海萍暫代工業司長、陳繼承定七日返洛立法院副長覃振因院務須留京主持、派代表赴洛出席國難會議、又院令法制委會會務暫由委員維鼎代行、（六日專電） 
[呈辭考試院長]  
　　如不邀准請確定副院長（南京）戴季陶六日呈中央暨國府、懇准辭考試院長、略稱今日欲求仰體總理建國之規模、實行約法整飭各種行政之制度、則考選銓叙實爲大計、所以第一必須政府與人民均决心尊重總理五權憲法之綱領、第二必須主管長官得切實負責努力從事於創制與推行工作之人、第三必須機關人員人從事於學問與工作、賢備員二載、成效無聞、檢查過去、深覺無以報稱國家、有忝職守、欵欵之愚、故雖至今、仍冀中央許予乞退俾遂養疴兼資求學、以爲他日再圖效用之地、如必不獲已、仍不得請、惟有請予迅速確定副院長、俾於同時就職、以便分荷仔肩云云（六日專電） 
　　（南京）記者六日往訪考試院長載季陶叩訽各節、當承將解决個人進退問題及年來服務中央經過今後對於考銓要政改進意見、暨此次赴洛旅行志願各點、分别答復、大意謂余自去年十二月辭職歸鄉後、即入吳興醫院就醫、住院約三星期、惟神經痛及胃病、均非短時間所能根治、關於考試院院長之職務、辭職既不獲許、而一切關於考選銓叙之行政、又不能一日中斷、余此次來京、即爲解决此問題、余任職中央、十四年起、至今已滿六年、請中央無論如何允許余辭職、一則使余得以安心就醫、二則使中央多得新人物辦事、若中央必不許余辭、則請中央允許給以長期休假、院事由副院長切實負責主持、至關於考試院及會部一切組織、近來外間頗有各種議論、余敢斷言、政治的建設、不是變戲法、不是一天兩天一年兩年使可以完成一個制度、也不是單　一個機關的能力可以完成一種行政任務的、如果不實事求是、從事於建設、而只是專備制度、今天如此改、明天如此變、其結果將行政制度做成走馬燈、斷無有好成績的、何况考試銓叙是兩件國家根本制度、斷不可隨使舉廢的、至於考選行政的改良、余已有意見發表、關於銓叙制度、在如何能使銓叙制度能確立推行能盡善方法能合理的問題、關於考試院今後一切組織的改良、希望要切實不要虚浮、希望能切實任事的長官、希望大家知道不息學問做起、至於此次想到洛陽去者、一則政府蒙塵以來、洛陽尙未去過、極想一去、二則洛陽長安是二十年來時時紀念的故國列代聖賢的陵寢及各種遺跡、時時想去巡禮、聽說許多古跡、都已破壞不堪、也極想盡一點心、從事於修復整理、所以到洛陽後、便想到長安、如果事實所許、還想到蘭州、再到靑海巡禮宗喀巴祖師的故鄉、至於國難會議的事、余無所貢獻、去冬以來、京中同人發心修建仁王護國法會、發十願心、余至誠希望國難會的人人、大家同發此十願心、國難自然得救、天下合理的事、一定成功、三民主義是唯一的救國大道、人人眞肯信行、民國决定興盛、斷無衰敗的道理、（六　　 
日中央社電） 
[陳銘樞徐謨對時局之談話]  
　　（南京）陳銘樞六日語記者、滬和議七日續開、雙方爭執焦點仍在日撤兵時期、日不肯確定、似無誠意、又郵費增加辦法行政院已决定、即可公布、招商局監督總經理均就職、今後當積極整理、國際大電台亦在積極籌備、（六日專電） 
　　（南京）有人今晤外次徐謨、詢以外部對僞組織外長謝介石電拒顧代表赴東北事、有何意見答無、又詢以日方屢次在停戰會延宕新提條件、可否允予考慮或完全拒絕、答我方仍未變更原有主張、（六日專電） 
[何應欽昨到京]  
　　（南京）何應欽六日晨十時由洛來京、處理部務、並謁蔣委員長接洽一切、（六日專電） 
　　（南京）何應欽談豫省緝獲漢奸吳伸莊一案、已得其反動證據多種、經呈中央審閱以憑嚴辦、（六日專電） 
　　（南京）軍政部長何應欽近巡視西北各省、昨由洛陽啓程已於今晨抵此、（六日路透電） 
[日軍佔據方正]  
　　守城軍退依蘭方面員 
（哈爾濱）聞方正一帶反滿洲國軍隊、現有充分軍械準備抗日、除機關槍自動來復槍外、尙有大砲及鐵甲車數輛、惟因缺乏空軍、未能抵漢禦日機之炸繫、但衆料日軍進攻、必遭劇烈之抵抗云、（五日路透電） 
　　（哈爾濱）日軍昨向方正施總攻繫、聞甚失利今日謠傳、日軍於方正以北慘敗、該處反滿洲國軍隊之兵力、頗稱雄厚云、（五日路透電） 
　　（哈爾濱）聞日軍激戰後、已佔據方正守城吉軍現向三姓方面退走、日軍追繫後、據此間俄文報載稱、茲據中東路東段確實消息、現有俄人韓人華人混合之三大股、活動於海蘭泡穆稜橫頭河子之間由俄人任指揮、若輩携有自動來福槍機關槍及炸彈云、（六日路透電） 
　　（瀋陽）日方今日聲稱、中國軍隊約一千五百人、四日襲繫延台煤礦後、向撫順附近之山道退却、駐紮延台遼陽一帶之日軍協同飛機多架、現已前往追繫云、（六日路透電） 
[李石曾到京接洽華北敎費]  
　　（南京）李石曾六日晨由平到京、即往謁林蔣各要人、報告華北政務及敎費困難情形、並洽商一切大計、據李談、平津敎育已瀕破產、本人此來、負有維持華北大學敎育使命、與政府當局熟商救濟辦 
 
 

Page 6

 
 
法（六日專電） 
　　（南京）李石曾六日晨十時抵京、定七日向敎財兩部當局接洽平各校經費、（六日專電） 
[全國軍費核定每月千萬]  
　　（南京）全國軍費經政府核定、每月爲一千萬、由財部籌撥、（六日專電） 
[香翰屏携胡手札返省]  
　　胡主保留西南兩機關員 
（香港）香翰屏二次來港謁胡、携胡親筆函返省、對陳濟棠就新職無異詞、但主保留西南兩機關、當局已將胡函電陳請示、聞中央與粤已妥恊俟陳就職後即撤消兩機關（六日專電） 
　　（香港）范其務此次南來、係奉陳銘樞命與粤當局面商、陳銘樞來粤與否、視范接洽如何再定、范定七日赴省、（六日專電） 
　　（香港）董紹雄電告組後備軍事、尙無辦法、定四日回港休養、（六日專電） 
　　（南京）陳濟棠代表鄧龍光與政府當局議商關於粤省綏靖及其他要務、已經就緒、並在京籌設廣州綏靖主任駐京辦事處、决派楊德昭爲主任、不日成立、（六日專電） 
[鄂新省委討論行政設施]  
　　葉蓬任武漢警備司令議 
（漢口）新省府定十日成立、全體委員同時宣誓就職現委員在漢者有夏斗寅、朱懷冰·李書城·孔庚·晏勛甫·程汝懷六人·沈肇年·孫繩·在滬即可續到、黃建中在漢辭意未打銷、十日前在漢委員擬先作一度會商、對各種設施、加以　密之討論、孔庚六日談、鄂以水災之後、凋敝已極、救民須先剿匪、再從事各項建設、並謂標語政策、現不適用、今後須實事求是、不徒託空言、孔因省府即成立、已中止赴洛、（六日專電） 
　　（漢口）新省府决定十一日成立、各委同時就職、中央電派何成濬、國府行政院派何奇陽監誓、府秘長楊在春定七日在警部召集會議、討論接收省府事宜、（六日專電） 
　　（漢口）軍政部六日明令葉蓬升任武漢警備司令、着先行視事、葉俟夏就省主席後再就職、（六日專電） 
[余漢謀抵南康]  
　　（南昌）余漢謀五日抵南康、所部上月底達贛州、會同空二隊及羅師勦朱毛各殘股、（六日專電） 
　　（香港）余漢謀二日抵贛州、召開剿匪會議已有詳細决定、（六日專電） 
[中執委電復留粤中委]  
　　（香港）中執會冬夏粤中委敬電、此次滬停戰談判係根據國聯决議確定停止敵對行爲及撤退日軍辦法、不涉任何政治問題、我外交當局經鄭重聲明、日來會議雖尙無具體結果、我方要當堅持既定主張、不肯屈服、至中央對日方針、具長期抵抗决心、以不喪權辱國爲主旨、始終如一、與諸同志之旨、初無異致也、（六日專電） 
[中大經費欠撥頗巨]  
　　（南京）中大經費、自去年十一月起至本年一月、蘇省府欠撥十八萬元、經代校長劉光華赴鎭交涉、已允提前撥付、俾資維持、（六日專電） 
[京市昨晚發生地震]  
　　（南京）六日下午五時一刻、京市地震、約二分鐘後始平復、（六日專電） 
　　（南京）今日午後五時十分此間微覺地震、（六日路透電）　 
[石瑛定今日先視事]  
　　（南京）新市長石瑛定七日先視事、再定期宣誓就職、（六日專電） 
[導淮工程積極進行]  
　　（南京）導淮委員會副委員長莊崧甫、定七日赴揚州與張之江商闢入海水道兵工辦法、並沿運及裏下河履勘運堤工程、十六日前赴阜寗舉行開工典禮、（六日專電） 
[日機在農安北墜地]  
　　（北平）日機愛國第五號、昨在農安北方墜落、機體撞碎駕駛員慘死、（六日專電） 
[平漢路貨車失愼]  
　　（北平）平漢路貨車、今晨在新鄉南六人望莊起火、該貨車爲永昌公司之棉花汽油等損失未詳、（五日專電） 
[韓復榘入千佛山養疴]  
　　（北平）魯省府秘書長張紹堂電蔣伯誠稱、韓因咳嗽甚劇、已入千佛山休養、（六日專電） 
[東省日領館擴充]  
　　（北平）藩訊、日領館竭力擴充、計敦化海林及其他二處設領事館一面坡·扶餘·帽兒山·三姓·穆稜·等處設領事分館外、尙有領事分署十餘處、（六日專電） 
[僞國公布永租辦法]  
　　（北平）僞國公佈日人永租土地辦法、有欲出租者可立永租合同、或租期三十年、不得中途撤租、（六日專電） 
[平津院校將總罷敎]  
　　（北平）平津院校聯會代表以春假期滿、即總罷敎、今訪各院校當局接洽、但院校基金、俄庚欵應有九千九百餘萬元、特組織俄庚欵調查團、（六日專電） 
[滬救國會代表抵平] 　　 
　　（北平）滬各團體救國會代表胡祖舜、今晨抵平、向各團體接洽救國事宜并代表憲政促進會、向各政團接洽、（六日電） 
[孫蔚如將任宣慰使職]  
　　（北平）蘭州電、甘靑寗宣慰使賀耀祖辭職照准、孫蔚如將繼任、直隸西安綏署甘綏署、權限困難、鄧寳珊來甘與否未定邵力子偕甘省委定十五日飛甘、（六日專電） 
[馬文車通緝令撤消]  
　　（北平）蘭州電、馬文車通緝令撤消、馬偕其妻楊文範、原匿蘭天主堂、現將赴洛、（六日專電） 
[津日商紗廠定期復業]  
　　（天津）日商裕大紗廠、在去年津變時停工近因市面活動、日貨已可暢銷、該廠六日呈市府、定十一日復業、（六日專電） 
[王懋功談正太路情形]  
　　（太原）新任正太路局長王懋功、五日晚來并謁閣、據談、全路收入、每年約五百萬、煤運佔十之六、開支約二百五六十萬、依成路借欵付息八十萬、現洋員仍暫供職、最近當可收回、（六日專電） 
[閻錫山派員領關防]  
　　（太原）閻派台壽民六日赴洛、領綏署關防、（六日專電） 
[沈鴻烈視察威海]  
　　（靑島）沈鴻烈六日午後二時、乘永翔軍艦赴威海視察、（六日專電） 
[靑中央銀行運洋來滬]  
　　（靑島）中央銀行六日由四川輪運現洋八十萬元赴滬、（六日專電） 
[魯各縣財局長會議]  
　　（濟南）今日第三屆各縣財政局長會議、在財廳開幕、到百零三縣、定末二日選舉民生銀行民股董事監察、（六日專電） 
[漢口雷電兼有地震]  
　　（漢口）六日午後雷電且風、五時許地震、約五秒鐘但不甚劇烈、（六日專電）　 
[何健慰勞張發奎部]  
　　（長沙）何鍵六日辰刻赴萍鄉、參加陶廣帥代表大會、並對張發奎部慰勞、省抗日會匯罰欵三萬、慰勞滬抗日軍、（六日專電） 
[粤行停兌兩種中紙]  
　　（香港）粤省行六日起停兌一元百元兩種中紙、（六日專電） 
　　（香港）粤財廳佈告、所有沙田舊執照、一律作廢、（六日專電） 
[閩省府出示申烟禁]  
　　（福州）省府昨議决函省防委員會、撤消違禁品檢查所、並出示申禁、（六日專電） 
[錢玉光部一團叛變]  
　　（福州）錢玉光部陳壽良團謀叛變、經錢發覺解决、（六日專電） 
[長樂善後會成立]  
　　（福州）長樂善後會成立、電請蕯鎭冰到長辦賑、（六日專電） 
[命令]  
　　國民政府五日令、　據行政院呈據前甘蕭省政府委員馬文車呈明奉命視察經過情形、轉請撤銷查辦等語、馬文車着撤銷查辦原案、此令、又令、安徽省政府委員兼主席陳調元呈請辭職、陳調元准免本兼各職、此令、又令、安徽省政府委員朱熙·劉彭翔·陳鸞書·于恩波·衛立煌·劉復·范熙績·葉元龍·均免本職此令、又令、兼安徽省政府民政廳廳長劉復·兼安徽省政府財政廳廳長劉彭翊·兼安徽省政府敎育廳廳長葉元龍·兼安徽省政府建設廳廳長陳鸞書·均免本職此令又令、任命吳忠信·羅良鑑·何其鞏·葉元龍·程振鈞·光昇江彤候·張鼎勛·吳叔仁·爲安徽省政府委員、此令、又令、任命吳忠信兼安徽省政府主席、此令、又令、任命羅良鑑兼安徽省政府民政廳廳長、何其鞏兼安徽省政府財政廳廳長、葉元龍兼安徽省政府敎育廳廳長、程振鈞兼安徽省政府建設廳廳長、此令、又令、安徽省政府秘書長石畫初另候任用、石畫初應免本職、此令、又令、任命石國柱爲安徽省政府秘書長、此令、又令、參謀本部參謀次長鮑文樾另有任用、鮑文樾應免本職、此令、又令、任命賀耀組爲參謀本部參謀次長、此令、又令、訓練總監部訓練　　 
副監賀國光另有任用、賀國光應免本職此令又、令、任命徐景唐爲訓練總監部訓練副監、此令、又令、蒙藏委員會委員馬克巴國另有任用、孫繩武·馬鄰翼·另候任用、恩克巴圖·孫繩武·馬鄰翼·免本職、此令、又令、任命白雲梯·冷融·馬鴻達·爲蒙藏委員會委員此令、又令指定克興額·白雲梯·貢覺仲尼·羅桑裳嘉·李培天·冷融·爲蒙藏委員會常務委員此令、 
國外要電 
[英法德意四國會議開幕]  
　　英相麥唐納主席　　討論多瑙河經濟問題哈瓦斯六日倫敦電德國外交次長蒲洛偕出席四强會議之德國代表團、於今晨八時○四分抵利物浦、 
　　又電　格蘭第及意大利代表團、於昨晚抵維多利亞車站、 
　　路透六日倫敦電　意外相格蘭第到倫敦後、出席四國會議之代表團乃告完全、各事均已籌備妥洽、以便詳細討論多瑙河諸國之經濟事件、大會定今日下午二時三十分在英外部開幕、由英相麥唐納主席、衆望此會可於本星期杪結朿其討論、因日内瓦軍縮大會將於下星期一日復開也、四國會議之直接目的、在協定一種優持稅率　及借欵、以免多瑙河譜國之破產與貿易停頓、英法美在多瑙河流域投資甚鉅、聞英國一國、投資達英金二十萬萬鎊之多、今維持行將破產之國、不僅爲人道計、即在純粹事業點觀察之、亦屬必不可少之舉、庶億兆資金不致盡喪、擁意兩國皆從多瑙河諸國採辦大批出品、故甚欲加入經濟同盟、惟法國及依附法國之小協約國（即南北兩斯拉夫國與羅馬尼亞國）則甚反對德意加入經濟聯盟蓋恐此兩大國將挾制諸小國也、無論如何、德國之加入聯盟、在法國視之、將無異於去年爲法國所打破之德奥關稅同盟計劃、 
　　路透六日倫敦電　考慮多瑙河諸國俶擾狀况之英法德意四國會議、今日午後在外交部開會、料此次會議將屬非正式、且爲預備性質者、稍遲將與多瑙河諸國代表開更重要之會議、意外相格蘭第今晨會與英相麥唐納會議、旋内閣開會討論會議中之主要爭點散會後、英相在唐憲街實邸宴待諸代表、政府要員皆在座 
[史汀生赴歐負有重要使命]  
　　在覓取解决世界和平辦法　　並謀便利軍縮會議之進行哈瓦斯五日華盛頓電　胡佛總統宣稱近數月來各國經濟負担有加無已、而世界和平所受之威脅、亦日益加增、史汀生乃前往日内瓦、以冀協力取獲和平解决辦法、並同時參加軍縮會議云、 
　　國民五日華盛頓電　美總統胡佛今日聲稱、渠請國務卿史湘生赴日内瓦、僅欲在世界减縮軍備上促進更切實步驟起見、鄭重聲稱、史汀生在歐不議戰債問題、按胡佛總統此次聲明因接歐洲消息、羣認史氏此行或可由美國開談戰債問題而發、現此間政界以爲從國際方面觀察開談戰債問題縱極迫切、但從美國内政立塲而言、美政府此時殊不宜提出此問題、 
[内閣被迫辭職]  
　　國民五日聖約翰（紐芬蘭）電今日有民衆數千人、大呼要求内閣辭職口號、欲衝進議會、曾迫退守護議會附近之警　、當紛擾之際、曾搗毀政府機關多所、并傷警察五人、平民二十餘紐芬蘭首相欲乘間逸出、竟爲暴衆所繫仆、拖洩泥溝中、最後始由、敎士救出、護往他所、其他官吏則有乘間逸出者、亦有懼出外被毆而困居議會終宵者、現議會外民衆已增至二萬五千人、狂呼内閣辭職口號不止、 
　　路透五日紐芬蘭京城電　英屬紐芬蘭政府現已辭職、查前任財政大臣開興於二月間辭職時、曾責紐芬蘭首相及其他閣員侵用公欵、反對黨遂要求由國會查賬政府不允、致人民大憤、今日衆院外羣衆叢集、打毀門窗、要求查賬、首相被國於衆院中、不獲已乃宣佈辭職、 
[法德反日未威]  
　　路透五日柏林電　共產黨員今日在柏林西區示威、高呼打倒破壞和平之日軍閥、並闖入日人開設之酒館兩家、門窗器員均被搗毀、德警聞訊即往彈壓、但騷動者已逃避矣、 
　　哈瓦斯六日巴黎電　今日有示威者多人、以石塊投擲兩處日本飯店櫉窗、並散發傳單、上書「打倒戰爭禍首之日本人」、示威者復勸民衆勿往日本飯店、示威者之首領竟被兎脫、衆信此爲共產黨之舉動云、 
 
 

Page 7

 
 
國外要電二 
[日人攫奪東省關稅]  
　　美工黨議員在下院提質問議 
路透五日倫敦電　下院工黨議員摩根瓊斯、今日問及日内瓦中代表送交國聯之南京政府來電内稱、日人擬奪取東三省關稅、而交與滿洲國政府、並主張關員任命、須通知新政府、所收關稅可抵付以東省關稅爲抵押之庚子賠欵及外債、伹不得抵付國内債務、查日人管理海關、將使東省封閉、不獨外人貿易受其影響、即中國國内貿易、亦將與之隔絕、日人且欲與東省簽訂關稅聯盟、果爾則東省將全非中國所有、而將隸屬於日本等情、艾登答稱、渠曾見此電、但尙未接到他方面關於日本是否確欲有此行動之情報云、 
[蘇俄當局敦促特羅資基返國]  
　　國民五日君士坦丁電　頃據可恃報告、蘇俄當局頃正設法敦促特羅資基返俄、并謂蘇俄領袖史丹林已授意其贄友某君勸特氏返國、史丹林與特羅資基雖屬政敵、然以現在時局之佔危、史氏與其他蘇俄首領皆覺特氏倘能返國、於蘇俄之威力當大有增加、史氏並欲設法使特氏能安全返國云、 
[滿鐵副總裁將易人]  
　　路透六日東京電　南滿鐵路副總裁江口辭職、政府日内將請日皇任八田代之、總裁内田雖有江口如辭職、彼亦擬引退之說、但料内田仍將留任按、八田爲有名之鐵道工程師、現任鐵道部次官、 
要聞 
[國聯調查團員抵漢]  
　　再紀隆和輪上之情形隆和輪於二日晚飯後抵安慶、黑暗中只見沿江燈光閃爍、船主爲使李頓爵士等明瞭岸上風景頻以探海燈照塔王、若以此爲安慶之特别表記者、行至三北碼頭、其上懸有極長大之英文標語、「歡迎和平使者國際聯盟調查團」、至招商局碼頭、又有軍樂吹奏、遙爲歡迎、 
　　夜間無所事事、中西人士有合玩紙牌及麻雀以消遣者、 
　　三日淸晨、船將抵九江團員均提前用早膳、船下碇後、警備司令郭　·縣長蔣彝、縣商會蕭勉·銀行界程順元·敎育界熊祥煦·黨整委會劉安遠等、代表登輪歡迎·國聯調查團在漢口一碼頭登岸 
並有省立四中實騐小學男女生五人獻花、乃登岸至國民飯店小憇、即沿濱江路（前英租界）大中路步行至振興辦館、因該館建於甘棠湖之畔、風景宜人、近如烟雨樓能仁寺、遠如匡廬、俱在眼下也、本備有午餐、以船定十一時開行、乃改用茶點、由縣長蔣彝代表致歡迎詞、大致謂中國國民、素愛和平、苟非不得已、不有自衛行動、吾人信賴國聯、知其爲維護和平主張正義之機關、足以解决中日一切糾紛、今日人侵佔東三省、實足破壞世界和平、諸公此來、必能以實地之調查、作公正之判斷、倘吾人不能如願以償、則寗爲正義與和平而犧牲耳、李頓爵士答辭謂、　雖不慣晨聞演說、然諸君歡迎之誠摯及小朋友之獻花、此種情景、使予難忘、諸君所希望、吾人必勉力進行、希望中日能永久和平、更希望中日國民與吾人合作云云、次由郭司令代表、江西省府致祝意、即辭出、沿匡廬路步行至第五師陣亡將士紀念碑、略事游覽、遂乘汽車歸船、各界代表仍送至輪埠、並贈調查團每人花瓶一事、及匡廬風景片、以爲紀念、是日沿江均懸旗奏樂、並有學生童子軍列隊迎送、李頓爵士等頗顧而樂之、 
　　九江雖爲長江中流商埠、然市廛不興、無可觀覽、出街則又蕪穢腥臭之氣觸鼻、凡調查團足跡所經、亦與以不良印象、是蓋平時庶政不修、臨時又疎於準備之所致也、 
　　皖贛湘鄂川外交視察專員周澤春氏、代表湖北綏靖主任及省政府由漢來潯歡迎、談及預定招待程序、大致四日上午拜會綏靖何主任及省府夏主席、市政府午宴午後以一小時與各界談話、並赴旅漢西商茶會、何主在晚宴五日上午、以二小時與各界談話、並視察堤工、市商會午宴、下午過江赴武漢大學參觀並茶會、又賃定德明中央及太平洋三飯店、供調查團及代表處領袖岸上憇坐、七時半歸船、沿江兩岸、多童山濯濯、所見非古城即小村落、惟大冶烟突高聳、工廠迤　、獨多活氣、伹惜爲日人所經營、我有寳藏、不知開發、而由他人代開發之哀哉、 
　　船於四日上午八時正抵漢口、綏靖主任何成濬·湖北省政府主席夏斗寅·市長何葆華·海軍司令曾以鼎等、均登輪歡迎李頓爵士由顧維鈞陪、馬柯迪伯爵由王廣圻陪、克勞德將軍由張復陪、麥考益少將由顏德慶陪、希尼博士由蕭繼學陪、吉田大使由嚴恩極陪、哈斯由張祥麟陪、於軍樂聲中登岸、 
　　漢口通信國聯調查團一行、於本月一日由京乘隆和輪來漢、視察災區、二日過安慶、三日過九江、四日上午八時抵漢、此間歡迎、極爲熱烈、茲將該團在漢第一日情形、分誌如後、 
　　抵漢盛况　歡迎籌備處、於國聯調查團行抵黃州、綏靖主任何成濬、亦接該處電告、特於三日晚、通知各歡迎代表及招待員、於四日晨六時、齊赴江干迎候、是時江漢關碼頭·綏靖公署·省市政府·警備部、均已紮就歡迎牌樓、駐漢永綏軍艦、各團體商店住户、均懸國旗、歡迎標語、滿佈市上、綏靖主任何成濬·省府主席夏斗寅·漢口市長何葆華·海軍司令曾以鼎·永綏軍艦嚴艦長·及省市黨部委員·各廳廳長·各界代表約千餘人、連同民衆歡迎者共約萬人、警備部隊一連、海軍陸戰隊一排、保安隊一隊、担任警戒、第十軍儀扈隊、担任奏樂、八時許、隆和輪抵埠、停靠怡和碼頭、一時音樂競作、歡聲雷動、而秩序極爲嚴肅、何成濬夏斗寅·何葆華·曾以鼎、及招待員徐維榮·王寵佑·謝奮程·李紹漢·周鍾岐·賀一雁·李祖芬·周澤春·羅惠僑·李博仁·陳雪濤·蔡禮成等、及英美法德意日駐漢總領事海軍司自右至左㈠何成濬㈡夏斗寅㈢何葆華㈣曾以鼎㈤朱懷氷 
武漢要人至碼頭歡迎調查團 
　　令等二十餘人、登輪迎接、由顧代表維鈞、一一介紹、互相握手、旋相偕登岸、分乘汽車至德明飯店休息、計第一輛汽車爲調查團主席李頓爵士·與我國代表顧維鈞、李氏向歡迎者頻點其首、笑容可掬、第二輛爲馬考迎伯爵·與我國代表團秘書長王廣圻、第三輛爲克勞德將軍·與我國朱參議鳳千、第四輛爲麥考益將軍·與我國顏參議德慶、第五輛爲希尼第六輛爲日代表吉田大使·與我國招待主任嚴恩想、第七輛爲秘書長哈斯·與我國總務主任張祥麟、均至德明飯店、 
Ｉ漢口一碼頭歡迎調查團之電燈牌樓 
　　在漢行程　該團抵漢後因時間短促、對於原定招待程序、屢經更改、最後始决定四日上午八時休息、十一時、拜會綏靖主任·警備司令·並往市府投剌、十二時出席市長何葆華之歡宴會、下午四時赴西商聯合會茶會、八時、赴綏靖主任何成濬歡宴、宴畢、休息、五日上午九時至九時三十分、接見商界代表、九時三十分至十時、接見新聞界代表、十時至十時三十分、接見學界代表、十時三十分至十一時、接見工界與黨部代表、十二時、視察張公堤及災民收容所、下午渡江、赴珞珈山武漢大學參觀、並視察武泰閘堤防、並擬赴黃鶴樓遊覽、七時半、返漢登隆和輪、東下返京、行期倉卒、對於商會之歡宴、表示不能參加、惟商會現已擬具報告、以書面陳述一切、至省政府主席歡宴、因夏斗寅尙未就職、亦不舉行、至該團住所、事先即由招待處包定法租界德明飯店中央飯店·太平洋飯店、聽其自擇、惟各代表多欲仍住輪上、英代表李頓、意代表馬考迪、分住英意領館、日代表團住太平洋飯店、德美法三代表、亦分下榻領館或仍居輪中、隨員秘書及我國代表團、一律在船住宿、 
　　市府歡宴市長何葆華正午十二時、假座普海春番菜館、歡宴該團、因各代表到遲、一時許始就席、何主席、酒三巡、起立致歡迎詞云、「委員長各位委員、這次因中日事件、奉國聯使命、遠渡重洋、不辭勞苦、本市長謹代表八十萬市民、表示極誠懇之歡迎、漢口居長江中部、舟車通達、在各國商業上之關係、非常密切、自去年七月、發生空前未有之大水災、市面建築物、多被毀壞、中外商業、損失甚大、至九月十九日、水始退落、中外各大慈善家、正在努力救濟災民、全市人民、力謀恢復商塲之際、不料九月十八日東省事件、突然發生、滬案又相繼而起、全市人民、莫不感受重大影響、所以本市一切建設計畫、未能如願進行、市面情形、更爲簡陋、加以我國民族、受舊有文化之薰陶、數千年來、注重精神生活、對於物質上之享受、觀念素薄、諸公自世界最繁華之市塲而來、物質方面兩相比較、恐難得美滿之感想、本市長對於此點深覺抱歉、中國素愛和平、歐戰以後、世界人民、尙有餘痛、諸公本國聯弭戰精神、努办於中日和平之實現、並使全世界之和平、藉以永久保持、此非獨全市人民之希望、想受護和平之全體民族、亦當禱盼者也、敬舉一杯、祝諸君康健」、李頓爵士致答詞、原詞係英語、由顏德慶譯成華語、略謂「今天同仁等承貴市長招宴、十分感謝、此次鄙人與諸位委員觀光武漢、非常榮幸、漢口是貴國重要的都市、同時湖北省也是貴國歷史上很重要的地方、但是漢口以及貴省的各縣、都被了很大的水災、地方情形、因遭此浩刦、一定是很苦的、同人等今天受如此的優待和盛宴、已使我們忘却了武漢在去年所受的痛苦、雖然表面上是如此、而同人的内心、仍是感覺 
 
 

Page 8

 
 
不安的、我們大家都深知道水災後地方所有的痛苦、例如前幾年印度大水、所遭的災害、我們已經很躭心的了、但是較比貴省因水災而有二千一百多萬人民受害、三百多萬人民没有衣食、相形之下、誠有天壤之别、今天我們來到了漢口、更知道到現在武漢的近郊、尙有三十萬人感覺到生活的無法解决、因爲貴國的災情、如此重大、所以全球各國、都正在設法救濟、最近我們又知道貴國現在還有一很嚴重的事件、歐美各國、因爲這件嚴重的事件、所以派同人們組織調查團來到遠東、實地調查、並尋覓一個解决辦法的根據、這是同人等所負的使命、到了貴國以後、所經過的地方、都在徴求貴國各界的意見、希望武漢各團體、盡量的供給同人等所需要的材料、今天承蒙貴市長招宴、特别優等鄙人及諸位委員、都很感謝、謹此回敬一杯、并祝貴市日見發達」、 
　　綏署歡宴　綏靖主任何成濬、於四日晚八時、假座德明飯店、歡宴調查團、全體團員均到、由何成濬主席、致歡迎詞云、「今日本人有此良機、歡迎諸公、甚覺欣忭、諸公均有光榮之歷史、蒞臨敝地、實爲本省莫大之榮幸、本省既受水災之禍患、又受滿洲及上海事變之影響、對於招待一層、諸多簡褻、但歡迎之意、全出至誠、我國對於國聯行政會及大會迭次决議案、均已表示接受、想諸公對於我國切盼和平之誠意、亦毫無疑惑、湖北處中國中心地位、凡中國各處一有事變、本省立即感受影響、東北上海砲聲震天、此間人民、豈無憤怒、本人極力曉諭、切勸其信仰國聯、聽候國聯公平解决、差幸數月以來、地方平靜、中外商人、相安無事、欣聞諸公此來、附帶調查水災、回想去年水患之大、實爲空前僅有、被災之區佔全省三分之二以上、被災人民達二千萬、堤垸潰决、廬舍湮没、流離失所者、爲數八百萬、被災之後、本省各慈善團體、竭力從事救濟奈、災情浩大、非仰仗中央政府設法及向海外募捐不可、我中央政府、本有大規模救災計劃、及因滿洲事變發生、該項計劃、大受影響、目下本省因對於災民、未能有充分救濟、所感困難、更形複雜、向飢餓災民而言治安、處理之難、可以想見、本人認爲和平恢復對於振災事宜、自有辦法、人道主義與國聯目的、若合符節、諸公以國聯所處之地位、對於各會員國、自屬公平無偏、吾人對於中日事件亦不過求得一公平無偏而已深信諸公調查結果、必能實現公道、以副吾人之願望、敬舉一杯、祝諸公健康、」次李頓爵士致答詞云、「貴主任·司令·及各位先生、今日承貴主任寵召、鄙人謹代表敝團全體、表示感謝、剛才貴主任以國聯調查團來漢、表示一種誠懇的願望、和熱烈的歡迎、實不敢當、且在武漢受空前未有之水災以後、乃承隆重招待、同人等感謝尤深、對於水災、敝團心中同具痛苦、我們在來漢以前、聽到武漢水災、損失奇重、即非常憂慮、現在到了漢口、看到各種情形、反非常羡慕貴主任的能力、我們來時、看到沿江的加工修堤的情况、明日更有機會看武漢堤工、但是貴國在受了空前未有的水災以後、更有一件格外嚴重的事件發生、我們相信如能努力不畏難、一定可以得相當的解决、此次來此、我們更得到很多的帮助與材料、但貴國人士對於水災、既能如此救濟、對此更嚴重的問題、希望全國同心一致、才有良好結果、貴國對此嚴重問題提出國聯、國聯即派員調查、足以表示國聯對貴國協作之誠意、同時希望貴國政府與日本政府、也能誠意合作、并希望兩國人民、也能協助政府、達到這誠意合作的目的、以謀遠東的和平、同人等亦將盡力以促其成、謹回敬一杯、祝諸君健康、」（四月四日） 
[津市籌備歡迎調查團]  
　　當局及民衆均預向該團報告　　 
天津通信、國聯調查團李頓等一行、不日北來、北寗路局、日前奉北平綏靖公署命令、特備專車一列共計十九輛、南下迎迓、該專車美麗堂皇爲普通專車所僅見、據此間接京方來電、謂調查團因赴漢一行、約本月九十兩日、可抵平津、至津市籌備歡迎事宜、現由省市黨政雙方會同辦理、省府推省委嚴智怡·顧問黃宗法·市黨部推整委邵華·劉宸章·市府推科長沈迪家·張銳六、組織「歡迎國聯調查團籌備處」、該籌備處、因調查團過津時擬停留半日、視察津變時一切損失情形、故開會决定、由省市當局指定英租界西湖飯店爲歡讌調查團地點、關於到站歡迎之團體、以黨·政·工·商·學·新聞·善團·自治區·律師·九界爲限、規定人數不過一千人、多恐秩序不易維持、再由團體中推選代表若干人、於專車到站時、上車致歡迎之意、亦經擬定省主席·津市長、率同外交人員爲前列、民衆總代表殿後、凡入站歡迎之團體人員、均由籌備處製定徽章分發佩帶、以免淆亂、車站秩序、除由軍警維持外、市黨部並召集中等以上學校童子軍代表談話、决定童子軍亦担任維持秩序職責、至於上年津變情形及我方損失、業由省市當局、編成報告書、内容甚詳細、俟該團抵津時、即行遞交、民衆方面、則搜集數月以來日軍在津擾亂事實、并提出各項意見、將來由民衆總代表張伯苓、向該團提出、請其主張正義、惟北方商人、喪心病狂、當滬戰正酣之際、而日貨暢銷、依然無阻、其最大原因、一方固由於商人不知利害、貪圖金錢、同時當局方面、亦恐對日外交、引起嚴重變化、故取消反日會准予商家販售日貨、此誠至可痛恨也、（四月二日） 
[日本嚴禁反動出版物]  
　　一個月内有四百餘件長崎日日新聞載稱、最近橫流社會之反動思潮、日趨險惡、反動出版物之多、勢若洪水之澎湃、彼輩崇拜左右傾主義、發刋種種不穩印刷物、誘惑社會、冀圖破壞大局、内務省警保局、鑒於國内外時局之嚴重、社會上不安的現象頓增、加以各種暴力恐怖事件續發、着手檢查圖書雜誌新聞以來、在一個月内、關於反動思想出版物、如書籍雜誌報紙等、受行政處分之禁止删除者、竟達四百餘件、從前每月平均處分、不過百五十件、今突增加三倍餘、且自滿洲上海事變以來、以國内政治問題爲基礎、所發表之恐怖政治理論、與革命實踐論等、實占大部分、去年違反安寗之出版物千五六百件中、左傾運動竟占十分之九、内務當局以未來之危險、不堪設想、業已下令嚴厲彈壓、矣 
[美大學生請願制止中日戰爭]  
　　對侵略國應全部經濟絕交字林報云、美國大學學生、亦如其他美人、對於遠東時局同深關切、日前曾有全國大學生數美人、聯名請願總統胡佛全力贊助國際聯盟、制止敵對行動、務以會議與公斷等適當方法、公允解决中日兩國之爭端、本埠全國基督敎靑年協會學生組、頃接其請願書副稿、内稱、具請願書者、北美合衆國各大學學生、竊以世界未來戰爭、設不幸而發生、其大部份負擔、將在此日之學生、爰就今日國際危局、謹貢芻蕘、仰祈採擇施行查凱洛格白里安公約廢除戰爭、爲國家政策之工具、國聯會章亦黜戰爭、而謀所以杜附之、九國公約、更保障中國領土與行政之完整、此三約者、日本皆曾簽字、乃其軍隊、今方在中國境土内作敵對行動、實爲對於處理國際事務之新精神上、對於維護世界和平工具之成功上、予以重大威脅、學生等對於日本民族、絕無絲毫惡感、即在日本本國、亦有痛斥與反對其造成今次流血之軍閥政策者、但學生等對此時局、咸具有堅决意志、願與各處凡爲維護和平而行事之人民聯合一致、共策進行爰特籲請美政府、以最完滿之程度、與國際聯盟合作、堅持中日兩國間不得再有敵對行動、雙方爭執、應以會議與公斷等適當方法謀公允之解决、絕不可受兩方軍隊所已爲者與所能爲者之絲毫影響、學生等爲謀達此目的起見、懇請㈠禁止一切作戰用具與可用以製造戰具之物品、如棉鐵等運往日本及中國、㈡以對於侵略國家全部經濟絕交爲最後手段、並請我參衆兩院代表諸君不論在今日在日後、務以全部投票力量贊助此方案、維持此請願文之精神與用意云云、 
自由談 
[孝脫上尉傳] [  王遞常]  
　　上尉姓孝脫氏。名勞勃脫。美利堅華盛頓州泰科瑪鄉人也。爲人肫摯而鏠俠。習航空有聲。任職於其國蓋爾飛車（飛機歐西人又名飛車飛車之名甚古我國湯時已有之見帝王世紀）公司。主馭。旋來吾國上海時廢居。（據蓋爾公司蓋爾君言）遂兼任我國航空敎士。與吾國之習航空者多契。今歲日侵上海。見其殘虐無人理。義憤之色。時流溢於眉宇。二月廿一日。忽變服至吳淞。狙擊日飛機。碎其一。二十三日。聞敵飛炸蘇州之耗。立馭一飛機曰波林者。躡其後。遇飛機六。方肆虐於吾蘇民。敵見上尉至。遽上下遮迣而萃攻之。上尉知無幸。然猶從容力禦碎其一機。殲厥渠魁。（據大陸報及泰晤士報）卒以殉。年二十有七。（據上尉致蓋爾公司之文告）耗聞。我國人皆震悼。國議追贈上尉。以軍禮葬於吾國土。異數也王　常曰。我聞方事之殷。上尉語所親曰。我中立國人也。固無所袒於其間。第人類而見非人類之殘殺。我安能忍。我安能忍。我爲正誼人道計。不容與兩立矣。縱死。亦心所甘。我何憾。然未死。愼勿聲。死則報我父母耳。（據二月二十五日時事新報夕刋）嗚呼。上尉今竟以正誼人道死。上尉其無憾矣。然今之非人類之殘殺。猶日肆而無已。上尉其終能無憾乎。上尉以異國人而不忍我國人蒙非人類之殘殺。扶義而起終至投死而無憾。以視同踐國之土。同食國之毛。獨熟視其國之人宰割呼號而無覩。或竟遠走高飛心自保者。則上尉之死。有似乎不智。上尉其果能無憾乎。嗚呼。 
[義勇軍之三頭主義] [  淸癯]  
　　古之賢者。言治民猶治目。治兵猶治齒。治目者務養其目。不得着以塵屑。治齒者務剔其齒。不許容其積垢。嗚嘑。今之治民者。皆塵悄蔽其目。而治兵者皆積垢滿其口。故一任敵宼之蹂躪國境。坐視民衆之塗炭。而曾不稍動於其心。是豈吾人所料哉。 
　　今日吾東北靑年。起而當自决自衛自救之重任以與敵軍抗。厥名曰『義勇』。其志則甚壯。其行實可憐。顧義勇軍不自東北始。即滬上亦嘗組織成隊。參加作戰。負起救亡抗暴之責。唯念我國人。在此存亡絕續之秋。須大澈大悟者。有必要之三點。㈠須明白如人人說在口頭。是徒託空言。㈡須明白如執筆頭來寫幾句。亦屬紙上談兵。㈢須明白無論痛切之標語。貼在墻頭敵國始終未嘗看見。故吾以爲今日義勇軍之所以能殺敵致果者。不在一時之血性。而尤在堅韌不拔一致之毅力與决心。爰媵以俚詞。爲熱誠愛國者告救國與其在口頭。口頭不如在心頭。心頭牢記勿忘却。終有一日可報讐。救國與其在筆頭。筆頭不如在槍頭。槍頭瞄準可殺敵。一發一彈志已酬。　救國與其在墻頭。墻頭不如在城頭。城頭堅守敵莫破。功在黨國名亦留。 
[滬戰與軍器㈠] [  一臧]  
　　從上古工矢刀箭時代。到了槍砲萬能的時代。殺人利器的進步。不知已費了多少的精力。然而到了今日。那些殺人的傢伙。又没有用了。爲仁麽呢。今日所用的軍器。跟了科學的進步。戰爭的經騐。和各種技術的改良。實有出人意外的奥妙。我們說到軍器。可把一九一四年世界大戰爲劃分期。大戰以後到了現今中日戰爭。就是這回日軍使用最新式的軍器。又可劃分爲一時期。因爲這十餘年來科學工藝的尖銳化。眞使我們不可思議。 
　　回溯封建時代的武士。身披甲冑。佩帶弓箭刀劍。以爲自衛。現今的步兵。則用鐵兜·鐵馬夾·假面目·手溜彈·手槍·步槍·擲彈器等。·以爲個人的防禦。個人防備以外。還有什麽部隊防備。這種防備的方法。愈弄愈妙。神奇莫測。推其所以能到這樣的地步。完全是列强各國。以過去戰役的貴重體念爲緯。以現代科學的精髓爲經。極力改良裝置而成功的。他們爲維持本國的存立起見。不惜巨大的經費準備未來的大戰。現在我把軍器的沿革與最近淞滬戰爭日軍所用的新式軍器分類的說明概要。那就可以知道這回戰事的慘酷了。　 
[或馬雙樓記（二七）] [  求幸福齋主人]  
　　第四回婚約逼人來游移自擾宼氛掠地去釁始重開 
安玉田這時身陷重圍。眼見得成了敵人的俘虜。不獨脫逃無計。而且還俯首帖耳的不敢有一絲半絲的掙扎。就趕忙大聲乞降道。放手罷。你說得有理。我當然是贊同的。說過後。李問霞欣喜得剛剛把纖手一鬆。安玉田忽又躊躇著道。不過還須等我與魏卓謀先生商議一下。才能决定呢。李問霞猛聽他似又在狡詞延宕 
。不由把剛弛緩過的手勁。又重復緊張起來。死命抓牢了他的胳膀。睜大了眼珠咄咄逼人般重行追問道。你說什麽。這種男女婚愛上的事情。你自己還不能作主嗎。憑什麽却要問魏先生。看將來你呀。···說到這。這底下的語句。本預備痛責他是太没人心。太無誠意。不應該對一個愛你的弱女子。使這種巧言搪塞的奸滑手叚。可是私下裏好似有一瓶醋潑翻在心臟中。酸溜溜的浸泡得十分難受。兩行熱淚似　　 
撒豆般從眼眶邊迸出。聲音哽咽著就再也說不下去了。安玉田一看局勢更加不妙。與蜜斯們鬥口舌。是永遠得不著勝利的。便採用弱國外交的方法。先之以道歉。而繼之以解釋道。這又是我的錯。一句話没說得俐落又惹得你傷心啦。但你也未免有些誤會。我所以要與魏先生商量的。是請他在你我宣布婚約時作一個正式介紹人。并非是將這個大問題去取决于他呀。這一說。掩飾得倒很巧妙。李問霞果就轉悲爲喜。破涕成歡。既取消了要挾刦持的示威運動。又慢慢揩拭凈素頰上淚珠點點的啼痕。另換上一副溫存熨貼的態度。將安玉田仍扶到床邊并排兒坐定。·繼續再把宣布婚約時那種種必要的手續。細細提出來逐一討論。甚至還靦覥著似偶不經心的一般。又遠遠地牽涉到同居問題中的種種設備上頭去。安玉田好容易挽回到雲散天靑。風平浪靜。能得著一時的苟安。自然是小心謹愼。不敢再惹麻煩。凡是伊所問所說。總不外夫將話答話。無一處不迎合伊的心意。便勾引得伊疑慮全消。身心俱暢。 
 
 

Page 9

 
 
商業新聞 
[金融金市呈露反動]  
　　市態恍愡之極　昨標金復見疲萎、形勢恍愡、終日有十兩之迥顧、同業意旨猶豫不定、故進出靡常、且無大票交易、自早初即低、雖銀市報跌、惟外電傳訊南美洲將棄金本位之消息、繼續破七百兩大關、然外匯明暗微縮、益以某銀行購買現貨不絕、檯面上買方似多、復呈高翔、重又穿出七百○六兩外、後市突轉下風、賣户逾恒、再已敲破七百兩、最後較隔昨跌去五兩有餘、此乃迭漲多日之反向也、今將統日情况如下　　前市起伏無常　五月份早開即小一兩、爲六百○二兩大條微跌八分之一至十六分之一、銀價亦跌八分之一、但前晚之餘氣、尤以智利國將有取銷金本位之說、故影響所及、次爲○二兩半、塲内賣多、計福餘元茂永祥和元亨鴻康永福昌乾昌祥等爭售、遂打破七百兩、又以英金六月份可結一八二五、至美金由麥行出六月三十二元二五、華比進七月三七五、至九點一刻僅爲六百九十七兩半、入後七月份美金對做一二五六月先令二五、兼之義豐永志豐永申康等相繼而購、當漲五兩、爲七百○二兩半、殆英美兩滙掛小一二五、嗣後略小五錢、頃刻間又抬上三兩餘、因買者活動、即加至○五兩六錢、但一般零户紛售又福昌福餘及大連帮等亦有脫手、將近十點時爲○二兩往後英金由上海吃近期二五、中孚出美金三十一元八七五、安達吸七月卅二元一二五、市况臻佳而恒餘鴻康永源泰志豐永福昌等咸來拖進、價乃節節上升、直至十一點一刻達七百○六兩八錢、惟間有一兩零盤頭、以後元康祥裕程元茂永并零星多頭有利可獲者、遂即出售、乃價不支、十一點三刻爲○二兩七錢、倐忽間又抬上一兩餘、爲○四兩五、繼則○三兩、正午收市○三兩半、揭價改爲七百六十五兩、計撳六十兩内外、 
　　結局回落五兩半　後市初開零三兩二錢、次爲零四兩八錢、因日昌等買進繼有兩許上落、旋由丙興鴻康永恒餘源康祥出售即行削落三兩餘、三點一刻爲零一兩四錢、時由恒興上塲買進一百餘條、略拉上一兩零、爲二兩七錢、至三點半後忽呈疲勢、蓋空氣不佳、人心惶怖、故恒昌永恒餘益餘等胥有賣出、頓然打破七百兩、直至四點一刻爲六百九十七兩、（昨日之最小價）惟外匯因逢週三、向例無市、旋以平和之象、不過數錢上下、計九十七兩八錢、九十七兩四、迨四點三十分收市九十七兩半、比上日回落五兩半、查終日最大零六兩八錢、最小九十七兩、計有九兩八錢差次、揭價撳六十七八兩登賬四月九十八兩、五月份零四兩、下午九十二兩至九十八兩、補水九十八兩九十二兩、赤條計加二兩半 
　　交易並無大票　檯面上交易統計、志豐永·日昌·義豐永·順利·源泰·乾昌祥均已扯進、大德成出七千餘條、軋過略進一百餘條、元康祥·鴻康永·福泰亨·元亨·福昌·元茂永·協興永均出、恒餘出入甚忙、下午大德成·源泰·德和出入不一、乾昌祥·日昌·義豐永·恒興均進、鴻康永·丙興·元茂永·益餘·福泰亨·恒餘均出、 
[匯市轉緊氣象]  
　　昨匯豐掛牌、各匯續縮半檔、實因銀市頻跌、匯兌復小之趨勢、計先令縮一二五、爲一先令八便士、美金亦縮一二五計三十一元三七五、香港小一二五、計七十五兩半、印匯縮七五、法郎减四元、德匯小半元、和洋减半盾、坡洋加一兩、殆内部稍亦見挺、惟晨鬆後堅、然金市迷亂不定、終則破進七百兩大關、迨午刻英金收市、與上日不相上下、美金微縮零六二五、華商金帮交易、尙稱不惡、大致扒近期而抛遠期、計英金約共六七萬鎊、美金約成交四五十萬元、各號出納不等、下午因逢週三、例無市况、 
　　英滙内盤僅計零六二五上落、仍以近鬆遠堅、亦價零六二五掉期自早開賣價約一先令八便士二五至一八七五買價三一二五至二五、三井首先售出六月二五、正金進本月三一二五、旋後有利華比互做六月二五、十點後上海進現期二五、中孚臺灣出五月一八七五、麥行進六月一八七五、午收賣價仍爲二五、遠期一八七五、買價遞加零六二五、 
　　美匯内盤有三七五差額、近期較緊、掉期二五至一八七五、早開近期三十一元七五、遠期三十二元、買價加一二五華比進七月三十二元三七五、麥行出六月二五、美豐出三井進七月一二五、興業進七月三七五、中孚出五月三十一元八七五、安達進一二五、又出一二五、麥行進一二五、浙江出一二五、華比安達進七月三十二元、午收賣出價近期三十一元八一二五、遠期三十二元、買價照加一二五又掛價一元、合銀三兩一錢八分七二五云、 
[海外銀市頻跌]  
　　昨接（五日）倫敦來電大條銀續見跌落、如近期縮去一二五、爲十七便士二五、遠期亦縮零六二五、計十七便士三一二五、脚地大都因缺乏維持而跌、投機家在低價時買進、收市後市况沉寂、美國無甚活動、又接紐約來電、美銀價亦跌一二五、計現貨爲二角九分孟買停市英滬先令短去一二五、爲一先令八便士六二五、英對美回小二分七五、計三元七角七分二五、美對英亦降一二五、計三元七角七分三七五、 
[銀洋市活動之一斑]  
　　洋厘尙定····銀拆趨鬆　　廣角大跌····銅元狂縮市塲概况連日以時局上經過種種恐慌、各業商號未能如願發展、金融流通不能暢達、市成僵狀迄茲數日、毫無善狀、惟昨聞外商方面定貨似已稍稍發動、銀欵進出於焉稍事瑣繁、不過華人方面、以市面凋零、仍未知期提挪、故用途依然疏滯、就昨市之範圍觀察已如春風之欣欣向榮、甚望其厥後隨時而異、步呈活動云、 
　　原拆價格「洋厘」早市人心稍定、價較前午略好一厘二毫半、爲七錢零八厘二毫半、午市又弱二毫半、爲七錢零八厘、形勢依然贏弱、恐仍不能久站、「銀拆」以銀根步見鬆動、銀拆隨勢低落、早午兩市計爲一錢二分、較前日又小二分、劃頭加水亦小一錢爲二錢五分、銀行掛牌五分、 
　　輔幣市情　江南小洋跌小一厘、計爲六錢一分七厘半、早午同價、交易早市二千五百角、午市無交易、廣東小洋昨竟大跌、早市爲六錢二分三厘六毫二忽半、午市爲六錢二分六厘、結果較前日暴落三厘、交易早市七萬五千角、午市四萬五千角、銅元以用途轉廣、價遂回縮甚驟、昨竟狂短四千、又爲四百零七千文三數日中共縮八千五百文云、 
　　銀洋進出　「銀欵」外銀行因外貨進出繁忙、欵項用途漸廣、昨日收解因而加多、計各種欵項有五百四十餘萬、滙兌收解四十餘萬、押滙欵三十餘萬、華商銀行亦較爲加多、計各種收解亦有四百五十餘萬、關稅欵收入五十餘萬、銀劃頭欵收解二百餘萬、錢莊銀公單收解三千三百餘萬、「洋欵」市塲中做出滙劃票欵、早市八十三萬、鈔票五萬、支單一萬、午市匯劃票欵四十七萬五千、鈔票二萬七千、支單三萬、銀行買賣洋欵兩市計一百零五萬、各銀行洋户往來九十餘萬、洋劃頭欵收解一百餘萬、錢莊洋公單收解五百十餘萬、小錢莊交易五十餘萬、來源仍有數十萬 
[紗花棉紗實需稍形轉機]  
　　棉紗實需微見起色、但趨勢仍屬平疲、以停戰會議毫無結果、致人心難以安定、而金融仍難流通、商業無十分發展希望市面依然無神、查各廠囤積日見增多、據云全埠存貨約有三四萬包、内中十六支紗約有一萬四五千包之數、故廠方心思鬆動、（毫無扳價之念、但粤帮中有一部份、辦意較昨爲健、然大量交易尙難實現也、查全日各帮買去現貨統計六百包、客帮間江西進二十五包、温州進一百二十包、廣東進一百八十包、北帮進五十包、天津進十包、内地進六十包、長沙進五十包、同行中進八十包、同情疲落二錢半云、 
[原棉消費續活]  
　　棉花市情較爲平穩但美棉趨勢疲弱測之大勢狀况仍有下降之虞、因世界消費不振之故、但本棉實需、近來較爲活動、以申新廠將外棉了結、改購本花需用、因之生意遂起色矣、申新廠昨購巨量之原料、均係中國棉業貿易公司售出、貨銀三星期解淸、茲將售開之價錄左、 
火機花　三二·二五　崇信廠進　一三００包　現貨送廠 
東台花　三四·二五　崇信廠進　二００包　　現貨送廠 
[美棉仍在下疲中]  
　　昨日美棉因缺乏重要買户、華爾街不振、布市淸淡市况疲弱、計期貨跌十至十六磅音、現貨跌十五磅音、英棉期貨漲跌一點、現貨漲三點、埃及棉現貨漲五點、印棉停市、原電錄左、（五日電） 
　　美棉　比上日合申規　　　　　　　英棉　比上日　　　合申規五　　六一六跌一三　二六·二０　五　四五三漲一　三０·二０七　　六三一　一六二六·八０　　七　四五三漲一　三０·００十　　六五八　一二　二七·八０　十　四五三平　　三０·二０　　 
十二　六七一　一三　二八·三０　十二四五七跌一　三０·五０一　　六八０　一三　二八·七０　一　四五九平　　三０·七０三　　六九五　一０　二九·三０　現　四九一漲二　三二·七０現　　六二五　一五　二六·六０　埃及六八五　五　四五·六０ 
[糧食浦江米市銷旺價硬]  
　　南市　昨到船十號左右、本街去路稍有常錫蘇同北㘮等粳形勢上漲、開盤頂貨與普通各提一尺、次色平庸、靑角飛來鳳薄稻因貨缺尙稱活動、硬起半角、早稻客帮揀高略取、中關竟無過問、市呈萎頓、蘆洋尖到銷對敵、形勢見鬆、 
　　閘北昨老垃圾橋南堍各米行正式開市、薄稻早稻略有上棧形硬五分、無錫米及江陰米到銷二平、價無漲跌、洋杜尖胃淡形勢下游、河下斛脚七八千石、西路來源、計無錫江陰崑山角里楓涇吳江北㘮等二十一二號之譜、 
[洋米漢帮去胃仍强]  
　　昨洋米市况、暫居定局客銷依然續有問津、漢口帮辦胃甚佳、昨日又有辦裝二千多包、江北辦去三百多包、本街成交千餘包、統係小絞米、西貢及其他各米均無交易、市面則站局、計開小絞米九元六角七八分、九元六角、九元五角三四分等、期貨進出兩少、貨主因國外報大、不肯輕脫、故市面轉形挺俏、計開出四月份四兩七錢、又四月份過磅貨四兩七錢三分云、 
[粉市一再飛漲]  
　　昨日粉市客化平淡、而廠户與掮客囤户等雙方利用、互爲抬價、以致行情再三飛漲、現貨兵船已大至二兩零七分半、五月份則大至二兩零八分、廠方則有二兩一錢之表示、故此後如廠方續有操縱、行情或須再大、但洋麥反爲報小、客辦因價高而停頓、後市似亦未有樂觀也、 
[疋頭白貨去路較暢]  
　　疋頭市况、跌多漲少、所有去路多數爲白貨、故棉布公會市塲、祗有細布粗布細斜三項見有成單、西貨成交大有寥若晨星之慨、客帮方面亦屬零星、白條麻紗昨川帮略有成交、德記連環計三錢一分、美最時三錢、亦有售二錢九分者、織花洋紗福建帮需胃較活、泰和金殿三錢一分半、德記三疑計三錢一分、素洋紗因到貨不多、尙能堅定、本廠細布昨日仍挺、孔雀仍七兩七錢七分半、染廠進意甚濃、粗布中十六磅雙魚吉慶現貨已到、售七兩八錢半、湖北天字轉跌、爲八兩二錢、十一磅怡和貨現貨仍須分派、價大致均四兩三錢半、九磅布則去化頗呆、怡和漂布雲外飄香現貨斷檔金三塔八兩九錢半、寗波帮略有辦去、白法絨襯絨去路尙殷、三鹿頭爲三錢二分半、雙魚吉慶三錢一分半、零拆每碼加一分云、 
[華特呢暢銷川帮]  
　　各種華特呢、日來四川帮進胃頗健、格子黃灰銷路較暢、其斜點巧克丁亦有需要寗豐牌子售三兩零五分、天福三兩、順全隆榮泰三兩一錢德記黃藍灰爲三兩五錢、天祥寗豐三兩四錢、昨日祥裕公·怡和渝·太古渝·大川通匯記新·協記新等各大小川帮俱有寫定成交、 
[五金新鉛絲價漲二錢半]  
　　新鉛絲邇因來源寥落、出路暢達、市象十分興旺、標準價漲二錢半、計十六號至二十號每擔售十三兩、二十一號至二十五號售十八兩七錢半、交易漢口一帶去路最旺、而天津靑島烟台諸帮點綴亦廣故市象甚爲樂觀、 
 
 

Page 10

 
 
   
 
 

Page 11

 
 
本埠增刊 
隨便談談 
[國聯調查團失竊白色鐵箱] [  金]  
　　國聯調查團一行，於四月一日，由京登隆和輪船北上，而李頓爵士之白色鐵箱，忽告失踪，若此訊果然非虚，則不能不認爲這是一椿希奇特别，而重要的竊案· 
　　調查團及代表處的行李，託中國旅行社運送，外交部曾派專員帮同照料，如此鄭重將事，而李頓爵士的白色鐵箱，竟不翼而飛，試問旅行社運送些什麽？專員照料什麽？在旅行社與專員疏忽鹵莽之咎，果然百口難辭· 
　　所奇者，此次調查團及代表處之行李，人數既多，行李天然也不在少數，何以該項行李中，他人的物偏偏不少，而獨少李頓爵士的白色鐵箱，則該竊賊的用意，不難猜測而知，李頓爵士雖在船中，工作不輟，各處往來電報均一一裁答，則李頓爵士的白色鐵箱，其中 
關係十分重要，亦不難猜測而知·　　惟該項行李既托旅行社運送，政府又加派專員照料，而該竊賊竟妙手空空，不假吹灰之力，竊負而逃·我不能不認該竊賊手段之高明，昔陸增祥赴巴黎和會，道出橫濱，裝有重要文件之一箱，亦不翼而飛，適與此次竊賊，同一手腕，好生奇怪· 
　　金銀財物，爲竊賊的惟一目標·而此項竊賊，不竊金銀財物，而獨竊重要文書，與平常竊賊，大異其趣，此種竊賊，我何以名之，名之曰政治上的竊賊，若簡單言之，名曰政賊· 
大众文藝 
[跛丐行] [  王敖溪]  
　　夜過南京路。跛丐隨我行。一跛一求乞。兩眼淚交縈。我問因何哭。丐言有情陳。我家住江北。有田可自耕。去秋洪水至。田舍一齊傾。敢怪治水吏。祇自暗呑聲。負母逃滬上。賃屋在橫浜。妻兒日號泣。無米可爲烹。我乃拉車去。我妻亦傭身。小兒剛成歲半。抱孫賴母親。母爲人漿洗。較我更苦辛。苦辛自苦辛。幸尙樂昇平。那知一二八。謠傳有戰爭。我妻被解僱。歸來淚滿巾。據云諸闊老。舉家逃大英。問我逃也未。望我勿因循。我道我窮鬼。何苦自着驚。依然拉車去。奔走到三更。忽聽槍聲起。倭賊果逞橫。我因歸不得。日依車爲生。宕延十餘日。和平終無神。有車無人坐。無計可療貧。倭賊眞可恨害我成難民。决計投軍去。遂賊回東京。瞥見義勇隊。相隨請長纓。訓練僅七日。遂赴廟行征。鏖戰三畫夜。誓將怨氣伸。飛機坦克車。敵勢倍獰猙。砲彈更雨密。當者化爲塵。我脛因以裂。就醫蘇州城。我傷尙未愈。我軍忽撤營。我傷既已愈。我隊又解盟。本擬再入伍。與賊决输贏。奈我足跛矣。那能上征程。欲入廢兵院。無處可問津。往懇軍政部。無那非正兵。狼狽奔回滬。探我家中人。我居成灰燼。但見骨嶙嶙。剩此一廢物。不死亦不生。我恨司令者。其心何不仁。既不守淞滬。底甚苦爭衡。江山本爲重。性命本爲輕。如能長抵抗。誰不願犧牲。抗而終不抗。犧牲爲何因。害我如此甚。何以度殘春。先生施惻隱。賞我數角銀。少看一次戲。救我活幾旬。我聞跛丐語。哀餘繼以嗔。何不尋司令。一究此中情。 
大衆科學 
[無線電影] [  ＴＷ]  
　　近年以來，科學之發達，幾有一日千里之勢，昔日驚人之理想，今日已成爲日常事物，騰空駕雲，則有飛行機，千里傳信，則有電報，異地談心，則有電話，今且縮地有術，透視無阻，吾人非特能聞遠處之語聲音樂，且能安坐家中觀看異地之景色人物，誰謂千里眼之 
不能實現哉？ 
　　無綫電影(Tlevision)者，用電力傳送一地之活動景物至異地之方法也，航空術發明之後，此爲科學界最大之新發明物，一九○九年美人囂俄根斯白克，首先應用此Teleusion一字，二十餘年以來，從事研究無綫電影之科學家，遍於全世界，研究而成功者，有美國柏爾電話實騐室諸科學家，及英人貝耳德氏，皆製有靈騐之無線電影發送器及接收器，茲將兩種器具之原理及作用，略述於后， 
　　無線電話之播送及接收也，先在播送台使聲浪，變爲電波，使通過空間之以太而至收音器，再由電波變爲聲浪，無線電影之收發亦類此，先在播送台使發自人面或物面之光波變爲電波，由空間傳至收影器，再由電波變爲光波，無線電影中最重要之物，即爲改變光波爲 
電波之感光電池，（Photo-electric　Cell)及改變電波爲光波之氞氣管，(Neon　Tube)前者有「電目」之稱，乃感光性極强之電池，光線射於其上時，即變爲電流，光線强電流亦强，反之，光線弱電流亦弱，若無光線電流亦無，後者爲滿貯氞氣之管，通電流後即發光，電流强所發之光亦强，電流弱光亦弱，若無電流則亦黑暗無光矣， 
　　然僅如上述之傳遞法，收影器所得之影像，亦不過一片模糊耳，此因光線合併使然，解决此難題，須用間光物，柏爾式之無線電影收發器所用之間光物，爲旋轉空孔團盤，盤上有孔五十，排列於螺旋盤上，傳遞影像時，先用强光照射所傳遞之人面或物面，並使圓船迅船旋轉，人面所及射之光線依次通過圓速之孔，丨即第一光線通過第一孔，第二光線通過第二孔，餘可類推一而射於感光電池上，變爲强弱不同之電流，惟此電流太微弱，不足供傳遞之用，乃用放大器放大之，然後使經過天線而，傳至空間，再載送至接收器之天線而，導至接收器，當有放大器將收得之，電流放大傳至氞氣管，此管即依電流之强弱，而發强度相當之光線，復使光線通過一旋轉有孔之圓盤，其大小位置及旋轉速度，與播送台之盤完全相同，丨兩盤之同等速度，係用同期電動機控制之，丨光線依次通過旋轉盤後，最後射於幕上，而成原物之影像矣， 
此法不啻將人面分爲二千五百小方，（縱橫各五十）使成强弱不同之光點，依次飛散，經過空間而復集合於收影器上，成本來面目，因其飛散及集合異常迅速，且人目有留像之作用，故不能辨其先後，而但覺其全部同時顯現耳，貝耳德式之收發器，與此相仿，所不同者，貝氏以十六透鏡代五十小孔，而用一齒狀圓盤爲間光物耳， 
一鱗一爪 
[一個鄉鎭的所見] [  文治]  
　　冷靜的Ｐ鎭，爲距離十多里的黃渡，只有十多里，所以砲聲火光，不斷的響着現着，因之Ｐ鎭的居民，都陷入驚惶狀態，同時熱望着，當地的行政機關丨區公所保衛團丨設法維持· 
　　夜深了，一切的聲息都靜止了，刹那間，嘈雜聲四起，全鎭的空氣突爲緊張，居民的心緒，更爲紛亂，可是人民所熱望的公務員，也在這嘈雜聲中，没命似的狂跑狂呼着；「要性命的快逃啊！逃啊！」啊！一般已入睡鄉的人們，也驚醒了，急切的扶老携幼，向外奔跑，頃刻間，鎭上的房屋，都成了「十室九空」其中亦有鎭靜的老者，在擾攘紛亂之中，對一般急於奔避的人說；「不要緊的！我們地方上，是有人負保障治安之責的，并且平時看他們勇赳赳氣昻昻的形像·也足以抵抗强敵的·不然我們年來挨户抽捐養了許多保衛團，是什麽用的呢？他們有槍有彈，到了保國衛民的時候，責無傍貸。我們老百姓，只要准備他們在殺敵時所需要的東西，以及替他們煮飯燒粥就是了。决不可一齊跑掉的。」 
許多人聽了老者的話，大半點頭稱是。都放下衣包，回到家裏·熱心的且要淘米燒飯，預備請保衛團飽餐一頓，上前殺敵去了。 
　　在這時忽然一羣皮鞋脚聲零亂不成樣子，許多人口呼「鎭外火光大起，東洋兵大隊來了，要性命的快避呀！」鎭上人大驚，搶步出門，且看究竟，但見保衛團成羣，狂奔大呼像有狼虎在後追逐的樣子，而日兵却並未來，祇有火光冲天在數里以外就是了，然而這一來，全鎭人民，被保衛團一嚇，跑得精空，精神痛苦，物質損失，眞不可言狀，他們的居心究竟是怎樣？任何人不能代替答覆，然而鎭上人對他们的希望又是怎樣呢？唉！　 
東西南北 
[平日的信譽] [  培之]  
　　上海自一二八發生戰事以來、一般報販賣報的聲浪、塵囂市上、尤其是以前申新兩報、發行夕刋的那幾天、一到下午、望平街上便萬頭攢動、十分熱鬧的喊着「號外號外」連珠價的繼續不斷、引起馬路上的行人、除了開眼的瞎子丨文盲以外、大多數都掬出腰包、買幾種報紙看看、 
　　關於戰事、或其他重要的消息、各報雖然大致相同、但是無論看過什麽報紙的人、總要還買一份老申報、看有没有某種消息、方可斷定、不然就是在别的報上看到最確實的消息、還是懷疑着不敢深信、這並不是他們一味的迷信老申報的「老牌子」、實在因爲申報的平日的信譽、比較什麽報紙、都正確可靠、凡是不甚確實的消息、總是「寗缺毋濫」不肯輕易的登出、所以去年别家報上有上海將漲一丈二尺水的謠傳、申報就没有鬧出這種笑話、可見老成持重、這好比經騐充足閱歷豐富的老年人的說話、雖然不是句句至理名言、但終比較涉世未深的少年人的言語、來得可靠些、 
　　這種信譽、端賴平日的修養、雖然在尋常的時候、没有人特别的感覺得、但是疾風勁草、一遇到非常事變的記載、縱非明眼人、也可以辨别得出高低了、這不但是報紙如此、就是個人的信譽、也是這樣我們要想得人家的信仰、自幼就不應該輕諾寡信、若是平日的說話、只顧危詞聳聽的信口開河、雖然有聲有色的博得一時的悅耳、但是一天拆穿西洋鏡便分文不値了、 
　　茲承余君培之來函、過蒙獎譽、彌深慚愧、惟以上云云、是否余君一人之私言、抑爲社會所共評、敝報未敢自承、亦未敢自信、不過編輯同人、深相勗勉、務求翔實迅要、否則寗缺毋濫、六十年來、蕭規曹隨、悉秉此志、此差堪自信、並敢告慰於讀者諸君之前者也、用將余君來文、披露如右、以求社會之判斷云爾、編者識、 
 
 

Page 12

 
 
   
 
 

Page 13

 
 
   
 
 

Page 14

 
 
   
 
