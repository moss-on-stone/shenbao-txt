# 1920 - 308 - 4917144

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[政令不行之一（冷）]  
王瑚任蘇省長已有多日而至今王瑚尙未至蘇夏壽康任鄂省長巳有多日而至今尙待總統派人疏通是可知區區一省長問題人民與政府間政府與督軍間督軍與人民間其意見尙深而今之所謂任省長云云者不過形式上敷衍之事耳 
就此二事而審究之或則政府中人有所未願或則督軍方面有所未願故任省長之命令雖已公布而任省長之它事終難實現更安論省長到任後所謂軍民分治之夢想哉然則由是推測所謂靳總理之談話者其言雖善欲其見諸實行更不知相去幾何程度也何也因其於權力所及之地巳經公布之命令之一二省長其爲難尙且如是也 
專電 
　　北京電奉天會議結果决以張勳巡閱蘇皖贛齊仍代督如齊不服從張則另選又專員赴日並非辦理琿春一案交涉與國家根本問題有關（九日下午四鐘） 
　　北京電譚浩明電桂省自主遵照取消今後政令悉聽中央主持共籌建設（九日上午十鐘） 
　　北京電美使探詢統一令效力颜答南方尙有一部分待疏通 
（九日下午六鐘） 
　　北京電陳毅催撥十月十一月軍政費十二萬（八日下午三鐘） 
　　北京電今日報載軍事協定將實行取消聞係靳派鼓吹絶非事實與揚言不借外債同（九日下午四鐘） 
　　北京電陳毅麻（六日）來五電（一）駐恰騎兵江（三日）抵庫支（四日）聯合各軍與俄黨激戰終日敵分兩路敗退（二）微（五日）又與激戰敵敗退數十里（三）請撥軍費八十餘萬並請速催援隊接濟子彈飛機糧秣（四）電陳援庫計劃多條（五）擬俟汽車運送軍糧彈到庫回滂後毅卽起程前進一面在張家口設立軍需處採購糧秣皮衣（八日上午九鐘） 
　　北京電曹錕電譚部騎隊已準備出發並派定馬玉驤爲口北援庫支隊司令（八日上午九鐘） 
　　北京電外部復美使已飭庫防軍隊護送美僑回京毋庸派員前往（八日下午三鐘） 
　　北京電奉張與日人會訂剿匪八條經院電詰問後來電允設法取消並稱由巡署專員赴日辦理交涉（九日上午十鐘） 
　　北京電政府以各報載鮑貴卿與町野所訂琿春中日共同剿匪條約未據呈報特電查詢（九日下午二鐘） 
　　北京電閣議徐鼐霖參案經内部查復交付懲戒邊守靖授勳五位銓局修正薦任職序補法案通過（九日下午六鐘） 
　　北京電今日上午學生團仍出演講女子師範生並在西城散發傳單力爭琿春交涉（八日下午三鐘） 
　　北京電薊榆公團紛留曹鍈 
（九日下午六鐘） 
　　北京電旅京晋同鄕以閻督賣礦借債彌補私虧極端反對訂元（十）（三）日開會對付（九日下午六鐘） 
　　北京電曹錕因某事將潘矩楹免職以熊炳琦繼參謀長（九日下午六鐘） 
　　北京電政府據劉存厚電報川南肅淸去電嘉奬劉所請任楊森陳洪範鄧錫侯劉成勳爲瀘永叙嘉夔萬建昌鎭使已交參陸部提付閣議取决（八日上午十鐘） 
　　北京電陜陳與川劉聯合劉來電爲陳保留政府因否認更動（八日上午十鐘） 
　　北京電川劉截留三井鹽稅稽核所極端反對（九日上午十鐘） 
　　北京電張壽鏞被逐去魯電稱到津就醫迫請簡員接替（九日上午十鐘） 
　　北京電電復鄂王准黎天才部來歸（八日上午十鐘） 
　　北京電張廣建電張懷芝吳笈孫張志潭三人請其維持至明春開缺因冬令眷口東行路途不便（九日下午二鐘） 
北京電徐派王芝祥赴保再爲夏壽康疏通鄂王（八日下午三鐘） 
　　北京電夏壽康之履新尙待疏通眞（十一）日恐難成行（九日下午四鐘） 
　　北京電昨淮屬代表楊陳二君謁王瑚催促到任王言兩星期内决去（九日下午二鐘） 
　　北京電張景惠昨日赴保代張勳疏通蘇皖贛巡閱使（九日下午二鐘） 
　　北京電王懷慶專任衛戌司令張景惠調步軍統領劉金標升警察總監已内定（八日下午三鐘） 
　　北京電曹銳電駐河間第一師因欠餉搶掠再不籌濟地方不堪設想請速撥欵以弭巨變 
　　天津電省會電京反對所得稅並電各省力爭（八日下午十一鐘） 
　　天津電順直義賑會委員在鉅鹿等縣以賑票購金丹嗎啡或狎妓在臨城鄕村售賑票每張大口一元小口六角知事購數十張將該員扣留請懲（九日下午十一鐘） 
　　天津電今日焚常關自一月至六月所獲土藥嗎啡高根安洛因烟浸布戒烟刃共一萬零十兩内有煙浸棉花聞係將土溶解棉花内携帶被獲是日警廳特在車站搭棚招待來賓全城官員均蒞塲監視（九日下午十一鐘） 
　　天津電海關警廳佳（九日）灰（十日）兩日焚查獲之存土（八日下午十一鐘） 
　　香港電陸任莫爲桂總司令由韶北路一帶下攻連日粤軍紛紛北上前部已至淸遠聞陳擬親督師（九日下午七鐘） 
　　香港電林葆懌霽（八日）將印交海圻林永謨聞卽離省（九日下午七鐘） 
　　香港電委黄强爲海關監督兼交涉員孫科昨到省就巿政廳長職（九日下午七鐘） 
　　香港電浙軍不肯投誠佔大埔高陂三河一帶經被臧致平軍擊敗（九日下午七鐘） 
　　香港電廣利復被桂軍攻破三水響應李撥三十五營魏二十營往援（九日下午七鐘） 
　　香港電廖仲凱昨到總商會集議籌欵决定借一百萬息分半一年内還淸鹽稅作保借票由總商會發（九日下午七鐘） 
世界路透電 
[德國賠欵問題之商决]  
　　八日巴黎電法英政府已商妥决定德國賠欵數額及付欵辦法應取之手續 
　　七日巴黎電協約國關於實行和約賠償條欵購取之手續其要點如下（一）先由協約國專家在比京開會聆德代表之意見並擬定致賠償委員會之報告（二）次由協約國財政大臣在日尼瓦開會德代有亦與會以備詢問該會議將研究應向德國要求賠欵之總數並德國付欵能力（三）賠償委員會於是將决定德國應付賠欵之總數最後由高等議會决定德國如不履行義務時應施之懲罰 
[德國電工之罷工]  
　　八日巴黎電法國各報載稱十一月六日柏林電氣廠工人忽然罷工全城爲之黑暗電車與電話皆爲不通溝道抽水機之停止將礙及地下鐡道有工廠多家被迫停工 
[各國近事記]  
　　七日紐約電共同通訊社倫敦訪員電稱聞波蘭政府拒絶撤退軍隊並函波蘭軍占地之南部予貝特魯拉將軍爲行政區域貝特魯拉將軍刻在該區重整其軍隊波政府此舉實背與勞農政府所訂之條約 
　　八日巴黎電小巴黎人報載稱土政府答覆列强牒文謂目下非批准塞維爾和約之適當時日 
　　八日巴黎電國會將於今日　特别會議據小巴黎人報載稱法總理希望於本届會議期内與兩院協力辦成實施凡爾塞和約國家善後組織法國之實業與出産諸事 
太平洋路透電 
[東俄近事記]  
　　八日海參崴電克拉斯諾施柯夫氏電致海參崴政府諸人謂所有臨時政府皆巳解散而承認赤塔新立之中央政府獨海參崴遲遲不加入遠東俄國此種態度實所不解軍人尤以此爲異海參崴代表之來臨不能使局面有所變遷今大軍已人赤塔以哀的美敦書送交謝米諾夫與加浦爾要求於十一月十日繳械投降否則戎衣相見云海參崴政府希望代表當解勸克拉斯諾施柯夫勿施此高壓的過激手段蓋以此種手段將引起内爭而召日人之干涉也謝米諾夫與加浦爾之兵已整隊從赤塔退出官場現否認加浦爾軍隊司令佛比慈基陣亡之消息 
[日本近事記]  
　　九日大阪電最近調查戶口大阪共有居民一百二十五萬人 
　　九日大阪電西京商會現籌備於一九二三年舉行萬國博覽會議以日洋五千萬元爲經費現正商諸大阪神戶兩處商會俾協力告成此舉 
[香港之時疫]  
　　九日香港電今日衛生部會議時衛生醫官報稱廣州傳來虎列拉疫症三起廣州及附近一帶今必有此症發生香港亦難望無之因有已感受此症而未發作之人由廣州來此也 
[靳總理之談話]  
　　六日北京電中外新聞代表三十餘人昨晚謁見靳總理討論近今恢復國内和平之企圖及其統一南北並將來行政計畫靳總理謂全國統一並眞正代表之國會實爲今日根本要圖彼擬竭力告成之靳總統並述及制憲規定國會職權改編陸軍軍民分治問題謂近今發表之統一命令當然僅　形式上之舉統一必兼事實與形式惟政府擬使此命令發生實效今國民望治綦切故彼覺已可視全國實在統一至於接收南方軍政府事務則有組織委員會研究改組方法之必要中央政府將有代表加人該團體前在軍政府握政諸員亦將加入該委員會將分四部（一）總務（二）下治（三）軍事（四）財政俾辦理各事可以詳盡靳總理又謂今必自由選舉使新國會得以代表民意故政府决議監督下次選舉不容有舞弊情事政府希望新國會儘速制定憲法蓋有一定之憲法後黨爭自可消減也裁減陸軍亦爲今日要舉因國家實無力養此多數軍隊也廢督問題將由新國會决之惟軍民分治實爲政府之政策要亦爲國民之願望也次乃討論整頓財政問題靳總理謂關於中國財政常有破産之說此說實有種種理由蓋預算案僅爲具文國用支出常有極不誠信之處且往往超過預算收入輒不能免除弊端國家財政苟不措諸誠實之基礎則無改革可云故政府擬竭力奠定財政基礎並將統一國幣政府且主張公家收支須詳細宣佈以杜舞弊考諸歷史國家之亡多由於財政紊亂至於革命内亂及軍力不足猶其次也政府鑒於此事故以整頓財政爲急務此舉一旦實行則國民狀况當有進步政府今日財政窘困人盡知之軍餉多已數月未發各行政部幾皆不能發給官俸並應付其他要需有人謂政府發表統一命令志在向外人借欵其實政府無此意也政府有全國善後之計畫故似有借欵之必要但苦外欵條件必害及主權或含有政治氣味則政府惟有恃國民出而相援耳政府確信如有良好善後計畫適當國會則國民必能知出其資財以供善後經費之必要旣有此財政改良則國民當能以進取之精神發展其農工商業如是則新中國始有望也靳總理末言敎育之需要謂政府將採用世界最善之敎育方法凡裁兵所節省之欵將用於實業敎育與條治道路或他種公益工程並擬節减常年支出俾有餘欵以推廣敎育並增進兒童之道德幸福云云 
 
 

Page 5

 
 
   
 
 

Page 6

 
 
公電 
　　唐紹儀覆靳閣電北京靳翼靑先生鑒奉讀東電奬飾逾恒　愧交集并承殷殷以和平統一相詔愛國之誠溢於詞表佩慰無量儀雖無似然愛國之念又豈落人後第以爲欲爲人民策長治久安當先爲國家謀眞正統一自法統混亂而國事糾紛外交昏謬而國權喪失年來南北之分離與時局之擾攘其主要原因胥在於此故欲收拾時局而非先從解决外交與法律下手徒覺治絲益棼矣儀承西南公意疊次宣言均以軍事協約即行廢止各種密約乘時取銷法律效力完全恢復爲和議條件之要素而解决之法實舍和會無由蓋以事關國家根本人民幸福實不能不藉共聞共見以表公是公非耳乃屢所主張均未蒙採納近以久失資格與僅守偏隅之人途窮勢促發爲一種無責任之言而北京當局反根據以爲宣佈統一之證以此而希望統一不特統一無望適增糾紛耳在彼輩日暮途遠倒行逆施藉此下台原不足怪乃執事竟墜術中甘以個人信用北廷威信國家大計爲之殉是則足爲執事惜矣儀於和平統一素所願聞惟夙昔主張則罔敢或渝執事權衡在握觀察所至安危繫之知必能本謀國公忠抒爲匡時偉略也特此奉復唐紹儀陽 
　　孫唐伍致護法各省各軍通電組庵東電否認岑陸林宣言及岑漾敬兩電詞嚴義正欽佩莫名自西南護法國會南遷由各省各軍合組軍府原期同心協力貫徹始終不意劣馬害羣莠草亂苗岑陸與政低系諸奸盤踞軍府擾亂國會種種罪惡罄竹難書揭其大端（一）對於湘軍則長岳旣復即力阻其進行專制自私致並棄湘省以資敵（二）對於北廷則密使往還日夕私議條件以破壞上海之正式和議（三）對於憲法則地方制度將完二讀彼少數人即結合搗亂屢次缺席致功敗垂成（四）對於駐粤滇軍初則擅易師長繼則助逆抗命終則威迫改編致内訌不已竟成分裂（五）對於川事則挑撥熊氏反對聯軍出師並離間滇軍之顧趙使川軍與川軍戰與滇黔軍戰致聯軍失敗出師絶望（六）對於粤軍則汀漳方復即斷其後援近復逞其假道滅虢之計增兵進逼欲消滅之而甘心及粤軍自衛反攻桂軍屢戰皆北岑莫逃亡乃通電取消軍府及廣東自主滑稽兒戲無聊亦復無恥競存來電謂彼等僅能取消其竊據之名器及自身之人格誠哉是言夷午東電提議聯省組織尤具卓識竊念我西南各省各軍以護法救國爲職志支撑數載艱險備嘗現在人民自决潮流所趨吾人正宜本眞正之民意革故取新推廣平民敎育振興農工實業整理地方財政發展道路交通裁撤無用軍隊實行地方自治我護法各省聯合一致以樹全國之模範諸公艱難共濟久證心期尙望共策進行國家前途實利賴之孫文唐紹儀伍廷芳等佳 
　　北京全國和平聯合會來電（續）若夫救國之舉興亡有責孰肯後人當議和席上所提外交財政軍事諸問題立决未能遷延至今益陷困境可知事有其會弗善利導鮮克有功彼不承認今日之統一者方别謀改組第二軍府以爲抵抗無乃過於滑稽頻年外患内憂痛心疾首無一不受南北分立之賜一度不足至於再三摘瓜抱蔓之吟正可引譬况國際聯盟開會在即一致對外詎有廻翔新銀團成立咄咄逼人自身整理無期何能拒人暴脅廢督自治時期已到各方戰事仍難結束兵不能裁督何從廢軍閥尙在民治安施凡此三者皆目前救國要圖試問南中第二政府果爾實現將何以穩渡潮流得其歸宿耶其設是謀者始猶高論不徒惜於自殘繼以氣矜竟爲人而作倀撫今追昔覆轍相尋靜慮平情噬臍何及故本會以爲人民之對國家必先有其統一之觀念而政府良否則人民舉有責焉際茲統一伊始吾人所應注意者舍保持自决之精神與夫實行監督之責任别無他道在共和國家應取國民代表制度國家爲國民代表機關政府由國會産出所選議員而善則政府善且亦莫從爲惡是推厥本源政府良否非人民之責而何爲今之計惟有吾人自己覺悟以全力鹽督此後選舉不許以金錢爲收買代價踐其選民投票之實則此人表人民者必有爲人民造福斯一切救國要圖皆可於是取决矣有治人乃有治法提綱挈領厥爲要端一得之愚維希公鑒全國和平聯合會叩陽 
　　夏述唐等通電各報館均鑒本軍間關前來原以護法救國經年轉戰艱苦備嘗方期大法早復國本奠定不圖桂派盜竊政柄檀作威福逼走總裁驅遂國會假護法之名行亂法之實述唐久深義憤誓切同仇自今以後謹率所部服從中山先生命令一致討賊蹈火赴湯義無反顧敢佈區區敬候明敎旅長夏述唐率全部官兵同叩勘印 
國外要聞 
[德國特約通信（王光祈九月二十一日寄）]  
德國一年來之金融狀况 
德國戰後金融紊亂至今日已達極點當七月斯巴會議時一般德人以爲協約各國對於德國金融必能加以補救蓋協約國欲使德國履行凡爾塞和約必先整理德國金融欲整理德國金融非協約各國起而相助不可否則德國財政破産無力履行和約亦非協約國之福當時德國政府曾於斯巴會議席上提出德國最近經濟狀况一書請求協約各國考慮並加以援助惟其時協约各國正注意德國所有之軍備應如何裁減某國需用之煤炭應如何供給種種問題而對於德國金融應如何救濟一節則未暇計及故斯巴會議後德國金融之紊亂更有愈趨愈下之勢今年六月德國銀行共發出紙幣六百四十萬萬馬克至本月（即九月二十日）已加至七百一十萬萬馬克去年年底德國所有紙幣不過三百九十萬萬馬克今年爲時不過九個月竟加發三百二十萬萬馬克亦可驚矣且此種紙幣皆未有預備金不能兌現巿塲交易則全用紙幣政府需欵則加印紙幣織布製靴皆參紙料吾嘗戲呼德國爲紙世界可謂名實相符也 
現在紐約爲世界金融中心故世界貨幣價格多以美國金元爲標準今年六月美金一元可購三十八個馬克昨日（九月二十日）美金一元則可購六十七個馬克相差至二十九個馬克之多且日來馬克價値益跌巿場大起恐慌各商家紛紛向各銀行探詢原因據各銀行所答約有兩說（一）近來紐約方面賣出歐洲兌換劵甚多（二）近來德國方面買入外國兌換劵甚多因之國際滙兌行巿頓生變化然據記者所知以上二種原因不過是馬克跌價諸種原因中之一種耳至於今年馬克價値忽漲忽跌之眞正原因請詳述如左 
今年三月爲馬克價値最低之時其時適値德國政變軍閥派盤踞柏林各處共産黨蜂起舉國騷然故馬克價値愈形跌落美金一元可購馬克百枚換言之一個馬克只抵美金一分美國一般投機家見之大喜遂用重資購買馬克蓋以馬克今日已跌至美金一分如其再跌以至於零換言之即馬克完全失去貨幣價値前後所失亦不爲多且以當時德國情形觀之馬克價値尙不至竟等於零於是美國一般富商大賈爭購馬克以待善價馬克價値因而增高此一因也美國各銀行知戰後德國各公司欲恢復原狀需欵甚急乃乘機購買各公司之股票甚多又知德國各地方戰後財政恐慌已達極點又乘機購買各地方之地方公債於是德國各公司各地方漸呈活動之象馬克價値因而增高此又一因也德國戰後存貨甚多機器顔料尤爲世所貴各國商人來德購貨者爭先恐後然買貨非將外國貨幣換爲馬克不可於是大購馬克以作買貨之用馬克價値因而大漲此又一因也六月斯巴會議將開協約國揚言對於德國金融將施以根本補救偷敦報紙亦屢有此種論調謂德國金融如不設法救濟德國行將破産實非歐洲之福德人對於斯巴會議更有無限希望雖後來斯巴會議未能有所益然當時協約之鼓吹德人之熱望亦大足以增高德國國際聞之金融信用與夫國人對於財政之一線希望故馬克因而漲價此又一因也大凡儲米者望米價日漲存金者喜金價日高此各國商人之通性也存馬克者何能獨逃此例吾人常見美國報紙大爲德國鼓吹謂德國金融行將恢復戰前原狀於是一般受其鼓吹者莫不爭購馬克購者愈多馬克愈漲馬克愈漲存馬克者愈欣欣然有喜色矣此又諸種原因中之一附因也 
以上諸種原因皆出於偶然之事當然不能持久而况鼓吹者雖天花亂墜終不能抵德政府之紙票齊飛曾幾何時而馬克又以跌價聞矣當馬克漲價時德人皆欣然相謂曰此吾德之信用使然也殊不知美國人收買馬克在前鼓吹德國信用在後德人不知因果倒置亦可笑也吾今再述馬克跌價之原因第一各國商人來德買貨者因馬克日漲貨價因而抬高且德商乘此機會益增貨價於是該國存貨除小部分外其價已與他國相當從前之爭光恐後來德買貨者以其有大利可圖也今旣無大利可圖不如稍待以俟其跌價而後購之德國巿塲頓成冷落之象金融停滯馬克因而下落第二德國向外國採購原料旣無現金又不能利用『信用劵』預約期限付金因而德國各工廠停閉甚多生産日少百業凋零除糧食由政府限制漲價外所有其他物價無不飛漲買一尋常衣服亦需千餘馬克人民對於馬克信用日益減少第三目斯巴會議後協約國旣無救濟之法德政府亦無整頓之能力德國金融之恢復勢將絶望第四六月以前投機購買馬克者至是知馬克價値恐以後只有跌無漲於是乘機紛紛賣出因之巿塲驟增多數之馬克紙幣其價益落 
除以上四因外尤有一種重要原因即德國之外國貿易入口多而出口少國内之財政近况收入少而支出多現在該國所籌補救之法略述如左（一）增加稅收務使國家財政收支相合然德國徴稅向極繁重中産之家什九破産若再加徴人民益不聊生矣（二）整飭稅收德國係聯邦國各處行政向不統一徴稅之事亦未一律實行現在擬整飭稅收以符預算（三）入口貨除在生活必需品外一律禁止入口（四）國内之生産及交易須嚴重監督凡係奢侈品須一律屏除（五）輸出外國之機器須極精良且其價不宜過高以發達海外貿易 
以上各條係該國所籌救濟之法然事實上頗有礙難實行者譬如入口貨如咖啡一項本非生活必需品可以禁止輸入者而勞動部長知德國工人極嗜此物因欲買工人歡心遂主張輸入夫勞動部本不應干涉財政之事今亦越爼代庖此該國輿論所以常有政出多門之歎也 
現在財政總長費爾提博士DrWIRTH已提出辭呈其理由第一不能貫徹發行紙幣須有預備金之主張第二政費無所出第三勞動者請加工價無以應付而近日馬克跌價金融紊亂亦爲其辭職之一因也 
[徐因元在西雅圖之談話]  
　　美國消息云中國懋業銀行業經理徐恩元爲與美國銀團接洽二千萬元借欵事於九月下旬赴美十月中旬抵西雅圖由西雅圖轉乘火車赴紐約參與新銀團會議在西雅圖時有某報記者與之談話茲紀其談話如下『中美二國之感情近年來十分發達余觀其進步之速覺欣喜無逾余更希望在未來之數年内其進步當更速　中美二國之商業因此二國間良好之感情將發達至於無極至於借欵事宜美國對於中國向有友誼之扶助則此二千萬元之新借欵當能成就可無疑議也』 
國内要聞 
[關於自治運動之三大會]  
　　各省自治運動同志會先後巳聯絡有閩鄂蘇晉皖浙湘粤桂魯川直豫贛等十四省之同志數十人前日上午九時開成立大會於永光寺西街之湖北旅京學會首由會章起草員羅琢章報告會章起草情形彭國偉劉偉主張逐條討論遂公推羅琢章爲臨時主席開始討論對於原案略有修正即行通過繼討論進行方法至數小時之久其共同之點有三第一步本會須負調查各國自治制度之責並共同研究何種制度適宜於今日之中國第二步本會須聯合地有澈底主張之同志實行自治運動第三步各省區自治縱已由運動時代入於實行時代本會同志仍宜本一致之精神自居於指導監督之地位以期眞正國民自治之實現討論畢復分股推定幹事並公决下星期日即以歐美同學會爲開會地點旋即散會（會章及幹事名單從略） 
前日福建旅京各縣聯合會在車子營福建會館開同鄰全體大會首由主席張國輝報告開會宗旨林瑞新報告各縣聯合國組織之經過程徽報告本省加入各省區自治聯合會情形嗣由王若璧提出請願書草稿請大衆修改黄思詳程徽黄運樞陳蓉光李景銘等相繼討論結果决議請願書再付本會文書股詳細正提出代表會通過次由林逈羣提議通電本省省議會及旅滬旅浙同鄕一致進行並由各縣代表通函本縣各團體組織各縣聯合會共同運動同時由本會舉出代表向政府請願討論畢六時散會 
江蘇同鄕會幹事前日下午一時在該省會館開會討論自治運動進行問題（一）决定每次會有一主席由全體幹事輪流以姓之筆畫爲次因以王玉樹爲主席（二）報告穆湘玥捐欵一千元衆决公函道謝（三）出席各省區聯合會代表報告經過情形（四）陳匪石張喧顧名孫潤宇等提議組織省自治法起草會並推舉起草員案全體贊成通過推定起草員十一人先起大綱草案付幹事會審查（五）張仲仁提請捐助各省區自治聯合會特捐三百元案全體贊成通過（六）張煊提請討論提出於各省區自治聯合會之各問題以備代表提出案顧名主分二層（一）各代表有擬提之案可先提出於幹事會（二）幹事有議件欲請代表提出者可提出討論衆赞成（七）張煊提聞政府將以命令頒布自治法規（靳總理與中外記者之談話）擬提出聯合會以各省區自治會名義一致反對否認其法規多數贊成於下星期三提出（八）通知會計幹事於下星期三開會計股會議此外尙有提案數件以時晚人有去者不足法定人數遂散會 
英美商人赴庫 
　　大陸報八日北京通訊云英美商人十二人今晨起程赴庫倫偕行者有美使署軍事隨員麥格魯德氏與衛隊司令波甘氏此二人係以非官場之資格察視庫倫情形英美商人則照料其在蒙古之商業利益並調查密爾斯與麥克勞林二人之蹤跡蓋恐此二人現處於危境也又七日電云北京愼昌洋行接到近往庫倫調查事勢之代表漢森氏消息據謂現護送女敎士二人離庫倫而抵多倫諾爾庫倫情勢甚爲吃緊 
庫警最近之消息 
　　庫警消息屢紀報端茲將各方面調查所得續誌如下（一）如現在之形勢一號在木都欽之役我軍頗有不利其原因有三（一）有某國人之指揮（二）蒙人之嫌怨（三）無所歸依之俄黨有此三因是以我軍受挫而俄黨之增兵源源我軍則孤懸危境殊可慮也（二）東省新疆之發兵道路遼遠亦需時日如東省出發直達烏埌大壩截其後路亦可塞彼之源但火車經滿洲里西伯利亞海林等處之外則均係旱程尙有八百餘華里之路如途中之飲水燒煙非找蒙驛無從尋覓只可派桑貝天旗下沿路改用換馬兼程尙覺利便新省軍隊刻抵科不多而科城距庫尙有二千三百餘里其道路盡是荒山林野沙漠汙川其難立至概可想見矣（三）我軍激戰十餘日矣亦有疲倦之憂前練之商團共有兩排每排百五十人前排已派赴各隘作卡後排均充守街之役每至晚間商人輪流巡視街中行人均有口號然而妙手空空之商人亦恐不濟於事奈何（四）哲布尊丹巴方面現經商團長將活佛延人司令部中保護女活佛刻正在病中故尙在河套其行動自是不得自由其庫内之儲存現計現銀有百五十餘萬槍械萬餘支子彈十四萬餘粒機關槍五六架（五）據某機關消息政府電催張巡閱使速將從京運奉之飛機數架調援庫倫聞此項飛機以無人架駛張作霖曾聘某國人敎練惟聞戰事之駕駛及他項軍事行動概不負責政府得此消息後除電曹銀速派兩架赴援外並由航空處指派善駕駛者四人準七日出京赴奉折往庫倫（六）政府日來屢接外蒙統兵長官來電謂擾害外蒙治安者首爲俄黨曾由新疆侵入新督楊增新亦有密電報告故政府近又秘電新督囑令從嚴防止俄黨入境並謂不能和平解决時應用武力維持 
[最近之琿春交涉]  
政府近日對於琿春問題除徴詢張巡閱使意見外刻又擬具善後辦法數項（一）責令東三省出兵嚴剿該處馬賊及實行驅逐韓人出境免貽日人口實（二）添設琿春交涉員以專責成（三）畫區分防及嚴禁韓人之集會結合（四）調查此次肇亂之眞象及經過情形以便與日政府交涉有所根據又政府因張巡閱使及鮑吉督纛 
關於琿春案曾與日軍締結條件未悉内容特電令張使及鮑督速將交涉情形呈報中央以便根據向日本公使嚴重交涉又聞琿春日軍不但不能撤退且藉口大雪以防韓人出沒更將淸津之守備隊一千增加於密江會甯之守備隊增加於六道溝吉林當道並不向日本抗議政府甚爲焦慮茲聞日本又在龍井村局子街百草溝自由架設電線並沿途派兵保護意在久據其地東三省人民籲請張使嚴行交涉張氏亦未理會又外交方面消息政府於延琿交涉一席向由延吉道尹兼任茲擬特派專員常駐琿春聞即以外交部派赴琿春調查之沈覲扆充任又據外交界確息日本政府現又訓令駐京日使小幡酉吉飭其從速向我政府催促解决琿春案件因日本臣民對於該案甚爲注意不甘坐視領署被抄之寄辱故捉請談判以便早日解决惟聞顔惠慶主張非俟日本退兵後不能與日本公使開始談判云 
[京聞聞紀要]  
　　提出魯案之斟酌山東問题自在歐洲和會失敗以後朝野主張均以提出國際聯盟會公判爲惟一之辦法最近外部與顧唐兩使往返電商意見亦復相同且已從事於提案之準備惟據前日外交界消息和約研究會迭次開會討論對於提出聯盟一節尙有疑義蓋因本届聯盟開會預定之議案僅爲本會自身之組織問題關於國際間一切爭議事件須俟國際法院設置就緒後方能議及故此項提案是否能得本届之受理誠屬疑問聞外部業經密電顧代表囑就上列情形加以研究一面先與各國接洽觀察形勢如何再定最後辦法并聞顔外長之意如果提出聯盟未至成熟之時機擬即改變計畫提交海牙仲裁以表示不與日本直接交涉之决心 
　　外蒙設防之計畫政府鑒於此次蒙亂多由平日設備不周以致臨時措手不及聞業由參陸處籌擬設防計畫請鄰近省區分擔責任計外蒙四汗部落及烏科唐三區由陳鎭撫使督率褚旅高團及原有各處馬衛隊分駐要隘鎭守其西部烏科邊境由新疆協防東北呼倫貝爾交界一帶由黑省協防烏得滂江一帶防缐則由察綏兩區分任以免鞭長莫及云 
　　北大開會之眞相前日下午一時北京敎職員聯合會假北大法科開會討論推選職員改訂章程等事宜結果專門以上學校中小學校均推定評議員中學推定者係關景山朱希周楊樹榮邢允第竇增普石學萬顧純一張鴻彩顧耀君王家吉李宗瀚等十一人 
外間謡傳北大會議有所舉動之說殊非事實 
　　收束軍隊之準備軍界確訊政府因南北旣經統一則各省軍隊及開赴南方之各軍均當積極收束以節餉源聞東海已飭陸軍部及參陸處籌備一切以便早日結束並交諭數項手續（一）調查全國軍隊之總額及各省本有之軍隊（二）凡南征之各路軍隊一律調回源省（三）分配各省應佔之軍額其餘一律裁撤（四）調查各軍有無空額虚報等情（五）規定全國軍餉之預算 
　　中東路當選董事前日午後中東路股東開會選舉華俄董事當選之俄國董事中東路經理陀齊奴夫技術部俄國代表戴尼里斯開哈爾演某廠經理李齊投上海道勝銀行總文牘彭西加里夫俄國使署署員底池尼斯開五君並中國董事宋小濓王景春顔士淸何守仁董士安五君 
　　所得稅期在必行政府爲增益國家稅入起見不問商民之如何痛苦如何困難决計按照原定日期徴收所得稅并已在財政部内設立所得稅籌備處農商部派出參事陳光弼敎育部派出秘書陳在中即日赴該處帮同籌備然則所得稅有必行之勢矣 
[東三省通訊（隱）]  
　　北滿之日本軍隊現狀 
東邊今日國際上最可注目者爲日本記者姑就沿中東路一帶之日本軍隊現狀記錄如左 
長春爲南滿鐡路北端終點日本軍隊於此視爲當然駐屯之地故長春中國客棧住有日本軍隊者爲數尙不多而中東路長春車站本與日本無干日軍每於火車到站及開車之頃必有若干人往來於旅客人叢中最可笑者凡乘坐中東車之旅客佔坐地位與日軍正如風馬牛不相及日軍則每加干涉於我國軍隊爲尤甚其爲故意挑釁與否則吾不得而知矣 
哈爾濱地方俄人現已失勢我國居地主地位當然應起而維持地面之治安駐紥軍隊派警察護路護地面口碑尙好乃日本軍隊亦雜厠其間日人往往乘坐汽車忽東忽西遊行街巿日前撞斃俄婦一名車開時亦必有日軍到站參與一切 
自琿春事變後日本强要得會剿胡匪韓黨之權東寗縣亦巳劃入甯安縣爲通過軍隊之地故海林站等處日軍過往甚衆有謂數百名者有謂數千名者東寗縣之綏芬河地方即中東路之五站爲中俄交界地日軍益爲注意站頭高懸旭日之旗紅冠日軍荷槍直立行人皆注目爲 
五站以東爲俄東海濱江境界現在各國軍隊均經撤退我中國軍隊亦與協約國取同一之行動先後撤退獨日本軍隊猶有殘餘駐留其間然地面有俄匪並不顧問以致火車往來常有危險之事發生雙城子卽尼古拉斯克日本人稱爲尾港者上次暗遭俄過激派殺戮一次後現在占用車輛不少酒保司令即駐站頭天橋之上亦分布日軍並非正式不過一種游行之景象此間俄人甚畏之 
海參崴爲重要地點他國軍隊已經撤盡惟各國酌留海軍以爲保護僑民之用我國海容駐此日本則將俄人較好之建築物分别占用旭日之旗迎風招展而軍用汽車不絶於道十月三十一日爲日皇天長節日本軍隊三三五五游行街巿踵趾相接其於高麗人村屯則設憲兵以監守之 
以上所述雖拉雜不成片段然在遠東日本軍隊之大略情形於此可見一般矣 
[田中玉自請廢督電]  
　　魯督田中玉自經此次政潮之後心中異常懊喪憤懣日前晚間忽令秘書擬稿辭職當晚發出電文如下北京大總統國務總理鈞鑒參謀陸軍内務各部院鑒南北統 
 
 

Page 7

 
 
一明令欣頒璀璨神洲完全無缺微我大總統總理之酷愛和平至誠格物恩威遠曁　慄羣倫胡克致此羣情鼓舞率土臚歡千載一時斯爲盛軌中玉身習戎事分屬國民忻慰之忱殆爲尤甚誠以外觀事變内省影衾往往含意莫申欲言輒止幸而待時乘勢値遇機緣乃得舉數年來深抱杞憂願遂初服之眞誠一一掬獻於我大總統總理之前尙望伏察而垂聽焉慨自國運迍　遭時多故彼此不能諒解同室慶至操戈元氣大傷危亡日迫金錢只有此數不用以興利而用以尋仇生命亦復何辜不死之國防而死之内鬨自民意出於製造而輿論遂無是非可言任政客肆其鼓簧而武人乃爲集矢之的推原禍始痛抉病根督軍制之不適於今無所用其異議曩者盧督軍首倡廢督之說　畫周詳情辭懇摯區區私意深爲贊同當時之所以緘默自安無所表示者良以和議中梗統一爲難雖陳義甚高而時機未熟無望實踐何事空言今者渙汗明頒和平實現導揚文治奠定國基以言廢督此其時矣顧中玉之所謂廢者則惟其實而不惟其名也各省督軍一職將來宜一律裁撤勿復存留將軍司令之名稱徒貽改頭換面之譏更屬無庸置議捍衛國家之師旅宜統歸中央節制以陸軍部總其成至於地方治安則責成各省長擔負完全責任對於原有之警察警備力加訓練漸次改良一律成爲武裝警察以維持地方秩序總使盧督軍廢督裁兵之計畫一一見諸實行而不復延緩斯有民治而無所謂軍治何事分合之爭不分權亦無碍於集權胥免重輕之弊内外相繫富强可期長治久安權輿在是或者謂報功崇德國有常經置散投閒人多觖望廢督一議似宜審愼而從容不知愛國忘身人心一致凡我袍澤懷抱胥固觀於李督軍精忠義憤至不惜一死以謝國人是生命且可犧牲更何有於權位况各督軍忠誠謀國偉略匡時苟利國家寗甘人後其毅力熱忱自什百倍於中玉而謂對於中玉所言有不引爲同調者乎或者又謂日日言歸畊之樂而林下曾無人來皇皇上引退之書而軒冕終難塵視執政柄者如是釋兵權爲尤難此則不求人知但當自問中玉愚直樸拙百無所長惟淡於名利之心則差堪自信以身許國敢希肥遯高名未老先衰已負騰驤初志屢請辭職未允所求遺大投艱兼攝省篆旁皇中夜報稱無由廢督非難請自玉始卽先由山東試辦如有成效再爲推行各省庶以漸而進不至驟生阻碍爲此披瀝陳詞上塵淸聽伏乞將廢督問題交付國務會議迅速議决施行並先開去中玉山東督軍本職及暫署山東省長兼職以表示我大總統總理　求上理實行廢督之决心俾中玉得解甲歸田閉門息影讀書稽古歌舞承平勉爲我中華法治國正當之國民則感戴我大總統總理之公誼私恩永無涯涘矣冒昧瀆陳不勝屏營待命之至田中玉叩歌 
[魯財長張壽鏞私逃之奇聞]  
　　魯省當政潮澎　聲中官場又出一令人駭笑之事即被驅之財政廳長張壽鏞不向省長辭行私自逃走是也緣張遭東人之反對一再辭職未邀中央照准昨晚竟未得田兼省長同意潛行北上事爲田兼省長聞悉卽由電話令高警察廳長帶警追趕高即帶陳隊長董署長及警察二十餘名追至車站大搜特搜竟蹤影毫無僅將行李截回請田兼省長查封核奪據某君云當張之初來也各界羣起反對政潮愈釀愈烈中央乃一面取柔和手段使孔祥榕來東調停一面用威嚇方法電致張氏竭力挽留並以各　擾亂公安將以法律從事爲剛柔相濟之用誰知各方面不特不爲所動反再接再厲咄咄逼人張氏見此光景知已無法挽回而省議員之手段又早已領略與其受辱戀棧終不免於一去何如早早引退免受許多囉　故連日以來懊喪萬狀欲實行去職　田督不允故於前日在省署開會時竟至流涕痛哭近爲避各界胡閙特移至金臺旅館居住畫伏夜動煞是可憐及至前日孔君來濟時面謁張氏談及此事請其留任張氏不允經孔君再三挽留張言隨後再談孔君亦即辭出晚間田督有事特召張氏入署使命方至則已鳳去臺空不知去向問之僕役則以張氏於本日出館其移至何處及是否去濟皆所不知使者以情形回報田氏亦以事出意外即傳知各區警官大搜旅館客棧按圖索驥杳不可得蓋張氏已潛行出濟矣張氏旣去田督即與孔祥榕聯銜電致中央報告張氏潛行去濟情形并請中央迅速簡任廳長來東接任以維現狀 
[陳光遠電保張勳督蘇說]  
　　近日外傳江西督軍陳光遠承奉張意與王占元聯名電保張勳督蘇說者謂陳光遠向與張氣味相同現今地位又有主客之誼且近日旅京同鄕主張自治甚力其推張勳爲理事長尤具深意故先發表哀告江西同鄕文宣佈軍民兩長不　稱職之罪即欲引起贛同鄕之自决心以實行其贛人治贛之目的張勳在東海前尙有進言能力陳因大起恐慌以現在京贛同鄕團體固結勢力雄厚特急保張以爲緩兵之計蓋以張之督蘇如成事實自可消納許多贛人不致專注江西卽藉以避去風潮至於敷衍張勳面子猶其餘事也云云此說確否我人固不敢縣斷也 
豐台災民圖（二） 
[河南之言論界]  
　　鄭州函云河南報界向稱脆弱業此者無論如何趨避終不免於摧殘上星期四（即五日）兩河新聞報館經理鮑蔭樾突遭逮捕事因該報載有高某私造白丸一則僅說某處有私造白丸機關並未說明係某人所設詎是日晚九點鐘時突有開封縣巡緝營領官高毓泰率領巡兵十餘人至兩河新聞報館將經理鮑蔭樾捉去沿街警察見係軍隊捉人亦不敢攔阻高某將鮑君送至開封縣署令知事常秀山先行收押常不肯收高又將鮑君送至警察廳新廳長以未受軍民兩長命令不敢收受高無奈又將鮑送至開封署内常知事恐有他變權將鮑君收下時已下十二句鐘矣即一面用電話急稟軍民兩長及時參謀長（時係全省巡緝總司令）趙督立飭時參謀設法轉　翌早派委至開封縣署將鮑君送回報館一面允將高毓泰從嚴懲辦聞鮑君已向法廳起訴矣按河南報界除民國二年張鎭芳督豫時以火藥局嫌疑案將開封民立報封閉外尙無公然摧殘不顧輿論者高毓泰以領官資格（巡緝營領宫略與陸軍團長相等）竟敢冒此不韙此中有無他人主使尙未可知現聞鮑君正在調查中近來開封方面言論極不自由凡書信之往來電報之傳遞檢查極嚴軍民兩署所派之檢查員約有數十人之多凡稍有關係之信件即遭扣留鄭州許昌郾城信陽等處亦均有人監視數日前某社討論豫政赴電報局拍發電稿文中有涉及省長者卽遭拒絶旋又有赴局拍發新聞電報者雖經拍發及至鄭州仍被扣留趙張得信後以檢查員溺職全行撤差又凡京津各報載有河南新聞者多被扣留所扣之報未必係攻訐語因火車到站郵件即紛紛扛抬而下一面有郵差之檢收一面又有各派報處爭來携取檢查員雖欲詳細檢視爲時間所迫亦所不暇故見有河南及豫汁字樣等題目者概行扣去初則全扣近則僅扣一張或兩張然閱報者每以不得窺全豹爲憾矣 
[福州通信（遂夫）]  
王殿臣被剌詳情 
　　前充軍督衛隊團第一營營長現充該團副官王殿臣字咸卿住福州城内鼇峯坊尾九曲亭門牌十六號於本月二日下午八時許有身穿灰色軍服者二人黄色軍服者一人口操北音求見王因改充副官衛從悉減祇有僱用之鄕下妹出而開門於北音不甚明白其一人乃改用福州語告以與該主人有舊以有要事請煩爲通報經通報後王指定於花廳會見談叙許久忽起齟齬少頃其姨太太（係前江西堂子班）在内聞有搏擊聲甫至後堂卽爲所阻情急欲喊兇徒示以手槍遂由後門逃至隔壁陳秉旺家旺爲其屋主急詢其故告之當由旺以匪刦報警姨太太則僱車到撫院前武備學校告其公子而水部門邊之崗警委爲不屬本段管轄又趕至法海寺分駐所報告而兇徒已將銀錢數千元并衣服及傘旗等數十件携從城樓上逃去洎警察至姨太太及其公子歸而王殿臣已死了半晌矣據閩侯地方檢察廳之檢騐傷痕凡五處係用刀剌其最足致死者爲腰部一刀自左貫右腹爲之穿或云兇手三人係王在營長任内被革之護兵挾恨報復或云係因財起意事出謀殺現已　軍署出賞格通緝能得兇手者賞一千元能知蹤跡者賞五百元惟行兇者姓名迄今尙未有所聞亦足略窺其結果矣 
[蘇省之各縣警所長]  
　　江蘇警務處因各縣警察流弊滋多乃援照奉直各省成案將各縣警察所長一職由處遴委專員充任直接警務處辦理不再由知事兼充知事仍立於監督地位昨由處委定各縣警察所長姓氏錄下江寗甘景粕句容吳運煕高淳宋道鈺六合朱鳳紀丹陽姚紹虞吳縣張建勳崑山胡雅居常熟朱鳳吉武進　鵬飛無錫李錫山靖江蔣炳煕如臯陳慶泰興蔣丙華淮安胡恩綬泗陽王成泰阜寗彭光濬東台朱瀛江都施濟晉興化王光焮高郵李春森寳應姚體榮豐縣徐澍邳縣陳思銘睢寗仝樹鰲東海王鍇灌雲許鴻啓南匯翁維浩靑浦徐霖浦奉賢李華金山陳靖川沙查乙照太倉楊瑛上海熊烈松江那延齡寳山吕鳳起崇明王良貴銅山楊以敬其餘未委各縣巳令催呈送警佐履歷及證明文件以憑審查資格核委如再違延不報　由處遵章遴委往充以資整理又淮陰地處要衝夙稱重鎭警處已將該縣警察所改組定名爲江北淸江警察總局委省會警察廳西區署長劉志正充任局長 
[南京快信]  
　　東三省軍務處長喬漢章啣張作霖密命昨來寗謁齊代督有所接洽住下關新新旅社齊昨晚在署設宴欵待滇唐繼堯昨電齊代督即派實業廳長吳琨駐滬代表由宗龍來甯接洽和議賡續進行辦法齊昨諭副官處承啓處届時派員赴下關車站迎迓 
蘇省第二次赴歐美敎育參觀團五人南菁中學校長袁希洛一師校長賈豐臻敎廳科員蔣拱宸六中校長蔣乃曾省議員吳福康 
聞李故督靈櫬已定舊曆十月十二日安葬齊代督派主任副官秦錫爵赴津帮同辦理喪務 
新任浦口商埠督辦孫多鈺前日來寗會晤軍民兩長住下關揚子江飯店昨午乘專車返京聞因交部事未淸理約一星期後來浦接事 
齊代督昨委江寗鎭守使宫邦鐸兼充江蘇陸軍特别軍官團監理以裨敎務又委周仁燦充軍需課三等課員賈天池充該課二等書記王念祖充該課秘書 
齊省長瀛眷定日内先行赴津已函知津浦路備車 
法政校長鍾福慶辭職省署敎廳均批令不准 
軍署參謀長何恩溥因子今日（九日）結婚昨由津返寗 
[杭州快信]  
　　省議會昨午後三時開會選舉審議長及各股審查員人數勉足法定到一百零六名開票以孫宋卿（武義籍）胡炳旒（遂安籍）得最多數（孫四十票胡三十票）詎决選時僅一百零二人有温嶺議員金秉璠乘醉胡鬧會塲秩序大紊且少名剌二張議作無效遂延會 
紹興第五中校風潮敎育廳委第二科員張行簡馳往會縣查辦學生多半離校爲家屬領回省令勸導無效卽予解散勢將實行官廳以越鐸日報袒護學生持論過激暫令停版 
南京總商會昨函到浙以印花稅改用新章敝會業經開會公决電請政府暫予循舊辦理請一致進行 
部派調查沿鐡路種植森林專員英人波爾登韓文二君明日偕上海路局總庶務長袁長漪乘花車來杭副總巡吳永魁已奉飭將滬杭甬三路段已種未種及泥圭性質何樹爲宜列册造報以備考查 
地方通信 
[松江]  
　　抗爭拉租之軒然大波松邑勸學所所崎之奉賢縣境學田一千餘畝被該縣勸學所長朱聲鳳誤認爲舊府屬公有欵産實行七縣慈善敎育聯合會所議之六條辦法派員盤踞松江縣勸學所分設奉賢之征租處毁滅租牌驅逐司事拉收租欵松邑各界聞悉後以其攘奪公欵蹂躪敎育異常憤慨迭經縣知事勸學所敎育會巿鄕委員會縣立男女各學校分電省廳道三公署請予嚴令制止并勒追被拉　欵縣立各校曾一度召集緊急校長會主張尤爲激昂聞已呈請官廳要求准其截留坐落本縣之舊松屬各縣公欵公産以資彌補本月八日各校復行召集第二次緊急會議决卽公函勸學所請其提起刑事訴訟一方仍呈請官廳催追被拉租欵如果不達目的决計全體罷學縣敎育會會長倪汗忱吳子祥張蔚丹等鑑於形勢之日趨嚴重不可不及早防範免致釀成軌外行動爰於九日偕赴寗垣請求省廳兩處嚴令取締拉收租欵以平衆怒至松邑各善堂對於慈善敎育聯合會之攘奪計畫亦已决計訴諸法津聞於八日午後在全節堂會商訴訟手續以利進行此次高級官廳對於拉租風潮除省廳兩處尙未發表外滬海道尹昨已令飭奉賢縣知事制止拉收租欵其辭如下查松江慈善敎育事業已由本道尹呈請省長核示辦法前經指令該縣查照在案在未經明定辦法以前應如何維持原有狀况俾不致發生意外自屬地方官吏之責今如原呈所稱融齋書院欵産係指定爲農校基金立有專案府學學田係松人徐氏所捐並無舊松屬他縣人捐欵在内又稱松江縣學産坐落奉賢境内各田係松江舊有書院及賓興田畝並無聯合會所提府學學田及融齋書院田租在内該縣勸學所長朱聲鳳以地方在職人員率衆驅遂征租司事拉收學租如係實情此等舉動未免有越範圍應由該知事嚴行依法制止不得將松江敎育租欵擅自征收以維學務如一任自由行動萬一激成事端則該知事身任地方責無旁貸至松江慈善事業應靜候省長核示辦法另行飭遵并即轉知該縣士紳查照 
[蘇州]  
　　假留園定期籌振蘇州女子慈善會會長馬郭桐先因鑒於豫省災情奇重不能不設法救濟特與留園主人一再熟商擬假該園開遊藝會七天所得遊資悉充豫省振欵業經莊夫人應允於前日在留園開會討論一切聞已定於夏暦十月十四日起開放一星期備有　術新劇大鼓等種種游戲並陳列各項商品每劵售小洋三角該處不乏熱心慈善之人屆時少多踴躍輸將以　善舉云 
　　鄕農會選舉揭曉縣屬斜塘鄕鄕農會於本月五日下午一時在本鎭公益事務所内開成立大會並選舉正副會長是日到會者約百餘人並由縣農會派　陳二君監視一切各會員依次投票結果金仁伯得五十六票當選爲正會長朱芹香得二十九票爲副會長並選出金偉臣爲文牘兼會計金浩如爲庶務金雅臣張子弓俞仁祖周蓉江等四君爲評議金淸如陸晉芳嚴順昌周鴻祥等四君爲調查迨振鈴散會已鐘鳴三下矣 
[紹興]  
　　辦女校籌募捐欵上虞北鄕地方素稱開通醫院學校公益事業設立已有數所惟尙無女校頗覺缺憾近有該處婦女數十人聯絡組織一會曰婦女愛國候養道德會再由該會産生女學校一所其募捐通啓云同人組織這個團體是要使我女同胞修養道德保持人格道德高尙了人格完全了那麽對於國家纔能　不期然而然的發出戀愛心來諸君看見了本會的定名當然知道本會的宗旨所以不必多說至於本會會章所載要預備進行的事業却有多端不過同人公認最要緊的第一着乃是開辦女學校啓發女同胞的智識技能先使女同胸在社會上立穩了脚不要靠着男子養活不做社會的寄生蟲這纔是踏進愛國軌道上的初步從此慢慢地走上去範圍漸推漸廣也不必細說了所說的女學校於民國九年秋間在上虞小越鎭己經開辦一所學生並不算少成績也不甚壞這都是仗愛國同胸大家帮助纔能成功的同人的意思女學校旣然成立總要希望他發達而且要維持他到永久同人旣不希望官廳的補助而會中人力量又極薄弱不得已只好依然出於募捐一法懇求愛國同胸解囊相助倘若本會事　日後大大的發展起來把婦女在社會上的地位逐漸改進了那就是愛國同胸今日贊助的功哩 
[徐州]  
　　七師解散風潮江蘇省立第七師範全體學生解散宣言書略云我校前日曾與十中比球一次小有衝突是非自有公論茲不再贅惟其中有鎭守使之參謀長張某之子被十中學生怒　石子追我同學砸傷眼角油皮一塊十中學生喬士銘蔣希琥王淸辛等尤爲激烈旣乃以傷者爲參謀長之子遂相率與彼纂謀誣坐我校壓迫我校校長先行開除正副球長佟王二君與本會脫離關係然後可任彼查辦我校長進退維谷聽從則良心不忍違命則勢所不敵聞彼朝夕即有大兵提人之說校長對衆誓言情願犧牲個人以謝我校今校長離校决心辭職（中略）同人等處此萬難之境惟有相率含涙出校選派學生代表數人請願軍民教育長官明令施查以伸公理使我校同人能得早早恢復原狀負笈重來不特我校二百餘人之幸亦我徐屬八縣父老日夜馨香禱祝所希望者也 
雜評一 
[田中玉請廢督（默）]  
　　政府曰軍人跋扈弊在軍制不良苟改良軍制則督軍自退處無權不言廢而自廢其言非不娓娓動聽然政府旣見及於此何不毅然迅速行之也 
政府曰改良軍制爲法制問題故須待之法制成立以後然今日國人所苦者督軍耳督軍之名何嘗爲法制所定則何不毅然迅速去之也 
政府曰廢督必南北一致不能彼廢此存故須待之南北統一以後然今日政府固自謂已經統一巳欲着手收束軍隊則何不毅然先以此着手也 
政府曰廢督須得督軍同意督軍未同意必生枝節故須待之時機成熟以後然今日非特人民主廢督即督軍亦主廢督南之慎唐與粤陳北之浙盧與魯田非皆自請廢督者乎以督軍而自請廢督不得謂非廢督之時機則又何不毅然順從之也 
然而吾知政府於此必又曰督軍之請廢督非眞願廢督也不過因有所爭憤激而出此耳果若是則政府以督軍之心爲心必待督軍有廢督之眞心而後廢之不將等於俟河之淸耶時機成熟雖百年無望矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[敎育會聯合會十一次大會紀]  
　　提議案均已表决定今日下午二時閉會 
昨日（九日）上午十時半全國敎育會聯合會開乙組審查會審查請修正學校學年學期及休業日期規程案下午二時開第十一次大會出席會員三十人由黄任之君主席討論甲組審查會報告各案（一）提倡小圖書館案（二）請從速恢復地方自治以固敎育根本案（三）任用校長應注重相當資格案（四）請速增設國立大學案（五）介紹公民敎材要目案（六）小學敎員不宜停止被選舉權案（七）請定北京音爲國音并頒國音字典案（八）請修正學校學年學期及休業日規程案均將内容及文字修正後表决通過省三讀六時散會本屆各省區敎育會提議案均己表决今日下午二時行閉會式並議定明年　會地點在廣東云 
[赴美參與絲繭博鑒會之昨訊]  
　　美國紐約於來年二月六日舉行萬國絲繭博鑒會及繅絲展鑒會業經江浙皖三省絲繭總公所開會議决推舉丁汝霖莫觴靑丁葆成吳錦榮吳申伯等五人爲代表帶同繅絲女工二名打盆女工一名機匠二名並各廠樣絲牌照佳繭前往預會已誌前報茲悉南京金陵大學因該校附設繭課頗著成效此次亦接駐京美使館來函請往與賽故該校擬將歷年各種成績品託絲繭公所代表附帶赴美不另派人以節經費現已得絲繭公所許可不日即將賽品寄滬再萬國蠶桑改良會對於此項賽會亦將開辦至今所得各種蠶桑標本附入絲繭公所同往預會云 
[各路商界總聯合會開會紀]  
　　議决本月十五日改選 
　　聯合通信社云上海各路商界總聯合會昨日開第四十三次董事會議公舉鄭鷓鴣爲主席王宗藩紀錄由主席報告出席董事福建路鄔志豪王宗落胡汝鼎代表曹國華海甯路宋誠彰陸祺生山東路鄭鷓鴣徐世隆代表童理璋南京路陳惠農周憲章潘勵紳民國路吳亮生四馬路項松茂五馬路張炳臣西華德路王肇祥唐繼定沈佩蘭代表陳晏君嘉興梧州路金錦源周之横愛克界三路費良衡漢口路吕靜齋北京路周豹元滬西九路唐美甫代表顔養香四川路陸文中張鱣堂滬北六路成燮春河南路邵仲輝等二十六人陸祺生宣讀十八董事具名原函具名董事起而說明趙張馮孫四人旣另組籌備總會自願脫離應請該路另推代表出席主席付表决全體贊成主席報告張鱣堂提議修改章程附議者四人陸文中周之璜宋誠章鄔志豪張鱣堂說明第二章組織之第四條當修改每路出席董事須取平均主義人數不宜有多少之分陳惠農宋誠章王宗藩邵仲輝互有討論周豹元謂爲愼重章程起見須組織查審章程會潘勵紳鄔志豪附議表决通過鄔志豪提議第五條當增加各路分會董事加入時須由本會開會審查决議通告出席主席以第五條加入『由本會舉五人爲審查員審查』付表决大多數贊成張鱣堂提議本會辦事當有細則卽推起草細則委員五人公推陳惠農周之璜周豹元鄔志豪吕靜齋主席報告昨日各報登有上海商界聯合總會之廣告王宗藩謂本會亦須登一廣告聲明本日議决改選辦法以明眞相免淆外人觀聽項松茂謂我爲本會代表趙南公張漢傑大行台之開會種種舉動我不承認四馬路爲公開的會决不肯爲私人利用主席以登報聲明付表决全體贊成推陳惠農爲起草委員主席報告改選手續當討論從何着手陸祺生主張改選期定十一月十五日付表决全體贊成鄔志豪主張舉七人籌備選舉手續陸祺生主三人陳惠農附議周豹元主五人付表决多數贊成遂推鄔志豪金錦源張鱣堂陸文中籌備選舉事宜議畢散會 
[黄申錫致大陸報函]  
　　駁交易所某理事之談片 
蘇省議員黄申錫提出呈請取銷上海證劵物品交易所之動議後大陸報曾載該交易所某理事之談片否認黄議員所持七條理由日昨黄函致大陸報指某理事之言爲毫無價値徒惑聽聞大陸報昨發表其原函大旨略謂確知物品證劵交易所之執照迄今尙未由農商部給發某理事謂部照業已准給將由李雲書携帶來申而不言其到滬之確期他日李旣到滬則應將部照攝影登諸報端以釋衆欵提議文中謂交易所開幕營業並未領到部照今交易所開辦已三個月某理事始稱部照行將到滬足見交易所先未領得部照遽自營業之說確鑿不錯查首先向部請領執照者爲華商證劵交易所部中有案可稽資本未收半數即已開門營業其爲違法某理事亦不得不承認之但某理事以商部特别訓令爲言要知凡法律所不許者部中不能核許之也交易所無權阻止股東之售出其股此說固是但交易所何爲在其巿塲標示其股票之價値並在報紙報告其股票之行情乎勞兆丁君李煜堂君李煜堂夫人勞敬修君 
[勞敬修等將回國]  
　　上海總商會議董泰和洋行華經理勞敬修君因萬國紅十字會在瑞士開會受政府之命代表中國紅十字會赴會又創辦廣東銀行及聯泰聯保等水火險公司之李煜堂君近偕其夫人環遊全球當中國郵船公司在舊金山開股東大會時勞李二君代表滬港股東赴會於辦事章程多所建議又聞二君擬在紐約組織廣東銀行支行紐約向無華人銀行支行如此計劃告成則後之繼興者當不乏人勞君第四子兆丁君向在紐約專修銀行科頗有心得此次隨其父由歐亞回國并充書記之職勞君等由美轉道歐洲所經之處倍受該地歡迎聞將於一月後返國云 
其爲招人買賣股票亦無可疑此違法之舉動也依照證劵交易所法資本三分之一應存交政府銀行然後請部給照若指定某一銀行則非商部之事也交易所職員自作買賣報紙常有紀載果使不確則交易所何爲不更正之乎提議文指經紀人未得營業執照遽自營業爲違法今某理事謂經紀人執照行將到滬然則經紀人現無執照可由此證明在法律上經紀人旣無執照即尙未准營業也報紙屢載在交易所投機不利破産自殺之事件交易所從未聲明其爲不確該交易所與日人中華企業社之關係報紙早有紀載交易所並從未否認之提議文謂六萬股落入日人之手今某理事亟亟聲辯以股東塡册爲言要知股東名册儘可如願塡製爲人所共曉也 
[增改管理俄僑辦法之部電]  
　　松滬何軍使昨接内務部電開管理俄僑辦法業經通行遵照在案茲經增改兩條提交國務會議議决（一）俄僑如有携帶違禁物品之嫌疑者應受地方官廳之檢查（二）俄僑如有干犯法紀擾亂秩序之行爲或嫌疑者及認爲有必要情形時除依法令辦理外　隨時令其退出國境或以相當之監視及制裁除分電外希查照云 
[海關電告定期焚烟土]  
　　海關姚監督昨電稅務處及内務部云本　自六月查獲違禁及各處送燬烟圭等約共五十餘擔定期本月二十八日舉焚請賜核准派員監視云云 
[藍建樞行將返滬]  
　　本埠海軍總司令藍建樞於上月間因事赴閩茲聞藍總司令在閩公幹已畢昨由閩省發電到滬知會參謀廳准於本月十日由閩乘輪返滬云 
[粤妓受槍傷殞命續誌]  
　　美國西漢夏號輪船第二副機師美國人威爾施於本月七號夜與船員李勃與巴克共三人同至虹口斐倫路二百零七號門牌粤妓梁鳳和處狎游至次晨八時半梁妓前胸忽中槍彈立時殞命經該院鴇婦王陳氏報請捕房飭探將威爾施拘獲搜出手槍並將梁妓屍體舁人騐屍所報請公共公廨中西官騐明棺殮等情巳誌本報昨由捕房傳同見證西人李勃送請公廨訊究即據李勃上堂供稱與被告同事在西漢夏輪船上爲第三副前晚被告邀我同至斐倫路狎妓各歸房間安睡至次晨八句餘鐘驀聞槍聲即至威爾施房内觀看見梁妓臥於血泊之中其時威爾施異常驚慌倩我往請醫生該妓巳不能開口不及延醫我仍回所狎之妓房内未幾捕房探捕到來將威拘去至手槍被告帶在身畔惟如何起釁並不知情等語並據見證西人巴克到堂所供情形與李勃相似又據粤妓陳阿鳳投訴年二十三歲在陳王氏妓院爲娼七號夜接一日本客人該客於次日天明即去迨我睡至八句餘鐘聞梁鳳和房内槍聲驚醒當往觀看見梁巳倒地流血不止並見被告倩人延醫該被告見而遂將手槍一支子彈五粒交我收取卽轉交陳寳瑞由陳交與包探帶去云云又據陳寳瑞供稱年二十五歲亦在該妓院爲娼七號夜梁鳳和接一美國船員至次晨先聞槍聲一響繼聞梁鳳和喊聲卽至其房内觀看梁巳中槍倒於地板不能言語該手槍由我交與包探是實並由捕頭麥根投案訴稱威爾施所坐之室中有血門外亦有血檯下覓見一空彈壳後沿牆與窗尋覓槍彈痕跡旋在巴克所在之房本　上　查見槍彈擊穿之痕乃開門人視在巴克所臥之牀附近檢獲一彈此彈定經過威爾施之房門洞穿木壁而入巴克之房想受傷殞命之妓適立於門口故槍珠先洞穿其身然後復穿過木板而落於地威爾施身邊搜得小酒瓶一個似裝威士忌酒李勃身邊搜得槍彈三十五粒云經俞襄讞核供商之美丁副領事會同簽判云訊得證人供稱梁鳳和被手槍轟擊彼時有美國人在房將手槍交與陳阿鳳等語應由該家屬向美國駐滬按察使署呈訴可也此判 
[米行斛司要求加費之昨訊]  
　　上海南北巿發米各行斛司因百物昂貴要求加增斛費旋以嘉穀堂公所各店不允訂於二十七日在總商會評判仍未解决故昨日各斛司邀齊同業在閘北萬商樓茶館集議結果决定自十月初一日起實行停斛罷工云 
[法電車在霞飛路互撞續誌]  
　　本月三號法租界電車公司之二十八號二十四號電車在霞飛路互撞損壞月臺路牌玻璃等件並撞傷六十八號司機人已誌本報茲悉該公司車務領袖於昨日傳集兩司機人及查票人賣票人訊明肇禍情形將六十八號八十號兩司機人開除並將查票人及賣票人分别處罰並聞此次該車之電門及馬達均受損壞修費頗鉅云 
[敎員就聘南洋之出發]  
　　南通敎育界徐君良自民國元年夏在本埠第二師範學校畢業後即任該地敎育迄已多年茲經南洋泗水華僑訂聘爲該埠中華學校校長並請代邀男女敎員數人徐君已於日前偕其夫人並女敎員三人同行來滬稍息行裝即於昨日搭乘嗬囒郵船（譯音）塞里皇號鼓輪放洋本埠敎育界之歡讌走送者絡繹於途云 
[梟匪獲解閔行區署訊究]  
　　大帮梟匪前在沙港地方搶刦水警第四隊楊隊長巡船内槍械十六桿子彈兩箱手槍一支並連刦奉賢東鄕胡家橋保衛團槍械五桿後又續刦該鎭懋興典當現洋及金銀首飾等巨案經第一區區長沈葆義查得該大帮梟盜於搶刦後仍乘原船九艘從棲蒲涇港越入黄浦向西而逸爰急派第一第二第三各隊長共撥師船三十餘艘分往西鄕各港追緝業經各該隊長於前日追至平望附近瞥見匪船在前行駛當令大隊官警携械登岸追捕詎該匪等膽敢開槍拒捕卒由各警士奮勇攔截當場緝獲匪船二艧盜匪二名餘均逸去聞昨已解閔行第一區總署訊究矣 
[北大旅滬同人將開歡迎會]  
　　北京大學校長蔡孑民氏　調查歐美最近大學狀况及籌劃擴充國内大學圖書館等任務將於一星期後到滬旅滬北京大學同人馬寅初等聞知此信籌議歡迎辦法昨曾發出通告茲錄之如下某某先生賜鑒謹啟者吾校蔡校長曁陳百年敎授將次自京過滬往歐美考察教育此舉與校務改進頗有關係同人等擬俟蔡校長諸人到滬日就西藏路一品香開會歡迎并聚餐攝影以聯情誼倘荷贊同希即日函復尙文路第二師範狄君武處以便籌備一切 
[各方面之籌賑聲]  
　　華洋義賑會靑樓助賑團前由好第艶氷姚第寳玉美第五人發起於九月二十六日假座和平社演劇籌資由發起人買票招待除去各項開支洋三百八十五元七角零八分凈存洋二千一百二十六元九角二分昨日午後親自送至華洋義賑會熱心善舉竭誠籌募在靑樓中洵屬難能該會昨接貝神父自山東來函云所有本會議决正定府賑欵洋二萬元陜西五萬元該欵已如數收到當即分别函電正定府代理主敎曰司鐸陜西馬主敎及天津首善堂總賬房接洽設法分投　放矣 
　　商界籌賑協會商界籌賑協會日昨在事務所開會主席鄔挺生報告簡照南來函請江味　王秋湄二君代表簡君親赴災區辦理賑務通過鄔君因事先退陸文中代爲主席報告和平社關於演劇助賑來函（報銷和平社經手各賬目）應備函致謝鄭鷓鴣提議和平社演戲助賑熱心善舉本會應製扁額相贈全體通過潘勵紳提議轉托靑樓代募捐欵公决請由潘君主持辦理各　　　　　　聲君　　今日收到捐　　（男　賬存　）　　 
　　西報之紀載上海華洋義賑會函致字林報等略謂本會與中國其他善會所合辦之賑災事業今尙未得應有之最大扶助災區之廣災情之重災民之衆無待贅言難民掘採樹皮草根和土爲食凡此慘象攝影存會備人觀看本會與天津中外義賑協會及其他可恃善會聯絡辦理放賑之責敎會外人負之故本會所收之欵僅託諸極可恃之人難民人數極衆每日每人即以銅元三枚計之恐世界中外人所可捐助者僅能敷一月之需此後六個月將如之何災情今已急矣但一個月後北方寒季已至難民將何以堪本會雖放急賑但欲大有補於災區而免死亡相繼則惟有大惜外債耳事不宜遲凡在中國有關係者其速圖之銀行團不可不出而相助且不可不急起爲之尙有一事爲辦賑之阻力者督軍並無必要理由而扣留車輛致使鐡路運輸遲滯漢口滿洲之糧供給不速苟得北京正當方面致一有力之言此種現狀當可挽回云云 
　　天蟾舞台演戲助振關炯之許少卿等爲台屬水災購辦棉衣假天蟾舞台演戲三日籌欵助振前晚爲第一夜雖雨絲風片各界前往者仍不乏人並有書畫家送件助振該台於收票時每人掉換號碼一紙當塲摸彩直至一時許戲畢開出頭彩第一千民生女學彩紗舞出幕時攝影 
新世界八省急賑游藝會各校游藝之一 
一百九十二號二彩爲中國銀行金姓所得是日塲内由台屬急振會職員招待一切並有妓女八人擔任售物其助物充振者有南洋公司各種香烟馬玉山各種糖菓云 
　　三等公典同業公會華界三等公典同業商典公會昨致南巿各同業函云專啓者日前接讀華洋義振會函告今庚北方旱災甚烈哀鴻遍野待振孔殷滬濱素稱樂土不乏好善之士囑爲奮力發起俾受難同胞出登袵席正擬躊躇進行而各業已先吾而起踴躍認募實深欽佩即以北巿同業而論旬日之間亦經集輸千元之外獨吾南巿同業尙付缺如然範圍雖狹亦應激發熱忱聞風鼓進得己集腋成裘聚沙成塔吾同業諸君尙祈隨緣樂助量力佈施或助銀洋棉被或給男女棉衣均可又况北地天寒藉以振救亦屬實惠務望勿落人後無任企禱凡我同業如以銀洋衣服棉被等物助振者請於兩禮拜内送交公興植泰兩典代收以便彚交北巿押當公所併振勿延乃幸 
　　英美烟公司此次温州永嘉水患災情綦重駐甌英美烟公司經理施開士君目覩情形異常憐憫商承駐滬總公司捐洋五百元業於日前滙往西人樂善熱忱於此可見 
[國内各輪船運貨進出口紀]  
　　進口貨（寗波）招商局之江天輪船昨由寗波來滬裝來進口貨計竹筒竹根七百八十件乳腐二百件錫箔一百四十四件棉　七十件　蓆七十二件紙頭四十四件　　一百九十　　　　（長江）太古公司之大通輪船從長江　　裝來各貨計　　黄豆小麥芝蔴六千二百五十六包礦砂一千五百六十件苧蔴六百八十五件菸葉八百四十九件紅棗一百五十包茶梗一百廿四件皮油五百桶石頭二百九十五塊桔子二百件蔴絲一百六十八件桐油三百四十一件紙頭四百六十五件包沙五百六十六件藥材一百十五件粉絲一百二十二件　箱四十件鵝鴨毛二十八件絲頭十二件松香三十包爆竹二十一捆大頭菜三十二件蓮子十六件杮餅十六件紅棗子六十二包桔子二十件雜貨十八件又三北公司之長安輪船亦從長江裝來黄豆一千零二十五包小麥一千三百零二包麵粉一千五百包白米二百六十三包靛靑五百四十桶礦砂八百四十件綢子八十件烟筋六十六件水硍三十四件藥材十四件皮蛋一百件木耳二十二件蛋白五件茯苓四件桂元乾西米三件淡菜野絲十件（港粤）昨日太古公司之新寗輪船由香港廣東等處裝來之貨有太古車糖二千六百包冰糖一千八百包紅牛皮六十六件牛油四十桶客糖三千八百四十四包大段木九十三根鹹魚九件花露水一百二十二箱又大包冰糖五十二包靑瓜二十三件鮮橙二十件甘蔗二百八十捆香蕉七千一百簍蔴袋四十三捆桂圓乾六十七箱沙籐三十件籐片十件參燕三件竹頭一百件菉油三百簍鐡四件洋布六件其餘雜貨共二百三十六件又怡和洋行之廣生輪船由港粤裝來各貨有生芋四十五擔水菓十七擔綢緞四十一件夏布二百九十二件金紙三百二十二箱香蕉九百件水靛五十五桶雜貨三百零六件（油頭）昨日怡和洋行之怡生號輪船從汕頭到滬裝來有鮮蚶一百四十八擔生菓五十二擔烟絲二百六十一件白糖一百二十九包牛皮五件茨粉四十四件洋布三件紅米三包雙色紙三件雜貨廿一件　　出口貨（寗波）招商局之江大輪船昨日裝往寗波之貨有豆餅一千塊紅棗二百五十六件烤皮一百九十八件皮油一百桶棉花一百五十包洋紗七十件（長江）昨日怡和洋行之隆和輪船在上海裝往南京之貨有洋紗洋布疋頭等八十九件裝往鎭江者有疋紗雜貨五十六件白糖五十包裝往浦口者有香烟九十九箱裝往蕪湖者有洋紗九件雜貨三十八件裝往漢口者有白糖一千六百五十包鐡皮一百件紙頭四百四十六件鐡塊七百五十方皮絲建烟三百箱生漆一百桶又洋布漆油洋紗蔴袋等一千四百零四十件裝往九江者有煤十八擔雜貨五十一件尙有太古公司之大通輪船昨日裝出之貨以糖爲最多共有車糖二千六百包大包氷糖一千五百五十二包小包氷糖三百包赤糖三千八百四十四包又洋藍靛五十桶紅牛皮三大件洋布洋紗一百餘件香烟二百餘箱餘爲肥皂蔴袋及各項雜貨（港粤）怡和洋行之財生輪船定當夜九時結關今日開赴汕頭香港廣東此次在上海裝去之貨運至汕頭者有花生仁二千包黄荳三千包白米一千包麵粉三千餘袋洋紗二百四十七件餘爲炮竹等雜貨至裝往廣東香港貨中有花生仁黄荳四千包麵粉一千餘包大方鐡一百數十塊汽車象皮胎輪一百五十個烟葉二百件其餘雜貨三千件（大連）怡和之怡生輪船此次係開往牛莊大連已定明晨離滬昨日所裝之貨有從英火輪公司日本號裝來之大件蔴袋一百四十七件係運赴大連又有大鐡管六件鋼板七大塊餘貨須俟今日裝運云 
[歐美各輪船之行蹤]  
　　本埠順昌及立興洋行由某國公司之東慶丸輪船TokeiMoru從法屬之海防裝來水泥一萬二千桶當於虹口狄思威路招商局中棧起卸英火輪公司之蘇瑪利號Somali自九月二十四號由倫敦出發至十月二十在哥倫布裝齊貨物開行來華昨日始抵上海停泊於虹口公利祥碼頭起貨裝來之進口貨中有鋼軌鋼條板五百餘件粗鋼絲一千餘圈又有胡蕉肥皂毛刷五金玩器等千餘件本日在申卸除各貨後定明晨即開往神戶云新其昌洋行之條頓皇子號GoihhicPrince近從美國之紐約開來昨日該行接到電報謂該輪已在日本起程來滬大約十三或十四晨進口又法國郵船公司之智利號Ghili上月十三號離開法國上月月底抵錫蘭本月一號十一時從哥倫布開駛來申定十八日進口在申停留二日二十日開往東洋十二月中旬回國又太古洋行經理藍烟囱公司之阿茄配亞號Agapenor從UnitedKingdom取道星加坡香港來申原定本月五號抵滬嗣以在星加坡因裝貨稽延不獲如期進口已由該輪來電報告變更行程謂須至下星期日晨始克抵申云又有德來門芝斯號Telemachus自上月二十日由紐約開還中國昨日亦有電告謂在本星期内將到日本下禮拜二三可以抵滬聞由美國裝運來貨中有香烟及機器等貨云又福來輪船公司經理美國船公司之西卡克體號WestCactus自上月二十號由新金由開駛來華將於十六號到上海在申卸除進口貨後即於十八號開往小吕宋香港直至西貢云 
 
 

Page 11

 
 
[碾米業會議紀]  
　　機器碾米同業前日下午二時在總商會三層樓該公所議事廳開會董事張樂君錢貴三曁評議員司月等先後蒞止同業到者共二十餘家開會後提議同業由南京浦品兩埠轉運公司承裝客家之客　運申往往押滙過分前經會議函致該處運輪公會限制每石不得逾五元詎各轉運公司仍不遵照限價現在來貨竟有押至八折之譜際此米價步鬆若再敷衍則米價再跌反欲向客人找進銀洋如此辦法損失無人擔任殊多糾葛經衆商議之下議决再由公所函致運輸公曾請轉知各公司如後仍舊多押過限須責令擔負完全責任云云嗣又議各廠所來之糙客　重量欠缺偷竊之弊究在南京抑在上海未能指實經衆議决亦由公所函致南京運輸公會轉致各公司凡在南京駁船上貨及裝車上棧等事一切由各該公司派友承値照料上海則由各廠自行酌派廠夥管理其事俾免缺少斤量等弊議畢散會已五時矣 
[米客議請保護往來米船]  
　　南帮及常昭兩帮各米客以本年五月以來兩公所之各米船經過趙屯港野鷄墩氽來廟四港口等處屢被搶刦計已有數十艘之多迭經稟呈靑浦崑山金山松江各縣署飭緝至今迄未有滿意之辦法現屆新米湧旺之際中途常有米船五六十號往來自應先請各地官長水陸保護以免再有搶刦情事爰於昨日邀齊同業開會之下决定由各帮公所聯合具函請縣商會轉呈各該縣及水上警察廳趙廳長嚴飭所屬各巡船一體隨時保護 
[景昌公司絲巿報告]  
　　中美新聞社譯景昌華絲出口公司報告云華絲巿面依然沈寂歐美兩方均無人過問僅印度購去黄絲數包巿價如下機器華絲特别大號銀九七○兩特别號九三○兩中號八三○兩察利絲上號八二○兩巿號七九○兩土色絲上號三七○兩巿號二五○兩綿陽絲二號三號四八○兩及四六○兩一號五二○兩 
[友華銀行銀巿報告]  
　　中美新聞社譯友華銀行九日報告云昨日倫敦銀價當地跌半便士遠期跌三先令八便士紐約銀價跌至八○又四分之三倫敦紐約銀價跌至二三四半此間巿面終日穩固投機家買進不少交易價金鎊五先令五便士（多至五便士半）金圓十一月份九一十二月份九一半一月份九二倫敦銀價之跌由於印度賣出之故但印度未必繼續賣出故銀價不至再跌也 
[惡鴇縱妓拉客改爲拘禁]  
　　公共會審公廨嘗於西曆一千九百零六年出示禁止界内妓女沿途拉客違者處罰相沿至今十有五年然所罰之數大率祗三五元故妓竂主人雖當日被罰即晚令妓拉客如故自工部局取締妓竂之新章頒佈後凡身能自主之雉妓多己另闢招引狎客之途徑其身爲討人者因孱於龜鴇之淫威不得不仍於夜問出外兜攬生意蓋此輩非被賣即被押於妓院龜鴇祗知坐收夜度資奚惜彼飽受風霜雨雪之苦女子如爲妓者一夜未曾拉到狎客次日必大遭凌虐故妓女欲避免其毒打惟有通宵達旦躑躅街途近日公廨正會審官關絅之君以工部局决將所有界内中外上下等妓寮一律分期禁絶但非一時所能盡將妓女拔出火坑而對於雉妓拉客之舉亟應嚴辦龜鴇將前定罰金改爲拘禁俾雉妓减少痛苦爰商之領事團己得極端贊成適昨晨老閘捕房解縱令雉妓出外拉客之貴州路五號門牌瞿洪氏五十二號陳老大五十三號沈老二雲南路十四號陳錢氏四十五號金王氏五鴇婦至廨請究關讞員遂與陪審美副領事丁瑞門氏會判五氏各拘押女所兩禮拜以爲畜視妓女者儆 
[敎育界代表參觀女子美術學校紀]  
　　日昨全國敎育聯合會廣東代表李伯賢江西代表龍欽海古林代表季宗魯由江蘇省敎育會招待昌趙廉臣潘文安君介紹蒞女子美術學校參觀各級敎室由該校李超士劉庸煕君分日招待近日又有南開　校學監姜般若來校參觀去後託徐朗西君至校將一年甲級學生王德　一年乙級學生方瑛等臨時成績索去數張并云擬携往法國美術學校比較進步之遲速云 
[靑年會今晚之演說]  
　　靑年會今晚八時之智育演講會請敎育部參事厦門大學校長鄧芝園君演說『敎育與社會』鄧君爲現今敎育家此次偕同毁家興學之陳嘉庚先生來申參與各國敎育聯合會假寓靑年會宿舍届時當有精警言論以　聽者也 
[均益决志會選舉會紀]  
　　文監師路均益决志會徴求大會業經閉幕八隊共得二千八百餘分其中贊助者居多數新會員共加入百有餘人日前（六號）晚爲該會第二次選舉大會之期當選職員如下正會長張國威副會長顧松林書記唐乃欣會計陳萬榮庶務方聲雷稽查周金才敎育科主任魏芸湄演講科主任應雲衛交際科主任蔡培艮編輯科主任項錢貴游藝科主任趙枕亞聞不日將開新舊會員同樂大會云 
[聯合游藝大會之先聲]  
閘北虬江路康寗里培英兩等學校西門方板橋壽祥里養正兩等學校虹口源昌路源昌里昌浩兩等學校組織聯合游藝大會現已部署就緒定於陰暦十月十二日假笑舞臺爲會塲各團體以游藝贊助者如西樂及少年宣講團絲竹滬北公學雙簧沈易書南方拉戲並有笑舞臺全體全演最著名西裝大悲劇『亡國男兒之情敵』觀覽劵每張一元所籌經費悉充三校擴充之用並聞總幹事任壯飛君於三校推廣後并擬於閘北選定地點創辦一閘北通俗敎育書報社云 
[五並蒂之奇菊]  
　　棋盤街廣生行内蒔菊甚夥頗多佳種日來怱有一株一花並蒂開五朶衆咸詫爲奇事質諸栽菊大家亦謂從古所罕有惟開已數日恐將凋謝有花癖諸君盍往觀之 
[西商秋賽二紀]  
　　昨日（星期二）爲旅滬西商秋季賽馬之第二天與賽西人仍於上午十一時整轡入塲比賽至暮計共十一次茲將昨日比賽結果錄下第一次二十七馬西人海爾代瑞記洋行藍色衣帽黄馬勝第二次三十一馬西人海爾代瑞記洋行藍色衣帽黑馬勝第三次十七馬西人小白蘭代祥茂洋行黄衣黑帽靑馬勝第四次九馬西人刣生代怡和洋行藍衣黑帽白馬勝第五次十二馬西人强生代怡和洋行藍衣黑帽黑馬勝第六次十三馬西人愛極爾代沙遜洋行紅衣黑帽黄馬勝第七次十二馬西人强生代怡和洋行藍衣黑帽白馬勝第八次十六馬西洋人某甲代西人惠鐡紅色衣帽黄馬勝第九次十馬西人卜魯那代老公茂洋行湖色衣帽灰馬勝第十次中庸洋行醬黄色衣帽白馬勝第十一次西人小白蘭代祥茂洋行黄衣黑帽白馬勝 
[滬南工巡捐局常會紀]  
　　昨日爲滬南工巡捐局常會之期午後三時開會到者係該局名譽各董姚子讓莫子經朱志堯顧馨一姚紫若等即由局長姚石蓀宣告開會宗旨畢即提議該局進行事件互相討論良久議决各路綫以另圖爲準 
[先施公司減少營業時間]  
　　南京路先施公司向來每日八點三十分開巿至下午九點鐘休息茲悉該公司主任以服務時間太長恐各夥友精神上不相宜特於舊曆十月初三日起每日下午改爲八點鐘休息減少營業時間一句鎭其餘開巿時間則仍照舊聞該公司尙欲逐漸改良實行達到星期日休息目的俾免夥友過於辛苦云 
[慈善劵開奬紀]  
　　昨日慈善正劵開奬茲將五大奬號碼列下頭奬第二萬六千八百五十六號（漢口振華公司經售）二奬第一萬五千四百零二號（紹興廣彚源經售）三奬第一萬五千三百五十二號（寗波廣鑫源經售）四奬第九千三百四十四號（本埠萬利發經售）又四奬第三千三百三十七號本埠廣萬源經售）五奬第十三號（杭州長發源經售）又五奬二萬四千五百五十號（杭州憶中經售） 
[老虎灶聚賭之科罰]  
　　在虹口東有恒路一千一百六十四號門牌開設老虎灶之崇明人徐舌郎前晚纠衆在屋内開塲聚賭爲哈爾濱捕房西捕頭所聞率同探捕前往將徐及賭徒張連生范龍虎施小狗奚阿三高福生施阿三胡阿二王阿二張阿二陳祖元丁金榮沈阿根許阿金倪阿臣顧浩卿劉子卿張連榮陳西華等並賭具賭洋帶回詢明張連生係過犯飭與徐舌郎一併收押餘各存洋保出昨將徐張二人解送公共公廨請究保出者有到有不到經李襄讞會同美約副領事質訊之下判張押西牢一月期滿逐出租界徐不應聚賭違章科罰洋十五元無力改押十四天再犯加等嚴辦其餘到案各人每名罰洋兩元與不到者之保洋曁抄獲之賭洋悉數充公賭具銷燬 
[私賣燈吃之押儆]  
　　住居虹口東有恒路一千一百六十四號門牌通州人王小福因私售燈吃洋烟前日被哈爾濱捕房捕頭率同探捕前往該屋捉賭時查見將王及烟客吳仁奎范榮奎劉榮芝並烟具獲回收押昨晨解經公共公廨中西官訊明若輩違禁屬實判王押西牢一月餘人各罰洋三元充公烟具銷燬 
[盜犯解送法庭訊辦]  
　　前由水警第一區偵探李得標等緝獲盜犯吳大連子一名曾經解送水警第一區訊辦在案茲由沈區長訊得該盜吳大連子係爲本年一月間糾夥搶刦浦東周家渡楊秉田家及該事王所泊浦江之貨船銀洋案内之要犯且據承認另有夥刦龍華港行船得贜等情查失事區域係在上海地方應解司法機關訊辦特於昨日將吳大連子一名備文派警解送上海地方　廳歸案訊究矣 
[三星廠函送廠工請究]  
　　閘北寳通路三星織工廠經理郁季平前日函送該廠工人蒯道明秦子發胡爾君牛敬升姜錫和黄步高鮑家富吳家翠夏忠餘等九名至五區警署聲稱該工人等因在廠調戲女工由廠中司事查見喝阻詎敢逞兇毆傷該司事當將在塲諸人各罰扣工資洋一元以示懲戒若輩不服竟唆衆罷工要挾請爲究辦王署長提訊之下蒯等供因已遭經理人歇退故不願認罰云云奉判轉解司法科訊明核辦 
[汽車傷人兩則]  
　　昨晨一時許有二百二十四號汽車駛經公共租界南京路浙江路口撞倒蘇州人顧鼐得受傷甚重當由老閘捕房七百三十七號華捕到來押令汽車載送受傷人往仁濟醫院醫治旋即帶該汽車夫入捕房稟候捕頭發落又有人力車夫李金根昨晚七時許拽車行經南京路抛球場遇有某號汽車駛來一時不及避讓致遭撞倒碾斷左足小腿骨由老巡捕房六百十三號華捕瞥見當即前來抄錄汽車號碼另雇車送受傷人力車夫投仁濟醫院醫治一面歸報捕頭候示 
[旅客病斃碼頭之相驗]  
　　前日午後有年約三十餘歲之某甲因患病甚劇携帶衣包一個欲搭大達碼頭某小輪船回海門原籍不料爲船上所拒却不能返里即就岸上鹽碼頭弄口路宿延至當晚八時病斃爲崗警查見報告第一區警察署由趙墨林署長飭十六舖地甲查明並無屍屬報告地方檢察廳請示經譚廳長委派龍檢察官偕檢騐員於昨日午後三時蒞塲相騐得死者委係因病身死當即塡明屍格飭地甲報請善堂給棺收殮厝壇召認屍身服式並衣包内男女衣服九件並當票兩紙均註明將衣包等帶回儲庫 
[匪徒强捋金鐲]  
　　住居法新租界長浜路六百六十七號門牌之婦人潘盧氏於前晚七點餘時出外購物行經愛多亞路維爾蒙路轉角突來身穿灰色短衣之匪徒兩人上前將氏之眼目掩住一匪將氏手上所戴計重一兩二錢五分之金絞絲鐲一隻强捋而逸事後氏即開單報告西捕房立飭包探顧三寳前往查察一週回稟捕頭諭令務獲該匪等到案究辦 
[欠房租拍賣生財作抵]  
　　蘇澄如前在法租界東新橋街餘順里内某號門牌設立某行邇因負債纍纍難以支持於前晚棄行逃逸現由房東新瑞和遣收租人投法公廨聲稱計被蘇虧欠三倜月租洋八十元請求核示中西官判聽候將生財拍賣作抵 
[冒騙禁押三月]  
　　字林西報排字人陳祖明因將假支單三次冒騙買辦康錫祥洋四十七元被控捕房由探將陳拘解公共公廨奉飭收押在案昨晨由廨復訊即據原告上堂證明前情訊之陳供詞支吾中西官核供以陳不應冒騙判押西牢三月如能將洋繳出准予酌減刑期 
[指探拐匿女孩]  
　　虹口東鴨綠路十六號門牌居婦戴　氏偕證婦人江戴氏指控住居歐加路二十一號門牌之周根寳將伊十歲女孩珍鳳（即正鳳）拐匿無蹤等情昨由該管捕房將周拘解公共公廨經中西官略訊一過判被告還押展期七天查明失孩蹤跡再訊 
[旅館違章案再展期開審]  
　　沈書林在虹口密勒路二百零一號門牌及有恒路三十八號門牌兩處開設外國旅館經該管捕房查悉其不將寓客姓名登諸簿上並容留擾亂治安之人住宿故將沈傳至公共公廨命退候查明再訊在案昨由中西官傳訊即由西探目利扶司上堂稟明捕房對於此案一切手續尙未完畢請再展期問官磋商之下准予展期一禮拜開審 
[五馬路聯合會籌備選舉]  
　　五馬路商界聯合會日前籌備　年紀念大會並選舉職員因手續過繁日期一再更改茲經該會長朱葭琯等公同議决確定陰曆十月初五日假平望街廷源里某號房屋召集全體大會用雙記名法每會員一人投聯記名票一紙共選八十七人作爲當選人再組織職員會複選正副會長日昨已將票紙規則逐一分送各會員矣 
[破獲燕子窠]  
　　楊小車在東嘉興路一千四百零六號門牌屋内私設燕子窠容留朱連生周阿根施順生等燈吃鴉片烟被人密報該管捕房捕頭立即率同中西探捕往查屬實當將楊等四人連同煙　烟具一併帶入捕房押候解廨請究 
[城隍神會路由]  
　　今日下元節本邑城隍廟例舁城隍神像及四司出巡蒞邑厲壇謂爲施振孤魂茲將路由錄後出廟往西朝北舊校塲往西穿心街朝南侯家路往西廣福寺朝北福田菴路露香園路民國路往南方板橋至西門往東肇浜路朝南曹家橋出新出弄往東蓬萊路至楊家橋朝北西倉路往東猛將堂往北梭子弄過登雲橋肇浜路往南過虹橋朝東西唐家弄中唐家弄往南梅家弄天燈弄水仙宫往南朝西喬家浜過陳箍桶橋朝南出大南門往西中華路過茶食公所往南朝西陸家浜過利涉橋一直到壇壇上起馬過利涉橋朝北大興街進尙文門往北凝河路朝南喬家浜過救火聯合會進佛閣朝南校場街往北南倉街聖賢橋往北花衣街豆巿街過龍德橋朝西如意街往北外鹹瓜街集水街中華路進小東門過長生橋四牌樓往東老學前朝南東街往西綵衣街太平街三牌樓晝錦牌樓朝北舊校場往東福佑路朝南天官牌樓往西方板橋一直回廟 
[沈妾與鄰人併究]  
　　林蔭路松盛里襪廠經理翁竹山即馮竹山家有一妾張氏前日下午不知如何與其大婦並姑在家衝突馮以張氏不應違忤即以家法治之張氏氣忿交加哭訴鄰人包成龍出爲干涉預糾多人向馮理論馮答以家事無鄰人干涉之理由包等不服即行兇毆打以致馮略受微傷由警到來行兇者紛紛四散馮則送中西醫院醫治當爭閙間張氏即乘間逃逸無踪當經馮查悉遣人往追旋將包拘送二區警局收押昨日天明時包妻將張氏送到該局奉諭將一干人證悉送地方廳訊辦下午奉檢察官提案研訊原告馮竹山因傷在院遣代表廠夥封祝三投案候示質之張氏與包成龍供多支吾問官判令分别收押該代表退去候原告到案再訊 
[檢騐洋涇鎭田旁男屍]  
　　二十四保四十八圖地保張松林昨投地方廳報稱浦東洋涇鎭附近田旁今晨發現無名男屍一具查無家屬稟請相騐午刻奉譚檢廳長委派郭檢察官沈檢騐吏等渡浦前往騐得該屍年約三十餘歲身穿格子布短衫白布褲灰布鞋周身無傷委係病死因無家屬到塲諭飭由堂棺殮 
[介紹紗廠聯合會季刋]  
　　華商紗廠聯合會季刊第二卷第一期現已帛版要目如下振興棉業芻議（穆藕初）今後紗廠應有之覺悟（朱仙舫）爲我國新組紡織廠進一解（陸紹雲嚴傳棻王序東）告今之紡織學生（李壽彤）紗廠實習須知（汪樹磐）輸入棉製品論（陶平叔）紡績公司運轉及管理上之意見（一之）理論實用紡績學（朱升芹）綱絲布（王如愚）漂白（張迭生）漿紗之理論與實騐（傳道伸）製造絲光綫法（翟驥身）一九一九年之世界棉花情形（禪愚）美國最近棉業情形（王善佺）德國紡織業現狀埃及棉花之産額及其將來計畫朝鮮棉花栽培情形美國新發現之比馬棉花（葉元鼎）等等全書三百餘頁零售大洋三角香港路十號發行昨承該會惠贈一册書此介紹並誌謝忱 
[誌謝]  
　　昨承商務書館惠贈第十七卷第二十號東方雜誌及第六卷第十一號英文雜誌各一册書此道謝 
中華職業敎育社通訊 
[敎育與職業暫時取消交換登載廣告通告]  
　　本社輯行敎育與織業雜誌前與各處書報交換登載廣告茲因現時紙價昂貴此項廣告過多耗費不資因商定暫時取消特此佈告尙希原諒 
專件 
[中華民國八年通商海關各口全年貿易總論（錄海關贸易册（十七續））]  
一雜論本年貿易出口貨値此運費浩大滙兌高漲起落無定郵電失其秩序船隻有時缺乏之際而活潑之狀仍能令人驚羡其爲本年之特點將何以解釋之推原其故多由於歐美局勢與尋常不同若謂中國貨物無論價値如何當可繼續行銷此亦不思之甚統全球觀之推廣出産著有成效者以非洲爲尤甚而中國方面則有種種阻礙如匯兌之漲落内地捐稅之重負運輸之不利便此皆爲國外絶無僅有之事倘將來紛紛向中國起爲商場之競應以何法對付之無他惟有改良内地捐稅以及整頓國内交通等事至中國農商亦須以有效之法禁止挽僞因各處對於此項弊端嘖有煩言出口貿易旣已超過尋常益以銀兩匯兌高漲影響所及卽進口貨亦受其惠歐美之製造家倘無各項窒礙定貨照交以機器爲最多則進口貨物當必更有可觀美國對於遠東貿易日加注意該國之經濟家及商人絡繹來華並新設富有勢力之銀行二家即友華銀行與匯興銀行各大商場均設支行此外該國在華新開之行家不在少處十二月五日英國商會在上海會議亦爲本年重要之事主其席者乃英國公使於發表之進行辦法内可以覘其所抱宗旨係注重英國商人羣策羣力爲商務上之計畫務使中英兩國商人均有裨益本年尙有事端足資留意者爲英美華商務總會或名聯華總會在上海天津兩處已經成立藉以增進華洋人士友誼上及商業上之親善年間華人設立之新實業銀行多所悉照外國辦法用以扶助各種貿易之利益惟工藝未見進步中以織造爲尤甚皆因所需機器不能購辦至國内行銷之仿製洋貨均係出自新法廠家之所製此項廠家大半不假外力而成貨物繁多茲將可以錄出者列下如法藍器綢衣布衣衛生衫梳妝用品傘毛絨線螺鈿鈕扣骨鈕扣角鈕扣化學産品針電鐙電話器具石棉製品葡萄酒啤酒蘿萄糖玻璃器皿玻璃片本年織造局及麫粉廠忙碌異常其具有大規模之造船業在中國可謂已佔位置具大有發展之餘地據雷氏船業報告本年中國船廠下水船隻計有一萬二千三百七噸上海現又新添一廠近來從事開採新礦者各處皆有曩日所設之漢冶萍煤礦公司及開灤礦務局機器工程均大加擴充中國政府曾向費克斯公司訂立合同山一航空處所購有飛機中國極北各處無線電臺正在建築之中此係與麥可利公司訂定合同所舉辦者告竣之後可與全國聯成一氣無線電話亦正在籌備進行管理之權隸於中國無線電話公司需購機件卽用麥可利之專利品至人工材料則舉國内之所有合用者用之以上兩項建設關於中國商務上之利便甚偉本年初曾有提議統一中國鐡路上之外國利益此事顯有裨於中國政府及人民但議雖提出而鮮有應之者茲幸復有較大之計畫即所謂銀行團尙在磋商之中其宗旨係贊助中國於交通上增加利便及開濬國内之富源現查各處鐡路已經開車者車輛甚缺復因軍隊時有阻礙但所運貨物其數之鉅幾成一致惜本年舊有及新築之鐡路阨於欵項無着以致進行方法爲之束手天津順直水利委員會及廣州治河辦事處曾經有所作爲奈亦因欵項有限卒使公益之事大爲掣肘疏通運河一舉爲西門嘉利之鐡路河道合同所訂定聞辦理甚佳牛莊之遼河天津之海河上海之黄浦江福州之閩江均由華洋貿易上得有捐欵故各項工程皆續有進步不幸八月間遼河上流工程師亞來君因遇鐡路上意外之險喪失生命至年終仍未有補其缺者以上各局所之詳細情形查閱各該口本年貿易論略便知一切烟臺之海口工程本年有大進境當東北風來之際深得海壩保護之力開闊上海港口之查察係由濬浦局曁海關海政局擔任其事亦復功效日著以上所述之公衆工程皆因貿易上之利益不得不有以維持之此外有裨國家緊要之圖如建築良好之路曁橋樑以及用科學方法推行農事並用以蓄牛又如林務與開墾等事均覺少有記載徒以工業之待舉雖然如是第於個人似無直接利益倘欲創辦必需巨欵以成之更需機器以造之此二者國家與民人均無所措以故舉凡當務之急尙付缺如揆之國家經濟其支配未免偏枯是何異於提壼灌樹祇顧其頂而不培其根復何異於路尙未造而先之以飛機更何異於但求紗錘之增多而不問棉花之種植有退無進夫中國極北一帶行駛汽車之路豈非已有築成國中道路如何建築如何維持政府豈非已有定章以予觀之誠有其事即改良産絲改良種茶改良植棉以及改良其他物産豈非已有商家曁留心此項貿易此項物産之人自行創辦或由各明達官員之力有所設施以予觀之亦誠有其事但中國地大物博將來國富民强不事倚賴之基予則謂其多屬荒廢殊不爲過况現在工業林立殆及全國求其日後克底於成曁發達之日進不息終以開濬富源爲有助（完） 
雜評二 
[惡鴇之惡（訥）]  
　　凡爲惡之人尙不若縱人爲惡之可惡也爲惡之人其惡及身而止縱人爲惡之人旣自陷於惡并陷人於爲惡且人但見爲惡之人之惡而不見縱人爲惡之人之惡故以法律論縱人爲惡之人其罪自當重於爲惡之人也 
然而中國之今日多縱人爲惡之人而縱人爲惡之人又每巧避其罪武官縱軍隊騷擾地方文官縱差役爲害人民一旦發覺罪其軍隊差役而官之自身則安然無恙非僅自身安然無恙且庇護其軍隊差役代爲掩飾以同脫於罪焉此爲惡之人所以日多也 
推而廣之惡鴇之縱妓拉客亦猶是耳旣迫妓以爲惡又使人受彼爲惡之毒害然則加重其罰不亦宜哉 
公布欄 
[上海地方審判廳]  
　　判决主文（民一庭）一件判决孫金海與王長根因離婚涉訟一案主文原告人之請求駁回本案訴訟費用歸原告人負擔一件判决奶生與金子良固借欵糾葛一案主文本案應維持本廳居國九年十月十五日之即時判决聲明窒碍後之訴訟費用歸被告人負擔一件判决單春林典徐銀來欠租糾葛一案主文徐銀來應將自已所租之房屋及頂王永桂所租之房屋即日遷讓並應償還單春林房租四元錢二千文起訴以後之租金仍照原約計算付至出屋之日爲止訟費歸徐銀來負擔（民二庭）一件决定楊六莊訴陳叙香借欵糾葛一案主文本件訴狀准予註銷訟費歸原告人負擔一件判决伍學蓮與朱廣榮等欠租糾葛一案主文朱廣榮欠福興公司房租大洋二十元小洋二十五角應即如數繳交伍學蓮具領並將福興里十二號房屋遷　伍學　對於唐如發之訴訟准予註銷訟費伍學蓮負擔十分之五餘十分之五歸朱廣榮負擔 
　　批示一件徐君道狀請傳案由狀悉候傳訊再奪此批一件顧勝來狀請移提由狀悉候提訊吳文彩此批一件周子品狀請退保由狀悉准予退保此批一件俞馨如狀請執行由狀悉本案係確訊判决與給付判决之得以命被告人　行原告人之請求者不同所請拘押何元增之處未便照准至漢冶萍煤棧如不照單發貨爾可向之提起給付訴訟勿得藉故拖累此批一件朱元奎狀領洋元由准領此批一件李慶鍔狀請傳保押追由狀悉候傳案訊奪此批一件陸友緯狀保汪民傑由准保此批一件張文義狀請飭傳由狀悉當庭已諭爾自向原告人理楚何仍藉詞拖延茲再給限五日倘不急速調解惟有依法執行勿得自誤滋累此批一件王文炳狀請銷案给領由狀悉准予銷案所有該民前交證物并准來廳繳證具領此批一件張錦榮等狀保歸流康由准保此批一件朱信侯狀請銷案並請給领由狀悉候傳案訊明核奪此批一件戚衡卿狀請給領由狀悉准覓保來廳具領此批一件趙瑞興狀交欵洋由准交此批一件張預誠狀領洋簿由准領此批一件沈瑞興狀請查封由狀悉准予派員查封此批一件薛福林狀請銷案由狀悉准予銷案所有呈案證物並着來廳具領此批一件唐錫生狀領單據由准領此批 
[滬海道尹公署]  
　　批示一件海門縣民俞元虎等呈爲欺朦立案礙難遵行環叩查碑核示取銷試辦再行定斷示遵由呈悉查此案前據海門縣知事最後呈復以每千步定租一元四角實爲折中辦法且稱並無偏枯訟爭可冺等情當以知事爲親民之官深知地方情形旣稱折衷並無偏枯即經呈准省長如擬試辦在案據呈前情候再令海門縣知事查察情形秉公處理具報本道對於業佃兩方一視同仁决不稍有成見也此批一件海門縣民蔣文聽等呈爲揑朦成案事實難行環請查對碑示再行核奪示遵以免紛爭由呈悉已於俞元虎等呈内明晰批示矣仰即查照此批一件海門縣民金伯欣等呈爲錯亂朦混訟端愈多環求吊卷查核更正錯誤以絶欺　而淸訟源由呈悉已於俞元虎等呈内明晰批示矣仰即查照此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[遊美隨筆（五）] [  南洋烟草公司選派留美哈佛大學學生陳其鹿]  
　　舟行凡二十五日至九月十日到舊金山船上頭等艙客多彼邦上流人物可與談杜威博士之女公子亦自横濱上船携有中國泰山孔廟及其他各名勝地之影片甚多美人善游歷同船美人游歷中國日本暹羅者實繁有徒予嘗謂讀書游歷須相輔而行徒游歷而不讀書則宇宙之大欲一一躬歷其境雖有周穆王之八駿恐亦難行徒讀書而不游歷則紙上談兵無一是處予在南通時曾遇一老朽之學究自謂研究地理巳十餘年一日談食品以爲美人與中國人相同日食羹米稻飯予叩其何所見而云然則曰美國南方非有産米之地乎産米而不自食將運至中國耶予五笑置之蓋其見聞甚陋有於書本而又一知半解但知美國南方有産米之地而不知北方之産麥遠過於産米之額也予自舊金山至紐約横貫東西數千里未嘗見美人之以米飯代麫包也讀死書之不可恃類似此例美人旣善游又能鑒别事理吾國人旣無科學智識觀察能力又喜足不出戶庭其欲知天下事亦難矣 
此行也予在舟上觀察美人有二優點爲吾人之所不及者其一即運動之優長船上有游泳池美人無論男女老幼皆可騰躍入内游泳自得又在船上開運動會評定甲乙分别奬賞無怪其國民之活潑潑地强幹而能任事也其二爲富於娱樂之精神在舟上有二十餘日海天蒼茫其可解長途之岑寂者蓋甚鮮美人乃思種種娱樂之方法以解沈悶某夕有化裝跳舞FancyDance數十男女咸化裝爲世界各國男女之裝飾成對而舞光怪陸離詼諧詭譎雜出於其問眞令人仰天大笑冠缨索絶者也 
筆剳 
[拾巾記（三）] [  舍我]  
　　一日午後溽暑似焚揮汗如雨一執筆人且昏去則破瓜大食此時有一人入吾仰首視之則賈子也吾方訝其驟來察其容色甚憔悴兩顎微突目眶深陷雖華服猶是而三月前翩翩美少年之風度則無復存矣吾益驚駭予之瓜不食第徐徐言曰舍我子審吾事何若耶吾曰吾安知但覩君狀知君有不幸矣曰不幸耶彼死矣曰子指誰耶曰瑶卿耳吾呼曰噫天乎仁義乃爲吾備述三閱月來之所歷曰予目識瑶卿心坎中所有者皆瑶卿瑶卿亦語我謂予害之使彼心神無一時一刻或寗以是吾二人一星期中必有一二日晤面然此一二月爲時亦覺彌促終不克盡傾心中所欲言則各以書道相思來鴻去雁三日爲期迄茲盈尺昔日曾不厭百回讀今者觸目增悲哀怨萬狀矣瑶卿之家庭爲一絶對專制之家庭堂上嚴父不翅國君婚姻雖爲兒女終身大事乃不稍容兒女之意志參雜其間蓋其頑固執拗不可以理喻也瑶卿見吾輒爲吾言此吾常百端譬慰而終不釋然但云生死以之耳言已愴然欲涕予曰以吾二人相愛之直情告老人並以吾之爲人語之老人意或稍動則十獲八九矣瑶卿摇首第凝視予面亦不啓　子心綦戚然恐寡歡則强作笑容故作詼諧語以悅之未幾瑶卿亦忘其所愁矣予與渠最後相見之一夕在笑舞台觀殉情記台上人演至五娘自殉時瑶卿掩目不欲觀伏予肩上妮予歸謂不欲覩五娘死也誰料此後二日渠竟爲予玉　耶明日爲星期日瑶卿返蘇予送之車站星期一晨十時予正在局中忽一僕授予一函予知爲瑶卿書亟啓視之噫舍我子知書中所言悲耶樂耶喜耶哀耶書凡二千言予讀畢幾昏去矣 
諧著 
[吳諺新證] [  楓隱]  
　　牆頭上刷石灰水白刷（刷通說）各省人民之請願廢督戴了箬帽親嘴凑不攏統一令之忽遭反對 
胖子的袴帶全不着緊某總理之以改造二字答蘇魯代表肉骨頭敲鼓葷鼕鼕（葷通昏）某武人之目主張廢督者爲無政府黨背心上挨胡琴挨不着（吳人讀拉爲挨）文龢之妄想蘇財廳長外甥提證籠照舅（舅通舊）安福倒後之軍閥勢力 
嗚呼日月名募捐城頭上出棺材遠轉某武人欲改督軍爲將軍以塞廢督者之口江西人釘碗自顧自（像其聲也）普通國民之心理 
新聞拾遺 
[乞丐食瓦片] [  冰]  
　　皖垣四方城昨來一乞丐手持瓦數片且行且食間之據云係直隸冀州人因遭旱災無米可食彼乃日以瓦片囓碎充饑得以苟延性命逃荒至此云後有某姓給以田醬一碗該丐遂和瓦食下一時隨觀者甚多或云係一種幻術不知確否 
[鄕老殉辫帥] [  晴初]  
　　吳興某鄕老人稱辫子忠臣頑固性成守舊不變雅慕亡淸專制嘗語人曰倘辫帥一日得柄政權當恢復淸制擁帝登基余之補頂仍可穿帶日者偶見報端尾帥有復職之望一時手舞足踏樂不可支豈知偶一不愼躓足踣地頓時口吐涎沬譫語不絶舉家惶駭遍覓良醫診視竟難奏效昨日遂死 
[乖] [  吳秉恬]  
　　實昌路某姓家爲中等之賭窟非素識者不得入入亦不爲招待昨夕忽一少年衣服楚楚貿然至小立作壁上觀衆亦未以爲意時几上置有雪茄少年信手携取狂吸不已旣而乘問竊取某客之金時計一枚納之懷當被察出搜獲原贜客欲報捕主人出爲緩頰乃釋之去蓋因有他種關係不敢結怨於人云 
[痴] [  露]  
　　本埠西門内肇浜路趙姓家生有一女讀於某女中學素性自由故於春季結識某中學生情投意合已訂婚約惟兩方父母均未得知近趙某擬爲女訂婚於其戚家某氏女聞　連日與父反對昨因一語齟齬女竟吞食小錢一枚以擬自盡經家人覺察卽行送醫療治或可治云 
小說 
[社會小說衆醉獨醒（一八八）] [  瞻廬]  
　　第三十一回千百個蜂蠅作怪響五十年鶼鰈證前盟 
說到這裏牀上的病翁又是一陣子怪笑接着說道姻伯母我有一句話正要問你聽說你家筱山姻伯在世的時候杭州人都喚他做木犀財主可是有的哈哈姻伯母别瞞我了你說甚麽話都不瞞我怎麽把這件事瞞起瓶口紥得住人口紥不住早有杭州人講給我聽筱山姻伯怎樣的不認髮妻怎樣的乾沒珍寳怎樣的惹人家不平請他享受那木犀滋味這絮絮叨叨的話鑽入邦平耳裏又是詫異又是羞慚又是害怕便不敢在房裏久坐奔逃也似的出去小賓留他吃飯他也不吃只說尊大人的病症很是蹊蹺莫非眞個遇見了邪祟方才說起的趙仙人很有些法術舍間也曾請過他看香頭委實活靈活現未卜先知舅兄要去請他還是快快去請看來尊大人的病症吃藥是沒效的死馬當他活馬醫（明明丈人峯而以死馬視之可謂奇談）除卻這一着棋再也沒有别的法兒說罷怱怱辭别上轎而去邦平去後柳宅的傭婦從劉公館回來說姑太太即刻便來現在差遣王媽媽前去邀請趙仙人來到這裏看鬼大约姑太太一到這裏趙仙人跟蹤便到小賓聽着怎敢怠慢趕同娘子女兒胡亂吃了午飯安排香燭專待仙人降臨約莫午後二三點鐘他妹子柳氏娘子果然邀同了仙人乘轎前來王嬷嬷在後跟着轎兒落了肩王嬷嬷忙打轎簾先扶仙人出轎再扶小柳太太出轎小賓和着渾家女兒都到門前迎接仙人大模大樣略點了一點頭眼觀着鼻鼻觀着心着先走入門來只可惜仙人的裙下卻是一雙鬭雞脚走起路來脚尖相對跑一步鬭一步越想跑得快越是鬭得利害列位列位這鬭雞脚的仙人端的是誰正是 
裙下雙雞鬭而不已仙人是誰我知之矣 
自由談之自由談[  鵑]  
人於中心惮擾擺佈不得時但須專心於工作即可淡忘一切若中宵雜念紛起安睡不得第默誦一簡單格言至數十過便能恬然入睡卽頻念阿彌陀佛亦未嘗不可 
大昌煙公司徴文揭曉（丁等） 
[白話短篇] [  尙之]  
一天陳搏老祖在雲端裏看着中國失聲驚訝道奇怪奇怪前面彩雲繚繞異香透天又像是要降生帝王了但中國已改共和那裡會有帝王呢我倒要下界去查察查察疾疾疾看看已到上海那邊洋房上寫着極大的招牌呌做大昌香烟公司熱閙非常雲與香是由製造大囝牌的工廠裡一陣陣噴出來的陳仙點頭道明白了　祥瑞就應在這大囝身上他將來名震寰球稱做烟界大王不是同帝王一樣嗎 
正在贊嘆又失聲道哦王母約我午後赴蟠桃會時間快到何不買些贈送諸仙駕雲回去呢疾疾疾 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[爲己與爲人] [  漸]  
　　爲仁由己而由人乎哉此孔氏謂爲仁之責之任己也己欲立而立人己欲達而達人此孔氏謂爲仁之道之在人也而推己及人則爲恕故孟氏謂强恕而行求仁莫近 
孔氏又謂古之舉者爲己今之學者爲人蓋以世界進化欲學者由爲己之學進而求爲人之學乃指導語非愛古薄今之感慨語也 
漠儒之解此二語者曰爲己履而行之爲人徒能言之余以爲未當也隋文中子又反其說曰古之仕者爲人今之仕者爲己則眞感慨語矣而益可　明爲己之非爲人之是不然豈學　仕之目的宜相反乎 
宋儒則又創一解曰爲己欲得之於己　爲人欲見知於人也又曰古之學者爲己其終至於成物今之學者爲人其終至於喪己自此說出而世無有敢學爲人之學者矣而世且誤以爲爲己之學勝於爲人之學矣而人生觀乃自此而不明而人羣乃因此而日以　化而或且窺西呅視人如己之學說爲我國所未有而不知東海有聖人西海有聖人此心此理固無不同也 
法律 
[嚴懲騙賑與侵賑之理由] [  徐忍寒]  
　　賑濟災民純係人道主義慈善事業外人萍水寓公毫無民族宗敎之關係尙肯慷慨解囊奔走呼號以拯我民於水火况國人盡屬同胞痛癢相關休戚與共尤應以已饑已溺爲懷負救國救民之責豈可喪盡天良爲殺人利己之惡事國家立法本濟道德之窮對於前項犯罪行爲洵宜從嚴懲辦以快人心請更詳述於后 
（一）冒名私立捐册騙取賑欵此係僞造私文書與詐欺取財兩罪俱發雖受害者僅個人或團體信用之破壞曁富人金錢之損失情節似不重大然冒立捐册騙取救災賑欵實屬毫無惻隱之心大背人道主義如此貪財昧良已與尋常之僞造文書詐欺取財情形不同自宜按照新刑律二百四十三條曁三百八十二條加等併科以儆效尤而懲敗類（二）經辦人員侵吞振欵查侵占公務上之管有物新刑律本設三百九十二條以科犯罪辦振吞欵雖亦爲侵占罪之一種然其行爲能危害無數災民之生命是其宅心殘忍因貪圖鉅欵不恤殺人以利己此等喪盡天良人類之蝥賊設亦援三百九十二條之普通侵占罪科以二等或三等之有期徒刑則罪重罰輕敗類相率效尤災民將無瞧類矣故最近内務部特訂辦振懲奬暫行條例内有經辦人員如侵蝕振欵五百元以上者卽處死刑情節較輕者處無期徒刑最輕者亦處一等有期徒刑不再減輕以資預戒云云是誠災民之福音而亦蟊賊之警鐘防患未然實獲予心所望司法界仰體厲行勿稍瞻徇藉維人道而寒貪膽不勝馨香禱祝之也 
國民常識 
[提倡組織公民選舉監視團實行監視選舉舞弊法] [  江都謝嘯僊]  
　　現在第三届省議會選舉將實行開始矣余因回視從前選舉舞弊以及議員成績之痛心而思得一法卽各地公民之有選舉權者急宜聯絡同志組織一公民選舉監視團一秉至公不徇私情實行監視地方選舉之有無弊端是也蓋一般無恥之徒只知權利不知其他任爾報紙指摘不足以寒其心任爾輿論攻訐不足以喪其膽非實行嚴格對待不可且幾年來南北紛爭兵戎屢見而國會亦忽南忽北忽新忽售徒託空名憲法不立以致國本飄摇民生凋敝若再不羣策羣力改頭換面以期産生一善良國會國亡無日矣此亦有心人所當引爲痛哭流涕者也 
爲今之計各地宜一致提倡組織公民選舉監視團取績極的進行作嚴格的監視手續不必過繁但求調查確實一有彙緣賄賂與包買包賣等弊發生則大聲疾呼披露報章羣起而攻之誓不承認　民間代表此外對於最初抽查戶口之手續宜使其遴選得人調查精密母使無選舉權者得冒名　混有選舉權者反付諸缺如他如僞造名册濫發選票以及先期　洽迫令鄕愚依樣畫葫蘆等等亦在所必禁總之一不堪再今已一誤再誤矣豈容一而再再而三永不覺　乎 
鄙人亦公民一份子　已聯絡同志預備組織惟是選舉之事不僅　邑已也深願名地之同志者聞風　起一致進行匪特桑樟之責任攸關抑亦國家前途之福也（甲種酬） 
經濟 
[銀行業之兼營主義與分營主義] [  連三]  
銀行業務之兼營工業金融（對於工業融通資金）與商業金融（對於商業融通資金）者謂之兼營主義若將商業金融機關與工業金融機關分而爲二各設銀行以經營之者謂之分營主義前者德國行之而後者則行於英日等國故前者亦名德國式之銀行主義後者亦名英國式之銀行主義近世之經濟學者以分營主義之不利於行紛紛推重兼營主義蓋工業金融機關若離商業金融機關而獨立其經營上每易發生困難也例如法日奥比諸邦皆仿行英國之分營主義者然法蘭西之動産銀行今不過僅存其形骸日本之興業銀行亦未克發揮其分營主義之效能至若奥大利比利時之動産銀行則其凋零殆無異法蘭西也 
吾國之銀行制度從銀行法規上觀察之係採用分營主義如中國實業銀行條例農工銀行條例勸業銀行條例殖邊銀行條例等皆其明證也若以其近者言之則上海所設之浙江地方實業銀行華商實業銀行淮海實業銀行及鹽業銀行等皆爲特種之金融機關而採用分業主義者也然一考其實際則其營業實不啻一普通之商業銀行故吾國之 
 
 

Page 18

 
 
 
銀行制度從實際上觀察之實採用兼營主義者也 
分營主義若能見諸實行則其有益於農工業者誠有勝於兼營主義然農工等特種銀行之資金其來源實有賴於債劵之發行吾則徒吸收期限較短之存欵其營業資金必不能措置裕如夫以吾國一般債劵信用之薄弱致國人對於債劵之應募輒躊躇不前若欲推銷農工等特種銀行之債劵其艱難甚矣然則銀行業分營主義之於吾國其有充分實現之日歟（乙種酬） 
衛生 
[靑年男子之屬性衛生（二）] [  鳳賓]  
二斵傷之戒絶 
斵傷俗稱手淫乃穢行也吾人旣爲高等動物宜具高潔之思想勿任慾念之淪胥斵傷之害在於損壞記憶力消耗思考力障碍體育之發達磨折靑年之人格行之者近於自盡每有因之而天卒者　 
其戒絶之法在於潔淨思慮免除剌激振刷其自制之精神設或深夜展陽宜披衣靜坐以消除慾性爲限否則預先備就海棉浸以冷水至需用之時指拭海底或陰部之四周若生殖器熱度驟增有膨脹之感可將此物插入冷水中亦爲窒慾之一法西洋有橡皮圈圈内有剌睡眠時可套於陽物上若夜半展陽其剌可壓皮膚而致痛痛楚一生則慾念頓消然終不如以堅强之意　制服一切糊思亂想之爲愈也 
臨睡時運動四肢筋骨至微汗而止旣可防免遺洩又可消除斵傷之動念 
三花柳之預防 
花柳症中以梅毒淋濁爲最多皆由於不潔之交媾所致染之者不但自身之痛苦劇烈近且流毒於家庭子女遠則貽害於社會一朝不愼害及終身言之實可寒心世有低能之人爲人類所詬病大抵與花柳病有直接或間接之關係者也 
西洋軍隊中雖有預防花柳之法令各醫院施行於兵士之在外冶游者謂可减少疾病吾儕靑年宜各自保重切勿爲巿儈所蒙蔽而希圖僥倖凡禀性純潔之子弟宜愛護其金玉之體勿以小德之出入而召大患之蹂躏也 
鄙人以『不二色』三字訣預防花柳覺一夫一婦之制最合於衛生而亦最適於人道主義 
家庭常識 
[雞病療救法] [  達覽]  
　　雞爲家禽烹以佐膳極鮮差故爲居家所必豢者其病不外五種卽瘟病黑瘡病白癬病結核病疥癬病是已病態療法臚舉如後主持家政者幸瀏覽焉 
（一）瘟病兩翼下垂行動不能自由嗉袋飽脹白色如乳之膠液然漸欲飲水眼閉冠變藍色是謂雞瘟不急治卽斃且易傳染務與他雞隔離治法用白礬水一匙飲之每日二次可保無慮或以蔴油和水代之亦效 
（二）黑瘡病皮膚生黑斑不食不動兩翼下埀卽係黑瘡病不急治必至於死法用　蔴子研末水調匀餵之可愈 
（二）白癬病肉冠發白色斑漸延及頸至於全身毛羽失色脫落卽爲白癬病之證易傳染務宜離羣治法用猪油塗患處過一晝夜用番梘洗凈擦以硫磺卽愈 
（四）結核病此病初不甚顯其後顔色漸變羽毛失光不食且咳嗽至嘴縮羽毛間衰弱而死症重者不治輕者可將病雞置淸潔所用魚肝壓取其油汁和麫粉餵之或愈 
（五）疥癬病若雞冠或頭足間現白點漸積成痂皮膚變褐色痂亦漸大即爲疥癬病治法先以猪油塗之次日用毛刷濺番梘熱水洗之然後擦以水銀即愈（乙種酬） 
道德叢話 
[西方格言（六○）] [  謝介子選譯]  
能精一事可悟其他『解明絲』（WilliamJames） 
無欲卽謂之富『意大利諺』 
世有有鬚之愚者『英吉利諺』 
勞工斯有福『土耳其諺』 
今日之不幸明日或變爲幸事『英吉利諺』 
嚴罰即深愛也『法蘭西與意大利諺』 
井涸然後知水之貴『英吉利諺』 
應爲之事當澈底以爲之『法蘭西諺』 
鷲不能捕蠅『英吉利諺』 
書信爲事業之要點『恰思投菲爾德』（Chesterfield） 
工業常識 
[家用肥皂製法] [  瘦梅]  
　　製造肥皂爲法殊夥專家著述言之綦詳然皆按化學之分配原料之置備非易有志者引爲憾事也此法簡而易料亦隨地可得雖鄕村小戶不難按法製之原料之價旣賤而所獲比之化學分配者不少遜也肥皂爲家庭必需之品我國人以其事之微也類不注意故現今所通用者多爲外人之品此物雖小而應而之量甚大利權外溢殊屬不鮮故法雖粗陋不揣冒昧願爲諸君一陳焉 
法以開水四加倫Gallon（一加倫合我國六升）使之冷却後將石灰Lime一磅Pound半（每磅合我國十六兩秤十二兩）令與水混合（因置生石灰於水則得下之反應也Cao+h2o=Ca(Ho)2『即熟石灰石灰水中含有此物约七百五十分之一』再將鹼Ａlkali（我國舊時用以濯衣者價甚賤）三磅與前之石灰水混合（尋常之鹻置人石灰水中其反應如下Ca(Ho)2+No2Co3=2Noh(Ho)+CaCo3『以上三物乃用以代苛性鈉者製者若不用此用苛性鈉亦可』俟混合後（沈澱不溶之物質須棄去）用牛油（柏油亦可惟不若牛油之佳）三磅共入鍋中煮之約三小時之久即成肥皂Ｓoap惟將成時須加入食鹽少許（食鹽能使肥皂上浮雜物下沈）略煑片刻即去火復使冷却然後將沈澱之雜物棄骈再入鍋中煑之此時須加入淡水若干（水之多寡無甚關係多則薄寡則厚）約再煑兩小時即時純粹之肥皂矣（乙種酬） 
 
