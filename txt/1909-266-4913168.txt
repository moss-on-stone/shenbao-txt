# 1909 - 266 - 4913168

 

Page 1

 
 
   
 
 

Page 2

 
 
上諭[  八月十七日內閣奉]  
　　上諭監國攝政王面奉隆裕皇太后懿旨載灣現在病故著加恩照貝勒例賜恤該衙門知道欽此軍機大臣署名奕劻世續張之洞假鹿傳霖那桐 
交旨[  八月初十日軍機大臣欽奉]  
　　諭旨內務府奏恭辦要差所需欵項請由部庫籌撥一摺著覆實酌減數目再行具奏欽此 
　　八月十一日軍機大臣欽奉 
　　諭旨著民政部保舉熟悉警務應放道員數員開單交軍機處存記欽此 
　　八月十二日軍機大臣欽奉 
　　諭旨吏部奏查明恭親王溥偉等奏請開復之已革廣西竣補知州傳沛然已革山西試用通判余寶滋被叅原案一摺傳沛然余寶滋均著開復原銜欽此又奉 
　　諭旨郵傳部奏裁併廳司員缺一摺著議依欽此又奉 
　　諭旨郵傳部奏京張鐵路工竣開車騐收工程情形並請將出力各員援案優給獎敘一摺著準其酌保數員母許冒濫欽此又奉 
　　諭旨姚錫光鳳山奏近幾陸軍第五第六兩鎮校閱著有成效出力各員照章擬獎綫單呈覧一摺著該衙門議奏又記名總兵張永成等請從優鼓勵一片張永成著仍以總兵記名簡放趙國賢李進才均著仍以提督記名簡放葉崇質徐世光均著仍以道員記名簡放聶憲藩著以道員交軍機處存記單片併發欽此又奉 
 
 
 

Page 3

 
 
諭旨姚錫光奏校閱陸軍第五第六兩鎮在事出力各隨員照章擬獎繕單呈覽一摺著該衙門議奏單洴發欽此又奉 
　　諭旨鳳山奏近幾陸軍各鎮上年分收支餉雜各欵第二案報銷一摺著該部知道欽此 
論說 
[論近日敎育上急宜改良之要點] [  續上月二十七日]  
　　一曰敎育宜注意於敎法敎式。人有身體。必得其營養而發達。人有心意必得其敎育而發達。然僅言營養。非得。何衛與營。攝之方。則不足。言身體之鍜鍊。僅言敎。育非得感。覺知。覺之銳敏及。觀察之精確。則不足言記臆力推理辦之鍜鍊。人生當受敎育時期。理解力判。斷力。俱未充裕斷不能強制其心意。使之記憶。助長其心意。使之融解。人心既有。自已。必有自識之作用。當小兒時。意識甚不發達。於人已之界。往往不能詳辦。迨年齒漸長。屢受外界接觸。而自識之作用。亦漸覺露。有富於神經者。有長於膽汁者。若者多血而不能持久。若者黏液而短於理解。主敎育者必當一一先有以體察之。而因材施敎之地。中人以下。不可語上。中人以上。可以語下。古聖固垂有。明訓矣。而況一堂之上。敎育一人。環而聽者常。數十百人。其記憶。其推理。斷不能盡人而出之於一途。敎育者尤宜先。有以會通之。中也養不中。才也養不才。用直接法以授與其知能。用間接。法以陶治其心性。而敎授之方法。之形式。又適合平生徒感覺知覺記憶想像推理諸心力發達之程度。自注入主義。一雙而爲開發主。義若是者庶不失爲新敎育之特鈀鳴呼以觀吾國今日之敎育家。是誠所謂買櫝還珠者歟。學堂開矣。而生徒之所以開發其知能陶治其心性者不問也。敎科備矣。而各科之敎授。如何能使生徒增進其記憶力。確實其理解力。次第發達。以謀知能上之連關統合者不問也。徒囂囂然曰我開學堂。我講求新敎育。我實主持國家強弱之樞紐。蓋亦忘其本矣。 
　　甲敎法。敎材之選擇。吾國人固已略知其端倪矣。雖然有敎材矣。不可無敎法。敎法者。何即敎授時。叚階之謂。叚階之初。宜先以心理學收貯其舊知。識使生徒心不外馳。以確實其理解判。斷之力。使個別之敎材。自簡而繁。自易而難。自已知而進於未知。連合新舊各觀念而融化之。其要有三。一日具體的事物之直觀。二日用歸納法抽象以形成其概念。三日用演繹法以確實而鞏固之。蓋人生之智識。其階級必自直觀而後進於概念。直觀者概念之始基。凡事必合無數直觀。而搆成一。概念以應用於各事而辦別之。此心理上一定不易之叚階。即敎育家所謂自歸納法而進於演繹法也。西洋哲學家有言日缺概念之直覺。是謂盲目。缺直覺之概念。是謂空虛。而人生認識力。實因此二者結合以生。夫然後融會貫遜之。而人生多方之興味以起。若是乎敎法之必要矣。 
　　要而言之。主敎育者於敎授新識時。先喚起其兒童之舊知識以收貯其未來之新知識。是謂預備。預備既周。然後。乃提出新。事項使理。會之。是謂提示。由是而彼此比較。以發。見其異同。是謂比。較由是。抽出其共。同之點以搆成爲概念。是謂。總括。由是以應用此。概念。種種特殊之地。是謂應用。合之即爲敎授上五叚階。條分縷析綱舉目張經彼中敎育家。之遞爲修改。而釐定爲。學堂。通則一國如是。各國踵。行幾幾。視爲言。敎育者一成不易之典則。然其主。要則尤在乎直觀總。括應用上三大主義故近時頗有主三叚階。敎授者一。一曰受領。二曰理。會三曰應用。狄新知識授與時。亦有非五叚階不可者。是在主敎育者。神而明之。相視。敎材與敎時之情。況臨機應變以活用之焉耳。（未完） 
專電 
[電一（北京。）]  
　　海軍大臣洵貝勒等決議先辦海軍學堂次築軍港昨與澤尚書商定經費 
[電二（北京。）]  
　　駐藏大臣趙爾豐奏入秋患腹疾益以怔悸不寐由於水土不服請準回籍調治簡員接替電諭著嘗假一月安心調治母庸派員接替 
[電三（北京。）]  
　　華僑公電外部國籍法頒布後受惠無窮惟駐使較遠請速設領事 
[電四（北京。）]  
　　慶邸七天未入直 
[電五（東京。）]  
　　維勒巴。來多。昨在美國紐約府乘飛行器旋廻自由高塔。其速力一時間行四十八英里。是爲美國飛行器最初之歷史 
緊要新聞一 
[資政院近狀（北京）]  
　　○孫相國。因年老多病且資政院事甚忙迫關係重要精神不能兼顧決計辭。退聞監國業已許可有簡鹿相充任資政字總裁之說。李大臣家駒。自派充資政院協理之次日即謁見該院總裁倫貝子。會談甚久聞倫貝子與商貢院改修資政院一切敷設。事宜并令該大臣查勘以期完備李大臣答稱日內即行到院辦公。 
[外部外交之忙錄（北京）]  
　　○孫相國。因年老多病且資政院事甚忙迫關係重要精神不能兼顧決計辭。退聞監國業已許可有簡鹿相充任資政院總裁之說。李大臣家駒。自派充資政院協理之次日即謁見該院總裁倫貝子。會談甚久聞倫貝子與商貢院改修資政院一切敷設。事宜并令該大臣查勘以期完備李大臣答稱日內即行到院辦公。 
[外部外交之忙錄（北京）]  
　　○外務部梁尚書。昨日與總理會辦王大臣慶那。兩憲會商擬將議訂中英皖銅官山礦約條欵底稿。抄 
 
 

Page 4

 
 
咨保礦京局。飭轉電知皖省紳民以。安衆心慶那兩憲頗然是議。已飭司員照抄矣 
　　中英交涉之灤州礦案。日前外部梁尚書。特赴津與端午帥。會議聞已有頭緒準於月內了結 
　　英國律師維爾金遜君由滬附輪抵沽日前晉京謁見外部。刻在英國使署小作勾留聞維君此次來京欲與駐使朱爾典君磋商九江事件也。俄國駐京使臣照會外部駐天津領事波布敝。奉本國政府之命轉調駐哈爾賓總領事。云云聞波君已於日前束裝赴哈接任。外部派員往送。 
[學部辦學之忙錄] 北京 
　　○學部前月與外務部會考游美學生本。月初旬即舉行譯學館乙班畢業考試。復於中旬考試游學生。考試游學生事竣再行考試譯學館丙班畢業生。及分科大學生。各項考試萃於一時故日來異堂繁忙 
　　學部監督劉幼雲。將各分科辦法擬定草案俟各科監督考查回國後再行互商刪酌。 
　　學部通咨各衙門文云本部定於八月十七日。起考試本屆留學生。核計各署所送及自行報到者尚有未齊請再查明有無應考人員作速咨覆。以憑備卷 
[旅京粵人研究禁賭會紀事] 北京 
　　○旅京粵省官商士民前於本月初六日齊集粵東新館研究禁賭。是日自戴尚書以下到會者百有餘人。茲將提議各事略錄如下　戴尚書議先調查廣東全省賭博各種名目。及每項承餉若干。胡樞密彤恩朱季鍼淇。引申其說請調查各賭餉歸某項開銷抑籠統歸外欵開銷梁長明法部議。會議所定在粵東新館衆贊成胡樞密朱季鍼議舉戴梁兩尚書爲會長。由會長舉一代表主持會事。衆均贊成梁法部議以下星期爲開會日期。衆均贊成曾式如樞密議編賭箱。凡有賭主及在賭館傭工者自實行禁賭之日爲始不得與被選舉權陳香輪給諫議。在廣東公舉四人爲調查員龍伯楊。建章擬入手辦法兩事。　一調查賭博欵目　一調查雜捐　沈孝畊宗疇議。凡承充開賭列名之人其子弟應試及報捐省紳不得出保結。京官不得出認識各項小結。屏之者籍之外何晉梯議。大興礦農工藝漁鹽洋洋數千言大致興利與除弊相爲表裡隨議定十三日開會。 
[海軍大臣到京紀事] 北京 
　　○十三日午後兩點鐘考查海軍大臣洵貝勒薩軍門。帶同隨員等由漢口乘專車來京是日赴車站迎接者爲順承郡親王肅親王濤貝勒阿貝勒搜將軍徐尚書及左右侍郎各丞叅兩大臣回京時與迎接之某公爵敘談此次考查各省海軍。甚增閱歷。而身體直覺舒暢。較在京當差不同然尚未足增我學識故亟欲於皇太后奉移前即出洋赴各國考察擬本年臘月回京銷差。 
[請禁地方官私提訟案追欵] 北京 
　　○度支部前咨各省清查地方府廳州縣一切公欵所入如有關於差徭攤解賊私各欵者均應一律革除不宜歸併統計現聞部中接有某省咨覆。略稱查各地方官缺。於民事訴訟案內。有爭分家產。控追錢債各項。向來須將所追之欵繳官轉行給領惟官吏往往將所繳欵中提出二三成入官。有訟案係因鉅欵者所提竟至數千金之多。直與勒索贓私無異應即嚴行禁革。否則以贓私論。 
[郵部查勘京張全路工程] 北京 
　　○郵傳部片奏京張鐵路。自光緒三十一年開工現在全路工程。均已如期完竣。所有涵洞橋梁之是否適宜彎道坡道之是否合法土工材料之是否牢固亟應親赴勁騐臣等擾於本月初六日乘坐火車徑赴張家口履勘沿途工程。並考察該處情形布置展築張綏一切辦法。約計往返不過數日。俟勘騐回京另行詳細奏報八月初二日奉旨已錄 
　　郵傳部徐尚書暨各司官騐收京張鐵路工程。於初六日下午六時到張家口。富有察哈爾都統誠勳。副都統額勒渾。宣化鎮總兵黃懋澄。口北道成和。宣化府知府王守堃。撫民府同知長慶。萬全縣知縣徐毓。暨文武官弁營防兵隊齊赴車站歡迎初七日普請中外官商宴會。晚間有在通橋河下大放花砲爲舉行通車之禮。所有前在騐收工程徐尚書及各官同於初九日晚回京。本部各丞堂順天府尹內城總廳丞章宗祥局長梁士詒均往車站迎迓 
[法部議覆麥御史請改良監獄] 北京 
　　○御史麥秩嚴請改良監獄。亟宜整飭一摺已經法部覆奏云竊維東西監獄制度固視爲行政之要圖亦實有專門之學問臣部前於光緒三十三年七月議覆修律大臣沈家本奏請改良監獄一摺早已臚舉大綱通行籌辦且於法政學堂附設監獄專科原以儲管理之人才即以立改良之基礎令該御史條擬辦法列爲四端。大要不越臣等前奏範圍。而皆爲他日必宜推廣之事。原奏稱獄居業雜請分罪質年齡身分犯數等項配置監房以杜濡染一節臣等查分居之制固各國所同然分配愈多財政愈繁。雖歐美亦窮於位置。故今日各國。仍兼採雜居分房兩式。而以階級制叅乎其間。我國獄制尚未講求其內容之雜糅誠所不免一旦欲求全備程度固難猝及財力亦有未充擬酌照原奏約分三區重罪及犯罪四次以上者爲一區輕罪及犯罪三次以下者爲一區。年齡二十五歲以下及犯輕罪一次者爲一區。請旨飭下各省督撫飭屬因地制宜其新造者固可仿行即舊有監獄亦可量爲分配先立基址徐圖擴充原奏又稱罪犯從事各種工藝請飭照受負業混同業官司業等類提倡銷售一節查各國所謂受。 
 
 

Page 5

 
 
負業。者係由他負擔在獄買聽日役使囚徒。作工。其弊在於失權。混同業者係受他人委讬。令囚徒代造貨物。取其工值其弊在於紛擾。官司業。則承攬官中物品。自行籌辦措。手較易爲益較多。惟創辦伊始習藝未精遽望供求相劑尚無把握況集資購料辦物製器動須巨欵恐滋賠累臣部年前修建北監附設習藝所頗具條理終以經費太少出貨無多未能大著成效究之三者相較自以官司業一項爲宜俟將來各省逐漸推擴益加精良擬請旨飭下學部陸軍部凡軍營學堂一切用品先侭管獄官體察情形酌量立約承造。此外各項工藝。亦準擇該地方合宜者製之。庶可收官司交通之益亦足爲獄費補助之資矣原奏又稱候審案犯苦被牽累請明定已決未決兩種分設看守所一節查已決監係覊禁已定罪名之犯未決監係拘留被控提訊之人不特外國有之即中國何獨不然惟外省府廳州縣監。凡被告候審人犯。多有胥役恫喝需索種種凌虐。所稱外羈。官店差館候審所名目不一。此一時特加整飭。自宜掃除積習。去苛政而惠民生除京師各級審判廳設立之看守所青成該管管認真經理應請旨飭下各看督獵所有地方聽訟衙門。一律設立看守所一區。凡被控候審未定罪名人犯皆發交該所如法看管不準絲毫虐待所有從前之外覊差館等項立即裁撤。仍由該上司隨時考察母任積久弊生原奏又稱各省監獄委任非人請以監獄學專科定章一年半畢業正爲需才孔亟造就宜先方憂其學之不成豈有學成而不用此次監獄專科學員。一俟畢業期滿應即考列考第分派京外各地方衙門酌量委。用臣等伏查監獄制除典獄一員外約分監察工業文牘三科。每科科長一員以看守長充之現今各省模範監獄止在提倡用人尚不甚多一省之大拔得五當無人才缺乏之慮倘將來各府廳州縣監獄均能成立計時名處監獄于畢業生自必相繼而起如仍不敷分布。則法政學堂之畢業生擇其品行純良樸實耐勞者亦。可參。用其牢頭禁卒萬萬無可造就。應知原奏概予刪除。臣等綜觀該御史所奏大都取則於東西各國查各國之監獄期於遷善。中國之監獄主於懲惡。積重所趨遂多歧異是以考求獄政允宜更宜新章至若奉行不力應如何嚴定考成明示懲戒之處再山臣部妥試章程奏明辦理八月初六日奉旨依議 
[湯壽潛有不赴滇之機會] 北京 
　　○滇督電奏請飭湯壽潛迅速赴任。攝政王覧奏後會諭詢樞臣謂前已有電諭浙撫轉飭湯壽潛。赴任何以仍未奉報起爲。慶邸以浙路挽留對。攝政干並木深問觀此情形浙撫果欲代湯壽潛士辭只須於路務上緊要名而措詞得體大約可邀俞允。 
[西報譯要]  
　　美將干與滿洲條約問題。　字林報載十六日東京電云據美洲電傳美政府現正預備向日本爭抗。滿洲條約問題。 
　　直隸將舉大操。　文滙報載十六日北京電云直隸省各軍奉陸軍部命令於九月下旬。在北京附近舉行大操。聞攝政王亦須往閱。 
[京師近事]  
　　丁憂改署歸化城副都統三多。於請訓時曾奉欽交兩事一爲貽榖叅案。飭將始末詳情查確速覆以憑叅核一爲各廳改缺設治。著與信勤寶棻會合籌辦。務求妥協此外尚有訓飭籌辦蒙政。一切隨時進奏以備採擇該都護約節後出京赴任 
　　聞海軍處現將海軍徵兵區域訂定。共爲奉直魯皖贛蘇浙閩粵鄂等十省。約定與海軍大臣面商後即行咨飭徵募 
　　警官楊某。日前上肅邸條陳多條。其內容之最緊要者擬請以步軍衙門歸併民政部。以一事權次則請中央以及各省多設報館。開通民智並改良報律。以維持言論機關聞肅邸閱後甚爲嘉許。 
　　美國鈔票行代表賀氏來華數月考查中國財政已於昨日事畢出京聞賀氏此次出京尚須繞道南省。及小呂宋暹邏國等處。順查一切然後回國 
　　津奉鐵路總工程師金達君辭職。前本有延聘拍齡庚工程師接辦之信。茲聞京奉鐵路局長。刻已與拍齡庚商訂。彼此簽立三年合同矣。 
　　政府定做景泰藍大花瓶二對。甚爲精致送與海牙萬國平和會。以爲陳設 
　　內閣前曾具秦庫藏紅本多有毒爛。奏請焚化。一摺已奉旨準現經世相國諭。令由掌管印鑰侍讀松茂在四直門外。擇空擴處所。敬謹焚化。並今行知民政部步軍統領屆期派委弁兵沿途護送監視焚化以便彈壓 
　　郵傳部定期本月十二十三十七十九。等日按科分期考試鐵路管理傳習所之名學生。每屆考期各學生均須於九鐘前在郵署後之鐵路管理傳習所齊集。點名考試聞第一場學生應攷者並未擁擠。 
　　郵傳部因西藏亟應添設郵政惟道路緜遠未便遽行敷設故昨委派錄事鄧維用赴西藏調查一切。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[吉省擬改濱江西路道缺] 吉林 
　　○東督錫清帥吉撫陳簡帥奏稱吉林自改行省除裁改駐省分巡道爲勸業道專管實業外先後添設濱江道西路道及本年奏定新設之東北路東南路二道。查濱江道係專辦哈埠之關稅交涉初未明定轄地西路道雖有兵備道之稱權限多不分明現既奏準裁撤五城副都統添設民官各缺。其情形與前稍異而辦法即不得不更爲變通竊思吉省地方遼闊控治既有難周而各邊均極衝要鎮撫更未可稍忽茲雖添設東北東南兩路道缺而西北各地人民商業較爲稠密外交內政尤覺殷繁。亦實不可無監司大員以資坐鎮而專責成臣等再四籌商擬請以演江道改爲西北路道。仍駐哈爾濱。巡防吉林西北一帶等處地主兼管哈爾濱關稅及商埠交涉事宜其西路道則擬請改爲西南路道。仍駐長春。巡防吉林西南一帶等處地方兼管長春關稅及商埠交涉事宜並援例各加參領銜。以歸一律更請併前設之東北路東南路二道均名爲分巡兵備道。俾得隨時監察屬吏之賢否及政治之得失至各路管轄之地。則擬劃依蘭臨江密山三府呢嗎一廳綏遠寶清二州勃利樺川富錦饒河四縣爲東北路道之區城劃綏芬延吉二府東寗琿春二廳穆稜敦化額穆汪清和龍五縣爲東南路道之區域其西北路道則擬以新城雙城賓州五常四府榆樹一廳長壽阿城二縣爲其區域西南路道則擬以吉林長春二府伊通濛江二州農安長嶺蘇蘭樺甸磬石五縣爲其區域。以便事權有所專屬而責任各有攸關如蒙俞允即請飭部鑄發吉林省西北路西南路東北路東南路分巡兵備道印信各一顆以重職守至哈埠開關已久。現改設之西北路道即應兼辦關稅事務並請頒發濱江關監督關防一。顆其他省各路道缺統俟開關之日再行奏咨辦理八月初八日奉硃批該部議覆 
[楊度有赴粵入幕消息] 湖南 
　　○日前各報載楊京卿。現爲江督張安帥所用茲經查悉實無其事。楊度現已回湘前日袁海帥到南京時楊京卿隨到海帥公館同住。嗣後海帥赴粵楊京卿亦即回湘聞不日有由湘赴粵。入袁海帥幕內之說。 
[奏派廣西學務公所議長] 廣西 
　　○學部接廣西巡撫咨稱廣西學務公所。久未遴選有人茲查奏準回籍籌辦憲政諮議事務侍講銜翰林院編修陳樹勳曾經奏派東洋遊歷。品學端粹鄉望素孚堪以遴派廣西學務公所議長。等語當即奏請照派並請不扣資俸不停升轉銓選已於七月二十八日奉旨依議矣 
[端張兩督會陳憲政籌備情形（續）] 南京 
　　其一爲籌辦省城商埠等處各級審判廳。查中國行政司法混合不分歷年已數千計此時定議更張執行之樞紐未完防範之機關尚闕創制伊始誠不能不出以審慎臣端方於通飭遵辦之後與原任江蘇撫臣陳啓泰往返函商並飭由藩臬司再三核議更於蘇州臬署設立籌辦處。以爲挈領提綱之地。並派員調查中外規制。以備參仿總期力除捍格粗具規模又以創制需才爰於江寗省城設立裁判研究所考取通知時事之官紳入所肄業所以。養成審判之人才爲實行開庭之預備此遵章籌辦者五也。其一爲創設廳州縣簡易識字學塾。查人民知識非識字者日有增加則國民程度驟難進步江南雖號開通然下級人民能具國家思想者仍屬少數恐不加強迫斷難程敎育普及之效。惟蒙養之始必須有畫一純粹之課本。據以講授庶根本既植不致誤入歧途臣端方於部飭頒到之時即通飭各屬預爲籌備一俟簡易識字暨國民必讀各課本由部編定頒發即可發各屬依期開辦此遵章籌備者六也。其一爲廳州縣巡警限年內粗具規模查。江寗省城巡警於光緒二十八年創辦曾經前署督臣周馥將開辦情形分別奏咨臣端方抵任後。逐加整頓漸就完密其通商埠岸水陸衝衢如上海鎮江清淮揚州等處。或專案奏辦或派中創設。此外各廳州縣亦多據陸續奏請舉辦仍恐陽奉陰違虛應故事並隨時派員周歷考查此項人才前於光緒三十一年即經設有警察學堂。嗣因敎育未能普及復經臣端方改爲江南巡警敎練所。加撥經費增添學額本年復遵照部飭改爲高等巡警學堂各廳州縣應設之敎練所亦已通飭一體遵辦此遵章籌辦者七也。以上七項除諮議局選舉已將次竣事外。其餘或久經議辦或正在推行臣端方罄竟智能僅具此基礎此後事端至頣定限復嚴臣人駿惟有急起直追期臻完備。固不敢稍涉因循致觀成之無日亦未敢過事操切致形式之徒存奉硃批該衙門知道 
分類新聞 
政界 
[端督定期會查局庫] 天津 
　　○度支部奏定清理財政章程該局開辦時由督撫督同該局總會辦及監理官親蒞司道局庫盤查一次將存儲實數查核明確造冊報部茲聞直督端制軍示期於八月初九日盤查津海關支應局各庫初十日盤查天津道銀錢所賬撫司各庫十一日盤查鹽運司天津官銀號糧餉局各庫一俟清冊造成即當送部彙核 
[自治公所區域之爭議。] 常州 
　　○武陽志書中載武陽城內外共有十八坊廂即向來習慣城外坊廂之事亦多歸城中辦理故自治公所此次劃分區域將城外坊廂併入城之區域日前開調查員談話會時有西門外某君謂城外坊廂爲各鄉之第一圖應歸入鄉之區域現該公所已將志書抄呈各憲核定矣 
[咨請飭屬設立財政調查所。] 湖北 
　　○鄂督準度支部咨開現在各省欵項支絀須力求整頓惟恐各州縣報銷各欵或有不實不獘茲特咨請貴督轉飭各州縣建設財政調查所並選本地公正紳士協理每季列 
 
 

Page 11

 
 
表報部以便與省報互相考證以免流弊等因陳小帥當即札行藩司轉飭各屬一體遵照 
[札飭呈報憲政籌辦成績。] 奉天 
　　○東督奉撫以憲政編查館定章各省籌辦憲政事宜及所有成績每年於二八月詳報一次以資比較現在時屆八月昨特札行各司道局所限半月內將上屆籌辦憲政成績及本屆籌辦事宜分條呈復以便彙咨云 
[咨行財政公牘簡單辦法] 奉天 
　　○東三省清理財政局咨行各司道局所略稱咨覆公牘前半須全錄來文以致繕寫時不勝其繁茲特擬一簡單辦法請各司道局所於咨行清理財政局之公牘編定號數將來局中咨復時止須載明接到某處第幾號來文其下即可直敘答復事由其局中咨行各處公牘亦如之如此辦法庶期迅捷而免煩瑣 
[移催墊解災賬銀兩] 杭州 
　　○浙江藩司顏方伯移會運司云前奉撫憲面諭本年五六月問連朝大雨山水暴發江河宣洩不通各處田禾之被淹沒者多至二十餘屬秋收拮據民困綦急亟應設法籌欵賬撫以恤民艱當時藩庫在於每年積存應協本省防餉牙戶帖捐項下籌銀三萬兩運庫在於各項舊案加價歷年積存餘欵項下籌銀三萬兩作爲賬撫之用等因奉經由司庫先行墊解以資急賬并會同貴司詳請撫憲作正開銷在案所有此項墊解銀兩現在司庫待撥甚急希即籌措刻日解司歸墊望速見復施行 
交涉 
[巴西國增設天津領事。] 直隸 
　　○巴西政府近擬在天津建一領事署並擬以前任海疆洋務員某君充當第一次領事官 
[通飭保護外人游歷] 長沙 
　　○湘撫岑中丞前準鄂督暨外務部咨開準外國領事照會送到德國薩次曼海門士英國女敎士蘇桂蘭又國人畢緣敎士博淵如美國敎士孟多寧又梅之理日本商人河東籐敎習關口壯吉又國人三澤元助由鄂赴湖南等省游歷應飭各營隊照約保護具報施行等因當即札行長沙關道咨商兵備處通知各營隊於外人到境之日一體妥慎保護 
軍界 
[專摺奏留陸軍參議。] 浙江 
　　○浙省新軍按照奏定章程編練兩鎮嗣因庫藏支絀餉需爲難開始迄今僅成立步隊兩標而設備猶未完全疊奉陸軍部嚴催經增中丞會同司道一再籌商決議於年內練足混成一協及砲工輜重等營並由督練公所選派幹練將弁分赴金衢臺溫等處設局開徵聞於九月初分道出發惟將才缺乏調用爲難新軍參議靳雲鵬到浙經年正資襄贊前奉滇督奏調原議九月間應召現浙省需才孔殷萬難遽易生手昨經增子帥專摺奏請免調雲貴俾收指臂之助等情擬即繕摺拜發矣 
[預籌海軍屯墾辦法。] 寧波 
　　○象山港作爲海軍根據地業經部議奏準在案茲聞人海軍事宜之程璧光統領及找無委瞿鴻濩大令日前先後抵甬謁見當道於初十日乘坐新寶順船前往南田會同該處墾務委員田令詳細履勘有無荒地堪作海軍屯墾之處 
[營弁稟請領墾官荒] 浙江 
　　○蕭山縣候補守備孫嘉晉等具稟勸業道略謂該邑南鄉漁鱗關地方遺有官關舊址一區計地週圍約在四五畝在右依山帶河相傳是地係乾嘉年間設立關卡之所迨經兵燹迄今無人過問四面環繞民田地近沿江土質肥潤職等擬集同志試辦種植以闢地利俯準先行檄縣給示保護等情當經董觀察以該處究竟是否官荒應由地方官查勘明確繪圖貼說詳請核辦未便率準給示仰即赴縣稟辦 
學務 
[法政紳班環求免費之憤激。] 浙江 
　　○浙江法政學堂新班別科全體學生裘章鴻等聯名具稟撫轅略謂生等於本年春間蒙取入法政學堂肄業奉前監督督諭仿照北京辦法先繳學費十四元然後準填願書餘十二元俟下學期續繳當時因開學費去年頭班生將屆畢業遂於七月間續招新生歷辦無異其添繳學費之舉則僅限於本屆新生查辦學通章本有叅酌地方情形一條一堂之中似未容過分畛域乃官班自外省來因宜體恤生等雖同浙箱遠者千數百里近亦數百里擔簦跋涉足滿荒山甫經解襄又謀館舍其勞頓較各學堂爲甚其費用亦較多無顏淵負郭田有季子入秦況士途宦海刻苦維均乃本堂於官班生免費之不足而午膳之午膳之不足而津貼之憲臺體恤屬吏固已無微不周回首十載寒窗膏殘天祿當年閱歷豈獨忘之生等貧而非病本不應較及區區惟經濟困人甚於水火而學堂辦法尤貴持平蓋學堂爲文明所發生法政尤爲法律起點萬無畸輕畸重之理全堂學生近五百人所取學費僅此新招之百餘人歛之不足供養僕澆花之用除之或可免典衣質硯之煩節浮費以惠土林上之爲朝廷委曲育才下之爲全省普及法律列強環伺天步方艱官紳雖殊孰不欲學成圓効奈阮囊差澁內顧多慮用意既紛成功亦寡爲此環求大憲恩準仍照奏定章程一律免費等情昨經增中丞札飭提學司會同藩司迅速核議詳復核奪矣 
[派令學生赴東實習工藝] 安慶 
　　○桐城工業傳習所開辦以來經管理員招收各生徒均尚合格敎授工藝一切亦頗稱完善現在該所管理員益加求精以備將來擴充振興地步擬特派學生前赴日本實習工業俾資借鏡 
實業 
[外商協助濬河欵項之計畫。] 奉天 
　　○東督錫欽帥奏請修濬遼河業蒙交部核議但因奉省財政支絀濬河經費浩大遽難籌撥惟修濬遼河於營口前途關係重大以故旅營外商等特於日前會議擬就各外商進口之貨每貨值一千兩者捐一兩以爲改濬遼河之協欵聞該外商等各有意見致此議未能遽行妥定日內須重行會議以期實行協助云 
 
 

Page 12

 
 
[津浦黃河橋式之困難。] 山東 
　　○津浦鐵路於山東濟南府雊口修造黃河栝在歲冬月已經動工該處河面雖窄然水勢急激與京漢路黃河橋不同況係沙底易於衝壞遵用丈餘長之鐵筒下椿作三叉式深入河底以求永固去冬已經拋下鐵椿數根詎料今夏霪雨連綿黃河水勢忽漲始則將鐵椿漫過今則并將去歲已下之鐵椿被水衝壞該工程師觀此情形甚覺困難須俟秋後水落再用加長數丈之鐵筒拋入河中務使查過沙底或較穩妥云 
雜記 
[鄂屬水災現狀彙誌。] 湖北 
　　○荊州府斌太守俊昨稟督院及堤工籌拯等局略謂荊屬內河一帶本月初三日夜至初五日忽又漲水四尺餘沿河涸出已種之田復又淹沒詢之土人咸云仍係襄水由潰口灌入仰懇憲恩母待水涸飭派熱悉河工人員仿黃河進占之法早日堵築以免久潰萬民幸甚特此稟聞云云又寧藩樊方伯聞鄂屬災情甚重不禁念切桑梓特委吳通守寶炬來鄂親赴災區查勘情形以便籌欵助振並聞藩臺李方伯與隄工籌振兩局總辦會商謂荊州府屬之松滋縣楊家腦隄垸綿長數百里亟應趕速開工修復以代振濟爰委知府彭覺先爲隄工局提調並飭前赴松滋勘估隄工但被災乙區目下乏糧已極湘贛等省均因秋收不隹米榖來源不旺除由陳小帥電奏派員赴直汴等省購運雜糧請郵傳部免收火車運費及豁免直汴等省應完釐稅外並委知縣吳璋卞斌孫等赴襄陽樊城一帶採訪雜糧市價如較米價爲廉則購之振耀以濟民食 
[鄉民捆捉糧書之風潮。] 常州 
　　○薛國昌者武進懷南鄉糧書也其平日弊端百出擾害閭閻鄉民已銜之刺骨去歲上控各憲批飭武進縣究辦等情已見本報乃該令意存袒護延不究辦鄉民忿無可洩突於日前傍晚時將該糧書後門打開適該糧書在家遂橫拖倒拽聲言捆入鄉間武進縣聞知當飭差勇追回現尚不知作何了結也 
[勸辦湘路租殷之熱誠。] 湖南 
　　○衡山縣紳李灶生觀察等勸辦湘路租殷啓云湘粵鐵路需欵甚鉅邑侯沈公現奉憲札經大憲奏定援川漢按租繳股之例頒發章程通飭辦理查章程內開每完糧銀一兩隨收路股銀一元每元折收九八錢一千三百文附入正餉地丁項下徵收以銀元分數爲止每戶繳路股若干即填給收單持赴鐵路公司掣換股票足五元者領股票一紙以次遞加不滿五元者準添繳成股或合他戶共成一股或積年共成一股已領之股票或轉售與人均可聽便從換股票之月起周年六釐扣息赴公司領取行車後紅息照攤一俟股足路成即將租股停止等因竊思路權所在即利權所關以湘省大局論南接廣州北連京漢不得不亟興軌政此項要工巨欵與其告貸外人議贖回於事後何如公擔責任固藩籬於事先此誠必爭之權利也我邑地丁額係八十萬三百三十七畝邑候按章合上下忙攤算每畝繳錢五十二文於各花尸投櫃時問其真實名姓將所完畝較併日填入收單給領以免畸零而便掣換股票本屆下忙開辦令花尸每畝繳錢二十六文不收辛工紙張一切費用所有下忙券票先已裁去者留俟明年帶收其各區亡糧均請別除免繳租股凡此體察與情恩至渥矣至微收租股雖陌糧交納與加賦迥不相侔人股者目前既得常息日後又獲分紅原有無窮之利益多少均可入股以在公目應踴躍輸將爭先恐後我邑紳富開明者固不乏人猶恐無知之輩造謠梗阻倘因此坐失利權關係大局匪淺矧關奉定之案違抗輙干重咎試思通商阜財鐵路以成本爲灌輸利息即與鐵路相終始人方攘臂以爭我豈拱手相讓茲當開辦伊始除由大憲頒發告示外復請邑侯示諭周知爲此佈告諸君按章輸納租股源源而來以通力合作之舉爲一勞永逸之圖公私兩便惟諸君實圖利之 
清談 
[歡送滬上議員。]  
　　各省諮讀局。一律於九月初一日開辦。我江蘇提前十日。於八月二十日召集。以故滬上各議員。現正東裝就道。記者有一言歡送之曰。 
　　諮議局爲醫備憲政第一盛舉。議員爲開辦諮議局第一要索。將來開局之日。恢復我江蘇之民氣者。在此議員。擴張我江蘇之民權者。在此議員。興我江蘇人之大利。革我江蘇人之大獘者。在此議員。不卑不亢。不邀不隨。以議我官場交議之件。與我議員白備之議案。而斟酌盡善捐旋無礙者。亦在此議員。議員而不負此數者。則我江蘇諮議局之名譽。自開於隣省。而議員亦自受人民尊敬而莫敢狎侮。設議員而負此數者。則我江蘇諮議局之名譽自喪。議員亦必受人民之指摘而莫可諱匿。然則諮議局名譽之得喪。在議員自爲之耳。行矣報紙一日之戲言。不足爲議員之污點。請勿介意焉可也。 
雜著 
[敬告患淋病者（　　丁福保）]  
　　淋病俗名白濁。大抵與不潔之婦人交媾。傳染而得。自傳染後之二三日。覺尿道內稍有癢痛。小便時覺其尿極熱。其後漸漸渥漏膿。約一禮拜內。其痛最劇。過十餘日。則漏膿漸少。其痛亦減。在患素。以爲即可自愈。而不知已漸漸變爲慢性之重癥。若用舊法治之。往往經年累月而不能愈。以至傳染於妻妾。其妻妾即發熱。或腹痛。顏色蒼白。面生實珥。羅日如花之貌。萎爲瘦弱之形。其可懼也。況淋病之膿液。沾入眼內。其眼立刻發病。若治以舊法。而不知消素。其眼必至失明。淋病有輕重二種。重癥從宿娼而來。重癥從傳染妻妾之白帶而來。故再論白帶。 
[敬告患白帶者]  
　　婦人之患白帶。其原因或爲不潔。或爲寒冒。或爲月經時。或爲傳染淋病。或爲房事過度等。其流出之白夜。有毒性甚烈。若沾入男子之尿道內。則尿道之內皮發炎而起淋病。其白夜又能毒死精蟲。而成不奸癥。即幸而成孕。貽見生產時。其白夜。沾入胎兒之目。則極危險之眼病。婦人生產時。其白夜若進入血管。則發極劇烈之熱病。往往不救而死。惜世人多以舊法治白帶。雖服藥數年。尚不能愈。而不知可以不必服藥。以殺蟲收歛等藥水。外治之。即能愈矣。 
[敬告患梅毒者]  
　　上海各種病癥。以侮毒爲最烈。其毒入於鼠踩腺。則生黃癥。其毒入於經絡。則發脊髓癆。及骨節痛。或腐蝕身內之軟骨。以致爛鼻。開天窗等。竟夭天年。且其毒必傳之於妻。妻即因此而不孕。或雖孕而小產。或不小產而子女早夭。或子女雖不即死。而以遺傳先天梅青之故。終身虛弱。或其毒累代相傳。無有窮期。或數傳而系統中絕。甚可懼也。患者若用舊法治之。外面雖愈。而內毒未消。所以數年後。舊疾復發。病勢愈篤。卒至腐㦨而死。此皆醫生謨人之罪也。如留生病病人。常服沃獲加里。黃色沃度永等。何至遺此後患哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[選舉訴訟]  
　　湖南。 
　　南洲廳附生孟廣鈺等以武陵革生周銘勳積案如鱗複選當選不孚衆望等情具稟提學司奉批查複選訴訟廳赴按察司衙門控告本司未便越俎仰即遵照云云並聞該附生等又稟奉撫部院批謂周銘勳平日充當紳首曾被官紳稟揭有案是其品行不端營私妄爲已屬劣跡昭著此次名次議員又被該生等來轅攻評尤見衆望不孚應否如稟將其議員除名以順興情之處仰諮議局籌辦處核議飭遵具覆 
[瑣聞]  
　　江西。（廣信） 
　　江西廣信府議員巫詳充當陸軍小學堂敎員辦理學務素爲同鄉人士所推重現因患病在籍身故同志頗爲悲悼所遺員缺將以候補之葉鑫頂補 
本埠新聞 
[工董局阻止興築弔橋]  
　　○總工程局董議於添闢之小北門即拱宸門外將舊有小橋一座（此橋直通法租界之紫來街）加闊重建作爲弔橋詎被法工董局出爲阻止以致未能興工該局董等爰特稟明滬道即照會法領事將該處橋樑爭回先行動工然後再議闢門 
[魯撫調查交涉案卷。]  
　　○山東巡撫孫中丞近因該省交涉案件日見增多特派道員王鈺孫來滬調查滬道衙門歷辦交涉各案以後如有重大案件亦即抄報告以資查考仿辦業已札行滬道查照矣 
[根究地販串賣民田。]  
　　○滬道蔡觀察查悉西門外十圖十三圖等處民田邇來時有地販煽惑業戶私賣洋商情事查該處係在租界之外若任售與洋商必生交涉因特札飭本縣田大令認真查禁並諭各圖地保嗣後如有民田賣與洋商母許蓋戳一面仍飭差訪查地販姓名按名拿辦 
[日領催緝盜匪。]  
　　○日商吉隆洋行前雇張源茂民船裝運棉花等貨駛至南市浦江突被匪刦去貨物錢洋等件曾經稟由日領照會滬道飭縣查緝在案茲因此案描人事迄今已屆半年贓盜仍未破獲故由日領函催滬道請即飭縣從速比差勒限嚴追務獲究辦 
[搜查舊砲之諭單]  
　　○上海縣田大令昨出諭單云爲飭遵事奉前督憲端札案據無錫伊令金匱袁令稟縣屬塘河船戶撈獲銅砲一尊鐫刻榮殿癸開十三年九月日立工部尚書遊監造受粉三十兩圓碼六十兩重七百斤字樣欵係粵逆僞建元癸亥十三年所造當運交城守營守備同義收管稟報查核前來已批飭由營妥爲安放在案茲經本部堂訪聞前咸同年間軍興時與官軍及粵匪所用砲件甚多軍務既定各州縣往往存有前項砲件有由官軍遺留者有由粵匪拋棄者應即通飭寗蘇皖各該州縣就地清查迅將該處現存舊廢各砲無論銅質鐵質官造匪造一律查明開摺稟報如實係查無舊廢砲件之處亦即據實報明以憑查考不得稍有遺漏隱匿以重軍械倘各州縣並不認真查明率以空文詳復續經本部堂派委訪查得有實據定將含混稟復之州縣撤叅不貸除通行外合行札飭札到該縣即便遵照確查稟復無違此札等因並奉府憲札同前由到縣奉批合行飭遵爲此仰皂頭全順協同各保傳差前赴通邑各圖查明圖中有無現存廢舊各砲無論銅質鐵質官造匪造一律查明開單呈報如無即今該各圖地保出具並無隱漏切結通邑各圖母得遣漏勒限呈縣以憑轉報母任延誤干咎 
[公堂傳訊優伶之繁難]  
　　○湖北路丹鳳髦兒戲圍主趙春庭因欠看門印人矮賴星工洋被控公廨屢次抗傳均認前報昨日午後公廨寶讞員與西官會訊時突有混名未老四者代趙繳洋到案稟稱趙往天津未回實讞員諭日前晨由探稟明趙仍在滬爾係何人膽敢投朦稟實屬不知自愛即行斥釋一面傳知捕房飭探提趙到案訊辦 
[甬道調查彩票捐章程]  
　　○寗紹臺道近以甬江各市商人售賣各省彩票甚多現擬仿照上海抽捐辦法以充各項公益經費因特移文滬道查詢彩票抽捐章程以資仿辦茲聞觀察以滬上所抽各項彩票捐欵係派委員酌量議抽並無定章業已咨復寧紹臺道查照矣 
城內 
[限令交人。]  
　　○李包氏昨將丁和尚章四保扭至一路巡局喊控經游正巡寧審訊氏供吳阿二於去年同雇工永生竊去方單二紙借券一紙祖摺租契各一紙今年四月十一日曾將阿二扭入法捕房當時由丁和尚與章四保出爲擔保約日交還豈知丁等將吳阿二保去之後至今延約不交爲此扭案丁章同供擔保屬實現吳逃逸無從尋覓求請交保出外找尋判丁收押章交保限交吳阿二到案訊追 
[必非善類。]  
　　○蔣阿生深夜在小東門城樓上臥宿被守城兵丁查獲解交巡局審訊判責二百板枷示小東門示衆三天期滿再核 
[誘拐孀婦。]  
　　○陳趙氏同夫弟陳建候將丁阿大扭至東二區經錢副巡官審訊氏供本年正日初九月寡媳唐氏被丁拐去扭請訊究丁供係憑媒討娶並非誘拐鑒判送一路巡局訊究 
[虧欠貨銀。]  
　　○總工程局昨解虧欠貨銀一百兩之楊麗春到縣請訊田大令諭飭值役收押候訊 
[消息靈通。]  
　　○昨日午後公共捕房西探及華探張寶榮協同廨導楊德帝同作賣日報之朱天寶到縣稟請派差赴穿心河橋協提指使騙綢之汪盛根田大令立飭值役協同差探前往拘拿汪已聞風逃逸矣 
[道批照錄。]  
　　○金兩運稟批姑準交商會棄公查帳理算如理處不明仍移還該廨稟候核奪仰會審官寶令遵照速移抄黏並發 
[一路巡局批詞。]  
　　○民婦沈姚氏稟批據稟楊子安欠租不付復敢將租屋轉租與人霸房不讓實屬非是候飭甲協司原中前往開導諭令付租交房否則提案究追並予押遷不貸民人黃竹村稟批據稟華順堂吳松溪積欠租金屢討不付而華順堂猶敢將租屋轉租於人置之不理懇請究遷等情前來仰候飭甲勒令遷讓租金從寛免追如敢抗延定即提案併究不貸租摺兩扣均存監生韓俊傑稟批據票錦和面館丁木生結欠貨洋四十餘元措不付給雖前出立期票亦無著落懇請提究等情前來仰候飭甲前往開導妥爲理結倘再恃蠻不理定予提案究追不貸賬單期票併存職商潘俊明稟批 
 
 

Page 19

 
 
據稟顧任氏據貨遺失經人勸允賠洋六十元了事該氏何得反覆置之不理殊屬不合仰候飭甲提案訊明據辦可也 
南市 
[伊誰主使。]  
　　○總工程局路政處查悉老北門內侯家胡姓家圍築竹笆未領執照並以改造公廁爲名佔及公地昨特飭傳匠頭到案責令訴明主使之人以憑提究 
[查究椿逃。]  
　　○向爲米業之周錫昌於上月間病故其妾萬氏即串同鐘紀生捲物逃逸近被大婦沈氏偵知鐘及萬氏現匿青浦縣城大通橋地方當即據情稟明總工程局孫裁判飭役持文至該縣移提詎鐘及萬氏早已聞風避匿仍未提獲昨孫裁判已稟請滬進行文青浦縣查緝矣 
[親戚失和。]  
　　○袁德厚因伊妻陳氏私逃無蹤疑係妻姊吉陳氏誘匿向之查問遂被氏夫吉桂清紏人哄鬧毆傷伊父順發及兄德光由一百六十四號巡士拘至工程局訊得兩造口係親戚不應爭毆判吉等出外幫尋毋遽興訟 
閘北 
[流䛉強橫。]  
　　○流䛉趙兩二（即趙雲標）前日向皮匠劉祥速昔玉夫忻長發等挾嫌尋覺並以鐵鏟擊破劉之頭額又將忻二人之皮匠擔搗毀由巡士一併拘入四路一區昨經黃正巡官訊明判趙阿二笞責三百板具安分結劉等一併斥退 
[姑準交保。]  
　　○陳胡氏前在四路一區控姘夫陳正國騙當衣物復被凌虐等情當經黃正巡官訊得兩造供詞各執判氏發棲流所留養候邀到氏父再行核辦在案昨有王四投案訴稱現因該氏之父患病在家求請開釋巡官準飭具結交保省釋 
[追繳房租。]  
　　○收租人王大股子至四路一區控被房客陳雲生欠租不還昨由黃正巡官傳訊判陳交王帶出趕緊清理 
英租界 
[牌示換季。]  
　　○公廨寶讞員奉滬道札轉奉禮部飭遵於昨日牌示一律換戴暖帽 
[保人交保。]  
　　○宋正壽控莊如松不還押橋洋二百元前晚由廨提訊據中人袁三和投稱莊因有事往寧波未回讞員以莊有意避匿判莊之保人鮑如祥交保袁另交妥保限五天交莊到案訊核 
[數目不符。]  
　　○廖子雅控殷阿堃欠租一案前囑由廨提訊原告投案求追租洋五十七示殷供祗欠九元屋已被封求察讞員以原被所供數目不符判殷交保候給諭光行將屋啓封著兩造將賬據呈候給論先行將屋啓封著兩造將賬據呈候核明訊斷 
[限期清理。]  
　　○胡友記控麥添和不付包工墊欵銀九百七十餘兩前晚由廨提訊被告繳洋三百元到案餘求寛限至十月底料理讞員不準判麥交保限一月清理 
[是否侵佔。]  
　　○張姓遺家丁張升控寡婦張兵佔地一案前晚由廨提訊氏供丈夫東林在口將所填小浜一半租於他姓爲出路每年租洋七十元夫死後婦人意欲出賣將地圍笆並非佔地求察原告家丁將據呈案請追讞員以據上未經地保蓋戵不足爲憑判氏交保著自向原告商議 
[吊驗摺據。]  
　　○德商順發洋行控瑋元布廠股東戴登川不出定紗一案昨日上後由廨會訊原告洋人投稱該廠付過銀五百兩除請究追被告延愛理司幫辦律師上堂聲稱瑋元並未付過銀兩戴登川亦非該廠股東惟代租廠基是實判戴交保著將租據租摺等呈候核明於禮拜五訊奪 
[負欠甚鉛]  
　　○英商利源通號控已閉立生莊經理蕭邦泰不理往來銀兩昨日午後由廨會訊原告延擔文幫辦費烈律師請追被欠銀五千七百餘兩蕭延佑尼干幫費星驚律師代辯黃襄讞與英布副領事以立生倒欠華洋各商銀兩爲數甚巨判蕭交保候移送商會理明公攤 
[不認誘逃。]  
　　○搗婦胡阿金控王松林誘逃妓女洪月仙一月案昨由。捕房將王解至公堂請究據洪妓供稱自應投所並非由王陵使王供並無誘逃之事求宥中西官以該鴇避不到案願有不實判王交保候提胡鴇到案於下禮拜二再訊 
[夜行被疑。]  
　　○沈廷良深夜在途行走巡捕以其形跡可疑拘入捕房昨解公堂請究中西官以沈從未犯案判令交保開釋 
[小孩待認。]  
　　○迷路小孩陸阿四昨由捕房解廨據包探稟稱該孩自謂住居城內因往查無著是以解案請示判陸孩送棲流所留候認領 
[控追欠洋。]  
　　○腦威商安南輪船控程兩微欠洋一案昨由包探將程傳至公廨諭令交保候訂期會訊 
[不出定貨。]  
　　○和商望赍洋行控何開介定貨不出昨由差探將何提至公廨諭令交保候照會和領會訊 
[罰充善舉。]  
　　○信大馬車行主陳寶相因將病馬駕車昨由捕房解廨請究判罰洋一百元充作棲流濟良兩所費 
[洋商追欠。]  
　　○美商美亨洋行控胡獻南欠銀一案昨經公堂復訊判胡還押候下禮拜二再行訊核 
[勿再拖延。]  
　　○施春豪控陳福昌欠銀不理昨經公堂傳訊原告求追欠銀一千八百餘兩訊之陳供求寛限判陳押限三禮拜清理如違封產備抵 
[冒名拆梢。]  
　　○流氓張阿二冒充探夥向陳李氏拆梢昨由包探解奉公堂訊明判張還原告洋三元再押一禮拜示儆 
[聚賭罰洋。]  
　　○虹口王阿才茶館聚賭抽頭由捕查獲昨將王傳至公堂判罰五元充公 
[預防火患。]  
　　○吳炳華吳桂如朱少榮等三家均因違章多積稻柴昨由包探一併傳呈公廨判兩吳各罰洋五元朱罰洋六元充公 
[妓女擇配。]  
　　○妓女王四蘭不愿爲娼投入濟良所昨晨由所解請公堂復訊判王妓發濟良所照章擇配 
[竊案彙誌。]  
　　○過犯王錫卿竊某洋人時表昨經公堂訊實判先枷示一禮拜再押西牢九月期滿逐出　王阿二雪長發甲竊胡晉生時表銀洋判雪交保王押四月　姚鶴生控傳生林竊取皮鞋銀器等物昨由包探解廨經中西官訊明判押候函請巡警局吊贓再訊　陸阿意竊趙金鐘衣服判押一月 
美租界 
[西人無理。]  
　　○某函人住況城外昨雇王阿根之馬車至麥辯路不給車資向索被毆玉即報知捕房捕頭諭令自往該西人家索討 
[　日人行兇。]  
　　○蓬路四十三號西飯店出店陸小龍昨被導司某日人無端肆毆陸即投報捕房捕頭飭赴日領事署控告 
[背夫捲逃。]  
　　○住居塘山路之朱生記昨至捕房報稱髪妻陳氏前晚捲取衣飾潛逃無蹤請爲追緝捕頭允之 
[搶取衣服。]  
　　○婦人李金鳳昨至捕房控被流氓阿二等搶去衣服質浮三元請爲究追捕頭飭候查核 
法租界 
[覓保領欵。]  
　　○潮州人謝芳松控王海梅虧欠汕頭裕昌行柑子貨銀五百餘兩經公堂判令原告呈驗收條及來街信函已誌前報前日早晨謝將收餘函件呈閱王仍堅稱謝非裕昌行主購貨時係與褐姓交接貨銀須交揚手聶司馬諭將貨銀交案令謝另覔的保到案具領並候函致潮州會館董事查核 
[了此葛藤。]  
　　○林兆榮與沈耀奎因定購顏料涉訟經公堂迭欠集訉判令原被將機費息銀各認一半曾誌前報前日沈將存貨交案核算應由林再交三十餘兩合洋四十八元昨亦交案由聶司馬判令兩造其領了案 
[屢次聚賭。]  
　　○潮州人察九紀前因聚賭由公堂懲罰有案詎前日又有多人在彼聚賭被巡差捕頭查見報知捕房將蔡傳廨請究判罰五元充公 
[未允交保。]  
　　○利喊洋行控候慶齊欠銀一千餘元經公堂判押年餘分文未繳茲有人出爲介紹允還五百元了事原告洋東因復稟廨提候請訊判板還洋八百元限七天交銀候供湏俟保出方可料理聶司馬以候被控纍纍且英廨尚有控案萬難交保命仍還押候再核辦 
 
 

Page 20

 
 
來函 
[浙敎育會會員致吳雷川君書（爲請定期開會事）]  
　　讀前日啓事有所未解敢以復干先生敎育會會長未舉定則先生於會務無可交代無可交代即無可諉缷繼續開會本是普通辦法乃做至半截即便咄然而止以後半截文章諉之會員會員數百人其示繳費者亦不下百人使繳費者負責乎。使未繳費者略盡義務乎。散錢無串。誰爲主體。且先生明知會雖各執意見而故投之以困難之問題甲派組織。則乙派反對。乙派組織。則甲派反對。而先生作壁上觀平日釣遊之地過之猶有感情先生居斯會一年故作一不可收拾之象以待其敗壞決裂仁人君子之用心果如此乎凡一團體。不能無意見。不能無是非。惟會長爲團體所公舉必當立乎中央不宜爲左右袒爲社會觀笑區域選舉。普通選舉。兩者既各有理由。先生執兩用中。擇其多數而從之。何等光明正大。悻悻而去是何理由有何比例謂手續無効。急於求去乎。則先生之手續未經大會通過豈能以個人之意見。強全浙人之承認。先生之手續必有効則三年之議案公決之會章竟不值一錢乎且先生之手續多矣請會所無效請撥欵無效。不聞辭之於先。此番手續。何以如此認真。謂期滿例當辭職乎去年開會在七月十四本年七月例應開會若此時開會適在考時會員可多至一倍延至八月先生於會務已可謂熱心擔任其中緩急在先生自有權衡亦無容研究乃能展緩至一月之久。不能姑待於數日之間。若必窮日之力而後宿者不亦異乎會中物件托張厲二君保管二君薪水至七月止非敎育會中人不食其祿者不事其事本無所謂責任設亦慕先生之高。義掉臂而去之。則先生之於敎育會。不特犧羊告朔。并其祭器而亡之矣。諭之官吏則後任未來前任不能去論之學堂則後監督未來前監督不能支論之各公衆團體則後總理未來前總理不能去先生於三者皆嘗爲之矣。不知援何者爲比例蓋亦有之矣傀儡登塲前者既去後者未來前者不負責任於敎育會則不相宜總之會長未舉定先生無可去之理繼續開會。是先生廳盡之責。敎育會一日無會長即一日等於消滅一日不成立即一日受其破壞誰與破壞消滅之者同人等不願受此名。想先生亦不願居此名。今日承命請會員集商辦理某等於先生亦既奉令承敎矣先生自居爲會員。某等仍視先生爲會長。請於中秋前一一答復。并定期召集開會。不勝迫切待命之至熊文梅師俞蔣倬章聶日培項湘藻蔡汝霖來福詒處廷葉懋宣陳夏常余鏡清葉誥書周棠呂俊愷沈廷傑梁有立張逎明湯士松胡之綱蔣麟振同啟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[護滇督沈秉堃奏模範監獄竣工擬章開辦摺]  
　　奏爲滇省模範監獄修建竣工擬章開辦恭摺具陳仰祈聖鑒事竊維圜士納罪名周制所以靖亂源弛刑加役作漢法因之移民性古訓昭垂法良意美近世文明各國期於監獄之制敎恤罪囚之方靡不精心研求日趨完善誠以監獄原爲感化罪人之地必施之以敎育授之以藝能庶於禁暴之時得收恥格之效前督臣錫良軫念及此因奏請改建省城監獄以爲通省模範欽奉硃批著即切實趕俾惠澤早得下逮等因欽此當經督司欽遵籌辦時臣在臬司任內遵即會同藩司妥籌的欵秉承前督臣就司府縣三監之售址叅考西法重新建築去歲按察使世增到任復繼續督修計始於光緮三十三年十月成於宣統元年三月當即飭擬試辦章程遴派典獄各員於四月初一日遵章開辦謹將一切辦理情形爲我皇上縷晰陳之一曰地址原有三監舊址係在會垣西隅因就地改造稍形狹隘特益以附近公地及橷購民地計自東至西前寛四十八丈後寛三十九丈五尺自南至北左直長五十二丈右直長四十八丈此開拓基址之大略也二日建築建之法四圍壞以高厚之牆牆角各設一暸望樓藉資防範圍牆以內依舊有之河道復界牆牆角設一暸望樓藉資防範圍牆以內依舊有之河道復界牆牆分爲內外二區外區之中設獄官事務各室前爲守衛稽查各室暨消防噐存置所左爲守衛會食所右爲官吏炊嬰所後爲製出品存儲所又後則浴室則室在焉內區設二門門之左右建屋凡四一爲囚人攜物存儲所二門直入屋凡四重第一重爲各科獄官住室守衛各員住室訊問室囚人控見室第二重之中爲敎誨室足容百六十人上設樓房二層中層爲敎授幼年室足容百人上層爲中央暸望樓設時鐘及非常報知機以資警備敎誨室之東西設重犯監十二足容四十八人以禁已定死罪及永遠監禁者其又東爲東監又西爲西監仿日本巢鴨監獄現式形若扇面中爲看守所兼敎誨室環敎誨室之監房東本各四十八間其足容五百人以禁限年監禁及軍流徒之未發配並軍流徒之到配者東監以南設闇室十二獨居室四以禁在監不守規則之罪犯又南爲未決監凡十有四可容七十人以收管未定罪者西監以南詌未丁監凡十可容五十人以收未成丁之犯罪者附設工廠一即未成丁習之所又南設女監十二可容五十人以收犯罪之婦女附婦女工廠及浴室廁室各一第三重爲運動塲塲方寛十丈第四重設工廠六十間廠之東西各設廁室多所四重之位置其略如是至監房之內容四面均用厚牆以鐵綱鐵桿爲之窗以鐵包厚木爲之門門皆對列中留八尺寛之通道以便守衛之巡視簷際高於監房二尺五寸開窗以爲通氣透光之用期適衛生此全監搆進之大略也三日移犯監獄既成所有司府縣舊鹽男女各囚凡實犯死罪待決及永遠限年監禁並罪犯習藝所中罰令工作之軍流徒各犯均一概移入其在監習藝之犯如果痛改前非學習有成即隨時酌其情罪之重輕分別內結外結奏咨減免以示矜今此移禁罪犯之大略也（未完） 
專件 
[山東旅京政學商軍各界同鄉公啓]  
　　公啓者東省自膠澳喪失以來路權礦產爲德人攘奪幾盡殘餘膏血岌乎莫保凡我父老子弟度無不并心臺力急謀自救之方然東人之靡弱久爲外人所蔑視遂不憚爲背約無理之要求肆其陽予陰奪之狡計以外部爲傀儡視山東若無人令我生不知命之所寄死不知病之所在長此墨墨慘痛曷極爰將山東路礦交涉始末略舉而辨析於左 
　　膠澳原約　膠澳條約第二端第一欵云中國國家準德國在山東蓋造鐵路二道其一由膠澳經過灘縣青州博山淄川鄒平等處往濟南及山東界其二由膠澳往浙州及由此處經過萊蕪縣至濟南府其由濟南府往山東之一道應俟鐵路造至濟南府後始可開造以便再商與中國幹路相接 
　　光緒三十三年津浦路奏案　我外部於津浦改訂合同之先照會德使以爲津浦路約不日可成所有膠澳條約第二端第一欵各路線應均包括在內一併歸津浦官路辦理旋準該使臣復到節略兩端一德國允由膠澳至沂州府一段由濟南府往山東界之一叚均包入津浦官路二德國允由德州主正定府及由兗州府或幹路之他處過濟寧州至微封府兩支路於十五年內由中國自行籌辦倘用洋欵須向德華公司商借外部竟允與英德兩銀行改訂津浦借欵合同二十四條於光緒三十三年十二月初十日奏準在案 
　　宣統元年之照會　本十三月十七日德人照會外部據稱光緒三十三年十二月二十一日及光緒三十四年正月初四日兩奉照會當經轉達本國政府茲奉札委令聲明如下一兩照會內中國政府既允許於宣統十四年即西歷一千九百廿三年以內由德州至正定府及由兗州府或津浦幹路之他處過濟寧州至開封府造成兩段支路如須借用洋欵允與德華公司商辦并用德國工程司是以德國政府聲明所有膠澳條約第二端第一欵內所載由膠州至沂州府及往山東西界造鐵路之權情願讓於中國政府并允此兩道鐵路由中國政府修造歸入津浦官路辦理二惟須特意聲明由膠兩至沂州府之鐵路總須由中國侭西歷一千九百一十五年正月初一日造成爲中國官路并如須借用洋欵與德華公司商定并用德國工程司方可照讓此路之權三按膠澳條約第二端第四欵由膠州至沂州府及由濟南至山東西界兩段總路兩旁相距三十里內允準德商開挖煤斤之權查膠澳條約第二端第四欵原文云於所開各道鐵路附近之處相距三十里內如膠濟北路在濰縣博由縣等處膠沂濟南路在沂州府萊蕪縣等處九準德商開挖煤斤等項雖此兩叚鐵路歸爲中國官路然此權仍係施行不移 
　　按膠澳定約以後我東人皆痛心疾首追恨權利之喪失即今外部諸公亦深斥此約爲外交之失敗然無論外交如何失敗權利如何喪失止於 
 
 

Page 27

 
 
山東受之耳德人所占兩道鐵路皆明定爲山東界固無疑義試看光緒三十三年津浦改定合回之奏案（未完） 
小說 
[奇情小說美人虹（七十九）] [  英敦勞斯著　搜狷譯意]  
　　梅黛䫈旋謂埒根曰。吾父回在。吾離家久。前隙當已沐副雪解。何尚怒我不。見耶埒根曰。妹丈狂疾發矣。勢醫。恐難即愈。梅黛嶺曰。然則請勿以吾歸之事告彼。一觸具怒狂疾可畏也。語時。呼每介曰。乳媼。爲我備一精舍。吾婢在下亦當覔一室居之。且告之飡時將偕。爲我整理飡粧。又行李尚在車站。速爲　我喚人取歸。海介承命而出。梅黛嶺乃更謂楷羅曰。繼母病容特甚。乘此晚餐之前。盍至房少臥。埒根君。此問何時晚餐歟。埒根答以爲時尚曰。梅黛嶺因堅屬楷羅至房安息。已則移步外出。謂將往觀其婢梅黛嶺出後。室中寂靜不譁。伴雪旋謂楷羅曰。安索夫人。往時深嫉鄙人。一若子所行之。事會吾。莫能破敗者。今何如矣。楷羅怒血坌湧一時亦不得辦答之語。因疾行至於房中。埒根踵其後而出。入於另室。凝注窗櫺。幻想久之。思梅黛嶺真奇妙不可思講。數閱月中。秘藏保處。頃間觀其衣飾一若族況甚佳。必有反人爲之欲貽者。與之酬對。又若初次相逢。前事漠焉若忘。重者新交。情重。舊歡夢冷乎。然此固不足慮。所慮者。吾與楷羅之詭。計爲彼察出。則此備誠不可一日居矣。沉思少時。覺不如以此事諉諸楷羅一人。而先自首於梅黛嶺。則目前之過。既可自文。昔日。之歡。或能再續。嗟乎。昔爲蛩駏之吟。作獺魚之祭。埒根。利慾薰心。遂不惜賣其極密之友以自利。小人之交。類如是矣。 
　　楷羅入室後。慮不寧。斜倚椅中。驀覩窗間雙瞳炯然。若有人窺回者。急起立吒曰。子爲誰。敢私偵吾室。語已。一婦啓門入鞠躬。曰吾梅黛嶺姑娘之侍婢也。頃方爲姑娘取一胸飾過此。語至此。串一婦人胸問所懸之金鏈示楷羅曰。此即是矣言行主窗外。偶一審視。見夫人倦倚睡榻。一種嬌怯。可憐之態。直使吾停。睇良久。致勞大人見嗔。婢罪。重矣。楷羅覩具謙遜之容。謅諛之語亦不能更加申斥。惟闔門斥其去。去後。益覺無聯。思極神迷時時石梅黛嶺噪聒春耳畔曰。此遺產我襲之。此房屋。我土之。君計雖狡。行付春藝一夢。耳則覺茫茫前途。側身無地奈何鶯喚歸去。鳴啼。楷羅正欲悲歌行路難也。 
國外新聞 
[西探險家復起爭論]  
　　○十六日倫敦電云裴爾萊君復與柯克博士爭論探極問題紐約各報均載有裴君極長之訴詞又中云裴爾萊君復謂柯見博士足跡並未出陸地之外其所述旅行之速率廿屬虛言蓋柯克博士之雪車雪靴均係鈍品也柯克博士答稱其雪車已於歸途折製弓箭裴爾萊僅見其雪車之械木原用之雪靴則已爲餓大所食同日紐約電裴爾萊君之報告內謂柯克博士係一游方僧 
[駐華藁艦隊更換旗艦]  
　　○十六日倫敦電云英國戰艦密洛托爾號將瓜口京中沸萊侍號充駐華艦隊旗艦 
[日本水上之小災]  
　　○十六日東京電云日本秋田城沉沒渡船一艘全船載兵六十名查無下落者十一名 
[希臘君民之感情]  
　　○十五日柏靈電云希臘國民對王之感情業已全變近有庶民在王宮對面集衆禮王王之演說亦經幫黎高呼歡迎 
[萬國修改海車律]  
　　○十六日栢靈電云各國已有比京勃魯審爾開會修改海軍律 
[俄國飛船已見成效]  
　　○十六日栢靈電云俄國試騐軍用飛船已有成效 
[英國會解散先聲]  
　　○十七日倫敦電云據每日新聞（倫敦自由嘗著名報之一）載稱英皇將於一千九百零十年下諭解散國會 
[西軍戰勝續聞]  
　　○十七日倫敦電云西班牙大軍已將米里那摩敵要隘大納古山全地占據該山最高之峯已竪有西軍旗幟西班牙京城聞此消息異常興奮 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
