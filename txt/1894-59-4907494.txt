# 1894 - 59 - 4907494

 

Page 1

 
 
[蒐求大淸一統志] [  圖書集成局啓]  
　　大淸一統志一書囊括古今搜羅宏富本局擬蒐求原本重付手民諸君子藏有四百廿卷或五百卷者如蒙割愛當不惜善價以沽或俟印成後璧返源書酌量酬答或與本局合股同印以廣流傳本局一聽尊裁不膠成見世有具鄴架曹倉之富者幸毋金王爾音也手此佈陳惟祈雅鑒 
[硃印合肥相國七十賜壽圖壽言全集告成每部實價洋一元單購賜壽圖二角] [  圖書集成局代啓]  
　　合肥李傅相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝嘏序文聯額詩詞歌賦各體具備京都同德堂藥局主人由都門覔得原稿照式繪圖付之硃印爲數十種寇於簡端復廣搜王侯公卿府道州縣撰述不不千餘首由本局用鉛字代印　四驪六宋艷斑香色色俱足不特蔚爲大觀兼可增長學問無論士農工商皆當各置一編茲用潔白連史釘爲四本外加錦套裝潢精妙大堪悅目賞心每部收回工本洋一元不折不扣惟所印無多欲先覩爲快者請至上海五福衖口京都同德堂藥局三馬路申昌書畫室購取此佈○此書甫成多人購取錦套赶製不及百餘部買客未曾有套乞往添補可也 
[山客新談]  
　　深山逸客初至海濵與江上丈人相遇於道握手通殷勤聯袂入酒樓相與小酌丈人舉觸而問曰客旣至此亦曾遍覽洋塲勝景乎逸客曰僕居於深山窮谷之中足不出户庭惟手一卷終日咿唔間嘗讀報章始稍稍知世事凡一切洋塲諸勝景報上盖莫不備載有美有剌有諷有譽從報上觀之固不啻身歴洋塲矣然得諸耳聞者究非目見之比也以故僕至此不禁望洋興歎欲卽平日報上之所聞印以今日目中之所見殊有不能以自通者請吾丈進而教之何如丈人曰唯唯不敢當顧有所知必以告也逸客曰昨見報上載有西人因先令價値受虧其久居中國者將來必將變爲中國人此說也固預擬之辭耳而孰知竟有已然者丈人曰西人而華裝教中人有之或有一二久居中國習而慣之者則亦無多子何所見而云然乎逸客曰華裝之西人遍地皆是丈何云無多耶試觀街上往來蹀躞頭上戴中國之大帽而帽之前則有白線繡花身上着短襖而袖上有洋字又有繡作三道線者腰懸一槌足着快靴或布鞋若遇雨則無論冬夏皆戴凉帽卽中國所謂雨纓帽者此等人無一處不有非皆西人而華裝者乎惜其裝華人而僅得具體而微耳丈人笑曰子眞初來上海之人也此等人卽所謂巡捕子乃未之識耶逸客曰否否巡捕吾固知之紅其頭而黑其臉頎然面長植立於通衢要道者則爲巡捕奈何此等亦名巡捕乎丈人曰巡捕有數等有英捕則西人爲之其數不多曰印捕則以印度人爲之卽子所見植立中道者也曰華捕則中國人爲之由工部局雇用而其資則出於各處之巡捕捐華捕之數最多故其腰中之槌亦與印捕所懸者無異逸客曰此固華人耶顧何以裝束又似華非華也丈人曰彼爲華捕者旣受雇於工部局則當從其服制大帽上用緑纓凉帽上用藍纓且亦不敢不遵并有服此服而揚揚得意自以爲不勝榮幸者是又安足爲異也逸客曰果爲華人則必右華而左西然吾見此等人躑躅路隅見有西人扶醉而來三五成羣西歪東倒而其人必遠遠避道一似非禮勿視非禮勿聽也者而過之絶不敢稍與之攖也若見中國之藍縷者則絶不相讓嘗見有此等人持棒毆擊東洋東其聲砉然如碎釜或向車夫作當頭棒喝若車夫忍氣呑聲而去則亦無他倘或稍與之爭則卽自碎其衣自毁其冠或自裝傷痕以訴諸官誣以毁衣毆捕諸情節車夫輩本屬無告之窮民何足與巡捕敵惟有寃抑莫伸而已見有賭博者雖牌聲骰聲入耳淸切而亦不過而問一若苟無捕頭之命凡事不敢擅專也者而獨敢於欺窮民又嘗見其至晚間與丐者約在何處相待至時隨以至捕房丐者或不願去則給以數文錢令其買食物然後繫繩於辮相持而去此等丐者想係與此等人有舊故待之殷勤如是而又繫繩於髮際一似瞞人之耳目也者其於西人也如是其於華人也如彼吾故以爲此必西人而華裝者庸詎知此等人卽上海之所稱爲巡捕先生者乎然則此等巡捕工部局中雇而用之又何所取乎丈人曰租界之内若照萬國公法而論巡捕等人當由中國自用日本卽照此例西洋各國無不皆然獨有中國則不照公法由西人自設工局自用巡捕其初止有西捕辦事最爲認眞人數雖少衆皆憚之厥後西人不敷所用乃增以華捕印捕之增則爲最後初增華捕其數不多不過補西捕之所不足繼而以西捕工資較華捕不啻數倍於是多用華捕减用西捕至於今日則華捕之數多於西捕者又數倍而華人中之樂充此役者又實繁有徒以故吾子見爲滿街皆是蓋彼爲華捕者惟知爲西人所雇用卽可藉此以傲中國之人不但欺及窮人而且有時竟可辱及上等之人至於見西人則不敢捊虎鬚拔牛尾此亦自然之勢而子乃以爲怪子眞初至上海者哉 
[示禁出洋]  
　　去歲巴西國來華招工已有中國人約五百名由澳門附航前往兹聞馬溜洲稅關出有告示略謂中國人往外洋當工必與中國立有和約者始可前去否則作爲違禁不准擅往無論諸色人等自後不得應募往巴西國各宜凛遵勿違當此禁令高懸想謀生念切之人必不敢輕於前去矣 
[甘煤漸旺]  
　　日本所出之煤多半運銷各處頃閱報章言一千八百九十三年載煤之外國船共三百五十艘另有日本大小船五千六百艘祗就日本船計之一歲載煤五十萬墩前年載煤船未經詳悉惟知一千八百九十二年煤之出口者僅二百一十萬墩則其爲數多寡竟去倍蓗矣各礦之美利日興不於此可見哉 
[錫茶暢旺]  
　　自印度錫蘭各處種植茶樹以來中國茶葉之販運出口者年少一年蓋緣印錫爲英國屬地故所產之茶無論優劣一經精工泡製英商遂互相標榜推爲上品謂非他國所能及雖以華茶之色香味俱全者亦等明珠暗投幾於無人過間是亦運會使然也兹聞西歴去年五月以前十二閱月内各項茶葉之運至英都倫敦發售者共約二百三十五兆磅其中印度所產占百分之五十一錫蘭所產者占百分之三十一中國所產者僅占百分之十六其餘别國所產占百分之二則更卑卑不足道矣卽以印錫兩埠論其中亦有衰旺之殊統計三年以來倫敦所銷印茶約增百分之七錫茶現下銷流較諸三年前約多十分之五是兩兩相形似錫茶更爲暢銷矣 
[覆舟詳述]  
　　十一日下午有來往廣州香港之渡船在汲水門洋面沈溺是日載有洋貨疋頭火油等物由港啓行駛至汲水門波迥溜急偶爾不愼船稍傾側卽爲浪所激沈當經附近漁舟及稅關巡船分投救援渡夫貨主皆遇救生還惟有四人同坐帳房欲逃無路遂被波臣召去至所遺臭皮囊能否得正邱首則猝未查悉也 
[太守丁艱]  
　　甯國府林少眉太守籍隷三湘爲原任廣西巡撫林中丞肇元之哲嗣月初赴省賀歲並往金陵謁見督憲小駐長干忽郡署遣丁來報太夫人在坷里仙逝太守聞訃之下一慟幾絶立卽收拾行裝星夜回署遣丁詣 
 
 

Page 2

 
 
省禀報丁艱兹聞所遺府篆經上憲札委蕪湖保甲總辦梁太守代理履新之期聞定於本月廿六日云 
[惡俗難禁]  
　　各處地方凡遇迎神賽會之時往往有無賴賭棍藉此大開賭塲以傾人之腰槖甚至蕩人家產壞人身命殊堪痛惡此地方官之所以必禁也寍波赶會開賭之惡俗屢經府縣嚴禁拿辦而禁者自禁犯者仍犯所謂積重難返者非歟兹聞西鄉黄公林廟及奉化之西鄔等處又藉燈祭爲名特雇名班日則唱戲夜演串客而開賭者或聚集舟中或搭廠廟外其賭船賭廠之多如鱗次如櫛比不特滋鬥毆之風而且大傷風化有牧民之責者宜如何重申禁令以挽頽風耶 
[鄞宰晉省]  
　　鄞縣楊穉虹大令於日前由西門外郵亭登舟過西壩上駛晉省叩賀各大憲新禧循舊例也 
[穗垣道聽]  
　　本館訪事人由廣州馳書云前出使日本國大臣李伯行觀察由合肥珂里來粤詣督轅禀見並向各當道投剌當道亦如禮答拜冠蓋往還絡繹不絶外間傳言謂觀察此行奉筱帥之命而來緣筱帥見洋務局總辦蔣亦謝觀察於去臘赴滬辦公歿於差次省中洋務　重事繁道員中能熟識情形堪勝厥任者一時實難其選故特命觀察前來欲委以是差藉資臂助然恐非確論觀察此行殆亦修省親之禮焉　○臬憲額玉如廉訪於城廂内外及各鄉落共設義學數十處俾貧民之無力延師者皆可入塾誦讀以資造就上年塾帥多係文童今年則一律改延生員且修脯亦較有更優每席致送一百八十元俾爲之師者無内顧之憂得以專心教導開館之日委州縣班一員到塾率同學生行禮謁師以示尊敬之意每月亦有委員到各塾察師之勤惰至一切經費聞已籌有專欵發交附近各善堂生息支領以垂久遠矣○向來書院考試甄别凡列前茅者多係托人說情甚至有閱卷委員自作自取藉以圖利者轉令寒畯之子欲領膏火以資絃誦而不可得殊失國家培養人才之道廣州府張潤生太守到粤多年深悉此弊兹擬本届考試羊城書院其甄别一塲卷數繁多不能不假手委員以定去取但於取錄發榜後另行示期分塲面試所有正外附課名次均以面試之塲爲定想如此辦理則鬼蜮難施而眞才不至受屈矣又向章每卷價銀二錢現亦减爲一錢俾寒士易於籌措然卷價係監院辦公費用太守又查得本衙門人役向有取卷送人及贬價售賣情事今將卷價减少監院出息無多當差淸苦嗣後衙内自幕賓以至書吏均不准向監　取卷以示體卹○日前在省候補道府各員齊集廣雅書局團拜冠裳畢集車馬如雲備極一時之盛有某輿夫甫至局前旋卽倒斃經人多方救治竟至無術返魂人生如朝露信然○　州府屬客秋土匪肇事大憲調撥安勇馳往剿辦各節迭　前報兹聞安勇自到韶以來只在各要隘防守並未與匪接仗匪已聞風瞻落紛紛逃散其餘退入深山爲負嵎之計者不過千餘人而已起釁之由因南韶連鎭總兵方鎭戎友升虐視粤人凡粤人之入軍籍者概行革退積忿難平遂至激成此禍去臘大憲查知原委卽將鎭戎撤任刻下大憲飭下帶兵官相機調度剿撫兼施倘匪能悔過自新許酌給川資遣令回籍想如此辦理可以不煩兵力而自底平安矣○月之十六日有某營勇丁排齊隊伍出郊外敬迓喜神氣象威嚴旌旗生色勇丁某甲施放洋槍用藥過多因而爆炸幸手足略受微傷尙不致大碍營官以爲不利心甚惡之回營後卽提勇丁棍　以爲不愼者儆○上元之夜城廂各街道皆張燈結綵以慶賀良宵火樹銀花輝煌奪目或燃放烟火或演唱山歌鐵鎖皆開金吾不禁傾城士女結隊嬉游如水如雲路爲之塞某甲携數齡幼子出外游觀行至湄洲廟前路狹人多竟至相失四處尋訪蹤跡杳然甲年將六旬僅得此子搥胸頓足痛不欲生連日賞帖高懸偵鑼四出未知一顆明珠能歸還合浦否也○城内馬鞍街有番攤賭館一所倩南海縣署差役包庇得受陋規謬謂爲辦公費用官憲莫奈之何客秋被匪人入館强搶賭館中人與匪相鬥火槍環攻彈子如雨適有旗人某甲路經是處走避不及竟被轟斃迭經旗官移請縣主緝兇究辦奈兇犯在逃無從弋獲日前旗人又聨禀大憲謂當日放槍逞兇者係縣署差役中人潘令縱容差人以故案懸莫結等情大憲聞而震怒立傳明府到署面責限以十日内辦結此案否則撤任嚴參明府懾於憲威不敢玩泄回署後卽將差役數名鎖押以憑懲辦○某日有某甲者携帶洋銀百餘元乘小舟往佛山辦貨行至鹽步海口突由水面湧出盜匪數人上船行刦甲寡不敵衆莫奈伊何只得罄其所有與之盜遂呼嘯一聲躍入水内而去迨回省疑舟子與盜串通扭赴琴堂控告想一經賢令尹訊究自無難水落石出也 
[芝罘雜錄]  
　　月之初九日俗傳爲玉皇誕晨距烟臺三四里有一土山名毓璜頂其上舊有玉皇廟重修而後金碧輝煌香火甚盛本届天氣晴暖道途利便進香頂禮者數倍於往昔迄今燈節已過而游客登臨仍復絡繹不絶蓋烟臺風俗民間皆於新正登高以卜一年利市也○海防營於正月初八日開操各處防營亦相繼擇吉舉行連日槍砲之聲幾於震耳欲聾○鞭爆一物最爲無益之舉而民間每樂於烯放新正以來遺火肇禍者不下五六家幸烟街所供炊釁者俱係木柴易於救熄略受虚驚而已○元宵前後三日商民門首皆懸燈結綵惟素無燈棚附近各村莊來烟遊覽者只在天后宫及潮州會館二處以擴眼界婦孺輩失簪遺舃不一而足良由五方雜處宵小乘機擁擠以爲攘竊地步有巡防之責者可不加之意哉○民間以錢串笨重樂用錢票故出票之家日多一日而獲利亦日見其厚有某鋪出标不少客冬持票取錢者紛至沓來竭力支持幸不至於倒閉似可以取信於人矣乃事後該鋪之票依舊無人行使蓋其兌換錢項入則挑剔過苛出則攙合低錢以爲罔利之計此衆人所以觀望不前也作僞居奇果何益哉○某鐵爐專爲驢馬釘蹄門前竪有樁架遇有駑劣不馴者用繩繫之一夜有人雉經其上人以爲該鋪栽樁時日不利所致亦不經之談也○烟街大小飯館往年開市甚晚枵腹者欲覓一餐而不可得今正開市獨早初三四等日啓門售賣者不下十餘家來往遊人咸得過門大嚼於以見生涯淡泊各飯館亦有爭著先鞭之意也○秧歌耍會所以點綴昇平今年寂無所聞惟有戲園中人演唱高蹺數齣觀者爭以一覩爲快蜂屯蟻聚到處追隨有舉國若狂之勢 
[潯江春浪]  
　　本館於昨日接九江訪事人來書云署理九江鎭總兵周德泉鎭軍躬赴豫章叩賀德大中丞年禧於本月十九日辰刻回轅標下周王二遊戎率領丁楊潘三守備曁千把外委會同管帶新勁營范遊戎砲隊營劉遊戎德化縣薜明府出迎手版脚靴頗形栗六○舊冬吉安府許淸臣太守通飭各屬興蠶桑之利并妥議章程以便頒行遵守旋經廬陵縣周明府金箴擬呈條議太守卽設局勸辦禀調李少尹榮植赴浙江湖州一帶採購桑秧蠶種招工携帶鐵繅車於新正二十二日過潯解運至郡○距黄梅北郭二十里許打鼓嶺中有猛虎踞爲窟宅不時出沒齕噬鄉民有鄧茂才者設法除害鳩工鑿石爲阱置犬其中以誘之二十一日獵獲一雛大如初生之犢其色班斕　以巨絙舁至郡治圍而觀者密若堵牆羣相嘲曰嘻此咆哮山林飛而食肉者也奈何一朝失勢亦瑟縮如可憐蟲耶虎以爪掩其面若人之被打羞慚者然　 
[福州雜俎]  
　　福州西報言入口火油每箱稅餉現由一角起至二角故市價因之大起○有銀號四所自去臘結帳至元旦後陸續收莊聞行主以生意艱難難期獲利故行閉歇○萬壽橋某銀號於去臘倒閉號主逃遁聞欠福州將軍銀兩甚多現經縣令懸賞購緝有能拘拿號主到案者給銀百元報信引拿者給銀五十元 
[情關難破]  
　　廣東河南五村鄉近有以夫殉妻一事其人名列膠庠頗爲藝林所推許家計亦稱殷實年將强仕與其妻伉儷綦篤其妻固善病者金液銀丸乞靈已遍至去臘病勢益劇生日夕焦慮輒廢寢食上元前二日知其妻將不起就前慰問嗚咽不能成語未幾退入書房閉門寂坐家人尙不虞有他故也良久不聞聲息排闥入視則一縷芳魂已先牀頭人化去審其榻畔磁盌尙有阿芙蓉餘瀝乃知其仰藥自盡大爲驚譟灌救無效其妻聞耗未及半晌亦卽暝然長逝生同衾而死同穴是詩也可爲生詠之矣○城東沙尾某娼寮有一妓與游勇某中相識已久 
 
 

Page 3

 
 
甲屢欲爲之脫籍冀遂雙棲之願所欠者祇白金數十耳自度告之親友或可爲將伯之呼未死春蠢柔絲不斷本月初十晚復至寮中買醉向妓縷陳衷曲竊怨東風無力舊約成空妓亦無如之何惟强爲慰藉而已夜過半妓方欲睡見甲已體僵氣絶撒手西歸駭極卽於翌晨奔告其同鄉某乙薄具桐棺成殮事後乙以甲之死由於自盡不欲與龜鴇作難卽令將棺舁至北效焚化拾其骨殖載運回鄉此兩事也一則痛文鴛之失偶一則戀野　而捐生似未可相提並論然而情天孽海誤盡英雄是非太上忘情無甯申禮自持之爲愈標其目曰情關難破閱者其亦觸目警心乎 
[朝鮮近事]  
　　江原道吳某解壬遁之術平生以臥龍自况常以棊子布置几上列成門户投小鼠其中盤旋終日不得出自矜爲魚腹浦之遺法也近年以來其地多盜刦掠村中吳因聚會村人練習隊伍以拒流宼由是宼不入境鄉里德之値新任官府貪酷虐民吳率村人攻之衆啣恨已久擁入官衙將官毆打立斃於拳足之下吳知事不祥背衆逃匿次日官軍往捕一村俱陷吳某特小有術技耳輒敢糾集村人入署戕官可謂目無法紀吾知其終不免於刑戮也○有商人在水源途中遇盜商叩額哀乞盜留資若干爲還鄉之費商往官署鳴寃捕役索賂盡罄其資由此觀之官役之貪婪更甚於盜也○匠人李某爲人鑄金指鐶二枚甫成欲自炫耀乃帶赴妓家妓見而攫去李與妓素暱不能力索次日鐶主來無物以應不能搪塞竟被揪髮送官李於此時當自悔炫耀之失計矣○紳宦李某家用一媼服役有年十日其子來尋李留之僕舍夜間乘隙竊物而去次日李告於官立將其子拘獲媼舐犢情深引刀自剄其死可憐其愚亦殊不可及○有全羅道人因事來京途中被盗且受重創是何盜風之多耶○商人王姓負債過多携家遁去債主共議賣其居宅並所遺之貨以爲亡羊之補及至其家一婦人先在問衆何來衆告以故婦云吾亦爲索債來此數物尙不足償汝輩無庸觀望也須臾漢城差役至婦指揮人夫搬運其貨封閉其室衆見娘子軍難與爭持遂各風流雲散此婦乃官妓也故得官府之力如此○嘉平十七日漢城府有獄囚一名逃遁○二十日長橋李姓家失愼樓舍數十椽盡付一炬亦可憐矣○全羅道歲饑盜賊蜂起聚衆打刦官不能制○日本某商於嘉平廿二日歇業所存貨物約於上午九點僮拍賣○廿四日有二童子自塾歸中途嬯戲悞傷致命之處登時氣絶其一驚駭無措未幾被亡者之父所知急奔而至未知作何處置 
[滬上官塲記事]  
　　昨日下午三下鐘時署理常鎭道蔡和甫觀察由金陵乘登瀛洲兵船抵滬小泊法租界招商局金利源碼頭本邑諸員咸往迎迓觀察旋命駕入虹口義昌洋行行轅○江蘇督糧道吳廣涵觀察由蘇垣來滬已記報端昨晨觀察乘輿入城至各衙投剌俄回至美租界小駐天后宫側出使行臺 
[縣訊毆斃接客案]  
　　泰安棧接客朱阿萬日前至江裕輪船接客被同業吕三卽屬三及煤炭阿三等刃傷斃命厲三等逃避無蹤至今尙未獲案前日由法公堂解到厲三之妻厲吳氏及周凝福倪吳氏當晚由帮審委員葉臨恭司馬升堂集審問厲吳氏曰爾夫厲三刃斃泰安棧接答朱阿萬之後逃避何處可卽從實供明厲吳氏供稱小婦人籍隷鎭江並非厲三之妻丈夫名喚小毛郎於四秆前一同來滬開設小飯店旋因生意不好將店閉歇後由友人薦丈夫至楊樹浦織布局爲小工去年織布局焚燬後丈夫卽回鎭江原籍耕種度日小婦人並不與厲三相識不知其避匿何處質之倪吳氏稱小婦人與厲同居厲住樓上當輪船進口時常有人來喚皆稱厲三肇事之前一夜厲尙住家中後忽不知去向司馬命帶過一邊隨問牛角寳生之妻魏周氏可知爾夫行蹤魏周氏稱小婦人雖與寳生姘識並非花燭夫妻實不知其下落求恩鑒宥質之周凝福則稱小的爲泰員棧接客夥當晚在江裕輪船之三層樓上聞客艙中人聲鼎沸遂往看視見同業厲三及煤炭阿三等與泰安棧接客之朱阿萬等扭結一圑上前解觀反被朱打傷眼眶現尙眼角靑腫當時見彼等不得開交隨卽回棧後聞已釀命案小的恐被累及故爾逃避嗣聞已將小的之保人許雙奎及胞弟周財福拘案所以至法捕房投案尚求明察又問蔡金和之保人周裕坤曰爾爲蔡之保人須將蔡交案周　小的於前年確曾與蔡作保後蔡將生意辭歇小的亦隨卽退保後在太昌棧爲接客並非小的作保叩求大老爺格外鑒原司馬得供之下諭將厲吳氏交官媒倪吳氏仍交法捕房魏周氏交保許雙奎周財福無干省釋周凝福收所周裕坤交某棧保去著赶將蔡金和交案官媒禀稱厲吳氏在小婦人處不肯飲食如何處置司馬著改發善堂中暫爲寄養俟將一干人提齊後再訊 
[南市瑣聞]  
　　著名無賴阿福前晚糾合多人惜滬南五爪弄孔紀生之屋爲賭塲正在呼盧喝雉突有小竊混入竊去銅錫等物迨各賭徒散後孔檢點物件始知被竊遂向阿福索賠阿福不允致相口角後不知作何了局○某甲在滬南竹行刑中開設同益烟館生涯頗不落寞鐘鳴十二下尙復不肯收市十六鋪巡防南局委員鍾偉臣二尹以該烟館違犯定例將甲屢次申斥甲置若罔聞依然如故前夜又經二尹查悉將其門牌吊案銷毁不准再開○某乙手提橘子一籃沿街喚賣昨日傍晚行經滬南集水街忽然倒地口吐白沬一息奄奄喚之不答有識之者謂乙家居甯波會館左近素有此症閱一點鐘時便可甦醒不移時乙果漸有氣息惟籃中橘子早被乞兒盡行竊去遂哭泣不已後經某水菓行夥給以小洋二角乙始稱謝而去 
[賭徒械鬥]  
　　英捕房麥捕頭嚴禁虹口賭檯各賭棍無處容身濳赴租界外胡家木橋開塲聚賭前日下午有安慶道友大熊子雙喜偕本邑無賴慶長等人向索陋規賭棍靳而不予遂各糾黨羽互相打架槍刀林立幾如大敵當前旣而大熊子等以賭棍將賭具寄存鄉婦陶氏家因蜂擁入門肆行羅唣氏以失去洋銀等物知照地保投訴虹口捕房請爲究辦 
[虐婢宜懲]  
　　粤婢陳文川以主母凌虐等情投英捕房聲訴捕頭命某號華捕將文川拘送公堂請爲核辦代理讞員宋通剌諭候訊供核奪 
[英界晚堂案]  
　　肅九成喊控蟻棍王啓雲霸匿伊妻肅某氏一案業經宋通刺飭提集訊前晚通剌升堂研問肅供稱丹徒縣人向在鎭江爲包子生理妻子肅某氏係母親領自育嬰堂撫養至十六歲時便爾成婚不知外家的姓後由小的將氏寄住友人楊九家先是小的向楊九借洋銀三十元旋卽如數師還去年九月間肅某氏被歹人誘拐來滬遍尋無著蟻棍王啓雲與小的素無一面緣囑小的先行回籍伊肯借給盤費洋四五元小的不允次日王復糾同冏爲蟻媒之阿連等多人拉小的至某茶肆交付洋銀三十元勒出休妻律據小的先不應允後被王等多方逼勒小的不得已遂將筆據繕就交彼等收執所付洋三十元僅剩十元之數餘洋均被　連等瓜分惟當時妻子並不在塲十月十一日小的具禀蔡前憲案下業奉批飭在案現查得妻子肅某氏被王等押在大塊頭寳姐所開花烟館内賣娼爲此投案喊控肅某氏供年二十八歲翁姑均已去世小婦人前被丈夫押與鎭江楊九家爲娼得身價洋三十元經小婦人向狎客處借洋贖身出外上抽九月間又被某署差役張萬福華老福拐騙來滬欲令小婦人爲娼賣洋六十元小婦人不允伊等便欲索償盤費洋十五元當向素識之王啓雲處借洋十五元歸償張萬福等遂與王賃屋某飯作樓上樂共晨夕通剌問王與爾姦宿否答稱犯過數次是時與丈夫未晤一面十月間被王等押在大塊頭寳姐所開花烟館内得洋銀四十五元比至冬間下體染毒屢被本家逼令掉頭延至本年正月間仍由王備洋將小婦人贖出現住小客棧中所有丈夫書立之筆據存於王處泣求作主質之王啓雲供天津人向在某戲館領班現已失業小的與肅某氏前在鎭江楊九家認識旋因肅某氏找尋小的借洋致有此事至肅九成出立休妻筆據實出已願小的等實不敢逼勒餘供一味含糊通剌訊得肅縱妻爲娼判責百板王係著名蟻棍本應遞籍今姑從　　 
 
 

Page 4

 
 
寛責二百板具結交保肅某氏飭交官媒看管候備文遞回丹徒縣訊明安置○魏祥熊扭控朱允文侵呑舞弊前晚由宋通剌提訊魏供小的在治不開設昌記磚灰行倩朱往嘉興坐莊專辦磚瓦等貨詎被朱舞弊共計洋銀四百餘元尙有二百七十餘元竟被侵呑將無用契劵前來搪塞小的欲向理論朱避匿無蹤昨日在途遇見爲此扭控案下求請究追朱供在昌記爲夥常年在嘉興坐莊貨之價値時有漲落每遇爲難之處心致信於東家所控舞弊洋銀四百餘元滬上向有同業董事可以邀來查核尙有二百七十餘元實被窰户李仁卿秦仲如拖欠亦可同往質對叩求恩鑒通剌判令兩造各邀同業公正人將帳目查核並著魏祥熊朱允文同往嘉興向該窰户處對明復候再核 
[美界述聞]  
　　虹口西華路某成衣匠佚其名惟呼之曰某甲云甲年方而立性喜賭錢自入新年意興益復豪邁其妻恐家貲蕩盡時交謪之前晚又往某乙家作投瓊戲被妻偵知率學徒前往時則星斜月落夜色朦朧悞叩比鄰某丙之門丙正在黑甜鄉中好夢驚回心中忐忑詢知情節忿不能平次日扭甲至某烟館評量舌劍唇槍互矜銛利適甲友某丁至勸令甲付給烟値若于甲不依奔赴捕房控内訛許捕頭著卽攆出不予准理○昨日午前十下鐘時有甲乙二西人分乘怒馬由大橋馳至西華德路度新虹橋鞭策頻加馬遂絶塵而去掀甲墮地痛極狂呼乙見其腿已受傷下馬扶之使起馬則經巡街西捕追獲交乙帶回 
[法界穢史]  
　　同安里女郎名翠林者二八年華丰姿妖冶其父以販魚爲業靑蓑緑篛時往來雲水光中鄰女嘉林貎旣與翠林相同年亦相若一日偶謂翠林之母曰妹妹眞解人哉年甫破瓜已能覔得有情郎朝夕厮守不知艷福從幾世修來也語示旣適翠林自外至母卽以嘉林之語詰之翠林登時杏臉含嗔雌風大作與嘉林互朴詬詈堅不甘休鄰人解勸再三怒猶未息翌晨復扭結不解遂爲巡街捕拘入捕房旋經兩家投訴捕頭求免究辦捕頭乃令央人保出○甯波人某甲携其妻某氏僦居東新橋南首以餘屋轉賃與同鄉野鷄扛夫某局隔以蘆片以避猜嫌前晚甲有事出門其妻獨宿房中乙挑以諧語甲妻心爲之動遂成野合鴛鴦適甲事畢而回雙雙拘獲將乙髮辫截去送入捕房翌晨克捕頭訊問情由甲呈出菜刀一柄聲稱乙欲將此刀殺我口稱　與西門人吳妙林同罪捕頭命將姦夫淫婦管押俟堂期連所呈菜刀髮辫解請葛同轉訊究○小東門外某花烟館鴇兒以狎客某甲吸烟三盒不名一錢高呼巡捕拘入捕房翌晨克捕頭向之訊問甲稱曾與烟倡同宿三夜昨日重續舊歡適腰槖空空致遭白眼鴇兒稱吸烟三盒爲數甚微不敢遽肇訟端求卽開釋捕頭允之 
[積德累仁]  
　　昨由百川通票號交到本館協賑所銀五十兩合申規銀五十二兩二錢七分係山西永寍州吏目桂少尉經募又有李善士珊庭交來英洋二百元云因三年前在蘇合開茂昶廣貨店今春拆股稍有盈餘用以推解囑彚助緊要災區其股友高善士載光求保其哲嗣出瘄順安規矩讀書助順直捐英洋十元以上諸公或集腋以成裘或分多而潤寡皆善心之所曁仁澤之所推作善隆祥大鑒不遠定下疹戾潛消福緣廣集除别分掣奉收條外謹誌數語　災民九頓首以謝 
[割股救嫂]  
　　山西永寗州吏目桂月川茹繼配房安人年近四旬於光緖癸已陽月患疾漸篤藥餌無靈其夫弟朋樵念功時提掣之恩刲肉和藥以進卒亦無效夫割股療親謂之愚孝國家定例不准表揚况出於禮不通問之叔嫂豈不愚之又愚惟月樵讀書不多未能深明大義揆其至誠所發止知援嫂是急不復顧虧體之爲辱親其事雖愚其志亦可嘉事嫂如此平日之事兄可知書此以愧世之鬩牆者　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西事譯登]  
　　英京來電云摩洛高國與大吕宋議和大吕宋向索軍餉若干摩王以所欲過奢不能如命刻下英法意奥四國會同咨照摩廷勸其應允所求勿再爭執未曉摩王果如數相償否耳○法國議政院現欲加抽榖米稅俄國聞信後卽移咨法政府謂加稅之說若行則與俄國運入法地之榖米殊有關涉前者俄法所立商約勢必作爲罷論云云俄人之言如是想法國必善爲轉圜也○英京來信言美國重訂稅則自西磿本年八月二號起將入口之羊毛稅槪行豁免刻下仍照舊征收絨稅一項則收至十二月二號亦在豁免之列云○舊金山埠定於今冬開設博覽會有西人姓馬士者欲在金門園賽演東洋車以新眼界其法用頭等日本車百輛車夫服色悉仿日本舊制近已有日本人五百名願充驅車之役惟駐紥是處之日本領事及有聲望之日本人咸以爲辱沒國體心滋不悅而馬士已由日本購備各車載運到埠想水必半途中輟也○去臘英議員卜里士曾詢管理印度事務之副大臣謂印度烟土運往中國之數若干答稱西一千八百九十二年六月計有四千三百七十四箱至八百九十三年是月不過三千二百六十三箱一千八百九十二年七月共六千二百十六箱至八百九十三年是月僅三千三百八十二箱一千八百九十二年八月有六千三百六十七箱至八百九十三年是月僅四千四百五十三箱一千八百九十二年九月有六千九百八十二箱至八百九十三年是月僅四千三百二十一箱一千八百九十二年十月有五千六百十九箱至八百九十三年是月則尙未知○英國合蘇格蘭阿爾蘭英倫三島而成地廣一十二萬一千一百一十五丁方英里連所屬印度新金山及各處口岸實得地九百一十四萬五千三百二十八丁方英里其居民以最近時候計所約得三百四十六兆零二萬有奇年中賦稅共得二百三十二兆七十二萬磅國内及各屬所欠公債共一千一百七十三兆六十三磅出入口貨共値一千一百二十六兆八十萬磅西歴去年春初國中陸兵連駐印之兵共七萬二千八百五十八名實得兵士七十一萬二千五百零七名其中有六十六萬六千三百八十二名素稱勁旅至本年春初統計有水師七萬六千七百名防邊兵卒水手義勇民壯均在此數戰船砲艦之奉委出差者共二百七十九艘至印度陸兵於一千八百九十一年正月一號時計之共得二十二萬名有奇内有英兵七萬餘名餘均印度士兵○美洲之南馬撋國地僅彈丸土脉温和國人操大吕宋語言多以種植爲業日本工人荷鋤而往者實繁有徒有一園主雇日工一百五十名每人月給銀十元初至殊爲優待邇來園主刻薄難堪竟有因逃亡而被拿禁者刻已聨名禀請日廷調駐舊金山日本領事前往查辦矣○某西報言沙海一地多有設局製造粗氈爲業者目下所設之局多至五百廿四處雇用工人七千二百九十二人其中婦女五千一百六十四口男子二千餘名去歲上半年各局所造之氈共値銀三十二萬九千零四元下半年則値銀三十七萬一千元聞所製之氈有十分之九販運外國發售 
[蘇省官報]  
　　正月二十日准補華亭縣丞孫繼釗華亭保甲回並謝飭知赴任○廿一日同知程光斗松滬局委解餉來省○廿二日藩轅牌示照得准補太湖廳東山司巡檢瞿傳壿現已奉部覆准應卽飭赴新任知縣陳鳳儀謝委署溧陽縣事調補無錫縣縣丞慶多辭赴任○廿三日知縣　成憲謝委辦常昭内河釐捐差吳兆林奉飭派蘇差委准補宜興縣丞李湘辭赴任縣丞張續　銷中路編查保甲差 
[上海北市絲業會館籌賑公所施少欽經收順直山東賑捐正月初一至十二日第三千八百十一至十九次淸單]  
　　初一日强齋求父親康健洋十元又求父親康健洋十元又求合家平安洋十元又求功名順遂四元○初三日雲怡壇女弟子寳豐氏久患沉疴求安痊洋二百元○初六日唐三和洋十元苕東揚名顯親未遂子洋十元無名氏二角彩遠堂一角○初七日浙寗雲石軒主趙閏臣爲妾薛氏求保胎產平安洋十元江西裘家　會邑陳　方爲兒楙祖求病速愈十元張堰高近齋祈消災免患六元朱頴記求家宅平安洋四元朱單氏求保母親身子康健三元朱阿金還願五角瞿姓還願四角○初八日鎭海李寗生求父諸病速退壽命延長洋廿元陞記二元洪元二元硯鴻道人洋一元○初九日杭省丁松生善士募探福堂鄒氏求恙速痊完願洋一百元洙涇殷仁和十元松江杜君諤爲室人宋氏求病速愈十元三人合七元無錫正大趙旭昇五元常熟義隆沈景文二元曾雲第洋一元孔門顧氏求病愈一元京口勉力子一元嘉印記三角錢五十文○初十日范同壽求血症速愈洋五元永興棧二元六角無名二元彭麗生一元蕪湖王網峰洋一元無錫許蘊山畫潤續助一元開泰四角○十一日黎郭厚堂洋十元無錫義和求各友合家平安十元祝玉山爲子求病速愈十元不書名省拜年轎費移助求安洋四元乍甫盛在慶爲妻產後並祈母子俱安五元顧門徐氏二元無名氏一元命仁泰銅洋四元○十二日嘉興王燕嘉堂洋二百元正記洋一元親仁堂鄭寳仁堂鄭各銅洋十元　　　 
[上海北市絲業會館籌賑公所施少欽經收順直山東賑捐正月十三日第三千八百二十次淸單　]  
　　十三日太倉品菊山房求病速愈洋八十元同心别墅十元揚州梁汪氏爲媳求生產各事平安十元陳厚烜孫氏庭和庭順庭孝　楨求平安合六元江西陶敏齋求舊恙速愈四元又續助六元了心願三元求病愈五元陳賑保二元小洋五十角孫　恆昌誓不負人洋二元贑州喬奎翰爛板洋一元寄跡海市人募無名氏有思無力人幸處樂郊人無名善士夾翁老太婆不知何許人七户各小洋一角奉賢朱銅洋一元○餘大莊來浙江學憲陳大宗師飭杭州府陳笙太守分頭勸募餘姚縣正堂周洋一百元又募顧怡善堂六元縬世德堂許志仁堂汝南楊氏三户各四元山陰縣正堂唐募同康勉記秉記九元分順椿記九元統六花櫃書樂輸堂各六元徐靜川五元心隱氏四元周愛蓮堂徐復初堂四元潘佐卿張宗倫程慶章三户各三元劉維熊金紹箕三元張隆吉繼昌三元馮裕誠金積慶三元屠克銘劉萬祺各二元六角六分七厘劉重光二元六角六分六厘無名氏殷萬年孟徐氏十宜氏求病痊頴川陳愧宜氏無名氏采芝堂留耕堂不書名十一户各二元如　子世德堂無心人焉樹樓董林湯榮先樊榮華王春生心隱氏九户各一元會稽縣正堂兪洋一百元西安縣正堂葉五十元塘棲厘局胡四十元又募各絲行十元裕記允記早記義記仁記五户各八元黄渭飛求病愈五元沈永和四元胡壽山一元湻安縣珔堂陶三十元又募不詳姓氏四元石門縣正堂劉募仁義堂八元忠恕堂六元守恆堂知心堂各五元德順堂四元燕貽堂三元上虞縣正堂儲二十元募彝叙堂范無名氏呼二元淮澤堂王五桂堂黄孝思堂吳文吉堂趙周壽人餘慶堂陳六户各一元靑陽匯厘局許募陸少記陸幼記戴延記姚少記四户各三元聊靜心道人二元五角兪葆記張福興祝三氏三户各二元兪義興一元平江氏淸河氏吳興氏三户各五角象山縣正堂劉二十平湖縣正堂吳募澤古堂述古堂各四元心心氏餘慶記各二元穉記幼記玕記雷記葭記杏記虎記相記八户各一元雙林厘局分卡共五元胡卣生十二元慈署浮碧山房十二元烏程縣正堂徐八元候補知縣魏杭州府總捕同知孟樸院厘局黄三户各四元金華縣正堂劉威坪厘局鍾各二十元湯溪縣正堂顧十六元海鹽縣珔堂候蘭谿縣正堂恩各洋十元長興厘局陳四元共一百零八户合洋七百五十五元○高郵丁玉軒募靜　和尙管手洋三十四元無益子淮手一元孫劍蟠錢二千文共三户合洋三十七元○　　　　　　　　 
寓寗泉唐十一齡童子葉泰來募求是草堂洋十元守淸耐冬各四元忘私子南屏樵知非子古愚南陽士西湖漁隱無名氏辛酉餘生辛酉乞兒九户各二元共十二户合洋三十六元○蕪湖五豐募虞東新德堂章求病愈五角勉力子悔過人各二角半無名字三百文又一百文潮郡蔡二百文共六户合洋一元錢六百文　　　　 
[上海北市絲業會館籌賑公所施少欽經收順直山束賑捐正月十四五日第三千八百二十一二次淸單]  
　　十四日嘉郡晉誠莊弗書名爲母太夫人八秩壽辰節省筵費移助默祝百齡長健洋一百元袁花楊天和堂十元西塘厘局葉佩萱爲内子吳太太求保肝恙速痊十元杭省汪隱名氏求保平安永無災悔十元王扶九五元常熟顧仁甫募龎善士心願二元春華祥無名氏二元姚曾榮一元廬兆昆改過遷善求免災難一元蘇城貝瑋貝龍珍各六角鐵爐對開一元隱名氏銅洋四十二元○寳和莊來鹽城湖　鎭問經堂募無名氏洋六十元陳聚星堂十元陳麗北二元徐樹香陶德隆各錢一千文問經堂楊麗淸各六百文吳同昌卞筣元劉餘三葛召居曾居邦宋湧盛六户各五百文崔一降崔香亭楊葛氏燦如湯時道五户各四百文硯伯春廷儀風明卿廖燦維有小洲陶成金芬道盛桂台陳越開王廷高唐廣德崇林周文彬湯集昌張錦堂游懷鳴十九户各三百文海門起鳳廖照堯利貞陸憤夫煥山徐郁文賓文凌廣餘邱鶴書源盛愧豐崔秀山海峰天銀理栽治平振華葛　楊運台覺先夢五鳳樓道杭貫如守三桂午道山李子元錢裕太　　　　　　　　 
裕昌修道景周步年洪義興永息理哉活匀德茂荀發堂僧如起集餘鄭守靑朱隆昌洪如祥于安池高鶴郡四十八户各二百文廖步莊步祥友士鴻圖殿之步信炳文炳經芳之鴻坤鴻綱錦文步舉鴻裕舞鳳彥之文遠得仁鴻皆鴻郎鴻鈞步連敦五敦厚九誦漢廷鴻至鴻才鴻提信足步宣紹之蔚之位之季廷季肘步盛幹廷習文得宏薛安仁三鳳李殿英周懷榮卞燾丁有華朱福源喬世興姚見山徐恊坤張禮成王懷三藏成陳褀慶王長林黄長松無名氏谷樓恆周廷珍安邦立本月祥月堂松和長興長源文魁路應然德修登山路陶氏張槐山石夫陳玉翹陳壽唐鳳儀成步華子善桂林周殿魁玉崇宣成功培初楊登雲春育立民友蘭夢花韓國順蔣葵林煥然啓仁起坤殿元廣德吳以忠陳　良無名氏景復魏純如戴文芳唐殿龍一百零一户各一百文共一百八十六户合洋一百零四元○江西新城防次程慶允善士募程瑞　堂洋銀十兩義和典七兩四錢謙裕典六兩思仁堂銀二兩四錢歐培元堂洋邊七錢李恭敬堂七四洋邊二元鄒五草堂李誠正堂各七四洋邊一元札蒲蓉桂山房六兌洋銀四元共九户合銀廿八兩三錢四分一厘批見規元二十九兩九錢一分八厘○十五日無名氏由協大莊來产洋一百元慈谿胡坤烺炤爲母患病求速愈洋十二元無名氏人平安五元邱五昌洋三近水居隱名氏各洋二元無名氏二元松江一粟生銅洋六元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十年正月十二十三日京報全錄]  
　　宮門抄○諭旨兩道錄前○陜督楊奏揀補知縣摺○又奏建立已故將軍穆圖善專祠告成請列入祀典片○黔撫崧奏調署府縣各缺片○直督李奏滿蒙官民捐助耕牛酌請奬敘摺○將軍依等奏續請報効經費懇恩賞收摺○正月十二日○熙敬因伊子得賞謝恩○容貴因伊弟得賞謝恩○謙光等得賞謝恩○召見軍機皇上明日寅正壇内上祭禮成後還宫辦事召見大臣後至皇太后前請安畢還宫○十三日○世網謝授熱河總管恩○師曾因伊子得賞謝恩○召見軍機皇上明日卯正二刻至奉先殿壽皇殿行禮○○太子少保頭品頂戴陜甘總督臣楊昌濬跪奏爲揀員請補知縣員缺以裨地方恭摺仰祈聖鑒事竊據甘肅藩臬兩司詳稱通渭縣知縣惠福調補海成縣知縣奉准部覆業將例不掣籖緣由詳咨在案查定例知縣升調遺缺出以一缺題補各項候補並進士卽用人員以一缺題補各項委用一員以一缺題補各項試用人員試用班内按大挑議叙捐納三項輪用一班之後用截取進士知縣一人拔貢知縣一人孝廉方正和縣一人拔貢及孝廉方珔用過兩班之後用教習知縣一人優貢知縣一人教職知縣一人截取舉人知縣一人又鄭工新例内開道府以至佐貳雜職無論何項到班仍以五缺計算先用鄭工新班遇缺先二人海防新班先一人無人用鄭工新班遇缺先抵補至第四缺海防卽海防先分班輪用一人第一輪用海防卽第二輪用海防先海防先無人仍用海防卽海防卽無人用舊例銀捐遇缺先如無人用舊例銀捐遇缺再無人過班卽接用各項班次一人以五缺爲一週又新例報捐分缺先用分缺間用人員輪用各項時先將鄭工分缺先分缺間人員用一人次再到班時將海防分缺先分缺間人員用一次鄭工無人用海防海防無人用鄭工均無人用舊例銀捐分缺先前分缺間前人員又新章内開報捐各項班次人員廳跟接鄭工捐挨次補用又道府以至未入流凡報捐分缺先分缺間以及本班儘先人員扣足一年之限再行按班序補各等語某省知縣升調遺一項自停止變通间程後上次金縣和縣係第一次出缺補海防新例候補班儘先補用知縣姬愷臣文縣知縣以曾任實缺應升之候補知縣高繼陳請補在案今通渭縣知縣一缺查鄭工新海防遇缺先舊海防新班先新班卽舊例銀捐遇缺先遇缺均無人輪用委用到班查委用儘先本班亦無人照例過班應用大挑儘先查大挑儘先班内雖有王世儒一員該員過班到省未滿一年之限且咨取亦未到班照章不便請補應插用分缺先人員查鄭工舊海防分缺先亦無人應以新海防分缺先用知縣楊宸謨插補查該員年四十二歲湖北雲夢縣人由附生於光緖五年在陝西捐餉局報捐監生加捐縣丞雙單月選用八年經督臣譚鍾麟札調來甘於關外各軍異常出力案内保奏免選本班以知州歸部儘先選用遵鄭工例在甘肅藩庫報捐以知縣指分某肅試用又於關内戍防出力改奬案内保加同知銜剿辦貴德番匪出力改奬案内保俟補缺後以直隷州知州補用十四年六月遵照變通章程先行到省十六年六月委署山丹縣事十七年七月交卸十八年二月請咨赴部呈請騐看分發旋在直隷藩庫遵新海防例加捐分缺先補用並免試用經部核准在案是年四月二十八日蒙欽派大臣騐看五月十六日由吏部帶領引見奉旨照例發往欽此遵卽領照加甘於十八年八月初九日到省查該員楊宸謨才明識敏有守有爲以之請補通渭縣知縣實堪勝任與例亦屬相符會詳請奏前來臣查該員楊宸謨年力方强才識練達前在山丹署任辦理一切尙屬妥協合無仰懇天恩准以楊宸謨請補通渭縣知縣實於地方有裨如蒙兪允銜缺相當毋庸送部引見該員係分缺先補用並免試用人員例不甄别亦無叅罰案件謹恭摺具奏伏乞皇上聖鑒訓示謹奏奉硃批吏部議奏欽此○○楊昌濬片再臣前奉諭旨已故福州將軍穆圖善於咸豐年間出兵河南等省所向克捷嗣後辦理陝西甘肅福建等處軍務及地方事宜均能盡心區畫歴著勳勞著於立功省分建立專祠以彰忠藎等因欽此當經轉飭遵辦去後兹據藩司沈晉祥蘭州道黄雲祥據臯蘭縣紳士曹春生等禀稱遵查已故福州將軍穆圖善前此督辦陝甘軍務及任總督事宜竭力籌辦厥功最多隴右士庶至今稱頌不已及聞准建專祠之命無不歡忻鼓舞以爲朝廷飾終之典至優極公而斯民馨香尸祝之心亦藉以申報享也紳等遵卽集捐欵項於省城東關外暢家巷購買地址建修祠宇現已竣事所有一切工程均屬工堅料實足以壯觀瞻而垂久遠呈由該司道委員勘騐屬實詳請具奏前來臣覆核無異相應請旨飭部查照立案列入祀典由地方官春秋致祭以彰忠藎其建修經費均由甘肅官弁士民籌捐辦理並未動用公欵請免造册報銷謹附片具陳伏乞聖鑒謹奏奉硃批著照所請該部知道欽此○○崧蕃片再署銅仁府知府楊兆麒飭回平越州本任遺缺查有候補知府戴斐章任勞任怨才識精詳堪以署理又署遵義縣知縣趙文偉飭回安平縣本任遺缺查有普安縣知縣劉保厚公正廉明堪以調署又興義縣知縣何恩柱苗疆俸滿撤回内地候升遺缺查有遵義縣知縣景瀛才識穩練任事精詳堪以調署據署藩司唐樹森署臬司黄元善會詳前來除檄飭遵照外謹會同雲貴總督臣王文韶合詞附片陳明伏乞聖鑒謹奏奉硃批吏部知道欽此○○大學士直隷總督一等伯臣李鴻章跪奏爲察哈爾内外各旗羣滿蒙官員兵民捐助耕牛援照歴届成案酌請奬叙繕單恭摺仰祈聖鑒事竊張家口内外地方因上年秋間嚴霜早隆禾苗枯萎顆粒無收被災村莊二百餘處民間牛馬宰賣殆盡必須設法籌備以資耕作據口北道吉順以察哈爾所屬滿蒙官民牧養蕃盛尙可捐助牛隻會商察哈爾都統及旗羣官員均各樂從派員設局勸辦分撥應用援照成案每牛一隻核合實銀十四兩請俟事竣從優給奬經臣於光緖十九年二月初二日附片陳奏奉硃批著照所請該衙門知道欽此兹據該道吉順查明察哈爾内外各旗羣滿蒙官員兵民查明察哈爾内外各旂羣滿蒙官員兵民一百九十一員名共捐牛三千八百九十九隻已飭委員隨收隨解撥發災區分給有地無力貧農時正値冬麥布種之際得此濟助獲益匪淺造具各該捐生銜名淸册請援案奏奬等情前來臣查光緒四年直隷河間等府旱災察哈爾各旂羣捐助耕牛經臣奏請援案照蒙古節次報捐駝馬成案核給奬叙仰蒙恩旨允准部議謂其凡與成案相符或比照成案不甚懸殊者均准一律給奬誠以該處旂羣蒙古向隷外藩近年情形苦累而能慨分畜產惠及農氓故奬勵特從優異此次耕牛至三千八百九十九隻之多實屬好義急公於救荒要政深有裨益旣非内地勸捐可比亦與别項捐輸不同自應各按捐數援照節次奏准成案從優核奬謹繕淸單恭呈御覽仰懇天恩俯准照擬給奬以昭激勸理合恭摺具陳伏乞皇上聖鑒訓示謹奏奉硃批該衙門議奏單併發欽此○○奴才依克唐阿等跪　奏爲籲懇天恩仰祈聖鑒事伏念來歲恭逢慈禧端佑康頤昭豫莊誠壽恭欽獻皇太后六旬萬壽普大同慶薄海臚歐中外臣工咸思勉効微誠共襄盛典恭查乾隆年間歴次恭辦慶典成案中外諸臣呈請祝嘏均經奏明請旨遵行前准户部咨開總辦　萬壽慶典王大臣等會奏中外臣工報効工需酌擬分交數目一摺奉旨依議欽此又准户部咨開内務府會奏分叚點設景物一摺聲明如有增添之處再行奏辦等因又在京王公及閣部九卿先後奏請恩賞地叚點綴景物經壇共申叩祝奉　旨准交内務府辦理等因欽此竊維京外事均一體邊省地次九州奴才等同守偏區遠暌殿陛受恩優渥被澤彌深合偕率土之歌上頌慈闈之福現辦工　若須添設原擬經費或有不敷查乾隆二十六年大學士傅恒等奏明各叚點景交納銀數職名單開各省督撫每省交銀三萬兩仰惟先朝俯允疆臣呈進銀兩俾効媚兹之義固有成憲昭垂奴才等謹率同黑龍江等各城副都統於王大臣前次奏明報効經費分交數目外敬仿内地督撫報効成案再籌集銀二萬兩以備添設地叚點綴景物之需籲懇賞收俾得各獻微忱莫名忭舞再查傅恒等原奏外省督撫向俱派員來京該員等辦料鳩工均非素所熟悉以至辦理周章而糜費亦不可枚舉請仍由該大臣等總司其事等因現在外省各員於京中應辦事宜諸多未諳仰懇天恩俯准將此項銀兩仍飭交内務府辦理無用各省派員前往以期妥愼而杜　糜所有仿照成　續請報効經費緣由理合恭摺具陳伏乞皇上聖鑒訓示謹奏奉硃批准其報効聽候部撥該衙門知道欽此昨接到正月十二十三等日京報先行照登尙有初八初九初十十一等京報一俟接到再行補錄[  本館附志] 　 
 
