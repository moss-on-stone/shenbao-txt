# 1916 - 243 - 4915648

 

Page 1

 
 
   
 
 

Page 2

 
 
時評 
[底力] [  冷]  
　　余嘗有言國家之存亡在於底力之如何苟有底力雖有至危之國家而不亡 
　　何謂底力即國民最後一步之力量是也試以歐戰論之開戰一年以後面力之戰也自一年以後至於今日自今日至於戰事之告終底力之戰也面力者人工加上之力量强力之可見者也底力者人人有必死之心奮必死之力强力雖不可見而其力固自有在而不可没也 
　　故我以謂今日中國自存之道唯在培養其底力而已底力雖爲有生以來人類所同具然以常識之缺乏普通技能之不備公德愛國心之薄弱不能同時並用其底力或用之不以其道則底力因之消滅矣 
　　嗚呼面力今日無暇發展矣若底力之培養今日尙可及也國人其念之哉 
[專電]  
　　北京電　元首與總理以鄭家屯外交山東改編民軍防範龍軍謀變三大問題爲目前重要訂邀奉魯粤籍國會議員面商解决 
　　北京電　國務院發元密電報與唐少川畧商外交方策並催即日來京 
　　北京電　中日交涉不欲擴張故就地方先行交涉擬派陸宗輿梁如浩等前往帮辦但順天時報載林使昨曾訪外交總長及段總理開始交涉主旨極和平云云恐非眞相 
　　北京電　政府將頒對於數省結合非法之嚴正禁令 
　　北京電　龍有電呈報以省長兼職交朱慶瀾仍自署廣東督軍 
　　北京電　政府電飭龍九月十日以前務將督軍印交與朱省長措詞極嚴厲 
　　北京電　憲法會議定五日在參院初讀中華民國憲法案係憲法起草委員會提出 
　　北京電　憲法會議五日下午一時假衆院議塲開第一次會議其議程曰中華民國憲法案初讀憲法起草委員會提出云 
　　北京電　舊國民與進步兩方結合討論憲法之團體其勢頗盛一方湯化龍劉崇佑陳國祥等亦組織憲法研究機關在湖廣會館開會兩方漸成對峙之形 
　　北京電　段明日出席參院一因同意案尙有關於外交之報告 
　　北京電　段准明日蒞參院説明國員歷史兼答復外交案件 
　　北京電　法制局修正國院組織令有總理請假臨時准内務長代理之規定 
　　北京電　密令奉吉黑三督軍選派得力軍隊隨護宣撫使至東四盟西二盟 
　　北京電　馮督軍對張倪竭力斡旋且不贊成各省結合之舉 
　　北京電　京地檢廳函致滬地檢廳詢袁嘉榖與土案關係 
　　北京電　交部擬改組各鐵路分爲一等二等 
　　北京電　聞磋商借欵之額預計爲五千萬 
　　北京電　敎育廳聞仍改爲司蘇省擬派胡仁源 
　　北京電　本届祀孔不設糾儀位如元首親行即以内敎兩長曁平院長侍儀 
　　北京電　僧俗兩界今日起在廣濟寺建水陸道場七天追薦南北陣亡將士 
　　北京電　特派袁因充公府諮議 
　　北京電　孫洪伊與徐樹解已握手言和 
　　北京電　曹錕督直説恐不確 
　　北京電　周樹模已來京 
　　北京電　滬道尹徐尙在京 
[東方通信社電（日本人紐經）]  
　　東京電　中國政府關於鄭家屯事件因派赴該處調查之委員尙未歸京聲請延期交涉日本政府已經允諾故二三日内無政式之交涉（三日） 
　　東京電　鄭家屯事件如北京御用報之評論反傷中日兩國之國交故日本有發警告之報（三日） 
　　北京電　某督軍近有干涉國會之事參衆兩院議長因關此事不日面謁大總統請嚴禁軍人干涉國會（三日） 
　　北京電　曹錕張敬堯兩師長前奉派赴四川近已回京段總理擬派兩師長所率第三第七兩師之兵防禦蒙古兩師長亦已承諾故第七師將由現駐地河南派赴張家口第三師將由現駐地保定向奉天新民屯方面出動（三日） 
　　奉天電　與官軍和議妥協决由郭家店退回蒙古之巴布札布率其部下三千餘人於二日之晨首途歸蒙官軍於遼河以北不追擊蒙古軍（三日） 
　　漢口電　漢陽兵工廠總辦劉慶恩前因該兵工廠擴張之事前赴北京與陸軍部協議茲蒙許可其擴張之計畫若成則該兵工廠之製造力每日可造鎗三百桿鎗彈十二萬顆（三日） 
　　東京電　海桂楓楠四水雷艇有特殊之任務於昨日由吳軍港出發急行向新嘉坡（三日） 
　　東京電　俄國大藏證劵定於十一日發行二十五日繳欵之旨業經發表（三日） 
[戰電（英人路透電）]  
　　倫敦電　今日下午海格將軍報稱德軍於八月三十一日奪回之台爾維勒西北之一小區經英軍小戰多次後已得其一部分該地戰壕甚密他處無步軍戰事前二十四小時内敵炮隊更形活動曾用煤氣砲彈甚夥（二日） 
　　羅馬電　公報云特倫蒂洛有激烈之砲戰敵軍在蘇加拉山西伐龍山進攻卽被逐出（二日） 
　　雅典電　維里齊洛斯君發佈宣言促卽舉事謂布國時時有單獨媾和之勢如果於希臘加入協約國方面之前尙有此舉則將斷送希臘云云（二日） 
　　倫敦電　布國躊躇向羅國宣戰其故因希望由羅國調處訂成單獨媾和條約衆意今時機已失協約國且正準備以致全命之一擊加於布國希境布軍似已開始撤退蓋據雅典來電謂塞國馬隊進抵數處有不見敵兵蹝跡德國今方從事重整其師期在俄境取猛烈之回攻勢而羅馬尼亞忽加入協約國方而俄京現信德國將改變計畫否則巴爾幹之德軍將大受打擊（一日） 
　　倫敦電　蕯洛尼加英軍大本營路透特别訪員電稱布軍不折一失不費一彈占據東馬其頓希臘砲台十七座共值英金四千萬鎊内有軍火糧食甚富且有砲百尊（三十一日） 
　　倫敦電　奥軍於三日内在羅軍前退走逾二英里蓋塞西克塞里逹乃在羅軍右翼匈牙利邊界内二十三英里也據奥國公報觀之鐵門方面之羅軍刻正攻擊赫庫萊斯巴特東面之高地羅皇所下諭文其欲開拓之疆土似包括巴拉特外錫爾伐尼亞及布哥維拉省之一部分換言之卽由鐵蕯至黑海之地也（一日） 
　　倫敦電　德屬東斐斯未資將軍報稱烏魯古魯山東西二面之敵軍全行退走尙有德兵一小隊德軍大本營及臨時政府中人皆在其内已退入山間英軍刻正力逼於後德軍所有之重砲至少當有一部分或炸毁或埋藏其所炸毁之海軍砲一尊已爲英軍覔獲八月二十六日英軍占據之末羅哥羅鎭敵人近嘗於此設立臨時政府鎭中醫院滿住病兵傷兵乃東斐極重要之地點也英軍進攻出以迅速使敵軍無暇毁其中央鐵路（一日） 
　　倫敦電　嗣後旅客赴紐絲綸者非携護照不得入境（一日） 
　　倫敦電　星期銀市報告謂市面尙佳存貨雖僅餘七百萬翁士右左而來源仍不充足中國銀幣甚缺迄未完全停止購銀印度某省購貨英金十萬鎊用以鑄幣印度鑄幣廠雖購進大批銀貨而財庫所存銀幣仍不見多數且日減（一日） 
　　倫敦電　泰晤士報孟哲斯特訪員聲稱美國農務局報吉棉花收成情形謂上年同季共收一千三百萬包本委僅收一千一百八十萬包收成之低爲前所未有皇家匯兑社接此消息大爲憂慮豫料棉價必將漲至空前之高度孟哲斯特之市場上星期大爲瘦滞目下製造家及紡織家所定棉紗及織品之價大與商業有礙銷於印度之布疋尤必大減棉價若再涨高則紡織家今將停工云（一日） 
[公電]  
　　留日學生會來電　各報館轉全國父老昆季均鑒鄭家屯事日人提出殘酷要求存亡攸關何忍坐視仰懇速開大會以請政府嚴峻拒絕警不承認中國留日學生總會 
要聞一 
[英報論府院權限問題]  
　　一日英文京報云府院爭權之説旣與誤會因以紛起面某黨利用此風潮挑起總統與總理之誤會以濟其私謀此尤事之可哀者也夫總統爲行政元首統治各事約法載有專條安得謂爲爭權且約法載明國務員襄助總統辦理國政準此而言院員實隸屬於總統之下惟萬幾待理非總統一人所能爲力此在事實上無可諱言者是以必有院員以分其勞院員應有參與解决各問題之權並負副署命令之責所以杜總統個人專横之漸也使記者解釋憲法之言而果適當也則總統權力範圍内之行政事宜卽國務院所討論之行政事宜果爾記者誠不知院府分折權限之問題何以能存立矣今試　　所謂互爭權限者之起點想當爲吾人所樂聞兩月前總統與總理對於府院間辦事應採用之適當手續意見略有參差遂發生分折權限之問題其主因有二（一）總理罕與總統會商國事半月幾無一次各事皆由國務院秘書長接洽（二）國務員多有不願就職者故内閣之組織不合規則國務員之未聞解决若何重要問題其原因在此而總統於政事之進行或内閣之舉措未能深知其原因殆亦在此總理旣不與總统會商政事内閣議决各案亦不完全通告總統過０去數月中總統之地位宜爲一掌印員耳徐秘書長逐日將擬成惟得諸送呈蓋印之文件而已然總統從未稍有責言未幾總統察知此中頗有疑竇於是如何設法以防錯誤之問題遂引起總統爭權之謠言矣自黎總統就職之日起徐秘書長日至總統府有兩種公事（一）呈送説明理由書（二）呈送擬就之命令請總統蓋印凡國務院所討論之重大事件旣呈送總統鑒閲理當將種種原文一律責呈俾總統得以詳知其眞相乃在此數星期中徐秘書長從未附送原文總統於此亦有所指摘再依據習惯國務院應詳叙國務院或總理所以如此議决之理由備文呈送總統核准迨總統同意後國務院乃擬就命令送請蓋印然後發表乃徐秘書長竟不发此往往理由書未先送上倐卽將擬就之命令若干條送請蓋印有時總統府詢以詳情徐輒以總理如此决定或院員如此議决爲答實則總理旣不常見總統而院員又常不與聞 
 
 
 

Page 3

 
 
所發表之命令總統爲避免無謂衝突計往往蓋印於來文上徐秘書長逐以總統之命往晤負責之部長要求副署部長見總統旣已蓋印碍難拒絕副署不得已從之就徐祕書長之行爲而言此卽事涉嫌疑之主因記者茲臚列已發生各案詳情如下其未能探悉者必尙有多起然就下述者觀之亦足見徐祕書長之專横矣 
（未完） 
[春明珍聞十五（湛存通信）]  
　　昨日（三十號）衆院開會外間喧傳總理將出席應議員對於鄭家屯之質問或云將開秘密會記者到院詢係普通會議入席後探諸巡警和總理已在休息室開議時秘書廳報告文件中有大總统咨請同意各部總長一案其文如下 
　　大總統爲咨行事查國務總理段祺瑞現在業經就職其餕各國務員自應依照臨時約法第三十四條咨請貴院同意茲於本年六月三十日特任唐紹儀爲外交總長陳錦濤爲財政總長程璧光爲海軍總長張耀曾爲司法總長七月十二日特任孫洪伊爲内務總長范源湩爲敎育總長許世英爲交通總長八月一日特任谷鍾秀爲農商總長除由國務總理出席説明外相應咨請貴院依法辦理再國務總理段祺瑞久任陸軍陸軍總長一職卽由該總理兼任以資熟手不再另行提出合并聲明此咨衆讀院國務總理段祺瑞　中華民國五年八月二十八日 
　　報告甫畢議論蜂起大約分爲三派甲派主張旣有咨文到院應即日投票乙派主張咨文之尾於總理兼任陸軍總長不再提求同意爲違法應將原咨退還丙派主張此案並未列入議事日程今日自不必遽行投票至兼任是否須求同意法律上並無明文規定應查照先例昔日熊希齡兼任財政總長始如何辦　各派各主共説徽察各派之中與平日所號爲舊國民有國民派與非國民派　雜其間也頗聞未開會時即有一部分人欲今日投票其意無非對人關係孫谷二君之辭職自交付審查後二十九號開審查會爭論非常之烈或主應辭或主不應辭審查長張君伯烈恐報告大會後審查員自相搗亂因之暫不决議將俟投同意票後視其結果如何再定審查會之方針此甲派之説所由來也反對者知其然也一面擬促審查會速行報告一面欲暫緩投票要而言之甲派以兼任爲最滿意至少亦必二者得其一如得多數同卽爲國務員否則仍不失爲議員故欲先投票而後解决辭職與否乙派則以兩者俱失爲最滿意先消滅其議員資格設再多數不同意卽不得入阁又不得到院故兩派主張絕端相反其實皆孩提之見記者視之入閣與不入閣等到院與不到院等奚庸此紛擾爲哉丙派似　空洞激戰一小時先由議長令秘書廳檢查文卷將關於熊前總理兼長財政之同意案報告亦如今日段總理之兼長陸軍不另求同意丙派聞之頗形滿足乙派仍謂法律問題不可拘於先例甲派則云不妨一面投票一面請總統補提陸軍總長爲第二次閣員之同意始依交付表决贊成咨請總統補提陸軍總長交院同意者多數對於今日投票與否未及討論議長卽云總理應質問而來已坐待良久應否請其入廣衆贊成并令旁聽人退席開秘密會警士舉手一揮衆遂怏怏退席有出院者有仍徘佪空地者日光甚烈當之不易約閲一小時總理始退席仍開普通會記者再入旁聽席事後探詢總理所報告一爲鄭家屯事件二爲蒙匪事件所説皆報紙所已載者無所謂秘密也記者旣未親聞遂亦不爲揭露惟總理最後有數語云是非曲直自有公論但在我總須培養實力交涉時方有把握云云詞氣頗爲悲惋此語凡爲政治家皆宜知勿徒爲剥奪國家元氣之舉動也復次依照議事日程開議議案如下　一請將前政府所公布之參政院議决案咨交議會分别表决以定存廢建議案　二請回復縣議會及城鎭鄕自治會建議案　三取消行政長官監督司法以謀司法完全獨立建議案　四請明令取消祭天祀孔建議案　五妥籌貧苦黨人生計建議案 
　　第一案旣無説明又無討論卽交法典部審查第二案略有討論亦付審查蓋贊成之説易冠冕動聽反對之説輙爲時産所不樂其中眞利害則鮮有能别之者見有議員數人相與偶語謂吾輩來自田間深知鄕鎭自治之擾害言次嘆息不已然竟不敢與喑嗚叱咜之雄辯家一爲對壘也記者遙知僻壤窮鄕黃鬚短髮之大先生聞之必在茶肆烟榻拍腿搖頭自慶佳運重來虎虎有生氣矣第三案與前日議决審查之司法案相同（第一案亦然）提案者明知之而仍不肯不提者以前提之案僅有他人名姓我未预焉特兩提之徵論其重複而我之名姓則豁然露於千萬人之眼底耳記者通信不復著提案連署者之姓名蓋寓此㣲意也一笑第四案提案人當場撤回省去一番喧閙第五案提案人説明後反對者如雲而起大要皆謂何者爲黨人何以應特爲之籌生計全國貧民生計國會不加顧問亟亟專爲一部分之黨人計毌乃不可一時掌聲如雷此案大有打消之勢褚君輔成且主張由提案人撤回修正未幾忽有多人主張原案應卽通過謂維持共和者乃黨人苟無黨人即無民國云云搥　拍桌聲勢汹汹旁聽席中有人云黨人之氣燄如此如此中華民國之成立全賴若辈國民其承認否乎黨人之影響於社會善惡如何當有能方之者云云言次嘆息不已時場中旌旗變色同時有多有蹀躞往來足無停趾或者牽衣或者耳語於是一人發言若干人鼓掌以壯其氣其結果卒付審查　議員發言好空場面但取其理易動聽不問實際如何如喜慶婚喪之執事銜牌日一品封典日榮封三代他如雲牌亞牌絡繹不絕鄕人見之嘖嘖稱爲巨閥今日提議各事亦作如是觀可耳如以其爲共和國也内而國會外而省會縣城鄕會旁及四級三審之完全司法機關苟缺其一點綴品卽不完全至實際有益與否人材如何財力如何胥可不問記者苛論讀者以爲何如此不求實際專鶩門面之過也又發言時昂其首下其目手執印刷品耽耽注視於是所發之音全爲手中印刷品所障聽者每苦不甚了了讀者試手口並演即知其弊轉不若釋子羽士之音吐清澈望嗣後發言者埀其手而默記印刷品於發言之前必能聲聞全院效力較偉也議員諸君能勿河漢此言否 
[北京特别通信（七）] [  飄萍]  
　　内閣員全體同意 
　　孫洪伊三件要求 
　　浙省長問題又起 
　　關於内閣閣員同意問題興風作浪幾及一月累吾筆墨者屢矣記者於半月前之通信會記述各方面情形惟海軍程總長農商谷總長較爲危險昨又曾發一電則據記者探討所得内閣員大約皆可通過惟反對海軍程總長者較多然京師各報危言聳稐俢其記載乃决無全體通過之望昨日之結果敎育列諸榜首而海軍爲殿一榜盡賜及第於票數多寡之間固仍可以表示其人之資望與勢力也聞黎大總統前數日據各報之所載率皆某派反對某某之言頗以正式内閣未能即時成立爲慮昨日投同意票時總統在府屢詢結果如何及接電話知全體通過非常喜悦立即通電各省布告正式内閣成立此亦黎公求治之苦心尊重國會同意權之表示也至全體通過之原因記者晤各方要人談及此事僉謂並非出於疏通運動之結果實因外交財政岌岌可危全國人心厭亂已久故先使正式内閣或立再徐圖補救云云此言固不無一部分之眞理者 
　　孫洪伊辭内務總長而後曾一次出廣於國國與張君耀曾遙遙對峙殊足爲國會添一段光彩今張君且就司法之任矣而孫君之辭職問題迄未解决總統總理仍日派人到孫庽勸其力任艱鉅於是孫君乃提出三項要求當孫君初擬辭職時國務會議曾决定每日派閣員一人至總統府每星期五全體閣員到總統府午餐（曾見前電）然徐樹解因此種辦法足以減削其權限即勸段下專任徐某與總統接洽之院令此徐之狡跪機警處也而國務會議所决定之辦法已因此院令而消減無餘矣故孫君要求之第一項即爲仍依國務會議所定之辦法第二項則爲院令必絰國務會議通過蓋專任徐樹錚至總統府之院令並未經國務會議通過也第三項要求則爲先副署而後蓋印亦因徐樹錚每以並未副署之件逕送蓋印總統蓋印而後然後送各總長副署至總統方則言國務會議所决定至國務院方面又方總統之所主張其弊害有不可勝言者故聞孫君之意必權限汪楚以後保無侵權越俎之行爲然後可以承認復任想以總求治之殷日内必可爲圓滿之解决矣 
　　記者於前次通信曾述浙江省長問題之糾葛矣自某某運動失敗受同鄕深痛鉅創而去一時並無消息然周參謀長與王民政廳長均有人爲之極力斡旋呂督軍左右爲難乃有電保陳時夏君之舉然今日議員與政府間又接浙江來電財政廳長莫永貞等皆署名請仍由呂督軍兼攝以保持現象而免紛爭云云將來此問題不知如何丁局也 
[府院權限之個中曲折（續）]  
　　㈠擬令副署用印須分别辦理　用印固爲形式上事然亦非能一槪視之如約法規定屬於大總統職權之事有不經國務會議者有必經國務會議者前者即不能由國務院逕自擬定命令呈請用印否則卽爲侵大總統之職權後者若不經國務會議國務員副署逕行呈請用印亦不合法至共他例行事件固可隨時呈請用印然其中亦不無分别擬自今後（甲）京内外特任文武官及特别區域行政長官之任免完全爲大總統職權（特任文武官吏任免屬大總統特權故國務院官制第九條只有簡任官任免須經國務會議足見特任官不必經國務會議不過此等任免命令不能不受副署之制限耳）大疑總統爲判别其人之賢否經咨詢國務員决定後然後由院擬命令經國務員副署呈請用印國務員有輔佐大總統之責關於特任官之任免亦可建議於大總統决定後呈请任免伹不宜事前絕未商酌又不先副署逕擬命令臨時呈請用印（乙）應經國務會議之事項如已經過會議當然先行副署呈請用印否則大總統得拒絕之（丙）例行命令固可隨時呈请用印然其中亦不無分别故凡無論京内外長官呈請須以明令發表者應先一日開具呈由（其較重要者並應將原呈呈閲）呈請批閲次日擬令副署用印 
　　㈠京内外各官署公文函電之投遞　依現行法令及習惯有投遞國務院各部轉呈大總統者有逕呈大總統者有分投總統府國務院及各該管部者因而有所謂代呈轉呈交院交部等周折徒多往返正無所謂然苛驟予變更槪投總統府或統歸國務院於事不無滞碍且恐有沉擱之弊其應如何盤定之處使界限分明又不多生周折最爲急務否則恐有股時誤事之虞至國務院前次通告京内外各官署凡投遞總統府之文件逕投國務院收發處代爲投遞於事絕無補救以今日所急者在速定某種官署某種文電應由院部轉呈或應逕呈大總統不能以國務院收發處代理總統府收發處即爲畢乃事也 
　　上項意見書聞由府秘書廳擬成草案以非公式交與國務員國務員亦以非公式提出國務會議會議結果决定左之三項一國務員每星期五齊集總統府報告會商一切政務並於府内同餐二國務會議前呈報議事日程會議後由國務員一人面逹議决事件（此事於二十九日實行）三向例命令先用印而後副署現定爲先副署而後用印此項議定因前數次屢有經國務院秘書長呈請總統用印之命令而國務員不副署之事也以上三項經國務會議議决自本星期二開始實行其餘意見書中各項皆從緩議 
[巴匪退後之善後]  
　　巴匪各股萃集於郭家店爲官軍懲創現已議定回旗解散該匪家屬分隸奉黑熱三省奉天張督軍已電商畢督軍姜都統會派妥員及得力軍士監視歸鄕卸械及安頓等事如仍有負固搶刦者卽由三方邊防司令痛剿其吉省沿疆連接奉邊素爲盜賊逋藪此次巴匪東來因吉邊駐有重兵未能潛入嗣後仍恐兵去賊來應由奉吉兩省軍隊會哨將匪逐清再行責成新城農安長春伊通昌圖梨樹洮南各處長官及團警舉行清鄕以絕後患 
　　此次蒙匪受撫已擬定數項辦法（一）巴匪分股甚多應全數送往蒙旗他處不能再有殘餘小股致滋擾亂（一）解散後所有槍械均須繳出有願受編制者卽妥爲辦理否則各授職業以免流離（一）解散後視其脅從首要分派妥員相機安置 
　　此次匪亂二十七八師出發軍隊及吳軍不下二萬人二十七八師均係由駐所抽調以係救急不得不然而吳軍分駐洮遼所屬十餘縣戰時尤覺顧此失彼現匪氛已息前鋒雖未可遽撤防守然内地邊防須兼籌並顧聞張督軍已擬定由吳鎭使耿司令簡拔精鋭扼要防守游擊其餘分别緩急一律回防其原有二十八師駐紥蒙邊各縣仍照舊防并擇要多駐兵隊其餘二十七八兩師陸軍節節撤防以免内地空虚並免各縣供應之繁 
　　奉省黨匪向以租界爲護身之地雖有軍警多人難以剿捕張軍長乃與日領交涉日領允於二十八九三十三日中將各站匪人槪行逐出界外張軍長又恐胡匪逐出後勢必分散城關暗行搶掠特飭令守城軍隊晚八鐘將所有軍兵槪行添派崗位官長带隊巡梭嚴行防範並飭宋處長通令警廳各分署巡警於棧店伙房嚴加盤查戲園茶肆晚十鐘一律止燈十一鐘後禁止行人來往第六署警察地臨租界更爲注意一面復由張軍長通行各縣知事飭令警團西兵嚴爲防範於電線一項更須注意保護云云又聞馮帮辦日前旋防後張督軍以新民一带匪勢尙張殊爲隠患特請由馮帮辦自遼河迤西專力巢辦以免疎虞 
[杭州快信]  
　　省議會昨開二次談話會議决定於今日（四日）舉行正式開會式 
　　民政廳長以省會開議在即昨將關於敎育實業議案十七件呈送省長察核 
　　財政廳長莫永貞因部催進京會議財政事宜現嚴令各科迅將五年度結算六年度預算漏夜趕造擬中秋後北上带部察核 
　　高檢廳自接部令任免管獄員歸該廳主政後卽將總務科裁去仍設監務科委王以泰爲該科主任呂省長接農商部來電謂六年度標算急待編製貴處關於本部所管歲出歲入各欵標算請卽造册限九月内送部核編 
　　交通部行咨浙當道云本部特派張杏林調查江浙兩省河海航路及各商輪營業狀况 
　　第六師司令部參謀魏旭初因事呈請督軍署銷差已批准 
　　武康統捐局局長鄧心芳因收數短絀奉令調省遺缺現由財政廳長另委錢壽彭接辦 
　　遂安縣屏山國民學校校長汪祥電控該縣知事陳與椿縱匪殃民弛禁花花浮收地丁私扣學欵等八大欵請省長嚴辦 
呂督軍接陸軍部電謂斯烈等已更正爲副官長登載三十一公報 
[南京快信]  
　　馮督軍昨電龍濟光勸其速將軍印交陸内有交代完竣糾紛立解等語 
　　滬海道尹公署前日電告省署謂周道尹乘汽車遇險受傷齊省長當覆電慰問並電催新任道尹徐元誥迅赴履新 
　　財政部昨電省署令設法解欵協濟中央 
　　李純之聨盟代表宋育德於昨日搭輪來寗今日赴徐並聞阮忠樞亦於前日到徐 
　　聞宗社黨人胸前均刺有二龍形兩肘用滿洲文字刺寫本人姓名以爲標記當道已飭密查 
　　新委吳淞税務所長左士樞閔行税務所長王瑲增定明日前往接事　 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[發起憲法研究同志會]  
　　昨日王家襄陳國说二君在石駙馬大街前煤油事務局宴集同志有一部份議員發起組織憲法研究同志會到者一百五十餘人全體承認作爲發起有嗣後遇有同志隨時加入亦一律作爲發起有當場决定簡章不日即將開會從事研究商議旣畢聚餐而散茲錄其公啟及簡章如左 
　　公啟啓者同人星散久矣癸丑之季憲法草案方從委員會中卒卒脱稿懂提出於國會國會未及議同人亦各播越坎滞撫從商略以盡其職志也遷延遲誤於今三年今茲國會百務待决而重大之任仍在制定國憲同人旣與於創造之業將何所秉持而從事宏製以措國家於磐石而埀之千　萬祦也將來此法典中凡一語一字皆足以禍福全國而爲全國人民子子孫孫之所託命悉心研精敢稍怠哉祛黨見以集衆思爰結斯會以萃　逹邦人君子　幸敎之附擬簡章卽候公訂憲法研究同志會發起人（以到會先後爲序） 
　　張雲閣　張宏銓　胡源滙　陳銘鑒　莫德惠　張雅南范殿楝　王湛塵　丁　騫　郭　涵　劉雲屏　蕭承弼陳灜洲　張樹森　范　樵　張蕯亭　劉景烈　黃懋鑫黃象熙　塔旺佈理甲拉　　阿昌阿　陳　善　沈河清徐承錦　李耀忠　蔣鳳梧　陳　義　姚文枬　汪秉忠張　烈　王　式　李兆年　鄧毓怡　周大烈　常稷生李國珍　金　還　孫光圻　林長民　陸大坊　蕭毓梅郭廣恩　曹　灜　王廣瀚　王之　　周祖　　閻與可張玉庚　馬蔭榮　杜凱三　　丹書　李无亮　王跗家熙　鈺　吳　淵　克希克圖　熙凌阿　王鑾聲　噶拉增　　　　 
劉丕元　祺誠武　布爾格特　鄂多台　車林桑都布 
　　榮　厚　陳洪遣　虞廷愷　杜師業　榻繩祖　王錫九楊振洲　楊福洲　徐希之　趙成恩　蕭文彬　婁鴻聲李膺恩　齊忠甲　畢輔廷　陳士髦　王汝圻　謝翊元董增儒　董繼昌　王家襄　陳國祥　陳允中　劉可均陳祖基　王蔭棠　鄢泮春　孫乃祥　劉興甲　張嗣良富　元　趙連珙　蘇毓芳　張益芳　程崇信　陳　毅姚守先　祁連元　馬英俊　楊潤身　馬良弼　陳光壽譚煥文　岳雲韜　王鴻賓　白常潔　李　增　許植材陳光譜　寗繼恭　劉鴻慶　湯松年　彭昌福　姚　華孫世杰　恩詠春　江天鐸　辛　漠　張金鑒　周學源劉光旭　王卓甫　谷藹堂　賈洞元　張則林　韓增慶王伶岐　耿兆楝　呂泮林　張恩緩　王振喜　張敬之崔懷灝　張滋大　劉壬三　宋　楨　張其密　劉尙衡謝書林　唐士行　陳友青　藍公武　陳敬第　李瑞椿張國溶　蔡滙東　劉祖堯　林輅存　高登鯉　黃　荃連賢基　王敬芳　胡汝霖　籍忠寅　唐仰懷　唐瑞銅金承新　佈　霖　齊耀瑄　吳　悚　朱檵之　李文治翁恩裕　葛　莊　陳徑鎔　李增穠　侯効儒　楊廷楝夏同龢　石　璜　嚴天駿　張聨芳　吳文淵　唐理淮王多輔　恒詩峯　黃鏡人　吳作棻　呂金鏞　李景溓李保邦　王文芹　汪震京　孟昭漢　金桂山　田美峯等公啓 
　　簡章　一宗旨研究憲法舉其所得以供國會參考二會員　國會議員與本會宗旨相合願入會者得爲本會會員　三會期　視研究問題隨時集會每星期至少兩次　四會議　每會議　定主脂一問題討論後付表决以覘會内多數意見但無拘束少數之力　五經費　本會用費先由會員中擔任　　悮有捐欵　時報告出納　六幹事　本會由會員中公推幹　若干人主持會務　事員得雇　　　　　　　七　　　　　　　　　　　　　　　爲辦事之所　開會地方隨時酌定通告 
[討論憲法草案之凖備]  
　　憲法會議現已定於下星期二開始至憲法草案理由書前議不再撰述由各起草員分别擔任説明然多數之意終以有理由書爲便故憲法起草委員會已决定於明日再開談話會擬於前此擔認説明諸人之中每類各推一人起草理由書至全部大體説明書則現已由憲法起草委員長湯漪草定矣下星期二之憲法會議係開憲法草案初讀會討論大體故無理由書亦無妨害初讀之後當接開審議會審議之後提出二讀尙須時日乘此時間草定理由書以便於二讀會前油印分發至前此憲法起草會速記錄現已油印千部分送各議員以爲研究討論之資又聞國會議員張魯泉氏對於憲法草案第十九條第二項主張删除昨曾提出意見書其文曰查憲法草案第十九條第二項載國民敎育以孔子之道爲修身之大本謹按孔子之道多爲君主説法草案第一條中華民國永遠爲統一民主國如國民敎育以孔子之道爲修身之大本確與國體相左此應行删除者一孔子之道尊天敬鬼神確含宗敎性質草案第四條中華民國人民於法律上無種族階級宗敎之别均爲平等如對孔子之道特别規定實與第四條矛盾此應行删除者二草案第十一條中華民國人民有信仰宗敎之自由非依法律不受限制如以孔子之道特别規定於國民敎育項下是先以憲法條文壓迫其他宗敎對外則敎派衝突足以釀國際紛爭對内則回佛解體且恐使統一破壤覘念前途危險萬狀此應行删除者三此外應行删除之理由甚夥伹就本草案之條文彼此印證該條文已無存在之餘地矣八月二十牙日致兩院議員諸公 
[鄭家屯案之開議地點]  
　　英文京津時報載稱鄭家屯案中日兩國因正在調查尙未開正式交涉據華報消息現在關於交涉之地點雙方頗有爭議日本堅持在北京交涉而中國則宣言在奉天辦理據云督軍張作霖昨電政府京亦堅稱應以奉天爲交涉之地點並言已向駐奉日總領事提議矣又英文日本泰晤士報載稱東京自悉中國當局允將軍警退出距鄭家屯三十里之遠大爲滿意日本當局之所以提出此項條件者蓋爲免避兩國再行衝突之必要方法也初則中國當局對於日軍司令官之提議尙猶豫未决伹見後來日軍派來者逐漸增加遂覺堅拒日本之要求亦屬無益警蜀當局猶不允退出鄭家屯但卒無法不得已亦照中國軍隊同行退出爲保持和平起見中國此舉誠爲有識現在鄭家屯及其鄰近地方爲日本軍隊所巡視至四平街鄭家屯間之地方現亦爲日軍所管理以維持公共之秩序至鄭家屯中日軍隊衝突案中日兩政府尙未關正式交涉伹中國地方官興日軍司令官之切實協議務必使兩军各守一定之　　　　　　和平　　之先聲　　　入於不可收拾之糾葛也若夫帝國政府之對華態度一秉和平之宗旨業誌本報　中國能見其確有講和之意則我國駐華公使决不離此宗旨至奉天當道確能遵照日司令官之勸告表示講和之熊度彼等此次表示必依照中央政府之訓令據現在各項表證觀之大有和平解决之望至中國之友邦亦望交涉結局大約中日兩國不久必在北京開議此項交涉云 
[收束粤事之軍財兩難]  
　　粤東龍李兩軍業已雙方退後以免因接觸而生衝突李烈鈞已由潮州赴肇慶朱慶瀾亦早抵廣州陸榮廷在肇慶對於軍政方面頗有擘畫中央對於陸氏付以全權昨又任命陸氏之子裕光爲廣西第一師長其優遇可知茲聞陸有電來内容係報告收服濟軍之爲難大致謂濟軍二萬餘人均係鄕民解散不易龍伯主將此項兵隊移駐礦區此軍月餉擬請中央擔任粤省自潮雷高各屬相繼獨立後所有正雜收入儘被裁留省中無欵收數月以來借挪已逹二百萬此次辦理省城及各屬善後統計積欠各欵非三百萬不可以上悉按龍之簿計算應如何辦理之處即希示復云云李烈鈞昨亦有電到京其文云大總統國務院衆議院雲南唐督軍任省長各省督軍省長鎭守使鈞鑒鈞以病軀馳驅國難共和旣奠私志克伸粤禍可紓軍心安定鈞擬遵命北上一覲耿光惟以嶺表炎蒸病勢轉甚轉地療養庶獲就痊當於本月篠日將所部軍隊責成參謀長成桄師長張開儒方聲濤管理以聽陸督軍之命曾經通電具陳軍隊部署旣定旋於敬（二十四）日離營感（二十七）日抵肇俟將善後諸務商承岑都司令陸督軍稍加結束卽行離粤就醫藉資調養自維駑下蒙我大總理知遇之隆倘精力之未衰終報稱之有地臨電瞻望不盡個忱伏惟鑒察李烈鈞叩感印云云然則李氏一面蓋不至再有若何問題發生矣惟是龍氏一面隠隠中仍多狡折國會議員鄒魯何士果郭寶慈江瑔彭建標葉夏聲譚瑞霖饒芙裳黃汝瀛黃元白馬小進劉栽父司徒頴林伯和黃霄九周廷勵温雄飛王鴻龐李英銓李自芳等爲此事曾有電致陸督軍其文曰龍濟光要求政府改編兩師濟軍留駐廣東諸條件具載龍濟光致政府之歌電西林抄出通告各界者其時段總理止予駐兵三千西林代表某某爲説項加二千某某等以濟軍有一人在粤即足爲粤禍駐兵五千萬難相容且其要求置詞兑謂西南多故非有大枝軍力不足以隠戢戎心政府遽允以兩廣督辦礦務之名擁此重兵體載旣乘尤恐國民别有誤會非予力拒廣東之禍卽全國之禍執事職掌督軍對於所管地域軍隊處理自有全權應請查照前電電陳政府毌許狡計得售豈伹地方受福至龍不肯交代經魯當院質問總理據答覆謂旣電朱省長蕯巡閲使監視可决不致負固現來電云龍仍狡　迄　　議　　　　　　　龍刻日交代及不肯交代如何處理外敢請執事就職權所在力促交代無使龍氏多踞廣東一日即廣東多受福一日則粤人咸拜厚賜矣云云又據英文京津時報載稱龍濟光利用停戰機會攻擊革命軍收復九龍鄰　之蟹龍（譯音）潼口（譯音）兩地方并云該地方之盜匪遂乘機搶刦各内地將軍陸勞廷電請政府速行剿辦巡閲使蕯鎭氷已率带盤隊抵廣昨日政府電令薩查辦亂事始末故以後政府處置廣東問題必根據蕯使之報告大約不久蕯氏必見任命兼充查辦大員也此外政府又發急電致龍濟光令其速行交代並將軍隊速交陸勞廷接統所有廣東問題應由政府解决陸勞廷並電致粤籍議員謂伊曾電催龍濟光預備交代迄今尙未答覆云云凡此皆就軍事上糾葛觀察其爲難情形已可槪見至於財政問題一時更覺無從解决龍近曾向中央電請四百萬元而前報所記陸督軍請發粤省善後欵項及李協和請撥安插所部費用尙不在内財政當局雖以粤事重要總須籌欵撥給奈鹽税餘欵能交與否尙無把握其他應發各欵又多不空延緩以是無從想法擬將中國銀行紙幣發給數十萬元俾應眉急但粤省中行早經停止營業此項紙幣寄粤不啻廢紙即使可以通用杯水車薪不敷仍鉅况粤省不願接受耶故粤事之波折已由軍事而涉於財政鋒鏑之災雖可倖免而無米之炊又來相迫不審執政者如何應付以收拾此一局殘棋也 
[薩朱陸三要人與廣東時局]  
　　薩巡使　二十八號粤省全體軍官在軍署開會歡迎朱蕯兩使蕯使遜謝各員盛意後卽向衆演説先言車人與國家之關係後謂服從命令與維持治安皆軍人之惟一天職願共勉之等語是日軍署前懸有生花大彩門中砌歡迎二字聞蕯使此次來粤隨從甚簡只有參謀汪克東副官劉永誥兩人其永翔艦長陳鵬翔副長伍自立航海正蔣元福鎗炮正戴鍾霖輪機正唐連清各員均係籍隸閩省者蕯使抵粤後當道已爲之預備行轅惟薩以巡閲二字名義不能安居陸上故連日仍駐節永翔艦第以粤事正籌收束多應與龍朱商辦由白鵝潭至南關水路亦十餘里故由江防司令部派出一小兵輪以備差遣聞薩使初至粤海之日艦隊司令蔡春華以隸其管轄卽乘艦至永翔謁見薩見之卽謂蔡曰余初至此地所带隨員不多且於此地人情禮節多不熟悉君旣至此請屈尊爲我招呼一切蔡唯唯故是日各人之到艦請謁者皆蔡爲之通傳二十八號早聯鯨海琛兩艦已行抵粤省當道卽飭派引水带入虎門現泊駐黃埔海面該艦長許建庭林永謨已來省向薩使禀陳一切矣惠州戰事現未停息薩使决定督艦前往排解使地方商民不再受鋒鏑之慘昨已飭永翔兵艦預備出發矣 
　　陸督軍　陸督軍履任一舉爲全粤安危所繫頃據政界中人所述陸幹公二十四號夕尙駐節肇慶蒞禪取道赴省接事爲期當已不遠而二十三四號兩天桂省東下陸軍已有二十餘營自肇慶逹河口皆滿佈干兵二十四號早駐省涉函意國領事亦命駕到肇與陸督磋商要事其飛行大家譚根現已在肇地俟陸督蒞禪後再定行止河口巳建花棚一座乃三水陸氏紳耆在此歡迎節駕者昨佛山商會以桂軍退守於鎭外恐復有人撲擊不免危險特集商董籌議僉以陸督旣已接事有期舊督亦已預備交代自能化干戈爲玉帛惟應電請陸督早日履新以安大局并請莫譚兩司令認眞保護以杜覬觎是日接到陸督所部陸蘭清一函亦謂陸幹公不日將蒞鎭矣又聞陸督軍於二十一號親赴肇慶商務分會該會長等三十餘人歡迎入座陸督軍言我原係肇慶西門人大家都是鄕里自遷居廣西已有數十年此次奉命督粤暫駐肇慶隨從軍士不能多带現金携有廣西紙幣向市面行使請一律通用俟兩三星期後中央有欵匯到便可隨時赴轅兑換該會長等答云今日粤人望公之來有如望歲至於廣西紙幣一層總可通融辦理時鐘鳴兩下遂茶會而散是日陸督軍贈該會長等每人銀元一塊重五錢形如錢樣中有一孔内方外圓一面刋民國五年四字一面刋廣西都督陸勞廷贈八字餘外另刋有花葉數片刻聞陸督已於二十八日移節三水聞今日將抵佛山訂期三四號在佛山行營接印 
　朱省長　朱薩兩使抵省後連日派員赴肇磋議甚忙二十九號早朱省長復再密派隨員姜超之搭渡赴肇聞該員所商之事甚爲緊要是晨乘輿出署亦甚秘密故外間閧傳省長赴肇慶也昨日朱省長函復九善堂院公會云敬復者接奉惠函敬悉二省垣柴薪自軍興後幾絕來路聞之莫名焦灼弟現已急電滇桂各軍務飭各路軍� 
隊妥速放行並咨龍督軍轉飭一體知照除俟接有復電再行奉聞外用先肅函奉復卽乞查照此後凡係關碍民生之事均乞隨時見告至盻至禱即頌升祺朱慶瀾啓又聞中國銀行停止兑換後紙幣低折商民受累現在朱省長欲先向某洋商暫借現欵一百萬元俾撥該行儲備以便尅日規復兑換未知能辦到否也 
[川省暗潮中之假聯邦説]  
　　川省自羅佩金護理督篆後暗潮日甚一日其所爭之關係非有何種絕大之理由也不過黨派之關係而已其小部分之暗潮同是川軍亦分多派有速成派武備派同志派諸名目但各派所爭均不甚烈近日最大之兩派相持最烈者係滇川兩派而滇派之所以勝利者又在國民黨之關係故此次羅佩金氏護督篆熊克武張午嵐盧師諦楊維等均力爲擁護而非滇派双非國民黨之劉存厚氏近因川東巡閲使戴戡將任省長熊克武鎭守川東他人皆有位置故劉部下多有憤憤不滿意於滇派者暗潮亦因是日烈矣 
　　暗潮旣烈羅氏乃密爲防範而此時之最足淆惑聽聞者則爲愈　　愈高之　假借聨邦説原川省之創聯邦説不始於羅氏當周駿入城後即有多數人主張聯邦一唱百和大有割據川西之勢故周氏與蔡松坡之電滿紙虞號吳蜀也蔡氏到成都後此説偕周氏以亡今蔡甫去而倡是説者又大吹特吹成都報紙亦有代爲鼓吹者内幕中人除借報紙外又紛紛上條陳於羅氏羅氏均一一嘉納惟批輿論尙未成熟政體改更應由人民公意云云此等批示登諸成都各報輿論譁然皆曰倡此聨邦説者非羅督授意即係仰承某某意旨者而西南政策之説行將實驗云云而成都各報則有主張聨邦者亦有駁聨邦説者惟察諸厭亂之眞正民意則皆希望從此和平不願再有變動蓋倡之者亦非眞明於聨邦政治之理不過假借其各以行之而已 
　　據聞倡聯邦説者爲滇派中人而滇派中之熊克武氏則竭力服從中央不願贊成是説但成都民黨所辦之蜀報自羅氏入城後卽已改其論調故外間已疑其爲羅氏所收買目前輿論雖多反對是説而主張者除藉報紙鼓吹外又於各要處日事佈散冀以聯邦二字印入一般人之腦中而不知此説尙未見如何之實效也近日川中不良之現象甚多此後之政局不知若何云云記者按觀此通信則川滇之意見甚深内幕中眞相究竟若何川中眞正與論究竟若何記者殊不敢據此一言爲信也 
[皖省軍警界近聞]  
　　前次張督軍指定安武軍第六路改編警備隊七八兩路一律裁去誌報端嗣於日前奉到中央申令劃清陸軍防營權限於是張督軍實行督軍之權與倪省長正式開議擬即接收安武軍維時倪逕電中央謂七八兩路訓練頗有成效一旦裁汰殊爲可惜請予緩裁云云中央迄無答復近倪忽變計擬以八路安武軍挑選若干悉行改編警備隊其餘各路則交張督軍接收揣倪之意仍欲保存七八兩路不肯裁撤聽張督軍編制也惟張與倪感情甚篤或可從長商酌而據軍界傳聞則謂安武軍五路槪編警備隊六七八三路移交張督軍接收云云但此説却有疑點蓋警備隊係屬行政範圍行政費用現已縮小苟以五路兵士悉改警備隊則籌劃薪餉必形棘手或者張倪有特别辦法亦未可和 
[應季中不再與聞政治之宣誓]  
　　前日外間傳説應季中君將有浙江省長之望而應實無意於政界茲得其致呂督及某秘書兩函詞意可謂堅决矣原函如下 
　　致浙江呂督軍書　戴公節下普陀歸後臥病經旬海島氣候過凉兼之飲食不愼觸發舊疾翻胃嘔吐水漿不入口者數盡夜胃贜傷劇驟難復原展誦前月賜書病中禾卽肅報萬罪萬罪我公勵精國治百度維新吐握之贓度越今古如　棄材猶辱眄睞前席後車屢　　命恐皇屏愓不知祈云　初擬秋後 
 
 
 

Page 7

 
 
旋里摒擋家事冀得請間展謁起　不意島中歸來一時道路流言沸騰不已多謂　於蘇浙兩省省長問題有所冀倖谷聲杯影幻　眞因此引起各方種種誤會自維謗缺之躬恐懼修省已覺不遺今復僕僕往來行蹤疑似　勞邦人君子　目注意致多揣測撫衷内疚更復何如輾轉思維不如暫緩此行免滋物議一俟政局大定邊返鄕閶自當肅叩崇轅藉伸飢渴之私旌庵在望贍　無窮不盡之言别求秘書某公代陳我公明恕洞燭物情必蒙鑒寡萬一德　再拜 
　　致督署秘書某君書　普陀歸後臥病經旬久稽上問爲罪頃上督府一簡意有示盡用再奉書左右請間代陳　自島中　來道路流言多謂　於蘇浙兩省省長問題有所冀獵已覺匪夷所思而都友來函且謂中國銀行股東對於某公之責難關於此中具有甚深之動力是眞玄之又玄不可思議前説已見滬杭報紙因此引起無數風説此種讕言勢難徧白其中有何隠秘原因莫可臆度　近三年來精神之我死已久矣僅僅餘此未盡之軀殼官骸偕以修持懺悔冀得減免往昔所造種種罪業千萬分之一不唯富貴功名久不幻此夢想即平日文字學術上之嗜好亦已屏除殆盡香山詩云銷盡平生種種心或者近之比者海濱寄跡長日杜門持誦佛興自謂苟延視息與世相忘不國夙業　繞相尋無已佛言愼勿造因來者猶可追往者不可諫良可懼也以戴公期許之殷諸公敦勉督責之至將來於宗敎慈善諸事業或不妨以局外之身自量願力贊助一二　盡世界現在一衆生之責至於智官能職自知甚　辛亥之役動於感恩圖報之一念墮入苦海茫無津涯今猶寒慄且棄甲復來亦尙不至頑鈍無恥至此今敢至誠宣誓無論何時何地何項事務凡與政治有絲毫關係者决不敢求明試亦不再願與聞即或推挽有人始終堅守此志貧可爲丐賤可爲奴獨官之一字生生世世永與斷絕有渝此言佛天所棄神明所誅邦人君子　視以盜賊斥以狗　無所顧恤無論愛我歷我信　疑我有相問者即以此函爲息壤　求季布一　爲我證之德　再拜 
[浙省會開幕前一日準備]  
　　浙江省議會議員爲開會日期問題昨日上午九時在本會第二次開談話會到會者八十人由議長宣告後各議員謂現在實到人數（至一號止）計有九十餘人已過半數照章可以開會非若選舉必須有三分之二始可舉行且今明兩日尙有議員報到也衆贊成遂决定於（明日）下星期一（即九月四日）下午一時行開會式其他問題須俟大會公决共開會秩序如下　一振鈴開會　二議員入席　三議長入席　四秘書長引省長及各廳長入席　五省長及各廳長議長議員均向國旗行三鞠躬禮　六議長議員對省長及各廳長行一鞠躬禮　七議長述開會詞　八省長致祝祠　九議會致答詞　十演説　十一振鈴散會又聞昨日省議會間談話會時有議員陳一陽動議以各議員星散已久今得團聚一堂歡洽無比擬仿諮議局例共同攝影以留紀念當推定徐何二君經辦比事又提議開會時刻仍照向章每日下午一時起又何紹韓君報告通訊處墊欵一百餘元有主張大衆難派者嗣後决定在籌備費項下開支接議本本會議長莫永貞辭職問題討論結果俟開大會時提出至副議長劉焜辭職書亦决定下届大會併案付議又據省議會辦事處昨發出通告分致各議員云逕啓者本會女賓旁聽席僅能容六十人除男賓旁聽劵按照議員名數各配送一枚外此項女賓旁聽劵未便按議員名數配送現承議長之命凡遇開會日期均預備女賓旁聽劵六十枚諸議員如遇有女賓請求介紹旁聽時請逕向本會庶務科函索（請蓋章）或面取以所備六十枚發完爲度 
地方通信 
[蘇州]  
　　關於捐税糾葛之近事　近來各項捐税名目繁多如屠宰捐烟酒公賣税牌照捐印花税之類鄕民頗受其累日前向街鎭有自治議員陸惠卿董事姜桂芳局差王同興等以徐金和肉店偷税私宰呈報滸　　警所杯所長派巡記周幕連带長警將徐金和拘罰洋六十元徐於釋出後心不甘服特將捐納屠宰税票禀送吳縣知事署請求澈究當經該署傳集質訊林所長等自知理屈懇求某鄕董出爲調停情願服禮及賠償損失現已由徐金和與某鄕董聨名具禀縣署聲明和解了事矣又徐金和在向街鎭開設酒作當托局差王同興代領牌照捐票納正捐十六元又開支規費洋八十元事後徐知受騙頗爲懊喪又西津橋之姜天元仁昌公茂槽坊做酒用米一千餘石而坐賈捐祇認一百餘石尙有小酒作二十餘家大半不納坐賈捐皆由姜桂芳一人包攬與調查員地保人等串通一氣蘇城酒捐吳董事（吳縣所屬各鄕均歸吳管）從未親自到鄕一次故受若輩之欺朦又新廓鎭於前日到有一船船中係烟酒公　局調查員楊某及局差等多人至錢隆泰酒店　查各酒　上一律貼有公賣局印照並不漏捐乃榻某即將各酒　上之印照揭下二十餘紙聲稱此等印照貼得不堅固卽是一照兩用照章應行拘罰該店主夥人等不服與之爭辯榻某即喚該處巡警到來命將店主拘住解蘇候罰於是合鎭商民咸抱不平甚欲將調查員捆解至蘇旋經董事人等出爲解勸榻某等卽將揭下之印照二十餘紙携去匆匆開船返蘇茲聞該鎭酒業已已赴縣署控訴矣 
[鎭江]  
　　歡送軍隊續誌　日昨鎭紳柳衍齊等發起在維新舞臺開會歡送葛司令詳情已紀昨報本月一號葛司令率領軍隊登程上午八時紳商學界諸人　集鎭屏山商團體育會連袂出發歡送前導有該團軍樂一部次舁綢圓兩方文爲南徐保障及羣情感仰八字末由吳澤民柳衍齋及各團體代表三十餘人乘與由銀山門經西門大街入城抵司令部齊向葛司令易團長及全體將士鞠躬致敬茶話畢折赴琴園行歡送禮下午四時葛司令易團長全體將士聨團蒞止吳澤民柳衍齋等鵠立車站月台間軍政警各界亦依次分列恭送司令一一答謝比汽車開行各人始返 
　　高團長蒞鎭續誌　駐鎭要塞掩護隊葛司令奉調赴寗馮督軍飭調高銀山團長蒞鎭預備接管已紀報端茲悉高團長到鎭後暫萬江邊大觀樓旅館聞高係前禁衛軍參謀長現充七十三團團長之職馮督軍令其先行來鎭俾與地方人士預爲接洽云 
　　學委赴錫參觀　無錫縣學校成續頗佳不特校具精良卽對於學校管理上亦頗多研究茲鎭郡各市鄕因於署假期後擬推廣國民學校二十二處現正領欵籌辦經學務委員巫耀渠張子郊孫濯杕等於二號同乘早車赴錫參觀以便回鎭後仿行辦理 
[廣東]  
　　李純願任調停粤事電　江西李督軍於銑日曾有一電致岑西林聲明其願助調和之意謂倘有相需之處純近在比鄰一奉電音卽當應命縱使赴湯蹈火義不敢　云云旋於巧日又致一電云十萬急肇慶岑雲階先生鑒文電敬悉公以始終維持之苦心亟欲出粤人於水火請求中央派員察視期早息事寗人皎皎孤忠昭然若揭不特純所敬佩國人亦所共欣惟現在解决粤事扼要之圖不忠是非之不明而在形式之過迫與其偪近省垣授人口實曷若實行退步示以眞誠應請我公即飭各軍一律退出現駐之線五六十里外並將原線及退駐各地名通電宣告一則免其衝突是非難明一則可杜猜嫌交替自易如此方退師龍軍尾擊或陸公抵粤龍抗不交曲直立見公道自張中央必有至當之處分各省亦深同仇之憤激擊之有名事可立定粤人盼拯益亟故敢出任調停我公福粤爲懷當不以鄙言爲河漢尙冀高明裁酌何時可見施行迅賜電覆以便轉電龍公商訂辦法如果龍不見納自是有意摀亂不顧不局惟有據實入告聽候處分總之純對粤事毫無成見苟利於國艱險所不敢辭區區愚誠惟希鑒察李純叩 
[湖北]  
　　召集省議會之籌備　湖北省議會議員自奉十月一日依法召集之命令陸議到省者絡繹不絕第多散居旅館現王兼省長特與金煦生秘書主任一兩計劃在未召集以前令各議員遷住會内應需膳費及一切雜支在省庫動撥昨已委任藍仕熙爲省議會招待員經理此項事宜至省議會房屋原係民國元金建築自經解散後改充清鄕公所兼駐主客軍隊是以憲板門桂大都損壞無存兼之上漏下濕不堪居住王兼省長昨飭武昌縣知事迅速雇工前往培修所有開支各項准向財政庉具領惟不得稍有糜深省議會所有擋案當二年解散之際係交由武昌縣公署保管現在召集有期亟應先事清理昨王兼省長訓令吳知事將保存檔案件數分别查明具覆以憑勾稽又省會召集在卽所有每日開支應速槪算數目以便追加預算張詠霓廳長昨特將議員支俸秘書廳經費警衛餉糈及一切特别開支分别項目造册呈報省長公署咨部核辦 
[山東]  
　　濰縣民軍不認招募新兵　山東省議會前聞各處民軍仍有招募新兵之説黨現在調停期内此等舉動於和議不無妨害特分函各處請刻日停止現濰縣民軍已有覆函聲明無招募之舉其函云來示讀悉保護桑梓顧全大局雅愛高誼感佩莫名敝軍自七月以來數逾八千以上祇以遵政府各守疆界之命令蟄伏濰縣未敢擅離一步以一縣有限之財力供大軍不盡之取求萬分撙節已覺不堪霽青等爲同胞請命而興師豈忍作民不堪命之惡劇故於一月以前已停招募裁汰老弱此意此情當爲維縣士紳所共鑒來示所云敝軍現仍招募之説想係傳聞之誤然藥石之言自當銘諸肺腑不敢一刻忘也云云 
[安慶]  
　　懷遠烟酒公賣分局被刧　懷遠縣屬之考城地方近設有烟酒公賣分局收税甚多日前突有盜匪數百人均恃快鎗於夜深時至該分局撞門該司勇知有盜匪遂將票薄銀洋携带正擬逃避詎該匪衆業已入室將司員陳某捆住拷打詢問藏洋處所并將局勇及工役人等一一捆帮全吊不令逃走遂至各處搜尋將局中銀洋衣物等件飽掠一空而去迨匪去多時該局司勇始大聲呼救經隣近人民前往該局解救維時司員陳某及某局勇均受傷甚重比即扛往醫局醫治一面報由鳳陽總局凌經理禀報省局請飭懷遠縣嚴拿各匪務獲究辦 
　　拿獲魯省著匪　山東曹縣著匪王大彦手下黨羽甚衆屢在皖北一带搶刧犯案纍纍曾經懸賞緝拿未獲日前該著匪又偕匪夥曹保蘭到毫縣北關密買槍彈經密探偵知報經李知事維源會同毅軍某管带率領軍隊前往將該著匪王大彦等拿獲解交曹縣歸案訊辦一面禀報省吏查考 
雜評一 
[時局感言（一子）]  
　　川自蔡　行而暗潮復起粤雖朱陸來而競爭仍烈其他或作省長之逐鹿或挾武力以自雄紛紛擾擾其將伊於何底耶 
　　嗚呼英雄虎戰策士龍驤以冷眼視之直如蠅聚羶而已是非蜂起得失蝟興以平心論之皆其貉一邱而已不特此也奕者爭後競先局散後之唯雄安在優人調硃抺粉場罷後之妍醜何存今人奈何猶不悟哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[旅滬粤人關懷桑梓]  
　　本埠廣肇公所因接佛山公電濟軍騷擾花地殘害鄕民特於昨日（星期）下午二時許由各所董開茶話會僉以陸龍現將交代朱省長薩巡閲使已相繼抵省桂軍亦已退駐各方面自可和平解决惟當此接續交代之際濟軍於花地已開其端桑梓治安較前更爲可慮當經議得維持辦法數端（一）公電龍督軍現在已將離粤請留遺愛於所部軍隊嚴加約束（一）擬電陸督軍朱省長薩巡閲使迅將粤事一切善後問題妥速解决以免桑梓隠憂（一）電請政府責感龍督軍約束濟軍不得再有滋擾嗣復有人提議公餞唐總長北上請與政府妥商速辦粤中善後務使地方無慮至四時許始散 
[警界大追悼會紀事]  
　　淞滬警察同人以巡官韓恩貴等因公受傷先後殞命同深惋惜特於昨日假小南門内救火聨合會開會追悼會場設在聨合會樓上議事室内其籌備開會一切事宜以董勞卿姚石蓀張竹蓀陸錦鱗總其成至招待收支書記庶務等職均各派有專員會場彈護由警廳派游巡隊十二名司之會場内設祭案一上陳韓巡官肖像警士王德賢李步德附焉案列祭品十數　佐以香花素燭其下爲演席右爲來賓席軍樂隊二十六名則在其左官紳各界所贈輓聨軸幛計共數百件均縣於樓下室内中間輓軸爲救火聨合會所送文曰奮勇忘死左右佐以松滬護軍使榻君輓聨其文曰先後捐軀料知入地相逢猶話半生忠奮哀勞登籙值此同時追悼應留千古精英其兩旁各屋則爲接待來賓之所場内一切布置頗爲整肅來賓蒞會者先簽名給以遲草製素花一朶懸於衣鈕以爲標識然後由招待員接入會場休憇室統計人數約逹三百人以警界居其多數計自廳長徐輔洲以下内部則秘書各科科長科員助理督察等外部則各區署隊警正警佐隊長巡官等皆預焉軍界有護軍使代表副官長范毓靈副使代表孫鐸才使署參謀長代表參謀劉同北洋陸軍第四師第十六團第一營營長張樹德隊官汪錫曾二連連長張玉書排長冉正心三連程新勝又第二營隊官樂東山又四連連長王志彦等官界則有地方審判廳長袁鍾祥税務公所所長吳靜山等紳商界則有莫子經趙芹波毛子堅顧馨一等均在其列午後二時搖鈴開會軍樂隊奏樂後首由警廳總務科長趙殿英報告開大致謂二區三分所在徐家滙巡官韓恩貴年三十一歳天津人由長警來滬供差提升巡官已二年有餘平時謹愼勇敢爲衆所知巡警李步德年四十九歲江蘇桃源人補充巡警已三年有餘爲人沉勇有毅力奉行職務百折不回本年八月初五日晚八句鐘巡官韓恩貴带同巡長李益謙倪得勝巡警李步德共七人下鄕巡遲至徐家滙西南四里許之林家弄地方時已十一句餘鐘有開茶店之趙阿三報告稱有客籍之人三五成羣約數十人東西往來行走形跡可疑韓巡官以地方爲重當率長警至　家弄西虹橋小路堵截蓋必由之路也迨十二時果有匪徒自虹橋小路向徐家滙方面進行韓巡官問伊何事内有一匪稱來游玩又詢何以有許多人正擬上前搜查詎匪徒開鎗轟擊韓巡官及巡警李步德均受彈傷腹部韓巡官并斷腎脉其餘長警五人分散向匪開鎗抵拒斃匪一名穿白小褂藍布褲山東鞋左手握七響手鎗臂𦆑白巾一塊韓巡官巡警李步德送廣慈醫院均四子彈未出李於八月初六日上午十一句鐘身死韓巡官鎗彈入腹潰爛於八月十九日早四鐘身死又五區四分駐所在引翔港本爲鄕區故注重巡遜死事之王德賢係山東壽光縣人於民國四年七月補充巡警在職一年盡職守法對於長官尤能服從本年七月十九日夜與巡警孫長勝顧連城等二人巡邏至西姚家橋花園後地方見有匪徒二十餘人伏藏田内上前艦詰匪即開鎗奔逃該王德賢與巡警等奮力追趧被匪彈傷小腹巡警周海珊左膀亦傷旋追至河浜獲到夥犯馬老肥一名該警送至醫院身死現已按巡長例請卹因傷之周海珊安徽人現尙在仁濟醫院施治云云次警廳高等助理員歸舜丞演説略謂　警有保衛地方之責行使職務須有責任心從前外人見我國人多遇事推諉指爲無責任今巡官韓恩貴等因公服務奮不顧身其對於責任心何等鄭重廻想往事能不痛惜我國倘能人人如此則何事不舉所望我警界同人以韓巡官等爲法實心任事不惜生命是非特我警界之勞譽抑地方之幸福也次來責毛子堅姚紫若相繼演説畢乃羣向韓巡官等靈前各行三鞠躬禮以伸哀悼然後由韓巡官之妻某氏李步德之弟及妻子等各該家屬向來賓行禮道謝遂復奏軍樂閉會時已三句餘鐘矣 
[發難黨人之病逝]  
　　黨人闕君玉麒諱麟書浙江麗水縣人少年肄業浙江高等學堂即有志於革命旋赴日本留學武備爲東斌學校學生因入同盟會爲會員歸國力圖革命事洩爲清吏所捕繫獄數年光復後始釋出爲浙江都督府高等顧問二次失敗亡命海外備受窘迫去年始回國與唐繼興黎夢諸黨人聨絡規畫蘇滬等處奔走甚力今春又與王文慶等結合冒險入浙躬率炸彈隊首先攻入將軍府浙事因以大定旋復與陳去病等赴蘇密謀獨立事垂成而敗近往來杭滬間欲圖遣散其黨忽因患病逝世亦可憐矣聞同人等准於今日（四號）上午十時由老靶子路佐佐木醫院（卽宋漁父病故之鐵道醫院）扶柩至西門外斜橋南路浙金積善堂暫庴茲將同人發出公電照錄於後 
　　杭州呂督軍周參謀長王莫夏范殷廳長鑒闕公玉麒於今晨在佐佐木醫院病故勤勞未報鬼伯先催身世蕭條至堪憫念應乞派員來申辦理一切是籌孫文黃興唐紹儀柏文蔚胡漢民江 
[抄獲日人寓所之危險品續誌]  
　　日本人新田貞四郎向北四川路魏盛里二十九號門牌租賃亭式樓面一間藏有炸彈該日人於兩月前回國一去不來經五區薛警正會同日領事署巡查員將此項危險品一併起案解送淞滬警廳存儲候查已紀前報茲悉該屋係甬人李厚仍胡勞昌二人合租李住前樓披樓胡住後樓後客堂本年五月胡將後客堂轉租於向在日商紗廠營業之陳錦魁五月初十有日人松尾代新田氏向李租定披樓一間計房租每月二元一角因李胡二人均不諳日語當時議定房價由陳錦魁在帝通譯新田氏遷入該屋後時常與陳晤談歸國後曾與陳通信一次後即音信杳然近因陳胡兩姓内眷意見不合欲遷居他處由李主張將新田寄存什物點交日領事以免日後被累遂發現炸彈三十餘枚閘北司法科科員嚴善增特將胡陳二人傳案訊明前　　勞昌當即飭退陳錦魁似涉知情嫌疑詳報徐廳長請示核奪旋奉徐君諭令將陳取保開釋 
[舊貨攤轟發炸彈三誌]  
　　住居馬霍路收賣貨之宿遷人曹介福因悮收紫銅壳炸彈疑爲實質於上月二十八號上午携至愛多亞路𨻶地上砍鑿炸烈致將曹之左臂炸斷頸項肚腹亦被炸傷並傷及旁觀之楊典仁戚阿福行人劉勞田吳寶林文子松柏清才等七人頭面手足等處由捕將受傷各人車入老閘捕房轉送仁濟醫院醫治傷輕之劉吳文柏四人當經醫生敷藥出院楊戚二人受傷匪輕曹傷勢尤重併留醫治在案茲悉湯戚二人日漸見輕將占勿藥曹之傷勢亦見輕鬆飲食進加諒亦可無性命之憂云 
[縣敎育行政人員會議紀要]  
　　昨日爲上海縣敎育科縣敎育行政人員會議之期午後一時開會到者縣立學校各校長六學區學務委員等十餘人科長李頌唐請假未到由科員錢勝齋主席提議下半年縣市鄕立學校敎員參觀團組織事宜經衆討論辦法議决仍照上半年辦理其參觀地點以南京鎭江武進崑山太倉松江青浦南匯川沙爲限參觀日期定十月下半月届時由敎育科召集參觀人員再定出發之期至三時散會 
[總商會修正章程之呈報]  
　　上海總商會呈江蘇齊省長文云爲遵飭修正章程懇请核咨備案並通報啓用關防日期事竊本會奉鈞署第一百五十號訓令開案查前據該總商會禀送修改章程選舉名册（云云已見本報）仍將應用關防日期通報查考此令計抄單並關防一顆等因奉此遵將前送章程之第七第九第十第十一第二十三等條按照大部單開逐條更正所有未改各條内會友二字均即删去重繕清摺兩扣呈請察核轉咨並於九月一日啟用新頒關防分别通報查考原有之舊關防即於是日截角銷廢所有本會遵令更正章程及通報啓用關防各綠由理合備文呈請鈞署察核施行實爲公便　 
[南北市米客聨合會紀事]  
　　本埠南北兩市米客（俗呼賣頭）爲謀聨絡起見定於本月初三日假大東門外仁榖公所開聨合會已預誌前報昨日爲開會之期南市米業公所董事嚴少泉吳佑之北市米業公會正副會長陳叔敏計福堂及南北各米客到會者凡八十餘人於下午三時開會先由主席説明開會宗旨大致以聨絡南北堅結團體以謀營業活潑爲辭次提議米客將機白廠米售與行家往往任意延宕不即出貨殊與客帮營業有礙請衆公議維持方法經衆公同討論决定嗣後行家向米客購辦機白廠米自購定之日起限一星期出清不得拖延時日卽將此節在斛票上塡明議决後公同致函米業董事張樂君等請其轉知各行家卽日實行 
[烟酒聨合會常會紀事]  
　　昨爲中國烟酒聨合會常會之期下午一時開會經總幹事陳良玉聲稱我烟酒兩業苦苛税久矣方今共和再造約法已復皆欣欣然有喜色亦情不自禁者也然而約法復矣我人民應如何恪遵約法以符合共和國民之程度此不能不研究者也本會依據約法爲兩業請願我兩業亦當共守約法爲唯一之宗旨謹按臨時約法第十三條之規定人民依法律有納税之議務可知請願之時仍宜照常納税不得諭越範園又約法第七條之規定人民有請願於議議會之權請願云者不過人民請求之希望是否能如民　須靜候政府解决况茲事體大言之匪難行之維艱究非旦夕所能就有識者當有致一時誤會也鄙人赴京在卽不得不貢一得之愚作爲臨别之贈言按約法上雖分第七條第十三條之規定而在我兩業中人當合兩條參觀而並守之庶不致誤會亦不至違犯以符共和國民之程度是則鄙人所深爲盼禱者也演説畢提議會中各項事務計共决定三項（一）總幹事晉京後所有本會一切事件照章由副幹事代行並另舉史燕堂俞葆康每日到會協助一切（一）常會照常按一星期開會一次如有特别事故兩照章開特别會（一）會中尋常函件照例由文牘員金拜宸答覆其特别函件取决公議再行裁答 
[中國電汽公會大會紀事]  
　　昨日（三日）下午二時中國電汽公會在北蘇州路祝蘭舫君住宅内開常年大會到會者上海祝蘭舫吳興王亦梅北京代表趙廉臣紹興代表周澹如青浦葉佐鈞常熟華子怡珠溪王景周蘇州蕢敏伯揚州薛年髠常州吳師召潭陽洪少　鎭江陶伯也揚州戴靜山無錫張秋國福州劉景韓景海鎭金稷厪首由祝會長報告開會宗旨略謂本會先於上年十二月第一次開會謬邀諸公推舉鄙人爲會長迄已八月成續毫無實深慚愧當時禀部語涉空泛未奉批准立案因將原章修改完善續禀農交兩部前日初四接京電部批章程可行會名應改爲中國電業公司聨合會云云當即復電遵改會名請速立案不日可見批回本會已正式完全成立今承諸公遠道而來歡迎之至本會應將繼續問題積極進行敬請諸公屈留幾天延長會期將電業電學兩問題研究完善以及經常會費一併通過解决核實籌辦一勞永逸諸公如有提議請抒高見云云議决條件（一）改會名爲中國電業公司聨合會（二）附設電業學校俟規劃妥當即可實行（三）電業問題尙留劉景韓陶伯冶王景周三君在會中討論妥善時已五時各啜香茗西點而散 
[海容艦即日興修]  
　　海容巡洋艦因遭述霧致將新裕輸船撞沉溺斃多命曾由招商局索賠新裕造價並將死者一併撫恤完案茲經海容艦長杜君查得海容船頭鋼板及汽鍋各件於碰撞之時亦均受損現旣完案應卽修埋已由船塢勘估計需二星期方能修竣詳奉海軍部批准擬於日内入塢修葺一俟竣工卽須開往北洋以防蒙匪騷擾京津北直一带云 
[絲網船之恐慌]  
　　長江等處各口岸之絲網船近因在彼發生重要案情故由該處官廳飭拿澈究各船家聞此消息紛紛駛至滬上不敢再往沿江上下各口網魚刻聞本埠官廳亦已接奉密查拿立之通飭故已將南市永盛碼頭一带所泊之絲網船詳查首要矣 
[軍隊記事二則]  
　　陸軍第四師騎兵團該管三營奉令征蒙業經出發茲悉該師楊師長以上海龍華松江三處均屬防守緊要之區騎兵團旣經他往則所部炮兵第四團該管三營自應分駐三處昨已飭由該團王團長着令砲兵第一營范營長率領全營砲兵駐防上海第二營梁營長督兵駐防龍華第三營周營長督兵駐紥松江以資鎭懾 
　　高昌廟炮隊營舊址之營房原有一百十餘間年久失修均已破漏業經砲兵四廟王團長詳奉師長核准修理昨特飭傳工匠到營勘明估計開摺呈候詳部撥欵興修 
[開辦義學之熱心]  
　　本埠某校國文敎員蘇愛南英文敎員譚子欣熱心敎育特開辦平民義學夜學校一所於北四川路厚德里學費雜費一槪豁免昨日（九月二日）已經開學來學者數十人尙有餘額可補聞其所需經費悉由彼等節衣縮食以供之吳宣鵬温星潮二君亦有贊助云 
[青年普益社署假補習科休業]  
　　前晚七時青年普益社行署假補習科休業式并簿記專科畢業式請張士一孟保羅諸君演説敎員張拜言君致訓詞西主任麻錫男君給憑得憑者爲雷雨時衛北麒陳培楝黃驥良李文麓許勞奎 
[時化小學之念祁會]  
　　上海陶沙場　化小學十二年前爲祁冕廷君所　辦祁君身故後該校歸滬市設立現由時化學生公同組織時化同學會念祁會昨日下午一時假也是園開第一次常會到者百餘人祁氏家屬亦有四五人即冕廷先生介弟筱槎季英并長公子玉麟等首由會長趙書玉報告繼唱念祁會歌齊向祁像前三鞠躬禮畢由沈信卿李墨飛顧徤　諸君相繼演説即合攝一影以留紀念遂開茶會提議鑄紀念碑事决於明年三月中送入學校是會之陳設皆由該校舊生布置而攝影及將來紀念碑亦槪由舊生中親自手製不假手他人草章宗旨以聨絡感情紀念祁先生爲　宿職員會董沈信卿姚子讓祁玉麟會長趙書玉陸支春書記顧健行陸又恒會計李墨飛周珊等爲幹事長云 
[縫紉女學校開學]  
　　英大馬路虹廟對門勝家公司内縫紉女學校署假期滿定於九月四號開學近日報名投學者甚爲擁擠可見吾國女界對於實業頗爲注意 
 
 
 

Page 11

 
 
財政廳注意烟酒牌照稅 
　　上海縣知事沈賣昌因奉江蘇財政廳長飭知以滬上現有烟酒聨合會之組繼所有各屬應徴之烟酒牌照稅該兩業竟任意延緩不肯遵繳殊於稅務前途有碍應着該知事趕速傳諭烟酒商人務各仍前照繳不得再延等因是以沈知事昨特派委牌照稅主任李堯欽赴烟酒聨合會就商一切 
[協贊國會團開會記]  
　　昨日中華協贊國會團假座福州路萬家春西荣館開茶話會到會數十人公推顧維淮爲臨時議長宣佈開會宗旨略謂鄭家屯中日兵士衝突案事究竟誰爲戎首亟應調查明白而十三省同盟之說雖經中央嚴行防止惟某督軍尙迭電中詎意在破壞立法廣東龍濟光始終要挾違抗命令上海警廳對於烟土一案禁阻人民開會討論且提倡迎神賽會有意違法凡此諸事均與國家安危有關當由顧維淮擬繕電稿經方海容顔抱一陳志渭程建楝黄德增等相繼討論議决先行電逹政府曁參衆兩院一面公推顧君爲代表帶同公函等件晋京分赴各機關投遞并向兩院請求提議顧君因爲職務所覊即欲偕同工程師等往錫湖沿線預測路圖故不允擔任適團員陳其昌正由交通部徴召入京磋商路政不日北上遂公同擬舉陳君爲代表惟陳君昨日因事未到當由該團備函敦請並聞該團定於下星期日再行開會討論進行事宜一俟擇定地點卽通告全體以免各會員臨時缺席云 
[頑童阻碍電車]  
　　華商電車公司以行駛高昌廟之電車軌道内時被該處頑童暗將二尺餘長之鐵棒置於軌道内或將鐵彈抛擲電車非獨損礙營業尤恐擾禍昨由陸經理兩請高昌廟警區李巡官妥爲保護並飭巡警禁阻糼孩損礙軌道云 
[少婦葬身魚腹三紀]  
　　划船户沈蘭發之妻周氏因與周阿泉所撑之駁船互撞落河已兩紀前報茲悉該氏屍體昨已撈起由沈自赴地方檢察廳禀示免驗備棺收殮了案 
[汽車撞傷行人]  
　　麥特赫司脫路二十三號門牌汽車夫石阿弟前日任靜安寺路開駛快車將行人某甲撞倒跌傷由捕查見將石與受傷人一併帶入捕房飭石存洋一百元保出甲車送醫院醫治候愈再核又家住虹口之蘇人郭西林前晚十二時後從英界觀劇回家在途被某號汽車撞倒跌傷頭部手臂及右腿等處受創甚重當時因無巡捕經過該處故郭雇車歸家至昨晨覺兩足不能行動由其家屬送入同仁醫院療治 
[鄕民乘車跌傷]  
　　住居華特路之鄕民高林生昨晨搭坐電車至外橋畔下車失足仆地磕傷頭部由印據雇車載送捕房禀明捕頭轉送同仁醫院療治 
[法捕房資遣客民]  
　　湖南人王文蔚在法租界投浦圖盡爲捕查見帶入捕房捕頭諭令解送法公堂請訊王文蔚供稱來申謀事不成欲回原籍因之川資故萌短見中西官會商之下着捕房代購漢口船票一張另給洋六元資遣回籍 
[協提命案關係人]  
　　新閘住户崔長生被人在地方檢察廳控與傷害蔡國樑一案有關上星期六由該廳派警持文協同戈登路捕房包探毛伊文將崔拘獲帶入捕房押候解請公共公廨預審再核 
[乞丐嘔血而死]  
　　戈登路捕房西首空平屋内前晚有年約三旬之男丐棲宿其中吐血而死經該處鄉民得悉投報捕房捕頭命將屍體車送驗屍所嗣因查無家屬即飭地保報堂棺殮 
[小工被人毆傷]  
　　住居閘北海昌公所附近之小工倪意誠前日向同姓不宗之倪士順索討會洋一言不合互相扭毆意誠力不能支被士順毆傷頭面胸背等處當即倒地經人報告伊妻倪石工到來士順已經逃逸卽由該氏倩人將夫倪意誠舁至地方廳請求驗究當經檢察官驗明傷痕判送新普育堂醫治候提倪士順到案再行核辦 
[被拐小孩夭折]  
　　救濟婦孺會前在輪船上查獲被拐年約五六歲之無名男孩一口留養在會邇來該孩在會染病當由保養員告知會長將孩送請公立醫院醫治無效於昨晨斃命報由地方廳派員前往驗匪係患痧症而死判由該會棺殮 
[監犯患病而死]  
　　王三寳前因在外犯案經地方審檢廳訊明判决監禁在案茲因該犯在監患病發交新普育堂醫治無效延至昨晨斃命由堂中以電話報告該廳派楊檢察官毛檢驗員等蒞堂驗明王三寶委係因病身死並無别故因無家屬判令由堂棺殮厝壇 
[捉臭蟲幾釀巨禍]  
　　前晚十二時滬南荳市街同和米行因學徒持燭搜捕臭蟲不愼誤燃蚊帳幸人手衆多當場撲滅僅焚去棉被蚊帳餘未殃及然已受驚不淺矣 
[鹽警拘獲私販]  
　　鹽販朱關桃昨晨雇得小車裝載私鹽數包車經龍華鎭附近爲兩浙緝私二營鹽警查見當將人贓拘解入營由魏營長略詰一過將私鹽留存營中候送鹽公堂充公其朱圖桃一犯備文飭警押送上海地方檢察廳訊辦 
[男女深夜同行]  
　　五區岗警前晚見陳登明深夜與婦人夏湯氏在途同行形跡可疑拘解司法科經嚴科員研訊該氏供九江人於六年前來滬在英界雉妓院爲娼上年八月因欠房租被房東在公堂控准釘門逐出後飄泊無依流爲乞丐丈夫夏老蓋在原籍種田已久不通信昨晚坐在馬路階石上與陳遇見談起苦况陳欲留我爲妻被岗巡帶案云云質之陳供詞相同當下判詞云查得湯氏賣娼落魄身入早田察其雙目已將成瞽楊花飛絮無所依歸陳登明陽爲收留陰懷惡意着處拘役六天以儆該氏即送慈善團留養候查再核 
[串拐小孩之控訴]  
　　郁錦雲因與菒清阿美及婦人葉陳氏黄馬氏串拐東嘉興路一千零十八號門牌韓張氏家四歲男孩桂和被控上星期六由捕將郁等男女五人一併拘解公共公廨原告投案訴明前情請究訊之黄馬氏延律師到堂代爲辯議中西官判黄馬氏交五百元人洋並保餘人仍分别佃候查明再訊 
[雉妓違章被拘]  
　　勞合路四百九十三號門牌雉妓王老二廣西路四百二十二號門牌雉妓王寶鳳寗波路二百六十六號門牌雉妓張銀鳳西藏路五十七號門牌雉妓戴彩娥均因深夜在途拉客由捕查獲先後拘送公廨一併拘留候究 
[騙案尙須復訊]  
　　項冰舫與弟項芹舫因冒判百老滙路源泰號　章向河南路廣同昌號騙取値洋一百七十四元之牛肉汁十打被控捕房由探將兩項拘解公共公廨訊究判冰舫押西牢九月芹舫押三月在案茲因被告不服判决延請斐斯律師於上星期六投廨要求復訊減罪中西官准予訂期復訊再核 
[流氓冒名訛詐]  
　　流氓馮阿毛冒充洋藥公所調查人在虹口百老匯路招商北棧門首遇見岳阿三以搜查私土爲由圖詐被捕查獲於上星期六將馮拘解公共公廨經中西官質訊屬實判馮押西牢四月示儆 
[烟案改歸英領會審]  
　　洋藥公司於上星期六協同捕房在虹口東西華德路二千七百九十五號門牌甬人董芝林家搜獲似係紅土煎成之烟膏一缸當將董與烟膏一併解送公共公廨請究先由洋藥公司代表律師上堂譯訴前情並請改歸英領陪審關讞員商之德師副領事判董押候下禮拜（卽今日）解請英領訊核 
[移傳賬欵糾葛之要證]  
　　鄭貽記要公共公廨呈控唐　雲馮滌齊杜雲閣等賭欵糾葛一案上星期六由廨傳訊據原告代表律師到堂聲稱唐馮二人已　傳案詎與未到案之杜雲閣私將與此案有關之賭簿三本取去現杜已赴無錫應請移傳中西官判唐馮交保候函請無鍚縣知事移傳人證再訊 
[原告臨訊不到]  
　　俞德吳新甫魯永清等前至法公堂控被盛澤船户壽華福私用托带賬洋九百餘元因壽無务措還判押九月後又有陳瑞隆偕證人張福順投廨控稱亦被壽私用托幣金鐲價洋一百餘元請求附追　亦承認判加押一月着各原告查明被告有無家産禀覆核辦後由俞等查得壽在原籍紹興置有房屋基地價值頗鉅禀請移封備抵昨由捕房復解公堂請訊因俞等各原告均不到案中西官判將查産案註銷壽華福仍着還押 
[多方少銀十兩]  
　　周焜泉至法公堂控稱前被陸善蓀擅扭捕房以致管押請求追償損失銀一千兩聶讞員詰之陸供因周悔議之故今將退貨損失據呈鑒中西官察閲之下因證據不足遂判陸善蓀賠償名譽損失銀二十兩並着交堂費銀二十兩判畢後因周焜泉曉曉多方經法副領事德君着將名譽捐失銀減去十兩以儆 
[復訊火腿店債務]  
　　祥茂洋行在法公堂控火腿店主黃洵都虧欠房租銀二百四十六兩後將店夥黃雪亭拘案押繳不理着將該店拍賣在案今拍得銀六十八兩由捕房復解公堂訊究聶讞員判黃交一百五十元人洋並保限一禮拜洋 
[警署不理民事]  
　　甬人陳炳偕妻張氏控贅婿忻忠元將伊女藏匿一案由五區警署解送司法科昨日集訊陳供民女勞妹年十四歲上年正月憑媒忻王氏作伐許與忻忠元言明贅忻來家爲靠老之計本年五月民因患病由媒人送來醫藥資六十元取銷忻所出之養老契據將民女領去不知下落質之忻供上年正月憑媒議定爲陳之贅婿嗣因前岳母故世岳父續娶張氏爲繼室視民夫婦如眼中釘睃使岳父要索百金取銷前議經曹姓調處出洋六十元將妻領回原籍是實判案關民事撤銷不理 
[追還學生皮箱]  
　　江蘇第二師範學校學生宋家龍前日上午乘新場小輪由浦東來滬從南市大逹碼頭起岸雇車載運行李十二件當時被野鷄挑夫上前爭挑以致失去皮箱一只内有操衣等物及銀洋十餘元卽報一區警署派警將夫頭鍾福記小工李二徐長海有玉樓陳永貴朱銀標陳年勞等解署詰問據供此項皮箱誤送於寗紹旅館僧人了塵處當卽起出贓物給予失主領回該夫頭等罰洋示儆各夫役從寛免究一併斥退 
[車夫剪竊金鎖片]  
　　九江路大慶里二百三十號門牌陳世龍家之包車夫何阿三因剪竊陳之四歲男孩根生金鎖片被陳控由捕房派探錢壽生將何拘獲於上星期六解至公共公廨經中西官訊實判何押西牢二月示儆 
[包探拔升探目]  
　　滙司捕房包探鍾星南總巡捕房包探王松濤均因辦公勤愼經麥總巡查悉昨着該兩探拔升捕目令鍾調赴靜安寺捕房承值王則仍留本捕房當差 
[氣候報告（上海徐家滙天文臺）]  
　　已過者之報告　九月二日九州琉球父島間有重要之反旋風大陸氣壓下降中國海濱一带信風盛行上海天晴而炎熱斐利濱東有低度之微象　三日上海氣壓下降南凉風頗大天氣晴好　三日下午四時前二十四小時内上海氣候温度至高九二·八至低七六·四去年同日至高八一·六至低六九·三 
　　未來者之推測　三日下午四時三十分斐利濱颶風將抵呂宋而向西北偏西進發臺灣海峽之北有烈信風南有無定向之涼風天晴而熱本區有雷雨 
雜評二 
[歡迎與屬望（訥）]  
　　千萬人歡迎之千萬人屬望之其人必有名而關係重要者也惟其有名而關係重要愈當有以副其實而其實愈覺其難副須有百折不回之眞心而後能立撑天撑地之事業無此眞心者一遇事便倒矣又須有萬變不窮之妙用而後能應忽起忽落之世運無此妙用者一遇事便退矣自來任大事而不終皆無此兩要素故也今之受人歡迎受人屬望而上台者自問何如也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲交章 
[空中書局發行新書廣告] [  燕子]  
　　帝制推翻共和復活世運轉移瞬息千里因時制宜爲無上妙法本局有鑒於此特聘逐臭政客趨炎偉人編撰各種書籍出售預約以新耳目計分法政財政軍政商學等分門别類網舉目張有條不紊凡有志上逹者其注意之 
　　法政類 
　　（做官秘决）凡人以清白之身一入政界易染沔點宦海風波捉摸無定惟　預備秘本庶免彈劾蓋做官之道不外光滑　靈鎭五字本局特聘前清巨宦洪憲功臣編撰此書都十二萬言分訂八巨册預約二十元正價四十元裝潢華美著述精詳其中都係閱歷之談現身說法閱者勿以河漢視之辜負本局造就之苦心則深幸焉 
　　財政類 
　　（理財政策）一國之財政猶一身之血脈財政不充則國不强血脈不足則身不健蓋理財之策不外貪之一字本館不惜巨欵特聘大財神編撰此書都八萬言分計六册精裝紫檀書箱計分鑽謀壟斷羅掘苞苴中飽門章法周備詳細辭采華美矞皇熟讀此書發財可操左劵存書無多速來購取預約十六元正價三十二元 
　　軍政類 
　　（連横秘布）軍人自古有同袍之議跋扈之行蓋之行蓋不如是不足以示威而自固本館特聘前朝勳　頑固將軍分撰此書内容極爲詳博井繪𠳁鎗披髪畫圖描摩藎致神采如生書中計分四門一曰自保位置二曰强索餉糈三曰慘戮志士四曰連絡抗命約計十萬餘言訂成十册裝入純鋼書箱以圖久遠預約十四元正價二十八元凡置身軍界而具亡國思想者宜手執一編爲造就奴才地步則羣流合沔臭味相投焉 
　　商學類 
　　（經商彙抄）通商以來爲吾國商戰最劇之時代亦即商業最弱之時代人心不古變詐百出可勝浩歎本館特聘退職賣辦倒閉巨商分編此書計買空盤做倒賬等種種秘訣言言剔目語語驚心蓋撰者曾經親歷變化無窮置身商界者盍各早爲購辦預約八元正價十六元分訂六巨册 
小說一 
[二十年續] [  繭翁]  
　　余答曰此計誠是顧從君行也言已立取冠加之相將遂出時値初秋凉颺扇林槭槭有聲而宵深露重著膚生粟意殊蕭瑟杜納耳且行且語惝怳都無倫次已賀余妹婚約措詞平淡亦非本諸誠意何無復及乃兄之事因曰事洵詭奇吾殊莫測所以廠中常例鑰扉時刻恒在五句一刻不知吾行而後關者包爾敦如何曾否循例下鍵　兄以一人久留事亦反常一時殊匪　解悉以兄嘗語吾當以六句半行也余曰然則君離廠以後曾復與尊兄面乎杜納耳作色曰未也君奚爲詢此余曰君初謂六時别兄今又言離廠之時在常例下鍵之先吾故疑然杜納耳亟曰否吾伹謂五時去廠初未言六君殆誤聽之耳余見其詪詪置辯乃嘿小復言未幾行抵氷廠之前自外望之黝然不露燈光杜納耳曰廠中黑漆兄必不在然試入之語次出鑰發局摸索偕入旋入辨公室中出火柴燃燈燈明四燭則室　無人杜納耳又曰異哉兄果胡往豈嘗登樓入儲冰所耶余聞此言不禁竦然震曰天乎乃有是耶杜納耳曰此亦吾縣揣之辭不必果然今不妨登之於是杜納耳擎燈前引偱梯而登余亦惘然從行心房跳　突突不能自己及抵第三層樓則四號儲永室中洛琦愛伯南赫然横陳殭矣余就燈光佇視屍體蜷縮如蜎首際枕一壤折之木箱足次則有紙灰一積及審其面色堊白唇角下垂亦現靑紫狀絶慘厲怖人余目觸慘狀心悸神動幾不自持昏迷中陡聞杜納耳怪暴之聲聲至悽切幽咽直棘耳根余立蘇醒如夢乍寤則轉覺室中氷氣偪人刺肌如砭余軀幹瑟瑟戰動不復能支於時杜納耳顏色喪沮一如其頃間欵關之狀已忽置燈於地就死者手中取一白色之紙廻顧睨余余若無覩杜納耳亟展紙讀之讀旣猝忽躍起紙立墜地厥狀如癎尋張兩臂作勢抱其死兄直撲於地仆時力攀洛琦之頸吻其冷類須臾哭聲旋縱綈泗滂沱矣（未完） 
小說二 
[斷雁哀絃記] [  鷄雞]  
　　第二章（六續） 
　　是夕舉室喜氣盎然人人咸有豫色而牧師尤忍俊不禁至於軒眉流盼作諸醜狀時時竊視萊孫與其女與作眉語似欲推此未來袒腹入諸心坎之中而據有之食量驟增進饌至不可算食已吸菸尙刺刺與萊孫論田價而侍者忽推而門入手一械上之牧師椷製絶精啓時芬烈四溢牧師讀書竟樂尤不翅起身據案似欲爲敎堂中之演說其第一語曰異哉上帝福人之力則少止續曰我眞不能測其量於是大笑徐曰我室之外當有福星照臨樂事乃連翩而至因作莊容朗誦來書書爲倫敦勃來瑟伯爵夫人所發亦無他事但言欲聘一駐府之牧帥及一女敎習牧師資格當以年長而善譚道者爲佳女敎習則不須飽學但足以啓迪共十齡之糼女而止數聞人言師實符此項資格希即來舍而議一切云云牧師讀竟復笑笑極力推其鬚際之紋口耳皆動矣 
　　萊孫飯後無事則與女微譚乘間告以將海行之事馬利聞語爲之愕然仍强作笑容以肩倚萊孫曰信乎然則君以何時行者萊孫曰此則未定大致不出旬日中爾馬利慘笑曰然則有此十日亦足以娱我二人語雖带笑而音已含咽萊孫急亂之曰然我愛亦見海島乎 
 
 
 

Page 15

 
 
   
 
 

Page 16

 
 
   
 
