# 1885 - 118 - 4904330

 

Page 1

 
 
[經藝淵海例言]  
　　邊孝先儲將腹笥江文通燦到筆花儒者握管屬文空疏寒儉爲世所譏而經藝爲尤甚試觀近科鄕會墨之中式者大都五光十色炳炳麟麟盡能事而蔚巨觀經藝之菁英乃大洩焉僕心好之而徧覧坊刻陋劣不堪寓目爰於客夏廣蒐佳著凡先輩房行名家課藝以及京邸直省諸友聞訉而投贈者積有卷軸嚴定去取又查各經中之可以命題而前人未經涉筆者出資倩名手分題補作其除淘汰不計外共得文一萬篇交點石齋縮印成帙將次竣工爲錄例言以告同志一名曰時文必尚入時經文尤非時不可是編所采雅合風會凡簡淡高古之文概從割愛而坊刻之濫竽充數了然無味者更無一字閑入求當於詩而巳一經藝所以覘才華沈博絶麗斯爲正宗是編專取考据精核據引宏通故字數有多至八九百者開拓心胸讀者快之一佳文　夥去取綦難是編一題至多不渝三四首然必各備一格或訓詁體或騷選體務取書卷詞華並擅其勝故無疊床架屋之　一五經　分選文亦必相　畸輕畸重殊欠精當是編銖雨　稱每經約二千萹多則酌删少則補作能肥蛤搜之磯吾知兇矣一是選經飽學家反　校勘奇字　句訂定無訛初不敢草率從事貽誤當世盡區區之心而巳一是編專倩精於書法者工楷冩眞前後一律母頁八　紙張潔白字跡　黑　訂亦極精雅表　統觀歎爲僅見以上例言從原書錄出先行　告蓋恐壟斷之徒魚目　砆雜投欺世購者辨别不精勢必重貽後悔所願悔内君子於購辨是書時洋　　　　被　　訂於日月初出書　願躉售速來　石齋而議此佈 
[三十七號畫報出售] [  申報館主人啟]  
　　本埠六馬路仁濟善堂籌欵者粥以餉貧民旣於常例議停之後如賑四十餘日而乂苦口婆心以　繼起有人爲民請命存心抑何仁慈也故亟　之以爲有力者勸其報之者之畫譜一爲龍山落帽圖一擬歐陽子秋聲賦意圖俱係仕君伯年所繪氣象高古魄力沈雄廻非甜俗家所能彷彿准　址六日出售畫報仍然九圖後附淞隱漫錄一則閱者鑒之此布 
[請第二批古今圖書集成股銀] [  申報舘點石齋主人啟]  
　　本齋於前年　倡議紏聚一千五百股仿印古今圖書集成每股規銀一百五十兩分三次　足此議早邀公鑒嗣　　地造屋從外洋置辦機器復延名手澆鑄字模然後開印至今計已印成數日本雖未裝訂而書之式樣字之精湛極　雅觀諸君儘可先來披覧惟關印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原事從四本而漸至六本八本完工可期迅速所以各股友第二批股銀計每股五十兩務　早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收　統限於三月廿九日以前一律交清切勿遲延悞工是所禱盼再此書初議共印一千五百部嗣以各股友喜用大字　字旣放大則紙張亦費本數加多本齋益形虧耗故擬多印數百部　資　補旋見市面欠隹且此　亦身本重大數仍印一千五百部以符原議合併附聞 
[論鹽梟爲患]  
　　甚矣利之所在害卽隨之也自管子興府海之利亦越於今已數十百年國家獨擅食鹽之課熬波　海小民不得　顧問焉其間分綱引設公堂稅課所收歲以千百萬計其利源不可謂不廣而天下亦自此多事綜觀各省產鹽之區私梟出　時有所聞其販運也人必數百名船必數十號戈予槍炮無一不全官吏不敢究快役不敢擒任其水面横行大有愍不畏死之概四方一轍大抵皆然予浦左人　試就浦左一隅論之浦左屬南匯奉賢兩縣治廣袤百餘里瀕臨大海鄕民不務耕作不習商賈大率以煮鹽挑售爲生涯平時以其僻在海隅鹽巡不及顧問任其自煎自賣以爲衣食之需　問以何者爲官鹽何者爲私鹽小民幾瞠目橋舌莫知其所由來自赭宼削平後所有裁撤勇丁揮霍已慣食用全無遂恃其膂力結成死黨專以保護私鹽爲事鹽快稍稍知之思欲設法緝捕以致械鬥之案無歲無之然小民煮得數鋿鹽躉賣與鹽販每斤不過七八文至九文十文而止不若挑出零　每斤可得十餘文或二十文以故販鹽之黨浦左尚不甚多至四五年前鹺憲申私鹽之禁不准公然喚售又恐小民之倚鹽爲生者無所得食遂在海濵設鹽局三處專收私煮之鹽原鹺憲之設是局也去嘗不思慮周詳法良意美無奈董其事者不無從中朘削不克善體憲懷於是定價每斤三文以三十二兩爲一斤甘收鹽之期則又迄無一定往往小民不遠數十里肩挑而至此局此局答以不收轉至彼局彼又已停秤徒跣而往枵腹而回其苦實難言狀卽幸而售去而一人所挑無過日餘斤得錢祗一二百文仰事俯畜萬萬不敷黠者計無復之遂勾通匪類輾轉販私以致私梟充塞江湖不可阻遏然爾時猶止與緝私營爲難或彼黨中自相殘殺百姓固依然安居樂業也近則緝捕愈力販運愈難苟一出口鹽捕卽耽耽注視其旁於是私梟遂改而之他專以劫掠行商魚肉小民爲事前數日所登筍里來函縷述鹽梟滋横情形實足令人髮指無幾何而澧溪友人信中所述則奸淫擄坤與前報相同甚至匪徒巳經就獲而黨羽竟思追赶奪回此其目無法紀誠爲亘古罕聞或以爲鹽梟旣若斯骫法律以持械搶刦之例自宜伏駢首之刑姑息養奸古有明誡鹺務各大憲所宜會合地方官痛加薙洗盡情兠勦不使餘孽稍留凡壞我法者皆非我赤子也盡除之夫何惜不知小民之敢於爲匪者非性使然也實迫而爲之耳向使私鹽之禁雖嚴而官局所收其　與市價無異則小民皆樂于　與斷不勾引匪徒卽匪徒亦何能嘯聚今迫之以不得不然而又不教而誅稱兵兠勦豈爲人上者所忍而出此或且憤而言曰然則何若弛私鹽之禁使小民公然販運庶盜風或可稍息乎予則懽然曰是烏乎可哉榷鹽之例不特行之數千年卽我朝列祖列宗亦無不懸爲成憲子之所言是弁髦祖制也烏乎可哉然則如之何而可曰僕有一說焉昔年左侯相總制兩江時通飭沿海各郡縣編漁户爲團丁藉資海疆守望之助嗣彭宫保督師粤東亦擬倣而行之是雖未收戰陣之效然觀各漁　類皆赳赳桓桓勇氣百倍惜乎不久而卽撤散耳令宜將本地灶丁編爲鹽　聨以保甲無事則各安生業依期會操有事則給以口粮便之荷戈從事其平日所煮之鹽不特不准售與私販且亦不准沿街私售必須一概售入局中局中則遵照市價以官枰收買如是則小民有所利賴不致一家八口號寒啼飢外來私販旣無人售與則亦裹足不來扣來矣而本地灶丁不爲勾引亦不能盤踞一隅恣行狂暴尚何患鹽梟之騷擾耶至于設局團練募勇嚴防是徒飽各鄕鎭劣　奸董之私囊耳于鹽梟果何欋哉于閭閻更何益哉 
[上諭恭錄]  
　　三月十一日奉上諭慶裕等奏恭修福陵隆恩殿請擇吉移請神牌安奉東配殿一 
 
 

Page 2

 
 
摺着欽天監於未行開工以前敬謹選擇吉期迅速具奏欽此同日奉旨王文錦補授司經局洗馬欽此同日太常寺題四月初一日孟夏時享太廟奉旨遣本格恭代後殿遣魁斌行禮東撫遣載澤西廡遣立瑞各分獻欽此又題四月初二日常雩大祀天於圜丘奉旨遣隆懃恭代四從擅遣鍾秀英俊錫光兆珏各分献欽此 
[本舘接奉電音]  
　　昨接本舘在京友人專發電音有三月十四日上諭二道敬謹譯登○三月十四日奉上諭直隸永定道著塔奇魁補授欽此同日奉上諭兩淮鹽連使司著張富年補授欽此 
[西信譯登]  
　　天津西人來信云刻下中法和議尚未定妥緣法使巴特納到天津後與李傅相第一次商議條欵意見已不融洽現在兩面均候朝旨定奪而中朝有數大員不肯以東京歸法人管轄或不免起而阻撓西友所述如此照譯之以質諸留心時事者 
[英俄消息]  
　　外洋發來電報云英俄之事可望言和緣俄廷不願興戎或當由丹國皇出爲調處而英國則仍杯得不嚴加防範故已定雇兵船十餘艘以備裝兵前往印度然英國債之票價則已漸漲至九十六而俄商亦已派船赴漢口裝茶此皆好消息也 
[備禦水雷]  
　　現接長崎來信云停泊長崎之英兵船共有五艘内有一大兵船名亞臺西耶思船旁遍懸網絡預備抵禦水雷者有備無患英人有焉 
[漁船有待]  
　　甯波現值捕捉烏賊之期因有法兵船三艘停泊口外洋面該漁船不敢往捕兹際停戰期内華官已派人持免戰旗前往法兵船與之商辦此事未識法人能允聽漁獵否也 
[勁旅可恃]  
　　日本伊藤大使前赴天津與其將軍同行此已列報兹接天津西友信謂該將軍在天津徧閱營伍大爲欣賞謂兵士旣極雄壯操演步武尤覺整齊足徵訓練得法再加一年他國雖來攻不足畏矣觀此可見李傅相之整頓防務固非他省所及北門鎖鑰非準而誰 
[臺厦茶信]  
　　臺灣開港在榖雨前適當淡水茶市開辦之際是以厦門辦茶各商先後過臺開莊收茶去年厦門茶商獲利頗多今届自必踴躍從事若再遲半月開港則早春頭茶已過便不能獲大利矣紀此爲各茶商賀 
[臺嶠近信]  
　　十三日海龍輪船由淡水駛回厦門帶有信息云基隆砲臺上之大砲法人已紛紛搬運下船刻下港禁雖開而港道前經填塞者尚未開通輪船到口祇得在外起卸貨物陸路數十里運貨往來殊形不便至前次克復暖暖鄕一案　經劉爵撫開列各官銜名奏請奬勵將士聞之無不開口以笑 
[拘續聞]  
　　平安輪船被法人刼去疊列前報兹聞該船主業於初十日取保回厦據云船中兵勇將弁未爲法人傷害惟當被掠時船内各兵見法兵登船拘人大爲譁噪各欲投水而逃紛紛擾亂法人見之卽放鎗十餘門擊斃十三人擊傷三人各兵於是不敢復動法人又令通事傳詢帶兵官爲誰諸將弁以法人叵測無敢應者通事乃聲明詢問官弁者盖將因其爵任之崇卑以定欵待之厚薄並無惡意中諸將弁始各自陳爵位約有十數人法人均以官禮待之飲食起居與法官等其餘兵勇以四百人登澎湖岸拘禁以二百餘人分派各兵船拘禁尚有百餘名則留禁平安船内而船中司機器曁大副二副各西人亦分别遣往法兵船中俟和議大定卽將平安船及飛虎船一併送還中國如和議或有翻變則平安船主仍當前往澎湖聽候法人管押此皆該船主所述也其言被掠時情景想見法人之殘暴令人怒髮衝冠而將士之恇怯紛亂已畢露於當時不且短英雄之氣而長敵人之燄哉 
[厦門雜錄]  
　　湖北提督程從周門軍統領順昌選鋒營兵勇駐紥泉州大寅一帶以待東渡兹因和議已成遂於初十日午後由泉到厦與彭紀南軍門奎樂峯觀察面商機宜旋派選鋒兵勇兩營前赴金門防守金門協士幹臣副戎於次日來廈勘視營地程軍門卽以同安公館爲行轅○近有楊宫保部下乾軍二營到厦暫駐港南校塲普陀寺等處○廈門洋藥局商人加認每月繳課厘二百六十箱省憲特札奎　峯觀察就近察看情形再行核辦嗣因舊商察碧溪具禀亦願照加二百六十箱之課厘王怡堂等又具禀每月認繳二百七十箱外每年另繳報効銀一萬元遂蒙省憲批准給諭承充于十一日就招商分局開辦名爲華稅分局一時烙號報捐者殊爲踴躍也○洋藥局於初十日午刻奉到道憲札諭新商承辦各虚分局分　司巡人等皆須一律更換於是上司顯官各以薦條相投局中格於情面酌量錄用如巡丁一項定額卿有三百八十餘名司事一項祇有四十餘人而薦條人數倍之他項已可概見○玉屏書院月課向由道廳二憲分期考試奎樂峯觀察到任後於初八日舉行月試將題紙交院長發出各生童領　回家作文次日送繳書院彚呈道憲評閱前孫觀察請本地人傅孝廉閱卷厦人每有煩言今奎觀祭改請湖北人楊孝廉閱卷士子咸服其公○初七日晚間稅厘總局支應委員黄别駕與二三友人至寮仔後客館閒遊忽見有人掮厦布一綑至碼頭欲下渡船間其有無出水厘票其人答應含糊黄别駕疑係走私遂卽跟蹤至東隆行内查詢又搜出夏布七捆共一百六十疋當命跟　喚局中巡勇將布搬赴局中陳　情由經提調曹芷沅司馬回明道憲擬將貨物充公外仍須究罰而東隆行主李靜波則稱貨由厦門聨㺯號購辦寄赴金門厘稅業已完訖並有出水票據可憑兩造各執一詞嗣經厦防廳調處罰完二倍厘金 
[運漕重述]  
　　中法和議事在垂成各口敵船都已斂跡江浙漕粮百十萬石儲存滬棧斷難持久當軸諸公議將陸續裝連放洋上以充天庾正供下以弛官商重負固至要之圖也日前本埠傳言謂上届江浙冬漕擬全數改由華商沙甯各船載運北上刻官塲奉到上游公牘具中命意雖不盡知大約與旗昌怡和太古三洋行小有交涉而沙甯船或未必能全數承運南市船帮廿年積困一旦還原滬江市面當爲之一甦袞袞諸公見微識遠眞有利賴百世之權也竊不禁額手頌之 
[柏臺勤政]  
　　新任蘇臬李顯之廉　下車伊始卽清勤毅决瞻視不凡一時僚屬咸憚其丰采至轅下書差尤兢兢焉懼干憲典其冠服之樸素迥異恒流每日黎明卽入公事房披閱文牘一交已刻必躬坐堂皇親提問案冋來三八放告之期歸按經廳收受呈詞今則必經　訪親收略詰數語將原告先行發押然後再傳被　盖恐有冤誣凟控之流遞呈後不知所向故亦一律收押倘所控不實卽可照反坐例治以應得之罪所以杜刁險健訟之風用意最爲深遠又每日必諄諄嚴諭胥役不准需索原被分文定章收一呈紙准向原告取錢四百文每審一案必先問兩造爾花用衙費若干從實供出本可可代爾追還兩旁差役聞之往往股爲之慄又最惡遞條子說人情送八行諸陋習如日前已革補用府張志鈞押解到轅廉訪卽諭以爾可在押所靜候原告到案質訉虚實不難立見萬不可希圖僥倖悞尋門徑可謂直揭其隱衷矣又聞廉訪前在東魯巡道任内有持顯者八行書投送者明日卽粘貼官廨之壁其風厲類如此目下宦塲風尚頽靡已極安得皆如廉訪其人爲之一挽狂瀾乎 
[蕪叢話]  
　　前任湖廣總督涂朗軒制軍解組以後卜築皖垣無案牘之勞有林泉之樂近日由皖省返六安州原籍路經蕪湖寄棹江干城中各官紳登舟晉謁苟盞詩筒往還無虚日豪興不减往時頗有管公明清酒三升縱談名理氣象○陳軍門由立籍隸湖南曩隨鮑春霆爵 
 
 

Page 3

 
 
帥轉戰鄂皖勦除髮逆歴保今職嗣因事罣議寄居蕪湖復經左侯相奏調赴甘征剿邊疆出力開復原官去秋侯相赴閩派軍門總統恪靖親軍前鋒渡臺於基隆案内保奏奉上諭賞加頭品頂戴並　勇巴圖魯勇號前日軍門由臺疆寄信到家吉語傳來親朋畢集眞有冠盖如雲之盛○郭善臣軍門於十二日自皖垣返蕪湖標下弁兵排隊恭迓聞軍門擬乞假回籍省親已禀商督撫兩憲據情代奏一俟批准卽當起節回里也○前江西吉安府鍾太守珂進京引見道經蕪湖拜會各官各官亦詣舟答拜○去秋以來海氛不靖風鶴時驚操奇計贏者恒有戒心今因中法議和多財善賈之流又可大展所長各店舖遂卽紛紛添設近日西門外約添廿餘家其市房之關閉者亦經一律鋪陳以待租客 
[江西官事彚登]  
　　南昌府賀幼甫太守之夫人於上月杪遽赴瑶池本月初五日德中丞親詣府轅弔唁小坐卽同初六日太守扶柩至德勝門外月光廟暫厝俟另擇期返葬鄂中原籍○大憲委查首府及縣署寄監各犯一事已列報章兹悉本月初六七等日臬憲又委府經歴應君衷杳南昌縣鹽府照磨程君廷琛布理問許君溥查南昌府監從九品李君應芳查新建縣監布經歴王君必盛總查各監并委州同陳君邦傑於秋審日巡緝中大街可謂愼之又愼矣○新授九江府王太守應孚於初七日到省聞不日前往九江履新○候補縣陳大令國楨前奉委押解邊防經費銀兩進京於本月初七日回省稟到銷差矣○會垣守城兵勇除緑營外原有振武全軍其營務處事件前經大憲委程司馬先選總理近藩憲以程君獨力支持成有料理不及之處遂於初七日添委南昌縣汪邑尊帮同照料鄭重軍務於兹見之○軍興以來江省設一善　總局爲整頓官塲窠臼起見向歸司道總辦府縣帮理初八日局憲札委署南昌縣汪邑尊帮辦局務○原任南昌縣劉明府璧礽前經大憲調署臨川縣　明府奉檄後卽將交代事件料理一清於初八日由省往臨擇於十三日接篆任事○上月某日撫署兵房坍塌數間兹已修整完竣所費僅及百金監工者爲德興縣蘇明府廷鑑云○初八日藩轅牌示署義寗州八疊司周家駒飭赴新喻縣典史新任所遺該汛務以南昌市司准調斯缺之巡檢葉開宇飭赴新任所遺該汛務以試用從九陳紹璋暑理 
[道批照錄]  
　　沙衛船在蛇山洋面被法兵艦攔截焚燒一節所有鳴報以及撫恤各情詳登前報嗣有金長發船主吳南洲遞禀道轅經邵觀察批云查金長發船被焚船貨業經本道彚案禀請南北洋通商大臣曁撫憲核咨總理衙門於中法定議時理償在案仰上海縣轉飭遵照可也違式特斥單並發 
[城南大火]  
　　前晚十二點鐘時滬城小南門外南倉鈎玉弄口吳德順傘店煎熬桐油失愼霎時烈焰飛空冒穿屋頂有不可嚮邇之勢該處地甲旋卽鳴鑼報警復善堂水龍近在咫尺首先趕至繼則城廂内外各善堂水洋龍共有十餘架亦次第奔赴竭力灌救無如斯時潮水乾涸各水龍無從吸水灌救火勢愈熾沿及朝東門面之德大烟店德泰肉店朱姓羊肉麵店益泰帋店楊姓門面麟鳳銀樓協順作鋪店土姓荳腐店某姓空房轉東延及朝西門面之成泰絲線店德順鐵店某紙紥店益昌米店某鬻店祥泰南貨店某香粉店姜姓門面恆聚興鐵店源昌布店南至德大典當爲止北至鈎玉弄爲止共計兩面焚去店面廿六幢連内進住屋核算約有一百五十餘間並焚燬屍棺兩具所最慘者宣姓老嫗因樓梯燒斷不及逃避致漕焚斃益昌米店由别處搬至租定房屋擇於明日開張日間所上米二百石悉付焚如豈非數歟又有許姓年約三十左右當錢業龍到時許從高處赶下欲擋龍頭衆人謂恐爾擋不住言尚未畢許已傾跌致傷耳輪旋卽送回家内請傷科看治問傷勢甚重火作時該處廿三廿七鋪巡防局委員聞警首先赶赴繼則各局委員及各舖民團局董總巡局馮剌史城守分府朱千戎傅守戎均率領勇丁次第赶赴彈壓上海縣草邑尊間報後亦卽帶差前往彈壓及至四點鐘時始得撲滅各善堂洋龍旋卽折回印委各員亦各呵殿而返如此大災亦近來所罕見也 
[本埠換季]  
　　蘇松太道牌示擇於三月二十五日換戴凉帽 
[斥革糧差]  
　　上海縣粮差趙奎因催漕怠玩於正月間奉草邑尊監追至今繳漕仍無起色莫邑尊因於前日出示將趙斥革並諭永遠不得復充 
[監禁逆子]  
　　金陵人楊孫氏日前　子楊仁海至上海縣署喊稱丈夫早故遺有一子經小婦人撫育成人攻書習業近來不務正業怛與無賴爲伍稍有餘資盡被浪用經我管束反敢違訓因卽扭案請爲監禁俾知改悔等語莫邑尊准詞飭差將楊仁海收押於晚間升堂研訉楊孫氏伸訴前因仁海俯首無詞惟求寛典莫邑尊大加申斥判將仁海先行監禁候辦楊絲氏退去 
[英界公堂瑣案]  
　　嚴惠忠訴稱昨夜回家見王子仁與我妻何氏同睡在床向之喝問王竟一味恃蠻爭吵之餘經隣人帮同獲住將伊髮辮剪下然後交捕至妻已犯姦不願再領請卽究懲王供與嚴素識因有細故挾嫌被誘全家甫及門知有異急欲退回竟被扭進誣姦剪辮交捕惟拖扭之時並無他人目見嚴何氏供實未與王犯姦驀被丈夫騙王至家揑情妄指嚴又稱妻室尚有母親請飭傳具領黄太守判王發捕房管押三月該氏暫發官媒着嚴具禀請休然後傳該氏之母到案具領○本報所列捉姦管押一事昨據蘇婦陳李氏訴稱丈夫陳阿四在原籍耕田餬口小婦人至滬傭工已有八年顧定芳確已私識二載詎前夜突有航船户朱阿狗紏人前來將我等扭至茶舘烟間據言丈夫已將我價賣與朱出洋四十五元立有筆據現須索還此項銀洋然我並不知丈夫將我價賣顧略訴前因朱供陳曾將妻李氏價賣與我出洋四十五元執有筆據李氏之母當亦在塲詎該氏至我處甫及二月卽被私逃來滬已閱二年今得尋見知李氏又與顧私識生兒令償前費亦已允從不料該氏又復報捕將我拘案求追該氏原夫及生母前來投質筆據呈閱周小弟供與朱同村故帮朱同向理說魏阿連供是捕役是日經西門外巡防局員傳喚路經是處忽聞大聲喧嘩跡之見朱將該氏及顧拉住不放我亦不知孰是孰非惟令交與該處地保隨卽走開詎昨日捕房包探將我拘案張德記供開茶舘伊等蜂擁進來吃茶旋卽紛紛散去詎昨平空將我拘押捕房一夜今始妥案黄太守謂該氏無恥已極暫交官媒收管朱交保出外邀同該氏本夫及母到案再行覆訊魏張周顧等均予開釋如逢傳喚急當投訉包探又將該氏抵押在茶館烟間之銀飾呈閱太守命仍發還○三道頭華捕禀稱昨見楊春波施福堂等扭住徐裕香由大馬路向西據言欲投憲案喊冤俄聞人言頃拖之人華捕不收竟被拖　老閘關閉室中爲卽尋見拘案徐供爲成衣匠平空被拖楊供表嫂被徐誘領因向追究施供與楊親戚故特帮同理追黄太守飭將一千人押候覆訉察斷○徽人張紀芳訴稱在治下開設茶葉箱作陳寳成包正香二人誘我姪女至洋涇浜南三和樓茶館閒壁小弄中住宿由捕一併拘至大自鳴鐘捕房移送憲案爲此投質該女俯首無詞陳包同供路過該處遭拘黄太守飭將一于人分别暫押靜候過堂訊究○吳小弟訴稱在怡和洋行爲出店前日　已歇之出店陳金堂來行玩耍竊我衣袋内銀洋七元向索不承爲此交捕拘案陳供吳失竊銀洋我不知情黄太守以吳指竊無憑碍難准理一併開釋○陸阿蘭訴稱方小雞欠洋二角向索無着反被毆傷右脚報捕拘案請懲方供並未欠伊錢文因陸借錢不遂失口辱 
 
 

Page 4

 
 
詈故與爭毆黄太守騐得陸受傷屬實判笞方五十板以儆○李炳昌訴稱沈阿行躭擱我處被竊銅錫器　報由捕房拘獲供認原贓已售與陳天祥張雪香二家舊貨攤上蒙捕吊贓且拘收贓人至案沈泥首求恩陳張同供不知竊贓出錢誤買現已將贓交出求卽施恩捕禀陳張等所開舊貨攤專收竊贓黄太守隨判沈管押兩禮拜陳張各押七天贓交李領 
[贈相士徐鑑堂]  
　　得失與窮通都歸慧眼中一言叅造化幾輩識英雄不作炎凉態全憑鑒别公高談復雄辯滿座欲生風古滃鹿門山人稿 
[書潤助賑]  
　　謝筠亭先生新安世族多才而隱於賈尤工八法求書者户外屨恆滿日給不暇友人見之代爲畫策曰是何不取潤助賑旣可以有益災區亦不致浪費筆墨筠亭善爰爲定額凡聨扇屏幅每件取英洋三角以四百件爲度由戲鴻堂紙店代收代交籌賑公所悉數充賑不私毫釐程子所謂一命之士苟存心於愛物於人必有所濟筠亭有焉吾知求書者必不吝此區區當樂與爲善也[  申江過客滬北庽公仝訂]  
[蘇省撫轅抄]  
　　十六日候補通判陳世濂禀辭泰委赴滬騐催貴州京鉛差○十七日候補同知湯紀尚上海提取書板並書籍回金壇縣夏禀到並謝飭知調補吳江縣缺候補縣陳炳泰銷鎭江下游僮局差並謝委署吳江縣事朱緗銷滬城綢捐南卡差○十八日管帶撫標親兵副前營儘先叅將張興元黄渡來提舉銜分發江蘇試用通判鍾　江西人禀到武進縣金禀到候補縣曹鑾江北措資回咨署元和縣主簿江永清禀知接印縣丞鍾國賢禀知奉委夏防巡查差何福鍾禀知交缷署元和縣主簿事從九郭景熙禀知奉委赴江北各屬守提獄官銀兩差又史久華銷吳淞買捐局差 
[江督轅門抄]  
　　三月十三日正任鹽巡道田到見卸署按使事回謝飭知回任○十四日候補道湯甘肅題奏道譚信榘到謝委總理兩江營務處署高淳縣劉德銘辭 
[浙省撫轅抄]  
　　三月十四日牌示曉論事昭得時交夏令天氣漸煖今本部院定于二十日換戴凉帽爲此曉論閤属文武各官一體遵照特示 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁江官報]  
　　初三日淮揚鎭標左營叅將王樹標自吳淞回浦○止任淮南鹽掣同知卓景洵初四日自揚州抵浦進京引見○河南候補知府嚴作霖初五日抵浦自上海購辦軍裝回省○候補同知張諴奉漕憲委管理育嬰堂畢務○候補同知于萬基奉漕憲委辦理錢家集捐釐○候補同知鄧復昌奉漕憲委辦理阜甯捐釐○候補知縣方臻俊奉漕憲委辦理車邏捐釐○候補通判湖灘局收支委員羅繼琛奉道憲委代理保甲總局事務 
[台匪彚記]  
　　台州友人來信言台匪朱仲燮經劉蔚梅守戎擊斃後有天台武生某欲據其功每對人自詡用謀之精設法之善幾駕乎劉守戎之上不料朱仲爕之姪銜之剌骨於上月糾黨羽數十人潜襲其家聲言報仇執而殺之禍由自取其天台某生之謂　○又朱姪率黨數百人圍桃渚邱守戎衙署報復尋仇蓋前殺朱仲燮邱守戎亦與其謀者也幸是夜適值赴郡其内眷亦不在署故未遭毒手唯刴死管門營兵一人署内什物毫無傷損蓋欲假仁義以濟其私此皆今年二月間事邇來文武各員修理城池演放鎗砲巡更邏察嚴禁烟舘皆思患預防爲未雨綢繆之計焉○某夜刼三港口商船約洋四白元又刼海門島商船約洋五百元又刼銅岩嶺客帮約洋二千元查此項被刼之洋乃黄岸人赴寍波辦貨者惟俞大亨布莊計千元之數其餘皆各店户集腋成裘者嗣經局勇聞風疾追已去如黄鶴矣○又刼海洋商船棉花八十餘包其刼棉事甚奇先有之十餘盜跳上商船將船上人盡數驅釘艙板下然後連船連貨連人駛入各埠售賣欲將全船棉花出售奈連旬陰雨消路不旺僅售去八十餘包亦恐日久走漏風聲始航海而遁而商船上人從艙板下攅出計點失物無多亦不幸中之幸該匪殆胆大如天者乎聞刦洋刼貨之事朱侄不爲皆土匪冒名爲之天網恢恢疎而不漏想不日定當破案矣○栅浦地方有海盜一名就地正法據云此盜名周棟卽刼三港口商船者現爲海防分府張司馬所獲解回原籍梟首示衆云 
[拐法不窮]  
　　新場某甲素稱妙手空空者也偶遊東村見農家者流編茅獨處知其可欺入門見一孩坐竹輿中甲故意熟視不置旁一婦問曰客視此子何爲甲曰此子命犯搗白關若不鎭壓恐不延壽婦問客有術化解否甲曰有必須喚爾男子來面議謝金婦答以男子不在家謝金我自能措備甲抱孩至白邊謂婦曰爾將杵尾踏住則杵首必高抬方可如法施治婦如言踏定甲乃置孩於杵首之下謂婦曰好好用力踏住不然此孩必成虀粉矣吾取鎭煞符來焚化禳解遂反身入婦室席捲而逃婦久不見影響始悟中計欲鬆脚移步則杵首一下又恐孩命不救正在首尾不能相顧幸其夫歸家始抱孩而起婦鬆脚盡述被騙狀而甲去遠矣 
[沈諫民兄重返滬上賦此誌喜卽求郢政]  
　　飄零琴劍卸裝輕無忝名流意早傾八詠高才傳世系一枝健筆傲讼卿君精篆隸六朝書法爲諸名流所推重讀書共抱千秋志投刺曾經萬里程君奉運西征協餉現自都門回滬各訴離情各欣慰大難時事已持平大庾山人拜稿 
[施少欽封翁來函]  
　　貴報三月十二日登敝曾舘經收山東賑捐三月初十日第六百二十七次清單内載江糧道張屺堂觀察由上海道署交來英洋二千元今巳寄到捐冊富貴源頭同字二次一萬三千二百三十六一萬三千二百三十七號兩本内開各善士姓名用再補登以供衆覽○公豫堂一百六十元清貽堂郭至德堂尹立本堂周三户各一百二十元榖貽堂張約禮堂顏百忽堂張恆永堂劉太平恆和堂顧五户各一百元太平德裕堂許等九十元中富德興堂唐等太平誠吉堂汪貽清堂楊存仁堂周四户各八十元中富荆茂堂朱七十八元太平同裕堂程七十四元臨浦謙益堂唐五十元署海州分司項五十元臨浦增裕堂程等四十八元光裕堂徐永慶堂唐世　堂潘三户各四十元恢浦場葉二十六元清志堂章廿元無名氏廿元中正場陳十三元臨興場沈十三元大伊山卞丁十元太平局陳九元青口局吳九元中富局陳八元西臨局許六元臨沛局張六元四卞張六元順清河卡鄭六元北批騐　四元烏沙河巡檢馬四元龍購卡吳楊庄卡程周庄卡楊吳家集卡顧武障河卡宫五户各二元計共洋三千元业邵觀察交到原函一併登報書小村世叔年大人閣下謹啟者前奉宫保發下蘇滬籌賑公所祝同心呈送捐册十本飭令勸墓經年募捐英洋二千元兹將北上未能續勸合將巳收英洋二千元並巳一册二本未書册八本一併送上乞轉交籌賑公所照收爲荷肅此佈懇祗請台安惟祈愛照不具世愚姪張富年頓首二月廿六日 
[上海北市杏記茶棧經收浙寗鎭海饑民鬻厰賑捐三月十三至十七日第七批清單]  
　　錢坤記三十元沛國堂朱三十元武林王氏二十元無名氏十五元乾豐號無名氏陳侣記陳純記湯佑記邵阿高明善堂趙會稽金氏八户各十元丁子乾八元長豐號漢口畢仁豐號錢坤裕錢坤記趙榮昌愼昌號六户各五元知非子三元黄肇基恊記號長盛和胡恆泰唐炳記五户各二元無名氏廬啟記江秋記祥記號寳豐號金寳利應巧瑞七户各一元○以上共收洋貳百三十三元○三月十四日託愼亨莊代匯至鎭海粥厰洋一千元十八日又託王友翁代匯至　海粥厰洋一千五百元登報奉聞○前第二批所登報内嘉泰永誤書袁泰永今特更正[  經收經解蘇慶標王友林周維翹武杏林同謹啓]  
 
 

Page 10

 
 
   
 
 

Page 11

 
 
[光緒十一年三月十一日京報全錄]  
　　宫門抄○諭旨四道錄前○發抄旨五道○將軍希等奏籌議安置軍流徒犯略陳管見摺○滇撫張奏爲仍請以原補之員署理知縣摺○三月十一日禮部宗人府欽天監侍衛處值日無引見○李希蓮謝授江西廣饒九南道恩○三音布邁拉遜預備召見○召見軍機三音布邁拉遜李希蓮○發抄曾國荃奏金陵機器局薪粮難以删减仍請照數核銷奉旨户部議奏欽此○又江安糧道籌解部庫銀兩奉旨吏部知道欽此○又節年朋馬奏銷補造册籍奉旨兵部知道欽此○卞寳第奏解京餉等銀奉旨户部知道欽此○又解淮軍月餉奉旨户部知道欽此○○奴才希元恩澤跪奏爲遵旨籌議安置車流徒各犯略陳管見恭摺具陳仰祈聖鑒事竊准刑部咨以各省軍流徒犯脫逃日衆亟應變通整頓又軍犯附近近邊邊遠三層量加裁減請旨飭下各省體察地方情形通盤籌畫不必拘泥成法是否各省軍犯與流犯有别可以無須更改抑或另有安置良法足以維持成憲之處一併詳細具陳以便彚核辦理具奏奉旨依議欽此欽遵咨行前來奴才等查律載凡問該充軍者附近發二千里近邊發二千五百里邊遠發三千里極邊烟瘴俱發四千里又例載各省充軍人犯該州縣仍註軍籍當差又奉天直隸不便安插軍流罪犯嗣後各省軍犯均按照五軍道里分别等次改發别省其應發奉天直隸府州等處永遠停止又發遣人犯酌定名數分起解送至起解時務必如法鎖銬將年貌籍貫鎖銬填註批内又嘉慶二十二年通行軍流之子孫到配十年准其入籍考試其犯竊照積匪問擬者子孫概不准考試報捐又律載詐詐稱各衛軍人不當軍人差役者杖一百發邊遠充軍註云前項諸色人等詐稱各衛軍人原非軍籍不當軍之差役又脫民籍不當民之差役而相影射奸人之尤故杖一百發邊遠充軍又軍籍之人犯罪犯該徒流者各依所犯杖數决起依律發配徒限滿日仍發回原衛所並所隸州縣流三等照依地里遠近發直省衛所並所隸州縣仍附入軍籍犯該軍者依律發遣註云軍籍之人原有應充差役與民户之丁徭不同流三等不得流入民籍又徒流軍折枷例載流二千里折枷五十日流二千五百里折枷五十五日流三千里折枷六十日附近充軍折枷七十日近邊充軍折枷七十五日邊遠充軍折枷八十日又處分則例内載徒犯到配發交州同州判縣丞主簿巡檢典史等官收管者以收管之員爲專管州縣爲兼轄又徒流軍遣等犯派撥各衙門充當夫役者如有脫逃祗將本管官議處兼轄官免議又地方官拿獲隣境逃徒一名准其紀錄一次係軍流及尋常遣犯每一名准其紀錄二次係例應正法之逃遣每一名准其加一級各等語遵查吉省向來辦理遣軍流徒各犯均俟奉准部覆解赴奉省分别定地充配其别省軍流例不准解奉安插惟現核折枷之例流三千里折枷六十日附近充軍折枷七十日近邊充軍折枷七十五日邊遠充軍折枷八十日是軍本重於流已不待言且流三千里雖比附近充軍爲遠仍入民籍附近充軍雖近實入軍籍軍重於流向不以里數較惟邊衛早已裁撤苦差不當而軍籍猶存世隸軍籍之子孫有犯三流不得流入民籍仍附入軍籍犯該軍者依律發遣其擬流者多係命案雜犯及秋審减等發配擬軍者多係兇徒因事忿爭執持兇器傷人或親屬相姦有用强情事或凶惡棍徒積匪猾賊並回民滋事從重及强盜搶奪案内餘賊從輕各犯問擬充發亦以惡從類矣之意到配時各州縣雖與流犯同一管束而軍犯究應照例編入軍籍例之立意特别其籍者惡之至儆之至也使諸民觀之有所戒懼尋常軍犯到配扣足十年其子孫得與流犯子孫一體考訌惟問擬積匪之子孫概不准考試報捐雖孝子慈孫亦難改易軍籍子孫一經犯軍卽須衣律發遣者以軍充軍仍入軍籍流犯之子孫實無此累較軍爲輕職是之故現在軍犯本身雖無差使可當而其後嗣編入軍籍旣久原有應充差役充差後與民徭不同名不可去以存其義如果將附近近邊邊遠三層删去轉使凶徒犯案應擬前項軍罪者均得邀輕改入三流不隸軍籍恐犯罪之人更無儆懼似非辟以止辟補救成法之計兼之附近近邊邊遠三層軍罪一經删去諸例牽動改之不勝其煩部議謂三千里加一等問發附近充軍反較未加罪者得少一千里不特彼此叅差亦且輕重倒置洵爲辨晰義理起見奴才等管見所及擬請嗣後稍事變通如流三千里加一等則竟照部議改發極邊足四千里或烟瘴充軍其附近近邊邊遠三層則仍存其名而不去如此辦理於義理旣無窒碍而又免删减之勞至各省軍流脫逃按定例遣軍流犯起解一鎖一銬因經過各州縣右按站給車者有不肯按站給車者亦有均各按站給車該解役自欲折價押同各犯步行前進是以各犯因無脚鐐苟有一隙可乘輒卽脫逃又因原剌事由模糊一經逃逸將字擦去無從辨認難以查拿此各犯中途脫逃之實在情形也其至配所者該管官員平日不嚴行約束及有差役又尅扣工食使之觖望以至困苦無聊挺而走險誠如部議逃亦死不逃亦死且逃而未必死乎於是甘觸法網紛紛逃逸此各犯在配脫逃之實在情形也目下欲加整頓亦宜稍事變通如前項遣軍流各犯於起解時責令各地方官認眞剌字務當清楚顯明不使模糊致易擦去違者議處又添加脚鐐務當騐明與鎖銬均須堅固經過各地方均令按站發給車輛不准不給亦不准解役折價違者地方官議處解役照不應重律發落如此前項各犯旣不步行又有脚鐐難以脫逃卽偶有賄縱脫逃者面上字跡清楚一時難銷兵役人等易於辨認易於捉獲及到配所應令各地方官將解到軍流各犯分編入籍造具年貌清册五日點丱一次如遇有修城挑河負粮運炭及一切力作之事全在州縣官設法防來令其服役酌給工食該軍等無凍餒之憂其心自安倘無前項工程應責所在各州縣者解到軍流令其充當署内夫役密飭舊役監伴同其起作不使脫逃間有一二脫逃者刺字在前曉諭兵役諸民人等有能指報飭拿前項中途及配所遣軍流一名者賞銀二兩有能獲送一名者賞銀四兩准各該州縣於雜欵項下動支報銷爲數有限獲益實多地方官能拿獲鄰境逃軍逃流及尋常遣犯應請從優議每一名准其加一級係例應正法之逃遣每一名准其加二級如此則前項人犯不期獲而自獲俾免嘯聚藪澤致滋隱憂似亦扶持成法之一道也現在新疆平靖已久部議擬將改發充軍人犯仍復舊例應由該處大臣體察情形奏明辦理他如徒犯到配飭令各州縣卽照處分則例分别自給佐貳佐雜等衙閂充作夫役亦照軍流之式卽令舊役伴其起作量给工食年限無多尚易防範應責專管官從嚴約束自無脫逃之患而無廢法之虞矣總之有治法須有治人全賴各地方官認眞遵辦實力奉行庶幾成法不致虚設以仰副朝廷整飭刑章之至意所有管見所及籌議軍流徒各犯安置緣由是否有當理合恭摺具陳伏乞皇太后皇上聖鑒勅部察核議覆施行謹奏軍機大臣奉旨刑部知道欽此○○雲南巡撫臣張凱嵩跪奏爲部駁選缺知縣更補之員又復病故請仍以原補之員署理恭摺仰祈聖鑒事竊查新平縣知縣秦述先調補保山縣知縣所遺新平縣缺經前撫臣唐炯請以到省在先候補知縣鄭蘭蔚署理嗣准部議以班次雖屬符合惟尚有在先曾任實缺應升知縣李銘謙王謐二員應行先補等因卽經臣查明王謐自同治十三年考試停委在省當差學習後並未請咨回籍亦未奉差出省及申報有無事故現查該員並未在滇應行扣除奏請以李銘謙更補尚未接准部覆該員旋於十年十二月初六日病故題報在案所有新平縣知縣缺李銘謙尚未准補應仍作爲秦述先升調所遺勒歸九年十一月底截缺現查並無另有應行先補人員自應仍以原補之員請補查鄭蘭蔚現年五十七歲係廣西象州附生中式咸豐辛酉補行壬子已未兩科本省鄕試舉人同治辛未年大挑一等引見奉旨着以知縣用欽此籖掣直隸截留回籍聽候咨取於光緒二年來滇報効隨同官軍收復騰越廳等處及剿辦永昌府案内出力保奏光緒三年十二月十九日奉上諭着仍以知縣留於雲南補用欽此試用期滿甄别留省補用在案臣查該員鄭蘭蔚謹愼安詳辦事穩練歴署嵩明順甯等州縣任内並無叅罰案件以之更補新平縣知縣實屬人地相宜與例亦符據布政使剛毅署按察使態昭鏡會詳前來相應專摺具奏請旨以候補知縣鄭蘭蔚更署新平縣知縣如蒙俞允該員係候補班補用知縣今請署知縣銜缺相當毋庸送部引見伊照例俟試署期滿如果稱職再請實授謹會同雲貴總督臣岑毓英恭摺具陳伏乞皇太后皇上聖鑒敕部議覆施行謹奏軍機大臣奉旨吏部議奏欽此 
 
 

Page 12

 
 
[光緒十一年三月十二日京報全錄]  
　　宫門抄○諭旨七道錄前○大臣崇等奏查明叅欵並皖省稅厘各項據實覆陳摺子○三月十二日兵部太常寺太僕寺廂黄旂值日無引見○前江西巡撫潘霨到京請安○恩公續假十日○四川總兵夏毓秀到京請安○王文錦謝授司經局洗馬恩○河南候補知府李光琳謝恩○啟紹鳳林預備召見○掌儀司奏十五日祭奉先殿濂公行禮○關防衙門奏十八日大高殿大光明殿拜表濂公謨貝子行禮○慶麟遞遺摺○召見軍機啟紹鳳林夏毓秀○○臣崇綺臣廖壽恒跪奏爲查明道員叅欵並鳳陽關淮北厘局收支數日安徽全省稅厘欵項據實覆陳仰祈聖鑒事竊臣等於光緒十年十二月十九日行抵安徽省城當經恭摺馳報隨卽督同隨帶司員按抄交原摺悉心詳核查原叅鳳頴道督理鳳陽鈔關任蘭生各欵自應以關稅厘金之有無浮收短報及理財用人之是否肥巳營私爲最要關鏟臣等於道　臨淮關業經提到書吏屠幼亭一名及該關局應查各項册卷復札令該道帶同經管欵目委員進省候查臣等到省後旋據該道任蘭生禀報到省復經陸續札提卷册人証並取具該道親供逐欵研求具有端緒請爲一一陳之查鳳陽關早年每年額徵正稅盈餘十萬七千一百餘兩光緒二年奏准試辦儘徵儘解初辦之年徵銀二萬四千餘兩該道任蘭生於光緒三年先署是缺是年徵銀五萬二千餘兩自兹歴年收數至多五萬二千餘兩至少四萬五千餘兩除本關開支批解部科平餘巡撫衙門公用各口委員養廉書役飯工等銀一萬六千餘兩外所有收欵撥解京餉之用其雜欵曰平錢餘分銀簿錢簿徵收每銀簿正稅一兩收平餘銀二分一厘錢簿正稅一兩收錢餘銀二錢二分曰充公按每兩徵收銀二厘曰充公補平每正稅一兩正陽關收銀六分三厘各口收銀七分九厘曰歸公曰傾銷每止稅一兩收銀各七分惟正陽關有之他口則無其各口錢簿不收歸公傾銷二欵統計雜稅各項每年收數約在一萬兩以上除歸公傾銷兩欵悉數解交造辦處外其餘欵開支每年辦貢齎摺查稅及内務府公用解部補平添補工食等項外銷之用以上收支欵目據任蘭生供稱均照向章辦理充公二厘亦查照舊管數目徵收並有咨部案據此鳳陽關正雜各稅收支之情形也正雜稅以外有辦公經費一項調查各關口解交公用摺報及道庫底册以近年收數計之每年不過一萬八九千串據任蘭生供稱該道於到任時查有此欵初擬一律裁革嗣因各口歲修關房及纜纜繩等項以及員吏人役例支均不敷用若無此欵津貼勢必别滋獘混當將前項照舊核收解道之欵一律存庫撥充地方善後工程應用及辦公各員薪水並將辦理情形禀明前安徽巡撫裕祿嗣又分别核减禀奉前兩江總督沈葆楨安徽巡撫裕祿批准照辦等語調查卷内沈葆楨批有所禀尚係實情准仍照定章辦理之語裕祿批有尚屬妥協均如所議辦理之語此鳳陽關徵收辦公經費之情形也淮北厘金一項查各卡收支底册及總局銀錢流水簿近年每年約收錢三十四五萬串有内銷外銷之分其劃歸内銷之欵均按半年造册奏報每年約二十五六萬串内除部准開支八分局用外餘欵悉歸部撥其外銷之欵每年約十萬串上下其用欵則按月造册詳報巡撫此外又有二成六厘底串每年以錢合銀約計四千餘兩據任蘭生供稱各卡所收之錢每足錢一串扣除底中二十六文另欵解局内以二十文解歸省城支應局備撥外銷應用名曰二成底串仍餘錢六文向爲總局津貼辦公不敷之欵名曰六厘底串該道接辦時查總局支欵勉可敷用將前項錢文一律歸公等語調查二成六厘底册開支相符此淮北厘金分别内外銷欵及扣除底串之情形也至原叅徽稱任蘭生讀書太少立品不端素爲鄕評所鄙其妻父知府陸廼普爲前撫臣英翰所信任同治四年任蘭生以白丁來皖適陸廼普管理捐輸總局代填雙月同知空白執照一節據任蘭生供稱該道以俊秀於咸豐七年投效皖營蒙保從九品同治三年十一月在前安徽巡撫喬松年行營捐輸局報捐同知遞保布政使銜道員記名鹽運使因妻父陸廼普先以道員到省呈請廻避改掣江西經前安徽巡撫英翰奏淮暫留仍辦營務陸廼普於十三年因病回籍後經英翰奏准將該道仍歸安徽補用光緒三年五月委署鳳頴六泗道五年正月奉旨補授陸廼普于同治五年九月間委辦捐輪總局該道捐升在前並無代填空白執照情事等語兹據署安徽巡撫盧士杰及飭據署藩司張端卿陸廼普任蘭生各履歴詳加核對任蘭生先後留皖均係奏准有案陸廼普委辦捐輸局在後任蘭生報捐同知在前年月與該道所供相符原奏謂陸廼普管理捐輸總局代填雙月同知空白執照自係未悉其詳至該道早歲投營讀書或少其立品是否不端鄕評如何見鄙旣無佐騐無憑查實又原叅所稱任蘭生派委分局概用同鄕親戚范念宣係其母舅陸垚丁嘉言皆其妻黨之戚巡丁司事以少報多花册有名無人局用任　浮開各節據任蘭生供稱范念萱係該道表親光緒五年曾經來鳳並未充當委員陸垚係直隸人與該道並無戚誼丁嘉言與陸廼普兒女姻親於該道例不廻避厘局巡丁司事經前巡撫裕祿迭次核减現在均照减定額數開支由各卞委員自行招募向不造送花名清册並無以少報多及有名無人情事等語查據署藩司開送淮北各卡委員銜名並無范念萱之名復咨據署撫臣覆稱各局司事向由委員自行雇用並不開報各等因是巡丁司事旣有定額又無造送花册自無虚有以少報多有名無人情弊惟查開支局用及巡丁司事新工等項以報銷底册較之原定章程每年或多或少未能脗合復詰據任蘭生供稱五河卡及河口卡歴有添設儲卡添雇巡丁司事等項又定遠分卡奉文裁撤此外五河卡有修艌卡船經過各卡有更換號衣旗牌等用委員薪水視官階　大小開支解費一項視解欵之多寡定數一切活支之欵較之章程所以或多或少等語說均有據且支欵均經詳報應無弊竇又原叅所稱爲分局豫定解省銀價每兩多收百餘文洋銀每元作八九百錢上下銀洋浮餘提歸道署銀錢所用本籍紳士饒輔臣爲心腹分局解總局之錢係十足大錢總局每串扣底串二十六文各關卡勒索印子錢改換各卡報銷册及任蘭生置造田屋開設典鋪各節據任蘭生供稱各卡銀價向由總局於上月中旬按照市價核定數目繕發印條分貼各卞局門曉諭商民完厘銀錢聽其自便總局收解均照原定銀價造報並無每兩多收百餘文之事間有商民携帶洋銀完納者均照時價折算等語查據署撫臣及署藩司覆稱均同又據任蘭生供稱道署亦無設立之銀錢所饒輔臣卽饒能弼安徽懷甯縣人現辦厘局册報事件祇司登記出入帳目並不經手銀錢關厘委員各辦各事並非專倚一人各關卡巡丁人等並無勒索情弊及印子錢名目並傳饒輔臣卽饒能弼詳加研究供詞相同訊究屠幼亭卽屠綸亦堅稱印子錢一項從前聞有此等名目經任監督查禁後各口丁役等均不敢稍有需索等語復查據安徽署撫臣及司道府縣等均覆稱任蘭生仕皖並無置買田產及開設典鋪之事查各卡收支報銷底册現經調取與内外銷册及總局流水銀錢簿查對均屬相符二成六釐底出開支欵目均前屬辦公並無改換各册及如何吞蝕情形又原叅所稱任蘭生授鳳頴道後更一經制納賄二千餘金更一書頭納賄千餘金更一舍頭納賄數百金總書則納賄尤鉅一節據任蘭生供稱鳳陽關書吏向于稅書中挑選明白公事者專管文卷及辦稿等事名曰總書經制有經管錢糧庫務之責未便懸缺早經足缺其餘書舍皂纜在夘人多是以凡遇病故革退者暫不挑補以期人數日少輪派易於周轉所有花名册向於奏銷時送部歴年來僅挑補經制平志屠純二名稅書屠鑑一名並無收受規費惟光緒八年挑補經制之時適有寄居鳳陽縣之屠純願捐銀一千兩濟助善舉當經查知人尚謹飭傳騐取結試充飭將所捐銀兩赴縣呈繳旋據屠純呈稱已由家長堂兄屠璋赴縣禀繳卽經飭鳳陽縣撥充鳳郡育嬰堂經費此外並無另有捐錢名目等語查屠鑑卽屠幼亭之胞弟當經提訊屠幼亭卽屠綸供稱緣其父屠琳在日曾充鳳陽關稅書伊亦掛名清書名呌屠綸於同治初年又用屠治先名報捐巡檢指分江蘇到省候補光緒二年告假措資在鳳陽閑住適值鳳陽關試辦收稅之時前任胡監督派充總書仍用屠綸名註册並未告知實情三年任監督接任亦未更換五年經人在江蘇藩司衙門呈控朦充情事因自行呈首任監督將其前捐巡檢詳請咨革並將總書屠綸名革退派屠綸胞弟屠鑑充當總書任監督留屠綸在關上　舊辦事卯册是屠鑑出名屠鑑係任監督因屠綸革退將他充補並無賄囑情事等語查關上旣係屠綸照舊辦事其胞弟屠鑑不過列名卯册所供屠鑑充當稅書並無賄囑情事尚屬可信惟屠綸旣係革役該道復留其在關辦事難保無賄託干求别情迭加研鞫據供任監督寔因其于公事尚無錯悞留其在關上辦事並無賄囑情事質之任蘭生供亦無異訊據平志供稱鳳關試辦之時胡監督將其胞兄平桂派充關上經制六年平桂故後任監督念伊兄積勞病故將伊傳騐取結接充實無賄囑别情等語此本未完 
 
