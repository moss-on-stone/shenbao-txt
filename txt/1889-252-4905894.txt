# 1889 - 252 - 4905894

 

Page 1

 
 
[雍正○○○硃批諭旨售書處告白]  [Z點石齋代啓 
　　是書向由新泰絲棧發兌現於五月初一日起改歸清遠里恆泰昌出售此外則南北申昌及本帳房抛球塲南紅洋房點石齋分局皆可購取價碼仍照四十元至其校對印訂裝潢無不精益求精早爲有目共賞所有售出股票亦統歸恆泰昌發書此佈 
[詩韻全璧皇清經解編目] [  點石齋啓]  
詩韻一書向推珠璣集成兩種爲最自合璧出而詩料之外增入詩腋固已人人稱便矣近來采輯益富取用俞宏所增之書曰初學檢韻曰月令　編曰賦學指南曰金壺字攷曰字學正譌凡有涉於詩賦詞章者幾於蒐括無遺洵操觚家必備之書也分訂六本碼洋二元四角○皇清經解編目是書係吳門陶氏所著舉學海堂本與點石縮印三層本按經編句其下分載某卷某頁倉猝檢尋如題勘　求無不得也前印早經售書兹已三次成書分訂四本碼洋二元 
[皇朝直省地輿全圖告白] [  點石齋啓]  
　　地輿之學書與圖並重本齋曩年得有官板眞本自十八行省外在北爲盛京爲吉林爲黑龍江爲内外蒙古在西爲安西青海爲西藏以及西北之鎭迪伊犁而以總圖冠其首圖凡二十有六幅本齋稍事縮小取便觀覽又將府廳州縣並省會通商口岸分别　識載在例吉又於圖邊添註經緯里數一以京師爲準的按方計里求之卽得總圖則配染顔色疆界井然監選上等洋紙仿照西法腹背兩圖無中腰摺損痕跡外用綢面綢套裝　雅致價廉物美知必有爭先快覩者碼洋兩元卽日發售售處仍照曩例此布　 
[近日北邊防務輕重緩急何在論一]  
　　盖嘗論中國今日之患非事勢爁根爵節之爲患也非法令不素具之爲患也非財力不足之爲患也强鄰悍敵不動聲色不著形迹方眈眈焉窺我之堂奥熟我之形勢而我無有以知之知之而無有以制之是之爲大患我國家德威暢泝文軌大同北自興安嶺南至崖州東自庫頁島西至噶什喀爾縱横萬餘里居地球十有五分之一幅員之廣亘古未有京師居天下之中其南曰直隷是爲畿輔其東曰盛京盛京之北曰吉林又北曰黑龍江是爲東三省畿輔之南其省三曰山東曰山西曰河南山東之南爲兩江其省三曰江蘇曰安徽曰江西兩江之東南爲閩浙其省二曰福建曰浙江自臺灣改設行省又增其一河南之西南爲湖廣其省二曰湖北曰湖南山西之西爲陜甘其省二曰陜西曰甘肅自新疆改設行省增其一陜西之南其省一曰四川江西湖南之南爲兩廣其省二曰廣東曰廣西四川之南爲雲貴其省二曰雲南曰貴州海隅蒼生神州赤子莫不踐土食毛休養生息於其間自道光季年中外通商帆檣所至無遠弗届創千古未有之奇局闢千古未有之奇境然後嘆騶衍談天之說爲不誣而數十百國星羅棋布於海外者皆與我爲敵署也夫自古不能無戎狄之患在周　玁狁在寨漢爲匈奴在東晉爲羯爲羌爲氐爲鮮卑在唐爲突厥在宋爲契丹在明爲也先然玁狁　匈奴也羯也羌也氐也鮮卑也突厥也皆不出西口一帶契丹也也先也皆不出北口一帶今已盡隸版圖拱衛神京宜可以統一寰區專制海内而爲我敵者復有此數十百國豈在洋巨海固天所以界華洋歟亦自古以來外寗必有内憂將欲使在上者居安思危而憂勤惕勵於無窮也嗟乎可憂者又孰如今日哉夫以形而論固我主而彼客也然彼能知我我不能知彼則彼主而我客矣以勢而言固我逸而破勞也然彼易於來而我艱於往則彼逸而我勞矣主客之形旣判勞逸之勢又殊加以船堅砲利夙嫺戰陣此其孰得孰失必有能辨之者且當國家龍興之際凡内外蒙古之散布於北庭新疆回部之蟠廻於西域朝鮮琉球安南暹羅緬甸之朝貢以時青海西藏之悉歸興屬莫不航海梯山奉琛獻盡迄於今暹羅緬甸則英據之安南則法據之琉球則日據之所存者僅朝鮮西藏内外蒙古諸部而朝鮮西藏已皆有岌岌可危之勢豈以土地之大如中國物産之饒如中國而有不爲諸國所垂涎者哉吾故曰可憂者孰如今日也蓋嘗博採旁咨而知諸國不能無異志年來徧繪地圖滇黔川陜靡所不周其意何居然而目前必無事者非力或有所不足而勢實有所不能奚以知其然也蓋俄英法米諸國地醜德齊外睦内猜互相箝制而莫敢先發也俄與英法講和未久咸豐三年俄伐土耳其欲滅之英法及薩丁邪救之至六年三月始議和凡連四年大小數十戰陣亡及黑海遭颶風冬凍夏疫死者俄數十萬人英法十萬人爲近今泰西一大事米嘗大困於英米本英屬部英與法搆兵久歛餉苛急米人不能堪衆推華盛賴爲帥拒英英不支乃議和嘉慶十七年英人又入米都英法亦世搆兵嘉慶二十年法主拿破倫死之後始和其於他國亦無歲無戰爭要其終講和多而兼并少故諸國多數千百年舊國間嘗考海外諸國惟米新造外若俄祿利哥之開國也當唐懿宗時英廉威之開國也當宋英宗時法路易之開國也當宋理宗時諸小國亦多久長至日本自周惠王時至今不易姓與諸國無涉不特兼并難卽臣屬亦不易何則諸國意中各有一彼國獨强我國將弱之心故一國有急難無論遠近輒助之英嘗助俄伐土耳其埃及後悔之英志云坐令土弱俄强至今爲梗其意可見蓋不僅輔車唇齒之說識見遠出乎秦時六國之上土耳其欲并希臘俄英法救之俄欲并土耳其西班牙欲并摩洛　皆英法救之訖歸於和彼於小國猶爾况敢覬覦一大國哉津門戊午之事發端於英輒牽率三國而來者無他不敢專其利也懼三國之議其後也庚申之事得當卽已者亦懼俄米之議其後也可取而忽舍可進而忽退夫安有興師動衆閒關跋涉八萬里之遠無端而去無端而復來哉不待智者而知其不然矣吾故曰目前必無事也異日者諸國之交旣固而協以謀我或諸國自相鬪一國勝而諸國爲所制而後及於我此二者皆可懸揣而知也然吾嘗默觀天下之時勢而知中國之所畏不在於諸國而在於俄夫諸國雖有輪丹電報之利然涉重洋歴險阻調兵轉輸往返百日以爭勝於數萬里之外其勢倍難獨俄則跨有三洲西足以制歐羅巴而東南足以制亞細亞地形便利莫有及者且諸國之中若英若法皆已互相雄長近日均有外强中乾量力而動之意獨俄則寂處靜觀養精蓄銳其氣未洩其志方壯一朝羽翼豐滿奮而思飛其鋒不可當觀其近日屢欲伐土耳其已有萌而思動之機是故俄尤爲我腹心之患此北邊防務所以急宜講求者也俄境毗連亞細亞素與中國接壤我朝定鼎之初專簡使臣與之修好勒石爲限永定疆界其後俄乘我無備濳將界石屢次遷移據我疆地幾至千里於是重簡使臣前往查勘曠野沙漠之地荒凉寂寞之鄉居人絶少無有知其事者朝廷以失地爲輕以睦鄰爲重置不問更以其間數百里地盡與之俄遂與我實逼 
 
 

Page 2

 
 
處此比來俄之蹤蹟已及綏芬河一帶去長白吉林不甚遠而所恃以爲鴻溝之　者祗黑龍江一省耳然江水淺隘之處無事則可對立而遥語有事則一葦可杭而捧土可塞其足恃以爲天塹之險哉省中亦無有崇山峻嶺深谷絶壁一夫荷戈萬人莫當之阻隘一望皆黄沙滿目或數百里無居民共足恃以爲湯池金城之固哉况去歲琿春鐵路告成則自波達我計程僅旬有餘日不尤可爲之寒心哉今國家於東三省特簡辦理防務大臣不知者以爲斟酌損益固已盡善盡美而有心時務者方竊竊然憂之壹似整頓變易有不可終日者其必非無故而然矣然則奈何曰設網而引其網則千目皆張振裘而挈其領則萬毛自整事豈有難易哉所務先耳車無三寸之轄則不可馳門無五寸之楗則不可閉材豈論巨細哉所居要耳爲治者亦審其輕重緩急而已矣然則爲近日北邊防務計其輕重緩急果何在哉曰以言夫守莫重於東三省而旅順大沽烟臺各海口次之以言夫所以守莫急於足民足民莫急於開墾開墾莫急於興稻田勸蠶桑就北邊之所同而言莫急於練兵就東三省功微效速而言莫急於屯田而要其終莫重於任賢[  此稿未完]  
[福州大火]  
　　南臺　洲一帶人烟稠密屋宇如鱗本月初六夜有安慶社賭棍綽號光賢八者招集多人在家博簺鼍臾三下忽兆焚如樓上積有洋油遇火卽然勢不能遏加以飛廉狂暴幾如虎嘯龍吟祝融氏遂采烈興高分投肆虐安慶社旣全行焚燬卽延燒五顯亭復右竄至八保倉洲聖廟等處直至黎明時候火始漸漸告衰事後查得共焚屋宇九百餘間戸口以一千五六百計誠巨災也有某甲者年甫弱冠平日以縫紉餬其口其叔某乙家在安慶鋪當火之熾也甲披衣而起奔往救援以致葬身火窟中屍骸焦如黑炭翌晨經家人檢出則已面貎模糊惟中衣尙燒剩一方得以辨認隨卽　棺收殮痛哭扶回 
[閩中筆記]  
　　新任順昌協朱恊戎雄斌履新之始卽抱徽疴醫藥雜投終於無效延至本月初六日騎箕而去延建邵道劉觀察倬雲聞耗郎由電禀報督轅卞頌臣制軍檄飭前任朱恊戎長廾迅回順昌署理○今歲爲閩省大閱之年卞頌臣制軍擇期本月二十六日起節出轅先閱延建兩府各營并調閱邵武各營兵勇所有行營中軍事務委署左營叅將趙叅戎永銘辦理文案則委候補縣俞明府秉焜 
[閩中試事]  
　　本科鄉試士子約只八千餘人當首塲時天氣炎熱異常有惠安及閩縣某生病斃塲中經委員禀報監臨從圍墻吊出至初十日門啓因患病扶出者爲數甚多甲乙二生甫交卷卽立足不隠倒仆甬道間經某委員着人舁至登瀛橋而氣絶亦有旣出貢院神色大變溘然而逝者至首塲被貼約有五六十人次塲有年力就衰或體素羸弱者皆相率不肯入塲以致少去數百人云所有塲中執事各員經監臨標示至公堂下計紅門監守泉州府胡勝内廉倪惟欽張景祁廖鴻緒劉玉璋張兆奎游芝基駱騰衢任宗泰沈壽謙徐錫祉陳受頤朱承烈彌封官吕元恩王寶善謄錄官夏　中陳謨李瑄康樹桂内收掌官李澤春外收掌官李士敏蔡軒張頓雲對讀官謝變梅馬世樑羅葆元何維縉馮興猷收卷官狄炳燾藝雅南何紹堂何其灼王汝霖托俊泰吳世祺汪文瀾魯衛張道享 
[豫章試事]  
　　江西天氣炎熱非常近數日中　暑針尙升至百四五度當首塲之日人人呌苦咸謂其熱不減同治丁卯科因此患病者甚多初九日卽有抱病呻吟者至初十放牌則場内已斃數人次第由墻頭吊出○廬陵某生年二十餘歲首塲坐潛字三十餘號初九夜三更後偶然　寐忽地狂呼自將卷子撕作紙條若與人鬥毆然聲色俱厲同號有胆壯者結隊而來生遂如夢頓醒次晨生出塲時有人見其臉上頸間血痕狼藉容色忸怩不堪誠不知其何故也○近日石印書籍盛行書肆皆爭相貶價上年各書坊所售視滬上祗取值五成今年又祗售五成之半恐箇中人將不免於折閱矣○内簾十六員進賢縣祁友觀靖安縣梅雨田新城縣王志勳安仁縣鄭成章大庾縣湯鼎烜卽用縣楊廣欽鄭仰虞彭瑞麐季相劉文煃黄嘉爾　佑觀劉泰龢周紱麟彭履德張鑌内收掌一員同知徐元霖謄錄官四員分宜縣丁毓琨貴溪縣朱彭年湖口縣徐冗升候補縣黄錕受卷官三員史誠黄祭亨杜熾勳彌封官四員沈維楨鄭由熙新建縣紀昶孔憲疇掌卷官二員何應達張瀛對讀官二員瀘溪縣王顯揚候補縣王源瀚 
[補錄江西鄉試詩題]  
　　日前江西鄉試首塲題由電傳至本館按碼譯出詩題爲攀桂以子香得子字本館明知其中有悞然不敢逕行擬撰致　無知妄作之譏遂姑註曰未詳以待致函訪問昨接江省訪事人來信悉實係攀桂仰天高得天字因亟補錄于此以明本館遇事虚衷不同輕躁之徒動輙自以爲是云 
[吳趨客述]  
　　姑蘇某觀察之家丁某甲控候補巡檢石巡宰奸占妻子經朱竹石廉訪發交蘇州府訊辦巡宰供詞狡展不肯直承魁太守遂詳請上游先　咨革以待研求○中秋之夕人月雙圓綺閣嬌娃蓬門弱質莫不呼姨挈妹閒步銅街鬢影衣香掩映於雲階月地清游之樂莫過于斯有一小女子行經元妙觀之側金蓮貼地微步凌波遠而望之幾疑月廟嫦娥從空而下流氓潛尾其後肆意譏評女子若不聞也者流氓胆益肆竟敢手舞足蹈醜態畢呈女子駭極而號頃刻花容蕉萃適某巡員過此喝令拿人流氓始鳥獸散○申衙前某甲不知素操何業邇來家頗小康中秋　家中擺設路頭堂傘扇旗牌無一不備窮工極巧務爲奢豪觀者皆嘖嘖稱之曰得未曾有　 
[蘇撫將臨]  
　　蘇省官塲接得電音悉新任撫憲剛子良中丞已由山東濟寗府登舟沿運河南下十四日抵宿遷十五日抵清江省中遂派輪船往接聞須先至白下一晤曾制軍然後節抵姑蘇筮期履任大約二十五六日始得至吳云 
[九峯秋色]  
　　松江東門外某廟塑有施相楊侯二偶像毎届中秋佳節好事者必舁以出遊本届擇於十三日自東之西暫駐郊外至十五日迎回儀仗鮮明觀者如堵○東門外紫陽宫供奉東嶽大帝廟貎崇閎毎歲新春府縣各員咸於此行迎春典禮焉現以年久失修屋宇頽敗由鄰近　富戸建議　興一俟擇定吉期卽須大興土木矣○某日南匯縣差役押解兇犯一名至郡暫寄華亭縣監久病淹煎越宿而斃恩太守聞報卽委婁縣臨騐殮埋 
[添委保甲]  
　　揚州爲水陸通行五方雜處稽查奸宄保衛地方在在均關緊要兹當秋令正值編查戸口門牌之時曾爵帥以責重事繁特又檄姿丁蘭生觀察葆元由省來揚會同趙觀察商辦丅觀察已於十三日抵揚昨已入局視事矣 
[浙東水災]  
　　本館近接浙東鄉耆公信云貴館主筆先生大人閣下久欽德儀莫名佩仰逕懇者敝地自前月二十七八日大雨狂風三晝二夜勢若傾盆加以四山發蛟就餘上兩邑已不下數百處據聞合之山會新嵊鄞慈奉象等縣被蛟之害竟有數千處之多河水陡漲盈丈近山最高村落皆水平階沿此外平疇曠野無不沉浸水中數百里内一片汪洋浩無涯涘具相近出蛟之處木拔山崩均有冲倒房屋傷斃人口牲畜此時尙難計數所苦者早禾成熟正在收刈之際棉花結鈴亦秀而將實一旦盡付洪流乂因下江之水盛於上游故疏洩不易半月以來僅落尺許花稻皆已芽爛春作無從卜種轉瞬嚴冬小民生計其何以堪必至窮而爲匪隠憂何堪設想某等未敢遽求公所諸善長協賑者竊念敝地雖遭水患緬懷山左大河兩岸潰堤之各邑創巨痛深必更甚於吾浙值兹籌捐日久勢已漸成弩末某等若再呼籲乞憐無非分東民之賑糧於心實有所不忍第被災廣闊以本邑之殷富濟本地之哀鴻量力亦有所不逮爲敢詳佈受苦情形敬求貴報刊登報章傳播遐邇俾吾浙仕宦商幕之遠在京華他省者當必聞而興起伏望大發慈悲保全桑梓慨解囊金各周宗黨庶幾暗消沴戾積德回天無任禱祀以求之至也敬請著安 
 
 

Page 3

 
 
諸惟德鑒紹郡餘上兩邑鄉耆頓首公啓 
[鄂垣官報]  
　　七月二十九日候補典史趙文寶在京加捐分缺先指分鄭工補用典史相文煥由京來省禀到八月初一日藩轅牌示監利縣白螺磯巡檢事務卽委現署監利縣典史本任江陵縣虎渡巡檢陶楷調署初二日候補巡檢李紹廉奉臬憲委幫查通茂興鋪差顧味辛奉委帮查新興一鋪鋪俱赴兩院禀知藩憲牌示歸州吏目事務詳委試用從九張國鈞監利縣典史事務詳委分缺先補用巡檢吳以誠接署理初三日候補府史悠慶禀見修理武勝門等處城垣工竣候補縣左興寅奉委赴通山縣會審案件俱赴兩院禀知候補同知程寅清候補通判沈廷瑜俱禀見解七批京餉赴兩院禀辭候補縣丞費鵬九留查崇文三四鋪差候補巡檢辛澤塤奉委留查忠孝門差各赴兩院禀知初四日候補縣楊湘雲奉藩憲行知甄别期滿留省以繁缺補用並奉委考試謄對點名稽查差赴兩院禀知候補同知黄秋柄李濟川俱奉委解八批京餉候補巡檢曹景嵩奉漢黄德道委查漢鎭土壋各赴兩院禀知准補長樂縣雷裔昌禀辭赴任初五日候補府札勒哈哩奉藩憲行知防護堤工三次要瀾提前儘先拔委一次赴兩院禀謝新選通山縣劉煥章見辭赴任大挑縣蘇貽英解山東河工銀兩禀辭 
[江西官報]  
　　候補府許炳偉兼辦總查七門城内保甲經歴汪善培起服來江准補德化通遠驛丞熊瀚應飭赴新任指分卽用縣汪聨蓉禀到安徽内戌進士新選彭澤馬當司周郁文禀到河南供事戸部主事李夢瑩由廣東來江分發按知事曹允之繳照河南附生鹽局馬先松往金陵候補縣張嗚珂錢淵曾繼勳潘尙志俱候學院考試武童黠名稽查彈壓典史朱竟成往清江帮辦保甲候補府宋廷梁禀銷總查保甲差 
[病斃寓中]  
　　前晚有似粤人模樣者年約四十左右身穿灰布衫褲假宿石路泰記棧中次晨候久不起呼之不應察之則已氣絶身亡當卽告知二圖地保查得滬上並無親屬因報請保安善堂派司事騐明的係因病而死别無他故遂爲之備棺成殮發壇標記 
[又獲逃犯]  
　　前紀虹口西華德路捕房脫逃押犯旋由探捕及公堂差役先後拘獲解請蔡太守笞責各情昨日包探顧阿六續獲爲首脫逃之陸阿春卽小皮匠解送公堂請辦陸供小的不敢起意脫逃實因總練忽斷大衆狂奔是以隨同逃逸如今惟乞施恩蔡太守判笞責二百板交捕房帶回照原斷日期管押 
[上海縣署瑣案]  
　　某布莊主鄭某控庄夥洪芳榮虧欠銀三百餘兩裴邑尊提訊押追迄未繳案前晚升堂覆訊洪繳呈洋銀一百元餘求寛限邑等着仍還押限以月杪月初遺人自向原告處清理如違嚴比○沈怡卿因盜賣漲灘逮案裴邑尊訊究之下令將地價銀照數繳呈前晚　遵諭繳出洋銀二百八十五元數角邑尊飭交人保釋○林永義林阿毛扭控林操周積欠不還向索恣横裴邑尊提案研訊永義供稱操周曾欠阿毛銀十四元屢向索還置之不理今日又向索取操周竟卽逞兇爲此扭案求訊操周供稱小的　阿毛同爲磁器生意且又同居阿毛向豫園盌攤賒取各貨由小的担保及貨消去並不將價歸還小的迭次向追終于不理今日不得已將盌担扣住卽由永義出頭硬覇查永義前曾犯案遞解回籍今私自來申誣控小的欠洋實屬目無法紀地甲所禀與操周相同邑尊飭將永義掌頰四十下收入所中以待備文遞解阿毛交操周保去着將碗價赶緊清償如違　辦○王仁康向人强索滋閙經裴邑尊帶案訊究着收入自新所以候遞解回籍 
[英界公堂瑣案]  
　　領港船主巧文生訴稱船上向用沈愛林爲正老大宋阿二爲副老大因作事不妥是以辭歇另用他人沈宋竟邀至茶館勒令不許後充以致船上無人無奈報捕拘沈宋請究沈供並不勒令人不許接充老大至停歇時尙應向找七日工資宋供與沈略同蔡太守飭交人保出看該西人偕新充老大投案質訊核辦○美最時洋行買辦周肇奎控司帳人陳久堂冒支洋銀九百元之譜蔡太守訊供之下押令料理等因已詳前報昨日周以陳管押月餘仍未料理投案請冉比追太守飭提覆訊周稱陳在行祗及月餘如何虧欠至如許之多諒必寄存他處務求嚴究以免累及職員陳供由陳子卿借去銀二百五十兩其人現在長沙求再寛限一月俾得舒徐料理包探秦少卿禀稱陳所稱被人欠銀查悉並無其事太守飭將陳仍交捕房管押倘一月之後延宕如故定于嚴比○龍飛馬房馬夫徐阿炳邵福壽同訴稱昨日駕車至楊樹浦大花園有奚惠全貨車停在是處馬見而驚躍致壞馬車因呼巡捕拘奚送案奚供小的所拉貨車雖停在是處並未碰撞伊車請觀小的之車毫不損壞豈有獨壞伊車之理察太守再四研諸謂馬車雖壞殊難歸咎貨車卽將奚開釋○包探沈金隆禀稱小的緝獲竊賊王阿福起到水烟袋二枝詰係吳增祥洪雲生之失贓今特送案請判吳洪投案請領原贓該犯供稱寍波慈溪縣人以後不敢再犯此次尙乞施恩蔡太守判押候備文遞回原籍不許再來滬上逗遛贓交各失主分别認領○留春戯園管門華捕陸阿金禀稱木匠王阿二來看曰戯小的見而阻止伊竟不依又偕張雲紀嚴洪生等來饒舌向之理論王竟逞蠻及知照印捕到來始得帮同拘住旣送捕房管押經其作頭出爲說情今雖解送公堂仍乞施恩免辦王供小的至戯園尋友被阻忿爭張嚴同供事與小的等無于蔡太守判罰王洋銀一元如不繳洋管押三日張嚴交作頭保云 
[法界公堂瑣案]  
　　包探禀稱陳太生在花烟館滋擾由捕拘案請訊陳供稱小的家在海門年三十四歲向在上海英租界老閘街開設生泰昌缸甏店昨日岳母有病令小的入城延醫路過興當街見同鄉某烟妓竚立門前囑小的寄聲父母鴇婦望見疑係串逃送入捕房解歸案下葛同轉謂本應懲辦姑念家有病人從寛開釋○包探禀稱余錫榮爲紅黑籌賭攤望風由捕拘請訊究余供小的向業縫級邇來失業無依在邑廟賣糖餬口八號華捕與小的有仇隙致被拘來包探又禀余係著名賭徒屢經犯案葛同轉問爾究竟作何事業答稱實是成衣匠現在城内天主堂前杜丙奎竹内爲夥同轉令仍還押所以俟傳杜核辦○利源洋貨店夥王才生訴稱有客購定洋布一包暫存店内被唐蘭芬混進店堂行竊辛卽知覺追獲人贓唐供稱小的原籍南通州向作長　曾因犯竊被攆於本月十七日來申葛同轉着枷號半月以示薄懲○通事禀稱昨夜十點鐘時方長福在南誠信門前雇坐東洋車疾馳西去至西新橋堍始下車車夫檢得坐墊下所儲青蚨百數十頭業已生翅飛去遂呼巡捕至追獲人贓送請訊懲以爲之儆方供本城人向操香店業餘供含糊葛同轉判掌頰一百下○江志春控李梅君盜賣紅紙一案前已疉紀報端昨日江偕　文益紙店夥華子蘭范裕生紙店主范良生投案候訊葛同轉向之研詰范稱李於七月二十七日將紅紙二十件售與我店計銀一百兩當付寶昌莊票一紙計銀八十兩曁現洋二十七元二角李卽付下七月十六日棧單一紙今特呈候鑒核華供相同同轉向江曰李於七月十六日由爾處出貨當卽寄放棧中至七月二十七日售去本分府曾囑爾與三山會館董事董丙生商議爾至今杳無回禀是何意見答稱董非可靠之人須請大老爺追取同轉謂本分府辦事一秉至公毫無偏袒爾尙謂爲未追乎又謂范曰爾買李貨有金利源棧單爲憑與盜買實有區别今可稍緩數天俟董來滬調停明白方可出貨范等唯唯而退○潮州人王顯堂之妾陳氏控大婦譚氏卽鄭氏覇佔家産一案曾見報章昨日陳氏呈出毎月貼洋二十元之據鄭氏携孩子三人由傭婦攙扶到案范生記又邀王顯堂之弟王七候質葛同轉將貼洋據閱畢問陳氏曰此據何以並無中人答稱此據實係楊姓代繕現在楊已亡故二年問摺子何在答稱毎月銀錢由故夫自已交來並無摺子同轉謂范曰本分府囑爾邀顯堂之舊友來案方得明白爾却邀初來滬上之王七是何意見且劉卜林何以不來具中曲直本分府實難懸擬爾可帶同陳譚二氏詣郭子青老爺處商定然後來案禀覆并須請郭老爺函復本分府以憑核辦范稱陳氏不願同在奈何陳氏稱伊等不將小婦人爲難豈有不願同往之理同轉謂若是甚妙卽着一併退去華捕　失路小孩至公堂前已疉次登昨日包探又將該孩送案禀稱小的曾再四向之盤詰終不肯言 
 
 

Page 4

 
 
待至如今並無親族認領不得已送請安挿葛同轉着送往普育堂收養並囑詳登本報俾親族閱悉卽可投案領回 
[犯名誤]  
　　十五日報　鹽捕營在閔行拘獲之鹽梟及解到猝然病斃云云兹悉該犯係奉護撫院懸賞飭拿之梟首實名董履貴非董裕林也合亟更止 
[星使序言]  
　　光緒已丑四月元和顧少逸比部自美利堅秘魯巴西等國還至日本與余别一年所矣襟塵未滌勞鞅之色見于面坐甫定余方欲叩　南北亞墨利加地利人事君遽手出一編示余葢其游歴紀載之作也書之大體首言各邦形勢建置如地志家之有總論圖說次詳山脈水利礦物各産次及製造次及水　各軍而山島河湖郡名人數之不可略者則爲表系後命意以簡明爲主余謂中西遣使以來入彼異邦觀肆市所列亦復叢編鱗鱗汗牛充棟不可枚舉而西人著書記事語多繁複譯述者又言人人殊往往地名人十不合一讀之使人瞀亂迷惑莫適所從少逸此編亦何簡要可喜也夫著書難著書於游歴尤難　歲余自黔北上取道川陜行百許日雖爲紀程二卷而艱苦異常矣况適語言不通之國而爲數萬里之行哉端午前三日遵義黎庶昌引於日本使署 
[保節慈幼]  
　　頃奉到北洋轉運局憲馮吉雲大善上交　天津機器局心菩提室果資樂助代贖婦女足紋二百兩批見合申規銀二百十兩　零三分拜領之下莫名欽　現　山東災黎判死生於魚腹輕身命如鴻毛誰　顧其妻即愛及子女是以代贖留養刻不待緩無如地廣入衆需欵浩繁適冡鉅欵遥頒　資接濟保其家室全其骨肉其功其德何可限量雖大善土隠名不求人知然已早邀神鑒將見昌大門庭高興駟馬可爲操諸左券矣是特臚陳用彰大德[  上海六馬路仁濟善堂經董施善昌葛繩孝蔣毓棻謹啓]  
[葉君粹之悼其淑配陸孺人爲述生前賢行於予謹呈兩絶以表之]  
　　生也多情死尙思七年恩愛話當時那堪永訣欷歔候猶念萱堂白髮衰自歎無兒命莫延叮嚀夫壻續琴絃一腔熱血言猶在青塚凄凉年復年[  澹定室主人未是草]  
[蘇省無轅抄]  
　　十五日委署震澤縣李玉方禀辭赴任候補縣方道濟禀知本日到北路總巡差新選上海縣縣丞吕慶禀辭赴任○十六日鹽運使銜分發江蘇補用知府林文炳福建人由京引見來省禀到分發江蘇候補班補用同知黄琪江西人由京領照來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩垣官報]  
　　知縣彭大川患病出闈揚道正儀委武闈提調差徐道震燿委武闈監試差同知黄樹鉁交卸建寗厘局知縣林元榮委正誼監塲差督轅牌示順昌協篆務查有儘先補用副將朱委陞堪以委署藩轅牌示同安石尋巡檢凌梅告病遺缺以海防新班巡檢劉俊請補 
[邗江官報]  
　　十三日沈分轉述曾謝委通屬總巡差十四日歐陽鹺尹訒從老角差次來十五日周鹺尹光詒通泰查水勢回十六日候補道張觀祭銘盛過揚總句田分轉禀赴清江公幹泰州分司沈分轉禀知赴省 
[暮春客感四律]  
　　刻意陽春專自傷英雄半誤少年塲翠粘羅帕新沾涙紅褪闌干舊染香一夕繁華銷北里五更風雨怨東皇狂花落盡櫻桃色終古悲歌有杜卽阮生到處感途窮咫尺蓬山路未通恥說功名緣狗監擬抛心力事猿公半江春水泛凄碧一夜殘花濺落紅竟日杜鵑啼不住怪他蝶夢太怱怱飄零舊曲不堪彈有客傷春獨倚闌大地烟花三月暮小樓金粉五更殘紅妝寂寂風吹急青冡蕭蕭月暈寒喚醒人間蕉鹿夢年來我亦怕登壇自謪紅塵十九年年來年去有誰隣茫茫滄海身爲客草草鶯花夢亦而雲水光中今閱歴綺羅隊裏舊因緣無憀欲把東風駡又見長隄柳脫綿雙星渡河後二夕卍紅宣豪錄稿於海上客廨時五更將轉矣 
[小桂林眉史秦淮釣魚巷李三百家翹楚也聞滬上武雅仙之名切詢近狀爰口占竹枝詞應之]  
　　漫勞素手撥箜篌翠袖殷勤捧玉甌一樣秦淮今夜月清而坊裏有人愁[  大一山人草]  
[上海四馬路文報局内恊賑公所經收山東奉天賑捐六月上旬清單]  
　　初一日○絲業賑所彚解第七次賑欵規元八千兩陳竹坪善長仙遊後將奠儀移賑洋一伯四十二元二角蘇省王肯記三元仁濟堂來程岷江翁送蔣挹之翁文郎芹資賑三元奉賢署善士六元藍橋保長輦福壽康寗求自已長命千歲五元蘇城許公舘來長沙無名氏求夫病愈八元松江錢塘周公舘來笑生氏乙洋蘇省衆善土求免災兩洋當湖魯雲卿募貢記聞木犀花香兩戸各一元常熟凝善堂賑所募第九次玉秀惠根甘露惜榖　無名氏三戸各十元殷愿其捐禮懺資兩洋龔玉記無名龔桂記三戸各一元瑞安一千全記六百龔式之葉梅生施幼卿趙幼記曹王氏朱龔氏恊豐徐玉泉趙幼泉九戸各三伯文昌盛桶捐三百六十文靜心　貞心齋孫趙氏亭雲齋四戸各二百瑞仙氏一百以上實收洋四十元小洋四角又成昌號募英記綢莊二元免力子五伯五十文戈悅文宗記不留名吉純嘏無名氏顧春記六戸各二百陸金福陶鼎麒黄淵記三戸各一百文以上共收洋四元鄭榮記募羅森茂無名氏鴻昌莊未書名四戸各一元姜有達張生吉嘉太店蘇加春松泰行未留名人無名氏七戸各洋銀七錢六分無名氏洋銀六錢以上計收洋十二元小洋三角○本日共收規元八千兩英洋二百廿八元小洋九角 
[上海四馬路文報局内恊賑公所經收山東奉天賑捐六月上旬清單]  
　　初二日湖化公濟益銀號來江夏縣正堂楊明府募佩蘭室銀十兩另四錢姨仁居士盌香留夢室無名氏叢蘭室四戸各銀十兩平區小方桐華書屋吉羊室三戸各銀五兩藕香齋銀四兩桂屈書屋百忍堂兩戸各銀二兩垂裕堂洋十元壽萱堂洋四元董亮記三元永德堂二元三槐堂無名氏兩戸各六千文知足齋公濟益兩戸各二千文榮昌義泰恆兩戸各一千文以上實收原平銀七十三兩四錢英洋三十三元日本爐丕洋三元○皖撫署不留名募王殿臣花本洋三十元譚善士英洋六元劉善士英洋四元孟冰室次玉軒兩戸各英洋二元錢思百粤秀山房二元移華舘敦德堂青箱閣三戸各二千文以上實收花本洋三十元英洋十六元原平銀四兩二錢四分四厘蕪湖招商局募正誼堂四元花本洋二元漢口招商局施來漢陽新關幕中集捐錢十九千一百文天津路河靜觀置主人四元又募松軒十元彝記八元無名氏六元福記四元仲記延記敬記延記仁記五戸各二元田永温裕記光記輔　溥記虚齋釋記竹軒蔡文林序春記祁記愚記泉記雨記潤記樹記恆記知非室求是子德齋飴記迺記田記文記楹記壽計和計桂計林計曉計寅計叔計沈品計凝香舘山計根計譜計三十八戸各一元常昭鹽公堂衆善士四元五角又募蘇永燮罰欵孫萬源兩戸各四元孫源豐三元五角安昌謝正大行募謝文海三元謝世正二元謝福春謝世芳汪春臺婁講軒無名氏五戸各一元謝周氏王增福謝世鴻謝世德謝世　陳阿來謝易氏七戸各五角謝孫氏謝福渠兩戸各二角謝蔣氏一角家興豫生號來許召棠翁募沈繼榮同妻孫氏五元沈王氏張宗　兩戸各一元明月居七角潘海計程德興許引蓮許志湛許致廉五戸各五角無名氏四角趙義興三角吳云計二角無名氏周鴻高黄代人四戸各一角沈鄭氏二百文許宅奴蘭香一百十五文無名氏無名氏兩戸各一百文以上收英洋十二元南匯義生蘭號來顧源慶翁募僕楊氏楊寶善兩戸各二元朱少廬顧敦裕兩戸各虚對開一個杭省　賑翁來勤力學好人募同形共性人二元胡來彭號來胡鶴慶堂祈保合家平安一元隠名善女二元史增榮二元方至甫五五元張厚安五角蘇城壽康莊來葉善士一元○○本日共收原平銀七十七兩六錢四分四厘英洋一百九十二元花本洋三十二元爐丕洋三元虚對開二個小洋五角錢十九千五百文合併聲明 
[上海四馬路文報局内恊賑公所經收山東奉天賑捐六月上旬清單]  
　　初三日○州贛電局鄭幼翁募第二次賑欵五百元細戸業已另登○紹興府正堂霍大太太求身體常健紹平銀十兩又三太太求身安十元又署内趙乃乃一元周王乃兩戸各五角金壇姬古愚翁募培遠堂潘夢璋勤學堂三戸各二　艾求生惜隂軒兩戸各乙洋○南匯清江浦李東橋十元○寄寓常山何樹滋堂虚對開五十個宣城灣止鎭和鼎興號來未書名求子痲後身體康健本洋五元○蘆臺電局吳玉庭通守募桂叢堂紹廉堂兩戸各津平銀四兩○平原子爲岳父孫賡甫僊遊道塲資賑冥福十二元蘇州木瀆鎭來滄海一粟主爲室人了願四元　留園錢來往時遊客三元又來昌善局桶捐虚對開一個○南匯楊補雲膏火資移賑四元周翠林爲耳病求愈五　蘇城恆孚銀經交五月下浣桶捐内計存心十元昌虚中三元硯芬書房顧二元劉更平安一元點見足對開二個虚對開一個錢五伯八十七文怡志堂五元○○本曰共收英洋五百七十九元本洋五元原平銀十八兩虚對開五十二個足對開二個錢五百八十七文合并聲明 
 
 
 

Page 10

 
 
   
 
