# 1912 - 150 - 4914115

 

Page 1

 
 
評論 
[敬陳今日理財之大計（圃）（翁）]  
　　財政窮蹙時艱日迫疾外債者輒痛舉夫印埃波斯爲鑒而爭趨於國民捐夫國民捐誠萬善矣然亦思自上年軍興以來我民之能力如何富室大家旣多供無理之苛勒而尋常商人工人又大半失業并糠粃亦不可得無論愛國程度本不逮法蘭西試思自國民捐昌言後各報之鼓吹者坌涌不已而自大總統總理以下有破一產以爲提倡者乎身不克行而徒欲竭天下之創痍而朘其血將勸之不應勒之且抗辦理一不善恐騒擾有餘於國計仍無稍補終日說龍肉亦空自垂涎耳公債則前清時曾屢提之然屢行而屢仆蓋未信責民甫聞言卽掉臂而去無怪其然無已爲之尚以發行不兌換劵爲近似此則權發於上行之不費然亦必自總統國務院以下先自洗心革面痛戒私爭一面卽舉現在民國實在之萬難與各項之急需及不得不便宜從事之處推心置腹以白話痛告全國之民謂非如此辦則萬端不能理金融不能通人皆餓莩路盡盜賊國旣不國瓜分豆剖不日將盡受外人之凌虐民有家室而所需又非出之民當未有不幡然從者法之已事是也至擔保一節有議提出土地登記稅者此則仍在民之信不信信則無論何稅均可擔保否則不待擔保而其事入手卽已不可行矣蓋國捐必待取之民不兌劵則不必取於民此中難易固自判若天淵然必上有道揆而後下能法守要之在大總統總理以下返已刻求同爲國民同負責任　寐通之風雷行之方能起病否則外債不可借國捐不能應公債不或信龐然民國萬政不行枵腹立待此不特資本團以口舌爲詆笑兵力相蠶食而我之國固日已蹙裂於不覺矣可不恫哉 
[專電]  
　　國務院議决五厘公債章程並修正財政部官制即交參議院議决實行　 
　　加彩公債因有礙五厘公債之發行減額一千萬 
　　京中財政仍未統一交通部恃路局進欵外交部恃關欵農商敎育等部迫請唐總理向交通銀 
 
 
 

Page 2

 
 
行借貸應用 
　　熊總統以墊欵條約業經叅議院通過定八號簽字並交欵三百萬 
　　熊總統自五號起連日赴國務院會議墊欵等事甚忙碌 
　　財政部請各署辦槪算限初四日答覆竟無應者 
　　參議院議院决東三省都督改名奉天都督袁總統以交涉事繁三省不便分離交院覆議 
　　陸軍叚總長以各省虚報兵額擬每省設護軍使澈底清查　　共和黨統一共和黨同盟會三政黨前擬設立聯合俱樂部調和黨見已歸無效今改設三黨參議員政談會草章六條卽日宣布 
　　共和黨將開園遊會招待本黨參議員擬於星期日在萬牲園舉行　　汪精衛到京曾謁見袁總統一次有訽其宗旨者汪云我現在不願與聞他人事 
　　袁總統以中央新聞案雖了感情未洽派王賡爲調停人 
　　趙秉鈞在德昌飯店宴京滬各記者宣布軍警與報界之委曲 
　　胡漢民與粤省議會衝突各電京爭論 
　　陸軍部以部務重要電催次長蔣作賓迅速回京（以上北京） 
[特約路透電]  
　　銀行團與熊總長重訂借約近日已稍讓步 
　　銀行團今又交到一百七十萬足敷目前開支因外省陸續解京已有一百五十萬預料各省必再有巨欵資助者 
　　今日參議院開秘密會議討論重訂條欵熊總長委特派員一人列席 
　　今日大總統命財政部詳細檢呈前清所欠總數聞約計一千四百兆 
　　現銀行團以外之經濟家不能以銀借與中國因外國暫不以銀運華之故 
　　張家口北首有兵騒動 
　　四川前因債團監督條約曾有誤會之舉現經消釋 
[譯電]  
　　袁總統擬將參議院通過之東三省都督平權議案交院覆議謂某某二國現握滿洲絕大之利益如此分權恐將起有絕大之危險云　　熊希齡地位近四日内已逐漸穏同可决其不致辭職 
　　趙秉鈞對付報館之態度現已大變今夜（初七日）請北京華字各報主筆及代表人聚宴 
　　中央新聞記者由袁總統調停傳令釋放 
　　袁總統命令各官不得兼職並命各部調查如有兼職者當勒令辭退他職 
　　比國公司借欵代表考居男爵已由聖彼德堡赴京 
　　國務員謂内國公債辦理頗有成效現可抵用者其數將達四百萬兩廣東來電已收入現欵一百萬兩 
　　參議院有數議員現正討論盡力募集内國公債之策 
　　熊希齡仍與銀行團會議續行交欵事宜不日可望議决 
　　孫中山君電告袁總統謂於一月之内可抵北京（以上北京） 
　　今日（初八日）此間聞北京政府有急電致廣東都督胡漢民請解洋一百萬元以抒北京財政之困胡都督因本省財政亦頗支絀故僅能供給五十萬元卽以所募愛國公債之欵解付（東京） 
[公電]  
　　江西李都督電急北京袁大總統國務院參議院財政部鄂黎副總統寗黄留守各省都督鑒熊總長有電敬悉民困財絀而借債因借債而喪失主權凡有血氣莫不髮指熊總長通告各省有倘能恊濟爲借欵之後盾並謂中央有款維持借約卽可立廢等語我輩不惜犧牲身命鑄造共和原爲救國政府乃國家之主腦政府不固國何以立此自非竭手足之力盡揮衛頭目之義斷不足樹國本而免危亡烈鈞前次迭電謂無論借款募債須先求國家財政基礎確立並請以一省之財舉一省之事不可累及中央實已寓維繫中央堅固國脈之微指贛省素稱貧瘠光復以來軍餉驟增稅收銳減岌岌情形不可終日雖經烈鈞裁兵節餉减省政費勉力支持國欵已極此中難事當在洞鑒顧當此國基未固存亡一髮之際無論如何爲難當竭力以救急已擬辦法勉籌二十萬元稍濟中央之急用先就裁節所騰挪之欵月内匯寄十萬元餘俟地丁曁地方公債收入陸續匯寄正項由何處匯撥應請財部示復以憑照辦抑鈞有不能已於言者前此電爭廢約無非爲救亡起見此次憑索敝賦勉顧中央亦無非披髮攖冠同救國難總之吾人以救國爲前提不忍坐視國權之見侵尤不忍陷國家於破產有乘危利災破壞我民國者卽爲我神聖國民之公敵願我全國共舉衆擎力極危亡此尤熱涙血忱敢以獻之同胞質之天日者也贛都督李烈鈞叩魚 
　　南昌各界電各報舘鑒常司令趙樂羣爲粟擅殺陳案牽累玩粟前供趙寃常雪若抺煞粟殺陳証據僅以粟供趙曾口詔粟當臨時執法官爲趙罪據未免寃抑敝省兩開大會依據討論趙罪僅在失察業已公電力爭期爲昭雪務懇貴報主持公論代爲登佈先此電告辯白書郵呈贛省國民會熊超自由黨蔣體元共和進化會饒汝庸社會黨葉紉芳自治譚章南昌縣自治萬元嶲共和黨熊海涵曁紳商軍學警各界二千三百人同叩虞 
要聞一 
[三十一日叅議院議事紀要]  
　　五月三十一日參議院開常會出席者七十五人議長宣布江蘇請願分省原書由江蘇參議員全體爲介紹人已交請願書審查會今接國務院來文謂請願代表陳士髦寺呈請大總統准於本院開會時令各代表到會陳述意見云云可否照准李秉恕時功珍等謂無此辦法凡請願各案俱無令本人到會陳述之先例秦瑞玠張鶴第等謂他省大事可否特予通融谷鍾秀謂或由各代表向總統要求派爲政府委員乃可出席發言衆以此非叅議院所應干涉付表决多數贊成駁復第一條爲大總統諮詢廣西省城應否暫定爲南寧案曾彥謂廣西多數主張遷省惟桂林等府則絕端反對此案宜格外鄭重請付庶政審查會衆贊成第二案爲西蒙古案繼續第二讀會田駿豐首起反對手執印板書搖搖作態此人卽因甘肅有一地揷入西蒙古之中間恐劃歸蒙古故竭力反對汪榮寳谷鐘秀相繼辯明張耀又起而駁之相持不能决此案早料其必無結果蓋同盟會堅持兩層一西蒙古三字必取消二舊土爾扈特必不可劃出新疆之外共和黨與統一共和黨則反對發言者以谷鐘秀與張耀曾爲對峙惟田雖屬共和黨而以本省之關係亦轉而與盟會合事關變更約法必全體五分之四議員出席方可開議又必出席議員四分之三方可表决今報到者九十九人是必有八十人到會又必有六十人贊成無論共和黨與統一共和黨相合仍不足數同盟會之單獨行動亦僅能使他黨之意不通過而無使本黨之意通過之法也非三黨協商斷難解决聞三黨院内幹事正在交換意見云 
　　附田駿豐致共和黨脫黨原函駿以不才慕本黨宗旨綽正去年在滬卽入中華民國聯合會嗣後改爲統一黨改爲共和黨無不恪守規章盡心黨務不料近在參議院與黨中議員因爭西蒙古案稍有反對夫西蒙古之名實不符普通人皆能知之大總統交議其目的全在增加議員而本黨之主持乃欲收合已經散處之額魯特部落使之恢復乾隆以前之舊然科布多烏梁海謂之西蒙古可也阿拉善額濟納雖以西套蒙古謂之西蒙古亦可也若舊土爾扈特之在新疆已分處於精河廳焉耆府搭爾巴哈台廳庫爾喀喇鳥蘇廳各地方與察哈爾八旗之在直隷山西無異而黨中數人乃欲攫而附之於蒙古至靑海一處屢爲中國郡縣王莽時置西海郡隋大業五年置西海河源等郡元置貴德州其餘各代亦均爲西羌吐谷渾吐魯蕃所據明正德四年始有蒙古人來居前清時代雖有蒙古厄魯特部輝特部土爾扈特部喀爾喀部等二十九旗然蕃族玉樹等土司尚有四十旗是靑海一處蕃族多而蒙古少蕃族主而蒙古客而蒙古之在靑海有盟而無長以西寗辦事大臣蒞盟故就歷史上觀之謂靑海爲土司地可也謂靑海爲中國古郡縣可也强以歸之蒙古則百思不得其解矣駿生長西陲習聞灼見又復調查前清皇朝通典乾隆府廳州縣國志大清會典一統志方與紀要聖武記等書均無與黨中數人議論相符之處欲附和黨見則眞理頗難犠牲欲主持眞理則黨見不免衝突今已兩次在參議院爭論矣以本黨之人反對本黨此中外所絕無亦道德所不許而駿乃毅然行之雖諸公曲予涵容不加怪責而旁觀不察或肆譏評撫衷自量亦覺顏汗以個人之關係使本黨不能收整齊畫一之效此尤駿所私憂竊歎傍惶無主者也不得已惟有懇乞諸公准駿卽日脫黨復還自由之身以爲眞理之戰離索之成雖有難堪議論之生方無拘束務使國家領土無復變更五族同胞互泯虞詐駿與諸公以後雖非同黨而政見未必不同互相提携以求國家之穏固駿雖不敏尚望諸公之源源賜敎也謹佈區區依戀曷極 
[咄咄參議員之懶德]  
　　延會一次 
　　六月一號叅議院上午九時開全院委員會遲至十時到者僅二十七人蓋必有三十三人出席始滿三分之一方可開議復待十分鐘仍不足數卽宣告延會委員長商明議長特發通告警告各叅議員切勿隨意缺席致國會組織法大網不能决定致誤法定召集國會之期等語不知各議員能否聽從然其懶德可見一斑矣 
[參議院對於借欵條件之意見]  
　　借欵條件政府業已簽押前經參議院質問始將一切文件咨交並說明理由要求同意茲聞參議院准於初三日開議内中各黨議員對其理由各持一說羣謂依約法參議院議决國庫有負担之契約政府須將此項借欵契約提出以便逐條審議不得僅以咨文要求同意已議定開議時以此說質問政府並促其從速將合同交議又聞某派參議員主張請政府盡力磋商並謂前三月初九大總統曾致銀行團一函内言如條件相等中國得自由向他銀行商借將來四國銀行若不能讓步擬請政府再向他行商借云 
[官制修正草案理由之說明]  
　　中央官制提交參議院各節屢誌前報當日政府委員汪爔芝陳述理由非常圓足態度亦極整肅爲參議院開幕來僅見之事因訪取政府委員陳述理由之原稿登錄本報以誌嘉慰之意其原文如左今日提出國務院官制各部官制通則國務院承宣廳官制法制局官制法典編纂會官制銓叙局官制印鑄局官制臨時稽勳局官制八種其理由已詳各草案中茲唯擇其重要之點略述之（一）國務院官制與國務院承宣廳官制分定之理由南京叅議院通過之原案將承宣廳之組織權限列於國務院官制中然國務院官制第一條旣明言國務院以國務員組織之則承宣廳列於其巾似不合於論理故修正草案分定（二）原案國務總理對於各部總長之命令處分及國務總理各部總長對於地方長官之命令處分其停止取消權僅限以必要二字範圍太廣前一層幾令各部總長隷屬於總理勢不能暢行其計劃後一層中國地方甚大遠省情形非中央政府所能詳知且各省有省議會爲之監督中央監督權亦可以不必過大故修正草案於前一層以有碍行政統一者爲限於後一層以違法越權爲限庶幾可以免掣肘之窒碍而行政上亦决無流弊（三）原案定各部總長任免所屬職員現在各部所屬職員旣有簡任薦任委任之分别薦任以上自應由大總統任免其自行任免者僅委任官一種故修正草案分别規定其任免法（四）改各部承政廳爲承政室廢原案这秘書長核減秘書人數因廳之字義類乎獨立衙署秘書之字義實專指司機要而言且應隨總長去留故人數不能過多承政室機要以外之事務應以事務官分掌之（五）廢原案科長科員名目設僉事主事蓋用科長科員名目欲期名實相符行政上必多窒碍不便之處如增設一科自必須增設一科長即不能不改正官制且科長荐任科員委任依官吏任用法委任官不能據升荐任官蓋因二者之任考試科目難易逈不相同如此則科長出缺旣不能以本科科員升補勢必須另以他荐任官補充而於本科情形茫然不諳何以能總一科之責成故修正草案改爲僉事主事則將來一科之中除科長外尚可以一僉事充科員既無名實不符之窒礙而科長出缺即可以此僉事補充行政上較爲便利又承宣廳及各局秘書人數既大加核减故亦設僉事主事辦理文牘庶務（六）删原案特别職員之規定各部事務不一所設特别職員名目不能强同如同係掌視察及調查之員敎育部名曰視學他部曰視察且各部將來因必要增設一種特别職員勢必須改正通則與其本部官制程序過煩故修正草案於通則中删除而分别規定於各部官制中則將來增設時祇須改正其本部官制（七）原案各種職員人數多無限制既恐生隨時增加冗員之弊且編製官俸預算時亦毫無標準故修正草案限定秘書參事司長僉事之人數其主事人數則於各部官制中限定之（八）此次八種草案除法典編纂會官制外皆係修正南京參議院通過之原案至於法典編纂會設置之理由則因民國初興各種大法典亟待編纂而事務又極煩難不可無專任之機關法制局之性質不過纂擬行政法規整理各種法制之體裁不能兼顧大部法典故設置法典編纂會然編纂法典關於體裁名詞及與他項法律有無冲突重複之處又須時與法制局商酌討論故附設於法制局以局長兼會長再法制局官制原案定參議四人編纂八人實則起草者不能不審議審議者亦不能不起草二項人員所辦之事旣同則名目不應强分故修正草案一律改名參事 
[新外官制之内容]  
　　新外官制草案已經擬定交國務院會議除蒙藏官制另行訂定外各行省官制暫仍舊日之行政區域採用兩級之制第一級曰省設都督一缺專管軍事設省總監一員專管民事其下設内務財政敎育實業四司司有僉事主事等官第二級曰縣舊有之府廳州皆從縣稱設縣知事一員分設敎育財政實業等科科有科長科員等官此外另設一觀察使巡視各處調查一切情形如舊日巡道之類茲將外官制全案照錄於下一總監 
 
 
 

Page 3

 
 
　　一人由簡任秘書二人至四人由薦任司長每司一人各司俱設僉事不得逾二十人主事不得逾四十人皆由委任錄事由雇任技術官由聘任二總監所設一總務處有秘書僉事主事二内務司有司長僉事主事三財政司有司長僉事主事四敎育司有司長僉事主事五實業司有司長僉事主事（交通在内）三總監權限一指揮權委任事務之一部於縣知事二監督權取消停止三編制權進退委任官四命令權命令權之依職權或依委任五非常權請兵或當非常緊急時或爲防護時六代理權調遣巡防隊四縣置知事其屬一總務處有秘書科長科員二内務科有科長科員三賦稅科有科長科員四敎育科有科長科員五實業科有科長科員六典獄一人七視學一人五知事權限一命令權發縣令依權或依委二監督權對於警署長之命令處分取消或停止三指揮權委一部於市鄕長四編制權進退所屬官吏等呈報總監五非常權請派兵時呈報總監六官制施行時未設審判廳地方得暫設審判處由知事委員審理 
[五厘公債票又將發兌]  
　　臨時政府以財政支絀借款又多製肘擬發五厘公債票百萬元以爲整理政治振興實業之用其條件槪照各國隨時償還公債辦法定爲期限十年每年付息一次茲探其内容如左一擔保以將來契稅印花稅爲付息還本之用二折扣爲九五扣三票額分千元百元五十元十元五元凡五種四募集機關財政部各省國稅司中央銀行郵政局及有信用之銀行商辦五流通法配給官吏俸金得賣買抵押及作保證金並貨幣未統一前各省銀號發紙幣須用爲準備六債權者特别利益得免納印花稅及所得稅七償還法或用抽籤法或用購買法又此外聞每票更附小票二十張作爲息票云 
[外人對於貨欵之意見]  
　　英國外務部大臣葛雷氏昨在下議院答復某議員質問中國借欵事宜謂目下所商之中國借欵英政府於未實行發售之際已允竭力協助現銀行團中之英國代表匯豐銀行已深望英政府目的得以完全達到惟求各國勿如舊日情狀對於中國借欵爲無益之競爭耳須知政府之協助匯豐銀行並非予以壟斷發售中國債劵之權凡吾英有聲譽之各銀行無有不准其沾潤利益者夫吾人亦非乘中國之困難而謀利益蓋中國實自願借債非他人逼令爲之使中國能免借外債則可輕一極大之擔負而消除種種困難之問題然按現在中國之情形如假之以欵則當有合宜之條件否則中國信用必致消失終必起種種之擾亂余實未便贊成云 
[鳴呼新民國之邊徼]  
　　俄派衛隊新疆喀什噶爾地方亂象甚熾俄領事館已派衛隊分佈市塲内外日前總統府接到新疆都督警報命立外交部與俄國公使交涉謂領事館向無駐兵之規定衛隊何來請立卽撤去以保和平據俄公使復稱喀地擾亂市塲秩序已失本國商人生命財產非常危險故爲保衛治安計不得不從權派兵鎭定外交部接到復文　視得暫允其請對聲明一俟秩序稍定即當撤去而已 
　　英佔片馬英人進兵片馬後分屯緊塞私立界石前經外交部向英使交涉均以不知確否搪塞日昨雲南蔡都督又有急電到京謂英人在片馬設立軍事警察發布戰時戒嚴令顯係占領請速向英交涉以重主權而保領土未悉外交部向英使交涉時當有若何結果也 
要件 
[財政部五月分下半月收放欵項清單]  
　　茲將銀行團撥到墊欵及放欵各數目開列公布如左　 
　　計開 
　　一實收項下 
　　銀行團墊欵共規元一百五十萬兩折交公砝平銀一百三十九萬八千六百一兩四錢内 
　　花旗銀行交公砝平銀十七萬四千八百二十五兩一錢七分 
　　又按七一砝交銀元二十四萬六千二百三十二元六角五分 
　　德華銀行交公折平銀二十七萬八千六百五十兩三錢五分 
　　又按七一折交銀元十萬元 
　　匯理銀行交公砝平銀十七萬二千四百六十八兩五錢二分 
　　又按七一折交銀元二十四萬九千五百五十一元八角八分 
　　匯豐銀行交公砝平銀十七萬二千一百五十兩三錢五分　　又按七一折交銀元二十五萬元 
　　四共交公砝平銀七十九萬八千九十四兩三錢九分又　　銀元八十四萬五千七百八十四元五角三分按七一 
　　折公砝平銀六十萬五百七兩一錢 
　　計共實收公砝平銀一百三十九萬八千六百一兩四錢折合京　　平足銀一百四十三萬七千四百十一兩五錢一分 
　　二開除項下 
　　拱衛軍餉（上月欠放）二萬兩 
　　又軍裝（上月欠放）二萬兩 
　　又本月軍餉五萬兩 
　　陸軍部直轄各鎭餉（上月欠放）五十萬兩 
　　又本月各鎭餉二十三萬五千兩 
　　武衛前軍餉（上月欠放）四萬兩 
　　又本月餉二萬兩 
　　禁衛軍衣履（上月欠放）二萬兩 
　　又本月餉四萬兩 
　　軍事叅議處薪費（上月欠放）一萬兩 
　　巡警餉（上月欠放）二萬兩 
　　内務部直轄巡警餉六萬兩 
　　步軍營增綀舊巡警餉一萬兩 
　　武衛前軍餉二萬兩 
　　軍政執法處餉項三千五百兩 
　　步軍營舊巡警餉一萬兩 
　　旗餉三十三萬九千八百六十一兩六錢四分九釐六毫 
（此項原預算應放三十四萬六兩係上月决算作爲本月預算之數本月實放三十二萬五百六十三兩九分九釐六毫又一萬九千二百九十八兩五錢五分合與預算原單相差一百四十四兩三錢五分四釐八毫） 
　　前清皇室經費一萬九千零四十九兩八錢六分零四毫此項原預算應先放八萬兩嗣因實收銀行團墊款數目以京平折算已短六萬二千五百八十八兩四錢九分故此項皇室經費不敷發放現在先放上開之數並由部庫叧欵項下撥放二萬零九百五十兩零一錢三分九釐六毫共放四萬兩 
　　以上十八項共放京平足銀一百四十三萬七千四百十一兩五錢一分又原預算單開海軍部經費一千五百兩未放按右單爲最後墊欵三百萬之半數尚有一百五十萬卽劃付上海收兌軍用鈔票者也聞五月二十日之下午須用欵若干否則卽生鉅變不得已通商銀行團照付而銀行團以條件未定爲辭唐熊二人遂允先簽字此中爲難情形屢經訪查始得眞相參議院深知其故故並不絕端詰難外間或執以專攻唐或執以專詆熊皆利用偏面之說以伸其黨見一般社會率爾附和各爲伸黨見者之傀儡特詳揭之願熱心國事者澄意思之而下最公平之判斷尤願各政黨於國　未　時　舍黨見專顧事實勿更搖惑觀聽不禁禱祖祈之留京記者附識 
[清談（苹）]  
　　一國之大負行政之責任者厥惟國務院司立法之樞機者厥惟參議院夫以二院之位置重要不可一日忽易者如此 
　　乃吾觀於今日之國務院則非抗言辭職即連翩請假甚且有痛哭流涙泣求於總統總理前而請去者 
　　吾又觀於今日之參議院則非互抱黨見即各分省界甚且有以懶惰爲名高致赴會不及三分之二而因以延會一次者 
　　嗚呼二院如是則其他之一切政治從可知矣 
　　吾無以名之名之曰新民國之萬千氣象 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[宗社黨首避禍來奉]  
　　宗社黨首領文耀前因外蒙古獨立反對共和遂馳赴内蒙古意欲勾結各王公等大舉起事不料達爾罕王等素明大義深知去歲革命軍實由前清失政所致並非人民無知妄動現在民國成立優待條件業已遵辦豈容再事反抗因探聞該黨人來蒙卽下嚴捕之令該首領抵哈克圖得知信息當即濳逃來奉以避禍難云 
[阿克蘇民黨起事實錄]  
　　民黨之由來去歲迪化民黨起事不成内有一百二十人經藩臬各司保釋遞解到阿分派於鎭標各營 
　　鎭標之聯合該民黨到阿日夜圖謀再舉懲前毖後知非聯絡軍隊不可遂由同志設法運動鎭標各營其時該營聞伊犁舉義久有反正之心得該民黨再三提倡無不樂爲之用 
　　纒紳之助力該處纒紳司馬依家貲鉅萬纒族中之素孚人望者陰曆二月下旬以事被屈大受道府之辱遂允民黨之請暗助軍火以成之　 
　　起事之情形民黨中有鄧自强者見事機已熟不可再緩遂於陰曆三月初二舉旗出發先攻道署後撲府縣均束手就戮無一漏網者　 
　　事後之佈置阿城反正後所有近阿東西各城均聞風附從聞現係鄧自强爲總司令其餘一切事件均該黨同志協同地方紳士辦理 
[伊軍痛勦叛蒙]  
　　博羅塔拉左翼蒙兵謀叛情形已紀本報茲又據確實消息云陰曆三月初二日駐博民軍進至小營盤與亂蒙遇約有七八百人皆係騎兵持槍者約有三百餘人其餘均持木棍一聞槍聲即站立不進有一槍穿透三人者未及半鐘忽奔潰民軍因日暮宿營至初三日開至胡慶羊溝口又與之戰數砲皆中逆匪要害匪遂沿溝遠遁擊斃七十餘人得羊一萬數千隻馬四百餘匹牛六百餘頭所棄老糼婦女民軍均妥爲安撫至生擒之十餘人李陳二統領當時曉以時勢利害仍行放去民軍陣亡列長一員受傷兵三名初四日民軍整隊入溝兩旁山林層疊亂蒙依勢散據障碍難攻民軍乃徒步而進一面防守要隘一面繞攀山樹緣崖穿林危險異常纔將亂蒙擊退逃至阿胡塔前四旗急來求降願限日繳出槍械後四旗直逃上雪山凍死者甚多因内中皆是壯丁尚有不服之勢民軍因設法剿撫未急進攻及至初五日有從逆中來者述賊首藍恒山外又有漢奸兩人曁左翼各官等聞藍恒山說事已至此降亦死不降亦死該副總管說寗死不降阿總管說你們要做此事何須累我不如早降還能多救幾個性命後衆蒙集議情願將漢奸三人交出投降現聞亂首藍恒山等已爲右翼總管解送大營盤交民軍統領看管該亂黨所持鎗械亦已繳出過半其餘現正按數查收諒不日當能全行繳出矣 
[南潯鐵路大會議]  
　　南潯鐵路業經行政官在都督府會議辦法當經决定官商合辦將原有商股槪作八折換給新股票一事全體股東均不認可特於六月二日開股東大會磋商一切到會者除股東及都督因事不到外交通司實業司正副司長均先後蒞會午後一時搖鈴開會首由黄大進君報告公推程道存君爲主席宣布開會宗旨次由羅朗三君演說謂公司開辦已逾數載種種困難源各股東均能言之但我股東等務宜保持此路以堅信用方足以對江西全省父老兄弟及都督曁各行政官維持路事之苦心（衆鼓掌）若行政官不能出眞心實力以維持本路則是行政官無发對江西并無以對都督也至於借債固易而償債甚難若不預備還債辦法一經破產殊爲可　至於官商合辦鄙人决不敢贊成（衆鼓掌）演說畢即請行政官出席說明主張官商合辦理由以便討論常由交通司正長趙世瑄君演說謂行政官對於南潯鐵路本無他意不過因創辦以來資本已歸烏有若再不維持恐路事永無恢復之日所以主張官商合辦實事勢上不得已之辦法然總以拿定宗旨方可進行鄙人雖處行政地位并無與股東爭權奪利之心也復由次長胡葆生君演說謂南　鐵路之困難人所共知前經議會議决公商合辦借債修築亦萬不得已之辦法公商合辦與官商合辦性質無異若仍主商辦其困難實甚惟官商合辦以股東組織董事會爲監督機關以交通司爲執行機關總協理由中央選派至於行政官與各股東辦法雖不免略有差異然望該路之速成其心與股東無異也次由　靜齊君謂官商合辦亦不外借債仍舊商辦借債固屬爾爾切實進行果能辦有成效何患無人附股又何患無力還債但借債合同務宜逐條研究萬不可損失權利耳（衆鼓掌）次由京師股東代表許少璣君演說大旨不外主張商辦速求成功等晤極有理由次由吳建陶君宣布本公司對於交通司官商合辦之意見大旨不外官督商　經衆起立表决於是决定官督商辦總協理由股東推舉不能由交通司選選派充並當場公推代表程道存君吳建陶君許少璣君胡明藴君曁全體董事等會同交通司長先後謁見都督要求核准並宣布次日下午請各股東繼續到會以便妥商一切乃搖鈴散會茲將南海鐵路公司借欵草合同錄左立草合同江西南潯鐵路公司今因南潯路工需欵辦理特與日本東亞興業會社籌借銀兩所有條欵開列於後（一）此項借欵定爲日本金幣五百萬圓合九八規元三百七十萬兩之譜三個月内先交三百五十萬元餘一百五十留爲工料之需限十箇月内交清（二）此項借欵每百金元九五交付（三）常年利息六厘半自交欵之日起核算每年分兩期交付上期爲六月下期爲十二月（四）此借欵以十五年爲期於合同簽卸之日起至第十年終止祗付利息自第十一年起至十五年終止每年本息攤還如遇息遲滯及本息攤還遲滯之時至四期不付之時即照第五條辦理如到十五年期不能還清兩面商議得以再續五年（五）將鐵路全部機器材料及營業所入之餘利作爲担保（六）鐵路公司若須包工可以優先權給東亞興業會社磋商倘工價不合應由路公司向他處購辦（七）此項借欵鐵路公司别除獘混祇准核實爲九江南昌間建築鐵路之用不准他用東亞興業會社可以隨時稽察（八）鐵路公司如欲續借欵項之時可仍向東亞興業會社商酌（九）鐵路公司惟認東亞興業會社享有此項債權東亞興業會社亦惟認路公司商借商還無他干涉（十）鐵路公司借欵本係商辦性質如以後中央政府頒布憲法商律或宜受普通法律箱　鐵路公司亦應遵守不得歧異（十一）此合同効力以本息還清之日爲止以上條欵經彼此同意各無異言所訂合同　成兩份記名　押各執一通收存爲據此草合同須經股東會認可並呈都督然後訂正式合同（附條）如南潯路公司欲聘請外國工程司先　興業會社代爲聘定如南潯路公司或興業會社若欲發行債票可彼此預先商議由路公司禀請政府批准發行其詳細到時商酌第五條機器材料四字待股東會通過換寫機器財產四字若不得股東會同意本合同作廢中華民國元年五月念三日明治四十五年五月念三日江西南潯鐵路公司總理陳三立江西南潯鐵路董事羅兆棟東亞興業株式會代表取締投白岩龍平 
[贛省各屬認債表]  
　　贛省自光復後因軍費浩繁特開公債總局藉資挹注及李都督蒞任一面裁併財政司一面極力整頓接續辦理現經該司派定各屬認債數目列表呈請李都督通令各地方官會同正紳遵照派定數目迅即募集茲特照錄於下（一）南昌清江廬陵玉山四縣各派二十萬元（一）豐城萬載鄱陽泰和南城臨川六縣各派十六萬元（一）靖安鉛山高安萍鄕上饒德化都昌新建贛縣九縣各派十二萬元（一）奉新義寗樂平寗都南康興國六縣各派十萬元（一）新昌宜春貴溪浮梁四縣各派八萬元（一）新淦南豐弋陽廣豐興安餘千萬年德興吉水安福龍泉咢都信豐十三縣各派六萬元（一）金谿崇仁宜黄上高新城新喻湖口彭澤安義永新瑞金石城進賢上猶十四縣各派四萬元（一）東鄕廣昌分宜安仁德安瑞昌建昌永豐萬安長寗崇義會昌安遠武寗十四縣各派二萬元（一）樂安瀘谿峽江星子蓮花永寗虔南龍南定南犬庾銅鼓十一縣各派一萬元 
[湘省解散南武軍之風潮]  
　　湖南南武軍係由西路邊境募集該處與廣西連界其統領張君其　又籍隷廣西故其所募兵士以廣西人爲多現在駐紮省城南門外之金盆嶺近因財政困難張統領自請將該軍全行解散已於五月二十九日收回槍械給餉三個月令其自行回籍詎因軍務司防範過嚴日前有散兵數人入南門城與守城兵衝突當以追捕甚急避羅長順廣貨店該店主恐其受累帶同守城兵捕拿該散兵以拒捕情急竟將店主斫斃散兵終亦被拿處死是日張統領亦於醉後至礦務局拜會因與門丁口角互毆致全部散兵大起鼓噪謂統領被毆散兵被殺議卽入城圍攻礦局事爲都督所聞立飭軍務司加派軍隊嚴密巡防各城門早閉遲開出入必經搜查所有各衙門局處敎堂學堂稅關洋行各圑體機關均有軍隊駐紮並派出副官各持大令督同兵隊巡行街市晝夜嚴查各叚巡警亦分班輪流認眞稽察不得稍涉疏懈而風潮迄未少息六月一日外間喧傳謂南武軍將於日内復仇適是日有該軍管帶偕同官佐三人乘馬入城又爲巡街砲兵將該管帶捉去其餘官佐均乘馬奔逃外間謠言愈甚南城外一帶居民惶恐萬狀全城爲之動搖張統領見風潮日急竊恐釀成事端擬卽率領全軍帶回原籍遣散日昨面謁都督及軍務司力爲擔任謂渠可保無事惟日來謠風尚未平息必俟該軍離省城門啓閉如常方可息其紛擾云 
[皖省官俸草案]  
　　安徽臨時省議會前以本省官俸及預算各案關係重大咨請都督從速交會議决柏都督以本府自成立以來所有職員均屬義務殊難持久前經議决之本府臨時官制即將組織實行所有官俸自應酌量規定前已特開政務會公同討論擬定官俸草案七條昨特咨請省議會公决見覆施行至預算案事較繁重須俟各屬呈文到齊方能編制茲將皖都督府官俸暫行章程草案錄左 
　　第一條現在官制尚未規定自都督以下各職員同一官職者暫食同一之俸惟各科長課員及庶務書記椽史等得由本屬長官按其任事之類筋分級配付之 
　　第二條現預算年度期尚未頒定各官俸暫以月計其額如下都督八百元顧問一百二十元司長三百元秘書長一百六十元秘書一百二十元參事一百四十元局長一百二十元副官八十元科長一級一百元二級八十元庶務及課員一級八十元二級六十元三級四十元清理財政員及視學員等於一級課員主事一級六十元二級四十元知事大缺二百元中缺一百六十元小缺一百二十元佐治員一級六十元二級四十五元三級三十元書記椽史一級四十元二級三十元三級二十元 
　　第三條每月定於二十一日爲官吏支給期但遇休假日得延至假後之次日 
　　第四條因辭職免官裁缺而去職者予以本月份之俸給全額卽於其去職及因私事不及奉公而踰十六日者減本月俸額之半但有親喪大故或特别賜假休養者不在此例 
　　第五條凡由一職轉任他職者其原職之俸可按日計算至其離職之日止卽時發給其由他職任遷而來者卽以前任本月所餘之俸給之 
　　第六條都督司長局長知事須給之辦公費叧文規定　 
　　第七條本章程以皖省臨時官制効力完止時爲消　期 
[柏都督禁信謠言]  
　　皖垣於日前緝獲宗社黨吕文卿一名次日卽由軍政府派委執法官訊明確供隨卽槍斃詳情已紀前報惟因此謠　紛紜人心惶惶市面幾爲搖動當經柏都督出示曉諭云匪徒吕文卿匿跡省城揑造種種謠言希圖惑亂人心業經本都督拿獲訊明槍斃爲此曉諭商民知悉爾等須知此項匪人造謠生事無非欲使商民搖勲以遂其乘機搶刧之奸計今已正法則無根謠言復何足信切勿驚疑自生擾累 
[蕪湖湯財政長被拘]  
　　上年蕪湖光復時公舉吳振黄爲軍政分府湯善福爲財政局長虚糜公欵至數十萬金之多此等欵項純係勒捐商民而來雖當時人言嘖嘖而亦莫敢誰何及到分府取消財政機關亦同時裁撤當由該處紳商報告都督隨由柏都督派委專員謝景平等赴蕪會同議商兩會澈底清查詎湯竟敢久若簿記抗不交出以故該委等無從查考即據情電禀都督請示辦法柏都督閱禀大怒立卽電飭駐蕪支隊顧君琢唐一面先將湯拘留一面加派幹員前往蕪湖勒令刻日交賬仍偕同議商兩會各員逐款清查呈候核辦以儆冐濫而重公欵　 
[江南圖書館近况]  
　　丹徒陳善餘先生主講湘鄂有年故兩省高足甚多黄留守亦出其門下前清時曾由兩江總督端方委辦江南圖書館交復時陳君送親回里怡情經史已將半年近黄留守因振興敎育不能不注重圖書爰函請先生來寗藉資熟手乃陳君以光復以來該館所用非人種種腐敗非大加更勲難望整頓决議力辭已將委任狀奉還僅願任名譽稽查之職俾得隨時入館看書云 
[松分府尅期交替]  
　　松江沈司令自准電取消分府後即與省委符范兩科員籌議善後辦法茲聞將所有水陸軍隊槪歸都督遙制不再另設司令以節糜費至松分府公事准於十一日停辦當於初六日由沈司令電致都督矣茲將原電錄下蘇州程都督鑒尊委來松交代就緖現定侵日停止辦公以後各軍餉項如何支撥請速宣示以安軍心尊委陽日回蘇併聞 
[巡緝隊水中擒盜]  
　　吳江縣逃犯夏阿二同夥多人專在澱山湖一帶肆行刦掠現經靑浦巡緝隊張楊兩隊長偵悉匪踪帶同鎗划於五月三十一日午刻跟追至朱家角漕港河市心暼見盜船在前立飭栅夫關閉栅門一面知會本鎭巡警四面兜拿詎該盜匪等熟習水性見勢不妙鳧水而逃幸張楊兩隊長督率隊勇先後落河奮力追捕得獲著匪夏阿二一名并獲盜船一艘解交靑浦民政署轉送檢察廳訊辦餘匪兔脫現正設法購拿期在悉獲當該隊長等追近盜船其時各隊勇皆赤手無械因見匪衆鳧水圖脫竟能不顧危險奮力兜擒卒將著匪弋獲解辦亦足見其緝捕之能力矣 
[粤路將收第三期股銀]  
　　粤省胡都督昨照會粤路公司總協理云查粤漢鐵路興築數年尚未竣工雖由其他之障碍實亦股本之未充日前孫前大總統返粤已提議催收第三期股銀此實爲交通利便有益民生至計自應赶緊照辦以免再延爲此照會貴公司希爲查照迅議催收辦法併定期截收宣布周知是爲至要 
[猪仔截回廈門之詳情]  
　　廈門某客棧主吳前輪由廈誘販猪仔一百三十餘名甫至香港卽爲各猪仔查悉内有一人竟忿極蹈海而死另有九人乘間脫逃回廈泣訴於華僑會長莊銀安先生歴述吳某誘賣情形當由莊紳親赴警局報告卽由王巡長帶同警護多名立往該客棧捕拿詎該犯膽敢開槍拒捕幸巡長奮勇格鬥卒獲首犯二名送廳懲辦 
　　另函云此次被拐猪仔由香港走脫李占魁等九人已搭雙美輪船回厦由公和社招待餐飯即由該社詳細咨詢據云係被拐匪騙販現尚有八十七人在港覉留其不願前往在香港洋面蹈海身斃者已有四人又云此次由張炎押管諸人到港若不脫逃越宿即被赶配出洋公和社乃函請商務總會爲之電香擋配而總會以無正式文告不爲轉電惟事在眉急若不即電香港設法扣留僅俟厦商會正式辦不已恐緩不濟事乃於舊曆四月十五下午發電香港德昌行轉福建商會又電香港福長榮號東許清交君請其設法截留一面函請華僑公會會長莊銀安先生在公和社磋商先請巡警總局立派警兵拘獲典寶街桐松號東葉炎陳水則兩拐棍警兵竟被該棍拒捕各有受傷迨舊曆四月十七日又自香港第二次逃回被拐之華工十一人楊天等亦搭豐盛輪船回厦據公和社報告是日午後方接厦商務總會函知並抄香港福建商會電覆云華工被拐遵電截留六十八人俟搭大義丸囘厦等語此事非由香港福建商會及福長榮號東許清交君桑梓關情極力設法配回此百數十人性命休矣 
本埠新聞 
[報界俱進會第三日大會記事]  
　　昨日報界俱進會假二馬路工業建設會開會先於上午十句鐘 
由起草員公議條改章程至下午二句鐘各代表先後蒞止乃正式開議第一議題爲太平洋報汕頭新中華報吉林吉長日報新吉林報請議自辦造紙廠當由朱少屏君報告開辦紙廠之必要略謂民國成立言論機關日增月盛現全國統計有報館五百家而所用之紙無一非購自外洋平均每家發行五千份每份二大張計日用紙五千令每令平均價銀一兩七錢五分一年卽須支出銀三百十九萬有奇漏巵之巨思之憲心爲挽回利權計我報界不得不竭力籌辦造紙惟鄙人曾經調查本埠某紙廠該資本五十萬現其咸續日可出紙八百令以此類推是欲辦日出三千令之紙廠預算須有資本二百萬現在報界力實有所未逮今日不妨將要辦不要辦先行解决再謀進行之法大衆賛成自辦嗣龔含章君云維持國貨爲吾報界所主張今日對於此事不可不盡力行之在會報館可各量其力或自認或代募分投担任次廖舒籌君云紙廠開辦之先應調查造紙之原料機器及專門人才並不妨先籌五十萬設廠試辦討論甚久决議先在上海設立籌辦處卽附屬俱進會事務所並公推朱少屏君草擬招股章程由全國報館公同發起俟三個月後招股略有頭緖再開會公議一切次起草員報告修改章程之意見由主席逐條宣讀再由各會員討論計全章通過已近六句半鐘而天鐸報李懷霜君所提議各案不及續議因公决明日仍在工業建設會延期開會准一句鐘卽關議遂散會 
[籌募内債之條陳]  
　　軍法司長蔡寅等呈滬軍都督文云爲急募内債抵押國稅籲求呈請大總統交付參議院國務院通過施行速集巨欵以紓國難事竊維民爲邦本本固邦寗吾國人民習處乎專制政體之下對於政府久無信用常此革命告終共和初建敎育實業需款方殷師旅饑饉時艱孔亟因之倡議民捐勸輸國債仁人志士之用心良堪激勸但手續難於支配辦理未易持平募欵不生債權社會恐存觀望縱有愛國之士夫徙毀少數之身家杯水車薪何裨全局於此而欲拒外債之輸入堅國民之信用其惟以全國地畝稅抵押内債乎蓋與其籌借外資息頗重而利源外溢不若抵押内債息頗輕而還期延長地畝稅本爲人民輸納以之抵債必能見信於人民人民與國家旣有 
 
 
 

Page 7

 
 
債權債務之往還其利害關係愈深則其監督政府研究政治之心愈切互相維持互相商榷而共和之精神始著寅等分屬國民憂深時局欲挽借債之危機敬陳募債之辦法不揣固陋敢獻芻蕘伏乞都督電鑒迅賜電請大總統交付參議國務院通過施行實爲公便上呈計附章程十條 
　　中華民國租稅抵募公債暫行章程第一條本章程所募之公債限以全國國民所應納之田賦稅作抵命名曰租稅抵募公債票第二條本公債總額定以二萬萬元專事裁减軍隊振興實業整理財政設立銀行之用其債劵由中央政府頒發財政總長担保各省不得自立債劵以昭劃一第三條債劵分爲一元十元兩種用無記名式可以抵押轉售於本國人民若抵押轉售於外國人者剥奪其債權第四條本公債爲有利債劵常年七釐起息分十年本利攤還每年發息還本以陽曆十二月爲期凡到期未領之債劵本息可以抵算完納一切賦稅　　第五條凡各省府州縣地方經收租稅之官廳俱有經理發行債劵之義務且有發息還本之責任而購得債劵之國民應各向其發給債劵之官廳照间領取本息其經理募債之官廳於募債滿額之後須各將其所募債欵實數核算共每年應償炎本利呈報財政司並交付省縣兩議會備查各省財政司須將該省境内國民担負債數及每年應償之本利呈報財政部並交付參議院備查使上下議會之預算案不至妨碍國債之本息以昭信用第六條凡購債劵者自收到債款之日起息預先將第一年應還本利一併扣除以免第一年發息有清算先後期間之繁且以示推誠相與之道第七條本國貨幤本位及補助貨幣價格均宜劃一蓋發給債票須扣除第一年本利或到期發息還本時皆有零尾之收支如此方免出入不公之弊第八條國家須設立中央銀行爲流動公債之樞紐凡各省府州縣地方經理債劵者以現在收入及將來支出均報告於本省之財政司由財政司呈明財政部存儲或支拂於中央銀行第九條凡有債劵之國民可許其各省公舉代表四人每年一舉監督政府所募公債之用途購債劵五百元以上者有選舉權購五千元以上者有被選舉權 
　　第十條本章程經大總統交付參議院通過由國務院通飭施行如有示盡善者得以得出議案隨時改正之 
[再誌陳阿四之强盜性]  
　　著名長江匪徒陳錫奎（即小阿四）因在貴州路鎗傷探夥唐阿二（卽小無錫）並用斧劈傷同黨徐春山由匯四捕房華探目楊掌生及華探施金生等將陳及同黨李友山（即三子）劉永順（即劉麻子）羅阿四曹阿金劉富英等先後拘獲已紀前報前日午後經公共公廨復訊先由捕房代表侃克律師偕原告陳庽（即陳小姐）上堂証明在大舞臺觀劇出外被搶珠花情形復據八十二號西探及華探目楊掌生先後上堂禀明將陳等查獲各節並在捕房供認紏黨暗殺陶煥卿及搶刦北河南路同康錢莊等各案旋即將陳帶案訊據供稱自知所犯各案雖判永遠監禁亦不爲過如照前清法律一刀步足蔽辜然我人雖犯法銀洋衣服並未犯法應求飭令捕房將抄去之銀洋衣物如數發還我願從頭一一實供否則我决不認况我於此案如建造房屋之正樑我不承認卽房屋無樑永遠不得完工王襄讞遂商之西官美領强君諭曰爾之銀洋係搶刼而來衣服亦以搶刦之錢所購故不但應由捕房充公且須分别給還各原告諭畢陳復代稱我之爲匪爲盜因欲好吃好穿我之要求發還並非我自要爲買棺木之用祇因我自知所犯實係死罪决不能望再生惟父母生我平時旣不能盡孝今父死方在三七母又年老尚須度日故一再要求發還俾老母得終天年如果應由捕房充公則我爲强盜不啻代外人所爲亦屬有玷外人名譽至於分别給還各失主一層在公堂上無論竊盜各案如非原贜即不以斷給失主况我於各處搶刧祇分得洋一百餘元而被捕房抄去鈔票現洋共有二百餘元衣服亦約値洋四百餘元且所置衣服均在各搶案之前豈能一律指爲贜物卽使衣服爲搶來这錢所置亦以性命換來故求飭令捕房將抄去銀洋衣物如數發還我即一一從頭實供如有半句虚言即不是大丈夫之所爲不然我决不認堂上祇可糊塗定斷供畢中西讞員會商之下允以一半給還陳仍不愿雖經一再研詰堅執如前讞員無奈飭令帶下復令將李友山帶案訊供不認並稱在捕房亦未認過惟據包探云陳阿四已咬爾在内呌我簽字我不知究爲何事堂上以其狡供飭將同黨徐春山帶案質對亦均互相諉賴訊至此時已薄暮諭仍一併還押候再訊核旋據法包探投稱陳阿四等曾在法界廣慈醫院内暗殺陶煥卿應請給予帶回歸案並將信票呈閱中西讞員諭令退去俟本廨各案訊結後再行押送法公堂歸案訊辦該探唯唯而退 
[四誌湖南人之大衝突]  
　　駐紮龍華之粤漢鐵路衛兵一營各兵士前日因湘人同鄕開會衝突致與砲隊營兵士在製造局西栅口開砲爭鬥已紀前報茲悉西栅口一帶商舖住户之玻璃窗多被流彈擊碎又有十二磅砲彈一顆飛至日輝橋擊損某紙廠之機器及金姓房内什物現該處各商民均以是日無端受驚殊不甘服擬公禀滬軍都督索償損失未知能達其目的否 
　　滬防全軍李統領以前日肇事之兵近在龍華而製造局之子藥廠適在該處現雖事已平靖難保無匪徒乘間騒擾爰於前日命令鈞和兵輪由高昌廟浦江起到龍華一帶巡遊保護 
[保護冠華帽莊之權利]  
　　上海民政總長李平書君出示云爲給示事據冠華帽莊經理　繼梅禀稱縣商前因軍警學三界倡議剪髮深恐利源外溢於庚成年朋在上海大東門内彩衣街地方股開冠華帽莊專用本國上等綫縐綢　絨呢膠　　　胎草缏仿製西式禮帽公便帽操帽均以醒獅商　爲記以　畅銷國貨杜塞漏巵所費工本爲數甚鉅去年武昌起義全國響應剪髮令下商號所製各式西帽遂爲各界所歡迎生意發達日不暇給而不肖同業見爲有利可圖難保無冐充本莊牌號加字加記以爲影射將來魚目混珠殊於營業前途大有妨碍現當民國肇基注重實業以華料而製西帽商號實先提倡公家理宜保護等情粘呈商標圖様請准立案給示禁止仿冐並乞移會各署廳廨一體立案保護前來據此查該莊專用本國貨料仿製西式各帽係爲振興實業挽回利源起見所請禁止仿冒應卽照准除批示並分行照曾各署立案外合行給示爲此示論該帽莊同業各商家須知影截牌號加字加記希圖混售阻人發達最爲商場惡習自論之後母得冐充該莊牌號影射混售切切特示 
[兵士越界被拘]  
　　近日謠傳謂宗社黨在蘇垣勾结某隊兵士約期起事本埠各當道深恐該黨潛蹤來滬意圖破壞已通飭各軍隊一律戒嚴以資防備茲因湘南會舘兵士衝突防範尤形嚴密前日有閘北光復軍馬少卿劉德生王福章趙喜雀等奉命在川虹路巡邏見有秦阿毛與身穿藍色衣褲之人帶有物件形跡可疑當卽上前盤詰詎秦等情虚飛奔逃至租界該兵士以臨時追捕盜賊曾經交涉使照會租界領袖領事彼此均須帮助遂追至租界致被匯四捕房五百零三號二百六十九號等華印各捕指爲荷鎗越界將該兵士等與秦一併拘入捕房押至昨晨併解公共公堂請究先由該華捕等上堂訴明各兵士携帶軍械越界拘人實屬違章馬等各兵士即禀明前情訊之秦阿毛供在七浦路周姓家爲小馬夫前晚七句餘鐘因伴送友人之妻至該處見兵士四五人在彼向婦女調笑因駐足觀看詎伊等疑忌誣指身帶手槍遽欲拘拿是以逃至租界被捕攔獲旋由光復軍司令李徴五特派代表汪景龍持函投案聲請帶回王襄讞啟視來函略謂近因謠言紛起且湘南會館兵士衝突故飭該兵士在華洋交界處荷槍防衛如有不是之處請交來員帶回訊辦云云襄讞閱畢卽商之德師副領一諭令汪代表先行回去着將該兵士等帶回捕房候商明陳都督再行發落 
[嫌疑人幸得保釋]  
　　靜安寺路四百零一號洋房前清廣西提督丁　家内發現殺人放火重案後經卜總巡訪知同居丁姓附近四百十六號屋内之銅匠周阿狗與俞桂生許阿泉陳金生等與此案頗有嫌疑派探將四人拘解公堂訊無實據一併押候澈查在案茲周等各家屬公禀求釋昨晨復由捕房將各人解廨請究據包探李星福禀稱周于此案未發現之兩月前曾代丁妻修理首飾匣上这鎖匙匣中飾物周曾目覩或因見財起意亦未可知惟迄無實據請爲察核王襄讞商之德師副領事判周等四人均交妥保候再查核 
[吳師長約束軍人]  
　　陸軍第十師吳師長以前日陳都督等在市政廳特開軍法會議以後滬上各營隊兵士應由各該長官擔負完全責任極力約束保持地方所有本師各團營兵士自應責令該管上官嚴加約束遵守軍規如有在外滋生事端等情定惟各該長官是問業已通令該師各旅團營長官轉飭所部一體凛遵矣 
[組織國民分公會支部]  
　　本城公民姚子樑李伯塤薄稚卿陸　台等因蘇省人民近已組成國民公會宗旨章程頗極守善是以援照蘇省成法設立中華國民公會上海支部定於今日午後三時在仁濟堂特開成立大會想屆時必有一番熱閙也 
[中華民族大同會支部成立紀事]  
　　中華民族大同會上海支部於五月二十六日開成立大會於江西路二號當時舉定徐紹楨君爲支部長王人文沈秉堃君爲副長呂志伊李瑞清君爲敎育部幹事桑寳王一亭葉惠鈞沈縵雲君爲實業部幹事藍天蔚温宗堯王君復陶鑄鄧恢宇姚勇忱藍宗魯徐肅君爲調查部幹事王孝偁洪翼昇邵元冲張昭漢君爲編輯部幹事曠若谷君爲會稽兼庶務部幹事陳泉清君爲文牘部幹事六月初五日午後一時復在支部開職員會討諭論進行辦法由支部長徐紹楨君主席提議事項（一）關於支部進行之事（二）關於招集會員之事（三）關於事務所房屋之事（四）關於維持會務經費之事（五）關於大同月報社之事（六）關於大同股分有限公司之事逐條决議散會已五時矣 
[開辦平價處之預備]  
　　本邑米糧昂貴現由民政總長在東西南北四叚地方設立平價處定於六月十五號開辦已經曉諭在案茲又由民政總長照會警務長請派長警數名分段常川駐守故已轉飭各區員照派矣 
[少婦墜樓之慘劇]  
　　城内四牌坊中市潘茂森象牙店素稱殷富係潘少岩所創設潘家住縣東業已故世數年其子潘武超又名連生曾娶周姓第七女爲室已將八年其初夫婦和睦已生二女一男詎連生邇忽作狎邪遊與滬北某校書結不解緣迷戀花叢不問家事其妻屢勸不聽曾呑金鈕扣數粒設法救愈前日早晨其妻又怨忿交集遽從樓窓跳下迨經家人扶救已骨折血汚不堪逼視現正延醫施救恐難免性命之虞矣 
[樊張兩君之知遇]  
　　黎副總統致公廨關讞員電云會審公堂關烱之兄鑒民國初建萬端待理素仰樊樊山張次山兩先生道德文章爲吾鄂山斗迄不得一見敬懇吾兄轉達鄙意代爲勸駕回鄂幸甚元洪歌 
　　關讞員復電云黎副總統鑒歌電祗悉樊張二公遵當切勸駕以副藍懹俟有端緖再續聞合先電復關烱叩虞 
[張元豐與寳興公司之交涉]  
　　滬軍都督令行滬淞巡緝營長略云案查本軍府批准張元豐呈請認辦寳山縣結一結九兩圖食鹽一案原以寳興公司由嘉寳引商所化設鹽銷正岸課指帑地於國課商引均有弊害斷難再任隷辦節經轉咨蘇浙兩都督曁鹽政總理查照立案旋經往復磋商聲明理由照准張元豐承辦並令飭該民政長遵照及令行實興公司卽日取銷各在案茲據該營長以張元豐開辦以來迄今一月銷數甚滯揆其原因無非寳興公司餘鹽銷無盡期該公司究存若干日銷若干實非調查不得明晣飭據第一哨緝私哨長徐文德復稱該公司竟不允調查等情具呈前來查寳興公司究竟存鹽若干日銷若干至宜切實調查得其確數庶該公司不得私行進貨而張元豐棧不致受其影響　呈不允調查果屬實情殊有不合合行令飭該營長會同寳山民　長前往切查務得確數具復核辦　 
[江蘇省公報定期出版]  
　　上海縣民政長吳君出示云本月初四日奉江蘇都督程第一百五十八號府令内開據各司會稱東西各國均以公報爲宣布法令之樞機吾國古先亦有讀法　書之制度凡國家法令一經公布遠近周知非特省楮　庚告之煩亦以杜延宕　　之弊法食意美無逾於斯本都督定於中華民國元年六月十一日起每逢星期二四六日刊發江蘇省公報一册卽爲公布本省法令之機關自後本省行政司法議事機關及軍營局所學堂應以公報爲依據母庸再以文書通行其並非通行全省之調令不必公布者仍以文書傳達凡應行頒發公報之處一縣共有若干統由該民政長從速調查呈報以便按期照寄除訂定汀蘇省公報條例及各地方施行法令日期表並公報發行章程隨報頒布外合亟先行通令各該縣民政長仰卽轉行移咨照會及出示曉諭俾衆周知是爲至要此令等因奉此除轉行　　照會　　　　　　　爲此示仰關邑各界人等一體周知 
[第十師陳請發餉]  
　　陸軍第十師各旅團營官佐兵士薪餉每月計需十一萬餘金前因滬都督府將次取消禀准改歸黄留守核發茲留守府亦須撤消而滬都督府反可略緩是以該師應領五月分餉項現奉留守指令仍歸滬都督府給領聞該師吳師長昨已陳請都督核放矣 
[點騐軍隊之預備]  
　　陸軍第十師吳師長前日接奉黄留守命令以第十師成立已允亟應滬員點驗以資整理茲派調查局委員趙正平爲點驗委員長又委一等局員黄奎周楊亞二等局員馬志勛黄爾甲朱叔源阮鴻江鴻鈞三等局員柳焜關忠漢邱宗濬等爲點驗委員前往該師仰卽將官佐兵士名册檢交局長趙正平等按册詳細點驗以昭核實等語現吳師長已遵飭所部各旅團營迅速造册以備點驗矣 
 [P排字同業會議> 
　　本埠各印字館排字人近以米珠薪桂月得工資不敷用度特於前日午後邀集同業在石路富貴樓茶館會議到者一百餘人當場公舉代表擬向各館主要求加添辛資想不難達基目的也　 
[信船遇盜]  
　　林仁記全盛正源永太豐四局合裝一船於四月十五日由上海開往杭州沿途分局裝卸貨物十七日到　涇過夜十八黎明開船行至離鎭一里之遙突遇盜船一只跳上五六人刦去銀洋物件約値洋一千餘元 
琑聞城内 
[都督府批示]  
　　師範畢業生鮑炳英呈批呈悉查此案純係普通民刑訴訟不在本府範圍之内該生旣不服南匯審判長之判决應卽照章向高等審判廳控訴况查閱粘單内蘇都督批示云旣由該生具禀高等審判廳請予提究自應靜候該廳按律辦理等語是此案業經控訴何容再向本府請求仰即仍候該廳核辦可也福建永定旅滬商號蘇德康等呈批呈悉此案已飭執法科咨送地方檢察廳究辦所請蘇德明准予銷案及發還行李各節應山該廳核奪仰卽知照鞠也僧呈批呈番此案業已飭民政廳長切實查明一俟查復前來再行核辦可也潘照修函批函請相隨北上本都督現以經手事件尚未完結起行固仍須時日且將來赴任時務力屏從前官場惡習輕車減從絕不携帶多員所講碍難照准至叧爲推榖一節此中困難之處前兩批已解定之仰卽速作他圖勿自悞也江陰朱復華函批函禀已悉光復出力人員經各團體代表呈報飭科查明後卽分别獎給文憑及金銀名譽徽章並無酬金賞賠之例據稱江陰招軍墊用二千元當該軍開往崇明時該員旣未開呈帳册報告前來解散後又未將該軍始末情形詳細禀報本軍政府批准備案今忽以招兵墊欵等詞率意函懇如數撥還是否屬實無從調查傳詢會科員亦不便爲該員証明所請自無庸議且現値國中財政奇絀士民具有天良者方踴躍　將毁家紓難之不暇該員卽使墊欵尤宜勉盡義務留一優美之名譽曉曉索還殊無謂也民政部測繪學堂畢業生薛懹忠禀批兩禀具悉滬軍局面將吏本府取消在卽各項人員來此投効者均經批飭他往現各省正在建設時代陸軍測量一科尤爲當務之急該生旣曾在江北測量局供差年餘諒於地形三角製圖諸術研究有强　可速往他省効用何患不到處爭迎時哉幸勿失也 
[民政長批示]  
　　二十三保十三圖萤周樹瀋禀批據禀二十三保十三圖率字圩地保本屆照議應輪沈士雲接充由該董取具認結加具保結請給諭戳前來當卽飭檢議單無着無憑查核旣經聲明照議應輪姑准傳驗着充各結附 
[檢察廳批示]  
　　汪胡氏呈批據訴已悉卷查該氏夫汪道清串賣糼女經前司法署訊明判押習藝所三年在案現奉赦令該氏夫汪道清所犯應在准予援免这例已由審判應造册呈請核示矣自應靜候奉到批示再行核辦母得率請保釋 
[南市]  
[商團開操]  
　　滬南各業商團皆已成立錢業商圑亦已組織成立定於今日下午一時假滬軍營操場開操預請民政總長市政長等蒞場　禮 
[移提盜匪]  
　　昨日蘇州吳縣檢察廳移文滬南市政廳聲稱今年三月十六日有正大竹行之賬船一艘停泊蘇州婁門外被匪攫去大洋一千二百元小洋四百九十枚及衣服等物曾經婁齊葑警區勘明飭緝未破現接上海二區暗探陸天發函知此案正犯伍和尚現押市政廳是以備文移提等語當經　長准將該犯交於來差解回歸案訊辦 
[拐賣女子]  
　　董雙喜之女名順寳早已許於魚行　張姓爲養媳今正被其隣居無賴阿順與某區巡士串拐到法租界新祥發棧内　被閔行花烟館主李金寳卽凋花金寳與其絣婦某氏串賣昨日董之親串諸惠臣將李併其夥妓鄧桂賣扭控裁判所訊究李不承認惟鄧供明同在該棧住過見順實在内餘不知情判一併留候派探至該棧查明並着邀同証人與董雙喜來案候示 
[洋行追租]  
　　西門外周涇浜住户袁高氏朱淦泉欠租一百五十六元由有　洋行經租人婁秋生扭控西區移至裁判所訊供屬實判均交保　　天先付一半其餘限三個月　清如違押繳 
[未便交保]  
　　北貨業鼎泰承泰同荗協泰等十二户前在裁判所控各　客徐子連欠貨洋二千四百餘元迭經陳裁判傳訊判押限二十天先繳洋一千元攤給各户嗣忽在押患病送醫院療治昨又復訊有徐之親戚代籌洋四百五十元繳案其餘一成出立票據陸續拔還求請准予交保陳裁判以爲數太鉅未便准行仍着留候限續 
閘北 
[貨船被盜]  
　　羅店　鎭同德泰錫箔店夥翁懋林前日投閘北裁判的報稱上月十九日雇王增祥駁船運貨來滬駛至大場附近北六里橋突來盜匪七八人一擁上船搶去銀洋衣物請爲查緝孫所長准卽移請警務公所派探前往偵緝 
[推出不管]  
　　喬阿二因扣留高　動之車照昨被控請二區移解裁判所經孫所長訊得兩造均居租界一併斥釋不理 
[鄕民貪小]  
　　鄕民張阿生張浦氏前日因與張桃桃張侯氏爭　蘇州路内　來木料互鬥由九區拘解警務公所經凌司法長訊得事屬細故判各具結開釋 
[竊查待查]  
　　李小成因在閘北竊得某姓衣服逃到租界被巡捕查獲昨解公堂訊明解回裁判所經孫所長提訊據供衣服係向其祖父之姘婦處竊來判還押候查 
英租界 
[曾否竊取]  
　　二馬路鼎泰昌洋貨號經理王槐卿控學徒陸春芳竊取洋五百三十二元昨由捕房傅同見証湯沁源謝景賢等到廨復訊兩造均由律師上堂互辦良久聶襄讞商之德　副領事判陸仍交原保候下禮拜六訊核 
[確有其事]  
　　李茹氏控楊桂芳在松江路圖拐伊家五歲男孩阿根一案昨經公堂復訊照實判孩交氏領回楊押一月 
[流氓搶帽]  
　　流氓　金奎因攫取金定華之草帽被探查獲昨解公堂訊實判押兩月 
[不認串拐]  
　　海軍路住户顧陳氏控王少卿王張氏串拐十四歲女孩福才昨由捕房將王與張氏一併拘解公堂訊供不認判王交保張氏押候查明再行訊核 
[能否認賠]  
　　王三王錦臣羅候氏因串拐油頭路十八號門牌吳陳氏家婢女並竊取値洋九十元之飾物由探一併拘解公堂押候查究在案昨日復訊仍不供認讞員以王等實屬刁狡着兩王與候氏合賠逃婢身價及失物價洋共一百六十五元如無力繳洋着各改押一月 
[偷用煤氣]  
　　英商自來火公司控七浦路二百四十六號住户吳程氏改動火表盜用煤氣等情昨由捕房將氏傳至公堂訊供推諉判令退去於下禮拜六來案候示　 
[偷兒撬門]  
　　稽竊黄錫金前晚在威海衛路十號洋房撬門關圖竊被捕拿獲昨解公堂訊實判押西牢一年 
美租界 
[冐認親戚]  
　　粤人曾春年前晚在密勒路二百八十九號妓女鳳妹處住宿昨晨曾忽投捕房報稱該妓是伊之戚前被匪徒拐賣嗣經捕頭派探查得實由妓父價賣與該　曾所報不實斥退免究 
[匪徒攫物]  
　　婦人林阿妹前晚八時行經蓬路被匪徒搶去金環一副當報捕房飭候派探查緝 
[索債衝突]  
　　張阿連陳阿來二人昨在吳淞路索債起釁　至捕房捕頭諭赴公堂起訴 
法租界 
[貼還醫費]  
　　汽車夫李福才未領開車照會駕駛不愼馳入某店中將坐在門内之陳周氏及蕭金春撞傷送往醫院醫治昨日周氏由人扶掖上堂禀稱受傷甚重已成殘廢求究旋據捕房禀稱蕭受傷尚輕不欲多事故未到案惟李非惟肇禍且無開車執照實爲違章請察聶讞員商之李副領事判李管押着車主交出醫費外再罰洋一百元給周氏爲養傷費 
[窮兇極惡]  
　　棧主婦丁胡氏投廨控稱婦人近爲人做一中証得有中金洋數元距有張阿實强欲分肥不遂將糞一罐抛入棧内適中寓客唐阿仁身上是以報捕拘案求究張供中人我亦有份應分中全因胡氏强呑又被毆辱以此洩憤判押七天以儆　 
 
 

Page 8

 
 
   
 
 

Page 9

 
 
自由談 
游戲文章 
[馬屁鬼勸冥王加冕表] [  愛]  
　　森羅殿行走臣馬屁鬼誠惶誠恐頓首稽首謹百拜上表於閻羅大王殿下蓋聞蘇武有六旄之秉曹操有九錫之加皆所以獎豐功示偉烈也今大王功超漢武德嫓周文稱衆鬼之雄爲全冥之長尊崇體制方足以號令鬼國也不觀乎近日陽世之民國乎方謀製三大總統这銅像於北京城上夫民國肇建黎總統首先發難孫總統奔走號呼袁總統力爲贊襄非不可製銅像以表示萬世然而時日未久也根基未固也害馬之未盡去也賢良之未盡進也各國之未盡認也團體之未盡合也官吏騒亂其上人民國顛沛於下正如濤駕一葉之舟顛簸蕩漾渺不見彼岸之時他事不之急而獨急於製三公之銅像基阿諛獻媚實不値臣之一哂也臣善諛聞於當世然亦必視其可行而施之若大王正位已久澤遍九泉凡屬轉輪廻而投陽世之人莫不感大王之德畏大王之威而久思歌功頌德進帝號於大王之前臣之此舉不過顧衆鬼愛戴之心彰大王再生之德非若陽世欲爲未定功首罪魁之總統爲畫蛇添足之舉也大王其納臣言俯順輿情請加冕旒以誌人民敬仰之心臣不勝報答高厚这情謹拜表以聞 
[戲擬句股弦致三角書] [  冰盦]  
　三角先生足下啟者弟等名列九章法傳周體數千年於茲矣闔族十三人參互錯綜各逞其能海内人士咸以弟等有測天量地窺遠探深之妙用奉之如神明弟等固居之不疑也乃自明季利氏東來如與先生遇先生度量寛宏鈎稽精審相見之餘殊恨太晚先生與弟等交游久不但形式日相契合即程度亦日進高明皆先生力也辱承不棄錫弟以佳名曰直角三角形不以異族而稍加拒絕不以同學而稍懹妬忌足見先生學足三餘法通六合有一視同仁之量具有敎無類之心先生以良友待弟弟不得不以良師視先生也弟今日竊有請於先生者以弟雖具有三角形式合乎半周天一百八十之程度所惜一正兩銳推用不廣不若先生或一鈍兩銳或三角俱銳銳則剖之爲兩直角鈍則補之爲直角或剖或補悉臻妙用雖八綫立成不無借重於弟等而碌碌庸才實貽議於大雅還乞不吝金玉時賜敎言不勝翹竚待命之至專　順頌籌祉 
　　弟 
　　股句弦 
　　弦較較句股和 
　　弦和和句弦較股弦較股弦較 
　　弦和較句弦和股弦和 
　　弦較和句股較 
　　同叩 
海外奇談 
[食人之蠻民]  
　　英屬菲島政廳書記官英人杜木孫氏此次東游日本與人談及南洋羣島事云南半球南緯十八度東經一百八十度有羣島稱摩羅孫大小島嶼約二百悉由瑚瑚礁而成海風常生氣候頗凉四季平均温度七十度内外該羣島產出椰子及甘蕉甚多味誠甘美實稱世界第一麥列達島係該羣島之一周圍約一百五十英里其中央有一山樹叢蔚山中住有土人作係黎色人種體格圍大長六七尺或至八尺該蠻民不識耕織採菓實獲野牲爲食常時赤裸惟婦人以樹葉僅掩下體耳又海岸有一部落皆以漁爲業山民與漁民互相敵視爭闘不絕如生獲敵人卽殺而食之是時各蠻齊集樹陰先由酋長唱凱飲酒即令部下將所獲敵人寸斷以爲下酒物聞該蠻民云各人種中以黎色人爲最美味白晢人稍帶鹹味惟脂眆甚多故婦女童糼好食白晢人云云據英國政廳調查該蠻民同族相食必致逐年减少此後五六年該蠻類必致滅絕無疑渠等不知文明爲何物惟所可異者精於射擊之術距三百密達射擊行人百發百中去年有一英國敎士到該島布敎爲蠻民所食後無一人赴該島者而英國政廳擬任其自滅不必派兵剿辦云 
心直口快 
　　外人以我内地省名爲租界之地名是使初歴中國者一到上海卽知中國地圖之大略用意何其深亦可以爲瓜分之小影 
　　時至今日不借外債無以支危局國民損提倡不力無以救將來但借債到手當愼重用途無如比欵之濫籌捐者始終母怠勿蹈前清之覆轍爲幸留學生出洋返國歸見桑梓目空四海見物論事無不痛駡祖國稱頌外洋察其形景恨不能身變洋人不知洋人游學我國返里後亦如是否 
　　中國之留學生何以無出類拔萃之輩余謂出洋之時經濟問題早入心腦故也[  競白]  
滑稽談[  匹志]  
　　女子之將嫁也父母戒之姊妹送之親戚撫之離情苦况涙落沾襟出於情之所不能禁不暇計及哭之後而能笑也 
　　新婦之甫入門也賓朋滿座笑語暄騰狼藉杯盤卜盤卜夜雖値此千金一刻之時而惡客之連翻更替飛觞射覆竟有達十餘宵而閙之不已者（諺云三朝無長糼又云愈閙愈發祿）若欲使檀郎玉女經此一番猛烈之激刺而後知恬靜之愉快也者 
　　今共和建肇之初軍政各界之交閧旣如此其激烈也哀鴻遍野又如此其待哺嗷嗷也吾不知其閙之何時能靜哭之何時能笑也 
戲攷[  健兒]  
[補鬚生戲清河橋]  
　　春秋時楚莊王念鬥子文　楚有功命其侄椒爲令尹以報之詎椒大權在握自恃其武藝蓋世暗　異志謀爲不軌適楚莊出師遠伐屬國椒見國内空虚遂乘機起事陳兵於臯滸以阴莊王歸國莊王凱旋而回扺臯滸兵不得進探知椒已纂國率兵來拒大驚即命開戰而椒甚勇猛又善射每發必中楚兵大敗王亦幾爲所傷不得已遣使求和椒不允困守臯滸悶無一策乃出榜招賢以作背城一戰國中有養由基者多膂力善騎射矢能穿七札因楚王昏蔽令尹專權無人舉薦蠖屈草莽此時聞椒謀逆王爲所窘急赴臯滸揭榜入見自陳力能破椒莊王恐其大言欺人未遽深信令且試演武藝養舞弄兵器使出生平之技無一不精莊王大喜即命出營挑戰鬥椒驟勝而驕毫不介意不料養奮勇相撲銳不可當椒竟不敵莊王又親自擂鼓助戰士卒俱竭力死戰椒兵大敗椒自恃善射約養至清河橋較射以决雌雄養笑允之卽以兩軍分布橋側椒與養立橋垜上約各射三矢以較優劣椒妄自稱尊堅欲先射養亦許之椒滿擬一發即中不料連射三駑俱爲養接去椒大驚養即以其箭還射之椒躱避不及貫面而斃椒軍中見主帥已傷紛紛請降莊王亦不之罪莊王歸國乃族鬥氏而厚封養由基以酬其功焉 
小說 
[短篇小說騙騙] [  龍]  
　　胡某者舊家子也排行五人遂呼以老五或五爺性佻達不事故業胸無點墨而長於口才尤諳手技凡絲竹絃索之器出神入化一時無兩喜與下流爲伍舉動狂暴父兄畏之如虎人亦無敢與之議婚故年届三十中債猶虚　 
　　某相國者世交也父不堪其累爲丐人八行書投某提督授領哨之職率巡船十餘艘出没江浙之間於是五爺之聲勢益大氣燄益張佻　益甚到處爲家尋花問柳每見營主不以禮遇營主雖心惡之以碍於相國面無如何也 
　　未幾丁内艱罷職歸父雖老精神頗健堂上有八十餘歲老母諸子已分炊中饙之職尚不可缺乃續鵾絃以冀偕老 
　　届期綵與臨門賀者盈室老五忽持刀躍出大聲謂父曰咄老悖行將就木猶復娶妻余非若子耶獨不思及忍令老大無妻今晚誓必與新人諧花燭否則當飲此刃父大懼呐呐不能言衆客爭勸乃贈洋百圓揮之使去 
　　老五旣得資遂往某鎭蕩婦家老相好也呼盧喝雉興高采烈不數日而金盡 
　　博塲这中有某少年者豪於資亦與蕩婦結不解緣老五利令智昏忽得一計語蕩婦曰余有弱妹破瓜年紀丰神殊麗已字某氏子吉期尚有二十餘日汝爲我喚舟載渠來此設仙人跳以誘某少年如得鉅金願以分贈蕩婦唯唯老五遂先歸語其妹曰汝夫痴呆殊甚道路皆知今吉期已迫彩鳳行將隨鴉恥辱甚矣妹如不願者避之爲隹阿兄自有良策在無虚也 
　　老五之意初不欲其妹之易嫁特投其所好思挾之他往以償其願届時仍送歸成禮詎女曾聞人道其夫壻之愚至是心大動遂爲所惑老五乃授以計而秘其爲誀之事佈置旣定又復他往 
　　女之蘭閨逼近街市赿五日忽失女蹤一切貴重衣飾搜羅一空家人大駭莫測其故追憶平日之舉動絕無外遇之迹因忌昔時老五曾同妹游滬此次老五歸而復出卽失女所在必係老五所爲遂四出覔老五（未完） 
 
 
 

Page 10

 
 
   
 
