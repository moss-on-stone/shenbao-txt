# 1916 - 48 - 4915454

 

Page 1

 
 
   
 
 

Page 2

 
 
時評 
[沉機觀變（冷）]  
　　他國人之遇事也多勇往直前中國人之遇事也多沉機觀變勇往直前者趨機惟恐不及沉機觀變者待機或恐過早此中外人識見所由判亦結果所由異也 
夫沉機觀變不得謂非佳名詞也唯問所觀之變其能不失乎所沉之機其能有時露頭角乎苟不然者變已至矣而機尙沉其機永無或動之時矣此所以中國人事多消滅而他國人事常發展也 
是故昜一名詞以解釋之沉機觀變者退縮不前之代名耳 
[專電]  
　　北京電中央議決設總司令編制（一）直隸大元帥亂平即裁撤　　（二）總司令官承帥令掌攻防事　　（三）部設漢口（四）下置司令官二分率征滇黔軍隊聞總司令官將於馮國璋段祺瑞中選出 
　　北京電昨特令駐開封第九師信陽州第十一師開赴荊州 
　　北京電政府責成龍覲光恢復蒙自 
　　北京電陳宦將眷屬由卾移京政府嘉其忠勇擬封公爵 
　　北京電財部昨派員押解現銀十九萬元赴漢充前敵軍敵軍需　　北京電議派陸軍中將徐紹楨赴長江下游調查某事并與馮將軍齊巡按商要政 
　　北京電山東靳將軍電請重開新城兵工廠欵由地方籌集聞已允准 
　　北京電楊度擬移居天津爲要人所阻 
　　北京電熊希齡有電來京已抵常德政府因有財政上重要事件急待諮詢連電湯將軍轉促熊氏 
迅即來京 
　　北京電汪大燮第二次辭職書提出後即巳避居靑岛現聞政府有外交上重大案件發生特以長電敦召回京來否尙難預卜 
　　北京電大理院長董康氏辭職姚震可望升任 
　　北京電兩粤運使姚煜電請辭職 
　　北京電八釐軍需公債昨抽出二十三籤計金一百十五萬元 
[特約路透電]  
　　北京電據華字報載稱李凖不日將離京查閲揚子江上游及中央之防務海軍部現與鄂湘川三省將軍會商組織揚子江上游特别艦隊事龍濟光致電中央謂龍覲光所統兩粤之兵因西江缺乏運船以致遷延一俟困難銷除即將進攻蒙自及滇黔各城又稱廣東治安業已恢復（二十二日） 
[譯電]  
　　長崎電支那號輪船星期五日駛離揚子江口十英里時爲英國輔助巡艦洛倫蒂克號所阻先開空砲後發實彈彈掠船首而過旋有軍官三員兵十九人携手鎗來福鎗登船驗看艙單查視搭客即拘去德人二十八名奥人八名土人兩名年齡皆在軍役期限内者惟其姓名尙未查明支那號共被覊留五小時之久船抵長崎後船長即請美領事提出抗議支那號在此啓椗時有敵國僑民二十二人附該船赴美（二十一日）譯字林報電據昨日大陸報載稱駐滬美領事致電國務部報告英艦拘捕美船德國搭客事後猶未接覆故不知國務部對於此事將有何舉動 
　　北京電現歸馮國璋統率之前禁衞軍不日將派往西省（二十二日） 
　　北京電中政府不日將發行六釐内國公債 
 
 
 

Page 3

 
 
　　洋二千萬元限於三年内分六次償淸（二十二日） 
　　北京電英文北京日報云日政府將以十年前會任駐華公使現充駐意大使之林權助繼日昜之任其職位等於大使京中日人則謂北京日使署改爲大使署之前林權助不致來京（二十二日）譯德文報 
[戰電]  
　　其一（英人路透電） 
　　巴黎電今日下午公報云全陳線砲隊殊爲活動凡爾登北面尤甚亞士瓦德軍進攻兩次均未得利法飛機一隊轟擊狄安士東南之子彈庫德飛機昨夜以炸彈擲擊吕萊維爾同巴塞爾南鍚所損甚微（二十一日） 
　　蕯洛尼加電布國哨兵一隊昨在杜伊蘭附近赿過邊界遇希兵若干遂相衝突布兵繼乃退走死十人希兵傷一人（二十一日） 
　　倫敦電每日郵報雅典訪員電稱聯軍已拘捕康狄亞之敵國領事（二十一日） 
　　倫敦電俄軍佔據末虚與亞加拉二鎭大有害於土軍亞米尼亞與美索波太米亞之土軍今已不能互相呼應故土軍於亞米尼亞可稱巳完全敗北俄軍前旣佔據糼發拉底河上游近復佔據鐵格里斯河上游實大有助於美索波太米亞之英軍聞土國陸軍大臣安佛現率大軍向歐士魯姆進發（二十一日） 
　　彼得格勒電今晚公報謂俄軍追擊土軍俘敵二千五百四十九人獲砲六尊及子彈甚夥敵飛機曾攻擊里加該地敵砲隊亦甚活動俄軍毁斯瓦台湖附近之德兵防舍二所俄軍於里斯特河陣線轟發地雷一具毁德軍地雷穴道與戰壕及障礙物（二十日） 
　　巴黎電羅馬電稱希臘巡艦希臘號行抵杜拉索以備布土軍隊進攻時保護希臘居民（二十一日） 
　　倫敦電倫敦技師聯合會支部之書記黎斯氏今日在警廰被控唆使軍械部所屬工廠停止工作延誤軍械製造之罪此事之原因乃夜班工價之問題此案展緩半月開訊（二十一日） 
　　羅馬電　公報云蘇格那山谷中僅有小戰意軍見菲拉山谷中有軍隊與輸運車之行動乃發砲轟擊奥飛機向阿拉鎭擲落炸彈地方未受毁傷（二十日） 
　　彼得格勒電土軍兩軍團進援歐士魯姆中途聞陷落消息即折回（二十一 
　　　　電白皮書稱今日票决之經費爲英金三百兆銷并有追加經費一百二十兆鎊統計戰費共爲英金一千七百二十兆鎊（二十一日） 
　　倫敦電泰晤士報洛特丹訪事電稱英國紙幣若干通用於德國境内每英金一鎊之紙幣可值馬克二十五枚反百分之四十（二十一日） 
　　倫敦電今日午後首相愛士葵在下議院提出英金四百二十兆鎊經費之議案請公决首相謂國庫尙存上届經費一百零二兆鎊足以支持各種用度至三月十日較諸預料之時期爲久九月份後每日經費爲四百三十萬鎊與前無甚差異惟十一月份後海陸軍與軍械經費每日增多四十萬鎊英國借與恊約國及殖民地之欵共爲一百六十九兆鎊至於英國銀行借與政府之欵共四百二十三兆鎊尙不在内僅以陸軍海軍與軍械三項而言英國每日需英金三百萬鎊前後戰費連來年經費併算在内共爲二千零八十二兆鎊政府已設法撙節軍事經費凡所籌之經費皆用之於戰爭云（二十一日） 
　　倫敦電公報局云斯末資將軍稱十八日敵兵二百零四人内有歐人四名攻擊烏干逹邊界基愛柯附近加恰姆比之汛地英兵僅有三十七人敵兵竟不能取勝且損失歐人四名當地兵五十三人機關鎗一架來復鎗四十五枝及彈藥若干英兵毫無損失（二十一日） 
　　倫敦電今日印度事務大臣張伯倫與陸軍副大臣丹倫特在下議院宣布土國公報之絶對虚妄張伯倫謂亞丁附近一役土國謂爲勝戰實則英兵死傷者僅英人五名與印人三十九名而土兵則喪失二百人（二十一日） 
　　其二（德人德文報專電） 
　　維也納電奥軍大本營發布公報如下十八日奥軍藉阿爾巴尼亞人之助佔據加伐茄防兵中有愛蕯特巴沙之憲兵均逃往船中（巴爾幹戰况） 
意軍陣線砲隊不若前之活動瑪爾波桀復爲敵軍轟擊奥軍肅淸羅姆邦陣前之地時俘敵兵三十七人獲機關槍一枝意兵數隊進攻一次受挫而退奥軍於哇斯拉維加附近自上次交戰後先後共獲機關槍七枝炸彈砲兩尊來福槍一千二百枝（奥意戰况） 
十九日意砲隊轟擊方台尼杜及柯爾狄那拉意軍進攻巴爾哥西北之柯洛受挫而退意砲注擊烏哥維士及聖米琪爾山意飛機多架攻擊萊巴區迨飛抵戰線泰半爲奥軍逐回僅三架在萊巴區天空抛擲炸彈落於醫院附近及周圍村中三機歸時爲奥軍擊落其一（奥意 
戰况） 
　　二十日加萊哇拉之奥軍陣地會爲敵軍以臼砲猛轟伊森沙河陣線砲隊戰事仍在進行（奥意戰况）奥軍奪獲巴柴斯雅克意軍前鋒陣地又於稍南進抵杜拉沙東南敵軍陣線阿爾巴尼亞人之戰於奥軍方面者佔據巴拉及貝京琪俘愛薩特巴沙部下之憲兵二百餘人（巴爾幹戰况） 
[東方通信社電（日本人組織）]  
　　北京電據四川來電云北軍奪回瀘州確係事實惟北軍因奪回瀘州及對叙州方面之雲南軍其主力殆悉集該方面目下在綦江之北軍不過三營而已據由重慶之觀測對綦江方面之雲貴軍最近兩三日來急取攻勢即因綦江方面北軍之兵力較弱乘虚衝入云（二十二日） 
　　北京電廣西陸將軍近向中央要求發給軍費百萬元小銃五千桿政府已准發欵五十萬元小銃則飭由上海解赴廣東（二十二日） 
　　北京電馬繼增所率軍隊（北洋第六師）之中前曾送至宜昌近以湖南西部迭告危急防備不周因派一旅赴該方面已輸送下江矣（二十二日） 
　　東京電北京政府依賴四國公使事件有戰亂地之鹽稅由四國徴收後更貸與中國充軍事費之魂膽惟據觀測小數之欵四國或可交付如多額之款恐未必交與中國云（二十二日） 
　　東京電秋山海軍軍務局長定於三月中旬啓節前赴歐洲視察戰况豫定由西比利亞鐵道至俄國察看各戰地後往英國轉向法蘭西巴爾幹諸方面再經美國歸國視察之期定以六個月所有軍務局長職務由海軍次官兼任（二十二日） 
　　東京電日本二月中旬之贸易輸出超過四百三十二萬元（二十二日） 
　　東京電妥恊豫算案今日由議會討議議場頗呈掉尾之活氣云（二十二日） 
[要聞一]  
[字林報述滇省輿情]  
　　字林報云某君久居雲南頃來滬上所言滇省輿情頗有價值茲錄之於下某君之言曰中國西南大局之事態嚴重已甚今尙未昜　言在熟知西方華人情形者觀之滇事極爲重大影響所及或將遍於全國滇省僻處偏陬幅員雖不廣大人民雖僅十二兆然在今日足以牽一髮而動全身星星之火足以燎原其滇事之謂歟滇省深信他省必相繼響應故滇省之所恃以制勝者不在滇省所有之兵力而在他省之恊謀滇軍威力素著向爲川黔所畏服此次滇省起事反抗中央川黔軍人對之尤表同情聞廣西亦傾向雲南不獨桂省如此即他省亦然今不過沉機觀變以待滇事之發展他日事機成熟他省即將相率加入革軍此乃雲南軍界所抱之觀念也蔡鍔富於韜略指揮軍事革命一舉更可無憂蔡親至前敵統帶雲南東北之主軍李烈鈞與黄某亦各統帶師團分趨𪐸桂滇省諸將從容佈置當余在雲南時彼等並未倉促行事以爲閲時愈久滇事愈可爲彼等抱此意見蓋有以也夫革命大事也經費不裕即足生大阻力然滇省已藉印刷之力而消除經費上之阻礙矣現銀不足則發紙幣以代之不折不扣流通於市焉軍械無多乃更大之困難然滇省志在必成不困此而　其銳氣以爲凡所需者皆可取諸四川蜀省不難奪獲蜀爲我有則革命之大局成矣觀察時局當軸苟不取銷帝制中國全境固必解體今即使當軸悔禍然一轉移之間能否保全中國而無内亂分裂之禍則又未昜言也滇省雖略有盜匪騒擾商旅但不足爲患故滇省可謂十分安靖敎士安居各處無召回之必要即婦女孑然獨處亦無異深處砲台中無外侮之患也滇事似不致失利但若滇事失敗敎士恐不免於亂禍目下滇中商業頗好收成亦豐食物充牣工價漸昂馬匹與若力頗不昜得聞滇省反抗中央之初領事署屢有勸告滇政府憤然拒絶但滇省並無仇視外人之情事日前中國加入恊約國方面之說雲南曾極力駁之謂中國加入恊約徒增糾紛毫無禆益云滇中報紙抨擊中央不遺餘力各處皆黏貼譏剌中央之圖畫當此時代中國竟因國體而起戰爭誠爲可惜吾人深望中國務其遠者大者早弭鬩墙之禍焉滇省自謂出兵一舉名正言順正義固在此方然武力郤在彼方公理勝耶强權勝耶是爲今日之問題據戰訊云滇軍擊敗官軍由老鴉灘進據叙府深入一百英里重慶軍隊且將響應果爾則粤桂兩省不出一二月將非中央所能駕駛矣 
[掦子江上游戰事之别報（續）]  
　　瀘州東南兩面之戰事記者已詳言之矣至瀘州現局若何則所傳消息多相抵觸私家消息皆謂瀘城確已陷落政府官報則稱此項消息全無根據誰實誰虚無從究詰得勿與重慶相同兩方面各執一詞乎私家消謂重慶城内川軍藉口願守中立阻止北軍入城可謂渝城巳爲革軍所有而政府官報則力闢此說謂重慶現仍在官軍之手官吏仍在渝城是二說也各有理由記者不得謂爲不是瀘渝兩城殆有同一情形乎意者劉存厚之軍亦據瀘州而宣布中立矣此爲懸擬之言事之確否尙在未知之數惟從中國觀念言之劉存厚旣變則其軍隊雖不欲變然亦處於嫌疑之地位難免不受中央不公允之待遇故不得不宣告中立以爲自衞之計也 
　　比來戰爭似巳轉至納溪據半官報云官軍在納溪方面又得一小勝仗佔領高泉埸後由豐樂埸向雙河埸而進又云被俘滇兵自稱屬於第二師第八聯隊此處作戰之北軍實力若何不得詳知惟官報中曾言及旅長三員團長多員就此察之北軍兵力似頗强也然則劉存厚何以不率其軍隊以與北軍决一雌雄而乃繼續退走一任他軍之一部份與北軍對壘耶劉非癡漢懦夫之流若謂劉靜守納溪不敢出戰坐視滇軍失利而來則誰其信之換言之劉殆導北軍入陷阱耳大約劉已擇定陣地故佯敗以誘北軍深入迨北軍入其彀中然後埋伏四起聚而殲之至於擇定之戰地是否即爲納溪今日雖不能知之然劉之計畫則不難推測而知也 
　　重慶現局今果何如乎據重慶無線電（發電者聞 
係外人）稱重慶安謐瀘州未陷云云其謂瀘州未陷者乃根據當道所告之消息惟發電者居於重慶其所言重慶情形自必確實其電文中重要之點則在綦江戰事正在進行之一語緣官埸方面迄今未發表綦江之戰報也至此役是否爲滇軍進逼重慶之結果或爲官軍希圖先發制人之行動今猶未可遽斷（原按據私家消息滇黔軍先取攻勢聞綦江北軍劉司令曾於十四日電致政府乞援謂滇軍三面進攻聲勢甚壯遲兩日此電始逹北京政府即飭前敵總司撥兵援助果爾則本報昨載綦江方面之戰情定係進援之兵由重慶遣出者之戰事也）惟無論如何綦江方面今已確有戰鬭足見雙方皆知時局之重要不可不迅速進行意者雙方同時進取以致發生衝突蓋在中央方面黔旣附和雲南則中央不得不速攻黔省由北軍集中點之重慶以趨黔邊自屬天然之勢而在滇黔方面出兵綦江以窺重慶亦屬意料中所應有之行動日前官軍攻叙方急滇軍乃猛攻瀘州以促官軍之回救攻瀘即所以解叙府之圍也今北軍有以全力保瀘之勢滇軍乃進窺重慶以掣官軍之進行攻渝即所以減瀘州官軍之力也（原按此層乃就重慶中立之說不確而言）簡言之蔡鍔攻瀘巳使戰地轉至下游矣此次攻渝又使戰地更轉至下游之某點矣綜之滇軍之進窺重慶與向納溪進行之北軍大有影響北軍至此當三思而後行焉大局若何大抵繫於此路革軍之利鈍苟北軍敗續則將爲革軍所圍終不免爲俘虜擬告捷於瀘州亦成泡影若北軍得利則滇黔之軍勢將退入邊界以阻北軍而刻在叙府之滇軍亦須撤退庶不致爲北軍所包圍也 
[關於前敵重要消息撮紀]  
[（北京特别通信員）二月十九夕]  
　　日來西南軍情此間甚爲沉寂蓋機關中人類皆嚴守秘密社會雖極注意無由得眞消息記者百計剌探駭悉戰雲變幻警報頻來有非意料所及者亟爲撮要分叙於下以供衆覧而存眞相一四川方面蜀省要塞首推重慶一般推測者言亦謂該處必作兩軍交綏地乃據最近私家函述戰線行將變更如現在蔡鍔所統之滇軍巳集中於綦江劉存厚部下則紥於納溪故中央派出之北師業由重慶開至綦江不久必有一大劇戰至川軍精隊悉駐在自流井至瀘州一帶歸熊司令統率力保餉源目前當無進取之志有可想見一湘軍方面聞沅州地方巳於日前失守省中派出之軍隊現正退保辰州告急之文日必數至並聞湯將軍有密電到京報告戰况力陳滇軍所至七　不驚足見軍律嚴明其志不小政府對於此點應請特别注意有知者謂此言有爲而發蓋爲北軍反照也緣自瀘叙失守北兵紛紛敗逃沿途擄掠無所不爲有一大枝退至常德府屬之桃源縣勒令縣署供張稍不滿意即聚而挟制知事被迫不堪濳行逃避該敗軍遽將縣堂捣毁公然踞署中矣能否解散尙不可知一湖北方面頃間喧傳麻城被圍甚急政府聞報已派蔡漢卿司令督兵馳救查該縣隸屬黄州府與安徽接近距川湘甚遠是否爲滇軍直接所擾抑係别支響應尙待探明續報 
[編輯餘談]  
[新說林（二）（飄萍）]  
　　鷄豚之於食不擇甂甌伹求滿其慾肥其體而不知體肥則足以促人之殺已也 
　　韓子日勢者非能必使賢者用已而不肖者不用已也賢者用之則天下治不肖者用之則天下亂凡人賢者寡面不肖者衆則是以勢亂天下者多矣以勢治天下者寡矣夫勢者便治而亦利亂者也故周書曰毋爲虎傅翼將飛入邑擇人而食之韓子法家其爲是言亦以明國家之宜以法治耳子墨子自魯即齊遇故人謂子墨子曰今天下莫爲義子獨自苦而爲義子不若巳子墨子曰今有人於此有子十人一人耕而九人處則耕者不可以不益急矣蓋食者衆面耕者寡也今天下莫爲義則子宜勸我者也何故止我 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南戰報之京訊]  
　　重慶近日之局勢重慶消息曹錕以滇軍之入川其主要部隊在叙川及瀘州兩方面　　張敬堯師長約定自任叙川一方面之攻擊瀘州一方面即責成張敬堯擔任張師長當即遵令由重慶出發向瀘州方面進行惟出發未久綦江方面戰耗緊急該地防軍頻頻請援渝城大隊北軍業已分往叙瀘一帶無可應付渝城局勢大有可危因此北京外交近日盛傳某某等國公使已至外交部與曹次長爲口頭上之談判大致即爲近日川邊戰事甚爲激烈重慶頗爲危險該處爲各國商務繁要之區擬將自行調軍保護當地僑民之生命財產等情曹次長當答以重慶現極穏固可望不致有何危險請勿庸調兵仍由中國擔負保護責任是否再行繼續交涉之處尙未可知至於黔蜀邊境之中國人民經此兵戈擾攘已多紛紛攜老率糼爭向成都重慶各内地遷徒思求避禍而各該地軍民長官則因注全力於防衞地方無餘暇討論安置此種難民政府聞悉後即電致陳二庵將軍飭趧速設法調查此種人民確數並討論如何安撫之辦法詳電陳覆 
　　湘西戰况之一斑中央軍務當局昨（十九）接湖南湯薌銘將軍沈金鑑巡按使會電密軍報一件其内容聞係麻陽永綏黔陽芷江永州一帶自十七日夜内迄今因官軍甚少不敷分防業被滇黔軍隊佔據故特電請處分並請將各該地方守士官吏交付懲戒一面迅撥大軍前往助援以期早日恢復等情惟據政界一般之意計猶多以爲四川一方面之軍事以現在之情勢觀大致由重慶東南之南川起經綦江江津合江納溪瀘州江安南溪叙州屏山至犍爲止戰線之長巳逹八百華里之譜而湖南一路攻擊之戰線僅由黔陽起經芷江麻陽以迄鳳鳳廳延長不過二百餘華里且雙方之軍隊未集僅前方小部隊之衝突似尙未至如川省戰事之激烈其實黔軍入湘之計畫正所以牽制川中北軍之行動且即以助川中滇軍進行之活動故此一支黔軍甚爲鋒厲所得城邑蓋早巳不僅如官場所傳之二百餘里之戰線茲據某日報載駐京某國公使餘接到急電云攻入湖南之貴州獨立軍刻又招致該地土匪集於部下遂致軍勢異常振赫約逹一萬二千人現時鄰接貴州之各府縣均望風震懾其先鋒隊已進至沅州府正行圍攻府城該地雖駐有北軍二旅殆有萬難抗禦情形而北軍第六師向辰州方固前進者其兵士又多有灒逃者云云是湘西之戰局必不如官場所預計之樂觀蓋可知矣 
　　川湘密電之紛來中央臨時軍務處於十九日早八時曾分致川省陳二菴湘省湯鑄新兩將軍極長密電各一道據聞爲自十八日午後一時至晚九時未接該兩省電覆軍報於夜間又去兩電仍無回報是以將前電分列攻守各機宜復再詳示仍飭速覆並聞該電中最緊要之機宜爲川邊自流井之防禦計畫及湘西永綏乾州一帶之攻守防禦各方法又一函云軍務處於本星期内連接到陳宦湯薌銘曹錕三將軍萬急密電每日五六次不等而尤以十八日爲最多該處於接電之後即開密議又拍覆各將軍急電多道大致陳將軍所陳者重慶各軍之分配與地方上近狀之維持及川邊最近之防戰計畫其湯曹所陳者均未悉　　各國公使之注意駐京英國公使朱爾典君俄國公使庫朋斯齊君法國公使亷德君於前日（十八）早十一時偕同往訪日本公使日置益君於公使館密商移時據外間傳說所商蓋係關於滇黔軍事交換意見同日政府外交恊議會封呈議决緊要外交案一件據聞内容係爲關於對付日英兩國駐京公使奉本國政府訓令於十六日提出西南軍事之質問案當蒙核閲并將原議節略抄致外交部責令遵辦又聞此次南方戰事各國駐京使館自始即極注意以爲此事不惟有關係中國前途且間接影響於外人商業也日美兩公使前巳各派武員赴南調查各地人民對於滇事之意向如何最近法英德俄四國公使各派武員先赴上海由上海再赴卾湘贛皖各地調查關於滇事之種種輿情以爲對付之方針云 
　　蒙蔽洩漏之交防政府近對於西南各處軍電及其他各省之密電等項均極注重除已連囑各當局所有各項密電均須隨時呈遞不得稍有延緩蒙蔽情事外又於日昨派出密電稽查員十二人均係素極親信之内史及侍從武官每日四人分兩班在政事堂統率處隨時檢查往返密電業於十七日起著手實行並聞所以稽查者一爲愼防洩漏一爲嚴查蒙蔽而關於洩漏一層則又以爲專恃稽查亦難盡去弊端蓋各省秘要文電多由政事堂統率處及臨時軍務處經過倘有洩漏必可互相推諉不如再規定一種　密軍要新章以專責成故於日昨已由該三機關各要人在豐澤園特開聯合會議聞政事堂管理密要主任爲王式通局長統率處管理密要主任爲張士鈺所長臨時軍務處管理密要主任爲唐在禮次長日内即自中央指派並聞此項差務並不以明令宣佈 
[成都之戰事消息]  
　　大陸報載二月四日成都通訊云數日内確實消息甚不昜得街巷謡言虚妄者十居其八官場消息則粉饰過甚二者皆不足信今由可恃方面探悉滇軍勇而善戰迄有未嘗受挫自一月二十二日佔據叙府後復着着進取今叙府至自流井之途中逐日有戰事其結果亦爲滇軍獲勝惟滇軍知瀘州北軍派出之大批援兵業兵已在途故不欲冒險深入俾留駐距城近處以備抵敵於是川省精華之鹽區乃得無恙而滇軍北攻嘉定之謀亦因以中止陳將軍今力謀於曹錕大軍抵川之前圍攻滇軍其意殆欲以部下之兵克復叙府藉示其能然陳力實不能及此蓋滇軍若於所佔之地築壕固守則其難攻恐將如法境之德軍也數日前隆昌縣忽起變端緣有携械之人三百名攻入城内與防兵握手釋監犯囚縣吏取公欵以響應滇軍若輩以區區之衆佔據縣城恐難久持然川省眞正之民意於此可覩也川省反對帝制日見其甚民人今皆竊望滇軍獲勝甚至政界中人亦多不以帝制爲然夫民意爲至有勢力之物今暗潮潛伏則必有沛然莫禦之一日故今後之事未可豫料揚子江南之永寗縣亦宣布附和滇軍全省各縣具此志者尙多今特懾於曹錕兵力未敢即步後塵此項消息乃得諸政界及新聞家並有學問之華人非謡言可比也各領事已請僑民勿出旅行蓋風雲莫測今日視之固若安謐明日即情形大變矣 
[舊曆新年之成都戒嚴譚（特别通信）]  
　　一月二號爲卯歳除夕人民習慣過年休息是夜因軍事吃緊陳將軍恐黨人溷跡乘機起事故諭飭不能援往年之不關城例於七鐘餘時即將各門關閉并加派軍士一排防守城門凡商民之欲出城入城咸　集於城　之下街爲之塞東南北之門尤甚因是夕將軍復接富順告急故於夜半時特遣砲兵立刻出發於是被關於東門城内外者始得出入一次其他各門均直至天曙時開城始得出入 
　　城内外稽查嚴密而於城内尤甚除各機關派出之偵探不計外戒嚴司令部派北兵第十六混成旅各軍每排爲一隊梭巡各街凡到一探訪所則劃到於簿以考勤惰將軍署復派出馬衞以十餘名爲一隊游行各街憲兵司令部派出憲兵亦係十數名爲一隊往來如織成華兩知事亦率警隊徹夜巡行警察方面人員頗多嵇廳長親率警察隊一隊巡行各督察長亦各率警察隊六名分頭巡查並派警察六隊分駐於東門外之牛市口新觀音北門外之七寳廟南門外之王爺廟西門外之警察分駐所城内舊提督署臬署均駐有警察隊星羅棋布而各區署所署長署員巡官等均着軍服率休班巡警巡查其所管區域 
　　人民過此新年亦大不快蓋往年除夕爆竹聲喧今則禁放鞭砲軍警方面尤不逮往年遠甚蓋往年均放假一日並有放假至五日者今因軍事吃緊不准放假且較平時勤務尤繁除夕晚輪運隊輸送子彈數十車到富順砲兵深夜開差巡警休班亦出巡補助 
　　兵工廠方面工人亦以趕造子彈僅放假半日亦頗怏怏蓋往年該嚴停工均在旬日左右也元日各名勝如草堂寺望江樓昭覺寺武侯祠等處均派軍警彈壓而軍政執法處憲兵司令部省會警顧各機關均出有禁謡之示諭則其風聲之喫緊亦可想見矣 
[秦隴歸客談]  
　　漢中之兵燹與苛稅　蘭州之實業與人心 
　　字林報載二月四日輿安府通訊云頃自秦隴旅行歸來兩省地面安靜沿大路一帶毫無騒亂之象惟各處市况均極蕭條商民謂因大戰之故其言誠是但自革命之後内地情况日見惡劣良由官吏之貪婪捐稅之苛重有以致之物無巨細靡不有稅而日用各品又極昂貴固無怪貧民怨聲愈唱愈高也漢中府當白狼亂時官軍叛變殃害全城旣而北軍開至又四出刦掠自是而後閻閭無日不在惶恐之中漢中位於黄河上游昔爲商業繁盛之區自經兵燹之後富户經商者爲求安起見多從事於畎畝矣漢中主要出口品爲烟草皮革羊毛鬃毛油漆藥料等物中有購自隴邊各鎭而聚集漢中取道老河口裝運赴漢口者目下皮貨銷路甚廣而價已飛漲當春水發作之後爲貿易最盛之日維時河水洋洋可航巨舶水路運費固較陸路爲亷惟一路釐卡頗多合捐稅計之費亦甚巨也漢河流域鑛產甚富有金銀銅鐵銻石綿等類而煤鑛亦在在有之今均棄利於地無人顧問有時與官吏談及鑛務若輩皆漠不關心噫中國之甦醒不知在何日也蘭州府前有比人興辦各種實業如羊毛皮革製燭各廠均因管理不善而致失敗今其廠屋徒爲途人之標識秦隴兩省現有火柴廠數所一二年前用火柴全係日貨今則代以國貨矣隴省向爲羊毛烟葉牛皮出產之地烟葉因徴稅奇重商家爲之停運羊毛上年因竸賣之故價爲大漲有掮客多人因貪利抛盤折閲甚巨此項羊毛悉由北路運出負以駱駝取道寗夏而至大同及張家口其他貨品則取道西安運至汴洛鐵路其運費甚巨惟若取道荊紫關由水路運至漢口則可稍亷凡製過之烟葉均由此路輸運也帝制問題不堪討論西省人民今所急求者惟安寗與輕稅耳蘭州府之國民選舉乃於去年十一月十四日舉行城内外人均經邀往參觀就余（通訊員自稱）觀之此舉自始至終直兒戲耳代表七十二人所投之選舉票上皆印有贊成字樣投票者僅須塡名於上事畢攝影以爲紀念繼乃會宴余意此宴之價值無物能過之也 
[西北邊防之吃緊]  
　　西北一帶因地瘠山多連年原多匪患而現值南方用兵之際北鄙胡匪乘隙其勢尤倍於曩昔相傳有黨人於中指揮接濟故該匪前於佔據歸綏以後刻巳紛擾於山陕之間中央政府現正極力應付南方軍事得此消息深慮或有顧此失彼之虞是以特擬於綏遠歸化阿爾泰新疆靑海伊犁陕北晉邊各軍隊内抽調若干人編作衞戍防軍以便分駐要隘並可藉資聯絡其總輎此項者則設一衞戍總司令在西北一帶擇要駐守其有此希望者約有二人一爲蕭良臣一爲何宗蓮未知究爲誰得也 
　　前因歸化城方面蒙匪猖獗中央政府曾派第二十師一部秡隊前往剿伐刻鑒於南方風雲益緊昨特命張家口駐紥之第一師往代剿匪而將第二十師全部調京更使其轉鋒南下以爲征南軍隊之後援惟近頃政府又接到熱河都統姜桂題來電陳述熱河等處布置防務之最近狀况并謂蒙匪出没無常必須恊力籌商始足以資防範請中央速開蒙防會議討論一切 
　　統率辦事處日前接到山西閻將軍來電其中有晉北匪勢頗爲猖獗請速派大軍往援免致蔓延等語聞政府現關於此事屢開會議請求對待方法尙未見有何策略發表但聞政府之爲滇事發生後一般地方守土官吏一聞兵警即棄城逃逸故巳從山西將軍閻鍚山之請擬定守土官吏獎懲條例二十四條其内容極爲嚴厲聞有定以死刑者昨日已由政事堂呈覧後即交參政院通過公布 
[黨人又圖在湖北起事]  
　　十八夜之襲擊 
　　武漢綰殻中原爲軍事上要隘自滇警發生以來黨人之圖謀起事者甚夥惟因官中防範嚴密未能如願茲聞將軍署復據探報黨人有於十七日夜間（即舊曆元宵在武漢分途暴動之信故是日王將軍特密飭留鄂第二師長王金鏡漢口杜鎭守使武漢崔周兩警廳長飭屬嚴行防範一至薄暮即緊閉城門所有各街道均派軍隊巡警荷鎗巡哨各崗警槪係二人軍署附近一帶軍隊巡邏步哨尤爲勤密十一時後人力車亦禁行走此爲更歳以來未見之戒嚴狀况也乃擾攘一夜並無變故發生各軍警皆以爲可從此安閒矣詎十八晚將軍復下命令如前戒嚴且於北洋二師中挑選精兵一營臨時調入將軍署襄助衞兵守備是夜細雨朦朦途中惟有軍警往來各店舗皆關門閑戶頗形悽惻夜深時城中曾聞槍聲多響次晨（十九日）市間仍舊熙來攘往安謐如常惟聞昨夜已破獲勾通城外某營圖亂之黨人多名將軍署員司兵役均一夜未睡至其破獲詳情外間鮮有知者俟探明續誌按據東方通信社電是夜湖北有黨人一隊往襲武昌南湖之軍營惟未成功旋即退散而據漢口特派交涉員丁皓通電則稱是夜十鐘有匪徒數十人携帶手鎗紙爆突至武昌南湖村落施放聲勢洶洶蓋即此事也 
漢陽兵工廠自滇事發生迭奉部省令飭日夜趕造鎗砲子彈源源接濟軍雖陰曆年關亦祇停歇二日惟每逢星期員司工役仍照例休息茲因戰事吃緊應需子彈甚多誠恐不敷接濟特由該廠總辦劉慶恩傳諭各工匠首領嗣後每逢星期仍須照常工作槪不放假以重軍務並隨時酌給犒賞俾資鼓勵 
　　武漢江面船隻早經水警廰禁止夜行現因春節期間往來渡江之人較多各划船日久玩生夜間仍舊行駛致有駛近光亨兵艦之划船被鎗擊斃二命之案刻經水警廰查勘該被擊划船並未釘立牌號各划帮均稱不知其來歷刻值軍務吃緊防範不可不嚴特再重申禁令飭各區段長轉諭各船戶划夫一槪禁止夜行如敢違抗定予重懲前赴四川之第八師砲隊所携之陸路大砲十二尊因道途　遠不便運載遂電由王將軍飭駐宜昌之第一師軍隧將該大砲解送來省昨（十七）巳發交南湖砲隊保守矣 
[議裁參政院之實行說]  
　　政界消息十九日午前公府特召政事堂陸國務卿楊左丞及内務總長朱啓鈐入見密議要政一次據聞爲關於參政院代行立法院之問題大致係代行立法院於下星期内再開會議一次將政府提交之海軍刑律及海軍審判條例兩法案議覆後即於本月杪延會期滿舉行閉會並聞前議裁撤參政院一節亦有實行之說惟如何改組無從深悉又據順天時報載稱刻聞個中人云該院自舊歳帝制問題發生以來院内舉行開會每星期二次三次不等提議一再勸進各手續各參政員到會喜形於色異常踴躍迨滇黔事起除集會商議征討唐任並彈劾龍建章違反民意外其後每次通知會議缺席甚多往往不足法定人數時值多事之秋討平禍亂急救民生籌募軍餉維持時局諸大政亟待參與者刻不容緩而各員等除月領厚薪外他皆寂寂一無聞見故莊都肅政史前上封事曾一次提及取消該院問題近聞又有某要人亦以該院爲言並謂不如將此項有名無實之消閒機關呈請飭令解散所有發薪巨欵移作征滇軍費化臭腐爲神奇裨益大局實非淺尠想該參政員等久蒙總統厚意亦不至表示反對云云然此舉果否實行非局外所能預測也 
[中國銀行獎勵金問題之]  
[續聞]  
　　中國銀行年前獲利三百五十餘萬元特提出百萬元爲獎勵金照章應於陰曆年終分配因其時無分給消息各行員擬同時請假政府恐惹起經濟恐慌特飭其於元宵前後分給總裁已爲此通告并定於月之二十日實行矣現預定之期巳届而分配問題尙未提及總裁欲踐前言如期辦理而財政部又擬將此欵撥作他項用費頗覺左右爲難近聞各行員等頗有因此而擬辭職或請假者未知此問題究竟作何解决 
 
 
 

Page 7

 
 
[南京快信]  
　　聞中央爲推展戒備區域起見現將江蘇亦劃入爲戒備區以保無虞 
　　軍民兩署昨接到政府通電略謂奉元首面交以目下時局不靖所賴京外臣工互相警勸以濟時艱乃近查内外官吏多意存觀望託故辭職殊屬不合嗣後無諭京外大小官吏非有特别事故不得自請辭職及擅離職守等事如敢故違一經查覚果有觀望規避情形定即從嚴懲辦相應轉飭查照 
　　軍署後老馬營及操場周圍約四里許現巳飭匠建築圍墙包圍在内並由參謀廳起搭蓋過篷直逹營房晚間四圍加兵防守禁止行人 
　　銅山知事唐宗源詳報齊使奉軍署令交將前破獲黨人宋遵義等七名槍斃嫌疑犯高學勤一名監禁五年已遵照執行 
　　中央擬在京開全國財政大會議電飭齊使選派熟悉本省財政人員二名代表赴京參與會議巳紀昨報茲探悉其會議要點約有數端（一）征滇軍費補助辦法（二）中央與各省財政維持之計晝（三）實行本年度六釐公債及薪俸搭放國庫證劵問題（四）實行裁釐加稅之平凖辦法（五）增加新稅之救濟法（六）取締各省私立之金融機關（七）施行募集軍事公債（八）各省暫緩舉辦地方事項 
　　近日京中大員奉使命往來南北絡繹不絶故津浦路站軍警加意保護日來搜查旅客亦甚嚴密 
　　前報載警廳將中華新報余家良王練羣兩訪員拘廳一則茲查此事並不確實係傳聞之誤附正於此地方通信 
[蘇州]  
　　考取墪師之揭曉蘇坦墪師試一節早誌前報茲巳評定甲乙計錄取優等八名次等九十名揭曉如左（優等）顧國楨　　王誠曹家俊申紫涵葉雲楝曹奇麟陳仲運繆桂一（次等）昜慷儒王國樑詹少卿李仰高方德明邱尙新金仁儏吳煜陳心一曹賡喜陸鍚鈞徐定一吕悅喬藍則陳湯尹輔許炳徐玉徐涵温銘之李郁齊陳善濮雲靑王國裕陸心香高晉之孔憲憬徐有基吳芷賓包紹勛朱國楨袁昆黄鑑程駿昌沙定淮陳旭初劉冠軍姚子峯徐彬鸿毛嵩甫包裕章蒒孟康汪家銓陳滋眞殷邦臻王庚欣曹復費廣鸞汪國鈞陸熙繆厚傳包應生蔡彭年襲大良王繼通葛縈圭品嘉樹葉定甫周頣蓀陳璋朱嘉生王恒吳志逹錢爾榖張傳標王模翁俊德朱堃錢糼椒龔紹基趙昌程步雲姜子衡馮挻生湯榮生陳敏百吳雅魚吳佑之徐釗王鍚圭沈旭東張朝樑蘇淦順張　臣姚壽南張浩庠姚瑞王口口　　政務彚記馮將軍派委員將新任蘇常鎭守使印信責送到蘇殷使已接收啓用矣陸軍中將江蘇憲兵總司令陳調元在無鍚調查黨案前晚便道蒞蘇今晨返寗陸軍部次長田中玉已抵蘇蘇常鎭守使殷鸿壽第二師長朱熙辦理無鍚南橋鎭黨案事竣擬同赴省署禀復江蘇財政廰長通飭蘇州貨物稅所長　增濤轉飭所屬各分所驗放貴池六合煤鑛煤警察廳長　鳳　因防務上關於係連日召集所屬各科長課員外區警正警佐各隊隊長會議防範事宜 
　　火警三起前日午刻西區東支家巷某姓家不戒於火廷燒房屋數間經警廳消防隊灌救撲滅該屋與高等審檢兩廳僅隔一墙火熄後由高等廳長電告省署及司法部未會遇災同日晚七時北局警鐘樓又鳴鐘五下探聞是關門外三六灣朱姓成衣舗内因迎接財神潑倒洋燈焚去房屋一間城内外合龍社聞警後出發往救隨即撲滅未會殃及鄰居又同日晚十時鐘樓又鳴五下聞係　門外南碼頭江北草棚失愼計焚去數家幸治安龍社近在咫尺會同消防隊往救灌熄 
　　衞生科員衡突撤差閶門同樂坊李媛媛妓館向有私食洋烟且以供客前日（十九號）爲警察廳檢查員偵悉報明廳長帶同馬路警察四名入内搜查詎是時適有警廳銜生科一等科員葉某在内即出而攔阻不准汪檢查員進房汪答以執行職務奉令而來葉仍厲色强阻互和爭諭汪乃折赴廳中據情禀請廳長示遵崔君聞報大怒即電飭馬路署警正羣輔臣查復屬實業於二十號將葉科員撤差以肅官方今日已詳報道省兩公署鑒核尙未委員按任 
　　鎭署副官參謀委定蘇常鎭守使署内部組織業已就緖免勤印信均由崔委員叔和送來已於十八號啓用新印惟署中三等參謀及副民長尙未定妥良以兼任職守必須原職相當茲聞殷使已擬定以軍署副官吳廳臣爲本署副官長第六團團附蘇竹銘爲三等參謀奉馮將軍核准兼充業於二十號履新矣 
[松江]  
　　再誌育嬰堂查案育嬰堂控案由李知事邀請耿李楊張各公正人於初九日謁晤堂董開始調查會誌昨報李知事携有張水祚等十人張丁昌等十二人上控公牘由堂中司年司月各董事請逐欵淸查翌日知事偕科長復往帶有錄事四人吊齊簿册詳細稽核各公正人在旁監視現聞西堂賑目已查四分之三尙有南倉東堂廣育院三處賑簿亦夥本月内斷不能查竣也 
[鎭江]  
　　縣長考試塾師丹徒縣章知事於日昨在城内萬壽宫考試私塾　師報名者四百人與考試者僅三百三十八名是日上午九句鐘章知事及敎育會正副會長及市鄉各學務委員均蒞萬壽宫隨由章知事親自命題（一）唐封南詔爲雲南王論（二）士先器識而後文藝說（三）誨人不倦義各塾師賢題後各依次入座攤卷搦管搜索桔腸吚唔之聲逹於坦外其時監視者爲縣署第三科周科長及某科員市鄉各學務委員均在場巡視規則尙稱嚴肅惟應考各塾師中臨時報病者一人繳白卷者一人試畢時已六句鐘現正委派局科長警局張科長在署閲卷不日即可掦曉 
　　取締小輪詳復陰曆去歳年底永和公司恒富小輪船在黄港地方爲水底樹椿石所觸船身欹側以致傾覆搭客均經救出並未淹斃行李及郵袋亦如數撈獲亦無遺失茲齊使聞此消息特電鎭江關袁監督將該船沉没詳情即日詳復並飭隨時認眞查察不許該輪裝載多客現經袁監督詳復略謂小輪失事一案茲巳查明並未損失人口並飭關員嗣後遵令認眞查察不准多售客票以重生命云 
　　委員考察官產江蘇淸理官產處以丹徒辦理官產時有糾葛特委王乃康來鎭考察情形以憑核辦王君奉委後即於日昨乘車蒞鎭業與嚴駐辦員晤商一切 
[奉賢]  
　　奉賢錢民滋擾情形奉邑東现濱海民情素稱强悍去秋經兩次風潮受災甚重沿海一帶尤嗷嗷待哺饑民時出滋擾近來此風延及腹地初九饑民蓋至邵家灣邵伯仁家拆毁竹籬損壤門窗會報水警李蘭亭蒞勘十二日又往並到朱夢花沈雪家同日又有饑民到木行橋丁家有歐傷司租人之事十三日到靑村港同時三官堂阮氏吳氏亦有饑民滋擾現經該邑士坤籌辦急賑並禀省使飭縣駐城鎭　以期消弭禍患 
[安徴]  
　　靑陽土匪猖獗皖南靑陽縣境素爲匪徒出没之區搶刧之事時有所聞近聞該縣境有土匪伍某盤踞北鄉一帶勾引外來流寇明目張譜肆意搶刧頃巳由地方紳民禀請縣知事拿辦 
[湖北]  
　　張虎臣妾柩被盜前淸湖北陸軍第八鎭統制張彪之第三妾於辛亥年在鄂病故正擬擇吉安塟適值起義遂將其柩暫厝於鄂坦石牌嶺地方外修有墓屋雇人看守現張派人來鄂下塟將墓屋撤去察看其棺似有會經啓蓋痕跡故開棺細審所有配塟之珠玉各件均已失去即屍身亦遭毁壤惟照料之人經三昜現任此職者絶口不認刻已報由地方廳查緝關係人究辦　　段巡按咨留署員段巡使於第四届保薦核准免試知事内有現任巡署内務科土木股主事龍瑞萱巳奉分發奉天敎育科社會股主事張祥鸞已分發江西財政廳交際課員范慶頣分發浙江内務科民治股主事汪澐省立晨業學校校長宋康益均分發湖南省坦警察第五署署長張世範分發陕西以上諸員照例均應赴京領憑到省但段使以該員等現居職務重要未便遽昜生手故已咨明内務部暫留湖北供職矣 
　　武漢軍界大宴會第二師長王金鏡漢口鎭守使杜鍚鈞等發起舉行軍界大團拜並請武漢各文官及商會團體領袖自十八號起至十九號止武昌以王師長爲東道主漢口以杜鎭守爲東道主總共所請之客計三百餘人約需洋六百元 
　　破獲大宗僞票案丁先甫童德香李鸿文周翰文均漢口柏泉鄉工人向以刻字爲業近來秘居漢口某租界私造湖北官錢局通用紙幣希圖使用本月初旬爲漢口警察廳拿獲起出僞票二千四百張僞圖記十餘顆僞藩司大印一方僞善後局印一方一併拘拿訊明詳情連同人證解送陸軍審判處當由陳處長開庭審訊四犯直供不諱當即收押俟送法庭依律懲辦 
雜評一 
[消閒機關（默）]  
　　當帝制議盛倡參政院一議勸進再議投票日日開會發言盈廷鋒芒固不可一世也迨雲南之事起猶一彈唐任再劾龍建章氣雖已挫餘威尙在何至今日而竟紛紛規避頓成爲消閒機關耶 
　　夫今日豈諸參政消閒時哉帝制之大功未竟而川湘之戰事正急謀所以安民生弭禍亂籌餉糈定大計諸參政之責任甚重他人可觀望而諸參政無可觀望者今乃亦默無所聞何耶英雄作事能發能收諸參政能發而不能收人將以爲何如 
　　論者謂裁參政院之費以充軍費諸參政當無所怨吾則謂并遣參政院之人以充前敵諸參政亦必無怨何也以解决帝政之人正宜與反對帝政者敵不應人皆忙碌於戰事而彼獨消閒也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華盛頓紀念日之慶祝]  
　　昨（二十二日）爲美國第一總統華盛頓誕日之第一百八十四週年紀念本埠美國僑民照例舉行慶祝熱閙非常華盛頓生於一千七百三十二年卒於一千七百九十年糼年投身軍界革命軍興身任陸軍大元帥血戰數年備歷艱辛民國成立被選爲第一總統任滿連任其後被舉堅　不受退爲農民美人追念其功勲德行故每威舉行慶祝至今不衰 
　　本埠各美國官署如美國總領事館及美國按司署昨均停止辦公 
　　美國駐華按察司羅炳吉君昨日午後三時在徐　滙路十七號私宅欵待來賓車馬盈門備極一時之盛到者有美國恊會美國商會美國律師公會諸會員及其他美國國籍人民甚多 
　　美國恊會晚間在虹口禮查西旅館舉行大宴會邀請美國駐滬總領事蕯孟斯君美國按察司羅炳吉君等爲名誉來賓宴後舉行紀念跳舞會深夜始散 
[工部局之華童敎育]  
　　公共租工部局對於敎育事業分爲西童華童二部其華童敎育事業特設一委員會以主持之委員由董事會委任現任委員爲約翰大學校長卜舫濟君華童公學校長康普君及沈敦和君等數人工部局最先設立之校爲滬寗車站附近愛而近路克能海路轉角之華童公學現任校長康普君爲英國大學師範專科畢業敎員十六人英居其四華居其十二卡德路山海關路轉角之育才公學本爲西人愛列斯克度禮獨力創辦後捐歸工部局辦理以上二校均已於前日（二十一日）上午九時開學本年工部局又新設聶中丞華童公學於倍克而路同日亦已開課三校功課彷彿均中西并重對於禮體育一端異常注意童子義勇隊尤爲特色去年遠東運動會舉行童子義勇隊之比賽華童公學第一隊奪得錦標成績可謂優美聞工部局之敎育計擬在公共租界東南西北各設華童學校一處今已設立者東區爲聶中丞華童公學西區爲育才公學北區爲華童公學南區則擬在六馬路格致書院舊址設一公學云 
[捕獲楓涇暗殺案犯績誌]  
　　楓涇鎭暗殺案犯汪國華（昨報所載爲項國華因 
楓涇土音汪與項相近以致纏誤）在滬逮捕已略誌昨報茲悉汪於前年冬間向其外甥許作霖（昨報 
作誤爲竹）屢屢借貸繼竟發生謀財害命之惡念將許用刀砍斃並開手鎗擊斃許妻楊氏又彈傷十二歳女孩一口事後由前任松江縣知事周仁庠前往該鎭驗得許之屍體被斫十餘刀血肉模湖死狀極慘惟兇手汪國華已逃逸無蹝迭經飭探嚴緝日久未獲近忽由屍屬許秉標至松江縣公署禀稱蘇州東區警察第二分所巡士殷鑫權得悉汪國華現匿蘇州下鄉請求關緝現任李知事乃派探吳根壽責文馳往詎該分所巡官王玉山謂此項公文須致廳長並謂巡士無充作眼線之理拒不收受吳探以警注重治安境内匿有殺人兇犯巡士帮緝亦係天職等詞向王要求王謂殷爲此事即應退職爾能具結即可帶殷前去惟無論緝獲與否殷不准再回本所吳探見辯論無效乃商之於殷逕具切結偕殷出緝適該兇犯變昜服裝赴火車站趁車往滬吳殷二人一路尾隨熟察面目未敢動手到滬後仍隨同至山東路長發棧五十八號吳徉呼姓氏該兇犯驚愕回顧乃上前盤詰一口承認乃報告捕房派探陸耕山偕同捕獲解送公共公廨經中西讞員預審屬實判交來探帶回歸案訊辦吳探以此案連斃兩命關係重要途次恐有意外不敢贸然起解除將該兇犯寄押捕房外即於十九日往松禀請李知事加派探警來滬迎提聞昨日該縣探警人等巳偕同來滬矣 
[研訊設立暗殺機關之偵探]  
　　法捕房探目沈德福包探任水揚前在法新租界喇格納路大德里二百七十五號門牌拘獲設立暗殺機關之偵探孫克長（即孫友于）陸春山劉老五吳永生于振興孫德才等昨由捕房解送法公廨經聶讞員會同法副領事德君開特别公堂研訊先據原告詹映奎稱長子詹大悲被人來家欲行暗殺當時我在樓上聽見手槍聲音用人劉坤山先被擊倒繼復上樓被次子大善將持槍之人從樓梯上推下故未被害惟我年老眼花兇手面貎未能認明劉坤山供在詹大悲家當差上年十月二十九晚九時有三夫到來敲門入内先由劉老五問我你主人在家否我言不在劉即開鎗傷我左臂我即倒地後劉上樓被推跌下又開一鎗而逸許德生供在詹大悲家當差十一月初行經小東門外與甘如山等四人遇見即欲拿我我逃入洋行街某洋機内大喊巡捕甘等始畏懼而逃臨行時開放一鎗被傷右膀某等因我帮同包探指獲劉老五陸春山兩人故欲置我死地劉老五供湖北人向開剃頭店上年十月問偵探陸春山約我至老虎灶上啜茗遇見李海山趙金和甘如山陳如生等四人言欲暗殺詹大悲是晚甘前往敲疲由甘如山上樓我與李海山在老虎灶聽信並未同去是實陸春山供湖北人向爲剃頭司務現在内地充當偵察政事之役並非偵探有聶體仁雷思齊等前來托我暗殺詹大悲我轉托李海山又由李轉托甘如山趙金和劉老五陳如生前往暗殺是晚由李海山甘如山趙金和陳如生前往行事當時我在茶肆内等候消息並未同去所有手鎗兩支係承暗殺之聶體仁雷思齊發下是實孫克長即孫友于供山西人在某署充當調查員每月薪水五十元並無委任狀陸春山亦在該署充當偵探每月薪水洋二十元我與詹大悲並不相識惟知此事係聶體仁雷思齊起意糾同陸春山等前往行事我毫不預聞求察訊至此時巳過午餘人不及詰問中西官判併并捕房帶回管押候再訂期提訊 
[裁贜局騙之關係]  
　　松滬護軍使署昨據商民游藝禀次子游舜卿被愚求傳程仲英仇旭初到案證明等情當即批示云稟悉爾子游舜卿充線報捕尹善生一案現經訊明實有裁贜局騙情事據爾子游舜卿供稱介紹此案之初廖錦章程仲英全不負責來稟所稱案如虚僞歸程負責之語不知何所根據且查探員仇旭初所與爾子二百元條據内寫條如虚僞應由游舜卿交出廖姓對質負責云云此案會經爾子游舜卿親筆簽名訽諸爾子亦認是實此案旣訊有虚僞爾子應將廖姓交案今旣未能交出廖姓當然負責無可諉言來稟謂爾子係間接介紹且受程仇雙方指誘一節查爾子係直接向本署探員報告願充眼線之人何得謂係間接介紹且爾子供稱程仇並不相識係由爾子介紹二人接洽何得謂爾子係受程仇雙方指誘總之此案訊係虚僞原辦探線均難辭責除尹善生雖訊無知情接收僞狀符號及危險物情事然供認入黨附亂應按律問擬徒刑示懲外本署探員仇旭初對於此案調查不實遽行報捕已革除探員永不錄用程仲英等誣告冒賞案照誣告罪問擬徒刑並咨陳馮上將軍核辦矣仰即知照 
[查察黨人購運軍火]  
　　江蘇宣武上將軍行署近接統率辦事處來電謂現得探報自滇事發生黨人在各國購辦軍火亟亟不遑近已在日本長崎門司等處購就大批軍火由商輪裝運來滬擬轉運内地接濟黨人乘間起事響應滇軍希飭上海軍警嚴加偵查設法截留母任混入内地貽患地方云云現馮上將軍巳飭滬上軍警各機關俟該輪進口從事查察 
[軍探拘獲黨人]  
　　北京軍政執法處去年派朱國輝爲駐滬軍事探員租賃閘北華興坊房屋爲辦公處日前朱探員接北京來電云有黨人朱維漢徐漢亭二名將乘寗滬火車來滬當於十九號夜車抵滬時將朱徐二人拘獲現押辦公處聞已盤問兩次矣又北京駐滬軍事偵探某訪悉許某李某二黨人刻在滬上招集同黨欲往長江一帶響應滇軍起事業已報告該管上台請飭滬上軍警各機關恊同查緝 
[再誌黄浦江中之刦案]  
　　某洋行夥童耀德偕同船戶徐福昌控告陳大等在浦江中搶刦銀洋强剥衣服等情當經地方廰檢察官訊供之下判陳收押沈杏生陸根大二人訊明無干分别保釋在案茲悉此案巳由該廳起訢審判廳昨日午後經端木棻推事官會同賀檢審官開庭研訊陳供與童耀德素有嫌隙童恃錢多賄出徐福昌作證誣指小民爲匪求察問官日今日原告雖不到庭惟預審時早經證明如再逞刁本廳須將爾從嚴懲辦共能從實供訢尙可格外施恩陳俯首良久始供認糾合胡大及右老大等駕舟行刧求恩寛宥問官會商之下即認爲辯論終結將陳還押諭候宣判 
[實業界之人才]  
　　無鍚周君厚坤昔爲南洋公學高材生後考取官費赴美學習機械工程歷於麻省工科大學得小工科學士造船科學士及飛機科碩士等位會在美國可地斯飛機廠爲工程師去冬以老父病篤歸侍湯藥老父逝世後本擬於今春北上後欲於實業界上有所壁書於前日取道中江附輪前赴通州調查本國人自辦之各大工廠以爲著手之預備去年吾國游美實團團員孫君觀瀾在美時會晤周君意欲約同返國辦理通州實業周君當時已應可地斯飛機廠之聘故未成行此次赴通或於通州實業方面有所盡力亦未可知並聞其在美時會發明中國打字機有中西文說明書見各報及各雜誌周君現方物色資本家共造此機云 
[選擇海軍學校地址]  
　　海軍部擬在上海南市高昌廟附近設一海學校會飭江南造船所選擇民地出價購買茲經該所匡副長查得製造局西栅外湖北會館後面上海縣二十五保十四圖境内有民地一方約二十畝頗合建學校舍操場之用前日已飭該圖地保計國香往詢該地業主需價若干迅即復候核奪 
[靑年會聖經學堂招收新生]  
　　靑年會聖經學堂開辦以來成績卓著本届定於今晚七時開始招收新生八時開學生交際會准三月一號正式開課計分二十餘班聘請中西有道之士分班敎授不收學費有志研究道德者盍往報名 
[召買舊縣署基之公函]  
　　財政部特派淸理江蘇沙田局會辦兼辦淸理蘇省官產事宜會孟樸君致南商會公函云逕啓者上海爲紳富薈萃之區地產發逹甲於全國敝處淸理官產上年奉財政部轉飭處分上海縣舊署基並電年外加價召變茲將該基繪圖列說詳載坐落畝分馬路界線逐號丈尺曁收價交地辦法以便各界欲得此項官產者可以按圖索驥奉購全部或一部敝處均表歡迎想貴會諸君貲財雄厚富於企業思想必當先覩爲快也奉上圖說念張即希察收並代俵散爲荷 
[烟酒牌照稅仍歸縣署徴收]  
　　烟酒牌照稅前由江蘇財政廳長飭知上海縣知事於三月一日起歸併松滬第二區烟酒公賣分局辦理會紀前報茲聞齊巡按使近奉財政部飭催開辦並通營業牌照稅着即飭縣會同商會分等開徴等因則前項烟酒牌照稅仍應隸屬行政範圍爰由齊使與省局長高君及部委專查烟酒公賣事宜之黎宗義一再磋商决定烟酒牌照稅仍歸縣知事公署徴收惟酒捐局名義已奉令撤除現應歸併公賣局稽徴業已飭由財政廳長分飭上海縣沈知事及稅務公所吳所長烟酒公賣分局謝局長等一體遵辦 
[工塘範圍内不許商輪停頓]  
　　上海縣公署飭知浦東塘工善後局董事云案奉滬海道尹公署第四十五號飭開准江海關監督咨開查恊順輪局甘肅小輪船經過西溝港外停頓渡駁一事前經本署具詳請示並抄詳稿咨復貴署在案茲於一月五日奉交通部批開西溝隸屬塘工範圍前經本部核准禁止商輪開駛並不准在西溝口外停頓渡駁咨行江蘇巡按使飭遵有案茲甘肅小輪藉詞執照載有經過西溝口外字樣停駛攬戲實與成案不符應將甘肅通和兩輪原領執照繳部註銷以憑換給等因除函致稅務司飭吊恊順輪局甘肅通和兩小輪船執照送署以使詳部核辦外相應錄批咨會貴道尹請煩查照並希行縣轉知浦東塘工善後局董事等因准此查此案前據縣詳業經分别批飭轉咨各在案嗣准江海關監督以案詳未批抄稿咨復正擬飭縣查照一面詳請巡按使轉咨交通部核辦茲准前因是案經部准並批飭將甘肅通和兩輸執照繳部銷換則本案西溝口外可無商輪停頓渡駁之事合就飭仰該知事查照並轉行浦東塘工善後局董知照此飭等因奉此合行飭知飭到該局董即便知照 
[斷絶運送私鹽之去路]  
　　兩浙緝私統領蔡竹賢查得松屬沿海各鹽竈所熬之鹽每由私枭偷運前往蘇屬各處私銷其由松裝運赴蘇之船必經過靑浦縣境之澱山湖故於昨日飭行緝私第三營營長馬國棟迅派師船駛往澱山湖梭巡查緝以絶去路 
[蜀商接眷來滬]  
　　旅滬蜀商票號夥兪泰康等之眷屬向居原籍成都等處邇因滇省軍事延及川黔商民甚爲惶恐是以兪等五六家之眷屬約共大小四五十人咸於前日乘輪抵申在小東門内並九畝地以及北市白克路等處賃屋居住俟戰事平靜再行回籍 
[火車碾斃婦人]  
　　昨日黎昨時由寗滬之夜班火車駛經閘北太陽廟地方適有某姓江北婦人經過軌道不及避讓致遭撞倒碾斃由該圖地保投報地方檢察廳請驗再核 
[美領無暇會審]  
　　昨爲星期二公共公廨輪應美領陪審因美領署舉行慶典故商請德副領事師裴兩君到廨疱代 
[檢察官赴蘇就職]  
　　上海地方廳鍾愛棠檢察官尙斌現奉諭飭升任江蘇高等廳檢察官鍾君奉委後即向地方廳林檢察長辭職於前日赴蘇履新 
[賭風延至水上]  
　　潮甬本三帮花會賭棍前在華租兩界開賭騙錢嗣因迭被官廳搜查懲罰不能立足乃雇駁船兩艘停泊浦東祥生廠東首港内在船開筒每日兩次自舊曆正月十五日起至今未有間斷每日賭客船隻往來不絶輪赢輒以千計現經淞滬警察第三區署長解恩桂訪悉昨巳知照水巡捕房查拿究辦 
[警署捕獲翻戲]  
　　江西人王炳榮向爲烟葉生意此次來滬庽居法租界某旅館近被著名翻戲張全福吳子海王阿榮（即銀匠阿榮）等設局串騙現洋八百五十元前日由王偵知張等匿跡五區境内賣山路地方因問報告警署經薛警正派令探警將張等一併逮捕到案預訊之下解送淞滬警廳司法科研訊屬實勒令張等交出所騙之欵再行核辦 
[破獲虹口賭場]  
　　王少堂黄金榮顧榮記陳瑞生等二十八人前晚在虹口東有恒路九百二十四五號屋内聚賭抽頭被捕房查悉派令中西包探前往將王等各人一併拿獲昨日連同賭具解至公共公廨經中西官訊明判各罰洋三元充公無洋收押五天賭具銷燬 
[夫婦勿再仇視]  
　　住居西華德路順善里二千六百八十九號門牌之甬人錢星來因威逼其妻朱氏呑服碎玻璃自盡經捕房查悉將氏車送濟院醫愈於昨日傳同錢星來將氏送至公共公廨請訊朱氏上堂訴明被逼情形並延律師到堂辯護訊之錢供實因朱氏不守婦道出外賭博將所有金饰輪完向理不服是以薄責並不威逼求宥中西官判錢具結將氏領回以後不准虐待 
[撤消糼女受侮之訴訟]  
　　甬人高少卿因將伊姘婦之十四歳買女郁阿蘇强姦受傷被女控由捕房將高拘解公共公廨送經中西官訊供不認判押候究在案前日午後由兪代襄讞會同英副領事卓君復訊捕房代表牛門律師因事未到訊之高少卿仍堅不承認並由穆安素律師代爲辯護中西官以被告堅不承認且察核醫生驗單與原告所供被姦日期不符證據殊欠充分遂判將案註銷被告開釋郁女發濟良所留飬擇配 
[不避嫌疑之罰欵]  
　　已閉華興洋貨號主婦曹張氏被其姑曹金氏在公廨控告與學徒李玉書通姦等情迭經中西官研訊明白判候會商堂諭宣佈在案前日午後由會審員王肇之君會同美領郭君升座宜佈判决兩造代表律師亦均到堂候示旋經中西官宣判以此案雖無通姦實迹究屬不知遠嫌着曹張工罰洋五十元李玉書罰洋二十五元一併充公所有衣饰等物旣在民庭起訴應歸民事判决 
[疑雲疑雨太人峯]  
　　徐金標住居閘北漢中路近疑其妻楊氏與女婿王恒興通姦口角扭毆由四區屬警將徐夫婦及王一併拘入警署押候訊辦 
[串賣有夫婦女]  
　　揚州人趙富林之妻周氏去年被張奶奶孟阿五等賣於潭子灣　設老虎灶之管泉生爲妻今爲本夫來滬尋見扭控四區警署押候訊明核辦 
[截留被拐之婦女小孩]  
　　救濟會偵探何連寳昨在開往厦門等處之輪船上查獲被拐婦人徐吕氏年三十一歳鎭江人男孩趙阿毛年六歳海門人女子名福仔年十五歳揚州人惟拐匪已知風逃逸旁有吕二者因其迹涉嫌欵一併拘送地主檢察廳請爲訊明發落 
[女子跳出火坑]  
　　江北女子包金雨於去年間被人誘拐來滬得洋一百二十元賣於松江路一百零八號門牌花烟間内爲娼近患瘡毒龜鸨仍逼令接客女因不堪其苦自投濟良所昨晨由所解至公共公廨請示據女供稱年十八歳江北興化縣人家有父母並供明前情中西官判發濟良所留飬候核 
[親族理勸無效]  
　　滬城晝錦牌樓陳氏族長陳慕萱（即陳汝壽）去冬病故遺產由伊子陳禱同承受而同族陳與同等以補同實係異姓亂宗不認爲陳氏後裔慕萱之妻陳瞿氏特延律師至地方審判廳提起訴訟會經該廳袁廳長諭飭兩造各邀親族理處嗣因理勸不妥禀復到案昨午由袁君飭吏往傳一干人證到案訊明核斷 
[定貨糾葛之辯論]  
　　日商三大洋行在公共公廨控告元茂福號主李杭生（即厲杏 
春）不理定貨虧銀一萬六千餘兩昨由捕房將被告傳至公共公廨經王襄讞會同日副領事西田君在樓上會客間安設公座研訊兩造均延律師到堂代表辯護判李交人銀並保候再訂期會訊 
[互相控訴之爭執]  
　　陳瑞郎在公共公廨呈控德商用人陸庚生不還水價洋六百零六元陸亦在廨具控陳之同伴張海生不賠損失洋七百餘元前日午後由關讞員曁德副領事裴君會同觀審之美博副領事升座會訊陳張同延朱期蒂律師到堂聲明陸所欠冰價呈賑請追訊之張海生不認虧欠冰價求追損失中西官以兩造供詞各執判候復訊再核 
[無賴圖詐未成]  
　　無賴田四因指某輪船火夫葉惠康私帶烟土向之拆梢當被鳴捕拘押昨解公共公廨經中西官訊明姑念圖詐未成判田押兩禮拜以示薄懲 
[不認借端攫物]  
　　土販朱長根控美捕房八百七十四號華捕李澤民及流氓王德斗以查拿私土爲由攫去值洋一百零二元之紅土一只及鈔票洋八十元昨由捕房將李捕與王一併拘解公共公廨請究原告偕證林維周上堂訴明前情訊之被告均不承認關讞員商之德領師君判被告仍均還押聽候查明於下禮拜六復訊核辦 
[禁錮攫物流氓]  
　　流氓王阿二金林生因在三泰弄内及福州路先後攫取朱王氏胡葉氏等金挖耳均被包探查獲昨解公共公廨經中西官分别訊明判王押西牢半年金押三月 
[匪徒强搶行李]  
　　商人陶仙並咋欲附乘寗紹輪船在碼頭上忽被匪徒王桂生顧榮彬等多人攫去鋪蓋網籃等物由警查見將王顧二人追獲送至一區警署轉送地方廳訊辦 
[小孩攫取銅圓]  
　　昨有電車公司售票人某甲落班後在黄浦路某里門樓下檢點銅元查核售出之票數突來江北小孩二人各攫銅元百枚而逸甲即鳴捕將二孩追獲解至捕房拘留候辦 
[土店追還失贜]  
　　廣東路陳仁記土店經理壽　齊控躭擱該店内之鄭介石竊取值洋二千六百六十元之小土十只消贜於附近廣成昌號主鍾鸿福昨由捕房將鄭鍾二人解至公共公廨經會審議王肇之君 
 
 
 

Page 11

 
 
　　會同德裴副領事研訊屬實判鄭押西牢半年鍾押兩有起案之小土五斤交原告具領 
[兩人均是過犯]  
　　匪徒王阿四王阿福弟兄在吳淞路弄内擺設僞賭攤誘騙人財被探拘解公共公廨訊供管押候查在案昨經中西官復訊知二人均係過犯判阿四押西牢二年阿福押一年期滿均逐出租界 
[竊賊管押西牢]  
　　日本郵船會社控朱阿三在楊子碼頭竊取值洋二十元之駱駝毛昨由捕房將朱拘解公共公廨經王襄讞會同日副領事西田君訊實判朱押西牢三月示儆 
[檢察官查勘竊案]  
　　西門外京江公所附近婦人陳李氏家被賊混入竊去金鐲數副及珍珠皮衣等物約值銀數千兩當經開單投報警廳派警往查即將嫌疑傭婦及包車夫等拘送地方檢察廳訊供不認分别收押交保候查在案茲悉該廳林廳長除飭派法警四出偵查外昨又委派褚檢察官親詣陳李氏家察勘以憑核辦 
[異種同居之衝突]  
　　甲乙二印人與華人陳姓同居海寗路延德里某號屋内昨日不知何故二印人將陳兇毆陳即鳴捕將二印人拘入捕房經捕頭詢問一過斥退候查 
[工巡捐局批示]  
　　戴映藜堂等稟請拆除私栅由批據稟巳悉查此案前據稟陳到局業已諭飭十二舗地甲傳知陳姓卽日拆除在案何事隔兩旬尙未遵辦實屬玩延候再飭該地甲傳知陳姓限日拆除以利交通仰即知照 
[添招南市訪員]  
　　本館現需添招南市訪事一人以探事翔實文理淸順爲合格願承斯乏者無須托人介紹請先送訪稿三天註明住址姓氏以待函訂申報編輯部白 
[氣候報告（上海徐家滙天文臺天氣測候報告）]  
　　巳過者之報告二月二十一日中國低度行經東海而往日本惟北方氣壓復降天雨而晦二十二日上海烟霧並雨氣壓復降二十二日下午四時二十四小時内上海氣候温度至高四九至低四○四去年同日至高六九三至低四七四　　未來者之推測二十二日下午四時三十分豫測揚子江流域復發現新低度故上海尙有雨 
雜評二 
[華盛頓之紀念日（訥）]  
　　華盛頓生於世局擾攘之秋血戰經營以締成此璀璨光華之民國其功固甚偉也一旦連任期滿即毅然歸隱舉凡富貴榮華具不足稍攖其心志其德又甚可念 
　　華盛頓之爲美國第一總固亦際會成之也然世界之上有華盛頓之際會而又有華盛頓之功德者有幾人哉際會不難而難在功德有以赴其際會於　際會雖多而華盛頓則爲千古之一人其國民之到今弗忘者有以哉有以哉專件 
[中國銀行民國四年損益表（再）（續）]  
　　行號所名上期下期全年福建分行益八一八三一二益一○一五三五四益一八三三六六六福州分號益九六○六○二益一四二九四二七益二三九○○二九厦門分號損六一五五五二益一一七一五三八益五五五九八六下杭街滙兌所益四二一○六益二四三三六三益二八五四六九三都滙兌所損二六三三七損一九二一二損四五五四九涵江滙兌所益六二一九八益六二一九八延平滙兌所損一二三○八損一二三○八浦城匯兌所損二四五一六損二四五一六龍巖匯兌所損六五○七三損六五○七三廣東分行益一七五○二三三八益一五三一六三三五益三二八一八六七三江門分匯損三三三五七五益七七七二四損二五五八五一汕頭分號益二二八九八六損三○四三○二損七五三一六瓊州分號益一○六七二四損二四○二九三韶州滙兌所益三○四四五九益四六○八八南雄滙兌所益六七一益六七一北海滙兌所損四五九九七損四五九九七浙江分行益六○四二五三一益六三七九五○七益一二四二二○三八寗波分號益六二一二○三益一三六三二一七益一九八四四二○紹興分號益二九八九六九益一三五九○一益四三四八七○嘉興分號益三○三八六五益二三六八一三益五四○六七八温州分號損五八八八益二七六五益二七一七六三湖州分號益一六○七一八益四四○一二○益六○○八三八蘭谿分號益七八五七六益四七八一二益一二六三八八海門滙兌所損九○六二一損九○六二一山西分行益一一一四五四四益二二九一五五三運城分號益一六四六二四二益三七八一二六二新絳滙兌所益三九九六益一一四四○六大同滙兌所損二○三三九損四二六八損二四六○七重慶分行益一四五八五六○益一○三七八五七一 
成都分號損一八七二三二益四八一三五九益二九四一二七萬縣分號益五四○八一六益五四○八一○自流井分號益三二三○一六益三二三○一六瀘州滙兌所損一○三八七九益八三一一損二○七六八貴州分行損六八○二二益五三七一九四二益五三○三九二○陕西分行益七八三○五九益一一益一一一一二八四六益一一八九五九○五三原分號益二三二一二○益二三二一二○江西分行益六一○一○○八益四七一三八五九益五四八一四八六七歸綏分行損五六八○七益一○三○七一七益九七三九一○包頭鎭分號益九六八六益六四七一八六豐鎭滙兌所益九六八三益九六八三益九六八三安徴分行益二○二四四二益一七三八○九五三七蕪湖分號損一一七五二六益二五九三七六七益二四七六二四一大通匯兌所益二○二九三○益三一一二七○益五一四二○○宣城滙兌所損一○○四三八損一○○四三八損一○○四三八全年合計純益三五八一六五三○二（完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬袁子才答蘇小小書] [  東園]  
　　小君眉史同鄉芳鑒正思娥月忽捧仙雲玩味蘭言慰懐竹報就謡花開千歳關苑桃紅春滿六橋蘇隄柳綠香名鑠古艷福銘今引企檮輝用伸椒頌枚親朋闊别故里錢塘鄉井長辭宦游鍾阜有百金之贈蛾眉都拜門生爲一字之師螓首交推社長諸公袞袞不過面交故舊寥寥誰其心契盻斷檮榆之社孰叙鄉情眷言桑梓之邦孰敦親誼燕毛之序非不慕鄉賢麟角之歌非不尊親族茂如松柏施厥茑蘿豈因彤管美貽遂至靑樓夢墮好德不如好色狐媚偏容爲私不啻爲官蛙鳴莫辨情波雖蕩未嘗陷溺其心愛嶽雖高未敢沈迷其性南朝金粉豈同時無少艾之對門北里釵鈿豈曠代有名花之傾國蕭齊往矣豈故家之喬木猶存蘇氏依然豈閨閣之孤芳猶賞惟是有知人之鑒下官則月旦公評發思古之情名妓則風流宏獎倘或遇人不淑何如與古爲徒千載神馳一時契洽花容如昨雲想认裳柳色藏春烟埀金縷待歸珂里况麗人多在水邊得近妆臺况仙侣皆生天上肉白骨而九京可作無忝所生念紅顏而六代云遥曷維其已恍如舊識眞眞披南嶽之圖永締良緣灼灼乞西川之句嵌印泥以紅豆字字相思贈　脫於綠華絲絲情緖似晝圖之春色故國靑山歸環珮之夜魂美人黄土精誠默感寤寐灒通盧女莫愁紫姑如願生生世世歳歳年年白石三生靑琴一夢瀟溪女史會同居兜率之宫蜀妓薛濤應共隸陳芳之國少時有伴憶倉山　草之場洽比其鄰仿杜曲浣花之宅辱承芳訊感泐榮施上下千秋溯洄一水仙馭而八鸞噦噦孤山之林鶴同羣鄉書而雙鯉迢迢三竺之齊魚競響不遺葑菲敢附金蘭自愧兼葭妄依玉樹特裁尺素聊剖寸丹順請玉安統希鑑照袁枚白 
栩園詩選 
[無題] [  伏民]  
　　王謝堂前舊覔巢春風相遇總魂銷靑衫渝落凋潘鬚翠袖翩遷瘦楚腰有洒且拼今日醉信香那許隔年燒可憐一息傷心月照過揚州廿四橋 
　　飛影樓高衆仙妙因喜證妙蓮船此來豈盡如人意乍會還應恕我衍漫把閒情調玉柱請將故事驗金鈿前言非戲君須記爲蓄長門賣賦錢 
　　碧玉何由出小家瘦如飛燕受風斜置身恰稱藏金屋嚙臂奚煩剌絳砂宜斂神光歸靜逸莫恃才調競浮華執炊尚有梁鸿婦待與商量挽鹿車 
　　水晶簾下曉風凉愛看梳頭伴鏡妆黛筆還墓京兆尹嫁書勸寫汝南王癡情似注三生石佯怒休沉百寳箱呑戰不勝惟俛首娘軍談笑露鋒錯 
　　昨宵沈醉强難支香戀重衾起故遲窻上日高移竹影欄杆靜宿花枝呼烹苦茗消陳渴望指酸梅惹舊思一事不堪全曲諱十年約負鳳凰池 
遺聞軼事 
[陳圓圓書] [  小蝶]  
　　陳圓圓初爲李闖所禽閉之新仁宫中求死不得有僞侍衞保住固三桂舊部憐圓圓狼狽願爲傳書逹延陵求援宫中無紙筆圓圓乃嚙指出血裂裙幅作書日妾承將軍垂愛貯之金屋寵之專房則妾固爲將軍有豈得爲闯賊有哉闯賊於四月朔冠冕旒衣赭袍肆然御乾淸宫逼妾承僞旨妾念及將軍恩義奮不願身戟指駡賊滿拼一死以謝將軍乃闯賊忽掩兩耳竟如不聞指揮僞宫嬪及一僞侍衞仗劍迫妾入於後宫妾偶回盼不禁竊喜蓋此僞侍衞即將軍之舊部保住也保住揮劍示意欲言仍禁夜漏三下聞窻格彈指聲急啓樞則保住竄身入問妾不忘舊主將何爲嗟嗟妾尙何爲哉此身可留則固爲將軍之身此身不可留請待將軍於地下唯將軍圖之保住懐書星夜赿坦出輕捷如燕持戟之士三百環宫如堵初不一覚保住遂馳見三桂並陳圓圓在宫苦狀三桂得書哀毁痛憤謂以大丈夫乃不能庇一婦人得母爲天下笑乃薙髮入淸誓逐闯賊而明社遂屋 
筆記 
[歳尾年頭杭州遊記（二）] [  東埜]  
　　三點五十五分過莊四點零三分過新橋皆鄉鎭也四點十七分至松江略停即開四點三十二分過斜塘橋斜塘爲黄浦江之分支水深而閣橋長三百四十英尺純用鋼製其形式與上海之外白渡橋彷彿而長過之滬杭間第一大橋也前淸南京開南洋勸業會時蘇路公司會以此橋之模型圖式陳列會中而至今西國工程師以及學堂敎習率領學生等往斜塘參觀此橋者年有數起可見其工程之鉅矣四點三十五分過石湖蕩站四點三十七分過圓洩涇橋圓洩涇亦黄浦之分支橋長三百二十英尺亞於斜塘橋而形式一律是二橋者可稱之爲姊妹橋亦可擬之日二喬也四點五十五分過楓涇站楓涇爲蘇浙兩省分界處市集頗繁盛余憑窗眺覧偶成一律云 
　　歳月匆匆去不還夕陽榆柳度鄉關人行吳赿毗連處在卯寅交替問縮地何會三百里故園又隔幾重山明朝客裹逢元旦如此勞生鬚昜斑 
　　五點零六分至嘉站見塔影巍然繞以一行雉堞斜陽照之如在盡圖之中五點二十三分列車繞一湖岸而行　瀲波光頗形闊大夢飛爲余言是名襄家塘禾郡著名產魚之處也斯時夕陽嵌於林梢之上天時漸瞑而車行之處兩旁景物尙歷歷可辨余留意觀察則覚火車駛入浙境後所見田園場團多植桑株而在蘇省松江縣境内則農田所植大半爲木棉五榖一產絲綢一富栗布不相謀而適相濟採風問俗者可於此觇庶民之生計五點三十分抵嘉興車站與杭州開來之特别快車在此相會二等車中乘客下車者約居半數許君夢飛亦與余握手面别而上車者寥寥故車中座位頓形寬敝不若前之擁擠矣車停十分鐘重復開行車之右一方塔赤立童然傍城墙而築其頂已圯詢之旁人知名眞茹塔車之左烟水冥濛潴爲一大湖中有岛嶼其上殿宇參差林木蓊翳籠以暮露從車中遥望彷彿屬樓海市只在虚無縹緲之間按是湖即駌湖爲禾郡名勝之地而岛上履樓儏閣則爲烟雨樓五代時吳赿王錢鏐之别墅也代遠年湮隨圯隨建今所存者非復當年故物矣甲寅之冬余以事至禾命棹往游焉其中亭榭半多傾圯有石碑數事上鐫詩句前淸高宗御筆也余心有所觸會題一詩於壁間日 
　　今人來登烟雨樓烟消日出雨全收淩波一棹飛靑雀遺跡千秋問白　剩有漁樵談往事更無簫鼓起中流南朝四百八十寺同此飄零同此愁 
小說 
[小說剳女侠] [  率]  
　　江湖豪客各有派别少林寺其最著者也各省有技能過人而聲聞遠近者或略習技擊而頓負盛名者爲是中健者聞知必回出尋訪與之角蓻惟一交手即知門徑苟遇同道技在已上必遜謝而退設不相敵亦必多方指點使之學成而後止蓋非犯淫殺同頪中誓不相殘害其義勇誠有足多也輓近以來得少林寺嫡派者咸嘖嘖稱陸忻陸忻者江蘇之毘陵人也世居郡治之横林鎭少有膂力頗習拳術會得異人傳兩目能於夜間視物性尙侠遇鄰里有不平事輒挻身排解反覆勸說目眥盡赤村之人羣服其勇敢爭　口角往往以忻一言而立解某年由蘇之鍚戚串有以英饼二百枚凂其携致家中者自旁晚起行未三鼓已望見惠麓忻素健步且自恃其勇每喜於荒野中一人夜行謂松揪十里燐火幾星所見所聞多有不可思議之景象豆棚閒話輒捉村嫗而效東坡之說鬼娓娓不休是晚本擬趕赴城中以淸交代詎意繁星不明黑雲四布一輸斜月漸向樹梢林角中隱去涼颷捲處細雨已簌簌隨之而至急奮步前行忽見道旁有破廟一乃闯入引避擬止宿焉入廟後審視一周屋僅前後各三楹墙壁傾圯佛像剥落庭中草萊高與人齊知係久無香火者因就佛前席地稍憇倚柱假寐斯時景地幽絶惟聞窗外雨聲滴滴而已久之微聞有小石子投於地鏗然作聲忻默念時正午夜古廟又四無人居何爲有此奇異之聲息是必恶人問路石無疑即假作鼾聲而諦視屋角果有三國人伏而下窺須叟又飛一屋瓦至直中柱上墮地立紛碎忻不能復耐徐步至檐外微喟日吾懐挟數百元乃宿此廟設遇有刧奪者將奈何言未竟而星上瓦紛紛下皆中其顱忻陽陽如未覚且語且喟日好男兒請速下勝得陸忻拳襄中纍纍者咸可將去也屋上人知係勁敵鼠竄遁去忻從容返室將待旦而行 
　　朝曦初上日光射屋脊燦爛作黄金色與殿内佛像金光似相輝映忻欠身微起揉其雙目口中喃喃自語日夜來好睡日高已如許新雨初　郊行當别有風趣拾其行襄匆匆欲行忽失驚日鼠輩豈逃而復至耶襄中物何遽不翼而飛正自怪事爰舒其鋭利之目光廻環四顧陟見西首墙隅一老衲拳曲偃臥狀態龍鍾正栩栩然作漆園好夢也轉復自笑忽促昨晚竟未及見突有一物頓觸眼簾則老衲所枕而臥者非他即共戚所交來之英饼二百也封識宛然的係已所失者默念窮乃至於胠箧此儈亦大可憐惜非已物不則或可持贈一二念此即亦不復與較徑往取還方擬俯拾即是孰料如蜻蜒撼石堅不可動竭盡平生之力竟不能移動尺寸而儈更醋睡如故意大惶駭知爲異人因悚然旁立以觇其舉動若何無何儈忽張目謂之日孺子誠可敎雖然子有内飬當係吾弟淨曇和尙之弟子然乎忻唯唯起與爲禮還問日師殆吾師常言之淨慈和尙乎儈笑而領之即日昨見子身懐錢幣而　夜獨行度必不凡復見有暗中隨子者當是覬觎阿堵物無疑遂亦跟蹝而至若輩維耳知子必能了此徒以子恃勇蹈危殊非自保之道略施小技聊與子戲言次即以英饼授還且日子技亦尙可然特匹夫之勇耳能從吾游當更益子忻大喜重復叩首遲儈於廟已即往鍚勾當事訖隨之雲游齊魯燕趙間儈所至恒以濟困扶危爲事月耗金錢無數未嘗告竭亦不知其從何而至岐必與之論技忻心領神會不一年而技益進（未完） 
　　勘謏二十一日游戲文章第十六行第十八字阮誤玩合更正 
 
 
 

Page 15

 
 
   
 
 

Page 16

 
 
   
 
