# 1902 - 141 - 4910453

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宫軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[中國宜多派學生出洋專習礦學說]  
　　中國至今日度支之竭可謂極矣無論一切國用旣入不敷出而又加以洋債計臣東移西補幾同挖肉補瘡負累日深本原愈竭現更籌償洋欵每年須二三十兆且歴三十九年之久竭澤而漁爲一時計則可斷不能爲久長計也率土之濵莫非王臣民財誠能有餘無待搜括誰不樂輸獨是近年以來商務旣衰頻遭荒歉北直復罹匪亂南省竭於輸將國家多事之日民窮財困之時若僅恃民財以資弭補終有不繼之慮然舍民財將何所取旣不能節財之流自不能不開財之源以爲抵制所謂開財之源者須於民有益無損方可爲持久之計則舍開礦不爲功五金之産爲天地自然之利取之不竭用之無盡泰西各國無一不因此致富中國從前懸爲厲禁至通商以後風氣漸開始知謀取礦利然又誤於奸詐之徒騙取民財半途中止當時舉國若狂非不踴躍及至一敗塗地人遂故步目封至今言及礦務幾同談虎色變然辦理礦務之人其初豈皆存誑騙之心哉因辦之不得其法無可如何始出此下策耳苟有把握則所集之欵斷不至盡擲諸虚牝然欲求有把握之人則非從學堂出身不可華人無一精於此事者卽欲開辦無非仍借助於西人西人於此事固不乏專門名家然華人旣一無所知則所延礦師其果專門名家乎抑濫竽充數乎誰得而知之况現在各國無不垂涎中國之礦利安肯令著名礦師爲中國出力故中國欲辦礦務必先講求礦學欲講求礦學非選聰頴子弟出洋肄業不可現在派往日本肄業之學生實繁有徒惜無有專學礦務者鄙意國家旣以礦務爲最要宜選聰頴子弟一二白人派送外洋專習礦學日本雖費省路近然究不如歡四之精凡事取法乎上僅得其中自宜徑赴泰西學習而泰西各國尤以比國爲最宜比之野世城所設學堂規模宏敞歐美各國多遺學生往學夫各國已各有礦務專門之學尚有派往學習者則比國礦學之精可想而知中國卽不能盡派往比國而比國宜居其半其餘分派各國　礦學精深所謂辨山色辨石質辨草木辨礦脉辨礦苗鑽礦穴取礦子化礦石騐成色非一二年所能卒業然學之五年十年之久其學無有不成中國能得一二百專門礦學之人分往開辦又何慮其不能奏效哉卽或不逮而延請名家亦有把握不致盲人騎瞎馬在在遭傾跌矣至於經費雖較日本爲大然每人歲費至一千金極之千五百金當無不敷用度以二百人計之歲費三十萬金中國雖度支竭蹶然每年多籌三十萬金尚不至十分爲難以十年計不過三百萬金卒業回華開礦得資臂助獲利當不可以億萬計倘惜此經費不早爲計則中國礦利將來必皆爲外人所得卽不予之而置之不採亦如獲石田復何益哉管窺之見質之當軸者其能不以爲河漢否耶 
[電傳宫門抄]  
　　昨日午後七點鐘時京師友人專電告知本館云四月十九日皇上召見軍機大臣及雙壽黃曾源本日並無明發上諭 
[宫門抄]  
　　四月初二日理藩院鑾儀衛光祿寺正藍旗值日吏部引見七十二員醕王等謝拴婚恩成公因伊姪以文職用謝恩補用知府孫志焄謝恩希朗阿假滿請安漙顧奏請開缺希謙請假十日穆特賀墨麒預備召見召見軍機皇上明日卯初二刻升太和殿看版畢還宫用膳辦事召見後已正至壇内入齋宫初三日外務部廂藍旗值日無引見陜西藩司夏旹請訓漙顧謝准其開缺恩官祥續假十日召見軍機皇上明日寅正由壇内上祭成後出壇門進正陽門至關帝廟拈香菩薩殿拈香畢進大清門天安門端門午門太和門後左門還乾清宫辦事召見大臣初六日禮啊宗人府欽大監廂黃旗值日禮部引見三員内閣引見三員内務府引見二十八員倫貝子橚貝子葵公承燕各假滿請安漙善蘇嚕岱各假滿請安左孝同謝以四品京堂候補恩那王續假五日阿王請假五日熙貝勒啓俟各續　十日伊犁領隊大臣徐炘請訓穆特賀墨麒預備召見召見軍機及徐炘穆特賀墨麒初七日兵部太常寺太僕寺正黃旗值日無引見道府趙鶴齡等謝恩安徽知府許炳榛謝恩慶恩續假十日銘公請假十五日錫明請假十日尚輔續假二十日夏旹寶康陳嘉言弼良成和伺候召見兵部奏派揀選營官派出敬信張英麟特圖愼漙興戴鴻慈崇勲李紱藻唐景崇值年旗奏派查城之大臣派出倫貝子卓公那桐孚琦召見軍機及夏旹寶康陳嘉言弼良成和步軍統領衙門奏拿獲結夥持械拒傷事主迭次搶劫盜犯小靳卽靳得有玉潤卽小玉子張老虎卽張綜張老槐左得海即丫頭等五名請交刑部未獲之小陳等仍飭嚴緝獲日補送刑部又拿獲商同多人結夥持械刃傷事主失次搶劫實屬藐視刑章大于法紀除將事主叚文成曹文瑞均行取保聽候傳質外相應請旨將王永舜卽子寒交刑部未獲之花鞋李等犯仍飭嚴緝獲日補送刑部初八日刑部都察院大理寺正白旗值日無引見慶王廷伯漙良各假滿請安倫貝子等謝查城大臣恩安徽知府胡祖謙謝恩福深謝批本官恩弼良成和曾宗彦伺候召見召見軍機及慶王弼良成和曾宗彦外務部遞封奏一件初九日工部鴻臚寺正紅旗值日工部引見十一員正白滿引見二十一員正藍蒙引見四員廂紅蒙引見三員上駟院引見四員内務府引見二十五員前出使大臣李盛鐸到京請安錦州副都統秀昌到 
 
 

Page 2

 
 
京請安車王植公各續假十日漙侗普公各假滿請安倭林保請假十日吉恒續假五日胡祖謙藥平清泰預備召見兵部奏派揀選營官派出崇中堂葛寶華漙善郭曾炘桂春松壽朱祖謀陳邦瑞召見軍機及李盛鐸胡祖謙 
[俄使覲光]  
　　京師訪事人云本月初二日皇太升乾清宫寶座准俄國使臣雷薩爾及水師提督思克得羅福覲見蓋以中俄和約旣定故爲此以篤邦交也 
[分簡使臣]  
　　京師友人來函云向章出使各國大臣每二三國派一人兼任嗣以交涉紛繁擇要分派兹又新定章程義比粤三國各簡一員往駐本月十二日欽奉諭旨義國派許靜山星使珏比國派楊誠之星使兆鋆奥國派吳星使某 
[准設華官]  
　　徐家匯匯報云向來中央條約所載祇由中國許英人在通商口岸派設領事官並未載明英人許中國設領事官於英之各口岸故只新加坡設有總領事一員此外並未逐加推廣今者吕鏡宇尚書盛杏蓀宫保與英使馬凱君訂立商約允中國就英人所闢商埠及各屬地派駐領事官按照英人待各國最優之禮待之此亦一好消息也故轉錄之 
[英圖礦]  
　　徐家匯匯報云英人欲將四川一十八州縣所産礦苗一律開採以濬利源蜀督奎樂峯制軍恐碍中國主權特委候補道賀觀察綸夔前赴渝中與駐渝英領事商議觀察旣戾止卽於上月下旬某日邀集渝關道寶湘百觀察及重慶府知府鄂太守巴縣主何大令在江南會館議定從違 
[匪首遠颺]  
　　京師友人來函云直隸邊境連莊會匪甚爲猖獗廣宗之亂雖經官軍剿捕轟斃千餘人然未必盡係匪黨匪首景廷賓刻尚遠颺死灰復燃難免後慮 
[廣西巡撫丁大中丞奏辦省垣大學堂章程]  
　　一監督督飭堂内諸生恪守規約會同正備齋各分校隨時考核課程其任總中西學之職應編定中西書目課程表某人某月曰當讀某書每一書閱畢隨加案語或書後或跋先由分校閱評擬定分數送監督核定以能言書之本末得失者爲及格不贊一詞者酌减分數又以勤惰爲增减如上堂時刻如期則增後期者减無故不上堂者遞减又每人各給質疑簿一本仍由分校批答送監督鑒定限十日一呈凡有記功記過議賞議罰等事併歸監督主持秉公辦理每月初二日課期限卽日繳卷評定甲乙分别給奬監督朔望及功課暇時集諸生講各種學問時事新理一分校每日按所定時刻上講堂督課察諸生勤惰閱書多少劄記優劣以定分數退堂後批答諸生質疑簿每月十六日課期限卽日交卷評定甲乙送監督鑒定分别給奬洋文分校算學分校兼課正備齋生徒一聘監督分校江南學堂有用合同之例然祇用之洋教習不用之華教習各國學堂用本國人不立合同日本大學校分校有五年一任之例以爲升轉亦不立合同均屬斟酌盡善此次西省學堂監督分校或暫派候補官卽分别札委或另聘紳士卽酌用關書惟延西國教習卽照江南章程訂立合同以免爭執歧異别生枝節一提調管理學堂一切應辦事件所事堂内學生委員司事夫役人等統歸約束並督同收發處員司經理銀錢出入等事宜一委員禀承提調帮同監院辦理各事常川住堂並兼司賓一監院選紳士中謙正耐勞有資望者充之常川住堂司諸生出入起居工夫勤惰告假次數隨時登記月終交分校呈監督與所記分數比較叅觀而定其賞罰其餘所有執役人等俱歸管束並兼司顮一學生正齋定額内課一百名由舉貢生監考充備齋定額一百二十名田佾生童生考充如佾生童生中自揣學業可入正齋者准於報名會考時聲明均分别給膏火火食常年住齋其餘額滿見遺有志冋學者均准作爲外課不限名額不給膏火火食至應官課及監督課無論内課外課一律憑文錄取照給奬賞不分畛域一學長前兩廣總督阮元建學海堂課經史不聘山長惟設學長今本省力絀不惟難延總分各教習並分校亦難多延擬仿學海堂法以正齋舉貢生員心術端正才識通博者由監督選充練習師範助分校閱積分各册核定分數每五日送分校一閱月終彚齊送分校轉呈監督察核一管書生以生員老成穩實者由提調選充所有書籍均題簽以便索取編目以便查閱如有損失惟借閱者是問並宜報明提調及監院凡借書籍均不得携出學堂外一編書生監督分校之講義批答不編纂之則内課生彼此且難徧閱况外課生乎擬派高才生將所有講義批答擇尤編刻成書旣可分給内外課諸生卽外府州縣新立各學堂亦可購閱或由學堂札發其於開通風氣不啻合通省而課之矣一分班學習京師大學堂章程及天津中西學堂章程皆分班學習今宜仿其意以中學西學已窺門徑者爲頭班中學通而未通西學者爲二班中西學並粗淺者爲三班監督各隨其學問高下按功課表示以應讀某書習某級業分數及格者遞升不及格者遞降頭等無可升者記功或奬書籍末班無可降者黜爲外課其外課能遵課程積分及格者亦准挨次遞升升降之權皆操之監督以上三班皆指現時備齋正齋學生而言如正齋生之頭等功課本業並平日練習師範卽可由提調禀請頒給執照充當外府州縣教習或進專齋俟專齋華業咨送京師大學堂覆考作爲貢生舉人或咨送出洋游學分别奬勵如此輾轉遞升激勸鼓舞全省人才此實爲之先得矣章程未畢明日續登 
[銅圓將出]  
　　安慶訪事人云皖城巿上行使之錢每以九百五十文爲一千其中攙和鵝眼私錢每百三四十文不等民間不堪其苦然亦無可奈何現在銅圓業已開工不日卽可行銷于巿以致巿中私錢疲滯孔方兄身價大不如前 
[彝陵戎政]  
　　宜昌訪事人云宜郡操防營額設四百人分爲四哨向由中營謝游戎統帶又宜防營三百餘人由吳杰卿守戎統帶均係習練洋操上月十三日宜昌鎭總兵傅鎮軍令兩營勇士合操議定嗣後每隔半月合操一次亦整頓武備之要務也 
[皖江試事]  
　　安慶訪事人云本月初六日安徽督學部院綿大宗師考試太宿濳三縣童生時務策論題爲智若禹之行水論仿泰西各種機器以便商民策初八日考試太湖縣童生題爲治國其如示諸掌乎義王省惟歲卿士惟月師尹惟日義初九日覆試生員時務策論題爲用西法製造水師兵輪策周公思兼三王以施四事論初十日考試宿松縣童生題爲堯舜其猶病諸義人生十年曰幼學二十日弱冠義 
[茶巿述聞]  
　　漢口訪事人云本年頭茶之得利者以祁門爲最寗州次之湘中又次之至虧耗者以鄂中爲多推原其故大抵因茶質太劣故耳自茶巿開盤以來迄四月初八日止兩湖共到四百二十七字計二五箱十七萬二千五百三十件售出三百六十四字計二五箱十四萬二千五百六十件寗祁售出三百七十八字計二五箱六萬三千三百件 
[京函錄要]  
　　聞之京師友人云開缺皖撫王芍棠中丞近有　　簡充出使俄國之說蓋以中丞前曾奉旨赴俄道賀俄人頗器重 
 
 

Page 3

 
 
之方今中俄多事之秋不得不藉以聯絡邦交維持大局也○駐曰大臣蔡和甫星使前因游學諸生僞繕密函幾致不安于位今外務部某公力白其妄謂星使並無輕視中曰邦交之事以故外人亦不復有異言矣○今歲考差翰詹二途僅及百人科道六部實缺人員之與試者亦只百人左右此外多臨時告假者將來三人中可得其一較往年殊便宜也 
[保定述聞]  
　　聞之保定友人云上月下旬某日直隸清苑縣知縣葉大令考試蒙養學堂教習旋於本月初二日揭曉計取錄王用舟王寶昌史翊經梁兆璜劉崇本孟照書陳升之張德俊王桐燿常王儀型王元德龎毓寅全寶廉范壽明張務本沈价炘劉續曾陳遜之耿介臣都二十人○本月初二日爲保定府知府陳立齋太守校士之期是日應試者多至二百餘人題爲唐代兵制得失論振興北方蠶桑論廣設蒙養學堂說 
[津報錄要]  
　　天津直報云駐津英領事官於本月十三日正午乘火車赴唐山秦皇島等處未悉有何要公○新放浙江遺缺知府尹太守良於本月某日由京乘火車至津暫寓長發客棧○合肥李襲侯之靈柩由北通州附太平船南下本月十三日行抵津門小泊老龍頭河岸隨用小輪船帶赴大沽附新裕輪船至滬以便回籍安葬 
[彝陵放櫂]  
　　宜昌訪事人云天時亢旱久未得沛甘霖以致河下米糧價值陡貴未及數日每石加至數百文安得好雨知時慰我三農之望也○宜昌當楚蜀孔道百貨如雲大半皆由輪船運至下遊銷售現在除招商局快利固陵二船外太古則有洞庭怡和則有江和美最時則有美有大坂公司則有大元大吉統計共得七艘亦可見商務之盛矣 
[百兩盈門]  
　　江南提標右營叅將廖楚材叅戎之女公子許字滬北張宦昨爲迨吉之期上海縣汪瑶庭大令以及在滬文武各同僚均赴叅署道賀 
[解犯過站]  
　　南匯縣民人丁阿全與王周氏犯姦被氏之姑母唐王氏窺破窮追失足墮河淹死控經縣主汪蘅舫大令將丁及王周氏拘獲訊實申解省垣招時朱竹石廉訪方綰臬篆因翻供發回兹者大令已覆訊明確仍派差押解省垣昨日到申過站上海縣汪瑶庭大令接閱來文飭暫分别寄禁候繕就公文然後起解 
[添募巡捕]  
　　南巿馬路工程局總辦翁子文太守以捕頭王經年將次交卸赴保定辦理巡警事宜所遺捕務禀請蘇松太兵備道袁海觀觀察另派他人代庖觀察飭太守先募印捕十名在馬路中巡察並添招華捕若于名分巡十六鋪裏馬路北叚 
[失愼虚驚]  
　　前晚寄居本邑美租界武昌路之某粤人家不知緣何失火一時濃烟四塞迷漫半空幸經左右鄰人設法救熄然擾擾紛紛之際已不免兒啼女哭驚碎芳心矣 
[上海巡局紀事]  
　　有胡茂元者前在鹹瓜街養眞參行執役迨辭出竟私刊養眞圖章繕成字條持至花衣街生泰米行騙取米四石行中人察知追詢來歴胡乘隙欲逃被中人拘獲解至十六鋪巡防南局局員賈叅軍研訊之下斷令先將所騙之米交還然後押候覆訊核奪○舟人方根才承裝江蘇吳縣漕米三百三十石竊售若干而以糠粃攙入旋由船户顧琴生查悉扭控于十六鋪巡防南局局員賈叅軍研訊之下斷令交還米價洋銀七十二元○昨日保甲總巡朱森庭明府飭二十二鋪汛捕王松帶同行竊吳姓家報時鐘之賊犯張少卿至二十三七鋪巡防局禀請吊贓局員盛二尹派地甲帶往小南門外協昌押鋪吊出原贓歸案訊辦 
[馬路工程局瑣案]  
　　偷兒徐連生濳至利川馬頭復記樹行竊取衣服旋被行夥曹志蕃偵獲處以私刑巡街捕聞之一併拘解捕房捕頭轉解馬路工程局總辦翁子文太守倩襄讞委員黃衡堂二尹研訊徐供小的年一十有五向在小南門外某飯館習業現已辭歇所得贓物質在王家馬頭明興押鋪曹供前日小的失去衣服十餘件今始獲賊並未吊打求賜鑒原二尹命吊到原贓然後核辦○前日屠人王連生在馬路中驅猪某號巡街捕見之拘至捕房轉解工程局黃二尹研訊之下斷令枷號三天 
[再續分發人員騐看名單]  
　　布庫大使陳鴻藻浙江福建鹽大使劉懋祺順天福建徐寶鏞順天山東黃恩培廣東四川金紹年廣東兩淮孫允杰順天兩淮劉瑞漳廣東福建張成銓湖北兩淮張善增湖北兩淮藴華滿洲長蘆危士傑江西福建金國楨江蘇廣東韓家駿江蘇福建支恒慶江蘇福建鄒國璋江蘇福建宋祖宏浙江福建王鳳梧浙江福建鄭世酬浙江福建周作東浙江福建徐善澄浙江福建潘灝浙江福建徐金壽浙江兩淮蔣鴻志廂藍滿山東沈鼎元浙江福建章濂浙江福建布政司經歴郭永奎浙江山東州同王墀安徽山東程炎安徽江蘇直隸州州判祁晉昌山西直隸沈維勤湖北四川張慶庚安徽直隸州判王樸直隸山東鄧樸江蘇湖北府經歴承平滿州河南趙鎔文直隸湖北李潤章直隸山西何　濬湖南廣西尹義昌雲南甘肅汪沛霖安徽湖北張占鼇江蘇河南王琪江蘇安徽朱鍾沂浙江江蘇王承榖浙江廣東金潤棠浙江江蘇趙鶴皋浙江四川毛士鑾浙江江蘇劉頌清浙江江蘇汪承祉河南湖北魯本盤四川湖北江湛四川貴州丁其慰河南直隸陸承先江蘇湖北縣丞承悳正黃滿北河沈麟順天四川景霈正黃漢江蘇張國昌直隸山東鍾汝廉直隸河南王樹仁直隸東河石柱臣奉天北河高松蔭直隸江蘇蘇志燮廣東福建李思賢廣東福建曹景曾順天山東閃國章順天四川羅兆翰湖南江蘇屠忠立湖北北河楊廷直湖南廣西柯韻濤湖北江西黃式圻湖南北河王懿文山東北河郭勤山西北河何錫康湖南江蘇毛履坦山西河南王顯鎬湖北江蘇王熙庚山東湖北李煜江蘇山東范鐸安徽廣東邵樹勲江蘇北河曾緒正白滿廣東陳燦安徽湖北趙康江蘇湖北孫汝方安徽北河鄭宜元江蘇江西叚儒矩江蘇江　盧肆通江蘇直隸劉仁龢江蘇山東李本爌安徽四川王彭壽安徽北河勵存憲江蘇北河方勛正藍滿湖北薛溶四川北河徐　浙江湖北趙連河南山東邢乃豐浙江北河王延熙浙江江蘇劉邦樹浙江江蘇王運昌安徽北河鹽知事凌濟倫安徽兩淮縣主簿鍾期藻湖南安徽州吏目趙興讓廣西廣西王德海安徽江蘇劉杏芳江西福建竹堃元浙江直隸邵泰亨浙江直隸鄧龍光四川府照磨趙孳安徽江蘇按司嶽聶祖武江西安徽鹽巡檢陳守文浙江長蘆巡檢史建勲直隸山西董國昌直隸山西黎獻湖北安徽鍾期藩湖南江蘇魏定盫湖南江四李廷楙山西河南楊寶勛湖南安徽畢椿融湖北江西王壽祺湖南廣西端木勛湖南安徽吕鴻勲安徽湖北周家驥江蘇安徽沈鉞江蘇廣西黃瑞生江蘇湖北黃源安徽湖北　錫榮江西江蘇李志元江蘇安徽崔世瑞安徽湖北方銓安徽湖北王善述安徽江西胡澤潤河南安徽俞繩武浙江江蘇吳惟熙浙江江蘇婁奎照浙江北河任福林浙江江蘇管彤浙江江蘇 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[演砲傷人]  
　　英京倫敦來信云西歴四月十六號即華歴三月初九日英國某兵艦在枯音司他翁海中操演有一巨砲忽然炸裂以致擊斃武弁二員水師十名傷十七名誠意外之禍也 
[因病自戕]  
　　蕪湖訪事人云日前駐蕪領事署某西人因疾延醫調治歴久不瘳宛轉牀第間憤無可洩乃用手槍向胸前自擊鮮血如注立時魂返夜臺等性命於鴻毛眞若人之謂歟 
[上海縣署瑣案]  
　　本月十六日本城曲尺灣某粥店主李瑞和投縣報稱店夥孫老三被王阿大踢傷身死縣主汪瑶庭大令騐明屍身拘王到縣前晚升堂研訊王供小的係本邑人年二十三歲常在署前小本營生本月十二日與友人阿三至李處啜粥六碗給以小洋銀一枚孫祇作八十一文後李許至八十三文孫仍霸不依允因之互相詈駡扭住兇毆小的乘勢一推孫仆於檻上及扒起卽將小的髮辮扭住小的忿甚舉足踢伊一下不料閱三日竟斃命今奉騐訊務乞施恩大令諭合暫行還禁聽候核辦○眞人府委員駱漢章查悉廣東羽士羅紫垣不捐法銜私作法事因之函請大令提究羅供不的冋在粤東爲羽士今由友人邀來在虹口各同鄕家禮　實因人地生陳無從捐納法銜叩求鑒宥大令著差役押至道會司處照章納捐○謝毛毛控朱春泉錢根全訛詐大令訊取口供將朱交人保出錢收押所中前晚提案覆訊錢供小的向業打包船户謝毛毛承運某行黃豆竊取若干朱見之藉端訛詐適小的行經其地駐足閒觀致被悮拘求恩開釋大令飭責一百板交人保出○英租界祥和銀樓夥宣鳳江於月前某日吞烟斃命報經大令騐死時屍兄宣寶琛訴稱伊弟之死實係紈事人耿開明威逼所致大令提耿質訊收押所中兹經銀樓主張某倩人勸和前晚寶探投案具呈切結大令研訊之下供稱胞弟之死刻經小的查明委係自吞生烟與銀樓中人無涉今願領棺安葬耿供鳳江之死實與小的無干大令著寶琛當堂具呈切結領棺回葬耿交人保出 
[英美租界公堂瑣案]  
　　日本人某甲投捕房訴稱華人陳三寶搶去洋銀十五元捕頭派包探倪順全拘解至案甲聲訴情由陳抵賴不承讞員張柄樞司馬商之英總領事署代理譯政之迪君判責五百板管押三年○包深解戳斃王火之從犯陶阿松至案禀稱此案已由上海縣汪大老爺騐明諭令小的送請轉解至縣司馬著押候備文移解○郭士洪竊取某西人衣袋中所貯洋銀經包探顧阿六拘解請究司馬判責五百板管押三年期滿未死再行遞籍○一百三十四號巡捕禀稱李林氏家所豢之狗嚙傷某西孩由小的拘解請究司馬諭令交人保出閱三禮拜後視孩之傷若何然後訊核○裕源紡紗廠夥某甲延律師古棑到堂控工頭王松林莊阿桂恃衆霸持停工不作王莊皆泥首求恩司馬飭取具遵結然後交人保出照常做工○陳阿三行竊王金義家衣物由包探趙銀河拘解請究司馬判責五百板管押二年○包探趙銀河拘解行竊趙阿三家金鑲臂釧之王榮堂請究司馬判責五百板管押半年○包探孫阿星拘解陳阿毛王陳氏至案禀稱此二人在虹口開設花會招人賭博故由小的拘解請究司馬判令將陳管押一年王陳氏管押六月 
[法租界捕房瑣案]  
　　李渭泉前以田單向西捕柴某抵銀三百餘兩延宕不遭控奉讞員杜技園大令訊供飭將田單呈案欠欵分四期付還隨交張阿桂保出至期避匿不見張遂將李弟桂庭扭案大令飭即押追李仍抗不料理日來柴屢次求追大令飭傳張到案著交保出外限期交李昨日張將李之姨夫金斐卿扭案訴稱當時由金托小的擔保今請向追大令著交人保出勒限找尋未幾金母某氏投案訴稱兒子刻已下鄕訪尋求恩寛限四日大令准之○積竊張阿壽混入新濟輪船竊取某客所購船票經某包探拘獲送案請懲大令訊取口供著枷號一月期滿責釋○積竊倪連發趙根寶串竊麻袋數十口被失主報捕查獲大令訊供之下著將倪枷號二月期滿責釋趙笞責四百板卽行釋出○輪船積竊劉金泉陳春山在江裕輪船上行竊衣服被包探緝獲解經大令訊明著各責一百板從寛釋出 
[美租界捕房紀事]  
　　昨日午前馬夫某甲駕車至崑山路偶不留心致將王月生所曳東洋車撞壞王怒扭甲至捕房訴請責償甲自知不合願給修車費洋銀若干始得釋出○前晚小竊胡阿四混入寄居裏虹口之某甬人家竊取衣物適爲某號巡街捕所見連贓帶入捕房捕頭令押候轉解公堂禀請讞員張柄樞司馬訊辦 
　　 
 
 

Page 10

 
 
   
 
 

Page 11

 
 
   
 
 

Page 12

 
 
[光緒一十八年四月初六日京報全錄]  
　　宫門抄諭旨均錄前○山西巡撫岑奏爲揀員調補邊缺撫民同知摺○又奏爲懇恩仍行發給晉省在標并滿營及土默特蒙古各世職俸銀片○山東巡撫張奏爲請補鹽塲大使摺○福建水師提督楊奏爲循例出洋督緝摺○兩江總督劉奏爲武員不職據實叅劾片○又奏爲福建候補知府懇恩調回江蘇補用片 
頭品頂戴兵部尚書銜山西巡撫臣岑春煊跪奏爲揀員調補最要邊缺同知以資治理而重地方恭摺仰祈聖鑒事竊照在任候補知府歸化城撫民同知俞恒請補澤州府知府經部議准覆奏於光緒二十八年正月十一日奉旨坐十六日行文山西省照限减半計算扣至二月初一日作爲歸化城撫民同知開缺日期係衝繁疲難兼四題調最要缺例不掣簽業經截缺報部該廳爲口外各廳領袖當適中四逹之區商費福輳民　雜處政事本已殷繁加以教堂林立時有交涉事件保護因應胥關緊要非精明幹練之員難期勝任查定例各省題請調補官員必歴俸三年以上方准揀選題調又現任要缺之員概不得藉詞員缺繁要另請更調其有必須更調者查例用三項要缺更調四項要缺及最要之缺更調省會首邑並由内地要缺更調邊疆等項要缺者該員委非另有不合例事故卽行議准各等語臣與藩臬兩司逐加遴選晉省雖有記名分發並各項勞續候補班同知非初登仕版卽人地不宜未便稍涉遷就自應於現任同知内揀選請調惟查有潞安府太義鎭同知李崇洸現年四十九歲係陜西長安縣人由附生中式光緒庚子科舉人丁丑科會試中式貢士殿試三甲朝考三等引見奉官著以内閣中書用欽此調辦山東河工出力保俟補缺後作爲俸滿差竣回京十七年二月補中書缺四月截取引見奉旨著照例用欽此六月呈請以同知分發遵例報捐指省山西領照赴晉是年八月二十九日到省十八年六月題補潞安府太義鎭同知十九年二月一十四日到任歴俸早滿三年並無違礙處分因前辦本省賑捐出力奏保在任以知府用歴委調署霍州忻州等州直隸州浦州汾州等府知府均能惜置裕如臣考察得該員李崇洸老成幹練才具優長以之調補歸化城撫民同知堪以勝任雖該員現任要缺第係因地擇人由三項要缺更調四項最要之缺與例尚屬相符據署布政使吳廷斌署按察使胡湘林會詳請奉前來合無仰懇天恩俯念邊缺緊要准以潞安府太義廳同知李崇洸調補歸化城撫民同知俾收得人之效如蒙俞允該員係現任同知調補同知銜缺相當毋庸送部引見所遺潞安府太義廳同知係屬要缺俟奉准後另行請補所有揀員調補歸化城最要邊缺撫民同知緣由理合恭摺具陳伏乞皇太后皇上聖鑒訓示謹奏奉硃批吏部議奏欽此 
岑春煊片再前准户部咨開據閩浙總督奏停給世職支領世俸銜俸一片光緒二十七年六月二十二日奉硃批該部知道欽此欽遵抄錄原奏行令凡有此項支欵均酌量仿照一體奏明辦理等因知照到晉當卽轉飭查明籌議去後兹據署布政使吳廷斌詳稱遵查晉省投標世職約有兩項一在滿蒙旗營一在撫禁並太同二鎭此外又有年未及歲尚未投標効力者除太原駐防滿營現無承襲世職支領世俸人員及通省向無銜俸一項外所有綏遠右衛駐防滿兵二營並土默特蒙古及撫標左右一營太原大同二鎭曁各州縣年未及歲尚未投標各世職每年應支全俸半俸約銀一萬餘兩等情前來臣查該世職等高曾祖父悉皆宣力疆塲捐軀報國荷蒙恩卹逮及後昆其平日生計維艱無不賴此俸銀以資　贍今一旦停其給發便有俯仰不足之虞當此整軍經武之際尤以激勵人心感發忠義爲先務未可使朝廷褒功勸節之典有所缺略况歲費一萬餘金數非甚鉅庫儲誠甚支絀得此亦所裨無幾合無仰懇天恩俯准將晉省在標并滿營及土默特蒙古各世職俸銀免其停止仍行發給以卹忠裔而勵人心爲此附片陳懇优乞聖鑒訓示謹奏奉硃批著照所請該部知道欽此山東巡撫臣張人駿跪奏爲請補鹽塲大使以重鹺務恭摺仰祈聖鑒事竊查濤雒塲大使清廉於光緒二十七年七月十七日病故開缺章程病故者以病故之日作爲開缺日期應歸七月分截缺是月内祗此一缺毋庸掣簽業經咨部將員缺扣留外補在案查山東鹽大使一項上次王家岡塲出缺用至第二新海防遇缺先止嗣有富國塲出缺係第三輪第一缺照章咨部銓選此次濤雒塲大使員缺應按用第三缺舊海防先人員杳舊海防先班内有名次在先之鹽大使姚近元現年四十四歲浙江錢塘縣人由監生於同治十三年遵籌餉例報捐通判光緒五年指省江蘇十二年二月遵新海防例降捐鹽課大使改歸山東新班先補用五月在内閣騐放領憑到省十六年丁本生父憂十九年丁本生母憂二十四年起復回東查該員才具穩練心地明白歴經差委均無貽誤以之請補濤雒塲大使員缺實堪勝任與例亦屬相符據鹽運使豐伸泰詳請具奏前來合撫仰懇天恩俯准以舊海防先鹽課大使姚近元補授濤雒塲大使如蒙俞允仍令試俸三年再該員在東並無叅罰案件理　欽遵改題爲奏新章恭摺具陳伏乞皇太后皇上聖鑒訓示謹奏奉硃批吏部議奏欽此 
尚書銜頭品頂戴福建水師提督奴才楊岐珍跪奏爲循例出洋督緝仍相時轉厦督練兵勇操防恭摺仰祈聖鑒事竊照案奉上諭嗣後沿海水師各提鎭著每歲出洋時具奏一次俟巡洋往返事畢卽將洋面如何情形據實具奏等因欽此欽遵在案伏查閩省洋面南接粤東北連浙境海道袤長港汉歧出緝捕巡防在在均關緊要歴經奴才親統師船督同水師各鎭將弁實力梭巡情形恭摺奏報在案惟念海洋遼闊必須嚴加巡防現值時交春令商船來往絡繹誠恐稍涉疎虞盜蹤乘間竊發奴才任重水師責無旁貸所轄師艇比歲以來一再裁减謹就現存舟師統率巡緝遵卽於光緒二十八年二月二十二日乘坐元凱兵輪率領戰哨各船前赴南北轄洋凡大小島嶼港澳均必躬親周歴並飭在洋將備加意巡哨務使有盜必獲遇有中外遭風船隻立卽馳往救護以保商旅第洋防固須愼重而營伍尤宜整飭仍當相時轉厦嚴督各營臺兵勇勤加訓練總期轄洋安站防務嚴密以仰副聖主綏靖海疆至意除俟巡洋往返事畢再將洋面情形據實陳奏外合將循例出洋督緝日期恭摺具奏伏乞皇太后皇上聖鑒謹奏奉硃批知道了欽此劉坤一片再請補長江水師裕溪營右　都司本任提標中營前哨守備朱雲祥聲名甚劣衆怨沸騰值此整頓江防之際未便稍事姑容想應請旨將該員朱雲祥卽行革職以肅營伍除所遺都司守備各缺另揀合例人員請補外謹會同長江水師提督臣程文炳附片陳請伏乞聖鑒訓示謹奏奉硃批著照所請兵部知道欽此 
劉坤一片再三品銜補用道福建候補知府翁秉鈞本係江蘇候補人員前經邵友濂奏調渡台旋改爲福建補用該員前在江蘇需次歴辦交涉及地方各差實心實力勞瘁不辭情形較爲熟悉現在蘇省整頓一切事宜需員孔亟合無仰懇天恩俯准將翁秉鈞調回江蘇仍按原班補用出自逾恪鴻施除咨吏部查照外理合附片陳請伏乞聖鑒訓示謹奏奉硃批著照所請吏部知道欽此 
 
