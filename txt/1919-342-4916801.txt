# 1919 - 342 - 4916801

 

Page 1

 
 
   
 
 

Page 2

 
 
時評 
[弄小策忘大計（冷）]  
　　武小策於一黨一事之間而置國家大計於不問此今日北方政府與議會之謂也此退而彼進彼退而此進旬日之間已經數變僅一組閣之事已然更何能統一全國與爭衡世界哉 
　　况乎所爭者總長也次長也總裁也皆財也財之外不復有所知也豈不可恥而可鄙者哉 
 
 

Page 3

 
 
命令 
[十一月二十二日大總統令]  
　　軍與以來徵調頻煩各省經制軍隊不敷分布因之招募日廣餉需驟增本年度概算支出之數超過歲人甚鉅實以兵餉爲大宗此外各軍積欠之餉爲數尚多當茲民窮財匱措注維艱即息借外資亦屬一時權宜之計將來還本償息莫非取給民間紓須臾之急適以增無窮之累抑且治軍之道餉源爲生久饑之卒循撫良難統馭設有稍疏則事變或難盡弭本大總統受任伊始力導和平實發於爲民請命之誠現大局雖未底定而停戰久已實行徒養不急之兵虚耗有盡之餉非所以奠民生固邦本也至若軍餉支出悉資賦稅比來國家多故百業不興農成商通之數已遜承平益以整理失宜歲入銳減長此以往固有餉源涸可立待被兵省分更無論矣本大總統興念及茲夙夜祇懼計惟有裁減兵額淸釐稅收救敝補偏暫資調節茲據四川廣東湖南江江四省經略使直隸督軍曹錕東三省巡閱使奉天督軍兼署省長張作霖長江巡閱使安徽督軍倪嗣冲江蘇督軍李純湖北督軍王占元江相督軍陳光遠署浙江督軍盧永祥署吉林督軍鮑貴卿署黑龍江督軍孫烈臣山東督軍張樹元山西督軍閻錫山河南督軍兼署省長趙倜湖南督軍兼署省長張敬堯福建督軍兼署省長李厚基陝西督軍陳樹藩甘肅省長兼署督軍張廣建新疆省長兼署督軍楊增新熱河都統姜桂題察哈爾部統田中玉綏遠都統蔡成勳江蘇省長齊耀琳安徽省長呂調元湖北省長何佩瑢浙江省長齊耀珊江西省長戚揚山東省長屈映光陝西省長劉鎭華直隸省長曹銳長江上游總司令吳光新等聨名電呈稱中央財政奇絀軍費實居鉅額如各省徒責難於中央於義未安於事無濟權宜濟變勢不外開源節流兩端如就軍隊裁減二成以之鎭攝地方尚可敷用約計歲省二千萬元一面中央責成各省督飭財政廳於丁漕稅契各項曁一切雜捐切實整頓涓滴歸公增入之欵亦當有二千萬元左右確定用途暫充軍餉一俟和平就緖裁兵之議首先實行等語該督軍等明於大計兼顧統籌體國之忱良深嘉許所擬裁減軍額二成及整頓賦稅各辦法簡要易行與中央計畫正合即着各該管官署會同各該督軍省長總司令等妥速籌議確定計盡尅日施行經此次裁減之後並應認眞訓練以期餉不虚糜至於淸釐賦稅首重得人着責成財政部曁各省長官於督徵經徵官吏嚴爲遴選仍隨時留心考核切實糾察以袪積弊總期兵無冗額士可宿飽減輕閭閻之疾苦培養國家之元氣本大總統實嘉賴焉將此通令知之此令 
[又令]  
　　據都護使駐紥庫倫辦事大員陳毅電呈外蒙官府王公喇嘛等合詞請願呈文内稱外蒙自前淸康熙以來卽隸屬於中國喁喁向化二百餘年上自王公下至庶民均各安居無事自道光年間變更舊制有拂蒙情遂生嫌怨迨至前淸末年行政官吏穢污衆心益行怒怨當斯之時外人乘隙煽惑遂肇獨立之舉嗣經協定條約外蒙自治告成中國空獲宗主權之名而外蒙官府喪失利權迄今自治數載未見完全效果追念旣往之事令人誠有可歎者也近來俄國内亂無秩亂黨侵境俄人旣無統一之政府自無保護條約之能力現以不能管轄其屬地而布里雅特等任意勾通土匪結黨糾夥迭次派人至庫催逼歸從擬行統一全蒙獨立國種種煽惑形甚迫切攘奪中國宗主權破壞外蒙自治權於本外蒙有害無利本官府洞悉此情該布匪等以爲我不服從之故將行出兵侵疆有恐嚇强從之勢且唐努烏梁海向係外蒙所屬區域始則俄之白黨强行侵估拒擊我中蒙官軍繼而紅黨復進以致無法辦理外蒙人民生計向來最稱薄弱財欵支絀無力整頓槍乏兵弱極爲困艱中央政府雖經擔任種種困難兼負保護之責乃振興事業尚未實行現值内政外交虚於危險已逹極點以故衣官府窺知現時局况召集王　喇嘛等屢開會議討論前途利害安危問題冀期進行咸謂近來中蒙感情敦篤日益親密嫌怨悉泯同心同德計圖人民久安之途均各情願取消自治仍復前淸舊制凡於札薩克之權仍行直接中央權限劃一所有平治内政防禦外患均賴中央竭力扶救當將議决情形轉報博克多哲布尊丹巴呼圖克圖汗時業經贊成惟期中國關於外蒙内部權限均照蒙地情形持平議定則於將來振興事務及一切規則並於中央政府統一權兩無牴觸自與蒙情相合人民萬世慶安於外蒙有益即爲國家之福五族共和共享幸福是我外蒙官民共所期禱者也再前訂中蒙俄三方條約及俄蒙商務專條並中俄聲明文件原爲外蒙自治而訂也今旣自己情願取消自治前訂條件當然概無效力其俄人在蒙營商事宜將來俄新政府成立後應由中央政府負責另行議訂以篤邦誼而挽利權等語並據西北籌邊便徐樹錚呈同前情核閱來呈情詞懇摯具見博克多哲布尊丹巴呼圖克圖汗及王公喇嘛等深明五族一家之義同心愛國出自至誠應卽俯如所請以順蒙情所有外蒙博克多哲布尊丹巴呼圖克圖汗應受之尊崇與四盟沙畢等應享之利益一如舊制中央並當優爲待遇俾共享共和幸福垂於無窮本大總統有厚望焉此令 
[又令]  
　　外蒙古博克多哲布尊丹巴呼圖克圖汗贊助取銷自治爲外蒙謀永久治安仁心哲術深堪嘉尚着加封爲外蒙古翊善輔化博克多哲布尊丹巴呼圖克圖汗以昭殊勩此令 
[又令]  
　　從來政化之興悉賴百爾庶僚精白乃心以資措理徇利骫法之舉固爲國紀所不容而造言誣衊挾嫌毁詆此風亦不可長前據參謀部員陳席珍等呈控該部次長陸錦營私各欵當經飭由參謀總長張懷芝秉公查辦旋據呈覆按照原呈逐欵查明或出誤會或出傳開徵諸事實並無確證復以此案關係較鉅特交陸軍部確切覆查據覆遵就參謀總長呈覆摺開各欵詳悉覆查先後均屬符合並據張懷芝呈稱次長陸錦被控各欵旣經迭次查覆情節相同請將先後具控各該員陳席珍王書紳余鵬舉周俊易兆鴻齊國璜陸平關文祺施之涵劉恢徐繼焜黄礪丞彭肇梓等免去本職其科長閻繼蔭雖查無舞弊情事而旣滋浮議未便再令經管欵項亦應免去本職並自請酌予處分等語該次長陸錦被控各欵旣據查明毫無實據應免置議至該總長自請處分着無庸議所有部員陳席珍等曁科長閣繼蔭均准如擬辦理以示懲儆嗣後凡百在位務當各存警惕咸矢靖共一德一心跂圖上理庶幾綱紀修明以成大法小廉之治其各勉之此令 
[又令]  
　　國務院存記馬世珍着發往直隸劉朝英著發往甘肅鮑鼎昌着發往江西王朝烈着發往山東交各該省長酌量任用此令 
[又令]  
　　兼署内務總長朱深呈准兼署湖南省長張敬堯咨請任命李鵬爲常德警察廳廳長應照准此令 
[又令]  
　　張森給予四等嘉禾章此令 
[專電]  
　　北京電閣員提出後國會投票仍無期安系藉口不滿意田改内務張長農商延不投票又要求自黨人爲財次及中行總副裁（二十四日下午四鐘） 
　　北京電安糸電滬王揖唐閣員問題解决財政提出李贊侯未始非合肥主持之力及靳閣犧牲成見之美德吾黨已占完全勝利知注特聞（二十四日下午二鐘） 
　　北京電張作霖力保王順存爲内務次長（二十四日下午二鐘） 
　　北京電外部照會俄使所有前訂中俄蒙條約及俄蒙商約並中俄聲明文件應卽停止效力如貴使仍有意見儘一星期内發表以憑談判（二十四日下午二鐘） 
　　北京電外交部正式通知各國外蒙撤消自治仍復舊制各情形又外蒙各王公札薩克一體加封蔭子（二十四日下午四鐘） 
　　北京電加封活佛正使派徐樹錚副使擬阿穆爾靈圭（二十四日下午二鐘） 
　　北京電徐樹錚自庫急回定今晚到京（二十四日下午四鐘） 
　　北京電王揖唐在哈同園下榻特函徐請延哈同及姬佛陀爲府顧問因資格不符被駁 
　　北京電駐美容揆電美上院否决德約現暫休會下月再開 
　　北京電俄沃政府退至伊庫斯克後仍連敗績當局現通電蒙新各邊嚴防（二十四日下午四鐘） 
　　北京電楊增新電喀什邊防吃緊凡由伊迪阿烏各處赴喀之俄人非經督軍電令及外交公署護照不令過境（二十四日下午四鐘）　　北京電管金聚電請准辭職 
　　北京電陳桔藩電鍾體道辭職離漢派隊護送北上 
　　香港電莫永新自邕返言陸盼岑往問大計岑養日早西上曾彦冷遹郭椿森李書城申葆蕃同行陸候於貴縣下游 
　　香港電養日憲法會二次會議八十五條無結果（二十四日下午三鐘） 
　　香港電魏邦平辭職莫慰留 
　　香港電汪精衛及黎元洪代表郭泰初抵粤（二十四日下午三鐘） 
　　香港電省長限各校一星期復課（二十四日下午三鐘） 
　　香港電軍府决改聨省政府已草大綱總裁仍舊合議制無主席設政務院置總理總長稱政務員同負責（二十四日下午三鐘） 
[各通信社電]  
　　廣州電馬日（廿一）莫督自邕返粤謂武鳴甚盼西林赴桂面商大計並擬乘輪迎候西林於貴縣梧州之間養日（廿二）西林即乘通海西行隨行者爲李曰垓李書城曾彦郭椿森等（二十二日） 
　　以上平和通信社電 
　　北京電某調人由滬來電謂唐氏對王前提三件刻有降格退讓表示 
　　北京電王揖唐電對中央直接謀和頗表贊成請將辦法迅示 
　　北京電閣議外蒙取消自治優待條件及對俄外交俟徐使回京協商核辦 
　　北京電李馨來京提議組仲裁機關由各省會代表在滬會議解决時局並請蘇督徵西南意見 
　　北京電武鳴派代表與某巡使協商謀和贈馬四匹某使答酬貂裘人參 
　　北京電閣員名單提到衆院本擬有日投票以劉副議長感冒改寢日投票 
　　北京電某系首領電滬甘氏謂財政已提李贊侯吾黨勝利知關錦注特聞 
　　北京電李思浩謁靳表示謙讓 
　　北京電在京各分代向黨局表示不允赴滬理由謂唐尚未取消辭意難望其承認王總代無赴滬必要　　北京電外交長以閩省交涉未了日艦又入閩已向日使提出抗議並請先即撤退 
　　北京電册封活佛正使已定徐樹錚副使有阿穆爾靈圭說（以上二十四日） 
　　以上中華通訊社電 
　　北京電閣員案於昨夜十一時提交衆院投票期尚未定政府希望星期一開議恐趕不及閣員名單除財政改李思浩外餘照原單未動 
　　北京電周自齊聞段不贊其長財政知無望於前日出京赴津（以上二十三日） 
　　北京電幣制總裁又擬徐恩元并擬另設副總裁位置吳鼎昌一說徐擬烟酒督辦或財次幣制仍歸周　　北京電俄公使因外蒙取消自治向我提出抗議政府决駁覆 
　　北京電閩案外委會議决認爲關係重大主强硬交涉現專俟閩督詳細報告到京即向日使談判 
　　北京電裁兵已得桂陸川熊之贊同據駐京滇代表言唐督與滇軍將領商定後亦將電表同意 
　　北京電廖湘雲有擾及湘西防線之耗當局電張敬堯馮玉祥飭屬備禦以不越防線爲限（以上二十四日） 
　　香港電魏邦平以與學界報界衝突事不爲李烈鈞所右滇粤派意見益深（二十四日） 
　　以上中孚通訊社電 
[公電]  
　　烟台海軍學生公電各報館北京政府新國會廣州軍政府舊國會各省督軍省長省議會天津黎宋卿先生上海孫中山先生南北總代表福州薩上將廣州林總裁北京蔡子民先生南通張季直先生章太炎先生鈞鑒慨自甲午戰後海軍一敗不振前總統黎公曁總長程公始議興之乃有全國招生之舉而生等始得置身海軍矣無如事變中來二公去位全圖頓挫國人痛心生等首當其衝尤難忍受及今志絶窮途四方莫騁欲違心苟進則何以對國人欲勉强支持又難以逹素志是以人人自危挺而走險爰於十一月二十三日全體離校來滬務以此中痛史宣告國人然後分途回省陳述一切使國人洞明黑暗之情亟爲根本改造之計則生等雖出海軍賢於在海軍多矣迫切陳情不勝待命之至烟台海軍學校二十一省海軍學生同叩漾　　王安瀾通電各報館均鑒頃讀湖南譚督諸公蒸電備悉張敬堯抵押全湘礦權於英美商人前接譚督諸公沁電安瀾憤極已於儉日通電反對迭經西南護法諸公一致嚴詰各在案乃張氏猶復悍然不顧勢必滅絶全湘三千萬人民之生命不止應請軍府飛電北庭制止張氏慾整並一面通告英美領事聲明未經湘省議會通過者勿論何項契約國民誓不承認諸以救國心長愛民心切湘亦中華民國之領土湘民亦中華民國之人民尚望主持公道同伸公憤拯湘民於水火免國土之淪胥者此安瀾則所心香默禱者也謹此電逹佇盼明敎王安瀾叩眞印 
　　廣州國民促成制憲會通電萬急廣州參衆兩院各省各軍代表各省省議會敎育會商會農會上海全國各界聨合會全國學生聨合會各社團各報館均鑒民國成立於茲八内忠頻仍外侮迭至推原其故實由國會　被摧殘國憲無中産出政局爲之紊亂民物失所憑依雖自五四運動而還國民漸有覺悟然呼號請願信不足以及豚魚猶且刺戟交加肉不足以供虎兕甚至和戎賣國懷寳迷邦逞一時驕好之雄受永世沈淪之慘昊天不弔降此鞠凶黑暗迷離傷悲曷已欲求根本解决惟有速定憲法納人民於軌物糾政府以準繩一切重大問題不難迎刃而解幸而天心有悔禍之機國會議員賡續制憲是人民所韾香頂祝朝夕默禱於無窮者始於此千鈞一髮之時建萬世不易之丕基藴育於我五族國民代表之議席猗歟休哉惟是事關重大義貴精詳人或偏於感情故爲規避抑或爲人利使先自逃亡使人數不具完全致大法即難通過前車可鑒後事堪虞同人等忍無可忍悲不勝悲爰集合全國公民組織國民促成制憲會不避艱險不畏强禦不憚風雨不辭怨勞均於制憲期間約同職員鵠候國會門首表示歡迎出席議員之誠意其非有重要事務未經議長認可而故不出席者無論何處何人同人等分途踵門敦請務必竭誠哀懇雖泣血稽首在所不辭惟期憲法治成而後已除已將本會宗旨簡章呈請警廳立案經於本月十六日在廣州省城東園開成立會舉定職員實行服務外尚希愛國同胞不吝敎言隨時指導以資遵循不勝至盼中華民國國民促成制憲會幹事黄平副幹事劉大同李茂才曁全體職員同叩十七日 
世界路透電 
[和局近聞]  
　　二十日巴黎電高等議會决議通告德代表謂和約定於十二月二日實行故議定書須於是時簽定又向德國聲明延緩批准和約足以引起極重大之事端而損及協約國之利益 
　　二十日紐約電紐約報紙泰半希望關於批准和約之辦法終可協定紐約講壇報爲共和黨守舊機關謂美國願和約批准並願加入國際聨盟但須附有國家行動之自由此報主張温和紐約時報謂參議院之行爲乃導國家趨入可恥之境並預料美國終必批准和約加入聨盟紐約世界報爲擁護威爾遜之報表示意見謂今尚有調停之餘地但若竟不批准則參議院直爲人類幸福之危害而美國將失其信用矣紐約傳郵報則責備威爾遜總統謂其措施不善致有今日 
　　二十日華盛頓電和約命運現又在威爾遜總統手中以美國之關係言美國目前地位與六個月前適同大約在一月份以前和約未必重行討論也同時國務院聲稱美國現未能派領事赴德衆料美人商業將大受影響但共和黨稱一俟言和手續互換後即可完全恢復商務上與外交上之往來但政府現遇法律上難題如德船與敵産之産業權是也法律顧問家謂欲收有敵産須批准和約故政府根據此義將反對共和黨以决議案宣布和平之計畫 
[俄事近聞]  
　　二十日倫敦電過激黨代表里維諾夫氏現正與波羅的諸國在杜爾巴討論儀和事宜愛沙尼亞人正式宣稱里維諾夫氏願交出芬蘭灣過激黨艦隊以爲和局之保證並於過激黨所治俄境與波羅的諸國間闢一中立區域 
　　二十日倫敦電首相喬治今日在下院質問時切實宣稱波羅的海上之政策乃協約國之政策而非屬於不列顛一國英國今並不對鎖俄國口岸吾人嘗援助波羅的各省力抗過激主義今因冰凍祇得暫止英艦隊並無於春間巡邏波羅海之說波拉勞氏宣稱協約國將開俄事大會其日期今尚未定開會地點大約乃在倫敦 
[各國近事記]  
　　二十日倫敦電上議院通過工業法庭議案英皇已加批准 
　　二十日華盛頓電勞工大會已贊成兒童工作合同規定各工業不得用十四歲以下之兒童工作 
　　十六日開羅電今日復有亂象擾攘終日示威者攔阻電車學生執埃及旗游行於市混亂繼之而起計有五處發生亂事警局被毁者三處警察開槍向衆轟擊致死傷若干衆扶死屍俱行最後英兵應召而出逐散衆人恢復秩序歐人未被擾及死傷之數至少爲一百二十人其中受陣傷者約九十人當場死者十人 
 
 

Page 4

 
 
   
 
 

Page 5

 
 
   
 
 

Page 6

 
 
[里昂無線電（路透電社送）]  
　　二十三日巴黎電德國代表團主任西姆森氏之赴柏林此間政界大爲詫異西姆森氏謂彼之回國乃因德國行將簽定關於違背休戰條件之議定書及談判關於施行和約詳則二事須商諸内閣之故西姆森氏並未言明何時可歸此行使和約不能於十二月一日以前調印如是則高等議會所定和約實行日期顯將無效或謂簽定和約諸國之欲從速實行和約者以德爲最云 
　　二十三日巴黎電華工一千八百人在哈佛乘貨船寗州前赴香港 
　　二十三日巴黎電列里消息謂法國曾遭兵燹區域之總長太狄歐氏頃至登扣克與蘭斯查視水道及鐵路運輸事務 
　　二十三日巴黎電日尼瓦電稱和約調印後兩星期内將有監視委員團赴斯土特加特監行履行和約該委員團以法軍官三十七員組成之同行者有小官及僕役六十二人 
　　二十三日巴黎電據柏林電稱赴華盛頓參與勞工大會之德代表定十二月一日啓程赴美 
　　二十三日巴黎電據希爾新福電稱茲悉台尼金將軍已擊破哇里爾與台姆波夫間之過激軍陣線過激軍損失五萬人該區實業地點之農工等已起抗勞兵會 
中美新聞社電 
[法京之美國和議觀]  
　　巴黎十九日電巴黎日報（今晨全城祇有此報出版）載倫敦電云「華盛頓宣稱威爾遜總統已聲言將撤回和約因據彼之意所採用之保留案無異打銷和約之故」在美代表團方面尚未證實此消息但一般人大爲注意因美代表中有民主黨共和黨及軍人故尤爲注意美代表懷德氏雖爲威總統所派但彼對於美參院之意見極爲尊重人皆知之惟美代表團中確有一種意見以爲此事可得一調和辦法不至再將和約中之對德條件延長討論又有人極反對保留案必須三大國承受又反對賠償委員會必須直接報告美參院之議此間旣信調和一舉將繼續進行明年一月或二月内當得善果今協約一面則將乘美國未解决批准問題之時先公布一種媾和令並使各委員會從速進行美國之未能贊助和約第七條使各新邦大爲震動一著名波蘭人對美代表團云向使美國不加入戰團在波蘭捷克斯拉夫及巨哥斯拉夫諸邦反爲有利今此等新邦若無人爲後援其力豈能自保而不爲英國或德國之傀儡乎則商務及土地將在在可虞此等新邦之肇興原以爲有一强固之國際同盟爲之保護今美若不入同盟同盟固未必不成立但其中之大國能公道無私如美者未之有也目下各小邦皆對内爲過激主義而戰恐數年後又將對各大國之蠶食而奮鬬也又美若不與協約一致德國關於實行和約條件之態度如何頗堪注意英法意三國已批准和約美不加入固於和約法律上不生影響惟德國原望賠償委員會中有美國代表彼可得較寛大之待遇今美不加入則德人至少必因受戟刺而不寗矣又一問題則爲美軍是否仍駐於萊因河聞委員會之意以爲美軍將撤回惟尚有一休戰條約問題蓋在美國方面非另有他約爲代則休戰約仍存在也至於法國之態度以爲美國終將與協約一致今威總統與參院之爭不過一種國内政爭之表現耳 
　　巴黎十九日電法國外部對於所傳美國威爾遜總統將從美參院撤回和約於法國政策將有何影響不肯宣言法外部尚不信此報告並謂撤回和約之說尚未成事實之前法國之正式態度尚無須宣布有人對通信員表示意見謂威總統或將爲國内一種政况所迫而與反對和約者作戰又有人謂威總統出言不苟果彼已有宣言者必實行之云法人對於華盛頓之近事並不諱言其失望惟數日來其政策仍頗强固大約與選舉結果有關蓋政府黨所得國會中之多數乃爲自一千八百七十一年以後所未有也英意法三國對於目下大局似均持堅固態度美參院不通過和約所造成之時局在歷史上實無先例據歐洲人言依國際公法全權大使一經簽字之後彼所代表之國即永受約束云 
[羅匈二國之將來]  
　　維也納十八日電滿琴報載羅馬尼消息謂馬利后近曾訪卡爾於瑞士請其抛棄一切對於匈牙利王朝之要求以期各王國在羅馬尼統治之下組織一國得成事實並願以鉅欵一宗爲卡爾報酬 
　　不逹配斯多十八日電自羅馬尼不令霍丹氏之軍隊開入後已成一新局面聞斐特力克竭力反對組織一爲協約國所承受之混合内閣而武人派則公然宣言不承認以匈牙利割讓與奥地利之議並言匈牙利無需萬歲里和約克勒克氏對聨合報記者談話中對於大局極抱悲觀其言云「余曾以匈牙利可得和平之惟一途術對各黨言之聨合國祇能對於一眞正代表人民之政府媾和如行公正無私之選舉則基督國民黨可得多數然聨合國不能預期此多數必須堅持組織一可以保證此種公平選舉之政府法國之讓步恐尚不受歡迎然我深望常識得佔優勢而匈牙利不至陷於絶地也」詢以目下有一種革命之徵狀彼意若何克氏歎息曰國家不能被人引導如兒童然必須以自己之經驗行事倘匈牙利竟反對和會則匈牙利之悲日將至矣 
[美國實業界近記]  
　　華盛頓二十二日電據臨時船舶公司宣布九月上旬曾交與航務部船隻十六艘其重量共九萬二千六百五十九噸 
　　紐約二十二日電據紐約埠收稅員報告去年一年間奢侈品入口者均加一倍又百分之二十五足見國富與盛爲前所未有 
　　紐約二十一日電紐約滙兌所昨日銀條價爲一元二角六分又分八之七墨幣漲至九角九分半 
　　聖路易二十一日電西部各州農業公司主任哈來氏在全國水利會議演說主張利用中國勞工以解决美國之勞動問題 
[太平洋路透電]  
　　二十三日伊爾庫次克電捷克斯拉夫軍代表致書於當地協約國代表請將捷克軍從速遣回本國因捷克兵士不願再在西比利亞擔任保衛鐵路及對於俄事仍守中立此書發表後已引起多大注意俄報加以批評謂柯爾恰克政府現正處於極爲難之地位乃捷克軍適於是時醖釀事變云云伊爾庫次克之斯拉夫聨合會通過議案力詆此書謂爲政治陰謀之結果係少數有作用者之意見而非西比利亞全體捷克斯拉夫人之輿情伊爾庫次克憲法民主黨亦通過同樣議案但並表示俄國對於捷克軍贊助之感情謂此書發表於危急之際是爲捷克人與俄人間原有友交之污點徒增過激黨與俄國其他仇敵之氣燄而使時局愈爲糾紛耳 
　　二十四日伊爾庫次克電司令部公報云俄軍駐守於沃木斯克東一百十八俄里軍心迄未動摇 
國外要聞 
[美國之工業新制度]  
　　實行庶民主義 
　　中美新聞社譯聨太平洋雜誌云自十九世紀以降西方勞工因先覺之啓迪學說之鼓吹已大率能自明其人生價值旣創爲同盟罷工及『散播怠忌』Sabotage等運動以爲抵抗業主虐待之具更樹工業革命主義Synicalism以固改革社會制度之基奮門猛進不遺餘力殆必躋上其人格而後已今日世界工業組織雖者有變遷而業主蓄富之慾猶盛未嘗爲勞工計故兩者之齟齬尚劇最近英倫路礦勞工及美國鋼鐵勞工抗爭之烈爲前此所無事雖失敗而其氣未平難保無再發之虞業主誠能憬悟爲勞工設想庶足以减殺其運動也紐約外觀報嘗載一文論實業制度組織宜以民主主義爲幹柱引黎琪經營之事蹟證之其言甚詳可爲世法也中國工業茲方在萌芽時代勞工亦泰半蠢愚無知供人驅策莫能與歐美比論惟國際保工會旣應運而生後將不容世之勞工復跼蹐於業主壓制之下則中國苟自始擇善而趨孟晉於世界工業國之林詎不甚佳因轉述外觀報之言於次是亦可爲中國人經營工業採擇制度者之資考乎 
　　民主實業制度之語始於四十年之前惟初每與社會主義混其實大異也美國政治上敎育上之制度固屬民主制而實業上之制度則否政治敎育以爲庶民而設非爲一部者故稱之爲庶民之政治尚當至實業制度殊未可謂之爲庶民之制度以其旣非爲庶民而設庶民且未與其事直接更無所霑其利也有之亦問接耳夫一國之内乃有如斯矛盾思想兩相抵牾良非實業之福利其救濟之道是在化實業組織爲民主制矣黎琪氏嘗爲此種新制卒舉其成績以答疑難者至於二十項次所述者其第一例也 
　　印第安納州有巴臯德鋼琴公司其琴廠工匠曾同盟罷工幸得安然制止使工作如舊惟勞工積憤未平雖復從事製造而勤怠視昔差殊出貨尤劣銷數遂大减黎琪遂招公司全體職員告以故謂若照此情形不謀挽救則公司事業勢必愈就蕭索茲有一意見願就衆商之惟非對於公衆之一種手腕實爲公衆而徵衆意此策可否能行也試先設譬如建築廳厦必有四柱及棟梁若五者缺一必不能成吾之意見亦猶是焉四柱者何卽公正互助節約奮力棟梁者何卽以服役精神從事工作也請以斯五者分期討論順次投票决之幸得通過其一則更研究其次至盡通過然後循之以行倘有以其中要件不愜當爲衆毅然否决者不妨任意進退黎琪之言頗能感人其方策五項後竟悉行通過無異議即以之印成小册衆簽名其上不書職司而揭諸以司之事務所凡服務公司者人與一册黎琪謂此制度係爲公共利益以服務精神互相奮發由節儉方法爲公正力役之制度果自此制行後勞工之勤勞有加省費甚鉅惟以司不以爲贏利而折其半按照工資有差每二星期分給於衆當最初一月節約費用凡五分五釐爰是勞工復投票議决縮短工作時間爲九小時雖有憂出貨將因之減少者而結局反增於昔且以縮短時時所節省之費分諸勞工業主者更多於前矣或又主張時間宜爲一日八小時者公司雖應之而多數勞工反謂不可後定試行兩月再决旣終檢其成續則不獨工作未遜舊日曓品且益精良分利亦益加增矣巴臯德公司爲應用民主主義於實業創茲新制是歲贏利竟逹四十六萬五千六百二十四元會歐戰驟起鋼琴銷路大減勞工適開常會議决改一星期七日之工作爲四日且自請減工資百分之二十五以輕公司負累斯實爲尋常所未經見也 
　　前僅黎琪舉例之一端或未能取信於疑難者以爲必使如製造鋼琴有高尚智識之工匠始得行此制度若在役有多數工匠且時有外國勞傭之廠則究不能行黎琪乃更舉一例答之長島有維廉德瑪斯公司者男女傭工可九百人意工占其半波蘭工占什之二五餘者國籍至複而美工最少故其中什九不解美語當此之際黎琪欲語窒聰塞明之外國勞傭以前之五綱其事誠難因别創新制以合衆國政府爲範而集公司之執事勞工組織一政府先造内閣以公司之事務執行員備位總理爲之首次創國會分上下兩院上院由各股長與輔助員搆成下院以工匠選舉之議員組織選舉議員分别各股行之凡工匠二十人選出議員一名其不滿二十人者併與他小股舉之事無鉅細悉交議院議行雖然外國勞工之工作力役志在金錢如斯民主主義之制度固屬盡善猶不若增給工資之易中其懷也惟習之旣久勞工漸覺其利矣間有起不平者議員即另置委員調查其事講善後之策又由議院通過公司中宜用英語之議案其不解英語者可令習之餘若勞工或團體之間偶起爭執亦交議院審查解决厥後運用新制之效甚著不亞於前例近來公司獲利旣豐遂無勞工不足之虞公司且得抉擇其去取矣 
　　黎琪舉證甚繁有性質全異而收功相同者由是觀之其計畫雖不能遽斷得適用於凡百工廠然必非若何之工廠始克適用殊顯而易明也彼所論最扼要之點爲民主實業制度之根本精神其言曰民主實業制度非謂工廠組織之新形式自廣義言之爲勞工之精神狀態以協力替代競爭也更精確言之則廢止互不能容之階級競爭而易之以生産團體之競爭也約在半世紀以前拓蔭威氏嘗論實業謂實業不宜一方凡業主團結他方悉勞工團結而互相競爭惟不可不於一方搆成業主與勞工之協力團體以與他方相同之協力團體競爭其第一競爭之歸著點今俄羅斯之所爲最似而第二競爭則恰符前舉之實例但具體而微耳要之其目的在易惡意爲善意變更勞工爲公司服務之觀念而認爲爲已力役以已亦公司之一分子即以『不忠於已自莫能忠於人』之格言爲其基礎由是使勞工於力役之時發生興趣及自尊之心雖係勞力而無異主人且非僅爲金錢鬻其勞力也黎琪之論允善矣惟吾人尚欲於其五綱中增確實一綱若僅體裁爲民主制而互尊意見相謀利益之精神未充於組織之内則縱有上下院以及内閣亦無裨實益經營實業者果能尊重職員勞工議會與以發言權則須確實採用其言與以立法權則宜確實採用其法不得以方法拘制之如屬不能毋寗自始不採用此制之爲愈是故民主實業制度意義雖爲均分利益其實不僅此兼有增進協和防止罷工改良出貨品質及增加其數量以利業主與勞工諸點更進而增大業主勞傭之感情啓發勞傭之興趣智識節儉及能力等一言以蔽之則變軍隊組織之工廠爲家庭組織也 
國内要聞 
[北京通信（冷眼）]  
　　李思浩代長時之財政 
　　此次閣員中靳安兩方相爭之第一要點爲財長問題今已爲李思浩所得則該問題可告結束矣然李氏之財政手腕不可不一言也龔氏下臺李氏財政屈指光陰铁忽將及兩月李以次長代理部務一切措理悉秉曹規而財源涸竭依然如故惟種種羅掘尚不致如龔氏之絶無設法近來對於軍政各費勉强支給對於銀行各方面極力聨絡所成種種小借欵雖七折八扣吃虧頗巨然能挪借得來已算其有才幹矣 
　　財政部經常支出以軍餉爲大宗月需六百餘萬元而臨時軍費約需二百餘萬元行政經費不過三分之一而中央近來經常收入僅恃鹽餘一欵旺月約五百餘萬淡月祇有三百餘萬以之抵補軍餉尚屬不敷各省解欵悉被督軍截留甚至有數省鹽欵亦爲各省挪用鹽務稽核所亦莫可如何有時外省督軍反向中央要求協濟不與則嚴詞詰責龔之下野雖受各督軍之逼迫實爲財政窮困所致李氏接任時適逢陰曆秋節各省欠餉之催索各署經費之追討庫藏司門户限爲穿斯時李氏幸得中交各行之助力墊借巨欵復向各小銀行訂商短期借欵東凑西拚得渡難關安系方面多嘖嘖稱李氏之能然各省軍餉及各部經費尚拖欠甚巨欲淸算欠賬非借得一宗外債方能勾銷此時則李氏殊無法想祇可作一筆宕賬而已 
　　近日需欵孔急立待支付者莫如各項軍餉如熱河張家口等處前因積欠餉項已肇譁變中央無欵給付殊爲可慮現聞陸軍部直轄各師僅發至八月奉軍各師發至七月第十五十六兩師發至六月京師軍警等餉發至八月其中或欠一月或欠數月不等各處函電催付急如星火而財部仍一籌莫展至中央行政各署經費積欠更巨除外交交通兩部恃有特别收入而不仰求財部外其他如參謀内務農商敎育司法各部所領經費有發至六月者有僅發至二三月者計積欠有數百萬元之鉅此項行政費雖不如軍餉之緊要然京師十餘萬官吏仰賴薪俸度日者其急迫情形與各師兵丁相同現在京師官吏除向稱闊綽數部外大都顰眉蹙額日處愁城於衣食住三者幾有不能支持之勢即能領到薪俸而兩成之八年公債及五成餘之中交京鈔所餘已屬無幾如長此無維持方法將有枵腹從公之患此輩皆屬望於李氏甚殷而迄無以慰之者也 
　　李氏代理部務計已四次每於總長下臺之際出而維持部務者其理財成績人早共見然說者謂代理部務之人大都皆存得過且過之心李氏殆未盡展其才耳果如是則今旣正式提出財政總長一席旣屬於彼將如何發展手腕以顯其理財之神通耶 
[閣員案已提出新衆院]  
　　靳氏讓步之由來 
　　内閣問題醖釀多日前日盛傳靳氏自兼財政吳光新入長陸軍之說嗣因吳氏不允入閣遂作罷論昨早（二十二）會商結果决以李思浩暫行升任財長靳仍自兼陸軍乃於昨日下午四點提送新衆院今日星期大約明日或可開會表决當此問題未解决之時某當軸宅中於前日上午九時許曾集要人討論辦法當時有三種主張（一）靳氏斷然降服安福部由安福推出財長候補人（二）靳氏仍貫澈從前主張將周自齊提出如新國會擱置不議則催促之若議而否决則援民國三年先例卽以命令派周署理（三）靳氏認安福反對爲國會中一種不信任之表示宣布辭職討論結果以國家大局及靳氏本人人格起見多以第二法爲適當嗣有人擔任再向安福疏通故又將同意案咨文暫擱且待疏通者之回音此前日午前之情形也其後安福方面又表示對於田之内務張之農商夏之敎育均能通融所反對者祇周自齊一人加以吳光新之調停靳氏乃於昨日上午在棉花胡同私宅會商結果决定財長一席容納安福之要求改提李思浩以免閣席久懸其餘則仍依原定名單提出即於當日下午將同意咨文送逹新衆院其名單如次外交陸徵祥内務田文烈財政李思浩陸軍自兼海軍薩鎭冰司法朱深敎育夏壽康交通曾毓雋農商張志潭 
　　據北京益世報消息此次閣員阻撓之總關鍵實在曾某一人曾於十八十九兩日連接王揖唐徐樹錚電報大致謂此次吾黨主張之勝利與否爲吾黨生死關頭責任悉集於君之一身務祈不辭勞怨圖最後之成功等語故曾某三次訪段祺瑞二次訪段芝貴又一次訪傅良佐吳光新初來京時尚贊成周自齊及曾兩次游說忽然變卦因欲造成段氏左右反對周自齊之空氣故逢人徧說段不贊成實則段氏至今尚無表示也曾某徇徐王之意以爲欲貫澈親日方針在防止轉移感情於他國之漸故出全力以反對之於周之個人似並非挾有宿怨蓋彼等以爲財長問題之着落於國際間之借欵至有關係據本京路透社消息某使館員曾訪李思浩謂若周長財政則本國决不再助中國政府於是李氏據以告段段乃勸靳自兼財政周自齊遂亦知難而退周氏之不能爲財長者此亦一原因也 
[外蒙取消自治後所聞]  
　　外蒙自治問題取消後大引起各方面之注意昨日（二十二）閣議開會後即首先討論此事約分四項（一）今後對於外蒙之方針及善後辦法（二）修正優待條件問題（三）賞賚問題（四）籌邊使及都護使權限問題討論時間甚久大致須候徐樹錚日内到京再開大會詳細討論昨日政府接到徐樹錚來電報告今日（二十三）下午可以抵奉或者當晚即行進京云云大約徐氏今夕准可由奉西上至關於蒙藏會議一事據蒙藏院方面言俟徐氏到京後卽日開議又此次關於取消自治有功人員如徐陳李恩等均須晋授勳位其餘蒙藏院及庫使署人員亦將擇尤保奬如外蒙古王公等亦須按次晋給封賞 
　　外蒙取消自治之後數千里版圖恢復舊有誠國家可慶之事考外蒙獨立在前淸宣統末年民國改元俄人乘機煽惑二年曾議中俄條約雖承認外蒙爲中國完全領土但舊國會以此項協約斷送主權卒歸否决嗣於三年十一月依中俄協約會議於恰克圖正式會議四十八次都九閱月於民國四年六月七日在恰議訂自治外蒙古中俄協約二十二條外蒙古承認中國宗主權中國俄國承認外蒙自治爲中國領土之一部份中俄承認外蒙古自治官府有辦理一切内政並與各外國訂立關於自治外蒙工商事宜國際條約及協約之專權中國雖得在庫倫設置大員衛隊不得過二百名在烏里雅蘇台恰克圖等處設佐理員衛隊不得過五十名中國在名義上雖有宗主權然外蒙完全自治佐理員等遇事向外蒙外交部接洽不啻一種領事外交官土地喪失人民離叛於茲八年矣此次始於十一月十七日正式取消自治將政權送還中央兩方旣然同意與俄國當然無關從前所訂之中俄蒙協約當然失其效力昨日傳聞俄人有抗議之說據外交部消息並無其事卽使有之亦决定置之不理云 
[美參院通過保留案之影響]  
　　中美通訊社譯華北明星報論云美國參議院對於山東問題向來協助中國該院對於和約代表美國人民發表意見較美政府各機關尤爲詳明此次投票通過保留案實中國一大勝利並足證美人對於中國之友誼焉山東保留案一如他項保留案已以大多數通過該院其文曰（美國不承認一百五十六一百五十七一百五十八三欵若關於上三欵中日兩國有何爭論時美國保留其行動上之完全自由）云云如是參院以簡單確切之一語宣示美國不贊成和約中之山東條欵而將來中日兩國關於此項條欵有爭持時美國保留其行動之完全自由按外國立法機關對於中國及遠東問題之言論皆莫如今日美參院此語之重要該院爲防護美國不使加入不公平之條約故置美總統之種種解釋承諾於不問且不暇顧及美代表之曾簽和約與日人之仇視而毅然出此且美國與英法意諸國所處之地位不同並無密約縛束得以藉口也（中略）日本爲五大强國中最弱之國在歐戰告終之日竟欲强刦亞洲鄰邦爲德人所占之權利其中三大强國旣爲密約所縛束今第五强國（美國）爲列强中最强之國以最莊嚴之態度宣示不承認日本欲污染國際同盟主義之謀且美參院嘗注意免除一切强迫或屈辱日本之形跡如拒絶前次山東條欵修正案及將和約中之山東條欵删除案是也倘日本政治家妄加臆測視美參院今次之莊嚴行動爲一種黨爭之作用必致蹈普魯士政治家之覆轍鑄成大錯矣 
[京學界對福州事件之公憤]  
　　日人在福州殺傷我國學生一案各界聞之無不動憤留京之福建學生特於昨日（二十二）午後在泉郡曾館開各校代表會議茲將議决案列下（一）派代表林志昌莊紹祖二人出席北京學生聨合會要求該會速向當局懇請與日本嚴重交涉並望該會對於抵制劣貨積極進行（二）派代表王修文鄭振濤林志昌三人赴福建同鄕會接治要求該會速開旅京福建同鄕全體大會討論一切（三）議决於二十六日午後六時在虎坊橋福州新館再開各校代表會議 
　　北京學界因福州學生被日人擊死多人事件極爲憤激聨合會特於昨日召集緊急會議到會者甚多議决先舉代表六人向外交敎育兩部質問交涉眞相所舉六代表爲北大學生周炳琳方豪高師學生陳命凡陳藎民燕大學生王永緖高法學生鍾少梅於下午三時先赴外交部謁見次長陳籙陳以事忙派秘書沈覲扆氏爲接見六代表謂福州學生被日人擊斃多人事件政府已否向日使提出嚴重抗議沈答現時尚未接到詳細報告未能即開正式談判六代表又問何以事隔多日該省報告尚未到沈答部中已電催其從速報告以便交涉六代表又問日艦赴閩已否阻止沈答已極力阻止六代表又問有效否沈答可望有效六代表又問政府對於此案果能向日本嚴重交涉否沈答未便明言六代表又謂舉國學界異常憤慨政府如不能嚴重交涉則公憤所激或生意外之事亦未可知望政府堅持勿稍退縮沈答自當極力辦理云云六代表即退出又至敎育部時次長傅巖棻尚在國務院未回由秘書陳任中譚壽堃等二人接見六代表亦將外交部所質問各節轉述一遍陳等答謂敎育部亦未得詳細報告現已電催本日傅次長在國務會議席上亦將此案提出討論政府當有一定辦法敎育部昨日已咨請外交部從嚴向日本交涉矣言畢並將咨文出示六代表六代表當又將學界憤激情形及今後之希望陳述一遍即行退出 
[京華短簡]  
　　昨日（二十二）星期六國務會議海軍總長劉冠雄農商總長田文烈敎育次長傅嶽棻未到上午十一點開議十一點二十五分散議計議案共有三起（一）結束國務院未淸案件預備交代（一）關於外蒙取消自治問題雖經該官府聨銜呈明惟此後應進行事宜諸待磋商討論結果决定俟徐樹錚回京再行辦理（一）福州中日交涉案雙方各執一詞莫明眞象討論結果先由院電閩督李厚基查明詳復再向日使提出抗議 
　　藏案研究會成立以來對於西藏問題迭經開會討論最近該會業將川邊防務之布置及對英交涉之方針議有具體辦法呈請政府核定内容關於防務一節以 
 
 

Page 7

 
 
嚴扼邊境恢復失地爲唯一宗旨惟因熊克武陳遐齡彼此互存意見必須先由政府選派大員前往調停俾雙方猜疑悉泯互相連絡一致進行次則　英交涉關於界務一層萬難讓步將來繼續開議應以下列各項爲標準（一）取消内外藏名稱（一）巴塘裏塘道孚瞻對罏霍康定丹巴等處劃入内地崑崙山以南當拉嶺以北及德格以西之地劃歸中國（一）西藏北綫英使迭次所允讓步地點應即彼此决定（一）中國派員駐紥藏地均倣照外蒙辦法（一）雲貴新疆均保存舊時界綫不能有所更動以上各端如英使不予認可則此項交涉只可暫行中止 
　　國務院近曾通電各省查禁狼頭會原電如次各省督軍省長各區都統各使鑒前據英文北京時務報載近有人印書流傳陝省回民擬設秘密機關名曰狼頭會在甘設總會各處並設分會當經通咨陝甘直魯豫綏遠寗夏查禁去後茲准甘肅張督軍電復據馬鎭守使呈稱發見該會我爲我一書略謂回族宜圖自衛獨立建國係由順天時報夾遞暗幕必有主持請飭各省一體防禁等語查原書署名丁朝宗馬成龍意圖煽惑回民反抗漢族書明開設本部於甘省靜甯州再分設支部於外省各區要地其預定地方爲西安河南太康周口山西歸化山東泰安直隸通州甘肅寗夏四川重慶新疆雲南各地希通飭各屬嚴密查禁以杜亂萌並盼查復院印 
　　劉存厚與鍾體道積不相能由來已久近某方面得西安消息本月十二日劉宴鍾體道於漢中北門外淸眞寺四圍密佈伏兵鍾甫赴讌劉突然飛騎先回鍾覺有異旋卽回城城門守衛之劉軍即開槍不令入城鍾之師部同時亦爲劉兵佔去并宣布鍾之部下某團營在劉處控鍾有案立即解職以兵押由佛坪小道送往西安鍾部多分駐西鄕鎭巴城固褒城等處在漢中者無幾故毫無抵抗能力昨劉已來電報告政府謂鍾體道違法扣餉全軍憤激已據軍官之請將其職務解除田存厚暫兼請另簡能員云云政府方面如何處置現尚未决定 
[粤學生罷課請願紀]  
　　昨十七日廣州全城大小男女各校學生派代表會議主張一致罷課請願務求逹到釋放分派傳單之學生及撤退廳長之目的而止取得各校同意即於十八日起實行罷學請願故有昨日請願國會之事是日男女大小四十餘校學生數千人於一時許由天字碼頭列隊出發前往國會請願時適國會開憲法會議聞知此事即派代表出與接洽學生舉出代表四十餘人將學生公意陳逹該代表答謂日前國會已提出查辦案經大會通過咨請軍府令行督軍省長嚴行查辦今學生又來請願當卽速催軍府以慰君等之願云云學生旣得滿意之答覆遂卽告退復整隊行惠愛街出永漢馬路而散各學生手持旗幟除國旗外餘尚有多種旗幟内書罷學請願請求各界帮助學生之行動請願撤退某某等字樣並沿途分派傳單計有三種不同者云附錄監獄學生宣言如下公啓者本校同人鑒國權之斵喪士氣之摧殘爰於本月十八日依照聨合會議决定成案即日宣告一致罷課務逹請願目的謹此宣言伏希垂鑒公立監獄學校全體學生宣言 
　　學生聨合會自被捕各生釋放後連日仍著著進行昨日復舉十校代表到軍府及軍民兩署請願依法懲辦廳長不得要領而返故是日下午各校代表復在番中會議僉以請願旣已無效非改變方法無以貫澈初衷當卽决定罷課聞贊成者有高師法政等其三十九校其餘尚有數校須回校徵求同學意思方能答覆而罷課各校已於十八日在天字碼頭齊集列隊往國會請願起行時大書學生請願懲辦某某大旗數面及到國會則各校各舉代表一人進見兩議長陳述理由林吳議長允星期四日催促軍府限期答覆依法辦理并聞學生聨合會决定各種進行辦法不日可明白宣布 
[憲法會議開會紀]  
　　解决兩個問題 
　　十八日下午二鐘廣州憲法會議開會到會議員極爲踴躍竟有扶病而來者當未開議之先有許多學生列隊來國會請願此外　有所謂憲法促成會者於議院門首手執請願慶祝之旗序立兩行待議員等入議院時摇旗歡迎脫帽爲禮特一般舊議員覩此恍若二年舉總統時之被圍五年議外交案時被毆之景况雖時地宗旨各有不同而見景傷情亦有不堪回首者至三時法定人數已足遂宣告開會計參院列席一百八十八人衆院列席四百零四人共計五百九十二人先由主席林議長森報告請假之人數多數人以現在制憲無論何人何事概不准假於是逐一付表决皆未通過遂宣告依議事日程開議由審議長褚輔成報告審議結果後開議第三十二條反對贊成相問發言計主張修正案者（八月一日爲國會開會期）爲王玉樹主張原案者（三月一日爲國會開會期）爲楊銘源韓玉宸湯漪討論旣畢先以修正案付表决贊成者一百八十七人依法須出席四分三（四百四十四人）之人數方爲通過故修正案否决再以原案付表决起立者四百八十人已逾法定人數可决次議第七十五條原案條文爲（大總統經參議院列席議員三分二以上之同意得解散衆議院但同一會期不得爲第二次之解散）第二項（大總統解散衆議院時應即另行選舉於五個月内定期繼續開會）審議報告修正之條文爲（大總統於國務員受不信任之决議時非免國務員之職即解散衆議院但解散衆議院須參議院之同意）第二項爲（國務員在職中或同一會期不得爲第二次之解散）主席宣告開議後反對贊成者相間發言王玉樹主張將原案删除吳宗慈贊成審查報告時功玖李載賡主張與王玉樹同王源瀚何畏主張與吳宗慈同依規則反對贊成各有三人以上之發言始可提起討論終局於是有人提起討論終局付表决多數贊成先以删除原案付表决起立者四百一十人不足四分三之人數否决再以審議報告之案付表决起立者三百四十五人仍不足法定人數否决終以原案付表决起立者亦不足法定人數否决湯漪提議認此條爲憲法内不可廢棄之問題主席諮詢有無附議者衆起立主席宣告附議者在五十人以上付表决贊成者一百六十六人不足過半數該條遂宣告廢棄矣 
　　大公通訊社云兩院議憲日期轉瞬即届各議員對於憲法問題現已着手研究本月十六日下午一時褚寓政團爲討論憲法起見在廣九車站對門該寓内開談話會到會者約計一百四十餘人由褚副議長主席六時散會是日共計議决案件六條㈠國會會期贊成原案以三月一號爲法定常會期㈡王張政府對於衆議院不有解散權删除原案第七十二條㈢憲法草案第一章加一條其文如下（凡制限人民通信住居職業集會結社言論著作及刊行之法律及法律中有規定侵入或搜索人民住居者非兩院各有列席議員三分二之同意不得制定）㈣原案第二十九條下加一條其文如下（遇非常事變不能行使　選舉時兩院議員往期應展至依法改選後下屆開會之前一日爲止）㈤原案第一百九條下加一條其文如下（五省以上之公民各有十萬以上或五省以上之省議會請願修正憲法時參衆兩院須即本其意旨舉出同數起草委員依第一百九條第二項之規定議决之）㈥凡關於憲法問題本派所議决者應一致主張但本派主張不能通過時仍贊成多數主張云云聞該政團意見對於憲法上未决及應加各問題雖欲有所主張而此次議憲總期以最短期間完成大業故於主張各點不取對抗的態度而有服從多數之表示深望兩院議員咸取同一態度則憲法不難速成矣又有國會議員胡增榮温廷相王鶴林李奎文韓榮桂樊文耀閻容德元因培鄧獻璞李曾魯馬存仁武俊祝震王學錦劉繼武孫芳胡祥林等數十人現爲促進制憲發起憲友社已於本月十七日正式成立其社章亦已披露 
[粤敎育界布告學潮眞相]  
　　此次警廳拘拿學生其中是非情形本敎育界同人均不在場未便爲偏袒之語茲謹就警廳佈告學生當日肇事情形及本界同人調查所得結果將此中可議之點略爲指出如左亦竊附自由心證之義云爾民國八年十一月九日警廳拘押張殿邦王國棟等十一人認爲犯違警罪加以無期懲戒處分究竟適用違警律某條現未見明文據警廳佈告書意列舉之罪名不外五種即㈠闖入公司不聽制止㈡拿綑圍毆店伴㈢搶去槍枝㈣搶掠財物㈤擅取食物加以毁壞是也按違警罰法第五條因救護自己或他人緊急危難出於不得已之行爲致違警者不處罰查此等罪名中或有直無其事而漫爲誣衊者或雖有其事而按之違警律不處罰者茲分别辯明如下㈠闖入公司不聽制止溯學生巡遊行經該公司門前非只一次何以往日不闖入公司可知此次闖入行動必先研究闖入原因據本界同人調查報告均認定學生行經該公司門前因呼亡國公司被該公司夥伴面斥率同武裝警察上前作刺擊狀致被此衝突學生受傷三人始抬向該公司内進可知闖入原因爲學生受傷抬入公司以待檢驗此點證明人傷在前闖入在後有警察之傷人始有學生之闖人且此種闖入完全出於保護傷者起見警察有保護人民之責焉能發生制止之命令學生不聽制止實爲學生之正當舉動無可疑義不得以學生闖進公司爲定罪之理由㈠拿綑圍敺店伴當各生巡游先施公司門前齊呼抵制之際該公司突命歐馬二伴手持曲尺率同武裝警察數十人持槍拔刀怒向各生謂如有再呼者格殺勿論於是兩方衝突當紛擾時各生即將歐馬二伴交該營區長押回區爲械傷學生憑證以便移送法庭解决起押時歐馬二伴并未聲明肢體損傷衣服扯破可見圍毆之證據不實該二伴旣械傷學生多人即爲行兇要犯現未實行解區押留故影相以防狡脫頂替至謂圍毆歐馬二伴可决無其事安得以爲定罪之證據（未完） 
[南京快信]  
　　省議會定今日（二十四）開第一次大會預計可足法定人數仍照二十日所發議事日程開議 
　　滬海道屬省議員日前電京請裁松滬護軍使改設鎭守使以符省制院復即交閣議 
　　省議員徐宗鑑提議建議督軍省長協電政府迅即取消飛機借欵以輕負擔緊急動議案公民成哲請議寳應戴知事寵任警佐監獄員警備隊長溺職違法案吳江費攬澄請議將省敎育預備費項下撥出若干充常熟等縣臨時敎育補助費案貧兒敎養院長周其永請議提前議决七年度追加預算案顔作賓提議知事糧書聨絡舞弊侵蝕忙漕稅欵私索陋規咨請省長重申禁令案吳福康提議免除山芋稅維持貧民食糧案謝慶榮提議請咨省長通飭各縣宣佈忙漕帶徵自治費以爲恢復自治之預備案寳應林葆仁請議查辦寳應縣知事戴邦楨違法殃民案即列入議程付大會討論又顔作賓提出南菁中學改爲省立第十二中學案省署令飭敎育廳查照議决辦理何以違令延不實行質問書朱世瑾提出省立第十工場籌備計劃步合質問書昨由會咨請省署於五日内答復 
　　造幣廠近日加工趕鑄銀幣以濟市面缺乏之需 
　　曁南學校向無兵操茲聞該校業聘張伯珊君擔任兵操敎員昨已到校敎授 
　　葉恭綽昨由滬來寗即晋謁李督住下關南京飯店准今日午車北上 
　　廖宇春奉命赴粤接洽和議昨過甯轉車赴滬 
　　李督派乃弟馨入京接洽要公 
[杭州快信]  
　　省敎育會昨爲閩案市請中央嚴重交涉 
　　省議會因審查六年决算案休會業已五天今日（二十四）下午始重行開議計省長交議案三件議員提出案三件審查報告案四件中有議員鄭邁爲動用磅餘事彈劾省長案聞議員多不贊成可望打銷 
　　省議會副議長姜會明提出整頓浙江外海水上警察建議案注重改編官制理由分劃定防地整理船械嚴定資格分淸權限四條辦法十七則並附預算表付大會公决 
　　盧督軍昨午後二時至省署會晤齊省長約談二小時聞關維持本省金融問題 
　　德淸知事吳蘭孫不顧地方災歉電請啓徵經省議會質問後省署令行財廳查覆應否停徵並飭各縣速將災案分數開摺呈核 
　　蘇州紗緞業雲錦公所電請維持浙省限制繭行案 
　　此間昨午後四時忽起颶風從北方來直至今晨方止四鄕房屋有被吹倒者 
　　拳賢縣敎育會乙組參觀團刁也白周契臣五人於二十三號七時到杭 
地方通信 
[蘇州]  
　　看守所加委稽查員吳縣看守所所長吳鵬章廢弛職務前經王道尹訪悉面諭知事查明撤換嗣經人一再說項乃於昨日加委報到處主任周緖餘爲該所稽查員以資監視而吳所長則藉此可免撤換矣 
　　屠宰稅委員調查蘇城屠宰稅向歸縣署雜稅處主任沈濟昌兼理温知事以其辦理不善撤銷另委惟因整頓稅收非稽核各舖户賬簿不知宰猪實數故特委陳蓮溪爲調查員即日起分赴城廂各舖從事淸查造册具報並令將本年所設羊肉舖一併查覆 
　　粉坊失愼二十三日下午五時新學前某粉坊不戒於火焚燬房屋兩間並焚斃磨粉所用黄牛四頭該粉坊適在軍裝局間璧故該處警察分所及消防隊等均全體出防各龍社亦驅龍前往竭力施救得即撲滅未遭意外 
[松江]  
　　鄉區推廣小學縣屬天馬山鄕三十七圖學童甚多本年春有高周二君呈請添設小學業經勸舉所縣公署核准近由周君墊欵建築校舍三間并購置一切校具設備更形完善現任正副二敎員俱係本届檢定合格者敎授訓練均各認眞現已有學生三十餘人將來東當發逹云 
　　被誣私運石子之剖辨縣屬天馬山鄕民周忍齋號叔賢歷年就事京滬鮮歸故里近忽有高劉氏誣周在該鄉小赤壁山私運石子開采鏜口經縣署飭保查復該鄕人士聞之甚爲詫異現該鄕地保已據實查復略謂查小赤壁山歷來采石工頭祗有高樑記並無高良記高樑記故後有妻高沈氏並非高劉氏至該山堆積石子係高沈氏推盤於上海魯雲記民國六年春奉有鈞署布告在案厥後魯雲記備抵於助學處卒由助學處會同前自治員瞿呈准備抵經費當經鈞署委員袁前學務員盛前自治員瞿召集雙方交於地保保管且查此山業經官産處收管更與高劉氏無涉周叔賢歷年就事京滬各處鮮回鄕里何從運售現在采石之繆正三由協濟公司經理金葆荃出放與周叔賢無涉今高劉氏揑詞朦訴請求將此案註銷免致拖累云云 
[鎭江]  
　　失火焚斃三人縣屬南辛豐鎭湧茂雜貨店於前夜失愼火勢猛烈不可向邇該店主王某及其妻子一家三口倉卒間均未逃出同遭焚斃事後檢出尸體均焦頭爛額見者慘之 
[揚州]  
　　學生會紀事揚州學生聨合會於二十二日下午集十七大團代表會議表决六項一蠶桑模範場加入爲第十八團二電致閩常道請嚴重與某國交涉三下星期始各團均派會員演講四舉八中五師商業美漢四校會員代表修正章程五催繳各團會費以資挹注六各團出席至公共體育場監焚某貨　　三次焚貨紀揚州商學檢查所查獲私進某貨已集有成數公决於二十四日在公共體育塲作第三次之焚燬錄其物類量數於下印花標布三疋牙醫器具四件墨汁兩盒皮紙一千張機器爐一架凡士林三打鮑魚一打燈頭五打玻璃一小箱又七十三塊又玻璃鏡兩把又大鏡六面又玻璃瓦一百十七塊假牙紙八張火柴三箱頭痛膏一千八百袋茶壼十六把香菌一大包衛生襪三十六打女襪兩日鵝牌襪六打小孩衛生襪十打牙粉二十包帶子四打又脚袋八十付手套九十五付燈頭一紫羅扣四盒洋菜一大包手帕九打押髮針六盒氷糖一大包亮油六十塊洋皂四盒洋蜜二打銅烟盒十打 
[嘉興]  
　　城鄉又有喉症嘉邑天久不雨空氣乾燥致城鄕喉症盛行初起時喉間紅腫旋即高起致飲食不能下咽惟尚無大害經醫家用針刺破吹以藥粉其腫漸平飲食亦可照常此外唇齒間發生乾瘡者竟十有八九約四五日可愈 
　　定期開征下忙嘉邑八年下忙丁銀因災歉成式未曾核准故未開征現縣署以八年轉瞬歲闌所有下忙地丁定於十二月一日起開征仍以二月爲限逾期即行處罰在本年份災歉未定以前完納者准於明年流抵業由王知事通告各經征人員曁各業户知照矣 
[杭州]  
　　殖邊銀行照常兌現杭州殖邊銀行紙幣自二十日各店不收二十一日即有多人兌現二十二日宣告停兌二十三日上午該行籌備現金至午刻始足故上午未能開兌宣告準於下午兌現聞下午一時至四時持劵兌現者擁擠異常餘劵定二十四日照兌决不延擱並聞該行開設至今瞬逾五載逐年營業虧蝕約在四萬元以上此次紙幣被軋幸有某某各銀行扶助一俟所發紙幣結束後即擬淸理賬目云 
雜評一 
[劉鍾（默）]  
　　中國武人之共事者未有不至凶終隙末者也當其患難之時同生死共甘苦意氣相投情逾骨肉迨一旦事定權位當前競爭以起其甚者貪利賣友互相殘殺視敵宼盜賊而不如者自民國以來不可以屈指數矣如劉存厚與鍾體道當在川戰敗之後兩人如左右手之不可離與管金聚爭與靖國軍敵恒相依爲命在理當不至再起内閧者而乃亦有此結果則又何怪今日反覆無信之人之多也 
　　夫其對於共事之人尚且反覆無信若此則欲望其對於國家而不反覆無信者其可得哉奈何今日之當局尚倚此輩武人爲心腹股肱也 
 
 

Page 8

 
 
   
 
 

Page 9

 
 
   
 
 

Page 10

 
 
　　湖北水災圖（三十一）棺木墳墓被災狀（三） 
　　李屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[商業公團往來要電]  
　　致北京電北京大總統國務院鈞鑒日人擊斃福建學生警察又復派艦至閩破壞邦交甘爲戎首滬地商民得此消息全體憤激敢請鈞座嚴重交涉必逹閩人所請四欵而後止萬勿退讓致損國權上海商業公團聨合會叩敬 
　　致福建電福建省議會省敎育會總商會鑒日人無故擊斃學生警察又復遣派艦隊以武力迫壓破壞邦交甘爲戎首滬地商民全體憤激尚希勸戒同胞力持鎭定以待列强之公判尊處所擬四條業由本會通電全國合力堅持以爲聲援特電奉聞上海商業公團聨合會敬 
　　廣東政務會議來電上海商業公團聨合會鑒三十一電悉唐總代表憤北方派遣王氏初無議和誠意電請辭職前來業經迭電滬上懇切慰留並特派專員鄭重致意倘北廷果有言和誠意則和會不難續開軍府同人以和平爲職志决不因和議停頓輕啓戰端部局媾和之說報載失眞幸釋馳系政務會議删印 
[外交部覆七團體電]  
　　外交部來電云總商會并轉江蘇敎育會寰球中國學生會中華職業敎育社歐美同學會華商聨合會救火聨合會鑒馬電悉日人圍敺福州學生情事重大　二十日向日使嚴重交涉並電東京莊代辦向日外部抗議尚未得復特聞外交部養 
[全國各界聨合會消息]  
　　評議部常會昨日（二十四日）全國各界聨合會評議部開第九次常會到者二十二人施洋主席盧仟華李渤海紀錄㈠主席報告山東萊州來函派代表叢樹森姜春年與會㈡討論執行部理事劉振羣建議案請理事馮驥駿出席說明理由略謂外交失敗逹於極點本會旣爲眞正民意機關自應選派代表實行國民外交向國際聨盟會請願力爭云云馬少奎毛一豐崔書馨李耀南盧任華等互有討論嗣由主席付表决昭建議案通過惟人才經濟兩問題關係頗大須請執行部妥善辦理㈢討論各縣各界聨合會草章馬少奎等對於縣字擬改作地字朱錫墀毛一豐李渤海李耀南等互有討論主席以此案付審查衆贊成主席退席發表意見張敬之主席施洋臨時動議謂閱本日報載濟南外交委員會開會對靑島問題主張先與北京日使直接交涉倘無結果再交國際聨盟會公判似此主張本會不能漠然視之當說明直接交涉之害四㈠直接交涉不啻表示前日之拒簽爲無意識之舉動㈡直接交涉不啻投降日本彼必益肆其侵略手段以制我死命㈢美國旣已可决保留而我反與日本直接交涉顯失美國之同情國際上必限於孤立之地㈣山東問題與二十一條中日密約有聨帶關係如果山東問題直接交涉二十一條不啻復加一層保障若謂不得結果可提交國際聨盟解决云云要知今日之談判爲將來解决之材料我旣明知直接交涉難得結果何必姑與直商以增日本藉口之材料畢盧任華附議李耀南謂山東非山東人之山東乃中華民國人民之山東吾人絶對不能承認此種荒謬主張山東代表崔書馨主張回藉查詢原委陸濟主張即速電詰并請山東省議會刻日答覆施洋謂俟答覆後如果眞確當通告全國一致反對遂决定尅日由執行部電魯詢問張敬之退席施洋主席報告本會擬聨絡上海各團體開茶話會磋商閩事善後辦法衆贊成遂散會 
　　快郵代電廣州參衆兩院軍政府各省督軍省長鑒日人在閩自由行動傷我學商軍警有死者美僑且受重傷復派軍艦示威縱令海陸軍登岸搜捕學生有意尋釁禍在眉睫全國譁然痛心疾首人福建誰之領土閩人何國之國民秦人視越之肥瘠以爲無關痛癢豈尚適用於今日覆巢之下完卵幾何諸公當亦懍然望一致激發天良共抒國難切膚之痛勿謂大體無關也全國各界聨合會叩漾 
[上海學生聨合會致北京電]  
　　上海學生聨合會昨致京電云北京外交部鑒福州日僑無故起釁槍擊學生傷我商民軍警消息傳布全國震驚茲聞日本政府已派兵艦前往自由登岸我政府尚無所表示中國是否獨立國家世界是否尚有公理似此野蠻横行凡有血氣莫不切齒此而不爭勢非束手待斃聽其屠盡殺絶不止現在人心憤激逹於極點本會一致贊成外交委員辦法六條及上海各界大會議决第七八兩條務請尊重民意速向日本嚴重交涉堅持到底勿稍退讓事關國家存亡愼勿貽誤上海學生聨合會叩 
[上海各界聨合會致各團函]  
　　上海各界聨合會昨致本埠各團體函云逕啓者昨開各界大會承貴團體推舉代表勸導商號協力抵制日貨熱心公益感佩奚如茲擬於本月二十五日（即陰曆初四日）下午七時在本會會場開會籌議一切進行辦法屆時千祈貴代表賁臨是荷 
[一品香茶話會預誌]  
　　全國各界聨合會全國學生聨合總會上海各界聨合會上海學生聨合會昨日公致各團體函云逕啓者自拒簽德約以來我國各團體對於友邦至今尚乏明白之表示頃值美國上院通過保留案吾人利害關係較爲密切似不能仍守緘默况福州日僑無故挑釁彼國政府遽調艦隊大捕學生敝會等訂於本月二十六日下午四時假座一品香開茶話會磋商辦法喚起世界各國主持公道倘荷贊同届時即祈惠臨爲盼 
[商帮協會討論要案]  
　　旅滬商帮協會星期日開常會除討論本會進行事件外當由馬乙棠提議對於閩省日人殺傷學生軍警多人一案經衆主張速電政府嚴重交涉勿示弱點次由陳少舟提議破壞抵制某貨一節經衆主張由各帮分頭勸告互相維持免受他人之譏訕次又由鄒靜齋提議時局危急國内不和無以對外應速電南北速開和議統一大局經衆贊成是日並有湖南常德國貨維持會代表羅搏九專誠蒞申赴該會共商抵制某貨事宜云茲將該會致南北促　電文錄下 
　　北京大總統國務院廣東軍政府各總裁鈞鑒歐和雖成各國元氣已傷内政未定俄過激黨蔓延及於國外同盟罷工風潮劇烈目前外交大勢當無餘力及於遠東此正我急謀統一力圖自救之時也乃起視吾國相議停頓南北相持吏治不修兵氣不戢征稅日重民不聨生每唔閩廣川湘商民五述顚連困苦情狀涙垂聲下沿江海所在凋敝日甚工失業農輟耕羣盜如毛人心思亂逞鬩牆而忘外侮遂使山東西藏久未解决礦山鐵路航業稅則之權一未挽回對内無威信治外無法權商民所受種種不平等之待遇目擊心傷苦不忍言長此不圖恐一二年内各國回復原狀合而謀我國將不國悔且無及加以民窮財盡邪說暴行紛至沓來實爲過激黨之導火線設中國有列寗之徒振臂呼其禍較闖獻爲尤烈則眞不忍言矣况國際聨盟會已定明春開幕欲列席外交尤非亟意内爭不可爲今之計惟有請電促代表速開和議統一南北約法當護則護之密約應廢則廢之布告天下順從民意然後集國會議憲法先裁減兵隊次整頓財政敎育實業積極進行撥亂反正轉機有日我大總統國務院軍政府各總裁謀國之忠愛國之切不讓商民敢獻芻蕘伏祈裁擇自德之失敗知黜武之必亡自列寗之擾亂知黨禍之至烈此天之警告中華軍閥政客當可恍然就此協力同心救國猶未晚也用特泣陳愼重注意力謀内和以利外交而救危亡不勝迫切之至 
[和平協助會之公電]  
　　致美國公使轉美國會道謝保留山東問題並道歉閩警傷及美僑電北京大美國公使轉貴國國會鈞鑒中美邦交近年益篤山東問題尤荷貴國會主持保留國民同感敝國方以世界和平不難實現乃十六日日僑忽在福州暴動戕殺敝國學生軍警敝國官吏防護不周致傷及貴國僑民一人其蠻横情形直無人道貴國方欲維持東亞和平而日人則破壞惟恐不力敝國國權所關人心未死遭此奇辱憤激異常除電敝國政府據理力爭外尚冀貴國國會主持正論以抑暴横敝會謹代表敝國民意述明此次福州眞相與傷及貴國僑民之歉忱並感謝貴國國會保留山東問題之盛意臨電無任誠懇之至中華民國全國公民和平協助會會長張宏軒副會長劉公畏涂重民曁全體會員同叩敬 
　　爲閩事致南北政府電北京大總統國務院廣州軍政府岑總裁及諸總裁鈞鑒日人在閩無端暴動戕殺我學生軍警並及外人侮辱國權莫此爲甚且有日武官在場指揮日領不加制裁反電調軍艦示威直以高麗見待舉國憤激勢釀巨變懇卽本閩省國民大會議决四條與日政府嚴重交涉以維國權而平公憤倘彼强横無禮則本會當振起全國國民精神以爲政府後盾誓雪恥而後止若仍忍辱遷就則媚外誤國不能爲當局諒矣臨電無任迫切之至 
[銀行公會復各路總聨會函]  
　　各路商界總聨合會前因要求修改租界章程及市民權曾經致函各業團體昨接銀行公會復函云敬啓者疉奉大函并章程等件均照收到敝會業於本日下午召集全體會員開會討論僉謂修改洋涇濱章程要求市民權關係商人利害敝會同人自應協力進行俾底成功所商蓋章一節似可照辦請貴會即向各銀行直接接洽爲荷 
[縣敎育行政人員會議續紀]  
　　昨爲上海縣敎育行政人員會議之第二日仍在公共體育場會議室舉行上午九時開會到者有顓橋北橋施其光戴元貞兩鄕經董縣視學朱贊學委胡健陳昌鳳何煥其朱文杰縣敎育科主任錢允中勸學所長李宗鄴所員汪緯學委兼上海市經董代表賈豐芸蒲淞市經董沈寳寅二師附屬主事兼勸學所員楊嘉椿等十三人入座由李所長宣告續行開會先提議『推廣租界義務敎育案』審查員沈周朱贊錢允中胡健將擬定辦法四條報告㈠先與慈善團及各業商董接洽再行邀集會議共商進行方法㈠組織租界義務敎育募金團募集基金擇要設置國民學校㈠於英法公共租界先設國民學校三所其開辦費由地方籌募經常費請由縣知事設法撥助㈠呈縣轉請省長公署撥欵補助逐條用起立表决法付表决全體贊成照原審查報告通過次提議『勸學所交議全年帶徵學費逐年支配及推廣學校地點案』主席宣布第五區顓橋鄕推廣小學計畫表逐項討論結果决定由該區學委與經董會同修正次議『勸學所交議本年秋收告歉附稅減成帶徵學費亦須從緩應如何設法抵補案』與縣視學朱贇提議案合併討論議决各市鄕敎育經費不敷應請各市鄕經董籌商彌補至實有不得已之時得呈請縣長於地方榖息項下借撥支用次議『推廣通俗敎育案』議决由所通知各市鄕照原案規定辦法四條酌量舉辦旋休息午膳午後一時復行開議先議『設立女子國民學校案』議决查國民學校令本可男女兼收現值厲行義務敎育時期所有專設女校暫從緩辦以節經費次議『籌建敎育博覽館案』議决由勸學所於敎育經費項下酌提若干先行購地俟籌有的欵從事建築次議『整理徵收國民學校學費案』議决由各市鄕經董會同各校校長酌量地方情形分别辦理次議『市鄕立學校當革除包辦性質案』議决由勸學所呈請縣知事核准後函知各市鄕經董遵照切實辦理次議『毘連鄕區應設學校鄕欵不足無力推廣請由縣欵補助或特設案』議决由毘速鄕區之經董學委會同籌議遵照國民學校令第七條辦理次議『推廣縣立高小學校案』議决本縣向分六學區每區應自設一縣立高小學校惟須調查各區國民科畢業之多寡以定設立之先後次議『舉辦助資興學奬劵以裕敎育經費案』第一區委員賈君口頭報告略謂上海縣與上海市學務亟宜推廣惟經費並無盈餘欲振興敎育當先籌欵查滬上各種奬劵如塘工如慈善等等均在發行夫塘工慈善爲公益計發行奬劵敎育亦公益事宜且更爲重要現爲敎育問題發行奬劵並無不合之理由此第一層提議之意也在前淸時湖北劵發行時曾有補助地方敎育經費今則並無此項補助似不妨仿照辦理發行奬劵蓋以平民購劵之資爲平民興敎育更無不可此第二層提議之意也亟應公决議决另行組織機關討論進行辦法次議『實行奬勵小學敎員案』决照原案呈請縣知事核准施行議至此時已入暮遂宣告散會各議員仍就所晚膳而别 
[赴美敎育參觀團路由單]  
　　此次赴美考察敎育團預定路由曾紀二十日本報茲又有更改赴美後將按此次所定者逐埠參觀爰將重行訂定路由依次列下 
　　『加利佛尼亞省舊金山埠』加利佛尼亞省立大學（卜忌利城）里蘭斯丹福大學（巴羅奥突城）烏克蘭城各公立學校『加利佛尼亞省羅斯安吉斯城』羅斯安吉斯城各公立學校則羅卜工業大學（巴薩第那城）『烏台省鹽湖城』鹽湖城各公立學校及省敎育部約但公立農業學校『科羅拉多省敦勿耳城』各公立學校及省敎育部『密蘇爾釐省聖路易城』『哀呵華省對莫雅累城』省立農業大學（安美斯城）本區各農業學校省立師範大學（）西大費斯城）『明尼蘇逹省明尼亞波力斯城及聖保羅城』明尼蘇逹省立大學明尼亞波力斯城各公立學校及省敎育部敦烏第職業學校『威士干遜省馬狄生城』威士干遜省立大學及省敎育部『奕倫諾爾省施加哥城』施加哥大學施加哥城各公立學校哥克區各農校之學會事業西北大學本區各中等學校奕倫諾爾省立大學（先賓耳般那城）『英的安納省英的安納波力斯城』本城各公立學校農業學校（温卡斯特城）『倭海阿省哥倫布城』倭海阿省立大學『倭海阿省辛辛那第城』各公立學校辛辛那第大學『米西根省第特羅亞城』各公立學校米西根省立大學（安亞不耳）『干薩斯省多朗多城』根西弗之農業『紐約省白法羅城及賴亞格納瀑布』『紐約省以撒克城』哥爾賴里大學『紐約省亞爾般來城』省敎育部『波斯頓城』省敎育部波斯頓潑克林牛敦生莫爾越里等城之各公立學校哈茀大學工業大學及附近各大學農業學校『紐約省紐約城』各公立學校各大學及高等專門學校哥倫比亞等游歷紐約省紐折爾西省各鄕鎭可以此地爲中心點『賓西法爾尼亞省非卯特爾非亞城』各公立學校中等學校特佳賓西法爾尼亞省立大學附近之各大學茁克色里斯瓦爾斯莫爾柏爾應冒爾哈勿爾父爾特四校『華盛頓城』蔣斯哈白金大學（巴提摩爾城）『勿爾吉尼亞省卡爾那特斯越爾城』勿爾吉尼亞省立大學『勿爾吉尼亞省爾支芒得城』南方之模範的近代城市制度『勿爾吉尼亞省韓卜登城』韓卜登學校『以喀爾勒那省卡卜黑爾』以喀爾勒那省立大學『吉俄爾吉亞省哀特蘭打』吉俄吉亞工業學校各黑人大學『田納西省那西越爾城』『亞拉巴麻省色爾明韓城』特斯克支學校魯安西納省牛奥而林城』透雷大學『得撒省山安多尼俄』各公立學校『亞利案桑那省特克生城』亞利桑那省立大學『加利佛尼亞省羅斯安古斯城』回時亦在此稍駐藉以比較兩次所得之印像『加利佛尼亞省舊金山城』省敎育部 
[演說山西之政治]  
　　寰球中國學生會昨晚請美國耶魯大學碩士現任山西銘賢學校校長兼山西督軍署參事孔祥熙演說題爲『山西閣督軍與山西之政治』首由主席朱少屏宣布開會宗旨略述數語畢遂請孔君登壇演講略謂諸君欲知山西政治之改革須先知此改革之主動力主動爲誰即我督軍閻伯川是也閻督軍係五台縣人現年不過三十八歲人頗勇毅有爲凡事專求實際不務空談對於敎育道德尤爲注意前淸末造閻君在省垣武備學校肄業卒業後派赴日本士官學校留學其時正我國朝野鼓吹革命閻君在日與李烈鈞唐繼堯孔庚等二十七人組織大夫團奔波響應畢業回國復組織新軍遂任晋省第二標統之職迨光復成功咸知閻君爲革命健將故被推爲都督七載以來各省督軍半多更動而山西閻督依然存在此不僅當爲我全省父老額手相慶亦爲中國革命史上放一異彩也然閻督未兼省長之前其整頓成績祇囿於軍界一方故人多未知自前歲兼任省長後不拘爲軍政界爲商學界爲農工界凡有弊害之事均一掃而淸之其於人民有利益者則提倡之不遺餘力故全省政治得耳目爲之一新前年太原發生鼠疫有蔓延之勢閻督聘請本地西敎士之精於醫術者爲之設法剷除疫勢得不復張庽晋外人至今亦稱道不衰總計閻督興利除弊之計畫其已着手進行者約有六種以三種爲除弊如禁烟剪髮放足是三種爲興利如水利蠶桑森林是此即晋人謂閻督之六政然閻督對於六項政見非擅專改革乃先呈請中央得政府之贊同始一一而舉辦之實行之除六政以外最注重者爲普及敎育廣設學校凡八歲至十四歲幼童均須在校讀書又設義務學校若干處俾十四歲以上失學之人得於晚間到校而補習之又思其敎育之不易普及也故又佐以註音字母但敎授字母未知其效果如何閻督乃與其寅僚先自研究習練如果有益也再推行之於學校凡舉行一事閻督必先自試騐而後施行大率類是按注音字母利益甚大如有人能編爲小說故事以作敎本則學得必多歡迎現在山西編輯注音字母書籍已有多種即報紙一類亦有人發起刊行矣查山西全省敎育發逹極速大學中學小學以及工業師範商業女子各等學校無不齊備又應世界潮流添設預備學校爲有志留學外國者地步今派生出洋留學已不乏人特省中舉辦之事甚多而人材則殊形缺少故栽培後進造就師資尤爲注目要之閻督對於敎育一端慘淡經營煞費苦心堪作各省之模範如省中街道上電竿等處無不懸貼警告人民須知格言等語句又懸廣告牌書若干注音字母於其上使行路之人亦可學習文字間有種種愛國告白懸掛通衢使人民閱之有所感動鄙人與閻督時相晤譚觀其耐勞勤政實不可多得晨間六句鐘必已起身至七時許巡行各辦事處查詢一切十時披閱公文十一時會客午後二時答復各處公文三時親至育材館授課至六七兩時開軍事會議如是勤勞在事無怪令人起敬省内軍隊亦各受有敎育閻督嘗曰軍人無敎育則增一軍隊不啻添一隊土匪故予對軍士必先授以完備之敎育將來實行裁兵退伍之後此項軍人亦自有謀生之術不致流爲匪類不僅不至爲匪且可成優秀之國民此外閻督對於道德更爲緊要署内設有自省堂每逢日曜日必集會其間俾各人自當其作爲有無不合天理人情之處蓋禮義廉恥國之四維四維不張國乃滅亡故凡公德私德閻督均極提倡閻督又謂余爲督軍則盡督軍之責爲督軍兼省長則盡督軍省長之責願我全國國民亦人人各盡國民之責勿輕自暴棄則國家前途之幸福定無限量也云云孔君演詞旣畢由朱少屏君引合座聽者向孔君道謝而散 
[山西路商界重組聨合會]  
　　山西路商界聨合會當六五商界表示愛國犧牲時即肇其端惜彼此無暇互相聨絡故内部組織迄未成立頃該會南至四馬路（即畫錦里）北極蘇州河（即盆湯弄）由戴春林和記江貴蟾許源昌許雲輝愛華士藥房阮呈蓀鳳祥裕記桂晋德宏泰昌陳惠卿周福記尚斌潤泰錩王少庵等出而組織分叚擔任聨絡以求實受聨合互助之利益一俟籌備就緖卽行定期開會成立云 
[法租界商業聨會成立有期]  
　　法租界商業聨合會星期日自公共體育場各界大會散歸後開第六次會議由汪醒齋報告葉貺辰紀錄將體育場本日開會情形及决議對付方法細加討論咸謂如有堅忍之决心能逹最後之勝利各憑良心各盡天職宜於私進劣貨諸商家先從勸告爲入手辦法次將賚美律師文案葉耀東來函傳閱内載本律師向法公廨註册一節業經照辦應請貴會繕給正式委任書以昭信守惟葉君請爲名譽董事有無暇兼顧之意當情葉貺辰主稿答復妥爲函訂又沈靜軒來函有凡屬提倡實業籌劃力爭商界利權無不贊成餘多謙辭又議初十日開成立會時一切布置曁秩序并柬邀中外人士及各團體觀禮帖式本會會曰通告由葉貺辰另稿詳訂衆皆同意一俟開會地點商定即行登報布告小北門至西門各商家由陳馥騏擔任疏通在十六舖菜市街等處尚在物色人才云 
[西華德路商聨會開成立會]  
　　西華德路商界聨合會於二十三日假座塘山路澄衷學校開成立會到者四百餘人一時開會云推沈佩蘭爲正會長莊魯卿陳曼君爲副會長并推定各職員由會長主席登臺報告開會宗旨畢即請來賓端木愷丁文龍楊松年相繼演說至六時攝影散會 
[愛國實業團近聞]  
　　中華愛國實業團自發起以來已有三月該團所辦之第一玻璃廠業於華界天通庵路自建廠屋現已工竣刻已開始製造昨該團通告各團員云敬啓者第一玻璃廠業已開爐惟須公舉監察及董事並規定股單等項凡我同志准於下星期二即本月初四日午後二點鐘在寳興路天通庵路本廠内開特别大會屆時務乞撥冗早光公同討論以便進行 
[租界施行印花辦法之籌備]  
　　上海南北市兩商會接江蘇印花稅分處李處長公函云逕啓者奉財政部訓令内開案查租界内華人實行貼用印花一事（中見前略）茲定於民國九年一月一日所有各處租界均按照本部此次訂定辦法一律施行（中略）除咨復外交部分咨内務部司法部農商部交通部並各省區行政長官查照曁通令各交涉員遵照外合行刷印本部訂定租界内華人實行貼用印花辦法令行該處長遵照仰即會同交涉員先行籌備俟本部决定之施行日期得外交團照復認可後再行電知以便實行此令等因並附件奉此除分别函令外相應函逹即希查照爲荷附件訂定租界内華人實行貼用印花辦法（見十七日本報第二張） 
[警廳會議處置革警辦法]  
　　淞滬警察廳長徐國樑以現值冬防開辦之際對於緝捕事宜不容稍懈而平日保衛地方亦係警察天職更應振刷精神銳意進行是以召集各外區署長署員並本廳各科科長等會議當由徐廳長面諭大致謂訪悉已革軍警仍有逗遛滬地匿跡華租交界地點各小客棧中日問賦閑無事夜則成羣結黨與本地流痞棍徒結合扼立要道搶攫民間財物或糾約至境内各處爲搶刦之事以故近來南市浦東及西門外連出盜刦案三起調查類皆操北音之人所爲其西門外一案當場由二區警察追護攫匪四人内有二名係屬革警俱天津人現正拘留擬辦在案但革警向章購給船票押送登輪勒令回籍乃於上輪後乘押送者去後依舊上岸茲特訂定新章以後如有已革軍警之確犯盜刦行爲者當然申解軍署審實應按照軍法處以嚴刑若各區查送逗遛之革警到廳者擬改爲按站遞送由各該地 
 
 

Page 11

 
 
方官廳查騐遞送似此辦理庶幾盜風稍息而地方亦可安謐云云 
[警廳布告管理印刷業規則]  
　　江蘇淞滬警察廳昨發布告云爲布告事　奉淞滬護軍使署訓令内開頃准内務部咨開本部擬定管理印刷營業規則八條於本年十月二十五日呈奉大總統指令呈悉准如所擬辦理即由該部通行遵照此令等因奉此相應刷印原呈曁規則咨行查照飭遵等因并附印件到署准此合行訓令仰該廳長即便轉飭所屬一體遵照辦理此令計抄件等因正遵辦間復奉護軍使令開頃准内務部咨開本部前經擬定管理印刷營業規則八條業經呈准通行遵照在案查該規則第四條規定之精神初不願稍涉苛細惟執行官署或有疑義未免無所遵循茲經本部依據原意詳爲解釋俾便實行相應將管理印刷營業規則第四條之解釋刷印咨行尊照飭遵等因附印件一紙到署准此查此案前淮内務部來咨並附印件當經訓令該廳遵照在案茲准前因合行抄錄印件令仰該廳長即便轉飭所屬一體遵照辦理此令計抄件等因奉此查本年八月間奉松滬護軍吏令飭取締各種印刷所等因當經本廳擬訂取締辦法十六條呈奉核准由廳通行布告遵照在案茲奉前因所有本廳前訂取締辦法當然取銷應卽一體遵照部頒規則辦理除通令各警區遵辦外爲此布告並照錄規則解釋於後仰境内各該印刷營業一體遵照辦理切切勿違特此布告 
　　管理印刷營業規則已紀十七日本報茲錄解釋於後㈠第四條第一項開具目錄云云謂印刷營業者承受委託印刷某種單編或成册之件之　標題其内容細目自不在開報之内㈡左列各欵免其開送目錄（甲）依出版法第十條規定不在呈報之列者（乙）已經内務部註册給照之著作物（丙）已依出版法呈報備案之出版物（丁）官署及議會商會所用之印刷物㈢第四條第二項所定如認爲有違反出版法云云係指定該管官署有使職權之範圍以預防濫用其未經發見之情形自不得藉口免除法律上之責任 
[意國飛機在滬展覽預紀]  
　　本館接駐滬意總領事函云上海意商會刻在黄浦灘裝置意飛機兩架以前設菊花之屋爲展覽飛機之場定以本月二十七八兩日爲供人展覽時間午前九時至十二時午後二時至五時概不取費此兩機乃意國最新最佳之式前意國逹倫齊哇氏曾乘此種飛機襲擊奥京將來由羅馬飛至遠東者亦即此種機也意國飛行家潘費里中尉將向觀客說明一切云 
[鞋業集議加價之通告]  
　　南北市鞋業昨發通告云竊維吾鞋業在營業上地位最關重要人身需用不可須臾之離惟近年來我同行所做利益極輕極微皆因同業毫無團結不顧血本各走極端若不急謀補救恐各店家難免不堪設想茲因本帮工人爲米珠薪桂要求增加工資查本帮工價與别帮比較確係困苦不得不稍具體恤略須增加以維其生計但吾店家旣增其工資惟有加價於門莊茲擇於十月初五日二時在城内梅溪衖履業公所開本帮全體大會共圖討論門莊如何加法可以保全店家血本一方面維持各工生計雙方兼顧庶可永久惟本帮中請公舉代表二人司年一人司月十二人庶幾辦事有序届時務乞早臨公共商榷勿却爲幸 
[閘北警署之舉辦冬防]  
　　閘北四五兩區各警署各分所署長署員奉到徐警廳長訓令以時交冬令亟應舉辦冬防俾宵小匪徒無從托足顔王二署長遵即督率各署員於緊要之處添設崗位各長警晚間出差一律荷槍巡邏游巡各隊均加班出巡偵緝隊亦飭通班隊士分段巡緝認眞盤查 
[三十七團第三營起程赴浙]  
　　步兵三十七團第三營全營官兵此次開差赴浙須分駐臨海黄岩兩處是以軍械各件均須在滬先爲分撥連日運送軍隊之超武兵輪正在配裝煤斤及修理艙房昨日完畢軍械一切亦已撥裝完竣故由王營長於昨日（二十四日）督同全營官兵乘坐該輪起程離滬 
[護軍使署槍决盜匪]  
　　松滬護軍使署於昨日午後槍决盜犯二名茲錄布告於下（其一）案據公共公廨呈解續獲夥衆持槍搶刦楊樹浦路民婦李陳氏家案内盜犯毛小福即小阿李一名到署卷查前據該公廨先後獲解法辦夥刦李陳氏家之盜犯陳阿三毛杏春管金貴陶和甫宋錫元等五名均供同夥中有毛小福在内當經分别飭緝在案茲據獲解前來發交軍法課提訊該犯毛小福據供又名小阿李曾於去年舊曆十二月初九日夜一時許夥同業經法辦之陳阿三陶和甫毛杏春管金貴宋錫元及在逃之同黨共十一人分執尖刀洋燭等物前往楊樹浦路李陳氏家打門入内搶刦衣物多件事後分得狐皮馬褂一件質洋花用旋聞陳阿三等被捕伊即逃匿法租界不料仍被拘獲等語不諱詳核所供與前次獲案法辦之陳阿三等五犯存卷各供均屬相符查該犯毛小福即小阿李一名供認結夥十一人明火持刀侵入李陳氏家肆行搶刦得贓不諱實已搆成刑律第三百七十三條第一二兩欵之罪供證確鑿法無可貸應即按照懲治盜匪法第二條之規定判處死刑以昭炯戒除飭將該犯毛小福即小阿李一名提出騐明在身押赴行刑場依照軍法執行槍决外爲此布告軍民人等一體知悉此布（其二）案據公共公廨呈解拿獲結夥持槍侵入美租界百頓路二十號民婦唐虞氏家攫取財物之盜犯尤桂生一名并錄供詞到署發交軍法課傳集探捕及事主併一干人證到堂質訊據事主唐虞氏及其親戚陸春龍并車夫張阿二等均供現獲之尤桂生一犯即係當時夥衆侵入施行强暴并將車夫張阿二手指咬傷之盜提訊該犯尤桂生據供本年陰曆三月十二日晚七時許夥刦百頓路唐姓家一案係伊與在逃之同黨六人同做伊等侵人事主家宅後首由在逃之同黨三人拿手槍示威當將事主等用繩綑縛實行搶刦旋聞外面喊捕甚急大家逃出伊因落後被事主等當塲扭住伊情急抗拒將那人手指咬傷不料仍被抓獲等供不諱查該犯尤桂生結夥侵入居民肆行搶刦并敢拒傷事主實已觸犯刑律第三百七十三條第一二三各欵之罪應即按照懲治盜匪法第二條之規定判處死刑以昭炯戒除飭將該犯尤桂生一名提出騐明正身押赴行刑塲依法執行槍决外爲此布告軍民人等一體知悉此布 
[勵志愛國團遊行宣講紀]  
　　公共租界派克路勵志愛國宣講團於前日下午一時派宣講隊顧泉生徐惠施奚成良戚世法朱稼甫陸萬里吳堯冀董世銘蔣少梅吳鈺祥朱文華姚德芳祖洪元毛鍔秋周少葵張同福王光仁等二十餘人整隊至西門公共體育塲參與各界聨合會散會後復至縣署前及愛羣女校門前等處游行宣講青島與閩省之關係及至昏暮始整隊而返 
[少年宣講團宣講紀]  
　　少年宣講團總部於十一月二十三日（即星期日）舉行第四十六週游行宣講第一隊陳子和張蘋周俞光芝俞光昌等往西門中華路宣講講題爲團結心愛國心提倡國貨戒吸紙烟等要題附行通俗歌調及愛國灘簧聽者二百餘人頗受感動第二隊胡戒華徐世平甘梅嶺李士林陳賢賡等往小南門喬家浜口宣講講題同上聽者約三百人並舉行露天學校學生四十五人第三隊王維民李謀邦等往新閘新民路宣講講題同上聽者百餘人並唱愛國歌以助興趣以上三隊均於七時返團云 
[旅滬甘肅同鄕會開會紀]  
　　旅滬甘肅各界昨日假南洋路礦學校開成立會到者數十人由師世昌主席報告同鄉會從前在滬之組織及經過歷史茲因學商各界來滬者衆爲敦鄕誼起見特開大會當由全體投票選舉職員選舉結果聶守仁當選爲正會長王文彰當選爲副會長王時敏爲幹事主任楊煥劉永田兆瑞李成蔚爲幹事繼公推聶君李君爲會章起草員又商一切辦事方法事訖茶點攝影散會 
[揚州公所運葬寄存棺柩之預備]  
　　閘北鐵路北談家橋揚州八邑公所經理趙榮卿以現届冬節旅滬同鄕寄所之棺柩三年滿期省積有六七十具援照該公所定章應盤回原籍安葬俾同鄕該骨得歸故土先期通知寄柩家屬如無力營辦者概由公所雇船載運聞該公所於揚州五台山寳塔灣地方置地數十畝爲公阡安葬此項棺柩云 
[皖河工賑奬劵第一次開奬紀]  
　　昨日安徽皖河工賑奬劵借西門外方浜橋共和影戲團舉行第一次開奬皖省長特派安徽承審處處長石之璞來申監視松滬護軍使及道尹均派代表淞滬警察廳派代表張祝孫並派本區區長杜子鑫區員馬鳳山巡官宋國慶慈善會田寳民謝琢齋紳董莫子經朱福田均在塲監視警廳派警樂全隊並加派軍警保護下午二句半鐘開出頭奬第三萬零九百四十八號係蘇州朱懷記承銷是日來賓逹三千餘人 
[粤女伶熱心公益]  
　　粤中女名伶李雪芳抵滬以來聲譽頗盛近該伶熱心公益初十日爲湖北義賑演戲并聞離滬前擬爲女界聨合會義務學校演戲一日夜所得除開支外悉作損欵該班主陳某亦熱心贊助云 
[本埠昨晨見雪]  
　　本埠前晚西北風大作至昨晨（二十四號）七時下雪少許旋即放晴光故未滯積 
[夜崗兵士換穿皮軍衣]  
　　新任松滬何護軍使近以天時寒冷入晚尤甚所有晚間通宵梭巡及站崗兵士自當換穿羊皮軍衣以資禦寒昨特飭軍需處迅速檢發交各該營分發 
[緝私隊查緝梟匪]  
　　梟匪賈老窩子等希圖重集大帮匪黨復往金山衛圖刦曾由蘇屬緝私第四營薛營長訪聞立飭各隊防堵嚴緝各情已誌昨報茲悉薛營長查得金山縣屬之金山衛距離營部駐紥之處計二十八里雖有所部第四隊派駐槍船三艘兵力尚嫌單薄故特與鹽巡警官耿安化各率兵警四十名佩帶槍械於本月二十二日分作水陸兩路並進駛往金山衛附近之四處各要港遊巡順便考察地勢俾遇匪時得以合力剿辦一面與鹽巡警官耿安化議妥每月兵警會哨四次惟會哨地點日期臨時密定以防洩漏昨將兵警會同督兵出發查剿各情具報統領運副各署查照又薛營長以所轄防地係松江金山奉賢等所屬皆爲産鹽之區因之梟匪尤較他處爲多緝務不容稍懈爰於昨日分令所屬五隊隊長督領師盤分赴各港汊上緊嚴查如能緝獲私鹽自當破格給賞以示鼓勵 
[豆船遭風失事]  
　　前日上燈時本埠忽起颺風浦江中所泊大小船只事前並未預防臨時走錨斷練者頗多輪船救生局與水巡隊等立下繁急命令先後各派救生小輪並巡船等分投出發赴救有船户高某此次由内地裝載黄豆五六百擔來滬前日傍晚時駛過南黄浦白蓮涇港口適遇大風舟子支持不住立時獲没嗣經駛過各貨船將落水各人救起未失性命惟所裝之貨已盡付東流矣 
[汽車碾斷行人腿骨]  
　　昨日下午有某號汽車駛經白克路撞倒湖北人王章鰲碾斷腿骨不省人事由新閘捕房三百七十四號華捕到來押令該汽車載送受傷人往醫院醫治復帶該汽車夫入捕房藥候捕頭發落 
[跳電車跌暈]  
　　昨日下午三時半有某號電車駛經湖北路搭客顧景明中途跳下跌倒受傷知覺全失當由老閘捕房一百六十七號華捕前來雇車送入醫院醫治 
[弟死不明之請騐]  
　　在楊樹浦老公茂紗廠作工之揚州甘泉縣人曹德玉向與其妻徐七妹寄居揚樹浦路公餘里七百三十八號門牌其岳母徐氏家中前晚夜半曹猝然身死經七妹報告其兄曹德連後德連以其弟年祇三十九歲正强壯之時且其弟婦徐氏素有不端七月間曾有捉姦之舉心滋疑惑當即馳往察看見死者頸間似有繩痕及指爪印靑紫等傷遂以其弟身死不明據情控由公共公廨知照該管捕房派探將屍車送斐倫路騐尸所候禀中西官蒞所相騐核奪 
[逆子行兇之定罪]  
　　浦東周浦鎭附近農民王毛毛控伊子王掌福違忤行兇擊傷腿足等處經上海地方審檢廳研訊終結諭令聽候宣判在案昨日午後該廳周刑庭長會同李檢察官開庭飭提顧掌福上堂略誥一過謂曰爾所犯傷害尊親屬罪按刑律規定自一等至三等有期徒刑至少須辦徒刑三年今姑寛减一等處斷處四等有期徒刑監禁一年六個月判畢諭飭還押聽候執行 
[西門外火警]  
　　前晚十時半許滬城西門南白雲觀附近德善里中東洋式房屋某姓家（一說謂某女校）不戒於火冒穿屋頂延燒左右鄰居經救火會鐘樓鳴鐘五下告警第三區救火會近在咫尺聞警首先督率皮帶車火龍等馳往施救時適東北風大作火勢甚猛旋各區救火會會員相繼蒞場施救至十一時四十分鐘火始熄滅共燬東洋式樓房七幢披屋數間昨晨二區警署杜警正飭派長警詳查起火情形以憑報告徐廳長核奪聞該處房屋爲錢少雲租地造屋曾經保有火險云 
[泰和五金號火案之復訊]  
　　英美工部局刑事科呈控百老滙路泰和五金雜貨店主姜康炤姜子莊司賬史紹根縱火圖賠險銀一案昨日午後由陸襄讞會同日副領事林君復訊據工部局代表律師上堂向被告等逐一盤詰口供並由被告代表律師詰據史紹根供稱我於本年三月間接辦泰和賬房所有號主姜康炤股本三千元姜子莊股本二千元及虧欠彚康莊銀二千五百兩張鴻記銀一千五百兩和記二千餘兩姜康炤存欵銀四千餘兩均載明賬上所有貨物亦詳載簿上遂一一點明復由工部局代表律師向史逐層盤詰良久中日官宜諭退庭判被告等仍交人洋並保候再復訊 
[戴勳臣控案辯論終結]  
　　戴勳臣控四川人王石林王厚菴唐巨奎越界誘捕設計陷害請追損失銀一萬二千兩一案迭經公共公堂訊供未結昨日午後由關讞員會同美丁副領事升座第三公堂復訊兩造代表律師投案各據理由辯論良久中西官核供以此案辯論終結判候會商堂諭宣佈 
[女子被窘之扭控]  
　　南京人王寳五前日下午突入海寗路二千六百九十號門牌婦人張陳氏家闖入氏女月林内室强行借貸將女撳於床上正在纒擾間適氏及其長女歸家撞破將王扭入該管滙司捕房控伊攫取金戒昨晨由包探主桂生傳同原告將被告拘解公共公堂請究先據張陳氏供稱被告之母向與我梳頭是以認得被告昨日我出外燒香被告突至我家向女兒强借不遂將其撳倒床上捋取手指上金戒適我歸家扭獲月林内穿絨衫已被扯碎云云次據女子張月林供明當時受窘狀况詰據被告王寳五供詞狡賴李襄讞與英包副領事核供會商之下判被告押西牢兩月以儆 
[浴堂内認獲搶匪二誌]  
　　閘北譚家橋東江北客民顧萬坤在浴堂内認獲搶匪蔣杏春已兩紀前報茲悉顧與父金如妻王氏堂兄弟萬才等同居閘北耕田度日舊曆九月二十三夜十二時許有匪六七人持械撞門入内嚇禁聲張將顧金如全家用繩先後綑縛萬坤不服喊救被該匪等用刀砍傷逾時該匪等搜攫銀洋衣物而去後由隣人到來將各人釋縛檢點共失去現洋衣服約值五六十元當經顧金如開單投報附近警所請緝所中見顧衣服襤褸斥不准理顧復赴他處警所亦被拒却不理故顧萬坤傷痕只得自行醫治日前顧與萬才往閘北浴堂洗澡偶見旁坐之蔣杏生所穿短服確是伊家失贓遂出外喚警將蔣拘獲連同原贓押送四區警署訊供後又拘獲同黨唐立見昨日傳同顧金如顧萬才叔姪連同被告贓物申送警廳移送地檢廳下午經檢察官提案研訊一過諭將唐蔣兩人分别收押原告顧金如退去候示 
[搶飾禁押一月]  
　　婦人王周氏日前淸晨至法租界菜市街購買菜蔬被無賴奚炳生從背後到來將該氏頭上所戴之金挖耳一支强搶而逸當由巡捕查見上前將奚人贓並獲帶入捕房昨解法公堂請究先據原告上堂訴明被搶情形詰之奚供認搶飾不諱中西官判奚押西牢一月以儆 
[退還汽車被控續誌]  
　　靜安寺路亨茂汽車公司大班西人在新閘捕房指控庽居南京路東亞旅社之徐李震以購買值銀三千六百兩之汽車箴由乘坐三天後退還延不付價有意欺騙等情由探將徐拘解公共公廨諭飭押候訊究等情已誌前報昨晨由廨提訊據西探開訥華探邵和鈞相繼上堂稟稱因被告稱係政界中人曾經帶往孫中山戴天仇等家内詢問均拒絶不見並拍電至北京乃父徐國仁處亦無復電是以解請訊核訊之徐季霖供稱現充總統府侍衛兼海軍部航務司父爲議員此項汽車實係父親囑我購買因貨價不合退還我於九月十七日來滬本擬往南京探訪親友等語經關讞員核供商之英卓副領事判徐季霖仍帶回捕房候電致北京海軍部調查被告所供是否可靠乃父曾否囑買汽車俟復到下禮拜一再行訊奪 
[陳廷孚被控案之集訊]  
　　甬人孫楚卿在公共公廨呈訴已閉貿易銀行經理陳廷孚擅將託爲保存值洋二萬七千七百元之漢冶萍股單抵押又前滄洲别墅主劉問芻控陳廷孚倒欠存欵銀五萬兩等案業經傳案訊得該兩案互有關係諭令被告候一併訊核在案昨晨由俞襄讞會同美丁副領事升座第四民庭集訊先由陳與劉之代表律師上堂互相辯論案情良久繼據劉問芻下堂供稱於民國四年間由胡漢章等介紹與陳廷孚相識旋與胡陳等先後在北京籌議創辦鹽業銀行分行及華孚銀行分行兩事均未辦成返滬後胡陳等復議在滬另設貿易銀行伊等稱已招足股本銀十萬兩請我認股初未允許嗣伊等設立事務所後言所招之股一時難以收齊我遂將存於中華銀行現銀五萬兩移存貿易銀行執有存摺並非股本直至貿易銀行將開幕時陳在張園邀請股東開股東會提議貿易與華孚合併我當時允許言明合併復舉我擔任總理故前致上海縣知事信内謂貿易改組後由我擔任總理惟陳延孚將孫楚卿之股單向人抵押時貿易尚未改組與我所云擔任之總理無關訊供至此時已過午中西官宣諭退庭候再訊核 
[俄婦控訴不付辛資之判詞]  
　　俄國婦人啞而搿派四脫納克在公共公廨呈訴無領事管束之西婦樊勒美也不付辛資洋三百九十元又們金羅卜票洋九千四百元等情迭經公堂會訊未結昨日午後由俞襄讞員會同俄副領事麥拉夫君升座第一刑庭續訊先由被告代表律師詰據見證波蘭婦人愛納敢劇俄國婦人羅脫利區戴而卜區等三人先後證明原告在被告店内爲夥並無們金各情形畢復由原被代表律師各據理由向堂上聲說良久中西官訊供畢退入領事憇息所會商之下復升座宣判云着被告照賬償還原告洋二百八十九元再酬勞原告洋一百元並堂費至請求們金一節應予駁回此判 
[控告唆使罷工之悞會]  
　　公共工部局路政處西人指控江北人王子明於本月二十二號淸晨在虹口肇勤路迫令全體小工一百餘名罷工要挾等情昨由哈爾濱捕房四百四十九號等華捕將王拘解公共公堂請究先由該華捕上堂禀稱當時係原告西人指令拘捕餘不知情次由工部局西人上堂陳述良久再次據王子明供稱來滬甫祇月餘貧苦人一天不做一天不能生活做一天小工得銅元三十二枚何樂而不爲且我輩做工有工頭管理又何必我迫人罷工蓋此事實因雙方語言不通以致悞會求鑒中西官核供判王從寛開釋 
[私收賬銀案被告不到]  
　　香安保險公司控收賬人余玉書私收賬銀二千九百餘兩一案昨日午後由張襄讞會同英包副領事升座第四公堂研訊被告不到據原告代表律師偕經理陳鴻祖上堂訴稱此案起訴後被告託人交來銀四百二十八兩餘欵延不淸理等語中西官以被告臨訊不到判令原告登報兩禮拜如仍逾限不到准予缺席判决 
[餘欠限一月淸理]  
　　江北婦人徐洪氏控蘇道源欠洋一百四十元等情由廨訊判被告償還本利及堂費在案茲因被告延不料理昨日午後復由公堂傳訊被告避不到堂由其保人繳洋五十元到案餘求寛限中西官判先給原告具領餘限被告一個月淸理 
[法公堂錢債案併紀]  
　　邵勉臣前投法公堂控其店主朱文俊虧欠往來貨欵銀二千七百二十餘兩於上月間逃匿謂求提訊判着原告將證據呈案再訊在案昨又傳訊原告將賬簿呈案經中西官察閱屬實遂判准予缺席判决還洋 
　　王文庭前控潘湘章不理虧欠銀四百二十六兩六錢一案判着潘交保限理昨又傳訊被告傳不到案原告禀稱被告祇歸還商人洋一百六十元餘欠仍求嚴追中西官判候傳保人到案再核 
　　裕昌號等十七户前倩張嘉東控某店主鄭慶豐虧欠各原告往來貨欵洋共計一千七百五十餘元逃回原籍請求提案訊追判着將生財拍賣外准予改提被告到案訊追在案現由捕房拍得銀四百四十兩有零於昨日傳同原告至法公廨先據捕頭禀明已將被告生財拍賣請核原告稱現據被告來信稱即日可以來申料理欠欵等語請核中西官判拍得之銀暫交原告領去限一個月内候被告來申料理再行核奪 
　　太裕福記綢緞號主前延律師控成衣匠季春和虧欠緞價洋七百八十九元據季供照商人核算並無如此之多有摺子可憑判限交摺子到案察閱再核在案昨又傳訊先據捕頭禀稱日前飭探帶票出外取摺並未交出請核季供實因房屋搬遷故難交出所欠之欵一時無力歸還原告稱季並非無力實在有意不繳請求嚴追中西官判季還押着原告查明被告有無家産禀覆再核 
　　張成堂前控王星卿不理擔保洋一百五十元等情判限一月内還淸在案昨日屆限傳訊被告將洋如數繳案判洋交原告領去堂費歸被告擔負 
　　錢永年前控王如雲不理合做買辦餘洋九十元等情奉訊屬實判令被告交保限理嗣因無保管押昨日提訊被告仍求釋出料理官判仍着交保限日理淸 
[串竊食油各押十四天]  
　　戴坤一馬子興王仁江串竊楊樹浦華特路八十三號門牌科發榨油公司之食油一罎被該公司用人吳小狗察破報告捕房飭探將以上三人帶回收押昨解公共以堂經中西官質訊屬實判戴馬王三人各押十四天以儆 
[過犯竊取火爐]  
　　過犯海門人王子卿前日竊得虹口吳淞路一百四十一號門牌門首李銘松所置值洋三元之小火爐一只携之而逃被包探查獲人贓拘押捕房昨晨解請公共公廨經中西官質訊之下判王押西牢九月期滿驅逐出境 
[淞滬警察廳批示併紀]  
　　殷長源批前呈業已批示毋庸多瀆 
　　薛謝氏批呈悉查爾夫於加入暴行之外復犯有帮助搜圭嫌疑判處一月拘留已屬從寛逾格所請保釋應無庸議 
　　錢浩批呈悉仰速投案候示 
　　王錢氏批據呈張元良串警恫赫各節是否屬實仰候令行二區警察署秉公查辦可也 
　　穆姜氏批據呈包樂益周阿源收淸借欵掯單不還各節純屬民事範圍仰候逕投上海地方審判廳具狀起訴可也 
　　胡麗生批據呈爾妻王氏一再捲物私逃殊屬不守婦道應即領回管束以振夫網至離異問題不隸於警察範圍以内所請應毋庸議 
　　盧根發批據呈金福林糾黨持刀行兇傷害母弟等情已悉旣成傷害即歸刑事範圍仰速逕赴法庭騐傷訴究並行區按名查究解辦可也 
　　劉鴻卿批據呈收票人朱榮耀因查票過嚴爲流氓瑞生等途遇兇毆等情已悉果如所呈該瑞生藐玩警章殊堪痛恨准予出票派探按名查緝到廳訊明解究可也 
　　俞滋昌批呈悉旣據和解准予撤銷 
[誌謝]  
　　昨承产務印書館贈第二百十六期英語週刊一册謝謝 
雜評二 
[内務部之違憲行動（庸）]  
　　内務部所訂管理印刷業規則違反約法第六條及第十五條之規定者也 
　　該規則所根據者爲出版法姑無論出版法爲袁世凱之參政院所議决未經合法國會通過不能僭稱法律就令北京政府認爲法案然出版法所載祇對於印刷物而示以取締之範圍非對於一般營印刷對者而加以某種之制限今如該規則所規定凡營印刷業者必須向警察官廳呈准領照是欲以部令限制人民在憲法上之營業自由非違反約法而何 
　　嗚呼北京政府違憲之行動固不勝枚舉然而我尊崇法治之人民又安能服從此違憲之行爲乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　斐然題 
　　自由談三字皆用當代名人字跡每星期調換一次今日係斐然先生手書 
常談 
[衛生芻言（二）] [  谷僧譯述]  
　　（二）睡眠思考作用全恃腦力之工作夫人知之矣當吾人早晨起身時腦力之工作卽行開始直至晚間就寢時此工作始行休息大抵白晝中除吾人偶然假寐外此工作實無刹那之或息無怪乎終日之後甚覺倦疲睡眠者卽所以與此工作休息之機會使之復元者也吾人睡眠之時間大概較其他工作及飲食之時而爲多誠以腦力之工作較其他工作爲緊要則其休息時間較長亦固其宜然當睡眠之時必得眞睡眠（即完全睡眠）而後腦力始得休息而衛生之效始可操劵也蓋僅展身牀上而實未眞眠則腦中工作實未停止或睡中作夢則腦力亦微有動作惟當完全睡眠之時而後腦力始得完全休息 
　　且吾人尋常辦事或工作不僅消耗腦力而已亦消耗體力焉據生理學家言當吾人消耗體力時儒用一種精神此精力乃自事人食料在身中變化而發者當此精力需用後身中所變化之食料剩下一種渣滓此渣滓生出一種毒物能使人發生倦疲即所謂倦疲毒Katigue　Poisons此倦疲毒可賴適當之睡眠消除之如無適當之充足之睡眠則此所謂倦疲毒愈積愈多其結果遂至疾病當茲實業生活時代倦疲問題頗爲緊要據調查國民體育情形者之報告工作者因倦疲而漸釀疾病蓋不少也 
　　聞電學大家愛迪生先生每晚能工作至早晨六點鐘然後自六點鐘至九點鐘略一假寐自九點鐘後復接續工作至翌晨六點鐘毫無倦容然此種精力乃屬例外具此者不數數覯固非常人所可率爾效顰也吾人雖能數夜睡眠不足而不致立見有何惡果顧不久之後倦疲毒漸積而其影響乃至明顯且當睡眠不足之時間中受微生物之攻擊尤易於是倦疲毒於微生物互逞其害體中之天然抵抗力遂至殘滅無復可爲甚則竟爲疾病之犧牲焉故若深夜攻讀或深夜逍遥徘徊於戲館游場流連忘返至犧牲其睡眠時間與衛生宗旨大相刺謬 
游談 
[加拿大度歲記（中）] [  蔣夢芸]  
　　余下　處爲一上等之旅舍華麗一如吾故鄕所異者彼屋内之傷係複製者室之四週旣置以玻製之窗而窗之外相距不數尺復架以窗於此置爐生火或有用熱水銅管者此則爲余從來所未曾目睹者市街間一望皆白彷彿入諸璃璃世界此在吾故鄕惟聖誕節前後數見之在此則有數月之久日夕能暗斯景余本御極厚之上衣外復加以獺皮之外套然外出未半小時兩手及耳際已麻木不能動彈蓋屋之内外相隔僅一窗而温度相差常百度矣余乃决意購置是地特製之衣此衣加拿大人老幼咸服之爲狀奇特一如影片中蒙面俠盜之服衣以細毛皮製寛大類禮服而稍長頸上與一帽相聨帽亦以皮製首部全部蔽没僅露兩目手護以皮製之手套形狀亦與吾人日常通用者逈異革履之外復裏以橡皮（或用帆布）之套此加拿大奇式之服裝初試時引鏡自顧不禁啞然爲之失笑久亦安之 
　　潔白之冰塊隨地皆有故其地居民入冬後咸結隊作滑冰之戲Skating或賽雪車　Sleighing車駕以馬馬頸懸金屬製鈴各一疾馳雪面作聲丁丁綿亘相接絡繹至數畢每當月白風淸之夜則尤興高采烈此二事余固素當惟覺較故鄕樂極爲多耳 
　　又有名冰船者Ieehoais則爲此邦人士之特製品興味較前二者尤爲濃厚以其迅速而易於顚覆也特危險亦甚兵士喜戲之殊不宜於婦孺惟游行雪中無論老幼咸服一種雪鞋Snow　Shog且一般人極喜服之以其較爲輕便故也鞋長司五尺闊十二英　一頭微尖爲狀如紙製之風筝又若網球之拍用堅木製之行駛雪面速乃無比且極安全時有多人結合團體舉行比賽與賽者皆衣白色絨服腰束闊約六英时之紅帶冠一羊毛製之小帽帽頂綴一綠色之球帽之式與漁夫便帽相彷彿厥狀類劇中之丑角見之令人棒腹各御風筝式之雪鞋競馳雪面速如流星惟老於此者能獲無標否則中途傾跌每易失其自主力遇有是種賽會觀者咸葉爲國内有數之盛舉較之吾人賽船等舉尤有可觀矣 
醫學談 
[梅毒最近之問題] [  上海愛仁醫院醫學博士周森友]  
　　西班牙秘史之借證梅毒自美洲傳來觀於西班牙秘史而　　白蘋洲渚（四時名勝之三） 
　　新大陸美景四十九 
　　華盛頓市附近畿南勝蹟以華翁故宅之『維倫山墅Vt　Vernon爲最著其地適居『瀑多美河』Potoniac　Piver下游一高阜間每際淸秋波光雲影中有亭翼然足以望遠者蓋輪埠前游蹤暫息處也令人對之有一往無盡之概（丙辰新凉之候一之） 
　　益信史稱哥崙布旣由美洲歸境内遂有梅毒之發現此醫士洛力氏根究而得者一千八百八十二年洛力氏曾以此事報告京中萬國醫學會詞雖透切動聽顧無有注意之者迨至一千八百九十五年有醫者某氏亦嘗陳述此事略謂有太醫伊思拉者於梅毒初發生於歐洲時曾考查綦密頗有所得且其經騐甚深言尤足信蓋伊氏鄰海而居適當哥崙布歸帆停泊處故目擊梅毒之傳染者猶當推伊氏爲第一人嗣後伊氏出其心得編輯成書詳論事理頗爲精確中有一段曰梅毒實由哥崙布舟中水手自美洲負販而來蓋當時之水手以身染梅毒登岸求治者絡繹不絶此一千四百九十三年間事也伊氏所著之書今猶陳列於西京圖書室中 
　　時西班牙之史家有名哇斐杜（Oviepo）及揩撒（Lascasore）二人者嘗於哥崙布尋獲美洲後旋往游歷及歸著有論說梅毒一書其辭意與伊思拉不謀而合哇斐杜所居之城逼近海口哥崙布之水手自美歸後嘗於此地登陸故其所知獨廣且與哥崙布及其水手等復多相識耳聞目見言必足信其書中有曰哥崙布之西班牙水手從美洲之土　處染得一惡症爲害滋烈歸國後更傳染於查禮第八之兵勢益猖獗故此症應名之曰西印度病不當名爲法國病書中又曰哥崙布之船主亦曾患此症更謂美洲土人染梅毒者甚多病勢平常無甚危險其言鑿鑿當然可信然更有疑其言或不盡然者蓋以哇斐杜素具愛國熱忱無論何事均偏袒祖國盛道功德其稱梅毒爲西印度病者或欲彰西印度上人之不良則西班牙政府對於土人之横暴行爲方不致受人指摘也據此則哇裴杜所論似又未足深信然更與楷撒所論相較乃又適相符合且尤足證實無誤楷撒之行爲素與哇裴杜相反遇有事故罔不恊助西印度人且習以爲常幾成慣例而獨於梅毒亦證明爲西印度病不加袒護然則梅毒之足稱爲西印度病决不容再生疑問矣且楷撒所論非得諸道聽塗述蓋嘗親歷其地當哥崙布二次赴美洲時楷撒之父曾與之偕往一千四百九十八年更親至西印度海島内居留數年之久嘗出其所見所聞及考資所得編成西印度歷史一書中有曰西印度有二事對於　班牙人最爲危險一即梅毒病此病在意大利稱爲法國之罪孽顧病之傳　必從西印度之海島蓋昔有水師提督名哥倫（Uolon）者旣攷察西印度後携歸土人數十人擬於報告尋獲美洲時作爲證據者此爲西印度人至歐之首次亦即最初播散此梅毒種子者也楷撒又曰吾嘗目覩歸來之西班牙人至楷司帝城（Uastile）時已均染有梅毒矣又曰吾且更詢諸多數印度土人此梅毒病是否從古時遺傳至今者土人皆曰然是以印度土人中之婦女大多數皆染有梅毒西班牙人旣與之交構安得不沾染之惟印度人患此梅毒病勢甚輕而西班牙人一經傳染則甚危重是不無可異耳在哇斐杜楷撒二人之後尚有多數醫家亦嘗查攷此病之證據不特與二人大旨相同且更較爲詳晰嘗有言曰梅毒病爲印度人所素知並有各種名稱且頗熟諳其情勢及療治之法惟不若西班牙人之危險殆因西班牙人初次沾染故毒發亦較烈也以上種種證據皆從西班牙各醫家所著之論說中研究而得由此觀之在一千四百九十三年時哥崙布首次由美洲歸始傳帶梅毒至歐洲可無疑義矣 
雜錄 
[名人風流史（六）] [  瘦鵑]  
　　瑪麗路易瑟（法帝拿破崙后）（下） 
　　瑪麗路易瑟獨處數月時時以奈伯格之安危爲念推窗望影切盼其無恙而返比拿破崙大敗於滑鐵盧違放聖海倫那島瑪麗心竊然喜以爲斯人旣去則情愛宮中可容奈伯格長住矣 
　　戰局旣定瑪麗遂與奈伯格携手入派麥奈伯格被繡金華服儼然王者派麥全境有鐘塔六十一時鐘聲四鳴雜以小民歡呼及鼓角之聲通衢大道中旗幟獵獵翻風蓋歡迎此二人歸也瑪麗斯時之忻樂已臻其極坐擁此派麥一土何啻女王而奈伯格者亦無殊稱王南面所憾者名義非正而已 
　　拿破崙困居窮荒苦痛莫堪幾於自食其心海天寥廓往往翹望故鄕思其愛妻而瑪麗則行樂無度一不之憶一千八百二十　之某日竟與奈伯格並立禮拜堂聖壇之前結爲夫婦矣　　　破崙猶未死尚憂傷憔悴度其慘怛凄凉之殘年於孤島中也 
　　翌年拿破崙卒臨終尚耿耿念及愛妻謂醫者曰吾死後請剜吾心納酒精中以人賚往派麥貽吾所愛之路易瑟并謂吾之愛彼永永無變亦永永無盡時也傷哉拿破崙爾實浪用此愛矣 
　　瑪麗與奈伯格結褵垂十二年其樂無極而奈伯格忽死瑪麗大慟哭累日稱之爲至愛之夫至忠之友卒揮涙葬之於卡拉拉墓上樹雲石之碑高可尋丈聞此墓之成瑪麗耗資凡十三萬法郎云其情亦可謂篤矣 
　　瑪麗自喪奈伯格似尚未能忘情愛二字數年後遂又委身於一朝臣包姆　爾伯爵頗得唱隨之樂迨晚年復見一樂師而悅之樂師名迦爾士勒高姆貌甚挺秀黑髯翹若菱角顧盼有姿瑪麗嘗稱其可愛處至無可言喻矣（終） 
　　瘦鵑按予曩嘗編拿破崙趣史一劇演於新舞臺即言瑪麗路易瑟與奈伯格事歐陽予倩飾瑪麗汪優游飾奈伯格夏月潤飾拿破崙均爲一時之選云 
小說 
[謎語猜中（三）] [  鳳生譯]  
　　三日逝矣明日之日此案將於代理縣官前開審畢冰巴布將爲證人吉喀納珂他之地主從未現身於此今畢冰亦不計之次日指定之時畢冰巴布乘轎而至從者甚盛畢冰頭著包巾胸前繞以錶練代理縣官肅之上座座近其旁座中人滿幾欲悶死數年來法庭審訊未有惹人注意如今日之盛者也開審鐘點旣近一『夏勃萊西』附畢冰耳語畢冰受其激刺起而外出乞代理縣官恕其數分鐘其父方立於榕樹之下裸其足著『拿馬巴里』（長衣上刻有客里西那字樣）之衣手串珠一其父瘦而長人極和藹而沉靜可自其額際露示一二畢冰以額近其父之足頭巾墜下接其鼻錶又自懷中突出摇擺空中畢氷亟取頭巾直之求父至辨護士室中一坐其父答曰不可謝汝意吾將於是間告汝以吾所欲言者維時衆皆繞其父子二人之旁畢氷之從役推之出其父曰汝必設法使亞雪釋放而歸還其所有汝取之之田地畢氷訝曰父汝自卑萊爾斯遠路而來其以此歟汝能告我汝特愛是類村民之故歟曰吾兒汝知之者寗有所得耶畢氷曰父吾所以靳其持恩才以此輩租客實不配得之耳其中多婆羅門敎徒汝曾未一言回敎徒又比比皆是汝知而庇之何歟事已如此脫予不過問師還其産予將何以答村民耶客里西那哥怕兒默然無語者有頃以手指捻其串珠發爲極宏大之聲曰汝果必需告村民者即告以亞雪滿丁是予之子····汝之兄耳畢冰驚痛曰此言何謂『謬沙蠻』之胎歟曰即使其爲彼之胎畢冰立而不語驚異者久之忽曰父其歸寓吾儕可緩譚此曰吾兒否否吾已捨此世界而侍上帝吾何能再歸吾家吾去矣汝必作汝所當爲者於是爲其子祈福立扼其涙然後顚躓而去畢氷目瞪口呆不知何言亦不知何爲旣而自語曰此所謂老輩之虔誠也因念已於敎育上及道德上畢竟超其乃翁遠甚又念無主宰人之舉動其歸結如是如是 
　　畢冰返法庭見亞雪滿丁置於兩警吏中聽候鞫訊亞形容憔悴辱靑白而乾眸子無光所着之衣破敗不堪畢冰心顫曰此予之兄耶！代理縣官本畢冰之友故此案之了結不問可知數日之後亞復其舊狀其所以然之故即已亦不自知村民聞知皆極怪異惟客里西那哥怕兒之來此間適在開審移出之先居民俱另具一付眼光觀之而辨護士咸猜出此案之顚末其中有名南他蘭巴布者其所受敎育及所以顯逹皆畢冰之父之力南他蘭因是感恩至於無極顧對其恩主之德行與夫虔誠終不能疑其無僞今則深信凡事苟探索之者其僞必立現南他蘭自忖曰凡世界之人其壞正與我同善人惡人之分即在善人專事假冒而惡人不肯爲之耳客里西那哥怕兒之虔誠仁慈及其慷慨皆非本於一心假冒之障蔽耳南他蘭一生之愧無以報者今日償其願矣荷恩之重擔一朝解去其心所釋然爲何如耶（完） 
[自由談之自由談] [  不冷]  
　　開闢葫蘆島中國鉅公欲以一百萬萬設公司開闢葫蘆島以爲裁兵以興實業之預備假使其資而盡爲國人者誠一有益事也况乎中國今日之一個悶葫蘆實難打破苟能開闢豈不大妙 
 
 

Page 15

 
 
   
 
 

Page 16

 
 
   
 
