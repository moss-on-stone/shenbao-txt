# 1923 - 157 - 4918067

 

Page 1

 
 
第一萬八千零六十七號;中華民國十二年 西曆一千九百二十三年六月十四號
星期四 * *   
 
 

Page 2

 
 
第一萬八千零六十七號;中華民國十二年 西曆一千九百二十三年六月十四號
星期四 * *   
 
 

Page 3

 
 
第一萬八千零六十七號;中華民國十二年 西曆一千九百二十三年六月十四號
星期四 * *時評 
[黎元洪被逼出京] [  冷]  
黎元洪未必即賢者然固北方所認之總統也認爲總統而復逼之出走是不肖者之行爲也用此不肖者之行爲而黎元洪果被逼而走是不肖者得勝矣雖然不肖者雖得勝然欲因此以繼黎元洪總統之位世間恐無此便利事也 
津保之人明目張膽以運動未來之總統國之人心非之而未明白表示反對者非過於優容也以爲保曹之不足道亦與其他之人無所差等故彼輩運動總統亦聽其運動之耳今運動之方法如是不肖則　　 
國之人豈能優容而終不反對耶故曰無此便利事也 
我今欲問驅黎者黎不去無辦法黎今去矣辦法將安在我恐非至無政府不得也黎去於彼何利哉 
國内專電 
　　北京電黎元㈩㈢晨將眷屬一部偕金永炎眷回湖北記者判黎守法决心已變惟所難者最高派何法使後任得安全上任因黎的問題一走卽了繼任的事正多時局之難不在黎派而在送黎後之責任與論功問題今日北京與語此言者甚少（十三日下午一鐘） 
北京電黎今午一點十五分由洋員三名及保安隊陪送到站送行者有顏王顧孫谷福等同行者有金永炎黎穿青色西裝帶草帽執摺扇微笑登車一點二十五分開車四點半到津（十三日下午四鐘） 
北京電黎派金永炎備車赴津迎張各次長參加歡迎午刻開車張來否未定（十三日下午一鐘） 
北京電黎瀕行囑唐彬如送印國會中途交王懷慶衆院開緊急會吳景濓電王懷慶請卽將印交國會懷慶卽送國會外傳印黎帶走不確（十三日下午九鐘） 
北京電院議高暫代政權黎印交唐彬如轉國會未携津（十三日下午八鐘） 
北就電今日五點院開緊急會以張紹曾在津輪内高代理暫攝政權通電全國（十三日下午九鐘） 
北京電馮表示態度後黎曰卽行印交合法繼任可也隨員僅金永炎一人衛隊三十名頃軍警電津迎張紹曾入京兩院開會未成 
（十三日下午三鐘） 
北京電蘇齊將聯電擁曹以巡閱使名義維持畿輔治安候法解决（十三日下午九鐘） 
北京電倒閣派實行阻張入京攝政（十三日下午九鐘） 
北京電王懷慶昨夜語某派京城治安要緊雖辭職亦不放任馮態度已明惟對外國人仍云不干政文㈩㈡夜王毓芝赴保報告騎虎難下不做不休（十三日下午一鐘） 
北京電政潮以今日下午二時爲關鍵王芝祥雖由保回謂不因黎電曹而放手勞之常雖由洛回謂吳與曹關係深不能明持異議惟通電驅黎則蕭張兩督未願署名 
（十三日下午一鐘） 
北京電元㈩㈢晨議員數十避交民巷及恊和醫院恐同人中派探强令出席選舉會（十三日下午一鐘） 
北京電黎昨晚讌各名流仍欲請顏組閣顏不應席饒漢祥辭職赴津財部進行七百萬鹽餘庫券稽核所及銀行團均謂現在政府無人負責停止談判（十三日下午三鐘） 
北京電黎文㈩㈡晨招孔雀電影公司照相此實失態在黎以爲態度整暇但可於其中看出黎實思退留一纪念（十三日下午一鐘）北京電東三省議員多數陸續出京政學派大孫派亦陸續赴津（十三日下午一鐘）北京電文㈩㈡夕六點黎邀王家襄禇輔成湯漪顏惠慶顧維鈞王正廷孫寳琦章士釗屈映光等晚餐席間加入張耀曾谷鍾秀黎談及時事闔座默然莫或劃策（十三日下午一鐘） 
北京電蘇議員贊成改選總統之高旭眞㈩㈠日電覆南京黃端履謂總統不决危機四伏見仁見智各有千秋但蘇議員除高外無倡此議者（十三日下午一鐘） 
北京電今日衆院開會參院移付之延長會期至十月十日案通過（十三日下午九鐘） 
北京電勞農代表正式聲明在中俄會議未决議前不許中國船隻駛入俄國領水（十三日下午一鐘） 
北京電張元節電日本藉口中國内亂擴大不能撤去長沙兵艦且有增加兵艦赴中國各地必要 
（十三日下午一鐘） 
北京電湘同鄕會定諫㈩㈥日爲長沙事件招待各記者（十三日下午一鐘） 
北京電香港總督已派警到港電局保護沈子良不任韋某接收電局（十三日下午一鐘） 
北京電南寗各團體電請政府催張其煌來寗就省長職（十三日下午三鐘） 
北京電孫傳芳電現正搜剿永春各屬土匪俟肅淸再及閩南 
（十三日下午三鐘） 
北京電英日法公使文㈩㈡照會外部田中玉扣留山東鹽稅八萬四千元違背條約務迅速訓令送還否則以後鹽餘不放并請送還後再以法律懲戒田中玉待覆外部急電田查照（十三日下午一鐘） 
北京電使團英美德意四國組委員會討論洋票釋放後一切賠償問題（十三日下午九鐘） 
北京電臨城外票十二晚全部釋放孫美瑤由參陸處電授上校陸部加任團長另編兩手槍隊并繼續招撫餘股華票未全放（十三日下午一鐘） 
棗莊電洋票釋出係安特生温世珍陳調元等力安今日往滬現救華票責在商會已成有力之輿論被難家屬今并函商代表嚴詰（十三日下午二鐘） 
棗莊電今晨四時穆安素等俱回滬由交部備專車送洪錫麒張繩祖及商代表潘東林夏小松同行領團定今日午回（十三日下午二鐘） 
棗莊電昨條件稍有改動碼子要求編四千卒定二千七百編制費魯任五萬陳任一萬安任二萬五簽字式紳商係作證鄭熾係逃出其他華票因此受影響（十三日下午二鐘） 
棗莊電編制大槪司令孫美瑤支隊長定郭其才周天松營長尙未定孫并要求歸中央節制及降明令（十三日下午二鐘） 
棗莊電陳調元吳長植在山編制今日江經沅金方遠焦錫生劉子幹四人出其餘孫福基管象坤高祿田等俱在山（十三日下午二鐘） 
棗莊電今日下午黃德本回報告改編軍要求撤防洋票釋後謠言復起鄭諭禁并宣示和平宗旨謠始稍息（十三日下午六鐘） 
棗莊電今日下午二時四國領事及津路局長處長外部委員同赴泰安開臨案中外調查會孫鳳藻并留鋼車候送華票示待遇中西票一律（十三日下午四鐘） 
棗莊電華票可釋匪想商會有點綴所望并不大商會如見機解决甚不難但商會只在代官索餉對救人反不注重故各方極多責備（十三日下午四鐘） 
棗莊電改編軍要求隨陳駐徐陳謂係來帮忙蘇魯一家如存彼此意見彼卽不管改編軍始罷允歸吳長植節制地點定駐沂州 
（十三日下午八鐘） 
棗莊電近兩日鄭士琦准紳商進山輿論轉商代表對華票毫無辦法反爲人駡得不像（十三日下午十鐘） 
棗莊電華票在山亂許願如鄭某曾允十萬此亦難釋之一因現華票亟望有人速調解延久恐事生變（十三日下午六鐘） 
棗莊電王用中今晨回保報告 
（十三日下午十鐘） 
天津電黎家眷屬元㈩㈢日六時專車抵津唐仲寅等隨來（十三日下午七鐘） 
 
 

Page 4

 
 
第一萬八千零六十七號;中華民國十二年 西曆一千九百二十三年六月十四號
星期四 * *天津電黎今日午後五點來津金永炎偕來迎張紹曾備代攝 
（十三日下午四鐘） 
天津電英界及特别一區黎黃陂住宅連日掃除潔凈（十三日下午十二鐘） 
天津電確訊張紹曾與張英華秘密進行借欵聞作過節用 
（十二日下午十一鐘） 
天津電王省長文㈩㈡晚與曹四讌張紹曾於曹家花園（十三日下午十二鐘） 
天津電昌黎確息日人森山私售嗎啡被警拘獲已交伊澤隊長領去並非綁票（十三日下午十二鐘） 
天津電昌黎刼擄日商案據昌黎知事電警廳云庚日有軍人五名聞日人森山私售嗎啡故拘送警區茲已將日人交日憲兵領去完案（十二日下午十一鐘） 
天津電眞㈩㈠日高審廳長凌士鈞實行交卸文㈩㈡日朱頤年接任視事（十二日下午十一鐘） 
天津電省長派秘書顧述韜赴鄂謁蕭督陳述奉直和議經過徵詢最高問題意見（十二日下午十一鐘） 
天津電財廳長籌辦午節財政頗爲省長嘉納聞敎育費擬提前發放（十二日下午十一鐘） 
天津電舊德界在歐戰時收回自治設市政管理局頃僑民因不得參與市政聞自本月起將實行拒捐（十三日下午十二鐘） 
天津電日侍從武官檢閱軍隊畢文㈩㈡日偕銓木提督晋京 
（十三日下午十二鐘） 
漢口電商界外交後援會向漢口日商會提覺書謂本國商人稍議對日態度係爭國家與個人生存出於萬不得已望貴國商人促政府 
覺悟無條件撤廢二十一條交還旅大庶兩國商業可復原狀 
（十三日下午五鐘） 
漢口電保派陳致中洛派翁守謙蘇派齊鴻志到鄂徵蕭對時局意見蕭主速制憲餘聽保洛主持（十三日下午五鐘） 
漢口電日領文㈩㈡午偕藏本書記謁蕭請解散外交後援會取消該會十一條議决案並取締其他對日各團體蕭答解散難辦到但已切實取締請轉告日僑安心日人文㈩㈡晚八時開居留民大會準備委員會到三十餘人定寒㈩㈣在大正會館開大會當推起草委員五人準備委員六人散會時日領親到報告向鄂當道交涉情形日界三元里親和會文晚亦在某日店集會决向日領建議召集義勇隊實力自衛日領館新坂警署長文兩次巡視華界日人狀况日人故意自擾實别有作用（十三日下午五鐘） 
長沙電袁華選辭財政司長照准以周子賢繼（十三日下午二鐘） 
長沙電外交後援會純由公團改組（十三日下午二鐘） 
長沙電蔡鉅猷迭電表明心跡昨來電主張財民各政悉由省政府主持湘西漸趨和緩（十三日下午二鐘） 
南昌電樊鍾委已於灰㈩（日）到撫卽赴贛州（十三日下午八鐘） 
安慶電參議員丁銘禮回皖籌商導淮事宜日内將赴蕪湖南京接洽（十三日下午八鐘） 
徐州電外交後援會因湘慘案極憤激通電各處請力爭（十三日下午五鐘） 
香港電温樹德青（九日）通電謂國會恢復黎總統復位應謀統一不宜節外生枝樹德只有順民意謀統一實行民治（十三日下午十鐘） 
香港電陳炯光抵港醫病傳滇軍文㈩㈡佔烏石沈軍退馬壩（十三日下午十鐘） 
香港電大本營息連日圍攻惠州將城牆一部炸燬曾衝鋒數次欲入城均不得手據探報陳炯明葉舉楊坤如在城内（十三日下午三鐘） 
香港電汪精衛昨由奉返省卽赴石龍謁孫（十三日下午一鐘） 
香港電城内大市路絨線巷空地向設字花廠眞㈩㈠晚聚男女賭徒千餘人突有軍隊數十人掩入捕賭廠内軍人還槍拒捕賭徒紛紛奔避互相踐踏當塲轟斃一軍人一小販一小孩傷男女賭徒百餘人公安局立派游擊隊往維持始息該局已令該管警區拆毁此廠 
（十三日下午一鐘） 
香港電楊希閔眞日通電謂沈鴻英勾通北虜冀燃死灰求粤各界力爲後援粤軍將領應同心敵愾各縣士紳亦宜團結鄕兵共同禦侮（十三日下午一鐘） 
香港電鄒魯因楊西巖不肯交印已另刊一印楊語人云所墊數十萬無着落斷難交印將留此作紀念聞楊印亦非原印原印爲程天斗携去鍾秀南繼任另刊一木印楊接印亦刊一木印是一廳而四印（十三日下午一鐘） 
香港電眞㈩㈠夕八時白鵝潭發現槍聲甚密聞因駐江門楊錦隆旅奉命調省所乘小輪駛經車尾砲台被北洋艦轟擊該輪不還槍冒險駛入省河船身被轟穿惟未傷人（十三日下午一鐘） 
香港電省中居民恐米行罷市纷購存米食（十三日下午一鐘） 
特約路透電 
[黎元洪被逼出京]  
十三日北京電今日午後一時三十分黎總統赴津因受恫嚇如不退位將調兵入京之故 
十三日天津電黎總統所乘火車在東站被阻數小時地方官現不許其入租界衆料直系擬勸其回京又有一說謂黎離京時未將印交出 
[馮玉祥辭職]  
十二日北京電馮玉祥王懷慶今日午後均辭職其理由爲軍餉欠付之故黎總統派代表請重行考慮此事但迄今固執不變志在困黎總統 
十三日北京電馮玉祥雖於昨日辭職黎總統仍圖留任今晨邀諸名流開會討論組閣事聞十二時三十分有消息傳入謂黎總統若不退位則將調兵入京驅之於是黎乃决議赴津寓一時後莫理遜街有汽車六輛風馳向東交民巷進發黎爲安坐其中之一抵車站後即於一時三十分乘專車赴津 
[外交團因臨城案開會]  
十二日北京電外交團昨日開會兩次今日亦開會兩次聞各公使近關於臨城案組織兩委員會一以英美法意公使組成討論賠欵事一以此四國公使另加比荷日公使組成討論保護外人及鐵路事聞各使今日决議再致牒中政府要求從速救諸人出險並請答覆所議以武官委員團籌議保護鐵路幹線事 
[另一意人被擄案]  
十二日天津電寓津意製造家加黎波的少佐在青島附近被擄經英美領事營救後已於今日由匪釋放 
[加拿大對華匪交涉]  
十四日哇太華電今日探悉加拿大政府已向中國政府交涉温哥武埠羅博士DrAMLowe近在北華被匪擄去苛待事 
[東京商會抗議抵制日貨]  
十三日東京電東京商會代表商會聯合會及中日商業聯合會爲中國抵制日貨事上書日政府請注意此舉之嚴重足以破壞兩國邦交友誼政府當速堅决提出抗議云云 
[朱爾典之中國烟禁悲觀]  
　　十三日倫敦電朱邇典爵士從日内瓦歸來對客言中國鴉片事頗抱悲觀謂中國事態似漸回復未與印度立約時舊况依渠意見如英人果誠心欲消除各處吸烟之惡　英國應詰問中國有何行動以整理其國事云下議院國際聯盟委員會今日開會時日内瓦印度代表康伯爾氏發言力稱印度施行禁止鴉片貿易種種計畫之誠意謂禁烟之困難由中國造成因中國種烟其範圍之大爲從前所未有也 
[布國革政之反動]  
　　十二日蘇菲亞電革命政府發表宣言書聲明决計履行和約反對任何興戎企圖 
　　十三日巴黎電布公使署稱接泊拉格布使來電謂布民不承認違法之新政府蘇菲亞已與布國餘處隔絶義勇隊約十萬名現防守邊界及蘇菲亞四鄉並凖備剿治叛黨 
　　十二日倫敦電布國已嚴施檢查大局甚形混沌現料農民態度堅决或將引起内戰倫敦布使署未接徵實貝爾格勒傳來布國戰訊之消息貝爾格勒各報蘇菲亞訪員咸稱布國各處農民均起抗新政府聞農民萬名已圍攻泊里夫拉新政府已派生力兵赴該處政府軍與前國會議長等所募農民七千名現戰於拉杜米爾區前相史氏刻在杜拉柯伏準備與農軍二萬名進攻蘇菲亞 
[協約國會商德牒]  
　　十二日倫敦電協約國外交代表刻已積極會商德牒事英外相克松昨與法意比三國大使晤談據某方面消息法人不允讓步故談話氣象不甚光明但閣員尙抱或可轉圜之希望現將繼續談話以期議定聯合覆文協約國苟不能提出適合情理之條件則英政府願否勸德國停止魯爾消極抵抗尙屬可疑目前各協約國京城方討論性質類若魯爾休戰之辦法 
　　十二日倫敦電今日法報批評頗有賠償問題英法堅持不下之意據謂英國意見無殊鼓勵德國繼續消極抵抗故莫可接受時局頗爲嚴重云此種批評顯由倫敦所傳出英國主張專家會議之消息而起惟倫敦負責方面今夜發出一文否認將設法召集會議之說謂政府對於此事政策並未有何决議云 
　　十二日柯白倫斯電協約國高等委員會决定苟無特别執照或未繳稅則佔領境内之貨物不許運交未佔領境惟食物等必需品不在此列此種决議即六月六日法比總揆會於比京之第一結果 
　　十二日柏林電德總理古諾氏今日在加爾魯希演說謂消極抵抗必須繼續 
[魯爾區域之流血]  
　　十二日巴黎電杜塞爾道夫電稱星期一夜法兵巡邏隊在街中受迫特向衆警告囑其退散衆不從法兵乃開槍擊死平民六人傷三人 
[英俄交涉之圓滿]  
　　十二日倫敦電俄國答　五月二十九日英牒謂漁業爭端在開大會以前暫定臨時解决辦法一層俄政府凖備依從英政府意見俄國並允償付英國所要求台維森氏與哈丁女士兩案之賠欵英牒所主張宣言不干涉一層俄政府願依允之以此爲互相擔保不施宣傳之基礎但俄政府以爲此種辦法含有英政府或英屬地政府將來不得扶助任何行動以反對蘇俄或蘇俄聯盟國之意覆文又謂英俄兩國派員會查加布爾與德黑蘭兩處俄代表之行動如查有行動不善之確證而有召回此代表之必要則俄政府願召回之然須此爲完全而不附條件之相互辦法土耳其斯坦高加索之叛變英代表固與聞也俄政府願賠償英人之損失但此亦爲相互的辦法俄國因協約國之封鎖與干涉受害者千百萬人以英人损失較之則細微極矣將來誠實合作之問題不可以從前事件决之前事至今未决非俄政府之咎俄政府視商業關係之决裂不獨爲經濟上損失且爲政治上大患但除用談判手續外未見有何方法以解决此問題英政府不允與俄外交委員相見則解决此問題之障碍非自俄國方面發生設果决裂其罪不在俄國云　　十二日倫敦電俄國最近牒文措詞平和對於台維森氏案允諾萬鎊哈丁女士案賠三千鎊但要求英國亦賠償俄人損失 
　　十二日倫敦電英政府現凖備答覆俄牒大約本星期内可望送出據可恃方面云俄牒諾言可視爲滿意爭端從此可釋 
[美總統乘飛機運艦]  
　　十三日華盛頓電據官中宣稱哈定總統近乘美國唯一飛機運艦游行後堅主美國當將戰艦數艘改爲飛機運艦大約將於下届國會中提出此議 
[美國將修改酒禁律]  
　　十二日華盛頓電哈定總統之心腹稱哈定總統擬於下届國會提議請修改禁酒律因美國水面之外船受此律影響之故 
[新加坡軍港問題]  
　　十二日倫敦電内務大臣今日在下院答覆質問謂一九二一年六月政府决議當在新加坡發展海軍根據地以應最新艦隊之需要此政策於一九二三年二月重行聲明 
公電 
　　北京國會議員通電各報館均鑒自内閣總辭職後軍警索餉警察罷崗首都危險外使驚疑幾有岌岌不可終日之勢政局呈此危象實由内閣無人負責之故查張閣辭職係爲保持責任内閣之精神起見並無其他意氣之爭而代揆派署於法律有所不容於事實亦難實現同人鑒於此等爲難情形主張即請黎大總統誠懇退回張閣辭職原呈從速恢復張閣令其負政治上完全責任解除一切之糾紛至於最高問題應完全由國會依法解决黎總統旣有依法而來依法而去之宣言同人主張速由國會召集兩院會合會解釋任期並確定選舉日期以定政局而弭隱患謹電奉聞佇候明敎劉彥李載賡王葆眞許　嵩林璫椿蕭汝玉張昇雲薛丹　等一百七十六人同叩文 
國外要聞 
[美國通信] [  英賓]  
　　中國土匪與美報評論 
我國土匪强刦西人以圖要挾消息傳來舉國注意人民之議論沸騰一時有言此次變端殊爲中國政府所不料即其對於被囚之西人實難負責亦有言中國軍閥紛爭致有此不寗之現象苟有死傷政府焉能辭其不能統治之咎要之美報輿論頗不一致然多偏僻之見其主張公論者間亦有之略舉一二以槪其餘 
紐約環球報曰此次變端實爲中國至危之現象内亂不已即爲國際共管之起點紐約時報曰土匪刦囚西人如是之多實爲中國所創見此種暴動足以表現中國政治之少團結力故秩序之騷動有如此者紐約晚報曰中國軍閥䟦扈全國四分五裂中央政府旣無確定之收入勢孤力薄不能控制全國内訌綿延亦遂無法制止而各省督軍濫徵賦稅每一交鋒敗軍輙成土匪國之不寗復何足怪壁刺勃克報曰中國今日内亂雖非外　不足以止亂然在列强非無同樣之暴動即以美論徵諸最近衣利腦愛司省海林礦工屠戮一事即可見矣自墨西哥僑民二人慘遭殺戮墨政府要求相當之處理　政府則以省政府所不能治理者中央政府亦難爲力而置之不論美政府如何富强觀其對於墨僑被殺而無如何即可見其怯懦矣然即中國此次之暴動亦可作如是觀 
其他各報或有以此次暴動含有外交上作用者或言此種舉動當爲政黨所利用者言論紛紜殊不能一一數也（五月二十日） 
 
 

Page 5

 
 
第一萬八千零六十七號;中華民國十二年 西曆一千九百二十三年六月十四號
星期四 * *   
 
 

Page 6

 
 
第一萬八千零六十七號;中華民國十二年 西曆一千九百二十三年六月十四號
星期四 * *國内要聞 
[北京特約通信] [  頑石]  
　　嚴重驅黎聲中之各方觀 
近數日中央政局巳入於混沌時代各方面急激進行之動作現巳紛紛破裂歷時愈久紊亂愈深孤寄白宮之黃陂亦靜處於東廠胡同之私宅中不出大門一步任各方面之滑稽的紛擾而均隨事應之其反對某方面之各軍閥亦相率作壁上觀靜待其最後之變態此眞極天下恢奇詭幻之奇觀矣 
八日之晚即有軍警罷崗之消息至九日早即已現實通衢大道之中乃無一警察惟見保安隊來往梭巡而小街僻巷中則崗位依然至總統府及東廠胡同之衛隊則一律休息此一齣戲劇聞係薛之珩受某要人之諄囑不得巳而出此故其時聞亦以早六時至晚六時爲限過期則一律復崗不更延期原擬黃陂得此警信必當以一走了之彼醉心總統者即可以維持秩序爲名驅車而入京城不意黃陂乃經某大議員之指授謂無論如何不能擅走但使不走都有辦法云云而黃陂左右之親信者亦作同一之主張故黃陂决定此心以與强力相抗惟亟亟欲組成新閣以負重責至昨日又有所謂公民團者麕集東廠胡同據某君自東廠胡同來謂總數約有四五十人人執一旗驟視之覺甚多實則僅此四五十人搖旗呐喊以壯聲勢軍警亦有若干前往索餉經黃陂電告聶憲藩聶派田德山前往彈壓至六時餘即巳退去今日午間聞又有軍警若干人包圍東廠胡同要求欠餉並限今日將新閣組成現仍未散揣其作用仍不過促黃陂之善自爲謀至於意外之動作以目前情勢觀之尙未到此種程度一則當第一次罷崗要挾之時公使團即有緊急會議領袖葡使即赴黎宅詢問情形同時並對軍警當局有所表示故有所畏而不敢發二則馮王之間現已發生意見馮欲歸過於王懷慶故事事推王出頭而自已作好人王亦識破第屈於環境不能不敷衍門面欲其下死力以犯大不韙王薛亦决不爲也 
連日所最急者厥惟組閣問題始謀之顏顏不幹次謀之顧維鈞顧已幾幾承認矣往訪吳交長有所商洽聞其語意不對遂亦謝絶黎又轉而之顏顏仍不願並不赴公府經多人疏通始允昨日下午二時入府然昨日入府後顏仍謝絶並開出名單推舉汪大燮熊希齡顧維鈞王正廷等出而組閣經黎邀請各人會議至八時仍無結果或謂顏當衆人敦勸時允以二十四小時之考慮時間方能决定恐仍是一種脫身計畫蓋顏顧均已了然於各方之形勢而擬議中之財長王克敏又受某方之警告不願投身漩渦雖欲帮忙無如實力派耽耽虎視有不容着手之勢故咸有畏而不敢爲聞前日黎曾徵意見於馮馮仍主張紹曾復職並謂總統派人前往敦勸我亦可派人同往一致力促及馮派某團長代表赴津而府方專使始終未至擁張派之在京者見此情形怨黎益甚連日之公民軍警包圍聞均有彼輩參預其計畫日出不窮非驅黎不可惟所出手段日益卑劣令人聞之齒冷保系之高吳近雖聲言閉門謝客而實各有所謀擁高者主以高五暫代擁吳者主以交吳暫代各欲就其手中另換一番作法將黃陂驅走且均不主張張紹曾之復職則口吻相同連日有人爲黃陂力謀亦見及於此無如黃陂見人即駡高吳令人無從開口刻聞王幼山吳景濓已擬設法進言勸黃陂暫以高或吳代閣收拾局面免致愈形擴大黃陂或懾於事勢始且允之抑或堅持到底此時方在醖釀中尙談不到此也 
實力方面駐在近畿爲直系强有力者厥惟馮玉祥馮氏日來表示極力以保持治安維持秩序爲言逢人輒道之據聞内幕中實爲主謀之一當時欲以王薛發難逼走黃陂事後即歸其責於王薛王薛亦老於事者均不上當昨日並傳有馮欲使王所轄之第十三師某團譁變擾亂秩序馮即有所藉口帶兵入城某團長不之允且告之於王之風說事之有無無從徵實或係怨馮者之所僞造而王馮問之意見則確已發生連日以來王薛雖不能不受馮之指使續續遣人至黎宅敦逼索餉而毫無軌外行動且王於九日罷崗之初商聯會會長張維鏞往詢欠餉實在即告以不是這回事而王薛並往小蔴線胡同吳宅表示對於國會兩院對於議員之各個本身均負保護之全責其意可知特此種内幕不便明白表示耳 
關外之張浙江之盧對於直系此種進行向不以爲然惟尙未至開口時故均取旁觀態度今日報載盧有電來主張先制憲後選舉奉張亦有表示尤爲激烈詢之各處均未見張電是否空氣作用尙難遽定惟深知浙奉者所言則當此淆議未定之時决不致有何舉動俟黃陂逼走曹氏登台彼時當一致反對襲漢高爲義帝發喪之故智此時尙非其時也洛陽之吳亦爲人所注目者此次獨爾音　如但聞昨巳有人來京調查情形云但使二十八小時内無他項變動尙有辦法葫蘆裏賣甚藥此時雖非所敢知而向不以急進派之舉動爲然則固徵之平日而可信者也 
此次逼宮之劇當九日之時若出以非常之手段則此時局面已定無如一再遲廻所有紙老虎均巳爲人看破形勢雖仍緊張而已有氣盡聲嘶之勢所苦者新閣不能組成此實一種致命傷無法醫治而黃陂尙堅决異常對人宣言無論如何不能棄職潛逃自蹈非法以合法來者仍當以合法走今日並將連日種種情形以公函送達國會同時且通電全國以明眞相但黃陂究竟能硬撑幾時能否實踐其决不棄職潛逃之言我人尙未敢决也（六月十一日） 
[北京通信] [  隨波]  
　　保系對最高問題之種種失態 
保定對最高問題不能待法律解决自内閣總辭職後遂演出種種之失態舉動如天安門國民大會軍警罷工軟禁東廠胡同皆非政治家應具之手腕外交團謂此兩日之現象足毁曹錕半生事業實最痛之論也北京報紙對此項失態之行動均不能作盡情之披露殊爲可憾茲據愚所聞者一一抉其眞象如下不敢謂禹鼎温犀特以見政界龌濁之一斑耳 
㈠張英華逼宮之計畫軍警罷工之事雖僅一瞥然其内幕有足記者前一日晚張英華約王毓芝吳毓麟邊守靖高凌　等十餘人會議於其私宅張言黎旣决組新閣已明白與我等抵抗若俟新閣成立則白宮之地位益爲鞏固事不宜遲應速謀送黎之策而張自呈其所擬之辦法有四㈠立令軍警罷工近郊軍隊一律遠撤保定調軍入京維持秩序即以此軍送黎出京㈡擁保派議員擁閣派議員全體往東廠胡同要黎氏下野以職權交與張内閣攝理㈢近畿軍隊首領聯電請黎退位㈣組織公民團包圍東廠胡同攔阻黎入府辦公議至夜深乃决定先行一四兩條一面電話通知王懷慶聶憲藩薛之珩等如法泡製蓋是日下午王毓芝已與軍警當局一度在步軍統領衙門會議此會議至天明尙未散會張乃命手下差役邀集汽車馬車包車等車夫即組一公民團前往東廠胡同請願並派人將黎宅六個電話線一律割斷公民團將出發矣時吳毓麟已回宅電話告張力持其不可遂未果行其實即往東廠胡同亦不能發生若何效力也（書至此聞車夫千餘穿新竹布大褂包圍東廠胡同請黎退位黎答辭職咨文尙在國會聽國會解决然則張之計畫畢竟實現矣） 
㈡公民大會之組織者天安門國民大會說者只知保派組織之而不知主之者爲誰謂張紹曾所爲固寃謂吳毓麟主使亦不盡然蓋吳手下之張某所爲也此欵共化二千數百元到塲人數可五百餘者爲看熱鬧者絶不相干保系之新聞紙鋪張之爲萬餘人府派新聞紙則謂只三四人此種極端矛盾之紀錄甚可哂也（吳景濓系則謂只三七二十一人有數可查更奇）會塲中之傳單因侮辱黎氏過甚薛之珩令警察嚴行收沒故不見於通衢然其印稿非出於北京係由天津所寄來原文爲張志潭所擬經津派之手復增厲其詞人謂此次政潮靳雲鵬頗有關係其說或非無因也㈢高凌霨之堅壁淸野最高問題之奔走者人謂有一指揮兩司令高凌霨即司令之一也張閣總辭後高行堅壁淸野之策力阻閣員與府方往來使黎無疏通之餘地大孫派之議員鑒於保系之專横已定釜底抽薪之計謂保系如再逼黎即聯合中立派議員全體往上海集會高聞此信深以爲懼自今日起已派便衣政團二十餘人分伺於東西車站若非保系之議員有成羣出京者即便宜阻止之非俟將新總統選出後不得解除防範此種蠻幹亦袁項城包圍國會故智之所脫胎也 
（四）劉彭壽之收買新聞劉彭壽奔走最高問題至爲出力兩院中國有『小人標本』之徽號聞劉獻計於保謂本人於京津新聞界素熟願包辦收買之策否則不但無輿論鼓吹無以壯觀瞻且我之計畫報紙一一披露或攻擊亦大不利保曹遂與劉月欵五萬令其自行支配其實劉與新聞界平日絶少接洽得錢之後乃約交部秘書某甲　助委以聯絡報界某秘書乃編列北京報紙（通信社亦在内）分福祿壽喜四等收買福字號四百元共四家福字以下不能逾三百元大槪祿字號三百至二百五壽字二百五至一百五喜字則百元而已此項津貼不領者絶少保定以月出五萬金之資幾將北京報紙一網打盡之故此次怪劇發生北京報紙多詆黎之戀棧不去而於津保兩派絶少微詞錢可通神不能不令人驚歎也（六月十日） 
[黎黃陂被逼出京]  
馮玉祥對黎威嚇之結果 
國聞通信社十三日北京電云黎元洪今日午後一時二十五分專車出京赴津隨行者僅金永炎及衛隊二十餘人曹錕將入京爲事實上之總統國會今日討論組織内閣事 
東方通訊社十三日北京電云黎元洪本日下午一時二十分啓程赴津黎氏出京之直接原因由於馮玉祥於今日午後十二時三十分逼黎即刻離京否則將以軍隊入城相威嚇也商界聯合會開緊急會議協議黎氏離京後維持治安策同日天津電云黎元洪本日午後五時由京抵津 
[被雇市民團包圍黎宅]  
自驅黎活劇發生津保兩派中人再接再厲大有不達目的不止之勢現在包圍東廠胡同黎宅者計有三部分人物索餉之軍警驅彭之學生受雇傭之僑裝公民而僑裝公民尤爲醜態畢露昨日（十日）下午二時左右有一千餘人聚集天安門各執旗幟標語不一有書『市民請願』『速即退位』『總統不管市民』『市民餓總統肥』等等三時十五分整隊前行導以兩大白旗上書『市民請願團』字樣由長安街北行經南池子東安門大街皇城根到東廠胡同沿途散布傳單甚多某君向隊中一市民詢問你們向何處答謂我不知道我們跟着前面走又問你們要求什麽答謂我們也不知道問誰敎你们來的答是他們敎什麽代表的叫我們來的歷問數人都是如此答詞旣抵東廠胡同黎宅裏面請推代表入内面見總統乃有十四人走出進謁總統餘衆則包圍門外東廠胡同途爲之塞約半時許祇見該代表等洶洶出來向大衆高聲喊令『進來』『進來』門外如潮氣浪擁紛紛奪門欲入門内軍警密布急攔阻入路衆不得進門内代表數次搖旗呐喊門外大衆則隨聲附和聲如雷動門内代表一鼓掌門外大衆鼓掌之聲亦如鞭砲四起因知其中有一暗令即門内代表作何如舉動門外大家則依樣作機械的附和也當門内外聲勢洶洶不可開交之際忽有軍警督察長楊君走出對代表拍胸勸告謂兩點鐘以後必有辦法若無辦法任憑諸君如何我在北京二十餘年望諸位老哥看我老臉暫時請退罷代表等鼓掌稱善門外大衆逐如烏獸一鬨而散據聞此假民意之市民請願團係新上台之某總長一手包辦以驅逐黃陂退位爲目的每人給以小洋兩角逆料黃陂不走此種花樣將層出不窮也 
[北京軍警又大舉向黎索餉]  
昨日（十日）下午一時許又有京畿軍警中下級官佐三百餘人其中馮玉祥王懷慶聶憲藩之軍隊薛之珩之警察均有相率陸續逕往東廠胡同黎宅向黃陂索餉蜂擁喧騰一時秩序頗亂黃陂當派待從武官長蔭昌答覆略謂現在積極進行組閣在内閣未產出以前對於軍警餉項無法籌發因即使此刻有錢亦須財長簽名方可發放諸君愈鬧則内閣愈難產出財政負責無人諸君之餉亦更無從籌發云云該軍警等仍留連不去直至六時半致電話與步軍統領聶憲藩告以軍警在黎宅包圍情形令即派員前來彈壓聶氏比派遊緝隊右翼統領田德山至少頃該軍警等遂相率回去時已近下午七時矣黃陂以軍警等連日如此行動顯見有人授意昨日特致電曹吳詰問辦法原電如下連日留張不獲請人組閣皆畏不敢就罷崗開會全城鼎沸謠言紛起皆謂有政治作用本日復有軍警中下級官數百人無故闖入住宅藉名索餉此豈元首責任所在又有公民請願團·國民大會·約近千人續來圍宅元洪依法而來今日可依法即去六十老人生死不計尙何留戀軍警等如此行爲是否必陷元洪於違法之地兩公畿輔長官當難坐視盼即明示元洪蒸 
前日軍警大罷崗時京師總商會曾有一呈與軍警當局措詞頗爲嚴重茲錄之如下竊本日淸晨北京大小街巷所有軍警崗位空無一人市民奔走駭告莫明眞相東西車站偕眷出京者紛紛不絶商店抬運貴重貨品赴交民巷收藏保護者絡繹於途詢之遊行保安隊始悉今日一律罷崗逖聽之下不勝駭怪之至京師自民國元年兵隊搶刦之後市民無日不在驚風駭浪之中 
幸賴將軍鎭撫維持時時以地方治安爲已責是以市民等羣相托命於將軍今竟出此不但失羣倫之仰望而且爲將軍盛德之疵累竊爲將軍不取也夫軍警餉需數月不發或難免鋌而走險微聞五日前曾發全月餉需不罷之於未發之前而罷之於旣發之後是否有宵人作用本非市民等所能窺測於萬一市民等比年以來歷受恐慌幾無安枕之日今更出此意外之舉動市民等更不能不昕夕徬徨縱市民等生命財產不足恤如各國貴賓何縱交民巷已有特别安置如各國散處僑民四千餘户何當直皖直奉戰役之時各使館衛隊業已增加至今並未撤減日本商販陸續來京者三千餘人皆有陸軍資格日在覬觎之中一旦以保護外僑生命財產爲名畫界保衛不知將軍何以自處政府又何以善其後此不能不迫切陳詞急請我將軍以大局爲重嚴令軍警當局於數小時内完全恢復軍警崗位以保治安不勝迫切待命之至 
[張閣總辭後之大政潮（四）]  
　　顏惠慶謝絶組閣張紹曾運動復職晚（九日）經張國淦王正廷章士釗等勸駕之結果本有允意原約定於昨日（十日）上午往找保派閣員高凌霨吳毓麟二人商量及所預備羅致之新閣閣員爲一度之接洽下午二時即當持全體閣員名單到東廠胡同與黃陂見面商定發表惟顏閣所預定擔任財政之王克敏於顏未曾過訪前即於昨日午前一時先來找顏聲明本人决不願幹亦力勸顏勿幹並言種種不可幹之理由顏大爲之動且王氏不出顏内閣中最關重要之財政一席即無人擔任不啻已死去一半昨晨八時顏氏又往訪高凌霨吳毓麟二人均拒而未見顏氏之氣益餒九時許顏氏到大紅羅廠張國淦宅即大變口氣謂我奔走半日找不着半個閣員我决不能做光桿總理請轉達總統謝絶云云張謂我之希望足下組閣原爲維持大局起見（一）非爲黃陂帮忙（二）非本人有何希冀今足下旣不願幹我亦無法相强云云十一時許黎黃陂聞顏到張宅即派金永炎往迎顏張前往談話張力辭不肯去顏遂與金永炎同赴東廠胡同謁黎見面時顏即力言並非本人不願爲總統帮忙實因閣員找不着人無法應命請總統原諒黃陂謂我走與不走不成問題北京局面是大家的事希望大家維持顏當即開一名單推薦汪大燮熊希齡孫實琦顧維鈞王正廷等十餘人請黃陂即時召集開會共商辦法黃陂比諭總指揮處照單召集下午二時許諸人到齊在黎宅開會至晚九時始散據聞顏氏於席上擁薦熊汪二人出任組閣熊汪力辭並合勸顏勉爲其難結果顏允二十四小時以内詳加考慮届時再對黎爲最後之答覆據接近顏氏之某君告人謂顏之不能組閣原因固極繁雜然最重要者則仍爲黃陂不肯澈底覺悟第一顏請黃陂確定任期藉以緩和某方空氣而黃陂以任期長短權在國會本人不能作主答之第二閣員人選黎頗多所主張如程克須令出閣金永炎須入閣之類有此種種故組閣之事實巳陷於絶境接近顏氏者之言如此然則顏氏二十四小時答覆之語或係一種敷衍手段内閣問題至此眞大僵特僵矣 
此次政變純係某派計劃意欲去黎以便急進最高問題長江某督主張尤力據云兩日已有四電到京表面上雖僅云維持張閣而弦外之音則在促黎下野蓋張與黎已成不能並存之局也張紹曾辭職一方固有所不滿於黎而他方亦因保派閣員脅廹之故實則未嘗甘心引退日來見新閣組織不成大有捲土重來之想昨日北京市上發見請張復職之通電兩件（一）爲議員王葆眞等通電略謂默察國會形勢張閣去後合法繼任内閣一時决難產出同人等以爲此次政變之起乃府院間一時之誤會並非政見上有極端之衝突且讀黃陂通電似於張閣主張已有相當之容納則調停解决似非難事同人酷愛和平力持正義主張張閣復職以維大局（二）爲各省區公民救國聯合會電謂節關在邇險象環生望議員諸君實行代表民意維持中央現敢請諸公設法調停恢復原狀不勝廹切待命之至云云擁張者如此熱烈足見張之野心確尙未死然謂軍警之罷崗公民團之包圍皆出於張氏所爲則係某派嫁禍之辭耳 
[黎赴津前之名流會議]  
字林報十二日北京電云時局緊張正待馮玉祥第二步舉動今日某華字夕刋首載馮氏哀的美頓書京中華人羣以馮軍將入城大起恐慌昨日下午總統宅内名流會議王家襄王正廷提議黎氏保證勿連任保方解除壓迫黎正欲允從而府秘長忽插言任期非總統所能自定須國會解决故總統無從爲此保證在座十四人憤欲辭出謂總統事請秘長了之黎氏出爲排解爭議始息但仍未有結果而散頃又得一重要消息近津保宣傳家力言洛吳贊助曹錕作總統今乃確知一月前曹錕曾爲最高問題電徵吳氏意見吳覆電稱在私交上希望曹氏立正大位但思此時遽作總統反速危亡故宜從緩云云曹氏接電甚怒置不作答昨日吳參謀長李倬章來京視察時局但未拜會要人旋即赴保或將逕回洛陽云 
[臨城案旦夕將結束]  
　　外票巳全數釋放　　十一日棗莊通訊云今日陳調元黃德本二人上山至晚未回亦無甚消息傳出據温世珍言陳等未出消息當不至壞因改編各事磋商並非數言可了料想陳等不回談判當有進境結果如何須候明日消息軍裝欵項上午盛傳已由陳等帶去嗣經調查尙屬不確因須俟改編協定之後方始再送上山也此間官塲諉過於　體之言今尙未息今日所傳乃又謂上海有人敎匪向政府索欵謂一百萬二百萬不妨者是何團體但亦殊無人指出今日又有某團體到一代表胡敬儒氏胡係直隷束鹿縣人年約三十餘歲據胡所言亦有事爲團體弄壞之說胡之消息則謂得自官場方面胡氏抵棗後即日遍謁官塲鄭士琦亦派代表接見言下非常歡洽胡氏此來并挾有解决根本辦法已與官塲秘密計劃但詢其辦法如何則謂與官塲同守秘密此時不能宣布胡又大駡京滬各報所載臨案消息不確謂與彼向官場所調查者完相反此亦團體代表中之别具見解者進山物品官塲所以不贊成大都藉口恐接濟碼子即接濟股送入山中各物是否被難人受用迄亦未知今日下午巢雲觀十九被難人各親筆聯名簽字寄致商聯會一信始知接濟各物被難者完全收到碼子扣留之說完全不確茲將該函原文披露如下敬啓者難人等屢蒙貴聯合會先後惠給充分接濟絨毯棉被衣服草帽鞋子手巾餅乾醬菜及大頭菜防疫藥吕茶葉饅首洋茶杯香烟扇子各應用物品拜領感謝貴聯合會急公好義尊重人道是以在難華人親簽公函送達貴聯合會希即分函代達各貴會是爲至感再者嗣後如蒙貴聯合會再予接濟查用物暫可敷衍目前惟饅頭鹹菜敬請隔日接濟毋庸過多緣天氣漸熱食物最易霉爛無厭要求敬祈宥諒合併聲明此致全國商會聯合會公鑒巢雲觀被難人洪錫麒·莊澤軒·秦錫青·錢光治·趙翼章·秦　元·曹星洲·莊川生·馬少周·沈修夫·吳韶甫·焦子琴·張繩祖·張華軒·王有訓·鄭熾·劉思玉·謝三實·李榮貴公具陰曆四月二十五日又商聯會代表江經沅來函云查接濟各物係救濟會接濟股送去者因商聯會到時最早是以山内因惟知有商聯會之名此函應係致救濟會之誤又衣被各物品是上海申報館所贈統由接濟股代送者不敢掠美務請將鄙函一併披露云云因爲附誌於此來棗各人近日病者甚多蓋此數日來天時不正乍熱乍寒又住宿皆在車中日則受炎陽之逼夜則受寒風之侵且此問水土各省人又皆不服發生寒熱症或發痢疾者頗不乏人故多作歸計聞山上病人較此更多惟冀此問題早日解决也（尊庸）十一日棗莊通訊云臨城刦案自匪願就撫後先釋中外票四繼又因華票中有胡毓松者係中興公司經理胡聖餘之胞姪故亦釋放而令陳調元帶出聞胡君被擄後孫桂芝因與中興公司有鄕土之誼且平素毫無惡感即主釋放嗣因此次赴臨刦掠時孫桂芝尙困於抱犢崮而示親往實行刦掠之人以爲旣用九牛二虎之力冒險而幹此破天荒事則所得之票家内富有者皆主不得贖資皆不釋放旣知胡毓松爲胡聖餘之姪非數十萬不可孫桂芝以爲旣非自己所擄之人又因他人奇貨可居未便置喙旋因各人多以魚肉附近爲不合（匪徒對附近居民以爲有桑梓誼不能打刦）遂主釋放奈外人未釋而先放華票又有不便之處是以延至釋放中外票八人後乃始釋出自是以後官廳方面以爲匪旣就範不日即可結束乃置備軍衣籌措善後費派人入山造册日言今日可釋外票若干至晚不到則曰明日當可釋出若干甚至有謂星期日可以完全釋放故中外被擄人士之家屬親友無日不奔走於官廳所住之火車紳士所居之金莊團體所處之醫院而探聽消息其實官廳紳士團體三方面亦言人人殊苦無實訊官廳遇紳士與團體亦探詢匪之情况紳士遇官廳與團體亦詳詢匪之態度甚至官廳與官廳相遇紳士與紳士會晤團體與團體見面亦莫不刺探匪情其結果不外揣度軍衣二千套善後費三萬（有云五萬者）送入後總可釋放矣交通部所派之辦事員史譯宣以及津浦路局長孫鳳藻則云已備專車二輛在臨城車站候所釋之票以便分送南北各處土匪方面意見尤未一致孫美瑤以爲官廳旣肯推誠相見於前斷不致食言於後故故力勸各匪勿懷疑忌聽命改編褚思振以爲官廳果眞心招撫不當嚴限人數抱犢崮山中已有三千人其他各處土匪甚多如散處江蘇邳縣一帶謝淸和董福樓侯鼎臣諸匪自所率者亦有二千餘人皆槍械充足善戰耐勞或係當時軍界共事多年或係一時志同道合平素旣彼此聯絡此日即未便聽其自然應互通聲氣合而爲一欲就撫則俱撫若官廳堅持祗允編制二千人者寗爲玉碎毌爲瓦全孫桂芝因各方意見不一各有理由未便左右袒以致無所擇從郭祺才以爲外人催迫日 
 
 

Page 7

 
 
第一萬八千零六十七號;中華民國十二年 西曆一千九百二十三年六月十四號
星期四 * *急飛機隊已來棗數日時在空中旋繞示威武官團由京蒞棗已調查完畢返京如再堅執己意不釋各票恐官廳被逼太甚不得不憤而進攻究必同歸於盡通盤籌算亦以讓步爲是孫漢經到則來棗數日目見軍隊情形飛機駐所而又感於内部意見之不一致調停乏術甚至咯血蓋孫匪向係書生稍有遠慮不若其他各匪之粗暴性成得過且過也十日山中致函陳調元邀安特生温世珍江湘浦馮少山以及滕縣紳商十一日同時入山原函如下逕啓者接誦大札備悉種切現同仁會議結果一致贊成迅速辦理但頭緖紛繁未能完善旣云十一日進山務望至期邀同安先生温先生全國商會代表江馮兩先生滕嶧紳商等入山辦理一切同仁鵠候駕臨此上雪暄先生鑒孫桂芝周天倫周天松孫美瑤郭祺才同啓（玉如） 
大晚報十一日山東七里河通訊云匪中釋放之西票八人頃過此間前往中興煤礦公司公司距此約十五哩中西官紳及戚友輩今方羣集彼間鵠候諸人之至諸人滿面于思顯有五星期久拘匪巢之表徵其姓氏爲鮑威爾氏·品格爾少佐·羅萊特氏·蘇洛芒氏·佛里門氏·愛理亞斯佛萊德氏·金士柏氏·及穆安素律師諸人於被擄二十七人中最爲後釋今旣一一釋放則中國近世史上最凶暴之一案從此可以結束而其釋放時之情形諒尤爲讀者諸君所亟欲聞者當諸人釋放之日將午有乘轎騎馬者一小隊經過官軍防線向匪巢前進隊中有二重要人物一爲南京交涉員温世珍一爲美人安特生氏諸人行過土匪哨線旋有一匪首率百餘人向行軍禮隨轎護衛至於七里河莊外即有匪首多人在道迎迓與安特生温世珍陳調元吳長植輩相見後隨邀至村中最巨之一室村係匪首所居之處房屋悉用泥砌近經砲火多有傾圯者諸人入室後見禮畢安特生以曹錕代表資格首先發言請匪中推出首領一人諸匪首悉願受其約束者匪中爭議久之卒乃推定孫桂枝於是安特生作簡短之談話略謂此次承諸位朋友始終信託並尊余爲老大哥余對諸位此種尊稱完全承認今請諸位信余决不有負諸位之信託華諺有云千差萬差和事人不差余今來此即做和事人前次余嘗謂此事乃一家務不宜使其擴至山東境外中國通例家庭如有爭論恒由老大哥出爲調停諸位屢次要求領事擔保此層在理上實不能辦到因現居棗莊之各國領事非俟其本國政府接管中國政府後不能保證此次條件之必行諸位首領前曾一再告余謂最不願見外人干涉倘若要求領事擔保則無異請外人干涉矣余希望諸君並深信諸君必能與政府代表得一諒解今諸人辦理此事巳至耐無可耐之地位不宜再有遲延云云次陳調元出一文件朗誦一過内僅寥寥數言略謂收撫土匪二千人即日編爲國家軍隊所有被擄諸人立行釋放等語陳又稱安特生君爲曹巡閱使代表奉曹使之命來辦此事必能保證政府永不失信陳語畢靜默約一分鐘嗣諸匪首相聚耳語數分鐘後孫桂枝遂將文件朗讀一過署名蓋印其上於是安特生等相繼簽字安簽字尤詳細里居國籍均附列孫乃向守門之匪微頷其首其人即傳呼釋放諸票約二十分鐘後鮑威爾氏等八人入室安等羣向其致賀聞安等將留匪中監視改編等事云又十二日棗莊電云西票八人華票四人於午後六時抵峨山口王少校設宴壓驚宴畢派步兵一連護送於九時抵棗莊諸人將於明晨乘車赴滬安特生温世珍同回陳調元吳長植及本地紳士俱留匪巢结束改編事務 
[外票釋放中之外報評論]  
　　列强將進行善後問題中國人民必須自决世界新聞社云據各方棗莊消息官匪簽定條件匪穴外票巳全釋出唯華票如何竟未提及至堪　怪昨字林大陸兩西報均有關於此案善後之社論茲彙譯於後㈠字林報社論抱犢谷匪穴中最後外俘八人已釋出至堪欣慰此輩居匪巢中巳逾五星期與早釋諸人相同備受恐怖苦痛而能抵以勇氣最初且以在匪中安居之說慰其親友直至上星期一日穆安素君之家函發表始直道種種難受情形如居處之汚穢蠅蚋之叢集守匪之可厭等諸君飽經磨蝎始終忍受勇氣毅力洵足爲白種人生色出唯外俘雖釋尙有善後問題釋俘一節不過臨城匪案解决之第一步固不待言吾人今敢以至尊重而又至廹之辭告外交團曰公等今當以究竟擬如何加罰於臨城案負責者之方案明告吾人矣以前投鼠忌器恐懲罰及善後計畫一經洩露或將碍及覊虜之速釋此雖未必合於事實尙成一說今則并此藉詞之根據而無之須知被擄諸人之久不得釋正因外人未有赫然震怒之表示使華官寢不安席之故中國大局如此外交方面之急須有所行動外交團當早已了然中國今日舉國騷亂法律蕩然苟無强有力之直接壓廹加諸其犯罪官員之身則騷亂且將益甚而此臨城案之結果若不迫使其官員幡然悔悟則勢必有更惡於臨城案發生凡此皆爲事實外交團不能熟視而無覩也本報（字林報）昨載重慶通信謂有華人暴徒在一外國砲艦目擊之下侮辱外國商船外艦因未得高級方面之准許不敢干涉此足證外國在華威信已一落千丈而各國政府不肯承認事實實堪慨歎若此次機會再令逸去不利用之以廹中國官員整理其國事則中國必再有更惡於庚子拳亂之大爆發可以斷言外交團旣得上海漢口外人大會决議案之後援矣今將表示願依時勢需要對付大局以慰吾人之望否耶 
㈡大陸報社論就外人而論抱犢谷之刦難已經過去匪黨已將被擄外人釋放矣雖此事解决之細情至爲混亂而人旣釋出要可爲被擄者自身及其親友稱慶也但就華人而論則情形顯然不同本報（大陸報）迄作此文時所得一切消息均未表示華票亦已釋放至少尙未完全釋放此因何故而然殊不可解若爲完全之解决似應釋放全部被擄者不論國籍並終止匪黨以後一切强盜行爲即將彼等編入軍隊或恢復其公民權是也若目下之解决法則無人能認爲滿意列强對於善後事宜今將施行壓迫華人自己則如何舉動歟臨城刦案之再見與中國現狀之繼續均爲不能容許之事倘餘留之匪黨不肯放出華票在他處之匪亦不肯改過向善釋放所擄華人則中國軍隊爲洗刷其兵匪合謀之嫌疑起見必須出而實行勦匪軍隊欲弭此謗非廓淸全中國之匪風不可外人於被擄三十六日之後幸得恢復自由而徧中國各處華人均在被擄勒贖中但此爲華人擄華人故應由華人自謀解决同時列强對於中國未能依條約保護外人之問題則將立籌對付方法也 
[七紀湘省日兵槍殺華人案] [  幹]  
　　撤退伏見事件之九日交涉情形關於撤退伏見兵艦問題交涉司長楊宣誠復於九日上午電詢日領該艦是否巳經退去日領答稱尙未到開去之時機楊駁以現在並無别項情形促其迅速開走日領亦承認撤退該艦爲好允商之艦長開去繼又云艦長以現在情勢尙未安全不允開走楊復駁其無事實理由日領又推俟電請艦隊司令訓示再開楊謂如今日仍不退去則明日我交涉司衙門定遭焚燬我之生命亦當與本職守官廳同歸於盡日領答稱必不至此楊答謂昔年我在日本時曾眼見日本人民因外交事焚燬外交衙門日領復謂貴政府對於保護日僑未見週到今日有一日人在市上買肉肉店謂奉外交後援會令不能賣肉給日本人吃又下午艦長與書記官在水陸買菜菜商人均不賣給楊謂此均爲枝節問題不能據爲交涉正案之談話正案係日艦行兇肇禍問題請勿以喧賓奪主之法遂使枝節問題推翻正案日領至此又支吾久之忽謂須赴省署面商貴省長請派隊迎送免被市民毆打楊謂省長連日軍政事忙無暇接見其他毋庸說請問究竟退艦事如何日領答稱未奉艦隊司令命令不能定妥楊司長以此事終無要領又於傍晚時至省署籌商辦法省長以該領旣欲來此拜會即不如親往爰復繕就致日領公函一件於晚十一時許率同楊司長親至日領署與日領會晤寒暄之後省長即謂伏見不撤與日僑决無何種利益中國官廳保護日僑之周密實屬有目共睹貴領對此應無間言日領無可答辯惟仍以示奉艦隊司令命令爲詞省長駁之云信如貴領所言則何以前次伏見撤退又未聞須候司令命令旣有先例則今日事同一律何必更以此推諉日領無可置辯允候省長司長　署後彼即親往伏見艦與艦長熟商務期得一定妥辦法並約於十日晨即有回信經此一番交涉則伏見之撤退或可達到目的茲錄省長致日領函如下『逕啓者關於伏見軍艦出港一事本月七日及八日迭函奉達並由交涉司長楊宣誠面晤貴領事縷述必要情形及責任關係爲誠意之商榷未准答覆迭次電詢時稱察看情形時稱須待政府命令迄無要領足見貴領事前函所稱先將伏見軍艦撤退以防事件擴大等語原非誠意辦法昨函請飭貴國僑民各回原所安心營業旣未照行而伏見艦亦未撤退繼續此種現狀未識貴方是何用心請予明確回答至我方保護一節種種設施業經表現貴方若對於本案交涉全不重視則事件擴大責任自有所歸特以奉詢立盼示覆此頌日祉』 
　　日人最近之種種行動現在日人以湘中民情憤激在湘商業决非短促時期所能回復不如設法激動我方引起重大之交涉以期抵銷前案故連日以來來仍續將各商店僑民物品分運赴漢其與西人往來賬項亦彼此結淸一俟覓得時機即宣告全體出境目下其婦孺早已離湘男子均守候領事署聽信即行無如我方宣布戒嚴防護至爲周密日人無計可施故對伏見艦之退出與條件之承認均故意推延各日人又於九日游行城廂内外或以賤價勒購貨物或以手杖毆打小孩或故意撞擠市民或對人民故加侮辱總欲激怒我方以便藉端决裂幸市民皆知其謀格外容忍故未發生事端 
　　外交後援會行將恢復外交後援會解散之後各公團以其有拂民意特由公團聯合會召集緊急會議决計一面質問政府一面請求恢復九日傍晚即公推左學謙熊亨瀚戴雪亭蔣國輔等四人前往省務院質問解散理由該院李院長當加解釋謂並非解散不過令其改組云云並允將該會一應文卷長牌等件於次日一併送還俾得恢復原狀並聞各公團聯合會將召集外交會各重要負責份子於十日開會磋商改組手續 
[黔中近訊]  
販土弄兵民窮財盡 
字林報五月十五日貴陽通訊云此間商會正副會長近爲交涉鴉片稅問題不洽輿論業已辭職刻有烟土千餘擔已在省城起運往湘湘境洪江官吏將派大隊兵士來黔迎護而運土商人亦須待護兵到後方能遵江而下聞有土匪數千分佈沿江要隘伺隙攫刦若輩數月來擄掠無所得此次必愍不畏死將有一塲惡戰也據遵義黔西及北境各縣近報似不日將有大戰官府紛紛拉夫封牲口運送軍械子彈往黔北周將軍現阻劉廷武旅長（譯音）回貴陽兩軍開戰後恐劉必敗挫劉省長已宣布周氏六大罪狀㈠不服命令㈡自由任免地方官吏㈢煽動軍隊譁變㈣擅殺已降匪首陸某㈤阻劉旅長來省㈥未得財政廳長允許擅取公帑料周氏日内亦將宣布敵人罪狀也省政府刻又印刷鈔票一百萬元此項鈔票無處兌現强迫商民行使一旦省政府推倒則將悉成廢紙此外復抽產業稅百分之二例如某甲有家產一萬元則須納稅二百元財政廳長現有動搖之說彼雖爲一般公認之理財家但省庫毫無收入要亦不能爲無米之炊今即學校中敎員薪水亦不可得財政之窘於此可見近數日來降雨頗多但農民大半流亡田畝無人耕種云 
[杭州快信]  
　　師校慘劇案今午後地審廳二次預審仍禁旁聽聞赴諸曁調查兪爾衡等財產及平日行止之推事談浩所具報告書至詳且盡該校自治會現又派代表赴廳呈催 
侵蝕欵項 
　　上月份財政收支募集地方公債二十萬元賴有盈餘本月份絲繭捐較旺不致竭蹶 
　　浙江實業救國會八日開成立會議决㈠本會章程㈡每團體職員四人至八人其中指定二人爲審議員㈢發電援助長沙㈣商會報告限制日貨辦法現定十六日下午續開會議 
　　全職典業公會呈請仿照江蘇典業通守規則成案於當業法未頒行以前咨部備案試辦省署令財政廳核議已擬覆請照准 
　　北京淸華學校咨浙招考插班生張敎廳定十九日起二十二日止分科試驗 
　　前日官巷口大火益大米舗新囤米一千餘石悉付灰燼損失二萬餘元現中城各地電燈電話尙未恢復 
[南京快信]  
　　鄂蕭贛蔡皖馬連日密電齊督共商時局辦法 
　　韓省長昨以蘇省十二年度增加司法經費十一萬元列入國家預算業已咨明財部編入並特咨司法部備案 
　　省議會連日接江南北各縣農商會函電否認增加畝捐及貨稅附捐者又有二十餘起 
　　齊韓现長昨午又在軍署公宴省議會正社議員到二十餘人今（十三）午又宴仁社議員 
　　齊省電棗莊令温世珍到京與美滿公司及意國某公司接洽要公 
　　旅寗福建同鄕會以閩局日形擾亂昨急電孫傳芳王永泉請勿專藉武力糜爛地方並電黃炳武約束所部靜候和平解决 
　　劉鴻慶前奉派赴浙江調查捲烟特稅事宜已於昨日返寗復命 
　　無錫商埠局現在省城四條巷設立辦事處委高翔充辦事處主任 
　　財廳昨令大勝關下關等稅所以松滬護軍使署發給護照在皖訂購軍米經過各處飭即查騐放行 
　　揚屬士紳曹芻等謁省長請在江都設立第四女子師範學校韓派吳科長代表接見允於十三年度决定設立十二年度着手籌備 
　　海軍杜總司令除槍斃湖鵬雷艇艇員林春山外並將艇長張兆宣記大過一次營長常朝幹記過一次刻巳令行知照 
　　鹽城匪又熾兩長昨電馬玉仁派得力軍隊嚴密痛剿　　昨（十二）晚十一時承恩寺慶和藥店失愼延燒店舗數家旋經撲滅 
 
 

Page 8

 
 
第一萬八千零六十七號;中華民國十二年 西曆一千九百二十三年六月十四號
星期四 * *自由談 
自由談 
[一知半解] [  陳悲塵]  
　　雷聲所及·至遠不過二萬五千公尺·至久不逾三十秒 
[游天平山紀] [  馬崇淦]  
吳郡山水之佳爲東南最若上方靈巖虎邱皆勝地也而天平爲尤著山在蘇城西南三十里北倚支硎東薄獅山西望惠山南阻靈巖層巒疊翠　抱環拱若北辰爲衆星樞者癸亥仲春予與客買棹往游時則寒氣消融陽光明媚杏花初艷柳綠猶柔啼鶯山谷乳燕　泥二分春色已若鼓人游興舟越金　道楓橋折而西南行綠波蕩漾淸可鑑人阡陌縱横一碧無際時見水面浮鴨成羣往來詩人所以有春江水暖鴨先知之句也予與客或扣舷而歌或臨風而賦相與談笑愉快莫名古人所謂憑風凌雲者殆不是過焉日將午天平山已入眼簾於是泊塘灣捨舟登陸循御道而上桃　尙遮柳眉已展枝頭小鳥啁啾歡迎但見青山嫣然嬌憨之態可掬自疑與武陵人髣髴行抵山麓奇巖怪石雜樹繽紛便道游支硎古刹支遯雖往又想見晋人之風流向西行數十武至寒泉有石磅礴平廣泉流其上水聲淙淙若鳴琴上鐫寒泉二字筆勢蒼勁神采煥發相傳爲宋虞廷臣所書艦桓片响越嶺至童子門遂拂石少憇焉洞口有徑若龍蛇之盤曲於羣山疊叢間至天平之二大道胥會於此俄頃相將而下復逾一嶺乃至天平之麓羣石矗立如駢笋卓筆狀至雄壯烏乎此天平之所以以石勝也崖間勒萬笏朝天四篆文諸峯羅列如兒孫然於是渡宛轉橋進高義園本名白雲寺淸高宗南巡曾幸其地因錫今名由園側小扉登龍門盤蹬而上則巨石错立如蓋如矗如插如倚若臥若立若搏若噬蟠拿撑柱不可名狀或號蟾蜍或稱鸚鵡可喜可懼明高啓詩所云神蟇月中采化作千年石曾呑玉杵霜淸泉時時滴者蓋詠此也迤邐而上　庵孟泉在焉泉自石罅注出如湶又號湶泉自石罅通以鐵管管之一端盛以石盂故名泉水淸冽僧人以之製茗餉客水味濃厚凉沁齒頰稱之曰吳中第一泉非浪得也旁有白雲亭蔓草荒榛頽垣廢瓦令人生滄桑之感再上則兩崖峭立旭光一線上透極頂彷彿斧鑿一線天是也中有石級可登石有飛來峯削壁横展可百餘丈復前則羊腸崎嶇登陟尤難怪石險崖觸目皆是爲之股慄者再然仍與客鼓餘勇闢草萊披荆棘越怪石履巉巖傴僂而登攀援而升由中白雲而上白雲始陟山巓巓有一大日兀立即照湖鏡也時足力已疲遂據石而坐四顧空曠目窮無際俯視則拳廬豆馬平疇舗綠繡陌凝碧蹤眺則太湖三萬六千頃洞庭七十二峯俱若隱若現於烟水蒼茫間虎邱之浮屠兀峙於南蘇城之雉堞啘蜒於東衆山蒼翠一覧無餘振衣千仞四望長嘯心曠神怡飄飄欲仙幾疑置身　外矣乃循道而下謁范文正公之墓豐碑屹立古柏參天聞實爲吳江范氏先祖之墓非文正公云姑誌之待考方徘徊間不覺日在崦嵫羣鳥歸巢隔岸山村炊烟四起遂鼓棹賦歸是游也得巖石標本一植物十餘種不徒快登臨之樂益令人增博物智識同游者爲内子蔚然及客黃君夷一陸君少青 
我和人的强辯[  穹漢]  
　　好人壞人 
人道中國今日是好人少壞人多了 
我道不對今日中國是壞人少好人多 
人道什麽講究呢 
我道你不是也曾聽見人議論官塲麽說中國今日做官的多壞人了那麽不做官的人自然都是好人了究竟做官的還是少數難道不是好人多麽 
　　金子銀子 
人道金子顏色是黃的銀子是白的 
我道不對純是黑色的 
人道什麽你連黃白的顏色都辨不淸麽 
我道這兩件東西若不是黑色的爲什麽人家見了他都把良心變黑呢 
[滑稽問答] [  鐵血子]  
問有物焉凡爲生活皆得同時見之但皆不能重見之問爲何物答昨日 
問置一燭於室内人皆可見其火熖惟使一人獨不能見之此人之眼不得遮蔽問此燭當置於何處答置於此人之頭上 
問有三位數去其半則爲零問此數爲何數答888去其 
[運動界之壯觀] 半爲888即000爲零也 
問黃包車爲陰性能證明之歟答因有黃包車夫故問將蛋一個置於平地上用大西瓜擲擊之而蛋不破碎問當置於地上如何之位置方可答置於牆陰隅角之平地上 
問有物焉置於人之左手掌上而其右手即不能取之問爲何物答右肘 
[理想語] [  陸譜華]  
有一個人出來將世界上的金錢鈔幣收在一處然後依世界人數計算平均發給 
新產生的小孩就具深奥的知識高尙的德性康健的身體免得辦學校興敎育費許多手續耗巨數金錢 
二百年後我國勃興令兵四出統一亞洲併歐洲呑非澳領美洲 
科學昌明無奇不有我很望科學家發明一種不可思議的奇物能把兇横的軍閥卑鄙的政客一齊掃除 
[征樓小語] [  征鴻]  
白樂天長恨歌君王掩面救不得『救不得』三字直春秋誅心之筆夫以國君之尊而不能庇一弱女子其誰能信故袁子才過馬嵬弔玉環詩云到底君王負舊盟江山情重美人輕王環領略　妻味從　人　　再生第二句已寫盡三　薄倖可謂快人快語然千古以薄倖而反得美名者亦何止李三郎一人李延年歌云北方有佳人絶世而獨立一顧傾人城再顧傾人國寗不知傾城與傾國佳人難再得使斯歌而爲明皇作使明皇而不遇馬嵬事則明皇誠千古第一多情種子矣 
輓近殉情者多隴畝市井間之痴男怨女而求諸騷人墨客則朝言蹈海夕乃得之於劇塲者有之其能實行者吾未之見也豈富於文者反薄於情耶然余非提倡殉情者特偶論及之耳 
社會小說 
[人間地獄（九二）] [  娑婆生]  
　　第五十回别具肺肝香車迎老妓推翻嫡庶　子喚親　孫桐耘道是牛司洋行買辦姓江的孫太太也莫名其妙便道你先下去我起來抓些龍井茶葉便了孫桐耘下樓與江浩源見面江浩源拱拱手道驚吵驚吵孫桐耘道我們向來起早的江浩源道我因送一個北邊朋友上早車因此順道前來拜府孫桐耘謙遜道不敢當江浩源道這幾天戈微塵先生可曾見着孫桐耘道好久沒見了還是前半個月戈先生在倚虹樓請吃飯見了一次以後沒見過雖然與戈先生不常見面關於華達銀行的事常常由姚嘯秋姚先生間接傳話過來江浩源聽了略怔了一怔道哦那末難怪你不接頭了孫桐耘道華達的事我沒一件不接頭不知江先生問的什麽一件事江浩源道不是别的我所認的那些股份應該繳在那一爿銀行孫桐耘道滬江銀行益興銀行全可以代收你先生隨便交在那一爿皆可以劃過來的江浩源道我本來早要繳進來了第一層不知交在那一處第二層董事那件事到底大家的意思怎樣孫桐耘到此方纔明白江浩源的來意是探聽大家是否舉他做董事的一件事孫桐耘道那是大家狠歡迎的啊江浩源忙正色道孫先生不是這般說法我姓江的在上海混了半年無論什麽大小事件向來是著著實實道道地地有什麽話先說在先頭董事這一件的事各位的意見如何倘若不以鄙人爲然那末鄙人即不必加入免得淘氣倘若歡迎兩字是大家同意的那末預先幾個人也應該先聚一聚說一說定隨後我再付欵子進來繳股本來鄙人是戈微塵的介紹高興加入我自己到沒有一定的意思不瞞你說同時還有兩三家小銀行組織要約我加入我因爲你們華達是有約在先故此先來儘問一聲到底怎樣孫桐耘聽了這一番話心想這人做事到辣得厲害却先來問我好像要將董事吃牢了在我身上一般 
三言兩語[  鵑]  
中國是世界最古的文化國這是西方諸大國所公認的然而十年以來中華民國文化的招牌已被那些腐敗的官僚完全打破了西方人的心目中直把我們中華民國當做最黑暗最野蠻的國度看待比非洲的野人更不如了唉辛亥革命把無數志士仁人的頭顱換到了一個中華民國所得的結果却是如此如此豈不可歎 
 
 

Page 9

 
 
第一萬八千零六十七號;中華民國十二年 西曆一千九百二十三年六月十四號
星期四 * *   
 
 

Page 10

 
 
第一萬八千零六十七號;中華民國十二年 西曆一千九百二十三年六月十四號
星期四 * *國内要聞二 
[長沙通信] [  華]  
　　撤艦交涉仍無進步 
九日深夜至十日上午之交涉情形七八九三日官廳無論　夜均以電話向日領交涉撤退伏見艦日領均無正確答覆九日交涉毫無進步楊司長報告省長並云日領狡滑已極第一次不肯撤艦係假口保護僑民及我方宣布戒嚴彼又委之未奉該國艦隊司令命令似此怎了趙曰我與汝親走一遭時巳十一句鐘旣至日本領事署日領仍支吾其詞趙即逐條辯駁謂僑民如不安全請交確證我方願任其咎如係空泛之詞不足憑信矧伏見艦之去而復返其目的旣在保護僑民恐結果與之相反蓋任此肇事之兵艦久泊河中反足激起羣衆之惡感也至謂未奉艦隊司令命令亦係搪塞之詞前次肇事以後我方要求貴領撤退該艦當即照辦乃去而復來委爲無命令不能撤退然則前次何以又可無命令撤退乎日領無詞乃允俟貴省長回署後當親往艦上與艦長再商可望完滿答覆趙乃命駕而返時已深夜三時有半矣趙楊連夜夫眠歸即就枕至今日十時許記者未聞政府有何報告遂以電話遍詢消息據聞趙楊均在睡鄕疲勞巳極惟交涉司科長某君接話謂今晨（十日）五時日領已回電話聲稱茲事體大艦長必須請示本國公使始定行止云云是日人又由艦隊司令推至公使身上矣例如凶手殺人仍强據被害者之家被害者之家長不但不敢懲凶且以好言送之使去而凶手居然不理此豈事理之平今晨交涉司巳去急電請北京外交部嚴重向日使交涉退艦但北京内閣總辭職又是一座空衙門更不知何日始能達到撤艦目的也 
　　公團聯合會之緊急會議九日午後七時公團聯合會開緊急會議到會者二十餘人公推熊亨瀚主席報告今日開會以外交後援　被政府解散現在交涉尙未達圓滿給果受此打擊公團急應設法救濟請各位詳加討論左學謙云外交後援會必須恢復在目前須推代表質問政府要求恢復該會容後再議内部改組及修改章程吳石松云外交會勢必恢復第一必將該會會牌及文卷取出第二必須推人負責辦公周漢藩云對於外交會再成立之說稍有疑問該會成立在五七以前本會成立在六一以後現該會被解散祇可言恢復不能言再成立至政府所言改組究係何人負責本會祇可質問政府不應解散該會似不能代爲改組羅敎鐸云外交會係由各團體組成現可由各公團質問政府聽候内部改組周漢藩云此事一方面不能承認政府解散一方面受此打擊恐難有圓滿之答覆政府對於少數人之行動不合正軌僅可照法辦理不應妨害多數團體組織之正式機關本會勢必儘力救濟主席指出三點第一不承認政府解散該會第二由公團質問理由要求將會牌文件即日發還第三可否由公團召集該會主要負責人討論改組辦法經衆表决本晚凡到會者全赴省務院長處當面質問 
　　政府允許恢復後援會政府解散後援會之用意無非欲將該會青年學生除去另由公團改組公團代表於九日晚間十時馳赴李院長公館邀請李院長同赴省機關各主事人皆係激於愛國義憤出爲政府後盾昨忽被封衆情惶惑應請即刻恢復以免政府負壓抑民氣處置操切之嫌李院長答云外交後援會對於此次外交出爲政府後援政府方面極表同情惟其中情形操之過激如以斷絶日人煤米食料私擅逮捕傭工逕用外交後援會名義將所捕之人送交警察廳看管聽候該會發落等情實屬違反憲法此次交涉日方本知自錯我方决可勝利乃該會此種行動實係帮倒忙致使日人藉口政府不能保護日僑不肯開去伏見艦日人現伺隙挑釁慣用倒裝伎倆希圖轉敗爲勝深恐人民不察誤中日人之計貽害外交故有外交後援會改組之令近聞日人有兩種計畫㈠故意挑釁或將武裝兵士登陸互毆以爲抵賴地步㈡日領及全體日人相率離湘認湘省爲擾亂區域要求賠償損失此兩種情形極爲可慮尙希大家注意熊亨翰云各公團前來質問係根於公意請即恢復外交後援會戴雪岑云外交後援會係民意機關政府不能查封如有一部份出軌行動政府儘可干涉機關則萬不可消滅請院長本夜將外交後援會招牌及各種文件一律發還令其恢復至内部改組問題係因該會旣係民意機關政府應聽其自行改組李院長當即允許即夜發還准其即刻恢復繼續進行並一面電知戒嚴司令部將招牌文件如數發還夜一點鐘用電話通知外交後援會陶鑄李衡前往領取恢復矣（十日） 
[湘案擴大中之鄂省對日交涉]  
長沙事件最近益趨無法解决之勢蓋日本方面絶無解决誠意惟　此事件之　大長沙市民雖憤於日兵之暴行　不欲陷官廳交涉於棘手對於日人並無軌外動作而官廳自五日宣布戒嚴對於保護日人尤爲努力乃日領故意張皇始則令僑湘日人準備離湘繼又藉口保護僑商召回伏見兵艦其意不過欲坐實長沙狀態之不安定而巳漢口方面自長沙事件發生後駐漢日領即藉口於市民排貨運動恐致激起意外親向蕭督請求取締蕭氏當允以市民若有激烈舉動自當嚴厲禁止並召兩商會長囑以對日各種問題宜採取和平穩健手段免爲日人口實各界人士莫不體諒斯意故自排貨問題發生以來武漢絶無與日人衝突之事乃日領猶復口頭向交涉員陳介抗議亦經陳氏口頭駁覆日人仍以爲不得要領正式照會軍省兩署謂中日兩國旣非處在交戰之狀態中通商條約自應彼此尊重貴國市民抵制日貨與通商條約大有抵觸應請切實取締云云蕭以該領一再要求取締遂亦嚴詞駁覆其覆日領文云准貴領事照會本督軍已經洞悉查此次武漢商民抵制日貨遊行演講原爲各該商民之自動按敝國約法規定人民原有集會結社之權故此次該商民等在軌道内爲有秩序行動本督軍礙難干涉至不用日貨亦爲敝國人民之自由權往昔人民之用日貨本督軍固未迫其買今不用日貨本督軍又未迫其不買此中癥結想貴領事當能不解而自明也希望貴領事將此情轉呈貴國政府免有誤會而損感情此覆大日本駐漢領事館聞日領得覆後最近又向當道鄭重聲明仍請取締排貨舉動並謂日政府對於中國排日問題已定有辦法俟有相當時機即可實行等語弦外之音頗足令人玩味漢口市民旣無對日軌外行動乃日商協會九日晚間開會議决四項㈠請願領事向鄂當道交涉取締抵貨並妥籌保護僑民方法㈡暫將貴重物品寄存日淸公司堆棧㈢有必要時即將婦孺移居日輪㈣保護帮工日商之華人此項會議日領事並派藏本書記官列席其行動尤可注意湘鄂日領之所以故示張皇者並非果覺湘權有若何危險不過欲藉此以表現湘鄂當道保護日僑之不力後再與北京政府另提交涉已耳其在漢口之日本某報竟倡以海軍封鎖湖南之謬論而向爲日本機關之某英文報亦詆中國排貨爲仇外鼓吹流血足證日人之居心矣武漢國民外交委員會十日討論長沙事當議决發出通電及外部電各一通並電復湘省各團體請其堅持到底鄂省願爲後盾其致外部及通電全國電云（銜略）日人在長沙暴動事件現經敝會代表調查明晰報告之後羣情憤激國人本應採相當對待爲正當防衛但爲維持東亞和平起見暫提出下列各條件急令日人履行藉平衆怒㈠撤換長沙日領㈡懲辦伏見艦長㈢行兇日人抵罪㈣即時撤退泊湘日艦伏見安宅號㈤收回長沙日船碼頭㈥日使向我道歉㈦由日人優卹死者㈧傷者由日人給予保險金萬懇『鈞部對駐京日使嚴重交涉不達目的不止』『貴會一致主張極力援助爲盼』臨電無任迫切之至武漢國民外交委員會叩其致湘當局及各界電云長沙趙省長省議會外交後援會商會工會學生會及各報館各團體均鑒頃聞敝會代表回鄂報告日人在貴省暴行事件無任憤激除電請中央政府向日使嚴重交涉全國各團體一致援助貴省外仍請貴省堅持到底力保國權如有藉日人暴行事件壓迫湘省抑制民氣者敝會當認爲公敵特此電覆並請將日人以後在湘情形隨時見示爲盼武漢國民外交委員會叩（六月十一日） 
[贛聞紀要]  
　　曹本章護理省長說敎育會籌備改選江西因省長問題尙未解决省政雖仍照常進行然而滿城風雨無不時傳陶家瑤行將到任消息當此軍閥控制時代陶氏能否到任明眼人不難知之惟近來外間喧傳陶氏不日即可到任因此之故有將以道尹曹本章暫行兼護省篆之說因曹爲贛人可以藉口但未識能否實現恐仍爲一種空氣作用已耳 
省敎育會於前年九月改選會長後去歲因贛局未定故未奉行今歲研究系方面張某詹某等以改進系胡薰趙寶鴻吳士材久據要席延不改選特聯名質問現聞胡薰等以勢力亦頗不弱故决定下星期開評議會組織審查會俟審查會員資格後再行定期開改選大會 
[皖省巢縣又有逐官風潮] [  吉兮]  
巢縣爲皖中要缺今年迭起學潮數易知事現在愈閙愈甚竟如鳳陽東流各逐知事依樣葫蘆又演一幕民治紊亂極矣該縣月前經吕省長委任舒翎署理知事舒翎奉委前往適當該縣旅外學生推翻勸學所長祖樹槐風潮正烈舒翎接事甫經三天即被逼出走省派調查學潮之委員徐方庭乘機攫取縣篆復夤緣得吕省長正式委任代理日前又因更換縣立第一女子高小校長陳元貞該校全體學生不服據聞祖樹槐亦從中播弄此外尙有好事者雙方挑撥互相利用竟藉更換女子小學校長擾攘不巳日昨該校女生齊赴縣公署要求徐代知事速將校長陳元貞復職縣署衛隊長因見女生可欺始而威嚇繼因各女生並不退避喝令隊兵向空開放數槍孰知小學生背後均大有人在毫不畏懼徐代知事恐釀巨變乃喝止衛隊不准動手轉用好言勸慰不料數聲槍響引動全城各縣立小學校學生一轟而至不下數百人羣請徐知事至該女校解决校長問題當徐知事允諾出署時觀者愈集愈衆當然敎育界中人居多沿途叫打詈駡之聲不絶一直奔出東門旋經水上警察局長周朝俊借同紳商勸解始已徐代知事羞忿交加即乘小輪至蕪刻下尙未到省吕省長據報震怒惟眞相未明雙方通電各走極端敎育界謂徐知事措置失當自取其辱地方绅商則痛詆敎育界凌辱官吏至謂欲乘亂解放獄犯幸管獄員竭力抵抗等語未免言之過甚然該縣自此案發生知事出走地方治安無人負責維持當日全城各商號深恐匪徒肇事各將店門關閉水警周局長勸商民開市多數仍以險象環生不敢開門營業省委徐臯浦（省立一女師校長）前往查辦昨日已束裝就道矣 
[粤省北江戰事又起]  
　　滇軍退守潖江 
沈鴻英偕洛吳派來北軍并聯合獨立旅謝文炳部此次捲土重來總計約有二萬餘人兵力亦殊不弱茲爲叙述便利起見先將粤路自英德以上車站序次如下計由英德起經五車站即抵韶城英德再過一站爲河頭又次爲沙口又次爲大坑口又次爲烏石又次則爲馬壩又次即爲韶城此北沈謝三軍反攻之次第也此次乘粤聯軍進攻東江之際以爲機不可失即於本月四日分三路襲擊韶關沈軍擔任中路北軍擔任左翼謝部擔任右翼是日午刻經巳逼近韶城駐韶滇軍僅三千餘人分頭抵禦戰至下午七時即陸續退入城内閉城堅守詎沈等仍不退將韶城重重包圍滇軍知不能守乃於五日上午二時完全退出韶城當衝出韶城時死傷甚衆軍械輜重俱不及携帶損失頗大退出後即擬固守馬壩以待後援惟五日晨敵軍又追至復退守烏石淸風亭山大坑口沙口河頭英德等處是日兩軍遂在淸風亭山相持滇軍總部設在英德粤路養路工程處所有英德以上各站之車輛亦均盡數開回英德站聽候調遣不料劇戰竟日滇軍仍失利於是沿站退却沈軍等亦沿鐵路追擊及下午六時梁鴻楷所部陳旅開至始將英德保全此五日以前之戰况也至六日北軍及李易標部之由始興繞道翁源以出馬鞍山望夫岡等處者又巳集中進攻河頭站戰不及一小時即佔領該站楊池生以該站旣失英德難固守遂又退往潖江惟北江自英德以下俱無險要可守其暫屯潖江者係爲收容軍隊一俟各軍集合後即因戰略上不能不再退源潭聞七日兩軍巳在源潭一帶接戰勝負未悉此次北沈謝之能長驅直入實以北江駐軍多已調往東江留駐於韶州者僅楊池生部滇軍三千餘人及戰事發生後調到第一師陳旅千餘而已是以不得不縮短戰綫以冀便於應付云滇軍旣於六日退駐潖江口一帶孫中山聞信以東江情勢同此緊急無兵可調遂下令將省垣各軍一律出發北江省署財廳運使各守衛兵士亦多調去省城秩序完全由警察維持計七日由城開往北江者共六百餘人黃沙車站處當日開軍車數次載運軍隊計有梁鴻楷第一師之粤軍及有李福林部之福軍大部份而連晚石井兵工廠亦徹夜開車運載子彈北行孫中山并命廖仲凱籌開拔費廖籌得毫銀三千二百元全數撥交出發各軍以充軍用 
[蘇議會紀事]  
　　皖米打包案逕咨省署禁止 
　　創辦紙烟稅案通過 
　　自治案逕咨省署恢復 
昨日蘇省軍民兩長公讌議員於軍署齊督曾有和衷共濟之演說乃今明兩日又分别宴請甲乙兩派中少數重要份子一般議員咸以爲口頭和衷共濟實際分道揚　聚訟紛紜頗滋疑義昨日大會時徐果人主席未及宣布議案侯兆圭鮑友恪馬甲東等紛請報告徐果人遂下至講臺大致謂今日軍署共請十餘人席間王議員景常曾表示希望省政公開整頓吏治龔議員廷鶚亦曾表示希望政治入正軌並聲明在省議會中凡事皆以事實爲前提不入任何黨派云云報告畢仍復有人質問少頃始依程開議㈠劉昌威等提議禁止皖米在寗打包以維民食緊急動議案㈡孫煥春等提議咨請省長收回皖米在寗打包新令以杜蘇米夾運出境而維地方治安案㈢王彭年等提議咨請省長永遠禁止皖米在寗打包以免夾運蘇米案結果逕咨省長禁止楊懋卿請變更日程將補列日程之五案一併提前討論多數贊成㈠江蘇省議會追加十一年度第三届第二年第三次臨時會經費案結果三讀通過㈡夏光翰筀提議電請政府曁湖南當局對於日艦慘殺長沙市民嚴重交涉案㈢楊懋卿等提議日人慘殺湘省同胞亟應電請中央及各省一致力爭緊急動議案結果通電力爭㈣張援等提議電請中央軍政當局及國會設法消弭游民圍府舉動以保國體而免危亡緊急動議案結果通電各省及國會設法救濟㈤財政審查會報告王慶瀾等提議創辦紙烟營業特稅以充本省敎育專欵案討論許久結果三讀通過屠宜厚請變更日程將第二十五省長諮詢恢復舊縣議會部電仍遵明令辦理究應如何辦理案第二十六請議審查會審查江蘇縣議會聯合會莫錫綸等請議恢復縣自治制並將省長諮詢各條予以糾正案報告一併提前討論多數贊成結果逕咨省長恢復議至此巳五時半遂散是日議員到一百零二人通過案十件 
[浙議會開會紀]  
　　討論省校改組辦法案 
十三日下午一時浙議會臨時會續開大會議員簽到八十一人由沈鈞業主席議事日程凡九案首由顧紹鈞動議第八案施行新學制省立各校改組辦法案關係緊要提前付議衆贊成特務審查長朱章寳報告審查結果因新舊過渡時代各種辦法正在試騐自宜揆度各地方敎育現况及其需要情形以爲逐漸改進地步爰將原案略加修正並提出中學校逐年改進計劃表請大會公决丁仁對於十二年至十四年度所列各校學生班數表示疑義由朱章寳逐一解釋盧旌賢對於敎育部規定新舊學制過渡辦法六條認爲與本案有連帶關係由委員張行簡說明部定辦法由敎育廳籌備情形即就審查報告開二讀會顧紹鈞云師範講習科原案計設四個審查報告係設十一個此種師範講習生殊無所用不如照原案朱章寳云師範敎育關係小學師資爲應地方之需要故設師範講習科十一個許祖謙云施行新學制應從根本上改革如僅將學校歸併並無改革之精神此種搬家式之新學制殊不贊成許國楨請付表决議長宣告討論終局在席七十八人贊成設師範講習科十一個者四十八人多數通過丁仁云各省立中學校開辦三年期之高級中學應定爲至遲自十四年度起衆贊成盧旌賢顧紹鈞主張删第十四條（即廢除學舍監制）議長欲付表决在席祇七十一人不足法定人數宣告延會 
地方通信 
[松江]  
　　海盜拒捕刦巡船浙實業廳所轄之金山嘴等處外海護洋船即俗稱爲看行船者船長徐海汀於十一號上午在柘林糴米回船開赴海口附近突見有形似海盜船兩艘疾駛而來當由船上打旗探詢詎盜等認爲逮捕即糾同二十餘人開槍抵抗徐以船上祗有六人衆　不敵遂携帶槍械弟兄登岸奔告柘林鹽警協剿豈知鹽警即時前往巡船已被盜刦去故即報由該管長官請示辦理不識能贓盜併獲否 
　　松人爲美敎士祝壽美敎士小惠廉來松已三十餘載地方感情頗爲融洽本月十二日爲其六十壽辰先期由邑人謝葆鈞張樹勳等柬邀地方士紳恭行慶祝是日下午二時在樂恩堂開會到者二百餘人由敎士袁恕菴主席報告宗旨次爲來賓祝壽行一鞠躬禮再次爲朱世瑾張樹勳承樹聲方淵甫等演說大意謂步惠廉君除傳道外對於地方慈善事業提倡不遺餘力造福我松殊匪淺鮮今日步君壽辰同人等開會慶祝聯表欽感之微意云云繼由顧仲良演幻術散便後由步君設席欵待來賓晚間開放燄火數架並聞此次各界所送壽禮均係代儀步君擬以此欵撥充建築孤貧兒院雨操塲及樂恩新禮拜堂藉資紀念云 
　　籌設松青農工銀行松江典業公會會長張省三君近與松江青二邑商家籌集鉅資按照農工銀行章程第四條第二項之規定創設松青農工銀行一所爲發展農工事業融通資本之機關特行呈請縣署轉呈省長實業廳先行備案一面再擬詳章續行呈核已奉縣署批准轉呈矣 
[蘇州]  
　　縣署定期會議拆城吳縣公署爲拆城變價事奉督省鎭道各長訓令召集行政會議爰定於本月十六號（即夏曆五月初三日）下午二時函邀農商敎三法團本邑省議員各善堂及市公所董事各公社社長等在本公署開會共同討論云 
　　總商會常會紀十二日下午二時蘇州總商會開常會各業代表及各市民公社社長均到會長貝哉安主席報告日前在道署會議改組工巡捐局並無結果經蔡道尹令由總商會及市公所會商辦法再行集議情形 
[無錫]  
　　警察捉獲錢橋盜匪西門外開原鄕錢橋鎭附近尤巷上居民陳榮本家於十二日夜間一時許忽來盜匪十一人打門而入刦去銀洋衣物爲値甚巨並傷及事主當夜經人報告該管警察第三分所轉報縣警察所主任警佐馬蔭棠據報連夜率同該分所長胡左泉帶警下鄕捕捉一面飭第一分所派警守候火車站馬警佐下鄕後盜巳遠颺當即四處追捕乃盜搶刦後在惠泉山麓分贓警佐得報往捕當塲拘獲一人充作眼線是日上午在北門外游衖内悅來小客棧拘獲五人立解警所計池家春·王靈榮·邵汝南·王二·王祺勳·王恒子等六人匪首劉老五在逃未獲馬警佐更於今晨（十三日）委二等警佐侯惕丞帶警赴鄕履勘一切以憑核辦云 
錫湖輪船進行續誌無錫中華錫湖輪船公司籌備成立詳情巳誌前報茲聞第二届董事會議决購造輪船船身用純鋼質凝汽爐雙引擎長一百二十英尺闊二十英尺吃水四英尺限一百天竣工以投標法取决公舉華藝珊·榮德生·李恢伯·沈田莘董事等爲監視開標人定於六月二十日在上海江西路五十八號茂新總公司開標其投標者爲耶松·祥生·瑞瑢·中法求新·江南·怡和洋行等六家船廠俟開標比較取决後隨即續收第二第三兩期股欵俾可早達開幕營業之目的云 
[常州]  
　　電話局董事會紀武進電話局爲震華廠在東郊植桿與電話線並行恐發生危險特於十二日召集董事會到沈子振莊幼蓉莊中希等君開會後經理報告震華電廠現在東門植桿已至丙舍其樣桿將與電話綫交义由太平橋過河請議處置之法議决由本公司斟酌電氣事業保護弱流電條例及從前與振生電燈公司協定各則函知震華公司務必周防危險即日示復議畢散會　　催徵欠漕之結果武進姚知事及陸省委爲催徵南五鄕欠漕前日率同糧房至鄕守提除旌孝鄕最少外計大有欠一萬數行元旌孝欠八千餘元欽風欠四餘元尙宜欠二千餘元十二日陸省委及糧房等均經回城除收到現銀一千餘元外大有積欠由各圖董具結即日繳銀四千元夏曆五月初十日續繳二千元餘儘年内繳淸至於旌孝欽風尙宜三鄕亦由圖董具結限期陸續淸償云 
[鎭江]  
　　對湘案之主張鎭郡國民對日外交後援會因報載日人在長沙槍殺華人一事羣情憤激除由該會檢查股委員沿途警告外並將經過事實印成傳單四出分散以期喚起國民注意一面去電責在趙恒惕向日領嚴生交涉 
　　知事維持民食丹徒縣翁知事以米價每石巳漲至十一元左右經紀小民叫苦不已除飭所屬嚴查私囤私運外並函致米業董事限定米價辦法以維民食而保治安 
[揚州]  
　　軍令取消盤查所駐揚陸軍黃旅長令屬着將前設東鈔各城門之盤查所一律取消以便商旅即經遵照於十二日起撤銷矣 
　　江都知事接篆新任江都知事曹元鼎（字彝仲浙省吳興人）昨乘汽車微服進城於十二日假舊城旌忠寺行轅接事其各科人員尙未支配訂守云 
　　視學評語撮要淮揚道區省視學問榮生業將江都學校狀况備文列表呈報敎廳分别褒貶屬優良者第一小學學生衆多爲全縣之冠成績斐然應請嘉奬以示激勸二十一國校敎授合法編配適宜第一女高敎授合度課外動作具有精神堪稱良校屬於改革振刷者第一二初級中學不得附設於第一小學内應令另遷相宜地點兩淮公立第二英文時間過多不合新制應確定各科標凖第二國校辦理疏懈應令切實改良以免廢弛第四國校諸多敷衍應令振刷精神一六兩校成績無足可觀應將校長撤換第十國校學生稀少應令設法整頓以重敎育兩淮第六一區第九秩序欠整應令注意改進 
　　縣敎育會訂期改選江都縣敎育會職員瞬届滿期審查新舊會員資格手續告終訂於六月十六日下午假舊城第二初級中學改選除呈報官廳届期派員監視外並通知各會員查照矣 
[湖州]  
　　戳斃警察犯自殺前日南街販烟户薛某因拒捕戳傷警察陳錦魁·後陳舁回警所轉送福音醫院延至次晨五時在院斃命該兇犯自竄入盧某家踵追之二警當塲隨入遍覓無踪迨至傍晚各警續至十數名重行檢查始見匿避梯陬該犯見警察及觀衆密圍知難脫網適兇器尙在手中遂自向咽喉猛戮斃命嗣經法官馳往檢視騐得該屍確係用刀戮斃即命棺殮 
　　北門外之火警十一日晨二時許北門外大通橋江北草屋失火延燒毗鄰約經半句鐘始漸熄滅共計焚燬草屋十數間云 
[南京]  
　　一農請改辦專門第一農校呈請改辦專門其大意以爲本省各中學及甲種農校每届畢二千餘人升學之途至狹升學農專即非出省不可東南大學農科招考江蘇名額寥寥本省號稱敎育發達之區乃無一農業專門學校以視山東河南實有愧色前於十年二月呈請改辦專門巳經前省長核准應於去歲辦理嗣因預算未决遂爾遷延現因巳畢業及未畢業學生之請求分呈省署及敎廳請將原案咨請議會議决實行俾農業敎育得以發展且爲本省子弟　一升學之途徑云擬定紙烟營業稅施　　　　　　　　　　　　軍民兩長早經擬辦紙烟營業稅以增收入茲省議員王慶瀾等以省預算不敷甚鉅提議創辦此項新稅全數劃作地方稅專充本省敎育及其他省事業之用業經財政審查會認爲可行並擬定施行大綱八條俟報告大會公决後即咨請執行所擬大綱如次㈠蘇省境内行銷紙烟無論購自國外或國内工廠凡屬於紙烟類者之店舗自十二年度起應完納店舗營業稅定名曰江蘇省紙烟營業特稅㈡確定紙烟營業特稅爲省地方稅悉數撥解省金庫以充敎育專欵並其他省事業之用㈢各店舗應按照營銷紙烟之貨價繳納百分之二十爲營業特稅㈣由省長公署派員赴各縣切實查明紙烟店舗併全年銷售紙烟之總數酌定比較用投票方法分區招商承辦不必特設機關以資撙節㈤行政官廳辦理此項紙烟稅應支各項闰支以及徵收機關應得之手數料其支數不得超過全年實收稅銀百分之十㈥如查有匿漏情弊以及違犯各項規定者應酌量情節輕重處以相當之罰金但罰金最重者不得過一千五百元㈦各項徵收章程罰金條例與施行細則由省長公署詳妥擬訂在常會期内咨交本會追認㈧施行大綱經本會議决後即咨交省長公布施行如有未盡事宜由本會隨時提出大會議决咨交省長執行之 
[阜寗]  
　　匪徒挾械搶店阜寗東圩門内於六月七日即陰曆四月二十三日下午七時半突有匪徒代八九人身藏手槍數枝至蔣振泰店内詭言買布店夥隨取色布數種任其選擇該匪連言不合式隨乘不備跳進店内一人將燈吹滅衆匪蜂擁進内預備搜劫幸該店主事先見勢不佳已由後門奔報緝私營請其援救當派兵士三十餘名前往追緝該匪等聞信鳴槍向東圩外遁去現巳報縣履勘通令嚴緝矣 
來件 
[湘籌賑會訂立永寳路工合同（續）]  
第三案十一年春由籌賑會函請省政府咨交省議會議决將到期之米鹽公股証券九十萬零三千元借與湖南華洋籌賑會赈災由籌賑會從賑欵項下分年撥還案定後即由籌賑會推派歐本麟省·省議推派胡邁君·慈善總公所推派龍　瑞君·爲代表赴京向交通部交涉交部以無欵拒絶後經歐君及旅京湖南籌賑會諸君疊次交涉始得定案由湖南華洋籌賑會向資本家商借賑欵由部負還本付息責任一年以來到處調查墊欵資本家無有應者至十一年冬美國救災協會所捐以工代賑之欵建築潭寶路祗能修至永豐僅達該路之半此路假定祗達永豐於將來救災之便利文化之輸入產業之發達毫無益處湖南各界人士莫不希望速籌大欵修至寳慶並進而至於沅州以竟全功其時馬君振五適返寳慶見本地飢民仍難生活且路工一停原招之芷江麻陽沅陵安化新化等處飢民約萬餘人無處安挿旋至省垣與省政府及籌賑會計議籌欵繼續修路辦法並受籌賑會委託從文部應還公股項下設法借墊馬君乃於本年一二月間赴滬專辦此事在滬略住三個月之久始則各處商借無有應者最後由江蘇文涉員楊小川先生介紹向上海美商亞洲建業公司總經理衛琛君處商一墊欵包工辦法經衛琛君應允並訂定草約馬君旋携歸北京與家普商承秉老及即以籌賑會所借省議會之交通部到期証券九十萬零三千元作抵由建業公司墊用路欵五十萬元包修由永豐至寳慶之汽車馬路以工代賑其墊欵均係該公司陸續自行支用並不由籌賑會經手不過籌賑會有查賑之權而已其墊用之五十萬元由交通部自十三年四月起每兩個月還五萬元分作二十個月還淸並請熊秉老代表湖南華洋籌賑會及旅京湖南籌賑會用公函與交通部再次交涉始得吳總長承認部案定後旋由湖南華洋籌賑會委派家普及馬鄰冀君歐本麟君饒伯師君爲全權代表與建業公司商訂墊欵包工合同在京臨行之先復由熊秉老召集旅京湖南籌賑會開會議决墊欵包工條件數條以爲張本抵滬後適値臨城刦案與建業公司牽涉甚多衛琛君忙極遷延月餘始克將條件商妥合同將至簽字之先二日有旅滬湘人李彭張郁洪五人來寓質問此次交涉内容第一問有無政治臭味第二問回扣之辦法如何家普即將上年以來經過情形詳細說明未言以生命擔保此項墊欵包工純係以工代賑爲地方慈善公益之事毫無政治作用混雜其間且其墊欵不經吾人之手亦無政治作用之可能又此次所訂合同純係墊欵包工性質並非借欵且係慈善事業外人方面從未提起回扣一節家普係籌賑會主幹人員亦斷無　顏得受回扣之理倘此二旋有内中二人發言極爲激烈怒目張眥威逼歐君不准簽字不准交抵押品如不依從應由歐君一人負賠償責任云云歐君畏之遂當塲承認决不簽字復以同一威逼顏面向家普質問是否簽字家普答云簽字與否我有我之自由我奉湖南華洋籌賑會之委託職務所在如認爲條件可以簽字時雖有手槍在前我必簽之我此時尙無服從諸君之義務其人答云簽字與否乃先生之自由反對與否乃我們之自由云云末復由家並温語解說彼此並未决裂此五月十七日事也至十八日另有多起往交涉不下十餘次内有人說倘能由籌賑會挪出數千元亦可以不至於反對家普始悟其中有一部分爲黨派關係恐有政治作用有一部分則帶有敲詐性質也十九日午前家普與馬君振五及證明人雷楊諸君至公司簽字時又來不知姓名之人三四十名團攻庽所肆行威嚇幸家普與馬君簽字後至他處午　未歸寓所得免於難家普以此等包圍行動　不敢奉令承敎公事畢即於是晚離滬十九晚又復來三四十人威逼馬君無所不至此歷年經辦湘賑及此次赴滬訂約之實在情形也邦人君子諸祈鑒　袁家普謹述十二年六月六日　於北京（未完） 
 
 

Page 11

 
 
第一萬八千零六十七號;中華民國十二年 西曆一千九百二十三年六月十四號
星期四 * *   
 
 

Page 12

 
 
第一萬八千零六十七號;中華民國十二年 西曆一千九百二十三年六月十四號
星期四 * *   
 
 

Page 13

 
 
第一萬八千零六十七號;中華民國十二年 西曆一千九百二十三年六月十四號
星期四 * *本埠新聞 
[臨城釋放外人昨晚抵滬]  
　　沿途慰勞歡迎之盛况法美被難人及洪夫人之談話同來匪徒劉裕才之自述華票釋放尙　時日臨城刦案發生以來倐巳三十八日至前日（十二日）下午四時半被擄諸西人巳儘數釋放下山前日最後釋放者計八人（名見本報昨日專電）亨利到棗後即赴津餘皆搭特車來滬華人前日被釋者計四人即洪錫祺·張繩祖·鄭熾·謝三寳等四人是也上述中西諸人由匪備馬送下並派二十五人穿軍衣荷槍相送洪錫祺行至半途因不勝䟦涉嗣即換轎張鄭兩人行至匪徒最後防線忽被招回因同時下山華人共有六匪徒嫌其太多祇准洪一人下山其餘仍欲押回鄭見勢不佳乃竭力奔入二十旅防綫始遇王旅長得脫險張亦加鞭逃逸謝三寳由洪向匪力求亦得釋出其餘一老及曹星洲竟被押回在棗中外官員及被難者之家族聞訊後即至東門十五里地方相迎沿路歡呼如雷動隨地皆有人攝影到棗後大開慰勞會南下諸人昨晨搭特車赴浦口到寗後有南高全校學生結隊在江干歡迎張繩祖旋搭滬寗特别快車於昨晚十時抵滬在蘇相迎者有穆安素之弟與金士柏醫生及其來史之弟等自棗同來者有洪錫祺夫人亞洲建業公司麥開大陸報記者李白斯字林報記者百代公司攝影人等十時到北車站後歡迎者不下七八百人本埠各領事皆與焉並僱有俄國軍樂隊奏樂迎迓諸人患難餘生與親友再見莫不相抱接吻樂極而不覺淚下者有之茲以記者聞自諸人者彙記之如次 
鮑威爾及美人方面之談話十二日下午一句鐘官匪開末次會議在七里河地方議至三句鐘始將全部條件議妥官場方面簽字者爲陳調元温世珍及胡希林外人方面簽字者爲安迪生氏匪首簽字者共六人孫美瑤居首各項條件已誌前日本報茲不贅惟關於商議改編匪徒時匪首饝饝劉及一朱姓者屢次梗因渠等欲編至四五千人雙方未能同意温安兩人均欲起身不議談判幾至决裂幸孫美瑤一派從中斡旋始克成議現匪徒改編者約二千五百人改編費先由陳調元聲明五萬元匪徒不允旋增至八萬七千元各匪首聲明外票八人及華票洪錫祺·張繩祖·鄭熾三人在山作繙譯者先行釋放其餘華俘約在二十四小時内亦可全數釋放當會議時尙有鮑威爾蘇洛芒及洪錫祺三人參與其間議事處離各外票住處約三英里四時半乃由蘇洛芒馳告各票請至議事處聚集由匪首派新編土匪軍二十五人相送彼等身披全新軍服頭戴山東草帽再加以軍帽厥狀深堪發噱離山者除八西人外華人爲洪張鄭謝曹星洲及不知姓名之一老（事詳前叚）五時動身下山八時到棗鮑氏並在山乘隙取得匪徒所用之刺刀一柄較來福槍上之刺刀略長據鮑氏謂係俄國貨匪徒如何購得則不得而知矣目下各國領事團巳全數離去棗莊取道泰安擬至濟南集議善後問題陳調元則尙居山中須俟各事均辦妥後方能下山據鮑氏謂在山華俘實數無人能知某次鮑曾遇見二十六人惟統計新票老票必不止此數陳氏此次辦理此案極爲得法目下陳氏在山對於釋放華擄一事必可辦到惟時間上之問題耳鮑又謂匪徒先欲釋鄭熾繼因知其頗有聲價擬扣鄭在山索贖金五萬元幸鄭乘機逸去抵棗時覩其足間似受有槍傷想係半途被匪追趕致受此創也中國官場方面現均在棗因尙須辦理善後及營救華人事也法人金士柏英人愛理斯之談話愛理斯謂余等困居山中計三十八日備嘗辛苦險難然若辦理斯案非安迪生則余等（愛理斯自稱）可早得釋放至少在三星期前因安氏首次上山會議後匪首孫美瑤即至余等居處與洪錫祺等謂安氏極不能得山中同黨史弟信仰第二日匪徒將余等遷遠二十餘里余等以爲此次得和議再開各人全數釋放大功實須歸諸洪錫祺一人洪氏向匪首懇切開導曉以利害幾二日未曾停口匪徒始允再開談判乃由在山西人公推鮑威爾下山接洽洪氏外此次最出力者實爲陳調元安迪生在棗遇洪錫祺與之握手謂此案得此結果君之力居多云 
洪錫祺夫人之談話記者於蘇滬道中遇洪錫祺夫人叩以洪君被釋詳情同得下述之談話（下爲洪夫人之語辭）余自洪君被擄後惶急萬分初在滬上向各方探聽消息以謀營救而苦無頭緖乃於四月十六日隻身赴京謀救亦無要領於二十二自京至棗莊蒙中興公司胡經理夫人竭誠招待中心甚感初聞四號被擄者可釋放至期則八號又傳可釋仍不果延至前日始見洪君下山相見之下歡欣莫名洪君較前减瘦多多足創尙未痊余與洪君叙談數小時因得其在山中狀况之梗　匪待洪君極優惟華俘爲匪徒虐待者間亦有之（如强迫顧克彬挑水顧苦不勝任而匪仍者督促之）後洪君向匪力爭卒從其請諸西人亦都德洪君之能仗義執言爲彼等謀安全此次被釋下山時縫衣匠謝三寳得同行被釋亦洪君之功也先是謝患病頗重洪君憐之故再三向匪要求釋放匪卒從之洪君滿擬同歸上海嗣因中西官員促其一同北上以備當軸諮詢故即搭車赴京大約四五日後即可返申此次營救被難諸人如陳調元·胡希林·馮少山等甚爲出力洪君得放亦諸人之賜也洪君謂送至棗莊接濟被難者之衣服食物用品現屯積於山中及棗莊甚多有陸某者與妻同被架去妻即釋出陸一人在山孤憤之餘竟自行撞死噫亦慘矣在棗被難家族之女眷接候其親族者祇余一人故諸人對余甚爲注目慰勞會請余赴宴余以一月以來奔波殊疲故婉辭之此次余蒙陳詞元馮少山温世珍胡希林太太竭誠爲余助余實銘感不忘者也云云匪徒劉裕才之談話前日同中西人士下山者有匪徒二一名劉裕才昨隨蘇洛芒君到滬蘇氏擬僱之爲僕役其他一人名姓不詳巳隨洪錫祺君北上茲以劉裕才與記者之談話述之如下 
（據劉自白不認爲匪然蘇洛芒鮑威爾諸君謂彼確是匪徒之一）余（劉自稱下仿此）爲山東嶧縣人前在徐旅長部下當兵駐庫倫有十餘年之久故西伯利亞地理甚熟悉今隨蘇先生來滬很覺歡喜余此次來申帶有口信二一轉致天津寳成第二紗廠謂曹星洲不日有釋放之望請其家屬勿念一致上海小東門外閔行路源興飯店告其被擄之學生某在山平安云云劉面貎頗和善年約三十餘歲蘇洛芒此次下山並在匪處討得舊槍一柄留作紀念云 
穆安素之態度穆安素精神似尙佳惟步履仍甚艱難詢其經歷辭不肯答惟緩緩云目下身尙在車中未知前途能否無他事發生須至滬後余方覺寛心也 
 
[被釋中外人之攝影] 此影係鮑威爾君在棗莊所攝圖中均係此次在臨城被難之外人及同處之華人末排左首坐者爲洪錫祺右首坐者爲鄭熾 
[滬團體赴臨代表報告電函]  
臨城事件自前晚西票全數釋出後形勢頓爲一弛惟華票被釋者尙爲少數故華人方面被擄旅客尙未　輕其注意茲將昨日各方所得消息錄下 
紅會所得醫隊之報告本埠中國紅會總辦事處接棗莊醫隊來電云今晨八時滕嶧士绅六人北京商聯會一人上海總商會一人山東同鄕會一人與本隊焦醫生共同入山駐棗莊醫隊侵又一電云分送總商會及總醫院昨晚八時共釋中外十二人西人八人全出駐棗莊醫隊元 
　　總商會所得報告總商會得孫籌成來函云逕啓者手錶與吊襪帶昨始收到今日裝以蒲包連同草帽鞋襪及華子翔寄與曹星洲之物一併送入山中又昨日接濟股張君託金君辦小車以備運物今晨福基早餐後即與張君同赴金莊押同車輛至中興公司運麵粉五十袋入山其餘各物擬明後日續送昨晤温交涉員出示山中來函邀安特生温交涉員江湘浦馮少山及滕嶧兩邑紳士十一日同時入山會商一切今日始悉安温二君已往其他所邀者俱未去傳聞今日釋票先究竟若何須俟安温等下山後乃有確實消息飛機今日停駛餘俟續陳云云 
 
[洪錫祺君肖像] 洪錫祺年三十歲二十三歲時赴美白朗大學四年後得經濟博士學位現任復旦大學經濟敎授此次臨城匪案洪君雖亦在被擄之列然奔走於官匪之間今日外票得全數釋出洪氏之功未可湮沒也 
[同鄕會聯席會慰勞馮少山]  
　　再電魯長官謀釋華票通告各團體謀自决方法旅滬各省區同鄕聯席會昨日下午四時開會慰勞赴棗救護隊長馮少山到者十九團體公推曹慕管主席致慰勞詞畢曹致詞全體起立致敬藉表慰勞之忱旋請馮少山君報告經過情形甚詳並提出數事項請會衆注意㈠此次臨案結果西票全釋華票僅釋四人其餘未釋者尙有數百餘人應再援救㈡交部對於此案開支帳略次由會議討論臨案善後問題交决議去電督責魯當局對匪交涉速釋華票次討論時局問題霍守華痛論中國紛擾之原因及國民實力自决之必要會衆對於北京政變羣情憤激决議徵求各會意見爲澈底的根本解决並推舉馮少山·任矜蘋·張振遠·陳翊庭·接洽各馬路商總聯會一致進行旋即宣告散會致魯長官電如下『濟南田督軍熊省長鑒西人全釋華人僅放四名顯見軒　羣情憤激應速設法新舊華票一律釋放以平衆怒各省區同鄕會聯席會』又致各團體通告如下『逕啓者本會於六月十三日大會决議請各同鄕會即日集議國民對於時局之自决方法在三日内報告本會並請於星期日下午二時出席大會發表意見事關重要務希照辦爲盼』 
[商總聯會對政潮之重要宣言]  
　　提出國民自决辦法三項 
近日北京政潮劇烈形勢險惡本埠各界重要團體紛紛集會討論昨日上海各路商界總聯合會（美倫里）依據上届星期常會議决案發生宣言一種提出國民自决辦法三項通告全國一致進行文云謹啓者近閱連日京電北方軍閥爲進行最高問題使張内閣藉口府侵院權自行拆台一面設法搗亂使繼任内閣不能即時成立一面資僱流氓嗾令軍警廹走黎氏再由張紹曾以内閣總理名義暫攝大總統職權斯時各省區直系軍人聯銜通電刦持國會舉行選舉而臨城禍首之曹錕即可乘間一過其朝思夢想之總統癮不圖阿瞞逼宫陳橋加袍之活劇竟重演於今日之民國夫共和國之總統雖非專制帝王可比然以一國之元首應有相當之敬禮黎氏繼任之是否合法有無能力爲另一問題若謀繼大位者不循政爭之常軌而效土匪之行徑此則非惟貽羞於國外亦且種惡於將來旣損中央之威信更喪國際之令名循是以往我燦爛莊嚴之中華民國將永淪於萬刦不復之地敝會二十二路商界代表會議再四僉謂民國猶一公司國民猶之衆股東京内外凡百執政總分公司中之職員耳今各職員横行無忌居股東地位者斷無任其敗壞破裂置公司血本於不問之理從前全國同胞對於曹·陸·章三人之賣國尙不惜犧牲無量數之精神與夫巨額之金錢務達驅除之目的今則亡國妖孽滿佈朝野國命又不絶如縷共管干涉之聲浪喧傳於中外報紙旣以主人翁自命之諸同胞對此存亡絶續之交宜如何急起直追速謀自决若猶是醉生夢死恐牛馬奴隸之慘辱不日即將及身印度朝鮮借鑒不遠用是不憚大聲疾呼公决救亡辦法數條臚列如下以供採納尙望立即召集會議一致進行實深切禱㈠在京文武各官員中速擇較爲國民所信仰者逕電責令暫維現狀一面由全國各界發起召集國民會議公推德望較孚者組織一國務委員會處理國是並解决一切糾紛㈡通告中外無論何方如以臨城禍首之曹錕繼任總統國民誓不承認設有甘心從逆助桀爲虐者决與國人共棄之㈢在政局未定以前所有國民應納各項捐稅曁司鹽務署應撥還之鹽餘關餘通告中外一律暫停繳解北方當局俟國民組織之財政監督委員會成立時再行移交以上三條爲目前救亡之治標辦法倘荷贊同務乞一致主張時機危廹稍縱即弛諸同胞乎欲爲救亡之功人或甘爲千秋萬世之罪人惟在我父老伯叔昆季諸姑姊妹之自擇耳謹此宣言諸希公鑒云云 
[四團體反對發行新公債]  
　　總商會·銀行·錢業·公會·證劵交易所上海總商會等四團體昨致北京電云北京府·院·部·銀行公會·鹽餘借欵團·參·衆·兩議院均鑒報載政府擬發行十二年公債二千萬元以關餘作基金查發行内債首重要基金關稅收入除照約先付洋賠欵外餘欵儘充整理内債基金公布有案事實昭然且上年一月政府發行九千六百萬八釐債劵原案曾聲明以新增之關稅作基金是關餘擔保内債其優先權之次序業已確定近來内國公債尙能流通市面者原因在此但金融迄未抽籖九六並未付息信用大虧勢已岌岌如再以關餘名義發行新公債不特破壞舊案攘奪基金使執票人受其損失害中於社會經濟抑且發行擔保不確實之公債罔取人民脂膏上供政府揮霍如公理何如國信何敝會等爲滬上金融樞紐利害關係甚切未便緘默不言務懇垂念民艱取消前議以維成案而昭大信是所禱盼上海總商會·銀行公會·錢業公會·華商證劵交易所元 
[商界爭長沙案之兩電]  
商總聯會致日本外務省電各路商總聯會（美倫里） 
昨致日本外務省電云查此次貴國伏見艦兵在長沙地方武裝登岸槍殺市民二人重傷多人一案係因該處市民游行演講羣衆聚會伏見艦長聽貴國商人片面危言遽派武裝兵士登岸故意挑釁以故釀成慘禍事後交涉先將伏見艦離開長沙隨後續提辦法乃伏見艦方開駛出港而從漢口來之安宅艦依然留泊湖南省政府深恐事件擴在請將安宅艦退去至保護僑民由省政府力負責任詎此項交涉未曾解决而已經出港之伏見艦又駛回長沙託言保護僑民實則假裝危險希圖事件之擴大而掩其前非此種欺詐行爲不但有非貴國體統且足增加我國人公憤現該處秩序如常靜待事件之解决而以撤退軍艦爲先决問題爲此電請貴省訓令北京公使飭知安宅伏見二艦即行駛出長沙以示誠意而平衆憤上海各路商界總聯合會叩 
　　百老匯路商聯會致趙恒惕電百老匯路商界聯合會昨晚八時爲長沙案開緊急會議會長陳伯南主席議决致電湘長趙恒惕文云長沙趙省長鑒貴省市民爲愛國運動被日艦伏見兵士兩次登陸槍殺者二人負重傷者二十餘人日人蹂躪華　衊視公理爲世界所昭揭務乞貴省長顧全國體據理力爭以申正誼而平衆憤本會同人誓願爲後盾也上海百老匯路商界聯合會叩元 
[日商會會議抵制風潮]  
　　議决向外務省等請願國聞通訊社云僑滬日人商業會議所因中國各地抵制風潮異常劇烈頗起恐慌日昨特召集全體會董大會討論一切由會長田邊輝雄主席即席議决用上海日商會名義致電日政府外務省及駐京日公使等請願向中國政府提出嚴重抗議消滅風潮並保障日僑之生命財產等並提出抗議辦法八條末復附有各地團體抵制日貨之事實文據等七件作爲憑證茲將其發出電文錄下『最近長沙槍殺案發生後中國國民抵制日貨之風潮更爲劇烈居留民之生命財產非常危險務懇帝國政府速籌抗議辦法附呈排日事實文據及辦法八項併望垂鑒』 
東南通信社云本埠日商會因謀對付排貨方法曾於八日開職員會討論結果通過一决議文即於當日急電日外務大臣與駐京日使其决議文云『最近自長沙案勃發以來排日運動之形勢愈趨險惡如任其推移恐將蔓延各地於在華日人生命財產之安危所關實大切望此際日本政府即本於六月二日所上請願書之旨趨講求斷然之處置』云云此外該商會更據職員會之决議提出請願書於日外務大臣與駐京日使其請願書略謂『此次對日排貨與過去數次大異其趣如總商會等公共團體亦操縱其間成爲運動之中心故其範圍擴大運動方法極有秩序因之商工業者所受之損失亦將甚大如此種對日抵制將來更演數次則在華日人多年努力始漸取得之經濟基礎必爲推倒於在華日人之前途實　憂慮當此在華國際商戰之秋講求根本上除去排日之策實爲焦眉之急務』又書中條列請願日當局向中政府嚴重交涉之事八項『㈠此次排斥日貨運動其宣言不顧中日通商條約且其方法公然抺煞國際情誼據此理由向中政府嚴重抗議使保證其取締上之責任㈡對於中國各地總商會及其他團體之宣言或通電『對日經濟絶交』及『抵制日貨』者使調查其主謀後嚴重處罰之㈢對於因自己經商策略上贊助或煽動排斥日貨運動及從事排斥者使以阻害國交之罪名嚴重處罰之㈣對於以『中日經濟絶交』或『抵制日貨』爲目的而組織之團體或同業公會使速命其解散且使絶對禁止以後此種團體之組織並集會㈤對於妨害日貨貿易及其輸送者使嚴重處罰之㈥對於登載挑撥的排斥日貨記事之報紙及散布排斥日貨傳單者使據報紙條例印刷物取締條例及違警律等厲行嚴重之取締㈦對於爲排斥日貨運動主因之所謂二十一條條約廢棄問題並旅大收回之要求日本政府再以斷然之態度爲適當之聲明促中國上下之自覺而一掃其迷想並使中政府通告此種排日行動不獨屬於違背通商條約精神之不法行爲有害中日國交且亦所以招致中國本身之不利損失㈧中國現政府不克十分命令指揮地方官吏使在華各地日領事官遇有所在地華官取締排貨運動緩慢者十分嚴重監視之並與地方官交涉使 
極力厲行其取締云 
[長沙日領事電謝安慰]  
國聞通信社云長沙日兵槍殺華人案發生後上海日僑深恐該地日商有意外危險曾由居留民會發電慰問昨長沙日總領事田中復電云前電敬悉承慰極感現全埠僑民均極平安請舒錦念某謹代旅湘僑民答謝云云 
 
 

Page 14

 
 
第一萬八千零六十七號;中華民國十二年 西曆一千九百二十三年六月十四號
星期四 * *[日三艦昨日開赴長江上游]  
此次來滬之日驅逐艦樫·檜·桃·柳四艘除檜號留滬警備外其餘三艦則於昨日分别開赴長江上游其中旗艦樫號開赴漢口方面桃號停泊九江柳號停泊蕪湖又三艦已各於滬上雇一日人繙譯隨往云 
[葡上將參閱萬國商團紀]  
昨日下午六時葡萄牙郭士泰上將在跑馬廳參閱萬國商團全團各隊上將服淡灰色軍服年雖極老而精神钁鑠至六時十分由萬國商團總司令戈登氏伴同乘騎出塲全團乃舉槍致敬禮畢乃參閱各隊閱畢即分給奬章得奬者在全團十餘隊中祇有七人而中華隊竟佔二人爲陳文龍君宋良才君給奬畢各隊行横隊前進式在上將前走過並行注目禮後乃散會並由各隊隨同國旗至黃浦灘散隊並派隊護送國旗至司令部云 
 
[葡上將參閱時之攝影（中華照相館攝）] 右角爲上將親佩奬章與中華隊陳文龍君之攝影 
[和平會議之應聲]  
參戰華工會救國聯合會前致全國軍界公函主張和平會議及實行中央委員制巳誌本報昨日該會接駐滬參戰華工會覆函極表贊同原函如下『逕復者奉悉貴會致全國軍界公函具和平之願望謀全國之安寗宏猷碩畫考慮周詳挽救危亡庶其在是凡有血氣莫不表同矧彼武人寗獨無心竊以頻年俶擾國事蜩螗禍因固屬複雜然階之厲者厥爲武人干政故競爭總統之禍則又數見不一觀北京今日之現象是禍又迫於燃眉矣諸公飽經世變深諳流弊主張和平會議改總統制而行委員制一則可免强藩之割據一則可杜軍閥之覬觎洵可謂對症施藥也同人等披閱至再極表贊同尙冀諸公竭力進行同人不敏願作後盾』（下略）云云 
[兩團體援救華僑張志和]  
　　市民大會與百老匯路商聯會 
市民大會昨爲華僑張志和印發愛國傳單被拘事特致電新嘉坡居留政府電云新嘉坡居留政府鑒僑胞張志和因印發日本謀亡我國之無效二十一條被捕下獄消息傳來不勝悲愴竊思愛國舉動實爲世界公理所認許此次張君身居異鄕心繫祖國爲喚醒僑居同胞起見乃有此事想於貴國法律當無違反貴政府或有誤會同人等特以最懇摯之下意代爲呼籲請即釋放殊感盛情上海對日外交市民大會又百老滙路商界聯合會昨亦爲此事特電新嘉坡羅總領事請爲營救電云羅總領事鑒吾人爲否認二十一條收回旅順大連遍地宣傳盡國民之天職今者貴埠華僑張志和等爲印發二十一條件被居留民政府課罰案巳了結復又覊押囹圄何來枝節警耗謠傳悲感交增張君等身處異邦而能頻念祖國堪爲愛國志士執事受國家簡命保護僑民責無旁貸請速與居留政府竭力交涉庶幾張君等早日恢復自由以安衆心不勝盼禱之至上海百老匯路商界聯合會叩元 
[萬國敎育會議代表之報告]  
　　抵横濱以前之經過 
我國出席萬國敎育會議代表在滬出發情形已誌本報茲得代表團自横濱寄來報告爲錄如下代表八位在『加拿大皇后』船分住四個頭等房問陳時與林卓然住一號房間高笏之與陳繼業住二號房間郭秉文與湯茂如住四號房間李建勛與謝氷住第一百號房間四號午後六點由滬新關碼頭乘小輪船於七點半到『加拿大皇后』船上八點半開船五號在船上休息六號晨十點開會討論組織代表團並分工擔任職務當即推舉郭秉文爲主任代表湯茂如爲文牘代表團職務分配如下㈠紀錄兼通信湯茂如·高笏之㈡收集材料兼編輯謝氷·李建勛·高笏之·陳時·林卓然㈢報告兼交際郭秉文·林卓然·李建勛㈣演講郭秉文㈤事務林卓然·湯茂如分組討論待到美後會同在美國方面所請之赴會五位代表分頭參與演講題目尙待斟酌至於聯太平會之敎育會議則由郭·林·李·湯分任演講 
六號午後五點抵神户有上海某報駐日通信員及日本英文日報TheJapanAdvertises駐神户經理和田克巳氏來船歡迎七號午後七點在淸水港收到日本貴族院河井氏電代表東京聯太平洋會歡賀中國赴世界敎育會議代表團原定星期四設筵歡迎今以國殯不能如願希望於諸代表返國時再行欵待當即答電略謂中國赴世界敎育會議代表團深謝東京聯太平洋會之歡賀厚意八號午前十點抵横濱 
[勸學所改組敎育局之兩廳令]  
上海縣知事昨奉江蘇敎育廳關於改組敎育局之訓令兩則其文如下 
（其一）案查該縣敎育局局長業經該知事推薦呈由本廳長選任在案該縣敎育局不日即可組織成立所有從前勸學所經管之文書册籍器具及關於敎育財產欵項之籍摺契據等件應由該所長分别造具淸册一併陳請該知事核交敎育局局長接收並具報備案至勸學所經費應截至移交之日止造具支出計算書呈候核銷以淸界限除勸學所圖記另飭截角繳銷外仰即轉飭遵照辦理此令 
　　（其二）爲令發事本廳前以各縣敎育局不日改組成立自應刋用圖記以資信守但規程並無明文規定擬仍援照從前勸學所成案由本廳刋刻木質圖記文曰某某縣敎育局之圖記頒發應用並酌擬式樣呈奉省令應准照辦等因在案現在該縣敎育局局長業經選任合行令發圖記一顆仰即查收轉發並飭將啓用日期具報備案其勸學所圖記應即截角呈由該知事轉呈銷燬此令計發敎育局圖記一顆 
[恢復自治聲中之縣聯會要訊]  
　　十六日開幹事會 
江蘇縣議會聯合會前晚（十二日）十一時接省議會電告是日下午議决恢復咨請省長執行縣聯會得電後於昨日（十三日）致電韓省長請即公布並函知各幹事訂期召集開會茲照錄如左㈠致江蘇省長電云南京韓省長鑒恢復縣議會案前由貴署咨催省議會提前議决以便公布是未議决以前責任在省會旣議决以後職權在吾公一轉移間視線　異文日省議會已議决恢復逕咨貴署執行文到後迄訊予公布以順輿情而免缺望江蘇縣議會聯合會叩元㈠致各幹事函云敬啓者昨日亥刻接江蘇省議會電稱全省縣議 
會本日議决恢復咨請省署執行云云本會即日電達省長（見上）請其從速公布茲於本月十六日（即夏曆五月初三日）下午二時在小花園事務所開幹事會事關公衆緊急問題千祈撥冗蒞臨幸勿遲誤專此順頌公緩江蘇縣議會聯合會謹啓六月十三日 
[滬寗車中查獲潛逃之兩女孩]  
　　一名秦秀英一名陳德貞 
昨日下午三時二十五分開出之滬錫客車至南翔時在三等車中有女孩二人由滬購半票赴錫因形踪可疑故由查票徐慶明向之盤問始知二人均係由滬逃出者一名秦秀英現年十一歲其父在本埠無錫路寗波路開大昌洋貨號内一名陳德貞現年十二歲其父在本埠山西路盆湯衖開陳義記剃頭店内均在石路北京路亞東公學讀書據其自云秦因其母屢欲責罰不堪其苦陳則因母欲殺害故將線圈一付向天妃宫源成典當内當得洋一元五角乃向車站購三等半票二張欲赴無錫雲春黃家蕩藥材店舅婆處暫避查票員因二女孩行動可疑故特帶至無錫車站交於警局將由警局備文押送來滬云 
[小學生赴杭爲僧之被阻]  
　　激於愛國熱忱 
滬杭甬鐵路上海南站前日上午九時許由滬赴杭之慢車將開時有某學校學生四人杜加信·魏金榮·羅阿三·兪松林四人年均約十二三歲來站購買杭州車票其時站上警探見伊等年輕學生詢問赴杭情由據稱我等看破世情國故近以長沙學生被日艦兵士槍傷而政府不能嚴重交涉懲辦凶手抵償性命故我等往杭爲僧等語適其時巡官楊景華亦在站上當將該學生勸留伴同至局一面飭警四名分往招尋各該學生家屬來站領回嗣由新閘仁和醬園及羅魏氏·魏錢氏·兪殷氏等來站至警務處具領回家由伊父母勸敎云 
[輪船上又查獲私運之軍火]  
字林報云昨午約弗森總統號進口後關吏又在船上抄出私運軍火一批惟不若上星期庇亞斯總統號之多此次僅有自動手槍十枝子彈七百粒係藏在易於搬運而又不易查出物主之地方云 
[航業消息彙紀]  
　　提督公司之斯旦萊號由紐約來申進　貨無定明日赴美上海有芝蔴桐油等八百噸運往 
　　提督之約菲遜總統號赴港有本埠匯豐銀行之李思漢及卡洛爾二人赴香港及小吕宋二地云 
　　日輪日光丸來滬載有東洋糖二千零一包日本棉紗二百件 
　　美最時經理之白魯梅北德輪公司現行中德郵船中最大者爲華沙與華雷號兩艘各有頭等室七十間三等室七十間今該行得北德公司電告現又有同級之新郵船一艘名夫爾達號亦爲九千五百凈噸不久將加入上海綫云 
德國亨寳輪船公司之中德綫内以潑雷森號一輪之客位爲最多計有頭等室六十間現行之哈佛倫等油機輪四艘其艙位各十二間今爲發展客船營業計該總行已電告滬公司將再加三輪擴充至九輪所加三輪中亞爾廷寳號一船頭等室亦有六十間决於下月開來又S·SHessen一輪則於八月内加入尙有FuerstBuelow號新輪則在九月内增航遠東班云 
[新設之中美輪船公司]  
大陸報云舊金山消息美國近又新設航行中美之輪船公司一家即名中美輪船公司UnitedStatesChinaStemshipCo預定航程自紐約至哈伐拉經巴拿馬運河至洛士英傑爾斯更經檀香山日本以至中國該公司兼營搭客運貨兩業有輪船七艘係前美國陸軍運送艦皆聖米希兒式頭等艙者二百人統艙三百人第一輪即於本月初旬自紐約啓椗云 
[工部局派定調查幼工委員]  
工部局公報云工部局已派委員會調查上海及附近幼工狀况揆度事實及地方情形向工部局提出對於上海外國租界幼工應施何規則之意見委員會之人員如下古柏氏康福特氏美克尼柯爾氏穆藕初岡田氏華德氏美克吉里佛萊夫人哈里森女士宋女士石女醫士共十人 
[美安達姆女士將離華赴日]  
大陸報云美國社會家曁著作家安達姆女士上月間由美來華旅滬數日演講社會學術頗受中外人士之歡迎北上後亦備受歡迎聞安達姆女士因來華已久准下星期二（十九）離華赴日本神户轉道返美云 
[張季直在滬之酬酢]  
　　孝若抱病先歸 
昨日下午三時招商局股東維持會假三馬路聯華總會開會歡迎南通張季直到者五十餘人由方椒伯主席致歡迎詞次張君致謝詞並述今後之希望再次李偉侯傳筱菴等相繼發言詳述該局對於營業上應辦之事於是進茶點百散會已五時矣 
昨報載閘北各公團將定期歡迎張　茲悉張氏自接到請柬後因日内即須返通不能在滬多留而滬上酬應頗繁排日無暇故决意辭謝特於昨日將原柬璧還并備函聲明苦衷云 
張孝若此次來滬係爲籌備放洋與總商會各團體接洽一切手續方臻妥洽乃因路途感冒猝患時疾即於八日晚偕秘書周啓邦等遄返南通淮海銀行方面昨特電通慰問病狀據覆已漸痊可至放洋艙位巳經訂定惟放洋之期須待通地所辦各事結束後七月二日登輪之說尙不能預爲確定也至張嗇菴退菴兩氏來滬係磋商閘北區域問題并參與大生各紗廠股東大會連日晋謁者日必數十起茲一切事畢聞已定昨晚（十三日）搭大達公司專輪返通云 
[海軍餉欵仍無着落]  
海軍艦餉前由杜總司令與齊蘇督向北京政府交涉按月由稽核總所指撥四十萬元乃聞此案迄未實行杜總司令甚爲焦灼本月十日特電高凌霨·吳毓麟兩閣員請爲維持原電昨由海軍部人員抄得寄滬茲錄如下（銜略）頃得京友報告謂五月鹽餘海軍艦餉僅攤三十萬元等語聞之極爲詫異查艦餉定案前經會同齊督遴派代表入京幾費磋商並承我公合力維持始獲爭得由稽核總所每月撥交上海中國大陸兩銀行各二十萬元專撥艦餉之用迭接財部鹽署函電知照在案嗣因所定之四十萬元不敷分配不得已召集海軍各機關遴派代表組織財政討論會以期撙節開支分配此欵忽聞京友報告情形全體代表譁然或因此發生枝節錫珪實不能負此責任也艦餉定案已與各省恊餉同一辦法均歸稽核總所指撥刻以又有波折苟非財政當局任意變更何至如斯務望力商月笙兄維持原案如數撥發俾維現狀云云 
[張作霖派員來滬購電車材料]  
張作霖近擬在奉天創知電車特派參謀陳振新來滬訂購電車材料茲悉陳參謀已向本埠美商洋行訂造車底及鐵軌等件並由該行工程師繪就圖樣及計畫書等於昨由陳參謀陪乘滬寗快車北上轉乘京奉路車赴奉與張面商進行辦法云 
[浙省長派員來滬訂購槍彈]  
浙江張省長近因警備隊剿匪需用槍彈特派某軍官來滬訂購已向某洋行訂定自來得手槍二百三十枝子彈十萬顆一俟陸軍部護照頒發到滬即行裝運赴杭云 
[修訂法律館員來滬調查票據]  
本埠銀行界前因財政部編訂票據法規特設票據法研究會補助進行茲悉北京修訂法律館對於票據法規現正着手編　並已派定館員李炘分赴各屬調查一切聞李氏日内即將來滬至各大銀行實地研究行使票據之手續及習慣以便參考云 
[總商會介紹硫酸製者]  
楚人劉再庚 
近有旅滬楚人劉再庚投函總商會爲能以簡便方法製造硫酸抵制舶來品其措辭謂抵制劣貨以製造爲上策化學工藝以硫 
酸爲原祖不作先導而事後援非徒無益且速禍也我國製硫酸者僅副於四兵工廠中自用於殘殺同種且不足工業所用莫非日貨眞主抵制必至停工余研究此物粗有所見願　微長公之社會蓋鉑媒鉛室資本鉅而出品淡薄不及土爐瓦釜本輕而出品濃厚省手續節運費云云總商　得函後當以公函介紹之於啓明達豐兩染織廠茲錄其介紹函如下逕啓者茲有住居本埠北四川路東崇福里七百六十四號楚人劉再庚君函致敝會據稱能以簡易方法製造硫酸願來面談等語此物爲染料工業所必需現用之品多係舶來劉君旣稱對於此項製造方法頗有研究尊處如果提倡自造願與接洽即祈按址具函通知劉君逕行約晤可也云云 
[寳山嚴禁舉賽龍船]  
寳山羅店市每届端陽舉賽龍船歛錢滋事在所不免近已有人發起經馮知事訪悉情形特示禁止如下爲布告嚴禁事照得本知事訪聞該市近有擬賽龍船情事實屬無謂之舉要知此等勝會非特耗費金錢易滋事端且恐莠民紛雜宵小生心對於地方治安大有關係除令行該市警察分所禁阻並查明創首之人呈候核辦外合亟布告嚴禁仰該市居民總甲人等一體知悉自此布告之後不得再有舉賽龍船情事倘敢故違定即查提爲首究辦决不姑寛其各凛遵勿違此布云云 
[撤銷縣署處分谷雲之省令]  
　西林庵谷雲訴願案内决定書 
滬海道尹公署昨奉省長公署訓令云案據上海西林庵主持僧谷雲不服該道署維持上海縣知事公署斥退住持處分之决定提起再訴願一案前據該道尹呈送辯明書及道縣廳各卷到署兹已審核决定合即檢同决定書二分道·縣·廳卷共三宗令仰該道尹即便分别存發送達並將决定書送達日期具報查考此令云云 
（附江蘇省長公署第五號决定書）訴願人僧谷雲年二十八歲江蘇無錫縣人上海西林庵住持被訴願人江蘇滬海道尹公署右列訴願人因不服被訴願人維持上海縣知事公署斥退住持處分之决定提起再訴願到署茲據被訴願人提出辯明書前來本署審核决定如左『主文』本案滬海道尹公署之决定及上海縣知事公署之處分均撤銷之『事實』緣上海西林庵前住持　眞收僧谷雲爲徒並將廟產交其掌帶令其試辦主持事務嗣由佛敎公會會長大王廟主持僧常貴將方單向谷雲取去代爲保管日久不還谷雲乃誘請常貴到庵以同赴審判廳爲恐嚇常貴遂將方單交回嗣經常貴控經上海縣知公署於八年二月十四日訊判案據供認攫取田單屬實似此欺罔恐嚇不守禪規自應即予撤換候函致上海市經董邀集士紳另選妥僧接充該院住持等語谷雲不服此項處分在滬海道尹公署依法訴願經該道署於八年八月二十一日决定維持原處分令由上海縣知事轉飭知照谷雲仍有不服以單據糾葛純係民事問題應由司法衙門處斷不能由行政方面受理而爲行政處分等情來署提起再訴願並據滬海道尹公署以該僧谷雲旣迭被地方紳董指控縣署認有種種不當行爲訊實後斥退住持並無不言故對於原縣處分特維持之等情依法答辯並檢同道縣廳各卷呈送到署復經派委王瑲前往詳查據復遵赴該縣切實調查常向鄰近居民一再咨詢復至各處僧院詳細訪問該僧谷雲於七年二月進庵初本相安無事且思整飭舍宇講經宏化關於庵務尙肯進行旋因與僧常貴等單據爭執遂致發生各種枝節互訟未己然查單據爭爭　之故僉云該庵旣爲谷雲住持所有庵產單據應歸谷雲保管經理常貴先行誘取致肇事端谷雲因而受斥退之處分若謂有何不守禪規却實未之有聞於管理寺廟案例亦無反違之處等語此本案來署訴願先後大慨情形也『理由』查谷雲主持西林庵出於前主持　眞之命令旣屬合法則其保管庵產即爲應盡之職務於方單久在常貴之手以計誘取容或情非得巳且退一步言方單即使不應由谷雲保管則民事糾葛依管理寺廟條例亦應由司法官廳處斷上海縣知事公署八年二月十四日堂判以攫取方單爲不守禪規並以爲斥退谷雲住持之理實有不當而滬海道尹公署遽予維持亦有未合至縣署據紳董呈控谷雲不守禪規各節如果查有實據自可另案處分未可併案辦理致嫌牽涉本署審核案情爰依訴願法第十四條之規定特爲决定如主文 
[西班牙領事履新之通知]  
駐滬西班牙正領事柏郎西君於六月六日復任昨特函達江蘇特派交涉公署查照又因履新伊始擬於本月十五號星期五上午十一時拜晤許交涉員藉敦睦誼云 
　　尙有本埠新聞等轉入後頁 
 
 

Page 15

 
 
第一萬八千零六十七號;中華民國十二年 西曆一千九百二十三年六月十四號
星期四 * *本埠新聞二 
[暗殺閘北二警兇犯之供詞]  
　　將解軍署訊辦 
閘北淞滬五區警察署巡警賈富明·張鳳嶺在差之時被兇匪暗殺斃命一案曾由警廳偵緝隊先後緝獲苗金奎王阿興（即麻皮阿新）·管阿毛·顧阿大（即野鷄阿大）·等到案迭經偵緝隊郝隊長·司法科劉科長詳細研鞫並無確實供詞迄今數月仍押警廳而郵局遞送形似匿名函件計有三起均指獲案各人爲此案正兇要求嚴辦各等語徐廳長以案關謀斃人命情罪較重亦不能以郵遞函件爲之佐證是以仍令偵緝隊派探切實調查是案之眞相務得確實以憑究懲而免寃抑茲據各探查復仍難指實惟偵緝隊長郝憲章於昨日又提　阿大等四名研訊當據供認爰將供詞錄下據顧阿大（即野鷄阿大）供稱現年三十二歲通州人於正月十八夜間在苗金奎家賭錢同賭者有苗金奎·王阿興（即麻皮阿新）·管阿毛·李阿二等正在賭牌九時忽來巡警二人亦要與賭後由木匠阿華邀往六山花園賭博就此與該巡警二人一同走到該花園地方我與阿華就向該巡警等佯爲戲謔乘間搶取巡警所負之槍枝阿華袖出手槍將巡警擊倒一人另有矮巡警一人是被他們用刀戳死由王阿興將屍身拖至小浜内抛棄的管阿毛供現年二十七歲係嘉定縣人是日在苗金奎家因賭在塲是夜八點餘鐘時忽來二個巡警當塲停止賭錢後即約同該巡警前往六山花園賭錢俱各一同走至松風花園地方即有阿五先行動手毆打巡警顧阿大將巡警的槍奪到手内就此背負我只聽見槍聲因恐禍累立即逃走後由阿五追趕至天通庵將我拖回並說非要一同走不可其屍身係王阿興拖至鐵路小浜内安放的餘不知情苗金奎供年三十歲係阜寗縣人正月十八夜在家賭錢是代王三麻子即張月卿挑頭我出門在天通庵弄口磁見王阿興·顧阿大·木匠阿華尙有不知姓名者四五人及巡警二個等同道往北走的其時約在九十點鐘的時候我在後面跟至二十二號崗位地方就見顧阿大·阿華等動手與巡警相打我恐拖累就回家内的並不帮兇王阿興供年二十七歲係鹽城人正月十八日夜間在四川路地方會見木匠阿華·苗金奎等喊我去賭錢我同伊等行至六山花園左近碰見二個巡士手槍是由阿華開的打死巡士我拖一屍到青草地抛去惟是否小浜因値黑夜難以辨認云云郝隊長得供後判令還押候送司法科再行覆訊核辦云 
又訪函云此案前日復經劉科長隔别研訊並傳眼線陳阿二及經辦此案之各探警到案質證顧阿大等無從抵賴已直認不諱奉判收押候解護軍使軍法科訊明懲治云 
[小浜内發現印人屍體]  
　　即捕房懸賞招尋之失踪印人 
文滙報云昨夜大西路與愚園路間小浜内發見腐爛之印人屍身一具現信乃數日前捕房懸賞五百元招人通報下落之印人阿乾辛氏氏於四月二十四日失踪至今杳無消息今日正午該屍由西官騐視塡明屍格俾再查究 
[學生總會召集評議會]  
　　電催各地代表來滬 
全國學生總會自會所恢復因鑒於時局危急即議决召集五届評議大會討論要案昨特電催各地代表來滬其文如下 
各地學生聯合會均鑒青日通電諒巳接收因言之過略茲特詳細道之竊以年來内亂頻仍國事蜩螗内而本國軍閥官僚之横暴外而國際資本主義之侵略朋比爲奸有加無已生靈之肝腦塗地人民之生活日　外交着着失敗列强節節進逼實業日就衰頽敎育難期發展財政瀕破產之境國家有危亡之兆而軍閥肆虐兵匪擾攘荆棘叢生彌有暇日凡此種種言之滋痛吾儕青年學子痛感切　寗忍坐視用是本會第四届評議會决議努力澄淸政治也惟是言之非艱行之實艱打倒軍閥與國際資本主義圖澄淸政治之唯一門徑而方法手段如何不可不再三論之也尙望各地學生會對此大問題詳加討論以便由評議員提交大會共策進行爲禱依據本會章程第七條其評議員名額（一）各省學生聯合會三人各商埠學生聯合會二人（二）蒙·藏·青海·熱河·綏遠·察哈爾·川邊每學生聯合會一人（三）京·津·滬·寗·廣州每學生聯合會三人（四）南洋·華僑及留學歐·美·日學生會各二人（五）非商埠省會之學生會一人務希各地學生會分别查照上列五欵派定評議員於七月十五以前携帶証書來滬並望先將所派評議員姓名函達本會以便招待如有不能派評議員者得電託　地旅滬學友出席評議會即希查照辦理爲荷全國學生聯合會總會元 
[美新總領事參觀公廨]  
美國新任駐滬總領事普地納氏於昨晨九時許乘坐汽車至公共租界會審公廨謁晤華官陪同前往者爲美副領事阿爾門·及佑尼干公館之赫克孟·施乃德兩律師當經廨長關絅之君迎入會客室茗談之下並導普氏參觀民刑各庭審訊案件良久始握手告别 
[嵊匪今日解杭]  
浙江嵊縣土匪張帆·（即張漢良）徐鈞標·賈祥卿·兪昌侯·吕卓臣等由浙逃滬爲公共捕房緝獲業經浙省盧督辦電致何護軍使於前日派令本署稽查雷應春至英公廨引渡當將該五匪一併帶回定今日（即十五號）調派　兵第九連官兵十人乘坐滬杭火車押解赴杭聽候浙江軍事督辦公署研訊法辦云 
[友華銀行滙市報告]  
昨日友華銀行滙市報告十二日倫敦大條銀價近遠期均縮○六二五紐約錢價未動倫敦紐約間滙價長至四元六角一分六二五今日此間滙價掛牌僅佛郎長至一千一百二十五枚晨間開盤市况穩定旣而稍硬晨初英鎊成交價六月份三先令一便士六八七五七月份三先令一便士四三七五八月份三先令一便士三一二五美金成交價近期七十二元三七五遠期七十二元二五收盤時英鎊售價六月份三先令一便士七五七月份三先令一便士半八月份三先令一便士三七五美金售價六月份七十二元六二五七月份七十二元三七五遠期七十二元二五日金售價近期六十七兩七五遠期六十七兩八七五銀行匯票定價英滙三先令二便士一二五美匯七十四元法匯一千一百五十五枚昨日倫敦銀市中國售出印度購進市况收盤穩定紐約市况 
亦然 
[上海商業市况彙錄]  
　　金融 
昨日銀幣早市之價爲七錢一分九釐七五午市收盤七錢二分○一二五較前日漲半釐交通銀行杭州運來洋十萬元又無錫來洋八萬元中國銀行無錫來洋十萬元又杭州來洋十八萬元各錢莊裝往天津洋十五萬元又裝往漢口洋十五萬元 
銀拆早市息價爲一錢七分午市收盤爲八分 
昨晚止中外各銀行查倉庫存現銀二千二百○七萬兩現洋三千三百七十萬元大條無 
　　公債票 
昨日各種公債市况異常呆木市場之蕭條爲近數週來所罕見交易旣鮮價格上落遂微金融公債現貨千元票全市只做開一盤價計七十二元比前日收盤價大二角六月期各盤市價常在七十二元二三角左右收盤計七十二元三角比前日好起二角七月期同增二角五分收盤價計七十二元一角半整六現貨開盤五十三元一角計小一角嗣後受主淸靜故價未增減六月期結果比前日小一角收盤五十三元三角五分七月期晨間成交價爲五十三元六角比前日大五分其後雖微有上落結果仍無變動償還八釐收盤二十六元九角計增三角七年長期比前日遜去二角收盤價爲四十八元一角五分五年大票計跌二角價爲五十五元六角整理七釐價計五十八元七角與前日價情相仿七年長期萬元票計四十八元二角五分五年小票爲五十四元市價尙稱堅俏惟受主毫無故未繼續開出云 
　　國内滙兌 
昨（十三日）京津濟青均無電來故價未開出其餘各埠滙價略有鬆動計漢口銀元比前日小半元價計一千零九元五角銀匯不動爲一千零三十三兩七錢五分九江安慶銀元各跌一元價計一千零七元南昌銀元爲一千零八元蕪湖計一千零六元比前日各跌一元餘匯均無更動 
　　外幣 
昨（十三日）各項現貨外幣市况依然呆滯蓋洋商旣無大宗需要銀行及錢莊進出之數亦僅零星是以金市價雖稍堅硬而各幣仍毫無起色祗日票比前日大二釐買價爲九角三分七釐餘如英票仍爲八元九角六分美票買一元九角荷票計七角二分港票價爲一元零一分四釐坡票買一元零二分半德票計一元五角法票爲一角二分半羅卜一千元新票買二兩二百五十元票計兩二錢五元至二十五元票爲五兩五百元老票買價計三兩五錢較前日行情各無上落云 
金市與滙價 
昨日星期三大條銀近遠期均回縮零六二五七月份標金開盤三百二十八兩較前日收市漲起銀三錢又高至三晨二十八兩三錢未開先令時又小至三百二十八兩先令揭曉弗動祗有法滙大十法郎法滙大一千馬克餘價均弗動是時標金爲三百二十七兩八錢先令等市况較止日略軟惟東滙則仍相等銀行賣出八月份先令價三先令一辦士二五買進三先令一辦士三一二五又賣出八月份美滙價七十二元一二五買進七十二元三七五又賣出八月份東滙價六八一二五買進六八分標金僅好三錢價爲三百二十八兩一錢斯時由大連帮等賣出若干故跌至三百二十七兩四錢移時市况與前不相上下致標金仍回高至三百二十八兩一錢至收盤時市况轉平銀行賣出八月份先令價三先令一辦士三七五買進三先令一辦士三七五又賣出八月份美滙價七十二元三七五買進七十二元半又賣出八月份東匯價六七八七五買進六七七五所以標金又跌至三百二十七兩一錢收盤午後標金頗爲平穩祗有四五錢之上落其開盤價爲三百二十七兩一錢先令例無市况交易極稀故收盤甚早時爲三點一刻許其價高至三百二十七兩五錢收盤 
　　棉紗 
昨爲星期三棉紗市面仍少發展四川萬縣帮雖買進祗有二十支五福牧羊價扯一百五十六兩二十支　塔價一百六十八兩七錢五分十支金　價一百三十七兩等四種數十包交易其餘天津烟台江西蕪湖野鷄等帮共買零星花色本紗三四百包日紗二百餘包公會亦祗二十支金城小包十餘包本紗價無上落日紗略軟二錢五至五錢各廠皆未開出交易標準近期小去一兩遠期小去四五錢大阪三品紗電報比上日跌去兩元美棉電報現期跌二十個磅音遠期跌八個磅音印度印棉　搿而漲十一羅比奥浣辣白洛去均勿動市面稍形鬆軟 
　　絲市 
昨日洋莊絲市仍寥落新廠絲惟美莊續有購胃然吃價仍小並無大宗成交祗由信孚洋行購進袁世凱牌二十担價扯一千四百七十五兩輯里絲經因内地絲價陡增而歐市疲賤交易難期接近黃絲經因印法銷路停滯亦無成交灰經緣存底淺薄市價望漲洋商以價高而歇手市况又守沉默云 
　　茶市 
昨日洋莊茶市祁門紅茶交易仍旺婺源珍眉業有少數開盤温州紅茶與路莊貢熙秀眉略有交易綜觀大勢市面仍與前日相仿紅祁成交二千六百八十三箱售盤自四十兩至五十五六兩仍無漲跌婺源東鄕珍眉昨由美昌洋行開盤成交十箱成盤八十五兩市價頗較上年見高 
　　顏料 
顏料業之靛油自德貨重來之後銷路雖益形擴增而市面價格轉見穩定本年自春徂夏美貨完全無到德貨裝來亦稀上月中山東帮辦去甚爲活動即他種顏料亦殊不少茲市上之謙信愛禮司兩種老牌靛油皆增至六十五兩若副號金錢牌價五十四兩據業中觀測端節過後客帮當可起色云 
[新入銀行公會之兩銀行]  
　　農商·工商二行 
本埠農商銀行係由國内資本家合資組織資本總額爲國幣一千萬元業巳收足一百六十九萬一千二百元民國九年曾由財政·農商兩部批准註册滬行於民國十一年二月間正式成立重要職員陳卓甫·金采生等今由大陸及中國實業兩銀行介紹會又工商銀行亦於同時由上海商業儲蓄及新華儲蓄兩銀行介紹入會該行總行設在香港成立於民國六年曾在香港政府註册並經加入該地銀行公會漢口設有分行亦經加入當地銀行公會資本總額爲國幣五百萬元實收一百零三萬五千九百四十五元滬行重要職員爲徐見堠·陳德農等該兩行營業向稱穩練信用昭著巳符入會定章本埠銀行公會特於日前召集全體會議投票表决一致通過准該兩行入會云 
[商標局成立後之部令]  
　　派定處長股長 
仁記路商標登錄籌備處奉部令改爲農商部標局上海辦事處内設長一人直受總次長指揮前部委之副處長及股長均調部另候錄用另派部員二人到滬繼任股長昨該處得農商部訓令云查商標局現巳成立該處應即就原有人員改組爲商標局駐滬辦事處除令委趙南公爲該辦事處處長郁文爲第一股股長陳官箴爲第二股股長外合行令仰避照辦理此令 
[上海女權運動會紀]  
上海女權運動同盟會近正籌備徵求會特於十二日午後五時在愛多亞路會所開職員會會議徵求會这一切手續到者甚衆公議籌備之手續及辦法數條經衆議决通過茲錄其議案如左一分隊本會職員評議理事兩部共二十四人分二十四隊職員每人担任一隊隊名秩序當塲用拈　法决定一分數每隊以五十分爲度祗可超過不可不足一日期七月一日開始徵求十月一日總揭曉於徵求期内每月報告各隊成續一次以資比較一奬品徵求結果其分數最多或會員人數最多之隊應各予奬品以留紀念 
[修能學社之新創]  
專收錢業子弟 
錢業公會會長秦潤卿君擬創辦一修能學社專收錢業子弟注重國文·英文·數學習字四種學額祗限二十四名校址在滬北錢業會館學齡自十歲起學費每年三百元將於夏曆七月一日開學其宗旨頗與其他學校不同茲錄其緣起如下近年以來文化潮流彌漫一世名流以簡易爲提倡學校以放任爲迎合後生未學受其同化品性日益囂張學問日益淺薄害中敎育人心係之潤卿經商滬上歷有歲年目擊同業子弟之徘徊失學有惕於中爰合同人發起修能學社專以國·英·算三科培植根柢聘請中西宿儒主任實事求是不隨風氣但求吾同業子弟同受裁成敢與今日名流共角守舊之譏誠所樂受阿時取　吾知免焉 
[北大政治考察團之行動]  
　　昨日參觀總商會等 
北大政治考察團董平與·邵鴻業·王和暢·陳顧遠·鄒德高·吕永坤·佘文銳·要縱志·楊健·蘇　齡等十餘人到滬以後連日參觀各機關昨日下午二時三十分復到總商會·納稅華人會其時適總商會會長他出乃由會中職員陸謖庵招待陪同在會内各部及商品陳列所參觀並贈以會員錄章程及紀念册等該團參觀畢復向該會及納稅會職員探問上海商界情开及工部局行政等項當由兩會職員一一告知臨行該團又親致公函於總商會會長請修函介紹其參觀本埠各工廠聞其尙擬請納稅會華顧問介紹其參觀工部局新屋云 
[續誌兩俄人毆傷車夫與行人]  
俄國人阿根福諾夫·曲可夫二人在天興館果腹不給飯資店主周錦榮向索反遭行凶毆傷行人翁大東及黃包車夫徐維江二人由警將阿曲二人拘送法庭翁徐送濟生醫院醫治嗣由地檢廳檢察官訊供之下判阿曲二人收押·候蒞該醫院察看翁徐傷勢再核在案昨午由該廳郭檢察官率同法警等蒞濟生醫院騐看據院中稱翁大東係爲京貨店生理是日所受之傷甚輕到院敷治後即行出院回去自醫黃包車夫徐維江尙在本院郭君即詣病房騐得徐維江頭部及手臂等處受傷屬實以頭顱之傷爲最重遂塡明傷單諭令徐維江在院靜養聽候法辦 
[英婦被控圖害印人案提審紀]  
文滙報云英婦羅華斯夫人被控圖害印人一案今日午後復由英領事署警務公堂提審開庭後問官即向被告宣稱昨細聆被告律師所發之言及將證據審愼推敲後决定彼有宣布豫審成立之責被告當收監以待定期開審被告律師請許被告以五百元保釋因被告年老多病不能再處囹圄之故捕房律師起而反對謂圖害乃重大之控案如被告有疾可入醫院問官稱此種案件例不許保釋被告處獄當善加照料 
[理髮業公議加價]  
本埠華界理髮店同業共有二百數十家茲因各貸昂貴開支浩大由該業公所分發通告定於昨日午後在太平街一層茶樓會商加價辦法同業到者頗多南市同業公舉陳四海爲衆代表邀同五帮領袖出席討論一致贊成加價議决修面一百文剃頭一角普通剪髮一角三分電氣整容一角六分電氣衛生剪髮二角三分電氣燙髮三角經衆通過簽字而散 
[豆腐做手罷工之醖釀]  
圖增加工資 
上海南北市豆腐店做手名白作帮多至數千人現時届夏令素品行將上市各做手欲加增工資連日由該帮領袖等集合會議現在每工二百六十文此次儗要求加至大洋三角各店主方面均多否認以致發生風潮爲罷工要挾之計昨日南市方面巳有迫令做手停止工作之舉各店主聞訊無不大起恐慌云 
[山東新小麥運滬]  
滬寗鐵路於前昨兩日間聯運津浦路火車由山東等處裝來新小麥一千餘擔至麥根路卸車並聞新小麥市價三兩五錢尙有大批運來其價略可鬆動 
[旅滬浦東人組織學會]  
　　旅滬浦理學界鑒於同鄕之情誼隔　發起浦東學會以聯合同志本合作之原理研究學術互助生活改良社會謀浦東全體之發展爲宗旨入會者極爲踴躍聞巳租定本埠虹口三角小菜場北首密勒路祥和里五百二十四號房屋爲會所日内將開成立大會云 
[閘北華興坊房客聯合會開會紀]  
昨晚八時閘北華興坊房客聯合會在華興坊六六六號會所開全體大會會員列席九十三人討論房主以翻造房屋爲山囑房客一律遷移現以限期日迫應如何對付案議决業巳呈請官廳維持靜候解决一致通過即席公推職員徐幼棠爲正會長李珪有爲副會長徐鴻嘉爲會計員王鏡濤爲文牘員徐少棠翁瑞夫李嵩寳王賚生周福康許甘臨爲幹事員陳耀彩張士德蕭智蘭王蓮品爲調查員議畢散會巳鐘鳴十一下矣 
[中醫學會今日開討論會]  
西門石皮弄上海中醫學會以研究中醫學術發揚國粹爲宗旨成立兩年會員巳達六百人以上發刋中醫雜誌巳出至六期頗爲醫林傳誦該會每月并開討論會研究醫藥一切難題茲聞第十六次討論會將於今日（十四日）午後七時半在廣益醫院開會問題巳分發參與研究諸人矣云云 
[江海關稅務司批示兩則]  
江海關稅務司昨發批示二道（一）金華源豐永禀批據呈巳悉查該項布疋稅則原定長不能遠三十三碼是洋凡遇進口長三九碼者均應照此稅率納稅本稅務司實屬無權更改稅則該商所請之處似可逕呈部處核辦此批（二）允記號禀批據呈巳悉查該商所呈各節本稅務司實無權更改稅則該商可逕請本關藍督轉呈稅務處核辦此批 
[三年公債第十八號付息期]  
上海縣知事公署奉江蘇財政廳轉奉財政部通告文云查本年六月三十一日爲三年公債第十八號息票開始付息之期所有付息機關及支取息銀辦法均照歷届成案辦理除通行各經理機關一體遵照外特令該廳長轉飭所屬一體知照再所付息銀無論何地一律支付現銀合併聲明云云 
[楊和尙縊斃]  
西鄕馬橋鄕民沈永山身死不明由屍母舅賀錫堂禀請伸雪上海地檢廳定於昨日派員下鄕相騐等情巳紀昨報昨午該廳委派鄭檢察官正擬往驗間又據十八保四十一圖地保葉煥江投廳禀稱圖中馬橋鄕民楊和尙昨晚在家自縊而死今晨經警署令飭地保來廳報騐並有楊阿三者亦到廳具狀略稱死者楊和尙是民人之子素染神經病屢醫無效昨晚舊病復發以致縊斃現在民人願爲棺殮求免相騐鄭君以今日本往該鄕相驗沈永山屍身所以該民楊阿三請求免騐楊和尙屍碍難照准着與該保葉 
煥江下鄕伺候聽候騐看 
[兩地保請驗兩男屍]  
二十七保二圖地保金岐舟昨午投地檢廳禀稱斜徐路潘家木橋堍今日發現無名男屍一具年約三十餘歲身穿白洋布短衫元色洋布褲赤足屍旁遺下元色布夾袍子一件請爲相騐又二十四保二十圖地保陸秋橋投廳報稱欽賜仰殿西首今日發現　名男屍一具年約五十餘歲元布夾　藍布　上有挿袋黃色銅盆帽稟請檢騐諭候派員往騐 
[控追欠欵案限期到漢口理楚]  
翁春來向在漢口地方開設店舗虧欠法商茄而田（譯音）銀洋甚巨私行來申匿居閘北寳山路地方現爲原告查悉禀明該處法總領事抽電至上海法總領事請爲查緝故由總領事通知法捕房飭探前往將翁拘獲帶入捕房昨解法公堂請究詰之翁春來供民人來申收賬請求交保俟民人自己回漢理處等語中西官判准予被告交一千元人洋並保出外限七天内自投漢口理楚 
[男女兩孩巳由家屬領去]  
日前四區二分所巡警連獲年僅三四歲之男女小孩各一口倪警佐諭出示召領已記前報茲悉以上兩孩已由各該家屬到案認明覓保領去矣 
[控擄藏侄女證據不足]  
周菊生·王松山·許左氏被楊樹浦圖　左耀卿指控於本月二號在天津路謙泰客棧内將其姪女左許氏擄去藏匿等情老閘捕房包探陸根生將男婦三被告拘解公共公廨請究據原告律師稱此事係因售地糾葛而起被告乃雇汽車擄去原告姪女云云被告亦延律師代辯經陸襄讞商之英　副領事以原告所控証據不足判將案註銷被告開釋 
[姦案男女分别押儆]  
住居法租界王晉良之妻洪氏邇與少林會拳師楊士文姘識被原告查悉報告捕房飭探將楊及洪氏一併拘入捕房昨解法公堂請究先由原告王晋良稱妻子於本月二十四日私逃出外即與楊士文姘識請求訊究詰之王洪氏供認與楊私姘楊士文供民人前與原告同居今遷至英租界地方實係洪氏自行到來並非民人誘騙聶讞員商之法正領事德君判洪氏發堂二個月俟改過自新後仍交原告領去楊押西牢四個月以儆 
[盜案證人准帶往寳山備訊]  
　山縣知事署咨請公共公廨協傳該縣受理盜案内牽涉之席正審·陳阿根前往備質由廨准飭捕房將席等兩名於昨傳案經兪襄讞會同英密副領事豫審終結判席等准交來員帶回作證並各科違章罰欵一百元充公 
[控欠銀案因有收條註銷]  
阮直民昨投法公堂控稱前有鍾杏圃向商處交易貨物共被結欠銀三百餘兩除還一百二十六兩外尙少一百八十兩請求訊追等語被告由賚美律師代辯稱此項欠欵被告業已分兩次歸還今有原告收條爲證呈案請察原告又稱商人祇收一百二十六兩餘欵曾托梁德林至被告處索取當由商人出立收條給與梁德林以便向前途追討嗣因被告允許設法料理故商人亦未將收條索還今因分文無着是以起訴陳讞員商之法正領事德德君判以被告旣執有原告收條當爲有效將案註銷 
[和姦各押三月]  
謝阿榮之妻謝王氏　與李長根私姘匿居法租界陳榮生所開之客棧内現爲原告查悉報告捕房由探目徐新發·包探苗永興前往將李及王氏一併帶入捕房昨解法公堂請究先由原告投訴前情詰之李長根供民人與原告素來相識實係王氏自願與民人私姘詰之王氏供認與李姘識中西官判以兩被告和姦罪巳成立着各押西牢三個月以儆王氏期滿後仍交原告領去 
[三搶匪與拾遺人併押]  
鄭金生在滬西海防路拾得銀行支票一紙向出票之家兌欵被察出係西婦勞勃生所有報由捕房派探孫德福將鄭拘解公共公廨押候查究在案茲經戈登路捕房包探沈崇禮查明執月此項支票 
之西婦因乘包車經過海防路被匪徒陳大昌糾同朱寳樓·（綽號大保子）周二桂子·（綽號小瞎子）及混名小剃頭者將包車夫毆倒於地而後攫取西婦之皮夾啓視有現洋三百五十七元支票於前日將陳·朱·周三名緝獲而小剃頭則未知蹤跡昨晨連同鄭金生解廨請究經兪襄讞會同英密副领事訊悉前情判陳監禁西牢二年朱周兩人各押六月鄭拾遺不報捕房着押滿兩禮拜分别示儆 
[烟案彙紀]  
紹興人沈琴成在福州路二百八十五號屋内私售燈吃洋烟爲老閘捕房副捕頭查悉率捕密往將沈及烟民羅仲順·趙成康·王阿華范子卿·王陸氏等拘獲連同烟具昨解公共公廨請究中西官質訊之下判沈罰洋六十元餘人各罰三元一併充公烟具銷燬又吳顯榮在崇明路青雲里四十三號屋内私信燈吃洋烟亦經探目蔣阿林查悉將吳連同烟具帶入捕房昨解公堂中西官質訊之下判令罰洋三十元充公烟具銷燬 
[南車站女竊被獲]  
拍照七張示衆七天 
滬杭甬鐵路前日上午七時半許正在預備由滬開杭之四號早快車忽有年約四十餘歲之婦人來站購票時乘間將鄰坐某旅客所帶之手提皮箱一只竊去内藏有現洋十餘元並衣物等約價百餘元當被鐵路包探宋　康覺察上前將該婦扣留解交鐵路警務處當由楊巡官略訊據供陸張氏年四十四歲台州人並據在南車站所犯初次請求從寛等語經楊巡官將伊拍照片七張分發南北兩站·及新龍華·梵王渡·徐家匯·明星橋·新橋·松江等七站實貼示衆七天期滿再行送交地檢廳訊辦云 
[查弔三井洋行失贓]  
日商三井洋行上月間失去洋軋子兩箱値價頗鉅當時開單報告各捕房及淞滬警察廳請求嚴緝茲經查明此項贓物爲南市裕　小貨店及倪　全所收是以函禀警察廳請爲提究徐廳長據報後昨已飭傳當時解貨不力之李　林等來廳問話以便飭探同往指提各收贓人到案訊辦 
[欠欵逃匿之發落]  
住居法新租界鼎慶里七號門牌内之婦人丁老四日前先後向張王氏·王嚴氏·張浩生等借洋一百五十元及鑽戒等物於前晚私行逃逸由各原告報告捕房昨日傳至法公堂請訊先由王氏供稱丁老四前向婦人借洋一百五十元嚴氏稱被告虧欠商人米欵一併請求提追聶讞員商之法正領事德君判以訊得此案係民事性質着各原告補詞另行起訴改提被告到案並將生財發封候核 
[汽車撞傷行人併紀]  
五百六十八號汽車於昨日上午十時三刻駛經百老滙路華記路口撞倒山東人九歲男孩孟得蕭頭部受傷由提籃橋捕房四百二十七號華捕到來押令汽車載受傷男孩往同仁醫院醫治旋即帶汽車夫入捕房請究又昨日午刻十二時半三千零二十二號汽車駛過歐嘉路鴨祿路口撞倒八歲寗波女孩吳林姊嘴唇跌破經哈爾濱路捕房二百三十六號華捕到來押令汽車載送受傷人往同仁醫院醫治一面帶汽車夫入捕房請捕頭發落又昨日下午三時江北人劉子卿行經北京路外灘被汽車撞倒碾斷腿骨經六百五十三號華捕抄錄汽車號碼另雇車送劉六子往仁濟醫院醫治又有掮包小工陳阿三昨日下午六時許於十六舗外灘被汽車撞倒跌傷頭腦由小東門法捕房六百三十七號華捕送入仁濟醫院醫治一而拘汽車入捕房候示 
[公共公廨訊案彝錄]  
昨日公共公廨訊理之民事訟案彝誌如次（一）英商泰隆洋行訴穆景廷等不付立昌號期票銀二千零二十二兩六錢五分案原告代表律師請求諭令該號各股東履行判决否則着保賠償結果限王祖王·穆順康·張順山等於十四天内將判决之欵淸償完案如違即着保人樂松榮擔負責任（二）夏巨川聲請破產案夏之代表佑尼干帮辦施乃德律師以公堂旣准破產請求將夏之保單發還結果准將該破產人之保單發還（三）蔚豐商業銀行聲請破產案該行債務人張學曾延雷聲布律師請求准其將欠上海蔚豐之欵與存於北京蔚豐之欵划抵結果改期三禮拜由聲請人張學曾聲明理由再核（四）王永山訴李元發吳瑞濤等違背合同案結果准暫免堂費（五）閔金泉訴朱明耀不付期票洋案結果被告延不遵判履行應即飭令到案訊追（六）林大茂等訴顧孝恒等經理民生傘廠不善案被告延施乃德等律師代辯結果改期續訊（七）嚴炳生訴嚴金祥不還方單案結果被告請求駁回着交二千元舗保限一個月内將原判應交之方單交還原告 
[「新學制與普通敎育」出版]  
自新學制施行後各省學校以趨勢所關紛紛遵章改組張鴻英君爲便利辦學者計編輯『新學制與普通敎育』一書由中華書局印行說明新學制之情形中小學之課程及過渡時代之辦法分章羅列言之綦詳辦學者盍往購之 
[誌謝]  
昨承上海中醫學會惠贈第六期『中醫雜誌』一册又銀行遞報社惠贈第三○二號『銀行週報』一册又世界書局惠贈第四十四期『紅雜誌』一册誌此併謝 
來函 
[浙江憲兵司令部來函]  
閱貴報六月八日所載查辦　探索詐之潘筱九新聞一節内有楊光在杭聚賭由憲兵司令部拘獲罰　萬元等語又六月十二日所載杭州快信楊拱辰聚賭詐騙巨欵罰洋五千元一節均屬傳聞失實查本年六月一日曾有由滬來杭之吳紀玉阿木林等庽居淸華旅館經人在浙江督辦署投函告發該吳紀玉等在申向以翻戲詐騙本司令部奉督署電諭查究當即派員前往監視經吳紀玉商懇盧少棠張嘯林二人代吳某請求由吳紀玉情願具結改過並由聚賭人等出洋四千元以充善舉當由盧張二人將吳紀玉所具永不聚賭切結送呈本司令部有案其欵由張嘯林君以二千元助浙江壬戍水災會巳有收條送到由盧少棠君以二千元助上海慈善機關收條尙未送到此六月一日此案之眞相貴報六月八號十二號所載各節均無其事請即更正此頌撰祉浙江憲兵司令部啓六月十三日 
公布欄 
[江蘇高等檢察廳]  
　　批示馬湯氏狀悉候令江都縣知事按照法定程序辦理此批孫志鴻狀及粘件均悉所訴是否屬實仰候令行江陰縣知事查明法辦此批姜金榮狀及附件均悉候提卷核奪此批周金大狀悉旣據提起抗告候將來狀發縣審查後呈　核辦此批（以上六月十二號） 
批示卜宗瀚呈證均悉現時本　員額巳滿實無相當位置　證一紙發還仰即知照此批强映溪狀悉候　卷核奪此批以上六月十三日 
[上海地方檢察廳]  
批示張文元狀悉候調卷核辦此批楊澤儒狀悉案經起訴仰候同級審判廳訊辦可也此批馬宋氏狀悉爾子因田界涉訟　屬民事範圍本廳未便准理仰即知照此批劉德高案經證實毋庸多辯此批金玉林查追還財物係屬私　　向同級審判　請求此批季如　着即來廳候　核辦此批錢德　旣來告訴又請撤銷是否利用官廳爲詐財手段情殊可疑着候查究此批以上六月十二日 
 
 

Page 16

 
 
第一萬八千零六十七號;中華民國十二年 西曆一千九百二十三年六月十四號
星期四 * *   
 
 

Page 17

 
 
第一萬八千零六十七號;中華民國十二年 西曆一千九百二十三年六月十四號
星期四 * *本埠新聞三 
[晨鐘牌晒紙之創製]  
寗波張榮良君最新發明藍底白線晒紙一種係純粹國貨精製而成質優價廉中西商號咸樂於購用張君發明此項晒紙煞費研究工本甚鉅惟以爲挽回利權起見售價特廉是以購者踴躍並託商務印書館及先施公司等處代售云 
[聯益公司因移屋廉售各貨]  
四川路蘇州路聯益貿易公司現因工部局擴展馬路營業部行將拆讓不得不遷移他所故限於陽曆本月底爲止將各貨一律削碼從廉出售所陳列者如下圓梭長梭各式縫衣機器皮帶車針車油等擦銅油洗地板油黑漆油五金洋鎖修汽車器械汽車帮浦去膩省戤士林卡薄砂一分鐘攝影箱電氣　光燈撲克牌染衣服皂支票防弊夾保安剃刀軋髮刀剪髮刀開瓶廳器縫裁剪刀廚房大菜刀全鋼洋刀磨刀石縫橡皮底鑽錐二分半三分圓皮帶自由焊錫玻璃膏蜜糖香皂火油風扇打眼龍頭瀝油機熨斗電燈泡龍津膏捲鉛筆器漆布擦玻璃藥水洋囝囝等品云 
[華大號運售雲紗拷綢]  
河南路巡捕房救火會對門四三一號華大號由郭君鼎初經理專售各種雲紗拷綢如下二尺二門面電機過烏紗每尺一元二角二尺二門面鐵機過烏紗每尺一元一角半二尺二門面木機過烏紗每尺一元又每尺九角五分又每尺八角五分又每尺七角五分一尺八門面頭號點梅紗每尺八角八分（一疋五丈）一尺八門面一疋十八兩一尺八門面雲頭紗（一疋五丈）二十八兩五錢過烏綉牌紡綢（一疋四丈）每疋十二兩五錢每尺五角五分過烏給牌紡綢（一疋四丈）每疋十一兩二錢每尺四角八分雪白加重熟紗開剪每尺一元五角二尺二門面紅莨過烏電機時花紗每尺一元二角紅莨鐵機時花紗每尺一元一角半紅莨過烏沅錦彰正記花紗每尺一元一角八分紅莨過烏沅錦彰本記花紗每尺一元一角半紅莨過烏單鹿牌時花紗每尺一元零五分紅莨過烏大牌時花紗每尺一元零五分紅莨過烏鐵牌時花紗每尺一元紅莨過烏雜牌時花紗每尺九角五分紅莨過烏綉牌時花紗每尺九角紅莨過烏給牌時花紗每尺八角五分（以上均二尺二門面）紅莨過烏雲頭紗每尺九角半頭號點梅過烏紗每尺九角利昌隆點梅過烏紗每尺七角（以上均一尺八門面）綉牌過烏紡每尺五角半印牌過烏紡每尺五角給牌十二行烏紡每尺四角八分 
十行過烏紡每尺四角四分八行過烏綢每尺四角（以上均一尺四門面）加重正經繭綢（長五丈）每疋十一元紅莨過烏撈經繭綢每疋洋十元連日該號雲紗拷綢之門莊批發甚旺云 
[中美公司發刊春季書目]  
南京路中美圖書公司現爲便利顧客計發刋一種春季圖書目錄臚列春季所已出版及將出版之英文書名書名後附作者姓氏·書中内容撮要·及價目嗜讀者可向該公司索閱俾各隨所好以購之云 
[有隆今日開始廉價]  
抛球塲有隆號本年舉行三十週紀念大减價二十一天巳誌前報此次减價即由今日（舊曆五月初一日）起新近運到廣東拷綢·雲紗·夏布·歐美蔴紗·洋紗等種種應時貨品特别廉售云 
[中外女飾品之運售]  
先施公司新二樓女飾部近日由汕頭運到大帮手織線袋頗合女界夏季之用每只自五角半至八角半又由德國新到長柄袖珍風扇後而裝有小鏡一面甚爲得用風力亦大隨身携帶殊便每柄售洋一元七角半另有短柄者亦極美麗精雅每柄售洋一元二角半又由法國新到最時式女界電閃銀花圍巾光彩奪目爲跳舞界不可少之品每條價自十五元半至二十二元半不等云 
[華絲紗等新運滬]  
萬昌提莊向設於南京路石路口已歷十餘年去年該號又在三馬路石路轉角自建三層高大洋房門市亦較去年熱鬧連日運到各種嗶嘰紗·華絲紗·等甚夥現已陳列發售云 
[草織公司今日遷入新屋]  
寗波路六十五號新華草織公司近因營業發達致原有房屋不敷應用定於今日遷至浙江路淸和坊二弄五十六號營業並將各種草織之提包·拖鞋·錢袋等廉價出售云 
[百滙行之新經理]  
虹口百滙銀行由五金帮組織而成開業以來頗稱發達惟該經理林君鳳翔近因别有高就向董事會辭職經董事會核准已另聘徐君季鳳爲經理大約舊曆五月初即須履新任事云 
[新愛倫今晚開映「英雄報仇」]  
美國Vitagraph公司爲影戲公司第一家WilliamDvncan譯名威林鄧根爲該公司武術藝員第一人多寶箱青年俠及近年所映之畫中秘史皆爲其佳作近因愛妻要求以後輟演武劇以免危險今新到長片一套名SilentAvenger中文名稱曰英雄報亿此片即鄧根君末次所演之武術片故該長片中將其平生本領盡顯於此以作將來紀念長片今晚海寗路新愛倫影戲院首先開映第一二集價目並不增加想有影戲癖者又將聯袂往觀云 
[美國電影界雜聞]  
霍爾脫（JackHoll）將爲派蘭蒙脫影片公司（Paramount）演一新片名『一個空閒的君子人』（AGentlemanofLeisure）此劇爲司但潑爾登（JohnStapleton）及胡突好司（PGWodehouse）兩君所編聞此中之女配角將由一著名瑞士女伶薛蘭特（SigridHolmquist）去之 
百代公司所出之百代世界活動新聞其本年份之第三十六號中有一節自中國北京拍去其節目爲『朝山進香之眞相』 
第一影片公司最近與三著名女伶訂立合同其名如下㈠茜爾惠（SylviaBreamer）女士最近卜爾登影戲院開映之『雪藕連絲記』（UnseenForces）女士即在其内㈡安特蘭（AndrceLafavette）女士年祇十九歲爲立却屈蘭（RichardWalionTully）由法國携至美國雙足絶麗（參觀本月三日本報）㈢佛及尼亞（VirginiaBrowneFaire）女士亦十九歲美國Brooklvn地方人曾得白里魏司脫印刷公司發起之美人比賽會之錦標因入電影界初祇爲助手現已升爲正角立却屈蘭之最近一片名OmarTheTentmaker者女士亦在其内 
美國人對於廣告一項最爲注意無論何物未出世以前已先在各處張貼大幅廣告使先即入人之腦海其對於電影事業亦然陶格蘭斯范鵬克之『俠客盧賓化』一劇尤甚全國報紙雜誌莫不有其廣告雜誌中如『禮拜六晚郵』（SaturdayEveningPost）亦連登幾次因之營業之收入大增且時有種廣告形容盡致如最近百代公司爲羅克之『冒險』（SafetyLast）登一廣告云『不須音樂班因音樂班聲不能聽聞』申言之即觀者一見此劇自始至終必笑不可仰音樂班之聲韻之高度必不及笑聲故開映是劇者大可省去一班音樂班此種廣告我國未之見也 
據美國財政部國内收入股總統理報告本年三月份一月中所收入之全國電影門券稅（美國電影院都有此項附加稅爲數甚微以座位爲標凖分二分三分四分不等例如購二角半之券者其内二分爲門券稅二角三分爲券價）共計美金洋六百七十萬零三百三十五元以平均每券納稅三分計算共售出券在二萬萬張以上美國人之酷好電影於此可見矣（伯長） 
 
 

Page 18

 
 
第一萬八千零六十七號;中華民國十二年 西曆一千九百二十三年六月十四號
星期四 * * 
[美國電影界善演悲劇之麗琳甘熙及其姊氏桃樂賽] 圖中左爲美國電影界善演悲劇之麗琳甘熙（LillianGish）右爲麗之姊氏名桃樂賽（DorothyGish）當 
麗琳未入電影之前嘗與之演舞臺劇足跡幾遍全國車塵勞頓四海爲家其情亦可憫迨麗琳入電影業後得著名導演家葛雷非士之指導芳名即大噪如『賴婚』WayDownEast『殘花淚』Droken 
Blossoms二片已足爲麗琳生色不少而葛雷非士前年所導演之『國之誕生』BirthofaNation一片麗琳亦在内天眞爛漫憨態百出爾時麗琳雖係初出茅蘆但表情之入微已可見勝老練者有餘（此片現已運滬不日將在卡爾登戲院映演）其姊桃樂賽現亦側身電影界演戲之才能與麗琳彷彿現二人皆在意國以欲就地攝演『白姊妹』WhiteSister一劇云 
[粤校聯合運動會舉行在卽]  
　後日下午一時···在青年會操塲廣東旅滬學校聯合運動會定於本月十六日下午一時假北四川路中國青年會操塲舉行第一届運動會兹將參加運動各學校及會塲職員秩序列下 
運動學校郇光學校·啓賢學校·廣肇公學·廣肇女學·工界義學·　生學校·廣才學校·嶺南中學會塲職員總務鄭福良·盧頌虔總指導兼游藝黎潮舒田徑賽譚道景國技鄭福良招待梁朝棟球類錢廣仁評判顧舞華佈置梁天佑幹事周公勇公佈譚之良文牘馮綽公運動秩序（一）開幕禮（甲繞行會塲一週乙向國旗行禮丙唱國歌歡呼）（二）主席佈告（三）演說每位以十分鐘爲限（四）開始運動（五）聯合　操（六）百碼預賽二百二十碼預賽（七）各校表演（甲舞蹈郇光乙曬衣競走啓賢丙游戲廣肇公學丁舞蹈廣肇女學戊滑稽游戲靈生）（八）四百四十碼預賽（九）跳高（十）團體游戲迷魂陣男生（十一）跳高（十二）國技（甲團體操乙選手表演）（十三）各校表演（甲游戲郇光乙老鼠過江啓賢丙摹倣游戲廣肇公學丁游戲廣肇女學戊花園操靈生）（十四）二人三足走預賽二百二十碼（十五）障礙競走預賽二百二十碼（十六）馬隊操團體（十七拔）河團體（十八）百碼决賽（十九）二百二十碼决賽（二十）二人三足走决賽（二十一）障礙走决賽（二十二）四百四十碼决賽（二十三）半英里决賽（二十四）拾　競走女生（二十五）爭位競走團體（二十六）一英里决賽（二十七）來賓表演排球（二十八）散會繞塲一週 
[滬江又將舉行畢業禮]  
滬江大學本年領受學士學位之學生約三十人爲該校歷史上卒業人數最多之班級本月十號爲舉行學士禮拜之期上午十時禮堂高懸國旗滿布花木全校學生入座後該校音樂團及穿大禮之卒業生敎職員等魚貫而入歌聲與整齊之步伐聲相和魏校長與倫理學及哲學敎授普天德博士演說而散該校將於本禮拜五·六兩日開卒業班會·同學會·懇親會·十五週年紀念會·舉行卒業大禮等將歡迎各界來賓賁臨云 
著名伶羅斯曼蘭之小影『賢婦』影片之主角 
現在愛普廬影戲院映演之『賢婦』GoodWomen一片係著名之導演家蓋斯納Gasnier君導演前在該院映過之『丐女作皇的』Kismet一片亦爲蓋氏導演云 
海密爾登小影『賢婦』影片之又一角色 
[上海大學之革新]  
擬建社會科學院及文藝院···定宋園爲建築新校舍地點上海大學自去冬于右任君接辦之後銳意革新一面籌募欵項一面羅致人才屢次召集敎職員討論革新事宜其大體計畫已經决定如下 
共計分三期擴充辦理每期定爲兩年第一期（自民國十二年秋起至十四年夏止）（一）編定本校組織學系及計畫（二）籌定基金（三）建築校舍（一社會科學院二圖書館三學生寄宿舍四運動塲）（四）添辦學系除文藝院中之中國文學英國文學兩系仍續招一班外并添辦社會科學院中之社會學系·及文藝院中之繪畫系·俄國文學系·共三系第二期（十四年秋起至十六年夏止）（一）建築校舍（一文藝院二中學部三體育館兼大會堂）（二）添辦學系添辦社會科學院中之經濟學系·政治學系·史學系·及文藝院中之德國文學系·音樂系·共五系第三期（十六年秋起至十八年夏止（一）建築校舍（一行政廳二敎員寄宿舍三美術館）（二）添辦學系添辦社會科學院中之法律學系·哲學系·心理學系·敎育學系·及文藝院中之法國文學系·雕刻系·共五系除大學部外附設中學部亦按年添招高級中學及初級中學各一班 
該校前次會議議决由于右任張溥泉兩君交涉宋園（即宋敎仁氏之墓地）爲建築新校舍地點巳得各方贊成宋園地基聞共有一百零四畝除宋氏墓地佔四十畝外尙餘六十餘畝建築校舍綽乎有餘云 
[坤範女學展覧成績]  
坤範女子中學現定陰曆五月初三日舉行成績展覧會二天並因美術科歷年手工成績衆多特發行助學劵一種每劵售價一元按號抽取成績刺繡等券資即充該校經費云 
[道一公學續開英文夜課]  
楊樹浦龍江路武術研究會附設道一公學前經開辦英文夜課旋因辦理者患恙暫停現該會總幹事馬君方侯蓄志續辦經總敎務長王君振聲介紹復旦大學經濟學士張衡齋爲夜課主任係義務職擬六月十九夜開課云 
[淸江浦將展覧繪畫之滬聞]  
曙光畫便爲上海美專之淮海同學及江北一部分藝術敎員所組成茲經大會議决定於六月廿一日在淸江浦農會開繪畫展覧會三天除會員出品外並徵集海上作品多件云 
[普益社之夏令演講]  
學生之修養問題 
暑假將近普益社特爲南市各學校假大南門外淸心堂開演講會四次講題爲學生之修養問題所訂日期及敦請演講員於左前昨兩晚及十五號晚七時半至八時半均由江長川君演講十七號下午三時半至四時半由霍德進博士演講前昨兩晚之演講會到會聽講者均約有八百餘人云 
[義品里加租交涉仍未解决]  
閘北義品里加租風潮自去年九月至今延未解决賓主兩方面日久成感困難中經五區警察署曁兪國楨·徐幼棠·二君之奔走調停房客方面已得相當諒解業有退步惟因條件未經商妥一時仍難解决日前閘北鼎元里代表劉忠懋華盛頓里代表顧視淸馨德坊代表吳永廉天保里代表吳復基五路房聯會公函本埠各路房客聯合會總會開聯席會議公决由總聯合會調查眞相勸告雙方和平解决業經分函雙方從事調解俟有眉目即進行第二步手續解决一切糾紛云 
[德國發表入境旅行條例]  
近來中德輪通航以後德國特發布入境之旅行條例大約謂外國人民在通過該國時有呈騐本人護照之責若外國人民無論出入境須有曾蓋德國印信之護照本國人民（此指德國）出境時須有蓋印之護照又外國人民如在德國已有住宅或長久居留其出境護照須由本國有關係之征收稅局查核蓋印批准又凡入德國國境旅行者僅有爲該旅客本身在旅行中所必需之日用物品以及在旅行中爲實行職務所必用之物品可不用該管機關入口許可證書倘携帶價値高貴之首飾等類必須將請領之德國稅關所發執照呈騐云云 
[日本新總領事之來滬期]  
日本新任總領事矢田七太郎已由舊金山奉調歸日將於下月中旬挈其眷屬來滬接受上海總領事之新任云 
[朱有濟將返滬]  
借欵無把握 
造幣廠廠長朱有濟聞日前有電到滬借欵無甚把握端節後决即返滬云 
[郵局信箱之整頓]  
本埠郵政總局設有信箱租與機關或私人俾能隨時取信近因前往信箱取信者每有不合宜之舉動昨由郵政司通告信箱各户略謂屢見各户往信箱取信之人每因忘携鑰匙而欲以洋刀啓開或有於取信後箱門不鎖亦有將鑰匙遺留在箱内此皆有碍保全箱内郵件又有因箱鑰遺失飭中國銅匠重製新者現已有三人因以洋刀開箱·及示得郵局允許飭銅匠配新鑰而被拘送捕故是後各户不准自配新鑰若遇遺失須寫信報告郵政司付洋五角即可得一新鑰又信箱各户當警誡往取信者須保護郵件勿爲不規則之行爲以免拘留云 
[昨日之菜市]  
蝦價又廉 
昨日南北小菜塲蝦類又廉各價如下 
北市　南市　北市　南市 
蝦每斤三角五分五百八十文明蝦每對一角一百文鹹帶魚每兩二十五文二十文大黃魚每兩十五文十文青魚每洋三斤三斤甲魚每兩二十五文三十文班魚每兩三十文十八文扁蔳蒲每斤一百二十文百二十文白魚每兩二十文十二文鯧魚每兩二十文十五文沙魚每兩二十文十五文　魚每兩三十五文二十五文鹹蟹每兩三十文三十文鯽魚每兩三十文二十五文梅蛤每兩三十文三十五文烏賊魚每兩十二文十二文牛肉每斤三角二角　魚每兩十五文十五文羊肉每斤三角六分三角　魚每兩四十文二十三文鴨蛋每只四十文三十文雄雞每斤三角五分三角六分　蛋每只三十文三十文鴨每只一元八角至一元龍　　每斤百二十文百六十文蛤蜊每斤一百十文二十文冬瓜每斤百四十文百六十文猪肉每洋三斤半三百文雌鷄每斤四角二分四欠黃瓜每斤百二十文一百文　菜每斤百二十文菠菜每斤百文四十文毛荳每兩十文　肉每兩二十文一百文鴿子每只三角二角半茄子每斤三百三斤半 
元菜每斤五十文五十文　　每斤百二十文百三十文青菜每斤三十文三十文葱每斤一百文八十文鹹香瓜每兩四十文三十文春笋每斤一角六分二百四十文鮮荳芽每斤百四十文八十文竹笋每斤二百文二百文　　魚每兩十五文二十文辣茄每兩一角 
[馬連良已返京演劇]  
馬連良第一次來滬時因亦舞臺尙能優待故去冬余叔岩去後重行來滬惟此次臨行時聞彼此不歡而散緣與馬同來之大面王連浦因被譚富英約去不願同馬返京馬即責以旣屬同科又係同來安能中途變計殊非所宜乃將連浦之行頭扣住王乃請亦舞台帮忙現已解决連浦已决意脫離連良處故馬對於該臺感情大壞已有下次决不再進該臺之話聞返京將仍在中和演唱秋凉後或將入第一台云 
[集會表]  
陽歷本月時期地點召集者事由 
十四日下午四時靜安寺交涉使公署護軍使與交涉員歡迎葡將軍郭士泰十四日晚七時半四川路青年會英語研究會十四日晚八時貴州路民生協濟會國民大會委員會第二次討論會十五日上午十時西門中華路七六三蘇社理事會十五及十六日楊樹浦滬江大學同學會懇親會及畢五五日晚七時半陸家浜淸心堂普益社江長川演講十六日北四川路中國青年會廣東旅滬學校聯合運動會十六日下午二時靜安寺路夏令配克戲院江海幼稚園游藝會十五日下午三時半陸家浜淸心堂普益社霍　進演講十七日晚金隆街工商友誼會常會十八日南京路大東酒樓漢口輔德旅滬同學會成立會十八日晚八時山東路山東路商聯會常會廿日虬江路上海大戲院美國貧民救濟游藝會廿二日西藏路一品香吳興電氣公司常會廿三日九江路外灘滙豐銀行新屋落成開幕禮廿三日天后宫總商會常會廿四日洋布叫莊聯合會洋布叫莊聯合會新屋落成禮卅日西門外體育塲中華武術會附學藝展覧會卅日下午二時天后宫總商會華商柳江煤礦鐵路公司股東會卅日晚六時西藏路一品香浦東中學校友校友會七月八日愛而近路紗業公所北區公學懇親會 
[今日天氣晴暖]  
徐家滙天文臺昨日下午四時三十分氣象預報云天氣晴暖沿海一帶有夏季時令風九州之南因有低壓向東北進行天氣惡劣颶風中心將抵雅泊島東南向西進行本埠温度在下午三時前之二十四小時内最高八五·六最低六八·○去年同日最高八六·二最低六五·七 
 
 

Page 19

 
 
第一萬八千零六十七號;中華民國十二年 西曆一千九百二十三年六月十四號
星期四 * *常識 
常談 
[軍警直接向總統索餉之惡例] [  覺]  
或問籌餉非總統之責任何以軍警向總統直接索餉或應之曰此由某派之指使欲最高問題之從速解决也 
或不問曰此等惡例旣開此後之爲總統者不將負直接籌餉之責任而財政總長可以不設乎或又應之曰此必然之趨勢也今日之財政巳至山窮水盡之時外債内債可决其絶對一無希望即極貪小利之銀行恐亦不敢再投資於此等毫無信用極不可靠之政府財政總長雖有如無除總統直接籌餉以維持京師之治安外無他法也即不開惡例巳成自然之趨勢况復有開此惡例者乎 
或又曰余以爲某派之開此惡例眞解决時局方法之新發明也今之欲爲總統而可有幾分之希望者必最有權力而積資雄厚之一人果其人一旦上臺而直接發數年之軍警餉恢恢有餘也不獨京師可如此即各省之軍警亦何不可直接向之索餉乎迨其人所積雄厚之資盡消耗於軍警餉而總統之命運亦終復有其他最有權力積資雄厚者起而代之如此循環不巳我國民必有數十年不負擔軍警費之樂此眞大快人心之事也吾不能不佩服某派之新發明 
經濟 
[黃包車夫與西崽] [  孟俊]  
今人之舉動多不近情理應爲者不爲之不應爲者反爲之雖一念之微無關宏恉然其間相差之得失實不可以道里計矣金錢人所欲也苟用之而得當雖日費萬金亦可不惜倘作無益之舉縱化一錢亦當力戒蓋吾人須明瞭夫金錢爲人所用人不爲金錢所用也請述吾之所遇 
某日天奇熱汗出如瀋余應友人之約往某西餐館午飯至門首見一西服少年乘黃包車至氣宇軒昻狀甚豪貴少年下車後付車値一角車夫奔馳於烈日之下氣喘急不堪至是請益銅元二枚少年不肯車夫固言其苦狀少年大怒執手杖遙指巡捕曰向彼討去語畢昻首直入車夫太息而去余隨入登樓吾友相迎於門時客尙未集只得閒談移時余默察少年之狀見彼已踞鄰座大嚼汽水一瓶麵包數片傾刻即盡復進湯一甌已而食畢付賬總計一元五角少年解囊出二元擲諸桌上鏘然有聲西崽取去復持一盆來以餘資置其中少年即謂之曰此即給汝爲小賬言畢揚揚得意無絲毫吝色西崽足恭笑曰謝謝少年亦起身去余冷眼觀其兩次態度不勝驚歎 
銅元二枚與五角之値何如人道主義與經濟之支配又何如（乙種酬） 
衛生 
[生殖器之生理常識] [  徐契]  
欲保持心身之健康必須有生理之常識否則衛生之效殊尠吾見坊間所出之生理衛生書於神經循環排泄呼吸消化等器官大槪言之頗詳而生殖器之構造與衛生獨付闕如豈其言之可羞歟抑不足爲青年道歟記者不敏深謂不然夫人類之色慾性也不得詆爲羞恥之事唯因不明生理當春情勃發之際苟不遏抑其衝動不特有蕩檢逾閑之虞且有斵傷夭殂之患如青年手淫房事過度等等皆能使神志萎頓形色憔瘁馴致癆瘵以死我國青年之死於是害者苟有統計其數必大可驚人也推其病因非原於狎　損友即起於誨淫小說補救之法不在於治標當在於治本治本奈何鄙意以爲無論男女在高級小學或初級中學時生理學比博物注重而生殖器之構造與疾病（如花柳病之危險及白帶遺精等等）尤宜詳細敎授模型標本最不可少因此深明手淫之危險早婚之弊害視娼妓如毒蛇猛獸避之惟恐不遠矣於青年之道德衛生豈非獲莫大之益乎獨怪今之編纂生理書之人及學校之敎師對於斯科諱莫如深而青年之患花柳病者反日多其故可深長思矣（乙種酬） 
[浴堂衛生要點] [  光圃]  
某西人旅行記中嘗謂『中國浴堂簡直是危險症宣傳的機關』從這兩句話中我們可以知道浴堂和我們的關係以及現在中國一般的浴堂怎樣不知道衛生雖這話不無過刻然平心論之却免不了這種危險他旣於我們有這樣關係我們要不受他的危險就不能不去設法改良他現在且把我個人直接感覺到经較重要容易做到的幾點寫在左面 
㈠公用手巾及茶杯茶壼等有人用過便要放在沸水中煑一次免得病菌附著 
㈡池水要深每日池内池外止少用消毒藥水洗刷一次免得病菌繁殖其中 
㈢禁止病人入浴倘是有皮膚病的人尤其應該禁止免得病菌傳布 
㈣池内或池外宜多設痰盂禁止浴者隨意吐痰 
我所希望於讀者的不是僅僅讀這篇文字是要讀了以後有相當的覺悟趕快去實行起來或是對於操這種營業的親戚朋友們加以勸告務必使他們肯去改良如果能這樣辦到不僅作者要感謝諸位讀者那一般社會上人一定也要同　的感謝（乙種酬） 
道德 
[軍人愛國之可喜] [  汪廷]  
頻年以來愛國運動大都發端於學生而各界國民隨之從未有軍人參舉其間甚至有盲目軍人横加干涉焉 
閱八日申報北京專電載馮玉祥軍於五七國恥紀念日入城游行且行且唱國恥歌噫此乃軍人參與愛國運動之始也寗不大可喜也耶 
苟馮軍以此愛國之心推而廣之游行紀念國恥愛國也不内爭亦愛國也自動的裁兵或實行兵工兵農政策亦愛國也總之苟不背民意者皆愛國也旣具愛國之心則不難作救國之事余于馮軍有希望焉余因是而得一敎訓焉灌輸軍人以國恥觀念乃恢復軍人良心之好方法也苟吾人將日人要求二十一條之始末以及二十一條之内容之惡毒印成白話傳單散佈于軍人各地皆倣此行之則彼軍人者同具圓顱方趾安有不自警其良心者乎始以國恥爲痛則進而以國難爲憂旣以國難爲憂則當返躬自問禍國者誰耶苟軍人而自悔則向之禍國者不難救國矣各界諸君以余言爲當否（乙種酬） 
法制 
[女子再婚的限制] [  正之]  
女子離婚後再和他人結婚或是婚姻撤銷後再和他人結婚都一律叫做再婚在法律上說起來理應守着一種限制的這種限制就是滿足十個月以後方才可以結婚因爲我們人類受胎以後沒有一百六十天以上三百天以下决不能夠出生的假使十個月以内就去和他人結婚將來所生的子女一定不能知道他是前夫的子女或是後夫的子女血統上面未免就要發生淆亂的結果了所以女子决要經過十個足月方才可以再婚但是十個月以内已經生了子女那麽就可以不必滿足十個月以後再去和他人結婚了（乙種酬） 
市政 
[預防火患法] [  季俠]  
閒暇無事兀坐窗上偶披閱報章起火之事日必數起往往有全家焚斃之慘究其因皆爲事前不能防患所致也爰述預防法數則錄之於後望居家者注意及之 
一每夜就寢之前須親自檢點各處即或有事外出外亦宜委老成者代之 
二灶門燃薪處與積薪處相距愈遠愈佳 
三每於用火之後宜謹愼視察以防不測若使婢女從事更宜勤加督飭蓋婢女性怠易於失事也四遇有大風及猛雨之時或婚喪喜慶之際尤宜格外謹愼以免意外 
五若不幸鄰家失火爲家長者心須鎭靜先察風勢及方向若居下風者則相距雖遠恐亦難免若居上風者則雖近亦可無虞但風向變易不定故鄰近居民亦須預防也（乙種酬） 
敎育 
[我家禁止之事] [  新]  
子女打人駡人固當禁止而背後論人短長亦屬有虧德行嚴禁之 
所住房屋雖係向人租借不准子女塗抺粉壁 
　具不准　並不准借 
子女偶然出遊有規定時刻不准過遲 
飲茶噉飯不准假手傭婦 
居家禁用手鐲手表因其有礙操作 
專供梳裝縫紉之婢婦不准雇用 
無不准闖左右鄕鄰 
非經父母許可不准偕友出外 
三姑六婆不准往來（乙種酬） 
禮俗 
[自由結婚者應具之資格] [  頤]  
自社交公開之說盛男女間之交際頓以增廣而自由結婚之舉因以發生然婚姻乃終生大事不得不鄭重其事名曰自由結婚其實亦須符合種種資格方能成婚近乃有一般青年男女誤解自由二字之眞義妄自訂婚卒至自戕其身實甚憐之茲特將關於自由結婚者應具之資格數端述之於後 
㈠合乎法定婚姻年齡且宜參考古時男子三十而娶女子二十而嫁之學說 
㈡受過中等以上敎育 
㈢道德高尙 
㈣家境相仿 
㈤有自主力 
㈥有堅决意志 
㈦因學業上之陶冶而發生眞正的戀愛 
㈧兩方確有結婚之意思 
上列八項爲對於自由結婚當事者應具之資格吾希望一般青年男女於結婚之前三復思之合乎上列八項之資格否蓋婚姻大事究非兒戲可比也詩云一失足成千古恨回頭已是百年身吾人於婚姻一事豈可不愼之又愼耶（乙種酬） 
儉樸之階級[  君俠]  
儉樸尙有階級乎人未之敢信也實則天下何事無階級者特患人之不自知耳儉樸美德也斯而有階級亦可見風俗澆漓之甚矣 
某甲充小學敎員月入三十元家有老母與妻子計六人處此萬物昻貴生活日高之際即以房屋而論賃値已去其半數再益以六人之膳費恒覺不足甲甚刻苦出入必安步當車平素謹愼服務除上課外即靜坐家中其服御以節儉爲主故四季均布惟質堅而潔固無絲毫惹人厭惡之處而人每遇之必曰此窮措大也寒酸之氣逼人觀其服御之陋可知其家境之貧吾儕幸相約勿與共事也 
又有某君新自美洲歸頗負時望到處演說人多加以青眼某君家資甚豐惟性甚怪僻不樂奢華尤不願服西裝嘗於大會中御舊夏布長衫兩肩已洞穿某君神色自若侃侃而譚座中人相顧語曰此書生本色也西洋學生中之佼佼而不可多得者也如此儉樸可爲吾人範 
夫某甲與某君之儉樸一也在其自身固各有過人之懷抱而社會勢利眼光之不同有如是此所以儇薄少年多先求衣飾之精良而不顧負債之危險也此之謂儉樸階級吾述至此憶　居京師三海開園游會黎總統御夾衫以愛國布爲面而裏則以美絲爲之報紙爭載其事都下歌頌達官貴人遂莫不仿爲每憶此事輙深太息 
 
 

Page 20

 
 
第一萬八千零六十七號;中華民國十二年 西曆一千九百二十三年六月十四號
星期四 * *   
 
