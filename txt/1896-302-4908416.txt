# 1896 - 302 - 4908416

 

Page 1

 
 
[新印王叔和脉經青雲集試帖詩出售] [  圖書集成局代啓]  
　　王叔和爲西晉太醫令素以醫學著名所箸脈經膾炙人口顧輾轉翻刻貽悮良多茲從黄氏原刻及錢氏守山閣叢書釐訂校讎印成善本後增刋誤每部四帙價洋一元又全註青雲集試帖詩選擇精良雅合絶時眉樣爲應試者不可不讀之書每部四本價洋六角賜顧者請臨北巿掃葉山房及各書坊購取均可 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黄岐之功臣青囊之盛業誠醫學入門之階梯刋印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[論中俄交誼]  
　　中日一役李傅相奉命往馬關議和局旣已將遼東半島及臺灣全地讓與日人俄人仗義執言責令日人將遼東歸還中國說者咸曰俄人實巿惠也中國旣受其惠必思有以報之未幾而忽傳俄人果欲將西卑利亞鐵路接至黑龍江於是衆議沸騰僉謂俄人旣已施恩於我朝何致卽欲將我朝蠶食其心叵測萬不可引爲奥援或且謂我朝已准俄人在旅順口泊兵船并將膠州灣立約借給紛紛其說朝野喧傳耳食之流遂至視俄如蛇蝎今乃觀於薛叔耘京卿所記俄皇之語而始可恍然矣其記曰當洪文卿少司馬出使德俄奥荷四國任滿將回俄皇語之曰外人謂予欲與中國爲難又有齮齕朝鮮之意而不知皆非也中俄和好歴二百餘年交誼在諸國之先予固不忍一旦廢棄且俄國前得波蘭之地及割瑞典芬蘭之地所定圖爾齊斯坦諸部壤博人衆未能心服常思乘俄有事逐風塵而得逞彼時西方諸强國且睨隙而躡其後俄地懸隔過遠氣脉不貫呼應不靈能無顧慮予是以日夜兢兢不欲生事於境外至於東境創築鐵路蓋爲輸寫琿春海參崴貨物之故苟無鐵路則琿春海參崴終覺孤懸勢難兼顧况以天下大勢而言俄境雖甚綿長自西趨東處處皆側面也中國由南向北處處皆正面也予雖建造鐵路亦必聯絡中國始能縝密耳議者每云英人助土耳其扼守君士但丁海峽使俄之人不得出地中海故俄常欲營一屯泊水師之海口而思有事於朝鮮斯又不然近數年來予旣於黑海之濵得一停泊兵船之善澳北邊又尋得媒礦煤質甚爲佳旺更於庫頁島得海口兩處皆風平水煖可泊輪船而其地亦有佳礦且俄與丹麥爲婚媾之邦俄若欲濟水師儘可假道於丹麥奚必注意朝鮮哉今兹貴大臣歸朝可勸政府敦崇睦誼切勿爲讒言所惎云云雖俄皇之言未克知其由衷與否然其欲常借旅順口及膠州灣屯兵之說則可以知其不然而僕則别有所獻可矣從來有國家者以整頓邊防爲第一要義無論俄皇之言而可信我中國東北邊與俄接壤袤延四千餘里相錯如犬牙設砲臺置戍壘修我矛戟勵乃兵戎先事預防誠不可以一日而稍弛俾邊境官吏得以旦夕相安免致彼此編氓或因細故而生齟齬苟俄人而或有所覷觎也則防之於豫尙虞勢力之不克相當萬一備禦稍疎其能免戎馬蒼皇長驅直入乎顧或謂俄皇此語發於六七年前今者時事變遷局勢大改日人蹂躪高麗以後其勢駸駸日盛幾欲雄視於亞細亞洲目前製造鐵甲兵船惟日孜孜尅期告竣而俄人屯兵境上亦日夕厲兵秣馬一得軍令卽可鼓行而前西卑利亞鐵路輪車更併日興工惟恐不及竊恐日後必致興兵搆怨互角雌雄或者高麗一隅日人雖得保護虚名他日竟入俄人之手俄仍得在亞西亞洲執牛耳不能使日人雄長東方至謂鐵路旣成俄人卽可漸肆鯨吞之志奉黑吉諸省在在可危此則俄皇與少司馬侃侃而談言猶在耳後事或未可逆料目前終不至若斯也總之孫子曰毋恃人之不來在我有以待之我惟待以至誠無詐虞亦無疎懈旣推心而置腹更未雨而綢繆斯爲先事之圖當務之急也乎 
[本館接奉電音]  
　　昨日傍晚京師飛電傳來上諭一道敬謹譯登○八月十三日奉上諭前據依克唐阿奏叅東邊道張錫鑾把持稅務當經降旨將張錫鑾開缺交依克唐阿嚴行查辦兹據查明前叅各　詳細覆陳請旨懲治等語張錫鑾著交部議處欽此 
[宜昌大水]  
　　彝陵訪事人急報云宜昌秋汛盛漲計自七月四日起至今迭漲有加無已先是六月中伏後天時久旱始知禾苗枯槁繼則樹木亦焦至七月初六七日方得小雨迨初九晚則大雨傾盆淋漓不止暑氣全消此後或連宵達旦或二三日一晴總未見陽光大放水遂大漲曾記二十三夜幾乎平隄一望僅露尺許廿五早則小南門外水已入城大南門外之朱家巷地方公泰洋行與道憲行臺其地最低水已上街尺餘蓋是日一晝夜水源漲起三尺八九寸故也於是宜昌稅關外太古洋行前怡和洋棧前均有波紋盪漾但盈盈者未入門耳廿七午前又漲三尺有奇街上水齊屋簷招商局頭門浸在水中犬南門城門基最高水亦抵城甕而止小南門内卽文廟街居然子在川土矣他如蒲包街等處水皆從溝内灌入當時借溝以洩水今乃因溝以引水以故城内塘堰皆滿無一隙土下路由天官橋漫入南湖獨英領事署據城内極高之勝無虞水漫各洋商行棧以前門被水急急挪入後進各號客則爭雇柏木船將棧内貨物盡屯船上脚夫爲之連夜不息不料食力之人竟因水而得此一大宗生意南湖一帶柏本船已灣泊數十隻猶不敷此裝彼載其有雇船不到者搬往高處相熟人家暫爲寄頓招商局除客貨外平糶之米甚多乃先將此米赶運入城寄放高處廟中棧貨數千件隨後又運到圓覺菴前廠地寄放一時鋪户民居園牆弔樓倒塌甚多利川公司前牆亦倒一堵隔巷卽稅務司公館圍牆被利川倒牆壓塌一叚幸連日無風雨否則蹂躪更不堪設想矣西壩某茶館人方倚樓啜茗水至樓塌茶客如鳬泛泛水中當卽淹斃多名又西壩兩米鋪巿價每升四十餘文廿六日竟增至六十餘文該處爲船埠頭人又貧極見米陡貴咸忿忿不平立刻將兩米鋪一搶而空見者稱快現在南門外巡查千總移兩營棚於圓覺庵前空地上駐紥藉靖地方後街先經雷領事及各領事將大路修補平坦城外鋪户因此爭在後街排列油鹽米應巿肉擔熟食攤就圓覺菴一帶次第排滿正街水太深咸用船隻往來廿七早十點鐘始漸退至晚約退四寸至廿八九兩日約共退有四尺街東鋪面皆退出惟街西鋪面猶未退盡街上菜蔬惟有南瓜一物然不甚多油每斤一百二十餘文米每石六吊數百文由宜昌入川及荆沙電線俱不能通大約電竿被水衝倒之故傳聞重慶府朝陽門外起蛟水頭數丈連日漂下雜物家具甚多小划爭在江中檢取并有連根樹木隨水東下者不一而足秋來如此大水實非所料然較之庚午年爲小較之壬辰年則大過八九尺云又聞廿六早四點餘鐘有一屋架流下宜江似乎屋内有男女並小孩 
 
 

Page 2

 
 
三四人大呼救命是時天未黎明水邊船上人皆聞之不敢爲從井之救人久之喊聲漸遠不知下游能遇有救星否 
[拿獲盜首]  
　　蘇州訪事友人來函云去年十二月初三夜震澤縣屬壇邱地方連刦三鋪之盜案一起經飛划營管帶胡豐齋都戎昌寳陸續緝獲盜犯七名解歸震澤縣劉大令訊供之下該盜等僉稱是案共有黨羽十四名爲首者係王大小窩子大令得供卽將該盜等供詞備文申詳解省正法而盜首尙逍遙法外大令仍請都戎隨時跴緝務獲究辦近經都戎訪悉該盜首王大小窩子匿迹於江浙交界之某鄉爰於本月初九日帶領健兒數十名馳往掩捕該盜黨竟持械拒捕格鬥逾時爲都戎擒獲當卽解回省垣禀知撫憲趙中丞飭將該盜解歸震澤縣歸案訊辦都戎於十二日親自起解聞該盜於都戎訊供時供稱有銀洋等贓物窩頓於嘉善縣屬某鄉之客董包星華家都戎因亦禀知撫憲請移文浙省地方官協同查辦 
[再述巨匪就擒事]  
　　梟匪頭目盛長子卽盛永福經韓古農觀察禀請撫憲趙中丞出五千洋賞格四處購拿旋於七月二十三日在無爲州廬江縣交界之一顆松地方該匪中表所開之豆腐店内拿獲旋於途中畏罪自盡一切情形已紀前報兹又接姑蘇訪事友人來函云該匪實爲前龍統領麾下之武弁當張君錦山協同飛划營哨官董君道昌奮通入内當塲獲住後卽解至廬江縣署訊供收監一面回蘇禀知撫憲請砲船護解時太湖正前營許游戎國祥麾下之哨官李君亦在該處緝訪迨知該匪已在廬江縣禁中乃逕向縣主索取謂帶有砲船數號健卒若干足以護解縣主乃令本君當塲具結帶領該匪而去詎卽於翌日在途中服毒斃命至十一日清晨屍身解到省垣趙中丞飭蘇州府桐太守轉委長洲縣張大令會同撫轅巡捕官徐君及韓觀察麾下某君蒞胥門外官馬頭騐勘據云屍身業已腐爛耳鼻俱無騐畢據情禀覆中丞聞中丞尙須另委他員再騐併須查究致斃之由云 
[蘇省官塲紀事]  
　　正任松江府海防同知劉司馬元楷及正任川沙廳同知陳司馬家熊均於八月十一日經署藩憲吳方伯懸牌飭回本任供職○長洲縣縣丞員缺前經上憲以候補班前補用縣丞善二尹啓請補現已奉部覆准吳方伯卽於十二日懸牌飭二尹前赴新任○華亭縣金山司巡檢顧二尹光第於前日飭丁來省投憲轅禀報丁憂遺缺卽經方伯於初九日牌示以試用從九品李少尹仕策委署○署荆溪縣湖汊司巡檢林少尹現已署事年滿經省憲撤回遺缺以試用典史劉少尉大銘委署亦於初九日牌示矣 
[漢皋火警]  
　　漢口采訪友人云本月初十日天甫黎明忽聞人聲嘈雜警鑼亂鳴急起視之縷縷輕烟自瞿家巷出急隨衆往訪始知巷口黄陂街信和裕匹頭號後屋忽遭火警延及某姓染坊等計共八家或曰火起於某姓烘糕店乃煤油僨事云 
[珠江月色]  
　　廣州訪事人致書曰上月廿八日臬轅處决刦犯十七名内有十五名係日前由廣庚輪船在潮州洋面遇海盜行刼商船業已得贓并將事主捉獲而該兵輪適至知爲賊船馳往捉拿兩相見仗賊勢不支鳬水欲遁兵輪隨放三板悉數擒獲交張統領轉交營務處審訊各犯均已供認行刼不諱轉押番禺内監惟十七名中内有黄觀娣陳國尤二人係在賊船充當火夫是日各盜擄得事主過船將置之死地兩火夫從旁方勸故各盜尙未動手而兵輪已至戰敗時各盜將三人投諸海中然後紛紛鳬水逃遁及被兵輪擒獲該事主歴訴被刦情形及陳黄兩火夫救命之德該兵輪管駕亦據情禀明各大憲察核故陳黄兩火夫尙未正法其餘十五人及營務處另案刦犯二名經大憲批准卽行正法是日番禺縣裴邑尊因公下鄉由南海縣尊至番禺内監提出押赴營務處騐明正身當堂綑綁恭請王命押赴巿曹處决梟首於犯事地方示衆○某日有棍徒在十八鋪京貨店買水烟筒數枝訂定送至十二鋪某宅付銀該店遣夥携貨同往至十二鋪戲臺脚廠口該棍將貨接去屬夥回店夥不敢允兩相爭執爲局勇所見知該棍係老於行騙者當卽扣留待事主到來再行發落○榖埠大廟每年中元建醮水陸法塲甚爲鬧熱於七月二十四日起醮至廿六完塲花舫名姝均於是日到廟酬神各獻燒猪以多爲貴其燒猪皆狎客所送最紅之妓竟有三二十隻之多是日共計燒猪三百餘隻猪巿爲之一空亦可見香巿之盛矣 
[閩嶠叢談]  
　　福州訪事人來函云福州將軍裕軍憲奉旨兼理船政大臣接篆後於本月初三日啓節親赴馬江船政局閱視各廠機器并順道到長門各處砲臺巡閱○署臬司周子迪觀察捧檄調省先在皇華館内暫駐邇者張潤笙廉訪業已出署晉京觀察擇於本月初七日入署一時文武員弁赴轅叩賀者殊形熱閙○署臬司周子迪觀察之二公子年甫弱冠偶因感冐漸致不起於本月初三日去世觀察甫膺臬篆而遽遭喪明想不無悲喜之交集也○南日四面皆海上由海壇下抵湄州水程千餘里爲盜賊出入之淵藪刼奪財貨戕殺人命數月以來不下百數十起赴省呈控者不可屈指計督憲邊潤帥檄派余軍門宏亮督帶福靖各營會同厦門道周觀察及莆田仙遊二邑令並駐紥南日某二尹前往拘拿重辦業將其著名重犯五人就地梟示現又侯子壽司馬條陳一切周觀察深以爲然會商藩憲委員前赴莆田會縣編查鹽魚各船清查匪類盜風想從此可以稍戢也○厦門胡里山監造礮臺委員章懋生刺史客秋調赴督辦工程因勞成疾以致不起凶問至省各大憲皆惋惜不置云 
[禾中人語]  
　　嘉興訪事人函稱王江涇鎭一帶紳董恭置萬民傘三頂及德政牌三起於本月初八日來禾盛設儀仗導以鼓吹各紳董整肅衣冠分赴府轅協轅及秀水縣敬獻以表下民愛戴之忱宗郡守費恊戎金邑尊皆在大堂迎迓謙辭至再至三而後收受遂邀諸紳進内欵以茶點且曰後勿復爾蓋近來各處幾以此物爲具文故式玉式金者於受不受之間頗費躊躇云○禾俗於八月初八有燒八寺香以延福之說胡是日香巿最盛本屆黎明時四鄉婦女扶老携幼咸各來城燒八寺香在城諸婦女亦相率隨喜故各寺院香汛利巿三倍○王店鎭某姓家祗母子二人母年四十餘子約弱冠左右在某店學習竹匠所得辛工必携歸以養其母不意近有流氓某勸其母歌凱風自南吹彼棘心竟誘歸欲與成親母思作此不端難見子面遂乘機逃回乃甲反謂其背夫逃走可笑也已○前報紀冒取莊洋一事兹悉當時有人至朱采所開道生錢莊過訪執事仲某三次不面自道卽欲返禾奈何他夥疑有要事向問情由據稱吾乃王廣文上客也今廣文令來代取洋二百元備信在此信内果書明取洋事又云禾地現有本洋千餘元囑來估收該夥利令智昏一心思得本洋分厘怱怱將洋如數交付後恊成南貨鋪執事至因談及此彼乃爲指此中疑竇莊夥恍然急來禾探問果然並無其事細思是必熟手所爲一時間遂疑及上年在恊成經手之李某適是日見李在嘉善遂决計來禾尋李不得欲買舟往石門掩諸其家有知李與友在某處吸烟者跟蹤往彼此相見假與殷勤騙至塘灣街某莊令當日經付之夥往認是否此人不料此夥並未記其面貌至是含糊以應卽被扭送王廣文處廣文固不知誰眞誰僞也人云亦云不由分辯轉送嘉興縣管押朱采一面補詞直指李爲冐取莊洋之騙子矣越日言者紛紛謂此事並非李某所爲街上此傳彼說衆爲不服嘉興縣風聞此事卽以非所該管不爲提訊仲某恃其勢力一不做二不休又據情禀控嘉善縣准提管押蓋仲某欲誣李以實其事也翌日密囑莊徒至押所先認李李不在意猶謂遣往視己轉與徒好言相慰未幾江邑尊升堂研訊此徒咬定是李李幾百口莫白邑尊一聞兩造互相推諉立提同押之犯上堂問明此徒來所認識一節乃責徒手心廿下徒被責茫無主意亟供出仲某如何遣伊往認如何教伊咬定邑尊於是知李無罪著覓人具保李曰旣來之則安之想仲必能爲解鈴人也不願出求仍還押○前有客籍母女三人在北門外栅堰上搭蓋草棚人不知其爲引誘子弟作諸不端起見也近經秀水縣訪悉飭差驅逐婦叩求某紳爲之緩頰得以不去旋人言藉藉邑尊又簽差拘拿當堂各鞭背數百備文遞解回籍草棚當日拆毁一空○初九日有人 
 
 

Page 3

 
 
見由杭來木輪船在荷花堤地方推下一客而去羣相驚訝以爲光天化日焉得有此强事後悉客因發瘋摀毁物件故同船人迫令推下旣乃倒臥岸難至夜經地保送就近水德廟暫住有往視者云此人似瘋非瘋惟髮辫已剪去不知何方人氏也 
[湓浦秋濤]  
　　本月初五日爲九江關道誠果泉觀察之夫人設帨良辰屬下各員皆往祝嘏觀察命公子壽民茀民二正郎陪燕欵賓○德化縣試初覆四書題已冠浩生不害問曰樂正子何人也未冠入則孝出則弟通塲經題八月剥棗詩題賦得天香雲外飄得雲字○署黄梅縣潘明府於本月初七日舉行縣試首題已冠且角雖欲勿用山未冠讓以得之通塲二題仁者無不愛也急親賢之爲務詩題賦得莫將今日負初心得心字 
[臺城秋景]  
　　金陵訪事人云八月初五日上丁爲文廟釋菜之期前一日由元寍兩邑尊預將祭點循例供給廟中樂舞局紳董傳集諸生給領藍衫雀頂整齊嚴肅演習禮儀樂器以期純熟抵暮廼罷屆時督憲劉峴帥因公冗特委藩臺恭代主祭正殿東西配殿外東西廡以及後殿各祠位依次委各道憲恪恭將事是時蓮漏四滴職事人等均次第由持敬門而入進金聲門迤邐各就職事之位次殿廷下庭燎輝煌加以四圍燈燭燦若列星樂舞諸生尤俯仰中節一切羽旄干戚笙磬鼓鐘大有古樂今樂之分瑞　侯方伯躬率文武各員趨蹌上下均由贊禮生在旁唱引獻爵升香禮儀合度事竣各憲排導回署已鐘鳴六下矣○評事街地方有某觀察馬夫馳馬冲過馬蹄踐踏行路某甲之子傷勢沈重該馬夫瞥見肇禍逸去塗人追赶不及旁觀有識其來歴者以語甲甲詣縣禀控似此理直氣壯儘可據實陳明不解事者爲之設計曰渠係觀察圉人諺謂打狗看主面恐官不無曲爾齊民你敢與之抗乎吾爲子討莫如冐充文生庶官以折辱斯文或能爲爾盡情查辦也甲粗鄙無識見然其策於是假人一襲衣頂裝飾立階下須臾傳入訊問甲口稱生員伏懇大公祖提究邑尊已擬判斷該馬夫出洋畀甲子養傷矣因係生員不得不好言撫慰甲且喜且感邑尊諦其貌怪之曰爾果何人甲仍答曰某案生員也邑尊笑曰生員不類爾爾前曾服役於某處伺候某公爾主人現在本署可請出爲爾作證生員其肯爲爾所爲乎爾猶敢冐充生員乎甲聞言惶懼汗流浹背旋改稱曰小人實係平民誠如大老爺尊諭小人因爲一時受屈誤聽人言第求開恩恕罪小人不敢追究此事矣反身欲走官令稍待甲懼益甚廼就堂下叩頭如搗蒜起身不俟面諭抱首鼠竄而去衆爲哄堂 
[北固山樵語]  
　　鎭江訪事人來翰云鎭江營叅將調署撫標中軍叅將鄭叅戎國祥於月之初三日午後排導出西門至太古碼頭乘安慶輪船東下逕赴松江恭祝江南提督譚宫保夫人壽誕瀕行標下各營咸在躉船恭送如禮○上年中日失和江海防務戒嚴曾經署南洋大臣張香帥署長江水師提督彭軍門檄令瓜洲總鎭高鎭軍光効統帶湘軍南字等營駐紥維揚迄今一載有餘鎭軍以瓜洲鎭一缺係屬長江鎖鑰巡防操練關係匪輕當此萑苻不靖之秋正講求營務之日所有揚州駐防各營距瓜洲較遠殊難兼顧日前禀懇督憲劉峴帥另委大員接統俾專責成峴帥素知記名提督張軍門國林爰卽檄委接統高鎭軍卽回瓜洲鎭署並聞鎭軍日内乘坐砲艇周歴下江三江營小河口江陰八圩港等處兼閱秋操○往來臺灣長江之新福建輪船於上月間由閩開行赴漢二十八日上午抵鎭洋關扞手卽坐小洋划往查奈該船並不稍停加足汽機鼓輪直駛扦手西人以其有意闖關當卽禀知稅務司將該船扣留一面電請南洋大臣劉峴帥派江平小輪船到鎭看管並請電飭常鎭道吕觀察委稽查長江商輪總局周都戎代爲照料聞稅務司李君已電禀總稅務司要照例議罰云 
[遠迓星軺]  
　　李傅相奉命出使俄國賀加冕之禮准其禮成後環游歐西各大國考察風土人情兹聞有言旋之信其公子接奉電音卽偕同招商局總辦沈子梅觀察乘坐廣利輪船於前晚十二點鐘時開往日本之横濵地方恭迓相節屈指行蹤蒞滬大約在籬菊盛開時候矣 
[上海官塲紀事]  
　　正任太倉州蔣直刺體梅由吳門來滬昨日午前次第赴各署拜謁至縣署時黄大令延入花廳茗談良久○部選南匯縣典史胡少尉學海由省領憑赴任道過申江日昨趨赴道轅禀見典觀察辭之○昨日督憲委勘馬路事宜之許寳書太守赴道轅謁見黄觀察觀察延入茗談良久始别○正任福建按察使司張廉訪曾敭蒞滬後擇定招商局新濟輪船北上昨午分赴各署辭行○昨日午刻帮帶浙西緝私鹽捕營吳君福海隨帶勇丁押解鹽梟至縣署黄大令延見之下茗談片晌而别 
[照章掛號]  
　　中國舉行郵政旣經奏准由各海關稅務司代爲經理日前江海關稅務司出有示諭著各信局速赴本關致政處掛號以便尅日彚齊當時信局中人頗有難色後聞業已議妥故日内各信局已紛紛赴郵政處遞禀掛號矣 
[局批照錄]  
　　崇明牙户邢合茂投淞滬捐厘牙帖總局遞禀福和笙觀察批示云據禀王少苹藉伊故父行帖迭開祥順豐記祥順瑞記二行壟斷抽用迄已五載如果屬實殊違定例仰崇明縣迅卽確查王少苹果係舊帖朦開二行立予押閉將帖繳銷究追所得行用充公以儆效尤切切 
[私梟就擒]  
　　浦東一隅私梟充斥其頭目鄭某率同羽黨窩頓北蔡本年四月間南匯營都司朱都戎因公赴滬道經北蔡鄭某悮認爲鹽捕營緝私放槍拒敵都戎回蘇後面禀中丞密飭管帶浙西鹽捕水師吳都戎福海前往務獲解省究辦旋因該梟出没無常尙在漏網前日水師某哨弁泊舟本邑小東門外將鄭訪獲送入捕房翌日吳管帶親蒞捕房請將該梟帶回解省懲辦捕頭以未便擅專禀知讞嗣鄭大令以鄭係要犯立卽交吳都戎帶去 
[獄囚互鬥]  
　　上海縣内監收禁命盜案犯李銀堂王阿二吕三三名日昨在獄互毆禁卒邢棟等人喝阻不服禀由典史蔡季玉少尉飭帶至案下訊悉釁由李起喝令重笞四百板吕亦笞三百五十板　並不附從從寛免責諭令不准再行滋擾違則加等治罪 
[地基轇轕]  
　　鄉人馮金金住居虹口二十三保十三圖地方昔有地一區憑中價賣與已革十三圖地保韓晉卿計每畝價洋六十元邇者虹口時有洋商購地地價十分騰漲馮因備本央原中向韓取贖韓不許馮訴諸引翔港董事周子青詢知本非絶賣應由原主備本取贖因勸令馮於原價外貼償洋銀一百元仍歸舊主管業馮卽將本利如數交付韓受洋後方單契據延不肯交前日午後韓因事至引翔港爲馮所見卽呼子姪輩將韓扭住送至楊樹浦捕房黎副捕頭以此事頭緒甚繁况田價非捕房所宜管理飭華捕將原被併送楊樹浦巡防局程厚餘二尹查知韓晉卿有案在縣未便訊斷備文將一干人證移解上海縣署請辦 
[浦左述聞]  
　　浦東爛泥渡鎭現爲流氓麕集牌九寳攤無日不有前晚某姓家正約同類抽頭聚賭呼么喝六之聲達於户外地保曹輝章聞知令其停歇非惟不依反毆地保地保遂至局中禀明叩求飭勇往拘局員派勇六名命地保領往當將立角之馮姓及賭客楊姓二人拘局管押○前晚該鎭某染坊於三更後被宵小撬門而入竊去銀洋布疋爲數不少刻下已經該店主報知局中請爲追緝矣 
[上海巡局瑣案]  
　　織工趙天來借住小南門外小閘橋畔王務本家房屋積欠房租錢十餘千分文不付王向索取一味恃蠻勸令遷移堅不肯聽王忿甚遂於前日投禀總巡局請爲押遷鍾守伯明府准之○徐家匯巡防局弁陳千戎家謨函送張杏樓徐紀生馬阿狗沈金發至總巡局鍾守伯明府訊問之下馬供稱小的欠徐洋銀四圓七角因來催取以致互爭張馬沈同供稱小的等惟曾解勸不敢爭吵明府判令將馬笞 
 
 

Page 4

 
 
責一百板枷號一禮拜徐笞責五十板枷號三日均交十八圖地保張文濤收管○張阿根前向張夢周借衣飾押錢七千文昨向索取原物逼令贖還遂扭至十六鋪中局請李蘭史二尹審斷二尹審訊之餘限阿根十日贖還交保了案 
[美捕房瑣紀]  
　　崇明人施某其先人在虹口地方開設柴行兹因先人棄世家業荒廢略有積儲揮霍殆盡忽憶及同鄉倪阿榮前曾欠柴價一二元向索無著前晚施面塗生烟奔至北蘇州路倪處躺臥於地倪知其僞扭送捕房告以訛詐捕頭騐得果是假詐禁押至昨晨開釋○山東人韓田順刻在楊樹浦紡織局充當巡丁頭目陸續竊取白花衣一百餘斤經總辦訪悉前日下午函致捕房捕頭遣包探石金榮將韓拘押送廨訊究○寍波偷兒杜阿四前晚匿跡楊樹浦圖竊經走街捕拿獲由包探石金榮帶至虹口捕房押候送廨訊辦○甲乙等四江北人守候漢璧禮路永祥里口未幾有本邑人范毛毛彳亍而至甲等一擁上前將范痛毆而散范匍匐捕房控訴並稱失去對時表一枚捕頭見其受傷屬實諭令包探查行兇人送辦○寗波人張阿金前晚溷跡天潼路某弄内三百二十八號華捕疑係偷兒當卽拘禁昨晨捕頭遣包探查知張業銅匠現居外虹口老街並未犯事卽令釋放○台州人尤瑞記去歲冬間在外虹口雇屋聚賭捕頭遣包探范進才往拿被毆且被剪髮辫經通班探捕拿獲四十餘名解送英廨奉判以尤瑞記抽頭聚賭拒捕行兇實屬可惡遞回台州永不准來滬上豈知尤近又潛來經包探倪順泉查悉拿解捕房押候送廨究辦○前晚有江北偷兒在順泰碼頭竊取毛竹一根經三百三十二號華捕拘解捕房押至昨晨開釋○昨日午後江北人某甲至西華德路恒興押店購衣一領論價不合與掌櫃爭毆傷其頭額經人喚二百零八號華捕拿送捕房捕頭令掌櫃投同仁醫院療治甲押候送廨訊究 
[惠而不費]  
　　中秋時序皓月如銀天上人間風光美滿滬上各店鋪每以月餅分送各友循常例也兹承宏大莊主人送來月餅洋四元充敝堂醫藥之資爲貧民療疴卽諸友造福惠而不費敝堂有不敢冺没者焉乞附報章以鳴謝悃滬北廣益善堂唐廷桂嚴信厚施則敬謹啓 
 
 
 

Page 5

 
 
   
 
 

Page 6

 
 
[徐園]  
十五日童會班借座桐韻　舘日夜文武合演日演白良關二進宫七星廟思凡文昭關小宴雙摇會雙官誥夜演 
狀元譜天水關問探少華山戲鳳琴挑白水灘忠孝牌戲資每位二角 
[拍賣車糖]  
本行准於每逢禮拜一四早十點鐘本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞　老太古帳房啓 
[禮拜二拍賣]  
十六日二點鐘拍賣和大魚頭色羽毛牛頭紅嘰雙工龍牌牛頭金鹿色小呢七磅三魚洋標等貨此佈公平啓 
[禮拜二拍賣]  
准於十六日下午二點半鐘在坭城外跑馬廳後面蘆花蕩第九號住宅内拍賣書樓大餐間房間廚房洋琴花草一應家用仕物不計此佈　瑞和洋行啓 
[禮拜三拍賣]  
准於十七日十點半在四川路卅二號元豐順洋行拍賣頭等大菜間書樓房間寫字間廚房木器洋琴大保險箱什物另星不計此佈　魯意師摩啓 
[辭不列名]  
天南遯叟自粤倦游歸來惟知　門箸書不問戶外事十有五年來所有各報館新聞皆有主者鄙人從無片紙隻字亦從未搨管代作妄贊一詞惟曾月撰申報館新論四篇現亦一併辭之矣至於告白之中間列賤名者往往而有鄙人或不及知昨晤西士連及小筮星相之說爲耶穌正敎所不言似不宜列名其上亦當有所區别以是列名一事亦敬辭之見者諒焉天南遯叟王韜謹白 
[專收紅票格外伸足]  
天福來 
茲售英十月分大票新章加彩雙張十二元五角單張四開照算分條六角半函購申棋盤街北 
[禮拜四拍賣]  
啓者禮拜四卽本月十八日十點半鐘拍賣路燈九老羽毛　嗶嘰九老小呢船牌九老羽綾九老彩二美彩九獅羽綢十一碍彩三元十磅十二荷花彩人鎗十磅彩八士紅四美紅三元紅人鎗紅萬壽圖市布八磅四五子登科紅萬壽紅三元烏金三元藍彩人鎗藍三元金二美藍四美藍人鎗洋房雙人綠九獅七磅藍三元藍四美藍人鎗採蓮圖原布八磅彩三元花邊藍獅七磅紅三元紅彩人鎗花邊藍獅藍三元挺市洋標八磅雙松鼠細斜紋十五磅老人頭十四磅松鼠老人頭雲獅九獅粗布十二磅荷花人鎗九獅吉慶細布拍賣荷花劉軍圖彩四美紅五星紅金星七十二線紅雙路燈紅二美白金三元六十四線烏金三元藍雙路燈藍洋房先毛市漂布等貨特此佈聞八月十四日元芳行啓 
[丹桂茶園]  
新軿新時新燈新彩新戲查潘鬥勝 
富中富　人中人　樂中樂　善中善　好中好　勝中勝　遊中遊　嬉中嬉姑蘇查三爺人稱查半天乃金閶鉅富也面樂善好施可與潘宦並重因出遊催船以致鬥勝虎邱塔上揮金如土至今留篇美談本園名角久慕其名按事排成新戲照此氣象昇平配以燈彩均各描摹入神一俟告成卽擬登台試演屆時務請大雅諸尊光臨賞鑒　園主桐蓀佈訂 
[盤店聲明]  
茲由泥城橋西首新閘相近天成銀樓今因各東意見不洽情愿將店内生財貨物出盤與人另加源記開張倘有前東各項來往帳目均向前東理直與源記無涉恐未週知特此聲明　天成源記啓 
[感謝神卜]  
日前家母病危赴胡家宅三山公所明經子處求卜曰偶染時邪保無大碍請南方醫三日平安今果全愈古董徐少樺 
[天下馳名]  
牙痛粉 
此粉漱石寳李創製惠治風火虫蛀立止除根每瓶二角心胃氣痛散每瓶五角新聞報帳房棋盤街財運來近多假冐 
[容易得彩]  
埊門新銀票 
本公司新銀票開設地門有年秉公誠實馳名中外諸君信服除付紅彩費用外所得盈餘儘數充作善舉茲始分設香港泰亨福建大亨厦門泰和天津紫竹林泰祥上海泰安祥嘉善泰亨祥杭州上珠寳巷益豐參號内泰和祥等處銷售以廣招徠額設三萬號得彩一千二百八十九號全張售洋五角半張二角五分頭彩得洋三千元餘彩詳章程單今售英九月份票在華八月廿三開彩外埠賜顧卽班回件 
[上海華英大藥房]  
昭相噐具材料 
茲由英國名廠每日運到新奇名樣照相鏡頭鏡箱等件鏡明如水攝影最速無論人物山水惟妙惟肖乾快磁牙各片及放大鏡紙軋光機器巴筩蛋紙藥水等一應齊備鏡箱之精巧玲瓏莫能言宣且牌號洋字譯明華文詳載用法瞭如指掌今貶價格外招廣生意特此佈啓 
[天福茶園]  
汪桂芬請看十五夜演舉鼎觀畫 
[受誣表明]  
閱初八日貴報有滬南車夫私賣棉紗兩包與松茂一則其事大爲謊謬彼時當有本鋪小甲邀仝車夫至店查閱並無其因據車夫言我亦無紗賣與該店情事衆目昭彰内外共聞况店家進貨以帳薄爲憑豈可誤指此事無中生有將來終有水落石出之日爲關聲明特此表白 
[燕製補丸]  
善能利大便背四肢等痛 
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用輕瀉者此丸洵推第一小盒洋一角大盒二角五分此藥各大藥房發售 
[上海中西大藥房]  
照相干片藥水格外减價 
本藥房專運英國名廠製千各種照相器具藥水紙發售數年以來逎承海内照相家爭先賜顧咸稱價廉物美銷塲旣廣貨益新鮮茲又新到大小各式鏡子鏡箱不但輕巧靈便利於舟車携帶並且鏡光迅速無論飛禽馳馬可以一攝而盡至於人物山水更能隱微畢現毫髮無差所用藥料俱係洋字牌子猶恐不能明曉本藥房譯出華文並製成冲片藥水亦載明用法簡而易知倘不懂照相者覽之亦能一目瞭然也所有大小船牌干片快片月到一次新鮮無比雙料蛋紙堅細異常放大紙厚紙　放大鏡磁片牙片金粉銀粉巴筩磁盤玻璃量杯軋光機器着色顔料舉凡照相所需一應俱全　仕商賜顧請認明四馬路轉角大洋房内交易庶不致悮 
[鐵路及各項機器出售]  
前者瑪體孫在旗昌洋行經辦英國著名大廠製造銕路及各種機器在中國久已馳名前在台灣經辦鐵路已蒙大憲奬賞今由瑪體孫托本行經理各樣鐵路開礦礲米等機器各式俱全其價格外克己倘蒙　紳商光顧請至五馬路二號帳房面議可也　英商巴勒洋行啓 
[英大馬路萬有利告白]  
有一本萬利 
呂宋票一物以紙售洋全憑信實本行售出頭二三大彩早經屢次登明得彩甚旺亦叨購者之福遠路信寄原班回件雙張十三元單張四開照算分條大洋六角半○寄售法字入門每部洋三角 
[軋花鐵車出售]  
今有頂上軋花車出售另碎物件一應俱全貨高價廉貴客賜顧請至北泥城橋西首鴻慶西里對門方記便是 
[天寳洋行經理水險]  
本行經理福得南水險有限公司專保洋面輪船銀錢貨物等事今接領事文憑據有權衡一切章程均照大律倘蒙賜顧請至五馬路天寳洋行可也　經理人貢倍而白 
[四香千金至寳丹]  
肝胃心痛不靈還洋 
諺云千金易得一方難求本堂心存濟世家藏獨秘方用龍涎香枷楠香川麝香上沉香佐以君臣極品十餘味配製精良愈人甚衆無論男婦肝胃心痛經年累月胸膈閉塞痛極難忍服卽立刻全愈止痛斷根之妙僞言欺人罪我推天每匣一元鋪設上洋鐵馬路天后宮東首太街○分鋪蘇州閶門内下塘廣東益三堂啓 
[天福茶園]  
請看頭等名角新到沈飄香孫小山張燕芳小天喜沈韻秋賽活猴賽旋風賽陣風賽寄舟十五日夜一齊登檯起演 
[徐園詩社]  
本園十五日設　於惜陰書屋候　諸公隨意吟詠韓潮蘇海敢求瓊玖之投天上人間快詠團圓之月是夜八點鐘仍設文虎兼有戲法燈彩焰火游資每位二角慶賀中秋節四海共昇平明　遊月宮太獅並少獅桂子月中落劉海遲金錢禹門三級浪平地一聲街旋轉玲瓏塔滬放滿園燈 
[承股份]  
啓者今有黄平甫因年邁愿將自巳名下東興番薄店一股生意頂與李長生爲業憑中言明銀契兩交是頂之後店内盈虧與黄姓不涉均歸李長生自理恐未週知特此聲明　李長生告白 
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　江南製造總局函致縣署請提將局中應用地畝擅賣與洋商之李阿東李煥濤訊辦黄大令飭差役薛貴協同二十五保十五圖地保顧隆基提二李研訊著將所收洋商定銀如數退還此地以後不准擅自賣與他人祗能由製造局擴充局地旣而薛役又將顧保及煥濤解案大令倩蔣刺史提訊顧保禀稱前日小的保阿東出外令交還洋商所付定銀阿東置之不睬屢尋不見兹　訪悉避匿三元宫畔孫公館内未識是何意見求大老爺研訊伊父煥濤便知底藴煥濤供稱阿東避匿何處小的實屬不知刺史大加申斥叱令將顧保笞責一百板限明日務獲阿東協同差役赶緊將定銀付還了結并取具結限呈查○滕唐氏訴稱丈夫被押改過局籲求開釋前晚蔣刺史升堂訊問滕唐氏訴稱小婦人年五十有五原籍泰州遷居治下陸家浜已歴二十八九年丈夫名禮徵向業鞔工小婦人祗生一女家内尙有邁姑年已七十有八前者丈夫在外做工有素不相識之江北某邑人突將所用剪刀奪去旋互扭至杜老大所開老虎灶内向之索取其人强索洋銀八圓丈夫以小本經營焉能出此巨欵遂奔投總巡局喊控五月十三日局員鍾大老爺飭提訊詰反將丈夫送入改過局被誣難雪叩請開恩二十七鋪地甲陶旭禀稱前者禮徵至總巡局喊控杜老大卽杜明奎唆使江北人奪剪等情其實禮徵與杜挾有宿嫌奪剪者是周雙慶小的早經解勸兩造各執一銅旋由鍾大老爺訊明飭禮徵具結禮徵出言挺撞以致發入改過局刺史著於明日將禮徵從改過局提出訊斷 
[英廨瑣事]  
　　蘇婦王金氏其夫向在外洋生理氏隨親串同居六馬路專藉販賣珠寳出入大户以博蠅頭歴年以來滬上各珠寳鋪均所信任雖貴重物件亦任其掮去近屆中秋三馬路晝錦里信昌等各鋪於十二日至氏家結算所取物價如未銷售可卽交還以便結帳氏一味支吾信昌等見其有異再三根究始云物已付質次晨投報捕房由顧阿六趙銀河兩包探往查知氏因料理前被人誑去琛飾以致虧空所掮各物已質在大馬路德祥質鋪約有萬金之譜當卽將氏帶回捕房捕頭飭送英公廨别駕發官媒看管俟升公堂會判○寗波人王亭東携妻劉氏同居南新街前日亭東適在家寫信氏以閒事向之絮聒亭東怒其羅唣略加呵斥氏引以爲辱背人吞烟旋卽斃命事爲包探黄四福查知將王　入捕房轉解公堂别駕著押候訊奪 
[法捕房二則]  
　　報紀醬園弄某道十夤夜入人家當塲拘獲扭入捕房押候查辦昨有徐小溪投捕房稱與道士徐心濤爲昆季實因悮闖隣居口角起釁並無别情偕原告籲准保釋捕頭以旣已講明准其保出○湖州小麻子胠篋中之老手也歴經公堂懲辦前日又來行竊爲包探拘獲盤詰之下有當票七張寄存後新街五號弄内某舊貨店當卽帶同起獲當票送入捕房捕頭命押候吊贓解訊 
 
 
 

Page 10

 
 
   
 
 

Page 11

 
 
   
 
 

Page 12

 
 
[丹桂茶園新戲告白]  
滬上紳商煩演山陜鎗一等名角文武花旦 
三盞燈全本伐子都 
本園頭等山陜文武花旦三盞燈者幼習文行角色新近習成武戲一劇名曰代子都也前者連演兩次蒙滬上仕宦紳商各號觀者人山人海無不喝彩申新各報屢次美鑽大有十三旦之文武奇才妙技絶藝申江無賽本因清養數天再爲登塲現今紳商金面難爲准於禮拜五卽十二夜煩演伐子都一准演唱絶不失報至期諸商駕至小園一觀務望早降 
[英工部局諭]  
爲出示曉諭事照得馬車疾駛本干例禁况本工部局向有定章不論何人或騎馬飛馳或駕馬車疾行凡有碍於行人者　令巡捕將其人拿獲解究近悉日久玩生租界中仍有前項情事以致碰撞傷人之事時有所見現在本局除巳飭巡捕按照定章從嚴拘禁外合先出示曉諭爾等知悉如有違犯定必從重拿究莫謂言之不早也切切特示西歴一千八百九十六年九月十八號工部局總辦韜朋 
[新開福泰森號]  
本號開在上洋英大馬路中市坐南朝北門面自運東洋揀選艶色絲布各色絨布細白縐布批發格外公道倘蒙貴商賜顧請認明本號招牌須不致悮特此佈聞 
[江海關諭]  
照得本月十五日係中秋佳節本關例於是日給假封關停辦公事爲此諭仰各商一體遵照毋違特諭光緒二十二年八月十二日 
[本廠新到]  
磚瓦機器每部每日可造磚二萬五千塊每塊長十寸闊五寸厚二寸且陰溝管子亦可製造如合意者請移玉面議可耳　上海耶松船廠告白 
[招雇工頭]  
啓者招商局北棧欲雇工頭一名照料上落貨物欲知詳細情形者至棧中間經理人可也此佈 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
[尋人賞格]  
蘇州顧亨基小名八官號通甫荷卿自五月間竊物嫖妓不歸尋回約束又於六月廿五日逃走當有尋人招貼言明將八官送回者酬謝繼又登各報招尋迄巳月餘未見回家茲再登報招尋如有人將八官送回者酬洋三十元送信確實因而尋回者酬洋十元决不食言顧熙山字 
[上海鴻福來○三彩誌禧]  
電捷 
英九月頭彩二萬二千零零六二彩二千四百卅五三彩七千零六十二四彩四千九百八十一號○三彩由本號售出得主後詳先此報喜 
[分設櫃售]  
茲者本行分設皮貨店在英界三馬路口北首源甡泰字號櫃售批發格外克巳貨眞價實創始劃一照碼二四折眞不二價法界源合泰行告白 
[輪船往神户香港]  
星加坡庇能等埠 
茲者本行嗎厘嘩厘利輪船准於本月十六晚往神戶香港星加坡庇能等埠各寳號如欲搭客裝貨者請至小行面議可也此佈老沙遜行啓 
[修志待述]  
海寗纂修新志城東諸嘉橋沈氏自進士湘至葆瓊葆琛宦遊山左歴三世矣邇來葆瓊姪孫濬字純甫三次函達東省均無回祈將履歴行述寄回海寗諸嘉橋本宅以憑采輯盼切盼切　沈濬謹誌 
[遺失支票]  
今遺失明記支頤康莊第四十五號八月十七期元三日六十兩此票遣失關照作廢望各寳號切勿收用此　明記啓 
[義記洋行保險]  
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也司事沈韻慶　主人謹白 
[上海中西大藥房聲明]  
補益牛肉汁 
牛肉汁一種乃美國法曼奠醫士創製君臣相佐配合極精專能補中益氣利濕能脾久服延年有返老還童之效銷行各國咸推妙劑邇年中國仕商亦甚信服功勝參蓍久著奇騐向由本藥房經售貨眞價實遐邇馳名近有不尙店家仿造假貨價雖較廉奈無功補有識之者早巳比爲番菜館之牛肉湯只圖魚目之混又何益也亟特聲明倘購是汁者幸加詳察認眞老牌庶不被朦可也 
[取材於電]  
本行經理西門子廠專辦電報各種材料各種電機及水雷用電綫並兵船礮臺以及各廠各礦曁街路需用各種電燈並鐵路電氣車一切俱全貨眞價廉各省官商如須購辦請惠臨敝行看圖議價可也　上海信義洋行謹啓 
[招辦鞍墊馬料]  
本處馬隊營需用鞍墊四百張每張用膠州厚白毡四層做成長英尺二十四寸闊三十寸有願承辦者望來看樣議價又馬三百四十日田麩豆大麥甚多有願半年長年包辦者亦卽來淞面議　吳淞砲臺自强軍營務處告白 
[江蘇藥水廠肥皂作告白]  
啓者本廠歴來自製磺强水硝强水鹽强水及各種藥水發客又有洗衣洗面之肥皂賜顧者請至本廠面議可也 
 
