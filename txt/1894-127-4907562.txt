# 1894 - 127 - 4907562

 

Page 1

 
 
[論奏報工程]  
　　大工大役固非國家之所常有也而尋常工役則又必不能免故有國家者於　　粟米之外更有　　之正太之征　民者又非可以惟我所欲爲也必也不妨其農時不害其家事蓋體恤民情如此其至也我朝定制過越前代力役之征概與蠲除地丁錢糧而外無一絲一粟取於民間自軍興以來大臣爲急籌餉項起見創設厘捐而商人乃於常嗣之外多一出欵然彼時民間初無怨詞則以踴躍助餉期早日殲除醜類奠定金湯俾小民得以享承平之福也况初創之時局卡亦無近來之多稽查亦無近來之密所謂網漏於吞舟之魚而軍餉以濟兵心以奮大　以除頌聲以作至於　而軍務肅清數十年矣官之失信於民者已屢或藉口於善後事宜或指名於地方工程厘捐局卡有增無　宜乎　　之聲有作於下者矣而亦幸而免者則以地方工程或墾荒田或興水利固民情之所喜以此厘金之欵爲地方典利　亦孰不從而感激贊揚蓋所取於人者雖有可怨而所利於人者則猶可補也至於工程止有糜費而無　賢則民之口有不能防者矣恭讀二月二十八日上諭給事中余聯沅奏近來遇有工程派勘估承修各員有節省名目實在到工者有限無怪其偷工减料不能經久等語各項工程派出勘估承修大臣均應核實辦理卽或該大臣潔　自矢而所派司員及胥吏人等亦豈容稍有弊混嗣後一切工程承辦大員務當破除情面督飭司員認眞經理掃除積弊以期工料堅實帑不虚糜其承修之工如於保固限内有損壞情形卽著工部查明照例賠修毋稍含混欽此此其所指工程大　在都中及各處陵寢等項而言也然今年工程之最大者則莫如慶典所需一金輦也估價至四十萬金三彩　也　價至三十萬金其他大抵稱是凡此雖係内外王公大臣所報効以爲母儀天下者藉博歡愉固不必計較其工程之大小顧國奢則示之以禮古人曾先我言之且其所費者而果然盡在工程又何足言而所估之價如許其到工程者或未必如此則是大半歸於經辦者之中飽其亦何必塡若輩無窮之壑乎乃說者則以萬壽慶典自乾隆迄今百數十年幸得一遇誰不欲共霑　澤同被皇仁朝廷以天下養其親有不必計及乎此者余侍御此奏其意决不在此也然吾思之工程之中孰有大於黄河者山東之河工無止境無盡期年年報銷計銀若干無論數十萬數百萬無異乎投雪於沸湯自古迄今莫不如是不待言矣而永定大清諸河近年以來亦歲有所修决潰之患幾無已時此則不過山東河工中十分之一而估計承辦工程之人則無不因此而驟富故俗諺有之曰要發財黄河開嘗問父老言前此河督駐紥東河時曾有河工小委員忽發奇想乘舟量度隄防測得何處土鬆隄溥至夜竊往挖之今日去一草明日去一泥逐漸倫挖以一人之力費數甸之工水果由其所挖之孔汨汨而入於是委員卽日禀報請速堵塞而轉　傳至河帥又書一二日俟河帥深員踏勘又需二三日而隄遂潰决數十丈乃發帑興築工程浩大開支帑銀不知　何而該委員之宦囊由此而充足焉數年前鄭工方急同鄕有某甲者向在河南作南貨客因賭虧本流落在彼數年困苦莫比是年　緣得與某通判訂交某通判亦聽鼓有年貧無聊賴者適值鄭工告急需人分投堵塞某通判奉檄往某處監工某甲卽隨之工所稱爲師爺比工程告竣不過半年之久某甲已翩然言歸氣樞軒昻衣服華美携回現銀一千餘兩衣服古玩等約值二三千金蓋皆從此項工程中染指而來者夫某甲不過充一司事其所主者不過一通判而孑然一身居然　載之中頓成小康則其中差使之肥美工程之含混上之蔽下之貪舉一事而可概見焉然則於此時而欲使奏報工程悉從核實當先自黄河之工始所謂扼其大而持其要則小者可不煩瑣瑣也夫以厘金之足以取怨於人而悉數用　工程而民亦不怨若知其到工者無幾大半皆以飽經辦者之私槖則將有紛紛以起者矣蓋國帑者亦民問之脂膏所積而成焉者也此次諭飭之後其或有激發其天良者乎 
[本館接奉電音]  
　　昨由京友電傳上諭二道敬謹譯登○四月初六日奉上諭前因各省軍流等項人犯臉逃過多諭令該部嚴定文武員弁處分具奏兹據吏部兵部會奏遵旨按照例内原定處分條欵分繕清單呈覽者依議行經此次嚴定處分之後著各直省將軍督撫嚴飭文武員弁於押解及在配軍流等項人犯務須隨時認　防輓不得少涉大意倘仍漫不經心致有疏縱卽著嚴叅懲處不貸單二件併發欽此同日奉上諭兵部奏京城地面官疏防盜案限滿未能弋獲遵議處分一摺著照部議所有失察徐姓被盜之正藍旗漢軍步軍校文瑞著降三級留任署千總榮光署捕盜步軍校榮連均著降一級留任失察溥姓連姓同日被盜之廂白旗滿洲委步軍校恒庫著每案各降三級留任署南尉奇克愼捕盜步軍校德斌奎緒均著每案各降一級留任失察塔姓被盜傷人之廂白旗漢軍步軍校多　著革職留任副尉崇敏政步軍校樂勝均著降二級留任正陽門門領德壽門千總常福門吏扎拉罕均著罰俸一年該員等應得各處分均著不准抵銷餘依議嗣後各該員弁於所屬地面務須實力巡緝認眞整頓毋得仍前疏懈致干重咎欽此 
[液池迎夏]  
　　禮部爲咨行事儀制司案呈所有本年甲午恩科會試新中宗室貢士奉旨著於三月二十八日在保和殿覆試應由護軍統領中請派一人稽察中左門經本部繕單請派於二十一日具奏奉硃筆圈出廂黄旗護軍統領謙光欽此欽遵到部相應咨行貴旗護軍統領查照辦理○吏部爲示傳事所有卓異官廣東南韶連道阿克敦京察官福陵總管衙門筆帖式常祥等本部於三月二十五日帶領引見相應示傳該員穿天青褂備帶補　元青褂並佩帶對子荷包手巾於是日寅刻赴左翼門外本部下處書到聽候排班帶領引見並先於二十三日辰刻赴部演禮毋違○侍衛處爲知照事二十二日奉旨朕於明日辦事後乘轎出乾清門走景運門至奉先殿拈香行禮畢仍進景運門進内左門走長街御前侍衛等隨同出順貞門神武門進北上門由西山道至壽皇殿拈香行禮御前大臣軍機大臣内廷行走王等隨同行禮畢仍由西山道出北上門進神武門順貞門至乾清宫穆宗毅皇帝聖容前拈香行禮畢至西煖閣用膳召見大臣卯初二刻預備欽此○正陽門内西刑部街大中府胡同有宗室德某王某二人皆吃倉保庫者因噯昧事醋海生波各出洋槍向擊當槍子飛出時適丁姓之子年方十齡散學回家行至此處槍子　中鼻梁以上由腦後而出孩卽殞命德王二人本欲逃遁幸附近多人圍住本地方官兵亦到當將二人拘獲解麻訊　 
 
 

Page 2

 
 
口供在身畔搜出六門　梧一稽　　解交提署訊辦○侍衛處爲知照事二十三日奉旨朕於明日辦事召見大臣後出順貞門神武門　三座門西安門出阜成門紫竹院少座走蘇州街六郎莊進頤和園東宫門至樂壽堂皇太后前請安玉瀾堂少座出東宫門走六郎莊蘇州街　竹院少座進阜成門西安門三座門神武門順貞門還宫欽此○回子郡王阿密特於上月廿四日進内步入隆宗門卽由樞垣發出御賞　袍補褂八寳大小荷包手巾阿邸祗領立於九卿房遵將御賞袍褂等物換穿卽於乾清門前行禮謝恩我朝懷柔遠人恩明誼美不於斯可見哉 
[壽宇同登]  
　　今年十月恭逢皇太后六旬萬壽普天同慶薄海臚歡恭查乾隆二十六年聖母七旬萬壽曾有順天府屬者民萬必壽等六十六名壽婦楊賀氏等六十三口到京祝嘏仰蒙恩賞有差今届慶典宏開事同一律已由大部咨行直隷總督轉行各屬如有　民壽婦情殷祝嘏者准其造册咨送來京一體叩祝已行文各屬出示曉諭矣 
[大帥起節]  
　　欽差北洋大臣直隷總督李傅相定於初三日出省會同定軍憲閱操已將行程記諸前報初二日道府廳縣　城鎭將及營臺局所各員一一上院禀安並聽示諭届期復至招商局恭候憲旌相節於凌晨七點餘鐘至招商局茶座時河上砲船槍砲聲如聯珠海晏輪船帥字大旗更迎風招展局前輿馬密若蜂屯及八點鐘隨節各員擁傅相登舟文武屬員站班恭送海晏卽鼓輪前駛槍砲之聲與汽筒迭應　憲舟已遠猶聞排槍行砲聲纍纍蓋城守營練軍營以及親兵前後兩營沿途站隊恭送行旌也至於南北兩洋鐵甲兵輪預於上月廿九日先後到津停泊大沽口外以便護送並備大閱云 
[揭曉確期]  
　　本館前紀本科會試於初九日揭曉云云此不過傳聞之詞兹接京電准於十二日放榜聞今年不准看紅錄云 
[翰詹大考題]  
　　水火金木土榖賦以九功之德皆可歌也爲韻書貞觀政要於屏風論賦得楊柳共青旗一色得林字五言八韻 
[江撫閱操]  
　　江西撫憲德大中丞奉旨巡閱於初二日辰刻抵潯各官進見後隨入城拜客皆擋駕不敢見周德泉鎭軍迎入署中欵以華筵至八點鐘時憲駕回舟安宿次晨晴霽諭令開操各官均往伺候鐘鳴十下中丞坐綠呢大轎用全副執事至大校塲各官迎入演武廳升座右設周鎭軍與誠觀察一案文具公服武穿盔甲行庭叅禮畢發令開操但聞大砲三聲將臺上鼓聲大作馬軍分道疾馳俄而佈成一陣名曰對鋒陣紅旗一颭擡鎗齊鳴烟霧滿目紅旗再颭排鎗連放紅旂三颭戈矛直進短兵相接觸撞有聲忽號砲又響變爲八門金鎖陣有門有戸馬軍從中出入洋槍齊放或由左旋右或由右旋左或周圍轟擊或連環施放皆井井有法號砲再響變爲長蛇捲地陣如常山之率然擊首則尾應擊尾則首應擊中則首尾皆應大陣既畢帳棚倐成中軍帳升帥字旗鼓樂迭奏接操籐牌陣及大刀虎义戈矛等件旋又演攻奪城池狀鳴巨砲十數尊并掘地道有告奮勇扒雲梯者城樓上以火藥傾下仍奮不顧身斬關奪隘而入軍中作得勝之藥排隊入城中丞顧而樂之命暫憇息賞給衆士卒青錢一千數百緡猪羊各六十隻美酒一百罎迨憲駕回舟已鐘鳴四下矣衆官恭送如儀初四日黎明仍詣校塲閱馬步箭命中及遠技擅穿揚自營官以至領隊賞給袍褂衣料扇揷等類砲靶中的者亦多又看砲臺演試大砲均能運動自如亦有賞賜中丞撫江西十數年凡隷帡幪者莫不懷德畏威周鎭軍訓飭有方練成勁旅誠不愧細柳遺風也 
[秋審紀事]  
　　蘇撫奎中丞於初五日舉行秋審已紀前報是日黎明執事各員齊集撫轅伺候少頃藩臬兩司蘇州府總捕府長元吳三首縣及撫轅中軍守備等員亦次第戾止迨鐘鳴九點中丞升坐大堂兩司分坐左右唱名官每唱一名由長洲縣將該犯從東角門押進跪於大堂中丞略詰數語賞以饅首兩個蒲扇一柄凉席一條青蚨二百卽由元和縣從西角門押出及審畢退堂報時鐘已十下二刻矣是日人犯共計廿三名内有女犯二口 
[臺嶠採風]  
　　署淡水縣翁子文大令前於五年海防案内保舉道員俟得知府缺後在任候陞例應過班引見遺缺由上憲檄委本任淡水縣現署鳳山縣事李麗川大令回任惟應俟本任鳳山縣事余東生大令由彰化縣交卸至郡方得赴淡接篆大約李大令履新之期當在四月望後矣○大稻埕一帶商家業茶之戸居多餘則如致和公泰建祥建昌陞等十數家皆以販腦爲業向由内山各腦戸設灶熬後　之各家各家運往廣東等處售之洋商從前每一百斤可售洋銀六十七元近則因出腦過多洋商有意貶價祗得三十餘元凡事盛極卽衰理有然也○　地食鹽向係由官銷售各縣設一總館四鄕又設子館販館或由委員司理或由商家包辦其章不定有桃仔圍子館者因雇車夫向左近海口　鹽竟被攙和泥沙甚多館中委員知之責令賠償車夫不願委員以鹽務爲國課攸關若任屢攙氟沙民問買賣裹足誠於銷塲有碍不可不懲一以儆其百當將車夫送交總館請送縣懲辦○臺北設立通志總局上而吏治民情下而山川途徑莫不别類分門載之於筆局中司道現又以全臺所隷鹽務稅厘軍械機器製造鐵路商務等局設始何年月日員弁幾何按月報銷銀若干曁全臺防營駐紥處所統領將弁幾何　費糧　若干以善後局爲總匯之區行文稽查凡以冀精詳而免遺漏也○特授臺灣縣范繼亭大令前因政體違和奉檄調署新竹縣篆俾近臺北府得以稍資調攝大令擇期交卸地方紳董恭送萬民傘德政牌以志去思大令謙讓再三而後受旋於三月十九日遵陸赴郡禀見撫藩兩憲勾留數日卽擬履新 
[澎湖災狀]  
　　澎湖爲臺灣屬島輪船一日可至其地周圍數十里雖不甚遼闊而民亦有八九千之多地近海濱颶風常作種粟不易屑民恒食地瓜困苦之情已可想見去秋鹹雨爲患歴數晝夜所種地瓜亦皆潰爛收成既絶莫不嗷嗷待哺地方官以災狀上聞撫憲邵大中丞　委營務處提調兼帶定海右營朱又懋太尊上泮齎欵赴浙江之温州一帶採辦地瓜數千擔又由閩督譚文卿制憲發米若干均交太尊親赴　湖賑濟太尊抵澎後不辭勞瘁親歴三十二島登山涉水逐戸查視分别極貧孤貧次貧三等給以地瓜及米極貧者地瓜廿五斤米十五斤餘　遞降有差待賑者五六千人皆出水火而登袵席惟該處前既厄於淫雨自去冬迄今又轉水爲旱前後數月未得一霑渥澤農夫待　甚殷蒼蒼者其亦憐而拯之耶 
[瓊州苦旱]  
　　廣東瓊州所屬地方自去歲仲秋以迄於今未逢甘雨去歲晚稻收成既歉著芋雜糧亦多枯萎因是糧價大漲貧人之謀升斗者無不太息咨嗟然猶冀交春後沾足堪歌尚可稍蘇困頓不意望穿秋水依然旭日懸空民食之艱日益加甚現經地方官憲設壇祈禱並嚴禁屠宰以期早沛甘霖倘碧翁翁仍靳膏澤之施則瞻蒲望杏之儔不能及時播種其苦更難言喻惟冀至誠感格共沐和甘庶可釋羣生之焦慮也 
[烏龜做賊]  
　　楊子行者年僅二十餘泰州人也偕妻楊某氏來蘇尋親假寓善長巷某客棧覊留數月落魄無依致欠房飯資若干不得已央該棧主胡蓮生作中將牀頭人押於閶門内著名龜鴇趙大處作皮肉生涯每月身價洋七元半當立契據先取半年計洋四十五元於上月下旬成交於是一頂綠頭巾牢牢戴上矣已則由薦頭薦至某公館當臧獲前日奉主人命送信至蘇州府署内慕友某君處時某君公務冗繁無　作答令翌日取覆楊乃於翌日傍晚時闖入府署四顧無人竟將皮箱一隻竊負而逃心慌意亂誤撞於玻璃窓上砰然作響差役等聞聲齊集人贓併獲搜其身畔有質劵數紙押身合同契一紙當卽禀知林太守立卽升堂提訊楊供詞支吾太守怒飭責士板發吳縣刑房管押一面出火 
 
 

Page 3

 
 
籖飭差拘龜鴇趙大客棧主胡蓮生等到案質訊翌日太守親提研鞫趙不認爲鴇供稱楊妻由胡薦至小的家做工黹甫經五日並不爲娼太守謂既作工黹何工資若是其大也趙又供兼作乳媪太守怒飭押入元和刑房俟詳細查明再行核辦湖撥長洲刑房看管楊荷以新製巨枷飭發頭門示衆限三個月遞解回籍 
[大佛誕辰]  
　　俗以今日爲大佛誕辰大南門外大佛殿及西南鄕之龍華寺西鄕之靜安寺等處香會素盛倘雲開雨霽　塵不飛則進香士女絡繹偕來當不减湔裙修褉時也 
[氣象一新]  
　　滬南大碼頭迤北日前失火焚去房屋二千餘間越碼頭七八個可謂巨災矣日來由房主雇水木工匠建造房屋約本　底可以竣工石板街道當時損壞不少每當宵深月黑行者時有傾仆之虞兹由善堂董事雇匠修整行人莫不稱便 
[書院課期]  
　　上海縣黄大令懸牌擇於本月十二日在敬業書院課試生童届期齊集聽候扃試 
[撞船續述]  
　　前報顧春郎貨船被輪船撞沉經救生局將屍身三具撈獲報縣請騐一則兹悉順裕行不知姓名之搭客查係劉瑞林　波人年十九歲四房合一子屍屬來滬撫屍痛哭聞者酸鼻旋赴縣署求免相騐由招商局總辦給與棺木衣衾在息影公所收殮在水多日屍已脹胖異常載貨號商共有四家均赴案具禀其貨約值洋二千元船亦值五百元撞成粉碎未知將來作何了局也 
[准充船埠]  
　　昨報紀黄慶榮投充船埠索費肇事一則兹悉搬物閙事者係前船埠顧洪昌之夥名王慶雲亦係浦東人投縣求充船　卽奉批斥前日另有住居滬南十六鋪向爲船業之黄瀅赴縣具禀投充船埠黄大令查得黄瀅誠實可任昨已批示准充矣 
[解犯抵滬]  
　　太倉州金直刺派撥兵役護解盜犯黄迷施田州施茂之三名到滬投道轅禀請勘訊聶觀察飭發上海縣監禁候示 
[身死不明]  
　　寍波奉化人葛春世年廿八歲在王來木烏山船上爲夥日前不知如何身死其妻夏氏在籍聞信來滬向表姪俞春林及船埠陳阿九詢問葛春世因何身死屍棺何在陳答以不知該氏遂於前晚呈請上海縣提究候有批示再錄 
[輕生續述]  
　　前報載西席輕生一則其時邵榮興羊毛行主獻廷函致金陵陶父蓮山向在泰興天星橋某藥鋪懸牌行醫聞子噩耗卽附江寛輪船於初六日四點鐘抵滬至羊毛行見邵母並司帳劉茂如叩首曰小兒性情拘執以死累諸君心它示安邵母見其人品誠實遂以　材奉贈從豐收殮衣衾均係新辦甚屬華麗初七日出殯邵延僧道各四人并用五梅花前導陶父再四堅辭乃不用五梅花送至江寍公所寄厝論者咸多陶父之知幾是處西首曾有擺水菓攤馬潘氏之子寳生患傷寒症延某醫診之醫告以脉息已絶無可挽回不藥而殁馬反揑造假方向某醫生詐擾今觀陶父之所爲而知人之賢不肖眞判若霄壤矣 
[准免相騐]  
　　陳慶林持刀自刎送仁濟醫院救治無效旋卽身死經地保報案旋據屍母陳馮氏投縣求請免騐大令批候堂訊已紀昨報前晚黄大令提地保曹福卿至案訊問曹供仁濟醫院喚小的去言陳慶林於上月初十日蒙大老爺飭送醫治無效身死小的查得屍母自　棺殮赴案報明陳馮氏供兒子慶林持刀戳傷他人旋又自刎醫治無效而死與人無尤求恩免騐由小婦人自行棺殮大令曰陳姓尚有何人答稱無人憑小婦人作主大令曰照冤單上爾等亦有不是慶林持刀傷人本應重懲今既身死須相騐明白方可完案陳馮氏堅求免騐並稱陳姓實無别人憑小婦人作主大令問受傷之人已痊愈否答稱已痊大令曰憑爾具結免騐可以銷案諭地保押同該氏前往收殮該氏叩謝而退 
[縫工翦髮]  
　　寍波人張沛泉設外國成衣店於裏虹口公輸廟旁翦月裁雲饒有蓄積一日向某船上攬得許多衣服日夜兼營仍虞不給該業每逢禮拜必休息一日嗣以衣客屢來催促不得已央夥陳瑞裕爲將伯之助陳不允而衣客刻不待緩頻來索取張自思無顏對人愈思愈急愈急愈忿適有某處帳欵銀五百兩又被倒去張以數年辛苦資一旦蕩然益忿不可遏前晚突持剪刀將八千根煩惱絲一齊剪下所不斷者寸許旋又遷怒於陳扭至外虹橋下某茶肆啜茗評理紛紛擾擾各肆唇槍經同業友人婉言勸解令陳破費茶資了此一樁公案 
[調戲女郎]  
　　本邑人王生全家住靜安寺左近向爲小工以餬其口昨日十二點鐘時正在楊樹浦工作見祥記繅絲廠諸女郎散午工而出内有張妙根盧茄茄二女郎年華二九桃腮杏臉綽約可人王不禁魄動魂飛痴呆半晌既而色胆如天上前調戲醜言浪態令人不堪入耳二女遂作申申之詈并欲掌其頰幸有巡街印度捕聞聲而至一併拘入捕房捕頭著押候解赴英公廨請宋通刺懲辦 
[誣服禮]  
　　新聞報館失竊洋烟筒釘靴等件投報捕房由包探施富寳查明係排字人某甲所竊吊贓解請宋别駕訊供懲辦等情曾列前報此案當時新聞報館詳載如何失竊及初疑挑糞人行竊由包探查獲眞賊挑糞人華學忠具禀黏呈控被新聞報館茶房阿根誣竊交捕拷打今新聞報自已詳言一切誣竊情眞求請究辦宋别駕准候飭傳阿根核辦昨日傳到阿根華學忠申訴前情阿根供在新聞報館當茶房館中時常失竊當日主筆房中洋烟筒清晨猶在及華學忠上樓後洋烟筒卽失去以致懷疑報捕查獲包探秦少卿禀前據新聞報館報失各物疑被華學忠行竊拿訊不認巡捕頭命帶華到家搜查恐在路有不測情事是以用西國手銬並無打伊之事搜無贓據卽行開釋及後查獲眞賊始知與華不涉别駕命該包探將如何銬法當面試演該包探試演之下别駕謂如此情形不過恐人逃逸並非私刑可比且騐無傷痕至阿根初華疑學忠行竊業已破案與華無干應著阿根向華服禮了事違則移送上海縣訊辦 
[縣案彚錄]  
　　周高奇行竊洋人小白皮箱經縣捕在小東門緝獲解由帮審委員葉司馬訊辦枷號今已期滿前晚黄大令提案飭令疎枷問向作何業供詞支吾又問爾前在鎭江行竊面上刺字今何以消滅供前在鎭江保甲局刺字後因難以覓食將字跡滅去大令曰前次犯竊刺字既知難以覔食此次何得仍圖行竊飭令再刺二次竊犯字樣刺畢問究係何處人供丹陽人大令判暫收所候備文遞解回籍○高昌廟巡防局東卡巡員拘獲偷鐵之熊吉祥王端甫陳瑞生等三名熊供湖南湘鄕人去年三十歲王端甫供湖南瀏陽人三十二歲陳瑞生供湘鄕人四十歲認偷製造局鐵三百斤不諱局員喝責三百板備函送上海縣黄大令飭候升堂訊究○前日黄大令自外回署時有李長齡黄天華徐大朋等四十餘人攔輿訴稱小的等均係江北客民販猪來滬赴行投銷向無公所名目上年有已歇行夥朱東水胡小泉張金榮等招股作本設立公所爲獲利分肥之舉强勒小的等輸捐小的等不愿出此無名之費環求批免大令曰葉等究係公所内何人供亦是販猪客人並非董事惟住在公　内耳大令又問陳曾壽係何人答稱亦是同行由葉邀來揑名朦禀大令曰葉禀爾等情愿多捐幾文葉等多人來禀爾言是揑名爾等現到八人聯名有四十餘人如葉亦言爾等揑名定須傳案質証爾等可有保人答稱有長興等六家愿保大老爺傳問小的等可以隨時質訊大令收禀令退候批示 
[英界公堂判案]  
　　捕房查得錢阿二周阿德潘阿珍等三飯店堆積稻草過多干違定章禀明宋别駕飭差傳錢周潘三人到案巡捕頭申訴前情並稱錢周二人前因違章傳案具結潘係初次違章錢周潘等同供願卽搬開稻草别駕以錢周二次違章判各罰洋四元潘阿珍初違從寛著令具結開釋○葉阿生訴稱開設茶館黄阿全徐小毛等來肆吃茶尋釁被毁茶碗傢伙報捕拘案毁物呈電黄徐同供寍波人以摇杉板船爲生曾有物件寄在茶館往取無著反遭辱駡是以口角葉阿生又稱並無物件寄存宋别駕判黄徐罰洋半元賠償毁物再各罰洋半元充西醫院經費○　探秦少卿稱張長生屢次犯竊現又在浦東爛泥渡等處竊取布衣等件至租界中銷贓拘案請懲失主未到張長生認竊求恩宋 
 
 

Page 4

 
 
别駕判笞一百板贓存捕房待失主認領○包探黄四福稱孔照洪行竊夏元順家水烟袋自鳴鐘拿獲人贓送案夏投案領贓孔照洪供寍波人向爲藥材店生理失業無聊是以作賊宋别駕判管押七天期滿資遣回籍贓交失主領去 
[法界捕房發落案]  
　　邵秉彝控同鄕人沈阿富誘拐弟媳朱氏至花烟間内爲娼經葛同轉提案訊供押候分别責懲等情已紀前報昨日原告邵秉彝投案補呈領狀同轉問沈阿富素日何如邵供素不安分又問爾家與伊相去幾何供約二里同轉謂經本分府辦後尚須送縣　籍命提在押之沈阿富到案著照原斷先行枷號二個月期滿笞責三百板鴇婦童朱氏著先掌頰二百下問家住何處供鄞縣東鄕著押候交保限五日勒令回籍問何人可保供戲館街阿桂同轉飭赶緊施行邵秉彝又禀朱氏尚有衣服在童朱氏處同轉飭探帶同領取○吳丫頭控洪　元母子賣妻爲娼迭經葛同轉審訊定讞之後押候責懲昨原告投案候示同轉命提洪趙氏等到案謂曰爾係一家之長不應起意賣　爲娼　洪氏屢次退還受爾之累不淺爾媳發堂擇配著追繳身價洋三十元充公爾可願否洪趙氏供願遵公斷著將其子洪阿元代母先行掌頰二百下枷號三個月期滿笞責三百板張洪氏亦當重懲今姑念吳丫頭代求實屬被累著從寛改爲掌頰洪趙氏押候交保繳洋釋放洪張氏著赶緊回籍不准逗留吳丫頭斥退○李文德之母爲馬車碰傷斃命經法捕房報縣相騐嗣因屍子求請免騐大令准之馬夫蔣長春給洋四十元爲領棺回籍之費案因牽涉季小冬蘇阿大經法捕房解請葛同轉訊供押候核辦已逾一月昨屍子李文德投案並呈領狀馬車行經手王寳才亦投案候訊同轉命提季小冬蘇阿大到案謂爾等不應躭悞行期著將季小冬掌頰四十下押候交保限五日内回籍王寳才願爲保人蘇阿大之弟阿三求保其兄同轉均准之著明日過堂交保李文德亦著投案領洋各遵諭而退○縫工陸阿莊等邀同夥伴向王阿三邀吃講茶在萬雲樓打毁碗盞物件經巡捕拘入捕房解經葛同轉訊供押候賠洋責懲王阿三遵諭賠繳洋六元五角業已釋出命提陸阿莊陸阿炳潘雲山等至案各掌頰八十下押候具結交保以後不准聚衆邀吃講茶陸阿莊先行釋放尋覓保人投案具保○崔玉堂在輪船行竊爲包探拘入捕房解經葛同轉訊供各失主投案領贓崔玉堂押候責懲等情已屢記前報昨同轉莅捕房命提崔到案掌頰一百下釋出不准逗留○張炳奎違忤其母送　葛同轉懲辦禁押捕房已逾一月昨其母投案同轉命提張炳奎到案責手心一百下具改過切結飭探帶至親串蔡雲卿家交伊具保以後不准違忤如違嚴辦○烟館主方陳氏控竊烟槍之李阿四劉阿仁同轉著照原斷各掌四十下釋出○招商局巡丁拘送竊賊朱春泉到案同轉著照原斷笞責八十板又以其屢次犯竊加笞五十板驅逐出境○包探拿獲扒竊沈仙榮到案同轉謂沈曰爾年未成丁卽學胠篋之技本當重辦　籍恐爾終身不齒令姑從寛掌頰二百下飭探送至松江航船帶回交其父管束質鋪夥求領當本同轉著於明日投大自鳴鐘捕房給領當本洋二元質鋪夥唯唯而退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[定期諭保]  
　　上海縣黄大令定於本月十二日著圖差傳齊各圖地保聽候諭話上忙錢糧務宜赶緊催繳又聞大令不日晉省謁見大憲面禀要公 
[訊明奸佔]  
　　昨報李朱氏之女秀咸被殷春和誘拐來滬經縣捕獲解上海縣候訊一則前晚黄大令升坐花廳提李朱氏訊問氏供四一二歲南匯魯家匯人離上海七十餘里丈夫浙世共有五女一男秀咸居次祗八歲許字王姓爲童養媳光緒十七年小婦人在外傭工秀咸歸寗被殷春和乘間拐去今因姪兒在正興街開設飯舘偶見秀咸在絲棧做工卽函告小婦人來滬尋見欲領女兒回去秀咸供廿一歲自幼在王姓家十七年二月初六日暫回母家適母親出外傭工殷春和設計哄騙一時信以爲眞隨伊至曹家渡硬拉上船帶至川沙又至行風廟至四月廿七日到滬住伊姑娘家在老閘唐家弄每日至絲棧做工呈出絲棧工籌一根大令閱過給還又供被殷春和强佔前年生一孩已殞今又懷孕六閱月不願在殷處前日走至順興飯館訴知嫂嫂被邱先生打二下大令曰邱是何人答是鄰居松江人小婦人現欲隨母親回去又提殷春和到案供奉賢縣人年四十五歲賣豆腐爲生秀咸係伊母親託小的帶到上海做工被陳玉林女佔小的函催伊母出外交代大令喝掌頰四十下依然刁猾又責藤條一百四十下始稱小的領秀咸出外並非誘拐大令曰領與拐有何分别供熟識爲領不認識爲拐大令叱曰胡說究竟拐出後作何景像答稱算是夫妻前年與小的生一孩今又與陳玉林私識懷孕小的管束不住本欲退還伊母大令曰事閱三載何不早還究竟是否姦拐供稱和罪求格外施恩大令以殷春和姦拐有夫婦女玩法已極喝重責五百板收所再行訊辦又謂李朱氏曰爾女既有夫家何以私下隨人竄匿三年之久先後生子懷孕不知羞恥亦責籐條四百下李朱氏代求恩典情願領回嚴行管束大令姑念懷孕其母又代爲苦求從寛免責交李朱氏帶回取具領狀原差禀明李朱氏現有叔公在滬可交叔公領回大令准將李朱氏母女交差候傳伊叔公領回管束 
[英界晚堂案]  
　　成洪氏控丈夫茂堂串同蟻媒陳阿春等將子價賣與潮州人郭林榮一案業經宋通刺訊將蟻媒人等分别責押並飭補提担保之顧金和到案再核前晚通刺升堂集訊洪氏供稱丈夫不務正業小婦人出外帮傭詎丈夫將所生五齡男孩托陳等得價售去爲此扭案求恩斷領茂堂供因一時糊塗將孩價賣實得身價洋銀十元業已花銷殆盡叩求寛限容小的措交郭林榮供在滬南開小烟館因乏子嗣憑同鄕之王媽媽等爲中買成子發明爲螟蛉實出洋銀三十三元立有過房文據並顧金和担保據各一紙今奉傳訊已將男孩發明交案求請斷追身價顧供在滬南開棕榻店曾憑同業陳阿春央小的作保實得中費洋一元五角求請鑒察王金水供亦潮州人母親王媽媽憑　阿春托爲媒證得過洋銀一元二角乞求恩典陳阿春沈李氏俯首求恩通刺廉得其情判飭成限交洋十元著俟繳到洋銀始准領孩顧金和王金水本應嚴辦姑念初犯著各交洋銀十一元五角如有人洋並保均准交保措繳陳阿春沈李氏訊係著名蟻媒著分别押候嚴辦並飭郭林榮　候各人繳齊洋銀投案具領旋據官媒邱沈氏禀稱奉飭看管是案男孩一名現因下體患有瘡毒及寒熱等症爲此禀明通刺復謂成曰姑念爾孩思病准爾行行具領調治惟須覓的實人來案具保限半月内繳洋成及妻洪氏遵諭而退○張木云控李阿榮等攫洋等情先經早堂會訊前晚宋通刺升座過堂復訊張供本邑人向爲木匠生理現在梵航渡包造房屋前日由滬雇車下鄕行至靜安寺相近突被著名流氓李阿榮及不知　名三四人不由分說硬將小的撳倒毆辱攫去洋銀三元六角曾投報捕房蒙捕頭訊斥自行尋緝昨經小的途遇爲此扭案叩求嚴究楊金元供川沙人亦爲木匠現在梵航渡帮陳爲夥包造房屋前日小的携有小包一個下鄕工作行至殷家厙地方突被同業之李阿榮張生廿四人手持鐵尺向小的硬索洋五角小的堅執不允致被毆擊數下並剝去大布短衫一件正爭閙間張作頭坐車而來李等喜曰此奇貨可居也要此窮鬼何用遂將小的釋放一面拖張下車毆打之下搜摸身畔洋銀小的見其兇惡萬分未敢與較昨聞張將李扭案爲此投案請追短衫一件李供浦東人張係同業曾欠小的工洋五角劃與楊處前日小的遇楊向索劃欵以致爭執當將短衫扣住抵欠現今情愿交還小的實未攫取張之洋銀求施恩典通刺以李並非安分之徒著笞百板李尚嘵嘵强辯通刺拍案大怒命重從加責三百板押候繳到衣服再行核辦並飭張限五天内尋緝攫洋之人扭案究辦○黄愼齋扭魏叔薌至英公廨控虧銀兩等情經值日差禀明宋通刺飭將魏交差看管並令黄補詞候訊在案前晚通刺升堂提訊黄供稱職員直隷人現爲天津恒和票號經事曾被前經事魏叔薌侵用銀三千餘兩迄今數載分毫未歸聞魏頗有家産因此股東汪代山著職員來滬找尋遇見之下一味延約以致扭案控追具詞呈電魏供職員浙江慈谿人前在該號經手所虧之銀實被友人拖欠職員雖有微産不敷歸償此欵求大老爺將職員移送天津可向各友索討自行料理通刺允之飭將魏還押候備文移解直隷交該管地方官辦理並令黄届時一併起程黄遵諭而退 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十三月二十九日京報全錄]  
　　宫門抄○諭旨兩道錄前○御史恩等奏五城粥廠定期裁撤並就食貧民分别遣散摺○府尹孫等奏酌擬停止粥廠日期摺○東撫福奏東換防營管帶員弁片○直督李奏請奬勵片○雲督王　奏邊缺守備揀員對調摺○晉撫張奏委解京餉銀數片○水師提督黄奏恭報出巡營伍進駐岳州起程日期摺○都統文　奏查勘盤山行宫各項情形併回署日期摺○三月二十九日禮部宗人府欽天監鑲紅旗值日無引見○懷塔布假滿請安○常明服滿請安○會章請假五日○克文續假十日○福森布續假五日○宗人府奏派補進王六班派出毓橚○召見軍機錢應漙志銳○閱卷大臣派出福中堂裕德廖壽恒皇上明日寅正至太廟行禮○○巡視中城河南道監察御史臣恩順等跪奏爲五城粥廠定期裁撤並就食貧民分别遣散以資歸里恭摺抑祈聖鑒事竊臣等因上年水災較重來京就食貧民日漸加多當於八月十三日奏請撥欵接濟舉辦冬賑前經奉旨允准嗣於九月十二日由部領到賑銀五萬兩當經分往城外被災地方選定扼要處所揀派員紳採買米石所有開廠日期及辦理冬撫情形先後奏明各在案查此項賑廠五城統設十二處皆於人煙萃集之區以便貧民有所棲止每日往來就食不致路遠維艱雖各廠人數不齊約計每處領粥之人日各三五千人不等自上年十月開辦迄今半年之久災民藉此餬口保全甚多而該員紳等輪班住廠實力經營一切彈壓撫綏辦理亦均得力當去冬嚴寒之際貧民藍縷衣褐不完風雪奔馳情殊可憫當由臣等函商大學士直隷總督臣李鴻章由天津籌賑局撥給棉衣褲兩萬件派員領到如數散放又得好義紳商助捐銀米以濟正欵之不足是以人數雖多經費無絀本年入春以來風雨調和人心歡暢羣黎遥望鄕園時作歸耕之計而清明以後相與扶老携幼感頌一皇仁欣欣而去者又復奔走不遑急圖完聚除臣等查看情形隨時資遗夫後現計各廠領粥之人爲數無多臣等公同商酌擬於四月初五日一律裁撤所有附近村莊及外來饑民仍當按其道里之遠近定以資助之多寡分别大小名口酌給米糧俾得各謀生計以副聖主愛民之至意所有定期裁撤粥廠及分别資遣各緣由理合恭摺具陳伏乞皇上聖鑒謹奏奉旨已錄○○臣孫家鼐臣顧璜跪奏爲酌擬停止粥廠日期恭摺請旨遵行事竊查上年夏間近畿被水饑民衆多經臣衙門援案奏准於大興縣所屬之孫河鎭定福莊黄村宛平縣所屬之蘆溝橋廳各莊通州所屬之馬駒橋設立粥廠並蒙欽派京堂分駐監放嗣於七月間奏設東直朝陽安定西直阜城德勝六門粥廠九月間奏添采育鎭禮賢鎭青雲店巴家園子檜垡鎭南各莊六處粥廠先後蒙恩允准賞給米石銀兩俾資辦理計自開廠之日至今已半年有餘各廠就食貧民多至萬餘人少或數千人不等均叨沐皇仁淪肌浹髓月來京師連得膏雨四郊滋潤麥苗暢發兼可播種大田值此農忙之時戀戀粥廠未肯歸家於耕鑿本源不無有礙轉瞬天氣炎熱麕集薰烝竊恐易滋疾疫且煮粥過多隔宿卽虞變味亦與民食不宜臣等一再商酌擬於四月初三日將去歲夏秋間所設粥廠十八處一律停止仍於停廠之日從寛放給領粥之人每名每口二十日米俾得携歸家中藉資餬口並可料理穡事其無家可歸之丁壯現在各處河隄工程次第發欵集夫興辦儘可前往傭工其實係老弱廢疾貧無所依者當飭各鎭留養局及普濟堂功德林等處酌爲收養毋俾失所恭候命下臣等咨行監放各粥廠京堂查照並劄行大興宛平兩縣印委各員等一體遵辦至奉旨監放粥廠之内閣學士溥顧大理寺少卿徐承煜太僕寺少卿岑春煊鴻臚寺卿劉恩溥内閣侍讀學士載萼田我霖均係親駐廠内督率委員實力稽查一切極臻妥恊且皆自備資斧不令地方供給理合隨案奏聞除俟停廠令該縣將用過銀米分項造册呈由臣衙門咨部覈銷外所有酌擬停止粥廠日期緣由謹繕摺具陳伏乞皇上聖鑒訓示謹奏奉旨已錄○○福潤片○再東省各防營遇有更換營官均遵旨隨時具奏兹管帶泰靖右營儘先都司馬駿嶺管帶廣武副中營補用副將章保勝先後在防病故所有泰靖右營查有留東補用都司張鳳儀廣武副中營查有總兵銜儘先副將奚松林堪以分别接帶又管帶精健前營留東儘先補用副將鍾士杰染患目疾撤委醫治查有留東補用都司葉雲升堪以管帶俾專責成除分檄飭委並令仍各駐原防地方認眞巡緝及咨部查照外理合附片陳明伏乞聖鑒謹奏奉硃批兵部知道欽此○○李鴻章片再上年順直各屬水災甚重小民無衣禦寒當經函咨各省勸捐棉衣助賑據江蘇通州直隷州知州汪樹堂捐助順直棉衣褲一千套解交籌賑局分撥散放洵屬有裨災區查署磁州知州裴敏中捐助直賑棉衣褲一千套經臣奏請加隨帶二級奉旨允准在案該員汪樹堂事同一律雖據聲稱不敢邀奬未便没其好義之忱合無仰懇天恩賞給汪樹堂隨帶加二級以昭激勸出自慈施理合附片陳請伏乞聖鑒訓示謹奏奉硃批該部議奏欽此○○雲貴總督臣王文韶跪奏爲邊缺守備揀員對調以裨營伍恭摺仰祈聖鑒事竊據署雲南元新營叅將楊玉光禀稱該營左軍守備錢汝清久任是缺受瘴甚深人地漸有未宜懇請揀員對調前來臣查錢汝清由軍營出身荐保遊擊借補今職平日辦理營務頗稱勤奮歴年以來並無貽誤兹以久受煙瘴人地漸不相宜自應酌量改調以重職守兹查有雲南龍陵營中軍守備馬白珍年力强盛能耐煙瘴堪與元新營左軍守備錢汝清互相調補錢汝清係曲靖府陸凉州人馬白珍係臨安府　迷州人均係隔府與例相符如蒙俞允錢汝清曾　引見毋庸送部應懇天恩敕部換給劄付馬白珍俟接准部覆後再行照案給咨引見以符定制所有調補邊缺守備緣由謹會同雲南巡撫臣譚鈞培署雲南提督臣蔡標恭摺具奏伏乞皇上聖鑒敕部議覆施行謹奏奉硃批兵部議奏欽此○○張煦片再前准户部咨光緒二十年分京餉奏撥山西省地丁銀四十五萬兩令卽分批起解等因當經行司遵照在案兹據布政使胡聘之詳稱遵在司庫地丁等欵項内借動銀一十萬兩差委候補知縣石鑫管解於二月二十八日起程赴部交納並聲明借動銀兩俟本年地丁收有成數卽行撥歸借欵等情請奏前來臣覆核無異除咨部查照外謹附片具陳伏乞聖鑒謹奏奉硃批戸部知道欽此○○長江水師提督三等男奴才黄翼升跪奏爲恭報奴才出巡營伍進駐岳州起程日期恭摺仰祈聖鑒事竊奴才於光緒十九年十月二十四日恭報巡閱事竣回駐太平十一月十一日齎回原摺奉硃批知道了欽此欽遵在案本年又届出巡之期奴才定於三月初一日督帶水師船閱看本標營伍接赴下游校閱瓜洲鎭標營伍泝江上駛接閱湖口漢陽岳州各鎭標營伍按營查核加意整頓並隨處嚴查匪類無使宵小潛滋奴才先期通飭各營准備閱看水操陸陣官則試騐槍砲打靶準頭兵則考求駕駛並舵槳刀矛雜技均須加緊訓練精益求精以憑當塲校閱如有軍實不齊操防不力各員弁卽當隨時咨會各督撫臣據實叅辦剔除積習以冀悉成勁旅仰副朝廷整飭水師愼重江防之至意奴才出巡後署中日行公事檄委署提標中軍副將李全彪代拆代行其緊要事件仍包封遞至行次由奴才隨時核辦除俟上下江周歴事竣再將巡閱情形另行奏報外所有奴才出巡營伍進駐岳州起程日期理合恭摺具陳伏乞皇上聖鑒謹奏奉硃批知道了欽此○○奴才文瑞跪奏爲查勘船山行宫各項情形併回署日期恭摺覆奏仰祈聖鑒事竊奴才於本月初七日具奏恭赴船山查勘行宫各項情形一摺奉硃批知道了欽此奴才遵卽於十三日起程十四日行抵盤山隨卽率同司員等恭赴行宫内逐處詳細查勘所有點景樓閣遊廊以及墻垣閘櫺等項各有坍倒滲滿之處需欵較鉅詳擬暫緩修理惟智仁樂處太古雲嵐各殿收存陳設書籍等項委因年久失修又兼上年雨水過大頭停問有滲漏瓦片脫落情形若不早爲修理誠恐再遇大雨損壞愈多工程愈大奴才再四思維趁此量爲黏補撙節辦理並將各殿陳設書籍歸併收存計用欵無多卽可保護所需欵項擬由奴才所管之籌備庫租銀項下動用當經傳諭該管官弁敬謹承修務使工堅料實不准稍有草率浮冐並嚴飭内外圍弁兵等各於應管地叚必須實力巡查妥爲看守以昭愼重而免疎虞奴才於查畢後　於十九日回署所有奴才恭查盤山行宫各項情形併回署日期理合恭摺覆奏伏乞皇上聖鑒謹奏奉硃批知道了欽此 
 
 

Page 14

 
 
[光緒二十年四月初一日京報全錄]  
　　宫門抄○諭旨一道錄前○吏部張等奏遵旨議奏摺○又奏請飭各項應行引見人員遵照舊章辦理片○司業瑞奏瀝陳外省附保積弊請傳旨嚴禁摺○川督劉奏解二批甘肅新餉摺○又奏重慶關徵收洋稅土稅數目摺○四月初一日兵部太常寺太僕寺正藍旗值日無引見○吏部呈進砟季搢紳○又呈進月官卷○侍衛處奏派稽察壇墻派出项信春齡海緒灃深崇年德魁○兵部奏派繙譯彈壓副都統派出崇年色楞額○召見軍機○○大學士管理吏部事務臣張之萬等謹奏爲遵旨議奏事内閣鈔出光緒二十年二月十九日奉上諭御史戴恩溥奏各省卓異人員陞途較隘請飭部量爲變通並將卓異人員申明舊章調取引見各摺片著吏部議奏欽此欽遵鈔出到部查原奏内稱考績之典每届三年舉行京察大計一次其各部院保列人員於引見記名後候旨簡放陞轉自無壅滯惟各省保薦卓異人員向准在任候陞查近來明保人員於到省後遇缺卽補班次極優又有各項人員待補陞途日見其隘故卓異人員雖有候陞之名並無推陞之實可否請旨勛下部臣稍爲變通凡道府保卓異者予以存記簡用以示優渥其州縣卓異人員遇應陞之缺或與明保班次相間輪用或在各項候補人員輪補内相間插用等語查定例各省州縣以上應陞缺出應令該督撫先儘卓異引見回任候陞之員先儘陞用不准於摺内聲稱人地未宜以别項人員請陞又應調缺出俱令於現任人員内揀選調補如無合例堪調之員准以候補並進士卽用人員酌補如無人方准以應陞人員揀選題升又題調缺出俱准升調兼行聽該督撫酌量具題又明保人員引見奉特旨以何項官員留省補用儘先補用遇有缺出悉准該督撫酌量行儘補用不積各項班次之缺各等語今據該御史奏稱各省道府保卓異者予以存記簡用州縣卓異人員遇應陞之缺或與明保班次相間輪用或在各項候補輪補内相間插用等因欽奉硃批交臣部議奏臣等查道府卓異記名存記者應否錄用朝廷自有權衡至各省州縣以上應題缺出如候補無人准以應升人員題升應調缺出如調補無人亦准以應升人員題升題調缺出向准升調兼行是凡係應題應調及題調等項要缺均有升補之途查無論何項之缺但係請升卽應將卓異合例人員行儘升用不得聲叙人地未宜以别項人員請升所有卓異人員升途本寛今據該御史奏稱或與明保班次相間輪用或在各項候補輪補内相間插用等因查應補應陞各缺俱應叅互持平現在各省候補人員日多補班均形壅滯卓異人員均係現任卽照例陞轉亦無淹滯之慮若復插入補班陞用則無缺候補之員更覺偏枯亦不足以昭平允至明保人員如奉特旨以何項官員卽用儘先補用到省後雖歸於特旨候補班内補用惟查定例遇有缺出仍由該督撫酌量補用並無到省後遇缺必須儘數補用及統壓各項明文是特旨候補班次與保薦卓異人員陞途並無妨礙該御史所請變通章程相間輪用插用之處應毋庸議謹將臣等遵旨議奏緣由繕摺具奏伏乞皇上聖鑒訓示遵行謹奏奉旨已錄○○吏部片再内閣鈔出御史戴恩溥片奏稱查定例各省卓異人員必令隨時送部引見原爲上邀聖鑒藉以甄别人才不任各疆臣憑意見爲拔取視大典若具文乃近來該員等每多援事逗遛竟有保卓異後遲至數年或十數年尚未赴部引見者疆臣聽其戀棧憚行不加嚴飭而人才賢否並未能一邀聖鑒臣查卓異章程久經部臣厘定並經御史張盛藻條陳令卓異人員於半年内一律請咨赴部到遲不得過一年之限今既擬寛予升途如仍復逾限逗遛何以肅官方而警玩懈應一併請旨飭下各省督撫於新舊卓保曁俸深等項應行引見未經赴部各員嚴飭按時領咨不准仍前延宕部臣亦須一律申明舊章循例調取如該員等再任意延不領咨定卽查叅議處以杜取巧效尤之弊謹附片具陳等因光緒二十年二月十九日奉旨交臣部議奏臣等查定例卓異人員於接准部文後限二十日内詳請委員署理該督撫扣明交代例限卽行給咨如該員實有承辦要件約計半年内可以完竣者於交代案内咨部展限如必須半年外方可竣事准該督撫據實奏明總不得過一年之限倘該督撫不依限奏咨照應申不申律罰俸六個月係本員赴部遲延逾限一月以上罰俸一年半年以上降一級留任一年以上降一級調用俱公罪各等語是各省保薦卓異人員赴部引見本有例限其有因承辦要件未能依限赴部者例應由該督撫據實奏咨展限定例本極詳備歴届保薦卓異人員據各該督撫給咨到部均經臣部查照成案隨時帶領引見其有未能依限赴部者迭經臣部於年終分别奏催咨催在案今據該御史奏請申明舊章循例調取自應再行申明定例請飭下各省督撫一體遵照辦理倘該員無故逗遛不卽赴部或該員實有承辦要件該督撫不依限奏咨卽行照例分别議處至俸深人員自應一律查照定例辦理謹附片具奏奉旨已錄○○國子監司業臣瑞洵跪奏爲瀝陳外省附保積弊傳旨嚴禁以重名器而杜倖進恭摺仰祈聖鑒事竊維文武官員著有勞績例得邀奬所以勸有功也有在事出力稍次不得列保者斷無未曾在事轉得列保者乃以奴才所聞則大不然方各省之查辦保舉也工於謀幹者一得消息卽生覬覦其不能直取者則懇顯宦至交轉相乞請當事者礙於情面亦遂曲徇其求私函朝逹薦剡夕登請屬公行視同常例甚有此處出力方保過班而他省著績又請加銜者箑鑪甫易官已三遷戸庭未離人且萬里實鏆營之捷徑鬼蜮之狡謀矣夫爵賞冐濫則眞才扼腕僉壬徼幸則志士灰心且封疆大吏恃賞罰以激厲人材先涉徇私何以服衆近年正途淹滯京秩尤艱或華胄而猶困曹郎或高第而久沈詞館而此附保者徒以一二有力者之推挽便可坐臻通顯　頏清塗倘竟遂其貪饕假之權位不但有妨賢路並將貽害民生現當整飭官方嚴核保舉之時此種弊端或爲部臣之所不及料伏懇嚴旨申諭各省督撫將軍都統及邊疆大臣遇有保案秉公核辦不准仍前濫保以重名器而杜倖進其實在出力人員並應事先聲明勿許隨復補報以嚴稽核庶取巧者無敢生心任事者益思圖報似於吏治軍謀不無小補愚昧之見是否有當謹恭摺上陳伏乞皇上聖鑒謹奏奉旨已錄○○太子少保頭品頂戴四川總督臣劉秉璋跪奏爲籌解光緒二十年二批甘肅新餉發商匯兌以濟要需恭摺仰祈聖鑒事竊臣准戸部咨四川指撥二十年甘肅新餉銀九十八萬兩飭於十九年内解三成二十年四月解三成統限九月底掃數解清當卽轉行隨據該藩司籌解過頭批餉銀二十萬兩發商匯兌甘肅藩庫交收詳請奏咨在案兹據布政使王毓藻詳稱甘餉有關軍食自應勉力籌解以顧邊陲現於司庫湊得二十年茶稅銀一萬四千二百兩十八年捐輸銀二千一百兩二十年捐輸銀一十三萬兩添扣六分平銀一萬七百兩核滅二成銀三千兩共銀十萬兩作爲光緒二十年二批甘肅新餉仍援成案並按照新頒法碼逐平兌足於光緒二十年二月二十三二十八等日發交該商協同慶等票號承領飭令赶緊匯赴甘肅藩庫兌收統限本年四月底依期如數上納所需匯費銀兩仍請查照成案在於厘金項下支銷等情詳請奏咨前來臣覆查無異除分咨戸部曁陝甘督臣查照外理合恭摺具陳伏乞皇上聖鑒謹奏奉硃批戸部知道欽此○○太子少保頭品頂戴四川總督臣劉秉璋跪奏爲川東重慶關第一百三十三結期滿徵收洋稅土稅開呈清單恭摺具奏仰祈聖鑒事案據川東道監督重慶關稅務黎庶昌詳稱准宜昌關抄件内開案奉戸部咨抄奏内開重慶關月支經費請如所奏辦理並將徵收各項洋稅銀兩開列清單按結奏報不得以收支數目串入原摺以致混雜不清一面造具收支細數清册分咨總理各國事務衙門曁戸部戸科核銷奉旨依議欽此欽遵在案兹據重慶關詳稱徵收正半各稅及另徵土藥前已截至光緒十九年八月二十一日第一百三十二給止分别開單造册奏咨在案今自光緒十九年八月二十二日起至十一月二十四日止第一百三十三結期滿所有徵收正半各稅並另徵土藥及罰欵銀兩除照章開支外其餘實存銀兩仍俟四結期滿再行報解所有第一百三十三結徵收正半各稅及另徵土藥並罰辦各案支銷經費銀數遵照部咨分造册單詳請奏咨前來臣覆查無異除將按結造具商名貨物斤兩件數收支四柱支用經費等項曁各總散清册分咨總理衙門曁戸部戸科南北洋大臣查照外理合照繕清單恭呈御覽伏乞皇上聖鑒再洋商雇用華船現由常關徵科無憑造報合併陳明謹奏奉硃批該衙門知道單併發欽此 
 
