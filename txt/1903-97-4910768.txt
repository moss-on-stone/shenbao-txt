# 1903 - 97 - 4910768

 

Page 1

 
 
[正通志出書并發售新編九通全書目錄啓] [  圖書集成局]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提網挈領井然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者詴於領正通志時繳洋預定掣給憑單俟正通攷告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局白]  
是書纂錄皇朝政治典章及奏議集部都八百三十二種其大怫自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私案雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備與糜遺方今崇尙實學朝野上下咸究心經世之務官書卷帙繁重購實匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請逐申報館索閱様本可知全書之用略矣外埠各坊均有出售此啓 
[論中俄訂約開采藏中諸礦事]  
君子蓋觀於俄人之與中朝訂立約章開采藏中諸礦而知英俄猜忌乃自此益深矣夫英之垂涎藏中已非一日　　 
其意以爲印度旣爲我外府而西藏適與毗連藏民之愚與印度人不相上下其物產之饒沃地方之廣闊則又適相等倫我苟取而有之不特可鞏印度藩籬且屬地又大加恢擴所不遽下手者徒以中英方和好藏地爲中國所轄以故投鼠忌器不欲因此而損邦交耳俄人知其然謂英若一旦撫有藏民占據藏地經營締構日異月新則南旣得南掌緬甸西又展其權力於此間不啻將中國包括其中而我俄志不得逞亞西亞牛耳仍爲英人所執俄雖有西伯利亞鐵路軍務商務終不能駕英而上之今者黑海一隅仍不得使兵船出入自如俾直達歐羅巴各國不如於藏中捷足先得使英人之在印度者事多窒礙無從伸權勢於中華於是毅然决然向中朝索取藏中開礦之利中朝知目前若不允許日後俄人必以兵力取之旣損邦交又失轄地不若姑許將諸礦開采而地仍屬之中朝此政府諸巨公昕宵籌畫之苦心非貿然棄祖宗力征所得之地也顧俄人雖得藏礦仍不免顧忌英人觀其約中第一條卽謂此約係中俄特訂之約章並無第三國可干涉嘻所謂第三國者何人豈德歟法歟美歟仰同處亞西亞洲勢力方張之日本歟夫亦明明謂此事非英人所得與聞耳或日俄虎狼之國也其於藏地欲取則徑取之如英之於南掌緬甸法之於安南日之於琉球中朝安得與之抗拒曷爲而必互申信誓訂立章程地則出貲購之稅則遵章納之蹈矩循規略無恃强之意曰此正俄人之狡計蓋以備英人也英之商於我華者其利占百之五十俄人望塵不及故特創西伯利亞鐵路以爭之今者俄之師船濳出黑海英方向之詰責義正詞嚴而日又與英結盟俄爲日之仇虎視眈眈各懹忿怒使英日合師而出聲東擊西俄以一國敵二强即不棄甲曳兵亦必老師糜餉故於藏事不爲已甚使英人無可藉口而已實暗中盡握利權俄誠計出萬全不特中朝入其彀中卽英亦未嘗不被其籠絡矣然則中朝何以不聯合英日以拒而慨然許之曰天下惟兩强始可聯合今中國之弱極矣英日不侵食已幸甚安肯爲之出全力以拒俄且不觀遼東之已事乎日本旣占遼東之地俄人糾合德法向之索回未幾俄卽力索旅順大連灣德則借閙教而割膠州灣法則興師旅以占廣州灣今若藉英日以拒俄人俄人未必甘斂手而退卽退矣而藏中全地勢力折而入英適以償其通道印度之謀而中朝乃得不償失日人更志大言大另有所索而我必被累益深故不若姑徇俄人之求雖礦利付之外人而土地尙不致損失也鄙見如此倘羣公袞袞别有深意存乎其間則非淺見者所能窺測已　 
[本館接奉電音]  
　　昨日午後三下鐘時亦師友人飛電傳來行在上諭二道敬謹譯登○三月十五日行在内閣抄奉上諭朕欽奉慈禧端佑康頣昭豫莊誠壽恭欽獻崇熙皇太后懿旨現在時事艱難民情困苦宫廷時深厪念迭經降旨諭令各省督撫嚴飭地方官吏勤求民隱加意撫綏前因疆臣奏請試辦印花稅事屬創行恐滋擾累著從緩辦理其餘苛細雜捐卽行停止如有不肖官吏藉端科派巧立名目勒罰侵漁一經發覺著即請旨就地正法以昭炯戒該督撫等務當仰體朝廷視民如傷之意認眞督查詳籌妥辦以恤民艱而因邦本將此通諭知之欽此同日奉上諭朕欽奉慈禧端佑康頣昭豫莊誠壽恭欽獻崇熙皇太后懿旨文華殿大學士軍機大臣榮祿公忠亮達智旘宏深由廕生起家洊升正卿歴任總管内務府大臣將軍總督恪恭匪懈擢登揆席翊贊綸扉竭力盡心調和中外老成持重宏濟艱難近因患病請假並請開去要差朝廷倚畀正深諭令安心調理方冀病痊入直克享遐齡長資輔弼兹聞溘逝震悼殊深榮祿著先行加恩照大學士例賜恤賞給陀羅經被派恭親王溥偉帶領侍衛十員前往奠醊賜祭一壇予謚文忠追贈太傅晉封一等男爵入祀賢良祠賞銀三千兩治喪由廣儲司給發其餘飾終典禮再行降旨欽此 
[宫門抄]  
　　三月初四日内務府國子監正白旗値日宗人府引見七員吏部四十八員値年旗七員内務府十員精捷營六員希朗阿假滿請安直隷提督馬玉崑到京請安太原城守尉額勒綳額請訓袁世凱預備如見禮部奏派獻帛爵之王大臣派出恭王濤貝勒倫貝子掌儀司奏三月初九日蔡奏先殿慶王行禮召見軍機及袁世凱馬玉崑○初五日理藩院鑾儀衛光祿寺正紅旗値日無引見榮中堂謝賞假母 
 
 

Page 2

 
 
庸開去軍機大臣恩琦侯玉璋各假滿請安英瑞恭送壽物覆命桂公謝賞壽物恩廣西知府徐宗蔭謝恩直隷知府秦虁揚謝恩王廷銓孫梴預備召見崑中堂續假一個月成章續假十日召見軍機皇上於明日卯正至大高殿拈香 
[摩亂益熾]  
　　法京巴徐司來電云日來摩洛哥國叛民作亂猖獗更甚於前某日氣幾其苦附近所駐法國巡兵衛隊突被叛民所龔大受傷夷恐不免釀成交涉之事矣 
[英皇幸意]  
　　英京倫敦來電云英皇定於本年西歴四月二十七號臨幸意大利國羅馬京城至三十號還蹕倫敦蓋修兩君相見之禮也 
[俄增兵艦]  
　　奉天來信云西歴一千八百九十八年俄人編設亞東艦隊擬製戰艦六號以及巡船水雷艇各若干艘其中立托烏怡殺痕及薄皮賢達兩艦刻已告成之獨立烏怡怡氣一艦越數禮拜亦可高揭軍旗薄洛洛諾及啞立哈諸艦準備明年蕆事尙有司烏矮洛及司辣烏矮兩戰艦定於拔路氣之苦海口某船塢製造司烏矮洛約明年興工司辣烏矮明年可工竣邇來俄皇已下詔將以上諸艦歸入極東艦隊中并擬將諸巡艦及破舊之艦一律撤去添製重一萬六千墩之一等戰艦六艘其工程亦責之拔路氣之苦海口某船塢限於一千九百零六年之杪告厥成功目下須將船塢大爲推廣始得從事斧斤說者謂將來諸艦悉數製成聯絡一氣亞東兵力自必分外雄强日本與俄爲鄰利害所關意必共相注目也 
[撤兵難信]  
　　奉天來電云邇者此間喧傳有俄兵二萬名屯駐鳳皇城内先是上月之杪俄人傳諭將占據奉天之兵士一千三百名調回本國所築營壘悉數交付華官然所占將軍府尹關道各官衙仍昕夕不遑鳩工修理據俄國某武弁主及用以屯保守鐵路火車之兵觀此而謂俄國撤兵之言果可信乎不可信乎眞咄咄怪事也 
[飛島鑄銀]  
　　美京華盛頓來電云美國財政部大臣議定購銀三十八萬四千五百兩爲新屬地飛律邊島鼓鑄貨幣之用按美國銀一兩約合中國龍銀半圓 
[意人賽會]  
　　聞之京師友人云今年意大利人在羅馬府大開商會遍請各國政府派員往觀上月某日電告我中國政府政府諸大臣隨電飭駐意使臣就近派人赴會按賽會爲開招商務研究工藝之美舉泰西最重其事今美人在聖路易賽會我國派溥貝子往觀日本在大阪賽會我國派振貝子往觀兹意人又電邀赴會詞意殷拳我國使臣儻選派明幹之員觀覽一切其獲益當不淺也 
[德路已通]  
　　有客自膠州灣寄書本館云德人在山東興築鐵路去歲之杪由靑島通至濰縣今春由濰縣至昌樂綿長五十華里刻已告厥成功隨在周村鎭安置鐵軌構造車站限於五月中行駛火車至十月中旬通至濟南府省會 
[又懲墨吏]  
　　日本教科書一案官吏之以貪墨受懲者前已迭登於報兹閱大阪某日報云東歴四月六日裁判所又出示宣布山口縣郡視學官山本董季處以重禁錮一月罰日銀四圓追繳所得之賄二百圓已革島根縣師範學校長明治議會中學校講師遠藤民次郎處以重禁錮三月罰日銀十圓追繳所得之賄五百圓 
[相國騎箕]  
　　文華殿大學士榮仲華相國薨於位飾終恩旨已於本日恭列報端兹閱西字報云頃得京師來電悉相國於華歴本月十四日午前七下鐘越四十六分時因病出缺是夜十一下鐘時大殮按相國患痛風之症已三月於兹邇復心贜損壞血不流行加以發熱氣喘以致撒手西歸享壽六十有八云 
[德藩入覲]  
　　聞之京師友人云三月初五日已初二刻皇太后皇上升　乾清宫德國署理使臣葛爾士隨同巴宴國祿親王及戈親王覲見海外鄰邦儀修玉帛天顔有喜槪可知已 
[電諭辦匪]  
　　聞之廣州友人云廣西遊匪起事官軍合力剿撫近日迭獲勝仗泗城一帶已無匪蹤經督撫兩憲會電入奏本月某日接奉電傳諭旨著德壽王之春派出各營搜捕餘孽嚴禁軍火免濟匪人並責成王之春督同提督黄呈祥認眞剿辦以期一律肅清等因欽此 
[南北洋大臣致各督撫要電]  
　　眞電開賠欵還銀辯論多次已應有盡有奈各國置若罔聞堅欲償金受虧甚鉅實難應付世凱等商同擬稿會各省銜致電外部照請各國會議冀或有主持公道者出而助我李文忠公所訂賠欸原以中國爲用銀之國特載明關平銀四百五十兆兩户部以此數攤派各省亦以此數認籌今各國仍索還金辯論多時迄未允協世凱等同深焦灼查此次賠欵爲數太鉅各國收銀分計則所損無多中國償金獨任則爲難甚大至各省籌措賠欸業已羅掘殆盡内多暫時挪墊並無的欵候指其裁兵節餉各省分於彈壓地方已形不足土匪時有蠢動各處抗捐之案層見疉出若再按金以賠勢必按省加攤兵餉愈絀兵力愈單民膏愈竭民怨愈深地方斷難平靜萬一大局牽動遠近騷然賦稅無出即現時認賠之銀無從取給更何以善持其後且近年迭奉諭旨舉行新政而各省庫儲如洗上下交困所有振興地　整頓商務諸要端槪難籌辦卽欲借欵經營而國債過鉅呼貸莫應時有坐困之勢諸大國素重商務自當設法維持諒不願使中國生計日絀地方騷動致損碍各國商務之大局應請大部照會各國秉公會議使各省力能應付内足以全治理外足以守公約中國之安亦各國之利也 
[七續太子少保頭品頂戴署理兩江總督湖廣總督張香濤宫保覆陳閩浙總督許筠菴制軍被叅各欵摺]  
　　福甯鎭總兵鍾紫雲早年統兵尙好此時物議滋多但查無　差賣缺呑餉受賄實據惟以提鎭大員專以逢迎奔競朋比交結爲事其營伍之不能核實整頓勢所必然實屬有忝專閫之職應請旨將鍾紫雲開去福寗鎭總兵之缺留於閩省差委以策將來福建督標中軍副將賴文華外樸内狡工於趨附且多汲引私人應請旨將賴文華以守備降補福建補用道孫道仁年少熱中營求好利爲通省各官之倡敗壞風氣有忝家聲所統各營於本地勇丁缺額扣餉亦難保其必無論其品行事蹟本應褫革惟該員平日尙知練兵爲今日急務其資性聰頴承辦武備學堂頗肯講求所統各營雖不能精通西操事事合法然該員肯親身帶隊操練尙有皮毛較之各省統領文武大員一味頑固驕惰全不肯仿照西式操練者實已加入一等臣數年來於練兵一事稍知甘苦似此諳求新法操練之員閩省恐不易覯似不能不加以節取該員係立功宿將孫開華之邓可否仰懇格外天恩將孫道仁以通判降補仍留福建撤去善後局及福勝軍衛隊親軍統領曁他項差事令其專充武備學堂總辦並充督操營務處責令帶罪圖功務令將閩省勇營訓練實有成效以贖前愆俟三年後朝廷派員赴閩閱看如閩省各軍操練不精弊端未去卽由閩浙督臣從嚴叅 
 
 

Page 3

 
 
辦永不叙用福建試用通判閔毓靖鑽營生事候補道鹽大使宋尊望貪鄙嗜利應請旨均卽行革職捐升知府前署莆田縣知縣蔣　祐卑鄙妄爲劣跡多端輿情怨憤應請旨革職永不叙用署仙遊縣知縣王士駿派捐苛刻激成事變率行請兵下鄉先後擊斃斬殺鄉民二十餘命焚毁鄉村鋪户實屬苛暴殘忍統帶福勝營參將江孝全督兵彈壓不能相機開導威惠兼施勒繳首犯遽行開砲轟斃多命候補道柯欣榮雖未下鄉惟不能籌商妥善亦有不合相應請旨將二士駿革職永不叙用並發往軍臺効力贖罪江孝全卽行革職柯欣榮交部議處以爲草菅民命者戒至江蘇候補道許秉璋福建候補道何成浩分省補用知府彭思桂知縣王國瑞朱開泰章景楓幕賓陳濟洧等均查無劣跡知縣吕兆璜業已病故許應璜早經離閩應均請免其置議再學堂爲教育人材之地學生衆多理宜清肅豈容總辦提調等員寄頓眷屬况在武備尤不相宜應請旨敕下閩浙總督嚴飭楊文鼎孫道仁等速將眷口接出學堂嗣後無論何官均不准携眷住堂以肅學堂而重武備所有遵查督臣被叅各項緣由理合恭摺據實覆陳伏祈皇太后皇上聖鑒訓示謹奏奉硃批另有旨欽此 
[藥庫巨災]  
　　西字報云華歴本月十五日得香港來電悉廣東省城東門外火藥庫忽於十三日午後砉然爆炸毒燄狂飛以致焚斃工　　 
人約二十名傷者不少亦意外之巨災也 
[蘇省官塲紀事]  
　　姑蘇訪事人云梁通剌書祥經上憲委署管糧通判涓吉本月初八日接篆任事○常昭海口釐捐局總辦張大令學鴻一年期滿比較有盈無絀經上憲札飭留辦一年○陳直剌錫純奉上憲札委課吏館照料差涓吉本月初八日到差視事○本月初八日委署嘉定縣縣丞陳二尹福疇禀辭赴任○陳少尹其昌經上憲委赴江南各屬守提批差口糧已於本月初九日回省銷差矣○浙江候補縣丞孫二尹榮瑔府經歴宋叅軍銘鋆因事在蘇月初某日奉兩廣振捐局督辦王觀察札委駐浙辦理振捐因於初九日詣各憲轅禀辭就道○本月初八日清晨撫憲恩藝棠中丞排導出葑門詣先農壇行耕耤禮屬下文武各官咸詣壇前隨同將事○上海官書局督辦兼隨辦商約委員潘芸蓀觀察學祖於本月初七日由滬來蘇謁見撫憲恩中丞旋奉督撫憲札委總辦滬寗鐵路事宜觀察奉委後詣撫轅請假一月往山東致祭原任護理山西巡撫潘中丞專祠 
[湘中人語]  
　　漢口訪事人云一簡任湖南巡撫趙大中丞定於本月十三日受篆○湘屬永州近有土匪閙教撫憲兪大中丞聞警之餘立卽派兵前往彈壓 
[漢水明珠]  
　　漢口訪事人云湖北工藝學堂近因經費無出舉辦銅捐以資補助武漢銅業中人以生意微薄爲詞公禀懇恩蠲免○邇年武昌縣屬葛店鄉民漸興蠶桑之利數年之後不難與黄州河深等處並駕齊驅矣○張香濤宫保近因政體違和告假一月刻已拜摺入奏矣○鄂省將次舉行秋審大典夏口廳同知馮少竹司馬遵例就獄中提出重犯張忠義張納二名押解赴省○去冬武漢各處江河水涸近日襄流陡漲八尺許各輪船已一律通行矣 
[納稅須知]  
　　二品頂戴監督江南海關分巡蘇松太兵備道袁二品銜一等寳星江海關稅務司兼管常關稅務好爲出示曉諭事照得大關進出口關山東各項商船近年來所報貨物擔脚斤兩往往實載之數與收稅之數不相符合卽如進口荳油一項每件約重三百斤者僅作一百六十斤收稅又藥材一項每件約重三四百斤者僅作一百五十斤收稅其餘布疋一項每件多至八成少或七成收稅又棉花一項每件凡一百三二十斤者均以一百斤收稅其餘類此者難以盡舉無怪常關稅數未能起色亟應及時整頓以後進出口商船所裝各貨擬令悉照江海關秤按斤核稅不得仍前取巧隱瞞偷漏業經本監督詳禀兩院憲批准照辦合亟出示曉諭爲此示仰商家人等一體知悉須知稅從貨出餉項所關豈容絲毫隱匿爾等前次以多報少本屬有違部章現在核　稽征無非悉循稅則自示之後卽於四月初一日起除向來部定之七折或八折征收及加一優免各節悉仍舊例以恤商艱外務各據實開報聽候扞騐總之有一斤之貨卽應收一斤之稅其由吳淞進口對渡各貨船已經子口收稅給有照票者本關復騐不符仍應照章補足方准給單放行均毋抗違干咎切切特示 
[示禁賽會]  
　　本邑浦東張家樓天主堂前經匪人諸小全藉賽會爲帽擊毁大門事後保甲總巡謝岳松明府飭差拘獲解送上海縣署訊究方謂若輩可稍知歛迹矣不意近日鄉間此風仍不稍替明府深恐再滋事端因於昨日繕就四言韻示張貼各鄉鎮其文日迎神賽會原爲求福基滋事端反生禮患勞民傷財何益之有一律禁止不准迎賽 
[暫停發落]  
　　昨日禮拜一爲法界捕房發落各案之期捕頭以時在耶蘇復活期内禀請法總領事署繙譯官費亨祿君照會讞員孫建臣大令暫停發落 
[馬路工程局瑣案]  
　　前日水利局家丁錢貴投捕房訴稱因公出門陡被五十九號巡街捕白純財逞兇毆擊捕頭立將白捕解送馬路工程局總辦公子文太守倩襄讞委員黄衡堂二尹研訊白供稱小的係浙江甯波府屬某邑人前日巡行馬路中見東洋車夫某甲曳車疾走有違定章正欲拘拿突由錢向之勸阻小的不允是以挾嫌砌誣二尹令發交工程處罰作苦工十天期滿提案斥革○前日協成公土棧主楊德貴扭潘茂和至捕房訴稱被欠士價洋銀一百七十九元九角捕頭轉解工程局黄二尹研訊之下楊供今年正月潘來購土欠找洋銀若干浼潘老崇擔保約遲十日歸楚迨到期竟匿不見面今適在途相遇爲特扭案求追潘供小的尙有土二枚可抵洋銀九十餘元求恩明斷二尹著措繳洋銀四十元給楊具領潘搞不尊斷二尹命管押候追 
[法租界捕房紀事]  
新拓租界中徐家匯羅家灣一帶所築馬路由工部局在兩旁栽種各樹近已扶暢茂緑葉成陰無知鄉民往往任意攀折迭經捕頭拘解公廨禀請訊懲無如若輩置若罔聞仍有蹈其覆轍者前日鄉人某甲又在彼處肆行摧折適爲巡街捕所見拘入捕房捕頭令押候解送公堂禀請讞員孫建臣大令訊辦○前晚積竊某乙潛入某姓家竊得棉被烟槍等物携至某押店求質經包探拘入捕房捕頭令押候解送公堂禀請訊辦○有某丙者翦綹賊也昨在途中竊得某姓所携洋銀數元經包探偵獲送入捕房捕頭命押候解送公堂禀請究辦 
[仁心爲質]  
　　昨蒙五福堂善士助振洋一百元湖州適安居士求身健洋四十元樹德堂洋三十元泉塘劫餘子郭亮甫病愈願洋四十元蘇省恒孚銀樓經募洋七十二元銅洋一元目前災區過廣補救爲難然飢黎呼天搶地之時實善士立功之會無施不報有善必彰翹盼仁施莫名懸系又劉福房善士助本堂善捐洋一百元歐玉南洋五十元煦物皆春有裨匪淺乞登報牘奉揚仁風上海六馬路仁濟善堂籌振公所施則敬等謹誌 
 
 

Page 4

 
 
   
 
 

Page 5

 
 
　　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　本月初四日浦東南匯縣境魯家匯航船行至龍華嘴被盜劫去洋銀及土布等物報縣後迄今尙未獲犯前晚縣主江瑤庭大令飭傳船主嚴根榮地保沈樓春研訊嚴供小的所駕航船有夥四人是日裝布三十件搭客十一人由魯家匯鎭行駛來滬當晚泊於龍華鎭夜半時忽有雙槳小船飛駛而來船上盜匪六七人分持刀棍一躍而登砍傷船夥王阿炳隨將諸客漐縛幽閉艙中然後撬開信櫃將各户托寄之洋銀一百六十元並布三梱共一百五十匹悉數劫去禀蒙大老爺飭捕查緝本欲將受傷船夥舁案請騐因正醫治未能到案叩求飭捕赶緊嚴緝沈保禀是晚盜劫時小的初未知悉後向鄰近居民查問同稱當晚並未聞呼救聲是處地甚荒僻小的力難照糾求恩寛限自當緝獲送懲大令著嚴退去候飭捕協保限期破獲○前者流民李渭卿在浦東八埭頭左近圃中竊菜被人毆斃報經大令騐明飭差拘獲兇犯孟掌林及帮同棄屍之王虎全迭次研鞫屢認屢翻因令將孟監禁獄中王收押自新所前晚升堂復訊王供去冬孟將李毆斃時小的已入　鄉後欲移屍來喚小的帮助小的因鄰誼難却故允其請叩乞恩寛孟供李被人毆斃時小的方在滬上王不應挾嫌誣指前者父親被押後小的被地保成如山騙令來此探望驀然解案一時情急誤認行兇尙求明察大令喝上天平架良久仍不吐寶乃令分别還禁候再訊供○前日張全生扭周張氏到縣大令研訊之下張供小的家住西門外九圖内種菜爲生父親遺有房屋一所與鄰人周三之屋毗連同治某年周因無出路向故父租赁東首小弄以便往來曾給洋銀三十元至光緖二十一年故父欲將是弄收回周復央原中及地保出而相勸加給洋銀二十五元繕立筆據載明此路公同出入今者周三已逝世所遺房屋由伊嗣子阿毛經管遽將此路截斷以致小的無路可通向之理論反稱故父去世時已將此弄絶賣今阿毛避匿不知所之故將伊妻周張氏扭案周張氏供周三是小婦人之夫叔因無嗣續由丈夫承立夫督故後遺下房屋一所與張全生家住屋毗連所有出路前由張之故父絶賣與夫叔爲業至光緖二十一年張屢來滋擾後經原中及地保勸令丈夫加給洋銀二十五元立有　絶契今張又來胡閙特將原契兩紙呈請察核大令閱得契上載明絶賣及加嘆字様明係張砌詞滋詐判令笞責二百板交人保出并取具改過切结不准再往滋擾 
[浦東總巡局瑣案]  
　　前日鄉民趙　亭投浦東保甲總巡局控稱族人趙五寶趙小美强欲在比鄰屋内賭錢小的向之喝阻致被深夜糾衆擊毁門窓求恩提究總巡謝岳松明府准詞立飭局差提集一干人押候訊辦○寡婦朱楊氏投保甲總巡局控稱流氓韓春堂王德全金華無端誣指媳婦犯姦求恩提究明府准詞飭差嚴提訊奪 
[英租界捕房紀事]  
　　日前余巧生余喜金潛至某姓家竊取骨董及珠玉金銀首飾衣服之類報案後由包探笔阿華拘獲解入捕房捕頭令押候吊到各贓然後解送公堂禀請讞員張柄樞司馬訊辦○日昨有盛阿茂者行經四馬路西首三萬昌茶肆前適遇某姓　褲子高駕馬車飛馳而至不及避讓被撞受傷經巡街捕將車中人及馬夫拘入捕房的捕頭令押候解送公堂禀請核○張月紅王小寶陳鳳仙三流娼均在雲南路强曳行人經某號巡街捕拘入捕房捕頭令轉解公堂禀請訊究○偷兒沈佐新濳入南京路雲章綢緞莊竊取縐紗一疋包探張寶成見之連贓解入捕房捕頭令押候解送公堂禀請訊辦○小竊陳紀榮潛入北京路某姓家竊取衣服特赴某押店質錢包探竇如海見之連贓解入捕房捕頭令押候解送公堂禀請訊究 
[美租界捕房紀事]  
　　昨日僑居虹口北四川路靑雲里之粤婦某氏將同鄉人某甲之子誘匿家中意圖販賣事爲包探朱桂生查知將氏拘入捕房捕頭令押候轉解公堂禀請讞員張柄樞司馬訊辦○昨晨妙手空空兒薛阿二混入提籃橋左近某姓家圖竊被某姓拘獲送入捕房捕頭令押候解送公堂禀請懲辦○前晚甲乙丙三流氓在西華德路某小茶肆中因賭口角互相兇毆某號巡街捕見之一併拘入捕房捕頭詰知若輩均非善類擬卽解送公堂禀請究辦甲乙丙再四哀求乃姑予從寛管押乞丐牢一日 
[上海六馬路仁濟善堂經收咸有一德施醫給藥一文原册捐正月初一至二朋三十日淸單]  
　　壽康着人裕記溧陽狄　隆三大善士各洋一百元趙馥疇洋在三十元曹春翁李沈氏各洋廿元西菸公所經募洋十六元汪　棣十五元馬玉崑佩女鎭三位月捐人各洋十二元陸賞氏洋一百角梁溪張雲田求逢凶化吉朱樹棫蔡朝耀新登豐棧沈魏氏人兒氏無名氏七户各十元永豐利行廿一户洋六元錢蓮生求母病愈張凌氏各五元朱養源堂紋銀三兩來洋三元九角八分劉雲秀費經耀合興永笋行三户各洋三元曹行敬堂紋銀二兩來洋二元六角八分杏花樓洋二元銅洋三元七角無名氏求百病除根吕善士楊雲崑吳愼甫陳蘭鈞汪文選注務本堂趙衍　堂五福堂糧　堂源記吳與氏無名氏隱名氏者石山房不留名十七月各洋二无北裕大一元四角趙鶴琴堂銀一兩來洋一元三角四分朱思銘葉燕庭又同事諸友賀振聲田宣臣卞炳南周先魁張瑞孫阿華華華儲俊卿王景　汪自興汪自義汪自勳劉葵生修思子崇齋淸我軒裕大和醉唫書屋四寳小姐仁興海昌許金記公記序記松記張隱名不書名姜氏汪余氏無名氏興義宜西圩敬善堂世三户各洋一元實興來册無信人李隱名各六角老鄭仁大號洋五角銅十七角不列名洋五角銅五角朱錫侯汪再弟戴敦煌丁躍如應慶月直悟子唐桂記唐慶餘堂不留名晉陽黄氏河南氏無名氏無名氏蘇州易隱名十四户各五解張如記徐志卿無名氏三户各四角梅鶴軒湯阿來三角廿文涇南陳氏三角王維堃洪芝庭義門堂蕭可氏庭記才記喜記七户各二角啓景華詹濟于各一角萬興銅洋十三元四角富陽麇　棧銅洋十二元梁瑞孫銅洋八元朱錦堂銅洋六元同三和銅洋四元五角羅子農八户雜銅洋世八角迮養甫永昌林源興三户各銅洋二元無名氏銅洋一元二角萬昌利同豐各銅洋一元信　公所銅洋廿一角朱承倫錢三百九十文以上共收洋陸百廿一元銅洋八十元零九角錢三百九十文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十九年三月初五日京報全錄]  
宫門抄諭旨均錄正張○接錄前摺 
發之輿讑此次清丈有不分高低不按折扣河泡水窪一律行繩者原領畝數不足亦祗去錢糧未經撥補之地有六千餘畝細詢丈地委員據稱有因補水冲刷者亦有實虧者是原叅不爲無因辦理亦稍欠平允至於田鷺廷遠出未師其原地被何局委員舞弊轉賣無從查悉又原叅分更執照實經前局將原照存局另放小帖名曰分更册卷雖失不無經手員書可證並不澈究竟將有關防者加價一倍無關防者雖係舊員親律亦槩作廢紙復有批註之照亦前委員之政令小民雖惠何敢以產業之重妄添一字今俱歸罪於民加價一倍有邵化南添註小帖八張槩被扣除不理　節查該侍郎於光緖二十七年十二月十六日所奏章程内載收騐各項執照雜亂太甚並有添註塗改等情半由前任辦理未能一律半由刁民乘互妈巧如一槩註銷未免向隅擬查明如果添改情形不甚支離則從寛比照無舛錯之照辦理如添改過多則按其原照之畝數每畝令補交庫平銀三錢三分所種之地准歸其執業其未得地者如補放生荒每畝亦令補交銀三錢三分如補放熟地每畝則令補交銀六錢六分因其無開墾之勞受現成之利故酌令加價以示區别又經出示執照有添註多字如加價指叚及黏連說字之類於添註黏連處並未蓋用關防鈐記大半由該領户自行添註黏連姑念小民無知格外寛恕已得地者卽就現種之熟地核數放給每地一畝補交庫平銀三錢三分未得地者按執照上年月光後挨次由各項浮多項下撥補如係生荒則每畝補交銀二錢三分若係熟田每畝補交銀六錢六分係屬按照奏章辦理祇有加價並無作廢之說卷查亦無邵化南添註小帖八張槪被扣留之事又原參城鎮基已放者被人佔據呈請不准未放者或以照抵或以價領前侍郎良弼早已照章收價今槪置諸荒政之外幾成私章一節查城鎭基該侍郎雖經清丈尙未報名分撥所有呈控佔據者均係批候核奪訪之該處民情以此地將來自不外以照抵以價領又原叅山荒毗連按里作價四十一兩三錢並圍内學田九十方經前侍郎良弼業已奏明有告示札諭可憑今該侍良思改爲畝增價銀六錢六分卽草木不產之山亦按畝照三錢三分納價學田亦歸鳥有一節查該侍郎原奏章程内載各圍山塲半多開成熟地報領者絡續而來應與正叚一律淸丈查前任辦理山塲按里收價並不計畝殊失政體此次一律按畝丈放惟山塲與正叚地畝肥瘠懸殊荒價亦應酌减如係熟田每畝收荒價銀六錢生荒每畝收荒價銀三錢卽已領過執照之户無論已未得地亦報每畞三錢核算發給似此分别計價固屬認眞而前任按里作價領者久而安之忽聞按畝丈放衆情未免抱憾至學田九十方前侍郎良弼有無具奏案卷旣已無存又無能確指其地者應毋庸議又原參前有潰勇頭目蒲步瀛率千餘人在圍内報畝斂錢名曰保險該侍郎進圍後受蒲步灜重賄寶銀五十錠允將該勇收作官軍在圍屯紥扣餉不發勇常私出劫搶全圍被擒者數百户該侍郎毫無學察一節查庚子亂後各處潰勇土匪乘間捐擒而圍内地面遼闊與吉林邊界相連向爲賊盜淵藪蒲步瀛率潰勇九百餘人於光緖二十六年亂後入圍投隷協領裕肅部下並准興京副都統咨據四流四十五圍紳士請留駐該圍有案當股匪楊玉麟被俄兵逐入圍時卽經率隊堵擊而俄兵在圍亦多賴其周旋全圍免遭蹂躪二十七年三月經奴才札派總巡改照巡捕隊章程支餉該侍郎九月始行至圍實非該侍郎圖賄始行收作官軍惟蒲步瀛續禀收撫郭慶一營頗出搶劫旋將郭慶正法滋事兵丁亦經奴才派隊分别拿辦一律驅遣地方業經較前安靖此勘荒大員被叅各欵或查無實據或事出有因之一切情形也奴才伏查西流水墾務數年以來紛擾莫已皆由前侍郎良弼任用非人並自佔朱朱湖圍膏腴之地九十餘方其中包括荒地尙有一百數十方之多不免爲人所持遂至流弊叢積莫可誰何且其所發執照各收條馬飛等類有蓋用關防者亦有止用委員私奉者全無叚落四至眞僞旣難辨别而亂後案卷全失後益無所稽考種種棘渒上年業經奴才奏陳在案此次侍郎鍾靈接辦所擬章程意在釐正前失並以時局艱難需欵孔亟西流原定荒價每畝只得銀三錢三分視東流每畝得銀一兩二錢者大相懸殊現在各圍熟地每方計價不下數百金輾轉射利徒滋中飽是以酌量分别加價藉爲挹注餉源曩在良弼任時亦有倍價承領之事第因防弊過嚴立法未免苛刻辦理未能盡洽輿情而各局員書役品類不齊勒擾亦復難免以致人言藉藉闌入風聞咎貴固屬難辭然以視良弼之爲公爲私自在聖明洞鑒惟是當此時勢籌欵剔弊固爲要務而民隱亦所在宜恤自應統行籌核量予變通庶得事理之平辦理方能合格兹就該侍郎原擬章程爲之改擬辦法數條恭呈御覽可否仍由該侍郎愼選局員督帶前往妥爲勘辦伏候上裁但該處荒務已歷數年辦理迄未就緖並請飭下該侍郎此次務在勘丈一圍卽須清釐一圍從比永斷葛藤俾得各安農業倘局員人等仍生舞弊勒索情事卽當隨時嚴辦不得稍予姑容果能妥速戴事其尤爲出力者應子奏請奬叙如此信賞必罰墾政自當爲之一肅除勒借洋元之書手吳春圃已札交地方官訊明照例擬辦曁從前舞弊各員咨由該侍郎仍爲詳查嚴行究辦外所有查明勘荒大員被叅各欸謹恭摺據實覆陳伏乞皇太后皇上聖鑒訓示奏奉硃批鍾靈著交部察議仍著增祺曾同該侍郎再將章程妥議奏明辦理欽此謹將酌改西流水圍荒章程各條繕單恭呈御覽一原定各户丈有浮多地在一百二十畝以内者准原户領回在一百二十畝以外者撤出撥補有照無地之户今酌改無論浮多若干均各歸本户各下領回照新章每畝交銀一兩二錢其不願承領及不交價者再爲撤出另放一安插有照未經待地户現查扎拉芬阿等圍尙有未丈生荒朱朱湖正叚之外亦有生荒曁廢鎭基地統計是數安插卽不必再由各户浮多已墾熟地撥補以息爭端如以生荒撥補者不再交價惟廢鎭基一項間多膏腴該侍郎原奏堪列上等者每畝收銀三兩四錢次者核减今酌改每畝統照一兩二錢作價如有以廢鎭基撥補者卽以銀數折給地畝如願照畞數撥補仍須補足每畝價銀一兩二錢一原定更名按每畝收銀三分今酌改除以前更名者毋庸議外以後再有更名者俱照向例買賣地畞稅契章程每兩按三分收費　原定地不足數者只撤去錢糧不爲補地今酌改有丈不足數者各就本圍山荒内照數補給另換執照以示體恤一遇有溝凹不能墾種之地均子扣除仍將繩弓尺丈若干載入地圍及執照之内以免舞弊不便考查一原定繳照逾限者每畝補交銀六分今酌改繳照逾限者如查執照無訛與地畞相符者均免其再行交價一原一有地無照大半託詞丢失槪令每畝補交庫平銀一兩二錢今酌改如領户果有執照遺失者查與所指地畝相符取有四鄰甘結准補給新照毋庸再行交價始係私自墾佔從前並未交價今妄報失照希圖影射又無四鄰甘結者仍照新章補交地價冐認有主之地者不准一山荒一項原定已由前任按里承領者改爲計畝撥放無論生熟及能否開墾一律以庫平銀三錢價　畝撥地今酌擬可墾之地無論生熟仍按每畝三分作價浮多者加之其不可墾留爲樵採牧養者改爲每畝以一錢作價一零星賛户有在山荒内私自刨墾者如數在三十畝以内及數畝者每畝俱照三錢交價承領就地安插以示體恤而免流離失所一原定照費　畝收銀一錢今酌擬正叚仍舊辦理外如係山荒則　畝收照費五分如係檇採牧養之地每畞只　照費二分一朱朱湖撤出之地爲全圍膏腴之憲擬仍照該侍郎原奏按等定價先儘原租户備價承領以免失業如不先交價銀不得承領倘意圖把持卽照强佔官民山塲例究治　地国　以上酌改章程十一條其餘事宜仍照該侍郎前議章程隨時斟酌辦理合併陳明奉硃批覽欽此 
 
