# 1915 - 186 - 4915236

 

Page 1

 
 
   
 
 

Page 2

 
 
時評 
[救國與排日（默）]  
　　今使執一病入而語之曰爾病不宜醫治爾不應再望生活斯言不令人驚駭乎再進再伸其意曰爾醫治爾病意在害我也爾病愈恐於我身有不利也斯言不益令人驚駭乎然而我人竟聞斯奇言矣 
　　國猶人也有國者孰不愛而救其國猶之有身者孰不愛而救其身此理質之天下古今而皆同也救己之國無礙於人之國猶之救己之身無礙於人之身此又至愚極蠢之人所能知也然而日人之干涉我救國儲金者則曰含有排日性質也以救國爲排外則我國救國之事業甚多宜乎提倡國貨等等亦皆目爲排外哉 
　　雖然救國事業强弱皆同日本近來之增師案增航空隊預算費與夫日俄同盟議之提出皆固其國本之事業也使易地以言不亦可目爲排外乎日人奈之何弗思 
專電 
[北京電]  
　　一外交家言日俄同盟議益亟緣俄大敗於德固須求助日亦懼靑島之仇恐英不足恃須結俄自衞現各協商國力戰者惟法故於日之分利揚子江利益亦甚心願日俄盟成則對我態度尤大變云云 
[北京電]  
　　政府以津浦副局長何人鳳爲京漢局長遺差委京奉車務副總管鄭文祺充任 
[北京電]  
　　平政院行警廳豫審中之津浦案禁止各報登載 
[北京電]  
　　大總統對於各部院裁汰人員非常認眞並定一限制除陸參兩部外每部各裁十分之三陸參兩部則裁十分之四聞陸部諮議差遣參部顧問部附調查將乘此潮流一掃而空惟又有一說參陸兩部都係軍官裁汰後不謀一安置之法亦非善後之策該兩部總長特呈明總統將該項人員擇其學問優長者送入陸軍敎育總監部以廣生路 
[北京電]  
　　史局長久光調查兵要地理己經出發先由奉天而到占黑其分任各員尚未起程俟史局長回京後再定路程 
特約路透電 
[北京電]  
　　昨夜大總統命令任顧維賢繼陳籙爲墨西哥公使顧爲外交之能手華報皆謂政府此舉殊爲得當惟惜北京少一外交辦事人才現因墨亂未靖一時不能赴任（十二日） 
[北京電]  
　　奉天巡按使張元奇己上辭職書聞因對於近今之炸彈案與日本總領事意見不合之故（十二日） 
[北京電]  
　　孫寶琦與財政部之趙椿年己啓程赴滬擬在滬漢大冶萍鄕調查漢冶萍事務聞此行乃因日本提議將該公司改爲中日合辦之故（十二日） 
譯電 
[北京電]  
　　外交部與日使署現正談判撤消山東戰區問題中政府要求恢復舊狀該問題不日可望解决（十一日） 
[北京電]  
　　天津奉天日本總領事各請本省將軍禁止救國儲金因此舉含有排日性質之故直隸將軍答稱救國儲金乃爲救國起見旣非排日亦非排外當道未便干涉之云（十一日） 
戰電（英人靖透電） 
[巴黎電]  
　　今日下午公報謂英軍擊退進攻之敵軍敵軍先在我軍第一戰壕線數地點得有立足地即經我軍回攻逐出沙歇戰事仍在進行德軍夜攻失利尼曷濮爾愛恩河泊萊特叢林砲火甚厲 
　　今晚公報謂前敵除亞泊勒芒有敵軍進攻受挫外餘頗沉寂僅有間斷之砲火（十一日） 
[彼得格勒電]  
　　俄軍於加里波里戰事仍非僅自守而己公報謂魯白林南三十英里比斯特齊柴村及小山周圍之戰事異常激烈敵軍初則奮列抵禦甚至稍向前進旣而俄援軍馳抵迫令敵軍紛亂退走德奥軍在他處進攻者殊易敗之敵軍屢在金灰樹河圖取攻勢進抵障礙物前惟爲俄軍回攻以來福槍擊退（十一日） 
[彼得格勒電]  
　　公報稱哇沙維資總炮臺之戍軍於星期五夜衝擊敵軍毁其壕道魯白林南面約瑟佛夫與比哈伐中間陣地仍有戰事敵軍曾奮力回攻旋被擊敗俄軍俘敵兵九百人奪麥肯沁砲三尊俄紅十字會聞德軍在某戰地施用體質稠密行動迅速殺人愈多之煤氣受之者雖有防衞之法亦屬無用故因以斃命者頗衆 
（十一日） 
[伯里陀里亞電]  
　　吉靑納致波薩將軍之賀電中有君與南斐兵士能與吾人聯合作戰尤爲吾人所歡迎等語（十一日） 
[倫敦電]  
　　殖民部大臣波拉勞電致南斐欽差大臣布克斯登子爵託其向波薩將軍代伸賀意（十一日） 
[亞姆斯特丹電]  
　　柏林郊外夏洛登堡聯合化藥廠大火（九日） 
[倫敦電]  
　　倫敦估計大宗戰債認購之數己逹英金七百兆鎊其中有二百兆鎊乃銀行所認定今夜大戰債截止之前當尚有認購巨欵者至於小數戰債劵仍繼續發行尚有數月之久（十日） 
[倫敦電]  
　　首相愛士葵與陸軍大臣吉靑納應費蘭巨元帥之請上星期二日往戰地巡視各軍至第一軍與第二軍之司令部察視印度騎隊又往謁比皇昨日始回吉靑納並往亞拉境内察視法軍（九日） 
[倫敦電]  
　　印兵百人前在佛蘭得斯爲德軍所俘後被遣往君士坦丁蓋德人以該印兵乃回敎徒定可與土人 
 
 
 

Page 3

 
 
聯合也但印兵竟設法脫逃步行四月今始安抵開布爾大爲該處人士所歡迎俟休養後將復回印度供役（十日） 
[倫敦電]  
　　英國商船蓋杜號（二）○九三噸）由赫爾開往阿成格爾行至蘇格蘭北面時爲魚雷擊沉船上人皆遇救（九日） 
[倫敦電]  
匯豐銀行認購戰債英金一百二十五萬鎊（九日） 
[華盛頓電]  
　　德國覆牒不能使美滿意故美德交涉今己吃緊美國政界雖未公然宣言然亦謂德國意在閃避全案不顧美國所持之主義衆謂目下乃美國應固守其權利之時機（十日） 
[倫敦電]  
　　認購大宗戰債之欵昨日截止西蒙爵士演說謂喬治氏近稱倫敦認購戰債極力相助確能副其所望云（十一日） 
[倫敦電]  
　　亨美輪船公司否認瑙威各報所傳該公司己宣告破産之說（十一日） 
東方通信社電（日本人組織） 
[濟南電]  
　　東京帝國大學之講師學生等十一人編成山東見學團於十日由靑島來省十一日游覽濟南各地本日則赴泰山曲阜各地遊歷（十二日） 
[濟南電]  
　　靑島拘捕犯罪之中國人三十五名經日本官吏解交中國官吏懲辦己於十日由山東鐵道護送到省交中國警察接收（十二日） 
[東京電]  
　　山縣公．并上侯．松方侯．大山公．西園寺候．大隈伯．土方伯．波多野男．杉子等諸元老本日午刻奉特别聖旨賜宴井上侯爵今日午後出京回興津别邸（十二日） 
[東京電]  
　　大正五年度海軍新預算案内編入獨立航空隊編制費八十萬元之新事業預算（十二日） 
[東京電]  
　　美德兩國之關係因德國之回答措詞狡滑故又吃緊喚起多大注意（十二日） 
[東京電]  
　　據大藏省之調查發表云本月上旬之外國貿易計輸入一千五百六十一萬五千元輸出一千七百零二萬四千元是輸出較之輸入多一百四十萬元（十二日） 
[東京電]  
　　海軍練習艦笠置號本日午前九時歸抵横須賀軍港（十二日） 
[東京電]  
　　無所屬代議士圑決定將日俄同盟案提出政府（十二日） 
[東京電]  
　　澁澤男爵與中野氏提倡組織游華實業圑以謀疏通兩國人士之意志（十二日） 
[東京電]  
　　加藤外相出京赴各地方游說今日由名古屋行抵金澤定於十四日回京（十二日） 
要聞一 
[格里斯大諾夫之戰報]  
　　德文新報曰頃接柏林五月六日所發德軍大本營攻破加里西亞西部之詳報稱四月底德國調遣大軍至加里西亞西部全然出諸敵人意料之外馬克遜上將統率此軍會合吾同盟國鄰近之軍大破卡巴西安山隘與杜納野克流域之間俄軍戰線此舉旣屬一新難題而其責任又非輕幸天賜吾軍以奇麗之陽光乾燥之道路故飛行家與砲兵能得執行一切任務成其功業雖該處地勢險惡無異德之亞爾伯前山與或杜林根之灰澤爾山而亦卒能克服惟有數處須用馬馱軍火並運大砲路過纍木橋梁爲最辛苦耳但破敵軍陣線所必需之間諜搜索預備等務暗中行之則未嘗有所困難也 
　　五月一日吾軍砲隊開砲轟擊敵陣查敵軍陣地係五閱月來按技術之定例所建築其營壘多棍棒形不設於陡然而起之山頂卽設於險惡之山坡所設障礙物層層不絕自下至俄人所在特别重要地點計有戰壕七層次第而立其局勢之設備甚巧足能互防側面攻擊德奥聯軍之步兵於是日夜間大舉衝鋒一衝至敵軍附近遂卽建築衝鋒之陣地焉五月一日至二日夜間吾軍砲隊緩緩轟擊敵陣一俟砲火停歇有隙可乘即用工兵拆毁敵軍之鐵絲障碍物 
　　五月二日早六時吾軍砲隊在所攻破數啟羅密逹長之正面用野戰炮及口徑最大之重砲猛攻敵軍至四小時之久砲火未嘗一停早十點鐘時砲火忽停只見吾軍有梯隊有縱隊奮勇向前猶如傾山倒海直趨敵陣蓋敵人爲重砲火所震動己有多處無抵抗力也及聯軍之步兵　迫其溝壘之前惟有棄其要塞亡命奔逃故有棄其鎗者有抛其爐灶器皿者而塹壕中所委棄之步兵軍火及死屍尤多不勝計焉且有一處敵軍自毁其鐵絲障碍物投降德軍多有於其附近所設之第二第三等戰線雖無可稱之抵抗力而在他處佯作防禦破其陣地以期有激烈之抵抗者 
　　當敵與奥軍相持不下之際巴維利亞兵圑 
乘間進攻差米齊扣山高其衝峯陣地二百五十密逹之眞要塞另有巴維利亞步兵一團攀登而上取得不易近之得勝冠巴維利亞軍左面有石勒吉省兵圑衝上塞扣維與索扣爾之高崗新編之兵圑即破毁敵軍堅守之格里斯之富利得后夫斯高阜並扣米尼差牢不可破之鐵路圍牆若論奥軍中則有加里西亞兵衝上普斯特奇山之高陣匈牙利兵大戰而得維亞特洛夫加高崗至於普魯斯禁衞軍兵團旣擊退畢阿拉以東高陣地中之敵人復攻破石大斯考夫加所有防禦線七道之俄陣當是時也格里斯巿後之石腦油礦未經俄人所燃者己經榴彈擊中其火苗之高大與房齊而其燄火之勢則有數百密逹高直沖霄漢 
　　迨至五月二日晚間日落之際敵軍第一主要陣地縱横約各有十六啟羅密逹之巨者己盡爲吾軍所得當時所俘敵軍至少有二萬人大砲數打機關砲五十尊此外尚有種種作戰品不勝枚舉而其中則以軍火及步鎗爲最多也嗣後德文電須有兩個星期方得東來緣由美國至亞東之電線現在馬尼拉與谷阿姆之間有一叚被毁如修繕完竣尚需時日也　　譯者附識 
[戰訊拾遺（譯華德日報）]  
　　奥勝意軍據六月十一日屈尼報載意軍一師圑餘曾於十及十一日夜間沿伊沙森河攻擊句爾茨與革拉的喀奥軍之地位完全敗績此爲奥意間初次之大戰意步軍前進藉砲隊之掩護無如其技術甚劣以故奥砲能將攻軍擊退並毁意砲數排此一役也意軍之損失計在四千人以上云 
　　徐柏林飛船攻擊英倫日本某報於七月二日登載 
徐柏林飛船攻擊倫敦之電報一則頗關緊要因　如下茲東京某接到一函内論及六月三日徐柏林飛船之襲擊倫敦致英受重創所抛炸彈死人雖無多而傷者則甚夥在邵特池有製造廠一所全被炸毁成爲瓦礫並斯塔姆否赫耳地方亦受有莫大之損失此節雖未披露於報端然的確無疑查飛船由第一地點飛至第二地點所需時刻爲九分鐘至英之當局對於此事始終秘而不宣也　　英國不能盡逐德民英國祖國報云英欲驅逐德人爲事實上不可能之事徒託空言難見實效蓋驅之必將復來即勢能去之於己亦大有不利何則倘英欲將所有在英之德民監押則不啻舉凡英所有之商業實業之首領盡行監押倘欲驅之出境則所遺之英婦若子何所依庇勢將流爲餓殍倘禁止英人不與有德股之銀行往來乃見英之財政大權多在德民掌握之中如欲整頓軍艦則英之海軍大將亦有間諜嫌疑必須辭職總之英國各機關若必欲盡斥德人皆用英人方可然而甚難也 
[無畏艦與潛水艇]  
　　德國魁爾恩報曰舊日英國之製造無畏戰艦所以多多益善者以其力大體堅決戰於海必然得利也而自去歳八月開戰以來屢次海戰未見有無畏戰艦之蹤影故意大利造船名家哇蘭多氏特在特里布納報登一論說舉證英國無畏艦不能作戰之情形想英人見之亦必幡然大變其夙日所具之觀感而無畏艦所以不能出戰者以潛水艇之動作所見所聞實多險於所設想者故也一千九百零九年英國布拉塞勳爵旣以爲無畏艦用之北海南部必大有價值惟恐魚雷艇與水雷爲其巨害不意嗣後潛水艇之作用增加無窮且更甚於魚雷艇水雷等哇蘭多氏稱爾今英國不特於北海及阿得利亞海即於逹逹納爾海峽亦不能用其無畏巨艦也頃有德國海軍界聲望夙著之政治家一人聲告北方各國謂其於五年前若知利用時機各造潛水艇二十隻編練成隊則在馬爾枚君主大會議時勿庸一紙空談聯合抗議英國所有强奪中立國權利之舉矣德國則幸賴有潛水艇數隻供備使用雖其艇數未免尚形見絀然足敷防遏英國鐵甲巨艦進攻吾海口與船隻此外如西班牙國因夙爲英國之勢力所拘束必須建造無畏戰艦及經今時之戰方始脫離英國壓制故欲造潛水艇以代無畏戰艦若據其國内報紙稱則無畏艦僅能用之援助英國而潛水艇則可用之防禦英國也 
　　英國自克服西班牙與和蘭以來旣稱覇於海上及近百年間不特在舉大洋之上常居領袖位置且亦日求伸其足於歐洲大隆而英國所以有如上赫赫大權者以其艦隊有較優之勢也但英國艦隊不僅盤巨數衆乃亦在乎其較列强事事佔先如使需工藝之閱歷裝配砲火以及航行之速率　無不般稱雄於世是也英國海軍以此爲其權勢之要素可望無國能與之比肩而自實行兩龍骨之主義後益信其世所莫及之優勢確有永久不配之根基矣故近日英國首相又敢謂最後之勝利必决於海軍蓋以海軍較活動於陸軍也 
　　當今潛水艇名震環球之時英國首相此言能見諸實事否殊屬疑問爾今英國艦隊若在大洋之上遠離沿海固尚有行動自由之地步而其於大西洋之交通亦因是仍有權勢但若傾滅敵艦進佔敵國海防要塞以定大陸勝負之戰局則自有潛水艇出現後甚難甚難而况觀上所言專門家之評論是舉世小國亦可於近五年來構造有用之潛水艇至於戰後潛水艇之數必日見增多而潛水艇之價值則今巳彰彰在人耳目不必深言故舉世實業多有欲乘機試練構造者也以此觀之將來即遠方無論大小國亦必思製有功效之器械以困英國之無畏巨艦以去英國勢力嗚呼英國近百年來所賴之工藝今己不能保其權勢苟欲再求作戰之良器則非有勝於今日勁敵中之潛水艇者不可也 
　　潛水艇一物不特使英戰鬭艦減色乃各國戰艦作戰之價值一律銳減惟英國受其影響最甚耳蓋英國取攻勢而他國必取守勢如德國即取守之一也但今潛水艇己破攻勢增加守勢之力故英受其害時其他如德國則有無窮之利即英國退避潛水艇之舉動亦可謂不無影響於他國也 
　　不寗維是今姑再一觀當潛水艇通行期内英國之政局與殖民局勢可見英國之島國性質以推廣海權爲最有利益今旣受困則將來亦難隨其世界大帝國之心而按今此大戰之閱歷英國且欲爲陸軍國焉苟用其陸軍於大陸則潛水艇亦必大有危險於其軍隊之運輸可斷言也而將來英國殖民地之保守尤共困難焉蓋英國運其軍隊至殖民地苟在中途有潛水艇迎擊必盡覆没也爾今英國殖民地幸賴有友邦爲之鎭守否則必早瓦解矣但潛水艇一旦封禁世界則英國控世之霸權必層層墜落故潛水艇一物可謂爲不列顚舉世大帝國之反抗者也 
雜評一 
[德美邦交（無名）]  
　　德美邦交以德政府覆文不滿美人之意據路透電謂又己吃緊矣雖然以余測之所謂吃緊者亦不過仍係文書上之吃緊非有他也何則美人素抱平和主義美總統又有不加入此次戰事之宣言且此種交涉亦不至有引起戰事之價值也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[孫洪伊對於肅政史救亡條陳之意見]  
　　孫洪伊氏對於肅政史救亡條陳具意見書一則其中肅政史原條議各條均分别論列茲節録其概要如次鄙人向抱樂觀主養以爲吾國必不至於亡而由今思之亦殊可慮夫當政治組織社會現象凌亂　脆之秋舉　人之迷罔若此欲求一明確之政執以定今日救國之方針云胡可冀頃讀肅政史諸公救亡條議卽覺其所言之未當乃未幾又有某君條陳請籌巨資以謀平民生計亦與肅政諸公同一僻見因益嘆今之號爲政治家者其言論思想皆不甚相遠而吾國之瀕於危亡莫能自救者實一般明逹之士有以造成之專制國家之人民無一人能脫離專制政治之理想有如是之社會乃有如是之政治是中大有關鍵固不得專爲政府咎矣蓋民能自動則强民惟被動則弱民能活潑進取則强民惟屈伏靜止則弱此專制立憲之所由分亦即國家根本存亡之所由繫專制政治主於消極之維持立憲政治主於積極之發展惟其主於維持也以百姓之安居樂業爲最終之目的故利人民之靜止與愚弱一以防制束縛爲最要之手叚惟共主於發展也以國民分子之健全進而爲國家之健全爲目的故利於人民之智識與活動必以人民有法律内自由爲要義是故非有國會有憲法有地方自治固不得爲立憲而徒有國會有憲法有地方自治之種種形式如現方籌備之憲政亦不得爲立憲何則其精神旣異共結果自不同也立憲則民能自動民皆活潑進取政府奮發於上自無不可成之功非立憲則民惟被動民皆屈伏靜止政府孤立無援必流爲苟且之治縱欲振作自强亦終無效而己政府萬能官吏萬能惟專制時代之僻見則然肅政諸公亦身蹈其弊而不之覺以專制之精神談維新之政治將　往而不左也他且無論僅即原條議所舉之軍政財政敎育　　用人等項一究論之一日減省軍費以充軍實爰今日陸軍之冗濫軍費之濫支謂應裁减誰曰不家雖然裁兵亦豈易言哉吾國軍隊大抵皆無家無業之遊民留之則爲兵去之則爲匪聚之則易遣之則難漸次裁汰其奇令者亦未嘗不可以少減面所省軍費則有幾何誠如肅政諸公所言必使政府行使共非常之英斷大加裁併如七十師團一旦悍然裁去三十師國或四十師團而後可然若此之爲則變亂可以立至防絨剿匪兵又不能不增後來增加之數復如前時撤去之額其結果徒使國家與人民多受一次之損害而巳嗚呼上下相防至令日而己極豈獨不能裁兵　勢且必至增兵何者舍此固無以資鎭壓而保優勢也國民之國家思想不發　必無國軍之可論方今世界趨勢必行徵兵制度乃足以立國而徵兵以人民有愛國心爲元素非眞正立憲之國家斷無眞實愛國之人民是軍事之大本巳不立矣且以軍實而論如鎭　彈藥軍艦之各種製造物質科學之各種作用以少數金錢購諸他國旣不足以應用僅以節餘之欵創設一二兵工廠亦不易奏　也使非一　人民能自由發展民智民力皆有非常之　步學術發逹經濟充裕安有軍政之可言而肅政諸公之所云云亦未免言之太易矣此鄙人所不能無疑者一也一日嚴核浮冗以裕財政國庫奇窘核減政費固亦補救之一端雖然汰冗而不求冗濫之因以爲根一消納之計雖日言淘汰何當焉減政之聲倡之兩載非實行而輒阻則甲減而乙增蓋國民官吏之性根旣深其稍爲秀異者遂無不奔競於仕宦由擁擠而鑽營由鑽營而瞻循由瞻循而安揷而冗濫之獘雖明知而無可如何治水者不導其流不濬其源惟以排洩堤防爲能事必非善治者也夫國民有自由發展之能力而後社會有自由發展之事業社會有自由發展之事業而後國内人才有生成競爭之餘地故疎能之而得其道則今日所目爲裁汰不盡之冗 
員一轉移間皆爲國家生利之分子自國會取消而人才之欲盡力於國家政治者窮於術矣自地方自治取消面人才之欲盡力於地方公益者無其途矣舉天下人才並斷其衣食之源絕其競爭之路昔人所謂縱百萬虎狼於山林而饑渴之而欲其不食人不可得矣政府知其然乃大闢 
官吏之途以爲覊糜之術懸一鵠以爲之招冀使天下人才盡歸羅致一方曰裁汰冗員一方乃不能不製造冗員蓋有至不得己也肅政諸公不爲政治根本之圖救人才疎通消納之地徒曰淸理仕途裁减冗員亦　思之甚矣此鄙人所不能無疑者又一也一日整飭吏治以恤民生夫吏治之壞民生之苦至今爲極肅政諸公興言及此誠爲痛哭流涕之談共所持之方術曰一事權曰淸流品曰省法令曰嚴監察亦甚似而幾矣雖然不淸其源不塞其流整飭吏治原無善術蓋吏治之腐敗與專制政治相緣而生專制政治以威迫壓制爲必不得巳之作用在下者以專制爲精神爲吏者必至以人民爲芻狗憑權借勢之下何所憚而不敢爲非官長之體制愈尊嚴人民之分位愈卑下淸議不足以戢其私衆力不足以制其暴而爲之監督而視察者僅恃其所屬之長官耳目不周則奸易生官官相護而奸又莫舉世界善良之政治在國中分子各自發逹各自扶助官吏之所得爲者有至嚴之界限而不能事事代爲之謀此自治之精神憲政之精義今立言者不求諸積極發展之憲政使一般官吏知職守所在實爲人民之公僕而不敢不盡其任務使人民以分子自由之發展進而爲國家全體之發展乃曰官吏其恤吾民是仍視官爲父母視民猶赤子民不必自治官吏皆可代治本專制政治之心理而爲此官尊民卑之論調在古昔爲仁民愛物之常談在今日實非探本窮源之至論吾國官吏萬能之謬說相沿不變將見民力愈弱國勢愈危異日國家淪亡我國人將無一不在可恤之列此鄙人所不能不懷疑者又一也一日廣求人才以應時變此等迷離之語爲近來普通之論調不獨肅政諸公爲然而出諸條陳救亡肅政諸公之口則尤不能無辨焉夫人才兩字至無標凖今肅政諸公之所謂人才大抵指時流所許爲新人者而言吾非謂新人之非人才也特以新人而用於專制政治之下揆諸適者生存之例不能適合也且新人所學者何事耶非所謂世界最新之政治耶以世界最新之政治應用於專制復古之時代是新人己失其所挾持而無以爲競進之具以與舊人爭一日之短長進取之人物與保守之政治實鑿枘而不相容政府宏奬風流何嘗不想天下英雄盡入吾彀而無如裁成調劑終覺其不能也故吾謂不能行積極發展之立憲政治雖取今日之所謂新人才并登庸之終亦無裨於國事甚且隨流而靡將與末俗　化而莫能自拔此觀諸近年來人才之成績而可見也且所謂時變者有愈於應世界之趨勢者乎世界皆爲積極發展之立憲政治我國獨取消極維持之專制政治世界政治利於人民之活動我國政治則予人民以束縛優勝劣敗例無可逃是欲應今日之時變未有愈於改行政治之軋道者矣以人才造政治何如以政治造人才運會遷流人才競出不必爲腐敗之官僚亦不必爲維新之時髦衆流并進取用無方更安用裁成調劑爲哉此吾人所不能無疑者又一也以上四端固所稱爲目前之計補救之方矣然推求結果均非改定政治方針實行積極發展之立憲政治即補救目前而不可得至所爲根本之圖若普及敎育若整興實業亦得就鄙見一致論之（未完） 
[添設參丞行走之議未確]  
　　近頃政事堂有添設參丞上行走人員之說一時外間傳說謂新聞界將有人與其列而黄遠生君亦報端懸揣之一人今見黄君答友人書知所傳雅非事實爲録原書如次辱書以報端消息爲問且誠某勿復喜獵脫離報務爲己爲人兩皆失之　懇相愛感何可言然竊怪足下以十年之友善尚不相知如此妄以訛言擬議來相勸告也僕之於官蓋猶南北極之相去匪直性所不宜抑自信萬一有可自効於國羣者誠在此而不在彼少年濫竊科目遂辱三四當道之知遇眞東坡所謂以口舌得官而僕之口舌遠遜齊虜何止百倍故在前淸爲部曹時巳私犯例禁匿名混迹於報界中性誠樂此不疲以至於今然以浮薄之意識輕剽之感情妄發議論說人短長及國家得失又好爲輕薄語調雜以滑稽俳優之詞遂爲時人所喜竟乃至享有名聲如足下來書更以相譽而不知其敗壞風氣與新聞德義罪惡滔天僕方私方懺悔欲少湔拔自新黽勉養成新聞家之人格故一年以來於申報通信乃漸刊落浮語徵求翔實不爲過情欺世之論有所不知闕而勿道事之涉人隂私與瑣屑者雖甚可喜皆寗闕之以爲新聞記者亦猶常人非能如專制君主口含天憲得隨意毁損他人人格至於國家事變萬端條貫複密吾曹書生所知有幾歷年以來痛哭流涕慷慨欷歔奔走號呼創作種種議論發表種種意見至今思之除詐欺取得東家稿料之外更何所益且益否何足道乃其幼稚愚昧荒唐誕妄可笑可恥乃誠一生恨事也稍巳改作而僕之議論與記載遂漸不爲時悅昌黎有云大慚大好小漸小好僕至今始信之僕自念新聞人格之墮落而中國此後非有眞正之輿論則對外對内皆無以自存今世界之覘國者無不徵取其輿論以爲信今中國遇有大事君亦幾曾見外國有詳取吾國之報論而研究之謂某報所論如此某報所論如彼問或有之乃遂以徵驗吾政府與國民之意向者哉社會及國人之人格不爲人所承認僅僅承認中華民國空華幻影而巳僕誠思發奮變計苦學數年歸而爲報界先進諸公之馬前卒自効近者乃有游美之議其於報界固無所謂脫離至作官則夢想所不到者也徐相初當國時會面語僕謂我亦不欲相挽逐隊雁列旅進旅退亦無所益於國昔汪伯唐先生在郵傅部時特爲請於徐相謂黄某不　部曹特以養之勿遂以吏事繩責遠遂兼旬有不到署之特權僕誠感激二公之知遇爲能知其心者也凡人於私恩不可忘若人人忘恩社會可以破滅僕於知己諸公誠所感戴無可諱言然諸公固未嘗强以枉己而徇人僕亦未嘗曲尋而直尺匪特於僕之私計爲然即僕於報紙亦未嘗對於恩私之人浮夸導譽此豈非足下之所親見者哉僕近語某公做了七八年流氓今亦思悔過自新然一旦變計爲官則猶倚門老娼忽牽入神輿爲人主婦不特妯娌不容抑徒敗壞家庭法度某公亦頗韙之故僕游美之計決矣丞參行走这說豈特未曾擬議及僕並未曾議設此官而報紙喧傳歷載其職制俸給人物如僕之徒亦在報章薦拔任命之中雖非有意爲毁譽無所用其置辨而友人中遂有黄某指日丞參之說不相善者見面卽拱手作道喜狀而鄕中失職寥落之人遂有千里投書求爲將來位置者僕之門本少人往來近日投剌者漸多人世種種可笑如此僕誠翹首西方馳神域外夢想作苦學生之樂而不能自巳也以足下雖不相知而甚相愛故輙自發其悃結如此 
[法部議復改良司法條陳]  
　　近來總統對於司法事務屢有關乎斟酌用人整頓行政之命令發布而乘機建白者亦時有所聞日前大理院院長董康氏曾條舉改良司法事宜上諸總統奉交司法部核議聞内容關於民事者六條關於刑事者一條大略主張以後民事案件須杜絕京控以免抛累果爾則民事將以各省高等廳爲終審不復經大理院矣判詞形式亦須酌改雖仍分主文事實理由而主文中亦須略叙事由以醒眉目即不得再用原判撤銷被告免訴等等之簡單文句也此外如規復秋審舊制及大理院終審時亦得認定事實搜查證據之類均關重要至關於用人問題亦有指陳得失之處司法部奉到政事堂交片後即召集秘書參司等員會議如何具覆聞當時巳推定民事司長林行規主稿矣 
[民國烟禁之前途]  
　　兩部籌議維持烟禁自稅賣鴉片在蘇粤贛三省實行後辦法究嫌未妥往往公私莫辨弊竇叢生長此不變殊與禁烟前途大有妨害聞前此某肅政曾上一密呈以此爲關於全國禁烟之大問題請政府飭部迅速籌議妥善辦法以維禁令現在政府巳命内務財政兩部切實籌議辦理矣 
　　申斥率請加重烟罪陜西前因烟禁廢弛被肅政史紏彈　會辦該省電務之劉承恩查復得以彌縫了事不意巡按使吕調元近忽呈請厲行烟禁擬用特别辦法加重治罪夫有現行禁令尚不能奉行忽請加重其意何居昨奉總統批云禁種罌栗要在稽查嚴密敎勸兼施使知改種良苗不失生計自皆樂遵功令徒恃峻法亦非所宜者其不服其查禁糾衆抗拒自可援用聚衆强暴脅迫之律至僅止違禁栽種於按律處治外再將地畝充公旣覺過嚴且虞滋弊所請均母庸議著仍依法辦理認眞查禁務絕根株母得藉口刑輕致涉諉過此批云云 
[湖北軍界消息]  
　　王帮辦入覲原因叚香岩將軍近請假入覲先送封翁及眷屬回津原爲封翁在津祝嘏之便利茲悉將軍確有升任陸軍總長消息所遺湖北軍務督理席總統擬卽以將軍銜帮辦湖北軍務王占元升任因王統軍在外日久極爲眷念昨特電令召其入京覲見七號王帮辦奉到電令立即往謁叚將軍議定將留鄂北洋第二師師長印信交給師參謀長護理即於八日晨刻乘京澳快車北上大約覲見以後必有命令發表而段將軍則須候王返鄂交卸方能入京 
　　南北軍會操預聞鄂將軍署中人云現王陸軍總長以民國肇興干戈頻仍秋操大典數載未行而南方各軍與北省軍隊因革命戰役之故至今意見終不十分融合現在交涉巳了大局敉平正整軍經武之會擬定本年秋間舉行南北軍會操一次以覘軍事成績并藉以消釋南北之意見聞巳呈准海陸軍大元帥指定安徽太湖宿松一帶爲會操區域以鄂贛皖蘇各省之本籍軍隊爲南軍以直隸近畿各師爲北軍其操期定於九十月間刻參謀部巳派員赴皖查勘操地形勢以定作戰計畫 
[湖北縣知事募債之颟頇]  
　　崇陽縣强迫内國公債之募集官廳固有勸導之責然祇能設法提倡不可强迫承認也湖北六十九縣知事其能明知此旨者固多然以上官之考成綦嚴債額派有定數於是不得己而施行跡近强迫手叚者亦不乏人然未有如崇陽張知事之縱容胥吏如索逋賦若刻有該縣人民杜道安來省舉發云縣署門房張傑臣及差役陳潤發等藉勸購内國公債之名將伊傳至署中拘留勒令購買公債二百元並詐去額外規費二十元謂如不給規費即爲知事言爾係巨富須認數千元云云現江漢道尹據禀己飭該縣知事澈究具復 
　　遠安縣糜費遠安縣知事詳報巡按謂經募公債六千元而宴請正紳及滙欵報解路費等項共需千餘串而該債欵猶不能於七月上旬 
展限期内抵省請再展限等情段巡按當即批示云香各縣勸募公債經費前據財政廳詳按債額百分之一在地方欵内動支業經批准通飭有案該縣募債不過六千元而滙費與公費竟至一千餘串之多殊無此等辦法所請在禁烟罰欵内撥支碍難照准如謂該縣距省寫遠交通不便查荆南道屬各縣所募之公債恩施縣最遠業經解到巴東縣則請以銀元就近解交宜昌交通銀行收兌均未格外請欵該縣收欵巳遲距省又不及巴東之遠乃竟如此呆滯殊不可解刻下正限己逾待欵孔急仰財政廳轉飭迅速設法報解勿得再誤展限之期致干禾便 
[廣東之印花稅]  
　　廣東李巡按昨准財政部電云驗契印花稅兩項前奉主座諭飭部列表比較嚴定勸懲并派員前往考查外着各省巡按使財政廳長督飭各知事策勵進行如經部員考察各省縣知事中仍有疲玩敷衍空言塘塞者除指名詳參外該巡按使應同負責任等因由政事堂通電在案查近來各省月報驗契收數殊不暢旺印花政入尤少又據江蘇調查員報告經過各處自金陵以至淸江浦及徐海一帶所過巿鎭商民均不貼用且并不知印花爲何物與本總長上年在蘇目擊情形無殊各省恐亦同坐此弊應請再行嚴飭各縣認眞整頓便同商會實行剴切勸導商民依法貼用並責成巡警嚴行干涉查出漏貼之簿據單票等卽實行處罰并以罰欵充賞該警士以資鼓　庶稅收可期起色本部不日派員前往將驗契印花兩項密查如有辦理不之知事定必立時撤參以重要政并祈嚴飭通告 
　　各縣辦理印花祗准提扣公費一成巳紀昨報頃悉粤財政廳長以各屬商會爲輔助印花之機關自應酌予津貼方足以資鼓舞而勵進行提出一成作爲應得之佣餘則悉數解部各縣不得絲毫截留昨經詳由財政部核准照辦並通飭各縣遵照矣 
[粤當道之謝客譚]  
　　李巡按之調任中央任命張鳴岐爲廣東巡按使李國筠爲廣西巡按使己見明令昨午粤海道尹財政廳長高等審判廳南番兩縣曁各警衞軍統領紛紛到使署道賀惟李使深自謙抑而且閉門謝客昨晚擬就長電一通致中央請告假兩月先行赴京覲見順便回皖籍一行假滿始行赴任聞張巡按現巳起程來粤李使俟交卸後　行朿裝就道又聞李使以張使來粤之期甚速巳諭飭各科預將各案淸理以免臨時周章並以桂省財政較粤尤見困難且地方瘠苦辦事未免棘手擬一面電京辭職决不赴任云外交部庶務科長李殿章奉命來粤昨昨抵省五號入謁李使惟李使以日來公事匆忙絕不見客故未與之會晤查是日龍鎭守使來署拜會李使亦不接見 
　　龍將軍之雙慶本月六號龍將軍壽辰翌日又爲其淑配向氏夫人壽辰各僚屬以其有此雙壽均擬致送禮物並欲届時到署道賀而龍將軍對於各員所送禮物一概不受並於是日不見賓客其男女公子及其子壻等則連日在家慶祝 
以叙在倫之樂龍將軍以此係人情之常准其家宴故是日並未出巡虎門到署禀見者祇與水陸統巡胡令宣一人接見 
[東省淸丈問題（二）化險]  
　　榆樹之聚衆風潮往者吉省辦理淸賦事宜殊多棘手而尤以下站地方爲甚聞荒界人云淸丈總局派出榆樹淸丈分局長孫蔭南及委員徐子倫並繩工三十餘名該員等到境後即遍謁各機關重要人物並聯絡一致即欲開繩放丈各鄕民聞知以淸丈而後必致民不堪命紛紛聚訟旋有多數鄕民羣起阻撓謂本縣地畝斷難再丈若必强制執行惟有以性命代之雖淸丈員一再開導奈彼愚氓置之不理聞該縣阻撓淸丈最力者實係凉水泉 
 
 
 

Page 7

 
 
子諸鄕紳在前淸時代放荒丈地員之被逐者亦多係該處人民所爲云 
　　淸丈與備荒善後策吉林之雙伊舒額等縣官莊馬廠各官地自前淸開國時即招佃墾種每年由省城官創處徵收各佃租糧上地六斗中地五斗下地四斗此項糧石按年除作養濟所貧民食米及旗屬官員捧榖外其餘盡數存儲倉厫用以備荒現在全省淸丈局奉巡按使飭派員淸丈官莊馬廠各地畝擬即出放作爲民間私産自各戶承領後每餉納大租銀洋三角勿庸再交租糧刻己張貼告示由吉林縣屬二旗馬廠開繩丈放省城某紳等因吉林除官倉處外别無備荒倉厫遇有凶年全賴官倉米榖接濟飢民故從前年逢饑饉每活民命無算若將官地出賣官糧停收一旦年值凶荒城鄕飢民無法賑恤輾轉流　患猶小攘奪刦掠患實大也擬即聯合紳界公同會議禀請上峰變通辦理總須備荒能有善後良策剩國福民雙方亚　云云未知能遠到目的否 
地方通信 
[蘇州]  
　　新任知事赴寗前充吳縣屬調查烟苗專員文林昨接齊巡按使文委任爲靑浦縣知事前吳縣淸鄕局執法處處長翁有成昨亦奉齊便委翁爲武進縣知事故文翁二君巳於昨日乘車赴寗謝委豫備即日蒞新矣 
　　寃哉電燈公司之司事九號七點鐘驟起狂風吳趨坊口電桿被風吹折電線垂下途人王阿根經過觸電倒地卽經警區電致振興電燈公司救援該公司接電後以事關人命立將總機關暫行　　一面立飭司匠赴救當將被觸之王阿根解脫抬送天賜莊醫治因此電燈約停十餘分鐘照常開點翌日（十號）殷道尹卽派兵飭同警區傳電燈廠收帳司事二人至署道尹一見天怒不問情由各責軍棍一百下發交吳縣知事管押縣知事見受傷甚重恐有不測當時即着取保出外抬赴福音醫院醫治聞該公司因夥友無端受責尚擬伸訴寃情云 
[松江]  
　　紀第四高等小學畢業泗涇鎭縣立第四高等小學本届三年級生業己修業期滿考試完畢准予畢業者計王世福等十名即於十一日上午給發證書下午接關游藝會以聯絡學生家族督促藝術競爭是日天氣暴熱來賓仍復不少興致並未稍減云　　軋米廠被盜　漯水渡在松屬南新十七圖因多富戶漸成小鎭該處高姓所開軋米廠十一日黎明時忽來盜匪登門肆刧機匠起拒被用利刃剌傷計刧去鍋元十二三包（每包一百枚）及米石等聞盜黨共江北小船三隻得贓飛駛鄕農曉起耕作聞警追捕竟獲一船惟祗一男一女並孩童一口因爭執故均被鄕人毆年受傷現己解由警局轉送縣署訊究 
　　輪拖被刧案之波及湖班公裕小輪拖載巨資在五庫浦面被盜恣刦後水陸非常注意由水警第一專署派員在黄橋地方捕獲著匪林富田供出吳少榮衞象高等陸續拘案惟供認藏儲之贓洋則屢抄不獲或疑爲熬刑不過信口亂承之所致尚有著匪沈子明衞小阿春均未獲案目下水警中仍在五庫黄橋打牲坎一帶嚴搜鄕人自該處來者謂頗有男逃女走全村一空之象打牲坎素以打牲著名挨戶窮抄雖有槍枝不能視作盜刦之證聞己由某紳等聯名禀訴不知確否 
　　警佐勘案情形西外坍牌樓袁紳家昨來賊徒穴壁圖竊爲事主所覺用米牌將穴堵塞詎當夜十二鐘後賊去復來仍從玻璃窓口拖竊皮箱略同强奪中途爲巡邏軍隊所獲解由執法處轉送到縣縣長委那讐佐往勘那君逐細察視並身鑽入玻璃窓更丈量皮箱之尺寸勘案可謂詳細矣 
[杭州]  
　　水利總裁行將　杭全國水利局總裁張季直氏近自南通回滬以嘉興縣屬鴛湖風景甚佳特於昨日（十一）上午九時偕浙路湯前總理由滬乘車至嘉此間巡按使署司法秘書黄佯僧君得上海來電後即於昨日上午七時由杭州城站乘車赴嘉共同游覽鴛湖並假座烟雨樓杯酒聯歡擬今明等日來杭游覽西湖並籌畫浙省水利進行事宜 
　　運照通融發給兩浙鹽商因應繳攤認賠欵銀兩爲數甚鉅一時未易籌措己商由中國銀行承墊解部至此項借欵歸還方法即准許該行於鹽商完課後領取運照時按引酌徵若干銀數作爲拔還之欵現因此項正式合同須得北京中國總行核准方可成立而每引究酌徵若干尚未定實致難開收而各鹽商發領之運照均被扣留不發各商因銷地需鹽孔殷亟須運往應領運照萬難任其扣留曾一再向鹽署及中國銀行要求通融發給昨中國銀行己准許在正式合同未訂立以前每引暫徵預　捐八角即將運照發給一俟正式合同成立後再行更正 
　　光華火柴非外貨之聲明杭州商務總會眞日致汕頭總商會電云杭州光華火柴公司設立有年採蓮本牌久巳行銷外省茲據該公司呈稱廣發號面各近有揭帖言係外貨實碍銷路祈辯明轉逹餘函洽杭州商務總會眞 
[安慶]  
　　禀　履勘災情懷寗縣屬欽化鄕居南北兩大河之間地勢低窪日前久雨不晴山洪陡發潰决圩埂衝壓田禾不計其數茲就損失最大者略述如下該鄕芸田保一甲何姓埂潰決百丈衝壓禾苗約三千餘石黄泥埂潰决百戧丈損失亦三千餘石二甲汪家圩潰决五十餘丈損失千餘石徐家圩潰决五六十丈損失數百石三甲五甲地處下游潰决大小圩埂更多乂枝子保汪淮琛埂潰决四十餘丈雙牛保西圩埂潰决四五十丈從來水災未有如此之甚者刻聞己派代表來縣禀請朱知事履勘設法籌振矣 
　　運米出境之新法皖省近日米價巳漲至六元三四角一週間每石計增至六角之多而私運出境者仍時時發現其法亦愈出愈奇如西門外同安門之某巨商派店夥某往山口鎭地方遇有車米來城半路截買用小划私撥過卡居民咸謂來源減少此亦其一原因云 
雜評二 
[公債與烟禁（默）]  
　　國人所望於官者弗奢第求能稍稍體恤民隱勿横加摧殘而巳勿專事敲剥而己然能如此者己百不得一而不恤民隱之官十且八九焉 
　　公債非田賦比也乃崇陽縣縱容胥吏登門逼索拘案勒交甚且大言恐嚇如待盜賊募公債因財窮也乃遠安縣經募六千元之債而宴紳匯費等項開支至一千餘串暴横若彼而糜費如此此之謂湖北之官 
　　禁烟有一定之法非可任意爲之者也乃忽而暗弛種禁忽而請格外重辦其意不過在揣摩中央意旨然弛禁與法外重辦均足擾害人民况因共主張之不定而地方烟禍之流行己漸及於鄰省乎此之謂陜西之官 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[烟酒公賣之進行]  
　　局長之規畫烟酒公賣省局長高幼農現將劃分區域組織分局事宜規畫妥貼行將詳請財政部長核示聞酌定南京爲第一區淞滬爲第二區蘇常爲第三區全省共分七區業己分　佈置並委任分局長主任一切矣 
　　分局之開幕昨日爲上海烟酒公賣分局開幕之期午前内分局長謝惠塘東請本埠各當道及各商董等來局同行開幕禮遂啟用省局頒發之鈐記聞上海分局管轄淞滬範圍其鈐記上刊有江蘇省第二區烟酒公賣分局字樣謝局長即移咨滬上各機關並各稅務所等查照 
　　酒商之批詞江蘇省第二區烟酒公賣分局昨日發出批示兩則如下高粱燒酒業商王修廷票請組織分棧並擬具章程陳請轉詳由批云據禀及章程己悉仰候詳請省局核定再行飭遵此批紹酒業商馬上侯等禀陳酒業困苦情形可否將公賣費用及公棧押欵酌量減輕俾得量力承充由批云據禀巳悉仰候詳請省局核定再行飭遵此批 
　　烟商之請求上海烟業各代表在德馨堂公所會議因烟酒公賣分局成立商業更形困苦提出辦法數條請求該局長減輕捐稅各情己紀昨報　悉昨日午後三時旅滬西菸商均函復承認請求減爲值百抽十並請免過境地方諸稅並有 
皮絲業烟葉業旱烟作等共舉代表十餘人至德　堂公所内舉定陳仁琅爲總代表預備起草具　高局長轉禀大部請求減稅以抒商困 
[哈同花園同濟慈善會紀事]  
　　哈同花園同濟慈善會開幕己三日矣其内容情形會誌前報近日雖天氣酷熱而各界人士與會者仍絡繹不絕每晚各色新奇燈會及各處檯擱無不推陳出新頗足引起遊人之興味以致遊客擁擠值此炎威暹人不免有染時症者幸賴自新醫院汪惕予張紹修胡文貴謝裕良諸醫士在内組織臨時醫院一切經費概自擔任三日内應診者共有六十餘人均即時告痊以故遊人無不頌其熱心好善云 
[國貨之兩面觀]  
　　去年歐戰發生上海各業之得利者除顔料外首推糖業蓋因來貨不旺遂致奇貨可居全巿獲利以數十萬計迨至近日糖業一項國人以愛用國貨故且以近來喉症盛行含糖之特多以不合衞生不敢多食刻聞糖果茶食各業以中秋將届預備製造月餅特改製一種鹹味月餅以便社會採用至向時之甜月餅概置不備此事若果實行恐糖業家將受影響也 
　　華慶公司向來係購辦洋貨之店舖近日以勸用國貨故遂故辦國貨此次由該公司李培根主張特在哈同花園設國貨陳列所以資觀摩又愛華廠近製種皮皂純係國貨質浄合用當爲社會所歡迎也 
[借用日暉廠機器之交涉]  
　　縣知事之飭文上海縣知聖公署飭　人郭建俟云爲飭知事案奉滬海道道尹公著飭開准上海大淸銀行淸理處函開案查攫管卷内日暉織呢廠欠本處及濬川源義善源等規元二十萬兩以該廠房屋機器作抵上年四收歸官有聽候辦法後官有取消迭次派員往晤該廠經理樊時勛不意樊託病不見暫未嚴催近見報載該廠有人承租當郷詳請巡技使請將租案取消飭縣發封交本處收管並請財政部咨　照辦本日見報知商人郭建侯將該廠改織絨線伹此廠房屋機器均在本處　力之卜事前未曾來商猝然開辦本處萬難承認請即飭知該商停止聽候巡彼使攬示祇遵不勝盻禱之至等由前來合飭該知事仰即遵照刻日傳諭該商　行停止俟奉巡按使批示再行飭遵仍將辦理情形具報察核此飭等因奉此合亟飭知該商人即便遵照暫停營業並將遵辦情形尅日具復以憑轉詳 
　　郭建侯之禀復敬復者竊奉貴公署飭奉滬海道道尹公署飭關准上海大淸銀行淸理處函開（見前從賂）云云查該廠有省委保管員王君植善前與商人接洽時據稱該蕆機器己將日久銹壤當經禀明省憲准由商人雇匠刷修試織絨線俟試織有效堪以租借等情但目下尚未租定亦未開工奉　前因除飭匠停修另由該保管員禀候示遵外理合據實禀復 
　　巡按使之電部齊巡按使以該廠停辦多年機器銹壞前省長應德　曾委該處南洋中學校校長王植善就近保管此次由郭商借用試辦絨線事曾據該委員報告在案現當實業振興之時亟應按步進步該廠現正停辦之際無論其爲省有國有自應變通辦理己於前日電逹財政部將郭商試辦情形報告一切一面行飭大淸銀行淸理處主任王君查照矣 
[白克路又出盜刧傷人案]  
　　新閘白克路六百四十四號門牌人和煤炭號於前晚九句半鐘突來盜匪七人各執手鎗兩人在外望風五人入内向店夥嚇禁聲張遂被刦去賑箱内現洋三十六元鈔票五十元携贓逃逸時復在途開放手鎗示威流彈擊中黄包車夫顧光樓腰部從肚腹穿出立時倒地迨新閘捕房得悉捕頭親率通班中西包探前往兜拿奈昨早巳遠颺諭將受傷車夫車送寶隆醫院醫治一面用電話禀報麥總巡轉飭各捕房中西探捕等一體跴緝贓盗務獲解究 
[攔刦公閱小輪案近聞]  
　　南潯寗興局公裕小輪裝載南恒裕絲號買繭巨洋在松江縣屬被刦一案據嫌疑犯吳少雲供出同黨王少榮匿跡法租界大馬路卜鄰里十二號門牌内由水警偵探徐宋鶴偵知協同法捕房探目黄錦榮包探梁大寶將王拘獲等情會紀昨報昨日將該犯解送法公堂請訊先由水偵探呈上水警　正式公文請爲引渡詰之王供向在原籍嘉興縣屬新篁鎭開設店舖於上年十一月間來申找尋叔父王順州覔就等語聶讞員問旣開店舖何以又欲來申覔就汝之叔父現在何處王不能答判准交來警帶去歸案訊辦 
又一訪函云公裕小輪拖帶歸阿八之船裝載現銀五萬元在松江購　被盜擔刦去洋三萬五千餘元當時報經該縣公署移請水陸各警嚴追贓盜嗣雖獲到嫌疑犯數名而贓洋仍無下落茲該縣公署深恐日久贓盜遠颺故於前日又備文續請上海淞滬警廳徐廳長地方警察所聶警正等轉飭所屬上緊嚴緝如能拿獲首從各匪訊追原洋照格重賞云 
[救國儲金紀要]  
　　昨日之收入昨日（十二號星期一）爲中國銀行收受儲金之第七十八日計收銀洋五百五十五元又交通銀行收受儲金之第五十二日計收銀洋一百三十元兩共計收洋六百八十五元連前共計己收到銀洋七十萬零五千九百八十四元銀四千五百四十四兩六錢六分八釐 
　　法官之儲金本埠司法機關對於救國儲金一事經袁審判長與林檢察長會商議妥除袁林兩君各自儲金外所有審檢兩廳所屬之民刑各庭長及推事檢察各官録事書記等其薪　每月在六十元以上者儲俸一個月三十元以上者儲俸半個月不及三十元者多寡聽便己諭飭於陽曆七月份開始實行矣 
[宣講所組織就緒]  
　　上海縣沈知事前奉齊巡按使飭合辦理本邑宣講事宜曾經飭委通俗敎育演講事務所演講員李然昌爲主任并兼閘北巿引翔鄕宣講員其餘各巿鄕亦均分别委派妥洽在案茲悉李君自奉委後現己組織就緒擬定名稱名上海縣宣講所並附發事務所於也是園中上海縣修志局内（通俗敎育演講所亦附設在内）其巿鄕宣講分所卽設於各經董辦事處昨日巳將組織完竣情形呈報縣公署請爲轉詳巡按使署備查矣茲將絲訂暫行宣講條例録下（甲）宣講所以上海縣通俗敎育演講事務所爲宣講所各巿鄕經董辦事處均設宣講分所（乙）宣講區按照學務聯區辦法以便與宣講生隨時接洽分作六區以上海南閘北巿引翔港鄕爲一區蒲淞巿法華鄕爲一區洋涇巿高行陸行塘橋三鄕爲一區三林陳行楊思三鄕爲一區漕河涇曹行塘灣三鄕爲一區閔行馬橋北橋顓橋四鄕爲一區（丙）宣講生每區各設一人除上海閘北引翔港巿鄕及蒲淞法華巿鄕區即以上海縣通俗演講員兼任不另開支外其他各宣講生每人每月酌貼火食川資十元其宣講生主任以通俗演講員主任兼任之（丁）宣講日期宣講生應就宣講區内遵照省頒各縣宣講章程巡行宣講每月至少十次其每次宣講日其有地點及聽講人數按照本公署製定表式逐月填報備查如宣講在十次以外者可分兩紙填注（戊）宣講地點各經董辦事處祠廟茶肆村莊由各宣講生自擇務以周徧爲主（己）宣講生談話會宣講生每月開談話會一次共商宣講進行事宜以也是園宣講所爲集會地點日期由宣講主任酌定并報告本公署備查（庚）宣講生奬勵及懲罰由本公署考察服務之勤惰遵照省頒宣講章程第五第六兩條執行之（辛）此暫行宜講條例自文到日施行 
[選送學生肄業農校之飭文]  
　　上海縣沈知事昨飭各巿鄕經董文云四年七月一日奉江蘇滬海道尹公署飭内開奉江蘇巡按使署飭開據省立第一農業學校校長詳稱竊本校於四年度第一學期招收預科生及本科農科農林科一年級揷班生各若干名前經繕具廣告式樣詳請鈞署賜登公報在案校長爲希望農業敎育全省各縣平均發展起見并分函各縣高等小學校聲稱如有畢業成續列乙等以上志願實業者可由該母校校長備文保送准其免試入學惟凡事進行胥賴長官之督促爲此備文詳請鑒核通飭各道尹轉飭所屬各縣知事迅飭各該縣屬高等小學照辦等情據上除批示外合行飭仰該道尹轉行各縣迅飭所屬各高等小學校查照該校函開辦法選送合格學生前往肄業以宏造就等因奉此除分行外合飭該知事仰即查照選送具報察核等因奉此除分行外合飭該經董卽便轉致本區城内公私立各高等小學校查照　送並 
將應選各生繕表具報以憑轉詳此飭 
[誌務商中學之成績懇親會]  
　　本埠務商中學於上星期六（十號）下午二時舉行第一次成績懇親會是日學生家屬及來賓至該校參　成續者逹四百餘人校董王文典君佐秩庸君及殖邊銀行行長徐幾亭君　貨維持會會長王介安君等亦先後赴會展覽成績頗加讀美鐘鳴三下遂振鈴開會首由校董黄惠任宣布開會秩序畢卽由該校校長報告歴年狀况繼請伍秩庸徐幾亭王介安王文典諸君先後演說并由主任校董王文興報告銀行科諸生卒業時擇品學兼優者派入上海殖邊銀行實地練習一俟練習期滿卽補行員任用曾經北京總行行長照准云云繼由銀行科主任敎員何君報告該科成續以唐偉等五人爲最優末由吳校長致謝詞散會復由創辦人張蕙蓀黄兩辰職員汪曙峯余裴山等引各生家屬入招待室接談良久并欵以茗點而散 
[女子同義學校署假休業]  
　　中華女子同義義務學校於今日午前九時行暑假休業式其順序如下一展覽成績二校長報告三視學員訓示四中外名人演說五職敎員答詞六致敬國旗七學生體操八茶點懇親 
[保全邑廟附屬品之請求]  
　　小東門内起至東馬橋止共分七段規定退屋築路以興巿面業巳次第興工惟第三段中有城隍神之旗杆並吹鼓亭等亦在退建之列茲經邑廟三班會首楊順記楊雲記等聯名投上海縣公署具禀請求保全沈知事以此項路政關係重要應否保全着邀同公衆赴工巡捐局具　請示 
[海州巨盜定期預審]  
　　巨盜胡開昌（即張成義）因於本年陽曆二月間在涨州城内持械紏靈數十人夥刧董事錢姓家鉅贓並殺斃男女主僕九命分贓逃逸經該處地方官廳詳請馮上將軍懸賞通飭所屬軍警一體協緝仕案嗣經偵探楊學堂查知胡盜匿跡上海英租界德仁里雉妓院内故即報告老閘捕房協同包探沈阿岳將胡緝獲解廨訊判押候預審再核各情己詳前報昨由捕房將胡解送公共公堂經兪襄讞會同英領卓君略詰一過判胡開昌押候原告邀同見證檢齊證據於下禮拜一預審 
[新任稅務所長之改革]  
　　新委上海稅務總公所所長吳憲奎己於前日（十一）接任將内部各司員大加挑剔除熟手者仍行留用外餘均剔汰又將各業認稅卷宗考核精詳悉心規晝以免再有爭持風潮昨日特赴南商會會晤總協理就商一切 
[頒給駐滬外官嘉禾章]  
　　上海爲中外互巿之區華洋雜處不但商業各事殷繁即關於交涉事宜亦較他埠爲夥茲　中央政府以吾國向與各友邦交誼敦睦而上海中西各官對於國際交誼尤爲親密故大總統最近特頒給駐滬各國總正副領事及英法捕房正副總巡各等嘉禾勳章不日將由京派員連同勳章遞送來滬業經政事堂交片由外交部電逹滬上中西各長官查照矣 
[法官署慶賀紀念期]  
　　明日（七月十四號）爲法國改立民主紀念之期本埠法租界法國官署例須懸燈慶賀現由工部局飭派工人在法領事署及各捕房前懸掛旗幟並用電燈環繞工部局及救火會屋頂又在外洋涇橋紥成松柏牌樓沿黄浦灘一帶均豎立木杆上懸國徵及三色紙燈均巳預備齊全以便届期慶賀 
[華龍路之火警]  
　　法新租界華龍路某姓家於昨日午時不戒於火頓時冒穿屋頂由巡街捕報告捕房用電話知照救火會急驅皮帶車到場施救得熄計共燬房屋數間事後捕房飭探將起火家之某甲傳入捕房捕頭諭令查明起火情形再行核辦 
[不顧妻父喪費之糾葛]  
　　關如朋於本年春間憑媒朱德宏娶婦人孫陳氏爲室婚據上載明將來該氏父母亡故由關擔認棺殮等費邇因氏父身死　置之不　故前日由氏母將女傾回關遂投報四區二分駐所飭警傳集一干人解送閘北司法科訊明核辦 
[查獲誘匿之養媳]  
　　住居平安街之本倉人曹錦文與子曹阿順均爲洽坊生理今春錦文憑媒　合領得同鄕之十七歳女子陳阿　爲阿順之妻當時過門　養不料於舊暦　月二十二日阿奴忽然逃逸找尋無蹤今始探悉實彼住　梅家弄中之　人王張氏（卽阿小弟）誘匿遂報巡警將該氏並阿奴一併拘解警應昨送地方檢察廳訊辦 
[拐賣女孩之押儆]  
　　江北婦人陳蔡氏前日在麥根路婦人孔邱氏家誘拐十三歳女孩和氣及十二歳女孩阿妹串同蟻媒夏李氏販賣被氏偵知控由捕房飭探將蔡李兩氏及女分别查獲拘入捕房昨晨解送公共公堂經中西官研訊明晰判陳蔡氏押女所四年夏李氏押候禮拜三函致閘北四區警廳請將被拐十三歳阿妹交去探帶回歸案訊辦 
[女孩迷路]  
　　本月八日有孫姓之十歳女孩在四區一分駐所境内民婦張梁氏家門前迷路啼哭由崗警查見帶入所内昨送閘北司法科訊明冉核 
[移提串匿白絲案内之棧司]  
　　滬寗車站永　隆轉運公司在無錫承運鼎餘雙鷹牌白絲十包計值銀七千五百兩抵滬後該公司即雇吳阿龍之塌車將絲運交河南路三百十三號詎被吳與車夫李福榮沈阿發串通將絲盡數運至法租界洋行街某棧内藏匿希圖消贓嗣經永泰隆懸賞洋一千元並報知捕房請緝並將吳李逃三車夫拘解公共公堂略訊一過判押候再核在案昨晨滙四捕房華探目馬阿美又將匿贓之棧司邵金木由法界移提到廨請究奉王襄讞商之英領康君判邵押候禮拜六歸德領堂期解訊 
[過犯圖竊被獲]  
　　二百四十八號華捕於前晚天將破曉時巡至北江西路某弄内見十二次過犯馬少卿九次過犯陳旺生在張隆祥門首徘徊該捕察得張之前門己被　毁遂一　拘獲並在馬身畔抄出　鑿電筒卽解入捕房經包探詢得馬尚竊天潼路四百三十八號綢布衣服吊到贓物於昨晨併解公共公堂經中西官訊明屬實判馬押西牢二年半陳押二年期滿均帶安再核 
[過犯移送縣署安揷]  
　　十三次逐出租界之過犯唐和尚昔年因行竊張錫昌衣服被控捕房於昨拘解公共公堂經中西官訊實判唐押西牢二年期滿帶案候示茲因唐己期滿昨晨由捕解送公堂中西官判唐移送上海縣知事署請爲安揷如再來租界定押西牢四年 
[覆訊錢債案]  
　　汪海林延代表律師控胞叔汪子卿不還存欵洋三百元又押據洋二百元一案前由中西官訊得原告之叔汪安卿於此案似有陵訟情形故判交二百元人洋並保候再復訊在案昨晨復訊被告汪子卿仍延律師到堂聲辯存摺並無圖章且筆跡不符云云經關讞員商之美領畢君以原告所呈存欵之息摺筆跡實有不符應卽註銷其抵據二百元據被告供己付過九十餘元應著將汪子卿交保再交洋一百元完案 
[兄弟鬩牆之控訴]  
　　薛孝恩前日投閘北檢察分庭禀訴其弟薛孝慈糾集無賴多人將伊兇歐成傷請求傳案訊究等情昨由李檢察宫批示云仰即來案驗明傷痕再行核辦 
[修車糾葛]  
　　住居北四川路之某西人控陳仁寶收買機車爭執　打一案由捕將陳拘解公共公堂訊據陳供該西人之婦有機車一輛囑西窻喚我修理言定修費洋九角迨修好後向取修費該西婦分文不給反將我送入捕房後存洋十元保出等語中西官得供判保洋發還陳即開釋春於禮拜三到堂復訊並諭令原告洋人届期邀同西　來　質證再核 
[乘電車行兇被押]  
　　英美電車公司管車人控搭客粤人譯便沈安安乘車不　車　反敢行兇昨由捕房將譯等併解公其公堂由中西官研訊屬賞以譯不應行兇判罰洋十元充公如無力繳洋改押十天沈罰洋五元無力改押五天 
[金肖三交保候訊]  
　　魏小甫在英公廨刑事科控金肖公（即金肖三）登報經　毁　名譽又顧棣三控金　匿要據各等情昨由探將金傳至公共公堂奉中西官訊判金交保並着存現洋二百元保出候訂期再訊 
[木作場因賭肇釁案定期開訊]  
　　聚興公司木作頭王高生所用司帳鮑家邦看工人方九香等在潭子灣西作場内賭博被四區警署派駐所巡警查見阻止詎鮑等反敢恃衆行兇毆傷巡警張亞安之腿際嗣經拘獲此案肇學人送交警署由姜警正移送檢察分庭復由李檢察官預訊據泥水匠陸順林等供稱拿賭時均未在場事後悮被拘捕云云因特併解地方檢廳連日巳經林廳長查明肇事眞相定期開訊核奪 
[私售燈吸之懲罰]  
　　捕房解張阿章至法公堂禀稱張前因在家私售燈吸罰過洋二十元今又復又楊慶棠亦售燈吸惟係初犯均起獲烟具請究判張　洋四十元楊罰洋二十元充公烟具一併銷燬 
[聚衆吵閙之判罰]  
　　胡友三在法新租界地方小茶館内聚集十餘人互相爭吵爲四十八號華捕查見向阻不服胡反投捕房誣控該捕無端敺人捕頭飭該捕　胡友三同至法公堂候訊胡稱商人在茶館摇會故有十　人均係會友因細故口角該捕到來將商人毆打故此投控捕房該捕稱因見人多爭吵上前喝阻有之並無毆人之事中西官判所控無憑將案註銷胡不應聚衆吵閙罰洋三元完案 
[美捕房瑣事]  
　　車撞小車夫許三庭前日推車至斐倫路橋堍誤與一百五十四號汽車相撞並將高開發所拖之黄包車碰倒以致許高各有受傷當由一千零二十六號華捕到來一併帶入捕房捕頭命送同仁醫院醫治候核　又婦人丁江氏昨乘黄包車到武昌路被某號馬車撞倒於地受傷頗重由巡街捕將氏車入捕房飭送同仁醫院調治候查 
　　走水閔行路西華得路轉角處之自來水龍頭昨忽損壞走水不止由捕歸禀捕頭飭該公司速予派工修理 
雜評三 
[測國民之心理（）]  
　　儲金與國貨同時倡之其聲之高不分上下今則儲金巳成弩末而國貨之聲尚未少減此二事之目的同也結果何以若斯之異耶 
　　或曰此二事對於國家之目的雖同而關於個人之利益則不同此其結果之所以異也或又曰儲金須實力無可勉强國貨之提倡或不盡恃實力也二說果有一當歟 
來函 
[來函更正]  
　　敬啓者頃閱七月二號貴報第三版次長案遠生君通信有云上海字林西報忽登一稿譽張而詆周係稅務處秘書但　投稿等情鄙人於壬子夏經前國務總理唐薦任爲國務院秘書恪守官箴冰淵是惕絕未與聞外事嗣陸趙段各前總理鑒其從公奮勉留用以資熟手鄙人退食之餘惟温習傷學研　故紙求樂地於法苑文場至遊讌酬酢率行屏絕爲歷任長官同僚所共鑒共聞彼時今財政部局總長亦列閣員鄙人雖深仰企以在官無私謁未及一修摳候之禮　癸丑之夏鄙人因嚴親年高迭本家書戒其　遊呈出前總理段轉呈大總統准免本官改就律師就近在滬執行職務張　衫次長任京職時鄙人早巳出京生平與張旣未通名亦未　面何致　弄是非爲人作嫁况鄙人醉職徒從未 
 
 
 

Page 11

 
 
至京何由至稅務處任職鄙人遊學八年讀書卅載粗知自愛此等黨同伐異之風大爲世道人心之害鄙人生平最所不取即不置辨亦當爲交遊所共諒惟茲事雖微有關道德風化且遠生君通信列有鄙人之名未便置之不問致淆觀聽用特專函聲辨素仰貴報一秉大公事　翔實祈將此函登入來函一門藉當更正爲要律帥伹黨啓七月十二號 
[節録來電]  
　　本報前載四川大捕　内涉及濬川源銀行之處曾據上海濬川源銀行來函節録聲明茲又轉到成都總行來電一併節録如下貴報載敝行查出未蓋章軍票百萬並總理被逮等情均無其事應請更正成都濬川源銀行 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[官場刦運趨避法] [  吳悔初]  
　　自禁若寒蟬之肅政史一鳴驚人後悍然破除情面不畏報復上而次長巡按下而局長路員拔茅蓮茹竟情彈劾其一種　礴鬱續之氣雷厲風行不可嚮邇聞者心寒見者色變誠近日官場中一大刧運也夫處此旋渦中者其將委之天命乎抑將設法消弭乎亦今日最有價值之研究也以愚觀之中國之事不可以定法宫不可以常理言當一事之發生以爲無足重輕也不轉瞬而風起浪擁以爲事關緊要也不轉瞬而烟散雲消是在袞袞衆公胸有成竹乃能有恃而無恐嘗觀稗官野史載有狐狸避劫之文當其劫運初來也擇福澤富厚者或匿之於榻下或伏之於膝前俟其劫運己過乃復出現於光天化日之下以保餘年以彼動物之微尚知避凶趨吉矧聲名赫赫之鉅公乎愚不敏竊有數法爲諸公告焉諸公所有者財耳所重者生命耳果能犠牲若干之財力爲運動費以脫離此案之關係斯爲上策再則獻媚外人借外力以挾制政府使敢怒而不敢言斯爲中策若自審罪無可逃不妨悉捲所有遠適異國永棄父母之邦作異域他鄕之鬼斯爲下策若駑馬戀棧遲疑不决重則有王治馨之前例可循次則有查封之典再次亦有褫職之條至此而始知補救晚矣易曰知機或神書曰明哲保身吾將拭目以觀諸公之趨避焉 
栩園詩選 
[病中書懷] [  張峽亭]  
　　多病多愁奈此身年年傷别復傷春半簾杏雨濃於酒一榻茶烟瘦似人天使生來償藥債我如死便作花神繩牀角枕殊寥寂睡鴨無馨几有塵 
[題陳蝶仙筝樓泣别圖]  
　　翠樓一角春寒重搊罷銀筝涙珠凍一聲蟖騎到門前　窻驚破鴛鴦夢殘燈如豆熒然靑雙扉靜掩桃花扃大堤楊柳斷腸緣挾風吟雨難爲聽掩袂嬌啼怕天曙天曙香車不久駐珍重千千萬萬言出門便是天涯路 
筆記 
[西戌途中日記（四十五續）] [  桐城劉雨沛]  
　　八月初八日午後四時白黄蘆岡換馬西北行十五里有大村落名一棵樹有泉甚旺　溉田園村中漢民三家纒民三十餘家客店一家過北有沙葛二十里車行困難遂在此少息以養馬力在沙中六十五里至戈　　草木漸少又廿里新莊子亦名二十里舖居民三十餘家皆漢種昔日　征將士不願入關而留屯於此者其地沙溝環繞水聲潺潺詢之居民其水來自天山積雪所化性最寒　若用濁水浸灌彌底之法開引八門洞水渠以灌黄蘆岡長流水百餘里之地可以養生民十萬又十里柴河願緑樹隂濃村民富庶遇此村落衝接鷄鳴犬吠相聞誰謂春風不度玉門關耶又十里哈密城住哈密卽漢伊吾國唐初西突厥種落居此地當天山之陽西南臨哈順戈壁（譯名伊勒呼瑪）東北界外蒙古札薩克圖汗四圍戈壁中間一線要道由關内通西域此爲第一重門戶也明初建衞於此以領袖諸番展藩内地成化後哈密爲吐番殘破嘉靖中徙且部落於玉門而棄其　遂致西域隔絕疆宇日蹙淸初其部内欵因拓地至巴里坤控扼形勢故能蕩平　部安定回疆　其　纒氏一千九百五十餘戶男女兩萬人漢民五百四十九戶男女二千八百餘人關内回民寄居者四百餘戶男女一千三百餘人漢回經商者多纒民則以耕種畜牧占多數故官出告示前用漢文後譯回文有三城新城十築之尚整齊城上每百二十步一兵棚棚有土坑可住兵兩名合之各門樓可住步隊一營廳協居之回城在新城南里許河渠環繞樹林靑蔚城内有九古柳根株盤地枝葉　空蜿蜓若龍蛇景緻尤佳哈密扎薩克回王駐之城内皆纒民舊城午西街北回漢民雜居之新省孤　塞外　處强隣種族龐雜不出三十年不用兵非於哈密設一鎭守軍官以重後路一旦有警敵人先襲哈密則新省雖有良將勁旅而内外隔絕腹背受敵必不戰而自敗惜當　多不足以語此是處産鹿茸蘑　甘草瓜 
小說 
家庭小說 
[嫣紅刧] [  常覺小蝶合譯　天虛我生潤文]  
　　第四十章（續） 
　　至是哈勃克旣入室乃立返身鍵其門茉特瑁史見其入亦不起身但曰彼輩嘗詢予乎哈勃克曰否言次轉身行近女郎其時室中無燈但有爐火熒然發爲幽光照見哈勃克之面展然似有笑容而女郎則殊怒厲聲曰哈勃克禮拜六之夜汝何往耶言次閉其　至緊哈勃克曰皮靄卡吾往會一友耳皮靄卡者女郎小字也故哈勃克呼之而皮靄卡益怒頓足曰汝往會友奈何不可告予知汝知待汝至何時者哈勃克笑曰汝待予讀書乎然縱曠課一日自亦不妨皮靄卡正色曰誰與汝戲言汝試告我汝果往會何友奈何不告予而行哈勃克笑謝曰姑娘母怒爾日予實以時間至促故無暇告汝耳破靄卡曰去時縱無暇但第二次去時亦無暇爲予告乎哈勃克曰第二次耶其晚餐時乎但皮靄卡大怒曰否否吾謂汝十點鐘時之一次耳哈勃克聞語乃現爲詫異之容曰皮靄卡汝誤矣吾自晚餐出後固未嘗返也皮靄卡曰但吾目至利汝辭又奚遁蓋吾實見汝去而復返返而復往且向東而往厥狀至詭秘趣言之汝果何爲哉言次又頓其足不己哈勃克曰然則汝妄矣是日之夕予自七句鐘時出門之後直至二時始歸豈 
奇情小說 
[秘密汽車] [  東埜譯]  
　　第三章（續） 
　　那時汽　巳　增速　馳驟於康莊道之上原來那日　間天氣狠熱一輪赤日曬得倫敦巿上的街衢房舍幾幾乎爍石流金　些豪門公子繡閣嬌娃部蟄居在層　複閣之中或　曲折洄廊之下揮汗如雨舉扇成雲一到晚上世界炎凉變換得極快月明如水淸風徐來那書間畏熱的人對此良　美景又靜極思動起來或坐夜馬草或乘磨托卡或携手同行指天上雙星密誓或披襟獨步吸夜間空氣新鮮或相遇於野田草露之間或賀醉於酒肆茶坊之内就是偏僻之處也有些小家碧玉隔江商女每人掇一只　子坐在簷下納涼引得街頭那些游蜂浪蝶紛紛月旦或說某氏女面龐俏哩或說某家婦腰肢細哩眞個笑話由人笑話夜涼我自乘之所以勃立南滕逹兩人駕者汽車一路經行之處但見路旁種的兩行樹木緑隂成幄照着月光電燈篩影滿地緑樹兩旁對峙着無數崇樓傑閣簷前繁燈如繡廊外游女如雲鬢邊　莉襟上的芝蘭玫瑰花乘着風吹陣陣沁入兩人鼻觀神氣因之一爽他們的汽車穿越人叢而過好像一雙　蝶飛舞花問勃立南一壁駕車一壁向他朋友說道我等第一步所當研究的美國的大富豪和我們英國的社會黨有何種關係互相結合起來你想一個富有財産一個要毁滅人家的財産雙方利害不是立於極端反對的地位嗎滕逹道可不是嗎此中因果局外人實什是莫名其妙此外另有兩個人那身材矮少的據我忖度是個意大利土著一種落拓不覊的神情看他離奇裝束便可想見他面貎冷澀像和逹而登的意見不大融洽你以前見過他否勃立南摇首道不曾滕逹道還　那工人打扮的呢勃立南道我也不曾見過逹而登一言一動他都　睡首傾聽欽此欽　想必是逹而登的孝子忠臣了　逹道亞拉夫一番演說淋漓痛快我甚是佩服不過逹而登黨羽衆多不肯爲此小挫永永偃旗息鼓的挨周雖和他相識神情並不相屬或者是朋友上的關係否則商業上的關係終不成黨派上的關係勃立南道若果然如此如撥雲霧而見靑天了但事勢難以逆料挨周的人品學術令　欽佩莫名不過我以前兩次和他叙談語言神氣之間流露出一種意見如今推想起來頗與社會主義吻合今晚又與逹而登合夥旣合夥了見逹而登和人叙談又有鄙夷不屑之態如此一迎一拒一張一弛令人如墮五里霧中難於捉摸所幸我們偵見了他不曾被他覺察要不然他將疑忌我們了滕逹道寃家路狹驀地相逢不會被他覺察總算僥倖此事現在雖然神秘將來揭穿黑幕或者是件極平常的事情也說不定我等不必大驚小怪多一番庸人自擾只靜以待之將來總有一日會水落石出的 
救國儲金 
[中國銀行收欵淸單]  
　　七月三日第七十一次報告（續） 
　　第四百四十四册一號至四十號竇景祥日金五元合銀四兩四錢五分温偉五元彭傑五元程璘五元梁應乾五元劉　敬五元羅翔掄五元陳謝昀五元張　豐五元續珽五元鄒昌衍五元舒信偉五元胡邦翰五元謝光旭五元陳迪修五元蕭揚勛五元兪序章五元吳學謹五元李祚膏五元社志誠五元史言五元蔣驥五元熊樹章五元李興相五元吳學讓五元余銜五元司宗五元蔡澤奉五元歐陽植五元向鑄五元許澤林五元劉炯光五元何壽田五元姚崇岳五元姜俊彦五元李復　五元于聯五五元張長五元朱峻岳五元吳世偉五元以上均留日學生同窓會　　第四百四十五册一號至六十一號胡慕瑗日金五元合銀四兩四錢五分王幹五元陸肇勛五元趙思平五元戴世珍五元張樹栻五元李英傑五元馮汝緜五元史德寬五元汪康培五元何共雄五元黄建文五元魯觀成五元范慶涵五元吳善培五元汪受浩五元宓齊五元陳頌銘五元藍昌鼒五元趙宗勳五元袁志羣五元劉國澍五元趙鍾滏五元章任五元劉鳳翔五元王仁字五元廖方新五元王如愚五元林是錤五元吳振衡五元宋啓秀五元温概五元王善謨五元黄元熾五元熊傳弟五元趙鍾秀五元馬淮五元伍應垣五元馮河淸五元舉運海五元孫時五元史風淸五元劉崇磯五元孫慶瑶五元張　五元盧南生五元徐煊五元吳均芳五元高炯五元夏彭年鄒卓然五元龔劍五元王先甲五元羅武五元嚴望五元馬江五元姚棠五元熊瑞齡五元張心淵五元朱升芹五元李師洛五元以上均留日學生同窗會　　七月三日第七十一日計收儲金銀元二百三十元銀七百三十四兩二錢五分連前共計己收儲金銀元六十二萬六千七百六十八元銀三千五百二十兩零五分中國銀行謹啓 
[交通銀行收欵淸單]  
　　六月三十日第四十四次報告 
　　第在十九册一號至一百號電車公司段其長一元姜錫耕一元竺自元一元李長生一元朱連松一元周阿福一元徐生義一元金根生一元盛全章一元章阿二一元屠鑄生一元王善元一元陸才才一元沈石鉅一元方可正一元章遂志一元張錫華一元張松年一元羅連生一元朱阿生一元沈家瑞一元唐茂松一元丁阿林一元趙心培三元陳大生一元尤石泉一元兪阿福一
元張阿福一元范銀祥一元趙維屏二元潘阿才一元（以上均軍車公司）朱子卿一元朱朱阿福一元丁福元一元唐松林一元孫裕山一元蔣玉林一元陳敬文三元徐正立一元趙增元一元汪紹華一元胡毓　一元李子卿一元朱隆慶一元吳怡生一元陸珊南一元兪正定一元張阿四一元應竹卿一元方　卿一元吳鴻喜一元吳祥生一元方翌根一元夏貴君一元王根壽一元萬棣華一元馬桂生一元蔡順昌一元袁木生一元趙鼎忠一元傅桂生一元胡福慶一元方梅卿一元雍長貴一元夏廣源一元邊順標一元劉文藻一元王繼光一元陳鳴支一元衞淸渠一元張才福一元朱士超一元朱小弟一元方仁發一元莊榮華一元劉杏生一元王德慶一元吳靜生一元紀順昶一元陸掌葵一元林阿根一元曹德全一元楊忠鶴一元韋雨田一元將阿五一元朱根寶一元强炳良一元張茂隆一元蔣積山一元王年根吳永發一元田有根一元沈來寶一元李志剛二元王竺人張壽林二元祁文學一元羅阿龍一元王金生一元李渭平陶永昌一 
元金仁德一元周阿六王國良一元（以上均係電車公司） 
　　第四十册一號至一百號電車公司陸仲良一百元沈子羹二十元劉芸閣二元何文卿一元楊嘉璋一元李杏生二元唐永林一元張茂山一元葛馥齋五元葛慧齋五元王善榮一元張子馨五元席景梅五元楊金生二元顔桐生二元劉祺禎二元陸叔和二元何克家二元黄朝安二元倪廷材五元黄子瀾四元曹嘯泉五元梁宗華五元林品三元楊蘭芳二元陳萱年二元鄧文瑞二元馮海福三元張毛四元奚任泉二元朱華二元徐阿湯一元正元一元高炳生二元周阿昌一元馬德榮一元孟炳洪一元蕭明卿一元戴伯卿二元李平昌一元金金生一元葉竹君一元吳理君二元周子升一元查永利一元穆寶林一元周鶴鳴一元郁雲泉一元蔣廣榮一元顧阿生姚愼卿合一元趙金康一元薛三寶一元周連生一元陳阿二一元張福海一元宋有廉一元金德明一元余良之一元王和生一元陳炳坤一元洪玉甫一元王林泉一元李炳泉一元陶啓瑞一元李阿炳一元楊子均一元周連元一元吳子榮一元趙慶生一元關濮齋一元陶金鐘蔣阿生合一元李廷貴一元沙祖洪一元戴阿銀一元余義生一元孫榮卿一元錢志良一元金德淸一元沈雲龍沈雲富合一元陸永發一元錢生發一元孫阿大一元劉元楨一元周阿二一元余福生一元湯福辰一元金仁卿一元王金寶一元張金桂一元顧東山一元宋林富一元顧榮生一元趙福康一元夏仲康一元李榮生一元關仲芳一元湯炳坤一元逹鳳和一元袁寶根一元田開玉二元 
　　第四十一册五十號至五十四號夏東園一元浦德賢一元凌耀宗五元丁漣二元陳樹藩十元（未完） 
 
 
 

Page 15

 
 
   
 
 

Page 16

 
 
   
 
