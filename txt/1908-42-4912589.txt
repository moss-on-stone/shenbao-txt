# 1908 - 42 - 4912589

 

Page 1

 
 
   
 
 

Page 2

 
 
   
 
 

Page 3

 
 
上諭 
[正月十六日奉]  
　　上諭徐世昌唐紹儀奏甄别屬員請旨懲儆一摺奉天前署遼陽州知州歐陽翥鮮俊英貪狼成性苛歛病民准補靖安縣知縣周士藻舉止浮躁不洽輿情前署甸縣知縣馬夢吉行止有虧操守難信署廣寗城守尉榮綸貪縱無厭胆大妄爲左翼漢軍協領葆眞詭詐嗜利巧於營私署廣寗縣典史吕震甲不知檢束屢次被控小凍河路記廣德文理不通不諳公事均着即行革職餘着照所議辦理該部知道欽此 
　　上諭安徽提學使著吳同甲補授欽此 
[宫門抄]  
　　十六日召見軍機恩存 
論說 
[釋權利之名義（外）]  
　　近世中土匈匈以民權爲學說。守舊者厭聞之。而苦無策以弭其鋒。鶩新者流。耳食而目。聽演繹爲朝廷國家分析之論。堅白異同嚮壁虚造。流于鴨挪雞撕亂黨之宗旨而。不知自檢。其皇皇相赴訴者。爲國債賠款新政三者之重取。而民不堪擾耳。所挾甚狹。而所語頗奢。發言囂囂然盈國中。駸駸乎欲放棄倫理而不稍恡惜。而官吏之工心計者。方且從事朘削。今日括一稅。明日加一厘。掊克之員。紛然四出。使四境之雞犬不得寗。而不知徒貽倡民權者以口實也。夫權者應有之義之謂也。西文義單簡而文不深至。且襲古語草昧舊習。質而不文。脫口而出曰君權民權。覈以權之義理。失之遠矣。顧攷西國。歷史其上古野陋時代。國君之馭其民甚虐。其於所部之民。視爲氓隷若牛馬。厥後民智漸啓。盧梭之徒。著論非之。一時聞風而悅者。景從而響應。彼其所爭者。平民固有之分際耳。至於中國。則平民固有之權利自若。證以經傳所紀載。古昔聖人之所以經營民事者。至詳且悉民權二字。袛嫌辭費。乃不學之徒。以爲新奇可喜。踵譌襲謬。樂道不倦。而黠桀之子。乃欲假民權一語以煽亂。而乘間取事。此辨之不可不早辨矣。中國自秦漢而降。君民之間日就暌隔。加以采風陳詩之官久廢。君主雖欲周通下情。而深蔽于僉人鄙夫之私。曾莫知其故。今日者以國債賠款新政之交迫。朝廷不暇爲民人憂。此貞亮之臣。識微之士。所以望國門而惓惓生悲。也欲救其亂。先正其名。權之義隱。迂曲而難通。利之義彰。直陳而立解。吾不暇旁徵。請徵諸經傳。犧易言以美利利天下。曲臺記言小民樂其樂而利。其利尚書言保我子孫黎民尚亦有利。傳言上思利民忠也。又曰。利公家者無不爲也。中國古世君主。曷嘗諱言利。然亦曷嘗言利而即害義乎。蓋國與民各有其應有之利。其各有分焉可知。曲臺記大學篇言生財有大道。而又深惡暴歛之臣。等之盜臣之下。何以故國之財。與民之財。各有其應得之分。即應有之權也夫士農工商謂之四民。而公卿大夫士。謂之四選。士進而仕。則從大夫之後。而與國共其利。退而不仕。則裒然民四民之首。而與民共其財。無專得之利權。故以賢得名而受社社之公養。（如關于教育上之營業及擔任開通社會之職務者報社記者其一也）此。外三民者。皆以。利義安身立命。國家當爲之計久。 
 
 
 

Page 4

 
 
安。而不能與之爭利。昔衛文公返國。傳稱其通商惠　務財訓農。與今泰西列强之以商戰獲優勝者奚以異夫。通商惠工訓農三者。皆所以爲民。其利在農工商而頗有影響於國。惟務財一端。則利在國而不在民。非如輓近秕政奪農工商之財以爲務也。註經者渾含而立說。法古者旁皇而失措。彼俗吏又何足譏焉。自學術晦盲。而上下交征之難一發而不可挽譬。若救火而厝薪。歠鴆而療渴甚非持久之策也。然茫茫國計。冥行而顚蹶者。且頂踵相望。無惑乎民權之說之披猖矣。余懼權利之界說弗明。而人民或因之蒙實禍也。作權利名義釋。 
專電 
[電一（北京）]  
　　軍機處電催川奉浙陜湘五省督撫速將幣制查覆 
[電二（北京）]  
　　民政部擬於三月内實行官膏專賣 
[電三（北京）]  
　　軍機處擬以程德全實授黑撫 
緊要新聞 
[廷寄江浙督撫會籌緝匪北京]  
　　正月初四日軍機大臣字寄江督蘇浙撫本日奉上諭侍郎沈家本奏江浙緝匪不宜操切一摺著端方陳啓泰馮汝騤按照所陳各節體察情形會同妥籌辦理原摺着抄給閱看欽此（勝） 
[附修律大臣沈家本原奏]  
　　奏爲江浙緝匪不宜操切而宜鎭定敬陳管見仰祈聖鑒事竊臣迭接家鄉電信據稱嘉湖一帶梟匪蔓延勢甚猖獗湖州如石塜重潮新巿等處嘉興如桐鄉石門海鹽等處白晝搶刧擄人勒贖甚至拒捕戕官打毁教堂學堂種種不法指不勝屈近聞朝廷特派重兵前往坐鎭誠以亂萌一日不靖卽閭閻一日不安聖主眷念東南江浙人民實深慶幸臣查此項匪徒與大股匪黨揭竿起事者情形不同蓋其中半爲昔年裁勇半爲鹽梟有紅帮青帮各種名目其籍貫以皖省之焦湖人爲最多兩湖人次之溫台人亦雜出其間平日以包賭販私爲事業遇便則搶刧訛詐無所不爲恃太湖爲出没之所沿湖各府州縣蹤迹無常一聞官兵搜捕往往四散逃匿或竟持械抗拒官兵反致失利如是者已數十年辦理總未得手推原其故一由于嘉湖等府港紛歧官兵初到情形扞格而匪類游息日久熟悉地形兵至則散而爲民兵退則聚而爲盜往來飄忽未易痛懲一由于民匪雜居並無標異嘯聚則生搶刧之案散處即爲游手好閑之徒難以辦别又初無一定巢穴可以釆力進攻有此二故所以不能一時殲滅也近來匪勢日熾居民不能安業間亦爲所脅從然究與成股匪徒設立頭目築塞負嵎者逈異故前年江浙兩省有合辦兜勦之議卒難奏效臣愚以爲宜酌用清鄉之法匪多外籍口音易辨藏匿之所亦易跟尋苟得熟于情事之統領善爲操縱不使良莠混淆南方偏重水師倘多備砲船扼要屯紥以編查清匪之源以撫輯散匪之勢寛以時日事必有濟伏乞飭下江浙督撫臣于原有緝捕營辦法酌量變通各派大員恊同妥議清理之法不動聲色威惠兼施並令嚴查保甲舉辦團防庶匪蹤易絶而匪勢自孤較之以兵力痛勦似爲有益一則匪類不致走險一則人心不致震驚當此民情浮動操切將事斷非所宜臣爲鎭定地方起見據實直陳伏乞皇太后皇上聖鑒謹奏 
[直督電商募債改軍事宜天津]  
　　直督楊蓮帥因淮軍雖經整頓仍無起色擬即改爲陸罼惟開辦之初如購械置衣添房各費尚無著落昨曾電商袁軍機擬續募公債四百八十萬兩以資開辦袁覆稱此事須與度支陸軍二部商酌定妥再行核覆（山） 
　　按此事已略見本報專電 
[德人建築膠州學堂之困難]  
　　十四日字林報載倫敦電云德議會財政議紳不允籌撥三十七萬馬克以建膠州華人大學堂僅允籌五萬馬克作爲該校開辦之費惟德政府極言建此規模宏大之學校可以推廣德之語言及德之勢力其事甚關緊要堅請贊成而德議會則始終駁拒云 
[蘇浙防匪彚聞]  
　　江督奏寗軍用欵請作正開銷片再蘇省松太浙省嘉湖交界處所梟匪猖獗業經奴才會同蘇浙撫臣奏明認眞捕治並奏派江蘇布政使瑞澂督辦在案查松太捕務向由撫臣就近督飭蘇屬營隊專辦歷任督臣均因此事向歸撫臣主政一切選將治兵捕盜事宜勢不能不分權限以專責成近日以來梟匪勢燄日張迭出巨案該將頒等捕治未能得手勢將蔓延奴才目擊情形不敢循舊因仍稍　拘泥且奴才前署蘇撫三 
 
 

Page 5

 
 
月餘治梟曾著微效於該處情形尚爲周悉是以電商蘇浙撫臣等治梟事宜向由蘇浙辦理者改由寗蘇浙三處通力合作認眞妥辦並奏請特派布政使瑞澂督辦蘇浙捕務是爲寗屬派兵治梟之始布置經營有同草創必須添置淺水兵輪機器快砲並隨時撥派得力兵隊綜計用欵爲數不貲蘇浙財政同一拮据不能盡責該兩處擔任自應恊力統籌共擎斯舉所有寗軍一切用欵應請作正開銷謹先行附片陳明伏乞聖鑒訓示謹奏正月初八日奉硃批該部知道　 
　　江南提督致蘇撫電去臘初八日咨請公及午帥星遴員接統浙西鹽捕一軍當蒙允准電復擬將内江外海兩軍分别酌派接統並擬委余道大鴻等因迤今未接咨文所委之員亦示前來祈速派員接統盻禱昨接大咨昭飛划營制募水師一營現督辦清鄉緝匪事宜奏派專員才處似可母庸招募以節餉糈而免紛歧統希賜復 
　　蘇杭滬三關支撥經費瑞方伯奉旨辦理勦匪後即將一切佈置經費分别核算約需三十萬兩之鉅遂禀請江督曁蘇浙兩撫核奪示遵現聞已奉上台允准札飭蘇杭滬三關在關稅項下支撥應用 
　　華婁將設軍用電綫蘇藩瑞方伯以軍事瞬息萬變貴在消息靈捷特與蘇浙兩撫議設軍用電綫已紀前報現華婁張劉兩大令以華境之亭林婁境之泗涇楓涇均係梟匪出没之區亟需添接支線以通軍報已禀請方伯核奪矣 
　　松江府又出巡梟松江府戚升淮在守於十二夜乘舟赴滬謁見瑞方伯面禀勦匪辦法十四日即轉旆回松惟並不登岸逕往西北婁青各境巡弋據署中人云此行係承方伯之命又往巡緝梟蹤也 
　　嘉府電請緩調兵隊嘉興府楊太守查得所屬東栅口餘賢埭等處素爲梟匪出没之區今楊協統欲將所駐兵隊調往他處殊與地方有關已電請浙撫立飭該統暫行緩調矣 
　　浙撫電飭照料寗軍江南新軍派駐菱湖新巿之兩隊不日將到浙撫飛電湖州府楊太守及張督帶等妥爲照料并命轉飭孟管帶多雇民快船俾寗軍得以梭巡游擊母庸添撥砲船云 
　　補錄蘇撫復瑞藩電電悉日領謂上下數十里無一兵固屬過甚惟該地方營務廢弛文武漫不經心亦可想見前已飭將婁縣劉令摘頂記大過五次金山蔣令摘頂記大過三次兹復將戚守記大過三次仍責成督同營縣防軍認眞緝捕防護至該處是何營汛及防軍駐紮管帶領哨是何姓名迄今未據詳報已併飭戚守查明電聞以憑酌辦其添派兵隊一節業經飭處設法調度但兵力僅有此數並電請午帥酌核矣撫院印 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[法部會奏核覆奉省提法司各級審判檢察廳官制摺]  
　　奏爲遵旨會議具奏事光緒三十三年九月初八日内閣鈔出東三省總督徐世昌等奏酌擬奉省提法司衙門及各級審判檢察廳官制員缺一摺奉硃批該衙門議奏單三件併發欽此欽遵鈔出到部查閱原奏内稱臣等前奏東三省公署官制摺内陳明提法司别爲一署應另擬官制以爲獨立之基礎嗣據法部大理院會奏京内外各級審判廳職掌各摺片咨行到奉大旨以審判分爲四等而皆設檢察官以檢察之取外國單獨合議制度分庭而治並詳及各級官廳之職掌品位員數綱舉目張允爲外省準則又查續定外省官制内第言各省按察使改爲提法使該司官制以原設之經歷司獄等官改設奉省初設法官本無内地摺慣若不先將該司職掌員缺酌擬試辦則各級官廳將無成立之期且司法關繫極重尤宜參酌中外折衷至當誠以提法司管理一省司法上之行政而以審判之事專屬之各級審判廳以提法司監督之期逹於司法獨立之地位惟舊制有應暫存者如招解勘轉上控等件向由縣遞解至院雖層折太多尚寓矜愼庶獄之意此制未能遽廢秋審爲各國法制所無實中國刑事中特别大典應仍禁於刑事以存其舊其新制有應步趨者如監獄爲司法行政大端日本司法省且設專局與民刑同擬另列一科以待推廣又登記爲民訴之根據目前雖暫不舉辦不可不存其名應即隷於民事以符名實至審判廳爲司法獨立機關規制尤宜詳備惟體察奉省情形有尚須變通者查原奏直省地方審判廳於直隷廳州及散廳州縣各設一廳推事長品級定爲從五其不言府治者以内地府治皆有縣令同城今奉省除奉天錦州兩府設縣外其餘皆無附郭之縣其推事長品秩即應依照各該地方官以四五六品爲差京師地方審判廳豫審推事由廳丞於各廳推事中臨時派充不設專缺蓋因該廳推事額設二十四人足敷分布本省地方審判廳推事至多不過十二人若由此中分出豫審二員則民刑均不敷二庭之數今擬另設豫審推事專辦重罪豫審事件各直省高等審判廳推事品級定爲正六地方審判廳推事定爲從六固與京師審判廳微示區别惟中缺五品一階升轉究有未便今奉省各府地方審判廳擬改爲廳丞升爲從四品似宜於高等審判廳推事及各府地方審判廳推事中各設刑科長民科長一員品級升爲從五略仿日本民刑部長之制登記爲民事訴訟之根據各國皆以屬之初級審判廳今亦擬仿照辦理至高等審判廳如一省祇設一處則距省窵遠者赴愬維艱應否設立分廳原奏亦未議及擬於省城先設一處俟體察情形再行酌量分設以便就近審理上控訴訟至於檢察廳以保護公安爲專職介於行政權審判權之間如調度司法警察搜查犯罪逮捕犯人提起公訴陳明証據駁詰被告執行處刑及不服審判宣告而上控者民事如婚姻嗣續家產等案皆檢察官職權所及今遵於各級審判廳内均附設檢察廳專司檢察事宜均應服從上級檢察官之命令惟是司法部分關係至重法律改良此爲緣起故凡建造廳衙不可安於簡陋任用法吏未便繩以常規用款用人不拘成例而後規模肇造氣象一新法令所頒中外受範尤不能不愼之於始等因具奏前來正在核議間據憲政編查館王大臣咨稱各省提法司應設屬員以原設按察司所屬等官由法部擬定職掌酌量改設奏明交館詳核等語除將該司官制清單應由臣等遵照王大臣原咨提出妥議再行奏請交核外臣等竊維設官分職大小必使相維内外尤宜銜接是以本年六月間臣部會奏各級審判廳職掌事腚摺内聲明管轄之區域建立之處所判官之選用事務之分配皆臣部應辦事宜而責無旁貸並列京外職官各表以爲外省準則等因奏准通行遵照在案蓋司法機關非與行政官截然分離不足以謀獨立亦非由臣部爲之提挈不足以綜全綱兹據該督等奏稱提法司管理一省司法上之行政事務而以審判專屬之各級審判廳以提法司監督之期逹於司法獨立之地位核與臣等前奏用意相同而其中如以秋審隷於刑事監獄另分一科登記隷於民事責令初級審判廳試辦並檢察官專司檢察事宜在各廳附設均係因時制宜保固法權之意惟所稱内地府治皆有縣令同城奉省除奉錦兩府設縣外餘皆無附郭之縣其推事長即應照各該地方官以四五六品爲差等語竊查各直省原設之府廳州縣係就行政而言臣等奏設之地方廳制係就司法而言性質旣有不同即品位不相統屬如謂原擬地方審判廳職官單内僅冠以某廳以縣字様而府治無文不知府有附縣固應隷於縣中府無附縣即仍與廳州一體廳州縣均不過爲劃區域省調查起見並無崇卑高下之分則府治之無縣令同域者不妨亦以府名可想原奏乃欲以各府審判廳改爲廳丞升爲從四無論意爲增置未能與京師一氣相銜且與京外各高等廳勢位相件亦屬漫無區别况臣部前奏京師地方審判廳官制摺内本有外省不得援以爲例之文似廳丞體制較崇固未例以府無附縣遽可濫設也至豫審推事另設專缺自係明定責成但豫審係專理疑難及情罪重大之獄此項案件無多豫審終結後即無所事似不如仍由各推事中臨時派充較省冗濫即謂該廳員缺祇有此數分派無人或於各庭中酌派候補二三員略仿日本豫備判事法亦足以資周轉原奏又稱高等審判廳推事定爲正六地方定爲從六中缺五品一階升轉究有未便等語查臣部原定直省地方職官表内推事長係屬從五則此職即爲各推事升轉之階以每廳州縣各設一員計之爲數當不少即選擢諒亦無難若如所奏高等及各府地方推事中添設刑民科長一員品級升爲從五非惟職司層迭轉有壅滯之虞且司法甫謀分立亦難得如許合格人才足供驅策與其多立名目未免涉於虚糜何如限以階資俾得樂於見用此固臣等籌之已鶉者也總之該省初設法官比較内地情形本易著手雖規模不可過陋而統糸要使相聯倘不於此時組織完全仍復自爲風氣恐外無以齊列邦之觀聽即内無以樹各省之先聲揆之整齊畫一之道殊未妥協臣等公同商酌所有部定審判廳官制前奏本極詳明應令該省查照辦理母庸另議更張該督等又稱高等審判廳如一省祇設一處則距省窵遠者赴愬維艱擬再行酌量分設等語查修律大臣擬定法院編制法草案業經奏交憲政編查館核議並另繕全册咨部備案内有地方遼闊或其他不便等情法部應設高等審判廳管轄之地方審判廳内設高 
 
 

Page 11

 
 
等分廳一條是該草案内早已籌議及此應俟奏准頒行後由該督等體察情形再行咨商臣部妥爲設立以資周備抑臣等更有請者臣部有管理全國司法上行政之責而提法司爲一省司法行政機關不啻爲臣部之分司即應以臣部爲總滙現當新舊遞更之會雖不得不受節制於督撫以謀行政之便利然非直隷臣部不足收法權統一之效即將來法官請簡請補各事宜亦應由開辦審判廳各省隨時開單咨逹臣部以便奏明請旨依法徣降此又臣部應盡之職務不得不覼縷上陳者也再此摺係法部主稿會同大理院辦理合併聲明所有臣等遵議緣由謹恭摺其奏請旨三十三年十二月二十日一日奉旨依議 
分類新聞政界 
[官紳組織自治會鎭江]  
　　高郵州江道剌日前邀集紳士籌議組織自治會凡有地方應辦事宜悉由官紳會議舉辦已公舉楊君元爲正會長王貢生爲副會長并將所擬章程十條通詳各憲立案（御） 
[法政講習所將次開辦鎭江]  
　　鎭郡紳士尹壽人馬相伯兩君禀准江督在鎭江設一法政講習所業已擇定多福會堂爲校舍俟規劃就緒即當開辦（庶） 
[皖省州縣之更動安慶]  
　　皖省署藩司沈提學牌示云調署合肥縣本任蕪湖縣知縣沈寶琛調省差委遺缺委試用知縣鄭秉璘署理署阜陽縣知縣汪承祖期滿遺缺委現署休寗縣候補知縣彭鴻年調署委署舒城縣知縣吕林鍾改教遺缺以候補知縣王壬癸署理休寗縣知縣委候補知縣劉敬襄署理太平縣知縣萬世章参革遺缺以候補知縣平成署理（孔） 
交涉 
[蕪道上督撫禀（爲三山教民毁學案）]  
　　繁昌縣三山鎭學堂與教民趙知新肇釁一案憲委彭令鴻年在蕪經商學兩界出爲調停力主和平以期學教永久相安本已就緒可結詎教堂傳省城費司鐸言必欲學堂備酒赴教堂服禮未免太不持平經職道函致蕪湖天主堂總司鐸翁繼偉回絶聲明由官秉公訊明究辦彭令回省禀陳情形之次日洋務局委員周令炳煃面禀商董姜志彬復出調停教堂亦退步於三山巡檢署中印委與翁桑兩司鐸並學界中人席會和面並聲明彼此於席上不談前事餘悉如彭令在蕪時原議辦理職道念兩造旣均商妥願結允其所請印委於十七日與翁桑兩司鐸及學界代表原處商董均經簽字無異定期十八日三山巡檢署中席會彭令是日來蕪知其在省禀陳洋務局卞道與費司鐸磋議就緒出示議字核與蕪湖議字詳略稍異大致無甚相背周令往商翁司鐸則以繁昌教堂係其專主刻已簽字議妥費司鐸可不過問自難强於已經簽字之後復事更議另簽致生枝節該印委已與翁桑兩司鐸及學界代表等席會和結在案理合具禀馳陳並將簽字議約錄摺附呈（儀） 
[美孚租地最近交涉蕪湖]  
　　去臘蕪湖道函覆駐寗美國馬領事略謂美孚建池一案本監督會同貴領事查照黑前領事原允兩條辦法錄就兩分籌囑先行加蓋本監督印信寄呈卽祈查照蓋印並飭該商簽字寄回以便禀請安徽撫憲核明定案至應何日起限亦應禀候上憲核示遵行等情此函去後迄今多日示見馬領事函復現蕪湖道據情詳禀江督皖撫並將會同馬領事繕具條欵錄摺具文申報督撫憲鑒核查考 
[脫國華僑近狀]  
　　十五日字林報載倫敦電云脫國耶漢納思培城來電謂脫國承認華人指印可爲辨識之證據又謂華人從前所受苦楚刻已一律除去云 
軍界 
[二標新兵暫緩開徵浙江]  
　　浙省第二標自去年徵足一營後暫借海潮寺爲駐紥之所現聞新建之二標營房約二三月間方能告竣故寗紹台三府開徵之期尚須遲緩云（子） 
[奏定測繪學堂章程安慶]  
　　皖撫准陸軍部咨開奏准全國陸軍地式並測繪學堂章程七十條綱目分爲七類一總則二編制三職任四堂規五課程六考試七經費相應咨行查照等因馮夢帥當卽轉飭各營遵照辦理（孔） 
[奏准開去右江鎭底缺武昌]  
　　鄂督去臘據湖巡防各營統領黄忠浩呈請代奏開去廣西右江鎭底缺以便專心鄂營防務等情當即專摺具奏現聞已奉硃批允准矣（今） 
學務 
[催造學堂表册鎭江]  
　　蘇學司近奉蘇撫札開准學部咨各省籌辦學堂等級不一科目互異曾經通飭詳細册報至今未據報齊故特咨行到院飭將各屬官立公立民立各學堂名稱及出入經費學生課程年齡是否遵章依限畢業已經畢業學生有若干名一併查明彚齊造册以便查考等因現毛學使已轉飭鎭郡各學堂赶速造報矣（射） 
[札飭招考新生之留意蘇州]  
　　蘇提學以省城各學堂旣屆添招新生之際所有各學堂年考時因犯規斥退之學生往往改名投考一經錄取則敗馬害羣何可勝言且近來各學堂風潮迭起皆因教習監學不加愼選以致良莠不齊漸貽禍患因特札飭各學寠收錄學生務必詳究來歷斥退諸生一槪不准收錄（魚） 
[創設理化速成師範專科鎭江]  
　　鎭紳吳少南君現擬開辦理化速成師範專科因將章程禀請提學司核示奉批謂理化一科爲用甚大若照所擬章程實力辦理誠足爲發明科學之助逮應准立案（御） 
實業 
 
 

Page 12

 
 
[奏請抽収煤炭窰釐北京]  
　　綏遠城將軍貽榖等具奏略云查歸化城土默特屬境内萬家溝五當溝巴圖溝一帶煤炭窰五處皆由窮民合夥湊集錢米尋苗挖取設令遵照商部所定煤柴小礦變通照費章程請領部照恐難辦到擬先試辦抽厘按窰每售一分價内抽収二釐公費量時加减其從前陋規槪行裁革自三十四年正月起開局試辦所抽窰釐分爲三成以一成作爲各處公費一成作爲學堂經費其一成另欵存儲俟積有成數專作推廣礦務請領部照之需如蒙兪允即派員前往薩拉齊會同該廳官設立總局以便統屬各處分局等語奉硃批農工商部知道（政） 
[撥欵試造布機不准浙江]  
　　平陽縣工藝傳習所畢業生陳步球近將創造之各種機器型模禀請浙撫試驗當奉馮中丞批飭商礦局延聘精於機械人員逐層考驗現局員王省三觀察擬請動支公欵先行試造布機中丞以餉項支絀且一經照准誠恐他商援以爲例未例准行業已批飭遵照矣（甲） 
[工藝局設立分行漢口]  
　　南京商辦工藝局近將所織綢緞及各種成績品派人運解至漢在黄陂街租賃巿房設立分行以廣銷路（音） 
[移請保護商業漢口]  
　　漢口商務局移知河南商務局略謂據湖北麻城縣劉紳殿盈禀稱在宋埠設立火柴洋鹹公司近因銷路暢旺擬在河南各屬分銷相應移請照章保護等情現該局已遵飭照辦矣（生） 
雜記 
[江督飭拿白蓮教匪續誌南京]  
　　江督准豫撫咨開據虞城縣知縣周宗澤禀稱與夏邑縣邱令銘勛江南楊山縣秦令献祥在鼎新楊集地方會哨訪聞皖東豫三省交界之區有白蓮教授徒傳習情事深恐本地愚民受其煽惑當即曉諭禍福出示嚴禁查傳習邪教例禁綦嚴誠以此輩妖術惑衆最易動人迷信初則以護身治病爲主繼則愚民受其摇惑遂致釀成巨禍因特禀請咨飭查拿以免煽惑而杜禍萌等情准此查白蓮邪教最易煽惑愚民若不迅速嚴禁查拿必貽地方之患應即飭由徐州楊鎭袁道田守嚴飭各地方文武嚴密訪拿此項傳授白蓮教匪徒務獲禀辦一面剴切出示曉諭並責成紳董等從嚴杳禁母任愚民被其煽惑是爲至要並將辦理情形禀報查核倘該地方文武視爲具文並不認眞遵辦以致蔓延定即嚴參不貸然亦不可任聽兵役人等妄拿無辜致滋騷擾一面速由袁道田守遴派幹員馳赴交界處所密爲訪查該匪徒來從何處係何姓名徒黨若干作何舉動以何處爲窩藏處所此外曾否犯有不法别案務得詳細情形並沿路訪查地方文武各官能否認眞查禁據實禀復察奪要知曩歲北方拳匪去年江西教案皆係此等邪匪爲厲之階星火沿流不能不防之於早除分别札飭嚴拿外仰徐州鎭道府一體遵照（眞） 
[核定罰私烟辦法廣東]  
　　粤省膏捐現由善後局將承辦商人梁普興新定嚴罰私烟辦法并章程十一條移知巡警總局略謂現據敬信堂商人梁普興呈稱奉諭連日行商集議均謂現在禁烟時代食客祗有日少而無多生意自必日絀而無長雖蒙體恤深恩究無切實辦法惟念大憲籌餉維勞自應體念時艱以盡事上之義勉力暫認歲餉四萬圓如將來食客日少仍求准予退辦或遞年核减以符禁煙本旨謹議章程十一條粘呈前來查省城膏牌原認歲餉十萬一千圓兹據呈稱自禁煙而後各店所售煙膏僅照舊日生意三成願每年代捕四萬圓按月分繳現定新章凡無牌買賣煙膏每五分以内買賣均罰銀一圓五分以上二圓如有私運私賣查明實據卽照無牌數目加十倍議罰并查封店鋪希由局隨時派員認眞暗查以杜私販（示） 
[舉辦檢疫烟台]  
　登州府一帶盛行鼠瘟登萊道何觀察彥昇已已舉辦檢疫購備藥餌延聘醫生隨時診治以防傳染並與稅務司安文商定章程選派醫生赴芝罘島通伸崗等處駐紥遇有由登州府一帶來煙人貨一體照章檢驗（甲） 
評事 
[松江防兵]  
　　松屬各處。匪亂横行。於是乎請兵防護。則請兵者所以防匪也。旣有防兵。而不能約束。以至好勇鬥狠。迭出擾事。則其弊且與匪亂等其咎曷在。 
[禁烟]  
　　官場作事如兒戲。事事然矣。而未有如戒烟一事之甚。内地烟店。旣限於去年六月底一例禁歇。迄今半載。而私開也如故。私吃也如故咎又曷在。 
來稿 
[毁家談]  
　　社會萬事。賴人而成。人之孼生。實由男女。故今日欲從事於社會革命。必先自男女革命始。否則不揣。其本而齊其末。顧此失彼。鮮克有濟矣。顧一言及男女革命。則羣疑衆難。因以横生。然我輩旣提倡此事。亦不可不籌及拔本塞源之計。其計維何則毁家是已。蓋家也者。爲萬惡之首。自有家而後人各自私。自有家而後女子日受男女覊縻。自有家而後無益有損之瑣事。因是叢生。自有家而後世界公共之人類。乃得私於一人。自有家而後世界公共之嬰孩。乃使女子一人肩其任。略舉數端。而家之罪惡。已如鐵案之不可移易矣。試更卽中國字義考之。考說文（家居也。从　。豭省聲。叚注家字本義。乃倒之居也。引申叚借。以爲人之居。字義之轉移多如此。牢牛之居也。引申之而罪人拘係之所爲牢家字庸有異乎。蓋豢豕之生子最多。故人居聚之所借用其字。）夫欲取聚處衆多之義。而必以豕爲喩。得非含輕賤之意耶。况叚注所謂。（豢豕之生子最多）一語尤耐人尋繹。考今之俗語。謂結婚曰（成家。）蓋家之起點。卽以夫婦二人成之。漸次而女子乃有生育子息。漸次而丁口遂衆。豈非以豢豕生子之多可爲比例耶。然則家字之義。尚含有以女子喩畜之微意矣。試問女子甘受之乎。况今後世界大同人人行蹤自由。必不能如上古之世老死不相往來。且人類平等。斷無强女子守家之理。亦無用奴婢守家之理。則人生逆旅無往非家。土地屬之公有。斷無此疆彼界之分。是家之一詞。實應消毁無可疑也。矧旣有家則国子之縱欲者。必聚女子於牢籠。而强之爲妾媵。供其淫慾。或取他人之子攘爲已嗣。今已毁家。則彼無所憑籍矣。故自家破而後人類之中。乃皆公民無私民。而後男子無所。憑藉以欺凌女。子則欲開社會革命之幕者。必自破家始矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（十三）]  
　　第三章 
　　孟格森旣出。不五分鐘許。大門鈴鏘然作響。貴婦入矣。伯爵與勃恩士。皆力引其目。注視貴婦之面。所謂貴婦者。濃覆面網。不能辨其面目。而身材纖弱。舉止柔婉。覩其舉武之頃。顯然爲一美麗之女子。惟入門之際。兩腕震動。似有絶大之激剌。縈繞於心胞之内。貴婦旣入座。乃出其至弱之音吐。謂弗利森曰。格雷伯爵請恕妾之唐突。妾之來此。實有一絶重大之秘事。欲陳訴於伯爵之前。伯爵其許妾乎。語已。遽揭其幕面之黑網。而可愛之姿態。已入於伯爵與勃恩士之目中。伯爵雖昨日曾至華特恩處。而暴怒之際。不復記及美芬之容貎。勃恩士注視美芬之面。良久。覺此貴婦之面目。至復相稔。然亦終不意此來者卽爲華特恩之婦。注目有頃。忽聞伯爵口中。發出一種最柔和之音吐。以謂美芬曰。吾年事衰邁。失迓夫人。幸見恕簡慢之罪。顧吾與夫人殊不相識。敢問夫人何自而來。且請以夫人姓氏見告。 
　　此貴婦者。旣聞伯爵之語。歘然遽起。似有絶悲苦之剌激。來往於心脈之中。眼眶中之熱涙。旋轉不已。旣乃出其最低之語音。以謂伯爵曰。妾非他人。即華特恩之妻美芬搿蘭士是也。聲低幾不可辨。如游絲之颺於空際。觀者非竭其畢生之目力。不能辨其約略。伯爵雖强健。然年已七十餘。耳目之能力已怠。側耳聽貴婦之語。乃不能辨其一字。張目謂美芬曰。夫人頃所語者。吾殊不甚了了。吾年已衰耄。兩耳不聰。夫人幸勿罪也。伯爵之語未畢。突見勃恩士霍然起立。謂伯爵曰伯。速逐此狂妄之女子。擯諸大門之外。吾頃已聽之至審。彼蓋華特恩在外私娶之婦也。此語一出。伯爵立狂踴而起。大聲謂美芬曰。吾以汝爲何人。乃華特恩之婦耶。汝賤婦。至吾許何事。速去。不去將摽汝至於門外。伯爵言旣。勃恩士亦大聲謂之曰。此處豈汝輩所可到。速去速去。言已。張兩手逐之。意態至惡。充勃恩士之意。直欲痛扶美芬而後快。設非有男女之别者。勃恩士之老拳奮矣。 
[本埠新聞要事]  
[盜首成擒]  
　　嘉定縣境錢錫侯家被刦案内之盜犯經巡警局拘獲等情迭誌前報兹悉此案首犯阿蔡即蔡文卿匿跡法界戲館街小客棧内昨由偵探課員汪二尹查悉即率領探弁前往協同法包探孫德福等將蔡拿獲拘入捕房二尹即回局禀明汪總辦備文提回訊供究辦 
[派兵防護航路]  
　　杭班小輪被刧後往來船户咸有戒心本縣李大令以西南鄉閔行鎭尤爲出入要津不得不派兵駐守特禀由上台咨請江南提台劉軍門核准札委松江留防三隊隊官姚都戎世清率兵馳往防護以安行旅 
[流氓戳傷工頭]  
　　新租界又袋角地方前晚二時有流氓多人用刀戳傷粉米工頭安徽人郁子祥頭非眼目腰肋共十餘處當經巡捕查見先將郁送入仁濟醫館醫治一面禀報捕頭立飭中西包探前往出事地方拘獲形跡可疑之四麻子一名解入捕房押候究辦 
[上海縣照會勸學所文（爲革辦不端學生事）]  
　　正月初四日奉提學憲毛札光緒三十三年十二月二十七日准兩江師範學堂監督李咨開武進縣申送投考學生潘紹庭曾在上海競存公學畢業取錄後在堂兩月有新班學生奚先失去當票八紙並洋二十三元於潘紹庭牀下搜出當票八紙經奚先認領向追洋銀潘紹庭堅不承認旋卽外出當將潘紹庭斥革照章没入保証金除分咨密學司通行各學堂不准収考外咨司一體通行飛飭武進縣勒追奚先所人贓銀洋二十三元及本堂學費二十元並將該生身服本堂徽章操帽操衣操褲操靴均解來堂領回該生存堂行李一面追繳競存所給憑單以懲敗類等因到司准此查學生潘紹庭到堂兩月即有前項不端情事被查外出不回顯係情虚其在競存公學時未必能安本分亦可槪見此等敗羣之馬害苗之莠僅予斥革學生追奪憑件尚不足以示懲儆一面由武進縣遵照來咨勒追奚先所失贓洋二十三元及堂中學費二十元並將該生身服徽章操帽操衣操褲操靴限文到五日内專差悉數逕解兩江師範學堂驗收領回該生存堂行李一面追奪競存所給畢業文憑報司查核並將該已革學生交地方官嚴加管束合行由五百里排單飛飭該上海縣即便移行勸學所知照上海各學堂一槪不准収考並速行競存公學知照勿稍違延除移行省城各學堂曁通飭五府縣轉飭所屬各學堂一體遵照不准収考外特札等因到縣奉此合行照會爲此照會貴紳請即知照本境各學堂一槪不准収考並希轉致競存公學知照 
[滬道回滬確音]  
　　滬道梁觀察於十四日由寗乘輪至鎭江換坐火車赴蘇昨日道署接蘇州來電知觀察擬於本日晚車回滬倘與瑞方伯有事晤商則擬暫緩一日啟行 
[洋婦買裙之糾葛]  
　　無領事管束洋婦賴玭伊德上禮拜六至南京路英商新利洋行出洋三十五元向東洋夥計買去雷司裙一條嗣洋東回行以該裙值價三百五十元即於次日同東洋夥計追至梵王渡某客店内向該洋婦索還不允遂即報由捕房飭四號西包探前往理勸仍 
 
 

Page 19

 
 
不交還因禀請公廨出單往傳於昨日早堂由讞員寶明府照會英巴副領事會訊並由領袖比總領事派員陪審據原告所延律師郝門稱被告向東洋夥計買去花邊雷司裙祇交價洋三十五元而該裙懸有價目西字條實洋三百五十元東洋夥計不諳英語裙價先由被告說出顯係朦混飭請追還被告代表費律師稱被告買裙時東洋夥計問明他夥說價洋三十五元被告即照付買去並無不合而四號包探及新利洋東先後到被告處索還竟用野蠻手段應請公斷訊之賴玭伊德供裙價實由該行夥計說出有客店擋手密司而論可証傳訊擋手供與被告同訊至此費律師復將全案關鍵詳細申說謂雷司裙儘請發還惟原告與西探甚爲野蠻有碍被告名譽請堂上核奪中西官判將裙交還原告収回價洋至所稱野蠻一節訊無實據應母庸議遂完案 
瑣事 
[城内]  
　　不避嫌疑○姚家弄詹容山家十四夜有鄰人王信昌由屋眷上跨入内室被詹扭獲送至中區控被竊去金戒一只洋一元六角王不認爲竊游巡官以王不知避嫌咎由自取判掌頰五十下交保斥釋 
　　○誣控借洋○張蔡氏控張順興張掌生攔路借洋由警局游巡官訊悉蔡氏前將方單一紙向夫弟張順興夫侄張掌生抵借洋三十元延久未贖順興等在途遇見催令贖單蔡氏不允遂誣爲攔路硬借諭順興等姑念該氏無力俟伊子長成贖回兩造均各遵斷　　調查惰兵○上海縣監獄現改派公滬巡防五營親兵一哨妥爲防護昨日午後該營管帶蕭振豫恐該兵等有私行出遊情事偕同捕廳趙少尉詳細調查切實告誡 
　　監犯又斃○搶刦沈金昌家案内之盜犯許順在監病斃後兹又有此案内之盜夥陳金汰亦於昨日病斃本縣李大令卽禀知滬道仍委海防秦司馬判往相騐 
　　押犯患病○本縣自新所押犯葉金福等二名患病甚重由看役報知李大令飭發普育堂醫治 
　　官事○通州知州關烱前晚來滬昨至道署禀見試用通判梁廣松昨亦因公禀見記名軍機章京陸軍部主事吳以成現擬回京供職到道辭行 
[南巿]  
　　會議開操○商團公會原定十五日在商務分會集議開操事宜因元宵佳節例得休假故由會董等改期十八日再行會議 
　　違禁聚賭老白渡已閉開泰隆小烟館前晚聚賭由總工程局飭泒巡士偵探前往拘獲賭徒陳阿大蘇蘭生張根泉王阿二蕩婦阿福并窩賭之王案谷等十三人解局分别罰洋開釋 
　　吞没洋信○汪協源信局夥印仁安扭控划船户陳雲才吞没洋信兩封計洋二十元工程局陳裁判因供詞各執判令交保理處 
　　擊傷船户○聚豐木行工人衛金堂擊傷划船户羅永發被羅扭至總工程局判衛罰洋兩元給羅醫傷 
　　竊案彚誌○裕大恒糖行夥翁富永扭控莊金生屢次圖竊船上油布經工程局陳裁判訊判戒責一百下押三天顧和尚竊瑞昌小輪船夥朱阿泉宋阿根之皮鞋判戒責一百下押三天贜還原主七十六號巡士拘獲偷竊洋油箱之唐炳坤戒責一百下 
[閘北]  
　　斥革偵探○閘北偵探隊成立後屢次裁汰僅存十七名）原有四十一名（現又因伏長松姜川奎徐德得陳子卿葛長仁等五名在外招摇爲局長斥革昨汪總辦已咨明滬道暫不添補 
　　改正路牌○新閘橋東首東裕公司所釘之烏鎭路牌已將洋文除去改塡華界二字　　拐孩○趙王氏之九歲女孩被朱二子拐匿由氏扭人四路一區警局交保候訊在案昨氏又赴總局禀控當即着保交案押限交人 
　　毆人○陳天和與同黨趙永福在途毆人由騎巡隊拘入警局押候訊究 
[英租界]  
　　學徒娶妻之惡念○昌泰典學徒戴芝林竊取金飾至費文元銀樓兌換錢洋擬娶某雉妓爲妻正在議價被該典執事查知報捕將戴及鴇母劉阿二拘解公堂中西官判押候傳齊人証再訊 
　　蕩婦爭夫之兇鋒○蕩婦王陸氏因與錢王氏爭奪姘夫紏同江北婦人與錢尋仇互相毆打由捕拘解公堂判各具安分結開釋　　妻妾捲逃○葉沈氏同夫妾某氏將衣飾捲逃經伊夫葉茂太報捕拿獲解至公堂請究判押限查明實情再訊 
　　探夥得贜○張小弟王張氏去冬在清河坊某妓院内向張阿三柝梢洋二十四元昨由捕將張等解至公堂據供洋已交於包探陳洪德之夥陸文德奴去有見証堂倌阿二可以對質中西官判押候傳齊人証再訊 
　搶金挖耳○流氓陳阿二在美界搶取唐朱氏金耳挖由西洋人拘獲交捕解至公堂請究寶讞員以洋人未到判押候函請西洋領事飭令見証洋人到案再訊 
　竊玉如意○天津路宏大莊被萬家生竊去玉如意等物昨由包探張寶榮查獲詰知贜在法界遂偕同四號西探將萬帶去吊贓　　公堂瑣案○徐新法竊張良生家單被押三月逐出租界沈阿二竊蔡連生皮衣押半年李綺玉虧欠某甲等賬洋控奉傳案判押候過堂訊追徐金榮葉友法違章誘賭各枷示三天朱阿二竊日人毯子押一月楊三喜葉阿菊串攫棉襖各押六禮拜邢海榮竊李生船上布蓬押一月李榮記卽李榮奎被英商馬海控追透支銀兩判交保候查 
[美租界]  
　　死灰復燃○天潼路吳淞路轉角處大昌火腿店失愼救息後前晚死灰復燃火勢猛烈當經救火會竭力灌救始得熄滅 
　　挾嫌誣控○江北婦人陳氏昨至捕房稱被姘夫吳文興之子小和尚紏人將衣籍攫去當派翁包探將小和尚拘入據稱因氏子某甲私將洋四十元竊去當場搜獲是以挾嫌誣控捕頭以訊無証據一併斥釋 
　　醉漢胡閙○前晚有酒醉某西人在四考脫路沿途滋閙由捕拘入捕房押候酒醒釋放 
　　印捕勒詐○昨有鄉民陳永祥行至第朱家宅地方被印捕扭住詐去小洋二角陳即報知捕房飭探查辦 
　　婦人拐孩○昨有崇明二婦人不知在何處拐得二小孩由包探沈阿炳查見拘入捕房押候查辦 
　　女校招生○永源里國秀女學堂定期二月初一日開學先在愛而近路明德里設一事務所招生報名 
[法租界]  
　　公堂停訊○昨日法公堂應訊案件因聶榕卿司馬另有要公暫停一期 
　　收賣鉛桶○舊貨攤主張黄亭兹因收買賊贜經公堂懲罰有案兹又収買鉛桶等贜物爲探查鑡拘入捕房押辦 
　　行竊花盆○過犯李巧生昨又行竊某姓家古磁化盆等物由探拘入捕房押候究辦國外新聞 
[助日會會員被害]  
　　十四日東京電云助日會會員八十人近在高麗某省被人謀殺 
[幼童嗜慾議案通過]  
　　十四日東京電云日本禁止幼童嗜慾議案已經下議院批準 
[美國陸軍需才]  
　　十四日紐約電云美國陸軍需才孔亟現在威思樸英陸軍大校肄業者準其拔前畢業以備差遣 
[波斯王被弑]  
　　十四日紐約電云波斯國王被人弑害 
[日欽使抵美]  
　　十四日紐約電云日本派往美國欽使十五日可到紐約 
[英美開議仲裁條約]  
　　十五日倫敦電云英美兩國在華盛頓開議仲裁之約頗有進步 
[馬西頓添募警兵罷議]  
　　十四日倫敦電云英國前有添募馬西頓警兵追捕亂黨之議今不果行因某國以此議諸多阻礙不便施行也 
[美國艦隊行蹤]  
　　十五日倫敦電云美國艦隊現已駛抵肥倍來沙地方以上譯字林報 
[日人被拘]  
　　十六日倫敦電云有日人二名擬由美國往加那大方至維多利亞埠被阻不準入境日人不服以致被拘 
[銀行經理被控竊銀]  
　　十六日紐約電云美國馬斯君所設之銀 
 
 

Page 20

 
 
行倒閉後有人控其竊銀今已就獲但準其出二萬元交保 
[人險公司周轉不靈]  
　　十六日紐約電云美國互益人險公司因周轉不靈已由官員派人往查聞虧欠約五百五十萬而公司產業僅值三百二十五萬元 
[俄員退職]  
　　十四日柏林電云俄國國會副會長米嚴杜夫業已自行辭職因有人攻其爲德藉也 
[摩洛哥交涉彚誌]  
　　十四日柏林電云西班牙兵隊現已據墨利加距梅立勒地方不遠摩王海非近致書於唐基法使署力阻法兵深入摩國内地以上譯文匯報 
來件 
[甘肅農工商礦局移上海商會文]  
　　案查前准貴會電開蘭州商務總局彭觀察曁諸董鑒據申烟帮永生瑞等呈稱青烟蘭作攙雜石末漸不行銷右不赶竪整頓利源永失本會查核寔情事關公益請飭尊處各烟房除弊改良諭禁石末保全烟業餘函詳旋據函稱敬啓者案據敝巿西烟業户永生瑞等呈稱蘭州烟坊近年出貨作僞攘利攙用石末過多以致巿面日壞銷數大滅並稱光緒十五六年間前任蘭州道深悉此等利弊曾經曉諭嚴禁作坊不准攙假是年出貨旣佳銷數亦旺有案可稽無如近歲以來年不如年而釐稅脚價倍蓰於昔商情困苦虧累過鉅懇請轉致貴會設法改良以維商業等因前來敝會細核所呈並探諸輿論確係寔情當此外貨輸入百物改良之際若不極力整頓勢必利源永失商務窒碍曾於本月十九日先發一電諒已早登冰案特再函肅並附抄該業節略一扣希請貴會查照來函並檢存案嚴諭烟坊以後不得再攙石末藉可挽回利權寔爲公便並乞將辦理情形迅賜示復以便知照不勝翹盼感切之至專肅等因准此當卽飭傳各煙行議覆去後兹據烟商值年商董豐盛源信義成等禀稱爲禀明造烟改良事竊因前接上海帮中公電緣近歲所造條烟貨色太低良由攙用石末過重運至蘇杭誠難行銷若不藉早整頓恐於商業大有窒碍勢必立見敗壞思維再四只好從產盧補救或可挽回萬一故卽懇乞上海商會逕電甘肅商會復懇憲局飭傳各烟坊令其赶緊改良俾造凈絲保全烟業以副裕國通商之至意幸蒙恩憲大人洞燭商艱俯如所請維持利權代除積弊旋傳烟商烟坊兩行到局迭經委員面諭曉以公益曷勝感佩（未完） 
[振務]  
　　保安堂經募雲南旱災光緒三十三年十二月十八日起至三十四年正月十二日止清單　蔡木木　顧秀峯　各捐洋三十元　信善求安居捐洋十二元銅洋八元二角　徐煒喜捐洋十元　孫太太　姚大毛　各捐銅洋一元　共大洋八十二元銅大洋十元銅小洋二角○又經募桶捐光緒三十三十二月十八日起至三十四年正月十二日止清單　本堂門口一號　銅大洋一元　錢四百二十二文　紅廟二號　大洋三元　銅大洋十五元　小洋二十五角　銅小洋一百零六角　錢二千二百八十六文　大王廟六號　錢七十文　城隍廟七號　小洋四角　錢一百五十一文　天后宫九號　小洋五角　銅洋二元　錢七百六十四文　共大洋三元　小洋三十四角　銀大洋十八元　銅小洋一百零六角　錢三千六百九十三文[  保安堂司董謹白]  
　　經收雲南旱災振欵第五次清單　愼裕經募規元二百十八兩四錢洋二千二百十五元八角春陽社助洋一千元無名氏程君福安各三百元劉君子青濟陽記德記寶應補過子各一百元惟安會二百元湯氏五十元李記劉君子青丁傅氏各四十元君紀小亭念九元綠野廬十五元劉善士十三元無名氏秦雯記秦君保壽求平安仲叔記陳子記顧姓各十元黄君晉沅敦本堂各八元蕭君叔蘅六元王記二元羅道記一元南方報館交來代募四百十一元小洋二百念九角銅洋十二元銅小洋二十角銅錢四百八十文無名氏銅洋一元崇餘莊交來無名氏銅洋八十九元晉生銅小洋一百四十角淮揚道楊俊卿觀察助洋五百元又代募江北陸軍十三協各營員一千元揚君春普徐君榮卿路君敬甫程君筠甫王君贊齋吳君彬士各一百元何君毓駿李君振新李君恆裕李君振元劉君福隆各四十元共收規元二百十八兩四錢洋七千四百七十三元七角銅錢四百八十文作合規元五千五百六十九兩四錢一分統共合收規元五千七百八十七兩八錢一分於去歲十二月廿八日文天順祥第六次電匯雲南交錫清帥振濟規元五千兩銅洋共收一百十八元俟鎔後得凈洋若干再登報聲明以揚仁風[  上海籌辦雲南義振會公啓]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
