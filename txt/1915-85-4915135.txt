# 1915 - 85 - 4915135

 

Page 1

 
 
   
 
 

Page 2

 
 
時評 
[槪行承認（冷）]  
　　日政府欲中國槪行承認不必繼續討論嗚呼是何言耶苟如是説則日本當日下一命令於中國可矣不必言交涉也且更自由携取之可矣更不必下命令也何則日本之意旣堅决無可商議則其始即不必與中國商議之也 
　　夫交涉云者以口舌也以文書也未聞以兵者也口舌文書而無效交涉旣斷絶而後乃有用兵之餘地今交涉仍在交涉而進兵已在進兵是明明知中國之無兵力而以强力壓也以强力壓之交涉已不由交涉之常軌矣宜乎名爲交涉者而欲强人以槪行承認也 
[命令]  
　　三月三十一日大總統策令陳遐齡給予三等文虎章此令又令張建動賴心輝均給予四等文虎章此令 
又令陳遐齡授爲陸軍少將此令 
又令卓貴廷加陸軍少將銜此令 
又令任命阿穆爾靈圭管理鑲藍旗漢軍新營房事務此令 
三月三十一日大總統申令陸軍總長段祺瑞靖武將軍督理湖南軍務湯　銘駐日公使陸宗與成武將軍督理四川軍務胡景伊軍政執法處處　雷震春先後報稱張堯卿劉藝舟李統球文仲達黃培燮劉梭孫學淵黃正聲文斐羅熾楊林震余舒遵令具結悔罪自首曁由公民懇請寃免據情請予特赦等語張堯卿等或情因迫脅或跡涉嫌疑旣經悔罪輸誠具見愛國之心與民共見應按照附亂自首特赦令第一條准予特赦劉梭之父劉秉南並准一體開釋以示與人爲善廓然大公之至意此令四月一日大總統策令農商部呈請將次長金邦平叙列二等等語應照准此令 
又令任命徐鼎襄兼署外交部特派安徽交涉員此令 
又令内務部呈准黑龍江巡按使朱慶瀾咨請任命王順存爲黑龍江省會警察廳廳長應照准此令 
又令陸軍部呈請以周汝桐爲開武將軍行營軍法科科長應照准此令 
又令陸軍部呈准署察哈爾都統何宗蓮咨擬以綽克圖巴雅爾補驍騎投請予准補等語應照准此令 
又令陸軍部呈准吉林巡按使孟憲　咨擬以富維德補驍騎校請予准補等語應照准此令 
又令陸軍部呈准京兆尹沈金　咨擬以杯耀補佐領予准補等語應照准此令 
　　四月一日大總統申令據新　巡按使楊增新電呈前署伊寧縣知事陸軍步兵中校廖焱被控勒捐浮收枉法取財並偕採買軍糧爲名少觔盤剝賤價折收以及拉馬勒贖苛罰婪索各情經伊　道道尹許國楨詳密澈查供證確鑿請依照軍法嚴予懲治等語官吏枉法貪贓迭經嚴申誥誠著在令甲新省爲邊疆要地距京遼遠中央於民生疾苦深慮未能周知正賴賢有司加意撫綏用紓民困豈容更有貪墨爲害閭閻該知事廖焱竟敢浮收銀糧勒派苛索毫無顧忌並假採買軍糧强奪巧取行同刦盜合計所得贓欵至四萬二千餘兩之多實屬異常貪　駭人聽聞旣據該巡按使覆查屬實按之軍法及官吏犯贓治罪條例均應立置重辟該知事廖焱著即褫奪軍官現職按法即行鎗斃以昭炯戒餘如所擬辦理交内務陸軍司法三部查照此令又令茲制定四年内國公債條例公布之此令 
[專電]  
　　北京電昨仍開會議惟日使意本即欲以星期二爲最後會議態度堅决當日困難前所未有日使直謂日政府現欲要求中國將原提出之條件槪行承認不必繼續開議堅稱會議已多次何必再開現在惟有承認與决裂二法經當局爭執始允於昨再開一次日意非中國大體承認則昨會亦無效果然大勢日内顯將解决據一外交家言雖未詳悉經過内容但其結果必係於正欵略加體面上之條件於覺書則承認十之六 
　　北京電報傳濟南日軍現正掘溝及預備其他一切軍事工程人心甚驚今日日人報又載即墨附近日行商數名被刺而死其一疑係官兵所爲日憲兵隊方調查 
　　北京電大總統於二十八日午後四時以重要事件召集臨時會議聞與議者陸海參三部總長及外交財政兩總長直至七時始散 
　　北京電海軍會操一節早經海軍部通飭各艦隊遵照預備在案現聞該部已委海軍李總司令擇定江陰口外之洋面爲會操地點届時李司令爲總指揮官中央並派海軍大員爲審判官並聞南北各艦隊已飭其尅日赴滬 
　　北京電將頒禁賭條例賭在五百元上者處無期徒刑餘依常刑 
　　張家口電何都統以口外道路紛歧匪徒出没無常被搶之事時有所聞特改編警察區巡防馬隊令其分駐口外各要區專備防緝土匪之用又恐不足再編練各旗羣蒙民守備隊發給槍械以資援助並將多倫鎭守副使移駐西蘇呢特一帶以便維持地方保衛商旅 
[譯電]  
　　其一（美人大陸報專電） 
北京電中國因日本新軍旣抵原有戍軍急應撤回故據約請日本撤軍日本謂須俟交涉完畢始能照行日兵已入奉天城及濟南城膠濟及南滿二鐵路一帶戍兵已增三倍外間盛傳日使署之衛兵亦增此間接可恃消息謂善耆父子現與孫逸仙及日本浪人合力謀以南滿洲完全置於日本傅翼之下且運動鬍匪在南滿山東作亂排外南滿雜居權置地權仍未解决現局極危中國當道謂中國如無條件允許日人在南滿自由雜居置地則俄國必在北滿伊犂新疆英國必在揚子江流域廣東法國必在雲南廣西要求相同之權利於是中國終必瓜分僅餘山西陝西及其他貧瘠之數省以延殘喘袁總統今日與政事堂各員會商五小時之久衆於明日日使署之正式會議大爲注意（一日） 
　　其二（英人字林報專電） 
倫敦電衆於日本之要求日益注意中國公會總董安德森君曾曰據政府在平民議院答覆之言觀之政府對於該問題現正嚴密窺察凡關係中國有勢力之各團體今皆注意日本之要求且頗現不安之象貝爾福商會促請英内閣致文中日政府反對以專權讓與一國其他商會對於此事亦紛有提議（一日） 
[戰電]  
　　其一（英人路透電） 
巴黎電據今日下午公報宣稱我軍在貝龍勒香巴業亞貢境埋地雷作戰頗獲勝利我軍在泊萊特叢林俘軍官三員兵一百四十名且擊退回攻之敵軍德國國民兵一大隊在法洛瓦進攻大受損失比國飛行家擲炸彈於哈特柴姆飛船營及洛爾台伐克之鐵路交點據今日晚間公報宣稱前敵各地點有砲戰我軍占據華愛佛之番容哈伊村擊退回攻之敵軍數次飛行家茄洛斯在狄克斯末特南發機關槍擊落德飛機一架又飛行家賴伐爾在愛恩河境發來福鎗擊落德飛機一架（一日） 
　　彼得格勒電據今日公報宣稱俄軍在尼們河西錫姆洛西克拉斯拉境擊敗德軍現正追擊之卡巴西安山俄軍攻勢得有極實在之結果俄軍跋涉於深及腰際之積雪中攀越險阻之山坡奮勇前撲穿過有鐵條障礙物之森林奥軍由其戰壕逐步退走俄軍逐步進逼奪獲貝斯基特山主要山脉設防之地點數處俄軍進攻魯土維斯加一方奥軍之地位雖處大雪之中受猛烈之炮火卒將奥軍擊退俄軍於三月三十日在卡巴西安山俘敵兵五千六百八十人炮四尊機關槍十四支奥兵數大隊占守一要塞三月三十日爲俄兵所圍死亡若干餘兵一千五百名均降（一日）　　哈爾濱電據蘇菲亞電稱達達納爾海峽附近之土軍共有五軍歸德將桑特斯指揮蕯洛尼加電稱聯軍已管理台萊杜斯島電報事務設立軍事檢查處聯軍艦隊於三月二十七日入達達納爾海峽轟擊基里特巴爾砲台蕯洛斯灣曾聞隆隆之砲聲二十八日戰艦一般轟擊克里台斯土軍陣地飛行家現正協助艦隊偵探一切（二日） 
　　雅典電聯軍軍艦數艘仍在間斷轟擊達達納爾海峽專爲保護掃除水雷船及阻止土軍修理損砲起見聯軍飛行家仍在從事偵察（二日） 
　　倫敦電西斐郵船法拉巴號遇救者謂德濳艇U字二十八號實爲最新式潛艇之一因新漆中尙隱隱露出U字三十六號之字跡也此説可以徵實德國更改潛艇號碼之消息（注U字三十六號乃新式艇排水量八百噸速率十八海里）（一日） 
　　亞姆斯特丹電德潛艇一艘北海發魚雷擊一腦威貨船船員十一人巳抵荷蘭海角伊泊爾前敵仍在鏖戰傷兵運抵哇斯丹不魯日托洛柯爾特里克者絡繹不絶（一日） 
　　倫敦電商船七海號（一一九四噸）由倫敦開往利物浦今日下午爲敵潛艇未先警告發魚雷擊中於三分鐘内沉没船中之人爲魚雷驅逐艦救起七名溺斃者十一名（一日） 
　　倫敦電公報局宣稱飛機隊安德里少尉今晨攻擊盎凡爾附近化巴坎方在建築中之德潛艇若干艘抛落炸彈四枚尙爲得手又韋爾森中尉偵察齊不魯巨窺見德潛艇兩艘泊於石堤之旁當即擲下炸彈四枚聞亦得手兩員乘月光飛出今皆安然駛回海軍部星期報告謂船隻出入於英國口岸者共一千五百五十九艘此爲德濳艇封鎖英國以後之紀錄沉失者共五艘外有荷蘭商船米底號爲德濳艇砲火擊沉（一日） 
　　倫敦電陸軍大臣吉靑納已禁止其家人於戰期内購飲亞爾可兒烈酒法國商船愛瑪號（一六一七噸）在比支角外未得警告倏爲魚雷所中當於三分鐘内沉失有艦員二人在水中一時半始被救起溺斃十九人已覓見屍身兩具（一日） 
　　巴黎電今日下議院全體通過召集一九一七年後備兵之議案陸軍部總長米勒蘭謂法國彈藥出數較諸初開戰時今增多百分之六十不久可至百分之九十製造軍品廠安置新式機器故彈藥出 
 
 
 

Page 3

 
 
數有極佳成績重砲之數今亦較前多至六倍法國刻竭其人力財力以達勝利之目的法國刻在聯盟國中可無愧色又謂英兵善戰耐勞所以能在新福音堂村獲一優越勝戰（一日） 
　　墨爾波恩電澳洲首相擬續派急備軍一隊前往戰地（三十一日） 
　　倫敦電　英政府爲整頓船廠工作起見刻以軍法招募船廠工人工資按照軍餉給發且可每星期多得至少三十五先令若工作時限逾出定額之外另行給資刻已在利物浦組織第一廠工隊以爲模範内有軍曹伍長等名目一律戎裝德倍爵士領帶此隊目下此種辦法僅限於利物浦一處（三十一日） 
　　倫敦電英皇致財政大臣喬治手諭謂軍　品工廠之現狀如欲整頓有效非取極嚴厲方法不可今供給前敵軍士之必需品往往不能尅日齊備其所以輸出遲緩者率因工人嗜酒所致此事若繼續不改則戰事之恐慌與擔負必將因延長余願戒飲烈酒以爲表率並禁止皇室購買此酒以示不分貴賤之意（三十一日） 
　　倫敦電英皇戒酒以爲表率工界中大爲感動衆信英皇此舉旣可解决禁酒難題且可激動全國自行戒酒之念（一日） 
　　倫敦電外相葛雷告假三星期由首相愛斯奎士君兼理外交事務葛氏身健如常殆恐積勞致疾故事休息近數月來葛氏雖欲如内閣他員稍作休暇亦不可得（一日） 
　　其二（英人字林報專電） 
　　倫敦電西歐戰局頗形沉寂俄軍則在卡巴西安山大得進步俘奥兵甚衆奥軍士氣顯已沮喪不得不依賴德國德國勉强派兵援之奥國且因缺乏糧食大起恐慌波士丹舉行特别軍務會議研究作戰新計畫因德軍目下似乏活動力故也罷工事件皆已調停就緒政府現正研究禁絶酒業問題大約至甚不過限制售酒時間（一日） 
　　其三（德人德文報專電） 
　　相林電俄國里區報載稱希臘政治風潮極有利於俄國因希臘助攻君士坦丁後必亦欲占有該地勢將引起困難也倫敦泰晤士報載稱星期五日白根海特有工人一千六百名同盟罷工英國外交部次官曾告謁客謂製造軍火最爲利便之國於戰爭 
中有最佳之機俄政府不許猶太人在高等學校及大學校肄業俄境猶太人代表乃偕英國大使謁見學務大臣請准猶太人設立一特别工業學校該大臣允爲代達俄皇旣而通告英使謂俄皇不願猶太人求學故已駁絶俄國里區報載稱俄政府准國家銀行增發紙幣羅卜千兆故紙幣限額已改爲三二○六兆據官中宣稱德國第二次兵債劵認購數不滿二千馬克者共有四十五萬二千一百十三人合成馬克七十一兆枚認購數在百萬馬克以上者共有三百二十五人合成馬克一千一百六十二兆枚米蘭之意大利報載稱埃及鐵路辦事員悉易英人因當道疑懼土人故也（三十一日） 
[東方通信社電（日本人組織）]  
　　東京電中日交涉業經反復辨論可論之處討論已盡現在已無議論之餘地故一般人之豫期交涉將一轉換云（二日） 
　　東京電日本内閣今晨特開會議似將取决日本最後之態度卽因要求之全部討議已盡擬另提出問究允否日本之要求（二日） 
　　東京電據當局之觀測中日交涉下星期内可以全部議畢一括而提出中國政府促其回答故本月十日前後爲最可注日之期云（二日） 
　　東京電日置公使現與加藤外相往來電報頻繁（二日） 
　　東京電日置公使脚部負傷尙須五十日方能全愈故今後之會議仍在日本使館（二日） 
　　東京電中日交涉昨日會見所議之問題以滿洲居住權爲主次議漢冶萍問題聞一般之要求尙未見有何等進步云（二日） 
　　東京電中日交涉以滿洲居住權問題爲最難題中國亦一步不讓故明日之會見更當討議此問題其形勢頗爲不良（二日） 
　　東京電日置公使謂中日交涉今後會見數次即可終結（二日） 
　　東京電大隈首相語人曰中日交涉之顚末臨時議會以前可以發表其内容總不出保全中國領土與機會均等之範圍云（二日） 
　　濟南電日本派赴山東交替守備軍隊之後續部隊已於三月三十三十一兩日行抵靑島聞此部隊即將派赴山東鐵道沿線地方以充守備之任（二日） 
　　濟南電日本軍艦笠置號搭載航海練習生於三十一日駛泊靑島（二日） 
　　東京電日皇本日午前九時親幸學習院舉行卒業式（二日） 
　　東京電日本樞密院議員會本日開會議决今秋舉行即位式之大禮使官制並决定以勅令公佈（二日） 
　　東京電日本政府發表第三十六届議會已提出追加海軍豫算二千三百五十萬元（二日） 
　　東京電山縣公爵爲時局回京（二日） 
要聞一 
[遠東之戰雲]  
　　大陸報昨著社論題爲遠東之戰雲其文大旨如下 
　　中日友好禮讓之邦交刻漸有决裂之象殆無可疑吾人深望兩國邦交不致决裂而中國亦不致處於日本踐踏之下蓋日本原有要求若一一承認即足陷中國於此危境也中日邦交果能免於决裂乎此爲不可必之事吾人今姑就或有之决裂而研究之邦交旣斷戰事必作但此時中日之戰爭爲另一新戰局乎抑爲歐洲大戰局之附合物與繼續物乎中國危機乃大戰局直接之結果日本已目認之日本以參列大戰局維持遠東和平之必要爲向中國提出要求條件向各國解脱條約義務之根據日本旣徇其同盟國不列顚之請加入大戰局履行英日盟約之責任在遠東贊助實行英日公共之目的今遂悍然自認有得其所應得戰勝結果之權矣予以戰勝結果者爲中國然與中國同遭損失者首爲英國次爲美國英國刻在戰局中苟能獲勝則失之於遠東者猶可收之於歐洲中美兩邦固大戰局外之中立國也今就現象觀之似交戰國偏擇局外之中立國使其受因戰事發生之最大損失其武力不足之中立國呼籲無門乃不得不受飛來之損失此即今日中國所處之地位也 
　　中日戰爭之來不出於下列二途之一苟不出於兩國政府雙方或一方之行動則必出於華人因政府服從日本要求而發生之排日舉動記者之意以爲中政府即不附條件依從日本亦無以保全中國之和平蓋國内排日之暴動必隨政府退讓而發作其足以擾亂全國無異於正式宣佈之戰爭且恐有過之無不及焉 
　　若中日政府雙方或一面宣戰而成戰局則萬國在遠束之情狀將何如乎日本獨與中國戰乎抑日本之同盟國助日本而與中國戰乎英俄法果立於何處乎據日本對於同盟關係之解釋而言苟中日果有戰爭日本之同盟國自當爲中國之仇敵而與日本聯合共攻中國再英法俄加入日本方面非無理由蓋旣預聞戰事即可預聞他日關於中國之善後辦法也於是此西方數國亦將因日本所已行者與將行者同爲華人唾駡不置矣 
　　外交詭譎變化不測令人無從捉摸英法俄當向德奥開戰時未嘗願日本插入戰局然日本知其責任所在自爲不速之客竟插入戰局其結果若何今已暴露於世界不出熟知遠東時事者之所料也今日本移其戰氛於中國以獨呑戰利品爲目的或將謝絶其同盟國而獨自處置中國未可知也故中日如有戰爭與中國交戰者僅爲日本抑爲日英法俄比等國乃令人迷惑之問題 
　　旅居中國之外人對於中國和平或戰爭之問題或有個人關係設戰禍一開則外人之地位將因以改變且將不能安穩吾人懸料租界當道今已研究中日决裂後發生之情狀將籌畫方法以保全租界及其他商埠俾免陷入戰事漩渦若日英法俄比皆與中國爲仇而在中國方面者僅有德奥則上海與其他商埠之情狀誠有不可思議者其爲危險無待疑也際此時局其能保全上海與其他商埠之萬國中立性質者唯有美利堅一國而巳美國爲時勢所驅迫定必爲之否則將喪失其文明事業原動力之名譽吾人於此而知中立國有危險有責任至若中立國之遇危險多因其不盡責任則今日大戰局所發生之事實固已昭示吾人矣 
　　 
[英報述中日交涉之經過]  
　　字林報云閲報者對於日本要求條件何者已經中國承認何者猶在討論之中大約多未明瞭今爲閲者便利起見特將北京訪員所傳交涉經過情形總括紀之如下一月七日中國照會日本取消山東戰區日本初則提出抗議繼復由駐京日使日置易提出要求若干條二月二日兩國代表開第一次會議日代表請中國承認要求之大體中國外交總長拒絶之二月十二日中政府照會日使擬即開議關於東蒙南滿之要求至於山東要求則俟歐戰結局再行開議其他要求除於　建願予日本以振興路　實業借欵之優先權外餘者　不願討論二月二十二日日本重申關於山東之要求中國提出之意見卽由日本駁絶未得解决二月二十五日中政府宣稱願開放山東要埠若干處以供外人通商關於山東之他項要求均展緩討論中國請日本踐約交還靑島拆輕便鐵路電線撤軍隊衛兵恢復山東省原狀日本不允日本促中國承認南滿東内蒙日本之特别地位是日會議無所解决三月六日中國代表允展長南滿鐵路租約爲九十九年將來贖回辦法未經提及三月九日討論關於滿洲之要求中國允展長安奉鐵路合同爲九十九年日使口頭照會中國外交總長若不速臻滿意之解决日本不得實行中國所驚駭日本所不樂爲之舉動三月十一日中國承認將來供南滿建造鐵路用之借欵日本有優先權且議及南滿鑛務要求中國提議日本有勘查南滿鑛區之權惟僅能開採若干處日本允可惟要求訂明不遵中國鑛律開採諸鑛三月十六日中國於日人在南滿東内蒙居住貿易旅行權一條提議開新商埠若干處以爲之代日本允之惟仍促迫中國承認原議中國旦允日本對於借用外債延聘外國顧問及警務敎練員三層均有優先權三月二十日議定日本得在南滿東内蒙指定區域勘查鑛產而依中國鑛律經營之日本且有建造鐵路之優先權路透北京訪員謂關於南滿洲之要求七條是會已决其四變全照日本原議云三月二十三日會議簽定關於滿洲之要求五條如下 
（一）聘日員爲政治財政軍事警務顧問及敎練員 
（二）日本於建造鐵路用之借欵有優先權（三）日本於供本省諸用以地方捐税爲抵之外債有儘先供給之權 
（四）吉長鐵路歸日本管理 
（五）雙方互允現行中日關於滿洲之條約凡不爲今約礙動各節仍當有效三月二十五日會議中國允日本在南滿擇開礦產九處惟規定此項讓與權不得礙及已許他國之權利是會討論滿洲雜居權難題歴時甚久未得要領且討論日本關於漢冶萍鑛務之要求亦未解决三月二十六日路透電社北京訪員電稱聞南滿東内蒙内地雜居權及置地權巳由中國承認所未决者特裁判權耳日本且有供給奉天東内蒙警務顧問之優先權三月二十七日會議簽定日本得在南滿擇開礦產九處一條滿洲雜居之裁判權及漢冶萍要求雖經討論均未議决路透北京訪員報告是會情形謂滿洲要求已决六條尙有置地及雜居貿易權二條猶在磋商中聞中政府准日人在滿雜居置地凡關於外人之事務及刑事案歸其領事官辦理惟刑事案之牽涉華人者應由華員會審民事案之牽涉華人者應由中國法庭裁判日本拒　不允中國於漢冶萍要求允改爲中日合資公司日本亦未允三月三十日及三十一日之會議均無進步 
[美國將校之俄軍評]  
　　華德日報云二月十四日美國芝嘉哥特里布恩報載有美國退伍將校耐而遜上尉對於俄軍人之評論一段頗有價値耐而遜君在興登堡元帥軍中爲非官之觀察家者有兩月之久據其所評德俄軍人之價値如下所列 
　　德俄兩軍非屬同等之人類俄國軍人若據余觀其俘虜及其逃兵而言一律直屬貧而且半飢餓之徒故若輩甘落於敵軍之手稍得衣食也至若聖彼得堡所傳俄軍之奇怪白刃攻擊與夫德軍攻勢之破裂等端則純屬子虚妄言戰壕中之德國軍人嘗用石繫紙條抛擲 
至俄軍戰壕中邀請俄人自行來取紙烟數枝及温煖之飲食是此請法無不收效大抵每至夜間即有俄人成羣結黨自請爲俘虜每羣有十人至十餘人不等 
　　先前德人尙嘆賞俄軍炮火之凖確與效力嗣方探悉俄軍之中有法國炮兵甚多爲其後援且多使用其加農砲 
　　余敢豫言俄國必爲德國所敗以至於底而不敢信其尙能持久不下蓋今德人意欲在西方暫取守勢保其陣地俟征服俄人而後已也 
雜評一 
[戰事盲談（一九三）（無名）]  
　　德軍方面近日無大活動而聯軍方面亦並未活動是殆所謂春季之大戰未來而各爲預備歟不然將即以是相持之力决勝負矣故今日所傳者僅仍飛機潛艇之活動而巳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日會議中之各項問題]  
　　中日代表今日（三十號）績開會議其地點仍在日本使　茲將最近交涉中之各項問題分述槪情如次 
　　山東問題此問題列在第一號會議之结果除承認將龍口各處開爲通商口岸外其餘關於中德條約之事項須俟將來由中德日三國協議辦法故關於山東問題並未簽字 
　　南滿問題此問題列在第二號因條件内容關係重要故會議之情形較爲困難茲據確息關於滿洲問題巳經由雙方代表簽字者確有七項之多外間相傳巳簽字共有五項蓋專指日本原提之條件而言嗣由我外交當局提出修正案又附加兩項合計共爲七項此七項條欵已於最近數次會議中由雙方代表簽字　關於日人在滿洲内地雜居及土地所有權問題尙在繼續交涉中並未解决又外交界消息我外部對於日本提出之南滿警察權問題已完全打消惟允日本對於南滿鎭道每站有設置警兵一小隊之權但每站不得過二十人以上云云此係某外人言確否容再探誌 
　　東蒙問題此問題亦列在第二號日使方面擬將滿蒙問題一併討論經我外交當局一再駁辨始將南滿問題先行逐條討論至東蒙問題不能與滿洲一例故東蒙問題尙未提出討論所謂巳簽字之七項皆係滿洲方面之問題並無關於内蒙之事項 
　　漢冶萍問題此問題列在第三號嗣因滿洲土地所有權一項久不解决遂將此項問題先行提出討論以免久延時日惟此項問題關係長江範圍之利益問題日本所要求之條件與各國成約多有牴觸我國不能不愼重辦理故此項問題尙在談判中並無若何之解决又聞此問題中國代表仍然堅拒略謂該公司係純粹商辦政府雖有少數股分然權在大多數股東礙難以强權奪取供之日本中國當局又云本擬轉請農商部派員與該公司接洽以取進止然而日本方面前曾要求中政府謂此次提出各欵無論如何勿使外間得知中國方面旣承認於先今爲顧全日本前次要求起見故漢冶萍問題現在似無討論之餘地 
　　其他各項問題漢冶萍問題之後即爲第四第五兩號問題第四號係沿江沿海口岸問題第五號係關於全部主權方面之問題（福建問題亦在第五號之内）此兩項問題皆於我國主權有重要之關係故我外交當局對於此兩號問題認爲無討論之餘地將來此兩號問題如何解决現在尙無消息據聞我政府對於此事以其關係主權非同其他之條件擬决不承認有會議之必要另一消息　謂日前會議時福建問題會一提及中國方　對於該處鐵路建築一事巳微　順意中日合辦之端倪日本方面對此尙不滿足説者謂此等會議大似市儈做買賣討價還價相去太遠故非待數次會議難有結果 
　　自外間有排日風説後政府恐别生枝節昨電各省巡按使預防聞江蘇齊使來電云蘇省尙無排日舉動惟上海租界有人提倡不用日貨並有搗毁售賣日貨店舖之事出巡過滬時會召集商會商帮　以利害各商均謂並無此等舉動顯係亂黨流氓勾結煽惑希圖挑動惡感徒以租界非我權力所及巳面諭楊道尹照會領事團　行查禁諒不致有所藉口至華界各商現仍照常貿易　　　注云云 
[英報述中日交涉近情]  
　　京津太晤士報北京二十八號通信云星期六中日代表之會議無一定解决之點關於漢冶萍　務日本方面抱定宗旨實欲掌握公司中之一切管理權而使中國莫大之　　完全入其掌握之内中國方面拒絶甚力似無順從之意故此一問題祇得留爲下次會議時之談判資料南滿購地置產問題及東蒙種種條件雖經日本方面提出討論而其要求實苛刻較之中國所預備承認　相去未免過遠故談判毫無進步兩方面於閉會時仍各膠持己見不肯相下又云中國政府對於日兵登岸之抗議日本聞已口頭答復略云日兵來華本爲届期瓜代惟現已决定主意不將及期應歸之戍兵立卽撤回須待中日談判滿意解决後再行調遣歸國因中國境内頗多排日之舉動云云又山東滿洲日兵之登岸實所以使居民之恐慌騷擾彼響此應理有固然日本政府豈茫然不知夫以兵隊充滿他人之國而所過城市鄉村又倨傲鮮腆一若具有凱旋之　度其視人民曾螻蟻之不若如此而猶欲中國人民之欣然歡迎其可得乎邊論歡迎矣即切齒飲恨者亦在在皆是而中國政府於此仍嚴行約朿不使有暴烈行動之發生其主張亦有足多者若使中日易地而居則日本當道之能保持秩序與否仍在疑問之中設今者有外國兵隊霸佔日本之鄉市城鎭而絲毫不顧其地方之公益購置食物則自定價格如此而謂日民能安然無事者我不信也旣不能安然無事矣其執竿而起呼囂騷動有斷然者雖有强有力之政府恐亦難以爲濟此今日中國當道之所以爲世人所稱許也如中國者原有之秩序不如他人其管理之方法亦不如他人然而於今日波濤洵澇之會不特無劇烈排日之舉動抑且安寗如常此其政府裁制之手腕不可謂之軟弱矣 
[交涉聲中之奉省觀]  
　　中日交涉日久尙未解决民間謠言紛起人心惶惶官家雖嚴加查　而各方面不免受謠言之影　茲記近日情 
形如下 
　　現銀漲價省城銀價向來票銀與現銀所　無　現銀每兩不過加色二三十文近因謠言紛起巨商富紳多　備現銀以致銀價暴漲現銀每兩加色竟至三四百文銀價　漲至十吊以外如將紙幣兑現洋每百元須加利兩元餘方　購買 
　　糧價低落近日　　多有將存糧運省售賣　得現欵　糧棧以及外客亦因謠言影　不欲囤積以致糧價大落　糧每斗落三四角不等江糧每斗亦落價二角有餘至元豆爲東省土產出口之大宗行銷於某　最多近來某國利用此時機不但停止購買反揚言不能轉運豆價從前每斗在一元一二今落至七角有零尙無售主　　日商賣現省城近日謠言紛起雖官家極力設法鎭定人心仍　不安不但各界多受影　而僑奉之日本商民日來亦多將現銀現洋出賣兑換日幣以致謠言轼此更甚云 
　　示禁造謠軍民兩長日昨特出示禁止謠言略謂日軍之瓜代則誤會進兵日商之賣現則妄疑返國此等無稽之談殊屬有惑人心刻下中日邦交異常親密决無他虞除出示禁外並飭軍警一體查防再敢故違定加嚴懲不貸云 
[湖北之提倡國貨熱]  
　　軍界提倡軍裝一物佔軍費一大部分向係購黃色哈機布縫製利權外溢甚巨刻段上將軍以現在本國織業改良各種愛國布極稱精美特會商王子春帮辦自本季起各軍更換單服一律製造灰色愛國布其向係着用靑藍服色各營則飭模範大工廠加料染織其被單裹腿等項均用國貨官長服裝一律更換俾得挽固有權利昨特傳集大工廠及陸軍被服廠總理面示方針卽以大工廠揀織布疋交由服被廠製造頒給並飭各將校一體遵照 
　　政黨提倡北京進步黨本部前議派員分赴各省演説派至湖北者爲張樹森日昨抵漢該黨漢口交通部特開歡迎大會張君臨席演説其大綢係黨員之道德世界之現勢與中國前途之關係人民應負納税當兵之義務與夫私塾改良及施行義務敎育諸大端並與黨員等討論對日問題一致以提倡國貨擴張敎育爲主要當議定由湖北支部分派專員前往各縣分部演講其演講範圍除按照本部預定旨趣外並加入提倡國貨各節 
　　商界提倡漢口商界因日本要求條件甚爲憤激日前已由各團聯合會開常會會議此項問題衆意以我國兵弱由於財絀財絀由於外貨吸收太巨及時奮興惟有提倡勸用國貨力戒奢侈財政一紓則國力自强一切外侮自然消釋當决　仿照上海設立勸用國貨會以保團體 
[北京學校鏡]  
　　北京大學敎育部湯總長對於北京大學頗爲注意會一再飭人密查近聞有某視學曾臚陳該大學之内容大要以敎員曠職諸生廢學爲　大題目湯總長因之異常惱怒嘗於燕居時　某君曰敎育爲百年樹人之計而煌煌之京師大學乃至於此本之不固遑論枝葉言次若有不勝歎息者茲將近聞錄下大學校長胡仁源氏由工科學　　升今　學生對之感倩尙好惟少敬意　平　　日被長每有訓戒條告學生類多漠然置之最近胡聘浙人朱錫祖爲文科敎員尙未到堂上課有某生者亦浙人也自言頗詳朱氏歷史極非薄之并糾同某生等倡言反對一時隨聲附和者有四十餘人之多并有學生某繕發不承認朱敎員之通告風潮之烈大有撼山倒海之勢旋由某職員據情告知校長胡以聘用敎員校長自有特權今朱敎員尙未到校而該學生等竟敢聲言反對實屬荒謬之至當將某學生等三人立行斥革以示懲　然聞經此一役朱敎員亦巳來函向胡校長辭職矣 
　　校中飯食聞由學生等集合膳金共雇一廚役所有賬目欵項由廚役與學生等直接交涉乃學生等旣有自由雇用之權自有任意選擇之權每遇飯食稍不如意輒紛紛辱駡至於飛碗砸盆等事每晚學生皆吃夜點心由廚房伺候供給半年以來計學生四百餘人共欠廚房中二千餘元再三催索堅不肯付廚役無法於前日宣告歇業各學生禁之不得遂於下堂時紛赴飯店便餐胡校長以如此辦法殊屬有礙校規乃飭庶務員向廚役力爲轉圜一面令學生等將所欠欵項限期繳淸以便每日照常備飯學生等堅執不可以爲校長無干涉吃飯之權故現除少數馴謹者服從命令外餘仍於飯店中討生活云 
　　預科學生某某等每日必到廣德樓聽尙小雲演劇更有某學生等數人則心醉劉喜奎以故校中亦分有尙黨劉黨每至夜深人靜時此一般戲迷於寄宿舍中必集合一處討論戲曲陽秋角色甚至於興高采烈時亦高唱二簧西皮學長徐君　有所聞亦不敢加以詰責此亦可以見該校内容之一斑矣 
　　北京師範師範學堂向時規則極嚴自夏校長辭職後由方還接任方到校後純取放任主義以爲師嚴道尊四字可適用於專制時代而不適用於共和民國故對待學生純用寛以濟嚴之法學生因之異常囂張監學兪飛鵬素持嚴格的取締政策學生以校長尙逾分優遇監學豈得橫用威權致衝突抵抗之事不一而足兪君亦無如何也前日晚間十時後有某學生在自修室高唱大鼓書及揚州調十送郎等小曲兪君聞而禁止之并當場加以訓斥翌日更呈請方校長記某生大過一次方以唱小曲係可以出入之小德驟記大過未免手段過酷爰傳某生進見諄諄誥誡繼之以泣謂兪監學旣將爾記過余亦不能曲赦惟爾成績名譽均屬可惜言畢揮涙不已又某學生以飯菜不佳向方校長前一再提起抗議方校長遂准由全體學生中公舉代表三人監督烹調而該代表因首先與廚役提出要求每日供給肉包子若干個云 
[平政院判决咸寗知事控案]  
　　前湖北咸寗縣知事張德炳於開始驗契時因財政廳印照未頒各分所紛紛請領乃自刋執照鈐用縣印暫發各花户收執以便更換廳照合計頒發一千四百份及換照時分所員司疏於檢點僅收回七百餘份邑人大起猜疑遂以執照印式參差矛盾顯係弄弊侵　公訴巡按署檄飭財政廳委查無弊呈請銷案據由公民劉尊五等赴京揭控奉財政部批准調卷查辦文咨鄂巡按於去　將張調省送京歸案裁奪經平政院第三庭傳集兩造證人公開審判訊得張之自刋執照出於政見誤會遺漏更換實由佐員疏忽覈對上解三聯册據均相符合自無呑税浮征之弊原告人亦不能指出弊實控案即不得成立當卽一次終結宣告無罪昨特咨行鄂巡按註銷此案仍將張知事發交鄂省候用 
[新喩惲知事凟職傷害案（續）]  
　　（三）龔萬彩雖非因笞傷致死而笞傷已屬成廢之證明據淸江馬知事所塡龔萬彩屍格兩腿所受笞傷雖不滅於龔春亨然該屍格上又塡左脅有拳傷一處周圍三寸三分右脅有拳傷一處周圍二寸八分均血癈靑紫色堅硬字樣查洗寃錄所載兩脅係屬致命必死之處龔萬彩打後三日卽死無論笞責如何筋傷現露究不能死於如此之速又據西醫檢驗報告書略稱龔萬彩致死原因下部肋骨　右各斷兩根或因拳傷太甚 
所致惟因身體久已潰爛無從檢驗云云雖不能確切證明然近脇之助骨旣已驗明斷有四根以致命之傷當必死之處死因於拳固無可疑查刑法法理舉勸與結果之間參入有責任人力助成其舉動之影響者當更新其責任本案龔萬彩受笞傷後因兩脇另受拳傷而死則舉動與結果間已有助成其舉動之影　拳傷者應負致死之責而笞責之惲金堂只能負傷害未致死之責蓋以責任從新故也第笞責旣已筋傷現露傷口均長在七寸以上寛近三寸深有四分其傷要非一月以内所能治愈亦可斷言查暫行新刑律總文例規定於精神或身體有至三十日以上之病者稱爲廢疾本案龏萬彩笞傷旣認爲如係不因拳傷而死亦非三十日以内所能治愈其成爲廢疾無疑此可爲龔萬彩雖非因笞傷致死而笞傷已屬成癈之證明者一（四）證物有竹板二根即惲金堂之用以笞打龔春亨龔萬彩者血痕俱在又有龔萬彩血褲一條均爲眞確之證物而足以證明本案者又一依以上證明本廳應即認定惲金堂因催征笞責龔春亨因傷致死龔萬彩雖非因笞責而死而笞傷究屬成廢爲確定事實 
　　理由查暫行新科律第一百四十四條第一項規定審判或檢察巡監獄及其他行政官員或其佐理當執行職務時對被告嫌疑人或關係人有强暴凌虐之行爲處三等至五等有期徒刑又同條第二項規定因而致人死傷者援用傷害罪各俟依第二十三條之例處斷又同律第一百五十條第一項規定犯第一百四十條至第一百四十一條及第一百四十七條第二項之罪者褫奪公權其餘得褫奪之同條第二項規定犯第一百四十四條至第一百四十八條之罪者並免現職又同律第三百十三條規定傷害人等依左例處斷其第一欵規定致死或篤疾者無期徒刑或二等以上有期徒刑又同律第二欵規定致廢疾者一等至三等有期徒刑又同律第二十三條規定確定審判前犯數　者爲俱　罪各科其刑而依左例定其執行者其第三欵規定科多數之有期徒刑者於各刑合併之刑期以下其中最長之刑期以上定其刑期但不得逾二十年又同律第五十四條規定審按犯人之心術及犯罪之事實其情節較輕者得滅半刑一等或二等各等語本案惲金堂以行政官員於執行催征職務時對於有關係其職務之人龔春亨龔萬彩笞責之所爲合一百四十罩條第一項强暴凌虐之罪　依該項所定刑期範圍以内處以四等有期徒刑一年除查該被告人業已褫職第一百五十條第二項並免現職之規定　毋庸置議又並依第一百五十條第一項後半段及同律第四十六條第四十七條之規定褫奪公權全部五年又笞傷龔春亨因而致死之所爲依第一晨四十四條第二項之規定係犯第三百十三條第二欵之罪審按被告人犯罪原因因急於催征西漕所致心術事實情節均有可原　援第五十四條酌滅之規定分别於第三百十三條第一欵所定刑期上減二等處以四等有期徒刑一年八月於第三百十三條第二欵所定刑期上減二等處以五等有期徒刑四月三罪俱發在審判確定以前又應依第一百四十四條第二項曁第二十三條第三欵於各刑合併之刑期三年以下其中最長之刑期一年八月以上定其應執行刑期爲二年四月特爲判决如主文 
[湖北軍事談]  
　　編練警備隊之愼選湖北警備隊之愼選湖北警備隊各縣雖巳編制成立然考其内容皆係土著及緝捕小隊所改編額數多有不足惟駐於巡按署之警備隊一營係按章招　刻段巡按以各縣警隊品類復雜匪類混跡現在擴充足額萬不可再招土著致蹈沔陽匪亂警隊不力剿除之覆轍業已呈准大總統擬編二十七營警隊現在暫編九營統由各縣按格遴選來省認眞訓練六個月後分派各縣以充緝捕防守之用至原有警隊則淘汰老弱然後編入 
　　擴充第三旅之成軍湖北陸軍第三旅之成軍湖北陸軍第五團擴充成陸軍第三混成旅前曾派員赴蘇皖等處徵集兵士二千人纂制步兵第六團及騎砲工輜各一連日來已陸續募到駐紥鄂軍第二旅營房内（在中和門）以便編練前駐鄂軍則移住老砲隊營聞段將軍已派員檢驗該新軍尙稱合格不日發給槍械編練成軍 
[贛省對外防内之新辦法]  
　　江西李昌武將軍現因黨人聯袂回贛爲思患預防之計特與巡按使署商訂防亂辦法七條通飭各處遵照辦理（一）凡各重要地點（縣城及商業繁盛市鎭）郵局内均須仿照省城辦法選派妥靠之員檢查遇有外來之函件印刷品宗旨不正或文字囂張意在激起交涉或措詞狂謬專事蜚謗中央舉凡與大局有妨礙者應即扣留焚燬以免流傳致生意外（二）各縣市鎭營業之印刷所須時常派人抽查凡代印之單摺小本均須翻閲審核確無妨害時局及煸惑人心之文辭者准其印刷否則嚴行禁止如該商人等　利故　一經查覺即將該商店主拘拿嚴訊究辦俾　内情藉杜亂萌並通知各報館凡關於近日交涉問題外來之印刷品不可登載違則按報律　　（此件省　巳知照警察　 
 
 
 

Page 7

 
 
　行矣外埠及各重要地方亦應仿辦)(三)凡　有外國人聲稱游歴者須加　防範特派得力探員　蹤　視如伊之從役或係中國人則可先設法交結之以便探其來意例有意外舉動或暗助黨人破壤治安者須一面將黨人拿　一面用文明手段將外國人用軟拘留法以牽制之使伊不得　離然後急報本署聽候核辦不得操切從事致惹責外交涉(四)現今黨人每借社會之名　得以隱身進行刻下風雲急迫若輩更藉口煸　靑年子弟俾遂陰謀凡各靑年會及各學社會館等處第至開會之際可隨時派員警勞聽俾得内容而資監視(　陽商埠尤應格外注意)(五)現在國際問題要緊在該外國留學諸人均甚激奮聞已於日前聞會擬全體回國等情其中熱誠爲國者固不乏人然藉端混入内地希　破壤以　其詭計者亦在所不免應由各知事多派偵探嚴密偵查該縣如有駐軍並由該軍隊長官一體派探密偵如有此項回國之學生或他項人等務須嚴爲監視查察稍有不妥之舉動卽行干涉若情節較重與大局有關者則一面拿辦一面報告(六)現今中央有令如黨人悔罪自首具有甘結前來者可邀特赦然其中亦恐有黨人之前　藉此内渡施展逆謀各地方官及駐在軍隊長官對於此項人等雖經特赦而監視防備查察更當格外加嚴總之被赦之人一舉一　均須留意偶一疏忽誠恐爲若　所懲遺害治安(七)辦理以上各件應劃分之權限如左(一)鎭遵駐在地須由各鎭道會商分别辦理(二)駐有軍隊之地方須由軍隊官長與地方官會商分别辦理(三)無軍隊駐紥之地方須由各縣知事專任辦理(四)郵局檢查員及密探姓名須分别詳報本署以　查考 
地方通信 
[鎭江]  
　　寳蓋山下發現暗殺尸首日昨寳蓋山下忽發現暗殺屍身一具赤身無衣兩目一鼻及南勝之肉均被挖割下體刀傷　　小腹肚腸挖出血跡模糊莫辦其爲何人經　人就地掩埋並未報官檢驗 
　　民婦托詞逃匿　郡拖板橋左近有金貴林者娶萬姓女爲妻忽於日昨下午萬氏跳舞大閘口稱爲胡大仙附身並云大仙今晚三時來家成親等語夜間萬氏忽不知去向其夫金貴林尋　無蹤遂於翌晨向萬氏之母要人兩相口角縊以　打觀者如堵遂　赴縣公署訴訟萬氏　爲大　成　去耶抑　大仙成　爲名而别有故耶此中疑寳頗足耐人尋味矣 
　　　守使力主和平鎭江施鎭守使以鎭郡迭次發現抵制日貨揭帖恐　出他項交涉特函請丹徒縣章知事飭安警務長轉飭城鄕各警區一體嚴防凡遇有散貼此項揭帖者即行勸阻并須明白　導力主和平不可操切至日本商店務宜加警防衛云 
[杭州]  
　　浙江銀行會議改組浙江銀行於前月三十一號開股東會官股財政廳長鍾寅賓　會商股到會者二十餘人首先推舉臨時主席公舉樓映齋爲主席樓君報告壬子癸丑甲寅三年賬略又報告改組地方實業銀行緣由衆贊成先行籌備俟奉部核准再寳行改組樓君宣讀地方實業銀行章程草案謂第八條官股額定六千股官廳無論如何總須交足至商股額定四千股已有二千八百餘股尙差一千一百餘股如何補足衆議田股東或招或認雙方並籌當易集　通　又選舉商股董事七員應用記名投票法查權數最多當選者爲朱葆三朱曉南施載　樓映齋朱衡齋胡濟生吕文起七君 
　　學生愛國杭垣某校學生鑒時事多艱創爲愛國之説印刷傳單分送各界其標題爲（警告國民）以勸用國貨爲宗旨本擬發起學生愛國會嗣由該校校長訓勉謂人之愛國惟存乎心何必開會以表形式於是作罷 
[江西]  
　　致祭關岳之典禮李昌武將軍奉電致祭關岳特飭南新兩縣轉知禮樂局敎習閔達泉等於二十七日趕備祭品在棉花市關帝廟内特設關岳兩公牌位兩旁添設各朝忠將配享於三月二十八日上午十時李將軍身穿陸軍禮服　廟三跪九叩首致祭以師長馬繼增參謀長方恩培爲正獻官警察廳長閻恩榮水巡廳長李照岱爲分獻官政務廳長陳嘉善高等審檢廳長朱獻文張　臣爲配祭官禮樂局各生爲典禮執事聞各員臨祭均誠敬如儀恪恭乃事云 
[安慶]  
　　韓使出巡有期皖省長出巡考查對於各縣應辦事宜業經分門别類詳訂條件先期通飭各屬依式照塡在案茲聞韓省長前曾派弁在皖招集精鋭馬隊四十匹以爲沿途護衛之用該隊所　鎗械子彈經已電違南京馮將軍　　行撥借一俟該鎗彈到皖即行啓節云 
[廣東]  
　　龍鎭守使巡閲砲臺汕頭爲粤省海防門户且　連　海　軍第一師長日前派陳馬兩旅長馳行該處駐紥以爲軍事之準備現龍將軍得接外交部來電謂有外國兵艦兩艘駛進内河等情即午召集龍鎭守使會商均謂汕頭距虎門海面計程有二十四點鐘之久誠恐疏於防範即與外人以得寸入尺之勢故二十五號午刻龍鎭守使卽乘江大兵艦　往虎門各砲臺巡　並飭水魚雷局總稽查劉養寛前往虎門俾與黃司令等會商一切 
　　洋貨公司之愛國熱提岸某洋貨公司近因人皆　與國貨遂將某國草織拖鞋一律付之一炬以免障碍　　惹人　笑一時聞者無不鼓掌 
雜評二 
[北京兩學校（步）]  
　　今日各地學生吾見有節省餐費以儲救國金錢者矣吾見有自舉其平日所得於長老之錫與以慨輸爲愛國捐者矣否則鑒於積　之國勢而爲軍國民敎育之提倡否則持堅忍態度以嘗　臥薪爲前師而潜身力學以作積極之準備其有熱度遇高激刺過甚或棄學奔馳而有所呼　或課罷偶治國聞至受　而夜不成寐議之者固已鑒其衷而稍稍憫其血氣用事之已甚而初不謂時至今日乃猶有所謂飛碗　盆與尙黨劉黨之大學學生乃猶有所謂監督烹調與高唱大鼓書揚州　十送郎等之師範學生 
　　夫北京爲交涉主觀之地點其受激刺當較各省爲深切大學師範兩校學生爲曾受普通敎育之國民其常識當較中小學校學生爲略備然而今之所可記述則惟曰閙飯食高唱西皮二　而已嗚呼以奄奄一息之國脈豈膳食豐美即足立回生氣耶處日兵紛紛增進之危機豈一唱西皮二　遂足立令退避三舍耶吾知其事實之萬萬不能有此也然則彼之以恬以嬉不知學生爲何物不念今日時局爲何似其亦重辱吾大學師範學校之令名者與湯總長之不勝嘆息蓋亦有以也夫雖然此等百年樹人之大計竊願湯總長之勿僅僅以一嘆息終之也 
[驥製半夏治愈痼疾]  
鄙人體質素虧自幼善病束髮時即患痰疾膩涎嘔噁咳不停聲自畫逹旦無占寗日苦楚備嘗幾同桎梏廿餘年來以藥餌爲生涯與醫家爲行五卒之醫自醫藥自藥而痰仍自痰喘息偃蹇支離床褥精神疲茶懊恨欲死自分此生將與斯疾相終始而不可救藥矣適去冬有友人譚及驥製半夏爲消痰之上品袪病之良劑藥到回春口碑載道盍取而試之於是購一小盒試服數日頗有效驗又連服一料痰涎頓少至今共服四料百病消除身體巳徴强健向之藥灶屏之勿用向之醫者絕跡於門多年痼疾根株斷絕尤喜飲食頻增精神煥發鄙人受貴廬半夏之功竟能轉弱爲强轉危爲安何異和緩再世廬扁復生矣而益倍友人之良非謬贊也身受之餘爰將實在情形登報布吿以當現身說法想貴主人定必我許也（下略）寓虹口東有恒路德裕里第九百四十三號門牌安徽合肥李爕啓　上海盆湯弄絲業會館北首寗波路口五開間門面崔氏瓣香廬總發行所照錄　售價大盒兩元四角小盒一元二角如由民局投遞必須郵局來信關照以免舞弊○本廬分設南京花牌樓○杭州陳列所○天津北門外忠成棧内 
[敬告外埠及本埠經售眼鏡家注意]  
本公司爲推廣營業起見特製眞金夾金銀絲鋼絲各種新式堅固邊脚以及托力克鏡片顏色齊備敬告外埠本埠經售或代售本公司種種眼鏡者請遣代表至本公司接洽一切批發格外從廉以副惠顧雅意現定購者日有數起蓋各經售家購得本公司優美之貨便可獲豐厚之利也各經售家願欲定購從速爲日無多幸勿交臂失之上海南京路中國明明眼鏡公司總經理金麗生謹啓 
 [P石功氏獨創良方立止心肝胃氣痛> 
秘製效速丸此丸發兌有年應驗無匹各界信服遐邇馳名專治男婦各種心肝胃氣及諸般腹痛等症無論久患新起無不立服立止雖數十年百治罔效頑症亦能藥到病除屢試屢驗功效如神輕症服丸一匣重者二匣定可永遠斷根保不復發愈後並能胸懷愉快身體强壯婦人尤易受孕獲益非淺洵属良藥凡抱斯疾者不可不服是丸如服之不驗可以空匣還洋以昭信實○每匣價洋一元每打拾元久在上海城内三牌樓福音堂南首戈善慶堂戈製半夏老店發兌蘇州閶門外上塘三六灣戈永安醫室又中市五洲大藥房 
[滙通公司廣告]  
一自歐戰發生外洋到貨缺乏敝公司雖備貨充盈亦有未足嬮　貴客之選擇者茲届春令各貨應在暢消幸敝公司已有運到時新各品花色疋頭絲葛雜陳單夾咸宜且花樣新鮮價廉物美久荷　各界所讚許尚祈　速賜光顧無任歡迎之至謹啟　電話三一六四　英大馬路小菜場對面 
[毛志祥牙科醫生]  
本醫生專治齒患如拔牙毫不覺痛立止牙痛永不復發及一切牙症奏效神速鑲牙痛牙等術無論滿口零粒皆令裝者不覺爲假與生成無異請牙患者一試方知方之不謬也　庽英大馬路巡捕房隔壁華商總會樓上 
[諸君亦愛穿本國汗衫]  
注意國貨注意商標　本廠紡織各種汗衫質良工精有美必臻製　華麗無艶不備早蒙各界稱許寰球歡迎年來乃有某國商人以低劣之貨仿冐本廠桂地○椒地○錦地花紋等衫紗身脆薄着體即破愛國者諒無不喜用國貨然購時稍一不察轍受其給甚或歸各本廠殊引爲憾茲將本廠報部立案商標三種開列以次 
鹿頭牌　純用頭等絲光線織成○單線○雙線○桂地○椒地各式汗衫汗褲質地精緻儼與眞絲無異工作優美貼體光滑過非舶來品徒飾觀瞻者所可槪比 
獅子牌　祇有特别貨而無普通之貨恐食力者未免向隅茲用上等細紗織造單紗汗衫汗褲堅潔耐用直與線衫媲美美無論襯冁單穿均各合宜價格低廉僅取成本以副　各界賜顧雅意 
飛鷹牌　此錦地衫褲爲春秋必需之貨本廠獨出心裁創製而成温和膩軟男女咸宜洵貨品之特色衛生所必需式樣繁多各色均備現値天氣向暖購者必多請須認明飛鷹牌以防僞貨混眞 
注意減價注意假冒分局　漢口後花樓貽德里内天津南市廣益公司内上海分銷批發處　 
英大馬路恒　昌　英大馬路昇和祥四馬路潤昌棋盤街裕昌棋盤街華慶 
棋盤街興昌祥鳴盛里萃泰昌興聖街東　華法馬路巨誠昶　其餘各省各鎭以及南洋各洲島均有批發處 
上海景綸廠啟 
廠設上海虹口狄思畏　二百八十四號電話三三三五 
[貴重出品]  
本行今有大小金鋼鑽戒白而無點翻光明亮式様奇巧皆由英國名師精鑲兼造各種金銀首飾鑽石珠寳等戒素蒙中西紳商閨閣秀媛所贊許以是本行之營業日盛一日現値中國百度維新工業競爭　本主人有鑒於此加以精益求精親自監製文明項圈改良耳環　特别手鐲　時花别針　結婚戒子　新式錶鍊　異様錶鎚　官禮銀器以及各種金銀什物俱已齊備並能代客鑲嵌修理各式器具倘蒙　賜顧請移玉趾英大馬路一號永昌洋行可也 
[聲明]  
啓者本公司前所僱用之收帳人趙績卿又出門敎授之女敎師黃大星二人敝處業經開除以後如有冒本公司牌號收取銀錢概與敝處無涉恐未週知特此聲明英大馬路四百十四號勝家公司啓 
[日本郵船會社]  
啓者本公司　後丸輪船准於四月三日即禮拜六下午半鐘開往日本等埠小包收到禮拜六晨客票賣到止上午十一時半倘蒙　各寳號如欲裝貨搭輪者務祈　早臨爲幸　郵船株式會社啓 
[中國上海德成皂厰請用國貨]  
本廠自民國三年春始建築房屋購置機器經營十餘月始克告竣出貨自出貨樣以來深蒙各界歡迎贊賞樂用今當國貨競爭之際恐抱愛國熱忱者未能週知特將本廠所出各種香皂各種洗衣皂及註册商標等登錄于後使愛用國貨諸君有所識别也德成飛鶴牌大小桂花香皂德成十字牌大小檀香皂德成花牌大小芝蘭皂德成美女牌大小玫瑰皂德成紅十字牌正副藥水皂及十字牌軍樂牌火車牌等洗衣皂以上各種牌皂各通商大埠大商號均有經售惠顧者請認明牌號庶不致悞　中國上海德成皂廠謹啓 
[高德洋行]  
上海英大馬路三十六號便是　 
創製托力克化學灣形鏡片 
曩者華人於眼鏡一道頗尠研究自敝行張幕以來半明蒙昧近視老花等光使之復原光者不勝枚舉矣邇來滬上步敝行之後塵者層見疊出然於光學一科殊少登諸彼岸無非係炫利而立幟於報紙上豐詞揚言有名無實無用贅評深得其中三昧者自能明其　鼎也故凡諸君欲配正準合目之光線而載最優等華美之眼鏡者請惠顧一試方知言之不我欺也醫學博士費德雷　華經理蔡佑綱啓 
[時和金銀首飾眼鏡號]  
裝飾寳䝿 
本號專辦頭等鑽石珍珠翡翠精製洋裝各種大小金銀器皿及一切巧妙新奇飾品如彈璜戒指手鐲螺絲耳圈别針仿像動物眞形焊刻中西文字等類尤爲超凡絶倫兼辦鐘錶眼鏡電鍍金銀修理鐘錶且於眼鏡一門素有實學驗目配光悉依西法惟不求實際故不於表面上巧弄虚文以多索驗光配鏡費耳愛眞實者請惠臨英界抛球場一百廿號 
[彚司公司]  
男色間新到上等雨衣中國紳商尺寸合式 
Ｋ皮靴皮鞋晴天雨天所用 
新式花呢小帽 
彚司公司南京路江西路 
[壯陽秘寳]  
培元種子丹 
此丹十分靈效敢稱壯陽秘寳凡患先天不足後天失調陽痿精衰元陽不舉等症服丹數分功效立見且精神百倍世有嗣虚請嘗試之每兩一元 
上海抛球場北首廣東杏林軒啓 
[（遺失匯票）]  
今在火車上竊去第六千六百念三號支上海同豐莊二月十七期龍洋七百元匯票一帋已向該莊聲明作廢無論中外人等拾得作爲廢紙特此登報聲明太倉陳協順告白 
[浙紹永錫堂]  
廿二日清明佳節常年恭敬關聖帝君座前淸音宴待凡在會諸君至期早降拈香恐未周知特此佈告棠梨會啓 
[用煤氣灶者靈便]  
今有福建路即石路中市式式軒用小和之煤氣灶已達半載燒菜爐及熱抄爐比柴煤炭極爲便宜如有各酒館菜館裝煤氣灶問西藏路五號或者大馬中樣子房二十九號便是　自來火行白 
[（廣東鹿芝館蠟丸）]  
鹿芝舘馳名参茸白鳳丸 
此丸以參茸烏骨鷄爲君佐以上品　料監製爲丸專治老少婦人諸虛百損心悸疼痛頭暈咳嗽寒熱往來骨蒸瘦弱臨經腹痛赤白帶下心悶嘔吐等症無病婦人亦宜常服其功甚捷靈效無比一品頭每丸一元加料每丸大洋五角雙料每丸二角○單料每丸一角○參葺寗坤丸雙料每丸一角單料五分婦女行經腹痛丸每丸一角○玉液金丹每丸一角○仍在英老巡捕房對門交易分設蘇州閶門中市 
[一言亭番菜館]  
聲明完全華商股份廣告 
本號開業以來已逾五載初創之始不過雇用日人爲厨司以期烹調和味酬應惠顧諸君之盛意焉股本全係華商並無日人股本分文該厨司未久即去換用華廚亦已多年矣現在抵制風潮因恐惠顧各界諸君誤會爰特登報聲明本號即日爲始概用國貨調製英法大菜味美價廉敬請　各界駕臨乃荷貴州路六號即大馬路巡捕房東首 
P>京都天寳齋　八寳化毒丹珠黃下疳散珍珠琥珀立止五淋白濁丸 
夫淋濁一症皆因酒濕熱毒而成或花柳場中傳染以致小便剌痛溺管閉塞點滴不止步履艱難腫痛不堪大受其累服此丸立刻消腫止濁定痛消火化毒去濕輕者一瓶重者二瓶可能包痊不但症除而且壯身健體培元固精治淋濁之妙藥也每盒洋一元八寳化毒丹每瓶二元珠黃下疳散每瓶七角專治男婦楊梅結毒横痃下疳等症陽物腫爛服則立愈永無後患上海二馬路中西鼎新里石庫門交易 
[介紹生路]  
世有各種癆病或醫藥無效者速急購服上海法大馬路八仙橋首安里寰球交通社之對口菌每分價洋十元莫嫌價貴而自悞性命但敝人癆病有年幸服對口菌全愈身家性命惟此爲保　上海三洋涇橋德裕仁提莊涂吉人謹告 
[商務]  
昨爲耶穌復活西節期銀行停公休息 
滙票標金股票概無市價 
[錢市四月一日南北銀洋及銅元錢價]  
龍　洋　七錢二分五釐七五 
英　洋　七錢二分六釐五 
國　洋　七錢二分五厘五 
小　洋　六錢四分五釐五 
銀　拆　借 
轉　帳　借 
洋　找　七錢二分四厘 
錢　找　一千二百文 
衣　牌　一千三百九十文 
銅　元　一百九十三千二百文 
市　錢　一百五十千文　 
[輪船進出口期]  
四月一日輪船進口禮拜四 
新寗紹　輪船由寗波　寗紹公司 
新北京　又　由寗波　太古公司 
新裕　　又　由福州　招商總局 
鎭安　　又　由香港　太古公司 
紹興　　又　由香港　太古公司 
順天　　又　由烟台　太古公司 
直隸　　又　由日本　太古公司 
安平　　又　由烟台　招商總局　 
大通　　又　由長江　太古公司 
武林丸　又　由長江　日淸公司 
四月三日輪船出口禮拜六 
筑後丸　又　開往日本　郵船會社 
淡水　　又　開往厦門汕頭太古公司 
南陽丸　又　開往長江　日淸公司 
長安　　又　開往長江　鴻安公司 
普濟　　又　開往寗波温州招商總局 
大通　　又　開往長江　太古公司 
順天　　又　開往威海烟台天津太古公司 
鎭安　　又　開往香港廣東太和洋行 
新裕　　又　開往福州　招商總局 
安平　　又　開往烟台天津招商總局 
福利　　又　開往安東　寗紹公司 
景星　　又　開往烟台天津怡和洋行 
廣平　　又　開往天津　開　公司 
四月四日輪船出口禮拜日 
新高丸又　　開往天津大連日淸公司 
江孚　　又　開往長江　招商總局 
四月五日輪船出口禮拜一 
新裕　又　　開往長江　招商總局 
四月六日輪船出口禮拜二 
寗紹　　又　開往長江　寗紹公司 
聯益　　又　開往長江　太古公司 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[救國儲金臨時通訊處成立]  
　　自經某君倡議救國儲金辦法以來凡具有愛國眞誠者莫不一致贊成投函本館日必有數十起人心未死於此可徵今據某君函稱已於二馬路賃定太和里第九十一號房屋（初擬賃借福和公司樓上）爲籌辦機關暫定名爲救國儲金臨時通訊處其開支一切均歸發起人擔任將來繳欵之法不必由該處經過須由繳欵者親自與中國銀行直接存儲又該處並不派人在外收接欵項以杜流弊刻聞葆三君陸伯鴻君及協和香烟公司願備五萬元（昨報誤爲五千元）之鄔挺生君亦已由某君備函請其列名發起矣 
[公債局駐滬經理處成立]  
　　四月二日内國公債局駐滬經理處致北京公債局電云北京財政部公債局鈞鑒梗電敬悉遵卽分别轉致本日在中國行邀集新舊各員商議組織經理處辦法僉謂募債人員多多益善則正副主任自應加舉數人以資得力公議舉正主任一員副主任六員茲舉定周金箴君爲正主任謝綸輝鍾紫垣陳靑峰郭竹樵顧馨一徐冠南君爲副主行並議定每星期五爲常會日期經理處即於本日成立護聞至於國用之奇窘募債之孔殷並由施君省之到會勸勉詞意懇摯各員大爲感動並以附陳 
[提倡國貨之會議]  
　　昨日午後三時許本埠南北市商業領袖在某公會會議提倡國貨事宜各店經理到者一百餘人僉謂提倡國貨爲商人應盡之義務處此時機惟有迅速設法改良推廣土貨云云討論良久一致贊成而散 
[對日問題之聞見]  
　　對於派艦之注意滬海道君兼特派交涉員楊小川君以排貨風潮業已平息並已會商駐滬日總領事有吉明君彼此出示曉諭中日人民互相友愛一面並嚴飭華租各界各機關及地方官警特别注意保護僑商故近數日來均已照常營業聞昨又將安靜情形分别電陳外交部及宣武上將軍齊巡按使請爲察照同時並照會駐滬領事團及日總領事對於派艦一事竭誠勸告以免誤會生事聞領事團對於此事亦頗注意云 
　　張貼交涉員告示自中日交涉發生後一般愛國熱心過度者刋發傳單抵制日貨或將日商所釘廣告商標及該商店門前玻璃等擊毁經該商等禀請駐滬日領會同捕房親往履勘預備向華官交涉嗣由明白事理之華人剴切勸告駐滬特派交涉員楊小川君亦恐惹起國際交涉立即出示勸諭此項示諭早經　佈惟未移行公共租界張貼故前日由楊交涉員將此項示諭送請領袖領事簽字後於昨日送至總巡捕房業麥總巡分飭各捕房頭派　携往各熱閙處所糊裱張掛俾衆週知 
　　軍界保護日商步兵第七旅　旅長於前晚爲始每夜飭派步兵二連一連自晚間七時起至十二時止一連自半夜起至天明止在南市及城内各街道荷鎗梭巡遇有毁壞日人招牌廣告及其他舉動者卽行拿辦以盡保護之責 
　　探捕搜索印刷品英美捕房麥總巡查悉近有由他處來滬形似留學生者甚多分寓租界各旅館内恐有刋發語言激烈之傳單並聞有蕭某等多人寄寓江西路附近鴻發棧内當於前日派公中西包探前往調查適　等有事他出經該探等搜出印刷品多張帶回捕房俾發所究 
　　拘留三星期皖人王光浦因被日商馬魯馬大依蓋哈大那蓋馬拉希泥馬拉等指爲在四馬路糾衆嚇阻華人至伊等店内購物並擊毁商標等情業經捕房將王解送公共公廨諭着押候訊究在案前日午後由聶襄讞會同日副領事西田君研訊明晰判王押三禮拜期滿釋放 
[學校放假之限制]  
　　江蘇巡按使公署通飭各道尹各縣知事云爲飭知事查部定學校休業日期除春假休業確定爲七日外署假休業日定爲三十日以上五十日以下年假休業日定爲七日以上十四日以下其間可以伸縮之日數頗多原以各學校地位不同斟酌情形量爲卽縮本無不可各縣小學校與社會有密切關係近來社會對於學校假期之多常相率引爲詬病故欲使社會心理傾向學校正宜於規定假期以内力求節縮豈容更事擴張乃近查各處小學校於放假日期率多自爲風氣如旣放陽曆年假又放陰曆年假其日數且視陽曆年假爲多此外如署假春假亦復任意延長不特荒廢光陰亦甚無以取信社會自非嚴加限制不可嗣後各縣小學校放假日期署假至多不得過三十五日能於署假期内每日　定時間温習舊課尤於生徒學業學校信用有裨年假自應以陽曆爲主如因地方習慣不得不於陰曆年終酌放寒假者其兩次假期合計不得出部章十四日以外春假應恪遵部定日期不得率行延長鄕立小學校如有必須放麥假秋假者更應縮短其他休假日期經此次規定後各學校校長應即恪遵辦理本公署於每次假其届滿時卽派遣省視學分赴各縣考察如遇有假期已滿尙未開學者一經報明卽飭縣將該校校長立予撤換各道視學各縣縣視學亦應協同督察毌得稍事瞻徇除飭知省視學遵照外仰即分别傳飭遵照此飭 
[盜犯又認兩案]  
　　地方警察事務所在閘北寳興路緝獲兩邑邢家堰某事主家被刦案内盜犯甬人葉連生一名寄押淞　警察第五區署備文提回候訊核等情已誌昨報日昨經該警所司法員提訊葉供邢家堰某事主家一案係與獲盜江北小毛等合夥搶刧詰其此外曾否犯案又據供認本年陰曆正月初五晚問夥十餘人在英租界醬園弄某姓家刦得抄票現洋衣飾等物約値洋四千餘元事後伊分受鈔票現洋各二百元及衣飾等件又曾受人主使在　　　將杜家行不知姓名之少年一名用刀戳斃等語司法員因該犯所供刧殺兩案犯事地點均在租界本所無案中稽飭將葉犯嚴行營押候移公共公廨查明案據覆到再核 
[嫌疑犯候再澈查]  
　　法租界西新橋街瑞福里五十二號門牌傳朱氏家於上月十九號晚上被匪徒四人入内搶去箱中所藏銀洋四百元金戒一只　下利刃一把報捕後由探目黃錦榮包探韓邦達任水揚任阿坤等拘獲紹興逃犯王生紀綽號王小老板及王阿泰兩名現又續獲嫌疑犯某甲一名在伊身畔抄出洋五元據失主禀稱搶去之洋内有五十元上蓋白色印章當將抄出之洋察看亦係白印向甲詰問據供向爲小販此洋係陸續兑下並無串搶分贓情事求請查察奉諭管押候再查明核辦 
[南商會舉定正副會長]  
　　昨日南商會開會互選正副會長特請上海縣沈知事　會監視開筒其結果前正會長顧馨一履桂得十五票仍當選爲正會長前副會長蘇筠尙本炎得十四票仍當選爲副會長惟顧蘇二君均向各新議董辭退請爲重選當經沈知事一再勸慰始允　任現沈知事已照章詳請農商部備案矣 
[築路工程告竣]  
　　上海工巡捐局呈由鎭守使署轉詳財政部批准在城濠售價欵内借支現銀三十萬兩開築滬西斜橋浜南之斜徐路斜土路幹路兩條另關支路十一條所有裹日暉　及華法毘連之潘家木橋等　橋梁一律改建硬木橋面加裝鐵欄曾於去秋僱用苦工塡築在案茲悉所築幹支各路共有十三條業經該局鄭總工程師督工一律造成路面加鋪之煤屑亦均告竣應竪斜徐路斜土路　　路局門路新橋魯班路打浦路日暉路等八處之路名木牌已於前日一律安插尙有五處路牌日内亦可竪立故朱局長已將築路竣工情形呈報鄭鎭守使請爲派員驗收矣 
[球中國學生會演説紀要]  
　　前晚寰球中國學生會余日章君演説美國最新之國民敎育時聽者座爲之滿茲將演辭摘述於下美國有喬其者　鄕民之不學謀有以啓迪之乃購衣服以贈之以結其情繼而立約以堅其信鄕民果悦服之喬民乃於是處設立一校入學者槪不收費注重作業健身以及自治自助諸美德舉凡編制設施悉依社會國家之組織而成之蓋舉現時所謂勤勞敎育公民敎育　用敎育兼而行之矣故是校名爲學校　不啻一小國家爰定其名曰小民國學生之由是校出者旣具有完全之人格及應用之學識一朝與社會遇自無杆格不納之虞夫以美國爲敎育發達之邦而猶殫精極虚研究改革不遺餘力若吾國之敎育宜可以自省矣云云繼由楊心一君演説略謂吾國自地方税取消後有謂敎育界受極大頓挫然吾以爲人才敎育果宜責之國家國民敎育當由吾民自任之考之各國莫不皆然吾人果能視敎育爲一種慈善事業而如紅十字會之組織設立一普及敎育促進會則敎育普及未始無望云聞余君不日將赴美國考察敎育回國時必大有以餉吾國人也 
[敎育部對於神州法政學校之認可]  
　　本埠神州法政學校前日舉行畢業式情形已誌前報茲探得該校於昨日奉江蘇巡按使公署飭開准敎育部咨開准咨開神州法政專門學校可否准予認可請爲核復等因到部又據本部視學員報告該校敎授管理均甚認眞學生缺席甚少調閲各種畢業成續亦均可觀基金息欵及收入學費足資維持等語查該校前經本部准予備案現在辦理諸臻妥善應即正式認可相應咨請查照飭知 
[尙賢堂將開特别會]  
　　法租界寳昌路尙賢堂每届星期開敎務聯合會討論各敎敎理本月四日（即陰曆二月二十日）星期爲耶穌復活之日（卽西人淸明節）聞該堂擬於是日下午四時半開特别會特備中西細樂並請基督敎張葆初君演説耶穌復活之理回敎馬維常君孔敎姚菊坡君　敎　雪筠君釋敎仰西禪師演説各敎與耶穌復活事之　　　亦中西人士所樂聞也 
[布店主爲船户辦]  
　　浦東三林塘第五警區緝獲盜匪陳炳生案内牽涉之船户王大和即王和尙一名曾由鎭守使署緝獲訊押在案昨有南市公大布店主具禀鎭守使署謂五大和實係撑船爲生因與盜匪陳炳生挾有仇隙致遭經　請求派員調查交保省釋等語不知能邀批准否 
[盜匪供詞支吾]  
　　盜匪居學功於舊曆本月初七晚一時許糾衆前往西北鄕曹家渡鎭東市梢行刧張永年所開之張永盛烟紙店銀洋衣物約値三百元携贓逃逸嗣爲北新涇警區將居拘獲並傳到失主張永年及張之房客沈阿囡沈黃氏夫婦併送警廳司法科當經顏科長提訊據沈阿囡夫婦指認居學功實爲此案盜犯因即憊文轉解地方檢察廳訊辦業由該廳檢察官迭次預審該犯供詞支吾諭令收押一面將預審情形禀明林廳長備函移請各機關一體緝拿逸犯並贓物到案訊究 
[竊盜縱火罪均已成立]  
　　老北門内楊姓家前因有　合家出外祇留傭婦王李氏在家看守詎該傭婦頓起不良入主人臥室竊取珠花並貴重物件打成包裹交伊子王阿新携去該傭婦旋將火油灌入門臼内縱火焚燒意關滅迹幸楊姓回家赶即救熄惟該傭婦已經逃逸楊檢點之下立即投報淞滬警察廳等處簠爲查緝茲悉該婦王李氏已由三林塘警區拘獲解送上海縣警察廳禀奉沈知事備文移送地方檢察廳卽經該廳預審並調查明白起訴審判廳昨由周推事官會伺賀檢察官公開第三庭命提王李氏至案研詰該氏一　狡賴不認縱火當由賀君起訴此案事實略謂該氏實犯新刑律三百六十七條並一百八十八條竊盜縱火兩罪均已成立請爲公判問官以該傭婦犯証確鑿豈容抵賴遂判還押聽侯擬辦 
[捕房偵獲匪類]  
　　匪類楊阿毛張阿四專在公共租界内截刧行人財物經老閘捕房捕頭偵悉已於前日派令中西包探往將兩人查獲押候研詰口供再行解請公廨訊究 
[婦人自白寃誣]  
　　賃居法租界八仙橋之嘉興婦人王馬氏昨扭南市萬裕碼頭豈 
腐店　龔金龍馬茂隆至南市一分署控稱龔馬兩人前在嘉興串拐陳姓家十歲女孩阿雪來滬藏匿不料陳姓誣指婦人干涉此事殊抱不白之寃請爲核辦詰之龔等堅不承認奉飭移送警廳司法科訊究 
[失愼受罰]  
　　前晚十點餘鐘南倉石街地方五百八十八號門牌宣正心家司炊不愼遺火積薪霎時烟霧迷漫不可嚮邇幸經鄰居人等聞警爭往施救得以熄滅後由崗警將宣之同居人錢某帶至一分署據稱宣因事出外未歸奉飭代繳罰洋兩元充公示儆 
[趁電車撞斷膀骨]  
　　張榮生昨乘三十三號電車至吳淞路因右手伸出車外致被某號電車撞斷膀骨當由售票人喚到七百九十三號華捕雇車載入捕房轉送同仁醫院療治 
[天主敎舉行瞻禮]  
　　昨日爲天主敎舉行瞻禮之期俗呼外國淸明黎明時法國官紳及在敎各人均至新北門外天主堂隨同神父行禮法捕頭因恐車馬擁擠預派探捕在堂外妥爲照料法公堂則循例停訊一期 
[添派探捕巡查]  
　　法總巡石維也君自　任以來整頓捕務不遺餘力所招包探華捕現在已有三百餘名之多今石君以南陽橋斜橋等處新關租界地方遼闊恐有匪徒拾刧情事故又加派探捕若干名分往該 
處不分　夜嚴密查緝以寒匪瞻 
[侵呑股本案證據不足]  
　　蓬萊池浴堂股東兼經理人唐俊良被婦人丁柴氏在公共公廨控告僞造賬據侵呑伊故夫股本等情迭經公廨研訊未結前日午後由兪代襄讞會同美領畢君復訊原告延律師上堂代表請追訊之被告亦延律師到堂辯稱此案迭經堂上研訊並無證據所控不　應請將案註銷中西官以原告所控並無充分證據遂判將案註銷被告開釋 
[要求復訊之效果]  
　　湖北路福來電燈公司孫志厚在公共公廨控　客壽卿不理賬洋三百二十八元曾經傳訊被告延律師代辯中西官以原告證據不足判令將案註銷嗣因原告以賬據確鑿不服判决復延律師禀舉公堂准予復訊在案前日上午由兪代襄讞會同英領卓君升坐民庭復訊原告由代表律師陳述請求復訊理由　汕原告賬房馬聚堂投訴被欠情形並將帳據呈案請察訊之疲告亦延律師到堂辦議中西官會商之下以原告已將賬據呈案應予照追判被告限兩禮拜將所欠貨洋及堂費一併照繳 
[雜評三(字)]  
[主持救國儲金之期望]  
　　救國儲金之踴躍可謂甚矣嗚呼　謂我中國可欺哉惟記者尙有一言爲滬上諸鉅子告今之發起救國捐者旣分投函請主持此事矣是蓋因諸君之夙有名望而欲博一般輸資者之信任耳諸君固熱心愛國者當無不贊成而提倡之但此事之提倡不僅如儲蓄票之開會勸導爲已盡乃責務須將現在存儲方法及將來之用途完全擔負監督之責方不負發起者專函敦請之誠意耳 
[救國儲金]  
　　自某君倡議救國儲金後投函本館聲明願捐者非常踴躍前昨雨日本報已逐一登載兹將昨日所接各函酌擇　錄餘仍僅紀捐數及通信處免佔篇幅惟祈鑒諒編輯者識　　棋盤街同豐源陳志廉致日報公會函報載救國捐一則凡我國民無不竭力贊成小號欲助二千元鄙人自助千元經函致於申報館矣然思斯捐一舉將來聞風接腫而來者必指不勝屈但滬地報館林立不下十數家而各界所閲者每日不過一二份而已譬如甲閲申報乙閲新聞報而丙丁閲時報神州報或大共和時事新報未免參差不齊今求國捐一事甲報雖登或　報未登則祇閲乙報之人即不知救國捐之事也是以奉函尙祈貴公會轉知各報館另刋救國捐一頁每日由各報每份内隨報附送俾全國人民週知此捐再由各報著論或時評鼓吹之是則定堪更形踴躍務望即行弗延不勝感盼之至略具微見想諸大主筆先生素具愛國熱忱定蒙俯如所請則捐欵幸甚國家幸甚陳志廉謹上 
　　方渭濱方拱辰函外侮日迫禍將臨身凡屬國民莫不痛心救國良樂惟有儲金諸君發起我願贊成恨無恒產囊資無存祇將薪水月提一成收欵定處即當繳存但願政府拒絶日人吾民生氣一息尙存萬一用武志願從軍前仆後繼惟我國民勿存退志萬衆一心始終堅持但願發起諸君請將此稿登入來函一門俾我同胞人人節欵儲金上海大東門内大街順昌恒絲莊方渭濱方拱辰同上 
　　統益元益兩絲廠函今見貴報登載發起愛國捐聞風興起者頗不乏人足見吾國民心未死欣感實甚今吾兩廠同人先盡棉力各捐月辛十分之三以盡國民之義務儲欵以待一俟經收處妥定卽行奉繳胡家木橋統益絲廠雲南路一號統元絲廠同人啓倪欽璋洋一百元劉石溪洋一百元朱靜庵洋三十元孫慶木洋二十元王載生洋十元方永璋洋五元魏琪江洋五元魏坤江洋五元凌茂生洋四元章運康洋四元劉祖德洋三元丁永源洋三元毛金生洋三元倪社卿洋三元沈竹齋洋三元傳培德洋二元盛文生洋二元褚雲卿洋二元嚴茂鑫洋二元莊文波洋一元張鴻寳洋一元锺昌壽洋一元機器間各司洋十元疱人洋二元各出店洋五元茶房洋一元更夫洋一元車夫洋一元(以上均在雲南路一號統元絲廠内)胡迪卿洋三十元曹仲華洋三元陳申甫洋三元王淸泉洋十元田兆燦洋一元唐晋藩洋三元榮念椿洋五元陳承友洋二元吳桂寳洋二元李賡生洋五元唐晉候洋五元葉永祺洋三元徐祖純洋五元湯柏森洋四元許竹坪洋四元繆晴岩洋二元戴世忠洋二元秦淸翰洋一元朱步　洋一元機器間各司洋十元庖人洋二元各出店洋五元茶房洋一元更夫洋一元車夫洋一元(以上均在胡家木橋統益絲廠) 
　　莘莊黃世希函敬啓者連日閲報悉滬上有某志士提倡救國捐并自願蠲家資十分之一爲先導一俟集成鉅欵再事根本辦法毅力熱忱國民共感一時聞風興起自工商界下至於僕隸輩爭自認捐已不乏人於以見民心未死天下事尙可爲也惟怪貴報所載認捐來函中吾學界獨付　如豈我學界中人愛國觀念反不如工商乎且不如僕隷蜚乎希亦學界一分子對於此舉心　往之特是筆耕餬口十載於茲覆無一瓦植無一隴負債重重迄未淸償實苦無多數金錢得效工商界之慷慨　輸今計所有平日節省艰備償債洋十元悉數認捐待有收捐感即行奉繳特先牘陳務乞登入來函中俾吾學界諸君子觀於窮措大之移債捐輸並告踴躍認捐共謀救國幸甚松江縣莘莊鎭縣立第六高等小學敎員黃世希啓 
　　鄭宜亭函外侮日甚每况愈下然未有如近來之危殆者日本無理要索欺我已甚國將滅亡家於何有救國捐如能成立准照貴報所載擬定甲乙丙三種辦法鄙人雖負債纍纍願捐洋二百元與其做奴隷而受束縛何如加重債負尙可　自强也一經成立即當就近劃入杭州中國銀行收賬夫國家者爲天下人所共有救國即所以救家想人心未死必能個個奮發興起也特布 
血忱請登入來函以昭實在杭州錢江商輸公司　世彬宜亭甫泐 
　　十一齡幼童管林蓀函(信英大馬路十二號恊成隆府綢莊内)吾天天在校讀書公畢回家聽説貴報館有發起救國捐一事甚表同情然吾年雖幼稚亦係國民之一份子理應擔負捐欵以盡義務是以將歷年所積點心鈿並另向吾母討取計凑足洋十元以備助入救國捐但望即日成立機關即將該洋繳呈無誤特請貴報登入來函欄内俾吾儕幼稚學生看看藉資提倡共起奮勉捐輸以救國危 
　　周信甫函茲閲貴報救國捐辦法誠善美無匹之良舉鄙人經濟艱難相識者皆知之無可諱也然亦商界一份子能不竭其棉薄稍盡國民天職耶謹先儲洋十元一俟收處指定卽行送去嗣後續捐辛水兩成計洋七元至國事大定爲止新裕號周信甫鞠躬 
　　協昌烟紙店函昨閲貴報見某君發起救國捐極爲贊成緣小店資本徵細不克多助茲抄上名單一紙將願捐之數註明一俟收處定後即當交納决不食言恊昌號願助十元張仲翔十元張黃氏二元張錢氏二元張志嵩二元開封路協昌烟紙店 
　　殷學煒函救國捐發起諸君鈞鑒中日交涉愈演愈劇隱危未艾可爲寒心凡我同胞亟應萬衆一致共圖挽救或以捐欵或以効命爲未雨綢繆爲决裂後盾鄙意如日復蒙敝同人極表贊成學煒願爲救國捐諸君介紹宋君幼琴每月捐洋一元二角程君友于每月捐洋五角蔣君貴慶每月捐洋五角張君崇英每月捐洋五角孫君鴻模每月捐洋二角以上之數按月奉繳以交涉結束而後已殷學煒啓事通信處鐵大橋北成豐鐵號 
　　王振民函閲貴報知某君發起救國捐鄙人極端贊成要知强鄰無端要挾吾政府之所以忍辱承認不敢拒絶者亦因懼戰端一開經濟或有不足耳今如有此鉅欵政府必當據理力爭保我主權否則亦將無以謝國人鄙人自幼失學老大爲傭所得工資尙不足以養老母惟處此存亡關頭亦不敢不稍盡國民天職自願以一月工資洋四元助作救國捐一俟經收有期即當照繳想吾國不乏愛國之士必將踴　輸將以救瀕危之國家同胞須知國破家亡古有明訓愼母視此舉爲無足輕重而袖手旁觀也 
國家幸甚吾民幸甚北京路紫陽里卅八號王振民啓 
　　張敬齋函敬啓者日人要求條件酷虐我同胞君知驚懼出捐救國我國存亡在此一舉矣謹搏卽浮費捐輸拾元聊盡國民之義務一俟海上諸君子議决儲蓄有地即便赴滬繳存但猶有爲同胞泣告者此項捐欵當此危疑震撼之秋人心憤勵不難咄嗟集成巨數戰則積以備軍需不戰則儲以造兵艦尤爲急不容綏之國昨見廣東同胞主張不至一千五百萬巨欵仍然照數領回者非計也同胞同胞母再燕　幕上而不知危魚游釜中而猶謂安則我國庶有一　之光明乎淮陰張敬齋通信處嘉定江蘇水警二廳第一專署第五分署 
　　吳　霄函近閲貴報登有挽救我國危局首倡儲全備爲練軍興工之用鄙人業商積蓄固屬無幾惟事關救國願將節衣省食洋三元作爲儲金藉爲我同業倡一俟實行卽當奉繳老北門内穿心街豐昌當吳　霄啓 
　　　吉兩君函頃閲貴報招集救國捐　濟辦法頗爲欽敬僕等亦是國民一份子兩人合捐洋念元一俟經收處指明地點即當奉繳也大綸綢縀洋貨號　少山吉少山同啓 
 
 
 

Page 11

 
 
　　　泰洋行賬房函謹啓者小行賬房棧房各友願助救國捐洋一百元今儲欵以待一俟經收機關成立即當如數奉繳北京路六號詳泰洋行賬房上 
　　張美如函閲報載吾國民發起愛國儲金法備充緊急需用救亡之道莫喜於此鄙人自今始每月儲存二元一俟經收機關成立當按月繳納也新關河元和糖行張美如謹上 
　　　德修函鄙人願將薪水十分之一抽作儲金一俟經收機關成立即當按月繳入寓寗波路興仁里四十五號 
　　晋泰仁瑞記函頃閲貴報載吾國志士發起愛國捐一節聞　贊助頗見踴躍足徵公民之熱心毅力爲國家救亡國存之唯一良策閲之深堪欽佩想毁家紓難匹夫應盡同人等亦國民一份子焉敢漠視業已邀諸同事議决將一月辛水悉充救國捐明知杯水車薪無濟於事此亦聊盡國民天　以示愛國之熱忱一俟經收機關成立當可奉繳並告世之親愛同胞竭力提倡則國家幸甚大局幸甚英界三茅閣橋東首晉泰仁瑞記黃國良謹上 
　　月中桂函閲貴報籌備救國捐運日同胞助捐踴躍足見熱心救國　亡國亡家之慘人所畏懼敝同人雖辛資徵末同是國民稍盡義務計開汪獻廷洋十五元洪渭泉洋五元詹萬珍五元詹樹德洋五元詹頌平洋二元詹灶裕洋二元程伯霞洋一元學 
徒查新兆洋五角宋炳發洋五角三馬路月中桂同人 
　　蔡寳書函閲貴報將鄙人願捐四十元照登感甚惟未將原函照錄深以爲悵鄙意綿力如僕者尙捐洋四十則滬上寓公前淸巨宦富賈豪商不乏其人亦有聞風興起同救國難者乎浦東美最時張家浜洋棧蔡寳書上言(按昨函未詳住址) 
　　谷獻齋等函救國捐發起以來鄙人等甚表同情當此千鈞一髮之際邦人君子如不急起直追以救國難其將何以爲國鄙人等皆受傭於人願以汗血錢財聯盡國民義務想大商巨　富有資財者必能感動樂輸也請將此函登入來函門内以資繳勸附奉名單一俟經收處指定即當奉繳南京路四百九十號申大谷獻齋洋五元余世統洋五元李印彪洋五元張衍安洋五元戴珍甫洋二元徐煥文洋二元吳來定洋一元戎慶藩洋一元 
　　王竹亭函閲貴報見有愛國志士發達愛國儲金敬讀之下欽佩無極但鄙人自顧家寒又無恒產雖具十分之一之心苦無產業可變雖然寠人亦何可竟將全份子放棄所以謹將月得微薪先抽其半一俟正式機關成立即當送奉五元嗣後仍當續繳爲我一般寒士依人者倡北浙江路南林里七弄一百十號王竹亭上 
　　王貞貴函昨閲貴報挽救危局之　際辦法一則誠强國利民唯一之良策鄙人深表同情願捐洋五元聊盡愛國份子之義務待報章明示當往儲存南京路何兆豐洋貨號内王貞貴謹上 
　　王心達函昨閲貴報譯載愛國儲金一則用以增進軍備及振興實業事固盡美辦法亦善但鄙人素乏恒產且無積蓄顧時局阽危端賴人人一致冀獲效益凡吾愛國同胞其各奮起贊助乎今鄙人願將節衣洋五元輸助冀附諸同胞之末亦愛國份子所應盡義務也一候報章宣佈是當如數繳存南京路何兆豐 
洋貨號内王心達謹上 
　　謝沃南君函昨上蕪函　願捐集洋百元之數爲救國儲金係由鄙人等凑集多人合成此數乃誤將鄙人等署名誠恐他人　會敢請大主筆先生將今日所登(合捐一百元)字樣取消不　感荷茲將願捐人氏及數目列後納名十元雙目主人五元王桂軒二元沃雪齡四元謝錦堂四元汪永康二元趙國樑元趙俊生二元王存康一元王餘錚一元陳慶棠二元張川　二元王　鈞二元羅增譚一元洪季棠一元王坤泉一元陳炳臣一元馮東海一元張廷桂一元董水卿一元程雪門二元張紹榮三元包三寳一元高品階一元吳兆元一元馬欽壽一元宋慶祥一元張子　二元張文炳五元張又賡二元以上數目尙不足百元後當設法補捐也通信處城内九畝地春源里四十二號轉交 
　　利盛號函迭閲貴報見中日交涉談判日亟問不容髮國勢如斯恐難和平了結幸有某君提倡救國捐以備政府後盾不勝　　某等同是國民一份子義不容辭爰集同人願將節衣縮食之欵捐助貯欵以待茲特將同人願捐之欵列后林寛庭願助洋十元林賛願助洋五元袁良相願助洋二元袁龍生願助洋一元黎允願助洋二元李文爌願助洋二元李沛願助洋二元徐伯乾願助洋二元劉志願助洋一元漢口路五十號門牌上洋利盛號謹啓 
　　商務印書館函救國儲金辦法實爲目下救亡之唯一良法同人極表贊同今先　集一部發願捐集以備軍備興工之用一俟辦法章程宣佈後即當如數奉繳茲將認數捐姓列左吕瑾十元徐孟霖四元湯順甫二元趙榮生五元周振甫三元趙　臣二元潘介　五元朱耐吾二元朱頌盤二元王　堂二元劉蓉初一元楊永淸一元田步洲一元任采之一元唐啓昌一元徐良文一元程士安一元林文潮一元　鏡一元何世超一元胡鶴聲一元傳子琴一元張藩一元朱倬雲一元汪培興一元程若菴一元陳漣生一元曹雪侯一元邵詠科一元武蘭谷一元王進良一元唐新資一元林文瀾一元朱菊生一元陳紹春一元吳仲展一元商務印書館發行所中書部同人具四月初二日第一次捐募 
　　錢永年函報載提倡愛國捐此種良法僕非常贊成當經激勸同人無不樂從茲將同人列名捐數抄上一俟收欵機關確定即當送在何建手願捐洋三元潘如興三元馬蔭棋三元錢永年五元黃明初何梅城李智泉吳文鑫馬如珍陳應蛟平鍾林何冠山孫德豐兪文華吳錦福沈阿金孫阿林宋阿全何和奎高江林黃雲發方安邦柯榮華王敏孫丁鴻魁顧良才石仲甫何 
健玉朱森泉錢珍瑩何松林忻禮卿王兆圻各一元通訊處法馬路五百六十三號乾康　園 
　　全新昌五十元周佑廷十元周惠章十五元聞子成六元邱憇棠五元張寳林五元傅紹文二元胡源生二元張忠棠三元卓寳初一元董子祥一元英租界南京路一百二十五二十六號門牌 
　　錢昌願捐二元河南路金隆街餘慶里第一百七十八號 
　　曾鑑堂願捐洋十元南方公司 
　　陸蘭嶺願捐二元抛球場南方公司 
　　沈子敞願捐小洋六十角四馬路中和里久成府綢莊學徒　　四川路老其昌二百四十一號同人願捐洋四十元 
　　學生張强民願捐洋二元南京路同春新洋貨號 
　　學生蔣鴻壽願捐洋一元南京路同春新號 
　　學生陳祥生願捐洋一元南京路同春新號 
　　徐嘉禮願捐洋一百元老北門舊倉路振藝工廠 
　　丁子　願捐半年　金洋六十六元法租界大馬路六十一 
號聚德隆行 
　　鎭海公民朱永年願捐洋五十元上海朱振記洋貨號 
　　張賫雲願捐十元永安街恒泰報關行 
　　杜福生願捐洋四元城内花草浜有餘里五號 
　　朱在嘉願捐一元福建路四百四十七號費仁成　器號 
　　學生施福慶願捐洋三元外虹橋乾泰興 
　　學生鄭鍾瑞願捐五元外虹橋乾泰興 
　　學生傅爾綬願捐三元外虹橋乾泰興 
　　金用爕願捐十五元百老滙路一千零十號 
　　李承榮願捐二元百老滙路一千零十號 
　　應孝述願捐五元百老滙路一千零十號 
　　劉信甫願捐二十元百老匯路一千零十號 
　　沈倫常願捐二元百老匯路一千零十號 
　　史均願捐二元百老匯路一千零十號 
　　張梅卿願捐二元百老匯路一千零十號 
　　徐孝品願捐二元天津路三百二十號瑞記 
　　何德興願捐洋五十元南京路三百四十一號 
　　李餘慶願捐大洋五元英界南京路何兆豐 
　　李晉康願捐洋一元南京路何兆豐洋貨號 
　　何桂卿願捐洋十五元南京路三百十三號何保豐洋貨號 
　　金祥綬願捐洋五元九江路九十四號 
　　朱延齡願捐三元南京路何保豐洋貨號 
　　胡林生願捐洋一元南京路何保豐洋貨號 
　　吕餘慶願捐洋二元南京路何保豐洋貨號 
　　蔣賢鎬願捐洋三元南京路何保豐洋貨號 
　　張盛蓮願捐洋二元南京路何保豐洋貨號 
　　陳兆富願捐洋三元南京路何保豐洋貨號 
　　烏渭春願捐洋五元南京路何保豐洋貨號 
　　周　卿願捐洋五元南京路何保豐洋貨號 
　　戴錦章願捐洋五元南京路何保豐洋貨號 
　　翁志雲願捐洋五元南京路何保豐洋貨號 
　　張立　朱昌奉謝玖璜章舜烏寳發　願捐洋二元住法界 
公館馬路八十一號 
　　兪英權願捐四元南京路何兆豐洋貨號 
　　朱仰周朱大發兪克仁各願捐洋二元二洋涇橋松江路五 
號寳原亨報關行 
　符信侯願捐十元法界　格訥路二十三號 
　　唐英夫願捐十元松江西門外西塔巷西林廠 
　　李仕槐周作鏗各願捐十元黃慶流五元河南路一百 
二十一號 
　　福新公號同人願捐洋一百元法大馬路永興里一號門牌 
　　勞形居曹願捐二元南市外灘愼泰木號 
　　定海趙晉禾願捐二十元上海南京路四百二十四號 
[國貨調查]  
　　棉　義記牌白棉布係江陰祝塘鎭義仁聚布行改良新出品每疋長二丈四尺闊八寸色澤純白籽眼匀密布質耐用定價亦廉鎭寗各處久已馳名開設江蘇江陰縣祝塘鎭中市通信處無錫北門外同和錢蔣轉交 
　　痘苗痘苗製造所自行製造最純良新　之痘苗所有規則業奉韓巡按使批准公布省公報又蒙齊巡按使選送巴拿馬賽會在案此係純粹國貨價格極廉每枝一角醫師藥房九折發行所在南京西華門省立第一醫院 
　　線襪浙江海寗硤石鎭振興　襪廠所　雙山牌線襪厚重　結堅固耐久顏色樸素　亦甚廉歷由杭州出品協會及嘉與出品協會陳列於南洋勸業會已得優等奬憑及銀牌總發行所在浙江海寗縣硤石鎭大弄内沙泗浜石庫門内各省大埠均有批發處 
　　府綢上海曹家渡勞勃生路鼎新裕記紡織府綢廠所製虎球牌府綢純用本國絲質紡　經用頭等湖州白絲緯用上等柞絲配合織成亦有全用柞絲者花紋有平光柳條方格斜紋四種尺碼自一尺九寸至一尺三寸每疋長二十碼總批發所在上海山西路二十二三號 
　　油墨上海虹口提監橋發慶里三百三十八號中國油墨廠所製油墨分爲四類一卡片墨甲種每磅一元乙種八角二石印墨甲種每磅四角乙種三角三鉛印墨其印　用者甲種每磅三角乙種二角印報用者甲種每磅一角五分乙種一角三分四　寫墨甲種每磅三角乙種二角 
　　洋帽上海大東門彩衣街冠華帽莊仿製各式洋帽已歷六年凡洋式各種帽樣皆能極意摹仿帽料全用草編絲呢膠毡綢布各種國貨草帽軟胎硬胎平頂摺頂本色漂白花樣甚多分售處在南京路望平街冠華分銷所 
[來函]  
　　中華國貨維持會小吕宋賽會籌辦處佈告前承伍秩庸王文典二先生帶往小吕宋嘉年華會中國商品協會比賽貿易之各種國貨業已事竣茲將小吕宋中國商品協會發給各出品人之奬憑等級宣布於後特此布告計開(最優等)泰豐公司姜藝公司大東公司兪植權女士(優等)馬敦和冠華陳天一老彩文鼎泰景義豐和彩文齋老升和老裕太協記王國臣裕豐仁廣昌成萬利源石恒興謙豫永興洽宏興載廣順源趙慶記春源馥冠五洲雲錦公所馬　和裕泰成天成永正記萬豐載石恒茂謙益祥悦昌文瑞生和春記正永興昌裕泰豐王瑞潤鼎豐泰和齋公和來康成酒廠信成記廠羅威藥房沈思儉啓成玉老泰源張裕昌華新布廠美華利景綸廠蘇興布廠泰和襪敝三友實業社南陽燭皂廠愛華公司利華襪廠馮義泰忠信昌勸勸布廠利華公司茶業會舘翻砂公所履和襪廠老福泰和(中等)鼎陽觀協成惠濟堂鋭利公司公和來 
[福和烟公司來函]  
　　今閲貴報本埠新聞欄内載有擬商借南京路福和烟公司樓上爲愛國儲金籌備處云云卽有熱心國事諸君紛紛投函於敝處樓上當　查詢並無設立籌備處事以致無人接收此事發起諸君計賫偉大對於我國之關係甚鉅恐住址未定因誤會而反生阻力務請史正并布查明確實地點後明白宣布以免熱心諸君多勞跋涉按通訊處現已賃定見新聞欄 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[愛國叢談徐氏夫婦] [  劍山]  
　　徐尙廉字潔人太倉之南村人性豪爽好施與喜習武具所交皆當世游俠士一日有年可二十餘之女子臨共家修眉入鬢妙目天然兀坐堂隅　不一語察其意似有求於尙廉者尙亷異之饋以衣食且致敬焉女喜甚乃曰妾名　娘姓沈氏亦曾讀書議字父母均已物故吾父生前負絶技爲武當陳州同之入門弟子曾隷袁督師麾下　兄弟父以絶技傳妾臨命時泣謂妾曰今關賊已起所過蹂　民不堪命在朝諸臣咸置國事於腦後明祚其不長矣汝曾習武技宜得一忠勇者而事之汝雖女子亦得效命疆場圖報國恩於萬一汝旣無叔伯終鮮兄弟此事汝自主持余不能預爲謀焉妾識之不敢忘自是邀遊南北求一可與共事者而事之乃杳不可得今來是邦聞市人道君豪跡妾思君必非以勇武自豪者當有不能忘者在故敢造門求見非敢有乞於君實有不可明言者在焉及觀君言論豐采不覺令人起敬願得侍巾櫛以成妾志尙亷聞鶯娘言覺語語打入心坎熱血爲之澎湃遂擇日合卺焉却扇之夕鶯娘又謂尙廉曰今雖燕爾新婚之夕亦爲枕戈待旦之時聞賊一日不滅雖有田園萬難安享今北京已破皇帝殉國南都方起勒王吾夫婦宜效力天家誅彼逆賊以成君名而遂妾志尙廉於是遂託其老母於從弟尙請投揚州史督師鶯娘易服以從時滿人入關闖賊西走尙廉請督師欲自率一軍北伐督師爲之勸容祇以餉缺而罷宏光乙酉三月滿兵取山東河南諸郡直逼淮揚斯時總兵左良玉稱兵犯闕督師遂　尙康入援大敗左兵於燕子磯督師嘉其功擢爲副將旣滿人大舉南下鼓聲震天民皆逃竄尙廉夫婦仗劍飛騰而出夜焚其營刃殺其將守兵乘之滿兵遂大亂聞風奔竄搜其輜重而還督師大喜謂之曰君眞勇而有謀者也自日聲威大振避　者咸集揚州當時滿人之下克遽破揚州者尙　夫婦之力也四月容親王多爾袞自將來攻　之數重然猶不能直過城下後以軍餉缺乏而破督師列節尙　負尸葬於郭外之梅花嶺下泣嘱鶯娘曰吾今往從督師於泉下不能南　卿其善事吾母遂自刎於督師之墓旁鶯娘擺坎埋之泣拜而歸時尙廢母已死且葬矣鶯娘泣曰妾之所以忍死須　　徒以有邁姑在今已矣亦拔劍自刎死後於尸旁得一遺書略謂尙廉已從督師死今葬揚州城外梅花嶺下妾死當與吾夫合葬他無所言尙淸閔然涕下爲之運　往揚與尙廉合葬焉 
游戲文章 
[勸投稿家復古] [  瞎説]  
　　今日世界之趣響復古而已祀天祭孔中國之復古也弓矢刀箭歐戰之復古也强搶硬奪交涉之復古也復古復古其今日之染傳病乎惟有舞文弄墨之投稿家一事於新意思取其新也名詞求其新也嗟夫此豈趣時者所當有哉謹爲列投稿家復古條例如左 
(一)游戲文章須用八股體或用六朝駢儷體 
(一)筆記須取伏羲神農黃帝時代事 
(一)小説滑稽小説須效山海經東方朔神異經等體寫情小説 
須效飛燕外傳雜事秘辛等體 
(一)譯叢須取耶穌降生以前事 
(一)詩詞須效葩經關關雎鳩長歌則仿大風起兮雲飛揚諸體 
(一)自由談之自由談須用顏氏家訓及朱子格言 
以上所舉均係就自爲著作而言如能照樣謄錄不改一字者尤所歡迎蓋古色古香自勝新意新聞也復古齋主人謹啓 
詩選 
[時事感懷] [  佐彤]  
　　柳　新波燕織梭依然春日　堂過匡時政策奇男少炫俗文章 
假女多尙有幾人談道德將無一處没干戈匹夫責任須先盡莫使蹉跎鬢髮皤 
[將之粤東] [  默庵]  
　　將爲萬里别慷慨涙霑襟諱説風波險恐驚慈母心歸期憑臆斷長路感秋深南望浮雲起憂端不可尋 
小説 
家庭小說 
[嫣紅刧] [  常覺小蝶合譯　天虛我生潤文] 　 
　　第十七章(續) 
　　時鐘近八下時嫣紅遂往密斯特理痕之居理痕之爲人至拘謹身體亦短小時方助小嫣紅猜一地圓之謎一見嫣紅入乃起而肅之坐配新司亦入引二女郎出俾二人談話不爲所擾理痕乃曰密昔司好禮倍登吾聞君邇來境况至困難然乎嫣紅泫然曰惟此故吾欲有求於密斯特此事吾思先生必能爲力也理痕曰然則固何事耶嫣紅曰吾思君與密斯特安西來交際至善此事君如能少爲緩頰吾思必能得奇效也理痕聞語乃蹙其眉曰密昔司好禮倍登此事吾正不能爲力蓋予任事工廠中除商業外予均不能多言故此事但能方命矣嫣紅聞語大愕蓋嫣紅此時之一線希望實惟此耳今則并此亦絶涙乃不禁奪眶而下理痕因慰之曰密昔司吾意汝不妨自往嫣紅曰先生吾能往乎理痕曰此安不可密斯特安西來之遇人實至和易雖工廠中最下之小工往見彼者亦無不虚己容納矧密昔司乃爲其房客乎惟密斯特安西來果能允君請求與否則吾不敢知矣嫣紅曰先生吾今晚即往謁之可乎理痕曰此則過晏吾適見極姆斯米庚於廠中彼謂主人歸尙未多時似已倦甚故吾意不宜更擾彼嫣紅乃起謝將一理痕復呼曰夫人吾意君當於明晨往但見密斯特安西來時萬弗言是吾意嫣紅諾遂别理痕引小嫣紅而歸時則索債之人方立於門次申申而詈見嫣紅歸則聲浪益高必令威廉出沽皮酒及肉爲彼消渴然嫣紅之意亦甚不願子女蒞此下等肆場計不如以錢授其人令自往沽爲愈夫嫣紅之所謂錢者特兩辨士耳其人乃大怒以爲此事殆嫣紅設計欲賺之出門耳則力擲其錢於地小嫣紅本膽怯至是遂哭小愛克亦遂其阿姊而哭嫣紅無語但撫二雛之背同入寢室茀來克忽曰母此人今夜將寢於是乎嗟乎天也此事者嫣紅初實未思且已忘却今則夜已將深安能更望其出則亦不得不爲之下榻夫嫣紅幼時嘗隨其父居敎區中日與貧民相接失意事固日有所見然未有若是之甚者今則親臨之矣是夜嫣紅竟不能睡默念好禮倍登不止旣則跽地而泣俾得上帝見憐然而天聽遠又何嘗聞嫣紅泣哉久之久之天已漸白嫣紅雖一夜未睡然寸心爲痛苦所縈竟亦忘其困倦少事梳洗後逕取面幕及黑冠向密斯特安西來之家而行 
[埃及野史之一勃萊特外紀(六)] [  珮筠女史]  
　　舅爲此言豈有意乎史齋克聞語則掀髯笑曰然蓋予自　者歸後卽時爲吾甥物色今已得一人其人爲言至此遽止回首視勃萊特曰寐已熟乎此事蓋不宜爲孺子聞也后曰兄但言汝不聞勃萊特已起微酣矣實則勃萊特正假寐未熟不過以老人正語己事故僞爲沉睡之狀以竊聽之耳旣而復聞史齋克語曰其人盖爲埃及意達理王之女雅梨娜兒予嘗從維齊得其肖影一幅蓋意達理王之王后即予各拉特維齊之姊也故予能知之特詳今此肖影予已携來當請阿姊視之言次似聞有人　　作聲蓋一宫嬪出也旣而衆人談笑之聲復寂微聞窸　之聲似展盡幅則知雅梨娜兒之小影至矣乃微啓其目偷視則有宫嬪二人方以金又懸一畫軸於壁畫地爲支那細錦所製光軟無倫四週鑲以沉檀之匡綴以實石爲燭光所映時復爛爍不定其中繪一絶世女郎娟艷乃如奇花之初胎星眸微睞似向己而笑絳唇欲綻微露貝齒冠公主之冠狀乃益形其莊肅大似仙子臨凡故示其色相於人間者以人間無此尤物也史濟克乃掀　蒼曰之髯以嬌其姊曰如何鶯理敦未言而斯佛倫則曰往則佳矣特不知勃萊特之意云何且吾聞意達理王查理恒自恃其大國以　　郡此事恐不宜成也史齊克曰吾亦以此故不敢使勃萊特聞之以此中實有三種之問題難於解决一爲勃萊特之意如何一爲雅梨娜兒允否其一則爲查理擴暴性成恐非片語所能諧也至是鶯理敦乃始言曰曩者吾父使埃乃予亦嘗見查理其人彼時尙任維齊職而雅梨娜兒則尙在襁褓然已娟秀無偷今長矣自當更佳特不知其情性又如何設不幸而如其父者奈何語云牝雞司晨維家之累天下往往有絶美之人而又禀有絶悍之性者勃萊特設不幸而得此種之人爲后小則敗家大則亡國　舅更爲物色之不必沾沾於雅梨娜兒一人蓋齊大匪偶亦非吉羊之兆也史齊克唯唯其時夜氣已深華燈欲炧衆遂散席歸其寐宫 
痴情小說 
[美女花] [  小山梅郞合譯]  
　　第七章(續) 
　　時天氣温和風光如畫足令人遊興勃發倍而那日與侯爵馳馬獵獸或偕愛　把臂散步喁喁於花間林下雖　欲掉頭而去而足與心違終未越格郎河一步久之遂亦樂而忘返雖與侯爾志趣不同然侯爵之性情爽直殊足博倍而那之歡男爵夫人固爲倍而那所深惡者而其嬉戲善　乃亦爲倍而那所心悦益以佳肴美酒恒羅列於前兩夕風晨又不乏消遣之事居之旣久遂亦與習親種種游戲恍如學校中之日課無復爲異即偶與侯爵侈論政事倍而那固以平等自由爲宗旨而崇拜拿破崙者侯爵則以貴族之尊嚴爲目的而崇戴王族之專制者然於希望祖國之尊榮則一故侯爵每自念曰彼係一野農子而亦具愛國之心尙未可謂爲惡劣倍而那亦暗念曰渠雖持貴族主義然尙有良知且爲人豪爽亦非不可與余爲伍者以是二人日親月近雖未可謂融化於一爐而於每日晨起相見晚問作别之時已俱緊緊握手表示親愛之意流光如駛轉　秋去冬來而倍而那安居侯府之心乃益隨寒度而增加因在西比利亞時每逢冬令天氣愈寒工作愈苦恐懼愈甚而凄凉悲慘之境亦愈不能耐今乃置身於家庭之間圍爐取煖談笑自若復益之以侯爵之友誼愛蘭之愛情旣經昔日之困苦寂寞於是倍覺目前安居之足樂而欲去之心乃漸傾向於消極之一面暗念余卽立行辭去得達騙逐塞里愛氏之目的而此偌大之府宅中以余一人處之形單影隻亦殊　寞是則余之軀　雖得温煖而余心之冷仍無異獨處於西比利亞之中况愛蘭之情義懇切足令余樂而忘愁又何必自尋煩惱爲天下薄倖之人此宅此地固爲余產亦即余家余又何必於驅逐塞里愛氏之後而始自認爲余家余視若輩爲賓客可耳國有定律余固不懼若輩之侵奪余產也 
[來函照登]  
　　頃讀貴報三月二十五號自由談桐城劉君西戍日記云華州渭南交界處有赤水鎭周孝侯故里在是鎭西赤水卽孝侯斬蛟處等語其中不無傳訛按孝侯本陽羡人也其故里在今宜興縣東北芳橋鎭地名西周埠斬蛟處在今宜興城之中央至今該橋尙名蛟橋宜興古稱陽羡城已數遷今之城址在晋時係荒凉之區地在東西兩氿之間西氿之水從蛟橋下流入東氿爲必經之道當時爲蛟窟亦宜也現蛟橋堍有蘇東坡所題碑石文曰晉平西將軍周孝侯斬蛟之橋十二字又孝侯墓在蛟橋之南大可一畝或云孝侯未能歸　此墓乃其甲胃戈予之周又宜興周氏子孫繁衍大半奉孝侯爲鼻祖且孝侯舊有專祠在城中也總之孝侯故里及斬蛟處是在宜與無疑拙　宜興人旣有所知不敢不告之質閲者諸君以爲然否(陽羡　　) 
 
 
 

Page 15

 
 
   
 
 

Page 16

 
 
   
 
