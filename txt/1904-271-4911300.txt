# 1904 - 271 - 4911300

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與亂諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分仵繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股隸與否一律售洋銀二元有志經世學者請速臨申報館申昌書室及各書坊購取可也 
[書陜西巡撫升中丞奏覆遵旨裁官節費摺後]  
　　嗚呼吾讀陜西巡撫升中丞奏覆遵旨裁官節費一摺而深歎其用心之甚巧立言之多誣也夫近數年來朝廷以時局日艱屢降明諭令各督撫寛籌的欵迅練勁兵尤恐疆臣不能仰體上意苦累閭閻諄諄於籌欵之法以不朘民生不傷元氣爲第一要義皇太后皇上蓋知近年以來捐欵每苛物價翔貴民生之朘削元氣之損傷誠不忍言矣而享高爵膺大位者無不擁貲豐厚或則宮室之美妻妾之奉窮奢極欲以取快於一時或則鬻田宅長子孫爲百年久長之計士從田間來大率寒素居多一登仕版則百萬黃標千萬紫標幾若取無盡而用不竭故世之論者每謂中國之財不在上不在下而皆在於官夫官之財何自來哉所謂養廉也俸祿也皆有定額而爲數亦實無多所恃者全在各項陋規陋規愈多則宦囊愈富尤妙者其名不彰其事甚隱每年究有陋規若干朝廷固不能知百姓亦不預知知之者僅此身入仕途中之數人耳嗚呼此世人所以言致富之術莫如爲官而嗜官如命者充斥於世而日以加多與今者升中丞知朝廷籌欵之意旣欲不朘民生不傷元氣其法實不得不出於酌提官之中飽查中丞籌欵共計三項日裁閒缺日提優缺日提加價三者中裁閒缺提加價係自有可省之費可增之疑與中飽無干惟酌提優缺所謂優者卽中飽也以中丞身膺疆寄際兹國庫空虚首先率同所屬進所盈餘以爲報効誠屬臣子分内之事所異者藩司提銀一萬兩以彼綜理財政所入甚豐呈報萬金理誠允當臬司缺分較苦能報効三千亦不爲菲惟巡撫官職極崇進欵亦厚而所提僅止三千六百兩較之臬司僅多六百兩而以比藩司則相懸甚殊似此出納之吝已不足見信於寮寀且此所謂三千六百兩者本係糧道所解公費蓋亦陋規之類並非巡撫分内之財今糧道旣裁已無此項公費巡撫自應别爲籌解方足見急公奉上之誠乃糧道之缺雖裁而巡撫應提之欵仍須在裁缺所得數内劃出是巡撫名雖報効銀三千六百兩而其實則仍不名一錢轉不若以外各官之尙能量力報効是其用心之巧固可云匪夷所思獨不慮秦中諸同寅之議其後乎因憶某說部載一事云有某甲病危甚其子到處詢問治之之方人或告之曰爾父病必不起苟欲愈也非割股不可其子遽持利刃猛割途人股際之肉途人怒甚其子謂之曰割股以療父病至孝之行也吾將成子孝名子何幸得遇此機會乎夫以割他人之股而以爲孝猶之升中丞劃已裁糧道之欵報効朝廷以爲忠偶引讕言得毋嗢噱雖然中丞固素稱賢明者也此次籌欵中丞雖未嘗拔一毛而藩臬以下所繳各欵苟非有中丞爲之勸諭彼等亦未必願遽解慳囊是則各人所繳之欵皆謂爲中丞與有力焉亦無不可况所劃雖係糧道之欵然苟瞻徇情面其缺不裁欵亦何從劃取然則通省各官所提之三萬兩不妨皆歸功中丞而又何必病中丞之不名一錢哉原奏所謂苟有一著可措卽當竭其心力勉効涓埃者中丞卽不自言其功而朝野上下之讀此摺者固無不深相稱許矣亦何必深自表暴哉 
[本館接奉電音]  
　　昨晚七點鐘越十五分時京師友人飛電傳來上諭一道敬謹譯登○八月二十一日内閣抄奉上諭本日兵部帶領引見之戶部郎中李國杰著准其承襲侯爵加恩賞給委散秩大臣欽此 
[電傳宮門抄]  
　　昨晚七點鐘越十五分時京師友人專電告知本館云八月二十一日皇上召見軍機大臣及長庚 
[俄艦待命]  
　　華歴八月二十日英京倫敦來電云俄國義勇艦臬其熱拿符高洛特共載兵丁一千名其中一半發往革哩底島援應駐防兵刻下尙在波德腮特椗泊以待俄廷訓令　 
[俄將遭譏]  
　　華歴八月十二日英京倫敦來電云目下俄京聖彼得羅堡官民盡情譏評苦洛拔托金戰略俄國軍務大臣薩哈洛夫更勒令揮軍進攻 
[俄造新艦]  
　　華歴八月二十日英京倫敦來電云法國登潑謂俄人已向法國船廠名地中海者定造滅魚雷艦十二艘言明一年零三個月交付此外復擬定造巡洋艦四艘與拔陽同式註拔陽旅順戰艦名 
[俄得軍火]  
　　華歴八月二十日烟臺來電云風傳近日俄軍哨隊在某處開鑿濠溝忽獲一軍火庫查係甲午年中日損兵時所造内儲彈藥甚多於目下戰時頗爲利益蓋足敷交戰三閱月之需也 
[俄將之言]  
　　某西字報登法京巴黎斯日報館派赴俄京訪事人來丞云　　黑海俄兵艦管帶　　　　　笛文斯干君言及本軍門督率黑海艦隊由克隆司達鼓輪東下所過各國商埠皆類小泊片時非添煤也當未開行之 
 
 

Page 2

 
 
前煤已裝足實因路途遙遠恐艦中機器歸疲憊不支故也其最先停泊之處爲德埠看耳後在英埠潑立没夫亭泊二十四點鐘時次則停泊日斯巴尼亞國之喀太其納埠又次則停泊意大利國之拿耳埠其不在法埠停泊者蓋恐陡招物議之故云又言我俄黑海艦隊若能戰勝日人則回時决計在法埠停泊縱有物議亦無所傷其東下也道出蘇彝士河惟運船則因入水甚深由喀布繞道而往艦隊中以魚雷爲先導刻方停泊地中海濱候諸艦取齊然後駛抵亞東洋面分出一半停泊白啼港一半停泊安屯埠所深望者旅順能守至諸艦到時若竟不能則諸艦必往膠州灣一泊也 
[日旋新律]  
　　華歴八月十九日日本東京來電云今日報紙登有一由日皇御定之緊要新例乃將前行之徵兵條律酌加攺訂卽於此日施行也其例云舊律所分第一期第二期預備兵之界限當卽廢去惟將第二期中預備之期限展長嗣後須充當五年卽從前所稱爲憲兵者今亦歸并第二期預備兵數之内其第二期預備兵復與後備兵并合而統稱之日預備兵兹後兵丁所負軍務之責自充當常備兵始以至第二期預備兵止總計十七年零四月以視舊律多五年蓋舊律祇十二年零四個月也原日本之所以施新例者蓋與俄皇邇來所降招募預備兵赴戰之律互相印符云註按日本舊律兵丁期限充常備兵三年預備兵四年零四個月後備兵五年共訂十二年零四個月 
[日軍被擊]  
　　法文某日報云頃據俄國陸軍提督薛哈洛夫電告華歴八月十六日有日軍一枝合兩小隊在塘尾蔡材註譯音及官道間往來偵探當被我軍發砲擊退刻下章山註譯音左近敵兵日見加多且有騎兵出没 
[日捕華船]  
　　華歴八月二十日烟臺來電云刻下日本海軍艦隊並不駛近旅順口門只時遣魚雷艇伺隙往來藉以緝捕私運貨物之中國帆輪各船俾免暗中濟敵 
[和議風說]  
　　華歴八月十九日德京栢林來電云意相竭哇立辰德相布老伯爵互相商議擬爲俄日二國議和俾息干戈而聨玉帛惟目下執政諸公卿均加辨駁德政府且謂俄日和好甚不足恃不如聽其自然任日後兩國自行議和差爲可信也 
[德運俄煤]  
　　華歴八月十九日英京倫敦來電云兹得路透電局訪事人由巴耳麻島註攺在斐利加洲西南所發電信謂有德船二艘載運卡狄夫煤一萬墩駛抵此間以俟俄艦隊之命 
[韓感日軍]  
　　華歴八月二十日朝鮮仁川來電云韓國内務部大臣某君曾致書與日軍統領深謝其將鴨綠江鄰近之中國馬賊驅逐出境使邊陲賴以又安 
[秘舉統領]  
　　頃日中國外部得有電信云局司派度君由衆舉爲秘魯民主國大統領已於華歴本月十二日經國會諸議員公同承認矣 
[名人謝世]  
　　華歴八月二十日日本東京來電云素著盛名之和英詩文名家賴夫開地哇候痕氏今已因病逝世准於明日舉行殯葬之禮 
[正任兩江總督魏制軍奏江南銅圓局增置機廠整理餘利撥充興學練兵等用摺]  
興學練兵等用恭摺仰祈聖鑒事竊查江南前因制錢缺乏於光緒二十八年經前督臣劉坤一奏明仿照福建廣東章程籌欵在江寗銀圓局開鑄當十銅圓發市行銷以濟民用奏明每本銀一萬兩能鑄鉛圓一百四五十萬枚約可盈餘銀千兩之譜旋因行銷尙暢鑄數無多於上年正月經前署督臣張之洞奏明添購新機增建廠屋擴充鑄造歲獲盈餘爲三江師範學堂經費之用在案臣於上年二月到任其時三江師範學堂已擇定基址撙節估造約需工費銀十萬兩常年學費銀二十萬兩又臣上年夏奏設練將學堂練兵營房購地建造約地價工費及開辦用項共需銀二十餘萬兩常年新餉除抵支外約需另籌撥銀三萬兩尙有陸師學堂高等學堂留學外洋學生官費新設農務局官報局農桑工藝局各經費無不於銅圓盈餘項下取給此外新政急待舉行亦在在需欵而銅元新機未到新增廠屋亦未竣工舊廠日鑄鉛圓旣少且有代鑄代銷名目盈餘所入不敷所用當經督同司局妥定章程核實整理並催新機陸續運齊廠屋加工赶造現在新廠甫經裝設開鑄運同舊廠每日約可出銅圓一百萬枚以外現時銅煤等項價值估計每鑄當十銅元一枚約需成本制錢六文之譜此本爲救濟錢荒藉裨公用而設江南興學練兵如以上各項歲需巨欵際此餉源奇絀潑欵浩繁旣乏正項可挪事關新政又難延緩不辦全賴銅圓盈餘以資挹注臣當督飭藩司局員實心經理所有盈餘除提給修理機器支局用獎勵在事員司人等外其餘悉數歸公由司先行提還購置新機添建廠屋曁以前借撥鑄本各欵餘卽充作本省興學練兵各項新政一切公用藉資周轉理合會同署江蘇巡撫端方恭摺具陳伏乞皇太后皇上聖鑒謹奏奉硃批戶部依議欽此 
[議攺行省]  
　　京師友人來函云近來政府諸公目擊時事日非决計將西北諸藩攺建行省前者科布多辦事大臣錫恒召見時皇太后諭以到任之後著卽相度各城形勢以便建設省城近日又經軍機處王大臣寄信蒙古墾務大臣貽榖熱河都統松壽令卽察勘地形以備將内外蒙古攺建郡縣 
[開議行船]  
　　廣西龍州友人來函云前者法國駐京使臣白諸外部求准在廣西越南交界之松溪江木馬河等處行駛輪船外部令桂無察奪情形以便覆答旋由柯遜菴中丞電告邊防大臣鄭蘇龕京卿請卽設法拒絶京卿答以此舉爲邊市盛衰所係要在立約時得其要領不必拒之過峻致捐邦交應請兩國各派幹員來邊會議中丞遂據以入奏奉旨著兩廣總督岑雲帥派員開議現已委前船政局出洋學生丁君澄如爲專員卽日前往龍州與法員互商其一切重大事宜仍由京卿裁奪 
[傳電須知]  
　　鎭江訪事人云近日署江蘇巡撫端午橋中丞查得各屬緊要公文往往被驛站稽延時日因親擬密電字碼札發所屬各官嗣後遇有緊急公文照此繙譯傳遞如無電綫之處則即專差齎投日前常鎮通海兵備道兼鎭江關監督郭月樓觀察接奉札文已轉飭所屬各府州縣一體遵照矣 
[粤西匪首姓名表]  
　　汕頭嶺東日報云粤西叛匪起事以來雖始終不出柳慶之間而葉布枝分黨類日益繁盛兹特確切查明渠魁姓氏及其所據地方詳列於下計沈紹英一枝據慶遠侯五一枝據慶遠黃九姑一枝或作王九姑悞慶遠人手下有苗婦千餘口甚爲矯健現方隱伏不出韋八慶遠人所據之地不定黃十三慶遠人所據之地不定陸鴻逵慶遠人所據之地不定梁桂才慶遠人梁果舟據柳州已於三月内伏 
 
 

Page 3

 
 
誅何十二據欽州黃樓知據欽州楊四據欽州以上三匪專以刼掠爲事李暢林一枝現方隱伏不出 
[茸城秋色]  
　　松江訪事人云郡治西門外富室鄭姓之子娶南潯某富紳之女爲室伉儼甚諧近日女忽染疾而亡鄭子奉倩神傷竟於含殮後吞阿芙蓉膏以冀唱隨地下幸家人覺察急倩西醫施救入夜小遺數次忽爾霍然○有張澤鎮左近鄉民許阿鐵者載米十三石赴某處求售涂遇著名梟目瞎子阿雲率黨攔截阿鐵懼哀求再四阿雲偪問圖中富戶姓名阿鐵以封姓對遂派出嘍囉七人迫令導之前往詐得洋銀七百元此去年事也近者阿雲業已就禽正法封隨將前事密禀縣署縣主孫大令派差提許到案訊以當日之事是否由爾爲首答稱是問羽黨幾人有無洋槍詐得贜欵若干答稱同往者七人皆携後膛快槍所詐洋银七百元由阿雲收去問爾分得若士答稱兩元大令怒喝令鞭背一千下收禁獄中竊謂阿鐵如係良民被偪而爲前導則何以一經庭訊卽自認爲首詐封前後情形殊爲矛盾姑錄於此以俟南面者这鞫得實情焉○松滬行駛小輪船前以生涯不甚暢旺旋卽中止近日東西兩埠多至四艘於是爭相貶價招徠官艙每人祇需小洋銀三角蓬艙五分謀利之難槪可見矣 
[上海官塲紀事]  
　　江蘇候補道許苓西觀察炳榛本城保甲巡防北局委員汪禹臣二尹景龍江蘇緝私飛划營管帶歡陽子林恊戎成祥同於昨日命駕至上海縣署與縣主汪瑤庭大令互商一切○河南撫憲札委本省試用知縣孫勉成明府多瑬至滬採辦各種機器昨日明府命駕赴縣署拜會縣主汪大令 
[使節將臨]  
　　直津海關道唐少川觀察奉旨開缺賞給三品京堂赴西藏查辦事件即日將由京來滬泝江赴川中由打箭爐遵陸入藏上海縣主汪瑤庭大令已派辦差丁役預備郊迎矣 
[飭錄非供]  
　　著名哥老會匪頭目高東山近被滬城保甲巡防北局委員汪禹臣二尹會同蘇州緝捕營哨弁米占元千戎及英界諸探捕禽獲禀請蘇松太兵備道憲袁海觀觀察轉禀江蘇巡撫端午橋中丞昨日上海縣主汪瑤庭大令接奉午帥札文内開高係菲中渠魁迭經飭拿未獲此次旣已拘押著速與西官會同研訊備錄詳細供詞具報等因遂遵飭刑房書吏將高供詞錄呈聽候送請中丞鑒核 
[盜犯移縣]  
　　前者新陽縣某大令移文本邑法界會審公廨内開盜匪李占鰲呂老五傅長松周啓祥及匪婦馮劉氏匿跡貫租界請爲恊緝讞員陳楚生大令立飭包探一倂拘獲昨由代理讞員關絅之司馬會同法總領事署魏繙譯官訊取口供隨飭移送縣署備文解歸新陽縣訊究 
[醫術驚人]  
　　浙江紹興府屬某縣人胡三楊於三年前患石淋之症以致小便不通遍謁華醫類皆束手近經家人舁送滬上同仁醫院求治昨日由中西醫士剖其小腹取出淋石一拳權之重逾九兩隨將瘡口封好有見者謂胡精神完足不覺絲毫痛苦技誠神矣哉 
[上海縣署瑣案]  
　　縣差夥役湯義新私取縣主汪瑤庭大令名片送錢秀寳至普育堂留養嗣因秀寳濳圖自盡由堂董送回縣署大令查知其事遂於前晚升堂訊究秀寳供年五十有二並未字人父母故後常遭寡嫂及姪子期凌此次與湯串同騙入善堂心有不願故欲自盡錢吳氏供秀寳係故夫胞妹素患癡癲深恐在家胡閙或有火燭之虞故浼湯送堂留養湯供小的與錢吳氏鄰居氏一再懇商將痴女秀寳送入普育堂留養自知錯悞尙乞從寛大令將秀寳交錢吳氏領去湯責二百板押候再究○前任提右營守備程守戎眷口被族入程少卿攫去金飾控經大令訊明發押攺過局二年後與某犯爭毆由管所委員送縣訊責攺押自新所前晚大令飭提復訊供小的已押一年三月現已知悔尙乞施恩大令申斥再三仍發攺過局照原斷之期再核○合興木行主黃季芳前控作頭楊春森積欠貨銀圖賴不還曾經大令屢次集訊飭各邀公正人將帳算淸禀復旋由錢小舫查核兩造各帳應由楊找出銀四百餘兩大令升堂復訊判令楊除去存貨找黃銀三百七十兩黃隨將合興閉歇各貨寄大順花行約值價銀七百餘兩又在萬裕碼頭榮福里藏匿若干值銀三百餘兩同業恒甡等五木行查悉前日投縣禀請究追黃亦具禀請將楊繳案之銀三百七十三兩給領汪大令批示曰查楊春森欠爾帳欵前經訊明只有三百七十餘兩而爾欠恒甡等五家木行之欵計有千金何得藉口狡展原差遵票速提訊追勿任飾延昨日原差已將黃提到看管候訊矣○鄉民陳家榮前控地保王慶及陳祥林盜賣田畝一案歴經各前縣研訊飭吊田單察閱蓋已閱十餘年矣前日家榮投案具領田單房書遍查無著禀稱此案前由兵房書吏祁姓承辦現下祁已物故往詢家屬茫無頭緒請飭各房書一體恊查縣主汪瑤庭大令准之 
[英美等國租界公堂會訊案]  
　　咸餘錢莊股東戚正樑延瓊律師控執事人陳文彬虧欠莊欵等情上禮拜五股東何如生陳芹生張振華等又公延費烈律師控戚誘陳局賭并教令私攺帳目請將陳交人保出料理等情讞員黃耀宿司馬商之西官著陳存洋銀五千元爲質一面將莊簿查封訂於前日午後三下鐘時質訊屇時英副領事德爲門君命駕詣廨會同司馬升堂瓊律師聲稱請問被告陳文彬究曾保出否莊簿曾交來否司馬謂陳尙未保出該莊簿據查得共二十四本逐本固封不能添攺瓊律師曰已封之簿現存何處司馬謂仍在該莊據本分府之意目下要緊關鍵在於清理帳目現欲請商務公所或錢莊董事遴派公正人查對帳目然後訊供瓊律師謂敝律師之意欲將該莊帳目譯成西文然頗費周折被告律師佑尼干派其夥賀立克至案聲稱堂上所諭如此辦法敝律師甚爲願意但將來帳目結清之後請准一觀何陳張三股東所廷費烈律假另有他務派雪門律師到堂聲稱請問堂上三股東環控之案今日提訊否司馬曰俟此案訊結時再行提訊瓊律師曰三股東環控之事現聞各有意見願卽註銷惟遇有帳目不符仍可控理雪律師稱此案並無註銷之理遵諭隨後訊辦可也司馬遂與德君相約退堂陳押候交保○考興洋行主延雪門律師控華人章芝山擔保程濓堂將靑茶抵借銀一千二百兩逾期不贖加上利息共欠銀一千四百兩等情章聞風逃避司馬將其兄士炳提案前日會同研訊後著弔永年長棺木鋪薄據股單察核昨日十一點半鐘時司馬會同覆訊原差將永年長簿據股單呈案司馬檢得永年長股本洋銀八百元内分二股每股四百元遂交雪律師携去雪律師稱茶已售去得銀四百七十三兩六錢四分除收入帳欵外尙少九百六十餘兩司馬著俟檢查簿據後覆訊核奪 
[萬國紅十字會來函照登]  
　　啓者本會昨承浙江提督呂軍門交來杭州恊副將城錢海三營都司千把外額總分各巡員捐助鷹洋一百元駐日本横濱總領事袁君交來代募橫濱衆商人九十九戶規元二千八百五十一兩二錢洋銀八十六元四角所有清單容俟續列又諩記捐助規元七十三兩八錢一分五釐張錦如揖助應洋二十元洪次雲捐助龍銀四元除分掣收照並備函聲復外謹乞登入報章伏希公鑒[  上 
海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[臨别贈言]  
　　晉報云日前山西學政寳大宗假躬送學生赴東瀛留學臨歧折柳情意殷拳并撰訓辭諄訓誡曰傳曰天子失官守在四裔又曰禮失而求諸野吾國自咸同以來疆事槎枿類皆由於士大夫昧於外情不能周知四國之情僞仰以禮官失守學校廢弛故也庚子和局成朝廷懲前毖後屢詔各行省派遣學生分往東西洋留學以增學識而擴聞見江浙兩湖先後爭往惟三晉僻在西北未遑暇及故風氣隔絶與東南殊乃者中丞怵於時事之多艱銳意育材以搘危局選文學生三十人武學生二十人遣赴東瀛分研其政藝教育軍備此則晉省之創舉而吾國之大幸也使者以天子命視學此邦與有興士化民之責際兹盛舉忻忭無量竊願法古者贈人以言之例敬爲諸生告焉學問之道無窮盡亦無方體師人之長乃足以補我之短昔者彼得變法乃游荷蘭暹儲愛國遂歴歐土日本三十年維新大抵皆伊藤山縣榎本陸奥諸人游學歐美之效也諸生具有憂國之眞忱高尙之志趣丁此艱難時局自非開拓智識磨礱世務不足以仰副育材之盛心今旣應命赴東當道之所期許父兄之所希望至爲重大諸生宜勉益加勉奮益加奮本其愛家愛鄉之思以深其愛國愛君之念艱苦卓絶務洞悉彼中學科之肯要而後已將來學成返國上之輔佐清時贊襄新政有楝樑家國之功次之整軍經武禦侮折衝有湔洗國恥之略下之裨益學務以圖教育之普及亦不失爲通達明敏之士則所以報國家利民人者豈其微哉抑使者更有進焉文學語言風俗爲一國命脈所關三者有一滅絶則其國不待人之蹂躪而已先亡日本當維新之初嘗取則西歐施之教育大和民族幾全變爲歐人洎名家輩出乃兼取國粹主義以相調和故有今日之文明吾國文學實國粹也文學不深卽偶得一術一藝猶將無濟蓋無歴史之觀念以激發其熟誠而增長其閱歴外來之物不過僅爲其歆羡具耳諸生日與彼都人士相往還相過語所望志意堅定以保守爲進取則吾國之學不亡卽吾國四千年之聲名文物可以長保若徒剽襲皮毛摭拾一二新奇詭異之論以驚駭流俗而於政教宗旨反覺瞀如旣損現在之聲名復阻後來之精進則非使者所樂聞也諸生勉旃 
[上海保甲巡防局紀事]  
　　昨日南市十六鋪保甲巡防北局委員陳仲賢二尹飭捕役帶同竊賊某甲投二十三七鋪保甲巡防局禀請局員李伯屏二尹派出捕役地甲恊同至十二圖境内平安街某姓家查吊竊贜歸案訊究○日前南市馬家廠旁南園小茶肆主招人歌唱灘簧觀者如雲異常熱閙前晚忽有人僞稱巡夜以致坐客紛紛從後面小浜逃逸事爲地甲錢德所知據情禀報二十三七鋪保甲巡防局員李二尹不知二尹擬如何辦理也 
[馬路工程局瑣案]  
　　南市馬路工程局襄讞委員黃衡堂二尹公館中婢女雷氏被家丁金升卽金阿生串同伊婦句誘出外經二尹派人追獲將金送請局中總辦翁子文太守研鞫口供兹悉雷婢籍粤東前在某姓家逃出經巡街捕查見帶至局中訊明無人認領函送普育善堂留養旋經二尹領回在家服役此次被金誘出二尹向之追究金知事不得了仍將雷婢送送至普育堂迨堂中人查問來由金已逸去堂董乃函送二尹公館洎太守提金研詰金供小的年二十有八浙江紹興府屬某邑人向操錢業本月十五日經人薦至黃公館做工妻常在公館中出入是以與雷婢相識誘逃之事係妻子所爲太守飭從重笞責三百板始供稱小的於本月十五日與妻子在公館中約會次日領婢至王家馬　茗香園茶肆中隨由妻子領往王家庫相近小的岳母家太守飭管押捕房聽候覆訊○船戶張毛毛扭吳小弟至捕房聲稱被竊取棉花二包捕頭解至馬路工程局襄讞委員黃衡堂二尹研訊之下張供小的承裝三井洋行棉花停泊浦中至晚被吳駕舟行竊當塲獲住送案請懲二尹判責二百板枷號一禮拜 
[英美等國租界公堂瑣案]  
　　前者客利旅館主某洋人控顧少山糾衆行兇等情昨日讞員黃耀宿司馬會同英總領事署繙譯官德　門君提顧研訊客利主人投案訴稱顧係細崽頭目西歴九月二十四號因事停歇次日伊糾衆到來將細崽邢阿生曹阿星兇毆請卽究辦司馬傳邢詰究供小的至客利做工由顧介紹自顧停歇卽囑小的告辭小的不從次日途經垃圾馬頭卽被糾人毆擊并被及曹阿星曹供小的見伊等互毆上前解勸並無别情朱掌生供小的聞伊等互毆前往解勸致被誤拘當時互毆者共有七人捕頭以不應在途爭閙各罰洋銀一元林阿盛供小的由薦至客利服役然顧並無唆使小的辭歇之事品福供小的家住法租界伊等互毆之事一槪不知顧供小的在客利爲細崽頭目一應細崽均歸小的管轄前次主婦曾言如有細故及新雇之人來去均由小的專主惟舊時細崽仍須禀命而行此次小的因事辭歇後並不囑邢等告辭實被誣控大老爺不信請傳朱及品福詰問即知司馬隨傳二人詰訊同稱顧並不唆令辭歇至互毆之事兩造均有不合顧復供曹前曾毆擊司閽之印度人司馬商之德君從寛斥釋諭以嗣後各安分營生不得多事○濟良所女董包氏見女郎石志連在途啜泣詢知被其姑陳李氏鞭撻所致因之帶入所中昨晨投案聲訴前情司馬訊究之下志蓮供奴年一十有四在陳李氏家爲童養媳母親現住杭州君姑時以木柴　毆求恩超豁司馬向騐得身上並無傷痕轉向陳李氏研詰氏供小婦人係寗波人志蓮於十歲時童養家中今已五載前日出游不歸並無毆擊情事司馬商之包氏暫將志蓮留養所中俟六閱月後核斷○恒昇米號執事人余英榮以跑街夥李柳溪私收帳欵洋銀二百七十元等情投報捕房隨由捕頭在李身畔搜出鈔票九十元洋銀一元三角銀質對時表連練一條值洋銀十六元當票五張昨晨解案請究余聲訴前情李求交人保出料理德君謂李監守自盜咎有應得商請司馬管押捕房一月以示薄懲司馬允之○棋盤街謙六衣莊夥某甲投捕房稱公泰號夥孟梅甫騙去綢衣十五件捕頭著十五號四探帶同華探李星福前往吊到原贓十一件昨日解孟至公堂甲稱尙少四件求爲追究孟供所少四件　毛寳卿取去司馬商之德君判責三百板管押捕房三月 
[法租界公堂瑣案]  
　　流氓杜和尙伺於二人行至日暉港見有販運牛隻者每頭勒索小洋銀二角前日與牛販秦建兆口角爭毆被巡街捕拘入捕房昨日解案請辦牛行主陳煥文等五人呈遞公禀訴請嚴懲代理讞員關絧之司馬商之法總領事署魏繙繹判枷號一月責四百板罰洋銀五元給秦爲醫傷費○趙百琴前向某西人借洋銀一百元繕成借劵浼某火油店主汪元慶蓋印圖章近因向索不還扭案求究汪供上年雇趙爲司帳虧客欵洋銀一百餘元因之此停歇旣而趙私蓋圖章小的並未知悉司馬著押候吊閱借據再核○車夫李小五子與某四人家細崽瞿如之串竊對時表一枚報捕拘獲昨日解案請辦司馬判各責二百板○余桂福徐阿根串竊某西人家皮鞋報捕拘獲解案請辦司馬判各責二百板○前日新大洋貨店被流氓沈阿金攫去洋銀五十元追獲送入捕房昨日解案請辦司馬判發攺過所監禁三月洋銀給失主領回○某小烟館主吳錫卿控封阿五薦曹阿三爲堂倌唆使行竊烟膏一百五十兩烟灰四十兩司馬判令曹賠洋銀三十元封責二百板○前者吳益桂控陳桑氏誘拐伊女劉吳氏藏匿吳淞奉陳楚生大令訊供押交在案昨日陳桑氏將劉吳氏交案司馬研訊之下劉吳氏供稱夫故無　攺嫁吳淞某營什長顧某爲室司馬判交其父領回轉交伊夫叔劉麗川約束陳桑氏取具攺過切結從寛開釋 
 
 

Page 10

 
 
[美租界捕房紀事]  
　　甬婦王李氏僑居狄思威路某號房屋内前日其童養媳忽乘間逃出行經西華德路被濟良所女董包氏所見詢得情由遂携赴捕房訴知一切旋仍帶回所中留候送赴公堂禀請讞員黃耀宿司馬定奪○昨日東洋車夫王阿木手持衣服一包至捕房報稱有一鄉人在英租界盆湯弄雇車至新閘橋臨去竟將衣包忘却請暫留存以待認領捕頭允之 
[溝帮子分會五月十六起月底止救難民淸單]  
　　十六日張永　直隸永平府人至北帶河陳煥文直隸昌黎人至昌黎陳玉祥直隸豐潤縣人至　角莊郎迁賓同上人至同上孟昭鍺直隸河間府人至天津○十七日王仁秀山東曹州人至蘆台楊慰長直隸河間府人至天津趙鳳繕直隸昌黎人至昌黎○十八日井林直隸宛平縣人至北京李靑山直隸玉田縣人至唐山○十九日王宏　山東章邱縣人至天津王小亭直隸天津人至楡關劉富直隸臨楡縣人至前所羅經奎直隸宛平縣人至　　　富才直隸豐潤縣人到胥角莊具得泉一名女一口小二名直隸寳坻縣人至蘆台○二十二日李正東直隸灤州人至灤洲陳茂周二名山東萊州人至留守營○二十三日金渠直隸樂亭縣人至留守營郭均南二名直隸灤州人至灤州會廣文三名同上人至同上劉炳南雲南昆明縣人至錦州林譽侯直隸甯河縣人至蘆台張鏡蓉山東濟南府人至天津劉文奎直隸永平府人至灤州王應卿直隸天津人至唐山○二十五日徐田金二名直隸河間府人至天津王可洽二名直隸寗河縣人至蘆台趙　田二名山東濟南府人至天津○二十六日何古林直隸永平府人至榆關楊正如二名直隸河間府人至天津李聽峰直隸豐潤縣人至開平○二十七日鄧仲　直隸永平府人至灤州紀永輝三名直隸天津人至天津李長庚山東淸南府人至塘沽楊連登直隸寗河縣人至蘆台談志豐直隸灤州人至唐山○二十九日任定忠直隸天津人至天津李仲貴直隸大興縣人至北京陳玉直隸灤州人至灤州馬鍚芳山東東昌府人至天津劉芳直隸永平縣人至楡關趙合榮直隸玉田縣人至蘆台韓境直隸保定縣人　天津以上共救出難民一百另一名上海萬國紅十字會同人謹啓 
[江蘇學台唐大宗師經募紅十字會捐欵第三批淸單]  
　　婁縣敎諭歸寅洋十四元蔡光輝洋二角朱慶咸洋二角李芳謨洋二角張公　洋二角湯銘洋二有唐元斌洋二角張聨芳洋二角倪廷棟廷樑洋四角杜葆璠洋二角姜璜洋二角李穠華洋二角王耀德洋二角周孝思洋二角李藩洋二角周　祗洋二角侯善　洋二角周　　洋二角吳華文洋二角吳彬洋一角歸敦睦洋五元歸王氏洋五元計元龍洋　角杜林洋二元陳應鈞洋一元王壽籛洋五角黃裳洋一元張煜洋一元許應變洋二元金章洋二元馬　洋二元李芳澤洋一元李洪馥洋一元陸景雲洋二元顧履祥洋二元陸逢吉洋一元蕭炎洋二元杜葆琨葆璵洋四元費源深洋四元朱世瑾洋四元韓　章洋四元南匯　導陸炳　洋十元匯邑生　共捐洋九元小洋一百五十三角　浦敎諭陳志堅洋十元　浦訓導汪兆曾洋十元葉其松洋一元金　洋一元盛作霖洋一元沈彬洋一元盛廷猷洋一元宋寳祁洋一元周佐時洋一元錢學坤洋一元徐公和洋一元蔡鍾秀洋一元徐宗　洋一元何贊猷洋一元唐寳淦洋一元李家　洋一元王之藩洋一元徐正常洋一元黃如球洋一元李元晉洋一元姚文　洋一元徐寶　洋一元朱宗鑣洋一元徐士莪洋一元仲晉庶洋一元葉世昌洋一元仲泰雲洋一元王承　洋五角李維藩洋五角臧鈞洋一角徐敎洋一角馮簡洋一角馮玨洋一角張祥瑛洋一角黃鼎洋一角蒐道生洋一角黃挺生洋一角黃咸澤洋一角沈大容洋二角莊堃洋一有不留名洋一角新陽訓導糜其相洋五元沈榮祥洋三元李兆儒洋三元李俊儒端儒洋六元楊健高洋三元李鴻飛洋三元王頌文洋二元王仁彥洋二元陳觀瀾　洋十元姚德鳳德麟洋五元繆鳳　洋二元李家瑞洋二元李家琛洋一元李珍懦洋一元戴人龍洋一元洪家福家祁洋二元畢鴻鼎洋二元徐家煊洋二元　爾昌洋二元張肇新洋一元陸廷琛洋一元王仁琦洋一元葛文源洋一元嚴士保洋五元濮乃昌洋一元袁士芳洋一元夏同文洋一元王式轍洋一元沈國炳洋一元沈培堃洋一元葛寳淸　鑑洋二元陳文俊洋一元徐文　洋二元陳其　洋一元王鍾琇洋一元王寳仁洋一元李章奐洋一元陳定求洋一元　炯洋一元顧紹濂洋二元趙詒翼詒謨洋二元魏傳增洋一元魏仁鈞洋一元邵鍾濬洋一元卲汝瓚洋一元曹懋增洋一元盛元炳洋一元孫敬熙洋一元王維鈺洋一元朱棠洋一元朱臻頤洋一元閔蔭楡洋二元郎國俊洋一元王大　福範洋一元陸章琇章奎章綬洋一元上海萬國紅十字會同人謹啓 
 
 
 

Page 11

 
 
   
 
 

Page 12

 
 
   
 
