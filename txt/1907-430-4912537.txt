# 1907 - 430 - 4912537

 

Page 1

 
 
   
 
 

Page 2

 
 
　　　　　　　　　　　 
論說 
[論上海商業之困難（叔）]  
　　自海通以來。中國之商業。以上海爲中心點。上海之商業。尤以秋冬二季爲繁盛之時。何者外貨於焉輸入。内地於焉取資。激水之輪。方乘時而麕至。巨腹之賈。已聯袂而偕來。交易往還。於斯稱盛。故經營商業者。莫不占一年之勝籌。卜三倍之利市。焉乃我觀於日之景象。有大謬不然者。中國出口貨之大宗莫如絲。自四五年來。詢之業絲者。則已無利可圖矣。中國出口貨之大宗又莫如茶。自十餘年來。詢之業茶者。則巳销數銳减矣。此外皮毛角器。亦莫不年敗一年。商旅裹足。此指出口言之也。上海一埠。出口之貨。以春夏二季爲盛。入口之貨。以秋冬二季爲盛。蓋洋貨之銷流於我中國久矣。呢絨羽布。最暢銷於冬季。善居積者恒先期預定各貨。以供内地之取求。而内地諸商。則亦於此時取給上海。故洋貨一業。秋冬之間稱極盛焉。惟近年之市面。有爲該業所不料者。則磅價之奇短是也。夫中國人之定洋貨者。必以銀兩折合金磅。而金磅之市價。又操於他人之手。往往至冬令必驟短。譬如定貨之時。每碼三先令。其時先令方長。三先令約合銀一兩。而出貨之時。金磅驟貴。如今日市價。每銀一兩。不過合二先令五。是虧蝕已在無形之中。欲加之貨物。則貨價已無可再加。欲延不出貨。則合同又定有期限。據老於營業者言。日後磅價。或將再短。亦未可知。則市面之困難。正恐未易一日蘇也。 
　　鳥虖。白金業買空賣空以後。市面巳受其一大恐慌。至營口東盛和虧倒以後。市面又受一大影響。今則因紐約經濟之困難。歐洲市塲。均運金以濟其窮。而倫敦金價。因之驟高。夫上海商業。向以英國爲最大。金價上落。悉視英國爲轉移。中國之商家。遂不得不間接而蒙其損害矣。使今日而。 
 
 
 

Page 3

 
 
[] 　　　　　　　　　　　 
猶不籌維持市面之法。上海之商業。歲暮。之光陰其。不可思議之景象恐將有不可意料者也。維持將。奈何。曰雖有同業自相維護。錢業爲之援助而已。中國商家之大病。即在同業之傾軋。其意以爲少一家之爭利。卽多一分之銷場。不知乘人之害而我稍得其利。此銷極的也。互相維護。卽互相擴張。此積極的也。銷極之利小。何如積極之利大。今日苟有一事不免虧損者。則宜互相捍衛之。苟有一家不免恐慌者。則宜互相補助之。如是則市面或不致大有變動也。至於錢業。本以通人有無濟人不足。爲其生利之道。乃今日錢業。往往於原有者則故益之。於不足者則反靳與之。然則安用此錢業爲也。今日苟有週轉不靈者。宜由同業互爲擔保。央錢業出貲以濟其窮。而錢業因是亦不至受倒虧之害。則於市面當不無小補也。記者雖未從事商業。不知商學之眞理。然就市面之現狀。則商界之將來實有可危可慮之處。則此二法者。或足稍救未來之窮乎。鳴呼。以美洲之富厚。有户部大臣千五百兆之調劑。猶不免於恐慌。若我中國經濟之窘迫。商部之顢頇。所謂涓涓不塞。將成江河。豈可任其長流而不息也哉。人無遠慮。必有近憂。記者竊抱𣏌人之憂矣。� 
專電 
[電一（南京）]  
　　江督接盛宮保電借欵事可徐圖轉圜惟外間不可另生枝節請加意防範 
[電二（北京）]  
　　江浙人定十八日借湖廣會館歡迎代表 
[電三（北京）]  
　　十五日禮部郎中李浚奏名器太濫亟宜愼重定章以示限制奉旨該部知道 
[電四（北京）]  
　　李浚奏京師審廳流品太雜非門生故舊即情面請託且多虚銜如此何能圖治奉旨法部知道按此電係另一訪員所發與前電是一是二俟探明續報　 
[電五（北京）]  
　　内閣學士文海奉八旗戎政不修亟宜整頓十五日奉旨陸軍部知道 
[電六（北京）]  
　　文海又奏圜法太壤請飭整頓奉旨度支部議奏 
[電七（北京）]  
　　今日（十六日）奉旨令蘇臬瑞澂贛臬陸鍾琦速赴新任 
[電八（廣東）]  
　　粤督張人駿奏報礮臺雖復匪仍猖獗 
[電九（湖州）]  
　　歸安縣鄕民聚衆閙漕毆傷弁兵官紳緩勸仍抗不完納急電省憲請將被災各處量予蠲免 
[電十（杭州）]  
　　馮撫因高慶堂案將委員余文炳管押候補傳幕友派司道澈究有無勒索 
路欵要聞 
[慈宮信任王中堂]  
　　王中堂奏請改爲部借部還原摺已誌本報茲悉慈宮寛奏後即令慶邸袁軍機閱看并諭云王文韶之言當不致有所偏執爾等速與原經手之盛宣懐妥爲斟酌卽向英使磋商總之非稍爲變通不可按此則已略見前報專電 
[日本東京神田中國留學生總會致蘇浙路電]  
　　蘇浙路公司前報信諒達兩路已集三萬六千二百三十五股續認另報 
[旅贛江浙人一日三會]  
　　贛垣冬月十一日蘇浙鐡路集股拒欵協會在江南會館開第三會浙路補飭會上午在全浙會館開第二會蘇路保存會下午在全浙會館開第一會同日三處開會旅贛及本地各界到者共數百人以官學兩界爲多數總共集成萬餘股發起諸公當衆宣佈即行分别函電知照蘇浙公司 
[旅贛浙人致浙撫電]  
　　杭州撫憲鈞鑒江浙路事承憲台堨力主持全國均感現旅贛浙江同鄉已開補助會集有巨欵務求坚持以保路權旅贛江浙同人公叩文 
 
 

Page 4

 
 
[]  
[旅粤浙人致公司電] 　　　　　　　　　 
　　杭州浙路公司湯劉京卿鑒章程収據請速寄股欵由源豐潤經理會事全體合議再聞書濬恩等公啟文　 
[台州臨海商界致公司電]  
　　杭州浙路公司鑒台州臨海商界現集整股一千股經理處指定同昌官鹽號聯單乞速寄發台州臨海商界公叩文 
[甬屬集股處認股清單]  
　　寗波商學界念四萬股代表盛省傳周熊甫厪建候旅杭寗波同鄉會四萬股代表張讓三九業洋貨公會一萬五千股代表具潤生鄥微卿周昭桂丁欽齋參業七千四百五十股代表徐炳輝張翰芬洋布業三千股代表蘇寗森忠愛公義會二千五百五十股代表尹則卿　北市商團公會三千五百九十股代表虞洽卿　南北市銀樓同業二千八百股代表桂增元　南市荳米業二千股代表趙仁賢　科學儀器館各友二千股代表虞合章　同義善會二千股代表柴麗淵　次記二千股代表屠康候　叫貨帮同義會二千股代表柴麗生張茂章　皮貨業二千股代表費信之　甬屬煤炭業一千八百六十五股　藥業公所一千股代表葛吉卿　糖業集益堂一千股代表鲍珪綬　老順記各友一千股　瑞鎔錢廠一千股　四明公所一千股　鐘表業一千股代表孫梅堂史惟懹　鈞康莊五百股代表周棫庭　信義堂藥業五百股代表錢庠元　順泰木行五百股代表曹雨岑　參業思義堂五百股代表張翰芬徐炳輝　信局業五百股代表林葆涵　元泰號五百股代表顅琢齋　裘和記五百股代表黃玉書　周寶山五百股代表黃玉書　志大莊四百股代表葛鳴齋　福和公司各友三百股代表陳文鑑　中英藥房三百股　恆泰等報關行二百六十股代表邵廷恩　楊慶和久記各友二百五十股　寗波通利源油廠各友二百股代表湯仲槃　四明長生會二百股代表沈鴻來　崇新醬園二百股代表張逸雲　濟生會駁船帮二百股代表范錦章　日清紙房一百五十股代表符小材　中國敎育儀器館二百三十股代表翁春華　沈芭舫一百十五股代表陳季衡　衣業各友一百十股代表梁兆堃　乾大折貨鋪一百零兩股　鳥木業一百股代表吳善品賀新甫余源懹　洋廣海味崇德會一百股代表周式金裕昌永昌煤號各友一百股代表謝蘅牕　四明長生會同人一百股代表沈鴻來　衣業安寗會五十股代表張笙和　源裕新東莊五十股代表虞丕顯　立生莊各友五十股代表胡啓衡　鄥順興石作五十股代表鄥文徴　以上共計三十四萬一千七百七十二股 
[浙路認股函電彙錄]  
　　（桐屬南鄉自治會公函）敝鄉開會集股到者勞働社會居多傾囊投資得一千餘元後有陸續簽認者不在其内（蘇城來函）旅蘇同鄉認定二千四百餘股沈葆楨君先交五元（南昌拒欵協會函）陳秉卿一百股錢逢新五千股范而韓徐松軒殷土喆　天祜來濟淸各五股趙師卿二十股錢逢辰十股沈培臯孔憲章各一股陸費堉　軒姚志偉吳超沈彥同哀啓東張震各二股王鐸四股（漢口尹壽人君來函）招得四百餘股（茲北明强公學）認二十股（女國民會函）夏朱珍袁壽光沈邵賓芬張龐珊珍王張愛國各十股潘羅潤珠二十股（旅豫同鄉函）先認一萬餘股（旅陝同鄉電）浙人首次認股一萬零三十元（南昌協會電）本協會已勸定六千餘股現托裕寗贛局代收（旅閩同鄉電）初四在會館集議認二千餘股（歐平北港函）陳雨臣君二百股陳寅一百股　謙陳經合認一百股（寗海旅寗同鄉函）黃岩葉雲書祁蔚生章靜軒程雲生柯卯芸皆典衣縮食慨認一千股章鏡波五百股瑞安祁榮喬葛鳳歧會筱萊祁榮祖王汝爲王驥蕖狆趙建勳各二百股仙居林大高陳鵬俞盛周作型葉炤各一百股陳鰲朱朋各五十股廣東胡爾順章向榮黃子黨許崇灝各五十股章欏各四十股陳保奠周燮臣三十股湖北陳德大陳鳳文二十股胡大勳十二股陳可華王浩然周祥雲李桂芬朱進各十股蕖湘蔣珩各六股亭郵陳少寶陳文蕋蔣如珍郭鍚延各五股章體璋四股周煥生裘有銷各二股姜阿滿章桂章蘭程恩孚程晨子程笑妹各十股共計四萬零九百九十元）長沙厘金總局汪文溥君電）先集五百股續集容再函報（餘姚謝賡軒謝檢庭函）又集九千八百二十股（永康官小學堂電）認八百股師範認二百餘股）平湖代表張酉山君函）林愼甫十股平耀明十股李戎楚二十股顏鑑淸二十股夏和尙十股張酉山二十股銷俊記十股宁義方四十股 
[蘇路接松屬認股報告]  
　　（奉賢勸學所）高梅軒二百股蔡梅芳刁警華各一百股楊古心范駿如蔡叔芳盛鶴雲各六十股楊聘儒注嘉鴻各四十股朱蓉潔徐塤瞿運新楊吏淸朱芸舫徐維新各二十股　陳景蘭十五股　楊古仙裴仁煕張敬輿各十股　楊觀瀾五股　共八百九十股（松江夏昕渠）李達芳一百股李亞雲五十股　胡振瑤三十股　楊安楨二十股　朱齊蓋張瑟人張聘齋各十股　夏建統夏德珍陳兆芳沈虎經李幗侯周亞蘭程織仙李東英各五股朱復華廖慧芳陳冰儀各四股　汪晶祥王明媛各二股　李仲記吳廷記與謹權顧稼軒岳小妹殷修竹各一股　共計二百九十二股（松江南門外農界保路集股會）第二次共認五百十二股淸單續登 
[蘇路復嘉定鐵路保存會函]  
　　一照章每股銀五元自去年開辦之日起均以七錢三分作一元視洋釐上下照市貼水所以如此辦理者以有英洋龍洋之不同上海通用英洋而龍圓究係中國自錢若擯之不用於理未安而市面尤不能意爲通融故參照粤漢辦法以洋作銀於招股頗多不便而股東實無所損此一說也又吾國圜法未定湖北曾鑄一兩重銀圓廣東又有爛洋名目若不申明幾錢幾分則收股入股均費唇舌且尙有不用銀圓之處而公司出項仍應以銀計帳目亦難於相符此又一說也此事行之巳一年有餘若欲變更辦法須俟股東大會時議决一公司門市購股應分籍貫云云此事只可由入股人自行報告各屬總機闗部以便彙核蓋路股間題除洋股不收外餘如海外華僑多多益善近來流寓各省同鄉組織集股會其入股之人不盡蘇人方招致之不暇甚有擔任招股並非籍隷蘇省者此尤不可不察也一紅股云云查照章招滿千股給紅股十股千股以上本可類推此層無庸解釋惟來書謂招得九百九十九股奈何此則凡訂各項章程不能無一限制之數目譬如易一詞曰招得百股可得紅股五股必又曰九十九股則奈何此項章程亦係股東會公决公司辦事人祇有執行之權惟通融辦法如甲乙各認招千股而後來甲僅招得六百股乙僅招得四百股則乙或歸併入甲之經招名下亦可照章給予紅股也但總以認招之數招滿爲是耳 
[蘇府同鄉會傳單]  
　　同人擇於本月十八日午後二時在新閘醬園弄法政講習所開蘇府路股會并議定在滬之總機關我同人集股巳有成數者届日務請到會報告并公議推廣集股之辦法特此通告 
緊要新聞 
[慶邸傷足請假北京]  
　　初八日慶邸在海子内乘坐冰床偶然失足足指畧受微傷故初九日即行請假并聞是日醇邸亦未入値　 
[石侍御奏請統一各部院北京]  
　　御史石長信片奏 
　　 
 
 

Page 5

 
 
現在預備立憲急宜講求統一各部署章制津貼各不相同殊非統一之道應請飭下民支部會同各部令各部將籌有之經費和盤託出以此所餘補彼不足務期豐儉適中均匀撥給庶於整頓財政之中藉杜奔競之弊至各署章制　切應送交憲政編查館核准後再行奏請施行云云奉旨交各署閱看（山） 
[學部與農工商部之衝突北京]  
　　學部與農工商部互爭權限致起衝突曾紀前報專電茲悉衝突之原因學部初擬將各省農工商學堂由該部管理農工商部大爲反對當經咨行學部云嗣後各省所設農工商學堂及已設立者悉歸農工商部管理學部惟考試畢業後會同出奏平時不得干涉學部接此咨文大爲不平覆咨此種學堂如係農工商部自辦者貴部自有管轄權京師上海等處高等商業學堂是也各省農工商學堂理應歸學部如來文之意以後農科大學亦歸貴部管理乎等語互執一詞相持不下不知如何了結也（一） 
[祥侍御奏參商部尙書北京]  
　　侍御祥霖奏叅農工商部尙書謂中國之盛衰皆頼農工之進步該尙書素日因循請即撤任則大局幸甚云云奉旨留中　西 
[倫使電告日皇賞賜寶星北京]  
　　專使日本大臣溥倫具子致軍機處外務部電覲見禮成日皇及日后特派侍從長齎送繡花圍屏鏤花銀盆各一並頒給隨員等寶星李清芬馮國勳四等旭日章曹汝霖四等瑞寶章唐國安毓彭五等旭日章書記生姜世奎六等瑞寳章乞代奏溥倫庚望 
[紳商學界電爭敎案賠欵南昌]  
　　贛州敎案前經俞觀察明震與法敎士開議法索賠敎堂敎民損失十三萬又撫郵江敎士督烈二十萬以致贛民紛紛嘖有煩議贛州紳商學界分電省垣轉懇當道據理力爭者不下十數起省垣紳商學界疊接電文曾經開會公議發電力爭茲將致俞觀察電文錄下 
　　贛州俞觀察鑒頃聞法案索欵三四十萬民力何堪公議務乞據理力爭留日後民敎相安地步紳商學界同叩（十一月初十日） 
[督致軍機處請代奏電（爲欽匪解散事）]  
　　竊廉欽股匪目郭人漳在那樓江萬西牙等處連獲大勝後匪勢頓衰經駿迭電責成各營上緊搜剿餘孽一面撥欵派員前往三那招撫賑卹現在流亡安集人心大定各路餘匪經營隊連日追搜喘息不定解散已多又經秦炳直派營設法購綫令小頭目擒斬渠魁匪黨已自相疑貳分爲小股零星散匿匪首劉淵明並經郭人漳王有宏等拿獲准據秦炳直龔心湛電報前來查劉淵明即士敬係僞漢軍民立大元帥與僞漢軍統領兵馬黃世欽集黨革命爲首倡亂黃世欽據報已在屯良擎斃在屍身搜獲金頁僞統領關防今劉淵明復被郭軍生擒渠魁先後授首餘匪已多解散目下大局粗安肅清當不在遠除電秦炳直赶緊督飭各營分路窮搜務絕匪蹝並將劉淵明提省訊辦外乞代奏人駿庚望 
[徐案餘波安慶]  
　　皖藩連方伯據禀懹遠縣孫斐軒有秘密舉動業委員往查茲將情形轉禀撫台當奉批示此案之虚實自以孫斐軒有無悖逆證據及私信是否親筆爲斷仰候咨明督部堂察核辦理至原禀所稱光復子陳伯平來懹一節正是緊要關鍵據鄧鴻恩供稱匪黨陳伯平系壽州人三十一年三四月間來懹一次系聴楊乃煊所說楊乃煊既已知爲匪黨何不即時舉發懹壽相距密邇不難澈查該直牧未見及此亦屬疎忽應出該司密飭壽州確查壽州人之陳伯平有無叛逆證據若因與在皖擊斃之浙江人陳伯平同號遽爲誣指則天下同名號人極多此等刁風尤不可長倘揑告叛逆重情妥引巳故之人爲證其居心險惡尤堪髪指誣告反坐律有明條亟應澈查以期水落石出仰布政司飛飭壽州密查禀覆以成信讞而符定章仰即遵照仍候督部堂批示繳 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
　　　　　　　　　　 
奏摺 
[江督端方奏遵議遷民實邊諸多空礙片]  
　　再准度支部咨議覆御史王步渡等奏江北水災遷民實邊宜乘時會一片奏　旨依議欽此行令欽遵辦理當經電商直隷奉天吉林黑龍江伊犂執河新疆各督撫將軍都統墾務大臣曾商辦法暨分飭江寗藩司籌振局淮揚徐州二道一體察酌情形切實籌議並以徙民實邊事體重大非得熟悉邊情之員協同籌議未足以臻周妥經奴才奏調記名副都統景賢來寗差遺奉　硃批著照所請該衙門知道欽此嗣該副都統到寗當即呇令馳赴淮徐海各屬災區會同地方官妥議禀辦先後接准各省電咨僉以遷民墾荒一有極爲煩難不獨籌給川資及牛糧籽種農具窩棚各項需欵甚鉅一時實無此財力且民間有室家者大都安土重遷其願遷者類係無業游民孑身遠徙轉恐流而爲匪滋生邊患窒碍實多又據淮徐二道及該副都統禀稱江北民情游惰不樂務農遠行尤非所願勢難强迫昔年銘軍駐徐奉調出征纷纷脫逃甲午出關亦多不肯應募可爲明証昔等語原奏之王步瀛適奉　旨補授江蘇常州府現已到寗當令其妥籌辦法據禀前奏陳遷民實邊宜乘時會一摺係爲當時權宜之計今歲往榖順成災民已經復　未便過拂輿情且面陳出奏時疎於考查不知茲事體大禾易輕言舉辦奴才察核情形現在財力艱窘籌欵既屬爲難民情又多不順一再籌商飭議僉謂窒礙甚多即原奏之王步瀛亦且一籌莫展此舉事難實行應請無庸置議所有原派副都統景賢辦理遷民一節應飭銷差查該副都統才識優嫻兼通交涉近來南洋洋務日益繁頣關係均極重要佐理正在需才應請將該副都統仍行留寗由奴才派委仕兩江洋務局當差俾得隨事匡助裨益交涉除分咨外務部度支部陸軍部查照外理合附片陳明伏乞　聖鑒訓示謹　奏光緒三十三年十一月初九日奉　硃批著照所請該衙門知道欽此 
[又奏勘明惠民河工大概情形片]  
　　再上年江北大災金陵省城饑民麚聚經奴才督飭司道籌辦留養並設法以工代赈當查得水西門外過覓渡橋至漢西門止河道淤淺派委金陵關道朱恩紱督率委員挑選饑民壯丁數千人將該河開濬深通業於奏報江北賑務完竣摺内聲明在案所有新開惠民河工係在下關商埠南界第五段内東臨三岔河西達江邊河身辰約二百餘丈面寛二十餘丈底寛六丈八丈餘不等深二丈餘南北兩岸一律築成長隄竣工之後奴才前往親加察勘工程均屬如法並派員逐段丈量驗收共計開支各欵銀二萬五千七百餘兩均係核實動用此項河工本屬以工代賑所有用欵均係在藩庫動撥賑需除飭司歸人工賑項下彙案造報奏銷外所有勘民明惠河工大概情形理合附片具陳伏乞　聖鑒謹　奏光緒三十三年十一月初九日奉　硃批該部知道欽此　 
分類新聞 
政界 
[武陽商會集議公益常州]  
　　武陽商會初十日開會提議保全民食振興農學清查户口各事武陽兩縣令及紳界商界各鄉圖董等均圥後到會約有二百餘人袁陳兩大令先後演說坐辦于君瑾懹宣布應辦各事細目（甲）催還積榖（乙）查記各鄉現存榖數（丙）保全耕牛（丁）創設農會（戊）實行保甲清查户籍城鄉聯絡辦理（己）蘇省鐡路股分普勸各鄉民入股以挽利權各鄉董以各條須由鄉間實力辦理必妥商後方能定奪因約期於廿二日來城决議其清查户籍章程由于君照蘇省長元吳　縣原章參酌擬定並有勸設農會公啟附錄於後 
　　啓者　農工商部刊印奏定農會章程札行到省不禁額手稱慶蓋以商業與農工相輔而行農爲邦本農業不與國無以振咅武陽農業本居大宗惟泥古而不知求新粹遇水旱即形受困又凡農民每於耰鋤襏襫之間時起爭端苦無止當之勸導足以消係其憲患者往往流爲訟獄訟則終凶廢時失業艮足深歎是皆由於無農會之故則知今日創故農會之舉卿人士必有聞　興起樂與圖成者茲亟印刷分送几鄉圖學各電事及其鄉之明達者流先行研究組織簡章俟與郡邑尊商定日期分佈傳單再行集議敝會願盡維持之力以謀創始諸君子熱心桑梓倘亦深表同情歟（受） 
[札催嚴查展限戒烟人員南京]  
　　江督端午帥札各屬略謂案准吏部咨開官場戒烟展限三個月等因准此查此案前奉電傳　諭旨當經查照嚴禁官員吸食責成各該管上　遞查成案飭屬再行認眞確查務須欽遵諭旨統於奉文三個月内一律戒除凈盡如再因循觀望即屬自外生成應實成該管上司據實詳揭倘限期已逾各員不能戒除或該管上司故爲徇隱不報一經查察定將本員叅處即該管上司亦不能辭其咎當經分别咨行在案現在期限將届各該管上司務須遵飭認眞查辦倘有嗜好甚深之員立即據實詳參以憑核辦（甘） 
[札委官紳會辦自治局蘇州]  
　　蘇撫陳中丞以寗省自治局已由端督憲派委官紳會辦業經成立蘇省似宜從速仿行因於十五日與藩學臬三司會議委蘇州府何霄霞太守長洲縣宗介眉元知縣魏純塢吳縣金苕靑三大令會同紳士章式之王政蔣季和太史等迅即開辦（必） 
[嚴禁囤積米榖常州]  
　　常府王仙洲太守昨日出示禁止囤米謂本年雨暘時若秋收尙屬中稔近日米價竟漲至六元以外勢且有增無減顯係奸民囤積私販希圖漁利除照會商會及移行各屬一體嚴查外倘有囤積私販一經察出定干嚴究云（惟） 
交涉 
[徐督密電日設監督事奉天]  
　　東督徐制軍昨日致軍機處密電一道聞係報告日人仍欲在吉林添設監督並通報此事關係甚大請速向日使設法力駁以重主權（子） 
[英領報告山東商務山東]  
　　駐靑島英領事葛勒守君報告英國政府略云膠州一埠商務在遠東雖難許爲大有可望之地域然果能經營合法亦不能謂其無美滿之効果故勿論德之領士及中國之屬地現 
 
 

Page 12

 
 
　　　　　　　　　　　 
均異常發達即居民商務上之銷耗貨物力不數年必可達於極度至於靑島所及範圍之内尤爲最新之通商地段其用外洋進口貨物更屬浩大自德國租借後八年以來　海關册報每年商務有進無退情形可想而知餘如海港之精良鐵道之聯貫可以直達濟南其交通尤爲便利再附近各地貿易之大亦難言語形容如通濟南之鐵道共通二百五十英里直貫山東中心路線所過通都大邑亦復不少目下貿易以廉價之家� 
室器具最合華人銷路類由洋行供運現已蔚成大宗又聞德政府近且籌三萬五千元之欵在濟南設領事公署而德人在濟南設肆者尤夥且鐵道可以直達濟南卸貨此地中德間之商務亦復蒸蒸日上至於洋雜� 
貨業亦極興盛將來必成爲該業著名之灌輸地域云（酉） 
軍界 
[條陳振興船政福州]  
　　船政局提調楊太守廉臣條陳閩督謂船政不興難與各國並列亟宜招生興學敎授製造駕駛一切課程一面分派各省協力籌欵置備巨艦百餘艘大振海軍以壯國威等語現由閩督咨奉部覆飭令仍照舊章每月在閩海關稅項下撥欵二百萬先行興作餘俟妥議施行云（主） 
[解餉委員請飭保護蘇州]  
　　雲貴總督錫制軍派委同知杜大令英押解餉銀二十萬兩赴京該員於十四日道經蘇省謁見陳中丞禀請通札常鎭揚淮徐五屬酌撥兵勇互相保護中丞已准如所請矣（命） 
[札飭預備操演行軍蘇州]  
　　蘇撫陳伯帥近日諭飭督練公所營務處及協標各統領等將常備二標兵士演習行軍操法隨帶乾糧紥寨歇宿等一切應用物件繞道木凟橫涇等處周圍約六十餘里先期派員勘定界址等因督練公所卽於十四日轉飭各圖地甲傳諭各鋪户如遇軍隊經過切勿啟門窺探并無須驚動云云（命 
學務 
[奏准獎勵辦學期滿員紳北京]  
日前學部具奏畧謂據京師大學堂總監督咨稱查有翰林院庶吉士郭立山劉焜於三十三年先後咨調到堂充當國文敎習該員等分擔師範預備兩科國文敎授於文體源流辦析精審纂輯豐富實爲近時究心文學不可多得之員郭立山前在湘省充師範學堂監督劉焜向在浙江充金華府中學堂監督成效共著接算前資均在三年以外等語臣部覆加查核係與奏准更定進士館章程相符又臣部查有翰林院庶吉士章梫先在上海澄衷學堂充當總理於三十一年由譯學館咨調來京充國文敎員兼齋務提調三十二年經臣部奏派接充該館監督核其辦理學務年限亦已逾三年該員任事實心學問優裕實係克稱厥職自應遵照進士畢業給獎以資鼓勵等語奉旨依議（政） 
[分舉代表議籌學費常州]  
　　常郡中學堂議籌常年經費各情巳詳前報茲由經濟紳任逢辛已覆函到常各縣代表以中學經費不能不由各縣分籌遂决計仍照原議於前日繕就呈詞陳請提學使核准以便各縣分舉經清代表藉資聯絡云（惟） 
實業 
[札催標營試辦種植南京]  
江督端午帥札標中軍吳鎭元愷文畧謂推廣農林其利甚溥現在江寗城内迭經派委專員領欵採辦樹秧或勘明官荒或酌購民地分别試種一面責成成巡警局實力保護茲查城内地段寥闊荒𨻶甚多應飭由署督標中軍吳鎭元愷詳細查勘無論� 
平地山地凡可以栽植之處均須體察土宜應種何項樹身逐一詳記俟查勘完誜核計需用樹秧若干株即由該鎭開單禀請轉飭九江鎭陳鎭煦亮妥爲購辦其購樹欵項計需若干届時由該鎭據實開報以便轉飭財政局照數撥給購辦各項樹秧交由該鎭具領如法試種既種之後一律責成警局保護總期野無曠土林業日臻繁盛而大利可興業巳通飭蘇省各廳州縣先行預備樹秧隨地栽植鎭江江陰吳淞各巡防隊各就駐紥地方於撥欵種樹事宜詳查禀覆嗣又分别咨飭沿江各州縣營隊先於三省沿江地主查勘試種通禀立案以爲内地模範乃歷時已久各處尙未禀報其爲並不認眞勘辦已可想見應再飭催各屬迅速遵照前札事宜實力辦理以闢地利而厚民生並將如何布種情形詳悉禀復除咨行外合行札飭該鎭迅將省城荒𨻶地方需用樹秧若干刻日查勘禀復核示（商） 
[咨請考查碼務局章程安慶]  
　　察哈爾誠都統日前咨行皖撫云本都統籌辦各項新政先行創設調查礦務總局札委彭道汶孫蔡道世昌會同辦理在案惟查開辦伊始一切成規均無依據自應孝查各省現行章程辦法以便叅酌仿辦等因馮中丞准咨後已轉飭所屬各局廠一體知照矣（政） 
雜記 
[皖省撫署專設電局安慶]  
　　皖撫馮夢帥以本署向未設有官電所有往來電報多由差官投送商局寄遞深夜發電殊屬不便既勞往返又恐洩漏因商之督辦電政楊觀察卽飭該局委員就近與撫署接綫以便通報刻已工竣於十二日開局辦事矣（齊） 
[據人勒贖駭聞寗波]  
　　鄞縣蝦巴潭祥和木行日前有盜匪多人各持鎗械蜂擁而入劫去英洋一百餘元并將行夥甲乙二人據去次日該盜遺人至該行嘱令備洋三千元取贖當由行主報請鄞縣黃大令羨欽親往勘視矣（天） 
 [P諭禁收受匿名書件武昌> 
　　鄂省趙次帥日前面諭收發文件委員以後勿論上書條陳如書面無姓字隹址及内外所註迥不相同者均不准收受若無名之書匿名之帖不惟不収且當照例查究云云（音） 
[札飭訪拿訟棍蘇州]  
　　蘇臬陸申甫廉訪近日訪知常州府屬有着名訟棍某甲因特札飭該府王守飭縣嚴拿務獲究辦（命） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　　　　　　　　　　 
小說 
[時事小說人面獸（十一）]  
　　羅貴侧着頭想了一想說道。你老同兵部侍郎余是昌余六人不是有世誼麽。他們兩個人。現在倒很合得來。兩家宅眷。時常來往。余大人有位姑娘。生得千嬌百媚。正在那裏託人做媒。替三少爺聯姻。你老能把這件事招到。身上保管一說便成那末兩面沾光。靠了東家就可以垜墻。靠了西家也能夠蓋屋了。豭類一聽。喜形於色。連忙說道。這件事我做得來。不是你提醒。我那裏會曉得呢。說不得有些好處。再慢慢的報答你罷。羅貴一面揭開衣襟。看了看錶。一面即立起來說道。你老不要說這樣的話。呌我不好意思。時候不早了。他一起身就要呼喚下來的。就此失陪罷。豭類不便挽留。也就立起身來。送他先走。喚跑堂的算過茶帳。急忙回家。換了衣服。呌旺兒跟着。仍是步行。逕到方宮保公寓來。方宮保業已起身。門口已經得了羅贵貴的招呼。豭類一到。毫不留難。立刻通報上去。方宮保看了帖子。略一遲停。羅貴在旁邊提襯了一句。宮保就顚一顚頭。羅貴就向接帖二爺說請見。不多一刻豭類進來。格外的隨機應變。恭維敬禀了一大篇。說得方宮保心花怒開。當他眞是個第一等的人才。便種下了一個要保舉他的心。豭類也覺得大有希望。着實得意。出來的時候。還同羅貴交頭接耳。說了好些話。順路就到余是昌那裡。恰巧余是昌纔出大門沒有遇見。後來接連去了幾次。有時會有時白跑。好在豭類替余侍郎向來有些故舊。從前豭類在外邊酬的時候。三天兩頭跑慣了。不顯得突然。有一天。替余侍郎指東話西。說方宮保怎樣的器重他。怎樣的優待他。要呌他辦什麽事哩。擬什麽稿哩。還有他那三少君。要請他尋一頭親事哩。一片謊話。余侍郎漸漸入彀。想起了他自己女兒來。說要央人做媒。豭類便兜搭上去。一口包攬。說此事保在他身上。余侍郎相信非常。倒拱了拱手。豫先道了聲勞。豭類如奉王命。立刻再去謁見方宮保。說余侍郎同他交誼極厚。他有意要把他姑娘替三公子聯姻。託他作伐。方宮保本有此意。自然應許。從此豭類在方余兩家。天天奔走不是這家去說些謊話。就到那邊去造些讕言。做了兩家的走狗。這兩家本是豪華富貴。一嫁一娶。靡費自然極大。豭類在這裏面。却沾光了不少。就是他族中人同他爲難的一件事情也。虧得有這一筆進欵纔。把他彌縫了過去後。來方宮保又專摺保奏。說他熟悉外交。辦事幹練。就此京師裡面。周豭類的名聲大震。大有一登龍門身價十倍之勢正。是 
　　官運亨通。品斯下矣。要知後事如何。再聽小子道來。　 
國外新聞 
[各報紀美國艦隊]  
　　字林報載十五日倫敦電云得紐約消息美海軍大將衣文斯于太平洋艦隊啟程後聲言該艦隊駛回時將取道蘇　士河云　紐約各報深望該艦隊之効力能如國人之所頌以資討論文匯報載十五日栢林電云據華盛頓地方傳說美大西洋艦隊將來駛回之路由尙未决定惟此次艦員之别其家屬非爲戰事當不過久云 
[奥國與匈牙利之齟齬]  
　　十五日倫敦電云匈牙利京城勃台具斯脫電稱匈國會開議時首相論及西本月十六號奥議院之决議欲請匈牙利對于治權所及之各種人民以公平相遇一節殊屬侵犯應使奥國謝過云　奥國首相于國會中宣言奥政府未出此議自後議院勿再干涉匈牙利之事件云 
[無線電話通行之遠]  
　　十五日倫敦電云昨日德京栢林與丹瑪京哥本海根間已通行無線電話 
[坎拿大首相之希望]  
　　十五日倫敦電云坎拿大首相勞利安在下議院自謂此次所派專使蘭梅亞赴日之行就理而論必可得滿意之結果日政府固以誠信行事而其對于限制移民入境一事諸多推諉惟限制之舉當爲日本之法權坎政府未便爲也 
[美國銀行又有閉歇]  
　　十五日倫敦電云美國麥雪祖塞省愛的蒲魯國家銀行所有存欵約美金一百萬圓昨日忽然閉歇行中管銀司員已自戕斃 
[選舉總統近聞]  
　　十五日紐約電云美國財政大臣高德魯聲言並非爲總統之候補員此言與羅氏之宣告先後聲明政界之擾擾爲之一淸現在民主黨所舉候補員惟陸軍大臣塔夫脫與知事許鳥士二人足相爭衡而大衆之心則頗偏向于許鳥士云 
[日報併合韓國之議論]  
　　十五日東京電云日本國民新聞近著一論題曰 [日韓帝國 ]其所論述蓋注重於韓皇太子蒞日時之歡迎及日皇之回謁太子其于席間酬酢足證日韓兩國之親密觀于今日情形頗類匈奥之地位誠可謂高麗興盛隹兆云以上譯字林報 
[波斯王保護歐人]  
　　十五日栢林電云波斯不靖其國王已允力任保護各國人民之責　 
[英國陸軍人數]  
　　十五日栢林電云英國陸軍大臣海爾丹謂國内常備軍必須有三萬人之數 
 
 

Page 19

 
 
　　　　　　　　　　　 
[島民謀叛不成]  
　　十五日栢林電云太平洋中鐵木耳島土人爲亂其爲首者已拘獲所有土人執持之軍器均已奪去 
[輪船爆炸傷人]  
　　十六日倫敦電云中央新聞羅馬訪員電稱朴梅魯地方附近有愛才魯炸藥廠一所近有一輪船名阿米那號泊于是處忽然炸爆船内轟斃之人約有四五十名云 
[瑞典前王舉殯]  
　　十六日倫敦電云瑞典國前王于昨日出殯儀從華耀殊甚瑞典新王丹馮國王康諾脫親王及他國親王貴顯均親臨送殯瑞典及丹瑪兩王后亦均蒞敎堂行禮云以上譯文匯報 
本埠新聞 
[滬道致洋員李德立函（爲辦賑獲獎事）]  
　　啟者本年十一月初七日准淮揚海道楊移奉督憲端札開照得上年江北水災在滬中西官商創華洋義賑勸募捐欵𫏶運麵粉等項分赴災區� 
平糶籲懇傳旨嘉獎經辦各西員一案經本部堂於光緖三十三年八月二十日會同江蘇巡撫部院陳江北提督廕專差附片具奏除俟奉到硃批另錄咨行外合就抄片札行札道即便分致查照又奉札開九月二十日差弁齎回原片奉　硃批洋員李德立等差傳旨嘉獎欽此恭錄札道欽遵各等因奉此相應抄片請分致查照等因並准江南賑捐總局移同前因各到道准此用特抄粘函致即祈貴善士查照分致欽遵爲荷 
　　附原片　再上年在滬中西官紳因江北災重欵絀創辦華洋義振公會勸募捐欵共銀一百二十五萬餘兩公舉两昌赶運麵粉等項分赴灾區平糶復將糶價濬河平路足以輔官義振所不逮并由本地敎士妥爲照料辦理公平地方安靜災黎得資接濟裨益良多除該會經理之中國紳商己擇尤彙奏請獎外查該洋員李德立伊德李佳白克敦華殷之斯海格思施畢孟佳蘭具賀璧理葛爾盟蓋思明米德安慕賡楊戴明林亨理林嘉美葛鍚萊陶勒李德杜格魏德門巴愼士穆敦等集捐助振竭力經營摯誼熱忱極爲難得相應懇恩傳旨嘉獎俾資觀感謹合詞附片具陳伏祈　聖鑒謹奏奉　硃批洋員李德立等着傳旨嘉獎欽此（川） 
[警察學生畢業派差]  
　　南市警察學堂畢業各生昨由滬道梁觀察上海縣李大令蒞堂會同總工程局正副裁判員及各總董面試操演給予畢業文憑五十名計提巡目五名餘均巡士旋組織巡邏隊卽於昨日起分派各區荷鎗巡邏（夏） 
[巡士請假新章]  
　　四路二區警局黃巡官因巡士告假漫無限制特定新章如下（一）每班請假不得過二差（二）每月請假不得過三差（三）病假不得過六天（四）婚喪不得過十天（五）重病不得過十天衣 
[渡船開始加捐]  
　　浦東開築馬路由各董禀縣通詳出示曉諭在各渡船加抽渡捐迭誌前報十五日爲加捐之第一日各董深恐閙事請總巡派兵在各渡口站立向渡客按名收錢聞内有婦女及小工等人類多一錢如命不免稍有抗阻云（夏） 
[濟安公所開成立會]  
　　閩商林匡九等因泉漳兩府在滬貿易之貧困者往往失所倚賴爰集欵項創立濟安公所施送醫藥衣棺定於今日假泉漳會館開成立會（夏） 
[參將痛責兵丁續誌]  
　　提右營叅將萬國棠親執軍棍責打管班張保源受傷身死一事現爲提台劉華軒軍門訪悉已派員來滬密查立候禀覆核辦（軌） 
[捕房查驗戲目]  
　　租界中西官前因各戲園扮演淫戲有傷風化會同示禁在案昨工部局西探頭目阿姆斯脫郎復遺中西包探傳諭各戲園除不准再演淫戲及改換名目扮演外所有各戲園逐日戲目務於淸晨呈送捕房查驗一面仍密派暗探隨時查察倘敢陽奉陰違定即禀請究辦云（業） 
[張園基地紏葛案移請官斷]  
　　張叔和徐雨之兩觀察爲張國基地紏葛一事商會總董李芸書等以兩造多年舊交地價迄未核定恐長此拖延更多枝節爰擬定辦法二條分函兩造擇善而從乃張觀察則仍執前詞以所付股份價目及珠花押欵等項牽扯計算徐觀察亦不允從現已會議數十次尙未解纷昨商會總理已移請滬道酌核公毖矣（企） 
[舞弊書吏歸案訊辦]  
　　公廨書辦畢端甫前將陳源興發票揑塡定花經嘉興商務分會呈請滬道核辦茲梁觀察以畢端甫胆敢勾串日商訛詐内地商民不法已極業已札行公廨將畢端甫解送平湖縣歸案訊辦矣（琴） 
[不願有情人成了眷屬]  
　　成衣匠郭成周之女許嫁於南馬頭裕成祥洋貨店前日成親彩輿到門突被包金匠吳福潜將轎帘揭開向新人大罵而逸該洋貨店甚爲疑訝當向媒人詢問來歷旋由郭借妻顧氏控由南區提到吳福潜解至總工程局經孫明府訊知吳挾不允許親之恨是以肆駡判戒責一百五十下不准再往滋擾（𣏌� 
[乞丐路斃]  
　　美租界茂海路昨有路斃乞丐一名當由捕房知照地保報堂棺殮（西） 
[大風坍墻]  
　　英租界天津路第五十六至六十二等號門牌樓房山墻昨日午後因大風坍塌壓傷路過之小孩三口及婦人兩口當經巡街捕報知捕房事送仁濟醫院醫治聞另有小孩一口被壓在内尙未扒出亦旡妄災也（衣） 
[火警類誌]  
　　英租界　大馬路外灘麥加利銀行後面某洋房昨忽失愼當經救火會極力澆灌僅焚去房屋一幢 
　　美租界　麥搿搿路李合順木作失愼後查有潘阿興柯善法二人焚斃昨已扒出屍身備棺收殮 
　　南市　楊家渡某姓家前晚九點餘鐘失愼即經鄰衆救息未成巨災 
[上海官事]  
　　前提右營叅將周明淸奉提台劉軍門札委署理淞北協鎭不日履新○贛臬瑞莘儒廉訪奉諭調補江蘇按察司滬上文武各員均於昨日詣滬北小沙渡路一號行轅道賀○前丹徒縣莫璵香明府葆辰因公過申昨至縣署拜會○驗花局委員孫星垣撤差由滬道札委洪明府緯接辦（車） 
訟案 
[巡警局紀事]  
　　總局　李根祥行竊鐵路鑼絲釘一案昨已獲到收贓之楊國生解由聶裁判研請供由店 
 
 

Page 20

 
 
夥收買判押候補傳人証覆訊○朱公館門役徐阿大將欠租之金連生扭入舊江橋保甲局昨由警局備函索回提訊因徐阿大迭次恃勢妄爲判罰洋两元充公○消防隊巡長拿獲樍賊金聯升並原贓帶局候訊 
　　城内第一路一區　過犯傅老九前押改過局責釋後昨又竊取某甲衣袋内洋銀當由一號偵探拘入押候解究○俞阿廣在邑廟内竊取某甲票洋六元由巡士拘入經局員飭抄身畔另有鈔票洋十五元現洋七元五角判責三百板票洋六元交失主具領其餘查明失主再核 
　　浦東第二路分局　張惠興與施阿四口角將施毆傷頭額由巡士拘局押候訊究○尤茂控沈金富竊花斥釋（衣） 
[公共公廨早堂案]  
　　張李氏先後令其小孩將俞林氏之女孩俞堯及鄧林氏之女孩巧和　合來家被其價賣與粤人處昨經俞林氏等查明報捕將張李氏拿究張李氏供因俞堯堯在路啼哭領回家内嗣由粤人買去鄧巧和實不是婦人所拐求察帮讞王明府以該氏離人骨月法難寛恕遂商之英畢繙譯官判將堯堯交俞領回張李氏押候限至禮拜一將巧和交案再訊○王德興园與茂生洋行定貨不出控奉解究判押候盯期會訊○趙芝山收買賊贓鉿皮由捕傳案判罰十五元充公○陳桂喜吳才芝串同夏巧生吳小五等竊取船上衣物判各押六個月夏吳各押两月一併逐出○蔡老虎出售摻水牛奶抗傳不到昨日提究判罰銀二百两再罰洋十元充公○陳福卿私取信記洋行洋一百五十元判人銀並保俟禮拜一再訊○劉翰甫向德商順利洋行定貨不出控奉傳究判交保訂訊○汪祖英竊俞紀堂行李押候訊追○王富生打梢唐阿荀錢判押三月逐出○沈雲泉開設和豎盈號向禮達洋行定貨不出控奉提究判交保訂訊○妓女夏謢喜與李銀仙被摀鄭光和凌虐由濟良所解訊判交所留養候補提人証再核○婦人周山山因夫婦不陸奔人濟良所送訊供年二十四歲因所配丈夫醜陋不堪不愿回家求斷判發所候保伊夫到案再訊○陸阿三與周阿四蔡阿福劉阿二竊取日信洋行荳餅三百十餘担私售於蔡阿大湯阿大等處報捕解究判各押兩月○朱小鎭江攫取蔣少卿英洋八元判押六月逐出○無鍚女孩大保迷路判留廨愚牌召領○孫金吾在江寗縣境用空洋元控奉飭提於解昨究判過堂訊核○葉子良竊氈毯等物判两月逐出（衣） 
[法租界公堂案]  
　　蘇州石子行主施連福前控木作頭曹金大欠欵不還飭追在案昨傳訊施稱交易以來結欠洋二百四十元求追曹供裝來石子貨模不符欠缺若干墩衆算實該洋一百零六元求察施又稱石子並無缺少有發票爲遇聶司馬判交保限一禮拜將發票呈驗再核○馬夫胡桂寳將林王氏之媳拐逃被控管押在案昨日胡父雲庭因桂寳在押患病禀求釋放准十交保醫前俟病愈再行交案候核○雉妓王星蘭違章拉客前經訊判發堂候查在案昨據妓母王徐氏禀稱星蘭早已許字因家道貧困暫抵洋二十元求恩給領判候查明實情再核○朱友庚串竊楊子洪白糖三包判押候查拿同黨在案昨日包探禀稱該黨違逃將朱解請發落判枷號一月○王洪香被季木金疑竊皮統三件某甲扭控遇者討串竊衣服兩案昨由包探禀覆查王並無爲竊之事馮之原告某甲亦無處可傳併請發落判一併開釋（舟） 
[美租界捕房事]  
　　龐裕道在北四川路尋獲逃妻某氏被薙髮匠多人毆打緃逃投訴捕房飭赴公堂具控○某俄人在西華得路轉租俞榮慶餘屋欠租逃去昨日由俞投訴飭赴該管領事署控告○鄧鐵路湯阿友走失十五歲之女孩名彩雲報請查緝○江北人楊彩林虧欠李某洋𢿙千元由探拘獲押候解訊（西）� 
通信 
[平湖衙前鎭同人報告匪擾情形]  
　　皖梟夏竹林串通土匪於十月二十五夜糾黨多人至平湖縣屬之東木橋是處有團防局一所聲育欲與團董土記才爲難適王有事在城匪將局中所有槍彈子藥及局勇號褂等盜行搶去並傷局勇一人二十七日由黃姑塘東行至金山縣屬之典屋橋停泊拔人勒索到處騒擾即經駐防衙前鎭水陸軍營聞之出隊往勸該匪膽敢開火接仗自寅至午互有傷亡開仗時先飛報金山管一面到新倉請白沙司帶同警察前來接應至斜勤坊請王記才處團勇助勛適嘉防雷統領率帶水陸聞警馳至匪見官軍雲集即往東逃竄官軍越境追赶至大石頭相近匪將橋梁折斷官軍不能前進始止遂屯紥衙前鎭當下派人往探知匪逃在金山縣屬之三多橋地方於是二十八夜又預備四更出營平明至三多橋遇匪前哨立即擊斃一匪戮其首奪後膛子彈等餘匪鼠竄而去事後通禀大憲擬即兩省會剿一面派探四出詳查匪蹝此上月底平邑匪擾之情形也 
 [P靑浦縣士紳函> 
　　靑浦縣庫房洋價向與市價相仿自趙大令蒞任後任用不肖賬房過意抑短洋價現已較市價少至九十文（市價一千一百文庫價只一千零十文　且不收龍洋銅元該賬房則私自兌換銅元敬庫似此抑勒小民爲患何堪設想不知大吏亦有所聞焉否也　 
[來函更正]  
　　敝會前登貴報謝啟中有目余等爲匪類一語係爲書記員誤筆並無其事合行更正　　浙省女國民拒欵公會白 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
