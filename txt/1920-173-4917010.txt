# 1920 - 173 - 4917010

 

Page 1

 
 
   
 
 

Page 2

 
 
   
 
 

Page 3

 
 
時評 
[晉陽之甲（老圃）]  
　　吾國有恒言召晋陽之甲以清君側之惡此其例在吾國歷史中蓋數見不鮮然皆不祥事也漢末十常侍專横袁紹用此法以除之而董卓卒以亂漢唐末宦官典兵預政崔昌遐用此法以除之而朱温卒以篡唐當時宦者之禍流毒天下及連頸就誅論者或以爲快事然漢唐社稷亦從此墟矣 
　　今日安福派之盤踞朝政猶漢末之宦官也其藉兵力爲護符猶唐末之宦官也論其誤國之罪固宜投畀豺虎投畀有北然用袁紹崔昌遐之謀則已左矣用董卓朱温之力則已危矣自古僉壬在朝不患無法以去之而患去之不得其道不得其道則釀成意外之禍更將横决而不可制嗚呼吾恐季孫之憂不在顓臾而在蕭牆之内也 
命令 
　　六月二十六日大總統令此次湘防失利固由張敬堯督率無方節節退縮而各路將領策應不力相率潰散亦屬有虧職守除張敬堯等前經明令分别懲辦外李奎元以第十一師師長兼任帮辦軍務當湘防緊急所部未應一戰紛紛退却迨長沙失陷指定地域責令固守乃玩違不遵所部復先後潰至鄂境陳德修有分防寳慶後路之責當湘省換防之際乃敢逗遛皖省屢經嚴電責令赴湘仍復畏葸不前至該軍聞風而靡似此貽誤戎機實屬咎有應得李奎元陳德修均着先行褫奪軍職官勳交陸軍部按法懲辦以昭儆戒此令 
　　又令據暫行留任湖南督軍張敬堯電稱湖南政務廳長史久紹湘江道尹王丙坤警務處長劉之龍偵緝處長劉泉德鑛務局長張榮楣補充第二旅旅長楊纘緒軍法課長盛鑄泉等棄職潛逃請予懲處等語史久紹等或身任監司或職膺戎政責任均極重要乃竟罔顧職守相率遠颺貽誤地方實難辭咎史久紹王丙坤劉之龍劉泉德張榮楣楊纘緒盛鑄泉均著先行褫職並分别褫奪官勳聽候查辦以伸國紀此令 
　　又令據暫行留任湖南督軍張敬堯電呈旅長劉振玉團長王記三等臨事退却全部潰散請予懲辦等語劉振玉王記三均著先行褫奪軍職官勳由陸軍部查明詳情依法懲辦以肅軍紀其餘各員並交該部彚案查辦此令 
　　又令司法總長朱深呈請任命李沛署陜西長安地方審判廳庭長應　准此令 
　　又令司法總長朱深呈請任命王　李鍾翹陸大成署山西高等審判廳推事邱開駿署山西第一高等審判廳分廳推事莫宗友署江蘇高等審判廳推事均照准此令 
專電一 
　　北京電段語徐不阻靳回任惟贊成周或錢正式組閣三長决定退出（二十八日下午五鐘） 
　　北京電段對内閣以恢復原狀爲說解辦法卽揆席准靳復任而三長亦勿遽下野如當局以爲然可勸令雙方言和不得再有爭論張此來副座有人保證軍費亦有人擔承目的已達不欲開罪一方聲言兩日内爭點不决卽行返奉不管（二十八日下午三鐘） 
　　北京電段於留靳迄無表示對三長謂勿庸下野李朱曾因决議不自辭職小徐願犧牲兵權作留三長交換條件徐擬使曾長閩將不使同意先行發表（二十八日下午三鐘） 
　　北京電前晚（二十四）曾毓雋告段欲辭職段不許云聽憑東海如何處置（二十七日下午四鐘） 
　　北京電昨（二十五）張使由電話屬段勸靳銷假段謂余本人不理出此言（二十七日下午四鐘） 
　　北京電曹使得張電後謂總統如此爲難足徵安福勢力之厚非空言所能解决卽電告張使謂三日内倘不見端倪决取第二步手段汴代表尤激昻（二十七日下午四鐘） 
　　北京電迥日郭則澐銜徐命勸靳銷假靳謂果如張使意彼系仇我益深非國福盍去三閣員以謝外省去余以謝彼系余必力助周閣東海謂辦不到（二十七日下午四鐘） 
　　北京電徐樹錚與安系要人連日往香山徐别墅寗議决結歡張使婉求實行延期一面挑激曹趙急進俾張曹間生意見（二十七日下午四鐘） 
　　北京電靳辭呈迄未批薩本日起稱病不到院（二十八日下午五鐘） 
　　北京電靳不允取消辭意周閣說又盛（二十八日下午五鐘） 
　　北京電直曹仍請以留靳撤三長解徐樹錚兵權爲先决問題 
（二十八日下午五鐘） 
　　北京電直曹索四省巡閱徐因召魯田晉閻綏蔡察王來京商决 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電徐詢段湘事辦法段主合力規復長岳並嚴懲失律將校 
（二十八日下午五鐘） 
　　北京電張敬堯電南軍連滇桂粤贛四省兵力分三路攻岳我無後援致不能守但軍心極憤激請明下討伐令願率部與南决一死戰（二十八日下午八鐘） 
　　北京電周家樹條陳請設軍事參議院定對湘策（二十八日下午八鐘） 
　　北京電李奎元宥電職部在寗鄉等處失利均退通城（二十八日下午五鐘） 
　　北京電周家樹電長沙失利列邦將校往復探詢咸謂中華統一難期謹陳致弊三端（一）規模不廣省界過多（二）和戰政策不定（三）黜陟不明奸者柄國賢者在下徐閱竟頗動容（二十八日下午五鐘） 
　　北京電王占元電岳州僑商均擬退避出境南軍在湘陰集合不日必有戰事張督已無戰鬭力請迅籌辦法（二十七日下午一鐘） 
　　北京電馮玉祥電前派員赴漢購辦軍用電氣等物乘新升太輪回常行經岳蔚洲山被張部潰兵截刦船物被擄請嚴飭查究 
　　北京電鄂王宥電據杜錫珪報稱南軍抵新牆張軍不支經總參謀長出任調停保岳數萬人生命約俟張軍離岳方許南軍入城並約韓牧師作證張督乘勗華輪於上午十時下駛已退至臨湘 
（二十八日下午五鐘） 
　　北京電湘張去岳退臨湘范師退寳塔洲馮退沙市（二十八日下午五鐘） 
　　北京電范國璋宥電本日拂曉張督大隊退走職師斷後掩護現抵寳塔洲待命（二十八日下午五鐘） 
　　北京電鄂訊趙恒惕二十六入岳城（二十八日下午五鐘） 
　　北京電湘警偵察隊長劉泉德潛逃來津隊餉數月未發昨經該隊兵目二百名尋至向特别二區劉宅交涉大起衝突經區警調和無效該兵等現赴省署呈控 
　　北京電武漢商會電請停戰交部核復（二十八日下午五鐘） 
　　北京電王印川將去豫 
　　北京電日使以中東路派宋督辦提出抗議經外陳口頭駁復 
（二十八日下午三鐘） 
　　北京電新兩院二十九開歡迎法前總理會（二十八日下午三鐘） 
　　北京電中行股東會討論至乙案人數不足散定二十九續議 
　　北京電杭州羅嵩等電沈金鑑爲洪憲遺孽湖南逃官誓不認 
　　香港電軍府漾電賀譚延闓趙恒惕逐張並請固守原防聯絡友軍保護外人安集黎庶（二十八日下午三鐘） 
　　香港電軍府議决不滙議員歲費俟抵粤後方給（二十八日下午三鐘） 
　　香港電温宗堯昨謁各領事力言南軍所到處必保護外人 
　　香港電軍府請各省反對唐王開議（二十八日下午三鐘） 
世界路透電 
[法國與叙利亞問題]  
　　二十七日巴黎電昨日下院討論近東政策之際法總理米勒蘭氏宣法人旣抵叙利亞未能輕離法人之留占該地乃依國際聯盟約章所定之原則行事而使叙利亞人民得其所請並有權依賴之助力法人之占領叙利亞非欲與土耳其爲敵徒欲與土國協同發展向不注意之經濟利益此爲法國在叙利亞所負之文明義務法總理又答覆質問謂政府在占領地内之政策爲儘速減少軍隊力求以外交手腕代武力 
[土耳其對於和約]  
　　二十七日巴黎電土國對於和約之意見書已由其内閣總理費里特氏於昨晨送達法國外交部小巴黎人報探悉費里特氏聲明關於士麥那之條件未便接受並反對以土國二海峽歸國際委員會管理之條欵謂此項條欵實剥奪土政府對海峽之主權如能容土國加入海峽委員會則土代表亦可承認海峽歸國際管理之原則費氏又抗議加於土耳其之財政條欵及關於治外法權之某種條欵 
[土耳其戰事記]  
　　二十五日倫敦電倫敦希臘使署接士拿那希軍司令部電稱希兵一師佔據薩里克里廓清該境之敵兵獲砲多尊俘敵若干人亞克希薩之敵軍負創頗重現正紛亂退走 
　　二十四日倫敦電英國星期戰情公報云土耳其國民軍已抵韃靼海峽之拉泊薩基地方幼發拉底河上游之英軍已退至亞拉 
　　二十五日倫敦電泰晤士報載韃靼海峽恰拉克電稱自基菲士至海峽西口之亞洲海濱砲位八十尊已於六月二十一日開始拆毁由英兵一隊與印兵一隊密乘軍艦前赴各砲臺爲之土防兵並未抵抗均經解除武裝且被拘禁候事畢再釋之目下正在炸毁哈米第砲臺之巨砲其聲之巨使耳爲之聾 
[美國之和約與選舉]  
　　二十四日紐約電晚郵報登載霍佛氏之言論力勸共和黨要求儘速批准和約但删去第十條謂經濟上與道德上壓力已足以促成國際之和平與軍備之解除（註第十欵文曰國際聯盟會員擔任尊重並保持各會員之領土完全與現有政治獨立以防外來侵略如有此種侵略或侵略的危險則國際聯盟行政會應籌議履行聯盟義務之方法） 
　　二十五日倫敦電泰晤士報芝加哥訪員電稱民主黨現局頗形複雜全國大會將分爲兩派一爲有職位者贊成聯盟約章與和會一爲反對禁酒與國際聯盟者此外尚有愛爾蘭與實業政策等問題而排斥日人問題亦將有意見參差處目前最爲人屬意者爲倭海窪州總督柯克思氏其人當能連用該州爲哈定氏之敵其次則爲駐英大使台維斯氏美加都氏威爾遜氏馬歇爾氏巴爾麥氏克拉克氏白乃安氏等人 
[意相之政見]  
　　二十四日羅馬電意相喬里蒂氏今日在衆議院布告新内閣之組織謂意政府不贊成以阿爾巴尼亞爲保護國但欲其爲自治國並說明修正憲法之議案擬規定將來宣戰或立約須國會同意始爲有效又謂不久將有新議案規定在意殖民地種麥植棉及戰時餘利收爲國有與增加死稅及各種財產稅等事喬里蒂氏末稱意國必立與各國敦篤友誼卽對俄國亦須恢復無限制之尋常關係新内閣願以嚴法抑平物價請國會予以權力以懲治投機壟斷之人 
[各國近事記]  
　　二十七日巴黎電法國倍容勒與西班牙比爾波之天空運輸於今日開始此後兩國交通更爲靈捷必能使邦交益形鞏固 
　　二十四日巴黎電萬國商業大會昨在此間開第一次會議討論組織萬國商會事前商務總長克勒孟台氏歡迎諸代表之詞以各國當互助團結及彼此了解立言 
　　二十七日巴黎電德國各報批評法國任洛倫氏爲駐伯林大使多加稱讚 
　　二十五日倫敦電工黨大會有人提議工黨應退出第二次勞工大會又有人提議工黨應加入第三次共產黨大會但此兩議均由大多數否决 
　　二十五日倫敦電泰晤士報載稱現因工值高漲英船至印度澳洲及遠東之容費均將增加由英至香港上海之費須英金一百二十鎊 
　　二十五日孟却斯德電孟却斯德商會於討論後已决定電致上海英商會謂中國市場因滙價暴落等情而發生之事態現經愼重考察會員意見一致以爲商家應拒絶取銷定單否則妨及全部商業之利益 
太平洋路透電 
　　二十七日東京電帝國議會定星期二日開特别會議今日政友會憲政會國民黨領袖均預向本黨大會演說首相原敬氏向政友會演說述及國際問題曰英日聯盟之談判方在進行中又山東問題吾人欲與北京開談判以便交還青島而中國不允討論日本之提議故該問題仍未解决幸英法美日四國團結一致乃得使銀行團告成余信銀行團必能增進中國之發達政府現正擬依屢次宣言之方針處置西比利亞問題尼港事端極屬可悲日政府自當以嚴峻方法維持日本之威望云加藤子爵向憲政會演說謂尼港慘禍乃因政府之西比利亞政策游移不定之故國民黨亦詆責政府其演說及宣言書皆表示尼港變端將爲下屆議會中反對黨攻擊政府之主要事件 
　　二十八日大阪電著名銀行家兼國會議員森岡氏因銀行失敗昨晨自刎而死大阪朝日新聞稱爲體面的自殺 
　　二十七日海參崴電國民議會今日開第三次會議通過停止内戰之議案並因國際上之事故會議宜建設獨立國在政治上與經濟上與俄國餘處密切聯絡其經濟政策爲依民治主義發展利源並善用資本主義之方法茲爲達此目的起見工界應得保護且當顧及他方面之利益外交政策則主與鄰部締結良好之交誼議會曾表明遵行議案中所述之政策今正着手籌備一切維倫斯基氏今日提呈國書經外交總長承認其爲勞農政府代表 
　　二十七日哈爾濱電今晨此間爲已故軍官一百零三人開追悼會正讀祭文之時俄報主筆之子查尼斯基發言詆斥已故軍官與會者大怒擬羣起毆之兵士等乃圍繞查氏擬送交軍事當道處治查氏開槍向邁爾大佐轟擊邁回擊之當時將查擊斃時在場者甚衆詳情究竟如何衆說不一事極複雜不易確言 
　　二十八日北京電北京俄文報曾登載哈爾濱追悼會之啓事者謂已故軍官全係謝米諾夫部下之人乃於耶穌復活節前後在海參崴與伯力之間爲過激黨所殺者此次追悼會爲謝黨所發起 
　　二十八日北京電參衆兩院擬於明日午後開會歡迎班樂衛氏 
　　二十八日北京電駐比公使電請政府派員參與八月間比京舉行之國際商務大會 
　　二十八日北京電岳州失守已徵實張敬堯退至嘉魚洞庭湖兩岸附近岳州之美敎會請外國砲艦派兵保護因敎會又被轟擊也 
　　二十八日北京電段祺瑞昨往見張作霖謂靳雲鵬如不回職則無諷令財交法三部長辭職之必要因内閣改組原有閣員自當全體解職也故時局之解决繫於靳氏回職與否聞三閣員如果被强迫去職則曾將出任閩省長李爲幣制局督辦朱則尚未有位置 
　　二十七日北京電今晨張作霖入謁總統陳述調處政爭情形總統殊嘉讚之並望其於回奉之前勸靳銷假視事安福三閣員大約不日將提出辭呈如提出必邀准而暫以次長攝任安福部今晨開非正式會議討論該部將來政策多數主張於閣員事讓步但王揖唐未便犧牲之星期三日將續開會議討論王揖唐之地位徐樹錚確已於星期四日回庫倫放棄其所爲回京之政治目的現信周自齊將繼李思浩任財政總長 
　　二十七日北京電姜桂題請改熱河爲商埠之議已交有關係之閣員議覆 
　　二十八日香港電昨夜此間烏利文洋行失竊價值逾二十萬元之鑦石等珍品有一華人從上海來者因涉嫌疑已被拘捕 
國内要聞 
[北京通信（誠）]  
　　單純解决内閣說之内幕 
　　近今解决時局之交涉保定方面吳佩孚主之北京方面張作霖主之二十二日保定會議關於北京政局之條件如撤換財法交三總長如取消籌邊使如解散安福部如邊防　之歸部直轄一致裁減關於南北和局之條件如湘事由和會解决如撤換總代表如國民大會問題擄來自保定者所言皆確有其事會場中且非常激烈故此次舉動决非以内閣問題爲止然張作霖之經手交涉則殊不然 
　　保定條件之報告至京先於張氏返斾者半日張以二十三晚回當夜即約張懷芝往談次日午後張懷芝又往五時半入府二十五日張懷芝又往今日下午張自往團河此三日以來之起居注也考其所商量之條件則惟在内閣一問題所謂留靳去李朱曾是也其餘各端據同盟側之某氏所言謂張終將談及據安福側之某氏所述則謂張在保定已表反對質諸來自保定之人則謂張在會塲態度極圖滑固未言反對亦未言贊成但曰我且到京相機商酌然張到京後託張懷芝爲居間者向段側交涉只提出留靳去李朱曾之問題謁東海以後且以滑不留手之口吻致保定一電謂奉東海命勸勿操之過急而三日來交涉之經過則最初彼方不允三總長出閣次允財法兩長辭職交通不動於靳則雖可允其留而不得再兼陸部昨日下午張乃囑張懷芝爲最後之談判謂此條件不允則將遄返奉天不復執調停之役今日張自見段所談如何雖未盡悉但聞段已允令三總長辭職下午外間紛傳三總長之辭呈已備矣惟靳以種種牽掣是否允留尚未能定京中一般人觀察張氏此次調停不過以内閣而止也 
　　保定方面態度依然强硬昨日復張作霖之電謂此事宜從速解决至少亦必先辦妥一兩件以安衆心而其餘陸續實現今日所聞則自和局問題以外對於北京政局則（一）去三總長（二）裁籌邊使（三）邊防軍歸部直轄必須辦到與張之單純交涉内閣問題者殊不相應故苟非張氏眞一步步逐漸進行則做了一件事以後仍然不能了結保定會議尚未散磨拳擦掌未異於前且聞吳佩孚等於所主張仍極堅持則恐事變未能即息而張作霖將趨於中立地位矣 
　　張作霖軟化五字數日以來喧傳都下探其内容則軟化二字原不無線索可尋以近數日之事實言則某使對張異常柔順電約不見則候之公府候之團河且以某某爲介執贄於張氏之門且託人進言曰某人向承大帥栽培（指前年副司令事）以有今日某人不敢忘大帥旣栽培於前自能成全於後某人一心歸命惟大帥所處分所驅策不敢或違個人如此而於團體亦謂安福部本係大帥發起至今未敢叛大帥亦未顯然棄安福部此後仍當一聽大帥指揮决無異志試思天下人誰有不愛奉承焉有不動人憐惜者某要人謂若輩媚張早已應有儘有甚且未必應無儘無故其交部不動陸長不兼之條件正已受憐惜後之撒嬌技倆若輩早信解散云云取消云云之辦不到也 
　　至張之自身則聞對於段氏早有秋波之一轉於許蘭洲要求查辦陳劉時張忽允賠恤十萬了結即其發端蓋張有兩大將一張景惠一孫烈臣張惡徐樹錚而孫與徐厚八省之聯結出於張者爲多而孫爲張作霖借兩箸則取蒯通兩利而俱存之之語曾進兩說其一謂虎相鬭必有一傷莫如俟其兩敝而收漁人之利一謂出爲調人以取重於兩方使直皖兩系皆爲我所操縱張氏近日所爲殆用其第二策也乃不意張勳居然窺破前日張赴張勳之宴張勳語之曰老弟旣撮曹三爺如不同他作到底人家要說你不義氣了張爲之默然則又一因也 
　　目前北京人心已不似前此之恐慌不過如李盛鐸等安系要人移家天津尚未搬回而紛紛外間者則爲内閣之前途或謂靳决不再幹或謂仍然是靳至今言人人殊而靳亦確尚未允銷假其隨之並起者又有爲某人繼任某部之揣測語亦尚與事實遠離但有二事可供談料者一安系之欲保留交通固因曾毓雋有交通部夠安福吃十年飯之言欲維持其銀庫且年餘以來各路之儲欵提盡將來交代算賬大爲困難也一張懷芝往來奔走足不停踵原欲於中取利自安系提請靳不得兼陸軍張懷芝乃大做改長陸部之夢進行甚力而段派亦以此餂之近來張懷芝陸軍總長之聲浪極高也（六月二十六夜） 
[保定會議後之張吳]  
　　北京益世報消息云政潮問題前日曹錕有電致張作霖仍申先辦一二步之請且以三日爲限並謂某方面若無誠意容納則我等當另籌辦法措詞至爲嚴厲張使遂即禀明東海即令曹氏副官長李鴻舉急行赴保轉勸曹使並聲明中央已有辦法李去後昨日尚無復電來也靳雲鵬於前日以第五次辭呈交郭則澐請其代陳東海并請其將本人之意代述於東海之前其言曰怨仇宜解不宜結若三閣員去而令雲鵬入則將來之仇恨更大以愚所見莫如請周少　出而組閣雲鵬願以全力輔助周氏將來萬一東海合肥間有隔閡之事出現則雲鵬仍可執緩衝排解之勞初不必本人在位也郭氏以此語覆告東海東海曰此非周少樸組閣之時機務請靳氏不再堅辭余將再煩張使一勸也至團河方面消息則極岑寂因徐樹錚已赴香山曾雲沛向段氏言欲先辭職段氏以聽政府辦理爲言張作霖亦於二十五日以電話詢段欲段一言勸靳段曰余本人不便請執事酌量辦理可證靳氏之不銷假實因段氏並無表示也連日所傳段氏派人勸靳皆非事實但昨日下午二時則張確至團河有所商榷該報又發表其記者與吳佩孚師長之談話如下記者問此次將軍率師北旋固有不得已之苦衷惟外間不察乃有謂將軍希冀地盤者言雖無稽而未免令不明眞相者有所懷疑殊可惜也吳師長曰余向來作事除盡我應盡之責任外不問其他地盤二字從不令留滯於我之腦海中蓋軍人爲國服務此身尚非我有遑論地盤我師撤防實以久戍南疆士卒思歸不得已懇請中央俯順軍心賜予休養此决非我一人之意思而挑撥者流謂我心懷叵測謀奪長沙殊不思當年之長沙係第三師攻下我欲謀長沙我欲佔地盤不必待至今日惟我非但無此打算並亦無此思想造謠者雖信口雌黄然而事實俱在當不難諒解於國人也記者問皖直兩系之相爭蓋已無能爲諱說者謂將軍爲直系之健者將來直皖兩系實行衝突時即以將軍之第三師對付西北軍與國防軍云云若然則國家大局不更將靡爛乎吳師長曰第三師乃國家之軍隊也西北軍與國防軍亦國家之軍隊也彼此同仇敵愾盡捍衛國家之天職實如手足兄弟抑有何衝突之可言且吾人從軍係國民對國家盡充兵之義務决非對一黨一系發生關係亦决非一黨一系一人之所私有物故余不知何爲皖系何爲直系祗知服從我應服從之命令以衛國保民而已記者問日來保定會議閧傳全國側聞將軍之主張最爲嚴重是果然乎吳師長曰余之主張無他即解散賣國黨剷除賣國賊統一南北鞏固民國以救國家於危亡此外非敢預聞惟我之一切行動則悉聽長官命令决不逾越範圍也 
[僑俄華工之來電]  
　　二十六晚本報接末斯科英文電兩通一係二十二日所發計八百九十六字一係二十四日所發計六百五十九字發者爲俄國某通訊社茲將其發表者節錄於下二十二日末斯科電僑寓俄羅斯與土耳其斯坦之華工於六月十八日舉行第三次華工大會勞農政府外交部東方事務科主任伏斯尼森斯基氏（譯者按此人似曾爲上海俄副領事）代表勞農政府操華語致祝祠略謂華工第一次大會僅有華工七人二次亦僅有十二人今幸有代表六十人而所代表者則有十餘萬人無不具有民權之良心感覺者此乃俄羅斯革命感化所致故能精神刷新爲人權而奮鬭（中略）相繼演說者爲共產黨員布堪寗氏與意國社會黨員格拉齊愛狄氏（演詞皆從略） 
　　二十四日末斯科電華工聯合會辯論三日總幹事會主任劉雪橋（譯音）發揮動人之演說後華工决議將職工聯合會改爲政治機關易名爲華工社會黨總會此會之活動將移入中國而總部則以政治理由暫留俄境大會决定請著名革命黨領袖楊森（譯音）入俄勞農政 
 
 
 

Page 7

 
 
府外交總長齊吉林氏出人不意忽蒞會場主席劉雪橋致詞歡迎之（詞略）齊士林亦答詞祝勉（詞略） 
[中國與日俄間之問題]  
　　日捷衝突問題黑省方面消息日前日捷兩軍在海拉爾發生衝突一事現已由吾國會同日捷兩國共組一調查委員會着手調查該會員額計日本委員五人以石坂少將爲委員長捷克委員四人以諾巴庫爲委員長吾國委員六人以鍾督辦毓爲委員長業於五月三十一日開會即席討論互有辯駁聞吾國委員長提出之宣言共分三項（一）日軍在中國領土内擅自逮捕俄人此爲肇事之原因（二）俄人因被捕憤激致引起日捷俄三軍之混擊此爲本案之眞相（三）中國以領土關係爲圖息事保安起見迭次出任調停故無左袒想各方當能諒解等語據當局者言此案無論如何進行吾團終當根據前項宣言以謀折衝云云 
　　日軍越界問題日軍前因延吉韓黨謀亂越界進兵吉省當局已向駐吉日領提出抗議聞政府昨日續接吉省長徐鼐霖來電謂日領對於此事現已正式答復據云日軍開入華境係臨時應急之處置事前實無暇通知中國並無不合之處等語查日領措詞毫無理由殊屬蔑視我國主權除責成延吉地方文武探查韓黨舉動隨時嚴防並沿邊鬍匪實力剿除以免彼方藉口外應請由部迅向駐京日使嚴重交涉云云 
　　東路防謝問題謝米諾夫以捕拿新黨爲名派兵到哈圖佔中東路聞吉省當局現已籌定防範辦法四端（一）劃分警備區域責成軍警晝夜梭巡分任防範（二）派傅參議訪晤俄領揭穿謝軍陰謀申說利害俾知難而退（三）告誡軍警對待新舊兩黨務取平衡主義不得有所偏袒（四）不論何黨在我境内如有黨爭行爲以及施行暴動者先以善言勸止如不依從即用實力對待以上四項業經電呈中央覆准分别實行 
[京華短簡]  
　　據二十五日漢口電稱南軍對於岳州尚未取攻勢而張敬堯刻已開始退出岳州再南北兩軍在此方面極爲接近又據美使館消息張敬堯確退出岳州僅留兵士三百名保護敎士而南軍進攻甚急獲得北軍野戰砲二十尊機關槍八十架來福槍萬餘支均係日本製造者查南軍兵力不如北方遠甚然兵士都係湖南本省人故戰陣咸出死力 
　　吳佩孚元電主張召集國民大會解决時局聞政府昨致曹經略一電内容係轉據王揖唐來電查詢該電是否吳師長所發原文略謂頃據王總代表電稱滬上各報登載吳佩孚元日致奉蘇鄂贛豫五督軍電主張召集國民大會此電是否吳師長所發抑係他方揑造迅希轉詢詳復云云 
　　昨日星期六閣議例會重要議案四起（一）徐樹錚呈請將外蒙官府積欠前清户部銀行欵項概予豁免結果照准（二）宋小濓條陳整頓中東路辦法十條請核示施行結果關於原請第一條之路局組織法第二條之路局人員培養法交交通部會核辦理其餘八條即責成督辦積極進行（三）張一麐等呈請已故北京大學校授劉師培生平事跡宣付國史立傳結果照准（四）司法部提出請將現署江口高等審判廳廳長經家齡又江西高等審判廳廳長陳經均改爲實授結果照准卽日呈請發表 
　　浙省長齊耀珊因省會彈劾辭職已經明令移調蘇省長辭職尚未解决聞當局因蘇省尚無正式彈劾案到部近仍去電慰留 
　　浙江三門灣闢爲模範自治農墾區域應設官制尚未確定目前姑先以浙江實業廳長暫兼籌備處長藉資經理浙江鉅紳汪大燮等近呈當局請以徐佛蘇督辦三門墾事未荷批准 
[張敬堯退出岳州說]  
六月二十日長沙通信云張敬堯之由長沙退出也聲言退守岳陽以備返攻識者卽知其無能爲也及抵岳後集合所部尚及二萬餘人有槍者亦及大半此時王鄂督旣有派隊堵截勒令繳槍之舉中央又有責其戴罪圖功之令進旣不能退亦不可於是不能不爲死裏逃生之計一面强迫所部盡力嚴備一面對各軍官言但得兵士死力前進即有軌外行爲亦所不究其實此舉徒令糜爛岳陽演出種種慘劇而於戰事固絶無裨益也初欲將所派駐湘陰陽三湖及歸義之軍隊欲成爲犄角之勢者不意陽三湖一處以軍無儲糧南軍一至卽一體繳械投降歸義附近之北軍聞爲清鄉司令王鑄及旅長劉振玉所部經湘軍第三旅追擊雖未大敗然一經湘軍旅長魯滌平勸令繳械投降亦卽應允張以困守孤城絶無援救軍心旣無鬭志南軍又續續而來惟有走之一法昨晚此間傳聞卽有南軍直逼岳陽城下張敬堯已經退走之說頃據甫由武昌乘湘潭丸來省者言謂昨晚經過岳州遙望城中火光燭天紛言張敬堯已率隊退走湘軍業經入城云云今日此間某報亦發出號外謂張敬堯已走湘軍已抵岳陽由此以譚張敬堯退出岳陽消息縱未徵實然去岳之期亦必不遠矣湘軍總指揮趙恒惕已於昨日命令所部移赴湘陰臨行之時尚在總司令部會議一次全部由西門外金家碼頭上船逕至湘陰登陸總指揮部將設新市所有部内各重要人員均隨同前往或者張敬堯得此消息恐在岳危險趁早離去亦未可知 
[紀新化藍田之浩刦]  
　　全鎭燒殺殆盡北軍殘暴已極 
　　十九日長沙通信云湘省新化之藍田爲該縣一巨大鎭市此次北軍退走第七師之補充第三旅由新化潰退行經藍田時有湘軍第二區守備隊第一支隊爲防止該潰兵竄入寶慶湘鄉一帶起見即將該隊分佈楊家灘一帶以圖掩護旋以藍田居民探知北軍潰卒已將大至前站爲前駐藍田之徐營該營完全爲土匪編成素爲人民所畏乃馳告掩護楊家灘之湘軍請來市防守湘軍僅一營聞報即進扼北軍入藍之要道北軍前站開至令甚繳械不從即加攻擊北軍死數十人無何·劉振玉（卽北軍補充三旅旅長）大隊繼至卽以大砲及機關槍向湘軍轟擊湘軍力不能支祇向藍田退却仍掩護楊家灘湘軍旣退北軍就列隊於藍田四面之山上緊緊包圍以防居民逃逸蓋深恨該地人民不應報告湘軍使之來擊欲蹂躪以圖報復也布置旣定遂命其部下一面搶殺一面放火霎時火光燭天槍彈如雨哀號之聲慘不忍聞共燒至一晝夜之久北軍始去茲將該地報告來函節錄如下藍田慘劇前以郵政不通故未函告我處遭此大刦損失極巨欲圖恢復非十年不爲功自新化城至此沿途之屋存者僅半若我藍田則盡成焦土矣計殘存之舖屋北岸七總柳家灣僅存小舖三間橋總僅存劉萬隆一家二甲總僅存知止園一棟正街上存萬盛楚興二家永興街存小舖四家南岸則除蔡家洲一總外楊古腦及墨溪口各剩少半數未燒田𨑾總存十餘家未燒横總存垣興發永人和長盛福三家殺死人數不知多少現已發現屍首五百餘具最可慘者義隆福梁徵傑之妻有孕在身四人輪姦後殺而剖其腹彭桃溪之女年十三輪姦後自殺嗚呼慘矣自三甲過身之散兵殺者七人殺傷未死者近百人燒屋兩棟搶刦可不言矣總之此次藍田有全家死盡者有重要人被殺祗剩老母少妻幼子難謀生活者屍骸遍野哭聲震天死者生者慘痛實同較之前年株醴之禍實有過之（下略）該縣旅省士紳得此確報已召集會議决定公請義賑會電告京滬各慈善團體設法救濟一面派員携欵赴藍田施賑該會已允興辦並擬即日呈請當道請施急賑 
[廣州國會駁孫唐等宣言電]  
　　本月三日孫文唐紹儀伍廷芳唐繼堯共同署名在滬發表宣言其開端卽否認廣州軍府與國會之存在意欲假竊名義另行僭立機關藉以遂其破壞西南大局通敵媾和之陰謀故繼之曰對於北方繼續言和仍以上海爲議和地點由議和總代表準備開會云云是已情見乎詞而又僭立機關非日夕所能成事故復繼之曰在軍政府移設未完備以前一切事宜委託議和總代表分别接洽辦理等語離奇荒謬駭人聽聞光庭鴻鈞以國本及名分所關難安緘默不得不辭而闢之溯自叛督稱兵約法破壞國會遭非法解散總統被强迫棄職同人間關來粤召集國會組織軍府民國正統於焉不絶護法事業於以進行故依據國法而言廣州以外無國會亦無政府雖其間國會不幸而有林吳褚等之棄職然此不過分子之去留而國會行使其職權自若軍府不幸而有孫唐伍等之先後去職然此亦不過分子之去留而軍府機關行使其職權自若同人祗知廣州與軍政府爲民國正統與護法中樞之所在罔識其他大義昭重莫容假借孫唐伍早已去職今不過一私人資格耳唐繼堯釁曾自撤代表屢催未經續派三數人者安得再冒襲軍府名義便其私圖軍府移設已屬讕言而以移設未完爲詞責諸議和總代表分别接洽辦理尤爲理屈詞窮自欺欺人之語而就議和總代表一職而論上年係由軍府特派唐紹儀充當顧自和議再停而後唐君迭電辭職竟至一度派員撤回總代表關防委任等件其去志堅决可想而知自是而降荏苒經年唐君並未有取消辭職之表示其是否承認繼續爲總代表識者方譏爲態度不明且自北庭改派王揖唐爲總代表以來唐君迭次拒絶不與謀面世人方謂唐君此舉尚知尊重西南之公意與懷承軍府之明令乃曾幾何時竟失效力夫豈待言軍興以來已閱四載用兵及於數省犧牲奚止億萬同人與海陸軍諸將士所奮力以求始終不渝者要不過國家合法與永久之和平當茲大法陵夷奸人當路方淪胥之是懼惕共濟於同舟凡我愛國士夫正宜一德一心共平大難以竟全功詎能聽若輩數人變節辱身隳壞護法救國之大業致遠初志謹據實糾陳以正觀聽惟我邦人君子共鑒之參議院主席代行議長職權孫光庭衆議院主席代行議長職權陳鴻鈞叩皓印 
　　按廣州軍府亦有對友邦宣言發表其譯文甚長已登粤報 
[贛省米穀弛禁已實行矣]  
　　日前陳督面詢商會省議會要人以籌軍餉方法衆恐勒令捐欵故對於陳提議之發行軍用票及米穀弛禁事長示贊成陳遂亦不再交議會通過逕由財廳佈告弛禁矣茲將財政廳佈告錄下照得贛省出產米穀前奉督軍省長令准省議會復議禁運出境在案自禁之後迄今一月有餘米價並未低落是弛禁與否無大關係現值贛西一帶客兵雲集軍用浩繁無從籌措惟有請弛米禁并將原加常平捐停止抽收改徵臨時軍費米每石五角穀減半糯米小麥一律照收此項收入專供抵兌軍用手票及一切臨時軍費之用其他稅捐仍照向例徵收業經本廳呈奉督軍省長指令照准自應將米穀卽日弛禁除分令各統稅局如遇商民販運米穀出境仍照定章塡發護照以憑查驗并令湖口龍開河兩稅局騐明照貨相符即自奉文之日起將常平捐停止抽收改徵臨時軍費洋五角并照完出口各項稅捐分别塡單放行外合亟布告各米商人等一體遵照母違此布二十四日 
[杭州快信]  
　　此間各界反對沈金鑑連日集議主張電致中央拒絶者頗多省議會亦以齊氏彈劾案尚未查辦遽予調任魯長已電中央責問又聞查辦實業廳長雲韶案頗嚴厲雲亦有辭職消息 
省公署日來趕辦移交異常忙促各科人員除自願辭職者外一律開單移送警備隊司令部（省長兼攝）亦皆趕造各項清册預備交替 
　　省署衛隊長羅世昌當齊省長臨行時並未呈准擅向警備隊司令部朦領公欵二千金現爲齊氏察覺派員查辦 
　　第一師校附設之洋畫研究會連日假省敎育會開出品展覽會來賓甚夥今日（二十八）午前全體會員又敦請前本校敎員東京畢業之美術家李叔同現已披剃爲僧住持西湖玉泉寺别號洪一道人到會評判後乃攝影而散 
　　殃石商會以民食缺乏昨函杭總商會擬向蕪湖先採白米萬石懇轉給護照二十張以便行運 
[南京快信]  
　　温世珍昨由保定來謁李督報告保定會議情形 
施愚白堅武昨由寗返滬聞李督不贊成滬上和會主張由省議會聯合會解决時局 
　　寗垣白米每擔已漲至十元開辦平糶已多日惟限制每人不得逾五升且米有霉味頗有煩言 
　　留省之省議員四十餘人尚未返里相約守候内部咨復彈劾案如無效另謀方法進行 
　　財政廳長胡翔林一時决不更動聞李齊兩長均派員安慰 
　　聞李不贊同殷恭先任巡閱副使已復電參陸表示現有人組織人羣互助會提倡地方公益呈兩長請贊助 
地方通信 
[松江]  
　　楓市舉辦平糶楓涇市積穀向歸該市自行保管故本屆平糶當然獨辦現該市已推定葉桐叔郁儕伯郁彤雯沈君梅沈紹光姚文澤等六人爲董事共策進行惟聞該市積穀現祗八千餘金各董等議以四千金辦平糶餘四千金則存放生息暫不動支糶米總額擬以二千擔爲極度平糶時間暫定四十日地方人民對此辦法僉以欵少期促頗有責言 
　　敎員加薪運動松江小學敎員月修最低者僅兩元最高者亦不過十元值此米價飛漲實屬不敷食用二十七日午後有一部分小學敎員在醉白池集議加修到會者有一二四六十六等國民學校及孤兒院東吳第四等校敎員二十餘人公推楊了公主席議决定名本會爲小學敎員聯合會推孤兒院某敎員起草章程並定古曆本月二十六日假勸學所開成立大會云 
　　呈准保存古跡北門外禪音菴建自宋代爲茸城古刹前因住持璧乘盜賣菴前古榆經第十五國民學校校長沈維藩等呈縣禁阻嗣又抄附志書呈請出示保存業已由縣批准矣 
[蘇州]  
　　杜威博士講演紀杜威博士蒞蘇後二十七日在舊皇宫吳縣敎育會演講原定講題爲師範敎育臨時變更如下（一）敎育行政之目的（二）小學敎育之趨勢自上午九時講起由南京等師範敎員鄭曉滄擔任譯述聽講者共有男賓五百餘人内有自吳江常熟等處來之敎育界多人女賓一百餘人至十二時始行講畢下午由敎育會長龔耕禹等陪至護龍街顧氏怡園及北街拙政團北寺塔等處遊覽 
　　水木作會議加工蘇城水木作工人因要求加價於二十六日下午柬邀各作主至株泗巷梓義公所集議計到作主十餘人工匠四五百人南區警署得信後當由吳警佐帶同長警多人前往彈壓適該公所司年理事因事未到致議無結果聞定十五日仍在該公所開全體會議决後即於十六日用書面發表云 
　　榚糰業漲價蘇城各糕糰業因米糖油肉等物無不昻貴故各店主日前在元妙觀内財神殿開會討論加價辦法當場議决湯糰及糰子每個照前加二錢粉糕等項照前加一錢定十一日實行 
[無錫]  
　　中醫學會開會紀無錫全城各中醫發起之中醫醫學會於二十五日下午五時在城中藥皇廟開討論組織會到會者有内外針喉科四十餘人首由趙仲坪發言謂醫學爲吾國國粹之一自黄帝迄今已歷四千餘年爲保存國粹起見如上海南通紹興等處均有醫學會成立吾邑今日始有此會希望發起及到會諸君和衷共濟各抒意見籌謀進行方針云云次丁康平發言本會成立後團體宜固結尤當永久堅持諸君贊成者謂簽字表决衆贊成於是各簽一允字繼汪伯蓉君發言請本會成立手續繁多諸事當循序漸進嗣經公衆討論良久議决於夏曆本月二十日開成立大會俟成立後再行選舉會長主任職員等事遂散會 
[鎭江]  
　　辦贛米開辦平糶鎭地存米空虛來源絶跡米市續漲不已丹徒縣張知事昨召集圖邑士紳在署開會籌商平糶方法當經議决由商會借欵派員赴江西採辦秈米數千石運鎭後再分區開辦每石减價二元惟須先調查貧户云 
　　米風潮續聞鎭郡日前發現匿名揭帖誣衊凌紳煥曾指爲運米出境二十五日突集數十人擁至凌宅冲門乞食各情略紀報端茲聞鎭江商會查得凌紳於民國二年曾在城内黄旗口設立平易米所呈報在案當時即有小米舖匿名投函勒令閉歇凌紳不爲威懾開設至今現在米價愈漲折耗愈甚更爲各小米舖所忌昨特函請丹徒縣張知事出示諭禁俾明眞相云 
[揚州]  
　　八中議决學分制省立第八中學校長李荃於二十八日下午召集全體敎職員議决遵照全省中學在南通之會議於九年度始依部令以學科爲單位各科均用學分制以滿三十學分爲畢業第一學年爲必修科第二學年起兼習選科選科分甲乙丙三組已報省署曁教育廳核示矣 
[杭州]  
　　蘇浙人士發起吳社浙江省議員許祖謙丁文炳與杭紳顯乃斌湖紳潘澄鑑等聯絡蘇紳王清穆及蘇議會議長錢崇固等集合江南浙西人士發起組織吳社其發起辭云古人有言志合則胡越爲一家而况山河分野政敎俗尚雅頌言言文同條其貫在一邦域之中氏族婚婣仍世相締城郭溝洫望衡連阡邦人君子豈可不表其親愛者乎洪惟大江以南錢塘以北具區流域東被於海贏劉之世本爲一郡三國五代神洲豆剖未嘗析置後雖分隸省區而三江幹支綺交派注人民性習天然合一天產地寳富甲全國輪軌棣通益用親密夫銅山之鐘地隔霜應晨風之島樹遠聲交矧伊人兮奈何不思結合耶乃者大江南北蘇省人士有蘇社之組織冀發展自治增進文化竊惟鳥有雙翼車有兩輪左之右之君子宜之是用不揣唱興斯吐庶幾輔佐推行相資爲用笙磬應和跗蕚增輝蓋麗澤講習旣諷誦乎前文而結社自由復表著於憲典願我同志襄贊斯舉 
[嘉興]  
　　米價層漲不已嘉邑米價節前已漲至九元現距節後僅一星期突又漲起二三角且有一二米行以存貨無多限制購米每户只准糴五斗或一石不准多購亦可見米源之稀少矣現擬函請商會呈請省長發給護照赴贛皖辦米云 
　　選派聽講人員本届暑假期内蘇省敎育界在寗發起敎育研究社並函各省縣選派學員前往聽講禾邑勸學所已接此項文告當由莫所長會同敎育界决定選派五人前往聽講計嘉南一人嘉北一人縣立學校一人區立學校二人並由學費項下支撥洋一百二十五元爲五人川旅費業由該所通告各該敎育會尅日選派聞區立學校已推定夏鳳章程覺僧二人屆時前往聽講矣 
雜評一 
[論新化藍田之浩刼（默）]  
　　張敬堯之兵不戰而退無能也無能猶可恕也若對敵無能而對於地方則尋仇洩憤燒殺姦掠無所不能則眞不可恕也此次新化藍田之役全鎭爲墟無辜被蹂躪而死者幾以千計如此無人道野蠻之軍隊正所謂神人共憤天道不容而張敬堯以國家鉅費養成此種萬惡之軍隊縱令殃民其罪誠不可勝誅矣 
　　夫向之張敬堯軍隊所以爲湘人痛惡者卽以其軍無紀律肆行騷擾也旣痛受本省人民之攻擊復被全國輿論之指斥乃曾不稍稍警覺加以約束致臨去之時又演如是暗無天日之慘劇豈尚稍有人心者耶此而不懲是無天理懲而僅以逃官敗將視之僅以褫職奪勳處之是無國法 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日益危迫之民食問題]  
　　米價每石已至十五元六角 
　　昨日南北市之米價滬上米價每日漲起五六角或一元全市人心震動現調查滬上所存白米僅足供三四天之食昨日市價錫帮米開盤十五元五角蘇同米十三元五角而閘北河下售開每石十五元六角二分（石百榮米船之貨）各米店聞此消息無論貨之高下門市均隨之而漲至十五元聞米業董事擬示以限制不准再漲云 
　　來源無望之消息滬上各米行在縣商會領取縣給護照前赴無錫常熟購取食米迄未運滬茲聞滬行接得產地採運人復函以該處現正封禁縣知事商會等於騐照時均拒不簽字以致勢難採運來源無望云 
　　平價局糴米之擁擠本埠食米平價局各處鄉民來滬購取平米者自晨至暮絡繹於途至昨日更見增多擁擠不堪甚有因擠受傷者聞昨日銷數每處約二三百包商船會館之平價局因擠軋太甚由該局飛請該管一區一分駐所宋署員督帶長警八名到塲彈壓勸導貧民購米務須照章不得爭相擁擠直至傍晚始各散去大東門外龍王廟之平價局較商船會館尤甚現聞該局主任已變通辦法寛放早晚時刻以便購糴昨日閘北平米局門前糴米貧民較前兩日更形擁擠市經董錢貴三以賣籌處地步太窄昨日起改由新民路慈善團後門而入每排以二十人爲限在該團園内六角亭上售賣米籌持往量米處對籌發米從前門而出以整秩序而免擠軋 
　　贛省允開米禁之覆電滬上食米平價局因開辦以來購者日衆每日銷數過鉅非急籌採辦恐無以接濟是以電致江西督軍省長陳明在該省採購秈米五萬石請飭所屬免去捐稅沿途放行茲接該處戚省長於昨日來電云食米平價局陸朱顧姚王錢莫凌張穆諸先生均鑒有電敬悉贛省現復開禁貴局如來購米自可照章辦理贛省早稻頗有豐收之象再閱兩旬卽可登場惟連日陰雨不休河水盛漲深以爲慮特聞戚揚宥　　各路商界關心米荒上海各路商界總聯合會因滬上米荒價格飛漲於貧民生計及租界治安大有關係除設法救濟外特函工部局及海關稅務司共同維持民食原函如下（一）致公共租界工部局函敬啓者前日接到貴局六月二十四日惠復具見顧全民意無任感激現據米業中人云界内各存米僅敷四日之用此說如果確實危險伊於胡底敝會爲預防起見特再函請貴局一面派員調查行棧存米實數一面設法採運接濟否則一旦米糧告罄界内巨萬居民將何以度日事關公共安寗想貴局必有良法以善其後也此致公共租界工部局董事先生（二）致法租界工部局函敬啓者米荒問題愈趨愈緊現據該業中人云界内存米僅敷四日之用此說如果確實危險伊於胡底敝會爲預防起見用特函請貴局一面派員調查行棧存米實數一面設法採運接濟否則一旦米糧告罄界内居民將何以度日事關公共安甯幸祈貴局會同華商妥爲接濟實深公感此致法租界工部局董事先生（三）致海關稅務司函敬啓者閱六月二十二日申報第三張本埠新聞欄内載有浦東其昌棧碼頭日商煤炭輪旁停泊極大鐵壳駁船兩只滿載麵粉旋有海關華洋托巡五六人到場查得該駁船下面純係白米約共三千餘包當將兩駁船拖回海關扣留米則雇工扛運存棧據云米係蕪湖所產在蕪採辦者係華人出面假名運滬平糶由三菱公司小輪拖帶來滬上蓋麵粉希圖朦混出口等語查滬上存米據米業中人云現在僅有四日之糧此項私運米石旣經貴關扣留應請立予充公發交平糶並懇爲大局計飭下各扦巡嚴密查禁杜絶私販深感公誼此致江海關稅務司 
　　石路商界討論平糶福建路商界聯合會於前晚（二十七號）七時開緊急會議到會者二十餘人公推鄔志豪主席提議連日米價飛漲故特召集本路米業討論現時如何維持但當局對於偷運並不嚴辦鄙人早料米荒必有今日尤恐來日之危急甚於現在也當前月半在寗波旅滬同鄉會與總會提議數次不料未得實際辦法現下米價飛漲危險益甚特先擬妥善辦法四種（一）請總聯合會函告交涉公署·各國領事·及工部局維持糧食注意治安（二）勸告各米商速發天良將存米平價出售　（三）召集滬上百餘團體組織糧食維持會調查上海實在存米之總數以免恐慌而有把握（四）電致江蘇·浙江·江西軍民兩長向各地產米區域運米至滬以辦平糶以通來源且前月寗波同鄉會提議可先墊十萬元將來廣肇公所以及紹興同鄉會各同鄉·各會館·各團體想必不肯落人後爭先墊欵公共辦米以濟時局之緊急云云衆無異言時已九點遂宣布散會 
　　工商研究會請禁私販囤積電中華工商研究會昨日電請中央嚴禁私運米糧出口維持民食其原電如次北京大總統國務院鈞鑒滬米價每石漲至十五元人心皇皇日終所入難獲一飽炊薪價值亦需千文夫食爲民天似此有漲無已百物且因之騰貴中人之家已瀕破產况在工作小民行見安分者塡諸溝壑狡猾者挺而走險於地方治安於大局前途在在皆有密切關係竊以爲人心道德值此不可問之際國家若不嚴伸法令以資維持日下江河益將不可收拾如米之囤積應請嚴予限制私販者應請嚴予懲辦特頒明令俾地方官吏專其責成庶幾乎救我民生挽茲危局所繫殊異常重大敝會爲工商研究機關迭據各工商來會請予設法維持用敢不辭越俎爲是嘵嘵冒昧上陳曷勝待命中華工商研究會叩勘 
　　敎育團體請速發扣留私米電南京李督軍齊省長鈞鑒滬市米價已漲至每石十五元以外爲中國罕有之險象搶米之案已日有所聞而楓涇扣留之私米尚不速發平糶靜候覆騐勢將霉爛此事不惟大失官廳信用且恐長奸釀亂輿論大爲憤慨請卽悉數發滬官賣以濟眉急并定極廉之價以收入全數撥充推廣義務敎育經費似屬一舉兩得謹陳管見請迅賜採納以弭地方隱患并候電復江蘇省敎育會上海縣敎育會上海縣勸學所儉 
　　潘祖臣等請將扣米平糶電江蘇旅滬公民潘祖臣等昨上齊省長電云南京齊省長鑒日來滬市因存米將罄來源頓跌致米價一日間又飛漲至十五元左右人心惶惶危險情形間不容髮上海雖有食米平價局無如糶者自糶漲者仍漲若不急求救濟何以定人心而維現狀昨聞江海關有扣留食米萬石無論出口轉口擬請飛飭該關尅日平價開糶以維目前險象是否有當伏乞立斷否則恐不能接濟爲禍不堪設想也謹以飛聞公民潘祖臣等公叩 
　　道署與商會之會議日來米價繼漲增高以致人心惶惶不可終日昨日滬海王道尹召集沈知事等到署集議上海總商會於下午三時許亦開臨時會議聞由道尹公署飛電報告省署一面再議維持緊要辦法云 
　　浦東米店紛紛閉門浦東一帶自爛泥渡等處發生搶米風潮後各鄉鎭米店咸有戒心近日米價迭漲鄉間人心惶惶昨日上午忽有鄉婦數百人各携飯籮擁至洋涇鎭擬行搶米各米店紛紛閉門該鄉婦等遂擁入經董潘作臣家喧嘩滋閙三區二分署王警佐立派巡官郝文翰督率通班長警馳往彈壓驅散内中有王姜氏·楊張氏·楊盛氏·蔡顧氏·沈唐氏等五名不肯散去因與巡警爲難致被拘入警署王警佐判令押赴犯事地方示衆旋經潘赴局請求釋放一面協同勸導各米店照常開市各米店互相觀望至傍晚尚未開市 
　　火爐銅作咸願停歇專做脚爐手爐八掛爐等貨之銅匠本以冬問爲營業發達之時際此夏令非惟無銷塲且須墊本製造該作主現因米價奇貴工人尚須增加工資故城南如虹橋小南門南倉街一帶各作咸願停歇將工人辭退俟秋後再做 
　　成衣舖亦擬停工作手藝帮中之成衣舖因承接貨主端節歸賬未清且夏令空擋故已由各店主決定如此米貴萬難維持擬於日内停歇工作 
　　米船夥會商對付船主方法南北市河下各米船船户近因米價奇漲内地官廳禁阻流通若輩生計因而受挫各船主自思若收裝他貨各行自有船户裝載若坐待新貨登場尚須三月之久不得不籌維持方法擬將各船夥辭退以節費用各夥聞此消息以我輩於端節所增加工資頗費唇舌甫於初十邊解决今一旦被歇生計全失斷不承認於是邀集各船夥同帮在新民樓商酌對付方法 
　　米商囤米居奇不售閘北唐某米業中人也上年冬間囤積白粳五千餘石向某銀行訂做押欵將米存放新閘橋老街該銀行之洋棧内現因市上存米做乏昨日有人前往向唐探詢勸令從速脫售以免外間評論唐謂俟每石至二十元爾等方來向我問信可也云云 
　　同里船户之獲利據米業中人云咋有自同里裝來白米兩船幸未遇搶據該船户自云此兩船米原本六百餘元今竟售得一千數百元云 
　　蘇州同鄉會散放欵項蘇州旅滬同鄉會因近來滬地米價飛漲貧民粒食維艱業經當地官紳籌欵平糶藉維生計惟蘇屬同鄉旅食滬地者實繁有徒其中生計維艱之貧人數尤不少當茲米珠薪桂之時糊口殊非容易鄉誼攸關勢難坐視特發起籌集的欵散放平米一月聊資補助已訂於舊曆五月十五日在平江公所内先發半月俟月底再發半月至散放之數原定每大口日給錢二十文小口減半現因最近數日來米價更形昻貴僅給小數恐鮮實惠特决定加倍發給計每名給銀四十文小口二十文現該同鄉之窮苦者正在陸續報名請領頗爲擁擠云 
　　浙省請放經過食米江蘇水警第二廳接蘇省長令頃准浙江省公署咨開近據杭總商會呈稱以杭垣各米行存米無多亟須採購皖贛等省客米藉資接濟惟購運皖贛米石儎運回杭必由蘇境經過第恐蘇屬捐局稅卡誤會奸商貪利販運致生留難扣阻情事呈請給發護照以便交商往購而資運杭接濟民食並請咨蘇省長公署飭屬查照放行等情查所呈各節係屬實情應准照辦除指令並核給購米護照曁分咨皖贛二省長准予購運出境外抄粘照式咨請轉飭各稅所遵章辦理騐照放行等因准此除通令各捐局稅所遵辦外令仰分飭所屬各隊轉令各師船凡遇運米船隻持有護照者應將所運米石查明照内塡註數目騐對相符立卽放行勿得留難稽阻以重民食云云咋經趙廳長轉令第一區沈區長等一體遵辦矣 
[王揖唐預防撤換之運動]  
　　平和通信社云自張作霖入京以後北方頗有撤換王揖唐之動機王揖唐方面亦已早得安系電告囑其預謀抵制故日前托由徐某等代爲運動某某等團體聯合促和萬一撤換實現即由此等團體聯電挽留一面密電段系各督求其一致維持日昨並遣人赴浙與盧永祥密商蓋以盧爲最大之援助冀將來由彼領銜抗爭較爲有力也又聞唐王早有密約無論何方撤換均應一致反對其繼續者亦一致予以嚴重之拒絶現王揖唐多方預謀抵抗並期待唐少川方面之踐約云 
[舊國會議員紛紛離粤之滬聞]  
　　聯合通信社云留存廣州之國會議員因岑三軍府來文勒令取消赴滇宣言之署名被逼紛紛離粤除一部分由香港逕行轉輪赴滇外餘人盡行來滬粤中所謂國會除孫光庭陳鴻鈞兩人外僅餘議員兼省長楊永泰議員兼財政廳長龔政議員兼司法部長徐傅霖議員兼交通次長張大義曁其他兼職議員十數人而已所有來滬之議員自二十一日起至昨日止陸續至愷自爾路議員通信處報到並領受維持費計共三十五人茲將姓名開列如下參議院谷嘉蔭·潘祖彝·王鴻龐·符夢松·棟固爾·多爾濟·色凌端魯布·劉芷芬衆議院張樹桐·達什多爾潛恩克·巴圖徐成泰·周問余·孔夢深·馮振驥·王欽字·孔昭晟·詹永祺·唐樹基·張鴻倓·單幹楨·曹振懋·賴德嘉·閻鴻舉·武俊楊·楊榮春·林伯利·吕蔭南·馬文煥·王吉言·江震東·葉成玉·陳純修·李東璧·朱觀玄·潘政良 
[岳州歸客談]  
　　述兵匪搜搶旅客狀况 
　　滬城新北門内有王某等數人向在岳州車站辦公爲時已久前日王等各同事相繼返申據稱岳州未失以前數日謠言四起嗣奉站長命令着各同事一律回籍於是同乘當地末班火車就道甫行數十里忽來兵匪無算先將巨石置在火車軌道阻斷火車交通不一刻兵匪一擁登車逐一搜檢盡刮所有鋪陳行李衣箱等物亦悉數攫去迨搜查王君身畔王急將衣袋中現洋十餘元如數交出若輩尚不滿意將其上下身檢查一周確無餘洋復令王將所着線襪脫下查看襪底中藏有鈔票洋二百餘元亦爲該兵等取去復以其不應欺騙卽以槍剌向足上猛戳一下以致受傷其餘該站辦公各人受傷輕重不一王等到申後已據情電報交通部矣 
[預誌再造共和之紀念]  
　　上海地方審檢兩廳張梅兩廳長昨發出會銜布告云爲布告事照得七月三日爲馬廠首義再造共和紀念日本兩廳遵例停止辦公一天仰訴訟人等一體知悉特此布告 
[義總領事覆各路聯合會函]  
　　去年天津義租界首先請選華董爲各國倡上海各路商界總聯合會特贈頌詞表示感謝之意茲該會接上海義總領事德樂時君覆信照譯如下敬啓者前承貴會公贈敝國駐京公使及天津總領事等頌詞三通業經敝總領事分别轉寄茲奉駐京公使文開承惠之件足徵厚意曷勝感佩從此中義交誼益增商務日盛尤爲欣幸飭向貴會轉達謝忱等因合亟函請查照是荷敬頌台祺德樂時謹啓 
[外交部電告英使南下期]  
　　駐京英公使艾斯敦氏請假出京回國已誌前報昨交涉公署接外交部電略謂艾公使現定三十號出京南下過寗時尚須請謁李督軍約勾留一宵赴滬希查照優爲接待云 
[德國代表行將到滬]  
　　德國遣派代表委員來華一事前經荷領知照由許交涉員轉電外交部核示經部電令許交涉員以非正式接待等情已誌前報茲悉該德代表業已行抵日本不日行將到滬云 
[聖瑪利亞女校續開游藝會紀]  
　　聖瑪利亞女書院因籌欵建築校舍曾於前日（二十五日）舉行游藝大會已疊誌本報惟以需欵甚鉅昨日（二十八日）午後三時仍假夏令配克戲院開游藝會内容與前次相同但增有楊錦輝·刁慶歡兩君之檀香山音樂合奏其次序亦稍有更動茲更記如下（一）主席韓美英女士（該書院學生）報告開會宗旨先後用中英語極明白曉暢之能事（二）聖約翰大學西樂隊（劉純驥·白格外·黄景德·林全輝·孟慶徵·李士芬·葉燕臣·）奏樂豪放靜細兼面有之（三）該書院女生（胡永馥黄惠娟張繼英朱其廉李佩麗陳靜廉杜質良楊翠貞王桂英潘貞娟陳經瑞等）演怪石洞西劇該劇本諸說部天方夜談原名愛利巴伯ＡＬＩＢＡＢＡ全劇概况已詳廿六日本報昨日所演較前次益臻優美矣演畢休息少頃（四）聖約翰大學中樂隊（　恂生榮寳澧沈維楚邱培洵汪以鏻林正霖翁長熙朱士嘉）奏樂以最後一曲爲最佳清遠閒放翛然有隱逸之意其新製之歸去來詞曲歟（五）李松泉君演幻術奇妙不可思議（六）刁德仁夫人以中西腔互歌中西之曲眞音樂中之别開生面者（七）楊刁兩君合奏檀香山音樂其韻趣似與其地同有介乎中西間之特微也（八）精武女子體育會學生演國技或拳術或武器均驍勇百倍有一甫十歲外之女生試拳尤足嘉也（九）該書院女生舞蹈蹁躚裙袖頗有可觀六時許始散會 
[浦東中學畢業生聯袂西渡]  
　　浦東中學校向章凡在校肆業滿二年以上之畢業生考入國内五大學者年予津貼一百元額定每年十名現自本年起改爲國内六名國外（限歐美各國）四名赴國外留學年予津貼三百元藉以提倡學生就學法至善也聞本届畢業生之赴歐留學者甚夥前者（二十六日）已有濮達（與該校前届畢業生睚寰鏡沈泮元等同行）等數人啓程赴英下月中旬大約尚有朱惟琮·江建魁·毛連生·顧志尚等數人赴德作育人才不遺餘力該校辦事者之精神深堪欽佩而該校將來之前途實亦未可限量也 
[考察歐美敎育後之紀載（續二十八）]  
　　團員述美國敎育狀况 
　　（四）俄哈約省克里弗蘭市立師範學校附屬小學本校爲六三三制之六年小學所可注意之點（一）爲一年級新入學兒童之敎法·管理法（二）爲六年級將畢業兒童之敎法茲就二者記之一年級新班敎室參觀此班兒童初自幼稚園來敎師之外尚輔以保姆一人敎時分爲二團其一團敎師敎之識字綴句所綴者爲快來今日同我游戲等句其一團由保姆導作累木游戲室内并陳玩具恩物多種旣而敎師令兒童合歌歌意爲敎兒童衛生言洗面掃地之宜勤日光殺菌之可貴敎師向余等言小學新生未可遽令與幼稚園之習慣隔離故本校取此敎法至初敎識字以敎整字爲佳拼法可於後敎之因敎拼法過早兒童不感艱深必乾燥無味也六年級敎室參觀時方授地理敎師爲余等言兒童經過六年級即入初級中學第一年自小學入中學務令無階梯痕跡爲便故本級常令兒童練習組織及自治等俾與中學生活接近本時間内分全級爲四團每團各舉領袖一人一切事件團中均取協同動作領袖在團中如有武斷或抹煞團員意見者團員得否認另舉所研究之地理題目每團一首各團研究之結果必向全級報告一次爲養成兒童之公民良好習慣敎員常以自已之經騐爲指導之方法云此外敎授皆係用分團式其一年級舊班則自習與講讀分爲前後兩團前團圍坐成楕圓形後團圍坐則成複綜半圓形又敬愛國旗之事校中亦於歐戰後特别注意本日參觀則有一敎室兒童方全體立向國旗舉手歌唱及幼稚園兒童之捧旗周匝游行謂美國人無國家主義之覺悟者是實不知美國者也 
[各公司輪船消息]  
　　甯紹公司之老寗紹輪船昨自漢口來滬裝有襄餅一萬二千塊白米一千二百石小麥一千餘袋藥材二十三件豆十件其餘爲水硍·茶葉·機花·野絲頭等項 
昨日新北京輪船開赴寗波裝去白米三千數百石又寗紹公司之新甯紹輪船同時亦裝出上海第一廠機器麫粉數千袋並老同懋之襄餅順太之桐油等及白米千餘包 
　　大達公司之大和輪船昨自揚州來申裝來大宗鷄蛋一千數百簍此蛋係銷至外洋並有棉衣等貨該輪原欲星期三開駛刻以天生港各貨擁擠故臨時特開短班專行任家港·天生港·姚港·三處以運客貨來申太古洋行之宜昌輪船定本日開赴香港·廣東裝去有大宗之白米及運赴曼谷之紙烟數十箱並恒泰之彩蛋二百餘醰 
　　招商局開赴烟臺之飛鯨輪船裝去之貨有大宗蔴皮及各種雜貨又昨從長江各埠來滬之華大輪船裝來進口貨爲大豐之麫粉·及小麥·與酒三項江華輪船本日開赴長江裝去有大批之黄白糖及怡和紗·並利華日光肥皂等項又開赴烟臺天津之新太輪船其出口貨以箱貨爲多如上海進步廠之線襪·及皮絲烟·茶葉·與洋廣貨等類又開赴香港之廣利輪船其裝出之貨有合記·廣興·昌和·等之大包棉衣約五百包並聯益等裝赴檳榔嶼·香港各處之土布二百餘箱其餘如永安公司之木器·先施公司之洋貨等項 
　　天祥洋行之巴沙號其進口期已誌本報此次該輪從大西洋來華裝來之進口貨爲大宗雜貨因上海無貨裝出故昨晨已經開赴香港約七月十八日再至上海俄國義勇艦隊之喬其號前日由香港來滬裝來之進口貨係大宗紅木器具開期現尚未定 
　　中國郵船公司接中國號輪船來電云於本月二十二日由舊金山出發將於七月十一號抵滬又接尼羅號來電云自本月二十二日在滬啓行後於二十七日離開横濱經檀香山而至新金山 
　　法國火輪公司之包島斯號自本月二十六號從上海出發開赴馬賽情形已誌本報惟出口貨中裝有白絲及顔色絲五百三十一件内有十件裝往派脫賽特（ＰＯＲＴＳＡＩＤ）八十五件裝赴密雷（ＭＩＬＡＮ）十五件裝往瑞區（ＺＵＲＩＣＨ）二十五件裝往馬賽（ＭＡＲＳＥＩＬＬＥＳ）二百五十五件裝往勞耶司（ＬＹＯＮＳ）裝赴密雷者更有野絲二十件云 
[絲繭市漸見活動]  
　　近數日華絲對外貿易稍爲活動中等廠絲每擔漲起銀四五十兩是以乾繭市面亦已轉機昨日梵皇渡信昌等繅絲廠買進杭州乾繭五百餘擔價每擔銀一百五十五兩至一百六十兩又乾生信昌等絲廠續購無錫交貨之乾繭二千餘擔（保六百斤折頭）每擔價一百四十五兩至一百三十五兩 
[銀市報告]  
　　中美新聞社譯友華銀行二十八日報告云上星期六日倫敦當地銀價漲一先令四便士遠期銀價漲一先令二便士紐約銀價仍爲九角此間開市時定價金鎊電滙五先令金圓九角九分半日金五十二元市面終日穩固交易價金鎊在五先令一便士及五先令二便士之間金圓在一百零一元及一百零二元之間交易不少投機家賣出較多市面穩定月内不致變動因各銀行以半年度將届不願取變更現狀之態度也 
[交易所開幕前消息]  
　　證劵物品交易所棉紗部經紀部部長邊文錦·陸竹坪及該所常理事長聞蘭亭紗業公所董事賈玉田等於前日爲標準問題第二次開臨時大會拈定仍以雲鶴爲標準等情已詳昨報茲悉是日擬定目今十六支大市現大包雲鶴作價一百六十五兩與標準相當者爲雙象·人鐘·飛馬·雙喜·水月·日光等六牌比較標準以上者寳鼎·地球·如意·均加銀一兩寳塔·加銀二兩比較標準以下者紅龍·小銀八兩天官·牧羊·均小銀七兩月季·雙虎·丹鳳·文明·小銀四兩紅團龍·小銀三兩二十支反手紗標準亦係雲鶴可與標準相當者爲雙象·飛馬·五福·人鐘·雙喜·水月·等六種比較標準以上者寳塔·地球·各加銀二兩寳鼎·如意·採花·三星·均加銀一兩比較標準以下者牧羊小一兩電車小二兩飛鳳小三兩 
　　又聞賈邊陸張等公同鎊見重量如下十六支雙象十鎊半人鐘十鎊七五雲鶴十鎊六二五寶塔十鎊六二五地球十鎊六二五如意十鎊半紅團龍十鎊三七五雙 
 
 
 

Page 11

 
 
虎十鎊七五丹鳳十鎊三七五水月十鎊七五雙喜十鎊五六二五寳鼎十鎊三七五以上重量係小包爲大包四十份之一昨已通告各經紀人遵照辦理現交易所定於七月一日行開幕禮二日開始營業 
[滬西商界聯合會職員會紀]  
六月二十七日下午八時滬西商界聯合會開職員會會長葛品生主席報告租界内又將推行印花稅事曾經本會致函總商會請其一致反對惟有無效力須視各路商號之有無决心爲準次顔芹香傅子遠提議以際此米價飛漲民食惟艱請函達總聯合會懇其召集各路速議開辦平糶至籌欵一層當公同盡力勸募主席以此議付表决多數通過遂囑文牘起稿即日繕送以期早日實行次顔芹香劉順昌諸人對於添置校具增加房租等事有所討論至此已逾十時乃宣告散會 
[電器工界開會紀]  
　　電器工界聯合會於昨日午後在弎弌堂開理事談話會商酌新會所遷移日期公决定本月底准定遷移並通告各團體各會員至本月底止往來一切函件請送白克路福源里口Ｅ八百五十號及五十一號樓上後有同業某君報告有數家公司發售國貨電燈泡未知是否國貨要求會中派員至其數家公司調查明白再行核辦因係國家名譽有關大衆贊成通過次議决本星期六夜在事務所開第十次職員常會再行討論進行會務及義務夜學繼續辦理各事議畢散會 
[華僑聯合會今日開會]  
　　爲三門灣事 
　　華僑聯合會昨發通啓云敬啓者近政府開闢三門灣爲農墾模範自治區爲吾華僑偉大事業吾人自應深悉其中進行情形茲浙江實業廳長兼三門灣籌備處長雲海秋先生内務部派委調查三門灣農墾及華僑事宜鄭子僑先生到滬本會特訂於本日下午四時半開會請雲鄭二先生到會報告籌備經過一切及政府意見關係甚巨届時務乞賁臨萬勿見却是幸 
[何豐林宴請雲海秋]  
　　浙江實業廳長雲海秋帶測繪生二人秘書一人於前日來滬將轉程往三門灣測量開闢商場地界現下塌於湖北路名遠旅館明日即須起行其開闢商塲之籌備事宜已由秘書馮絲閣起草釐訂成册行將呈報京部昨晚特由何代軍使設筵一品香餐館宴請雲氏并招滬上政界人物作陪 
[耶敎自立會聯合會之第一日]  
　　昨日爲中國耶蘇敎自立會全國聯合大會之第一日假上海閘北寳通堂長老自立會堂開會上午九時十六省代表除温州平陽代表五十人尚在中途未到外統由籌備處寄宿舍魚貫入會沿途軍樂悠揚鞭砲大作童子軍維持秩序招待員荷旗引導入座一奏樂二宣告開會（主席俞宗周牧師）三祈禱（九江代表蔡德高牧師）四唱歡迎歌（全體）五讀經（福州代表何學誠牧師）六唱歌（養眞幼稚園學生）七致歡迎詞（主席）八籌備員致詞（委員長韓鏡湖君代表各委辦）九各省代表答詞（九江舊美以美會蔡牧師）十讀各界來賀電及各團體公函十一外國自立傳道牧師致歡迎詞（瑞士畢勝道君）十二各處代表報告十三來賓致賀詞（上海縣代表程渭南）十四祝福十五奏樂散會 
　　下午二時開會一唱歌二祈禱三韓鏡湖君宣告開聯合大會宗旨及五日内所討論之事件（一）公組總會（二）審查信條及禮儀（三）修正大綱（四）查道事業（五）敎育與衛生（六）社會與女權（七）書報組織（八）保護及立案（九）壽險聯保問題四推舉議長一人（俞宗周）副議長二人（韓鏡湖·林湄川）審查七人（柴連復·游闡階·樂詩農·陳天眷·郭維新·李幹忱·范志篤）書記九人（葉芳圃·王宣忱·謝雨仁·蘇文卿·黄叔銘·蘇養眞·李景賢·魏顯榮·安子珍）五楊少川·徐維繪演說畢散會晚八時開會一唱歌二祈禱三廣學會編輯陳金鏞牧師演說四聖敎書會編輯柴連復君演說五活動影戲散會茲將今日以後三日秩序預誌如下第二日上午九時至十二時（一）靈修會何學誠敎師（二）唱名讀紀錄（三）公組總會（四）審訂信條（五）修正大綱下午二時至五時（一）公組總會法分股討論（二）規定大綱分股討論（三核訂信條分股討綸晚八時至十時（一）演講救國與自立（二）儀器演講第三日上午九時至十二時（一）晨禱會樂嗣才敎師（二）唱名誦紀錄（三）布告宣道事業（四）敎育共衛（五）社會共女權下午二時至五時（一）議訂宣道方法（二）籌備敎育與衛生（三）實行社會與女權晚八時至十時（一）演講勉勵之要素施嘉達敎士（二）衛生影片韓鏡湖君第四日上午九時至十二時（一）晨禱會范志篤牧師（二）唱名讀紀錄（三）組織書報法（四）保護與立案（五）壽險聯保問題下午二時至五時（一）書報社規定簡章（二）保護與立案審議（三）壽險聯保章程委辦晚八時至十時（一）演講救主之寳訓李仲　牧師（二）儀器演講韓鏡湖君第五日上午九時至十二時（一）晨禱陳西齋牧師（二）唱名讀紀錄（三）各股討論終結報告（四）公組成立正式選舉（五）行按立及聖餐典禮下午二時至四時（一）參觀商務印書館（二）參觀恒豐紗廠晚八時至十時（一）時疫之預防（二）歡送會（三）游藝會 
[華商電燈將實行改換交流電]  
　　華商電燈公司將次改換交流電其新機均已裝置竣工訂定陰曆六月初一日爲始將各段燈線交第更　先從裏外馬路至十六舖入手所有對於燈户裝用章程業經該公司董事會議决悉聽燈户自雇裝燈店家派匠裝設該公司不另派人代表惟須在華界開有電器料之店舖或租界内著名之電器公司均可承裝俟裝竣後由公司内工程司較驗聞第一次並不收費若遇燈線有惡劣者必須重裝然第二次或以後每次較驗須由該公司收取較驗費洋五元此項章程日内即將發布以便周知 
[懲收燒酒費更易經理之布告]  
　　江蘇二區烟酒事務局昨發布告云爲布告事案查本區燒酒第一分棧經酒商程兆魁呈請加額認辦轉奉京署核准業經本局長訓令現任第一分棧經理王修庭截至九年六底止結束收數卽行移交除委任程兆魁接充外合亟布告烟酒商知悉自本年七月一日起所有本區應徵燒酒費欵由新任經理程兆魁接收所有一切徵收手續仍照向章辦理其各遵照母違切切此布 
[踏布業工人罷工中之兇劇]  
　　本城内外踏布業小行工人因要求加增工資不遂分發傳單知照同業全體罷工經雙方舉出代表一再討論迄未解决因此罷工迄今已有多日小西門外黄家闕路和記踏布坊主單梧生因各主顧催取貨物甚急而各工人罷工如故是以親自踏布工作昨爲小行同業工人韓錫發等數十人偵知以單梧生首先違背行規立時前往將單軋出同往茶肆評理復將單之作場中所用軸杆四根取去行未數武忽與大行司事沈慶桂·大行公所司賬毛思義等相遇沈毛等即向排解無如小行方面人多手雜一言不合由韓錫發李伍林柴金全等行兇以致互相毆打由警到來將一干人拘送二區警署當以案涉刑事飭將單沈毛韓李柴等六人備函派警押解地檢廳訊辦 
[新記浜路仇殺案近訊]  
　　林金貴包杏翠兩人均業水菓生理同行嫉妬積嫌成仇上月二十號相遇於虹口新記浜路忽起衝突包被林用刀戳傷胸部當場身死林亦自戕受傷倒地經包妻周氏鳴捕將林送請同仁醫院醫治包尸舁入斐倫路騐尸所報請公共公廨中西官會往騐明着尸屬棺殮候林傷愈再訊已紀前報茲悉林傷已經醫愈昨由捕房傳同尸妻包周氏將其解請李襄讞會同英包副領事升座第二刑庭略訊一過命帶回捕房候下禮拜一再訊 
[滬杭火車傷斃人命併紀]  
　　昨日（二十七）由滬開杭之一百零六號慢車駛至筧橋附近撞傷小孩一人當即交由路警送往杭州醫院醫治一面電知車務總管曁各關係人員又同日由滬開杭之一百十號特别快車駛至嘉興與王店兩站間之一百一英里地方有年約三四十歲之男鄉人在道軌上行走雖經機車抽放汽笛使避置若無聞一時停車不及致被車撞軌外當即停車察看見已斃命不能施救迨該車抵硤石車站由該車長通電報告並着路警馳往該處料理 
[汽車夫故意開駛快車之押儆]  
　　汽車夫王阿仁前日在新閘路開駛二千四百十六號汽車疾馳並悞走路徑以致撞壞三路電車碰倒陳仿鰲所拖黄包車跌出坐客兩人傷及陳之手臂等處當經新閘捕房華探目邵和鈞查見鳴同二百十八號三道頭印捕九百六十七號華捕將王連同汽車一併帶入捕房昨晨傳同英美電車公司五十九號司機人張步履等將王解送公共公堂即據車務處捕頭上堂譯訴前情請爲訊究據張步履稱二十七號下午被告開駛汽車在新閘路從後面疾駛而來將電車旁之脚踏板撞壞並將陳仿鰲之黄包車碰倒跌出坐客兩人等語又據陳仿鰲投訴是日拉車至新閘路突被王阿仁所開之汽車撞壞車輛跌出坐客並將我之手臂等處撞傷請究據華探目邵和投禀目覩被告開車疾馳並走錯路徑致肇斯禍云云訊之王阿仁供詞推諉關讞員核供商之英卓副領事以王故意開駛快車撞壞車輛傷及途人違犯三百二十四條刑律判押西牢半年以儆 
[唆使行兇捲逃之判罪]  
　　鄧文炳前延達商律師代表投法公堂控妾金鍾仙串通姦夫王桂林唆使匪徒圖害原告並私行捲逃飾物請求訊究等情被告等亦延律師代辯一切判聽候宣佈堂諭飭遵等情迭誌前報昨又傳案先由法副領事雷君將西文堂諭朗誦畢繼據讞員陳君諭曰此案據原告具控被告等串同唆使行兇捲逃飾物迭經本公廨一再研訊被告王桂林向居原告家中自金鍾仙捲逃後王桂林即行逃至蘇州旣無串通行爲何以遠遁詰據王稱係屬劉天開唆使訊之劉稱並無其事綜核案情被告等串通唆使行兇捲逃飾物罪已成立觸犯新刑律第三百十三條着王押西牢六月金鍾仙押一月以儆存案金飾交原告領去堂費十兩歸兩被告公同負擔此判 
[奉賢縣農田亦發現害蟲]  
　　浦東發現害蟲正在設法撲滅昨聞滬海道屬之奉賢縣境東一東二等鄉發生一種害蟲俗呼爲造橋蟲事爲齊省長所聞特派省委賀鳴崗馳往會同該縣尅期掃除 
[慕爾堂今晚開會]  
　　三馬路慕爾堂益賽會准於禮拜二（即今晚）八時開同樂人會同時歡迎新會員給發會證其秩序有南方國樂范子美君演說·特别唱歌·新式游藝·活動長片電影等等並備茶點以饗來賓 
[浦東中學之畢業式]  
　　六里橋浦東中學於昨日（二十八日）上午十時舉行畢業禮畢業儀式之秩序爲校長報告開幕畢業生向校主遺像行三鞠躬禮給憑校長　辭同學頌辭畢業生答辭禮成畢業生計有趙富鑫朱惟琮徐炳勛等二十三人云 
[美術學校畢業式預紀]  
　　上海美術學校定於陽曆七月四日（即陰曆五月十九日）下午二時舉行畢業式昨已柬邀各界觀禮其預定秩序如下一奏樂二向國旗行禮三校長致訓四名人演說五癸樂六給證書七畢業生答詞八奏樂 
[小學敎員試騐檢定定期舉行]  
　　上海縣知事接江蘇敎育廳訓令云檢定小學敎員委員會案呈查第三届小學教員試騐檢定定於本月七月各校暑假期内委託省立及代用師範學校分路舉行業將各路試騐地點表頒發令飭各該縣知事轉飭知照在案查該縣小學敎員試騐地點定在上海省立第二師範學校茲定於本年七月二十六日開始試騐應由該知事分别傳知應受試騐各教員於試騐前三日向該校報到以便酌量分配試騐場所及時間至每日試騐科目應由主試臨時委員按照試騐規則第五條之規定於試騐前一日例表揭示除分行外合行令仰該知事遵照此令 
[莫干山之旅客多]  
　　滬餘鐵路本年將浙省武康縣屬之莫干山避暑會事宜收歸辦理以來營業頗稱發達上月間因天氣尚凉游客稀少每日售出此項聯運票平均四五張近日天氣轉熱人數驟增數倍該路所辦之莫干山鐵路旅館房間旅客吳已住滿但該路爲營業起見並不停止售票所備之汽船載客惟以噸量有限乘客旣多其所帶行李除要件得以隨身帶上汽船外其粗笨之件由鐵路另裝民船代送上山俾免載重過量而誤行程云 
[王彬彥赴浙]  
　　浙江武康縣莫干山爲各國僑商避暑之所該縣知事曹有成前以該山馬路年久失修已崎嶇不平呈准盧督軍齊省長撥欵興修委閘北工巡捐局工程科主任王彬彥監理此項工程刻已將次工竣王君迭接曹縣長來電命即赴折騐收工程一面電商閘北陳局長准予給假一月故王君昨已乘滬杭火車前往矣 
[太倉旅滬同鄉會開會紀]  
　　太倉旅滬同鄉會於前日假邑廟萃秀堂開夏季常會提議各項事件同鄉到者甚衆由文牘員李頌韓爲臨時紀錄首由唐蔚芝會長報告開會宗旨次由放賑員武筱航報告散放雙鳳·毛市·湖川·新豐·鹿河·沙溪·王秀橋等各鄉春賑情形次由朱愷儔提議創辦滬劉長途汽車由羅店至劉河測量路線經費由何人擔任洪伯言發言該費由發起人暫墊衆皆贊成通過次由吳挹峰起言本會經費全恃各同鄉月捐爲挹注而經收月捐歸何人擔任經衆公舉項惠卿·李頌韓·顧仁甫·傅曉生·顧士章·朱浩生·徐讓之·張旭東·分頭徵收以維持會務末由項惠卿報告現與張綸卿合出資三千元擬在本鄉建設養老院定額百人而建院及常年經費應需欵若干請公同討論經衆磋商良久以建院一切經費非五萬金不可而項君擬先調查眞實貧苦無靠之老者每月貼養贍費若干俟經費充裕再行建院衆皆稱善議畢各會員合攝一影而散 
[猴磯島燈塔燃點原燈之曉示]  
　　各口巡工司昨出曉示云本巡工司查東海關稅務司所屬界内猴磯島燈塔復行燃點原燈撤去暫代之燈合將其情形開列於左計開一山東烟台猴磯島頂上曾設黑色圓形塔一座上置頭等透鏡四面白光燈嗣於本年五月五日將該燈撤下修理暫時代以六等透鏡白光明滅燈已於第七百號示曉諭在案現查原燈業經修竣訂於七月二十日左右復行燃點其暫代之燈應即隨時撤去爲此合即遵行曉示各處船隻務宜留心詳記以免疎虞 
[昨日公共公廨訊案紀]  
　　昨日上午公共公廨民三庭由陸襄讞及美約副領事會審（婦人戴翁氏訴其夫戴德榮不顧贍養並被扣留衣飾又戴德榮訴翁氏吵閙行兇請求離婚之互控案經兩造律師各爲其當事人辯論結果着戴德榮津貼氏贍養費洋五百元完案民四庭由俞襄讞及美丁副領事會審（一）湯潤生訴湯三福·湯生華覇佔地皮案問官以原告並無證據提出結果註銷（二）張源順訴沈廷芳·王九禾·不理欠欵銀二千九百餘兩案訊悉兩造有和平解决之意·結果改期七天再核（三）阮德泰綢緞店主阮子賓訴林蓉甫不理綢緞價銀四十九兩四錢四分案被告認欠不諱請准分期拔還結果着被告分三個月邇清（四）高維美訴張學富不還米洋十元零四角五分案結果限被告於二禮拜内償還（五）陳洪炳訴姚永全抵押方單不贖請追本利洋二百四十五元案訊明原告所算利息太重結果着被告於兩個月備齊本利洋一百四十元向原告取贖 
　　又午後民一庭由關讞員會同腦威國副領事審訊腦威商漢斯福姆訴寗紹輪船公司雇伊爲永興輪船主無端被辭請追損失並三個月辛工及往來盤川膳宿費洋一千四百十五元案經原告律師向原告詰問自伊在香港得三北公司電報聘爲永興船主來滬就事以及中間服務四個月狀况此次被辭受損各情一過旋由被告代表律師向該西人盤問之下結果改期再訊民四庭由張襄讞及英包副領事會訊（一）周眷山訴張俊卿不將賬簿交閱案被告已遵前諭將簿據交呈公堂結果候派員理賬並着被告詳具答辯改期再核（一）曹張氏訴王名䤤侵佔其故夫遺產客棧股單案被告延許理律師到堂與原告略辯數語結果改期再訊（一）婦人張馬氏訴全少亭將其女愛金配伊子爲室收過聘禮將女藏匿希圖賴　請追聘金案兩造到堂供詞各執尚須第三者作證結果改期補傳人證再訊（一）周銓福延許理律師訴某善堂董事王生甫地保辛允蘭將前清上海汪縣令諭令保護伊之地皮八分擅自私售與人案被告亦延有律師到堂陳明該地從前曾起糾葛情形結果將案註銷（一）吳徐氏請求給諭執管遺產事請求人未到結果展期兩禮拜再核 
[傳集命案中之鄰人]  
　　小西門養志坊口五十號門牌之謝海亭同妻謝牛氏誣指收舊貨之姚申康爲竊賊扭住行兇以致斃命報經地方廳派員騐明將謝等帶回候究在案茲悉此案業由檢廳飭將謝牛氏與謝妹銀珠先行取保出外其謝海亭則迭次提案研訊供多推諉問官以案關人命且據死者之父姚兆祥來案具詞稟請伸雪虛實亟應澈究是以於昨午派警往傳案中要證即謝之鄰人五十二號林鳴·四十六號方世全·四十八號陳寅泉等一干人證來案再訊 
[殺人犯不准減刑]  
　　廣東人歐熾前於西曆一千九百十七年十二月二十三號晚在虹口北四川路一百六十七號門牌私設之總會内與楊生因賭起釁開放手槍將楊擊斃被捕解經公共公廨判决禁錮西牢十二年昨晨其家屬延律師到堂以歐現在押已有二年零六個月要求開釋或從寛末減捕房事前經被告律師之知照故亦派代表律師到堂駁被告之請求曰該總會並無工部局執照實係流氓妓女聚賭之窟糾衆賭博已屬違法矧被告當時身藏手槍連發三響擊斃之後身畔尚有餘彈跡其膽大妄爲按律應辦殺人者死前此所科刑期係以誤傷判斷今被告若再請求敝律師極端反對如堂上准予減形至多亦不過減去五年云云中西官核稟磋商之下硃諭仍照原斷所謂不准 
[迷路男孩待領]  
　　新閘捕房四百二十一號華捕昨晨伴送男孩周順根到廨稟稱該孩昨在麥根路徘徊詢係迷失歸途恐入匪人之手是以帶入捕房送案請示並據周孩供年十一歲家住西鄉太保塘餘語不清中西官得供判周孩函送上海縣知事署查傳其家屬認領 
[汽車無照之科罰]  
　　汽車夫曹阿古日前駕車至法租界由某號西捕上前查查閱執照無着該捕以曹不應駕車不帶執照抄錄號碼回稟捕頭昨日飭探將曹傳至法公堂請究先據捕頭上堂稟明前情詰之曹供是日因時適星期故未向法工部局捐納求宥中西讞員會判着曹罰洋五十元充公 
[汽車撞斃黄包車夫續誌]  
　　黄包車夫莊四九子於廿五號下午拉一千三百六十號執照黄包車行經虹口斐倫路被仁記路二號某洋行雇用之汽車夫鎭江人張阿寳所開裝貨空汽車撞倒碾斃並損壞車輛經一千四百六十九號華捕與包探候阿寳將張拘押捕房尸體舁入尸場報請公共公廨中日兩讞員會往騐明着尸母莊朱氏棺殮候核等情已誌本報昨晨捕房將張阿寳解廨請究中西官以騐尸係陸襄讞及日林副領事辦理命張還押候禮拜六原官訊核 
[汽車撞跌男孩]  
　　昨日下午一時許有一千六百四十八號汽車駛過南京路浙江路口撞倒浦東人十四歲男孩俞仁奎跌傷頭腿等處由老閘捕房七百二十一號華捕瞥見當即前來抄錄汽車號數另雇車送俞仁奎往麥家圈醫院醫治即持取傷狀單呈報捕頭請究 
[馬車碾斷童臂]  
　　昨晚八時許有某號送牛奶馬車駛經北京路口撞倒賣西報童子江灣人唐心寳左臂骨爲之折斷該馬車見肇禍即疾駛逸去旋由老巡捕房一百九十九號印度捕查見另雇車送受傷人往山東路醫院醫治一面歸報捕頭候示 
[毆斃竊賊案傳警質證]  
　　滬杭甬南火車站附近沈姓家祠内租户開設織機作主王三雲夤夜毆斃年逾五句之竊賊一名次日由地保報請地方廳派員騐明將王訊押在案茲悉此案由法官查悉當時該竊被毆未死以前由巡警到塲是以問官稟明梅檢察長於昨日函致二區警署杜警正飭傳二區第三駐在所當時蒞塲巡警李連五來案質證杜君於下午諭飭李警投廳稟到候示由檢察官開庭命傳李警上堂並提同在押之王三雲到案預審良久判王還押李警回所供職 
中華職業敎育社通訊 
[本社致小學校徵求職業指導辦法函]  
　　敬啓者本月十九日本社職業指導部開會討論本屆各學校畢業生職業指導辦法並請實業家對於學校加設商科應行注重之點發表意見藉資參考茲將是日會議之結果錄呈台覽關於貴校本屆畢業生職業指導即希按照此次議决事項第七條辦法先行示復爲荷 
　　附錄職業指導部議决事項 
一國文科各校增設商業科者須注重應用文務使通達俾在實際上可以應用 
一珠算科宜多事練習務使運算純熟並明瞭意義平時於各國之滙兌及本國銀兩銀圓之折算尤宜視爲重要敎材常令演習 
一習字科須注意於字畫之端正並宜先以楷書作基本再以行書便應用 
一培養常識校中於每週土曜日課後請工商界之確有經騐者到校講演關於工商業種種常識藉增學生見聞 
一工廠中之巡廻教授各校敎員在晚間可就近旁各工廠爲巡廻敎授使職工學徒均得補習之機會則工廠必甚歡迎而學校且可藉是得與工廠聯絡之益 
一補習夜學校各學校就校内酌量設補習夜學校招工廠内職工學徒補習應用之知識 
一職業指導本届各校畢業生職業上之指導或由本社派員到校講演或由學校職員自任講演可由各校斟酌情形辦理並先函復本社以便擇期開會商榷進行 
來函 
[中西女塾學生分會致馬志超函]  
　　志超先生你的評論敝分會在夏令配克戲院演劇的一篇已在報上領悉了恐怕先生有些誤會所以不得不加申明敝分會天義務學校的請加入這游藝會并没有甚麽預備英文演講學一科是敝校課程之一這短劇也是平日的我績罷了况且敝校不論加入外邊甚麽游藝會因爲功課狠忙總不特加預備功夫的先生問我們演劇的目的在那裏這戲劇旣是游藝會中之一目的總是和游藝會相同先生豈尚不知這游藝會的目的麽先生說在座懂英文的不過十分之一先生能如此詳細查察請問敝分會在加入以前那得預先知道來看的是甚麽人呢英文旣認爲學校相當課程何以不可講用旣不平日練習恐怕在對外交際上也用不來了以致生出誤解的笑話了游藝會旣已過了旣蒙先生盛意報告不懂英文的人數大略敝分會深憾懂的人狠少所以現在借此機會請申明劇中大意劇名（ＴＨＥＳＰＡＮＩＳＨＧＹＰＳＹ）Ｉ２ 
内容係一個非洲酋長被禁在西班牙一日見他的女兒也在皇宫裏邊便勸他女兒同逃去救同族人民所以也不是丹麥皇女公子也没有戀愛的事先生旣說我是懂的敝分會敢特申明於不懂的十分之九敝分會狠感激先生的指敎但是先生旣明知敝校何不預先直接來函或親自駕臨敝校調查根本實情敝校當特别歡迎然後再加指責現在先加評議與你自已道德有關那是敝分會深爲先生可情的旣無從知先生地址所以只可登報轉交了中西女塾學生分會啓九年六月二十六日憶定盤路一號 
[上海學生聯合會通告]  
　　本會選舉會會長之投票期本定於前星期五截止結果爲何世楨君二十五票薛俊陞君七票俞素青君二票惲震君一票馬少良君一票惟其中尚有多校未曾將票交來茲爲愼重起見特由執行部議决展期至本星期三爲止過期不交即作爲放棄權利論事關重大即希查照爲荷 
[哈特靈製藥公司經理王乃武來函]  
　　謹啟者近來米價昻貴人民度日困苦殊甚即如各行號夥友對於家庭生計愛慮不堪以致各業不甚發展而受無形損失已屬不少但各資本家對於爲夥生計前途尚無覺悟殊堪浩歎今敝公司於是月起貼費每夥二元學徒一元以輕憂慮而免無形損失尚望各行號執事先生迅速實行貼費爲夥幸甚務請將此函登入來函欄内實爲德便爲夥幸甚王乃武三鞫躬 
雜評二 
[米問題（訥）]  
　　各省之戰亂有形之禍也江蘇之米貴無形之禍也此無形之禍機伏之已久前此國人漠然罔覺一任圖利者之日夜搆造禍機而不稍顧問今則禍機顯著而始歎息痛恨並追悔前此之不預爲消弭晚矣 
　　雖然往者已矣今所望者地方各團體不再如從前之不顧問耳禍機雖已顯著地方人士苟能盡力維持實行其所研求有得之方法必可減少其危險程度卽以上海論如今日商界方面所提之建議能急起力行之必有裨益否則因米貴而生之種種影響將愈見其險惡矣即不爲貧民計爲地方治安計亦甚可慮也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記（二）] [  中一]  
　　我中國人士試披世界大地圖而周覽全局則知今日之南美實於大西洋岸與歐洲與北美成一三角式之形勢而我遠東之中國或日本他時於太平洋方面與北美與南美自亦有天造地設之三角形在雖其相距遠近彼此互有出入而以今日大西洋岸之局面論由歐洲赴南美以行程時日計一切均視由北美南下者爲近便自葡萄牙至巴西京城約十二日可達似更於英法與南美間航行線外另得一終南捷徑此外如由紐約赴巴西之探驪生號船並屬於英公司即知三角形中之他兩角對於南美一角之關係大足以藉航行線之多寡而得其暗中伸縮之功用矣凡事苟有特别因緣其所呈諸現象每出尋常意料之外讀者試與上節三種誤解相會通則知平昔視南美爲甚遠無關係者亦屬一種誤解亦可以他種因緣更易之也 
世界各國船公司有以各城市著要地名爲船名者如我上海太古公司之有重慶安慶舊金山中國郵船公司之有南京賚爾支那等號者是有以一國所崇拜所思慕之人物號其來往諸大口岸各商艦者如記者此行所乘探驪生號船卽其一種顯著例證探驪生爵士ＬＯＲＤＡＬＦＲＥＤＴＥＮＮＹＳＯＮ） 
爲十九世紀英國一代詩宗生於一千八百零九年在其十九歲時已與乃兄合印一詩册行世至一千八百四十七年有王姬行ＴＨＥＰＲＩＮＣＥＳＳ之作不逾三載遂據全國文學界首席迄今長逝者已二十八年而歐美各國人士景仰之忱仍歷久而弗替卽如記者前月定坐此船報界諸君聞之尚極稱船名取義之美引爲旅行中佳話此可見彼美國人自有一種襟度非若我中國少年祇知菲薄古人厚誣前哲者觀國之士正不難於微處辨之矣 
筆剳 
[孤兒記（上）] [  紓庵]  
　　夜交二鼓余又滯跡滬北某絲廠中緣余友彭君執業其内余往訪之暢叙不覺其久也斯時大雨暴集聲如浪激其音清厲余舉盞盞内苦茗已涸余友見之乃高呼阿靈俄一童子應聲入强笑問何需余友令其飭僕烹茶以進童子唯唯去余見童子雖笑然終未能掩其淚容童年而藴悲如此必有故焉因轉詰我友我友應曰其事蹟乎當令自述乃又呼阿靈余友令其細述身世阿靈諾諾余察阿靈約十四五歲短髮斜掠光黑如漆其小睛黑亦與髮等也立余側狀至端肅余令其坐阿靈乃坐未語而先瑩眥始徐徐曰我亭林鎭人九歲時阿父未殁家雖不豐而父傭於市肆月得四五元足以贍我母子是年秋深阿父忽病延兩日而死彌留時執余母子手淚出如瀋唇亦翕張似有所言然聲已糢糊不復能辨大概囑我母願覆我也母泣不可仰我見父哭母哭不期隨之而哭阿父死後我不知有斷衣絶食之悲但覺從此乃無誠心慰我之人用是嗚咽我父死後我母屢至鄰人趙叔叔處泣告艱難不知何事意必亡父貧不能殮向趙借貸耳父死三月我家屢不舉火我覺饑火如煎不復能忍向母索食我母撫我而泣曰兒知無父之苦乎然我以父物化已久早不措意及聞母言始悟父死即不得食因痛哭我父不已又逾兩月我母益瘠殊不類人會我鄰趙叔亦死其婦遂有媪來作密談語不可聞即得聞而亦不可解媪來數次更越半月我母遂歸趙叔我始悟媪之來乃媒妁之謀也我母之歸趙不以轎不以車乃於夜深去並携我俱往我不肯去母曰偕兒去噉飯耳旣抵趙家母乃使我呼趙爲父我羞且恨堅執不可趙叔顧我笑曰孺子亦崛强哉然非我種不必呼我父也叔之可矣我怒極苟有力者我必抉其眸子以洗此辱也自此我遂居趙家幾近三載趙叔賃田而耕尚足自給顧性獷暴酒後每惡聲斥我惰我初不能忍愈觸彼怒乃卽以杖見撻我母勸之則並母而亦楚辱我至是愈覺亡父之慈祥思之綦切每每見於夢中然我後此逢其酒後便伏匿不敢更面其人防再遭笞責也 
 
[湘事] 不堪聞問 
劇談 
[歌壇賸語] [  民哀]  
　　補齋言前清光緒辛卯余（補齋自謂）在某園觀劇適演賣絨花劉赶三去書僮侍某封翁側翁叱之曰汝不知吾爲老太爺乎胡無禮若是劉對曰汝固老太爺然吾獨非老太爺乎等老太爺耳何不可對坐之有翁愈怒曰汝何等人敢自稱老太爺劉應曰汝不過現任之老太爺吾他日有子登科入仕則吾亦儼然老太爺矣况吾爲新近京察一等之記名老太爺耶時京察引見方畢記名單甫於是日發表赶三滿口之乎者也雅俗共賞座中莫不拊掌按赶三類於此種滑稽指不勝屈當時名振一時實由於斯然其結果終因老五老六老七之呼觸恭邸怒杖後致殞語云益我貨者損我神成我名者殺我身觀於赶三而益信 
藝評 
[小說漫談] [  忍傑]  
中國歷來的小說都重生觀所以書中事寳大半是作者的理想他冩的無非是英雄義士俠客美人一類的佳話只使看的人增讚嘆羨慕之心對於普通一班人的切生問題原是不生關係因此大家看小說不當他是一件正經事並且不是文學的正宗只把作茶餘酒後的談資消遣解悶的玩意看去這個也未始不是以前小說家自取之咎難怪看小說的不注意他呢自從西洋自然派寫實派小說盛行以來我國近數年内亦漸漸受他這種影響這派的小說注重客觀作者自立於第三者地位從觀察社會上一切現象不管他好的壞的正的邪的都要一一把他暴露出來無結果無判斷這種態度當然也有人不滿但他的重要特點就是適應人生能使大多數人看過了留一種深刻的感想影響到自已的人生不像中國以前小說專喜歡寫奇異神怪的秘奥貴族特殊階級的闊綽這兩派小說根本歧點一則注重社會現象和平民生活一則意在玄想好異務求與習俗現象格不相入别具桃源爲世人夢想不到者乃爲新頴可貴此種小說我不能說他絶對没有價值再從唯美心理而論也可引起人的高尚思想美感興味然而比較的總須次一層况且中國舊小說中具高尚思想和唯美價值（詞藻不能算完全唯美）的能找得出幾部呢我以爲此類超乎現象别創新境近似理想的小說在現在中國社會上很不需要儘可以少做爲是而眼前所最需要應提倡的像西洋寫實派一類小說可不是對於中國社會現象是一劑對症藥麽借此也可使得一般人曉得小說的眞意義改變輕視小說的心理在我國小說界開一新紀元 
新聞拾遺 
[逆子虐母] [  警世人]  
　　湖州西門外農民邱某素性梟張動輒毆辱其母前日又與母吵閙母憤不欲生潛至附近某藥舖購買砒霜意圖自盡店夥察悉不肯售給邱適尋至復將乃母扭往厠所迫令嘗糞旁人不服羣起欲攻始鼠竄去噫此眞禽獸之不如矣 
[狎客殉妓] [  浪跡]  
　　蘇州城内劉家浜有嚴某者近與同春坊校書翠鳳新訂嚙臂盟兩情繼綣如膠如漆日前嚴謂翠鳳曰五日之後吾當爲汝脫籍翠鳳感之及期嚴因金鉅時促一時不得如願自愧失信校書殊覺無顔不若自殺以了此孽緣遂於前晚吞紅頭火柴一盒毒發而死云 
[打櫻桃吃着荸薺] [  雙十生]  
　　前日南成都路某公館宴客堂戲中拼有打櫻桃一劇演時諸客酒興正豪猜拳聲與喝好聲混淆莫辨某客耳目手不及兼顧拇戰屢北乃遷怒於打櫻桃之優伶卽取席面荸薺一枚向台上擲去正中花旦面部一時見者轟然大笑 
[捉臭蟲焚去鬍鬚] [  Ｘ]  
　　本埠愛文義路景星里有松江人某甲年近耳順雙目糢糊昨睡至夜半覺身上奇癢乃起燃洋燭一支持之手中入帳捕臭蝨偶一不愼其頷下之鬚適與燭火相逢燄光四射某甲情急狂呼擲燭雙手亂搦而鬍鬚已焚去大半嘴畔疼痛異常待家人聞聲驚起已無可如何矣 
劇本 
[新婚夫婦（三七）] [  瑙威名家皮琴生著一圭譯]  
阿克塞然而愛情也引出許多痛苦來 
瑪蒂爾達一個人要是没有愛情也就没有自滿的心 
阿克塞我平日和你總算相知深了那知越是相知越不知道你的事那厮可是怎樣一種人你愛他他竟不把愛情報答你 
瑪蒂爾達（低聲說）那人我如今很感激他的因爲結婚本不是我的目的儘他去和旁的人結婚好了 
阿克塞如此那一件事是你的目的呢 
瑪蒂爾達我也不顧再去說他我只要使那人快樂罷了阿克塞如今你的心已安了麽伹你還有甚麽希望没有瑪蒂爾達（略帶激烈的口氣）我只希望出去旅行走很長很長的長路把我的靈魂中裝滿了許多美麗的畫片呀你可能略略記起我 
阿克塞瑪蒂爾達我不伹如此我對於你委實非常感激不但如此我還 
瑪蒂爾達（截住他）好了你快和勞拉言歸於好我便能同着他父親和母親到外國游歷去呀我要是留着不去不到遠處去我心中有一點東西怕要消滅了 
阿克塞瑪蒂爾達如此你就去你旣這樣說我也信你的話 
瑪蒂爾達但你們倆倘仍不和我可也不去我不願意使我們三人都不快樂咦在我一個人並没有甚麽不快不過你們倘不快樂或是我留着不去那纔眞的不快樂咧 
小說 
[社會小說衆醉獨醒（八四）] [  瞻廬]  
　　第十五回咬耳朶娓娓不休嚼舌頭津津有味 
說時遲那時快門外的老婆子早已跨將進來瞥眼見了青巖便道阿呀老身來得不巧府上卻有這句話没說完忽又詫異起來道咦這不是我們公館裏新請的先生麽說時青巖已離了座搭起唱喏的架子提高敎書的聲調兜頭一個肥喏脫口一聲乾娘倒弄得老婆子不好意思把手掩着這張乾　嘴只是格格的笑這時阿巧娘把洗衣盆掇入裏面光着兩隻濕淋淋的手便道乾娘吃劉老爺的飯他也吃劉老爺的飯旣然同在一隻鍋子裏吃飯不是親戚也要認做親戚何况你老人家做得我的乾娘便也該做得他的乾娘我看向你磕三個響頭他也該向你磕三個響頭說着把抺布抺乾了手拖過椅子便要硬撳婆子坐定了受那青巖三拜婆子道不行不行論起親戚你們是一張床上的人（與一隻鍋子相映）我受得他三拜自然也受得他三拜但是他旣經做了我們少爺的先生紅毡單上受過少爺的全禮（青巖必曰不曾受不曾受）我雖强畢竟是個管家婆受乾女壻的拜不打緊受少爺師傅的拜卻要折了我的草料這事斷斷行不得青巖道乾娘說甚麽客氣話小子伍青巖有緣得見你的金面正要常常聽你老人家的敎訓這三個響頭值得甚麽就算乾娘爲了少爺的關係不肯受我的響頭這三個肥喏却是罷不成的說着便一而再再而三的連唱了三個喏婆子還想推辭卻被阿巧娘硬撳在椅子裏分毫動撣不得在這當兒阿巧恰從外面進來左手托着順風門槍右手提着洋瓶嘴角脣邊掛着一分寛四五分長的兩行油汁宛比絳蠟上淌下的燭淚一般青巖便接了他的酒瓶熟肉忙問道找下的錢在那裏花生瓜子在那裏 
自由談之自由談[  鵑]  
　　勘破名利關頭其事滋難古往今來固無人不在此中討生活也然吾人於求名求利時應念名高則謗集利溥則禍降不如以不求爲得苟利至名歸而得避謗免禍矣則尤當知良心之不可没 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[我之快樂觀（續）] [  老圃]  
　　天下之至苦者宜莫如囚人然囚人之所以苦以其幽禁於一定之處所而不自由彼專心修養者或靜坐於幽室終日不動而不覺其苦且以爲天下之至樂自旁人視之則其不自由當與囚人無異而苦樂異觀者是亦可知苦樂之分由心不由境也故善養心者雖處至逆之境亦能不改其樂不善養心者雖處至順之境其苦痛一如囚人人而甘心爲囚人也即一念之間無形之中已入囹圄矣人而不甘心爲囚人也即一念之間無形之中地嶽變爲天堂矣 
　　貪夫得金而不用藏之地窖自以爲天下之至樂達人鄙不義之富以飯疏飲水爲天下之至樂此二者雖有愚智之不同而其快樂之根於心則一也其快樂不在於金錢之享用則一也使貪夫一旦盡失其地窖之金而心中自信猶以爲未失毎日仍持籌握算而不已其樂固自若也使達人一旦大富苟自問其致富之方絲毫無愧怍於天人其樂亦自若也故世人之所以快樂非以其富也世人之所以不快樂非以其貴也皆心之作用使然也（未完） 
道德叢話 
[公民道德樹華（七）] [  發達腦筋]  
　　魚暇有腦子但是狠小猿猴也有腦子總不及人類腦筋的大人類的腦子是頂特别的比衆不同的我們常常聽見人家說幾十錢買一個猪腦子這腦子和人的一樣實在可笑 
　　人的腦筋何等重大想念頭做事情寫文章看書報研究科學計畵公共利益那樣不要用腦筋就是拉車的也要用腦筋不過少用點罷了所以凡是個人都要用腦筋不用腦筋就不可以呌做人 
　　人的腦子比别的動物大腦子上有許多紋路愈用腦筋紋路愈多大思想家的腦筋格外比别人大紋路多而且深不用的腦子小而紋路少和别的禽獸一樣你要做人麽請用腦筋 
　　發達腦筋是人生最重要的一件事方法狠多大概（一）小孩子的頭部要小心保護常戴帽子（二）做父母的和師長切不可打小孩子的頭部面部（三）年紀輕的人應該多讀書多想正當的念頭（四）有時候人家說别個人不好你先想一下究竟是好是不好（五）逢着一件事情或奇異的或疑惑的不妨仔細考察一下想一個方法去解决他 
國家的文明全賴人民的思想做公民的直接發達他的腦筋也是間接的增進國家的文化我們從前專門記古人的舊方法舊文章舊思想所以現在件件都不如人現在我們覺悟了現在的人應當有現在的頭腦自已有腦筋應該自已多少也要用一下 
[學生應利用暑假服務恢復信用] [  霍維賢]  
　　自從學生運動失敗之後各地各校彷彿散沙似的不能一致一般血熱的少年因環境的齟齬逢著暑假就紛紛歸里如同石沉大海的了若問他的居心豈是置這危亡的國事於腦後不聞不問呢論他們的失敗雖是時勢使然却也因爲只用罷課方法没有一種很好的舉動引起社會同情的緣故因爲這個緣故這服務社會的精神就不可不在這青黄不接的時候設法涵養這涵養的法兒是什麽就是利用暑假在各人所住的城鎭鄉村去服務或問城鎭鄉村有什麽可服務的工作呢我便用幾個簡單的問題回答說請問你們所住的地方有没有未受過敎育的兒童呢有没有急待提倡的公益呢有没有必須改良的風俗呢有没有應當講求的衛生呢有没有頑固的鄉愚要你們去開通他呢再請問你的家庭裏有没有需你服役的工作呢有没有父母兄弟姊妹瑕疵必要你帮助呢以上的各問題在你住的地方或家庭裏若有一樣是欠缺的你就當拿出責任心來想法子去服務不要光說的好聽做不出事實來若是你抱了犧牲的决心萬不會結不出善果子至於服務方法還得大家各就本地方的情形相機去做纔好（乙種酬） 
經濟 
[貯蓄] [  高鴻鼎]  
　　（乙）貯蓄制度之注意（續） 
　　奬勵貯蓄必先設各種有利投資之方法則資本應用之道自廣投資之機會自多人之乘機以起者自衆此大資本家之所以有左右商業之能力也總之經營貯蓄事業者尤須以信用爲前提庶可使貯蓄者受安全利益之二大要素矣茲將其重要諸種制度列於后 
　　（一）貯蓄銀行貯蓄銀行及其他將本求利之機關在美國已於十九世紀中發達即於一八二○年至一九○三年其間送存銀欵於貯蓄銀行之人數自八千六百三十五昇至七百三十萬五千二百二十八名而其貯欵在最後之一年已得二千九百三十五兆圓矣現在美國各公司之資產必過二千兆圓矣我國各種貯蓄銀行未爲希少或因政府之不良信用隨之不昭以致一般人民願儲存於他國所辦者如（萬國中法儲蓄會等）我國現在雖有信用較昔日稍著者然亦寥若晨星我希望竭力提倡鞏固其信用將來或可移轉於已國也 
　　（二）保險保險之種類其大概即水火保險及生命保險此人人所知然其性質及利益則一般普通人民所未明瞭者也保險爲經濟上不可缺之一種組織雖功用之大小不一而安全利益兩種無不俱備其證據多矣設或一時之損失有現成欵項可以備抵此則對於不測之災而可無遺憾以平常之積蓄而貯蓄之是則對於日常必要之慾望無傷也故不問其利息之多寡但得安全而稍稍有利可圖者自然樂於投資矣則貯蓄法中之便利者莫保險若也 
　　（三）共產組合組合者募集資金經營各種事業而獲利以奬勵實業而引起貯蓄之心組合成功後則足以增無量之貯蓄且使人樂於貯蓄也 
　　以上三種在貯蓄制度中信用較爲穩固其餘如株式會社 
 
 
 

Page 18

 
 
等等如能辦理得　不染投機性質固有益於社會也要之貯蓄之標準在能於長年月間支持最大之終結的消費其第一要義爲穩保生利之本金其第二提倡之法則爲給優息於儲蓄之人其第三提倡之法則爲供備老年温飽家庭安全之欲望惜乎我國人民短於經濟學識旣不知貯蓄之利益而經營貯蓄事業者又未甚注意於鞏固信用之法故尚多阻障耳（完）（乙種酬） 
衛生 
[垃圾談] [  隨]  
　　有人問我上海華界上住的人是不是眼睛不大仔細的我起初不懂他的話他又說爲什麽路上東一堆垃圾西一堆垃圾大家都看不見的我卻對他說恐怕貴處地方上人的眼睛也是這樣路上的垃圾也是東一堆西一堆也是大家看不見他就哈哈大笑起來這呌做半斤八兩實在是一樣 
[商店衛生之一斑] [  天鳥]  
　　梅天倐度炎夏將臨余近日應某經理之囑爲某商店擘畫衛生之策作未雨綢繆之計余入某店覺辦事井井有條其整潔之程度不讓於外人所經營其經理又能愛夥友如弟昆不數數覯也 
　　余所注意之處一爲臥室二爲厨竈三爲厠所四爲浴室 
　　臥室之中因人數衆而每人之空氣地位不及五百立方英尺今特另闢他室使之分居則每人之空氣地位已有八百立方英尺之多憶昔年讀紐約之某雜誌有醫師某因該城商店空氣地位之窄兼以高屋層層陽光不易射入遂致司文案者易患癆症乃著論痛言資本家徒知謀利不顧夥友之康健與否 
竊思吾國情形應注意之點不在店堂而在宿舍故余在該商店内之臥室中每扇窗上改去玻璃二方易以鐵絲製成之紗取其通風之益夜間窗牖雖閉新鮮空氣仍可流通雖有時風力稍加而其吹入經過鐵紗則力分勢散不致有直風傷人之患 
　　厨竈中所最易忽略之點即抛棄剩餘之食物如肉骨菜葉雞毛魚鱗等等此項雜滓最可引蠅故余特置鉛桶二一存乾物一納流質桶均有蓋告誡厨司每用必蓋並須日日洗淨刷去舊染之污 
　　厨司習慣每供肴饌輒置桌上一任塵埃之飛墮及蠅類之聚集余令置紗罩數枚並紗橱一督責庖丁有物必罩或安放於通氣之橱中 
　　至於厠所令僕從滌除澆以滅臭藥水浴室中置浴缸與自來水龍頭使夥友便於洗澡凡有積水之處悉加掃除恐生孑又而成蚊舊俗每家必備有承貯雨水之器以爲雨水煮茶其味較美但缸罈中凡有積水便易生蚊蚊類中有瘧蚊一種剌人肌膚可以傳染瘧疾必須預防 
　　余曾見西洋商店中每掃地必先敷以潮濕木屑而後掃除使塵埃不颺亦有用細碎廢紙略浸以水用法亦如木屑其意良佳吾國人向有灑水掃地之習慣今盍用紙屑與木屑以代之 
　　商店中衛生事宜須有一人主任時常指導余所視察之某商店今已指定同事一人督率僕役按日灑掃及實行一切清潔之方法矣 
該商店雖僅數椽容積有爲廣大其經理已籌及防火之策特備救火器械并將自來水龍頭裝設樓上亦與衛生事宜至有關係 
　　余述此篇并無新頴之意足可供獻者惟望各營業之主任亦能如該商店經理之愛夥友如弟昆也 
 
[中國人不良心理（一）供奉財神福自天申] [  鵬]  
 
小說 
[商業小說模範商人（二三）] [  瘦鵑]  
　　第九章疑雲初起 
　　嘉德兩眼釘定在山爾格面上　他聽了沙伊士這番話現出甚麽神色來山爾格也轉眼　嘉德見嘉德眼光十分沈着也十分眞摯一些没有虛怯的樣子於是山爾格的臉上頓時現出滿意之色悄悄地向沙伊士道先生我對於嘉德的信任心並不爲了你的話減退一些我心中仍把他當做君子看待如今你的話已完了我要聽嘉德自已表白一番嘉德你從實說來嘉德正待開口沙伊士却暴聲插嘴道山爾格先生你信任這小惡奴我們原不敢說甚麽不過在旁人眼中瞧來未免失了你警察長高貴的身分說你喜歡和小人結交呢至於我所說的話可没一句是虛的你不妨問嘉德他父親是不是爲了假冒的罪送進牢獄這件事瞧他能不承認麽嘉德很着力的說道我不承認他並没犯甚麽假冒的罪實是受惡人的誣陷那法官也不公道不問皂白就把他老人家送進獄中去了山爾格大呼道你這樣替老子辯護說的全是空空洞洞的話誰也信你法庭是替國家主持法律的那得派没有罪的人說他有罪照你那麽說那法官和陪審官們全都是混蛋麽嘉德冷然道這其間定有混蛋在着不然决不下這種不公道的裁判况且他們背後更有一個大混蛋暗暗把錢納在他們手中陷害他那個平日間推心置腹信任他的好友有錢使得鬼推磨於是我父親没有罪也變做有罪了沙伊士我父親並不犯那假冒的罪你你自已心中明白你實是一個萬惡的惡奴做就了圈套便敎我可憐的父親鑽將進去是你害他老人家下獄是你害我母親心碎你爲甚麽忍心害理下這毒手至今我没有明白但我知道你的心直像墨一般黑像惡魔一般狠惡呢沙伊士彈着指兒說道難爲你一副伶牙利齒說得像眞的一樣只人家聽了你的話可信也不信嘉德道往後我總有一天使全世界的人都信我的話我還須證實我父親没有罪實是受了你惡人的誣陷從前我也曾向你說過這句話對你立過誓說定要做到這一步給我父親伸冤因此你把我恨得牙癢癢地一方面又暗暗怕我想把我也排除了纔能免去後患於是又把誣陷我父親的手段來誣陷我了沙伊士道撒謊造謠你委實好算一等的名工照你說來那塗改支票冒領欵項的事不是你做倒是我做下的麽嘉德點頭答道是啊我原知道你在那裏搗鬼不過事前没有覺察纔上了你的鈎那支票進我手時我就立刻上銀行去那曾改過甚麽字後來我密查存根知道票上原數原比你改成的數目小墨水的顔色彼此也微有不同粗看毫不覺得子細瞧時纔瞧出破綻來你把那支票給我時我還不知道你懷着惡意並没有細瞧因此你便把這事做把柄挾制我了 
 
 
 

Page 19

 
 
   
 
 

Page 20

 
 
   
 
