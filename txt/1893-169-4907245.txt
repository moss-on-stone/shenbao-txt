# 1893 - 169 - 4907245

 

Page 1

 
 
[添請京師訪事人] [  申報館主人啓]  
　　京師爲首善之區觀聽所繫紀載不厭共詳本館現擬添請一人在京師採訪時事有願俯就者望先寄緊要新聞數則並開明姓名住址以便擇定後專函奉訂不中選者概不作答俾免繁璜謹布下忱卽希諒察 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隱矹矹窮年所箸有六科準繩一書多至一百二十卷可謂集醫學之大成矣兹由公記倩本局印行字取夫新紙從其白校讎裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉惠臨申報舘帳房可也如于成書後始來購取價值當再釐定特此布陳惟糞雅鑒 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋五元○咸豐朝東華錄碼洋二元五角○左文讓公奏疏碼洋四元○檜　三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元五角○臨證指南碼洋一元五角○花月㾗碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[論巴西招工]  
　　初八日本報登巴西招工一則閱竟不禁躍然以起曰今而後華人之出洋謀生者又多一托足之區矣普天下各國人民之多無過於中國者中國幅𢄙雖亦不小然荒地未盡開闢種植尚未繁興芸芸者流無以爲資生之計則且離鄕去國奔馳數萬里外爲聚貲財長子孫之計閩粤兩省之民赴南洋各埠及英美兩屬傭工者何啻數百萬竟有出洋數十年聚資數十萬滿載而歸面團團作富家翁以誇示其宗族交游者其有安土重遷長爲異國之人者或購買田宅或開設店鋪習而安之不復作歸山之想特無如世態炎凉人情翻覆有逈出情理之外者彼於初時爲墾闢荒蕪計不得不借助於他山則餌以甘言誘以重利仰之如望歲待之如上賓洎乎地已闢矣利已興矣土人可以自爲經營不煩借力於客籍則向之招之惟恐不至者今則驅之惟恐不去擠排不已仇殺相尋而華人之旅居海外者遂有岌岌不可終日之勢其尤甚者莫如美國甚至欲令寓美華人映相註册不遵新例者一概遞解回國不顧公論不守約章非惟華人之所痛心疾首抑亦天下萬國之所聞而不平者也繼念遞解之費非得金錢一兆磅不足以始終其事前雖銳意頒行今亦廢然思返此則差强人意者耳惟華人之寓美者既爲美人所嫉苟舍此而可别求生路則亦何必鬱鬱久居此乎今巴西派員至香港招中國日本兩處人前去傭工其數約以五十萬爲率此不獨濱海華民可以挈伴長征卽寓居美國之華民亦何不可脫離陷阱適彼樂郊按巴西一國在南亞墨利加洲北東兩面距大西洋海西北界可侖比亞西界秘魯玻利非亞西南界巴拉圭烏拉乖縱横約九千里地勢平曠間有山嶺紆盤亦不甚高江河多而長産棉花白糖烟葉加非可可紅木牛皮藥材又出金沙金剛鑽各色寳石地力甚厚百榖皆宜惜戸口未繁農作不力已墾之土不過十之二三餘則蓬蒿雜沓林莽隂翳奇禽異獸飛走出没於其間往時歐洲各國人亦有前往作工者嗣以水土不甚相宜約期既滿先後散去按南亞墨利加一洲當赤道之下氣候炎熱故其土人面目黧黑閩粤兩省地氣亦熱以閩粤人而居巴西不患其不宜况南洋各埠如新加坡檳榔嶼等處氣候常如炎夏華民旅居者甚衆何獨宜於此而不宜於彼乎巴西國家有鑒於此所以有招致華工之舉也且華人之取值也不特較歐洲人爲廉亦較巴西土著爲廉性又習勞耐苦凡山石犖确之區荆棘叢生之地他人所裹足不前者華人爲之墾闢不辭其勞其與圭著雜處尤能無詐無猜新舊金山等處其得變荒凉爲繁盛者謂非華人之力乎巴西前者准他國人前往作工而獨不准亞細亞及阿非利加人擅入本土今者幡然變計專招中國日本兩處人前去在華民視出洋爲常事斷無望而裹足之理國家既開互巿之局一視同仁内順民情外敦睦誼亦斷無不准華人前去作工之理惟事有不得不慮者方其招致時則婉言聳聽及抵其處便以爲疇昔之羊子爲政今日之事我爲政任意凌虐不復待以客禮華人遠適異域舉目無親欲歸則約期未滿欲訴則號泣誰憐如前次祕魯國招工一役違背成約虐待華人此亦可爲前車之鑒矣此次香港總督羅制軍以英官雖處局外深恐或蹈秘魯故轍不可不留心查察查香港原有定例禁止華人出口是以羅制軍特委政務司駱君具禀英國外部大臣如此事可望有成再往巴西國詳細訪查英官此舉洵可謂顧全大局秉公辦理矣竊謂中國政府亦當先派委員赴巴西體察情形然後與之明立規條酌定期限俾華人之前去作工者不致受人魚肉一勞永逸之計其在斯乎非然者鹵莽於前决裂於後夫豈華人之福哉 
[櫻花餘韵]  
　　日本富士山郡大雨連綿以致神通川水陡漲丈餘巿上洪水横流屋中亦俱浸入日人夙喜佞佛自明治維新後各國互巿以致風俗默化潛移西人每以耶穌教勸人日人從之者頗衆彼教與佛教相背奉佛者每心焉憾之上月廿三號基督教徒開大同盟會於名古屋各處傳教士五十餘名咸來會旋選定本多庸一爲議長日演說陡斯聖蹟聳人聽聞不料佛教中之堅强者大爲忿恨投袂而起欲與　教相當巿上劇塲本爲基督教徒包定以便臨期演說教旨俾觀劇者感悟澈陡斯之道與如來粤義懸殊佛教中人結隊來塲拒不許基督教中人入内互相衝撞誓不肯低首下心廿四號二教徒黨爭論之餘警察署恐肇事端特派巡役三十名前往彈壓○海壽丸爲靜岡縣賣茂郡下田町原鈴木吉兵衛所置船主姓畑林名藏船上有水手九名木土工二名某日駛至遠州御前崎燈臺外十里路之遥忽被暴風船體毁壞水手人等皆沈没無蹤惟領港人丸岡龜太郎及不知姓名之一人在灘邊載沈載浮越十點鐘時由郵船會社伏木丸救之登岸 
[金焦黛色]  
　　鎭江南門外某甲之子年甫九齡愛之不啻掌上珠上月二十六日晌午時偶與羣兒嬉戲轉瞬忽失所在家人亟向各處找尋苦不能得次晨鳴鑼徧覓沿街呼喊謂四房祗此一子有人送到准謝青蚨若干將至西門橋畔忽有老者向之致詞謂昨晚見三四十歲男子挈八九齡之男孩彳亍中途疑爲拐匪趨步後塵至京畿領見其將孩藏諸茅屋中未知是君家寍馨否甲遂懇老者指示迷津同至是處見柴門緊閉破關而入闃其無人惟孩在牀上啼器甲細審無誤爲之解其縳以衣衣之同入小茶社内取水盥面飲以香茗良久始出聲呼父曰吾何以至此然神情 
 
 

Page 2

 
 
仍不甚暢知被拐匪迷藥所誤俄而抱孩歸家以番餅三十尊贈老者尚以未獲拐匪爲憾次日邀約族人赴丹徒縣控告當經王大令飭差將拐匪拘獲嚴訊之下將拐孩情形和盤托出邑尊大怒令取竹箆笞臂八百下釘鐐收禁照案懲辦○西門外長興客寓開設多年門常如市日前有在某縣署爲馬快之周某自帶自絲數百兩至鎭求售暫住該寓後樓廂房適有某甲與周望衡對宇甲係蕪湖南湘鄕人性喜玩弄周有洋槍一枝四月二十六日乘閒暇之際在庭中開放被甲所見向前欲奪周不允甲卽袖手作壁上觀忽聞砰然一響槍子適中太陽穴登時倒地鮮血淋漓經寓夥扶起氣息奄奄寓主驚惶異常醫治無效延至午後斃命由地甲禀報琴堂是日四點鐘時丹徒縣王伯芳大命率同刑仵臨塲相騐報稱委係槍傷斃命大令飭令備棺成殮一面派人往蕪湖告知屍親周則帶回署中候辦○南門外毛家甸某姓家於去冬被盜搶刦拒傷人命嗣經緝獲盜犯三名經丹徒縣王大令訊實申詳定讞上月二十六日下午五點鐘時接到釘封文書大令因爲時已晚遂於次日清晨九點鐘時由獄中提出陳八子謝標雲孟文森等三犯訊問數語如法綑綁當卽會同城守營何守戎帶兵三十餘名押赴西門外洋篷山俄聞砲聲轟然震耳各犯已身首異處矣首級裝入木籠送犯事地方縣竿示衆 
[吳中近事]  
　　蘇州閶門内洙泗巷某妓院專留秃奴住宿鳳帳鴛衾之畔時有偏衫髠頂者同參歡喜之禪事爲縣主訪聞於四月十八日飭差役前去拘獲二僧僧自知罪無可逃倩人出爲解圜賄以番佛數十尊遂得脫然無累特不知差役如何揑情回禀也○有名輪香者不詳其姓氏向在洙泗巷開設小烟寮矮榻殘燈常盈吐霧吞雲之客雇有甲乙二夥伺應客人某日甲乙忽因細故忿爭乙誣中與主婦有私甲怒而揮拳乙亦不肯相下拳來脚往混戰一塲旁人勸之不開兩人皆頭破血流互扭至巡防總局局員送請長洲縣署訊理王大令以兩造供詞含混飭各掌頰五十下○上月二十日午後有一衣履翩翩之客至元妙觀前小如意茶樓啜茗與一妓奴互相嘲謔某甲者妓奴舊識也見客肆行無禮不覺忿火中燒糾集黨羽二十餘人擁上樓頭墊將用武是樓年久未經修葺人多力重勢不能支格格有聲若將坍下諸人紛紛擾擾奔避不遑俄聞石破天驚碍木紛飛四散樓下燒餅鋪中物件壓成粉碎虚花有數人血湧如泉抱頭鼠竄旋經茶博士與甲理論甲自知理屈央人出面調停以洋銀五圓償燒餅鋪所失又以十二圓償茶樓事始寢息 
[雙珠脫手]  
　　蕪湖北鄕五里許丁橋地方有田舍翁彭姓薄有田園膝前二女早經月下老人以赤繩繫足迄今年届摽梅而所選東牀皆貧無立錐地力不能執雁翁又故意挑剔長婿急不能待竟效綠林豪舉於前月下旬强刼成婚次婿聞之私心竊計曰彼人也我亦人也彼既導我先路我當步彼後塵亦於上月十一夜糾集多人驀然入室搶其次女而去翁謂一之爲甚其可再乎挺身而出拚命窮追其時月色昏黄相持之下翁年老力衰無所爲力館領尊拳於是愈思愈怒糾約同村人入城倩人代撰狀詞欲赴公庭剖分曲直幸有魯仲連其人出爲排解勸婿備花紅鞭爆並洋二十元登泰山之門蒲伏請罪事始寢息世有勒索聘禮難爲快婿者盍以此翁爲鑒 
[竹西明月]  
　　去歲揚州所屬各邑飛蝗過境蝻子叢生許太守恐其嚙食田禾親往高寳等處各鄕村詳加履勘近聞裏下河一帶蝻子亦復滿布田間隨卽鼓棹而前隨地隨時指授機宜率同搜捕說者咸謂太守愛民如子勞瘁不辭云○揚州花烟館萃鳩盤荼三五輩借烟霞之窟爲雲雨之塲惡俗淫風莫此爲甚前經府縣示禁犯者必懲兹又經保甲總辦趙觀察訪聞各處遵示閉歇者廖落若晨星不禁勃然大怒重申禁令嚴定章程略謂照得花烟館前經會禁兹本道訪聞遵示閉歇者無幾當此法令之始豈容彼等陽奉隂違除密派員弁稽查外用再重申禁令自示之後限旬日一律閉歇房主卽行辭租另招租戸倘敢不遵將開花烟館者先提枷責一面詳請覊禁一年房主卽比照違制例杖一百房屋變價充公至受雇之婦女卽交官媒行及薦保等人一併提究本道言出法隨毋貽後悔見者咸謂經此一番嚴禁若輩縱愍不畏法亦戢羽潛蹤矣 
[百二峰選勝記]  
　　浙江温處道趙展如廉訪前荷恩綸擢陞浙江按察司使現已接奉大憲飭知遂擇吉四月十五日換三品頂戴屬員之趨詣鈴轅叩賀者冠蓋如雲聞俟蒲酒斟餘榴花照眼卽須赴省履新也○樂清東鄕武舉葉穿楊因戚串之事致與縣役齟齬互毆之下驀被凌辱不堪事後訴諸琴堂請爲究辦胡紱廷明府喝令將差役笞責詎行刑者糾合通班頭役當堂求免强辯不休喝令動刑竟不下手明府知勢難理喻祗得退堂及葉步出儀門諸役大肆咆哮任情詬詈嘻差役之横若此漸致官吏竟不能懲我不能不歸咎於賢父母之養癰貽患已○刨棺之案時有所聞上河鄕一帶被刨者不下數十具任橋任阿海之妻新故停柩屋後上月之望又被人將屍刨出霞坊葉祺梅之室暫厝殯宫被刨後失去金臂釧等件所值約百餘千尤奇者杜㠗溪應孝廉家三墓平列葬此已數十年矣附近復有五壙賊人探悉當時孝廉之正室及冡媳曾氏皆以金珠殉葬次第刨掘盜竊無遺噫妙手空空兒何竟恣横若此不圖楊連眞伽之禍復見於今世有以厚斂爲榮者尚其以此爲前車之鑒乎○永嘉縣轄仙門人李順娒者家有負郭田耔耘爲業家計裕如也上月初九日清晨忽占脫輻之爻驀用菜刀自刎其妻母家在山後相距祗數武之遥聞耗而來强健如故至十一日申刻坐談之頃卒然暴亡嘻異已 
[天津郵簡]  
　　山西大同府屬及關外七州縣田禾荒盡景象幾與已丑年相同賣兒鬻女之流相率於路有粤人劉某道經其地購得一子一女其同鄕僕婦傭於某縣署者亦購得幼女三口相約携至天津旋於上月十九夜同上通州輪船擬取道申江回粤是日天氣驟煖津人均服單祫衣而劉小病新瘥内服羊裘外罩銀羅大褂冬裘夏葛備於一身目覩者均竊竊然訝之謂爲不倫不類海關西巡役深以爲怪物搜其住處見有男女幼孩兩口細詰來蹤去跡劉以親生子女爲詞然細聆之劉操粤言與兩孩口音互異憶稅務司前奉津海關道照會嚴飭巡役遇有過客携帶子女上輪船者務令仔細盤查如或來歴不明例須解究以免賣良爲賤等因因卽遵章將子女兩口并撲婦所帶之幼女三口拘送至關適逢二十日安息之期遂於二十一日函送租界委員轉解道轅聽候發落劉與僕婦恐千罪戾已於二十日附通州輪船至申江矣○混混王三秃刃傷孫輔廷夫妻子媳一案業經列入報章兹悉孫輔廷卽孫鶴廷與王均係混星向有嫌隙既而孫於配所逃脫匿跡京師王亦在京窩娼聚賭去年案發禁其同黨於刑部獄王卽潛返津沽曾奉飭嚴拿迄未拿獲孫以京都碍難揷足亦卽旋津上月中旬王憶及前讐糾人持械破孫之扉持刃刴孫夫婦並刃其子媳孫傷勢尤重一息奄奄當由委員赴寓騐明正在辦理間已爲道憲方勉夫觀察訪聞飭天津縣李搏霄大令務獲嚴懲大令奉飭卽派值日差迅速拘拿旋獲帮兇殷二倪八潘連仲及忘其名姓者計共四人各責蟒鞭五十木棒一千既而觀察親提訊問又責戒尺三百小板五百潘自認行兇與王無涉如孫因傷致死情甘認抵大令以潘雖自認行兇然未便任王優游事外仍飭拿不貸王不敢到案遠引無蹤差役逮其家屬請追其母與嫂聲稱王久不在家並未與聞打架之事况兇手業已有人認定何必牽涉無辜問官飭責其母二百嫂一百六十妻婉轉哀求薄責四十下與嫂一併開釋惟母則飭發官媒押交王究辦 
[宜昌道聽]  
　　彝陵輪船自駛赴上海修整後由太古洋行租定六閱月往來漢口宜昌○客帮中有借他邑書院演戲敬神者管書院人鄙之客帮乃邀約同鄕捐助錢文以備建造戲臺之用○中衡游擊蒯博齋游戎調署他處後所遺游擊一缺經大憲調宜昌操防管帶鄧遊戎署理邇日蒯遊戎將次回任適遊戎補授後營歸州遊擊諒不日當又有一番交替之煩矣○四月初八夜天大雷雨以風江中所泊舿子三板船桅 
 
 

Page 3

 
 
竿忽然劈斷布篷二尺許有火燒痕嘻是何故也○暮春時節卽有荆宜施道周觀察將次來宣之信城内已預備行臺未幾又聞因公覊縻不能復任近始知觀察日内將到宜巡閱於是南門外招商局碼頭搭就接官亭兩旁列鐘鼓樓鳥革翬飛規模式擴引領數日仍未到來誠不知其何故也○英皇維多利亞設帨之辰宜昌關停辦公事一天領事署及江中所泊英國兵輪船皆高掛綵旗以伸賀悃 
[平糶續聞]  
　　代理江西南昌府龐心田太守督同署南昌縣朱紹霞署新建縣任筱園兩明府酌議章程開倉平糶此已登諸上月報章兹者各大憲俯念上年水旱洊告兼之風雪爲災小民困苦顚連幾作溝中之瘠特諭飭格外减價以益仁風署南昌府倪太守甫經任事卽督同兩首縣出示曉諭曰案奉撫憲曁藩糧憲飭辦平糶倉榖接濟民食當經酌議每石榖價錢一千文並將辦理章程出示曉諭在案兹蒙各大憲格外施恩面諭减價平糶定爲倉斛每石折收七五典錢七百文以示體恤除依期於四月二十五日開糶外合亟出示曉諭爲此示仰買榖貧民知悉爾等如願承買倉榖務須預借現行典錢赴局兌錢領票持票赴倉領榖倉斛一斗應繳九五典錢七十文一斗起票五斗爲止每人祗准買一票不准過多亦不准零買升合其餘章程悉照前示辦理此係上憲軫念窮黎實惠及民善舉爾等愼毋擁擠爭先反致延誤特示 
[江西試事]  
　　江西南昌新建二縣訂期四月二十二日舉行縣考卷既交齊兩大令卽禮延卽用縣十餘人昕夕丹黄悉心披閱前茅後勁評隲從嚴出案後示期二十六日初覆一時士論翕然咸謂兩大令不肯草率從事云 
[盜贓已獲]  
　　上月二十九日之晚嘉興城内周宦家被刼一案本報已疉紀情形兹悉事後張夁戎統率各弁兵四出查搜旋聞盜黨已携贓遠颺遂帶汛兵分投追捕既而在嘉善楓涇兩處當鋪查得原贓乃函告禾中囑失主前往辨認云 
[要案餘聞]  
　　匪首李顯謀自盡後奉旨戮屍一事久經登報幾令閱者耳熟書者腕疲矣兹聞諸宦途中人謂兩江總督劉制軍奏請戮屍摺内請將看管李顯謀之獄卒等人發交江蘇臬司訊問有無得賄通風情事日内已將押解登程矣至管獄官某少尉亦須赴蘇對簿未識能脫然無累否 
[僧尼被逐]  
　　浦東周浦鄕間有某寺焉晨鐘夕唄遠絶塵囂有某僧自幼披薙其中色界未空爲同類所不齒前晚在某檀越家作法事道塲既散信步歸來行至中途忽將燈火吹息鄕人某甲異而尾之月色昏黄中見僧迤邐至某尼寺前剝啄隣人某乙聞聲出祉僧已入内甲低聲喚乙言明在某處隨僧至此二人密語移時卽向村中糾合農戸數十人各備繩索毁門直入四處搜尋毫無蹤跡羣尼大驚失色莫知所爲嗣向衆人問悉來意爲之指點始將二人曳出吊於該寺門首後經兩寺住持代求憐憫將二人所有之物充公立卽驅逐出寺不准逗留第塵海茫茫不知此後芒鞋竹杖將於何處棲身耳 
[兵輪出口]  
　　粤東水師廣甲廣乙等兵輪三艘由馬尾駛往宜昌於本月初一日午刻過滬暫泊下海浦前晚統領余副戎雄飛飭管駕吳都戎敬榮鼓輪出口泝江上駛 
[不遑啓處]  
　　本邑提右營叅將廖楚才叅戎甫由松回署卽擬於日内作蘇臺之行蓋有公事禀商大憲也 
[减刑示惠]  
　　時交夏令天氣炎蒸各州縣例得减刑以示體恤上海縣黄大令出示自前日起熱審减刑八折 
[拐匪游街]  
　　昨日壓綫餘閒偶向街頭散步忽人山人海擠擁喧嚷有孩童鶴跂鷺翹鼓掌歡笑曰游街者至矣游街者至矣旋聞鑼聲鏜鏜然一吏人頭戴紅纓帽肩荷高脚牌彳亍於途任人環視竊訝其爲好事者迎賽神會先發路因耶抑如俗所謂狀元游街誇官三日耶突有執藤條辟易路人者急退立街沿則無所謂賽會亦無所謂誇官者惟見坊保及衙役多人手牽一罪犯頸繫黑索荷巨枷若方桌然緊鎖愁眉一步一蹶異而詢之一老者指吏人所荷之牌曰君係念書人豈目不識一丁字乎就而一讀當悉緣由視之則牌上黏告示曰總局示拐販人口犯人朱金金江灣人拐騙浦東十三歲男孩一人賣與出家人爲徒將髮剃去當收身價洋十一元訊明屬實除戕該男孩著交親屬親自領回外追回身價如數賞與該男孩爲衣服飲食之需卽將該拐犯朱金金枷責發遊七門示衆以儆效尤乃恍然曰此拐匪也辦之誠宜及歸舉以詢訪事人訪事人曰此事敗露於數日前當總巡張牧九司馬研訊時已飭笞四百板猶恐人家掌上珠此後仍墮若輩之手故押令遊示俾人皆識其面貎不致悞入彀中噫司馬眞心誠保赤者哉爰書其事以列報端 
[盜黨已獲]  
　　盜蹤已得曾紀報章本月初七晚上海縣黄大令訊供之下卽將願作綫人之烏山船戸姚春生土阿冲交捕頭柴樛帶出指拿盜黨初八日黎明時柴捕督同通班夥役押帶姚王二人分投查緝午後行至十六鋪橋南大東門外由綫人指拿向業操舟之盜黨葉阿海一名押解到縣據實禀明大令諭令看管候訊 
[南市瑣言]  
　　前晚有梁上君子挖破南市鹹瓜街復大參號之窓側身而入竊去各色花布衣服十餘件烟袋一枝直至黎明失主始行知覺遂開單投報十六鋪保甲北局請爲緝查○李榮生者揚州儀徵縣人挈妻吳氏僑居本邑製造局附近同樂里後生有一女小字蓮仔年逾瓜破丰致嫣然當三歲時憑親族說合寄名與大東門外新碼頭鑷工祝佩卿由祝爲之撫養前日偶因家庭瑣事氣忿交加私購洋烟背人吞服迨義母知而施救則毒已深入贓腑藥石難施一霎時卽玉殞香消塊歸兠率矣急遣人向李家報信李呶呶不已聲言欲控請伸冤而祝適在江隂防營内當差其妻駭懼異常央人出爲調停從豐棺殮李始首爲之肯灑涙而回○胡悅盛家在大東門外吳家弄昔時曾購瞿姓房屋邇來瞿家况艱窘餬口難謀遂於前日糾合胞弟及徐姓等向胡加借錢文卽俗所謂加嘆也胡堅不應允訴知十六鋪地甲倩原中出爲調處瞿未肯降心相就以致胡將徐扭赴上海縣控陳 
[烟館違章]  
　　城廂内外保甲總巡張牧九司馬前晚親帶勇丁巡夜行經滬南馬路橋地方見某小烟館燈光隱隱人尚未散司馬卽命停輿著將店主提出問時近三鼓何以尚未閉門店主答以主顧未散略待片刻司馬惡其違犯禁令命勇丁將門牌摘去該店主叩頭如搗蒜司馬諭以姑念初犯從寛免究以後定當於二鼓前停止違干咎戾 
[晚炊遺火]  
　　前晚八下鐘時滬南董家渡茅山殿後硝皮作間壁李姓家因煮晚膳遺火積薪中不及覺察後見濃烟縷縷自廚房中透出奔往視之見火光大熾勢將燎原李厲聲喊救隣里畢集取水潑下始得烟消火滅然受驚已不淺矣 
[投河遇救]  
　　前日午後三點鐘時有粤東女子且行且泣至虹口蘇州河畔躍入水中巡街捕見而救援詢之知姓陸名梅春年一十六歲遂送至美捕房黎副捕頭飭某包探查明此女住址護送回家 
[兇犯解回]  
　　德國公司柏羅森輪船水手恕而次等七人刃傷華人楊阿林致斃一案上海縣黄大令寳山縣馬明府英讞員蔡太守德文譯員張鹺尹迭赴德領事署會訊此已詳列報章矣既而大令通詳督撫曁江海關道憲大略謂兇手異常狡展應請領事覆訊取具眞實口供在滬治罪等情並請聶觀察電禀南洋大臣請示旋奉南洋大臣電札此事已電致領事署并商請德國駐華欽差飭令總領事照辦一面由觀察照會總領事熟商一切總領事覆以本國定例此等重犯須得解回治罪本總領事不能擅專云云隨於昨晨將蜚舍爾等七犯押上德國公司耐 
 
 

Page 4

 
 
嘎輪船解回德國聞道憲擬詳請南洋大臣將是案卷宗送交總理衙門轉咨中國駐德大臣會同德國刑官照例嚴辦不任兇手漏網也 
[匿傘失贊]  
　　吳秀珍投英公堂訴稱小婦人偕妹子雇坐徐高夫之車妹子有洋傘一頂交徐收管徐竟有心吞没請卽訊追蔡太守庭訊之下高不承認匿傘遂諭令秀珍俟過堂覆訊此已列入報章昨日包探何瑞福禀稱今日秀珍已偕妹投案矣小的查得此傘實被徐吞没秀珍挈妹上堂訢稱妹子坐車時將洋傘交徐向索不還顯係恃强乾没徐供稱小的惟求大老爺恩斷太守判令管押一禮拜并賠傘價○方阿祥嚴楚言二醉人沿途調戲女郎以致失去簪珥既解公廨蔡太守向之訊詰堅不承招此亦已登前報矣昨日包探顧阿六禀稱小的奉諭之下查得是夜方飲酒過醉彳亍於途見有女郎妝束妖嬈突從背後攔腰挾抱女郎駭而爭扭以致碰碎玉壓髮簪失去珠環約值洋銀廿元之譜嚴亦從而附和以致釀成禍端請爲訊斷某甲申訴前情并稱女郎係從妹方嚴同供稱小的等不敢肇事惟乞恩施蔡太守判令將方笞責二百板并賠所失洋銀二十元如無力照賠則再笞一百板嚴笞責一百板佳 
[好善可風]  
　　本館協振所昨接隱名氏善長惠函云疉閱報章知山右被災之慘迥異尋常又接災圖尤覺不忍卒讀兹届端陽得節想各處筵席之盛酬酢之繁其欵頗鉅若酌提數成以充善舉既不致另去飛蚨又可以稍舒涸鮒自慚棉薄竊願好善者聞風興起焉兹募募崇讓堂劉十元又維錢移記四十元又同登氏三元孫季翁一元一併寄奉云云山西待振之急久在諸善長洞鑒之中今承苦口婆心多方勸募雲天高誼感何可言惟有敬爇一瓣心香祝大善士福壽無量耳 
[桃塢晉義公信信昌復昌蘇電蘇賑七公所賑晉記十四]  
　　津關覆函云逐批來欵均收到轉解約可再濟若干望速示知佑之奮勇赴晉惟恐日子較遲故一面敦促成行一面解欵交振聲易錢如忽用則難呆守佑到振聲諸君來函已解之官義各捐六十萬金僅能放至四月爲止各廳村莊除逃亡外實有折實大口九十萬若放每口每月一千文便須九十萬千五六兩月青黄不接若不接濟前功盡棄而尤宜於五月中解齊一百八十萬千文方可應手放給言之可嚇斷做不到明日連合尊處來欵統共湊解十萬金所少尚鉅束手無策仰懇發大慈悲廣爲籌募集少成多分批彚解諸君信附呈察收 
[同善共濟]  
　　竊謂通都大邑之中必多慷慨性成之圵前承善士魏君文泉葉君午樵姚君藹春於金陵承恩寺前春和錢莊設立山西義賑公所墊項頭批洋二百元已請列報章矣兹接來函二批洋三百元延擱在途尚未奉到第三批已匯到七百元敬悉分頭勸募者如張君貫之魏君梅村鄭君也橋俊三松亭傳君築岩徐君亮功貢君芷溪廣君黻廷齊君保三程君鳳笙天豐億楊君哲卿之力爲多足徵善善交孚源源接濟下風引領感佩同深又同日奉到漢口敦實善堂諸大善士情殷利濟隨地籌勸由吳以和仁翁交來第二批墊解規元三百六十兩八錢四分夫千金之裘非一狐之腋今得諸君子多方勸募俾垂斃遺黎同登壽宇功德實非淺鮮亟請登報以冀助賑者之踴躍焉所有金陵漢口兩處助捐清單另再抄登以昭徵信[  上海六馬路仁濟善堂籌賑公所施書昌等謹誌]  
 
 
 

Page 5

 
 
   
 
 

Page 6

 
 
　　鴻福來附送彩票 
　　本行創設多年常中大彩附送彩票不取分文○今售英七月吕宋票雙張十二元附送彩票一雙張○單張六元四開三元分條七角彩票照送○躉批劃一公道紅票照市滙兌○彩票頭彩一千二百元函購立奉上海四馬路　 
 
 

Page 7

 
 
   
 
 

Page 8

 
 
   
 
 

Page 9

 
 
[研訊人証]  
　　醉白園堂倌黄天根在烟妓玉紅處吞烟身死由上海縣黄大令相騐已詳昨報昨據法捕房將烟鴇龔李氏卽李雙林俞林氏卽烟妓玉紅解案龔李氏供稱醉白園堂倌黄天根在玉紅處連住三夜初七晚十二點鐘黄忽染病投報捕房後卽身死報知醉白園於次日十二點鐘報縣蒙黄大老爺騐明委係吞烟身死玉紅供稱原籍揚州丈夫姓俞名金山現在揚州同轉問黄天根在爾處連住三夜有何言語供稱並無言語同轉飭將俞林氏管押捕房龔李氏交保聽候傳訊 
[英界竊案彚登]  
　　包探張九意禀稱陳意星失去綢套褲小的查知吳阿桂所竊今特解送案下陳投案領贓吳供稱小的無知悞犯求大老爺格外施恩蔡太守判令管押十日贓給陳領去○包探唐寳榮禀稱金阿祥失去水焑袋小的查知張阿寳所竊今特拘送案下金　案領贓張俯首求恩面有慚色蔡太守判令管押兩禮拜贓給金領去○陳阿九江阿三兩包探同禀稱小的等緝獲積竊沈榮生吊出所竊銅　像自鳴鐘洋傘棉被詰知竊自西人士林補郎華人王南山家今特解送案下士林訴稱商人家中失去銅佛像二尊玻璃罩自鳴鐘一架既由包探查獲請准領歸補郎訴稱商人家中失去洋傘三頂既由包探查獲請准領歸王訴稱被沈竊取棉被務求給領沈供稱小的係奉賢縣人向操米業連次犯竊自知罪不容辭求大老爺姑恕一遭以後如再蹈前愆任憑加等重治可也蔡太守判合笞責一百板管押半年贓給中外三失主分别　　 
[法界公堂瑣案]  
　　昨據包探將在江孚輪船打架之朱潤齋繆殿臣解案請訊並呈上小皮箱一口當堂檢視内藏鞋子一雙熟羅套褲一雙及紙烟等物葛同轉問朱曰爾係何處人來此何爲朱欲言不語側目視繆同轉飭將繆殿臣帶出朱供小的係東臺縣人與繆殿臣同鄕兼有戚誼繆聳使小的同往上海謀事初寓小東門尚有大塊子麻皮同住一處每日用度皆由小的惠鈔後又將小的套褲穿著並將扇子等物取去伊來時一無長物昨又將水烟筒取去押錢小的不允卽被扭毆同轉問伊哄爾來滬允薦爾作何生理朱供繆自已謀就又問爾來時家中人知否來此已五六日見伊作何事供稱伊哄小的吸烟飲酒川資業已用盡卽擬回家同轉謂繆曰爾居心太很騙伊來滬强取錢物衣服所取水烟筒現在何處朱稱大塊子麻皮必係同黨現往何處繆支吾以對同轉飭將套褲脫下當塲還朱並飭包探將朱之小皮箱一口及人送至輪船卽带回家繆殿臣笞責一百板管押七日期滿釋出○某甲訴稱在花烟館内被吳阿福搶去翡翠戒指一枚報由捕房包探拘獲解案同轉問吳曰爾作何業供稱在小烟館傭工昨過花烟館門首被烟妓拖入原告與小的素未認識同轉飭傳原告不在遂將吳釋出戒指擲還不許再往滋擾○寗波人江阿全控毛培芳之妻哄妻出外傭工串竊捲逃求請追究同轉問江曰爾妻被何人哄騙事在何時供稱本月初七日被毛妻哄騙出外傭工小的查檢箱内衣服都被捲去旋往城内尋見挈以回家後小的出外買物妻又乘間逃逸並將箱内所藏洋廿四元八角一并捲去偵知在城内金家牌樓小的卽投巡防局控告蒙局中老爺飭地甲在張家弄包姓家領出後又被毛妻哄去求請究追毛培芳供小的係常熟人與江阿全爲鄰伊與姘婦時常吵閙並無哄騙傭工之事同轉飭將毛暫押候傳毛妻到案再核○挑魚擔之鄭阿敖欠錢不付被行主扭入捕房轉解公堂請訊旋據金合記孫厚卿遞禀申訴並據楊錫之投案備質同轉閱禀謂鄭阿敖曰爾欠金合記錢十八千七百五十二數目符否鄭供所差無幾可以卽付同轉飭包探帶原被出外禀復候核○程惟仁控昇元莊出票到期不付葛同轉提訊後轉送縣案所有洋一百六十九元暫存捕房候縣移提等情已屢紀報章昨由程惟仁遞禀求追並求將存在捕房之洋先行給領同轉諭程曰此案業已送縣爾可投縣求追捕房存洋不能給爾先領候縣移提爾可投縣具領程遵諭而退 
[補錄法捕房發落案]  
　　前報紀電報局遣司閽人送偷竊衣服之陳阿毛請訊同轉飭傳小張及車夫到案再核兹據張小章投案聲稱小的與陳阿毛初不認識因伊親戚邱阿大前在局内當廚工阿毛前來探望故有一面緣又傳見証車夫江玉子訊問供稱初三日門房内失竊衣服小的往樓上適見陳阿毛在房内走出迨初五日又來卽被拘獲陳阿毛供小的探望姨夫邱阿大並未行竊同轉謂邱阿大早已停歇顯係胡謅况有江玉子爲見証爾尚敢抵賴耶著笞責一百板還押又諭胡敬章回禀總辦胡遵諭而退○前報紀孫慶元領小孩在碼頭上人叢中被初學剪綹之計生捋取手鐲一枚被包探拘獲云云兹據計生之母楊吳氏投案請將兒子給領同轉訊問之下楊吳氏供家住南巿鹽碼頭丈夫楊如春素爲木匠專事游蕩因家内無人令伊淘米詎意出外不歸從王阿大作此不端之事叩求從重懲責交小婦人領回同轉提計生到案申斥飭責手心一百下交楊黄氏領回嚴加管束○倪長新竊案内牽涉之李陸氏覊押日久飭令取保兹據沈陸氏投案遞呈保狀同轉飭提李再三申斥卽交沈陸氏保出交其夫管束○徐耀川控錢正樹强借不遂肆意行兇同轉飭押捕房爲時已久兹提錢問曰爾已悔悟否本應遞回原籍念爾體面有關著覓的實保人出具切結方准保釋錢稱小的自願回籍求免遞解同轉著具切結送案備查○酗酒滋事之張厚興解案訊問張供前在桂林輪船司生火之事本月初六日辭歇出外因工錢不合通班掉換衆人約小的至茶館因伊不到小的手持木棍往洗衣服並無别情同轉謂既有保人准其保出惟以後不准滋事飭包探送至恊源交原保收領 
[福造災黎]  
　　謹啓者敝堂接奉蕪湖大成祥號經募繼述齋大善士樂助洋一百元又三十三戸大善士合助洋一百元又奉裕記號大善士樂助規銀一百兩又奉武林珍意堂大善士樂助晉賑洋一百元又奉南京陳惟訓堂大善士祈病速愈樂助洋五十元又奉孫代德堂大善士由餘記交來樂助洋二十五元均入山西急賑先後祗領感篆莫名謹代災黎爇香頂祝上海六馬路全濟善堂籌賑公所施善昌等謹誌 
[鳴謝仁施]  
　　竊謂隨緣樂助鴻功勝造浮屠濟困扶危駿惠直侔寳筏溯自敝堂之創建全資衆善之會歸兹雖堂宇落成尚慮經費不給迺蒙樂善堂慨助英洋五十元又德茂號慨助英洋十元振號慨助英洋十元祗領之餘均深欽佩仰見大君子同仁一視仗義急公輪奐聿新幸賴福暉照輝槖囊共解定占偉業興隆謹乞附誌報章藉伸謝悃[  上海虹口元濟堂同人等拜啓]  
[申報館協賑所經收順直山東河南山西賑捐五月初一至五月初五日止第十三次清鄲]  
　　五月初一日徐谷聲無名氏蟻負一粒氏各善士九戸洙涇全盛局來高平子求母病愈共五戸各助洋一元立大莊經募洋三十二元五角五分東來諸仁洋九元六角生銀洋一元無名氏六戸洋三元廣東四會廠小洋五伯角敬修堂洋十七元花洋三元揚州萬順鹽號代友規元五十三兩五錢福州陳洋五元滬　叢桂堂凌小洋一百角求病愈洋五角天津無名氏洋四角永泰棧諸仁洋一元八角○初二日俞記不留名無名氏俞液記勵長生無名氏計六戸各助洋一元立大莊經募洋六百元錦豐益來山東黄邑隱名氏規元二兩又黄邑挹翠山房規元四兩又黄邑隱名氏洋五十元龍官培根堂合助洋十二元丁福記洋四元留餘堂洋二元提費洋十元不書名洋三元契蘭生洋六元杭州永利局來垂裕堂洋二元銅洋三元浙紹老福興來無名氏洋四元衆樂合洋三元漢口正和局來不列名洋四元漢口恊興昌來癸亥生洋十元蘇州寳順局來利康莊金興棧寳成成記合助洋八角廣元祥陳萬大揚子記鼎昌號應記祥記裕茂受愼記程炎如植記純記添泰號十二戸各助洋一角春坤記洋一角五無名氏洋二角五朱大奎經募錢海雲等十戸洋一元八角銅洋二元馬驥良洋二元○初三日南通州全盛局來畢子記錢六百文潘錫記洪如記汪致記吳慶記汪舜記合助錢二千文徐雲記無名氏隱居子吳心記不志記無名氏無名氏無名氏計八戸各助錢二百文張子記錢三百文總共計錢四千五伯文合洋四元三角江法記吳宜記吳斌記合助洋三元新巿林仁記來清雲氏安思危藝蘭室蘇州鴻源局來研經寳主人劬經子陳鄭　鄭錫璜省儉居授經草堂楓涇順成局來棣生省三蕪湖全泰洽來無名氏誠濟局酒資移助彭子淦無名氏共十五戸各助洋一元無名氏餘慶氏四歲兒童合助錢一千二百文五記氏不了氏合助錢一千文椿萱並茂錢三伯帮緣氏保泰氏無意子錢三伯無力子錢一百卅應酬子錢二百文心誠力窮錢二百文七齡童子成器皿錢七百九十文共計錢四千一百廿合洋四元補過子藍田氏合助洋一元朱程和堂洋五元無名氏洋四元銅洋一元節酌洋二元葉記洋二角怡怡書屋洋五角季記程伯記松記洋三角王世澤堂洋十元溧陽鴻源局來無名氏洋四元二倍人洋四角鎭江福興潤來耳鳴氏銅洋四元平湖順成局來無名氏銅洋八元無名氏洋二元○初四日同昌洋三元蘇州全盛來祈親安健子公折節酒陳錦庭江嶺梅鄭道孫王迪人顧玉山吳景山無名氏必得端節减省杭州正大局來吳正修堂求生意順遂計十二戸各助洋一元秦煥庭錢盤昌泡翁周雲卿王星桃謝長生戴少卿黄二男無名氏不書名十戸各助洋五角無名氏銅洋五元排字房洋二元無名氏銅洋二元寗波正和局來陳安卿邵子英萬戴氏洋一元蘇州全盛局來久大典洋六元溧陽全盛來寳昌衆友洋四元孫免留名錢三伯孫氏子錢二伯計發湯老五合助錢四伯量力子無名氏錢六百文共計錢一千五伯作洋一元五角○初五日坦吳氏洋二元周浦日生盛來無力子洋一角爲銷除潮洋一元廣方言館洋一元六角五無名氏洋五角郭叙疇洋五十元無名氏求保清吉洋五元洞庭隱名氏求保合家清吉洋十三元以上總共收洋一千零廿元零五角規元五十九兩五錢花洋三元銅洋廿六元 
[隖同人彚報杭晋義杭公信滬信昌蘇復昌蘇賑局蘇電局四月下旬清單]  
　　杭州焦棋杆鮑晉義莊周君潛泉經收義字册歸五月上旬併登杭州湖墅公信紙行彭　菊亭經收亭字册吳華年汪添才汪姓汪姓四戸各五角彭高記彭道隆順美珍長盛甡王益美雷恆和無名氏李鳳莊朱四意唐登寳德懋葉玉書程靜軒汪廣源汪子仇操會融葉良佐金聚傳胡昆源汪麗堂錢金寳錢阿川二十二戸各一元黄廣隆益逹和亨義祥吳駿興信豐周怡記湯良植敦厚堂孫同泰福同春恊戴鳳崗十一戸各兩元盛記源成祥王渭卿吳正源金德源夏義昌南徐李胡茂榮八戸各三元仁裕源泰大生義義泰四戸各四元黄廣大柳源滄周三福三戸各五元湯良標孫楚堂程養記三戸各十元思補軒銅洋十二元樂山書屋銅洋十元以上五十七戸共洋一百三十一元銅洋二十二元合見漕平銀九十兩零六錢零五厘○上海畫錦里信昌珠號平江公所陳君養泉經收信字册孫篠丙吳祥源黄培卿無名氏無名氏無名氏王乃章袁通源興永泰鼎鼎元錢李良十二戸各一元九華莫恆源椿善士補過軒張伯勤陸漢書益泰大豐八戸各　元萬興昌三元恆源永許光遠二戸各書元林天頤五元劉玉昌泗亭記蘭生記海粟四戸各十元怡雲室二十元知止屋三十元匯業公所三十二元鑑湖補拙子求子二百元又菊字册陶筱松金菊　募者赤山人培蘭草堂毓蘭軒聽鶯山館慈蔭軒懷德堂德壽堂靜遠堂八戸各一元不書名劉載福堂兩戸各二元鴛湖釣徒思定堂兩戸各四元電字册李軒子 
 
 

Page 10

 
 
由召南一元無名氏兩元同義棧三元韻秋氏四元崇禧堂梅花書屋劉子琇三戸各五元烟台招商局十元以上五十二戸共洋四百二十一元合見漕平銀二百八十六兩二錢零五厘○蘇州中巿復昌莊徐君乾齋經收復字册六齡子三齡子張徐氏劉永思不書名不書名程錫齡太原氏八戸各一元茹溪潘茹溪張濟順典心勵居李叔華陶元初平敏子七戸各兩元三餘堂張餘慶常州無名三戸各四元濟通典五元裕源莊不書名濟順代典京兆氏唐錦文無名氏王葉氏七戸各十元張芝生王希記兩戸各二十元無名氏二十五元怡志仲氏心眞子兩戸各五十元福記六十元新盛恆募德記愼記兩戸各三百元愈記四百元又理字册戴理翁募楊榮昇二百文孫芝山三百文羊如煜謝渭生不書名三戸各四百文汪炳如六百五十文不書名接省余兩戸各八百文孫德耀杭芝生周蘭仁不書名不書名不書名不書名陳昌慶八戸各五角孫其純王芝瑜趙頌眉畢慕韓祥泰典趙子翬六戸各一元長養齋安泰分典濟成典永隆陳安東時亨典元興時豐八戸各兩元奔走積小月軒兩戸各五十元夫子系一百元以上六十八戸共洋一千五百六十元錢三千九百五十文合見漕平銀一千零六十三兩八錢三分五厘○蘇州馬大籙巷宋君培之經收培字册曹雲溪閔九思蔣韶　褚憶春陸子律夏一泉楊蔭若汪信之貽東記覺菴也記梅道人耕記福記仲記錫記楊記松記古香堂大記經記芝記湛記康記若記侣記烈記二十七戸各五角姜舜記順誠同泰恭泰裕通金吟香潘公茂楊乾元何梅亭鄒介山許友耕許明德顧文斗丁煥彩朱餘慶沈瑞亭無名字徐正甫祥和靈蘭主人古歙方人口平安金記王楚記胡吉記徐同發隱姓名忍餓居二十七戸各一元顧一麟趙子香劉辛香朱蓉舟老陳太尤季卿康記章亮之蔣徐昌王鑑堂阮子英俞田增俞朱氏俞王氏俞田小姐俞瑞銓項琴舫十七戸各二元呇前汪姓陸同豐愼思堂王三戸各四元同人節筵四元錢四百文李近爵胡世保吳和進三戸各五元雲義齋陸元崑山縣幕節筵七元嘉吉堂八元新陽縣幕節筵八元錢六百四十文新陽縣蘇崑山縣葛王洗馬巷無名氏病愈補過子孫　懷姜鳳瑞吳復初侍萱靜室八戸各十元潘子記十五元勤信堂二十元誠敬堂衆弟子三十元陸賓甫四十元顧鍾秀呇五十元孫惠陸隱姓女病愈兩戸各一百元王秦氏病痊二百元以上九十八戸共洋七百六十九元五角錢一千零四十文合見漕平銀五百二十六兩零二分五厘○蘇州天庫前電報局王君經收報字册胡捷三陶端一劉璋伯無名氏永寗書屋介福堂王六戸各一元顧又山賀慶元母康健介福堂王崇禮堂三槐堂凝慶堂紹義堂延慶　畫錦堂愼昶堂惇遠堂賦梅堂寳善堂振宜堂娛養心氏十五元全樂居主人漕銀二百二十二兩七錢一分五厘以上三十七戸共洋一百三十九元漕銀二百二十二兩五錢一分五釐合見漕平銀三百十七兩五錢零五厘○蘇州桃隖同人經收銳字册無名字無名氏姓名氏不留名無名氏五戸各一角無名氏五角豐記程恆信隆茂昌朱美臣楚記汪卓人張記謝簡庭李汝材小隱畫柳胥村農貝壽臻慈孫樹堂十三戸各一元無名氏兩元濮文琴三元不書名張四元唐戚王章王傅陳四凶五角何記五元源豐潤號申東海隱名鹿記三戸各十元張聖源朱尹翁徐漁記宜輔善同善居五戸各二十元陳諤記病愈二十八元一角陸分七厘正記二十八元三角八分六厘宜留芳二十六元五角養記埋愁室振趾堂三戸各書元振宜堂徐度幹二戸各五十元九記六十一元奚記七十元補過齋十人壽萱培蘭室二戸各一百元振宜堂一百五十元安記二百零三元四角四分七厘瀘州塌報局公助時宗氏夫病卽愈二戸各三百元全記規一百　裕厚堂漕二百兩李蘭蓀觀譬奉雲南撫憲譚發到規一千零五十兩以上五十戸共洋一千七百五十規銀一千一百五十六兩漕票二百兩合見漕平銀二千四百六十五兩二錢零二厘○本旬七處共收漕銀四千七百四十九兩三錢七分七厘連前共收漕錢八千五百五十二兩七錢九分九厘規銀二千零七十七兩零八分○五月初二日解潘君振聲第四批規銀五千兩連前共解規銀二萬三千五百三十八兩 
 
 
 

Page 11

 
 
   
 
 

Page 12

 
 
   
 
