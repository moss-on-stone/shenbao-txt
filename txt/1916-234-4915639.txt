# 1916 - 234 - 4915639

 

Page 1

 
 
[本館定報價目]  
中國境內　全年逐日寄大洋十二元　半年六元　日本全年十二年　半年六元　歐美各國全年二十五元二角　半年十二元六角　報資先惠　郵票不收 
[本館告白刋例]  
評前二行起碼第一日每行一元二角第二日起每行七角五分中縫價例同●後幅長行三行起碼第一日每行四角半第二日至第七日每行三角第八日起每行二角五分短行五十字起碼多則以十字遞加第一日每字六厘第二日至第七日每字四厘第八日後每字三厘 
[林紓主任國文商人二大函授部]  
求學之好機會自修之良導師 
本函授部教授之士均爲一時碩　學間淵博本巳極稱完備然猶恐五六人之精力有限倘於教授上稍有　漏非特關於本函授部名譽抑且貽誤青年故於巳有教員外聘請詞章家天生新聞家王鈍根等十人襄與厥成並於丙函授內附授英文請周瘦鵑君擔任萃名士於一堂非爲標榜門戶計實欲有造於青年學子也有志於此者盍興乎來函索　　　　本埠報名可與大昌元接洽可也 
上海南成都路一六十七號中華編譯社　本埠代理報名處三馬路望平街大昌元紙號 
[柏韻士打樣工程師通告]  
本工程師現擬承辦打樣工程設公事房子南京路十三號如有學堂工廠畫圖打樣塡地等事以及開單估價建築大工廠棧房興造渡頭碼頭橋梁屋頂並修治馬路建築鐵路等工程無諭木士趙鋼均可代為畫圖打樣如蒙　賜顧一切面議　美國挪威國工程師公會會員柏韻士啓 
[上海電報局廣告]  
電報局雖係國家設立寳含營業性質對於商民一切人等均宜和平待遇嗣後的本局員司對于寄報人查詢事件如設不答覆或語欠和平均望隨時函知本局局長嚴行查究以除策習而　電政特此廣告 
[新業公司新世界股東大會]  
因有重要事擇陰歷八月初一日下午一點鐘在新世界樓下特開全體股東會屆時務請各股東惠臨為盻 
[哈華托律師代表均宜公司啟事]  
本月五號協綸公司立有允單願將現租與統益絲廠之英冊道契二四六八號及七一八〇號地皮以及房屋機器生財等物售與均宜公司該頌　　之產並在該允單內聲明別無他項轇　準于本月秘號完全成交如有該產股東或受押人以及其他人等欲向協綸公司追索欵項等情須在本月廿九號以前將所欲索欵項詳細開交本律師以憑核辦特此通告 
[老嘉泰恒記茶號重整開張]  
本號開設上海老北門外數十餘年選貨精良名馳中外近自城垣闢為馬路（即民國路）交通便利商務繁盛今昔異觀本主人為擯充營業起見不惜資本履行石庫門面外觀煥然一新內容益臻美備矧茶菓一門本五大洲人生之日餬要品吾華天然物產又為外國之冠若不選擇道地精製得法往往色香味不能兼備本主人悉心研究凡出售之龍井雨前洞庭螺春雲南普洱福建武彝六安香片黃白貢菊珠蘭茉新雙薰雙薰貨色之美價目之廉久蒙　各界讚揚今值修理完竣重整開張擇于陰曆八月初三日開市減價七天照碼八折以副惠願諸君之盛意 
[遣失老契聲明作廢]  
廬氏世居本城東告示駱駝橋地方所有產上契據幷祖遺田契向歸大房家麟執管近因大二兩房重爲分折檢驗契據遺失坐落前衙所上圖籽粒地一畝五分六釐六毫又一分四厘又三分又七厘又五分平安都四圖基地一畝九分東里二圖基地一分四厘糧戶廬開洲二都十圖征田十一畝一分二厘一毫四絲糧戶廬鎬共八戶之契據於辛亥年間因家麟遷徒盡行遺失除呈請杭縣知事將該老契作廢另行補給契據外如有中外人拾得槪作廢紙用特登報聲明 
杭城廬家麟告白 
[大昌元紙號啓事]  
敝號承劉君哲廬委托代理中華編譯社函授部本埠報名事宜自即日起即行舉辦惟完全責任仍由中華編譯社擔負此啓 
[中華編譯社啓事] 　 
本社已託望平街大昌元紙號代理報名事宜凡本埠諸君索章及報名請蒞該號可也惟收據仍由本社蓋章及會計人畫押一切宛全責任均與大昌元無涉特此聲明以清界限又講義由本社直接發出請勿必向大昌元詢問 
[上海生生烟捲有限公司廣告]  
本公司所製各種紙烟精益求精力加改良所出之雙鸙牌推銷各省已蒙　惠顧諸君同聲贊美現又新出三星牌烟味之適口裝璜之精美其味清香較諸舶來品有過之無不及本埠各經售烟店均有出售本公司因挽回權利起見悉心研究貨高價廉本埠及外埠或願經理包銷或定包牌本公司無任　迎至於　金莫不從豐諸希從速　臨一切詳章面訂可也特此佈告　本公司烟廠設在　閘路池浜橋西福康里口　電話西一二二六 
[上海新新珠寳公司露布]  
本公司自開辦以來對於飾物無不考察玲瓏研到美觀如鑽石中之活動耳圈等件旣光番之奇特可愛且各隨意一均兩用洵荷爭購　　諸君已盛贊無異于眞貨可爲明證茲敝公司又新到保險均多種較珍大小厘目不獨應有盡有其光彩試用亦久不變倘蒙承辦外埠分準價破格特開幷紥尤其新樣　花手鐲等件　裝飾兜帽用品以冀廣充秋冬交易　各界惠顧一律價再八折籍副隆情可耳 
[上海利華鑽石珍珠號廣告]  
本號向在城中自立內莊交易以來久經中外馳名咸稱信　惟荷　貴客光臨多所未便茲特創設英大馬路勞合路口開張親運上等鑽石珍珠古玩玉器翡翠寶石以及金鑽首飾玲瓏新式珠花頭面等件無不完全尤其色剔選精良際此同業林立往往售場不分低次所幸社會早注心目本號　　伊始一律門售批發槪價特別從廉且貨不合包退還洋並存儲現金專收兌鑽石珍珠　諸君惠顧務請認明本號圖章爲記庶不致誤耶 
[王道戒煙]  
上海拋球場蔡同德對面恒升里作新戒烟醫院開設多年戒盡者七千餘人確　有據可檢僕等于前也月初進院來蒙醫學博士徐生棠董鼎松君竭力調治先將舊釀雜病拔除然後的治應不吐不瀉毫無痛苦出入自由領會仰舒楊不及一月身體強健胃口頓增居然脫離苦海矣洵為最完善最王道之醫院僕等受此惠後的寳深感佩為此登報　謝井告白病者有所問津矣　邵基安　林春舤　王禹泉　朱福康仝啓 
[招商局新濟輪船準於舊歷七月念八晚即禮拜六開往福州]  
本輪賬房謹啓 
[招商局安平快輪准于舊歷七月三十夜即禮拜一開往烟台天津]  
本輪本帳房啓 
[國是報展期出版本報原訂陰曆八月朔出版]  
現因工程誤期布置不及特展期一月定于陽歷九月二十七號即陰曆九月初一日出版日出三大張各埠訪事多未聘定願就斯席者請寄新聞三天合格函聘欲任代派者亦望通信預約此佈　上海山東路國是報館白 
[江蘇省教育會大會秩序]  
二十七日上午九時開會（一）報告事件（二）提議事件　十二時午膳休息下午二時繼續開會　改選職員（附）二十六日評議員會上午九時至十二時下午一時至五時 
[世界陷阱之可駭]  
十八九日有顧秦氏出名登泗涇顧恒興閉歇聲明廣告一則全背事實可駭可嘆僕家承忠厚不知世界陷阱自與恒興店主顧匯舟熟識先被誑去屯積之荳餅一大宗卽結價七千餘元經方其昌顧錫安等理勸分作十八年灘還之欵民國二年份復　田單五十四畝懇爲作中向胡姓抵借三千元同時又以青邑一四　房屋連基地二畝零再懇作中向姚姓抵借一千元以上單據均完全存在至沈依聲係該業申莊買貨之人與僕僅有一面亦由顧滙舟偕岡卷庭再三懇情囑代向上海裕大恒糖行擔保二千元蓋彼時彼等早已虧空謀牽僕入漩渦以圖彌補僕實茫然也嗣由糖行在法庭控追保欵僕偶至滬上突被拘繫至匝月之久仍由家中滙洋千餘元料理始得釋出當　亟時拙荊沈氏慌急萬狀以禍由願起馳至該店理詰會面支零用費十餘元十餘日後見解釋無期日用飯食即行預備大衆皆共聞見臨行時請商董吳燓裔君到場檢點一切以示來去坦白不損一草一木不料竟由顧妻出名登此誣妄告白並故意將各欵牽混　便爲他日冒索單契地步垂危之顧恒興又圖乘間下場預備詐人人類中有此鬼域實屬天良喪盡僕受欺受虧　於此極心本不甘當檢據起訴如片言處僞天人共殛彼顧　舟別存陰謀登報狂噬圖以欺僕者欺世我知世多明眼人不易欺也 
松江徐景韓告白 
[中華協記餅乾有限公司分設代售處啓事] 　 
本公司因挽回利權起見故特聘請專門技師仿製歐美各式餅乾以及喜慶禮糕無不加工重料力求精美奈吾國通商大埠雖多製售餅乾之家而罕有仿製與歐美出品於捋者惟本公司所製與歐美出品絲毫無異且價廉物美品質輕脆香酣不膩故可稱為中國惟一之餅乾公司如或不信請嘗試之便知所說非謬也是以開張以來各界賜顧絡繹不絕遠地來函定貨者亦無不如期發寄茲爲便於交易起見另設代售處於英大馬路佛師街對面全昌尤其　拋珠場轉角全昌祥洋貨號內倘蒙　諸君就近惠顧無任歡迎務請認明本公司商標爲盼零售處各界中外茶食及糖食店均有出售 
[龔振鵬啓事]  
共和再造案志己償鵬已矢志歸田所有癸丑以後列名之黨會從茲脫離開係不復預聞前所組織之秘密救國　亦早經取消不復存在此後槪不負責至於新發生之黨會自願非材無裨國事亦不願加入以免隕越癸丑以後共事諸同志已由鵬個人　質借貸資遣回里　謀生業政府善後費至今尙未領到分文故癸導以前諸同志今以棉力薄弱未能資助良中歉然諸君旣名在他部份養力將來各部份亦必有相當之維持也死難先烈之忠裔刻因奇窘賻贈容有未周每一念及內疚神明一俟稍寬旣當竭力相助必不　令死友遺族或有失所至於故鄉親友務勿來滬鵬方自欲歸毋安能代人汲引加之自在窘　膏秼之資恐猶難遍也敢陳下情諸希原諒 
[復旦公學續招新生廣告]  
程度中學一年級起至大學預科二年級止考期八月念八號上午九時在本校考試投考手續預向本校報名隨繳四寸相片一張報名費五元取者學費內扣算不取　　章程簡章函索即寄祥章須附郵票十分校址徐家滙李公村　李登輝王　惠同啓 
[神州女學招生]  
本校圖書特別科已於今夏行第二次畢業兩等小學第三次畢業下學期各科更事備充文學特別科中西詩文幷重圖畫科注重各種寫生中學科一二三年級及兩等小學尙略有餘額凡體健行端有志　學者望早來本校報名投考當按其程度年齡插入適宜之班次報名費二元錄取者於學費內扣除考期陽曆八月念五號至九月四號隨到隨考開學期陽歷九月一號學費請取閱章程 
[惜陰公會商業中學]  
業已開學尙有餘　可補附設英文夜課及初等小學均九月一號　學兩　中學章程須附郵票五分夜課初小祇須一分校址滬寗車丫均益里 
[中華鐵路學校招生插班]  
本校定陽曆八月廿五廿六廿七號即陰曆七月廿七廿八廿九等三日招考挿班學生每日隨到隨考專禿二年級考試圖文英文理化三角解析幾何力學一年級考試國文英文理化代數幾何三角中學一二年級考試國文英文數學三四年級考試國文英文理化代數幾何中學預禿免考有志來學者請向上海新閘路辛家花園本校或南京路萬昌報名隨繳報名費兩元取作學費不取費還函索章程須寄郵票三分開學期陽曆八月廿八號 
[耑修德文學社續招新生]  
本社第一班新生現已開課因來學者眾　充學額特招第二班新生五十人額滿不收插班有額可補有志者祈速報名七月二十五日起至八月初五日止隨繳　名費四元取作學費不取發　初十日開課　考試科目國文　學（考期）隨到隨考校址麥根路三十號三十三十二號 
[高等小學招免費半費生]  
本小學收免費生十名半費生四十名定於陽曆九月一號取齊四號開課已報名著於是日一律到校未報名者從速報名遠方者亦可寄宿此佈　校附地址耑修德文學社內 
[德文函授部開課期佈露]  
本部照原定學科外應來面者之請求增設理化數學科三門定於陰歷九月一日取齊九月四日發寄第一次計時義接收課卷特此通知　麥根路三十二號耑修德文學社啓 
[澄衷中學及初高等小學定陽曆八月二三十日午前八時招生]  
試驗規則詳登時報校址在虹口塘山路 
[蘇州東吳大學招考]  
新歷九月二日八時起十二時止筆墨自帶○報名預先或臨時一律繳保証銀洋十元不取奉還取則　作學費○年齡十二風至廿五歲為合格○程度備科中舉大學三級均有插班○考験國文英文算學○開校九月四日本校青年會導引部在車丫觀迎新同學○章程函索卽寄如要詳章須附一分或三分　票十分○校長尤　思啓 
[浦東中學校招生]  
計招預科及一年級各一級幷各級插班生日期陽曆八月二十六七日上午在在上海南市上海醫院後的街本校附發属高等小學校八月二十八日起至九月二日止在浦東六里橋本校投考者繳投考費開學九月一日 
[金陵大學招生廣告]  
本校訂於陽曆九月六七日考験新舊各生八日開學特此佈告　監督包文謹白 
[家商部註冊獎勵中國明明眼鏡公司新屋落成重行開幕]  
特別廉價一月照碼五折 
本公司出品以來業已三載對於工藝未嘗不積極進行力可完美以博社會歡迎如農商部撰詞獎勵各當道迭頒譽辭求爲明證茲因推廣營業起見擇地左近特建新屋現已落成並由外洋運到驗光儀器磨片機械精工製造金銀鏡架至于夏日所用之顏色鏡片更爲富足各隨主顧所好現定于七月初六日正式開幕貨色精美特再廉價一月照碼五折以答　各界惠顧之雅意尙望　諸君光臨街舞爲幸　英大馬路新巡捕房對面　中國明明眼鏡公司謹啓 
[滬甯車站路北寶山路鴻興坊新造華房招租]  
計開頭等洋房三上三下每月三十元二等洋房二上二下每月二十元浴間自來水電燈一應俱全又宅庫門連亭子間每月九元又市房街房九元八元如欲租者請向經租帳房領看可也 
鴻興公司啓 
[浙省胡慶餘堂雪記藥號設立公廣告]  
現仍在拋球場交易 
啓者本堂向設杭城大井巷歷有餘年運各省道地藥材選置門市飲片虔修丸散膏丹杜煎虎鹿　驢諸膠各種花露藥酒秘製　藥辟瘟丹光明眼藥尤應靈膏精選毛角鹿茸野山高鹿東西洋參外洋官司燕貨眞價寳中外馳名今為擴充營業起見在上海設立分號茲當新屋落成擇於陰歷九月廿八日正式開幕蒙　各界諸君賜顧請認明上海北京路老閘橋西首坐北朝南石應門內中堂供奎天醫神庶不致誤 
[引擎爐子出售]  
今有廠用臥式引擎爐子兩副其附屬品如汽缸水管連做熱水柜等件一切齊全一有八十匹馬力一有六十匹馬力機件完好用煤甚省現在該廠必用馬達願將引擎爐子廉價讓售如有需購引擎機器者亟來購置極其相宜敞廠於該廠所存引擎爐子深悉其詳合間者請至敞廠接洽可也外虹橋東首恒昌祥機器廠白 
[家中必須有之寳丹]  
啓者鄙人嫂氏常患心氣痛兼大便秘結之病屢請中西醫生調理未能奏效適聞人言夏定補身丸治此種病有異常之功效因購一瓶興嫂氏試服不期祇服一瓶病已全愈精神更健可謂藥中之良品特誌數言亦欲使病者有所問津焉　前駐朝鮮領事張心吾白 
[中國烟酒聯合開大會廣告]  
現定舊曆七月三十日下午二時假座滬南大碼頭外灘內地自來水公司南面鄭宅公開特別大會除發通告外恐未週知特此登報布告務希屆時蒞臨是荷 
[吳興縣張知事審訊施小梅浮收命案]  
前清戶書施小梅無惡不作泆被監禁今復　緣混充征收吏上月在一百二莊用殷戶保秕政逼死章阿富迭載浙報（凡一村貧苦逃亡各戶積欠責令一殷戶代完謂之殷戶保）查章　富同村九戶積欠計洋三十八元一角上年阿富墊過洋十元今十月二十又摯四十元施某尙以爲未足勒限三日內再完三十元阿富被逼不堪情急自盡詎張知事被征收主任王仲山所惑一味袒護被告致令全邑人民大動公　赴省抗告想呂省長疾惡如仇定必飭縣嚴懲與衆共乘也 
　字鄉沈雨村張亦泉等公啓 
[新世界新開和盛綢莊廣告]  
本莊專辦浙杭名廠鐵機紗緞各色閃光花綢織花絲搶時花鷄葛行銷各省歷有年所惟滬上綢莊林立遠來紳商仕女往往不能詳加檢擇購不合式每有彼美此層之　新世界為上海游憩勝場賞心娛目則有餘購物備用成未便小莊有監於此不異工本特加選擇最新合時各樣紗緞有美必臻諸貨皆備陳列二層樓上擇於八月初三日開張藉供各省紳商仕女游賞之暇即可品評揀選色鮮花艷定愜秦懷價值照市格外從廉花色繁多不及細載祈遊新世界諸君注意如蒙惠顧不勝懽迎榮幸之至謹此佈聞　和盛綢莊謹啓 
[巴拿馬萬國賽會金牌獎裴商部一等獎南洋勸業會優等獎憑]  
環球著名 
真正洞庭碧螺春名茶總發行所上海望平街新垚界價格 
天字錦裝中盒二元小盒一元普裝中盒一元六角小盒八角地字錦裝中盒一元六角小盒八角普裝中盒一元二角小盒六角外埠函購郵費照加一成 
[中國圖書公司和記印刷所緊要廣告]  
上海四馬路老巡捕房東廿一號本公司開辦十有餘年印刷精良定價低廉早荷各界稱許母庸贅述自前年加入和記以來力加頓整實事求是代印書報圖畫鈔票名片五彩月份牌精製銅版鋅版三色版玻璃版發售印機鉛字銅模紙張墨料等無不格外克已以副雅意如蒙　惠顧無任歡迎 
[中華書局總公司遷移廣告]  
本公司現在四馬路棋盤街轉角自建五層樓屋業巳落成茲定于八月廿五日起將河南路總公司隸屬之各部行生遷移　諸君賜函請寄上海四馬路棋盤街轉角本公司爲荷如蒙　惠顧亦乞　駕臨該處接洽可也至原設河南路五號屋內之發行所仍照常交易擇日遷移另再佈告伏希　公鑒總公司電話四千另四十四號　總廠編輯所事務所電話西九百九十九號又印刷所電話西一千一百五十二號合並附陳 
●上海中華書局有限公司謹啓 
[商務印書館]  
寄售圖書諸君鑒 
為日無多幸勿再延 
本館辱承　諸君不棄以圖書委託發售極思勉效微勞藉答　雅意前定章程多有未能適用之處現已重加修訂務請　諸君　民國五年陽曆八月內持敝館前出寄售摺據惠臨敝館總發行所如已遺失祈覓證人偕臨以便結清舊帳更換新摺或另商辦法如過期不來所有滯銷圖書敝館即付廉價部代爲減價發賣本館仍取一成以充費用如仍無人過問敝館不復再爲保存即行毀棄實因爲數過多敝公司書棧已無存貯之餘地迫不得已特先陳明再敝館迭次通函多有未蒙賜覆者想因住址遷移未能遞達之故故特登報通知恕不函告伏維　公鑒 
 
 

Page 2

 
 
時評 
[實力與虚力] [  冷]  
　　有實力而不用者是爲天下之至强有虚力而輕用者是爲天下之至弱 
　　何則有實力而用勝固無傷敗則其實力隳矣今歐洲大戰其結果必至如是也有虚力而不用所謂虎皮未剝望之儼然其可畏三十年前之中國其情形大抵如是也故雖强而不得爲至强雖弱而不得爲至弱 
　　中國近來人之性習往往喜用其虚力一旦苟有其權有其位有其理者以爲其力即足以破除一切而有餘而不知一與實力遇則其力即消歸於鳥有而所抱之大願仍屬空虚故善用力者旣得其虚漸養其實引而不發審機度勢以進取其力乃莫或能敵焉 
[專電]  
　　北京電責任内閣職權訂定㈠總理對總統命令負全責㈡對一部或數部事發生由總理與各該部長負全責㈢各總長對國家行政各負責任㈣各次長對本部事負職㈤院令發表者總理負責㈥總理及總長對總統命令有拒絶副署權㈦拒絶應附理由説明移文呈請變更　　北京電衆院點半開到三百七十一人陳主席一二兩案提前制憲法及開憲法會議現參院知照已籌備似可免提衆贊成接議請造四年度歲入歲出報告書五年度出入槪算書六年度正式預算由鍾才宏説明决付審查四特設歸原省監督案李春榮自請撤回五取消縣知事兼理司法恢復各縣專審員復設省司法行政機關由建議葉夏聲説明主席付討論分成立審查兩派爭議甚烈表决贊成審查者多數主席告息二十分三點半復開查辦龍濟光在桂辦礦貪酷劣蹟案提出之梁昌誥請撤回遂散 
　　北京電段總理前日忽請假三天元首當將假書送還昨又囑各國務員勸駕 
　　北京電叚因病請假故國議未開 
　　北京電張耀曾早車抵京即赴衆院報到到部尚無期晚邀一部分議員茶話 
　　北京電憲法會議王家襄已在籌備定每週二五開會 
　　北京電今日國議要案㈠中交實行有限制兑現㈠六年度預算條例修正財部主加重消耗税 
　　北京電兩院議員昨在先哲祠談話到百餘人張大昕主席由王乃昌報告偕吳褚向各方疏通均表誠意約一星期内聯合開一懇親會衆贊成 
　　北京電元首捐發萬元振武漢災民 
　　北京電范總長主廢敎育綱要或加修政 
　　北京電公府定支日移三海 
　　北京電參院今日休會 
　　北京電商會聯合會二時開正式大會各省代表到七十六人全體向國旗行三鞠躬向淑予主席致開會詞財委陸法委劉農委張相繼演説張宣讀谷總長頌詞各省商會祝電由代表自讀來賓王文典會員陶保晉等演説畢攝影閉會 
　　北京電政府飭部備花車迓蔡鍔 
[譯電]  
　　東京電昨日（二十三日）日本外務關於鄭家屯案發一訓電致駐京林公使謂决不移至奉天交涉詞頗强硬（二十四日）上海日報 
[東方通信社電] （日本人組織） 
　　北京電昨（二十三日）衆議院討議福建省長胡瑞霖彈劾查辦案此案係由郭人漳提出多數議員以開議員彈劾查辦地方官之端恐貽惡例故多反對旋因劉崇佑爲胡瑞霖辯護演説語有惹起議員惡感之處致招反感案終可决於是河南山西等省　　亦提出各省省長查辦案説者謂議會此舉愈激成十三省同盟之形勢云（二十五日） 
　　濟南電高密及諸城縣之民軍已與濰縣之民軍斷絕關係别舉劉冠山爲總代表至省與當局者商議民軍善後之事（二十五日） 
　　漢口電前四川將軍陳宧乘本日入港之太古輪船湘潭號來漢蔡鍔則定明日入港之日清輪船大元丸來漢同行者有日本醫師清水莊治氏（二十五日） 
　　東京電八四艦隊（戰艦八艘巡艦四艘）完成需費二億五千四百萬元海軍大藏兩省當局大體意見業已一致所有分年支欵之額曾經交涉數次至近亦已决定爲自大正六年以降至十二年度之繼續費合諸旣定之額八千四百九十二萬元追加計算六年度先計上一千四萬元政府欲明示其財源擬求帝國議會協贊（二十五日） 
　　東京電朝鮮總督府實施簡易生命保險之計畫案旣成立遂於去月咨送法制局目下正由該局審議其内容與十月一日實施之内地簡易保險無大差異（二十五日） 
　　東京電步兵第三十六旅團長陸軍少將森邦武氏奉命免本職轉補表島守備隊司令官）二十五日（ 
　　東京電日本正货近益增加至二十二日已達六億一千五萬元（二十五日） 
[戰電]  
　　其一（英人路透電） 
　　巴黎電今晚公報云松末河南北兩面終日砲戰甚烈貝洛瓦與爱斯特里尤爲活動法軍在末斯河右岸佛勒里與錫哇芒防禦工和之間奮勇進攻大獲進步俘敵二百人）二十三日（ 
　　巴黎電今日下午公報云敵軍先以砲隊猛轟繼以手擲榴彈在沙伊柯爾叢林進攻即爲法軍所敗敵軍圖在叢林東南進攻爲法軍砲火所阻不能離其戰壕敵軍轟擊昨日法軍所得佛勒里與錫哇芒防禦工程間之陣地法軍曾在此俘敵二百五十人乞洛瓦砲戰甚烈德飛機四架中彈墜落（二十四日） 
　　倫敦電今日下午海格將軍報稱敵軍力圖奪回古維勒芒車站與鑛坑間之失地均被擊退敵軍奮死直前曾抵英軍陣線之女牆激戰之後大受損失而退敵軍猛轟英軍但未以步軍進攻英軍捕虜頗多敵軍昨夜以炸彈進攻小巴桑丹村北面之英軍新戰壕頗易敗之（二十四日） 
　　巴黎電馬其頓星期二日之戰事完全利於聯軍英法軍在中堅維持其所得之地位而鞏固之該地位處於杜伊蘭湖以東比萊斯山與摩格倫尼柴河之間在凡爾達河之西與此河成平行線塞軍在左翼於斯特魯比洛北面古古羅夫之叢林山坡上續得進步已逼迫通越摩格里拉山系之一山隘布軍在兩翼極端雙方進攻西攻哇斯特洛伏湖東進斯特魯瑪河俱全被擊敗故聯軍對於以後之戰事可抱樂觀（二十四日） 
　　倫敦電蕯洛尼加英軍司令報稱杜伊蘭線砲隊甚爲活動英砲隊擊散該河左岸之布軍（二十四日）　　彼得格勒電今日下午公報云敵軍在斯土克化特河西岸土白萊附近進攻失利俄軍在金灰樹河俘土兵數人高加索凡恩湖兩面俄軍之攻勢正在發展俄軍在摩蘇爾附近俘土兵兩聯隊且獲砲與機關鎗（二十四日） 
　　羅馬電今日下午公報云意軍佔據福塞尼加山谷端陣地一處繼爲敵軍猛力回攻奪回後復由意軍逐走意軍奪獲錫亞山谷端之敵軍戰壕（二十四日） 
　　彼得格勒電俄軍復佔據末虚俘敵二千三百人）二十四日（ 
　　薩洛尼加電敵軍屢圖奪回杜伊蘭境巴爾米北面所失之陣地英法军殊易敗之塞軍現正在摩格倫尼柴西小境全陣線發展攻勢（二十四日） 
　　倫敦電公報局宣稱夜半前敵飛船一艘飛過東海濱抛擲引火炸彈數枚皆落田内未有損失飛船於今晨一時前飛行出海（二十四日） 
　　亞姆斯特丹電德潛艇德意志號由美國駛回已抵德國白里門（二十四日） 
　　丹麥京城電上議院反對出售丹屬西印度島丹皇設法組織混合内閣以圖過以該島售與美國之議案一舉故已失敗（二十四日） 
　　倫敦電德屬東斐凡特將軍大本營路透訪員電稱南斐馬隊已入中央鐡路之基洛薩 
（二十四日） 
　　倫敦電達峽委員會今日秘密審訊孟羅將軍（二十三日） 
　　亞姆斯特丹電柏林時報之羅亰訪員稱羅國刻正備戰興登堡統帥在羅京政治談判中佔顯要之地位（二十三日） 
　　亞姆斯特丹電柏林時報之羅京訪員稱羅國之暫時和平並非羅國不思干涉戰之謂羅首相定將加入協約國方面伹羅國將來在和議中是否有會同解决抑僅有諮問之權各政府對此問題尚未議定（二十四日） 
　　倫敦電泰晤士報巴黎訪員稱法政府决定招用華人在工廠製造軍火今試辦之第一批　工五千人已陸續行赴馬賽（二十三日） 
　　 
[其二（德人德文報專電）]  
　　柏林電八月二十三日德軍大本營公報云英軍在錫泊伐爾及波齊愛萊間進攻失利哇維萊爾之北夜有短兵戰事敵軍在褔爾洛叢林以手擲榴彈進攻受挫法軍所守愛斯　特里附近之小戰壕現經德軍從事廓清俘軍官三員兵一百四十三人敵軍在佛勒里境以手擲榴彈進攻爲德軍擊敗山間叢林有步兵小戰事利於德軍（西境戰况）自海濱至卡巴西安山無重要戰事大山中斯太里維比拉之陣地已經　張德軍奪獲敵軍新陣地俘敵二百人内有一大隊之軍官且獲機關鎗兩架敵軍回攻無效俄軍圖復塞里摩資兩面之失地未果（東境戰况） 
 
 
 

Page 3

 
 
德軍從事廓清哇斯特洛伏湖西面高地進步頗佳塞軍在摩格倫境屢攻未得利（巴爾幹戰况） 
　　柏林電第一經商潛艇德意志號於二十三日下午下椗維塞河口艇中諸人皆安伏細斯區報云該潛艇艇長柯尼格極感美政府以中立態度待遇之诚意當啓徎時美國當道曾設法保護且因英國軍艦一艘曾於黑夜駛入巴爾蒂摩港故戒備益密英艦八艘巡弋美國海濱之外軍艦四周密布捕魚汽船時時撒網圖加妨礙該潛艇初段行程適遇大風然艇身堅固極耐風浪全程四千二百英里僅在海底駛行一百英里 
）二十三日（ 
要聞一 
[英報紀日使談話]  
　　京津泰晤士報二十二日北京通訊云記者昨謁日使林權助談論一切日使謂鄭家屯中日衝突一案極有和平解决之望此案之發生固可嘆息然無不可和解之處日政府絕無利用兩國軍隊之偶爾衝突以擴充其勢力之意今案情方在調查中他日雙方接到報告眞相畢露則此事不難調停日使又謂此次來華已第三次上次在八年前中國在此八年中變遷甚大故久離中國未能詳論中國近事須稍緩時日方能復得要領云云日使於談論時對於中國及中國所遇之困難頗表同情就記者觀察所能及日使頗以中日兩國之最好利益在於兩國邦交日益親善日使暢論各事尤注重中日兩國工商業之發展以爲中國興盛於日本富强之疥途頗有裨益云云日使英晤流利氣度爽直靄然可親記者深望林權助之奉使來華必能使兩國愈爲親密携手進行以求雙方之進步也 
[北京特别通信（一）] [  飄萍]  
　　疑鬼疑神之组織政黨説 
　　政黨之過支現在未來如何 
　　（八月二十三日） 
　　近日京師各報皆載有何黨必將復活某派另組政黨之説惝恍迷離言各新異幾令讀者如堕五里霧中而因舊日遺留嫌惡政黨之心理致聞而驚駭斥爲不祥攻擊個人者或不免從中傾陷遂使政黨復熾之説三人成虎深信不疑此與社會人心國會信用政局前途皆有極大關係爰悉心探討闡明内容一揭世人耳目之障憋且以消釋各派之疑慮焉 
　　溯我政黨之歷史癸丑甲寅之間爲國民進步兩黨對峙時代但此時代以或分爲前後二期前期之衝突沿含政治之意味後期之衝突（國會解散散而後）則政治而兼個人之怨毒矣（如國賊條例等之宣布皆綠斯義而生）袁氏專橫帝禍醖釀亦卽在此時期於是進步黨中不乏首先覺悟之人物遂以嚮日擁護袁大總統之政黨裂而爲二一則如孫洪伊諸人之反對袁氏一則如王揖唐等少數人之慫恿帝制進步黨籍之人乃有帝制派與非帝制派之别其在國民黨方面如胡瑛孫毓筠之流一變其面目以號稱民黨之分子而爲勸進之功臣孫文黃興張繼等惟從事於反對帝制圖起革命故此時國民黨中亦有帝制派與非帝制派之别目的旣同進步黨之非帝制派與國民黨之非帝制派乃相合爲一共同進行此時國民進步兩黨之界限業已打消惟有帝制派與非帝制派之别而已兩黨之帝制派究爲少數之少數則其時中國含有政治性質之大圑體惟一非帝制派而已 
　　天相中華袁氏忽殂約法問題總統問題國會問題等應運而生兩黨大多數合成之非帝制派又因上述諸問題而稍呈乖離之象試設爲甲乙兩派甲則主張舊約法主張舊國會乙則不主張舊約法舊國會而反對帝制派中乃又分而爲二在主張舊約法者以國會根據於約法約法爭勝則國會亦爭勝乃以全力組織滬上議員通信處雲南唐繼堯等贊志之所以有致湯議長之電也（湯却不主張有議員通信處一部分議員對於湯之惡感發生於此）約法恢復國會重開意見未盡同者惟此兩派彼仍目之爲舊國民黨與舊進步黨之反對者蓋與事實相去甚遠且不明舊隷兩黨人員分合變遷之内容者也此讀者所宜注意者一也 
　　至於近日組織政黨之謠其原因仍發生於上海員通信處當旅滬議員將赴北京之時因旣無舊黨之界限恐到京後如覆水散沙遇事因難乃以到京先籌備一俱樂部之事託先行之張繼汪瘦岑谷九峯殷鑄夫等谷殷等各有所事無暇籌備而汪瘦岑乃專任其事今之宜園俱樂部實卽議員俱绵部之諧音恐人之指爲有組織政黨之意味乃用此諧音之名詞也然議員到京事又中變則因諸人入官且汪瘦岑次長京兆尹等之説甚熾議員疑爲有私以宜園爲不宜而相率不去此事失敗然外人已指爲預備政黨不日而風説更多矣宜園俱樂部不能成立而後繼此政策者即爲院外談話會舉交際員以周旋於衆人之間力避代表幹事等名目皆具深意而人仍有疑爲操緃者院外談話會之交際乃又不發生何等效力蓋少數人之活動易啓人疑無中怪也更變一方針以事實上之便利由舊隸國民進步兩黨者各自召集舊國民黨則對黨員宣布與舊進步黨員合舊進步黨之布告亦然六國飯店之會畿輔先哲祠之會皆不外乎此意更恐有少數操縱多數之嫌近乃籌備定期兩方開一大懇親會聞兩方之人所預備表示者第一即相約憲法未定以前不組織政黨而以此地爲各人自由討論憲法問題之場所冀減少院内之辯論與衝突此事實現效果如何不能預卜要之其行動乃毀黨而非造黨此讀者所宜明也若舊日國民進步兩黨之界限而果打破非獨影　於國會方今各地方舊隸兩黨之我物意見甚深經此宣布或者其猜疑悉冺乎至於他日之政黨如何則不贊成此舉者或另自集合一種圑體然吾甚望其顧全大局以先决憲法問題耳憲法解决而後發生政　猶未晩也 
[春明珍聞十一] [  ] （湛存通信） 
　　今日（二十一號）衆院已提出國務總理之同意案中外注目來賓絕夥各議員到院時刻亦較平日爲早茲先錄議事日程如下 
　　一特任段祺瑞爲國務總理咨請同意案（大總統提出） 
　　二請政府明令禁止軍人干涉議會建議案（議員提出） 
　　三整理中交銀行建議案（同上） 
　　四請將中國銀行先行兑現並清理交通銀行以維金融建議案（同上） 
　　五停止交通銀行營業確定中國銀行爲國庫籌備盧金本位建議案（同上） 
　　開會後先報告上次選舉各部常任委員之結果有得票相同者抽籖决之瑣事甫畢即由秘書長朗讀大總統咨文略云任命國務員須得兩院同意今特任段祺瑞爲國務總理請貴院依法辦理云云即由政府委員黎君澍登台说明段君之爲人大要分爲四項（甲）辛亥年領袖各軍人請清廷退位（乙）反對帝制最力（丙）本年六月以後維持地方七鬯不驚（丁）雖爲軍人富於政治知識久理國務并曾任總理甚久蓋前三者言其功勳後者乃言其言本身能力目爲合於爲總理者亦在此遂發票迨開票結果計在場人數爲四百十四人投同意票者爲四百零七人投不同意票者爲七人於拍掌聲中以絕對大多數通過此復活第一任之國務總理旁聽者咸露一種愉快之色議長宣布休息二十分鐘 
　　復次開議第二案此案爲趙君炳麟所提出趙君在前清臺諌時直聲震海内改革以還風流銷歇久不見趙君丰采滿擬今日必有一番饜人聽聞之議論不意議長宣布云照章提案人認其自提之案内容有須修改時得撤回之今第二案由趙君自请撤回故應即議第三案云云記者頗爲失望意或事涉軍人踓極言敢諫之人亦有所顧忌乎據某議員之言趙案不易通過因軍人不行干涉議會爲當然之事如有違法干涉政府應自負禁止之責何勞議會之建議於政府乎且所云軍人干涉議會徒見報章宣傅並未　接對於議會所表示卽嫌立論根據未甚確實云云其理論至爲圓中趙君殆亦見到此層因而依法撤回未可知也 
　　第三四五案分别由提案人説明主旨語稍冗長爲衆所不樂即有人大呼先会審查　即表示不耐煩之意也付審查後即可宣言散會故和者頗多李君知競要求登臺發言衆爭斥之云俟審查後再行討論李君兀立不勳揮手令衆勿聲并先聲明吾非好發言者特今日有不得不發之言今日提出三案皆關係中交兩行但前兩案性質相同不妨併付審查後一案另一問題本員絕對反對萬萬不可付審查蓋前二案爲整理兑現維持信作自無反對之餘地後一案之標題上半截爲停止交通銀行營業寥寥八字而關係無量數人之生命財產試思交行已發鈔票若干其爲中户人家及貧苦細民所執者爲若干今日以政府擔荷責任之故雖實價稍稍跌落尚可行使社會今對於交通善後辦法絲毫不講突然令其停止營業社會驟生恐慌不知惹起何等纷擾受其苦痛者不知有幾千百人爲議員者不顧國計民生安坐議場發爲不負責任之言何以對人故此案應即打消聲色凛然議場中爲其一席演説所感如夢方覺羣起闡揚其説打消之聲震於耳鼓提案人出而抗論褚君輔成以調和派之論調出而排解云付審查後仍可打消不妨併付審查其意亦顯然可見惟不欲遽爾打消耳衆仍堅持打消之説遂付表决赞成不打消者不及十人此案提議者一人赞成者八人蓋以調和派之褚君仍未及十名之赞成人滋可異矣 
　　先是有人提出緊急動議云聞政府已令江西福建派兵會攻廣東又聞陸督軍已到粤境龍仍抗不交代應请總理到院説明大略皆據三五日前京報所言可謂消息不靈衆主俟總理到院宣布政見時再行質問可也提議者亦卽不言急脉緩就有如是者 
　　今日議場極有價値爲前此所鲜有第一通過段君祺瑞爲國務總理適合時勢尚在意計之中其投不同意票之七人亦能贯澈其意不隨俗俛仰最後對於三四五案辨析清楚將前兩案付審查後一案打消尤顯其能平心研究李君云云確有見地上關國家財政下關社會生計豈隨意主張所可有效提出第五案之人爲王君茂材其標題上半截已爲李君所攻其下半截應歸入幣制問題誠如王君自負之根本政策也其主張之内容亦多與恒人不同案旣未成立不煩評論記者頗以一事爲憾褚君輔成持重篤聆其君論類多主持正當獨今日對於第五案明知其不可猶欲併付審查以調和之方法敷衍提案人之感情此誠大誤社會情形變動至速錢舗市儈之技尤加人一等對於社會之行使鈔标及大小銀元輒無風興浪嚇詐細民以便折扣貼水强攫利益今衆議院旣正式提議停止交通營業固不必俟審查結果便可六肆謠言云交通銀行忆關門了鈔票不用了細民聞之急求兑換乃多方折扣飽其欲壑今日市價交通京鈔每元尚値九角以上設停止之説一傅頃刻之間價必大落安坐院中之議員烏知社會情狀爲敷衍一人之計而令無量數人受無形之痛苦豈特不免聾瞽之誚抑亦造孽太甚記者於褚君不能不爲賢者責矣深望此後議員每提一案勿徒存個人露臉之意必於事實確實明瞭有十分把握方可爲具體的提議否則寗自藏拙今日情形在個人方面誠有遺慽憾在衆議院之機關方面辨析甚清主張亦極公允適於事實苟繼此以往不墜其成績則記者當首致頌禱之詞矣進一步言之中交停兑至今各地自生自死不聞財政部設一策此種不負責任之財政部烏可寛其責備然責備之亦復何益不禁擲筆三嘆 
[杭州快信]  
　　呂督軍頃准江蘇馮齊兩當道會咨擬江浙兩省會勦梟匪辦法劃分三大區域互相防剿昨已分别訓令民警兩廳長及嘉湖鎭守使一體遵照辦理 
　　唐紹儀前往普陀於昨日（二十四）到杭當卽由艮山站上車返滬 
　　陸軍第六師長童伯吹以本省軍務急須整理昨乘翊麾兵艦往舊湖屬檢閲軍隊 
　　台州鎭守使顧乃斌偕同游擊隊帮統吳茂林來省晋謁督軍面陳一切 
　　督軍署機要秘書沈衡山前因奉公赴京於昨日回杭 
　　呂督軍特派本署軍需課員王陸薛三人往軍裝總局及寗温兩分局查驗軍裝 
　　民政廳長委任陶承淵劉傅亮爲助理秘書謝紹　爲省視學 
　　財政廳長莫伯衡偶染㣲病署中事務委總務科� 
長王文炳代理 
　　呂省長據樂清建德兩縣士民呈控錢沐華夏曰　知事浮收錢漕賄賂公行現已嚴令民政廳澈底密查 
[南京快信]  
　　中央以内外財政同一困難本年下季亟應力持節儉主義昨電齊省長及胡財政廳長遵照下列各項切實行㈠各該省支出凡爲預算所領者須報部核計以備追加㈡各該省行政經費不得溢出預算原案規定之額數㈢各該省如有籌備善後遣散軍隊諸要政須將需欵確數呈報中央不得與正式預算含混以清界限 
兩江憲兵畢業學員王家福月條陳大總統請分别位置閒散官兵擬具意見六條已奉大總統批令嘉奬原呈暂存以備交院採擇 
　　總統府政治諮議丁惟魯國務院秘書廳帮辦張志潭均銜密命來寗晋謁軍民兩長晤談甚久昨已公畢回京 
　　滬海道尹周金箴前晚乘車來省謁軍民兩長堅　　　　　　　　　　　　　　　　　　　　　省謁軍民兩長堅請辭職齊省長允俟轉電中央核示 
　　張耀曾總長前日由寗乘車北上聞祗帶僕從一人今日張由津來電道謝軍民兩長欵待盛意 
　　省議會副議長錢崇固昨又晉謁齊省長商榷籌備開會事宜 
　　湯爾和昨由滬來寗旋即乘車入京聞湯係奉敎育范總長電促北上襄理部務 
　　鄂督軍王占元派赴徐州之代表王應奎昨晚由徐來寗 
　　淮揚道左杕周昨來省謁省長禀報各屬災情 
　　各省區聯合會仍在秘密進行近得龍濟光捐助五十萬合計經費已達七十萬元現在正籌備聯合各省代表表在徐州開會其會章第十條有各方面對於本圑體如有存心破壞及謀所以滅削本圑體之勢力者本圑體當協力抵制之等語 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[速議憲法之動機]  
　　聞兩院議員之一派於昨日集會於安慶會館到者凡七八十人推劉崇佑主席其宗旨因憲法會議將開議員中不能不預爲研究故特有此集合以便對於憲法之重要問題得一公共研究之地討論結果定此　體之名稱爲憲法討論會聞當定名之先本有主張用研究會字樣者嗣有人謂憲法研究會名稱恐已有人用去不如改用討論衆意討論研究終是一樣他人旣用研究我輩即用討論亦無不可故終决定爲憲法討論會暫定通訊處爲油坊胡同劉宅集會地點或即常在安慶會館云 
　　参議院議長王家襄前有以憲法會議長之資格提議速開憲法會議之説現聞衆議院關於此問題亦已有提案三起皆主張從速開議按憲法會議依法得議員全體三分二以上即可開議現在衆院報到者已有四百四五十人參院報到者亦在百五十人左右若使報到之人一槪出席則人數已無不足矣 
　　國會召集業已開議數次國務總理同意案已經通過於衆參兩院茲聞段總理日前於國務會議時曾有一種宣言大致係决於國會通過各部總長後卽將國務院組織令及應行修正增添癈止各項法律法制等案提出一面呈请元首咨行兩院儘前釐訂民國憲法以期早定大法庶各項政權法規有所依據云云據此則政府亦甚注意此問題也 
[新閣員之消息]  
　　叚内閣之組織所任命各部總長之追求同意案即當正式提出國會唯據最近消息新内閣之各部總長目下又呈一種渙散之形勢如尚未就職之唐張兩總長現仍未定已就職之陳程兩總長近日忽萌退志而某某兩總長則以國會議員不滿意難望通過目下已有不能不略爲改組之情勢關於此件段總理正在極力設法維持中 
　　惟據英文京報消息張耀曾日昨已有電來京謂於二十三日可到京外交總長唐紹儀氏昨亦有電謂將來向國會提出各閣員時若能通過則彼亦顧來京就職云云至近日所傅有人在某部控該部總長之説获悉某部即内部所控即該部總長孫洪伊也具控之人爲直𨽻候補議員張某與孫洪� 
伊同出一選舉區其控告理由謂孫洪伊以内務總長而兼議員實不合法應請開去内務總長底缺云云此項控詞除呈内務部外并向國務院呈遞因之孫總長遂决心辭去議員之職另一説則謂谷總長與財政殷次長亦已將辭職書送院 
[外官制與分治問題]  
　　各省官制中央久已提議修訂茲閠其所以未能解决者原因確爲下尚之四項㈠制度如裁撤道尹與否贊成反對者多説不一餘如軍政外交財政司法各權尤難妥定㈡名稱大者如督軍省長已有改易之説餘則皆擬改革以新耳目㈢文義按官制中文義字句　屬表面詞然於改革之初關係亦極重要一有不愼難免施行時有事權紛歧手續抵觸之弊㈣實權如軍民分治後中央各省之統系均應於此時規定清晣職是之故以致地方官制一項迄今尚未完全表决並聞閣議於外官制曾擬恢復民國元年兩級制裁撤道尹长增設市政廳財政司法各司使等有交法制局核覆之議現悉此案仍未表决昨已通電各省省長等徵集政見一俟覆到方能取决 
　　此次政局更新政府决計實行軍民分治以圖政治之改進茲聞有某要員建議以實行軍民分治督軍省長不宜同城以免竹種種之索制并列擬督軍省長分駐之適宜地點除以奉天吉林黑龍江新疆甘肅雲南貴州係屬邊遠省分暫照舊制外其餘各省所擬地點如下㈠直隸督軍駐天津省長駐保定㈡山東督軍駐濰縣或烟臺省長駐濟南㈢山西督軍駐大同省長駐太原㈣河南督軍駐開封省長駐鄭州或許州㈤江蘇督軍駐南亰省長駐蘇州㈥安徽督軍駐蚌浦省長駐安慶㈦江西督軍駐九江省長駐面昌㈧湖北督軍駐武昌省長駐荆州或漢口及漢陽㈨湖南督軍駐岳州省長駐長沙㈩浙江督軍駐寗波或台州省長駐杭州㈩㈠福建督軍駐福州省長駐延平㈩㈡陜西督軍駐漢中或榆林省長駐西安㈩㈢四川督軍駐重慶省長駐成都㈩㈣廣東督軍駐汕頭或肇慶省長駐廣州㈩㈤廣西督軍駐南寗省長駐桂林 
[總統列席國務會議之組織法]  
　　大總統出席國務會議一事法國制度雖有然民國究屬創例以總統爲議長而又可以否决已决之議案此事關係國家一切行政匪淺偶一不愼即蹈總統制之覆轍茲悉秘書長丁徐二君刻正預備起草至其組織方法傅述如下㈠議長以總統任之㈡副議長以内阁總理任之可以發表否認議長承認之議案㈢政務員以内阁全體及大總統聘请之人任之有建議權㈣政務員除現内閣全體外其被函請者之資格有二㈠曾任國務員者㈡爲衆望所孚而確有政治及一切經驗者 
[財政討論會之會議]  
　　關於財政討論會之成立情形均紀本報茲聞該會由副會長章宗元通函召集於昨日開會曾長陳瀾生章伯初均蒞會出席各會員未到者不過二三人提議要案數件其中以畫分國家地方兩税之辦法爲目下急宜解决之件各省地方税自癸丑一役後槪經歸併正税移充國空收入現在田賦預算較前増加者此層爲其主要原因五年預算中於原有歸併正税之附加税外以五年預算收支未能適合通電各省仿照濮陽河工征收直魯兩省附税先例創辦中央附税皖贛閩鄂湘陜川粤桂滇黔等省先後電認舉合之直魯兩省年計七百八十八萬三千六百七十八元其餘各省均未遵照部議辦理夫各省人民負擔新增租税將及八百萬元而未經其代表者之議决此純係專制時代之現象現在兩院早經開議省議會亦瞬即開會非先事籌議妥貼届時驟然劃分必多缺點该會於第一次之集議即擘頭以此爲討論之資料或亦有見及此又聞元年時所提議之通行税茲亦一併議及惟易其名稱爲運輸税以上各節雖經各員詳爲討論尚難即時解决大約當俟下會議方能有具體的辦法也 
[胡瑞霖與田文烈]  
　　胡瑞霖日昨有議員周震麟黎尚雯等四十餘人向政府提出質問書云胡瑞霖在湘助湯薌銘爲惡其劣迹多端經前肅政史程崇信幣制局總裁梁啓超湖南巡按使劉心源先後紏参復經前政府派吳鼎昌查明呈覆確有證據奉令褫職交付懲戒各在案胡大懼因乘帝制發生時揣摩迎合列名請願並代表湯薌銘入京勸進藉此獻媚袁氏將案擱置一面由湯薌銘飾詞解脱並以武力壓迫湖南高等審判廳使不敢據實裁判致令罪惡滔天之犯法外逍遙今胡復多方運動出長福建將以禍湘之惡政禍閩澡處閩人聞之大震纷纷電京籲請改派胡恐前案再被揭發急謀赴閩藉逃法網更嗾使少數閩人揑造歡迎電報迭經閩中各界電京聲明夫一省行政長官責任何等重大况當民國再造政治刷新尤宜愼選賢良與民更始似此貪殘素著懸案未辦之帝制遺孽何堪令握疆符荼毒黎庶政府用人究竟持何標凖前政府期内尚未辦結之參案應否清枉特依臨時約法第十九條第九項提出質問書在求政府於二日内將程崇信梁啟超劉心源揭參胡瑞霖各案如何辦理情形逐條答覆 
　　昨日衆議院議事日程列有郭人漳提議請政府查辦胡瑞霖在汀貪贓枉殺紊亂財政案　相對一方則已發布此案不能成立之意見書專就事實駁拒究竟郭氏提案之能否成立且看多數議員之判斷如何也其駁郭氏之意見書云查臨時約法第十九條第十項官吏違法得咨請政府查辦然必須事有確據方能成立若以無根之談利用議會爲挾嫌誣陷之具實屬有玷立法機關如郭議員所提查辦胡瑞霖案閲其全文槪屬捕風捉影事實無一相合斷無成立之理如此奇謬試一説明恐連署諸君亦所不及料今就其舉十條顯然不符事實者逐條指出以俟公覧）全文從略（ 
　　田文烈河南國會議員全體近開會於河南會館反對該省省長田文烈議請政府撤換當時有人謂田文烈固當反對但我輩議員中人决不可存取而代之之想議員獵官已爲世人詬病設自攻之而自取之則胡蹈傾軋之嫌此層必須聲明在先免惹外人疑　另有一人持論適與相反謂反對田文烈欲求一較善於田文烈者也設去一田文烈而仍得一田文烈則又何必多此一舉今日新人物自以議員爲多设議會以外竟不能得河南省長之相當人物則惟有求之於國會故議員不可自取其位之説亦不宜十分説煞以致他日决無轉團餘地討論良久對於此節絕無結果惟反對田文烈則衆議僉同日内必有相當之表示也 
[中行聘盧克斯之質問]  
　　中國銀行聘用盧克斯爲副總理之合同與民國二年聘意人白雪利爲該行檢查員之合同除年限月薪外餘多相近近日議員凌文淵對於此事已提出質問案惟該行仁盧氏之契約尚未宣布人多未知眞相查此項契約曾由該行呈送財政部並請轉咨外交部備案茲將該契約原文並該行所具之理由並錄以備參考 
　　今於中華民國五年七月十日即西曆一千九百一十六年立契約者中國銀行以下中國佷行及其讓受之銀行曁繼承之銀行皆（稱爲本行）及盧克司）以下稱爲該聘員（定立條件如左證明中國銀行願聘外員一人充當副經曾請該聘員充當副經理並證明該聘員願照下列各欵充當副經理 
　　第一條本行依下列各欵聘任該洋員爲本行副經理該洋員已表同意應聘（理由）查中國曾於民國二年聘訂意國人白雪利充任稽查員及英國人麥雲充任司賬員等職本契約即根據前此契約酌加修改又查中行章程京津各分行酌設副經理其職權係佐經理主持行務其位置在經理之下今京行經理爲伍錫河副之者爲盧克司該洋員對於本契約深时此意故本條有已表同意之語 
　　第二條該洋員應遵總裁或副總裁之命奉調前往無論何處分行辦事（理由）查該洋員旣受聘充任行員對於總裁副總裁之命令當然遵守與他行員同白雪利契約亦同此規定 
　　第三條契約期限以内該聘員在本行服務不得在他行兼職並不得爲他公司行號職員或爲其股東或直接間接爲其料理業務倘經總裁副總裁特允辦理者不在此限）理由（查中行定章行員非得總裁副總裁特許不得兼充他項職務該員自應一律遵守本條規锭與白雪利契約同 
　　第四條該聘員供職期限應自一千九百十六年七月十日起以五年爲限期滿之後無論何方面不欲蟬聯必在合同未滿之前六個月通知對面設不通知則本合同仍作有效照樣接續五年但合同如有應修正之處可雙方商酌辦理 
　　第五條本合同期滿時如再有續約該聘員應得五個月假及前往歐洲或美洲一次之頭等舟車费此五個月假中銀行仍應給以俸金如其所得假期多於五個月以外應卽停支薪俸（此條亦與白雪利契約同） 
　　第六條該洋員盡職辦事本行應給年俸英金三千鎊每月支十二分之一卽英金二百五十鎊此項薪俸自一千九百十六年七月十日起支每月杪發給）理由（查該洋員盧克司前充麥加利銀行經理此次辭去經理來就中行之聘薪俸不能不比原有者較優且麥加利銀行聘請該員於薪俸外並有養老金及其他種種權利今本契約一槪删去故也 
　　第七條本行允另給該聘員房租及醫藥各等費每年英金一千鎊每月支十二分之一即英金八十三鎊有零如該聘員由一分行調往他分行舟車費及途中零用費由本行發给至病假及出差公費皆照本行章程辦理）理由（查此項房租醫藥等費白雪利契約亦有規定該聘員在麥加利銀行另有交際等費今本契約删去 
　　第八條凡關於行中各事該聘員應在本行管理及其他上級員前請示辦理並應敬謹遵從不稍玩視）理由（查本條規定該聘員管理行務必在上級員前請示方可免侵越權限之嫌此條與白雪利契約同 
　　第九條該聘員應竭誠盡力盡其應盡之職遵守本行各項取締行員章規信勿洩漏關於其職務上之秘密（理由）查此條亦與白雪利契約同 
　　第十條本合同今用華英文字各繕二分經兩方簽字一分歸本行保管一分歸聘員收執他日對於本合同如有爭執之處應以華英文同爲根據解釋母稍歧異）理由（查中行聘用白雪利契約亦如此規定 
[中央政聞紀要]  
　　大參案尚未提出參衆兩院議員擬提出重要彈劾案曾誌昨報頃聞此項彈劾案議員署名者已達六十三人本擬即日封交中央核辦惟因國務總理及現閣員尚未正式通過礙難實行現已决定俟追認閣員案通過後立卽提交政府要求懲辦據稱被劾者京官僅兩員外官十餘員某某督軍及省長均在其内大約兩星期内外當能演成事實也 
　　蒙人服官内地之提議現閔政府提議以近日蒙古之政治頗事進行敎育亦竭力提倡故主張使蒙人服官内地以求感情之聯絡徵求蒙人辦法係由各盟旗將通曉漢文漢語年在二十歲以上之蒙古人每旗揀選一員並由各該旗札蕯克於揀選後出具保結呈送各省長都統辦事長官考核如其人在本旗毫無劣迹方准咨送來京如係武職由陸軍部甄試如係文職由内務部甄試均由蒙藏院會同辦理甄試合格或留京當差或分發各特别區域辦事長官及東三省新甘等省酌量委用 
　　擬行所得税之預備財政總長陳瀾生以現在歳入歲出不敷甚巨擬將元年公布之所得税先爲試行其中分爲兩種（甲）應納税者一公司二關於商業行爲之店户三官吏）乙（免納税者一軍官在從軍中所得之俸給二美術或著作之所得三敎員之薪給四旅費及養赡費五不以營利爲目的之法人所得六不屬於官利事業之一時所得聞此項議案日内將提出國務會議通過後再定辦法 
　　谷總長派員密查鉅案殖邊銀行以部股抵押外人此等鉅案至今尙未見查辦者原因該行員聨農商部員司通同舞弊故久未得水落石出也近聞谷總長已派員赴滬切實調查昨又密派其最親信之人於二十日出京往滬暗查該部曾經手司員如陳某等見總長如此認眞頗爲惶恐 
　　中央再促李根源赴秦肇慶軍務院參謀長李根源氏自被簡爲陜西省長後迄未赴秦履新政府曾一珮電促刻下仍未離粤茲據公府確息大總統以陜西督軍陳樹藩屢次來電懇請速令新省長赴任以專責成日昨又致電李氏令其尅日由粤赴秦視事勿庸來京致誤要公未識李省長如何電覆也 
[東省之蒙匪與枂匪]  
　　本月初旬迫近突泉縣西之蒙匪轉道出雙山縣以南滿延線爲目標張海臨知之乃商之張督軍及馮會辦議定由長春奉天鐡嶺及鄭家屯各地同時進兵三面環攻正在着着進行忽有十三日中日軍隊之衝突張海鵬退至康平惟奉天所派軍隊仍向北進前定計劃遂成畫餅巴匪乃乘機以掠郭家店征蒙軍隊困陣後卽係日本附屬地恐一交砲火飛彈必流入日本附屬地内演成重大之交涉皇然無所措手足蒙匪之勢遂益猖獗矣 
　　梨樹縣境四平街伏匿黨匪早爲該處地方官及軍警聞知嚴爲設備自本月十一號以來屢經大軍雲集會同警察及保衛團嚴剿前後擒獲擊斃甚衆餘匪紛紛逃散至此股賊匪純係假名宗社之胡匪與巴匪毫不相涉受此鉅創後已另附他股至巴匪在郭家店近係利用印刷品鼓惑並空支營壘數處以冀令官軍中計現爲官軍窺破另籌剪除之法矣 
[南潯路續借外債之反響]  
（南昌通信） 
　　南昌通信云南潯鐡路總理李木齋十九日由潯來省又提出續借日欵事於董事局記者曾以路局一份子資格得覩其説明書其中如還日本八釐半短期借欵二十五萬工程科虧空六十餘萬等項俱爲最吃緊者並説明該路每日支出統計在三千元以上營業部分收入僅一千七八百元收付兩抵每月虧空四萬元左右刻擬從淘汰冗員着手未復聲明南潯路以後斷不再有借欵之事請求董事局通過云云二十日董事局即開會討論當尚未開會之先董事陳某首先建議謂此事關係重大非我輩一部分人所能武斷現在省議會籌備已有頭緖該會爲全省最高立法機關未正式集會似應請其派代表加入討論以免後言云云衆贊成遂函請該會派員出席未幾副議長顏丙臨以代表資格戾止遂搖鈴開會討論至三小時之久未得結果當由主席提出由省議會籌備處開會公决顏代表亦承認由該會開會討論遂散會二十一日午後二時省議會已到議員三十餘人開會討論此事僉主張反對遂由文牘股起草公函答覆極端表示反對此函即於本日遞往董事局矣惟聞李總理借欵事已成熟債權人仍爲日本興業會社介紹者爲山岩次郎並有謂已訂合同者李木齋之提向董事局明知董事局不敢反對初不料省議會之與之爲難也茲將省議會覆董事局原函錄下南海鐵路董事先生公鑒逕啓者昨午貴局以總理李木齋業已蒞省特開大會審議足徵貴局愼重將事之意欽佩無涘此路爲全省人民命脈所繫臨忝與代議理應與聞祗聆諸公高論及木齋來函知已向日商白岩河野商定續借東亞興業公司洋二百萬元並已借到該公司短期小欵二十五萬三個月期八釐半息特來省與諸公员妥臨愚愧乏專門學識未審果否需此鉅欵博詢在座僉謂借債養路僅債還息借債支薪悉聽之餘頗滋駭異南灣路債達八百萬矣以人事之不常辨理之未善我贛父老誰不病摘長此以往漫無遠思因債權而奪我路權因路權而侵我主權一路不足惜如全省何如全國何數百萬財產不足惜如二千萬之父老何如四萬同胞何言念及此穏憂曷極蓋債非不可借而於此路無全局之籌措無善後之辦法計今日不計明日顧我躬不顧我後則萬萬不可借本日午後敝會尚人以事關在大局特提出討論均絕對不承認事屬重要特專函具告表示意思惟諸公熟思而愼處之母任盼祝此頌公綏省議會代表顏丙臨啓 
[龍濟光最近之態度]  
　　龍濟光自被各方面攻擊後所用不正當之對付手段迭經報紙揭載茲聞七十二行商會忽自本月十二號起又連日致電北京共有三次均係挽留龍氏仍任廣東督軍懇請核准文甚迫切每電約三百餘字俱由香港水線局用華文一等電拍發其用商會名義顯然假冒可見龍氏之用意矣近來又有持省界主義者盛倡廣東者廣東人之 
 
 
 

Page 7

 
 
廣東現乘陸督未來而主張公舉此目的雖未必能達實力運動者大不乏人胡現握兵權者有現非握兵權者枼循此進行必糾纷益甚龍氏初則百計以阻陸之來粤後知陸不能阻已將不容於粤而又知粤人權利思想甚富故頗欲操縱於其間曾宣言願將督軍一席讓回粤人决不願交與岑春暄李烈鈞等故日前曾派菉蘭釐廠總辦與陳炯明説合調和復致電中央推舉陳炯明（電文已錄前報）以陳舉兵惠州討龍最爲激烈又嘗派員往肇慶與岑聯合而今乃有此電文又可知其别有用心矣刻聞陸榮廷已於十八日抵肇慶以實業學堂爲督軍公所先是陸由梧州致電龍濟光詳陳關於光代之事龍於二十日接電後即發覆電謂當於日内先派部下二名協議交代事務聞龍最近語某人云若陸榮廷希望來佛山協議一切予亦甚願惟必須設法處置予之軍隊否則恐釀成意个之變至處置軍隊之適當方法不妨解散一部分而留其大部分編成二個師團擇定廣東以外之　點爲兩廣礦務督辦駐在地此二個師團亦即同駐其地至其費用當由政府支給云云觀以上種種則知龍氏尚在飾詞留難無離粤之誠意也 
[湖北破獲宗社黨機關]  
　　湖北居全國中心爲水陸通衢凡圖謀破壞者皆以此邦爲必爭之點辛壬之間清社甫墟宗黨始起武漢一帶即有自稱宗社黨者秘密運動陰謀搗亂嗣以各方面要人均傾嚮民國彼黨首領知時機未到偃旗息鼓鄂中黨羽遂亦匿跡銷聲現因袁死黎繼新舊交爭九省督軍聯合攻守同盟中央政府無術制止宗社黨人以爲有隙可乘遂復四處勾煽外則聯絡蒙藏内則利用舊黨希圖一逞不知各省長官於袁政府時代雖贊成帝制實攝於權威彼已失勢之宗黨斷無人輕於盲從而該黨則以時機已到一面各處積極運動一面造謠挑撥行種種鬼蜮之技茲僅就鄂省一隅而論該黨運動退伍軍人已不少蓋退伍之後迫於生計以前投入革命黨中現因政局漸歸統一且黨人皆已宣言解散失其憑藉宗黨暗中樹幟遂盡來歸聞其在鄂首領係已故前清提督劉國楨之子某甲渠爲湖北黃岡人與裁兵會匪交游頗後機關一设於省垣糧道街尚書巷劉氏宗祠）該祠與劉宅毘運房屋崇閎（一设於黃岡縣某處其他地方悶亦有之省垣各機關偵探初俱無所知幸爲駐紥黃邑鄂軍第一師四團團長兼清鄉第九區指揮官謝國超部下在黃偵獲以宗社黨號召者數人解謝審訊略悉其情謝以事關重大乃親將該犯解省面禀王督軍請示辦衆經王發交陸軍審判處嚴訊始知劉故紳宅及其祠爲總機關及於十八夜派軍警前往圍捕詎首要劉某等已往奉天等處祗獲同黨十五名　内有自稱某要人代表者一警務處長崔振魁將各犯預審一次後卽禀奉督軍發審判處研訊聞供出同黨甚多並牽涉某大僚在内昨又由軍警列隊往武勝門外王家牌坊附近搜查數家拘捕嫌疑者六名旋又向新河而下沿途搜查計共數起聞被捕人中有龔安一名係著名地痞現各犯如何懲辦尚無所聞其在逃之首要則已通電查緝矣 
[湖北近事]  
　　防軍之譁變湖北沔陽漢川各縣匪盜縱横王督軍特命鄖襄鎭守使黎天才酌調所部第九師移防襄河下游黎當派第三十四團一營孫營長建業率所部駐防漢川剿捕匪盜尚稱得力乃有第三連一排兵士爲人煽惑不受約束聯合同儕殺斃排長欲佔城起事幸他連均不贊成立即撲殺數名餘均携械潛逃散往四鄕騷擾地方大受其害　　藥庫之查辦鄂省南湖火藥庫失愼其第七及第八二庫均完全轟毀王督據軍儲局長報告云係藥性變壞所致並無别故然以庫長某於失愼時已私回城内公館其報告未必確實而擅離職守肇茲大變尤屬不能辭咎特飭墏該庫長拘交軍法處嚴訊其衛兵雜役人等之未受傷者均派軍隊就庫看管並將其餘六庫所儲火藥一槪取出檢查化驗是否變性以防危險並以考證聞王督軍深疑係守兵受運動頃已派員將各兵隔别研訊矣茲錄王督軍致北京電如左國務院參謀部陸軍部鈞鑒本月十八日下午六鐘句武昌城外南湖敬愼第八火藥庫無烟藥房猝然轟發該庫被炸庫内司書一員庫夫二名及守衛排長一員目兵八名均被炸受傷甚重又受輕傷目兵八名並炸斃哨兵一名當據軍儲局長王榮勳報稱該庫共儲火樂一萬二千磅内有年限過久之無烟藥甲乙丙本種前於五月據該庫長王廷璋查悉該藥微有變性輕於六月十七日送由鋼藥厰化驗已將乙種報廢其甲丙兩種據驗無異仍舊存儲此次爆發卽由該藥所起當爲天時酷熱該榮藥性致有疏虞等語復經占元親往勘查委實秋燥熱度增至九十八度之高藥性爆發其中並無别情附近居民亦毫無損傷地方均安謐如恒除將受傷官兵員夫飭送醫院調治並將該庫長王廷璋看管聽候查辦外特先電聞並祈轉呈以慰厪系占元肅皓印 
地方通信 
[無錫]  
　　法警查獲烟窟縣署法警周麟謝元等七年春間曾向惠山地方私售燈吸之孫某家借洋一次日前又向索借數十元經孫拒絕周等遂赴警察第三分所惠山派出所報告會同巡警前往至孫某家中搜出烟具多件將人證一并解交第三分所由陳巡官詢明原委以事關烟案遂卽備文解送縣署核辦云 
　　私造鈔票犯瘐斃四月中西門外頋姓房屋内發生私造鈔票機關一案案中要犯歐榮生經上海會審公堂判决徒刑移解無錫縣執行後茲聞該犯忽於日前在看守所病斃經所長報告縣署驗明後即通知該犯家屬備棺收殮矣 
[鎭江]  
　　通令禁挪自治經费丹徒縣公署昨奉金陵道尹通轉奉齊省長電飭所有丹徒縣地方自治經费不得挪爲他用因地方自治行將恢復一切支用應先準備故也 
　　敎育職員會紀事丹徒縣敎育會由人民依法改選投票公舉姚君素爲正會長朱君兆芝爲副會長其餘職員亦均分别選舉函知官應查照在案茲該會改選後按照舉定各職員分别函請就職業於日昨在萬壽宮敎育會址開職員大會首由正會長姚君素宣言就職宗旨略謂以素不才謬承推許再四辭謝未克獲命素惟有暫蓋維持現狀之責倘有對素個人攻訐者則當退避賢路若有解散敎育會者則當仁不讓始終堅持素之著手辦法以整理會册爲先急討論改選爲後團手續齊備即行宣布辭職云云副會長因事赴寗未及與會郵寄就職書一纸由書記員當場代表宣布此外評議編輯調查書記庶務各員俱聯袂蒞會認可亦間有發抒意見者惟會中討論之事甚多散會時已越數小時之久云 
[安徽]  
　　歙縣議會之籌備歙縣縣議會於民國三年停止現因各級議會次第恢復該會議長唐君後亦擇定於舊磿八月初一日假商會開談話會邀同舊日諸議員討論一切並請舊徽屬休婺黟祁績五縣一致進行云 
[江西]  
　　實業家出獄赴滬此次江西釋放政治犯内有金谿縣人陳濟華君曾在比國實業學校肄業畢業後回國由京師赴粤倡辦實業而在旣濟火灶公司辦事爲最久近又在粤倡造馬上行軍汽爐已得中央獎勵曾誌京滬各報西南起義後陳君特由粤至滬面唔諸要人旋即回贛爲革命之運動卽爲軍法處逮捕入獄上月底釋出後本擬赴滬面謁要人籌商一切因事未果日前特先函致唐少川君叙述一切現於本月二十一日起程赴滬矣 
[湖北]  
　　武漢戮大人犯鄂省匪盜猖獗勒捐擄贖各案層出不窮第二師軍醫方大文之父聞亦被暗殺屍身尚未查明昨省垣陸軍審判處特將此種案犯彭大振等六名解漢處决據調查所得近兩旬内武漢處决之犯已有二百餘人亦云多矣 
　　鄂省議會消息鄂省各議員因現省議會已奉明令確期召集惟查各議員集合於省垣者已過半數全各屬匪盜猖獗人民望治孔殷尤應提前召集共籌維持治安方策昨特再電代表李宗唐君向大總統孫内務總長要求飭鄂省長提前開會未知能否違到目的至王兼省長方面亦曾舉代表要求王以遵奉中央命令爲詞不肯通融但允其先行入會居住昨已將原有省會房屋點交其所需經費須待十月一日起支撥已令財政聽長查照從前規定成案預爲籌備至該會正議長覃壽　副議長王信敷屈佩蘭三君現俱未抵省覃因在京别有高就已來電辭職王屈二君則不日可到將來開會必須首選議長也 
[山東]  
　　龍口糧船遇險龍口來函云頃有商人陳子讓等五人裝載高粱小米約在萬石左右由大連灣運往龍口約距龍口三十餘里女峪口地方突遭暴風將船吹翻滿船貨物均遭沈失搭客船夫亦多落水迨暴風稍息即有傍岸漁船聞聲往救捞得兩人詢悉該船尚有十餘人生死不明云 
[北京]  
　　直隸發現鎢礦質農商部布告云據礦商呈稱在直隸省發見礦質不知屬於礦業條例第六條之何類相應呈請鑒核示遵等語並檢送礦質到部經本部考驗係屬鎢礦之一種内含鎢質英名ＷＯＬＥＲＡＭＩＵＭＴＵＮＧＳＴＥＮ爲有用金屬應即按照礦業條例第七條之規定採用鎢字列入礦業條例第六條第一類礦質特此布告云云 
雜評一 
[疑神疑鬼] [  ）一子（]  
　　今日京中多疑神疑鬼之論旣有疑神疑鬼之政黨組織矣又有疑神疑鬼之大彈劾案矣更有疑神疑鬼之督軍聯盟説矣閣員之同意不同意省長之反對不反對均在疑神疑鬼之中蒙匪忽勝忽敗宗社黨忽有忽無亦在疑神疑鬼之列夫其所以疑神疑鬼之故以中國人百事好掩飾好遲疑又好用手段其事之詭譎而秘密者無論矣即極正當極光明之事亦必故布疑陣不遽以眞相示人而人又偏好揣測好議論好以私意度人爲智於是疑神疑鬼之事遂日多一日矣 
　　疑神疑鬼之事多此人心之所以不定也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國貨會請改虚金本位]  
　　中華國貨維持會上大總統書云爲我國沿用幣制病國病民𩔱懇大總統迅飭財政部速立幣制分局妥籌改良以澹利源而固國本事籍吾國幣制不良於國計民生對内對外種種損耗無算人民雖久欲改良苦爲專制所壓抑因循不果坐耗暗利歲盈钜萬母財日竭至爲寒心查世界各國幣制最多數用金本位以銀爲貨値吾國與各國交通國債借還通商贸易幣制關係至鉅且他國以金爲本位吾國以銀爲本位銀常漲落操縱由他一出入問耗損之鉅不可究詰敝會同人鑒往察來按諸事實吾國幣制應改虚金本位銀作貨値俾使與各國一律以免吃虧實爲今日不可稍緩須臾之舉或謂吾國現金缺乏驟然行之似非所宜此言似是而非然初創之時現金未足可先用虚金本位待行之有效儲備自富可無懽焉昔日本亦以銀爲本位因鑒於金本位爲世界潮流所趨毅然决行當時或有人譏其不當迨行之數年志效大著始知金本位爲時勢所應爾者紙幣爲輔助現幣最良之政策政府有特私自發行權此乃世界各國之通例所以保全紙幣信用也吾國紙幣行之已久成效毫無無論官私紙幣屢失信用折扣停兑怪狀百出而欲希望利用紙幣者難矣同一銀行之紙幣以甲省所出之幣行之乙省耗水若干欲思推廣紙幣愈難矣現幣與商市民命有呼吸關係豈可窒碍不通以甲省所鑄之銀圓行之乙省非但耗水若干甚至寿不能通用者嗚呼國猶是國省界何分以同此統一國家土地之内甲省則用銀塊乙省則用龍洋丙省則用墨洋丁省則用本洋各自爲謀竟成習惯弊實甚矣小銀圓爲大銀圓之輔助品銅圓又爲小銀圓之輔助品宜以小銀圓十角兑大銀圓一元銅圓十枚兑小銀圓一角方爲正辦今則不然銅兑小銀圓耗水若干小銀圓合大銀圓耗水若干節節耗水流弊業生病民孰甚推其耗水原由皆緣主幣政者無公心無學識鑄造銀圓成色不足有以致之此不過舉其大者要者而言也値此共和再造日月重光此種病國病民爲萬國所無之幣政不謀所以改良之將何以通商何以立國爲此呈請飭部設局速籌統一幣政之法須選派富有世界眼光公正無私之人主持局務以利進行爲全國造福抑更有進者國家設官施政宜有一定主義萬不可隨人事爲變遷苟舉國公認爲必行之事雖目的未達人事或有變遷萬不可無形打消必使繼起者竟其全功而後已吾國庶政旋舉旋廢皆由於此更有苟安敷衍之流明知其事有百害而無一利不知所以去其害但藉詞窒碍姑息養奸貽誤匪淺要知欲除其害縱其中有重疊障碍務須悉心研究倘不費若干之思想若干之王夫何能立百世不易之業而舉通國稍費思索之事則必諉爲無法辦理豈不痛哉深恐改革幣制論者亦坐是弊致永無改良之一日故不得不感慨而申言之除陳明財政總長外理合具呈恭乞迅賜施行幣制幸甚全國幸甚 
[縣議員通訊處今日開會]  
　　江蘇議員通訊處訂期預議進行方法　請恢復已誌咋報茲悉各縣議會推舉代表到滬與議者已有三十餘縣之多業經假定西門内也是園於本日下午開江蘇縣議員大會討論一切進行手續聞先由該處推定上海吳慕歐吳江吳鳴崗常熟殷劍公布置會場以備開會集議並擬推舉幹事專事請願現已將寶山縣議員代表錢南山常熟縣參事員程曾慶崑山縣議員沈山靈如臯縣議員代表方家珍東台縣議員錢樹萱無錫縣議員吳棣川沙縣議員陸炳麟等所提出之各種意見書分别繕印以備開會時付議公决矣 
[日本船實行檢疫]  
　　昨大陸報云二十四日本埠領事團與海關監督議定自二十五日起實行日本來船檢疫之辦法蓋長崎横濱一帶虎列刺疫症流行故進口船隻凡由日本口岸駛來者概須停泊港外以待檢視也上海等處西人在日本避暑者頗衆據河泊司某員云依照衛生章程之手續由日本避暑歸來者當不致大感不便茲長崎傅來之最近消息謂該處患虎列刺而死者少至七十五人多至百人又染此疫症爲官場所知者共二百餘起横濱與東京附近亦有疫症之報告云 
[七誌第二次抄獲雲南土]  
　　雲南特派交涉員趙宏欽（字丕承）率同僕人陸金琴由滇赴蜀道出滬江爲海關洋員在趙之行李中抄出雲南烟土七十二斤十五兩押送地方應預審判趙陸分别收押候究在案茲悉此案檢察廳雖預審終結惟因手續尚未全備故未起訴公判而陸金琴以無端被押心不能甘一再具禀要求林廳長省釋林應長以陸金琴帮伊主趙丕承販運烟土業已查明應候起訴核辦所請保釋著不准行 
[塘山路發生盜案]  
　　美租界塘山路尚賢里一百九號門牌陳仲文家前晚九時三刻忽來盜匪五六人各持手鎗敲門而入一擁登樓刧去金釧六副及珍珠等物共値五六千金而逸事後由陳投報滙山捕房捕頭立飭中西探往捕該匪等已竄逃無蹤矣 
[請求改良烟酒税之雙方並進]  
　　中國烟酒聯合會預備請願手續現下積進行昨又接到漢口中國烟酒聯合會事務所函稱敝鎭菸酒兩帮均有意見書陳請漢商會代表携入京師提議旣已公推代表即日赴京先向商會聯合會建議復用烟酒聯合會名義請願俾行收雙方並進之效並約八月初與敝會代表接洽一致進行等語該會當即答復謂貴處雙方並進極表同情當隨時互相接洽云云 
[市鄕經董對於動用積穀事之憤懣]  
　　上海各市鄕經董致縣知事函云敬啓者八月三日接准公欵公產經理處丁董通告據情轉詳支撥積穀息本一案錄巻第一○二四號批示姑准如詳撥發仰見縣長始拒終允得丁董一言挽回鈞聽無任感佩經董等自應遵示尅日具領援歷届成案開辦平糶代宣盛意惟伏讀鈞批内開各節揆之原案事實反之個人良心均有未敢承認之理由敬爲縣長陳之查本案經董等一再應召而來奉交議秦紳請願書明明根據上年詳報有案之災象當以耔種時期已過不成問題惟米價奇昂民不聊生援歷届米貴民貧成案主張開辦平糶不但農民稍抒積困而能使市價由不平以爲之平多數簽名表决如果未矣旣表决矣吾縣長不以多數决案爲然而以穆董一人主張爲是去本案愈遠何敢再有嘵凟此對於鈞批未據並未等語所未敢承認者也風災賑欵有以工代賑之明令曾在公欵公產經理處集議購置挖泥機器嗣因窒碍並未實行迨三林塘橋等鄕饑民出擾奉准派撥有案有已領者有未領者有已領未用者大率儲欵以防事變之至幸自春徂夏潮風靜息自應留待青黃不接斟酌動用與上年積穀幑信錄所載暫留結存餘欵以備緩急同一用意歸入本届平糶最爲公允該欵未支銷前何從造報至動用穀欵由請求而召集而開議而表决而詳請全屬荒政關係絕無意見存在者也穀欵支撥拒之於前允之於後足見縣長不欲過違與論大拂民情乃旣已如詳所請矣而又有是否應發之欵是欲發欵者與領欵者同負完全責任質實言之即官廳不負責任所以核准撥者如上述之意見耳若是則以農民汗血之錢爲官廳消融意見之用夫豈其然此對於鈞批是否應由等語所未敢承認者也委任辦理事務自治制原有規定經董雖非選自民間或　謬採虚聲責以市鄕重任如果不稱厥職有啓人猜疑之點應立予黜退勿使害及梓桑如其不然不能以一鄕辦事手續未備遂爾概及全體况查曹行前辦平軅正舊董告退新董未產之時任各圖保自由分辦致有種種錯誤手續固屬未完公欵未聞有損原案具在儘可參稽若謂欵產處皆君子責以綜核支配之權市鄕董咸小人難免含混不清之慮是縣長以鄙夫待經董矣此對於鈞批勉從愼勿等語所未敢承認者也經董等爲民請命不知其他吾縣長准予撥發目的已達本無庸再胡置議惟爲尊重人格起見爲敢干冒尊嚴激切披陳如以上理由視爲未能充分應請縣長迅賜答覆以明是非而彰公道經董等幸甚市鄕幸甚 
　　附公欵公產經理處通告各市鄕經董函敬啓者頃奉上海縣知事公署第一○二四號批本處詳爲各市鄕經董詳請支撥積穀息本以濟民生困苦一案有萬難從緩之勢謹據情轉詳懇請鑒准批示由批開詳悉前據市鄕經董以民間困難詳請撥發積穀公欵當因積穀本意專爲荒年拯救民命之需不得爲平時調劑貧民之用批示暫從緩議茲稱各市鄭經董聲請該處轉詳所請撥發積穀萬難從緩等語事理萬變本以情勢之緩急爲標凖果係近不及待何以未據報荒果有荒象何以批從緩議之後各經董並未續詳如謂荒象成於上年風災之後何以風災賑欵專爲災民而設類皆領而未用迄無報銷核實言之徒然爲發與不發之意見並無荒與不荒之關係該處經管公欵責有專歸旣爲各經董轉詳姑准如詳撥發惟是否確係應發之欵應由該處及各經董負完全責任前此批發穆經董原函詳加審愼原爲愼重穀欵起見今雖勉從衆議亦應由該處總核出納分晣如何辦法如何支用報明縣署使將來有完全之結束愼勿如前辦平糶之曹行鄕年續不清貽爲口實也仰轉致等因奉此本處立卽刷印各市鄕辦理平糶按畝派數表隨函送達至祈察照爲荷 
[蕪湖秈米暫停交易]  
　　皖帮（即巢湖）客糙白秈自今正由火車運滬銷售以來南北兩市日有數千石脱售蓋因其價較本省所產之杜秈廉是以銷數日廣滬埠遂成一客秈薈萃之區乃前日有皖客崇裕和售與閘北恒昌米行客機白秈數十石該行照例斛米詎皖客以斛司所斛之米分量太重頓起衝突旋卽停斛皖帮方员以斛司有弊等詞分發通告知照各同業不許與北市各米行交易俄而各米行亦發傅單在北市錢恒泰米行開臨時會議衆云廠貨與船貨斛法向例不同錫帮與蘇常帮均無異言且斛出客秈米各米店屢有煩言謂每斛（計五）斗須一百零四磅否則原米退回因糙米碾白出機時身分潮熱實與河斛不同今皖客有意破壞向例祗得與該帮停止交易云云經衆贊成是以自昨晨爲始與皖帮實行停止交易至正午有北市米商公會會長陳叔敏向雙方調停聞至下午四點鐘仍未解决云 
[漆匠又起風潮三誌]  
　　本埠漆藝公所各漆匠因店帮同業不允增加工價一律罷工已誌本報茲悉漆藝公所曾經邀集全體虹帮會議咸以此次若不達到加價目的决不開工所以連日城内外均已罷工上海縣沈知事以工帮罷工在挾實於地方治安有關因於昨日派員前往勸諭迅速開工勿得聚衆滋事如果應行加價亦當邀齊店帮和平商議不知該業中將若何解决也 
[收買軍火之磋商]  
　　聞中央政府以上海各處黨人當袁氏未死以前力謀護國或購存鎗械可製造軍火現在大局敉平力謀統一如有此項購存遺留軍火亟應繳存庫儲以免危險聞已與黨中各要人及滬上官廳商訂辦法給價收回一俟商妥卽當宣示云 
[製造局記事本則]  
　　陸軍部以北地蒙匪猖獗擾累地方已奉中央令調各師騎兵編入驻紥張家口外之騎兵第一旅聽候該旅長苑沿平節制以備征剿所有該騎兵等需備過山快砲已飭製造局先行配撥六尊局杨總辦奉令後爰即飭由炮廠將造成十二磅重子彈之過山砲檢配六尊於昨日運往西砲台試驗均甚合用當即飭匠配齊零件裝箱以便解京候撥　 
　　陸軍部以砲彈一項業經飭由上海製造局專司承造現下軍需浩繁應飭趕造因特限定每日造成六十個已於前日飭行滬局李總辦　匠遵製造　 
　　製造局李總辦以砲彈下節之銅壳向由龍華分局設廠專造茲爲節省經濟起見擬將龍華之銅壳廠裁撤所有工匠及製造銅壳之各項機器一併運入上海製造局改歸機器廠附造定九月初遷移 
　 
[警廳長奉召赴寗]  
　　淞滬警察廳徐國樑於本月二十四日傍晚接奉省長來電飭即晋省面詢要公徐廳長遵於當晚十一時附搭滬寗火車前往南京聞此行與滬海道尹公署查獲雲土案頗有關係云 
[巡警與匪徒開鎗對敵餘聞]  
　　淞滬警察二區三分駐所巡官韓恩貴巡警李步德在林家衖地方因盤詰匪徒致被開鎗擊傷先後殞命一案前經偵緝隊緝獲案犯仲言文高子餘郭井四蕭四等名預審明確詳解松滬護軍使署訊辦茲悉該廳長徐國樑自韓巡官李巡士在廣慈醫院相繼殞命後以該巡官等因公被害實堪惋惜除飭傅各該家屬來滬優加撫恤飭令携柩回籍安葬外擬於日内開會追悼以慰幽魂 
　　又聞徐廳長自此案發生後因巡長劉恩元闪在四區　職潛逃查與此案頗有關係懸賞二百元通飭查緝在案日前偵緝隊士沈杏山據線人報告劉恩元現在匿居法租界霞飛路第二百三十四號門牌洋鐵店樓上願爲指引捕拿等語該隊士遂報明廳長帶同該線人前往法捕房報明前情會同中西探捕馳赴該洋鐵店樓上查拿無獲詢據洋鐵店主回稱劉恩元係於舊曆七月十八日上午九時出外至今未回云云該隊士遂仍帶線人回廳據情具覆奉諭隨時查緝務獲解究徐廳長又以該匪仲言文等戕斃巡官等兩名實屬罪大惡極偵緝隊士購線跴緝破獲迅速頗著勤勞除员禀楊克威將軍俟將該匪仲言文等訊明要求發往犯事地方執行鎗斃以昭烱戒外所有破獲此案有功之偵緝隊士金殿臣顧陞等四名具詳齊省長請予優加奬賞以示鼓勵 
[公共公廨訊究烟土案彙誌]  
　　寓居褔州路二十二號門牌某旅館内之山人桑明才 
 
 
 

Page 11

 
 
　　沈壽介因藏有私土被洋藥公司偵悉於前日協同總巡捕房華探邵仁初及九十七號三道頭前往搜獲私土數塊並關於販賣私土之信函一封當將桑沈二人連同私土二併帶入捕房昨農併解公共公廨請究先由洋藥公司代表律師與九十七號西捕上堂證明在被告房内抄獲私土請爲核辦訊之被告兩人均不承認俞代襄讞商英卓副領事判被告各押西牢三月土送海關焚燬 
　　同寓於爱多亞路三十三號門牌内均爲輪船水手之山東人李二劉英顧其王世昌鄭國良因私藏波斯土被洋藥公司查悉於前日協同捕房前往搜獲波斯土兩包當將李等五人與土一併帶入捕房昨解公共公廨請究據洋藥公司代表律師及驗土西人相繼上堂譯訴前情並將抄獲之波斯土呈案請察訊之李二供認該土是伊所有餘人均不承認中西官判鄭國良無干開釋李二等四人各押西牢一月土送海關銷燬 
　　洋藥公司協同捕房在四川路三百二十七號屋内查獲紅土一包並將藏土之崇明人黃良如拘解公共公廨訊押在案昨晨復訊即由洋藥公司代表律師上堂譯诉前情以、 
被告違犯新刑律第二百六十六條請爲訊究質之黃良如供仍推諉中西官判黃罰洋一百元充公無洋改押西牢兩月紅土送海關焚燬 
　　浙江路二百五十一號門牌烟膏店主許典詔因有私藏紅土嫌疑經洋藥公司查悉協同捕房前往搜獲似係紅土煎成之烟膏數缸及鴻泰土棧假發票將許拘解公共公廨訊供收押在案昨晨復訊據洋藥公司代表律師上堂聲稱所抄獲之烟膏業經驗明並無紅土應請將案註銷中西官判許開釋烟膏發還 
　　南京路一百四十二號門牌某土棧亦因有私藏紅土嫌疑被洋藥公司查悉前日協同捕房前往搜獲似係紅土煎成之烟膏數缸帶入捕房昨由該公司代表律師上堂訴明前情中西官諭將烟膏暫存捕房聽候化驗再核 
　　新閘路三百二十七號門牌某烟膏店主張紫垣因私藏紅土並私刋江海關圖章被洋藥公司查悉協同捕房抄獲係紅土煎成之烟膏數缸及海關假圖章將張拘解公共公廨經中西官訊實判張押西牢三月在案茲因被告不服判决昨延魯定格律師投廨要求准予復訊中西官判候會商再核 
[小學敎育研究會大會紀]  
　　西門外江蘇省敎育會附設小學敎育研究會成立以來已一載有半研究重要問題不下五六種其研究而已有結果者共計四種一爲小學校授課時間之研究二爲小學校作業問題之研究三爲兒童清潔問題之研究四爲小學圖畫之研究另刋小學敎育之新研究一書專載此等問題研究之結果茲復將三日大會情形記錄如左 
　　二十一日是日爲開會之第一日下午三時開會到會者不下百餘人先由會長沈信卿君報告該會成立緣由及會中經過情形次由顧蔭亭君報告小學校授課時間問題略謂授課時間之多少長短與兒童習勞有至大關係故學校中宜按照部章考察兒童心身敎育及課目之繁簡適當公配之並可利用各種作業以延長兒童在校時間次由楊聘漁君報告作業問題略謂從前學校有過重學習之弊今後宜注重各種作業以養成兒童勤勞習慣及種種美德次由李默飛君報告兒童清潔問題略謂欲學校中養成兒童清潔習慣自當利用種種方法但須顧及家庭心理及社會心理並宜注重訓練又次吳景　君報告圖畫問題略謂從前敎授圖畫僅知用範本臨畫不能發展兒音思想嗣後宜注重記憶畫寫生畫圖案盡以養成兒童之想像力與發表力並得應用於工業云報告畢時已六句半鐘遂散會 
　　二十二日是日爲大會之第二日下午三時開會到會者百餘人是日所議問題爲小學校用國語敎授方法之研究㈠敎授國文讀法生字時土音外兼授國音漸以國音矯正土音㈡摘課文要義編成簡單國語練習之㈢敎授語法以土語譯成國語練習之先由會長沈信卿君述明研究此問題之原因請會員共同討論吳公之君對於第一條土音外兼授國音恐多窒碍不如純用國音敎授而以土語　釋之沈信卿君主張欲讀音統一先從注音字母入手黃任之君主張師範學校應先練習注音字母而敎師敎授時宜以國語爲主討論二時許旋卽修正條文議决通過第一條改爲敎授國文讀法生字時當授以國音第一條删去第三條改爲敎授語法以土語譯成國語練習之並附預備方法二條（甲）師範學校當敎授注音字母及國語（乙）小學校敎員宜練習注音字母及國語同時沈朶山君亦有提出對於敎授國語之問議决由將來會中併入此問題共同研究次由顧蔭亭君演講注音字母並述及北京創辦注音字母傅習所之成績講畢散會時已六句半鐘矣 
　　二十三日是日爲大會之第三日下午三時半開會是日所討論著爲各會員提出之問題葉娟女士有提出之二問題㈠爲女子高等小學家事實習問題㈡爲女子補習科（專爲年長失學女子而設者）課程及編制問題沈信卿君對於第一問題請女子高小家事實習自宜注重惟方法一時殊難决定黄任之君謂此問題將來或在小學研究會中研究或另行組織女子敎育會以研究之至如第二問題必須視其性質然後再行商議次由顧蔭亭提出國民學校修身科加入公民敎育材料之問題經討論後議定將來由會中調查各種村料之後再行共同研究末由會長沈信卿君演述對於小學敎育之意見略謂敎授方面當以養成兒音自動發達其天賦之本能爲原則訓練方面亦當養成兒音自治能力弗時時加以干涉以埋没其本然之活動性爲要演畢散會時已六句鐘 
[華商電車之進行]  
　　華商電車公司城濠路之軌道由小南門起至老西門止旱經行駛電車商民稱便故由該公司陸總理議定再由小南門迤西經大南門尚文門以達老西門爲止鋪成圓路業經測量其所需軌道電線各項材料已向美國廠家訂購昨日由美運到電線五千磅交由該公司收存其餘軌道及電車六輛定本年十一月間運滬年内尚可開工 
[組織魔術研究會之先聲]  
　　魔術一道由來已久吾國人素以末技視之有之者亦不過於喜慶之家博人歡笑而其爲技殊卑之不足道古有呑刀吐火飛盆走椅諸法蓋亦魔術之一第見者往往附會神鬼遂致眞傅盡失迄今已如廣陵散此無他由於無人研究其眞理探索其奥𥨂也歐美各國頗重視魔術不惜費金錢絞腦汁設會以研究之其結果遂日新月異一日千里吾國留學界間有學得一二者歸示國人莫不瞠目結舌詫爲得未曾有豈知此猶彼國魔術中之下乘者耳錢君香如有鑒於此曾著魔術講義一書風行於世近又聯合魔術界巨子莫悟奇君新舊劇家錢化佛君等仿美國魔術學會之制創設魔術研究會採歐美魔術之精華參以美術的思想我國際此魔術幼稚　代此會成立後必能爲魔術界放一異彩也 
[限拆妨碍路工之房屋]  
　　本城小南門内喬家浜河道日久淤積有碍衛生經地方紳董敦勸附近居民集資二千元呈請工巡捐局籌撥公費塡　馬路當經朱局長出示曉諭並飭知工程科員從事規畫路線預備埋設瓦筒佈置陰并茲恐該處沿浜居户不將浜口阻碍房屋及水　浮橋等類從速拆除致碍要工因又飭知十九二十舖地甲傅　遵照限令拆讓以便興工云 
[船隻准許夜行]  
　　浦江内各項隻前於地方戒嚴時奉淞滬警察廳長飭知水巡隊傅論禁止夜行以免匪徒混跡生事茲因地方平定戒嚴已無形取銷所有船隻准予夜行惟飭知該隊長嚴查各船有無挾帶烟土及遠禁物品並查緝冒探搜查之無頼諭令各船户務遵海關定章夜間一律燃燈方免疑誤云 
[紗業公會之選舉]  
　　本埠棉紗同業盤頂英租界山西路申園茶館改組紗業公會以爲彙市之所曾誌前報茲悉該公會自成立以來内部一切事宜雖已就緖各項職員尚未舉定特於前日齊集同業公同選舉其結果以聞蘭亭得票最多當選爲該會正會長陸竹坪項惠卿均次多數當選爲副會長此外則以陳秋庭吳恂卿等五人爲評議員金錫之張麗生爲會計周杏淦爲調查聞均應選任事云 
[再誌小船深夜往來之疑竇]  
　　趙連其周德山王永生錢長甫劉友甫王少廷金三郭其郝三等九人乘王銀甫所駕三百六十五號杉板船在浦江中深夜往來爲水巡捕房查見以其形迹可疑拘送地方檢察應訊辦在案昨日午後經檢察官提案預審之下以若輩所犯並無實在證據判令一併省釋 
[調查烟酒捐税之通告]  
　　全國烟酒事務署駐滬辦事處分咨蘇浙閩皖贛鄂各省財政廳公賣局文云案照敝處長前奉全國烟酒事務署飭委調查東南各省烟酒捐税及公賣辦法利獘情形等因奉此敝處長曾經咨請貴廳局轉飭各縣各分局各所先行代將各項税則征納方法以及利弊分塡表式彙齊轉送敝處以爲敝處長調查之根據並將表式附送在案惟敝處長現因上海中國烟酒聯合會正在進行之際敝處長奉總署飭爲代表自須時與接治一時難以遠離滬上而調查事甚緊要勢亦不能延緩茲特委員前往貴省代爲調查該員到後祈貴廳局於應行調查各節詳細指示如有應抄章程宗卷一併飭令辦理事關總署飭委意主裕國便商務希貴廳局查照施行實紉公誼 
[公賣分棧請求維持之批詞]  
　　藥酒公賣第二區第一二五分棧經理雷松亭王修庭吳籛等以烟酒聯合會阻碍進行公呈全國菸酒事務署駐滬辦事處請求設法維持以裕國課昨由該處史處長批示云據呈阻碍進行陳請設法維持以裕國課各節思深慮遠自係實情惟查聯合會請求統一宗旨純正未可厚非况現在總署體恤商艱亦謀改良辦法以期便利商以轉瞬即可解决斷不致另有他虞至烟酒兩商於未經政府宣布確定改革以前所有負擔自應一律照舊完納未便任其意存觀望藉詞抗延該分棧經理等均有征收之責務將此意廣爲宣布開導一面令由該管分局佈告勸　當不難迎刃而解並候省局批示此批 
[工巡捐局屯積停止兑現之鈔票]  
　　本埠自紙幣風潮發生以來商界對於交通殖邊等鈔票仍未通用滬南工巡捐局征收地方各種税欵收入之交殖鈔票現已積至五六千元之多茲經朱局長查得收受此項鈔票原爲維持國家信用起見現旣愈積愈鉅殊於局中公欵有碍是以調查收捐司事有無在外折買充數情弊一面諭令各司事嗣後收捐時勸令顧全局中爲難情形槪付通行紙幣以免阻滯不知商家能應許否 
[騙取米價之奸計]  
　　虬江橋米店主唐貴記扭黑獅路飯店主徐小山至五區二分所控被串騙白米當由該區解經司法科嚴科員訊據唐供前日有一人來買白米五斗言明價洋三元八角即令學徒顧興才朱吉生二人送去取洋顧等跟隨來人至被告所開之飯店將米交與店主收訖並囑再送五斗迨二次送去徐僅給洋三元當向詰問據云先有人（即初次呌米之人）至伊處兜售白米每擔價洋六元前五斗之米價已交與此人收去云云似此情形顯係有心串騙請爲究追質之徐小山供係受愚並非串騙請察嚴科員以上海一隅奸徒欺詐取財之計層出不窮察核兩造供詞均受匪人之愚惟徐小山不將米洋交付送米人收取不無疎忽今旣不能將兜售人交出則惟有將白米一石給還原告領回並准隨時將騙匪扭廳懲辦 
[拐匿女子]  
　　閘北居民路維全有妹名貴臻子向在絲廠做工本月十三被董王氏拐匿天后宮地方由陳姓婦人經手賣於虹口粤婦王陳氏爲養媳議價洋八十元付過定洋二元前日爲路偵悉報請美捕房傳集一干人解至閘北司法科經嚴科員質訊一過判送地方檢察廳究辦 
[深夜賣酒之罰欵]  
　　崑山路十三號及閔行路某號俄人所開之酒飯店因深夜賣酒未領工部局執照均由捕房查悉禀請俄領事署將兩被告傅案各罰洋十元以儆 
[地保查覆方單之糾葛]  
　　杜杜氏杜顧氏前至法公堂訴稱從前分產時遺失七百五十五號杜西川户名方單一紙曾經禀報公堂登報聲明今在陸聖銓處出現求請訊究陸聖銓供前由母親向杜阿根購下方單契據並歷年糧串俱全請察中西官因兩造供詞各執判着地保諸志香查明禀覆再核在案昨由諸志香禀稱七百五十五號一畝一分四釐八毫之方單係杜姓之地陸聖銓所置之地在葛羅路之東係七百四十七號七百四十八號八分二釐之方單倘其眞單遺失祗或升科中西官判候登報聲明再行核辦 
[最先具控之權利]  
　　戴顯名前至法公堂控盈大錢莊倒閉兑現洋三千二百元後又有各債權人到廨具控判公舉李泉霖爲理帳員　將人欠盈大之欵先行收取繳呈捕房再核在案　由李投稱現已收銀四千兩如數繳存捕房尚有糾葛劃扣之户均住居城内或在别地須請核示判李補禀候核戴顯名所控兑現洋三千二百元中西官以公堂定章戴先具控故准戴顯名先行具領 
[墳地勢難保存]  
　　李森泉至法公堂控稱朱空瑞前托王李氏爲中將房契抵去洋五百五十元後欲將房屋出售當將所抵房契取回方明得價後即來歸還詎被延宕請求訊追判令查產備抵後李又投稱朱在某圖内置有田地九分八釐惟與其兄朱鏞生合租與顧灣灣耕種中西官因家瑞堅不承認着顧灣灣交朱鏞生到案再核在案昨日朱鏞生投稱已與家瑞分居立有分據該地有祖墳在上母死時憑親族等囑民人保管收租完糧故方單糧串均在民人處况家瑞所欠並非以該地方單作抵請察中人王李氏供稱婦人與家瑞之母未死時素甚和好故知底藴所有饅頭店係鏞生之業地乃公衆之產豈可累及中保聶讞員以旣是公產朱家瑞應得其半着朱鏞生將方單繳案如不將單繳出判交人洋並保限二禮拜繳洋 
[解鈴還是繫鈴人]  
　　粤人丁浩控弟丁其私取衣物業經公共公廨訊判被告交一百元人洋並保如六個月内再犯刑事除提究外並着保人罰洋一百元在案茲因被告無人肯保昨復由捕房解案請示中西官會商之下諭令原告代爲覓保出外並着管束 
[捕房拒却民事]  
　　沈林生陸金泉二人昨因會欵糾葛直漢璧禮路互毆繼又　控捕房捕頭詢係民事斥退不理 
[租車人忽然出現]  
　　江北人季崑在捷飛黃包車公司爲夥去年六月被王曾喜租去車子二部將車上橡皮輪胎剝去車輛抛棄於梅園路空地上直至七月間始經尋獲由季賠去橡皮車租洋六十餘元前日與王在途相遇扭控四區警署解送司法科經嚴科員研訊季供訴前情請究質之王供因欠李文彬王四餘之賭帳五千文橡皮輪胎被李王剝支判案涉刑事將王曾喜移送地方檢察廳究辦 
[南洋中學校友之茶會]  
　　南洋中學校友多人定於今日午後四時在樓外樓行茶會送别赴美留學諸同學並請李松泉君試演幻術以助餘興 
[氣候報告]  
　　（上海徐家滙天文臺） 
　　已過者之報告八月二十四日琉球之低度勢力復人折向北方及西北而入黃海介於中國及日本之間台灣峽以北凉風自東北吹往西北上海午後天氣忽變而雨二十五日晚間暴風盛行其後風自西北西退向西南吹去並有驟雨氣壓下降甚速二十五日下午四時前二十四小時内上海氣候温度至高八五·八至低七六去年同日至高九一·六至低七一·二 
　　未來者之推測二十五日下午四時三十分預測上海天晴復熱台灣峽北面海濱信風盛行太平洋琉球南發生新颶風似將取西北向趨石垣島 
雜評二 
[烟禁] [  訥]  
　　中國人之作事必激之而後動激刺旣過即寂然不動矣此其事之所以終無成效也 
　　水災至而後始議防圩土匪盛而後始議清鄕鄭家屯交涉起而後始議交涉員之權限上海大烟案出而後始通飭厲行烟禁議派邊省禁烟督辦此皆所謂激而後動之明證也吾謂他事姑勿論如烟禁者關係我民之禍患最切政府縱於無事時漠然不動而我民則應須臾不忘以力除此切身之痛苦乃今者烟禁展期一事外報且力主公道而我國民反視若無覩置之不問不議之列雖有大激刺而仍不動者滋可怪也 
來函 
[陳落霞來函]  
　　昨僕由京返滬據友人告稱八月七日貴報地方通信欄内有寗波警隊剿擊匪黨一則内曾列陳之再字樣閲之殊勝駭異當翻檢貴報眞果非虚僕乳名祗贊或者之再另有其人雖不可知而以誤傅誤於名譽上恐爲波及縱問心坦白惟查王恩普董鳳陽二人生長同鄕未免曾參殺人啓人謠惑再三思維惟望貴報載入來函實爲德便陳落霞謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[西廂改良新哭宴仿哭宴譜（續）] [  瘦蝶]  
　　（快活三）（旦）往日的心和血·都化做土和泥·假若便是土和泥·也有些土氣息泥滋味· 
（乾天子）悶懨懨是我·孤中另另是你·多管是夢兒眼前·茶飯不待吃·愁塞滿腸和胃只爲宗族難容·人天都忌·拆鴛鴦分兩下裏·一個這壁·一個那壁·一遞一聲長呼氣· 
　　（四邊靜）霎時間離筵撤了·眼看郎還向東奴還向西·兩處分離大家是途路幽明異·知郎今宵宿在那裏·有夢料應尋覔 
　　（生）燕兒吩咐套起車兒請蕙娘上車小生要回去了（各起身介）（日拜生介）（生）别無他囑願以安居相朂（旦）锺郎放心孽緣雖短虚名亦足自豪矣（生）住者卿行别無所贈口占一絕爲卿送行棄置非儂意當時且倍親願持優待約憐取熱中人（旦）鍾郎妾此時方寸已亂且容後和（旦） 
（般涉耍孩兒）青衫紅袖淹情涙·把我的寸心碎矣·伯芳西云燕東飛·望天涯莫問歸期·個儂遠别行千里·濁酒初乾第一杯我未飲心先醉·形同槁木·心比寒灰·　　（五煞）在京師·朝和夕·雨和雲·共提挈·龍翔鳳舞眞堪記·天壇月色閒來玩·帝里風光鬧處嬉·誓願同生死·惺惺相惜兩下扶持（四煞）離憂訴與誰·相思只自知·老天不管人憔悴·腸迴九曲情難捨·涙洒千行語漸低·試把西樓倚·看那榴紅深院·蒲綠清谿（三煞）方才郎還一處來如今竟是獨自歸·入宮不見空埀涙·昨宵是龍鬚席暖留春住·今日是雁足燈寒照夢遲·留戀應無計·一个據鞍上馬一个雪涕牽衣·（二煞）（生）可憐文齊福不齊·敢云停妻再娶妻南疆𤇺火何時息·你� 
憑去不歸·卿須記·若見了他鄕毀姊妹·休再惹妄想胡思· 
　　（旦）鍾郎之言妾當一一銘諸肺腑不須悲戚妾今去也忍痛甘相捨含愁假見幾（生）不知卿已遠寗願夢相隨（旦下）（生） 
　　（一煞）遙峰替送行·天公不做美·浮雲竟把皇城蔽·一腔懊惱憑誰語·四顧蒼茫繫我思·快把歸途覔·來時甚急·去後何遲·（貼暗下） 
　　（生）天色已晚快回去波縱然捷足能先得畢竟傷心没下場燕兒燕兒那裏去了咦難道這浪蹄子竟會隨着蕙娘去不成哈哈你看他們在那裏 
　　（收尾）四圍芳樹中·半竿殘照裏·將徧人間怨恨塡胸臆·似這般新話柄兒如何説得起·（生下） 
劇故 
[耕塵舍劇話] [  瘦碧]  
　　武戲中向以八大拿見稱於世何謂八大拿殊難索解或有釋之者曰凡演武戲各齣有各齣之穿插各角色有各角色之好處故名八大拿實則非是據内行人言八大拿專指施公案黃天霸戲而掠如招賢鎭拿費德公河間府拿一撮毛侯七東昌府拿郝文僧淮安府拿蔡田化茂州廟拿謝虎落馬湖拿鐵臂猿李佩霸王莊拿黃隆吉惡虎村拿濮天鵬是也或謂武文華連環套二戲亦在八大拿之内迄未知孰是臆度所得大約八大拿戲都有牌曲名如武文華原是醉花陰一套故黑暗暗雲升霧降一段名爲喜遷鷺連環套雖不是純粹武戲然如身上取出腰牌時尚有石榴花黃龍滖曲牌名其無曲牌之武戲大槪不入八大拿孰是孰非尚待考記總之必爲黃天覇戲則可斷言也 
　　陽平關一戲靠背老生及武生均演之是戲之宜注意者要在後場五截山起打一段楊小樓以善演此戲名亦惟五截山一場須錢金福之徐晃對手始相得益彰耳今多好演陽平關前不自起壩上后亦不連五截山直成一齣半文不武戲戲之精華半歸消滅殊覺無謂演此等戲必多取法小樓乃獨於小樓長處遺之何耶 
小説 
[斷雁哀絃記] [  鵷雛]  
　　第二章（二續） 
　　弗利旣引萊孫入坐立斟其酒上之案次胸中欲有所言顧乃濡遲不敢發吻以萊孫爾時貌甚倥偬似無暇作閒語而鮑托爾則力咽其酒笑曰子爵今次亦行乎萊孫曰睢明日治任耳弗利聳肩曰時乃太促子爵亦欲見樂寄牧師乎萊孫他顧弗語鮑托而唶曰我聞人言牧師方病而牧師之病則以其長女病也萊孫斗聞此語如中迅雷立斥云其手中之盃曰斯言信耶鮑托爾哂曰安得弗信老鮑生平未嘗妄言此村中之人皆信之而主人弗利但有鞠躬而聳肩似乎自表足爲此言之證人萊孫行立於手立行一手撫囊中曰主人試言其値主人笑曰子爵弗須更來付之未晚於是萊孫遂行行時步履乃絕迅 
　　萊孫旣出弗利咖啡肄之門弗利乃徼語曰鮑托而汝又作妄語矣牧師之病胡我乃耒嘗一聞鮑托爾曰幾爲要語我可覓人以證我言之非妄弗利曰其人爲誰鮑托爾以手按額仰觀曰其人爲少佐弗來傑克旋曰非也彼類在遺安拉特耳旋又蹙類曰否否咸非是然則其人果爲胡人弗利復聳肩曰妄言也一笑而入此時萊孫行近牧師之居矣 
 
 
 

Page 15

 
 
   
 
 

Page 16

 
 
   
 
 

Page 17

 
 
來稿 
[憲法草案修正案商榷書（續）] [  張東蓀]  
　　（説明）胺原文爲（參議院以法定最高級地方議會及其他）選舉團體選出之議員組織之）因屬簡單渾成富有伸縮然太渾則失確定夫無確定之辦法則法律必失其效力矣原文旣有太含渾之弊且憲法簡單則必待法律爲之補充於是國會組織法尚矣察國會組織法共二十二條除關於臨時約法者外其規定無不與本章所規定者相同如第一條云民國議會以左列兩院搆成之參議院衆議院是與本章第二十一條同也如第六條云參議院議員任期六年每二年改選三分之一是與本章第二十八條同也如第七條云衆議院議員任期三年是與本章第二十九條同也如第八條云兩議院議長副議長各由本院議員互選之是與本章第三十條同也如第九條云無論何人不得同時爲兩院議員是與本章第二十五條同也如第十條云民國議會之開會及閉會兩院同時行之是與本章第三十五條同也其他如第十一條與本章第三十三條同第十二條與本章第三十六條同第十三條與本章第三十九條同第十五條與本章第三十七條同第十六條與本章第三十八條同第二十一條與本草案第十一章第百十三條相同是本憲法草案已早攝國會組織法於其中矣且本覃案本章第三十二條第三十四條及第四十條等又皆爲組織法所應有而未有者是組織法反較略於憲法也夫法律原取其周詳用補憲法之簡略今乃反是則組織法之存在根本上已失其依據矣所餘者唯第二條關於參議院之組織者與第四條關於衆議院之組織者耳吾誠不知何以餘條皆可移入憲法獨此二條不可移入憲法耶又况憲法一旦成立國會組織法勿論如何終必改正因其規定關於約法者太多約法作廢必自然而受破壞之影響也夫國會組織法旣須修正則不如即攝收此國會組織法於憲法之中又况實際上已攝收其大部分於憲法中矣所餘者區區二三條何獨不可一爲移入耶由是以言本條之修正案實乃對於國會組織法第二條之修正案而移置於憲法中者也所以移置於憲法中者亦非自我作古美利堅憲法實有此例（見美憲第一條第三節）又况上院與下院徽異額數不必應時而增儘可取剛性也 
　　此修正案之第一主點即在減少名額蓋國會組織法云每省省議會選出十名蒙古選出二十七名西藏十名青海三名中央學會八名華僑六名合計二百七十四名似覺過多蓋上院異乎下院貴能冷靜愼審欲其致此必名額無多若人數一多浮燥輕率勢必隨之此所以不可不減少也今改正如右共計一百十四名似減去原數之半則減少名額之效果或可實現也 
　　此修正案之第二主點在變易性質務便參議院之性質不與衆議院同苟同者則參議院所以存在之道已失不如行一院制爲直截了當也國會組織法之不良正坐此弊故必加以改良俾參議院有異乎衆議院之性質如下㈠代表各省㈡代表特别團體㈢具有特别知識對於特定議案可爲精密之審查㈣頭腦冷靜可以阻撓衆議院之輕浮此種性質不能盡規定於憲法必有待於選舉法故憲法制定以後國會選舉法亦須修正也 
　　第二十三衆議院以各選舉區每人口滿百萬選出議員一名之議員組織之 
[其選舉法以法律定之]  
　　（説明）按原文爲（衆議院以各選舉區比列人口選出之議員組織之）其比例未確定是有待於國會組織法夫國會組織法旣爲憲法所攝收殆盡則此條亦儘可移入憲法故此修正案亦即對於國會組織法第三條與第四條之修正也 
　　修正之主旨亦在滅少名額國會組織法第四條云每人口滿八十萬選出議員一名雖人口未調查然依此比例據咨議局選舉法故有今茲之數額於實際上似覺過多蓋人數衆多將有下列之弊㈠於議事則進行遲滯否則即流於輕率浮燥失愼審中庸之道㈡國内若無如許之相當人才則必致不肖者濫竽充數致議會隳其名譽㈢人數太多雖有政黨亦不易支配往往起無謂之政潮㈣易爲野心家所利用以上所列猶屬犖犖大者實則人數衆多之弊眞更僕難數也不侫於民國二年之秋曾倡減少名額之議頗爲與論所贊同今仍本此旨改八十萬爲百萬即較原額減去三分之一何以言之衆議院原爲代表人民究不宜名額太少也 
　　第二十四條衆議院議員名額及其分配於人口未調以前以法律定之 
　　（説明）按原文爲（兩院議員之選舉以法律定之）茲於修正案前二條皆有但書云（其選舉法以法律定之）是不須重揭於此故改正如右 
　　第二十五條無論何人不得同時爲兩院議員 
　　第二十六兩院議員不得兼任文武官職但國務員不在此限 
　　第二十七條兩院議員之資格各院得自行審定之 
　　第二十八條參議院議員任期六年每二年改選三分之一 
　　第二十九條衆議院議員任期三年 
　　（説明）以上五條無修改 
　　第三十條兩院各議長副議長一人除參議院議長外由各院議員互選之 
[參議院議長以副總統爲之]  
　　（説明）此條之修正主旨即在加入副總統爲參議院議長一層蓋副總統於大總統在位時實無事可爲勢不得不兼職故副總統可以兼任他職幾成世界通例也然與其使副總統兼領其他文武官職則不如令其兼任參議院議長故有此規定意在由廣汛而趨於確定由無制限而趨於有制限否則以副總統而兼掌軍職則武人皆思爲副總統矣旣得副總統之名又不人其兵權且可常駐外省何樂而不爲哉故此層宜防防之之道端在規定副總统之確定的兼職也 
　　第三十一條國會自行集會開會閉會但臨時會由大總統召集之 
　　第三十二條國會常會於每年三月一日開會 
　　第三十三條國會常會會期爲四個月但得延長之 
　　（説明）以上三條不須修正 
　　第三十四條國會臨時會於兩院議員各有三分之一以上之請求時或政府認爲必要時召集之 
　　）説明（按此條原文爲（國會臨時會之召集於有左列事情之一時行之㈠兩院議員各有三分之一以上之请求㈡國會委員會之請求㈢政府認爲必要）此修正之主旨即在删去國會委員會之請求一層並無他改動至删去之理由實因不佞根本上主張删去國會委員會也容於第五章詳之茲不赘 
　　第三十五條國會之開會閉會兩院同時行之 
　　一院停會時他院同時休會 
　　衆議院被解散時參議院同時休會 
　　第三十六條國會之議事兩院各别行之 
　　同一議案不得同時提出於兩院 
　　（説明此兩條亦無修正） 
　　第三十七條兩院非有議員總額三分之一以上之列席不得開議 
　　但關於左列事項非各有議員總額過半數之列　　席不得開議 
　　一法律案 
　　二預算案 
　　三不信任案 
　　四增加國庫負擔之議案（未完） 
 
 
 

Page 18

 
 
   
 
