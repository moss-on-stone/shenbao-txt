# 1901 - 10 - 4909965

 

Page 1

 
 
[募振秦災] [  申報館協振所謹啓]  
　　秦中旱魃爲虐赤地千里飢民草根樹皮掘食已盡甚至有設肆貨人肉以圖殘喘苟延者奇慘情形聞之令人淚下本館協振所迭接告災乞振之信深苦目今閩災未澹北難方殷而陜省又告奇荒廣濟博施愧無良策然東南爲財賦之地好善之士多若鯽魚頻年救災恤鄰不遺餘力故刀兵水旱之劫卒未一遇可見善機洋溢自能上格天心矧今鸞輅西幸繫念尤深各處仁人苟能慷慨解囊上可抒君國之憂下可慰災民之望較之尋常施濟之惠功德尤爲無量焉發棠之請不厭再三敢布數行敬祈德鑒 
[書中國駐俄大臣楊星使論民教不和後]  
　　本月初七日本報錄中國駐俄大臣楊子通星使復奥國弭兵社男爵蘇德乃來氏書謂此次中國亂事實因民教不和而起查教士來華原欲勸人爲善其意甚佳無如中國善良之輩均不願捨已從人其不可强之奉西教猶各國人民不可强之奉孔教也大凡入教者多係無賴莠民皆恃教爲護符爭訟攘奪欺壓平民積怨成仇匪伊朝夕一旦憤發不可遏抑鄙意商務不妨日事擴充而奉教則宜各行其是庶幾兩不相擾永息爭端執筆人閱之不禁喟然而歎曰星使此言殆確有所見乎夫教士來華傳教載在條約邇更綸音疉沛飭令各處地方官一律妥爲保護不啻三令五申凡我人民信者從之不信者聽之分道揚鑣並行不悖原無所勉强於其間也乃何以近年來民教齟齬之端層見疉出甚至毁教堂戕教士逞其私憤惟所欲爲西人懲前毖後謂非從嚴懲辦不能戢其囂競之心於是遇一案必要索多端不償其慾壑不止以爲若此則頑民當悚然知懼不敢復肆欺陵矣不意今夏拳匪之禍由山左延及直隸焚殺之慘駭人聽聞大局幾至糜爛是豈嚴刑峻法竟不能奪若輩之魄而服其心耶間嘗推究其故而知民之與教爲難者非有深怒積怨於教士也亦非因教士有强於民也特教民中不盡馴良或不免恃勢胡爲而受其欺者仇無可洩遂求逞於一朝耳星使承蘇德乃來氏之問據實陳明不稍隱諱原冀當軸者有則攺之無則加勉其用心良苦其用意殊深欲求息爭弭患之方誠無有善於此者猶憶夏秋間匪𦦨猖狂之際英相沙侯有見於此嘗在議院中戒諭各教士此後在華凡事宜三思而行其言頗甚含蓄各教士或亦有悔於心特教士不盡屬英則未聞沙侯之言者或尙不免疑信參半然無論其教爲天主爲耶穌而其勸人爲善則一沙侯有此善言爲英教士發正不徒爲英教士發蓋勸各教士以善猶是各教士勸人爲善之心也各教士欲廣其傳不惜在中國廣建教堂雖在僻壤遐陬無不星羅棋布孤身遠駐木鐸宏宣所恃教民爲这羽翼入主出奴之見勢難遽消不知孔子之教如日月經天江河行海故奉其教者類多克自振拔之士非異說所能動搖而彼奉西教者縱不必果如星使所言多係無賴莠民而其恃教爲護符之心則固昭然若揭夫教士欲得教民以宏與人爲善之願而教民之存心乃如此雖其中不乏恪守教規之輩而有玷教規足爲教士累者更所在多有惜乎教士未及盡知也今旣由星使痛抉其弊此後傳教者倘能將此輩嚴加約束遇有與民涉訟者一律處以和平不稍偏袒庶於民無損於孔教無傷民教相爭於是乎弭則卽以星使此言爲彼教之功臣也可涉筆及此知我罪我不暇計也 
[電請止戰]  
　　字林西字報云山東撫憲袁慰帥接陜西大吏來電内稱大同鎭總兵劉鎭戎光才統率各軍駐守東天門前日忽有某國武官率領軍隊向之開放排槍鎭戎並不還擊亦不退守某軍遂不再攻祈卽電致某國統帥目今和議甫有頭緒彼此均已停戰請轉飭軍隊幸勿無端轟擊致生意外枝節 
[梅軍退駐]  
　　字林西字報云前日欽命議和全權大臣李傅相電致山東巡撫袁慰庭中丞略謂刻下洋兵麕集滄州一帶因梅軍門東益各營駐紥是處疑有與洋兵爲難之意請轉飭梅軍退駐以免猜疑中丞接電後立卽電飭梅軍退駐南皮 
[俄人消息]  
　　香港循環日報紀西歴上月三號得俄國聖彼得羅堡來函云松花江上流距吉林不甚相遠之地有西名雀皮谷者地勢險賐礦苗甚肚金沙所聚之區素爲不服中國政府草賊之巢窟也筑爲山寨將成獨立之勢其統領名哈登叩蓄兵巡察設立行政廳用以威嚇四鄰至該統領乃濳居於斯潞氣安地方其地山岳逶迤爲天然要憲之區有事卽率兵以侵入吉林吉林地方有一極大園囿爲哈登叩之親屬駐紥之處彼等常施其橫暴卽吉林將軍亦無可如何此次俄軍佔踞吉林俄國某君向中國政府要求請將雀反谷首領名劉安石者嚴行懲辦統領哈登叩聞之大怒遂將俄國鐵道工師二名戮斃自是俄人决計率兵往攻俄歴十月十九號福克少將親率東部西伯利亞第十四狙擊隧第一大隊獵隊并騎兵聨隊第二中隊以及第五山砲隊半中隊奮勇前進哈登叩聞信遂擁衆約二千二百人及砲二門又騎兵數十人據於松花江右岸俄軍在其左岸二十一號兩軍接戰多時俄軍卒均渡至右岸追擊哈登叩遂占摩氣安地方哈登叩旋復返至雀皮谷二十二號俄軍在摩氣安地方燒棄敵人遺留之　彈糧食兵器等類甚多目下俄軍受谷耳代哥夫總督之命大集兵隧屯紥於東淸鐵道線路之内以備與雀皮谷大　攻擊而淸訪處道路云 
[補錄李傅相與華統帥問答記]  
　　南洋新加坡叻報譯登德文報云西歴十一月十五號卽華歴九月二十日中國欽命議和全權大臣李傅相與聨軍總統德國爵帥華爾德西氏晤談各言補登如下李相云貴統帥體氣甚好華帥云吾體氣托庇甚好中國天氣與吾極相定貴大臣前數年在德國與吾會晤後目下貴大臣體氣亦好吾甚喜悅李相云前在德匣時因公事多忙不獲與貴統帥暢談一切今日得見甚爲欣喜華帥云貴大臣在中國聲望甚著吾在本國早有所聞今日得以再見何幸如之李相云貴統帥今年若干歲諒有七十矣華帥云吾年六十八歲李相云貴統帥年高尙能來華眞可異也華帥云吾聞中國名勝已久深願前來一游藉以增長見識李相云不幸華民均不願遠遊者與貴統帥所言殊覺相反華帥云貴大臣儘可勸令華民嗣後宜至他國遊歴李相云吾前在歐羅巴洲時見各國殷富甚爲駭愕華帥云英人韋禮遜所著之書有道及貴大臣事者吾曾讀及韋禮遜謂使貴大臣能如前勸令貴國人民則貴大臣有益於國家不淺李相云不幸中國之居高位者知識甚淺以致中國大爲所害而華民亦不願有電線鐵路等物華帥云從前德民亦然當創行鐵路時德民均不願有之及歴久便利始知其有用爲有國者所不可不有之物 
 
 

Page 2

 
 
李相云此次和議成後中國自當卽行開辦鐵路華帥云如和議一成歐洲各國皆願以巨欵借與中國以爲建造鐵路之用 
[解餉赴陜]  
　　漢口訪事友人云兩江總督劉峴帥委朱大令承湘崔大令貞督押餉銀六萬兩解赴西安行在道經漢鎭地方官備辦車輛護送西行 
[議結教案]  
　　漢口訪事友人云自今夏北方拳匪擾事湘省内地閙教之事亦層見疉出刻下和議將成而各教士仍復來湘宣講并聞總牧師某君業將各處教案情形書明彚交湘撫俞翼軒中丞分别辦理想不難和平了結也 
[汴電已通]  
　　漢口訪事友人云汴省與鄂省相通之電線前因微有損壞消息阻滯兹經電報漢局莊百楊明府飭工修理完善業已照常通電矣 
[派員恭迓]  
　　金陵訪事友人致書本館云兩江總督兼南洋通商大臣劉峴莊制軍前接西安行在來電獲悉新任江蘇提督學政李大宗師殿林已於十月某日由行在請訓陛辭啓行遵陸南下爰特派員前赴袁江迎節並探聞宗師今年擬不舉行江寗府屬諸生科試故於本月十四日飭由江寗藩司恩藝棠方伯委派候補知縣戴子和大令齎送學政　防文卷前赴江陰節署以待宗師接受庶免往返之勞云 
[文星過鄂]  
　　漢口訪事友人云新授湖南全省督學戴克臣大宗師於本月初間取道鄂省小作勾留現已親詣兩院辭行於中旬某日乘座商輪赴湘履任 
[電調革員]  
　　金陵訪事友人云已革江寗藩司瑞方伯璋緣拳匪之亂避地南來本月某日蒞寗謁見兩江督憲曁省垣諸當道假名利棧小駐襜帷等情已誌前報兹悉方伯在省勾留數日正擬啓行入陜而十二日接到兩湖總督張香帥來電諭　方伯速赴鄂渚將以要差畀之方伯接電卽於十四日侵曉時趨詣督轅禀辭就道 
[暫緩交卸]  
　　漢口訪事友人云武昌督糧道譚伯成觀察前奉督撫二憲會委押解貢物赴陜各情早詳前報兹聞觀察在秦别有要以須開春方能回省銷差故署理凌仲霄觀察尙須遲緩卸篆矣 
[委署首邑]  
　　金陵訪事友人云前者泰興縣缺出大憲以署理上元縣龍硯仙大令璋咨部請補現已奉部覆准江寗藩司恩藝棠方伯檄令卽赴新任大令奉到飭知卽詣各大憲署禀謝所遺上元縣缺已奉大憲委劉大令燡接署龍大令一俟移交事畢大約本月下旬卽可赴泰興受篆矣 
[軍門回轅]  
　　寗波訪事友人云署理浙江提督余瑞廷軍門日前出轅巡洋已錄前報兹悉軍門於某日已乘坐兵輪進口標下營弃均在江北岸馬頭迎迓 
[京口創團]  
　　漢口訪事友人云距湖北省城六十里之遙地名京口鋪户如雲生齒繁庶亦一熱閙巿鎭也鎭中紳董因鑒於附近各地曾有票匪滋事情形爰籌巨欵招募丁壯若干名勤加訓練以資防守併公舉團長爲之督率以專責成亦保衛閭閻之首務也 
[示募栅捐]  
　　寍波訪事友人云日前府尊高璵卿太守發出吿示一道文曰爲出示曉諭事照得前因郡城關廂内外街巷四通八達匪類竊發一無攔阻業經本府商董籌欵將街巷可通之處酌樹栅欄並議每栅雇夫一名專司啓閉擬章通禀各憲在案兹查立栅之欵雖已勉强籌定由紳分叚開工惟所需栅夫工食統計爲費甚巨勢難再爲分籌自應由栅内居民鋪户酌量捐助庶幾衆擎易舉事可經久除各處教堂並庵廟寺院曁極貧之户均無庸派捐以示體恤而照平允並札各局委員會董勸辦外合先出示曉諭爲此示仰紳民鋪户知悉爾等須知設立栅攔係爲謹防奸宄起見所有栅夫工食務須分别酌捐按月付給其捐數以每夫月给三千二百文爲止不期有餘每户認定捐數交由紳董委員照數彚開手摺給發栅夫收執令其分上中下三旬自向捐户分旬分數挨次輪收如每月捐錢一百二十文者上旬初十日收錢四十文中旬二十日再收錢四十文至月底收足如此民捐民辦爲數有限而獲益甚大爾鋪户紳民務各踴躍認捐勿稍靳惜本府所厚望焉其各凛遵毋違切切特示 
[沙地升科]  
　　紹興訪事友人云紹郡迤西之長河頭至西沙村一帶面山臨江數十里内悉皆淺水之蕩素無糧賦爾忽漲成沙地約有萬餘畝之多附近鄉民皆思爭先攘奪據爲已產刻由紳董人等謂歴年各鄉奪佔沙地之案幾如山積甚或釀成人命殊非閭閻之福爰特邀集紳耆禀明大憲設立升科局妥議章程務須與國課民生兩有裨益是亦息爭端之良法也 
[鹽案初訊]  
　　松江訪事人云本月十七日午後二點鐘松江府余石蓀太守偕同發審委員沈聨棣大令升座提訊閏八月十一日鹽捕中營胡豐齋都戎麾下巡勇顧月亭等在外因巡緝私鹽與挑米鄉人孫照耕搆釁一案先傳公禀中各商人由曹萬豐張昌泰黃萬裕宏泰順四店主投案歴供鹽勇每日狙伏巡緝搜索靡遺或途中所獲卽就近兠售以致視爲利藪是日孫照耕等三人挑米入市鹽勇顧某喝阻檢查旣而口角互毆有潘木工上前勸解突被刃傷孫照耕潘木工供與相同顧月亭不認行兇並稱孫照耕實係夾帶鹽斤太守謂有行票爲証何得誣指隨飭笞臀五百板復再三盤詰顧始供因犯衆怒情急持刀誤傷潘木匠之手臂蘇光發言語支吾胡錫堂供在胡公館看門太守以旣在公館司閽何得偕往是日肇事究有幾人胡忽稱三四人又稱四五人太守曰汝輩豈眞勤愼從公無非爲分肥起見飭暫退去仍管押華亭縣待質所原吿孫照耕及公禀中人飭退去諭令復訊再核 
[解府待訊]  
　　公江訪事人云上海縣命犯邱少卿因毆斃木作學徒案發拿獲研訊奉署臬司朱竹石廉訪批飭松江府余石蓀太守親提訊鞫十七日由上海縣汪瑤庭大令派差將邱少卿及證人楊文文傅羊羊等三人移解來郡投府署禀知隨奉府尊余石蓀太守飭發婁縣禁押以待訊究 
[浙省官塲紀事]  
　　杭州訪事友人云署秀水縣熊泳舟大令志方到任半載時爲二豎所乘以致精神不繼禀請交卸刻由藩憲調省差委其遺缺委現署上虞縣試用同知吳望春司馬世欽接署遞遺上虞縣缺委試用知縣張大令茂鏞署理已於本月十四日牌示矣○省城武總巡差現奉撫憲惲中丞札委候補都司許都戎忠德接充都戎奉札後卽於本月十六日到差○泗安防軍統領胡副戎定堃於本月十四日因公晉省禀見撫憲面禀一切要公卽於十六日禀辭回防○本月十六日藩轅牌示衢州府峽口同知缺委候補通判李承先署理龍泉縣典史缺委籌餉儘先補用典史盧嘉謨署理○湖墅船局差事現由藩憲委候補知縣龔大令親釗接辦下城三叚分巡現由臬憲委候補縣丞楊二尹殿藩接辦 
[皖省官塲紀事]  
　　安慶訪事友人云泗州五河縣教諭余廣文前因擅受民詞經鳳頴六泗道某觀察詳請撤任遺缺經藩憲湯方伯委試用訓導石廣文景章署理旣而石廣文以雙目失明呈請扣委方伯遂更委試用教諭桂廣文傳署理○署理宣城縣宗大令能徵調省遺缺藩憲湯方伯札委候補縣陳大仅麟瑞署理陳大令現在蕪湖土藥局差次不日卽當前往履新也○武備學堂教習日本人晴氣君近以小極請假 
 
 

Page 3

 
 
兩月回東京就醫已於本月十一日起程矣 
[秦淮放櫂]  
　　金陵訪事人云省垣有凌某者天方教中人也素以販賣骨董爲業周彝商鼎信口誇張其實廢石壞銅大率河豚廣本耳今夏携得僞物多件赴都求售適遇拳匪肇亂南北阻隔家中人以凌久無信音疑已慘遭鋒鏑之災詎料邇日凌忽滿載而歸衣服麗都囊資充牣詢厥由來乃知於聨軍入京後以微資買得金爐一具東珠朝珠一串密藏腰𨻶旋附濟急會輪船得至上海出爐與珠售銀鉅萬以零數購得衣服行李而歸若凌某者洵因禍而得福哉○上元江寍兩縣團練前緣在籍紳董某君上條陳於督轅兩江督憲劉峴帥卽檄委其辦理支爲坐而言者當可起而行詎某奉委以來時隔兩年毫無實效邇又以團費支絀爲詞與南城崗某董串同施恒益朦請縣示開設柴行藉以苛勒柴捐居民羣焉不服幾致激成巨禍峴帥聞而大怒立卽將某撤委延請在籍紳士陳御三太史接辦太史以兩縣團練積弊已深未易整頓爰再四爵謝故兩縣團練督辦一席迄今尚屬虚懸也○省垣候補各員每月例有課吏之舉由藩司糧道巡道首府輪流値課本月十三日爲江南鹽巡道兼金陵關監督課試之期是日大班課題爲鷹鸇不若鸞鳳論應課者四十餘員小班課題爲一樹百穫論應課者一百四十餘員○本月十二日護軍營兵丁數人至彩霞街儀鳳戲園觀劇因案目不善周旋致啓爭端前園主火某與伶人五月仙遽喝令多人將營兵扭住痛毆營兵衆寡不敵狼狽而歸次日約集多人復至園中意圖報復火某與五伶亦聲勢洶洶不甘相讓各營兵忿甚立將園中器皿搗毁一空而去事後五伶赴縣喊寃江寗縣孫鼎甫大令以均非安分之徒斥逐不予准理而各營主怒火某與五伶兇横已極各褾封條立將該園封閉並移縣嚴提火某五伶到案望辦以爲伶人横行者戒 
[上海官塲紀事]  
　　昨日亭午時江南機嚴製造局總辦潘芸笙觀察命駕入城赴淞滬釐捐總局拜會督辦錢怡甫觀察晤商要公良久始出○正任蘇松太兵備道升授湖南藩司余晉珊方伯本定於本月二十四日甄别龍門書院肆業諸生近以新任道憲袁海觀觀察已定於二十二日接印方伯以交卸在卽不及開考故昨日已將所懸之牌撤去大約須俟袁觀察定期考試矣 
[頌聲交作]  
　　蘇松太兵備道余晉珊觀察自榮升湖南藩司後已定於本月二十二日交卸起程本城九畝地滬軍營管帶翁子文太守督率營中各弁兵製就德政牌四扇萬民傘一襲於昨日午前整隊送至道轅觀察謙遜再三而後受之 
[禁唱淫詞]  
　　昨晨包探趙銀河至英美租界公廨稟稱前曾奉諭令本租界查禁攤簧淫詞兹查得攬勝樓茶肆前於夏間因演唱攤簧經前讞員翁大老爺嚴行禁止惟迄今尙未停唱應請提究司馬商之梅繙譯謂覽勝樓旣仍違禁演唱攤簧如不查禁殊於風俗有碍應飭將照會吊回不准再唱旣而發出吿示一紙粘貼通衢略謂照得攤簧淫詞有傷風化前因覽勝樓書塲違禁演唱業經翁前分府飭差查禁並提究在案兹本分府訪聞租界内各茶館復有演唱情事除查明提究外合行出示諭禁爲此示仰各該茶館書塲人等一體知悉自示之後爾等勿再演唱攤簧淫詞倘敢故違一經提案定子嚴辦不貸其各凛遵毋違切切特示 
[移文緝盜]  
　　昨日法界讞員杜枝園大令接江陰縣吳大令來文内開據事主職員吳均德呈稱本月初十日之夜被盜刦去金銀首飾及衣服等物値價甚巨職子追捕被盜擊傷呈求緝拿等情迄今日久案未破獲誠恐該盜匿迹租界移請飭探協緝等因大令立飭包探嚴密查緝以便歸案訊辦 
[病犯回獄]  
　　惡棍顧爛頭等戳斃孟金寶一案拘獲到縣後旋因患病由看役禀明縣主汪瑤庭大令發往普育堂醫治醫生察得顧犯病勢沈重恐一旦病斃堂中將來鄰封相騐殊多不便因函請汪大令核示昨大令飭原差帶回收禁立命官醫赶緊診治 
[攺期會議]  
　　每届一年期滿法界公董局循例議舉首董昨日十點鐘時寓滬各法商咸至大自鳴鐘廳上集議嗣以各董未齊法總領事白藻泰君商諸各紳董攺期禮拜六再議 
[火厄未成]  
　　前晚十點鐘時本邑小東門大街某絲綫店誤翻火油燈霎時紅光滿室勢將上炎幸卽撲救立時熄滅不致成災亦云幸矣 
[上海巡局紀事]  
　　前晚南巿二十三七鋪巡防局員邱友林二尹督率勇甲巡至萬裕馬頭左近見栅門洞開不覺大怒立命將栅夫胡阿香提至輿前略加研訊判責五十板並念是栅毗連十六鋪境將胡送往十六鋪巡防南避禀請局員陳禾亭二尹訊究○前日南巿萬順瑞米行夥吳順生雇陳阿福所御小車載運白米四擔中途忽被竊去三斗五升被吳查悉扭控十六鋪巡防中局局員黃衡堂二尹提訊之下陳自願將米如數交還叩求恩典二尹憐而許之從寛斥釋○寗波婦人瞿氏向與某鹹貨行夥唐寳卿私識嗣以厭故喜新又與吳春生有染被唐偵悉扭吳至十六鋪巡防北局控訴局員文韻松二尹提訊之下判責吳三百板瞿氏不守婦道掌頰二百下交其姊領回吳押候交保○日前浦東鄉民張阿雲在爛泥渡地方見唐橋鎭人楊姓家迎親偶出讕言爲楊族錦華所聞上前扭住力批其頰並用利刃刺傷其臂張忿甚奔赴爛泥渡巡防局喊控局員徐錫臣二尹立飭差保往提錦華避匿不面因將其兄友金拘獲研訊二尹見張所傷尙無大碍斷令楊赶延醫生調治一面飭傳唐橋鎭十七圖地保沈妙金到來限將行兇之錦華拘案以憑訊懲 
[法租界捕房瑣案]  
　　永興里德興土棧失竊洋銀寳紋報捕查緝疑條庖人陳阿榮店夥鄭玉山所爲解經讞員杜枝園大令訊供准鄭交保將陳迭次責比迄無端倪昨日大令提案復訊陳矢口不承惟稱鄭玉山前在鄭德豐土棧犯過竊案此次是否由鄭行竊小的不得而知大令命還押候提鄭到案再核○車夫應榮卿撬竊車上照會售與沈大昌控經太令訊供押候分别枷責昨日提案著照原斷沈先枷號一個月期滿責放石重責三百板釋出○偷兒倪連法陳阿四張雲生經大令訊供昨日提案著將倪枷號一個月期滿責放陳責二百板張責一百板一并釋出 
[美租界捕房紀事]  
　　本邑人張阿福在虹口崑山路某號洋房内爲侍者近與住居蓬路某號門牌之王徐氏私議朝朝暮暮情好綦深近爲其妻金氏所知於昨日黎明時率同娘子軍多人前往捉姦張情急從後門逸出徐氏遂以金氏無端汚衊彼此口角繼復互毆四百九十二號巡街捕聞之前往喝阻不依一併拘入捕房捕頭詰知事涉暗昧且兩造皆係女流從寛釋出○崇明縣入張仁昌在虹口某姓家爲包車夫昨晨拽車至北蘇州路飛奔向前適某西人这轎式馬車迎面而來不及退讓將其車輪撞損某西人立喚一百十四號巡街印捕到來將張拘送捕房捕頭姑念事出無心令賠償修費洋銀若干元從寛釋出○昨晨小竊王阿培混入新記浜路某姓家竊取布衣適爲某號巡街捕所見解入捕房捕頭令押候解送公堂禀請讞員張柄樞司馬究辦 
[珍物助振]  
　　昨蒙朱桂辛明府惠函云弟薄宦沈淪行囊羞澀側聞陜災甚重願將家藏舊搨九成官法帖一部珊瑚頂珠一座精繡花鳥玻璃屏四幅送交振所變價助振等語捧誦之餘仰見民依念切移緩就急之意欽佩莫名查此次秦中被災之重直與昔年晉豫無異所　海内仁人共體時艱多方佽助此則敝所所切禱者耳又蒙止盒老人助歴代統系歌四百部亦囑變價助振謹請一併登報附聞上海六馬路仁濟善堂籌振公所施則敬等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甯郡辦志文會庚子秋季課案]  
　　　學超等　漢章陳畬奏鐘濠程超　高人俊費廷瑛鄒登泰曾志剛范承登王享兆特　　　　程鳳翥阮惟龢孫振麒范盈鐸王定甲主季彰孫海環余宏淦鄒登瀛○史學兼掌故超等江起　洪允祥陳漢章趙之儒夏啓瑞陳畬　兆林秦　濠胡頌　李思　特等童景熙吳際昌吳佐淸唐鏡蓉吳兆麒瞿瑗范祐李思浩陳東藩李士芬○算學超等楊炳樾陳賢佑袁丙熊　　宣王汝盛李堉濓陳紹麟陳漢章陳其瑞朱榮特等朱受光陳蓮苪志曾李思浩費名達陳光烈余祥俞汝龢蔡靖淸馮有林○輿地超等陳　　周震隆李思浩　憲儒費廷璜孫振麒江起鯤江起　孫海環秦鐘濠特等高人俊周世棠鄒登瀛陳雪堂許渠鈞吳兆麒鄒鳳　鄒登泰張　　陳起　○詞章超等梁錫　張士衡羅　鈞張德容傅元鼎特等萬士達盛炳紳董灝汪超鳳錢輔仁 
[上海縣署瑣案]  
　　元興盛布號股東張文淵　控壽允懹舞弊呑銀一案前經縣主汪大令提訊諭令布　　　董事妥爲　勸至今尙未就緖前日大令提案復訊張供前年小的與韓祝山壽允懹湯雲齊合開布號每股出資本錢一千串閱數年被壽允懹韓祝山兩人舞弊致虧欠莊欵銀五千餘兩除股本悉代鳥有外尙欲命小的找銀一千兩小的以此鋪生涯不甚寥落何致虧折如此之多不願再行找給旋由友人再三理　因找過銀五百兩合計洋銀七百元湯雲齋聞知其事故　　　　　擎　求鑒察壽允懹因病不到由其子壽茂生投案供稱父親股開　　　　　　本早已虧折殆盡由父　　　　　　　　　　　　　　　　　　　　之銀惟張文淵祗肯找銀五百兩且伊本在號中司帳　　　　　　　　　父親舞　　　　　　　　　　　　　　　　　　　　　　　　復核奪○吳明山控猪作主凌了頭霸賴貨　汪大　　　　　　　　　　　　　　　　　　　　　　　　　　　　　　　　　　　　　　　　各作主欠去洋銀三百餘元凌一人欠定　　　　　　　　　　　　　　　　　　　　　　　　　　　　　　　　　　　　　　　吳處定貨錢八十四千因一時無貨可付求　　　　　　　　　　吳叩謝而　　　　　　　　　　　　　　　　　　　干　有　　每日付油十斤妥速淸理不得玩延其餘各家 
[租界公堂瑣案]  
　　前者惠康莊夥王世堯控屈仁生局　經包探陸阿九解送公堂禀請讞員張柄樞司馬研訊據屈供尙有同黨之陳明芝葉茂生沈雲甫等數人因令將屈還押捕房候提陳等三人到案復訊嗣陸探又將原告王世堯解案聲稱惠康莊主控王竊用洋銀二千六　元質之莊夥某甲則稱王世堯僅用空洋銀一千五百元且並未到捕房聲訴司馬以情節不符著將王押捕房候禮拜三覆訊昨晨捕房復將原被一併解請訉究屈供小的只贏洋銀一百五十元餘不知情王則俯首無詞司馬商之梅繙譯判屈罰出原洋一百五十元充公再令王 
碾斃四百三十七號巡街捕見之卽將姜拘入捕房昨晨解請訊究鄒夫婦投案禀稱小的夫婦年將半百只有此女今遭慘斃求恩究辦姜供主人張姓現願給恤撫洋銀求恩寛宥司馬判令張出撫恤洋銀一百元交鄒夫婦領去姜駕車不愼著罰洋銀五十元充公○賊犯吳阿炳前曾犯竊判押外國牢監六個月尙未期滿卽被乘間脫逃前日忽又濳入租界中被包探孫阿星拘獲昨晨解送公堂禀請究辦司馬判再行管押十　月○山東人莊二陳二田二與杉板船户林忠照李如軒霄阿紅等因事口角繼以鬥毆致將林李毆傷經水巡丁何瑞福拘案請究莊陳一味狡展田亦供未動手司馬得代之下著將莊陳等押候林李二人傷愈再訊田阮供作見証著退去候訊時自行投案備質○前者張才星在虹口地方刃傷錢開汀一案經捕房將張解案訊供飭押候錢傷愈再訊昨晨捕房又將張等解案復訊鐷開紅投案供　被張刃傷今醫治略愈叩求究辦司馬判將張責五百板押捕房六個月○胡阿甫至雉妓王蘭卿家住宿乘间將王枝對時表一枚竊去投報捕房後經包探趙銀河拘獲解案請究司馬判責一百板表給王妓領去○王財廣竊取王友三家東洋車一輛經包探張阿五拘解公堂禀請究辦司馬判責一百板○陸阿如竊取李少三家衣服四件經包探邵仁初拘獲解送公堂禀請訊究司馬判令笞責三百板逐出租界之外贓給失主領云 
 
 
