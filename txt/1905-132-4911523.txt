# 1905 - 132 - 4911523

 

Page 1

 
 
[電傳諭旨]  
　　四月十三日奉旨翰林院侍講學士著廷清補授欽此同日奉上諭前任兩廣總督譚鍾麟老成練達學問優長由翰林攺官御史簡放外任洊陟疆圻服官四十餘年所在整飭吏治勤恤民依於地方要政尤能力持大體前因患病奏請開缺回籍兹聞溘逝軫惜殊深譚鍾麟著加恩予諡照總督例賜卹任内一切處分悉予開復應得卹典該衙門查例具奏伊子安徽試用道譚寳箴著俟服闋後以道員仍留原省儘先補用伊孫譚輔宸著賞給員外郎用示篤念藎臣至意欽此同日奉 
　　上諭廣西左江鎭總兵員缺著黄忠立補授欽此同日奉 
　　上諭岑春煊奏特叅文武不職各員一摺廣東補用知府黎兆榕利令智昏當差弊混東莞縣知縣李滋然内政外交均多貽誤清遠縣知縣李光襄貌似有才心術巧詐合浦縣知縣鄒蘭生辦事乖方操守難信候補知縣鄭憲典昏庸嗜利物議沸騰張用賓辦事糊塗玩視興學開缺另補知縣劉盛芳識闇才庸鑽營取巧試用通判歐陽衡聲名平常辦事輕率降補府經歴縣丞張經年貪鄙恣肆不知檢束候補縣丞黄悦華舞弊營私侵漁公欵清遠縣迥岐司巡檢華承榮藉名清鄉勒詐有據試用巡檢何頡英怠于奉公疏脱要犯廣西宣化縣知縣李景驤信任劣紳怠理民事開缺賓州知州曾紀夀行同市儈惟利是圖上林縣知縣鄒銘恩藉案勒罰縱子營私柳州府通判賈春澤罔知廉耻官塲敗類候補知縣騰代選辦理清鄉按名勒詐候棚補知縣林鶴年聲名甚劣行爲可鄙廣東督標候補都司黄如山狡滑隂險貪婪有據管駕北江西海巡船補用都司雍爲桂行爲謬妄嗜好頗深管帶欽州團營補用守備梁善新取巧畏事庸劣無能水師中營提標補用守備張超元得規庇賭巧於諉卸水師提標補用守備林瑩縱賭抗捕行爲荒謬統帶東江水師巡船補用守備宋定臣精力衰頽營務日壞儘先千總黄元洲遇事索擾聲名甚劣督標中營右哨千總何陞高巧于鑽營卑鄙無耻香山恊左營右哨千總黄兆麟藉案詐贓膽大妄爲廣西儘先補用守備羅秋華罔知大體惟利是視著一併革職拔去翎枝曾紀壽賈春澤黄如山雍爲桂梁善新張超超元林瑩黄元洲何陞高黄兆麟並著永不叙用不准投効軍營騰代選華承榮情節尤重並著永不叙用發往新疆充當苦差廣西天河縣知縣王錫侯辦事迂執不洽士論著開缺以府經歴歸部銓選餘著照所議辦理該部知道欽此十四日奉 
　　上諭本日召見之三品銜福建補用道徐紹楨看以道員發往江蘇補用仍交軍機處存記欽此 
[電傳宫門抄]  
　　四月十四日召見軍機徐紹楨奎順 
 
 
 

Page 2

 
 
[論女子教育宗旨]  
　　東西各國言女子教育者不外甲乙二說二說維何甲即賢母良妻派乙即非賢母良妻派所謂賢母良妻者女子教育之目的在造成賢母良妻之資格而止所謂非賢母良妻者以爲賢母良妻不足爲女子教育之目的女子教育之目的在與男子造成同一之地位男女旣同爲人類之賦與其性能均須十分發育不應稍有差異從甲派之說女子不必受高等教育從乙派之說女子必須受高等教育女學發明之世恒伴此二說以互相對壘近來日本之女子教育益發達此二說之相持以對抗者亦益盛於學界上所占之勢力地位實足以風動一世之思潮而資教育家之研究日本從前之講求女學者咸主張賢母良妻說至近數年來漸用歐美女子教育鼓吹非賢母良妻之主義實際上亦漸趨於乙派此兩派之優劣與其利弊現經日本各教育家竭力探討而我國之留心女子教育者亦當注意於此而定其方針也今請先述東人士之論說與其近來言女學者之書籍并參攷英德法美各國女學之大勢以求折衷於二說之間而定我國女子教育之趨向 
　　近日日本某報論此兩派之利弊甚詳其意以爲二者各有利亦各有弊欲計世界人類之永續繁榮幸福與國家之隆盛富强安寗則不可不知賢母良妻之教育然深信賢母良妻之說而誤解其眞意則恐拘束於從前男尊女卑之主義其教或入於固陋流於狹隘陷於淺薄其精神不活潑形式亦不完足此甲說之流弊也若主持非賢母良妻之說者或高倡男女同權或主張女子獨立從事於闊大高深之教育識見學問自應遠過於甲派其事業足以直接貢献於社會國家而　與男子並立之資格然恐或者流於輕薄忘其女子之本根原理而撤其應爲之範圍此乙說之流弊也然而吾人深究女子教育之理固不敢排斥高等教育不適於女子惟深信女學必以賢母良妻爲始基即不可不養成賢母良妻之資格卽乙說之目的亦必借徑於其途東人士論女子教育之利弊如此 
　　記者讀其說因而究其近日女學之宗旨與其情形而攷之於東瀛書籍則知日本甲乙兩派今日之大勢矣日本女子高等師範教授下田次郎所著女子教育（新出版者）其意謂近日日本雖有倡非賢母良妻之說者然向來素重賢母良妻之主義所以其說不能盡施惟於賢母良妻之外稍增其活潑思想以期漸底於男女同一之地位故此書之目的於賢母良妻之外增入良姑一類爲植具獨立之基礎造成完全之人格其論女子教育之目的曰（第三編）須認人類中男女之區别於共同性質以外攷其女子之特性而施以適切之教育夫下田次郎爲女子新教育大家而其所論猶不能棄賢母良妻之說僅於賢母良妻之中擴張其範圍則甲派之勢力可見矣大町桂月亦爲當今之教育家所著女學生訓均不出賢母良妻範圍之外此書亦風行於日本人咸寳貴之至若新出之女學世界倡導非賢母良妻之論者而亦不能盡離甲派而獨立也然則今日甲乙兩派互相排擊戰敗之數未能驟决者學者當於此深察其故矣未完 
[黄埔鐵路測量巳竣本館天津專電]  
　　粤東黄埔 
鐵路現已測量告竣俟圖繪成即妥議章程開築（孚） 
[袁盛兩宫保會商德約鐵路事天津]  
　　盛宫保蒞津後即晉謁袁慰帥密商良久外間頗不易知所知者惟商辦德約鐵路兩事耳（明） 
[江督請緩指撥洋鎗清江]  
　　蘇撫陸春帥以波艦東來各營所用洋槍未能一律電請江督照撥九響毛瑟槍一節已紀本報兹又接清江來函謂江督周玉帥閱電後以局中所存無多請緩指撥復之（家） 
[湘垣拒設洋行之難長沙]  
　　湘撫端午帥近以英商貝納賜在省垣開設洋行爭阻俱窮於術不得已電致署閩督崇軍帥詢以閩省城内所有洋單貨物是否征收落地税蓋欲藉閩省已行之成法爲無可如何之應付也（歸） 
[粤省籌防俄艦東來之計畫廣州]  
　　俄艦己經駛抵中國海面大吏奉飭籌防已密派委員查省河内外砲台并通飭砲台及水師員弁勇丁不得擅離防所又以虎門爲省城第一門户特調水師提督李福興來省商令速赴虎門接印任事並辦理防守事宜又將軍夀留守交卸後本擬月内起程嗣因俄艦將至防務吃緊遂於廿四日乘坐兵輪赴虎門各砲台逐一閱看至廿六日下午始行回省聞沿海之砲壘間有爲風潮所激撼者留守己商諸岑雲帥及時修理以固疆圉雲帥立飭善後局委員帶匠前往勘估工程矣（列） 
[遵札示諭嚴守中立廈門]  
　　近日廈防廳憲接到江督四百里排單札飭嚴守中立遂即出示文云奉督部堂札開現在探聞俄艦東來已過西貢日俄於南洋一帶將有戰事中國早經聲明中立一切應辦義務業經恪守條規分飭遵辦惟查閩省負山面海水陸交錯教堂林立誠恐匪徒溷跡其間乘機散布謡言藉端滋事且查汀漳一帶向有三點會匪名目潛伏分布難保不藉此蠢動漳泉各屬汉港紛歧近來劫案頻仍伏莽滋多亟應隨時分别查辦彈壓以靖地方合行札飭爲此札仰該廳立即通飭各屬遵照會同營汛周密巡查並示諭民間恪守中立安堵如常如有匪徒造謡生事即行嚴密拿辦以安民心各處教堂尤宜加意保護均毋稍有疏虞切切特札等因奉此除簽差移會恊拿保護外合行示諭爲此示仰闔厦軍民人等知悉爾等均須恪守中立安堵如常不得聽信謡言亦不得造謡生事致干拿辦各宜凛遵（蹇） 
[閩省派輪添設海底電線廣東]  
　　俄國波羅的海艦隊將近中國洋面日來由閩派來修造海底電線輪船一艘駛泊廣東省河聞因軍情緊急當道恐陸線或有阻碍故擬添設海綫云（列） 
 
 

Page 3

 
 
[皖亂警信安慶]  
　　皖省宿州與靈縣交界地方現有土匪起事其勢甚熾靈壁與江蘇徐州府毗連之某縣聞亦有土民起事消息（咸） 
[鑄錢局易員辦理蘇州]  
　　寳蘇鑄錢局委員楊夀之明府因所鑄當五銅錢貪心過甚爲害閭閻經撫憲陸春帥撤差另委農務局提調前署吳江縣知縣宗介眉大令能述兼辦未知能略有攺良否也（隨） 
[查明收回當五銅錢略數蘇州]  
　　寳蘇局所鑄當五銅錢自經撫憲陸春帥嚴飭楊委員調查實數一律收回後連日由各地方官詳細稽查現已查明鎭江有五萬串松江八萬串常州三萬串蘇州本城十餘萬串約共三十萬串左右然此僅錢肆及各店鋪所積而言其民間所零星積存者尚不在其内現春帥以楊雖經撤差未便置身事外因限期飭令一律收回違干嚴叅（隨） 
[咨請藩司派員到鎭收回當五錢鎭江]  
　　前者鎭郡居民曾以洋銀向駐鎭寳蘇官錢分銷局易兌新鑄當五銅錢爲數不貲嗣因各處市廛交易均不能通行風潮大起蘇撫陸春江中丞因諭蘇局總辦楊夀之大令卽日停鑄限期收回並將大令從嚴叅辦駐鎭分銷局一聞此信閉門而逃常鎭道郭月樓觀察因於日昨咨請蘇藩司效述堂方伯派員到鎭將兌出之當五錢一律收回以免市面滋生事故（觀） 
[紀黑龍江省設立商務公司行用帋幣詳情黑龍江]  
　　黑龍江省地處邊荒財力素絀目經庚子變後閭左雕殘圜法益壞數年前因錢法壅滯經前延長兩將軍籌撥庫欵設立官錢局開使紙幣地方藉以流通商情不致困敝成效所著利賴至今現由黑龍江將軍齊齊哈爾副都統會籌略仿吉林成法參以商部新章官商合股設立銀行一所開使紙幣匯兌銀錢懋遷貨物名曰廣信商務公司集股本銀五十萬兩作爲有限公司其辦法則選商人爲總董主持公司事務由官派員督察以杜弊混惟以財力所限一時難得鉅欵暫先集股本銀二十萬兩官商各半商股十萬兩　自本省商家官股則由荒價釐税項下各籌墊銀五萬兩業已如數招足印造精緻紙幣於上年冬間開辦一律行使凡租賦捐税均准以紙幣交納無論何人持赴公司支取立以寳銀銀元搭付民甚便之市面亦漸覺通利倘此項紙幣日益暢行即當招足股本五十萬兩擴充辦理俟試辦一年後體察情形按照商部所定條欵詳加釐定再行咨部註册刻下已由將軍都統等會奏情形懇請飭部先行立案矣（震） 
[小學學生超升大學京師]  
　　京師大學堂某學生爲該學堂總監督之門生今春在堂運動欲將其親戚浙江某小學堂學生五人調來肄業此五人者已於前日來堂投文并呈浙江務處所考之卷適爲某教習所見所作中西算術各藝極淺四卷均有不通之語果若此則該監督太覺糊塗而該堂之價值亦從此减矣（乾） 
　　記者按京師大學堂爲各省學堂之表率所取學生乃如是可慨已 
[留學生准移補官費蘇州]  
　　新陽縣人陳定保於前年自備資斧赴日本游學嗣其兄定祥在省中考取日本師範學校官費生旋以患病中止額懸未補兹定保以學未卒業貝斧告罄因特遞禀學務處請移其兄定祥之官費爲伊學資學務處遂電請駐日星使查得定保現習師範速成科約明春可以卒業因即批飭准如所請（隨） 
[羅監督請示禁學生滋事蘇州]  
　　師範學堂監督羅叔藴署正聞考童擊毁定慧等後恐學生滋生事端特請長洲縣蘇大令出示諭禁略云准師範學堂監督羅移開本學堂現已招補足額且添設體操專脩科共計二百餘人其中謹守禮法者固屬不少而沾染浮習者亦所難免休假之日遊行街市誠恐滋生事端宜即加以裁治雖學生地位理應優禮然出外滋事是自棄學生資格請照平時滋事辦法一律嚴究並請出示等因到縣爲此示仰各學生等知悉爾等遇休假之日不准游行街市滋生事端如敢故違定即提案嚴究云云不知爲學生者見此示後將何以爲情也（隨） 
[募勇保護鐵路漢口]  
　　目下漢口鐵路將近黄河原有之衛路兵丁四營不敷遣用當事者因擬添募四營沿途駐紥務期周備（泰） 
[小輪覆没續紀寗波]  
　　甬江北寗波小輪船覆没一事已紀昨報兹悉近日因鎭海舉行賽會往來小輪船有十數艘之多搭客異常擁擠寗波小輪船於十二日晨載客往鎭午刻又由鎭來甬船甫抵埠搭客紛紛躍下轉瞬有四百餘人之多船即開行詎甫離碼頭因船小不克載重旋卽覆没搭客俱覆溺江心當經救生船救起數十人餘俱溺斃此信轉播後城廂人民驚惶萬狀寗道高與卿觀察寗府喻庶三太守鄞縣高子勛大令聞之急赴碼頭閱視繼而提台吕道生軍門亦鳴騶蒞止急知照税務司將各小輪船一齊扣留不准再開一面電逹吳哲人統領並鎭海縣韓子衡大令立卽禁止賽會復用小輪船設法撈取屍骸至傍晚共撈獲屍首三四十具均載至江心寺前隙地暫置以便各屍親認領（坎） 
[户部書吏之驚惶京師]  
　　前户部尚書趙大司農本擬仿照吏部辦法將書吏一律裁撤嗣因王夔石相國再三規勸謂如此辦法失業之人必多萬不可作此刻薄之事故即攺從緩議現張冶秋太宰調補是缺該部書吏料想必照吏部辦理近日無不驚惶失措云（訟） 
[官煤棧舞弊害民江西]  
　　贑省炊煤袁州之宜春最佳饒州之樂平次之居民向煤船購煤原係每担一百二十六斤向煤店購煤則僅一百零六斤自壬寅年改設官煤棧初擬章程亦照 
 
 

Page 4

 
 
煤船合算居民煤船兩不受虧嗣因各煤店無利可圖於官棧委員處納賄數百金遂攺章官棧向煤船購煤每担一百三十六斤煤店向官棧購煤每担一百二十六斤居民不准自向煤船購煤祗准向官棧或煤店轉購每担一百零六斤則是居民煤船皆受大虧而獨官棧煤店獲利無算某委員復用其手叚朦蔽某觀察轉朦某中丞以致呼籲無門久受欺壓近經煤船上控大憲委解大令鳴珂親查官煤棧煤店積弊不知果能不受朦蔽一蘇民困否（晋） 
[咨查綏遠城煤窰情形京師]  
　　綏遠城土默特境内大青山一帶煤窰甚多向歸本地農民私自開採現商部以旣定礦章無論何處礦産均應照章辦理未可任便私開特行咨綏遠將軍請將該處煤窰歴辦情形詳細查明報部以便核辦（震） 
[袁觀察與各領事會議中立]  
　　上海道袁觀察昨因議商中立事宜於午後三下鐘在洋務局接見英日德美各國領事晤商一切約三下鐘散始（金） 
[日總領事致常鎭道照會（爲戴生昌掛用日旗事）]  
　　照會事接准貴道光緒三十一年三月初二日照復續悉一是查戴生昌彤雲等小輪前掛美旗美領事飭美商易美利將美旗撤回等情是當時戴生昌借掛美旗美領事飭禁理所當爲若掛日旗則該商夙隷日本民籍商務一切自應照章辦理本代總領事照會清國地方官照約保護亦屬應爲之事至來文稱該商於光緒三十年十二月内在鎭關報明係華商等情當經飭傳該商一再詰問據稱實無其事或當時鎭關悮會等語本代總領事復查此案原委顯而易見並無朦混等事日中素敦睦誼深望貴道上顧邦交下矜商困移會税司勿惑浮言照章辦理是爲切禱相應照會貴道請煩查照施行須至照會者（金） 
[馬路工程局總辦翁太守上道台袁觀察禀（爲舊電燈廠屋撥借救生局事）]  
　　竊奉札開南市舊電燈廠基前據同仁輔元堂董事郭懷珠等禀請移建救生局之用因念事關善舉批准由官撥借無須由堂繳價仍不得攺作别用惟究於何日撥借未據具報無案可稽飭卽呈覆備查等因奉此伏查老白渡外灘舊電燈廠基地一方本係毘連同仁輔元原設救生局之漲灘二十三年沿浦開築馬路各業户漲灘餘地一律繳價認領該堂未允遵繳將該地撥充公用是以由卑局禀造電燈廠屋現在電廠雖已重建行仁弄口而新廠地小一切煤斤電料以及購存備修駁岸木料等物均在舊電廠内暫爲堆放且卑局巡捕小工住屋不敷亦有在彼住宿以免另租民屋公地公用率出舊章兹旣奉飭將該地撥借該堂移建救生之需卑局自當遵照惟所堆該廠電木等料及暫住巡捕小工一時無處安頓必須另籌辦　頗費躊躇惟有將新廠加造樓房以便存放電料再租民房將購存木料及巡捕小工遷移住放除另行禀請遵辦一律讓空後當將舊電燈廠基地發借同仁堂領用禀祈核辦云云（金） 
[日官禁裝煤赴越南]  
　　十四日東京電云有輪船兩艘由日本馬其裝煤擬赴越南爲日官所禁阻 
[日本第三次行文責法政府]  
　　十四日東京電云日政府已第三次行激烈之公文責問法政府有違中立譯文匯西報 
[俄報望俄美交誼之切睦]  
　　十三日柏林電云俄薄希爲亞報深望俄政府派前駐日俄使男爵魯森君爲駐美俄使俾俄美交誼更爲切睦 
[俄第四艦隊預備駛往遠東]  
　　十三日柏林電云俄第四艦隊現泊於勒伐兒海口已預備一切駛往遠東 
[俄提督考查法船塢]  
　　十三日柏林電云德弗蘭克福直吞報謂俄羅迭拿海軍提督已往法都巴黎係考查船塢情形法某公使允准倘俄在法定造船隻合價二十五萬佛郎則公司願借與俄一百萬佛郎譯德文報 
[日商船被水雷擊沉]  
　　十三日東京電云日本大阪商船會社買科買魯輪船載重一千一百七十八噸於初八日將近旅順被水雷擊沉船上之人皆獲救 
[旅順起出沉船]  
　　十三日東京電云旅順起出沉船一事尚在試行近日已起出商輪兩艘一艘載重一千噸一艘四千墩 
[日報不載拘獲法武員事]  
　　十三日東京電云英路透電局爲法國向日本責問拘獲法武員罷兵恒一事日本聞之不甚明白蓋居於日本之商人旣不能由該管領事自行辦理各國使臣亦不能干預日官治理西人之事本處領袖各報於此事有意簡默其餘報章因刊印此事爲日官所控 
[美禁輪船運藥彈赴日]  
　　十三日大阪電云美國三藩謝司戈海關禁阻迭蒲亭輪船裝載藥彈及軍需品赴日 
[俄亂再紀]  
　　十三日倫敦電云昨日俄京有工人數千名遊行各街市口中高唱革命歌可殺克馬兵用鞭將彼等驅散五日節期俄國東省由發地方及高加索境人之壹堪脱林拿大地方工人亦有滋閙之事爲馬兵所驅散譯字林報 
[華官探查德人占據海州]  
　　字林報云本埠近有謡傳謂德兵在青島南一百十英里之江蘇海州地方登岸驅逐土人並懸德旗聲礮云云查其實情係有德砲兵一艘至海州測量泊船處以致起華人之疑現華官正竭力探查此事據最後之消息謂有輪船兩艘曾至彼處嗣後一向南而駛一向北而駛其爲商輪與兵輪尚未查出 
 
 

Page 5

 
 
[漢口茶市情形]  
　　十三日漢口電云昨日茶市開盤交易甚小茶價亦廉祁門茶五十一兩（去年茶價有六十兩）品質較之往年亦劣殆因産茶之地於數禮拜内有大雨之故也 
[德兵據海州之風說]  
　　十三日東京電云煙台傳來消息謂有德兵輪一艘入江蘇之海州水兵登陸懸掛德旗並聲砲致敬又電云登萊青道接東撫電報謂德兵輪已離海州惟留水師兵數人看守此信息散佈後駐烟德領事謂實因有德砲船一艘駛入海州懸掛測量或傳信之旗號以致有此謡言而東京之人則早知德曾向中國索要一海口作爲儲煤地近日又有烟台輪船載煤糧及材料等由青島駛往一秘密之地故此事甚可疑也 
[俄艦隊力爭再赴康克希]  
　　十三日倫敦電云俄政府力爭波羅的海艦隊照法國章程自有權利再赴康克希海灣 
[俄艦離康克希]  
　　十三日倫敦電云西貢電稱俄船於昨晨離康克希灣向北而駛彼處近地現無兵輪蹤跡 
[俄第四艦隊將過丹國領海]  
　　十三日倫敦電云俄政府已照會丹國政府謂　第四艦隊將於一二禮拜内經過丹國領海 
[法議院緩議中立問題]  
　　十三日倫敦電云法議院議紳屢次詢問中立之事首相羅維亞君惟答稱已飭令遠東法官嚴守中立請各議紳暫行紛議而新間紙議紳之意以爲越南法官雖奉政府命令然並不實力辦理故定欲即議此事後各議紳投簽主緩議之說者占多數故暫不開議此事譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　道員用分省補用知府程太守淯擬白話報簡章並附增白話演說簡章禀續四月十三日 
　　一奬勵之法演說人員如眞能實力奉行長年不輟卓著成效例如一處加增多處演說一人擔當數處演說一人鼓舞多數人聽演說以及演說後其風氣漸開有力者皆知興辦實業建立學堂出洋遊學設圖書館閱報所商會勸工場博物院等一切開新公德者由地方官隨時禀請憲台賞給功牌頂戴匾額等其舉人以上及州縣官教官等另應如何奬勵之處悉候鈞裁 
　　一稽核之法中國所辦新政往往有虚名而無實效即如外州縣所辦學堂禀報者或數十處至數百處按之實際無學科無眞教員者十居八九深恐成效難期徒糜血欵現創辦此報濟以演說乃開通風氣惟一之方法如再奉行不力則極有效之舉將亦變爲極無謂之舉擬懇憲台簡派熱心廉幹能任勞怨之員輕車减從周歴鄉村以稽查學務者稽查講務查直隷廣東四川等省本有稽查學務專員如日本視學官之類晉省應否添設及稽查後如有怠玩敷衍等弊應如何從嚴懲辦之處恭候鈞裁 
　　晉撫張批禀摺均悉由話報章專爲開通風氣激發人心欲令不識字人皆行通曉尤須注重演說實力辦理詳閱所擬出報簡章六條演說簡章九條均尚切實易行報價每份取錢二百文各廳州縣不過此通年二三十千之費而可收開發民智無窮之效凡有父母斯民之心當無不踴躍從事亟應迅速開辦卽由司庫閒雜欵内墊撥報紙價銀一千五百兩先行給發一面由洋務局分别州縣大小派定報數通行遵照俟出報後即同晉報按期飭發收回報價如數歸還以清公欵此報旣以演說爲重應卽定名爲山西白話演說報以資警覺所有撰述及演說等人務須守定宗旨以正大淺顯懇切周詳爲主不得稍涉偏激詭誕之詞以杜流弊惟演說之事得人最難但須粗知時局語言清朗使人動聽即爲上選全在各賢有司博采周諮擇人而任庶幾漸推漸廣不託空言本部院並當隨時委員密查是否實力遵行分别奬罰以示懲勸仰洋務局分行遵照並移明布政司禀摺均發仍繳（收）已完 
[英兵船赴粤廣州]  
　　前數日有英國兵船一艘駛至香山地方各西人乘舢板船上岸分向山上竪立國旗不知是何用意（暌） 
[内閣抖晾實錄京師]  
　　前日王相國傳諭内閣現交夏令所有皇史宬尊藏列聖實錄應行定期抖晾庶免潮濕蠧蛀著自四月十一日起至十五日卽派侍讀中書率同供事等官前往敬謹抖晾以昭愼重（訟） 
[江督觀風清江]  
　　江督周玉帥蒞清江浦後卽以觀風爲最要之務特先出示曉諭云照得採風問俗諏詢乃爲政之資廣益集思吐握實大臣之職本部堂恭承簡命權督兩江風夜孜孜惟隕越是懼今來袁浦尤以整頓地方乂安人士爲切要之圖惟興利必先除弊戢暴乃可安民措置稍乖毫釐千里本部堂下車伊始誠恐情形未能盡悉民隱未及周知所賴邦之賢士大夫糾謬繩懲藉匡不逮爰仿觀風課士之法擇於四月初九日在江北高等學堂考栅考試策論凡舉貢生監無論本籍外籍有願考者即赴清河山陽兩縣學報名由該教官彚齊造册送呈善後局備卷届期黎明接卷聽候出題考試限即日交卷以便校閱等第酌定名次分别奬賞與考諸生務各發抒所蓄毋泛毋隱以副本部堂博訪周咨之至意（夬） 
[官犯起解廣州]  
　　革員裴景福陳桂林於前月念七日經委員郭凌二大令押解起程是日郭大令與各委員及裴同乘肩輿出城至大碼頭下船俟凌大令將陳桂林押到即行開船聞陳桂林當留押番署時曾懇縣宰柴大令轉求大憲緩解數天欲待其子來省一見柴大令言於程臬司不以爲然柴謂此人情之常如大人不允卑職當向督憲懇請程勃然怒曰汝以上司壓我豈我不能揭參汝耶柴謂卑職久欲棄官如果大人揭參不特卑職感激即卑職子孫亦世世感激便請移知方伯卽日將卑職撤任查辦可也言竟悻悻而去說者謂以縣令而竟敢與臬司如此抗辨亦可謂强項矣（暌） 
[洋員勘查輪埠清江]  
　　某日洋橋前泊有白色西式遊船一艘係順昌小輪船拖來船内洋員聞係鎭江關大副奉税務司派來勘視小輪船碼頭並察繪淮關及内河水道（夬） 
[江北提督不兼警察差清江]  
　　淮揚鎭馬麗生軍門向辦清淮警察保甲兹因奉旨暫署江北提督昨經江督周玉帥咨稱提督體制較崇未便再行會辦警察事宜除另行委辦外相應咨請查照施行（夬） 
 
 

Page 10

 
 
[清江高等學堂學生土裁撫禀清江]  
　　江淮巡撫旣奉旨裁撤江北高等學堂學生特具禀帖懇將學堂設法保全或給予文憑以振士氣禀中略謂江北高等學堂創始於光緒二十八年經前漕憲奏請奉旨設立原以江北地方距寗蘇省會較遠有志之士就學維艱故特設學堂於清江浦遴選淮揚徐海各屬士人及流寓子弟俾之嚮學所以開通風氣造育人材意至美也三年以來學生等恪守範圍志在上進今歳因堂中規模未備方擬從事擴充學生等聞之尤爲鼓舞忽值江淮行省裁撤清淮局面將有變更雖學堂爲當今要政且在江淮未分行省之先己奉旨設立此時原未必與行省並廢然學生等愚昧之忱殊多過慮惟恐一旦散學盡藥前功用特合詞擬求大人俯賜援引原案奏請仍存江北高等學堂即歸兩江學務處考核並聲明仿照蘇省辦法分正科預備科兩級正科用高等課程預備科補習中學課分别教授抑或於大人未晉京以前請給中小學堂文憑視學生等學業之程度分别差等以副高等正備科之實庶學堂之基址旣固學生之心志益堅素仰大人以嘉惠士林爲心必能俯順下情維持學務否則一朝罷廢非特學生等有中途輟學之嘆卽以事理論之竭三載之經營糜數萬之欵項而不克幸觀厥成亦人所同惜者也臨禀不勝迫切待命之至（夬） 
[中學堂總理易人紹興]  
　　越郡中學堂自前年開辦以來屢起風潮故於今春開課時曾經府尊熊再青太守重訂規則俾期盡善詎料各學生均與總理周君意見不合動輙齟齬周君遂决意辭退熊太守知難挽留當即另延胡主政承乏主政夙負文名未知能博各學生歡迎否（頤） 
[委差類誌清江]  
　　秦觀察炳禮奉督憲委辦銅元局務吳觀察學濂委辦釐金善後事宜兼總營務處穆觀察克登布委辦淮安關税務淮安府汪太守帮同辦理（夬） 
[學堂難成江西]  
　　贛省高等學堂原就豫章書院改設以規模未能大備另於永和門内建造房屋乃荏苒兩年僅將圍牆築就卽行停工不知是何命意也（晉） 
[惡賊解司松江]  
　　前日郡城東北鄉十字莊十五圖鄉民王姓家被賊徒夏阿小卽王阿小穴壁圖竊有七旬餘之老嫗聞聲而起被賊扼斃報經前署華亭縣孫大令前往勘驗適婁署捕役獲解形迹可疑之竊賊一名婁邑尊黎大令訊悉確係此案眞犯遂備文移送華亭縣一訊而伏近由趙大令提訊一過解府過堂不日即當解往省垣矣（賁） 
[騐收塘工松江]  
　　南鄉金山嘴張家口一帶海塘年久失修每遇潮汛衙潰可虞前署華亭縣陳仲陶大令在任時禀准上憲委員駐塘修築估工二萬餘金迄今已閱兩載始克告竣由現署華亭縣趙豹文大令前往驗收（賁） 
[上海道詳江督文（爲商辦華洋各輪船棄煤灰事）]  
　　爲詳復事本年三月二十五日奉憲台札准商部咨光緒三十一年二月二十七接准咨稱據蘇松太道袁樹勛詳稱小輪行駛内河傾棄煤灰有碍農田水利奉文查禁一案現接好税務司函請照會船廳所擬小輪煤灰均在蘇滬兩口起卸每月輪每收費二元官商等輪及游歴之船各每次收費三角請先咨華屬各小輪暫行試辦果無窒碍再請照會各總領事將洋旗各輪一律辦理等因並將理船廳議復條欵後與承攬起卸煤灰工人所訂合同譯送到道除函請税務司查明華輪號數一面移會蘇州關道並分行蘇松太各屬飭知外理合詳祈核咨等情到本大臣據此除批現據該理船廳所擬辦法尚屬妥恊原可照准唯請先從華輪試辦是否不致趨趨此舉辦理合宜能使河道不受淤積於洋商行輪亦有便利各華輪遵辦之後洋輪船終獨異殊非政體而失平允仰再會同税務司商令華洋各輪同時試辦倘必如來詳先從華輪試辦亦必使洋輪將來順從確有把握免致參差否則再與會商磋磨稍遲一二月定議禾嘗不可印發外相應咨部查核示復等因並抄摺前來查前據翰林院侍讀學士惲毓鼎等呈請飭禁江蘇内河小輪傾倒煤灰一案迭經本部先後咨行籌辦在案此次理船廳所擬辦法經貴大臣批飭會同税務司商令華洋各輪同時試辦等語洵屬至當不易之法若照該廳所議先從華輪試辦恐無以服華商之心轉以啓趨避之漸况同一行船同一河道而此禁彼倒不特於事體無益於政體亦屬非宜且洋輪若准其傾棄煤灰仍與農田水利有碍殊失辦理此事之本旨相應咨復貴大臣查照飭屬詳議總以華洋各輪同時開辦方無流弊爲要等因到本大臣准此除分行外札道合行札飭札到該關道即便遵照會商妥辦詳復核奪等因奉此伏查此案前奉憲臺批示遵即致關照辦並錄報撫憲曁分别移行在案旋接好税務司函復此事關於交涉須請照會領袖總領事查照分别轉商各總領事核准方可照辦去年十一月函示租界領袖抄送公會董事所議辦法四條之内第三一條係爲日商小輪公司擬請在蘇滬一路沿途分設起灰站所八處云云此條萬不能行因其往來蘇滬各小輪船夜行之時居多中宵黑暗萬一再遇風雨之天不惟本船屢次停輪固巳諸多不便尤恐夜色模糊易與他船啓碰撞之禍等因當將理船廳議復四條及所訂合同照抄備文送請租界領袖總領事轉商各國總領事會同核辦現尚未准照復奉札前因除照催外合先將遵辦大略情形具文詳復仰祈憲合俯賜察核爲此備由呈乞照詳施行（明） 
[上海道照會德總領事文（爲催酌定華洋各輪船傾棄煤灰辦法）]  
　　爲照催事照得各小輪行駛内港酌定傾棄煤灰辦法前奉南洋大臣批飭會同税司責令華洋各輪同時試辦等因卽經由道於本年三月十七日照請貴領袖總領事轉商各國總領事會同核辦現尚未准照覆兹奉南洋大臣札准商部咨華洋各輪同時開辦方無流弊飭道會商妥辦等因合亟照催爲此照會貴領袖領事請煩查照前文從速會商核辦見復望切施行（明） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　經電明各在案所有認定之數已在司庫及籌議公所解支各欵内移緩就急竭力騰挪計於光緒三十年十月間兩次解過銀二十萬兩又於十一月間解過銀二十萬兩共足四十萬兩之數均發交號商匯解江海關道收存彚撥兹據布政使聯魁詳請奏咨立案前來奴才覆查無異除分咨查照外理合恭摺具陳伏乞皇太后皇上聖鑒謹奏奉硃批該部知道欽此 
[署貴州巡撫曹奏爲黔省餉項匱乏無欵可籌籲懇天恩敕催各省將應協黔餉迅速撥解以維邊局摺]  
　　署理貴州巡撫布政使臣曹鴻勛跪奏爲黔省餉項匱乏無欵可籌籲懇天恩敕催各省將應恊黔餉迅速撥解以維邊局恭摺仰祈聖鑒事竊查黔省僻處邊陲素稱瘠苦應徵錢糧釐税爲數無多不敷支用全賴各省協餉彌縫缺乏光緒九年前督臣岑毓英核减餉需每歳請撥銀一百九萬兩係綜計度支爲萬不可少之數本年惟四川省源源接濟九江關僅解銀一萬二千兩湖北省解銀一萬五千兩湖南省解銀二萬兩廣東省上年雖撥解四萬兩因調黔軍赴粤巢辦遊匪作爲帮助兵餉之用不入餉項之列福建江西兩省向由黔省應解部庫土藥厘金項内提撥數亦無多此外如江蘇山東浙江曁運庫並東海關等處均未籌解分釐以致各營月餉無欵支發積欠甚多兵練異常困苦而本年粤西遊匪竄擾丙妹四寨等處黔軍極力堵剿幸獲粗安近復電奏欽奉諭旨與湘粤各軍合力剿辦冀絶根株提臣親赴黔邊居中調度所需餉械尤極浩繁而每月奉派之賠欵及文武學堂經費亦無一不闕要需若恊撥或有不濟例支巳屬難緩况當各軍馳逐於邊瘴之地餽餉稍以拮据不惟譁潰堪虞亦且事機貽誤據著藩司袁開第詳請奏催前來相應仰懇天恩敕部轉飭恊黔各省督撫臣飭今藩　關直務將應協黔餉迅速撥解以維邊局不勝迫切待命之至除將各省欠餉開單咨部查照外謹恭摺具陳伏乞皇太后皇上聖鑒訓示謹奏奉硃批户部知道欽此 
[署湖南布政使曹奏爲應派賠欵按期赶解片]  
　　曹鴻勛片再查前准户部來電奉旨各省所派賠欵應按月分匀赶緊籌措先期交由上海關道轉付不得稍有遲誤等因欽此遵卽轉行司局遵照辦理已將光緒二十七年十二月起至三十年十二月止應解第一批至三十七批每批解銀一萬六千六百六十六兩六錢六分七釐交商號先期匯交上海關道兌收轉付在案兹復據該司道袁開第等將應解第三十八批之欵由糧儲道庫借撥一萬六千六百六十六兩六錢六分七釐繕具文批交由天順祥商號匯交上海關道兌收詳請核奏前來臣覆核相符除咨政務處外務部户部查照外謹附片具奏伏乞聖鑒謹奏奉硃批該部知道欽此 
[署理兩廣總督岑奏爲剿辦思恩府屬及柳慶南境土匪迭獲著要積患漸平謹將在事出力人員擇尤請奬摺]  
　　頭品頂戴兵部尚書銜署理兩廣總督臣岑春煊跪奏爲剿辦思恩府屬柳慶南境土匪迭獲著要積患漸平謹將在事出力人員擇尤請奬恭摺仰祈聖鑒事竊照廣西匪患始於左江而蔓延於柳慶各屬　於光緒二十九年督師西征奏請以總兵丁槐署理廣西提督並將蘇元春原部各營分别裁併撥出衡字貴字十一營交丁槐統領專辦左江股　左江漢土錯　山險瘴深游匪踞爲老巢地方備極凋敝丁槐受事以後先以整頓營伍築建碉卡爲急務布置數月剿撫兼施民匪漸分游土亦漸歛跡三十年三月初間黄五肥股衆三千餘盤踞永康州羅陽土司一帶丁槐會合思恩南寗各營八路齊進痛加殲擊黄五肥遂被格斃餘黨之幸存者狂竄上思匿於廣東交界之十萬大山丁槐率隊跟追復與東軍會合圍困匪糧不繼饑死無算其衝出者悉爲我軍殲斃附近通匪各村反正安業者數以萬計由是兵威所攝民團亦知振作捕匪禦盜以助官兵所不及左江漸就肅清適五月十一日柳州營勇肇變人心震動叛匪北走兵力亦全注於柳城融懷而柳慶川南及思恩各屬土匪復熾先是署思恩府知府和廷彪所部綏遠軍八營臣曾分撥四營交丁槐接統及是以丁槐兵力較厚因咨商抽調數營進駐思恩切實搜勦思恩柳慶交界之積匪以滕正宜覃火生陳社求爲著要黨衆且悍蹤跡又極飄忽下槐於八月間馳抵賓州兼旬之内擒獲賓貴著匪王春林侯四陸八懲辦並起出被擄男婦多人匪黨震懾各營分投勦捕迭有斬擒尤以勦辦滕正宜楊飛漋兩戰爲最著楊飛漋匿於來賓之松栢村營官陳世華唐啓新攻勦三晝夜不克卒以火攻始將楊飛漋及匪黨六七十人焚斃滕正宜匿於遷江之洛敏㟖地極險峻唐啓新首先奮攻登隘猛擊匪越層巖潰逃我軍邀截竟將滕正宜擊斃斬馘四十二級賓州遷江來賓一帶漸次靜謐遂進辦　遠之忻城理苗忻城理苗均係土司與遷江來賓接壤年來爲覃火生陳社求等往來竄擾居民大半被匪脅從時署右江道龍濟光專辦五十二峝未暇分兵兼顧覃陳等匪勢益猖獗丁槐十月間分四路進兵節節前進各軍遇匪即擊十餘日連破㟖米㟖照一帶匪巢二十餘處奪獲快槍土槍八百餘枝生擒匪首覃火生及其弟覃三覃四覃肖孺等訊明正法黄五嫂一匪亦先在尖山地方爲唐啓新擊斃隗祉　竄匿來賓十二月復爲陳世華圍攻生擒訊辦匪勢日衰兵氣日振往來掃盪餘孽悉除臣於二十九年懸賞購緝之巨匪至是日殄滅無遺十一月下旬丁槐因聞有股匪由柳城圖竄理苗因飭各軍前赴馬平迎戰遇於馬平之弄竹木吉等處分路接仗我軍頗有傷亡入夜扼要設伏天甫黎明匪各衝出爲伏軍四面合截槍斃無算擒獲生供三十八人奪獲快槍二百餘枝查有達字營叛弁王崑山莫昌年黄才忠黄道生在内訊係在融縣苗山擊敗逸出糾合土匪圖竄理苗卽於軍前正法於是達營叛勇全股遂以悉平臣查左江一帶游土句結匪患己深思恩及柳慶以南積匪本多竄匿尤易丁槐以五千餘人辦理左江及期年漸就平靖移辦思慶積年巨憝悉己成擒所部土卒　能所向有功其勦辦左江出力人員俟查明另行彚案核保現辦思恩忻城理苗各營奔馳四月轉戰於嚴穴險邃之地實屬備著勤勞若不先行請奬無以鼓舞戎行所有在事異常出力之管帶衡字前營花翎副將銜廣西提標補用游擊綽勇巴圖魯陳世華擬請免補遊擊以參將儘先補用並加總兵銜管帶衡字左營藍翎儘先補用都司唐啓新擬請免補都司以遊擊儘先補用並加副將銜管帶實字後營藍翎都司儘先守備傳夀禧　帶綏遠先鋒左營藍翎儘先守備徐占得均卽請免補守備以都司儘先補用並加遊擊銜銜字營親兵營右哨哨弁營用武舉木全忠擬請以守備儘先補用並賞戴花翎革職留任効 
 
 

Page 17

 
 
[餘令頒發淺明告示杭州]  
　　餘杭縣方佩順大令蒞任後編成白話告示發貼城鄉以期實行爰爲照錄於後本縣定於初八日放告先有幾句話對你們說頭一層呈子要說實話不可誣告人不但一概全虚纔算誣十件事九件是實一件是虚也呌做誣大清律例上說的有誣告人家輕罪加二等重罪加三等本縣是一定要照著這樣辦的　不是格外從嚴是有個應辦的道理譬如那人本來無罪你去告他到了官問不出來那人受了寃枉就是問出來了那人已受了拖累你這誣告的人到没事情自然落得告人地方上詞訟自然多了就是本縣要辦誣告的意思以後遞呈子的要具一個誣告坐罪的結隨着呈子進來没有結的不收第二層呈子前頭有功名稱功名没有功名就稱民人不准加上教民客民字樣這也不是格外新法實在是保護教民客民的道理現在人家都說教民欺負平民客民欺負土民其實本縣曉得並不盡然但是呈子上寫了個教民客民字樣人家眼睛就看不慣了將來就是有理的官司斷了你贏了他們就會說你們倚著强勢欺壓他了他恨自然加深彼此所以不和如果與他們一樣官司贏了他們也没有閑話好說豈不是好第三層捐功名的人要把執照夾在呈子内遞進以免有功名的冐充這是體你們有功名的顴體　的意思本縣當堂收呈只一看即刻親手交還本人又不怕失落又不怕經書差的手留難訛詐儘可放心本縣是怎麽說怎麽做的没有一句欺人的因爲要覆審怕他離遠了不得已把他押一押這一押百姓就吃了苦了本縣曉得這個苦處所以要你們具個妥保就可以交保免得受押這是本縣愛惜你們的意思你們是自然樂得遵的第五層是免跪審從來案子難結多半因中証不齊那中証何以不到多半是怕跪堂所以正經體面人不肯替人做中証那些訟棍偏喜歡出頭以上堂爲能於是乎訟事就多了而且難結本縣定一个規矩除了命盜奸拐痞棍娼優那些人照舊跪著以外不論有無功名一概站著聽審但是兩造不准在堂上爭執無理本縣顧你們的體面你們也要自愛體面纔好以上五層都要遵照毋違切切特示（續） 
[捐短絀紹興]  
　　越郡之酒本爲土貨大宗前由趙漁衫太守創行印花税復經劉浩如太守竭力整頓收數大旺歳可抽銀三十餘萬兩刻由王欽山太守晉省禀陳現因銷塲不廣以致税額短絀擬請下届補徵足額以紓商困（頤） 
[緝獲匪船松江]  
　　北鄉塘橋錢開設屠鋪之張象貞前夜有賊匪攔入掠去衣飾等物報經婁縣黎子新大令勘明嚴勒壯捕飛緝在案詎前日有匪船一艘駛至北鄉泗涇鎭汛弁劉菊坡把戎見該船形迹可疑派人偵察暗隨到松伺其泊定後卽赴婁署密報太令立派差役獲住到案審訊該匪四人均餘姚籍聞卽行竊張姓之賊也（賁） 
[女工傳習所續考紹興]  
　　越郡萬安橋河下前由裘君等組織女工傳習所計分機工鍼番國文算學等科規模略備其速成班刻將畢業故又出示招集一俟報名滿額卽由女教員考驗不拘年歳仍照三個月卒業以廣傳習（頤） 
[閩省採辦桑秧廣州]  
　　日前閩浙總督派委周有基赴粤採買桑秧咨請函院通飭關卡騐照放行說者謂福建地質與粤相同今亦留意種桑之事將來蠶業必日臻發達也（暌） 
[同令履新廈門]  
　　新任同安縣楊文榮大令已由省乘安壇輪船赴厦詣道轅禀到上月二十六日换乘小輪船赴同擇吉二十七日接篆視事（蹇） 
[提倡教育衢州]  
　　浙江衢州府江山縣龔大令廷玉蒞任後卽將書院改設學堂延聘鄭廣文景翹爲總教毛廣文頌華爲監察龔大令則總理一切規則課程悉臻周妥殊足爲學界生色也（頤） 
[課程改良江西]  
　　贑省高等學堂課程屢改未定今年黄大壎大史爲總監督後即命學生將課程應須攺良之處繕具條陳公同酌定現學生已擬就數則一倫理文學攺理化外國史二算學仍上講堂刊布術法其逐日功課簿仍送核評閱惟教習須添聘一二位分班教授以專責成三經學史學刊布講義仍上講堂但看書不聽講四添聘理化教習五每齋設一自習所公購報章二三種以便公閱並讀洋文收互相攻錯之益（晉） 
[查考保商江西]  
　　日本大阪公司大部八洲夫君至贛省考察航路商務迭紀前報現大部君事畢回漢道出湖口卽往保商局查考章程該局黄梅伯大令當將章程交閱照抄一分而去（晉） 
 
 

Page 18

 
 
[蘇郡府試四誌蘇州]  
　　蘇州府許太守於本月十二日發貼長元吳江震五縣文童初覆案計長洲共取五十名元和五十名吳縣六十名吳江念八名震澤二十名兹將前列照錄於下（長洲）宋履豐張斌毅汪樑孫陳嘉猷汪增祚貝祖燕張慶繩顧賡熙周毓靈丁士斌（元和）顧文光潘承華張澤霖吳傳紳顧肇昌蔣震元朱敦詩宋嘉釗沈禹襄朱兆麟（吳縣）錢祖鐮王龍雷學志朱祖基張志俊錢人鴻潘琪芬瞿震孔慶鏞劉傳奎（吳江）黄夀彭陸明堃柳受珍毛廼豐王兆鰲陸淮清吳廷鈞葉與鳳顧永思陸懷棠（震澤）沈建勳吳毓麒沈兆　陳傅良沈人鑑吳錫嘏劉兆奎任兆甲龐文彬毛廷鷺（隨） 
[緝獲巨竊蘇州]  
　　本月十二日吳縣捕役在閶門外山塘河中緝獲匪船一艘匪徒三名船中起出盜賊所用之器具多件併贓物數箱當卽解至縣署禀請李紫璈大令究辦（隨） 
[俄兵又來]  
　　昨日午後四下鐘由某輪船載到俄兵數百名從英大馬路向西至新閘北首曁曹家渡等處分别駐屯惟此次所到半巳受傷甚有以扛夫四名舁之登岸者亦可見戰時之敗狀矣（木） 
[俄兵無禮]  
　　前日午後有俄兵船水手在某處沽飮大醉至南市十六鋪裏馬路一帶闖入店鋪强取物件見有婦女恣行無禮沿途隨而觀者密若堵墻幸巡街捕按叚彈壓得免肇禍（土） 
[私販受傷]  
　　湖北人汪德生專以販私爲生昨與同黨在浦東販得私鹽若干包爲緝私巡船瞥見上前攔阻汪膽敢拒捕被營兵槍傷腰際彈丸深入奄奄一息經同黨舁送虹口同仁醫院求治未知能保性命否（火） 
[定期會訊]  
　　英商模柴控劉柏生不交股票銀兩一案經英副領事德爲門君照會讞員屠司馬將劉傳案訊追昨晨十點餘鐘劉延哈華托律師投案候示明府商之德君訂於本月二十八日傳同原告質訊劉仍由哈律師帶去（木） 
[警察不禁糞夫]  
　　保甲總巡以各糞夫隨時挑糞穢氣難忍諭限時刻不准違犯詎日來該糞夫等日久玩生依然違禁本城各紳士等以警察業已開辦此端尚未嚴禁特投總巡局禀請禁阻（金） 
[栅夫苦况]  
　　本城各栅夫工食自總巡朱明府患病後延不發給各夫情急特於前晚聚集投局禀請發給以濟急需（金） 
[火警續聞]  
　　前晚八點鐘時虹口吳淞路失火已紀昨報兹悉係馮福泰酒店棧房起火焚去萬泰烟紙店萬興飯店潘恒泰烟紙店等數家房屋六幢被焚各家均未保險惟起火之家保有火險銀六百兩（火） 
[上海官事]  
　　卸任贑榆縣徐明府定生江寗南路保甲候補知府蔡鼎臣太守國器昨均到縣拜會○本縣主簿孫笠幹少尹傳楨昨日分投道縣禀請給假一天○候補副將陳副戎季同因公來滬後現欲赴江寗禀見周玉帥昨投道轅辭行○候補道劉觀察式通昨因要公投道拜會（金） 
[上海縣案]  
　　盜犯嚴老么前經汪大令提訊供認夥搶嘉定丹徒兩縣當鋪兹又緝拿羅老四戴老四到縣收押前晚奉大令研訊戴供向在北省當勇去歳來申尋兄被謝錦堂紏往無錫搶劫某户同夥有談友生劉福賢劉桂生胡老九及不識姓名多人餘無别案及訊羅老四供並未犯劫大令怒其狡賴刑訊良久始認正月間隨同爲首之張大仲楊福炘等二十餘人至嘉定姚家橋地方抬石撞開當鋪大門搶得洋銀首飾分給小的洋二十五元大令飭帶嚴老么質對忽與前供翻異大令喝令掌頰五十下供與羅老四同搶嘉定當鋪確係張楊二人爲首大令判嚴仍還禁外監羅　分押自新所候再嚴訊（金） 
[法廨停訊]  
　　昨禮拜三爲法公廨堂期緣中西問官别有公務先期咨照捕房所有應訊各案暫停一期（水） 
[馬路工程局事]  
　　本年三月間盛志君在馬路工程局控張菊懷冐名川沙同生泰紙店至新永泰冐取紙貨經襄讞黄衡堂二尹提訊予限清理交周文祥保去前日張又攺名雲彪向大馬頭景星銀樓騙取金簪一枝囑學徒跟至秦馥記紙店内付以牲大莊期票洋七十元學徒回店經執事人察知僞票即向秦馥記找尋早已逃去遂禀控馬路工程局總辦翁子文太守飭差追傳原保周文祥到案勒限交出以便究追○前日鴻裕錢莊徐芝卿扭夀興衣莊夥王子卿至馬路工程局控被藉端行兇擊毁招牌等情翁太守正欲提訊王巳向徐負荆請罪徐始允爲求銷免予訊究（土） 
[補訊縱火圖賠案供詞]  
　　日前哈華托律師欲補訊恊和祥號主顧錫甫供詞已紀前報昨晨英副領事德爲門君蒞廨會同襄讞孫耳三明府研訊捕房將人証解堂候質顧錫甫供協和祥於去年八月開設初祇保險一千兩本年正月夏潤祺拼入資本二千夏卽在店經理小的於二月二十三日回嘉定掃墓至二十八日回申晚間即起火所有續保之二千兩是夏經手小的亦未將肥皂寄棧運往嘉定回店時見貨色已缺詢之夏潤祺據云同行批去等語朱運甫供開生記布號與顧錫甫之弟顧倫先爲友與錫甫是初識餘不知情顧倫先供與錫甫同陳松甫供在怡和保險行爲式老夫恊和祥火險係蔣品全經手初保一千兩至本年二月蔣來稱加保三千兩後同洋人往察因店小加保二千兩至四月一號顧錫甫携來洋四十八元二角三分將單于取去訊至此判各人退去候核（木） 
[會訊裕泰行控定貨不出案]  
　　英商裕泰洋人前控楊潤記定貨不出案經襄讞孫萌府會同英德副領事提訊判各邀洋貨商董理復巳詳本報前日午後明府會同德君復訊原告裕泰洋人將所定之貨樣帶騐請飭令出貨明府以洋商釐事業己復到内稱如果定單載有三尺六寸准字則貨樣不符應得退還如無准字祗得 
 
 

Page 19

 
 
通融讓價出貨惟華商董事尚未復到公堂不能任令遷延與德君會商良久判令楊潤記交原保限七天出貨倘所出之貨有與原定門面寛狹不符准再具禀聽候會商原告量爲减讓兩造均遵諭而退（木） 
[公共公廨晚堂案]  
　　粤人梁應綿張兆豐控年興號經理關耘彰侵吞帳欵前晚奉讞員署司馬提訊梁供光緒二十九年分與張等合股洋共三萬一千元開設年興雜貨號延關耘彰爲總擋手店事悉歸關調度至三十年春關除將資本用空外復虧各莊銀一萬二千餘兩職商向索所虧清帳一味延約至五月廿九日携帳將店關閉逃往原籍兹請訊追訊之張供與梁同訊之關供此店實係張兆豐逼倒兹將帳單呈閱張供職商在北京貿易前因有洋一萬二千元存在年興號内並無憑據手摺是以向其追取惟取欵在二月閉店在五月司馬復向嚴詰關供六月初動身時各帳却未交明司馬判關先行管押候諭梁張等股東如再訊斷（木） 
[公共公廨早堂案]  
　　昨晨英副領事德君臨廨會同襄讞孫王兩明府訊案馬仁山禀稱瞿吳氏同許雲龍領女孩蔣九弟稱欲賣洋八十元盤詰之下知許誘拐報捕拘解請訊蔣九弟供由許雲龍領至上海將欲出賣吳瞿氏供蔣九弟係許雲龍領來託小婦人價賣不敢担當明府商之德君將蔣女發棲流所留養許押西牢二年○勝業公司經潤山徐蘭齋等十家控王安仁竊去玻璃一千餘塊賣與李云山處田控解案判李押捕房二月王安仁責三百板枷二月滿限後再押西牢一年○捕解拉客雉妓周王氏王巧仙李芝寳三名判周王氏罰洋五元王李二妓各罰洋十元另有李翠鳳一名由捕房保出存保洋念元判卽充公○捕解積竊王友利請究判責三百板押捕房三月罰作苦工○前由捕房解送拉客之張胡氏即阿巧徐陳氏卽阿三當經諭飭查明是否雉妓再核昨據捕房門差禀稱由探查明確係雉妓兩妓供近已從良判從寛開釋○楊四美白得柯控王毛毛竊去茶葉賣與葉惟榮處送捕解究判葉押三禮拜王枷一月○朱富春將妻毒毆情急跳樓跌斷腿骨由捕將朱並二房東婦一并拘解二房東婦供前月一男一女至朱沈氏樓上被其夫所見昨日其人又至富春羞恨不堪將妻毒打並言用刀戳死其婦驚恐無路從樓窓跳下折骨判將朱交保俟其婦醫痊用行訊究○捕禀馬車夫陳阿明因快馬違章拘至捕房當卽保出存保洋十元判將保洋充公○馬車夫陳阿四停車馬路人無蹤跡由捕解究判罰洋十元○方玉亭泰源棧等四家控王長興吳氣之竊去衣服判贜給失主認領王吳各責二百板吳押捕房三月王押西牢一年○酒店主莊又生控孫長根行兇毁物兩造均有不實不盡姑寛不究開釋○包探朱桂生解喬在亭至案據稱喬開磚灰行有同業沈愼榮將梁小星之生意奪去因糾人與沈爲難由沈投訴捕頭命小的將喬拘案質之沈供開磚灰行梁購小的石灰一百七十三擔收得現洋鈔票一百元爲喬紏人蝝毆並將洋票打失喬供不敢行兇梁供租界内水木作料並無行規聽人選購明府見兩造額有微傷以喬不應糾衆行兇判押捕房七天沈失洋無憑免追完案○包探倪順泉禀稱奉票至長裕里提石庽　鴇詎巳爲老沙遜封釘問諸鄰佑據云　鴇長罪遣逃房屋被釘明府諭令嚴拿務獲究懲（木） 
[法租界捕房案]  
　　亨泰押店夥某甲收用會欵洋一百餘元未幾身死會中人以甲會簿上用亨泰牌號將店主朱某扭訴捕房捕頭准予交保俟堂期交訊○細崽孫阿福侵用帳欵洋二元爲洋東查悉扭送捕房捕頭准予交保候核○甲乙二賊行竊各贓爲包探緝獲拘入捕房捕頭命押候吊到原贜解堂究懲○湘人某甲曾夥劫嘉定縣境某家經嘉邑尊移文至上海縣請爲協緝前日縣署某捕役在法界途遇當卽恊同包探拘入捕房捕頭命押候解堂移縣訊究（水） 
[美租界捕房事]  
　　前晚有甬婦某氏經茂海路被細崽施阿來百船調笑經巡捕將施拘送捕房捕頭擬將施押候解辦因氏不欲多事從寛釋放○積竊徐阿大竊得孫桂生家綢衣多件爲包探張才寳所見連贓拘入捕房押候解堂懲辦（火） 
 
 
 

Page 20

 
 
   
 
