# 1884 - 122 - 4903975

 

Page 1

 
 
[畵報出售] [  申報舘主人啓]  
　　本舘新創畵報特請善畵名手選擇新聞中可驚可喜之事繪製成圖並附事路由點石齋删印每月定　數次每次八圖由送報者隨報出售每本收回工料洋五分其墓繪之精筆法之細補　之工諒購閲諸君自能有目共賞無俟　述上海除賣申報人兼售外申昌書畵室亦有出賣外埠則隨報分寄就近取閲可也兹準於四月十四日弟一卷書成發兌特布 
[經籍纂詁出售] [  點石齋王人啓]  
　　儀徵阮文逹公視學浙江時以經術爲多士倡衡文之暇譔集經籍纂詁一書士林珍之如拱璧惜乎兵燹之後初印本良不易得坊間雖有翻刻舛誤旣多貽害匪淺本齋不惜重貲購到白帋初印本并將補遺逐頁繕寫分附每韵之後工料則精益求精校對則慎之又慎仍用照相石印法縮成巾箱本式分裝五本定價兩元治經之士當無不先覩爲快也準於十三日出書售處悉照曩例此白 
[書報東京軍信後]  
　　昨日本舘報登東京訪事友人初一日來信其中所言頗爲確鑿其法兵舉動固不可知然細審其情狀似有不及兼顧之勢於此而益知前此廣西南寗來電之信而可徵也夫東京之信以本月初一日發其中言及　兵近來頗用英將戈登之言法兵所至華軍卽行退去而不與之力爭及法兵去則華軍髓躡蹤而至故洪化之役華軍悉取其　　軍裝而去然則法人雖得洪化止得空城而已太原則於法將柏里也退後仍爲華兵所得朗松路上則於法將尼格禮也旣去而華兵仍守路安之地南寗電信謂華兵復太原福平在三月初八九日故吾謂東京之信可與前此南寗之電音相印合卽此可見太原路安兩路之華兵固未曾稍有亡失也夫路安近粤此一路度必係廣西之兵太原近滇此一路度必係雲南之兵潘張二帥久歴戎行身經百戰當有成竹在□者其左次於該處殆欲由此兩路相度機日以爲現復北寗之計未可知也法人之心本欲聚華兵於北寍而悉殲之正慮百後患故也乃法人之計毒而天心人事不能預定尼格禮也爲此毒計而洣祿□至後期是獨非天意乎海濱沈石船以阻敵人之來路山後作浮椥以備己軍之退歩此皆妙算先操有非法人意計之所及者特以法軍槍炮享爲堅□華兵自顧不如故不得不預先通盤籌算不敢顯與之相持耳然苟用英將戈登之言則法人之於東京一役有欲罷不能欲速不得其進退維谷之勢有可以預决者矣卽使華軍僅有牽制之力别無制勝之方然曠日持久老師糜餉所得不償所失則可爲法人操其左券矣戈登爲英國名將久在中國深悉中國情形去年有上李傳相一書談及用兵之法云中國之兵而欲求制勝不必力與敵鬥也但使日夜驚擾俾不得片刻寗敵如悉銳來攻則立卽退舍以避其鋒少焉又相驚擾若此則敵兵雖强必且疲于奔命而窮於防守卽此足以制勝幷不用□辦外洋之精鎗世郎中國舊式者用之亦儘足恃葢外洋之鎗雖佳華兵非所素習且本不與敵人對壘則轉不若用□式之槍爲華兵所習慣而且可以省費也此言也本館曾經取以錄報然竊猶疑其言同兒戲日使華兵不用佳鎗恐其說未必可採今而知其言之寔有切中華兵者也倘採□用之用舊式鎗以節軍費且令敵人無戒嚴之心而彼出則歸敬歸則復此計雖不能施於外洋以直趨巴黎□而在東京則此策□爲可行何則法國之兵必用兵船載來遠隔重洋頗爲不便來時銳氣過盛一鼓進攻華兵則偃旗息鼓而去之卽使法人奪一地取一城亦不啻　 
如石田之獲而又不能處處分兵以守以及法人去此適彼則華兵伺隙而復入其地彼欲圍而殲我則預辦出路不墮其計彼如窮追則四散分走使彼莫可蹤跡彼如得一地守一地則兵勢旣分兵力必弱我可萃於一處以攻之彼衆寡不敵必將不支彼如合兵以攻圍則讓其銳氣先去之勿攖其鋒彼欲逞其志而志不得逞欲求一戰而卒不可得兵連禍結□無了期而我兵滇粤兩處各分餘丁已足敷用軍械則不必費重價行兵則不必出死力進則有可取之機退則有可歸之路不求勝而但求敗而不傷則軍志先定而氣亦足不在臨事之力與爭持而專爲異日留爲後圖之計則以逸待勞先操勝算雖曰如此則中國亦不免老師糜餉然法人恃其槍炮之精船艦之利而黷武窮兵惟日不足苟中國而必欲與之力戰則無論水師彼擅其勝陸戰我擅其長而兩軍相見於疆塲必有罹鋒鏑而攖兵刃者何如專用此計以相牽制之爲妙也昔楚人逞兩廣之雄蠶食澡陽諸姬人莫之敵而晉悼公三駕而楚不能與爭則正以此法勝之也因東京來信在是言故特爲推而廣之 
　　　上諭恭錄ＡＢ四月初奉　上諭巡視南城御史愛興阿等奏特叅疏防盜犯各官請旨懲處一摺三月二十六日夜間在左安門外關廂長泰當舖有盜匪數十人進院放鎗擊傷舖夥張五身死搶去衣飾銀兩等件副指揮沈祖皇事前旣疏於防範事後又未卽弋獲贓賊實屬玩視捕務沈祖煌着先行摘去指載勤限嚴□倘限滿無獲再行嚴叅左安汛都司史元興駐紥關廂專司緝捕於搶刼重案置若罔聞更出情理之外史元興着先行革職仍令留緝以示懲儆該部知道欽此　初七日奉　上諭巡視中城給事中安祥等奏請將五城飯廠展限一摺現在麥收尚早各城飯廠就食人數仍多貧民餬口維難着加恩將五城飯廠十五處再展限一個月以示體恤該部知道欽此 
　　　電信彚錄ＡＢ西貢法字報載有三月廿九日電信云法國與蒲萄牙因爭古力地方一事頗有齟齬之勢也電信又云法國新駐華欽差巴德諾脫於本月初三日起程來華云 
　　　倫敦郵報ＡＢ倫敦新聞紙云英廷現升駐滬正領事許君爲總領事又云俄國現與歐洲諸國商議開黑海及土耳其國一帶之海以便各□船隻往來悉照萬國公法辦□盖□從前開蘇彝士河之成法也 
　　　增兵旁議ＡＢ法人近來有事於馬達加斯加已屢列報香港西字報言設或法人復有大舉必須添兵據美國新聞紙言恐法人當由東京調兵六千以資臂助然法人此時尚在添兵至東京大約須調兵至二萬之數以備征調或俟與中國議定然後撤回或須俟暑雨旣過再有舉動俱未可知觀此情形恐法人未必由東京調兵以從事於馬逹加 
 
 

Page 2

 
 
斯加之地也 
[索費述聞]  
　　法國索賠兵費之説前雖見諸羅偷電報而未經向中國啓齒兹閲香港西字報言現在法國新派巴德諾德爲駐華公使當向中國議及此事葢前曾聞有法國電報謂索費一節當責成新派駐華公使云須向中國索償兵費洋三千二百萬元按法國而果有此議則中法和局恐又易成矣 
[法立約]  
　　印度報載有三月十一日法都巴黎斯電報云緬甸國有公使至法已與法國訂立和約其約中條欵與一千八百七十三年所定大致彷彿並聞以後倘有當需增减之處可以從長酌議云 
[法船赴烟]  
　　法國兵船神爾德　滬開行此已列報但知其開往長江也乃近悉該船已於初九日駛至烟台矣 
[美員抵港]  
　　美國派駐中國海面之水師提督戴君費思坐德楞登兵船於本月初七日由美行抵香港並有高麗前此往美國之使臣附輪而來就便回國初八日美提督登岸拜會港督港督派各官兵丁及樂班等在岸傍迎迓登岸之後各官又升砲致敬卽在港督署中用午膳畢始行回船 
[惠及遐陬]  
　　古巴新聞帋言前此華人旅居古巴土人相待甚爲酷虐華人不堪其苦自陳荔秋星使親赴古巴妥定章程力爲保護而華人俱得出水火而登袵席故現在各華人在該處創立德政碑以寄去思碑上　述星使之惠澤良法俾華人之在該處者土人優禮相待與他國無異該處旅居之華人永遠不忘恩德是亦可見陳星使之惠及遐陬已 
[風災可駭]  
　　四月初一日廣東順邑勒樓鄉猝遭風灾爲禍甚慘已經録報兹又聞番邑南岡鄉亦同日被災秦姓宗祠最稱堅固已被掃爲平地村中屋宇約塌二百餘間墟塲内有鋪一百二十餘間惟芝田堂藥材店巋然獨存翌日店東偕秦姓某茂才之封翁煮粥派與災民充飢並督同子弟向屋塌處掘去磚瓦救出十有一人雖餘殘喘仍賴灌救得以甦醒惟一老年人及一成童之子曁一婦人喪厥性命耳大木亦多拔起某典肆閉歇已久片瓦無存據其鄉人稱説風到之處有龍氣旋繞勢力甚猛故成此災查此龍氣由勒樓過黄蓮海以到陳村道經茭塘司之蓮花山而至南岡云噫何物孽龍降此凶災也説見循環報 
[粤垣近信]  
　　鄧鎮軍所帶之東勇前　方照軒軍門至惠州勦匪現已回省聞該勇數百人無一傷斃者是以督撫憲深爲嘉獎現又調往漁珠砲台防守云○機器局總辦温子韶觀察奉督憲札諭於上月二十五日往香港購有大炮二十尊洋鎗一千桿藥彈十箱運往瓊州交吴鎮軍備用又購洋藥三十箱解往梧州轉運局○籌防局於三月初八日開辦現已一月而所捐之欵甚覺寥寥且報捐者皆虚銜封典貢監甚少大約貢監未能減成是以捐生不甚踴躍也○三元里霖有黄姓名阿棠者兄弟三人早喪其二阿棠以一身而延嗣續不料三　念二日爲舅氏鄭亞洪邀往大北門外與人家開掘山塚掘至八九尺深碑石跌下竟將黄阿棠壓倒身受重傷鄭亞洪急欲救援而旁邊浮土亦同時傾陷將八九尺之深穴立時填滿黄阿棠遂生葬於下臨深履高之危如是夫 
[津沽近信]  
　　天津西人信云聞得李傳相曉諭進口船隻務須擇地下椗不得任意亂泊盖因近日津沽口外埋伏水雷不得不先期曉示使知趨避也 
[南昌瑣述]  
　　經訓書院潘偉如中丞於初十日親臨課試與考者皆彬彬有禮焉○惠民門内塘堘街某飯店前日來一不知姓名客自稱由南京往撫　道出南昌而　寓焉店主允之乃不一宿而斃命察其屍係用洋烟自盡者當報新建縣經文芝塢明府詣驗於屍身搜出信兩封載有銀數十兩然其行囊中已化烏有人謂其途中花銷不能回見父老因而自尋短見當飭地保代理待屍親認領云○上月某村有兩造爭山用矛殺死命案兇犯卽當圖差者業已拘獲矣○陳宗師上月歲試廣信罕屬武塲改用新章每人於步射後須開硬弓盖杜一人步射一人開弓之積弊也乃聞某縣武生某以其門下士箭中鞇而弓不能開請換輕弓不允竟至蛭閙云○江右候補人員宦况清苦近年設一求治堂月課以調劑之上月底撫憲山榜取超等四名各獎銀二十兩特等各獎銀十五兩一等前四名各獎銀十兩貧員得此可作三月薪粮矣 
[靈峰香巿]  
　　寗　靈峯山靈峰寺内供奉葛仙翁神像相傳四月初十日爲仙誕故是日男婦老幼敬香者不下萬人江東之三眼橋新河頭大河橋一帶舟楫紛如幾被雇盡寳幢河頭之茶坊飯店座無虚位山上山下排列香　吃食以及拆字問卜變幻戱法等攤不計其數云 
[白門近事]  
　　去歲温和叔宫詹與其去人先後仙逝已列前報兹於月之三日靈聊由南門迤邐入域道旁觀者均稱福壽聰明世無其比至執事一切亦極璀煥云○春水未生榮淮清淺不異水澤腹堅之日加以燈船畫舸鱗次衆游簫管之聲已與隔江玉樹後庭花相應荅前日有一糞草船思趁晚照出水西關以便來早挂帆東下不意行至桃葉渡忽被游船擁擠居然犬牙相錯進退兩難舟子只顧用力挣扎未暇慮及船身載童纔一欹　汨汨者前後艙已灌滿立卽沉下人雖滅　而覺岸旋登尙　不幸中之大幸耳○有一安徽人在某觀察門下爲出車食魚之客來自田間驟登上座未免趾高氣揚金陵客邸居大不易故於役白門者多　寺院下榻以待枝樓承恩寺最爲適中之地客尤便之此人以同鄉半寓承黑寺寺又出入無禁止因朝夕過從誇主人爲人之闊待已之優旁有利其貲者遂約同類爲五木之戱呼盧喝雉僞下闌入者以逐客之令此人正興高采烈謂人必降心迎已詎乍見卽拒大邊不平亟搜腰槖纍纍置几上高聲而叱曰有天命者仟自取之不汝吝也衆顧此人已入彀中悉反顔挽其手推執牛耳此人竟居之不疑頃刻間輸去三十六鱗之數而鄙色已悻悻然見於其面衆知銀樣蠟頭鎗料非耐戰者流悉託故逃散此人計無所出忿忿而歸以被剪綹各浼主人爲牒諸有司有司已奉令惟謹矣殊不知此事非滴滴歸源未易水落石出也○百花巷之涇縣會館曾爲僞府當城攻急時爭藏其積蓄於地亂後人家往往掘得故真心未厭者聞是説無不　飛眉舞該館相傳某墻下有窖甚巨求之而終不可得近有其鄉人館於廳之東偏係昔猗頓而今原憲者聞脅肩者謂其曾策名於財帛司門下或者財如良禽之擇木待其人而後出亦未可知　人信之遂雇粗工數人爲象罔之求珠夤夜穴地五尺僅獲一死人手具五指工人拾視心忽動懼而投諸原穴以土掩其上至明日索之已杳然矣於是論者咸莫解巨靈之現此一掌也何故 
[法兵將操]  
　　聞得法兵船之泊在浦中及吴淞口者約有兵一千名將至跑馬塲操演惟日期尙未預定云 
[水手可]  
　　英國古拉沙兵船之水手在滬閑游昨日係上船之期在浦灘待小輪船接赴吴淞小輪船尙未至各水手皆在灘守候約計有一百人而其中大半酩酊或就草地坐憩甚有藉草酣眠者或則東跑西馳傞傞屢舞口中喃喃罵人作諸態然幸尙不至滋生事端頃之小輪船來俱載之以去　水手可謂　奇不有矣 
[試演龍頭]  
　　本埠公和祥碼頭裝設自來水龍頭已死前報兹悉該處龍頭業已一律裝竣計有十三具盖以備輪船汲用并爲救火之 
 
 

Page 3

 
 
助也前日下午放水試演兩次第一次水勢高八尺第二次高至十八尺該處設有不虞庶幾有備無患矣 
[德艦來滬]  
　　昨早十一點鐘時有德國兵船一艘來滬卽在浦江下椗矣 
[炮船巡緝]  
　　昨日　記碼頭停泊提標淞北營左哨四號炮船一隻聞係葉恊戎自白蜆江操畢來滬巡緝云 
[瓦棚落成]  
　　　租界會審署對面小菜幾添進瓦棚現已工竣工部局董雇工復　瓦棚四圍加砌陰溝以便出水云 
[無賴横行]  
　　英租界偷鷄橋附近之鬥牌塲及靖遠大街之木盌牌九等賭臺日夜聚賭無賴之徒麕集其中設有良家子女路經該處往往遭其調戱肆意欺凌若不知有王法者殊堪痛恨前日偷鷄橋南首蘇婦某氏與夫某甲口角無賴輩聞之蜂擁而至强斷是非甲係紹興人謂此家事與爾等無干無賴以甲挺撞竟欲扭呼講茶其勢洶洶甲祗得乗間逃逸無賴等尙守候在彼意欲得甲而甘心焉未知在上者其亦有所聞耶 
[租船涉訟]  
　　天祥洋行東投英領事署訴　洋行街陳萬源號之執事人林相軒向我租定輪船悔議躭延致受虧洋一千六百餘元請爲訊追翟副領事據情　會黄太守飭差傳林於昨晨投質翟君謂原告未到姑訂於禮并五會訊太守然之飭林巵期候質 
[送辦水手]  
　　前日小東門外泉　會館前有西水手三名乗醉閒行東倒西歪適與小工阿三相撞兩相扭毆幸遇巡防局勇將阿三及水手等一併送到法捕房捕頭問得水手係美國人故送美領事署核辦 
[匪膽甚火]  
　　前晚十點鐘　有通裕源號夥某甲持土一角並掮錢二千五百文行至小南門外水關橋　突遇匪黨五六人蜂擁上前將甲撳倒在地掩住其口將士與銅錢及身畔澤兩元一併攫去匪黨臨行時拔刀　甲曰爾如跟蹤呌喊定當先傷爾命甲不敢聲張懊恨而返匪膽可　大矣 
[不認行兇]  
　　前報販牛搆怨一節前日經蔣明府提到鍾阿明訊問沈阿瑞之妻蘇氏伸訴前因並稱我夫現在仁濟醫館傷勢頗重鍾阿明稱我於三月念八日經賣一牛可入洋三元詎被沈謀去我不服曾愬該處地保王月亭邀沈評理由地保調處令沈完茶酒鈔錢六百餘文此事已寢至初三晚沈被何人砍傷腿骨我實不知况我日問　别處販牛實被誣指明府問地保王月亭供稱初四日沈妻來愬後卽將解案候訊至鍾前與沈評理之一史已理處明白明府商該母保爾在鄉曾否緝聽沈究被何人所砍且沈尙與别人有讐否王稱我將鍾解案後並未回鄉故不知詳細至沈惟日在醉鄉尙稱安分明府謂鍾曰沈之砍傷顯係爾所爲毋庸狡賴而鍾堅執前供明府着將鍾笞責至二百板鍾始稱我因挾怨故用切菜刀砍傷沈脚刀已抛棄田中及將鍾放起明府細問情節供又翻異明府着將鍾管押一　着差保杳實禀覆再行核辦 
[燈捐停寫]  
　　前報挨寫燈捐一節兹悉於月初起　一停冩惟垃坂捐則仍照舊云 
[約束巡捕]  
　　前報華童在洋涇浜外國酒店門前聽琴被西捕毆擊一案經翁太守諭法捕頭查辦現聞法總領事已頒告示巡捕不准擅打民人如敢故違立卽嚴辦云云法總領事之秉公辦理翁太守之正直不阿以視任意抑揚隨聲附和者其賢不肖何如也 
[行兇待查]  
　　法捕房五號華捕被福建人拖至十六舗橋南一節翁太守查得丁阿秋實非逞兇之人故着交保出外將逞兇人查到昨晨翁太守臨捕房據五號華捕禀請嚴究并稱是日失去時辰表等物太守仍將原委開導允爲傳案嚴查 
[因傷斃命]  
　　昨報水手兇毆一節未詳所毆者爲何人兹聞新簡駐劄高麗領事官劉司馬由福建乘招商局海琛輪船於十一晚九點餘鐘抵滬　發客棧得信卽往碼頭恭迎憲節九點半鐘官卷先行登岸家丁湯炳係福州人隨轎而行經洋涇浜適有法水手十餘人踉蹌而來攔在去路轎夫乘間欲逸該家丁恐官眷受驚卽趕至轎前水手等均已大醉遂將該家丁痛毆倒地而轎子得卽飛行該處係英法交界是時雖有英捕祇在橋邊守候任水手徜徉而去迨法捕到將湯炳舁入捕房旋送仁濟醫院奄奄一息劉司馬據情函知上海道邵觀察立飭法會審員翁太守通知法捕頭轉告法總領事查明嚴辦道憲又札飭上海縣黎邑尊於昨日午刻十二點鐘往仁濟醫院騐視據仵作報稱外面並無傷痕内傷一時不能遽騐黎邑尊親看一週卽行回署該家丁卽於是晚六點鐘斃命由劉司馬報縣請騐矣 
[撈搶定罪]  
　　去秋有英國夾板船名福禄登者在南匯縣海灘遭風擱淺被鄉民撈搶所載之檀木一案當時由縣會營獲犯起還贓木訊究因領事官據報上船搶奪擬依搶　例聲請查辦曾稟經駐京大臣會商總理衙門咨奉南洋大臣行知關道憲親提現已由道飭令上海縣會同南邑復訊實難視同搶案擬議稟復邵觀察核定罪名詳蒙南洋大臣左爵相批准此案先後獲也十七名將訊明上船搬過檀木之王阿報議外其蔡明高等十一犯皆祗撈得檀木因各分别重輕概予枷責警誡惟領事衙門奉行尙須照章派員陪審是以現在由道照會請派員會審一堂再行發回南匯縣遵辦云 
[英界公堂瑣案]  
　　鉛捕頭稱工部局定章租界中不得久停棺木今見志遠街中巿有棺木查係瞿孫氏雇人舁棺抛棄在彼特傳該氏送案該氏供是處係我祖墳雖其間有已買與靛業公所者然我去之棺停在自已田基上况控靛業公所佔地一節未蒙斷結黄太守查得原卷此案涉訟已久姑將該氏備文送縣再行飭差知照靛業董石惟寅徐廣漢顔懷庚等自行投案候質○華捕稱撑駁船之王阿虎被王金坤毆傷頭顱爲此拘案請訊王阿虎供王金坤是族叔同在浦江撑駁船時被爭奪生商將我毆打由捕拘案王金坤供我被爭奪生理故與理論不敢行兇黄太守騐得王阿虎受傷屬實判王金坤給償養傷洋半元王阿虎又稱不願領養傷資惟求着令具結嗣後不再與我尋釁太守准如所請○譚周氏控　桂寳一節實由黄太守商之施繙譯判發捕房管押四年前報謂施君定判十年太守未定日期者誤也 
[上海恊賑公所禀山東撫憲陳]  
　　敬禀者自山左被災後潘紳民表議往助賑函勸恊籌當經紳等邀同江浙粤閩紳士設立公所會同蘇揚鎮紳士收解截至本年四月初二日止共解十六批銀十一萬五千七百兩另棉衣一萬件逐次禀報在案兹准浙藩司托解英洋一千元計合規銀七百二十六兩公文一件又蘇州公所紳士王瀛等託解銀二千五百兩又善商怡順昌等托解銀八百念八兩一錢三分一厘又揚州公所紳士託解繼四百兩又閩粤江浙善士托解銀九百零七兩三錢七分共計規銀五千三百六十一兩五錢合申公砝銀五千兩計元寳一百只散封一封作爲策十七批解欵備文解送東　關方道飭派員役解送憲轅查收理合稟報聞潘紳民表經放賑欵尙不敷用伏乞憲台酌量撥發濟用實爲公便統計前後匯解十七批賑欵銀十二萬七百兩另棉衣一萬件合并　明肅禀恭叩鈞安伏惟垂鑒光緒十年四月初十日 
[潤資助賑]  
　　一峯山人善梅花山水擬畫扇數百柄以助賑濟其潤資均取洋五分如荷諸君賜件可交戲鴻堂扇店轉交其潤資亦由伊號集數彚交賑局或將潤資先交賑局揶卽持捐票索畫亦可 
 
 

Page 4

 
 
[上海陳家木橋金州礦務局内順直山東核獎賑捐公所經收四月初六至初十第五十七單]  
　　蘇州恊賑公所解到補紋一千五百兩合規元一千六百十六三錢二分五厘○朱龍翔爲父母求冥福十元又移善書願三元又募求紅鬚變黑二元同善局放生會二十元○休寗胡開文募黄小雲恕齋淡道人無名氏四户各四元吴竹溪胡樂清各二元○金小甦卿同結善緣人　元隐名氏資冥福一元○貧幼子無名氏各一元蔣魯氏十元武陵生二元○補東黄雨佳桃移賑由恆和典交來票洋七十元○毘陵濮陽鏡募申字册錫山逸由願姪朕　卽愈二元四明寄客二元叚舜臣錢六百文翠薇吟舘半元○太倉趙少棠寄到申字册陸月溪墓儋　硯齋木元吴海䧏溪子　　天夢人心不　　四右各二元　　富吴祥貴善居室三户各一元○總辦口岸界河厘務梁墓同字册慶餘橋正周西塲分局東門分局李橋分局四户各三元白蒲分局西門分局南閘分局如臯城局四户各二元○漢口華記帳房衆友助十元○温州汪蓮緣寄到浙字册七本募求病早愈人二元錢謝氏二元團錦記二百文天順昶葉三寳江胡氏三户各一元勉力子一元資親冥福人晝錦堂韓各二百文月翠山房植槐主人敬勝堂潘陳元元源康莊陳聚星堂源盛坊沙滋德堂沙松記蔡老祥記繆珍記樊寳記徐明如趙琴鶴堂葉德記沙楚記裕春祥記乾升莊張益善堂林訓言記高匯川坊懷德坊謝寳樹堂廿三户各一百文錢昭如二元王珍記頃豐記各二百文無名三户名一百文王壽記高得子堂林餘後堂三户各五角鍾世德堂三角葉樹橊堂木榮慶堂應追養堂王樹德堂王槐音堂邵同興六户各二角資親冥福人英洋二角五分一厘又坤洋五角平陽氏錢二百六十王一清募隴西郡民乾泰行各二百文繆友仁陳叔倫王承頴朱慧鄉黄秀銓陳步興胡廣興永大楊隢風金福寕十户各一百文恆吉昌程楷亭沈天盛茅鑒亭四户各七十文李釗銓裕泰恆陳永裕乾泰金聚和五户各五十文德茂三十文王一清百文吴培熙一千文以上七十八户共合來洋念元○皖省王子肅先生經墓皖字册毗陵古月氏勸募陸賦三兄本洋廿元余其倫十元劉叔恆五元丁調臣四元馬俊彦英洋二元邢用舟一元清河貝四元無名氏劉世瀚吴慧生三户各二元紫陽後裔羅理堂各本洋二元宏潭堂一元孫寳譽堂二元夏文鑑光洋一元錢紀山自勿堂張太和堂項學明四户　一元慶泰昌泰豐德滋登一四户各五角以上三册廿三户共令紋四十六兩八錢三分又另募紋五十三兩二錢兩共由松盛長票號解來合規元一百七兩四錢七分○温州招商局蔡侣陶月軒二君經募浙字册愶昌茂四元潘心記隆記史泰芳三户各一元徐省三堂洋七角退灾記六角鄭益豐裕記太記祥記吉記茂興元茂蔡記松記蔭記藉記餘記盈記日隆日升杜利方朱耀記振興舘冰壺舘十九户各五角陳曉記杜乾太王順生潘誌記吴諠昌五户各三角陳具美堂乾仁堂潘訓記吴茂源阮義隆五户各二角巖乾記十户各一角胡玉記五户各一角陳聚星堂二户各一角以上三册五十二户共合來洋念二元○雲南府鄧太守助銀五百兩又募善字一百十六册三十七户共銀一百廿四兩六錢又善字四百十九册一百念八户共銀六十一兩六錢錢十五千九百文作銀十兩六錢又四百十七册一百念九户共銀三十五兩八錢七分錢七千六百文作銀五兩七分又四百念册一百九户共銀三十二兩八錢三分錢念二千五百文作銀十五兩又管理府倉唐成募黔字十八册八十户共錢十千六百文作銀七兩七分以上四百八十四户共銀七百九十二兩六錢七分由元曁玖票　解來合規元八百六十二兩另二分九厘○附核獎舒廣雄陳翼各庫銀十二兩八錢林長光林文明各庫銀三十四兩五錢六分林長光庫銀四十六兩八分吴際昌補繳庫銀二兩九錢六分○以上初六起第五十七單共收賑欵規元二千五百八十五兩八錢二分四厘英洋二百四十元銅洋四元又核獎庫銀一百四十四兩七錢六分今次共收賑獎兩共合規元二千九百念兩一錢八分四厘連前五十六單共收規元十七萬九千一百十三兩六錢二分二厘○付東賑第十七批公砝銀五千兩合規元五千三百六十四兩五分八厘付解直賑洋一千元合元七百念六兩連前統共解過規元十七萬八千三十二兩七錢七分一厘○除解外存核獎部飯等項庫合規元三千四十一兩三錢五厘實墊賑欵規元一千九百六十兩四錢五分四厘 
[浙省撫轅抄]  
　　四月初六日大挑縣郭沛棠由寗　人來省禀謝厘捐局札知留辦閩貨捐局按經歴張佩紱辭赴龍山荼局府經歴李國琠禀知果委望江門外保甲差○初七日補用縣王瑞成寗波差人來省禀知審臬曾委寗属漁團保甲差 
[蘇省撫轅抄]  
　　初九日新選靖江縣陳緒傳禀辭　任○初十日藩轅牌示照得丹徒縣丹徒司巡檢姚宗麟病故遺缺查有分缺間前廵檢程鑅生請補太倉州七浦司廵檢尤裕章病故遺　查有分缺先前從九品陸熙敬請補上海縣吴淞司巡　張繼　病故潰缺查有常捐候補班前從九品張道一請補署徐州道叚詰由滬來卽辭行赴任候補縣寳鎮山　會辦崇明團練保甲差○十一日署鎮糧捕通判程熙福禀知請假交　回省就醫准補婁縣陽鎮禀銷發審局差卽辭赴任有於十六日接篆准補蘇州府照磨許袵身禀謝奉飭知赴任縣丞倪文范銷錫金黄埠墩釐卡差禀知接辦落地捐分局差潘兆盈禀知交卸代理常熟縣典史事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年四月初四日京報全録]  
　　宫門抄○諭旨四　録前○發抄旨四道○御史趙奏樞　重任宜循名責實以杜諉卸之漸　○將軍長等奏請將各員另行核獎摺○滇撫唐奏甄别各員片○又奏委　各員缺○陜督譚奏察看道員片○黔撫林奏爲搜獲原印送部銷燬片○蘇撫衞奏提督巡視下江水師事竣片○四月初四日内務府國子監侍衛處值日無引　　○錫侯耆齡各假滿請安○巴克坦布請假五日○桂霖黄自元預備召見○内務府奏派廣仁宫　髻山　香派出載瀛載漪○關防衙門奏十八日大光明殿拜表惇王行禮○召見軍機醇王桂霖黄自元○發抄陳士杰奏堵築利津十四户門口現辦情形奉旨着卽親督員并民夫逐層進占溜勢愈急尤腼稳固迅速期早合龍欽此○又暫調帶勇都　陳厚受等赴十四户隨同加工奉旨該部知道欽此○葉伯英奏部覆已准斬犯楊寅娃訪有應行覆審情形請於本年秋審案内扣除奉旨刑部知道欽此○又補用令朱墐等期滿甄别奉 
[旨使部知道欽此]  
　　福建道監察御史奴才趙爾巽跪奏爲樞機重任宜循名責實以杜諉卸之漸恭摺仰祈聖鑒事窮奴才伏見皇太后勤求上理改絃更張意謂必將責重新任諸臣　之責　旁貸乃可收得之效及恭讀本月十四日欽奉懿旨命軍機大臣遇有緊要事件會同醇親王商辦等因欽此奴才不知皇太后因新任樞臣未堪勝任而有此旨乎抑因樞臣固辭而特諭以安之乎夫求治之道正名爲先無　名而旨其實則功過無所歸賞罰無所施而國事將不可復問我朝設立軍機處責專任重地近法嚴内而皇子親王外而大學士以下苟非其選不得　列所以肅綱紀慎樞機也醇親王洞明機務衆論交匪若於名義無嫌竟令入直樞廷誠足以宏濟艱難　斷機務醇親王與國一體義又何辭然自皇上紹承大統之後醇親王卽自請退閒皇太后鑒於迫不得已之隐衷特　懿旨允准天下曉然於皇太后之所以處醇親王與醇親王之所以自處者仁至義盡亳髮無遺雖天下萬世之後莫不欽仰今令傴臣會同醇親王商辦緊要事件固不能羣詣王府取决機宜若徑入軍機處則與諸臣何别若另設直廬又非慎密之道是有軍機之實而無軍機之名朝廷將何以循名而責實乎竊思我朝旣無此體制且恣醇親王亦有萬難自安之隐衷又况慪臣恃有商辦之名卽可爲將夾諉卸地步設有貽誤姑無論廷臣論列無從得其主名且恐醇親王課國之苦心與引嫌之初志不能表著於天下名實相違動我窒碍可爲深慮奴才伏見皇太后聽　以來不時召見醇親王諮訪大政裨益宏多然皆密勿論思權衡仍斷自聖慮在樞臣旣得所禀承而天下之耳目心思亦歸於專一實已斟酌盡善今旣明降懿旨其實有緊要事件醇親王亦必禀承皇太后乃敢見之施行是今日辦法仍與前次無異而徒予樞臣以諉卸之地又何如仍前辦理之名實兩無妨碍乎惟有仰祈皇太后念醇親王之名義專樞臣之責成崇國家之體制壹天下之心思懇請收回成命遇有緊要事件 
皇太后總攬宏綱虚衷諮採以收實效醇親王仍可於召對時隨事納忠正不必有樞臣會同商辦之名始爲有益如此則名實相符賞罰可施於大局兩有裨益奴才愚昧之見不敢緘默謹恭摺其陳伏乞皇太后皇上聖鑒訓示謹奏奉旨已録○○廣州將軍奴才長善太子少保兩廣總督臣張樹　粤海關監督奴才崇光廣州滿洲副都統奴才向昌懋廣州漢軍副都統奴才宗室鍾泰跪奏爲請將廣東同文館保奬出力各員遵照部議分别另行核獎恭摺具陳仰祈聖鑒事光緒十年正月二十三日准兵部火票遞到吏部咨爲本部議覆廣州將軍長善等奏廣東同文館每届三年酌請獎勵今光緒六年至九年又閲三載將提調漢文　習及館長分教習等分别擬保開單請獎一摺查該將軍此次保奏各員除武職應由兵部辦理外其保獎文職各員核與例章相符者應行照准其與例章不符之六品銜廣東候補班前先補用巡檢李定源請俟補缺後以鹽大使歸候補班前先補用查該員並非軍營異常勞績係從九品不得保至八品各官鹽大使又非巡檢應升之階六品銜縣丞有貴仁請免補縣丞以知縣選用查該員前中繙譯生員於光緒三年保奏以縣丞用今請免補縣丞以知縣選用且此項人員並無選班至附貢生王堃元請以州判補用之處核與章柱不符以上三員均與奏定章程不符應令另核奏明請奬等因奏准咨行前來奴才等伏查酌保同文舘出力之分教習李定源等三員所請之升階旣與定章不符自應遵　另行核獎奴才等悉心叅酌擬將同文舘分教習六品衔留省廣東候補班前先補用巡檢李定源請改以俟補缺後以縣主簿仍歸候補班前先補用六品銜縣丞用貴　請改仍補縣丞照章送部簽掣通商省分歸候補班前先補用附貢生王堃元請改以縣丞用以示獎勵而資勸勉出自逾格鴻慈所有遵照部議將同文館出力各員分别另行核獎緣由理合恭摺具奏伏乞皇太后皇上聖鑒勅部核覆施行謹奏軍機大臣奉旨吏部議奏欽此○○唐烱片再查定章損織勞績人員應以到省之日起于限一年詳加察看出具切寔考語奏明分别留省補用歴經遵辦在案兹查有道銜　先補用知府恒璋知府銜儘先前補用同知直隸州王世德補用同知蕭宗瑀花翎遇缺儘先前補用知縣史建中均到省一年期滿應照章甄别據署藩臬兩司會詳前來臣查該員恒　年力正强王世德人尙明白蕭宗瑀當差勤奮史建中辦事實心堪以各本班　省補用除履歴清册咨部外謹會同雲貴總督臣岑毓英附片具陳伏乞聖鑒謹奏軍機大臣奉旨吏部知道欽此○○唐烱片再署大關同知謝光燾諰省遺缺查有補用同知直隸州知州廖世清堪以署理署石膏井提　方桂芳調省遺缺查有准調該　提舉羅平州知州葛靜遠卽飭赴新任其羅平州知州遺缺查有卽用知縣胡政舉堪以署理署陸凉州知州鄧宗裕調省遺缺查有補用知縣馬　堪以署理黑鹽井提舉蕭培基撤省遺缺查有儘先補用同知王國江堪以　理署保山縣知縣王薇調省遺缺查有現署建水縣知縣准調保山縣知縣奉述先應卽飭赴新任其建水縣知縣遺缺查有現署尋甸州知州本任建木縣知縣丁鳴勳應卽飭　本任其尋甸州知州遺缺查有候補知縣熙珍堪以署理署南寗縣知縣張禮堂因病請假遺缺查有試用知縣冉謙堪以署理署通海縣知縣蘇開鎔調省遺缺查有俸滿引見回省之寔任大挑知縣吴泰彦堪以署理署廣通縣知縣樂理瑩　省遺缺查有補用同知陳萬選堪以者理據潘　兩司先後會詳前來除批示飭遵外謹會同雲貴總督臣岑毓英附片具陳伏乞聖鑒謹奏軍機大臣奉旨知道了欽此○○譚鍾麟片再准部咨道府同通州縣毋論何項勞績保奏歸入候補班人員以到省之日起子限一年詳加察看出具切實考語分另煩簡補用等因歴經遵辦在案兹查二品頂戴鹽運使銜勞績分發甘肅遇缺儘先題奏直徐　祺於光緒八年十一月初八日到省扣至九年十一月初八日試看一年期滿由藩臬兩司出具考語詳請具奏前來臣查徐錫祺年刀正强才具明晰堪以留省補用除將履歴清册送部部外理合附片具陳伏乞聖鑒謹奏軍機臣奉旨吏部知道欽此　　○○革職貴州巡撫臣林肇元跪奏再據甕安縣知縣魏廷錫禀報正月二十四日據派赴江界河防緝竄匪之總皿候選從九品尤忠候補副將向秉忠禀　本月十九日傍晚突有敗匪十　人各持月矛由袁家渡盒卒過河總甲等督衆掩捕該匪拒　矛傷　兵尤福興落水身死團衆　極陣斬賊目一名生捦伙匪董五一名餘匪撰水奪路四散時已昏墨不能窮追在黄五身上包袱搜獲銅質前明石阡府印一顆解縣訊據黄五供陣斬之賊朱姓受朱洪竹僞封挂印將軍伊係四川人帶其印在山羊硐逃　至此被擒等語合將原印呈騐等情據此臣駭得此印係屬銅質正面篆彷石阡府印四字背面左方刻石阡府印四小字右方刻禮部造三小字又永樂十一年十二月日造十小字邊方刻禮字一百四十四號八小字色勳質堅委係前明棄物不知何時流落賊手致憑煽或殊堪痛恨除將原印封固咨送禮部銷燬外謹附片具陳伏乞聖鑒４再擒獲逆堪朱洪竹等訊明懲曾前已奏報合併陳明謹奏軍機大臣奉旨知道了欽此○○衛榮光片再長江水師定章提督以半年駐下江半年駐上江周查看各營鎮將弁兵丁稽核勤情本年提臣李成謀由安徽 
一帶廵閲水師營伍順流東下旋抵江陰進口茲於二月十三日到蘇卽與臣面商一切事宜認真整頓仍督帶師船馳　上游所有照章巡視下江水師事　緣由謹會同長江水師提督臣李成議附片具陳伏乞聖鑒謹奏軍機大臣奉旨知道了欽此 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十年四月初六日京報全録]  
　　宫明抄○上諭二道録前○發抄旨四道○都統繼奏辦理濬河築壩並各工情形摺○直督李奏審明定擬摺○滇撫唐奏請旌表片○四月初六日吏部翰林院正黄旗值日無引見○怡王耀年各假滿請安○許景澄許授翰林院侍講恩○榮公續假二十日○果勒敏續假五日○召見軍機許景澄○發抄曾國荃奏接署兩江督篆日期並謝恩奉旨知道了欽此○崇綺等奏請將任意妄爲之筆帖式革職奉旨習斌着卽行革職該部知道欽此○又遼陽等處武童楊成久等滋事案審擬奉旨刑部議奏片併發欽此○貴存奏恭報接任江南織造日期謝恩奉旨知道了欽此○○奴才繼格跪奏爲挑濬武列河加築欄水壩並宫墻泊岸堆撥等工　辦大概情形恭摺其陳仰祈聖鑒事竊查去歲熱河山水漲發武列河石壩全行漫溢致將避暑山莊宫墻泊岸各處堆撥多被冲刷坍塌傾圮當日由前任都統恩福奏請由直隷派員勘修欽奉諭旨着李鴻章遴派妥員前往熱河詳細勘估奏明辦理經署直隸總督李鴻章派委候補知府陳慶滋來熱勘估等因欽此當因工鉅費繁擬先將武列河挑濬並於西岸加築攔水石壩遇水小之年不致汜濫其石壩大工另行籌辦奏蒙恩准在案奴才抵任後躬親履勘查得石壩稍可緩修宫墻泊岸堆撥勢難延緩奏奉諭旨着李鴻章籌欵辦理旋由該署督奏請由八項旂租及旗産錢粮項下匀撥銀三萬八千兩由長蘆鹽課借墊錤三萬八千兩責成委員陳慶滋會同熱河道府核實辦理兹本年正月二十八日該委員候補知府陳慶滋來熱並由藩庫領到河工經費銀三萬兩奏請奴才添派委員會同商辦當經奴才遴派理刑司司員理藩院員外郎格圖鏗額刑部候補主事陳慶萱會同前往察勘據該委員等禀稱查武列河上游二道河西岸淤出灘洲逼水東行爲東山嘴所阻不得順流而下遂致逼向西注直冲獅子溝將西岸刷成大灣該處近年地勢淤高與東岸山嘴相逼致水直冲西岸流盃亭一帶亦刷成大灣下游迎水村等處河身带窄河流全向西注加以去年雨水山水並漲宫墻堆撥兵房郡街均被冲灌傾塌現擬用裁灣取直之法河取中宏切去灘嘴將挖出之土石堆攔西岸成提再于緊要處所加築攔水大壩二道河長灘裁短使水順執獅子溝流盃亭兩處大灣堵築上口濬河中宏去秋新挖中叚河道稍窄面寛數丈迎水村左近東山根一帶均偏東挑挖仍取中宏以便順流直下如此辦理雖　費較前估少增庶幾稍有把握再下至五火神廟地方河寛街盡不必再興作矣共計此河應挑長一千七百一十丈口寛十丈十四丈不等底寛六丈十丈不等深三尺八尺不等有河道處加寛一丈五尺至五丈不等出土在十五丈二十丈以外不等共計出土六萬九千六百七十五方每方土價約銀四錢約共需銀二萬七千餘兩流盃亭一帶現在平地出泉尙有小溜必須填墊三尺疏消積水約用土數千方尙未計核查加築攔水壩必在去夏被水之流盃亭迤北九堆房以下方可攔東北兩面漲漫之水不致逼近園庭之墻然祗可爲上游保障而迎水村地面窄而且胝向賴大壩保護今無大壩如水勢稍長必致漫溢泛濫村莊衙署營房郡街皆不能免此處亦必加築攔水壩方資保護上游之壩可用魚鱗坦坡形勢做法上接廢壩之根斜入河中再行收同貼岸岸約長三十八九丈原凝用大料石二十層下用大樁爲根中用三今土爲心約需工料銀七千餘兩下游之　可用常行立壩之勢上接五堆房之下泊岸兼做旱橋以玠行人往來下接迎水村北之廢埧約長三十七八丈原擬用大料石八九層約需工料銀四千餘兩惟查武列河形勢以修築大壩爲萬全之策今因鉅欵難等暫爲之計如將來修復大壩此項工程係屬重疉不如將上下游二壩改爲草壩每壩不過費用數百金水小之年亦可捍衛費旣省而欽不致虚抛其宫墻泊岸堆撥情形核與上年所查無異惟本年工價物料較去歲原勘時璑不加增實因熱河地方被水之後年景歉收以致銀價日微物價昻貴惟有竭力撙節工歸實在項不虚縻而已至口外天氣較寒清明以後地脈方融一切工作均難早動謹　於三月初九日開工禀請奴才親詣查　前來當經奴才率同道府司員等宫親往河干逐一確查核與該委員等所稟無異卽批飭該委員等按照所禀核實修濬務期工堅料實無稍草率偷减除開工日期另摺會同熱河總管奴才瑞方奴才文珮奏報並咨明署直隷總督查照外所有挑濬武列河加築攔水　並　整宫墻泊岸堆撥等工大概情形各緣由理合恭摺具奏伏乞皇太后皇上聖鑒謹奉軍機大臣奉旨知道了欽此○○前大學士署直隸總督一等伯臣李鴻章跪奏爲圖産　殺出繼胞兄身死並在監毆斃帮兇之人犯審明定擬恭摺仰祈聖鑒事竊據曲周縣知縣金紹先騐報民人李金鈺　同十磨仔誤殺出繼胞兄李金石身死一案前經批司飭審擬解嗣據該縣禀報李金鈺在監毆傷于磨仔身死飭委隣封廣平縣知縣孟丕顧過境騐訊將犯証刑禁人等一併提郡審辦旋據廣平府知府長啓審明擬議解由臬司松椿勘轉值臣駐津飭委藩司崧駿代審無異臣逐加覆核緣李金鈺係李金石本生胞弟十磨仔係無有了表親李金鈺族叔李添乏嗣原議李金鈺過繼後嫌李金鈺不務正業改繼李金石爲子得受莊房地畝李金鈺心懷不平又因家貧難度常赴李金石家居住李金石以李金鈺游蕩時加訓斥因此弟兄不睦光緒八年十一月十八日李金鈺由外加歸仍住李金石家李金石時向辱罵並欲攆逐李金鈺以李金石無弟地情分起意將其謀死自已可給李添幅承繼得受産業因李金石力大向十磨仔告知情由邀其帮助應許均分　業于磨仔貪允利允約定誆至辛屯慓外下手二十八日將晚李金鈺將李金石誆至辛屯村西于磨仔已先在彼等候李金鈺將犪掖屠刀遞與于磨仔接收自主李金石背後乗其不防將李金石　辮揪住　跌倒地李金石喊嚷千磨仔趕攏用屠刀將李金石咽喉狠割一下連食氣顙割斷李金石卽時身死千磨仔順便携取李金石錢褡李金鈺將屠刀携至本村外擲人井内各散二十九日早李金鈺向李金石之妻李馮氏揑稱李金石在辛屯村西不知如何被人殺死當經李馮氏同往查看令李金鈺赴縣呈報騐訊差緝十二月間子磨仔有事外出其父于希仲至于磨仔房内取物見有李金石家錢褡意爲李金石　前遺落在此因至李金石家探望順便將錢褡携還李馮氏查問何處得來于希仲告述情由李馮氏心疑李金石袖害于希仲文子知情令李金鈺將錢褡送究李金鈺心虚未允九年正月李馮氏自將錢褡送縣傳訊于磨仔供出寔情復將李金鈺獲案查起　刀集訊詳招嗣據該縣宅李金鈺等擬議解府因犯供翻易駁回該縣收禁覆審李金鈺屢囑于磨仔不可認供意欲狡賴卸罪十磨仔不從仍將李金鈺供出李金鈺氣忿起意將其致死賴于磨仔一人謀死李金石四月二十日早飯後内監禁卒馮鈺建在西籠房門首看守外監　卒張祥祁連沅或在外監熬藥或赴厠拾糞于磨仔在東籠房坐地打盹李金鈺卽思乗便下手揑稱至南廠棚飲水揭得爐竈所　磚塊藏在衣袖行至東房狠毆于磨仔頂心偏左骨損倒地馮鈺繡驚見赶將磚塊奪獲喊同張祥等將李金鈺闰開禀報移時于磨仔因傷身死由隣　騐訊提郡審辦據各供晣前情不諱究詰不移案無遁飾除聽從謀殺加功罪應擬絞之于磨仔已在監被傷身死麾毋庸議外查律載謀殺緦麻以上尊長已殺者皆斬又獄卒以他物與囚殺人者絞監候又斷罪無正條援引他例比附加减問擬各等語此案李金鈺因出繼胞兄李金石相待刻薄輒敢起意邀同于磨仔謀殺李金石身死圖得繼産復在監挾嫌謀殺于磨子斃命寔屬兇惡已極該犯與　磨仔係無服表親按凡人謀殺罪止斬候惟李金石係該犯出繼胞兄降服大功自應從重問擬李金鈺應依謀殺緦　以上尊長已殺者皆斬律擬斬立决左面刺兇犯二字係卑幼圖財謀害尊長照例加擬梟示其在監行兇致死人命罪至斬梟無可復加　毋庸議馮鲡繡充當内監禁卒雖訊無鬆刑情弊但不小○防範致罪囚李金鈺乗間揭取磚塊親殺同案人犯千磨仔身死寓屬疎忽應比依　卒以　物與囚殺人者絞監候律上量减一等擬杖一百流三千里現已據報病故應毋庸議張祥祁連　雖係外監禁　亦屬　防應均革役酌照不應重律各擬杖八十折責發落祁連沅年逾七旬照例收贖刑書牛鏡閎並不在監看守應免置議至管獄官曲周縣典史李　紹有獄官　周縣知縣金紹先均疎於防範　罪囚在獄傷人致死例有處分相應附叅聽候部議除備録供招並取具職名圖結咨部外理合恭摺其陳伏乞后太后后上聖鑒勅部迅速核覆施行謹奏軍機大臣奉旨刑部速議具奏欽此○○唐烱片再據署昆明縣知縣吴光漢詳據儒學教諭張涪等申據紳士羅瑞圖等禀稱該縣舉人叚榮昭年二十歲平日事親克候子職壬午科本省鄉試中式赴京會試未第回籍途次間伊父叚楨齡於光緒九年六月二十九日在趙州學正任内病故星夜奔喪九月初　日到窺見喪一慟幾絶水漿不入口者三日至十　日身故其妻范氏見夫殉父痛哭自縊爲家人解救嗣後乗間於十月十二日吞金　節卒年二十一歲紳等目擊情事毫無虚飾查叚榮昭植品端方賦性孝友其妻范氏孄閫教立志堅貞一則以子殉父一則以婦殉夫洵属完人理合公呈懇請旌表以敦薄俗等情由該縣查明属寔取具族隣甘結造聞加結詳請具奏前來臣復查無異合無仰懇天恩俯准勅　旌表以勵節孝而彰風化除冊結分送部科外謹會同雲貴總督臣岑毓英雲南學政臣丁立幹附片具陳伏乞聖鑒訓示謹奏軍機大臣奉旨均着准其旌禮部知道欽此 
 
