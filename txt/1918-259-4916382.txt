# 1918 - 259 - 4916382

 

Page 1

 
 
   
 
 

Page 2

 
 
時評 
　　 
[○調人] （冷）此次南北之爭。以調人爲任之人。蓋亦不止一二矣。大抵結果佳者。知難而自退。結果不佳者。調人而轉爲不調之人。或且更藉他人以調停此調人之人。此其故。乃由於所欲調停者。兩方之主義。根本上尚屬相反。雖有調人。末如何也。大抵政治上之主義。不能進行。則便放棄。進行者。欲自行其主義也。放棄者。讓他人之行其主義也。今已能行。而又不讓人行。此和戰所以均無結局。而調人之難。無異於前敵將士也。　　 
[命令]  
九月二十二日大總統令　內務總長錢能訓呈准江蘇省長齊耀琳咨省會警察廳警正余家謨另有差委請免木職應照准此令又令　內務總長錢能訓呈准江蘇省長齊耀琳呈請任命王固磐爲江蘇省會警察廳警正彭光鴻試署江蘇省會警察廳技正均照准此令　　 
[專電]  
○北京電　吳佩孚等哿電請長江　各督仍任　人公推東海先生爲調人領袖　（二十三日下午一鐘）○北京電　馮派王克敏向某合辦　銀行借一千萬鎊亦以參戰爲　名義正在進行中某銀行總經　理回國時馮特予以顧問名義　　　　　　　（二十三日下午一鐘）○北京電　梁與西南某派接洽以　憲法歸舊國會討論現新國會　中提出議憲之案梁皆擱置一　說非梁之主張　（二十二日下午八鐘）○北京電　大借欵之說續查曹於　十八晚接東京來電商膠濟鐵　道借欵曹當即與葉商聞數爲　三千萬段見報大怒正在查究　　　　　　　　（二十二日下午八鐘）○北京電　大借欵關於鐵路者多　其洩漏原因以某新舊兩系暗　　之結果（二十三日上午十二鐘）○北京電　新國會又欲於月杪開　選副座預備會惟候補人仍未　決定（二十三下午一鐘）○北京電　晏城已安靜津浦車通　　　　（二十三日下午一鐘）○北京電　汪大燮周自齊許世英　皆希望入閣　（二十三日上午十二鐘）○北京電　某機關亦接有廈門難　守之電（二十三日上午十二鐘）○北京電　臧致平電劉支隊攻灌　日辛支隊守長泰要道並爲劉　援號日克擬即攻漳現欵盡衣　單請速設法（二十三日上午十二鐘）○北京電　鍾體道電廣元保寗敵　已增兵職師守寗恙三月餉械　俱無勢危派李支隊隨賴師赴　西安接洽餉械以匪猖獗道梗　塞請速撥欵三十萬彈百萬設　法運解（二十三日上午十二鐘）○北京電　管金聚電王安瀾侵安　康平利劉團抵禦不利寶鳳一　帶被張鈁圍陝局益危職部力　盡難支請速飭鄂豫派兵往援　　　　　　　　（二十三日上午十二鐘）○北京電　龍軍駐津沽時入法界　擾事法使除加派警隊彈壓外　引辛丑條約向外部抗議茲因　晏城之變又來詰問　　　　　　　（二十三日上午十二鐘）○北京電　奉督以日軍過境迎送　不資請中央擔任此項經費　　　　　　　　（二十三日上午十二鐘）○北京電　徐東海以和戰兩派爭　衡甚烈不敢論及時局並飭部　下不許洩漏言語（二十三日上午十二鐘）○廣州電　十九日粵軍佔領廈門　　　　　　　（二十日上午九鐘）○廣州電　軍府開政務會議罷免　李耀漢任命翟汪爲省長　　　　　（二十二日下午五鐘）　　 
[外電]  
○北京電　昨日下午內閣討論奧國議和通牒該通牒乃由荷　蘭公使代致外交部者當時議決候接協約國所持態度之消　息後再行答覆英使已通告外交部謂英國已堅決拒絕奧國　之提議（二十二日） 
 
 
 

Page 3

 
 
○哈爾濱電　社會革命黨亞萊克夫斯基氏在阿穆爾區組織　政府自任內閣總理而以賴狄哇洛夫氏與加穈夫氏爲閣員　　　　（二十一日）○海參崴電　海參崴西比利亞政府已全體辭職　　　　　　（二十一日）○哈爾濱電　滿洲裡與赤塔間之路線因缺乏火車停開客車　惟運兵事務仍照當進行（二十二日）○北京電　三團政府關於中國禁銀出口之問題迄今皆未有　同意或拒絕之答覆聞日政府巳將此事交大藏省與商務省　核議尚未具覆（二十一日）○北京電　西比利亞政府外交次長柯洛法幾夫氏偕隨員四　人昨日到京　（二十一日）○北京電　距濟南二十英里之晏城昨日發生亂事致使津浦　鐵路暫不開車聞龍濟光委員具著名匪首顧德林接洽冀令　其率領匪黨併入龍軍但事未商妥而匪徒巳起事　　　　（二十一日）　　以上路透電○北京電　參戰督辦處組織規則如左　（一）參謀處甲籌備　區乙作戰區內通區丁情報區戊圖書區　（二）外事處甲　交涉區乙翻譯區丙調查區　（三）軍備處甲人事區乙兵器　區丙經理區丁醫務區戊執法區　（四）機要處甲文牘區乙　澤電區丙繕寫區丁公文電報收發區戊編纂區　（五）副官　處　至權限之規定現正由法制局審議中　（二十三日）○北京電　黑龍江督軍鮑貴卿電中央云爲實行共同防敵計　我國宜在邊疆設　防籌　處請任張煥相爲處長　　　　（二十三日）○廣東電　章行嚴因有要務於昨日赴南寗　（二十二日）○廣東電　王有蘭帶重要任務於本日由貴州赴重慶新任內　務部長任可澄亦以同樣任務將至貴州訪劉顯世與王同行　　　　　（二十二日）○廣東電　二十一日軍務會議決議李耀漢免職任命肇陽羅　鎭守使翟汪爲代理省長已於本日發表　（二十二日）○廣東電　據陸軍方面消息向大庚嶺方面前進之司令部之　報告云丁效蘭王餘慶所率之贛軍現巳得安武軍一枝隊來　援正擬分三路進攻南軍方面以第九旅第一團爲中軍配置　於大梅關（譯間）附近以第二團爲左翼配置於仙人嶺（譯　音）以第三團爲右翼配置於小梅嶺一帶將第四團配置於　梅嶺之大路目下將軍嶺（譯音）附近每日有小戰　　　　（二十二日）以上東方通信社電 
　　 
[戰電]  
○倫敦電　今晚海格上將報稱今晨英軍在愛泊希東面小戰　獲勝敵軍於各地點抵禦甚力繼復大舉反攻多次但英軍仍　於攻擊線之全部分得進步　澳兵亦在哈吉柯爾境東續得　進步俘虜若干人　（二十一日）○倫敦電　今晨海格上將報稱夜間英軍續在愛泊希東面進　攻復得進步佔據泊里爾小田莊及其他防禦地點俘虜多人　　英軍在維萊爾句斯萊南面激戰擊敗進攻之敵軍入夜英　軍陳線稍前移俘虜若干人　昨日下午敵軍復在摩曷夫萊　進攻敗退英軍陣地因以前移　星期六夜英軍在加夫萊勒　附近獲勝會將廣一英里之陣線前移　今晨敵軍在拉巴塞　西北進攻戰事仍在進行　（二十二日）○巴黎電　今日下午公報云夜間法軍戰於聖康丹境佔據白　萊村且向北進　法軍擊敗反攻加斯特萊之敵軍　愛恩河　北岸高原境內雙方砲隊頗爲活動　今晚公報云前敵無重　要戰事可報　（二十一日）○巴黎電　德軍力圖撼動娘子路側面法軍之陣地反攻五次　均遭挫衂法軍且因以績得進步　滿向將軍現仍指揮圍攻　聖戈班大陣地之戰事聖康丹一旦陷落則佛蘭得斯與拉盎　間德軍之中堅將爲破裂　（二十一日）○巴黎電　法軍已抵興登堡陣線最前之部分且堅守各地猛　拒反攻之敵軍連　戰事共俘虜萬人獲炮六十尊法軍且於　聖康丹西南擴張所得之地（二十日）○倫敦電　今晚美國公報云華愛佛除有斥堠隊戰事及飛機　益見活動外無事可報　（二十一日）○倫敦電　路透電社得悉愛蘭貝將軍昨在拉法與海濱問廣　十六英里之陣線擊破土軍下午攻入土爾克朗計前進十二　英里英馬隊刻正追敵向東面拉白魯進發另有一枝向東北　愛爾亞與比桑進發以期攔擊北退之土軍今巳俘虜三千人　　十八日愛蘭貝將軍右翼在約爾丹西面進攻佔據愛爾末　希爾計前進三四英裡愛爾末希乃約爾丹東西數路之交點　英軍取之蓋欲阻止西南之土軍向東而逃今約爾丹西面有　士兵一萬八千人東面有土　六千人愛蘭貝將軍現已抄至　約爾丹西面敵軍之後敵軍殊難脫險蓋阿刺伯人已將漢志　鐵路拆斷漢志兵近嘗於死海東南台匪爾重創土軍　　　　（二十日）○倫敦電　各報綿讚美愛蘭堡將軍最近之戰績稱爲小亞綢　亞之大決戰今通亞里波之路且無障礙巴力斯坦與美沙波　太米亞之土人希望將從此消滅愛蘭貝將軍截斷之士兵二　百五千人皆土耳其之精銳也（二十一日）○巴黎電　巴爾幹之協約軍共巳俘虜八千人獲砲數百尊　　　　（二十二日）○巴黎電　協約軍仍在巴爾幹進攻塞軍巳近泊里列浦布軍　沿廣七十英里之陣線退走塞軍前進三十餘英里　　　　（二十一日）○巴黎電　尋報華盛頓訪員電稱威爾遜繼統致文協約國外　交家與美國政治家詳述彼所抱關於媾和之意見謂今急宜　打消媾和新運動又曰吾人必須得絕對之勝利決不許與敵　協商縱奧國擬即承認餘前規定二十四條件然吾人仍不能　輕信敵人之言必須於口頭許約外得一使敵人不能食言之　保證云云　（二十一日）○巴黎電　奧國懇請協約國勿拒絕其提議媾和之通牒謂　之和議仍啓而未閉不妨略加審閱云　（二十一日）○倫敦電　路透電社得悉協約國不致會同答覆奧國之議和　通牒（二十日）○亞姆斯特丹電　柏林消息　德國答覆奧國之議和通牒謂　德國殊願參與無拘束之討論且　切希望告成持久之和局　　　　　（二十日）○倫敦電　路透電社得悉英俄現正在協商交換所拘外交代　表事宜（二十二日）○華盛頓電　美政府命駐中立國及協約國大使公使各向所　駐在之政府詢明願否會同即以文明世界壓忌俄人狂亂行　爲之意告知過激黨據所接消息彼得格勒與莫斯科等處已　有安分之俄人數千名未經審訊即加鎗決各監獄均已人滿　云　（二十一日）○亞姆斯特丹電　柏林半官電報謂德奧談判波蘭問題仍無　效果德國依然拒絕所謂奧波解決　（二十日）○倫敦電　倫敦所接最近消息俄國歐境內之捷克軍今受逼　甚苦過激黨與德大軍巳佔據伏爾斯克·新白斯克·加桑三　地德軍現厚築於加爾柯夫·比爾哥羅斯區域其志顯在阻　止桐河流域之亞力克齊夫將軍之軍與捷克軍在薩拉瑪會　合愛加特林保附近之捷克軍與由亞昌格爾前進之軍隊中　間之境內共有過激黨約一萬八千人聞與捷克軍對疊之過　激黨並德兵共有　萬餘人　（十九日）○華盛頓電　衆議院已通過戰稅議案擬將本會計年度應需　之欵四五千兆元由捐稅一項籌八百十兆零二十萬元此爲　各國歷史上從來未有之大計畫　（二十一日）要聞一 
　　 
[○日本內閣更迭之詳情]  
日本政府之動搖迄已數月現已確定繼任內閣由西園寺侯爵應詔組織業見本報其更迭中之詳情東報所載如左九月十七日山縣入京午後四時寺內首相即訪之於五番町邸於後任之組織接協一切十八日午前山縣即入覲松方亦趨朝兩人會議於內大臣府承認寺內之辭退與後任組織之大綱旋即電促西園寺來京俟西園寺到先於宮中開元老會議山縣松方說明此時除西園寺侯外無可當組織內閣之大任者要求西園寺承認乃再入奏寺內總理則訪山縣松方告知不　不辭職之理由卽正式齊呈辭表然後明發大命令西園寺組閣於此期間更由山縣相度適當時機報告大隈西園乃應詔而出此預定之程序也先是原內閣之說頗盛就寺內與原氏之交情而論其深願原氏之繼其後自無疑義然由總理推薦後任於其平生主張不合由縣亦勸寺內審愼故一概委諸元老會議山縣於寺內內閣成立之時嘗招憲故會加藤　裁而語之曰時局重大之際不宜偏於一黨爲綱羅人才計不得不推超然黨派外之寺內伯云現在憲政會之竭力反對原內閣即以山縣此言爲口實倘山縣欲薦原內閣不得不設法變通此語也清浦內閣之說今亦終歸銷沈矣山縣寺內對於原氏雖不無厚薄之差然由由縣之語氣與時勢觀之則以官僚爲中心之內閣初無不可於是清浦平田伊東三人互相提携之說起然清浦之先決問題不在元老之崔薦而在政憲兩黨孰爲基礎之一點在熱心清浦內閣者主張二黨互立之理論但非主張舉　致內閣者所喜彼爲清浦運動者欲使其全　贊助清浦於事大難清浦鑒於山縣不肯變其舉國一致之主張而已之基礎政黨又無着故對於憲政黨之同情者巳謝其厚意而戒其輕舉矣政友會衆議院之多數黨也然山縣發原氏組閣能否舉國一致之質問政友會即無從作答山縣旣以舉國一致爲前提倘以原氏爲多數黨之總裁而推薦之事實難成政友會幹部以爲今茲所組織非純粹的政友會內閣而爲以政友會爲中心之內閣推薦易而成事難故所抱不安之念殊多因此種種難題乃不得不歸着於西園寺山縣以舉國一致之名義乘機從惥之乃綱羅三大黨首領中之人才以貫澈山縣所主張而內閣問題亦於是告一段落蓋山縣以全力推西園寺而上之西園寺周圍之難題山縣一力承富爲之幹旋解決　（以上節譯十八日國民新聞）酉園寺侯爵少年時以舊公卿留學法國明治羅新之際爲鎭定北陸道總督征討越後總督有功歷任出使德奧特命全權公使樞密顯問官貴族院副議長三任文部大臣兩任臨時代理內閣總理兩任內閣總理大臣（一由明治三十九年起歷二年六個月二由四十四年起歷一年四個月）樞密院副議長等職繼伊藤後爲政友會總裁大正二年因政變而引退者也（以上節譯二十三日上海日報）　　 
[○俄國過激派之失敗]  
海參崴俄文報記者奧鐸洛夫近日由海參崴前往北京法文北京日報記者晉謁奧氏叩其　於西北利亞戰局之意見茲誌其談話如下奧氏之言曰近日西比利亞及俄國政局協約國因有利害關係極爲注目今欲研究俄國政局之眞相須先瞭然於俄國國內之　形原來俄國遇激派之權力無論在俄國本部或在西比利亞根基殊未鞏固絕無發展之能力矣夫欲實行社會革命於工業幼稚之國其結果之不良殆可斷言大多數人民藉此爲護符競趨於自私自利之一途新社會之設施尚未完成而舊基礎巳破壞殆盡商業停滯工藝窳敗內亂蜂起全國陷於可悲之境而帝制及凶年乃乘時而起試觀今日俄國人民之反對過激派蔓延日盛捷克軍發難於先俄國北部繼起於後其唯一目的厥在推翻過激派而已俄國激烈派現分兩大黨一爲過激派左黨一爲過激派右黨兩黨呌囂極盛視全國悉在已黨支配之下而海參崴之黨人氣節尤盛　欲改造海參崴爲彼得格勒第二幸兩黨於遠東政治上根基未固並未取得何等之重要位置試分晰言之如左海參崴及哈爾濱之市民殊與俄國本部大城市之市民異其性質海參崴及哈爾濱之俄國工業絕不發達並無何等大資本家插足其間經營商業者大半係中等商人且大多數爲投機家稍獲利益即知足而退最近海參崴領事團勒令霍代斯所統之軍隊繳械過激派右黨會提出抗議然非一般居留民之公意不過一部份黨人之私見而已過激派右黨之主義在遠東俄人中絕少贊成之者蓋俄國在遠東之工業基礎絕不穩固無組織完美之勞働團體且過激派左黨對於一般勞働者所特許之利益至今尚未見諸事實故黨員紛紛叛其黨魁蓋深知過激派主義在政治上絕不能佔有何等勢力而居全國指導者之地位也目前俄國之政黨領袖厥爲中央黨該黨得一般傾心民治主義之農民之贊助勢力日見膨脹凡俄國穩健分子及有知識之勞働社會希望俄國重興者無不表同情於該黨該黨吸收全國健全分子及各種勢力以重與德國開戰而取消勒萊斯脫里托斯克和約爲唯一目的殊與協約國之政策相符故協約國欲重振俄國非力援中央黨不可也　　 
[○西報之北京通訊]  
字林報十七日北京通訊云協約國之出兵西比利亞也雖似同以掃除過激黨與德奧俘虜之危害爲旨趣然其對於中東鐵路則似無何等之一致意見今中東鐵路漸成爭論之焦點而爭論者尤以日人爲多二三星期前日人持種種理由佐以金錢之力欲誘引中東鐵路當道允將軌道放寬使南滿鐵路之車輛得以行於中東鐵路庶過激黨於退走時雖搗毀中東鐵路之車輛亦不致礙及運兵事宜曩者報紙載稱中東鐵路至長春一段俄員允讓與日人中政府以未經同意反對此事茲據報紙消息此問題現又提出但訽諸俄使署則答稱自今年一月以後此事並無何種之發展也中東鐵路之問題若照美國之意思而解決之同在戰事未了時各方面必視爲最圓滿之辦法當俄國克倫斯基氏執政時各國咸承認之此爲俄國革命後得各國承認之唯一政府克氏乃請美政府遴選熟諳路政之人員赴俄辦理各鐵路之改革事宜美政府允之即派斯狄文斯大佐率鐵路拔師等約三百人赴俄効力詎克倫斯基政府未幾傾覆美國技師隊遂賦閒於俄境美政府之意欲以此團管理中東鐵路行車各事以保持俄政府之利益即所以保持各協約國之利益第協約國對於此節迄今尚未表示意見也以言外間所傳日人收管中東鐵路之志願使果確也則其志願顯屬不合在日人言之或能振振有詞但日人將從何處覓取種種材料以實行其所言乎此誠吾人之所不解也按南滿與朝鮮鐵路今皆不敷戰事需用自己且不能顧全何有餘車分潤中東鐵路而日本國內皆係狹軌鐵路即有車輛餘多亦不能適用於中東鐵路之軌道今安東至奉天之火車每日僅開一次推察其故則因所有車輛巳悉供運兵之用然則車輛不敷已有明徵矣姑讓步言之日人所爭持者確爲顚撲不破之理由而爲人所共認舉中東鐵路交與日人改寬軌道使與南滿鐵路同軌然日人不能自己供給材料必仰助於美國而後可卽令美國允爲接濟然亦必在六個月後始能交貨由此觀之日人所持車輛甚多足供中東鐵路需用一說視爲收管鐵路改寬軌道之一理由者亦徒屬諸空言耳美國技師團果管理中東鐵路其巡邏路區保衛路線各事尚賴協約國妥爲佈置此則無待贅言者也上星期華字報載有外交部派往哈爾濱辦理外交事宜之員爲日軍所阻不能逕赴滿洲里一節記者當時詢諸日使署據稱中政府代表決不致有此待遇報章所載令人費解云云未幾中政府派劉鏡人爲專員故外交部前派之員今皆撤回昨巳抵京自稱中途並無日軍留難情事前項消息何自而來可謂離奇巳中國各事因戰爭不息進步全無當此時日而有武昌長沙鐵道於星期一日通車之消息此誠吾人所樂聞也此段鐵路築成已有多時但全供運兵南去之用行客不能利用之今則居然載客運貨矣通車於午前六時五十分由武昌駛出夜半行抵長沙此路係英人資本承築者爲英國工程師考克思與中國詹天佑詹會獨造京綏鐵路亦著名之工程師也　　 
[○新國會維持京鈔之又一案]  
北京中交兩行票價近巳跌至五成上下商民困苦不堪言狀兩行及財政當局雖日言維持而實則毫無辦法新國會一面兩有議員克希克國等提案質問政府尚未答覆茲又有議員吳宗濂等提出維持票價漸謀兌現建議案一件其文如下竊查金融爲全國養命之大源鈔幣爲市面通行之信物而能操縱金融發行鈔幣者厥惟中央銀行是賴吾國之有中國銀行也法定資本金六千萬雹巳收資本金一千二百二十七萬九千八百元公積金一十九萬七千四百餘元享有代理金庫發行鈔幣經募公債經收關稅鹽稅等種種特權設立分行一百零八處固儼然有中央銀行之性質也若交通銀行原係商業銀行額定資本金庫平銀一千萬兩設有分行七十九處亦可稱爲私立銀行之冠所以亦得發行鈔幣代理金庫以與中行屹然對峙當時二行信用頗佳營業發達本可無須停止兌現不料民國五年五月政府忽有停止兌現之明令一時金融恐慌票價陡落然尚在於八九折之間自是厥後風雲變幻迭起環生鈔價遂逐月步跌近日更跌至對折以下商民損失蹙額傷心實逼處此難保無暴動之虞危乎殆哉政府當局以及雨行主任何竟漠然無所動於中也該二行種種予人以可疑之處已有衆院提出質問不再贅及茲爲借箸以籌似該二行之維持鈔價以　至於實行兌現並非無可措手也一請即日由兩院公推精於理財者會同審計院員親至該二行確查其發出鈔幣庫存準備究有若干政府自本年五月以七年公債抵還債欠後近來新欠又有若干存戶之短期長期以及活期各存欵共有若干一經調查明晣兩行不得再行境發鈔數祇准再於限數之內流動轉移一請政府給予該兩行以完全獨立之權如有需用祗能在金庫以內提支此外皆不能商借分文其新欠之欵更當尅期還清免其藉口除交通總理性質本異可置勿論外所有中行之正副總裁其實能清白乃心運籌握算足以振興行務者應令其久於職司不得隨財政廳長爲進退一請政府將本年發賣之長期公債全行取銷改爲短期公債俾可易於售盡吸收京鈔蓋此項公債雖已盡交中交兩行抵還積欠實則因短期公債須與長期長公債對半搭現以致不能售罄等於廢紙又有何抵欠之可言此所以急應全改爲短期公債以速　銷也一請中交各分行各提其公債數成維護京行現在合計共有一百八十八處截長補短均勻統計每處各助洋二十萬元即可得三千七百六十萬元京行爲分行首領本有指揮調度之權前於停兌一節不受京行命令正爲顧全大局砥柱中流以保該行信用厥功甚偉識者賢之今若責其出此區區暫行協助當必樂從一請中交兩行添足股本查中行除巳收股本外尚短四千八百八十三萬零二百元交行股本僅言額定庫平一千萬兩而未言收足若干頗覺含渾取巧今姑不論其果否收足應再添本一倍則又可集資一千五百萬元兩行之大股東皆係前清權要民國偉人或現任督軍倘令添股祗收一半　洋再搭一半京鈔並加以零星小股可決其　崇朝而即能集數總合以上辦法而論似可立集現洋六千九百五十一萬五千一百元收回京鈔七千七百九十一萬五千五百一十元而兩行所　京鈔數目據聞約有七千萬元除巳收回者外目下流行京市僅有三千萬元　兩兩比較又何至不能兌　哉是在政府及兩行主任之肯否憑良心主張以救京民痛苦耳爲此謹依院法第八章第三十七條之規定特爲建議提請公決提出者吳宗濂陳煥章張玉庚連署者周秀文倪道杰孟憲彝類兀禮翟文選李盛鐸胡鈞鄭邦述 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　 
[○龍新軍在魯譁變情形]  
　　　　　　　　　　　　　招匪效果龍濟光自雷州軍事　緊形勢不利　借索餉爲名倉皇至京數月以來屢與常局計劃擴充軍隊以向奉天張作霖借械無着乃異想天開思利用山東土匪以補充其軍力蓋山東之匪素以剽悍著稱且多槍械犀利旣省訓練之勞又省軍裝之給略事編配即可成軍誠一舉兩得無如匪性難馴且開招之初悍首故意嘯聚多人專候招撫以便攫取上級軍官位置當時江蘇李督軍會向政府忠告力陳此策之非而龍氏不悟一面密商山東當局招募新軍（即新振武軍）一面派其親信孚德厚爲招兵司令著手開招而著名悍匪顧德林即於此時受撫投効顧當原有二千餘人李德厚利其驟悍初會許以成軍之後擢爲團長其羽當已編成三營（或云五營）在小站訓練初擬開往援瓊嗣因閩　危急李厚基屢電乞援改爲援閩本月初旬開往塘沽預備轉送閩省詎臨時因索餉不遂且顧之團長又未發表聞有降爲營長之說遂不肯乘輪南下留滯塘沽頗有騷擾情事當由大沽海防防指揮官報告直隸省長曹銳電由參陸處函關龍濟光妥速處置龍即派其姪運乾馳往查辦而顧德林自受撫之後其部曲一部分雖已編成三營續陸北上而顧及悍首十數人則仍留滯晏城（屬山東齊河縣）爲該地車站招待員以便招待各縣投　之匪尚有羽黨及如來之匪約共千餘人亦聚集該處顧因龍氏所許之團長久未發表心中不免怏怏又因其部曲開往塘沽之三營不肯南下爲龍氏查辦且直省當局又有嚴厲處置之消息愈不自安　萌變志密約東臨各股匪首齊集晏城禹城一帶預備起事並有直撲省城搶掠濟南商埠之意佈置旣定乃與李德厚大開談判要索餉械並迫李電詰龍氏究畀以何等位置李恐其藉端暴動極力撫慰允即電龍商量辦法詎龍氏一面迄無覆電而顧德林又愈逼愈緊前日顧往見李一言不合遽以手鎗轟擊幸經董玉林解勸得免李乃星夜逃往濟南面謁代督張樹元備陳顧德林心　叵測叛跡已露要地危急情形不意顧德林亦專人至省呈訏李德厚扣餉不發致兵心變　一面又由郵局遞函督署邀張代督赴讌蓋顧於李德厚赴省後知事已決裂即在晏城搭臺演劇廣招匪黨筵讌決定即日起事當於十七號夜間將晏城車站佔據同時禹城亦嘯聚悍匪千餘將該地估據大肆搶掠張代督聞警立率新十八團步兵兩營又砲兵一營於十八日午車馳往剿辦匪黨預伏鐵路沿線戒備見官軍自南開來即迎頭射擊張代督當令用大砲轟擊激戰多時斃匪百餘人奪穫鎗械數十桿官軍亦傷亡三四十人匪勢不支始漸潰竄其一股已竄入高唐境內現聞禹城車站尚被匪佔據匪黨蔓延戰線已延長至朱家團自津南來快車二十晚竟未抵濟郵信不通已兩日濟南車站亦不魯北上客票北上通車（即浦口開來之車）停於濟站站台鐵道均派兵守護禁止閒人往來陸軍九十四團一部分已受命改裝由陸路截擊張代督於十九號夜分專車回省二十號　車復行北上昨今兩日司令部已斬匪十餘人均梟首示衆聞內有女匪一名係顧德林之妻云　　 
[○山東匪訊彙誌] 　顧德林尚不在內東省匪勢勢蔓延已及全省各當道束手無策大局將有不堪設想之處　日昨軍署接中央來電以東省匪燄猖獗擾及全省若不急行剿除將至不可收拾已由中央電令直豫蘇三督各酌派勁旅會剿魯匪務期早日肅清以安大局該護督即可遵照與各督措商辦法隨時報告以便核查指示各縣大股土匪往往自美其名曰靖國讓法軍以　號召而其殺燒淫掠一仍其舊現聞平陰縣近有大股土匪已集合多人匪首名李清元自號爲靖國軍第二團日前已將縣南之牛角店佔據依爲巢穴意個窺伺縣城臨沂鄭城昆連蘇省土匪最易出沒自夏門悍首王四麻被第五混成旅擊斃後匪燄巳稍平息近來新由蘇境海州一帶竄來悍首洪得小李三等率匪甚衆較之夏間王匪更爲兇殘所到莊村搶刦後卽將房屋盡付一炬　處民團與匪對敵均被擊敗將　丁殘殺並奪去鎗械現第七旅興第五旅正設法痛剿冠縣日前有大股土匪竄至縣屬東鄉之土山大肆搶掠該莊貧富各戶一掃而空並擄去男女肉票五六十名尚有村民因抗拒被匪擊斃者數名該縣警隊聞信往剿匪早飽掠遠　該莊人民現正設法探訪肉票下落以飭磋商回贖三遊河工勞之常總辦因黃河兩岸土匪猖獗　河　掠商船甚至刦掠駐工局所不第商民遭其茶毒即河工防務亦大受影響昨特呈請軍署在緊要埠頭添設軍隊嚴行剿捕以重河防軍署頃接夏津縣知事告急電稱該縣境內十四號忽竄入大股匪徒三千餘名鎗械軍服無一不備肆行搶掠大舉攻城該邑　有軍警無如寡不敵衆匪勞大熾　祈速派精軍救援稍遲城池難保　　 
[○長沙通信]  
　　　　　　　　　　術士之預言　直軍之威言　　　　　　　　　　　戰事之危言　省城之謠言去歲傳清節蒞湘時有術士陳某發一種預言謂自今以後長沙將爲南北軍賽跑之場此時北軍雖塡滿熊湘然不出冬即將退出長沙而爲南軍佔領至來歲春分又將仍入北軍之手過秋分後則將復入南軍掌握中以後一來一往尚無已時不過以後每經一次之佔領其佔領時間每次亦將稍長耳云云此陳某去歲秋間之言也至冬間即有王范逃走之事今歲南軍退出長衡旣已悉如陳某之言茲則秋分已屆又將爲南軍復領長沙之時而張督已入四面楚歌地位逐張之聲洋洋盈耳湘東寶慶之軍事又緊迫異常就此時情況觀之陳某之言又將復騐矣吳佩孚之主張和議久已抱定決心頃駐湘直軍又有一洋洋灑灑之大文發表其標題爲湖南直軍軍士之感言首論北方之窮兵　武之非次論今日外交之緊迫又次論南方之不宜搗亂又次論國內亟宜謀和又次泛論今日政界之黑暗末述直軍之希望在由局部和平進而爲國家和平此感言凡千餘言用活版印刷數萬張分送前敵各軍隊將士閱此頗多感動閔某要人會致電中央指爲煽惑軍心謂非將直軍全體撤回易以他項軍隊則前敵之事萬無可爲云云亦足見此項感言效力之大矣湘軍大部分前旣奮力進攻茶陵湘東北軍團已難於抵　張宗昌告急之電早已絡繹而來近則粵桂各軍又繼續大至協同湘軍猛力進取於是蘇魯之衆愈不能支小集黃葉各地方巳均爲南軍所有茶陵縣城勢亦岌岌張督迭接警耗巳電飭駐在該路奉軍迅即進前抵敵以免疏虞刻下該處情形如何尚未探悉而湘潭之株洲鎭聞又有掩伏之南軍及張督派員前往偵查則又巳西散該項南軍之作用係預備於湘東南軍得手之時卽佔據株洲車站以遏退後之北軍而使南軍交通得以便利又聞瀏平等屬之民軍以得有桂軍之援助將再行撲攻縣城張督已軍令窮十一師妥籌防範矣湘東情形較前益形吃緊據聞南軍此次進取仍不變前此所定之方針（即以全力進攻湘東俟得手後再以一軍進略　南一軍進據瀏平以攻長沙之背一軍猛攻實　進湘鄉取湘潭以逼長沙回時並約會湘西分攻常德澧縣進取寗鄉然後再進長沙取岳陽出師武漢）故近日以來不僅湘軍之大部分已逼近茶陵即粵桂各軍亦步步逼進張宗昌旅長昨又有火急電來省告急請速派兵救援聞電中有茶陵危急獨力難支之語南軍對於寶慶反攻亦急田樹動所部幾至不能支持張督會求救於吳佩孚而吳竟袖手張督對此極爲焦灼昨巳派楊纘緒爲援寶司令統兵前往救援又以湘鄭縣屬之永豐爲寶慶往來要道自應嚴爲防守以免疏虞　已電令皖軍統領陳德修統兵五營親往防範近日外間傳言謂寶慶縣城已被南軍佔領故張督特加派陳氏防堵永豐惟頃經洋細調查此說尚未可靠但該處南軍進攻甚急田樹動鎭守使已屢次乞援張督以奉軍皖軍迄未繼續聞到而寶慶待援緊急刻不容緩祇得電令現駐湘潭之楊纘緒司令統率清鄉軍三十餘人尅日馳往救顧妥爲防守自第十一師與第七師互相攻訏後兩師意見日益加深中央雖會來電調解然殊難發生效力昨聞兩師士兵在省城北區大起衝突勢甚洶洶　至戰圖因之省城謠風較前愈甚一般商戶每至傍晚即閉門停止交易以免有意外之虞惟張督縣甚爲鎭定昨特面諭警察廳長轉令各商民母得輕信謠言自相警擾非至晚九句鐘止不許閉門停貿然商民則已如驚弓之鳥矣　　 
[○西南方面之和議問題]  
　　　　　　　　　　　　湘代表通告主和　　　　　　　　　　　　　軍政府宣言護法自吳佩孚通電主和發湘鄂前敵各將領咸有傾向和平之表示長江三督對於和議莫不表示贊同表面上雖未有明確之表示然和平之局者已暗中醒　聞最近三督意見擬在滬上組織議和大會先由南北各省各派代表若干人討論和平條件俟得完滿解決再行提出中央核奪昨經通電粵省各方面微集意見軍政府得電後刻已准備選派代表赴會討論又軍府昨接湘南兩軍和議代表來電略稱此次國中與師已經一載宇內騷然政象日惡影響所及亡國有餘憂時之士惄焉心傷代表等秉承吳師長佩孚程總司令漝趙師長恆惕及各將領安內禦外息事寗人之宗旨不辭愚昧力任疏通調和之職責往滬磋商時　三月差幸劫運可回時艱有濟惟是政見兩歧輙滋爭執不知武力雖可濟一時之策終非調和不足孕國民之望且長此紛擾國勢阽危黷武窮兵古人所戒竊意天下興亡匹夫有責披纓往救尚有其人而況同處危巢豈堪相煎過急深顧我國同胞母存南北界域母挾黨派惑情仰體馮大總統上月文日通電其國和平之力俾免分崩之患詣公或膺封圻之重或領虎覊之雄一言與邦萬民胥賴不可含默而在旁觀宜兼大公同伸正謓須知同隸一國權之下何有戰爭勝負之可言舉凡法律政治諸同題皆當付　造法機關聽其截定自非可任意而行者務懇諸公本其福國利民之心解此水深火熱之危小民得免呼號現狀自可恢復否則滋蔓難國後悔何及此乃千鈞一髪之際砥柱中流今其時矣代表等傷心國難急不擇言謹怖愚忱千祈衆擎以挽狂瀾萬勿遷延以重民困伏維垂察不勝依依直軍和議代表劉傑包駚芝湘軍和議代表文鹿鳳劉鍾衛叩云云惟是南北妥協之機雖巳醞釀而軍府方面以內部派別之不同意見尚欠一致對調和一說猶在否認期間昨岺西林等復孫洪伊氏函云辱書藉承名論甚感甚感商南自車與以來於回復國會保持約法終始主張未嘗有改雖停戰調和之說間或發生法律問題決不能稍爲遷就煊就職之宣言廷等議法之通電一再申言於法律正軌以內求時局之解決亦旣與天下以共見最近政務會議否認非法選舉總統之通電尤其明徵北方將領有與吾聲應氣求者誠如來示所當足見人同此心心同此　公誼所在吾道不　惟前途茫茫陰阻尚多所望當代賢豪推誠相與外來謠　務辭關之勿爲所動戮力同心共濟國難煊等敢不　其手足之力爲積極之進行敢佈腹心幸省察焉岑春煊伍延芳陸榮延林葆懌同啓又廣州報界公會接軍府秘書廳請更正訛電函云查九月十日七十二行商報等（載有陸榮廷答復徐世昌表其祝賀之意并促允許南方要求以便和平解決時局）等語新聞一則又十三日七十二行商報等載有（伍廷芳電某中將轉致某要人謂徐世昌被選大總統彼甚贊成但須磋商和平然後再舉總統庶可承認）等語新聞一則又十國日中華新報七十二行商報等載有（陸榮廷電告梁士詒謂贊成徐世昌爲總統深望解決現在時局并提出條件三欵○新舊國會一律解散再另行召集○中央須承認年來西南用兵之軍費○必須舉函南人爲副總統　等語新聞一則風說　言日增其蹙查此次非法國會濫竊大權擅選總統軍政府政務會議早經通告全國決不承認刻復經本府各總裁會同護法省分各督軍電覆馮代總統文電亦以重申此意電文均經刋載公報暨各報紙可按是軍政　各總裁始終無承認非法國會選舉總統之理不識七十二行商報等果何所訪聞而任載訛言如此用特轉達公會迅即轉函各該報館先行更正以免影響大局云云可見和局接近一語尚難正式出諸軍府人物之口　南北兩方各有主戰主和之兩派其內部難言之　幾彼此相同惟時局貼危如此小民痛苦又如彼大勢所趨似不能不歸於和平耳　　 
[○舊國會之新消息]  
廣州舊國會參衆兩院十四日開各省招待員談話會到會者三十六人是日議決之事約有四起○請議長詢問軍政府對於時局辦法○請議長訂期開兩院談話會討論時局○由各省招待員卽日將各省近巳離粵人數報告議長並隨時報告之○請議長對於議員歲費不得代領舊　會議員王宗　昨告兩院同人書云國法被摧民權中斬同人間　來粵自行集會冀濟時艱以盡代表之責釐定民憲永奠邦家之基茲監現今情形懼蹈往昔嚴轍謹抒所見仰塵清聽北京僞會業經召集妄竊大權選舉總統離云非法亦屬可　魚目混珠眞僞難辦若不力固中堅焉龍保我民彝一　亟南政府今方萌芽外而友邦尚未承認內而實力殊欠充豐在軍人旣巳進行一致奮起國強而議員豐可意見紛亂自處消極二也兩院人數均過法定及至開會每有不足未到者固不必言巳來者實屬放棄今者九州多難要在萬衆一心倘或彼此互異終必時日牽延危亡之禍近在眉睫三也三年國會　遭解散推原禍始咎在同人始兩味圍牆外侮之義縣則爲數　升木之謀致招袁氏叛國段氏稱兵無辜黔黎橫罹鋒　大錯巳成萬牛離挽如鑒往事補牢非遲能同厥心來者可追四也以上四端縱所言未免遍當綱觀兩院而其事實有固然同人不辭萬苦遠涉重洋原爲同胞謀幸福非爲個人營權利以道德保法律之尊嚴人所同具爲代表發眞正之民意責有攸歸事機巳迫稍縱卽逝懲前　後安忍緘默知我罪我所不計也爰貢忠言伏希鑒察　　 
[○粵局發展中之匪訊]  
　李省長電　江門王督辦台山賀知事赤溪王知事覽王督辦麻陽兩電均悉古兜餘匪現竄入台山大竊洞赤溪腰古等處亟應跟蹤追捕以靖餘擊現該督辦旣於青日親率營隊馳在剿辦仰各該縣迅即會營督率警團扼要堵截協同剿捕務期悉數殲除勿任竄憑爲要至前次攻剿古兜生擒匪黨李哨牙四等九名因受傷甚重已照軍法就地鎗決起回被擄之譚貴有等二十五名口亦經傳屬給領均應無庸置議其陣亡之隨員江錦泉及什長兵士李禿平等三名另文照章請卹以勵死事古兜善後事宜　　農營長妥爲辦理希正督辦查照仍候督軍核示遵行省長文印　又電云石城劉督辦高州張道尹　康張知事徐聞黃知事覽有電悉徐聞匪熾勢將撓城張知事聞報馳援匪巳退避追至青桐地方遇匪接戰當場擊斃十餘名生擒潛秀堯等三名奪獲各種子彈起獲被擄人口及耕牛　　援助得力殊屬可嘉仰各縣仍督飭兵警嚴密搜捕務將此股匪徒掃　淨盡母留餘孽現獲各犯並由張知事提訊取供按擬呈辦起回人　傳屬給領具報省長元印　香山縣電　孫屬隆都橫攔沙地方庚日　五句鐘時候被匪洗刦良民數百家擄男婦五六十名口猖獗至此良堪痛恨除督飭游擊隊曁咨營派勇分途截緝外合懇迅飭駐縣營弁嚴行痛剿以寒匪　而遏亂機香山縣知事陳治安呈文印　又電云吞屬沙匪披猖且受龍黨運動聲勢頗大若不早日痛剿以寒匪膽誠恐蔓延日　禍害地方　查香屬幅　遼闊現駐防兵力不敷分布請速派兵兩營來岐會商剿辦以期一鼓湯平是否有當仍候卓奪施行統領林警魂知事陳治安文印　　 
[○廣東借租案取銷後之結束]  
廣東借租案奉飭停辦早紀前報茲探得籌餉局關於此案之公文二件照錄如下　其一呈軍署云九月十日奉鈞署令開據九善堂院等西稱（中略）等由查息借房租及訪務館捐租一案前據該局分別擬具借租辦法具呈來署當以粵省自上年軍興庫帑奇絀該局不得巳議及借捐房租　　爲維持大局藉裕軍餉起見是以令　照辦查近月以來四鄉迭遭水患省城商務以及人民生計均不免同受影響計前項借捐租項自開辦迄今現在已逾兩月除防務館租捐尚有收入外其房屋借租一項人民咸懷觀望認借仍屬寥寥轉瞬三月屆滿收數必無期有起色來函所言各節自屬實在情形自應將息借房租一事即行取銷以順輿情其已經借稱之戶究應如何辦理并卽由局妥爲籌議呈候核辦至於防務館租比之民人房租較優負擔尚易自應仍准照舊辦理藉資補助餉需接頭前由餘　復外合行令仰該局卽便遵照辦理具報等　奉此查　租一案自會前任奉令核准開辦後收入並無起色當廳長抵任伊始體察輿情亦知民生艱難此項借　收效不易徒以案　奉准且恐於防務館租捐收入有礙未便遽請取　及辦理月餘收數依然極少即經備文呈請停辦並擬籌辦發行公債以　挹注正封發間奉令前囡自應遵照辦理至已繼借租之戶查核各區收　委員呈報除僅有第八區收過十六元尚存區署其餘未　報有收數似此收欵寥寥爲數無多未便照章俟一年後轉行償還擬即由局咨牆警廳轉令該區署將收過之項如數發還該借戶取回債劵繳局塗銷此外未經塡用各憤劵亦即由各區署途回本局註銷以清手績其防務租捐一案仍遵令按照原章辦理除分令備區收繳委員一體遵照銷差並分別呈咨佈告外理合具文呈請察核指令祗遵　其二令各區云案照息借房租一案現奉督軍省長令行取銷應卽遵照辦理除咨請警廳轉令各區署將巳未塡用各僨劵分別取回送局註銷及由局呈復布告暨分令外合行令仰該員即使遵照銷差此令　　 
[○魯省會互選議長之劇戰]  
　　　　　　　　　　　行政官無一出席　　　　　　　　　　　　副議長一派選出山東省議會二十日　前九　屬選舉議長會議員到會者共一百三十人行政官無一出席者由甲乙兩派公推盧寶齡等十二人爲發票寫票投票　票各項監察員仍以孫同文爲臨時主席計發票一百三十紙而投入之票僅一百二十九紙因票數不符甲派認爲尚有疑義暫緩開票乙派以有大力者爲之援助選舉巳操勝算主張急行　票於是雙方大起爭執相持至五鐘之久主席以無解決方法宣告休息十分鐘甲派全體退席乙派竟趁甲派退席之頃將會場一律鎖閉倉猝之間遽由一方面另推孫郛五爲臨時主席亟行開票開票結果鄭欽得七十票張介禮得五十九票開票後即由一方面接續投票舉副議長開票結果王朝俊得最多數該派議員有主張　續舉第二副議長者有主張暫緩選舉者內部爭辯事龐言雜終無結果而散當甲派議員退席後方至休息現乙派仍不退席旋折回議場乙派竟關門下鍵堅拒不納甲派以乙派把持議場阻其出席況臨時主席孫同文並不辭職何得由片面另推囡之大債將來必有一番交涉不知若何了結也另一面云山東省議會昨於二十日開會選舉議長是日開會時間原定上午九點以簽　者人數不足遲至十一點始行開會計議員出席者共百三十人兩黨各分座次王黨居左張黨居右推年長者孫同文爲臨時主席復由議員中推散票開票檢票監匭等監察咒布置已票遂散票不意有監察員萬光煒遺忘投票聲明放棄權利而張黨主張以少此一票此次投票當歸無效按投票之數少於出席人數於法律不生問題王黨吳蔭會欲登台發言主張有效面張黨景傳詩竟尾其後並立於台上以陰吳之發言如是者三秩序大亂臨時主席不能維持遂脫席兩黨爭執不決此時已三句點矣張黨遂紛紛退席自行放棄權利王黨以大多數同意主張開匭又推孫郛五爲臨時主席開　唱票畢鄭欽得七十票當選爲正議長王介禮得五十九票復二次投票出席議員共七十三人更推定監察員數人投票結果王朝俊得七十 
 
 
 

Page 7

 
 
二票當選爲副議長李汝枚得一票因時間太晚所缺副議長一席改期緩舉遂宣布閉會　　 
[○贛黨社競爭議長之新主義]  
贛省各黨社競爭省議會正副議長暗中進行依然劇烈茲從各方面調查所得情形除黨派關係外又有屬人屬地兩主義試分述如下（甲）屬人主義自金錢魔力肆毒於各選舉區域以來於是一般銅臭黨天之販夫豎子以及各縉紳家乳臭未乾之紈袴子弟皆得藉孔方兄之力大出風頭試一叩其議員二字之名稱解釋與其所負之議責如何大半瞠目結舌而不能答方以古昔帝制時代爛羊頭闖內侯電下養中郎將殆有過之無不及是屬人主義久巳不成問題特各議員之取得此種頭銜其最低價格亦在五千元左右以歲費每年九百六十元合三年任期總計較之成五所虧尚鉅茍非從賣議長票中稍資挹注何以慰各議員將本求利之心惟省議會選舉正副議長照章須有過半數之票額始能發生效力本省省議員額數共得一百四十名則過半數之人極少亦須預備八十票（屆投票時斷無一票不走脫者故極少之數亦須八十票若僅僅七十一二票則一經走脫即完全失敗）現在各省議員所抱慾望選舉正講長每票多則一千元最少亦非八百元不濟以八十票乘之共需洋六萬四千元此次所選出之一百四十人中即有一二有人此財力然亦未敢圖此虛名犧牲實利此外若曹俊龍欽海饒正音等從中競爭角逐均非具有偌大之財力可以予取予求不過欲藉某黨社之津貼以冀達其目的惟近聞北京方面實無收買省議長之消息即稍稍得有飲助亦須用他種手段取來旦並無五六萬元之鉅職是之故日來曹俊僥正音等各向其同黨中人運動以爲萬一金錢失敗則本黨議員對於同黨中之欲得議長者須獨具人才眼光而犧牲向日所持金錢之奢望果使當選議長之人其才力足以指揮他黨造福本黨則本黨之發達正未可限量云云此屬人主義之說也（乙）屬地主義此次省議員覆選投票一依前清府制分區已足引起大多數人之地方觀念蓋有清一代之府制垂二百餘年各府因考試文童關係府與府之界限本極分明而各屬之旅省團體又多以府爲團結且旅居省外之會館悉有一府之集合例如撫州會館則爲臨川金谿等縣人士所共有吉安會館則爲廬陵吉水等縣人士所共有改革後府制取銷然各以地方公產及種種之關係仍稱爲某某幾縣同鄉會以結合之（如南昌九縣同鄉會其一也）第一屆省議員覆選投票並未以府分區故府之觀念巳漸趨消滅乃有南康府舊屬各縣之人以第一屆省議員該府各縣并未占得一名遂於此屆省議會辦理初選之時請求成省長轉咨內部變更投票區域而府之地方主義已有復活之勢自各黨派熱中議長之人均藉黨之名義以聯絡議員而第一區南昌府屬俱樂部於以發現自是而第十一區吉安府屬議員俱樂部第二區廣信府屬議員俱樂部相繼組織其組織時之宗旨大率以鞏固府之地方團體爲主義而以正議長或副議長出於該選舉區內爲圖謀府之地方團體幸福之表示此屬地主義之說也　　 
[○潯路之小借欵]  
南灣路公司前以積欠各職員薪水四閱月未發秋節亟待開支而會計處又一貧如洗不得已乃向台灣銀行押借四萬元已誌本報茲聞所借者係日幣若干萬元折合中國銀元約四萬有零此事上星期即由張佩衡與該行商妥即日付欵乃事隔數日尚寂然無聞張恐中途變卦迭向催取該行謂必須有確實之抵押品始能成議否則將前約打銷張於窘迫之餘窮搜極索將八畝三分地契一紙作抵始得該行允許定今日（十七）實行交欵惟此欵到手節闌雖能勉強敷衍以後又將作何了局或者謂該公司因積欠不清每借一次必較前一次多借數萬就中除償前欠外餘歸自用今秋節旣經過逆料今年年關必須再借三十萬蓋以一部分償還此次所借之債其餘則持爲各項開支也　　 
[○東海鹽防與保衛團之大衝突]  
海州通信云距東海十二里之新浦地方於陰曆初七日有安徽客人帶同鹽兵六人（前任緝私營統領季光恩皖藉故至今緝私營下級官長及兵士以皖藉居多）至後河下某行索費當由該行金某赴保衛團報告團總聞信即親往解勸詎料鹽兵等非但不服解勸轉將團總毆傷　勇前往拿獲應兵二人即欲送縣請辦當由多人調停至初八日下午四時忽來　兵數十人手持刀棍等件直奔保衛團斫傷團丁一名（頭被劈開命在旦夕）又衛團一名保衛團丁等見其來勢洶洶無可抵禦遂開鎗擊斃鹽兵三名流彈誤傷行路小孩一名惟不甚重當時鎗聲震耳商民欵有兵變一律閉市旋　鎭守使署司令部官長帶隊出而彈壓秩序幸未大亂初九日縣署典獄官到新檢驗淮北運副及緝私團營長並灌雲縣知事陶士英同時蒞止能否和平了結尚未可知海州鎭守使兼備補軍司令白實山因禀商防務並祝李督壽赴寗得電後已復電即歸東海縣知事段士璋亦因祝壽赴寗巳由地方士紳急電清江追其速回刻下地方秩序由白軍司令部擔任維持商店巳一律開市惟海屬值茲萑苻未靖之際又加此一重紛擾影響地方非淺倘緝私長富不早思補救之法　後來之隱患猶未艾也　　 
[○杭州快信]  
閩訊浙軍兵站司令部主任劉某此次由浮山撤回詔安未將交代算楚遽行離閩童副司令巳電請揭督撤差追究駐紹二師第六團　長盛關第昨因公晉省　當舖弄某宅當即晉謁督軍面陳一切一師留守司令部代理師長部　　昨派參謀徐銀檢視各團營遺留　械美國現募第四次自由公債託由上海商會函請杭總商會代爲一體勸募且以從前美金百元合中國通用洋銀二百元今屬美金百元合規銀七十四五兩購此債劵將來利益甚厚辦理戰事德奧事務處譯員王景文前奉派赴內務部會議檢查敵橋事宜昨已回省報告一切進行辦法任用知事李師泌昨由德清驗收塘工工程　回省銷差省長以該員辦事勤能且入研究所後月課屬列前茅有委署湖屬某縣消息俟二十六日第一期考試費即可發表在省文武各當道自督軍省長以下昨均假座汪干六和塔觀湖并盛設筵宴盡歡而散　　 
[○南京快信]  
　津浦路昨仍未通車聞　城縣利　驛等處尚被匪佔據魯張樹元巳親自督隊往剿　津浦路已三日不通車聞張勳之部下亦已加入變兵聲勢因之大熾魯軍進剿尚未撲滅　某機關接濟南來電晏城於馬日被新振武軍變兵佔領　張懷芝電新振武軍經　魯境大肆刦掠已派兵痛剿一俟肅清北段即照常通車　李督電徐州張文生嚴防境內土匪乘機竊發陳　元旅長電告巳於馬日回徐　浦口尚有新振武軍兩營聞多半亦係土匪應募成軍李督爲防患起見特由第六師抽　兩營　駐下關浦口仍責成第十六師王廷楨嚴密防患　軍署參謀長何恩溥憲兵司令楊恩培昨曉在長松東公宴外防軍官　張季直昨又復電李督有武人專政調人無可執言等語　鄂贛商會電寗商會訽請　息爭會何時開會以便屆期派代表來寗參與會議　贛財應長楊慶據前日來寗因津浦路不通今晨乘輪赴澳改乘京漢車入京　泰平公司代表松本統一郎因津浦車不通利由隴海　路轉京漢車赴京　蘇省米糧雖未弛禁然已有人假軍米爲名在蕪湖無錫等處採辦暗運出口聞蘇紳　與本省民食攸關擬設法抵制　新任江蘇全省烟酒公賣局會辦張步翰巳於昨日到差　軍署參謀吳漢清奉派赴浙接洽昨已事竣回寗　李督今晨十時赴省署謝步齊省長留在署午餐　蘇籍舊國會候補議員阮某昨日往滬轉輪赴粵聞巳遞補地方通信 
　　 
[蘇州]  
　部頒大批訴訟狀面　高等審檢二聽林王二廳長接奉司法部特頒大批民刑訴訟狀面共計二萬餘張令即分發各屬司法機關備價購領即將此欵趕緊彙集解部云云現巳由廳轉令各地方廳各縣知事遵照矣　警廳注意茅山道士　蘇垣近日陸續到有茅山道士甚多僅止沿路吹唱並不向商民店舖索取分文情頗可疑警廳崔廳長得悉恐若輩有不正當之行爲特傳論各區　及偵探隊一體特別注意該道士等蹤跡住址舉動隨時報告聽候核奪　吳菜香無人認領　蘇城警區日前查獲無所依歸之常熟女子吳菜香一口解送廳署卽經瞿怡庭　長備文咨會常熟縣公署查傳該女子之家屬來蘇認領現接當熟縣復文以迭次查傳並無該女子之家屬在常等情崔廳長已命將該女發濟良所贍養一面再行出示召領如日久無人認領則聽候擇配　續行檢定小學教員辦法　吳縣公署接奉教育廳訓令略云遵照部令擬定辦法凡現任小學教員未經遵令塡具書紙請受檢定者如具有無試驗之各項資格擬令遵照檢定規程第十二條之規程於本屆檢定揭曉被三個月內塡具各項書紙由縣呈請續行檢定以符法定手續如未具前項無試驗各項咨格者即不合於國民學校令第三十條及高等小學校令第十七條之規定應與臨試規避各教員均遵部定取締試驗未及格教員之辦法於本屆揭曉後三個月期滿時一　停止其職務如該縣小學教員缺乏不敷任用時再行體察情形以代用教員補充之一面通令各縣除國立與省立師範學校本科畢業及別有規定外凡未經受有許可狀者概不得任用爲校長教員並擬製調查表式令縣調查以免朦混等情呈奉省長教育部核准令縣遵照辦理　醫校畢業式　蘇城省立醫學校第二班學生已屆四年期滿於本月二十一號在滄浪亭本校舉行畢業禮省公署教育廳均派員蒞場訓海蔡校長兼醫院院長特先期懸牌通告是日等診一天　法官請獎之部覆　江蘇高等　檢兩廳長前以本廳法官暨寗滬審檢兩廳之推檢官書記官等辦理各案成績　獎特　軍呈請司法部請獎頃奉部覆俟年終彙案辦理云　鄉與之洋價問題　常熟公民席詠儒近以鄉鎭與業對於洋價問題往往高抬抑短上下其手每屆歲底典質者多則高抬洋價旋至春蘭上市及新麥登場之際牘物者衆則抑短洋價且平時贖出較當進每元約短制錢五文照此情形便民適以病民昨特倩省議員屈嗣奎等介紹向省議會提出請願書陳請公決云　　 
[○松江]  
　審查教育會員資格　縣教育會於上月十八日關常年大會改選會長時因票數不　卒致推翻旋於本月一日召集舊職員籌備重選事宜及防除舞弊辦法各職員僉謂種種弊端皆因會員分子過於複雜之故欲清弊源宜先嚴定會員咨格爰又約期於二十二日開會員資格審查會是日到會職員共二十餘人由代理正會長吳子詳主席議決除現任小學教員已於上屆會議認爲基本會員外先將舊會員分別整理然後連類及於新會員遂檢讀會員題名錄有不合資格或已經出會及病故者一律除名並將資格住處均不明瞭之會員錄寄全縣學校及各市鄉學董八區學委請其探明底細覆會審查後方可給以會證再行定期開會重選會長云　辦學人員之大調動　勸學所奉令成立後旋又奉到教育廳命令飭由縣長保舉三人以便由廳選委一人爲縣視學當經李縣長遵令保薦現任縣視學倪伯英及　汗忱袁玉雨等三人聞巳由廳批回仍以倪伯英爲縣屬學以資熟手又學務委員奉廳令改爲無給職並飭遴選舉委四人爲勸學所勸學員經勸學所長張彬士及縣署三科主任顧稼軒迭次籌商級當以本邑　境遼闊學校多至三百餘所呈請教育廳增設臨時勸學員二人合之原額計共六人並由張所長將六勸學員分三路支配以清界限南路沈汝賢金鈍菴北路姜仲葵泰士芳中路吳子祥倪汗忱此六人中沈金姜秦吳爲舊學務委員倪爲現任縣立第三高等小學校校長聞俟正式勸學員委任狀頒發後所遺第三校校長一職卽以舊第三區學務委員沈玉儕接辦　　 
[○鎭江]  
　糧價最近之狀況　本年江北裹下河各縣秋收豐稔來米甚湧近日上色米每石自六元跌至五元七角次者五元四五角惟小麥因滬錫各麪粉公司派人來鎭收買致每石自三元六七角漲至四元四角聞望後價值尚當有增無減蓋因來源有限收買甚多故也　苦兒院之成立會　鎭屬揚中縣西街苦兒院前歲辦理極其簡陋自王校長接辦後竭力向各界勸募經費乃日漸充裕近並將該院實行改組校址一切均重行建築且大加擴充現巳建築就緒定於（二十三日）下午二時在該校開改組成立會各界要人俱經函請到會參觀　發現白喉痧症　鎭郡兩月以來兩澤稀少乾燥異常近日又發現一種白喉痧症大半不可救築且易傳染以小兒爲最盛　　 
[清江浦]  
　擊散招撫小匪　江北著名巨匪劉思彥丁明長岳豁子等率衆千餘人橫行七八縣其蹂躪地方情形屢誌本報茲悉劉匪已在徐州爲張宗昌之委員所招撫畀以團長之戰丁明長畀以營長之職岳豁子畀以連長之戰分部按照陸軍規則編制所有充當兵士之匪皆南鎗械子彈故無須官家爲給另有小匪百餘人旣無鎗械又無威勢亦思隨劉受撫劉拒不納而該匪強隨劉思彥等乘炎車行後由張文生派軍隊兩營將該匪包圍斃命五十餘人餘均奪圍潰散誠所謂有幸有不幸也　籐轎將次實行　西壩組織籐轎公司以便商旅實行以來頗稱便利故清江各商亦繼起組織集股一千元在蘇州購來籐轎三十頂歸商會派員經理日前該會深恐舊有各市夫役或故意居奇無端滋擾特函巡警總局出示如果籐轎　　人　　　夫役與之留擊者從重罰辦以除惡習云　新集旋風爲禍　十六日午後三時陡然雷雹交作一般居民羣向西望見鳥雲下垂即俗所謂龍尾者長有數丈約一時之久始隨雲漸隱嗣有自新集來者謂龍尾正施該處已有王姓等八家房屋人口爲旋風一掃而空惟時大雨傾盆忽如天崩地坼雨過後則居室變爲水塘矣　　 
[○揚州]  
　飭令緝獲盜匪　緝私劉統領現奉張運使訓令謂據濟南大德公司呈報場下於本月十六日遭匪徒持械搶刦拒傷人命請予拿辦等情業經本司面咨省長飭灌雲縣緝拿外仰該統傾迅飭所屬協拿務獲懲辦以靖盜風云云劉統領業於二十二日令行團長時桂芳飭所部嚴密緝拿矣　電報　船失事　靈甸港龍棧長現以濟南大源公司運鹽沙船金永發號在途遭風沉沒隨往查勘業將勘驗情形於二十一日電呈淮運使轉咨稽核所察核矣　國民校長辭職　陳家　第一國民學校校長吳鐸現因辦理困難具呈勸學所辭職當經會所長轉縣遴員接替　呈復盜賣庵產　勸學所長會雲程前奉縣署飭查南門觀音菴住持僧澄波與黃煥文盜賣菴產二千餘元（即忠義祠農田）另置私產一案會因到任未久不悉底蘊轉令商業學校教員焦汝霖調查記得據呈報澄波盜賣庵產屬實二十二日詳縣核奪　　 
[南京]  
　教育大綱之頒佈　寗垣各學校奉教育廳符廳長通令略謂奉省長令准教育部咨開各省教育正在萌芽時代即遭時局變遷土匪擾害以致學務大受影響本部特規訂大綱七端仰飭一體遵辦○特頒國調以一民志○注重實用主義○縣屬之鄉長擔任設義務學校○重訂私人設畢捐資興學保獎章程○改良私塾爲代用小學校○高小以上之學校兼辦捕助教育○公私立慈善　體及製造廠亦得兼辦補助教育云　各稅所長　更動　各稅所長近因此較不足或被人控告或自請辭差以故更動頗多昨財政廳委鄭輔東爲閔行所長斃世卿爲宜南所長錢宸訓爲認捐局長詷辦張壽鎬爲下關所長莊復恩爲青東所長李瑞奇爲盛澤所長胡遠煥爲大勝關所長張宗嶧爲上新河釐局長至原任盛澤所長倪文德大勝關所長嚴保榮認捐局長　作倫諭令另侯差委　軍民兩長慨助　賑　南湘川等省水旱偏災紛紛來電請李督軍齊省長捐募賑欵以救災黎軍民雨長均已酌量捐助現又接河南督軍趙倜電請募災賑電云豫省自夏秋之交靈雨連朝山洪暴發沁溴術洛各河先後漫口鞏縣偃帥修武武陟孟縣　縣許昌等處適當其衝以致田廬悉付洪濤人口並遭淹斃其餘二十餘縣亦皆同遭水患受災頗深人民蕩析離居殊堪憫惻當經電奉大　統撥發賑銀二萬元分委妥員前往查放急振在案惟是撥欵無多災區過廣一杯之水何救與薪千金之裘端資集腋行遒有福雍絳且泛舟而來救災恤鄰秦晉猶餼粟而與風仰諸公痌癖在抱胞與爲懷務望俯念遍野哀鴻流離無告廣爲勸募源源而來多多益言一有成數即祈電滙來豫以便撥發散放謹代災黎竭誠請命靜候惠復無任企禱云云李齊兩長接電後當即共捐助賑欵一千元由中國銀行電滙開封趙督查收矣　　 
[嘉興]  
　告荒幾製事端　嘉興四鄉田禾　連朝秋霧螟蟲滋生雖經考查開員顧榮先等赴鄉查勘通告各鄉民用法　捕而收效甚徽現經　禾大半枯槁即所秀者亦多不實白穗遍野荒象已成連日鄭民赴縣告荒請求派員赴勘者日必數十起故署內荒禀已盈寸積尺日昨萬字咸字庶字白字長字等莊鄉民均肩負死稻赴縣告荒者計達百餘人同聲請大老爺親赴鄉問查勘免納租稅以蘇民困一時人聲鼎沸秩序幾紊幸經收狀人竭力勸慰令各歸鄉間靜候派員查勘各鄉民始聯袂而出　舉行聯合運動會先聲　嘉興學界沈某施某等擬發起全縣初小學校聯合運動會以覘各校之成績現已函知各區教育會即日函覆以便定期集議籌備方法其場址即假城中公共運動場舉行費用由教育會呈請縣知事撥洋二百元如有不敷即由各校攤派　　 
[杭州]  
　甬紹現水消息　近日甬江市面漸見寬鬆規元價盤已回落至一百三十餘元滙費亦祇評一元有零惟紹興現水則尚在三元之聞且聞該處　業拒絕囤戶存單勢頗一致故滙水市面並無減短之望並聞紹市日拆於陰歷八月十七日起已增加五釐計每開三分云　財政部爲現水緩頰　財政部因平現事電齊省長云據本部李次長暨李司長等面陳據寗波同鄉會謝天錫聲稱甬市自省令平現恒孕錢莊聚集洋單逼還現欵收付停止全市恐慌懇電省維持以安市面等情查平除現升係爲興利除弊起見如臬奉行官商操之過激於商業習慣地方民情不無關係應請飭　掛酌緩急函電指令道縣召集紳董動令雙方協議民除成見以維金融而昭公道同深盼幸　杭商會選舉會董　二十二日杭州總商會開選舉會董大會齊省長特委錢塘道尹沈致堅致會監視官業廳長雲韶因另有公務未至委科員錢因爲代表臨時各會員之到會者一百二十餘人二時許振鈴開會依照開會秩序推舉丁和甫君爲臨時主席當由丁君報告今日開會先行選舉會董次即宣布正副會長顧王雨君辭職書遂由各職員分給選舉會董票經各會員寫票完畢依次投入票櫃乃由丁君請沈違尹監視開櫃宣布票數相符當衆按票檢視至六時尚未竣事二十三日下午由新當選之各會董互選會長一員副會長一員云　省監罪犯越獄　浙江第一監獄看東監一號覊押罪犯陳姜全駱阿巧沈馥生等六名均係犯強盜罪判處無　徒刑及一等有期徒刑者二十一日夜間乘看守投不備之際竟用鏟刀開掘地洞至三丈二尺餘長同時脫逃迨至翌晨六時看守役見監獄圍牆外有地洞一個始行覺察而　內人犯已逃遁多時杳無蹤跡惟查地洞遺有鏟刀一把洋鐵剃刀一把及泥袋三個當由典獄長劉　據情呈報高檢廳旋經陶檢察長轉報省公署曁司法部一面電致省警廳轉飭所屬及偵探隊一體協揖矣　　 
[南昌]  
　龔梅生保存記道尹　陳督軍以南昌總商會會長龔梅生熱心公益調劑金融不遺餘力軍政各費遂得賴以維持近者募彙地方公債發行金庫證劵尤能從中贊助特於日前轉同戚省長咨請內部以道尹存記晉給三等勳章以示鼓勵而勸將來聞此項保案業已由部專案呈請大總統給獎不日可望部復到贛也　將有熔煉鎢礦廠發現　本省南贛鎢鑛甚形旺暢前在湖粵商人曁本省紳商等集賢二十萬元組織收買鎢鑛公司現又聞有本省紳商邀集香港商人馮某等（聞在香　設有河口熔煉廠）合資二十萬元再組一收鑛公司運往香港自行熔煉如出貸有恒擬即絡熔煉機器搬移江西以免輪運之煩其收鑛辦法亦仿照前次湘粵商人呈請之成案也　　廣東 
　大批押犯逃逸　廣州地方檢察廳布告云爲布告事現據廣州看守所呈稱本年九月十夜所內在押人犯劉亞綢　兼慈楊啓希黃德黃賤陳發吳其徐楚明張如柏等九名挖開地道　間逃脫現由職所分別擬定賞額如有能拿獲劉亞綢劉兼慈楊啓希等三名者每名賞花紅銀六十元能拿獲黃德黃賤　發吳其徐楚明張如柏等六名者每名賞花紅銀二十元懇請分行通緝獲案分別究辦等情前來除飭警廳嚴密查拘及分別呈報咨行通緝外合行布告仰諸色人等一體知悉如有能將後開各逃犯按名拿解或密報本廳派警拘獲者定即按照上開各賞格分別發給賞欵存庫幸母觀望切切此布　計開逃犯九名劉亞細犯強盜及誘略案南海縣石室鄉人劉兼慈犯強盜及誘略案南海縣日界鄉人楊啓希犯僞造貨幣案新會縣人黃德犯竊盜案高明縣人黃賤犯誘略案清遠縣人陳發犯誘拐案維定縣人吳其犯竊盜案鶴山縣人徐楚明犯竊盜案南海縣人張如柏犯誘拐案悉禺縣人　　 
[雜評一]  
　　[  ○李耀漢] （默）　李耀漢被西南軍政府解職。說者謂爲發動於李之賀徐一　電。恐尚不僅此也。蓋李之態度不明。早爲粵當局所欵。此次　李根源電邀來省一晤。而李託故不行。更足令當局不快。況　乎粵　發展於外。須先　根本肅清於內。今日攻瓊之急。正　爲此故。而李則素視爲龍之心腹。瓊之內援。故其去也。直意　計中事。不過遲早問題而已。　特是李氏在粵。亦有一部分之勢力。前此袁　之獨立。人已　欵爲李氏勢力活動之表現。則此次去職。其部下能安然無　事乎。抑有制之於機先乎。吾不能不視爲一欵問矣。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
　　 
[○組織協約國商會之主義]  
泰晤士報云中國美人商會發出通函略謂爲傳布協約國之主義保持協約國各商家商業上之友好交誼並一致抵制戰後德奧商業之侵入起見凡與中歐諸國交戰之各國商會與商人團體將各聯合共同組織協約國商會近日美人協會與商會於宴請中國商會諸君時會發此議頗爲協約國商人團體所許可故美人商會茲定於本星期四日午後在大來洋行集議爲討論關於組織協約國商會之切實辦法也首倡此議者爲英國某著名銀行家美人商會即採其議首先向中國商會之代表作公共之討論中國商會極以爲然而其他商人團體之代表亦表同意蓋以組織協約國商會即集合協約國之競爭力一致抵制德國在遠東商場中恢復其舊有地盤之謀之謂也今組織協約國商會之辦法尚未決定本星期四日午後美人商會之董事開會時將決定所以將此事商諸其他商人團體之道擬討論細則及辦事方法並舉定委員然後由此委員與其他協約國之商會集商進行他日此會告成即爲聯絡遠東各協約國人民彼此相約共結團體以抵制德人商行及戰前德國商業勢力復适於將來之初步且爲團結各協約國人民增進其遠東商業利益並鞏固其商業上交誼之始基昨已函致本埠協約國各商會指陳此舉之關係並請其發表意見俾可擇日舉行聯合會議共決組織方法想在星期四日午後美人商會開議之前各商會當有覆書也云云　　 
[○總商會常會議決案]  
上海總商會於本月二十一日開常會所有提議各案由已紀前日本報茲將是日議決情形錄後一農商部令查歐戰後華商損失案公決照錄農商部訓令分致各業領袖及會員分投查報候查報到日彙案呈部　二農商部令頒華商貨進出表冊案公決將華義商貨分別種類函致各該業董事設法與義商直接貿易免受他國商人媒介之虧並登報布告三本會陳列所修改建築工程案公決限定造價銀數五萬五千兩內中造法移重就輕總以此數爲率函致通和洋行核開造法細單與工部局妥商見復以便下次決議　四發起全國商會商業銀行案公決時局未靖金融竭蹶提倡招股頗非容易且中交兩行票不兌現失信於民欲以區區一千萬元先收四成之一資本之商業銀行發行鈔票挽回中交兩行之信用人人知其爲難姑無論格於銀行則例無發行鈔票之權即使特案准行殖邊銀行之前車至今貽人口實本會爲珍重商會名譽起見未敢貿然贊許應即照議答復可也五調查進口稅則貨價事務所催償墊欵案公決先由本會將上項墊欵一千八百三十九元四角七分撥還王黃二君債欵一面再函關監督呈部催索六會董朱鑑塘請維持拍賣松江官產案公決此案經本會呈部呈廳案牘盈帙皆謂朱鑑塘應受相當之保護乃延擱六年之久租籽不能收入損失何可言喻向官應依法拍賣之田產受此意外拘束將來民間田產買賣勾串反汗之事不勝其累亦即永無清了之事爲大局計自應力予維持再向官廳聲請　　 
[○津浦鐵路照常通車]  
津浦鐵路自晏城龍軍譁變後通車停售聯票巳歷三日茲滬寗車站昨接津浦局電該處潰兵巳剿滅殆盡地方照常安謐所有巳拆毀之軌道業巳一律修復自即日起仍照常開售聯票等語故滬寗路局自昨晚起巳照常出售通車聯票矣　　 
[電阻振武新兵南下]  
振武新兵中途譁變之消息到滬後本埠官紳以此項新兵招募時多屬土匪江南各處爲繁盛市場不可任其過境致生意外聞巳電請李督軍預爲防止無論開拔何方以浦口爲止境運輸時勿令登岸云　　 
[○閩帮商業大受影響]  
自閩省戰事緊迫以後滬埠閩帮各商號運往之貨業巳停裝該省來貨亦皆斷絕故一切繁品之價值莫不因之飛漲即如滬地通銷之毛邊紙德記每件（六刀半）前售銀五雨七八錢中秋節後已漲至六兩七錢顏色紙亦隨之大漲尚有皮絲烟一項普通貨每箱（一百六十包）前售七十餘兩今亦頓增五兩詢之該帮中人謂因各地人心恐慌咸擬避亂業巳無人製作且烟作紙坊因遇戰禍擊燬不少目下更恐軍隊搶刦不敢運輸遂致有此景象云　　 
[○請派艦遊弋浙閩洋面]  
海軍藍總司令以現值防務吃緊駐泊下遊軍艦不敷調遣昨特電請海軍部於上游酌派軍艦開駛下游巡弋浙閩洋面聞已得復電俟轉電後再行電知云　　 
[○車站輪埠稽查嚴密]  
松滬盧護軍使以閩省戰事吃緊旅滬浙省黨人聞又活動擬赴浙東一帶乘機影響滬杭車站實爲往浙要道故於日昨令飭駐站憲兵曁警區認眞查察並派偵探常川駐站帮同稽查又聞浙江督軍楊善德因閩省危迫深恐擾及浙境除電令溫處台寗各屬駐防軍隊曁內河外海水警一體特別戒嚴外並電請本埠軍警各機關對於開赴溫台等處各輪船務須嚴加偵查等因故近日滬地軍警偵查開赴該處各商輪異常嚴緊云　　 
[○汽爐爆裂之慘劇]  
浦東八埭頭附近英商和豐鐵廠因接來信知有日本輪船將次進口停泊該廠碼頭起卸鐵板等材料故於昨日（二十三）上午九時由該廠管理機器西人桑生率領小工將碼頭上之運貨機（即千斤）等裝配齊全並生足火力燃燒蒸汽預先試驗運貨機之能力詎水汀熱力過度轟然一聲汽爐爆裂烟囟碼頭飛越牆垣鐵板亦紛紛飛舞小屋一間登時坍倒各小工正在工作不及走避炸傷十人機器頭目甬人葉阿瑞小工朱俊生二名炸傷肚腹頭面立即身死其餘受傷者趕送虹口醫院療治聞內有四名傷勢頗重恐亦難保性命西人桑生亦受重傷巳送醫院醫治出事之後該管三區二分駐所警佐王簡文即派史巡官馳往該處調查肇禍情形復候核奪又一訪函云浦東洋涇口和豐船廠昨日上午八時因有近由外洋運來汽爐一隻正在試車之際詎因熱汽管熱度逾分忽然爆炸轟然一聲山撼地震鐵板飛起十餘丈之高查檢受傷者計西人一名華工因傷立斃者三四人受傷者七八人現經送入虹口同仁醫院求治死者尤以阿才爲最慘血肉糢糊不忍逼視云英文滬報云浦東和豐機器廠今晨（二十三日）七時二十分汽鍋一具忽然炸裂死火夫一名重傷華人三名輕傷一名又外國機器師沙倫森氏爲炸倒房屋之磚瓦所傷　　 
[○昨日浦江之大潮]  
英文滬報云今日（二十三日）浦江潮漲之高爲十三年來所未有據理船廳測量下午三時高約十二英尺驗潮儀升至八英寸此爲本埠官員所紀之第二大潮查上海第一次大潮爲一九○五年九月十一至十二之夜潮計高十八英尺六寸平日黃浦灘公園之石堤輙在潮汛之上今日則完全淹沒矣公園之內亦有水浸入尋常潮汛輙在八英尺左右今日高出尋常四英尺八寸文滙報云今日浦江潮水高漲外大橋公園及中區東區卑低之路皆被水淹　　 
[○江確生請懲米蠧]  
米糧出口問題業經省長嚴今禁止表面上似已停頓然而暗中仍在進行故日來米價又復看漲茲有邑人江確生於日昨函呈省長請爲派員查辦以維民食原函錄下　民以食爲天米糧爲養命之源民食爲民命所關近來百物昂貴貧民生計之艱難已達極點自米糧出口放洋喧傳以來米價日增小民粒食維艱彼食力者流欲求鼓腹而不得言之慘然況近來地方上盜賊橫行亦因飢寒所迫鋌而走險故米糧出洋問題於貧民生計地方治安均有密切之關係吾省長洞悉民艱嚴禁米糧出口早已三令五申凡托帡幪無不歌功頌德薄傳頌誠萬家生佛也詎近日報章喧傳上海商界鉅子某某等竟視吾省長禁令如弁髦悍多然不顧利害假軍米爲名私運米糧出洋若輩只知肥已不顧害民利令智昏天良喪盡將來米價繼長增高不堪設想小民之艱難苦楚亦不堪擔負是可忍就不可忍務求我省長一面嚴飭關卡不准放行一面速派幹員密查米蠧某某等實據治以應得之罪以維民食而數奸商僕因民攸　故不避嫌怨秉筆直陳爲民請命務懇切實施行實爲德便　　 
[○美國限制棉豆出入之消息]  
字林報云上星期大孤接美國私家消息謂美國戰時商業部決議一年出口之棉以四百二三十包爲限餘禁出口按上年出口之棉爲五百四十萬包前數年內每年有六百萬包日本謠傳美政府不日將限制大豆入口且將規定市價現信此議乃因日本豆價拋盤高漲之故據大孤所接之消息美國太平洋濱之口岸豆價將以美金八元爲限自此項消息宣布後日本豆價稍見低落　　 
[○續募美國自由借欵之籌備]  
字林報云本埠開募美國第四次自由借欵定本星期末日起至十月十七日止現正在籌備大登廣告四出勸募其總事務所設於南京路二十六號　　 
[○紅漆木箱內發見屍身]  
滬西曹家渡長浜路（華界）麥田內有人拋棄紅漆木箱一隻前夜十二句餘鑛爲靜安寺捕房巡街印捕查見回禀捕頭派探王梅生與一百八十九號西探目員麒前往將箱啟視詎內有年在二十歲左右之無名男屍一具身穿白線衫褲足著洋襪無鞋頭面上血肉模糊頸間有麻繩一根形似西崽生前被人用刀砍斃置屍箱內該探等當卽回至捕房據情報告捕頭以該處係屬華界遂通知曹家渡警局即於昨午飭二十七保八圖地保姚瑞福報請上海地方檢察廳前往相騐緝兇究辦　　 
[○開審江寬案之豫備]  
江寬輪船被楚材軍艦撞沉一案由海軍部特派海軍軍法司司長鄭寶菁來滬組織特別法庭審理已誌前報茲悉此項法庭現就高昌廟海軍司令部內組織將來即在該處開審連日鄭司長正在布置一切並函致關於此案之各方面人證務即來申報到以便開審時就近通知到庭並因楚材前艦長現尚滯留京師利特電部請飭該艦和迅速投案以便訂期公開審理　　 
[○五誌板箱工人罷工之連帶關係]  
本埠板箱同業大小行（作主爲大行工人爲小行）因向皮箱業要求加價未遂同盟罷工停止送貨迄已多日尚未調停就緒詎一波未平一波又起向做皮箱上銅絞練之各工匠亦於節後邀衆集議決定向各作主要求增加工資各作主因其要求過奢不允加給故各工匠卽行分發傳單於昨日起全體罷工以待解決云　　 
[○搶案化爲賭案後之聲請]  
張蘭蓀陳瑞二偕證王國祥指控王福生持械糾黨在乍浦路共和里二百四十九號屋內攫取值洋二百餘元之金表金四開等情業經公共廨陪審西官英副領事白爾君查得是案係因賭起釁飭將與賭有關之嚴老九吳季玉提案會同華官訊判與張陳兩原告見證王圖祥及被告王福生一併交捕管押見證王張氏陳金寶分別交保聽候訂期研訊在案昨晨張襄讞與白爾君訊理各捕房瑣案時據陳瑞二王國祥之代表兩律師投案請將被告等交保出外候示中西官會商之下諭令該代表等退去候再核奪　　 
[○甬江錢業對於革除現水之意見]  
寗波旅滬同鄉會推舉代表虞洽鄉張讓三諸君赴甬調停甬市錢業平現風潮迭誌本報近日該會正在會同官商籌劃錢市根本安全之策惟內容詳情外界未能深悉茲將甬江錢業致該會節略照錄如下　謹略者竊維我國幣制複雜各省通貨不同往來滙兌以貨幣爲賣買其性質猶如貨物當供求不能相給之時勢必用高致之方法於是發生現水名目就吾甬一埠而論進出口貨均以上海爲交易地點上海通用規銀甬江通用洋元申甬滙兌必須以銀與洋相兌換規銀價格以上海洋釐合算（如上海洋釐七錢三分即英洋一元可換規銀七錢三分則規銀市價每百兩合洋一百三十六元九角八分）規銀之漲落視乎洋釐之大小洋釐之大小視乎銀根之寬緊若遇銀根緊急之時照平常以洋釐核算不能吸收現銀惟有高價招致之一法規銀市價往往比洋釐抬高（如洋釐七錢三分規銀每百兩應合洋一百三十六元九角八分倘甬市規銀每百兩償洋一百三十七元九角八分即是抬高一色餘可類推）銀價抬高一色現洋即須加升水一元以持其平藉免現洋之輪出（如前例甬元比申釐抬高一色以現洋裝申辦貨可比市上滙兌便宜一元若不加以現升勢必將現洋搬運出口）現水之由來賓爲持平滙兌吸收現洋而設現水之大小旣本於銀價之抬　亦視乎洋底之多寡如遇洋用浩大現底枯燥現洋供不敷求需要者惟有高抬現水以招致之吾甬當民國四五年間規銀之高現水之大實爲歐戰發生以來現金流出國外銀根奇緊兼之進品洋貨價值昂貴而銷路尤逐漸推廣浙屬溫處等府向不銷售洋貨近年風氣大開日漸暢銷因此用銀愈多而銀根愈緊銀根愈緊則現水愈大近日銀價之縮因恒孚莊傾軋莊單各莊縮小範圍外項不得不收束營業進貨少辦銷售存貨是以用　驟減銀根略鬆但各業存貨不旋踵旣將銷罄將來定須添辦勢不能長此寬鬆銀根復緊自可立待總之銀根之緊現水之大此乃時勢使然非錢業可能操縱且現水之利求者出之供者受之錢業無非過付機關代主客向市上買入賣出無利可得似不得指爲奸商於中取利至於現水之能否革除應視乎現洋之能否敷用甬江金市收付多至二千數百餘萬若照省令現水革除之後劃洋與現洋一律此後支欵者勢必紛紛取現劃洋視同虛設必須現洋充足應用不窮始得施行無礙否則現水一經革除現洋無術吸收譬如近時秋花當令洋用暢旺之際現洋告乏花莊不能辦花市面轉形恐慌是革除現水之利未見而擾亂金融之害先至夫現水過巨於市面不無影響在錢業亦甚非所願如能妥善革除甬入極所歡迎但欲除現水須有實方倘主其事者果能多備現洋源源接濟使市上現洋不至缺乏現水不待革而自平固無用官廳之三令五申反之市上現洋枯燥實際不敷周轉而欲專恃官廳一紙空文空言革除在商人殊難爲無米之炊今中國銀行不但不能接濟現欵而且聯絡恒孚莊聚集洋單關而不拆以爲硬壓現水之手叚殊失革除現水之本旨矣按錢莊劃單所以補助現金之不足爲救濟金融之利器甬江爲過賬碼頭全市收付均以劃洋爲本位劃單猶如籌碼數目針孔相對各莊每日應將莊單多缺補平始克龍門相符錢業莊規向例缺單莊家其所缺劃單應向多單認息拆借而多單莊家亦不能將所多劃洋逼令缺單還現同業互有多缺互相通拆以劃還劃向不取現行之百餘十年成爲慣例今恒孚聚集中國銀行及同益銀公司之劃單至一百餘十萬之多不允普通拆　借劃單多缺一釘一眼多單不肯拆通即缺單無從補平在恒孚藉口中國銀行肯做錢業放欵令各莊向中國銀行借欵以還恒孚無如中行借欵到期須還現洋是逼令各莊以現洋還劃單不但此也中行號稱接濟現金假如外項需用現洋五千元向錢業支取錢業無現應付勢必回覆外項令向中行支取而外項取來現洋之後應將莊單劃還中行中行即將此項劃單過入恒孚恒孚復向各莊逼還現欵輾轉相逼落底仍須以現洋還劃單則各莊此後營業自非備足現洋不可奈甬地現洋缺乏向恃外埠之輸入現水一經革除來源縱此斷絕金融恐慌已達極點惟有請求中國銀行多運現洋來甬源源接濟一面建設堆棧開做押款俾各業得資周轉庶金融不至阻塞矣謹將甬市革除現水之困難情形具略呈請公鑒　　 
[○物色熟悉鐵路賬務人員]  
交通部設立國有鐵路聯運處以路政司長兼充處長所有處內辦事人員均由部員及各路員司中酌量指派惟內有清算一科係管理聯運賬務非專門學問不克勝任滬寗鐵路任局長昨奉聯運處處長來電飭將兩路熟悉聯運賬務人員開單密保數員以備核用等因聞任局長巳轉飭賬務總管米杜敦酌保具復矣　　 
[○派定聯運會議委員顧問]  
國有鐵路第六次聯運會議巳定於十二月在天津開會滬寗滬杭甬兩路應派會員及顧問人員業奉交通部令飭開單候核茲聞任局長巳呈復交通部准派米杜敦爲滬寗路委員韋燕爲滬寗路委員顧問又派韋燕爲滬杭甬委員沈成栻爲委員顧問不日即可核准　　 
[○職業學校募金團近訊]  
職業學校募金團自十六日開始籌募以來至前日止已屆一週共募到國幣一萬一千元又俄金八千元各界輸將頗爲踴躍唯各隊長多有欲俟籌滿巨額始肯發表者其北京南京各隊報告開亦頗爲順利上海地方審判廳長陸守經君對於此事極力贊助特於昨晚設宴一品香約集淞滬軍政各界領袖當場勸募陸君正患咯血醫者堅屬靜養今乃力疾進行尤見熱心云　　 
[○公共體育場運動會預誌]  
 
 
 

Page 11

 
 
上海公共體育場擬於雙十節舉行運動會藉誌國慶並振起社會體育其運動順序上午十時至十二時田徑賽運動下午二時起四時止足球比賽其田徑賽運動先於十月六日舉行預賽商學兩界會員分班比賽又按體重分爲三組以期獲獎多而興趣濃現該場商學界會員報名加入運動會者絡繹不絕聞將於十月二日截止以便分組新會員之加入運動者須到場練習在三次以上晚間舉行聚餐云　　 
[○嘉榖堂米商承認商業公會]  
昨日下午二時本埠南北米業商會嘉榖堂開承認商業公會米業清理賬務處成立大會同業到者數十人先由正副會長奚賡處黃愼康會董姚子熙等宣告開會宗旨繼由該會前經理錢子勛報告組織經過情形及辭退臨時經理並推薦唐仲箎擔任總經理職務經衆贊成通過次由來賓夏樂吾律師演說嘉榖堂南北米業商會對於商業公會旣經承認同爲米業聯絡商情保護利益之機關必須互相輔助以收美滿之效果云云演說畢復經商業公會代表臧瑞卿答謝嘉榖堂之承認通過及來賓惠臨之盛意迨搖鈴散會時已四下鐘矣　　 
[○豫備總統就職之特赦]  
江蘇高等檢察廳訓令上海地方檢察廳云頃奉司法部電開大總統不日就職例應舉行赦典仰將應行特赦之刑事案件按照法定章程查明送部以便轉呈新大總統核閱等情除分行外合亟令仰該廳遵照部電迅將應行特赦之刑事案件造冊具報以憑彙轉　　 
[○借礦騙財案展期復審]  
何少林在公共公廨控告住居新閘淡水路三十一號門牌之山東人孟傳義於去年十月三十號以江西牛形嶺煤礦賣與湖北官礦局開採爲由騙取洋九萬四千元由廨訊判孟交三萬元人洋並保候訊在案昨日復訊原告代表律師以時已旁午不及詳細陳述聲請堂上改期集訊經張襄讞商之英副領事白君判被告仍交原保候禮拜二下午再行傳訊　附孟傳義來函　查江西牛形嶺煤礦係於去年十月間由湖　北官礦局高督辦派何少林之父何賢林來山承買改歸官辦　計價洋九萬四千元訂立契約雙方交割清楚何接辦一年始　則獲利頗厚繼因湘南戰禍蔓延運輸不通停開數月略受虧　損何賢林因虧空官欵無法彌補被新督辦金鼎查實撤差押　追今其子何少林欲思嫁禍在滬誣控以爲搪塞鄂省官廳之　計案之虛實一經訊明不難水落石出惟商人買賣旣有中證　訂立契約萬無因自已辦理不善誣噬賣主騙洋之理幸蒙廨　憲明察判令交保候訊鄙人厠身商界素尚誠信此次橫遭寃　誣深恐各界未明眞相爲敢瀝叙實情請求准予登入來函欄　內以維名譽　孟傳義謹上九月二十一日　　 
[○德國婦孺由皖來滬]  
交涉署接省長電令云准安徽黃省長電德僑伊斯脫耳夫人並小孩六口已於巧日乘寗紹輪船來滬轉電照章接護等因陳交涉員當即飭科遵章照辦　　 
[○德橋違背處置條例]  
公共工部局管理敵僑註冊所西人查得寓居滬西小沙渡路十四號洋房之德國人利伽得利溫特脫（譯音）於本月十五號星期日不照處置敵僑條例至註冊所報告因即禀請公共公廨出單發交靜安圭捕房派探將該德人傳至公堂昨晨由關讞員會同英卓副領事訊悉前情以其不應違章判罰洋二十元充公　　 
[○甯波同鄉會募捐消息]  
寗波同鄉會建築新會所設立商業學校募欵二十萬元迭誌本報茲將最近捐欵細數錄後　孫理陽君助洋十元嚴子良君募張少琴君二十元傳夢弼吳德鏞二君各十元嚴君自助一百元倪慶雲君募王永康黃炳郎二君各五元周佐延君二元王才運君助洋一百元豫康翁永享各兩元陳伯剛君募鳥耀卿君洋二十元伊榮慶君募聚成未議昌各五元虞孫傳楊蓮生孫益巢葉科文張寶刊孫和生六君各四元萬生陳實生君合助五元仁成華成三元仁成合記朱順源仁成丁金記仁成丁華察和良同興福各二元史復興鄔啓元華紀發虞生壽應杏生黃慶隆洪順生楊學潮應大泉諸君各一元張宏權君募同三和五元張君自助五元馮保魯君募乾泰甡甡元益各十元彝泰元德愼德瑞源各五元葉友才君助洋五元穆景廷君募穆志靜君裕慶號各十元張友喬君五元顏賢棻馮季賫張汝梅張賢卿四君各三元朱裕丞君兩元柯光甫蔣慈源二君各一元穆君自助五十元周堃槐君募古雲章君五元俞惠泉樂俊秀顧銓甫鄭廷甫朱家珍五君各二元通濟公司周光祺樂祖林周理陽樂留生琛康各一元項 
松茂君募陶介卿陳瑾齊天津五洲揚州五洲各十元吳培生君八元元鄭蘭台劉葆初戎松年三君各五元錢品芳章魯川君各四元忻光廷泰康號杭州五洲各三元程樹人沈祥雲沙霖泉高廷槐樂汝成王烈恒無名氏各兩元董耕雲張魯卿沈賓鍻張恩友姚少波邵成山張魯香袁賢章楊殿奎黃楚方李開堯諸君各一元葛吉卿君募藥業喻義堂一百元葛君自助十元胡鳴鳳君助洋五十元　　 
[○青年吉商夜校開課]  
英租界大馬路勝家公司樓上之青年培商夜學校係由陸文中等邀集同志所組織授課時間每晚八時起十時止星期六星期日休假使一般商店學徒爲境遇所迫不學無術者藉此得增長其學識每月學費僅一元五角課程分國文英文文法商業地理算術簿記打字繙譯信札會話作文等前晚該校上課諸教員殷殷啓迪講解明晣學生已有四十餘人尚未足額並聞各課教員均盡養務所收學費悉助慈善團經費云　　 
[○皮絲未貼印花之勒補]  
周浦鎭元茂米店內之顏林生前日在滬北新開河某皮絲號購得皮絲烟十包携回南市董家渡正欲附航回里因未貼印花被公賣局第四分棧稽查員林志恩查見上前扣住勒令補貼稅證顏答以購爲已用並非販賣何得勒捐因之互相口角旋爲崗警帶至一區一分駐所由王警佐問明前情著該稽查員將顏帶回該棧照章補捐顏悻悻以去　　 
[○商餘交誼社歡迎新社員]  
舊縣前商餘交誼社第一次徵求結束後社務日形發達昨假米業公會萃秀堂開歡迎會全體社員列席由顧馨一黃耕伯莫芙卿等相繼演說末由社長陳緒良演說略謂本社完全爲中國商界青年所創設立志不受外人扶持云云迨聚餐散會已九時矣　　 
[○商輪由美來滬預紀]  
興昌輪船公司輪船滿地高號於九月五號自美國Oanada開駛來申聞有由美運來之鐵機器及烟葉等物共有二千五餘囑將於二十八號下午進口卸貨云　　 
[○英語週刋主任得人]  
商務印書館英語週刋編緝主任張君叔良才識優異辦事多能已爲該館總經理派任該館他要職週刋編輯事宜另請周君由厪主任周君係浙江吳與人會任教員十餘年深知學生之需要今爲週刋主任必爲讀者所歡迎其弟即周君越然現任該館附設之函授學社英文科教務長　　 
[○緝私營部遷回上海]  
蘇屬緝私第二營營部會於本年六月間因浦東洋涇一帶私鹽充斥特移至洋涇鎭以資鎭轟茲自營長薛萬有到差後以洋涇辦公究辦不便特呈明宋統領租賃小東門天官牌樓周姓房屋業於昨日由洋涇遷回上海　　 
[○撤銷詐期取財之訴訟]  
周小品與富阿來　證周阿大指控甬人王瑞興（即瑞新）於本月十九號在蓬路指日高升樓茶館內向周拆梢洋六十元復於二十一號向富恫嚇圖詐洋一百五十元等情昨晨由捕將王拘解公共公廨請究據被告代表律師聲稱此案原告業已不欲深究且無理由應請將案註銷中西官准即銷案被告開釋　　 
[○私售烟土之刑期]  
甬人葉士恒前日持紅土一包在北山西路圖售適被包探金福壽及西探目泮林士查見拘入捕房昨解公共公廨訊據葉供此項烟土係在北山西路三百二十二號門牌楊姓家購來中西官以葉販賣私土屬實判押西牢四月烟土銷燬　　 
[○電車撞傷老和尚]  
昨日上午十點鐘華商第二十九號電車自西門外駛回小東門經過中華路至救火聯合會附近適有年逾七旬之老僧在軌道行走該車六十二號司機人踏鈴示警該僧年老龍鍾未及避讓致爲車頭碰撞跌仆於地傷及頭顱腳踝登時昏暈繼由司機人停車施救得　車送新普育堂醫治一面由崗警將銅牌帶至一區三分駐所留存俟該僧傷痊再行訊核　　 
[○私帶烟土被拘]  
陳和尚昨在北市私購烟土七兩三錢前往南市擬乘閔行小輪　鄉販賣賞爲水巡隊巡警查獲人證併送地方檢察廳訊究　　 
[○被訴人傳案交保]  
工部局電燈公司與張松筠袁利生在公共公廨環控王子良不付電燈費及花衣價盈餘等銀五千餘兩昨晨由探將王傳至公堂請示中西官諭令交係候訊　　 
[○串竊西婦衣物]  
王嘉山張阿大二人前日至新閘愛文義路五十六號洋房內串竊某西婦之皮衣等物逸出適被包探查見連贓帶入捕房昨晨解送公共公廨經中西官訊實以被告均係過犯判王押西牢四年張押二年期滿一併逐出租界　　 
[○妓女撞見竊賊]  
積竊吳桂福前晚潛入雲南路會樂里二百七十四號門牌妓女印石花房內竊取銀手表一隻携贓图遁适被该妓撞见唤捕拘入捕房昨解公共公廨經中西官訊供明確判吳押西牢半年　　 
[○押店主追索擔保賠欵]  
某押店主顧秀卿延代表律師在公共公廨控陳谷種不理擔保熊先焜賠欵洋九百十六元等情昨晨由廨傳訊原告律師上堂譯稱被告陳谷種會由中國律師陳金镕介紹託原告之子顧新濤至公堂擔保熊先焜欵項詎保出後熊即逃避當經堂上給諭發封原告所開之押店以故原告將欵賠出現在顧新濤已經物故而被告等立有轉保證據應請究追被告陳谷種亦延律師到堂代辯經王襄讞商之美德副領事判陳交原保候向法公廨移傳案證李茀民程雨徵陳金镕到案復訊再核　　 
[○地方廳訊案併紀]  
婦人管熊氏控包車夫朱阿四誘姦伊媳王氏捲物偕逃等情已由警查獲拘送地方審檢應請辦昨午經該廳堵賀推檢各官開第五庭飭提朱阿四至案研訊之下以朱和誘罪業已成立判監禁三個月以儆　又浦東爛泥渡婦人陸王氏控族人麗生圖佔家產故意將四歲之子根泉藏匿等情業經一區二分署將根泉追到連同麗生併送地方審檢廳訊明根泉給氏領回陸麗生押候宣判在案昨午亦經堵賀推檢各官開庭命提陸麗生至案略詰數語判監禁四個月以儆　又前在本城青蓮路呌賣洋襪之王金發因調戲婦女用茶壺擊傷婦人米朱氏鄭王氏朱陸氏等頭額由警拘送地方審檢廳訊判米朱氏等回去自醫王押候發落在案昨午亦由堵賀推檢雨官提王到案略詰數語判監禁三個月以儆　　 
[○印人請追欠欵]  
印度人沙白生昨午至地方審判廳控稱今年三十歲住居曹家渡麵紛廠現在永安公司執業茲因曹家渡震大烟紙店主倪阿金前於民國五年三月二十四日及十二月十六日又本年六月中三次借去洋三百六十元到今本利無着迭次向索不還爲此來案具控請追本利銀洋等情陸廳長諭着明白補詞呈案聽候傳案訊核　　 
[○監犯急病殞命]  
邑人王秋泉前因僞造車照案發經地方審檢廳訊明判決監禁二年當發地方分監執行擬至本年舊歷十一月中將屆期滿不料前日該犯在監忽患急病當經看守警士查悉報告李分監長正擬發送新普育堂醫治間詎巳不及當即倒斃獄中昨晨該監用電話報告地方檢察廳請爲派員來監相驗午刻據尸妻王沈氏投廳具禀請求免驗林檢察長以該犯王秋泉旣在監獄斃命是否急病必須委員相騐所請未便照准故於下午即委賀檢察官毛檢驗員等蒞監驗明王秋泉實係病死並無別故乃令尸屬具結自行棺殮　　 
[○源盛當遷移之聲明]  
法租界八仙橋西愷自邇路九十二號門牌昌大興當自上年九月二十日失愼後舖主李星聯即無意繼續營業惟因當內燬剩未滿之衣物尚夥房屋訂租期限亦未屆滿殊難結束故未停頓茲由同業介紹虹口天　路源盛當經理青浦人沈子允將其典舖移設該與舊址營業業巳雙方議妥於本月初四日開始交易刻又由該經理具呈法公廨聲明緣由請予備案保護　　 
[○探捕搜獲烟窟]  
文監師路一千三百七十一號門牌王春林家私設烟具供人吸烟被西探目泮林士與七十五號三道頭西捕查見將王連同烟具帶入捕房昨解公共公廨經中西官訊實判王押西牢三月烟具銷燬　　 
[○江和輪船直放宜昌]  
怡和洋行專走　口宜昌之江和輪船於前月間開駛來滬修理并代瑞和隆和德和等輪入塢修理時之長江班期現下各輪均已修竣故該輪定於今日上午二時直放宜昌所裝之貨以四用帮之棉紗疋頭佔居多數云　　 
[○狗咬糞夫腎囊]  
清潔局糞夫王小毛昨至虹口狄思威路一百五十八號門牌某西人家傾倒糞穢突被該西人家所蓄之犬將腎囊咬傷甚重王痛極狂呼由巡街捕聞聲趕來詰悉其情趕即雇車送請同仁醫院爲之療治一面回禀捕頭請爲核奪　　 
[○私售鴉片烟膏]  
潮州人陳阿六近在華記路六百九十四號門牌屋內私售鴉片烟膏昨被包探張林泰陳廣義查悉以其故違禁令將陳與煙膏帶入捕房押候解廨請究　　 
[○印捕被毆]  
南京人王東生在北河南路不知何故將一百六十八號印捕毆打並將該捕之表面擊損該印捕當即喚到包探奚德安帮同將王拘入捕房押候解廨訊究　　 
[○閘北救火會集議籌欵購機]  
閘北二段救火會向信孚洋行訂購救火汽機會誌前報茲悉此事該會因籌欵未齊尚未實行前日（星期日）下午三時特開議董會商議籌欵辦法到會者有徐乾麟竇耀庭等十餘人討論之下決定派會員向前次董事會認捐諸人催收捐欵一俟收有成數即與該洋行西人麥提拉接洽購辦　　 
[○串匿妻子之扭控]  
常州人鄧榮生住居閘北大統路發祥里二十四號門牌其妻名阿金年祇十五歲在楊樹浦三星紗廠做工貼膳於該廠附近之無錫婦人張陳氏家近因阿金不知去向鄧疑該氏與婿馮和尚串同藏匿昨日將該氏與馮扭控四區警署請爲訊辦　　 
[○基督教徒創設力夫會之成績]  
英商瑪達生氏熱心耶教前於民國二年六月在虹口狄思威路設一力夫會以便車夫人等於休息時間聽講教理創鳳之始規模極小後得青年會克樂凱氏及本埠各公會教友贊助成績漸著嗣該會又在閘北華界庫倫路設一分會由倪伯慶牧師主理會務每逢星期日星期四晚間開堂講道聽者必有百餘人所辦善舉除施食施衣施醫留宿之外並設有養務普通學堂修貞女學專收苦力社會之子女授以普通學識俾其將來自謀生計昨見該會報告書去年一年中共施食六萬三千四百五十五餐施衣五百十九件施醫三百十名男女學校學生共有一百十六名聖日學學生一千六百名每月聽道人數少至五千名多至六萬名因聽道感悟進教受洗者已有六十餘人簽名慕道者四百十四名會中經費由瑪氏一人擔任籌募云　　 
[○汽車司機人受罰]  
某洋人日前雇乘汽車出外遊玩該車司機人張有生並不自己開車任由該洋人司機疾馳行至法大馬路爲十九號西捕查見以其有違定章抄錄號碼回禀捕頭昨日飭探將張傳至法公堂先由該西捕上堂禀明前情請爲核辦詰之張供車行中雖有定章不許坐客自己開車惟此洋人實由車行主人准其開駛民人不敢陰止求察中西官判張罰洋五元充公以儆　　 
[○行竊與收贓並究]  
竊賊杜長生前在法租界民團路竊取金三所拉之黃包車上雨布一方持至周金生處售錢二百文適爲包探楊仁生查見將杜拘獲吊出原贓連同收贓人周金生帶入捕房昨解法公堂訊究杜供認行竊不諱周金生亦承認收贓求宥判杜押一月周係過犯着押二月期滿仍永遠逐出租界　　 
[○房租無力措繳]  
泰利洋行前遣收租人至法公堂控房客吳開甫虧欠租洋避匿不理今始遇見請爲追繳等情訊之吳供認欠租請求寬限措繳判吳押追在案昨又提訊原告仍求嚴追詰之吳供實因貧苦難以措繳求宥中西官以吳旣無力繳洋判令押滿十四天了事　　 
[○又新公司之招徠]  
四馬路大新街口又新昵絨國貨公司所售昵絨綢緞西裝衣服曁化裝品等物均極精美價又低廉故營業頗爲發達聞近又運到秋冬應用之昵絨甚夥定於明日起減價一月以廣招徠云　　 
[○拐賣使女子處治]  
沈杏元昨至法公堂控稱女子大阿囡於四年前由伊母領來售與商人爲使女詎於本年七月初七日被婦人陳胡氏前來拐云即經商人報捕查緝未獲後由俞阿根將大阿囡領至商人住所之後弄三十九號門牌求售當爲商人瞥見將俞及大阿囡一併扭入捕房旋由包探續將胡氏拘案請求訊究詰之俞阿根供此女孩實由胡氏領至民人家中托代售賣故領至德仁里三十九號求售陳胡氏供大阿囡實由伊母於上月間賣與吳淞某姓家因阿囡時患疾病故着婦人送來上海找尋伊母無着故托素識之俞阿根代爲找尋餘語支吾大阿囡供女子係被胡氏誘拐出外後托俞阿根領至德仁里三十九號國賣適被主人遇見是實中西官判陳胡氏押西牢一年俞阿根押六月大阿囡交其主人領去　　 
[○滬南工巡捐局批示照錄]  
滬南工巡捐局批朱卞氏呈爲籲懇吊銷執照由云呈悉已傳譚輯甫來局取具切結存案將來該氏如果確定判決勝訴建築有碍之處譚輯甫自願拆讓倘有違抗可由本局派匠代拆所請吊銷執照之處應母庸議受狀證發還此批　　 
[○縣公署批示三則]  
　酒商朱子棻呈爲挾恨架誣錄批陳請察核由　嚴家橋煙酒支棧以該商欠繳公賣費銀呈由二區煙酒公賣局咨縣提追果無欠欵何致支棧平空誣陷仰催徵吏唐掌全迅即提案候查訊核辦此批　水爐業柱會經秀仁等呈爲丈尺相符請求核示飭遵由　據呈三鑫園水爐業經遷移無碍行規等情其中有無朦戤情弊姑候飭查丈明再行核奪　徐銀水呈爲請求復丈迅賜啟封由　呈悉已於經秀仁呈內批示矣仰靜候查勘母凟此批　　 
[○介紹新刋]  
商務印書館英語週刋第一百五十六期業已出版挿圖新頴內容豐富頗合初學及補習之用特誌之以爲介紹來函 
　　 
[○五大公司來函]  
逕啓者貴報上星期三及本星期日星期一新聞欄內連次登戰五大公司販米出口一節殊該聽聞查本埠除敝公司外未聞別有五大公司名目敝公司在滬設立有年係五大股份有限公司專務經理進出口貨及國內押滙轉運等事於販米一節絕無關係貴報所載不免有影響敝公司名譽之處恐係傳聞之誤應請聲明實深盼切　上海五大股份有限公司啓九月二十三日雜評二 
　　 
[○商業交際] （訥）　夫所謂發展商業者。非徒以競爭爲發展。亦即以聯絡爲發　展也。故商業交際。爲今日最要之一事。　我國商業。向無與各國商業。正式接洽之機關。因之商業上　之感情。無由切近。知識無由增進。更無由互相提携。以達於　共同發展之域。斯則商業交際之一大缺憾也。　今歐戰將終。各以其正大光明之手段。謀戰後商業之發展。　則協約國商會之設。卽不爲抵制德奧商業計。亦爲要圖。我　國商業而欲立於世界商業之林者。對於茲會。能不無所預　備乎。 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[滑稽生致滑頭書] [  秋風]  
滑頭宗兄足下。僕與足下名同譜。牒自應親若一家。而乃形跡旣疏。性情亦異。豈同源之水。自分清濁。一本之木。各殊曲直耶。僕有以規足下矣。足下擅貢諛獻媚之表技。面面圓通。俯仰皆如人意。處今之世。誰曰不宜。且足下之富貴榮名。莫不由是而得。成效旣著。論理嗣後固當踵前轍而行之。更何須幡然　計者。雖然。原繁中立。而見殺於鄭。李斯趨時。而被戮於秦。後世類此者尚多。豈狡黠之徒。遂獨能無往而不利耶。何以足下今日。尚欲師其放智也。今足下復承某黨之推戴。奉以至高之位。在足下固宜志得意滿。自詡成績之優良。然獨不思爲人傀儡。榮幸幾何。蓋趙孟之所貴。趙孟能賤之。今日加諸膝者。明日可墜諸淵。則亦何貴乎一日之虛榮也。而況乎身爲衆矢之的。其禍患更有難測者哉。如僕者。職位雖不能躋夫卿相。口舌獨可以戲夫王侯。故淳于以贅壻而謔齊宣。東方以近侍而嘲漢武。形骸無妨放浪。言語儘可自由。較之足下內操莽而外巢由。口烟霞而心利祿。其人品之清濁。人格之高卑。雖婦孺亦能辨識。何去何從。惟足下擇之。僕與足下派同一系。懼遣祖宗羞。故敢竭誠以告。宗弟滑稽生頓首。　　 
家庭常識 
[風菜法] [  師竹]  
　風菜之味。介於榨菜及京東菜之簡。自製醃菜中。當首屈一指矣。顧製風菜者獨多於敝鄉。而他處知者頗罕。不可謂非憾事也。茲述其製法如下。於冬季取未洗之青菜。掛在通風處陰乾。俟其葉作黃色莖面皺軟。乃取下洗浄。切細曬之。（以一日爲度）每一斗用鹹九兩。用力搙和。納諸甕中。塞堅。用筍籜（或荷葉亦可）封口。更塗泥（須和礱糠）勿使洩氣。或用稻草堅塞其口。倒合水盆中。不時換水。勿使洩氣乃可。至來年即可開食。若與筍同燒。味尤佳。 
客座閒譚 
[遊黃山記（三）] [  冠字]  
一夢黃粱。雞聲已唱。急起而漱洗登輿。前行不里許。忽而陰雲四布。黑暗沉沉。狂風驟起。沙石翻飛。余大驚。俄而黑雲漸退。半露青天。余心始少慰。而山中樹木。隨風飛舞。尚自颯瘋作聲不止。有頃一輪紅日。穿雲而出。直射地平線上。不覺游興勃然。作四十五里。抵茅篷。時日方午也。遂舍輿入寺。茅篷名紫雲菴。美輪美奐。殿宇莊嚴。寺僧進素餐。頗可口。飯罷出寺閑眺。寺後有瀑布二。從峯巔飛出。宛如匹練。下注絕澗。潑濺有聲。過小補橋。轉而至湯泉。泉上有亭。探其水尚溫。凌虛太沖解衣浴。餘畏其寒。不能從也。起而四顧。見羣峯羅列眼前。紆青帶紫。天都蓮華。聳立雲表。高可摩霄。步至青龍潭。沿之而上。遙望由腰有洞。流泉數縷。自隙奔流。與吾輩立處隔一澗。名水簾洞云。玩賞朱巳。日已啣山。因相率歸寺。十五日晨。各着芒鞋。辭茅篷回山進發。循石級而上。峯廻路轉。林密箐深。石如鵝卵。滑不能前。石罅有清泉流出。侵濕足際。枝柯礙路。怪石當頭。時須俯首以過。林中鳥聲碎響。窺之不見。羊腸九曲。前行者但聞其語。不見其人。奇石兀立。森挺槎枒。懸崖。四合。僅留一線之天。人行其中。如日暮然。已而豁然開朗。大放光明。遙望宇琳宮。黃牆巍峙。而慈光寺至矣。（未完） 
藝林瑣記 
[都門劃界近訊] [  柳遣]  
譚小培所組織之男班。會於十三十四在同樂園演唱二天。龍雲甫。芙蓉草九陣風諸人。均極賣氣力。以故上座甚盛。惟小培唱做生灑。殊不足副顧曲家之奢望。說者多謂不逮又宸遠甚。呌座能力。祇能暫而不能久也。王又宸之瑞　社。巳經解散。聞將應天津某舞台之聘。與沈華軒同行云。餘叔岩（小小餘三勝）唱做均得老譚之神髓。　嗓音枯窳。幾不能成聲。偶於堂會見之。聲雖細小。而其韻靡長。大有三日繞梁之致。刻聞有搭班消息。並有與蘭芳合演戲鳳之說。緣是劇會於鳥宅堂會演過。深受座客贊賞故耳 
短篇小說 
[自由淚（一）] [  雨田]  
余書此篇。以告閱者諸君。須知此篇之記載。純屬實事。非如坊間小說。乃憑空結撰也。又記載此篇之人。實爲自盡招供。語語吐實。非如他人已死。余乃代作行狀。遠於事情也。餘述此篇之理由。因篇中之一人。爲自由與情愛。而受莫大之損害。幾至喪其生命以死。現雖棲身異國。殘喘茍延。而其人之名譽。及其財產。不啻澌滅已盡。至今爲社會所唾棄。不復再有顏面。以立於祖國之天地。此人非他。即余之本身是也。余書此篇時。餘之心房。跳突不已。忸怩之狀。至不可以言語形容。此時設有一人。立於余前。則余筆絕不能下。蓋余此時。已作第二次之新嫁娘矣。余本不欲叙述往事。以惹世人笑罵。惟念余旣以此身供社會之試驗。作愛情之犧牲茍仍秘而不宣。不以余身之失敗。警惕來者。致使閨閣青年。再蹈余之覆轍。則此種種罪孽。又將何以自贖耶。尋思及此。乃復忍苦含痛。走筆書之。且盡情披露。不稍隱匿。以冀談自由。言情愛者。有所借鑒焉。此則餘秉筆時之苦衷也。余名艾儂。某省人。寄居上海。父毓賢。經商爲業。常往來於長江各埠間。家資累巨萬。母氏楊。無子。生余姊妹二人。妹艾靜。小余一歲。余父雖經商。然噴香學問。操奇計嬴之睱。輙觀書史。性嚴厲。不茍言笑。治家尤重禮法。對於家庭教育。取嚴格的干涉主義。余姊妹雖生長繁華之地。然游戲場。飲食館中。從未涉足。餘家親戚。皆僻居鄉野。惟余姑母劉。青年寡居。住余隣近。得以不時往還。余姑曾畢業於某大學。性倜儻。不拘小節。會欲以其理想。構成黃金世界。蓋主張社會主義者也。殊不知處此惡濁世界中。此種理想。適以供狡黠男子之刀俎。而女子乃益爲魚肉。良可痛也。余十二歲。即卒畢於某小學。十三歲。入某學校。辛亥光復。余年十六。余父適在漢阜。時國內民櫓彫漲。熱血男子。皆奔走革命。即柔懦女子。亦盛倡平等自由。南京政府成立。滬上適有某會之組織。餘姑實爲女子部總幹事。一日。餘以星期之晨。往謁余姑。坐談已久。余姑整衣將出。余亦欲歸。余姑命少待。謂將挈余同行。余問何往。姑以某會對。余謂宜先白吾母。余姑曰。異哉。汝乃不能自由行動耶。汝家父母。禁錮汝等。又安知天地之大哉。汝年長矣。當與社會交際。增長閱歷。復爲餘歷數歐美文明。及女子社交況。測影繪聲。無所不至。余乃大爲感動。卒與余姑偕出。於是交際場中。始稍稍有余之　跡矣。（未完） 
 
 
 

Page 15

 
 
   
 
 

Page 16

 
 
   
 
