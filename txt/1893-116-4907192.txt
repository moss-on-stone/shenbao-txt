# 1893 - 116 - 4907192

 

Page 1

 
 
[赶印京報放大附張啓] [  申報館主人謹白]  
　　臣工章奏薄海願聆偶一濡遲無不延頸跂足是以本館特倩妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以饜觀者之心至於各處新聞益復旁搜博訪遠而海外近則目前上逮官場下迄閭巷瑣聞佚事纎悉靡遺綴録報端多至倍蓰是以將公堂案牘及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[三百三十四號謹報告白] [  點石齋啓]  
　　鄂垣校廠前有萬壽宫焉向爲官員朝賀之所某日黎明有一大鳥長丈餘毛羽紛披光輝五色翔集其上三鳴而去有鄕人見其狀以告某　　額乎曰是鳳也盛世休徵不可以不誌他若　有三足之奇人有二尺之短童子軍之大戰公蝗蟲之老饕庸醫則自殺其身大富則人生其忌屍蠻也奉爲活佛巨魚也竟可吞舟及叢抄等圖脫並楊太眞敎白鸚鵡念多心經圖册頁一張准於十六日出售此佈 
[西人賽會議]  
　　上海之與西人通貿易迄今己五十年矣當道光二十二年我中國特簡耆伊二星使與英使璞鼎在江寍訂定和約准在五口通商其時中外之情尚多抨格謡言四起人心皇皇越多年始得水乳交融詐虞漸泯蓋交際若此其非晚扡今者西人之牽車服賈者因此日懋遷有無之盛回想昔年經營締造之難公舉紳董十餘人擬於今年寶會以申慶賀互相商枘以定從違予曰是當擇有益之事而行之問何以故曰賽會豈易易事必糜數十萬之金貲竭數千人之心力爭奇鬥勝刻意求工然亦惟窮耳目之娱供衍游之具而己會期一過雲散風流境過情遷了無痕蹟雖曰勝事益何有焉然則有益之事奈何曰莫如賽博鑒會博覽會者合萬國之精華極天人之能事錦天繡地炫異矜能昔年美國人以華盛頓開國歴百年曾在費城開賽其載於格致彚編及環游地毬新録者歴歴可數如觀指上螺紋今歳又爲四百年之期乃復賽之於芝加高省攷之志乘阿美利加素不能與歐洲來往嗣有人名古隆卜者航海而往探知其地歸而白諸執政始漸命人開闢得以成邑成都迄於今己四百年矣美人思之不忘遂於二年前預籌賽會之舉兹者會塲己築就矣會所己建成矣其屋高至二十層其地廣至三千七百九十八畝自夏問開會至秋末始告止半年之内任在下萬國以貨物入會比賽舉凡瑰奇珍寶百工技藝礦質木材無一不可羅列其中聽人評隲務使成亘古未有之盛事擴亘古未有之奇觀斯眞可謂以人巧錯天工非擬議言思之可及者矣顧博覽會何以有益曰美國之會我不得知若日本博覽會則嘗目擊而身親之矣日本自維新以後事事效法泰西當明治十有一年曾創開博覽會於東京上野越三載至明治十四年重開二十三年又第三次舉行時予應東友之招航海而往流連匝月日往縱觀見會塲占地至四萬三千九百五十坪爲本館者七爲美術館水産館農林館機械館牛馬舍家禽舍者各一由親王主持其事而以農商務大臣副之雖其物祗出自本國各府縣而陸離光怪有美畢臻參攷周詳互相爭勝不特物之在會者相觀而善得以精益求精卽不在會中者亦皆列諸巿廛以求善賈每日來觀斯會者多至萬人所收之資幾如山積而凡茶坊酒肆旅館郵亭無一不滿谷滿坑利巿三倍據友人云日本物産向來不甚流通自三次開會以來凡百工商皆爭自琢磨力求素善而又捆運出境獲利無涯是以商務之興蒸蒸日上彼本國博覽會己如此則凡合萬國而互賽者其益不更可知乎上海一通商大巿集也月地花天乾坤錦繡他處所目未得見耳未得聞者咸得羅而致之幾若司空見慣今欲另開大會雖極鋪張揚厲亦己數見不鮮徒使耗盡人工擲黄金於虚牝則何若舉行博覽會使人得以增識見擴心思濬利源通貨賄而又各項生意頃刻振興我知諸紳董與有同心必不以斯言爲河漢矣雖然博覽會非一朝一夕所能就必也籌之於平日始得成之於一時今歳適逢慶賀之期而己節届暮春爲之未色倜促或者目下先另開他會而博覽會之舉再籌踵再行之庶乎時日寛舒得以從容布置乎或謂博覽會縱有益亦惟益在西人耳於華人乎何預曰是又不然彼西國精良之物在華人固有未經入目者而中國二十一行省土貨之出悉數難終西人雖善於運籌何能深入窮搜一一體騐而攷察今得陳諸會内使之一望而知則若者可廣爲行銷若者可精其製造細加評品務造精微他日者轉運出洋利權獨擅則從前銀錢之漏出者此後可逐漸收回試問利西人乎利華人乎而謂不必舉賽乎因論賽會事而齒及之雖牖下書生空言徒托然日後苟得玉成其事則此議也或亦如弦高之乘韋正毋笑鄙人爲浪費筆墨也 
[諭旨恭録]  
　　三月初九日太常寺題四月初一日孟夏時享太廟奉旨朕親詣行禮後殿遺載勛行禮東廡遺榮頤西廡遣黄永安各分獻欽此又題四月初三日常雩大祀天於圜丘奉旨朕親詣行禮四從壇遣恩慶鍾秀德壽英俊各分獻欽此 
[恭撰册寶]  
　　禮部爲片行事准内閣移稱本閣恭擬加上慈禧端佑康頤昭豫莊誠壽恭欽獻皇太后徽號字樣於二月初十日會同具奏十一日由軍機處交出奉旨用崇熙欽此欽遵抄録原奏並淸蒙文字樣移會前來查玉册玉寶例應由造辦處製造相應片行内務府卽於玉料進呈欽定後將寶模尺寸式樣先行送部以便轉行翰林院撰擬 
[上林鶯轉]  
　　吏部爲知照事所有簡補鴻臚寺漢少卿一缺本部於三月初二日帶領引見相應知照貴院轉令兵科掌印給事中方汝紹工科掌印給事中張廷燎吏科給事中黄煦刑科給事中唐椿森掌四川道監察御史余聨沅掌京畿道監察御史徐兆豐掌陜西道監察御史林燦垣掌湖廣道監察御史吳光奎掌河南道監察御史趙時俊掌京畿道監察御史徐樹鈞掌貴州道監察御史林啓掌廣東道監察御臾馮金鑑等十二員穿天靑褂備帶補褂元靑褂並佩帶對子荷包手巾於是日五鼓赴左翼門外書到以備排班帶領引見萬勿延悮因用印不及徑行白片○戶部爲知照事所有期滿奏請留部作爲候補主事熊起渭等本部於二月二十四日帶領引見奉硃筆戶部學習主事熊起渭張用賓郭集琛額外主事張濂經王曾禮均准其留部欽此二十五日述旨奉旨是欽此欽遵到部相應知照吏部查照○新授戶部内倉監督戶部郎中惠敬亭天郎昌定於二月二十七日午時履任飭花戶倉書斛手皂役 
 
 

Page 2

 
 
人等至期一體謁見○戶部山東司示傳吉林請領光緒十九掁睡季防餉之委員驍騎校忠常等務於三月初八日午刻親身赴部當堂報到毋悮特傳○吏部爲知照事所有俸滿截取煩缺知府刑部江西司郎中方連軫一員本部於三月初二日帶領引見相應知照刑部轉令該員等穿天靑褂備帶補褂並佩帶封子荷包手巾赴左翼門外書到聽候排班帶領引見萬勿延悮○新簡戶部寶泉局漢監督戶部郎中阿榷便麟涓吉於二月二十七日辰時上任所有該局各廠大使書吏爐頭卯頭匠役人等均於是日進局謁見○密雲國副都統派委協領玉和帶領弁兵承領光緒十九年分密雲駐防旂營官兵常操火藥鉛丸火繩等物業將文册投送工部核放經工部移付火藥局於三月初二日照數聞放該官兵雇用大車數輛將火藥董等裝載由承領官押解馳回密雲○二月二十九日爲多羅慶郡王千秋壽誕在廷王大臣均往祝嘏慶邸肆筵設席以待嘉賓並傳集三慶菊部外串名優於二十八九等日演唱以佐瑶觴大富貴亦壽考慶邸足以當之○戶部山東司示傳北洋請領鐵路經費銀兩之委員縣丞英熙恩等務於三月初八日午刻親身赴部當堂報到毋悮特傳 
[一言釀命]  
　　京師宣武門内按院胡同有某甲有者生一女年逾二八貌僅中人喜作時世妝甲妻在外傭工甲亦不常在家女每小立　前流覽景色無賴子弟見而艶之任情調笑不復避人譏評同院某乙見此情形恐其玷辱門楣將甲夫婦尋回告以前情甲夫婦遂以大義向女開導冀其悛改女歸咎於乙竟袖一繩突入乙屋欲圖自縊幸乙妻見而解救未致殞命迨上月廿三日女乘間覓取薙髮刀赴厠自刎逾時女母前往見女倒臥血泊中撫之己氣絕矣卽報知官廳解帕是署移送刑部分歸山東司訊辦司官詣騐確係自刎遂將乙押禁刑部不知如何定讞諺所謂爲好反成仇者其乙之謂歟 
[北通州雜紀]  
　　滿漢坐糧廳於二月廿七日前往北關騐收銅掠斥○港溝堤岸前經前通州孫刺史禀請以工代賑摆霜修築奉道憲批准在案兹有武淸縣衆首事等赴道轅聨名上禀據稱下游西隄及鮎魚溝長隄應否一律加培卽於春振欵内酌量提撥以工代振蒙道憲批候札飭武淸縣馳往勘估妥議禀復以憑委員覆勘興辦○東門外開飯匍之劉姓籍隷山西一日進城觀劇夜深始回行至東關橋頭被石所絆一蹶之餘遂成癲症或泣或歌通宵不寐劉本疲軟無力至此忽改常度鳥獲不能比其勇北門内勝教寺有舍利塔十三層高聳雲霄劉攀援直上自號燃燈佛令人叩拜見者莫不毫爲異事○廣興雜貨鋪學徒某少年佻　性喜歌唱日前因事出門一去不回鋪夥四出尋覓杏無蹤影嗣聞己入梨園中拜老　爲祖師性情嗜好之不同如此豈人力所能挽哉○順天府大興縣謝明府奉藩憲牌示補授東路刑錢府至何日來通履任現尚未奉明文也○州署傳言四月十三日有某貴妃金棺由通經過當卽委員帶同夫役灑線量道以便開工修墊○前任通州升任定州高星槎直剌建勳於二月二十八日因病出缺宦海中又弱一个矣可歎也○官袋布疋經紀赴馬莊採辦陸續運通於三月初五日報齊聽候騐收○通濟庫失銀一案經吏部議明處分除滿坐糧廳如廳憲公出不計外漢坐糧廳沈廳憲罰俸庫大使莊濠降一級准其抵銷○中倉滿監督崇督憲於三月初六日接印任事○今屆裏河五閘飭令經紀故造新船舊者招商變價以充公欵○署通州吳蔚彬直刺兆熊於三月初七日由京至通暫寓西街官車局於初八日接篆任事○許筠庵倉帥於初八日由京按臨通州闔城官員咸往西關天成菴預備茶座恭迓憲駕聞祥倉帥出巡日期亦在指顧間也 
[火焚祅廟]  
　　通州城北十八里平家疃地方有娘娘廟焉棟宇宏敞金碧輝煌三月初一日係賽會之期殿前支搭茶棚二座男左女右以免混雜山門内外擺設首傭零剪絨花以及孩童玩藝食物各攤星羅棋布幾無容足之地淸晨九點鐘時有中旙跨鼓獅子高蹻等會十餘起陸續赴廟進香廟前高搭戲臺鉦鼓之聲遠聞數里男婦老少挨肩擦背而來不數曲江春游十點鐘時臺上演採桑一齣歌喉宛轉驚起梁屋游人方側耳以聽注目以視忽見廟内黑烟突起烈火騰空一聲呼喊相率奔逃無如山門窄小擁擠不得出婦女遺失簪環者無算有跌腿者折腰者嘔血者人聲鼎沸幾如浪湧濤奔唱戲者見火勢猛烈遂將戲箱搬至曠野揭去獻臺蘆蓆幸此處距河較近會衆竭力取水灌救祝融氏始返斾是役也焚去禪堂三間正殿一間茶棚三間其赶火之由因廟内老道收藏香炷餘燼未滅致肇此禍蓋此種殘香尚可售諸香鋪以博蠅頭故守廟者不憚此瑣屑回憶前數十年城隆廟亦因此遺災延燒正殿曁兩廊配殿七十二司雕樑畫棟頃刻成灰水局中人束手無策救火諸官見事勢危急將頂戴朝珠擲入火中始得反風滅火不意此次又罹浩刦老道之罪可勝誅耶 
[密訊會匪]  
　　十二日午後江寍藩憲瑞方伯奉督憲密諭往上元縣署鞫訊匡生明萬松亭等口供僅帶親信家人一二輩在旁伺候餘均屏之門外不准窺探設公案於簽押房内從前承審各員侍坐兩行差役人等鵠立窓外非傳喚不得壇入其機密如此故供詞無從探悉也惟聞萬松亭於密訊時肆口謾駡謂拚刦頭顱决不肯吐一字問官恩威並用開導再三仍與前供大相矛盾良久方伯始鳴騶而返旋赴督轅面禀機宜承審各員亦隨同謁見未識大憲若何辦理也目前省垣有談及此案者皆指爲悶葫蘆不知何時始可打破也 
[自天錫福]  
　　浙江巡撫崧振帥欽奉御賜福字擇吉三月初六日敬謹懸桂撫院大堂是日振帥朝服朝冠望闕謝恩行三跪九叩首禮藩司劉方伯臬司黄廉訪運司惠都轉糧道世儲憲杭州府陳太守仁和縣伍大令錢塘縣朱大令次第詣撫轅叅賀旌旗載道車馬盈門誠盛事也 
[京江兩雹]  
　　鎭江訪事人來簡云本月初八日天氣燥熱異常行人穿白裕衣猶覺汗淋漓不止下午時濃雲四合狂風大起有拔木倒屋之勢俄而電光閃閃雷聲隆隆頃刻大雨如注勢若傾盆雜以冰雹大者如豆小者如珠玻璃窗觸之卽碎逾時雲收雨止恐麥苗未免受損也 
[軍麾抵蘇]  
　　長江水師提督黄昌岐爵軍門校閱水操己將行程列入前報兹聞軍門於本月初九日乘舟抵蘇文武各員恭迎如禮軍門旋卽登岸排列儀仗往各衙門拜客有見者謂軍門蒼顔白髮頗具龍馬精神可見具非常之略者自有非常之姿也十四日十一下鐘行旌又發營兵俱升砲鳴槍以送大纛威嚴令人歆羡不置 
[縣試終覆案]  
　　欽加運同銜補用直隷州特授江蘇松江府上海縣正堂黄爲科考事案奉本府正堂恩札奉江蘇提督學院溥憲行科試文童等因轉飭到縣奉經考試節次招覆在案所有録取文童名次合行示知爲此示仰後開各童知悉聽候本縣造册申送府憲考試均毋遲延自悮須至榜者計開王豐楨張慶桐王植善陳銘桂吳馨陶明源沈汝弼黄增錫張其稱沈樹埜賈承倫王銓運孫夔龍唐在復何錫予郁鐘所潘俊麟陸紹雲王履善曹永年倪道原趙張維周文毓金云生林祖濬王遵善周淞程宗鵬汪慶燾蔣家鳳葛尚圭朱培棟李顯常葛士洵江紹陞王珍毛熙萬鏡冰黄慶瀾王璋曹永敏胡宗瑗厲觀光謝肇昌蔣熙珍陸元龍嚴兆椿黄錫福張祥飛陸炳章王琪沈慶銘瞿本瑚潘樹聲曹永福錢允中張秀峯孫元遠店祖彭徐蔭曾蘇庭驤徐熙載郭廷杰葛尚冲賈豐詔秦如璋周兆荃金殿奎曹汝霖沈亮棨楊洪森朱潤淸曹浩陳元禄徐熙蕚楊士照黄藝錫洪燦章黄公錫陳嘉謨張國衡吳延礽張士琳潘覲墀郁鐘鼎張錦麟沈兆梁劉欽勵沈宗約沈毓才周愛仁董琪祁祖章葉繼勳湯思祖錢 
 
 

Page 3

 
 
德康黄宗麟顧光煥陸樹梅顧來治包仁浩沈在田王豐鍾岳仰高陳昌鳳陸其鑫汪增祥朱禮恭胡俊昭張國安徐文鏞戴文光楊兆春陳濟淸邵懷淸潘光耀徐謙任晉康沈懋德凌志翔沈兆梯顧祝淸張祖欣沈慶彬張良詮朱濟淸陳時夏楊振文王豐章曹振墀朱光華陸紹機黄仁溥金藻春黄兆榴周同德王國賓鞠維昌趙錫寶秦錫籌秦錫琯金汝礪王紀昌顧宗堯李希哲沈邦鎣張鐘張楚香夏鼎彞何錫榮丁烈葉承壎郁恒培張熙齡金文藻王允中喬慶璜丁承濤徐志逹兪元福薛寶瑛鄭增望范本崇曹永恭黄兆愉施人傑周兆芝張介福張試和陳黻顧油沈亮槩黄炳成焦李芳黄朝球張慶槐王朝金金爾音陳乃斌周作猷楊汝銘趙光昭唐煥文艾蕙靑林祖源鈕永康毛恒受王國楨陸宗璠何其超葉世昌朱士芳孔祥成顧名驥陸宗駿楊保恒唐汝剛鍾如璜洪兆庚林祖濬周兆齡陳言則孫福圻黄炳榮徐元炳張應夔陸企文朱耀乾蔡鵬朱華曹恩銓李慶星尤桂芬楊以興郁鍾均葉爾松張逢時顧汝藻朱光照李兆楨諸崇湘巢吉孫吳熙章羅文運郭廷楨韓國華周名彞王豐崙趙承顯朱綬章蔣宗熙曹欽經王佐才康乃孫李作霖陸紹師一鈞鑑莊則敬丁本翔侯治祖唐祖寅黄明文王牧許廷楨徐偉楨鍾如琪李光祖徐錫瑨瞿至福周家泰劉瀛顧詠霓嚴國楨蔡承鼎吳繩伯唐祖滋龔樹滋孫維藩劉欽昻徐昌焌江墀曹鳴盛田葆詒陳德淸周炳文蔣偉喬占鰲周螽羽吳康張兆圻陳允謨陳銘德沈文鼐藩鴻鼎楊元耀黄炎培徐紹秉喬以仁曾澤霖王善陳嘉仁陳寶雄曹寶鼎馬桂淸吳中順陳洪範孫鑄丁紹昌朱泰階宋增泳唐誦堯宋時霖張嘉德張纉衡錢時昌 
[春賽屆期]  
　　今日係寓滬西商春季賽馬之第一日芳郊草緑繡野風和想罄控縱送之餘裙屐來游當有如水如雲之盛也 
[龍華香巿]  
　　俗以三月望日爲龍華寺佛誕自晨至暮香車寶馬並轡偕來咸願作龍華會上人上午九點鐘時有住居大東門内之某姓二女郎同往焚香在西門外雇坐小車經過打浦橋向南二里許有木橋一道岌岌欲圯二女乘車過之但聞　然一聲橋忽中斷連人帶車均入水中幸其時潮水未漲車夫先行爬起設法將二女援登彼岸然己粉黛淋漓寶雲撩亂矣意興旣敗中道折回我佛聞之當代爲眉縐巡防局員蔡蓉卿二尹以游人過多易於滋事特飭局勇往來照料以免疏虞 
[鉛彈何來]  
　　昨日一點鐘時法界太古洋行西邊二層樓玻璃窓忽聞乓乒聲行中人上樓查視窗己擊或虀粉後見對面墻壁有彈丸痕墻畔墮有鈕扣大之鉛彈一粒窗之外又檢到二三粒以事堪駭異卽喚巡街西捕看明往報捕房旋經捕頭飭包探王榮培往視知鉛彈實由西面飛來惟此屋之西係太古棧房不應有此殊令人莫測也 
[疑鬼疑人]  
　　洞庭山人某甲向在滬南爲綢縀業其姪某乙素行無賴不齒於人類鶉衣百結菜色姜凉遂效伍相之吹筆吳巿甲引爲大辱屏諸門外絕其往來日前有友人謂甲曰爾姪病斃於陸家石橋南堍己由善堂棺殮現厝壇上君當念叔姪情取彼殘骸埋諸故土丸原之下亦當銜感甲以爲然卽至高巷頭義塚見新棺一具業己封釘遂雇堂工將棺底拍去祗以爲時過久面目腐爛殊難辨認甲曰我姪雙足長短不齊唇有疉牙從者仔細辨視果如甲言甲遂以爲是姪無疑矣另購佳城備衣衾重爲殯殮舁至洞庭山碼頭航船上囑令帶回原籍船戶以他故遲遲未發而甲之傭人躑躅途中忽與乙相遇不覺毛髮悚然遽問曰爾莫非鄷都來取爾屍己在舟中何以白晝出現乙笑曰我不過爲貧落魄耳何致揶揄如此傭人始知有悮與乙同至甲處述明原委甲飭人將棺舁回原處乙則留養在家令其謀業倘日後葉邪歸正重振門楣未始非甲友訛言之力也生死人而肉白骨夫豈異人任哉 
[禁止小車入城示]  
　　欽加總鎭銜江南提標右營裏河水師上海叅鎭府廖欽加運局同銜補用直隷州特授江蘇松江府上海縣正堂 
黄爲出示嚴禁事據同仁輔元堂紳堂汪濤曹基善呈稱小車入城屢經請給示諭禁止近有無知之徒不服攔阻擅推小車入城深恐紛紛效尤故轍復蹈呈請會營出示嚴禁等情據此查小車入城最易損壤街道歴經各前縣會同前叅府示禁在案兹因日久玩生復萌故智實屬不知禁令除飭城門兵丁隨時攔阻外合行出示嚴禁爲此示仰車夫夫頭及鋪戶居民保甲人等一體知悉自示之後所有小車及地扒車一概不准入城其餉鞘銀兩該夫頭仍當遵照向章雇用散夫扛挑不得用車裝運倘敢不遵攔阻硬行推入准由兵役保甲拿解前來定卽從嚴懲辦不貸各宜凛遵毋違特示 
[滬濱瑣綴]  
　　有賈某者昨在三泰碼頭某酒店獨酌十千斗酒不辭貧意興頗自豪也迨至飲罷日己西沈與堂倌計算酒值因爲數不符遽效灌夫之駡座甚至攘臂而前江北人某甲見之急爲排解賈忽言失去金約指一枚疑其爲甲竊去遂將甲扭送巡防局請究局員著看管候訊○甲乙二人均在小木作習業因細故口角奮拳互擊甲之師阿三見甲力不能敵恐受摧折遂揎袖而前助戰一陣乙徒之師亦懷同仇敵愾之志上前格鬥木作主恐釀禍端勸至泰和樓茶肆評理後至某酒肆倩杜康爲和事老始息爭端○南匯人薛阿狗於上月杪來滬暫住南巿董家渡某客棧形蹤詭秘棧夥見而疑之暗告汛捕前來察看乘薛他出搜其行李有釘靴一雙係在近某花行之失贓遂出外緝拿薛己聞風避匿前日始拘送廿三七鋪保甲局請究局員升堂研訊捕役又將搜出之當票數張呈案並禀稱所質者均係魚販家失贓局員著將薛責二百板驅逐出境 
[妖婦行騙]  
　　揚州人童氏氏挈十三四齡之子在北泥城橋外國牢監左近十三間小屋内棲止終日在街坊呼喚能知過去未來醫卜星相無一不精蓋女中之騙子也有山東人王某在滬北白渡橋堍開設王順昌舊鐵鋪年届半百膝下無兒有一油瓶女遂贅漁父老海爲婿將倚以終養焉老海以離鄕日久頓觸歸心挈王氏回家省視父母光隂荏苒轉拘經年兩地雲山音書莫逹王妻思女情殷問卜求籖迄無朕光聞童氏言頓觸所懷邀至家中占問休咎童氏令盛白米一盌以金約指二枚置其上如無則以洋代之上覆一盌用符封閉三日後開看定有佳音王妻信之取洋十三元代金約指童氏隨以泥一塊將洋掉換而去遷延半月未見動靜揭盌視之始知受騙惟頓足長嘆而己昨日下午在虹口吳淞路與童氏相遇遂扭至萬陽樓茶肆賢問謊騙之罪童氏無言可辯叩頭如搗蒜自願限日還洋王不允欲扭送捕房究辦嗣經人排解未知能免對簿公庭否 
[小工奄逝]  
　　寗波人工某甲年約四十餘邇來病勢淹纒遂於前晚至虹口二百六十八號門牌復興小客棧借寓至昨晨十點鐘時長眠不起經該寓主投報美捕房及二圖地保陸坤咸至崇義堂購買副號棺木爲之收殮發壇召認 
[馬車肇禍]  
　　昨日下午二下鐘時有一老翁年約七旬蒼顔曰髮行至英大馬路盆湯弄東首突被馬車撞倒受傷甚重一息奄奄當由某號華捕追獲馬夫雇小車載翁至捕房捕頭命立送仁濟醫院醫治馬夫則押候解送公堂 
 
 

Page 4

 
 
[印捕獲賊]  
　　駁船戶施蘭蘭者本邑人也其子福元年將弱冠不務正業與積竊綽號小租天者爲伍前晚邀同周丫頭靑法等四人泛舟至楊樹浦某棧内竊得輪船機器一具計重六百八十磅正欲舁以下船適印捕至此遂委棄於地紛紛逃遁該印捕並不窮追卽在黑暗中守候有頃見彼等復來遂飛奔而上將小租天福元周丫頭等三人拘獲送入楊樹浦捕房轉解美捕房候送公堂請究 
[縣案彚録]  
　　前年夏初有江義投英公堂具控徐園烟館主許三保欠洋不還經蔡太守訊斷限繳許一味延宕經太守備文送縣前晚黄大令請帮審委員葉司馬研訊江投案禀稱係潮州人來滬多年向在治下煮烟爲生前年有許三保在英租界西棋盤街開設徐園烟館雇小的燒烟代購大土四隻並烟盒坐褥等物共收過洋四十元積欠洋一百六十一元徐園開設五十餘日卽行閉歇小的查悉徐園初係徐家娘開設在後歸併與許一切往來帳目由許承認小的見徐園關閉卽向索欠許任意游移不得己投英公堂控告先將許子提案著交未幾許到案奉蔡大老爺訊供八次著在土地祠算帳明白將許押交銀兩而許神通廣大朦保出外回至店中將帳塗改希圖賴洋至去年六月間仍分文不繳遂於是月解送案下今奉提訊叩求訊究許供稱係蘇州人前爲京貨業前年有徐家娘江義等合殷開設徐園烟館小的共得一股房屋亦由小的代借嗣因生涯寥落卽行閉歇當時結帳祇欠江義洋三十元有奇所有帳目由朱柏卿紅理帳惰兹特呈電實無一百六十一元之欵江又稱徐家娘之股份歸併與許立有筆據許稱江有意妄供司馬察閱原卷見公堂業己判斷遂問許曰所欠之洋如何措繳許稱小的祗欠三十元並無如許之多司馬判令掌責四十下復加究詰許執定前詞司馬飭令還所候傳朱到案再訊○吳兆魁控稱有莫曉山於前年將房屋一所抵借錢三百千核算利錢己有四十千向伊催贖置若用聞不得己來案控告黄大令准提到案於前晚請葉司馬研訊吳投案伸訴前情莫供稱係本邑人此房係祖遺之産向吳抵借錢文現因無力取贖欲將房出售俟有主顧卽向吳處贖回裘子田供亦係本邑人莫向吳抵借確由我爲中司馬判令吳於一月中訪尋買主如屇期仍無端緒禀覆候訊○著名地棍陶金榮綽號流過頭金榮去年經黄大令訪拿收所前晚由葉司馬提案研訊陶供係川沙人從前犯事巳受責懲現知悔過司馬謂爾劣跡多端如照例嚴辦應得徒罪今姑從寛辦理飭令還所聽候備文遞解○徽州人吳金沛於去年夏間控髮妻方氏遭同居之某甲夫婦誘拐當經縣訊以吳指控無憑斥退不准日前蘇藩憲鄧方伯赴寶山勘工道出滬江泊舟英界觀音閣碼頭吳攔輿遞禀謂甲妻在棋盤街開設妓寮顯見方氏被誘無疑方伯卽將吳發上海縣訊供此己詳登前報前日葉司馬提吳研詰吳訴稱係徽州人向爲茶葉生意去年挈妻來滬僑居小南門内道前街與甲同居甲向爲酒店夥住在樓下兼開酒鋪小的住樓上每日朝出暮歸去夏小的回家不見方氏詢問鄰右咸稱與甲夫婦同出四出緝訪實係被甲引誘今甲妻在棋盤街開設妓寮叩求提究司馬謂証據全無何得揑詞妄控著自行出外訪明下落來案具禀吳唯唯而退 
[英廨瑣案]  
　　肇隆猪行執事人倪秋霞控稱王根雲卽王和觀等保王雲亭往來被欠洋銀六十餘元向索無著保人置諸不理扭案請追蔡太守飭候訊辦○楊華氏扭李楊氏華朱氏至廨控稱娶吕氏爲童養媳今被逃往寗波故將男媒華朱氏女媒李楊氏扭案請究蔡太守飭候訊問○沈姚氏與己嫁之女陸沈氏在路口角由一百零八號華捕拘至捕房移送公廨旋經親戚調停令女服禮了事求請免究蔡太守准其銷案 
[法界捕房紀事]  
　　有某甲者售納某妓爲小星賃居菜巿街同安里内妓輕薄性成不守婦道前日乘甲不在竟將箱籠衣飾席捲而逃及甲回急倩人四出價求則己去如黄鶴矣無奈赴大自鳴鐘捕房聲訴請卽緝拿特不知逐水桃花尚得重歸故樹否○前晚有某甲者携番佛十尊行至英租界福建路突被惡丐多人攫去甲窮追不捨被丐用尖釘將手剌傷其時己追過洋涇浜五號法捕聞呼救聲赶至鄭家木橋拘獲三丐昨晨克捕頭訊悉其事飭某包探送交英捕房究辦○小妹子卽葉王氏開設小烟館藏垢納污有蕩婦阿囡金寶等人勾誘四游僧吸烟調笑旣而互相爭閙經巡捕拘送公堂葛同轉訊悉情由判令押交四僧再究此己詳登昨日報章矣各包探奉諭之下悉心查察將金寶及某僧查獲送押捕房大約須解案請究也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年三月初六日京報全録]  
　　宫門抄○直督李奏津紳籌集鉅欵協辦晉賑摺○又奏道員捐助棉衣請給從一品封典片○又奏續撥山西賑欵協籌運賣片○又奏請准建坊片○湘撫吳奏報解本年頭批京餉及漕折固本邊防經費等銀摺○又奏籌解十八年冬季分節省裁勇餉銀片○又奏籌解協滇餉銀片○三月初六日刑部都察院大理寺正紅旗值日無引見○烏拉喜崇阿漙顧各假滿請安○莊王請假十日○成公續假二十日○松溎椿壽各續假十日○關防衙門奏十八日大高殿大光明殿拜表慶漪貝勒行禮○召見軍機裕德阿克等皇上明日辦事後至頤和園皇太后前請安華還吕○○大學士直隷總督一等伯臣李鴻章跪奏爲天津紳士籌集鉅欵恊辦晉賑恭摺仰祈聖鑒事據天津縣紳士三品銜戶部候補郎中李士銘三品銜刑部候補郎中李士鈺頭品頂戴前福建布政使張夢元三品銜分部行走郎中張鴻翰四品銜候選員外郎楊俊元四品銜山東候補通判朱鉅等聨名呈稱山西邊外七廳及大同府屬被災極重前經派人往查餓殍相望於途存者朝不保夕棄男鬵女絳繹不絕邊外須至四月草木始得萌茅現在草根樹皮掘食己盡困苦情狀繆不忍聞該紳等奉飭籌集賑捐前年山東被水曾經集銀六萬五千兩前往查放此次晉災更重仰體朝廷軫念災區德意多方籌募現由紳商富戶共集銀十萬兩卽自帶同司事人等携赴晋邊災重地方核實散放儻欵不敷用再由　等陸續勸募呈請具奏前來臣查经次邊外受災之重爲光緒三四年以後所未有上煩宸慮特發帑金並飭由臣籌欵協賑凡　臣庶感戴同深臣初聞災信卽飭長蘆鹽運使季邦楨津海關道盛宣懷籌集巨欵派南紳潘民表等馳往查放旋據潘民表等詳禀災情慘苦萬狀但能多籌欵項卽可多救民命顧此飢黎曷勝焦急因念天津紳富素稱好義急公頻年遇有善舉無不踴躍輸助十六年山東水災該紳李士銘等籌欵前在恊賑義聲著聞當督同司道商令設法籌損該紳等以隔省之災視同在己竟能慨捐鉅欵不以難辭洵屬見義勇爲力顧大局當此倒懸待濟裨益實非淺鮮己飭李士鈺帶同妥靠司事迅速馳往山西邊境被災極重之處會同各官紳確查散放一面咨會山西撫臣轉飭地方官妥爲照料查所捐銀十萬兩内有長蘆鹽商認捐銀五萬兩李士銘張鴻翰各自捐銀一萬兩其餘均係零是募集事竣應准按照順直賑捐章程核給奬敘以昭激勸此重振欵係該紳等自捐自辦應免其造册報銷邊外災軍且廣需欵甚鉅仍飭該紳等陸續籌濟總期多集一分卽災民多受一分之益藉以仰尉慈厪所有津紳籌捐晉振緣由理合恭摺具陳伏乞皇上聖鑒訓示謹奏奏硃批著照所請戶部知道欽此○○李鴻章片再上年順直被水災民無衣禦寒經臣函咨各省勸捐棉衣恊濟據二品頂戴江蘇候補道朱麟成遵其生母二品命婦朱熊氏之命捐助直賑棉衣褲二千套解津分撥散放聲明竭誠報効不敢邀奬由籌賑局司道具詳前來臣查賑捐例載由二品頂戴道員捐加隨帶二級請從一品封應例銀三千六百四十兩照四成新章折合實銀一千四百五十六兩今朱麟成捐棉衣褲二千套照章合銀二千兩與賑捐章程請給從一品封銀數有盈無絀雖據稱不敢仰邀奬叙未便没其好善之枕該道三代均己得過從一品封無可加請合無仰懇天恩賞給朱麟成之生母二品命婦朱熊氏從一品封典以昭奬勸理合附片陳請伏乞聖鑒訓示謹奏奉硃批著照所請該部知道欽此○○李鴻章片再前奉諭旨以山西災情甚重飭令籌欵派員恊賑等因欽此遵經督飭籌賑局司道電商南省義紳勸募銀五萬兩另行運司季邦棲津海關道盛宣懷籌捐銀五萬兩共計銀十萬兩派委山東候補知州潘民表等解往直晉昆連災重之區查戶散放並因附近災區糧少價昻復派候補知州馮慶鏞在天津採買大米一萬石分批設法運赴山西豐鎭等處以濟民食業將辦理情形奏明在案兹據潘民表等來禀歴陳被災地方道殣相望小民困苦流離慘難言狀非續籌接濟不足以拯垂斃災黎又飭該司道在賑捐内設法湊撥銀三萬兩解交潘民表等妥籌賑濟廣救民命昨准恊辦大學士吏部尚書臣徐桐戶部尚書臣翁同龢咨會酌撥京城義倉積榖二萬石奏派修撰黄思永編修李士鉁等運赴災區分投賑濟惟口外山路騎驅道途遥遠轉運費多殊難設措又經由直恊撥銀一萬兩以應急需竊念晉弱猝遘奇荒屬在鄰疆義難膜視此次續撥賑欵及辦運糧米籌京倉運費等項共又合銀七萬餘兩係將現收各省賑捐儘數撥用以復捐欵謹將銜封貢監零星湊集收數必難踴躍臣仍當隨時相機竭力籌助以上副聖主軫念飢民之至意所有續撥山西賑欵恊籌運費各緣由理合附片具陳伏乞聖鑒謹奏奉硃批該部知道欽此○○李鴻章片再昌黎縣人二品銜江安糧道馬恩培以其兄一品封職馬見龍故嫂一品命婦馬張氏性好施與上年順直被水災民待哺嗷嗷其兄目擊瘡痍函商助賑該道順承兄意湊集廉俸捐銀一千兩解津濟賑一門好義有裨災區所捐銀數核與建坊定例相符由籌賑局司道詳奏前來應請旨俯准馬恩培爲其兄馬見龍故嫂馬張氏在於原籍自行建坊給予樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此○○頭品頂戴湖南巡撫臣吳大澂跪奏爲報解本年頭批京餉及漕折固本邊防經費等銀恭摺仰祈聖鑒事竊准戶部咨奏撥湖南省本年京餉地本銀二十萬兩厘金銀五萬兩鹽厘銀五萬兩欽奉上諭五月以前解到一半十二月初間全數解淸又准部咨照案預撥本年東北邊防經費指撥湖南鹽金銀八萬兩各等因均經轉行遵辦去後兹據藩司何樞詳稱籌備地丁銀六萬兩又會同總理厘金局務補用道周麟圖等籌備厘金銀一萬兩鹽厘銀一萬兩並籌備邊防經費厘金銀二萬兩又由司籌備光緒十九年正二三月固本軍餉銀一萬五千兩以上共銀一十一萬五千兩作爲本年頭批京餉派委候補知縣韋業恒聶家遂解赴戶部交納又據糧儲道吕世田詳開支光緒十八年漕折銀七萬兩二米折錫伍千兩共七萬伍千兩均交委員韋業恒等搭解赴部分數具詳呈請奏咨前來臣覆核無異除照繕咨批護牌發交該委員等承領管解趲程前進從速抵京交納飭取起程日期另行咨報一面分咨經過沿途省分飭屬妥爲撥護仍飭司局等將未解銀兩接續委解不得稍有遲誤外所有報解本年頭批京餉緣由謹會同湖廣總督臣張之洞恭摺具奏伏乞皇上隔鑒謹奏奉硃批戶部知道欽此○○吳大澂片再光緒十八年十一月二十六日准海軍衙門咨查海防新捐所收之欵奏明均歸海軍衙門應用所有各直省報收銀兩業經另款顾儲候提現在待餉孔殷亟當照數提回用濟要需相應咨行湖南巡撫查照卽將十七年十一月起至本年四月底止所收海防新捐銀兩統限於明年三月前全數委解本衙門又於十九年正月十七日要咨現在海軍衙門待餉甚殷所有十八年五月起至十月底止各省所存海防新捐銀兩統限於明年三月前一併解交本衙門以應咨需等因咨行到臣當經轉行去後兹據總理湖南新海防捐輸布政使何樞詳稱遵查湖南省新海防捐輸所收正項银兩除疉奉部咨指撥解繳外兹將現存自光緒十七年十一月起至十八年四月底止收捐實銀一萬六千八百四十四兩六錢五分列作第六次詳准奬敘又將自十八年五月起至十月底止收捐實銀五千八百九十五兩一錢四分列作第七次詳咨奬叙總計六七兩次共收捐實銀二萬二千七百三十九兩七錢九分全數匯解海軍衙門交納請給咨批發交恊同慶等商號承領匯解詳請奏咨前來臣覆查無办除咨呈海軍衙門並咨戶部查照外謹附片具陳伏乞聖鑒謹奏奉硃批該衙門知道欽此○○吳大澂片再前准戶部咨雲貴總督造送光緒十七年所收土藥釐金餘銀數目應由該督照數留用作爲湖南等省解到恊滇月餉擬令湖南省恊滇月餉内提銀六千五百九兩九錢九分八釐五毫逕解海軍衙門作爲滇省解到土藥釐金歸還借欵等因當經轉行遵辦去後兹據湖南善後總局司道詳稱遵卽在應解恊滇餉内如數劃扣庫平銀兩於光緒十九年正月二十二日發交協同慶商號承領銀二千兩百川通商號承領銀二千兩蔚泰厚商號承領銀二千五百九兩九錢九分八厘五毫匯赴海軍衙門騐收限令三月内如數交淸作爲湖南應協滇餉之欵等情詳請奏咨前來臣覆覈無異除分咨外理合會同湖廣總督臣張之洞附片陳明伏乞聖鑒謹奏奉硃批該衙門知道欽此 
 
 

Page 14

 
 
[光緒十九年三月初七日京報全録]  
　　宫門抄○諭旨一道録前○黔撫崧奏藩司因病出缺請旨迅賜簡放摺○又奏委署司道各缺片○直督李奏調補都司各員缺片○晋撫張奏遵旨覆陳晋省現辦冬春賑撫及籌欵購糧各情形摺○三月初七日工部鴻臚寺廂曰旗值日無引見○常明假滿請安○克們泰前往西陵請訓○信侯請假十日○召見軍機克們泰○○頭品頂戴貴州巡撫奴才崧蕃跪奏爲藩司因病出缺請旨迅賜簡放以重職守恭摺仰祈聖鑒事竊查貴州布政使王德榜於光緒十五年蒙恩補授十六年七月初二日到任整頓吏治及善後厘金等局事務實心辦理不辭勞怨一切用人理財悉臻妥恊先是在湖南本籍辦疊剿匪厥後赴江西浙江安徽廣東福建等省征剿股匪先後克復城寨所在有功前隨同前陜甘督臣左宗棠襄辦　疆軍務歴盡勞瘁嗣赴廣西關外冐險衝鋒攻克鎭南諒山等處多建奇勳數十年戎馬奔馳身受瘴濕筋骨受創傷血過多黔省冬春間冰雪交加連隂日久其嚴冷爲近年所未有該司現年亦近六旬前辦軍務受傷過重值此輒隱痛傷氣兼之藩司公務煩劇逐日勞心雖經延醫調治猶復大疾從公二月初一日尚赴奴才署中商辦公事因其形容消瘦囑令請假調理毋恃强自誤奴才於十一日親往看視其言語己覺塞澀自料病不能起惟以歴受殊恩未能圖報爲憾奴才惟有囑以靜養詎病勢增劇醫藥無功於二月十二日戍刻出缺據布經歴馬錫壽署布庫大使周漢正禀報前來奴才與該司相處將及二年商辦各事洵資臂助聞之殊覺憫惜當與在省司道同往看視並飭首府縣恊同該司家屬將身後各事妥爲經理現委臬司唐樹森暫行兼署藩篆所有貴州布政使一缺相應請旨迅賜簡放以重職守除將該司履歴事蹟另摺陳明外謹會同雲貴總督臣王文韶合詞恭摺由驛馳報伏乞皇上聖鑒訓示謹奏奉硃批另有旨欽此○○崧蕃片再臬司唐樹森諳練老成洞逹治體遇事明决現委暫行兼署布政使其臬司本任正值核辦秩審各要案併飭知一手經理俾免遺誤俟會審事畢再行交卸臬篆查糧儲道黄元善端方謹飭己檄委俟唐臬司交卸接署按察使缺候補道袁開第精詳練逹檄委接署糧儲道缺除分别飭知遵照外謹附片具陳伏乞聖鑒謹奏奉硃批吏部知道欽此○○李鴻章片再提標城守營都司郝祥麟因迥避原籍經臣奏請與樂亭營都司馮恩福互相調補接准部咨以該二員調補各缺是否距籍在五百里以外應令覆奏核辦等因臣查郝祥麟係密雲縣人調補樂亭營都司員缺距籍在五百里以外與例相符馮恩福係天津縣人調補提標城守營都司員缺距籍在五百里以内自應另行改調查有河屯恊左營都司李仁元係湖南新寍縣人年五十五歳由軍功歴保以遊擊儘先補用光緒四年借補今職該員勇幹明練久歴戎行以之調補提標城守營都司實堪勝任所遺河屯恊左營都司員缺遠駐口外距天津縣在五百里以外卽以馮恩福調補均和與例相符除飭取各該員履歴送部外理合會同直隷提督臣葉志超附片具陳伏乞聖鑒敕部核覆謹奏奉硃批兵部議奏欽此○○頭品頂戴山西巡撫臣張煦跪奏爲遵旨覆陳晋省現辦冬春賑撫及籌欵購糧各情形恭摺仰祈聖鑒事竊臣於光緒十九年二月初四日承准軍機大臣字寄正月二十九日奉上諭本日據内閣學士惲彦彬御史王傚奏山西災情甚重請飭籌撫連糧協賑核捐各摺片等因欽此仰見朝廷軫念晋災恩施優渥凡在臣民無不同深欽感遵查上年陽曲等廳州縣報勘成災者四十七處當經臣於今春靑黄不接應行接濟撫恤摺内將籌辦大概情形奏明在案開春以來正在飭催辦理查明具奏間欽奉前因恭録轉行去後伏查晉省去年各屬或遭水旱或被霜雹秋禾成災輕重不等亟須分别輕重辦理冬賑春撫而欵絀糧少轉運維艱賑撫所需尤須設法籌備方免顧此失彼倉猝不給之虞前經護無臣胡聘之奏准就地開辦賑捐藉資接濟一面先由司庫籌動銀二萬兩派員前往甘肅寗夏等處採運米糧並動用常平祀義等倉榖石查放冬賑不敷之處卽將裁兵節少米豆等項按照道里遠近分撥應用除被災較輕及歉收各州縣應辦急賑正賑加賑並本年靑黄不接乏食貧民應行酌撥銀榖備給口糧籽種均經照例辦理並飭體察情形量子調劑外惟北路則以大同府屬之應州大同山隂懷仁四處爲重朔平之右玉朔州及代州次之口外以豐鎭廳爲最重歸化寗遠次之薩拉齊托克托和林格爾淸水河等廳又次之地方遼疾飢黎衆多口糧籽種均須寛籌分備除提岢嵐州兵米一萬石派員運儲山隂之岱岳鎭以備附近各屬分撥濟用並飭管帶包頭練軍之副將張千功專辦口外採運糧石會督委員就地分投覓　以備及時散放又委候補知府錫良前往歸化開設春撫總局督同省委正佐三十餘員曁各地方文武員紳妥速查放認眞經理兹查大同府屬之應州大同懷仁山隂四處除上年冬賑用過各州縣社義豐備等倉榖二萬一千餘石易錢散放用過賑銀一萬四千餘兩並於府城設立煖房粥廠留養外來貧民本年春撫復經備用俾撥應州岢嵐各處榖米一萬四千石零並撥銀三萬兩又由該府倡率官紳捐購籽種親歴災區督同散放右玉除年前借動倉榖兵米並酌發賑欵查放後現仍以儲濟豐備等倉榖七千餘石撥放春撫朔州除動用豐備義倉各榖石及撥發賑欵查放冬賑並設立粥廠救濟貧民現復就近撥給岢嵐兵米三千石本地捐欵錢六千餘串於該州城内及所屬之井坪馬邑等處分設三局督同紳士散放春撫代州除去冬查放社榖開設粥廠現復撥給岢嵐州五台縣榖米共八千石並派正佐委員帮同散放至陽高天鎭稍形歉收民情不無拮据亦經該府查明就各該縣倉存米榖天鎭動放三千石陽高動放六千石以爲口糧籽種之需此大同各屬現辦春撫之大概情形也其口外最重之豐鎭廳除去冬撥銀九萬兩先後委解會同該廳採購米糧一面先儘常平榖七千餘石民捐榖五千餘石於十一月在該廳城内及隆盛莊張臯兒二道河等處分設四廠查放冬賑並設立恤幼局收養十五歳以下幼孩現據陸續報買雜糧己有二萬五千餘石於正月初六日提前散給春撫一個月口糧擬二三月再放兩次並加放籽種一次寗遠廳前據禀請動用義倉榖石兼分撥賑欵本地捐錢一併買糧查放現又撥給振銀二萬三千兩豐鎭廳糧五千石委員分往該廳之天成村科布爾一帶設局散放仍分設粥廠拯濟貧民歸化廳除去冬酌撥賑欵並該廳就地捐銀一萬餘兩在於山前山後分設七廠就近買糧查放又由綏遠廳庫借撥銀三萬兩購買雜糧一萬餘石預備春撫此外薩拉齊托克托和林格爾淸水河均由歸綏道分撥賑欵曁本地捐項倉存榖石或設局收養或查戶散放冬賑甫竣卽接春撫現據總辦委員錫良禀稱各廳災重地廣分十六路隨查隨放綜計歸薩和托淸五處小口折合大口共計災民十五餘萬名口豐鎭寗遠尚不在内除豐寗二廳籌備賑欵約數三個月口糧其歸化等五廳擬先放給一月口糧計共需米四萬七八千石現值雪澤普霑正可及時耕種擬再加給半個月口糧作爲籽種統於二月初一散放以後仍擬展放兩次此口外各廳現辦春撫之大概情形也惟據稱所需糧價除己發賑欵銀二十五萬兩計尚不敷銀十萬兩之譜三月以後撫局恐難遽停加以各廳轄境週廻二千餘里向多客氏聞賑續來在所難逸現查戶口亦難據爲定數爲日方長需欵更鉅兹接上海善紳施善昌等來電以晉省災重議由該紳等籌銀五萬兩津海關道墊銀五萬兩前來查放並直隷督臣李鴻章咨據長蘆運司等詳稱前項銀兩己由津局先行籌墊得此義賑不無裨益兹復渥荷天恩頒發銀十萬兩俾資賑濟辦理可免支絀現准部咨奉撥銀兩己由順天府委員領解應俟至日遵卽督餘辦賑各員分别核實三給以期皇仁普被實惠均霑至此次賑糧就地採買己有八萬餘石又據寍夏買糧委員電禀買就雜糧五萬餘石俟開河卽行駛運約三月初可抵包頭以後籌欵續購尚可源源接濟據賑捐局司道詳請覆奏前來臣伏念晉省丁戊大祲以來元氣迄未盡復嗣經汾水爲災工賑需欵並歴年捐恊各省賑銀統計多至五六十萬紳富捐輸勢成弩末現值省北口外振撫接連辦理頗匪容易荷蒙恩賚俾得及時拯濟四野懽騰現在渥沾雪澤東南各路宿麥己滋省北各屬春麥可種民情己形安謐其有未盡事宜臣惟有殫竭愚誠仰體聖主痌癏在抱之意督率司道體察情形隨時補救以期上尉宸厪除開辦賑捐查無浮派侵吞本省精糧向無厘稅各節另片覆陳外所有現辦冬春振撫大概情形理合恭摺具陳伏乞皇上聖鑒訓示謹奏奉硃批知道了欽此 
 
