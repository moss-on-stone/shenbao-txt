# 1884 - 145 - 4903998

 

Page 1

 
 
[第三號畵報出售] [  申報館主啓]  
　　啓者本舘印行畵報兩次蒙海內君子同聲許可購閱者踵趾相接應接不暇茲於月之初四日出售第三號其中繪有李傳相與法使福尼兒議立和約圖並曾襲侯小像閱者定以先覩爲快焉再外國典禮華人罕有見聞今者馬達加斯加國女主舉行冠禮一時儀衞盛陳萬民瞻仰苟一寓目不啻身遊其國爰亦繪以成圖編入下次第四號畵報出售此布 
[中法和成書曾侯與李相書後]  
中法和議旣成之後論者紛紛不一大都以戰爲是者志切同仇以和爲是者顧瞻大局皆未可厚非也昨有平心持論人郵來一稿其言曰十七日申報列曾襲侯致李傳相書無論是否屬實義正詞嚴思周慮密外洋形勢瞭如指掌令人欽佩然而傳相非不欲戰也特恐兵練未精餉籌未足戰而不能勝卽或勝矣而兵連禍結迄無了期耳去年與吳清帥綜籌大局淸帥激昂慷慨願爲前敵洩薄海同仇之忿紓朝廷邊激之憂傅相謂後顧茫茫深爲可慮卽是此意老成持重通盤籌畫不敢徒顧目前不計日後更不敢自固吾圉置全疆於不顧也竊查南北兩洋通商各口就目前計北洋之兵用毛瑟鎗效德國操雖未造𣶬登峯尙可從容戰若別口操仍舊貫器不新求且有緑營有額無兵或臨陣磨鎗見敵譁潰者以戰爲和欲和先　戰似不足爲今日萬全之䇿也兵凶具也戰危事也姑不具論除曾侯外尙有言戰諸君其亦念及兵曾否練餉能否籌戰勝何以維持戰敗將焉補救我與之戰雖以𨓜待勞以主待客工力能否悉敵旂鼓果足相當一蹶之餘究能復振否也且傳相非不欲戰也更非必主和也非不欲戰但不欲輕於一戰非必主和但不能不出於和使眞兩國交綏無論勝負不能預必卽使勝法能　遠駕重洋夷其宗廟社稷統其土地人民乎無非亦以一和了事肝腦塗地計若干人齎糧協濟費若干餉遭難流離避兵遷徒又殃及多少丁男婦女現在不傷一兵不折一矢奠國家於磐石固疆宇於苞桑而和議成矣下免斯民塗炭更上紓君國隱憂如必以一戰爲榮請問與外洋搆釁幾曾戰過且旣戰而尙保太平之局乎有利於國無病於民和議各條更不似從前多方要挾轉禍爲福易危而安謂非傳相習週全局力濟時艱能若是乎敷陳入告相助爲理之德稅務司軍機大臣奉旨血塊璀琳着先行傳旨嘉獎俟辦理條約完竣後再行從優給予獎叙傳相旣知人善任聖主亦拔茅連茹恩沛九重歡臚萬姓辦理得宜更屬可見至謂法國外患未甯內憂又起不於此時亟與之戰而釁𨻶之乘機會坐失爲斯言者無乃非識時務之俊傑乎抑知法非內亂不能亟與我和我乘其亂不必不與之和旣不僥倖圖功又不乘危啓衅於是知相臣謀國夐乎遠矣平心持論人之言如此審思之下覺其所謂平心持論者誠實副其名焉夫論事者不可泥於一偏運籌者斷難拘夫成見以中國積弱之故而欲乘法人侮越而一振王靈其議論未嘗不慷慨激昂其意氣未嘗不忠義勃發然而言之匪難行之爲難以中國之地大物博原不必有畏於法兵而就的這時辦理諸事之可見者略舉數大端已可知和戰二者之利害矣岑宮保之威望海內所共知受命出關駐兵興化其熊羆之隊鵝鸛之軍孰不謂其不難凈　欃槍克期大定而乃奏請全師而退駐紥館司夫知進而不知退岑宮保之本心也今且不俟朝命卽行退回甘受交部議處之咎可見岑宮保身歴其境必有實見爲不可輕啓兵端者以故知難而退也卽曰岑宮保之退或以別有掣肘之處然卽此時虞掣肘之一端恐有難言成功者矣岑公尙且如此則其　之辦理兵事者可想而知矣又如彭宮保之忠鯁威德所著婦孺皆知朝廷委以督辦粵中防務其籌畫井井巨細不遺巡閱布置毫無可議不獨粵中人民皆倚公如長城卽中國各直省海口防務亦無不仰公如神明奉公爲圭臬有此重臣法兵雖悍斷難飛越固有可以深恃而無恐者矣然觀彭公抵粵之後事事躬親漸有就緒外患之來固可不懼而籌餉一節頗見支絀蓋粵中雖多巨商大紳不惜毀家以抒國難加以彭宮保之威德無不樂於輸將而時勢艱難市情衰敝防軍需餉過鉅輾轉籌度殊覺爲難設餉源不能裕如則防軍深虞內潰以彭宮保之籌餉粵中尙且如此其他之謀餉糈者又可知矣此兩端其最大者其餘難處尙多則猶可以設法而卽此二者而論和戰之利害已可曉然矣他若戰而勝越南享其福戰而敗中國受其禍此等議論尤爲顯豁呈露者然則平心持論人之言誠不得　謂之無見也夫 
[上諭恭錄]  
　　五月初一日奉上諭本日兵部題請派閱看八旂文童馬步射本內銜名字有錯悞所有未經看出堂司各官均着交部查議欽此同日奉旨載綬毓秀榮兆錦良文海均着加恩賞給三等侍衛松連全山鍾福均着加恩賞給四等侍衛英啓恒通均着加恩賞給藍翎侍衛均着在大門上行走欽此 
[本舘接奉電音]  
　　昨由通州電局專發電音到本館有五月初四初五日諭旨四道敬謹譯登○五月初四日奉上諭會辦福建海疆事宜翰林院侍講學士張佩綸着賞加三品卿銜欽此同日奉上諭張佩綸現在出差所署都察院左副都御史着胡瑞灡署理欽此○初五日奉旨舒普着掌河南道事務欽此同日奉旨稽察廂黃旗滿洲旗務着廷禧去欽此 
. 
[蘇電照譯]  
　　昨晚十㸃鐘本館接蘇州發來電信謂接到天津信李傳相委盛杏蓀觀察署理津海關道業已 
懸牌曉示矣 
[法人黷武]  
　　昨日聞得滬上西商接到電音云法人已用開花炮攻打馬達加斯加矣然本館則未接確電錄之以觀其後 
[以捕捉捕]  
　　日本巡捕有上下兩等其上等者係效法國之例法國上等巡捕係於兵伍中選補故其權較下等之捕爲大今未知日本規例如何四月念一日有下等捕見推東洋車者未經㸃燈謂其違章欲拘入捕房車夫謂係偶然被風吹隱捕不之聽正在分辯之際有一上等捕至問以何事車夫以情告騐其燈乃實係吹隱者因釋車夫而拘巡捕以去數日前亦有下等巡捕在街與車夫爭論爲上等巡捕所見釋車夫而執巡捕然則日本之上等巡捕殆專以 
 
 

Page 2

 
 
稽察下等巡捕者歟 
[請免䘏銀]  
　　前年高麗之亂日人有被戕者本議令高麗償還䘏銀然尙未全交也現在聞有傳言云日本將軍名古祿登者請於日廷令高麗無須賠償然未知此說之確否也 
[夢入黑甜]  
　　有賊潛入日本神戶某姓家意圖至晚肆竊乃潛揭地板伏焉俄而睡魔忽至鼾聲齁然某姓正欲安睡聞聲自地板中出暗喚巡捕入內啓板騐之見該賊蜷臥其中乃縶之以去黑甜鄉風味固非梁上君子所得領略者歟 
[東京瑣事]  
　　去月二十五日日皇駕幸濵離宮賞覽櫻花宴畢回宮駕至新橋之際適有法國駐紥日本公使舘之里家師台魯隨員由芝口一丁目坐人力車飛奔橫撞欲過被路傍守衛巡查擋止尙欲鹵莽閫道於是近衛騎兵將槍頭攔住御駕得以順道輾輪回宮惟其時悞傷法隨員之右指稍受微傷法隨員討取守衛名姓回署告之法公使備文照會外務省請將騎兵查辦因此外務卿井上侍吉田及司員等先後赴法公使署相訪並聞法使署派騐傷之醫生至外務省爲証人連日爲該案彼此往復數次但未悉將來作何辦理也○近來大坂府下贋造及改描帋幣潛匿四方者實繁有徒民間受害不淺於是官民到處買心計四月初一日起至二十五日止查獲使票者七十五名之多皆由曾根崎警察署查辦云○海軍省現下招募水雷生徒因水雷人員雖經加增臨事尙慮不足敷用兹再募念四名生徒入學校學習以資調遣○聞得日本派駐中國榎本全權公使近蒙中國大皇帝賜予第一等第二寳星一顆業已拜領佩帶矣○越前酒井巷地方爲往來船隻出入扼要之所此港同志相謀集貲設立暴風警報臺測量天時以便往來船隻趨避業已由該港將設臺情形知照大坂測量重所矣警察官借農商務省之議事次該堂開諮問會自七月初五日爲始集議土方內務侍郎代內務卿臨塲會議因嚴禁傍聽者其所議各欵固非外人容易得以窺悉謹就道路傳聞而言最要莫如查辦國人犯賭及　訪規避當兵與外國人交涉事件並各府縣聯合警察會議等章程其餘如保護人民養生等法所聞者蓋如此○京都府下勸農課長板原氏因疏通琵琶湖事務上京與東京之大倉組公司謀邀洋人同至京都察勘設立電氣燈地塲及經費等當經在地首倡之人同洋人踏勘地勢及豫計一切經費約估金五萬元云○近來外富商之居留日本東京橫濵者多有藉雇人名字或借日本人名收買地面爭先恐後不知何故亦有將地契抵押者不獨東京橫濵地契而已卽內地出入便利之處或近都會地土無不樂爲抵押云 
[朝鮮近事]  
　　日本報載仁川港上月初六日來信云該港天氣漸覺和暖麥苗已有四五寸長目下英火船一隻日本商輪船一隻中國土船三隻日本漁船四隻該漁船係由對州開來近海捕魚者日本之居留者約四百名光景小林領事頗有人望駐紥漢城公使館之護衛兵士已屇瓜期於三月十三日由瓊浦凡輪船運到東京鎭台兵百五十名到港上岸後卽拔隊直進王城上月初一日由三菱之千金凡輪船運到木水匠人五十名卽入王城　供修繕使署之用又言近日天氣忽然驟然於保生之道深爲妨碍所以患𤍠病者實繁有徒該港病院軍醫田中氏盡力療治日至患者之家數次卽中西各人登門求醫者亦接踵不斷日不暇給自去年以來並無一名病故者是誠良國手也又今年一月所招募中山鐵　股分先徵五百萬元早已成數前月十三日復奉政府再招第二次股分五百萬元查此項股分原期數年內分期招募今乃如此急促不知何故也 
[議閑罪人]  
　　外洋新聞紙言新金山之旁有地名新加利篤尼亞係法國屬地凡法國罪人皆充發於此然多有逃出者往往逸至新金山日漸增多頗爲地方之害故新金山地方官奏請英廷告知法國駐英使臣轉達法廷請爲設法法廷覆言以本國罪人發配本國屬地與外人無干無煩與聞云云新金山聞此回音乃擬自行辦理不准法國犯人逃至新金山該報從而論之謂此事不應如此辦理當與法國熟商從前英國犯人亦發至新金山後以不便請令停發今若與法人婉商或亦可以　從也 
[巨船駭聞]  
　　英國有極大輪船名曰格勒忒伊思登譯華言曰大東英人三十餘年前造成此船專以爲東方之用可以裝貨五千敦並煤一萬五千墩裝客人及船上水手等人約可容五千名來往船上所用之煤可以敷用不必途中添買嗣以過大不適於用而置之刻下英國擬用此船於基伯拉答地方爲裝煤之躉船用此一船可省小船多隻其船約長半里許有明暗兩輪機器有一萬一千匹馬力桅六枝現在業將該船收拾擬改用暗輪而廢明輪裝修艙位以便裝煤之用船上有電氣燈俾畫夜均可作事並置德律風以便傳言船上多開口門以便運煤多人出入云 
[都門近事]  
　　前門外大街有碎貨攤數家四月十九日被提督衙門捕差拿去並抄去洋鎗數桿盖緣該衙門審訊盜犯供洋槍由貨攤購得故卽差拿聞數　中惟一𡨥姓者販賣最多已送交刑部擬辦其餘或可議减也○五城練勇於四月二十五日在前門外精忠廟東大巿合操滿漢侍御憲駕齊臨至財神廟茶叙須臾步出聨肩升座司坊各官帳前站立始則五城合演各陣俄而以次遞演最後則閱拳勇騰擲跳躍捷若猿猴侍御顧而樂之頒賞有差○四月二十六日已刻由刑部提出盜犯八名綁赴宣武門名菜巿口斬决傳聞該犯等並非一案有在路途行刼者有犯開棺盜尸者故均擬斬决云 
[福州火災]  
　　福州信息謂福州自大憲禁用火油以來火災遂少惟四月十五早四㸃鐘附近東橋處有屋宇失愼未幾火卽燎原及至撲滅已延燒屋宇八十餘間所喪財賄計值銀四千圓而翌晚十㸃鐘後又有某屋失愼是時人在睡鄉未及救護遂被蔓延歴數㸃鐘之久火始滅熄計生葬火坑者三人被池魚殃者約百五十戶其財業爲祝融攝去者約值銀一萬二千九百圓據傳起火之由皆因祀神焚燒楮帛偶不小心遂被燃燒也詎事隔數日復有某屋被焚幸人衆于多登卽撲滅不致成災而旬日之間火警已三報矣人可不時存謹愼哉說見循環報 
[捉賭釀命]  
　　天津河北毗盧室內設保甲分局委員趙某居之室之前爲白衣大寺寺有住持有伙工而需次又有閒員附設又有義學後殿之偏所則葛沽王孝廉之絳帳也王一夜課餘趨至方丈擬與住持閑話而住持以放𦦨口未歸改趨客座兩工人在外間一烟霞客在裏間客姓吳行四就京城開義豐土局歸不幾日彼此相見正擬寒暄趙委員忽率領兵丁籠燈而至聲言捉賭其勢汹汹吳亟與分辯詎被　拖豎拽已出街門王以孝廉旗號相頡頑始得撒手吳年已週甲且係生意中人氣屈難伸傷被體卽就廟前斃命委員乃將兩工人送道請辦死者之子同地保報縣請騐邑尊到塲據仵作喝報屍身肩膀及膝旁擦傷兩處屍予尙無別說而屍妻已向天津府呼寃且謂邑尊檢騐不明心存廻護邑尊着屍子具傷勢不附切結許禀道憲委員會同再騐其子不敢具結謂在屍塲伺候未嘗遠離赴府上控乃其母痛傷情迫耳官亦無如之何尸棺則尙未釘盖也兩工人送道後卽委保甲局總辦戴大令華藻鞫訊兩人抵死不認賭博惟據兩兵丁稱賭係當塲捉獲翌日在縣問供又有一兵名李貴上堂稱是日捉賭未曾同去嗣後往查却未見有聚賭形跡官着具結在後二次在道署過堂惟李貴不受責趙委員已經撤委矣 
[武昌信息]  
　　烏孫兩欽憲到鄂情形前已列報日前聞欽憲吊取江夏縣案卷多至一筐至審案時凡一切天堂伺候之人皆從京內帶 
 
 

Page 3

 
 
來兼堂　嚴密外人不得與聞惟傳得審及余姓一案飭屍子從旁看審且頗憫恤以兩人侍屍子旁先問江西仵作李姓開棺情形仵作稟初開棺見屍皮肉作暗紅色卽騐得兩傷在後刮骨蒸檢仍　兩傷等語欽憲謂旣有皮肉可騐何須刮骨理應驗得確切傷痕塡註屍格禀覆如兩院必欲刮騐再行刮骨未遲何得草率從事棄易就難難免不有情弊當飭責該仵作數百下收禁皇華舘蘆蓆棚屋現復重行搭盖計大堂二堂窓櫺格扇並麒麟門　廳客廳兩廊頭門儀門照壁東西轅門莫不全備紙有四十餘間較前更形寛大也再江夏之殺人放火案尙未獲犯現在聞微有端倪據言由質庫起也血跡衣一件當本一百五十文八某甲之外甥所當傳甲到案據稟是日晚間甥來擲衣一件囑代洗濯暗中並不知有血跡旣洗後因乏錢用所以押入質庫也但此係傳言確否尙須續聞 
[倒塌彚錄]  
　　漢鎭前經聞喜帮長盛通倒後又聞江南帮昌記相繼倒塌一萬餘金小夾街正順棧號客江西人作漢建庄雜貨生意近被建莊夥乾沒資本仰芙蓉膏殞命遺書三封一與負欠之人一與家屬一與會館請訐八人代伸寃屈現將涉訟也 
[叢打駕]  
　　小東門花烟館鴇婦陳王氏傭婦林闕氏到法公堂呈火油燈長凳等物幷稱昨晚有四人持刀到來託稱尋人答以無有彼等卽打毀長凳旋燬火油燈并將林闕氏打傷嗣經衆隣拘獲一人翁太守詰之解案人據供名劉興和湖南人現在高昌廟劉大人營中昨日到天后宮看戲囘路經該處因見別人打架駐足觀看卽被誣指然我一人出外並無同伴耳被咬傷并失扇子洋元太守謂究竟因何起衅陳王氏稱伊先將磚石戲擲我等喝阻伊卽動怒旋有彭姓到堂稱是劉大人營中劉實掛號出來的是一人大人恐營中人出外或有　酒滋事等情㸃名時伊已不在太守謂伊初供册上無名現今㸃名不在足見營中有名且兩下均有傷着一併送縣彭固請交給帶回俟劉大人親問太守允之着回查明起衅情由同伴姓名具覆 
[拾木傷顱]  
　　虹口順泰木行前日有小工兩人扛抬巨木一根一人偶然失足跌倒肩上之木翻壓於彼一人之頭上以致額顱受傷赶卽舁赴同一醫館調治現聞傷勢甚重恐不能保全性命也 
[曲體人情]  
　　前晚工部局董事議爲西捕籌遊憩之所創立一會進會者每人出洋兩元以後則每人月出洋一元創一舢板廠購舢板船數隻俾以水嬉爲樂又於虹口捕房及老巡捕房設彈子檯以　西捕等暇時隨意打彈又擬於跑馬塲中間空地設打彈之地并得在西商團練兵打靶處令西捕暇時亦與其事此皆以西捕等巡察勤勞必須舒其筋骨養其精神故有此議工局諸董可謂曲體人情矣 
[兵船來往]  
　　前日美國兵船愛奈泊來司由寍波來滬泊虹口楊樹浦美國欽差楊大臣附輪而來聞於下禮拜一開往漢口○吳淞口停泊之法蘭西兵船兩艘一名段軋度合一名得要方前日開往燕台○法兵船維賴現欲回國須俟段司打兵船來華接替方可開行 
[演戯續述]  
　　關道憲邵觀察之太夫人壽誕雇天仙茶園之戯班在天后宮演劇已列前報兹悉天仙茶園之戯班惟於端陽節作開臺戯至初七八九等日係招老丹桂之戯班開演并另傳泳霓園伶人黃月山王桂芬黑兒等脚色伺候㸃戯想屇時舞綵稱觴不數　池高會矣 
[瘋婦醫痊]  
　　上年法公堂將江北瘋婦吳楊氏送有到發堂醫治今已就痊由堂董送縣經蔣府訊據吳楊氏供稱係高郵州南鄉離城四十里之八字橋人家有翁姑我夫吳長太在家有殘疾我子前年被同鄉錢東林誘拐來滬以致氣忿成病滬上惟有王姓表親現欲回籍等語明府着將該婦仍發堂如有的實可靠親戚覓保具領伴送回籍 
[匪徒縱火]  
　　前夜一㸃鐘時虹口沈家宅鄉民陸阿男家被賊挖掘壁洞因屋內另有貼壁板該竊技不能施遂放火於柴堆迨陸知覺火勢已熾當卽鳴鑼喊救衆隣趕往帮同撲滅已焚去後披屋三間矣 
[斷案持平]  
　　金茂和投上海縣稱我女求寳年十九歲於光緒六年間憑煤尹桂生許配與褚也松之子永生爲妻尙未過門詎三月念六日忽有前在我處帮工之張海金將我女搶去求恩提究着交等語前晚經蔣明府訊問金茂和伸訴前因尹桂生褚也松供與金同褚將婚據年庚呈閱明府問張海金據供我十二歲時卽在金家帮工當時金曾向我云爾做工勤儉我可將女求寳配他爲妻卽央金之姊夫王坤金爲媒曾約入贅將我之年庚取去推算但我未　財禮首飾故金姓亦無婚據如下金姓嫌我貧意圖賴婚將女另配我不得已而搶親王坤金供與張略同並稱張搶親時我實不知明府謂張海金當　金姓看汝做工勤儉或有此言然亦毫無憑據况金將女配與褚姓事在光緒六年而王坤金與金茂和係郎舅至親豈有不知之理果有此樁親事何不卽行向金理說事隔五年之後而擅自糾衆搶女咎有應得查閱禀詞係王坤金始終堅執顯見王慫恿所致本應將張究辦姑念年幼無知飭將王坤金笞責一百板着張具結求寳交金領回仍歸褚姓完案 
[攫單被責]  
　　前報發榖不公節前日厚仁堂董事王煥松等投縣稟稱有引翔港鄉民褚寳寳周和泉王坤坤褚春榮等藉端滋事擅攫發榖聯單求請提究等情黎邑尊准詞飭差提到褚寳寳等四人各笞責四十板保釋 
[地租轇轕]  
　　德和洋行西人投英領事署訴稱有田基租與華人金合記造房出租每年租地價銀一千七百兩按四季收銀每季應付銀四百二十五兩今夏季袛收銀二百兩尙被欠二百二十五兩請爲傳追等因翟副領事據情照會黃太守飭傳金合記於昨晨投案原告西人同買辦張金和申訴前因金供租德和地基造房出租邇因房租驟减曾商之德和行東來世德據言近來西商欲將租與華人之地基減價已信致外洋俟各東家有回信卽可定奪如照大巿須再候三个月我答以若候回信恐不止三个月情願將房租托伊代收存在帳房半年後回信定可到來再議價目核算伊祗允代收房租至半年後再行議價之說確未應允夏季租銀雖欠二百念五兩然已被收三四兩月之房租二百七十六元相去無幾不過未經結帳惟來世德現不在滬某西人又稱來世德現往東洋大約兩禮拜卽可返滬至租地與金立有合同載明年限俟滿限後始可再議租價卽使來世德到滬亦必如此辦理張金和又稱地租原應先收三月况三四兩月房租尙未收齊至金所言減地租及代收房租之語係金自向來世德商議太守商之翟君着該買辦開呈細帳訂於下禮拜一再訊 
[英界公堂瑣案]  
　　楊阿福稱失去六齡之男孩查被華曹氏誘領價賣交捕請究華曹氏供該孩實被阿小誘領價賣黃太守飭將華曹氏交官媒俟補提阿小再究○匯票業董事范顯晉遣家丁范升稟稱主人原籍山西前有同鄉人靳烈文向蔚長厚等西票號乞借因念鄉誼或帮給三四元不等詎靳帶同妻氏屢來吵擾爲此交捕質之靳烈文則稱前任浙江鎭海縣糧廳丁憂來滬前曾爲范辦事代墊洋十七元爲此向索爭執太守飭該家丁知照主人自行調處○盛六口稱在路被二人扭住聲言索欠向論持蠻幸逢巡捕拘案太守判二人各枷一月○朱寳和稱開茶館昨有朱氏婦與汪子溪吃茶毆鬪打壞檯凳跑失茶客共需錢千餘文向汪索償不認交捕送案毀物呈閱朱氏供汪與我婿相識婿有水烟筒賣與汪延不付價由我女向伊索還反遭毆打懷孕受傷不能投質汪供曾向伊婿索米價言明以烟筒抵欠旋因伊女不願致與爭執太 
 
 

Page 4

 
 
守飭汪賠償毀物洋一元索欠一節着自行料理 
[法界公堂瑣案]  
　　前報森春牛行李福林控義記牛行張阿玉欠洋一百三十餘元將張扭案押追又有法人某持義記票一紙計洋七十元向收無着將其股東姜小咸并司帳人陳玉堂扭案當將姜管押着張出外并令陳玉堂同料理繼據張阿玉僅繳洋二十一元因該洋人屢次請追昨將陳玉堂傳到提出姜小咸一併訊詰據陳玉堂稱出外後偕張玉堂收帳一次收洋與否槪不得知現在張回浦東翁太守着將陳玉堂姜小咸交保該洋人嘵嘵置辨太守謂前據張姜等供此票係與恒興行來往結欠下來該洋人初次到堂亦稱是義記欠恒興之欵惟本分府曾親往查過恒興　牌並無洋商名字亦不見於西人行名簿上嗣後該洋人毋須到案義記所欠恒興票洋現在嚴追待其繳齊當傳恒興行名阿安者到來具領○甯婦張徐氏同媳張陳氏稱曾領養媳來時十歲今已二十一歲在五年前走脫直至本月初三日在大馬路遇見鳴捕送案翁太守詰之錢安新據供做漆匠此婦於五年前出洋六十八元買來其身契於上年住八仙橋時被火燒燬張陳氏稱我夫名小春毛此女是領與夫弟者翁太守詰之該養媳據供十歲時到伊家住五年不堪其虐是以逃出遇見白螞蟻老卜娘領我到漆匠店賣洋六十八元我母現在鹿鶴春後弄內翁太守　將錢安新交保養媳李氏仍管押俟傳到老卜娘再斷○前報朝鮮人姜永祝金錫裕稱被陳杏生等借銀逃逸一案昨日姜金兩人又投案遞供并稱與陳杏生往來實由泰昌森記之陳炳介紹招尋陳炳理論詎伊匿在窓口鋪蓋等早已捆好勢將逃遁當經獲住搜出陳杏生自甯所發信適送信人到復接陳信伊必知其下落翁太守將信閱竟謂陳炳當將陳杏生孫春生交出不然先將銀兩交來陳炳稱陳杏生等同高麗人到妓院與我無干現在願偕高麗人到甯波去尋太守詢姜金兩人願否答稱不願太守限陳炳五日內將人交案陳炳又請姜金兩人寫一信作憑太守卽飭該商人照辦 
[送蔡君寵九之津門卽次其留別韵]  
　　幾人風虎與雲龍底事天容爾我窮縱說執鞭多富貴難期挾䇿重王公酒徒抱負全憎筆豪傑生涯半務戎惘惘出門應一笑空餘匣劍吐長虹○江南花月　忘老燕北山川足賞奇一去更稀吟社侶曩結詩社佳與焉重來好挾草堂資豬肝度日淹平等鵬翮榑雲振此時到處定多懷古意 
[將之津門留別內子]  
　　一官大如豆孤立絕依傍匏瓜繫不食竊祿比公養我得我失之中心何怏怏如鳥巢墮風颯然忽飄蕩誰能復收拾置諸危別上誓將舍之去廻翔審所向側聞黃金臺千古風雲壯杖䇿試一登想見古名將報齊雪燕恥神氣令人王當世正多事勳業思與抗龍劍匣中鳴驪歌門外唱家室不遑恤名成理歸鞅[  錫初稿]  
[輪船來申電音]  
　　怡和洋行福山輪船昨日由香港開行來申 
[]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年四月念九日京報全錄]  
　　宮門抄○上諭一道錄前○發抄旨五道○主事余奏敬陳管見摺○署江督曾奏恭報接篆日期摺○東撫陳奏辦理禇　情形摺○湘撫潘奏請派員校閱營伍片○川督丁奏甄別各員片○豫撫鹿奏飭司道赴任片○江織造文奏恭報交卸日期並移交庫存銀兩摺○又奏移交銀兩片○新授江織造貴奏接收庫存銀兩並查核各項情形摺○四月二十九日理藩院鑾儀衛光祿寺鑲　旂值日無引見○惇王等謝賞紗葛恩○怡王等㸃騐軍器覆命○謨公謝管營房恩○張之洞謝署兩廣總督恩○麟書謝賞假一月恩○希隆阿服滿清安○景灃續假十日○召見軍機張之洞○發抄張之洞奏鄉寍令李羲銘調補陽曲令奉旨吏部議奏欽此○又軍源牧姚啓瑞調朔州牧奉旨吏部議奏欽此○又儘先直牧德生補霍州直牧奉旨吏部議奏欽此○又請將委辦淸源局苦心實爲任勞任怨之公罪降調守安顯開復奉旨吏部議奏　比○又補用叅將賈吉齡借補盂壽營遊擊奉旨兵部議奏欽此○○員外郎銜工部主事臣余思　跪奉爲廣開餉源以濟要需而資富强敬陳管見恭摺仰祈　鑒事臣竊見時事　艱餉項支絀亟宜多方籌畫庶可富國裕民查各省丁漕關稅鹽課釐金歲入支銷常恐缺額决無閑欵可撥額外經費卽使議借議捐亦屬爲數無幾難裨實用方今防務孔殷急宜廣開餉源庶可歴久經營成長驅遠馭之治謹籌數端敢縷言之一請一飭各省食鹽每斤加價二文按綱彚數解司務令於傷餘包餘加斤等項一律加價馭之於商似乎較多散　於民甚屬微末每年約可增課千百萬兩一請飭歴夘减成報捐各項實職已經銓補者已經卸事過　者已經候補試用者及未經銓選分發者照補繳免保　補繳貢監之例一律議令分別勒限激發天良補繳若干銀兩准作新班分別銓補升　本班當可集成千百萬兩一請加徵烟地也洋藥稅屢經議加尙多未捐落地之稅應飭於離鈔闤釐局百里之州縣安百　五例徵收落地課金查洋藥一項吸用日久旣多日廣已成狂瀾難堍之勢禁栽鶯粟上產日少深恐外洋販運日多應請於栽種鶯粟地畝一律照賦則二十倍徵收至栽種烟葉地畆同屬有妨民食亦令一律照則五倍徵收更令各關卡議加稅厘以助仿費一請廣興礦務也凡有產銅產煤產金銀鐵錫等礦槪准招商開採當地土豪毋得且墝並飭該商每股百兩者准該處土入以五兩爲一股以二十股作一大股按大股十分之一招小股充　倘小股過多簽掣去取俾利益同沾上人自樂於從事　礦　深在者益請開採矣至於股分票尤宜扶待綜核公司之實在利益嚴懲經辦之借端侵挪或籌欵設局收質股票限時加利取贖俾付股得以周轉商務自益奮興矣一請飭仿古經費之法官鈔商行也方今錢店銀鋪倒閉迭見自宜設法內而戶部外而藩司製造官鈔發　錢店　號等商承領每千酌徵制錢二文每兩酌徵足銀二厘蓋用本號圖記行用民間仍認本號支取現錢現銀倘有損傷准該商隨時赴局倒換仍照例酌徵永禁該錢店等開立錢票銀帖以及寄存匯兌等條該錢店有倒閉情事責成保結人完繳承領之鈔如有挖補僞造印信照例懲治是爲官鈔商行一請飭仿古飛楮之法通行實鈔也鈔票以取信於民爲第一義應由戶部製造銀鈔先期領發各藩司承領蓋印先不行用如應解餉銀卽以銀九鈔一解部　蓋印信名爲實鈔部中應發各欵卽用銀九鈔一散故該司　留餉銀一成以　留之日起發商七厘生息以五厘充公以二厘爲辦公經費卽由該司委員設局藉備欵項發局周轉不分省分隨時憑鈔兌銀收銀發鈔京師於市中設局發欵收兌各省寔鈔互換周轉以備匯兌行用如有扣平扣色等弊照尅扣軍餉例治罪是爲通行實鈔一各省荒田宜招種也各省需次人 
員過多半無差委應由該省大吏察騐勤苦耐勞之員泒令分勘各邑荒田招令就近灾民承種酌定年限耳行升科納糧以開荒之多寡定　最之等差當必實力奉行於丁漕不無小補也一各處廣土宜開墾也東南荒　西北荒田爲地甚廣應由大吏揀派勤苦文武員弁勘定地畝妥定屯田章程招集無業游民資遣前往受田開墾數年之後田畝成熟戶口滋生於邊防似可壯色也至於絲茶兩項爲出洋之大宗似可酌加　捐糖酒爲無益之日用似可從重加稅以上各端於地方常賦並無妨碍於國計民生似有裨益俾得利源從廣開餉項從此充裕舉凡養才練兵造船製器自可推廣辦理歴久經營將見富日益富强日益强矣臣愚昧之見是否有當伏乞皇太后皇上訓示施行謹奏奉旨已錄○○太子少保署兩江總督一等威毅伯臣曾國荃跪奏爲　恭報微臣接受督篆日期叩謝天恩仰祈聖鑒事竊臣奉命署理兩江總督兼辦理通商事務大臣請訓出都於二月十五日行抵天津當將南洋應辦各事與李鴻章面爲商榷十九日由津起程業於二月十八日恭摺具奏在案三月十二日行抵江寍省城十三日准大學士前督臣左宗棠派委署江甯府知府羅章中軍副將譚碧理將兩江總督關防兩淮鹽政印信欽差通商大臣關防及王命旗牌文卷等件齎送前來臣當卽恭設香案望闕叩頭謝恩卽於是日祗領任事伏念臣偎以輇材迭膺重寄濫則秩宗於三禮幸賽颺拜於再　兹復返荷恩　俾權斯任查兩江地大物博任重事煩鹽漕河三政頭緒紛紜件件均關緊要重以南洋交涉尤須因應得宜庶幾有條不紊旣未敢稍形疎懈亦不可徒事張皇居安必慮其危守靜乃可馭動如臣幬昧深懼弗勝惟壈遵訓隨時與北洋大臣及漕臣三省撫臣和衷商酌妥愼圖維總期實事求是藉以仰答高厚鴻慈於萬一所有應辭事宜容俟察看情形奏明辦理除將接印日期循例恭疏題報外理合繕摺叩謝天恩伏乞皇太后皇上聖鑒再臣經過直𨽻山東江南境內二麥多已耕種民情亦皆安謐足以仰慰宸厪合併陳明謹奏軍機大臣奉旨知道了欽此○○山東巡撫臣陳士杰跪奏爲堵築利津十四戶口門現在辦理大槪情形恭摺仰祈聖鑒事臣於二月十四日由烟臺行抵利津當以十四戶口門工程緊要必須臣親自駐工督辦具摺奏明於三月十一日奉旨知道了欽此欽遵在案惟十四戶僻在海濵所需一切正難等料須由上游採辦運送旣需時日本地民夫又少當從外縣雇來以俻工作臣到工後分投督催工料甫據陸續解到民夫將次取齊前飭挑小引河二道亦已挖通東西兩岸壩基均先後築成並於上流築挑水大壩二座壩前各築提腦大壩一座以拓水勢遂於三月初一日督飭員弁　進占兩壩同時並舉每進一層卽將土　後戧塡壓堅實俾臻穩固而挑汎驟至河水陡浸數尺加以初六七八等日東北風大作風激浪湧溜勢益悍沿岸岌岌可危幸均搶護平穩三月後風濤小息比卽逐層迭進此後愈進則溜愈急稍停片刻匋刢愈深尤當不分晝夜通力合作以期迅速合龍仰紓宸念臣早暮往還兩壩親立工次督催查看在工員弁尙知奮勉仰賴朝廷鴻福但得兼旬以內天氣晴朗雖工程浩大辦理較易就緒所有堵築利津十四戶口門現在辦理情形謹專摺具奏伏乞皇太后皇上聖鑒謹奏軍機大臣奉旨着卽親督員弁民夫逐　進占溜勢愈急尤須穩固迅速則早合龍欽此○○潘鼎新片再臣前在署湖南巡撫任內欽奉諭旨巡閱湖南營伍正擬自省起程循照舊章先由衡永一帶次第閱看旋奉寄諭飭令馳赳粵西則湖南本年營伍自應請旨另行派員校閱以重戎政理合附片具奏伏乞聖鑒訓示謹奏奉旨已錄○○丁寶楨片再查吏部奏定章程同通州縣等官無論何項勞績保歸候補班者以到省之日起予限一年令督撫詳加察看出具切實考語奏明分別補用等因遵照在案茲查有候補直隷州知州但祖蔭候補知州周翌運銀捐候補班本班儘先補用同知徐培森均到省一年期滿　應照章甄別據藩臬兩司造具履歴淸册會詳請奏前來臣查該員但祖蔭謹飭有餘周翌運尙屬穩妥徐培森才具亦明均堪照例　用除將復歴淸　咨部外理合附片陳明伏乞聖鑒謹奏軍機大臣奉旨吏部知道欽此○○鹿傳霖片再　授河南布政使孫鳳翔現已到省應卽飭赴新任署布政使按察使唐咸仰署按察使調任南汝先道賈致恩亦各飭赴本任以專責成除分檄飭遵外相應附片陳明伏乞聖鑒謹奏軍機大臣奉旨知道了欽此○○江南織造奴才文琳跪奏爲恭報交御日期並移交庫存銀兩恭摺奏閱仰祈聖鑒事竊奴才恭閱邸　光緒九年十二月十七日奉旨江南織造着貴存去欽此茲於本年三月十五日新任織造貴存行抵江南省城奴才當將織造關防一顆龍江西新關關防一顆並册擋文卷委員齎交貴存接收任事　查織署庫存花本線銀二千七百三十九兩二錢五分又各欵用存銀一千九百五十二兩二錢一分二厘六毫四絲又歴任移交關庫存欵銀二十三兩八錢六分並織局機張花本等項一併造册移交貴存盤查接收辦理奴才任內奏辦各項活計均已分別造銷顯奏在案奴才一俟交代淸楚卽行束裝起程回京當差謹將交卸日期並移交庫存銀兩緣由理合恭摺具奏伏乞皇太后皇上聖鑒謹奏軍機大臣奉旨知道了欽此○○文　片再前進造辦處來文奉旨傳辦　緙衣料等項着辦二成奴才照案核估料工銀數咨准督臣就本省司道關釐各庫等撥現由江藩司撥解過銀三萬兩適值奴才交卸印務除將解存銀兩一併移交新任織造接管外理合附片陳明伏乞聖鑒謹奏軍機大臣奉旨知道了欽此○○江南織造奴才貴存跪奏爲接收庫存各欵銀兩並機張花本等項查核相符恭摺仰祈聖鑒事竊奴才恭膺恩命簡放江南織造於本年三月十五日接印任事當經專摺叩謝天恩奏明在案現准前任織造文琳移交庫存花本線銀二千七百三十九兩二錢五分又存正項銀一千九百五十二兩二錢一分二厘六毫四絲歴任移交關庫存欵銀二十三兩八錢六分並織局機張花本一併造册移送前來奴才旋卽據册盤查均属相符又移交江蘇藩庫撥解龍袍龍褂等項銀三萬兩奴才趕緊料理開辦不敢稍事緩延理合繕摺具奏伏乞皇太后皇上聖鑒謹奏軍機大臣奉旨知道了欽此 
 
 

Page 10

 
 
[光緒十年四月三十日京報全錄]  
　　宮門抄○上諭一道錄前○發抄旨三道○黔撫張奏恭報接印日期摺○給　中安等奏爲請將五城飯廠再展限一月摺○粵督張等奏知縣在任服毒自盡摺○大臣福等奏特叅疏防各官議處勒限嚴緝摺○尙書額等奏爲請旨摺子○署湘臬夏奏恭報接署日期摺子○護湘撫龐奏恭報護理日期摺子○署湘藩孫奏恭報接署日期摺子○四月三十日吏部翰林院廂紅旗值日無引見○莊王假滿請安○文中堂續假十日○順天府奏忠義局第一百二十四次請卹○召見軍機○發抄張之洞奏秦議選練晉省主兵酌改營制减額加餉奉旨該部議奏單六件圖件併發欽此○又請將完繳侵匿茶稅尙知愧奮之候補令王懿恭等開復處分奉旨着照所請該命知道欽此○又儘先遊擊王枝發等留晉補用奉旨着照所請兵部知道欽此○○貴州巡撫臣張凱嵩跪奏爲恭報微臣到黔接印日期叩謝天恩仰祈聖鑒事竊臣於光緒十年正月十八日自蜀起程馳赴新任當經具摺奏報在案一面水陸並進取道入黔行抵遵義府城因有查辦事件小住數日於二月二十三日進省二十五日准前撫臣林肇元委員署貴陽　知府蔡同春中軍叅將　士樞齎送欽頒道字三十號貴州巡撫銀關防一顆並王命旗牌八面桿付　來臣謹恭說香案望闕叩頭祗領任事伏念臣籍𨽻楚北久官粵西薦歴　　愆尤叢集仰蒙聖主聖慈起用入官京秩出任監司慈復簡畀疆符曷勝悚感臣雖至愚極陋實有駑駘思奮之心查貴州地屬邊陲迭遭兵燹民生之瘠甚於粵西官吏之疲甚於用省歴任撫臣規　經營諸事乃漸有起色而庫　匱竭全恃協撥各餉㸃綴彌縫支撐大局乃始則訂餉以爲練軍之費近復以軍以爲節餉之圖而協餉　益艱難裁軍未能資道甚荷戈之衆月餉亦復懸延全局通籌殊難調處臣惟有鎭靜從事於現有之軍認眞訓練於續到之餉擇要　支其地方伏莽紛紜嚴飭練營將弁會同統帶練軍各員分守汛地以專責成至於行政用人最關緊要臣尤當　同司道極力整頓吏治體察民情其餘一切措施朝思審處次第以圖斷不敢妄事更張亦不敢意存遷就以期仰副聖主　懷邊　　至意所有微臣接我屯任事日期理合繕摺恭謝天恩伏乞皇太后皇上聖鑒訓示謹奏軍機大臣奉旨知道了欽此○○巡視中城戶科掌印給事中臣安祥等跪奏爲請將五城飯廠再展限一月以廣皇仁而蘇民困事竊查五城飯廠向例於三月二十日截止恭照上年七月二十四日奉上諭京師自月前以來雨水過多物價昂貴兵民人等生計維艱其五城粥廠並着加展兩月先期開放以示體恤等因欽此　五城奏請外城粥廠　廠各賞給粟米先期開放等語五城十五處官廠擬於八月十　日一律開放至本年四月初五日截止前後共　限兩月各在案現屇截止之期而麥收未至查各城飯廠就食人數仍我我至七八百名或千餘名不等貧民餬口維艱老弱無計謀生殊堪恨惻合無龥懇天恩將五城飯廠十五處冉展限一個月每日每廠例賞給粟米一石柴薪銀五錢以示體恤扣至五月初五日截止如蒙兪允應卽行文戶部將每日應用米石及柴薪銀兩照例支給臣等仍飭司坊官妥爲經理務期實惠均霑以仰副聖主軫念貧民有加無已之至意謹　詞奏請伏祈皇太后皇上聖鑒訓示施行謹奏奉旨已錄○○兩廣總督臣張樹聲廣東巡撫臣倪文蔚跪奏爲知縣在任服毒自盡恭摺具陳仰祈聖鑒事竊據廣東布政使剛毅按　使沈鎔經會詳案據署　州府知府貴全轉據樂會縣典史汪永華稟報樂會縣知縣徐漢　之子徐開錡禀稱伊徐漢　係湖北石首縣人由進士卽用知縣簽　廣東題補今職光緒四年十一月間到任伊父素思肝氣　癥時發時愈九年四月初旬　試武　甫畢外塲諸形拮擬神色不　者累日百方勸解未能釋然詎於是月十六日三更後乘間吞食洋烟灌救岡救延至十七日申刻殞命等情到司當經委員前往查傳親屬人等訊取供結核　辦隨據徐開　以伊父徐漢章係被教官典史挾忿逼斃改報因病服毒自盡等詞在府呈訴復經由司將該教官　拭　朝宗典史汪永華撤調來省並行提案內人證及該故員家屬解灆處澈審在案惟瓊郡距省　遠提集人証尙需時日容俟提到集訊明確另行分別辦理應請將該員徐漢章王任服毒自盡各情先行奏咨前來　等伏查道光二十八年六月二十五日奉上諭嗣後文職知縣以上自盡之案該督撫卽行專摺奏聞以昭愼重欽此今樂會縣知縣徐漢章究寛因何服毒自盡教官典史有無逼斃改報情事自應澈底根究核實辦理除飭該司趕緊提集本案應質人等解省確訊分別詳辦另行奏報並咨部外所有知縣在任服毒自盡緣由理合恭　具奏伏乞皇太后皇上聖鑒再徐漢章先因陞補准補　州知州宋殿魁病故遺缺未准部覆身故所遺萬州知州係烟瘴外調要缺應以原出缺日期另行揀員調補所遺樂會縣知縣缺粵省現有應補人員應請扣留在外容侯選　請補合併陳明謹奏奉旨已錄○○奴才宗室福錕等謹奏爲特叅疏防盜案之營汎各官請旨先行交部議處勒限嚴緝恭摺仰祈聖鑒事竊據左營左安汎都司史元興呈報該汎所屬左安門外關廂長泰當舖商人馬姓報稱三月二十六日夜被賊多人抓墻進院將　房屋門撞開搶去衣服首飾等物並將舖夥張五用槍擊傷延至二十七日因傷　　等情失後禀報前來當飭該營叅將廖承恩前往詳細查驗旋據稟稱該當舖被盜情形核與事主原報相符查爾來地面　靖竊案迭出　才屬經　　誥　不止三令五申乃該營汎各官漫不經心竟有比搶劫多臟傷斃人命重案該汎官職司緝捕事前旣已疏於防閑臨時又未能跟蹤追獲致令搶劫重犯僥倖潜逃實屬弛懈已極若不立予叅處不足以示懲儆相應請旨將左安汎都司史元興營　千總王魁先行革職勒限留　叅將廖承恩遊擊徐永福有督率之責失於覺察亦難辭答應請一併交部分別議處仍嚴飭趕緊緝拿務期臟賊併獲　限滿無獲再由奴才等從嚴叅辦爲比謹奏請旨奉旨已錄○○經筵講官戶部尙　臣額勒和布等謹奏爲　旨事光緒十年三月十四等日准左翼監督托倫布右翼監督符珍各將差滿日期照例豫報等因前來臣等查得左右兩翼　差期滿例由臣部將各衙門保送人員並八旂內務府俸深人員職名開死具題恭候欽㸃更替近年俱係等摺奏明請旨均蒙特簡大員管理在案今查前任左翼監督宗室奎潤於光緒九年四月十三日接任至六月二十五日交卸現任監督托倫布於　月二十六日到任接前任計算扣至十年四月十二日止右翼監督符珍於光緒九年四月十三日接任起扣至十年四月十二日止均屇一年任滿例應更替理合專摺具奏請旨簡放並將上三屇左右兩翼監督各員編寫名單恭呈御覽伏候命下臣部行文左右兩翼　　仍侯一年差滿豫期報部奏請更換爲此謹請旨奉旨已錄○二品銜署理湖南按察使粮　道臣夏獻雲跪奏爲　報微臣　署臬篆期叩謝天恩仰祈聖鑒事竊臣於光緒十年三月初王日接奉署撫臣潘鼎新飭知奉命馳往廣西省城　司龐際雲行　理撫篆按察司使　翹澤署理布政使　遺之臬司篆豫委臣署理所遺粮道篆務委候補道但湘良署理臣遵於三月初八日交卸粮道准孫翹澤將臬司印信文飭交前來當卽恭設香案望闕叩頭謝恩　　任事伏念臣豫章下士知　　愚由刑部七品小京官充　軍機章京　升郎中同治九年遵軍機處直東肅淸保以道員呈請分發奉旨發往　　歸候補現補用　補授粮儲道兩次奏署按察使事光緒六年三月道員俸滿卓異到京仰蒙召見一次遵卽回任涓埃未報　惕方深茲復奏委墨香理　篆　茲巨任倍　　惶查湖南有物以類聚煩劇要區臬司爲刑名總匯安良除暴察吏緝奸在在均關緊要如臣檮昧深懼弗勝惟有勉竭駑駘益矢對愼遇事禀商督撫臣悉心辦理斷不敢以　　署篆稱涉因循　期仰答高厚鴻　於萬一所有微臣接署臬篆日期並感激下忱理合恭摺叩謝玉恩伏乞皇太后皇上聖鑒謹奏軍機大臣奉旨知道了欽此○○暫護湖南巡撫布政使臣龐際雲跪奏爲恭報微臣　理撫篆日期叩謝天恩仰祈聖鑒事竊臣於光緒十年三月初五日　奉署撫臣潘鼎新文　准軍機大臣字寄二月二十一日奉上諭湖南巡撫署龐際雲　行護理等因此跪聆之下感　莫名旋准署撫臣於三月初八日將湖南巡撫臣關防　王命　牌等件委員齎送到臣當卽恭設香案望闕叩頭謝恩祈領任事伏念臣畿南下士詞舘備員通籍者三十餘年使汀者二十八月任勞任怨雖自矢以　勤來旬來　實有慚於報稱茲復渥承恩眷　護　符聞命自天悚惶無地查湖南衢通乎七省巡撫表率乎百僚凡察吏安民整軍經武在在均關緊要自揆凡庸彌　兢　　有寔心寔方矢愼矢勤勉竭駑騐以冀仰酬高厚鴻慈於萬一　不敢以暫時護理稍涉因循所有微臣感　下忱並　　撫　日期恭疏題報外理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○布政使銜署理湖南布政使按察使臣孫翹澤跪奏爲恭報微臣接　藩篆日期叩謝天恩仰祈聖鑒事竊臣於光緒十年三月初五日奉署理湖南撫臣潘鼎新行知現奉諭旨馳赴廣西省城藩司龐際雲護理巡撫所遺藩司篆務奏明委臣署理旋於初八日准護撫臣龐際雲委員將潘司印信文卷齎送前來臣當卽恭設香案望闕叩頭謝恩衹領任事伏念臣　南下士知識庸愚由大挑知縣簽掣來湘瞬及三十餘年　任封府　歴道員光緒五年蒙恩簡授湖南按察使七年署理藩篆荷聖恩之稠疉愧報稱之毫無茲復再綰藩條私衷暗增悚惕查湖南爲　　要區藩司乃錢榖總匯奉凡用人理財安民察吏在在均關緊要如臣檮昧深懼弗克勝任惟有勉竭駑駘矢愼矢勤一切應辦事宜從時稟商督撫臣加意講求認眞經理斷不敢以　財權篆稍　　循以期仰答高厚鴻慈於萬一所有微臣按署藩篆日期並感激下忱理合恭摺叩謝天恩伏乞皇太后皇上聖鑒奏軍機大臣奉旨知道了欽此 
 
