# 1885 - 194 - 4904406

 

Page 1

 
 
[四十五號畫報出售] [  點石齋主人啟]  
　　從前烟舘僱用女堂倌業經前任官憲懲辦示禁在案近日法租界中又有復蹈前愆者爲翁太守訪拿懲辦遊街示衆此風庶可永絶特繪兩圖以紀 
善政再者廣東大水其西寗東安等十數州縣悉被冲沒灾民流離瑣尾慘不忍言滬上樂善諸君子籌欵不湟爲圖以當將伯之呼助本齋照印八圖列入畫報之首願見者厪懷飢溺惻隱同深其畫譜暫節一期下次卽當續出畫報於初六日出售後附淞隱漫錄圖說一則閲者鑒之此佈 
[淵鑑類函減價出售] [  點石齋主人啓]  
　　淵鑑類函一書臚采唐宋各家事類及子史稗編凡日星河岳禮樂兵農曁道德性情禽魚草木罔不辨析音義提挈綱領故能薈萃百家精詳宏博　 
書四百五十卷誠類書之大觀也本齋取初印殿版縮影泐石彚訂十册於癸未九月出書其校核詳愼縮印精工久爲海内士林所珍賞邇當大比之年稽古家尤宜各置一編以資攷鏡惟本齋存書無多欲購者尚其捷足先登勿步他人之後塵也可每部洋十元躉售發坊格外减讓售處悉照曩例 
[恭讀狀勵臺防員弁上諭謹註] 　　 
　　功罪顯於當世賞罰出自朝廷在當局者固無所容心而冷眼旁觀與夫異代論事之人不得不爲略跡原情而藉以 
仔直道之公也觀於昨報奬勵臺防劉軍各將弁諭旨而證以前臺防事蹟以及左侯相奏奏叅李彤恩典劉爵撫辯明其事特叅朱守謨各摺片然後知諭中統帥無功足錄將弁不無微勞二語爲有由也夫劉　撫材兼文武著勇並優所以建白於天下後世者原不藉防臺一事以遂顯揚之願本朝武職改爲文員者九代以來寥寥五入人而劉爵撫實踵其後當其披堅執鋭轉戰南北數省無異於中興諸將佐公雖有志自顧武弁之豪雄安敢遽望封疆之清貴然其器宇不凡厠諸擐甲執弓之伍自有鶴立鷄羣之概合肥　國早深噐重思得當以爲知已之報去歲閩事　亟各海口辦理防堵而臺灣孤島懸絶海中尤慮法船之猝取朝命初賜公以巡撫榮銜星馳赴臺督辦海防厥後馬江敗績張撫被議閩中軍務特簡楊石泉制帥往　其任而左相尚有老當益壯之心慨然請行督治諸軍閩中已不患無人於是閩撫一缺卽以畀公且仍專辦臺防以始終其事朝廷之於爵帥不已特重視之哉顧朝廷之所以重視公不惜以武職改文使繼盛時諸鉅公之後者伊誰之言之力歟盖有薦之者在也朝廷亦旣重視公又不止以臺防一事爲試公之具可知也然則功罪榮辱其曷有所介意哉雖然平情論之臺事之不能成全功夫亦有故焉亦爵撫之赴臺拒倉卒成行隨帶勇營初不甚多爾　未拜撫閩之命則到臺以後而欲檄謂閩中各鎭標兵與防營老勇何張二帥不且以省中防堵要緊辭而弗遣乎官塲積怕莫甚於畛域之見彼以　帥特奉明詔專辦臺防臺雖閩屬不免歧視之矣况何張二帥實亦無治軍之識力者哉試觀馬江之役當日船毁廠壞事已糜爛而省中發來滬上電報但云馬江礟聲不絶而已可見張幼帥到閩督撫二憲全以軍事諉之已則不見不聞也劉爵撫之不得外援於閩省職此之由迨後馬江旣敗法船長揚出口鋭意趣臺閩中旣無兵船可通往來而無北洋聚泊之船徒取迎送大憲之便奏請調援諭旨煌煌推諉不發在臺之守兵單弱如此洋面之不通船隻又如彼其所以守臺者將何恃而不恐哉人言孤拔之到馬江必乘不備以攻毁我諸船者原以絶其援臺　不知此猶敵人過料吾意卽使無馬江之役閩防諸船亦僅足以守長門金牌諸處蓋閩洋之船與南北洋不少異耳開濟琛瑞澄馭五船失事石浦遁入鎭海亦以援閩而出洋也其能到臺否　閩洋無船北洋之揚威超武旣允調援而忽藉口於高麗之亂折回不果所恃者五船耳乃逡巡避匿未嘗一涉澎湖一過厦門臺勢孤懸四面禦敵必賴舟師策應可以堵守口門勿使敵船攔入今固無隻輪片帆也徒恃岸上營壘而又隨帶之兵如此其少在臺之兵如此其弱招募土勇未嘗訓練核計餉項止敷月餘此其時事之亟誠有萬難措手者直隸江南兵精餉足械利船堅守者固措施優裕粤東地方完善口門險峻紳富孔多捐輸易集彭張二公亦處其易卽左楊之守閩亦不比馬江未敗以前惟劉公獨處難爲之勢試思海口無船何以禦敵船之至法人之踞基隆地本不可以陸守非戰之罪也乃謂回救滬尾輕棄基隆偏信李彤恩告急之書是皆僅知按迹以求而未嘗原情立論世中興將佐如劉爵帥者　有幾人假以他將而處臺灣則豈僅無險可守之基隆爲法人竊據哉此次奬勵諭旨雖榮施不及於爵帥爵帥視之無足重輕第公道尚在人心半年以來艱苦備嘗心力交瘁其辦理情形自在天下人耳目大抵論事所貴設身處地順事恕施論古論今初無大異左侯相據所聞見具摺奏叅或亦責備賢者之過將來於中興諸將中將獨留爵帥以爲老成之典型而資後進之矜式所以揚之者彌厚故不覺其抑之者太甚也然則爲爵帥者固當益自濯磨以無負朝廷用人之意也夫 
[諭旨恭錄]  
　　五月二十八日奉上諭鹿傅霖奏神靈顯應請頒匾額一摺南陽府淅川廳城隍神於咸豐同治年間賊匪犯境仰賴神靈默佑轉危爲安又城北黑龍泉龍神祠每逢雨澤愆期祈禱輒應均深寅感看南書房翰 
林恭書匾額各一方交河南巡撫祗領分别敬謹懸挂以答神　其所請飭加封號之處看禮部議奏欽此 
[法兵多疫]  
　　港報言守東京郎申等處之法兵刻下遘疫者甚多每日死者約有四十人蓋緣隨軍醫生業輕 
言旋而刻下新來之醫生於該處水土之宜尚未深悉故不能奏功以致死者如此之衆也 
[汔管炸裂]  
　　香港西字報言有太古洋行之小輪船一艘偶因不愼汔管炸裂立將第一司機器人擊斃第 
二司機器人亦爲汔燙傷司火者亦受小傷其餘諸人咸懼而逃去爲巡捕所見急將受傷人送人醫院其船則汎乎中流幸有兵船水手兩人見之恐其復有意外隨躍入該船設　將輪軸停止始無他虞太古洋東嘉該水手之能賞每人洋兩元以酬其勞 
[高麗瑣記]  
　　日本新聞登有釜山來翰其中所述雖未必爲新異緊要之淡然旣承海外郵來亦不妨譯列報端以供諸君子酒後茶餘借資談助也據云本年朝鮮二麥約有九成時當麥熟農民刈利甚忙夕陽影裏横插腰鐮眞 
一幅天然圖畫也○釜山税關規制微嫌狹隘今擬仿造洋式平房約需費二千金以外云○意大利國典朝鮮所立條約業已由兩國政府批准意廷將派公使領事各官駐紥朝鮮辦理兩通商事務又澳國政府前經電飭駐日公使　近馳往朝鮮商立條約刻下草约已有端倪矣○京畿道兩月以來雨水稀少農民待澤彌殷京城仁川一帶食水已無 
 
 

Page 2

 
 
汲處值此插禾之際旱魃爲灾恐遍地哀鴻行將復見於今日矣獨慶尚道雨澤過多數月以來連編不絶致二麥收成大减諺云隔里不同雨斯言誠謬也前列驪州民亂一事刻由日廷迅速調兵妥爲彈壓業巳捕獲渠魁以正國法其脅從者亦已一律解散矣○英國佔據曰文海鳥後朝廷深切隱憂而人民反不甚介意盖國内無電線民間未盡聞知故也又聞是島設有韓官當英國兵船初來佔據　曾經飛報後卽置若罔聞政府勃然大怒召令來京亦抗不就道從此消息毫無至今韓廷尚未悉如何動靜云○中日兩國防兵依　撤退前已將仙臺鎭標及小倉分營先後運回目下駐日兵尚未定議撤期惟中國兵士頗覺相安卽仁川所屯華兵與日韓二國人民亦形和協云俄國駐日之叅賛宫前奏命由長崎坐唏化德輪船往韓示明所議通商草約俄皇業己允行當於西歴八月間簡派使臣夾韓駐紥故先期買得漢城内某大員舊邱作爲使署并分設各領事衙門云○叅判魚允中前以直言獲譴貶爲庶人近韓王鑒其舊日忠誠尚可于預國政復令就刑部叅判之職 
[營口瑣言]  
　　前月蓋城銀價陡昻蓋城闔市出票之家禀請禁止現錢出口詎有某孝廉竟雇人日夕上街支取現錢載赴營口買銀以 
便從中漁利經四大店控諸縣署飭團防局會同差役至青石嶺將車上現錢萬餘千押令裝回孝廉心有不甘卽以赴營辦買食糧半途被刦等情砌詞控告四大店亦會同團防局控孝廉擾亂市面大碍商情蓋平縣沈邑尊頗覺爲難遂富堂笞責公差將錢給還孝廉案始得了○牛庄苦旱一事前報早已錄登數日前忽黑雲似墨大雨傾盆嗣是雨順風調農田頗形沾足向之輟耕而歎者刻無不雀躍　欣矣○開源節流章程奉旨允准後營口雖已頒發告示尚未一例遵行蓋平則賣上之家每箱繳銀二十四兩損局及衙署書役復加雜費銀六兩共繳三十兩其開燈之家分爲上中下三等等每月捐東錢八千中等六千下等四千共查蓋境洋藥舖三十四家烟館二百三十二家說者謂似辦法國課仍無所益惟書差可月進數百金然歟否歟本館所未敢知也○日前啞美高輪船到埠經海關巡役在帳房門口搜出新洋槍一枝指爲帳房中人私販欲拘買辦到官後分剖再三始得釋放○今年關東所植阿芙蓉收漿不及上年十分之二營地十三家土行各派夥數人出外收賣新漿以博利市三倍聞个中人言今年土價須增三分之一云 
[豫章紀聞]  
　　人面而獸心者尚不可測况獸心而獸面者平日前省城外一馬夫爲馬所踢倒地斃命聞者傷之○城外某姓夫婦本相 
得一日　早起見床頭人已失所在偵騎四出迄無蹤跡或謂係鄰人拐逃云○新淦縣有殺人要犯二名上月秋審畢解回監禁當有某家丁與案差押解該犯中途脱逃復將屍親殺斃遠颺縣官以某家丁案差疎於防範或有得賄故縱情現將其全眷入獄云 
[宜陵瑣綴]  
　　江水陡漲一丈二尺有奇聞係巫峽起晈故數日來陰雨無多而溪水忽若是之大也○上月十五日午前十二點鐘時有 
官鹽號鹽船一艘裝鹽五六百包鹽船戶係蜀中人在宜灣泊三四天雇定水手十餘人欲往下流行駛不料水急船大轉折不靈横撞於江通船頭頓成兩橛船頭隨卽沈下所站各人全行淹斃後梢流下數里始沈經人救起兩人尚有七八人由江通船救起祗淹斃二五人然所失已不貲矣江行之險如是如是○蜀泉如冠九廉訪開缺回旗於前月杪乘舟至襄垣文武員弁齊往江滸恭迎○上月十七日有鹽局委員某觀察坐江通輪船下駛羅鎭軍排道送出南門忽見一丐在市心攫人錢物隨被某營官拿下以待盡法嚴懲○上月之望宜昌各碼頭爭賽龍丹紅袖青衫如雲而至奈天公不做美終日細雨如絲致泥滑路泞大有行不得也哥哥之歎至晩齊將龍頭送入各廟一時鞭爆喧豗尤覺異常熱閙 
[冒暑募捐]  
　　粤省水灾漫延數十州縣滬上各善士悉以勸賑固已餘力不遺陳行坪善士更樂善爲懷連日衣冠端肅冒暑勸捐更子 
名紙上刊有粤省水災務　隋緣樂助等語城内果育堂亦製就賑飢木桶數十具分設各城門及各要道桶上竪涉旗一面大書救災恤鄰行道有福八字想樂善諸君定不吝解囊慨助也 
[續獲流氓]  
　　前報列本城虹橋南瞿姓荳腐店主被同業倪載行李湘交拆梢一事兹悉當日瞿將倪李扭送局中李在中途逃逸馮剌 
史遂飭將倪先行笞責一面飭勇協保緝李前勇丁將李拿獲解送局中剌史飭交頭舖看管候訊 
[供明謀害]  
　　潮州人姚阿七遭船戶陳大源等謀財害命及由縣訊供收禁各情屢　本報前日午後莫邑尊飭提陳大源陸阿艾到案 
先向陳曰爾等謀斃姚阿　究係何人起意何人動手事後得有贓物若干答稱姚實遭陸謀斃起意亦陸一人與小的並不于涉邑尊謂爾前堂已供由爾　意何今又翻供卽使是爾起意爾旣並未動手何妨從直供明陳稱小的惟戲言將陳謀害詎陸竟信以爲眞致罹巨禍邑尊隨提陸詰問據供此東實因陳一人起意小的確係被誣邑　謂前次拘案時爾早已供明現有供單在案何又抵賴不承盤詰至再堅執如前邑尊人怒喝用大刑始供雖由小的謀姚致斃死實聽陳指使邑尊問爾動手時陳可曾帮助答稱小的動手之後陳曾帮同𢵡脚此言均屬眞情求恩超豁邑尊復問陳曰爾等將姚謀斃後得有贓物若于陳稱事　共搜得錢六千陸用四千小的祗得二千邑尊謂區區數千文何致下此毒手答稱實非見財起意緣與姚素來相識數年前姚來黄渡時分文無有均由小的等助伊錢文開設烟館後稍有資財卽視同陌路以致心實不甘邑尊嚴加盤詰終始不移遂飭依舊帶回監禁聽候申詳核辦 
[上海文報局賑務叢譚]  
　　京口飛鸞子函云粤賑以來天漸放情江水幸不再漲江浙似可有秋不及此時赶集數十萬金籌賑兩粤仰 
答上蒼恐　天忽變面孔長江大水江浙亢旱矣浙蘇揚鎭諸君急宜起而圖之錯過機綠後悔無及○桃塢部曲來函云粤省水災實係廣西發源波及廣東故災况之重廣西更甚查廣東愛育堂經收賑欵數巳不貲然自顧暇豈然兼顧隣省非貴局及陳與昌棧絲業會館合籌巨欵延請善士在賑則廣東雖荷振卹之仁廣西實抱向隅憾乞叔酌之此節先已議及請閲第七次解欵公啓○薈芳里中乃有馬氏腹患膨脝久樂不治爰訪名醫南晝鉛里陳君樸卿精於脈理連服數劑勿藥有喜馬氏重酬勸令振濟英俳十尊有加無已名布寰區大家得意○張君廉泉桃塢賑寓舊主也自奉檄鎭江電局後歴籌江北安徽山東順直賑欵爲數甚鉅比聞兩粤水災三索捐册廣爲分布眞賑務中健將也江淮多好善士倘蒙捐助賑欵務請就近交託彚解以省周折切禱切禱 
[難民過滬]  
　　前日午後突有江北口音之男女老幼五六十人大半挑擔内儲衣服鍋灶等物至老閘浜北陳家港沈家宅一帶乞食亦 
有竟入人家不論是米是飯見之卽行攫取鄉民不堪其擾當卽告知地保湊米五斗給之該難民等始往東而去或謂此卽揚州等處被水災民未可知也 
[去思彌切]  
　　英會審員黄芝生太守榮任川沙當由棲流公所及絲茶兩業董事恭呈牌匾以記去思節列前報昨日午刻又有各紳商 
送萬名傘牌匾等至會審署適太守晉省謝委當由諸公子接見并設酒筵欵待計租界衆紳商之匾曰障澈衡平牌曰分府滬瀆繼績穎川嚴持折鹿惠溥牽牛甘棠勿翦非種必鋤寛以濟猛和而不同寛嚴並濟威愛兼施心同金石事有權衡明如金鏡清比玉壼松筠比節圭壁持躬昌平德化叔度儀型萑苻攝法商賈銘恩剛則不屈直哉惟清淞南著績滬北宣猷仁風遠播德澤誕敷　骨峻整器宇安深氣陵雲漢志惕氷淵政聲 
 
 

Page 3

 
 
遐播德　彌隆比外又有萬名傘九頂太守果何施於民而能致此歟 
[設計圖詐]  
　　常州人秦阿虎投新閘巡防局禀稱素業挑痧兼小兒科有蘇人名賣花阿大者住場前地方因小孩患驚風邀往醫冶不名一錢日前阿大又來喚我謂同居人患急痧請我往醫及往伊引我登小閣卽將梯拔去詭言伊兒之心被我刺壞意圖訛詐鄰人聞聲麕集均以阿大爲不是我始得脱身　伊兒現果不死安有刺心之事特請訊辦等語查委員得詞日准飭傳賣花阿人訊究矣 
[女給領]  
　　錢土生卽錢土林誘拐婦女一案前晩由葛大令訉供地保馮錫昌申訴前因朱公館遣司帳人朱某投案請領婢女來秀供稱當日出外買泡開水適遇錢土林唤我下　遊玩我恐太太申斥錢稱與太太是親戚可保無礙我卽隨在鄉間銅釣尚存老虎灶及到錢家據　人言欲將我價賣我　逃出被錢夫婦追至大場鎭經人盤詰我據情直告該處地保始得滬報信錢禀稱該婢遭主母毆打乞我收留並非誘拐實因地保馮錫昌圖詐不遂致遭誣陷大令謂旣稱該婢自來爾當時何不卽行送還遂喝笞責二百六十板錢始供領女之事實係妻所爲大令隨命將錢押令交妻冉訊婢女先交朱領 
[衆怒難犯]  
　　坭城外池拱橋地方向有徐姓房屋一所轉輾　與某僧略加裝飾供　其中顔曰紫竹林下院盖某僧係從普陀山來者愚夫愚受其煽惑羣向蓮座皈依而粤人尤甚香烟爲之日盛僧遂請諸檀載捨金布施重新廟貌近處鄉民以其有礙風水欲出阻之旋由地保邀堪輿來視據言山門方向實利於某村地保以告某僧某僧亦延堪輿家嶺視亦謂必欲造寺須俟四年之後某僧聞之以爲俟河之清人壽幾何遂聽衆人言而飭各工匠照常興造邪許之聲相間也鄉人不得已乃至新閘鎭巡防局聨名投禀查委員隨飭該僧暫行停工俟禀總巡申詳道憲核示 
[法界火災]  
　　昨晩八點三刻時忽聞老巡捕房蒲牢亂吼居人走相告曰第一樓走水矣急飭訪事人探之則茶客雖多驚散祝融並不爲災少選鐘聲四下一停知係災牛法界越二刻許鐘止訪事人返報稱火輪磨坊街會龍軒後某姓家失愼幸爲時未晩人手總多得以立時撲滅僅燬房　三椽當火勢炎炎各捕房水龍盡皆飛馳而至一架排在三角地一架排在寗興街一架排在法大馬路一架排在鄭家木橋浜無不噴沬　珠　力澆灌西人之急公好義於此概可見矣至欲悉其　細情請觀明日申報 
[注界公堂瑣案]  
　　昨晨翁太守臨捕房時潘聚南訴稱小的旅居城内昨日接得家書驚悉祖慈去世因於八點鐘後偕妻沈氏及嬸母小兒挈一衣包擬出小東門雇小車往董家渡過浦甫出城門突遇流氓多　意圖拆　牛事與論逞蠻有華捕立黑暗中不將流氓拘押反拉小的小的心中不服向之倔强卽被掌頰旋將小的一沈氏一併拉進捕房將髮辮擊在鐵欄杆上因之頸有傷痕臉面亦被打破嬸母及小兒諒早受驚避去所帶洋十元被攫無遺沈氏亦失銀鐲一隻沈氏供亦與橙同并稱亦被打傷翁太守見潘面果受傷詰之七號華捕禀稱小在小東門外當　由捕頭派令看門潘與婦人自北往　多人將伊圍住伊將洋傘亂毆小的上前查問伊又毆打小的因之同入捕　並未打伊亦無繫於鐵欄杆上之事太守謂巡捕祗有拘人之責並無打人之權令爾稱並不打人試問潘臉上之傷從河而來請巡捕頭查明冉辦潘旣　中有事着卽回去奔喪○請領女堂倌等事前報已疉次照登昨王小妹之父關榮偕上麟舘店中人高和尚到　願爲擔保翁太守詰　之下高稱飯店與捕　相去甚近太守謂若此飯店與女堂烟飽何異不能交爾保去着關榮另覓保人投案具保又周邢氏投案領女嚴阿五太守復問爾究竟何　到滬該氏初稱甫到繼稱十六日到申女兒爲女堂倌之事實不得知太守謂爾爲何縱汝出門作此　端事着先掌頰八十下復爲申斥隨令領去周邢氏一見其女大駡不休太守謂教訓兒女不在此時着卽領回好爲管教該氏遂領女出外嚴阿五亦一路呌駡聽者未詳人所駡何人○袁尤氏具禀聲稱丈夫袁阿金在義昌行爲夥與彩視街女堂倌烟舘主婦私識　屋鐵馬路以便夜去明來小婦人前去找尋竟被藏　凌辱並稱欲交白螞　賣錢使用翁太守當卽詢明該烟館牌號着包探往查有無女人一併傳案聞已獲到大寳阿二二人管押捕房諒明晨當歸案辦理云 
[來信照登]  
　　屢閲申滬報驚悉廣東二十餘州縣遭此洪濤傷殘人民無算令人食不下咽耳不忍聞同一百姓何慘厄如此死者旣遭大刼須當撈興牛者無屋無食　速撫恤幸蒙諸大善士一見生憐立襏鉅金趕往賑濟無奈地廣人多勢必應接不濟第思上海各商總彚之區貴帮素稱巨魁每年廣肇山莊孟蘭會應用不下數千洋業今本省遒此大災可否减　移彼一舉兩善功德無量久仰貴　諸君樂善爲懷惻隱於心定然聞風興起踴躍樂輸而昊天定當獲佑各業興隆人口安甯不勝幸甚伏乞粤　諸大善士白鑒蛟　有心無力人拜水 
[上海文報局粤賑公所抄登德辨生書]  
　　原夫旱乾水溢出自天災籌賑救荒全資人力謹舒愚者之一得願傚　曝之微　僕每觀節屇中元舉行蘭盆勝會向推廣肇山莊爲巨　踵事增華出奇制勝動輒費用千金盍將此欵移作賑需卽曰有舉莫廢亦可酌提　成助賑仍照當焚化冥鏹若干更遇中秋佳節各商號店舖例須肆筵設席慶度良辰今苟一念及鄉黨之災胡勿預提此欵移賑災區至於選色徵　者遺朁墮珥送客　髠此等浮費愈當移賑若夫　賑良注竊以爲一文願最屬輕而易舉集腋成裘聚沙成塔當亦易如反掌耳○來函其徵仁術謹卽送登新聞惟因申　報館諸公子報紙篇幅有限長篇累牘勢難登列故特摘鍾幸乞鑒諒[  同人附識]  
[上海四馬路浦灘文報局内賑寓起解七次粤賑并催捐欵啓] ○啓者敝寓於初五日起解第六次粤賑後又承一歴年捐賑巨欵之毗　善士大發菩心遂得於初七日復托韋文翁代爲匯解愛育堂第七批粤賑洋二千元此次水災本由廣西陷及廣東卽廿二日廣東轉到被水十餘縣傷人十餘萬之信亦係梧州所發是廣西待賑本與廣東同其急切惟五月廿六日函商　君佑之前往助賑曾於初一日接到復信必須先集三四萬金帶往開辦并須續捐十萬八萬爲之接濟酌看情勢斷然爲難惟有儘賑廣東俟愛育堂收放賑欵綽乎有餘或可分賑廣西質諸各省善士以爲何如倘蒙許可務祈多集　欵趕速解濟翹望雲天無任延政[  同人公啓]  
[補註]  
　　昨報陳竹坪先生所募賑内有杏記募來茶號四戶共洋五元脱去同泰號一戶合卽補註 
[上海三馬路與昌絲棧陳竹坪經收廣東賑捐六月初七日第五次清單]  
　　九章墓來浙寗無名氏洋六十元美記洋行洋念五元仁記洋十八元祥發源匯豐二班鄖實成丹陽縣崇文堂潮州府大捕縣羅隆泰敬藝堂銀爐金紫英七戶各洋十元敬恕堂祥泰布店鮑許氏係自病痊北　信衆友昌記紙棧五戶各洋五元良濟堂同順棧公記大春號李武記紙號陳美蘭紙號同順昌六戶各洋四元潤生莊交來心不足人心畬交來求者如償南清芬堂衆友老生四戶各洋三元無名氏大昌順又募來無名氏三戶合萬順豐益昌謙益祥福　質交來吳學餘清芬堂巢崇山周兆榮求丹患牙症速愈古香室恆豐信布店又衆友南清芬堂治泰亨紙號趙得大東來昇周德泰德　廣記文行忠信　念戶各洋　元不書名蕭求手足病速潤生庄隆棧修竹軒陳敬之無名氏吳東陽醫士交來澹老人萬有全北號復新順記唐大鵬五　齋高三益著易堂亦政堂溤永妻病速愈張德興麫舘寶昌祥陳一鶚天裕永恆豐仁無名氏内安徽半元慈顔康德源號吳成昌隱名氏　來同茂布衣氏北誠信趙德大友榮發生安吉衣莊天津孫壽延梁堯皥德和成成泰三十五戶各洋一元大昌順交來朱枚記泰康莊趙　大交來無名氏胡開宸四戶各洋五角沈師太銀洋一元全信募來麥　舫洋一元五角又　輯民　依人兩戶各洋一元又綿薄子延陵鯉隱名氏三戶各洋五角吳少卿善十募來成順泰絲棧洋四元又吳少卿葉萬昌陳康吉徐友莊心戶各洋兩元又百水閑人洋一元五角又源記延陵悦記章辰谷三戶各洋一元又公昌恆森范　洲 
 
 

Page 4

 
 
延陵柏祿氏陳少坪姚北　姚石泉七戶各洋五角翁舜齋善十募來瑞林祥廉祥益德生長公記四戶各洋一元恊記烟行募來林寶善蘇晴川林泰祺李承才刁其芳陳大成六戶各洋一元又盧以仁無名氏兩戶各洋五角陳春瀾大善士募來羅意師壳件洋東洋廿五元又黄省三田鏞李塘韓之鵬譚祝三義成　大七戶各洋兩元又可熾宏生恆泰裕生昇昌五戶各洋一元同　南貨號又募來同發兩戶各洋十元又太　洋七元又義記洋三元○共收洋四百廿一元又銅洋一元合并聲明○初三日至初七日　次清單共收洋二千六百零三元九角除初六日第一次解愛育　洋二千元外揭存洋六百零三元九角銅洋一元虚對開洋一元規銀一百零五兩飾銀四錢六分白米票十担合再聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年五月廿八日京報全錄] 　　 
　　官門抄○上諭兩道錄前○發抄旨四道○戶部額等奉爲遵旨覆議具奏摺子○川督丁奏爲仍照原題請補知縣夾片 
○閩督楊奏爲請補守備摺子○江督曾奏爲陳明夾片○直督李奏請豁除地糧夾片○又奏爲武員請復姓歸宗夾片○五月二十八日内務國子監鑲紅旗值日無引見○咸公前往口外賜奠請訓○詹事府代奏陳卿雲謝授右贊善恩○掌儀司奏初一日祭奉先殿謨貝子行禮○召見軍機○發抄盧士杰奏賑捐停止後續查各生請於部議兩月限内一體給奬奉旨着照所請該部知道欽此○又桐城縣西鄉水災撫恤情形奉旨知道了所有被水地方着該撫飭屬妥爲撫恤毋任一夫失所該部知道欽此○鹿傳霖奏請將耆年碩德學有本原之獲嘉縣教諭賞加京銜奉旨于辂着賞給内閣中書銜該部知道欽此○衞榮光奏請將捐助賑欵之崑山縣紳士汪堃建坊奉旨着照所請該部知道欽此○○經筵講官大學士管理戶部事務臣額額和布等謹奏爲遵旨覆議具奏事前任右翼監督松溎奏光緒十一年關税期满短徵盈餘銀兩一摺光緒十一年三月二十六日内閣奉上諭松溎奏右翼關税期满正額無虧盈餘未能足額一摺著戶部核議具奏欽此欽遵於四月初二日由内閣抄出到部據原奏内稱白光緒十年四月十三日起連閏扣至十一年三月十二日止一年期满遵照戶部奏定章程銀錢並徵共收牲畜税銀一萬七千九百八十二兩一錢四分西山牲税增銀四十兩房地税銀一千九百六兩九錢三分五厘三共收銀一萬九千九百二十九兩七分五厘例交戶部正額銀一萬五兩一錢二分内除免過直隸等省戰馬税銀二百七十二兩四錢外應竟戶部正額銀九千七百三十二兩七錢二分西山性税增銀四十兩房地税銀一千九百六兩九錢三分五釐本年准各部院來文採買祭祀猪羊牛隻等價除照例由正額及西山牲税增銀全行動用不敷外動用房地税銀一千一百六十六兩八錢四分應交戶部房地税銀七百四十兩九分五厘下存羨餘銀八千二百四十九兩四錢二分循例發交犧性所草豆等項共用羡餘銀六千二百二十八兩二分均係核减搭錢給發除交戶部庫及動用經費外下存盈餘銀二千二十一兩四錢除現存盈餘外計短徵盈餘銀三千三百兩奴才體察情形實因物價昻貴牲畜滯銷是以所來羊馬無多又兼外京銀價懸殊客商販運　虧資本均各裏足不前以致盈餘未能足額所有現存房地税銀七百四十兩九分五釐應交部庫外下存盈餘銀二千二十一兩四錢可否照例交廣儲司抑或應交何處等語臣等伏查右翼原定正額銀一萬零五兩一錢二分盈餘銀七千三百二十一兩四錢又隨徵經費銀六千二百十六兩九錢一分西山牲畜税銀四十兩共銀二萬三千五百八十三兩四錢三分今該翼自光緒十一年三月十二日止一年期满共收牲畜税銀一萬七千九百八十二兩一錢四分西山牲畜税增銀四十兩房地税銀一千九百六兩九錢三分五厘三共收銀一萬九千九百二十九兩七分五厘例交戶部正額銀一萬五兩一錢二分内除免過戰馬税銀二百七十二兩四錢外應交戶部正額銀九千七百三十二兩四錢外應交戶部正額銀九千七百三十二兩十錢二分西山牲税增銀四十兩房地税銀一千九百六兩九錢三分五厘又准各部院來文採買祭祀猪羊牛隻價值照例由正額及西山牲税增銀全行動用不敷外動用房地税銀一千一百六十六兩八錢四分應找交戶部房地税銀七百四十兩九錢五厘下存羡銀八千二百四十九兩四錢二分循例發交犧牲所草豆曁本關各項經費共銀六千二百二十八兩二分按額定盈餘銀數計短徵盈餘銀五千三百兩據稱實因物價昻貴牲畜滯銷是以所來羊馬無多又兼京外銀價懸殊客商販運恐虧資本均各裹足不前以致盈餘未能足額等語查右翼光緒八九年分短收税銀均經臣部奏請减免四成賠繳六成在案光緒十年分因較上屇多虧銀七百餘兩是以臣部擬請减免三成賠繳七成亦在案今該翼光緒十一年分短收銀五千三百兩核其虧短情形仍與歴屇大致相同然較之上屆實多徵銀一千二百六十上兩稽徵尚屬得力臣等公同商酌所有該翼短收税銀五千三百兩擬請減免四成五厘銀二千三百八十五兩以昭激勸而勵將來其餘減剩五成五厘銀二千九百一十五兩係額外盈餘例無處分應着落前任監督松溎照數賠繳遵照定例一千兩以上至五千兩子限二年完繳應令自奉旨之日起按限完繳以符定例並請飭下右翼監督嗣後務宜實力稽徵以期規復原額不得恃有減免成案稍形疏懈再所稱本年採買祭祀牲畜等項照例將正額及西山牲税全行動用不敷外動用過房地税銀一千一百六十六兩八錢四分應令該翼另行造册送部以憑核銷其應找交戶部房地税銀七百四十兩九分五厘應令該監督赶緊赴部呈繳至現存盈餘銀二千二十一兩四錢查前任監督符珍徵存盈餘銀兩經臣部奏奉諭旨着交廣儲司欽此此次該監督奏交所交盈餘銀兩是否仍交廣儲司恭候命下臣部知照該翼遵照辦理所有臣等核議緣由理合恭摺具陳伏乞皇太后皇上聖鑒訓示遵行謹奏奉旨已錄○○丁寳楨片再四川秀山縣知縣楊振鈞開缺另補前經臣以銀捐候補班儘先前補用知縣唐楚翹請補嗣准部咨該員甄别留省並未詳細聲叙於何年月日奏請甄别碍難核議行令查明聲覆再行核辦等因當經轉行遵辦夫後兹據布政使易佩紳按察使如山會詳遵查銀捐候補班儘先前補用知縣唐楚翹甄别留省之案經前督臣吳棠於同治十一年四月二十七日附片具奏是年七月二十八日齎回原片内開軍機大臣奉旨吏部知道欽此欽遵在案所有秀山縣知縣一缺請仍查照原題以該員唐楚翹序補等情詳請具奏前來臣覆查無異除咨部外理合附片具奏伏乞聖鑒訓示謹奏軍機大臣奉旨吏部知道欽此○○帮辦軍務頭品頂戴閩浙總督臣楊昌濬跪奏爲遴員請補陸路守備員缺恭摺仰祈聖鑒事竊福建建甯鎭禁中營守備左登鰲病故遺缺係陸路部推之缺准到兵部咨應用儘先人員行令迅揀合例人員請補等因臣隨在於閩省儘先補用陸路各守俻内詳加遴選如名次在前之儘先守備何永忠傅德貴業已請補嘉義營同安營各守備外惟查有藍翎留閩儘先補用陸路守備黄景春年四十七歲福建光澤縣人由行伍歴拔邵武左營外委隨軍剿匪著續遞保藍翎儘先千總嗣因本缺議　歸千總班候補旋於剿服番社開山出力案内保奬光緒元年十月十六日奉旨着以守俻留於福建儘先補用欽此續經造送履歴咨部覆准收禁註册序補該員年力方强辦事勤幹曾委署理順昌營大幹汎守俻辦理均能裕如於上游風土民情最爲熟悉卽儘先名次亦屬在前合無仰懇天恩俯准以黄景春補授建甯鎭標中營守俻員缺於營伍地方均有裨益如蒙俞允容俟部覆到日卽行給咨送部引見恭候欽定除飭取履歴另行咨部外臣謹會同署福建陸路提督臣孫開華合詞恭摺具奏伏乞皇太后皇上聖鑒勅部議覆施行謹奏軍機大臣奉旨兵部議奏欽此○曾國荃片再前准總理衙門咨議覆會辦南洋事宜内閣學士陳寳琛奏預籌持久四條案内議加鹽厘令將其餘淮銷各岸能否再議加增迅卽詳查奏明辦理飭據署兩淮運司程桓生覆稱兩淮引岸徐鄂湘業經加價外其餘西皖各岸及淮北之五河正陽兩卡所徵鹽厘重於正課小民已苦價貴商人仍覺利微每年銷市甚疲存鹽壅積成本占擱碍難再議加增經臣據詳咨部接准部咨未便據咨率准應令專摺具奏等因理合附片陳明伏乞聖鑒勅部查照謹奏軍機大臣奉旨戶部知道欽此○○李鴻章片再清理東淀界内凡有碍水道地畝應留出以資宜洩永遠不許佔種内有完納粮課者查明請豁經臣奏奉諭旨遵行在案該查靜海縣境内有碍水道民粮地一百四頃五十餘畝河淤租地二頃十餘畝已奏准豁除粮租兹續查靜海縣境内有碍東淀水道民粮地十三頃六十五畝三分四厘一毫無閏之年應徵銀三十三兩五錢五分厘耗銀三兩三錢五分五厘有閏之年應徵銀三十四兩一錢四分一厘耗銀三兩四錢一分四厘應請自光緒九年豁除爲始造入奏銷報部仍飭永遠不准佔種以暢水道據該縣造具册結呈經府道加結由藩司核明具詳前來臣覆核無異理合附片具陳伏乞聖鑒勅部查照說奏軍機大臣奉旨戶部知道欽此○○李鴻章片再准直隷提臣李長樂咨稱古北口練軍翼長河南補用叅將邵錦標安徽盱眙縣人本姓植氏自幼承繼姑父邵源爲子遂從邵姓前因植氏乏人承祧邵氏業經有後聲請復姓歸宗經部議駁兹兵部奏定變通武職復姓歸宗章程凡提鎭大員及副叅等官或已補實缺或在軍營効力及業經歸標候補者如有更名復姓等項均取具印廿各結由統兵大臣曁各督撫奏明辦理該員係河南候補叅將現在直隸海防軍營効力並無違碍頂冒情弊核與變通章程相符應准復姓植氏改爲植錦標以承禋祀取具印廿各結並履歴册咨送前來除册結咨部外理合附　具陳伏乞聖鑒勅部查照謹奏軍機大臣奉旨兵部知道欽此 
 
 

Page 10

 
 
[閩垣官報]  
　　楊德珍軍門奉委署理建甯總鎭○鹽塲俞汝和就閩起服○同知金以忠卸辦政和門厘卡到省○縣丞　維熙董澤趙 
人亮徐慶詒吳光勝夏寳瑚劉譽巡檢羅廷勳俱赴撫轅禀請騐看○藩牌示布照磨王恭壽在任丁母憂遺缺應以布照磨沈濓詳請咨補○從九品鄭恩隆禀辭仍回臺北 
[刋上官場雜誌]  
　　楊子穆觀察由揚回棧聞五月二十六日須往五台山考私總局二十三日訓導曹傳宜未入彭世灝縣丞王如璋知 
事謝鏡清均委滁來全北鹽同日劉鹺尹芝齡銷南京　差嚴佑之明經作霖謁見程都轉晤談良久聞係商辦善舉上月杪山巡撫陳大中丞之夫人過揚艤舟徐凝門官廳前片刻卽行城内自程都轉以次咸親詣河干遞呈手牌江甘兩邑侯偕赴碼頭照料六月初一日陳分轉其儀押解甘肅餉銀起程○王少尉慶恩金二尹桂芳均委河工防汛差 
[皖垣官報]  
　　藩轅牌示壽州正陽巡檢缺委候補府照磨胡誦瑨署理太和洪山司缺委候補未入顧熙署理婺源項村巡檢缺委候補 
巡檢張志爵署理英山七引司缺委候補從九熊天爵署理東流縣典史缺委候補從九殷平署理滁州吏目缺委候補典史周洪署理定遠縣典史缺委候補未入吳淇源署理候補知縣鄭維熊委赴六安查辦賑撫事宜並奉發銀一千兩會同該州散放災黎升授鳳穎六泗道高萬廳觀察由楚南解纜來皖候補縣劉雲粲委解甘肅新餉銀四萬兩由驛押赴交兌 
[榕嶠福星]  
　　署理大田縣傅文光司馬練　老成熟精吏治積年獘政一經釐剔無不務絶根株閩俗小民履訟庭卽受蠧吏奸胥之魚 
肉司馬痛以爲戒籖差提人時先酌給脚費若干命吏書名紙不准分外勒索分文舊章人犯一蒙開釋胥役必尾隨其後勒索多金民以爲苦公訪悉其弊凡罪犯之當宥者必親詣獄中縱之使去差役無從染指其他善政更僕難數大田隷永春州轄舊例年節縣令必醵金爲州牧　州幕亦必餽以禮物公兩補清風不能循例遂毅然革之州守彭公亦閩員中之錚錚者不特不之病且奇公之風骨焉噫使地方官而盡如司馬則宦海中濁穢腥膻不可洗除净盡哉閩友函述如此因錄之以爲當世之好官勸 
[獲盜紀聞]  
　　嘉興捕役在寺堰埭地方獲盜一名卽於前月二十日解歸嘉興縣收禁何未訊供至前次在新豐鎭鄉間拿獲之張李兩 
盜業已供認搶刼某姓并搶十一歲之女孩售與某處餘黨四散等語邑尊仍飭收禁俟獲到盜首再核 
[整頓鹽務示]  
　　署理湖北全省鹽法分守武昌道兼管水利事務瞿辦理湖北督銷淮鹽總局布政使銜江蘇遇缺題補道張爲出示曉 
諭事照得川淮分界案内荆襄等五府一州地方本准行銷淮鹽歴奉奏案部議行文經　江督鹽部堂陳奏並與湖廣督部堂湖北撫部院曁四川督部堂函牘往還會商定妥淮鄂統籌不分畛域所有分川界内運銷淮鹽厘歸楚省濟餉與川鹽章程一律辦理湖北之樊城沙市洋螺山岳口等處議立局店旋又稟設朱家河子店一律分銷躉零兼賣銀錢並收祗期貨高價廉便於民食不事抑勒搭配强人所難凡安襄鄖荆宜五府及荆門州各屬人民舖戶買運食鹽或川或淮均聽從便願售淮鹽者卽向所設局店售買行戶人等均照川鹽一體招徠不得把持壟斷如有地方痞棍藉端滋擾本道局查明屬實立卽札飭府縣印官巖拿懲辦等因前經分别咨行會銜會印示諭並奉督部堂撫部院通飭曉譣各在案兹恐各該處人民舖戶尚未周知行戶人等　地方痞棍把持糾擾合再出示曉諭爲此示仰安襄鄖荆宜等府及荆門州各屬人民舖戶一體知悉爾等願買淮鹽者卽赴所設各局店買運勿庸懷疑觀望如有行戶人等把持曁地方痞棍滋擾立飭府縣印官查拏懲治决弗寛貸毋違特示 
[奇孩二首]  
　　日本報載大分縣京街某店有一赤孩一身兩頭云係愛援縣下津川村平民河合仲藏家所生懷胎八月產後卽死好事 
者見其奇異浸以藥水留作珍奇置之大肆中雖博古君子亦莫明其所由來云 
[日本水災]  
　　日本水災其大略已錄前報兹又接長崎來信云五月十八九等日國内水災不下數十處大半因春夏雨水連綿山洪暴 
發各川儲蓄過多以致隄防决裂平地水深一二丈不等田畝悉數被淹流失人畜民房不計其數尤以大坂西京兩處爲受災敢重淀川爲白流總彚一經崩潰水墊驟漲二丈有奇沈去鄉鎭一百三十餘莊坍塌堤岸數十處地方官立卽泒員履勘一面電逹　師想日廷必有以善爲撫卹也又前月中旬鹿兒島縣大雨傾盆山水氾濫各處塌壩盡數崩頽平地倐成澤國一時哀號之聲慘不忍聽地方官亟派　四出稽查見禾麥盡被損害急須賑撫兼施云 
[醫金助賑]  
　　孟河名醫陳樸卿先生精理男婦内外大小方脉著手成春自本月卽日起由敝局給條爲憑者門診一百文出診四百文 
醫金悉助廣東賑需先生現庽南書錦里北首恐未週知請貴館登報爲荷[  文報局賑寓啓]  
[上海四馬路浦灘文報局經收粤賑六月上旬清單]  
　　初五日福隆號募申字十五號單十戶洋十元○裕盛帳房二元順成合記十元裕泰昶募申字十六號單八戶洋八元 
小洋三角○王學芝求病速愈二元東山席慕柳以完烟謝筵移賑洋廿四元壽康庄募電字八十五號册壽康庄廿元亦政堂十元信義堂六元翰香書屋五元有心無力子恊力堂會義堂潘鑑如周其合記無名氏劉聲遠恊凞堂免意氏張孚記求子氏綺春軒羅力不足齋欲善無力子恨力無十六戶各一元無力氏六角餘記四角○蘇州信昌成募申字十七號軍信昌成十元中秋節酒汪守安二戶各五元○彤源庄十元又募申字十八號單二十戶洋五元○九和募申字十九號單桐蔭堂同隱居二戶各一元載同隱一元一角○周裕豐募津衞能容氏津衛怡怡堂二戶規銀各十兩○杭州陳慧娟陳尤氏合一元陳宋氏一元陳礎徵二元大東電報司事三元灃溪淦記十元○無名氏墓申字二十號單廿三戶洋十三元○春草閑房二十元太原氏去物星廿四元　修湖一元薇花書屋綺紹元記十元○王逹甫翁募電字一百零四號册洋一百元○竹深詩社無力子一元吳中不忍人謝長記無力氏三戶各十元山陰不留名二十元[  此稿未完]  
[上海絲業會舘籌賑公所施少欽經收廣東水災賑捐六月初三初四日第八九次清單]  
　　陳光榮湯餅筵移助六十元本埠太原氏求子五十元程瑞盛五十元奉賢龔其福子光鼎入泮承親友賜儀芹筵移賑十六元飛布山莊十元王門陸氏十元漢口益大莊匯來湖北從善堂捐助規元二十兩周吉祥六元戴桃氏完愿五元知命庸人求臂疾卽愈四元樂眞堂求　家平安四元趙味青王松塍倪企雲節省鄉試費移助三元程承源預支俸金移三元葛維　三元吕坤和兩元隱居士兩元周豫鏞前求母病許愿進香今將香資移助兩元廣東不留名兩元張守株周蘭生節省酒錢移助洋兩元練塘茶酒省兩元清芬書屋節省無益荼點閒費一元廣東不留名一元以上初三日○永遠會一百元廣東無名氏規　五十兩譚姚氏助五十元楊春坡五十元大豐洋貨店經募五祥號五十元浙寗同福各二十元樹松堂　筵移助廿元大豐號來虞姓廿元王植三母病全愈完愿十元煤炭公所十元濟陽求闔家平安五元胡海珊求身體復原五元公興五元榮泰五元胡永潤五元馮世楷二元朱犀菴爲先嚴慈周忌節省懺資兾資冥福二元謝瑞卿爲女貴蛾病求卽愈兩元周二小姐求病速愈一元十歲小童森福八歲小童淦福節省點心一元蘇詶無名氏四開一元八開二元以上初四日登報聞聞 
[上海廣公所經收廣東賑損五月廿四五日第二册清單]  
　　謙愼安洋三百元○唐茂枝陳可良陳詠南每助洋一百元○九江功善堂洋八十元○朱掊初鄭程先每助洋 
六十元○江榮茂陳星槎韋文圃陳墀坪温瑞珍池州老局揚紫溪黎祉生鄭秀山梁而康堂李樹本堂益記十二戶每助洋五十元○朱錫軒陳雲坪陳立生陳崇德堂小齋居士何麟洲黄晴軒梁玉堂彭雲生以上九戶後助洋四十元○陳敦厚堂江柏祥以上二名每助洋三十五元○黄偉卿潘鶴琴梁杏林堂黎雲生留德蘭以上五名每助洋三十元○何小山陳可雄以上二名每助洋二十五元○吳作謀陳倬雲恨力棉隱名氏張堯初卓英和堂棲碧山樵震泰隆唐簡泉唐乾初上海保險公司何梅生潘禹銘吳春池鄭桂峰以上十五名每助洋二十元○吳瓊輝唐仲良盧傑廷黄巽卿李渭泉巳上五戶每助洋十五元○陳岳林敦恕堂張卓帆唐玉山鄭遜南履泰棧房屈麗齋唐秉彝黄榆村鄧鑑堂黄芹軒免知齋梁佩卿陳孟熊吳榮坡郭耀福胡熙垣邵七姑郭茂芝彭傑生吳光遠党譚俊廷鄧方妙嚴愚齋江存善堂江瑋田江桐樂霍麗泉伍爕堂古榜山愿後居士亦善居士以上三十二戶每助洋十元[  此稿未完]  
 
 
 

Page 11

 
 
   
 
 

Page 12

 
 
[光緒十一年五月廿九日京報全錄] 　　 
　　宫門抄○上諭三道錄前○御史汪奏請實興屯墾以圖治安摺○淅撫留奏學臣因病出缺請旨簡放摺子○直督李奏關　 
道到津飭赴新任片○西撫李奏請旌表片○豫撫鹿奏請奬勵片○大臣榮奏爲奏聞摺○五月廿九日理藩院鑾儀衞光祿寺正藍旗值日無引見○靈中堂假满請安经明安等演放水師砲位覆命○奕年請假十五日○張家驤德溥名請假十日○延照續假十日○維慶續假二十日○召見軍機○○江西道監察御史臣汪鑑跪奏爲請實興屯墾以圖治安恭摺仰祈聖鑒事竊臣伏讀康熙十二年上諭自古國家久安長治之模莫不以足民爲首務必使田野開闢盖藏有餘而又取之不盡其力然後民氣和樂聿成豐亨豫大之休現行墾荒定例六年起科小民拮据開荒物力艱難恐催科期迫反致失業朕心深爲軫念嗣後各省開荒俱再加寛限通計十年方行起科等因欽此仰見聖慮周詳專爲足民起見而科則賦税均不暇深計所以自國初至乾隆年間各省招墾以及新疆辦屯其因時制宜之法不一而足有每戶給牛一頭並犁具銀共五兩榖種銀三兩雇覓人工銀二兩者有准貢監生員民人墾地二十頃以上試其文義通者以縣丞用否則以百總用戶頃以上文義通者以知縣用否則以守備用者有招墾勤能則布政司以下均准議叙者有修溝渠立村堡給牛種招募兵民携帶家室前往開墾授爲永業者總之良法美意具在方策惟我列聖所以開久安長治之丕基要皆首務貴粟重農之實政方今新疆之地則十荒七八腹省之曾經兵灾者其地或荒十之二三十之四五不等而兵多餉絀糧貴民飢無不上廑宸慮然而善後之策臣愚則以爲不必奇材異能亦無事繁稱博引惟伏乞勅下各部院查取會典所載康熙雍正乾隆時辦理屯田墾荒之成法叅酌時宜妥議簡易章程行文各督撫將軍及統兵大員按所議詳加體察而潤澤之務臻妥善而實力奉行則兵之汰者可以歸農而餉之糜者可以積榖馴至無曠土無游民而旱潦有備而國家長治久安之道基此矣如或謂民田雖荒未便遽奪以子人此則不知大體而姑息之說也土地所以養人卽令業主無缺正供而久荒不毛亦當示夫布之罰而况久缺正供者乎又或謂兵勇驕惰不願力田作苦此更不識人情而巽懦之說也兵之困也不憚羅掘兵之奮也慣冒矢石易鋒鏑以耰鋤猶恐不堪其苦則彼爲將領者所司何事敢有以不慣作苦藉口者直以軍法從事可也否則遣撤之後此輩亦必聚而爲民善要之凡在人而不在法屯田則責在將領之得人招墾則在司牧之得人人存政舉不易之理也愚昧之見是否有當伏乞皇太后皇上聖事鑒謹奏奉旨已錄○○頭品頂戴浙江巡撫臣劉秉璋跪奏爲學臣因病出缺循例由臣暫行兼理請旨迅賜簡放恭摺馳奏仰祈聖鑒事竊學臣劉廷枚前因染患足疾步履不便是以開印後未卽出省迨醫治暫愈卽於三月底力疾按臨湖州嘉興二縣試畢旋省今據杭州府教授陸貢珍巡捕官潘映彬申報該學政於光緒十一年五月初五日因病出缺將學政關防封固同文卷書籍等件齎送前來臣查學臣劉廷枚老成端謹學問優長衡校公平士論翕服乃驟病不起殊爲惋惜所有浙江學政一缺相應請旨迅賜簡放以重職守並懇聖恩勅下新任學政星馳就道赶於六月内抵浙以便錄送遺才惟獨州嚴州二府尚未科考現距鄉試之期不及三月新任到浙需持赶辦不及似應照例以歲作科赶送入闈俟鄉試畢補行科考由臣札行該府縣出示曉諭以安士心現在學政衙門應辦事宜由臣暫行兼理擇於五月初八日恭設香案望闕叩頭接印任事謹將學臣因病出缺及臣照例兼理緣由恭摺由驛具奏伏乞皇太后皇上聖鑒謹奏奉旨已錄○○鹿傳霖片再臣竊維今日急務旣在擇良吏以厚民生又當倍人才以端風化豫省被先儒孫湯耿竇遺教理學具有宗傅故士習尚能純樸近時最著者如武陟縣拔貢新選獲嘉縣教諭王辂耆年碩德學有本源自幼曾師事故工部尚書臣李棠階而故吏部尚書臣毛昶熙則受業其門平居教授生徒造就人才甚衆其餘地方善舉如減差徭息爭訟冶沁治皆該員身爲之倡四境翕然從風實足爲鄉閭模楷合無仰懇天恩賞給獲嘉縣教諭王輅内閣中書銜以爲敦本勵學者勸實於士習民風不無裨益臣愚昧之見是否有當伏乞聖鑒謹奏軍機大臣奉旨王輅着賞給内閣中書銜該部知道欽此○○李鴻章片再新授天津道萬培因業已到津應卽飭赴新任以專成責除檄飭遵照並咨部外理合附片陳明伏乞聖鑒謹奏軍機大臣奉旨知道了欽此李○○秉衡片再據補用知縣吳慶芾張颺康候補知縣汪文畬試用知縣柳籛等禀稱竊職等同鄉安徽懷甯縣已故候選從九品李德明之妻陳氏係廣西補用知縣李延生之母於嘉慶七年適李德明爲室事姑盡孝無間人言值夫患氣隔之症遂割臂肉一片和藥以進厥疾尋瘳迨嘉慶十七年李德明病故氏時年三十歲子延生尚在幼齡撫養成立堅苦自持殁於道光壬辰年計守節二十一年又安徽舒城縣已故儒童孫德藩之妻石氏係准補廣西賀縣知縣孫宏澤之叔母於咸豐五年適孫德藩爲室旋值髮逆竄擾德藩被擄氏奉姑走避深山奉養服勞未嘗有異平日及德藩自賊中逃歸病劇氏親侍湯藥衣不解帶者累月咸豐十年孫德藩病故氏時二十四歲所生僅一女以夫兄次子熙澤爲己子至光緒七年病故計守節二十二年又安州已故儒童熊兆坦之妻翁氏係廣西武宣縣知縣熊軒之叔祖母於嘉慶二十二年適熊兆坦爲室越七年而夫故時年二十八歲無子撫夫兄次子耕樂爲嗣上奉舅姑下謀教養罔不盡孝盡慈繼遭兵燹於顚沛中猶諄以耕讀兩途爲諸孫勖咸豐七年該氏病故計守節三十四年又安徽巢縣已故儒童周作舟之妻金氏係軍功保舉藍翎分省先前補用巡檢周志紳之母於咸豐元年適周作舟爲室五年間髮逆竄擾作舟避鄉教讀遇賊不屈遂以殉難氏時年二十二歲平日事翁姑以孝撫孤子以慈茹素克已勤儉持家現年五十二歲膝有二孫時加教訓氏夫作舟己由安徽採訪局附入昭忠祠計守節三十一年又安徽桐城縣候選從九品鄭益之妻方氏係廣西儘先補用知州鄭錫疇之胞嫂於道光十七年適鄭益爲妻甫經一年鄭益病故氏年二十一歲哀毁骨立屢次欲以身殉經衆勸慰咸以翁姑俱存弟妹均幼該氏兼有遺腹或望得生一子爲夫一脈之延該氏聞之始稍自解及後僅生一女復望擇繼以爲嗣平日孝順翁姑和睦弟妹數十餘載毫無間言旋立夫弟錫疇之長子啓元爲嗣現年六十八歲計守節四十八年以上節婦五口處境雖殊完貞則一均與請旌之例相符職等誼同桑梓確有見聞理合造具事實册結合詞禀請等情前來臣查李陳氏孫石氏熊翁氏周金氏鄭方氏均屬孝義兼全苦節堪憫合無仰懇天恩俯准照便旌表以彰節孝出自鴻慈除將册結送部外謹會同兩廣總督臣張之洶廣西學政臣詹嗣賢附片具奏伏乞聖鑒訓示謹奏軍機大臣奏旨李陳氏等均着准其旌表禮部知道欽此○○鹿傅霖片再寳豐縣紳士候選知府楊廷棟因辦賑出力經前撫臣涂宗瀛會同河臣李鶴年彚案保奏請以本班儘先選用光緒七年正月二十五日經吏部核准奏奉諭旨欽遵在案該員先於光緒四年在河南賑捐局報捐知府不論雙單月選用因補交免保舉銀兩戶部核准在案八年十二月復經吏部以保舉在先捐案核准在後照章將保案撤銷行知遵照到豫臣查該員楊廷楝於光緒三四年間豫省旱荒在籍首先倡捐開設粥廠撫恤流民不辭勞瘁保全甚多實屬尤爲出力祗以捐免保舉在後致將奬案撤銷未免向隅合無仰懇天恩俯准將辦賑出力之候補知府楊廷棟卽以知府不論雙單月選用以昭奬勸出自逾格鴻慈爲此附片具奏伏乞聖鑒謹奏軍機大臣奉旨吏部議奏欽此○○奴才榮毓跪奏爲敬謹查明陳設曁庫存金銀器皿等項恭摺奏聞仰祈聖鑒事綱奴才自到任後率同司員等恭詣陵寢謹將陳設按照印册逐一查點均屬相符曁金銀器皿庫所存祭祀供用金銀器皿按照點騐並無虧短各圈餵養牛羊亦皆肥壯足額奴才諄飭該管司員必須認眞稽查盡心餵養勿容稍有瘠瘦其廣恩庫並另欵津貼二項收存銀兩曁易州工部庫存各物料奴才分日邀領司員按欵盤查均與册造數目相符當經取具該管各官印結存案所有奴才查騐一切事宜理合恭撍奏聞伏乞皇太后皇上聖鑒謹奏軍機大臣奉旨知道了欽此 
 
