# 1889 - 123 - 4905765

 

Page 1

 
 
[新印傅選戊子科直省鄉墨出售] [  申報舘主人啓]  
　　山陰傅子蒓先生文壇宿將也歴操選政海内風行本舘覔得新選戊子科　省鄉墨評騭精當去取　　雖濃淡清奇不拘一格而要皆當行出色不同夸目尚奢繡出鴛鴦幾令金針度盡矣本年恭承恩詔慶榜特開士人有志觀光允合揣摩簡緣因亟付手民排印圈點批語悉遵原刻無　卷首更冠以序文例言及各省主司姓名爵里後附試帖若干首亦皆銜華佩實花樣一新刻已印釘告成准於二月廿九日出售每部分裝四本價洋一角六分諸君子欲先覩爲快者請向本埠申昌及外埠各申昌各經理申報人購取可也 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之説及學海堂行世而士知實學直可俎豆漢　但所取或非足本若疇人傳廣　　　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋　論説者槪從割愛廣搜秘籍力　幽　采書百七十餘種積卷千四百有奇甄綜加精條流一貫寳踵儀徴之盛業蔚　林之鉅觀本齋志在壽世匪以　利其書足貴其價甚　預定者　取工本先繳洋八元取書時　繳十八元裝盛木箱一只因寫印精工校讐嚴謹務使毫髮無　一時未敢草率成書用告售股諸公宜早賜敎出書後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以汲漢口黄陂街本局京都　　廠本局廣東省城本局皆可購取此佈 
[整飭街道論]  
　　租界之地自工部局設立以來所以整理街道者可謂至矣盡矣道路稍有不平則用石子鋪塡必令其如砥如礪而後已防有灰沙飛揚則用水車灑水以潤之到夏尤勤而又防車馬往來或有碰撞之虞則於十字街口派巡捕植立當道馬車馳過必大聲呼行人讓開見有滋事於街上者巡捕得而拘之有違租界章程者巡捕又得而拘之其爲用心也如此行於鄉間之小車軋軋作響而行於租界者無聲余先者會由疁城旋滬坐小車至新閘將過橋御者停輪取油抹於軸上問之則曰不抹油則車行有聲恐爲巡捕所拉也問以何故不許作響則曰恐其聲之亂耳馬車馳過偶不聞聲必至撞人也是以租界扛抬重物者獨無邪許之聲夜深行過捕房恐驚捕頭之睡亦皆屏息胥此意也夫巡捕之捐雖皆由於住居租界諸人所出而工部局諸董事以及正副各捕頭用意之周密調度之有方固有足以令人佩服者乃吾於近日以來得數間焉則請爲工部局陳之以備千慮之一得能行與否則不敢必也一則四馬路街上太閙各書塲開塲鑼鼓一日二次日間四點鐘開書而閙塲約需半點餘鐘晚間十點鐘開書其閙塲也亦然前曾論及於此請爲禁止説木見採而前日果有馬傷人命之事夫馬以溜韁而逸來勢洶湧卽非鑼鼓喧闐之地亦未必不傷人特於閙巿叢中馬車日夜馳驟之所而一任大鑼大鼓其聲　耳揆之於情理其於小車輪軸之響挑夫邪許之聲其輕重爲何如矣且華人習氣一聞此等堀響行人每立而不前側耳細聽人多停趾則擁擠必甚卽耳有聞目有見而欲避而無從躱閃焉有不受傷者此皆前論所已及不煩再述但得援小車挑夫之例以禁書塲之鑼鼓則可省多少意外之禍矣一則街上溜馬夫近來馬車之行愈開愈多馬行身熱苟非卸駕之後牽以溜行使之出汗則馬必病且死又安能使之不溜然溜馬固宜於僻靜之所非閙巿所宜也三馬路一帶地火最少電氣之燈或有未及照之處則黑暗殊甚往往獨行踽踽而對面忽有溜馬以一人牽數馬類皆兩兩並行溜行緩而得得者其聲輕稍不留意必爲所碰且有時尚未上燈卽已有牽馬溜行者馬車東洋車絡繹於道行路者有時竟至左右兩難此最不便之事夫在街上揩洗馬車工部局例所不准今溜馬在街何以竟不之問也如以爲洗車用水可以壞街道溜馬則不相同也顧馬糞滿於街衢無論踐踏齷齪而穢氣薰蒸大足以致疫癘雖至次早經垃圾車掃去而自五點鐘起以至次早此數時中行人之絶於路者須在一點鐘以後則其所受者已多矣此而不禁豈工部局定章至今日而亦稍更改乎説者謂定章安得遽改第馬車行愈開愈多則亦地方興旺之象多一車可多收一車之捐故不得不姑事遷就然觀於街上不得洗馬車之例各車行遵守弗違則亦何獨於街上溜馬之事而遷就之乎且不見夫裴邑尊之諭遷猪作乎猪之穢雖甚於馬馬之劣更甚於猪先時猪作散處城中今裴公以穢氣恐足以厲民而諭令遷移人咸仰裴公之留心民事頌聲之作徧於遠近今以各處馬路店鋪居民林立之處而聽其開設馬車行馬矢之臭到處皆薰此豈地方之福哉旣聽其開行於此則就近溜馬又焉能禁計不如另定一地界專爲馬車行麕聚之所若欲兠攬生意則可派人在閙巿招攬或另設一公所以爲招攬生意者棲止之所則亦兩得其益之道試觀工部局之遷移小菜攤一事卒能如願以償則豈有於各馬車行而反不能制之朝發一令曰凡有馬路大街上之開設馬車行者限幾日一律遷至某處其溜馬卽在就近車行之地不准在街巿上溜馬如此則各車行必且唯唯聽命斷不至如小菜攤之有費唇舌何則小菜攤之人多心各不同馬車行究不至若是之多且小菜攤若不肯相從收攤不擺尚屬無如之何若馬車則設或不遵號令可以扣其照會使不得行則未有可以躭擱一月半月者夫如是則街上清凈不至震耳驚聾馬房遠離亦不至駭躍超驤有益於居民鋪户而亦無損於該業中人一舉兩便竊願與工部局婉約商之 
[本館接奉電音]  
　　昨接在京友人發來電音有本月初八日諭旨五道敬謹譯登○四月初八日奉上諭卞寳第奏甄别府廳知縣分别開缺降革一摺福建候補知府吳廷英年力就衰難勝方面着以同知降補雲霄廳同知魯方才力不及辦案　頇連江縣知縣張家循才具平庸辦事遲鈍均着開缺留省察看福清縣知縣鄧嘉繩謹愼有餘措理未能裕如着開缺以中簡知縣另補前署龍濱縣知縣試用知縣官政猶操守不謹性情狡猾候補同知龔超人品不端工於奔競候補布政使經歴楊淑仁官聲素劣行同巿儈候補同知張有年品行卑污難爲民上均着卽行革職以肅官方餘着照所議辦理該部知道欽此同日欽奉慈禧端佑康頤昭豫莊誠壽恭欽獻皇太后懿旨上月二十三日臨幸頤和園閲視神機營水陸各操隊伍整齊聲勢聨絡實深嘉悦醕親王管理多年訓練精勤卓著成效着交宗人府從優議叙欽此同口奉上諭上月二十三日朕恭奉慈禧端佑康頤昭豫莊誠壽恭欽獻皇太后閲看神機營水陸各操技藝精熟聲勢聨絡該大臣等平日訓練認眞深堪嘉尚所有管營大臣慶郡王着交宗人府從優議叙都統德福扎拉豐阿副都統熙敬容貴全營翼長副都統秀吉恩佑均着交部議叙營務翼長祥普並各委員管帶等官均着交部 
 
 

Page 2

 
 
並海軍事務衙門酌加保奬其餘各項書手兵丁等均着加恩賞銀五十兩以示鼓勵欽此同日奉上諭本日御史富亮等奏監放粥廠完竣摺内于應行寫字未經抬寫殊屬疏忽富亮明俊章均着交部議處欽此同日奉上諭　親土載敦奏因病懇請續假並開去差使一摺載敦着再賞假兩月毋庸開去差使欽此 
[潯茶電音]  
　　昨得九江訪事人來電云初八日潯茶開盤天裕買同興二五祁二百箱價四十八兩電音止此合亟照登 
[大挑一等舉人名單]  
　　滿洲兆祺葆平培林三音布恒奎○蒙古承謙鍾靈○漢軍李思敬賴豐熙張清○直孫玉銘曹德沐徐彬王增翶楊鳳池吳兆鑅張希孟趙增姚濬源張力堂唐桂郭家麟劉向榮祝蘭祥金銘張瑞芳王錫鬯蔡樞劉鳳儀范廷芝高炳辰陳宗鳳王國鈞龐子玉陳其藻侯維垣曲利潭張金藻尹克正張文泉王承勳朱起鵬劉鳳章張鈞劉恩源趙志寛尹春和劉鳳篆張詢谷綺齡○江蘇柳商賢徐步瀛汪永釗施庭枏浦仁濟錢錦渠趙登詒韓紹奎高穟生何爾壽胡壽海管元章顧炳寰吳兆熊郭長年韋昉史恩綰施榮鼎李元楨朱海潘志頴鄭鴻瑞韓國鈞○安徽馬立禮夏先楫胡廷琛沈德味陳嘉壽周丙炎趙曾裕陳衍清羅忠灝盛時濚洪錫庚戴炳炎劉爔○山東范承綎　仁山蔣浡孔憲唐單昭　郎會仁邊正志趙震東隋文煜孫銘書黄鵬又孫雲官鄭熙瑞孔傳塘李鏡銘子正字呂鍾嶠劉春奎孔繼　石覲岱　鑑湖于孟鑑○山西郝明紳樊雲岫張孝友吳錫釗劉子喆李裕道侯化宣陳錦姚瀛郭鍾秀王麒兆高守訓郭繼泰彭滌源郭師濓孫啓瑞郝秀椿郭士璜張鴻翼孫新用趙綏之盧鍾慶邵祖奭王嘉椽○河南孟廣灝孫如璸傅廷祺韓國楹張奎光范乃賡祝掄望史金聲朱德澤夏耀榮張光銑毛文源何枏謝瑞昌宼廉熊春澤高應壬孫符泰李印潭康殿琛○陜西王永貞戴榮樞高偉騫夏燿堃黄弼臣許定奎安雅雷蔚瑞霍勤燾徐鴻儀○甘肅張廷獻于鄌黄恩賀琳牟文蔚李崑桂汪時慤王舍棠○浙江袁澈陸德瑜朱雲璿董不豐任燕譽鄭崇敬歐仁衡章乃正馬辰琯宋時雍徐本懿朱士廉鄒秉綬俞佳鍾葉濟徐乃義鍾泰基樓藜然周清溱陳泰石庚○江西楊應鑾吳日升文藻修嚴楷孫光縉盧以恕龔序彞陳徠松應運生吳藹然俞震龍何璋樂榮桂叚友蘭楊昭程游蘭基熊周紹陳世楠任希尹黄佐唐李柏齡劉樹謀傅廣心劉雲蛟周駮傅華清劉聨桂超詣劉蓉鏡○福建陳　陳鳴秋林叢桂陳宗器蔡詠裳鄭逢時林宗開葛圭藩楊清綬吳炳修沈士菁何景陳雲林步高陳修楊景星諫楷林孝新林兆騏陳兆銓許培蕃俞賓王陳應奇李錦鄒勵成楊承曾○湖北王祖植張行簡傅豐運李廷籥范澤溥張廷榘杜森寳姚啓瑞朱宗城向植尹調元洪鎭羅廷煦王堯儒○湖南胡金釗劉時暘王揚芳熊瑞昌李克鑅柯亭陳立達粟奉之黎先澐陳乃績甘時暄蕭濟南曹沐堂○四川張士奇張日政馮炳奎周文陞謝懷宣王仕京劉則敬馮錫瓚慕紹先雷正鳴黄文良黄金壽余元章魏士鴻韓肇霖彭藎臣戴繪喆曾茂林焦鼎銘于德松舒癸棠周邵本白玉書吳承周○廣東梁天桂劉兆安黄修建劉宗孟張景東胡景清鄺廷鋆翁爲龍何其灼梁佐基李廷奎羅葆熙龍彭壽李壯猷黎冠芳葉紉蘭馮鏡泉郭鎭藩鄧爾恭譚彤暉劉卿雲陳景梁陳俊康何頌堯古銘猷許應鎔○廣西甘美棠陽煥章唐盛松馮璋蔣定先陳洪材易簡黄榜書梁椿年黄光熊○雲南孫天錦張從禹王承業林楚楊爕吉俞寳奎董漢章旃錕盧芳林徐引清鄭遇䕫陳僎解尚劉震嶽凌邦璽高盡善楊超樾孔廣垚吳宗周張士鐸王桂森張繼曾○貴州袁兆瑞申雲根甘本源史守琦鄧景臨徐培元傳東藩杜鼎元何金齡易尚勤陳瀛蕭鎭東 
[松試童題]  
　　初八日楊文宗扃試南匯青浦兩縣童生題目錄左南且格青且吝通塲次題見賢思齊焉見不賢詩賦得梅熟雨流寒得梅字 
[聚賭事]  
　　松江西關外接官亭邇有人抽頭聚賭經城守曾遊戎訪聞躬率弁兵往捕詎賭徒膽敢拒捕將營兵某毆傷鮮血滿面曾遊戎面會恩府尊商槯不知將來如何辦理也 
[杭州院試]  
　　潘大宗師原飭杭州府屬於四月十一日取齊俟嘉興考華回省卽行開考頃聞宗師於前月下旬發去馬牌至金華府諭俟嘉興試竣卽由省起馬按臨金華歲試若杭府則改遲至七月初再考以便接連錄科云學院書吏均如此説想非訛傅也蓋以恭上皇太后徽號皇上親裁大政覃恩所及率土胥周惟各學蒙恩廣額必俟部文到後方可照廣額取進宗師念省城大地沐恩宜先故改至七月其時部文已到杭地儘童俾得早荷恩施矣 
[詔書到杭]  
　　皇上親裁大政恭上皇太后徽號詔書到杭先經許星臺方伯委候補同知王司馬家琳吳司馬文元捧詔委杭理事恩司理杭府教授陸廣文讀詔本月初一日未初仁和高邑尊錢塘朱邑尊均赴武林門越城恭接詔書用黄亭抬至上后巿街萬壽宮文武大小各官跪接跪聽宣讀朝賀敬謹如禮 
[官員署缺]  
　　杭嘉湖道豐觀察愛民嫉惡寛猛得宜故上下無間言惟歴任已滿例應引見兹以經手事件清楚禀請振帥給咨進京崧振帥於前月廿九日發出咨文隨委蔣觀察署理杭嘉湖道蔣觀察需次在省日内卽可任事矣○杭州協副將林總鎭功勳素著資格最深治軍有律愛民如子故兵民無不悦服兹奉卞制軍檄委署理處州鎭總兵亦足見制軍之知人善任矣所遣杭協副將一缺制軍已委補用副將劉副戎署理○正任杭理事恩司理應解黄茶進京初一日將理事印送交署理之金君奎接收以使日内卽行起程○督辦保甲鄒觀察於前月三十日交卸局務本月初一日接辦採訪局務原辦採訪局桑觀察當於次日上院銷差 
[袁江雜錄]  
　　保甲總局提調曁各叚委員均係新委故特循例挨户查詢户口○新委署理沐陽縣桂大令實之於上月十四日抵浦新委署理宿遷縣李大令厚庵於十八日抵浦均先後自省赴十○浙江督糧道世敬生觀察現自浙垣赴津部署海運事宜於十八日過浦參謁漕憲後卽行北上○調授山西巡撫衛靜帥於十七日抵浦小駐碼頭聞已請假回籍俟調理假滿再行蒞新故於廿三日回豫○朱大令蒞任後以浦上草舍之多最爲引火爰出示曉諭民人不可大意且致災之人有律可稽仍須懲責也○原任杭州將軍之少公子志太史鈞奉將軍靈櫬回旗於十六日船抵碼頭漕憲率屬親往祭奠○豐濟倉因巿價抬高現已停糶或云須俟荒時减價 
[宜昌近事]  
　　北門外羅萬鎰木耳行日前因老板在友人處晚飯行夥各在房中竟被梁上君子竊去衣物及白銀共值千餘金報官後急派幹差四處緝拿前日已拿獲一賊但未知失贓能珠還合浦否○清明節後雨水甚多二麥與新秧均盼晴霽乃天公不做美正當大麥開花之際陰雨連宵致令麥顆内空新秧漸爛農民均切隠憂也○前報謂荆宜施道方觀察欲在宜郡城内建立兵備道衙署兹已丈量得三處地方一在廖家坮一在報恩寺一就三府衙門改造聞須詳禀上憲方可擇定一處云 
[無賴打店]  
　　寗郡向多無賴結黨成羣每入酒肆圖吃白食稍拂其意卽便尋釁不至打架不止也日前靈橋門内車橋弄同興麫館突有無賴數人呼酒喚肴踞座大嚼牛飲鯨吞自辰至午先來者已陸續而出至附近茶坊聽候動靜堂倌不知其串成詐計向後來者索錢後來者佯爲不知兩相爭論一言不合便跌桌翻凳咆哮如虎先來者聞聲麕至不但不付錢文而且見物便毁見人便毆店中什物盡被打成虀粉店主急召麫司多人前來帮助若輩紛紛逃竄僅將二人扭住想當送官請究也 
 
 

Page 3

 
 
[負債尋死]  
　　寍城湖西有某甲者曾借乙洋數元乙屢次追索無以歸償日前相遇於途將剝其衣服甲任其解脱衣甫剝盡甲卽躍入河中幸河干有舟子攔住詢問緣由勸乙給還衣服送之歸家諺云一錢逼死英雄漢觀甲事而益見矣 
[安省官報]  
　　三月廿六日知縣沈齊猷知奉委發審局帮辦廿八日從九梁潤璜到赴潛山提交代銀回廿九三十牌示試用訓導趙守瀛委署黟縣教諭候補通判陶家杰到解京餉回卸署懷寗長楓司萬兆忻到四月初二三日四品銜署安慶衛守備郭武英到江蘇人署理安慶衛郭武英知任事楊兆璨知卸事 
[蕙蘭雅集]  
　　邑廟花園蕙蘭盛會告竣後徐園主人復薈萃佳種多品定於十一十二十三三日内在雙清别墅悉心位置以供遊客清玩想九節香清名流競賞至期必有一番佳興也 
[西振續來]  
　　英屬新金山紳商勸捐中國北方振欵銀五千二百十三兩六錢七分寄由駐滬許總領事官轉交散放等情己登前報兹又接到新金山南邊匯來英金二百五十磅續請撥振業經有利銀行核作鷹洋一千六百十八元八角八分仍寄西國籌振公會善士核實散放亦足見西商之好行其德畛域不分也 
[暫停會讞]  
　　今日爲法公堂訊案之期朱明府另有要公商諸祁繙譯官停訊一日所有應訊各案令巡捕房於禮拜六解送公堂 
[發回監禁]  
　　雛伶馮瑞彩卽粉菊花持鎗擊傷武伶十四旦卽王子林經裴邑尊訊明情節擬定罪名解司訊勘臬憲以情罪不符發回覆訊擬以軍罪復解省垣昨日發回上海候部文核覆施行邑尊着卽還禁外監 
[均有不合]  
　　包探張松樵至英公堂稱據福和輪船裝燈之陳阿三投捕房報被柏正雲偕范天興搬取箱子一隻往拘柏范起到原箱據柏言被陳欠洋故搬伊箱今一併送案陳阿三供與柏向不相識忽來邀我啜茗飲酒要借銀洋我答伊此次工資因欠買辦之洋已被扣去無洋可借旋各分散後我回船失去箱子内有衣物并洋十二元被柏正雲竊去因此報捕拘案栢正雲供被陳阿三欠洋四元三角托伊代消魚乾一包值洋六元亦無着落向索不還與論爭執告知船上水手頭目不金桂搬陳之箱並非行竊范天興供帮同栢正雲搬取陳阿三之箱蔡太守謂兩造所供情節懸殊候飭差協同包探傳水金桂到案質訊下午四點鐘時傳到水金桂據供昨日十一點鐘時栢正雲向陳阿三索欠無着兩相爭閙栢欲搬陳之箱我不能阻及搬到岸上柏又向我言明箱己搬矣太守謂可見拍正雲並非行竊水金桂稱時在將午原非行竊我與陳柏二人相識所説皆是實情太守隨謂陳阿三曰爾欠柏洋致被搬箱何得誣伊行竊旣稱與柏不相識何以邀爾啜茗飲酒又向爾借洋爾又何必告伊工資被買辦扣去種種情節不符顯見揑詞誣告今據水金桂從直聲明爾有何言可辨陳仍執前詞太守謂爾一味强詞奪理可見失洋十二元之事亦屬子虚又問水金桂爾知陳阿三工洋已取否答稱向來陳之工洋由買辦交我轉發此次工洋八元並不交我或者陳阿三先向買辦支領太守謂此案陳阿三誣人行竊柏正雲擅搬箱子均屬不應今姑從寛槪不深究飭將箱子交還陳阿三一面飭差知照該船買辦墊洋四元給還栢正雲俟滿月在工資内扣除可也 
[上海縣署瑣案]  
　　石杜氏訴稱小婦人於光緒七年挈子阿虎再嫁石五寳旣復撫金福爲螟蛉子夫妾生有一女小字瑞寳十一年嫁與高金寳爲妻至上年七月丈夫因病逝世女婿竟串同瑞寳竊取田單覇估房産且時與小婦人尋釁屢被毆逐小婦人訴請三圖地保曹雲成等從中理勸終不妥洽無奈投案叩求提究裴邑尊飭傅地保到案諭令帶同該氏前往再行理勸如仍不妥卽將兩造解案訊辦○前晚裴邑尊升堂訊案時有二十五保頭圖孀婦陸朱氏投案訴稱小婦人自幼許字陸瑞金家爲養媳成親未久丈夫秀成卽因病亡故小婦人與翁操舟餬口歴盡艱辛嗣以稍有積儲遂改而販運米石數年之久獲利甚豐乃復爲氷廠生意昔年曾撫養一螟蛉子今已生孫而翁復撫允發爲寄子小婦人帮姑兼撫允發爲之授室成家本年正月二十四三十兩日翁姑相繼云亡翁臨終時親囑小婦人及允發所有家産必須照數均分彼此不可吞没不料允發頓忘遺囑陡於本月初一日竟將小婦人凶毆驅逐意圖覇吞家産喪心未良莫此爲甚叩求提案究懲餥邑尊着明白補詞呈候提訊核辦○大東門内某綢縀莊學徒陳正尚朱純新沈長卿等晚間打牌爲戯爲巡防中局委員拘獲送縣請懲裴邑尊升堂訊究陳沈朱稱小的等因經手人胡正出外未回晚間守候無聊故作接龍之戲並非賭博叩乞恩寛邑尊謂賭博一事例禁綦巖本應懲辦姑念生意中人全爾體面從寛釋出嗣後不得再蹈前轍 
[英界公堂瑣案]  
　　一百五十三號華捕禀稱昨日董阿狗被徐雲郎毆傷由小的送董至醫院據醫生言須醫治兩禮拜方得告痊今特將徐解案徐供偶因細故口角不敢行兇蔡太守着徐交人具保俟受傷人投案再行訊斷○一百五十六號華捕禀稱昨晚小的落差後經過四馬路見王德全與孩子朱巧林狙伏小弄中見有婦女到來恣行調笑爲比拘拿送案王供蘇州人年二十歲現爲玉器生理昨經是處偶然與朱説笑朱供蘇州人年十四歲現在學習裁縫昨夜出外買物遇王閒話别無他故蔡太守判王朱各責手心五十下以示薄懲○包探顧阿六禀稱九江路婦人王彩蓮被方銀壽調笑甚至弛其衵衣小的見之拘方送案方供年十九歲與此婦隣居偶然説笑不敢調戯蔡太守判笞責五十下以儆○陳顯亭訴稱家中失去自鳴鐘一架由捕房緝獲人贓請爲給領林紀福訴稱家中失去錫燭臺亦是此賊行竊竊犯陸阿福認竊求恩捕頭稱陸己屢犯行竊蔡太守判發捕房管押四月贓交兩失主分别認領○抱探顧阿六禀稱小的緝獲連次犯竊之陳阿寳起到衣物甚多失主計共十餘家劉金林應會紀張高順徐嘉金唐竹甫艾慶裕竇德紀徐廣裕袁劉氏戴世堂金春生馮雙全陳玉成等各失主投案各報失物叩請領回該竊犯供蘇州人年二十六歲向爲木匠屢次犯竊從未破案今被抱探拿獲尚乞施恩蔡太守判發捕房管押一年起案之贓父各失主分别認領○鍾方玉控方紀園誣竊一案曾列前報兹悉鍾方玉又名山玉是日手持手巾包内洋銀二元七角烟灰一兩路經寳善街突遇方紀園卽綽號小湯檲等四人驀地扭住妄言搜查竊案遂將包内洋銀烟灰攫去旣報捕房卽由包探拘獲小湯糰解案蔡太守訊供之下方俯首求恩祗稱洋銀烟灰不知去向太守因判枷號示衆云 
[法界捕房璜案]  
　　日前有恒洋行經收房租人張金盛控迫吳研全積欠洋銀二十七元朱明府庭訊之下押令限期措繳吳自甘覊押並不料理昨日朱明府飭提研鞫吳供詞一味游移明府喝令掌頰吳始稱姊氏家居新德興里第七號屋内姊丈已故可令外甥趙坤全保出料理明府着仍還押俟傅趙來保去○周也卿控謝汝川欠銀一家已見報章昨日朱明府在捕房時經陳麟科繳到鴻順莊票銀五十兩並稱遵諭繳案請着謝出立借票明府準之諭令於下期投案候示復謂謝曰爾之銀如何謝稱今明可繳明府謂今姑格外從寛准於下期繳到如再延抗定予嚴懲隨着包探王榮培至該莊收銀存案以待給領○竊衣被獲一案前已兩記報章前日明府飭包探王榮培郁廷湘帶同船夥吳建高至新閘船中搜取贓物洎該包探等去時船已不見尋至南巿二十五鋪浦中方得獲住然祗吳妻及小孩在船因卽雇船拖回洋涇浜内旋將船中木箱二口曁零星物件起人捕房昨晨明府飭提在押之劉士誠劉董氏吳建高吳王氏小女孩等一干人原告源豐祥董冠三乾昌仁何金生投案候質包探禀稱當獲劉董氏時在身畔搜出洋銀五元内四元有桓德當印記因至該當查得是日該氏去質羅裙二條得錢四千二百六十文 
 
 

Page 4

 
 
當票無着贓　吊來明府將羅裙給董辨認董稱確係原贓惟尚少一條何稱尚少藍濮院綢女褲一修明府飭將起案之木箱開看則箱中見元縐裙生紡裙藍竹布零碎各色洋布花布不計其數大都均係竊來並有新絞絲銀手釧銀梳等物劉供詞閑爍明府飭重笞五十板劉董氏供各物均出錢買得明府謂然則當中吊出之裙亦係賈來乎劉董氏等卽當堂囉唣明府以劉董氏人贓並獲尚敢抵賴着先掌頰四十下暫行還押俟失主領物後再行核辦怛德當清追質本明府着於下期投公堂給領當包探等將該船押至捕房前河中時洋涇浜上觀者如山捕頭因派巡捕爲之彈壓不料竟有甲乙二人矢口毒詈致被拘入捕房明府問案旣畢飭提訊究甲供姓李名啓瑞乙供姓吳名阿根同在小東門外野荸薺茶食店爲夥是日往靜安寺拈香回途經是處不敢多事明府問有人具保否同稱有明府隨申斥一番交公館馬路大興茶食店保去 
[更正]  
　　昨報刊有復設賑所一條承交二字實係敝處二字合亟更正 
[上海四馬路文報局内山東賑捐收解處接到災區劉浩如先生來信]  
　　滬上諸位善長大人公鑒遠違道範依慕殊深敬維籌祉增綏德躬納祐爲慰頌私東省頻年水患民不聊生去秋青州府屬之高樂博壽武定府屬之利津蒲臺等邑復遇奇災飢民日斃無算盛杏蕬觀察欲爲援手特派周少逸太守辦理青屬賑務又邀瀚等來辦利津初十日由烟臺携帶賑銀一萬餘兩現錢三千餘串乘泰安兵船至鐵門海口望日行抵利津縣城沿途經過村庄土室纍纍炊烟悉斷遇拆毁房屋者詢具價則木柴每斤不過一二文草屋土墻木料有幾小民生計可謂水盡山窮且糧食盡而食及麥苗麥苗盡而食及青草卽從此和風甘雨亦已有熟無收合計利邑三百六十四村庄無庄不災無災不重無村不賣人口無日不有死人小兒女乞賣於途每歲售錢百文無人顧問據二溝子地方飯店云頃間隔壁餓死三人前數日有一家七口因餓極同時縊斃者堯天舜日之朝别有此愁慘世界目睹情形不禁流涕瀚去年辦賑務皖以爲災民之苦無可再加不意利邑困苦情形更十倍於是也聞附近之濱州蒲臺等邑災九相若大約遲賑一刻卽多死幾人瀚等惟有殫竭心力趕速查放以仰副盛觀察曁諸善長胞與斯民之意現准於二十日先從被災最重之東鄉查起依次徧及災區旣廣且重查放須較豫皖沮寛惟賑欵無多僅能敷衍目前窮民待哺方長何以爲繼且濱蒲同一蒼生亦應設法援救現中丞奏請奉天開禁籌欵購粮平糶又撥銀五六萬兩分辦各邑春賑急須借助義賑以濟官力之窮諸善長具大慈悲且東省窮黎夙蒙哺養尚求始終援救力籌巨欵俾慶更生並日盼　佑之施子英二君速來至以爲禱刻同辦利賑者係徐染香盛魯卿盛我知陳宜三屈又鑑嚴玉　徐靜山及瀚八人專此馳布敬請德安伏惟慈覽劉瀚等同人謹肅三月十八日利津發 
[惠藥鳴謝]  
　　昨有友人餽以七露膠云得自寳善街瑞昌鞋鋪蓋在彼寄售者可以清肺可以辟瘴余適微𠻳取以嘗試滿口生津𠻳遂止是殆獨有秘傳者與謂予不信請閲本報後告曰購而嘗之 
[  魏塘再再生郭君少泉以首夏十有一日移硯更上一層樓後面之清和里譜喜遷鶯調以賀之卽希拍正]  
　　如椽之筆正善畫工書可稱雙絶貫月乘槎長風破浪曾作日東游客盛説雞林重價競識蛉州題壁游倦也便朗吟歸去行雲旋遏聽説休羡那蘭渚輞川總已成陳迹富貴驕人文章吐氣何似鳩能藏拙借得一枝棲處也算廣居安宅與君約好携撙過訪聽吹長笛[  高昌寒食生拜手]  
[浙省撫轅抄]  
　　三月廿八日侯琫森禀銷厘捐局襄辦文案差叩辭赴海昌厘局○廿九日楊葆彞禀缷藩司委防軍差收支督銷差禀見叩謝前署泰順縣莊炯文交缷回省禀到○三十日候補道鄒禀知交缷保甲局務進見通判徐樹淵禀見辭赴常山厘局差○四月初一日候補道鄒禀知本日接辦採訪局務進見○初二日通判延康禀見辭赴清湖厘局差○初三日候補縣丞李恩棣禀銷會查平湖縣牙帖差前署安吉縣典史楊文濤交缷回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[德惠源源]  
　　啓者作奉香港東華醫院賜函承寄下第一次山東賑捐規元一千二百三十兩由麥加利銀行韋文圃兄交到又揚州福和祥公所來捐洋八百廿二元又接揚電局盛我翁來電有梅花書屋捐洋六百元三桂書屋捐洋三百元均助東賑屬先登報洋卽匯上等云正值嚴佑之諸君催款孔亟之際蒙此德惠源源莫名感仰謹代災黎九頓百叩專肅刊佈藉鳴謝忱[  上海文報局賑所同人謹啓]  
[雪鴻誌感]  
　　漂萍世載悵浮生憔悴他鄉歲又更矯俗任遺無賴誚感時空作不平鳴春風南國相思苦夜雨西窗欲别情安得酒兵能百戰朝朝爲我下愁城欲向羅浮縱大觀蹔於穗石一盤桓空山未許袁安臥末路誰憐范叔寒不分伍簫竹巿乞那堪馮鋏倚門憚春來杜宇聲聲呌攬得覊人去住難强憑酒興作高談菜把能驕肉食慙幕燕飄摇人不識轅駒局促我何堪灰成猶溼將殘蠟絲斷終牽未死蠶百感茫茫誰遣此杏花春雨夢江南自古儒生席上珍幾人賞識出風塵天涯冷落眞同恨逆旅光陰不算春客泪尚開三徑菊鄉心時繫五湖蒓愁予又唱陽關曲折徧青青柳色新銜芝詞兄箱隸桐鄉幕遊穗石相逢萍水遽訂苔岑展望族於濓溪家儲鄴架切歸思於震澤棹鼓吳艭臨别贈言撫懷增感夫以壺飱樽酒殷勤結客之情春樹暮雲惆悵懷人之句人生聚散本自無常我輩情懷何堪輕别君眞達者旣倦飛而知還僕亦恨人寫離懷於逆旅世載之光陰易擲半生之志願難償早歲負薪買臣氣沮中年担笈季子情傷佯狂貰酒之家浪遭白眼憔悴迷花之路夢斷紅顔落拓江湖蕭條書劍幾回泣玉誰與分金班超之筆難投祖逖之鞭未著書生有志枉棄介子之觚食客無能濫下陳公之榻文章憎命廡下之意氣難銷歲月無情鏡裏之鬚眉漸改茫茫後顧鬱鬱久居餐騷客之菊英覊愁莫喻紉美人之蘭佩遲莫徒嗟而况蝴蝶夢中迷離遠道鷓鴰聲裏懊惱陽關握手西湖忍折楊枝之緑傷心南國恨抛豆子之紅同是天涯備嘗客况忽爲地主轉送人歸到處銷魂更甚江淹之賦别頻年落魄眞同杜牧之傷春無限低徊幾番綣繾飄飄乎身如鷗泛渺渺兮目斷鴻飛贈行分庾嶺之梅狐芳共抱招隠訂小山之桂後約猶賒呼來祖道餘杯莫解牢愁於病渴寫得離騷滿幅聊供結癖於嗜痂○周君銜芝與余同客嶺南風雨聨牀幾經一載每當把酒論文挑燈話舊各抒所見悉化町畦誠旅館良伴也今春遽賦言旋客中送别倍覺黯然爰撰客裏不堪聽杜宇天涯同是感江州一聨書以贈之而傀儡塡胸終若未盡傾吐復成四律并繫以辭援翰攄懷百端交集正不知天下有情人其引予爲同調也否[  亦以異齋主人惜玉生又識]  
[揚州福和祥莊代募山東捐賑細户清單]  
　　壽萱氏助洋八百元無名氏五元俞知美堂五元寗郡無名氏五元吳順昌二元旋三和二元汪捷三一元王鴻禮一元張恆卿一元以上如數卽四月初七日卽託楊予雲兄解交上海文報局内山東賑捐收解處彚解散放合併聲明[  上海文報局内名解山東賑捐處代啓]  
[上海四馬路文報局内恊賑公所經收蘇城醬業公所賑欵細户清單]  
　　補登三月廿二日○潘仲溪翁募成德福壽洋八十六元祝俞氏完願六十元蔣寳筌翁手汪潘氏求病速愈三十元李彤伯求病速愈二元厚德堂王病愈完願洋五元錢幼竹翁手汪綱之八百文王刁氏五百文補不足三百八十文存心子手施世經堂十元會稀五齡童子二元無名氏梁阿毛無名氏徐楊氏無名氏五户各二百文無名氏四百四十文無名氏二元以上共合計洋二百元合併聲明 
[上海北巿絲業會舘籌賑公所施少欽經收奉直豫皖山東揚鎭賑捐三月廿八日第二千零六十七次清單]  
　　壽萱堂規銀二百兩凝遠堂時官名敏爲出瘄子平安還願洋二百元信女陳氏求赦免平生罪過一百元盛川程陳氏以節儉資求病速愈一百元武林渤海氏求病减五十元張伯勤經募病愈人由嚴佑之先生來規銀三十兩零六錢九分四厘合順質洋廿元蛟川無名氏求母病卽全廿元公記由永達仁號來廿元崑山會泰源代無名氏十五元蔡裕記十五元銅洋三元蘇州陳震元子凝泰將息衣飾典資洋十元舟直鎭殷樹榖十元林焜煌求腹脹脚腫速愈十元林榮慶號顧秋濤各二元王店仁興典節省酒資八元趙心銓爲高氏母求保長壽六元侯笑蓮五元午橋弄徐宅募蔣惟尹由常熱寄來四元葉張氏移禳星費四元無名氏四元泗涇裕康號諸人三元金山縣署同人二元無名氏做生辰資移助二元金輔丞祈目疾速愈二元無名氏二元黄頤慶伯記冀眷屬平安二元慶安汝南氏由王江涇周公和來二元又汝南瑞記一元油車港朱子照求幼子永生關煞開通一元蘇州鹽公堂蘇仰泉求平安蘇將氏各一元汪姓求病愈一元金在章一元屠鎭了願生一元銅洋一元陳姓五角大成號汪紫書先生來敬畏齋洋一百六十三元八角六分朱大吉十元零二角待有方恐無機朱賑基六元節衣費人四元八角八分押歲錢移助人二元三角六分竹荃居士無名氏各二元困知山房杏農氏無名氏惕安氏四户各一元無名氏五角又二户各二角朱少記胡氏各四角洪偶卿金益美朱拭記朱尚之朱文軒拭氏朱大境朱簡卿惕非氏潘氏項照亭李英海朱繩武朱鳳亭朱振十五户各二角共三十一户各洋二伯元漢口升昌典方微忱募方寸居求氣痛速愈九八它平銀廿兩金聽竹求目疾愈十兩二户合批見規元三十兩零七錢五分五厘又募笑圃氏求合家大小平安十元吳裕隆求愈脚疾三元金玉賑祈内人病速愈並還心願二元金用和祈合家平安還舊愿不書名三户各一元小海氏錢三千樂安氏保平安小樵氏汪寛甫四户各一千文方微忱一千三伯五十文保安氏九百文無名氏求目疾愈環古居汪意齋三户各五百文無名氏一百文共十七户合洋三十元滸浦裕通號曹雲溪洋四元又募羅錦山無力子有心人三户各二元周少蓮裕通金吟香殷德發桂森堂金雲泉孫亮甫裕通八户各一元潘菊亭屠憶春陳石洲羅虞廷陸若華勉力子無名氏羅福林太太屠憶春唐錫卿王雲波余宏仙史和卿無名氏金幼香求目病卽愈無名氏十六户各五角共廿九户合洋廿六元嘉興寳順募募李培之七角求平安三角又二角又一角李乾三四角陳子記范廣記葉壽記南沙氏汪榮記五户各二角金廷記無力人程樂記三户各一角共十三户合洋三元邵魯記銅洋一元 
[上海四馬路高易内籌振所陳詠南經收河南皖北奉直揚鎭山東三月十六至二十日第一百零一次振欵清單]  
　　十六日杭關元泰新棧募人册陳益平洋一元一角王子翁一元呂宋來半元徐禮富陳致和各二角共捐洋三元十七日春水緣波士求萱悉速愈助洋二十元養心氏洋一元無名氏半人册移放生欵洋二元善昌榮寳號交來陳羅氏助洋一百元了愈完愿助山東洋二十元無名氏銅洋一元南沙學署悔過軒主人洋一元富春堂主人洋二元盛澤許利川善士募無力子求病愈助山東洋二元十八日東臺湊童留蔭齋翁寄來陳芳芾爲先父資冥福洋十元十九日見冊成泰愼記袁琢人各洋二元綱榮氏洋一元見册一林豐洋十元蕭邦興五元見册章楚藩洋半元榮陽氏四角龔勝卿鄭敬甫鄭濬秋李炳源陳滬璋各二角邵攸亭一角共洋二元施冊項祺壽堂長房助山東洋二十元急募山東册辦香書屋魯國氏洋四元見册未至齋洋二元恊成乾寳號交來海鹽朱大善士寄來妙香閣助山東河南一百元高易行五友洋六角松江方古山莊寄來信女張氏遠神元寳香燭移振山東洋四元烟臺同源棧募人册潘桂叢需助徐蘭亭董瑜張志行永與和李鳳崗同源棧德興棧遲竹各洋一元共捐洋十元内有銅洋一元鄭氏保生産平安洋一元無名氏一角二十日人册蕪湖蘇新泰銅洋五元愧少氏洋一元挹註子洋四元己百堂生花舘各洋二元松竹軒三餘堂笥經堂耐雪齋文若記各洋一員共捐洋十三元見册無名氏洋五元益大隆洋半元無名氏四户各洋半元無名氏四角無力子二户各三角無名氏無用子各二角退補軒秋桐軒無名氏各一角共洋九元二角見冊研石山莊洋一元隠名氏錢四百文撫銘氏三百六十文勉力子三百文共捐洋一元錢一千零六十文伸洋一元蔚豐厚寳號交來施冊陜隴敦本堂迎恩堂各銀二兩積福堂一兩五錢二分劉惟德堂五錢聚發和義昌當王道平石廷玉李煥文李佩分朱正午牛茂倉馬澄本李自各四百文源吉當宋希郊高守先邊來儀李逢春秦金鑑雪兆瑞馬祥河張寳箴馬篤舒範張毓祥丁金斌各二百文共捐銀六兩二分錢六千六百文合伸來規元十兩五錢二分人冊椿萱堂洋六元麗候韻玉舘各洋一元和清子夢香燕榖錫齡各洋半元共洋十元李氏保兒子均脱難洋二元以上總共收規元十兩五錢二分英洋三百六十一元四角銅洋七元 
 
 
 

Page 11

 
 
[光緒十五年四月初一日京報全錄]  
　　宮門抄○諭旨一道錄前○發抄硃批四道○閩督卞奏報交卸將軍印信並海關關防日期摺○直督李奏爲叩閽人犯迭經查審衆證明白按例定擬摺○又奏爲繁缺知縣互相業調摺○又奏請奬勵片○又奏請暫緩道員引見片○又奏爲甄别知縣片○四月初一日刑部都察院大理寺正黄旗值日無引見○禮王等春操完竣覆命○絪貝勒盛昱各續假十日○吏部呈進月官卷○太常寺奏派分献之大臣派出鍾公德公○召見軍機○發抄歧元等奏考試繙譯錄科及童試完竣奉硃批禮部知道欽此○陳彞奏安省停止賑捐奉硃批户部知道欽此○又十三年分江廣漕糧海運完竣出力人員請奬奉硃批吏部議奏單併發欽此○又遊擊周順林改留湖南補用奉硃批着照所請兵部知道欽此○○頭品頂戴閩浙總督臣卞寳第跪奏爲恭報微臣交卸暫署將軍印信並海關關防日期恭摺仰祈聖鑒事竊臣於光緒十四年十月二十四日准前署將軍楊昌濬咨開具奏交卸督篆一摺奉到硃批着卽速赴新任福州將軍着卞寳第暫行署理欽此十一月初二日准前署將軍楊昌濬差員將福州將軍印信及閩海關關防移交前來臣祗領任事奏報在案兹調授福州將軍希元於本年二月十四日抵閩臣於十五日派委左司協領兠欽等謹將福州將軍印信並閩海關關防曁勅書文卷等項移交將軍希元接受訖所有臣交卸暫署將軍印信閩海關關防日期理合恭摺具奏伏乞皇上聖鑒謹奏奉硃批知道了欽此○○大學士直總督一等伯臣李鴻章跪奏爲叩閽人犯供詞狡展迭經查審衆證明白按例定擬恭摺仰祈聖鑒事竊照曲陽縣民人田明和在道旁叩閽呈控田洛武等挑溝淹其禾苗築隄挖其地畝並賄串書役朦弊私押凌虐等情一案前經刑部將田明和照聖駕出郊衝突儀仗妄行奏訴例擬杖一百發近邊充軍其所控情卽仍交直審辦卽使得實亦治以衝突儀仗罪名等因當飭陞任臬司陶模前署臬司方濬師現任臬司周馥迭次委查確審兹據周馥具詳前來並飭藩司松椿提證代審無異臣逐細覆核緣田明和籍曲陽縣與田洛武盧聨奎等同村田明和平日好訟曾於光緒六七年屢與田新和等因地爭控並赴步軍統領衙門控告旋經解回審虚銷結該村西首舊有沙河護村隄一道先因天氣乾旱經田洛武等公議建閘桃溝以便以水灌地計可灌者約有三十頃其挑溝之處係租用民地每租地一畝每年給糧四五斗不等均出自引水灌地之家至所需建閘挑溝之費亦按可灌地畝攤派田明和地畝相距較遠不能引灌並未出費更無溝水淹其禾苗嗣因舊隄被水冲决難就原止施工經田洛武等公議向東移進數丈另築新隄其北首仍靠原建閘座至築隄所佔河灘荒地係田洛武盧聨奎田世楷田洛布田洛克安洛調田洛曾范洛來安洛政等九人出錢向承種之家置買亦有情願捐地不受價者並無田明和地畝在内其築隄工費仍按受益地畝攤派田明和亦未出過分文光緒十年五月田明和因見田洛武等引水灌地收成豐稔心生嫉忌又因新隄佔用河灘荒地本無錢糧當日誰先墾種卽誰爲業主今田洛武等向承種之家置賈頗有利益意圖爭佔卽揑砌田洛武等挑溝淹壞伊家禾苗並築堤挖壤伊家地畝等詞赴縣呈控經該前縣于長達勘訊係屬誣告因其狡供不服量予責懲田明和復以前情迭次上控批飭定州審訊未結又添控情節在道旁叩閽迨由部遞回仍復狡展屢經臬司派員張大中張鐵珊唐則瑀前往節次查勘委無淹壞田明和禾苗挖壞地畝之事傳集案内人證及鄉地田慶楊立誠衿民安樹吉安履泰田世誠安樹梅楊咨德成棟蘇瑞田得年田敬宗曁田明和族人田桂香田述曾田秀堂等皆稱田明和所控各節實係虚妄又提被証田洛武盧聨奎楊洛恒張洛佐蕭洛尚田庫等至省一再研審均稱被誣亦無承種黑地及賄串書役朦弊私押凌虐乃田明和刁健異常堅不吐實查田洛武等建閘挑佔係爲引水灌地實於該村附近田畝有益其移築新堤則以舊址難再施工因時制宜起見溝隄所佔之地或出資租買或自願捐助並與田明和無干該民人因地畝相距較遠不能得引灌之利又因他人先墾荒地事後希圖爭佔任意妄訟旣經迭次勘訊衆証明白案無疑義未便任其狡展致被証久受訟累應卽照例擬結查例載本犯實在刁健堅不承招者如該徒罪以上仍具衆証情狀奏請定奪等語此案田明和呈控田洛武等淹壞禾苗控壞地畝並賄串楊洛恒等朦弊私押凌虐各情均屬子虚按律反坐罪止杖徒惟在道旁叩閽爲重自應仍照刑部原議依聖駕出郊衝突儀仗妄行奏訴例擬杖一百發近邊充軍至配折責安置係堅不承招並照例奏請定奪據供父母年在八旬以上並無次子應否留養聽候部議其牽連被証均無不合應毋庸議除備錄詳細供招咨部外所有此案迭經查審衆証明白按例定擬緣由理合恭摺具陳伏乞皇上聖鑒勅部核覆謹奏奉硃批刑部議奏欽此○○大學士直總督臣李鴻章跪奏爲繁缺知縣互相對調以期人地各得其宜恭摺仰祈聖鑒事竊據布政使松椿按察使居馥詳稱　間縣知縣係附府首邑旂民雜處政務殷煩又當東南各省往來大道並有子牙河工程冲繁難三項沿河要缺非精明幹練之員難期措理裕如現任知縣馮端人年六十四歲河南祥符縣優貢生由官學教習期滿以知縣分指直同治元年到省題補雞澤縣知縣調補玉田縣知縣旋請開缺回籍修墓光緒十一年回直坐補玉田縣知縣因廻避姻親調補河間縣知縣十三年十一月到任辦事雖無貽誤惟與此缺不宜未便稍涉遷就自應酌量揀員對調查有饒陽縣知縣王本坫年四十歲山東長山縣舉人由中書科中書改捐知縣指分直同治十三年到省題補清河縣知縣因廻避原籍五百里以内調補完縣知縣復調補饒陽縣知縣曾署蠡縣武强縣宛平縣並兼理大興縣請與馮端人互相對調具詳前來臣查王本坫歴膺煩劇明幹有爲河工亦尚熟悉以之調補河間縣知縣堪勝三字沿河要缺之任所遺饒陽縣知縣雖亦係三字煩缺但非附府首邑不當大道較河間縣事務稍簡治理尚易請以馮端人調補似此一轉移間人地各得其宜庶於地方有裨該員銜缺相當毋庸送部引見王本坫任内並無承審積案承緝盜案徴解錢糧已起降革叅限處分且題調要缺一切因公處分例免核計其應完罰俸銀三百三十七兩五錢已於本年二月初六日完解司庫馮端人亦無違碍處分核與互調之例相符除將王本玷罰俸各案清册咨部外理合恭摺具陳伏乞皇上聖鑒勅部核覆謹奏奉硃批吏部議奏欽此○○李鴻章片再修復熱河宮墻泊岸堆撥倉厫並武列河大石壩各要工出力人員前請俟事竣擇尤給奬奉旨允准嗣因吏部議駁復經臣等於工竣後覆奏奉硃批着仍遵前旨准其酌保數員等因欽遵在案飭據原辦工程知府陳慶滋等開送前來臣查修河築壩皆爲保護園庭要地工大費巨爲熱河百數十年所未有各員於叢山狹嶺中登高涉險胼胝經營時閲年餘甚形勞苦且武列河狂猛難治前年六七月間工未及半山水暴發奇險迭出賴各員力與水爭節次搶護平穏俾數十萬金工料及合郡商民均得保全洵屬奮勉異常有裨大局自應擇尤酌請獎叙臣覆核並無冐濫仰懇天恩俯准照擬給奬以示鼓勵除千把等弁另咨兵部核獎外理合繕單會同熱河都統臣謙禧附片具陳伏乞聖鑒訓示謹奏奉硃批吏部議奏單併發欽此○○李鴻章片再准吏部咨口北道吉順歴俸已滿六年應給咨赴部引見等因查該道屬張獨多三廳前地面現正清查馬廠荒地前令吉順督飭勘辦並照章收檄押荒銀兩發給部照事務煩重必須一年經理方免轇轕應請暫緩給咨俟事竣再行赴部理合附片陳明伏乞聖鑒勅部查照謹奏奉硃批着照所請吏部知道欽此○○李鴻章片再道府州縣無論何項勞績保歸候補班人員應自到省之日起予限一年詳加察看出具考語奏明補用兹查有候補知縣何仁源到省一年期滿例應甄别據藩臬兩司具詳前來臣查該員何仁源敏練安詳堪以留省照例補用除履歴咨部外理合附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒十五年四月初二日京報全錄]  
　　宮門抄○諭旨一道錄前○發抄硃批五道○江撫德奏爲審明定擬摺○將軍定等奏報勘估要工應需料銀數目摺○四月初二日工部鴻臚寺正白旗值日吏部引見三十七名鑾儀衛十四名廂紅漢二名○察哈爾副都統永德到京請安○毓麟由籍回京請安○大額駙續假十五日○慶福請假十日○侍衛處奏派稽察○壇牆之大臣派出致麟英信明秀恩光熙敬容山○召見軍機徐樹銘汪鳴鑾永德○發抄定安奏驛站苦累援案懇請支借馬乾銀兩奉硃批着照所請該部知道欽此○剛毅奏藩司豫山到省飭赴新任奉硃批知道了欽此○又酌改營制案内裁改官缺繕單呈覽奏硃批兵部議奏單二件併發欽此○又動撥文塲經費銀兩奉硃批户部知道欽此○又解地丁京餉奉硃批户部知道欽此○○頭品頂戴江西巡撫臣德馨跪奏爲遵旨審明定擬恭摺具奏仰祈聖鑒事竊照義寍州民張家惴等各自致傷張汰和等身死屍母張黄氏揑詞遣抱京控一案前經都察院奏奉上諭都察院奏江西義寗州民婦張黄氏遣抱以族兄張紀全等殺死伊子張汰和等三命該州知州改謀爲鬥朦混勒結等詞赴該衙門呈訴此案業經江西巡撫審明具題由該部會核題覆兹據該氏所控各節與原題不符是否揑詞瀆控抑或另有别情着李嘉樂督同臬司親提人証卷宗秉公復訊據實具奏告張堅修該部照例解往備質欽此當經行司欽遵委員行提人証卷宗來省發委審辦去後嗣據委員南昌府知府崔國榜以提訊兩造供詞各執要証張明有等外貿限内實難完結詳經咨部展限旋據屍母張黄氏於未審之先具結呈悔並催提要証張明有等到案提集訊明議擬解由署按察使命蓉鏡覆審轉解前來臣親提研鞫緣張家惴卽家瑞又名成章張鎭圍卽城修均籍隸義寗州與緦麻服姪張汰和緦麻服弟張景山均隣村居住素睦無嫌州屬土名唐家灣梅坑口地方張家惴與張太和各有田畝田旁各自安設水碓均藉田旁圳内流水激轉碓輪以備舂米榨油之用張汰和水碓在上張家惴水碓在下各管各碓從無爭競光緒八年九月初間張汰和因水圳上游泥沙淤塞流水不歸下游伊所設水碓不能轉輪卽在張家惴水碓附近公地内另開一圳分水設碓張家惴瞥見聲言水勢分洩有碍伊家水碓向前理阻張汰和不理口角备散是月十八日張汰和携帶鐵鋤與弟張景山張品高並張　修由工回歸適張家惴與子張鎭圍並張墻修張塘修携帶禾鎗赴田工作彼此路遇張家惴提及前事斥罵張汰和不應另開新圳張汰和回詈致相爭閙張汰和舉鋤向張家惴毆打張家惴閃側用禾槍戳傷張汰和左肐肘左骽肚張汰和轉身舉鋤撲毆張家惴用槍嚇戳適傷其左血盆骨倒地張家惴棄槍逃跑張景山拾槍追赶張鎭圍上前攔勸張景山斥護用禾槍向戳張鎭圍將槍奪獲張景山舉脚向踢張鎭圍用槍戳傷張景山右骽張景山舉拳撲毆張鎭圍用槍嚇戳適傷其下部倒地張　修攏護亦被張鎭圍用槍戳傷右血盆骨維時張品高與張墻修爭毆張墻修用槍戳傷張品高右脇左䏩膊逃跑張品高追赶張塘修攔阻張品高舉拳向毆張塘修用槍戳傷張品高右䏩膞張品高舉脚亂踢張塘修用槍戳傷張品高左右膝張品高撲向拚命張塘修用槍戳傷張品高咽喉倒地經張圮善張明有路見勸住張明有有事走回張圮善與張　修報知張汰和等之母張黄氏往看問明張汰和張景山張品高傷重均逾時殞命屍母張黄氏投保報經前署州葉德元勘騐獲犯訊供通詳嗣據張黄氏續控張紀全張堯修爲在塲兇犯並控經司府批飭州覆訊究詳又經提集研訊究明張汰和張景山突被張家惴張鎭圍因爭毆各自致傷身死張品高實被張墻修張塘修共毆致傷身死此外並無在塲帮毆之人張紀全等亦非在塲兇犯勒緝逸犯張塘修等未獲將現犯張家惴張鎭圍均依律擬絞已入光緒十三年秋審會勘彚疏具題張黄氏因張汰和等被張家惴父子殺弊張塘修張墻修遠逃未獲止有張家惴張鎭圍二人抵命憶及張紀全係張家惴之孫張堯修等與張家惴房分較親後事均在塲觀看若一併牽控在内必能邀准一時痛子情切控稱改謀爲鬥故出勒給添砌情嗣倩過路不知姓名測字人做就呈詞赴省翻控並遣子張堅修晉京赴都察院衙門具控奏奉諭旨交審將抱告張堅修遞解回江委提全案人卷解省委審並准刑部咨覆將張家惴張鎭圍二犯於十三年秋審緩决案内扣除另行辦理提訊兩造供嗣各執必須要証張明有張圮善到案質審方能定讞行據義寗州催提張明有等先往湖北省貿易隔省關提有需時日咨部展限迭次催提未到旋據張黄氏以原辦並無枉縱現已自知錯悞據實呈悔求照原辦結案行提訊供與所呈無異正在催提要証質訊間張黄氏在管患病騐報醫治無效身故禀府札委署南昌縣知縣汪綬之騐訊詳報批飭歸入正案辦理兹據傳到要証張明有等訊明議擬由司勘轉經臣提審據各供前情不諱究明委非預謀紏毆有心欲殺亦無起衅别故及另有在塲帮毆之人案無遁飾查律載緦麻尊長毆卑幼至死者絞監候等語此案張家惴因張汰和在該犯水碓相近之處另開新圳引水設碓該犯恐分水勢有碍伊碓理阻不允口角各散事後路遇提及斥罵起衅爭毆與子張鎭圍各自致傷張汰和張景山並在逃之張墻修張塘修共毆致傷張品高各身死查已死張汰和係張家惴緦麻服姪張景山係張鎭圍緦麻服弟死雖弟兄犯屬父子惟係各斃各命自應各按律問擬張鎭圍除刃傷緦麻服弟張　修平復輕罪不議外應與張家惴均合依緦麻尊長毆卑幼至死者絞監候律擬絞監候事犯覊禁雖在光緒十一年正月初四日恩旨以前惟招解在後毋庸查辦俟秋後處决屍母張黄氏揑詞翻控本千例擬惟係痛子情切於未審之先卽據實呈悔且已病故應毋庸議抱告張堅修聽從母命赴京遞呈究有不合應請酌照下應重律擬杖八十折責發落張堯修張增修張壬修訊無帮毆情事應與救阻不及之見證張圮善張明有並張黄氏在管病故並無凌虐情獘之官媒均毋庸議張　修傷已平復代做呈詞之不識姓名測字人無從查傳該處水碓前已飭令兩造照舊疏濬引水所開新圳塡塞嗣後不准另開以杜衅端案經訊結未到人證邀免提質無干省釋逸犯張塘修等飭緝獲日另結除全案供招外咨所有審明部定擬由理合恭摺具奏伏乞皇上聖鑒勅部議覆施行謹奏奉硃批刑部議奏欽此○○奴才定安阿克丹跪奏爲勘估永陵汭岸要工應需工料銀兩數目並請援案支領實銀恭摺奏祈聖鑒事竊查去歲十一月間經前任將軍慶裕會同奴才阿克丹奏明汕岸被冲各工情形較重亟應修理請俟今歲春融委員前往詳勸檄估興修等因奏奉硃批該衙門知道欽此欽遵在案兹屆春融之際謹按欽定吉方立成新書與永陵圖説詳加檄對今年已午二方宜修奴才等遵卽會派佐領依勒杭阿律帖式慶雲前赴工次履段詳勘核估去後兹據禀稱謹勘得革倉河泊岸由巳方首起至午方末止南岸接連冲刷共湊長九十八丈寛四五丈至八九丈深五六尺至一丈樁笆被冲大半欹落無存北岸接連冲刷共湊長一百三十三丈寛四五丈至五六丈深六七尺至一丈樁笆冲刷欹落大半再已方冲開决口一處長九丈寛三四丈涳七八尺不等已午方中間冲開决口一處長六丈寛二丈深六七尺不等蘇子河北岸向對已午方河堤冲開水勢漫溢北轉與艸倉河匯流將中間車道沖刷共長一百一十三丈蘇子河北岸河堤石子偏陂順水壩一道漫冲長一百四十二丈五尺寛四丈並有被冲樹株倒斜大半均應照式補修第此工若照向章遠方取土未免需欵甚鉅請以挑挖河身淤積之土就近平墊車道以節經費謹照例價覈實估計共估需工料實銀八千九百二十二兩二錢一分六厘等情結報前來奴才等覆核無異惟此頂工程關係綦重若按核減章程銀錢票三項兼支實屬不敷工用請照光緒九年修理已方泊岸奏蒙恩准支領實銀成案請領實銀以期工堅料實而昭愼重如蒙俞允奴才等卽行飭員由盛京户部銀庫照數關領赶緊興修工竣照例造册覈銷並請旨飭下欽天監於本年四月内選擇吉期行知到日遵卽開工謹將勘估泊岸要工並擬請援案支領實銀各緣由理合恭摺由驛具奏伏乞皇上聖鑒謹奏奉硃批着照所請該衙門知道欽此 
 
