# 1903 - 137 - 4910808

 

Page 1

 
 
[敬募急振] [  申報館協振所啓]  
　　天災流行無歲蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黄河決口數百里内外室廬牲畜漂没無存而廣西又因匪徒揭竿肆行焚掠今雖亂事稍弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康缰子孫逢吉者此理可操劵卜也肅此佈陳惟希垂鑒 
[九通目錄定期增價啓] [  圖書集成局白]  
　　九通一書卷帙浩繁海内劬學之士每以不便檢閲爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎本局初以嘉惠藝林起見每部售洋銀一元八角曾購本局股票者僅售洋銀一元邇因購者如雲虧折太甚定於五月初十日起每部一律售洋銀二元特此佈聞諸維鑒及 
[論雲南匪亂失陷臨安府事]  
　　嗚呼吾觀於今日之時勢眞諸葛武侯所謂危急存亡之秋也直隷之亂甫已卽繼之以四川四川之亂稍息卽斷之以廣西廣西之亂刻尙未定而雲南之亂又接踵而起先佔箇舊廠繼陷臨安府城攷臨安府在省治東南四百三十里相距甚近文官則有知府及建水縣駐焉武員則有鎭守臨元澂江等處總兵駐焉箇舊廠在府治東南去蒙自不及百里有同知駐焉其地固均非荒僻窵遠之所爲省中大吏地方有司官耳目之所不能周乃匪人周雲祥竟敢嘯聚狂徒揭竿起事以致箇舊廠臨安府先後失陷勢如星火之燎原是則匪黨之勾結匪勢之猖狂逆謀之潛蓄當非一朝一夕間事何省中大吏旣未覺察爲之防維於事前而地方有司官亦漫無所聞見任令其横流泛濫佔據城池乎或曰今之爲地方有司官者庸惡陋劣無所不至雖以中國千百之郡邑爲之有司者未必盡人如是然欲求其免乎如是則固十不能得一焉是故今地方之不至釀成匪亂乃皆有司官之幸事彼臨安各官亦適然而逢之耳未可獨以是責之也且卽於事前察知亂匪之不軌而無兵柄在手必須禀之各上憲請之武營各員弁或剿或撫方可兼施故以臨安亂事爲鎭守臨元澂江等處之總兵官罪總兵官固百喙不能辭也若徒以是爲臨安地方官罪　心論之似尙可恕所可異者督憲丁制軍前年巡撫廣西而廣西之亂事肇總督滇南而滇南之亂事又肇封　大吏其責在考察屬吏安靖地方丁制軍者其殆於封疆大吏之任或尙有所未迨乎兹雖欽奉上諭丁振鐸及巡撫林紹年均著交部議處臨安開廣道魏景桐革職留任營官魏榮斌管帶連家相馬朝桂麥貴安馬腎均著革職拔去翎枝効力贖罪並飭按察使劉春霖迅卽添募防營認眞堵剿會同該鎭道迅將府城克復赶緊捕拿首要盡法懲治然而廣西之亂丁振鐸治之於先而亂益加甚王之春治之於後而亂亦未平則今兹滇南之亂庸詎能於旦夕間可冀其敉寗乎夫滇省之亂初非突然而起也大約係廣西游匪竄入爲患故本年春間曾有匪千餘人在廣南府肆行作亂廣南府毗連廣西省之西林縣界故論者或謂滇省匪亂卽係廣西匪亂所蔓延當時臨安開廣道魏景桐曾飭白金桂麥貴安龍耿光等各武弁督率勇丁四圍兠剿匪勢不敵四散而逃奈何不竭力撲滅一鼓殲旃竟令其竄至臨安據城嵎負乎且臨安府城距蒙自商埠不過二百五十里之近滇越鐵路方在興工倘使匪燄日張不能卽加剿洗則損及鐵路害及洋人此又意中事而深足爲慮者朝廷雖諄諄以保護路工洋員人等毋稍疎虞爲諭試問滇南大吏果能自任其無虞乎嗟乎東三省之事方岌岌可危乃翹首天南又將貽法人以口實内訌外患相逼而來中國將竟無一片乾凈土俾爲武陵人之桃花源乎杞人之憂曷其有極 
[本館接奉電音]  
　　昨日午前京師飛電傳來旨一道敬謹譯登○四月二十六日内閣抄奉旨進良著賞給副都統銜作爲西寗辦事大臣照例馳驛前往欽此 
[電傳宫門抄]  
　　昨日午前京師友人專電告知本館云四月二十六日皇上召見軍機大臣及松壽善佺何永翰 
[俄保滿洲]  
　　英京倫敦來電云近有俄字報紙發爲議論大旨謂我俄政府今後當陸續將兵撤去向中國政府力保滿洲各處安靖無虞 
[奉天紀要]  
　　奉天來信云日來有俄國守衛鐵路兵四百名占住奉天北門外華兵所築營壘渾河之畔亦駐有守備隊四百名另有設戍舊時車站左近者其數未詳綜而計之約共一千名之譜聞之俄人言政府將派陸軍十六隊來此駐守平時約共一千六百名臨　可增至三千名或曰實共八大隊多至六千名二説未知孰是惟見俄人方在火車新站之側建築兵營二所共房舍二十餘間定於西歴十一月工竣并擬於距西門一西里之處　一俄人市肆直達省城南北東西各綿長十華里 
[俄人建塔]  
　　日本某日報云有客歸自奉天述及俄人度地開原城以磚石建一巨塔高至七層頂上立一靈鷲中層嵌碑文有普天之下永遠和好等語書以中俄兩國文字其意蓋欲要結彼處民人也 
[韓人責言]  
　　高麗漢城來電云本月某日韓政府電飭義州郡守務須視力之所及嚴禁俄人在龍川郡龍巖浦購取　民房屋田圃又　鄭者　　府　　諸俄　駐使請將條約所無之事不復施行俄使置之不答迨西歴五月 
 
 

Page 2

 
 
十四號韓廷更行文俄使明告以貴邦人民寄寓龍巖浦實屬有違條約且妨礙敝國主權云云説者謂此爲最後一次文牘蓋卽西人所謂哀的美敦也 
[非行新幣]  
　　美國紐約克來信云近日美政府令郵船名托麥司者由舊金山載新鑄銀幣六十萬枚至馬尼拉蓋以小吕宋諸島向用日斯巴尼亞銀圓今美廷擬鼓鑄新幣二千萬枚限四歴五月先成五百萬枚以便將舊銀一律禁用也 
[邸駕蒞津]  
　　天津西友來信云西歴五月十五號中國肅親王偕鎭國將軍毓朗由京蒞天津　其意似乎奉有密旨與北洋大臣袁慰帥互商機要也 
[撫軍過漢]  
　　漢口采訪友人云本任安徽巡撫調補浙江巡撫聶仲芳中丞於上月某日馳往湘中珂里省親及至則慈竹平安高堂無恙遂勾留數日秉節起行本月二十二日舟抵漢皋就大碼頭繫纜旋渡江赴省會拜會各當道然後返旆皖中 
[蒙王蒞杭補述]  
　　杭州訪事人云蒙古喀拉沁親王於本月十八日抵杭州十九日省中文武各官雇就湖舫陪侍雅遊並假左文裏公祠設筵公讌二十日洋務局防軍局許豫生畢畏三二觀察導往製造局閲視各種新式機器並詣吳山遊覽二十一日申刻由下馬頭登舟返申省中文武各官恭送如儀内河水師特派兵船四艘一路護送 
[鹺憲接篆]  
　　杭州訪事人云本任口北道升任兩浙鹽運使司恩新甫都轉銘於本月十八日抵杭本擬在安徽會館暫駐襜帷嗣因瀛眷人多不敷安頓遂假八旗會館爲行轅二十一日辰刻受豢後卽趨詣撫院禀知至前運司黄幼農都轉雖已調補兩淮旋因程雨亭廉訪經張香帥奏留一年故尙留浙江按察使署任 
[浙餉解京]  
　　杭州訪事人云浙省應解京餉前已解過三批四月十八日署藩司崔磐石方伯又札庫提撥庫平銀十萬兩委候補縣沈炯甫大令德寛管解定於二十三日兑銀釘鞘由滬航海北上 
[籌興水利]  
　　金陵訪事友人云前者粤東某巨紳具禀江寗藩署請准在省城創設自來水藩司李薌垣方伯諭候詳請督憲核奪一面移會派辦處妥議章程兹悉巨紳姓潘自言已集貲六十萬兩兩江總督兼南洋通商大臣魏午莊制軍恐尙不敷所用面諭方伯籌銀百萬助之方伯認籌三十萬兩復於日前柬邀籌防支應釐捐銀圓等局所總辦並鹽巡糧儲兩道江寗府知府上元江寗兩縣宰齊集派辦處公同商議各官皆樂觀厥成頃刻如數籌集旋經方伯禀覆制軍錫名利濟公司大約不日卽須開辦矣 
[私運銅圓]  
　　金陵訪事友人云此間制錢缺乏上憲欲救其敝飭江南銀圓局添鑄當十銅圓乃行之有年市中依舊寥寥無幾奸商私運誠哉罪不容誅已日前寳善源增盛等錢莊囤積巨萬銅圓準備偷運出省經人查獲禀官截留説者謂頻年各大錢莊販往銅圓殆不知其若干億兆一聞何處行情昂貴卽運往何處求銷以致省會錢源日益枯涸有維持圜法之責者誠不可不有以重懲之也 
[販人宜禁]  
　　廣州訪事友人云日前某輪船由廣西駛抵新會縣屬荷塘鄉載有少女五六十口公然出售大者十三四歲小者五六歲身價自三四十金至五六十金不等説者謂此輩皆由游勇轉販而來以逐什一之利安得有大力者設法禁阻俾良家女子不致淪爲下賤功德曷有涯哉 
[教養兼施]  
　　金陵訪事人云江甯藩司李薌垣方伯以本省流民甚多僅恃普育等善堂殊不足以留養爰議設周急工藝所教以各項工藝俾得出外謀生教養兼施洵屬法良意美兹已禀奉督憲批准札委左大令扶周悉心辦理大令在北極閣下選定荒地數畝就藩庫領銀一萬兩爲買地造屋之需刻已鳩工庀材大興土木并委候補佐貳監視工程約計仲秋時節當可落成矣 
[茸城火警]  
　　松江訪事友人云本月下浣某日更魚二躍時西門外錢涇橋西首某菜館不戒於火熊熊烈燄上燭層霄是處係市廛稠密之區左右鄰人急鳴鉦求救各水龍爭先馳至汲水狂噴得卽烟消火滅僅燬起火之家 
[温郡官塲紀事]  
　　温州訪事人云温州衛守備現奉裁去日前劉吉泉鎭軍牌示轅門令方守戎考校歸標所有漕糧屯政攺歸永嘉縣兼理○處州府派委符笑拈參軍璋爲學轅文巡捕來温迎接學憲本月初七日到温初八日卽禀辭回處○初六日雙穗塲大使徐明甫鹺尹浚章因公赴郡禀見王太守○温標城守營都司王敬亭都閫於初十日附招商局普濟輪船赴省請領兵餉 
[鄂省官塲紀事]  
　　武昌訪事人云新授山西巡撫張小帆中丞由蜀蒞鄂小駐襜帷旋於本月十八日附某輪船赴申江然後北上瀕行時撫憲端午橋中丞率同司道咸詣江滸寄請聖安○沈大令鳳鏘向充學務處收支差爲黄叔頌觀察所賞識現觀察總辦宜昌鹽局檄調大令赴宜以資臂助所遺學務收支事務由梁集菴太守委鹽道署收支委員李大令寶沅接辦○王大令潤身前隨荆宜施道余堯衢觀察赴荆州襄辦文案現已回省銷差武昌府梁集菴太守以大令在讞局多年長於聽斷仍委充發審局承審差○黄岡縣寶子年大令甫經捐過道班卽蒙撫憲委辦牙釐總局遂請咨入都引見已於本月某日首途矣 
[鎭郡官塲紀事]  
　　鎭江訪事人云兩江營務處陶榘林觀察現奉兩江總督兼南洋通商大臣魏午莊制軍派赴日本觀博覽會月之十一日乘招商局江永輪船過京口拜會各當道未幾卽鼓輪而下由滬航海東行　署常鎭通海道兼鎭江關監督郭月樓觀察近奉電傳上諭補授斯缺鎭城文武印委各官咸趨詣道轅致賀○儀徵淮鹽總棧督辦蒯觀察光典於月之十三日因公蒞潤就佛照樓客棧暫駐行旌小作勾留卽須遄返 
[蘇省官塲紀事]  
　　蘇州訪事人云江蘇候補同知聶司馬宗羲現奉撫憲恩大中丞札委蘇州府發審局襄讞差遂於本月十八日詣轅謝委○蘇省秋審人犯業經撫憲恩中丞於本月十六日提　旋飭府尊向子振太守委員解回原縣計崇明委理問方宗元及巡檢江同春溧陽委府經汪鳳翱劉桐句容委姚佐廷丹徒委府税課大使徐玉棟及州吏曰周梓材高湻委縣丞陳良玖上海委羅兆輸丁浚昌及巡檢周士　江甯委縣丞劉于淦及巡檢彭石驥通州委李彭年吳爾鴻及縣丞王孝同崑山委巡檢陳籌彞泰州委何維　金匱委趙鼎甘泉委管彤許進丹陽 * 
委尙達南匯委典史胡心瑗海門委陳爾音句容委直州判高鴻飛如皐委縣丞壽逢年寶應委何福　東臺委葉承福興化委巡檢金熠各員奉委後已於十八九等日督同解差押解登程矣 
[輦榖清塵]  
　　京師訪事人云前門外迤西城下近因添修蘆保車軌由京西運沙土鋪墊土人見沙中碎粒耀日晶瑩疑其含有金質競 
 
 

Page 3

 
 
伏道旁紛紛檢取一聞火車來則哄然散去車過仍檢取如前有見者謂其狀類散碎箔灰質雖重而不堅捻之隨指化爲細塵究不知其果爲金砂否也○四月初二日京西長辛店糧行某甲乘馬入都結算帳目午後行至前門外五道廟口入茶社小憩藉解渴吻瀕行蹲馬腹下繫其帶馬舉足踢之致傷其肋登時口吐鮮血晕倒於地延至薄暮遽爾殞命○崇文門内城東南隅泡子河地甚偏僻庚子拳匪作亂時甲乙等數人曾埋銅佛一尊重約千餘斤迄無知者近日甲乙輩謀之於某銅廠允爲鎔化遂於四月初旬某日糾率三十餘人出佛於地以車載送銅廠行不數武遇巡警兵向之盤詰言語支吾遂鎖繫十餘人而去銅佛則寄於附近吕公堂 
[蘭亭觴詠]  
　　紹興訪事人云越郡水師防營管帶徐游戎文卿因現在各營均已攺用槍砲必須添撥槍枝藥彈以資操演之需爰於日前晉省謁見護理浙江巡撫翁筱山大中丞面禀情形請卽照數給領○邇者越郡時有奸商私檢厚重大錢轉運出境以致制錢日少市廛周轉不靈現知省中新鑄當十銅元各埠已均風行故由錢業中人議往省局納銀請領以便流通○義橋鎭向設釐局收數甚多刻屈局員瓜代之期已奉省憲札委汪玉農大令準來越交替矣○嵊縣等處蠶汛初不甚佳嗣幸晴光大放氣候温和尙足爲桑榆之補葉價每　向售二三百文者後竟加至一千三四百文觀此亦可見蠶事之大有起色矣○越郡内地風氣漸開洋布火油各物銷塲日暢業此者獲利不貲刻又有帪運東瀛所出紙張要貨前來者物頗精　價亦甚廉居人見之紛紛購取○上虞一帶時有鹽梟滋事水師砲船未敢與抗刻由大憲委馬游戎長春率勇分頭巡緝匪始暫避惟勇去則梟復嘯聚誠足爲閭閻之害也○越郡各境山多田少所産五榖不敷民食全恃鄰郡接濟近年生齒尤繁并有奸商私運出境以致民食更形缺乏日來紳耆聯名禀求當道出示禁止是亦維持民食之雅意也 
[誓掃匪巢]  
　　前日撫標滬軍營統帶龍葆珊遊戎督率勇丁會同上海縣主汪瑶庭大令往浦東剿辦私梟旣抵南匯周浦鎭探知梟　王升奎率其醜類麕聚下砂槍砲如林嚴陣以待爰暫宿一宵次晨卽拔隊前進行至距下砂三五里阻有長河小大橋　盡被梟黨撤去遂亂流而渡以期掃穴犁庭昨日軍麾尙未返滬也 
[查騐漕米]  
　　日前江蘇糧道羅少耕儲憲由蘇垣乘官舫來滬暫駐錢江會館前日命駕至招商局偕海運滬局總辦孫述亭太守會辦鐵明府松海防同知劉乙笙司馬將漕米一一查騐以便裝載輪船押送京倉交納 
[票匪爲盜]  
　　日前突有盜匪連刼本邑引翔港鎭某銀樓某京貨店縣主汪瑶庭大令聞報卽飭捕役赶緊跴緝旋經捕頭徐文曹勝查悉此案係前經獲案懲辦之富有票匪易任和所爲爰購得眼線將易拘獲昨晨解至縣署收禁候懲 
[盜犯成禽]  
　　日前本邑浦東老白渡陳家宅同福　棧執事人倪山如家被匪徒劫去衣飾刃傷男婦數人事後開單報諸上海縣署縣主汪瑶庭大令密派捕役四名馳往常州府屬無錫縣境拘獲匪首葉子和一名昨日解回押候訊究 
[斥革巡捕]  
　　日前南市捕房由郵政局遞來匿名信一函詳述九十號華捕曹惠蘭至信泰馬頭衡源鹹貨行索取鹹魚數尾不名一錢云云捕頭卽將曹解至馬路工程局總辦翁子文太守情襄讞委員黄衡堂二尹研訊曹堅稱此事實由沈姓巡捕挾仇誣陷二尹因令暫行管押一面派包探黄量海至衡源查問嗣以並無確據交人保出不意前日午後曹乘太守送客時伏地呼冤堅求伸雪太守震怒立將卯名斥革驅逐出門 
[讞員閲犯]  
　　前日新委法界讞員魏蒓塢大令蒞八仙橋捕房發落各案畢由謝副捕頭導至男女各押所及安頓枷犯處查察一周然後命駕回公館 
[法界停訊]  
　　昨日禮拜六爲法界公廨訊案之期緣法總領事署繙譯官費亨祿君别有要公咨照讞員魏蒓塢大令所有捕房各案停訊一期 
[美界盜案]  
　　前晚七點鐘時突有盜匪四人口操粤音各持利刃擁至北四川路仁智里第一百零六號門牌林阿來家破扉而入將林妻面上斫傷家中人大聲呼救鄰近諸人聞聲而起羣盜見勢不佳始如鳥獸散事後林奔赴捕房聲訴捕頭令通班探捕前往查拿及至則盜黨已聞風遠颺並無蹤跡矣 
[會騐屍身]  
　　葡人肇命已誌昨報昨日午後四點鐘時上海縣汪瑶庭大令帶同刑仵書役人等至虹口朱家木橋屍塲與葡總領事署繙譯官畢禮納君會同相騐旣升座地保某甲歴禀已死之沈福生被戳情由大令令仵作詳加察視報稱死者左腰受刀傷一處深約五寸委係致命大令離座親視無誤旋由屍父沈茂茂禀稱兒子無端被戳以致喪身求恩伸雪大令勸慰數言飭吏塡明屍格由家屬自行棺殮隨與畢君握别鳴騶回署 
[船裂傷人]  
　　昨日午前浦東和豐機器廠新製一小輪船正在開機試行氣鍋忽然爆裂船中機師舵工及水手共六人轟屍其二骨肉無存一則被鍋中熱氣所衝全身潰爛一息奄奄雖經送往同仁醫院醫治無奈受傷甚重旋卽殞命尙有三人傷及兩足尙無大碍現亦在同仁醫院求治 
[上海官塲紀事]  
　　昨日江蘇候補道唐子中觀察命駕至上海縣署拜會縣主汪瑶庭大令飭丁擋駕旋復至道轅拜謁蘇松太兵備道袁海觀觀察晤談良久始别○前任太倉直隷州知州蔣羹臣直刺於昨日來申乘輿詣道轅謁見道憲袁觀察繼至縣署投刺縣主汪大令延入花廳茗談移時而出 
[上海巡局紀事]  
　　前晚十六鋪巡防南局委員賈礎玉參軍所雇家丁金姓偵知蔡陽弄女巫金氏家糾衆賭博遂串同巡勇胡榮生驀地前往拘拿甲乙二賭徒曳至附近小煙館内任情恐嚇索取洋銀數元事爲參軍訪悉立將胡卯名斥革金則申斥一番免予懲治○汛捕某甲在太平馬頭拘獲積竊楊金杓解至十六鋪巡防北局局員陳仲賢二尹詰訊之下判責三百板然後移送總巡局請總巡朱森庭明　訊明究辦 
[美租界捕房紀事]  
　　昨日流氓錢阿二及甲乙人不知爲何在北河南路將甬人某丙兇毆以致受傷沈重事後丙投訴捕房捕頭令包探陳洪德將錢等拘押聽候解送公堂禀請讞員孫建臣大令訊辦○前者甬人王某在原籍誘得某姓女郎乘某輪船來滬賣與英租界三馬路公陽里某妓院爲娼嗣經女父母訪知王匿蹟提籃橋左近某號門牌屋中遂奔投捕房聲訴一切捕頭令包探張才寳前往拘獲押候轉送公堂禀請訊明懲辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　鹽城縣人王國寶在本邑浦東設塾訓蒙月前忽被人砍斃報　　主汪　塵大令　騐前　大令提集人　升堂研訊屍叔王渭川供姪兒國寶於去年來滬由同鄉人王大薦至浦東何姓家設帳教讀王大之孫亦在姪兒　　　　王大向姪兒借錢不　今年哄令伊孫往别塾讀書又聳恿諸生散去大半今姪兒被人謀斃雖係彭三所爲然平日與王大確有　　不　　　　　　　　由王大代報面函知小的似乎有意掩飾務求拘到彭三與王大質對王大供小的亦鹽城縣人遷居治下已歴多年王　　　　　小　　　　小的因至何姓家設帳小的之孫亦從伊讀書并爲之招集學徒無如王教法不佳故今正令孫兒往就别塾並無向王借錢不遂　　　　　　之事至彭三係國寳自行留宿與小的無干現已不知何往許阿龍供前者王國寶倩王大爲中向小的借屋居住今春國寳自招彭三同　小的　之不問清明日小的全家至鄉間掃墓迨十二日回家國寳已不知何時被人殺死彭三亦不知去向矣王文高供今年二月趙月樓薦彭三至小的處　工因與國寶相識後由國寶薦趙往沙泥灘作工未久歇出借住國寳處趙月樓供去年小的由蘇回滬在航船上與彭相遇後卽薦至揭鴻發處作工揭又轉薦至王國寶處借住刻下並不見面叩求鑒原大令飭渭川暫退著趙月樓許阿龍王文高訪尋彭三到案○洋涇鎭巡防局員某君解流氓周勝福到縣大令研訊之下周供小的係本地人向在浦東某船塢爲小工有王栢仁者因被其兄柏和竊去衣服托小的訪尋許酬洋銀四元小的將柏和尋獲經地保轉交柏仁栢仁將酬儀托地保轉交小的不料地保如數吞没反誣小的訛詐控諸巡局轉送至案尙求明察大令怒其狡展判責四百板押攺過局半年 
[英美租界公堂瑣案]  
　　包探王長桂解俞福朱阿五陸唐氏到案禀稱俞係流氓將張阿弟之妻某氏誘至上海由朱陸二人爲媒轉嫁寶山縣人某甲經張查知報由小的拘獲一干人送案請究讞員孫建臣大令商之德總領事署麥繙譯飭分别還押候移文寳山縣請提張妻歸案訊核○包探徐阿莊解吳阿毛到案禀稱此人係著名流氓頃與皮匠張阿惠口角兇毆驀地將錢攫去爲特解案請究大令判責三百板枷十四天○包探趙銀河解瞿福生到案禀稱此人前曾犯案今又行竊悦生棧内衣服十餘件故由小的送請究治大令判責五百板枷一月期滿逐出租界○王竹亭向福生借貸不允膽敢兇毆報經包探趙銀河拘案請究大令判責四百板枷號半月然後遞解回籍○薙髮匠黄阿二向王阿祥藉端訛詐强取金約指一枚報由包探陳雲忠解案請究大令判責二百板○包探沈阿岳解王陳氏葛李氏及錢阿祥馮阿祺到案禀稱陳方氏將十二歲女孩阿花配與馬陳氏之子爲室未幾馬陳氏轉托王陳氏葛李氏將阿花售與龜子錢阿祥逼令爲娼得身價洋銀二百元事爲陳方氏所知投報捕房捕頭令小的拘請究懲錢阿祥供阿花現在蘇州不難交案惟求追還身價大令飭交保出外限兩禮拜内將阿花交案餘人還押候訊○包探顧阿六解陳慶生到案禀稱伊行竊徐阿寶家衣物解經前任大老爺判令管押捕房兹忽串同徐兆金將鎖扭斷圖逃故由小的解請究辦大令判各責五百板枷號一月然後逐出租界○丁海和行竊陳明齋家衣服十餘件由包探方長華解案請究大令判責五百板枷號一月 
[法租界捕房紀事]  
　　前年蘇鄉某氏婦不安於室逃至滬上與某甲賃屋同居儼如伉儷近爲其夫尋獲勒令回家氏不從互相口角被巡街捕一併拘送捕房捕頭命分别管押候解送公堂禀請讞員魏蒓塢大令訊究○偷兒錢阿生潛入某棧竊得白米一袋經巡丁拘獲送入捕房捕頭令押候解送公堂禀請訊辦 
[蘇省官報]  
　　四月十七日知府陸桂星禀辭赴滬公幹知州楊增芳由甯來淮　武巡捕漕標補用外委衡遐齡由淮安來十八日同知高　昌禀辭赴滬聶宗義禀謝奉委發審局帮審卽到差知縣鐘鴻鈞專丁來省禀謝奉水利局憲札飭騐收寳山歲修捷工差徐清鎭禀知奉委提解前崑山縣諸故令征存銀兩差樊肇元禀知由江西常備軍銷差回省禀到李嶽衡禀辭回上海從九祁蓮藻陳翰均由滬來十九日藩憲陸臬憲效均由江陰回候補道志鈞由甯卽辭行牙釐局提調知府莫枚善後局提調知府陳綸均禀辭赴滬見制憲同知汪鴻年禀謝奉委發審局帮審差巡檢周頌聲禀辭赴滬見道憲代理昭文縣典史繆嘉彬禀辭赴任二十日藩轅牌示照得荆溪縣張渚司巡檢徐寳源丁憂遺缺查有輪委到班之試用巡檢吳受康堪以飭委署理通判劉文澍禀謝委提前太倉州蔣牧公欵差張炳文禀辭赴滬見制憲金陵機器局提調知縣程慶明由甯來禀到縣丞李滋蕃由甯來禀到二十一日藩轅牌示照得南匯縣知縣汪以誠調省察看遺缺查有候補知縣戴運寅堪以酌委署理又江陰縣知縣吳鏡沆與嘉定縣知縣章鴻森互相調署章鴻森未到調任以前所遺江陰縣員缺查有候補知縣郭曾程堪以暫行代理又署平望司巡檢白福元年滿遺缺查有准補是缺之楊哲謀應卽飭赴新在通判金殿元前日由甯見制憲回劉文澍禀辭委提前太倉州蔣牧公欵差指分江蘇試用巡檢李繼周山東人由籍領咨來省禀到 
[金陵官報]  
　　四月十七日江甯縣盧禀知赴鄉搜查沿江灘港有無蝗蝻知縣陳文藻奉委赴滬查勘自來水辦法章程知縣程慶明請假赴蘇十八日候補道張金城由江北措資回俞啓元辭赴蘇章蔭劉思訓均由蘇回知府潘永齡知縣趙興　自蘇回朱寳森辭赴辦鎭江木釐分愕張學緒禀知隨張觀察赴皖南卽辭賀家保禀謝奉委兩江官報差十九日知縣陳世輔禀謝奬勵拔委一次都　劉行達湖南來巡檢雷振鐸奉委調辦南路保甲帮巡卽到差二十日藩轅牌示銅山縣典史姚彞興延不回任　銷遣缺掣得從九周錫綬又贑榆縣典史龔璋委撤無從投遞遺缺掣得從九王潤江又豐縣典史朱修然請假延不回任撤銷遺缺掣得典史陳有源又山陽縣板閘司巡檢錢光謙請假延不回任遺缺掣得從九李恩植均署理知府朱其昌禀知奉委赴高湻督審盜案卽辭上元縣陳禀知往開林卿察看蝗蝻知縣龍振翊沈祖濬均辭赴蘇 
[江西官報]  
　　丁憂候補道吳慶燾扶柩回籍廣西候補道劉章知到課吏館爲副館長知府趙椿年辦牙釐局提調同知李宗格入課吏館肄業丁方榖辦良江厘卡劉采年驗收廣潤門城牆工程姬愼思賑捐奬加同知銜署清江縣馬肇修缷事清理交代回鮑惟鐈朱建勳俱辦工藝廠兼稽查普濟等堂差德化姑塘司張景卿俸滿來騐看蔡如榘由京起服來江劉文養由滬採辦回彭内炎周文浩俱往樟樹卡帮員指分福建縣丞羅純祖驗看義甯州同阮尙質丁憂遺缺以准補建昌府經賀彦彬署理 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十九年四月十三日京報全錄]  
　　宫門抄諭旨均錄正張○皖撫聶奏爲乞假歸省恭報交卸日期摺○皖藩聯奏爲兼護撫篆日期摺○御史徐奏爲川省吏治撥弛請旨查辦以蘇民困片○署川督岑奏雲騎尉世職因案被控恃符狡獪請旨斥革歸案究辦片 
頭品頂戴調補浙江巡撫安徽巡撫巨聶緝榘跪奏爲微臣乞假歸省奉旨允准恭　交卸日期叩謝天恩仰祈聖鑒事竊臣於光緒二十九年三月初八日承准軍機大臣電開欽奉諭旨聶緝槼電奏請假回籍省親等語聶緝槼著賞假一個月安徽巡撫著聯魁暫行護理欽此跪請之下欽感莫名伏念臣母行年七十有五有時性喜家居未能常川迎養臣奉職在外定省有疏每憶親老輒生退志而臣母以臣受恩深重諭令竭誠報效不准以烏鳥私情上負朝廷生成之德屢承慈命未敢故違本年二月中旬臣母感受風邪飲食减少當卽飭令臣子偕醫回籍奉侍湯藥調理難尙得宜而三月初接到家書知臣母病尙未痊愈孺衷馳系寢饋難安中情惶急用敢不揣冒昧電告聖聰乞假歸省荷蒙特旨允准俾臣得以稍盡子職鴻慈高厚感極涕零兹於三月十四日謹將安徽巡撫兼提督銜關防蕪湖關監督關防各一顆並王命旗牌文卷等件遵旨委員齎交藩司聯魁暫行兼護即於是日交卸速裝起程現聞臣母病已漸减一俟回籍省視如已全愈不敢拘定假期卽當星馳回任以重職守所有微臣交卸日期並感激下忱叩謝天恩緣由理合恭摺具陳伏乞皇太后皇上聖鑒再安徽巡撫現由藩司兼護所有布政司篆務毋庸另行委署合併陳明謹奏奉硃批知道了欽此 
兼護安徽巡撫奴才聯魁跪奏爲恭報奴才兼護撫篆日期叩謝天恩仰祈聖鑒事竊奴才接奉撫臣聶緝槼行知光緒二十九年三月初八日承准軍機大臣電開欽奉諭旨聶緝槼奏請假回籍省親等語聶緝槼著賞假一個月安徽巡撫著聯魁暫行護理欽此旋於三月十四日准撫臣聶緝槼委員將安徽巡撫兼提督銜關防蕪湖關監督關防各一顆曁王命旗牌文卷齎送兼護前來當卽恭設香案望闕叩頭謝恩祗領任事伏念奴才滿洲世僕樗櫟庸材臬事時陳愧無涓埃之報藩條擢綰未伸瞻就之忱兹復渥被恩綸疆符暫領查巡撫膺軍民重寄皖江乃吳楚衝衢當兹大任之兼權益覺臨深而滋懼惟有勉竭駑鈍隨時與各司道和衷商確遇有緊要事件電商督臣斟酌辦理不敢以暫時攝篆稍涉因循所有奴才兼護撫篆日期並感激下忱叩謝天恩緣由理合恭摺具陳伏乞皇太后皇上聖鑒謹奏奉硃批知道了欽此 
御史徐德沅片再親民之官莫如守令守令之賢否與吏治之興廢民生之休戚尤覺息息相關以臣所聞守令之貪殘吏治之廢弛尤莫甚於四川查叙州府知府文煥卑鄙無恥刻薄寡恩凡税契肉釐等項均須格亦浮收又設煤炭牛骨等捐加抽錢文又勒令花布洋紗商人籌撥二萬金各商聯名懇恩當繳現銀三千兩了事信任刑幕孫子卿文生李廷柱分府委員董威高恭綬等皆傾巧奸頑行同無賴而文煥悦其媚已利其營私言聽計從或居幕府或委局紳或派保甲局問案該生等倚勢作威助暴爲虐招權納賄無所不爲當文煥初到任時新募練勇百鎱砲船七隻餉糈皆由各屬籌解已而陸續裁撤解欵如常不减常派董威及練丁教習武生徐順昌帶勇出巡董威等遇事生風如栢樹溪馬鋭堂家工人負錢上街董威横誣以賄擄去其錢且縱練勇圍毆并以刀戳傷小腹馬鋭堂赴府控告仵作騐明刀傷文煥大怒親筆攺作指甲劃傷將馬鋭堂押禁治以抗賭之罪府幕龔玉璠家眷出街行人廻避不及練勇扭住毆打有藍翎待衛劉光榮之父劉祥齋爲之勸解練丁謂其帮凶扭毆禀究劉祥齋因此積憤投教現充教堂外管事武廟街有鄭經紀爲練勇誣陷董威徐順昌二人商同誘刼致絶食斃命此外以紳士而受練丁屈辱以良民而受保甲局重刑者不可勝數文煥無不曲加庇護練丁以是横行道路爲之側目又瀘州直隷州知州榮麟嗜好極深午後始起入夜始問案一切公事非糊塗卽　頇該詶藍田塲德隆鋪等處大盜兇刼慘斃事主多案擱置不辦通灘塲轉保分局被劫追至南溪獲盜送究反斥其未經出票不應拏人於是盜賊縱横一月之中迭出大案十餘起又署宜賓縣知縣羅楨貪酷性生有職員張玉亭爲人所控羅楨聞其殷實立卽簽拘未追執照卽行籠禁聲言將屍其命行賄始釋又有郭少堂之子被人仇殺郭少堂初以尹煥章彭少亭朋殺具控羅楨聞縣民羅德全家富又係孤子示意郭少堂令其株控卽派差勇數十名抄圍羅宅母子號泣賣田百餘畝託人賄息又有彭五斤因姦謀殺本夫毁尸分埋一案得賄釋放又文生周志棟以債帳細故站籠囚禁廪生徐廷衞爲堂弟徐允仇控行賄求治致斃獄中又徐允誣控同族徐品三以重賄求致之死遂將徐品三拘禁弔籠半日斃命宜賓人士咸謂向無此貪酷之吏百姓飲恨含冤無所控告乃於城門大張貪榜又署富　縣知縣唐致遠紈袴惡少不知廉恥專事鑽營夏間在華陽縣任内時值拳匪萌芽唐致遠意圖要功突帶練勇至省城二十里外前潭寺塲上適該處居民在廟内辦土地會誤認作拳匪徑行肆殺並將廟内小學堂生徒十餘人慘和駢戮居民譁駭布散謡言遠近良民因此激怒附和拳黨致有圍城之事推原禍始寔緣唐致遠妄殺平人所致該令因夤緣阿麟之門不惟不加嚴劾乃竟委以富順大縣又候補知縣馬浩原署鹽源縣時枉法貪贜問案規禮加至制錢二十四串及卸任之日縣民相結於中途擋其行李數其贜欵署新都縣時得再醮婦賄銀六百兩爲之請旌又南川縣知縣雷登閣署新都縣時得劉寅賄銀三千兩卽將鞠姓呈控案卷抽焚又候補知縣毛文彬署新都縣時鞭斃文生度祖山又署中江縣知縣縣秀職字無多由鑽營阿麟得委阿麟洊與門丁陳大招權納賄視賄之輕重爲訟之曲直不行賄者經月不審該縣差費章程本年經川北道嚴札於縣署立碑乃竟毫不遵辦任聽房班隨意需索團保送盜反加重笞中江有民之宼仇盜之父母之謡凡此之類累牘難書謹擇其尤略陳其概吏治之廢弛可以類推民生之愁苦不堪設想此等貪殘之吏僅予叅革不足蔽辜應請旨飭下新署督臣岑春煊先行撤任嚴加查辦以儆官邪而蘇民困是否有當伏乞聖鑒謹奉奉 
岑春煊片再查雲騎尉係五品人員如有作奸犯科應行奏明斥革兹據茂州直隷州知州福蘇禮禀稱雲騎尉世職周澤沛經孀婦張任氏控稱欠伊故夫帳項銀兩已還錢與契約狡不退給質訊該世職大言頭可斷錢約不繳再飭紳耆理處張任氏减讓欠錢該世職猶不退約旦敢恃符當堂咆哮擅毆書差應請斥革世職始能歸案訊追等情據臣查該世職如此恃勢無理自非革懲不可復查該世職周澤沛年三十五歲松潘廳人其祖父把總周玉隆陣亡湖北議給雲騎尉世職於光緒十五年奉准承襲世職食俸發茂州營學習相應請旨將雲騎尉周澤沛卽行斥革以便飭州歸案訊究至所遺世職應否令其子接襲抑另揀承襲之處俟訟案結後再行查辦除咨兵部查照外理合附片具陳伏乞 
聖鑒訓示謹奏奉硃批著照所請該部知道欽此 
 
 

Page 14

 
 
[光緒二十九年四月十四日京報全錄]  
　　宫門抄諭旨均錄正張○政務處奏爲遵旨議覆晉撫整頓鄉社辦法摺○署川督岑奏釐定委員管解京餉川資部庫飯食數目片○滇撫林奏爲交卸兼署督篆日期摺 
政務處奏爲遵旨議奏仰祈聖鑒事本年正月二十六日准軍機處抄交湖南巡撫護理山西巡撫趙爾巽奏酌擬整頓晉省鄉社辦法以重本計而厚民生及整頓鄉社原與設立鄉官不同各摺片奉硃批政務處議奏片併發欽此臣等詳閲該護撫原摺内稱近今吏治惰　日甚致弊之本一由於牧令總轄過繁萃内治外交兵刑錢榖於一身而有救過不遑之勢一由於人地不熟爲賓從書役之所蔽而有徒法難行之虞各省類然晉爲尤甚晉省舊有鄉社流弊日深因勢利導設法整齊現已詳擬整頓細目頒發懇請飭部立案各等語自係爲整頓吏治勤恤民隠起見惟立法創辦期於有利無弊謹就原擬辦法六條分别核議伏候聖裁如選擇社長一節據稱晉省各屬社長名色不同擬不用公正直會首等名統名之曰社長凡選社長由一村公舉有品望者爲之先儘有職銜出身者次舉文童及能知書者由州縣考查遴補大村過百户者設一社長小村附之極大之村鎮設二社長分理之教民較多者由教民公舉一社長由官派充按季將姓名通報查考按年酌定功過留換如一時乏可用之人任缺不補等語查定例各州縣本有甲長保正保長等名目惟其流品甚卑幾同賤役不能治事專能擾民今一律攺名社長擇用有職銜出身及文童能知書者身家較重自當顧惜聲名仍應責成州縣嚴定功過隨時稽查庶不致有所憑藉轉開武斷之風大村小村分别設立尙屬可行至稱教民較多者由教民公舉一社長原係權宜辦法惟分别民教轉生畛域不如渾化民教之名但求廉能之選平時講信修睦有事排難解紛或於和輯民教稍有裨益又重社長事任一節據稱近來内地大患如游勇流氓會匪土匪僧巫煽惑抗徵滋事之類社長得人則皆足隠弭其隙特不重其事任則無禁制奸暴隠消匪盜之權已飭給予社長戳記如需人相助准禀請副社長數名等　查近日内患誠有如該護撫所云者惟地方繁盛之區或山川險僻之地奸宄潛匿徒黨必多斷非三數社長所能禁制查上年欽奉諭旨飭各省舉辦警察前山西巡撫岑春煊任内曾已試辦未經奏報應請飭下新任山西巡撫張曾敭將警察學堂切實辦理俟明習警察學者漸多通飭各屬一律興辦凡警察之長卽可與社長相輔而行遇有匪盜窩匿及祠祀矯誣悖理蔑倫之事舉發者給奬徇隠者重懲庶於詰奸弭亂較有實際至所請給子社長戳記及禀請副社長之處自可照准又定鼓勵之法一節所稱州縣奉行朝廷養民戢奸諸大政以及整頓庶務皆資鄉社之力請照尋常議叙及年滿吏用官之制凡舉貢生監及職銜人員等任社長三年境内教化修明民教和輯無命盜等案及植樹木開渠井脩橋道有效者一年請賞給應得加銜無職者賞給頂戴三年准彚案咨部議叙各以本項應得實官不論雙單月選用文童准以從九品未入選用其有捕盜開荒異常出力者准隨時保奬各等語查社長旣有事任自不可無奬勵惟所請任社長一年有效賞給加銜及頂戴之處爲期未久似覺過優擬請攺爲外奬或給匾額或給功牌俾資鼓勵至三年彚案咨部議叙選用實官在一省員數已不爲少若各省皆倣行之又安得如許官缺且行之日久致成例保尤多流弊擬請飭地方官隨時察看如果異常出力著有實在勞績者准其禀由該撫核明奏請奬叙仍不得市恩濫保以昭核實又籌給津貼一節據稱各州縣應行各要政皆責成鄉社辦理責之以事而無以瞻之賢者必不肯枵腹從公中材　不免藉端生擾擬請酌給津貼等語自係實在情形應准如所擬於向攤公費及賽會等無益用費内酌量繁簡籌給津貼以養廉潔而杜貪求又社長宜稍隆禮貌一節據稍晉省社長多不得人有司不加以禮貌書役動肆其譙訶攖辱受禁乃其常事現飭各屬遴補社長由州縣札委平時接以禮貌書差不得直呼姓名等語查禮接賢士本循禮之美談惟賢者固宜優禮不賢者勿稍假　應令嚴飭各州縣勤加考察有社務廢弛及别滋弊竇者分别輕重或換或革庶政勸兼施事無弗舉又限制認費一節據稱晉省民間一切官徭私費無一不取之公社公社無一不攤之花户用少報多借一息十社帳日增民累日甚現飭各社常年用欵皆明立限制諭公用私用不准多攤除應提社長辦公經費外向之供劣差飽衙蠧者悉行屏除其有以社帳重利盤剥者罪之等語查第四條社長議給津貼此條所稱辦公經費自卽指津貼而言應令統稱爲辦公經費以示畫一向來紳董積習每藉辦公名目任意攤認重累貧民若如所稱晉省社帳累民尤爲惡習應飭嚴行禁絶並明立限制毋任苛認俾紓民困另片又稱現擬整頓鄉社係就原有之公正社首等設法整齊與設立鄉官不同等語並援引原任大學士鄂爾泰駁設鄉官原奏分條辨論恭查雍正七年世宗憲皇帝因御史龔健颺請設鄉官命疆臣議奏原任大學士鄂爾泰議罷之今該　撫因晉省吏治日敝力圖補救且係就原有鄉社立法整頓與當日請設鄉官之議不同山西民風尙稱樸厚地方官果能公廉自持遴選得當使社長有輔助州縣之益州縣仍有操縱社長之權於地方興革謂務當有裨益擬請准其試辦惟此事扼要仍在州縣之得人如鄂爾泰原奏所謂牧令不得其人雖廉能鄉官不能主其事或遇不肖鄉官適足濟其惡者洵爲不刊之論應請飭下山西巡撫切實考查能否有利無弊並將該護撫通行細目妥籌審定再行奏明辦理以昭詳愼所有臣等議覆緣田謹繕摺具陳伏乞皇太后皇上聖鑒訓示謹奏奉旨依議欽此 
岑春煊片再據升任布政使張曾敭詳稱前奉户部咨文具奏三庫裁併妥定章程一摺恭錄諭旨鈔錄原奏章程内開各省委解京餉等項有額外預備庫書庫丁分用之欵統名之曰解費每正項萬兩需用二三十兩至四五十兩不等陋規相沿幾至視同成例今庫書庫丁悉數革除凡投文交銀領批均司員親自收發前項解費不至有書役人等再向委員勒索應通行各省卽將解費銀兩照向發委員之數大加核减酌定數目隨批搭解奏咨立案作爲户部銀庫飯食專欵等因伏查川省委解京餉向章每銀萬兩給委員川資銀一百二十兩解費在内今户部實事求是滌除積弊遵卽查傳曾解京餉各員詳細詢問據稱解餉赴庫每銀萬兩向給庫書庫丁規費銀多則五十兩少亦須四十兩等語自應按照此數遵依部文大加核减擬請嗣後每解京餉銀萬兩隨解户部銀庫飯食銀二十兩卽自光緒二十九年頭批京餉爲始應請奏明並咨户部立案至委員川資亦應酌量核减擬請嗣後每解京餉萬兩於部銷之外酌給委員川資銀五十兩以資撙節等情前來臣查該升司道照文　　京餉解費川資頗能核實允協應卽如擬辦理除咨户部查照立案外理合附片具陳伏乞聖鑒訓示謹奏奉硃批户部知道欽此林紹年跪奏爲微臣交卸兼署督篆日期恭摺仰祈聖鑒事竊臣欽奉恩命兼署雲貴總督　准前督臣魏光燾於光緒二十八年十一月二十八日將關防文卷等件移交前來臣當卽叩謝天恩兼署任事並具摺奏報在案兹署督　丁　鐸已於本年三月初二日行抵　南省城臣卽於是日將欽頒雲貴總督銀關防一　曁王命旗牌文卷書籍等仵派委雲南府知府胡泰福　　標中軍副將　　一　齎送署督臣丁振　接收臣亦於是日郊卸所有交卸兼署督篆日期理合恭摺具奏伏乞丘太后皇上聖鑒謹奏奉　知道了欽此 
 
