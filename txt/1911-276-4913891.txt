# 1911 - 276 - 4913891

 

Page 1

 
 
   
 
 

Page 2

 
 
評論 
[今之執政者之心理）無（）名（]  
　　今之執政者。其心思惟欲保全現在之祿位而已。或則欲超越現在之祿位而已。其外固。一無用心者也。不知之徒。說以某政某策。此大可。笑也自以爲。知之徒。測以某黨某派。亦不得謂非大可笑也。蓋某。政某。策而於。其祿位有利者。則聽從之。某黨。某派而。於祿位有害者。則反對。之故政策黨派均爲祿位之作用。而非其。本心。也外之人不知。執是以推執政者之舉動。其所誤多矣。 
　　其鞏固祿位之法則惟有二。要上迎下而已。以實力要上。以空言迎下而已。其政策而於其祿位有利者我則贊成之我則利用其實權使。在上不我能迸。非悉聽我言不可。在上之心既得。則在下者之一切反對。可以不問。然而於我祿位有利。即爲於人祿位有害。我欲超越。現在之祿位。人即不能保全現在之祿位。故此於祿位有害之人。即爲。我之反對黨派。反對黨派之對於。此等。舉動。則實權爲人所執。我既不能因以要上。惟有吐露空言。乘此以結下民之歡心。以爲第二層之保障而已。及至他日實權在手。既得要上之機會。則反對其下也。一如昔所反對者。 
　　今日執政之有力者。爲慶澤兩派。慶之爲事。久不利於人口。而於此次川事。屢示不直身居內閣之所爲。鳴呼其心亦可以見矣。不但此事。閱者試細味之。固無一不然也。此事特其皎著者耳。 
[專電]  
　　薩蔭圖電奏科布多密邇强鄰此時若不急起直追日久恐爲他人所制現臣擬有聯合各蒙旗及抵制强隣辦法四端以事宜秘密請准入京陛見面陳并與外部密商一切當日奉旨允行 
　　內務府遵旨裁汰司員已經定議畫稿計裁去十分之四 
 
 
 

Page 3

 
 
　　趙爾豐密電內閣省城安靜可保無虞惟各屬亂勢蔓延到處響應城中兵力旣單且恐鞭長莫及請飭鄂省迅速催兵入川會同勦撫 
　　閣臣以趙岑頗有意見擬俟岑假滿後准其勿再入川之請惟某大臣主張令岑進駐宜昌如果假滿亂尙未平卽命專辦勦匪事宜 
　　郵部又有秘密借債之說聞係預備給還川粤路股款及建築某路所用 
　　張瑞蔭奏各學堂講經修身兩門宜添設師位俾敎者坐講以示尊祟奉旨學部知道）以上北京（ 
　　駐日英使竇氏於西十月八號離東京將於十號由門司乘輪赴東三省遊歷 
　　紐約來電前美國哈華德大學總長愛律我十氏以西十一月七號起程遊歷世界各國大致明年西歷五月可到日本 
　　（以上東京） 
[譯電]  
　　傳聞意國藍衣隊已在買薩托路克登岸意國今日（十七日）毫無動靜大約運兵船業已出發意國因不知土國滅魚雷艇及魚雷艇匿跡何處故運兵一切悉守秘密據君士坦丁電稱法部大臣已通告公斷所謂意人不能再得條約訂定之權利將　尋常法律待之據薩洛里卡電稱　政府於十四日派兵携帶墨克絶姆砲四尊快砲六尊前往卡脫里那傳聞土政府現密購大批軍火於十日內在墨那司脫及其他各要地交貨外間盛傳土國現謀攻入希臘土國迄今未向埃及要求准土軍假道埃及或調用一萬五千名之輔助兵意土兩國之滅魚雷艇在哇丸里附宣戰後意國即調回亞特利亞海之軍艦　　據巴黎電稱法國內閣會議時外務大臣宣布謂法德兩國之交涉進步甚佳據巴黎消息謂法政府大約將退讓承認德國最近之要求巴黎反對退讓法屬孔戈者日見其盛故德國外務大臣須俟兩國交涉有議結之望再允法國有保護摩洛哥之權　　據哇帕土電稱陸軍人員謂葡國共和黨大軍已佔據勃拉茄閘及沙凡士法國各報謂葡國前皇與阿方沙親王現仍在葡萄牙西班牙各報謂保皇黨共有一萬二千人克虜伯大砲三十尊葡國官兵與北部之保　黨開戰　已獲勝　　據聖彼德堡電稱俄國第四特雷諾脫式戰艦康格脫號已經下水該艦有排水量二萬五千嚬（以上倫敦） 
[公電]  
　　佛學研究會會長楊仁山老居士於十七日申刻病故於南京屬廬）南京（ 
　　按居士諱文會年七十餘精通佛乘而尤專意闡揚凈土一宗凡皈依信從者不下數千人生平刊刻經典幾及全藏之半居士於月前即預定於十七日未刻會集各省佛學同志議將經房交與會中接管申刻即行去世 
要聞一 
[嗚呼庫倫非我有矣] 　 
　　庫倫蒙王降俄及俄人干涉我國行政各節屢記前報茲又探得庫倫政界中人消息所述情形尤爲眞切亟錄之函云自日俄戰爭後俄人即專意經營蒙古近時尤百計籠絡庫倫活佛先贈以俄女復使無數俄民拜活佛爲門徒勾結蒙古各王公貝勒及四盟盟長等誘之親俄並有匪徒乘機布散謠言謂中國在庫倫練兵將欲驅逐蒙古庫倫活佛及喇嘛等語並謂中國大局已危蒙古終要仗俄保護不如趁早歸降較好於是各王公貝勒及四盟盟長皆爲彼所煽惑决意投降俄國首先創議者爲庫倫兵備處會辦杭逹親王（名杭逹多爾濟）主持甚力與各盟盟長數數密議託名晉京潛赴俄都瀝訴中國在庫倫練兵騷擾不堪願大國扶持云云此外蒙各王公貝勒及　盟盟長均藉前六月初十日喇嘛跳鬼與活佛進寳之期齊集庫倫與活佛日日討論此事並聞是月十六日在活佛家已畫降俄押（畫押只十三人列名各册已調查開呈欽差處）俄則一面將蒙古親王泣求保護事照會我外務部一面託辭換班陸續進兵於七　　月二十三日到庫官長兵士約計三百餘人合舊有駐庫俄兵共約六百餘人而中國僅有宣化營兵步隊一營約計百人馬隊一營約百五十餘名且捕匪充警察以及查稅出差等事皆由此兩營抽撥駐庫實數兩營不過百餘人倘蒙驟變惟有拱手献與他人耳方俄兵到庫時俄武官見中國駐庫兵力薄弱主張先發制人後因駐庫俄副領事電詢該國政府飭候政府命令再行定奪故俄武官之計未行然 
 
 

Page 4

 
 
近數日）即指八月朔日前後（來俄國駐庫商人相率停止貿易想已得彼中消息將來不知如何結局也　　又聞庫倫大臣三多昨日又有電致外部謂俄調兵近千到庫倫駐紥蒙人及華商等均甚震驚應請照會俄使迅電俄政府撤兵並再電告駐俄陸使向俄嚴重交涉 
　　又據私家電信云俄兵到庫係庫倫活佛（即哲布尊丹巴呼圖克圖）私派人赴俄向俄政府請其來蒙保護者其原因係爲活佛與三多意見衝突活佛欲運動使三多去位而未逹目的故變計親俄以出此氣云 
　　宣統四年預算談宣統四年預算前經度支部按照宣統二年資政院議决歲出之數作爲根據列册送內閣其意以爲分配之平均當由閣議定之也送閣之後閣置之閱兩月屢催不應及閏六月十五日始開閣議仍將原册交還度部再由度部催令各部造送預算册以便交院則距原定限期僅十餘日矣 
　　各部預算册原定閏月底一律送齊嗣以閣議躭延至今尙有未送者聞閣議時並未分配惟各部大臣各摘錄其本部歲出入之數携歸以備記憶而已各部之歲出以上年資政院議决之數爲根據以此歲出之總額除全國歲入之總額大概可以收支適合又以各部上年院議歲出之數指定的欵爲其歲入之數使就歲入範圍內自行分配明年歲出之數是爲實做量入爲出之預算然上年則并量入爲出而不能上年資政院議决預算往往破壞而明年預算之標準仍根據於上年因果起伏不可思議如此 
　　各部今年鑒於上年浮開硬索之無效又明知度支部眞無欵可以應各部之需於是一反其所爲皆各自節减以就國庫之力之所能支者故今年預算較去年爲近情即如陸海軍二項亦復平易近人不復似從前之横溢矣 
　　今年預算分正册附册正册可冀收支適合附册四千萬則分文無着蓋正册以上年院議爲根據皆爲有着之欵故能收支適合其附册則爲宣統四年擴張事業未有新歲入相抵故分文無着也 
　　正册之中各部不敷之數恒不過數十萬而以學部民政部爲最多然綜計之尙不足三百餘萬籌抵之法度部尙可爲力至附册四千餘萬則爲數太鉅假令資政院議决認可籌抵正自爲難不識度支部又何以了此一段公案也 
[川路滴滴血（二）（十）]  
　　頃得蜀函成都大局已定惟叙州夔州兩處民黨繁盛連日與官軍抗戰互有損傷雙流新津兩縣尙未克復現在民黨聚議俟各省官軍到齊即宣告停戰惟始終不納租稅以俟朝廷之後命如政府必欲棄川則川入再另籌對付之法又聞川人以李稷勳甘爲盛宣懷作走狗喪心病狂罔顧大局已將李之祖墓槪行掘起并没其川籍以爲犯奸者戒 
　　另函云川東近日之亂確係山賊土匪合夥起事與爭路問題已截然不相關涉所有各處保路會首領皆係本地富紳自見嚴諭之後皆惴惴自危各圖廻避故現在各處之亂爭路各士紳確不知情　　又據川人云川東各州縣向有匪患地遙山險勦辦甚難此次匪亂之起皆在川東現在該處防營甚少匪𦦨日張川東大局岌岌可慮 
　　又川京官接川電云川民因趙爾豐揑奏羅織叙府羅守鎗斃學生瀘州郭牧監禁况紳羣情益憤川南川東一帶現在均有變事 
　　此次川變固由趙爾豐操切所致然從旁慫恿者實王棪與余大鴻二人王余自知不能辭咎四處發電謂係周善培鼓動而成蓋恐周燭其奸謀故設此先發制人之計 
　　黔滇本係邊省巨匪時聚� 
時散無時無之近以川變發生各該匪已由滇之正雄州黔之畢節縣乘機侵入意圖大舉 
　　日前端督辦有電來京略謂川亂日益劇烈蜀中兵力單薄非調重兵不可並籌劃一切勦撫辦法擬與政府協商之後到川卽將施行聞內閣總協理甚嘉納其言惟關於調兵一節內閣與軍諮府已屢次協議迄今尙未决定故內閣及軍諮府對於各省皆未發電調兵云　　川鄂兩省於此次川亂所有防務軍餉藉用費甚巨爲詞將大開報銷屢電請度支部准其截留京款以資應用度部均已駁覆令其自行墊付俟將來商請郵傅部准其作正開銷 
　　山西諮議局近致內閣電云北京內閣王爺中堂鈞鑒川人有哀求無暴動爭路經將軍總督等奏明舉國皆知蒲羅諸人旣係爭路代表自與匪亂無涉乃趙督電奏竟指爲首要逆紳前後自相予盾幸朝廷仁明諭令分别良莠剿撫兼施固已洞　其隱惟趙督多方羅織羣相驚駭深恐牽動大局伏乞奏飭岑春 
 
 

Page 5

 
 
煊確實查辦以警欺菵而靖人心無任惶悚山西諮議局叩 
[新定軍用國樂]  
　　軍諮府濤大臣前以各國軍用樂章皆有特定番數足以發揚國光中國現正整頓軍備此項樂章亟宜制定以侗公爺嚴幼陵兩人夙諳音律特命會同典禮院參酌各國樂章制成軍用樂歌先命禁衞軍演習現已告成前日已奉明發諭旨茲聞陸軍部蔭大臣昨特帶同軍學司科長高佐國等往禁衞軍聽演甚贊其美詞日鞏金甌承天幬民物欣鳬藻喜同袍清時幸遭耽熙皞帝國蒼穹保天高高海滔滔其調譜仍用工尺上四合等字以保國粹 
[宗人府司法權問題]  
　　法部紹沈兩堂因舊例所定宗室覺羅訴訟案件均須由宗人府主持殊與司法獨立之宗旨不合近已向該府宗正禮邸及執政王大臣協商數次擬於年內將關於皇族之司法權奏請劃歸司法衙門辦理以符憲法精神至其所議辦法係規仿日本法制凡皇族訟案直接在大理院起訴其餘均與齊民一律并聞內務府附屬之愼刑司亦將同時銷滅云 
[魯省又將釀萊海案耶]  
　　近有山東蓬萊縣紳士張賢等四人到京聞係該邑商民公舉之代表擬聯合同鄉京官揭參蓬萊縣某令緣某令奉登州府札飭趕辦地捐印花稅定每畝按季徴東錢五百文該令當商之某某等紳士囑其迅速勸辦就中獨有某紳建議謂勸捐無効必須施以强迫始能集事令深韙之卽於本月初三日帶馬兵五百名偕同某某二紳赴各村宣諭辦法不料甫至小屯即見農民數千人列小車數千輛車上均備抬槍一枝）土名小車陣（聲勢兇洶如臨大敵令大懼向屯衆曰本縣奉諭勸捐并不勒派復顧某紳曰爾奈何以强迫激民怒衆聞之怒不可遏因將某紳執去不知下落令亦率隊踉蹌而歸以民變兩字申詳大吏全邑商民以該令事前旣聽信某紳取强迫主義臨時又率兵前往實　激變之鐵証今尙敢以民變上聞豈欲勦洗我民耶故公舉代表來京以期去此民賊勿再演成萊海慘劇云 
小說 
[無名罪人）五（）十（（七）（無名）]  
　　冰心姑娘聽到此處。纔拖着愛姑手說道愛姑姊愛姑姊。你今日眞爲我阿兄的事而來。我眞信你以前並未欺我阿兄。你許那石檢事。是你老父。不是你自已的意思了。愛姑也拖着他。手答道冰心妹。請諒我意。冰心姑娘於是。拭着。眼涙又說道愛姑姊你看我阿兄。眞是寃枉的麽。愛姑道什麽不寃枉。冰心姑娘道我原想世界上人。無論都做了盗賊。只有我阿兄秋芳不會。做的。但是他爲何做得這般。可疑的樣子。愛姑歎道没有别的。只好說他命運不好了。冰心姑娘道眞是命。運不好了。阿兄。阿兄你是和我一樣。說時。心中若有無限難。言之隱。忽然振着精神說道如今。只是這般怨。歎也是没有用。的我們且商。救我阿兄的法子罷。那日我阿兄寄你的信。是怎樣。說法的。愛姑便從衣袋裡。取出。那信來。授於冰心姑娘冰心姑娘展開看道愛姑我愛。前事不幾如夢。耶余不恨汝。汝之心。余雖歷盡艱難困苦。不能或忘也。汝與彼人訂棔之後。其樂何如。汝若能樂。勿再思余。余亦永爲天涯淪落人矣。汝若猶念余昔日之戀愛。不能忘余。則余亦願績前愛得。汝爲妻。余憶余去故國。之時原有退婚之舊習。今其習想尙在也。汝若不願與彼人結婚。則速即退婚余來汝處。汝父雖頑固。斷不能再拒余求婚。因余已有大金在手也。我愛。我今夜俟汝於希理之橋下。以待汝復。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[中俄豆滿江國境交涉]  
　　豆滿江界於中俄境界之間向來爲國際河川其境界由水面劃分現在該江流域出有鮭魚甚多中俄魚業家皆往爭取鮭魚以致兩國人民大起衝突各禀知本國官吏請明確劃分水界現聞外務部已派委員與俄領事交涉主張平分水面而俄國以界於該國境內之河流沙磧甚多不能利用决不肯認可平分故豆滿江境界正在交涉中 
[張庫軍事交通之計畫]  
　　陸軍部以軍諮府爲編練庫倫新軍起見特派唐在禮爲練兵專員携眷抵庫惟張家口至庫倫交通不便於軍事上極有關係該部爲便利軍事交通起見特由德國定購汽車兩架已於五月間抵庫查該車每輛可容二十三人每一小時能行三十里每十里需用煤油精一斤半其價值每斤約需銀一錢行百里亦不過需銀一兩六錢之譜惟張庫間道路有數十里稍爲崎嶇餘皆平坦易於脩葺已與蒙古實業公司合力籌款興修道路 
[東督與蒙旗]  
　　界址賓圖王旗西北境與熱河綏東縣所轄之錫呼圖喇嘛旗毗連處前有越界墾種等事爲賓旗知覺當卽派員阻止庫倫旗亦遣人理論兩造爭執不下賓旗即訴之前東督錫制軍咨行熱河派員查辦熱河覆准後現由次帥札飭賓圖王旗及彰武縣各派員前往會同庫倫旗委員定期按照舊圖界址劃分界限以息爭端並將劃分界限情形繪圖貼說呈報備查 
[稅捐]  
　　多羅郡王前以本旗所屬遼源州界陳家渡口係嫩江之上游近來船隻往來商貨雲集爲蒙古貿易之中心因禀請前督錫清帥自行開放所有斗秤各捐由遼康稅局徴收照章以三成歸本旗領用其船捐一項歸王自領一節東督因此口未開以前所有各項捐錢由各旗均分且該郡王所得捐錢向由逹爾汗王代領無直接之權當卽批由各旗會議在案現該口自去歲五月開放以來帆檣林立日漸興盛所收捐錢不下數萬兩而懸案則至今未决近東督又特飭各王旗迅速議覆以憑核辦 
索榮光是否偵探 
[俄事耶]  
　　上月中旬有索榮光者會請護照赴俄游歷忽於俄境尼古里斯克爲俄人所捕誣爲間諜索函請駐俄總領事桂芳營救桂不能爭遂爲俄人送至司令部下於獄聞當被捕時索行李中有我國當道書三封海參威一帶普通圖一紙遂由俄警押送警署當地俄人言此人在火車二等艙時見人即問俄有若干兵隊若干砲台問後卽行筆之於册言談間頗以調查爲已任故俄警隨行二百餘里而索不知也一說索在雙城子客店連閙三次自稱奉天督帥所派之調查店夥銜之故密遞消息於俄警署致遭此厄當拘引時俄官用華語詢以能俄言否索答以不能俄官即以俄語語同審官云此係中國密探索忽操俄語置辯密云探二字何等事實豈可以無據言之耶俄官聞之益疑遂轉送要塞司令部索初入警署時獄吏導之入獄有華入數十名欲以溺注其面後索自言俄人疑其爲偵探故至此囚徒等乃紛紛爲之取水敬烟蓋以其爲國事也今送要塞部消息不能聞矣 
[三省屯墾規畫]  
　　東督自設立屯墾總局以來各局長以規模遠大非預籌逐年進行次序不足以見大效聞現已定分全局爲三期第一期爲調查第二期爲設備第三期爲實行前二期皆屬預備尤注重於交通以測繪地勢籌畫水陸往來之利便爲要義至實行時代除墾種外尙須酌辦輔佐工藝現正在吉黑兩省籌設分局以便就近進行將來總局尙擬移置墾務最發逹之地云 
[馮夢華救災本計]  
　　查賑大臣馮夢華具報蘇皖災情已見前報茲悉馮大臣因災民甚衆籌賑爲難非修堤不足以防後禍非勦匪不足以奠民生日昨特電閣代奏略謂煦所辦急賑只能暫濟目前秋冬而後無論水之退否潰决各堤均非即時所能修築災民欲住無屋欲耕無田其慘苦必更倍於今日聚嗷嗷待哺之衆旁徨無歸萬一有不逞之徒從而煽惑滋生事端恐非地方之福擬請飭下各該督　廣募糧食速修堤工爲未雨綢繆之計再江皖豫東四省之交素稱盗藪尤爲可慮頻年洊飢其風益熾白晝搶劫動至百起良善之民岌岌莫保匪多則散而之他少則聚而相角此拿彼竄飄忽無常非四省會勦斷難一律敉平失今不圖將成流寇其如何消患未萌之處恭候聖裁云 
[浙省請禁洋土入]  
 
 

Page 11

 
 
[境之部復]  
　　浙撫增中丞前經諮議局迭次呈請縮短禁烟期限嚴禁種吸售三項統限於本年十二月未日一律盡絶並於前月初九日專摺具奏援照直隸等省辦法停止洋土入境等情當日奉旨飭下外度兩部會同議奏現聞該兩部據情奏復略稱外務部查本年與英使續訂禁煙條件第三條內載無論何省土藥已經絶種他省土藥亦禁運入顯有確據則印土即亦不准運進該省又第四條載英國政府得派一員或數員會同中國政府所派之員隨時就地考查栽種情形各等語今浙省土藥之種植旣已禁絶自可由臣部照會英使派員會同調查如果查有確據一俟土藥禁運即可與議禁止印藥運入該省其禁運土藥一節度支部查各省土藥善後事宜前經臣部於裁撤統稅案內奏交各省督撫辦理現在該撫奏請禁止鄰省土藥運輸入境如於本省禁種一事果已確有把握所請禁運土藥之處自可由該撫自行酌核辦理抑臣等更有請者禁烟必以禁吸爲正本清源之辦法至於禁運則應俟諸成效已著爲最後收束之事宜前因海牙將開萬禁烟會由外務部令各省調查禁烟成績據浙江巡撫報告浙省銷售土數宣統二年分共銷洋土二百三十七萬一千五百餘兩本土八十四萬七千一百餘兩土膏行店原設二千四百二十七家宣統三年春季調查實存一千六百零五家現在全省領照吸食者七萬一千六百餘人是可見該省銷售烟土爲數尙鉅吸户亦非甚稀若不問實在情形遽行勉强禁運誠恐商情未順而私運轉滋流弊應請飭下該撫速籌認眞禁吸辦法俾沾染嗜好者皆能痛自湔除土膏之營業亦因而銳减然後實行禁運庶可弊絶風清 
[浙省官廳籌濟民食近狀]  
　　浙屬沈災蔓延九郡米糧缺乏人心驚惶而一般奸儈復敢乘機遏糶妄造謠言致有米各區亦倡議截阻運道不通市價愈貴迭被官廳訪查從嚴罰辦一面電催各省採辦委員設法搜買迅速赶運外仍慮緩不濟急特加派妥員並商定各商號就近先赴上游各郡購運接濟現聞第二批官運之米於前日續到七千担禀　撫院特飭災賑事務所於即日起分派幹員於城內福建會館湖墅錢塘倉兩處添設官米廠各一所分别米色高下平價出售惟到數不多每人每日不得糴逾一石每擋售價除照章挿籤明示外並用印條標� 
示俾免弊混日昨移知巡警道杭州府飭屬一體保護出示曉諭云 
[廣九路通車紀事]  
　　十三日廣九鐵路行通車禮遍邀省港各界人士聯往參觀是日省站兵勇林立異常嚴肅所有中西來賓均騐券入站九點鐘省車開行十二點半鐘至深川港車十一點三刻開行同時齊集深川會場行禮是日來賓約四百餘人廣東交涉司李清芬代表張督香港布政司白代表港督爲主席宴會曅李交涉司代張督先致祝詞次港布政司華叚總辦趙慶華英叚總工程司兼總辦林塞華叚總工程司格魯扶中英公司代表羅思先後演說最後鐵路警局總辦鄭榮郵部委員龍建章同致答詞乃散會各開車分赴省港云查該路由省大沙頭至深圳係華界共路線長八十九英里分爲大沙頭石牌車陂鳥涌南崗新塘唐美雅瑤仙村石厦石灘石瀝敎石龍西湖南社横瀝常平木偏土塘樟木頭石馬塘頭厦石鼓天堂圍平湖李朗布吉深圳共二十六站由深川至九龍爲英界共路線長二十一英里分爲深川羅湖粉嶺大埔墟大埔沙田油蔴地紅勘九龍共九站現每日暫開車早午兩次將來擬改每日開車四次至該路工程約費一千三百餘萬平均每英里約費十一萬餘其華界發售過英界車票及英界發售過華界車票每月合算若干英占三五華占六五當通車日招待來賓之西餐每位費銀六元聞有來賓祗見二三菜式者而是日來賓四百餘人至深川午餐時餐位僅得三百餘以至來賓多數枵腹散出該處又無賣食物店户以致饑形於色云 
各埠通信 
[東三省吉垣之新工程]  
　　吉垣迎恩門外通江　溝淤塞已久溝一後蓋有民房致西北沿城　水無處宣洩刻經吳子堅警長勘估疏鑿工程及收買民居俾可改造陽溝計須吉錢一萬二千吊又三道碼頭木橋傾塌茲擬重造東西橋址純用磚石上架楡柞一尺立方枕木護以鐵欄估計須一萬五千吊至東江沿一帶被水冲刷下陷者復有四十餘處現亦擬一律塡修估計應需七千餘吊以上三項工程實關西北城外之水利與道路交通勢難從緩前由警局併估呈　民政司在善後局賑款項下撥用嗣經民政度支兩司會商以善後届儲欵係專賑火灾之需未便移用所勘水溝木橋壤道三事悉關本年及歷來大水破壤應從　振局支撥方名副其實日前已會詳撫院照案辦理頃吳會長業派警弁先行測繪督飭夫役分别開工 
[禁止私售葫蘆島土地]  
　　葫蘆島開闢商埠經趙督札委金仍珠觀察督辦其事自該島至連山站輕便鐵路已經告成所有土工道木以及鋪墊工程亦均次第告竣現在修築岸坡高計五　英尺長一 
 
 

Page 12

 
 
千二百英尺該堤工程雖已動工然告竣之期當在九月杪云聞各國以該島告成商業發逹固不待言即與各國之權亦有莫大關係紛至該島購買民地以爲將來經營商業之基礎日督帥以外商此舉將讓意外交涉昨特飭知交涉司凡與附近該鳥之土地房屋一律禁止私售俟島工告竣後由官府自行收買以杜弊端 
[吉垣大風雨雹]  
　　八月初一日下午一點鐘時狂風大作雹雨交加吉林東關昌邑屯以南之白菜高粱葱豆等皆被雹子擊傷而軍械局之板墻農業學堂大樓之瓦簷及陞官屯左近之樹木亦被大風吹倒 
[營口赴日實業代表起程]  
　　　營口商會前經公推李序園李子初兩君爲赴日實業代表茲接到上海實業團團長來函決定九月初三啓行八月二十日先赴上海取齊故二李已於節後起程矣 
直隸 
[保定中學之大風潮]  
　　保定官立中學堂監督李大本資望學識不饜衆望又以飯食不佳致起绝大風潮現經禀准學使將該堂學生革除一百九十餘名並追繳高小曅業文憑行文各府不准該生等入學前晚諮議局議長直紳閣瑞庭法政學堂監督直紳李舫漁以事關重大往謁學使面籌轉圜辦法 
廣東 
[汕頭大風雨]  
　　汕頭初十日午刻陰雲四佈颶風大作斜雨横飛下午尤甚至夜八點鐘海潮并漲雨水不洩各街衢低處積潦尺許或二尺餘風雨大作勢甚猛烈屋宇動搖居民咸爲惴惴至十一晨風始漸息水盡退而雨猶未止午後略晴夕陽霎現夜見星月及八點後雨又復作大槪情形與戊申九月颶風相似惟覺稍小各街天篷簷篷騎樓瓦面破壤殘缺不可勝計計崎　吉安圍戲園對面倒塌房屋數間茭定地倒屋數間打錫街倒塌三層樓房一間又牽倒二間同濟橋附近新築屋牆倒多處潮揭輪船碼頭附近之海旁小屋毁壤甚多汕埠審判廳新起者其後牆已裂縫初十夜各人員均走避崎　一帶道路毁壤不堪各輪船碼頭均遭損壤無一完全者潮揭碼頭尤甚汕尾碼頭之躉船漂失一只海關前拔起路樹三株商業學堂內之竹木芭蕉均多拔起傱横遍地打錫街倒塌之三層樓去年甫修建竟不堅固如此幸倒塌爲時尙早左右居人得以走避否則不堪設　矣 
湖南 
[農會購買官地之手續]  
　　湘省農務總會總理龍研仙觀察等以該會成立已久亟應遵照部章創立試騐場以便實地研究特函禀撫院請將北門外開福寺一帶官地撥歸該會由該會備價購買以資展布聞已飭由藩司議准詳復矣 
湖北 
[礦業學堂大裁經費]  
　　鄂垣兩湖礦業專門學堂原定常年經費三萬餘兩係湘鄂兩省公認本年規定預算諮議局議以該校無優級師範選科程度請飭照中學堂例辦理每年只撥經費八千二百九十三兩零除預備費七百五十三兩外計有正費七千五百三十餘兩以十三個月平均每月實支五百七十餘兩提學司以不數甚鉅特將該堂員司薪水酌减敎務良及文案兩席裁撤監督原定月薪水二百兩現减爲百二十元監學原定月五十兩現减爲四十元敎員薪水原共計七百二十元現改爲五百二十四元司事原係五人每月各銀十兩現祗留一人月支十六元其餘學生膳費槪行全裁令各自備以勉符預算之數 
山東 
[兵船撞沈甯波船]  
　　寗波船户祝九如日前由甬載運雜貨至膠州卸貨尙有紙張紅糖竹杆等項載運龍口日昨夜間兩點餘鐘船行至沙林島突來一某國兵船躱閃不及將民船碰壤連船並貨俱沉海底幸人口爲該兵船救獲俱各無恙該船户等禀報衙門聞現已在東洋車廠暫寓以俟船政局判斷賠欵云 
[諸路重修告竣]  
　　七月初五初八等日風雨交加膠濟鐵路被水冲壤數處火車不能通行尤以李哥莊一叚爲最重經該公司雇人連夜趕修至二十三告竣火車照常開駛不料八月初五日又一塲大雨復將李哥莊一叚鐵路冲捐停車數日至初十日方照常開駛一月之間冲壤鐵路二次足徽今年之雨勢矣 
福建 
[孫提督到任]  
　　　新簡水陸提督孫近山軍門奉旨補授例須晉京陛見松制軍因厦門係通商口岸交涉防務均關重要代奏暫緩陛見先行到任奉旨兪允故孫軍門已於初七日由省起程初九日到厦十三日接印矣 
江西 
[煤窰水火爲災]  
　　樂平縣開採煤礦向用土法是以出煤不旺且每遇水火爲患未能設法防維遂致貨棄於地殊爲可惜茲有南鄉藕塘地方德豐炭廠窰窿內忽於日前著火）俗名哬砲（竟燒斃窰工十六名嗣經設法絞出則已焦顯爛額慘不忍覩由該廠每名給洋一百元交各死者家屬領回埋葬其事方了現聞窰內忽又於日昨穿水雖未損傷人命然窰窿已歸無用損　當不少也 
安徽 
[同康莊倒騙餉項之撫批]  
　　安慶同康錢莊倒閉後虧欠官私各欵內有巡防營統領劉利貞所存兵餉一項爲數甚鉅經該營統領禀請撫院飭由商會查明清理旋據該商會呈稱同康莊事向係執事吳輔臣一人經理今因該執事病故閉歇各股東已將存欠帳據檢齊送會收存另行涙員清理所有存欠各户一時未能盤清暫難歸結並云該莊陳明劉統領所存係屬已欵並非餉項等語頃奉朱中丞批以此項旣係同康所虧無論何欵自當從速清償到各股東責無旁貸豈能以索未干預莊事爲詞希　　缷仰勸業道立即會同藩司移明劉統領知照即將與同康莊往來帳摺檢齊　赴商會核定一面移知該商會責令同康各股東疑速清償毋任避匿云云業經勸業道分别移明並照會商會查照辦理矣 
浙江 
[善站已停快車]  
　　浙路自杭到滬快車過善站不停以致善邑商民諸多不便現經商會與城自治會力爭已於十七日停站矣茲將電稿錄下浙路董事局諸公鑒朱函計逹杭站汽車終日嗚嗚十點鐘後諸站有車善獨無向隅殊甚乞停快車 
鎭江 
[常鎭道慨捐振欵]  
　　常鎭道　觀察以本年沿江各洲　迭遭風� 
雨災象已成難經官紳籌辦急振然災廣欵絀僅救目前之急本年冬振來年春振不得不先事籌備爰捐亷一千兩以爲僚屬之倡並札行所屬各府廳州縣量力捐助一成勸本地各紳富等隨願　助不准抑勒苛派如有槪捐鉅欵者由道核明詳請給獎以救灾黎而昭激勸 
[松江]  
[議定選舉區域]  
　　十八日城鄉紳上假縣自治　備所會議投票區域併合問題旋决定華亭投票區城區鑒呂附入法定附入莘　朱娘區陳沙趙太區新十車梵區亭林區前崗附入張袁附入葉南附入李衛山陽區婁縣投票區城區官紹塘附入小西涇區附入龍興區附入白沃區附入錢河區附入法定區附入楓涇區五厙區小崑山區天馬山區泗涇區七　區 
蘇州 
[請撥選舉調查費]  
　　明年三月爲諮議局重選議員之期前經行飭各州縣查造選舉人名册長元吳三縣奉文後即移委城鎭鄉自治公所調查造册各在案現聞城自治董事會以此項調查造册手續旣繁需費甚鉅所中經費本　異常竭蹶擬向縣　酌撥調查費洋三百元以資開辦未識能否照撥也 
[取締戒烟丸藥]  
　　蘇垣禁煙總公所以市上售賣戒煙丸藥類多攙雜嗎啡害人不淺特頒取締章程飭令呈藥化騐如驗無嗎啡毒質給予憑單准令設肆售賣否則一律押閉現有沐泰山高益壽等著名藥材老店四十家以藥舗向售丸散膏丹按照古方選製戒煙藥品並無嗎啡　雜與市上專售戒煙丸情形不同刻已檢齊方藥呈由商務總會移　禁煙公所化驗照章給憑准予售賣云 
[清談）東吳（]  
　　女子之學問志節。果有可觀。凡有識者。必能尊而重之。不必以服飾相炫耀者也。 
　　今日服裝之奇。異至女學生而已極。不中不東不西不男不女不娼妓不良家嗚呼。此即。所謂服妖　非耶。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　中國南方有自北至東北之大風中國沿海緯線三十度以北有季風又將有自北至西北之暴風 
　　茄羅林羣島與小呂宋島東南晴雨表甚低 
本埠新聞 
[蕪米將來滬]  
　　李平書君前届採辦蕪湖食米一萬石擬運來滬平糶嗣因蕪關禁阻出口以致不能運滬是以電禀江督轉電皖撫騐放在案茲聞皖撫以李紳旣將米石先行購定自難阻運姑准札行蕪湖關如數騐放電復江督昨已電復滬道飭知李紳迅即前往領運 
[福州路大火紀聞]  
　　本埠福州路於前晚二句半鐘突有第一百二十一二三號門牌萬華樓茶館內起火當由巡街捕瞥見奔告捕房即經救火會西人驅皮帶車趕往施救無如火勢猛烈天半忽起狂風雲時間對面左右藎行著火致延及比鄰新設之愼食衞生館青蓮閣茶館樓下某衣莊德泰昌酒店德大生烟紙店四海昇平樓茶館東洋影戲園兩家對過小廣寒書塲樓下某衣莊某東洋店並洋貨店兩家二惟樓照相館近水臺麵館聚和聚賓兩酒館新申樓菜館東西合興里太和豐弄內各有雉妓院數家東自平安茶館起西至一百六十三號門牌泰昌洋貨店龍昇旅館止對面東自四百九十八號稻香村茶食店起西至四百六十一號言茂源酒店止約歷五時之久火始救息共燬樓屋二百餘間工部局救火車被焚者一架焚而未及全燬者一架聞萬華樓內髮匠二人餅攤上一人火起後均未見面或謂已葬身火窟矣至被焚處兩頭昨日均由捕房派捕看守阻止車馬行人亦可謂浩刧矣 
　　又聞是日兩點半鐘起火後火勢甚熾英界救火會西人竭力施救至四點鐘時火勢仍不見殺乃求助於法租界救火隊承該隊中人允諾急駕救火機馳抵火塲鼓勇助救始將火路阻斷同時並邀請泊浦德國砲艇茄古耶號派水手一隊登岸由士官指揮異常勇敢羣趨至危之處引水灌救於是火勢始得漸殺直至天明後六七點鐘各救火者始各收隊而回然昨日火塲情形彷佛大砲轟擊後一片焦壤濃烟四起日薄崦嵫時餘燼猶未全熄當時工部局之救火機名火王者當火勢最熾時已遭焚及幸中國司機人冒險駛抵平安之地僅失去其吸水之皮帶又有救火機一架因亦將被焚及司機者甫開機引避卽聞砉然日震機上之人均震墮於地受傷甚重蓋是時機頂觸及電線而該機又多以銅鐵製成極易傳電故近之者輒受電震不得已急由電話請電燈公司關閉電流然因有他故不能即行後雖用繩牽拉因機頂絞於電線之上致亦無能爲力卒棄之爲火焼燬該機值價聞需英金一千五百磅云查焚燬各房屋多屬哈同君德和洋行公平洋行之産損失共約十餘萬兩屋內各物被焚之數亦極巨惟大半會保有火險者至起火原由目下尙未得悉已由捕房派西探嚴查矣 
[帶徴船捐爲難]  
　　滬道前請新關稅司飭令吳淞關代抽沙衞東寗各船進出口捐欵藉充鈞和兵輪及巡緝各艦之經費等情已誌前報茲聞新關稅司墨君以所請帶徴沙衞東寗船捐一事殊難照辦因此事本非海關應辦之責此項捐欵須由海關徵收非奉總稅務處行知不可現已將情函復滬道核辦矣 
[董保殺民記]  
　　浦東豪董秦錫田串同劣保康悅忠李良洲蔡尙坤逼勒沈雪炳捐洋不遂將沈拘至課勤院刑求毆斃一案田大令騐明受傷屬實飭將康李蔡三劣保交差帶回候訊當於前晚被秦錫田將李良洲藏匿不放當夜由原差下鄉將李保及十七圖董李雨橋誘提到案經田大令升座二堂分别　訊互相推諉均不承認勒捐李雨橋供七月二十日由秦錫田開會議捐尙未實行我並未到過課勤院亦無呈報沈雪炳偸竊木枝情事實被蔡尙坤誣指質之蔡尙坤供係在街上聽來大令惡其刁猾喝令　頰始供秦錫田之經理胡雲橋人皆呼之胡董事秦家之事皆胡帮助打死沈雪炳是胡董事主使大令得供判各具切結存查李雨橋訊明無干當釋回鄉康李蔡三地保交差分别　心看管再行研訊昨晨田大令謁兒道憲面禀此案始末原委請示核奪 
[鐵路股票塗改之紏葛]  
　　寳昌鐵行股東卽信昌源五金雜貨店主陳小寳又名陳筱岩因將川漢鐵路一股之股單塗改一百股向紹興人倪南橋騙抵洋五百三十元被倪察悉報由捕房將陳拘解公堂請究原告代表博易律師投稱今日原告因有要事未到等語訊之陳延律師羅銳辯稱此係錢債紏葛原告不應以刑事案控告請爲鑒核據見証沈紀光投稱此項股标陳托商人帶交與倪未抵之前會代陳向公司收過官利洋四十六元等語王襄讞得供會商英翰副領事以察核股單確係塗改關係重大自應澈究判陳交妥保候禮拜三原告到案質究 
[關太守辭辦防疫不獲]  
　　關絅之太守前請滬道銷辦閘北防疫差事當由劉觀察慰留一案已紀本報茲閘北商團會各紳董因悉關太守自請銷辦防疫事宜聞之如失慈母蓋閘北疫氣刻雖防遏得法未致蔓延然　後各事待理孔多設或此時忽易生手則政令又不免有所更改或致盡棄前功殊　可惜因特函禀滬道俯順輿情將防疫一事仍請責成關太守一手經理以蕆厥功等情茲悉劉觀察以該守辦进鼠疫防範各事頗爲得力尤賴各紳遇事匡 
 
 

Page 19

 
 
助得以順手所稱關太守禀請銷差業已批飭留辦責成一手經理茲已函復閘北商團紳董查照矣 
[紹興同鄉會成立大會記事]  
　　十七日下午二時旅滬紹人在西門永錫堂開同鄉會成立大會會員來賓到者千餘人頗極一時之盛先由許默齋君代表事務所所長陳樂庭報告創辦規畫繼由臨時議長何閬仙君推選紏議員暨投票監察員開　監察員各八人由許默齌宣讀議長宣布修改會章會員杜亞泉黃國瑾二君提出修改案數條旋由來賓王引贯孫梅棠梅竹廬及何閬仙陳漢翹諸君先後演說次投票選舉職員揭曉後當選者三十人姓名列左陳樂庭　裘雲卿　徐乾麟何閬仙　吳宗堯　林蓉圃陳菱舸　杜亞泉　徐杏書孫廷煥　馮志緒　孫藹人黃楚九　田資民　沈晉鏞章楚藩　何煥庭　沈𤔅民� 
謝惠塘　袁賢渭　袁肇煒馬明晰　黃德勝　陳晏滄汪愼齋　施再春　高立甫兪逹夫　倪志庭　田谷香至開　經費悉由周子慶祝堯勛王應棟三君籌墊現在會員已逹千餘人所繳會費悉數存儲大清銀行今日爲開成立大會之期會員到者非常踴躍會塲秩序極爲嚴整云 
瑣聞 
[城內]  
　　一元價值之流血○一路二區解送南京人葉寳　在廟前王湧泰劃配玻璃互相口角一言不合爭毆致將葉寳書之頭額擊傷流血不止經東二區站崗拘局轉解一區經德區長訊得毆傷屬實判王湧泰店主王翰 
卿給葉寳書醫費洋一元了事 
　　捕役比賊更壞○珠寳掮客張盛祥携帶皮夾內儲珠寳路過老北門內適於閏月初五日爲徐仲魯謀斃吳潤生一案田大令蒞驗之際觀者人多張亦在旁觀看被扒竊王慶山將伊珠寳皮夾乘𨻶攫去嗣經縣署捕役小金寳之夥蔡順沈阿四趙正祥等將人贓查獲將賊王慶山軋至某茶肆內即將皮夾內值價之猢珠四十五粒並翠玉等件抽去質洋分肥呑没將不值價之珠件連賊解縣訊押　查在案詎知該夥等錢已用罄乃將當票資給孫德生陳瑞保由孫出洋四元買下將珠贖出去兜張順祥被張窺破已物原贓當時互扭至警局訊明送縣前晚經田大令提訊原告投訴被竊情形孫德生陳瑞保同供是買捕役蔡順沈阿四趙正祥之當票出洋四元備價贖出去兜張順祥等語質之沈阿四趙正祥供認不諱並供蔡順避匿未會到案乞赦大令得供判王慶山沈　四趙正祥各押改過　三年補提蔡順到案追贓訊究孫德生　瑞保交保訊 
　　商團內容宜整頓○全國商團公會聞有公欵八千餘金已被各司理會員等　用過半而商團公會中亦因會　衆多品類不一時生暗潮十七夜八時有商餘學會及參藥清眞韞懹等各　團陸式　王祖德尹楊甫沙美餘諸君發起假小南門內倉基路救火聯合會特開談話會擬聯合各團另行組織一會定名曰上海商團　備聯合所暫假商餘學會爲事務所取廟圍南北中心點各方面易於聚集也惟聞水菒業書業等各商團席少槎唐叔言趙清臣倪筱園諸君皆不以另組一團爲然是以南市商團公會近日函告王君祖德等云俟與全國商團算清帳目以便與君等聯合一氣實則遲延阻止耳而王君祖德之意則謂無論內有數團不肯附入即照應允之七團聯合其勢亦不爲孤事在必行云云與會者皆贊成舉鎗散會時已十一下鐘矣 
　　鄉董縱容流氓○冒充副保之土棍胡玉成在諸翟鎭借收失票陋規爲名向公昌代步拆稍不遂除去招牌經該當執事訴董不理投縣禀控等情已誌前報茲悉該土棍挾該當控縣之嫌日邀同黨到場吵閙該當不堪踞擾爰於昨日將情訴知典當公所董事董事謂流氓詐擾有碍商業若不禀官究辦鄉典竟不能開設矣擬具公函禀請邑尊簽提訊究至該鄉董沈紳則謂該當初開時並未先來接洽故此縱有流氓滋擾未肯出爲喝阻有董如此客商其何以堪乎 
　　想請老爺做媒人○諸　錢鄉民黃春泉之寡媳黃馮氏被同鎭之土棍蔡利鄉之子� 
蔡毛囡逼姦硬佔等情已經黃春山投縣控告由田大令提訊判着蔡利鄉將子蔡毛囡及黃馮氏交案再訊在案前晚經田大令提集復訊黃春泉投訴前情質之蔡毛囡黃馮氏面呈一禀求將錯就錯成爲夫婦大令大怒曰爾等男女私自苟合實屬無耻判黃馮氏發堂蔡毛囡收押責令速將搬去物件如數繳還黃春泉再行核奪 
　　道轅牌示○本月二十日換戴暖帽仰道屬文武各員一體遵照 
　　道轅紀事○總務科長候補知縣吳祖恩候選縣丞張松筠　候補班補用知縣孫福年　委辦滬嘉鐵路旱卡委員候補縣丞吳德培　上海縣知縣田實榮　花翎運同銜候補同知張從龍　浦東二路一區區長游澤寰　昨日先後到道分别禀見 
[南市]  
　　買船票要留心○去秋有奉天省城安東縣敎練所當敎習之閩人許正德因事來滬後欲赴煙台向十六鋪南首阜康船局購取船票一紙乘太古洋行之臨安輪船起程行至中途查票因阜康素無往來票遂無用許因欵有不敷遂將所携行李作抵票即退回近日許又來申即向阜生煙紙店內理論追索前付票洋五元五角該店夥毛熊飛不認其事因而口角紛爭扭至東區控訴移經湯裁判研訊毛供阜康係王三和所設向店內借得店堂間設桌售賣船票去秋王虧欵私逃迄未見面被欠房租洋五十餘元虚懸無着許之購票無用與阜生無干尙求明鑒判毛代給洋三元然後交保着交王之保租人來案候訊 
　　經手撒爛汚○滬南商船會館前之永大皮蛋作係愼記沙船號所設前被永大執事郭秉兆私下調撥鋃一千六百六十六雨洋銀一千零六十六元久未歸楚昨由愼記號執事任伯寅投控裁判所傳同郭研訊供認屬實惟因一時無力理還况該欵係陸續積欠實非私撥求請恩斷判交保限一月理楚 
　　小店家慣欺鄉民○賣米鄉民葉海和胡毛毛羅樹生將菜担歇在南碼頭裕順米店門口店夥潘祖壽同鄰居某麻絲店主張長卿令其移開不服反被行兇毆繫扭控南區移經裁判所提訊時裕順執事張鼎魁　求重懲奉判各罰洋五角張竟不遵斷一味要求重辦湯裁判以事屬些微又無重傷本委斷令酌罰了事有何不服汝若不願儘可將三人帶出自投上海縣控究可也張始怏怏而退 
[閘北]  
　　兩道憲今日會審○江蘇巡警道吳觀察肇邦奉　撫程中丞札委前日乘火車來　承審龍佐才上控一案已記昨報茲悉觀察前日　節總局昨日午後駕蒞洋務局先與滬道劉觀察面商一切定於今日下午在總局開特别公堂會訊云 
　　快去算賬○談唐氏前投總局控周樹堂欠往來貨欵洋四百餘元一案奉陳裁判　訊一過供詞各執判周交保出外算清帳目再行核斷 
　　又要二年無娘子○姜福元偕妻鄭氏女素蘭投總局禀控張三懹子求親不遂紏集流氓多人𢷃路　搶等情前日經裁判官陳大令提訊姜復邀李任氏吳氏等到案作証請爲究辦官判張發押習藝所二年以儆 
[英租界]  
　　攫飾○流氓沈阿寳前在三馬路攫取揚庄氏金環由探查獲昨解公堂訊實判楊押西牢一年期滿逐出租界 
　　行兇○余元渭因在勞勃生路用刀將任大生連截四下以致傷重倒地由捕查見將余拘獲昨解公堂請究奉判押候原告傷愈再核 
　　女竊賊○甬　沈周氏竊虹口狄思威路邱姓等衣飾由捕拘送公廨看管候訊在案詎氏懷孕行將生産昨由官媒將情禀奉寳讞員奉飭轉送棲流所候生産後再訊 
 
 

Page 20

 
 
　　女孩迷路○女孩陳瑞榮因不辨路徑由捕送留公廨昨由官媒送請公堂盤詰據供年十四歲父母雙亡童養出外翁亦去世近因姑病被鄰婦誘出等語奉判暫交見証西人帶回候查明禮拜三再核 
　　華捕竊物○靜安寺捕房九百四十號華捕鍾寳山因竊張阿三所存捕房馬車上橡皮並將捕房所給皮鞋付質被捕頭查悉於昨將該捕拘解公堂請究官以該捕已經斥革着押三月以儆效尤 
　　男孩徘徊○男孩梅阿二因在馬路徘徊由捕帶入捕房昨送公堂請訊據供年十二歲在新閘橋堍木匠店內爲學徒因被師打走出等語奉判送棲流所留候認領 
　　夜花園　果○印度人森連生控留園夜花園主戴翊新即戴新才不付工洋等情因戴另案在押昨由廨差將戴帶堂請究奉判還押候補傳人証再訊 
　　小流氓行兇○張書卿控被流氓徐福生在兆豐路用鐵尺擊傷右手等情昨由捕房將徐拘解公堂訊明徐以屢次犯案着押西牢一年示儆 
　　案証受累不堪○伶人張紀廷控住居大沽路天津人任四與妻任閔氏串同隣婦孔王氏等誣指强奸飬媳　小二子並勒據詐洋二百元一案由廨訊將任夫婦分别押候詳請滬道劉觀察核示在案詎該飬媳之父林啓發與妻張氏並一幼孩來滬寓居上林街小客棧內因候訊日久所帶川資用罄會投老閘捕房禀訴苦衷求請轉禀公廨將此案早爲訊結以便回籍等情昨晨林啓發帶同伊女林小二子並一幼孩同投公堂跪訴前情並稱伊妻張氏病倒客棧勢將垂危欲回原籍案未斷結欲暫留上海苦無用度事出兩難投求作主寳讞員得禀會商英康副領事以林女小二子係案中要証未便離滬須候道憲批示遵行惟林等貧苦堪憐當堂賞給洋五元着暫行留滬候示林父女領洋叩謝而退 
　　僞單騙抵銀兩○英商羅白臣控地販葉薇生將僞單騙抵銀兩等情由廨迭次會訊在案昨由捕房將葉解送公堂經中西官復訊一過判葉送上海縣禁錮二年如本廨有應訊案件仍須送廨候訊 
　　鴇婦賣良處分○鴇婦徐陳氏與其生女阿連蘭花妓女陳翠嬌李銀秀黃妹妹龜奴聶毛仔陳正平李祖培等寓居上林街華安客棧內經捕房查悉將男女九人一併查獲分别拘留候訊已紀昨報昨由捕房將一干人証併解公堂請究徐鴇供稱江西人蘭花阿連乃是親生陳等三妓係出洋價買餘均用人近由厦門來滬並非販賣乞鑒聶毛仔供隨該妓等拉和琴陳供爲飯司李供爲跟局訊之陳等三妓與徐鴇之兩女供詞略同官以徐鴇不應買良爲娼着押女的半年聶押捕房一月陳李各押兩禮拜陳等三妓並蘭花阿連兩女併留濟良所候徐鴇押滿再核 
　　串拐人家女兒○周建臣控劉二龍王德山陸春梅戴邱氏等串拐伊家五歲女兒英小一案昨奉公堂復訊判劉與戴邱氏各押半年陸押三月王無干開釋 
　　陳新橋私用帳洋○英商新瑞和洋行控用人陳新橋私用帳洋五百七十元一案昨奉中西官訊實判押西牢半年如能於限內繳洋准予隨時酌核 
　　張彩記私售燈吃○張新瑞因在虹口蓬路一百五十五號屋內私售燈吃被捕房查獲於昨將張拘解公堂請究詎有紀金道將粢飯送張被捕查見一併拘解公堂訊明判張罰洋十元充公無力改押十天紀押五天烟具銷燬 
[美租界]  
　　惡犬吠人○方厚生昨經舟山路忽來一犬咬傷其腿當報捕房飭送醫院請驗再核 
　　口角互毆○陳阿祥在吳淞路開雜貨店昨有某甲向討貨欵口角互毆被捕併送捕房捕頭諭赴公廨控追 
　　艦兵乘醉胡閙○昨有日本艦兵一名乘醉在蓬路胡閙經八百七十九號華捕上前干涉不料該日兵不服搶去警笛後由他捕到來帮同拘獲押候核辦 
　　鄉人身死不明○引翔港卿人沈寳寳不務正業其妻周氏日前歸寗後惟寳寳一人同族沈某因連日不見寳寳至其家探望詎已氣絶身死當報捕房飭送驗屍所着地保報縣請驗再行查究 
[法租界]  
　　花鼓戲禍胎○前晚十句鐘法馬路如意樓花鼓淫戲場之樓房屋頂忽然坍下座中各聽客奔逃不遑甲乙丙三人致遭　傷後由捕房飭送醫院療治候醫愈再行核辦 
　　絞手巾串騙○陳小庚前荐何少根至滬寗火車上充當絞手巾之役言明押櫃洋一百七十元何一人獨任五十元餘有一百二十元另招甲乙丙等四人分任詎接手後甫經八天即被辭歇所有押櫃洋悉被呑没向論避匿始知爲設計串騙報由捕房拘獲送究陳俯首無詞聶司馬判押候查明情形再行核辦 
　　兩案並發○包探魏志餘巨匪王阿生即謝天生出示手槍拒捕昨由捕房將王及手槍一併解廨請究魏探邀同見証趙四子投案禀訴情形並請重辦趙供該匪在小的所擺之食攤畔拒捕是實中西官驗得該手槍係德國廠所製異常靈小鋒利無匹據稱因來滬代父報仇餘語支吾旋有英捕房包探石金榮投案禀稱本月初八日有一公役老王三麻子在怡和碼頭撞見該匪見伊非是善類上前盤詰詎被袖出風砲轟傷王之腿際旋即逃去今悉擭案請予帶回究辦聶司馬商之白副領事判退去候磋商妥洽再行示核 
　　保人受累○葉世懹與曹由初即曹　斌合包某學校伙食虧欠曹洋一百二十元控經公堂訊判押交日久無着又提原保人顧陳氏到案勒令賠償氏以此事實受曹所愚蓋保單之戳係曹自寫就保據誘氏出外所蓋丈夫亦不知悉今旣將人交到斷無賠欵之理聶司馬以保單註明如短少分文由保人賠償豈容推　判還押限七天交洋如違定將所開之陸稿荐肉莊發封備抵 
[海上聞談）根（]  
　　四馬路昇平樓一帶。爲嬉遊家之注集點。每當夕陽西下。游人擁擠。耳中但聞馬車聲。鳥龜抬轎聲。妓女歌唱聲。酒徒猜拳聲。野雞拉客聲。東洋人銅鼓喇叭聲。沉迷其間者。又安知有十七夜之浩刧哉。余昨日行經其處。已成一片瓦礫塲。耳中但聞水龍灌餘燼作許許聲。而以前諸聲不復聞矣。馬車不敢此間來。轎子不敢此間抬。妓女喉嚨無處開。酒徒拳頭無處猜。野雞帶毛火裡煨。銅喇叭都成灰。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徴文告白]  
　　海內文家如有以詩詞歌遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[怕婆經）三續（（且笑）]  
　　若人能持奉尊禮是經。佛作三。相五毒六。識因綠朝夕。盥誦念念純熟。大羅。刹婆悉成檀那密須女。寃愆夙債。盡行消。滅詈難舉舌。打難舉手。行凶器械自然墮地。功得無量無邊。不可思議。優婆塞於意云何。我念過去無量阿僧祗刦得值八百四千萬億。那由他婆。俱以此法不怕。俱以此法降伏甚心。優婆塞白佛言。世尊。世人怕婆夙孽。頓難消除。婆以惡懼積因。合受何等果報。佛告優婆塞。酆都九幽無間諸獄。陽罪陰懲。昭受不差。毒口馬夫咬夫。當受穿腸。拔舌有惡蝎千萬。攅咬牙根。拗曲誣。謗抑勒。當受鐵牀巨石壓體。蟒蛇百丈。吐舌時舐其面。慳貪自蓄。呑火食炭。當受饑餒。欺慢盗竊者。坐黑闇大鐵圍山。不分晝夜。其中兵戟霜。刃墮指割膚。妬忌　爭。墮胎傷孕者。當入血。湖在鐵圍山之南。週闊萬里。流浪上下。腥穢難聞。逼殺孕。婢遺腹嫁人者入於。阿鼻歷刦不復人身炎炎嗔怒者。軋火輪火。車狐傷面目者。懸刀山劍樹。澆潑。茶湯。致損夫容者。下湯鑊油鼎。骨肉潰爛。手足踢打夫者。受金槌鐵杖鋸解碓春。穢物抛夫者。滿窖糞。溺淹没齊額。永不出頭。以至。涕唾夫面。當呑鐵丸。逼夫跪拜。背石反綁。凡此種� 
種地獄苦。惡皆隨　惡大小而罰治之。儻有改。心易慮。敬順於夫者。並生忉利天宮。永享快樂。佛說經已。優婆塞深解義趣。涕涙悲泣而白佛。言希有世尊。我從昔來。未會得聞如是經典。以般若力。救苦解厄。延生利。嗣今人以恒河沙七。寳布施。齋僧千修橋萬。若有善男子。善女人。發菩提心者。持寫繪像。梓行此經。轉相供奉。爲人演說。其福勝彼。帮知怕婆呪。是至神咒。是至靈咒。是無上咒。是無等等咒。能除一切苦。眞實不虚。故說怕婆咒。卽說咒曰。唵色哆。色哆薩陲婆。遮摩遮摩。挲婆訶。 
[勦平川民告捷書）愛（]  
　　在昔後主優柔。司馬不能寛其滅。劉璋荏弱。諸葛藉得售。其欺在虎門與龍。爭必弱肉而强食。川民一隅土地。數十孱夫。寸鐵全無豈有。負嵎之勢。池魚不及亦非漏綱之人。無地邀功戮民豈其功乎川民無罪。保路。乃其罪也。不得。顯違國有政策。寗可辜負先帝綸音。所以格殺勿論。威行無極。自殘同類。師出有名也。我國家皇猷允塞。武烈維揚。夙宣。弧矢之。威馴致輯囊之化。六七作宗功祖德。受祿自申。三百年。厚澤深仁。視民如子。本屠户恭膺簡命。久任。封疆。秉節鋮以視師。佩韜鈴以。纘武。會在大江南北數調雄軍。必使兩蜀東西。一無遺類。具泰山壓卵之勢。有沸湯沃雪之威。十萬貔。貅禦强。鄰雖然不足。數千。豺虎。殘同種却已有餘。故數日行軍。已奏凱旋之。績一朝報捷。爰書露布之文。折首有嘉。占出征之獲魄。脅從罔治。計遺子以維新。一朝之撻伐。用張九重之。威靈聿振。誣逆。案而詞嚴六誓。何殊禹鼎像奸。上捷表。而筆掃千軍好待鐃歌宣武鴞音盡革。當使萬邦遵同。治之規。麟像重。圖更爲四海奏永清之績。 
海外奇談 
 [Ｐ女扮男裝之印工（洗耳）　　英國加拿大地方。有印度工人名哈特而。在該處某工廠作工已十有餘年。於西六月七號因　告假迄今三月餘。一無信息。工廠總辦想念其智質靈敏。仍欲招之。四處調查。始知該工人。實爲婦人。因家貪父母早亡。故女扮男裝。出而傭工。今稍能自治。故不願爲此苦事云。 
[石礁斃盗）欽（]  
　　蘇格闌海濱。有一小石礁。人不易見。故行船被毁者甚夥有一僧。置鐘於石頂。波浪激石。則鐘必鳴。能使行船水手。聞聲知警。因是衆頗德之。惟附近有一海盗專劫行船爲業。自僧置鐘後。船不復過此。乃恨甚。一日泅至石旁。以利刃毁其鐘。俾得行劫如前未幾該盗自遠方回。遇大霧船卽觸於石礁而破。該海盗與水手等皆葬魚腹。說者謂此中有天道存焉。 
[雲村雜誌（召愚）]  
　　曾見彭仲山雨壞鄰牆判。頗堪發噱事爲一富人某甲。因雨壤牆。壓鄰乙屋。乙欲訟。甲懼。償乙千金或告乙訛詐。判云。風狂雨暴。發屋興嗟。粟腐貫朽。瞰室是懼。甲素工貨。 
 
 

Page 27

 
 
　　殖。竟爾家肥。惜土木而不堅。致金錢之頓喪。自貽伊。戚夫復何尤。擇不處仁。焉得稱智者。與而傷惠。所以。待小人。乙財可。爲悅。富以其鄰三间白屋初驚無妄之災百萬青蚨。旋喜。不脛　至情實。西鄰之受。福事類行人。之得牛池魚殃及。旣後。笑而先號塞馬無端。及因禍而得。福當科挾詐。之條。以見是非之正。 
新笑史 
[不幸不死]  
　　魯省福山城東某村張老先生。自謂精通奇門能知未來之事。每日必占吉凶。前日占得一卦。自謂八月初七日午時必死。因命家人將衣服棺材備妥。至日。穿衣服。臥靈床。閉目待死妻子兒女圍繞大哭乃至午時並不斷氣無奈扒起照常活命漸漸出行街市見之者皆呼爲活死屍云。 
見見聞聞 
[上海十可憐）愛（]  
　　龜摀待妓女。一經生涯寥落。即鞭鸞笞鳳。一可憐。 
　　貧户人家。家祗擔石。一旦被隣居失。愼所累遂無立錐地。二可憐。無知少年。任情。嫖賭一旦裘敝金盡。還鄉不得三可憐。 
　　異鄉落魄。柔弱。無能不得已。權爲。相卜。在馬路歎氣緩步。四可。憐胸無點。墨冒充詩人。一旦在酬唱塲中。不能書隻字。汗流浹背。五可憐。　　貧窮老年男婦。躑躅馬路中。遭怏車碾斃。如死雞狗六可憐。鄉人初至滬上。所携銀洋被流氓敲詐一空。七可。憐 
　　小户人家婦女。出外作工。遺小兒小女在家。呱呱悲啼八可憐。 
　　客棧接客。於輪船未傍岸時卽援篙而上。飽受當頭棒。九可憐。 
　　吃烟車夫。拖拉西人坐者嫌其遲緩。背加鞭如牛馬。十可憐。 
心直口快 
[宗旨目的）康瞎說（]  
　　大員以加官進祿爲宗旨。金錢美妾爲目的。州縣以夤綠鑽營爲宗旨。民脂民膏爲目的。學生以曅業文憑爲宗旨。獎勵貫官爲目的。戲子以哄動衆人爲宗旨。官妾賞識爲目的。西崽以洋涇洪話爲宗旨。掇臀放屁爲目的。妓女以碰和花酒爲宗旨。敲許嫖客爲目的。流氓以成羣結黨爲宗旨。闖事打架爲目的。馬夫以加鞭疾馳爲宗旨。濫吊膀子爲目的。賭棍以設局誘賭爲宗旨。翻戲騙財爲目的。煙鬼以清陳宿膏爲宗旨。孤燈獨眠爲目的。民黨以開會演說爲宗旨。抛　炸彈爲目的。報館以搜羅新聞爲宗旨。誅奸斥侫爲目的。鈍根以文章遊戲爲宗旨。閱者張口爲目的。瞎說以胡言亂道爲宗旨。刊人申報爲目的。 
[戲攷（健吳）（兒下）]  
　　審人頭。莫成梟首後。將人頭解至嚴府。湯勤查驗又說此非莫懷古之頭。係他人代戮者。嵩怒。提戚繼光雪娘及劊子手進京。着錦衣衞指揮陸炳　審。湯亦到堂觀審。陸炳反覆審問三人口供。始終如一。� 
毫無弊竇可尋。欲據以覆命。湯終以爲假。說陸審問之不公。陸怒詰湯。何所見而知其假。湯去懷古腦後有三台骨此頭卻無以此知之。適聖旨下。命陸至法塲斬大盗堂上止有湯與雪娘二人湯乃謂。爾如肯從。我我卽說眞否則爾等休。想保全雪欲保。全戚等允之陸回時。湯云。頭係眞實。並非假冒。但須以。雪娘交。我陸云雪係案。中要證須留署中湯云。然則頭仍是假。的陸知其故。乃許之。提雪至。前云。湯大老爺。公忠正。直不比莫大老爺刁詐。陰險。須要小。心侍奉。將手中之扇。揮開。暗示剌字。湯携雪去以眞頭覆命了案至晚。湯被雪灌。醉以針刺死。雪亦自。刎此劇純係白口。惟戚與陸分别時。有一段平板二簧孫菊仙演此劇。白口至須要小心侍奉時。揮開紙。扇敏捷絶倫神情得。勢態度從。容的如。老更惟白口。不及實。俊卿。之得神耳 
小說 
[短篇小說孝子橋]  
　　河南長葛縣有孝子橋焉。或曰和尙橋。相傳乾隆末年。里有郭孝子。幼喪父。母與某寺僧有私。孝子數幾諫。母內自慚。然不能絶。孝子知母之不能絶僧也陰禁不令通僧故善媚捧　活盥。惟母所欲。母亦暱事僧。無所不至自絶僧後。母日思望。居不安食不飽濅以成疾。孝子懼。反招致僧以奉母。而母始瘳。僧居與孝子隔一河。僧祈寒夜來。不免厲揭。旣就孝子家宿脛股若冰雪。母謂僧爲已故。益痛惜之。自以腹熨貼令暖。齒震有聲。聞於孝子。孝子曰。吾之忍而出此者。凡所以爲母也。今若此不爲之所。且重得疾。於是鳩工作橋。孝子橋以是。名他村相謾者。乃曰和尙橋。旣而母卒孝子旣哭而息。仰天歎曰。吾之忍而出此者。凡所以爲母也母今死矣。吾將有以報吾父。乃以諷經召僧。僧至。即靈前手刃之。首官請罪。官廉得情。擬流三年。鳴呼孝矣。 
　　鈍根。曰天下事固有左右爲難如孝子橋事者。古聖人以順親爲孝。又曰。事父母幾諫。諫之不從。又敬不違。今以孝子事質之聖人。聖人。又必曰未也。然使聖人處。此又將若何。此非常人所得而知矣。雖然。若孝子者。旣能將順母心以盡天年。又能手刃父仇以彰國法。儻亦所謂兒女心。腸英雄氣槪者非歟。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
