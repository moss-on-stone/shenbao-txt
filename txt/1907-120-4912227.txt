# 1907 - 120 - 4912227

 

Page 1

 
 
   
 
 

Page 2

 
 
[今日本報目錄]  
　　第一張上諭論説專電緊要新聞本埠要聞 
　　第二張專件（湖州海島案始末記）各界新聞各業行情表 
　　第三張小説（殺婦奇寃）國外新聞本埠新聞訟案通信 
來件 
　　第四張調查（商戰利器）雜譯 
上諭 
[三月二十四日奉]  
　　上諭正白旗漢軍都統溥興由部曹洊升卿貳擢授尙書上年由刑部尙 * 
書調任都统宣力有年克勤厥職茲聞溘逝軫惜殊深加恩賞給陀羅經被派貝勒載濤帶領侍衛十員卽日前往奠醊照尙書例賜恤並賜銀五千兩由廣儲司發給任内一切處分悉予開復應得恤典該衙門查例具奏伊子一品廕生毓嵩著賞給員外郎欽此同日奉上諭于齊慶着以道員用署理廣東提學使欽此同日奉旨正白旗漢軍都統着誠章補授正黄旗蒙古都統着台布署理欽此 
論説 
[中國四千年文學變遷大勢論（五）（續）（僇）]  
　　第七章中國初至乾嘉爲文學昌盛時期 
國初諸老。沿有明之後。風流文采。輝映江左此倡彼和。其風不衰。迄乎康乾此道益盛。攷當時宗派。一曰古文。本朝古文之機。倡於鈍翁雪苑。望溪才甫出。以桐城義法。主張後進學者翕然宗之。天下談古文者。無不以桐城諸老爲圭臬。然桐城宗尚八家。以翦裁駕空諸法自雄。世之張空拳不讀書者。皆得悍然以古文家自命。門户旣立。壇坫相高。合其轍者爲正宗。異其趨者。爲左道。是古文之學。正衰於桐城。其弊正與時文相等。雖以奇者樸學。如惲敬。尚不敢出其範圍。他何。論焉。至乾隆朝。諸儒代興。而面目始大變。時則有若。戴編修東原。胡明經稚威。汪明經容甫。劉禮部申受。李大令申耆。龔禮部定菴。魏剌史默深。相繼出世。紹秦漢之心傳。矯歸氏之卑隘。東原之文。七衡劉向之遺也。稚威之文。劉蛻李觀之亞也。容甫之文子建士衡之嫡派也。申受之文。子受孟堅之耳孫也。申耆之文伯喈子玉之後勁也。定菴之文。韓非禦宼之替人也。默深之文。管仲孫武之伯仲也。蓋至是而古文之眞始顯。一曰駢文宋元明三代。無人能爲儷體者。自入本朝。西堂迦陸園茨考功諸人。稍稍以駢儷相尚。然窳濫不足道。曁乎乾嘉。正宗始出。荀慈淵源於魏晉。麗軒矩矱於初唐。彭甘亭之沈雄。劉英初之娟秀。董方立之精悍。袁簡齋之論事。樂宫譜之言情。洪稚存之游記。孫淵如之碑碣。周保緒之史論。皆上追潘陸。下掩徐庾。其高者。直偪東漢。次亦旁皇魏晉之間。至宏博奥衍如胡稚威。淵雅靜穆如汪容甫。而斯道。 
 
 
 

Page 3

 
 
之能事畢矣。一曰詩。梅村虞山。興於國初。又得天生翁山天章漢槎諸子。互相砥礪。猶有唐代遺音。至竹坨。以排奡見稱。漁洋以修潔自好。苕生導源於韓柳。隨園取逕於香山。淵如有昌谷之才。仲則得太白之髓。瓶水齋之鬰怒。謨觴館之清深。皆能得古人之一體。卽沿及近世。若姚楳伯。李蒓客。亦尙能上紹乾嘉。别開生面。斯可謂彬彬者已。一曰詞曲。當明之季世。以詞稱者。有二家。一曰陳其年。以稼軒爲宗。一曰朱竹垞。以玉田爲祖。然二家皆有所毗。惟顧蘭汾成容若深厚婉篤。有晚唐遺意。至臯文兄弟出。而天下始知正宗。餘若。袁蘭村。郭頻伽。楊伯夔。厲樊榭。蔣鹿潭曹。珂雪諸人。亦間有可取。近丹徒莊棫。以温李爲祖。視夢窗殆尤過之。所作如蝶戀花念奴嬌諸闋。怨而不怒。一洗纎佻粗魯之習。不可謂非正傳也。傳奇如桃花扇長生殿二書。遠在笠翁心餘之上。誠不可多得者。夫近世文學之盛如此。推原其故。良非無因。蓋本朝立國。旣與前代稍殊。不得不設法以覊。縻豪傑。是以康乾中纍擧鴻博。以文學經學爲天下倡。選唐宋之詩文。加詞臣以虚禮。務以游戲不急之言。消其磊落英多之氣。士之懹才智者。敝其精力而不知。盛極必衰。理所常明。吾嘗謂乾嘉中文學之盛。爲數千年之回光返照非過言也。 
專電 
[電一北京（三月二十四日亥刻）]  
　　内廷傳説岑春煊召見時面叅朱寳奎多欵某軍機代懇開去署缺慈意不准遂着革職于式枚亦岑奏保故補郵傳部右侍郎（旣） 
[電二北京（三月二十四日亥刻）]  
　　鄂督張之洞列欵奏參考查銅幣大臣陳璧經某邸代爲懇辨摺上留中（降） 
[電三北京（三月二十四日戍刻）]  
　　加税免厘一事今日奉旨再成吕海寰盛宣懷妥爲辦理（之） 
[電四北京（三月十四日戍刻）]  
　　外務部今日電催駐美欽使梁誠來京授爲帮辦税務大臣使署暫派代辦（序） 
[電五北京（三月二十四日戍刻）]  
　　倉塲侍郎查騐蘇省解京白糧霉爛極多飭令海運滬局如數退換（句） 
[電六北京（三月二十四日戍刻）]  
　　農工商部電致駐美梁欽使請在美國聘請電學敎習來華敎授（犬） 
緊要新聞 
[東三省新軍之編制北京]  
　　新簡東督徐尙書擬於東省招練重兵并向袁督商調某鎭等情已誌本報現聞東三省向有防兵四十六營後經淮軍馬軍各撥十營共有六十六營徐尙書。之意擬添練新軍兩鎭再調保定第三鎭一鎭。合成三鎭鐵帥不允磋商數次始决定在北洋六鎭内挑選精壯編成一鎭以足三鎭。之數又奉天趙次帥新招一鎭尙未成軍尙書到任後亦擬再行續招云（金） 
[民政部咨請改訂禮制北京]  
　　民政部尙書那相國。日昨諭飭司員速備咨文賫送禮部請將婚姻喪祭輿服等項禮制重行改訂以便通行各省一體遵照（緒） 
[電諭嚴緝川省散勇北京]  
　　川省散勇行至滇境中途譁變經護督奏請防勦等情已見十七日本報專電茲雲貴總督丁振鐸。得報後亦已飛報到京。略稱川省逃勇竄入滇省邊境當經川軍追勦不料行至中途又復譁變現已派兵分頭防勦等語奉旨著丁督嚴飭各軍。迅將判勇悉數擒拿。務獲懲辦。並飭各處地方官加意防堵母得稍有疏虞至川省新招營兵哨弁帶勇私逃。追軍又復變叛。實堪痛恨錫良現已赴任在途。著該督認眞查辦。不得廻護。欽此已由軍機處電傳丁錫兩督欽遵辦理矣（章） 
[楊公使請向日廷控告學生之奇談北京]  
　　學部近接駐日楊公使咨呈。略稱監察員與學生種突一事雖經了結但係與日本外務省特别交涉辦法甚不妥當以致判令回國之學生至今抗不遵斷此後必須特定專章以便約束擬請嗣後學生如有不合情事應 
 
 

Page 4

 
 
由日本警察拘捕治以日本法律且引歐美人亦在日本法廷起訴爲證。以明并無損失國權之處學部堂憲以茲事體大特命本部司員公同會議現各司員以公使爲一國之代表若在外國法廷爲起訴人與本國學生涉訟實屬無此辦法故。已公繕意見書呈由堂憲核復矣（玉） 
[南陵米商禀控縣令遏糶詳情蕪湖]  
　　南陵素爲產米之區。鄰縣民食全資接濟去秋馬令蒞任忽頒示通衢禁米出運嗣于冬間奉皖撫札飭弛禁。并派委赴南會同該縣逐户稽查實存稻米確數登往印簿存縣備案統計南邑存米二十萬石有奇當經委員酌議運陸留肆飭各米商遵辦。詎延至今春仍未弛禁各米商以存米堆積毒爛堪虞禀請出運乃該令非特不允復加。示嚴禁謂如有私運許鄉民半路攔截。于是米商大憤邀集同帮赴縣力爭該縣無辭可對遂以敎士干預爲辭先是福音堂西敎士聶克思。赴縣詢問本地究竟存米若干民食有無妨礙不過爲地方治安起見乃該縣竟據爲口實米商倪承濤等百。餘人因於日前到蕪環禀。關道楊若臣觀察米捐局鄭季常觀察請轉飭該縣弛禁以保商本當由楊鄭兩道曾電皖撫請示辦法。茲將原電錄下安慶撫帥鈞鑒據米商倪承濤百餘人禀稱南陵上年豐收存米尙多去冬委員查明奉批内地貴乎流通應聽照常贩運核定運六留四在案乃該縣并未實行近又封禁天暖米將霉變血本虧盡商民交困。復據商務委員該邑縣丞紀觀海禀同前由面詢屬實合卽電禀乞大帥察核示遵。職道奎綬炳勛謹禀皓（少） 
[陸軍畢業生派赴江鄂學習水師北京]  
　　陸軍部尙書江鄂兩省水師學堂成效卓著擬派陸軍學堂畢業生四十名。送往練習海軍。兼習各國語言以備明年送往英國留學海軍之預備。因於曰前電商張端兩制軍查照今得電復已准預備學額。留待插班大約不日卽可選派矣（金） 
[閩人爲馬景融吞欵上軍機處公電福州]  
　　閩省馬景融吞没欵項經陳侍郎奏革澈查并滬商電禀農工商部請追私欵各節迭誌前報茲覔得閩商致軍機處公電一通照錄如下軍機處王大臣鈞鑒閩省常關弊深且鈍。歷任受朦崇將軍任信馬道景融六年未造報銷税法復苛吞刮殆百萬。其流散於司巡者尙不止此陳欽使查辦銅弊極爲嚴明正可趁此清查關弊查粤省裁撤關督歸總督兼管清出每年弊欵百數十萬金撥辦地方新政閩省百廢示舉但論全省學費僅十萬金其裁撤原有五書院經費數萬金尙併在内。查各省學費大省如蘇鄂粤年皆百數十萬金中小省如山陜雲貴河南亦五六十萬金閩雖貧瘠甲午迄今捐務如織大而糧茶紙木小而鍋炭牲腥逐件援徵閩民罔敢抗拒更有賑捐進欵三百餘萬銀銅元進欵數百萬消滅何處閩民亦罔敢一言。乃於關係全省進步迫不容緩之學務百未辦一而以十萬八萬金虚與委蛇較之無海關無鹽榷無賑捐無雜捐之小省其辦學經費百不及一此豈朝廷所及知哉現當查辦馬道伏懇趁此清查關弊照廣東成案裁撤關督歸閩督兼管。岑督查辦粤關成績昭著擬請諭令照會陳欽使商調前辦粤關熟手之員隨同查辦並催飭松督卽日到任會同辦理陳欽　精核財政岑督有知關弊松督素負清望相助爲理必能悉心掃蕩每年溢出數十萬金。卽以所溢全數撥充閩省常年辦學的費以閩民脂膏開閩民智識譬如耕田有樹而後有穫他日閩民所以供國家之用者當百倍於此伏乞王爺中堂大人鑒核代奏請旨施行閩民已死復生之機視此一舉全閩紳商學界公電禀（木） 
[贛撫致九江道電（爲營勇擅人租界事。）]  
　　文道台洪昨接英領事電又以鎭標一營執鎗排列租界未先知會違背租界章程爲言究竟該領事迭次謂違背章程是否援上海洋涇濱公共租界章程第十七條而言抑九江另有專條載兵入租界必須先行知照。祈查明電復爲要良印（百） 
[九江道覆電]  
　　奉電謹悉遵查兵入租界應否先行知會九江向無專條惟歷來均先由各營通知。英領事所指違背章程條約是否援照上海洋涇濱北首租界章程而言未敢臆斷至鎭標此次接差岑宫保初十到潯船已停泊該營管帶千總史長發。把總吳必高。之兵丁倉卒間執鎗走入租界排隊不及預先知會合併禀聞炳禀（百） 
[廣東火藥庫失事續紀]  
　　二十二日香港電云廣東北門火藥庫炸裂。隣近房屋被燬者甚多人口死者二十五人受傷重者約四十人輕者有一百人據云此次炸裂由委員吸烟而起。譯字林報今日新聞過多轉入後頁閲者注意 
 
 

Page 5

 
 
[英商對於鴉片問題之立論]  
　　二十三日倫敦電云英商立德樂。現由中國回英路透電局代表往謁之談次立德樂謂中國懇請印度减運鴉片事屬可笑。洋藥在中國猶杯水耳日僅在沿海城鎭銷售余意以謂英國政府於中國尙未自禁種植土藥以前遽行干涉印度洋藥之出產。實爲大愚不智譯文匯報 
本埠要聞 
[各國領事擬定保護華商版權辦法]  
　　滬道瑞觀察前此照會領袖領事請禁洋商翻印華商所出書藉。領事公會以中西各國條約並無此項章程未予允准茲各領事。對於此事又頗思通融。爰擬定辦法兩條（一）由上海道縣令中國各書舖將所有版權逕向西官禀請立案保護。（二）上海道可詳請上憲轉達華政府人萬國公會（該會專任保護版櫝）庶中外各書賈彼此均受保護之益昨日領袖總領事已將情照復滬道查照矣（企） 
[改派軍政總辦之風説]  
　　駐滬電政總辦楊觀察文駿。向爲吳仲憙侍郎所器重而近來軍機大臣林紹年。電政大臣袁世凱頗不滿意。有改派滬局總辦周觀察。爲電政總辦之説（貝） 
[電邀招商局總辦赴京]  
　　署理郵傳部尙書林紹年以上海招商局改歸商辦。一事會議數次尙未就緒因電招該局前總辦赴京。面詢一切以憑核辦（工） 
[製造局總辦將次更委]  
　　滬上官塲得京師確實消息謂陸軍部收管江鄂滬製造局一事一時未能就緒惟現以滬局總辦張楚寳究於製造一門未有閲歷擬先委人更代（品） 
[法領允阻艦兵登岸操演]  
　　昨紀周統領。不允法兵在吳淞登岸操演一則茲悉滬道已據情照會法總領事巨君。請飭該兵艦不得上岸操演以免騷擾。現巨君已允准作罷。矣（困） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[湖州海島案始末記]  
　　美國南監埋會敎士韓明德於湖州海島地方圈去之地百畆以外而契買之地僅四十七畆零是其所佔過半而典史史冠三圑防柳佐清又爲之倀所佔之界綫内有尊經閣曹孝了廟顏惠公祠及民地因此湖屬士紳公舉沈譜琴兪恒農等爲代表辦理此事而顏曹子孫亦有控告之案爭執至今已五年矣先是光緒二十一年間經美國上海署領事白保羅敎會長潘愼文曾同我國洋務局許道鼎霖及韓明德所延之律師佑尼干商訂還地之約以爲調停起見雖所劃定歸還之界綫並不全還而湖紳爲調和民敎曲意承允惟約文中有三條尙有禾妥之處意欲商改而韓明德藉此遂行翻悔湖紳因此控諸駐杭美領事雲飛得詎意雲領事聽住韓明德一面之詞並不考察實在反以湖紳之直爲曲湖紳不得直於雲領事遂控諸美使美使以無審判權擔任調停但誤會韓明德所佔之地在圍牆以外將聖廟兩旁地歸還是以湖人不能承認近來韓明德又在牆圈外聖廟西地興丁築路輿論本不相洽加此一層愈動公憤此時適值耶穌敎有百年大會之舉該會亞洲總監督惠君來滬湖紳劉澄如張弁羣張宴南蔣孟蘋潘芸孫金鑄歟君等致一公函訴以此事張君弁羣前曾游歷美國日熟諳敎　情形於是沈君譜琴孫君叔謀潘君芸孫等决議由潘君星夜赴潯請張君赴滬盖張君旣有上因又屢爲此事盡力也張君抵滬後以來意告之該會參贊藍華德君藍爲述於監督監督至此始不直韓卽授藍以全權同栢樂文醫士來湖藍栢係該會公正人而爲湖人所歡迎者也劉君澄如素熱心此事者因特來城會同藍華柏樂文及張君弁羣沈君譜琴兪君恒農張君宴南潘君芸孫金君鑄歟姚君芝亭羅君靜山等至該處履勘是日適大雨沈君譜琴等跋涉於泥淖之中衣履盡濕不辭勞瘁藍柏至此始知韓實佔地遂與湖紳開談判會於潛園彼此均請書記員據實直書卽以談判之决議爲議約之條件湖紳與議此事者除劉張及代表沈兪外主約稿者爲潘君芸孫張君宴南金君鑄歟通譯者爲孫君叔謀并餘姚張君迪周磋商至兩日夜之久約始成約之内容與從前許道鼎霖所訂者還地旣多而約文亦較前爲得體湖紳一面由劉張簽字敎會一面由藍栢簽字是日爲三月十八日也茲將始末情形略爲記述並繪圖於下俾閲者有所參考焉 
内治部 
[再請撥欵助賑。安慶]  
　　皖藩馮方伯近以皖北災賑需欵甚巨去冬在賑捐局及銅圓餘利項下各撥銀五萬兩早已動撥無餘因又具詳皖撫擬再於銅圓餘利項下撥銀五萬兩以資接濟未識能邀允准否（孔） 
[委員勘丈義渡灘地。鎭江]  
　　鎭江義渡局向有蘆灘若千畝恃爲經費大宗近來有人告發謂該局所有灘地與原報上價執業之數不符其中顯有隠匿弊混情事江督端午帥爰札委江都縣袁蘭生大令來鎭勘丈禀復核辦（入） 
[滋事路工仍須嚴辦。鎭江]  
　　鐵路華工衝毁洋務局一事已詳前報茲悉事後經鐵路洋工程師請由領事函商關道榮觀察從寛斥責免其治罪而鐵路造橋委員王某亦將當日肇事情形電告總局刻奉復電謂自應從嚴究辦故榮觀察擬將爲首之人處以嚴刑云（子） 
[詳請修閘以工代賑。寗波]  
　　慈谿縣之古窰浦淹浦係爲洩水禦潮而設惟年久淤塞閘亦傾圮現北鄉紳士陳錦榮等擬借倉榖設廠施粥俾老弱貧民不致流離失所又令年壯有力者濬修浦閘以工代賑估計經費需洋三萬六七千元擬興辦畆捐自五畝以上起照北鄉户田核算每畝捐洋三角可得銀一萬四五千元不敷之數另行籌補現已禀由該縣吳馥芝大令詳請省台核示矣（更） 
[崇海沙地撥充寗蘇學費。蘇州]  
　　崇明海門二處鄉民控爭新漲沙地一案現經蘇州府督同局員審訊明確崇明縣已革武舉朱錦書象 
 
 

Page 11

 
 
養匪徒爭鬭滋鬧海門廳已革翰林陳柟私運軍火希圖爭奪沙地均有應得之罪本擬照例軍流惟事在光緒三十年恩赦以前姑從寛免所有崇海交界之沙地撥歸寗蘇提學司管理充作學堂經費仍令崇明海門二廳縣徵收錢粮解司應用至前次兩造曾繳呈報買地價以及築圩工本均飭令該廳縣照數籌欵給還業經撫憲奏請定奪矣（物） 
[平湖禀辦平糶。湖州]  
　　平湖縣紳董何之鼎等現在購定米五千石每石價洋六元卽於提回積榖存欵洋八千元内先付米商二成價洋六千三百元所定之米仍寄存米店俟開廠辦理平糶時隨時支用至奉給賑欵銀一千二百餘兩加以紳商捐助銀二千元均作爲平糶蝕耗之用現已由該縣杜子良大令禀請省台批示遵辦（右） 
[平糶定價蘇州]  
　　蘇省開辦平糶已誌前報茲悉藩憲陳伯平方伯日前札飭長元吳三首縣照會經辦平糶之各紳董令速備價領米開局平糶定價每石繳洋四元四角如一時價欵不足准限三閲月繳清不得拖遲現各紳董已紛紛持照赴領矣（爲） 
[設立戒烟官醫局蘇州]  
　　蘇省禁烟局總辦劉觀察日前照會拒烟會紳士姚銑等略　蘇省開辦戒烟官醫局留養赤貧戒烟之人以百名爲額按報名先後挨次遞補由貴會查明登册延請醫生分别限戒戒斷出局必須具明以後永不再食洋烟切結存局倘有復吸情事察出卽行送究除追還在院膳藥等費外併加　倍議罰無力罰欵者改枷號一月勒令復戒其非赤貧之人到局戒烟照章收取飯藥等費藉示區别會中所需經費由本局擔　如有好義紳商捐款資助者由局詳請给予匾額以示獎勵茲特刋發鈐記一顆文曰蘇省戒烟官醫局之鈐記等因姚紳接文後已會同職員王季尙就拒烟會内設局開辦矣（爲） 
外交錄 
[通飭嚴防冒敎滋事。杭州]  
　　浙省洋務局通札各府略謂照得兪新孫正鑫等在建德設立公同敎堂一案前經札飭嚴州府傳知兪新等速告羅長老轉請美總領事將該堂處所及敎士姓名開單知照本局以憑轉飭保護旋據復稱兪新已赴東洋據孫新正鑫面稱卽告羅長老請領事開單知照等語本局察閲來函所稱錢增華前因事故已爲蕙蘭學堂宓敎士德所屏斥現復投入公同敎會誠恐不知檢東有碍敎會名譽卽經椷請美總領事通知羅長老不再收留錢增華入敎去後茲據美總領事復稱詢據羅長老之夫人函稱羅長老已赴江北災區帮助放賑所有錢增華等在建德敎堂傳敎一事我基督公同敎并不承認想係伊等私立等情到局本局查兪新孫正鑫錢增華等冒敎妄爲不獨將來於地方治安大有妨害且於公同敎名譽亦復有損殊堪痛恨當經札飭嚴州府提案訊辦以示儆戒並飭將冒設之公司敎堂立卽封閉惟孫正鑫等雖此次事經敗露日後難保不故態復萌潜往各屬假冒他敎名義私自設堂藉勢招摇不可不預爲防範合亟札飭札到該府立卽轉飭各屬嗣後如孫正鑫等來各處冒敎設堂一經訪聞立卽驅逐不得聽其招摇滋事以維地方之治安而保敎會之名譽是爲至要（四） 
[蓋平漁業事件之交涉。]  
　　蓋平漁業事件疊紀前報現日人以華官辦事操切由關東都督府派出代理領事官吉田都督府外事課長松岡及警察署長某於本月二十日至奉天將軍署談判此事聞日人要求極多趙次帥均力拒不允云譯大阪每日新聞（穎） 
[哈爾濱税則緩議。]  
　　吉林將軍達桂黑龍江將軍程德全聯名電告新任東督徐世昌謂哈爾濱税則俄人要求太甚未能議决此時暫將所議停正俟帥旌到任時再籌妥善對付之策云譯大阪每日新聞 
[雲南鐵路工程。]  
　　倫敦支那報云雲南鐵路至蒙自一段工程當於一千九百零八年始可告竣 
[德國不撤中國戍兵。]  
　　二十三日倫敦電云德國議院核計財用委員已將駐兵中國一節議定德國政府謂德國軍隊之職役尙未告竣也譯字林報 
[德艦初次駛抵重慶。]  
　　德文報載重慶電云德國砲艦萬德闌號由中國領港人帶領經過上游淺灘駛抵重慶艦長名道森德德艦駛抵重慶此其首也現英國軍艦三艘法國砲艦一艘均泊重慶日本砲艦一艘美國砲艦一艘不日亦可駛抵重慶譯文匯報 
[法人私開蜀礦。成都]  
　　據成都訪函云近有法人在打箭爐地方私行開掘礦產現在省中大吏已派員與之交涉惟法人尙堅持不下朱知如何了結也（木） 
[催結交涉案件。奉天]  
　　得奉天訪函云東三省督撫現已簡授惟部署一切大約四月杪方可到任而奉省交涉事件如盖平等案未辦結者甚多故次帥日前照會各國駐奉領事請彼此互相讓步以便從速辦結（玉） 
軍事界 
[御前侍衛改定軍服。北京]  
　　陸軍部前次議定御前侍衛分别　入南北洋武備學党肄業等情刻聞政府擬俟各該侍衛畢業後仍舊調回當差所有裝束照北洋陸軍官員制度用德國軍帽式上鑲雙龍捧日分别品級日内先行奏明俟奉旨允准後當一律更換云（玉） 
[蘇撫核准嚴懲巨匪。徐州]  
　　日昨徐州道電禀蘇撫略請徐訪馬隊左營張積賢協同哨弁曹樹𣘼於初十日在睢寗右霞地方捕拿巨匪張玉堂詎該匪恃衆拒捕槍斃什長林興魁並傷馬勇余興仁左肩當將該匪拿獲解道訊認三十一年搶安徽上集店舖並先後拒殺徐防馬勇劉興詩什長林興魁等案似此犯案纍纍實屬目無法紀擬請先行正法一面飭睢寗縣往驗該什長官傷勢詳請優予撫卹當奉陳中丞復電云張玉堂一匪旣據訊認行刼店舖並先後拒殺馬勇什長不諱准如所請先行正法仍錄供補禀至什長被戕飭縣騐報照例優卹（具） 
[咨行各國兵艦相遇升砲禮節。南京]  
　　日前外務部咨行南北洋大臣略稱准英使照會接本國海軍部來文案查各國兵艦相遇惠升砲 
 
 

Page 12

 
 
致敬砲數彼此歧異諸多不便本部因此議定章程附入欽定海軍規則第十八頓川字一萬六于七百廿五號作爲副條並附入萬國公約現經沿海各國政府簽允照行爲此照會貴部等因准此合行知照貴大臣查照轉飭遵辦云云附開第十八頓副條懸掛全軍水師提督旗幟者（駐與陸軍大帥品位相等之統領）敬砲十九嚮懸掛水師提督旗幟者敬砲十七嚮懸掛二等水師提督旗幟者敬砲十五嚮懸掛三等水師提督旗幟者敬砲十三嚮懸掛管帶水師艦隊副將旗幟者敬砲十一嚮錫 
敎育誌 
[僧敎育會會議詳情。杭州]  
　　杭州僧敎育會定期會已誌前報茲悉二十日杭府卓太守曁仁錢兩縣令學務議長濮紫泉方伯議紳吳卲張三君均至白衣寺會議由仁和縣方大令宣佈開會宗旨（一）預算用欵一萬五千餘元（二）認捐分六等第一等五百元第一等三百元第三等一百五十元第四等七十元第五等三十元第六等十五元（三）收支相抵尙不敷一二千元由提學司飭外府大寺院貼補（四）捐欵分四季認繳各寺僧均無異言當卽分等各自認定簽押者計有一百二十餘寺已佔浙省寺院之多數因議定未到各寺將來亦不能抗捐仁錢兩縣令隨將會議情形詳報提學司立案一面並公舉濮方伯爲紳正會長前正會長虞少華君改爲紳副會長昭慶寺住持慧興爲僧正會長祇園寺住持忍壽爲僧副會長所有從前之僧正會長凈慈寺住持允中已經提學司大加申斥飭令將所認第一等捐欵每年五百元按年照繳不得短欠勿庸預聞會事云（比） 
[通飭女學概聘美國敎習。北京]  
　　近日學部會議中國女學方在萌芽必當取法乎上方有進步查京外各女學堂漢又敎員華人尙堪勝任其餘東文英文體操多延日本女士充當以致學生不能得高等之學問而先染東洋之流風擬通飭各省女學堂除中文漢學自延中國女敎習外其餘英文繪圖體操等敎習一律延聘美國敎會女士充當以圖進步而杜流獘术 
[江督讀春秋之見解。南京]  
　　知縣藍光策近撰春秋公法比義發微六卷禀請江督奏呈御覽并頒發各省學堂當奉批示據禀及所纂春秋公法比義發微六卷均悉依經引義具見苦心長沙一序良殷勗望惟所請進呈御覽頒發各省學堂未免闇于事理查奏定學堂章程公羊家後世經師之説多有非常可怪不合聖經本義之論流弊無窮適爲亂臣賊子所藉口關係世敎甚鉅故講公羊春秋者必須三傳兼講該令雅號博進當亦究心時制此種著述僅一家之私言未便列爲敎科公諸海内繳（金） 
實業類 
[漢陽鐵廠大擴張。漢口]  
　　李一琴部郎自甲辰年應盛宫保之招爲漢陽鐵廠總辦即偕徐芷生部郎游歷歐美考察鍊鋼事宜當在英倫考得大冶之鐵含燐質較多應用碱法而向來均用酸法（碱法酸法均鑄鋼之名目）故廠中所出鋼質不佳遂改購馬丁爐一座機爐多件於乙已秋回漢將全廠大行改良約今年夏秋間可以觀成現廠中所出之鋼銷行極廣日本及美洲各處之鐵亦大半由該廠承辦實爲吾國製造塲中增一大特色云貝 
[津鎭鐵路卽日開工之説不確。]  
　　德文報載濟南府電云華字報所載天津至濟南府之津鎭鐵路由直隷山東江蘇三省華人公司卽日開工建築實屬不確但由濟南府至德州之順德鐵路則已經中國工程師興工矣譯文匯報 
瑣事欄 
[溧陽辦賑之異聞。鎭江]  
　　溧陽飢民甚多待賑孔亟詎去冬賑局購辦平糶米石竟與各奸商串通舞弊今春發出已多霉爛當此凶荒之時民生絶粒而常平倉内粟朽紅陳頗有豐年氣象深爲可異又該縣劉令因私賣漕米朦禀府尊謂溧地之民素食秈米漕係糙粳不宜於溧不知飢民嗷嗷待哺卽草根樹皮亦易爲食而獨不喜食粳米有是理乎（畸） 
[廬州大火。蕪湖]  
　　蕪湖寳善長同茂各錢莊接廬州來電云本月二十日廬州城内明敎寺地方大火延燒店鋪堆棧三十餘家自上午十下鐘起火至夜二下鐘始熄損失財產約二十餘萬金（少） 
[申明揑發公電。常州]  
　　無錫縣已革知縣華承謨藉命案嚇詐鉅贓一案前經常州紳士鄒仁溥等電禀撫憲求請暫准交保嗣經撫憲札飭提省發交蘇州府審辦等情迭記前報茲悉常州紳士鄒仁溥等以此電紳等並不知情實係揑名私發因特函致無錫縣伊立勳大令請轉禀撫憲札飭蘇州府提訊究辦（物） 
[官設戒烟局。南京]  
　　江督特飭財政局總辦孫詞臣觀察於局旁八蜡廟内創設戒烟官局配合忌酸瓦振武麯兩種並派醫生多人隨時診脈加給湯藥業於本月二十一日開局除星期停診外每日下午自一點起四時止有志戒烟者皆可到局請診發給湯藥不取分文（往） 
[慈宫定期移蹕。北京]  
　　外間風傳太后二十七日移蹕頤和園此説實屬不確聞有定期四月十二移蹕之説（木） 
[營弁訪拿私燬制錢。鎭江]  
　　新勝水師營某弁訪知西門橋下有周姓開設之銀鑪專以鎔化制錢爲事爰出其不意帶勇前往搜檢証據并將周姓東夥三人一體押解丹徒縣署請予嚴辦（小） 
[商務分會更換總理]  
　　金山縣張堰鎭商務分會總理現届一年期滿經職商舒廷鏞等具禀農工商部擬舉前竹木會員屠明錩接充該分會總理當奉批准已於日昨札委接收辦理矣（物） 
[棍徒反對鄉約寗波]  
　　奉化縣某鄉前由紳董莊景仲舉辦鄉約先以禁賭爲急務乃有棍徒楊牢終違禁聚賭抽頭漁利鄉約禁之不聽反與爲難現莊紳已禀准寗府文太守飭縣查明懲辦矣（目） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[偵探小説殺婦奇寃（華生筆記）（念一）]  
　　天旣黑。遠近昏黄之路燈。照見余往來蹀　。徘徊於赫迭門外者。約一小時。而雙扉深閉。𨶑其無人。心疑之。轉至室後。則窓中隠隠有燈光。然時見人影。時街中往來者尙衆。未能就窺之。腹亦漸飢。見路口有一食店。思何不往彼就食。藉以少憇。且食店遥遥對此。彼赫迭之舉動。店中人或知之。設法一探。計亦良得。因緩步至店中。擇一幽僻之座。旣坐定。即命侍者先取皮酒一瓶。然後具食。舉杯獨酌。以自消遣。良久。座客皆絡續散人漸稀。余乃僞稱酒呼侍者至。問曰。此前面籬落間。有燈光掩映之低屋。得非赫氏所居耶。侍者曰然。君識赫迭耶。余曰。余曾於酸來識之。顧久不見。擬一訪之耳。侍者曰。彼近日誠大忙。君欲訪之。恐斯時猶未歸也。余曰。彼何所事事。至斯時尙未歸。侍者曰。石豈未之知耶。彼以與海氏之女主不洽。因於上星期辭歸。卽將家中所蓄。於此村之東街。新設一酒肆。故甚忙也。余曰。彼已開酒肆耶曰否。尙未開巿。彼所蓄本無多。是街屋租甚昻。每歲租金。須先付四分之一。又置備器物及進貨一切。需費不貲。彼所蓄已罄。而尙短二百磅。故近日奔走碌碌。四出告貸。昨彼乃至竟夕不歸。至今晨而始返耳。余聽至此。陡憶是。案在昨夜十二時以後。而赫迭適於昨夜出。今晨始歸。由是以觀。其情愈顯。一時心花怒放。狂喜不可遏急自椅中起追問曰。彼昨夜出。果何往。今晨歸。約在何時。其手中尙携有他物否。侍者見余如此。頗有訝色曰。君非偵探。亟亟根究之何爲。君奈何不憚煩耶。余聞言。頓悟已之忘情。深悔一時猛浪。致啓彼之疑。而不肯直道。急鎭定而坐。從容言曰否。我不過素讅彼赫迭。姑一問之。且我意汝言或有悮耳。彼赫迭所蓄頗厚。我夙知之。必不至奔走告貸。如汝所言者。 
國外新聞 
[英國試騐巨艦]  
　　二十二日倫敦電云英國海軍巨艦無畏號在汴資末斯海口操演各殖民地首相皆在艦内由本國艦隊魚雷艇潛水艦對之員行攻撃該艦屢受魚雷激刺驅逐艦高闊脱號并駛向該艦撞其煤艙艦隊旋駛往惠爾島攻撃艦兵隨帶鎗砲舍舟登陸 
[英政府採納羣言]  
　　二十二日倫敦電云英國政府已採殖民地之惠見准澳斯大利亞新西蘭各派一代表爲新希伯來島辦事大臣 
[法京傭工罷巿已平]  
　　二十二日栢林電云法京傭工罷巿一事業已平定 
[意大利輪船駛抵紐約]  
　　二十二日栢林電云開往美國逾期未到之意大利輪船密蘭諾號已抵紐約 
[英艦隊不赴俄海口游歷]  
　　二十一日栢林電云英國艦隊開往俄國克郎斯德海口游歷一説實屬予虚 
[英政府保護西印度羣島]  
　　二十一栢林電云英國政府擬籌畫西印度羣島沿海歸英保護 
[日俄商約定議]  
　　二十一日柏林電云俄京消息謂日俄商約底稿業已議定 
[德國特設殖民部]  
　　二十三日倫敦電云德國議院已將設立殖民部專欵核定 
[日本專使在英閲操]  
　　念三日倫敦電云英國接待日本專使伏見宫親王定於西五月九號大閲陸軍以表敬禮是役有大兵二萬人馬隊一營步隊六營法蘭溪大將充司令官各軍當照陸軍部大臣赫爾登所定新法整隊排列届時英皇及英太子康諾德公爵皆親臨　閲 
[英國致禮日本專使]  
　　二十二日倫敦電云英國接待日本專使伏見宫親王之儀式業已擬定英太子康諾德公爵阿基爾公爵凡扶公爵大員勞般士西摩貝南門愛華德格雷均往倫敦火車站迎迓 
[英土兩國之交涉]  
　　二十二日倫敦電云駐土耳其京城英公　照會土耳其政府請撥還付给盜匪贖回英人愛濮德之贖金 
[愛爾蘭開萬博覽會]  
　　二十二倫敦電云愛爾蘭島知事已舉行愛爾蘭萬國博覽會開會禮 
[德與波斯立約]  
　　二十二日柏林電云路透電報刋登駐紥波斯之德公使與波斯政府爲德國開設商業銀行一事訂立之條約此約用意早於去年西六月間宣布與英法俄在波斯之計謀初不相涉也譯字林報 
本埠新聞 
[函送俄京賽會陳列名單]  
　　駐滬俄總領事函致滬道略謂伯歷本年八月間本國聖彼得堡京城開設工藝賽會專列各種家庭所用物件以振興商務爲宗旨茲據辦理該會之專員寄到會塲規則及陳列各物之名單相應函送貴道查照轉送商務總會譯看並曉諭各華商知照云云（潮） 
批飭復訊捕房干預查捐案。 
　　貸捐局巡丁前日在租界外查驗鄉人所携棉紗被靜安寺捕房華捕越界干預以致涉訟屢誌本報茲公廨讞員關太守將履勘情形禀知滬道當奉批示云此案曲直應以陳樹琛查捐地方及被獲處所是否實在租界以外爲斷該守會同復勘之時西探業已供明該孩在馬路對過樹下卽華捕亦有在捕房對過樹下因租界外不敢拘人之語雖一稱馬路對過一稱捕房對過稍有不同然旣稱對過决非界内可知况華捕固明明供租界外不敢拘人及兜過橋去拘獲之語按之巡丁人証所供其爲收捐之地明在界外毫無疑義何以 
 
 

Page 19

 
 
該守轉以收捐之地捕房証供確鑿礙難遁飾殊不可解案關權限朱便含混仰卽查明禀復一面秉公復訊斷結具報至拘提葉根弟一節是否違章一併查明復奪（耻） 
[批斥巡士兇毆巡勇之不合。]  
　　新閘太陽廟巡員沈二尹前日具禀滬道謂十九日大王會舉賽時曾經飭派局勇周輝恒等照料詎有北巿巡警局巡士與巡勇周輝恒互相口角竟將周輝恒毆傷並剥去號衣請爲查究等情昨奉批示略謂巡勇巡士同係本道飭派辦公之人宜如何和衷共濟乃此次巡防局勇周輝恒巡至新閘橋堍竟被巡士毆傷拘押大爲不合而副巡官漫無覺察亦屬有負委任仰巡警總局李守先行傳諭申斥仍查明行兇之巡士姓名禀候核辦以後再有前項情事定予究懲並卽通諭遵照務各謹愼自愛云云（速） 
[英領照送相騐西捕屍單。]  
　　駐滬英總領昨日照復滬道略稱接准來文以槍斃英捕茅露之犯已經拿獲請將馬醫生原驗屍單移送並將要犯麻皮阿三和尙等解縣訊辦及前年宏久銀爐被刦案犯江寳仁三名照章解縣等因本總領事除將馬醫生原騐屍單抄送外其麻皮阿三和尙等犯據巴副領事禀稱已經公堂判飭解交上海縣審訊其宏久銀爐被刦一事本總領事現正查核原案一俟查明另文照達爲此先行照復云云（列） 
[獲盜解縣。]  
　　前晚浦東鄉人陶忠法家被盜三十餘人劫去衣飾值洋一千一百餘元報由浦東總巡謝明府履勘飭緝在案茲由包探蔣文炳將正盜林得興陸德法周錦新等緝獲并起出原贜及單刀等物於昨日解究襄讞　肇之明府商之英巴副領事以案關盜刦且在界外判將贓盜一併押送上海縣傳同事主到案質訊究辦（漙） 
[據約請禁電光影戲。]  
　　近有某洋人串同無類華人在南巿洪升碼頭行鳳樓茶館開演電光影戲該處舖户居民查得此項影戲前在小東門演弄時電火炸烈幾肇鉅禍且洋人不能在租界以外營業爰公禀總工程局速卽驅逐以符約章（夜） 
[上海縣嚴禁前劉海]  
　　上海縣李紫璈大令昨發示諭一道畧謂生人容止有常自三奇袤有禁上海爲中外會集之地五方雜處衣冠服飾自不能齊然皆各有所宜本於國俗從未有詭異其貌浮蕩其形若所謂流海頭者剪髮覆額两髮篷鬆甚而膏沐頻黏以嫵媚爲美觀此在婦人女子原不必論乃堂堂男子而亦爭相仿效爲分髮掠鬢之形實堪詫歎本縣官蘇日久十年以前絶未見此種裝束自一二優伶爲之倡繼而娼妓效之良家婦女亦效之於是痞類流氓爭相摹仿少年後進遂復剪留久之而英俊之材竟亦不以爲恥幾於鬥鹿爭妍而此風遂遍國中矣然思荀子有言亂世之微其服組其容婦其俗淫其行雜凡此數語無不與今世合而所謂容婦者則可於劉海髮驗之非中非西不男不女誠不知何取而爲是本縣前在無錫吳縣等　曾經出示嚴禁隨時查拿或予剪除或加懲責雖叢謗召誣而不之　誠以見端雖微實傷風化近移斯邑默加察視頗覺城廂内外及租界各鋪家所用店夥學徒潮少此項惡習殆由商會旣立商界多明大體之人思挽澆風互相警誡因遂有此效果良堪嘉尙不圖甘效巾幗之狀猶留於鱣堂虎帳之中孔子論士首重行已有恥左氏言兵亦曰明恥敎戰旣知矜重名譽而不以形仝巾幗爲恥無惑乎下流社會之不識爲可羞也方今列强虎視中國有志之土類思以剛嚴果毅之槪鼓尙武之精神爲自立競存之道若靑年子弟甘爲柔媚之態妾婦之容恐人將以巾幗貽我尙安望有張奮圖强之一日宜乎見微知著之君子引爲大憂觀於現奉提學憲札發蘇州師範學堂監督敎條首以劉海爲戒亦可知非本縣一人之私言矣爲此合行出示曉諭諸色人等一體知悉嗣　凡蓄髮三四寸圓而覆其額如帽者分而刷於耳如鬢者蒙茸而蔽於項如鬣者自愛之土無倚爲美觀致與流氓形相類自後仍而不改因事到案必立加笞責并予枷號爲　一警　之計惟不飭保查禁以免　索所願共除陋習爲砥節礪名之大丈夫無得狃于前非如顧影自憐之小女子言非過激意　相成各宜禀遵云云（厘） 
[吉撫行程]  
　　升任吉林巡撫朱錦田中丞定於今晚乘輪赴寗謁見江督再至漢口改乘火軍晉京（哲） 
[孫裁判官赴蘇]  
　　總工程局正裁判孫賡梅明府赴道轅請假三夭赴蘇公幹（永） 
[郵政司請假回國]  
　　上海郵政司嘉蘭貝君禀明總税務司請假回法國原籍昨到道轅辭行所遺郵政司一缺由戴樂爾君暫代（夏） 
[西商春賽]  
　　昨日爲寓滬西商第一次賽馬之期午後二時起共計賽馬十次茲將優勝者錄示于下第一次二十五馬祥茂小白格爾代平和洋行三十八號黄馬勝第二次六馬小來司代裕太六號白馬勝第三次十九馬小白格代老孛生三十九號灰馬勝第四次九馬戞水代排夫念四號白馬勝第五次十八馬小來司代裕太念七號灰馬勝第六次十八馬小太興代胡虎三十三號黄馬勝第七次十三馬義元代煞得利二號花馬勝第八次十四馬小剃頭代沙匪士也十四號灰馬勝第九次十馬小白格爾代老孛生三十六號黑馬勝第十次念一馬小白格爾又代新時昌四十二號白馬勝（泉） 
[工程局给換巡士衣帽]  
　　總工程局現照北洋章程製就巡士夏季號衣用黄色白線號帽照日本式様定於四月初一日一律給發（水） 
[控案由商會理處]  
　　恒泰錢莊主沈馥山與楊季石在崇明股開布米莊各出資銀二千兩茲楊屢以虧本爲詞冀爲日後卸責地步沈不服扭至總工程局控訴旋由崇通海商會移文到局請將此案移歸同鄕商會照章理處局董准之（夜） 
[巡丁扣留米船]  
　　總工程局總董曾少卿觀察雇船往嘉定地方載米回滬駛經潭子港北卡有巡丁指爲漏捐將船扣留經觀察電禀蘇撫略請該米係敝族義莊所用該卡不應索完厘金並將船户凶毆等情旋接回電飭厘捐總辦查辦故曾觀察昨日往晤朱總辦商議一切（永） 
[鏹水害人]  
　　前晚十一點鐘時有某報館辦事人程某倪某行經河南路老巡捕房後面水門汀階上忽有鏹水自上灑下致毁及程之緞馬褂倪之元布夾衫當卽投入捕房申訴捕頭卽飭中西探至該處勘得水泥階上均有墳起痕迹並在四層樓印捕臥室内查獲藥水一瓶騐得與程倪衣上所灑者相符當卽賠還程姓衣價洋七元倪姓衣價洋二元將衣及藥水一併留候激究（露） 
[討債用强]  
　　江北人李士林被馮一借去洋銀向索互相口角馮妻帮同喊罵李憤極遽將該氏面部毆傷互扭入閘北巡局喊控局員沈二尹着馮蘇氏到局察看傷痕再核（舟） 
[太不小心]  
　　昨晨十點鐘時城内杜家灣德大仁京貨店夥誤將香烟落於火油池内霎時火勢甚熾鄰右幫同救息不致釀成巨災（單） 
[飭查失火]  
　　昨晨七點鐘美租界西華德路附近新記浜祥和南貨店樓上忽然起火延燒比隣福源衣莊等樓面數間經救火會馳往救熄捕房以祥和保有火險甚鉅卽飭探查明起火情形禀復核辦（西） 
[相驗路斃]  
　　前晚有一年約四十許之男子倒斃在英大馬路仁壽里口由捕禀由捕頭舁往虹口騐屍所並飭探查得該屍身穿元色布 
 
 

Page 20

 
 
夾袍花緞馬甲絨布衫褲白襪緞鞋無帽昨晨報由上海縣李大令於午後前符騐得委係病斃當飭報堂棺殮厝壇候認（舟） 
[上海官事]  
　　補用通判慧源由京來滬庽迎賓館昨日至各衙署拜謁（杞） 
訟案 
[上海縣案]  
　　家丁莫如扭文成福到縣控追欠欵前晚奉李大令審問莫供家主莫訪梅向開木行前被王增祿借欠巨欵不還去年控蒙前憲照會商會公議飭王價洋五千元僅收到一千元其餘延宕圖賴故將王司帳人扭案求追文供東人王增祿忽染瘋症故未請償大令判文交差限王半月結償如違提究○黄阿二高金泉互控覇產冐詐一案亦奉復訊黄供叔母黄單氏於去冬病故無後小的理應承繼詎被叔母婿女高金泉黄氏攔阻叔母遺下樓房两幢亦被覇奞高黄氏供交故多年母親招贅高金泉爲子去年母親去世忽有丁阿二冐名黄阿二紏領男婦十餘人將婦人圍困一隅强行收殮圖奮母親遺產高供岳母病重時被阿二拉至城内串同差夥邱四寳向小的借洋四百元不允被閉房内三日茲復妄控大令請阿二究屬何姓單氏房地方單是何户名供母親再醮丁姓叔母方單户知情弊顯然名實未知曉大令查閲阿二呈内書明方單户名今稱不判两造交保侯提阿二之母及弟丁金福到案質明核辦○王曹氏控許吉堂偷竊巨贓一案由英公廨解縣曹氏供丈夫向在寳善街開襪店雇許吉堂爲夥去年辭歇至弟二日許忽於深夜前來叩門由學徙瞿海大納入稱欲歇宿瞿卽先睡詎許掩至樓上竊去金珠首飾鈔票現洋三四千金襪店因之倒閉懇求嚴追瞿海大供是夜許來叩門開入小的即睡未幾復喚小的關門當時見伊手中持一小包訊之許狡猾不招大令判掌類五十下押追瞿具供結斥退（車） 
[總工程局紀事]  
　　崇海同鄉會控陳洪加袁晉康誘領陳小先養媳黄氏賣入妓院一案已誌前報昨由陳參軍提訊陳供黄氏係陸某領至滬上住泰安棧小的陪往論價是實官判陳戒責五十下與袁一併押候提陸到案再訊黄氏仍交該會收領○木匠瞿福生之妻時氏與鄰人口角當被無賴江阿弟徐三林秦明等兇毆致尖耳環控由西區解案陳叅軍判江戒責三百下餘人戒責二百下交保○小東門外萬茂木行與糞船户沈阿福袁長生口角互扭到局奉陳叅軍訊判飭探查究再核（永） 
[公共公廨早堂案]  
　　蘇婦徐顧氏將生女小寳寄在顧徐氏妓院内賣娼經濟良所西董偵知報由捕房派探將小寳及吳秀保顧寳珠周秀寳王阿金之女兒王金林等於昨日一併拘案王阿金供女兒金林復至顧徐氏處遊玩愿覔保具領王明府訊之徐顧氏供小賓是親生女愿覔鋪保具領不敢再犯周秀保供年十三歲被父帶來上海賣於妓院顧徐氏供詞支吾王明府核供商之英巴副領事判徐覔鋪保將小寳領回再罰洋五十元充公顧徐氏交官媒候復訊核辦王金林等三妓暫交濟良所帶回俟查明於禮拜三訊奪○葉道慶投道轅上控陶梅生楊藝香王阿二陸道生等揑名盜賣地基等情由滬道札飭公共公廨傳齊人証秉公訊斷昨由差探將陶梅生等傳訊明府以原告未到判交保傳原告到案訊核○金毛順串同王少卿先後竊取王錦三等家衣飾　由捕房飭探將人贓一併解究王明府判各押捕户半年○謝福生竊店東周阿三英洋七十元逃逸報捕拘究判枷十四天再押捕房三月○戚見大拉車不愼將蔡月祥車子撞壞由捕解究判枷七天再罰修費洋五元○孫福生與沈小弟串竊周金榮家衣服由捕解究判各枷七天再押十四天沈開釋○張同春竊取許阿土銅吊報捕解究判押一月○長發棧客李翔南房内失竊衣服時表約值洋三十五元報捕由捕房飭探在茶房譚阿池箱内尋出尖刀一柄疑是譚竊昨日解究李翔南投供譚阿池爲人誠實决無偷竊之事愿保出外所有竊案求請另查明府判譚交李保去再查正賊解辦○楊鶴亭積欠印人甘維新洋二百元控奉傳案判繳洋二百元由英領事帶去所有利息著投英署候示（泉） 
[法租界公堂案]  
　　元吉乾元南北两巿錢莊遣锺星甫夏廷額投廨控嘉泰茶葉店担保虹口福盛米店往來銀六千餘两茲該店倒閉向保人追取竟諉賴不認等情經陳明府提到店夥吳竹林訊間以保單上旣盖有嘉泰圖章未便推委判將擋手葉心源於禮拜五交案訊核○楊久華控某輪船買辦陳基昌賒去鷄鴨蛋載往海參威販賣計欠貨洋一百四十三元向索圖賴求追官判候人銀並保出外料理○興聖街源發小客棧將寓客高恒山梁　山衣箱割破失去洋元衣物控經公堂判令棧主李榮生限三天交贓在案茲因逾限未交　又傳究官判李賠償高梁两客洋四十元完案○楊容江前控周東方將已許爲養媳之妹　　回圖賣等情經官判令交保著交妹子小桂子在案昨日提訊周稱妹子在王寳　　不肯交出官判候出票提王到案訊究○江薛氏偕王恊平王鴻儒父子等投案氏稱女兒王江氏許與鴻儒爲妻今正由無鍚來滬詎於二月間被鞋底作匠黄阿根拐匿芝蘭里内氏夫即因此事吞烟身死曾報由上海縣請驗有案今已將黄緝獲請送縣訊辦明府得供判阿根王江氏押候送縣令薛氏自行投縣遞禀○林坤泉控周陳氏一女两許一案捕房昨將陳氏之婿李二囝傳訊李父阿慶亦偕媒人周陶氏到案同稱氏女來英早已許與李二囝爲妻有婚帖呈騐官以原告不到判二囝交保下期將來英交案提訊（浩） 
[美租界捕房事]  
　　小工沈寳仙王阿三各持粉乾一袋巡捕以其形跡可疑一併拘入捕房詢非竊贓當卽釋出○蔡陳氏昨日行經源昌路波三十五號砂泥馬車碾傷右足由捕并送捕房捕頭命氏送醫求治馬夫吳阿與罰給養傷費六元開釋○小孩阿根昨日行經天潼路被某號塌車碾傷足背由捕將孩送人捕房轉送醫院求治再核○西捕查得天遣路居民往往在門首洗車或在門前堆積雜物有違定章禀明捕頭飭探查明姓氏傳罰（西） 
通信 
[江新船救命要啓續佈]  
　　啓者近閲南方報洋文所譯黄觀察中慧救命要啓及招商局總船主衛君答函申辯各執一詞潛雖非江新船之搭客但此等情事數見不鮮於華人行旅生命所繋綦重故潛敢進一言試就衛君原函設爲問題二則請加釋詞如左一據黄觀察華文原函係經上等華客簽名作證有十三名之多其中數人皆係顯要職官而黄觀察尤爲外交及宫場最著名望之員其所具救命要啟字字確鑿無絲毫可疑議之處措辭尤十分斟酌盡當乃今總船主衛君亦稱曾將此事詳加查核未知果有何確據豈其據該船搭客之言耶或抑係據船主或船主所屬之人之言耶（按西例最重見證未知其證人安在）二據衛君辯函稱該船行抵鎭江源擬將所救五人交與招商分局照料旋因搭客中有所謂鎭江道台某觀察者遂將該被救五人交與該搭客携去云云今按此函詞意游疑閃爍正足證黄黄觀察原啟之確實否則旣爲船主必按行船通章應將救起之人交與就近該船行代理人員（如招商分局之類）轉交地方實妥　分别資遣回籍方爲正辦（安有立行驅遣登岸聽其所之無可投依不死於水而仍死於饖寒之理）况所謂鎭江道台者乃僅據副買辦所述傳聞之詞尤爲含混今試問果有何據可表明該搭客的係鎭江關道而竟將此垂危之人命多名交與該搭客耶以上各節務乞照登貴報以俟公論[  江浦陳濟謹啓庽上海久興里四百二十九號]  
來件 
[黄勳伯君奠儀第二次清單]  
　　潮州衆商洋一百元孔昭鋆洋五十元黄楚九楊斯盛朱葆三李薇莊施子英各送洋念元粱啓賢念元蔣大順十五元陳潤夫李平書南海道善堂蘇商體育會各送洋十元鄭錦峯洋八元虞瑞清洋六元鄭字春黄玉書謙愼安茶棧王慮臣吳渭川吳潤之各送洋五元方雲卿席立功鮑雲生商餘學會各送洋四元譯海秋又送洋三元戚炳炎鄭崧主左子愼胡筠籟胡筠秋何宏橋陳芝軒洪仲煌洪味三唐廷鰲黄景仁謝蓮卿陸尹卿陶厚堂毛慶發王維藩馮棠　溶陶業會所各送二元朱芹生范炳鎔顧渭泉凌若愚曾幹民張步洲徐輔臣徐輔卿各送洋一元共送洋四百四十二元又英昌照相館爲黄君照一放大影像值洋十六元亦不取費 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[商戰利器（六續）]  
　　（已）廢物化製器是品更爲商戰上不可少之品。蓋物已成廢。而能化爲精良有用之材料其利之厚重可知。西具長于理化。類能照此而行。我國此技素拙。故眼見數千萬之財料。槪擯棄而不用。吾甚惜之。不意于製衣品中得一種廢物化製者也。其品出于湖州菱湖雙菱等處。别處亦有之。然以此地爲大宗。名曰棉綢。夫棉綢之爲物。非絲織成者也。亦非棉麻等織成者也。乃係用廢物化煉　織成者。但此種化煉品。非理化的化煉乃人工的化煉。蓋其原質。卽蠶繭外之腐敗品。俗呼爲繭黄者。並無絲縷可分故作用亦難如願。後有人研究得法。仿枋棉花枋之。果得化爲粗絲。惟無絲之光潔耳。乃織成製衣口而名之爲棉綢。惟近年該業之銷路。年不如年。前途大可畏懼。欲其振作。須分爲二。茲述于下。 
（已之一）宜仿造絲布也。夫絲布爲絲棉叅製之品。尙能與綢緞並立。况此品爲純用化煉的絲製成者乎。其失敗之由。蓋在美觀方面不及絲布也。故須仿造之。此對於商戰守備而言。 
（已之二）宜仿造府綢也。惟府綢係黄絲所造者。其絲質不佳。與化煉的無異性質旣同。仿造豈難。但于織工一層尙須求精。若果能成功。攻敵器上。又添一利器。何幸如之。 
按此二法均係該業中素稱歷練之言未完 
雜譯 
[中國留學生之投函。]  
　　日本二六新聞載有中國留學生投函一通錄之足以見日本風俗之頽敗及留學生之墮落并預爲渡果留學生警告焉 
敬啓者。牛込區早稻田町四十二番結婚媒介所重寳社。窩藏下等賣淫婦女。專以哄誘支那留學生爲事。雇屋於早稻田鶴卷町二百十二番地。第四家。靠在東首僧寺之後。蓄有淫娼三四人。分一夜三元半三元二元半三等。同鄉相知中受梅毒近十人矣。猶復兩相騙詐。趨之者若鶩。現聞大行擴張分設於某某等所。是則欲殺我支那留學生也。貴國文明冠於東亞。法律明密。警察森嚴。學生等千里抛父母别妻女子。因於求敎育起見乃不料貴國民中。竟有如此敗類。將以學生等爲梅毒蟲之膏腴乎。豈警察之下。亦明目張膽肆其宣淫乎。僕到貴國日淺。不敢妄下批評。素聞貴社主持公論。用特通知執事。望希登諸貴報。免使以東京文明之聖都。而百鬼白畫夜行也。冒瀆之罪尙乞海涵統希鑒察。 
[德國將來之理想小説。]  
　　德國馬耳旦氏。新近著一小説。豫想德國之未來事。其中有云一千九百十年。德皇派兵三十萬。前往中央亞細亞。而命空中飛行艦一千艘。裝置妥貼。預備出戰。此時日俄兩國又開戰爭。舉行空中之大戰　。其初日本艦隧獲勝。然俄軍之中。有稱爲空中戰爭之拿坡崙其人者在。意欲挽回此形勢。且謀征服歐洲諸國。德皇聞有此事。慮將危及德國。乃向俄國。派遣空中軍艦。與俄國大相激戰。後終討服之。德國之領土。乃由北海直達於波斯。俄國之所謂拿坡崙其人者。欲再編成空中艦隊。以圖襲印度。於是英國求援於德國。德皇允之。大敗俄國拿坡崙之戰艦。遂由英國。將南非洲割讓於德國。以爲酬謝。至一千九百三十年。德國遂爲世界之空中王。掌握全盛之勢力。 
[美國五大富翁。]  
　　據紐約埠銀行中之著名人古路士謂美國大富翁。祇有五人。洛忌化罅五百兆。垠尼基二百五十兆。亞士打二百兆。哥路一百五十兆。斐路百兆。 
 
 
 

Page 27

 
 
   
 
 

Page 28

 
 
   
 
