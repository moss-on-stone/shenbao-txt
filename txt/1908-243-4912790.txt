# 1908 - 243 - 4912790

 

Page 1

 
 
   
 
 

Page 2

 
 
   
 
 

Page 3

 
 
諭旨 
八月初五日經内閣奏派大臣驗看初六日覆奏奉 
旨廕生楊通斌著外用獲盜官山西代理石樓縣知縣試用知州賈孝斌著遇缺儘先補用欽此 
八月初五日内閣奏派大臣驗放山西左雲縣知縣王夢魚浙江宣平縣知縣伍璜貴州普安縣知縣程鑾章安徽婺源縣知縣魏正鴻江西雩都縣知縣胡錫銓陜西靖邊縣知縣劉安科察哈爾都統衙門筆帖式常齡擬補内閣中書鄂彤均堪以准其補授改就知縣裁缺法部筆帖式春毓堪以知縣分省補用保舉直隸補用直隸州知州黄才俊直隸補用知縣陳敬臸山東補用知縣李蔭梅湖北補用知縣姚維鏡均堪以照例用開復指分湖北試用道嚴開第堪以准其開復原官照例用前四川納溪縣知縣許時中堪以准其開復原官升階銜翎仍發原省照例用初六日覆奏奉 
旨依議欽此 
論說 
[諮議局時期之迫促高鳳謙]  
諮議局章程。距奏准奉旨之時。己五十日矣。離一年辦齊之期限。己去其七分之一矣。惟聞直隸山西。業己舉辦。江蘇正在籌畫。此外各省。則闃然罕有所聞。吾甚疑之。 
六月二十四日之諭旨云。自奉到章程之起。限一年内一律辦齊。 
奉旨頒行之諮議局章程云。常年會每年一次。會期以四十日爲率。自九日初一日起。至十月十一日止。 
八月初一日。奉旨頒行之逐年籌辦事宜清單云。第一年籌辦諮議局。第二年舉行諮議局選舉。各省一律辦齊。 
合觀以上云云。不啻三令五申。天下臣民。宜共見共聞矣。乃各省。之官若紳。漠然不以爲意。豈眞弁髦王言。敢於明抗諭旨而不之恤乎。吾知其必不出此也。然則其所以遲遲不舉者。則亦有故。向來京外所行新政。無論若何重大。苟欲舉辦。可以即日成立。而諮議局固有一年之期限。常年會又在明年九月。爲時尚不止一年。從容籌畫。固不患其不及事也。雖然。亦知諮議局義員。皆由民選。其辦法繁複曲折。費時甚多。非若他項新政。定一局所。派一總辦。擬數十條簡章。朝懸匾額。暮告成立者所可比也。 
吾今試計籌辦諮議局所需之時日條列於後。 
[籌辦處]  
調查選舉等事。皆屬創辦。故憲政編查館。特咨各省。設立籌辦處。以爲預備之所。籌辦處定章程。派官紳。擬定辦法。使各府縣有所率循。如是者至少須三十日。 
辦法旣定。通飭各府縣。其路程約三十日。 
必經以上二者之階級。而籌辦處之事。始得有綱要。其需時己六十日矣。 
[人名册]  
各縣旣得籌辦處之公文。應調查縣中合於選舉資格者。編造人名册。一縣百里之地。調查造册。約六十日。選舉章程第十七八條所造人名册。不能必其無誤也。故當宣示之。使遺漏錯誤者。得以呈請更正。其宣示之期。章程本篇所言章程皆指諮議局章程及議員選舉章程也定爲二十日。選舉章程第二十一二條 
宣示之後。有請更正者。必由縣判定。判定之期。章程定爲二十日選舉章程第二十二條 
縣之判定。未必足以服呈請者之心也。則不能不許其更呈訴於府。由縣至府。其路程約十日。 
府之審判。不能不需時。其判定之期。章程定爲二十日。選舉章程第二十三條 
必經以上五者之階級。而後選舉人名册始確定。其需時又一百三。十日矣。 
[分配當選人額數]  
各區之當選數。必待人名册確定。而後可以分配。故人名册。必由縣呈於督撫。其路程約三十日。選舉章程第六十八條 
督撫分配各府議員額數。不能無推算繕寫之事。爲時約五日。同上議員額數分配旣定。則頒發於各府。其路程約二十日。同上 
各府分配初選當選人額數。如督撫之例。爲時約五日。選舉章程第二十七條 
分配旣定。頒發於各縣。其路程約十日。同上 
必經以上五者之階級。而後分配始定。其需時又七十日矣。 
[初選舉]  
各縣舉行初選舉。必先頒發告示。使人入共知。其告示之期。爲時十日。 
 
 

Page 4

 
 
選舉章程第二十八條﹄ 
各投票區行投票事爲時一日﹃選舉章程第二十九條﹄ 
投票旣畢。由各投票區送投票櫃於縣城之開票所。其路程約二日﹃選舉章程第五十條﹄ 
開票所行開票檢票等事。爲時一日。﹃選舉章程第四十九條﹄ 
開票之後。决定當選人而榜示之。爲時一日﹃選舉章程第六十條﹄ 
當選人不足額。於開票後第三日。再行選舉。於是又有投票開票檢票及榜示等事。爲時五日。﹃選舉章程第五十七條﹄ 
當選人旣定。應行知會。詢其情願與否。其期限章程定爲二十日﹃選舉 
章程第六十一條﹄ 
當選人旣願應選。則給以執照。爲時約二日﹃選舉章程第六十二條﹄必經以上六者之階級。而初選舉始畢。其需時又四十二日矣。 
[複選舉]  
初選旣畢。由縣呈報當選人姓名於府。以備複選之用。其路程約十日。﹃ 
選舉章程第六十四條 
府造複選人名册。爲時約五日﹃選舉章程第六十六條﹄ 
告示複選日期。爲時約二十日。﹃選舉章程第六十九條﹄ 
投票一日。﹃選舉章程第七十條﹄ 
開票檢票一日。﹃選舉章程第七十三條﹄ 
决定常選人榜示之一日。﹃選舉章程第七十七條﹄ 
知會當選人二十日。﹃同上﹄ 
發給議員執照二日。﹃選舉章程第七十八條﹄ 
必經以上七者之階級而複選舉始定。其需時又六十日矣。（未完） 
專電 
[電一（北京）]  
某侍御以張總憲擱起各省請願書頗爲不悅昨特進謁謂事體如此重大民情如此踴躍乃不代奏殊與都察院名譽有礙 
[電二（北京）]  
内閣奏黄寺工程已竣開單請簡大員驗收硃筆圈出瀾公 
[電三（北京）]  
葛寳華辦理貽榖案極認眞擬仍請簡大員會審恐貽力難施 
[電四（北京）]  
那桐覆奏查明貽榖各處存欵爲數甚鉅 
[公電（清江）]  
各報館鑒宿遷蝗盛北境禾被害縣役借捕敲詐民不堪命現大蝗半翅小蝗復生種麥愆期民恐甚宿民公叩 
緊要新聞 
[學部奏定畢業學生照費北京]  
　　七月三十日學部奏定各學堂畢業請奬學生執照章程十二條已錄昨報兹悉原奏内容略謂奏定章程自大學堂以至高等小學堂學生畢業之後分别奬以進士舉人優拔歲貢廩增附生有差將來畢業請奬之生就職任官諸事旣爲理所恒有而詞訟詿誤亦難保其必無若無徴信之具深恐别滋弊端查從前科舉之時進士則須赴禮部塡寫親供舉人則須赴學政衙門塡寫親供咨部優拔歲貢則須由學政發給貢單童生入學亦須由該學敎官出具印結申送學政以備考核並酌收心紅紙張之費今擬酌仿成案一律發給執照凡各學堂畢業請奬得有進士舉人貢生出身者皆由學部發給執照其僅得有廩增附生出身者由學部發給執照式樣在京由督學局在各省由提學使司衙門照式刊印發給酌收照費明定數目列入報銷務使昭然共見嚴杜多取少報諸弊凡進士舉人照費全數　部撥充分科大學之用貢生照費在京者存督學局在各省者存學務公所作爲京城及各省城推廣學堂之用廩增附生照費在京者存督學局在各省者存府廳州縣衙門作爲地方推廣學堂之用均不得移作他項用欵其心紅紙張之費另由該管衙門在辦公經費内核實支銷奉旨依議 
[度支部議覆廣西練兵經費北京]  
　　度支部奏覆桂撫張鳴岐請加抽米榖鹽稅專充練兵經費一片云原奏内稱廣西籌練新軍不得不另籌新欵稍資挹注查米榖一項爲本省出口大宗每米百觔另抽練兵經費銀六分每榖白觔另抽練兵經費銀三分六釐由統稅卡於米榖出境時隨同正稅一律征收又查鹽觔爲人口大宗擬將臨大 
 
 

Page 5

 
 
引鹽於梧州及　集賀縣入口時每觔另抽練兵經費一文平櫃衝鎖之鹽於平塘江鬱博上思人口時每觔另抽練兵經費一文以上兩項約計歲可增欵二十萬兩上下均儲作新軍專餉等語臣等查該撫奏陳各情自係爲就地籌欵碑益餉需起見其請將出口米榖停征積榖經費另抽練兵經費計米百觔抽銀六分榖百觔抽銀三分六釐除抵去向征之積榖經費外實加抽米稅銀三分榖稅銀一分八釐尚非過於煩重應即准其立案惟廣西出口米榖向以廣東爲一大銷塲現在廣肇韶慶　屬正患水災朝廷特發鉅帑辦理急賑若廣西此時驟將出口加稅恐於廣東災清不無關礙應否俟廣東賑務告竣再將廣西出口米榖實行加稅之處擬請飭下兩廣總督廣西巡撫就近審度情形通盤籌畫咨明臣部核辦至加抽鹽稅一節查各省食鹽業經臣部於本年五月二十五日奏准一律加價四文以二文解部抵補練兵經費以一半劃歸産鹽銷鹽省分匀撥濟用在案廣西所銷粤鹽按照臣部奏案每觔加價四文以一半匀給産鹽銷鹽省分計廣西各屬加價該省已有一文可得目毌庸再議加增以免偏重七月二十五日奉旨依議 
[理藩部預備迎接逹賴北京]  
　　理藩部日昨接晋撫寳棻電告逹賴喇嘛擇定二十七日由五台起程馳驛至直隸正定府獲鹿縣乘京漢專車進京聞該部當即知會郵傳民政兩部届時備車派員迎護并會同内務府順天府豫備臨期一切供給 
[厦門預備歡迎美艦近聞]  
省委陳仁山賴牧樵二太守來厦會同厦廳鈕同知赴厦港勘騐南普陀演武廳二處又往勘新軍駐厦地叚近與厦道商議三事（一）美提督行轅擬在演武廳（二）貝子行宫擬在南普陀（三）松制帥行轅擬在戸部大衙門商議旣畢二太　即於初七日搭海澄輪船暫行同省俟中秋後再來辦理 
愛仁輪船自天津來厦專載電燈機器共四千五百盞昨己到埠以備歡迎美艦之用唯甚機器大而且重厦門無碼頭可起如用駁船間接上岸則機器笨重深虞壓沉以此尚在輪船之内不能起缷 
紙燈數千盞己由厦商造成共分五色昨已呈由麥部郎騐收旋安置南普陀廟内 
麥謙原議就演武亭高結彩樓三座以壯觀瞻雖己召各處名匠繪呈圖式然所費甚鉅目前尚未决定舉辦 
[嚴拿龍華會匪要電三誌]  
江督致徐州袁道田守曁陳龔兩統領電據淮揚海道電稱遵提匪目孫克耿查訊據供會首張妙松現匿豫境東皖豫皆有其黨桃宿境内會目甚多等語現已會同撫院分電東皖豫三省一體查拿案關邪匪煽亂情節甚重務速會督設法解散脅從令其繳飄首悔一面嚴密查拿首要究辦以遏亂萌愛令辦事疲緩應由道府嚴加督飭勿任養癰貽患切切仍將遵辦情形電告查核督院 
豫撫致江督曁東皖蘇三撫電午帥伯帥支電敬悉會匪張妙松等尚在潜匿當嚴飭各屬速拿訊辦並解散黨羽以銷隠患前日亦據夏邑邱令擒獲白蓮敎匪劉桂青等多名供稱由王天恩送給札文十餘紙上寫趙天機僞銜趙係山東東梁山人曾飛鳳陽來過時在鳳陽一帶開堂聚會王係山東金鄕縣人又壽張人岳連進荷澤人黄茂修定陶人黄訓現尚不知下落等語已飭蔣令覆審尚未定案禀辦並此奉聞飭屬一體嚴拿究辦是所盼禱 
[江督蒞鎭閱兵續聞鎭江]  
　　江督端午帥擬定十一日赴鎭閱三十五標各營操法己紀昨報兹悉鎭郡官塲又接寗垣消息謂午帥因公務紛繁有改期十三日赴鎭之說又聞午帥此次赴鎭排日閱操所有每日午餐飭由兵備處派員照常籌辦不准受驗標營另備酒席其參議曁考騐員之僕役參議至多以二人爲率考驗員則以一人爲率午餐亦由兵備處酌給以示體恤業　札飭駐鎭各標遵照矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
都察院科道各給諫侍御等以同寅秦望瀾被逐一案殊失臺諫體制現正議定調查歸綏檔案並各偵察貽榖有無寃抑查辦大臣是否確實並秦望瀾之代爲開脫是否得賄將來查有眉目聞須聯銜上奏 
赴美專使唐紹儀回京後昨興學部會商移撥美國退還賠欵按年分派學生赴美留學之事現已决定辦法自明年起至第五年每年派遣學生一百名第六年以後至第二年則每年派遣學生五十名 
京張鐵路現已告成火車通至京西三家店門頭溝聞定十八日售票搭客 
初三日郵傳部片奏京漢鐵路鄂境南幹前因被水衝毁橋梁軌道致阻行車經督飭該叚華洋員司昕夕修理六月下旬三汊埠站兩端行車已可相接惟以橋工未畢客商仍須船運渡河復飭嚴限赶修旋於七月二十四日工程悉竣全路一律通車南北轉輸依前輻輳堪以上慰宸厪奉旨知道了 
政府議定今年設立變通旗制處擬派肅親王管理 
度支部前電致汴撫請選派鹽務人員來京會商整頓鹽務林贊帥已委候補道郭允明觀察來京現郭道已於初七日到京赴部報到 
[西報譯要]  
○盛宣懷反對中美聯盟字林報載十二日東京電云盛宣懷可於本月十四日抵東京曾與某報訪事談及中美聯盟一事盛氏深不以此舉爲然以爲目下中國猶未足與人對敵或與他國聯盟云 
○滿洲豆糧可望豐收又載同日東京電云本年滿洲豆糧收成預料必較去年增多百分之二十 
○又有借債贖路之風說文滙報載初六日倫敦電云據傳中政府不日將募債五千萬兩以作贖回京漢鐵路之用 
分類新聞 
政界 
[欽州那陳劃歸西省管轄廣東]  
　　欽州那陳地方擬劃歸西省管轄議曾由粤督電商西撫飭行左江道查勘議覆在案現經該道擬定那陳一帶地方劃入宣化管轄即以鹽捕同知改駐那陳而以三官司巡檢改駐那鍾其同知專司緝捕并兼理民詞俾便圖治等情詳覆省憲日内當可據情奏咨矣 
[鄂督查提雜欵武昌]  
　　鄂督陳小帥以鄂省財政支絀各項新政需欵甚亟昨特札飭善後局將各屬籌餉局及米釐各局每年征收數目除撥欵外應存若干能否核減費用提辦新政務須逐一詳細造報詳候查核 
[浙庫銀色不足之折耗浙江]  
　　浙藩顔方伯具詳撫轅以各庫存欵銀色不足通扯僅合九八五有零以致動放官錢局貿易規元以及備解克薩磅欵等項動多折耗應請嚴飭司道局所嚴定上兌成色等情兹奉增子帥批略謂浙省匯滬應解洋欵已歷多年從前並無銀色不足之案何以現在忽有不敷滙兌之事况藩庫出入銀兩理應足色足平不准稍有參差原收太覺含糊該庫廳廳書所司何事應先從嚴查察如果原來短色短平即係銀號傾鎔時舞弊所致自應着落原號如數包賠不准飾詞狡賴仰再復查詳辦以後該司務須嚴飭庫官督率認眞估驗如有成色不足欵項即行禀報退還庶不至日後再有周折 
[調查局擬就統計表南京]  
　　江寗調查局暫擬統計表詳送江督請分飭各府廳州縣塡送當奉端午帥批云查該局統計各事項現在憲政編查館表式未經頒定咨行該道等擬就原奏所指統計八項暫先擬定表式分發各府州縣尅期查塡藉爲採輯之資所擬表式分爲總表專表分表尚屬周妥應即由局刊刷先行頒發其表册不能詳載之事並飭另紙詳叙作爲備考仍俟憲政編查館表式頒到再行詳細塡送 
[奏奬故紳捐産瞻族杭州]  
　　浙撫增中丞札行藩司略謂禮部咨開儀制司案呈據縣紳二品銜農工商部二等議員直隸候補道嚴義炳呈稱世居慈谿故父贈内閣學士正一品封典直隸特用道嚴信厚處分家事條理　密尤拳拳於敦族睦婣之義職仰承遺命謹將故父原捐塾田九十七畝義塾義莊房屋兩所業典生息銀五千兩寗波府城江北岸巿房三所及續捐義田六百九十二畝三分零益以現銀五千元先後合計庫平銀四萬兩謹照各處義莊訂立瞻族規條推及婣親鄰里設立施種牛豆局初高兩等小學堂名曰壽芝山莊造具田房銀數義莊規條學堂章程册結呈縣詳司核明詳院奏咨立案並請援案賞給匾額等情前來由部專摺奏懇天恩俯准照例建坊並乞賞賜御書匾額以示嘉奬本年三月十七日奉硃批著照所請該部知道欽此欽遵到部相應恭錄諭旨咨行浙江巡撫查照可也等因到本部院准此合行札飭札到該司立即轉飭傳知欽遵 
[關道定期接印寗波]  
　　委署寗紹台道李幼梅觀察於十一日由滬抵甬暫駐源豐銀號擇定二十四日接印視事 
[廳局會禁烟館漢口]  
　　夏口廳巡警局日前接奉全省禁烟公所及巡警道札文飭將已禁未盡各烟館曁茶肆酒樓妓院等處附設之烟舖一體查禁昨特會同出示勒令各烟館於本月十五日以前一律息燈 
 
 

Page 11

 
 
[准抽牛捐興辦警察安慶]  
　　巡警道卞警道卞柳門觀察飭各屬認眞興辦警務後盱眙縣梁令以該邑原設警察不甚完備亟須改良惟地瘠民貧經費無從籌措現擬抽收各集牛頭捐按售牛之戸各捐一元以爲改良巡警經費業○禀請省台批准飭遵 
[模範監獄擴充地址江西]  
　　江西新設模範監獄前經代理麇小山廉訪督同首府徐性臣太守勘定南昌通判舊署添購民房基地估定工料銀二萬餘兩嗣因陳少石廉訪尚嫌該處地址不甚寛大諭飭擴充現經新建文穉芝大令會同工程委員許吉初大令添購首府後墻周姓民房一所湊入興工建造矣 
交涉 
[電告煤油索賠案已結南昌]  
　　贛撫復九江英領事倭君電云亞細亞煤油到省己經裕厚昌福記起上伍百零四箱尚餘四百九十六箱仍由原船裝回九江現飭德化縣雇船押運來省交裕厚昌福記照收合成一千箱原數並無損失並由該號自行電知亞細亞作爲了結矣兵差封船不愼巳飭營縣申斥再南昌並非通商口岸商民果有損失本部院自能乗公辦理無庸貴領事代索賠償以符約章而清權限合並知照撫院印 
[俄領事赴杭閱操浙江]  
　　洋務局總辦王省三觀察昨奉撫憲專札謂頃據駐滬俄國總領事官電告准於本月十七八日專輪來杭晤談要公並順便檢閱浙江新軍應迅速預備駐節處所等情當經王總辦由電話商請湯太守仰暉預備聞以督練公所爲該領事官行臺 
[俄人綁縛邊墾總理黑龍江]  
　　滿洲里邊墾局總理劉某前月忽被俄匪綁去經黑撫電逹俄領事究追旋據覆稱該俄人等誤認該總理爲馬賊因而綁去刻下業已釋回等語夫在該處曾理墾務之員該俄人等豈竟毫未聞知迨至嚴詞詰問彼始託詞誤認遽爾了事華官駐紥華地尚不免彼族之欺侮况華僑乎 
[宴商邊防交涉奉天]  
　　吉撫陳簡帥曁琿春郭都護不日即當履新前日同時晉謁東督徐菊帥以邊防交涉在在均關緊要特於初四夜宴請簡帥郭都護并柬邀兩參贊陶杏南司使黄錫臣觀察等會商一切軍界 
[郭管帶禀報獲匪寗波]  
　　鎭海永靖兵輪郭管駕壽昌禀報浙洋水師統領略謂前丹二十六日巡至東門頭洋面遥見白底魚船三隻約五六人瞥見我船即向逆流加漿飛駛卑職見其形跡可疑開車前追不料在前一船胆敢開鎗拒捕當傷水手陳新一名折斷右股我船仍向前追該盜見勢不佳即將軍火抛棄海中希圖泅水逃脫當即開放舢板擒獲盜首王小桃盜夥林仁乾即老張等二名其餘各匪被鎗擊斃己沉海中無從撈獲隨後二船見王小桃等與我船攻擊早將船駛近淺灘棄船逃散查王小桃係南北洋著匪混名小道大王除將該盜首王小桃林仁乾二名解由溫州府轉發收訊外仰祈察核轉詳再受傷水手陳新據西醫報稱傷勢沉重生死未卜應請給發卹傷銀兩刻經吳統領據情轉禀浙提核奪矣 
[鋼藥廠製造數目補紀湖北]  
　　漢陽鋼藥廠自開機以來綜計共造步馬快鎗十一萬餘支鎗彈四千餘萬顆各種快砲七百四十餘尊各種開花砲彈六十三萬餘枚前膛炮彈六萬餘顆前膛銅砲一百二十餘尊鎗砲等具各種銅胚四十四萬六千餘磅無烟銅砲藥二十七萬餘磅硝礦水二百數十萬磅 
[派員出口采買軍馬安慶]  
　　護撫沈子培中丞以皖省混成協成立應用馬匹甚夥前經馮撫派員赴魯采買空手而回現馬砲工輜各營需馬正急自應另選妥員出口購辦當即飭司再籌川費八百金札委候補直隸州邵振丙前往口外採買 
學務 
[法政學堂注重國文奉天]  
　　東督徐菊帥取錄候補投効人員均已入堂聽講現聞每星期内除中授律與東西各國法學外並出國文題一道以考驗各學員中學程度 
[札委學務佐治民安慶]  
　　皖省吳提學據寗國府禀稱所屬各州縣辦理學務事甚殷繁應請派委學務佐治官以資佐理兹查有試用縣丞王作崇堪以派委該府學務佐治官以資勸助 
[請收藷捐興學漢口]  
　　湖南紅藷一物出産最旺大半運漢銷售曾經職商戴德謙禀請抽捐在案現又有劉作楨等以戴所收之欵半飽私囊特具禀漢陽府夏口廳請給予委札設局稽征每年包繳銀二千元以作興學經費不知能逹其目的否 
[高等畢業生不願再考長沙]  
　　湘省官立高等學堂甲班學生六十名己於去冬畢業援照福建成案作爲預科此照中學畢業分别奏請奬勵現在擬開高等本科經前監督曾嗣源主政議定此次開辦高等本科凡校外學生如係中學畢業得有文憑者准其與考即本校畢業諸生亦應一體考試擇尤收入本科昨經現任監督陳復心觀察示期於本月初十日考試聞本交畢業諸生己有二十餘人應他處之聘充當敎員職員其餘三十餘人現在紛紛竊議以爲甫經畢業請奬自應歸入本科無庸再行考試倘使必欲與考或其中有不腹入選者則是在本校畢業又不能入本校一科在學堂無此辦法在學生更無以自容故現己相約决計均不與考云 
[伊犂委員購辦官書武昌]  
　　伊犂將軍長少白留守現擬在伊開辦文武中小學堂各一所特派陳君若别駕至鄂向官書局購定應用敎科書數百種裝訂成箱遵陸軍往 
實業 
[通飭各屬提倡實業杭州]  
　　浙撫增中丞任事後曾通飭各屬提倡實業且以洋貨進口日益增多以洋紗爲最巨有能改良植棉紡織紗 
 
 

Page 12

 
 
布行銷内地籍挽漏巵之處飭即詳晰造報以便勸辦昨據湖屬歸安縣林荃逵大令首先詳復謂該屬於紗布一項向不講求間有農婦購用洋紗祇織自用之粗布並無大宗行銷現擬勸農植棉改良紡績並由官紳提倡優定奬勵或能推廣奉中丞批云據詳已悉查種棉紡紗爲民生要需亦實業上之大利據稱湖屬向不植棉設法提倡於利源不無小補仰農工商務局彚案核辦 
[商幫整頓商捐辦法漢口]  
　　漢口商幫所認繳之九九商捐前由鄂督委派張賡颺觀察切實整頓兹悉已與各商議定辦法三則一漢口各帮交易貨色數目全憑行家結帳清單並有進出貨簿遇有貨價參差控官亦卽以此清單爲証擬改由善後局編號刊立空白三聯印單由勸業道印發進出循環貨簿發交行商遵用加蓋本行圖章一聯塡交客商一聯截存本行一聯並印簿按旬繳呈勸業道稽核不准再由本行交單如有弊端查實罰辦二買賣情形交兌貨價日期遲早不一應納之商捐向歸各帮商紳彚集按期報繳現改爲彚存妥實錢莊聽候公家隨時指撥三凡擢摸行店實爲商界之害現擬禀請鄂督加派專員稽查以維商捐聞以上三則各商均已認可由張觀察禀復督院咨部立案俾免將來紛更之弊 
[請撥本捐開辦商會處州]  
　　處州合屬木商監生盧貞銘等擬提木捐五成籌曾商會禀奉農工商局批云據禀陳麟書國鈞父子侵吞木捐每年可得三千餘元前經拔貢鄭希樵提撥五成充作學堂經費今該商議提餘存五成創曾商會以商捐之欵清商會之需事本正辦惟查閱粘抄有陳琪等禀奉撫憲札飭藩司委員會同處州府派員調卷赴縣會紳追繳本局未奉行知無從核辦究竟此項侵欵現已追繳若干能否儘數撥立商會仰處州府查復察辦 
雜記 
[監犯越獄未成武昌]  
　　鄂省模範監獄内監禁犯共有四十八名初六日忽有兩犯在獄鬥毆當由守衛軍禀知典獄官廷蕭二大令提出二犯正欲責打一犯名馬如意者忽大呼曰小人有秘密報告請屏退從人當盡情吐露廷蕭二大令乃將刑人屏退該犯遂供稱獄中四十八犯現有二十五犯己入某會黨獄内係楊海山作正龍頭許和生作副聞外間來信有於十五夜刧獄在漢口起事之說典獄官聞言遂往江夏縣署會商王堂軒大令立將各犯提出並於楊海山身邊搜出票布百餘張内多江湖不法之語遂將各犯各予重責二千板千餘板不等但各犯俱無實供尚不知如何了結也 
[工頭糾衆停毁局安慶]  
　　皖省西門外修造馬路原係商會總理宁紳德銘力任其乏日昨該紳查悉包路工頭私減工價（原領工價每一工錢二百文今工頭每工祇發出一百六十文）遂亦照所减數目發給該工頭不服喝令小工一律停歇糾衆閧閙並將工程局拆毁此事發現後宋紳赴工程局委員賴令處託言下鄕冀圖移禍不知若何了局 
[嚴拿舞弊司員蘇州]  
　　蘇州農務局收發司員汪同倫前因領地舞弊奉司詳革現又串通金某圖佔己經造屋之基地並敢擅塡局照事爲陳中丞訪悉當即飭縣拿辦詎汪己聞信遠颺復經蘇撫嚴飭長元吳三縣一體通緝 
[營兵私拷地棍安慶]  
　　前次馬營兵士李經文等擅拿棍徒謝大溥送營私行吊拷經該營官移送巡警第五區轉移懷寗縣究辦現該縣陳大令因謝受傷過重不能取供且恐性命難保故仍送回警局該區巡官吳春輝二尹察核案情甚重遂將人卷齊解總局由警道卞觀察查照警章詳請撫院飭營將該營行兇兵士迅即送道質訊明確再行察辦 
[鎭郡時疫未己鎭江]  
　　鎭郡瘟疫流行大都以霍亂痢疾爲最盛匝月間調查死亡之數已過六百餘人刻下仍舊未已居民大爲恐慌寄語鎭人欲避此患别無他法惟有愼重衛生而已 
宦海紀聞 
[新能吏旡生續]  
俊僕應命由　後轉入。内號乘間白以他事。其人亦卽至案頭。取文牘略一翻閱。判押而已。良久。俊僕始由　後出。其人即瞋謂俊僕曰。呌你快來。怎麽這半天。俊僕面微紅。有怖色。囁嚅而對曰。二姨太太睡着了請了好一會纔起來的。其人問曰。是你請的嗎。俊僕對曰。不是。是姑娘們請的。其人少默。復問曰。風雨表上怎麽樣了。俊僕對曰。二姨太太看了。說結晶體纔稽微有了點。恐怕是風多雨少。其人曰。只要有點雨就過去了。隨命内號曰。你就呌他們　稿并送。要快。内號應命。卽檢已判文牘退出。明日滿城閙巿。遍粘祈求雨澤。禁止屠宰之示。於是巿廛間人。均忻忻相告曰。縣官求雨。將立壇矣。曷往觀。午後果見于于然自縣署出。頭道而後。則僧道吏役兵衛等。再後則縣官纓冠素衣。手香一束。借縣佐諸官。及緣營城守各職。徐步虔肅而來。觀者相謂曰。是往龍神祠。及諸感應之廟也。如是者凡三日。入夜。忽風雷并作。大雨如注。少頃卽止。縣官時擁二寵姬臥方酣。驚而覺。欣然謂二姬曰。雨總算求過了。明日可以去謝降了。寵姬曰。可惜工夫太短。縣官笑曰。短不短干你甚事。你只要我剛纔工夫不短就是了。寵姬摘以手。惟聞縣官笑而呼痛　。遂後臥。習日早。鼓吹呵殿聲喧於巿。里巷婦孺。互相稱述曰。縣官往謝降矣。或道其虔誠者。 
或頌其愛民者。甚或謂其留學東洋。得有法術者。咸嘖嘖稱其能不已。縣官更往謁上官。以求雨得雨告。上官莫不嘉許之。於是上下交稱其能更以其新學中人也。共目之爲新能吏。面新能吏之名乃大譟。（完） 
格物談 
[草根織羢呢]  
德國某君。曾於十年以前。試採草根鬚。梳理停关。用以織造羢呢及氈呢及氈毯等物。頗稱逼肖。但一時未臻完善。某君因是勤思不懈。視十年如一日。逮至晚近。製法銳加進步。邇日製出呢羢氈　氈帽　氈等件。見者幾莫辨其爲草根之鬚。不但表面柔軟。毫無蠹硬之病。即其質地亦堅靸勝常。與羊毛實和伯仲。現倡議籌集股本。設廠製造。由此觀之。可見世界本無廢物。在人之善用與否耳。 
[廢紙造屋瓦]  
日本某君。一時偶然觸念。用廢紙糊爲方版。以代屋瓦。果然適用。因此研究多年。遂臻精邃。禦雨避火。各盡所長。較之尋常磚瓦體輕而質靸。鋪瓦工費。又極亷宜。比常價可省二十分之七。該創造人已禀請當道。予以專利。由是觀之。零星廢物。皆金錢之母也。人可不自勉乎哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[學界小說風流太史（廿五）]  
[第六回毁偶像鎖滅神權歸官辦改良校舍]  
考過了學生。分了班數。一共六班學生。四班小學兩班中學。又請了幾個敎習。就擇日上起課來。這幾位新到的敎習裡頭。却有一位日本回國的留學生。這位留學生。姓杭。單名一個鑫字。據這位杭先生自己講來說在東京帝國大學卒過業的。在下做書的却沒有自家看見。也不曉得他究竟是怎麽的一回事兒。這位杭先生到了學堂之後他擔任的的敎科。是體操國文兩門。不料他上起操塲來。不呌口號。　排隊伍。只提著嗓子。和那一班學生。滔滔不斷。的演說了一番。只說我們中國堂堂帝國。爲什麽要去吃外國人。的屁去學。那外國式子的體。操要曉得這些體操。都是外國的式。子我們就是學會了。也沒有什麽希奇。難道我們中國人。就研究不出一個。自出。心裁的式子來麽。我在東京的時候。曾經發明一種新式體操。只要學。會了。就是有癆病的人。都是醫得好的。我曉得你們諸君。都是一班熱心愛國的人。不知我這個話兒。可是不是。看官。請想。這班近時的學生。那一個不是喜懽說幾句新鮮話兒　。做幾件新鮮事兒的。况。且聽了這位杭先生的說話。乂是十分有理。不由得一個個都拍起手來。杭先生見一班學生。一個個都拍手叫好。心上自然懽喜。便乂對他們說道。我這個新式體操。却有二十四個式子。你們一樣一樣。慢慢的學就是了。如今第一個式子。就是拉䋲。你們案位預備一根大䋲。把人分作兩起。分頭站在兩邊。把這根大䋲。放在中間。兩邊拉住强䋲頭。只顧著力的拉。也不用什麽步法。也不用什麽口號。拉到後來自然兩臂兩足。就會。長出幾百斤的氣。來你們不相信。只要試騐一下子就是。了衆學生聽得兩手兩足。會平空長出幾百斤的氣力來。一個個都十分高興。不知後事如何且看下回交代 
本埠新聞 
[匿名函禀通飭不准]  
　　蘇藩瑞莘儒方伯因近來時有匿名函禀架詞陷害居心實爲陰險業經禀奉督撫批准以後凡郵遞一切函禀立案不行其情節較重希圖挾嫌誣害者從嚴究辦方伯當即札飭所屬府州廳縣一體遵照現滬上各官亦已奉到此項札文矣 
[會勘義塜餘地]  
　　西門外京江公所擬將義塜餘地收回致與總工程局交涉已兩誌前報昨日午前道委景明府前往履勘該公所遵請四明會館董事周金箴虞洽卿紹興會館董事謝綸輝胡陸薌諸君爲公正人咸謂旣經通禀將周涇浜塡築馬路自應以浜心爲路心而馬路東面京江公所後門盡是義塜察其形勢非留出八尺不能保全而工程局董事莫子經君以有碍路工堅執不允周君等以此事不易調停遂各興辭而别景明府亦即將會勘詳情繪圖貼說禀復滬道請爲察核 
[淫婦奸謀]  
　　十二日報載與人私識朦入西籍之淫婦王周氏被伊嫂某氏逼令速死等情兹悉此係周氏之奸謀而伊嫂並未出此手叚當周氏交保回家後家中恐其逃遁防閑甚密初十夜三句鐘時周氏果思逃逸適被伊嫂撞見竭力攔阻該淫婦遂喊救奔逃先至老閘捕房揑詞聲訴及由包探往詢鄰居則均謂確聞呼救究爲何事實未悉其底藴云云前晚公共公廨提訊時原告王陳氏倩夫弟王渭川投案訴明各節並請從嚴究辦王周氏因被識破不復置辯僅供婦人並不霸吞家産所有銀洋珠飾等物被大婦王陳氏控告後即由著名地販陸某趙某誑稱代爲運動得免提訊及捐入西籍等費用去四五千金不敢與人私識求宥判王周氏還押候補提人証再行訊奪 
[慶賀俄國博士]  
　　本月十五日爲俄國博士篤斯堆八十誕辰滬上中西商學界中人擬於是日下午五時起至七時止在江西路三十號門牌樓上西國大茶肆内將在華英俄三國文字之祝詞上分别簽名送往俄國致賀 
[城内]  
停工要挾○日升德茂宏泰源永新等各染坊昨禀上海縣略　工頭俞奠孫陳源海陳繼堂韓七金王小毛范繼文裘義才鄔祥雲等勒加工價聚衆把持並將水印蓋於染缸不許開缸工作請爲提究李大令諭令靜候核奪 
率請開棺○二十七保十二圖地保沈福興昨日到縣禀稱奉新閘捕房諭居民何子春死後業已收殮停奴家中並不照章遷往塜地囑令投案禀請開棺相驗等情尸子何侯楨聞悉甚爲驚駭立即奔至縣署禀稱父親實係因病身死並無别故因一時無處可遷故暫停數日現已覓地立即搬遷求請免驗大令准之 
巡士不法○昨有崇明人施周記投縣禀稱孫媳施陸氏於前月初五日脫逃曾經小的誤扭孫媳之父陸明章控奉浦東總巡局判押在案兹悉孫媳實　浦東一路一區巡十曹阿龍即趙小辮子拐匿請爲提究大令准　立出原單嚴拿曹阿龍到案從重懲辦責成地保○公興米店主徐楚坤購買王姓地畝五分九厘六毛被戴顧氏戴松泉母子揑稱被佔地基紏合婦女二十餘人肆行吵閙一案自去年三月迄今屢奉上海縣提訊戴松泉匿不到案其毋一味圖賴尚未定斷昨李大令又傳該圖地保張惠忠到案復訊張供常時戴顧氏等料衆滋閙小的並不知悉大令因張有意包庇喝責四百板板令查明肇事實情詳復再斷戴顧氏仍交差限交伊子到案質訊 
道批○滬道批巡局復禀云旣興洽源無涉應將所押洽源之人開釋仰上海縣迅速遵照容後補又該摺閱後仍繳 
官事○前湖北按察司梁鼎芬雲南調查軍事兼採辦委員補用知縣申家樹補用同知蕭　陸軍叅事官稽亷軍械委員陸軍畢業生洪璧江蘇候補典史薩景顔昨均到道拜會禀見 
[南巿]  
兇器何用○革勇朱清安係湖南人前日持刀行走被巡士拘至南區解請工程局訊 
 
 

Page 19

 
 
究判押候覔保刀存局 
口角互毆○成秦南貨店司湯少春朱復生與賣菜人李阿三口角互毆由巡士拘解工程局請究判湯戒責二百下朱責五十下交保 
不肖之子○江西人李根源因伊子竊取鄰居什物送至西區轉解總工程局請究判留候改過酌釋 
茶房串竊○公益棧執事陳金琳控茶房胡金林胡苗洪串竊衣箱衣包昨由工程局弔到原贓提案復訊判各戒責二百下押兩月贜給陳領回 
偷竊車輛○董雙根承修車夫般洪根之車輸兩副被鄰人周和尚挖門竊去控奉工程局吊到原贓並傳二房東陸福根訊究判周戒責二百下還押陸責一百下交保 
[英租界]  
會勘火塲○昨日午後公廨襄讞李蕚仙司馬與英巴副領事同往老垃圾橋西首北開封路會勘日商更新尅烟紙烟有限公司起火情由旋即返署 
不出定貨○德商致記洋行控福昌號主張友雲定貨不出昨由公廨王襄讞與德副領事會訊判張交保限一月自向原告清理控案註銷○沈松濤控塌車夫朱光裕私將紅木賣於和泰紅木店主唐阿和一案昨由公堂復訊唐延博文律師到案聲訴判將案註銷所有沈松濤積欠往來銀兩著另行具禀候示 
淫棍逃逸○沈成章控奥國公館用人李坤生串同陳阿二姦佔伊妻一案昨由公堂復訊陳供李已逃逸不知下落求鑒判還押候李坤生到案再訊 
拐案敗露○陳王氏王阿福串拐虹口胡家木橋寡婦陸張氏之不孩圖賣爲氏侄陸洪山查悉報捕拿獲昨解公堂請究陸洪山供初八日堂弟海子忽然走失後悉被王阿福陳王氏拐匿突至伊家托其代買小孩伊等即將海子領出觀看爰即扭控捕房請爲究辦質之陳王氏王阿福供認不諱判孩交陸張氏領回氏與王阿福各押年半 
拐賣鄕婦○鄕人姚兆兆偕嫂陶氏控吳沈氏誘拐伊妻張氏賣於王阿田爲妾昨由公堂復訊姚供與沈氏得洋二百餘元將妻價賣求究王供身價洋交與吳沈氏同來之陸春懷取去不知串拐求宥中西官以人証未齊判吳沈氏與張氏押候下禮拜二再訊拐匿女子○王步華控周蔣氏串拐伊女福林一案兹由包探將拐匪沈金桃即小根郎與福林一併查　昨解公堂復訊判周蔣氏開釋沈根郎押西牢半年女押官媒三月期滿准其父來案領回管束 
無恥之徒○李蘭廷深夜在黄浦灘一帶誘令洋人雞姦由捕查獲解廨請究判押十四天逐出租界 
公堂瑣案○某日人控用人沈王氏張阿金竊取鈔票洋六十五元訊無証據判一併交保候查義和外國酒店洋人控王蘭生殷仁岳串竊衣洋昨晨解案判還押候查明再訊張瑞亭陳阿玉串竊沈曹氏衣物判張押捕房一月陳押二禮拜王阿三搶顧陳氏洋傘押三月逐出周繼福控周阿水騙洋昨日復訊判周押三月如繳洋到案准即開釋 
[美租界]  
菜場打架○居掌發向在蓬路菜塲擺設牛肉攤昨與庖丁曾大泉論價互毆將曾擊傷後由旁人鳴捕拘入捕房押候解辦曾送同仁醫院醫治 
婦女互毆○張嚴氏陳魏氏在途互毆由捕併送捕房捕頭以各有不合一併斥退 
請緝逃妻○徐大文之妻任氏近忽逃逸匿跡楊樹浦某姓家由徐投報捕房准即派探查緝 
因賭口角○粤人張阿祥黎平投報捕房稱被同鄕鍤鋽攫去衣飾昨由包探將兩造併送捕房　係因賭口角斥不准理 
[法租界]  
匪徒强搶○詐浦氏前日在途被匪徒陸阿三將金挖耳金騎心强行搶去兹由包探查獲解廨請究判枷示兩月再押改過局一年 
車夫串竊○蔣鶴春控包車夫嚴阿三串同蕭連寳行竊香爐燭臺等物昨由公堂提訊嚴供贓已銷去實難交案判嚴蕭各押三月 
各押七天○陳雨亭張雙喜因消售來路不明之大皮夾昨由公堂提案復訊判各押捕房七天皮夾充公 
共押八月○搶匪周阿六拒捕傷人由英公堂判捕房在案兹由法廨提回斷俟英 
捕房押滿兩月後再行移回贛禁六月 
無人作保○劉雲亭劉嘉惠父子二人私將陳寳恩之舊錫瓶售去控奉公堂判押在案迄已日久無人具保昨由讞員飭探送往東新里四十七號門牌保家人收管聽候隨時傳訊 
不自認竊○朱長春控沈德發竊取鈔票洋四十元經公堂判押在案昨又提訊仍不承認判俟下期傳原告到案訊奪 
國外新聞 
[美國森林火災]  
　　十二日華盛頓電云美國溪蓄姆森林失火延燒甚廣無家可歸者數近一萬二千人明萊索台省歷來所遭災厄以此次爲最巨 
[德國陸軍大操]  
　　十二日倫敦電云德國陸軍大操己於今日黎明在法國邊界奥爾塞西洛萊恩地方舉行即一千八百七十年德法大戰故址綜計與操之兵共七萬名有奇 
[英國社會黨滋擾]  
　　十二日倫敦電云星期日英國康洛特親王奥塞在搿拉斯戈閱看童子軍一萬名操演陣法忽有失業之民　道阻止親王之車經警察驅散昨日搿拉斯戈集議此事演說頗多激烈忽有社會黨及失業游民多人擁人議堂肆意滋擾當時幸有警察多名蒞塲彈壓手握短棒驅逐羣人相持十五分鐘之久受傷者頗不乏人腦威克堂亦有失業之人百名擁入阻止丹恩斯人集議以上譯字林報 
[飛行船試驗成效]  
　　十二日紐約電云美國空中飛船發明家維爾勃萊愛脫近在法國試騐飛船飛行十四英里頗爲安稳 
[各國對摩之態度]  
　　十二日紐約電云各國對於摩洛哥問題須俟收到法西兩國聯合公文始允協助德國在摩舉動 
[候選兩總統政見之岐異]  
　　十二日紐約電云民黨候選總統裴乃安今日已自林肯啟程赴中央西部東部南部各省游歷所過名城大邑皆將演說以爲選舉之運動共和黨選舉會會長希區柯克敦促塔孚脫速赴各處游說塔君已辭却此請以上譯泰晤士報 
[英國商務疲滯]  
　　十三日倫敦電云英國前月之貿易入口貨共少六百五十四萬四千三百九十六磅出口貨共少七百零一萬二千三百六十八磅内棉織物一百八十五萬二千八百六十一磅鋼鐵器一百萬磅 
[德政府不認獲屯煤地]  
　　十二日倫敦電云德國政府不認英報所載德國已獲有葡萄牙某島作爲屯煤地之說以上課文匯報 
 
 

Page 20

 
 
認明崔氏瓣香廬牌號○若患遺精之症再服他家宣淫提神之劑則性命危矣○另製遺精必愈膏按貼命門能攝精不洩每張七角 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
財政調查 
[各省歲入報部表（一續）]  
[直隸]  
共實應徴銀八百七十三萬零八百三十兩零 
　　　　錢九千一百六十串零 
[奉天]  
共實應徴銀一百二十二萬六千六百六十餘兩 
　　　　錢一百三十一萬九千餘千（每六千一百折制錢一串計折制錢二十三萬二　　　　千六百二十二串零）（未完） 
雜譯 
新發明之製造物 
（一）軋棉機器 
倫敦格勒亨街軋棉機器公司近日新製一種軋棉器用單條碾棒所軋之花綫及花子均不受損因其裝配之梳子乃活動也其碾棒係用經久不磨之材料製之所以棒之表面甚爲麤糙無須時常派人整理全機體段堅固用時不甚震動苟欲較準至某等程度速而且易常見其所試海島棉子去殼抽棉各項工夫爽捷而完備花之絨綫毫無撕破之弊則棉子自不受傷機之寛闊計四十二寸每句鐘可以抽棉至一百二十磅之數無論河種棉花均無治絲而棼之患所用機力無多審其速率與其所出之棉胚又異常雅觀自比尋常軒棉機器所出之棉胚獨得善價此機曾經工商名家詣騐數四據孟尺斯逹庶藝學堂之織布股敎習佛斯博士所考驗報告此項機器欵式精工機關堅靭灌油之法尤爲巧不可階所灌之油不慮漂入棉花如梳子損窳改換最易並無發火之危險此機名爲　　　　　　　曾在亞力山大並埃及各地陳列賽會在彼處棉業界購致恐後信用廣孚邇來球面各國日漸推廣種藝棉花製棉之局轉瞬林立此機一出遂如東箭南金當行出色該公司之獲利必厚矣 
（二）淘金機器 
駐劄梅爾葆尼美國總領事報稱近有奥入創製一種新式淘金機器非常省費曾在智河試騐祇用兩人每日可淘至十六墩之多據該創造人云此種機器即使一墩之砂僅含金半本士重者除去淘費尚堪獲利不但用之淘金可得若斯奇效即用之至劣錫礦亦能迅奏膚功所需之水與尋常淘金槽及摇籃等殊不加多該創造人現已招股設廠廣製此機航巿他國過此以往機器之銷塲一暢天下必無抛棄之金礦矣 
賑務 
[德發洋行蘇筠尚經收振欵第五次清單]  
馬凝香堂洋一百元吳頌齡君求次子寳全病卽愈指振廣東洋一百元陶門孫氏五十壽辰應給兒孫等拜壽錢移振洋四十元徐蔭家君求母病全愈指振安徽洋十元俞頌記求合家平安洋五元吳孚記洋二十元袁葆記義　號公興存號各洋十元裕成號潤益號合洋十元顔舜玉君沈立興福記號協順興號沈春記揚勤記蔣國記劉祝記黄志記隠名氏朱晉生君長和號徐杏記協記成號生和號穗祥號包鰲峰君生源號裕泰號元和號各洋五元施春記俞者記泰炳記協德號各洋三元吳奎記朱桂記周初記魏惟記印裕記金竊生張俊齊君徐詠記王陳良正君無名氏各洋兩元又榮裕號交來經募海口各號規元廿五兩八錢四分二厘共收洋四百四十七元銀廿五兩八錢四分二厘承捐欵之紛頒拯災黎於垂斃福田廣種獲報無窮謹載報章以誌盛德[  蘇筠尚謹謝]  
[第六次清單]  
　　新園公司助洋六百三十二元二角又銅洋七元李壽記助洋十元英美　公司助銀二百兩老粤隆洋行助銀一百兩皖鄂江浙五少籌賑會總事務所 
 
 

Page 27

 
 
   
 
 

Page 28

 
 
   
 
