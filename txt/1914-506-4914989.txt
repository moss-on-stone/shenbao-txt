# 1914 - 506 - 4914989

 

Page 1

 
 
遊記 
[羗海雜誌（五十七）（生入）]  
　　夏日蛇蝎觸處皆是擊殺之棄於道旁五色班斕腥風達遠近有朽骨一具首似羊而無然脊節長丈有數尺懸於樹枝滿畫番文番名尼莫膏布蓋毒蟒也或詢以蛇珠則無有解此者毒瘴盤結如霧觸之暈且死故葡萄梨棗蘑菰黄菌雖多漢人罕有食者獸有麝有熊有狼與豺皆不大番狗可撲食之皮角狼藉生番不知珍貴嘗見樹上番巢掛虎豹皮數張思以他皮相易後見毛巳剥落不全未果其他以角爲架以皮爲幙者隨處見之有猩猩遠望如生番之嬰兒能猱升則番狗不易得矣黄狐如巨貓灰兎如小狐鼯鼠跳躍樹下不甚避人人近前始躍去草中山雉爲巢遺卵如豆撒地空馱負簍沿途拾之瞬息可數千枚然熟番嗜此漢人仍不敢嘗番地鳥獸無不食屍肉島中更甚也鷹鷂食生鼠烏鴉大與家鷄等能銜一兎而飛每夜半微風鳥啼獸號怪音四起聽之毛髮欲竪曾偕熟番入林探異倚巨樹揷皮帳帳外排枯樹枝以阻獸迹每夜枕戈假寐暗窺之獸羣環伺逐逐然月光漏處能見其形至曉方去或撞門欲入或躍登於頂抓搯齒嚙聲如裂帛帳中嘿然無聲擊以火鎗則嘷然驚散晨起視地上遺毛矢溺周圍皆滿無夕不然然聞數十年來山中無猛獸而後敢入否則亦不敢履險也 
　　時爲初夏原上皆青海西氣候適如海東春季乃由海西岸拔帳西南度希拉朶山大雨嶺高十二里山路嶙峋中有硤道如巷寛僅四五尺水溜路滑人馬竭蹶須臾白雲從山半生回顧山色混合爲一下嶺天色頓清又八十里至於都藍奇特自此入柴達木界矣行人不絶如近邊之大村落土人云西至庫車僅半日程庫車者尤柴達木之衝衢也隔宿約行六十里至於庫車道途四通商販雲集漢回蒙番民俱有民多穴居有土舍人畜喧闐儼成巿鎮 
　　庫車之北爲希拉朶山山下爲和碩特北左末旗藩地其南爲執克圖山山下爲和碩特西左翼前旗藩地北左末旗旗主郡王策令阿拉布坦氏某西左翼前旗旗主達什旦令氏名車琳端多布即今左翼正盟長兩旗在海西爵卽尊權力最大雖分系左翼而西部諸右翼旗俱仰其信用亦以右翼盟長遠在海東也國家有事於青海與西部蒙古交涉能得此兩旗順從其餘可勢如破竹余西來時該旗主早奉傳檄沿道派章京接待蒙兵護送先送地圖丁口册至頗能鄭重其事不似他旗之簡率也 
要件 
[西康宅省記（續）]  
　　西康由南至北地名踏程 
　　碧油工康慎交界之處一百二十里至 
　　鹽井縣新設鹽井縣有居民四十里至 
　　覺隴有木林人户過雪山一百里至 
　　宗巖有人户八十里至 
　　甲乙頂有人户過大雪山六十里至 
　　莽嶺又名巴木塘有人户五十里至 
　　空子頂有人户四十里至 
　　公拉有人户四十里至 
　　竹巴隴渡金沙江有人户五十里至 
　　牛古渡有人户四十里至 
　　巴塘巴安府有人户四十里（按碧油工至巴塘六百二十里）至 
　　黨村有人户四十里至 
　　札拉有喇嘛寺五十里至 
　　邦喜又名茂塢喜有人户五十里至 
　　龍將喜六十里至 
　　札馬有官寨係白玉委員張敏新建五十里至 
　　德萊此處分路過三巖雄松只二站由此五十里至 
　　蓋玉有人户官寨一百里至 
　　測溪喜四十里至 
　　絨學四十里至 
　　白玉白玉州在此自此過雪山名海子山夏日大雪六十里（按巴塘至白玉五百里二十里）至 
　　貢當喜無人户三十里至 
　　噶拖寺有寺院四十里至 
　　河坡又名合坡有人户六十里（按此處分路七十里至惹加（有人户）六十里至贈科（有人户）一百二十里至襪色秋科（無人户）八十里至絨壩擦（有人户）九十里至甘孜至 
　　冷學有人户六十里至 
　　杜學有人户六十里至 
　　岡沱有人户四十里至 
　　龔埡有人户有大官寨三十里至 
　　德格即更慶新設德化州駐此三十里（按白玉至德格三百八十里） 
 
 
 

Page 2

 
 
時評 
[土耳其又入戰局矣（冷）]  
　　此次之歐洲大戰雖曰爲奥儲之故然而其戰之殺機則自巴爾幹戰事遞及之也巴爾幹戰事則自意土戰事遞及之也而巴爾幹與意土二役皆有土耳其在其中故土耳其之加入此次戰局自在人意料中也 
　　且也此次歐戰之結果巴爾幹半島之處置必將解决俄若南下則與土之接觸必更逼近土耳其與俄世仇土耳其人自不得不自危而急謀所以自全之道故土耳其之加入此次戰局又勢之所不得免也 
　　夫土耳其以一敗於意再敗於巴爾幹之聯邦今復加入於敵衆助寡之德奥而與俄法英之聯軍爲敵爲土耳其計寗得爲智雖然立國於世界以力自衛者乃其本分故力之强弱在所勿計也必至力無可以自衛之時乃退讓屈服以圖暫存此蓋萬不得巳之下策而非可以智自豪者也况乎土耳其固以善戰好戰聞於昔者耶 
戰事要電 
[其一（本館特電）]  
[北京電]  
　　膠路日人託中國顧問日人渡瀨向津浦交涉謂該路圖册章程遺失須來局查看參考又請參觀大槐樹該路工廠覆以章程等可鈔送一分惟該工廠德人甚多恐誤會不便 
[北京電]  
　　膠濟現無論遠近一律徵運費一元但須日幣 
[其二（英人路透電）]  
[彼得格勒電]  
　　星期二晨土國巡艦砲轟俄國克里米東南海濱之口岸歷一時之久該處敎堂停船處及防浪堤悉被轟毁並傷兵一人此後又有巡艦哈米地號出現于洛伏羅西斯克外（高加西亞之一鎮在里海東北海濱）聲言如此鎮不降即行開砲轟擊該艦與土國領署官員接談後即駛出不知所往（三十日） 
[彼得格勒電]  
　　土耳其失和之消息甫經宣布卽有衆人聚集於英法同盟國使署之前當由各公使在露臺上對衆演說（三十日） 
[倫敦電]  
　　據君士坦丁星期二日電稱英土邦交狀熊將臻决裂之點星期一日駐土英國大使通告土國内閣總理謂土軍如過埃及邊界則卽爲與三協約國開釁英法俄大使署今均部署一切以防决裂（三十日） 
[羅馬電]  
　　希臘首相維里齊洛斯君曾告某報訪員謂希臘願嚴守中立但因曾與塞維亞訂有盟約故至不得巳之時須以兵力翼助塞維亞如臨此日則希臘惟有盡其條約義務而巳（二十九日） 
[雅典電]  
　　希臘軍隊巳開入亞爾巴里亞之愛批納斯北部軍容甚壯大受居民歡迎（二十九日） 
[法國官電]  
　　二十八日戰情與前數日相同聯軍巳於數地點得有進步尤以伊泊爾周圍及亞拉之南爲最聯軍在愛恩河及亞貢山間佔得敵軍戰壕數道亞泊納芒森林地勢險亞聯軍亦於其中得有進步且擊敗沿邊界摩塞爾及伏斯巨間之德軍德軍屢次進攻無一得利聯軍沿全線俘德兵多人波蘭德奥中軍現方退走加里西亞戰事仍爲俄軍佔勝 
（三十日） 
[北京電]  
　　英使署接二十九日英外務部電謂海軍部宣稱英艦隊繼續翼助聯軍左翼自二十七晨起用十二寸口徑大砲轟擊德軍地位據岸上報告此項炮火極凖極有效力且性極猛烈故聯軍左側得以維持敵軍於昨前兩日運入重砲竭力囘擊胡德大將所統之船隻畧受微傷今日敵軍巳停止開砲回擊顯見英艦隊之砲巳佔優勢魚雷驅逐艦福爾堪號受一砲彈死軍官一人兵八人傷軍官一人兵十五人不里銀特號死一人傷數人里那爾德號傷八人探悉敵人海底潛行艇擬伺隙攻擊戰艦但各戰艦均有魚雷驅逐艦掩護（三十日） 
[北京電]  
　　俄使署接俄京官電謂二十八日德軍餘乘之枝隊擬在比利柴之北扼險堅守巳被俄軍擊退目下德軍沿維斯土拉河左岸戰地全線完全退走俄軍巳據斯特里古夫·桀夏夫·洛文桀斯土·俄馬隊在比利柴河之南者巳入拉圖姆俄軍擄獲敵兵數千機關砲等甚多又摩托運送車一套加里西亞未有戰情近四日中德國第一軍團及其他軍隊在東普魯斯戰地繼續進攻巴加拉西伏之境但損失甚衆（三十日） 
[北京電]  
　　二十八日黎明時德艦愛姆登號駛入檳榔港口該港係開放口岸素不設防適有俄國巡艦桀姆冲號停在港内修理機器德艦遂向之開砲擊沉之俄艦員大半巳救出死傷僅五十人左右愛姆登號駛出檳榔港時遇見法國小戰艦一艘非魚雷驅逐艦即爲砲船亦擊沉之法艦損失之數刻尚未知（桀姆冲號一八九九年造成排水量三千二百噸載有四寸七口徑砲位八尊僅有護甲之艙面）（三十日） 
[扣區（克里米）電]  
　　雅爾太號及加斯倍克號兩商船在太基爾燈塔左近觸德巡艦戈朋號所安置之水雷而沉溺斃數人（按雅爾太號一千三百六十一噸加斯倍克號九百零 
三噸）（二十九日） 
[開普鎮電]  
　　南斐内閣總理波薩將軍報告比耶爾之兵隊巳被擊散似未能復集（三十日） 
[倫敦電]  
　　據南斐總督電稱白蘭社里及哇特斯斯台杜恩斯有叛民百餘人未戰而降（二十九日） 
[開普鎮電]  
　　開普殖民地内閣總理曼里門君演說痛斥聚衆作亂之舉謂叛徒皆無識之貧民旣乏軍餉復無軍火其戰焉僅爲一條約耳蓋求廢自由政府而代以德國幻想也曼里門君謂彼曾力勸波薩將軍其生命極爲貴重勿冒險以臨前敵波薩將軍答稱彼必親率其民以拒同種赫沙格將軍巳離白洛米盎坦擬會叛徒首領及勸叛徒各歸田里（二十九日） 
[開浦鎮電]  
　　梅里資之叛黨現接續投誠今日來歸者百人尚有多人於回里之途中被拘今望全隊均可就擒（二十九日） 
[彼得格勒電]  
　　彼得格勒電社丹麥京城訪員電稱丹麥國會兩院巳通過法律凡丹麥出入口之商船或貨物有假報所赴地點者應判繳克浴倫（幣名）自五百枚至一千枚之罰金司法大臣宣稱此律蓋求擔保經過丹麥之貨無有違律轉運出口者丹麥國現巳頒定黑麥小麥山芋大麥之最高價格黑麥每噸價二百二十馬克小麥每噸二百六十馬克大麥每噸二百零五馬克大麥麵包必須含有小麥麵粉百分之十且嚴禁以黑麥飼牛德國大本營久無報告今始公然承認波蘭境内奥德軍隊於勝戰數日之後因遇俄國新來之援軍不得巳而退走（二十九日） 
[落倫柯馬克電]  
　　據官中宣稱德國馬兵一隊計歐人十二名土人二十名馳過安哥拉南邊界抵一兵站德兵正欲退走有葡軍官一員趨握德軍官之馬韁德兵方舉其軍器葡兵即向開鎗擊斃德兵三人（按洛倫柯瑪克爲東斐葡國殖民地安哥拉爲西斐葡國殖民地）（三十日） 
[倫敦電]  
　　據官中宣稱海軍大將巴登堡路易司親王巳辭海軍第一司令之職（二十九日） 
[其三（德人德文報專電）]  
[華盛頓電]  
　　駐美德國大使接柏林官電如下十月二十八日德軍大本營公報尼曷濮爾及狄克斯末特之戰事仍在進行比軍巳得大批援軍之助德軍仍在進攻現有英國軍艦十六艘助攻德軍右翼惟其砲火之力頗覺荏弱伊泊爾附近之戰局並未變動德軍在列里之西進攻者仍頗得利德軍復於亞貢山奪得敵濠數道其中來福鎗兵均巳就擒西歐戰地他處均未發現重要之事俄國新軍現由伊文戈洛華沙洛伏喬治夫斯克三處大舉進攻德奥軍交戰數日擊收俄軍後不得不由波蘭前敵退下俄軍未卽追逐故全軍脫走毫無困難德軍不日將視戰局情形再行集合東北戰局無重要之變象（二十九日） 
[紐約電]  
　　德軍巳在西歐戰地得利比軍大受損失尼曷濮爾之比軍巳以法軍代之法軍抵禦頗猛目下仍在交綏之中德軍現固守狄克斯末特之地位中軍戰局仍未變動惟德軍現方逐走凡爾登與杜爾附近之敵軍（二十九日） 
[紐約電]  
　　德奥軍向維斯土拉河進發者因遇俄國優勢之軍業巳退走（二十九日） 
[紐約電]  
　　德國發表之將士損失錄迄今共五十次總數二十三萬人其中死者三萬六千人傷者十六萬人餘爲失蹤者（二十九日） 
[北海電]  
　　據越南東京政府最近公報聲稱叛變之蠻族業巳潰散越南總督所稱地方完全安謐之言殊背事實前傳之東京政府公報曾載見二十三日至二十六日之海防郵報（二十八日） 
[北京電]  
　　日人所造龍口至卽墨之輕便鐵路業巳竣工（三十日） 
[其四（英人字林報專電）]  
[倫敦電]  
　　聞德軍犧牲生命甚衆而目的卒未達到比軍與聯軍合戰者巳擊退敵軍卽柏林公報語調亦不若前之自信南斐新亂事此間人士皆爲抱憾蓋德韋特與皮葉斯二將均爲英倫有名人物也惟此舉之關係未便張大其詞現信公民忠於政府者實佔大多數亂事無蔓延之虞梅里資倡首之亂事則巳完全失敗 
 
 
 

Page 3

 
 
德軍攻入葡萄牙殖民地安哥拉志在陷葡國於戰爭漩渦蓋德國今覬觎葡國之殖民地也惟葡國殖民地兵力頗厚足以擊退進攻之敵軍北京各報前載德國電社之電音謂德國不日將進攻英倫云云聞者皆爲發噱（二十八日） 
[北京電]  
　　英文京報主筆胡特海特君業經辭退將於本月杪出館因抱排德主義故也此爲德國運動操縱中國報章最近之受害者按英文京報以英報註册爲英人愛格林君（德華銀行經理）創辦近聞該報巳售與華人德人且恒以壓力加於英文北京日報主人使阻主筆（英人）抱袒英主義 
（二十九日） 
特約路透電（英人組織） 
[廣州電]  
　　二十七日炸彈案傷者百餘人警察謂投炸彈者當非革黨必係索詐財物之匪徒官場稽查綦嚴華人深惡抛擲炸彈之舉（三十日） 
[雲南府電]  
　　近三日此間舉行本省光復紀念頗爲熱閙府城駐兵防守藉以彈壓所有種種謡言旋卽銷滅（三十日） 
專電 
[廣東電]  
　　軍界在新寧公益埠獲私製飛機譚某二名並獲恩開新三縣總機關大頭目劉某三名搜出黨章誓詞多件巳解省密訊聞與炸彈案有關 
[北京電]  
　　肅政夏寅官俞明震蔡寳善張超南雲書參許繼祥濫用法律入人罪請查辦與海部判案昨日同日呈上現有改交高等軍法會審消息 
東方通信社電（日本人組織） 
[東京電]  
　　據二十六日午後三時抵烟臺之中國人所談圍攻青島之日軍巳於前日夜半開始總攻擊至翌晨砲火益覺激烈海泊河左岸之台東鎮·湛山中彈獨多平均每分鐘約發一彈日本海軍於伊爾基斯山方面海土壓迫敵軍青島巿街似巳發火空中則飛行機紛紛飛翔偵察敵陣之行動直至午後砲聲始稍衰云（三十日） 
[東京電]  
　　中國政府近向日本抗議謂日本由龍口至金家口（或即墨）布設輕便鐵道有害中國領土行政權云云（三十日） 
[東京電]  
　　中國革命黨李烈鈞之秘書趙臣（譯音）在千葉縣製造炸彈爆發一案巳經控訴院開庭公判被告供稱其目的係謀第三次革命實無危害日本之意檢事論告避棄控訴（三十日） 
[東京電]  
　日本政府議建明治神宫决定自大正四年度起期以六年竣工預算經費三百四十萬元 
　　又明日爲天長聖節皇太子殿下陞授陸海軍中尉（三十日） 
[東京電]  
　　政界傳聞同志會領袖大石正巳君有入閣之說惟大石君嘗對人言余並無此希望（三十日） 
要聞一 
[再記糖業與戰局]  
　　駐滬西商查客蓀復作糖業情形報告兹特譯錄如左 
　　前星期中英國政府禁止輸進德奥蘿糖即由中立國如荷蘭者而來亦在禁例之内糖巿情形因之大受影響英國政府本以自由貿易之國自居今作此舉動則向所主持商業之原則豈不盡棄無遺惟時在戰事期間此種原則當然不能株守不變况現時英國政府對於巿面零售價格業操干涉之權乎德奥之糖其售價較之時巿必極低廉殆無欵義惟使英人不察漫然購取或適足破壞其軍事上之計畫亦未可量且英國本歲應需糖額業由爪哇定購不尠前次報告即巳詳陳今觀此自當益信故能拒絶敵産毫不爲意也 
[法購蔗糖]  
　　近得電訊據稱法國向雖自産蘿糖現時頗有缺乏之慮德糖又非法人所願故極注意收羅爪哇之糖惟此時爪哇糖産業巳定購殆盡所餘無幾糖季且將收盤法人入巿未免晚矣 
[印度重售]  
　　近來報告咸稱印度所定購爪哇蔗糖行將重新轉售推其原因大約有二非投機過甚即德糖登場取價較廉故有原定爪糖轉售之趨向也按印度糖蔗收穫歲以十二月爲始與菲律賓及台灣同一期間就本歲而言大有豐收之望也 
[爪糖仍昻]  
　　爪哇糖價據最近電訊傳稱仍是有增無減白糖自十二基脫零七五巳躍至十三基脫紅糖則由十一基脫零二五增至十一基脫零七五惟本埠巿面尚無變動耳 
　　字林報云據日本某報稱台灣糖産本歲可出若干此時尚無把握按照本年氣候可稱適時再參觀耕種甘蔗之地面積亦頗不尠計其出産當較去歲增加三成似應出産四百萬包有奇推據業糖者概算本歲産額恐尚不及二百四十萬包是較之去歲猶短一百萬包據君短少原因乃緣於田地肥沃逈不如前甘蔗糖質因之頓減若謀補救非從事灌溉加入肥養料殊難收效惟此種設施費用又極昻貴糖業公司未必力能實行然置此不顧欲望糖業起色蓋亦難矣 
恰克圖會議之經過（恰克圖一行商） 
[十月十二日自怡克圖發]  
　　余一商人也厭聞世事久矣然不料世事之荆棘乃相逼促而來集於吾之耳目之前此問自中華民國三年九月八日即俄曆一千九百十四年八月二十六日起有中俄大官及外蒙所謂政府之人物者翩然戾止開外交上之會議余雖不習邊事及外交然固知此爲吾國舉足重輕外蒙全土之得失存亡問題也此間俄國商人熱心異常余於俄國報紙中時得其消息一二而偶從中國官署得閱内地報紙所載旣多隔膜竟有一報謂此會議爲勘界問題有自從大戈壁入手等語不禁爲之心酸涙落蓋外交以兵事爲後盾兵事不足輿論亦稍稍足以濟之若並輿論而無之則彼之耽耽者誠何懼於吾二三外交官之抵掌上下之議論也余無意中偶從二三俄人之手之口得探悉會議情形錄寄貴報余雖一無聊商人固亦吾國民一分子之義務也兹先將會議人員銜名開列於後 
[中國方面]  
　　全權專使都統銜畢柱芳駐墨西哥全權公使陳　顧問蒙藏院參事陳毅參贊外交部僉事王景岐蒙藏院僉事范其光繙譯王鳳儀阜海 
[俄國方面]  
　　俄國全權專使駐蒙外交官兼總領事密勒爾專門顧問恰克圖廓米薩爾錫特羅倭駐蒙領事署工商部特派員博羅班參贊駐北京公使署第二通譯官卜倫納駐璦琿副領事署參贊連納繙譯阿畢都 
[外蒙方面]  
　　外蒙全權專使内務部總長畢里克圖公爵達喇嘛達錫札布財政部總長圖什業圖親王察克都爾札布參議司法部次長札薩圖親王烏泰陸軍部一等參議郡王達木迪蘇潤外交部次長車林多爾濟公濟克吉特布公繙參贊阿木薩拉諾弗卓克托 
　　會議之經過自中華民國三年九月八日起即俄曆千九百十四年八月二十六日爲第一次中曆九月十五即俄曆九月二日爲第二次中曆九月十九即俄曆九月六日爲第三次中曆九月二十三即俄曆九月十日爲第四次中曆九月二十六即俄曆九月十三號爲第五次中曆九月三十即俄曆九月十七爲第六次中曆十月七日爲第七次會議蓋開會巳一月有餘會議瞬届十次而會議所得結果則猶之余所營之商業日在危險萬狀之中會議專使或行且如余之一身空手而回故土雖然余營業上之利益余之所本無其不得者天也命也若夫外蒙則固吾國之固有資本奈何可聽人攘奪而去耶（未完） 
雜評一 
[戰事盲談（五十四）（無名）]  
　　久經醖釀之土爾其今亦加入戰局矣因土爾其加入戰局之故而希臘首相遂有萬不得巳時將嚴行塞希條約之宣言矣是土爾其加入戰局之後恐必又牽連而致希臘亦加入戰局也希臘加入戰局之後則羅馬尼亞與布加利亞等又不知牽連而入戰局否也若是　戰局又復擴張一層矣 
 
 
 

Page 4

 
 
   
 
 

Page 5

 
 
   
 
 

Page 6

 
 
第六版H ] 
要聞二 
津商一夕話 
[本報旅行記者拖一]  
[實業家注意]  
[實業行政者注意]  
　　余遇天津以友人之介紹獲與天津商業界諸君爲一夕之談話於彼中商業之盛衰金融之消息農工出品之良窳人民生計困難之狀况頗見一斑筆其問答備有心人省覺而研究焉 
　　問津埠商業今年歐戰以前現象如何近日現象又如何答歐戰以前津埠出口貨額較去年大增頗見起色戰事起後停止矣 
　　問天津近來銀根如何答銀息大約平均一分與去年略等但目下現銀停放銀元兌換每圓銀六錢九分左右近來無甚漲落其所以維持至今不至大漲者緣造幣廠可愛商家之委托代鑄銀幣每日約鑄一萬多至兩萬統由商會介紹因此巿面尚得流通無阻 
　　問天津紙幣行使情形如何答津巿所行紙幣若中國交通保商各銀行以入各外國銀行所發行者均有此外略有錢舖所發行之銀圓票爲數不多故未嘗受别種之影響 
　　問直隷省除天津以外情形如何答各縣銀圓價大漲以前每圓一千一百文者今則漲至一千二百五十文其故因縣櫃徵收自去年起改用銀圓今年又因稅契驗契紛紛收取銀圓因之銀元價大漲間受虧正不少也 
　　問徵收改用銀元舊徵銀一兩者折合若干答統折兩圓三角 
　　問天津出口貨以何者爲大宗答棉花青麻草緶牛羊皮猪鬃駱駝毛牛羊骨等皆銷往外洋者 
　　問以上各物出口額比前增減如何答棉花青麻毛骨　比往年增加草帽緶近年銳減較庚子前不及十之一矣然此間出口數尚較山東爲多 
　　問以上各物産地情形如何答直隷産棉區域甚廣而以京兆尹　平谷縣（按在京師東北）産爲最佳可紡三十二支細紗此係土質優良自然之結果却未用新法也平谷隣近諸縣産棉亦好但至多僅能紡二十四支以平谷種移植他處終不及平谷堆所産麻則青麻之外尚有線麻蔚縣一帶所産最細最佳然出口少青麻分産東淀西淀白河一帶出口多 
　　問草　北方名産也其近狀如何答草緶出口額大減誠可驚歎然有一種現象稍覺可喜者則本省現能用機器自製草帽青縣（天津西南）之興濟鎮及保定兩處均有製造廠其出品順見歡迎興濟本爲草繹産出地之中心近歲製帽廠甚獲利 
　　問愛國布亦天津名産也近狀如何答愛國布本由津埠發起其後紛紛仿製上者每匹二元四角次者一元四角一元二角不等自仿製者多爭爲次貨希圖影射以故銷路日廣身本日壞將來恐其一敗塗地　高陽所産則銷路日遠而貨日高 
　　問何以高陽貨日高天津貨日下其故可得而問乎答高陽所出布均須經商會驗過乃得出售從前亦曾壞過一次其後嚴定罰章售壞貨者每匹罰錢三弔於是機户不敢復製壞貨若天津機關散漫無可查騐取締 
　　問高陽機職業夙知其發達其詳情如何答高陽不惟出愛國布也各種新式者甚多又仿造外洋漂白粗布闊二尺六寸創始迄今巳及十年日見推廣最近年出一百三十一萬匹盛行於黄河流域蓋外國闊花旗由每匹須八元而高陽祇須五元然製者利巳不薄織户置一鐵輪機每日可得兩元故生計日裕地價日貴此外硃紅布暢銷帆布銷亦廣高陽縣僅布一項每年生意三四百萬元在津坐賈四十餘家行商百餘家 
　　問此間貧民最苦之度日須費幾何答苦工食玉蜀黍歐戰前每斤價銅子六枚現因停止出口每斤銅子四枚半作工者每日至少須食一斤四兩約合銅子六枚夾食他物大約至少總須七八枚 
　　問此間工價如何答農家雇工從前年祗三十六千文現每月須三四元不等商家出店須略識字每月工銀八元女僕高者三元粗者二元雜作一元五角 
　　問此間地價如何答離津二十餘里之田每畝上者四十餘元最次十餘元天津巿地最貴者須一千二百元若英租界須三五千元其他租界二三千元 
　　記者曰余聞此言順思實地調查平谷高陽保定興濟等處農工狀况矣夫以工商業道德之墮落僥倖苟且之念深中於社會人心以僞亂真良窳混雜因而召商業之失敗不知凡幾某君惕惕然爲天津愛國布前途危可危者豈止此哉取締而勸懲之行政者之責而亦商會之所宜有事也全國七百九十四商會寗讓高陽專美於前耶　 
[外力之下關岐逸]  
　　下關商埠外力之膨脹於消極之下關題内嘗略言之觀察其膨脹之理由則適與消極之原因相爲表裏商埠名　以舊日眼光觀察之則一集巿之類决非發財地而爲商人競爭之場唯其競爭也必引種種方面之力以助成之吾國通例外力恒强於自力自力薄弱故下關之本國商業日趨消極外力强大而外國商業乃日見擴充矣 
　　吾國商人又有一痼習凡從事服務於巳國事業恒自慚不若服務於外人事業之下日人譏吾國爲買辦國者轻此一察下國商人其第一流本國商店執事者遇怡和太古等買辦而自覺不如彼爲買辦者亦以自負下關警署行致機　也其經費出於稅　之碼頭捐實爲我國之國稅由外人經收撥解而己而其影響乃及於輪船買辦嘗見某警寫着　　與洋行某買辦晤商一事一則大聲高談一則唯唯稱是卒如買辦意旨而罷又如某洋行雇有印度巡捕與之交涉伊允撤消要求派警看守又絀於欵遂由該行出資招我國巡警爲之當道者尚以收回主權沾沾自喜殊不知彼握餉權則不啻外商拳養中國警察見印人爲本國人而巳此例一開浦東仿之固知外力膨脹亦不僅下關然也下關商埠一彈丸之地江邊除怡和太古招商日清等輪船公司用地外皆爲官有四輪船公司僅有招商爲本國之産裏邊大馬路至二三馬路之間天主堂地産横領里許直至惠民橋河邉邊美國兵艦炭廠卽租天主堂地基建築此炭廠之由來曾經吾國允許現距租期將滿不知當道準備取消否 
　　其他中心點地産有五分之三爲官有真下商人之地産者占其五分之二而巳河東復興街有地數十畝將來有望之商場也企業者頻遭失敗轉售英人及騐契時方知英商以内地禁止外人置産之例與之交涉則生米巳成熟飯不過交涉局多辦兩種承轉文書而巳 
　　服役外人之中國商人識見及手腕均較本國企業者流爲强蓋有巨額資本之外人爲其後盾本國商業莫不退避三舍馴致求爲買辦其難如官僚之求縣知事戰事起後外力稍覺呆滯然而本國商人失敗頻頻外力之神聖猶未減也 
魯事拾聞 
[外交總長之去留]  
　　外交孫總長於日前提出辭職書一節兹聞總統對於孫氏辭職巳經駁回謂外交失敗係根本問題由於國家强弱關係非孫氏之過也故仍懇意挽留以資熟手據外間傳聞有謂孫氏復將提出二次辭職書者有謂因總統之留而勉爲其難者部中人則云孫氏日前之辭職適在陸徵祥到京之次日蓋有自傀乏才讓賢自代之意上書後有兩日未曾到部近日則每日上午十鐘至十二鐘半爲在部與本部員研究本部要公時間下午二鐘至五鐘爲接見各國公使時間照例以星期二五兩日爲延見外賓之時期近則有求卽見往往延至下午七鐘而始退者　孫氏辭職之念其　從此打消乎姑誌之以觀其後 
[日人提燈會之預備]  
　　日本英文廣知報載稱青島攻下之期必日見追近且俟攻下之時東京人民將在某公園舉行慶祝並聞預定於是晚舉行提燈大會所有該項慶祝事宜現由地方官吏先行籌備並聞一俟青島攻下之宜電到每東京電車公司將於總線諸軌道　放美飾車三輛以期人民周知此項消息 
 [P濟南避亂之德人 
　　交通部派往山東調查膠濟路之某部員業巳回京昨日曾語人云某日有德國人由東路到濟南者男女老小約數十輩一時住處無着露宿於車站之貨車上翌日德領事即分别歡令離開濟南 
革命時外人間接損失問題之近訊 
　　十月二十一日英文京報云前此德日法三國陸續退讓不要求間接損失時意謂以須按照中西委員所核定各欵尚未發給者即行發給並將二百萬磅内尚餘之實數文還中國政府則此事結朿矣八月二十六號法公使照稱連帶條件取消某某要求之語中國政府視爲指所有法人之間接損失而言法使館亦知爲此見解且另無解釋之餘地該照會係證明與中國賠欵委員會所面談者聲稱撤銷彼此向來所爭執之要求惟若中國政府對於他國商民有賠償此等要求之舉則法國政府有權重將該要求提出交涉云云中國政府解釋法日德三國公使之照會係指撤消間接損失確無疑義中國財正總長遂與五國銀行團磋商將付清各直接損失之欵後尚餘之一百四十萬磅撥歸中國政府兹駐京法使仍要求賠償東方滙理銀行之間接損失且此項損失係指該行漢口分行所振辦未成利息甚高之借欵等項而言於是中國政府大爲驚異果倘中國政府准予照付則關於賠償所有間接損失之問題將重行發生各國政府將要求同等待遇二百萬磅不敷應付須從他方面再　數十萬磅之數似此情形若五國銀行團之其他各銀行仍與互相聯絡則磋議此事恐又中止又云際此時局與中國爲難實爲憾事若此問題法國不允退讓則中國目前萬無解决之方祗有堅持將此問題移交海牙平和會判决耳 
北京政局之聞見見 
[軍法會議審判學生]  
　　海軍部派遣留東機關隊學生共十九人此次在東畢業因向監督吳宗璜要請練習及川資等費至被監督告訴該學生等於某日赴部考試（有一人未到）遂全體覊留由軍法會議審判（軍法司長許繼祥）處吳建沈一奇何豪　三人以聚衆脅迫長官之罪監禁十二年巳經宣告餘十五人亦有處刑若干年之說該部部員多以處置未當頗爲激昻聯名遞呈總長（别司司長及參事均簽名）力稱此案並無開軍法會議之理由即開會議所宣之罪亦不致如此之重其攻擊許司長之處頗爲激烈然聞此案現巳無法挽回矣 
[政事堂討論司法案]  
　　聞司法官之懲戒法案司法部業經脫稿巳送交政事党檢閱刻因政事堂與司法部　持之宗旨有意見不同之處現時正研究修改據聞該法案重要之點司法部原以約法立法之旨趣爲根據提議設立懲戒法則必須設立一種特别裁判辦法專按照懲戒法而審問判决政事當則提議不按裁判之形式而仿照高等文官懲戒會辦法是純取會議之形式辦理若按照會議形式則大理院院長以及司法總長皆可充當議長至其議員則不但司法官即行政官亦可加入然據外國之立法例觀之則司法部所草之原案最爲得當然而究於中國實際上果孰爲適當與否則尚須十分加以研究蓋亦一重要之問題也 
[幣制局預備報告]  
　　幣制局第一期報告業將辦理完竣第二期報告亦擬預備進行其中分編輯繙譯兩部　欲參究中外情形以資整理幣制之考鏡聞日内巳由各局員分任編譯送　總裁核定兹略述其内容如左編輯部各地方公欵出入之計算單位鈔劵處擬　調查各地方匯兌之狀况姚處長擔任各地方　物　於幣材者圜法處擬函致農商部轉飭各鑛務監督署調查中國銀行之營業現狀楊　員擔任國内外國銀行之營業現狀楊課員擔任各省官銀錢行號之歷史及現狀王副處長擔任各省商辦及官商合辦銀錢行號之營業現狀吳課長擔任中國生金銀及各幣進出口情狀劉評議員擔任各省爐房公估局情形寳課員擔任前大清銀行歷史林調查員擔任各地方最近存放欵息率統計表鄭課員擔任最近十年國際貿易差額及其内容吳評議員擔任各造幣廠狀况葉處長汪課員分任繙譯部各國幣制概要吳評議員擔任各國貨幣法規日本李課長擔任英美周秘書擔任法比義瑞希吳課員擔任 
天津總商會大會紀 
[特種營業稅問題]  
　　天津商務總會於二十六日下午三鐘召集各行董開會討論特種營業稅各行董到者一百餘人首由總理葉蘭舫令文牘員宣讀天津縣公署來文畢請諸會員討論僉謂此項特種營業稅固爲商民應盡之義務惟當兹商業凋敝之際各種捐稅纍纍擔負巳重加之現在歐洲戰爭商業困苦不堪言狀遂議决此項特種營業稅係通行全國應先由政府咨行全國商會聯合會轉行徵求各省意見一面由我會將津郡創鉅痛深情形函請縣長轉詳巡按使公署准將此項稅則暫行緩免施行以疏商困議畢乃散會 
[常熟東唐布大刧案]  
　　江蘇常熟自新知事趙黻鴻氏蒞任以來未及一月同鄉之盗刦者三何巿之盜刦者一或僅刧掠金錢或更傷及事主雖經報告官府終未緝獲盜犯不意本月二十四日復有東唐巿之事 
　　案發之前二日有操外省口音之老少婦二人到巿一爲乞丐一爲算命當時人未留意事後則遍覓不得大約即導線也二十四號下午六時許該匪等均由小輪拖搭到鎮約有一百六十七人到鎮後即有頭目數人馳赴源大永春兩典當開口借洋三千元却之復索借鎗械該店仍不之允該盜旋至船上嗁聚數十人手執鎗械在河東河西街等處排隊游行狂呼各店閉門大和祥洋貨店店婦不知何事不聽並大聲啈喚盜衆卽挾之而行該店計約失錢六十餘千洋燭一箱洋襪三十匣 
　　盜之支隊擁入警察派出所借鎗當由巡士薛英佐婉言拒絶該匪　舉刀亂斫傷及薛之頭額腰背並開放鎗彈派出所房屋洞穿牆壁失去餉銀軍裝器具甚多巡長曾受微傷餘避去無恙 
　　大帮匪徒將源大永春兩典重圍懸竿進内者六人餘里撞門而入永春典之更夫發鎗盜亦還擊更夫傷幸未死兩典遂被搶一空靡有賸餘矣斯時該鎮防勇備械兜拿雙方巷戰多時鎗聲隆隆巡勇死兩人盜死三名嗣盜徒衆多巡寡不敵衆　聽其飽掠而去　有一農船停泊岸旁亦被盜匪搶去裝載贓物並盜尸聞仍由火輪拖向崑境而去盜之裝束肩鎗掛彈白布紥首上柱油　掷最奇者新橋上有女盜三人及一銅盆　　品　之男子發號指揮想即盜首耳 
　　事出後由該二典派夥到城請常熟商會先行詳請縣署履勘飭緝惟是鴻飛冥冥弋人能否緝獲也 
浙江新陳兩案記 
[知事濫殺案之咨查]  
　　内務部爲　水知事部允　違法濫殺一案咨浙巡按使略謂准司法部咨開浙江麗水縣民陳瀚等呈稱麗水縣知事郎允麟違法殺人等情到部當飭浙江高審判廳查明去後據查復（中略）查栽種罌粟新刑律等二百七十條著有明文各省辦理種烟案件自　遵照刑律不得任意加重浙江麗水縣知事郎允麟於朱新田一案旣經出示鎗斃於前陳玉銀一案復經會同監　委員電禀督辦鎗斃於後均據該廳查明確有證據該知事實屬弁髦法紀草菅人命自不得不負責任惟知事懲戒條例對於知事濫殺一項雖未列有專欵而該條例第十條則定有本條例規定所未列舉而事實相等者得受同等之處分等語此案應否呈請大總統提交文官高等懲戒委員會議處之處應請核議如蒙贊同或由貴部主稿或　見覆由本部會同呈請相應咨請量照辦理等因到部查該知事郎允麟違法濫發自應呈請懲戒惟查該來文陳五銀一案該知事係會同監察委員重禀禁烟督　執行鎗斃是該監察委員與禁煙督辦同有違法之咎如不查明並予懲處不足以昭核實而資折服相應咨行貴巡按使請煩查取各該員職名並鈔録原案詳細咨覆以　會同司法部核辦 
[破獲黨人案之結束]  
　　此次破獲黨人要案抗垣發生多至十餘起現在要旣巳殲除則餘孽不難滅盡昨聞軍督巳飭軍法課將各案訊結如曾義順判决十年王雅鑒九年吳春槐十二年他　輕微之三年四年或二年零數月　一年零數月者十四人馬坡巷道院巷兩案均盡行保釋單氏老婦亦不加罪又破獲某機關時起有名册一本内載黨人姓名頗爲詳細亦概予寛宥俾免株連是亦抗垣黨案之一結束也 
地方通信 
蘇州 
[香業工人加價風潮]  
　　蘇城各香舖中做工人之以近來百物昻貴從前所定之工價極微兹由工人孔慶洪蘇扣生朿老三等數十人於九月初二日分赴各香舖商請增加各店主以工價甫貨二月間增加今時斷難再加却之各工人等於初五日一律　工並定於初七日釣同各香舖主人至舊學前同椿茶園公園商議乃届時各店主甫經到齊各工人等即邀約二百餘人鬨至茶園恃衆滋鬧甚至用武杜天雲店主方爕元徐勝雲店主徐恒茂被　受傷幸經多人極力勸解始散現由端木上雲等十二家公禀吳縣知事請飭查究辦並出示禁約以維商業 
[議院水門近聞]  
　　蘇州胥門議開涵洞經道養巿民公社禀請改關水城門一　巳記前報兹悉水利總局徐壽兹局長以胥關水門現在僅振開一涵洞若開　水門通行舟楫是否有利無斃 
 
 
 

Page 7

 
 
前次曾否爲精寄之淵量至於外　河流水性漲落緩急城内河　深淺通塞曾否詳細　　此等情形不　　　水門有　大之　　即　　涵　亦應在研究之列等情函請吳縣知事趕　集紳討論復局核辦旋經孫少川知事定於十月三十號邀集各紳董等到縣會議又聞道養巿民公社以本社發起斯舉　銘甚大　來一切事宜認須與官廳接治亟應舉定代表俾得隨時與官紳商酌辦理恃於昨日開會舉定率公　沈　安吳少　董雲泉四君爲代表 
揚州 
[清理局期限將近]  
　　正陽　運局前奉部飭裁撤所有經收　釐各事特設清理局仍派前代理該局委員趙鶚翰辦理每月開支由淮運司姚司長擬定九百四十元禀奉鹽　　批駁每月祇能支四百二十二元開支復由姚司長詳明情形按月不數支用仍照九百四十元核定聞巳批准惟限定儘十月底結朿清楚逾限不清所有開支即由該局自行認賠 
鎮江 
[遷移躉船之磋商]  
　　鎮郡租界　臨大江之　地日　增　上下水輪船幾至不能停泊現洋商集議擬將由　由迤函至新河一帶外灘均建築石岸坦坡灘内水流一律填平　將怡和太古兩躉船遷移該處以便貨物上下惟該處係在租界以外特禀由該管傾事與中國當道磋商 
[七濠口江岸又坍]  
　　鎮郡對江七濠口之江岸屢次坍塌本月二十七號夜間忽又倒塌十餘丈幸該處居民早巳遷避他處不至損傷人口 
[建築打靶場]  
　　鎮江施鎮守使擬在南門外　築打靶場諭令部下各旗　分期前往演習實彈射　以期練成勁旅 
杭州 
[日昇昌票號停閉聞]  
　　珠寳巷山西票號杭州分號日昇昌忽然倒閉一節曾誌昨報兹聞該票號自　辛亥癸丑兩次用兵影響損失甚鉅故今春以來與錢莊銀行出入範圍縮小惟滙兌事項則仍照常辦理此次驟然閉歇將電燈電話撤去會計銀總人員一律赴滬係經理郭玉亭奉北京總號　現值外債停滯中央愛莫能助各省分號旣無大宗營業自可一律撤銷以節糜費所有未了帳務概由總號清理等詔是日昇昌之倒閉别無何等之關係也又有一　　日昇昌　湖北等處大受影響面近來歐戰服　前清親貴紛紛提現以致周轉不靈祇好倒閉　杭垣政界中存　國　不少而錢莊中如某某等莊該欠者亦多以收抵付尚有盈餘慌際此時期收欵不免爲　耳 
安慶 
[條陳招楚田辦法]  
　　倪巡按前飭委分發知事張宗和赴潛山縣勘騐東西兩扜及洋蕩湖堤工現巳竣事回省銷差並條陳　　圩工招　荒田辦法歎　禀備採擇聞爲　使嘉許批飭該縣　辦其招墾荒田辦法如係有主者勸令自耕實係無力者則由公家酌給種籽分年攤還至無主官荒由縣出示招懇准暫緩繳價俟該田成熟後再令分年酌繳以示體卹 
[新編中立法精義之批詞]  
　　皖垣商務印書分館昨日赴巡按公署呈送新編中立法精義請飭各屬購閱當奉批云禀悉歐戰風雲波及東亞非深知國際法之原理即不能盡中立國之天職該館新編中立法精義一書　輯詳備洵屬有稗實用爲今日外交家必須參考之書仰候將來禀並批示登入安　公報俾各屬自由購　可也 
哈爾濱 
[預防疫症傳染之函]  
　　本埠道署近函致各機關云案准總辦哈爾濱等處防疫事務伍醫官函稱近探滿洲里　南哈拉那地方發生一種結核疫症只恐星火不撲燎原堪　除巳督飭所轄醫院籌備預防外應請飭令濱屬各機關預爲取締凡有人民因病身死須先赴本營警區報請轉告防疫醫院派委詣騐有無疫氣傳染方准殮殯其有疑似之病亦應先期報請診斷　　終於始不致蔓延爲患 
雜評二 
[生死（默）]  
　　中央以我國所處地位危險謂爲生死關頭切戒人民不可輕啓覺端夫策端之不可輕啓信矣然僅力避此　　而遂足以出死而入生乎則我未敢信也國之死非外患所能死之也士失其學則士死　失其業則商死工失其戰則工死一切社會之人怠情麽棄不治其事則一切社會死一切政府所用之官吏昏憒糊塗不負其責則一切官吏死合全國之人失其生存應盡之道於是全國之機關停滯閉塞而國亦死故其死也非一部分所能死之亦非一枝一節所能救之也祈禱於天乞援於人更與死無關也反是而全國之人發展其生存之能力人人盡其應盡之道則一切機關常有日新之氣象而國於是乎生雖欲死之而不可得矣 
　　是故今日生死關頭全在我國之人心而出死入生之道在我全國人自奮其力 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[續誌虹口槍斃人命之刧案]  
　　篷路九百二十號恒濟質舖夥任功甫前日上午持鈔票四百七十元　麥加利通商交通等各銀行兌換現洋乘車經過天潼路被匪徒攔路搶刧開槍擊中任之要害立時斃命各情巳記昨報昨日上午經王　員會同康副領事藩所檢騐委係鎗傷致命浦房傳到該質舖夥錢梅生並見證車夫欒榮甫請訊據錢供任係該舖寫票昨日上午出外兌現至下午二時尚未歸來經出店在外聞知有路刦之事因赴捕房查詢察閱死者之金戒時表始知任巳被害云云欒供昨日拖車過該處見一人乘車向西而行距離八九尺光景突有二匪將車拉住其一卽開手鎗三響乘坐人立時倒地所坐之車及該匪等均乘間逸去官問曾見攫取銀洋否欒答未見當令屍戚盧守謙先行具結收殮聽候派探嚴緝兇手究辦起案之表戒並槍珠三粒一併存案 
[再誌華捕險遭暗殺]  
　　老閘捕房一千零十二號華捕張國祥於二十八號夜巡至山西路清和里口被匪開鎗擊傷左肩各情巳誌昨報兹悉該兇徒名王金寳（即王順寳）綽號洋行順寳又名李仲山專在公共租界糾黨搶竊曾經公共公廨訊辦遂出租界巳有六次是晚因在　里内圖竊被包探錢壽生之夥小阿和查見上前拘拿彼即突出手鎗開擊幸阿和伏地躱避未中適張捕巡查經過驀聞銷聲入衖巡察致被擊傷該匪當被逃逸詎至前日該匪因與三馬路妓女玲瓏館及妓傭老三同乘汽車被包探王寳生查見即至該妓院門首守候得將王匪拿獲當在身畔抄出實彈勃郎寗手鎗一支刺刀一把一併帶入捕房經捕頭詢有同黨張大保子張松林朱大成匿居滬寗車站附近華界二百零四號門牌小茶館内天津人張二匿居北四川路崇業里立飭包探錢壽生陸桂山協同一百九十六號西探乘坐汽車馳往先將兩張與朱拘獲旋至北四川路捉拿張二詎張二見而飛逃經該探等尾後窮追張二情急躍入河内鳬水圖逃因不諳水性頓時溺斃即經該探等將尸身撈送斐倫路騐尸所報官相騐遂將拘獲三匪帶入捕房即經捕頭詢知尚有同黨張小喜子匿居北山西路八百九十三號屋内復派探將張拘獲並傳同探夥小阿和至寫字間質問一過諭將各匪一併收押昨晨押解公共公廨請究妓女玲瓏館與妓傭老三及小阿和等均到堂作證先由中西包探上堂禀明前情並稱一千零十二號華捕傷未全愈不能到堂張二尸身亦未奉檢騐禀畢即將手鎗刺刀鎗珠八粒與張二小照及在由事地點檢獲之彈壳一併呈案請察俞代襄讞得禀商之英領卓君以案關鎗擊傷人自應詳查澈究判將各匪一併還押候兩禮拜内查明另案再行研訊迨中　官會訊捕房瑣案畢同　騐尸所驗明張二實係溺斃無訛即飭填明尸格着保棺殮厝壇召屬認領 
[研訊暗殺許老么案]  
　　長江匪首許老么（即許炳富）被同黨湖北人張春山及在逃之毛田（即毛大）袁東王才喜吳三哥袁勳堂劉福子等同謀用繩勒斃捲屍鋪蓋内抛棄黄浦灘草地由　安寺捕房包探陳永康侯阿寳將張並同伴湖北人李雲卿河南汴梁人汪漢卿以及要證婦人王黄氏（即汪漢卿之妻汪黄氏）張王氏張香珍袁東之女　魏郭氏先後查獲解經公共公堂分别留押候究並經總巡捕房刑事科科　侃克君發出通告通飭各捕房協緝在逃同黨各情迭紀本報前日午後捕房派中西印探捕將張李汪三人解廨經王襄讞會同美領詹君升座正式刑庭研訊先由捕房牛門律師上堂譯陳張春山在捕房供認死者許老么因由同黨毛田糾往長江行刦不允故毛恐許破壞與在逃之同黨袁東等同謀約許至成都路五百三十八號門牌毛之家内與袁東王才喜吳三哥劉福子等聚叉麻雀之際毛即用繩從後套許頸項而袁等亦各起身帮同將許按倒在地祗因許尚欲大喊救命恐被同居之二房東及比鄰人家聞聲敗露故張用手掩許之口致被咬傷各情絀經九百九十八號華捕李玉山及三十六號西探煞辣門華探陳永康侯阿寳相繼禀明查見鋪蓋内屍身及將張等查獲並往在逃各同黨家中搜查各情復傳愛文義路一千五百九十一號門牌袁東及成都路五百三十八號毛田兩處之二房東胡企彭盛仲平及袁之傭婦魏郭氏毛之女傭朱李氏等上堂訊據供稱袁等潛逃不知何往訊之張春山供認前情不諱質之李汪二人均供並不知情而張亦供明李汪二人並未同謀中西官核供會商之下判張押候下禮拜二再行核辦李汪二人雖無同謀實據然與匪黨爲伍終非善類着一併函送上海縣分别遞回原籍案證王黄氏等無干開釋 
[慘不忍聞之暗殺案五誌]  
　　日前太古洋行金陵輪船上發現支解尸身一案當經法捕房函請地方廳委派檢察官會同法庭中西各官將尸驗明經法捕房飭探緝兇各情迭紀前報昨日十二點三十分鐘時金陵輪船巳經返申停泊太古碼頭本城行政司法各署與警廳等得悉之下立飭探員等前往調查法捕房亦派探蒞該輪研究當時抛尸情形以便着手緝兇 
[鎗斃三次行刧斃人之盜犯]  
　　法公廨前送上海鎮守使署之盜犯俞三龍業經訊明三次持鎗行刧並傷斃人命按律處以死刑故由鄭鎮守使於昨晨知照法捕房即於午後二時三刻鐘將俞三龍押至西砲台鎗斃兹將罪狀錄下上海鎮守使鄭爲示諭事案據法公廨解送持鎗搶刧新閘邱莘農家法界永昌押店福康祥土店等案内之拒捕傷人盜犯俞三龍一名到署現飭軍法處訊得俞三龍供認本年四月二十五日糾黨持鎗行刧新閘邱莘農家得贓約值四千餘元又五月六日刧掠法界永昌押舖得贓洋數十元又五月九日行刧法大馬路福康祥土店得贓洋二百元當場鎗傷事主逃走後因巡捕追急以致復開手鎗擊傷巡捕並斃途人二命旋被緝獲等情不諱查該盜俞三龍迭次持鎗糾黨行刦鎗傷事主巡捕並斃途人實屬窮兇極惡罪不容誅應即按照懲治盜匪條例第一欵第六條處以死刑依軍法即行鎗斃除呈由馮上將軍批准照辦外爲此示仰軍民人等一體知悉此示 
[部飭禁售煽惑人民之雜誌]  
　　淞滬警察廳前日按江蘇齊巡按使飭文内開准内務部咨開准外交部咨查美國金山出版之民口雜誌内載言論語多謬悖專意煽惑人民前經咨請通飭各省按照報律嚴查没收在案現因該雜誌第六册復又出版應再飭查遇有遞至中國各處發售者即予禁售没收等因除咨文交通部通飭各郵局不得遞寄好咨請飭屬查禁等因合飭該廳長遵照切實查禁云云昨由廳長分飭各警區署一體嚴查 
[採訪民國死難士民事實]  
　　上海鄭鎮守使楊道尹接馮上將軍齊巡按使飭開轉奉大總統申令採訪民國死難士民事實以待褒揚而垂不朽等因鄭楊兩君以民國成立上海爲首先響應之區不乏死難忠勇之士除轉飭各屬外並函知公正耆紳詳咨博采如有死難士民事實應即呈報查明核辦以免湮没而慰忠魂 
[瘋子發病肇災續誌]  
　　法租界新北門外老永安街四十號門牌永盛泰樓上所寓坐莊客奉天人張述泉因發神經病於二十八號晚上砍傷看守之行夥等三人復又縱火肇灾旋從披屋上躍下跌傷由捕房車送廣慈醫院不及施救斃命禀請中西讞員核示詳情巳誌昨報昨日張述泉之親戚聞悉到來以張發瘋跌斃與人無尤請爲免驗自行棺殮捕頭准予該親戚備棺成殮 
[催徵忙漕之通電]  
　　上海縣知事署前日接江蘇財政廳長通電云本省征收地稅暫行章程下忙以陽曆九月十六日開徵歷經通飭遵辦在案兹查各屬本年下忙詳報啓徵者不及三分之一逾限巳久殊屬延玩仰即尅速定期啟徵限電到三日内一律詳報又定章有漕各縣本以十二月十六日開徵近來庫儲奇絀全恃各屬丁漕大宗欵項源源接濟此外挪移無術羅掘胥窮不得巳爲維持大局之計惟有設法變通暫行提前一個月統於十一月十六日啟徵或有特别情形未能依限者至遲不得過十二月一日在人民同一完繳原無先後之殊在公家早得應急務各體喻此意一律照辦勿延 
[通緝長江帮匪]  
　　長江巡閱使張上將軍訪悉長江一帶現有帮匪頭目曾老九（即曾錫侯）糾集匪黨數百名時在長江各處出没搶刧商民騷擾行旅其黨羽内之著名者有張長林江隂阿三何八子葉海青小桂子金老六吳得標許長發朱三楊扣子馬春山小順山等若不嚴行除滅實爲地方大患爰特會同宣武馮上將軍等通電沿江各省軍警兩界實力搜捕務獲懲辦昨日鄭鎮守使接前電後除飭旅長　和齋通令各營遵辦外特行文本署偵緝處及淞滬警察廳一體查緝 
[漆匠罷工亦須請兵彈壓耶]  
　　　　　所董事趙慶華前日具禀鎮守使署以漆匠帮夥聚衆同盟罷工勒加工資請求派兵鎮壓等情昨由鄭鎮守使批示云據禀巳悉巳飭警廳　　前往查辦矣仰即知照此批 
[盜匪解送鎮署訊辦]  
　　匪徒陳阿生康阿弟前曾迭次糾衆行刧窰貨船上銀洋各物經各失主投報警察廳派警　陳康二犯先後拘送地方檢察廳預審收押候辦在案兹悉汪檢察長以陳康二犯犯案纍纍應照懲治盜匪條例歸入軍法範圍懲辦是以汪君諭飭備文於昨日午後派法警將陳康二犯申送鎮守使署發交軍法科訊辦 
[引渡被盜牽涉之漆匠]  
　　漆匠顧順生因被夥刧　溝鎮張渭舟家衣飾之盜匪陸金林等供詞牽涉業經檢察廳派警持文協同匯四捕房中西包探將顧獲解公共公堂訊供押候該廳抄錄陸盜等供詞到廨再訊在案昨晨由廨復訊即由來警將陸金林等供詞呈案經俞代襄讞與英領卓君察看一過以顧犯案情實判押候備文解送檢察廳歸案訊辦 
[紀寰球學生會穆藕初之演說]  
　　寰球中國學生會於前晚請穆藕初君演說紗廠之利弊謂余自海外歸來調查本國人所辦紗廠寥寥數家且係少數人合資創辦出貨不如舶來品之佳價亦較低所獲之利旣不及而弊反叢生者何也蓋由其機器來自外洋皆二十餘年前之舊式無怪紗之出口遠不如人至若廠屋與碼頭之距離棧與花間之位置雖較遠而不計及運輸之力旣費所耗之金又大凡若此類皆未嘗注意非特此也廠屋潮濕且多黑暗各事委諸司事總理從不顧問至於工人與工頭之關係機件之孰優孰劣用煤之可儉可費在所不較工作之弊百出進貨之弊尤大因是辦實業者每多失敗視爲畏途必根究其弊所自出詳加改良庶幾弊害除而利益愈增實爲當今實業之要圖且創辦一廠大至數千人少則數百人關於貧民生計甚太顧諸君亟起而提倡改良以濟民困實爲至幸詞畢由楊仲馨君答詞道謝而散 
[紀尚賢堂顧繡展覽會之盛况]  
　　尚賢堂中外女士聯合會會董李佳白夫人及蘇州武陵女塾校長顧丁渭琦女士發起將該堂赴賽巴拿瑪之顧繡出品開一展覽會定於二十九日下午開會等情巳紀前報兹悉是日下午三時至六時美按察使美總領事唐少川伍秩庸等各偕其夫人蒞止他如李登輝哈少甫鍾文耀夫人唐露園夫人吳煥榮夫人及中外士女先後到者不下數百人頗極一時之盛會中陳設全爲武陵女塾顧繡出品其質地有綢者有緞者總計凡一百五六十件爲用不同製法亦異靡不光彩耀目精巧絶倫且甚合西人嗜好之性質故一般外賓無不同聲讚歎决爲赴賽利巿之品並有當場購去者按該女校成立十年而成績竟如是優美且並無外人或敎會扶助引導於此可見主持該校者之能力并以見我國女界之敎育苟使管理得人固甚足以謀進步也特書此以告握女界敎育權者 
[上海醫院十週紀念會預誌]  
　　上海醫院成立迄今巳届十載該院監院張竹君女士擬於今届開十週紀念音樂大會定於陽曆十一月十三號（即隂曆九月二十六日）起至二十一號（即隂曆十月初五日）止特陳列自補奇異美種菊花數千株請音樂家奏琴唱歌並陳列各種人體標本醫院外科成蹟等請各　廳及該院各董紳商學各界赴會參觀 
[孤兒院籌欵之别開生面]  
　　南巿孤兒院院長近因經費　厥急思籌欵定於隂曆本月二十日爲始假滬北紗業公所開菊花大會特請紳商學各界人士届時　劵蒞會參觀聞每劵售洋五元其欵悉充該院經費 
[女學演劇籌費]  
　　法租界洛格克路國民女子師範學校附設兩等小學係朱震環女士創辦朱女士熱心敎育實爲不可多得之人蓋此校之開辦實因大華女校停辦後一般學生無所歸束朱女士因恐有誤學生之學業乃奔走四方以些微之經費支持數月成績昭然兹於本月十四日禮拜日在春柳劇場演戲籌欵假優孟之衣冠作社會之淵鑒亦不失乎敎育本旨各界士女聯袂往觀則該校之受惠誠不淺也 
[對付五庫稅所留難船户之集議]  
　　旅滬嘉興南北貨同業近因船家裝運貨物至浙江嘉興等處經過各稅所分卡往往任意留難以致延誤貨期商家受累非淺正擬呈請南商會轉商稅務所長查明核辦間詎日前又有嘉興航船户孫宜振陶三倌等在該埠承裝退貨及火腿藥材等來申經過五庫地方被稅務公所扣船留難　捐退貨並以粗料藥材硬作細料北腿强作南腿更有司事徐楊二人婪索私費經該船户等哀懇不許將　　　交地保看守勒捐洋八十餘元該船户等當即來申訴知同業人赴所婉懇因客貨緊要勢難延緩遂允繳稅洋五十五元又開銷地保等私費始得放行然巳脫班多日客貨消路巳滯受累實深於是該同業等以向章退貨船家不取水脚所以稅欵不能重納且　婪索私費之舉似此情形殊於商業前途多所困難是以連日在邑廟點春堂開會邀齊旅　各　衆集議答付辦法數　然後聯名開具理由請南商會總協理轉商松江稅務所長澈查根究一面復擬具禀工蘇財政廳長籲懇轉飭五庫稅務所勿再阻難船家以免貨期稽延聞此事南商會頗爲注意一俟會商妥洽即須實行請求 
[試辦内地宰牛公司之批准]  
　　上海工巡捐局朱局長批清真寺董事蔣輝等禀組織内地宰牛公司由云禀及章程均悉該董事等組織内地宰牛公司所有内地食用牛隻均歸該公司騐宰以重衛生每年擬繳納地方公益捐洋三百元按月分繳等情事屬可行察核章程亦尚妥洽姑准試辦一年仰即出真捐欵認狀并預繳三個月捐欵洋七十五元以憑絯辦章程存此批 
[九畝地又告火警]  
　　前晚二點半鐘時救火會鐘樓怱鳴警鐘二下知係小北門内九畝地富潤里三弄口四十三號彚義成京貨店失火各火會會員急驅皮帶車馳往灌救火巳延燒四十號並四十一號同鑫米店四十二號戴同興粥店四十四號富潤里門樓約焚一時許火始熄滅共燬樓房四幢披屋數間查彚義成係向某洋行保有火險此次失慎之後經二區一分署署員飭探將該店執事拘送司法科押候詰訊有無縱火圖賠情事再行核辦 
[西人操演救火術]  
　　英美租界西人救火會定於今日下午三時各驅皮帶車及各種救火器具至泥城外跑馬場會操救火術 
[女尼收徒被累]  
　　斜橋附近真如菴住持尼張果權於今春向無賴營德星買得十一歲女孩平安爲徒甫及一月即有婦人朱氏蒞菴認明平安係是巳女立投地方廳控訴派警將平安及張果權等帶案研訊之下判平安着朱氏領回張果權交保一面又提到管德星預審收押候辦在案昨由周推事官會同宗檢察官傳到張果權等至案研訊後張仍交原保管仍命收押聽候調查再核 
[容留被拐女子之受罰]  
　　蔡漢卿遣家丁投法公堂控稱於上月間被人拐去大小使女兩口今由捕房在趙松山家查獲小丫頭桂香一口求請訊究趙供有王富仁於十天前領桂香到來寄養與小民處允許每月貼房飯錢三元後王來過兩次現匿何處並不得知桂香供小女子與大丫頭被王富仁拐出後王先將大丫頭送往别處然後將小女子領至趙處住宿當時趙實未知被拐之事聶讞員判桂香交該家丁領回趙不應容留來歷不明之女子着罰洋二十元充公 
[新普育堂男孩病斃]  
　　上海地方檢察廳昨據新普育堂函稱前發堂留養之無名男孩一名近因患病醫治無效延至今晨斃命請爲蒞驗等因汪檢察長得報　委派宗檢察官沈檢騐員等往騐委係病死判善堂棺殮發封厝壇 
[閘北又獲烟土犯]  
　　前日五區警署又獲烟土犯吳保球高良良王兆生徐永金羅德義陶洪模王福根張樹根皮阿金葉徐氏等十名口抄出烟土共三四十兩一併移送檢察分庭預訊屬實押候起訴公判 
[訟棍胡鬧法庭]  
　　承德公司經租人包雨記投審判分庭控承德里租户徐考三積欠房租四個月計洋五十元八角延約不付請追前日經孫推事飭吏往傳徐抗避不到因將其母徐林氏傳案訊問詎有江北訟棍潘廣山糾同流氓煤炭阿三及婦女多人擁至庭前胡鬧孫推事立傳電話至四區警署請派長警數名到來彈壓衆始散去徐林氏押候訊明再核 
[控竊案跡近暗昧]  
　　婦人王李氏偕夫弟王阿二傭婦王顧氏控鄰人劉茂林乘隙來家混入臥室竊去金表金練等物由傭婦等爲證請求提究當經地方檢察廳提案預審起訴審判廳昨由推檢曹　二君開庭辯論之下以原告證據不足且被告一味推諉迹近曖昧判令被告收押候派員查明再行訊究 
[索騙碼頭規費]  
　　某行主朱祺惠投法公堂控稱商人至碼頭上提貨時有陳阿榮自稱專管碼頭之事並稱提貨時有垃圾遺在碼頭須用人打掃索取規費洋九元六角付洋後陳簽給英文字條爲憑後知被騙報捕拘獲求請訊究陳供朱提貨時小民在碼頭上代爲照料一切故取伊酬勞洋九元六角自知不合求宥判罰洋四十元充公再着交還洋九元六角如無力交洋改押一月 
[煤公司股本糾葛案又訊一堂]  
　　王庸　控莫訪梅等　股開煤公司爲由取去股本洋三千元不還一案昨日上午經公廨關讞員會同美領博君升　民庭研訊原告延安德臣律師上堂譯訴前情請追訊之被告亦延律師到堂代辯復經堂上向莫訪梅等研詰良久判莫仍交原保候再訂期會訊 
[洗衣作容留病夥之被罰]  
　　英美工部局衛生處控哈爾濱路二百六十八號門牌洗衣作主鍾世雲容留患病歇夥住宿恐疫氣傳染有礙衛生等情昨由捕房將鍾傳至公堂訊明判罰洋五十元充公無洋即著停止營業 
[喜宿娼寮之龜鑑]  
　　前晚有年約四旬之鮑某至廣西路寳和里四百三十六號門牌雉妓院内與妓女愛金尋歡詎春風一度精洩而逝該妓立喚龜鴇入内扶救尸體巳僵因即報請捕房派探將尸舁至騐尸所於昨報請公共公廨中西官蒞所騐明委係脫陽身死無訛因無尸屬着保報堂棺殮厝壇召認 
[抗諭不填私挖墳泥]  
　　朱松林前代沈陳氏看守墳墓私自挖取墳内泥土售賣與人得洋一百三十元被控法公堂奉判交保兩次限令填還在案昨日陳氏又稱朱非但私挖泥土且將界石拔去抗諭不填求請嚴究朱供巳經填好據捕房查明實未填還判朱管押諭原告於七天内自行雇人填就原式填價若干開明細帳呈案着朱如數交出 
[介紹單級敎授講義]  
　　吾國現勢欲圖敎育普及須以多設小學敎員講習所提倡單級敎授爲要圖然鄉村敎員及私塾敎師每苦於不能入所雖欲改良敎授而無由單級敎授講習社同人有鑒於此爰編訂單級敎授講義分六期發行其内容分實用敎育學單級敎授法二部敎授法單級管理法單級敎授案例五門俾購此書者悉心研究即可於單級一途洞悉靡遺誠改良敎授之善本也兹第一期業巳出版昨承該社惠贈一册書此致謝并介紹於研究改良敎授者 
[誌謝]  
　江蘇省立各學校於十一月二三日在南京第一工業學校開聯合運動會昨承惠贈入場劵四紙又中國青年會於今晚舉行同樂會開演電光影戲承贈入場劵兩紙又南洋路礦學校今晚開成立紀念會承贈入座劵兩紙書此併謝 
雜評三 
[廣東私造飛機案（）]  
　　從前之黨人不過私造紙幣也私造炸彈也今且私造飛機（廣東破獲私造飛船機關見本日專電）則黨人之手段進矣 
　　政府辦中立與防黨人並重中立法中國交戰國利用飛機防其侵入故一般公法家現正研究領空法之一問題黨人旣私造飛機則將來必欲藉此飛機以謀搗亂於是又須防及空際故自今而後防中立破壞於領土領海外必將發現一種領空之新規定防黨人破壞則於海防陸防外必將發生一種空防之新忙碌嗚呼國家之防務亦日進面日難哉 
 
 
 

Page 11

 
 
   
 
 

Page 12

 
 
   
 
 

Page 13

 
 
自由談 
游戲文章 
[戲代江蘇官紙局擬定推廣營業計劃] [  梅郎]  
　　江蘇印刷廠當騐契期内曾一度發意外横財一萬數千元契紙印畢復設法改爲官紙局專賣禀摺行之兩月情絀勢竭乃又窮搜妙法遂發明按照法定公文程式及寸法並軍警所用各種單據表册信函文書糧串捐單局票及一應紙張分類印刷專賣並照各機關公費中紙張一項所列報告表之金額完全扣除分期向官紙局請領此等計劃誠可謂異想天開而能奪全省紙商之權利矣然紙張中生意頗大銷路頗廣者除以上所述外尚有多種謹就管見所及臚陳於左以備與商爭利者有所採擇焉 
　　一各報館所用之報紙由官紙局規定紙樣蓋戳專賣各報館各自備價請領并將此項章程纂入報律以垂永久 
　　一各行號店舖錢莊局所逐日及三節所用之發票支票匯票由官紙局印就責成商會承攬領銷如有用自製之發票支票滙票者一概不生效力 
　　一各當舖及質店押店所用之當票質票押票亦有官紙局印就專賣責令典業公所領銷 
　　一婚書關書股份單等紙亦由官紙局印刷專賣 
　　一各戲園所用之戲自門票紙不論紅黄藍白黑亦由官紙局規定專賣不得自備 
　　一各妓院各菜館之局票亦應由官紙局印刷專賣如用自製者所欠局帳各狎客可不承認各妓女可不應召 
　　以上所述均取其銷路最廣而生意較大者言之至若輪船所用之船票紙火車電車之車票紙每日所銷爲數固亦頗鉅然我國自有輪船寥寥無幾其他又均在外人勢力範圍之内非官紙局官力所及另有坑票紙火煤紙各種包皮紙等等日用亦甚繁似可統歸官紙局專賣但價格甚低無利可圖故概置而不列亦所以爲各紙商稍留蠅頭之餘利云爾㈣ 
[牛皮先生傳] [  子春]  
　　牛皮先生西牛賀洲牛莊人氏係冉伯牛之後其子孫即以名爲氏祖牛膠父牛溲牛膠殁購得一牛眠吉穴堪輿曰此地上應牽牛星葬後必生異人母羊氏夢牛魔王來投胎以癸丑年十二月癸丑日丑時生請子平先生推算先生　曰令郎年月日時都屬牛古云三牛爲犇其氣可驚况四牛耶後必富貴兼有産之日牛皮呱呱而泣介葛盧聞之曰此子三世爲牲矣父愛之甚　爲　突牛而折其齒及長娶妻馬氏悍甚一語不合輒怒曰你牛頭不對我馬嘴家貧　　　鼻禪爲人牧牛鄰人見之輙戲之曰飯牛仔何往因此與馬氏對泣牛衣中有時悲則叩角而歌人欺之不與抗反笑曰呼我爲牛者吾應之以爲牛呼我爲馬者吾應之以馬其夫妻能忍類如此岳父馬勃憫其貧助以金使販牛乳牛黄牛膝九牛草牛　等　科頗獲　頭微利嘗歎曰躬耕不足以致富經商不足以致貴予將他　其妻詈曰老悖何之汝豈足以致富貴者往禱於牛鬼蛇神得籤曰遇李而　遇鄭而名遇田而用遇葛而成上上大吉牛皮喜别妻出游至吳見月而喘誤以爲日也後以負老子遇函谷　伴李密讀漢書頗識丁字間或到鄭玄家觸壁作八字形以表其能識字然性鄙其與交者輙曰寗爲鷄口母爲牛後一日閱族譜見晋之牛金梁之牛宏唐之牛僧孺宋之牛臯俱爲顯宦勳業爛然遂捨身從戎友阻之答曰我死如九牛喪一毛何慮以軍功授牛菉職位後攻牛頭山大盜推牛饗士甚得士心以木牛流馬運糧交通頗利又以火牛計大破敵軍以此封大力將軍掛九頭獅子印論天下每歲立春游城一日垂爲令其見寵如此生平好聽琴對之彈則喜富貴後好爲牛飲白蘭地一吸十瓶立盡不食中國菜喜啖西餐如炸猪排炸牛排炸羊排之類每次必啖二十斤妻馬氏斥之曰汝不記負鹽車上峻坂困頓時耶然生平善吹小者能吹之使大短者能吹之使長低者能吹之使高狹者能吹之使闕常者能吹之使奇無者能吹之使有疎者能吹之使親拙者能吹之使巧其取富貴大都以此遇不緊要事則不吹曰割雞焉用牛刀素懼内嘗拍其妻馬屁曰卿可謂女中堯舜後購書籍以飾門面書之多汗牛充棟中年舉一男見者輙曰此犁牛之子也最畏文惠君之庖丁以其善解牛而目無全牛也夫婦同日卒到冥界復逞其吹術得補爲牛頭馬面鬼差然其門弟子甚繁吹牛皮之法至今不絶云 
　　異史氏曰牛以四族分枝曰　牛曰犀牛曰土牛皆别族也他族不甚顯以不能吹也牛皮之族蔓延天下得於吹之功爲多吹之於人大矣哉坤之上九曰吹其吹聲宏若雷象曰當吹則吹不失時也聲宏若雷牛皮弛也以易象觀之牛皮之吹甚爲得時也然君子不取焉剥之初六不又云吹吹其皮薄利西北不利東南往征凶象曰吹吹有時窮也其皮薄利西北其俗同也不利東南往征凶君子道長往無功也由此觀之吹之術不可長特也如此牛皮之得以富貴終也亦云天幸矣共吹何足云㈣ 
劇談 
[時事新劇佛動心] [  鈍根未是稿]  
　　第二幕（續） 
　　（廖回至沙發坐下） 
　　（麥）如今麻雀也又不成了我們正好談天（麥取雪茄烟盤至廖前） 
　　（廖取一枝然吸之）（麥證盤回坐廖側）（廖問）賴先生那裏去了 
　　（麥）想必又有甚麽地方上的公事被人家呌了去了 
　　（廖縐眉）他這麽樣辛苦怪不得要老了我看他這副老　跟夫人比起來伯要差上二十來歲呢 
　　（麥）我們不講這些你可要喝　蘭地我們裏面去坐（麥起立先行揭門帘入内廖隨入） 
　　（賴自外上）（見室中空無人桌上亂牌堆積作詫異狀）（口啣烟斗繞室巡視）（旋至門帘旁作掀帘忽止狀）（側耳竊聽）（瞠目直視）（口中烟斗不覺墮地）（怒極氣喘旋低頭縐層輕輕頓足）（閉幕） 
　　附第二幕登場人物表 
　　麥儷昭賴　（年約五十餘貌誠樸身肥短濃眉倒目鬍鬚繞頰衣服晦舊甚不講究蓋爲熱心任事而不務修飾者）賴子（年約十二齡）賴女（年約八齡兩兒皆西裝甚活潑）婢春桃秋菊曹太太（即沈子玉）（年約四十許塗脂抺粉如少年）曹紀堂（即子玉子年約二十許作滑頭少年裝）廖鐵藴（年約二十五六貌甚都西裝鮮潔吐屬漂亮）賴僕曹婢桂香 
小說 
[滑稽小說魔玉（七續）] [  卓呆]  
　　八 
　　阿三的爲人平素很固執頑公也曉得的他暗想車子旣不肯打回我只得到火車站上再行設法逃走那知敵兵的準備瑆爲嚴重一到火車站頑公剛剛下車高福巳趕過來說道時候總算還來得及我是恐怕火車開去所以急急趕來的跑得上氣不接下氣了待我休息一下高福笑盈盈的說時頑公覺得他口中一陣酒氣直撲鼻管中來即不快道呌你出來做事什麽敢去喝酒高福道偶然喝喝是興奮神經的將來官人若要瞞着老頭子往好玩的地方去我高福總奉陪便了說罷又是一笑頑公見僕人要引誘少主人更爲憤怒喝道滾遠些高福靜靜的道那是不行須上了火車纔可離身頑公方始想到他是來監督的於是一壁暗暗籌畫一壁往客室中去客室中倒有很大的煖爐室内客人也有從嘉定等處來的也有赴上海去的學生也有趁着星期日來此游玩的西洋人一夫一婦倒也有好幾對其中忽然有一個秘密賣淫的鴇婦瞧見了高福　喊道你好啊往那裏去怎麽一向不見高福立定了答道久違了鴇婦道你真太没良心爲何來也不來高福微笑不語頑公見了這般光景氣得目瞪口呆原來我信用的僕人在外面做這些勾當一向没有曉得竟受了他的欺騙不小高福與鴇婦不管頑公在那裏憤恨只是談着鴇婦道老頭子那邊隨便怎様的敷衍了過去便好咧你務必瞞着他一個月至少來三次高福道倘被那秃頂的老頭子知道了就要發脾氣咧鴇婦道怕他什麽你不跟這吝嗇漢難道尋不到第二個吃飯地位麽高福指着頑公道别被小官人聽得了也不行的鴇婦向頑公一看說道原來小官人在此再向頑公道小官人請　到我們家裏去走走與你年紀相仿的我們家裏却有三四個又向高福道再會罷方纔的話别忘了說畢使往人叢中去走至門口回轉頭來把手向高福一招高福便急急過去霎時間二人的影蹤一齊不見他們當着頑公之面駡他秃頂老頭子吝裔漢等他聽了自然不快但是也有好處借此高福就無暇監視了要想逃道確是極好的機會頑公　　慌張張就想逃去突然後面有人喊一聲高君一紀將頑公抱住頑公固　看時只見是　顔色蒼白滿面雀斑眼大鼻低的孩子頑公暗想這孩子怎麽如熟識的一般稱我高君不覺心中有些不悅問道你呌我麽那孩子倒愕然驚異說道怎麽　　　勢我們是校長先生領着往嘉定去參觀工　展　會現在正要搭火車回上海去咧巧極巧極頑公驚道興校長先生一起麽他暗想什麽巧極巧極實　是不巧極了（未完） 
[慘情小說同命鴛鴦] [  拜吾]  
　　清光緒之季年錢塘富翁某以捐納入同知班歷任某省稅釐差缺宦囊更裕年六十以老病休致結廬西子湖畔妻妾早故伯道無兒中郎有女老境所不寂寞者賴有此掌上一顆明珠耳 
　　女時方荳宼年華貌旣妍美性尤聰慧從西席讀能文章尤善詩詞不櫛進士之名傳播閭里大家世族爭來問字門限殆穿翁愛女切終身大事任其自主不如世俗之父母專欋也女負性甚高擇婿極酷榜其堂曰入此門來談婚姻事者非贄以文字幸母啓齒如是者歷有寒署而所遇無一當意者 
　　有張生者新歸自東瀛富中學之五車精西來之理化年逾弱冠中饋猶虚蓋季子才高而多金之日尚未至聊抱霍氏無家之志以自况也好事者以西子湖邊某氏女徵文擇婿事語之勸其枉過不難中雀屏之選而獲淳于之贅唯生性孤高從不枉巳就人聆其言嗤之以鼻曰何物村人婦略識之無作此驕人駭俗態誠不值識者一笑也 
　　暮春之月生同友人五六輩遊西湖旣憑弔岳王之墓正欲尋蘇小埋香忽覺一陣衣香非蘭非麝出自柳業中夾柳絮隨風飄至鼻關急以巾擇之時空氣一經振論其香益郁郁襲人心肺舉首見十數步外一麗者自柳隂中出後隨一垂髫婢方度板橋東去生艶之欲窺其究竟乃偷脫友人而潛　其後趨至板橋步履過急爲小婢所覺返身詰生曰個男兒行蹤似賊胡爲者生痴立如木雞不知所對遲久之始揖曰小生姓張··婢急曰止此間非普救寺誰與汝演西廂者雖然有文章胡不登門自獻從容開正式談判作此偷兒行徑寗不羞乎時鬨者亦轉身視生生鮑餐顔色轉面赤無以自容麗人眼波逐生一週即謂婢曰盍歸乎來老主人方倚門望也婢乃舍生趨携麗者手而去行行猶吃吃笑不巳生竚立橋頭目送二人直穿長隄至對岸一八字門廬而止見門首立一白髮老翁見麗者至即携手而入婢當門立注目橋上人片刻即掩門入生至此始悟西子湖邊某氏女才子　文擇壻者蓋即此也 
　　崔家女艶粧瘋魔了張解元文章身價比千金遂不能不爲此蛾眉低首翌日者生遂自折其孤高之素性登某氏之門展拜石榴裙底相見之下談經論史各盡平生執筆賦送春詞一闋遇艶詩一律女和者亦稱是 
　　才子文章佳人擊節文字姻緣從此締矣老人詢生家世審係伐閱又屬通家尤爲欣慰挽媒納聘涓吉有期美滿姻緣人人稱羡鄉黨中靡不磨礪以須會看此一對玉人參天拜地也 
　　孰意禍福無常彼蒼者天不成美事一若造化小兒見兹事之美滿過甚故施其殘暴不仁之手段立置此二人於悲惓痛苦之中而後厭其妒嫉心者噫何其毒也 
　　蓋是年夏皖之徐案　生株連鑑湖秋俠秋生之妗氏也生之赴日本也實秋携之行歸亦聯袂秋辦女校生亦佐講席於其問且於革命事業多怕籌畫當道旣　秋索生亦急幸翁鄉間有别墅爲之逋逃　不然上斷頭台矣（未完）（不受酬） 
 
 
 

Page 14

 
 
   
 
