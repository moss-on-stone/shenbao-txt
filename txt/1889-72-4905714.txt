# 1889 - 72 - 4905714

 

Page 1

 
 
[新印白紙曾文正公年譜大事記家書家訓榮衷緣出售啓] [  申報舘主人啓]  
　　曾文正公中興致治一代名臣人皆仰其功　本輕而不知學問文章實有麟麟炳炳者所刻全集多至百　　眷帙繁重携帶良難學者　　年之心思未易得窺全豹本舘覔得初印善本先將年譜大事記家書家訓榮哀錄五種用新鑄　字排成印以　白連史紙校讐詳細每部裝訂十一本價洋八角請向本埠南北申昌及各埠申昌購取均可此啓 
[重印風月夢告成] [  申報舘主人啓]  
　　風月夢一書爲邗上蒙人所著中間樓記揚州艶跡平康曲　選色徵歌名士美人湖山生色尤妙者每于雪艶花　之際微寓藥石良言百八清　直足　醒世人痴夢盖體例雖仿章回小說而其遣詞命意誠有非率爾可以操觚者前已印行早經售罄茲復以新式銅字排印校讐裝釘格外　工每部仍售洋銀三角欲購者請移玉至上海申昌書晝室及各外埠申昌爲盼 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學業書五元黎註隨園駢體文一元六角王船山全集十八元歸震川集三元尤西堂集二元四許氏說文二元養雲試帖二角四四書句讀三角小學韻語一角五初學玉玲瓏二角杭寸六才一元千良方三角六如欲賈者請至三馬路申昌書畫室或本帳房均可此佈 
[論濬河工程宜速不宜緩]  
　　吳淞港之開濬也爲時盖已久矣此地爲船隻所經行官商所必由而淤淺難行有碍舟楫者亦旣有年前數年屢　西人言及此地何不早爲濬治以利舟行本舘亦屢著論說以期芻蕘之見採華官見聞所及博採輿情知濬治吳淞港之舉必不可緩於是特派道員前來勸古就委以督工並飭會同闗道憲上海縣以及水利等諸委員立卽興工於前年之冬擇吉開辦又恐人力或不見捷效用機器挖泥船以助之中西商民聞之不禁以手加額頌大憲之德於無旣惜乎挖掘之功尙有未盡得法者先是前道憲早欲於此處開工特用定遠機船日挖若十丈嗣爲法事所阻謂設有變故吳淞口方且塞之不暇何得先爲通濬天此說也已足示敵人以怯况果使宼深則通亦來塞亦來未必遂可阻也雖然爲此說者殆亦有所見而云然馬港惟不塞之故以致敗鎭海以早塞之故以取勝則此計不可厚非故爾時之停工不舉尙有說也一停之後遂置高閣直至前年始又重申前議足見其緩矣乃自重行開濬以來初時亦用定遠機船至次年春又停止機器之外又有小工若干人以挖取兩旁近岸之泥而小工又忽作忽輟與西人議地界幾及半年而後議定某處漲灘當歸官地某處漲沙當歸某洋行一一皆須清出一一皆須丈量然後劃定地界以動工此其緩而又緩更可知矣顧一經動工之後倘能併力興作及時竣功猶未爲晚也昨有西友謂余曰吳淞港卽所謂蘇州河現在開工先亦曾一過視之否余曰視之而未詳也西友曰現今所用之機船其挖泥也以大斗入水底抄　上缷入於載泥之駁船上大約較之人工則已百倍矣然以外洋諸機船視之則該船猶其鈍焉者也外洋機船有用小斗者其小斗或數隻或十數隻不等機器旣動則一上一下之際若于斗一齊着力則彼一刻之工可抵他船數刻之用而其工速乃中國所用機船已不及外洋之靈捷而又時作時止豈不欲其工程之速竣乎抑何遲遲乃爾也余曰辦工諸員夫豈不欲工程之速竣特以工程一時不能性急且所辦機器亦旣無能變易雖欲速而無從又將奈何子爲此言毋乃責之過深乎西友曰僕聞中國之辦理工程者皆願其緩而不願其速卽如鄭州决口自前年秋間起以至去秋計已周年而合龍卒未見效大憲雖催之甚急無如不能事事躬親勢不得不任諸屬僚委員而屬僚委員又將分任之司事幕友以及家丁胥吏此等人則不顧嗷嗷之哀鴻流離失所又不顧官府之考成以此升降苐自顧其腰纒必求其充而後已俗語有云火到猪頭爛錢到公事辦若猶未滿所欲則惟有延緩時日而已有華友述及其戚某貧而無業欲餬其口於四方而無由也前年忽夤緣謀得河工某通判司帳一席未及一年居然滿載而歸除周身衣服煥然一新四季咸備之外囊中約尙餘千五六百金夫河工上之通判微矣其所辦之差使亦未必甚優也通判手下一司帳之友更微乎微矣其所管之出入當亦無甚大注而剥削所獲乃至於此則推而上之彼通判之所赢者當以萬計矣再由此而推之則在通判之上者又將何如故人或謂鄭州河工計費帑金一千萬以外其實到工者不知有無三分之一僕初不之信由今思之斯言亦未始無因也其所以能有所赢者大都非延緩不及此以故朝廷一怒河工諸大員被嚴譴之後特簡吳清帥以督治其事不及數月而遂報合龍此雖由於各人之運籌各人之福命而此數月中與前此所用之費則其多寡之數必有大相懸殊者也况多一日之工程必多一日之開銷開銷一多其中自有弊端可弄所謂渾水中可得魚也若一經竣工便無所事事又從何處生財乎余笑應之曰子誠西人也知有利而已矣鄭州之工先時獲譴之人卽後日加奬之人可見事必由緩以至速譬之行遠先固見其近也譬之登高先固見其卑也至于旣遠旣高回視前日之近與卑者蔑如矣况吳淞之工程與河工不可並論吾知辦理諸人必將振刷精神詳求善法以期速竣乃事决不至以遷延貽譏子姑靜以俟之可耳西友曰敬諾 
[本舘接奉電音]  
　　昨接在京友人發來電音有本月十六日上諭一道敬謹譯登○二月十六日奉硃筆張英麟轉補翰林院侍讀學士朱琛補授翰林院侍講學士欽此 
[茶數詳譯]  
　　頃閱西人五年總結各處運往英國之茶數自一千八百八十四年起至八十八年止計八十四年中國紅茶至英共一萬二千三百萬磅印茶六千五百萬磅西倫茶一百萬磅八十五年中茶一萬二千萬磅印茶六千三百萬磅西倫茶一百萬磅八十六年中茶一萬一千五百萬磅印茶六千八百萬磅西倫茶六百萬磅八十七年中荼九千四百萬磅印茶八千三百萬磅西倫茶一千萬磅八十八年中茶八千八百萬磅印茶八千七百萬磅西倫茶一千八百萬磅此去年底結算之帳至今年春季三月之中尙有可以運至英國之茶中茶約一千八百萬磅照此計算今年中國新茶之運至英國者大約不踰八千萬磅之數以上皆係的確信息本館不辭勞瘁細查詳列盖欲使中國之山户茶商以及官長之有主持商務之權者觸目警心和衷合謀以挽回於萬一也 
 
 

Page 2

 
 
[春明雜錄]  
　　文葵卿宗伯疾終盛京任所已綴前報兹聞靈柩已搬運回京於本月初二日暫厝朝陽門外闗廂神路街海會寺中擇於初八日開弔延雇和尙喇嘛唪經數日於十六日發引至京北高麗營地方安葬○宣武門内百户廟胡同西首世襲二等男兼佐領連某於初一晚由本旗闗領春季俸銀一百三十餘兩路經南閙巿口天德龍錢鋪連卽進鋪意欲兌換見鋪中忙迫異常仍復走出左手持燈右手携銀揚揚然行走甫進百户廟南口有三人出連不意從腦後揪住髮辫倒按於地一人扼其吭一人先將燈踏碎然後奪銀飛奔而逸迨連扒起賊已杳如黄　矣連赶赴本地方官廳喊報廳官勘騐失事地方委有踏碎燈籠許以赶緝贜賊連情急次日面禀文錦如鎭車閱二日又禀容澤園鎭軍均諭飭地方官上緊緝拿未卜能珠還合浦否○吏部堂憲密諭司務廳印鈞惠副郎帶役密拿部書沈某惠副郎遵諭遴派幹役十餘人並調到官媒三人俟闗城時分起行走協同看街兵密赴該吏家緝拿及抵該吏家叩門自内走出一人問伊姓氏自稱沈錫齋惠副郎卽飭役上鎖看街兵言此非吏部當差沈某也請老爺派人進伊家搜拿遂令官媒　進内搜尋媒在各屋尋覓多時始由佛櫃下將沈搜出揪赴門外看街兵識認無異解回部中禀堂後片交刑部嚴行訊究據聞近經雲南大使奏咨該吏舞弊請飭訊究故連夜搜拿恐其聞風逃避也○禮部示傳景山官學候補教習凌養　李鏡清覺羅官學候補教習潘村嘉董含章宗室官學候補教　朱戴清八旂官學候補教習方旭何霖祥廖澍甘等八員限三日内親身赴部騐到並備帶筆墨以備填冩親供當堂覈封筆跡○鄭州大工合龍後河帥以黄流泛濫時虞漫決句非考究於平日難免貽誤於臨時擬於汴省設局咨調通嫻畫繪測量河工委員學生來豫創辦黄河圖將全河道里形勢高下土性及某處有險工某處易淤沙一切詳細情形繪圖貼說頒發河員平素留覽旣熟遇漲自易搶護其調到委員學生酌子奬叙聞已專摺入奏此亦未雨綢繆之意也○在外公主福晉命婦人等應於初六日在皇太后皇后前行慶賀禮除現在宫内外所有親郡王福晉貝勒貝子公夫人文武大臣命婦俱於是日寅刻乘坐車轎進神武門走東夾道至倉震門降輿入内恭申慶賀皇太后備有筵宴至紅日銜山始由内散出各回邸第聞恭邸福晋醇邸福晋榮壽公主俱進内云○都中紛傳東陵某地方於正月中旬不戒於火焚燒數日夜之久始息然未聞有奏報來京確否未可知也○初六日九點鐘十餘分由奏事處口傳奉旨本日太和殿筵宴着卽停止其入宴　大臣着開賞宴桌欽此旨下後太和殿内及簷卜丹陛各宴桌經官員人役紛紛携取丹陛上宴桌三張已杯盤狼籍不翼而飛管宴員役無從攔阻禀諸光祿寺堂官亦無可如何惟有　其搶宴而已○初八日傳南府優伶曁四喜部之小福孫處穆子三慶部之楊猴子等在長春宫演劇皇上偕御前大臣伯邸克邸慶邸等前　聽劇至三點餘鐘伯邸等始回邸聞各優伶上均賜以喜字小銀錁云 
[欽差出使美日秘國大臣張致美外部文]  
　　爲照會事照得前准貴大臣送到議院所立限禁止華工來美新例本大臣詳加閱核實與光緒六年續約不符查續約第一欵載明如有時大美國查華工前往美國或在各處居住實於美國之利益有所妨碍或於美國内及美國一處地方之平安有所妨碍大清國准大美國可以或爲整理或定人數年數之限並非禁止前往至人數年數總須酌中定限等語第二欵載明已在美國各處華工均聽共往來自便俾得受優待各國最厚之利益等語按約而論顯見華工來美美國祗可或爲整理或定人數年　之限並曾在美國居住之華工往返自便美國均不可以立例限制夫此項華工不特均聽其來往且約欵亦載明均受優待各國最厚之利益似此凡議院立例有干此項華工往來自便之權利者卽與約欵大相違悖矣查新例係續補一千八百八十二年五月六號所准行之例而立其有闗涉來美華工之處不言而喻想貴大臣亦當瞭然也一千八百八十二年之例限禁華工來美以卜年爲期惟新例則係一概禁止並無限期有違光緒六年第一欵查約欵詞義本甚明晰苟以當日立約本意有涉疑似之間請閱議約往來文牘便能明白查前此貴國派使三員到華修定續約該使等名望素孚又付以全權字樣找國政府因深信該使等能將貴國眞情表白毫無疑義該使等與我國修約大臣議約時曾謂本意欲將蒲安臣所立之約略爲更改俾美國有權整理或限制以後來美華工又業經按約寓美之華工美國祇有盡分相待倘遇有紏黨或立例侵犯華工按約應受利益美國政府自應保護等語閱美國一千八百八十一年外交文件錄第一百七十三頁便悉初中國議約大臣不願立華工來美之欵以爲各國交際之道素所未聞迨該使等苦求爲保護國内利益起見我國議約大臣乃詢以設中國允准美國整理或定限華工來美之事議院當立何項之例該使等答云難以逆知但兩大國商議此事爲顧友誼並彼此利益起見各應信義相孚持平辦事倘議院特立專例致有窒礙爲難一俟中國駐華盛頓公使知照美國政府自當盡友誼之誠公允相待等語閱美國一千八百八十一年外交文件錄第一百八十五頁便悉於是我國修約大臣以議院必不立例禁止華工來美遂將此約畫押該使等於成議之餘甚屬滿意其咨會本國文内末段論及我國修約大臣之事有云中國修約大臣旣將各說闡明及俯就我國所請之件實篤於友誼並深信我國我國雖有大權自可整理華人之事仍須善於體察秉公盡道以敦彼此友誼之誠等語閱夫國一千八百八十一年外交文件錄第一百九十八頁便悉今者議院立此新例信義相孚之謂何願貴大臣明察也本年新約互擬再商而議院竟議行此新例新約旣經貴大臣與本大臣簽名卽承上議院議准並增添句語卽寄附中國中國正在核議該約並候貴大臣照復添商之件蓋並未廢約而此例遂卽准行尤見議院不遵一千八百八十年約欵且不踐貴國公使之言也本大臣自蒞任以來　荷貴總统　待以戢睦於我政府但此次批准新例之事實出意表仍不敢謂總統失察也本大臣猶憶前會議新約時貴大臣曾言設議院議例與歴來和約相悖總統定必批駁等語言猶在耳貴大臣當能記憶兹謹援光緒六年之約第四欵所載曁該使等所言備文照會尙望貴大臣奏請貴總統諭飭議院卽將新例有損碍華人之處除却以符續約是爲至要須至照會者右照會外部大臣光緒十四年十二月二十五日 
[臨安弭亂]  
　　杭州府屬之臨安縣地多山僻距縣城五十餘里羅村地方有名坤貞者紏集數百人結連印姓士匪潛約於初八日起事安計戕官據城然後分掠各鄉聞與安徽接壤及湖郡以至江蘇荆宜一帶均有同黨謀爲不軌隠患甚大幸經臨安邑尊先期訪知立卽帶領民壯會同營汛武弁統率額兵壯勇於本月初二日三更時分分爲四隊出城時已夜深人無知者銜枚疾馳於初三日黎明齊到羅村外其時該匪正在歃血聮盟擬赴深山會操一見官　遂列陣出迎直前衝擊官兵分隊夾攻鎗砲齊施該匪以砲火太少不能抵敵始各紛紛潰逃陣傷匪徒一名梟其首級人云是九千歳未知是否又追獲匪徒一名又獲十三歳之探子一名具餘匪類逃散無蹤近口尙在搜查未知有無續獲所獲兩犯帶回縣城初七日縣尊親自訊問據探子供稱姓郎過繼與坤眞爲子人稱坤眞九千歳因稱我爲小千歳有一軍師是和尙法術極大今俱逃去云云惟陣斬之九千歳小千歳指認不確則爲首之坤眞必尙在逃無疑然邑尊弭亂於甫萌其功正自不小當不以匪首未獲反致罹咎也 
[梅里治春]  
　　嘉興恊鄒都戎入都引見已紀報端兹悉都戎須待張恊戎挨班調署始可起程遂榜調入營武舉趙甫廷署王江涇右營千總十三日原任王江涇右營千總楊千戎帶印到禾趙千戎接受後楊千戎卽赴乍浦接署守備印務原任龍守備交缷畢乘舟來禾赴協轅禀到擇定十六日接受都司印務云○嘉興府屬嘉秀兩縣縣考初覆於十三日午後出案示期十四日二覆○　氣晴和暖回花塢小庭蘚色緑上窓紗誦前人　蝶不嫌春色淡隔牆飛去又飛回之句鬢絲禪榻之間不覺詩情微逗矣 
[兵丁無禮]  
　　揚州營兵向來良莠不齊自經牛叅戎徐守戎悉心整頓威德兼施營規始爲之一肅然愍不畏死者仍未必守法奉公也 
 
 

Page 3

 
 
某日江西會館外臺演戲觀者若堵墻適守戎因公經此人山人海寸步難行遂令從者折回纔欲轉身忽覩牆隅烟攤上有身穿紅邉號衣者二人高踞上座顧盼目雄見守戎進退維谷睥睨視之守戎大異意禍必隸他營者洎行近攤前二人佯若不覩詢之乃本營兵丁不覺勃然大怒立飭從人將號衣剥下帶回本營想當嚴懲之以爲炯鑒矣 
[殺子報]  
　　某氏婦裔出大家因事寄居揚州南門街年逾而立膝前一子一女皆在齝齡本月初九日女忽自内倉皇奔出似有人追擊者然門外人見而詢之女且泣且訴曰吾母殺我弟矣聞者以其戲語笑斥之女堅請入觀遂隨之入將及堂前瞥見其子伏於椅上頭顱已被割斷僅有皮肉牽連鮮血淋漓涔涔不已婦則呆坐堂上瞪目無言旁有切菜刀一柄意卽持此以行凶者不禁大駭譁噪而出一時哄動街鄰咸來觀看據聞婦夫現在天津游幕四鄰遂由電傳信囑其速歸尙不識若何辦理也或謂是婦向有瘋疾旋發旋愈又聞其子並非親生觀此益信梨園所演殺子報一折並非空中樓閣矣天下果有王徐氏其人不識爲民上看將何以治之 
[雷電誌異]  
　　楚北木蘭山上有廟宇供奉神佛每年春秋兩季鄉人結伴進香人數多至數萬不遠數百里而至入山時以木刻成山形上塑無數神佛肩負以行會中人執香念佛鳴鑼肩旂或數十人或百餘人爲一起歴年香火最盛爲他處所不及上年廟被火災後經修理已復舊觀今年正月廿五日天大雷電但見靈光繞殿閃爍不散似將燒燃者然諸秃奴無不相顧失色抱頭鼠竄躱入香積廚中不敢喘息惟裝水烟之傭人胆大上殿卽遭雷殛遠近相傳以爲奇事至二月初六日夜雷雨大作雜以氷電次早聞漢陽地方擊壞房屋三處並將闗憲署後圍墻擊倒數丈闗務重地當飭匠役赶修完固又有漢陽洗馬口地方某中偶因出門當被雷火燒壞臂膊幾乎倒地經家人扶掖而歸調養數日精神始能復元自正月杪至二月初五六日天氣燥熱蚊蚋齊飛蟄虫皆出迨初七八等日雷電又作聞電報局之電線被壞數處杆劈線斷兩日不通電信此後雨收雲散初八早氣候頓改北風驟寒似有雨雪之勢初九早見屋瓦上積雪凝輝簷前冰柱下垂如指加以細雨隨洒隨凝樹枝上處處掛冰風動處錚錚有聲如鐵馬焉晚來缸中凝結冰花次晨又降雪粒粒成團何氣候之不正耶 
[花甲添籌]  
　　十二日爲九江總鎭朱春山軍門六秩懸弧令誕同城文武大小各員次第詣轅祝嘏冠裳交錯車馬紛馳其有送壽幛壽儀者軍門一概婉言辭謝清風亮節眞有高出尋常者已 
[卾省官報]  
　　候補巡檢社汝　奉學憲委赴署内收發公文禀知候補府史悠慶奉委於二月初四日大婚禮成朝賀赴萬壽宫糾儀差禀知署漢陽縣鍾禀見知考試文童畢新選荆門直隸州同張洸禀見謝飭知繙譯官筆帖式榮興賞假赴京會試禀見辭候補府韓鑑禀見謝儘先前酌委繁缺一次候補從九吳觀孫禀見奉藩憲委解高錫赴京禀知松滋縣典史蕭炳垣禀見謝飭知二月初五日宜昌川鹽局候補道蔣銘動來省稟到見候補通判恩土禀知捐輸蘇皖賑捐花翎初七日候補府黄仁黼禀知奉委武廟糾儀差暫帶問津輪船候補千總胡乾康禀辭赴揚州初八日本任京山縣張麟定辭回任候補縣竇居恒禀見禀謝儘先補用行知 
[閩垣試事]  
　　閩侯兩縣均於本月初六日考試文童是日兩縣投考者約四千五百人左右閩縣楊大令鴻濓侯官李大令敬於初五日傍晚先晉貢院至三鼓卽出儀門外派吏唱名起點至八點鐘始放砲扁門閩文題思無邪至道之以德次題雖有智慧不如乘勢詩題賦得杏花消息雨聲中得花字侯文題其他可能也次題則不遠秦楚之路詩題賦得道是春風及第花得花字初十日出案十二日覆試閩文題賢于堯經題鳳凰鳴矣於彼高岡詩題賦得雨過江海潮初平得平字侯文題然則曾子何爲食膾炙經題毋雷同詩題賦得二分春色到花朝得春字○考試爲掄才大典原不可視同兒戲近來閩中土習愈趨愈下縣試時竟有閒雜人等及肩挑之流在内售賣飯點搶手亦可朦混而入尤可異者重門初扃未及片晷諸童相率攻毁任意出入且有携卷回家者殊屬不成事體耆老云同治以前尙無此等風氣林太尊慶貽在任時考試極爲嚴肅不獨士習端方且無搶替之弊令人懷念不置然則有表率之責者將向以踵前規而除積弊耶 
[議院重開]  
　　西土欲設聾瞽學塾曾邀中西董事在格致書院會議一切兹於今日下午五點一刻鐘仍在六馬路格致書院聚議所議如何容後再錄 
[口角輕生]  
　　虹口中西書院左近有寗波籍母女兩人僦居在彼前日早上不知爲何事口角其女奔出門外適有小池女卽聳身躍入幸在日間赶卽往救得以不死而衣服則盡濕矣家常口角非有甚不得已之事何致欲以性命相殉耶 
[買孩轇轕]  
　　某甲住居新橋街横弄廿一間頭地方開設烟館頗　度日數日前買得四歳男孩據云是孩之親父領來立有契據給洋十元而去未幾又有某丙前去稱爲孩之叔父纒擾不休甲無奈給以洋四元卽在契上註明昨日午後忽有某婦至烟館稱是孩之親生母欲將孩領回甲以此孩係出洋買來如欲領孩須將洋歸還兩造眇閙不休適巡街捕行經其虚將兩造送入捕房捕頭着將契紙取到閱畢命該婦將丈夫喚到再核 
[捕頭乞假]  
　　前日英捕房麥捕頭送其子赴香港令轉附公司輪船返國所遺差使由副捕頭鉛門權理 
[賭案兩志]  
　　鉛捕頭稱查得裹虹口有歹人聚賭禀奉派差協同前往拘獲曹阿大等五名送案請訊曹供浦東人不敢犯賭錢桂郎供崇明人向當馬夫現在失業並無賭錢之事殷福兒供上海人曾在是處開茶肆現已閉歇閒居無事並不賭錢張金富供寳山人前開茶肆久不賭錢現被華包探錦堂播弄以致被拘是處確有賭塲爲何不去拿捉反將小的拘來大老爺如欲往拘小的願同前往蔡太守飭將曹等一併押候查明實在再行辦理○差役趙錦張福禀稱小的等奉飭協捕往拿赌犯見劉阿和正在摇寳當塲拿獲起出賭具正欲帶回忽有闗阿良向小的等閧閙爲特一併拘來劉供不敢賭錢闗及奚阿永等同供小的等並不賭錢内見拿人　足閒觀致被拘押蔡太守謂劉當塲拿獲豈容狡賴押候盡法嚴懲闗等旣稱並不犯賭姑子從寛交人保出賭具仔候銷毁嘻楊少亭賭規之案牽涉多人幾興大獄懲究甫經一月而賭徒已敢明目張膽聚衆賭錢然則滬上賭風尙能淨絶乎是非嚴以懲之不爲功 
[竊案彚登]  
　　法包探王榮培在老北門外大街見有一人手持衣包扣住盤問言語支吾搜其身畔有押票二十餘張據供浦東人家住高橋鎭衣服等物在高橋竊得當經該包探送入捕房捕頭着押候解案○法包探李雲發緝得偷竊絨布洋傘之東洋車夫某甲據供絨布係去年十一月間有人遺忘在車上押得錢八百文在西馬路某烟館吸烟有某姓家更夫將押票取去並無洋傘昨晨經備捕頭研問又稱物是堂兄所竊捕頭着押候解案○某西人昨被小竊偷去銅罐一個知覺尙早富卽赶上將人贜獲住送入捕房候訊○天寳客棧被賊竊去錫燭千報捕後由捕頭飭法包探在法馬路泰豐客棧中獲到甲乙兩賊押候解訊 
[上海縣署瑣案]  
　　蔣陳氏者家住滬城張家弄口澣衣縫紝藉十指以作饔飱前晚偶與骨角匠秦阿春作桑中之約不隄防銅近趙阿德突然而至扭住痛毆秦謂捉奸自有本夫爾何人斯竟致插身多事卽以致互相爭鬥各奮老拳趙擊以銼刀宛如博浪錐之中副　傷及該氏頭臂遂扭至巡防總局控訴緣由總巡馮蓮士直刺略詰情形飭局勇及地甲一併送請縣署訊辦裴邑尊着分别管押候訊○海運局以余燮亭 
 
 

Page 4

 
 
虧短漕糧送縣請究前晚裴邑尊升堂研詰余稱小的籍隸無錫粮米係親戚吳瑞卿所承攬小的惟爲之喪助旣經虧短卽已信致經辦之奚恊昌米行令其補繳邑尊飭還押所着赶緊將虧短米石如數繳清如延嚴比○曹何氏控長姪媳殷物爭產一案曾紀報章前日何氏訴稱業經親族理明叩求銷案裴邑尊允之諭令具結呈案 
[英界公堂瑣案]  
　　寍波人董金才訴稱妻子謝氏不守備道潛與王阿生犯姦小的得知卽約同張阿來往捉王阿生色胆如天竟敢操刃行兇傷及右手因報捕一併拘案請懲張供稱小的受傷無甚緊要謝氏供稱小婦人與董私識並非夫婦邇來董不顧家用故與舊識之王阿生往來王供小的素與該氏相識實不知其有丈夫更不敢操刃行兇傷張之手蔡太守判笞王一百五十板該氏掌頰百下交董領回管束噫犯姦何等事也而敢在訟庭之上直任不辭滬北淫風誠何異桑間濮上乎僅予笞責猶屬便宜已○女傭王氏訴稱小婦人在妓女王秀林處爲傭昨夜張阿坤偕三友到來囑喚消夜酒菜飲至沈醉不給分文向之索資反被將妓毆擊并毁碗盞約值洋銀一元餘由捕拘案請究張供小的係縫工醉中閙事尙乞施恩蔡太守判罰洋四元以一元賠毁物三元充醫院經費○毛王氏訴稱曾荐同鄉人顧金壽爲堂倌後卽辭　今來强偕洋銀爭閙之餘由捕拘案顧供小的之妹被伊售人小的心不能甘因與理論該氏稱小婦人前被伊誣控經售婦人蒙解送元和縣訊明矣蔡太守以前案早經斷結豈容一再纒擾着交人保出具不再尋衅切結如無人保押候遞回原籍 
[鉅欵助賑]  
　　安乃一生之適壽乃一世之福春乃一年之　尋繹其義人爭羨之今有樂安氏善士助賑洋四百元益壽堂善士助洋三百元長春室善士助洋三百元計合英洋一千元由蔚豐厚號來委　奉天瘠區濟困扶危不禁傾資而出循名核實何難如願以償用特併列報章以供觀感[  上海北巿絲業會館籌賑公所愚弟少欽施善昌謹誌]  
[畫扇助賑]  
　　前由春華祥茶棧交到馮培之太守由江西寄來扇面十七頁已繪就人物花卉爲太守之如夫人及閨中女公子手筆娟秀工緻深得實父六如筆意因念奉豫蘇皖災荒慨然移助屬爲售價充賑左氏清芬蘭閨妙墨更宏善念福慧雙修合先登報鳴謝並誌欽佩三馬路與昌協賑公所竹坪陳煦元謹識 
[治喉症方]  
　　頓覺儈名醫也有治喉方兩種頗靈騐請登報章以廣流傳吹喉散　一切喉証態胆一分牛黄一分飛硃砂一分上天泥一分元明粉二錢白硼砂二錢燈　灰一分青果核炭一分共爲極細末不時吹之○㗋証服方是喉症皆宜服桔梗八錢炙草四錢半子炒研二錢連翹去心二錢蘇薄荷一錢五分江夏氏錄 
[浙省撫轅抄]  
　　二月初一日楊道洽禀知厘捐局委嚴東闗鹽厘局禀謝主簿李成綺由京騐看來省禀到縣丞余純溎禀知藩司委署仁和縣丞並銷武林門外冬防差叩謝○初二日同知莊淦由寗回省禀到銷洋廣局差准補山陰縣丞許之鼎禀知奉藩司飭知赴任叩謝○初三日仁和縣丞汪禀知交缷余禀知受事候補府照磨趙長保禀知厘捐局委蟹浦厘局差叩謝○初四日陳廷杰禀知藩司委署中防同知禀安叩謝府稅課大使傅壽彝由京騐看來省禀到○初五日宗得福由蕭山審案回省○初六日候補府經歷于肅家交缷嘉　統領文案回省禀到○初七日桐鄉縣束允泰專丁來省禀奉　司飭知調補錢塘縣缺禀謝 
[江督轅門抄]  
　　二月初七日署秦興縣馬光勛辭並謝題補沛縣○初八日調補江寗縣丞甘謝委○初九日知府石作楨奉撫憲札飭分寗○初十日候補道郭禀知起服知縣趙從鼎奉飭分寗○十一日四川候補道劉麒祥見○十二日委署江寗城守恊楊文彪到謝委○十三日揀選縣謝霖辭赴都 
[蘇省撫轅抄]  
　　十三日新分户部主政李振錡安徽人有籍來赴都候補府周蓮禀銷會辦泰伯廟祭品差正任按司獄胡崇本禀知奉委接辦東路三叚巡查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　候補同知賈榮臣禀謝拔委知縣行知從九萬華祝起服來江候補副將王國權委帶保安軍補用縣陸垣委隨朱道盤查集成質鋪架本麻瑶委隨繆道盤查義成質鋪架本永豐縣鄧宣猷請假回省就醫以卽用縣陳熙敬署理管帶江軍水師前營徐世廣由巿　後營郭子奇由樟樹中營王耀亮由峽江右營傅成龍由三曲灘左營應起鳳由泰和俱來省禀到准補南昌城守營守備潘玉桂准補九江城守營守備熊鍾秀均飭赴新任著浮梁營都司尹光前署事期滿以右營候補都司蔡廷甲署理臨川縣劉瑞礽禀到補用府李維翰禀謝起服部文行知同知龍照鱗由黄江緝私卡解私鹽來省羅逹俊委辦萍鄉緝私卡叅將吉勒通阿禀辭往景德鎭 
[學易草堂主人葉粹之兄以其元配陸孺人逝世悼賦截句三首音節凄楚卽和原韻以慰之錄請教正]  
　　作合良緣錫自天不堪卒讀悼亡篇情辭悱惻擾綿甚此意應能慰九泉○人生修短縱無常襁褓寗馨豈遽殤喪子喪明賢者過深閨那不病膏肓○井臼親操强自支身心交瘁便難醫百年幻夢原如寄赢得賢聲戚里知[  東觀橋漁隠甫待删草]  
[上海北巿絲業會舘籌賑公所施少欽經收河南皖北奉直揚鎭江陰賑捐二月初六至初九日第二千零十六至十九次清單]  
　　英君善士由慎和泰李光琴兄交來洋一百廿五元羅店同興潘守經書士募遵慕記一百元欽使英法隨員汪子久太守由長源泰謝均亭兄交來英金十磅計規元四十七兩二錢九分洽昌典衆友求保平安由劉貫記來洋廿元聚星堂禮　病愈完愿廿元朱梓記壽筵　移助十元仁和久安長樂主人還愿十元青浦源康典無名氏十元無名氏求痧子速愈七元朱涇姚笠亭爲妻病漸愈完愿再求速痊續助六元豈山王鐘奏保路上平安六元新勝福緣善慶六元内銅洋一元吳淞永吉莊易安居士祈種花平安洋四元安慶安廬道署王家俊求庶母頭眩速愈二元又爲女旋姑求氣血調和二元戴全壽二元松江恊和祥十遺一元　角俞姓求母病愈一元王水氏病愈愿由孩菊畦兄來一元又爲次子種花求諸事安吉合家平順一元李趙氏求病愈四角李蓉汀四角甬江陳勤甫銅洋六元○安亭恆泰典陸小亷募葉永森張甡泰義盛恊桑萬昌談生生陸恆秦六户各洋二角吳源盛恆春堂祥記紫陽山房侍記葉永和五户各一角共十一户各洋一元七角以上初六日○嘉郡源泰提莊曹維錦善士保平安洋五十元黄遲彰求病速愈三十元洪姓十元劉芳吉由恊源莊來十元蕪湖餘慶氏由汪紫書兄來八元乍浦曹恆大木行吳慶善完愿五元又募銅洋廿元蘇州隠名氏再求陔倉速愈洋五元叚朝端募第十四批補毛一元另募繼募堂五元漢口丁義善求病愈五元内銅洋一元内省齋洋四元廣東鄭乘增求病卽愈四元無名氏完愿二元范文彬求人口平安二元青浦源康典無名氏二元安省熊公舘募吳杏生女史爲嫂吳陳氏百日資冥福本洋二元泰源莊募樹德堂减敬愛堂顧希顔堂三户各英洋一元又無名氏二元許嘉得彩提助一元雲間知足主人募仁和太原武林郭各一元杭省蔡瀛渣求文每捷保合家至親平安一元徐柳橋五角劉隸潤筆二角以上初七日○望潮山人洋一百元隠名氏求父病速病由陳子芹兄交來一百元蘇州惲叔來求病速愈三十元陳棟求病速愈廿元夾石悟因氏募孫春榮三元姑蘇震記號程乾甫祈春季生意順遂三元羅店求安氏募隠名氏三元銅洋一元蘇州詒穀堂楊陳氏求病愈身安楊翠記求母病卽愈各洋二元楊某記求母病卽愈身健一元蘇州陳厚烜祀先錫箔灰售去一元求合家平安一元○松江虞山舊主募周又新七角閔懷榮五角浙紹麟祉堂四角種花兒余兆寗金嘉坤三户各三角馮麗生傅炳南顧硯記三户各二角嚴榮生心不從愿各一角共十一户合洋二元三角對開二元○江右并雪生二角陳宛書七角包鳳庭五角南屏和尙蕭湘書屋留榮三户各二角繹思堂沈惶惶氏各光洋一元崇德堂爛板本洋一元雲軒氏雲衢道人各爛板洋一元陶孝先小洋三角共十二户合光洋二元三角爛板五元以上初八日○平江陶天佑平安洋十元曹覺先爲子出痧平安完愿由曹源來十元鎭邑樹德堂陳求弟病速愈由乍浦寄來十元又慈邑思永堂翁五元章柳泉自東洋歸里求病速愈由德興隆來九元鎭海戴慈谿錢求足疾速愈由仁濟堂來各五元三省堂二元江灣澄懷書屋求家宅平安一元杭省一妻樓主人銅洋十四元潘篤行堂求母病愈銅洋一元○恊成乾號來徐州衛署范募蔣印斗錢一百文　文波劉文田　大經陳錫年從志誠周大學張我亭七户各五十文張灜濱六十文蔣傳業仇心善仇存厚三户各四十文李克壽三十四文彭玉德張景詩賈家泰三户各三十文劉學文陳二魁仇榮心三户各廿文范范金聲張傳保郭鳳林三户各十文田登科六文共廿三户合錢八百五十文以上初九日 
[上海四馬路文報局内恊賑公所經收賑捐二月上旬清單]  
　　初一至初十日止○福州電局交來馬尾電局募馮紹基黄顯章龎銘世楊復震四户各爐坯洋一元蕪湖招商局募延禧堂培元堂二户各洋二元袁伯欽兄來樹德堂洋十元無錫知仁莊來無名氏銀鐲一雙計原平三兩一錢九分本埠無名善士銅洋廿一元仙女鎭王陶菴募來求平順遂人二十元無名小洋兩角本埠延康莊來張氏移先考晴川張公六十冥壽念經費助洋二十元本埠寳和莊來蘇省醬業公所潘仲溪先生募第三十九批賑欵張保素求丁財兩旺洋十元汪蟠生四元無名求合宅平安洋三元陳張氏求病愈錢三伯六十補不足錢六百七十實收洋十八元本埠天順祥交到京都全芸軒翁募丁氏有心氏兩户各銀十兩京兆氏五兩實收作規元廿五兩八錢漂陽學署楊宗濟節省酒費六元武陽保嬰局募汪云方日省堂三元孝東鄉七都二圖洋兩元世承堂主人求合家平安吳作善楊姓不名孫四户各二元通江鄉十一都二圖洋二元又十都三四圖二户各一元又六圖乙洋錢三伯文循理鄉三十四都五圖樊會法高登六邵海洪邵順寳周興大耀良黄喜榮劉海榮高金佩景興大柳記祖罷海　書繼榮孝昌開二開三馬記高登科十九户各錢乙百文樊記寳傳甫張步堂任方和金華融松丁德茂周兆貴洪明合蔡海寳九户各錢一百四十道明錢二伯八十高增中孫順興兩户各錢三伯洪元蔣福其龍大邱虎郎顧錫榮五户各錢二伯大有鄉三十乙都七圖手王維富義明金懿德三户各五角允敦三伯清元祥發中式徐興元　　玉王才恭許魁二史正明陳德敦等共錢一千七百文以上統共實收洋廿六元錢四伯四十八文○本旬共收規元廿五兩八錢洋一伯零四元二角計元七十六兩六分六厘爐洋四元計元二兩七錢二分銅洋　一元鎔見元三兩零六分六厘原平手鐲三兩一錢九分售見規　二兩一錢九分錢四伯四十八文作元三錢另九厘○六項共合規元一百十兩零一錢五分一厘○○連前共收規元四十三萬一千六伯三十六兩七錢九分二厘○前共解過規銀四十三萬一千四伯九十兩另七錢七分一厘○　存沬解規元一伯四十六兩零五分一厘合併申明 
 
 

Page 10

 
 
[上海可順陳春記在四馬路經奉省火災恊賑公所自二月十一日起至十四日止第五拾一次收捐清單]  
　　慶記善士洋一百元德錩洋廣貨寳號因遷春江里承各同行及諸相好賀禮折酒助賑洋四十元楊虞生十元培德堂三元百勉氏五元筆耕主人三元鼎昌號來聮芬居馬四知堂楊二户各洋七元陞源紙號四元季受之翁募慎行堂吳洋二元王　之三元熱心子求平安二元無名一元問心書房二元培風書房三元怡和堂汪乙洋○源潭厘金局楊君來向李氏求保兒子無病易養成人一元長沙楊喜寳求保易養成人無災無悔年節利巿三倍二元○滬報舘繙譯處來麗則内史祈堂上安康並免己悔洋一元杏孫女史求免灾悔一元鐘元成懷仁堂養源堂森盛恆四户各一洋姚荷卿五角補云四角補拙三角補羅三角葛　鴻一元陳杏江五伯十壽萱室嘉樹軒芹香齋保怡堂四户各洋五角仲記洋乙元吉泰和震記恆記燮記汪子記應楚記應楚材六户各洋五角何選臣無名何藴奇　厚堂福　何賢官六户各錢二百不書名主人無名隠名何厚曾碧月山房何子登何益曾何子鴻楊氏九户各錢一百以上十五户共合洋二元○毛小彭四伯彭文在馬老太彭季常彭慎旛四户各二伯趙庶生葉馬各錢一百以上七户合洋一元錢三百廿○書畫售賑洋二角○以上共收洋二伯十三元七角錢八伯三十文奉省恊賑公所同人謹啓二月十六日 
 
 
 

Page 11

 
 
[光緒十五年二月初六日京報全錄]  
　　宫門抄○發抄硃批四道○川督劉奏報鄭捐第九次收數摺○又奏川省未中老生循例具奏摺○陜督譚奏揀署要缺同知摺○貴撫演奏遊擊缺仍請以都司升補片○江蘇學政王奏報交缷　期摺○湖南學政張奏報接印日期摺○順天府潘等奏叅不職各員摺○又奏飭訊革生片○護漕督徐奏報交缷日期摺○二月初六日工部鴻臚寺廂白旗值日無引見○額中堂等謝加級恩○奕枤謝授副憲恩○山西布政使豫山請訓○陜西按察使唐樹楠請訓○禮部奏派捧詔之大臣派出額中堂○召見軍機豫山唐樹楠○發抄張之洞奏請將高州等屬歳科併考奉硃批着照所請禮部知道欽此○又記名總兵侯勉忠借補欽州營叅將奉硃批兵部議奏欽此○又請將捕盜出力之都司武永泰以遊擊儘先補用奉硃批兵部議奏欽此○又請以千總趙邦慶補恩隆營守備奉硃批兵部議奏欽此○○頭品頂戴四川總督臣劉秉璋跪奏爲遵將鄭工新例九次收捐銀數造册請奬恭摺仰祈聖鑒事竊查鄭工新例前於光緒十三年十二月初二日開局起已將初次至八次收捐銀數曁各捐生姓名年貌籍貫三代分起造具清册先後奏咨在案兹據布政使崧蕃詳稱自光緒十四年八月二十一日起至九月二十日止屆滿一月共收實官四名職銜十七名貢生十名監生二十九名武監生二名實收庫平色銀五千五百八十一兩二錢户部飯食銀八十三兩七錢一分八厘照費銀十二兩四錢國子監飯食銀四十一兩照費銀八兩二錢除將收捐銀兩專欵存儲聽候指撥並將部監飯照銀兩封固存庫遇有便員搭解外所有九次鄭工捐欵造具各捐生年貌籍貫三代清册詳請奏咨前來臣覆查此次收捐銀數核與鄭工新例相符合無仰懇天恩勅部迅予核議給奬頒發執照來川以便給發用昭激勸除將副實收清册分咨部監外所有鄭工新例九次收捐緣由謹恭摺具陳伏乞皇上聖鑒訓示謹奏奉硃批該部議奏欽此○○頭品頂戴四川總督臣劉秉璋跪奏爲查明戊子科鄉試未中年老諸生循例開單恭摺仰祈聖鑒事竊照鄉試未中年老諸生例准查明年歳具奏前准禮部咨嗣後老生恩賞比照捐納貢監已滿十科之例量爲變通必須入學年分查係三科以前者准入單具奏其有甫經入學並入學在三科以内者雖年例已符概不准開列以杜浮冒而昭核實等因通行遵照在案本年四川省舉行戊子科鄉試有應試年老諸生凡年未合例及入學在三科以内者均照章扣除惟查有江北等廳州縣恩副榜周惠嘉等九名俱各三塲完竣未經取中調閱原卷文理均尙通明經學政臣核對入學册籍年歳合例並與新章相符據布政使崧蕃開單詳請具奏前來臣查周惠嘉等幸際熙時欣逢盛典青氈勵志均深峨術之功皓首窮經吏奮鵬程之路旣耄年而勤學隨多士以觀光洵爲盛世祥徵寔本作人雅化已符年例宜沐恩施除造册咨送禮部外理合繕具清單呈恭御覽伏乞皇太后皇上聖鑒敕部核覆施行謹奏奉硃批禮部議奏單併發欽此○○頭品頂戴陜甘總督臣譚鍾麟跪奏爲揀員請署要缺同知以裨地方恭摺仰祈聖鑒事竊據藩臬兩司詳稱甘肅甯靈撫民同知易華琛告請終養所遺係繁疲難三項要缺例應由外揀補前奉部章甘肅升調補缺變通辦理試用人員無論正佐各官如遇要缺一併准其請補等語今甯靈撫民同知員缺查有分發甘肅試用同知郭昌猷年五十一歳湖南湘陰縣人由監生遵例報捐同知指分甘肅試用光緒三年六月騐放到省委署甯靈同知於闗外在事出力案内保加知府銜查該員郭昌猷樸實老成留心吏治在甘有年於該處風士民情最爲熟悉以之試署甯靈同知實堪勝任人地亦極相宜會詳請奏前來臣查郭昌猷老成穏練任事實心仰懇天恩俯准以該員請署寗靈同知如蒙俞允銜缺相當毋庸送部引見仍俟試署期滿如果稱職另請實授除該員履歴另咨送部外謹繕摺具陳伏乞皇太后皇上聖鑒訓示謹奏奉硃批吏部議奏欽此○○潘霨片再查水城營遊擊楊勝雲病故遺缺經臣前以安義鎭標右營都司董繼平擬請陞補接准部覆係題補第一輪第三缺應用揀發人員所請以都司董繼平陞補輪用揀發班次核與輪缺章程不符應毋庸議等因自應照章揀員請補以符定制惟查黔省現無揀發遊擊應請仍以應升人員抵補查前擬補之安義鎭標右營都司董繼平熟悉營制奮勉有爲請補此缺洵屬人地相宜堪以勝任合無仰懇天恩俯准將水城營遊擊員缺仍以安義鎭標右營都司董繼平升補實於營伍有裨如蒙俞允俟接准部覆卽行給咨送部引見除該員履歴前已咨部外謹會同雲貴總督臣岑毓英貴州提督臣羅孝連合詞附片具奏伏乞聖鑒訓示謹奏奉硃批兵部議奏欽此○○國子監祭酒江蘇學政臣王先謙跪奏爲恭報微臣交缷日期仰祈聖鑒事竊臣於九月十三日奏請於缷事後懇恩賞假回籍修墓十月初十遞回原摺奉硃批賞假兩個月欽此兹新任學臣楊頤行抵江陰駐署臣於十月二十五日將江蘇學政闗防文卷等件委員齎交祗領訖臣卽於是日缷事啓程回籍所有微臣交缷日期謹繕摺具陳伏乞皇上聖鑒謹奏奉硃批知道了欽此○○新任湖南學政翰林院編修臣張亨嘉跪奏爲恭報微臣接印任事日期叩謝天恩仰祈聖鑒事竊臣蒙恩簡放湖南學政九月初七日跪聆聖訓後隨卽束裝就道馳抵湖南省城十一月初九日准前任學政臣陸寳忠委員齎送闗防書籍文卷前來臣恭設香案望闕叩頭祗領任事伏念學政一官以培植人才爲專職楚南理學啓自宋儒氣節功名洎於今而益盛後進譽髦亦咸知敦崇樸學如臣　昧懼無以資表率而廣陶成惟有恪遵聖訓簡拔眞材救時文之敝必以講求根抵爲先求致用之才必以通知古今爲急務使經術昌明俊乂輩出冀仰副聖主作育人才之至意所有微臣感激下忱並接印任事日期除恭疏題報外謹繕摺叩謝天恩再臣經過直隸河南湖北地方年谷順成渡黄後距鄭工不遠民情亦甚安謐堪以仰慰宸厪合併附陳伏乞皇上聖鑒謹奏奉硃批知道了欽此○○臣潘祖蔭臣高萬鵬跪奏爲特叅不能稱職各員請旨分别開缺另補斥革恭摺具陳仰祈聖鑒事竊維整頓吏治要在隨時考察分别舉劾期於地方有裨所有屬才能出衆之員業經臣等荐舉請旨嘉奬欽遵在案兹復查有不能稱職者自應據實叅劾以肅吏治查現任三河縣知縣劉兆璋才欠開展遇事退縮永清縣近年屢出重案差玩民刁亟需明幹之員方能治理現任知縣丁予懃性頗魯鈍於此缺人地不宜又宛平縣龎各莊巡檢黄從周嗜好甚深性情浮躁均未便稍事姑容致滋貽誤相應請旨將三河縣知縣劉兆璋永清縣知縣丁予懃均開缺另行酌補宛平縣龎各莊巡檢黄從周卽行革職以儆効尤而重地方臣等爲整頓吏治起見理合據實奏陳伏乞皇太后皇上聖鑒訓示謹奏奉旨已錄○○順天府片再查武清縣已革武生楊雲鵬覇種官圈餘地希圖據爲已有纒訟數年經内務府派員會同地方官查勘明確另派莊頭飭令楊雲鵬兌交地畝乃楊雲鵬違抗不遵屢在直隸總督及都察院牽控順天府官屬及内務府委員肆口砌聳藉以延案兹據武清縣知縣禀稱楊雲鵬在押仍不服訊輒復尋死拚命意在挾制取保遠颺以免交地請批辦理等情自應仍行追地科罪以儆刁玩惟該革生旣屢控順天府内務府官屬未便提京訊辦致有藉口相應請旨將此案飭交直隸總督飭臬司提案嚴行訊究以期折服而重官地理合附片奏陳伏乞聖鑒謹奏奉旨已錄○○護理漕運總督布政使銜淮揚海道臣徐文逹跪奏爲恭報微臣交缷日期仰祈聖鑒事竊臣欽奉恩命護理漕運總督於光緒十四年十月十六日接印將應辦事宜認眞經理經均隨時具奏在案現在新任漕臣李瀚章行抵清江臣謹於十一月二十二日將欽頒漕運總督闗防及王命旗牌一切文卷派員敬謹齎交接收任事臣接奉督臣撫臣札飭卽於是日回淮揚　道本任所有交缷護理漕運總督印務日期理合繕摺具陳伏乞皇太后皇上聖鑒謹奏奉硃批知道了欽此 
 
 

Page 12

 
 
[光緒十五年二月初七日京報全錄]  
　　宫門抄○諭旨六道錄前○發抄硃批五道○湖南撫王奏訊結京控案摺○貴撫潘奏黔省未中老生循例具奏摺○陜督譚奏揀補要缺副將摺○貴撫潘奏報鄭捐第五次名數銀數摺○陜督譚奏委署知縣等片○貴撫潘奏調署知縣缺片○二月初七日内務府國子監廂紅旗值日無引見○麟公守護東陵請訓○豐烈謝開復處分恩○奎潤請假五日○嵩山李培元各請假十日○掌儀司奏十一日祭奉先殿　貝勒行禮○召見軍機許應驗曾紀澤麟公○發抄劉錦棠奏直牧陳名鈺請開缺以道員仍留新疆叙補奉硃批吏部議奏欽此○又記名提督田九福等原保叅將改以副將補用奉硃批兵部議奏欽此○倪文蔚奏新蔡令吳文萃呈請改教奉硃批着照所請吏部知道欽此○又官錢局繳還本銀奉硃批户部知道欽此○又新選扶溝令熊燦等留省學習奉硃批吏部知道欽此○○湖南巡撫臣王文韶跪奏爲訊明京控情詞照例擬結恭摺仰祈聖鑒事竊照湖南芷江縣已革監生李茂薫以賄囑誣扳等詞赴京具控楊榮光等一案經都察院於光緒十三年七月二十四日具奏奉旨此案着交卡寳第督同臬司親提人證卷宗秉公研訊確情按律定擬具奏原告已革監生李茂薫該部照例解往備質欽此咨行遵照並將原告李茂薫遞解到湘行司委提人卷來省審辦因提到需時咨部展限在案兹據臬司豫山提齊人卷訊明議擬具詳前來臣覆加查核緣李茂薫卽李茂勳與楊榮光均籍隸芷江縣素相認識先是光緒十二年五月初十日　州府考試芷江縣文童擇其文理通順者錄取五百名於十三日出榜曉示凡與考諸童均往觀看有楊春培龍鶴齡因見榜内無名心不甘服各自起意紏衆罷考希圖挾制補錄當卽倡言去取不公須向禮書索閱原卷維時李茂薰之胞弟李敷華名次取錄最後正抱不平當以必須發出試卷之言在旁慫恿楊春培等遂紏集未取童生一百餘人擁入考棚推翻公案打毁什物並拾石擲傷知府鄧天符經署芷江縣知縣余良棟曁在城文武員弁各帶兵役起至將楊春培等拿獲禀奉升任撫臣卡寳第批司移會辰永沅靖道何樞帶同分道差遣之候補通判張鴻壽馳往督同府縣續獲龍鶴齡等審明情節照例將爲首之楊春培龍鶴齡先行正法臬示爲從之黄昌菊等分别擬絞擬流解司勘轉因李敷華避匿不到據李茂薫禀係其族人在籍雲南候補通判李昌煊主使遠颺歸入正案奏奉諭旨卽行革職並以李敷華之兄附生李敷榮監生李茂薫不能禁約其弟以致釀成巨案比例擬杖均斥革衣頂所得杖罪免其發落接准部覆嗣經由縣拿獲李敷華到案供認前情不諱審依直省刁民藉事罷考擅自聚衆至四五十人閧堂塞署逞兇毆官從犯絞監候例上量减一等擬杖一百流三千里飭司覆審無異詳請具奏亦准部覆在案李茂薫因伊弟李敷華問擬流罪起意京控希圖代爲擺脫而又無可藉口憶及楊榮光本生父楊芳曾充早役其子楊同文於張鴻壽前代理芷江縣任内朦混應試被李敷華訐告扣除遂揑楊榮光挾嫌賄商張鴻壽謀坐重罪刑逼首犯楊春培誣扳並添砌縣差張潘等抄擄姦淫等情自作呈詞進京赴都察院具控訊供具奏奉旨交審將李茂薫咨解回湘飭司委提人卷審辦因提到需時詳咨展限一面由司咨行辰沅道飭令張鴻壽來省聽候查辦並委署乾州廳同知諸福應馳往芷江會同現任該縣陳建常就地訪查據該處團保及李姓户族李茂蓉等僉稱差役張藩等前次在鄉並未聞有抄擄姦淫之事取具供結並將人證卷宗申解到司該司親提研訊以李敷華如未慫恿閙考何以一經到官立卽輸服成招迭經勘審並不自行申訴縣差張藩等如果藉端騷擾何以團鄰户族均無聞見李茂薫理竭詞窮無可置辯俯首悔悟具結懇求完案應卽議結以省拖累查律載獄囚已招伏罪本無寃枉囚之親屬妄訴者减囚罪三等罪止杖一百等語此案已革監生李茂薫卽李茂勳因胞弟李敷華聽聞楊春培等倡言罷考在旁慫恿照例量减擬流並無寃枉該犯輙敢揑詞京控希圖代爲擺脫自應按律問擬李茂薫除越訴輕罪不議外合依獄囚已招伏罪本無寃枉而囚之親屬妄訴者减囚罪三等罪止杖一百律杖一百折責發落李敷華不知京控情由應卽解配安置候補通判張鴻壽並未刑逼誣扳楊榮光亦無挾嫌賄囑情事均毋庸議除將全案供招咨部查核外所有審明定擬緣由理合恭摺具奏伏乞皇太后皇上聖鑒勅部核覆施行謹奏奉硃批刑部議奏欽此○○貴州巡撫臣潘霨跪奏爲查明黔省鄉試未中年老諸生循例恭摺具奏仰祈聖鑒事竊照鄉試年老諸生三塲完竣未經中式者例准查明年歳籲懇恩施賞給舉人副榜本年舉行戊子正科文闈鄉試查有八十以上附生孫永燮一名七十以上附生田休徵一名皆踴躍觀光三塲完竣未經中式臣調閱各該生原卷文理尙稱明順經學臣楊文瑩核對入學册籍年歳相符由布政使史念祖開單詳請具奏前來臣查該生等青年力學皓首窮經久搴芹藻清芬渥被菁莪化育未懈研求於芸案屢嘗艱苦於棘闈健辭鳩杖之扶鬚眉甚偉雅詠鹿鳴之奏志願終違洵耆宿之無漸宜隆施之下逮相應籲求恩命光寵儒林共沐褒榮同霑聖澤除册咨送禮部外理合恭摺具奏並繕各該生姓名年歳清單敬呈御覽伏乞皇太后皇上聖鑒勅部核覆施行謹奏奉硃批禮部議奏單併發欽此○○頭品頂戴陜甘總督臣譚鍾麟跪奏爲揀員借補副將要缺以裨營伍恭摺仰祈聖鑒事竊照肅州鎭屬金塔協副將歐陽華坤病故業經奏明開缺在案所遺金塔協副將員缺地處邉徼巡防撫綏均闗緊要查有花翎補用提督劉仁和前在莊浪協副將任内丁憂服滿起復十三年六月初五日經兵部帶領引見欽奉硃筆着發往甘肅原省差委欽此於十三年九月十一日到省十四年五月委署永昌協副將該員營務曉暢勇敢有爲前任莊浪協副將辦理地方事宜一切悉臻妥善以之借補斯缺洵堪勝任合無仰懇天恩俯念員缺緊要准以劉仁和借補金塔協副將以期得力該員係曾任實缺服滿引見奉旨發往原省人員毋庸再行送部引見所有請補金塔協副將緣由謹會同甘肅提督臣周逹武合詞恭摺具陳伏乞皇太后皇上聖鑒訓示謹奏奉硃批兵部議奏欽此○○貴州巡撫臣潘霨跪奏爲黔省鄭工新捐謹將五次收捐名數銀數恭摺仰祈聖鑒事竊查户部議奏豫省河工需欵緊急請開鄭工捐例一摺光緒十三年九月二十八日奉旨依議欽此咨行到黔當卽檄行藩司遵辦業將初二三四各次收捐緣由奏報在案兹據藩司史念祖詳稱自光緒十四年七月初一日起至八月底止作爲五次計收捐貢生九名監生十九名從九品職銜六名均照奏定减成章程交納五成實銀一千八百七十八兩又收捐實官二名交納六成寔銀一千六百五兩八錢又三次案内高振鏞專咨改奬補交銀一百一十九兩四錢共交納實銀三千六百三兩二錢又藩司填給各捐生實收彚送清册詳請奏咨前來臣覆核無異合無仰懇天恩俯准給奬以昭激勸除册咨部外謹恭摺具陳伏乞皇太后皇上聖鑒勅部核覆施行謹奏奉硃批該部議奏欽此○○譚鍾麟片再環縣知縣劉啓奎丁憂遺缺查有補用知縣劉子銑堪以委署丹喝爾同知張暉暘調省遺缺查有候補班前先卽補同知歐陽樂德堪以委署據藩臬兩司會詳前來除檄飭分别給委外理合附片陳明伏乞聖鑒謹奏奉硃批吏部知道欽此○○潘霨片再署威寗州知州鄧良成撤省遺缺查有龍里縣知縣何宗輪勤幹有爲堪以調署又遵義縣知縣李兆梅撤省察看遺缺查有貴筑縣知縣崇俊謹慎詳明堪以調署所遺貴筑縣缺查有安平縣知縣吳成熙才識明通堪以調署所遺安平縣缺查有新選綏陽縣知縣林興文樸誠謹飭堪以調署據藩司史念祖署臬司黄元善會詳前來除檄飭遵照外謹會同雲貴總督臣岑毓英合詞附片陳明伏乞聖鑒謹奏奉硃批吏部知道欽此 
 
