# 1934 - 30 - 4908547

 

Page 1

 
 
[辭年小啓] [  申報館主人拜手]  
　　黄羊祀灶歲景將闌本館循照向章自本月二十八日起暫停出報至新正初四日起依舊刊行轉瞬柏子香清桃符彩煥當再抽牋紀事藉獻蕪詞也肅此布陳伏維雅鑒 
[石印五彩衆神圖發售] [  申昌書畫室啓]  
　　時逢餞臘節届近年無論居家店鋪皆須祀神此亦風俗之使然有倩畫師繪成圖幅者則工費較貴苦於不能皆備本店因倩妙手繪成用五彩石印顔色鮮明價亦甚亷裱成每軸售洋一元六角賜顧者請移玉三馬路申昌書室發兑可也 
[丙申年上海市面大槪情形論]  
　　處今日之時勢而尚以商務爲不足重是自敗之道也談今日之時務而尙以商務爲不必知是迂闊之士也泰西各國首重商務不遠數千萬里來我中國奪我利權幾幾乎以商困我矣若再不講求商務恐受困將無已時然欲思商務之整頓必先知市面之盛衰欲知市面之盛衰必先知貨物之盈虧消長若者多産若者歉收若者滯銷若者銷暢夫而後可與觀市面可與談商務然貨物各處不同市面亦各處不一苟不統觀夫貨物星聚之區與商賈雲蒸之處則何以知百貨之多寡市面之盛衰上海雖濱海之一隅而自五大洲通商以後爲二十二行省之中首屈一指無論大江上下南北重洋以及内地市鎭皆視上海如高屋之建瓴卽外洋之貨出口進口亦以上海爲樞紐然則上海市面之有關大局者顧不重哉去歲中日議和之後所謂物極必返市面日有起色各貨皆有增無减各業皆有盈無絀非但遠勝於前年卽較之前數年亦有過之無不及所以今歲各業無不振作精神踴躍爭先以爲今歲之市面卽不能勝去年亦當與之相將詎料春間至今各業均難謀利市面日促較之去年大减成色推原其故總由於銀根之緊拆息之大銷路之滯夫銀根何由而驟緊哉大抵皆因償費一欵一歲中不下千數百萬每年數次分解雖非皆由滬上壽解然各省所解皆以上海爲總匯之處所出現欵如此之多則銀根不緊而自緊矣銀根一緊則拆息自大雖不無現銀存積然皆係洋商銀行之銀各錢莊向之拆借數約七八百萬習以爲常輾轉拆息非但居奇而且皆歸外溢兼之進口貨多銀之去路白廣出口貨少銀之來源日稀照此市面則銀利之大恐未有艾也且出口一少貨必躉積卽價不少减而銀利所耗已屬不輕各業幸有去歲所盈者藉以補今年所絀尙不致十分竭蹶然暗中虧损殊不易支今試就各業言之中國土産出口之貨以絲茶二項爲大宗而交易又以上海爲聚集之處絲價雖較去年無甚相懸然去年之貨已存積太多而今年加以新貨躉積統年子口之絲約三萬包而出口者約僅二萬六七千包銷塲一滯棧租銀利虧耗非輕若繭廠則尤爲减色因去年各廠無不利市三倍故今年聞風興起者多至十餘家以致内地鮮繭較往年飛漲鄉人貪利將繭易錢往往不俟其做好卽行採下以爲分兩之可重故今年鮮繭非但價貴而且貨低合算所繅之絲較之去年有損無益兼之外洋行情日疲業絲者無不虧耗鉅本間有不能自立者至若茶商於春間在漢口置辦紅茶採買旣多存本亦鉅以爲可以謀什一之利矣不料洋商一時貶價一月之間交易至千萬而虧本至二百餘萬業此者無不焦頭爛額徽茶有鑒於紅茶之前轍故交易十分謹愼然所獲甚微至綢業一項本爲中國境内生意之大宗顧自絲廠林立育蠶之家皆以繭子爲可得利於是各以鮮繭售諸廠商而綢絲則均不肯爲綢絲旣少綢價自貴綢價貴則銷路滯外間以綢價甚昻疑綢莊必可得利而不知銷塲一滯則虧折於暗中矣洋布行情雖漲落不甚相懸然因先令吃虧而銷貨又不能旺舊　尙可支持新號則有不能自立者其不能謀利可知矣大土因價日跌洋廣貨各路滯銷均有虧損火油旋漲旋落盈虧不一赤金則鋪中尙稱得意而放空盤者受虧甚大其餘銅錫鉛等尙屬平平紗廠因花價過昻不無虧折米榖雖屬豐收而價過大業此者亦無利可圖花布二項均屬平常惟南市號家因關東今歲豐收去貨不無獲利而來貨如油豆餅等亦均得大利各業中當以關號爲首屈一指外此可與抗衡者當推錢業錢業之盈虧視乎放帳今歲市景艱難放帳類皆小心謹愼故放出銀錢不敢涉於寛濫南市雖苦樂不均然亦得利者居多而耗折者少至北市錢業中人皆具　識放出銀錢愼之又愼故無不可收之帳得利之豐可與關東號家南北並時此本年上海市面之大槪情形也以此類推則别處可知矣夫經商猶用兵也勝負爲兵家之常則盈虧亦商務之常用兵以愼爲本經商亦宜謹愼從事乘機以圖之返絀爲盈亦轉瞬事不禁拭目俟之 
[本館接奉電音]  
　　昨日午前京師飛電傳來上諭一道敬謹譯登○十二月二十六日奉上諭魏光燾奏特叅庸劣不職各員一摺陜西潼關府同知王諏氣質粗率聲名平常咸陽縣知縣涂傳德遇事膠執心術近猾安寨縣知縣包述佶嗜好甚深公事廢弛候補知縣曹鴻儒氣質粗浮工於牟利署寗陜廳巡檢候補典史耿士來行爲乖謬擅離職守署商陽縣典史候補巡檢孫効謀敢於欺曚規迎取巧候補典史章德壎品行不端罔顧兼耻均著卽行革職以肅官方該部知道欽此 
[製局停工]  
　　浙江訪事人函云防軍製造局設在報國寺中現因歲闌在卽定於封印前一日停工鑄錢局亦於是日歇爐監工委員徐剌史樹淵於午前將所鑄錢文逐一查點集有成數俱令勇丁挑赴藩署内官錢局收納以便兑換其零星之錢及銅鉛等一一封存機器爐模有損壞者立命工匠修整以備明正開工之用 
[税司赴禾]  
　　浙江訪事人函云杭州海關新立之時因嘉郡過船不服稽查以致偷漏現由税司禀請撫憲就嘉郡設立分關派委洋人駐紥其間無論中外商民船隻過境一律照查并由嘉興府及嘉秀兩縣出示曉諭惟一時設關之所尙未擇定因先雇大號坐船一艘停泊北門外北麗橋外就船上暫作關廨業已布置停妥遵照開辦日前李税務司己帶同繙譯官唐君前往禾郡　看一切矣 
[禁索節規]  
　　杭州訪事人手椾云每届端午年節各衙署轎夫白牌役隸人等輒向大小店鋪需索節規雖爲數無幾而衙門十數處夫役甚多此來彼往不勝煩擾在店家正在生意熱閙之際不能顧此失彼兼之帳務怱忙應接不暇何暇與若輩理論而若輩遂謂分所應得一索再索嘵嘵不休大爲市面之患前升任藩憲趙展如中丞查知此等惡習飭縣及保甲局嚴禁在案現届年終丁方伯吳廉訪深恐此輩故態復萌查照成案札行仁錢兩縣會同保甲總巡嚴行禁止并派差役訪拿兩邑尊奉札後除會銜出示外並責成地保掮牌曉諭一面移文保甲局請其轉飭各叚分巡 
 
 

Page 2

 
 
多派勇丁隨時稽察如有仍蹈故轍者不論是何衙門差役許該店鋪人等扭送到局移縣重辦地保人等扶同隱匿者一併治罪似此雷厲風行則此風或可息矣 
[設壇祈雪]  
　　金陵訪事人云省中數月以來幾幾乎五日一風十日一雨霑體塗足者流深稱天公惠我帝力何有不料入冬之後雨仍連綿往往無三日晴而雪轉不見飛舞本月上旬巽二滕六一同枉駕惜怱怱返斾霎時間雪意全消不待見睍而已鍾山無　靆矣惟時府縣同深焦慮首府柯太守逢時擬卽援例定期設壇祈雪上院禀知督憲一面偕同上元縣張大令工寍縣胡大令飭差在府署對門之城隍廟内排設香壇每日清晨躬詣行禮爲民請命因見天公頗有釀雪之意而六出之花終不見凌空散落每日與兩首縣言及往往引咎自責兩縣宰亦以當官不職致乖天和互相交儆未知蒼蒼者視高聽卑果能俯從人願否也現在屈計已歴兩旬光景祈禱仍未閒歇官府之盡心民事亦可謂至矣無奈九九消寒圖上數到三九以前無日不細雨淋漓居民已怨聲載道今此晴光大放又轉望雪甚於大旱之望雲霓宜碧翁翁以爲老天難做也 
[命案述聞]  
　　寍波采訪友人云本月二十六日江東汊塘街大興修理洋槍店夥陳欽隆手持廢槍加以磨琢不虞槍中留有藥彈機關轉處轟然一聲彈雨狂飛致將行人朱澍林擊斃朱年甫十餘歲向在江東沈姓家傭工事爲屍屬所聞立召地保張釗生至將陳及店主畢順金看管一面奔赴鄞縣訴請騐屍楊穉虹大令准之立卽帶同刑仵等人前往騐明飭備棺收殮并將畢陳帶回飭差釘鐐收禁照例洋辦又聞當肇禍時適有林德華者道出其間亦受損傷惟不致於殞命云　 
[火劫兩志]  
　　安慶訪事人函云東門外三吼橋下首靠河沿一帶有鋪屋七八家與迎江寺相近本月二十三日天尙未曙曉夢方回忽聞警鑼由遠而近披衣出視則曉市人尙未集寂寞無聲惟見東方紅光閃爍毒霧濃烟直衝霄漢俄頃水龍聞警次第飛馳而去約一點鐘之久吳回氏始興盡返斾天明探悉東關外三吼橋河沿之七八家一焚净盡聞各鋪均係小本經營且皆茅廬草舍又兼五更未盡諸人均在熟睡中一經發火倉皇奔命所有物件槪付一炬際此歲闌在卽遭此紅羊巨劫將何以爲情耶○又省垣某甲之婦年愈花信翁存而姑殁生有二子一女素善持家甲近時出外依人作嫁婦携子女與翁賃居南門内宣家坡某姓屋素不和睦時聞舌劍唇槍月之十八夜婦與子女同臥因天氣嚴寒以瓦水缽置諸被中意圖烘煖豈知睡興方濃一著枕卽入華胥世界此時火缽將被烘燃直至肉痛而始醒急裏被下牀將火缽置諸桌下自負已燃之被跪於堂前忍痛無聲翁聞烟氣噴鼻異而起視見堂前一物冐烟審知被絮卽喃喃詈媳正欲撲滅始知其媳裹在被中於是同屋之人爭來將被揭去則其媳身上皮膚業已不勝焦爛矣連日藥敷無騐延至二十三日而斃最奇者被絮燃時婦已知起子女裸睡在牀雖年幼無知而天寒豈有不凍醒者何以寂寂無聲婦旣負被離牀何不棄被於地自行澆救乃依舊緊裹被中噤聲忍痛眞令人不解矣 
[潯陽試事四誌]  
　　江西提督學政黄大宗師按試九江所有考選拔貢第一塲各題及德化湖口調覆牌前已紀諸報牘矣兹接采訪友人來信本月云十八日調覆德湖兩縣童生題單號舜有天下選於衆雙號湯有天下選於衆均作起講題比旋出圓案十九日選拔第二塲題爲左氏品藻論賦得梅柳渡江春得春字五言八韻問歴代學校得失貢監錄科題管仲以其君霸晏子以其君顯賦得只在蘆花淺水邊官韻未詳問歴代官治官民沿革二十日九點鐘時總覆五縣童生十一點鐘時出拔貢榜府學鄭瑞駿化張鴻翼化德化李盛鑾德安程觀民瑞昌朱冕南湖口李郁蓀彭澤汪鴻遇旋發起馬牌十二點鐘時出貢監錄科案新生案計府學新生三十名鄭呈鏡張鼎銘陳汝梅吳沆李獻彬劉炎徐安石江鍾耀桂金粟劉繼漢劉紹向陳九疇王毓藻高灼華高祖培郭麗青周青蓮李煥章楊壽春梅蕚東吳克昌李學蓮劉維周劉寄貞汪鴻遠易泰王海清張陽春李鴻謀汪拔鑫德化二十五名蔡懋星萬鴻磐吳青萬鈞陶輔舜李德澂周煥勲魏調元徐純傑周昌霖吕章憲譚會松羅文炳蔡懋鴻蔣新圻楊文珍李鍈婁文嘉蔡澤松萬本生余澤焴羅大宬鄭瑞馴吳贊育蔡金墀德安廿一名余樹仁吳之元張景瀚胡虎臣郭利金楊遇昌胡炳煜潘鉞鐃伍士凱黄如芬熊兆祥桂克家曾唯陳有常玉金淅李拜颺夏尙忠胡炳煜鄒明煛黄道炳黄有章湖口廿五名殷式九彭澤融李郁文楊是玉周驥楊毓崑廖士仁周宅岐梅煥先周鏡藩湯廷瑞楊鳳藻徐桂榮秦杰高巨瑗王詠蘭夏指南沈全鳳曹子崑許貢賢劉杙周曰庠李昱陳鍾麟葉含芬瑞昌二十名何雁題黄士森徐焯范澤焜周鴻書陳濬哲談經濟王桂林羊鐃清柯棻余冠羣吳士甲柯夢松潘文會柯鳳翺范標朱冠南吳祖泰何炳章主恒彭澤廿二名劉際渭王馨張魁士劉其新曾在中周廷楨饒德樞劉時傑周家榖張錡鍾錦蘭汪心炘喻際虞何燮陽劉日暄歐陽佑陳振濤艾澤勲凌焜管炘周家修曹重午二十一日奬賞拔貢及一等生員新生散給學租午刻起節由水路赴省文武印委各官及新貴俱赴江干恭送選鋒新勁營勇列隊鳴砲以申敬意德化縣梁明府送至姑塘始返 
[寗郡辨志精舍丙申秋季課案]  
　　漢學超等胡玉縉戴姜福江家駒施世杰陳漢章郭謙益逹李鄭丙翰陳脩榆胡承瑗特等錢人龍章炳麟金體選金偉度童景熙許渠釿唐繼盛秦錫光王亨兆金士奎○宋學超等虞偉祺鍾觀誥黄家鷟秦鍾濠王亨兆王崇瑛特等胡培元戴鴻鈞吳仁綸李鴻濂李鳳翔王福瑗虞汶臣戴廷讀宗承露張汝蘅○史學超等吳佐清鍾觀誥江起鯤孫爾瓚洪允祥樂靖亢張端甫趙嗣勛李鳳翔李師濂特等吳兆麒竺士康夏啓瑞董道挻孫紹覽張天爵蘇象賢王福瑗除國仁秦偉椒○算學超等陳賢估蔡翊清董錦穗王瑩陸景宣蔡崇熙吳燮森王汝成盧葆宸馮沅特等俞汝往王塏劉慶墀陳燡孫德準李炳年陳其虎曹鍾秀陳光榮張鼎濬○輿地超等陳漢章戴康汪開祉費廷璜江起鵬鄭永禧許渠釿江起鵾林端揆秦鍾濠特等許文蔚翁其泰唐繼盛吳兆麒林授經范章陳秉槼王紹翰王紹洙孫祖述○詞章超等俞鎭馮善徵陳培壽姚聲遠俞鑑李寳鑄葉焜瑶尤金鏞張端甫狏登瀛特等保釐東周之楨江義脩江于澧李元蘅陳祖綦黄鍾英孫玉峯俞函三朱錦綬 
[茶市譯聞]  
　　昨日本館得倫敦友人來信云本年福州有人學印度製茶之法將茶運至英國獲利甚豐人皆謂中國之茶倘皆如此焙製生意定當高出印度錫蘭之上本館亟譯登於報俾各茶商聞此消息相與擇善而從庶苦荈生涯蒸蒸日上乎目下福州旣已試辦若用以整頓定能日漸佳美决不遜於他人且不必用機器以代人工但須凡事認眞何患不日有起色所最要者爲搓焙二者必須熟於製茗之人錫蘭惟於搓焙二者合宜故得西人之稱賞中國若能如法傚製或延錫蘭製茗工人教之則已失之利權誠哉不難復得已 
[善士云殂]  
　　上海祥記洋行主愛勃來因君係波斯國人當二十三年前來申貿易先是五十年前曾在廣東開設鴨都剌厘行販售洋藥棉紗等貨初時生涯不大暢旺厥後日漸擴充遂成巨賈旋航海回孟買前日祥記行中接得電訃悉愛勃來因君已因病謝世享年七十有三聞此人生平力行善事救人之急濟人之危計歴年費去盧比銀一百餘萬圓亦可謂心存利濟者矣迨六七年前英廷聞而嘉之擢爲梅爾之職曾度地孟買建造禮拜守兹經英廷准其將柩葬入堂中云 
[東報譯登]  
　　日本東京日日新聞云俄國太平洋艦隊副司令官某氏調升琿春軍港司令官於東歴一月二號乘義勇艦行抵長崎○又云法國新製一鐵甲船於西歴去年十月六號下水其船長英尺三百八十一尺闊六十七尺有半馬力一萬四千五百匹速率每一下鐘行十八海里容積一萬一千二百七十五　船上置大砲二十二門又滅水雷船之小砲三十二門自興工至告成僅九閲月○又云日皇太后之喪中 
 
 

Page 3

 
 
國裕星使庚於華歴十二月十一日午前十下鐘時入宫慰唁同日火奴魯魯奥地利亞兩國使臣亦赴青山御所致弔詞先一日朝鮮國王傳電致唁曰敝國聞貴國皇太后御崩曷勝傷悼祈天皇及皇后節哀順變毋過悲傷○又云中國自與日本議和後日廷以償費未清派步兵第一旅團暫駐山東威海衞兹已核定東歴本年五月爲瓜代之期另派駐紥名古屋之步兵第五旅團前往○又云仁禮氏名敬之者向爲亞細亞協會記掛熟於華語漢文亦井井有條去年任臺灣民政局參事官渡臺後卽患腦病藥石無靈延至東歴臘月二十四號溘然而死殯殮之後卽葬於臺北北門外本願氏義阡 
[帝京紀勝]  
　　京師采訪友人云十一月杪崇文門外人某甲病故家人倩親串某乙看守靈幃時值寒天遍體生粟因爇獸炭置諸靈牀旁旣而酒醉昏沈弛然而臥火然著衣服以致蓬蓬勃勃如釜上蒸比家人聞有拉雜聲急起視之則乙已全身是火幸未延及屍身雖經取水以澆火卽告熄而乙已奄奄一息移時卽一命嗚呼次日報官騐明取具四鄰甘結然後申詳城憲批飭殮埋○棍徒陳小委順天武清縣人向在都中某處青樓供司閽之役其爲人膂力過人也瞻氣甚大偶購得十三響洋槍一桿機軸雲便遂恃爲護符要結黨徒日向各倡樓訛詐有不與者輙出洋槍擊之倡婦中有負盛名者每擄而勒贖甚至槍斃人命之案層疉如山花街柳巷中畏之若處初冬經言官陳其罪狀皇上聞而震怒由軍機交出密旨命地面文武官一體嚴拿送部治罪城憲乃重懸賞格許以其能獲住者賞以二百金陳自料京城無地容身然猶不自斂迹十月某夕至石頭胡同某倡館詐索重資未遂所求袖出洋槍擊傷义桿某乙旋禠其皮裘而去乘間遠颺都中營汛五城勇局各處搜求竟無縱影偶有捕獲非陳之牙爪卽不相干涉之人至十一月刑部决囚時有一陳姓擠入叢人中閒觀家被官人鎖去迄今猶未開釋迨二十六日都中人忽紛紛傳説陳小秃已由天津拿獲行至於于家園北城爰撥派勇丁一百名卽日前往迎護洎本月初二日午後押解進城聞在天津被擒時已被官人持鐵尺折共一脛猶全身鐐銬載以大車同車五六勇丁前後牢牢守護餘勇咸手持刀矛步隨車後而陳上秃猶左盼右顧略無怯懼之容時高聲唱二簧腔自南大街直至梁家園練勇局門前經一勇負之而入沿途觀者愈聚愈衆直至西山日落始漸散歸○十一月二十六日係考試漢廕生之期題爲立賢無方論制器尙象策○本月初二夜雪花飛舞白遍遥大至次日午後始止約得雪五六寸説者謂詳霙應候將來二麥豐稔不卜可知矣 
[蓬萊賞雪]  
　　烟臺訪事人遠寄云日前見郵政局大張告示曉諭商民人等大致謂凡有信件須由局購買信帖以便轉寄云云可見郵政一事前時議論紛紛者今已辦理就緒矣從此非惟國家添一進欵而魚雁往來亦可免殷洪橋之誤然書信傳遞暫仍由信局人收發大約爲此輩設信局者留一餘地耳○諺謂冷在三九熱在中伏此言氣候然也本月初六至十四日適當三九期内宜乎滴水成冰矣乃天時轉燠雖不如中伏之熱而日煖雪融滔滔如河水之奔流説者謂冬行夏令誠爲從來所罕見○連日間積雪融化道途泥滑幾乎不堪涉足賴有廣仁堂清道夫隨處可以修整糞除穢汚塡築河磧以便行人來往否則滿目淖泥如何行得○騙子賺人財物向來必冐充官長望其氣象儼然一巨宦也乃近來此術被人識破人皆防之於是彼中人乃花樣翻新勾結幼年子弟令其裝束學徒模樣言辭舉動確是買賣中人人遂信之不疑是前烟街有向某鋪取貨者鋪夥問其是某號否卽漫然以某號答之迨入夜某號差人至櫃照兑價銀始知並無其事根究頭緒乃悟被騙相對徒喚奈何而已○數年以來西人好買山田以故草坡石嶺皆得厚價土人貪其值豐樂於交易夫烟臺一區負山朝海南山一帶聯絡迴環實爲後路之屏藩而所在多有西人之業在其中有心人視之不無時抱杞憂也○烟臺爲通商口岸人烟稠密一切食物皆由四鄉曁鄰縣販運而來年節所需猪肉尤爲大宗兼之旅順威海等處亦無不取給於此連橋往返絡繹不絶本月初三初八等日適當奇山所之集期售賣猪肉者列市於途望之幾遍山野是亦剛鬣之一大刦也○街市間口角鬭毆隨處皆有蓋年關在卽大小鋪户一律清帳索通之人往往與欠債人互相瓜葛甚至有頭破血出扭結爭訟者交易之時儼如婚媾討帳之際視若仇敵人情反覆皆錢神暗中撥弄使然耳○登州之天橋口爲古之新河口也向爲河海交匯之區自明季創修一城以備倭宼此口遂日漸淤塞近來附近居民生計維艱每當夏令見河水依舊暢流猶可與海水會合知水利者時有重行穿浚之想究難集事今冬傳聞河水將淤冲刷可以通行船舶非復向時冬令之枯涸豈此口大有興復之兆歟或曰是因近日天煖雪融冰雪交流所致恐未必何復故道惟人心困極思遷不無奢望耳 
[東湖鏡影]  
　　江西訪事人函云撫憲德靜同中丞查悉省城娼必糾賭賭必畜娼娼賭害人其患至深且鉅前經出示嚴禁窩娼聚賭違者驅逐拿辦兹復查悉各屬娼賭無處不有爰札飭各屬一律嚴禁大致謂窩娼聚賭大爲風俗人心之害是以例禁綦嚴近聞各屬有等不法棍徒或窩頓娼妓或開塲誘賭以致愚民被其煽惑小則廢時失業太則蕩産頓家久之遂流爲匪類且宿娼爭風往往釀成事端而賭輸債逼尤易鬥毆兇閙若不嚴行驅逐拿禁何以安閭閻而維風化飭卽示禁云云想從此閭閻知所儆懼矣目下省城堂子賭館已覺漸稀卽各屬堂子賭館亦已聞風知警不敢明目張膽如前此之毫無忌憚王法具在禁令森嚴中丞之造福地方誠非淺鮮哉○前署贛南道崔第春觀察在江二十餘年善政善教難以縷述深爲沈文肅左文襄曾忠襄各名公及李捷峯李顯之劉峴莊各大憲所賞拔由縣而府而道雲程直上至升任廣西右江兵備道任内以回籍修墓禀請給假未幾事竣仍寓江西冬初一病不起上月出殯萬民傘多至百餘頂德政牌倍之輓聯輓幛亦百餘軸被其澤者望之洒淚奚止八百孤寒生榮死哀可謂備至矣○南昌新建向設粥廠二起每届隆冬貧民均霑實惠本年早稻豐登在貧民原可自尋遺秉伊寡婦之利惟晚稻間有被水彼不能目謀一飽以及老弱無告之儔仍復不少聞每廠領粥者日常六七千人飽嘗雙已米滋味不失饘粥家風感戴憲恩應無旣極○江省癸已夏間偶有水災米榖昻貴當經減價平糶積榖數萬石事後屢議買榖還倉呈足原額迄今三年輙議輙止不知因何如此難行今年各屬早晚稻榖皆形豐稔藩憲翁小山方伯札飭沈肯堂二尹近則就省城遠則往臨川先後買榖數萬石如數歸還省倉將來緩急有借不至臨時束手無策先是秋成大有時鄉人因榖賤傷農方深焦灼幸有湖北委員來江買榖數萬石本省復買倉榖數萬石榖價由是大有起色鄉農又額手交慶以爲天從人願又聞官榖經過各卡近皆照章完納厘金甚至毫無折扣以期爲商賈倡爲官舫導尤屬辦理得法倘各項差使船一律仿照完厘則厘金歲收何止加倍昔彭剛直公嘗曰整頓廣東厘金歲可增收五百萬兩江西亦然可見差使船向皆瞞厘闖卡在上憲並非不知今果知此殆其卽整頓之一端歟不禁拭目俟之○江西内河福康公司各小火輪船入冬以來生意漸旺惟湖水近來日淺章江一帶時虞阻滯各輪船送退至吳城凡附載者須由吳城上船於是省垣行旅諸多不便幸數日間得有小雨河水漸深想不久必能照常駛行省河矣 
[歸帆亭暮笳]  
　　蕪湖訪事人函云道轅新設課吏館藉爲沈淪宦海之佐雜振起求路已綴報端初定於上月十二日開課適袁觀察以公赴省改於本月初六日扃試届時聽鼓閒曹挾三寸管報名領卷者計共二十員亦如童子軍之彬彬秩秩趨蹌轅前觀察就署之西花廳命題扃試題爲學古然後入官論擬嚴禁書役以革蠧弊告示新律拿獲情重盜匪就地正法説與試諸君功深養到能三題全作議論風生者雖居大半而搜索枯腸隻字不成改而默寫履歴以免曳白者亦不乏人幸觀察本振幽拔滯之初六藉以調濟貧員論文格律甚寛不啻前人所謂一榜盡賜及第是以榜上列超等者四人特等八人一等亦八人不使孫山之外再有向隅是誠足爲千古劉蕡吐氣至膏火隨榜註明超等每名十八 
 
 

Page 4

 
 
兩特等十四兩一等十二兩區區覆甕換來粲粲朱提當此度歲無資一旦獲兹厚貺眞不啻恩同再造矣噫○蕪湖新關税務司班謨君蒞任數載政尙和平輪船商旅略帶零星磅貨苟非有意漏税無不渥邀寛典是以輿論甚佳卽平常遇有中西扞格之事一與班君商榷無不力顧大體贊襄臂助如蕪地新設之輪船米厘等事有益公家實非淺鮮監督深資倚畀因而禀請督撫轉奏朝廷頒錫寳星特示寵異今夏溽暑爲災疾抱河魚請假赴滬就醫甫經痊可卽返供職兹因病後牢落莊舄越吟上禀總税務司請假回國一行旋奉電允遂將經手事件次第摒擋惟首途之期刻尙未定至所遺關務聞仍委本關帮辦西人勞君庖代○前報裕溪關税員鄒子範少尉差滿道憲詳請以候補縣丞濮荷亭二尹接辦兹奉批准加札飭知二尹遂於月之十四日謝委前往接差送人作郡者咸健羡不置 
[歲暮停公]  
　　歲云暮矣英界公廨讞員屠興之别駕援照向章定於本月二十八日停訊至明年正月初七日卽禮拜一重行訊案計共停公九日業已據情照會英德美各國駐滬領事並知照各捕房矣 
[嚴懲蟻棍]  
　　日前松江府陳容曙太守飭令所屬各縣訪拿蟻棍英界讞員屠别駕訪得著名蟻棍李德富專在江北各州縣拐帶女子來滬售入倡家爰飭差役拘案前日午後升堂訊究李供稱小的係淮安府屬鹽城縣人失業無聊不得已而販運女孩冀沾微利别駕判令從重笞臀四百板然後移送上海縣署照例嚴懲 
[南市火災]  
　　本邑大東門外毛家弄南首楊關勝家昨日因煮午膳偶不經心遺火在積薪之内立時濃烟直冐火燄狂飛十六鋪巡防中局李蘭史二尹聞之急飭甲勇前往救護幸時當白晝人力易施灌救移時卽行息滅 
[洋油肇禍]  
　　周虎亭者某水師砲艇之管帶也卜居本邑西倉橋地方前晚家中因洋油燈潑翻延入火藥罈中轟然一聲火藥猛沸滿屋烟霧屋頂立時轟壞鄰里人家聞聲畢集協力灌救地保便代爲報警附近姚姓家急馳出洋龍一架灌水狂噴得以息滅雖受虚驚人口尙無損傷亦不幸中之大幸也 
[捕務加嚴]  
　　歲事將闌宵小乘機竊發日來法界捕房投報失案者層見疉出幾乎户限踏穿捕頭嚴諭各包探加意防維每晚帶領探夥各處梭巡分投跴緝以期安集閭閻 
[流氓滋閙]  
　　流氓以肇事爲生涯大有一日不做一日不過之勢故雖地方官嚴拿懲辦無如懲者自懲犯者自犯依舊不知悛改邇日因英租界嚴加搜剔流氓無處藏身俱相率遁入法界洋涇浜橋南幾爲若輩逋逃淵藪而又成羣結隊遇事生風一若乃公别無所好惟好憑空敲詐也者前晚公館馬路某烟館聚集至二三十人之多向水木作阿桂滋閙唇槍舌劍大肆雄風阿桂見衆寡不敵潛身縮首任憑若輩恣意笑駡一言不出至鐘鳴十下猶未得阿桂開口究不知如何了結 
[上海縣署瑣案]  
　　鄉人姜子能投上海縣呈控堂姪姜東華掯贖田地一案由蔣剌史升堂提訊子能訴稱年三十九歲父母早故祖父在日活買叔祖姜有成二十四保十五圖地四畝分産時將此田分給小的之父各執田單一紙後有成又將此田找價杜絶父親出錢八十千文由已故伯父經手説明將田二畝歸小的田單仍由東華執取本年四月十四日小的邀同地保親族等備酒向東華討索田單東華不允呈控請斷東華供年三十五歲務農爲活子能所控之田實係祖傳祖父在日並未説起四月間子能邀同親族地保前來討取田單小的不允朱萬卿供稱姜子能向東華回贖地畝小的並不在塲趙慶餘供先曾勸過東華不允經小的再三調勸始允准贖一畝奈子能定要齊贖以致延宕至今不料已經控告現在此處田價每畝值洋一百元之譜姜周寳供是地保當時勸過兩造將此地各執一半無如東華不肯以致子能投控求斷剌史訊得姜東華顯有不是著責三百板仍飭調處禀覆候核○前有蘇婦奚沈氏投縣喊控伊夫奚彩亭遭店夥趙小桂香因借不遂毆傷等情前晚亦由剌史提訊奚沈氏供丈夫奚彩亭被小桂香於前月十六日因借洋不遂糾人毆打小婦人情願自行醫治現在足上所受之傷將成痼疾應請申寃究辦奚彩亭供趙小桂香向小的借洋小的查帳已經支透所以不允伊遂糾合張紀忠等十餘人攢毆脚上是實被打壞不能行走求訊辦阿和供是彩亭胞弟小桂香糾人毆傷周永桂供是抱呈趙小桂香供蘇州人在奚處爲夥借洋是實並不毆伊求察張紀忠供小的並未帮毆剌史得供斷令趙張二人各償洋二十元爲養傷費再各責三百板交保具結了案○寡婦陸徐氏投縣喊控夫弟陸八郎毆打吞産等情前晚亦由蔣剌史提訊先曾騐明該氏受傷屬實氏供丈夫已故多年生有二子長子在洋行爲夥次子在鄉間耕種前因婆婆遺下田地二十一畝現被夫弟八郎盜賣只存八畝半小婦人向之索還非但不允反行肆毆是以投案求將八郎所賣剩之田八畝餘給領陸八郎供做米生意弟兄三人先父母遺田六畝每分得二畝因長兄欠人銀錢小的代還故將方單執取抵押在寳山縣張姓得錢十八千文現在備本可向前途贖回某日小的被嫂子索取方單致將衣服扯破况小的代伊還積有八十千文憑據呈電沈春山供二十七保十一圖地保陸八郎爲人向來安分並無毆打情事剌史得供以陸徐氏固執無可判斷聽候覆訊○前經法界公堂送拐犯方阿多方胡氏等至縣現由蔣剌史覆訊先據方阿多供稱所領之女欲過寄與阿姊是實並非拐騙所有寗波來滬船費均由小的墊用阿妹因女杏林年紀稍大著小的送回甫上北京輪船卽被蔣長龍將小的扭至捕房誣控拐騙由公堂送案下先是母親知小的被誣曾赴道轅伸寃方胡氏供兒子阿多領女杏林來滬伊父母都知並非拐騙剌史飭還押氏交保出外候覆訊核奪○前由英公堂送戮傷陸寳生之兇手趙鳳岐陳金發二人至縣經黄大令訊明收押在案現趙之胞兄趙愚生投案爲家有葬事具保出外前晚蔣剌史提問先據趙鳳岐供行醫爲業陸寳生是小的用刀戮傷實係失手陳金發供此事小的無分石妙發供前寳生爲友被毆屬實求懲剌史謂本應將趙鳳岐押候重辦姑念家有葬事著責二百板交伊兄領回陳金發責一百板具改過結了案 
[英界公堂瑣案]  
　　包探孔阿才禀稱賊犯王金榮前因犯事曾解請大老爺懲辦昨晚十一點鐘時又在四馬路胡家宅左近某姓家門首圖竊經小的查獲搜其身畔藏有賊具甚多是以送案請訊王供稱小的係常州府屬無錫縣人來此訪友不敢圖竊屠别駕據情商諸代理副領事官傅君華禮然後判令笞責一百板○包探趙銀河禀稱昨日張阿坤無端向李德卿訛詐洋銀李不允所求張竟將李所穿皮馬褂禠去李忿甚投報捕房捕頭遣小的將張拘獲詰知皮馬褂已質錢用去是以送案請懲李投案訴稱小的與張素未謀面昨日忽被拉信强借洋銀小的不依伊卽將小的所穿皮馬褂褫去張供詞一味支吾訪事人未經繕錄别駕判令笞責二百板○包探黄四福禀稱昨日張桂林至方阿懸所開烟館内假稱吸烟乘間竊取烟槍一枝而逸兹經小的緝獲送請究懲别駕判令笞責五十板○四百六十九號華捕禀稱昨日之晚王阿祥朱志發張川大三人沿途施放花爆小的以其有違章程向之喝阻突被扭住兇毆致失號呌一枚今特一併解請判斷王供稱小的因歲暮謝神偶然施放爆竹别駕判令連朱張管押兩日並追賠號呌洋銀七角半○張阿五倪順泉兩包探同禀稱小的等查得楊庭芝張甫桂張永順董順芝徐永祥朱月山李永慶胡阿妙潘阿茂等家堆積柴草過多易遭火厄且胡已屢次肇事是以送請罰鍰當潘至捕房時曾存洋銀十圓爲質今未到案别駕判令各罰洋銀五圓胡加罰十圓潘所質洋銀充入公欵○張阿五倪順泉兩包探同禀稱杜林洪阿阿德及任南松等所開酒店均深夜開門招留酒客是以拘送　房各人以洋銀八圓爲質得以暫時釋出今不到案禀請核奪别駕著將所質洋銀一併充入公欵○包探竇如海禀稱陳阿渭丁裕成方長生三人因塡泥一事向工頭葉愛寳騙取洋銀七十餘圓曾由小的解案大老爺飭傳過付之人兹經小的查得並無人過 
 
 

Page 5

 
 
付實由葉親手交與　等葉投案申訴　清陳供稱小的分用洋銀七十圓丁供稱小的分用洋銀一圓方供稱小的分用洋銀三圓别駕判令將陳笞責二百板丁方各笞責一百板并各管押一月期滿之後　行遞解回籍○也探石金榮禀稱縫人姚阿金私將蔡榮榮囑製衣服之綢料典押洋銀報捕後捕頭遣小的緝獲送究蔡投案請領被押之衣料别駕判令將姚管押一日 
[美界捕房瑣事]  
　　葛阿三向在華順碼頭某姓家爲車夫馳奔之際偶不經心致將足骨跌損主人清人送至同仁醫院求療醫治三閲月始行奏功日昨因已全愈奔至主人處索取此三月之辛工主人告以咎由自取碍難照付葛百般吵閙主人不堪其擾出喚四百九十五號華捕拘送捕房押候送廨訊究○縫工袁彬奎曾依裏虹口公輸子廟東首朱妙生成衣作爲夥今已辭歇賃屋合興街設鋪兠攬主顧朱近在咫尺同行嫉妬昨日糾流氓甲乙二人同至袁處敲詐洋銀十元袁卽奔告捕房捕頭派包控洪阿寳一併拿獲禁押一天以儆○江北人甘宋貴前晚十點鐘行經漢壁禮路竹行橋地方突有流氓三四人從後赶至以布塞其口搜其身上所帶之洋銀十二元銀表一枚長揚而去甘據情投捕未知高翔天外者果能捕獲否也○偷兒小阿土前晚由漢壁禮路某木作内竊得松板若于途經包探張阿五查獲拘入捕房押候送廨訊究 
[粤藩牌示]  
　　英德縣洸口司巡檢缺委試用巡檢錢維亷署海豐縣鵝埠嶺巡檢司缺請以新海防遇缺補用巡檢傅源補德廣州悦城鄉司巡檢缺請以新海防補用巡檢于秀補新選徐聞縣寗海司巡檢張樵雲飭赴新任信宜縣知縣缺委候補知縣文博署陽山縣知縣缺委試用知縣蔣希曾署澄海縣鮀浦司巡檢缺請以留省另補巡檢吳廷楷補新選琼山縣水尾司巡檢缺孫錦裳飭赴新任准補崖州樂安司巡檢曹乃猷飭赴新任 
[金陵官報]  
　　十二月十九日糧道吳到見由蘇來正任巡道胡軍械所候補道楊下關掣騐候補道蔡銷假雨字營張國林鎭江關彈壓知縣張義澍均到同知李文濤滁州直隸州覺羅平康辭均見代親軍副中營李永欽前營彭桂林均叩謝保案以辦擊知州吕氶瀚赴高湻溧水會勘地界回 
[江西官報]  
　　十二月初三日鹽局范德培往金陵補用縣章燮理禀謝插委釐差一次沈秉權解南字營餉往金陵魏碩輔驗收順外關帝廟工程彭瑞鏖代行代拆鹽局事務○初五日蓮花廳唐繼周禀謝飭知署新喻縣李克鑅禀謝委定南廳同知董允斌禀謝准補行知新選餘干典史徐錫麟禀到補用縣張曾詒禀謝提前拔委一次行知府經吳錦镕往吳城分局帶餉船泰和縣新選福建南安羅溪縣丞蕭敷蒸禀見騐看○初七日補用縣石守謙峽江勘案回從九劉銓勲安福等縣催道欵回准補廬陵富田司許廷恩飭赴新任○初八日知縣楊廷燮禀謝提前酌委厘差汪鳴鑣調查沙井保甲朱用賓缷辦東鄉保甲回 
[邗江官報]  
　　十二月十三日江鹺尹錫麟辭回六漫閘屈鹺尹壽椿辭回十二圩吳鹺尹永照辭回三汉河○十四日儀棧提調許分轉禀辭○十五日鄭鹺尹維淦銷黄橋卡孔涵總巡花分轉來揚分幹○十六日沙漫洲緝私總辦丁觀察葆元抵揚公幹龍分轉澤鈞山淮北騐收壩工回○十七日正任臨興塲沈鹺尹由京引見回淮○十八日楊鹺尹文俊李鹺尹元振李鹺尹沛森盧鹺尹覲光鄧鹺尹巽凌鹺尹沆均投考分發知事徐鹺尹治平禀到 
[眼前作福]  
　　黄佐卿翁助百米十石余景甫翁四石周蓮塘恆心人福昌韓芸　蘇寳森五户各洋十六元王瑞芝王松堂趙馥疇彭城堂劉徐慶堂何五户各洋十二元東升行慶和堂諸友姜蘭亭干杏村振華堂五户各十元敬德堂徐王紀木戚增三陳望生莊　晨丁欽齋錢崑瑜徐俊良八户各洋八元巢崇山洋七元八角陳可良譚幹臣義昌成鼎記四户各洋六元正祥同公和通石心培根義堂北恆茂五户各洋五元鄭祝三堂梁煥南益順盛泰隆帳房邵遜卿黄省三祝源昌張書樵王海帆裕大十户各洋四元可熾洋二元共白米十四石洋三百五十二元八角九霞樓瑞泰號合助醫藥洋一百元費鴻生洋五十元又新棉衣五十套何瑞棠助施棺洋四十元徐棣山助育嬰洋廿六元徐舜臣經手罰欵洋廿元習禮堂戴節壽筵酬謝洋廿五元湧興裕蕪湖無名氏陸全本三户助藥捐各洋十元求平安人源記經募二户各洋七元陶李園洋六元錢崑瑜五元怡雲堂喻洋四元翁少珊經手洋三元七角錢五十文象山縣帳房洋三元六角嘉郡消災公寓洋三元陳岳記秦蘭翁惠泰莊唐梁氏無名氏五户各洋二元俞公舘洋一元二角積善堂甬江無名氏承李莊培德子嵐溪道人唐培鋆安忍堂李耑忍堂嚴晋珊九户各洋一元錢樹興錢五百旴邑無名氏洋四角胡善良洋二角葉其光黄洽大佳子軒三户各洋一角王欣儒年捐洋廿四元恆升年捐洋三元六角馮德基年捐洋二元四角經會星和記兩户年捐各洋一元二角鄭肇記銅洋十元王禮茂銅洋三元無名氏養志堂二户各銅洋一元共計洋三百八十三元八角錢五百五十文銅洋十五元[  滬北廣益善堂唐廷桂嚴信厚施則敬謹啓]  
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒二十二年十月京報全錄]  
　　宫門抄○　　六　錄前○　督署等　奏捕獲海洋大盜審明正法請將出力員弁分别奬卹摺○大臣桂奏維持商蒙情形片○閩督邊奏遴員請補都司摺○粤撫許奏前解内務府經費銀兩請由部撥還片○直督王奏改擬請奬緣山片○十二月初八日兵部太僕侍太常時正藍旗值日户部引見五名兵部四十六名都察院六名太常寺五名值年旗八名廂黄滿九名正黄滿四名廂白漢四名兩翼二十一名○蒙古土公到京請安○瀅貝勒假滿請安○潤貝勒由東陵回請　　安○睿土濂貝勒英信愛隆各請假十日○提督衙門奏拿獲盜犯田二等二十名又拿獲盜犯李伏起等四名又拿獲鎔化大錢人犯曾二等八名又拿獲偷竊　園庭陳設賊犯閻全兒等十名均請交刑部○召見軍機蒙古王公溥良○○太子少保頭品頂戴兩廣總督臣譚鍾麟頭品頂戴廣東巡撫臣許振　　　　爲捕獲海洋大盜十五名審明正法所有出力員弁懇恩奬勵並將捕盜被戕之汛弁敕部從優議卹以昭激勸恭摺仰祈　　事竊照廣東盜風素熾海捕忙難臣等疉　名營縣防軍水陸嚴緝陸路盜匪報獲正法者不少而海送巨盜獲者寥寥本年四月竟有石城縣龍頭汛外委捕盜被戕之案臣等飭懸重賞購綫嚴捕以必獲爲要據署廣州協副將鳳鳴統帶巡洋輪扒兵船守備張鍾　保千總馮占魁緝捕勤能遂委令管駕廣庚輪船由鳳　添擬兵勇隨同張鍾四出巡緝於本年六月二十三日在砲　洋面見有盜船鼓輪追捕該盜施放槍砲且拒且逃兵勇實力窮追擊破盜船兩艘生擒盜犯梁觀保等十七名餘匪紛紛落海救出被擄　主謝源道等九名内受傷者三名當將　船貨物給還各事主領回盜犯押解晋省謝源道亦來省備質隨飭發營務處嚴審兹據臬司魁元會同各司道審明該盜犯梁觀保陳亞養陳幅同鄭亞同謝亞順李亞勝陳亞興黄人吉張亞受李觀來孫亞幅趙亞興譚佑坤林亞養莫亞等十五名俱供認在吳川縣　同古下洋面行知事主謝源道等貨船得贓並吹傷事主舵工水手落海　被廣庚兵輪拿獲並據梁觀保另　在同古洋面行刦米船一次又在淡水洋面擄獲沈自成勒贖一次陳亞養另認在汲水門壽須　瀾各洋面行劫米船三次陳幅同另認在同古角洋面　刦米船一次鄭亞同另認在馬羅洋面行刦米船一次謝亞順李亞勝各另　在廣州灣洋面行劫商船一次又陳幅同鄭亞同謝亞順陳亞興四犯均供在石城縣屬泥港洋面圖刦戕殺龍頭沙汛弁鍾廷謙一次核與石城縣屬原報月日及已獲正法之沈二譚幗受二犯所供相符其黄觀弟陳國猷二名供止被脅服役並未同謀上盜禀報覆　無異查梁觀保等十五犯在洋肆刦兇暴衆著經事主謝源道到案指証正盜無疑其中有戕斃汛弁者供係犯時不知是何官照江　大盜例均罪應斬梟業經批飭卽行正法傅首犯事海口懸竿示衆以照炯戒黄觀弟等二名被脅服役罪止滿徒飭令遞籍墩禁五年查捕獲水陸巨盜歴經奏准從優奬勵有案此女各員弁奮不顧身於驚濤駭浪中冐險追捕贓盜並獲審明正法至十五名之多兄以寒匪瞻而清洋面似應破格保奬以勵將來合無仰懇天恩俯准將撫標中軍叅將署廣州協副將鳳鳴以副將在任卽補並赏加總兵銜守備張鍾請免補守備以都司留於原省儘先補用千總馮占魁請免補千總以守備儘先卽補此外出力弁勇由臣等分則等差咨部給奬以廣恩施而資鼓勵其捕盜被戕之龍頭沙汛外委鍾廷謙並懇敕部從優議卹以昭激勸除錄供咨部外臣等謹合詞恭摺具陳伏乞皇上聖鑒訓示謹奏奉硃批另有旨欽此○○桂斌片再游牧地方向不准内地民人搭蓋房間孶　牲畜恐礙蒙古生計是以例禁綦嚴乃蒙民性多庸愚往往不諳例意每於商人孶牲蓋房之件始乃不知攔阻任其所爲一旦彼此生端便請驅逐不和之漸起於細　而相習成風遽難斷之以例本年七八月間節據貝子朋楚克軍林札薩克納旺希庫爾等旗呈報山西民人元順明等屢在該旗游牧地方建房孳養呈請查飭驅逐等情當卽札飭署台市章京穆誠額傳訊去後旋據章京轉據元順明等七家鋪商情愿照例罰折價交茶公具等情呈請核辦前來當查該商等所呈雖未深明例意而歴年旣久係屬實情且曾准墾荒　奏明有案惟於建房養畜未奉明文擬俟各旂報竣核明後彚報聲明請旨定奪並將交茶三百箱飭於該商甲首公存聽候奏明辦理正在核辦間適幸來京當差之命在奴才尙未交缷不敢存五日京兆之心而商蒙識見昏愚致多觀望惟有督飭所屬仍令彼此相親不得遇事生嫌自干咎戾此皆奴才任内未完事件並摺内所陳各除相應請旨飭下新任辦事大臣到任後竭力維持庶於體卹商民之中仍愚兼愛蒙古之意奴才不揣冐昧用敢附片以聞謹移奉硃批著俟連順到任後移交辦理欽此○○頭品頂戴閩浙總督臣邊寳泉跪奏爲遴員請補省會陸路都司恭摺仰祈聖鑒事竊照福州城守協標左軍都司戴鳳標遣缺准到部咨係第五輪第二缺應用儘先人員臣於閩省陸路儘先都司班内詳加遴選如名次在前之范志潼不知下落林紹成甫經赴部分發於是缺人地亦不相宜未便遷　請補惟查有福建儘先補用陸路都司裁缺撫標右營守備宋喜發年五十四歲湖南湘隂縣人由軍功遞保留閩儘先守備掣補汀州鎭標右營守備光緒十三年八月給箚赴任先於長門出力案内保奬十年十一月十七日奉旨以都司留閩儘先補用旋經調補撫標右營守備造送履歴咨部覆准註册歸班序補現於閩省裁兵案内該員守備本缺議裁本應歸於裁缺班抵補惟原保儘先都司徣階已經輪用到班自應照例請補該員營務諳練任内並無違礙事故現計儘先名次在前於省會地方情形熟悉以之請補是缺都司洵堪勝任覈例相符合無仰懇天恩俯念福州城守協標左軍都司員缺緊要准以宋喜發補授於營伍地方均有裨益如蒙俞允俟部覆到日給咨送部引見除飭取履歴咨部外謹會同福州將軍臣裕祿福建陸路提督臣程文炳合詞恭摺具陳伏乞皇上聖鑒敕部議覆施行謹奏奉硃批兵部議奏欽此○○訐振褘片再准户部劄行内務府現因庫欵不敷奏請將指撥光緒二十二年分經費暫緩扣抵墊欵仍令各省關解交内務府應用以濟要需一摺奉旨依議欽此轉行太平關欽遵辦理等因臣等伏查光緒二十二年内務府經費奉撥廣東太平關常税銀十萬兩原係以五萬兩劃撥部庫歸墊先已籌銀五萬兩隨解加平擡費銀一千六百五十兩　委試用通判文海等領解赴部投納當經奏報在案兹奉行知暫緩扣墊所有太平關解過此欵自應由部俟收到銀兩時就近撥還内務府兑收以歸簡便據廣東布政使張八駿照案具詳前來除咨户部内務府查照外理合附片陳明伏乞聖鑒謹奏奉硃批該衙門知道欽此○○王文韶片再准部咨以臣奏保出使日本及俄德奥和各國大臣派駐津滬文報委員係按照異常勞績請奬并所保吳數均與定章不符駁令另核請奬等因當經分咨該大臣等遵照去後兹准出使大臣汪鳳藻許景澄先後咨覆遵卽核減員數改照尋常勞績請奬所有駐滬經理出使日本文報之江西試用縣丞謝上松擬請俟補缺後以知縣歸候補班前先補用分省試用知府孫多鑫擬請俟補缺後以道員用分省試用州同章恒豫擬請俟補缺後以知州用駐津委員浙江候補知縣張兆楨擬請俟補缺後以同知歸候補班前先補用候選知府曹英擬請俟得缺後以道員用分省試用知縣韋丞鼐擬請俟補缺後以直隸州用駐滬經理出使俄德奥和等國文報之分省補用知府李經叙　請俟補缺後以道員歸候補班前先補用江蘇候補道錢淞年擬請加二品頂戴駐津委員江西試用同知徐麟光擬請俟補缺後以知府用安徽試用縣丞廖壽熙擬請俟補缺後以知縣用中書科中書譚日森　請俟補缺後以同知用又原保駐滬之兩淮候補鹽大使姚師虞現已病故查有帮辦委員江蘇試用布理問保謙於光绪十六年九月經許景澄派委計自十七年正月起至十九年十二月三年期滿與各員同時咨部在案擬請將該員保謙俟補缺後以知州用以抵姚師虞之額各等情咨請具奏前來臣查該大臣等所請改奬員數及擬保官階頂戴均核與部定新章相符合無仰懇天恩俯准照擬給奬以示鼓勵出自逾格鴻施除將各該員履歴咨部外謹會同南洋大臣兩江總督臣劉　一附片具奏伏乞聖鑒訓示謹奏奉硃批吏部議奏欽此 
 
 

Page 10

 
 
[光緒二十二年十二月初九日京報全錄]  
　　宫門抄○諭旨三道錄前○陜督陶奏揀員請補知州摺○又奏揀員請補通判員缺摺○又奏調署道員片○蘇織造莊奏請留筆帖式庫使片○又奏委解大運活計摺○將軍依奏覆陳局員薪費碍難再减缘由摺○十二月初九日刑部都察院大理寺鑲藍旗值日無引　○椿壽假滿請安○江西臬司張紹華到京請安○富林布由寗古塔到京請　　○八額駙續假十日○召見軍機阿克丹張紹華○○頭品頂戴署理陜甘總督新疆巡撫臣陶模跪奏爲揀員請補要缺知　以裨地方恭摺仰祈聖鑒事竊據甘肅布政使曾鉌署按察使周綬會詳稱河州知州俞志敬告病業已截缺報部所遺係繁　難三項要缺例應由外請補查例載州縣應調缺出俱令於現任人員内揀選調補如無合例堪調之員知州准以候補人員請補又知州題調要缺或調或補准酌量具題又軍營異常勞績保奏以何項官員補用者歸於候補班内補用各等語今河州知州一缺漢回雜處政務繁難現在軍事甫定撫綏彈壓招來安集在在均關緊要非精明穩練熟習地方情形之員不足以資治理該司等在於對品應調人員内逐加遴選非現居要缺卽人地未宜惟查有候補知州趙謙年五十六歲湖南湘鄉縣人由文童投效江南軍營克復金陵省城案内保以從九品不論雙單月卽選同治八年投効甘肅軍營克復巴燕戎格及河州肅清案内保免選本班以縣丞留甘補用又於關隴肅清案内保以通判歸候補班前補用又新疆南北兩路一舉蕩平案内保以知州留甘肅用光緒八年請咨赴部騐放是年九月二十二日領照到省年滿甄别留用在案嗣經丁憂服滿起復仍赴原省補用前署　道州知州現署洮州同知辦理一切胥臻妥恊查該員精明穩練辦事認眞在甘有年於該處風土民情最爲熟悉以之請補河州知州人地極其相宜與例亦符會詳請奏前來臣查趙謙年强才　辦事愼勤合無仰懇天恩俯准以該員趙謙補授河州知州實於地方有裨如蒙俞允銜缺相當勿庸送部引　見該員在各署仕並無叅罰案行謹恭摺具陳伏乞聖鑒訓示謹奏奉硃批吏部議奏欽此○○頭品頂戴署理陜甘總督新疆巡撫臣　　跪奏爲揀員請補通判員缺以裨地方恭摺仰祈聖鑒事竊據甘肅布政使曾鉌署按察使周綬會詳稱撫彝通判曾　貫丁憂　缺業已補缺報部例應揀員請補查例載道府同知直隸州通判知州缺出如係選缺遇丁憂叅革等項所遺應用候補記名　用試用各項人員又外補道府以至佐雜請補應歸月選之缺候補一項除知縣外其餘各項候補人員無論曾任初任均令題咨補授毋庸請署等語甘肅通判一項自停止變　章程後上次鹽捕通判缺出以候補班前通判熊　槃酌補今撫彝通判缺查有勞績保舉本班儘外補用通判黄紹梓一員例應請補該員年五十歲順天大興縣人祖藉浙江山隂縣由監生報捐通判令發甘肅試用並加鹽提舉銜投効來甘於收復肅州案内保以本　儘先補用於同治十二年二月十七日引見是年六月十九日到省試用年滿甄别留用任案該司等查該員黄紹梓才具　練辦事妥詳前署靈台縣知縣辦理一切諸臻妥協以之請補撫彝通判員缺與例相符實堪勝任會詳請奏前來臣查該員黄紹梓悃　無華辦事穩愼合無仰懇天恩俯准以該員黄紹梓補授撫彝通判實於地方有裨如蒙　俞允該員銜缺相當毋庸送部引見該員並無叅罰案件謹恭摺具陳伏乞皇上聖鑒訓示謹奏奉硃批吏部議奏欽此　○○陶　片再署寗夏道胡景溎調省遺缺查有平慶　固化道祝維城曾任寗夏府知府熟悉情形堪以調署遞遺平慶涇固化道員缺該處　回雜處事務較繁查有候補道徐錫禎堪以署理除分别檄飭遵照外理合附片具奏伏乞聖鑒謹奏奉硃批吏部知道欽此○○莊健片再奴才衙門筆帖式庫使等員向例五年任滿呈報内務府更換如有當差得力歴經懇恩留任在案今查筆帖　興綬前於光緒二十年五年任滿是年九月經前任　造慶林奏蒙恩准暫留二年扣至本年已届期滿又庫使福洵係光緒十　　十一月到任扣至本年十一月計已五年均應呈報内務府揀員更換惟查奴才衙門向設筆帖式二員庫使二員專司　運　工之　以　　帖式瑞齡業已任滿呈請更換新任未到蘇庫使文照委解赶運進京刻下正在閒辦大運並另傳一切緊要活計須熟悉　務之員督催織辦未便皆易生手惟有援案仰懇天恩俯准將筆帖式興綬庫使福　各留二年俾奴才藉收指臂之助出自　逾格鴻慈理合附片具陳伏乞聖鑒訓示謹奏奉硃批著照所請該衙門知道欽此○○二品頂戴蘇州織造奴才莊健跪奏爲本年丙申大運沽　遵照舊章先行赶運一半委員解京交納恭摺仰祈聖鑒事竊查奴才衙門每年内務府户部派瓣運務分　赶運大運應需料工銀兩例由藩司關道撥解亦分兩限本年赶運應用欵項現　奴才咨撥一半督飭氶辦書吏採購經　　　加一　染查照奏派單開各件破謹織辦現已告成計赶運内庫花綾二百匹花春　五十四　　紡絲八百匹杭綢三百匹春　一百五十匹湖　三百匹彩綢二百匹小手帕五百個衣　七百斤絃線二十斤白絲七百斤又部庫大　綾紡紗匹等項一千六百五十匹分　裝箱　固遴委庫使文照督同承差於九月二十六日自蘇管解起程進京交　　　　案　　道附輪北上以期妥速呈明内　府　部查照外所有報解本年内申赶運縀綢等項緣由理合恭摺具陳伏乞皇上　　　奏奉硃批該衙門知道欽此　○○奴才　克　阿跪奏爲局員薪費前已核實裁减　難遵咨辦理緣由據實覆　恭　　　　　事竊照奴才前固　旨裁减　　　費　　奉省委員隸於督署者共有文案等十二局處經奴才大加裁汰併　五處計每年　省銀二萬一千一百餘兩於光緒二十二年三月十六日　單奏請飭部立案奉硃批該部知道單併發欽此欽遵嗣准户部咨　練軍營務等三處係内有三局其餘　　處何時添設該省並未奏咨報部旣因軍務而增則軍務平定自應照舊裁汰此次雖經分别　併而查核人數銀數較前增多已　　　章　正欵項下每月開支薪紅銀一千零六十五兩其餘不敷之欵由緣銷内開支等因　經奴才將核實辦理情形　細否　　　救復　部駁令將所留五局處或於人數或於支數再行核减等因行知　來伏查奉天各局　自光緒十六年首將軍裕　　　　　　後各雖三局　而每月開支薪費仍有九局處旋又添設鐵路一局亦未報部此外如盛字營及唐軍兩軍械　雖一　另案　　一因軍務添設迨後軍撤而局仍存部臣僅查歴年報部清册欵如未經　　之九局　俱係辦理軍務時所添　請此次裁併人　　　　照十六年奏定之數比較自是撙餘經費起見初不知十六年之所　　者共名而未　　併者其實也查從前造册　三　　　　　役共一百三十九員名而外問　有十二局處三百十四員名册報月支正欵外銷共一千四百九十兩而外　實支三千九百九十餘兩此次奏定五局處人數一百五十五員名銀數月支二千二百四十六　雖視報部册内　加而較之外聞營有寳數　各　而又减卽謂兩軍械局本在應裁之列而以十局處减去一半實已節省　費不少是所留者皆萬不可汰之人所支者皆必不能　之　　現時災祲頻仍善後諸事棼如亂絲加以整頓税厘在在需人經理冗　旣　假不能再　有用之員各處自歸併以後或一處　　　　或一人而兼數差晝夜辛勤不遺餘力是以添設會辦幫辦以爲總　之　各員月支薪水亦不能不稍從優厚若如部咨必將人數支數再行核减又必規復舊章删去會辦帮辦名目勢必竭蹶辦公　事宜多　　　以爲非計矣在部臣之意不過謂未經　　以前報　僅止此數旣經裁併而支數較多是以較令向動正欵者准支止欵不　之欵卽歸外銷項下開支原所以示　制不知奉天外銷之　僅有鹽釐二成七釐　捐一成兩項除開支籌餉總局薪費及各項　　外有餘　　練餉仍按年附入正欵造册報部是外銷本係正欵如不動正欵而關支外銷此絀彼盈卽與動用正欵無所區别若於外銷之外另行籌欵以濫應一切浮費則又非奴才所　出此且此項不敷之欵　其　　外銷而使支欵有虚糜無定之弊何如明支正欵而使外銷有涓滴歸公之益此奴才整頓局處化私爲公之微意也合　仰懇　　　　准所請飭部仍照关單立案　准　支正欵一面仍出奴才整頓税釐嚴除積弊不得　行　銷庶幾本省歲　　　　　　　　　　　　　　　　　　　　　　　　　弛矣奴才愚昧之見是否有當除咨部查照外理合恭摺具奏伏乞 
 
 

Page 11

 
 
[光緒二十二年十二月初九日京報全錄 <]  
　　宫門抄○諭旨一道錄前○　撫福奏各屬徵收錢糧現因錢價過昻酌量核减摺○又奏籌撥湖北附鑄銀元欵項片○陜西揚督　奏恭報按　日期摺○粤督譚等奏拿獲私鑄洋銀人犯審擬請旨遵行摺○陜撫魏奏請給封典片○又奏副將　咨　　引緣由片○大臣崇等奏請緩盟長赴京入覲片○十二月初十日工部鴻臚寺八旗兩翼值月宗人府引見四名吏部六十二名工部三名理藩院七名鑲紅滿九名鑾儀街十名圓明園十四名○裕公錫侯李昭煒各假滿請　安○察哈爾都統祥麟請訓○　州　守尉載贊謝屬○河南城守尉德元謝恩○召見軍機祥麟載贊德元○○尙書銜安徽巡撫臣福潤跪奏爲安徽各屬徽收鑄　現四錢　過　體察情形酌量核减以恤民艱恭摺仰祈聖鑒事竊維取民要當有制立法貴乎因時皖省各州縣徽收地丁錢糧兵燹後經藩司會同善後局司道按照各該州縣所辦章程以額微之多寡酌中核定每徵銀一兩共收庫銀一兩二錢零至一兩四錢不等應解正耗以及辦公平餘火耗解費紙張等項一切在内詳經前兩江督臣曾國藩核准通飭遵辦共零星小户力難完銀者亦有偏僻州縣無銀可易者不得不按時作價銀錢併徵以便民間完納所收錢文由官易銀批解盤運脚旣多折耗之虞其時銀價翔貴故完銀一兩各就地方情形照市作制錢一千六七百文至一千八九百文爲止遵行已三十餘年官民稱便乃自上年以來銀價日賤錢價日漲而各州縣徵收錢糧仍照前定價值折收則與市價大相懸殊不足以示體恤而昭平　惟是各屬之銀各有低昻之别折銀之錢　　有多寡之殊經臣督同司道悉心體察再三酌核疑請除向係收銀各處以及完銀之户各仍其舊外凡者以制　折　者　銀一兩照該州縣向來櫃收價值酌减錢一百文飭司刊發告示道　各屬統自本年十一月起遵照减定折價徵　於小民旣沾有利益在州縣亦尙無所損如有以洋銀完納均仍按照布價合算不准有抑勒　收情事新安宣州等九衞徵收屯折錢糧均仿照屯坐各州縣定價折收以歸一律倘日後銀價昻貴再以錢易銀不敷批解仍隨時酌量情形奏明歸復舊制至鳳陽　璧處　三縣定章收數本少應解正耗銀兩加以傾工火耗等項已苦徵不敷支應毋庸再减謹會同兩江督臣劉坤一恭摺具陳伏乞皇上聖鑒訓示謹奏奉硃批户部知道欽此○○福潤片再准户部咨議覆黑龍江制錢缺乏請將部撥内甲年俸餉　解鄂省鼓　銀元案内行合將安徽省應解黑龍江丙申年俸餉銀三萬改歸湖北藩庫作爲該省兩鑄銀元之欵等因當經轉何遵照去後兹據署布政使于　　詳報在於司庫地丁項下移緩就急竭力籌具庫平銀三萬兩發交號商合盛元領匯解赴湖北藩司衙門交納等情詳請奏咨前來臣覆核無異除分别咨行外謹附片具陳伏乞聖鑒謹奏奉硃批户部知道欽此○○頭品頂戴陜西固　提督奴才鄧增跪奏爲恭報奴才接篆日期叩謝天恩仰祈聖鑒事竊奴才於光緒二十二年三月蒙恩升授陜西固原提督當經具摺叩謝天恩旋於八月十三日接准陜甘督臣陶模咨奉上諭鄧增著赴因原提督本任所有海城　匪卽著該提督就近查辦母使漏網等因欽此遵於十月初六日由甘肅省城馳抵固原初十日准前提督雷正綰中軍叅將俞陞科將　欽頒嘉字八十一　提督　印一願及王命文牌等件齎送前來奴才當卽恭設香案望闕叩頭謝恩祗領任事伏念奴才一介武夫毫無知　　　府之忝列豹略未嫻愧專跡之久膺鵜濡滋懍涓埃未報兢惕方殷兹乃渥荷隆施擢升提秩自進擣昧　懼弗克勝任無以仰答聖恩竊查甘省漢回嫌怨夙深消患未萌全在地方各官平時指置若軍旅之事奴才惟有身先士卒力掃賊氛以上報國家下對生民耳至海城逸匪自當就近妥爲查辦以靖地方並一切應辦事宜隨時咨商陜甘督臣陶模陜西撫臣魏光燾甘肅提臣　福祥認眞經理冀酬高厚鴻慈於萬一所有奴才接篆日期並感激下忱理合具摺叩謝天恩伏乞皇上聖鑒謹奏奉硃批知道了欽此　○○太子少保頭品頂戴兩廣總賢臣譚鍾麟頭品頂戴廣東巡撫臣許振褘跪奏爲拿獲私鑄洋銀人犯審擬請旨遵行恭摺仰祈聖鑒事竊照廣東開鑄大小銀元推行各省頗著成效而營私牟利之徒僞造滋弊貽害無窮地方官拿獲者卽子優奬不獲撤叅所獲人犯照私鑄制錢例治罪經總理衙門刑部先後奏准咨行有案臣等疉飭各屬並派委員弁認眞設法查拿據統　巡防營知縣李家焯督率千總鄧惠良等會同營縣購綫帶勇在順德縣屬小涌村先後拿獲陳亞璧譚亞兆李藻南三犯　　機器鋼模等件爲一起又在番禺縣屬長　村拿獲鄭亞東謝亞生潘逹生黄亞杰黄逸旺顔亞飛馮兆鵬馮亞桂八犯搜獲機器鋼　　銀等件爲一起均經飭發督務處收審兹據臬司魁元會同各司道審明該犯李藻南供認聽從未獲之朱輝堂等合夥田本私鑄龍紋銀錢伊在佛山鎭買辦銅條寄往順德縣屬小涌村機器廠現獲之陳亞璧在廠掌管機器譚亞兆充當火夫並雇得未獲之吳亞查雕刻印銀鋼模區卓卿等多人管理帳日寺事自本年四月十三日開工至六月初二日止共盜鑄銀一千五百餘兩陸　帶省交朱輝堂等售賣行使不諱質之陳亞璧譚亞兆所供相同又該犯鄭亞東供認起意糾同未獲之陳法生等合夥出本私鑄龍紋銀錢現獲之謝亞生在廠掌管機器潘逹生管理帳目黄亞杰携帶銀錢銅條往來省城長板兩處黄逸旺顔兆飛馮兆鵬帮同攬運機器及磨擦銀片馮亞桂充當火夫並雇得未獲之吳亞五雕刻印銀鋼横吕亞幅鎔輾銀片自本年七月二十六日開工甫經盜鑄銀二百六十餘兩由黄亞态兩次帶省交伊管賣卽被拿獲質之謝亞生等七犯供亦相同禀報覆鞫無異查兩起事同一律私鑄銀錢數均在十兩以上鄭亞東起意糾移陳亞璧謝亞生掌管機器應照爲首及匠人例各擬斬監候此等私鑄匪犯實與市面商情大有關礙秋審應入情實現當整頓圜法之際屢經總理衙門奏准拿辦臣等擬請將爲首之鄭亞東第三犯卽行正法俾衆咸知不敢輕犯是否可行伏候聖裁餘犯李藻南聽從合夥潘逹生管理帳目黄亞态運送銀銅黄逸旺顔亞飛馮兆鵬帮同工作均應照爲從例擬發新疆給官兵爲奴譚亞兆馮亞桂充當火夫應照傭工例各擬杖一百徒三年逸犯　緯務獲另結所有獲犯出力員弁查照總理衙門奏案擬懇天恩俯准從優給奬以勵將來獲犯兩次之同知銜前定安縣知縣李家焯請免補本班以同知直隸州留省儘先補用守備廣州協左營左哨千總鄧　良補用守備廣州協左營右哨千總李世桂均請免補过備以都司儘先卽補其餘出力弁勇由臣等分别咨奬不敢稍涉冐濫除錄供咨部外臣等謹合詞恭摺具陳伏乞皇上聖鑒謹奏奉硃批另有旨欽此○○魏光燾片再去歲廿回不靖陜境防務戒嚴經前護撫臣張汝梅奏明陜西各屬勸修城垣兼築堡寨俟工竣核其捐數奏請奬叙當經通飭各屬遵辦在案兹據鳳翔縣知縣顧　禀稱該縣南鄉已故附貢生馬宗融之妻馬王氏並伊故子光祿寺署正職銜馬天申之妻馬張氏深慮回匪犯順擾及桑梓捐銀一萬四千兩以作修城辦防之資洵屬深明大義由藩臬兩司會詳呈請奏懇恩施給予封典前來臣查該孀婦等矢志守節於鄰疆告警慨捐鉅欵以衞里閈洵屬好義急公殊堪嘉尙合無仰懇天恩俯准給予馬王氏馬張氏五品封典以彰善行而資觀感出自逾格鴻慈除飭　該氏履歴及該氏等年歲清册送部查核外謹附片陳明伏乞聖鑒訓示謹奏奉硃批該部議奏欽此○○魏光燾片　再臣緣中軍叅將田玉廣升補陜西西安城守協副將准部咨催調取引見因上年甘回滋事由陜派兵會勦該員管帶練軍兼辦營務處事件責任綦重經前撫臣張汝梅會同前督臣楊昌濬提臣雷正綰奏請暫緩赴引奉旨允准在案現在甘肅軍務一律肅清赴甘防剿各軍亦陸續撤調回陜應卽給咨令該員赴部引見以符定制該員已於本年十月十八日起程北上理合會同陜甘督臣陶模陜西提臣鄧增合詞附片具陳伏乞聖鑒謹奏奉硃批知道了欽此○○崇歡等片再札盟副盟長現已奉到部文補放阿爾塔嘎拉正任盟長逹什拉布坦應遵前旨進京現據正副盟長移交印信呈報起程惟天已嚴寒牲畜疲乏赶程前　猶恐未能如期入覲副盟長例應赴京叩謝天恩現旣接署印信惟有籲懇恩施展至明歲秋間一俟正盟長逹什拉布坦旋回任事再行赴京叩謝謹附片具陳伏乞聖鑒謹奏奉硃批著照所請該衙門知道欽此 
 
 

Page 12

 
 
[光緒二十二年十二月十一日京報全錄]  
　　宫門抄○諭旨二道錄前○直督王奏揀員擬補通永道缺摺○蘇撫趙奏請准旌表生○又奏紳士捐田瞻族請立案給　片○將軍依奏點騐外城官兵軍器並派員分往抽查摺○侍講學士濟奏請整頓庫儲摺○大臣惪等奏報牧地得雪分寸外期片○平二月十一日内務府國子監侍衞處值日無引見○榮公專摺因封側室謝恩○福森布假滿請　安○張英麟等同鄉官謝恩○壽昌續假五日○文治請假十日○順天府奏京師得雪三寸有餘○内務府奏派盤查六庫之五大臣派出鄭王怡王麟中堂熙敬溥良阿克丹○掌儀司奏十五日祭奉先殿澍貝勒行禮○召見軍機胡燏棻○皇上明日辦事後至建福宫聖容前行禮畢還　　○○降三級留任直隸總督臣王文韶跪奏爲揀員擬補直隸通永道要缺恭摺仰祈聖鑒事竊照通永道張紹華奉旨補攙　　接察使所遺通永道歸本年九月分截缺該道駐紥通州統轄永平府遵化州東路廳三屬十七州縣地方遼闊政務般繁寍河及臨榆等處又爲海防重鎭且總理北通河道隄工關繫漕運民生利病一切修防事宜尤須認眞督率定倒通永道係衝疲難要缺應由督臣揀選諳練河務者聲請補授直隸候補道員中雖有現任知府及科甲出身人員或情形未熟或資勞未深亦無截取記名分發人員其特旨班道員中亦無諳習河務之員惟查有候補班前補用道沈能虎年五十六歲浙江海寗州監生由指分江蘇府經歴調赴淮軍於克復湖州長興廣德等府州縣城池在事出力保奏同治五年八月奉上諭著免補本班以知縣仍留原省遇缺卽補並賞戴藍翎欽此又於肅清任賴捻股在事出力保奏七年八月奏上諭著免補本班以直隸州知州仍留原省歸候補班前卽補並賞換花翎欽此又於勦辦捻逆張總愚全股蕩平在事出力保奏八年十二月奉部議准免補本班以知府用仍留原省歸候補班前題補並加道銜嗣在黔局捐加三品銜以道員歸部選用又於克復吐魯番城在事尤爲出力保奏光緒四年四月奉上諭著分發省分歸候補班前補用欽此遵例捐指直隸以道員歸原班補用六年六月經欽派王大臣騐放到省十一年八月於創辦沿江沿海電綫案内保加二品頂戴十二年八月委辦招商總局事務該員心地明敏辦事軒爽到省十七年資格最深於地方情形及河道工程夙所講求以之請補通永道洵堪勝任亦與例章相符與兼尹臣府尹臣往返函商意見相同仰懇天恩俯念員缺緊要准以候補道沈能虎補授通永道以資治理如蒙俞允該道銜缺相當毋庸送部引見理合會同兼管順天府府尹臣孫家鼐順天府府尹臣胡燏棻恭摺具奏伏乞皇上聖鑒訓示謹奏奉硃批吏部議奏欽此○○趙舒翹片再據署桃源縣知縣陳紹唐詳稱光緒二十二年四月初十日據縣屬陸四圖民人范清雲禀報身子范從開幼娶張氏爲妻業經成婚本年三月二十八日身子病故張氏矢志孀守突有匪徒揚言欲至身家搶孀張氏聞之以死自誓身亦時刻嚴防四月初九日夜三更時分被匪撞門身與妻驚起堵禦未被撞開張氏臥房本任樓上卽有匪黨登屋掀落瓦椽跳下砸開張氏房門張氏恐被汚辱登時用刃自割咽喉倒地鄰衆聞聲趨至匪徒四散逃逸追捕無蹤身卽上樓查看詎張氏傷重略述情由旋卽殞命並未失贓村内牌保禀請勘騐緝究等情到縣據卽選差嚴緝一面帶領刑仵會營馳往騐明范張氏年二十二歲委係自刎身死查訊事主鄰佑供與報詞相同先後禀詳到臣均　批飭嚴拿在案兹據兼署江蘇按察使陸元鼎以行據該縣比緝匪犯無獲擬將范張氏先行請旌俾得早邀盛典詳請具奏前來臣查范張氏以茅簷少婦被匪入室架搶捐軀明志洵屬節烈可嘉合無仰懇天恩俯准敕部將范張氏照例旌表以維風化而慰幽魂除仍飭勒緝逸犯務獲究辦並咨禮部外謹會同兩江總督臣劉坤一江蘇學政臣龍湛霖附片具陳伏乞聖鑒訓示謹奏奉硃批著照所請該部知道欽此○○趙舒翹片再據吳縣紳士四品銜知州用北河候補州同吳大培呈稱故曾祖二品贈職　選州同吳傳照素性慷慨好善樂施遇族有貧乏者輒賙恤之欲仿范氏遺規建莊赡族齎志以終故祖二品贈職吳經壇情殷繼述未竟其志而殁故父前任直隸廣平府知府吳中彦仰承遺命謹誌勿忘積銖累寸陸續值買長沙縣不等則田共一千一十四畝六分六厘六毫值價銀八千一百一十七兩零又購得元和縣九都十二圖虎邱山塘緑水橋堍舊屋莊基一所計價銀九百七十兩並籌備拆缷建莊銀三千兩三共合計義田建莊銀一萬二千八十七兩零每年所收田租除完賦祭掃外餘爲族中孤寡貧乏養赡之用手訂規條正擬禀請間適故父在廣平府任所病故呈懇奏奬立案並據聲明故祖吳經壇已於光緒十六年捐助直隸棉衣案内奉准建坊故父吳中彦遺命不敢邀奬等情前來臣查士民人等捐田赡族其捐銀至千兩以上者例得請旨建坊今已故前任直隸廣平府知府吳中彦承先人未竟之規溥合族無窮之專洵屬詒謀克紹任卹可風旣據聲稱不敢邀奬相應請旨勅部立案並懇恩俯准該員吳大培爲其故祖父二品封職吳傳照在籍自行建坊給子樂善好施字欄以示旌奬除飭蘇藩司給帖遵守並取田號莊規合册結詳送核咨曁先咨明禮部查照外理合附片具陳伏乞聖覽訓示謹奏奉硃批著照所請禮部知道欽此○○奴才依克唐阿跪奏爲遵旨點騐外城官兵軍器並派員分往抽查恭摺仰祈聖鑒事竊奴才前因點騐官兵軍器之年當經奏請仿照光緒十九年以前歴届變通章程開列各銜名奏請簡派一二員就近點騐省城官兵軍器其興京錦州海龍城所屬地方軍器責成各該副都統總管就近點騐咨報將軍衙門查核至遼陽廣寍等城以及各路邊門嚴飭該尉就近核實點騐仍由省遴派委員分往捕查務期一律整齊加結造册詳報惟鳳凰城及鳳凰邊門岫巖牛莊金州復州熊岳蓋州等城前於倭兵入境城池先後失守所有官軍器械以及鐵棉甲均被損壞無存現在城池已復兵等苦累勢難一時置買齊備且鐵棉甲係官爲製造亦須緩爲置辦統俟下届再行點騐仍令造具軍器清册呈報衙門以便彚總咨送兵部查核等因於本年八月十三日奉到廻摺硃筆圈出盛京將軍依克　阿户部侍郎良弼欽此當卽咨行興京金州錦州副都統札飭所屬各城路邊門尉協佐額防禦等官一體欽遵辦理仍由省揀派協領依凌阿托兄通阿分往抽查點騐奴才隨飭取省城官兵軍器清册於九月初七十三等日親赴教塲點騐完畢先行奏報在案兹據　龍城總管遼陽廣寍等二城守尉各路邊門佐領防禦各將官兵軍器核實點騐陸續加結造册呈送並據抽查各委員結報無異復准興京副都統奕　錦州副都統崇善各將所屬官兵軍器點騐造册呈送前來奴才按照各册詳加查核所有弓箭撒袋腰刀長槍拾槍鳥鎗紅衣砲均屬整齊惟鐵棉甲二項因製造年久間有殘缺之處除將内外城送到點騐官兵軍器數目清册彚總咨送兵部查核外所有點騐各城官兵軍器並派員分往抽查各緣由理合恭摺具奏伏乞皇上聖鑒再新任副都統溥蔚尙未接任合併聲明謹奏奉硃批知道了欽此○○日講起居注官翰林院侍講學士奴才濟澂跪奏爲庫儲重地亟宜整頓以愼國帑而杜漏巵恭摺仰祈聖鑒事竊方今軍務甫靖庫欵未充内而部臣外而疆臣無不以撙節經費爲當務之急奴才雖文學侍從之臣無經理度支之　而世受國恩目覩時艱敢不竭一得之愚以勉效犬馬微忱乎夫興利所以除弊弊不除則利何以興此正本清源之道亟　請求也查户部銀庫爲出納總匯收放銀兩向有庫兵應役立法已極周密乃近來每遇開庫之期時有已滿庫兵溷跡入署並宗室　　以及旗民匪徒均潛匿其中難保不無勾串庫兵偷漏表裏爲奸情弊更有充當庫兵期滿賄囑書吏積壓公文延至數年之久　　　　　似此弊端不勝枚舉　不認眞查拿整頓誠恐積久雖除現當庫支絀之秋所關匪細應請飭下管理三庫大臣每遇　　　　　　　司員嚴密查拿認　整頓以重庫儲而戢奸宄奴才爲謹愼國帑起見是否有當謹恭摺具陳伏乞皇上聖鑒謹奏　　旨已錄○○惪銘等片　再據署萬全縣知縣言恩　報縣屬於本年十一月初七日戍時起至初八日寅時止得雪二寸餘等　呈　前來奴才等當卽派錄　部查有張家口附近地方均霑雪澤近日並據口外旂羣因公來口員弁禀稱各旗羣游牧地方亦得　　二寸不答伏思節　　　　　　　　　　　　　　豐年之有慶蒙　　作共慶休徵堪以仰慰宸厪所有得雪分寸日期　合附片奏開伏乞聖鑒謹奏奉硃批知道了欽此 
 
