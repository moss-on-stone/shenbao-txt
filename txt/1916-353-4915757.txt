# 1916 - 353 - 4915757

 

Page 1

 
 
   
 
 

Page 2

 
 
時評 
[上行下效]  
　　府院屢生衝突而各省之督軍與省長亦屢生衝突此行政界之上行下效也 
參來兩院之會議每起紛擾而各省省議會之會議亦每起紛擾此立法界之上行下效也 
兩院與政府時有齟齬而各省省議會與地方政府亦時有齟齬此行政界與立法界相互之上行下效也 
或曰否共和國無階級安的上下無上下安有行與效所以若是者其思想其學問其識見其習慣大抵相同不謀而合耳嗚呼 
專電 
[北京電]  
　　熊專使赴日問題現由某使疏通已飭章使向日政府徵求同意仍屬熊氏準備起程 
[北京電]  
　　熊專使贈勳問題與日本疏通漸釋疑慮再令章使補行請日政府同意之手續約一月十號後啟行以完使命 
[北京電]  
　　鄭家屯案外人消息警權問題我讓步警士用華人警長以上聘日人統帶官聘日人惟須仿京師保定警察例由我政府管轄日使則主張統帶官日人充任由日本關東都督指揮對於此點堅持不决定今日（二十一）下午二時再議一說日使言某某項前已議妥伍外長答須檢查議事錄再談判云 
[北京電]  
　　口洮路線規定千三百餘里部派張技師會蒙藏院英譯員訂出月初往勘 
[北京電]  
　　政府决調駐日參贊劉崇傑爲外部參事預備對日外交一切問題之速結劉尚有升遷次長之望 
[北京電]  
　　張國淦長内務問題今日仍未實行提出而各派已討論可否惟益友　聲言反對故政府尚愼重提出但日内巳備咨文 
[北京電]  
　　河間昨電公府内閣不可任人摇動府院不可再存意見詞極嚴正元首閱竟頗爲感動 
[北京電]  
　　國務院昨（二十）議五年度新預算自晨至暮始散聞會計年度决定回復七月起至翌年六月止舊制其歲出門僅討論到内務提出删減十餘萬今日（二十一）仍續議該部未了各 
 
 
 

Page 3

 
 
項又不敷之一億元主就軍費二億元上極力減削以求收支適合 
[北京電]  
　　昨日（二十）國務院特會已將内務部預算内歲出門討論核減今日（二十一）例會仍續議該部各項 
[北京電]  
　　明日（二十二）中立各政團開代表會將議决之地方制度大綱全部與研究會益友社協商如得承認即可加入憲法 
[北京電]  
　　張勳電告稅務處在蘇皖辦軍米十萬石請飭各關免稅放行 
[北京電]  
　　馮河間孫寳琦黎澍等發維持中行電後滬漢股東均有電來主張維持積極進行 
[北京電]  
　　葉夏聲等又請國葬陳其美 
[北京電]  
　　林日使明日（二十二）開宴蒙古王公晚餐會 
[北京電]  
　　參衆兩院自勘日（二十八）起休會八日 
[武昌電]  
　　十九二十兩日省長均到會議員出席仍不足數未選聞内部又有電來 
[南京電]  
　　省議便今日（二十一）賡續開會改選參議員仍不足法數未投票散會 
外電 
[北京電]  
　　昨日午後伍總長與日使林權助開議鄭家屯案歷時頗久未有結果明日將續議（二十日） 
[北京電]  
　　國務院屢開特别會議討論財政並設法彌補或裁減本年七月至明年六月之度支年度内不敷之數聞本届缺一萬四千萬元（二十日） 
[成都電]  
　　盜匪掠搶灌縣該縣爲蜀省西北之商務要區（十九日） 
[成都電]  
　　羅督軍諭軍界要人準備歡迎戴戡省會議員亦表示歡迎戴戡之意故戴氏來省時未必有變亂（十九日） 
[北京電]  
　　國會决以十二月二十六日爲紀念日但政府以雲南起義之日確係十二月二二五日故改定二十五日爲紀念日政府將公佈之各紀念日如下十月十日武昌起義一月一日南京政府成立二月二日南北統一四月八日國會開幕十二月二十五日雲南起義 
（二十日） 
　　以上路透電 
[北京電]  
　　第三師與第八師之兵士共三萬二千人已　往剿辦蒙匪由張敬堯統帶（二十日） 
[北京電]  
　　鄭家屯案日本於蒙滿聘用教練官之問題稍有讓步但仍要索警權中國允聘日人爲警員但須聽中國當道之管轄至於軍事敎練官則决不延聘以保主權（二十日） 
[北京電]  
　　前駐巴西公使劉式訓已被簡爲外交部次長以代夏詒霆夏已辭職（二十日） 
[北京電]  
　　昨國務會議决定組織委員會研究裁釐加稅事將派外交財政農商三部人員爲委員（二十日） 
　　以上德文報電 
[北京電]  
　　廈門日本設立警察派出所日前曾經中國政府向日本使質問昨經日本公使回答謂該派出所之設立係據南京條約在領事警察權之範圍内决無侵害中國之主權等語（二十一日） 
[北京電]  
　　財政陳總長本日聲請銀行團將十二月份鹽稅餘欵交付二百萬元與中國政府（二十一日） 
[東京電]  
　　四國銀行團之倫敦會議擬於年内耶穌誕後開會中國舊曆年末中國政府或可得一部分之借欵（二十一日） 
[北京電]  
　　由中國政局不安之現狀而觀將來鹽稅收入恐有減少戧欵或有不足之慮故銀行團有以地租加入擔保之中之議中國方面對於此議列舉種種理由力言地租萬難作爲擔保故此交涉恐頗困難（二十一日） 
[北京電]  
　　京城昨夜降雪至今日午後始止人民皆喜以爲豐年之兆（二十一日） 
[東京電]  
　　據計入六年度豫算案二萬萬六千餘萬元之七年計畫海軍補充案擬造之艦艇爲超努級戰艦三艘超努級巡洋戰艦二艘輕巡洋艦六艘敎道用巡洋艦三艘航洋大驅逐艦十艘航洋中驅逐艦十六艘大潛航艇十二艘中潛航艇七艘雜役特務船三艘（二十一日） 
[東京電]  
　　當地股票市場因德國提議媾和以致崩壞今仍休會實業家等現正協議救濟之策（二十一日） 
[東京電]  
　　聨合國方面之對媾和提議意見决由法國政府取齊故法政府一俟各國之意見傳到後卽據以作答（二十一日） 
　　以上東方通信社電 
戰電 
[巴黎電]  
　　法首相今日在上議院宣稱德國媾和運動無受其紿考協國將聨合通告中央加聲明今未便注意其議和之請求（十九日） 
[巴黎電]  
　　社會黨大會以一萬票對四百票通過决議案非候敵人提出切實之媾和條件斷不能應其請求（十九日） 
[巴黎電]  
　　今日午後公報宣稱敵軍砲轟洛佛芒與香白萊特境凡爾登境擊落敵飛機兩架法飛機隊以炸彈擲擊敵軍車站與露營今晚公報宣稱末斯河右岸雙方砲隊交轟甚烈白松伏等處尤甚他處有間斷之砲戰（十九日） 
[柏林電]  
　　今日公報宣稱法軍奪回香白萊特田莊（十九日） 
[倫敦電]  
　　今晚海格將軍單報宣稱昨夜福柯爾拉倍伊附近敵砲隊異常活動今日英軍轟擊福基薩爾東面之敵軍陣線頗獲效果（十九日） 
[雅典電]  
　　希政府致文協約國祥述接受協約國哀的美敦書後之時局且謂各島發生之事殊令政府爲難此皆由協約國要求賠償延時過久及維持封鎖之故政府之意目下時局未有解决之際或將被逼暫止移軍南下（十九日） 
公電 
[廣東報界公會電]  
　　抄送廣肇公所孫中山唐少川温欽甫王亮疇胡漢民陳競存梁任公各報館鈞鑒霰日午有六人到第八甫南越報僞登告白繼又自稱軍隊擅將總編輯人李滙泉捕去中途綑綁牽至城内軍署附近連新街連轟四鎗斃命所經皆繁盛商場歷警察區署五所轄地持鎗露刃警察不敢干涉路遇軍官數語即過逈非尋常謀殺可比外間閧傳與報界反對開賭有關似此入室擅捕白晝當街强殺約法何在現粤省人人自危請迅電澈粤查緝兇以維人道廣東報界公會全體公叩號 
要聞一 
[十九日之衆議院]  
　　今日衆議院下午二時開議議長湯化龍主席報告請假議員表决通過畢點查人數緣今日議程所列第二第三兩案一爲彈劾總理一爲彈劾財政農商兩總長須有總員四分三以上之出席以人數不足未能開議（一）紀念日案之成立張華瀾動議謂雲南倡義紀念日時期已近應將參議院咨行之民國紀念日修正案提前議决衆贊成遂由秘書將議案分配衆無異議表决通過主席宣告依據院法六十一條曾理可了 
（二）自治先議之否决王謝家動議謂參議院咨行之馬議員君武所提回復地方自治案應變更日程先議表决贊成少數 
（三）黄蔡二公舉行國葬張善與王侃同時勤議謂黄察二公舉殯在即應速行議决舉行國葬典禮褚輔成謂政府有無咨文到院王侃謂本院可以提議不必待咨文來遂以動議付表决贊成大多數主席謂請動議人提案何雯謂卽將動議付討論不必提案葉夏聲上臺說明　謂二公應行用國葬典禮全國共知請大衆討論云云吕復謂此案文句即云依國葬法第一條之規定黄興蔡鍔應舉行國葬典禮案牟琳何雯主張不必二讀張知競徐蘭墅主張二讀馬驤謂省略二讀則可然不能謂不必二讀也以付二讀表决贊成多數二讀成立後省略三讀表决全案成立提付參議院贊成多數 
（四）議員在任期内死亡者應給恤金案葉夏聲謂可與王議員侃所提之撫恤被戕議員案合并審查鄒魯謂二案性質不同不能合并馬驤謂參議院原案甚好不必付審查張嘉謀謂須付審查旋取消之遂以參議院原案表决成立贊成多數時巳三點遂宣告休息 
（五）陳宏猷被捕之函詢休息後三點三十五分開議鄒魯動議新到院議員陳宏猷被捕情事應請議長諮詢院議褚輔成謂陳宏猷旣經報到當認爲本院議員應行函詢警廳陳氏被逮之事由可也衆無異議（按陳宏猷一名俠農廣東人西南軍興時曾以民軍名義多行非分經林階平等禀控大總統國務院岑都司令督軍省長批准通緝在案此次來京被捕粤人多有知其歷史者林階平等亦有發表罪狀之印刷品在通衢分發） 
（六）駱繼漢之名論駱繼漢動議謂本院彈劾案日出不窮本員甚願早日開議然事實上又有人數不足之一障碍以致日日列於議程旣難望其從速解决徒留爲醞釀政潮之具殊爲不便可否請議長諮詢大衆以後不必列入議程俟人數足時然後動議開議克希克圖孫潤宇李國珍等均附議全院無異議遂决定下次開會不將彈劾案列於議事日程（七）秘密會之揣測夏次長報告關係外交事件或云係答覆田桐之質問又聞夏氏退席後贛省某議員要求開秘密會動議關係殖民政策之建議 
（八）請以明令廢止審判處及高等分庭暫行條例從速依據法院編制法將高等分庭分别恢復添設以便上訴而重司法建議案由法典委員徐蘭墅報告以付二讀表决贊成少數 
（九）司法獨立之兩建議案（甲）請廢除縣知事兼理司法恢復各縣專審員復設省司法行政機關以維司法獨立建議案王源瀚謂司法會議關於此等計畫已有結果不必建議徐蘭墅王侃馬驤均反對之以付二讀表决贊成少數（乙）取消行政長官監督司法以謀司法完全獨立建議案唐寳鍔謂司法獨立者謂審判之内容無論何人不得干涉之謂非謂省行政官不兼司法行政即爲獨立也况現在如司法制度太複雜人民反覺不便而感痛苦張知競謂數年以來事實上行政官兼監督司法名義發生無數殃民之事故反對唐議員之說褚輔成謂不必討論因現在所任命之行政長官均無監督司法之名義也以付二讀表决贊成多數時已五點遂散會 
[各政團協商之議决案]  
　　各政團協商地方制度昨日仍在参議院憲法起草委員室繼續開會黄雲鵬主席孫潤宇報告草案條文卽付討論逐條議定於是地方制度大綱草案全部遂以告成今定於二十二日午前十時開各政團全體代表會然後再與研究會益友社商榷兹錄其議决案如左 
[第章地方制度]  
　　第一條地方最大區域如左（一）省（二）蒙古西藏青海及其他未設省之區域第二條前條區域之設置或區劃以法律定之第三條省設省議會其組織及選舉以法律定之第四條省議會以不觸中央法令爲限有左列各職權（一）議决本省單行條例（二）議决本省預算决算（三）議决省稅及使用費規費之徵收（四）議决省債之募集及省庫有負擔之契約（五）議决本省財產及營造物之處分並買入（六）議决本省財產及營造物之管理方法（七）答覆省長諮詢事件（八）受理本省人民關於本省行政請願（九）關於本省行政及其他事件之意見得建議於省長（十）其他中央命令應由省議會議决事件第五條省議會對於本省省長認有違法行爲時得以出席議員三分二以上之可决提出彈劾案經由内務總長提交國務會議處理之第六條省議會認本省行政官吏有違法行爲時得咨請省長查辦之第七條省議會議員對於本省行政事項有疑義時得以十人以上之連署提出質問書於省長限期答復第八條省議會議員對於省長之答復認爲不得要領時得要求省長到會或派員到會答辯第九條省設省長一人由大總統任命之（不加制限）第十條省長依法令執行國家行政並監督地方自治第十一條省長認省議曾有違法時得省參事會之同意提出解散案呈大總統咨交參議院議决之但同一會期不得爲兩次之解散第十二條省設省參事會贊襄省長第十三條省參事會以左列人員組織之（一）省議會選出者六人前項省議員當選者不得過三分之一（二）省長推任者六人第十四條省參事會以省長爲會長第十五條省參事會之職權以法律定之第十六條蒙古西藏青海及其他未設省之區域俟行省制時適用本章第三條至第十二條之規定 
[熊希齡赴日波折之續聞]  
　　昨報所載熊希齡使日中止一節昨在政府方面所聞此次波折之起原由章公使之報告發生誤會章使十二日往日本外務省探詢意見時日本當局謂須俟中國先自確定後方可奏陳日皇章使報告政府含混其詞以爲確定即正式任命之謂政府得電故即下令然日本當局之意實在謂擬派何人須先確定與章使解釋頗爲逕庭及命令下後日政府對此不免發生誤會以爲特使易人之任命總應於得同意後行之而外間亦遂有日本拒絶熊氏之傳聞矣據政府方面消息日政府並無拒絶之事又據外交界所傳述彼國國民黨一派曾向其政府建議略謂中國派員贈送勳章而吾國（指日本）接待之凡以謀兩國之親善也惟一方接受勳章一方對於鄭家屯交涉吉長鐵道借欵交涉又復進行不已所謂親善必以互相抵銷而致失效不如俟各項交涉稍稍了結再圖具體親善之法較爲得計日本政府之通知熊專使暫緩啟行其最大之理由實是如此至於手續不完云云却非主要之理由面對專使其人亦非有何不滿意之處也 
[蘇省會改選參員難產（醒民）]  
　　今日（二十日）爲蘇省會改選參議員之期午前九時起至十二時止爲投票時間下午二時起至四時止爲開票時間如不足法定人數延期不得　一小時此選舉監督齊省長之榜示也誰知此不合選舉細則之條文即爲各議員所利用致使改選参議員之第一幕竟成難產近旬以來外間早傳有參議員買賣公司之秘密組織刻因買主太多票價每張竟驟漲至六百元某某等小資本家因價格過鉅遂歸失敗而某某票已足某某可當選昨日本巳定局不意卽於昨晚十二時後忽有某某等大資本家出現票價每張竟出至一千元並一律以現金交易遂又將昨日之成局打敗故某方面未及受運動者今日多不到會使不足法定人數未投而散金錢之魔力可謂大矣聞選舉監督齊省長原定今日午前九時蒞會監視不料直至午後投票時間已過而齊監督仍未蒞臨不知何故議員朱某沈某陳某等二十餘人到會而不簽到三五成羣聚合於議場外不知作何營謀此又可以洋意之一端也 
[南京快信]  
烟酒督辦鈕傳善昨派黎某來蘇催解烟酒稅 
　　十九師長楊春普昨又由鎭江來省謁馮副總統商承軍政 
　　公府政治顧問馬禮遜博士昨日由滬來寗謁馮副總統今日乘津浦車北上 
　　政府派劉耀東赴滬調停中國滬行事昨日過寗轉車赴滬 
　　衆議員陳允中因公出京今日（二十日）過寗謁馮副總統齊省長聞對於省制問題有所商榷並各呈具體的憲法意見書一通隨往省議會接洽與錢議長晤譚良久 
　　蔡元培昨日携眷過寗旋即渡江轉車北上省議會已於十九日下午四時舉行閉會禮式 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[水利局之治運計劃（續）]  
　　沂旣分矣然與沂有連帶之關係者莫甚於沭流水發源沂山三泉與沂源相近上游流向與沂成一平線普通言水道者往往以沂概沐不知沂沭上游有崗嶺限之爲天然水界至郯城東境入江蘇爲大沙河經青伊湖薔薇河至臨洪口入海東西離合初本晰然迨青伊淤墊薔薇就湮上游大沙河之身旣寬傾斜又急下行不暢旁溢乃滋故沭當盛漲之際往往由紅花埠一帶西注柳溝墨河以病沂而沂入總六塘節節障塞其一部分又往往漲出淩溝口經沙礓河以病沭甚至北六塘暴漲倒灌柴米河至沭城附近交浸互灌時有所聞水道災區愈以紊亂往之論沭者以其利害屬於海沭灌贛一隅規畫全局恒不措意其實沂之病沭猶之沭之病沂影響及於江北運河豈伊細故誠宜疏濬薔薇暢出臨洪淺者深之狹者寬之卑者培之　　即以治沂治沂卽以治運所謂疏沭者此其二也沂自沂沭自沭而後運得保持其水面之平衡就江北根本觀察面中河已治然則裏運河又將何如曰裏運水源固取給於淮者也淮自桐柏面下挾七十二溪之水以蘇皖間之洪澤湖爲容納地其洩水口門　於東南部者出蔣壩三河屬於東北部者出張福引河淮水尋常漲度出張福口而入運者佔全淮十分之一而强巳足扼中運之吭而有餘盛漲則裏運全部皆淮水也今夏測量報告洪湖最高水位高於楊莊運河二米突以上合中尺六尺有餘尤所罕見河之東　除淮水歸江十壩以外並有壩閘涵洞五十餘座如子嬰　　昭關等處本爲宣洩高漲運水入海而設其餘涵洞祇備冬春下河灌漑一經盛漲輒加堵閉潦則啟其大者而且不果啟不盡啟旱則資以小者往制然矣今年淮水暴漲不得已啟車邏一壩以保運堤之危事巳艱困猶幸今年下游之江上游之沂未經發生影響耳設或江淮並漲則淮揚之災况如何設或沂沭與淮亦並漲則淮揚之災又將如何言念及此隱憂彌切然則爲淮揚根本至計不能不籌察治淮固已明矣根本治淮非今日財力所能企及惟有分求入海之途減消裏運異漲而爲根本計畫一部分之工程查廢黄河爲江水故道自漣水以下至於海口測量考驗河漕行水利用可資所最淤墊者祗其楊莊至漣水數十里之間此段從事挑挖平配寬通改良楊莊草壩酌展張福引河俾使過水具有一定限度一面注重三江營宣洩度量加以操縱洪澤高寳洪水位無論如何盛漲能較本年水位低降二米突庶淮揚運河可免重瀾伺隙之虞而清水潭之奇變不使再見於來日所謂消除淮漲者此其三也沂沭分而中運治淮漲減而裏運治斯得就運河本體而論之吾國運河溝通南北在歷史上地理上本屬至有價值之河流弛廢凌夷迄於今日失厥常軌利害懸殊今爲江北運河統籌疏　宜就地勢傾斜河床寬廣之數上游下游所需行水之量按叚施工淺深合制水面以下各有相當之　而積常年之中有交通之便無枯濫之憂此整理河身之說也壩閘涵洞本以節宜曩者河工滾水減水之制未嘗不苦意經營然而水性變遷因時而異昔人建築原恉半成陳迹今應根據完全計畫釐定新規近世科學昌明專門工程學者建築活動壩閘高下啟閉操縱自如其效用旣遠過於滾水減水舊制亦非雙閘單閘啟板下板所可同日而語卽如中運之蘆口壩劉老澗雙金閘裏運之歸江十壩歸海三　皆應分别緩急修置精良灌溉交通依爲表裏此改良閘壩之說也（未完） 
[追祭滇軍死難將士]  
　　雲南唐督軍繼堯致北京電云北京司法張總長李印泉省長李子暢督辦雲南國會議員諸公鑒諸公在京舉行雲南起義第一次紀念大會追祭死難將士用意甚盛我滇護國軍轉戰川湘粤等省及平定内地龍亂先後諸役陣亡將士甚多謹撮要　列陸軍團長吳傳聲曹之　營長雷淦洸黄渙光連長董英華林光宗胡山孟雄成李炳南李永清陳嗣虞楊漢清趙翰碩王本忠胡子鴻胡由宋濂趙丕芳鄧開祥傅景嶽王萬祥周燦尹在仁李增雲等其餘排長以下及兵士戰死者共計二千餘人人名繁　不及備　尚有報告未齊者巳分電四川羅督軍廣州張方兩師長查明逕復追維發難之始艱危孤苦之情誠不敢妄意復有今日而　將士同仇敵愼甘作國殤雖氣壯山河實心傷袍澤共和再造幸可慰死者之心來日大難願勿懈生人之責臨電感愴惕勵交深唐繼堯删叩 
[十八日交通會議紀事]  
　　交通會議於十八日下午二時開會會長陸夢熊主席到會者五十三人宣告閉會日期巳迫現計未議之案甚多應請衆會員從速議决遂開議第一案爲水陸聨合運輸建議案會員廖出經提出何竣業代表說明要旨後表决與程家頴所提水陸聨運案合併審查第二案爲國有鐵路參照釐稅辦法實行比較建議案由提案人鮑庚說明要旨張競立請注意各局長增加不正當收入減省正當支出朱成章謂請留意勿因比較或減修養路產各項支出費用王淮琛請修正以本年收入數目爲標準一層曾鯤化請收支並重駱通贊成曾說劉成志慮各局妄減應支之欵横加收入之欵遇有部令改良事件或藉口於比較減少不願遵行實於路政有礙鮑庚謂張朱劉諸君所慮各節本案附章十七二十一兩條已有補救辦法主席以此案應否成立付表决贊成成立者少數案遂否决第三案鐵路運輸貨物實行擔負責任案由代表何竣業說明宗旨第四案運輸貨物損失賠償之責建議案提案人王潤貞登台說明要旨兩案合併討論劉成志王景春曾鯤化張競立等均贊成表决贊成成立者多數付路政股審查因已三點四十分主席宣告休息三點王十分繼續開議第五案建設架空電報綫路頒行畫一規則建議案先由議長報告此案規條圖案甚多故印刷所尚未印出繼由提案人陸家鼐說明要旨王頌賢俞兆桐劉成志等相繼發言均表贊同主席遂以此案可否成立付表决贊成成立者多數付電政股審查第六條預防冒用舊郵票建議案提案人謝式瑾說明要旨劉成志請省略二三讀王文蔚謂第一條顏色一層宜加研究各國郵票由退色而改良至於不退色是實文明之進步今以防弊之故而欲令郵票顏色較浮以防藥永浸洗之弊是欲使巳進步者轉而爲退步矣胡先春張競立姚國楨　人又互有討議表决贊成成立者多數付郵政股審查第七案擬請特别專員按時查核各省電局材料建議案由提案人　　榮說明要旨俞兆桐主張由管理局派　查後再將情形報部蔣尊褘主張調查不　定材料亦不特設調查員名目與一定時問隨時隨人由監督指派王文蔚俞兆桐王頌賢等相繼討論結果付電政股審查第八案擬請改良鐵路公報由部彚編印行並推及郵電航三政名曰交通公報以廣見聞而輔營業建議案滬寗滬杭甬鐵路管理局提出由代表朱庭祺說明要旨劉成志謂本案無成立之必要朱成章謂本案提出在交通月刋章程未公布之先其意見擬合路電郵航四政薈成一報於經濟上可以節省胡先春等相繼討論表决贊成成立者少數案遂否决時已五點一刻散會 
[陜議員反對吕調元]  
　　陜西省長本巳簡任李根源因陜人紛起反對故李氏迄未到任近馮副總　忽電保吕調元堪勝此任謂卽出於陳督之意陜西國會議員聞之乃電詰陳督並表示反對之意電文如後西安陳督軍鑒馮電保吕云出尊意事之離奇莫甚於此陸吕虐秦狼狽爲奸陸固首惡吕難末減其不能再蒞吾秦盡人皆知君縱不明何至引狼復入如成事實吾輩决不承認望將眞相迅速見覆李夢彪范樵張蔚森鍾允諧高增融譚煥文張樹林高杞王鴻賓段大信姚守先楊詩浙岳雲韜裴廷藩巧 
[直魯兩省選舉參議員紀]  
　　直隸十八日下午一鐘在順直省議會舉行參議院議員選舉届時直隸省長朱經田親自到場并楊廳長吳道尹姚知事均到　監視至一鐘三刻議員已陸續到齊由朱省長指令嚴禁旁聽並令將各門均一律禁鎖另派警察多名看管至二鐘時由邊議長登壇報告出席議員共一百八十一人（原額一百八十六人）未出席者五人卽行散給選票當場投　即行開匭唱名張繼得九十一票郭熙洽得八十八票内有廢票二張第二次續選張樹枬得九十二票邊守靖得八十二票内有廢票七張當選者爲張繼張樹枬郭熙洽三人邊守靖候補時已四鐘半卽宣布開會並聲明次日續選候補議員山東省議會十八日舉行參議員選舉自上午九點至十一點下午一點至五點選舉時間午前簽到人數一百二十三人發票一百二十三張按照参議院選舉法第七條以得票滿投票人總數三分之一者爲當選此次以得四十一票爲當選開票結果張駿烈得四十票安鵬東三十四票張漢章十七票王菜廷七票孫高蔭七票張洪基二标張介禮牛桂林姜醴泉劉可大李汝枚王玉湘王者塾張懷芝馬蔭榮張幹王朝俊李烈鈞朱文泉于湄王寀亭王寀庭各一票均不足法定票數午後一點開第二次選舉會簽到人數一百二十六人發票一百二十六張按章總數三分之一以四十二票爲當選開票結果張駿烈以五十二票爲當選其餘安鵬東三十六票萬光燇九票陳名豫四票孫高蔭三票高翔龍張介禮王者塾王菜廷各二票王朝俊王炳燇劉名豫張漢章朱文泉唐柯三安舉貢朱泮藻劉樹棠張樹德明天道陳愚各一票不足法定票數開票畢時巳二點二十分矣宣告休息三點後開第三次選舉會届時蜂擁投票者約有七十人迄至五點又陸續到者五六人此時會場有主張按選舉法第六條非有選舉人　　三分二　上　會不得投票今投票者不滿八十人當作爲無效者有主張第三次選舉係繼續第二次辦理嘗以第二次簽到簿爲根據此次不投票當視爲個人放藥權利不能作爲無效爭端多時經選舉監督宣告云兩說均有理由開票後將第三次選舉情形電請中央解决衆論始息開票檢票共得七十六張王者塾得四十　票安鵬東三票張介禮二票夏侯先唐繼堯劉名豫黄子阿高翔龍淳于鴻恩于印甲趙榮武王公宸王者述侯坤一張　堂王建邦王佐清陳名豫王濟平萬光煒辛葆鼎王炳　于湄孔祥柯王　卿各一票此次山東參議員應三人完全選出張駿烈一人王者熟得票亦足法定數惟當時議場尚有爭執至如何解决及補選情形俟後再誌 
[紀粤省鬻官案之敗露]  
　　粤省鬻官賣缺之風向稱極盛自朱省長抵粤以來磊磊落落輿評尚好惟左右隨從之人假借其名以在外招摇者在所不免日前省長接有一匿名書函外署省議會黄緘字樣由郵局寄到其中力斥其政以賄成賣缺之事外間嘖有煩言朱接函後曾函致議會請查究匿名信之爲何人手筆此事曾登之各報中矣然官廳因此知外間或有招摇　騙之人於是注意偵查不謂月之八號晚警廳偵探果在長隄酒店破獲一指官誆騙機關聞該機關近日四出招人竟敢將各缺分列價銀任人選擇知事之缺有列至六千元者偵探僞與商購並引其到官銀錢局驗單彼遂信而不疑詎知到官錢銀局時巳傍晚有便裝者十餘人在濠畔街官錢銀局左右徘徊又有乘輿者十餘人分數次直入局内約有三十分鐘之久局内一聲暗號街外便裝者十餘人飛奔入内少頃卽逮捕頭戴氈帽身穿長衣馬褂者四人并加鎖手扣一律解往警廳聞係奉朱省長令緝迨後查得所獲者係林少菴黄敏士梁恢復等已供出主謀爲省長公署交涉局主任鄧宗瀛即由王警廳長不動聲色電邀鄧某到廳託詞請酒俟其到時卽行扣留提出林黄梁等指證並搜出鄧某證據多種鄧乃無詞查鄧宗瀛係貴州人由王人文介紹薦諸省長其人頗秀俊純靜曾留學美洲畢業且能通數國及各省語言故省長帶其來粤出入與偕藉以傳話極爲省長信任詎知利令致昏演成此案聞當日鄧有友數人住西濠酒店十六號房專爲運動官缺等事初與一人訂價六千元賣潮州釐廠一缺經交定銀二千元後潮州釐廠總辦經省長委派姚梓芳適與所謀相反遂責鄧棍騙鄧以再謀他缺等語圓轉其詞並介紹往見省長以堅其信不知此事如何爲省長偵悉遂密令警廳將鄧友拿獲時鄧猶在港回省後即由警廳設計扣留鄧初不認嗣經提出一干人證指供確鑿鄧始無詞昨已解往檢察廳提起公訴又聞日昨又由警廳在五區一分署段内破獲一包攬賣缺機關當場拘獲賣缺人趙蕃西蘇卓卿二人并證據多種昨十三號四時已由警廳解送檢察廳起訴矣 
[粤省借債之波折]  
　　朱省長在京時曾得國務院許可允由中央撥出巨欵以充粤省善後經費迨抵　後中央以財政困難故未能撥濟祗令就地借債不論内債外債皆可以官產作抵暫借應用一俟中央大借欵成立即在大借欵項下如數劃出償還十月初旬陸督軍朱省長往返會商以收東軍務院都司部及補發滇軍餉糈需用巨欵擬以本省釐金作抵向台灣銀行借日幣二百萬元條件均已擬就乃沙面分行突稱接到東京總行來電謂以釐金作抵有類於政治借欵恐五國財團出而干涉不如以北江一帶礦山作爲抵押可免此弊等語當局不願以借債故喪失礦山利源乃謝却之事遂寢旋與官產處商定提出大沙頭士敏土廠皮革公司舊藩署舊廣府署等官產爲抵押品向各銀行各資本家借欵（如台灣銀行義品澄洋行等）統共擬借四百萬爲本省善後用欵及中央應撥都司令部滇軍各欵之用初官產處副總辦堅執不允繼以國務院財政部迭電責成官產處始肯通融無奈奔走月餘交涉數十次願爲債權者雖不乏人而談判就緒者終不可得十月十旬當局自覺此項借債不易成立而需用欵項急於燃眉不得已改易方針向台灣銀行先借小債六十萬元訂明以藩撫兩署舊址暫爲押品一俟四百萬之大借欵成立即在此中　還十月初旬議成數月來借債之成功僅此六十萬元之一欵其竭蹶情狀亦大可憐矣年關在即正在窮無復之之時又忽有人介紹香港荷蘭商人保民氏來任貸欵允貸七百萬元當局大喜亟與磋商合同草約大概擬定惟荷商要求須得北京財政部簽押作保方能付欵嚴財政廳長即派出中國銀行副行長貝祖詒親賣合同赴京商議現已首途數日矣 
[鄂省選舉參員之難關]  
　　選舉人資格問題鄂省議會此次舉行選舉參議員會因詹趙梁三議員省長王占元始終否認復職扣發選票引起大多數議員之憤怒相率缺席致連日選舉會未投而散實爲各省議會中最不幸之現象兹得鄂函述該省選舉參員上一日之情形足徵缺席風潮醞釀之有漸矣亟錄如下十八日爲改選參議員之期所有一切布置業照選舉法支配就緒惟新補議員戴孚夏等三名有無與選之權亟應事前决定另備三票即逾選舉人總數非特無效且當選人亦蒙其影響尤堪虞者詹梁趙三君與戴等相持不下恐是日選舉之場將爲舞臺也職是王屈兩副議長爲維持議會起見昨於茶會時共同討論消弭方法以免發生怪象旋聞新補三議員有預備請假之意衆始欣然至中途有無變更且聽明日分解 
　　按詹大悲等復職一案旣經參院可決吾人方謂王省長縱能壓　部電必不至弁髦國會議案何以此次参員選舉竟有扣除詹議員等投票之怪劇夫以前之爭執諉諸二年省會舊案猶可言也今則詹梁趙之資格明明經中央政府之承認最高立法機關之回復而王省長尚一意孤行堅持到底雖欲不謂爲武人之專横不可得矣選舉参員爲省會議員應有之特權斷不容地方長官自由剝奪此事有關違　問題願中央及早注意之也 
[鄂議會中之大質問]  
　　鄂省議會因警務處長崔振查用人不公違法濫刑及財政廳長張　　不將申　捐列入覆算日前曾提起質問崔張答復均不得要領爰請其出席說明十五日正式會崔張均先後到會首由傅議員作楫詢問崔處長云本席對於貴處長前此答復用人行政注重成績經驗之語疑義有四（一）經驗須有若何程度成績如何證明（二）國内外警察畢業生是否能合貴處委任（三）貴處長現在任用各員是否盡有資格經驗如杜傑許家　等究竟有何等資格經驗成　　警校畢業者何以未全行見習崔處長當答復云用人以積資爲主成績則視辦事之勤惰及有無過犯以證明警校畢業生當然合用但須經過考驗由初級官以次遞升現用人員非前清辦警人員即學校卒業如杜傑等皆由敎練所畢業積資遞升今職至於畢業生見習因有不甘小就者故未能一律見習云云問答良久胡潛黄文潤等復歷舉省垣清道缺點及大冶警察廳長嗜利漁色拿賭廳命羊樓峒警佐等劣跡以證明其用人之失傳作楫又問違警罪至重一月拘留今聞貴　有犯規警士某甲等竊犯某乙等拘留三五月是何故不交法廳崔答事關警察範圍當然逕行懲辦是時已下午四句鐘衆以質問財政廳長之事甚多詰崔之事則甚無關重要遂請崔退席將未答復各項另以書面答復崔退張壽鏞入場先由胡潛間何不將申串捐列入預算理由張以前此從未列入答之杜康鶴言三年以後新增各稅皆列預算何獨申串不列張答以後當補列入楊瀚芳言預算原理量入爲出以總收總支爲主决不能甲爲甲用乙爲乙用且征收經費不屬國家即屬地方之支出當然列入預算而此項指定借支征收經費之申串收入居然不列預集卽屬違地貴廳長應負責任蕭延章亦言貴廳答復大冶象鼻山奏交鐵　開採係財政月刋此中關係巷巨請問何以維持張廳長言確係誤刋着實抱歉並言未列預算者不僅申串捐尚有振糶捐等欵言已退席楊瀚芳謂申串捐爲固定之收入每年多至四十餘萬串前次質問該廳云即由各縣屬彌補征收經費之不敷今詢其不列預算答復毫無理由應即提案查辦多數贊成即由楊起草咨請省長查辦查申串捐一欵係循前清征收　錢補足數例每串附加二十文昔本視爲陋規此其不列入預算之原因也而鄂省財政之弊混亦於斯可見一斑矣 
[浙省續選候補參議員]  
　　浙省議會選舉候補參議員前日因不足法定人數宣告延會昨日（二十日）上午九時繼續舉行選舉監督杭地檢察廳長均蒞會議員到會者一百四十人吕監督因選舉候補參議員名數問題尚未奉到電復遂當場宣告前奉内務部命令候補參議員僅有三人選舉十人之說雖有此言究未正式宣布現在祇能選舉三名第四名作爲無效如果中央來電選舉十人將來再行補選七名云云於是分票選舉各議員投票後旋卽　票計黄崇威（臨海人）八十二票趙之任（鄞縣人）五十四票秦炳漢范賢方周季綸徐蔚均一票以黄崇威趙之任得票均滿三分之一以上當選是時已正午暫行休息午　午後到僵議員一百十四人各議員入場後即由管理員分票各席填就投　迨關票以王兆基（　　人）得四十四票滿三分之一以上遂當選還舉　依次散會時僅一句餘　又聞昨日内務部 
 
 
 

Page 7

 
 
　　有電到浙云吕省長省議會鑒此次改選參議員候補名額請查照佳日部電辦理可也内務部哿印特未知國會一方面解釋條文究竟如何也 
[蕪湖快信]  
　　段總理代表齊俊卿由津浦南下十六乘江新輪過蕪赴安慶聞有事與倪省長籌商倪省長定一月二日由省赴寗祝馮副總統壽後即入都謁黎大總統擬在蚌埠度歲江西龍虎山天師張元旭前日由某處來蕪庽江西會館張遣丁持片夾有靈符向各機關各商號打秋風每符一張索洋一元 
當塗縣知事宋蓉堂近因四鄕花户入城上櫃納糧者不甚踴躍特锭城隍會三日演戲十天以廣招來 
　　大通章怡生茶號月前被竊失物約值四千餘金該鎭水陸警察派探四出偵緝刻聞在十二圩拿獲首犯閔某一名已派員前往提解歸案 
[杭州快信]  
　　國務院昨電吕省長云恢復各級自治應俟新章交國會議决不得先行回復以碍統一財政部因年關在即政費無着急電來浙催解欵項昨吕省長已傳財政莫永貞廳長籌解吕省長因浙省行政經費不敷分配决意將舊寗溫台三屬水產講習所停辦 
桐鄕烟捐上月份仍短收甚鉅吕省長特令財政廳嚴行查復 
　　吕省長昨據平陽縣公民呈控該縣知事張朝輔侵蝕公欵縱子敲詐陸軍第三團團長　　　　設立學兵研究所昨巳呈請童師長　　新任廣東高等審判廳長范賢方定下月六號起程赴任 
[蘇省會最後兩日之記事]  
　　十八日議事未畢（芝香）十九日開會不成十八日上午十時開常會延　下午一時始足法定人數是日議事日程計有五十餘件議員早知不能完全議結錢副議長報告巳足法定人數後宣布第一件省長交覆議忙漕限外加征案沈議員惟賢主張本會議决改十分之一爲二十分之一省公署爲征收便利起見矣於逾限後第一期兩個月内改爲二十分之一兩個月以後增至十分之一未嘗不可許蘇民等起而反對謂應仍執前議結果以仍執前議付表决不及三分之二第二件省長交議南京馬路工程處預算案内務審查長許蘇民以爲交覆議之意旨在事實上有窒礙較原案增一千餘元似可承認結果以交議案付表决多數第三件財政審查會審查本省五年上半年度概算案報告照案通過第四件財政審查會審查江蘇銀行特别預算案報告莊議員以蒞主張將部派監理員删除討論結果原案付表决多數第五件屬識員嘉詠等提出對於各縣灶地照章繳價緊急動議案議决逕咨省長第六伸内務響查會審查東台　步青等請議撥欵修築豐栟場境函洞案報告第七件内務審查會修正籌興江南水利局報告第八件内務審查會修正吳淞改道案報告第九件財政審查會審查吳江震澤絲業公會施則敬請議始終維持減收絲經稅案報告第十件財政審查會審查淮安曹仲選請議設立江蘇平市官錢局報告第十一件財政審查會審查江寗程　等請免地方雜捐案報告第十二件財政審查會審查整頓淮揚徐海畝捐案報告第十三件實業審查會審查改良絲織推廣桑棉奬勵條例案報告均照案通過第十四件實業審查會審查修正繭業取締章程案報告許蘇民陳大猷等主張應照原案取消取締章程王樹　鄭慈榖王景常等主張維持報告於是分絶對不加取締照約法營業自由原則不加限制者爲一派寬予限制除江寧等六縣特别立限外其他各縣准繭行推廣至二十家如現設巳至二十家外者不得再行推廣討論結果議長以審查報告與原案付表决時在場議員八十五人贊成報告者三十九人少數應回復原案不加限制王樹　　以爲表决不明瞭起而大駡違法違法在場議員均聞議長點定人數及報告人數之聲不知所謂違法者何在羣叱呼之李議員荃請議長繼續宣布第十五件財政内務審查會審查第一農校長過探先請議確定官荒範圍案報告照案通過十九日上午十時開會簽名到者祗有四五十人是日因選舉正議長問題發生副議長餞某推升之說逐漸打消一般擁護之人不到會希冀不足法定數也先一日晚王議員撰曾請發翌日之議事日程錢副長有難色謂多數人因明日閉會不能議事王議員力爭之大致謂預算尚未成立何以可　置不議許蘇民繼起爭論乃許之及是日下午三時法定人巳足各議員爭開會徐副長謂督軍代表將至開會恐不及各議員力爭乃摇鈴開會出席者五十餘人某派知選舉失敗擱阻他人不出席會場各議員質問議長不能維持會務議長乃飭人去邀入席豈知到三點五十分鐘仍不出席議長宣言督軍省長代表巳到應否去接議員目笑之王議員樹臻謂督軍省長代表可以庶務員招待吾們應到四時方能散會陳議員錫朋王議員玉樹紛起謂議長毫無能力維持秩序致議員到會而不能出席正在質問人報督軍省長代表到而錢議長乃退席去而各議員昨散 
[蘇省停止地丁省稅]  
　　蘇省忙銀附徵省稅三角一案前經齊省長提交省會追認經省議會議决是項附稅應自民國六年上忙起卽行停止咨請省長公署公布去後齊省長惟省地方費收入以忙漕附稅爲大宗如果地丁附稅停止每年驟少經常收入七十萬元實苦無法抵補當卽依限咨交省會覆議（已迭詳前報）現經省議會員公同討論多數認爲仍執前議付表决得出席總員三分之二以上通過業於十七日咨請省長查照省議會法三十八條公布昨（十九）接齊省長咨復已查照公布矣 
地方通信蘇州 
[警員大閙新劇社案結東]  
　　警察廳行政科員裘寳坤毆打　兵視察史鳳池波及薛竹銘一案崔怡庭　值赴寧昨日接到蘇州去電立即還　當將　裘僧往看戲之各科長　行申斥一面召集各署隊警官到廳會議懲辦裘科員辦法嘗時議定先將裘寳坤下令撤差再行查辦暫發行政科監視崔　長復　至鎭守使署將所定辦法面陳朱使允准巳傳　薛竹镥知照至憲兵司令陳　暄處因其巳經返省即由崔廳長以私人名義函致司令部道歉惟聞裘科員已於撤免令未下之先　罪潛遁恐懲辦一語未必見諸事實也 
無錫 
[版運私土之新法]  
　　日昨有駐錫鑒捕緝私營第一隊四號船長李最榮九號船長王長富率領兵士在火車站稽查私鹽於上午十一時滬車來站時忽有老婦一人下車手携瓦　兩只形狀慌張緝私兵士疑其夾帶私鹽喝令將　放下聽候檢查老婦自知情處抛下瓦　逃避無蹤即經該船長將　啟視一係上面裝置上海紫陽觀之醉蟹　只下面即屬私土又一　略大上裝醬豆下藏印花土私土共重五十餘兩隨由李船長携贓報告本營管帶吳樹滋據報巳備文移交縣署核辦矣 
鎭江 
[女學校校長之通告]  
　　鎭郡城外西津坊斗姥宫一帶基地前經丹徒域廂市議會開會議决撥歸潤華女學校管業呈由丹徒縣批准立案兹該校校長吳楚書發出通告　謂查得斗姥宫全境俱係學產前曾由市議會議决撥歸本校管業民國三年又蒙敎育部呈准大總統批令凡屬學歉學產不得移作他用先後飭遵各在案近有無業游民不肖惡棍假他項機關名義冒充公役向該基地各業户種種詐擾嗣後如有以上情事本校長立即扭送官署請從重訊懲勿謂言之不預也云云 
[派員調查釐局]  
　　江蘇財政廳現委楊嘉紳　查瓜泗鎭江荷花池各釐局征收比較楊君奉委後卽於十九號由寗乘車先行蒞鎭　查 
揚州 
[高小校長之逐鹿]  
　　江都縣立第六高等小學校校長因事辭戰縣署擬委初等校長陳紹唐接充而學董復保該校狄員毛　民接任現在尚未正式委定不知孰得孰失也 
[運署公事停頓]  
　　稽核造報所與運署有連帶關係連日運署有喜壽事公事因之停頓故造報所亦無公事可辦現該所洋　高洲君特要求運署照常辦公以重公務聞運署因此擬於明日卽停演劇云 
雜評一 
[一星期中兩紀念日（步陶）]  
　　十二月十九日與十二月二十五日今日何日我國人尚能記憶否追溯去年緬回往事先此三日者爲十二月十九日乃京人爲洪憲皇帝開會提燈之日也後此三日爲十二月二十五日乃霹靂一聲爲人格面戰之西南義軍崛起滇池之日也不先不後介此民國存亡絶續之關　於此至短之時日中吾人試設身以思當日國民俯首積威之下雖腹非心痛而不敢不忍涙含情以隨班逐隊於提燈之行列有心人士遊神世界思潮雖多自作窮極思反之念而亦萬不意時逾數日竟有此一軍突起卒延民國埀絶之命運斯時各個人心理作何狀態蓋大有耐人味玩之價值矣念之念之甯非我國民清夜聞鐘之一天然時會耶 
　　國人之所謂紀念日者多屬於成功之期會其實吾人腦海中所震盪之奇苦至痛之一段時光尤當銘篆胸臆勿令一刻或忘蓋其提起吾人警　之心較慶賀成功更切百倍也今之一般政客議員紛紛爭議各具是非其亦有觸景生情一溯前事而　然危懼者乎是則我所期望於此兩紀念日之唯一主恉已嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[金融界之現狀]  
　　滬上銀根緊急迄已月餘兹得金融界確實消息日來緣有外埠收欵四十萬又金欵五十餘萬兩故銀拆略漲找頭一錢五分龍洋因各路逐日來洋十餘萬元并因用途衡少以致漸跌云 
[烟台轉運銅圓之禁阻]  
　　江海關施監督昨接省長快郵代電云江海關監督覧據上海總商會元代電稱滬市恐慌始爲銅元跌價繼爲現銀缺乏雙方受軋商民交害上月間道縣奉飭維持呈請暫禁大批銅元出口市價漸見回復銀洋爲普通商人通用銅元爲經紀小民代價現銀缺乏尚可磋商延期銅元缺乏勢必變生不測查四年一月間滬埠奉有禁止銅元進口省令禁令一行來源已絶是滬埠銅元有出無進現時存積之不多已可概見現准江海關監督來函曾奉鈞署核准給照烟台交通銅元在未禁以前仍准出口等因以致市價又復跌落人心惶惶向會詰責若不請求嚴加限制竊恐銅元之價愈趨愈下釀成錢荒不堪收拾萬不獲已惟有仰懇鈞署迅予電飭無論官運商運及奉准在先尚未起運之銅元在五千枚以上者一律暫禁出口以維滬市伏候電示等情查滬市旣因烟台交通銀行轉運銅元出口以致市價又復跌落自應查照前頒暫禁銅元出口辦法即行禁運以維滬市除咨財政部查照外仰卽遵照辦理並轉致該商會知照省長齊皓印 
[中行問題和平解决]  
　　昨日松滬護軍使楊樹棠滬海道尹徐鶴仙上海縣知事沈韞石上海地方審判廳長袁麟伯爲中國銀行事邀同中行商股聨合會會長葉景葵及商會正副會長朱葆三沈聨芳於午後一時至總商會集商調停辦法先由官廳方面勸告股東會謂金融關係重要股東與銀行關係密切雖總行有不愜人意之處仍望和平解决次由股東會答稱此次股東會所以要求退股實由徐恩元來電不承認股東之故豈有商人出資而不得權利者止須總行承認股東從速續招商股將來招足從速成立正式股東會自可和平了結惟期限不可不定至多六個月官股一面亦須補足方爲平允官廳方面以爲此乃股東應爭之事毫無過當允由護軍使道尹縣知事會同商會共同具名擔任致電財政部要求應允一面由股東會向地方廳撤銷申請書允將扣留京行存滬之欵歸還京行准其支用雙方和平了結且副經理張公權徐恩元亦已應允不再更動各界心已釋然風潮平息金融界可安然無事矣 
[改良蠶業之萌芽]  
　　近來一般社會因生絲缺乏均注意改良蠶業聞日前滬上信孚洋行麥甸君逹昌洋行姚思脫君及允餘絲廠主人丁汝霖君等先後　滸墅關女子蠶業學校參觀各種絲繭盛稱其成績之佳並言中國業蠶者如能一一仿行則獲益良非淺鮮并聞蘇滬錫各地絲廠家聞風至該校參觀者頗多咸贊美不置云 
[黄宅開弔盤柩初誌]  
　　昨日爲黄克强先生開吊之第一日本埠行政司法軍警商學等界之前往黄宅致祭者素車白　頗有如水如龍之盛兹將黄宅佈置及各界致祭等情分誌於後 
[黄宅之布置]  
　　黄宅在福開森路三百九十三號門牌門首用電燈横綴氣壯山河四字（係黎大總統所贈輓額）復將黎總統所輓成功郤愛身蕭散大勇那知世險夷一聨用黄花綴成字句分懸兩旁大門内兩旁爲來賓簽名處二門内甬道有復旦公學童子軍二十餘名排班站立左右爲招待來賓室甬道盡處爲軍樂亭再進則爲大廳靈座中供黄先生半身洋裝遺像三尺高白石肖像像前供祭席座前爲大總統所贈大花圈一對此外中日官商所贈花圈則分列左右靈座左邊爲主喪人右邊爲女賓席 
[各界之致祭]  
　　清晨本埠軍警行政司法等界卽相繼而至滬海道尹徐元誥爲黎大總統致祭代表到時獨早徐道尹到後卽致祭並宣讀大總統電傳祭文訖（已見前日本報不再錄）此外中外各界之前往致祭者約有四百餘起如交通部許總長代表周宗澤湘督軍代表劉　藩少將均與焉由孫文唐紹儀李烈鈞柏文蔚蔡元培譚人鳳等分别招待 
[靈前之陳設]  
　　靈前所供花圈除大總統等所贈者外則有日本侯爵大隈重信又伯爵寺内正毅日商三菱公司久我負三郎日本有志同人政法學校等均以絨絹製成五色繽紛鮮艶奪目聞係由華工所製 
[輓聨之摘錄]  
　　各界所贈輓聨輓額誄詞約有二千餘份實不勝紀兹將梁任公孫中山唐紹儀及江蘇水警第二廳第二專署長師景山四聨錄後（孫聨）常恨隨陸無武絳灌無文縱九等論交到三人此才不易試問夷惠誰賢彭殤誰壽祗十載同盟有今日後死何堪（梁聨）道不同初未相謀逢此百兇豈料造車終合轍天下溺援之以手殁而猶視應憐並世幾愚公（唐聨）奇氣滿東南吾道不孤應爲蒼生爭一息大名垂宇宙人心未死終敎青史慰重泉（師聨）使贛寧一役不悞於壁上諸君殺伐用張何至滇黔勞再駕與蔡宋二公並稱爲湘中三傑後先卽世我悲華夏失長城 
[楊使之祭文]  
　　松滬護軍使楊羣昨派参謀長趙聨黄爲代表前往黄宅致祭祭文錄下維中華民國五年十二月二十一日壬辰松滬護軍使楊善德特派本署参謀長趙禪代表致祭於黄上將克强先生之靈而言曰嗚呼誰實愛公蒼蒼者天誰實厄公我亦呼天微此之歸將安責焉公負異禀弁冕多士嶽麓蜚聲窮治經史厥志惟弘渡海而東首倡革命喁喁向風釀於壬寅成於辛亥贊助黄陂奇光異彩新政推行留守南京中山所倚民族之英何意宵人復張帝制力返其和甫　厥事萬幾待舉方藉雄才斯人不祿謂之何哉網絶其綱星失其斗無以解之惟天執咎椒馨在室松揪在門掬誠致奠以慰幽魂嗚呼袞哉伏維尚　 
[發引之路由]  
　　黄克强先生靈柩定於本月二十三日午前十時由法界福開森路黄宅出發經霞飛路敏體尼蔭路愛多亞路（卽洋涇浜）法界黄浦灘至招商局金利源碼頭登舟葬儀行列如下（一）捕房馬巡（二）音樂隊（三）湖南同鄕公送之旅（花牌花亭花傘花圈）（四）復旦公學（五）民立中學（六）浦東中學（七）寰球學生會（八）救火會音樂隊（九）貧兒院（十）啟明學校（在尚賢堂集會）（十）（一）競雄女學（在尚賢堂集會）（十）（二）女子同義義務學校（十）（三）海軍軍樂隊（十）（四）海軍及外國海軍（十）（五）陸軍軍樂隊（十）（六）陸軍（十）（七）法國警隊（十）（八）警衛隊軍樂隊（十）（九）警衛隊（二）（十）花圈（二）（十）（一）像車（二）（十）（二）送殯友人（二）（十）（三）孝子（二）（十）（四）柩車（二）（十）（五）家族（二）（十）（六）各界乘車送柩者及空車請各界諸君先時齊集福開森路（在尚賢堂集合者各已註明）以便按序隨送謹此佈告云云 
[梁任公講演良能增進之敎育主義]  
昨日（二十一日）江蘇省敎育會延請梁任公先生講演良能增進之敎育主義於下午四時半開會到會者約有六百餘人先由黄副會長報告旋卽梁君講演先述良能與敎育之關係次述增進良能之方法並對於過重趣味敎育紙片敎育及國民敎育方針應行商榷之點發揮無遺洋洋數千言歷二小時始宣告散會其詳情不日將有臨時刋布云 
[繡雲天之變幻]  
　　住居哈同路八十五號門牌之江西人任良才宜興人周宏秉前晚偕往繡雲天遊戲場會晤經理汪炳炎索借洋二千元經汪用電話報告老閘捕房立飭十五號西探目依克華探王寳生前往將任周兩人拘押昨晨解送公共公廨請究據西探目依克投訴繡雲天遊戲場曾接揑名信函硬借巨欵迨至昨晚被告兩人公然至原告處詢問前次信函等件曾否收到嚇詐洋二千元經原告報告捕房奉派前往將被告拘案近來租界内常有此種恐嚇圖詐之事關係重要請爲展期開審並由原告汪炳炎偕證楊榮寳上堂訴明前情訊之任周兩被告同延律師到堂代辯要求提前開審王襄讞商之美博副領事判被告押候特别訂期研訊又據訪員續報昨晚九點十五分鐘公共租界湖北路四馬路轉角繡雲天游戲場樓下第一進正廳前大天井内發現極大炸聲擊碎天幔上玻璃數塊一時上下男女游客疑爲炸彈微有驚恐事爲老閘捕房二號捕頭得悉即率同十五號西探目依克華探王實生前往察勘檢視並無炸彈碎片旋經該游戲場中人查明係電箱爆裂故無甚損失云 
[抛棄炸彈恐嚇信]  
　　前日午後有人將炸彈兩枚並索詐洋一萬元之信函一封携至公共租界河南路某號門牌抛棄而逸後經總巡捕房得悉立飭中西包探前往察勘一過　將炸彈帶入捕房設法浸毁昨由中西包探偵悉庽居湖北路某旅館内之王占奎沈松隸朱某等七人與此案頗有關係俟至傍晚不動聲色協往該旅館内將王沈朱三人拿獲帶入捕房經捕頭略詰一過諭着押候緝拿在逃之某某等四人到案再行解送公共公廨訊究 
[串同嚇詐之結果]  
　　候補道如此無賴 
　　經租人否認知情 
英商長利洋行買辦林逸壽控前清候補道皖人楊哲夫（即楊質甫）串通平社黨人迭次遞函恐嚇圖詐巨欵等情業經捕房將楊拘解公共公廨訊供收押在案前日午後由廨復訊先由原告代表律師上堂譯訴前情並將各種信件證據譯成西文呈案請察繼由見證馮星吾投訴與林同居馬霍路三百二十三號門牌並未見林向被告購買仇十州手卷等物並由新閘捕房華探目李星福投稱曾與繙譯同至原告家中見被告將草賬給與原告觀看後原告稱我並無如許賬欵被告即稱此項賬欵爾不承認再作商量惟平社之事現在我狠屬爲難須設法料理免受嫌疑原告復稱爾爲我探聽此事從中受屈自當酬謝須說一數目被告初尚推讓繼稱約須五六百元原告允給五六十元被告以爲數太小即稱改日再談言畢欲走其時我與繙譯向被告詢問平社黨地址答稱不知並云彼係收取賬欵而來問其手携何物被告稱係危險物品後來拆看係外國剃頭用毛巾捲成長圓形式外用洋布手巾包裹是以將被告拘入捕房解案請究訊之楊哲夫堅稱平社黨之事係原告囑我代爲探聽欲呑没仇十州手卷價銀借此誣陷求察會審員王肇之君商之英卓副領事以被告寄與原告之信祗云平社黨之事並未提及賬欵顯係串同嚇詐因卽會判楊押西牢三年示儆 
　　長利洋行經租賬房陸小友經捕房查與楊質甫並平社黨中人嚇詐該洋行買辦林逸壽及林之同居人馮星吾兩案均涉嫌疑且私用賬洋一千餘元因此將陸拘解公廨迭次訊供收押在案前日午後亦經王卓兩君提訊據新閘捕房九號西探目斐司戤潑投訴奉諭至法租界四十四號房屋調查詎該屋早已空閉據管門人云前次確係民黨中人居住被告所供被黨人關閉二十四小時索去現洋一百元之事似屬實情云云訊之被告陸小友對於嚇詐林馮二人之事否認知情惟稱虧空賬洋已歸還三百餘元餘求寬限料理中西官判將嚇詐嫌疑案註銷惟私用賬洋屬實着押西牢九月示儆 
[客棧内發生命案]  
　　兩雄不並立蕩婦翁氏奉賢人前與光蛋某甲姘識邇又與流氓某乙私通前晚男女三人同至徐家滙路五十二號門牌新春記客棧包房宿夜同桌晚膳旣畢某甲囑令某乙另宿一房及至天甫黎明某乙持刀闖入將甲用刀亂砍並割斷喉管身死甲之頸項割開一半流血滿地事後乙思脫逃下樓開門因被人阻止復返上樓急開樓窗躍下跌傷兩足躺臥地上當被棧主周全標拘獲鳴捕將乙與該氏一併解入嵩山路捕房捕頭卽飭包探將受傷兇首送往醫院療治翁氏管押屍身車送同仁輔元堂騐屍所候禀請中西官蒞騐核辦 
　　又一訪函云法界四明公所前横街五十二號新春記客棧前晚有二男一婦至棧借宿樓上某號房間昨晨天將黎明棧主聞該號内有爭鬭聲即上樓詢視見一人巳被戳致斃　極狂呼囑夥報捕另一人從窗口跳下跌傷足骨不能言語旋將婦人交捕解送捕房訊據供稱死者係伊姘夫因挾恨殊甚用洋刀在其左項下猛戳四五刀至死洩忿等語旋由捕頭飭將屍身舁送輔元堂騐屍所候驗跌傷之人送廣慈醫院醫治午後三時五分法副領事偕同捕頭與聶讞員蒞所察驗因檢察官因事未到諭候至二十三日再行收殮 
[理髮匠服藥斃命六誌]  
　　曾經從事革命法大馬路理髮店主婦文李氏控黄樂思串同何雲際用毒質白藥謀斃其夫文家財一案昨日又由法公廨讞員聶君會同法副領事德君升坐特别刑庭提訊先據文李氏聲稱丈夫文家財前在劉福彪部下當排長二次革命失敗後仍營舊業在法大馬路二十二號開設理髮店忽於去年十月二十九日有偵探到來將丈夫誘出云係袁政府緝拿民黨張國全誣我丈夫與張同黨故被拘去先至北京後轉解原籍安徽桐城縣懲辦監禁四年嗣因袁總統去世黎總統接位大赦黨人故於今年八月十九省釋後到申仍就舊業此次被黄串同何雲際謀斃不知有何仇隙請求伸雪詰之黄樂思供貴州鎭豐人前在陸軍學堂肄業於第一次光復時到南京在劉福彪部下第七師當連長故與文家財認識民國二年五月間文家財銷差回家後於七月間因二次革命失敗我亦銷差到廣東去年五月間來申曾至文家財店中一次後行經華界九畝地被偵探誣我在民黨何海鳴部下辦事將我拘至南京因無證據監禁二年半及黎總統接位大赦黨人於今年八月五號省釋出嶽在南京暫住數天即到上海住在三馬路澄江旅館後有朋友王某到來談及文家財亦於去年被誣監禁今已出獄仍住在法馬路二十二號理髮店内我故於上月二十六日到該店與文會面　叙寒暄我即回館是日並未云及臂痛至二十八日又往該店因文不在店中我卽在該店剪髮繼見文回店邀我入内閒談文乃說及臂痛我稱有　 
 
 
 

Page 11

 
 
友何雲際能醫文欣然留我吃飯供至此中西讞員問曰爾與何雲際相　爲時幾何黄答稱我在旅館時有朋友曹小恆與何同來據稱何先生前在湖北辦過紅十字會甚有名譽故此與何相識約有一月至三馬路望平街留影館何之寓處我亦去過數次並見門前懸有雲記藥房牌子一方故文家財說及臂痛我即舉薦何雲際爲之醫治文留我吃飯後偕同出外先到伊友處後又同至何處取藥訊至此時巳過午中西讞員判黄何两人還押文李氏退去候再訂期訊核 
[破獲尼姑庵盜案]  
　　南市西陸家浜有眞性庵一所係由尼姑寗佑在被焚修迄閱多年香積橱中素稱饒裕陽曆十九日（即陰曆本月二十五）夜半三時許突被盜匪五人各執刀械破門而進闖入該住持尼臥室嚇禁聲張將刀掄頸並用香灰塞住其口又以洋燭火燃灼其體迫令指出儲放洋銀之所然後由兩盜在外把風三盜在室任情搜括將大洋八十餘元小洋數百角制錢一千餘文及棉襖衣服二十餘件一併攫取呼嘯而去遺下兇刀一柄該處係一區三分駐所（城内水仙宫）所管轄次日該尼寗佑開具失單投報該所請緝並聲明盜刦時被盜匪行兇擊傷右眼睛血出腫痛該所宋壽山警佐立即派警勘明詳報淞滬警察廳長徐國樑飭知偵緝隊嚴緝並令該警佐限日破獲昨日清晨六時警廳偵探朱潤泉據眼線通報南市滬杭車站地方有盜匪多人在彼聚匿該探卽偕眼線前往掩捕擒獲侯金福武和尚兩名卽在身畔搜出贓洋制錢等物解回警廳飭傳該尼寗佑到廳將該盜當場認看所有銀洋制錢亦確係原贓卽向兩盜盤詰侯稱年二十七歲係江北鹽城人武稱阜甯人並認盜刦眞茹鎭某米店洋銀衣服等贓又承認南市染坊衖唐姓家及小九華南首錢姓家兩案均由同黨所爲現有大帮同夥均在南火車站等處匿跡隊長翟世清飭將兩盜暫行看守候帶出指吊原贓衣物並補拿盜黨到案再行解請司法科預審核辦 
[工人糾衆圖刦]  
　　鄕婦王周氏住鐵路北中興路近因出賣田畝得價一千六百元除用去外尚餘六百元爲該氏雇工海門人陳大賢得悉起意圖刦糾合同鄕徐子明朱阿二顧永清陸道士岳阿五王紀銀等十餘人購備洋燭鉛絲小刀等物並以大爆竹充作手鎗於前晚一時往劫行經該處被四區巡邏巡警蔣占奎隨興周高忻宏等查見朱阿二情虚將所帶之物抛棄地上蔣警等見其可疑將朱拿獲連同證物解入四區經姚警正訊明卽派巡官長警協同偵緝隊通班隊士分投兜拿計獲陳徐等七人押候究辦該鄕婦家幸未遭刦 
[江淮村客民請緩遷居]  
　　民國二年閘北烏鎭路草屋大火延　千餘户一般客民倉猝之間苦無棲身之所故經閘北市政廳正副市長會議在太陽廟南首向姚慕記租地數畝爲客民居留地名曰江淮村地租每年八十元由市政廳在兹善項下支給市政撤銷後仍歸慈善團繼續擔任兹悉此項地畝租賃時訂定三年爲期扣至本年六月已經期滿閘北慈善團因近來經費支絀已向姚慕記退租傳知該客民等擇地遷移各客民以時届隆冬暫時無力徙居懇請該　轉商地主容俟度過年關於明春將地讓歸地主聞姚慕記巳經慨允 
[滇軍起義之紀念日]  
　　陽曆十二月二十六日爲去年雲南省起義之日上海製造局李總辦擬於是日停止員司辦公並令工匠休息以爲紀念惟刻下尚未奉到部令故未决定 
[挽留楊護軍使之覆電]  
　　江蘇齊省長昨日有電來滬其文如下上海總商會南商會曁靜安寺路七十七號黄涵之諸先生鑒篠電悉滬上地方重要楊使聲威素著斷難驟離已會商軍署電請中央明令奪情矣特復耀琳哿 
[製造局紀事三則]  
　　製造局前奉部令飭造民國五年式哈其司（譯音）三十響之機關鎗原限於本年陽曆年終造成三十尊又勃郎林七響手鎗限令造竣一千桿以上解部備用曾經李總辦督同鎗廠委員王蘭生遵限趕造除於上月間先將機關鎗四尊勃郎林手鎗六十桿解請陸軍部考驗外尚有限造之機槍二十六尊手槍一千桿均於日前一律告成並已逐一試驗定於日内裝箱解部交納 
　　製造局錄鋼廠原有　爐　能鎔化　質十　所鍊之鋼不敷全廠鑄械之用曾經陸軍部於本年春間令飭添設鋼爐一隻以能鎔十五噸爲度當經開工築造在案兹悉爐底烟囱鋼鍋各件均已砌築完備惟汽缸爐灶等物尚須次第安設大工告竣約在明年二月間現因廠房未經建造故由李總辦於前日飭匠趕緊建築論令先將鐵柱竪立以便加蓋鐵板作爲屋面 
　　製造局鎗廠工師陶義孝鄭金寳領首戴時升等近以鎗廠工匠貧苦者多特發起槍廠工人全體救濟會凡在廠内工作者均得入會不取會費嗣後如有鎗廠工人因病身故其家屬乏資棺殮即由會中各會員籌欵補助並已擬就會員籌欵章程凡領工資每星期一元至二元者各納一角每星期三元者各納二角三元以上者各納三角工師領首各納六角現已組織成立呈報李總辦查核 
[節期停止辦公]  
　　今日爲中國長至令節公共公廨仍循舊例停理民刑訴訟一天昨日預由關讞員照會輪　陪審之英副領事請免蒞廨並飭檢察處條示公堂門首仰當事人等及辦公員役一體知悉 
　　長至令節早經政府演爲冬節故本埠行政司法軍　各機關今日均遵令停辦公事一天地方審檢廳先於昨日牌示仰民刑訴訟各當事人一體知照 
　　江海新關亦於今日封關一天所有郵政包裹海關洋員不往檢驗昨已通告商民知照 
　　製造局總辦李宗岳君以陰曆冬至令節届期所有本局各軍廠自　放假一日而各肛匠之工資仍照章計算免予扣除以爲犒賞惟二十三四兩日適逢星期六與星期日向例停工故於二十二日起至二十四日止接連停止工作三天業於昨日通告各廠遵照 
[也是園之宴會]  
　　本邑紳董丁賡堯李右之因邑人衆議員姚文枏及前護理山西巡撫王慶平偕同回滬特於昨日午間假座也是園爲兩君洗塵請楊　珊張芷舫莫子經汪季航陸崧侯楊東山等作陪賓主頗爲歡洽 
[縣知事邀請經董會議之公函]  
　　上海縣沈知事昨致各市鄕經董函云案查上海醫院董事會長莫錫綸前以房捐一項上海市每月收銀六千餘元月撥上海市學費一千元公共體育場經費二百元每月餘四千餘元呈請留充醫院經費等情當經代理景知事以公立上海醫院係全縣性質上海市房捐係上海市所出並非全縣性質據呈以上海市房捐爲全縣公立之醫院經費勢難遲緩一經支撥必於縣警察經費有所缺少惟縣警察亦係全縣性質不能專恃上海市房捐爲專欵應如何籌補縣警察經費分别函致各市鄕經董籌議兹查議復各辦法均屬無可解决應卽邀集各經董會議解决以免虚懸兹訂於十二月二十六日卽陰曆十二月初二日午後一時在縣署會議卽希貴經董届時惠臨爲荷 
[沈知事銷假回任之通告]  
　　上海縣沈知事昨致各團體函云逕啟者案照敝知事前因親母病故奉省長給假一月委任主任警佐江蘇任用縣知事景崧暫行代理嗣敝知事又因母故甫經一月續經電懇開缺奉電飭展假一月假滿卽行回任所請開缺應毋庸議各等因遵照在案兹按知事展假已届期滿遵於十二月十六日回任視事景知事卽於是日交卸代理職務除分别呈報咨行外相應函請查照 
[浴堂起火之警皇]  
　　南市陸家浜三角街清華池浴堂於前晚七點餘鐘浴客上市之際其後面披屋中突然起火頃刻烟火迷漫各浴客相繼奔逃甚有不及穿衣赤身奔出者俄由鄰居及崗警等帮同撲滅不致成災僅燬支零星雜物後將浴堂夥張杏林老士南人帶至一分駐所論飭罰洋兩元以儆 
[牌位做親之鬼戲]  
　　本城北張家弄喬姓生有一女年已及笄於前年病故近有喬氏親戚異想天開爲該故女作伐配與南市萬裕碼頭南貨店主寗波人周某已故之子作爲陰間夫妻當經媒證議定聘金百元由喬姓備齊紙嫁粧用彩輿執事軍樂送至西門外晋安公所將男女二屍棺並列卽以神主牌位雙雙交拜成婚兩家親友前往道賀頗爲熱閙亦無謂之極矣 
[領妻回家之兇劇]  
　　木匠張煩咸家住華界華興坊因其妻王氏常回母家前日將氏領回　經鐵路旱橋北張用鐵　戳傷氏之面部肩背等四處並推入浜中欲置死地經該處站崗巡警查見將王氏　起帶入警區飭送醫院醫治候查 
[大連救濟會送回拐匪]  
　　拐匪謝阿二盛堯廷日前拐得年約二十許之婦女四口搭乘大阪公司之湖北丸商輪帶往大連變賣後經本埠救濟婦孺會偵知發電至大連救濟會查拿等情已記前報兹悉大連救濟會巳將該拐匪及被拐婦女二口一併查獲派探送回上海水巡捕房歸案究辦 
[婦人一再潛逃]  
　　滬城魚行橋附近硝皮作主周才根之妻王氏現年三十七歲曾生四男一女夫婦頗稱和好邇有周之同業羅老九百般勾引與氏有私旋即相約偕逃所生各孩棄之不顧越日爲周尋獲當因顏面攸關未經根究不料前日該氏又脫逃無蹤周仍以羅誘匿昨向詢問致起衝突由警將周羅二人拘送警廳司法科研訊之下判令并送地方檢察廳訊究 
[事不干己之硬霸]  
　　紀長富之妻薛氏於二年前由江北原籍背夫私逃來滬匿居浦東香烟公司後面前日爲伊夫來滬訪悉前往尋　囑令回家忽有周如山出爲覇阻因此爭毆由警拘送三區警局將氏提案於昨日備函飭警將男婦三人解送地方檢察廳訊辦 
[押客援救妓女]  
　　清江婦人侯沈氏之媳陳氏年十九歲本年九月間被人拐來上海寄養虬江橋沈益泰家由沈經賣於英界鷄鴨弄花烟間爲娼得價洋二百二十元近由狎客嚴鑑清王寳英等通信於侯沈氏於前日來滬將其　及沈益泰扭控五區一分所轉解司法科質訊一過判移地方檢察廳究辦 
[江北人扭控拐匪]  
　　住居閘北同春里之江北人周應書有一四歲男子名二順子前被鄰居孫從樓拐往租界爲捕房包探查獲將孩送回昨周研孫至四區二分所控請究辦解經司法科移歸地檢廳核辦 
[祖母與孫女失散]  
　　女子吳雲美前日在九江路徘徊瞻顧經五百九十六號華捕查見詢係迷途帶入捕房轉送公共公廨暫留昨由官媒將吳女送案請示據供年十四歲杭州人父名吳成福在杭州天竺山開設同興飯店前日隨祖母同乘火車來滬中途失散等語中西官判吳女暫留本廨候函致杭垣警察廳移傳女父來案於下禮拜四再核 
[成衣匠違犯烟禁]  
　　南市賴義碼頭成衣匠喬星福家私設烟具留人吸烟適一分駐所董巡長巡邏經過聞得人聲暄雜突然進内查獲烟槍烟燈烟盒並私吸之毛炳奎連回喬星福一併帶所由李警佐　明違禁屬實飭送警廳司法科轉解地方檢察廳預審核判 
[搜獲鉛質小銀圓]  
　　錢阿福前日在滬寧火車站擬乘火車他往探警見其神色有異上前盤詰言語支吾在錢身畔抄出鉛質四開小洋六百六十四枚押送警局詰據供稱此項鉛角係由西門外南陽橋地方開設長興館飯店之趙興才給我等語當以案涉刑事昨將人贓函送地方廳由檢察官預審之下判令收押鉛角存案候示 
[茶碗擲傷頭額]  
　　　水烟袋之倪如福昨與同業葉炳寳因算賬起釁在浦東爛泥渡茶肆中各糾同黨经相評理一言不合彼此用武葉以茶碗擲去　傷倪之頭額由警到來將葉拘獲解由三區連同受傷人送至地方檢察廳驗得倪傷無礙判令自醫葉押候再核 
[電車撞斃老婦]  
　　通州老婦文洪氏年六十九歲現住西華德路昨日出外泡水經過兆豐路被電車撞傷碾斷雙足並傷手臂由捕帶入滙山捕房捕頭飭送同仁醫院未及醫治而死屍送驗屍所聽候相驗 
[汽車碾傷苦力]  
江北小工王秀華前日行經北河南路底界路口被一百八十八號汽車撞跌碾斷左腿由捕將王車送滙送同仁醫院醫治候核 
[行兇人禁押兩月]  
　　甬人薛玉勝因與馬阿桂爭風起釁被馬糾合多人將薛毆傷由捕將薛車送醫院醫治馬拘解公共公廨押候原告傷愈再核在案昨晨復由捕房將馬解案經中西官質訊屬實以馬汪應紏衆行兇判押西牢二月示儆 
[宋氏之家產問題]  
　　已故宋亦生之妻莊氏延費信惇律師代表於前日午後至公共公廨具禀聲請給論將宋之遺產給與其女及贅壻宋菊墅管案並聲明宋於臨終時之遺囑親族人等所共見云云而宋亦生之姪宋福祥亦延律師代表上堂反對王襄讞商之美博副領事判各退去候會商堂諭宣佈 
[查傳失主認領]  
　　法租界嵩山路捕房某號華捕前日見有黄包車夫某甲呑没坐客法蘭絨馬甲一件將甲拘入捕房又小東門捕房某號華捕在該捕房後面拾得銀洋三十元呈交捕房昨經兩捕房副捕頭將銀洋馬甲一併解送總巡捕房請核當由施美德君諭飭暫存捕房房探查傳失主到案認領 
[西報紀律師被拘]  
　　文匯報云魯定格律師昨夜由該管領事發出逮捕狀拘往美領事署監獄内覊禁今日猶未釋放至被捕之案情尚未發表日内即須開審云 
氣候報告（上海徐家滙天文臺） 
[已過者之過告]  
　　十二月二十日琉球以北之低度行近父島西南陸地反旋風之勢和中日本氣壓低下本區天氣晴海濱一帶冬季信風清爽和適二十一日晴有重霧凉風微弱取向東北偏北氣壓平靜是日午後四時前二十四小時内上海温度至高五五至低三三·六去年同日至高四八·至低三○·九 
[未來者之推測]  
　　十二月二十一日午後四時三十分預測海濱一帶天氣可望晴朗各處有新起之冬季信風 
雜評二 
[銅元（庸）]  
　　日來市上小兌換店銅元市價每銀一元又祗兌一百二十五六枚銅元之飛漲洋價之低落蓋駸駸乎又有如一月以前最恐慌時之景象向例每值陰曆年關銀元之兌價固當稍短今則未至年關面已低落若此社會生計所關能不令人生銅元缺乏之恐耶 
　　我國幣政不个主輔幣之法償旣無標準而輔幣之行使又漫無限制盈虚消息之問主財政者略不注意往往引起社會之恐慌回潮一年以前財政當局以鼓鑄輔幣之獲利也則飭其所轄之造幣廠廣鑄銅元惟日不給而私鑄者遂乘機而起銅元之壅擠一時大爲商市患今則以銅價之日漲私燬之潛滋而吾人去歲所病其太多者今又病其太少去歲所禁其闌入者今又禁其闌出嗚呼此治標之策所以不可長也 
 
 
 

Page 12

 
 
   
 
 

Page 13

 
 
   
 
 

Page 14

 
 
申報第四張 
自由談 
游戲文章 
[孔子神位被竊記] [  太碓]  
　　不在其位聖人吾不得而見之矣甚矣夫子之牆數仭有人於此竊負而逃不亦異乎昔者竊聞之天下有道則民不偷由孔子而來至於今宗廟饗之必得其位祭之以禮洋洋乎如在其上如在其左右乃若懷其寳去其金貨悖而出孔子没其猶穿窬之盜也與有顏回者好學蚤起而過孔氏之門者升堂矣未有夫也也門人惑見孟子問曰子見夫子乎孟子曰惡是何言也近聖人之居吾聞其語矣未見其人也其子焉往入公門曾子子思相向而哭皆失聲子路慍見曰仲尼日月也賊夫人之子鑽穴隙相窺無所不至子不語踰牆相從悠然而逝是爲賊天之戕喪斯文也其何傷於日月乎或告之曰二三子何患於喪乎天下之無道也久矣四海之内皆古聖人也孔子聖之時者也遵海濱而處苟無其位無傷也子未可以去乎由今之道雖有其位則何益矣子路率爾而對曰否不然也而今而後入太廟焉有仁人在位不出三日人皆掩鼻而過之不敢作禮樂焉彼惡知之顏淵曰其然豈其然乎回也一簞食一瓢飲在陋巷人不堪其憂寇至雖賞之不竊子貢曰賜之牆也及肩窺見室家之好寗有盜臣舍魚而取熊掌何爲其然也公西華曰信乎赤也惑先生將何之或曰子畏于匡賢者辟世其次辟地入於河入於漢入於海或曰接淅而行在陳絶糧或曰膰肉不至不脫冕而行或曰微服而過宋夫子必居一於此矣對曰非然也賊仁者謂之賊賊義者謂之殘先生以仁義其不善者惡之始作俑者爲其象人而用之必得其位十目所視實珠玉者殃必及身殘賊之人孶孶爲利是故毁其宗廟遷其重器望望然去之以予觀於夫子立天下之正位所存者神祭如在不患無位寇至取之何足算也雖然聖人百世之師也朽木不可雕也十手所指可以取有官守者視之而不見是誰之過與噫（三） 
笑話 
　　文廟牌位被竊偵緝未獲其人以予思之必臧文仲無疑（補白）敎師横書『思想爲事實之母』七字於黑版上一生顚倒抄錄之歸以呈母母曰汝在先生前曾言阿母之病狀乎生曰未也母白噫然則先生何以知之或者夫子自道也 
近人對於政界鉅子往往以某老某老呼火有許赤溟者某省縣知事也一日宴客於署中客諛之曰今世大政事家首推赤老許聞之色變蓋赤老爲鬼之代名詞也[  觀欽] （二） 
小說 
[言情小說妍媸鏡] [  常覺小蝶合譯天虚我生潤文]  
　　第十八章（五） 
已而餐具同入隔室燭光較明勞倫司面色益白然吾不解其目光之中何以恒有凄怨之色豈怨我耶實則此事但有我怨彼人彼則獨自愧作且無及也茀雷夫人曰勞倫司汝可坐此席端勞倫司勉强笑曰令我爲主席耶然亦無礙姊令我坐者吾坐耳遂坐茀雷與蘭淑相對坐予則坐於蘭淑之後藉不令勞倫司目光與我相屬且吾代勞倫司而思則現在地位亦殊爲難彼蓋夢想不及第一次返英卽遇其被棄之女郎也兩媼於吾儕事本漠然無聞則猶絮絮問勞倫司近狀及愛德華溺海事勞倫司心房不屬十語乃不一答答亦不復合問幸而飯罷勞倫司始微嘆似脫罪囚湯諾以香檳酒進蘭淑笑曰勞倫司湯諾乃尚未忘汝愛此也汝今可在此小酌吾儕則於應接室待君言次起立予亦隨兩媼而出至應接室坐燭光所不及處念少頃與勞倫司將如何對談然寸心抑塞亦不能思但聞兩媼語曰勞倫司現狀與前大改矣實則一旦失其孔懷之兄亦應悲怛汝不見其食胃亦清減耶蘭淑曰此殆病後有以致之可憐者孺子不知其母見之憐惜將如何而嫿娜又如何兩媼之語雖出無心然一人我耳即覺似生芒刺嗟乎嫿娜安能不憐彼人彼即以愛嫿娜之多金故遂棄我矣予思之頃室門忽闢勞倫司入以飲酒後面色稍定曰茀雷謝汝酒佳甚且較前爲益勝蘭淑曰佳乎然則汝可以途中風景或新　嚮我用代酒資勞倫司坐曰無之雖然君等亦見吾母不茀雷曰未也而蘭淑則呼予曰白理安汝可爲勳爵取引枕予聞語起立勞倫司亦立起不待予取枕卽自取之曰蘭淑勿勞密斯吾已自取之矣茀雷又曰白理安汝可以針黹授胸勞倫司此時狀至不安則又自予手中接之而去以授茀雷面上乃現狐疑之色然吾與勞倫司兩手相觸時則覺其手指亦甚顫也旣而茀雷復命予鼓琴時予雖雅不欲爲此顧主人之命又焉能拂遂移椅而前則勞倫司巳爲我啟其琴蓋立身吾側若欲有言予此時體乃大顫竟不能按一琴鍵蘭淑呼曰勞倫司汝來爐火方熾此　暖也勞倫司口中雖應而身仍不動俯其首幾欲與吾面相並低聲言曰柰梨汝何爲而在此彼等使遣汝乃等於傭僕予被此一問派卽迸　而出顫聲言曰吾固其傭耳勞倫司大愕曰此何意者予曰吾是其雇用之女伴耳勞倫司益愕曰汝何言耶予失聲泣曰負困逼人耳尚何言哉嗟乎勳爵珍重主母在彼呼汝矣（十八章完） 
　　閱者諸君鑒今日因告白擁擠新自由談暫停一天 
 
 
 

Page 15

 
 
   
 
 

Page 16

 
 
   
 
