# 1916 - 222 - 4915627

 

Page 1

 
 
   
 
 

Page 2

 
 
時評 
[正當之勢力] （默） 
　　一國之政治必有一種對抗勢力以維繫於其間互相督察互相推挽而後能日循軌道以進行苟其國民而無此對抗勢力者則其政象必流於專制袁世凱先消減國民此種勢力而後敢昌言帝制此一證也 
　　議會者國民對抗勢力所寄焉者也故議員諸人須首以養成上正當强固之勢力爲務篤守一已所信之眞理而不撓不屈不爲外議此即所以養成其勢力也然而不能明此作用者多或則濫用其勢力暴橫恣肆易於摧折此搗亂之所以爲政府藉口也或則放棄基勢力脆弱萎悴易於銷亡上媆化之所以爲政府利用也此二者均爲喪失對抗勢力之大原因惟搗亂之弊我國已有徴驗矣而媆化之害尙未經歷雖然又安可以不自警耶 
[命令]  
　　八月十二日大總統令徐占鳳給予二等文虎章彭嵩齡孫名銑均給予四等文虎章此令 
　　又令陳同紀給予四等嘉禾眞此令 
　　又令司法次長代理部務江庸呈江蘇高等審判廳推事王序賓江蘇高等審判廳書記官長王世裕署福建高等審判廳推事徐炳成懇請辭職王序賓王世裕徐炳成准免本職此令 
　　又令陸軍總長段祺瑞呈准管理健銳營事務長官江朝宗咨請以恭後阿无敎佈補副前鋒參領平喜補委前鋒參領額勒崇額明全　仁伊格哩補前鋒校應照准此令 
[專電]  
　　北京電中央派鈕永建赴粤勸告李烈鈞離粤來京鈕昨晚行　　北京電元首交諭三要政恢復地方自治實行强迫敎育速取消募兵制度 
　　北京電再電倪嗣冲將安武軍改編警備隊以明軍民職權 
　　北京電趙炳麟請政府根據法律禁止武人干涉議院建議案昨已提出連署二十三人 
　　北京電國院接包頭電局急電匪首盧占魁結合口外蒙古土匪六千餘突撲内地距鎭僅八十里迅飭潘都統𠞰辦又接包鎭紳商來電匪情緊急速派明習邊防軍事長官督𠞰並保孔庚蕭良臣馬福詳請擇一任爲統軍 
　　北京電豫督電國院請與國會議員和商減輕兩院經費 
　　北京電特派王芝祥赴𡩋慰問馮督 
　　北京電急電湘督調查該省各軍近十日實况 
　　北京電甘陜聨電請求協餉 
　　北京電陸榮廷電告已由桂起程赴肇 
[譯電]  
　　成都電茂州境内亂事刻在醖釀中該處有未經編織之兵若干有危害城邑之勢理番與威舊及汶川縣三處大不安靖理番以西諸部落亦有蠢動情事（十一日） 
　　香港電廣州九大善堂向兩軍調停今已宣佈停戰三日（十二日）路透電 
[東方通信社電（日本人組織）]  
　　奉天電巴布札布部下想係遊擊隊之蒙匪約一千人由開魯方面現於鄭家屯西北約百里之地有向鄭家屯南下之報該地守備兵隊接到此報急於要地建築塹壕嚴加防備居留該地日俄兩國人現正凖備退去（十三日） 
　　濟南電高密民軍佔領王台（譯音）周村民軍有向鄒平方面進軍之勢張督軍接此警報急派軍隊嚴加防備（十三日） 
　　北京電沈雲霈張祥勳爲囗囗（電文不明）事件被控均已逃亡津浦鐵路總辦一時因之虚懸（十三日） 
　　北京電湖北省長問題政府苦無適任之人　經張伯烈　屢薦吳景濓政府已經贊成不久可成事實（十三日） 
　　濟南電曲同豐忽於十一日匆匆歸亦條陳山東民軍善後之意見謂現魯省民軍約有二師一時解散誠爲困難此際似宜挑選民軍中之曾經訓練善良部隊編成新軍至多以二圑爲限一駐濰縣一駐周村統歸督軍節制所有遣散兵士應各送歸鄕里前記挑選保留部隊除編二圑外悉行移住滿蒙方面屯田最爲切當云云（十三日） 
　　東京電中國政府近來徧向美國及他各方面商議借欵皆被實業借欵之假面其實則係政府借欵無疑惟中國政府政治借欵五國圑占有特種之權利而美國退出六國財圑之時亦有約束今後不得立於與五國團競爭之地位故如妄却此節發生違反五國借欵契約之事實則必惹起紛糾問題爲中國計甚不得策且中國政府倘仍有如前記之計畫必至害五國圑之感情此人多爲憂慮云（十三日） 
　　東京電日本之正貨據七月杪之調查隆至五億九千萬元政府遂又續購匯兌至本月四日增至六億二百萬元以上本日又復增加至六億七百萬元此蓋在倫敦及紐約政府所有之正貨增加也（十三日） 
戰電 
[（英人路透電）]  
　　巴黎電今日下午公報云法軍已將松末河北岸之新陣線組織鞏固德軍猛攻昨日法軍所佔漢姆叢林北面之石坑受挫而退敵軍在美森萊特進攻爲法軍砲火擊退法軍在錫哇芒防禦工程南面前進敵軍在佛勒里進攻兩次完全敗退法兵偵察隊入漢姆叢林及漢姆車站之東發見敵屍甚多今晚公報云松末河北岸之法軍攻擊自哈特柯爾東至松末河之德軍第三陣地佔據廣一基洛邁當半深六百里一千邁當之陣線上諸戰壕及防禦工事法軍俘敵千人獲機關鎗三十架（十二日） 
　　彼得格勒電俄軍向加里西亞進逼追逐敵軍敵軍委棄里斯特河支流之陣地而退斯太尼斯洛未受損比斯里斯北面現有要戰（十二日） 
　　彼得格勒電俄軍已佔據斯太尼斯洛西南二十英里之拉特伏拉鎭（十二日） 
　　巴黎電英國陸軍大臣法首相陸軍總長軍械總長陸軍參謀總長及霞飛元師等曾會商軍事問題對於作戰計畫意見全同（十二日） 
　　羅馬電今晚公報至意軍已越過伐龍佔據固防之高地兩處及哇巴加　爾鎭俘敵二百七十人獲野戰砲三尊奥軍現佔守戈里齊亞東面之諸小山由貝細柴高原之砲隊助之（十二日） 
　　倫敦電敵潛艇擊沉船西班牙船各一法船二又瑙威船日本船各一二船乃沉於英倫海峽日船沉於地中海（十二日） 
　　倫敦電斯太尼斯洛距萊姆堡七十五英里乃鐵路五條之中心點三條已入俄軍之手又距哈里區十四英里哈里區如陷落則俄軍可以控制萊姆堡防務重要之入路波士末將軍之地位現甚阽危僅能沿太洛波爾至萊姆堡鐵路退走俄將薩克哈洛夫現正由塞里資河方面進逼該鐵路里斯特河南面萊乞斯基將軍則已痛擊波斯末之後衛里斯特河北面之俄軍現正前進將及哈里區公報云此軍已佔據摩拉斯特齊斯加（距哈里區正東二十英里）激戰後已渡過金灰樹河公報又謂里斯特河各支流一帶之戰事甚爲劇烈昨日俄軍共俘奥德兵二萬三千人伹尙殺死敵兵不計其數奥德軍炸毁各橋梁但俄軍力戰佔據渡口以大軍前進廓清河濱之叢林村莊俄馬隊屢次衝破回攻之敵軍且使密集之敵軍爲之紛亂俄軍佔據摩拉斯特齊斯加時有機關鎗騎兵分隊馳抵德兵一聨隊後而殲之（十二日） 
[公電]  
　　李純希望段總理留任電各報舘鈞鑒竊維得人而理因時制宜鞏固國基斯爲要素我國大局雖然粗定精神統一尙未逹到是百得健全之政府威重之内閣不足以維持秩序撫輯人心挽此危局徐圖建設段總理謀國公忠德威素著軍界仰若秦斗政治之經驗案深迭秉國鈞中外翕服溯自共和再造經歷艱難幸賴我大總統積厚流光主持於上段總理高掌遠蹠仰佐維新調護維持始有令日伊誰这力固已耳目昭然茲値國會宏開一切建設諸大問題自必依法次第議决施行惟内閣閣員仍須依法國會同意純愚以爲此事實較他項問題尤關重要蓋以内閣總理一職翊贊元首秉持鈞衡如不得人則前途危險何堪思議側聞段總理淡泊明志素懐恬退之心當此過渡時期頗有引退息肩之說純驚聞斯語怵此危時不第國步艱難端賴老成即此漂搖風雨内閣若再搖動將自陷於無政府地位又豈我國　局所宜至再思維難安縅默惟求我總理以國事爲重勿以退讓爲高勉任鉅艱貫澈終始仰副元首殷殷倚畀之意無負海内喁喁望治之心利國福民庶幾有豸更望當局鉅公議院賢達同心協力維護閣基拯千鈞一髮之危造民國萬年之福皆於是卜之矣臨電迫切禱祀求之李純叩文 
要聞一 
 
 
 

Page 3

 
 
[日報對於美欵中變之主張]  
　　歐戰未已我國復起國内戰爭由是發生世界的政治外交經濟諸大問題我國固無與於歐戰而受其影響甚大　治外交姑置不論就經濟一端言中國將爲各國經濟勢力　鹿之場如聨合軍諸國之巴黎經濟會議謂戰後之經濟發展地嘗爲中國大陸（見二星期前電報）其明確之宣言也然以目今觀之列强之有餘力足以及人者惟美若日美國以歐戰而現金過多將移之於南美東亞之經濟家日本亦然且願以經濟援助我國政治焉而我國者適以共和再造之後元氣斵喪財政匱乏善後建設在在需鉅欵尤非仰給於他國不可前者願供給後者亟需要則借欵問題似宜進行無梗顧乃迄無成就蓋有故也據華盛頓電報美國國務院容認對華借欵計劃之失敗各銀行不得政府援助不應借欵八月八日東京時事新報紀其始末略曰美國財圑與其政府之交涉卽生齟齬中美借欵遂中止當四月問袁氏秉政時與美國西恒生公司締結條約借欵五百萬美金先交百萬繼以南方反對之激烈抑其餘額不付該公司復與他圑連結爲財圑運動中國借欵三千萬會袁氏死中國政局丕變美人借欸無被反對之憂中國之需借欵急如燃眉英國亦鑒救濟中國財政之必要顧無餘力乃希望美國資金利用於斯美國政府於民國二年曾宣言不爲加入六國借欵團之美國財團助該財團不得已脫離借欵圑然仍運動其政府國再行加入美政府匪無所動祗以不與聞政治借欵之方針旣發表於内外勢難反乎初說惟以運動之烈且同情於中國財政困難由是有援助借欵三千萬之方針終以政府與財圑意見之不能一致三千萬之說斯成泡影矣此其結果於美政府曁財圑俱稱不幸以其各有希望借欵不成希望莫達也至於中國不幸尤甚爲極東之和平幸福計亦可悲也該報復作結論曰日本處此時機宜有覺悟即各國之以歐戰而獲多金惟美若日日遜於美然資金之潤裕已爲歴來所未有則宜以適當之方法借中國以相當之欵項願吾日人奮發圖之云云又九日大阪每日新聞曰今日中國政治借欵急於經濟借欵苟僅　經濟借　而避政治借欵是趨於自亡之道也他　（指義　）而避政治借欵是助中國之衰弱也美國　借欵不成所餘者僅日本能之而已苟日本國之而自限於經濟方面者可謂志小而不識時務之變遷矣又云美國資本家借欵之念甚切比其敗也嫉及日本更設種種方法爲日本阻如於政治軍備外交言論各方面使用小智是也此其無效誰不知之且美資本家之所望者非擴張其商業而穩健的發展其經濟耶夫人而知其然矣然中國之所急正不在此而在政治借欵美政府則以政治借欵爲干涉内政之梯階拒不爲助政府不爲助則資本家之投資危矣此非謂投資絕無安全之道也其道惟何美國資本可經日本之手而投之中國不問其加入借欵圑與否爲政治或經濟借欵與否日本政府加以保護可也願美國資本家熟思之云云如上所述吾人各爲其本國之主體以平情度之與中國政治借欵何與何樂而代美國政府負責又何爲而代保護其資本家此其意蓋大可耐人尋思矣 
[大總統與議員之茶話會（飄萍）]  
　　八月十日下午二時大總統邀集兩院議員開茶話會於延賓館其程序先由招待員引兩院議員入客室大總統以次與之相見然後由招待員引兩院議員入會場就席振鈴開會大總統入席致開會詞贱兩院議員致答詞隨各演說演畢退席散會分赴茶話室歡聚此其大槪情形也是日開會時大總統率國務員親蒞就席向兩議員行一鞠躬禮其演說詞云自民國三年國會停滯後與議員諸君渴别久矣今者兩院重開諸群遠道而來謬承不棄時相遇從飫聞敎益良深榮幸顧以元洪政務竊身諸君亦預備開會未獲一一接見交罊所懐用以爲歉茲幸公餘有睱假座賓館與諸君瀹茗其話一則申渴别之情一則表歡迎之意至足樂也現在大亂初平一切應興應革事宜待商於諸君子者甚夥自當陸續交議靜候公决而當開幕伊始國人所最殷殷屬望者首在組織同閣元洪薄德當此重任盡夜惶惶深恐量德選材不足應時勢之要求滿匿人之希望然獸察於兩月以前屢更於任命以後縱非組織盡善未嘗不别具苦衷蓋共和再造旣由各方面之勢力所搆成故組織政府亦不能專就一方面之人才爲限斷用之期於各當取之不出一途變亂紛紜之後要以定人心安全局爲先圖不宜對一人一事而有偏倚元洪卽本此意爲今次内閣之組織切望諸君共體時艱將來徴求同意時勿以鄙見爲過慮勿以嚴格相糾繩俾得收其濟之效果有以利大政之進行是則國家之福亦諸君之所賜也至於民生國計經緯萬端隨事籌商諸勞偉畫議事有睱更望時常接洽俾得疏通免生隔閡元洪不敏惟一與諸君子相見以識　期戮力同心共匡大局幸諸君其有以　我云云總統演說畢卽由參院議長王家襄演說大　追瀏癸丑國會之所以停滯實由政府與國會間不能開誠布公致互相疑忌感　愈惡今幸國會重關　今後同心戮力開誠布公共策進行云云　之者爲衆院副議長陳國祥大旨略同再由議員張伯烈演說言前此之國會兩黨互爭政見並非足怪之現象政府　用此機加　搗亂之名造成以國會爲搗亂之輿論流傅至今而未息至可哀痛須知國會非政府以下之一機關乃全國民意之縮影云云其次郭人漳丁象謙朱念祖均有演說朱君等曾遭縲絏之阨詞頗沉痛尤注意於國家之法律云禮畢散會賓主兩方非常融洽洵盛事也 
[楚報紀湖南平江兵禍]  
　　英文楚報八月二日湖南平江通訊云報載南北統一中國各處復覩和平惟平江一處旣不統一又不和平目下情形之惡劣爲三月前亂事發生以來所未有有吳雅平（譯音）者前曾由省憲准允招兵一隊迨兵旣招集省憲又不承認吳之爲人姑勿置論然其維持秩序彈壓盜匪之能則無疑義當平江在其管轄下時吳之舉動尙屬不惡約十日前長沙派兵若干由曾某領帶來此欲遣散吳兵收回軍械吳兵乃出城以避之查長沙派兵來此之原因實由此間不誠實之士紳一面在平江阿諛吳氏資養其兵一面在長沙控其不法不以致之上星期三日吳氏設計暗中使人備筵欵待新來之軍官迨酒至半酣時吳忽率兵入城襲擊殺傷多人普奪去來復槍四十枝槍彈二千粒不足一小時吳兵佔據半城然力不能守遂於夜半挾贓而退長沙軍隊驚魂未定過有可疑者不問基是否有罪輒捕殺之每夜向空開鎗至使城中驚駭不安吳兵對於外人尙知尊重進攻之日吳兵若干行近敎會統兵者即傳令不許侵入外人房屋而長沙兵則不然見持紅十字旗者亦開鎗轟擊曾强入女學校檢查毫無所獲又將在紅會中養病經月之一人拘去而槍斃之雖經告明此人無罪然無效也兩日前有長沙兵四五人又欲拘捕醫院中人並舉槍向内作欲擊狀街上煌煌示文謂南北戰爭已息派兵來此純爲保衛人民起見實則所謂保民者不過徒托空言耳敎會因兵不尊重紅會特向司質問如不能約束兵士則紅會惟有停閉醫院而使在院療傷之長沙兵士他去而已司令託詞以謝謂違法之兵士非其所部俟晤見他　司令時當爲轉告云云觀於平江辦理不善之情形即可知長沙政界之混亂長沙兵本爲遣散吳兵而來乃未幾長沙又派委員至此欲將吳兵編入常備軍但先來之長沙兵則以奉命遣散吳兵爲詞不從委員之言該委員不敢往見吳氏乃以委任狀示記者欲記者偕之同往記者恐省憲反覆遂辭謝之吳兵旣襲攻長沙兵後省憲又有新訓令到此並派兵來助聞昨夜援兵若干已抵此將來事變若何尙難逆料目下平江共有委員三四人皆從長沙來者雖同因一事而所奉之訓令則各不相同縣知事無異獄囚旣不能報告一切又不能自由辦理公事云 
[贛省最近之政局（一粟通信）]  
　　江西政局近日略有變動茲紀所聞見如下 
　　其一　李純自袁氏死後其所持態度頗欲見好於中央乃近聞與張勳倪嗣冲龍濟光等確結有攻守同盟之約日前廣東之代表謝崇光張倪之代表余某（奉新人）等均麕集江西督軍之行署密商兩三日始分道返省該代表等離贛之次日李氏即下一部分動員令將陸軍第九混成旅開駐與廣東韶州接壞之大庾縣即日出發再次日復將第三混成旅第一圑之砲兵一營機關槍兩連開駐該縣近日街市盛傳原駐大庾之贛南第七旅已越梅嶺下韶州與李烈鈞氏之軍隊接觸矣前日國會開幕官廳並未慶祝李氏嘗對紳界某君云國會雖開恐怕又是一場大搗亂了事蓋其平日對於舊議會並不贊成召集也 
　　其二省長戚揚去職之風說傳之已久各界人士之不滿於戚者已着手調查其在任内違法之證據爲將來與之交涉或起訴地步聞調查所得已有多款中以屯田繳價及關於知事兩欵爲最重江西全省屯田繳價統計七十餘萬元戚氏命署内財政股主任汪浩與官產處加一番鑄造報部僅剩三十餘萬元據聞内容爲紳界一部分人所知已從中縣着手調查此項收入賬目以便與戚氏報解之總數詳細稽核也巡按使署内務股主任柴開第亦爲戚氏之姻親各縣知事之進退頗有權力操縱近有曾報効鉅欵而未得委差之某知事願出爲人證旋爲署中所知於昨日（九號）特派陳某赴某紳處接洽冀寢其事然已轟傳全省矣 
　　其三李純以全省兵力集於贛南一隅其餘各屬則置之不顧以致土匪蜂起如著名匪首蕭鶴齡近日勢力大爲活動據警顧探報該匪等内部組織係倣照水滸傳梁山泊情形分配名曰一百零八將四設機關部部中首領名爲碼頭官招待來往與入黨匪徒如（豐城）吳某徐某（橋東）徐某（樟樹鎭）黃栽某（三湖）曾某聶某（新淦）彭某鄭某（峽江）廖某等均爲最著者各屬知事皆紛紛請兵而官廳尙無消弭之計劃又聞修水縣匪徒日前揭竿起事警察分所長鄭惠（福建人）已被匪徒捉去生死未明知事尹磐電省告急已派就近之省防第五圑第一營營長白玉勝率所部前往換剿矣 
　　其四江西省議會駐滬議員圑代表顏丙臨（副議長）羅士傑（議員）於前日抵省當即往訪李戚兩氏李戚異常表示歡迎昨日九　）由兩代表邀集在省議員假蘇公圃茶社開談話會到者計二十餘人首由顏代表宣佈戚　氏已允墊有經費及贊助召集厚意旋議决即日分别函電各議員從速來省以便進行並函請官廳將原有房屋騰出　畢乃大餐　散午後戚氏親往兩代表寓所回候 
[蘇司法界之刑律釋疑]  
　　司法將現獨立精神各縣知事行將寳行取消　理初級審檢兩廰不日以次恢復所有各縣收受案件亟應從速清理高等審判莊廳長現　各縣　事　陳以刑律補充條例第七條多含有疑義特函請大理院略謂查刑律補充條例第七條因姦　成其他犯罪是否包括親告罪及非親告罪面日並　判例可循設其他犯罪乃屬親罪範圍則他犯之罪且在不告不論之例而姦罪從何論之此不明瞭者一也如因姦而又犯其他親告罪（如因姦而釀成和誘略誘因姦而釀成毁損器物因姦而釀成對於尊親屬施强暴或至輕微傷害等罪）有告訴權者僅告訴其他犯罪之部分對於姦非部分並未告訴或直聲明不願告訴問官能否依其職權並論其姦罪此不明瞭省二也近以各縣不類似此等案件立待判决者頗多急請訓賜解釋俾有遵循等因昨奉法院函復云本院查補充條例該條所稱因姦釀成其他犯罪兼包知親告罪而言伹所釀成之親告罪未經親告時姦罪自不應論又對於他罪告訴丵於姦罪舍棄告訴權者不併論云云莊廳長准此當即通飭各縣知事一體　辦矣 
[杭州快信]  
　　各縣知事被人控告於審案時每有濫用非刑情事呂省長以此事如確實大　人道昨特飭民政廳速派幹員迅往密查 
　　高等審檢兩廳長爲鄭重司法行政起見飭令杭鄞兩地方廳迅將現在各推檢官成續呈報 
　　民政廳長以省城土井淺塞汚臭殊礙衛生現擬開自來水井由悹廳承辦如有成效再行推廣已派員籌辦 
　　呂督軍委二十五師司令部參謀長周亞衛赴京公幹已於今日乘車北上 
　　交涉署長張嘉森辭職已批准繼任者爲林鵾翔氏 
　　美人姚史德來等往浙游歷由外部來咨請給照飭保護省公署已飭警政廳轉飭所屬嚴加保護矣 
　　呂督軍才委項燃張化習爲軍署少校署附 
　　呂省長委任湯壽銘爲本署財政顧問 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[院外談話會討倫簡章]  
　　昨日上午十時國會議員之院外談話會因討論組織章程開會於衆議院先提出談話會之簡章付衆公决討議中於設置理事及開全體議員談話會頗有爭論大要仍不外於防止少數者操縱多數之意故對於理事一節有主張改設幹事三人或四人而主度則以抽篆定之者結果遂將此項簡章交付審查另推審查員九人俟十二日下午提出審查報告再行公决 
　　附國會議員院外談話會簡章第一條本會紧交換意見聨絡感情爲宗旨第二條本會按照各省參衆兩院議員名額推選五分之一人數爲交際員第三條本會由全體交際員過半數以上之出席選舉正理事一人副理事二人以得票過投總數之半者爲當選副理事各院選出一人第四條　會開會以正理事爲主席正理事缺席時副理事代行之第五條本會每週開常會二次但理事認爲有重要事件時或有交際員十人以上之提議得開臨時會議開會之通告與議題之分配由理事行之第六條本會之開會須有交際員遇半數以上之出席表决時以出席過半人數行之第七條本會議决事件由理事隨時通告全體議員如交際員或交際員以外之議員認爲應付兩　議員多數討論之件經二十人以上之提議提得開全體議員談話會第八條遇有關於一院事件時得由該院副理事或該院交際員十人以上之提議得開一院談話會一院談話會之出席人數與表决適用第六條規定一院談話會以該院選出之副理事爲主席第九條本會經費由兩院議員分擔經費之支出由理事編制豫算交全體議員談話會議决之議員分擔之本會經費於國會每次常會第一月公費項下扣除之第十條本會簡章如有未盡事宜有交際員二十人以上之提議過半數之出席出席過半數之議决得修正之 
[谷鍾秀主張農商合部]  
　　農商　長谷鍾秀氏日昨提出關於農商部分合問題條具意見擬請公决其文云查本部係於民國二年十二月間就前農林工商兩部合併改組而成施行至今二年有餘尙無不便惟因改併之際兩院議員已停止職務未及提交國會議决是以今日有應否仍行分部之問題惟時有變遷法宜適應原狀之回復與現狀之維各有短長貴權輕重察酌目前大勢似有暫可不必更張者請縷陳之就沿革而言前清創設商部旋併工部而成農工商部之惟一機關民國肇興南都創制更名實業部亦仍統合而不分政府北遷農林工商始劃然爲二主緣别有政治作用不得已而出此初非於民生休戚實有重要關係時勢倐已變更原因隨之消滅倘非復有所曲徇似無庸再事紛更此其一就政體而言共和本旨務求民福不貴官多前此兩部分立之時農林部額設一百五十九員工商部額設一百六十員合共二百七十五員改併而後本部官制額設一百四十六員連增設技監二員在内計員實差省一百二十九員額少於前事無或曠且因聨爲一體轉得便利進行差免門户隔閡轉折稽延之獘卽使經制而外不能不約　人員亦就職務所必需量材任用實事求是較之同一行政種類而分設兩大機關合計員額差倍於土地各部者得失顯殊倘大利未興而裁缺先復即非爲安置閒員亦無解於虚糜國帑此其二就財政而言本部俸給以三年度併部後之支出與二年度分部時之支出相較實減二十一萬餘元其他各費稱是縱因酌添人員略增薪給較之機關分立所省實多四年春間時局粗安且議裁節年餘以來國庫益絀轉圖擴充非特力有不支亦且言之不順海陸軍姓質逈别且時有併部之主張農工商事務相聨又何有分部之必要此時牽於法理久合而忽議復分卽有爲人拓地之誚設異日迫於事勢乍分而終須復合更多無事自擾之議此其三就法理而言約法所載官制之制定須經國會之議决正爲防制政府設官之冗濫起見設因併部裁缺慮妨國會議决權而欲以推翻成局藉圖迎合恐與多數心理適然相反徒拘條文之形式轉戾立法之精神且議决權之規定不過專屬官制頒定之方式法律自應尊重手續未始不可追完還兩年來中外官制之建設變更未及經國會議决者尙多但使審其内容按之現勢認爲可行是亦已足固非謂前經國會通過者即係一成不變而必事事悉復其故致類刻舟貽議削足至關於國會之法定權限自可補交本届議會追求同意以符手續無庸過存疑慮此其四依上述理由本部現行官制除關於總統制之規定者應與其他各部官制一律修正外自餘暫可無庸更張俟日後農商事業顯甚發達再行分别各設專部似未爲晚如蒙可决當再將本部官制草案另行提出是否有當敬請公决 
[中行四總之繼任者發表]  
　　中國銀行四總辭職現已批准聞當批准之日尙由未辭職之一總邀此四總在晋和祥番菜館竭力調停四總支志已堅卒未解决後又同至西昇平浴堂再三力勸正在彼此磋商而行中忽來電話謂辭職批准已發表並已另行派人但暗中對於四總仍有所磋商大約即將來之位置問題據聞此四人中有已首肯者想不致更起風潮也至該行副總裁陳威之辭職聞亦有批准之意因一時尙未行替人故暫緩癹表先是四總提出辭職書時曾經徐恩元氏慰留而四總迄今未赴行徐以勢難挽留故於昨初十）日發表允准繼任之人總稽核以程良楷充任總司劵以李心靈充任副總文書以夏辛銘充任並加派副總稽核李鳴謙又派總司帳汪振聲氏云 
[中美借疑之難成]  
　　中美借欵喧傳已久或傳已成或傳破裂茲聞駐京美國公使確已於本月三日接奉美國政府訓令謂中政府前請義美政府磋商之借欸三千萬元在美不能協定云云當美國脫離六國銀行圑之初其加入六國銀行圑之美國銀行家旣不願承受中國借欵美國國務部欲令其他之投資圑體承借遂商之未加入六國圑之銀行家然此等銀行家因美國之金融市場凡今日便宜而有利之投資無一不在其掌握故絕無向外國投資之意思且中國之鐵路債票現巴跌至百之七十二於今日發行中國公債時機亦不甚相宜中國政府謂願以百之九十三这價格賣出債劵銀行圑則議以九十七發賣　市場而今次借欵其償還之保證頗覺不甚充分故欲得希望應募者預思必甚困難中政府磋　之借欵總額凡三千萬美金内五百萬已先行訂約且已付墊欵一百萬及後中政府要求補交餘欵而承借此欵之銀行家忽覺此事必須要請前此曾入六國團之銀行家一律加入遂以此意向美政府開始交涉中國亦知此欵不易繳足遂向美政府聲言謂即減至二百萬金元亦無不可而銀行家等因一九一三年美國政府對於加入六國團之美銀行家不肯立於保障之地位今後此立針亦尙繼續不變今雖以政府之請承借此欵甚恐將來再蹈前此之覆轍遂要求美政府須發布公文叙述許可銀行家承借中國借欵之意而美政府則拒絕其請因此美政府與銀行家之協商不能融合而事實遂以擱淺云 
[岑春煊解决粤事之兩電]  
　　　李停戰陸朱赴任粤事將由此以漸解决昨報曾紀槪略茲聞岑春煊昨復有電致其代表章行嚴氏其文云自公抵京共接勘沁艶三電當於江日一電支日兩電奉覆頃奉江電謂四電未復想係中途阻礙所致尙祈追百頃接陸督微午電稱保譚暫護尙未奉允明日或後日即星馳來粤擬先就肇或三水令龍派員送印接事現其行鋒部隊陸蘭清等業已過肇承敎速退極感摯愛惟陸督不日抵肇屢電堅約一面不得不暫待陸至以資商榷如何之處俟陸到後即行電聞再龍電京謂陣斃李軍數千並無其事且冬日接陸督力疾赴任之　即經通飭各軍一律停止候陵督到任解决滇桂各軍亦經先行通電宣告靜駐原地候令此問已於冬微兩日轉電中央矣並聞春煊叩魚亥又致大總統國務院電云昨准陸督軍電允力疾赴任當即電飭各軍一律駐守原地靜候陸督到任並通電宣布去後經具冬電陳明茲據譚總司令浩明莫總司令榮新江日通電稱陸督軍奉命允來粤事有解决之期卽全局有昭蘇之望浩明等業經嚴飭桂軍駐守原地勿稍衝突應請龍督軍同時嚴飭所部停止攻擊勿现啟釁以俟解决而紓粤難並接滇軍李總司令烈鈞支電稱陸督顧念危亡力疾赴任粤民得出水火滇軍亦免瀕危軍心大安公私交幸當經令各部隊靜駐現地以待陸督軍之至藉白初志敢告國人請代電陳中央各等語粤難自此獲紓堪以上告厪念惟當此陸督軍未到期間各軍旣靜駐候令龍軍亦有宜再行進攻應懇迅由鈞座嚴電飭龍濟光勿再狡謀嚴申約束再各軍現在駐守地點亦經電飭詳電備查以免藉口應俟電到再爲轉陳岑春煊叩魚印 
[蔡鍔抵省後之狀况（成都通信）]  
　　蔡督軍於七月二十九號入四川省城先時各軍隊均出城至沙河舖歡迎省中各團體出城歡迎者有成都商務總會省敎育會省農會兩湖公所紅十字會婦孺救濟會各官廳局所人員則齊集於光華寺午前十一鐘蔡督軍行至得勝場首馬隊次步隊又次軍樂隊蔡公乘四人小轎沿途歡迎者蔡公均因病不能多言未克親派參謀官一一道歉是日天雨泥濘蔡公所乘之轎均掛雨　沿途兵隊行立正禮蔡公均舉手還禮着尋常服瞻其儀容雖在病中其精彩仍與各報所登肖像相類並不見減色也是日夾道瞻仰丰采者甚多聞有某君到皇城門口立候瞻仰警衛隊長官干涉之某君告以崇拜蔡公之意并云蔡公天下偉人非尋常一省長官可比必須一仰丰采該長官以其言有理遂爲之指定地點是日所見滇軍皆極有精神態度嚴整城中各街皆高掛國旗早起天雨未已至蔡公入城時始有一線曙光云蔡公抵府時其軍隊已有陸續出城者又是日與蔡公同時入城者有秘書長李君參謀長殷承瓛至羅總司令佩金入城則在蔡公入城之先 
　　蔡督軍電聘兩廣都司令部總參謀蔣方震來川昨同蔡公入城并聞蔣君係由粤抵渝後聞蔡公進省卽兼程西上抵龍泉驛即與蔡公相遇蔡公初不料蔣君來省如此神速相見時喜出望外滇軍此次由叙瀘一帶隨蔡公至東路者沿途分駐有十二營之衆 
　　昨有某君與蔡督軍有舊前晚往龍泉驛迎迓據云蔡公之病起於去年在京時因公往統率辦事處車上感冒寒風遂覺喉中㣲痛遂漸見甚及出京時登海船已愈矣抵滇時又㣲發及在納谿躬臨戰線數十日已不知其痛苦停戰後痛又大作其痛在喉内張口不能見也自病後飲食如常惟下咽時㣲痛耳與人對談具聲不能宏大且不以多談基初延西醫調治并針數次近又服中藥醫生皆謂其病决無危險不遇辦事上微覺困難抵省後已延川醫陸錦庭診治係由修翰青君介紹 
　　前都督府民政廳長修翰青（承浩）聞已由蔡督軍延入軍府贊襄一切聞蔡公擬仍畀以民政修君則願任秘書蔡公近又羅致尹仲錫（昌齡）鄒懐羲（憲章）兩君助理政務尹擬任政務廳長鄒仍理財政廳 
　　國會議員滇人陳銘竹（光勳）前數月由納來省爲蔡公代表與陳接洽成都獨立之宣布陳君之力爲多近陳君已同蔡公抵省矣 
　　蔡公柬約省中紳商界於三十號午後七時在督署茝園宴會府中闻有曾奐老（鑑）尹仲錫鄒懐羲顏雍耆（楷）高會總協理周保臣（祖佑）白米舟及樊孔周（起鴻）諸君 
　　聞蔡督軍之秘書長係李日垓君雲南昆明人反正之初曾任雲南某司司長參謀長係殷承瓛此次戰事參助頗多 
　　蔡督軍接待來賓之公啟云逕啓者鍔承中央之命廳蜀中父老之請力疾來省亟欲詳詢蜀中疾苦協謀拯救惟軍民各政紛如亂　急待整理來見人員勢難一一把晤致　辦公時間且鍔喉疾未愈　勞聲嘶尤難而談茲特定會客時間爲午前七時至十一時普通周旋應卽減除其有重要事件來省陳說者自應竭誠招待以副諸同僚同袍諸父老之盛意茲將派蕭人龍李成楨陳國鑄何文奎方性奇蘭玉良王先導朱瑛杜伯乾李鈞李玉琨項楚爲軍界招待以參謀周世瑛長之陳堯祖李家鴻珍　光志唐聲煌劉後傑爲政界及各界招待以曾秘書實森長之以便分别接洽延見如有嘉謀碩畫非立談右盡者並望開具說帖見示以省接談時間特此公啓並希諒察中華民國五年七月二十九日 
[魯省長打破官僚黨之政見]  
　　山東孫省長前曾致意省議會願與議員接洽藉以聨絡情誼交換意見故日昨議員在省議會開茶話會時孫省長特躬親蒞會與各議員讌談至二鐘之久茲將開會情形鐘下是日上午九鐘議員先至因會中尙有必須報告之往來文件故由電話通知孫省長請於十鐘後蒞會迨文件報告畢已逾十鐘電鈴再響而孫省長至當由議長張公制起立致詞略謂省長令日到會與敝會同人接洽同人均極歡迎惟在座人數甚多不及一一介紹請省長隨便與大衆談談孫省長遂起立向衆演說云鄙人來東日淺於東省情形甚屬隔膜而日所接見者大半皆官界人物與議會諸公除三議長外接談者殆無幾人地方之利害人員之賢否雖稍有所聞亦不敢自信其果合於事實故目前召集省議會相助爲理實爲絕好之機會鄙人之渴望議會之早開實出於至誠非向諸公作門面語也無如格於國務院之通電此心急不能遂嗣後仍當設法進行耳至對於行政之意見鄙人來東爲日僅兩星期一切地方情形尙未透澈今日尙不能有具體的政見向諸公發表惟鄙人向亦民黨一份子平日即抱有一種之主張以爲政治之刷新非打破官僚黨不可今長東省猶此志也然實行此種主張之方法現方在預備時代一俟省議會開時尙當與諸公商榷之幸諸公垂敎焉繼由王副議長致答詞略稱省長所抱打破官僚之主張同人實深贊成惟官僚黨之界域當不限本省與外省本省固有官僚派外省在東之官僚派亦甚多果其爲非官僚派雖外省人亦所歡迎果基爲眞官僚派卽本省人亦所反對省長果本誠意達此主張同人實樂爲贊助云云嗣各議員發言诸者尙有多人大都於省長議會之召集問題有所質詢辨論語繁不能悉載最後由張議長發言謂今日茶話會係以交換意見融洽感情爲主旨討論政見爲時已多可自由暢談於是大衆對坐茗話又數刻鐘省長興辭乃振鈴散會 
[康南海在杭之演說]  
　　呂督軍邀請康南海於昨日下二時在陸軍同袍社演說届時軍官到者約四百餘人二點餘鐘康氏到會全體起立致敬先由周參謀長主席報告略謂南海先生爲吾國變法自强之第一人惟因濟廷不容以敎出亡海外環遊地球者三次吾輩軍人久已熟知南海先生之　而得見先生者甚少今日特敦請演說一以使諸君瞻望丰釆一以使諸歡喜大凡一國之强盛全賴武力故武力實爲文明之本國之有軍官猶鳥之有翼魚之有麟不可一日離今日中國之生命全係於諸公之手近來歐洲戰爭其誰勝誰敗不必　言伹鄙人曾到過德國十一次法國七次英國八次觀其兵士平日之操練有秩序極爲嚴整者有隨意休息偃臥者則其結果之誰勝誰敗亦有待言而知此猶就兵士言之至就軍官而言鄙人所願爲諸公告者第一要愛國須知身與國爲一體國亡則身家無所託麗安南亡國之慘狀固不必言今且舉世界諸强國以證如德之大飛廉初止普魯士一邦之地其地不過中國杭州一府大至一省而止初時練兵止二千後漸練至七千卒能與法奥等三國苦戰七年之久獲全勝稱强國羅馬之漢尼巴經戰事十七年之久卒能統一意大利爲世界强國又如中國古來名將如漢朝之班超以立功異域皆愛國之明效也故爲將官者不要單看見富貴權利須以立功成名爲主功名皆由愛國而起有眞正功名然後富可恃此雖老生常談務須切記不忘第二要奉法兵官要約束兵士不要任兵士擾亂民間致將民心逼怨鄙人在廣西見陸榮廷之兵士能不越所住之地點買物皆照値給價深爲佩服故各方面皆敬重之凡爲軍官者務須自己嚴守紀律不侵人民一草一木方爲稱職否則縱兵搶掠軍紀蕩然不待交綏而已爲外國人所竊笑矣第三要知恥同一人也何以外國人能戰而我國人不能戰何以古人能成名將而我不能成名將如僅僅以目前安樂爲得意可謂無恥必須講求兵法勤練戰術如外國新發明之飛行艇潛水艇戰壕等等必思所以及之且必思所以勝之必有比較而後恥心生彼不知與外國人比較者只知日日打麻雀飽酒作樂可謂無恥之尤者也第四要有勇有勇二字公等所習聞但言非難行之實難鄙人竊謂死生有命即如此次廣東海珠之變門生徐勤在亂鎗之中身受重偒伏居屍底同輩皆死而彼獨不死反而觀之命苟當死雖安坐在家亦必死也故死與不死與勇不勇無關知此則臨陣之時不必怕死儘管當生鄙人再舉小事以明之囊在廣東經過市　適有抛磚者擲在身上並未致死又嘗居小屋中上面屋坍牀已被壓高呼救命而亦竟不死鄙人生平瀕死者不知凡幾大者不必論即此四端以觀可見死有定數不必怕又須知體魄雖死靈魂不死知靈魄之可貴則體魄之死不過如剔去一個指甲拔去一根頭髮而已無甚緊要古來眞英雄死後靈魂常在如世俗所傳關帝顯靈之說並非全屬誣妄况諸公皆爲兵士之表率一旦有事須身先士卒蹈死不避一夫有勇萬夫向前一夫怕死萬夫退後故軍官無能卽可以亡國拿坡崙無他有勇而已鄙人且說一笑話公等如無勇不必出來當將官儘可官坐在家享清福也鄙人出亡在外十九年近甫歸國親見中國之事幾有日漸不如之勢此後振興这責全賴諸公故特以此數言爲諸公告非但爲國家計亦爲諸公身家性命計也公等果信我言則即此數言已終身用之而有餘如不信我言雖日日相聚無益也諸公 
 
 
 

Page 7

 
 
勉之云云演畢後起立鞠躬致謝旋田參謀長宣告散會時已四下　矣 
[江北水災之慘狀]  
　　江北運河一帶水勢盛漲各情屢紀前報茲悉初旬以來湖河水勢仍增漲不已寶應縣屬之界首子嬰閘忽於初十日出險水勢淘湧直衝下河十一日界首南首南首馬號東堤柴工亦塌卸數十丈幾乎漫溢幸下河各鄕農民間警鳴鑼集衆奔至該處急以柴泥修築竭力搶護始免　决查運河隄工以子嬰閘之險爲最甚現界首東鄕田廬被閘水衝下淹没者已不可數計該閘木方向來兩層刻祇剩一層難禦水慮且因今春該河營未修該閘外域柴工之故更爲危險國家耗費河工欵鉅萬而馬姚兩河吏於運河堤工未能先事修築遇水漲時敷衍塞責以致此次危險萬狀各實難辭至十二日已將車邏大壩開放高寶興東鹽泰等縣均成澤國荒災已成民食民命不堪設想而當道者竟無維持之法見者不忍庽目焉又下河興化縣各鄕因車邏壩已開水勢奔騰禾豆盡没人民生計旣窘地方遂現不靖之象而以沙溝下蕩袁家圩等處爲尤甚其他附郭之地竊盜等案亦復時有所聞最近如南門外於前晚被盜匪連刦四家失贓頗鉅 
　　大壩旣開下河六縣一片汪洋淹斃牲畜不計其數各縣秋收均已絕望災情之重歷年罕見所望當道急籌賑恤以免災民流離失所 
[蘇州快信]  
　　高等審判廳長莊景珂特電司法部因病請假五六星期廳長職務請以民庭長蕭敏代拆代行昨已奉覆電照准聞内容因法官全體辭職事部中將次派員查辦之故 
地方通信 
[北京]  
　　檢察廳定期焚煅烟土全國禁烟聨合總會日昨接到京師地方檢察廳函知路謂該廳曁第一第二分庭近數月受理烟案一千除起查獲烟土烟膏烟灰及嗎啡等物三千六百餘兩訂於本月十五日在先幾壇門首焚燬請派員蒞視等語該會會長安鏡泉君接函後擬於是日偕　會中職員前往參觀 
[蘇州]  
　　勸募公債之爲難吳縣孫少川知事於昨日（十一號）邀請二十八市鄕董事到縣公署會商勸募民國五年公債事宜是日各董事僅到二十一人下午二時開議先由縣知事宣稱公家需欵甚急當局者實在爲難故有催募五年公債之舉擬商懇諸君仍照四年分辦法分别擔任勸募多多益善等語而各董等僉以當此民窮財盡之時國家捐稅專迭民力實有未逮加之連年公債近日又有偕價之事故此次之公債勸募實有爲難祗能由　等量力酌購以盡個人義務於是各董等或交百元或五十元三十元二十元不等均當場購買公債票約共千元孫知事見此情形知無可强迫旋即散會 
　　開戲園須問商會蘇垣商氏劉粤萍王瑞卿等擬集資在閶門馬路開設戲園試演京劇以興市面具禀蘇常道尹鎭守使署請求核准茲經王道尹批云閶門馬路商市繁盛從前本有戲園數家自元年春間有不逞之徒因觀劇肇事乘機焚掠致商民大受損失戲院亦遂停閉嗣雖有人屢請開設各前道尹均經批飭緩議一再未予准行蓋有鑒前車又値時局未靖實不能不審愼之也現雖大局已定防務解嚴惟戲　爲良莠混雜之區能否無意外危險於商市民情有無關　未便　憑請商民一而之詞　准開辦應由該商民請救商務總會查核情形妥議具函來道再行察核云云又朱鎭守使批詞大旨略同從略 
[無錫]  
　　楊知事接任之排衙新任無錫縣天事楊夢齡已將常熟篆務交卸清楚於十日到蘇晉　王道尹後即乘仁勇淺水兵艦拖帶眷屬所坐之大官舫數隻於十一日上午抵錫停泊火車站碼頭偕來人員有彭　佐及陳項　三課員另有辦事員數人並帶來親信衛隊八名及由常熟護送來錫之水警炮船兩隻縣署聞悉即派警備隊劉子久隊丰及水巡隊湯飛巡官率領全體隊士前往迎迓楊知事抚期已囑縣署雇到苦力百名是時齊集碼頭肩荷　清知縣所用儀仗全副前導次常熟紳民贈送之　政牌萬民傘萬民旗百餘件中爲洋樂軍樂多副殿以往迓之警備隊水巡隊全體隊伍足有一里長排衙午刻楊知事登岸乘　到署隨飭衙役於二堂上供設香案望北參拜受任旋由禮生唱名點見掾屬差役事畢退入辦公室其眷屬則住預賃之西河頭王姓新屋内大公子亦隨任來錫錫人見此排衙紛紛談論咸謂此次楊知事接任狀態在遜清末造已屬罕見按諸民國官吏公僕身分大相抵觸甫經到任即有此怪狀此後是否能以法治精神見諸政治殊難希望云 
　　巡警因公殞命之撫恤第二分所巡士姚得標前日因隨同巡官勘驗新安鄕余姓盜案歸途行至清明撟失足落河斃命曾誌前報當時卽由第二分所備棺殯殮胡巡官以該巡警因公殞命情殊可憫即備文詳請警察所照章撫恤茲聞已由周兼所長批准准照警察官吏恤金給與條例給與一次恤金一百元並給與遺族恤金二分之一五年計生年洋五十元 
[揚州]  
　　台營官地局易員江蘇台營官地局前派員來揚假城守營舊址設立事務所茲該事務長趙某已往他處另委法政學員王海波瓜代已於日昨來揚謁見各機關重要人物日内即行接差 
[嘉興]  
　　夏假研究會之展緩嘉興夏假國技研究會由陶君䟦虹發起組織會員卽上海中國體操學校畢業嘉興諸同學集合而成研究各種國技原擬一月爲限今聞已展緩十日因禾地各學校均在八月二十號左右開學之故又夏假女子體育講習會由德馨女子高等小學校校長嚴劍虹女士發起授以各種體育會員異常發達現以修業期滿休止講習矣 
[寗波]  
　　敎育行政會議紀事奉化縣敎育界日昨在縣學明倫堂開敎育行政會議公推縣公署政務科主任韓劍萍主席城區自治委員孫　康爲書記員是日到會者九十餘人提議各案（一）高等小學聨合運動會（一）議設模範國民學校案建議者敎育會長俞作屏（一）統一學校表簿案（一）恢復會考小學成蹟案建議者學務委員凌景棠（一）高等小學校增加國文敎授時間案（一）修身科注重實踐免用敎科書案提議者縣立高小校長董仲修嗣因天氣酷暑人數逐漸減少不及三日遂卽閉會 
　　莊書冒收地賦之發覺鎭海地賦向例分作上下忙開征由各莊書到鄕踵門征收額外浮收在所難免歷任各事以其根深蒂固未能革也吳知事萬里蒞任伊始卽首先斥革莊書以絕積弊各鄕設立征收分所聽人民自行投納其事委自治委員兼任　是舊有莊書頓失生計近有某都莊盡李祥豐異想天開竟敢僞造糧票冒收地賦已有五六家察悉其情想一經告發邑令必將嚴行懲辦也 
　　定海縣議會之籌備定海縣議會各議員以本省議會業已依法復活縣會事同一例當然回復現特先設縣議會籌備事務所已於日昨成立茲錄得其通告書如左逆首謀叛各級議會非法摧殘地方無監督行政之機關人民有错黑無告之苦今幸元兇獲譴日月重光國會省會依法召集縣會爲間接國家憲政之基礎又爲直接國民言論之代表與共和政治尤有關係是宜同速規復以慰民望昨閱滬報載有杭縣議會因嘉紹蕭等縣自治機關已定九月一日成立公同籌議回復並預備一切杭嘉紹爲省郡屬之冠該縣等旣各定期成立吾寗屬縣會同一性質是宜一致進行茲本會已於本月九日就會内先設立縣會籌　事務所備辦一切事宜將於九月一日同時召集開會一面並函告寗屬各縣會請其互相通訊一體籌備 
[杭州]  
　　浙省長爲民請命浙省長呂公望前因中央选次電催協欵曾致電財政部殷次長詳陳浙省爲難情形請暫從緩報解已　　允轉　昨接財政部來電對於浙省驗契費印花稅仍催速解且因浙省商店賬票十元以上當票四元以下均免貼用印花頗不以爲然呂省長接電後立即電覆瀝言浙省辛亥以還元氣未復　息之不暇何忍重累吾民再加苛細之擔負至賬票當票兩事業已實行斷難失信於斷人云云 
[安慶]  
　　安武軍餉仍須督軍報部日昨陸軍部不咨到皖略謂前准函關以安武軍軍費似應以安武軍總司令名義直接辦理等因到部當經轉咨財政部核復去後茲准復稱查本部歷辦預算凡各省軍費向係電請各該省督軍造報卽有省長管轄之軍隊亦應由省長編製後交由該省督軍一併報部以免紛歧茲因安武軍雖歸省長統轄究屬軍費性質斷無一省軍費劃分兩部份預算之理自應仍由倪省長編製後交由張督軍歸入軍費册内一併報部以歸一律刻聞倪省長已准咨查照矣 
　　懇請遵令發還充公房屋皖垣北區民婦黃陳氏年近九十孤苦無依上年其子建明將江淮大學附近房屋租於黨人洪　綸等爲機關經官廳查獲卽將洪經綸等及其子建明一併槍斃并將其房屋發封充公頃因大總統有令關於黨案發封充公產業均著查明發還故皖紳邵國霖等以黃陳氏年老無依殊屬可憫遂聨名具禀懇請省憲將黃陳氏上年發封充公房屋發還想倪省長當能准予所請也 
　　商會函請警廳答覆省城商會以警廳長朱家珂自癸丑恢復房舖捐車捐屠捐花粉捐及各項雜捐後稱係補助警費之不足然是否有贏無絀數年來均未明白宣布卽日前焚燒烟土一節該廳僅將各分署所拿之賭具烟具付之一炬究竟烟土是否付燬外間不得而知爰特函請該廳將以上各情一一答覆藉以昭示邦人 
[山東]  
　　魯東戰氛未靖自袁氏死後南北統一各方皆停止戰爭聽候解决人民驚魂方定職業漸安詎日前有安邱陸軍數百餘人與景芝鎭民軍激戰三點鐘之久被民軍擊敗陸軍死排長一名兵士數十名又有膠州陸軍兩連於八月一日夜間攻襲百尺河當將百尺河佔領旋被高密民軍援隊奪回追擊陸軍至牛溝莊雙方鏖戰多時陸軍復敗死傷甚多民軍遂乘勝進佔王台鎭茲聞安邱僇州陸軍受此敗辱仍欲合集兵士兩面夾攻高密恐不日高安膠境内戰禍又將發生矣 
來函 
[蕪湖地方審判廳來函]  
　　逕啓者頃閱貴報八月九日要聞欄内載蕪湖地方審判廳因書記舞弊經人控訴高等廳已派推事汪學海來蕪澈究一則查此案正在嚴究詳情未便宣布事實眞相原因已辭職之繕狀生有串謀誣陷嫌疑案情頗重經審檢兩廳發覺會電高等廳派檢察官汪學海來蕪查辦全屬個人私事無關公務報載頗有不符特函請更正爲盼蕪湖地方審判廳啓 
雜評一 
[打破官僚黨（一子）]  [ 
　　魯省長演說主張打破官僚黨吾謂此官僚黨不易打破也一官僚黨去一官僚黨又來舊官僚黨甫打破而新官僚黨又已盤踞而肆其毒矣若謂打破一時之官僚黨即易官僚政治爲平民政治此豈中國目前之所能乎 
　　官僚之一階級旣不能消滅則官僚黨自然存在故今日所最急要者祇在改造官僚黨之心自來一國之所與立必以少數之上流人物爲中堅而此少數人品性之高下卽爲一國榮瘁之所關官僚不問新舊第能激發其天良痛革其積習則政象自能日進於清明不然而空言打破又奚益於事實哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[五誌離奇駭怪之烟土案]  
　　庽居湖北路孟淵旅社與任司法總長張耀曾同船來滬之雲南人孫世奇因私帶雲南土經洋藥公司查悉協同老閘捕房中西包探分往孟淵旅社及閘北華興路某公署毗連屋内搜獲雲土二十四箱業將孫與滇督軍之代表陳和庭王鐵珊王竹村（即王竹林）及前上海光復軍統領李徴五等先後提押並移請杭垣檢察廳補提人證併究在案茲聞現居本埠之某某等數人與此案並有關係公廨已補出提票按名提究 
　　當法國郵船阿多士號（即張耀曾等所乘之船）進口時海關因接周道尹公函請免查驗來客行李且先期奉有沿途保護之公文故此項行李特予免驗及此案發生後各方面以案情重大頗有向海關詢問情形者故海關業已報告北京總稅務處謂此事根據周道尹之函請且有特例不料如此荒謬夾帶大宗違禁物品殊與海關責職攸關除延請律師提出控告外應請咨飭嚴究核示遵辦云云 
　　新任司法總長張耀曾在滬拍發通電云北京大總統鈞鑒國務院參衆兩院各省督軍省長均鑒耀曾由滇來滬僅携行李六件僕役一人持有駐滇法委護照本月五號抵滬在孟淵旅社小憇卽携僕役行李回滬上居宅七號赴杭九號回滬始悉同舟來滬寓孟淵旅社滇人行李中搜獲私土甚多似此犯法作奸已堪痛恨並聞當檢查時竟欲冒稱耀曾隨員名義希圖免驗尤堪髮指此次同路之人係雲南軍政各代表及其隨員副官護兵僕從約二十餘人均各有公務並非僚屬且舟車雖同護照各異他人之行李若干内容如何旣非耀曾所能知亦非耀曾所應問他人私挾烟土事前實無由聞知此心耿耿可質天日至舞弊玩法之徒罪大惡極已函告公共公廨澈查主名依法嚴懲事關國家體面深恐以訛傳訛謹佈事實敬乞明察張耀曾叩眞 
　　上海地方檢察廳對於此案亦有所主張茲將其發出三函照錄如下㈠致會審公廨函逕啓者昨閱報載閘北華興路道尹公署隔壁空屋藏有大批私土經貴公廨探悉於星期三夜間派探驗赴該處搜出烟土二十箱僱用汽車裝回捕房並票提關係人陳和庭等審訊等情本廳以權限所在未敢稍安緘默按照定章無論民刑案件在租界發生者由公堂辦理在華界發生者由内地官廳辦理畛域攸分向無混越是以本廳向租界傳案須經貴公廨簽字後派探協助即貴公廨向内地傳案亦持票至本廳簽字以明主權成例具在由來已久茲查閘北華興路地址完全係屬華界應在本廳管轄範圍以内此次貴公廨赴該處搜查烟土事前旣未持票到瓬廳簽字事後又不將人贓解送過廳似與向章不符除函知交涉公署外相應函請貴公廨查照希將華興路破獲之烟土二十箱並關係人陳和庭等尅日一併移解過廳以憑核辦而符向章實紉公誼此致會審公廨㈡致交涉公署函逕啓者昨閱報載閘北華興路道尹公署隔壁空屋内經會審公廨派探搜獲私藏烟土二十箱用汽車運回老閘捕房并將關係人陳和庭等提案審訊等情查閘北華興路係屬華界應在内地官廳管轄範圍以内果有私藏烟土該公廨探悉之後應即函請本廳簽字曁函知警察廳派警搜查搜獲之後仍應由警察廳移送本廳按律起訴以符定章乃該公廨事前則逕行搜查事後則擅自处審理非特損失法權抑亦有傷國體自應據理力爭除函知會審公廨外相應函請貴公署查照希向該領事交涉迅將破獲華興路之烟土二十箱曁關係人陳和庭等尅日移送到廳以憑法辦而伸國權實紉公誼此致江蘇交涉公署㈢致淞滬警廳函逕啓者昨閱報載閘北華興路道尹公署隔壁空层内藏有私土二十箱經會審公廨派探搜獲悉數裝回箐房並將陳庭和等關係人票提審訊一案踰越範圍殊堪詫異查閘北華興路地址係屬華界本在貴廳管轄以内按照向章該公廨萬無干涉之理卽查有藏匿私土情事應由貴廳派警搜查破獲之後仍應由貴廳移解過廳以憑核辦始合向章乃該公廨越境搜查實爲從來所未有究竟事前曾否知照貴廳及當時如何着手搜查報紙　拾傳聞本廳未敢遽信相應函請貴廳查照希將當時破獲華興路之烟土確實情形見覆過廳俾明原委而便進行至紉公誼此致淞滬警察廳 
　　大陸報云昨悉政府有澈底查究私烟一案之說此舉乃馮督軍齊省長徇周道尹之請所轉請者大約周道尹於星期三日赴寗一說即周道尹派員晋省詳報私烟案情並呈請政府查辦一事傳聞之誤政府將查明兩種疑問（一）私烟果屬誰人之物（二）被逮數人是否即主犯或從犯抑或是否與聞私運周道尹亦將照會公堂法意此兩問題昨日道尹向大陸報宣言如下七月三十日余接二十六日海防發來一電略謂司法總長張耀曾偕官員等十五人附阿多士輪船約八月五日來滬此電乃前敎育司長張嘉榖代表雲南政府所發請免驗行李以示對於張總長特别優待余乃派員携此電稿往見稅務司請其照准蓋免驗之請求乃常有事也海關遂發免驗行李之諭單五日清晨船到埠時余派員五人率三僕人在黃浦碼頭迎接照料内有一員帶行李上所用之貼紙六十張因以來者約有二十人每人隨帶行李三件當共有六十件也該員率僕照料行李他　偕張等乘車直赴孟淵旅館時方六時半當時並無行李隨行迨張君抵岸後余等始知與張君同來者有滇籍議員及軍界中人事前余亦請巡據房派中外偵探在嗎頭保護五日晚間余請張君等讌會但以事冗見辭次晚又請宴到者五人七日午前余聞張君等已全赴杭州是晚余接電話知工部局當道欲查看孟淵旅館中行李秘書楊君當即馳往該館見有被查出之烟土四箱楊君乃謂此事與道尹無涉搜查者可以携去次晨雲南某君之上海友人某致電話於余謂有雲南來人之行李若干件請准其存公署内余答稱公署狹小另擇他處宜午後署員來告摩託車數輛送來箱件若干置於毘連公署之空屋内此屋卽距今四個月前遷往孟德蘭路時余所住者旣非余之產業亦不由余管轄洋藥公所西人第二次搜獲即在是晚西人曾偕華警同來但華警至公署前不願預聞西人初請華警會同來時未嘗以地點相告也署員楊君出迎告以署内並無烟土搜查者乃在公署四周着手搜覓旋即覔出烟土推想私運鴉片者之意必係欲將烟土運入華境故置存於公署附近之屋内余對於雲南諸人之來滬僅注意於來人之安寗而未注意及其行李也 
[恢復地方自治之談話會]  
　　上海市議會昨爲恢復自治問題徦也是園開談話會董事會全體會員陸崧侯顧馨一蘇筠尙楊東山朱志堯梅問羹楊亮夫佘仰孫張鐵民沈潤　議事會全體會員曹龍田趙芹波胡芸軒吳蘭生張庭楨干蘭屏胡話鸛王星泉許松春蔣應春江榮儕謝惠塘童茂芳顧益之顧霖周沈健侯錢裕基王立賢姚伯鴻吳芹甫朱鳴崗朱鑑塘衛芝山朱歧崗高研耘葛吉卿臧蓮遜汪安山陸伯鴻王稚眉王慕詰朱貢之胡殿臣宋裏孫郁燕孫徐炳輝陳慕周陳子屏陳鑑臣葉鴻英賈季英穆子蘭曹幹臣吳叔田陳琴軒胡孟甫趙二孫等均蒞會於午後三時開會由主席賈季英報告開會宗旨略謂自袁政府遏阻民意機關停止自治以來瞬經兩載幸共和復活自治可望恢復董議兩會重集一堂欣幸何如惟今日茶話會諸君儘可隨意發表但不可涉有未接收工巡捐局以前之問題請諸君各抒所見共謀恢復後之進行方法此後應否定期開談話會抑隨時開會討論言至此即由吳叔田起言今日談話會鄙人亦主張勿涉及自治未復以前之事如官廳驗路工巡局工程等事現在無論議董兩會中人未便與聞至開會一層鄙人主張隨時開茶話會共策進行次王慕詰謂市政廳性質固爲自治圑體實爲前清專制代辦總工程局之蛻形迨民國成立其自治章程由省議會議决公布並非由國會議决公布且由地方紳民之　求地方長官而得現在似亦可設法請求地方長官不必問工巡捐局之有無取銷命令云云次吳叔田陸崧侯沈錫齡張鐵民等相繼發表意見對於恢復自治問題或主張商由省會請求從速召集或主張國會已開應行自由召集討論良久經衆决定先在市經董辦事處設立通訊處再謀進行 
[烟酒聨合會常會紀]  
　　中國烟酒聨合會昨開常會到者四十餘人先由總幹事陳良玉報告現因事機急迫業經發出通告准於陰曆七月三十日開特别大會以便八月初進京請願暫假北京東華疵門小憇水井胡同鎭海試館爲臨時通信處並提議各件照錄如下一提議現在已收到之經費應請會計擇定存放機關議决烟業德隆彰酒業乾昌一總幹事聲明此次發起是會全爲公益起見所有赴京時川資等項由鄙人自備以期節省會中開支一提議擬舉裘子怡爲本會赴京交際員衆贊成當由裘君聲明事關公益亦願自備資斧以盡義務衆拍掌一提議現在各處意見書紛至沓來亟須編輯以定請願書之方針特請法律專家金鑑三君爲編輯員衆歡迎金君聲明旣承公推自應勉力擔任一報告史處長來函聲明已得京著復電前報載烟酒値百押二十五烟絲烟捲抽五十等語實係傳聞之誤幸勿惶惑云云至六時後始行散會 
[破獲製造僞土之機關]  
　　法捕房西探目阿而風西偵悉法大馬路卜鄰里某號屋内有人製造僞質烟土當於前夜三點鐘時協同華探目黃錦榮包探方福林程芝卿華春林等突往搜查彼等適在工作獲住七人連同僞小土一百餘磅帶入捕房捕頭諭令管押聽候錄供解送公堂訊究 
[尙賢堂追悼大會記]  
　　昨日爲開會追悼民黨要人陳英士及癸丑以後殉國諸烈士之期會場初定張氏味蒓園嗣因該園適有他事不能借用遂商借法租界霞飛路尙賢堂就該堂前面廣場搭蓋高大蓆篷以爲會場該堂大門首高揭追悼大會白布黑字旗一幅會場之前以蘆蓆搭志三層牌樓上綴綠葉黃花牌樓上轟立五色國旗中層一額文日追悼大會亦以鮮花綴成下層復懸一額兩旁一聨左或分列均用白布黑字額文爲氣壯山河四字聨云持顛扶危事業爭光日月成仁盡義俯仰無愧天人蘆蓬内上方復以蘆蓆搭成一台四周繞以鮮花上列影像五幀中爲陳英士左爲范鴻仙夏之麒右爲夏次岩陳子範癸丑以後殉國諸烈士名位則以白布書成榜式附列兩旁計其名數不下數百人台中設演檯一其右爲書記席兩旁列椅爲重要來賓席台下列椅除右方爲女賓席外餘俱男賓席會場門外左端本有草亭一座卽爲會場辦事處會場四周内外滿懸輓聨不下千幅法捕房派有華捕四名在場照料來賓蒞會大大門口繳入場劵然後入場秩序頗爲整齊中西男女來賓約計二三千人在滬知名之士如章太炎譚石屏黃克强伍秩庸吳穉輝黃任之李平書王一亭等皆預焉午後二時振鈴開會首致祭次陳述陳英士之歷史次章太炎等相繼演說次家族陳藹士等致謝辭然後振鈴散會已近六時矣茲將各要人演辭撮錄於下 
　　章太炎演說袁氏盜國在榖宋時已露端倪衆人爲其所斯而先覺者悟而起鬭然袁勢寖成已無及矣嗣後數年民黨屢起屢仆至袁公然稱帝始以全國民之力繼雲南舉義之後一致倒袁幸底於成然至於今日又似未能樂觀辛亥兵力甚弱而人心堅固此次兵力較强而人心轉渙人謂辛亥爲種族革命此次爲政治革命實則此次亦僅可謂國體革命耳軍人干政之勢未能廓清正與辛亥同一覆轍軍人勢力不除雖政府電來追悼無裨實際元年在京追悼黃花崗先烈及吳樾袁氏亦派代表與祭其心中則仍以爲亂黨耳今欲預防此弊宜由國人以全力監督之以凛履箱堅冰之漸也 
　　黃克强演說有諸烈士之犧牲其身而後能再造民國今後亦須有犧牲之精神而後能使民國鞏固今有極沉痛之思但不欲爲激烈之語惟願共籌一辦法使諸烈士遺孤及其舊部皆得其所欲籌此事必須有提綢挈領之人更須有舊同志助理此事鄙人願與諸同志盡力爲之更願各抱爲國犧牲之精神以共救此國庶有以慰諸先烈在地之靈 
　　譚石屏演說今日追悼於悲感之中亦有愉快諸先烈爲國而死不但犧牲生命甚且犧牲名譽奔走國事而被誣爲亂黨暴民可悲實甚然昔日敢怒不敢言之國民今日亦得爲先烈抒其哀感此稍稍吐氣者也至國事則誠如太炎先生所言風雨飄搖絕對悲觀假革命黨貪天之功新官僚派乘機突起此實可謂心死非若諸烈士之僅身死也吾人欲救國宜本其良心辨别眞是非而後可 
　　吳稚暉演說近日諸鄕村極熱閙皆因崇祀關雲長張巡之故今我欲以諸先烈比之關張生時或亦有人譏之然邪正迄今自明前清時拿革命黨至清室旣仆則愚婦亦詆愛新氏矣袁世凱當國亦詆民黨爲暴徒今則人人皆知討袁者之愛國矣可見邪正之分久而自明也今全國皆知崇拜諸先烈然尙有當辯者如大總統輓陳先生電擇途雖激救國則誠八字下四字固當矣惟激之一字則以吾所知陳先生之生平實小心謹愼者不過衆人救國太緩不得不迫陳君使激耳今日列國交通世變至亟有不許吾人緩進之理若猶以陳先生爲激則吾恐追悼會之繼起不已也國人其審思之 
　　伍秩庸演說六年前陳先生與李君平盡高君爾登來余寓以革命乞余爲助余辭以不能戰陳先生等謂請君辦外交耳余亦有救國之志不能辭嗣後常晤面知陳實熱心爲國者雖飲食寤寐未嘗稍忘其爲滬督尤有可欽余嘗以公事與爭筆戰良久感情無傷此吾國人中所罕覩者也公私之界顯然政治家當有此公正之 
 
 
 

Page 11

 
 
態度今共和再造而陳君已逝其哀感爲何如耶然我謂陳君今猶在我國余研究通神之理知哲人雖死而其精不死黎總統弔陳先生之言曰折不回此種精神其在天上常能　啓我國民初次革命諸先烈其精誠不散力足以助三次革命諸君子故能有今日今陳先生及諸先烈之英靈亦豈有異帝孽雖未除吾人奮力做去以慰陳先生等之靈可也 
　　黃任之演說今日開會追悼雖爲已死者而設然鄙意以爲死者已矣生者一息尙存不容稍懈對於福國利民事業亟應實力進行庶今日之會爲不虚也 
[馬兵調赴口外]  
　　宗社黨首領升允的派羽黨在張家口外勾結蒙匪躍躍欲試當爲中央查悉以口外一帶地多山林若以步兵防勦則蒙匪素慣馬殊難制之是以令由陸軍部飭將軍第十師現駐淞口之馬兵第十圑所部三營及陸軍第四師現駐松江之馬兵第四圑所部三營一併調往張家口外防剿業經由部分飭慮楊二師長迅飭馬兵第十第四兩圑長預備開差惟離滬日期刻尙未定去 
[製造局試放新砲]  
　　製造局現有造成七生五口徑十二磅子彈之陸路砲四尊茲値督辦處軍械科長任家慶在滬是以特請任君於昨日蒞監視試放當由炮廠委員黃君會同任科長督匠逐一試放頗合用旋即存儲聽候解交陸軍部驗收 
[倒欠公欵案又訊一堂]  
　　上海縣公署代表律師在公共公廨控告滬北同元莊經理袁楚香倒欠公欵業經公廨訊判同元各股東將應繳股本繳案給領在案上星期六由聶襄讞會同英卓副領事復事訊據原告代表律師上堂聲稱尙有股東陸泰孚並未遵繳應請飭追陵延律師到堂辯稱被告亦已遵諭繳呈値洋五千餘元之公債票因被檢察處退還是以延期中西官判展期兩月再行訊理 
[强盜畢竟情虚]  
　　前晚九時許有盜匪五人突至北浙江路福安里四百六十一號門牌張姓家叩門入内各出手鎗恐嚇圖刦幸同居人衆大聲喊捕各盜情虚逃逸未失一物然已飽受虚驚矣 
[中華民國醫藥學會開會紀畧]  
　　中華民國醫藥學會爲吾國海内外醫藥各專家所組織成立以來籌辦會務不遺餘力而於編輯醫藥名詞一項尤極端進行前星期曾由該會及博醫會中華醫學會江蘇省敎育會各推代表聨合畢行名詞審查會已誌本報茲悉該會同時亦假敎會開第一次常會自初七日起十二日始止每日下午一時開會到會會員除在蘇浙各地者外不有陸軍部軍醫司科長張遵干北亦國立醫學專門學校敎員周歌庭陳淑南南昌慈惠醫院院長王厚卿留日藥學會代表何立身諸君後先蒞止會期中報告會務修改會章提議進行方法更選職員開懇親會兼招待名詞審查會代表每日各有程序茲略舉其大端如下 
　　議决事項㈠推廣分事務所㈡發刋年報㈢推定起草員建議衛生行政法案醫事敎育制度請願政府 
　　演講學術王立才君演講個人開業之理想及經驗本其十年來所歷之甘苦切實說來娓娓動人朱伯裳君演講對於衛生行政之意見周歌庭君演講近世軍陣外科之經過皆切中時要江聖鈞瞿紹衡余雲岫汪企張諸君演講對於生理學生物學醫化學各科最近之研究各有閘發尤爲吾國醫界所僅見十二日并延請來賓有博醫會施爾德聶會東兩君先後演說極爲嘉許謂此次以審查各同事來滬得見該會如此發達情形實爲始願所不及敎育會黃任之君演說敎育界與醫界之宜力　接近罕　曲喻感人尤深沈信卿君演說醫學與國家之關係謂日本維新醫學爲先道諸會能日進不已發揮光大其功效正未可限量云云 
　　更選職員會長湯爾和君連任副會長汪企張君　選醫學部藥學部主幹韓士澒華棠吉二君連任理事部主幹厲綏之君當選另推評議員爲蔡禹門張遵干俞鳳賓胡晴崖戴穠季王厚卿熊省之范補程沙鳳千李愼微趙千橋何志蓋余雲岫劉悟淑鄒躍如何星萃彭敏伯君等十七人 
[縣議會通訊處之函牘]  
　　吳江縣議員通訊處　函逕復者接誦通函具佩熱忱敝縣業於前月二十四叙集同人開談話會籌商進行辦法當經推定費君玄韞周君家圻周君維新爲駐滬縣議員通訊處代表本縣議員通訊處亦經設立於議會舊址現在修理房屋清理案牘正在進行中至自治經費亦已請求縣知事預先造具清册儲欵以待一俟明文恢復卽可尅日召集也 
　　沛縣縣議員來函敬復者讀悉華函仰維公誼無任欽佩敝邑僻在偏偶民氣孱弱蒙貴處不棄惠賜聨絡感載莫名遵亟通訊贊同並定於八月二十五日以前派代表到滬祗頌敎益 
　　儀徴縣臨時縣議會來函逕啓者八日准貴處函五日下午一時在滬諸君談話會議决事件四條仰見熱心提倡共策進行之至意本會茲於十日下午二時召集全體議員開茶話會議决以儀徴縣立第一高等小學校爲通訊地點並公同推定本會議員周恩均歐陽洛書二君爲全體議員之代表約期本月五日以前赴滬到希查照接洽可也 
[糖市最近之狀况]  
　　糖市在本年端午節以前因帝制風潮頗受影響價格遂愈趨愈下及黃陂就任戰禍弭平糖市銷場即漸有起色價亦增昂上年冬初之景况業已回復乃不意漢口變端驟起長江上游最旺之糖貨銷路復遭打擊至今旬餘尙未復元然市面雖疲經售糖貨各洋行仍固執價格不肯賤售惟糖行方面因銀根緊急不得不稍貶其價現較洋行開盤各貨均代二錢太古之車糖四温半現售九兩八錢四温二五九兩六錢四温九兩二錢三温九兩怡和車糖福字三温半八兩九錢壽字三温七五九兩東洋大里車糖四號九兩二錢八分五號九兩二錢六號九兩一錢四分七號九兩零八分八號九兩中國三肩白糖十一兩嗬囒赤十二號七兩五錢十一號七兩三錢十號七兩一錢嗬囒粗仙白糖二十八號九兩二十號八兩六錢二十八號細紗白糖九兩呂宋青頂號五兩八錢一號五兩六錢二號五兩四錢三號五兩二錢中國赤糖棉湖赤八兩禾莊七兩七錢 
[烟葉生意之停頓]  
　　烟葉一項現値新陳不接之時各產地來貨雖未斷檔惟多係零星小數佳品尤少洋莊生意因此暫時停頓調查現市價格比前跌落一兩有餘須俟新貨上市洋莊活動市價方可增漲云 
[密告儲藏私土之不確]  
　　洋藥公司前日據人密報謂福建路乾坤和烟膏店及浙江路德順祥京貨店均藏有私土當即請廨給諭協同老閘捕房中西包探分往兩處抄查均未搜獲 
[再誌破獲花會機關]  
　　花會賭棍張和尙（混名廣東和尙）在南市鹽碼頭地方開設聽筒機關誘人賭博爲第一區署查獲拘留候提同黨併究在案乃昨日文有甬人唐浩卿在大王廟附近暗設聽筒誘賭被董警正查知立即派警前往拘住唐及同黨劉建人並證據單百餘張大洋兩元小洋六十角銅元十八枚及圖章等物一併解署押候併案究辦又一訪函云鹽碼頭地方前日由警查獲花會賭棍張和尙抄獲花會薄據解送一區警署昨解司法科經科員提訊之下據供花會航船機關共設九處如大王廟陸家浜壩基衛街及天官牌樓小東門等處大筒近已移往他處每日開筒兩次爲首賭棍伍　寶（卽黃大衣）傅阿發（即杭州阿發）張月生（卽水菓月生）馬時祺（綽號惡太歲）等大半住居華界每次專開輕門年餘之欵由伍等瓜分是實奉飭收押候緝拿伍等各犯到案再行訊辦 
[警廳長查究賭窟]  
　　淞滬警察廳長徐國樑查得本城彩衣待某　廳茶館爲游手好閒之輩所股開名爲茶館實即賭窟日夜抽頭聚賭如牌九搖攤以及麻雀色色俱備輸贏頗鉅並據各賭棍向人述及有某探等爲之庇護因此明目張膽毫無顧忌爰於前日飭令該管一區二分駐所王金山警佐查拿究辦一面諭飭偵緝隊隊長翟世清根究有無偵探從中包庇提賄情事復侯核辦 
[突如其來之媒人]  
　　住居本城梅溪弄開設絲作之南京人黃松林生有一女現年十八歲名阿大於舊曆六月二十二日忽失所在黄四處找尋無着亦已置之度外及至前日忽有陳兆麟至黃處聲稱爲阿大作伐而來黃稱我女現在逃出尙不知在於何處陳答稱爾女已有着落但此時未便向爾言明爾能贊成最好黃佯允之約陳次日再來商議陳去後黃即至地方檢察廳具禀請究當由林廳長立飭法警將陳兆麟並關係人張榮福分别拘案傳到黃松林黃王氏夫婦預審之下判將陳張收押候追黃阿大到案再行核辦 
[男女均未拘住]  
　　揚州人佘長生前日將住居义袋角恒康里之孫周氏　至四區二分所控稱外甥媳高蘭英於本年六月二十八被人拐逃無蹝當經四處探訪知係周憲忠所拐逃來上海與其姐孫周氏同居故特來滬尋見詎憲忠仍被脫逃甥媳亦不知去向因將周氏扭案請究當由趙署員解送司法科經嚴科員質訊一過判送地方檢察廳核辦 
[小孩不願出家]  
　　婦人耿張氏因其夫已故遺有子女甚多無力撫養將十一歲男兒小喜子托吳錫洲介紹歸某寺僧人紹隆撫領爲徒日前喜子潛逃出外昨被吳在閘北尋見扭至四區警署押候傳到張氏及該僧人質訊核辦 
[儲金搭付殖邊鈔票]  
　　去年救國儲金轟轟烈烈之時淞滬警廳内外部全體人員共集三千餘金存放於殖邊銀行至該行停止兌現後迭經徐廳長與該行經理磋商提回今始由該行允可給還現欵半數其餘搭付該行鈔票俟該得開兌後再行換現前日徐君已傳集各科各區長官諭令按照名册如數具領轉發凡捐數不滿十元者均還現欵免搭鈔票云 
[烟酒公賣分局之隔膜]  
　　江蘇二區烟酒公賣分局昨日發出批詞兩則照錄原文如下第一第二第五分棧菸酒商人呈爲阻碍進行請設法維持由公賣實行一載今忽有菸酒聨合會之發現究竟是否該兩業所公認本分局亦未深知旣據並禀省長處長應候批示遵行至崇明支棧公費並仰速向催收毌任再延切切此令又批第一分棧呈援照成案請發給特别印照由所請能否可行姑候據情吴請省局示遵此令 
[劇盜尙須上訴]  
　　劇盜稽茂生又名王八綽號老頭子犯案纍纍於今年五月初一夜又與劉開琪魏起欽等多人至浦東居家橋搶刧船塢工頭朱雲卿並姚林發等家且用刀戳傷姚之右腿嗣經該管地方警區將稽創魏三犯獲解地方檢察廳並經事主到案證明確由稽茂生首先入内持刀行兇經審廳訊明判决稽茂生監禁八年劉魏兩各監禁五年三個月飭令還押聽候墊執行在案茲稽茂生不服判斷提起上訴經林廳長核准諭飭提出理由聽候檢齊案卷將稽茂生押解赴蘇候高等廳訊明核奪 
[家法已窮]  
　　向在新北門内開設磚灰行之陸茂元前日至地方檢察廳禀控伊子陸木蓮不務正業向之訓斥反敢逞凶請求提究等情林廳長立飭法警往拘陸木蓮到案訊明核辦 
[再誌被人屏棄之怨毒]  
　　鹽城人朱生學與同鄕唐昭臣唐順仁鄭存誠等在閘北一帶推小車爲生同居寶山路地方每日集資合炊近因朱生學食量較大唐等令其獨自煑食不料朱以唐等將伊欺壓頓起不良購取水銀於前日潛行攙入飯鍋内事爲唐等查悉報告巡警起出證據將朱拘入警區訊据供認謀害唐等不諱當由該警區備文將朱生學連同兩唐並鄭以及證物解送地方廳經檢察官頂審之下判朱收押唐等退去候示 
[工人觸電殞命]  
　　浦東人顧坤生向在斐倫路工部局電燈公司内爲工匠前日至楊樹浦路裝接燈線偶不小心觸電斃命當爲巡捕查見歸報捕房將尸車入驗尸所昨由其父顧福山投案請求免驗自行收殮捕頭准之 
[花鼓戲亟宜查禁]  
　　眞如潭子灣一帶地痞流氓近在趙家花園搭檯演唱花鼓淫戲每晚哄動男女多人敗俗傷風莫此爲甚昨由偵緝隊禀報四區姚警正飭即拿案究辦以端風化 
[金飾已被調去]  
　　前在西棋盤街一百五十六號門牌季李氏烟膏店爲飯司之安徽人姚吾壽與同鄕人姚筱泉串竊其主値洋一千三百元之金飾各物逃回原籍經該處警廳緝獲訊押後爲季李氏得悉報告總巡捕房請廨出票派探前往將兩姚與原贓一併提滬前日傳該氏至捕房辦認贓物詎金鐲金戒已爲　鼎金練亦被剪去一段當經捕頭詰據兩姚聲稱此案係某偵探一手經辦尙有現洋一百數十元亦無着落捕頭飭將兩姚收押候再禀請公廨備文移吊所少贓物現洋再行解廨訊究 
[串竊香雲紗]  
　　王金卿殷福二人前晚串竊南京路五百零一號門牌某洋貨店内値洋五百三十元之香雲紗十八疋逃逸旋由該店内之何佩成報告老閘捕房飭令華探目張寳榮前往某處將兩人拘獲帶入捕房押候吊贓解送公廨訊究 
[刑事不能成立]  
　　某號經理陸德祥在公共公廨控告股東張子祥私抵顏料一案上星期六午前由會審員王肇之君會同德裴副領事研訊原告延律師上堂譯訴前情訊之被告亦延斐斯律師到堂辦稱此案係屬民事且原告已另行起訴請將刑事案註銷其受抵顏料之泰康錢莊亦延律師到堂聲稱此案被告旣將刑事案註銷應令被告將所抵之顏料取贖中西官判將刑事案准予註銷所抵顏料限被告於三日内取贖 
[呑沒存欵之訴訟]  
　　前華僑合資保險公司賬房于孟騰因被經理黃少泉在公共公廨呈控呑没存欵銀五百餘兩業於前星期六由捕將于傳至公廨經中西官略訊一過判交一千元人洋並保候再訂期會訊 
[作主累及保人]  
　　孫曉明至法公堂控被馬生記作主馬仁生虧欠磚瓦貨欵洋三百零六元曾由孫孝岩擔保請求訊追孫孝岩供因馬仁生另有訟事押在英廨商人一時難以措置須請寛宥聶讞員判交尋常保出外限一月内自向原告理處禀覆核奪 
[何苦自尋煩惱]  
　　徐秋根前至法公堂控稱民人向居法租界内前與徐徐氏爭奪房屋被該氏控經地方審判廳飭派法警越界拔人訊明釋出今將徐徐氏扭案請求核奪中西官判候移請審判　查復再核在案今得審判廳來文故又傅訊聶讞員以此案早已由廳判决徐秋根不應揑詞越控諭將徐秋根仍送地方審判廳歸案訊辦 
[婦人私售鴉片]  
　　婦人高楊氏在虹口吳淞路一千五百七十七號屋内私設烟榻售烟被捕房查悉於上星期六派探前往將氏與烟客蔡阿慶王福全拘解公共公廨經中西官訊實判氏罰洋二十元葉王各罰洋五元一併充公烟具銷燬 
[小客棧主人受罰]  
　　工部局衛生處西人查見虹口百老滙路七百零六號門牌小客棧收挌不潔有碍衛生禀請公共公廨出單往傅棧主蔡阿桂兩次抗傅不到上星期六復經捕房將蔡傅案經中西官訊明以其不應抗傅着罰洋十元房屋不潔另罰洋五元一併充公並着趕緊收拾清潔以重衛生 
[捕房拒却民事]  
　　陳金財陸裕金二人昨在西華得路因索債起釁扭入捕房捕頭以案關錢債非捕房範圍以内之事拒却不理 
[法人之歐寫眞]  
　　法總領事署近接法國寄來歐戰寫眞册數千本其中兵刃交接炮火轟天種種奮勇之狀無不畢現裝潢亦頗華麗即當如數發交領事署對門美記號出售每册取價大洋五角 
[介紹新畫]  
　　新畫家丁悚善繪時裝美人娬媚輕盈呼之欲下見者莫不稱賞今丁君以六閱月之搆思染翰襄然成帙題曰百美圖由錢芥塵出資付印托中華圖書館發行其首册五十幅業已出版次册亦已在印刷中是稿爲丁君最近得意之作且由丹斧爲之題詠描情寫景相得益彰亦美術界之異彩也用誌數語以爲介紹 
[介紹國貨]  
　　麗輝英記公司之各種餅乾純係國貨又係中國人所製形式質味與舶來品初無稍異而取價則祗收成本以冀挽回利權現届六年紀念於本月十八九兩日特别放盤愛用國貨者盍嘗試之 
[氣候報告（上海徐家滙天文臺）]  
　　已過者之報告八月十二日緯線三十度南有數旋風中心其最深者已過台灣石垣島之間進逼東海中國海濱信風方向已轉上海天氣較凉日中有短暴風十三日上海天晴而凉氣壓之低下與昨日同且有東北凉風十三日下午四時前二十四小時内上海氣候温度至高八七·八至低七一·二去年同日至高八三·五至低七三 
　　未來者之推測十三日下午四時三十分豫測太平洋颶風仍在石垣島附近緩緩發展進逼台灣海濱及東海南部本區有間斷之暴雨 
雜評二 
[追悼會（訥）]  
　　尙賢堂之追悼會到者皆生一種無窮之感慨 
吾謂不僅一時感慨而已尤當引起後死者之責任心共和雖復革命雖告終而諸先烈之目豈遂自此暝耶民黨若何收朿而得永保令名也民國前途若何協助而能不再擾亂也此必爲諸先烈在天之靈所默念者焉然則後死者欲有以慰諸先烈責尾敢稍卸耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[動物學敎科書] [  寄塵]  
　　㈠上古時代之動物 
　　梟鹽梟也騺离類專以殺人爲生產生於民國紀年以前令則稀見殆將絕種也 
　　狼白狼也食肉獸類亦以殺人爲生產生於民國第二世紀初惟見於嵩山中繼乃淮河南北無不有之然今日已完全絕種惟於動物界留一特别之名詞雖博物院中亦無復有其枯骨也 
　　鴉鴉片也禽類色黑性毒獵而取之煑以爲藥食之令人成癮生食者必中毒而斃民國深惡其毒極力驅逐今已不多見絕種之期殆不遠矣 
　　㈡新出產之動物 
　　龍龍雖爲上古所有之動物然最近出產兩種爲害最烈一爲黃龍騰雲駕霧欲自居於百獸之上而卒未成一爲靑龍蟠踞廣州灣咫尺之地然亦能作浪興風爲粤人患兩所以來吾人受龍之害者不淺矣 
　　　凉血動物也本爲水族故嘗助黃龍爲虐人深恨之後被漁者捉入甕中 
　　蠍毒蟲也嘗作惡劣之聲浪以亂晨雞之鳴然聞者厭之爭相捕捉今雖不敢　鳴然毒蟲猶未除也 
　　㈢上古出產今日猶存之動物 
　　雉卽野雞也性淫而有毒羽毛美麗輒喜逐人而行至偏僻處即拖人入其巢上海南京路一帶最多 
　　鴇鷙鳥之種有雌而無雄性酷毒愛金錢產於揚州者居多羣飛集於上海亦有爲雉之變相者蓋雉老則化爲鴇也 
　　雀小鳥也羽毛黑白相間作麻色故稱麻雀性善鳴人多以小籠畜之每逢賓客在堂輙携籠放雀而鳴聲喈喈賓主顧而 
樂之 
海外摭奇 
[海乞] [  九香]  
　　蘇彝士河畔裸體土人甚多每逢船隻過此則羣呼號求乞且以手指腹意謂饑餓不得食也此乃海乞之一種又新加坡等地陸上乞丐甚少每聚於海岸遙見商船將至即躍入海中泳至船旁索錢客或以錢投入海中則即没水取之百無一失誠絕技也 
塵餘觚剩 
[琭琭軒雜綠] [  宋焜]  
　　㈠張宸誄長平宮主文 
　　明思宗殉國時手刃諸皇女而長平宮主絕而復甦其事雜見於清初各家紀載惜語焉不詳頃由家藏清初抄本檢出張宸誄長平宮主文一篇頗能究其原委亟錄之以公於世其文曰長平宮主者明崇禎皇帝女周皇后產也甲申之歲淑齡一十有五皇帝命掌禮之宮詔司議之監妙選良家議將隆主時有太僕公子都尉周君宫世顯者將築平陽以館之開泌水以宅之貳室天家行有日矣夫何鵝賊梟張逆臣不誡天子志殉國社國母嬙嬪慷慨死焉公主時在幼齡御劍親揮傷頰斷腕頽然玉折　矣蘭摧賊以貴主旣殞授屍國戚復以錦茵載歸椒里越五霄旦宛轉復生泉路已宮龍髯脫而劍亡蘭薰罷殿　性折而神枯順治二年上畫今皇帝九死臣妾跼踳高夭髠緇高王庶申罔極上不許詔求元配命吾周君故劍是合土田邸第金錢中車錫予有加稱倍物焉嗟夫乘鵾扇引定情於改朔之胡金櫝車來降禮於故侯之第人非鶴市慨紫玉之重生鏡異鸞台看樂昌之再合金枝秀發玉質含章逢德曜於皇家迓桓君於帝女然而心讞宮椲补傷輦路重雲畢陌何心金榜之門飛霜榖林豈意玉蕭之館弱有勝悲溘然薨逝當扶桑上仙之日距穠李下嫁之年星燧初周芳華未歇嗚乎悲哉都尉君悼去鳳之不留嗟沈珠之在殯銀台藥案念奔月以何年金殿煎香思返魂而無術越明年三月之吉葬於彰義門之賜莊禮也小臣宸薄遊京輦式觀遺容京兆雖歸誰披柘館祈連象塜祗叩松關擬傷逝於子荆朗香空設代悼亡於潘令遺掛猶存敢再拜爲之誄云 
小說 
[偵探小說情塲蠧史] [  天虚我生]  
　　第六章（續） 
　　白雷格匆匆去其化裝下車亟向古沃别墅而行安梨遂以車自歸白雷格旣行中心自念此殺人之兇手果爲誰氏但聽此兩次之呼聲則第一次必爲鮑景詩被創而仆其第二次乃爲古沃受刺然則殺古沃者當然非鮑景詩矣或者納蘭以一時憤怒乃致癎發遂手刃其仇然而刀入古沃之胸直没其柄織織之手豈能有此腕力然則殺此人者果爲誰哉白雷格念至此行乃益迅且復自咎當時殊不應畏葸不敢推門遽入致使發生巨禍所幸者事出未久迅往當有蹤跡可尋雖古沃之罪彌際天地卽死亦不足恤顧以法律論則殺人之事終不能坐視不理矧爲目擊之事則又安可袖手旁觀此時白需格已行近古沃别墅矣忽有一人向己疾馳而來幾與互撞白需格視之切立把其袖曰若何事匆遽是人蓋卽古沃僕也然已不能識白需格但曰嗟乎命案出矣白需格曰汝主人被害乎僕曰然今吾往報警察白需格曰然則甚佳吾即偵探白需格汝試告我汝主人爲誰僕聞語頓昂首以視白需格曰先生卽大偵探白需格耶白需格曰然汝主何名僕曰吾主名賴生古沃今夜乃被殺而死亦不止吾主人一人言次遂以古沃死狀告之彼初不料此對立之人固早已自覩其事也白雷格俟其語畢乃曰今汝可往報警察吾當先往汝家僕允諾遂又疾奔而去白雷格即抵古沃别墅則有一僕方蹲坐於門限之上餘驚滿面猶　觫而顫白雷格呼之曰此非密斯特古沃家乎其人聞語一震舉目以視白雷格不知所答白雷格曰汝母駭吾名白雷格特願爲爾家偵探此事爾其導我入室其人乃曰嗟乎上帝救主至矣言次顫身起立卽導白雷格而行頃之已入書室此間即白雷格盜書處也其時衆客蟻聚嘈雜無比 
 
 
 

Page 15

 
 
   
 
 

Page 16

 
 
   
 
 

Page 17

 
 
譯稿 
[一千九百十六年五月四號德國倍倫子博士在江蘇敎育總會演說稿（續龔樍成譯）]  
　　另有一種技師學校於小實業家如手藝人修理匠磨坊等最爲有益於工廠則次之校由圑體及城市各機關出貲開辦入较者多工頭之願補習或年幼技師願習工業上之最新發明及自知商業上智識如簿記學等尙未充足而有須補習者　種技師校計二月畢業其功課　爲理論半則在實習室研究故非確有經驗之人才必不能任此等校敎師之職學期祗二月之久則學者入校棄職尙不至失許多之薪水學費每班二十五元此　學者大多於職業期内早已節省存儲預　開支其眞貧苦者亦可通融銅匠木匠成衣匠鞋匠煤氣匠煤氣及電氣工場佈置匠等皆有專門之技師學校功課除實習外特注重圖畫算學物料簿記商學及估計等實業家　要之科目職業家旣學有與其職業相宜最新最美之工作器及機器則陳列室必不可少以是有若干處設有陳列室内置有工作器工作機汽力油力及電力小引擎原料物解剖及完全之製造品敎育用品模型儀器等物陳列室位置皆與技師學校相毘連無論何人皆可入覽而授課時尤便敎員按模型指講工商界陳列出品於室内使學生研究則出品易以暢銷學生得以進步兩方面實有同等之利益馬德國叩侖有一極好之陳列室鄙人極願異日用幻燈詳細另講想亦諸君所樂聞也至於校内畢業生則於學徒試驗　幾皆列前名亦足證技師學校榮譽之一斑矣 
　　鄙人現將宣佈第二層意見矣卽工業日校是也比種日校自然祗有能得家族或親友供給學費書籍文具費及雜用費等之學生得以入内求學工業日校可分爲二種一爲初等工業學校一爲中等工業學校 
　　國民學校畢業生即有入初等工業學校之資格若入中等工業學校則必須有實業學校畢業或中學校六年修業之程度帮計共九年蓋有一年服兵役而國民學校期日則有二年之兵役此與國民身體上有極大之利益焉 
　　初等工業學校畢業生即可被各工廠聘爲管理人大都爲工長畫圖人技師或小工廠監督中等工業學校畢業生可爲工廠總辦工程師工廠視察員打樣師工廠主人等國立工業學校入校資格初等須有四年之實習中等須有二年之實習 
　　初等及中等工業學校又按各項工業而定計有汽車學校建築學校（五十二所）礦山學校（二十四所）盡業學校金銀業學校染業學校普通職業學校（五十四所）木作學校技衛學校（二十二所）造機學校業工學校五金業學　航業及造船學校（二十所）陶業學校鏞錶業學校　　　　紡業學校　　學校以及他種職業亦皆有　當之學校 
　　以上諸業種種學校無論國立公立私立　受政府　　　　　及公立學校　爲人民所器重因其入校資格極　　　　方面管理一切又甚注意但私立學校亦有極受人民　　　　米脫凡達工料大學是每年約有三千六百人入校但内中外　學生不少蓋多係無合格之　書不能入國立學校者此等學　多分爲技師及工程師學校又有許多之分科國立及私立中等工業學较内分造機軍工道路鐵道建築工程化學糖業玻璃及水門江諸科此種責科皆頗爲各工廠年注意因工廠於此易得專門人才也 
　　今日爲時局促鄙人不能將德國各種二業　育制度　行宣佈極爲抱慊但初等及高等機器學校兩種鄙人尙願演講 
　　初等機器學校學期爲一年半或二年入校學生必須曾有四年之實習故多已爲工長者其實際上之經驗是以大多充足所缺者不過學理耳功課有德文商學國家學算術數學力學電工圖畫機件引擎機起重機工藝及建築學等所用數學則僅限初級校内皆附設有工廠其中敎員皆有四年實習經驗之工程師學費每年僅三十元因入校者未必習富有之人也德國各種學校皆有一與中國學校相異之處即校内無寄宿舍是也機器學校亦然故本地學生多居家中外來者租屋而居伹不准寓客棧或旅館總之學堂於學生校外規則上極爲注意學生生活每月至少三十五至四十元具生活　　較中國　高故　子弟讀書家屬年擔負亦　重也雖然其每年入工業校者仍無至　干千數初等機器學校學期終時必須經一由政府城市及各工廠代表監視之試驗此考試而能及格即可由政府任爲鐵路船塢礦務諸職官或由城市聘爲電車　司電氣事業各種氣廠及各種工業之總辦或爲私家工廠所聘請 
　　高等機器學校與初等相仿不過　度較高所以各種功課皆　乎學理而所用算　亦皆爲最高級學費每年百元外國人須五倍之外國人是以多入學費相廉而功課亦稍欠完全之私立學校學期爲二年半或三年功課每星期四十二句鐘每年二學期每學期二十星期暑　年假期内學生多利用　時而至大工廠實習或工程師辦事故大多亦能得稍稍之酬金入校資格爲二年之實習故凡欲入高等機器學校者　普　中學畢業後卽至工廠實習但並非當學徒而與工人相仿不過不取辛金反須與工廠每年一百至二百元之費用此費　廠收後即辦種種與工人有益之事業如工人圖書館技師學校等并須遺工程師或技師率學者將廠内所有各部明白指講而學者在廠内即與最優等之工人同相工作冀於二年内可盡學其　需高等機器學校畢業生大多已有二十一或二十二之年齡初時多爲私立或國立工廠所聘月薪約七十五元稍後即能得較優之位置如工程師或打樣師等但有許多之小工廠及中等工廠之主人多使其子弟或繼承主人超出學費昂　及學期冗長之高等而僅入中等工業學校因其能力已足勝任也惟中等工校畢業後即爲工廠主人學織一切究未十分充足故於任事時往往赴高等工業校爲　講生以便習其所未習 
　　他種中等工業學校皆有各科之實習室俾於上課時便以講授即如染織學校内有原料及織物樣室染色室及染坊布置場試驗小織機　紡紗機等各種實習室皆按最新式布置而校内敎員則純爲有優等學識經驗之人員 
　　德國情形旣如此矣然同顧中國則有一極可歎息者即學生欲赴工廠實習而往往爲工廠所拒絕是也此實因中國工廠内現時尙無良好之技師及工程師故不能指揮學生致學工藝者最要之實習經驗無從而得德國小廠亦問有上等舉動者（原因爲秘製物件廠或廠中秘法恐爲學者　覺如金飾造法及各種技術如磁器等）所以政府在此等工廠相近之學校（如在鋼鐵業小中心點萊姆血特及沙領懇等處）設有特别之　習工場以便學生仍能得實習上之智識故鄙人在此地所設之工業學校及新設之技師學校亦即按此辦法鄙人希望勤勉學生提此實習及學理兼施之後有數年間必能行其年學振興工業光輝祖國而諸君目的從此亦可達到矣（完） 
 
 
 

Page 18

 
 
   
 
