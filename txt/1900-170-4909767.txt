# 1900 - 170 - 4909767

 

Page 1

 
 
[聲明] [  申報館主人啓]  
　　前日本館執筆人接蕪湖來信内署安省含邑四民同叩略謂四月十六日由蕪湖森昌信局寄上告白一紙及洋銀十一圓囑登報三日迄今一月餘尚未登出詢之局中人云貴館定要的名方可登報請赶將原件曁洋銀仍交原局帶回云云本館向有定章告白非執筆人所司因卽轉詢經理告白之友知並無此項告白洋銀收到欲待函覆而來信苦無住址姓名因之登報聲明請前途仍向受寄之局查究本館固毫不相干也 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印傅青主醫書出售]  
　　是書共分男女二科男科後附以兒科女科並附胎前産後各症按病列方用藥和平辨症明晣詳載各種治法凡病家按圖而索便可一目丁然誠渡津之寳筏濟世之慈航也今由煥文書局主人以家藏善本托本局用大號新鑄鉛字印成校對精詳紙墨明朗每部價洋三　在本埠三洋經橋煥文書局外埠漢口鴻文順記書局湖北省城煥文書局發兌 
[補紀客述大沽交戰情形]  
　　本月二十日大沽開仗西人占據砲臺至今信息不通以致謡言四起前日有客自彼處回述及一切情形大旨謂僕於本月二十七日附怡和洋行連陞輪船到滬先是二十日清晨自山海關乘火車赴津行至唐山忽有似匪非匪似兵非兵者出而攔阻叩以故云天津已失不能前往盍回車乎火車司事人不聽車中客亦羣起譁譟於是勉强開至蘆臺卽於車站中傳雷至津連傳五電始得復音於是鼓輪直抵唐沽至則唐沽車站及諸客棧皆已滿坑滿谷同行者尚欲小憇僕以早上輪船爲是下車後卽往各輪船覓客位惟連陞尚有隙地於是與同行諸客將行李搬上未幾附舟者愈來愈多艙中幾無容足之地船上西人無可設法以槍擬運致皆不敢登船紛紛退去驚魂甫定陡聞唐沾岸上之人鴉飛雀亂詢之云苦被日人驅逐是以悲耳一時男哭女啼慘不忍聞船上西人告余曰自唐沽至京之路各國議定由日人駐守故日人急欲將若輩逐去於此屯兵也其時各國兵船除碩大不能進口之若干艘外餘皆去唐沽不遠鱗次下碇海中至五六點鐘時各國兵弁羣坐小划至某國兵輪船約半點許卽鳴號而返旋見各兵船皆起碇往外所存者惟一美國兵輪船一日本兵輪船至晚十二點鐘忽聞砲聲震耳披衣出艙見西人皆在艙面翹首而觀臺上砲聲隆隆如雷鳴如珠貫砲撣之從半空飛過者絡繹不維有一撣飛至連陞船旁幸其力已衰船不爲碎然心膽已俱裂矣旋見東砲臺中黑烟直冒石破天驚知藥庫已被焚而砲聲愈急直至天明後七點鐘時聲始絶探悉東砲臺已爲西人所得而西砲臺則依然無恙其時商船有卽起碇者有尚逗留者連陞船上西人尚欲觀戰决計不行雖搭客無不心慌意亂然亦無可如何二十二日有西弁來船與船上西人互語竊聽之則西弁云此次中國　臺頗爲奮勇實因藥庫被焚致不能守否則恐未易攻取也其時遥望紫竹林到處皆有火光有謂老龍頭一帶已成焦土者有謂紫竹林被焚者入夜又聞砲聲若斷若續究未知在何處鏖兵二十三日天明後忽有西人飛騎來船向船中西人云現在中國大兵已到朝廷决計與西人開戰爾可速行遲恐無及去後西人卽傳令出大沽口兵輪船皆放砲送之亭午抵口外見各國兵輪船五十餘艘排列東砲臺外此皆僕所目擊身親者未知與貴館所聞有異同否客去乃詮次其語弁諸報首想關心時局者斷不以水複山重爲厭也 
[合請剿匪]  
　　上海某西字報云本月某日兩江總督劉峴帥湖廣總督張香帥會同蘇卾皖贑各巡撫電致駐滬督辦鐵路大臣盛杏蓀京卿由西人所設電報公司發電至俄羅斯轉達京師政府力請代奏皇太后皇上略謂義和拳實係亂黨自應火速剿除否則恐國家與東西各國失和必無了局試思五年前中國與日本用兵尚難支拄况今各國合以謀我有不一敗塗地者幾希其言深切著明確中時事特不知聖明在上果能曲從其請幡然改圖否也 
[暫緩啓行]  
　　兩廣總督李傅相奉召入都籌議中外交涉大事原定本月二十六日由粤啓行旋改遲至六月初一日兹聞滬上官塲中人傳述謂傅相又將展緩行期意者柱石之臣須先成竹在胸然後與外人開議乎 
[補述天津租界被攻事]  
　　昨得烟臺來電云本月二十四日匪人攻擊天津各國租界時美租界對河中國陸師學堂悉遭摧毁幸西兵盡力抵禦匪人尚未闌入租界中是役也英國有一武弁陣亡士卒之受傷者三名尚有數名被匪所虜俄人受創最重死亡甚多目下西兵已集至一萬餘人昕夕嚴爲戒備大約租界内官商士庶可不致風鶴驚心矣 
[西沽未失]  
　　傳聞外人之寄居滬上者得烟臺電報謂大沽交戰之後砲臺雖已樹各國徽章然西沽各臺仍未失守過其地者目覩龍旗招展戈戟如林云 
[俄留義艦]  
　　日本來信云茶巿方興生涯鼎盛俄國義勇艦隊中有輪船名啞立路者方欲由漢口載茶葉出洋俄廷一聞義和拳匪擾害京津立卽電飭開赴大沽歸入艦隊中運送軍糧文牘 
[日調兵艦]  
　　日本來信云日廷聞中國義和拳匪邇日益復披猖非厚集大兵不足以資保守因又飛飭吳軍港添調明石艦會同他艦駛赴大沽 
[日借商船]  
　　某日報云東歷六月十六日卽華歷本月二十日日廷下令在宇品港召募船上役夫二百名水手五十名工頭十五名并借用商船五艘大約用以駛赴津沽豫備拳匪擾害也 
[英添陸軍]  
　　昨日倫敦來電云英　政府以中國北地拳匪之變靡有已時復於本日飭海軍大臣派出不手一千名水軍千餘名飛速來華助守旋又電飭駐守印度之　軍提督葛利斯氏就地督率馬步兵約七八千名卽日開赴中國 
[英保長江]  
　　某日報登倫敦來電云英國外部侍郎捕洛獨利之苦氏在下議院宣言曰中國拳匪之變各國 
 
 

Page 2

 
 
協同保　自能堅固不摇至於我英人則甚注意於揚子江兵備極爲充實也 
[烟臺戒備]  
　　前日午後本埠日本總領事署得烟臺來電云烟臺西砲臺向有華兵一千名駐守刻聞拳匪之警又由甯海州調集兵士若干名并運到大砲四尊擇要安置 
[巖疆設備]  
　　金陵訪事人云自義和拳匪揭竿起事託名於扶清滅洋煽惑平民與教堂爲難各國遣兵保衛遂致釁啓崇朝南洋大臣劉峴帥恐各國兵艦以保護教堂爲由入我南洋要隘若非綢繆未雨不足以安靖閭閻查江南門户以吳淞爲第一緊要之區次則常州所屬之江陰而松江之金山衛亦關險要吳淞現有江南提督李壽亭軍門統率重軍駐紥其間堪資防禦江陰則有長江水師提督黄芍巖宮保所部之江勝自强等軍扼要駐守亦足以備預不虞惟金山衛兵力太單且有外國兵艦請准在是處停輪雖以婉辭却之而武備空虚深爲可慮除咨請江南長江兩提督嚴密設防外並電調自强軍尅日往守金山然江陰亦長江緊要口門兵力宜厚爰檄令督標衡字全軍移紥江陰補自强軍之缺而助江勝軍之威衡軍統領王子英總戎遵奉憲檄卽日傳令各營赶緊整頓軍裝限三日内拔隊前往似此層層布置節節設防作保障於東南當不减金湯之固矣 
[謡言可畏]  
　　福州采訪友人云京津義和拳匪聚衆猖獗閩中相隔　遠謡諑紛仍有言保定已被困者有言涿州已戒嚴者無知小民一唱百和官塲所得電信每日多至十餘次然皆異常嚴密外人不得而知惟知津郡各商家均飛函至南臺止辦貨物緣砲臺開仗後大沽口業已被外人所封也 
[破邪闢妄]  
　　金陵訪事人云自義和拳匪闌入京津拆毁電竿鐵路省垣謡言四起人心皇皇南洋通商太臣兩江督憲劉峴莊制軍恐有匪徒藉端煽惑愚民圖謀不軌除遴派各營弁嚴密查拿外復飭府札縣曉諭居民毋爲匪類所惑日前上元江甯兩縣主會銜出示張貼通衢其文曰爲出示曉諭事照得義和拳匪乃白蓮教支派以練習拳棒復由託言神靈附體講道教拳詭稱念誦咒語能禦槍袍有祖師及大師兄二師兄等名目其爲邪教形跡顯然前於嘉慶年間有離赴教子孫結黨傳習義和拳棒季八葉幅明等歷次滋事迭經那文毅公逐起奏明分别凌遲斬遣在案是此項匪徒早已懸爲　禁今日久玩生直隷山東一帶私相傳習倡立團會藉仇教爲名釀成戕害官弁焚燬教堂拆毁電桿鐵路重案業經迭奉上諭飭令地方官嚴拿首要解散脅從並簡派大員相機剿撫此等烏合之衆旣無紀律又無器械一經剿辦殺戮潰散不卜可知第恐擊散之後難保不潛蹤溷跡到處躱藏乘機煽惑小民無知妄聽浮言以義和爲美名以拳棒爲長技隨聲附和遇事生風以致不法之徒藉端肇禍亟應思患預防明白誥誡以正人心而靖謡言合行出示曉諭爲此示仰軍民人等一體知悉爾等須知義和二字係彼教自美其名之說試思違旨　官何有於義挾嫌私鬥豈得謂和非義非和何足學習况能禦槍砲乃欺人之談上年山東平原一案拳匪中槍而死者甚衆現聞直隷亦轟斃多人皆爲不能禦槍砲之明騐至於仇視教民尤可不必蓋通商傳教已久相安萬不可輕起釁端致貽朝廷之患長江一帶習以爲常非如直隷山東少見多怪間有兵船往來江面無非維持商務保護教堂斷不與我民爲難我民亦不宜稍涉驚惶致赶猜忌設有外來客民造言生事凡爾良民斷不可爲其所惑從而附和自陷於罪爲國亂民本縣等爲誥誡愚民力破邪說起見自示之後爾等須勉爲良善勿爲拳匪所惑倘或悮入迷途亦宜急早回頭將拳匪勾結藏匿實據禀明緝獲仍當予以自新如竟甘心隨從始終執迷一經察出定當　辦勿謂言之不早也其各凛遵毋違切切又示云爲出示嚴禁事照得本縣訪聞近日境内有等賣拳游民蠱惑無知棍徒聚衆閒觀成羣結黨保無山東義和拳匪黨羽混跡其中若不先事防維嚴行拿禁將來滋擾地方貽害非淺除派差嚴密訪拿外合亟出示嚴禁爲此示仰縣境居民人等一體遵照須知賣拳耍戲久干例禁况該遊民以賣拳爲名　則並無武藝異端邪說蠱惑人心徒欲藉此牟利至義和拳實屬教匪起於乾隆年間屢經拿辨至嘉慶年間匪黨盡數伏誅其教始息爾等不得悮入迷途致干罪戾自示之後倘敢容隱留住者該房主提案究辦房屋一併充公决不寛貸其各凛遵毋違切切有頃更繕發四言　示云北　拳匪妖術惑人一經槍砲立殞其身此等邪說斷不可聽安分守已乃吾良民造謡閙教卽作匪論嚴行查拿立正典刑 
[白下招軍]  
　　金陵訪事人云省　爲東南七省水陸通衢督憲駐節其地標防營伍本極繁多自中東和議告成賠欵過巨羅掘維艱計臣仰屋興嗟百計搜羅補無術因遂以裁兵節餉之說奏之朝廷奉旨准行諭令各省疆臣裁汰標防車士邇日義和拳匪擾亂京津外侮内註相偪而至督憲劉峴　目擊時艱以籌餉添兵爲目前第一要義特飭標下統領親軍等營劉華軒軍門通查省　各營凡有缺額空名一律招補足數並飭另募精壯五千名尅日訓練成車以爲不虞之備車門遵奉憲飭當卽大張曉諭榜示城鄉自本月二十三日爲始在下關江口樹旗開招當此時事多艱正烈士圖報國家之日世有終軍班超輩盍亟棄襦投筆展其壯猷焉 
[日商被擾]  
　　日本大阪日報云東歷六月十九日卽華歷本月十三日安徽蕪湖縣租界中忽有暴徒蜂起擁入日商田中又次郎所開雜貨店房屋貨物摧毁不堪田中氏急偕其姊及傭役二三人飛步奔逃得免於難按蕪湖在揚子江沿岸金陵之上游無業游民本易浮動兼之田中氏素爲土民所怨恨宜其突遭意外之災也 
[懷保遠人]  
　　金陵訪事人云省垣爲東南一大都會海外各國皆遣教士建立教堂峻宇崇樓星羅棋布所謂司鐸牧師者多若過江之鯽邇者京津一帶義和拳　焚毁教堂仇殺教士猖獗特甚蜚語紛來督憲劉峴帥以省垣五方　處良莠不齊恐有不逞之徒聞風效尤煽惑愚民起而與教士爲難爰特傳諭府縣嚴密防維並飭城守協撥派標兵分投城廂内外各教堂旣金陵關郵政局二郎廟英領事公館以及各西商旅居之處嚴加保護以安遠人 
[餉銀緩解]  
　　蕪湖訪事友人云蕪湖關應解京餉銀三萬兩吳觀察詳委典史吳少泉少尉管解已於本月望前某日釘鞘將次就道適接北方信息知義和拳匪竄擾京津一帶幾致遍地荆榛不得不暫作緩圖免致變生不測乃於十七日將鞘舁存關庫大約須俟匪燄稍息然後首途矣 
[示禁擅殺]  
　　武昌訪事友人云卾省拐案疉出居民積憤已深偶一禽獲匪人爭先毆擊甚或投諸江水令葬身魚腹之中在拐匪固死有餘辜然擅殺之風亦斷不可長武昌府余堯衢太守有鑒於此繕發簡明告示張貼通衢其文曰諭爾居民盤獲拐匪送官領賞聽候重辦不准擅殺毋許孟浪 
[砲艇被劫]  
　　蕪湖訪事友人云前者江皖兩省大帮鹽梟勾結小刀會匪販運私鹽四出弋利大憲深恐有碍正引會派水陸精兵扼要堵截並撥勁旅　處兜拿始克掃穴擒渠剪除兇黨刻下中江兩岸甫慶敉平不意上月下浣又聞江上私鹽聯檣而至下游弋磯所泊梟船幾至舳艫銜接保甲委員某君聞之親往察看適已揚帆開駛遂目爲謡諑不復介懷本月望日大通督銷鹽局有緝私砲船兩艘自金陵請領軍裝子藥鼓浪上駛行近當塗縣境采石磯忽有梟匪蜂擁登舟叱令將船中所有和盤托出否則當悉數置之死地旋於劉弁所帶砲艇中劫去洋槍三枝子藥若干何弁所帶砲艇則被劫一空現已飛禀督銷總局員未知能否興師痛勦也 
 
 

Page 3

 
 
[粤民患盜]  
　　廣州訪事人云近聞廣東羅定州屬西甯縣境都城墟盜匪披猖大爲居民之患紳士梁彤等聯名赴督轅禀請派兵緝捕督憲李傅相札飭鄭遊戎速撥安勇五十名遴選得力哨弁帶赴彼處認眞剿洗并探明緑水等處匪巢會同肇慶叚及廣安水軍各巡船嚴行捕治務將首要各犯拘獲嚴懲瓊州會匪近亦四出擄掠紳士曾對顔等具禀緝捕總局請兵剿辦以遏亂萌局憲據情移文雷瓊道周觀察曁瓊州鎭潘鎭軍察看地方情形相機剿捕　 
[神山滴翠]  
　　蕪湖訪事友人云安徽巡撫王芍棠中丞奉旨添練精兵十營所需餉項特派鄭觀察來蕪會商關道憲吳觀察添抽輪船出口米釐以資挹注旣而某大令具禀撫轅條陳蕪湖所銷洋油歲約五十萬箱實爲大宗生意此外雜貨烟膏爲數亦鉅請准一律設法籌捐中丞札飭吳鄭兩觀察悉心察核並飭大令至蕪會同酌議不意大令祗知迎合憲意於商務茫無把握兩觀察斥其謬妄置諸不論不議之列○本月初六日當塗縣吕璇甫大令接奉刑部釘封公文立卽由獄内提出盜犯兩名會同城守營並保衛管勇丁押赴巿曹梟取首級懸挂下南門示衆聞二犯一爲張金標一爲許金標係去年搶劫采石磯無錫絲網船洋銀七百元之正犯且係小刀會匪一朝就縛駢首伏誅彼不逞之徒當亦可稍知警惕矣○江口三元客棧爲湖北人謝竹舫所開謝本某宦家丁某宦旣歾居然藍其頂花其翎自稱曾從某大帥殺賊立功大言炎炎罔知顧忌一切著名賭棍皆視批棧爲逋逃淵藪客商之入其陷阱者屢經控訴琴堂今春又因積欠房租被屋主黄泰和控縣謝知事不得了赴滬雇某洋人出面月給薪水百二十金空掛天祥洋行牌號扛帮詞訟獲利不貲旣而棧夥竊取某客洋銀二百元與謝妻某氏瓜分被控蕪湖縣署縣主訊出眞情押追贓欵謝不服赴省翻控指爲刑逼更串令所雇洋人代人揑契强佔江北陳王二姓漁　柴廠陳王來蕪控告並訴諸英領事官蕪湖縣張邑尊惡之逮謝至案臚陳各種惡蹟及被控各案通詳各大憲一面將棧屋發封本月中旬某日接到兩江督憲劉峴帥回批略謂勾冒洋商早經出示嚴禁乃竟資雇洋人專作此等勾當尤屬罪無可逭著永遠監禁罪免再生事端等因邑尊遂於日前將謝提出當堂加以　銬下之于　並將憲批及其所犯案由榜示通衢俾見者箶所儆惕 
[示定人心]  
　　昨日欽命二品銜江南分巡蘇松太兵備道余晉珊觀察出示曉諭云前因北省拳匪滋閙滬上流氓造謡惑衆誠恐商民驚疑迭經查拿諭禁昨接英國霍總領事函送水師提督來電以北方用兵係彈壓拳匪援救西國官商别無他意又經諭禁各在案兹查租界工部局告示内載近因北邊京津一帶拳匪作亂泰西各國兵船相約北上專爲保護各國欽差官員以及商旅教士人等並非有與中國地方百姓仇視爲害之意大約不日卽可平定無事等因上海一埠更可不必過慮緣本道未雨綢繆已議妥一切防範之法卽使或有匪徒竊發不難立拿懲辦他如大街小巷種種謡言百無一實幸勿輕聽致自貽悮等語可見各國與中國誼篤邦交重在嚴禁謡言拿辦匪類並無他意宅心公正足以昭示大衆租界内外商民人等各有身家務宜安分營生不宜輕信謡傳自貽伊戚本道誠恐城廂内外鄉鎭等處未盡周知合再出示　諭爲此示仰軍民諸色人等一體尊照毋違切切特示未幾又出示曰爲出示曉諭事本年五月二十三日奉兩江督憲劉札開照得近畿一帶　匪滋事前經通飭各該文武妥籌防禦在案此等匪徒不過烏合之衆一旦大軍勦辦不難尅日肅清惟訪聞該匪陰遣其黨濳行南來希圖煽誘鄉民無知難保不爲其所愚應由各該統總地方文武諭飭軍民人等恪守營規各安生業勿爲外來匪徒煽惑自罹法網一面嚴密巡查遇有面生可疑之人卽行驅逐出境如果拿獲匪徒當卽審明禀辦必當予以優奬並欽遵迭奉諭旨將境内教堂教民實力保護毋稍疎虞等因奉此除分别移行照會外合亟出示曉諭爲此仰軍民人等一體知悉爾等務各恪守國法切勿誤爲所愚致犯刑章後悔無及其各凛遵毋違切切特示 
[互商保護]  
　　上海爲中外通商要地自聞拳匪之變人皆惴惴於心傳聞昨日蘇松太兵備道余晉珊觀察與各國駐滬領事官會商和平之策大略謂如有土匪肇禍歸道憲設法敉平至於租界爲中西公共之區領事亦承認保護之責云云從此滬上居民皆可高枕無憂不必心驚風鶴矣 
[議保鐵路]  
　　昨晨蘇松太兵備道余晉珊觀察率同上海縣汪瑶庭大令及巡防局委員城廂内外各紳董詣北巿鐵路公司商議保守鐵路之事至亭午方分道而回 
[釣船須知]  
　　甯波釣船向禁駛入浦江近已禀准道轅弛禁較之前泊吳淞口外網物均須駁運至滬者便易多矣惟船捐尚未擬定日前董事姚方廷禀請淞滬釐捐總局憲核示總辦錢怡甫觀察批其禀尾云據禀已移江海關核奪並行貨捐釣船兩局復奪查釣船前因未禁之時駛進浦江卸貨向章每百擔捐銀五兩以後禁止入浦提駁費重每百擔捐銀減至二兩現因弛禁入浦自應仍照舊章每百擔捐銀五兩以符成案 
[嚴拿流棍]  
　　楊樹浦著名流棍賈桂華獨手掌榮包安寳卽小安寳王小寳小桂生等皆巨棍張桂卿之餘黨近更横行不法擾害良民昨經上海縣汪瑶庭大令訪聞移文英美租界公廨請讞員翁笠漁直刺派捕役前往拘拿 
[火刼未成]  
　　本邑南巿董家渡横街某姓成衣店主某甲於前晚更魚三躍時與妻反目互相扭毆致將桌上所置煤油燈　翻油隨火溢幾致燎原幸店中人設法灌救得卽火滅烟消僅燬去被褥　帳等物次日衆鄰以險被殃及池魚相約投二十三七鋪巡防局禀控不知局員將如何辦理也 
[上海巡局紀事]  
　　前晚汛捕陸福在途緝獲賊犯張阿二詰知會竊取大南門内某姓光粉作中衣服因卽解至二十三七鋪巡防局局員邱友林二尹詰其曾犯幾案張供小的竊過石街厠中營庖丁家雜物携至中途突被鄉人攫去二尹以其狡展判責三百板押候覆訊核奪○日前蟻媒王蘇氏卽麻子阿鳳誘拐新北門内楊姓家婢女美英賣與南巿毛家弄馬頭陸王氏前日被楊偵知控經十六鋪巡防中局局員文斌臣二尹提集一千人研訊判令王蘇氏鞭背一百下掌頰五十下押候將所得之身價洋銀如數繳案覆訊○前晚十六鋪巡防中局委員文斌臣二尹督率勇甲巡至萃豐弄　馬桂興小烟館内人聲嘈雜點查人數核與門牌上不符遂提烟館主馬某到局諭令嗣後不准再容納閒人違則重憼不貨 
[美租界捕房紀事]  
　　昨日亭午時有形似小工之甲乙丙等數人至外虹口某飯店果腹食畢不名一錢揚長而去值堂人向之索取反遭毆擊店主怒喚到巡街捕一併拘入捕房捕頭以事起細微令各押半天卽行釋出○昨晨偷兒王阿四混入裏虹口某鄉民家竊取衣物適爲巡街捕所見拘入捕房捕頭令押候解送公堂禀請讞員翁笠漁直刺究辦 
[施醫開期]  
　　敬啓者敝局在上海大南門外馬路橋西首開設歷有年所每於夏秋間延聘内外諸科醫士施診給藥今夏仍循舊章於六月初一日開期逢單日午前局中自備飮片照方給藥其有重病不能就診者并許遣人報明住處派醫往治輿金由局酌給不費病家分文惟敝局僻處城南西南各鄉貧病者不遠十餘里紛至㳫來且城南貧户就診者亦復不少實在需費較鉅奈敝局素無恒産放生義塾恤嫠施棺一切善舉全賴同志諸善士踴躍輸助得以諸善盡舉爲敢再申瀆請伏願諸大善士共解囊金源源後濟壽人無非壽已疎財卽是生財行見富貴壽考天之報施有不期然而然者矣同人不勝焚香九叩之至[  滬南放生局司董謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
[英國卜内門純鹼有限公司謹啓]  
卜内門公司峨眉月爲記Ｂ.Ｍ.＆Ｃ　 
英國卜内門純鹼有限公司謹啓 
本公司設在英國已歴二十六年所出之貨專銷歐美印日諸國其鹼力較華碱甚大用此鹼省而且佳内地尙未廣行廣行今特將用法詳細列後俾用者知所適從可見貨佳而言不謬也 
純鹼 
卽俗稱碱屑碱水西名蘇打每百分中包有九十八分凈鹼若以楮桑各種樹皮並竹草各料造紙因此鹼容易化就出紙堅白又可漂布染料卽製造玻璃亦有用處家常所用之碱屑碱水此鹼均可代替佳處實難縷指若用華碱十觔者只需此鹼五觔足矣 
潔麵鹼 
專製麫食如造麫包餅乾及各欵點心色美味佳兼大爲藥料中所用並製各種升氣之飲如橣檬嗬囒水等類 
濃晶鹼 
專爲漂染練絲綢及幼細布疋並能去絲之原膠兼洗擦五金器皿打磨玉器及大理石等類若用華碱十觔者此鹼七觔半足矣 
燒鹼 
西名可司的力較以上各種蘇打尤大鎔結成塊用鐵鼓桶裝倘漏氣漸化水手粘傷皮此鹼與各獸脂油同煑能成條塊各洋肥皂機器造紙厰均用此鹼化舊棉絮破布中國造紙以此與樹皮竹草等同煑數點鐘卽能應用向章浸灰水中數月方可省人工省時日且出紙堅白每料百觔用頭等七十六至七十七度廿觔三等六十至六十二度廿五觔三等六十至六十二度廿五觔半 
以上各鹼屢經試騐咸稱價亷物美凡紳商賜顧請認本公司蛾眉月爲記庶不致誤購辦者移玉至經理人仁記及義記等行此佈 
[頭彩誌喜]  
第二會廣益頭彩第五千八百四十六號並下附彩由本行分條售出得主台銜容後聲明特此誌喜大馬路萬福來啓 
[遺失莊票]  
義大莊第七百零二號銀三百四十兩福森錩第一千一百四十一號洋廿元均係　月廿七期已向孩莊說明作爲廢紙無用望各寳號切勿收用特此聲明復昌恆告白 
[太古水險告白]  
本行經理比列地士科倫水險公司專保中西各口洋面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交本行寫字房可也太古水火險公司啓 
[轉租聲明]  
光緒廿三年五月租得胡姓基地　畝坐落美租界乍浦路底已造樓房三　卽工部局人字第四百零六號至四百十六號止於今廿六年五月轉租與洋商道達馬海承租特此聲明顧蘭洲啓 
[上海義興莊]  
本莊屢中大彩早登前報專批發江南義賑票全張分條格外克已外埠函購請至南巿十六鋪橋南堍此佈 
[紅酒出售]  
啓者今有美國製造頭等紅酒出售每桶重五十二至五十三加倫之多欲買者請至四馬路二十一號門牌本行交易可也此佈天和洋行啓 
[茂生經理火險]  
啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
[頭彩誌喜]  
英六月份第八千七百七十七號頭彩由本行門莊全張售出得主台銜容後聲名六馬路虞廣泰啓 
[大仙來申]  
新到姜大仙善治一切疑難百病廣發仙方仙水誠心濟世分文不取寓小東門内四牌樓中花草店内 
[大阪商輪公司]  
啓者本公司大井川丸輪船准於六月初二日卽禮拜四晚開往長江等埠該船走水極快買辦司事等均係華人茶飯應酬一切無不週到倘蒙各寳號欲裝貨搭輪者請至本帳房面議是荷郵船會社代理 
[嫩面玉容散]  
此散治男女面上油膩黑氣烟色酒剌雀班暗晦等患每晨搽擦自然妖嫩滋潤清秀眞整顔妙品也每瓶三角每洋照拆四瓶上洋二馬路中市京都天寳齋便是 
[杭州萬利源]  
江南義賑廣益公司和濟中西華洋合衆西洋懊門躉批照申函購立奉收兌紅票住珠寳巷 
[同益票行]  
批發廣益公司上海彩票零售全張五元批發公道兼售澳門江南各票照巿克巳遠埠信購原班回件上海棋盤街靑蓮坊口 
[上海鉅安]  
本號經理廣益公司上海票兼辦澳門票批發代收廣東文鄕科闈姓自運呂宋烟各種香烟貴客光顧格外公道此佈 
[漢口大德豐大德啓]  
今售七月份會商大票每張洋五元分條照派批發格外公道並售各種彩票收兌紅票祈請光顧乃禱此佈 
[杭州鴻發逹]  
批發義賑澳門廣益和濟合衆大票專收紅票遠埠信購立奉 
[上老廣安洋]  
逐月批發義振大票澳門大票兼售廣益票收兌紅票遠埠信購原班回件認明棋盤街北首 
[日本郵船會社]  
啓者本公司西京丸准於六月初四日卽禮拜六下午一點鐘開往長崎神戶横濱等埠小包收到禮拜五午刻客票賣到禮拜六上午十點鐘止倘蒙各寳號如欲裝貨搭輪者務早臨爲幸郵船株式會社 
[保裕洋行保險]  
本行經理英國攀來泰火險公司專保中西棧房廠局屋宇以及貨物生財衣服等險設遇不測賠欵極速如蒙紳商惠顧請至二馬路口第四號門牌本行帳房面議自當悉心妥爲照辦以副雅意總辦英商瓊史啓 
[ＷＡ　ＷＡＲ　ＦＲＵＩＴ．Ｓ　ＥＳＳＥＮＣＥ　＆　Ｃo]  
檸檬露糖香蕉露糖楊梅露糖雪梨露糖苹菓露糖波蘿露糖玫瑰露糖生薑露糖沙士啤露糖 
本公司不惜工本獨運心裁精製各式鮮菓香露糖服之能淸心潤肺解暑止渴誠爲夏令之佳品者也卽春夏秋冬四時均合男婦老幼盡人皆宜用法將自凍滾水一大盅匀以露糖一兩之譜自見色豔味濃淸香適口藏貯用玻瓶舟車携帶更覺咸宜封蓋以錫泊往來禮品令顯裝璜本公司製此露糖非同言過其實者流也荷蒙諸尊賞鑒必爲許可大瓶大洋五角小瓶大洋三角批發公道惠華公司謹啓怡珍茶居經理 
[水月電燈新章]  
本厰燈價劃一不二邇日京津定貨過期不出貨照原議定錢充公今將所定貨照以前之價作七折賣定貨賣完仍照前價所定三連博古掛燈及鳳凰掛燈機器活動能上能下旣能掛又能擺在棹案各色花樣極多極巧聽憑擇買有五元六角起碼者各燈色白如水晶光亮如秋月一盞能照五丈遠電石燒不燃毫無火險早巳見信於人大馬路泥城橋電燈厰白 
[重增格物入門出售]  
格物入門一書係美國丁韙良先生所著於同治丁卯初刋於光緒庚寅增訂進呈御覽光緒戊戌先生膺京師大學堂西學總敎習之選乃復會萃新理新機悉纂入增訂格物入門内名曰重增格物入門以爲諸生讀本現巳成帙出售計每部價銀一兩購至五十部以上者每部價銀洋一元欲先覩者到上海美華書館購取可也 
[聲明接盤]  
兹有杭州聨橋大街錦昶恆記綢莊向係裕春遂記豫昌祥各莊合股開設現因各莊另有他圖不願再做因　憑中公估將招牌生財貨物一應盤與慈溪嚴樂賢堂杭州王裕仁堂蕭山胡福生上海九章綢莊四家合股原號開設惟啟恆記爲豐記於五月初一日兩面交接淸楚所有恆記應該各錢莊往來長期銀洋以及放出人工各帳統歸恆記理直不涉豐記之事恐未週知用特登報聲明錦昶豐記主人特白 
[蘭閨墨戲]  
石門韻淸女史名畫師吳伯滔先生女弟子也所作墨梅淸淺横斜别饒幽韻題詠亦思清浣月筆妙簪花兹以避暑來申薄取潤資照格以七成計算求畫者請交大馬路一言堂箋扇店可也此啓 
[盤店聲明]  
茲有新閘醬園衖恊和烟間全副生財盤與晉源號開張所有以前與其往來存欠概歸前主理楚與晉源無涉特此聲明晉源號啓 
[廣東陳恒德堂上等痧藥]  
本堂揀選上品藥料虔製○痧氣丸○紅靈丹○臥龍丹○行軍散○白痧散○平安散○奪命丹○如意丹○正氣丸○定中丸○保和丸○菩提丸○蘇合丸○午時茶○甘露茶○神麯茶○紫金錠○辟瘟丹○如意油○薄荷油○並各種蠟丸發售貨眞價實○分設上海英大馬路萬康醬園對門德仁里内石庫門廣東陳恆德堂啓 
[每洋一百廿瓶　廣東保和堂射香痧氣藥]  
本堂揀選上品藥料虔製○萬應痧氣丸○八寳紅靈丹○神效臥龍丹每洋十瓶小百廿瓶○諸葛行軍散○人馬平安散每洋十瓶小八十瓶○時症白痧散每洋十瓶小四十瓶○萬應午時茶每洋八盒並如意油紫金錠甘露茶正氣丸菩提丸各項蠟丸發售貨真價亷鋪在上海河南路三馬路口 
[名醫留滬]  
平江朱桐生幼科係名醫吳愼先高弟也專精醫學脉理獨自秘傳活人無數而於痧痘一道尤爲三折肱兹應某紳之聘安寓滬濱仝人暫爲挽留世願患病者速往診治殊有裨益焉寓三馬路石路口雅仙居棧内貧病不計席幹卿陳子文胡翔鷗金芳洲仝啓 
 
 

Page 8

 
 
   
 
 

Page 9

 
 
[上海縣署瑣案]  
　　前日法界公堂讞員朱森庭明府移送元昌紙行夥康秋桃掮客沈春芳至縣縣主汪瑶庭大令升堂研訊沈供去年七月向元昌掮買立順牌號洋連四紙一百件售與裕豐號運往牛莊旋接前途回信云此紙内有數十件係立盛牌號因此退回向小的理論小的僅得用銀五兩受虧不起叩請公斷康供沈來掮買洋連四紙計共一百七十件旋將一百件售與裕豐七十件售與别家均非立盛牌號此紙當時在牛莊售去每件不過短銀二錢今運回上海每件須短銀五錢大令飭將康交差看管著沈速取紙一件呈案察看再行訊核○陸文卿張勝華馬信和管少卿金卜海均因犯案收押自新所旋在所中聚賭爭閙由看役禀明縣主汪大令前晚大令提案訊究各犯俱不供認大令怒其狡展著將陸笞一千板張笞八百板釘上脚鐐荷以雙連枷發各處游街半月金笞一千板收禁外監馬重笞五百板還押○嚴曹氏控石硯卿卽三寳田盜賣女婿石洪泉之田畝汪瑶庭大令提訊之下嚴曹氏供女婿石洪泉有祖遺田若干畝年幼無知被其兄硯卿私自賣去請卽究追石洪泉供小的年一十有八有祖遺田四百畝歸小的執業故單契均在小的處今被長兄硯卿賣去四十餘畝致小的有單無地求恩追還石硯卿供洪泉係繼母所出小的並未盜賣伊田求鑒大令謂嚴曹氏曰此乃爾女婿家事與爾何涉而竟代爲出頭乎氏俯首不答大令叱之使退旋諭令將石硯卿收押飭差協同地保查明有無盜賣情事禀復核奪 
[馬路工程局紀事]  
　　日前崇明關快船夥施院郎與駁船户丁炳生互毆受傷控經馬路工程局總辦程雨村大令研訊飭一併禁押捕房至前日飭提覆訊施供小的實被丁炳生之弟阿桂毆傷務乞究辦阿桂供小的係本邑浦東人當日無意中將施踼傷叩求寛宥炳生之父丁勝全投案訴稱小的現願出資爲施醫治叩求免究大令判責阿桂五十板速著卽央人保出延醫爲施調治○鄉人陸金發提小雞一筐至南馬頭求售與王金生論價不合以致毆受傷頗重控經工程局總辦程大令訊究飭暫行管押至前日升堂覆訊王金生卽張金生及張金發投案訴稱小的等情願延醫爲陸療治叩請開恩大令察得陸金發傷勢稍有轉機乃命張金發具結存案然後交妥人保釋赶緊延醫治病王金生卽張金生還押捕房再行發落○前日廣濟公司經理人王某函致馬路工程局稱公司中發售江南義振票係奉兩江督憲劉奏准開辦乃近有人在十六鋪馬路中中華茶樓後賃屋銷售各項彩票請飭差查禁等情總辦程雨村大令查核來由卽飭局差楊坤前往查明禀候示禁 
[英美租界公堂瑣案]  
　　昨日讞員翁笠漁直刺因另有要公倩襄讞委員張柄樞司馬會同梅繙譯官讞理各案旣升座卽由包探張金林解張阿林到案禀稱此人竊取唐秀華家銅燈臺銅杓等物由小的拘獲禀請究懲唐秀華投案領贓張供認行竊一味求恩司馬商之梅繙譯判責一百板遞解甯波原籍贓給唐具領○包探張金林解周阿大樊銀全徐阿夫到案禀稱此三人串竊張芝雲家水牛一頭經小的查獲拘案請究張投案申訴前情樊銀全供稱小的所竊之牛售與法界某甲得洋銀二十五元已花消殆盡尚求恩宥司馬判令連周徐枷示一月以儆牛給張領回○二百五十四號華捕解送王阿寳到案禀稱此人向莊本仁訛詐是以拘請究辦莊投案申訴前情司馬判將王責二百板枷示培月○包探倪順全禀稱陳阿四攫取甲乙二人所持牙骨摺扇二柄兹由小的拘獲送案請究司馬判責二百板枷示半月○四百七十九號華捕解送竊取某洋人家荷蘭水之郭和尚至案司馬判押捕房一天以儆○小竊沈阿三竊取吳阿相蔡大睦家布衣一件釘靴一雙爲包探李四福緝獲解案請究吳蔡投案領贓沈認竊不諱一味求恩司馬判責沈二百板贓給失主具領○陳李氏被陳啓堂攫去所持牙骨摺扇被包探陳根寳拘案請究陳供認不諱司馬判責一百板扇給陳李氏具領○包探朱阿高解送張阿榮到案禀稱此人屢次犯竊今又潛至虹口二百七十三號門牌陶菊生家竊取燭臺一對布衣三件被小的緝獲人贓送請究辦張認竊求恩司馬判責三百板贓給還失主○秦亨源控傭人張阿三竊取青鉛十八條司馬判責張五十板贓給還失主○妓女花四寳欠傭婦朱沈氏金飾衣服計值洋銀二百五十元昨晨扭控公堂司馬著官媒看管候訊 
[法租界捕房瑣案]  
　　吳淞盛字營勇丁許啓仁在太古碼頭招致各小工投營効力被某號巡街捕拘入捕房解經讞員朱森庭明府訊供著押候查明核辦等情已紀前報昨日明府蒞捕房盛字營哨弁曹瀛西遣勇丁投函禀稱許啓仁卽黄升榮在營當勇前日因事來申在浦灘訪尋同營勇丁各小工悮爲招軍紛紛團聚致被巡捕拘解案下請爲開釋回營明府諭令退去候會商西官核奪○常熟人金大大向康榮生藉端滋擾控經明府訊供暫行管押昨日命提覆訊金供媳婦周氏于去年逃出並非由小的價賣爲倡今聞匿蹟康家是以向領如係虚言情甘重辦明府著押候過堂復核○積竊徐阿三施章記均由明府訊明管押昨日命提到案將徐責七百板施二百板一併斥釋○偷兒陳阿明李鴻之均由明府訊明昨日命提到案判令將陳枷號一月期滿責釋李笞責二百板卽行釋出○騙子陳維善前因騙取恒興絲線店絲線控經明府訊供判令枷號半月昨已期滿命提案疎枷重責三百板然後釋出 
　　　　上海陳家木橋電報總局内籌賑公所自光緒廿二年正月分起廿五年十二月分止收解湖南四川湖北江蘇山東河南浙江安徽江西等　義賑按批總數清單 
收欵項下○湖南第一批規銀十兩湘平銀一千兩英洋七百零八元銅洋四十六元小洋七角第二批規銀七千兩英洋四十四元第三批英洋廿元第四批洋六百三十元小洋十角第五批規銀三百廿五兩五錢第六批洋一百六十五元銅洋一元小洋十二角第七批規銀九十八兩九鉽洋五元第八批規銀一千兩洋十二元第九批洋五十六元第十批規銀三百九十九兩六錢零六厘洋廿四元第十一批洋四十四元第十二批洋二元○四川第一批洋二千零七十六元第二批規銀一百四十兩洋五百零八元第三批規銀一百七十六兩五錢洋七百零二元銅洋四元爛洋十元第四批規銀一千四百九十兩洋一百廿六元四角銅洋二元第五批二百九十七元銅洋十三元藥水小洋一百十七角大錢四百文第六批規銀一萬二千二百五十二兩洋一千二百零四元銅洋六元小洋一百角第七批洋六十七元第八批規銀一百兩洋三百十九元第九批規銀一百五十兩洋一百零九元銅洋三十元零六角第十批規銀一萬一千八百七十五兩洋一百十二元第十一批規銀三百兩洋一百七十九元五角第十二批規銀二百三十兩洋一百十六元第十三批規銀一千零九十六兩洋一百十二元第十四批規銀一千零九十六兩洋三十七元第十五批規銀十四兩零四錢五分洋三十六元第十六批洋三十八元小洋一百廿角第十七批洋七元○川宜第一批規銀三千三百三百三十二兩洋七百九十六元四角銅洋二十元第二批規銀一千二百五十五兩五錢六分洋二百七十元第三批規銀二千零九十兩第四批規銀六百十五兩三錢一分四釐洋三十五元第五批洋一百元第六批規銀廿一兩洋五十元第七批洋六十四元第八批洋四元棉衣七百件棉褲三百條第九批洋一百元第十批洋廿一元次洋三元爛洋四元○宜昌第一批規銀一百兩洋六百十三元第二批規銀一百兩洋三百廿六元第三批洋一百零九元第四批規銀五十兩洋九元第五批洋一元第六批洋廿元第七批洋十六元第八批洋廿元○富順第一批規銀八十二兩六錢七分洋一百三十元○徐海第一批洋八十五元第二批規銀四千三百兩洋六百七十五元五角龍洋廿元銅洋四元第三批規銀九百零九兩二錢八分洋一千八百四十元龍洋十元銅洋三元第四批規銀五千六百十五兩洋一千九百三十二元龍洋十六元銅洋十五元第五批規銀二千五百廿八兩洋二百十元第六批規銀一千三百八十元兩三錢四分洋二千三百九十四元第七批規銀六千一百零二兩九錢三分八厘二七寳銀二千兩洋四百十四元 
 
 

Page 10

 
 
五角龍洋六元銅洋一元第八批規銀一千二百八十四兩六錢洋四十九元二角銅洋一元第九批洋二百三十五元第十批規銀一百九十五兩二三二釐　一百十三元第十一批規銀三千一百五十兩洋四百四十八元龍洋十二元小洋廿角第十二批規銀二百兩洋二百廿一元八角六分第十三批規銀一千零七十五兩二錢分洋一百元龍洋五元銅洋四十九元第十四批洋八十七元第十五批規銀一千二百六十七兩三錢八分三釐洋四十七元第十六批規銀四百廿兩洋十二元五角龍洋十元小洋一千角痧藥二千瓶　十七批規銀二千一百五十一兩洋四百四十五元第十八批洋一百六十二元第十九批規銀一百零四兩洋三百七十元第二十批洋二百廿原舊棉衣褲一百套第廿一批規銀一百零七兩三錢五分洋一百八十六元第廿二批規銀二百六十三兩三錢五分洋四百九十三元八角五分七厘第廿三批洋一百零二元此單未畢 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十六年五月十四日京報全録]  
　　宮門少○諭旨六道録前○蜀督奎奏爲揀員請補同知要缺摺○署江督鹿等奏爲揀員請補沿河要缺知府摺○兼滇督丁奏爲遴員署理知縣片○又奏爲甄别通判知縣堪以本班補用片○豫撫裕奏爲交卸兼署河督篆務日期摺○五月十四日理藩院鑾儀衛光祿寺廂黄旗值日無引見○趙舒翹回京請安○署甘肅提督董福祥到京請安○西安將軍惪銘請訓○福潤謝授浙江遺缺知府恩○瀅貝勒請假五日○信公請假十日○英信續假五日○錫振續假二十日○步軍統領衙門奏拿獲造言惑衆土匪李羣仔一名請交刑部○召見軍機福潤惪銘董福祥○○頭品頂戴四川總督奴才奎俊跪奏爲揀員請補同知要缺以資治理恭摺仰祈聖鑒事竊查川省甯遠府屬越嶲㕔同知能濟文於光緒二十五年十二月二十四日在任丁憂應以本日作爲開缺日期前經具題開缺並聲明所遺越嶲廳同知係邊俸要缺例應在外揀員請補在案查例載各省道府同知直隷州知州如係奉旨命往及督撫題明留於該省候補者無論應題應調應選之缺令該督撫酌量才具擇其人地相宜悉准儘先補用又題調要缺以候補記名分發人員酌量請補又各項開缺令各省於每月截缺一次自初一日起至三十日止俱作爲本月之缺如有缺項相同者籖掣缺之先後按班序補應歸酌量者仍由該省酌量補用各等因查光緒二十五年十二月分僅出越嶲廳同知一缺係要缺應歸酌量毋庸掣簽係光緒二十六年正月初八日報到應歸正月二十九日截缺勒歸二十五年十二月分序補業已報缺咨明自應照例揀員請補查該廳地居邊要漢夷雜處彈壓撫綏均關緊要非精明幹練之員不足以資治理兹於通省現任同知内逐加遴選非現居要缺卽人地未宜實無堪調之員其各項勞績候補及各項應升人員亦均與是缺不甚相宜惟查有科甲出身曾任京職記名分發候補班補用同知孫鏘年四十二歲浙江奉化縣人由拔貢應光緒十九年癸已恩科本省鄉試中式舉人二十年甲午恩科會試中式貢士殿試二甲進士朝考二等奉旨著以内閣中書用欽此五月十二日到閣供職二十二年遵新海防例報捐遇缺先選用二十四年五月初二日奉旨著准其補授欽此是年七月捐免試俸歷俸截取由閣保送記名外用同知九月十四日奉旨著照外用欽此呈請分發以同知歸候補班補用指省四川十月十八日引見奉旨著照例發往欽此是月二十日領照起程光緒二十五年四月十二日到省該員係科甲出身曾任京職記名分發補用同知照例毋庸甄别核計到省在先缺出在後例准序補據布政使周馥查看得該員孫鏘和平廉慎辦事實心以之請補越嶲廳要缺同知實堪勝任該員向來在用流寓寄籍置買田産與本身父子胞兄弟胞伯叔姪開設典鋪及各項經商貿易曁在各衙門襄辦刑錢等事亦無例應廻避之人及捐免廻避情事會同臬司詳請奏補前來奴才查該員孫鏘穩練明白堪以請補越嶲廳同知與例相符合無仰懇天恩俯准以記名分發補用同知孫鏘補授越嶲廳同知實於邊疆有裨如蒙俞允該員係記名分發補用同知請補同知銜罎相當毋庸送部引見亦毋庸另請實授是否有當謹會同成都將軍臣綽哈佈合詞恭摺具奏伏乞皇太后皇上聖鑒敕部覆核施行再此案毋庸查叙參罰應以光緒二十六年正月二十九日截缺二月初一日起限按照酌改題缺定限章程四川限七十日除小建一日應扣至四月十一日限滿合併陳明謹奏奉硃批吏部議奏欽此○○頭品頂戴署理兩江總督江蘇巡撫臣鹿傳霖二品銜護理江蘇巡撫按察使臣陸元鼎跪奏爲揀員請補沿河要缺知府以裨地方仰祈聖鑒事竊徐州府知府詹鴻模於光緒二十六年正月二十九日在任病故遺缺應以病故本日作爲開缺日期所遺徐州府知府係沿河衝繁難兼三缺例應在外揀補該府界連皖北及河南山東各處爲南北衝途民情獷悍綏緝巡防在在均關緊要非精明幹練之員難期勝任兹於通省現任截取外用正途知府内逐加遴選非現居要缺卽人地不宜一時實無堪補之員惟查有候補知府張預年五十一歲浙江錢塘縣人由拔貢生中式同治六年丁卯科並行甲子科奉省鄉試舉人光緒九年癸未科會試中式進士改翰林院庶吉士十二年散館授職編修歷充順天鄉試同考官會試同考官協辦院事本衙門撰文功臣館纂修官國史館協修官奏辦院事兼功臣館提調官會典館繪圖處纂修官十六年京察一等十七年八月初一日奉旨湖南學政著張預去欽此十一月到任二十年十丨月任滿交卸請假回籍二十一年八月假滿回京供職二十三年八月遵章請以知府分發省分九月初五日由部帶領引見奉旨著以知府分發省分補用欽此遵例捐指江蘇十一月初六日領照到省二十四年委署松江府知府五月到任十一月交卸二十六年復委署松江府知府三月到任覆查該員識卓才優體用兼備河工亦頗熟悉兩署松江府篆務措置裕如以之請補徐州府要缺知府洵堪勝任人地實屬相宜據江甯布政使恩壽等會詳請奏前來臣等往返函商意見相同合無仰懇天恩俯念員缺緊要准以張預補授徐州府知府實於河工地方兩有裨益與例亦符如蒙俞允該員係候補知府請補知府銜缺相當毋庸送部引見亦無須查造叅罰謹會同漕運總督臣松椿合詞恭摺具陳伏乞皇大后皇上聖鑒訓示謹奏奉硃批吏部議奏欽此○○丁振鐸片再新選鄧川州知州陶鎔現已到省應飭赴任又者浪穹縣知縣何進賢署祿勸縣知縣謝春生廣通縣知縣賀珍席富民縣知縣王宗炎署河陽縣知縣毛元震均應撤任所遺浪穹縣知縣查有補用同知同之瑞老成穩練所遺祿勸縣知縣查有補用知縣戴奇勳辦事勤能所遺廣通縣知縣查有補用知縣莊楷才具明練所遺富民縣知縣查有大挑試用知縣楊應諴明白安詳所遺河陽縣知縣查有補用知縣吳淞霖訊斷勤明均堪以委往署理據藩臬兩司會詳前來除分檄飭遵外謹附片具陳伏乞聖鑒再雲貴總督係臣兼署毋庸會銜合併陳明謹奏奉硃批吏部知道欽此○○丁振鐸片再同通川縣等宮到省試用期滿例應察看才具出具切實考語奏明補用兹查有運銅卓異雲南補用通判劉世濬大挑試用知縣張煥試用知縣廖鴻賓補用知縣雷元澍到省試用均各一年期滿例應甄别據藩臬兩司詳請核辦前來臣查該員劉世濬年强識練張煥明白安詳廖鴻賓留心吏治雷元澍樸實精細均堪以本班留省補用除將履歷清册咨部查照外謹附片具陳伏乞聖鑒再雲貴總督係臣兼署毋庸列銜合併陳明謹奏奉硃批吏部知道欽此○○頭品頂戴河南巡撫奴才裕長跪奏爲恭報交卸兼署河督篆務日期仰祈聖鑒事竊照東河總督臣任道鎔於二月間入都陛見奴才欽奉恩命兼署河東河道總督篆務當將接篆日期恭摺奏報在案遵卽督飭道廳各員照章赴工妥爲防獲幸自桃汛以來河流十分穩順從前儲辦工料亦均完備足資修守兹河臣任道鎔於四月初十日馳抵豫省訂期十一日接篆視事奴才卽於是日將河東河道總督關防一顆並文卷旗牌等件委員齎交河臣祗領任事除由河臣自行具奏外所有奴才交卸兼署河督篆務日期謹繕摺具陳伏乞皇太后皇上聖鑒謹奏奉硃批知道了欽此 
 
 

Page 14

 
 
[光緒二十六年五月十五日京報全録]  
　　宮門抄○諭旨録前○蜀督奎奏爲揀員調補要缺知縣摺○楚督張奏爲兼署提篆日期並謝摺桂西道桂奏爲恭報接署藩篆日期摺○糧道黄奏爲接署臬篆日期摺○護黔撫邵奏接護撫篆日期摺○蜀督奎奏揀員署理州縣片○署滇督丁奏總兵籲恩陛見並起程日期片○五月十五日吏部翰林院正黄旗值日吏部引見六十七名○侍衛處三名○端王等謝管總理衙門事務恩○堃岫假滿請安並謝授馬蘭鎭總兵恩○葛寳華等謝署缺一恩○陳邦瑞服滿請安○鍾公請假十日○文熙請假十五日○倉塲奏漕船五日回空○召見軍機端王楊佩璋○○頭品頂戴四川總督奴才奎俊跪奏爲揀員調補要缺知縣以資治理恭摺仰祈聖鑒事竊照川省叙州府屬富順縣知縣鄧維琪於光緒二十五年十一月二十九日聞訃丁憂應以本日作爲開缺日期前經具題開缺聲明所遺員缺係衝繁難要缺例應由外請補在案查例載州縣題調要缺應由外請補在案令督撫於通省現任人員揀選調補又各項開缺令各省於每月截缺一次自初一日起至三十日止俱作爲本月之缺如有缺項相同者籖掣缺之先後按班序補應歸酌量者仍由該省酌量補用各等因查光緒二十五年十一月分僅出富順縣知縣一缺係衝繁難要缺應歸酌量毋庸掣籖業已報缺題咨自應照例揀員調補查該縣水陸交衝井皂林立政務殷繁爲官運鹽務口岸緝匪巡私最關緊要非精明幹練實心任事熟習鹽務之員不克勝任兹於通省現任知縣内逐加遴選查有現署華陽縣事大竹縣知縣玉啓現年五十五歳係正藍旗滿洲德樂肯佐領下人由世襲雲騎尉文生應光緒五年已卯科順天鄉試中式舉人六年庚辰科中式貢士殿試三甲奉旨以知縣卽用欽此簽分四川是年十二月到省十三年五月題補大竹縣知縣先行署理十四年二月初十日到任旋接部咨准其補授十九年二月遵順直振捐例捐花翎並加同知銜隨遵四川賑捐例捐加四品銜歷者東鄉仁壽華陽等縣知縣據布政使周複以該員玉啓平正切實究心民事歷任地方辦理裕如以之調補富順縣知縣實堪勝任該員正署各任内並無降革留任展叅及承緝盜刼已起四叅案件其餘因公處分例免核計歷俸早滿三年與調補之例相符等情會同臬司具詳請奏前來奴才查該員玉啓才明識練爲守兼優以之調補富順縣知縣實堪勝任合無仰懇天恩俯念員缺緊要准以大竹縣知縣玉啓調補富順縣知縣於地方實有裨益如蒙俞允該員係專繁簡缺知縣調補要缺知縣銜缺相當毋庸送部引見亦毋庸另請實授所遺大竹縣知縣缺川省現有應補人員應請扣留外補理合恭摺具陳伏乞皇太后皇上聖鑒訓示再此案應以光緒二十六年正月二十九日截缺二月初一日起限按照酌改題缺定限章程四川限七十日除小建一日應扣至四月十一日限滿合併聲明謹奏奉硃批吏部議奏欽此○○頭品頂戴湖廣總督臣張之洞跪奏爲恭報兼署提督篆務日期叩謝天恩仰祈聖鑒事竊准吏兵二部先後咨開光緒二十六年二月初八日奉上諭張春發著調補湖北提督未到任以前著張之洞兼署欽此旋據襄陽城守營遊擊張文傑將湖北提督印信呈送前來臣當於三月十五日望闕叩頭謝恩接印任事伏念臣素厠章縫未提桴鼓閫符且攝恩命重申雖無駕輕就熟之才敢廢有勇知方之教嘗考前明王守仁以名儒而兼提督國朝劉清以循吏而任總兵此時文武合一之前師仰見内外修攘之勝算臣惟有申嚴師律汰選軍鋒屬峴山緩帶之雍容鼓楚國前茅之勇氣赤心報國惟常矢戰栗之忱霜鬢論兵願無忘堅忍之志所有微臣兼署提篆日期曁感激下忱除恭疏題報外理合繕摺具奏叩謝天恩伏乞皇太后皇上聖鑒謹奏奉硃批知道了欽此○○二品銜署理貴州布政使貴西道奴才桂霖跪奏爲恭報奴才接署藩司日期叩謝天恩仰祈聖鑒事竊奴才奉護撫臣邵積誠行知以奉旨護理貴州巡撫所遺藩司印務奏委奴才署理隨於二月十七日將藩司印信文卷送交前來謹卽恭設香案望闕叩頭祗領任事伏念奴才滿洲世僕一介凡材初從政於儀曹繼備員於諫院滇南出守愧邊事之未嫺河上分巡乃外台之歷攝朅來筑嶠又届三年承乏薇垣甫經匝月曾鮮涓埃之報每深臨履之懷兹更鉅任忝膺藩條暫綰材輇任重感悚交深查貴州地號巖疆藩司職惟宣化民生宜厚當思教養之方吏治宜清當立法廉之本至於籌餽饟以贍軍備邊防以固圉在在胥關緊要奴才蒙昧稱職殊難惟有竭盡愚誠勉勤職守遇事禀商護撫臣悉心經理以冀仰答高厚鴻慈於萬一所有奴才接印任事日期曁感悚下忱理合恭摺叩謝天恩伏乞皇太后皇上聖鑒謹奏奉硃批知道了欽此○○二品頂戴署貴州按察使糧儲道臣黄元善跪奏爲恭報微臣接署臬司日期叩謝天恩仰祈聖鑒事竊臣於光緒二十六年二月十六日接奉護貴州巡撫臣邵積誠行知署臬司桂霖已署藩司其臬司印務委臣署理於本月十七日將臬司印信文卷送交前來臣當卽恭設香案望闕叩頭謝恩祗領任事伏念臣楚北下士知識毫無光緒九年十二月由工科掌印給事中蒙恩簡放貴州糧儲道十年五月到任迄今十有餘年六權臬篆兩署藩條兹復忝膺斯職益切悚惶查黔省係邊徼要區臬司爲刑名總匯舉凡察吏安民明刑弼教諸大端在在胥關緊要如臣檮昧深具弗克勝任惟有仰體聖朝刑期無刑德意遇事禀承護撫臣認眞振飭不敢以暫時攝任稍涉因循以冀仰答高厚鴻慈於萬一所有微臣接署臬司日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○護理貴州巡撫布政使臣邵積誠跪奏爲恭報微臣接護撫篆日期叩謝天恩仰祈一聖鑒事竊臣於光緒二十六年二月十三日接准總理衙門電奉旨貴州巡撫著邵積誠暫行護理欽此遵卽恭設香案望闕叩頭謝恩於二月十五日開用巡撫關防敬謹任事伏念臣知識庸愚渥承寵眷兹以藩司三年任滿方擬束裝入覲廼復仰荷恩綸暫護撫篆自天聞命伏地滋慚臣惟有勉竭駑駘力圖報稱於察吏安民練兵籌餉以及地方一切應辦事宜隨時會商署督臣認眞經理不敢以暫時攝篆稍涉因循以期仰答高厚鴻慈於萬一所有微臣接護撫篆日期並感激下忱除恭疏題報外謹繕摺叩謝天恩伏乞皇太后皇上聖鑒謹奏奉硃批知道了欽此○○奎俊片再署成都縣知縣熊承藻調署廣安州知州遺缺查有現署資陽縣事南充縣柴作舟堪以調署所遺資陽縣知縣缺查有巫山縣知縣白曾煦堪以調署遞遺巫山縣知縣缺查新選鹽源縣知縣靳康堪以調署又署富順縣事成都縣知縣沈秉堃升補資州直隷州知州請次引見所遺富源縣知縣查有署華陽縣知縣玉啓堪以調署又署内江縣知縣裕霈期滿遺缺查有署東鄉縣事新津縣知縣楊錫澍堪以調署又開縣知縣鄧元鏸調署涪州知州遺缺查有現署涪州事准補巴縣知縣胡薇元堪以調署又松潘廳同知覺羅英溥因病請假遺缺查有嘉定府四望關通判周溱堪以調署據藩臬兩司會詳前來除分别批飭遵照外理合附片具陳伏乞聖鑒謹奏奉硃批吏部知道欽此○○丁振鐸片再雲南開化鎭總兵蔡標前因在任日久籲懇陛見經督世崧蕃據情代奏欽奉硃批著來見欽此當卽恭録轉行去後兹據該總兵呈定稱於本年三月初十日由滇起程北上呈請代奏前來除咨部查照外理合附片陳明伏乞聖鑒謹奏奉硃批知道了欽此 
 
