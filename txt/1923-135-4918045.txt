# 1923 - 135 - 4918045

 

Page 1

 
 
第一萬八千零四十五號;中華民國十二年 西曆一千九百二十三年五月二十三號
星期三 * *   
 
 

Page 2

 
 
第一萬八千零四十五號;中華民國十二年 西曆一千九百二十三年五月二十三號
星期三 * *   
 
 

Page 3

 
 
第一萬八千零四十五號;中華民國十二年 西曆一千九百二十三年五月二十三號
星期三 * *時論（來稿） 
[治匪芻議] [  張世毅]  
　　治標力剿治本籌生計建行省自臨城刼車案發中外震動舉國人士咸注目於匪藪匪藪何在即蘇魯皖豫四省之邊境也據報紙所載調查所得匪區之廣蔓延數百里匪徒之多聚集數萬人果何以致此吾思之吾重思之 
　　㈠歷史關係自秦末羣雄並起劉項爭王唐李崛興明朱奮起儼成帝王之業今日爲盜明日爲帝之印象已深入人心加以近年毛思忠老洋人輩今日爲盜魁明日即爲師旅團長有此獎盜方法何人不願爲盜 
　　㈠政治關係民國以來政局無常各方招兵散兵尤爲恒見招之爲兵散之爲匪即無人利用已足擾亂全局况政治現象有如今日者乎　　㈠生計關係今執一兵問曰汝爲何而當兵莫不曰爲謀生也今又執一匪問曰汝因何而爲匪亦莫不曰爲謀生也爲生計而當兵生計旣絶安得不爲匪况四省邊境生計尤艱平時以當兵爲生活一旦遣散無田可耕無業可守加以當兵時期生活習慣已非昔比欲望旣高盜術亦精其不爲匪也幾希 
　　㈠敎育關係頃有自匪巢出者言匪徒多青年且有十五六歲者回憶拳匪亂作吾見義和團紅燈照何一非青年男女果施以相當敎育未始不可成愛國英雄吾人試一履四省邊地問受敎育者能有幾人敎育之不普及欲言治匪難矣 
　　㈠行政區域之關係吾國行政區域類皆因襲舊制至行政便利與否非所計出他省吾暫勿論即以蘇之徐海皖之宿泗魯之沂嶧豫之歸德犬牙相錯成多角形體且離省會太遠有人謂省會爲官藪省邊爲匪藪如抱犢谷聚匪非一日使官府早注意何至如是然豈祇一抱犢谷哉 
　　原因複雜已若是欲言治匪非有大規模之籌畫不易收効今吾舉標本兼施之策以就正於邦人 
　　治標考歷來治匪無效一因統兵不得其人二因省界劃分太嚴今欲言治匪須得剿匪成績卓著之軍官數人分任司令再得一人爲四省剿匪總司令凡四省駐軍及保衛團警備隊均歸其調遣再由四省各調一混成團爲遊擊用其編制法最好以混成營爲單位調動靈敏易於分配终日搜索遊擊遇有匪徒不分省縣界盡力追剿駐軍二十里内每夜須派騎巡偵查匪踪果能統治得人不畏艱險未使不可廓清也 
　　治本（一）籌生計導淮治運築路興工皆足安插千萬人或曰此非鉅欵不爲功余曰與其造臨城之刼毌寗認痛舉債而興辦之使四省邊境數百千萬之人民皆得安居樂業貧瘠閉塞之匪藪一變而爲富庶開通之樂土况舉債以興生產事業不惟弭匪害更可興地方大利乎 
　　治本（二）建行省四省邊境匪區之廣生計之難敎育之缺乏行政之忽視不欲根本肅清匪患則已欲肅清非建一行省不可清末建省之議何妨舊話重提查匪多之區當以淮河以北舊黃河以南爲最吾意即以淮北河南爲界建一行省名曰黃淮界自蘇之臨洪口起沿淮河過洪澤湖順淮河至豫之項城杞考等縣入魯沿舊黃河過長坦東明曹濟滋曲而東以汶河爲界經沂河入蘇經沭河至贛榆所有豫東魯南蘇皖之淮北共三十餘縣均畫入焉設省會於交通適中之徐州其建省經費不足時由中央及四省協助若是四省邊境不惟盜可肅清實業也敎育也地方自治也一切均易着手誰謂匪藪不能變爲樂土乎願吾人民亟起圖之 
命令 
　　五月二十一日大總統令建安護軍使泉永鎭守使著即裁撤此令 
　　又令任命王永泉兼興泉永護軍使此令 
　　又令任命周蔭人爲閩北護軍使此令 
國内專電 
　　北京電昨使團照會被擄外人至今未釋中政府應正式聲明負安全救出責任各使得報中政府所通知抱犢崮圍已撤實不盡然且十九夕有衝突是官府不誠意營救望嚴重注意等語（二十二日下午二鐘） 
　　北京電昨魯田交吳先後到張紹曾宅外次亦在張宅報告二十一下午五點半葡使到部催促切實辦法謂剿撫是中政府方針使團不問使團所索者被擄人之迅予放回田吳述匪情反覆與軍情憤激非剿無辦法（二十二日下午二鐘） 
　　北京電棗息皓（十九）夕何鋒鈺吳長植再圍抱犢崮哿（十二）晨已開火雙方死傷不多匪彈絶中外人票另在一處卽攻破該崮不影響被擄者（二十二日下午二鐘） 
　　北京電今日閣議田中玉亦列席報告臨城事（二十二日下午二鐘） 
　　北京電昨晚吳田等在張宅會議吳田言臨匪狡展難就範圍已飭何鋒鈺嚴陣以待一面由地方紳何出面與匪謀和能否就範尙難必（二十二日上午十一鐘） 
　　北京電洛吳電曹臨匪不剿則今後各省外人皆爲危險因依從其條件彼亦不交還人票曹轉電京今日閣議後將派員赴外交團陳述匪之條件仍無保證取威脅交出人票方針（二十二日下午二鐘） 
　　北京電探報臨匪以日照爲根據地向西直通老河口現張敬堯舊部及安福失意軍官多往帮忙並有敬堯已入魯境說（二十二日上午十一鐘） 
　　天津電哿日（二十）接棗莊函蓧日（十七）交吳等派代表與匪首會議至天明毫無結果巧日（十八）十時代表將下山匪始提出正式條件（一）所有魯軍一律調回原防濟南兗州等處客軍亦退回本省附誌第一條實行後再議第二條否則不議（二）自禮拜六日起官軍方面須逐日供給牛羊食品軍械以一萬人計算（三）改編特别獨立軍隊分駐嶧滕費三縣軍餉由地方供給（四）任命孫美瑤爲總司令郭某爲參謀長（五）須得六國領事簽字方能生效各調人見條件過苛只允前四條可轉告田督照辦五條則甚難因此間僅有四領事碍難覓得六領事作保也忽有一匪出手槍作欲擊勢並厲聲曰你們中國人說話靠不住非外國領事簽字不可各代表以手無寸鐵衆寡懸殊惟有忍耐而已旁有一匪將執手槍之匪勸走圍乃解除此衝突外尙無何等暴動各代表回棗後卽轉告田督田謂如允此種條件則督軍與土匪立於對等地位殊失國家體面吳等見魯田不允决計禮拜六北上至晚間魯田又派人挽留從長計議（二十二日上午八鐘） 
　　天津電巧日（十八）貝路比携土匪之哀的美敦書星夜乘騎來棗領事團得訊後立開緊急會議决定請安迪生與貝氏於皓日（十九）返京報告各公使（二十二日上午八鐘） 
　　天津電魯軍今未撤一步巧日（十八）又增兵千五百人篠日（十七）韓莊方面有土匪多人往解豹子谷之圍被官兵擊散（二十二日上午八鐘） 
　　天津電哿（二十）晚十鐘警廳長楊以德偕交吳由臨城抵津馬（二十一）早五鐘魯田抵津十一鐘卽轉車晉京（二十二日上午八鐘） 
　　天津電津浦局自馬日（二十一）將南下快車改點以防不測（二十二日上午八鐘） 
　　北京電張英華電張紹曾言俟籌得軍警餉及兩院經費始能就職 
　　（二十二日上午十一鐘） 
　　北京電張英華上台計劃發鹽餘庫劵一千萬渡午節提前發特種庫劵六十萬用劉恩源名義每張萬元預扣利息四個月交付軍警餉第三批之五十七萬八千元由中行保證稽核出函四個月準兌現現中行與稽核所正會商間如辦妥英華卽就職（二十二日下午二鐘） 
　　北京電黎函兩院兩度辭職未承開議補任期間亦未解釋自慚凉德深盼替人望轉告同人查照總統選舉法注意準備此函用意在減少攻擊目標但某派議員卽依此函催某方速備選舉費（二十二日下午二鐘） 
　　北京電蘇齊電保李根源因之彭允彝電湘趙乞電曹許其留任但輿論對彭益惡（二十二日下午二鐘） 
　　北京電陳炯明電京肅清潮汕再驅廣州謂係粤人公憤興師絶非援助沈鴻英（二十二日下午二鐘） 
　　北京電顧維鈞十九令外部爲備呈文請收回外長成命（二十一日下午一鐘） 
　　北京電黎言卽親往勸顧就職（二十二日下午二鐘） 
　　北京電外部使領费絶自辦借欵六十萬銀行索擔保外部再催財部速指定擔保品（二十二日下午二鐘） 
　　北京電奉天派第四十九團團附田謐來京見黎謂奉修軍備是實無志入關（二十二日下午二鐘） 
　　北京電楊森請發表周駿爲四川鹽運使政府以詢洛吳（二十一日下午一鐘） 
　　北京電部擬沈崇勳就近參預莫斯科農事勸業會（二十二日下午二鐘） 
　　北京電蔡成勳電沈鴻英一部份二千餘人退入贛南已由方使收容並籌墊軍費三萬元（二十二日上午十一鐘） 
　　天津電京津航線工程告竣訂漾日（二十三）開幕津貼站在特别一區維多利亞路美國轉運公司亦售該票票價單程二十元往返三十元飛行規定每星期一至五往返一次上午九時半來津下午三時返京聞已柬請中外官紳届時參觀（二十二日上午八鐘） 
　　天津電日商大澤等因華人抵貨哿（二十）日開會議决請日領交涉制止（二十二日上午八鐘） 
　　天津電定縣九中學生被敎廳强迫解散請願省議會解决善後辦法（二十二日上午八鐘） 
　　吉林電留吉俄難民定本週及下週各遣百名由箇（二十一）赴滬令其自謀生路尙餘千八相機再遣東路規定勞工車費一律減半（二十二日上午八鐘） 
　　吉林電財廳派候補知事及議員各八名分八路清釐各縣財務期限兩月（二十二日上午八鐘） 
　　吉林電蘭花泡有華工會三千餘俄黨數百居間指揮商民多遷避華輪亦急駛離黑河危巴鎭使電張吳告急（二十二日上午八鐘） 
　　吉林電崴領團實行撤銷英美領收束赴日並關照僑民迅離他領亦預備離崴（二十二日上午八鐘） 
　　漢口電武漢商會將開特别會議討論臨城案向政府提出質問何不營求被擄華人不重懲地方長官將來中外人民生命財產何人負責保護（二十二日下午五鐘） 
　　漢口電僑漢美國退伍軍人定養（二十二）午後在花旗銀行開會討論臨城案决與英僑一致行動 
（二十二日下午五鐘） 
　　漢口電屈佩蘭赴京運動蕭兼省長聞已成熟明令日内發表（二十二日下午五鐘） 
　　漢口電鄂政界將大更動政廳長鄧振璣辭職擬張聯棻繼任烟酒局長范之傑撤任擬黃永熙回任或周基傑調任周如調烟酒局長卽以楊惠康調江漢道准楊樹芬到任實廳長（二十二日下午五鐘） 
　　漢口電省議會馬（二十一）會議龍永淮動議日海軍在宜昌槍傷華人請咨省署交涉王邦銓報告此案係日人乘車不給資致起衝突雙方均受傷數人日人現反要求給養傷費結果咨省署轉令宜昌交涉員嚴重交涉（二十二日下午五鐘） 
　　長沙電十二年度軍政費經馬（二十一）日政會决定政費月支八十餘萬軍費分三期减一期月以五十萬二期四十萬三期三十萬另加歲入（二十二日上午十一鐘） 
　　香港電孫擬日内赴肇犒師（二十二日下午七鐘） 
　　香港電當局擬將舊總統府抵借外欵六十萬（二十二日下午七鐘） 
　　香港電省報載練演雄部效（十九）由深鎭進攻平湖劇戰兩日劉震寰部恐受敵包圍退至塘頭厦之下後得滇軍助衝鋒數次奪槍甚多現仍在塘頭厦之下七八里激戰又博羅方面之聯軍俟滇軍開到始進攻（二十二日下午七鐘） 
　　香港電鄧本殷派兵千餘人進占徐聞屬之海安墟進窺雷州吕春榮急派莫雄旅往遂溪防堵闻兩軍删（十五）在海安梅覊等處劇戰 
（二十二日下午七鐘） 
　　香港電人權報因載滇軍佔住昌華街民居事昨被滇軍十餘入内騷擾拘一店伴（二十二日下午七鐘） 
　　香港電廣州烟館統計約百家多設繁盛街道内有女招待招牌書談話處（二十二日下午七鐘） 
　　香港電石龍商民因火綫逼近紛將貨物遷徙劉震寰昨下加緊戒嚴令（二十二日下午七鐘） 
　　香港電魏邦平昨由肇返省謁孫（二十二日下午七鐘） 
 
 

Page 4

 
 
第一萬八千零四十五號;中華民國十二年 西曆一千九百二十三年五月二十三號
星期三 * *　　香港電聞南雄邊界新由贛開到張克瑤部隊及已退却之方本仁餘部約六千餘人雄人多逃韶避兵孫得耗决以滇軍一二兩師防禦專取守勢放棄南雄始興專握韶關俟東江得手始驅逐粤軍計畫由林虎率一軍出連平和平翁源抄擊英德斷省韶交通另訊吳佩孚遣三旅到南雄會合沈軍前鋒已抵距韶百里之風子坳地方連日楊希閔紛調各軍赴韶嚴防（二十二日下午七鐘） 
　　香港電粤軍總指揮號（二十）捷報我軍中路皓（十九）晚反攻劇戰一夜隨佔博羅城敵向蘇村福田潰退我軍奪槍五百餘砲二彈二十餘箱又右翼練演雄等部將樟木頭塘頭厦一帶佔領（二十二日下午七鐘） 
　　香港電許崇智巧（十八）捷報昨克復鯉湖敵據石馬嶺等處頑抗經我軍三面夾擊斃敵營長一俘數十奪獲駁殼數十并聞黃大偉眼部受傷敵退守河婆高地又十三旅參謀長删（十五）電稱我軍寒（十四）進攻棉湖安仁烏石敵軍馬永平由鯉湖來攻被我擊退我已佔社山（二十二日下午七鐘） 
　　香港電孫任古應芬爲政務廳長 
（二十二日下午七鐘） 
　　香港電聞吕春榮部得陳策艦隊相助號（二十）晚克復德慶沈軍向都城潰逃（二十二日下午七鐘） 
　　香港電譚啓秀皓（十九）率部由肇返江門防李耀漢進攻（二十二日下午七鐘） 
　　香港電陳策號（二十）早返省謁孫後卽乘艦赴江門督師（二十二日下午七鐘） 
　　香港電許崇智及海圻肇和海琛三艦長皓（十九）通電謂少數軍閥作武力統一迷夢北欲開釁關外南殘蜀閩近復嗾使沈鴻英陳逆亂粤回顧軍閥根據地刦匪橫行臨城事變擄及外人其實力不啻强努之末我海軍素服從孫大元帥命令謹率將士滅此朝食（二十二日下午八鐘） 
國外專電 
　　大阪電中國選手今日與菲列濱選手角賽足球以三對○勝之又與日本選手角賽籃球以五二對一六勝之（二十二日下午五鐘） 
　　大阪電各種賽跑日得利菲次之我敗又中菲網球賽菲勝（二十二日下午五鐘） 
　　大阪電擲鐵餅杜榮棠得第四（二十二日下午五鐘） 
特約路透電 
[臨城刼案之遷延]  
　　二十二日北京電棗莊官員今晨來電請裴雨培速回因裴乃宣誓釋出也裴將於今日回匪藪 
　　二十二日北京電聞津浦火車之更改時刻表乃因匪徒揚言如不依從要求即將攻擊火車之故按照新章午後四時四十分離京之火車將於次日日間經過臨城匪徒圖毁濟南南面之路軌之說雖經當局否認但已由數方面徵實 
　　二十二日北京電田中玉今日謁見總統總理後午後參與閣議討論臨城匪案田將於明日回魯 
　　二十二日北京電闻外交團昨致外交部之牒文乃質問中國當道屢次宣布撤退圍匪軍隊而兵士復開槍擊匪是何理由 
[英報對於臨城刼案之主張]  
　　二十一日倫敦電泰晤士報載北京訪電主張組織國際委員團籌議保護在津外人利益之最適當方法並謂駐華外兵亟須增多 
[北方近事記]  
　　二十二日北京電聞代理總稅務司昨允將存供上海建造海關新屋之欵貸與政府發國會議員公費因議員揚言如再不發將赴廣州故也此欵僅能支持至下月 
　　二十二日北京電司法人員宣言如至星期三日不發俸均將罷工 
　　二十二日北京電京津航空郵務特於星期三日開辦除星期六日及星期日外每日有飛機來往 
　　二十二日北京電黎總統致文國會兩院及通電各省謂其任期不日將滿望速選舉繼任者以便交卸 
[英首相病狀與辭職]  
　　二十一日倫敦電醫士稱今日晨波勞喉間略施刀圭病勢未有變遷數日來喉間作痛因喉肉彼壓之故稍施手續所以阻止壓力也 
　　二十一日巴黎電普恩賚電致波拉勞謂法國深以波氏辭職惜雖近來數月兩國關於凡爾塞和約之執行方法不能一致然波拉勞出其全力保全世界安寗所必要之盟約此爲法國所不能忘者波拉勞深悉法國關於賠償之志意且承認法國始終和平之旨趣法國殊以爲感並祝波拉勞早日完全復元云 
　　二十一日巴黎電法報對於英相波拉勞之辭職一致惋惜 
[魯爾紛擾未已]  
　　二十一日巴黎電魯爾境内斯狄爾與達爾賀森間之鐵路線德人擬以炸彈轟毁之道特芷共產黨人之鼓噪現尙未息估計是處罷工者逹三萬人有四煤礦已完全停工而屬於史汀萊之愛森煤礦亦停止一半工作罷工者開會時演說者皆謂生活昂而工價低不得不罷工云會畢礦工游行於街警察持警棍隨行 
[美人之德國不窮說]  
　　二十一日巴黎電倫敦每日郵報稱美國譬資堡加尼奇學校校長邱爾季氏已從歐洲游歷回美據謂德人不窮德政府可發五十年或百年償清之國債券流通民間以換取可饜法國要求之巨欵云 
[比國罷工情形]  
　　二十一日巴黎電比國鐵路工人復業之說未經證實但罷工情勢已視前大佳盎凡爾與比京間之客車交通現已如常 
[瑞俄間之行剌案交涉]  
　　二十一日巴黎電瑞士聯邦行政會答俄國齊吉林責問俄便伏羅斯基遇害之牒謂瑞士更有理由要求俄政府解釋瑞士人民在俄備曹狂暴與勒索等事 
[美德賠償委員]  
　　二十一日華盛頓電美德混合賠償委員會之美委員派克爾氏被舉爲委員會之促裁員以代戴氏戴已因事辭職派克爾乃一律師曾襄助戰時實習局之組織此後充美國清理敵產委員 
[英美間債務評]  
　　二十一日華盛頓電據美國財政部今日消息英美償還債欵之合同不日即可簽定償還債欵委員會今日集議認英國最近提議未有可爲美政府反對之處 
　　十九日華盛頓電英國所付依照譬特門法購買現銀之第三期欵實爲美金三千零五十萬元 
[社會黨大會]  
　　二十二日倫敦電代表數千人内有德代表及英國漢特森氏湯姆士氏等現至亨堡參與社會黨大會其目的乃在依戰前基礎恢復萬國勞工大會布爾希維無代表與會維也納萬國勞工大會名二半萬國勞工會以九九票對六票决議與第二萬國勞工會併合英國勞工代表美克杜萊特氏因事不能與會 
[英人新得讓與權]  
　　二十一日巴斯拉電巴格逹時報稱英人賀穆斯氏乃東方銀公司之代表現已從納爾王獲取哈薩省内四萬哩區域之讓與權内有波斯灣海岸三百哩按此土地富有煤油 
[葡屬運銀糾葛]  
　　二十一日葡屬東斐培拉電日者此間以値英金六萬鎊之生銀運往台拉灣市民羣起反對謂此銀志在運往印度殊足損碍本地之利益羣衆斷載銀之小船繩纜致該船擱淺海灘後有軍隊馳至駐守埠頭衆乃安靜此銀卒經運出 
[輪船失事記]  
　　二十二日馬尼剌電怡和公司金生輪船五月十日在距波里諾角二十哩擱淺已於昨夜出險由拖船拖至哇倫加浦修理損傷尙未查明 
　　二十一日紐芬蘭島望約翰電昌興輪船公司之船瑪夫爾號在賴斯角以西二十哩霧中觸礁沉沒船客四百三十六人皆已安抵聖旭特該船所載之貨大都爲麵粉與糧食 
公電 
　　北京公府通電各報館均鑒本日大總統致兩院議長公函文曰元洪復職之初曾宣言法律問題聽候國會解决嗣兩度咨請辭職未承開議補任期間亦未解釋元洪當國家艱大之衝受人民付託之重自慙凉德深望替人使微守法之心早作潔身之計現在尸素已久歲序將周雖議案尙無遵循而法理究有限制博考衆論固非一辭假定長期亦僅數月念來日之大難冀及時之有託深望轉告同人查照總統選舉法注意凖備無任盼禱等因特逹公府秘書廳箇印 
　　安慶來電各報均鑒臨城大刦案皆蘇魯軍閥養匪疏防所致全國痛心迄今旬日匪要條件鄰起責言交涉日益險惡該管巡閱使督軍等難辭咎責應請政府速力救被難旅客一面將曹吳齊田諸人併予罷斥以謝中外安徽省敎育會叩效 
　　蕪湖來電申報轉萬國禁烟會萬國拒土會鑒皖省烟禁廢弛帥渦蒙潁毫肥等縣罌粟遍地軍民兩長近復按畝征稅儼然明令獎勵病國殃民莫此爲甚祈貴會派員調查切行制禁無任盼禱蕪湖中等學校敎職員聯合會學生聯合會同叩養 
　　鄱陽外交後援會電上海申報館轉各國體均鑒本會前致北京電文曰北京大總統國務院外交部參衆兩院鈞鑒旅大租地日人抗約不還謬認私人密訂二十一條爲有效務請據理力爭國民等誓爲後盾翹首東顧目眥俱裂等語同日致南昌蔡督理電文曰南昌蔡督理兼省長鈞鑒旅大租期届滿理應收還二十一條件袁氏被日人脅迫私訂國會旣未通過國民亦未承認公法公理均爲無效詎日人狡焉思逞拒絶通牒佔據我軍港蔑視我主權報紙紛傳凡有血氣莫不痛心比者全國各界同深憤激矢死力爭務望轉電政府嚴重交涉堅持勿懈必廢彼苛約全我領土而後已國民等力雖棉薄一息尙存誓爲後盾等語萬望一致主持務逹目的以伸民氣而保國權無任翹企鄱陽各界對日外交後援會叩 
　　貴陽來電各報館均鑒庚予賠欵創鉅痛深國民脂膏悉輸海外財政屢瀕於破產國勢遂因之陸夷誰實爲之至今爲厲吾國當局應如何激發天良共圖補救乃近日北京閣議對於法國賠欵竟議决改用金佛郎交付較之從前以紙佛郎交付者綜計損失約逹七千餘萬舍輕就重是誠何心吾人具有良知安能承認讀衆議院議員諸君元日通電反覆辯詰詞嚴理正深表同情還望諸公一致力爭取銷原案勿任營私媚外者得逞其志則中國前途實爲幸甚劉顯世叩皓印 
　　安慶來電各報館均鑒敝省不幸宵小輩生投機挑撥奔走鑽營擁護推翻造謠狡計圖謀高位利用奸人揑庇烟之惡名爲奪權之武器不顧外交不惜桑梓蛇蠍成性盜蹠不爲揑電宣傳圖爲奪淆觀聽紳商等爲地方治安計爲國體尊嚴計謹電馳陳俾明眞相乞共垂鑒安我皖　是所共禱皖省紳商何錦儀楊儀楊光輔丁鴻超余善夫陳　白察宜周道龍張祖瑞趙經徐垚等一百七十八人同叩禡 
國外要聞 
[瑞典通信（續）] [  由中]  
　　北海豪情紀 
　　以言學術瑞典人造詣至深各國著名大學嘗見延聘瑞典敎授其由鐵產之富發明品甚多而造成之各種機器大戰以前每恃歐洲各國爲銷塲大戰而後各國無力擴展工業乃改製其小者廉者我華工業正在萌芽於此良機實大有研究之價値也一千九百二十三年（本年）瑞典佑堡舉行三百年慶典博覽會ＥｘｐｏｓｉｔｉｏｎｄｕＪｕｂｉｌｅ定期五月八日開幕九月三十日閉幕一部佑堡Ｇｏｔｅｂｏｒｇ城三百年商業展歷史一幅歐洲工業進化圖一座人造大礦窟一套開掘礦產之活劇平时所不易見者均可於會塲見之此外尙有各種形式之貨幣各法偷運之私貨與海盜部之利器陳列漁業部之水族别館亦足以廣見聞資談助與慶典博覽會同時附設者有歷史展鑒會斯康地島美術展覽會萬國園藝會賽萬國航空業會賽萬國體育會賽等等（如附圖二）明年（一九二四年）萬國海運會議原定計畫擬在英國倫敦舉行今亦將提早會期改在佑堡Ｇｏｇｅ－ｂｏｒｇ博覽會塲聚集此外尙有各國新聞記者亦乘便就此開會議佑堡本爲瑞典一商埠經此一重點染亦幾乎成法國之坎市Ｃａｎｎｅｓ與瑞士國之日來弗矣 
　　佑堡之佑Ｇｏｔ字亦民族之名稱古之佑人蓋斯康地島估人Ｇｏｔｅｒ一族之分支佑堡之地勢在北海之東與西岸英吉利遙遙相對其北緯線度雖與西比利亞相齊因海流之傳熱尙爲不封凍之口岸英國製造品輸向歐洲大陸者每渡北海自佑堡進其地交通之繁尙不足奇而以記者所知在今佑堡與瑞典首都之間尙有一最可歎異之新聞界新事業焉歐洲無線電話向僅渡航與行軍用之報館傳逹消息除有時以專員聽電話外其大多數仍用電報電局派人傳送有時偶誤半小時有時或延誤半日有時因數分鐘遲延不及趕登報端亦與延誤數小時或半日者相等今瑞典最著名之佑堡商報Ｇ·Ｈ·Ｔ·與瑞典旦報首創自設長距離無線電話接電機甚輕便可安置報館主筆之撰席間而發電機尙付缺如如有一訪員在波蘭華賒京城發送無線電話可以兼及數處不必專爲瑞典旦報而旦報記者却能同時聽其消息聽者對收電機止能候信無從發問如爲人名地名必須事前略有研究滞則誠不免茫無頭緖不知着落也瑞典雖偏居北海之北然就無線電話之交通言訪員發送地點無論其在俄京莫斯可或彼得郭在羅美宣首都步佳留Ｂｕｃｕｒｅｓｔｉ或義大利首都羅馬在柏林附近之鬧紅Ｎａｕｅｎ或倫敦附近之離菲Ｌｅａｆｉｅｌｄ在北美洲紐約城外之長島或歐洲南端西班牙海口之卡笛Ｃａｄｉｚ均可達諸瑞典京城旦報主筆之清聽（如附圖三）衆星環拱而向北辰論各大城對瑞典之形勢旦報與商報亦覺大足自豪不徒其篇幅之廣大材料之富厚可與英美大日刋稱三鼎足也 
 
[佑堡博覽會之一部農業航空園藝諸會賽場]  
 
 

Page 5

 
 
第一萬八千零四十五號;中華民國十二年 西曆一千九百二十三年五月二十三號
星期三 * *   
 
 

Page 6

 
 
第一萬八千零四十五號;中華民國十二年 西曆一千九百二十三年五月二十三號
星期三 * *國内要聞 
[津浦路大刼案彙聞]  
　　匪首拒受招撫司令謂不配田中玉委任 
　　魯田交吳先後北上表示不再與匪遷就 
　　外交團反對魯軍圍剿但除抗議外無辦法 
　　二十日臨城特訊 
　　二十日早二點李麟閣丁振之郭安（即郭泰勝）陳孝全等八人下山謂帶去委狀五張㈠孫美瑤總司令㈡郭奇才參謀長㈢周天松副官長㈣劉正廷營務處㈤褚思正稽查長均不受（昨訊言三張有誤因李丁等臨上山時又會議變更）匪云田督大總統均不配下委任非張敬堯或張勳委任不可當局以匪頑强如此萬難再與接洽吳交長棤楊以德丁振之郭安當乘早車返津田督今日下午一時亦由臨城北上據聞政府有電催吳田尅日進京商議對匪方策現第五師十七團昨已由北開來一混成營駐臨城車上候調據軍界消息對匪將改撫爲剿 
　　十九日北京消息 
　　對匪談判仍無進展郭泰勝與魯田交吳接洽後已兩次入山見匪郭携去之條件與交吳報告所許條件無甚出入郭回報告匪所要求則頗覺困難蓋匪對於贖票費殊不成問題惟駐抱犢崮三旅軍隊未能遠撤始終不放心恐票朝釋而剿兵夕至要求何吳兩旅先行退回原防空出附近近數邑防地始可坦然商議條件改編一層不允以槍爲標準仍要求編一師僅此兩項官方已覺不堪故兩日接洽並無發展茲將政府昨今兩日所得文電錄次「吳毓麟田中玉電」大總統鈞鑒·張總理外交部内務部陸軍部交通部鑒昌密篠（十七日）隨楊處長來此之郭前團長泰勝丁局長宏荃及中玉委派陳孝全李麟閣入山接洽今晚回稱爲質換人匪不見允經匪首孫美瑤以建國自治軍名義致函中玉要求撤退軍隊接濟糧米由彼如集各路首領開議方有正式條件並據口稱須委彼以司令名目現復委曲求全再派丁郭陳李等入山與之商洽由中玉派孫爲招撫司令其副郭某爲招撫參謀長以先放回被擄客人三分之一爲第一步如受調停軍隊亦可稍退再放回三分之一爲第二步俟彼軍隊編制妥帖全行放回爲第三步開誠相見期早解决尙不知能聽從否謹先電聞毓麟中玉叩巧夜「熊炳琦電」大總統國務總理鈞鑒内務部鑒昌密銑日各電均敬悉現正約信交質百方營救惟匪情狡譎究無確實把握祇有繼續籌欵派人相機應付期於民命外交早得救濟容得確報即再電聞熊炳琦叩篠 
　　閣議决催交吳回京今日（十九）閣議議及臨時案時張紹曾宣布吳毓麟巧電後默無一語有人謂旣到如此境界自只有再委曲求全然亦有人謂使委曲求全而能做到釋放旅客固不妨再少忍須臾然目下情形則似决非委曲求全所能了事者因土匪之要求自十三日以來已變更數次當局每讓一步土匪即更進數步今者如允其爲招撫司令則匪必更進而要求爲督軍或巡閱使他日即允其爲督軍巡閱使而彼則尙未必能滿足也爲今之計實不如速撤回吳總長而陳兵以圍之圍急或反易就範亦未可知否則日復一日一讓再讓徒令土匪益居被擄旅客爲奇貨耳張紹曾謂此說固有至理然吾意總以再看一兩日再定爲佳如以爲一讓再讓非良策大員駐棗匪方將因而奢求則先撤回數人亦一辦法而首應撤回者則爲吳總長故此際似應請吳總長先回京衆無異議唯對撤回之時期則有提疑義者因此乃决定俟至明日午後六時止如棗莊之交涉情形仍無進步即先召吳毓麟回京 
　　外交團開六次會議葡使署今晨開第六次緊急會議到者有英美法意比五使及日本吉田代使各使對於中國時局及臨城案件皆曾交換意見關於前者其内容完全不明關於後者微聞使團方面對臨城案之遷延殊爲焦慮各公使一致主張向政府嚴重抗議當時即起草抗議書推葡使送逹外交部下午六時葡使至外部以使團抗議會親付沈次長抗議書内容極嚴重一面請政府轉致曹錕請負此次事變之完全責任並請致意曹錕须速即阻止官兵對土匪開槍以免危及外人生命一面對政府不能早日解决此事表深甚之不滿意 
　　附西報消息 
　　字林報字林報二十日濟南電云田督今晨進京謂土匪要求重大須得特權方能處理現信土匪之要求官軍退出魯南爲欲與蘇皖豫直四省之匪相聯絡第二步將向政府直接交涉要求任張敬堯爲督軍其背後有奉天及安福軍閥暗中指使外交團應考慮此案之政治關係因外人生命已被牽入於内政漩渦今其生命僅若督軍或土匪賭博中之下注物倘政府下令退兵則匪燄益將猖獗不啻鼓勵土匪及政爭者犧牲外人生命財產以逹其目的倘官軍繼續進剿則結果將使十六名西俘全體或一部份遇害也看護穆安素之梅丹醫生已於星期六日回滬據稱被擄諸人現降穆安素氏外身體均康健惟抱犢崮完全一地獄山巔荒蕪如不毛之地交通非常困難供給食物一層幾於無從辦理飲水即儲於數罎内一旦用罄後能否再得充分之供給尙未可定但匪衆待遇甚善送往西人之食物並不竊取至於釋放一層匪首嘗稱不復接受中政府及地方官之條件因若輩旣一次爽約安保其第二次之不爽故必須得有外人之保證始能釋放諸人匪中對於此點頗爲堅定以此華人非有西人助力不能解决此事渠信苟無中國統兵官之嫉忌兩天主敎士必能商定滿意之辦法何鋒鈺因財政上理由不肯退兵田督亦慮軍隊欠餉十八個月一旦調回濟南後恐將危及其督軍位置此外復有數武人干涉其間以致辦事益形糾纷梅醫生又曰余今欲表明二事倘諸人暴露於抱犢崮巔上將受天然之結果今土匪堅索外人保證故外人必須有所動作用外人壓力以救出諸人即被擄諸人亦復贊成用兵且非俟有此種行動後華官將繼續談判永無止境而此時諸人則暴露於一慘酷之地方是以必須乘今猶未至過晚之時有所舉動而余之所謂過晚者非如彼小說家之泛泛而言乃若余輩醫生講求實際者所稱之過晚也亞洲建築公司之美康氏日前由臨城護送維里亞夫人至滬今晨乘火車返魯據稱吳毓麟楊以德决計回任實屬佳事衆意吳楊之抵棗莊因聞安迪生温世珍與匪首之談判行將告成故急南下以便得功不意二人到後從中干涉反足爲談判之障礙而增被擄諸人之危險美康氏又稱被擄諸人前分居三等地居半山山坡斜上尙易逹之居處雖屬惡劣然未臻極點自寺中仰望巉巖壁立聞匪在寺之附近鑿有隧道可逹山巔云十九日營救團以紙烟十萬零五千枝送交匪首分給諸匪次日有米千磅運往抱犢崮亦供匪用紙烟與米均安迪生送去希望談判進行可稍順利且免諸匪因乏食而占用供濟外人之食品目下有苦力十七人常川來往山中遞送食用各品且每日有專差送信兩次　　大陸報大陸報二十一日北京電云外交團昨得裴雨培氏報告後今日又照會外部以政府旣允退兵何以仍在抱犢崮開戰增加外俘危險並稱政府之所允許與實際情形不符但此間西人以外部行政旣在停頓中而軍隊又不奉中央命令故多謂外團此種舉動未必能生效力現信外團暗中尙有舉動但該團否認是說裴語領袖符使渠知匪衆未必虚聲恫嚇若非於星期二夜間得覆恐將殺害外俘數人今日外團之舉動足徵其不願干涉行政如直接與匪談判或爲匪保證事後不加懲罰等是以此間深覺外團爲數國政府不願抛棄華會中之保證所束縛今日棗莊消息未提戰事但稱外俘均已徙至山巔 
　　大晚報大晚報云美國聯合報社倫敦訪員五月十二日自倫敦發出一電文曰每日郵報訪員稱北京現有運動擬向印度政府借印兵五萬名掃除中國各省之匪徒現信村民對印兵之恐懼尙不若對白兵之甚 
[各政團倒閣運動之内幕] [  隨波]  
　　擁閣派固受收買嫌疑倒閣派亦多有作用 
　　國會中之倒閣擁閣兩派初本具旗鼓相當之勢孰勝孰敗惟在中立派之加入何方耳張閣控馭失策卒遭中立派之忌於是羣治社加入倒閣不信任案乃通過參院民憲同志會再加入倒閣不信任案又通過於衆院審查會張閣之失歡於兩系張閣之大失敗也上述之兩系不若他系之勢力薄弱羣治社乃參院改選議員所組織在院中佔有五十餘席石駙馬大街三號以大俱樂部稱在參院中猶遜該系一籌他無論矣故參院以多數通過不信任案實羣治社有以成之至民憲同志會之在衆院其實力亦與羣治社在參院等該系首領爲吴景濓馬驤一則爲議長一則爲全院委員長其能操縱不信任案自不待言然其挺槍出馬者又不需吳馬有二路角色羅家衡任建剛等爲之奔走呼喊也上二系旣爲中立派何以突然加入倒閣此中自不無可研究之點以愚所聞則皆張敬輿輕諾過信所致羣治社組織之始曾託人商之於張請月補助俱樂部會費若干張初允之擬月給千元繼恐他俱樂援以爲例乃自食其言羣治社往索張百端推諉羣治社大怒一致加入倒閣奔走最力者則爲潘大道黃金聲等張事後疏通之已無及矣民憲同志會之倒閣原因甚微初吳景濓向張索一關監督一印刷局長張口允之而故意延宕不與其時劉恩源已與吳有隙亦不願發表吳忿然曰此戔戔者尙吝之是直不給我面子也遂宣言倒閣及張表示讓步囑劉以印刷局長與孫鍾（民憲同志會議員）吳以爲張無誠意终不滿意且要求其他條件張不能堪事遂决裂適津保以倒閣託吳吳至此倒閣之表示已甚顯著遂成箭在弦上之勢矣 
　　至其他團體雖大半含有政治作用而亦有事實問題爲導火線若全民社之倒閣則爲温世霖個人之總長熱新民社之倒閣則張伯烈駱繼漢謀地位之活動駱因實力與張衝突竟爲此另組一誠社以作攻擊之資此皆個中人之鑿鑿此外若匡廬·翠花街十七號·順城街三十三號均爲黨中經費問題而與張閣失歡石駙馬大街三號一半由於拆台閣員之通知一半亦爲吳蓮炬入閣之活動吳深得保洛信任有兩條出路一爲謀攫四川省長一爲入閣川長以軍人爭者太多吳覺無望乃竭力謀下届新閣之地位雖不必一定得閣員届時論功行賞一督辦或總裁之缺不難謀得也 
　　尚有一事足爲讀者一粲者前日張敬輿忽寄一詩於吳景濂哀怨之中雜以譏諷頗有些政治意味其詩云「最難舊雨滴新愁四百餘州淚眼收旣許乘風齊破浪那堪分袂賦沉舟昂頭每羨閑雲樂促膝曾邀野鶴遊但得卸肩還故我勿虞片刻作勾留」詩腐且陋不失爲武人總理之作品然所謂「旣許」「那堪」所謂勿虞片刻作勾留對吳之表示至此已極惟吳爲何如人張欲以詩動之亦誦易退敵徒覺笑話而已 
[張内閣之凋零氣象]  
　　閣議只到總長兩人 
　　張内閣在今日殆已如久罹癆瘵之人雖日進補齊劑亦僅能暫予維持而其根本上實絶無向好之望故如所謂收買議員也乞憐保定也固皆不失爲一時救急之方奈效力甚微轉眼之間而險象又復相迫而至昨日（十九）爲國務會議之期以不便再在私邸舉行故仍移歸集靈囿閣員除海李敎彭外竟無一人列席内高法程均托故不到聞其原因則以張日前對於拆台閣員曾計議一密約謂當由政府咨逹國會請其將總統任期從速解釋此即不啻張帮忙最高問題之一種表示吳高程態度之變更實以是故乃事後有人告張謂此事係屬議會權限何能由政府發動益以黃陂見張背已大滋不悅曾遣人示意大有將取相當對待之意張因是愈形不安雖經高程極力催促履行前約終再四延宕高等怒其無信故又以不合作相要脅至顧維鈞張英華兩人於星期四閣議時曾由張紹曾報告謂星期六日必可出席乃昨日仍復渺如聞保曹於篠（十七）日曾有一電致顧勸其就職文曰時局糾紛外交綦要主持部務仰藉槃才現在外交緊迫倘負責無人國際前途益瀕危險我兄敦槃望重中外同欽務請勉任艱鉅尅日履新用孚衆望是爲至禱云云因是爲張捧塲者頗以是爲保方維持内閣之證且以爲顧得此必可欣然就職豈知保曹此電不過爲臨城事件感覺負任之不可無人安得便視爲對張之一種好意表示至顧之遲遲不出其最大原因當然在於外交之無辦法亦斷不能以一電之來遽變更其態度以昨日所聞則顧不特不肯即行就職且已毅然提出辭呈此亦倒閣聲中之一極不祥也此外財政一席尤與内閣生死攸關張英華竭力運動已非一日其本心自無不願早日登台無如目前種種難關斷非亦手空拳所能渡過其始以爲銀行界熟人尙多或肯對之援助即外國方面亦可進行借欵豈知多方接洽均難成功益以臨城事件發生中國對外信用愈形薄弱借欵一節更無可言故祗有逗留天津不言辭亦不言就不特張紹曾莫測高深即一般索債者對之亦且有雲霓之望惟據某財政家言現距端節祇有三十日此三十日中無論如何必不能籌得數百萬元之巨欵張縱極狡獪其結果終不能不有所表示或者張英華態度决定之日即張閣運命最終之日蓋財政倒閣其力之大較之不信任案不啻百倍也 
[黎曹競爭中之總統問題]  
　　總統問題日來愈迫愈緊議員中所提出之任期解釋案已有二三十件之多至現時以候補總统自命者祇有黎曹二人黎之希望連任其情甚切曹之運動當選亦非一日黎曹相比遭勢較優黎倚政學會爲長城但政學會在國會勢力異常薄弱若時勢無重大變動則黎之連任可謂已成絶望曹派議員以全民社爲中堅而此外高王等所經手聯絡之議員亦頗不少當初曹命津派主其事迨劉夢庚失敗後乃令保派之高凌霨王毓芝繼其任張紹曾因内閣中生變故乞救於保派以促進選舉總統爲條件而所舉之促進方法即係由全體閣員署名移咨國會請其從速解釋任期事爲黎聞乃間接使人諷張紹曾曰如果如此做法則國會不信任决議案一到我非免其職不可且日前接見某派議員時露不滿之口調謂我非隨便由你們可以調動要我來便來要我去便去言下辭色極爲憤慨張得訊又急變態度密告高程（程克已加入保派）謂閣員催促國會解釋總統任期於法未合我意暫緩仍由議員自身提出爲是因此大觸高程之怒此昨日（十九）所以不肯列席閣議也至邊守靖潛行來京自亦與總統問題有關但邊爲津派曹旣屏津派而用保派則邊之活動自與高王無干兩派皆以事機甚迫各自作戰將來何派收效最大即何派最占勢力欲謀將來之地盤此時自不能不有積極的之活動也 
[憲法會議討論地方制度]  
　　僅由提案人說明修正理由而散 
　　十九日下午二時憲法會議開會副議長吳景濓主席兩次長延時間至三時十分主席報告參衆兩院出席議員五百二十六人已足五分三法定人數宣告并開會牟琳褚輔成王敬芳潘大道王澤攽等相繼發言後主席宣告就提出各修下案人先行說明修下理由後再開始討論湯漪說明「省依本憲法第五章第○條之規定得自制定省憲法但不得與本憲法及國家法律相抵觸」鍾才宏修正第二條爲「省依本憲法第五章第○條之規定得自制定憲法但不得與本憲法相抵觸」影耀月修正第二條爲「省得自制定省自治法但不得與憲法及國家法律相抵觸」江浩修正第二條爲「省依本憲法第五章第○條之規定得自制定省制但不得與本憲法及國家法律相抵觸」奉楷修正第二條爲「省依本憲法賦予得自制省法」增加一項爲「省法有抵觸國家法律或妨害人民３ 
及他省權利時國會得於審查期間發還修正」彭漢遺修正第二條爲「省於自治行政得自制省憲與本憲法及國家法律衝突者無效」增加一項爲「不得與他省有攻守同盟及妨害他省之規定」潘大道修正第二條爲「省依本憲法第五章第○條之規定得自制定省制但不得與本憲法及國家法律相抵觸」丁鶱修正第二條爲「省縣於不抵觸國家法律各得自制定自治法但省之組織及其事權須依本章第○條至第○條之規定」宋汝梅修正第二條爲「省依據憲法及法律得自制定單行法」王源瀚修正第二條爲「省依本憲法第五章第○條之規定得自制定省組織法但不得與憲法抵觸」張善與修正第二條爲「省縣依本憲法第五章第○條之規定均得自制定憲法但不得與本憲法及國家法律相抵觸」張魯泉提出修正案主張將地方制度原案第二條删除吕志伊修正第二條爲省縣之設置或區劃以法律定之各提案之修正人相繼說明修正理由後主席報告現在 
 
 

Page 7

 
 
第一萬八千零四十五號;中華民國十二年 西曆一千九百二十三年五月二十三號
星期三 * *已無修正是否即照各修正開始討論衆請宣告延會俟下次大會再行討論主席宣告延會遂散會時五點三十五分 
[省憲同志會發表制憲主張]  
　　與選舉總統兼籌並顧 
　　制憲事業近因省憲問題雙方爭執甚烈若照民六原案逐條討論則去年憲法起草委員會所提出之修正案及因此而生之各種修正案勢將無從討論蓋民六原案與此次修正案（憲法起草委員會）根本上係兩不相侔之案按現時議事程序而言則唯有將原案逐條否决之後再議修正案所費時日太長殊爲可惜近來外間多謂贊成省憲者即係反對選舉總統反對省憲者即係贊成選舉總統混省憲與總統兩事並爲一談省憲同志會爲解除誤會起見特於日前發表三項决議聲明限期制成憲法憲法公布之日即組織總統選舉會兼籌並顧使憲法可以如期告成總統亦得依法選出茲將該會意見書全文錄下衆議院議員任期行將届滿尅期制憲爲吾兩院同人最大最急之任務大總統任期亦行將届滿選舉次任總統亦爲吾兩院同人極大之任務民國十二年八月三十一日以前應將六年已經通過二讀及付審議諸條並十一年修訂各章憲法案通過三讀會省憲法案通過三讀會之日起應即籌備大總統選舉事務於九月三十日以前舉行選舉一面凖備憲法施行附則及憲法公布程序公布憲法選舉總統同日行之自今日起至八月三十一日止爲期尙百日有奇迅速制憲萬無不及之理九月一個月辦理選舉亦萬無不及之理依大總統選舉法第三條第二項『大總統任滿前三個月國會議員須自行集會組織總統選舉會行次任大總統之選舉』『任滿前三個月』云者在任滿前三個月内也故該項條文不規定爲三個月以前若云以前則三個月以前迄於何日更須有明確之制限今但云『前三個月』者則在此三個月内舉行選舉皆屬依法憲法施行附則及公布程序事頗簡單不至妨碍選舉之進行且於九月以前議憲如有餘睱尙可早定施行附則憲法通過三讀所有關係國家組織及國權分畫諸問題皆已解决則人心大定選舉意見自易融洽憲法會議本在進行之中兩院議員本已集會自行集會云云不必另費時日現任總統任滿之前制憲告成可予全國以嚮治之望次任總統選舉之日同時公布憲法國家氣象一切更新從此興革可成無疆之休以上所擬按之法律事實均無窒碍而吾兩院同人在此時期内應盡之職責不至兩廢亦不至偏廢且爲國家立永久不敝之基我兩院同人當同此心理倘賜明示贊成即聯名宣告中外以安衆心在局幸甚否則謠言四起各方惶惑以爲國會兩大任務將致相妨各自求速終於兩不能逹深恐釀成政變國家從此瓦解吾同人更永負重戾矣 
[敎部擬擴充省視學員額] [  勗公]  
　　注重指導方面 
　　去歲舉行學制會議時曾有人提議以視學一職關係極爲重要而依現行規程所定各省視學員額人數過少殊屬不敷分配視察時每不免有顧此失彼之虞擬統計各省敎育情形加以擴充規定適當之員額并留各省伸縮餘地當時在塲各員均贊成其說後經幾度協議卒以敎育經費竭蹶遂爾擱置現敎育當局因各省敎育行政機關對於學務之視察僅偏重於敎授管理形式方面而於學科之指導均不甚注意其與視學之本旨顯有未盡欲籌補救之方擬仍照去歲某君提議將各省視學員額實行擴充俾視察與指導得以分任其責關於擴充問題有主張由各省自行擬定員額呈部核議者有主張審查各省設立學校種類敎育情形酌定擴充員額者嗣以其辦法均不能統一易起紛歧乃由部規定擴充員額增爲八人至十人以爲各省適用之標準并擬具辦法數條㈠學務發逹省分視學員額應擴充至十人即偏僻省分至少須設八人㈡員額爲十人者應以六人任視察中學及師範之職務四人任視察各種實業學校專科之職務㈢員額爲八人者應以五人任視察中學及師範之職務三人任視察各種實業學校專科之職務㈣視察各種實業學校專科人員應選擇有專門學識者派充㈤因擴充員額所增之經費准其追加預算以示確定㈥各省視學員額擬定後應隨時報部備案上列各條已經敎育部議定現擬將視學規程加以修改提出閣義通過以便通令各省實行茲將該部所具意見書照錄於下查敎育行政視學職務最爲得要誠以各屬學校之設備組織管敎情狀非由視學實地觀察敎育行政官廳無以眞知灼見非眞知灼見亦無以革新改進且視學職務猶不止於消極方面之視察報告已也更有其積極方面在敎學方法日新月異各校中各科敎學能否運用新法增進效果端賴視學有以指導而誘發之西洋視學職務本月分爲二者一種專司視察一種專司指導今雖不能驟然採用此制然必力矯向來偏重視察之失應於指導方面特加注重各視學應於學校之一般設施負視察之責任外更於特種科目之敎學負指導之責任惟依此辦法一人祇能視察一科多亦不過二三科决不能以一人徧視各科亦不能以一人徧察各校且如農工商醫森林水產等科苟非專門研究者直無從視察更何論指導故欲使分科視學制之成效昭著非增加視學員額不可現制·省視學設四人至六人實際因困於經費往往祗設四五人即設六人亦不足以盡各種學校之科目大抵中學師範之學科約之至簡亦須五六人益以甲種實業學校之專科至少須有八人方能勉强分配茲擬定省視學員額爲八人至十人至員額擴充之後經費自當量爲增加蓋設官所以理務不能純從範省經費着想增加省視學員額俾克盡視察拽導之職斯誠事有實效欵不虚糜者也 
[長沙通信]  
　　日輪毆傷學生華警之交涉 
　　湘人自五七以後對外熱度迄未稍减先有一羣學生在街游行見日貨輙毁裂之且於其人背部蓋一亡國奴戳記因之一般人不敢着羽紗長褂蓋羽紗亦學生認爲日貨者也綢緞業聞之大趣恐慌一面證明羽紗確非日貨函請外交後援會取締此項行動一面自行成立國貨維持分部以示愛國决心外交會已轉函各校請勿再有此項行動然學生非故意擾亂秩序實亦一片熱誠也外交會對於一切進行抵貨事件籌畫甚力商界一致行動頗著成效日商營業銳減大小西門外之日本商店門可羅雀日輪亦無搭客幾至停班各商紛紛報告日領事日領事即向當局提出交涉並稱據戴生昌汽船局報告謂湘潭警察近對於本國輪船意存排斥常有一二人站立碼頭陽作照料保護之狀實則阻止旅客乘坐日輪如有乘坐日輪者輙帶局拘留請飭各地警察毌得再有上項行動云實則警察確因民情忿毆恐有異動特派人赴江岸保護此所謂做好不討好也惟日前湘潭忽然發生日輪賬房兇毆學生警察一案愈足促起民忿茲將此案始末詳誌於下 
　　先是戴生昌局之金陵丸由湘潭開至長涉開輪之前有小學生警告乘客勿坐日輪賬房大怒率水手痛歡學生事爲警察所聞馳往排解水手遷怒警察扯破制服毆警重傷敼輪而去日領闻之反先提出交涉謂有類似乞丐之小孩擾亂秩序警察助惡行兇云云並稱警察已將該輪事務長捕去交涉司確實調查並無捕人之事乃根據湘潭報告請將行兇水手查明交出以便究辦此皆前數日事也昨日内務司咨交涉司云爲咨請事案據水警第二區區長李文實呈爲不服理阻毆傷警士迅懇從嚴澈究事本年五月九日案據職屬駐潭河日清碼頭第三隊七分隊長婁志安呈稱本日午前十時有戴生昌金陵輪船開駛長沙時有小學生數人正在該輪碼頭遊行偶與該輪不知姓名之茶房口角發生衝突該輪賬房不分皂白嗾使茶房幾次追毆小學生該小學生勢莫能支正危困間適職瞥見即派警士郭明盛前去理阻該茶房不惟不服尤膽敢糾合該輪伙伴十餘名反將警士圍住拳足交加登時仆地並將該警制服扯破掣去潭字第五三號符號一枚該警大呼求救衆莫敢攖職聞耗帶警前往該茶房等竟將警士郭明盛帶往伊輪詈駡不止職以該警士負傷過重當未與較理合據情呈報鈞區察核等情據此查此案關刑事又屬外國商輪職區未便處理當即飭該分隊長將受傷警士喚回函逹湘潭縣署當經劉知事騐明該警頸接連胸膛有指甲抓痕數點右旁亦有抓痕四條左後肋受傷紅腫圍圓係拳傷據稱於本月九日被戴生昌輪船多數人打傷並據稱右後肋受傷甚重尙未發現塡明在卷竊維職司警政凡遇人民爭鬭事件當以和平勸解或理阻爲宗旨矧該小學生年尙幼穉遭人毆辱尤宜保護殊該輪賬房膽敢嗾使茶房多人毆傷警士扯毁制服撕去符號種種兇狂目無法紀非惟警政前途大有妨碍且對於國體凌辱不堪除已呈明長沙關監督署外理合縷情懇請鈞司察核咨請長沙關監督迅將該輪扣押勒令賠償制服並懇將該輪嗾使犯之賬房及行兇之茶房等一併從嚴懲辦以儆刁頑而肅法紀深爲公便等情到司除指令呈悉准予據情咨請交涉司轉向日領事嚴重交涉依約辦理可也此令印發外相應咨請貴司查核辦理仍希見覆爲荷 
　　另一通訊云行駛長沙湘潭間之日輪金陵丸在湘潭毆擊學生警察一案日領田中莊太郎反先行提出抗議並稱湘潭水警有拘押其副事務長張某勒令罰洋二百元之事請轉飭取消此項非法處分云云交涉司核閱後以迭據水警第二區及湘潭縣知事劉其逹呈報並無拘罰船員之事日領來函云云顯係該日輪報告失實查該水手追毆學生之際水警郭明盛自當出而排解乃該水手等不服理喻竟將郭明盛制服扯碎加以叢毆實屬不合昨特據以函覆日領並將湘潭知事原呈抄送日領查閱請即轉飭該日輪公司將該行兇水手查明交出迅速送司以便發縣究辦 
　　此案發生之後湘潭各界以該日輪水手行兇大爲憤激日必有多數人在河畔勸告旅客毌乘日輪該縣警察局長陳克剛深恐因此再生交涉乃日派巡警在各日輪碼頭照料勸解不意日商戴生昌汽船局以未能指出勸告乘客毌坐日輪者之姓名乃轉遷怒於巡警謂係巡警阻止旅客不准其乘坐日輪已以此呈報日領並稱該巡警等之於旅客如有乘坐日輪者即拘去收押云云日領業於日昨函致交涉司提起交涉請轉飭將該巡警等加以戒飭該司接文後已令行湘潭知事飭即將此案查明呈覆以憑核辦矣 
　　阻止旅客乘坐日輪之事不惟湘潭有之聞沅江各校學生近亦有阻止旅客乘坐日輪之事日前該處學生因此與某日輪水手發生口角該日輪水手亦遽毆打學生彼此相持致將船上玻璃損壞數片日領據報亦即致函交涉司提出要求兩項一請照價賠償損失二請通飭各屬以後不得再有此項妨害日本商業之事發生 
[江西增收食物捐之經過]  
　　鹽斤加價早即實行茶糖各稅定期附收 
　　江西業將實行增收食物捐矣吾人欲知此中情形不得不追溯旣往當陳楊出走時贛省軍事正在喫緊而軍隊繁多餉糈浩大管財政者無法應付乃將十年公債基金挪用殆盡迨至今春十年公債第一期償還本息期届一時無欵兌付市面頓呈恐慌而商家舊曆年假時際遂亦延不開盤以爲抵制卒以官商兩方面接洽磋商結果乃有增加食物捐之擬藉以備作償還十年公債之用交由善後討論會議决辦法以備實行業經該會通過曾通電旅外贛同鄉及贛籍國會議員報告增收食物捐案情形旅京同鄉及國會議員曾復電該會謂贛省民窮財盡萬難再增負擔且十年公債基金原有的欵自不能再加此捐雖言之諄諄亦無效果而此時鹽斤加價則早經實行其餘各行銷内地茶葉及本產糖斤及洋糖落地亦正在籌備實行之中昨財政廳已訓令各統稅局云本年四月二十三日奉督理省長蔡指令本廳呈復加收食物捐一案擬請將行銷内地茶葉及本產糖斤及洋糖落地稅各照正稅酌加一成交行存儲備作償還十年公債之用請核示由奉令開呈悉准如所擬辦理仰即擬具章程並將實行加收日期呈候核奪此令等因奉此茲經本廳擬具茶糖加稅辦法章程八條除呈督理省長察核立案並通行外合就刷印原呈辦法章程並佈告令發該局長即便遵照將發出佈告實貼局門俾衆週知自本年六月一日起如遇商運行銷内地茶葉及本產糖斤曁洋糖落地稅各照原定正稅加收一成按月專欵報解一切辦法按照另訂章程分别辦理毌稍疏漏云云觀此則加收食物捐已勢在必行矣 
[南京快信]  
　　齊督現與皖馬豫張魯田電商四省組織聯軍厲行勦匪務於青紗帳前肅清匪孽並設立四省清鄉總局辦理清鄉各匪有改悔誠意仍予以自新之路 
　　省議會昨（二十一）日開大大延至四時不足法定人數未能開議今日仍繼續開大會 
　　海屬旅寗學友會對於隴海鐵路改用南線主張力持反對昨議决除推代表晋謁兩長外並電北京府院及參衆兩院海屬同鄉曁海屬四縣公團一致力爭 
　　齊督特調四旅二團開往上新河駐防團長淳于騰雲昨已拔隊前往 
　　東南大學農科及中國合衆蠶桑改良會昨（二十一）下午二時在太平門外蠶桑試騐塲舉行本年席育蠶成績展覽會兩長以下各官紳前往參觀者甚衆 
　　東大學生自治會行政委員會昨發通啓否認英文函授部免考辦法 
　　鹽務署電告繠扔洋員露斯敦（譯音）檢閱兩淮長蘆山東等處緝私隊不日來寗祈查照 
　　東南大學校董會函復省署已議决凡省立一四七中學畢業生試騐及格均可選入本科不限定額又因蘇省歷年獨任籌欵爲便於境内學生升學起見擬先行招考　　 
　　財部通知特派陳全壽程尙德爲江蘇各銀行稽查員不日抵寗 
　　寗垣勞動界爲皖米在寗打包事將組織貧民請願團赴軍民兩署及省議會請維持米禁原案以重民食 
　　張紹曾派錢選青調查江浙營產昨由京抵寗齊督令軍務課長李梅與之接洽 
　　湘趙昨派許彥飛來寗謁齊有所接洽 
 
 

Page 8

 
 
第一萬八千零四十五號;中華民國十二年 西曆一千九百二十三年五月二十三號
星期三 * *自由談 
[一知半解] [  哲民]  
　　人身皮膚一英寸之間·有一千氣孔·使人體表面有十六平方英尺·則有氣孔二百三十餘萬·此氣孔所以維持生命及康健·故身體不潔之有害·即此可見 
[佛誕拉雜談] [  楓隠]  
　　今天爲佛誕日我對於佛學素無研究茲姑就平日感想所及有關係於佛者拉雜書之聊作應時點綴學拂諸君愼勿呵之爲野狐禪也 
　　余嘗謂昔人取仙佛二字稱二敎偉人實具有深意蓋佛者弗人也此人字當作書經人心惟危道心惟微之人字解謂必人欲凈盡然後可以成佛也仙者山人也謂仙特山深林密中巖棲谷飲之人耳乃今之人方日逐逐於紅塵十丈中以求其所謂聲色貨利金玉錦繡如是而欲求仙學佛不亦遠乎 
　　經典中佛字之最古者莫如詩經佛時仔肩之佛其次則爲論語佛肸召之佛惟其字皆讀作弼音而不作本音讀耳曾記前清某學政閱卷有一卷用易經中貞觀二字即大批其上云貞觀是漢代年號不可用又有一卷用詩經中佛時二字復比其上云佛字是釋典中字不可用事後有滑稽子作一聯嘲之云佛時是西域經文宣聖悲啼彌勒笑貞觀爲東京年號唐宗錯愕漢皇驚是亦科塲中之一笑話也 
　　佛號牟尼僧名比邱此蓋佛敎東渡後我國士人所造謂其上牟仲尼竊比孔邱耳非眞釋迦果字牟尼和尙當名比邱也 
[笑] [  李滌塵]  
　　某君好新文學一日書條命僕赴鄉取新舊木桶兩個迨返則僅携桶底兩塊怒而責之僕曰『條中明書木桶新底舊底兩個也』 
　　新郎新婦婚禮旣畢携手入洞房新郎謂新婦曰『適纔牧師問汝汝何以兩頰通紅』新婦曰此因第一次之故下次可不再如此 
　　某甲好謙抑一日患病臥床其友來訪曰『生平知己只我與爾不知此煩惱世界誰先脫離』某甲亟拱乎曰『定讓老兄定讓老兄』 
　　一頑童屢受師責不稍悛改師無策駕馭乃謂之曰『再如是』必請汝父來』頑童曰『我父出診例金六元』 
[滬諺評註] [  茸餘]  
　　滬地地流行俗語有不合時宜者有名實相反者有令人難解者略舉數例於後 
　　拉圾馬車各衖堂及馬路上之垃圾以前多用馬車裝運名之曰拉圾馬車凡人之不問好歹兼收並蓄者亦曰垃圾馬車取其類似也惟現在裝載垃圾英法兩界已改用汽車是垃圾馬車四字已成過去名詞宜改稱爲垃圾汽車 
　　駡山門詈人謂之駡山門然人非寺院何來山門或曰此語有典故蓋即魯智深醉打五台山故事我以爲魯知深大閙五台山打得利害駡則未見高明故此典不切 
　　屈死　人枉生世間謂之屈死然細辨屈死二字乃寃屈而死之義是則凡投檈服毒之輩方可稱此若普通所指之屈死實乃屈生也 
　　一交跌在青雲裡諺謂暴富暴貴者曰一交跌在青雲裡然按普通語言凡由上墜下謂之跌由下爬上謂之升今乃一跌而上至青雲於事實上說不過去 
[我以爲可以···] [  曹文海]  
　　昨見費天石君四條的我以爲可以···但我亦有幾條寫出來凑凑熱閙 
　　哪去年不是各地閙風災嗎汕頭地方坍了許多房屋壓死了許多人倘今年再閙風災可預先拿房屋折毁了我以爲可以免再壓死人了 
　　近日各地的土匪猖獗非常擄刦外國人民引起國際交涉若中國的官長拿印信交與土匪執管我以爲可以免去國際交涉事情也容易解决了 
　　近來有許多的抄襲投稿家抄了稿子投到報館裏刋了出來被人告發若在稿後寫明了抄襲某種書籍某種雜誌刋了出來我以爲可以免被人家告發了 
[三個四月八日] [  繡君]  
　　每年祇有一四月即每年祇有一四月八日而吾必謂有三個四月八日者獨何歟 
　　曰呱聲未絶已稱尊攬得三千海嶽昏惡水一年澆一度知他雪屈是酬恩此高峯和尙偈也蓋謂四月八日夜釋迦從母右脇而生僧尼須各建龍華會以盆坐銅佛濅以糖水以 
[威風安在] [  易銓]  
小杓澆佛提唱傳誦耳此即今世所謂浴佛節也顧今人祇知四月八日爲浴佛節而不知成佛之日亦四月八日也即未成佛之前於十九歲夜半踰城往雪山入道亦四月八日也此二事歲華紀麗載之綦詳非明明三個四月八日乎抑又聞之佛之降生爲周昭王二十四年四月八日姬周之曆以十一月爲正言四月八日者即今之二月八日也荆楚歲時記云二月八日釋氏下生之日迦文成道之時非無所見而云然也今人以四月八日爲佛之生日者非徇俗即盲從耳吾故表而出之 
[絮語] [  李滌塵]  
　　不得大笑亦當大哭大笑大哭一樣爽快英雄之血美人之淚同屬可珍可貴美人以裸體爲眞文章惟白描始貴貧得佳趣閒得佳思以歌當哭以哭當歌是曠逹人有書讀便非貧聽歌消愁飲酒消恨 
社會小說 
[人間地獄（七三）] [  娑婆生]  
　　第四十八回殘月曉風催歸嗔阿母　心繡口膩語慰檀奴 
　　單夷英道閒話少說喒們往洪彩雲那裏去吧姚嘯秋的包車拉過來嘯秋正要坐上去單夷英一把拉住道我有電車喒們一塊兒坐罷嘯秋心中好生奇怪電車怎樣會是他的呢况且一蘋香門前到洪彩雲那裏上海電車公司也並沒築有支路心中奇怪非常這一定是單夷英初到上海說出阿木林話來然而被夷英拉住只得站住夷英却引衆人走到一輛黑色玻璃轎式汽車門前用手杖敲敲車門那打肫的汽車夫忙下車來開了車門讓大家進去褚馥齋道人太多了我還是坐着自己包車去省得大家擠得不舒服單夷英道六個人可以坐得下馥齋道不必了於是他一人自去姚程孫黎各夷英五人便坐入車内單夷英對孫桐耘道還是你對車夫說叫他開到洪彩雲那裏去我的話他們不懂各桐耘答應便與汽車夫說了一直開往洪彩雲家弄口黎宛亭在車中問單夷英道近來北京汽車也狠多了到不聽見闖禍不像上海天天出亂子單夷英道儜是說的是電車嗎南方人叫汽車北方人叫電車儜說汽車我到茫然了宛亭道上海因爲另外有了電車所以叫摩特卡叫汽車了單夷英道什麽事俱是一個習慣在北方要說電車是汽車許多人還不甚明白呢姚嘯秋聽了心中方始明白剛纔他說大夥兒坐電車原是就是汽車單夷英接着對宛亭道北方電車也常常惹事不過官廳辦得狠嚴車夫留心些鬧出人命的案子却不多見可是北方的道路不好七高八低坐車子的人到常常吃苦啊有趣的是稅務處督辦韓慕老不見他有一天進府來車過新華門不知怎樣道上的一塊石頭一墊車身一顚將慕老往上一捧剛剛慕老的腦袋向車子上面的電燈一碰慕老的腦袋也太硬崩了竟將那一盞小電燈碰碎碎玻璃竟嵌了幾塊在他的頭皮上慕老進行府來趕忙找人給他拔去頭上的碎玻璃孫桐耘老哎呀這碎玻璃嵌在頭上那一定很痛了單夷英道這一點兒小玻璃扎進皮裡在喒們瞧起來原不算一會事慕老的腦袋上從沒見過血未免有些兒受不了因此一來慕老還請了三天假還特爲到法國醫院裡住了兩天咧後來大夥兒以慕老爲前車之鑒紛紛的將車頂上的電燈拆云像上海這樣平坦的路那决計沒有這些危險了孫桐耘道也常常有危險還是安步當車的好單夷英微微的笑道這也太膽小了說猶未已已到了洪彩雲弄口衆人下了車進去直往彩雲樓上而來早有娘姨大姐聞鈴立在扶梯口迎接夷英頭一個走上樓上進了房間洪彩雲一見了他心高聲叫了一聲單大人夷英情不自禁的張開猿臂將影雲摟抱在腋下彩雲帶笑帶嚷道阿唷喔單大人輕點　你個氣力難哼實梗大 
三言兩語[  鵑]  
　　保定旗幟下一班攀龍附鳳的人又提起最高問題來了我說老曹要是眞有幹的本領認定了福國利民四個字脚踏實地的做去合着俗語所說的顯些顏色出來看看那我們也不妨讓他上台去試一下子只怕一蟹不　一蟹又是一隻蟛蜞啊 
 
 
 

Page 9

 
 
第一萬八千零四十五號;中華民國十二年 西曆一千九百二十三年五月二十三號
星期三 * *   
 
 

Page 10

 
 
第一萬八千零四十五號;中華民國十二年 西曆一千九百二十三年五月二十三號
星期三 * *國内要聞二 
[贛議員質問洛吳遣匪軍赴贛]  
　　江西爲南北之爭之地年來人民所受兵禍尤爲慘酷日前該省金谿縣滸灣地方夜間慘遭兵變店户被搶百餘家居民慘死數十口現在善後事宜毫未措辦乃豫匪老洋人又秦洛吳之命開赴江西前隊已抵灣陽贛人大起恐慌連日旅京同鄉及國會議員迭次開會籌議請願撤兵及撫卹災民辦法正在積極進行茲錄該會國會議員王侃等質問書如下爲質問事本員等頃接江西金谿縣紳商來函内稱舊曆三月十五日夜間該縣滸灣鎭地方突有北軍數百人持槍放火沿街搶刦擊斃商民數十人焚燒店户百餘家現自臨川以至南城農荒於野商輟於市行旅戒途居民絶粒籲請要求政府將匪式兵隊從速撤退垂斃災民設法救濟等語查年來政府屢次派遣土匪式之軍隊開往江西歷次所發生之九江兵變建昌兵變等等不一而足曾未聞政府有懲前毖後之處置此次事變滋擾尤甚不知政府有無聞見究竟對於縱亂軍官是否有所懲罰對於被禍災民是否有所撫卹對於慣行刦掠形同土匪之軍隊是否有根本整頓之方抑或聽其盤踞作亂以吾民生命財產供豺虎蜂蠆之犧牲又據九江紳商來函豫匪老洋人又奉兩湖巡閱使命令開往江西其前隊已抵九江居民惶恐一夕數驚懇請設法阻止以安閭閻等語查國軍調動權在中央兩湖巡閱僅轄湘鄂今竟越境侵權派遣軍隊入贛政府事前是否預聞事後能否制止此項著名土匪甫受招安開至漢口即已譁變乃前車旣覆熟視無睹又令其陸續赴贛命意安在設再發生變亂究歸何人負責本員等桑梓所關職責所在依法提出質問應請於五日内逐條明白答復以釋羣疑不勝盼切提出者王侃等三十餘人 
[皖徵收雅片煙稅中之拒毒會]  
　　烟稅已經設局黨派紛爭之會塲 
　　皖省烟禁於民國二年六月間柏文蔚督皖時代即已報絶矣斯時全皖烟禁頗有清明之象不期十年後又復弛禁并且明目張膽徵收烟稅全國人士聞之未知如何感想也詳情已經報告一次最近聞馬聯甲已派員赴毫縣設立總局招牌仍說禁烟實際上完全爲一徵收烟稅機關原定每株收稅四文因嫌手續太繁現已改爲每畝四元馬聯甲刻已抱定主張寗犧牲一切必辦到而後已昨日皖垣有一部人發起組織拒毒大會假省農會爲會場開成立大會先期傳單遍佈尙未至開會鐘點即已人山人海會塲内已無立足地初以爲到會者如是踴躍當能收良好效果孰知大謬不然一句鐘搖鈴開會推商界朱海如爲主席報告開會宗旨畢旋有陳紫楓演說略謂雅片流毒已久吾皖爲報絶省分今年皖北各縣滿種烟苗道路傳言報章登載均謂當局抽收烟稅此事關係全皖人格不可任其有此種亡省辱國之舉動是以同人等有拒毒會之組織今日所到之人甚多本會已經成立茲有宣言書以及簡章草案請大家討論言未畢即有馬某登台演說提出異議謂禁烟爲一事反對收稅爲一事不可相提併論云云台上唱之台下和之轟聲逹於户外秩序大亂不辨誰爲反對者誰爲贊成者有大呼散會有大呼呌打閙得不可開交此一幕之拒毒會所以人數如是之多者蓋因各方面均有人在擁吕派因聞拒毒會對吕含有作用遂由其一部分太湖火帶領工人數十名站立會場内預備有提出對吕問題即將會塲秩序擾亂使其開會不成又有糾糾武夫多人則爲軍界方面探聽對馬消息也禁烟大員劉朝望一派亦有多人到會參與會議實有相機抵制之用意又有一派人數較多則爲王逹駐省之探員也希望衆人以徵收烟稅之罪惡責諸吕調元一人身上題目正大足以倒吕王爲候補省長第一人果能將吕搖動則彼輩攀龍附鳳者流可謂大功告成矣於是幾派人物混雜一處安能保全會場之秩序閙至一句餘鐘之久陳紫楓等一班發起人仍欲繼續開會覔主席朱海如已不知逃往何處不得已請律師公會會長沙相讓爲臨時主席維持秩序各發起人本擬由大會中推舉職員至此已萬難辦到乃由自然人書名擬電通告全國并萬國拒土會話猶未了又復大轟惟有搖鈴散會迨散會後當有人密報吕調元吕氏一聞此信頗爲着慌當晚即派人出爲疏通然該會之發起人純潔份子固多趁機圖謀活動亦大有人在有在會塲上大聲急呼者亦爲省公署之座上客并聞一面囑託謝某向輿論界運動然吕調元現圖徵收烟稅已爲不可掩之事實欲箝制人口恐亦無益據聞電局已派員檢查故已有人携帶電稿前赴南京拍發矣 
[粤省各方之戰訊]  
　　東江全局戰况此次束江粤軍進攻廣州係分三路而來一翁式亮部由龍門正果增城以趨石灘擬抄擊石龍之後路一楊坤如部由惠州出博羅福田直搗石龍之正面一陳修爵楊坤如兩部集中樟木頭擬俟上述兩路得手則沿廣九路直上來擊石龍之南練演雄部則集中平湖警戒寳这而劉震寰所部黎鼎鑑部隊由南頭出深圳練軍查練演雄原有兵一營駐深圳當東江事發即開赴平湖瀕行向該地商會籌借軍餉二萬元商會即籌繳二千元未幾各商董相率避去練部亦即開拔惟商塲尙未有發生滋擾至陳炯光鍾景棠及林虎一部則分布於連平和平老隆河源一帶堵截潮梅許部之從後襲擊者布置旣定即於本月十日向石灘石龍進逼樟木頭一路則取守勢該兩路初極猛進原駐博羅之任鶴年部（劉震寰所轄）陸蘭清部不能抵禦節節退却福田蘇村上繼爲楊坤如部佔領前鋒進至距石龍十餘里地方龍門一路劉玉山部亦由正果增城退却十二日劉玉山部隊約五六百人有持槍者有徒手者有携槍而無彈者有佩彈而無槍者均泥濘滿身狀極狼狽退回石灘車站翁部亦已進至距石灘十餘里之地方當時石龍極形吃緊劉震寰劉玉山李福林三人均即晚親自指揮聨合返攻時楊翁兩部距離甚近亦聨絡應戰經劇虺烈相捕後翁楊兩部漸覺不支遂同向蘇村福田方面退回博羅兩劉及李福林三部聨合追擊十二晚佔領博羅劉震憲劉玉山李福林三人當於十四日進駐博羅城十五日已繼續向上游進擊但惠城爲東江粤軍根本地布置數月防禦工事頗爲週密故十六日尙未攻下至樟木頭方面有陸蘭清任鶴年兩部駐守横瀝楊坤如陳修爵部隊已進至常平雙方相距僅一餘里亦經發生衝突十日在石龍站亦微聞槍聲據軍界消息該楊陳部衆進戰極勇足稱勁敵現孫中山已調滇軍將部加入此路以資應付並檄調寳安之黎鼎鑑部出深圳直趨平湖以攻樟木頭之後方惟聞已被練演雄部所阻亦未易通過也茲將練演雄文電錄下粤軍警備第一司令練演雄十五日攻入深圳聞於十六日佔寳安城并張貼安民佈告茲照錄如下爲佈告事照得國家不幸變亂相尋民生凋敝至斯爲極長此以往國將不國非統一無以圖存非息爭以謀治客歲孫氏介行北伐粤軍將領爲維持和平計故有請孫下野之役曾不數月糾紛復起海豐陳競帥不忍以一人之故糜爛粤局宣言解職我粤軍將領本愛國鄉之心曲順潮流靜候解决乃孫氏重來違反民意假和平統一之名行揭亂割據之實重組政府廣招民軍以瓊崖爲借債抵押品以農林試騐塲及農專學校各公產爲拍賣物綜觀其數月所行爲無一非自私自利亦無一非破壞統一政策吾粤苦兵禍久矣黃臺之瓜豈堪再摘本司令用是誓師嶺表促孫離粤企進統一各友軍各父老兄弟興亡有責自應一致協助共竟全功師行所過紀律嚴明如有滋擾地方者准予報部懲辦决不姑寬仰商民人等其各安生業毌相驚擾爲要此佈粤軍警備第一司令演練雄又通電云天禍中國喪亂經年民生凋敝至斯爲極長此以往國將不國非統一無以圖存非息爭無以言治此心此理舉國相同何物孫氏賦性獨異入粤以來日以逞欲歛錢爲事擅設政府倡言征討縱烟開賭變產勒捐生民之疾苦罔顧地方之糜爛弗恤其危害國家破壞統一之罪狀罄竹難書粤人之膏血有限孫氏之慾壑無窮演雄不忍覩粤民轉徙流離萬刦不復用是統率所部誓師嶺表經於本月十五日將駐寳安僞師長寇英黎鼎鑑全部擊散即日進兵羊石廹孫離粤足成統一愛國誰不如我尙乞諸公一致進行共奠危局倚馬陳詞願乞明敎臨電神馳欲言不盡粤軍警備第一司令練演雄叩删印惟拒聨軍方面消息聨軍已克復博羅其言云中央直轄第七軍第三師長陳天太於十二日向博羅方面前進敵軍約四五千在博羅之大屏山及响水墟一帶高地扼險布置熊　爲左翼楊坤如爲正面及右翼戰地延長逹二十餘里劉總司令所部在東江右岸高地大屏山對面之高地與敵對峙一晝夜聨軍左翼第七軍第二師向响水墟方面進攻陳師長天太親率所部第九十兩團及警衛一團砲兵一營以十團攻大屏山敵之右翼陳師長自率九團警團及砲兵營掃除正面之敵敵人居高臨下頑强抵抗鏖戰數小時卒被猛烈突擊遂狼狽敗退至博羅城外十餘里之高地停止抵抗敵於高地預作工事故也陳師長親自率隊冐火種鋒敵遂棄陣地向城中退敗連夜追擊至城中時已昏夜敵人退却不及後在城内巷戰移時敵人紛紛向城外潰敗一向惠陽竄去一向河源竄去遂完全佔領博羅矣計是役敵衆死傷數百俘虜三百餘繳獲槍枝子彈輜重無數查此次第二師進攻响水方面少爲失利敵探博羅旣下亦迅速竄退惠陽矣 
　　四邑李軍近况李耀漢於月前遄返新新興原籍招集舊部及綠林共得三千餘衆即分爲三部以統領轄之嗣又編收徐東海蘇廣李李廣勝（李華秋之弟）等部約千餘人統計約有五千餘自成一軍隨開往鬱南駐紮原擬響應北江沈軍詎料沈軍未幾即節節失敗李又爲援應肇城沈軍計乃率部入羅定近日遂進攻四邑沿途所過地方雖有少數軍隊阻攔然因衆寡不敵俱被擊散遂得長驅直進以逹恩平邊界隨即派人聨絡陳章甫李雄偉各部一致派兵進攻開平台山圖出新會江門陳李亦表同情李耀漢於是着徐東海蘇廣李廣勝三人爲先鋒襲擊恩平該縣長聞報一面電江門大本營請援一面緊閉城門并招各民團共謀抵禦李則駐於離城十里之某墟初猶未敢進擊嗣探悉城内僅有游擊隊百二十名從前駐縣之第三師巫琦所部一營已開往西江甚爲空虚遂下令進攻旋即佔領又即抵赤坎現已進窺台山台山縣長劉栽甫於事先聞報即回省請援現在台山民團齊出防禦且催劉回縣主持孫中山因此已與楊希閔磋商允派楊廷培所部一營前往昨該部已由省天字碼頭乘坐粤利兵輪（即廣三路客輪）出發另一函云李耀漢進攻長沙狄海新昌自率兵入台山後因大本營已派重兵於台屬剿李乃轉入開平長沙埠十三日已佔長沙並侵狄海新昌駐防長沙之東路討賊軍司令許大正所部以寡衆懸殊立率部衆退回水口會同滇軍楊百里部隊防守龍塘一帶十五日大本營電調鍾思治陳光業全部開拔至公益先由該軍隊二十餘名乘車前往並由海防司令加派雷坎艦巡弋水口一俟大砲運到即向長沙狄海新昌三埠施行攻擊矣又撮錄四邑報載各節如下西江討賊軍第六統領梁焜所轄第一營營長蔡祺所部兵士四十餘人昨日上開拔往公益埠因遇火車損壞未有開駛即晚蔡帶隊返江以聽後命夏曆三月二十九日大本營用專車十餘卡趕運軍隊集中台山之公益開平之水口等處約於一兩日間施行總攻擊此外如新會之牛灣亦駐有重兵鎭壓 
　　三水滇軍異動三水滇軍此次發生異動起因頗遠事緣本年三月間滇軍第四師第七旅長朱世貴駐紮三水師長蔣光亮偵悉其與沈鴻英聨絡立將朱氏撤換並將該旅團長朱某（朱世貴之弟）拘回師部嚴爲禁鎖後朱世貴得某方面爲之解說蔣乃准以撤差了事並擢該旅團長羅某補升該旅長職其弟仍扣留查辦朱世貴因此事即與蔣光亮分離迨沈鴻英發動朱遂乘機向其舊部運動響應適是時該旅旅長羅某在北路受傷回鞱美醫院醫治朱遂極爲得手猝於十四日督其部隊由三水乘車直抵石圍塘因其仍用滇軍旗幟故得通過朱抵石圍塘即命部隊六人到廣三路局請監督劉定祥到車上談話劉不知是計便服拖鞋前往甫到車站朱之部隊即令劉解去武裝因劉懐有左輪手槍一枝也劉上車後朱即命將劉押回三水蔣光亮聞報即於十四夜調大隊西上分駐佛山街邊各站準備進擊並先派人與朱接洽朱要求現欵二十萬並釋放其弟以爲釋放劉定祥之交換條件經蔣拒絶定於日間向三水進攻隨委李志偉代理廣三鐵路監督事宜十五日廣佛火車已照常開行但三水方面因朱部尙未解决故廣三車尙未能開行云茲將蔣光亮報告朱世貴案電錄下廣州大元師各部長廖省長楊總司令鈞鑒叛將朱世貴於昨早潛回三水勾結少數兵士及匪徒多人圖謀不軌一節業於删電陳明在案頃據三水車站長電稱朱世貴於本日午後六時潛逃地方秩序亟待維持等情前來據此查該叛將乘我軍出發東江之時竟敢擅自稱兵襲佛山顯係與敵勾結冀圖擾亂危害大局莫此爲甚伏念該叛衆相隨有年且多被廹脅并非甘心附亂决不忍遽動干戈骨肉相殘貽譏外人故先後派員切實勸導總以委曲求全免致生靈塗炭促彼學悟并使我西南大局不因此區區小故致生動搖種種苦衷天日可表乃言者諄諄聽者藐藐該叛衆竟悍然不顧復行破壞交通槍殺官兵勒捐商民以及閉城罷市人心惶惶不可終日復又與駐三水之十四團巷戰多時該叛衆見大勢已去始相率而遁除由職派兵前往鎭攝並維持地方稍紓西顧外該叛將朱世貴膽敢犯上作亂有意破壞大局實屬叛跡昭著匪無可逭究應如何懲辦之處自應靜候我大元帥楊總司令酌裁辦理不勝屏營待命之至除分呈外理合電聞師長蔣光亮叩删亥 
[淮徐海清鄉問題（南京通信）]  
　　地主士紳主張仿元年成例特派大員 
　　江北淮徐海一帶頻年患匪幾無寗歲查其所駐之國防軍每屬皆在一師以上而警備隊保衛團無縣不備軍隊旣如此之多而焚殺刦掠之案仍層見疊出視爲因然究其實在之原因半因於駐防軍隊之縱匪而知事因無考成而不負責匪故有恃而無恐恣意横行愈聚愈衆生生不已前江北士紳有鑒於此創辦清鄉由中央特任督辦各縣設坐辦各屬設會辦專任勦匪不受鎭守使道尹之節制而駐防軍隊不得公然袒庇故民國二三年所辦之清鄉頗著成效近來省議員張聖謨商聨會代表周彝臣等感土匪之痛苦呈請軍民兩長仍辦清鄉意在特派大員有勦匪特權不受各方之牽掣而軍民兩長日昨發表仍以各屬鎭守使道尹爲清鄉總辦各縣知事爲清鄉局長各縣駐防軍爲副局長各邑推紳耆一人爲會辦各縣推士紳一人爲主任會辦每月津貼五十元其餘概不支薪僅用護兵二名偵探十名淮徐海人士覩此章程似不謂然又因軍民兩長已委高梅仙爲徐屬會辦徐維新爲海屬會辦吳晋爲淮屬會辦事在必行昨日下午淮徐海議員及士紳羣至段少滄處集議並邀清鄉章程主稿之督署參謀王文軒君到塲僉謂事等所以請辦清鄉者因各鎭守使道尹知事雖負勦匪清鄉之責任而實則縱匪釀禍督軍之誥誡人民之呼籲均視爲具文以致徐屬之豐沛蕭碭海屬之沭陽淮屬之淮陰泗陽焚殺輒以十百計不得已請仿照元年辦法另立清鄉機關由地方士紳負責由中央政府任命可以整頓警備擴充自衛實力然後清查户口實行清鄉若仍用鎭守使道尹知事爲清鄉總辦局長是吾輩所奔走呼號請立清鄉者專爲此輩加一層頭銜此輩本負治匪之責如能盡責則不至有今日旣不能盡責而又加以清鄉頭銜是搪塞人民之請求作一篇官樣文章以敷衍場面與其換湯不換藥不如用公函請求軍民兩長收回委任暫緩舉行再籌釜底抽薪之法云云衆皆贊成當推朱君起草至六時始散 
地方通信 
[松江]  
　　敎育费收支預算松江縣市鄉敎育經費本年度收支預算併列如下（甲）收入（一）縣附稅二萬五千八百二十七元六角八分四釐（二）市鄉附稅三萬八千七百四十一元五角二分五釐（三）充作義務敎育之契稅附稅二千元（四）市鄉屠宰附稅三千元（五）縣學產租息二萬一千元（六）市鄉學產租息六千八百六十三元（七）縣學欵生意二千五百五十三元（八）市鄉學欵生息八百三十六元（九）縣校學費四千二百三十元（十）市鄉校學費八千一百零四元（十一）市鄉學捐七千六百元統共收入十二萬零七百五十五元二角九釐（乙）支出縣敎育行政一萬二千九百五十九元（二）縣校二萬九千零七十一（三）補助私立校五百元（四）補助師範實業生等八千八百元（五）市鄉敎育行政五千元（六）市鄉學校五萬四千五百三十六元（七）補助市鄉私立校七百九十元（八）縣敎育預備費四千二百八十元六角八分四釐（九）市鄉敎育預備費四午八百二十八元五角二分五釐統共支出數與收入同 
　　朱工塲長之新猷省十工塲塲長朱峻岳自來松接事後查點前塲長移交所存琺瑯器具約値四萬餘元若仍繼續工作則月領一千五百元之常費内中祗前九百元可作資本實屬難以轉運故已决定先將存貨分發上海南京等處減價銷售並在松江專設廉價部發賣俟存貨銷去半數後再行開工製造藉資周轉 
　　警察費預算之增減警署因編造十二年度預算所有縣警費項下列入之船捐洋九百六十元依照地方行政會議决應歸松市四分駐所支用在縣警費項下開支當然設法撙節至該駐所所增船捐據各警董意思擬作爲恢復被裁警額之用刻由四巡官邀請各警董定期集議以便支配 
[蘇州]  
　　蘇州新電廠股東會蘇州電氣廠二十一日假元妙觀方丈内開股東大會下午二時各股東先後蒞止約到股東一百餘人計五千餘權當推程幹卿爲主席報告經過情形及收支賬略後即决議三案如下（一）董監問題曹緩選舉擬俟新股東加入後再行推選以表大公（二）本廠賬目下年度起仍用舊式簿記俾便查閱而資明瞭（三）收買老廠在即本廠應預發認股志願書由各銀行各錢莊代收該欵暫作定期存儲遵令收買時動支云云當經全體表决即行散會 
　　繭行開秤有期蘇屬洞庭東西兩山及光福西華東渚滸關木凟香山望亭等處育蠶各户緣天氣和暖氣候適宜故蠶身發育極爲迅速現在大帮已届三眠上簇者亦已不少蠶體旣佳桑棄價亦異常昂貴現各市鄉繭行定期於本月二十九日開秤收繭洞庭東西兩山之開秤日期年例較他鄉爲早本年該兩山亦擬提前　收有於本月二十五六日左右先行開秤云 
　　華敎士被毆溺斃報告基督敎長老會美敎士杜翰西氏昨據葑門外陳墓鎭基督敎長老分會敎士來會報告云距陳墓鎭北四里之葛畝村地方前日鄉民迎賽神會該長老分會遂派敎士華俞兩姓前往會塲傳道不知何故賽會者竟聚衆將華俞二敎士毆打致一敎士已被鄉人綑縛而去一敎士因懼打飛逃致倉卒失足落水身死請求查究云云杜會長據報後以事關鄉民毆打敎士逃奔自行溺斃恐有别情故已於昨日雇船乘坐視自下鄉查勘肇事原因以便澈究 
　　籌組夏令兒童義校蘇州協會現以暑假轉瞬期届平民學校設置本少雖有臨時組織之暑假夜校半日學校或短期補習所等種種名目究嫌程序高下不一學生家長每將兒童於暑假時送入私塾殊屬非是該協會有鑒於此特組織夏令兒童義務學校惟經費無出特假青年會於五月二十六號即陰曆四月十一日下午二點半鐘開音樂大會其節目爲跳舞幻術絲竹獨奏合奏現已散發入塲券每券小洋三角藉資補助 
　　電話局裝置地線蘇州電話局逐日分派工匠由城外搬運裝置地綫之水門汀管子頗形忙碌其大號非常呆重其形爲圍圓一丈高亦有三四尺者城外旋轉進行因妨害行人特於夜間轉運震聲極巨凡經過街巷居民聞之咸疑爲雷動發生迨見布告其疑始釋茲該局已着手動工先在局前開掘溝洞矣 
[江陰]  
　　蠶桑最近消息江陰春蠶孵化早晚不齊最早者現已上簇大帮則大眠開葉日來天時陰雨葉價因而驟漲最昂時已售過五元致一般貧寒蠶户間有棄蠶售桑者價爲少减然桑田稀少總不能抵蠶食現尙售至每担四元左右云 
[崇明]  
　　童子軍聯合運動會崇明自民國十年份私立敦行女子師範學校及縣立乙種農校首先創辦童子軍從事提倡後各高小校均相繼組織迄今已成九團本月二十日上午九時舉行第一次聯合運動會於公共體育塲共到男童子軍七團計二百九十餘人女童子軍僅敦行女師校一團計三十六人男童子軍均於先一日分搭蓬３ 
帳露宿塲中是日上午乍陰乍雨各團運動員均精神振作所演各節可觀者多故能使參觀士女不因雨而散下午二時許大雨如注遂宣告散會未及運動者尙有數節縣知事派代表蒞塲敎育行政機關人員及地方紳士均不避風雨在塲參觀頗極一時之盛 
[無錫]  
　　繭業公所會議紀事無錫繭業公所於二十二日下午三時開會到繭業董事孫鶴卿等及繭商共三四百人華藝三爲主席茲將議案錄下㈠報告公文各件㈡請師船保護事議决師各行自行請派㈢議開秤日期議决西南兩鄉於夏曆四月十三十四兩日開秤東北十四十五兩日開秤㈣議鮮繭價目高貨每擔六十五元次貨六十元所有印花稅議决照舊不允加認蘇水警廳長有公文到公所略謂今歲時局不靖保護宜鄭重每行宜派巡船一艘主席報各師各行自定議决散會時已四時有半是日報開繭行如永泰隆等共一百三十餘家其餘尙絡續報開云 
[南通]  
　　運河水勢盛漲江北運河積水甚深連日陰雨連綿水勢大漲通如兩縣境内已有運水倒灌之虞縣水利會特飭各駐閘人員注意啓閉閘門以節宣洩並規定李家橋利民大閘開壩標凖其改建三孔大閘計劃尙在 
[鎭江]  
　　西外大街火警西門外大街永豐洋貨舖於二十晚九時失火當經各坊火龍馳往灌救直至十時始漸熄滅計燒去樓房五間焚燬貨物約値五六萬金之譜 
　　司令注意江防海軍總司令杜錫珪以日來長江一帶盜匪充斥刦案時聞特調派永健靖安江利利通兵艦四艘分駐鎭江南京兩處以資鎭懾而重江防昨午已有靖安江利兩艦到鎭駐防矣 
　　桐油最近市况近日洪桐油市况益形緊漲因漢口底貨稀少來源缺乏加以上海客帮紛至鎭地廣爲搜羅而江北去路近來亦頗暢旺因之售盤迭漲二十日開盤吉盈豐正牌洪江已提至十九兩左右 
[揚州]  
　　議濬江北黃沙港江北黃沙港爲運水歸海之古道年遠淤塞茲高郵士紳王藴之張才魯寳應商會鮑執之等建議開濬免除上游各縣水患於南京設籌濬黃沙港通訊處除公呈省長察核咨運河局派員估工計劃另行籌欵外一面於二十日致函各縣農會徵求同意以利進行 
　　動撥船交省費之爲難十二圩揚子棧長余鐵山前以恢復舊港貧民工廠及補助學費擴充警額等呈請運署動撥船交省費當以該項經費應歸地方辦理鹽務毌庸過問而儀徵士紳亦呈准省長欵歸地方籌劃該棧長復擬鹽務方面另設工廠冀逹動撥船交省費目的仍經運使據呈批令暫緩矣 
[清江]  
　　省委散放棉種韓省長推廣淮徐海棉業朱在淮陰銅山兩縣試辦現馬德祚奉委來浦後即馳赴五市二鄉調查農業情形宣傳種棉方法并演說種植棉花非第國計民生賴以充裕且爲肅清匪患之唯一方針誠以高梁爲製酒之原料酒爲肇禍之根由以之改種棉花青紗帳必形消滅即王蜀黍亦須與棉花輪作以減少患害一般農民咸爲感動刻已散去棉種一百七十餘石棉田逹二千五百畝以上高梁改種者占三分之一按表具領查察纂嚴并於每市鄉設一所或二所合作棉塲以爲農民之模範是誠江北棉業發展之良好機會也 
　　土匪架人無踪淮陰北鄉十里井地方農民李兆瀾之子曾於前年春間被匪抬去希圖勒贖詎李子旋即得間逃回匪怒焚李房屋而其心究不能將李度外置之也惟李姓以事隔二年防範稍懈乃匪忽於前夜持械復往圍攻李宅其子又被抬去頃已兩日尙無下落據一般傳言匪人此次對李恐未必輕放也 
縣示禁止賽會淮陰王營地方今年入春以來曾一再賽會如植樹節日該地方出清明會陰曆三月十九日該地又出太陽會至一般痴男信女拈香禮拜者數以萬計頃陰曆四月初一日該地愚民游手又欲出賽都天大會事爲朱知事所知以當此四鄉匪之際該地希圖賽會難保不有匪人雜厠其間萬一發生意外殊與治安有碍因特分貼佈告禁止舉行一面飭地保張誠鳴鑼宣告違者拘辦斯會想已作罷矣 
[湖州]  
　　繭行開秤新繭現已登塲各路繭行如南雙林·西溪·下昂·埭溪等處已於十八日開秤定價自七十三元至六十七元不等視貨酌定惟蠶户因葉價奇昂僅能免敷成本大帮願留繅絲故交易殊爲清淡云 
[南京]  
　　東大容納蘇省學生辦法韓省長日前函致東南大學校董會請主張准予蘇省高三畢業業生免試入學該會已函覆省署云敬覆者接奉大函以本省第一第四第七中學高三畢業生多願升學敝校已函商郭校長准其免試挿入正科或酌定免試學額希一致主張等因當於本會常會時提出詳加討論僉以酌定免試學額因恐各方援例不無窒碍但畢業之生如試騐及格均可選入本科不必限以定額惟蘇省歷年獨任籌欵爲便利蘇省境内中學畢業生升學起見對於此項學生提前舉行招考俾省校可得同等之待遇而優良學生所受之利益亦較爲普徧議决在案相應復請貴會公署查照爲荷　　松屬旅寗同鄉會消息本月二十日下午二時松屬旅寗同鄉會舉行年會是日雖天氣陰雨而工商政學各界到者約有五十餘人開會後先由幹事報告經過情表續討論建築會館問題多數以募捐俟有頭緖再行開會解决其次以臨城刼案官廳僅顧外僑恝置華人應如何呼救請衆討論結果由會函懇温交涉員凡松屬被擄者共有幾人請渠注意一視同仁並函託旅京同鄉會共同輔助藉商救釋方法 
　　佛誕祈禱會陰曆四月初八日釋迦文佛誕生紀念金陵官紳商及僧界發起在太平門香林寺祈禱十四天藉以挽救刼運祈禱會辦法與浙省同全省停止屠殺刑戮一天已由省長通知各機關一體查照辦理矣 
　　江浦縣整頓警政江浦縣知事奚侗前日召集地方紳董開行政會議議决整頓警察四項（一）東南西北四區第區原有之分所仍予存留各區警餉由縣擬定劃一辦法責成區董按數籌足（二）各區分駐所以裁撤歸併爲主旨如原有分駐所能按照編制警餉籌集足額不妨存留（三）各區分所分以駐所嗣後有違警罰金收入應塡三聯單報縣按月榜示儲作臨時费用（四）各區現任各分所長尙能稱職應仍保留昨由該知事分呈省道兩署曁警務處備案矣 
　　浦口商會長選定浦口商埠商會於二十一日下午二時選舉第二届正副會長該會會董額爲二十五人是日到會會董僅十六人足法定人數用記名投票法選舉於六時當衆開匭許石泉得十五票爲正會長王綱得十三票爲副會長於六時半選畢搖鈴散會 
[嘉興]  
　　鄉鎭籌辦電燈北鄉油車港商民莫小圃等發起組織電燈廠所有發電機即附設於大有碾米廠内刻已植桿架線日内即可放光并已呈請官應備案矣 
　　繭行開秤後所聞各繭行已於二十日一律并秤茲查開秤之一日各繭行因欲吸收鄉間鮮繭起見故多放盤收買每斤有扯至一元以上者次日有二三繭行因來發擁擠遂將繭價低落每斤僅七角左右並故意挑剔致鄉民負繭而歸者頗多刻下繭價每斤僅七角五六分终同以葉價昂貴所售繭價除去工本外並無餘利可沾飼蠶者咸愁眉雙鎖云 
[寗波]  
　　測量鄞鎭汽車路綫鄞縣至鎭海長途汽車路前由甬紳傳筱庵方椒伯洪荆山諸君發起籌備茲因寗台王鎭守使蒞申與該紳等協商後改爲鄞鎭軍工路委託上海大興建築事務所承辦測量路綫估計建築費等事茲悉該事務所已於二十一日派李序伯張樾軒二君帶同測地夫來甬測量矣 
[北京]  
　　阿博洛藝術作品展覽會北京研究藝術團體阿博洛學會每年開作品展覽會兩次本年春間爲該會舉行第二届展覽會之期前曾定於五月十五日至三十日假中華敎育改進社大會塲舉行開幕以來每日觀衆均逹千數百人之多其作品共分三室陳列佳作如林美不勝收其中如王月芝之鏡台·病後·王子雲之望君入·西山掛鉀塔·李毅士之西山道上·吳新吾之青龍橋·英雄·錢鑄九之老農夫等均爲各人得意傑作餘如夏伯鳴之靜物裸體郭志雲之花陳啓民之喇嘛均能將各人個性完全表出亦堪稱爲該會此次出品中之佳作云 
 
 

Page 11

 
 
第一萬八千零四十五號;中華民國十二年 西曆一千九百二十三年五月二十三號
星期三 * *   
 
 

Page 12

 
 
第一萬八千零四十五號;中華民國十二年 西曆一千九百二十三年五月二十三號
星期三 * *   
 
 

Page 13

 
 
第一萬八千零四十五號;中華民國十二年 西曆一千九百二十三年五月二十三號
星期三 * *遠東運動會電訊 
[開幕之第二日]  
　　中國僅足球隊球籃球勝 
　　第二日開會之情形前日（二十一）大雨運動塲上泥濘甚多大會委員乃督率人工從事出水使成乾燥昨晨十時許天露晴光各運動員咸忻忻然有喜色大阪青年會會員先於八時入塲參與聯合體操中菲足球比賽雙方均抱必勝之心其堅毅之氣溢於眉宇又游泳池中特以蒸氣暖水使水温逹二十二度故游泳選作多喜滿面昨日以有游泳·網球·隊球·及劇烈之足球比賽故觀客視前日益衆男女學生往來如織九時五十分總裁秩父親王亦到到十時即始比賽云 
　　預賽之錄㈠「百碼自由游泳」（Ａ組）第一小野田一雄（日）五十九秒五分之二第二田中慶雄（日）（Ｂ組）第一入谷唯一郎（日）五十秒第二譚杜推哥（菲）（Ｃ組）第一茵雅（菲）一分一秒五分之二第二铃木傳明（日）（附註以上各組之第一着均破五次大會耶普勒阿之遠東記錄）㈡「二百二十碼哇式游泳（Ａ組）第一藤本秀松（日）三分十四秒五分之四第二坂倉巖（）日（Ｂ組）第一彬田忠治（日）三分十二秒第二柳井巖（Ｃ組）第一石田恒信（日）三分十三秒第二伊爾特飛索（菲）㈢「一英哩自由游泳」（Ａ組）第一松澤一鶴（日）二十六分二十秒第二佐藤眞美（日）第三土方隆雄（日）（Ｂ組）第一兒玉博（日）第二掘安治（日）第三高石勝男（日）（附註松記錄破第五次大會羽根作成之二十七分二十六秒五分之四之記錄又兒玉博亦破遠東記錄） 
　　决賽之記錄㈠「百碼」第一加太郎（菲）十秒五分之二第二高木正征（日）第三大村紀二（日）第四谷三三五（日）㈡「二百二十碼」第一加太郎（菲）二十二秒五分之一第二高木正征（日）第三大村紀二（日）第四毛利一郎（日）（附註加太郎破二十三秒之遠東記錄㈢「四百四十碼」第一納户德重（日）五十二秒第二打拉阿（菲）第三淺野均（日）第四松重秀男（日）㈣「八百八十碼」第一岡崎勝男（日）二分二秒五分之一第二户田菊夫（日）第三納户德重（日）第四木下入郎（附註岡崎破第五次大會户田氏作成之二分三秒五分之四之遠東記錄）㈤「百二十碼高欄」第一灰爾蘭特斯（菲）十七秒五分之二第二榎原如一（日）第三阿不頁拉（菲）第四胡維嶽（中）㈥「二百二十碼低欄」第一頁斯加莫斯（菲）二十七秒五分之二第二普歌伊（菲）第三松川省三（日）第四逹多蘭（菲）㈦「撑竿跳高」第一中澤米太郎（日）十二英尺二英寸第二亞魯（菲）又麻拉（菲）第四森岡佐喜生（日）又原公平（日）又刁培樹（中）又加爾魯斯（菲）又西村正已（日）（附註撑高跳無第三第四之成績五名均同中澤以下四選手皆破第五次遠東運動大會亞魯十一英尺六英寸四分之一之記錄）㈧「跑跳」第一織田幹雄（日）四十六呎九吋八分之一第二托勒斯（菲）第三西門山托斯（菲）第四佐藤信一（日）（附註以上四選手均破四十五呎之遠東記錄）㈨「擲鐵餅」第一巴逹爾吳（菲）一百十九英尺七英寸二分之一第二冲田芳雄（日）第三伊藤泰三（日）第四杜榮棠（中）（附註右四選手皆破一百零九英尺五英寸四分之三之遠東記錄㈩「二百碼接力賽泳」第一日本（鈴木入谷小野田）一分四十四秒第二菲律賓（附註日本選手此次破一分五十二秒五分之三之遠東記錄又日本軍選手中加高石一人） 
　　各種球賽之紀錄㈠「足球」上午十時雨漸霽各選手意氣軒昂各挾必勝之勢運動塲内漸呈緊張之狀中菲兩國足球選手亦均凖備對壘茲錄其姓名如下（中國足球）劉慶祥·黎郁逹·吳錦衆·梁玉棠·龍秦瑞·黃瑞華·彭錦榮·葉九興·黃柏松·李惠堂·陳光耀等（菲足球隊）古須打拉·白郎·古伊·頁夫普伊拉里阿爾·頁普伊拉里阿爾·黑爾拉頁斯·帕低頁斯·碼茶卜·羅伯斯·頁斯特普耶·帕载推珂等（公證人）竹内廣三郎（邊線）露木·松田中菲足球開始後菲軍之Ｐｉｃｋｏｆｆ皆善於攻中國軍初取守勢旣而轉取攻勢中國軍先占得分數一分經十七分間菲軍雖經屢次猛力踢進惟皆未得分數菲軍漸爲中國軍所迫未幾自塲隅得一絶好踢進之處惟以菲軍之守門人Ｋｅｅｐｅｒ甚善防禦故亦未得分數中國軍仍繼續進迫至中息時稍停憩其後半比賽菲軍進攻頗烈中國軍亦守亦攻後菲漸疲經時二十七分菲軍愈疲全軍退守後陣中國軍之攻進亦未取得分數菲軍負傷者續出多有退塲者至三十分時菲軍至巴襄疲倒故（結果）中國勝三球成三與○之比菲敗㈡「隊球」（中國與日本）中日兩國隊球比賽於午后二時五分開始中國軍奮鬭之狀至爲劇烈日本軍始终被迫中國軍終以二○點對日本一○點大獲勝利休息十分鐘復開始比賽日軍依然不振僅午二點中國則以二一點大奏凱旋（結果）四十一與十三之比中國勝日本敗（匪律賓與日本）日本軍雖異常奮戰終歸失敗（結果）二十一與二之比菲律賓勝日本敗㈢「網球」（中國與菲律賓）中菲之網球比賽兩軍勢均力敵至第三次菲軍誤球頗多幸亞拉昂之奮鬭形勢轉舉佳至第四次中國軍稍轉優勢分數相等及第五次菲軍奮鬭益力中國軍多有誤球勝利遂屬於菲又網球雙人比賽頁夫耶拉嶽（菲）與吳仕光（中）成三與六六與二之比推耶拉嶽（菲）與韋榮祿（中）成九與二三與六六與二之比菲勝㈣「籃球」（中國與日本）結果五十二與十六之比中國勝 
　　兩日之總分第一日日得四四菲得二二中得五（昨報載十五分誤）第二日日得六二分五分之三菲得五○分五分之一中得二分五分之一合計之日共得一○六分五分之三菲共得七二分五分之一中共得七分五分之一（以上均日本電報通信社廿二日大阪電） 
本埠新聞 
[昨晚杭州夜快車未到原因]  
　　因在王店嘉興間出軌之故 
　　　昨日滬杭路由閘口到嘉興之區間車行過王店後未到嘉興時脫落貨車四輛遺在途中致由杭開申之夜快車於七時三刻許駛至該處撞於脫落之貨車上以致有三等車一輛出軌軌道亦稍損壞惟旅客無恙僅有壧人受輕傷車則不能進行故昨晚杭州夜快車並未到滬 
[臨城事件之昨聞]  
　　臨城事件按照釋出之法人裴爾培氏所携匪首致北京政府最後通牒應於昨日下午六時滿限但依昨夕本埠所聞中外被擄人士尙無何等凶耗惟外人間盛傳英美將調兵來華實行干涉茲將昨日所得消息及本埠各團體主張錄下 
　　穆安素已入豹子谷總寨仁記路穆安素律師公館繙譯陳永霖之代表夏小谷昨由臨城三合棧來電云官匪議和已破裂穆氏與其他西人十五人現被匪帶入豹子谷大山總寨病勢沉重釋放無期云 
　　商團主張用武力對付匪徒字林報昨載上海團練隊投函主張以武力對待匪徒且謂上海團在練隊中不乏義勇之士今皆枕戈以待一奉號令兩日之内即可出發俾及早以武力救出被擄諸人以免瘐斃匪藪云云 
　　鹽城敎士奇異報告上海總商會昨得署名白敎士者自鹽城來電云鐵路暴動日人陰謀以拳匪方法迫外人干涉西人實受其愚請宣佈鹽城白敎士 
　　省議員請集談話會討論省議員潘承曜致省議會函云果人議長惠鍳此次臨城刦車案震動中外耳目爲近今一大事變肇禍地點雖在魯境而距我省邊界不及百里且是項通車係啣接滬寗快車由蘇省出發恐被擄中外旅客數百人中占蘇籍者必衆連日報載官匪已成對等形勢開我國未有剏例良以外賓被擄匪有所挾萬一操之過急傷及外人多數生命將起重大國際交涉而我國家地位或因以動搖不得不出此下策耳惟聞官塲對於被擄外人之議贖問題尙知注意而華人旅客之遭難者似鮮措意及之此則吾人所不容緘默者也應請於日内召集同人開一譚話會商酌辦法有所表示促起政府注意華人之救援是爲至幸倘譚話結果可由本會派遣代表前往調查者曜與棗莊中興煤礦公司技師朱君有舊并可具函介紹合行附聞專此敬請台安潘承曜啓 
　　同鄉會之聨席會議同鄉會聨席會議昨日午後五時開第三次大會討論臨城事件到者除舊會員外新加入者有嘉興同鄉協會費公俠順直會館董蘭芳海鹽同鄉會宋斐章蘇州同鄉會樊根仙等合十計餘團體二十餘人馮少山主席開開情形如下（報告）主席報告㈠順直同鄉會等推派代表函㈡赴臨城代表宋珮璲來函原函已見昨報㈢總商會所接臨城來函謂此事含有政治作用（討論）關於救人之辦法㈠請總商會從速召集全體大會並聨絡各商會籌欵爲大規模之救人運動通過㈡請紅十字會迅派救護隊救護中西被擄人士通過㈢責成政府援剿經主席付討論首由烏冶琴代表寗波同鄉會提出議案原案已見昨報朱斐章主張進剿陳良玉以如祗須進剿則無須開會討論政府自有權能故必須從救濟着想曹慕管謂保持本會一貫主張起見及維護人道主義免爲軍事當局藉口故自應進行救人一面有關係之軍事路政當局均須罷職並對政府須有强力之表示即表不不承認政府及人民自治是也李志雲以爲至政府地位絶對無言撫之餘地而人民本其惻隠之心不妨設法援救鸣家麟費公俠均反對進剿兩方討論頗久結果將此項取消㈣組織救護隊辦法由會員中自認以三人爲限除宋珮璲已在臨外其餘費公俠承認前往經費每團體至少二十元通過議畢復由主席報告吳江同鄉會請營救張繩祖七時散會 
　　商總聨合會將開會議各路商界總聨合會昨爲臨城匪案勢難遽决中外被擄旅客急待衣食救濟特發出通告致該理事評議等召集緊急會議討論進行辦法茲錄其通告於下逕通告者臨城匪案發生已將旬餘雖迭經全國各界紛電政府催促從速解决俾中外被擄人民得以早離虎穴然政府顢頇性成遷延遲疑不能當機立斷以致夜長多夢枝節横生辦理棘手解决無期昨日報章所載竟有談判决裂之說是此數十名中外被難人民之釋放果尚杳不可期也際此天氣漸熱旣無食又無衣困苦顚連之狀當有慘不忍睹者本會同人以爲救濟隊之設實在不容稍緩應由本會募集欵項購辦衣藥食品推舉代表運至匪巢以救濟此困苦無辜之數十被難人民茲定明日下午七時特開臨時緊急會議討論此事進行辦法務乞撥冗蒞會發抒偉論不勝企盼之至 
　　中華救濟社助藥品中華救濟社製藥公司昨函總商會云臨城變起迄今被擄中外人士尙拘囚匪穴未釋近來天時不正冷熱無常外間時疫盛行臨城匪穴伏處深山飲食起居諒難適意被擄諸人必尤易致病茲特奉上本社自製之百寳天降丹五十盒慈航救濟水五十瓶救濟時疫水三百瓶共計固封二十包至祈檢收敬懇貴會有便人赴臨請代帶送匪穴以備爲被擄人士不時之需功德實無量也云 
　　預防被擄人士下痢昨美商會接壳魯民ＣａｒｌＣｒａｗ１ 
由棗莊來電請該會速送救治痢疾藥物至棗恐被擄者將有此種病發現俾臨時應用該會接電後已照辦矣 
[萬利輪船被撞沉沒之慘劇]  
　　旅客船員死二十人左右滿儎雜糧完全沉沒損失逹百餘萬元 
　　平安公司之萬利號輪係陳良裕所有現行駛上海大連灣班内本埠由元一洋行經理該輪係鐵質載量一千餘噸船内並有客位此次從大連灣滿載大連豆子高粱及雜粳一千餘噸並搭戴旅客開行來滬於上星期六上午十一時許駛抵青山頭海面適遇從青島裝載貨客還大連灣之得利號輪對面駛來兩輪均開往甚快不及退讓遂致巨撞萬利輪所受之碰擊力較巨船身不支輪即破壞船中旅各及水手船員等見本船已經撞破勢極危險羣集艙面船員水手爭搶舢舨船逃命船主西人亦得出險惟旅客中老幼婦女人等及船員之不諳水性者皆罹於難萬利輪素未設置無綫電故一旦失事無從求救此次更因被撞過重又載滿艙貨故一經碰破輪身數分鐘内便即全輪下沉據元一洋行云船中旅客船員之沉死者計十六名而據另一方面消息謂旅客死九名船員死十六名究竟遭難者是十六人抑二十五人本日當可得確實消息矣至於得利輪受傷尙輕不致遭難後經逃出之船員及受傷之得利輪急報到滬平安公司與元一洋行接耗後已派小火輪馳往青山頭海面察看一面通知裝貨之各商家據聞該輪沉沒之貨損失須五六十萬元加以船身損失亦須三四十萬元貨件中大半皆保有平安水險故各保險公司得悉後亦皆派員同往調查矣對於被難者如何處置則尙未聞有辦法也 
[霞飛路發生連斃三俄人慘劇]  
　　一俄人槍擊一男一婦而自戕 
　　法新租界霞飛路第二百四十六號門牌有俄人男婦兩人住居在内於昨晨六時許突有俄國人某甲到來敲門當由男子出外開門詎被該甲袖出手槍開放當將男子擊斃倒地婦人聞有槍聲出外探視不料該甲亦開槍轟擊以致婦人同時倒地身死甲見已肇禍復以手槍向自己面部開放一槍受傷倒地旋由巡捕查悉報告捕房當經法正領事德君·總巡費君·西探長戴君·率同偵探督察黃金榮及探目徐阿東·任水揚·到塲查看一過將受傷之某甲車至醫院醫治兩尸舁至廣慈醫院尸所聽候核奪聞甲傷勢甚重恐有性命之虞 
　　大晚報云今晨八時半法租霞飛路中忽發生一連斃三人之慘劇二人係被害一人則有自戕俱爲俄人被害者名葛萊培業司賬又一人即其老母兇手名施立彬業製圖戕害二人後即自殺出事地點在霞飛路二百四十六號據認識葛氏者言葛施二人本密友前在北方某木廠執業施手中較裕曾貸欵與葛及數月前葛挈眷自哈爾濱附近某鎭來滬與施同行以借欵關係即舍施於家葛有一母一妻一子一女詎施忽愛葛妻其戀愛之程度日益加深至二星期前已公然不復忌諱葛不能忍乃下逐客令施即徙居鄧脫路八號近入浦東某鐵廠爲製圖員上星期日施忽至葛家稱渠無錢購餐葛有債務關係星期日應爲之具餐葛不得已允之即由其母備餐而自挈其婦避往他所今晨施忽突入葛室向葛妻作無禮之言要求基棄夫而與彼同居葛妻不允並斥之出施驟失自制力遽出手槍欲擊葛妻葛妻疾奔避葛母及葛隨出施亦遂出及門施立開槍擊葛又擊葛母母立斃葛重傷施乃回室中以槍口對胸自擊未殊旋巡捕偕醫生至將葛舁入汽車但未抵醫院即斃於車中而施逾一時半後亦未及醫治而斃 
[華市民對於工部局之新要求]  
　　八團體請願華顧問提出兩項保障辦法 
國聞通信社云樂志華案自英按察使署審結後寗波同鄉會等七重要團體曾合組委員會討論善後及將來預防等問題嗣由公共租界納稅華人會召集會議數次議决保障將來華市民之安寗辦法兩項即㈠要求工部局應許華人於華顧問外得推派正式代表加入工部局會同辦理市政㈡對於捕房及監獄要求改良待遇得隨時派華人前往調查保證以後不再有第二樂志華案發生此項大綱經委員會議决後即移交八團體會長愼重審查結果均認爲正當之要求遂由總商會·公共租界納稅華人會·各路商界總聨合會·廣肇公所台州同鄉會·紹興七邑同鄉會·寗波旅滬同鄉會·等八團體具名公函工部局華顧問請願提出上項要求茲將請願原函錄下 
　　敬啓者自樂志華發生後界内全體華市民人人有自危之心茲經敝會等根据市民公意先後具函上塵聰聽諒荷鑒核夫租界之有工部局者爲管理界内市政而設雖其權完全操之各國旅華僑商之手我國市民獨抱向隅就公道上之觀察待遇未免不平然外人方面藉口於條約之關係未經修改條約以前普選似難辦到其所據理由非無討論之價値不過工部局對前清所訂洋涇浜北首地皮章程已多不能遵守如會審公堂則延不交還其餘如越界築路侵佔河道違反條約之舉不可枚計總之工部局對於有利於本身者可置條約於不問對於無利於本身者則以條約兩字爲箝制我人之利器世間不平之事孰甚於此我不知租界當局平日以辦理市政自詡就表面上觀之確有爲内地所不及實則詳考其内容探捕及衛生處之辦理不善界内市民敢怒而不敢言者匪朝伊夕衆忿所積將來必有橫决之一日不過工部局董事深居高拱不能洞悉此中眞相而界内同胞雖受無限之痛苦以無發言之權利竟至呼籲而無門如樂志華之事捕房中數見不鮮不過樂志華幸有人爲之伸訴耳觀工部局副捕頭及西探目在英按察署所述供詞對於捕房中人用威力審問嫌疑犯之辦法若認爲當然之手續英按察使當堂宣佈意見亦不以捕房此等辦法爲然可見捕房中之西探捕平日仗勢凌虐無辜之事不但不知有悖人道並且視爲必要而管轄捕房之工部局事前旣毫無覺察事後復不加追究樂志華之傷究竟得之何人迄未分曉僅僅以斥革與本案有關之中西日包探五名爲敷衍市民之計稍具天良能無憤慨况我人歲糜血汗之金錢以養探捕者爲界内治安計耳即工部局分區設立捕房亦無非保護居民起見今樂志華一案旣經英按察使署判决但書中有樂志華之傷得之虹口捕房則責任問題已有專屬我人初不料在各法制國所組織之工部局管轄下之捕房竟有凌虐無辜平民之事發生其間且亘數月之久尙未得主名之所在以工部局管理之謹嚴偵查之靈敏對於内部發生重要案件尙顢頇若是此則不能不令我人抱有遺恨者也往事已矣我人對於生命財產及名譽爲將來保障安全計不能不有所要求顧問諸君旣爲全體市民所推舉又爲工部局董事部之顧問對此重大問題何以迄今尙未聞有所表示敝會等迭開會議僉謂市民年納巨額之捐稅不獲一日享有發言之權利一任外人魚肉終非久計華董問題一日不解决市民一日不得甘心捕房與監鉃一日不改良居民之生命名譽一日不能保護開會再四意相同用特聨合具函陳述兩大意見尙望俯念市民恐慌之狀羣情責望之殷一面向工部局建議界内納稅華人應有正式代表加入工部局會同辦理市政一面對於捕房及監獄要求改良待遇並得隨時前往調查庶界内市民不致再爲樂志華第二市民幸甚人權幸甚此致漢章·藕初·光甫·建屏·諸位顧問先生 
[商會代證券商函陳商業習慣]  
　　公共租界會審公廨昨接上海總商會來函請對於張瑞臣揑詞控告信益公司代春茂華收買賊贓一案主持公道以維商業原文如下逕啓者案據上海華商證券交易所張文煥函請本月十一日據悅來公司張瑞臣函稱由揚州交郵局寄滬信内遺失財政部特種鹽餘國庫券四紙計票同原額四萬元係二零二八＝双又二二四五又二二四六又二二四七等號碼請予勿買勿押等情即日由敝所通知各經紀人去後旋據敝所第九號經紀人信益公司聞六笙函報於本月八日午間門莊來有特種國庫券四紙業經代春華茂號買進當付春華茂劃條給客携去該號碼敵與張瑞臣所報相同並據春華茂函同前由當經敵所據情函逹張瑞臣知照在案詎張瑞臣忽又以收買賊贓等詞赴會審公廨提起刑事訴訟於十五日由捕拘拿春華茂駐滬經理孟鶴年及聞六笙到廨判令 
交保訂期下星期三傳審在案惟財政部發行公債庫劵概係無記名式與通行鈔票相同隨便買賣此次信益公司代春華茂收買該項庫劵且在五月八日張瑞臣未經登報並未通知敝所之前誰能預知其遺失之件若可砌詞揑稱則置買庫券行將人人自危凡公債庫券不能流通市面是貽害商業影響國信不堪設想等語函請速將商業習慣代爲陳明以安營業前來查此次信益公司代買前項庫券旣在張瑞臣未經聲報遺失之前何得揑詞收買賊贓茲因對於證劵交易關係甚鉅相應備函奉逹惟祈察核辦理主持公道俾維商業實紉公誼此致上海公共租界會審公廨 
 
 

Page 14

 
 
第一萬八千零四十五號;中華民國十二年 西曆一千九百二十三年五月二十三號
星期三 * *[總商會裁兵委員會今日開會]  
　　提議營救臨城被擄人士 
　　本埠總商會定於今日（星期三）中午十二時半開裁兵制憲理財委員會聞對於津浦路臨城被擄中外旅客案擬有議案提出大致仍主中外旅客同時營救不分先後昨已發通函邀請各委員准時蒞會以便研究 
[呈請放行被禁出口之德貨]  
　　請總商會電外部與法公使磋商 
　　本埠愼泰五金號於本年三月五日託西門子電機廠轉向德國陶德孟省陶德孟竇聨合公司定澆之圓鋼一百二埂噸早已澆就近因德之魯爾省爲法兵所佔據禁止貨物出口以致迄今尙未運滬茲急欲應用故於昨日特備具呈文詳述原由請上海總商會迅電北京外交部就近轉商法公使轉逹法當局說明原委從速放行闻宋方二會長擬據情代爲轉請外交部矣 
[納稅華人會籌辦選舉續訊]  
　　訂定選舉規則 
　　上海公共租界納稅華人會前定六月十日舉行年會并改選理事九人等已誌本報昨聞該會選舉委員會以會期將届除令書記處從速編被選人名單外并議定選舉辦法數項以資愼重其重要者爲㈠選舉票一律留存存根并加編號碼㈡選舉要均直接分送選舉人㈢投票均須選舉人自行直接送或郵寄㈣選舉票均須加蓋選舉人之圖章否則無效㈤會期以後投到或寄到者均屬無效其他尙有數項均連同選舉票一併分送云云 
[旅滬粤人反對陳炯明借欵]  
　　旅滬廣東自治會昨致函同鄉各團體請一致反對陳炯明向外借欵同時復致電各國銀行團請勿輕率借欵與陳以長粤亂錄其函電於下函云廣肇公所·潮州會館·香山同鄉會·曁同鄉諸公均鑒陳炯明野心未死方欲所企圖竟派馬育航代表來滬向銀行團借欵二百萬使桑梓淪爲軍閥之域誰無血氣言之痛心夫借欵而有用途吾人快望其早日成效如最近粤省爲整理財政計亦有向銀行團借欵謀補救之說乃遭北方猜忌不過所忌其有辦法而已非如陳逆之備戰計也吾人爲自决計務須急起力爭撤消此項使無成效旅滬廣東自治會叩電云各國銀行團公鑒閱報載陳炯明派馬育航秘密來滬向銀行團借欵二百萬未陳逆野心未死迫嗾其黨羽希圖禍粤今聞向貴銀團借欵二百萬以爲購備餉械之用使吾同鄉陷於萬刦不復之域近日臨城鉅變牽涉外交良由平日軍閥挾匪自重皆因外人團未能撤消承認北庭之故舉目前車可爲殷鑒總之此項借欵孕軍閥之禍胎益滋口實吾粤民絶對否認萬懇貴銀團俯予詳察尅日取消弭患無形粤局幸甚旅滬廣東自治會叩 
[交部取締無線電]  
　　暫時禁無線電機器進口 
　　江蘇特派交涉公署近接交通部函略以查近來津滬方面經營非職業的無綫電報電話者外僑居多漫無限制流弊滋大本部擬訂規則從事取締在此項規則未公布以前凡屬無線電機器未便准其進口即希查照轉知海關監督爲荷云 
[各地繭市彙報]  
　　杭州春繭滬上各絲廠之赴杭收買者昨日廠家已接到快信於本日已告結束一律停秤該地鮮繭出產旣豐身骨亦佳買者極爲踴躍推怡和廠收進最多共買鮮繭三各六七百擔如緖昌天來協安百司等十餘廠買進自二千一百擔至一千五六百擔連繭商收買餘繭者總共三萬餘擔最高價至七十八元小至六十七八元統扯七十二元有零據該業中人謂此次繭身較上午優勝良多於上簇之時氣候温暖天時亦晴未遇濕葉等弊烘折每鮮繭二百八九十斤可烘乾繭一擔繅折亦祗五百四五十斤繅絲一擔且絲光亦佔上乘預料杭繭多收必獲豐利也 
　　紹屬嵊縣新昌諸曁已於月底月初相率停秤洪灶亦將竣事所有賬房司員已先回申預備開車東北各莊較遲日内亦將次第收束該處歉收又加增特捐百分之一繭商方面以原有捐稅已大若再增加難以允許現正雙方磋商故紹繭尙未動運所裝到者惟杭屬繭前昨兩日滬杭火車計運到一千六百餘包分數各廠已定於今日開車 
　　無錫繭市已完全上簇此間各廠之往收者已於昨日分别携欵出發定十二十三并秤其開盤鮮繭之價尙待到齊議决 
　　嘉興東門外之昌裕北門外之大和大經曁四鄉一帶各繭行已於初五日開秤東門各鄉到貨最湧價最高至七十三元其外各莊貨亦不少昨因天雨鄉人趕緊落簇以是繭身欠佳致收價墮落至六十四元 
　　平湖新豐等處通訊該地向多繅絲而售繭較少雖有繭行並不視爲盛產之地本届收成尙佳各繭行亦在初五開秤鮮繭價在六十九元之譜 
　　嘉善繭行計叙順（東門外）同昌盛（西門外）二家第一日約收百餘擔今日見旺貨湧價格高者九角零次者八角四五分鄉人以葉價高貴成本甚巨自能繅絲者不肯輕脫也又新埭鎭爲平湖嘉善松江之接壤地共有繭廠四爲新盛昶·大昌祥·協興·正新·今日（二十一號）開秤上市三百餘擔以新盛昶收一百二十餘擔爲最多數收價扯平九角一分五 
[浙徵特别繭捐已認繳之電訊]  
　　由繭業公所認繳五千元 
　　義商阿米達·英商怡和·等前因反對浙省橷晶嵊縣征收特别繭捐呈由義總領事等電請浙當浙當道取消嗣接盧張兩長復電仍請轉勸照繳各商正在提議續電抗爭間昨日午後絲繭總公所接嵊縣繭業公所電稱各商秤收繭貨亟欲起運特别繭捐官廳仍令照繳迫不得已就商繭委張箕君已准由繭業公所認繳特捐洋五千元前議無形取消特電奉聞云 
[洋布業召集全體會議]  
　　本埠振華堂洋布公所爲討論對日經濟絶交事昨致同業函云逕啓者陽曆五月二十日由顧董子磐列席總商會討論對日經濟絶交問題現經董事會議决訂於五月二十三日即舊曆四月初八日下午三時開全體大會商酌善後辦法並請顧董報告列席總商會會議情形届時務請駕臨共同討論云云 
[三星公司草帽來源之查覆]  
　　查明實係國貨 
　　總商會昨致安慶商會函云本月十八日接貴會來函以本埠三星草帽公司是否國貨囑爲查明見復等情查該公司於民國六年創辦總理乙振聲山東省人董事三人一爲張松年係裕來洋貨店主一爲徐國楨係聖芳濟學堂敎員一爲沈小亭係大北地毯公司股東所用工人全係魯籍以上各節均由敝會派員親往調查并取有該公司股單爲證是該公司出品確爲國貨無欵應請會通告各界照常銷售是荷云 
[川商對於經濟絶交之要電]  
　　旅滬川商昨接董慶疋頭棉紗綢緞帮公電稱前電禁買劣貨請照遵守現渝抵制最嚴如前有預定一律速退請組調查會切實查禁等語聞該會接電後已轉告各帮各號互相查禁云 
[山東路商聯會常會記]  
　　山東路商界聨合會昨晚八時開職員常會會長錢龍章主席公决議案如下（一）討論各商號來函爲抵制日貨問題應議分别辦理案議决（甲）凡經塡報調查單各商號原有劣貨售完爲限此後不得再進由本會蓋印證明（乙）製造國貨必需原料如各國尙未發明准予酌量採辦惟須加限制（丙）如本路各商店有國貨運赴外埠致被扣留誤認劣貨者應由本會具函證明放行以維商業（丁）限各商店速塡調查表否則本會不負保障責任（二）調查納稅華人資格本路有候選人資格者錢龍章徐時隆馬乙棠馬倬雲張蘭坪陳聨鋆狄楚青張雲雷謝廷爍等九人請納稅會照前届發票（三）報告本會編定註册牌號有東南植業銀行來函請派員與該行經理接洽公請交際周文明會同童理璋前往（四）報告泰興外交後援團嘉興商界聨合會來函至十時散會 
[滬東商聯會職員員紀]  
　　議决質問臨城宁 
　　滬東商聨會於前日下午開職員常會到到者三十餘人公推周虚伯主席議决事項如下㈠本會第三期選舉大會决夏曆四月十二日舉行並發柬邀請各團體參觀㈡臨城刦案經久未能將被擄之人救出議决拍電政府質問當擬定當文如下北京大總統國務院鈞鑒臨城刦案發生已將旬餘被擄中外人士久覊穴中飢無食寒無衣値茲天氣漸熱難免不生意外誰無父母誰無子女設身處地能不心酸該管區域之負責軍閥事前旣防護失宜事後又不切實營救其罪實已髮難數應請立將曹吳田等革職嚴懲并抄沒其私產以抵償贖費及一切損失事機緊急伏乞當機立斷無稍徇縱臨電無任迫切上海滬東商界聨合會丁朝奎等叩㈢調查日貨事已領到總會調查表本星期内分發着手進行㈣本會組織宣講部公推周虚伯爲主任 
[函請籌議增加烟酒稅]  
　　充作餉糈 
　　江蘇二區烟酒事務局長李銘友近奉省局長訓令以烟酒稅欵已奉帥諭撥入第六師充作餉糈在案嗣因十一年度除正額六十萬外尙不敷支配應再另行添籌二十四萬元現正十二年度稅欵徵收之際應行預爲籌畫仰即召集各認决分棧主任等妥議進行辦法所有十二年度稅額均宜一律增加二成務於半月内將妥議情形確切呈復事關餉項要需不得視爲具文等因該局長奉令前因遵即函致上海縣商會請即轉知各該分棧主任一體查照迅將增加稅數情形妥議據情呈復到局以憑核轉云 
[去年波特蘭對華貿易之統計]  
　　美國波特蘭地方近自哥倫比亞公司·好時洋行·三井及太古經理之坎拿大政府商輪等開行中國班輪以來營業漸見發逹波特蘭之來華貨亦漸次增進上年該埠與吾國之進出口貨經其海關查明列表發寄來滬茲爲報告如下 
　　進口貨出口貨（貨名）（噸量）（貨名）（噸量）麥粉六○八五三豆與豆餅一二七九小麥一二五○一芝蔴九○五木頭九三三二五華茶二○五機器一四七九地氈一九四五金二二四猪　二六八紙頭一一八五白米二九八　鐵器綫七二一羊皮一七九汽車二二一玩具九四藥品二一植物子二三皮革品二一油頭二三雜貨一八九雜貨 
　　綜計上年由波特蘭運滬者共有十八萬七百五十八噸而中國之出口祗九千七百五十五噸且波特蘭上年產出之木頭共有四十二萬四千五百八十四噸之多而運滬者祗百分之二十二又小麥有七十一萬五千二百餘噸運申者僅占三分之三麥粉之運滬者則占百分之五十七云 
[航業要訊]  
　　運粤貨漸多近數日來之南洋航務因廣東已可安然裝貨前往故長江各埠及烟津間在滇桂運戰爭時積滯之客貨已得粤商電令起運是以近日之本埠赴粤輪轉口貨均皆裝滿本街貨反致無量容積矣 
　　新江天還滬招商局之新江天號前日爲機葉損壞停航一班派來鬼去甬修理刻已修俊於昨日開到上海當日即照常行駛所有絲纜絆損之機器葉子亦經修好矣 
　　美輪抵押花旗公司之哈佛那輪已紐約至申來貨有棉花一千六百件麥粉五萬七千餘包五金五百件鉛絲一千五百七十件骨器八百三十七件又提督公司之約克遜總統號月底來申該輪有木頭十九萬尺雜貨一千二百噸裝來 
　　來船預報天利洋行之郵船加多富號由漢堡來華昨得來電十六日已抵蘇彝士河將於下月十八日至上法又法郵船安奇司號由法來申船内有四月二十日前之法郵件寄華本日該輪可抵香港將於二十六日進口　　外商到滬合羣水火保險公司之大班洛勃羣由美來滬昨已到此又有美國綠山磯省吉蘭瑪埃火油廠主吉蘭瑪君因發展遠東營業親來吾國各大埠調查油市之銷行狀况又有專辦華茶之勞白施利君赴美後昨亦抵滬更有美國櫼麵粉廠代表阿根森亦同到上海云 
[海軍軍艦互相調防之部令]  
　　建安·建威·對調 
　　寗訊海軍總司令公署前日接海軍部電侙令略謂駐防各處軍艦應即互相調换防地以均勞逸而增經騐所有駐泊蕪湖之建安軍艦與南京之建威運艦即日調防以資歷練等情杜總司令接電後當即轉令建分建威二軍艦遵照辦理矣 
[曾任海軍職之二人被拘]  
　　高昌廟海陸軍稽查所日前拘獲形跡可疑之楊文書錢振臣二名解經海軍司令部收押在案茲悉司令部提訊楊文書係湖北人並在身内搜出木質小圖章一個上刻蔣克亞三字並當票三張供多支吾而外間謠傳謂楊亦係海軍界人員前充某艦一等輪機之職並有同伴五人均在法界平安旅社訊之錢振臣係江北人現居南市曾在廣東海軍辦事均無確實供詞惟旣有同伴到滬寓於租界自應派員往查詎料先已聞風避去至未捕獲現楊錢仍判令收押候再切實調查云 
[記萬國賽槍會之春季大會]  
　　足分共五百二十五分第一二日比賽華人已佔優勢 
　　本埠萬國賽槍會第二十二週春季大賽槍事前已誌本報茲悉該會於第一二日（即十九二十日）比賽結果推華人郝伯陽四百八十三分爲全會冠第二日人野一色彥太郎四百七十七分第三華人干庭輝四百六十八分雖鹿歸誰手現尙未卜然預料各國賽員於第三四日（即二十六二十七日）之比賽其競爭必更劇烈也 
[南洋大學近訊]  
　　新校長敎務長之演說棒球之奪標比賽 
　　本埠南洋大學自罷課結束後校中學生曾有一度大會議决將董事會問題及校長問題分開討論校長問題則主張董會成立後必須由會中舉出而董會未成产前當然由部派任以一事權董會問題則因時機不合議决保留而其大綱必不遷讓蓋不良之董會亦同虚設也是以半月以來毫無聲息新任校長陳杜衡以盧氏交代遷延直至五月十八日就職校中同學對之希望甚殷陳君乃定昨日（二十二日）在禮堂與學生談話學生到者甚衆由陳君及新任敎務長顧惟精先後演說茲略錄演詞於下（一）陳校長演說謂今日開會有數端應爲諸君提及㈠校中風潮起時曾有所謂黨派黨派最害事余深望諸君一體同心致力學業無負國家期望將來學成爲社會用則校譽日隆矣㈡日前閱南洋週刋有允許學生言論絶對自由及充分採納學生意見兩條余以爲略近片面蓋正當言論學生方面應無忌諱發表校長方面應盡力採納若不正當之言論及不能採納之事似不能相提並論㈢日來所接要求事件甚多最好先向學監陳請不能了再問校長否則校長應接不暇何以計大事㈣日來微聞校中有賭博及考試作弊之兩惡習甚望有則改之無則加勉一經查覺當照章辦理决不稍徇情面也校事似不必逕登週刋先應向校中當事請願否則外人疑内部有隔閡也即如三大建築一事年内必須着手否則學校信用亦復有關云云（二）顧敎務長演說謂余自受陳校長聘任後即思學校之發展有兩方面一爲數量的一爲品性的數量方面如校舍之修築儀器之購置等是品性方面如敎員之學識學生之程度是余日來觀察學校中年來不可謂無進步旣受陳校長厚遇必當力圖報稱數量方面之發展陳先生任之品性方面自應竭盡棉力極圖發展也云云同學對二人言論尙稱滿意拍掌而散 
　　該校各項運動各級均有錦標比賽本星期一爲各級棒球比賽第一次預賽之期與賽者爲中四與中三該兩級對於運動素負盛名此次相遇尤各告奮勇結果中四共得十八分中三共得四分中四勝又聞第二次預賽爲本二與中二於本月二十四日舉行第三次爲本一與中一二十八日舉行該三次預賽之優勝者再互相比賽以决最後之勝負而定錦標之誰屬云 
[淮揚公所械鬭命案之昨訊]  
　　紗廠女工劉英蘭周福英蔡全英王杏根朱珍等放工經過淮揚公所被人調戲致各鄉人與水木工人爭鬭戳斃胡元鉅一名打傷胡奎祥程才高等五人經屍妻胡李氏報請法庭派員騐明胡奎祥等發堂醫治嗣經該氏投廳具詞牽涉唐鳳其（即唐鳳吉）宋永和張琴齋等奉飭派警往傳一千人證來案再訊在案茲悉此案遵傳到廳者爲胡李氏及淮揚公所管門人見證王四並二十三保四七圖地保張鶴卿等其女子劉英蘭等五人及唐鳳其等三人均不投案當經承辦此案之蕭檢察官提到案各人研訊一過判令退去候再核辦該屍妻胡李氏當庭聲請飭提各兇手到案訊明律辦爲夫伸雪問官諭令回去候示 
[又有白俄難民到滬]  
　　昨來三十六人 
　　昨日又有俄難民三十六人搭日郵船西京丸來滬就中有婦女三人係從青島來其餘則係大連·哈爾濱·等處避難人民云 
[今日佛誕紀念]  
　　今日爲釋迦牟尼降世二千九百五十年大紀念日滬西靜安寺每届必舉行大佛會香汛頗盛今届則更形熱閙華界則實行禁屠一天昨日起靜安寺一帶馬路兩旁售賣雜貨農具以及香燭攤擺設已綿長一里有餘惟午後大雨如注未知今日能否暢晴各小販莫不愁眉深鎖云 
[呈請保護絲市之省批]  
　　上海絲業會館董事施肇曾等爲新絲上市銀貨往返恐有不測特具呈江蘇督軍省長懇請分咨保護昨奉齊督軍韓省長會銜批示云呈悉已分咨保護矣仰即知照此批 
[護軍使通令保護繭商]  
　　松滬護軍使署前日通令所屬水陸各軍警文云案准江蘇督軍省長公函内開據江浙絲廠繭業總公所呈稱（中略）本届新繭將次上市一面因江浙皖三省去年災歉之餘尙未恢復以致地方時有不靖採繭各商咸有戒心紛來總公所詢問有無特别保護辦法當答以三省治安業奉各長官預爲佈置妥籌維護諒可無虞等語去後竊念華商收繭根據通商約章歷蒙保護本届時値地主不靖各商要求似非過慮失當理合查照歷届成案擬具條陳呈請鑒核仰祈准予通令各地水陸軍警長官並各縣知事於轄境内如有開設繭行及繭欵運輸經過之處查照條陳各節能力合作格外嚴密保護擔負完全責任俾臻妥善而免交涉是否有當統候批示祗遵實爲公便等情並修陳據此除批示並分行外相應函請貴護軍使即祈轉飭所部按照條陳所指地點時期選派軍隊認眞保護以免疎虞至紉公誼等因並條陳到署准此除分行外合將條陳令發仰即遵照轉飭所部一認眞保護 
[裝訂業工人之風潮]  
　　本埠裝訂業工人因閘北香山路作主鄭文柏倡議減價破壞書業公會定章推舉代表前向理論致遭五區警局拘去工人五名前日中國工會曾向五區警署保釋工人未得要領工人方面因官廳無故拘押工人迄無釋放消息深致憤慨突於昨日上午一律罷工當由中國工會會同裝訂職工部代表高松林勸諭各工人靜候法律解决各工人當允下午上工一面推舉錢秉奎等九人爲代表負責辦理此事務逹工人釋放目的云 
[皮箱工人罷工之昨訊]  
　　調停無效 
　　南北市皮箱工人要求店主加價聯會全體罷工大行店主因小行做手方面要求廢去點件計算之慣例按日工作每工價洋三角免貼飯資等條件太苛且小行做手屢次加價九年之中已加七次此次已屬第八次成本旣巨加無可加不允所請嗣由做木坯之板箱同業行頭出而調停並邀大行司年小行領袖等於昨日午後向雙方理勸大行方面僅允照價酌加一成並限定此數年中不得再加小行則堅持前議不肯讓步非逹按日計工之目的不允開工各調人見雙方各趨極端故昨日調停仍無結果而散 
[三誌浦東三林塘之刦案]  
　　浦東三林塘鎭二十四保三圖地保沈畫樓家於本月十八號夜半時被盜搶刦並毆斃沈女潘沈氏報經地檢廳派員騐明棺殮候緝兇盜追贓等情兩誌本報茲悉該廳承辦此案之楊子曕檢察官除將詣勘及騐訊情形面稟郭代廳長一面密飭幹警馳赴出事地點附近一帶秘密偵查務獲兇盜外並移請淞滬警警廳縣警察所帮同協缉昨又飭警入傳事主之子沈如峯即日來廳面詢被刦情形以便着手進行云 
　　尙有本埠新聞等轉入後頁 
 
 

Page 15

 
 
第一萬八千零四十五號;中華民國十二年 西曆一千九百二十三年五月二十三號
星期三 * *本埠新聞二 
[三日間浙屬運來之鮮繭數]  
　　滬杭甬鐵路滙通轉運公司於本月二十·二十一·二十二·三日間由浙屬各站裝來鮮繭彙誌如下（二十）由許村站裝來鮮繭一百二十包係上海通和仁之貨又運交上海生和鮮繭二百二十包又拱宸站運交上海久成一百八十七包又臨平站運交上海緯鮮繭二百八十四包又長安站運交上海天成鮮繭一百二十三包（二十一）由長安裝交上海新豐鮮繭一百九十二包又臨平站運交上海緯綸鮮繭一百十包又許村站運交上海緯成鮮繭一百七十包又拱宸站運交上海昌綸鮮繭二百零七包以上三日間由上述各站運到鮮繭共計一千六百十二包故先後運抵上海南站逐批由繭捐委員會同海關洋員查騐後由運送處分别送交矣 
[友華銀行滙市報告]  
　　昨日友華銀行滙市報告云上星期六日倫敦大條銀價近期長二五遠期一八七五紐約銀價漲至六角六分七五昨日紐約所開倫敦紐約間匯價爲四元六角三分六二五今日間滙價掛牌僅美金長爲七十三元五角餘俱照上星期六日弗動通日市况雖有時微平但大體尙爲堅定英磅售價常爲五月份三先令二便十六八七五六月份三先令二便士六二五七月份三先令二便士五六二五美金售價近遠期均七十四元七角五分日金售價六十五兩六錢二分半購價六十五兩五錢銀行匯票定價英鎊三先令三便士半美金七十六元五角佛郎一一五○枚上星期六日倫敦銀市印席及中國俱購進收盤時市况堅定紐約市况呆帶而清淡 
[上海商業市况彙錄]  
　　金融 
　　昨日銀幣市面又疲早市收盤爲七錢二分三釐七五午市收盤小去年半釐價爲七錢二分三釐二五較上日小去一釐二五四月半期洋亦小去一釐午後收盤價係七錢二分四釐二五道勝銀行做出押欵洋二十萬元息七兩活期又買進洋十萬元價七錢二分三釐半大通銀行拆出銀十五萬兩息二錢半期二天麥加利銀行買進現洋三十萬元價七錢二分三釐七五匯豐銀行拆進銀三十萬兩息八兩五錢期三星期又賣出洋三十萬元價七錢二分三釐七五中國銀行結出洋八十萬元價七錢二分三釐七五花旗銀行買進洋五萬元價七錢二分三釐七五云 
　　銀拆午前收盤價三錢六分午後係二錢四分較上日小去八分 
　　昨日進口大條有華比銀行由茂生公司來大條三百十八條正金銀行來二百十六條匯豐銀行來五百零七條出口大條有交通銀行裝至杭州大條三百條中國銀行亦去五百二十條現洋進口祗有交通銀行由杭州來洋十萬元而出口頗湧有交通銀行去南京銀十萬兩中國銀行去南京銀三十萬兩又去蘇州洋十萬元又去無錫洋五十萬元各錢蔣亦去無錫洋五十萬元又去鎭江洋二十萬元又去蘇州洋十五萬元云 
　　昨晚止中外各銀行共存現銀二千一百四十萬兩現洋三千六百五十六萬元大條一千零十七條 
　　公債票 
　　昨公債市况初平後疲午市跌落頗巨結果與星期六行市租仿金融現貨無交易全日市面極清開盤六十六元九角較前日跌二角五至收盤時又跌六角之巨期貨五月份開盤六十七元二角較跌一角上午市况平平上落不過一角左右至下午見現貨之跌期貨紛紛抛出收盤價小至六十六元四角計共跌九角之巨六月期由開盤六十六元六角跌至六十六元收盤計共跌八角七月期交易極稀收盤六十五元九角五跌落較少整六現貨開盤五十一元三角較前日跌五分收盤小至五十元零八角期貨亦跌落甚巨五月期收盤五十元零九角跌七角六月期除息收盤四十七元八角半跌八角半七月期四十八元一角亦跌八角半昨市公債大跌實緣連日漲高太巨之反響耳金融整六兩種以目前價格而論已足稱好欲望其再高亦殊甚難也償還八釐無所交易價二十六元三角後收盤好起五分七年長期略有交易價平穏云 
　　外幣 
　　昨外幣市况大致無所變動惟久無交易之羅卜票昨市已有做開價除五百元老票稍形漲高外其餘千元票亦漲餘均跌落五百元票有某銀行買進故價高二兩計買價爲七兩賣價七兩五錢千元票漲八錢買價爲三兩八錢二百五十元票不動價一兩二錢五元至二十五元票跌一兩買價爲六兩馬克掛牌雖漲三千而現幣則毫無交易價無變動其餘英金票老頭票花旗票以及法郎新加坡等均無市做開價舉前日相同云 
　　金市與滙價 
　　昨日星期二大條無電報告緣星期一倫敦休息之故七月份標金開盤三百十七兩四錢賣者較多故即跌至三百十六兩五錢先令揭曉弗動祗有美滙大二五德滙大二千馬克餘價均未動是時標金爲三百十六兩四錢先令等市况較星期六爲硬銀行賣出七月份先令價三先令三辦士五六二五買進三先令二辦士六二五又賣出七月份美滙價七十四元六二五買進七十四元八七五又賣出七月份東滙價六六分買進六五七五標金最小至三百十五兩八錢人心尙堅故買者轉甚大連帮亦買進標金又回高至三百十六兩八錢嗣後市况較之尤硬銀行賣出七月份先令價三先令二辦士六二五買進三先令二辦士六二五又賣出七月份美滙價七十四元七五買進七十五元又賣出七月份東滙價六五八七五買進六五六二五以致標金又落小數錢價爲三百十六兩二錢後並無上落至收盤時先令市况較初開時稍平美東滙則仍與初開相等銀行賣出七月份先令三先令二辦士半買進三先令二辦士六二五又賣出七月份美滙價七十四元六二五買進七十四元八七五又賣出七月份東滙價六六分買進六五七五所以標金又高至三百十七兩後爲三百十六兩九錢收盤年後標金開盤三百十七兩二錢最高至三百十七兩三錢先令弗動標金爲三百十七兩先令美滙市况與上午收市相等惟東滙較鬆一二五銀行賣出七月份先令價三先令二辦士五六二五買進三先令二辦士六二五又賣出七月份美滙價七十四元六二五買進七十四元八七五又賣出七月份東滙價六五八七五買進六五六二五所以標金最小至三百十六兩三錢嗣後不相上下各匯市况祗有先令賣價硬起○六二五餘價並無上落標金交易亦稀後爲三百十六兩六錢收盤 
　　紗花 
　　昨日星期二客帮棉紗交易仍見踴躍川帮又買二十支十四支十支本紗七八百包計二十支五福牧羊價一百四十九兩五錢又二十支四季價一百六十一兩七錢五二十支大中華價一百六十四兩十四支四季價一百四十三兩十支四季價一百三十三兩七錢五十支得利圖價一百二十七兩汕頭牛莊烟臺漢口蕪湖江西野鷄等帮共買本紗五六百包日紗四百餘包市價午前無升降午後小去二錢五至五錢交易所標準紗比上日小七八錢申新紗廠開出二十支人鐘一百五十包價一百六十四兩扣佣本月内出清其外各誻無開出三品紗來電小去一元數角美棉現期漲二十個磅音遠期跌七個磅音印棉朋搿而小四羅比白洛去漲六羅比紗市形勢仍居平穏 
昨日棉業交易所午後標準通州棉花五月份三十八兩五錢五六月份三十七兩七錢五九月分三十二兩三錢市面尙平穏現花有鴻裕紗廠買進現貨送廠太倉花五百擔價三十八兩二錢五分 
　　絲巾 
　　昨日星期二洋莊絲市續呈呆滯歐美各莊所發現期貨電報均無回音故廠白黃灰絲經銷塲毫無交易續趨停頓且以昨値滙率轉堅而日絲復跌以致絲交更覺困難市勢益趨不振 
　　茶市 
　　昨日本埠洋莊茶市祁門建德兩路之紅茶交易頗旺開盤定價均較上年見佳因之人心咸抱樂觀市面頗呈穏固之象祁門紅茶成交五百六十箱係由在裕協和等行購進祁西高莊之貨售盤七十兩至七十五兩中莊次貨售盤五十八元九兩至六十三四兩建德紅茶由恒記茶棧售與怡和杜德保昌等行計九百四十二箱售盤自四十六兩二錢五分至四十八兩貨價平均比較亦頗堅硬惜内地成本太高預料結束每擔盈餘不過三四兩然消路不滯大勢平穏亦未始非華人之幸温州紅綠箱茶怡和等行略有談判但此批貨均未式成交預料今日當可簽字祁門進口紅茶昨日又到一千餘箱各茶棧均已預備出樣云 
　　呌莊 
　　昨日係星期二輪値爲英商公平洋行不限價拍賣之期計排列花羽綢素綢斜羽綢元絨洋紗細布市原布市漂布等共二百五十六件計一萬二千零九十疋較之上週多呌二十五件計一千二百六十疋本街曁客帮到者尙稱不寂緣所拍各貨尙合客胃故購進不少比前互有升降統扯漲多跌少市形當較起色 
[寳山殷行鄉會議防範盜匪]  
　　寳山縣殷行鄉與江灣楊行鄉交界其地週圍五六里内未滿一月中有盜案數次因此居民異常恐惶除已報請各市鄉經董轉報官警要求夜間加派長警赴鄉輪班巡邏以資防護外刻提議互相商定聯防方法於前日午刻由殷行鄉公所經董李補花邀請吳淞商埠警察局長顏璧城並第二署長米春堂及水上警察廳第四區四分隊六號巡官馬竹軒等赴殷商議保衛地方治安之策列席者十八人首由主席報告一切略謂近因盜賊四起居民難以安枕擬組織鄉團互相防範免遭不測惟經濟支絀一時不易辦理完全暫行懇警局方面多派警士値夜巡邏俾盜賊膽怯閶閻安謐云云會談之下水陸警長官均允照辦議畢聚餐盡歡而散 
[基督敎協進會反對鴉片公賣]  
　　中國鴉片實况之披露 
　　中華全國基督敎協進會於本年五月十日至十六年會中由特委員揭示以下關於鴉片之事實有令人驚怖痛恨而同時又不可不卽時設法撲滅此項惡魔者茲具實宣佈如下其最顯著之二大端即（一）國外鴉片·嗎啡·麻醉藥之私運入中國（二）國内鴉１ 
片之私種二者同惡相濟内外爲奸其爲害之甚爲中西人所不能辭其咎而鴉片惡毒之撲滅亦惟旬强與中國實行合作方能辦到者然而國内之鴉片種植其能悉數禁止者則唯中國一面負全責也此項宣佈完全根據事實而爲人人所應非常注意者關於鴉片及各種毒劑之私運入中國者按北京萬國拒土會調查之數爲每年竊入國内之嗎啡與麻醉藥不下百萬兩實百倍於國内製藥之用按經海關搜獲之數計之每年暗運入中國之鴉征片（常稱土國與波期國產）况至十二噸之多按一九二三年之「中國年鑑」論及海搜獲之鴉片及毒品顯係包括國外之竊入數與國内之私種與私運數其一九二一年海關搜獲之鴉片數爲六十六噸實爲一九一八年之四倍一九二一年搜獲之嗎啡數逹六百四十七磅計四年中增多四倍一九二一年海關搜獲之麻醉毒品又更增多竟較一九一八年多五十三倍至於運入中國之實數即未經查出得運至國内各地者則無定從考證確實以下各項事實揭示國内私種鴉片之實况係根據於北京萬國拒土會之最近調查除山西及沿海三四省外每省雖產額有别然均鴉片之私種國内私種鴉片之年額約計七千至一萬噸實較國外全世界之產額額二三倍中國今日產生之鴉片較之一九零七年未禁烟時之數至少佔當年產額百分之三十十數年來中國雖已竭力剷除鴉片惡魔禁烟壯舉亦大有進步然據今日國内鴉片之私種合國外毒品之竊人計之實中國已沿原路復回黑籍至少已在中途言之令人心育除上各項事實外又復實現數種令人痛心亦不可不道及者如國内軍閥旣多已實行强迫種烟故運烟事竟已公然無阻又鴉片公賣與官運問題近已甚囂塵上因而吸烟與私販者又漸呈揚眉吐氣之狀且國内對此各種事實任何方面尚無具體的反對舉動亦屬悲觀而令人咤異者政府參衆兩院省議會商會等均無表示惟上海萬國拒土會已表示絶對反對鴉片之公賣福建兩處敎會已積極反對該省内種情形此外向本會請求協助者亦有數處國際聯盟已請國際宣敎聨會協国助禁絶鴉片之事業而國際宣敎聨會業已轉請在中國之基督敎會切實辦理此事福建兩處敎會已聲請本會設法正式向中央及省政府提出反對爰因該省有數處基督徒已實際被迫種烟並納烟稅即此一端已足引起基督敎各團體之急起挽救危局關於製造嗎啡及素品事實按其暗輸入中國之多少可依序更之爲日本·德·英·稅資·法·知國更有應注意者即海關所搜獲之毒品百分之九十爲由日本船中查出者又敎會一面應注意者即年全國大會關於鴉片問題这建議案尙未經任何敎育履行按各地對鴉片問題旣不過問亦無表示其結果則使所有貪利之徒與私販等得乘機活躍彼輩之各項行動中國今日乏道德領袖實爲惡勢力横行之時也此種情形之焦點爲烟產問題而制止烟產更爲國際之難題爰按以上種實况茲議决（一）中華全國基督敎協進會應鼓吹各敎會及全國各團體實行表示反對此種風起潮湧之國家的與國際的烟禍（二）全國基督敎協進會應明白表示鴉片公賣爲退化胡閙之舉並應提出嚴重反對（三）全國基督敎協進會之執行委員應設法請中央政府注意以上各鴉片實况並即時實際上全國禁種烟苗（四）全國基督敎協進會應向所有種烟省份之省長是出反對（五）全國基督敎協進會應請日本·德·英·稅資·法·等政府注意及特别防止該各國商民之輸入毒品於中國（六）全國基督敎協進會應同時促請美政府急力推行該國以運品通過國境認爲非法行爲之政策（七）全國基督敎協進會應向國際聨盟之禁烟委員提出建議招集大會請各國有經驗人出席取决一種實在方法制止世界之烟產（八）全國基敎協進會此後應意由各方面竭其力之所及協助各地撲滅鴉片惡魔 
[請禁渡船違章載客之呈文]  
　　浦東公民吳鐵梅等昨呈淞滬警察廳文云呈爲渡船違章浮載乘客請求示禁並飭令管轄警區嚴行取締事竊公民等住居治下浦東爛泥渡楊家渡地方均在上海執對朝夕往還必須渡浦此項渡船向有櫓划槳划之分歷經前市政廳規定章程限止多載乘客所以維秩序而避危險者法至良意至美也無如日久玩生該船户等又貪圖多得船資任意浮載甚至一槳船載至十餘人一櫓船載至三四十人在平風靜浪之時或不至發生危險設遇小大輪隻從旁經過波濤渀湃或遇疾風暴雨煙霧漫天而船身裝載太重吃水必深在此驚波駭浪之中萬一傾覆挽救無從是不啻以寳貴之身命而與洪濤巨水相搏擊人命危險無有逾於此者公民等身處其境目擊情形水寒而慄前曾一再函請淞滬警察三區總署曁三區一分駐所飭下沿渡崗警從嚴禁止迄未奉行生命所關難安緘默惟有將渡船違章浮載緣由據實陳明呈請鈞廳長俯准迅賜布告爛泥渡楊家渡等各渡船户依照前市政廳規定章程辦理不得違章多載並請令行浦東三區總署曁各分駐所着令沿渡崗警從嚴取締隨意干涉倘有兇頑船户不聽禁止者准其就近拘區訊辦以安生命而保治安臨頴無任激切待命之至謹呈 
[閔行鎭市面近况]  
　　閔行爲上海首鎭地當水陸要種商號以花米二業爲大宗以前交爱方面有閔南輪船公司每日往來惟由滬至閔不能當日往返殊形不便自去冬滬閔長途汽車通行後一小時即可直逹交通旣便市面亦隨之興盛地產之靠近車站者價値頓漲至一二千元不等較前幾漲至五六倍沿浦灘一帶以商店林立幾於無地可購價格竟逹萬元以上並有浦海銀行滙劃欵項經理爲諸塵奇且有電燈廠日間用以軋米晚間用以開火經理爲喬念椿以上兩項營業頗爲發逹如滬閔長途汽車公司能展長路線至南橋柘林兩處則將來奉賢金山二縣交通更便汽車營業必佳且柘林接近海濱一切魚鮮均可運滬銷路必廣亦足爲水產業之一助云 
[寗一女師學生將來滬參觀]  
　　一女師本科第八届四年生修業將滿已在該校附屬小學實習敎 
育茲特組織參觀團由敎員蔣君率領赴杭滬蘇錫四處參觀各學校以資研摩已於二十一日出發預定先到杭州參觀四日於二十五日至滬二十八日至蘇三十日至無錫六月一日回寗 
[中華職業敎育社年會之秩序]  
　　昨報紀中華職業學校聨合會定於二十七日舉行第二届年會一節茲悉中華職業敎育社收到各處推派代表報千各校已有十餘處共代表四十餘名現仍歡迎各校陸續加入是日開會係自上午九時始由江蘇省立第一商業學校校長趙師復主席先報告次提議事件中午由該社欵以便餐下午一時始繼續開會請崔奇峯·穆抒齋·講演職業界希望·職業學校學生應備之性行知能講演畢即討論職業訓練各問題會畢晚餐餐後觀職工敎育館試演電影（一）爲德國工業影片表演冶金採礦各部工作情形及工作順序由前在德國留學之黃君伯樵加以口頭說明（二）務印書館自製影片由該館義務表演此次收至提議案有十餘件之多恐一日間未能議畢擬移至二十八日下午繼續討論云 
[灰船公所未准復設之函知]  
　　上海總商會前接會董徐冠南曁許建屏等函詢灰船公所復活情形當經由會函致上海縣公署查詢去後嗣接沈知事復稱灰船公所自奉省令封閉後未有令准設立之令知應請查照云云方副會長昨已抄錄會案送請徐許二君查閱矣 
[寳安旅滬同鄉會成立]  
　　旅滬廣東寳安邑人以同鄉素少聨絡致舉辦各項公益事業深咸不例　爰由陳炳生等發起組織一旅滬寳安同鄉會業已籌備就緖日昨在北四川路會元樓開第二次全體同鄉會公舉職員蒞會者頗形踴躍陳炳生主席結果正會長萬國安·（初舉定陳炳生因陳君遜辭乃改推萬君）副會長陳炳生正司庫冼祥副司庫萬焯滿董事馮佐芝等十二人其租定東武昌路恒豐里九十三號爲會所之房屋内部亦已裝修工竣刻亦遷入辦公并聞該會將訂日舉行開幕禮云 
[洞庭東山同鄉會選舉會紀]  
　　旅滬洞庭東山同鄉會本届第十二次選舉大會初選手續已於前日下午一時在事務所舉行畢事計舊董事席微三·席玉書·朱獻淮·朱靄堂·等十一人續舉連任並舉出新董事朱馥堂等十一人至嚴秋庚·席侍豐·潘瀛士·嚴敬輿·票數相同（均二十二票）决定俟二十七日復選會長時重行抽簽舉續議浚河出泥問題計分兩說付表决（甲）書記葉伯良主張挖起之泥由會每方出洋三角雇人承挑（乙）會董朱獻淮主張河泥爲農業肥料可得價售與農民並願繳價承購朱姓名蕩控出之泥公决准照朱說進行旋即散會 
[閔行鄉農會改選紀]  
　　閔行鄉農會自民國二年成立後乞未改選各職員之任期照章亦已届滿業奉上海縣署轉到部文催令改選茲由該鄉經董顧岫雲召集舊有會員曁具農事學識者於前日假鄉公所開全體大會到者甚衆當由主席顧岫雲報告開會宗旨及宣讀縣知事來文畢並通過會章旋印投票選舉蔣國光爲會長朱瑛爲副會長並舉蔣岩石王欽安董錫鑫顧錫純顧攷祥聶巧生楊本基馬本安蔣竹筠等爲評議員其書記會計庶務等員照章由評議員兼任事畢散會昨由經董顧岫雲將該會章程及當選各職員姓名一併備文呈由上海縣公署備案並請轉呈農商部頒發鈐記証書以昭信守 
[江陰滬同鄉會開會紀]  
　　昨晚江陰旅滬同鄉會開職員會議决本星期起積極進行徵求會員於下星期日再定期開成立大會對於臨城案江陰警所長汪兆驊侮辱人民王玷官箴案均有討論議畢散會又該事會務所仍設於寗波路口渭水坊有人常川駐會接合一切 
[染藝公所工人取餐紀]  
　　綢綾藝工人支秋爲司酒釐金等問題與大行迭紀爭執由李徵五·邵仲輝·兩軍調停雙方議訂合同得免風潮數月以來各坊多能遵守而違約者亦不少昨晚染藝公所工人假五洲大旅社取餐并由李邵兩君邀大行董中葉志鏞及各坊東代表潘家銘·朱廷珍·汪又生·陶甘堂·周永葆·姚壽康·等到塲葉君因病未到席間由染藝公所提出三條（一）各坊間有違約爲收學徒（照合同每染司二人同學徒一人）要求查照合同嚴行取締（二）按照合同期限每月初五日分派司酒遲不得過三星期（三）華興坊分派司酒不先提出公所釐金應勸告其照合同辦理各坊東代表均允照辦葉君處另具函通千餐畢各工人又集議内部整頓事宜公推陳兆榮·沈雲金·徐小九·金四十·唐阿梅·五人代理公所收取釐金事宜 
[警察不干涉賭攤之衝突]  
　　南市裡馬路施家弄口吳裕興皮鞋店門口有江北婦人某氏設有小賭攤以陳設紅蛋等物爲賭品引誘途人與賭昨日午後一時該店主婦吳楊氏以其有碍進出令移不允遂報知是處第十守望一百三十九號崗警押令移去該警置之不理去彼爲噉飯計何必干涉該主婦異之口稱記錄汝號數報告長官該警聞知闖入該店欲將該主婦拘捕正在喧閙之際該警立吹警笛招呼他警協助俄而隣警畢集哄進店堂帮同拘捕該主婦不服正與抵抗之際旁觀者大抱不平齊聲喚打致該店玻璃窗擠碎兩造俱受傷事後由警將吳楊氏及學徒范炳生等兩人帶入一區一分駐所蕭署員詢知原委知行兇者均已兎脫並未拘解來署旋由該氏陳明起衅之由署員以該警辦理不合大加申斥姑念受有微傷飭送醫院醫治該氏交由子吳尙志領回醫傷兩學徒暫留候示 
[北西藏路前晚之火警]  
　　北西路一百八十號門牌裕泰昌洋貨號於前晚夜半一時許披屋内不戒於火頓時冐穿屋頂當經各段救火會全體會員驅皮帶車到塲竭力灌熄僅焚燬房屋一間惟一應貨物均遭水漬事經該管捕房得悉立飭包探陸連奎·周榮生·與西探勞勃生前往詳查起火情形稟候核奪 
[警署員對於倒川弄附近之防範]  
　　二區二分署牛雲舫署員因本境倒川弄顧姓家迭接匿名恐嚇信除在該弄中間添一崗位駐防外每日自下午八時後至次日上午五時止率同巡官長警輪流在該管區域内梭巡以保治安 
[昨日滬嘉區間車遲到]  
　　滬杭甬鐵路昨日由嘉興開滬之區間車駛至南站相近（即西柵門地方）該械車汽缸忽然損壞不能開行當由南站機廠間派出援機前往接拖所有乘客大都在西柵門下車故車票未能一律收齊嗣將該列車接拖至南站計逾規定時刻已一點餘鐘云 
[跳電車跌斃免驗棺殮]  
　　無錫人趙永泉年五十九歲前日乘坐電車駛至北蘇州路車未停穏趙急即躍下致跌傷腦部當經虹口捕房華探自蔣長榮查見將受傷人送院因傷重不及醫治延至晚間斃命由院通知捕房派探將尸舁送騐尸所候報請公堂中西官相驗昨由尸親王繆氏投捕房聲請免騐捕頭准飭該尸親領尸自行棺殮候呈報公堂備案云 
[押運銀洋人忽然病斃]  
　　滬杭甬鐵路上海南站於昨日（二十二）上午九時許慢車將次開杭時有同和運銀公司之押運人吳樂銘年約四十餘歲跟車押解銀洋前往新麗華至上海北站該押運人登車時忽然倒臥車内口開眼閉不能言語形似中瘋血閉由站上人員發現當即知照該公司派人將伊送往醫院醫治一面另派押運人替班所有人車之銀洋鈔票由路警暫時看管該押人扛至同和公司時已經氣絶不及送醫院救治云 
[拆梢嚇斃婦人押四年]  
　　婦人毛陳氏在海寗路同昌里三百零三號門牌私售燈吃洋烟被流氓周阿根持刀向其恐嚇拆梢攫取烟泡因而受驚倒地身死經捕房將周拘押並稟請公共公廨檢騐已誌前報昨晨包探陳維坤協同七十二號西探將周解廨稟明查得周當時係糾同小才寳前往事後小才寳逃避無從尋找云云並將工部局醫生出具之驗單呈案質小周俯首無詞關讞員與美阿副領事磋商之下判曰據西醫騐明毛陳氏確係受驚身死周阿根着押西牢四年以儆 
[毆傷孕婦墮胎押二月]  
　　北山西路一千四百三十四號門牌荐頭店主婦車錢氏被宋范氏唆使陳阿茂行兇毆傷胎氣以致小產范氏逃避經捕房將陳拘解公共公廨押候錢氏復原再訊已誌本報昨晨李襄讞會同英威副領事升座由滙司捕房包探陸連奎傳同原告將陳帶案並稟明本案敎唆犯宋范氏逃避無蹤無從查拿云云據車錢氏供稱范氏亦在北山西路三百十八號門牌開設荐頭店因爲舉荐乳媪以我奪其生意故唆使被告將我毆打致身懷五個月孕受傷墮落等語質之陳阿茂供詞推諉中西官以其不應行兇判押西牢二月示儆 
[使用僞洋押三月]  
　　楊阿囝蟲有持僞大洋十餘元至法新租界陸雨廷所開之烟紙店内混用當被察破鳴捕將楊拘入捕房管押候究在案昨解法公堂請究先由原告陸雨廷投訴被告到來混用情形詰之楊阿囝供此項僞洋實係民人賣貨得來餘供支吾中西官判楊押西牢三個月以儆僞洋銷毁 
[三搶匪分别押儆]  
　　王國卿靜安寺路攫取西婦手携錢袋王鶴其在福州路攫取婦人史于氏之金挖耳吴壽卿在浙江路攫取李陸氏之金挖耳經包探沈阿岳陸根生先後拿獲昨解公共公廨中西官質訊之下以王國卿係過犯判押西牢三月期滿逐出租界其餘兩名各押二月贓交原主領去 
[侵呑賬欵押年半]  
　　南翔人吳紀成在北浙江路三百三十四號門牌同盛米行爲司賬日前收得賬洋五百八十一元侵呑逃逸經行主黃紹林報告捕房派探周榮生將吳緝獲昨解公共公廨請究由中西官質訊之下以吳侵佔罪已成立判押西牢一年半以儆 
[子媳行兇押候再訊]  
　　住居束楊樹清路東華里之常州人闞松壽前日遭其親生子國千與媳王氏行兇將右目毆傷經包探金養吾查見將鬫國千夫婦拘入捕房並送松壽入醫院醫治昨解公共公廨請究中西官以原告傷未治愈判兩被告分别押候切實查明發生情形展期再訊 
[科罰平安里燕子窠主客]  
　　汪直初夥同徐來生在福州路平安里二百四十三號屋内私售燈吃洋烟爲老閘捕房鄧副捕頭查悉督同西探馳往將汪周及烟民王漢卿周月亭朱榮生高鳴臯楊瑞壽等十三名連同烟具帶回收押昨解公共公堂中西官訊實判汪罰洋五十元徐罰洋三十元餘人各罰三元一併充公烟具銷燬 
[兜售河南債劵之科罰]  
　　崇明有沈仲箎前日袖藏河南貧民工廠基金債劵至南潯路十七號門牌屋内兜售爲包探陳維坤查見以其有違租界禁令拘入捕房昨解公共公堂中西官訊實判沈罰洋五元連同獎劵一併充公 
[竊洋判押四月]  
　　萬國儲蓄會前日扭陸楫夫至法捕房聲稱被告私竊鑰匙潛至賬房内盜取現洋一百七十餘元察破扭案請求訊究等語旋由捕房將陸解送法公廨請究原告由逖百克律師聲訴一切詰之陸楫夫供認行竊洋銀不諱中西官判陸押西牢四個月以儆 
[法包探移提丐頭]  
　　惡丐梅林在法租界某姓家索詐洋六元經法捕房拿獲供出係丐頭徐茂林指使並謂徐在安南路二百號開設茶館該捕房因派探至公共租界靜安寺捕房加派包探馮春福往將徐拘獲昨解公共公廨中西官質訊之下判徐交來人帶回歸案訊辦 
[二婢同時失踪]  
　　小南門内某紳家前日假西門内關帝廟延僧超度祖先親友畢集晚間席散歸家其二婢女一年十五歲·一年十二歲·同時失踪各處找尋無着昨已開明面貌服式與年歲報告警廳請求派警查緝矣 
[公共公廨訊案彙錄]  
　　昨晨公共公廨民四庭由俞襄讞會同英密副領事訊理（一）愛文義路景星里房客聨合會訴房主邱省三濫加房租案結果本案註銷（二）王荇佩延許理律師訴章壽卿欠洋案結果登報十四天限被告二十天内到案辯訴再核（三）吳俊民訴徐金生欠借洋案結果原告不到請求缺席判决駁回（四）席友漁訴吳耀庭賣買交易所股票糾葛案結果改期續訊（五）吳小筠訴沈東生不理押　案未審民三庭由張襄讞會同俄員訊理俄人馬氏哥佛及訴沈覲蓂等違背運煤合同請追損失案被告延博良律師代辯結果改期再訊 
　　又午後民四庭由張襄讞會同日副領事訊理（一）張景良訴顧辛堂不將周茂蘭付還顧寳琛之欵交出分派案被告延許理律師代辯謂並未收到此欵結果候函致寗商總會請查明周茂蘭還顧寳琛保證金一千五百元係歸何人領去並抄交涉使來文附去函復再核（二）唐文彬延雷聲布律師訴唐永朝阻止出路案結果不准復訊（三）婦人陳馬氏訴與其夫陳雲峯離婚案兩造未到未審（四）石潤甫訴屠新貴欠借洋案結果被告認欠屬實應判償還原告洋一百五十六元並繳堂費借據附卷（五）顧寳康訴俞阿月不理担保俞坤元私用賬洋案結果候提俞坤元到案再訊民一庭由俞襄讞會同英密副領事訊理豐大銀行聲請破產案結果改期續訊 
[誌謝]  
　　昨承海關造册處惠贈民國十一年海關册總論上卷一册又商務印書館惠贈第九卷第五號「婦女雜誌」及第九卷第三九七號各一册謝謝 
公布欄 
[上海地方審判廳]  
　　民庭主文一件判决黃施氏與黃煥文因房屋涉訟上訴一案（主文）原判廢棄被上訴人在第一審之請求駁斥本案訟費由被上訴人負擔一件判决吳少梅與朱桂祥因遷柩紏葛一案（主文）被告人應將二十五保十三圖靡字圩第六百六十一號吳振榮單地上之朱　亭朱吳氏棺柩二口遷去訟費由被告人負擔一件判决袁晋卿與秦沈氏爲債務涉訟上訴一案（主文）本件上訴駁斥第二審訟費由上訴人負擔一件裁决朱學田爲田地抗告一案（主文）原縣民國十二年四月二十五日及二十七日之批示廢棄本案應由原縣依法審判一件判决陳鳳山與陳金貴爲遺產及遷屋涉訟一案（主文）陳鳳山之請求駁斥陳鳳山應將坐落二十五保十六圖長字圩三十四號陳鑑庭户地上房屋兩幢遷讓交陳全貴收執訴訟費用歸陳鳳山負擔本判决關於遷讓部分應予假執行一件判决季餘慶與吳學鴻因借欵涉訟一案（主文）吳學鴻應償還季餘慶本利洋三十一元八角訟費歸吳學鴻負擔本判决應予假執行一件判决吳玉田與陳長仁因租金涉訟一案（主文）陳長仁應償還三善堂洋五十元繳案給吳玉田具領本案訟費除吳玉田撤回之部分應負擔十分之五外餘歸陳長仁負擔一件判决張彝仲與陸史良等因賠償涉訟一案（主文）陸根根應償還張彝仲經租之招商内河輪船總公司洋四千二百九十二元二角六分一厘張彝仲其餘之請求駁斥訟費由陸根根負擔一件判决顧察氏仇張氏因借單涉訟一案（主文）仇張氏應將上邑二十四保四區二十四圖男子圩第三百六十二號業户倪福觀則田一畝七分三厘方單一大角返還顧蔡氏本訴訟費用歸仇張氏負擔一件判决韓長慶與樂卿因租屋涉訟上訴一案（主文）本件上訴駁斥第二審訟費由上訴人負擔一件判决季有才與施青郎因贖地涉訟上訴一案（主文）原　廢棄系爭議租地一千步被上訴人　聽上訴人備齊原價贖回本案訟費由被上訴人負擔以上五月二十一日 
　　刑庭主文一件判决朱永陞鴉片烟一案（主文）朱永陞販賣鴉片烟之所爲處五等有期徒刑三月併科罰金四十元未决覊押日數准以二日抵徒刑一日如無力完納罰金並准以一元易監禁一日烟土十四兩沒收一件判决馮錫富傷害一案（主文）馮錫富致還仁富廢疾之所爲處五等有期徒刑二月未决覊押日數准以二日抵徒刑一日一件姚大狗竊盜一案（判决主文姚大狗竊盜之所爲處五等有期徒刑二月未决覊押日數准以二日抵徒刑一日一件顧金氏鴉片煙一案（判决主文）顧金氏吸食鴉片烟之所爲處罰金十元未决覊押日數准以二日抵罰金一元如無力完納罰金以一元易科監禁一日烟具等件沒收一件陳蔡氏等略誘及詐財案判决主文）陳蔡氏共同略誘之所爲處五等有期徒刑四月未决覊押日數准以二日抵徒刑一日季小毛共同略誘之所爲五等有期徒刑四月未决覊押日數准以二日抵徒刑一日金張氏無罪一件姚福來詐欺取財一案（判决主文）姚福來對于黃漢章詐財之所爲處拘役十五日又對于王玉　詐財之所爲處拘役十五日又對于毛李氏詐財之所爲處拘役十五日應執行拘役一月未决覊押日數准以二日抵拘役一日以上五月二十一日 
　　民庭主文一件談錢氏與蔣建綱因借欵紏葛一案（判决主文）蔣建綱應償還談錢氏借欵洋二十五元償還談德才借欵洋五元交由談錢氏具領訟費歸蔣建綱負擔本判决應予假執行一件判决李效翔與盛本初因偵務涉訟一案（主文）盛本初應還李雲翔洋九十元訴訟費用歸盛本初負擔李雲翔聲請假執行駁斥一件判决陸其祥與陸步東爲賬欵涉訟一案（主文）陸其祥之請救駁斥訟費用歸陸其祥負擔一件判决康連生與康陳氏因船隻涉訟一案（主文）康連生之請求駁斥訟費歸康連生負擔一件判决周陳氏周月和因贖田涉訟上訴一案（主文）原判廢棄係爭田四畝五分被上訴人應聽上訴人備價錢二十千文贖回一畝五分上訴入其餘之上訴及在第一審其餘之請求駁斥本案訟費由上訴人負擔三分之二被上訴人負擔三分之一一件判决盧新發與錢掌勝因會欵涉訟上訴一案（主文）本件上訴駁斥以上五月二十二日 
[上海地方檢察廳]  
　　批示劉彭氏據訴不能成立刑事應毋庸議此批顧昌清狀翻悉爾旣未受傷自無刑事問題至所訴詐欺一節不實不盡　有别情未便准予受理此批莊立恒狀悉此批鄔松伙狀悉候四區一分所送案核辦此批王金氏狀悉仰將罰金繳楚後再爲核辦此批傳和尙狀悉仰即來廳候訊核奪此批姚長足據訴爾弟長府將爾承分之田出典陳某等情即使所事訴非　亦屬氏事範圍所請不准此批侯侃如狀悉該民請求領妻事屬民事範圍仰自赴同級審廳訴請核辦此批王慶林等狀本廳送審機關如有錯誤高等廳自富依法紏正毋庸該民等過慮此批劉道恕狀悉候傳訊核辦此批施克哉狀悉仰候原卷到廳核辦此批李黃氏狀悉仰即來廳訊明核辦此批陳茂香爾媳旣係許王氏之女許如傑之妹豈有事逃之理如果捲去洋欵應向同級審廳訴請押追本廳未便受理此批羅宇增狀悉本廳無備案程序所請着毋庸議此此以上五月二十一日 
 
 

Page 16

 
 
第一萬八千零四十五號;中華民國十二年 西曆一千九百二十三年五月二十三號
星期三 * *   
 
 

Page 17

 
 
第一萬八千零四十五號;中華民國十二年 西曆一千九百二十三年五月二十三號
星期三 * *本埠新聞三 
[五洲鞋帽公司開幕]  
　　浙江路三馬路南之五洲鞋帽公司擇於今日開幕各貨廉價一月一律九扣凡購鞋者另加贈品所製紗羅絨緞男女翻鞋及高跟花緞帆布黃黑陰紋漆皮等女鞋草織拖鞋凉鞋旅行大小各種皮件種類甚多並自運歐美化妝品絲襪巾帕等物云 
[各項廣貨之運售]  
　　棋盤街三茅閣橋之建興隆號運售廣東皮箱·皮夾·籐籃·柳箱等歷有年所近又更加改良式樣翻新大小均有甚合旅行之用茲又運到廣東雲紗拷綢多種云 
[新法染印之綢緞等品]  
　　滬上近日新流行印花綢緞爭奇鬭勝盛行一時甬商董裕珍君曾於曩年赴歐美等國研究顏料製造配合機器印花等法在法租界晉安里創設裕成印花廠有年現用新法對於綢布呢絨嗶嘰·及帳帘床幃椅披枕套絲襪無一不可染印聘請繪畫家新翻花色能免褪色油化等弊云 
[美西自製銅鐵床]  
　　美西公司自造各式銅鐵床設製造所於閘北蒙古路陳列樣子間於南京路大慶里内其種類有全銅·半銅·半節全鋼方圓俱全及玻璃羅甸銅床各色染漆鐵床質料形式駕乎舶來品之上且價甚廉云 
[新到之嗶嘰紗綢]  
　　南京路石路西和豐呢絨號新到各貨價如下全毛常青嗶嘰每尺六角二分·至一元一角方格薄嗶嘰每尺七角·至一元三角五分灰素頭號嗶嘰每尺八角五分條子金山羽紗每尺三角八分·至四角四分灰白未也勒絨每尺四角六分·至八角條子洋府綢每尺三角六分至四角雙幅文明綢每尺三角六分條子冲毛嗶嘰每尺二角八分云 
[皮件公司減價]  
　　新世界樓下中國皮件公司現舉行夏季大廉價所有各項優等皮箱包鐵箱掛衣箱等均配美國之鎖角等件云 
[新書「遠東優待所」之編售]  
　　四川路一四一號貿逹公司爲社會全體女士謀旅行及居家之福利更爲經商者預備種種參考品特編成新書「遠東優待所」一册定價二元預約祇售一元陽曆六月十五日出版該書附有特别廉價劵一紙持往商店購物均有特别折扣且不限一種商店凡衣食及日用必需之品儘有便宜可尋且此劵常年可用商務印書館等均代售該書約預劵該書之目錄如次 
　　第一章序言普通廣告目錄通用廉價劵廣告目錄圖說特别廉價劵之利益上海之梗概第二章上海地圖陰陽日曆節令及銀行休假日中國度量表外國席量表第三章領事館及行政機關中外醫院學校中西商會及總會第四章郵政章程及郵資定例郵件時期預算表到信約計次數發信約計次數電報章程及價目表鐵路時間價目表輪船公司電車路徑及分站價目表汽車馬車及人力車價目表汽車行及馬房第五章中外銀行匯兌表貨幣旅館及菜館地點糖菒茶點室牙醫士醫士購物須知主要商店及其地址游戲場公團運動場上海道路指南報館要錄上海之名勝上海域外之名勝第六章日記電話號碼人名地址發信表銀錢出入統計表全年出入統計表 
[新出一種行名簿]  
　　四川路三一一號江浙貿易公司經理五洲印刷廣告公司現新出今年之上海中西行名簿一册係由大華編輯社所編緝内容甚爲豐富適用云 
[廉售之用具及藥物]  
　　先施公司玩具部向設三樓近因擴充營業另添設一部於二樓東部之新商塲内近日適到有大批德國玩具·洋囡囡·動物模型·機器模型·活動玩物·無奇不有俱含有敎育理想能開通兒童之智識値此減價期内價値其廉 
　　又該公司之運動器具部向亦設三層樓近因物品過多不敷陳列故全部遷往二樓之東部新商塲内現到有大批合時貨品如網球·隊球·棒球·籃球·及賽跑用品·運動規則·種類甚多該部並可定製各項運動靴鞋及球拍云 
[中西服飾之新貨]  
　　並建設無線電話台 
　　永安公司二樓西裝女式部近到大批幼童草帽每件減售五角五分又線條紡西式童衫每件减沽一元一角其餘各種西式服裝均甚便宜 
　　又該公司新由歐美辦到各種絲光紗邊花樣玲瓏顏色艶麗每疋五角五至一元七角五又有各欵絲紗襯裙邊通花繡花多種每碼二元一角五至四元五洋紗袖口邊每碼二角五至九角五 
　　又該公司近於南京浙江轉角新建之屋頂上設有無線電話台現已動工昨據該公司總理郭標君云電機有一基羅格蘭母之電力能通用周圍二千里内外之電音六月底即可竣工該臺可與太平洋對岸各處傳電凡該處之音樂·演說等等皆可接收明晰異常無異對晤一室云 
[染廠擴設分號]  
　　法租界三茅閣橋老一大染廠開設已六十餘載近更力謀擴張在小西門民國路口分設南號刻下正在翻造高大房屋大約初秋當可開幕其營業宗旨全力注重於門市衣着尤以南來顧客爲便利云 
[手電燈等新到滬]  
　　南京路中德商店新由德國運到偵探手電燈一種内有馬逹能自發電無須另配電石祗須以手將下墜之絃一拉即能發光永無缺電之患且光較用電石者爲足形亦不大携帶極便每只售洋七元五角 
　　又運到大批雪茄烟數十種每盒價自六角起至九元五角止内有福羅司一種每盒共二十七支隨身可携極爲簡便烟葉金黃味亦清淡爲歐戰後初次到滬之上等雪茄尙有時上最通行之黑人牌味分厚淡兩種取價每五十支售洋一元六角又第二批樂華牌雪茄烟每盒二十五支售洋八角五分此外尚有新到之旅行電具每具計有鍋子一只燙髮器一副茶布一套無論二百念磅或一百磅之電力均可使用每只售洋二十七元五角云 
[中華書局之廉價品]  
　　昨日爲福州路中華書局廉價之首日往購者頗衆其内部陳列物品有小放大鏡折鏡每只四角一百五十生的　字規一元四角一百二十生的者一元一角一百生的者一元寫生架三元五角寫生板分大中小三種大者一元中者八角五分小者七角皮質爲寫生　二元原質者一元八角水彩顏料自一元一角·至八元八角油畫顏料自一元六角·至十一元寫生箱一元六角·至二十元繪圖器自八角·至二十五元五角種類繁多云 
 
[美國影戲界中之二靈犬] 圖中左面二耳高聳之灰色犬名斯覺浪哈脫Ｓｔｒｏｎｇｈｅａｒｔ（譯音爲强心）右白色牝犬名蘭袋雪爾佛ＬａｄｙＳｉｌｖｅｒ（譯音爲銀太太）此二犬爲美國第一影片公司演過二劇一名「犬作之緣」（ＳｉｌｅｎｔＣａｌｌ）一名「北地異味」（ＢｒａｏｎｏｆｔｈｅＮｏｒｔｈ）前一片現已運滬定今晚起在卡爾登影戲院連映四晚惟斯覺浪哈脫在此片中之做作不僅較蘭袋雪爾佛爲多且種種表情亦較爲難演吾人苟見此劇必將嘆美國影片公司敎練警犬之工矣 
[法國影戲院映羅克片之佳况]  
　　法租界法國影戲院近日開映羅克影片賣座頗盛前兩日尤佳日戲至二點半鐘夜戲至七時鐵柵已閉且懸有客滿牌然往觀者仍未少止此次　院所映之羅克影片能得如此成績實出意料之外聞映畢後即須運往南洋今晚又與「紫金盜」長片同時開映想生意必更勝於前日云 
 
 

Page 18

 
 
第一萬八千零四十五號;中華民國十二年 西曆一千九百二十三年五月二十三號
星期三 * *[上海大戲院新片已開映（二）]  
　　現在上海大戲院映演之「花情蝶義」影片其前段情節已見昨日之本報今再續紀下段如下 
　　越日牧師接一信謂其姪女雙目失明欲返鄉調養蓋牧師之姪女即前與崑賽公園相晤之愛雷斯姑娘也牧師驅車赴站迎迓途中聞小兒女歡呼聲愛雷斯泫然淚下謂其叔曰吾並非因盲目而爲心今日歸家樂乃無藝以致淚矣 
　　是時崑賽往訪惡律師史塔勞逼令交出柏倫夫人之契劵及全部財產並語以警告史塔勞往見柏倫夫人曰崑賽久居府中日日與麟弟同遊無怪人言嘖嘖敗壞尊府之令譽未幾崑賽歸守夫人問曰君與麟弟定何時結婚崑曰外面旣有此語余當移居於牧師家明日與女並車出遊麟弟詢其情崑曰有人說我不應久住汝家麟弟曰君不信我乎崑曰余信汝爲朋友不敢有他望女正拉韁聞言大怒力擊其馬韁乃失手馬驚逸狂竄崑恐遇險一躍登馬背以力制止麟弟顚出墜車下 
　　一日崑自外歸途經花園愛雷斯自内出呼其督崑見女喜出望外趨前扶持愛雷斯曰君何人聲何熟耶崑曰嘗遇女士於波斯登之花園自一見之後深深印入腦筋愛雷斯曰此情此景亦時縈於方寸間於是崑鍾情於盲女史塔勞自知必遭失敗欲設法逐崑利用曼斯華之愚魯加害於崑賽曼前雖誤殺一人以史之力得以逍遙法外史慫恿曰彼生客乃偵探因汝殺人事前來調查被其查明則拘汝入獄彼時累余亦有不利曼大怒正見崑賽借愛雷斯駕同遊曼突前喝令停車崑下車曼揮拳亂擊村人及牧師咸來觀之因曼力大頗爲崑危崑用智應敵久之曼力不能支被崑所誘撞於大樹之上曼憊不能起衆咸欽服崑賽史失望避云明早崑持鮮花過訪麟弟女大喜嗅花再三表示親愛崑徐曰此花係愛雷斯贈於姑娘女怒極擲花於地曰君旣愛雷斯何必再來見我我不愛君言際怒形於色史塔勞聞信乘間向女求婚並坐情話正見崑與愛雷斯同車經過麟弟曰愛雷斯佔我崑賽我必欲報仇史曰汝嫁吾當爲汝復仇麟弟應曰可明日史囑麟弟邀崑賽及愛雷斯同遊暗地使曼斯華伏林中待之中途崑囑麟弟偕愛雷斯先行折回往見史塔勞曰夫人之證據均在我處汝不將財產交出吾必拘汝入獄史以語敷衍麟弟偕盲女登渡筏曼斫斷船索筏順流漂去舟人驚呼麟弟自投於水是處爲深溪兩岸遼闊村人設筏爲渡水勢奇急繫巨索於兩端筏緣索而進索旣斷筏乃隨急流而去其下爲萬丈瀑布勢若銀河倒瀉盲女處此不啻生死呼吸且雙目盡瞽惟有束手待死 
　　麟弟登陸倉皇而奔見史丹斯特利斧匿樹下麟弟始知史塔勞殺人之計劃麟北雖欲報仇殊無殺人之心今置盲女於死地不勝恐怖謂史州斯曰愚人·汝受史塔勞之愚犯殺人之罪曼恍然大悟往覓史塔勞麟弟至中途見崑賽與牧師同行告以愛雷斯遇險之情形崑大驚騎馬越山嶺趕往下流援救牧師知史塔勞之陰謀至其辦公室覓之見史已横屍血泊中已爲史丹斯所殺盲女在筏中順流而下迅捷若飛經過第一瀑布潮流愈急崑飛駛追逐尙且不及將至至流水盡頭處是爲第二瀑布高下相距十餘丈筏至其處必無生望崑冒險從山巔躍下　水而前負盲女登陸得以脫險盲女暈絶不醒因天色入暮不及復返麟弟將情哭訴老母懊悔不及至夜深猶未見崑救愛雷斯歸弟疑其已死於水痛哭不已翌日天明盲女始甦張目四顧見身臥山下意中人陪侍在側歷歷在目細審無訛崑雙目因受絶大之驚嚇居然復明迷信家言之必是崑賽之鍾情感動天心始得瞽而復明然亦寓有勸善之美意也從此崑賽與愛雷斯成良好之夫婦云 
[南洋與廣肇比賽旗語]  
　　結果···單旗無勝負·雙旗廣肇勝 
　　南洋大學附屬小學童子軍鑒於本年全上海童子軍大比賽將届故於前日（星期日）函約廣肇義學童子軍比賽旗語地點在青年會操塲晨間人時半南洋童子軍正敎練鄭君率領團員到塲廣肇亦由東區區教練兼本團正敎練員徐子成帶領出隊評判員由鄭徐二君任之至鐘鳴九下始開始比賽分單雙旗兩種雙方對於收發各事皆極純熟直至午前十一時始賽畢結果雙旗廣肇勝單旗無勝負云 
[打字員將有速率之比賽]  
　　上星期有ＪａｍｅｓｏｎＹ·Ｃｈａｎｇ君在字林報大陸報上倡議打字員速率比賽一方面可以鼓勵打字員增進效率一方面可以使各公司僱用打字員有所標凖本埠勒明登打字學校校長同意贊助於上星期五下午另集發起人二十餘人在九江路三號該校樓上開會議决進行將另舉委員審定優劣華人方面惟有張君一人以後開會尙望華人多數加入蓋本埠華人打字員亦有數百人也開會期定奪後該會將再宣布云 
[女青年會家務團開籌辦會]  
　　今日下午三時半···在崑山路會所 
　　女青年會近因社會之需求特添設一家務團以改良家政爲宗旨如育嬰·衛生·服裝·起居·等重要問題均在家務團範圍之内定於今日（二十三日）下午三時半在崑山路該會所開家務團籌備會報告家務團之必要及選舉重要職員并討論組織之方法等問題云 
[日僑婦女組織節制會]  
　　六月五日開成立會於滬上 
　　日本神户婦女節制會會長渡邊常女士於二星期前來滬現寓東寳興路五十一號將在上海組織日本婦女節制會曾開籌備會二次出席者有二十餘人現已决於下月五日在日本俱樂部舉行成立會事務所在狄思威路五十一號中日公理敎會内云 
[日本女音樂家將在滬獻技]  
　　日政府派往德國留學之音樂家久野久之女士由大連·北京·考察我國音樂於前日到滬現下楊於禮查飯店聞其善琴·三弦琴現應日僑音樂國好會·上海婦人會·婦人俱樂部·及櫻風會之請定本月二十九日在日本人俱樂部一獻高技入座劵昨已發出千餘紙女士定六月二日榛名丸由滬赴歐云 
[大阪每日新聞社長抵滬]  
　　日本著名大阪每日新聞社長本山彥一氏現年七十一歲偕新聞記者名村寅雄二人昨日由我國北部來滬考察現寓東和洋行本埠日記者將開會歡迎云 
[新任瑞典公使將來華]  
　　瑞典新任駐華全權公使愛福留Ｅｗｅｒｌｏｅｆ和嘉Ｏｓｋａｒ氏已於前月二十一日乘日本郵船由法國馬賽啓程先赴日本大約七月間方克抵北京履任云 
[天時不佳中之醫訊]  
　　老北門内廣福寺前内外科中醫夏應堂馳名已久每日門診出診應接不暇近日天時不正忽冷忽熱病人往診者更多云 
　　德醫陳一龍博士向以診治内外科著名在小南門外火鐘樓對面設有求己醫院已歷多年云 
　　皖省合肥方易箴醫生善用針法治各種喉症現設診所於北火車站均益里一百十一號云 
[工程學會舉行常會演講]  
　　中國工學會上海分部定於本星期五（二十五）晚六時在西藏路一品香開本月份常會請中華國民製糖公司工程師曹珽君演講製糖工業曹君曾在美國大學化學科畢業又在該國製糖工廠實習有年云 
[圖書館事業之新演講]  
胡慶生君新自美國調查圖書館事業回華并携有關於圖書館設備置種種儀今由四川路青年會延請於今日（二十三日）晚八時在該會殉道堂演講開辦圖書館之必要并以儀器表明陳列管理方法云 
[今日陰霾有雨]  
　　徐家滙天文台昨日下午四時三十分氣象預報云此間天氣因江西或將發生低壓故陰霾有雨北方低壓將向渤海前進黃海及東海中有旋風南方有南風本埠温度在下午三時前之二十四小時内最高七一·六最低六二·四去年同日最高七○·七最低六四·○ 
 
 

Page 19

 
 
第一萬八千零四十五號;中華民國十二年 西曆一千九百二十三年五月二十三號
星期三 * *常識 
常談 
[博羅遺書（一）] [  老圃]  
　　歐人遊歷中國論述中國者自博羅馬哥始博羅爲意大利之文尼司人其父尼古刺與其叔瑪非曾經商自君士但丁東行至巴爾加汗境巴爾加者成吉思汗之孫王於東歐今俄羅斯南境也時適有戰事道阻不得歸惟東行無礙乃一意東遊度沙漢至波斯之僕加刺時波斯亦屬蒙古其王曰阿犖爲元帝忽必烈之弟適通使於元使者偶遇尼古刺與瑪非待之甚厚勸與俱東謂忽必烈汗尙未見拉丁人若赴上都必蒙優待二人從其計忽必烈汗果大喜詳問西歐政敎風俗並其戰術漸聞羅馬有敎皇爲歐洲各國所宗仰因命二人爲大使使於敎皇欲得基督敎士博通美辭論理文法算術天文音樂幾何諸學者若干人爲改良宗敎增進文化之助並欲得耶路撒冷聖幕所供之燈油二人臨行忽必烈汗授以金牌爲信故二人自亞至歐沿途官吏皆奔走逢迎因當時忽必烈爲大可汗勢力徧全亞并及東歐故也二人抵羅馬適舊敎皇崩新敎皇未選因暫歸文尼司故里尼古刺見其子博羅馬哥已長成因挈與俱東是爲博羅馬哥東遊之始 
　　尼古刺兄弟謁敎皇呈忽必烈汗書敎皇乃派二教士赴元與尼古刺等三人同行二教士中途遇戰事驚悸不敢前尼古刺等遂舍之而去自亞米尼亞東行經波斯帕米爾寗夏甘肅等處而逹元之上都蓋平府在途中凡三載有六月忽必烈接敎皇書並聖幕燈油優禮三人有加而尤悅博羅馬哥博羅馬哥旣英年好學熟習當時語言文字凡數種然今觀其書彼所習者殆不出蒙文波斯文恐未必習華文也 
經濟 
[收賬心理] [  吳東初]  
　　凡事之成敗强半基於其事之心理如何假令某事舉辦而主持其事者之心理或觀念錯誤將來無論其事之如何舉措其人之智力與堅忍心如何强固而結果鮮有能滿人意者商業廣告或特賣舉行之累遭失敗者亦以其有關於思想上動力上行爲上之諸條例未盡了解而遵行之故也 
　　收賬之心理正是如此借者之心理收者之心理借時之心理收時之心理能付之心理不能付之心理皆爲收賬者不可不研究明白而定其收賬之方法與手段也總之收賬心理知之愈精即收討愈易反之不明其心理何在者妄憑己意一味强討恐於事未必有濟但惟諳習收賬心理者乃能於相當時間用相當方法相機進行其結果未有不美滿者矣 
　　人類之存心正直乃不可掩之事實也吾人處世不得以少數人之行止不正即妄疑舉世無善人也夫人也欠賬無不自以爲有償還之能力苟其自信之心基於可靠的可變賣的之資財與收入則此項資財與收入自可用以抵償欠賬而有餘亦有基於幻想或不可靠的之資財或於未來之事而誤信之者二者相背之點自不可同日語也一則手邊寬裕隨時指用對於付賬毫無爲難一則雖存心不欲欺人其如心有餘而力不足何收賬人對於斯種欠户不可不用功夫而研究其中實情如何與夫對付之手段也 
　　吾人從可知放賬時放欵人須詳察欠户之實力或償還力是否充足而定其可否與以掛欠庶幾於收賬時不至發生重大因難但無論欠賬收討之難易收賬者要當研究收賬之各種心理俾於收賬時所遇之各項問題得迎刃而解也 
衛生 
[病者須知] [  曹文海]  
　　我國人民對於衛生之道毫不講求甚至已患病者往往不知調養綿延時日或求於泥土木偶而不擇良醫診治致病輕轉爲重或失生命良可慨歎蓋其對於病者毫不注意也余茲舉當注意者數事略述於左 
　　㈠得病宜就醫時値春末夏初天氣乍寒乍熱偶而不愼即易患病凡身軀稍有不爽者其内部已有病當急延醫診治以聽醫生之診斷切勿求之於木偶以自悞也 
　　㈡聘醫生之注意醫生之良莠不一如邇來之醫士有三分之學識即大吹大擂病者當擇良醫診治更不可今甲明乙方藥亂投以免疾病之不可醫治而悞生命 
　　㈢購藥之注意邇來之社會人心大都狡猾如商界之以劣貨冒充國貨如藥舖之以僞亂眞所在皆是故病家配藥當赴社會所信仰之藥舖勿計價値之貴賤以免服藥之無效力病之不易即愈 
　　㈣服藥後當靜養我國之人心多疑惑而患病者更甚凡人在患病之時苟心多顧慮則心已搖動病即不易全愈故患病者服藥之後當安心靜臥勿起疑惑自信病必易愈則所服之藥有效而病易愈矣 
　　㈤病時宜修養凡病者臥於床間其心異常昏悶當注意於修養如翻閱有趣味之書籍或講述外間有趣味時事新聞或閱申報之常識最爲適合房中更宜設供鮮花以解病人之悶切勿講述神怪等語病人聞之易起恐怖之心不易愈也 
　　㈥看護人之注意凡看護病人者當經心病人之飲食及一切舉動以報告於醫生如病人之性情暴燥當依其言而順從之勿使病人動怒若病人多言或不喜臥或食有礙之食物等看護者當細細爲之解說勿過指其意如病勢凶惡毌在病人前露驚恐之色免使病人疑畏而增重或有譫語不醒魘魅等事看護者當緩緩喚醒毌爲迷信之事焚香燭而求拜鬼神以悞病人病人之一舉一動皆看護者所應注意也 
　　余非醫士述以上之六端者蓋默察我國社會之習慣及心理而下此對病之藥也（乙種酬） 
道德 
[小事宜忍耐之一證] [  豪]  
　　世人每於小節不肯忍耐致釀鉅禍苟愼其如或可大事化而爲小小事化而爲無余以爲訴訟一事爲最不經濟最愚之舉動倘能不逞意氣倩人和解則一年中不知省却多少破家蕩產之人也下事雖非述訴訟然亦可爲小不忍則亂大謀之實證請一言之 
　　某君僱馬車歸家車資本已言定惟車夫力爭酒錢某君不允并大聲叱責之車夫亦憤極反唇相譏某君暴跳如雷以爲我乃無上尊嚴何可遭辱即與車夫以一掌車夫亦不服兩人遂扭毆於是某君以極高尙之人乃與車夫成敵體之交鬥巡捕聞聲至拘入捕房某君亦不得直圍觀者感曰某君社會之領袖也今乃如是得勿畏清議乎後某君釋出聞言大慚是役某君撕破馬褂一件碎眼鏡一副來往捕房之車資凡一元歸後醫臂痛共六元而時間之損失名譽之喪失猶不計焉究其原因爲區區二三角酒資耳 
嗚呼是可見小事不可以不忍耐（不受酬） 
[西方格言（三五四）] [  謝介子選譯]  
　　遇驕者而以自重克之斯可貴（意大利諺）先思而後言（英吉利諺）悖入者亦悖出（臘丁諺）消耗生需要（英吉利諺）持恒與忍耐雖鼠亦可斷巨綆（富蘭克林）（Ｆｒａｎｋｌｉｎ）游歷爲智慧之源泉（狄師賴禮）（ＢｅｎｊａｍｉｎＤｉｓｒａｅｌｉ）同情愛之母也（英吉利諺）有希望嘗先求諸己（德意志諺）惰生不潔（英吉利諺）「困餒」未嘗不過勤者之門但終不入其室（法蘭西諺） 
法制 
[公共物和公有物的區别] [  正之]  
　　物權的種類在現行法上說起來很複雜的但是我們對於物權方面比較起來又要算是一種緊要的常識若是說到物權裏面的公共物和公有物更是不易分辨的因爲公共物和公有物都是一種不以買賣讓與爲目的的物權不過從那微細上面看來却也有不同的地方譬如公共物是一種供給全世界人類使用的東西不論什麽人都有使用他的權利不能由一兩個人據爲私有的公有物就是一種少數人同有的東西有因管理上的便利屬於公共團體的有因政治上的關係屬於國家的他的使用權都有一種法定的限制决不能夠供給全世界人類使用的照着這樣說來不是公共物和公有物也有一種嚴密的區别嗎（乙種酬） 
宗敎 
[回敎述略] [  李孟任]  
　　一回敎之起源回敎創於七世紀時亞拉伯人穆罕默德先是阿拉伯人崇拜偶像至穆罕默德出參酌猶太基督二敎之敎義創伊斯蘭敎崇拜一神名阿拉者即上帝也伊斯蘭意即服從 
　　二回敎之經典回敎之經典曰可蘭其重要猶基督敎之新約也 
　　　三回敎與他敎之比較他敎以道德爲敎旨回敎以武力爲敎旨他敎主博愛回敎主排外他敎主爲道德家回敎主爲大英雄 
　　四回敎之將來現今回敎徒約有二萬萬餘人回敎富團結力潛勢力極大未容忽視最近又有回敎民族聯合大運動之說使果如此則將來未必不與最有勢力之基督敎爭一日之短長也（乙種酬） 
市政 
[警務亟宜改良之吾見] [  曾鎬]  
　　三月某日予友沈君以足疾赴上海醫院歸時語予曰『吾（友人自稱下同）沿外馬路行一路春風和暖紅男綠女遊於途者不鮮所以雖獨自步行不覺寂寞約經半時許至一處有一小舖前人立如堵同時號呼聲叱駡聲爭論聲騷擾萬狀吾大發好奇之心於是必窮其究意乃趨前用力擠入始知爲一老丐婦舉其腐爛不堪之手向店主索錢舖夥給以銅元一枚婦復纒擾不休以致舖主出而與之理論彼無知之丐者豈明曲直後鄰人實因彼手上臭氣逼人有礙衛生故即告之於警乃方欲告警而不見巡警之所在四覓不得時吾欲小便苦無厠所入一小弄内方得行之瞥見弄口小屋旁一平頂冠戎服革履手執短木之巡警與二三賣糖者方擲骰爲戲人方求之不得而彼反怡然目樂可慨夫』述畢唏噓久之若不勝感慨者 
　　予退而思其言不禁欲有所言夫巡警本爲地方治安問題而設故地方不寗之咎歸之乃上述之巡警茫然不知任意玩忽責務此韓子所謂食焉而怠其事者也今舖主苦丐婦之擾而彼不顧竟賭博於小弄中且賭博本久懸爲禁例彼非惟不禁止之反以身作則自身陷入法網而欲人民不犯法其可得乎予甚望各警長官時加查察有以誥誡之（乙種酬） 
問答 
[楊一如問] [  沈錡]  
　　孀婦欲再嫁或願脫離夫家至娘家而後再嫁而其翁姑欲索身價且故高其價此事宜如何對付懇法律家賜敎 
　　答孀婦改嫁應由夫家祖父母父母主婚如故意抑勒不爲主婚得由審判衙門以裁判代之 
 
 

Page 20

 
 
第一萬八千零四十五號;中華民國十二年 西曆一千九百二十三年五月二十三號
星期三 * *   
 
