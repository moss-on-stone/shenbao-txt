# 1910 - 246 - 4913505

 

Page 1

 
 
   
 
 

Page 2

 
 
宫門抄 
　　八月初八日　召見軍機　吳志宏 
[交旨]  
　　八月初二日軍機大臣欽奉 
論旨唐景崇延鴻高而謙詹天佑著充考試游學畢業生主試官欽此又奉論旨學部奏請派游學畢業考試各科襄校官一摺所有遴選之項驤陳籙陳振先程鴻書林志琇吳匡時顧琅麟趾許炳堃王鴻年邵恆濬吳家駒路孝植熊崇志程良楷馮閱模董鴻褘章毓蘭蕭友梅金殿勳陳梘王若儼高近宸陳亮熙王世澂曾彝進陳定保秦岱源沈琨均着充襄校官欽此又奉 
諭旨御史陳善同奏學術闗係治本請亟予維持以清流獘一摺　學部知道欽此又奉 
諭旨御史陳善同奏内閣中書極爲壅滯請變通舊制一片着吏部議奏欽此 
八月初三日軍機大臣欽奉 
諭旨阿穆爾靈圭奏陳明創辦蒙古實業公司請飭各衙門遇事維持一摺着該衙門知道欽此又奉 
諭旨會議政務處奏議覆錫良奏奉省請添設縣治派員試辦一摺著依議又奏請派帮提調一片知道了欽此 
代論 
[上浙路股東會意見書（章保世稿）]  
　　今日浙路股東開大會。爲研究保全浙路商辦問題。懇請朝廷收回不準湯總理干預路事成命。鄙人亦股東一分子也。對於此保全商辦。挽留總理之兩大端亦曾耗一日之光陰。悉心籌維。一得之愚。用敢獻諸我同胞。我在會諸君。我同胞。我在會諸君。其亦平心靜氣。一聆鄙人之末議乎。夫今日各股東所斤斤爭者。爲湯總理也。爲懇請朝廷收回不准湯總理干預路事成命也。鄙人敢於此而試問各股東曰。使浙路總理非。湯各股東亦爭否。曰總理由公舉。按諸欽定商律。奏定公司。律雖非湯。亦當爭。夫爲湯總理以與朝廷爭。爭之誠是也。然鄙人敢於此又試問各股東曰爭之之說。固以湯總。理爲主體乎。抑以全體股東爲主體乎。曰湯去路去。湯亡路亡。爲湯。爭即所以爲。浙路。爭爲浙路爭。即所以爲全。體股東之血本爭湯總理受全體股東數千萬血本。付託之重。彼掣湯總理之。肘者卽掣全體股東之肘。奪湯總理之權者。即奪全體股東之權。股東之爭。爲湯總理。乎。爲已之血本耳。然則股東之爭。不當曰。湯去路。去湯亡路亡。常進一層曰。總理去。路去總理亡。路亡不　曰總理去　　　。　　路。　　當進一層曰股東公舉之總理去則股。東之血本去。股東公舉之總理亡則股東。 
 
 
 

Page 3

 
 
之血本亡。今且不論。浙路爲完全之商辦與否。浙路之闗係浙江與否。僅以路公司譬諸商店。股東譬諸商店之主人翁總理譬諸商店之經手人經手人爲主人所信任。而外人必欲去之。主人一任外人之侵凌。而不稍爭執者。天下有是理乎。是故股東之爭。非反對朝命也。非庇護。湯壽濳也切膚之痛。出於不得已也。雖然。爲總理與朝廷爭。爭之。誠是也。然爭之能必勝否。能必政府諸君之俯如所請否。曰未能也。則爲今之計何如以積極之手叚辦路。消極之手叚爭總理乎。何謂以積極之手叚辦路也。夫政府所藉口干預者。無他路欵之充足否耳。盛宣懷之。欲借外欵。以便利其私者。亦無。他藉口路欵之實在否耳。我於此而欲思所以抵制之策。則首先宜注意者。當在路股。路股充則路成。我股東之所希望者。路成而已矣。或曰。股東之希望。本在於路之成。然湯總理之去。與路事之成败。有大闗係。奪湯卽所以奪路股。奪路股即所以破壞路事。故股東今日之緊要問題。莫先於集路。股尤莫要於爭湯總理。曰是不然。各股東所信任湯。者固在湯之實心辦事乎。抑必湯擁總理之名稱乎。各股東共同一致曰湯壽濳去。誓死不另舉總理。夫旣不另舉總理矣。則吾敢爲憤激之談曰。浙路總理之實。仍歸諸湯。浙路總理之名稱。雖從此以後消滅可也。或又曰湯固賢者。旣奉旨不准干預。路事。斷不敢爲違旨之舉。曰是又不然。湯不肯違旨而舍浙路以去。致令浙路全體之股東。與夫多數之浙人。紛紛集。議對付方法。函電交馳。籲懇朝廷收回成命是湯以一人不。肯違旨而重令浙江千萬人之違旨也。烏乎可哉。古之君。子不肯爲。矯世絶俗之行。湯壽濳君子也。苟廻顧輿情之懇摯。當幡然改圖之不遑。又何肯執腐儒迂拘之見。置同胞之困苦於不聞也。且湯之去也。不尙云乎。壽濳雖去。對於浙路供奔走之役。則仍自若。於此可見湯之不忍去浙路。矣湯之所不願居者。總理之名稱也。我各股東盍體量湯之苦衷。實事求是。要求其盡心路事。而虚此總理一席。以爲兩全之策乎。湯嘗曰。以身殉路。彼旣願以身殉路。我知其必能不居總理之名。而任總理之實也不然執欽定商律。總理由股東公舉之條文。以論不准湯壽濳干預路事之旨固爲違反先朝之法律。然湯之電參盛宣懷。有曰請旨嚴飭壽濳。勿令干預浙路。是則不准干預路事之旨固湯爲之先導也。彼政府破壞欽定商律。猶可說也。湯總理不明商律。而以被股東公舉之總理。不請股東撤退。而請朝廷撤退。是則朝廷之壓制我浙人。干涉我商路者。湯實有以啓之。正名定罪。湯亦難辭厥咎矣。嗚呼。我各股東其亦一變其方針。以消極之手叚留湯。（消極手叚即電請湯壽濳回路辦事一面向政府申明不另舉總理。）不必斷齗於函電。斤斤於開會演說。而爲此有名無實之舉動乎。否則湯以沽名釣譽。貽朝廷以口實矣。而我各股東。豈又將以沽名鈎譽。授政府以話柄乎。是故爲今日計。留湯總理之計畫。未有如消極手叚之妙者也。一方面旣以消極手叚留湯。一方面遂以積極手叚辦路。趕集股欵。實行敷設。嚴飭一般工程司。兼程並進。不問政府。不問郵傳部。不問銀公司。不問沈雲沛不問盛宣懷。不問查帳人。獨行其是。以我各股東全副之精神。輔佐我所信服之湯壽濳。以湯壽濳一身之毅力。扶植我全體一致之各股東。奮一往直前之概。矢百折不回之氣。敷設乎。敷設乎。由杭嘉而紹甬。由紹甬而金衢嚴。由金衢嚴而全省。軌綫縱横。志呑河山。所謂以積極之手叚辦路者。如是而已。不然。各股東之作用。適與鄙人之意見。爲反比例。以積極之手叚爭湯。以消極之手叚辦路。則鄙人抵死不認此辦法爲然也。鄙人狂騃。所言輒不當。願我各股東進而敎之。鄙人幸甚浙路幸甚。 
專電 
[電一（北京）]  
　　攝政王面諭各樞臣速開國會利害若何著再與内外各大臣悉心籌議奏明核奪 
[電二（北京）]  
　　御史趙熙奏川省票鹽辦法窒礙甚多請飭切查奉硃批督辦鹽政大臣知道 
[電三（北京）]  
　　川督趙爾巽奏川省路欵被滬莊虧倒百萬己電飭施道紀雲到滬迅籌追繳辦法 
[電四（北京）]  
　　優貢用小京官三十名知縣一百十名 
緊要新聞一 
[平和會專爲强國而設耶北京]  
　　出使和國大臣陸欽使徵祥現届期滿奉調回國本月初二日宫門請安時隨蒙召見監國垂詢海牙平和會近况及各國對於日俄恊約日韓合併之輿論並第三次開會應行預備之議題甚詳陸使奏稱海牙平和會係爲强國所預備若雙方皆係强國遇有交涉爭執即由該會持平公判了結若弱國之對强國則雖訴於該會亦屬無濟並述近日各國對於中國野心日熾請修明内政整飭武備速開國會以固民心庶幾可以挽救監國聞奏頗爲震動迨陸使退出後面諭樞臣略謂中國大局亟亟可危苟不力圖振作必致不堪設想本監國固當臥薪嘗胆不敢稍逸爾等亦須念國事之日艱以本監國之心爲心云 
[東督請欵有著北京]  
　　東督錫清弼此次來京待商諸事 
 
 

Page 4

 
 
除外交外以財政爲最重要連日與澤公磋議力請恊濟鉅欵而澤公堅不應允初二日錫澤同在政務處會議彼此涉及幣制事宜澤公謂新幣制旣已頒定將來各省官錢局紙幣宜一律收回錫督忿然曰東三省紙幣實一時難以收回此中原因複雜度支部不能知其萬一還以不干涉爲宜澤公謂我做度支部尙書如何不可干涉錫督謂必欲干涉度支部須代東三省擔籌五千萬銀圓庶可以着手整理否則我立刻可辭此席以避賢路卒未解决各忿然而散錫督退出後以東省財政萬分艱窘度支部旣不肯恊濟又欲肆其干涉中央如此掣肘以後如何辦事故堅不肯回任然對於澤公牢把財政毫不放鬆雖不滿意而亦無甚惡感常語人曰澤公治財固極專制然其人謹嚴持正非其他諸公之油滑反覆者比度支部若另易一人則全國財政必益紊亂聞初四日樞臣奉監國面諭催錫督回任錫督以來京一次所商要政尙無眉目與其徒手而歸不若不來之爲愈故堅不肯回樞府因又力商澤公請爲撥濟澤公亦知東省財政支絀已極未便過於拒駁致令錫督爲難已允先撥一百萬兩如東省應舉各政實係萬不可緩者亦允由部担任一半以輕東省負担云 
[咨飭各省查報闗係軍事文件北京]  
　　軍諮處日前通咨各省督撫畧謂查本處奏定章程嗣後如有專屬軍事文件均應先行咨報本處藉資籌畫在案惟查此外各署與軍事有闗係者亦屬不少自非熟察情形不足以資統籌如鐵路計畫調查户口徵兵區域水陸軍道等亦需一律咨明以備參攷庶全國軍政一氣聮絡消息旣可靈通事權亦有所統攝本處爲慎重起見相應列備表式咨行遵照辦理 
[補誌蔭尙書到任前之佈置北京]  
　　陸軍部蔭尙書業已到任曾誌前報茲聞蔭尙書未到任之前曾偕度支部澤公同詣朗貝勒邸第會商擴充陸軍經費蔭尙書提議必須以全國收入十分之五六專供擴充陸軍之用澤公力持不可蔭爭之甚力並謂現在列强對華情形及吾國現處地位若何危急非竭全國之力整頓陸海軍决不足以救亡而圖存語語沈痛澤公意爲之動朗貝勒更從旁慫恿始允從長計議凡有所需惟力是視蔭尙書以澤公旣允勉力協濟則軍政尙可稍爲佈置遂於翌日到任視事 
[王寳田其如孫撫何北京]  
　　山東萊陽海陽二縣相繼煽變曾由御史王寳田奏請簡派大臣馳往撫定奉旨飭令直督陳夔龍派員查辦並飭魯撫孫寳琦妥籌辦理茲陳督已具摺覆奏爲之竭力開脫（原摺已錄前報）孫撫亦將該二縣肇事情形接踵入告措詞與陳摺自出一轍惟孫撫意終未釋故附陳一片請予罷黜業於八月初一日奉硃批該撫向來辦事認眞所請開缺著母庸議欽此自此孫撫可無庸介介矣原片錄下再臣前於六月十七日電奏請旨開缺聽候查辦未奉俞允伏念臣以菲材渥承恩遇忝膺疆寄夙夜悚惶東省幅員廣闊政務殷繁臣才識庸闇實有汲深绠短之虞方今時局多艱民心不靖端賴整飭吏治縣令得人方足以銷患未萌此次萊陽海陽之事固由已革知縣朱槐之方奎平日撫綏無術辦理不善之所致而臣察吏無能境内迭起變端卒至調兵勦辦上煩聖慮下起羣疑負疚五中百喙莫解臣曩兩次奉使在内地服官日少誠如該御史原奏所云於吏治民情閱歷甚淺深恐日久貽誤大局惟有仰懇天恩俯賜罷黜俾釋咎戾並請另簡賢員接替以重地方東省幸甚微臣幸甚 
[陸軍人員其有戒心乎北京]  
　　陸軍部蔭尙書自到任以來於整頓軍政一事規畫不遺餘力日昨與軍谘大臣濤貝勒晤商陸軍部改革事宜擬將武職選缺一律停選所有應選各項人員擇期分别考試選其優者歸入陸軍學堂插班肄業俟畢業後再行供職其糈神委靡不堪造就者則勒令回籍或改就文官以重軍職 
蔭尙書又以整頓軍政須從統一軍制入手現在各省軍制新舊參差不齊即各鎭新軍編制亦不統一非但不能禦侮且易生内訌又各省綠營提鎭協參以及各鎭統制恊統標統以下各級軍官程度不一其老於軍事者則暮氣已深而新進者又練歷甚淺此外作奸犯科如侵蝕兵額浮支公欵種種幣端更難以枚舉非嚴行裁汰改派受有軍事敎育之人接統必不足以資整頓擬一面由部派員分赴各省調查實任及署任提督總兵統制恊統等不諳軍事人員以便奏請撤任另行簡員試署一面通行各省速裁綠營專練新軍至新軍組織亦須大加改良力謀統一以成勁旅而資防衛 
[候補道敢參撫藩臬北京]  
　　軍機處軍諮處憲政編查館日前接新疆候補道陳璋長電一道請爲代奏係參劾新疆撫藩臬任用私人不洽輿情請旨派甘督嚴行查辦等語各大臣接電後以此等電文必因所求不遂挾嫌而起且以候補道而擅參撫藩臬實屬　悖己極遂不爲代奏一面電知新撫查看該道有無劣跡嚴行參辦 
[卾省釐定府縣各官公費之奏案北京]  
　　卾督瑞制軍上月間具奏云竊湖北各司道公費業經臣與監理財政官會商酌定專摺奏明在案本年六月初九日接准度支部陽電以公費不定於預算殊多窒碍令將文武大小各署局公費酌定編表送部當經轉飭藩司會同清理財政局公同商酌擬即援照直隸酌定公費成案將府廳州縣本官公費與本署經費分爲兩起次第籌定計湖北知府十缺擬分上中下三等武昌漢陽兩府爲上等各月給銀五百兩荆州宜昌襄陽鄖陽施南五府爲中等各月給銀四百兩黄州安陸德安三府爲下等各月給 
 
 

Page 5

 
 
銀三百兩廳之缺二直隸州之缺一州縣之缺六十有六别爲四等最繁難者一等一級擬各月給銀四百兩爲夏口廳荆門直隸州江夏縣三治次者一等二級月各三百五十兩爲漢陽沔陽黄陂孝感鶴峯江陵黄岡天門鍾祥東湖襄陽十一廳州縣又次者二等一級月各三百兩爲武昌興國大冶蒲圻安陸應山隨州雲夢麻城廣濟黄梅蘄州蘄水漢川監利京山濳江南漳棗陽光化巴東鄖縣恩施二十三州縣最簡者二等二級月各二百五十兩爲嘉魚咸寗崇陽通山通城羅田公安石首松滋枝江宜都均州宜城穀城歸州長陽興山長樂黄安應城當陽遠安宣恩咸豐房縣保康鄖西竹谿竹山利川建始來鳳三十二州縣以上公費專供本官用度凡火食僕從車馬應酬雜支均賅括在内年計共銀二十八萬六千二百兩遇閏加增免扣减平廉俸二項照舊支給至府廳州縣本署經費如幕修員薪書役工食一切因公用欵其中職務繁簡旣有不同需費多寡不無懸絶固不任其稍有浮糜尤不得使其或滋虧累此外邊遠山缺亦應酌給赴任川資以示體恤所有進欵就光緒三十四年册報各府每年原有銀九萬一千餘兩各廳州縣原有銀五十七萬餘兩秋米四百三十石除去現定公費外將來匀定本署經費就欵挹注所差本屬無幾惟卾省各屬進欵多係丁漕平餘刻下幣制尙未實行錢價時有漲落且歲事有豐歉征收有多寡平餘盈絀即隨之而不同原有進欵不能遂爲確數兼以近年邊瘠之缺在籖捐餘利撥給津貼亦併計在原有進欵之中將來票額遞减此欵全不足恃又卾省向有攤捐各欵雖無蘇浙各屬之多然亦久爲有司之累此次匀定公費自應另籌抵補將向來攤捐名目概予蠲除不准再有攤派以除積累據此數端是卾省匀定公費及本署經費恐非另籌抵補必有不敷分撥之虞茲經派員分赴各屬調查近三年出入實數核其歳入實有若干本署公費實需若干將來不敷之欵如何抵補通盤籌畫再行分别酌定另案核辦其各官公費現雖釐定仍俟本署公費酌定後一併實行至藩司所屬庫大使藩經歷藩照磨三缺向有火耗平餘銀六千八百餘兩現擬酌定每員年給公費銀各一千五百兩庫大使向無養廉加給銀八千兩又庫大使役食年給銀三百兩經歷照磨役食年各給銀一百五十兩共銀五千一百八十兩自本年四月初一日起支按之該三廳原有之數公家每年尙可節省銀一千六百餘兩提歸正欵列收其餘同通佐雜及大小武職衙門廉俸以外本無公費名目間有署局津貼循案供支爲數無幾一時普議支給公費實苦無此財力應俟府廳州縣公費及本署經費核定實行後酌量情形再議辦法至荆州將軍副都統原有公費僅敷辦公擬請仍舊其另有由江陸縣每年供支各項銀二千八百餘兩俟將來核定該縣署用經費另行斟酌辦理七月二十七日奉硃批該部知道 
[鹽商運動改售洋碼之能力浙江]  
　　浙鹽改售洋碼一事種種原因迭紀前報茲又得闗於此事之報告知鹽商之自便私圖剥削民財其能力實非其　商家所能企及矣用再揭錄如下浙中鹽商以南潯各富户爲最佔勢力平日起居揮霍之奢亦視他處商家爲甚其弊病百出脧削民財亦可見其大概矣從前有鹽務總商沈某辦事持正遇有鹽商作弊太甚之處必多方救正致各鹽商啣之次骨運動運使斥去之此後遂爲所欲爲毫無顧忌近因鹽政處擬將各省鹽務大加整頓該商等大懼於是謀集鉅金施其運動遂有鹽斤改售洋碼之事但改售洋碼後名爲減價實則暗中每觔已加十六文洎江浙人民反對又極力安排以致督撫商會爲民請命之舉亦歸無效並有某鹽商常川在滬爲北京浙江兩處之機闗其對人自詡曰鹽斤改售洋碼我等之力居多并言某鉅紳某顯宦亦在彼運動之中云 
[民部爲自治事與各督撫往來電]  
　　黔撫致民部電查奏章城鎭議事會議員以二十名爲定額城鎭人口滿五萬五千者得於前項定額外增設議員一名等語茲據籌辦處申稱下江廳丁糧早經豁免城廂人口男女共六百八十二人除兵差書吏及無業貧民外僅二百餘丁口大率小販營生並無年納正稅或公益捐二元以上者又永從縣城廂人口細數二千八百七十名年能納正稅或公益捐者僅十八人細繹館章每城議事會議員至少以二十人爲定如下江廳全無一選舉人永從縣選舉人僅十八人均與章程不符請示辦法前來究應如何辦理請迅賜電示 
民部覆電支電悉下江廳等處選民旣少所有議員名額自應寗缺母濫此覆 
吉撫致民部電據地方自治籌辦處呈稱城自治區域照章爲城廂地方且以固有境界爲準前據奉天山東等處因偏僻州縣城廂地方人稀財薄及請推廣城區範圍將附近村屯或距城五里以内村莊酌併城區辦理業經部覆照准在案本處飭屬分區之初即已援照辦理惟吉林草昧初闢偏僻各屬城廂地方居民寥落較奉天山東尤甚從前固有城廂區域即有包含一社或一甲一鄉者是其原有地境本已不限城廂今如援照奉魯兩省辦法推至附城五里以内地雖加廣人不加衆其能合選民資格者尙慮不能如額且地方財政亦復不能獨立本處再三規畫擬倣奉天山東之例益加推廣辦理暫行予以假定俟將來巿面發逹人口增加再將各屬城區之過大者另行分盡惟如此辦法範圍更廣尤遵定章應如何處理之處呈請咨詢等情前來查該處所擬變通辦法實與選舉二者具有闗係是否可行乞即電示以便飭遵再吉林設治未久或舊制疆域現復劃分新治或新設各屬尙未覆定經界是以應報之區域地圖未能一律造齊祇得將已到各屬飭先送呈合併陳明 
民部覆電電悉吉林地方居民寥落　援照奉魯兩省成例推廣自治區域範圍應暫准照辦一俟人口發逹即行改遵定章區域圖幅尺寸希轉飭遵照佳電辦理此覆 
民部致陜撫電　咨送繁盛城自治議董等會會員名册内列年納稅捐有少至一元者又議員名額有十五名者有十七名者有十名或八名者名譽董事有二名者核與城鎭鄉自治章程第十六條及二十三條五十四條規定不符希即迅查咨部並先電覆 
陜撫覆電江電悉陜省前咨送繁盛城自治議事董事會會員納稅過少者係素行公正屢辦公益之人議員名額視原章少至數名者因該處城治人口不足五萬名選民太少查原章議員定額二十名以該人口爲規定滿五萬以上爲斷又每加五千得增設議員一名若人口不足能增自必能減可知故查照變通辦理名董以議員十分之二爲額該處議員旣不足二十名應即照依遞减辦理此覆 
 
 

Page 6

 
 
民部覆陜撫電電悉臨潼等處選民太少致議員名額難符定章應准暫行變通辦理惟解釋城鎭鄉自治章程第二十三條規定係屬誤會希飭更正此覆 
東督致民部電查洮南海　等府及所屬州縣設治不久四鄉居民分隸住居三年以上者爲數無幾若嚴守定章誠恐選民稀少窒礙諸多現　暫時變也辦法凡墾房住居一年以上者居民性實而納稅年齡合格者均請一律作爲選民又城鎭議事會對於駐在該地之官廳局所雖非本管地方官而位置較崇如稅捐局審判廳及陸軍衙署等又如各屬佐貳位置較地方官爲卑而有管轄地方之闗係所有來往公文應用何項程式乞分别示遵 
民部覆電電悉城鎭議事會對於非本管地方官而位置較崇者彼此應用照會均用移至海龍等府設治朱久居民住居年限應暫准變通辦理此覆 
閩督致民部電城鎭鄉議事會由人民選舉與本地方人民有密切闗係似人民有陳請建議之權查城鎭鄉自治章程第三十六條議事會議决各事件無收受人民陳請建議之規定應否於自治規约中加入此項乞電覆 
民部覆電電悉自治規約中應准如人議事會收受人民陳請建議之規定此覆湘撫致民部電據自治籌辦處呈稱查城鎭鄉地方自治章程第十六條第四項年納正稅或本地公益捐二元以上者按年納云者是否以按年輸納接續若于年爲斷抑僅納本年一次便可作算又正稅註指解部庫司庫支銷之各項租稅而言厘金一項亦係解庫之欵可否作正稅論呈請核示前來因特奉詢即祈示覆以便飭遵 
民部覆電電悉年納正稅或公益捐章程中旣無規定接續若干年明文自應納一次者即爲合格厘金應作正稅論此覆 
贛撫致民部電自治籌辦處禀稱查議員出缺至逾定額三分之一總董董事出缺及名譽董事出缺至逾定額之半照章均應補選如在開會後可否仍以前次選舉議員按各級得票次多數者遞補其董事會職員出缺可否仍以前次當選溢額者挨次補人以免召集選民補選之繁又江西省城自治現届成立其名稱應否即稱江西省城議事會董事會抑稱南昌新建縣城議事會董事會統乞核示遵 
民部覆電電悉議員及各董事出缺至逾定額三分之一或逾定額之半無論如何均應照章舉行補選省城議董各會應以南昌城新建城字稱冠首此覆 
[京師近事]  
　　政府屢促袁項城出山經紀前報茲聞項城有電到京謂日韓合併之後我國可爲殷鑒時局日危即有大經濟家亦無從挽救惟天命所在或不可以人力爭公等好自爲之自今以往予欲無言云云觀此則項城决不出山矣 
盛杏蓀回郵部侍郎本任後署尙沈雲沛遇事必與之婉商甚爲和洽惟財政支絀萬分盛極主張借欵而署尙尙猶豫未决云 
學部唐尙書因近來留學生之得官者往往以中國無可挽回學信陵君之婦人醇酒如此風氣實爲政界之蠧聞此項留學生授職之後凡分發到學部者必令其辰刻即到衙門星期六出一論題着於星期日在寓所寫作星期一繳進以爲取締留學生聞此消息但望不分學部則深爲幸事云 
吏禮兩部屢議裁撤未見實行今歳舉貢考職優拔朝考禮部則於一切考費大漲其價吏部則於落第之後搜括許多就職費冷落衙門反成熱閙他部當差者亦皆艶羨不置云 
鹿文端所遺軍機一缺運動者甚多朝廷以此缺未可輕畀故暫爲懸宕聞有某鉅公於太福晋處闗說已有眉目因慶邸甚薄其爲人一時未能成熟但某鉅公則注意於此不逹目的不止果如所願聞慶邸决計告退云 
濤邸近日頗思擴充全國軍政而輔佐乏人故擬起用前江北提督王士珍並擬將江南統制徐紹楨調京畀以重任俾資得力 
陸軍部署尙壽勳外放一節早誌前報今得確實消息樞府擬將補以綏遠城將軍或荆州將軍之缺不久即可發表 
禁衛軍第二標業經調入内城茲朗貝勒面奉監國諭飭即日舉行簡閱將該軍成績具摺入奏以備核覽 
時評 
[其一]  
　　自中央集權之說。中於中央政界之心理。而督撫之權日削而外省之力日瘠迄于今幾。無一欵之可籌。一事之能辦。疆臣憤不。能平。則相率託詞乞退。嗚呼其流毒之。鉅有如是也。 
乃不。謂憲政館。猶以其毒爲未甚。欲沿用對待吏禮兩部之故智。於新官制中。漏去督撫一級。以消。滅其權限於無。形部臣侵削之。未足。而館。員芟夷之。吾爲督撫憤。吾尤爲外省哀 
[其二]  
　　日者杭垣商界爲剪髮一事。藉口於利害之切身。奔走號呼。有若中暑吾國商人知識程度固淺。然未有若杭州之甚者也。 
剪髮爲新樞臣之卓見。其於振全國之精神新萬民之耳目。厥功甚偉。以商界之愚而多迂。誠未足語此。然杭商之所爭者。固在生業上之闗係耳。自羣演日進。局勢之變遷。一日。萬里故執。業於。社會者。不能不與時俱進。以剪。髮論生業上最有闗係者莫帽業。若然彼。旣能。製中帽。豈不。能改。業西帽。不知順時逹勢變通盡利。而徒。奮其區區之私智。以與大勢所趨爭。安在其有效也。 
不寗唯是。卽使國家竟下剪髮之令。亦必持之以恒。期之以漸而非一朝夕即逼使否變也有斷然。矣夫剪髮旣。行以漸則與剪髮有闗係者。胡不可逐漸改變。其方針。乃事未實行。羣已色變。一若驟喪其祖若宗之遺業。而置之於死地者。甚矣杭商之愚也。 
 
 

Page 7

 
 
   
 
 

Page 8

 
 
　　　 
 
 

Page 9

 
 
   
 
 

Page 10

 
 
緊要新聞二 
[浙路開臨時大會記]  
　　初八日下午浙路股東爲總理獲譴事在本埠紹興會館開臨時大會到者一千二百餘人三時開會茲將其開會情形曁議决事件錄下 
宣佈會塲秩序（一）宣布開會宗旨（二）推舉臨時議長（三）議長選整理員四人（四）議長宣讀部院文電及公司復院咨呈（五）徵集股東意見（六）散會 
旋由盛省傳協理宣言開會宗旨以保全商辦爲目的請衆股東各出意見並先請衆股東推舉臨時議長衆股東推舉周湘舲君爲臨時議長周君旋登台舉張右企徐申如胡叔田何閬仙四君爲整理員舉畢宣讀郵傳部照會（奉旨不准湯壽濳干預路事飭公司另舉總理之照會）次讀公司覆郵傳部及浙撫文（申明未便更舉依律開會之覆文）次讀浙撫覆寗波桑道電以電中有似可代奏語因謂衆曰撫台已允代奏矣次讀劉副總理致盛協理電云（省老鑒葆抑湘諸公來蘇邀弟到會弟已退處股東之列到否無有重輕鄙意此會總以公請收回成命爲目的在目的未逹以前全仗我公偏勞兩浙倚頼並懇董會合力維持以免渙散請各股東裁度藻庚）讀畢謂衆股東曰副總理己登報辭職故自謂退處於股東之列衆股東謂副總理雖登報辭職衆不承認請發電促其來申即由書記擬一電稿云（蘇州三茅觀巷沈呈劉澂老鑒庚電宣布全體感荷惟副總理由衆公舉萬不能退處於股東地位路事危迫仍請出爲擔任以維大局臨時會股東公叩）旋由衆股東議决明日開專車今日會塲衆股東全體赴杭要求撫台即日奏請收回不准湯壽濳干預路事之成命今日先發電知照其電文云（杭州撫憲鈞鑒今日浙路股東在滬舉行特别大會到者一千二百餘人衆口同聲僉謂湯壽濳係遵照公司律公舉續任未滿股東信用全體公决不肯另舉明日專車到省賫呈詣轅環叩即日電奏懇請收回湯壽濳不准干預路事成命謹先電聞浙路臨時會股東公叩庚）協理謂大衆去見撫台固甚好然語稍激烈轉恐路事無裨而湯某將有不測之禍到杭後必須先行開會相與整齊其形式和平其氣概然後去見撫台大衆以爲何如衆賛成乃議决初十日上午九點鐘借杭州兩級師範學堂先行開會然後往見中丞並即電告杭州兩級師範學堂决定初九日早晨特備專車十二輛送衆股東赴杭六時開車其未及趕到者可於七時十時兩車附搭前往並約齊衆股東俱至滬軍營車站上車議决閉會時已五下鐘矣 
[杭垣官商對于路事之態度]  
　　諮議局開臨時會不果浙江諮議局因浙路一事擬開臨時會呈請撫院定期當由增撫電詢樞垣奉復以常會將届母須開會己紀昨報專電茲悉已奉撫部院批答措詞頗爲曲逹略謂來呈閱悉所稱人民對於此事惶駭異常投資者懼莫明理由紛紛集議函電到局日必數十起其他勞動食力之輩傳聞異詞誤會殊甚類皆以血本無著忿懣不平諮議局立於代表輿論之地位内疚人言外虞暴動應視爲緊要事件援照局章以議員三分之一以上呈請開臨時會議等語是爲安靖人心具有深意察閱所呈前後情形其人民惶駭誤會之故旣皆以血本無着爲慮則是此事緊要闗係即在鐵路股東方諮議局呈請開臨時會之時并未知有股東會議之舉故視爲緊要現在各股東已定於初八日開全體會議其如何維持自有辦法或將來有所呈請本部院亦未嘗不可代核具奏即以此意宣布全省則人心自平現距諮議局常年會期甚邇似無須另開臨時會議也 
杭商組織浙路維持會紀事浙路總理湯壽濳獲譴後全浙駭然紛紛組織維持會亟籌善後杭屬士紳亦於初六日下午假座總商會决議辦法届時各團體代表約到二十餘人三時入席首由貴君翰香提議此次政府咎湯無端牽涉路事破壞商辦違背先朝成憲事闗東南大局危亡所繫凡屬國民萬不能再安緘默其辦法應分爲兩團體（一）爲法定團體如股東等應主和平（二）爲人民團體不厭激烈卽日公電軍機處都察院郵傳部等聲明湯以言得罪於路有功力請代奏頒布後命解釋諭旨界說收回不凖干預路事成命以安東南人心否則南洋勸業招致華僑亟亟提倡實業概歸無效有血氣者忿蹈東海卑卑者競隸外籍朝鮮前車庚子順民人心解體國本太傷等語極爲沈痛嗣經會衆决議以本日到會人數不多本日之會應先作爲發起研究公推貴翰香祝鳳樓二君於初七日早車赴申代表與會并就商全浙各團體公决電稿全體均贊成分别簽名通過次提議嘉府商會創設留湯股票用意最善應先贊同發表次提議最後辦法萬一政府主持壓力人民呼籲概置不理應再派人叩閽並籲求臺諫聮合奏參爲再接再厲之舉貴君翰香尤形忿激謂最後辦法諸君即不贊成鄙人必獨行其是即獲嚴譴爲湯壽濳第二或竟犧甡生命亦在所不惜語語血誠會衆爲之動容議畢遂散會 
[嘉屬近有梟匪刧營警報杭州]  
　　蘇省松江鹽捕營被梟匪搶刧軍械後添派水師嚴緝匪黨日來勢燄稍衰詎初六日浙撫接准嘉興文武密碼急電報告初四五等日突有大帮梟匪千餘人圍搶水師砲艇刧去後膛快槍百餘杆子彈數千粒官兵衆寡不敵當塲戕斃 
 
 

Page 11

 
 
十四名擄去二十餘名人心惶懼合屬戒嚴等語現增中丞已電飭長興沈統領星馳回防勦辦聞該匪聚集於嘉善縣西鄉與江蘇交界之紅廟下窑等處聲勢甚盛遊擊隊惴惴自保沈統領奉到撫院嚴飭業已督師進勦惟增中丞以現當浙路風潮人心浮動深慮他處土匪乘機滋事必致牽動大局初七日特行召集司道督練處曁恊司令部秘密會議擬即遴派新軍一標全隊尅日開差遵陸赴嘉湖兩府游弋行軍以爲沈統領聲援云 
[卾路商辦公司之千鈞一髮湖北]  
　　湖北同鄉京官前因四國催迫借欵特公舉陳惠愷吳海二部郎回卾催促組織公司選舉總協理茲公司雖已成立有期而股欵不甚踴躍大灰任事者之心且紳商界已分黨派各事權勢阻碍進行之機陳吳二君知難調妥已怏怏於日昨回京仍舊供職公司辦事處昨接同鄉京官來函略云借欵一事四國催促甚急沈署尙意以股欵之有無開工之遲速爲向背若不努力籌措期於速行開工倘部中方針一變則從前爭拒之功盡成畫餅矣成亡之機間不容髮乞主裁云云刻已將此函刷印通告各發起人矣分類新聞政界 
[鎭道添招秘密偵探之擬議鎭江]  
　　鎭江警察監督闗道劉襄孫觀察現因擴充警務爲當務之急屬當創辦立憲新政政務日形紛繁現觀察擬不惜巨資添招秘密偵探四人專事探查革黨會匪以重警政 
[電催報告禁革廳州縣衙門供應情形杭州]  
　　浙藩吳福茨方伯昨致各道府電云嘉興英守湖州李守寗波桑觀察鄧守紹興包守台州啓守金華嵩守衢州崇守蘭谿轉嚴州余守温州郭觀察吳守縉雲轉處州常守鑒前届諮讓局議决公布之禁革廳州縣衙門供應一案各屬自已實行惟禀報未齊現奉院催審查會應報告成績希即就近調查各廳州縣實在情形至遲於初十日前電復彚辦幸勿稍延 
[贛垣稅契帶征改章辦法南昌]  
　　江西南新兩縣爲各屬之表率前因辦理新政在在需費詳准院司在於稅契項下每銀一兩帶征錢三十文以濟要需現因奉到憲政編查館頒發自治新章帶征公益捐不得過十分之一以恤民艱現經兩縣籌議於八月初一日會銜出示嗣後每征買契稅銀一兩帶征公益捐庫銀九釐每征典契銀一兩帶收公益捐庫銀六釐以符定章 
交涉 
[小輪碰沉鐵軌船之交涉鎭江]  
　　江督頃迭據揚屬堤工局李道維翰及揚州府嵩守電禀以日前清鎭班日商戴生昌小輪經過互窑鋪地方行駛太猛鄉民因有碍隄岸集衆阻止急打倒輪將津浦鐵路裝運鐵軌之船撞沉幸未傷人除委員彈壓免致滋事外請照會曰領事立　日商戴生昌及各長班小輪一律停班至撞沉船隻一案再行查明禀懇與該輪公司交涉賠償損失 
[辦理皖北交涉之權宜政策案徽]  
　　皖省洋務局近以皖北各州縣敎堂林立辦理交涉事宜距省甚遠往返查辦實難迅赴機宜查本局庶務委員現己委五河縣篆務日前遂詳請皖撫札委該縣爲該局皖北坐探員遇有交涉事宜隨時詳細報告以憑核辦惟該員係屬兼差並不另開薪水云 
軍界 
[贛省軍界不靖原因南昌]  
　　贛省陸軍目兵捲物濳逃之事時有所聞現經兵備處仿照南北洋辦法擬定簡章才條内有每月兵餉各扣一兩存放官號生息以每三個月發還一次旣可免得逃兵之弊又可爲兵儲蓄之資以八月朔日爲實行期馮撫於是日派委六員分赴陸軍標營點名發餉詎各兵不服扣餉羣謀反對均不出棚應點領餉迭經上級官會委多方演說仍屬無效吳協統誠恐閙事首先宣言曉以軍隊利害各兵漸漸出棚應領惟衆心不服於初二日假期目兵在外紛紛聚議共籌對付方法事爲長官所聞加派巡班兵長在外嚴密梭巡設法解散未識能免無事否 
[各軍官須按所學委派差使鎭江]  
　　駐鎭南洋新軍營隊各級官長均用非所學者多殊與定章不合現經協統杜君申明部章分飭所部各營隊嗣後遇有各項缺出須按照所學專科委用以符定章而專責成學務 
[卾學清查南漳小學田產湖北]  
　　卾學高文宗因南漳耆民趙湘等呈悾學紳隠匿充公田產抗繳賓興當札行該縣趙令以日前縣視學報告原案係分撥興緣等各堂經費移添龍王垸等處小學並非師併興緣等學堂於劉家集卽使距離稍遠而生徒各能就近入學兩無妨碍所稱視學員朦禀之處不過描寫興緣寺與劉家集相距之里數或係筆誤於實際上毫無闗係是時劉家集一堂無人承辦及今尙未籌設所稱沿北岸之居民皆願就劉家集不願就興緣寺實係該耆民揑造朦禀不知是何居心殊屬刁惡至何凌雲等抗繳賓興並撤去學堂器具及郭燿顯隱匿興緣寺田產是否屬實應由該縣查明秉公酌辦 
[敎育會議决實行事件浙江]  
　　海鹽敎育會已由縣詳報提學憲批回准予立案初一日常會提議宣講及開辦敎育研究會二事各會員均極贊成有孫君豹君馬君稼蕃陸君慰親王君軼羣自願擔任義務在區域輪流宣講又有張君禮甫王君笙齋在北鄉及近城各區宣講總以開通民智推廣敎育爲要義研究會擬卽日開辦聞各會員曁各學堂各私塾敎員願來聽講者不少云 
實業 
[漢巿銀根艱窘之一斑漢口]  
　　漢口巿面近年日漸衰敗今夏四月半比期各業皆有不能週轉之勢乃由湖北藩庫與官錢局撥借銀三十萬大清銀行撥借五十萬交漢商會折放維持其藩庫之欵約期三個 
 
 

Page 12

 
 
月歸還扣至七月底已經逾限而漢巿復因上海錢業倒塌多家大受影響周轉頗覺不靈事非初料所及以致各放出官欵難以依期收回刻漢商會已禀懇督藩兩轅請展限三個月於十月望左右如數收還聞王護院與高署藩熟商以現在公家待欵甚急不能久延祗有允展一月之說 
[札發調查商務表式廣東]  
　　勸業道現札行各屬云案照前奉農工商部劄開本部具奏分年籌備事宜一摺奉旨依議欽此當經刷奏連清單通行欽遵在案查所開第一年通飭各省調查商品出入大概數目商務衰旺大概情形編成報告等語本部前訂商會章程第八條凡商務盛衰之故進出口多寡之理應按年列表彚報以備考核又奏定勸業道官制絀則亦有統計報告及各廳州縣每届年終將所辦實業製成表册申報其詳細情形仍按照分年籌備接續辦理等因查部行分年籌備表第二年通飭各省調查商品出入大概數目商務衰旺大概情形業經由道擬刋表式分别照會曁札行各屬遵辦已據先後查填報告立案本年爲第三年應行調查商品出入詳細數目商務衰旺情形自應擬定表式遵照部劄按照分年籌備接續辦理並予限文到一月内一律查填具報除分别札發外合亟札飭札仰該口卽便遵照其廣東省商品出入詳細數目商務衰旺情形統計表式照錄如左廳州縣别種類產額輸出品内地外洋價值輸入品土貨洋貨價值出入品比較上年之衰旺及衰旺之理由 
雜記 
[又有二寸許之小人松江]  
　　松郡西門外莫家弄内擔水夫阿闗家於初六日誕一小兒祗二寸許具體雖微而五官四肢應有盡有家屬驚駭失措委諸大門之外遠近閧傳觀者麕集某學堂中人適有過其地者聞聲馳至浸以藥水儲以玻瓶言將携送博物院云 
[又有淫棍班之佐貳安慶]  
　　皖垣有革員李某者曾與南城委員徐巡檢秉鈞警員盛縣丞德金交好往來密邇眷屬不避乃徐豔李妻姿首謀諸盛百計撮合與李妻結不解緣盛並唆徐密與李妻計議逐李拔去限釘自此徐盛寢處李之家瓜分李之財盛旋又用計要挾逼令李妻獻其婢爲妾李孑然一身擬赴皖北依戚盛偵知後派警兵多名拘李回閉置南城樓房勒書退婚字曁鬻婢劵李不從遂大肆兇横將李拳揮足踢一息奄奄幸城守某武弁及躉船委員孫君等脫李出險李遍體鱗傷生理乏絶思投水自盡忽遇浙籍某俠士聞而立阻以爲此事暗無天日非上控莫能昭雪並解囊概贈囑李慎母輕生事爲盛徐所知隨購備湘繡多件賄求某道台爲之斡旋又運動據要津之朱某及警校提調某等竟阻李禀不得上逹嗣值朱撫軍出轅李攔輿始將禀遞呈遂飭藩臬先撤徐差發交懷寗縣看管並批示云該革員平日不知訓飭妻室致有今日噯昧情形復行控告殊屬昏庸無恥已極但徐秉鈞盛德金强佔人妻勒婢作妾亦均屬官塲敗類仰藩臬兩司查明詳復以憑叅辦 
[又是軍警之小衝突南昌]  
　　贛省佑清寺側陸軍砲隊營軍紀素鬆官兵在外淫賭之事時有所聞現於八月初一日夜間十一句鐘時右隊兵士劉得貴在花園角某木匠店因妬姦起釁用小刀戳傷警衛隊巡士陳得勝頸項三　傷勢甚重已於次晨斃命當夜警務公所傳知通城警區及各城門巡警一體派人緝拿凶手勢頗嚴厲迨翌日晨間始爲砲營派人緝獲當由吳恊統介璋督同陸軍警察營管帶韓君祖繩上院謁見馮撫請示辦理 
[又是自治之小爭競杭州]  
　　杭屬自選舉城區首先揭曉惟當選員紳輿論頗多誹議并有指名訴訟者茲悉仁和縣屬艮山門外臯塘鄉亦於本月初二三兩日開始投票匭設月塘寺各圖各村先期出示規定甲乙投票日期詎太平二圖一區事前並無告示亦無傳單嗣聞隣區傳述各選民始於初三日齊赴該寺投票不料董事沈以忠突謂爾等係乙級選民昨日何以不來今日則不能再投致該圖選民羣起詰責咸謂一無告示二無傳單吾輩各有執業何能未卜先知沈以忠無詞以對但認失察之咎各選民爭論再三勢難復補憤爭多時幾成衝突經監視委員再三和解聲明無法挽回之理由各選民祗得痛哭而去聞昨日召集合圖父老决議咸謂沈以忠心術不正行止有虧必至妨害自治且未選之先濳赴草塘上姚慶朝家運動賣票徧託親隣獨有朱鳳祥一户不允謂汝與沈某親家不惜以品行悖謬營私武斷之人濫列選舉其如公道何即日聮合太平二圖全體選民具控層憲要求查辦以伸公憤 
清談 
[剪髮問題上之咫聞尺見]  
　　自剪髮問題發現後舉國上下議論紛紛。有主剪髮之一說者。則曰剪之足以强國。不觀日。本乎。剪髮之國是大。定而君臣上下。耳目一。新明治之維新。其成功未必不由於此。有主不剪髮之一說者。則曰剪之非惟違祖制。抑亦足以害生計。禮者宜也。行而宜之爲禮由是而頒布焉之謂政。王者正位臨民。事事當從民之所欲。初不必拂民之情。以新天下之耳目。杭商之反對。其肇端耳。今日者。朝廷尙未實行此舉。而風聲所播。舉國騷然。異日之實行。奚其可者。 
記者曰。噫嘻。胡爲其然也。當今之世。尙大同。主統一。是實行世界政策之時代。而非拘拘於一國之沿。革一地之生計。遂可閉。闗以自治也。及今之日。而汲汲焉與世界言大同。爲形式謀統一。奚不可者。况職業者。逐時而趨者也。一日之失敗。果安必爲終身之定評歟。彼杭垣商人。乃競競以是爲藉口。而欲阻撓我國家億萬年之大計也。抑亦左矣。 
或曰。剪髮果足以强國乎。曰是又惡乎然者。强國之道。千端萬緒。日本之剪髮。特一端耳子不見夫。膴膴者神洲。芸芸。者萬國。何地不談改革。何人不言自强。然卒之改革之說。喧傳環。球而世界之　謂列强者。亦僅僅英法德美俄意日。本六七國也。不亦大可悟哉。說苑 
[内務府軼事]  
滿員之任京秩者。以内務府爲至優厚。相傳承平時。内務府堂郎中。歳人可二百萬金。近年内務府大臣。多由堂郎中積資升擢。如立。山之多藏厚亡。亦以任堂郎中最久。家資累千萬故。爲拳匪所瞰也。 
乾隆朝。汪文端公由敦一日召見。上從容問卿昧爽趨朝。在家亦曾用點心否。文端對曰。臣家計貧。每晨餐不過雞子四枚而已。上愕然曰。鷄子一枚需十金四枚則四十金矣。朕尙不敢如此縱欲。卿乃自言貧乎。文端不敢質言。則詭詞以對曰。外間所售鷄子。皆殘破不中上供者臣故能以賤直得之。每枚不過數文而已。上乃頷之。 
列朝惟宣廟最崇儉德。道光三十年間。内務府歳出之額。不過二十萬。堂司各官。皆有臣朔欲死之歎。上一日思　片兒湯。令膳房進之。次晨。内務府即遞封奏。請推置御膳房一所。專供此物。尙須設專官管理。計開辦費若干萬金。常年經費又數千金上乃曰無爾。前門外某飯館。製此最佳。一盌直四十文耳。可令内豎往購之。半日復奏曰。某飯館已闗閉多年矣。上無如何。但太息曰。朕終不以口腹之故妄　一錢而已。以萬乘之尊。欲求一食物而不　。可慨也。 
同治時穆宗大昏。購皮箱一對。亦尋常巿上物不過數十金者而報　至每對　千餘兩。文文忠力爭之不能得也。 
 
 

Page 13

 
 
　　　　　 
 
 

Page 14

 
 
   
 
 

Page 15

 
 
 [G　　　沈文秀廣告 
　　啓者安慶船買辦現由敝東王潤身下船經理並無掉換之事恐其外間有人冐該輪之名目招謡撞騙等情切勿受愚特此聲明　　法界和昌成啓 
　　觀浙江潮者注意 
　　浙江朝勢奮猛爲地球上獨一無二之大觀而八月間爲尤盛各方旅客來觀者肩摩轂擊途爲之塞錢塘江上濤頭當一綫之來雲水光中洗眼空萬人之巷獨惜瀕江無大好座塲以便游客之一覽本館有鑒於此特於江岸最宜之處建設别墅并派人隨時招待俾觀潮之旅客皆娛自而騁懷亦賞心之樂事也謹此布告　　　　　杭州清泰第一二旅館啓 
　　各埠分銷天雨尅烟靈藥諸君三注意 
　　天雨尅烟金銀丸方劑本醫員十五年前所審定嗣門下竊取成方發售明鮮曾有台商願出鉅金購買商牌門下尙未忘本請命於余余以購牌牟利流弊必多囑其拒絶（此事約有八年曾載明治三十九年間同文滬報）又不知如何製藥販賣二權轉落於假稱留寓奸商之手杜攙毒質妄稱仙草　　 
招摇惑衆悞人無算今本醫員實地調查重定方劑加鍊補丸力圖挽救委托天雨洋行代理發行未久各埠紛購江漢流域大起歡迎並經本醫員將靈藥來歷演成白話徧登各報痛發其覆冀其從此歛迹或改良製藥詎奸商嫉妬眞藥發達自知百喙難辭不敢狡辯異想天開登報妄拉主顧以批發天雨尅烟靈藥者爲不合殊不知東瀛眞品有目共賞徒襲皮毛久服者自然討厭亦必過而之他况奸商一示數改胆敢添砌移請字樣欺彼無識以爲奸商直與督撫並行試問清國公牘曾有此種體例乎本醫員已查得前後仿單証據如再悟自有相當之法對付之　各埠諸君素仰高明諒不爲讕言所惑也此告 
　　高治醫員特佈 
　　全球老牌人造自來血 
　　一國之盛衰在於民氣而一身之强弱則在於血氣血氣者夫固强國强種之原料也現今爲鐵血相爭之時代故吾人所急當研究而不可緩者固莫此血氣若而自來血乃適出現於今日此自來血之方爲项國皇家醫生所定風行西土民數十年西國人民莫不珍之如寳如英國倫敦之皮皮臺根已立有百餘年之大藥廠均皆精功製造每年銷數不下數百萬打今本藥房用借助他山之法不憚辛勞持運原料來華使心虧血少因而體弱無力者及早嘗服而得益血壯體之效果西人最精養血之法故能個個體質强壯無文武之别我同胞切莫輕視此自來血蓋其中實有絶大之能力也 
　　試驗法 
　　世界開明萬事非有確實之證佐則萬不能道共實此自來血專增心經之血液其功補益全體亦可由試騐而得之如瘦弱之人面色紙白其血之虚也可知服此自來血七日之後察視眼包皮之内皮則其色必能較紅或未服自來血之前用針刺破手上之皮出血少許滴於玻片之上待旣服自來血七日之後仍如前法令出血少許亦滴於玻片之上此兩玻片相對則後玻片之血心紅於前玻片之血此二者騐體質久虧者必得也如常人未服自來血之前先磅身體有若干重待服七日後再磅之必能加重半磅或未服之前先將十五磅之物用力提舉健力若何待服七日之後則向者覺重今則不覺其重矣此二證可知服自來血七日即有功效旣能加全身之重量又能加增全身之健力也又如心虧血虚之人步履之時每覺心跳服此自來血一月之後向者走半里即覺心跳者今則走一里而尙不覺心跳矣又有最明之確證如房勞過度之人腎水旣虧元精必薄且冷服自來血七日之後則其精水必濃而温因精乃血所積聚而成血虧斯腎虧故補血卽所以補腎以上均可顯明其功效者也最有可試騐者乳母之乳水或不足或欠濃服此自來血七日後則其乳水必能增濃三倍又如婦女經水或淡或冷或早或遲或痛或滴漏不息連服一月則淡者必能變紅且無冷痛遲早滴漏不息之患如能常服則每月調匀必無愆期以上一切均證明服自來血能增血液之最易試騐法也 
　　一小兒　乳水不足先天素虧常苦多病或至四五歲時尙未能行走此即氣血不足之明證疳積童癆即因之而成凡五歲至九歲小兒可於每飯後服自來血一小羹匙每日三次開水冲服自能身壯骨健百病不侵幼時血足到老無恙 
　　一婦女經水不調或經痛經冷服之非但調經且能種子母體旣健所生之子自然强壯 
　　一婦女向缺運動血氣不和終日悶坐憂傷抑鬱致肝火上升腰酸脚痛能常服此自來血則血分充足肝火不升胸懷愉快决無鬱悶煩惱之苦而腰酸脚痛諸患亦即消化 
　　一中年先天不足後天失調或房勞過度血液消耗致有面黃肌削頭暈目眩腰酸脚軟四肢無力腎虧肝旺腦空耳鳴等患連股一月則面色必漸紅潤以前消耗之血液至此已能補足則諸患悉除自然身壯而力健矣 
　　一文人刻苦用功思慮過度以致心血耗盡面色如紙骨瘦如柴服之心力漸壯血氣漸充心廣體胖獲益匪淺 
　　一年老之人血氣衰耗精神困頓常服之能烏鬚黑髪健骨潤肌精神日見强旺返老還童操劵可待 
　　小瓶一元二角大瓶二元每打十二元二十元託局函購原班回件每瓶附有五彩認眞劵一張值洋一角諸公光顧須認明全球老牌商標 
　　總發行所上海四馬路老巡捕房對門五洲大藥房並各埠大藥房亦均有經售 
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[郵傳部奏遵查粤路弊混情形摺（續）]  
　　又原摺内稱公司帳目紛紜收支不定元毫相混存放無息元水錯誤存欵漏記及原片内稱二期股銀虚收八十餘萬各節查該公司各帳銀錢歸收支所管理工程歸支應處管理餘歸公司帳房管理出入旣非一處簿據更極參差弊混易滋良由於此其戊申年結舊存大元九十六萬有零刋册未註大元惟仍將銀水登帳列作進欵尙非乾没其暫借簿内丙午至已酉存放之欵計有五十二萬餘元確係不計息銀而新泰厚元水係收支所戊申十月支帳查出後乃認爲誤支收回滙豐萬國兩銀行口囗之欵旣誤爲囗囗渣打銀行連同息銀加借之欵復忘記補囗另有萬國銀行一欵亦由該行聲明錯誤雖經前查帳員赴號核對符合究屬疎忽至二期股銀一項查粤路向章無論何處收股均交善堂核收給票轉交公司入帳故凡重收之欵不得不再行列支前所支代滬分局交各善堂銀三十八萬六千餘兩例應列支尙非舛誤其所支佛滬港未滙到銀三十三萬二千兩一項僅憑函報收帳係因開收股欵故作虚數招來起見亦無他弊金菼周麟述梁玉堂郭道三等收股遲交查無圖利確證郭道三借公司欵項認有利息均無庸議惟查收支所總管杜榮光與港店廣萬祥虚存路欵鉅萬坐耗息項存揭各欵宕誤滋謬而且溢支單水元水幾及萬元均應分别追罰又原摺内稱梁財朱商賢串造僞單領銀周辛垣未能覺察朱琴叔重支價銀朱倍林虧去公欵衛章甫亦有虧空各節查梁財卽盧譽結伊弟盧譽錦由工程帳房朱商賢串造生利號單冒領二千四百餘元先後朋分雖朱商賢欵由伊叔繳還應仍從重議罰盧譽結盧譽錦應照例議結周辛垣等查無串弊情事然黄兆之旣管工程總帳未能詳核月報又工程正支應員尤輝廷未能細審圖章俾得肆意奸騙周辛垣亦復帳目紊亂均屬有負責任應飭罰薪而許才之總管貨倉短欠極鉅應罰令賠償朱琴叔卽朱崇德曾充公司繙譯其改譯洋廠名目爲聖得勃爲閑倫爲閑色格爲山博業經重支入已舉發後由該員及家屬先後繳還應嚴行議罰朱倍林曾充頭叚支應員告退時截存銀萬餘兩陸續繳清當時是否逃去自不可究查支應部内衛章甫黄際唐沈伯銘欠欵自千餘兩至二百元不等鄺君質雖無欠項然曾有勒扣情事應卽撤差而衛章甫且曾尅扣石子瓦筒巨價勒索酬謝此外如陳賡平侵呑馬價李耀祥冒領石價梁麗文黄詠道虧欵私逃均應罰追又陳慶桂原摺内稱議權應嚴限制選票應定雙舉大股東宜加保全并粤路應專責勸業道辦理及裁撤督辦分局各節查會塲人衆滋擾誠如原奏所慮本年臣部會商粤督訂章以百股爲一權千股以上遞减不及一權者准其聮合并仿各國投函之例准股東填票封存届期監拆四月間該路開選照此辦法安靜異常其二期股銀未交者已聲明不許與選惟議决權以千股或二千股爲額須再酌定票選之法本極公允一票一舉與一票雙舉初無大異但近人鮮顧公益往往期前有租票串舉之弊現在改章無論總恊理董事經股東票舉後抄取前列廿名送部分别奏委不以票數多寡爲定所謂一舉雙舉更屬無闗得失惟此章係暫因股東彼此攻擊而設下届仍須再爲酌奪蓋粤路公司有四大股東會者係千股以上之股東組織而成有共濟會者係萃合衆小股東組織而成兩會之中其出預路事者不過數人而公司實爲共濟會所攻擊其始未嘗非因維持起見久之彼此積成意氣糾葛實從此横生現在大股東張少棠蕭禮堂郭道三等擬更組織一股東會無分大小俾免眕域嗣後以大壓小以小制大之說自可無虞至監督職權極闗重要勸業道旣兼管農工商及交通各項責令專理粤路自屬爲難應特設監督一員常川親到公司并會同勸業道隨時查察方昭妥慎其原設督辦駐粤分局或酌予裁撤或量改監督事闗全局自應另案辦理又原摺内稱黄景棠初次得協理把持公司經前督臣岑春煊責令辭退又串改選票被選與李煜棻等狼狽爲奸未遂告退後聮絡共濟會希圖被選一節查前協理黄景棠第二次被選係上海股東代表譚吉堂所舉其票原寫李煜芬名改爲黄景棠謂其私串不爲無因李煜棻李戒欺是否串通黄景棠狠狽爲奸查無確證惟羅少翱與黄景棠夥開報館破壞路事實屬狼狽有據黄景棠旣爲紳界不齒應永遠不許復任粤路職務以後如查有播弄情事再由臣部嚴行糾參李煜芬充當行車坐辦信任總管陳竹泉於工程濫發免票迭經呈讦應併議罰此外如書記歐陽詩頌串通報館漏洩公事播弄風潮殊屬不合羅少翱歐陽詩頌旣素不安分應交地方官嚴加管束隨時察辦以上議罰各員朱商賢朱崇德杜榮光許才之周麟述衛章甫李耀祥等侵虧勒扣情罪較重應由部咨行該省地方官查取有無職官先行革斥立予罰追以儆效尤其餘除黄景棠應永遠不許復任路務外所有胡舜琴陳卓廷黄少唐沈伯銘鄺君質陳賡平梁麗文黄詠道羅際翱歐陽詩頌陳竹泉黄兆之尤輝廷周辛垣各員名或應罰追或應罰薪或應撤差或應管束均分别辦理俾示薄懲究之粤路要害端在黨派之紛爭黨見不消無論總理何人終不免因停工而生混淆致釀員役從中舞弄之弊欲救其失惟有部中實行監督并責令新任總協理於歸併處所裁減員薪各事切實施行庶欵項工程易昭核實而粤路全局亦日起有功所有遵查粤路弊混各緣由是否有當謹恭摺具陳伏乞皇上聖鑒訓示謹奏 
本埠新聞 
[嚴催南匯縣拿辦蟻棍]  
　　滬道蔡觀察曾經訪悉南滙縣境蟻棍充斥匪黨横行甚有姑姪訂婚長幼合配大半由搶孀逼醮而成似此囂風萬不可長特札南滙縣查明蟻棍姓名按名拿究具報詎時逾數月迄未拿辦一名亦未禀詳隻字因於前日嚴札飭催務獲究報 
[貢生認捐舞弊案近聞]  
　　桐油認捐舞弊案内之商務分會坐辦董事附貢生干鑄即干湘春奉蘇撫飭提到省後己由該處商會董事尤君同投撫轅禀到尙有貨捐局司事金玉亭（即前貨捐局總辦金籛蓀太守之弟）由撫飭拿未經獲到乃本縣田大令及商董等昨忽接到蘇 
 
 

Page 19

 
 
商會來函謂金玉亭亦己自行投到尙未提訊云 
[鄉民抑何蠻横]  
　　木匠吳老紀昨晚投縣禀稱小的住在治下法華鎭西首周家橋地方該處無頼顧郁祺素與小的之姪吳子仁有隙前夜顧紏合同黨數十人來家誣指子仁與顧沈氏通姦綑缚索詐不遂遽將小的所住之房屋三間拆毁凈盡攫去現洋一百四十二元並將子仁毆傷抬案請騐經田大令騐明屬實諭候飭差下鄉提案訊辦 
[限制巡士請假]  
　　本邑城自治公所警務長昨出示諭云照得各區巡士日站兩差差站四時本不容稍有曠缺坐糜餉糈乃本警務長查得近來區中巡士往往請假有五日者有十日者甚有二十餘日及一月者實屬不成事體爲特擬訂請假限制章程六條另列於後嗣後務宜遵照新章從事不得濫行請假各宜知悉一請一差之假者如巡員公出由二級巡長主之一請五日以内之假者由巡員主之一請五日以外之假者由警務長特准一請假逾五日者工食全行扣除一請假滿一月者暫繳警裝一請假逾期照期滿不銷假例開除 
[調查賭棍案卷]  
　　虹口本帮賭檯頭目高金生經滬道訪悉札廨拿獲屢誌前報茲由寳讞員查明高金生實係著名賭棍前曾訪拿有案昨特飭承查明前案以便解送道轅發縣嚴懲 
[瞿眞人廟演戲]  
　　西門外瞿眞人廟自昨日起演戲三大到廟拈香觀劇者絡繹不絶西區警局恐肇禍端特派巡士多名前往彈壓 
[城内]  
　　挾嫌誣陷○高昌廟曹老三家昨日邀集陳振班顧阿四馮友三等摇會被巡防局家丁李某挾嫌誣陷　曹私賣燈吃立將曹等六人拘至該局由局員李二尹略訊數語著將馮友三等三人先行釋放其曹老三陳振班顧阿四及家丁李其等四人函送到縣看管候訊 
並未獨呑○行刦鎭海縣境恆祥典當之盜犯老楊即楊月波老戴即戴發根等十四名由上海縣捕頭徐文會同公共捕房中西偵探先後拘獲禀奉田大令訊實解歸鎭海縣訊辦所有起出原贜銀鐲一百數十副經該典主李姓親自到申投縣具領在案惟此項賞格銀兩爲日已久未據該縣送滬田大令備函往催亦未覆到不料近有陳某在外散布流言謂賞銀已由捕頭收到致起種種疑惑事爲捕頭查悉以緝辦要案已歷多年從無獨呑賞銀之事爰於昨日據情禀縣求爲澈究 
逆子宜懲○逆子王葉林屢次向父吵閙昨日伊父扭解高昌廟巡局轉送到縣奉田大令諭飭看管候訊 
押犯吵閙○縣署自新所押犯羅阿四不知何故在所吵閙當由看役禀奉田大令帶案候訊 
不應行兇○普育堂董事函送夏木金尹阿生至一路巡　分局由德正巡官審訊夏供上月初六娶得在堂擇配烟妓趙雪寳爲妻詎到家不滿十天忽然逃逸因尹阿生　經與妻密語情實可疑向問不服反敢持刀將小的手指截傷並被毆傷腰部求究訊之尹供詞諉賴判尹笞責四百板押改過局三個月期滿再核 
巡士記功○一路分局德正巡官昨出牌示云照得前日二排巡長袁慕禹於清查户口時見張家衖鍾陳氏呑烟圖盡比卽向保息局取藥灌救得生實屬留心民命認眞勤務應照章記大功一次以示鼓勵 
道批六則○查濟宏禀批店係查仁茂所開該商祇代爲經理仁茂旣經在縣供認冒牌屬實自願收閉别號招牌豈容該商代爲出頭翻異抄呈允據載有尙有老店紷與經理人自便之利益無論有無其事究與仁茂是否老店嫡派應否開設分店之控案無涉更不能藉口混爭其卽遵照息喙毋取訟累可也抄黏姑附榮升禀批此案業經禀汕頭巡警局移查行具確查未到據禀前情究竟是否屬實仰上海縣迅即查明具復核辦母違蔣祖賢禀批仰工程局裁判官速遵前批飭傳夏蘭生秉公質訊究斷具報母任纒訟切切節略抄發曹爕卿禀批該商不遵縣批投案候訊一再來轅越瀆殊屬非是不准陳竹亭等禀批仰上海縣即予勘明飭遵具報毋任差保弊混切切凌忠生禀批田產細故着即赴縣控理不必來轅越瀆 
[南巿]  
約期理處○聚源盛米行執事陳兆熙前控司帳范海和乘其回里舞弊呑用帳洋一萬零五百元由工程局訊明管押旋由范弟炳和扭到該行樣檯夥李福慶控被借欠洋二千三百元奉判留候覓保理處嗣因無人具保仍飭收押在案昨日又由原告禀稱近查范尙有呑没帳銀二千餘兩一併請追當經提案復訊范供前在新碼頭醫生談姓家賭博負洋一千元又同業梅錦章借去洋一百五十元王念之王阿錠借去九百八十元張子記借去銀二百兩自已名下用空銀五千兩今願約期中秋節曁八月底各繳銀一千兩九月底再繳三千兩求鑒判准予覓保如期照繳所有各户之欵着另案禀追李交人洋並保出外理處 
傳訊帳房○劉聽泉之第三媳劉陳氏赴道禀控長媳江氏同弟江紹昌乘喪覇產一案昨由本縣田大令派差特傳劉之帳房曹槐堂張瑞田着將經租契據檢呈察核該差當赴總工程局禀明前情飭派地甲協同往傳 
捕房弔贜○美租界匯四捕房昨派中西探帶同小竊唐榮華賴阿貴兩名至總工程局禀請派探至仁安里張阿狗家協弔羊毛贜物局中准即派探同往吊獲交給來探帶回 
[閘北]  
　　移縣訊辦○方逹才控倪闗林售地不交曾經四路一區黄止巡官訊得倪因希圖加價逹刁悔議判令收押候移送縣署訊辦在案茲悉昨日上午已由黄巡官特派長　等將一干人証移解寳山縣訊辦矣 
拐婦托病無錫婦人許趙氏控劉張氏勾引姪女阿金與牛肉店主凌阿三私姘誘匿經四路一區黄巡官判凌收押張氏交保限尋該女在案昨因限滿提案覆訊詎氏托病不到遣令其夫劉春生投案候質巡官鞫訊一過判將凌阿三父劉帶出帮同找尋勒限遷居○王禎祥控房客姜阿福租賃房屋一幢積欠租洋九元六角昨經四路一區黄正巡官覆訊判還洋六元限日遷徙具結了案 
不忍行竊○胡阿四前日由英公廨解送巡警總局因胡行竊某姓金表等物謂爲究辦昨由孫裁判提訊胡供胞兄住居森康里隔壁草屋内表係胞兄之物且係銅貿並非行竊判押候查明再核 
責押竊賊○總局偵捕隊前日緝獲行竊北四川路陳黄氏家衣服之積　相九德解案請辦昨經孫裁判提訊屬實判責二百板押候再核 
[英租界]  
發封旅館○四馬路龍興旅館庽客北京人安厚齋失竊珠飾鑽戒等鉅　業已由廨訊實判將竊賊土少裕及該棧經理分别押辦在案茲原告因贜未追齊復請威追寳讞員准於前日派差協探將該棧發封所有庽客行李等件准予當塲搬出惟該棧生財各物一律發封聽候拍賣變價以抵失贜 
負債被拘○新閘路九號丁公館主人丁甫六因欠黄生記洋一百元不遠板控屢經公廨差探往提未到昨晨丁乘馬　行經池浜橋附近適被廨差與總巡捕房包探邵阿金瞥見上前攔阻即將丁提入捕房押候解廨訊核 
乘車跌傷○永盛棧跑樓俞松林前晚乘六號電車行經河南路南京路轉角因下車不慎跌傷手足當由巡捕雇車將俞車送捕房轉送仁濟醫館醫治又浦東人朱雲喬昨 
 
 

Page 20

 
 
乘十五號電車在三馬路口下車跌傷由印捕車入捕房亦送仁濟醫館醫治 
馬車衝撞○馬夫施阿三昨在南京路駕車疾馳將許阿六之東洋車撞壞由捕查見將施拘入捕房押候解究 
女孩迷路○女孩曾阿大前日在大馬路徘徊啜泣由捕查見帶入捕房據稱年十歳住居楊樹浦家有父母捕頭卽飭八百廿二號華捕將女送留公廨候訊 
捕頭回滬○福州路總巡捕房捕頭麥突生前曾請假一月赴莫干山避暑業已秋凉於昨日返滬不日銷假照常辦事 
包探對調○總巡捕房新充包探金福壽昨奉總巡卜羅斯君諭與匯山捕房包探姜喬喬對調辦公 
竊取存摺○張菊生竊取山西路三號某姓家存摺一扣計銀四百兩昨被七百九十九號華捕查見拘入捕房押候訊辦 
查獲賊贜○馬霍路三百八十號董杭生家失竊銀壺銀盃又楊樹浦路陳阿榮家失竊綢衣等物均已報捕查緝昨由總巡捕房包探徐阿華等在某當及法界某質舖内查到原贜一併吊存捕房存候失主認領 
洋人失竊○極司非而路約翰書院内洋人前日在新闗碼頭上失竊衣箱一只内有值洋三百元之衣物當卽報知捕房派探何正喜查緝 
查獲車輛○總巡捕房包探李阿三昨日查獲全美利東洋車公司内所失之二千四百九十七號東洋車一部當即吊存捕房飭傳該公司認領 
逐出復來○兩次竊犯陳阿成由廨訊辦驅逐出境有案茲又潛來昨被包探應玉鼎查獲拘入捕房押候解辦 
[美租界]  
　　殃及比隣○昨日上午十一時百老匯路一千二百八十三號洋房新昌五金雜貨號起火被　房屋三幢並殃及比隣粤瑞祥五金雜貨號之樓面一間事後捕房特派中西探往查禀復再行核奪 
混用僞票○翁阿和陳友生及游僧某甲等三人專在巿上混用僞鈔票昨由包探一併緝獲候解公堂訊辦 
賭徒爭鬥○前晚有無賴葛阿惠等多人在百老匯路福和里内因賭起釁互相鬥毆被捕拘獲二人押候解廨究辦 
拐匪就獲○匪徒陸定華日前誘拐蓬路二千零六十九號趙李氏之六歳男孩昨由包探將陸拘入捕房押候究辦 
怙惡不悛○宋阿大前因犯案驅逐出境昨又在南潯路與王桂生互毆由捕併送捕房押候解廨訊辦 
[法租界]  
西商回國○法公司行大班白臘齊也君業已期滿於前日挈同夫人乘公司船返國臨行時行中諸人及法國旅滬各紳商咸詣碼頭送行法領事亦贈花籃等品親至碼頭送别所遺大班一席由二班馬君代理 
西探請假○捕房西探目石經也氏現因患病冋法總巡請假就醫所有應辦一切公事暫由副西探脫雷隡氏庖代 
婦人慌張○前晚有某氏婦身穿麗服乘坐人力車由法界吉祥街朝北轉灣向西適有某號電車亦由東而西該婦見電車到來恐被碰撞遽從車中跳出跌傷手足旋由站崗巡捕送入捕房轉送醫院醫治 
自取其禍○浦灘元亨棧失慎等情曾誌前報茲經該行將焚剩之貨陸續拍賣詎前日將拍去各貨由三層樓擲下壓傷駐足觀看之甲乙二人當由巡捕查見車送捕房轉送醫院醫治 
相驗女屍○昨報紀婦人縊斃一則茲悉甲係湖北人向爲帽子業姓張名三如併妻張王氏冋在碼頭小本營生前日午後七時本縣田大令帶同刑仵到塲驗得王氏面上受有傷痕自縊致斃旋據張供因妻圖逃故出外時將妻鎖閉房中詎竟縊斃小的冋未凌虐大令命即棺殮張交捕房帶回候送公堂再行移提 
 
　　 
 
 

Page 21

 
 
   
 
 

Page 22

 
 
   
 
 

Page 23

 
 
 [G　　保裕亨茂洋行保險廣告 
　　本行開設中國數十餘年在上海江西路Ｂ字六號洋房專辦進出口貨兼經理塔勒司派的克火險有限公司專保華洋房屋廠棧店鋪貨物家俱器皿等項如遇意外不測賠欵異常迅速惟目今内地風氣開通士紳鉅商投保者接踵而至本行幾有應接不暇之勢因此由四川路八十三號亨茂洋行同爲經理並在各同地開設分行如杭州塘西紹興寗波温州蘇州無錫常州揚州丹陽鎭江南京蕪湖及長江一帶内地各埠均有分行或分經理處自分設以來保價之廉賠欵之速久爲中外紳商所欽仰即如今年鎭江杭州之不測本行賠欵之速已荷各保家登謝報章此更近而易證者也倘蒙紳商賜顧向各分公司接洽可也 
　　本行○麥干而○亨生○白達司特白 
　　浙紹新開紹興旅館廣告 
　　本館開設爲便利行旅起見鄙人有見於斯刻在紹興府城西郭門内大路中沿街特造洋樓數十幢布置齊備房屋寛暢通陳全新洒掃潔凈飮食精美招待週到出入最便無論長寓短住均有賓至如歸之誼可爲唯一完全之大旅館也開幕以來蒙紳商學界讚美鄙人格外殷勤精益求精以答諸君惠顧之雅意貴客光臨價格極廉特此通布旅客幸注意焉本主人謹白 
　　博山公司收回分票改辦减額自行開彩招股票廣告 
　　啓者本公司自行請彩之招股大票不日另行發報聲明所有第三次六月份分票本已展期照　北七月份開彩現因銷數不旺致難開彩其已售出之第三次分票擬定一律收回乞購票諸君自向原經售處將票回原價因本公司向不零售不便與貴客等接洽再有第一 
第二次紅票兌彩及第三次退票均限八月底截止過期作廢幸勿自悞特此聲明 
　　煤氣大减價 
　　華人煤氣煮飯鑊爐用之煤氣大減價前每仟方尺計洋一元五角現减計一元四角以廣招徠本公司備成一切大小此等之鑊爐借出裝費分文不取較用木柴煤炭價費之一半而且清潔快捷大有益於衞生倘仕商欲裝用者請駕臨西藏路本公司接洽可也或向英大馬路廿四號或北四川路四十一號均可接洽上海自來火公司廣告 
　　高德洋地美國優等光學家費德雷醫學博士 
　　光學專家善製眼镜 
　　凡患目光不正或酸痛頭暈等症者急宜早治而配合格之化學合格之化學衛生眼鏡以免變劣至極點再者本行磨片之考究驗光之詳細裝配之特色莫不甲於東方非平常首飾家所能及焉即各種新式眼鏡架子鼻量簾脚托力克灣形式透光鏡片無美不備如蒙驗光不取分文行設大馬路抛球塲三十六號便是 
　　旅行必讀 
　　諺云·男兒志在四方·又云讀萬卷書·不如行萬里路當·矧此萬國交通時代·逈非閉門家食·可資歷鍊·可致富·强是則遊歷遐方·實爲急務·顧我國人·　尊處優爲多·其跋涉長途·控有風土人情者·雖不乏人·然尙居少數·且孱弱之人不耐幸勞·往往畏難苟安·半塗而廢·以故薄言旅行·大都索然興盡·倦懷時局·誠不可不有以振刷之者·欲振刷旅行者之精神·如之何而後可·諸君諦聽厥惟上海五洲大藥房發行之樹皮丸·足以當此重任·此類之樹·産於亞非利加州之亞破拿高山·其皮狀如華藥之杜仲·經化學博士文生氏之化驗·大有益於人體·提取其精·如桂囑之霜·以之入藥·有絶大效力·且貯以小瓶極形輕巧·家用固已稱便·尤便旅行·隨帶數瓶於懷　間·尙不嫌其累墜·遑論　諸行筴·盡旅行每携藥餌·必虞　重·惟此丸獨擅靈便之勝·其利用於旅行者爲何如·飯前吞服一丸·日服三丸用藥甚少受益甚多·有病立去·無病衛生·其補益於旅行者又何如·有此利用補益之品·諸君何患乎旅行·諸君何樂而不事乎旅行·一言以斷之曰·樹皮丸者足與旅行諸君蚩詎相依者也·吾國有志旅行者·其亟起而圖之○茲將樹皮丸主治各症摘列如下·先天不足·後天失　·色慾過度·夢遺精滑·陽萎不舉·見色即流·腦筋薄弱·精神委頓·筋肉瘦削·皮膚枯槁·諸般虚損·各種勞傷·手足麻木·左右癱瘓·腰酸腿軟·筋骨酸痛·心神驚悸·胃呆便秘○附列主治女子各症·體虚血少·月信不調·赤帶白帶·流産難産·晝夜潮熱·瘀血不行·手足浮腫·坐臥不寗○價值·每瓶一元·每打十元·郵局函購回件迅速·不論遠近·不取郵費○上海總發行所四馬路五洲大藥房○杭州總經理處在宗陽宮前百歲坊巷内○各埠各大藥房均有出售 
　　美國頂上等磅秤 
　　本行常備各種大小磅秤且較市上所買之磅秤更好又便宜專經理上海江西路十八號怡昌洋行啓 
　　（聲明） 
　　啓者本家姪松齡來申習業已六七年矣拔司賬務待之不爲不厚詎料伊生性愚蠻舉止輕薄屢經勸戒不悛現已逐令回藉倘有私向各寳號支錢賒貨等事槪不與鄙人相干幸勿過問恐未周知特此登報廣告以免後論陶正昌號理堂白 
　　（遺失提單） 
　　七月廿三即西八月廿七號由烟爹威利船進口提單一百料　二十九件七號Ｎ亥提單七月卅日在途遺失已向海關說明另補提單如有人拾得永作廢紙特登申西兩報聲明 
　　怡昌洋行告白 
　　召租 
　　茲有泗涇路七號十號小洋房二宅披屋天井自來水俱全是處適在熱閙之區大商彙集之所出入靈便欲做行號無不相宜如合意者請至泗涇路一號本行面議租金便宜此佈 
　　德和洋行啓 
　　遺失雲土棧單 
　　今遺失賡記棧單一帋計第一百七十九號六月念四日上和記抬頭雲土十箱已向該棧掛失無論華洋人等拾得作爲廢紙望各寳莊號切勿收用 
　　協豐莊告白 
　　鏹水出售 
　　本行現有江蘇藥水廠所製之硫鏹水及硝鏹貨等出售水物精良價亦克已欲購者請至本行面可議也此佈 
　　祥茂洋行告白 
　　一掃光疥瘡藥 
　　專治諸　毒癢　濕癩疥瘡小孩黃水瘡一搽止瘘除根永無再發大盒五角小盒角半上海晝錦里廣東杏濟堂啓 
　　上海南市冠香號中秋月餅上市 
　　本號仍增中秋佳節月餅聘請各師選配品料精良巧製○五仁什錦荳沙荳蓉月餅每元四盒○加頭百菓五仁金腿玫瑰冰皮棗泥蓮蓉月餅每盒洋四角百菓小月餅每盒一角蓮子糖每元四斤廣東香腸每斤洋五角六分中外罐頭食品蛤士蟆送禮品物一應格外公道函購立奉○賜顧請至十六浦外灘新舞臺北首便是○一設寗紹碼頭大達里口分號交易可也 
　　上海英大馬路同安居中秋月餅上市 
　　本居新增異味燒鴨肉月义燒肉月香腸肉月冬茹素月火腿梅菜椒鹽蛋黃冬瓜蓮子蓉棗坭月餅俱全另自運滋補蛤士　减價八折如蒙賜顧格外克已外埠函購原班回件 
　　遺失股分收據 
　　今失去旣濟水電公司潘五記收據三張計悠字廿四高字廿合新舊股本洋一千三百五十元已向駐滬經理處掛明失票前項收據槪作廢紙 
　　失主謹白 
　　油布出售 
　　本行獨家經理國名廠所製上等黑油布蓬布雨布等類存貨甚多價廉存物美賜顧者請來購買可也　　美最時洋行啓　　 
 
 

Page 24

 
 
 [　　吉安保安剃刀 
　　幼年即可用你自己可剃 
　　無湏皮布鐴利無湏刀石磨利 
　　此圖吉立保安剃刀洋行專版 
　　本行寫字間與棧房皆設在四川路九十七號 
　　青州水門汀 
　　青州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告 
　　新旗昌洋行謹啓 
　　全昌自製金銀離鼻眼鏡 
　　專售金鋼鑽珍珠寳石自製精巧光滑工細各種金銀眼鏡又新發明離鼻眼鏡可免壓鼻生痕鈎耳生厭種種舒服折脚眼光鏡異樣玲巧簡便並經高明光學醫生考驗格致晶片黑白藍片近光老光平光均能保護目光如配鏡片有光線表校正其價格外克已若配眼光分文不取珠翠彈簧眞金耳圈每副十元翡翠紅藍寳石洋鑲眞金戒每只八元半眞金挖耳每支三元以上之價均是起碼各色鑽石珠寳洋鑲金銀首飾風凉頭針挿針等類一應俱全花色繁多不能細載眼鏡首飾均用本金足赤煉就倘有毀爛原金仍可收回兌換如來樣定造樣式無有不能調一不二老少無欺上海二馬路西跑馬廳電話一七零四分設蘇州閶門外馬路 
　　花鼓牌水門汀 
　　本行發售花鼓牌水門汀係敝主人吳錦里觀察出資設立東亞公司精製水門汀久已馳名中外灰質之細勁力之堅已蒙各省鐵路鐵廠自來水廠及營業工塲均稱價廉物美如蒙賜顧請駕臨本行其價無不格外克已以廣招徠二洋涇橋堍春江里義生洋行謹啓 
　　德律風第二千四百三十一號 
　　新開其昌棧廣告 
　　方今預備立憲百度維新滬上爲通商總匯旣得風氣之先客棧爲僑寓必需尤應精益求精本主人冀囘積習特在英租界麥家圈仁濟醫事隔壁萃秀里别樹一幟房間寛廠裝修西式臥榻槪置鐵床被褥均用綢縐豪紳顯宦另設會客官廳侍役應酬週到價更從廉所最特别者選雇名手庖丁常備精工飯菜隨客敬送槪不取資以副貴客惠臨之雅愛先行交易擇吉八月初十日開張爰佈簡章伏希公鑒　　其昌棧啓 
　　老太古公司 
　　倫敦崙格西火險公司 
　　柯里仁火險公司 
　　叭喇定火險公司 
　　雙司勞洽其火險公司 
　　家定火險公司 
　　啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
　　告白 
　　澳門麗華廣靛加石藍洋竹布上海各埠久已馳名今自運來上海批發如蒙光顧移玉到四川路騰鳳里德和接洽可也 
　　燕醫生引病出外膏 
　　骨　損傷跌傷及肌痛潰爛等症用貼燕醫生稀藥膏立見神效其法照包紙紙方單試貼凡抱以上各症者不到三天便即霍然謂予不信請至中國各大藥房代售處購也試可　　老晋隆洋行總經理 
　　鍊雲大藥房蓋世奇方耳聾還聰丸 
　　耳聾一症治法最難皆由腎水虧耗肝經因血熱或怒氣傷肝腎經火旺或被病中誤服燥熱等劑故有耳鳴耳痛耳脹耳聾之病人以耳目爲最要之官無論士農工商兩耳重聽則形如木偶何等不便本藥房訪求治耳之術不惜十餘年苦心始得此方屢試屢驗應手奏功縱使遠年老病服之亦必除根永不復發眞還聰之蓋世奇方也每盒洋一元每料五元開設上海三馬路西首鼎豐里内石庫門交易 
　　招請外部代理 
　　茲啓者本公司機器戲片及各音樂洋琴等物自開辦以來曾荷紳商學界贊美不已今本公司前年所唱新戲片到貨甚夥是以各項戲片擬一例减價格外克已以副諸君雅愛幸埀鑒焉並於各外埠招請代理意欲推廣生意起見如願就此職者定以極相當之利益報酬償有來函寄本公司帳房可也特此佈告 
　　謀得利有限總公司啟 
 
 

Page 25

 
 
   
 
 

Page 26

 
 
專件 
[代表團爲日俄恊約事上政府書（續）]  
　　夫日俄之必有今日協約其遠因已伏於日俄之役蓋自戰局旣終各國政治家均以爲日俄難免第二次之戰爭日俄爲求免第二次之戰爭不能不有今日之新恊約彼誠見前日之舊協約猶不足以解葛藤也自伊藤殞命於滿洲之野而新協約已胚胎自美國國務卿提議滿洲鐵道中立而新恊約已產生使我國外務當局稍有明眼之人乘其協約未發之時用敏妙手叚以解散之或於已發之時聮合與國以反抗之猶不失爲公忠體國者而事前不聞防範事後不聞措置臨事又復倉皇竟以二三私意承認不遑此語誠然不知政府諸公果何所恃而敢於獨斷獨行耶謹陳兩疑點如下一日俄新協約與舊協約之異同也查一千九百七年日俄所締結之協約其第一條云兩國相約尊重中國之領士保全及尊重他國與中國已經正式結约所得之一切權利並一千九百五年九月五日即俄歷八月十三日在朴子茅斯所畫押三條約及日本國與俄國間所締結之一切之特殊條約所生之權利其第二條云兩締約國相約承認清國之領十保全並列國在清國之商工業機會均等主義且由自國可取之一切平和手叚擁護支持現狀之存續及前記主權之確立觀此舊恊約兩條久已分割滿洲無庸置辨然猶可以掩人耳目　則以舊約中第一條猶明載以尊重中國之領士不反列國機會均等之主義第二條猶明載以由自國可取之一切平和手叚擁護支持現狀之存續是知日俄兩國當日締結條約時多所顧忌不敢遽然表示分割之意故條文中若吐若茹每多廻護掩飾之詞蓋深畏各國之抗議也是當日之分割滿洲爲消極主義而非積極主義也爲單獨行爲而非雙方行爲也若夫本年所訂之新恊約則大不然其第一條云締約國爲便利交通發逹商業起見相約共同恊力改良各自在滿洲之鐵道及整理該鐵道之聯絡事務並不得爲妨害逹此目的之競爭其第二條云兩締約國相約無論何國皆基於自今日至俄日間兩國及與清國間所締結之一切條條又其他之約定維持尊重之現狀其第三條云如有發生侵迫前記現狀之性質之事件時兩締約國於維持現狀認爲必要之措置得隨時互相商議代表等一讀此次日俄之新恊約卽知其爲絶對分割滿洲攻守同盟可斷言也前次第一條於滿洲鐵道未見明文今則第一條補訂之研究鐵道聮絡之方法預防第三國提議滿洲鐵道之中立矣前次第一條明載限以不反機會均等主義之權利第二條明載承認清國之領土保全並列國在滿洲之商工業均等今則恊約全文不載領土保全及機會均等之字樣而默認排斥列國商工業機會均等主義蹂躙中國之領土主權矣前次第二條謂由自國可取之一切平和手叚今則第三條謂如有發生侵迫現狀性質之事件時兩國認爲於維持現狀爲必要之措置得隨時互相商議而爲分割滿洲攻守同盟矣此等舉動豈特目無中國且防制各國之勢力亦極嚴密無異宣告世界以滿洲爲日俄之領土也由是觀之彼所謂維持現狀者即二國壟斷滿洲之謂也滿洲之鐵道日俄之鐵道也滿洲之森林礦務日俄之森林礦務也滿洲之鹽務漁業日俄之鹽務漁業也滿洲之島嶼江河山嶺土地日俄之島嶼江河山嶺土地也而今而後各國有實行機會均等之主義者日俄必認爲發生侵迫事件而互相商議措置不容各國之置喙矣吾國有欲行使主權而經營一事者日俄必認爲發生侵迫事件而共同防禦措置不容吾國之立足矣（未完） 
小說 
[奇情小說鸚鵡禪（二十）]  
　　琴宜與斐德蘭娓娓清談。雖輙竟日。然初不聞其有是語。乃紅漲於面。羞怯言曰。子言戲之耳。斐德蘭遽應之曰。否否。僕爲卿故。無一念忘者已遍告於辣特而及台遂矣。彼之不吾許。無他。惟以吾阮囊羞澀恐不能勝此婚姻之費。倘吾而有金磅及辨士。纍纍滿篋。則必許之矣。然吾爲大丈夫。豈無術以致多金哉。卿能許我。僕必當使卿滿意。是茆簷蔀屋。安能鬱鬱以久居卿耶。願卿早自計。僕得卿則雖死亦無憾耳。 
琴宜未答。斐德蘭又曰。雖然僕今者對於卿之愛情。亦何敢盡求償者。誠獲有十分一二之酬則感卿之意。且鏤骨銘心。請速告。琴宜遲遲言曰。吾！今者猶未能自定。且汝亦通盤籌之否耶。曰茲勿必論。吾但問卿。汝果愛我抑爲吾才之拙。貌之陋。而未足以配卿耶。 
琴宜紅暈漸轉。忽爲白色。曰天下惟感情最貴。故愈不宜輕用。若輕用之。則感情之。價值。反失其貴。矣今君固籌之已熟。然余之心則猶未遑自忖。一言旣出。千驛難追。安敢。於倉猝之頃而遽允子耶言罷。欲行。斐德蘭固止之。再三。日然則今夕之會。與吾爲跳舞何如。琴宜本焦急甚。聞是語。急應聲曰諾。琴宜於此。蓋欲藉以爲兎脫之計。而斐德則大夢沈沈猶有後言。曰雖然。今夕吾必訪柯利機君。琴宜曾聞柯利機之名。未能滿意。問曰彼爲君友者。若干年矣。君之友。得母以彼爲首屈一指乎。曰其爲人也。有心計。善言經濟學。以婚姻之乖離。溷迹於樗蒲之塲。每慮必中。中必鉅萬。以爲橒蒲之樂。過於愛情。言次。其手近琴宜之身。將與携手。問曰。僕今所云。信之否耶 
琴宜乃却步避之。斐德蘭復陳柯利機夫婦反目之歷史。間以他語。滔滔清辨。百計誘之。必欲請一携手。琴宜不得計。乃霞彚兩渦。徐出其柔白如荑之手。斐德蘭於是快然一握不覺魂飛身外。急呼曰。卿乃許我矣。其手仍固執不放。琴宜大憤。立變其玉容。曰咄丨怪哉。是奚闗婚約者。猛脫其手而逸。 
 
 

Page 27

 
 
當是時也琴宜衣紫色衣。從草色中疾足狂奔。楊柳之裙。曳一縷清風。身飄飄如飛燕。夕照未落。殘紅淺綘。與人影爭妍。其麗景如一幅名畫。千金難購。彼斐德蘭雖滿腹痴迷終難如願然以琴宜之妙手。而竟得破格遇之。則從今而後。斐德蘭之於琴宜。不先成一紀念耶。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
 [G　　衛生名酒ＭＡＲＴＥＬＬ'ＳＢＲＡＮＤＹ 
　　馬台爾所製之勃蘭地酒最合衛生若於飯前飯後常飮少許可免霍亂痢疾寒熱各症諸君如飮勃蘭地酒惟馬台爾酒最爲合宜今自上海南京路第十七號維納洋行充當東方專理賜顧諸君請向商辦可也　　電話一千六百八十七號 
　吉眞牌火油燈 
　　此燈係天下最佳最大之燈用燈一盞可照極大之廳堂可容千人或極大貨棧且無𤍽氣並可照二十餘畝空廠之地請看本行門前夜間所點之燈其光遠勝電燈况此燈用油甚省一箱火油可用十二天每天燃點十小時之久諸君賜顧請至本行購辦可也 
　　五馬路口四號天祥洋行廣告 
　　（遺失道契） 
　　英册第三千一百念四號道契今遺失已禀請英署待三月之後另給新契特白英八月廿五號瑪禮孫洋行啓 
　　遺失莊票 
　　今遺失宏大莊票二紙八月初十期第一萬四千八百廿六號元一百九十兩又第一萬四千八百廿七號元五十七兩此票遺失作廢望中外各寳行號切勿收用特此聲明虹口運大莊順成號掛失 
　　（提單作廢） 
　　今遺失地克林船進口號３８４·７１１６　ＳＤ·Ｒ㖫計空鐵桶十五隻第四百五十六號提單一紙刻已向海關聲明作廢另補新提單爲憑特此佈告 
　　增裕洋行啓 
　　合記新舊油桶公司廣告 
　　啓者本公司專做新舊油桶配合洋行裝油蛋廠裝蛋之用抛貨無不進期如有貴客欲售各寳行廠欲買請至虹口華記路永寳里第六百四十九號門牌面訂 
　　珍珠琥珀立止五淋白濁丸 
　　京都天寳齋　八寳化毒丹　珠黃下疳散 
　　夫淋濁一症因酒濕熱毒成或塲中花柳傳染以致小便剌痛溺管閉塞點滴不止步履艱難腫痛不堪大受其累服此丸立刻消腫利便止濁定痛消火化毒去濕輕者一瓶重者二瓶能可包痊不但除病而且壯身健體培元固精治淋濁之妙藥也每盒洋一元八寳化毒丹每瓶二元珠黃下疳散每瓶七角專治男婦楊梅結毒横痃下疳等症陽物腫爛服則立愈永無後患上洋二馬路中西鼎新里石庫門交易 
　　三井洋行經理明治火險東京火險日本火險共同火險 
　　茲者本行經理明治火險東京水險日本火險各公司數四十餘年辦理妥協賠欵迅速中外紳商深所共知餘不再贅今有共同火險公司已歸本行經是專保南北市房廠棧其價格外公道諸公光顧請駕臨四馬路北四川路口四十九號門牌本帳房面議可也 
　　三井洋行特白 
　　瑞生洋行出售各種機器 
　　英國第一著名米白主培老廠所造織紗機器早已風行寰宇中國各紗廠購用其數有十八萬錠子之多他如華特廠之鍋爐引擎修理機器利物賽廠之織布機器格利内而之灑水滅火機器復雅克斯之溥潤機器無不推陳出新靈巧適用又名廠所造引擎發電機器電　燈以及可資運動各項機器用之電汽箱尤爲心裁獨出精巧絶倫現該廠派一洋匠駐滬專司裝電燈機器以上各廠家歸小行一家經售價亦克已倘蒙貴客紳商賜顧請移玉至小行看圖樣面議價值可也此白 
　　磨障去翳多則十天奏效 
　　本醫士世業門黃於眼科一岐除撞神損壞外均可尅日復明無論紅白翳障仗此靈藥三天見效多則十天患目疾者其試之　美界鐵馬路桃源坊西三弄　馬鏡清啓另售每盒五角 
　　商標夏士蓮雪花 
　　商標夏士蓮雪花用絶妙妝品能保護皮膚自然之姣艷此品清凉如高山之雪芬馥若幽谷之蘭爲各國佳人所珍貴每日妝施能使可愛嬌嫩肌膚免爲風光催老薙鬚修容後搽之甚覺舒爽痛癢立除雪艷花香洵是粧臺至寳此雪花裝璜雅緻盛以玲瓏玻罐飾以賽銀之蓋由各埠大藥房發售英京上海寳威大藥房監製諸君欲閱本行良藥仿書請函致上海四川路四十四號寳威大藥行念號總經理處索取可也郵資不取 
　　家用要品百格飛沙瀘缸廣告 
　　啓者本藥房經理百格飛秘製各式沙濾缸發售各界膾炙已久有口皆碑貨美價廉毋庸贅述誠所謂家有此缸醫生可免所費無多如保壽險　賞鑑家欲知詳細請向本藥房取閱或函索圖說全册迴環展玩便悉其中佳妙不啻巧奪天工如操却病　齡之　該圖說並不取資特此佈達 
　　上海英大馬路三十七號科發藥房特白 
 
 

Page 32

 
 
   
 
