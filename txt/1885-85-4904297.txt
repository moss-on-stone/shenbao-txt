# 1885 - 85 - 4904297

 

Page 1

 
 
[三十四號畫報出售] [  申報舘主人啓]  
　　内廷歌舞民間不易寓目去臘禮部演習時京友繪圖郵遞與海内君子同深敬仰現在編入此次三十四號畫報准於十六日出售畫報之首仍送畫諸兩圖一爲任君早長所繪羅漢一爲管君劬安所繪士女畫報仍然九圖末附淞隱漫錄圖說一則閱者鑒之此布 
[論諒山捷音及斐禮去位事]  
　　甚矣哉軍情瞬息千變固有令人不可測度者哉當法人勢燄方張華軍屢遭挫失自去年除夕聞諒山失守之信今年元旦馭遠澄慶兩兵船被燬於石浦法人又復鴟張鶚顧聲稱欲阻截中國漕米北上宣光一隅經岑劉兩軍節節進攻幾於恢復而三晝夜大雨法輪乘勢駛入劉軍仍爲冗敗宣光將得而復失中朝聞此消息天威震奴諭逮各統兵大員治罪降革有差方以爲中法兩軍必將奮力相持再接再厲乃日内接到龍州來電蘇馮各軍悉力鏖戰關外官軍轉敗爲勝中國軍威用是大振同日復接港友來電謂諒山聞巳收復然電音簡略未悉其詳即晚間所譯晉源西字報亦有此說而但云尼格禮也身受重傷仍未得其細情也昨復得有信息知諒山之戰實係華人與法開兵以來未有之大捷盖華兵之在諒山者計有四萬人法兵則僅八千人衆寡之勢本有不敵而法人乃不顧勢力强欲與之爭衔中國各統帥大奮神威志在滅此朝食法人遂有此大敗尼格禮也受傷之後不知去向生死均未可知法兵死者大半被華軍俘獲者殊不乏人有此一戰而法人之元氣大傷矣然猶以爲勝敗兵家之常事或者法人愧而益奮調兵派船大舉以復此敗之辱亦未可知不意昨又得有外洋電音謂法外部大臣斐禮在議院中宣言欲籌兵餉二百五十兆佛郎克並再需添兵五萬人以謀大舉入犯中國其時議院中人有允有不允核討不允者之數較多於允者一百三十六人於　斐禮以下諸執政自知不洽於輿情皆辭職去位紛紛挂冠由是觀之法之兵禍其有轉機乎夫法人之不願開釁於東京者本居十中之五以爲徒事勞師糜餉殊無所益前者斐禮之决計欲取東京殆惑於流丕之一方謂取東京易如反掌孰知一經開兵連得數地之後卽有劉提督出而梗阻一戰再戰帥殲兵亡迨竭力攻戰擊却劉軍佔據越地而兵餉所費不貲斐禮無以對議院中之衆人遂又遷怒於中國志圖索赔兵費以償其所失自諒山敗盟其意顯然可知乃自用兵於中國以來法人亦殊無所獲馬江一戰雖華船被燬而彼亦不敢久留基隆雖占其外圍而究何足爲得失今則徘徊於中國海面徒足爲行旅之害而於法國無絲毫之利今斐禮又欲添餉增兵宜乎法人之不樂從也故竊以爲有此一節或者法兵之在中國者卽將悉數退回卽其在東京之兵亦且不能久駐蓋法國自爲德所敗法人之所飲恨者實在乎德故在國中另建一室將普法戰事一一繪圖羅列於其中欲以觸目警心不啻如吳去差之立人於庭越句踐之臥薪嘗胆此其素志也若亞西亞洲境内法國屬地本屬無多法人初意原不欲顯其名於亞洲今此之來特斐禮好大喜功之見耳乃用兵數年民窮財盡而尚欲執主一見法國議院中不乏智謀之士又安肯終受其愚自斐禮旣去而法人或者從此可以弭兵仍圖自固其國自强其兵以雪拿破侖第三之恥未可知也然又有一說於此法人情性類多高傲此次諒山敗信法人知之與否不可懸揣倘此信止斐禮一人知之而議院中人咸未及知則斐禮雖去而法人諒山遭此大挫或有忿恨之意必求大舉報復亦未可知故本館之爲此言非敢謂中國此時防務可以稍懈有備無患在中國所當格外加意特以意測之倘斐禮之去位在法人旣知諒山敗信之後則此一舉卽謂爲法人弭兵之見端可也或者曰斐禮之去位爲中國之好消息凡法人之欲與中國爲害者其意大都出於斐禮今此人去位則中法不難化玉帛爲干戈矣余曰此事實於法國大有利益若中國則理直氣壯來則禦之何懼之有斐禮之去留固不足介意也 
[日使出京]  
　　西字報稱聞得日本全權大臣伊藤博文與駐華日公使榎本武揚均於前日出京其因何怱怱竟去之故俟有續音再錄 
[國債漸漲]  
　　英國債票價漸有轉機已列前報兹於昨日接有外洋電信悉前此票價跌至九十六七者現又漲至九十八有零英商聞之而後可以放心知本國之尚不至有兵禍也 
[法人查船]  
　　高陞輪船十六早由天津來滬六點半鐘行至狼山遇法船一艘命其停輪道兵官上船取船單閱看見有銀十萬兩兵官囑其停輪少待不得逕赴滬江須隨該兵船至大戢山俟較大之兵官查騐該船遂卽起行至十點半鐘抵大戢山該兵官遂與較大之二兵官商議謂須俟駛至甯波候孤拔定奪然後放行高陞船主以船上無煤婉詞懇請兵官遂准放行該船隨於十二點鐘開行及抵上海時巳下午約計被法人阻留時候有五點半鐘云 
[太史第災]  
　　西蜀周君綺歲入詞林才藻翩翩木天望重近寓居京師崇文問内裱褙胡同正月二十六日張燈時後宅陡然焚如烈焰飛揚勢難嚮邇三椽小築一炬可憐太史與盛祭酒同巷而居平日深相契合是時祭酒差府中下人數十名趕往撲救官廳救火兵丁見之疑其刼掠物件遂將車夫扭至官廳廳官不問情由喝令笞責責畢車夫驀起揪廳官同往祭酒府中禀明廳官鹵莽之狀祭酒大怒命捆縳廳官笞數十板乃已聞起火之由緣是晚有雛婢手執紙撚步入前廳廳上適堆棕毛火星飛入以致成災又傳言新正初二日太史因祀神施放爆竹其家人襪爆竹打傷耳根次日斃命太史疑宅第不祥將有移居之議云 
[不允借地]  
　　京友來函云前日日本榎本公使躬赴總署晤談據稱本公使現准日廷電諭願借給中國銀二百萬金以濟軍需之用日後分年交還如願稱貸再行酌議還期又云擬暫借貴國盛京鳳凰城迤東地方一處練習兵丁俟秋間卽調回本國原地奉還絶不騷擾地方滋生他故云云當經錫大司宼笞以借地練兵諸多窒碍恐該處人民驚惶疑懼致牛意外反碍邦交誠難遵命至由貴國借給銀兩一事本衙門卽當具摺奏明俟旨下丹爲籌議可也 
[掘屍誌異]  
　聞之粤西友人云廣西逆匪莫夢弼謀爲不軌已爲官軍拿獲正法該逆故父之墓夜間時放光芒鄕隣駭爲異事禀明邑侯酌奪邑侯委騐屬實遂飭開掘鄕隣承諭約集百餘人畚擗齊興挖至柩前見塟已多年棺 
 
 

Page 2

 
 
木仍如新製劈棺而視該屍肉色如生毫不腐朽惟渾身衣服已壞爛無餘遍體皆生黑毛長三寸許兩目光明如炬遂積聚柴薪燃火焚之其聲嘖嘖粤友自言目覩其事因錄之以新耳目 
[清操愈著]  
　　崇文山廖仲山兩欽使由皖起節已列前報兹聞欽使在皖時不受筵廣行轅日用皆捐廉自備不取地方官供給儉德清操爲近來所罕見瀕行時士民爭立道左瞻望威儀有男婦數十人攔輿遞禀欽使一一收受登舟後將所受各禀一概咨送盧蓻圃中丞又有某員領頂衣冠預候欽使登舟長跪呼冤堅不肯起撫藩二憲聞之立遣差官往傳某員發首縣管押聽候查辦 
[使節過蕪]  
　　鳩江友人貽書本館云日前各官憲探聞崇廖兩星使憲駕將臨日在江干恭迓至十二日未刻星使坐大紅船三艘用定海兵艦拖駛至蕪順流而下並未停輪水陸各防營弁兵咸排隊江干升炮　送旌旗蔽日矛戟連雲大有如火如荼之盛各官僅駕舟至江心呈遞手版未得一挹芝輝惟郭善臣軍門則乘坐小火輪在途遡見星使隨往滁山蓋恐星使欲勘騐梁山砲臺故也 
[東甌瑣紀]  
　　永嘉一縣惟西相民情最爲兇悍近則上下河鄕亦染此風氣有應某控其族人紏衆搶奪屋料經張邑尊飭差傳人應族人不服將差毆傷數人湯姓及林姓兩差受傷尤重張邑尊遂諭經承添差往辦○近來温郡竊案甚多無日不有數起說者謂此種竊賊皆以烟舘爲逋逃藪欲清其源非嚴禁烟舘不可○瑞安捕廳雷君小山夫臘報丁内艱經李太守委黄君玉農前往代理○温州鎭張奎垣軍門之太夫人壽逾八　恭遇皇太后萬壽錫類推恩賞給匾額玉如意大縀等物於去臘杪抵甌張軍門用全副儀仗親往碼頭恭　進署復於新正初九日開賀似此曠典殊榮眞人生不易得之事也○李太守蒞任後所有郡城内外各烟館概行給示一張並令出具甘結　許於二更以後開燈吸烟如違從嚴究辦詎知差役藉此爲需索之計每示一張索錢數百每結一張索費千餘以致各烟舘嘖有煩言近爲太守查出將各差提問每人笞責百板枷號示衆聞者咸頌太守神明○樂清縣西鄕鴈門灘地方上月初有販牛客九人乘小船經過遇一盜船有盜七人一躍上船將洋蚨盡行搶去並將兩客推落水中次日打撈僅獲一屍當經地方報縣檢騐查樂清雁門灘素多盜賊孤客不敢行走今牛客有九人當適此禍則貿易之人孰不有戒心哉○上月初十夜上河鄕葡萄棚地方某甲家不戒於火燒去房屋五間該處正在演戯游人麕集聞火警皆來撲救故祝融氏不得大肆其虐也○温郡近日市面簫條大南門外如乾泰南貨行久成錢庄蔡宏源張洪源荳麥行及米行水菓行等閉歇虧倒者共有十餘家大街如黄日升絲線庄萃源布店乾通錢莊春生布莊永寗松壽兩藥局府前如新成和南貨茶食店並錢莊等亦有十餘家殊有江河日下之慨也 
[紫陽甄别]  
　　蘇郡試院係兵燹後創造號舍寛廣異常本月初四日衞大中丞甄别紫陽書院是日來試者竟有二千餘人之多號桌雖多不敷分踞除大堂内廳以及樓上均已滿谷滿坑外尚有坐無案憑無几竟將宅門及房門紛紛取下以充書案甚至有携得棕墊一張踞地作文者多士苦况殆不勝言迨命題爲貌思恭言思忠事思敬疑思問忿思難五句賦得剛建中正得乾字五言八韵諸生環坐吚唔至昏黄時尚有燃燭繼膏以完萹幅者蓋馬工枚速殊不一倫也計繳卷實數有二千卷監塲首府魁太尊靜候封打包封解交撫轅然後回署云 
[甯郡辨志文會二月分課題]  
　　漢學答林碩十論七難述公羊家三科九旨義論秦文恭五禮通考各門得失○宋學爲物不貳解聞樂知德說性卽理也說○史學兼掌故明永樂間以韃靻降人居京說明嘉靖間以少林僧兵禦倭說萬氏歴代史表書後○天文兼算學問今歲二月望月食上應丁夘二月望下應癸夘三月望能推其理數否砲彈行抛物綫其定差活差之理若何弦方倍之兼有一勾股較方一勾股和方分之得八勾股積及一較方積試言其理○輿地雒洛辨水底行舟說跋海國聞見錄○詞章突利可汗入朝賦以單于稽顙庶幾雪恥爲韵古賦用古音者不限韵宋武帝郤月陣破魏兵論擬唐人破陣樂 
[袁江近信]  
　　黄潄蘭宗師於初三日抵淮初五日開考○浙江藩憲許星臺方伯於初一日抵浦翌日進城拜客小住行臺初四日漕憲設筵送行方伯隨於初五日賃車北上○新任海州直隷州賈敬之直剌自蘇省來浦於初一日進謁各大憲越一日卽束裝赴任○江淮衛現經出缺應用勞績舊班人員署理查勞績舊班惟李清標袁厚基二員於正月同時到班李係去歲簽掣山東漕運差使因本屇停運由粮道給文回轅袁已列勞績奬勵一班當經禀請註銷記功仍歸勞績舊班經漕憲批准該二員旣無先後可分漕憲又不徇情面爰用掣籨法於初二日午刻督同淮揚海道令該二員當堂掣報由李君掣得漕憲乃札委江淮衛○浦上去歲柴草豐收其價甚廉兹届春初雜草略盡故每担價亦略增至二十文○山陽南三鋪地方某姓被盜刼去財物甚多某姓乃倩人緝盜踪跡行至寳應之攩軍樓詢諸巡防兵役尚無人過此遂株守以待逾刻果見七八人自北來形跡可疑乃上前擒其一人爭持間被刃傷擒者之手擒者抵死不放後經兵役帮同獲住二人當卽送縣懲辦聞盜打刼後並未遠颺覔一烟舘寄身烟舘見非善類催令速去盜遂自投羅網若待天明行人旣多恐不能立時窺破矣 
[嘉郡雜聞]  
　　近日仍有軍裝船過境有往乍浦者亦有往杭州者盖因海道阻梗故由内河轉運以至寗波也○宗太守於初七日晚赴西門外茶禪寺祭龍王次晨回署十三日祭武廟循舊例也○中街財神弄内方乾泰茶葉棧於初八日清晨因烘茶葉失火焚去房屋一間迨水龍馳到己救熄矣○隂雨浹有東風着力雖春　已到二分而寒生錦帳夢戀繡衾捲簾人尚莫問海棠消息也 
[京口魚箋]  
　　蘆根抽筍荻芽短正是河豚欲上時此蘇玉局詩也長江一帶春水方生河豚卽上市竹筐篛篓羅列街頭老饕每垂涎焉有甲乙二人駕小划爲業常泊鮎魚套前日大風纜忽吹斷輕舟一葉蕩漾中流鄰舟見而挽救及視艙中則甲乙巳七　流血而死篇體作青紫色揭釜視之尚有河豚數尾始恍然甲乙之所以致死乃將小划船售得　蚨九千翼買二棺以殮之昔人謂不食馬肝未爲不知味然則不食河豚亦豈遂失爲知味人奈何貪口腹而忘性命哉○西門外王姓家有一女纔七齡初九日薄莫門外折花偶然戯劇突被匪徒負至新河將登舟矣適其中表親某甲見而阻之拐匪知事已敗露乘間遠颺甲乃送女回家掌上明珠失而復得王姓見之喜可知也 
[通事述新]  
　　倉憲本擬正月二十八日出巡旋因海氛不靖暫且緩期以昭愼重云○正月二十七日隂雲密布先雪後雨農田普渥占者謂今歲麥秋豐稔可預卜也○孫學憲按臨永平科試於正月三十日道經通州闔城文武官員均赴西門外天成庵迎謁濟濟蹌蹌極一時之盛○時屇春分運河通利船連檣北上頗覺一路平安云 
[日報述朝鮮事]  
　　朝鮮公使徐相雨穆麟德使事既畢連日往機器局及大小學校等處縱覽擇于二十一日坐千年丸輪船回國○西三月十八日釜山寄來電信謂朝鮮聞日本遣使往中國人心大爲騷動又電報稱本月初十日閔國戚泳翌從者持鎗誤擊中國兵又云閔泳翌出門時皆帶中國兵爲護衛又稱朝鮮派遣使臣坐中國安泰兵船前赴中國又中國兵與日本照常安靜云○西歴二十九號接天津電報謂伊藤大使與中國大臣定期廿三日就天津會商辦理又稱西鄕總理前往北京遊歴又電報謂朝鮮派使往華蓋爲告知中國此後中日有事朝鮮當作爲中立之國○朝鮮閔大將自歐美回國後邀集富豪同志者召募捐金倡集生徒教學英語乃閔將軍將此金召集遊手無賴之徒一千餘 
 
 

Page 3

 
 
名謂之忠義兵後雖經國王下令解散然亦陽奉隂違此輩出門衣服一如常人而隨帶手鎗去冬見閔族遭害彼等會合中國兵士戰後暫時頗有勢力電文謂閔家僕從持鎗誤擊中國兵士或卽忠義兵之所爲也○朝鮮數年以來選擇聰穎子弟赴日本遊學者實繁有徒大半皆由韓廷給予學資惟所給甚薄不敷日用是以衆生徒趁徐相雨正使至東京時合詞禀請加給學資兹聞徐正使旌節將旋復聯名禀請定奪旋奉正使批本大臣特爲國家使事而來原無兼管他事之權生徒行止應候朝命施行○朝鮮政府此次派使坐安泰兵船前往北京聞海軍卿之小管丸運糧船信息謂韓廷派李霍圭爲使蓋謝袁司馬定亂之功且彼旣聞日本政府有請將袁司馬懲辦之信上下人心大爲失望故特派使臣前往救助韓廷雖含意不發午明者必以爲然也○伊藤大使將起節時入宫陞辭日皇親諭大使曰爾將應與中國商辦各事悉心妥辦當以和平從事云云按以上各條皆從日本報譯出詞句之聞不免任意抑揚亦可以見日人之意見願與明眼人証之 
[白下春潮]  
　　漢江已漲一丈三四尺送君南浦者可以直抵晴川閣下揚子江雖一衣帶接上下而石頭之渺渺舊痕並不以潮去潮來爲深淺浦　青荷中婦鎭江干黄竹女兒箱雖春色漸至十分而春水依然一片也○自下關至燕子磯距兎兒磧砲艇密布如林或駐守口門或巡緝江　　保衛釐局或奉差往來營哨官雖若聞曹實有不遑啓處之勢現在奉諭裁汰正不知李斯亦在逐客令中否○昔年洋藥局延請外國教師專　施放水雷各技文武學生共各十人教師曾訂三年之約立有合同今將期滿而學堂中能知水雷之所以爲體與水雷之所以爲用者竟寥寥其人推問其故緣三年中督賣無人任彼遊蕩故學之如勿學也然則今之談洋務者亦概可知矣於教師何誅○去歲各憲以歴辦冬賑之粥米廠改爲撫卹局祗賑本地之貧而無告者近日局撤並無資遣難民之舉亦多一事不如少一事之意也○許黼卿太守自上新河改調下關張弛有道辦理裕如蓋保甲一事既不可操之太急又不可縱之使濫抒下情而宣上德是在當局者一顧名思義焉耳○賈者例以二月初二日掛牌香花燈燭相率稽首於財帛司神前天未曙爆竹聒耳甚烈一年利市悉在此中矣 
[海運局示]  
　　江蘇海運滬局示諭各州廳縣解米丁書人等知悉爾等巳運到滬漕糧如有尚未掛號者統限十三四兩日一律赴局掛齊聽候本局於十五日憑號扞騐一天以前騐退之米不得夾混白糧掛號至二十四日爲止此係本局格外體恤毋得再延自誤切切特示光緒十一年二月日 
[商船被焚]  
　　前日有法艦三艘游弈蛇山洋面遇有南來商舶或刦物焚船或佯作不見任其駛行午刻有衛船兩艘由北駛來法人卽然炮轟擊頃刻間二船焚燒殆盡其耆舵人等則竟無下落噫法人之殘酷不仁何竟至於是耶行商者尚其愼之又愼弗再輕罹虎口也可 
[補述船帮鬧事緣由]  
　　船帮鬧事各情本館已疉登前報兹復得其起事之由爰再錄入備覽查上年海運局共撥漕米五十萬石發各少船均分裝載當經各船主商諸商船公局董事請每石帛取水脚銀一分交局收執以備日後要需本年各號沙船具攬者共有一百三十餘號無奈法人阻運無可開行各船主力不能支遂于日前邀集該局董事請將上年存局銀兩按船攤給以濟燃眉局董猶豫未决各船主萬難再延隨將船夥等辭歇惟留一二人看守空船失業各船夥數百人聚集馬家廠一帶人多嘈雜良莠不齊以致釀成此禍云 
[滬北雜言]  
　　鐵路舊基天后宫後空地上飭人運泥塡築等情曾列前報兹悉該地塡平後擬建議事公所日内卽須鳩工庀料矣○裏虹口孀婦張費氏生有一子名曰林林年已而立嗣續猶虚本年正月初十日因病逝世該氏遂撫外甥二郎爲後本月十四日林林五七之期該氏正在延僧超度忽有林林族弟雪泉及三三二人亦設靈位延僧誦經旋向該氏理論謂異姓不得亂宗應歸張姓繼　該氏謂爾等皆與林林爲弟兄行從未聞弟可承兄之後遂各投地保訴說緣由未識地保能料理否也○秦丫頭家住靜安寺西首湧泉浜其妻某氏年逾三十從禾誕生前日忽一産三子産後母子俱無恙亦一奇也○外虹口唐連元之女嫁與徐硅有之子爲室徐女轉嫁與唐子芝寳爲室換巢鸞鳳式好無尤近忽脫輻爻占頻聞口角前日徐至唐家吵鬧芝寳卽鳴訴捕房捕頭令赴英公廨呈控昨晨唐具禀控徐徐妻亦至捕房稱唐毆女捕頭飭赴公廨具呈云 
[妖妄宜懲]  
　　鐵路大橋北荒冡中破棺木内積有清水愚民謡傳謂可治病咸往焚香求取等因已列前報兹悉該處寔係保安善堂義塚堂董深恐妖言惑衆釀成事端屢飭壇夫將棺掩埋詎有好事者潛往掘開則清水盈盈依舊取之無盡致若輩愈加信惑幾於舉國若狂前日堂董專派壇夫在彼守候如有人取水卽便拘解官署請懲清晨有鄕人某甲至彼焚香點燭焚化冥貲持瓶到水當卽拘住報知堂董立傳地保送官鄕人一再懇情自稱以後不敢再取始免解送又謡傳江灣人某乙向充輿夫因患臌漲餬口無資一日來滬探親行經該塚附近處步履艱難　臥隴畔忽有白髮老人謂爾旣患病何不求醫乙稱屢醫無效且無力籌備藥資老人指示荒墳曰此處棺内有清水確係靈丹服之可立愈乙尋蹤而至掬水飲之一瀉而愈以致傳佈四方來者絡繹然此種幻異實爲理所必無大約淫巫妖覡之流平地造成以爲斂錢起見眞不值有識者之一　也 
[醉中溺斃]  
　　本邑人唐品向充縣署差夥每當酒酣耳熱輙效灌夫罵座致因誤公滋事革去夘名去秋經人薦至英會審署爲差夥唐遂立誓戒酒不再因醉肇端至本月初唐忽不見偵騎四出音信杳如昨忽有寳山人來滬言及數日前有一死屍浮在上海寳山交界之河中地保報由寳山縣吳明府前往相騐知係酒後墮河身死因飭善堂棺殮發壇標記召認云云唐之親友聞之詰其該屍面貌年歲及身穿衣服一一與唐相符遂擬前往領回棺木云 
[女堂禍]  
　　前晚小東門外某烟館中有烟客五人初則笑罵嘲詼繼忽齟齬爭論幾至互毆大約因調戯女堂倌以致釀成事故也忽有某甲飛奔出外鳴訴捕房乙丙丁戊四人見甲去喊捕隨各鳥獸散捕房聞報立飭中西捕帶甲前往不見一人甲遂乘間逸去西捕上樓見一男子不問情由拘回管押聞此人卽該烟館主婦之弟隨卽託人保出昨晨由十七號華捕解至大自鳴鐘訊理備捕頭以原告不到未便管押當卽斥退 
[亭長捉賭]  
　　聚賭抽頭本于懲辦本年各捕房重申厲禁比往年緝捕尤嚴賭徒無從托足遂羣聚於浦左瀾泥渡地方以花骨頭誘人入局該處巡防局耳目難週未及覺察事爲地保所聞前晚正在呼么喝六陣設迷龍忽排闥而入將賭具賭資一并搜去嗣經該處之當公門者將地保邀去不知果禀官與否也 
[瘋人攔訴]  
　　望日清晨上海縣縣草邑尊由邑廟拈香返駕道經陳市安橋左近突有衣履楚楚之攔輿控訴邑尊卽停輿研訊據稱安徽婺源縣人姓戴名兆芬向在寗波某木行生理携姪滬訪友暫寓法界萬安樓客棧餘供含糊窺其舉止似係瘋癲邑尊隨揮之使去詎戴竟攀住轎扛堅不放行邑尊因着帶回縣中升堂訊問舊言語支吾對非所問邑尊遂飭值日差赴萬安樓客棧傳到伊姪戴雙林據稱叔父向有 
 
 

Page 4

 
 
瘋疾日前忽欲來滬訪友恐其失事所以作伴同來求請開釋邑尊謂旣患瘋疾何可逗留着卽帶同回里雙林唯唯遵諭偕叔退去 
[英界公堂瑣案]  
　　前報列刼案株連一節兹悉黄太守已函請上海縣莫邑尊派差解送顧耀修至公堂元芳洋行東亦將管花園人顧順坤交案耀修供稱兄長福堂曾寄名與順坤之父裕龍故與順坤弟兄稱呼是日福堂先匿順坤處後找聞縣差將至我家拿我我遂至花園一則欲告兄長二則思與同避詎洋東見之疑爲圖竊交捕解案順坤堅執如前九圖地保姚旭泉禀稱顧順坤家住小的圖中福堂住十二圖中確曾寄名與順坤之父太守商之翟副領事謂順坤堅稱與福堂昆仲並不相識今據地保及耀修同稱前曾寄名苟無藏匿福堂情事何致堅稱素不相識應將順坤交縣差帶去歸案訊理元芳洋東亦以順坤不應謊說聽憑移縣○華捕禀稱何揚甫劉長青等沿街擺設小賭攤爲特拘拿到案賭具呈閱捕頭禀稱何劉二人曾因犯賭到案請爲重辦以儆何劉同供以後不敢再犯黄太守判各押一月賭具存侯銷毁○工部局收捐人王才忠向老虎灶主余田芳收捐爭扭等因已列前報昨捕房傳余解案捕頭禀稱此事巳查訪明晰實因余妻逞蠻以致毆扭現已將捐繳到太守謂余旣繳捐姑從寛典判押二月以示薄懲○絲線店主徐月山訴稱昨鄭德生前來買物乘　竊線三紥當卽知覺追獲午袖中搜出原贓由捕拘案鄭供伊悞將絲線多給並非竊贓黄太守以人贓並獲豈容抵賴判鄭管押十四天贓交徐領○兆豐洋東控大觀戯園主黄月山一案已列前報日前黄央人保出求請仍照前議按期拔付銀兩昨先繳到一期銀二百五十兩自稱餘再措繳太守將情告知翟副領事轉諭兆豐洋東洋東唯唯遵斷而退 
[京察銜名單]  
　　本年在京各衙門京察屬員等事已列前日報章刻又經京師訪事人將各衙門堂官册送吏部保列一等人員各銜名抄示因再錄登於左宗人府保列一等理事官壽蔭副理事官綿照筆帖式載存經文泰内閣一等侍讀鶴山慶藼文彬 
彭鑾馬恩培中書德元英泰瑞鳳慶壽耆延英奎瑞謙雙全慶瑞兆珍明煜薛浚典籍馮鏡仁端木採翰林院一等侍講徐會澧編修鄧蓉鏡張曾敭陳卿雲譚宗浚韓文鈞陳才芳王廉　錦文吳錫章吳樹梅殷李堯 
李培元張仁黼朱百遂劉宗標劉傳福涂慶瀾牟蔭喬潘頤福檢討陳秉和待詔伊綿泰筆帖式連祥彭齡文彦 
如慶福匯起居注一等主事耆廉筆帖式錫霖松壽詹事府一等筆帖式裕祥增全吏部一等郎中成治德克精額 
善承李端遇員外郎蔭保周信之筆帖式譜逹繼恒祥泰聯錦烏爾恭額齊蘭平勝聯芳戸部一等郎中文悌 
塔奇魁良弼奎順明保李耀奎高梧吳恊中凌行均員外郎松安世杰福諴延譽榮安溥頲王景賢徐樹鈞筆帖式隨泰存善鄂芳穆特恩誠蔭英傑玉衡穆特布福培瑞璐文貴文祿惠佑增厚胡秀英三庫郎中恩良員外祥林筆帖式寳衡文壽禮部一等郎中英文黄煦員外郎雙福錫光筆帖式鳳祺長勇兵部一等郎中榮堃舒惠堃岫王鴻年員外郎恩綬福善黨吉祥筆帖式敬佑恩漙崇源裕啓善祐岱山希文寳杰刑部一等郎中普津穆特亨額承厚世春德泰雷榜榮趙舒翹陳惺馴殷如璋王尊文王汝礪員外　廷杰景文阿克敦明勛文杰孫欽晃燕起烈筆帖式明照奎章英壽玉貴清勛聯豫常泰德隆松寛恩凱英勛文謙額特賀英連恒榮工部一等郎中成桂三音布邁拉遜倫五常啓紹隆斌鳳林夏玉瑚員外　徵厚志彭筆帖式伊凌額忠良常存鍾燾隆保彦秀廉興英聯智凌豐培祥麟克昌理藩院一等郎中存振逹崇阿　慶志全耀恒員外郎慶秀齊普森宜麟桂林筆帖式魁全文齡麕興光耀志祿增祺明秀舒志崇志奎元銳莊榮堃都察院一等給事中孔憲瑴安祥御史文海瑞霖阿彦泰舒普陳錦丁振鐸譚承祖何桂芳趙爾巽吳壽齡六科筆帖式德昇鍾福慧文奎英佛爾國春桂秀慶安都察院筆帖式瑞雙保寛長慶英志聯保通政司一等筆帖式穆騰額大理寺一等一司務王儒楷筆帖式長壽太常寺一等讀祝官迪興賛禮郎慶聯德鳳恩厚克　泰郭羅清阿寺氶陳春山筆帖式海潤太僕寺一等員外郎恩霖筆帖式玉麟平喜光祿寺一等署正誠慶陳開蕃筆帖式吉賢文瑞國子監一等博士麟瑞助截成慶全崑李湛鴻臚寺一等鳴賛榮海寛裕筆帖式恩厚欽天監一等博士陳希賢陳壽彭瑞純筆帖式長惠太醫院一等御醫吏目王允之范紹相白文壽李允元鑾儀衞一等筆帖式阿漋鳴贊鞭官廣福步軍統領衙門一等員外郎鐸洛崙筆帖式色克通額毓秀中書科一等中書郭熏之筆帖式文貴侍衛處一等主事穆克登布筆帖式多祥倉塲衙門一等坐糧廳誠勳陳維周倉監督富僧阿吳傳縉崇　筆帖式伊精額奏事處一等 
長有慶熙文連魁聯上諭處一等延祚松林唐古忒學一等奎鳳順天府一等經歴范思本 
[絲業會館籌賑公所啓]  
　　兹有怡春茶棧來書據述本月十二日早九點鐘流雲小火輪船在高橋地方被太古洋可藍烟囱火輪撞沈罹斯厄者計共百餘人該棧司杜姓適搭此船幾占滅頂之凶幸叨神護得慶更生此外獲救者不滿三十人餘俱與波臣爲伍言之可慘而杜棧司出險入夷得保生還棧司之福亦怡春之幸亟應虔誠叩謝關聖帝君天后聖母以答神府惟念山東春賑方殷爲此將宴神筵費移作賑捐特奉英洋二十元充助並請登報以告同時之被厄得救者 
[輪船來滬日期]  
　　怡和洋行格倫番洛克輪船十五日下午由香港開行來滬 
[上海絲業會舘籌賑公所施少欽經收山東賑捐二月初十十一日第五百九十八九次清單]  
　　青　縣署錢振聲求母肝疾速愈續助一百元曹易氏還舊愿十元又求病愈十元福建穎川仲莪居士求妻病愈濫印十元　東恆農氏求子病速愈醫藥資移助二元金陵王澤鴻求子保安患病速痊二元滬城無名氏求病愈兩元○神戸源生和募昌字一萬三千四百六十六號册藍卓峰三元張茂枝三元張劉氏二元鮑守北兩元柳子原二元鄭柏心一元高啓祥一元力不足一元鄭鼎一元源生和九角無名氏六角　和堂五角鄭煥堂五角鮑淇照五角區蘇五角盧文軒五角鄭良臣五角杏記五角共十八戸合來洋二十一元○元泰木行募昌字一萬三千六百四十一號册賦梅氏一元吟梅子三角願椿萱長建人東陵後裔邵滕氏三戸各二角滕王氏一角蔡元源俞姓沈桂和張晋宋昌五戸各二百文簓元發一百文共十二戸合來洋三元○趙偉卿募捐册居易子求室家平安道途順遂十元○張菊溪募富貴源頭同字二次一千八百九十三號册張籌堂張廣恩張廣義張侯氏四戸各一元周雲樵錢一百文穆雪生錢一百文共六戸合來洋四元錢二百文以上初十日○楊陳氏爲孫元鈇保安求病速愈一千員蘇大有豫來不留名十元無名韓記十元黄東甲記湖山方萼生募七元殷門謝氏病痊還愿五元莊可祥求母病愈五元京都武陵郡華光照祈合察平安並保子舊疾不發京平銀貳兩劉姓貳　同春一元有心無力子求室人胎産平安一元四姓錢六百五十文○無業人募昌字一萬四千二百十七號册開濟兵　船兵頭鞠有雨一元楊世勣求生理諸凡遂意一元郭隱名求保流年身　平安三元無力子求保母親平安一元自知名求保母親平安一元無名氏求保合家平安一元鵲橋氏保兒孫平安二元共七戸合來洋十元○朱養齋募昌字五百八十四號册無名氏八元丁國周募昌字五百八十三號册其廿七戸二元九八錢十千文以上二册合來洋十九元由全泰盛局交來○杭州同善堂募昌宇二千二百十一號册繼述堂洋二十元○裕泰號募富貴源頭同字二次二千六百三十四號册裕泰本洋二元陳善本洋一元桯慶貽堂本洋一元無力不足本洋一元保合家平安洋一元求母康健洋一元無名氏洋五角不留名洋五角共八戸合來本洋五元英洋三元○蕪湖募立大莊來富貴源頭同字二次六百三十五號册牛潤齋德仁山二戸各四元張華庭趙子鎔二戸各二元汪錦堂汪采珊汪彭年汪西翰汪應佳錫麟錫駥牛寳隆牛寳興牛寳福吕兆炳黄太和江泰和春記王連科王祥麐乾元馬蓮琯徐繡春謙 
 
 

Page 5

 
 
記陳桂馨吉記朱受丹饒飛鴻無名氏廿六戸各一元共三十戸合來洋三十八元○淞濱漁者募昌字一萬四千五百六十六號册有志未逮者一元吟花氏五角壽石子三角力不足者二角共四戸合　洋二元○高郵丁鏡郵齋經莫第十六次賑捐鋤經堂十二元萬明山謝錢一千文杜魁錢二百文共三戸令來英十二元本洋一元○健氣生募富貴源頭同字二次一萬三千二百五十五號册非我之錢一元○漢口黄應昌募昌字一萬五千三百七十九號册黄應昌洋二元雲集恆一元芳字一元三戸共來洋四元夔門賈蔭秋寄來奉節縣王印鴻經募同字二次五千七百六十八號册三十二戸夔平銀十二兩七錢周惠人募昌字五千七百六十八號册十三戸夔平銀四十六兩二錢八分賈樹人募十七戸夔平銀廿六兩零七分吳竹君方星輝兩人經募廿九戸夔平銀十七二錢五分李銀搓墓廿一戸夔平銀五兩八錢安善堂募一戸夔平銀一兩王從之募一戸夔平銀九錢以上同字昌字各册合來夔平銀一百十兩○周葆孫募富貴源頭同字二次一萬六千七百二號册三友堂洋二十元○烟台大關李永泰募昌字二千五百十七號册瑞盛李靜亭孟昭顏孟　朿萬盛隆豐六戸各二元三盛泰長盛彩馬希亮宋金銘宋金相宋金蘭東盛李耀治邢秋林莊天爵李儒姜子周初仙洲劉敬業堂恆泰興湧發永來盛十七戸各一元周善堂曲惟眞徐慶軒王元驥曲隆聲鄒懷曾張祖禮鄒壽山孟憲釗李庭江王大莫十一戸各半元以上共三十四戸又募昌字二千五百十八號册李靜亭吳星垣鄭文安德增裕順四合大成福興豐同裕九戸各二元合興劉雨人東成一元東成泰盛通成裕盛增太信常恆升東興裕成德和洪泰天泰西公順十六戸各一元以上共共五戸兩册共五十九戸合來洋六十八元虚對開一元以上十一日○淮城周雲門募昌字二千八十六七九號三册錢洋合并共四十五元以上十一日 
[浙省撫轅抄]  
　　二月初十日浦江縣恩交缷奉化縣事回省禀到禀謝飭知回任禀見卽用縣高鵬飛清湖釐局專丁來省禀知十二月初三日在差次聞訃丁本生父憂前署青田縣典史龔培庚交缷回省叩見候補典史莊企徵服闋來省並銷假○十一日通判汪學沅交缷俞匯兼西塘釐局回省銷差禀到歸安埭溪巡檢朱爲章禀辭赴任 
[蘇省轅門抄]  
　　十五日委署嘉定縣諸翟司巡檢孫臯禀辭赴任縣丞何森缷署上海縣主簿事回 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
