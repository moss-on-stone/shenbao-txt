# 1881 - 164 - 4902922

 

Page 1

 
 
[諭西員教練津軍]  
　　操兵之法古者寓兵於農故於蒐苗獨狩之時行講武之禮蓋非晨隙之際則荒農功春秋書狩書大閱皆以不時爲譏時則不書也井田既癈而田賦之制不行兵與民遂各分其事不相貫通而操閱亦遂隨時而舉不必拘定農隙也然今之用兵以專精之技藝而反不如乎古者何也雖曰古人以弓矢爲禦敵之具而兼用干戈刀盾諸器以步卒濟車乘之不足爲士卒將領惟嫻射御步戰兩事即可制勝似較之今日尚用火器者爲更省功而易習而究之一歲三田爲時甚暫必不如今之終年嫺習也然則習之者久而用之者反難見效其故何也蓋古人於射御二者列之六藝之中不啻童而習之而步卒所用之器又復一舉即是一乘之外以羨卒爲步卒其行列進退皆有定程而中原戰爭之處復盡得其地利而無不宜用車者故雖拘於一定之法而師武臣力將士一心自足以制勝而禦敵若今日之勢則礮火當前而刀矛弓矢退處於無權矣水戰爲上而陸地騎步皆瞠乎在後矣不特此也同爲礮火而其製愈精其用愈厲有五花八門層出而不窮者是宜備其技藝也同一水戰而內地江河海口洋面有隨地異勢輕舉而易僨者是又宜　乎萬變也故言今日之操防有不同於古所云者即終身爲兵終歲習藝而未可以言必勝也天津爲京師門戶海禁既開通商萬國盟書雖定邊儌宜防自同　初年勦辦捻　以來軍容之盛當首屈一指自子位相　北直而更覺整頓宜乎杆稟海疆　以入戍矣然上年中國與俄廷　約未協幾幾以兵戈從事各處添　海訪造般製礮正在汲汲而天津亦復增置军械購遷兵船不以已成之局爲止境已練之兵爲可恃者誠以火器之利日盛　新而泰西行軍之道凡我將領猶未盡得其軀要故也今和議已成似軍務可以從緩然有備無患埂津門久駐之師退可以守出可以戰其利正不在一時故必如是其急而務令成一重鎮以爲東偏之保障也然觀於吉訥更教練華兵自正月至於四月而後如是整齊愈可見操防之靈矣夫津門之師從前曾勦捻匪將領士卒大都皆身親百戰之人其於陣法技撃未嘗不精熟既久較之新募之兵其教練之難易自是區別然且經吉君四閱月之勞而規模得以粗具若以新募者使隸吉君摩下吾知非歷年餘之訓練而未爲可用也今伯相於閱視之際大爲稱賞並諄囑吉君一心教練而章程皆由其自主此後事權不紛功效愈速當必有日益效觀者矣雖然天津之防固自緊要若他處海口現在既須殷防爲　國家綏崝邊疆之計則亦未可置爲後團竊謂泰西行軍之道亦無大異惟步伐止齊則中國不能與之並嘗見上海西商團練之兵每當操閱之際整隊而過其足音止有兩聲前後數百人舉趾無所參差成疾或餘以所鳴之樂器爲節不禁歎爲觀止矣中國之兵往往於對陣之時向前亂跑齊聲呐喊絕不以步伍整肅爲事即當操演之日雍容進退尚是纡徐不迫而夕陽草地影雜遝而聲歴亂者竟如百足蟲遇人樸之而逃者然即此一端其號令之不能嚴明可知矣夫西商之團練非本爲兵也即兵而亦能守不能戰者也然既稱之曰兵自宜有兵之部伍矣乃中國之終身爲兵者且不及之吾故知聘　西人其所教練之最要者即在乎此不此之務而僅於槍礮之施放水雷之理伏船隻之趨避一一爲之指點焉　易事也然而舍天津而外非伯相之軍恐各省大吏與統帶武員皆未能知其所要也雖有教練之西人亦奚以爲哉 
[章江節景] ○章江於本月初一二日節事方興各坊叚抬神出廟賽會俗謂之出坊盛陳職事儀衛門靡爭奢不遺餘力所過鋪戶皆焚香楮迎接而鞭爆則以多爲貢鳴鉦伐鼓雜以他樂執役之徒呼喝狀勢聲聞數裏此往彼來竟口不約惟因淫雨終朝鋪家收帳之人及居民購辦節貨者尚不多見故途間猶未至十分擁擠也初三日豁然放晴忽加各種乞丐　遊羽集莫識何來而抬神者又有遊坊之舉專以駞逐爲能需盡去隸事用莽漢數人抬神轎儘力顚播轎槓呀呀作響名之爲響轎於是有事者忙碌無事者遊觀擾擾紛紛街衢爲之壅塞矣初五日各神皆坐於篷內其篷設爲行臺會中人即於神前設桌踞飲辦或喝雉呼盧旁若無神矣各鋪則日午皆已慶節大擲輕衫紈扇結伴出遊而實馬鈿車又復途閤络绎洵堪悦目怡神初六七各街市每見設筵享神禮拜者或衣冠從事享畢隨抬而遊歷另以紙紮彩龍舟數號舟中紮像生各色舁者唱山歌以從所經門戶皆以紙人數個或十數个插於舟旁故一舟紙人恒得千數仍以鞭爆送之是之謂收坊初八午後忽大雨翌晨重霄則又有所謂跑鼓者一如遊坊所爲惟每起加鼓十餘座火把燈籠數百個東馳西走亂雜無章因趁勢狂號飛走迥廟最後則一人頭帶道冠身披釋衲兩手執大蒲扇扇動如振翮以飛口中喃喃有詞不知所謂也彩龍舟焚於湖濱一帶其焚處謂之打管盤預先度地或竟鋤去人家植物無敢阻者此間垣節景之大概情形也惟往年神既廻廟復演戲以酬之今則闕如烟火因易词肇祸故数年来有减无加今亦不舉然在　國制期內仍間樂賽會雖未演戲亦殊十犯例禁矣 
[江西官報] ○藩憲牌示署餘十縣鍾常濬因釐金巫收停委撤任署袁州同知柳淵病故會昌縣筠門司俞如槐勒令休致所遺餘于縣缺以候補縣李嘉　袁州同知缺以候　同知董允斌筠門司缺以試用從九張日成君理 
[刦案疊田] ○杭省艮山門外之瓶窑村去城約三十裏是村半皆農民食力自給惟市中某甲家　殷　　積縣茶藉圖撒利前月三十夜突来土匪十餘人打門直入大呼借程刀矛洋炮之聲令人膽裂某甲驚起欲呼即被執匪執住刃傷六處幸皆非致命之所其　屬等或逃奔門外或避匿暗處未遭毒手家中所有盡被劫去聞有賣比現洋數目元亦在其內統計失去一千作金次日報縣求緝仁和趙邑尊即帶差役等親去踏勘騐明事主傷痕回署禀詳上憲　派幹役訪捕會同營汛四路跴緝務在必獲然至今尚未破案也越兩三日後艮山門外之龐家埠某姓線店又遭盜刼聞該店資本甚微並無存貨該盜盡情搜索祇攫得數十餘千各恨恨而去聞此案未經報縣故邑尊亦未及知也 
[漢口火災] ○五月初十日晚八點半鐘漢口黃陂街盡頭之鮑家巷失火頃刻間田姓扇帽店及對街之翠 
 
 

Page 2

 
 
花店等延著此處街道甚窄各水龍馳至勢已不可收拾直焚至九點半鐘始得救熄被灾者约三十餘家計南至天成榮西棧角止東即黃陂街左至許天興帽店右至春順合錢店止北未穿出夾街左賸三家右賸兩家火起處燒賸後進兩家一爲協茂生拆貨店一爲夏同大小布店其益昌與同發兩花行本設在後進所以俱得倖免餘如絲線帽舖翠花扇子包頭刻字頭繩拆貨小布點心烟室等並被焚如當由禮智司差拘火頭而去懲貴與否姑俟續聞 
[光緒七年改訂中俄陸路通商章程] ○第一條兩國邊界百里之内准中俄兩國人民任便貿易均不納稅其如何稽察貿易之處任憑兩國各按本國邊界限制辦理○第二條俄國商民前往蒙古及天山南北兩路貿易者祇能由章程所附清單內指明卡偷過界該商應有本國官所發中俄兩國文字並譯出蒙古文或回文執照漢文照內可用蒙古字或回回字註明商人姓名隨人姓名貨色包件牲畜數目若干此照應於入中國地界時在附近邊界中國卡偷呈驗該處查明後卡偷官蓋用戳記爲憑其無執照商民過界者任憑中國官扣留交附近俄國邊界官或領事官從嚴罰辦遇有遺失執照貨主應報明附近領事官以便請領新照一面報明地方官朁給憑據准其執此前行其運到蒙古及天山南北路各處之貨有未經銷售者准其運往天津及肃州即嘉峪關或在該關口銷售或運往內地其徴收銳餉發給運貨執照查驗放行等事均照以下章程辦理○等三條俄商由恰克圖呢布楚運貨前往天津應由張家口東壩通州行走其由俄國邊界運貨過乎布多歸化城前往天津者亦由此路行走該商應有俄官所發運貨執照並由中國該管官蓋印照內用中俄兩國文字註明商人姓名貨色包件數目任憑沿途各並口中國官員迅速點數查看驗照蓋戳放行查驗之時如有拆動之件仍由該關口加對並將拆動件數於照內註明以憑查覈該關查騐不得過一個時辰其照限六個月在天津關繳銷如該商以爲限期不足應豫先報明該處官員儻有商人遺失執照應報明原給執照之官並呈明日期號頭請領新照註明補給字樣一面至就近關口報明查騐相符暫給憑據准其運貨前行如查該商所報貨數不符查該商係有隱匿沿途私賣貨物希圖逃稅情事應照第八條章程罰辦○第四條俄商由俄國運來貨物路經張家口任聽將貨酌留若幹於口銷售限五日內在該關口報明交納進口正稅後由中國官發給賣貨准單方准銷售○第五條俄商由俄國運來貨物自陸路至天津者應納進口稅餉照稅則所載正稅三分减一交納其由俄國運來貨物全肅州即嘉峪關者所有完納稅餉等事應照天津一津辦理○第六條如在張家口酌留之貨已在該口納稅而貨物有未經銷售者准該商運赴通州或天津銷售不再納稅並將在張家口多交之一分補還俄商即於該應於沿途所過各關卡呈騐如無執照者則逢關納稅遇卡抽鳌○第七條俄商由俄國運來貨物至肅州即嘉峪關欲運入內地者應照章程第九條天津運貨入內地之例一律辦理○第八條俄商由俄國運來貨物至天津除掃明酌留張家口之貨外如查有原貨抽換或數目短少與原照不符即將所報查驗乙貨全行入官但沿途實係包箱損壞必應改裝者該商行抵就近關口報明如查騐原貨相符即於執照內註明方可免其議罰儻有沿途私售一經查出其貨全行入官如僅繞越捷徑不按第三條所載之路行走以避沿途關卡查騐一經查出罰令完一正稅如係車腳運夫作弊有違以上章程貨主實不知情該關誚體察情形分別罰辦惟此辦法係專指俄國陸路通商過各處而言各海口及各省地遇有以上情事不得援以爲例其罰令入官之貨如商人願將原貨作價交官准其與中國官按照原貨估價交官亦可○第九條俄商自俄國由陸路運至天津之貨如由海道運往議定通商各口應按照稅則在天津關補交原免三分之一稅銀俟抵他口不再納稅如由天津及他口運入內地應按照稅則交一子稅即正稅之半照各國總例辦理○第十條俄商在天津販買土貨回國應由第二條所載張家口等處之路行走俄商運貨出口應交出口正稅若在天津販買復進口土貨及在他口販買土貨經津回國如在他口他稅交完有單可憑至此不再重徴該商交稅後在一年限內出口回國將在天津所交復進口半稅仍行給還俄商運貨回國領事官發給兩國又字執照註明高人姓名貨色包件數目若干由該關蓋印該商務須貨照相隨以憑沿途各關口查騐放行其繳銷執照限期並遇有遺失執照等事均照第三條章程辦理該商應照第三條所載之路行走沿途不得銷售如違此章即照第八條所定章程罰辦沿途各關卡查騐貨物應照第三條章程辦理至俄商由肅州即嘉峪關販運該處所買土貨及內地所買土貨運往該處回國者所有完納稅等事均照天津一律辦理○第十一條俄商在通州販買土貨由陸路出口囘國誚照稅則完納出口正稅其在張家口販買土貨出口回國應在該口納一了稅即正稅之半俄商由內地販買土貨運往通州張家口回國者照各國在內地買土貨總例應再交一子稅由各該關口收稅發給運物執照其在通州買土貨回國者應在東壩報明收稅發給執照沿途不得銷售應於執照內載明其由以上各處運貨出口發照騐貨等事應照第三條所載章程辦理○第十二條俄商在天津通州張家口嘉峪關販運別國洋貨由陸路出口囘國如該貨已交正稅子稅自單可憑不再重徴如祇交過正稅未交子稅該商應按照稅則在該關補交子稅○第十三條俄商販運貨物進口出應照各國稅則及同治無年所定俄國續則納稅如各國稅則及續則均未備載再照値百抽五之例納稅○第十四條凡進口出口免稅之物如金銀外國各銀錢各種麫砂殼米麫餅熟肉熟菜牛奶酥牛油蜜餞外國衣服金銀首飾攙銀器香水胰碱炭柴薪外國蠟燭外國顈煙葉外國酒家用雜物船用雜物行李紙張筆墨氈毯鐵刀利器外國自用藥料玻璃器皿以上各物由陸路進口出口皆准免稅惟由章程內載各城及各海口運往內地者除金銀外國銀錢行李三項仍毋庸議外其餘各物紼按每値百兩完納稅銀二兩五錢○第十條凡違禁之物如火藥大小彈子砲位大小鳥槍幷一切車器等類及内地食鹽洋藥均屬違禁不准販運進口出口如違禁比例即將所運違禁之物全罰入官俄國人民前往中國者每人准帶鳥槍或手槍一桿護身塡入執照又硝磺白鉛須奉中國官發給准單方准俄商運進口內如華商待奉准買明文方准銷售中國米銅錢不准販運出口外國米殼及各種糧食皆准販運進口一概免稅○第十六條俄商不准包庇華商貨物運往各口○第十七條凡有嚴防偷漏諸法　憑中國官隨時設法辦理○○光緒七年卡倫單　中國卡倫　一胡柏里志呼二則林圖三毛葛子格四烏梁圖五多羅洛克六霍林納拉蘇七呼拉查八巴揚達爾噶刀阿深嘎十鳴孽十一鳥阿勒嘎十二庫達拉十三恰克圖十四哈拉呼志爾十五治爾格台十六鄂爾托霍十七伊勒春池拉穆十八烏尤勒特十九貝勒特斯二十賽郭鄂拉二十一金吉　克二十二攸斯提特二十三蘇鄂克○俄國卡倫　一斯他羅粗魯海圖斯基二查罕額羅業甫斯基三克留車甫斯基四庫魯蘇他業甫斯基五查蘇車業甫斯基六杜魯勒古業甫斯基七托克托爾斯基八　　九阿深金斯基十們森斯基十一沙拉郭勒斯基十二庫達林斯基十三恰克圖十四博齊斯基十五熱勒都林斯基十六哈拉采斯基十七哈木聶斯基十八克留車甫斯基十九歡金斯基二十額庚斯基二十一二十二二十三○二十四查罕鄂博自此卡倫以下兩國同名二十五布爾噶蘇台二十六哈巴爾島 
 
 

Page 3

 
 
蘇二十七巴克圖二十八喀普他蓋二十九闊克蘇山口三十霍爾果斯三十一別疊里山品三十二帖列克第山口三十三圖魯噶爾特山口三十四蘇約克山口三十五伊爾克什唐　單內所開過界各卡可可俟中國邊界官及俄國領事官體察情形掃明後由中國總理衙門會同俄國駐京大臣商議酌改將查明可裁之處分別刪減或以便商之處酌量更易亦可 
[賭攤還洋] ○租界中賭風難戢玩禁者多前日法公堂又辦數起已列於報茲聞打狗橋一帶又有無賴擺設牽絲賭攤鄉民受其愚弄者指不勝屈雖有巡捕隨時查若輩設有望風人英捕至則移入法租界法捕至則移回英租界故難緝拿前日有崑山人某甲與賭所帶洋蚨十餘枚立時輸盡旋知其爲牽絲攤與論被毆忿極計欲訴捕擺攤人知之央人說情還洋服禮而罷 
[送弟請懲] ○僦居滬地之安徽人程茂生扭送胞弟程泉生至法捕房經翁太守訊理據程茂生稟稱兄弟同習絲線業我在本城大東門久大線店爲夥父親早亡家惟老母因弟泉生不務正業在花柳塲中遊蕩母若訓飭竟敢回詈拚識　婦譚家娘處之妓現又紏同無賴十餘人在譚處滋事我尋見後著其回家伊不依從誠恐別生事端是以投訴云翁太守詰之程泉生據供今年二十三歲生意於端節停歇各事均無願受約束呁打我是實太守謂兄長懲責理所當然既稱願受約束著即隨兄回去又諭程茂生如爾弟仍蹈前轍城外即鳴捕送案城內亦可送局請懲程茂生叩謝帶弟退出越片刻程茂生又鳴捕將其弟送至稟稱甫出捕房即飛奔而去隨後趕上彼便走入饅首店喚人打我幸該店人知是弟兄未從其言故鳴捕拘來太守見程泉生滿臉兇橫之氣怒目視兄悍性一時難改飭管押數日再辦 
[畜斃控人案續聞] ○昨報畜斃控人一案茲悉原告洋人之名姓尚有錯悮實係西醫亨裏生由薛捕頭將　雙全全鄭阿才華阿全康阿新襲阿保莊茂榮等六名帶回捕房分別盤詰却無有心毒斃情節遺包探姚阿二徐少亭向各傭人臥室搜尋亦無毒物隨均令交保出去 
[帳目不符] ○木匠趙子蓮控青雲閣烟館婦周顧氏於法公堂稱欠工料洋元向索無著開單呈請追償當經翁太守准詞飭包探將周顧氏傳到質訊據供託趙做烟櫃六隻幷帳檯等物先付定洋一元五角後均算清约尚有所透付帳簿呈閱而趙子蓮則稱三月初四日收其定洋兩元三月十五日物件做齊做去至今分文不給向其索取初則約期繼延至端節仍一味支吾無付翁太守得詞甚覺詫異　收洋之人稱已收洋二元付出者祇稱一元五角其間已屬不符及檢閱所呈帳簿趙子蓮名下並無付給定洋之帳詰之周顧氏據稱此項果未登記太守謂然則再行登上透付更多矣諒爾等之帳自己尚不能明白着自去邀人清理如對得實有欠欵該氏不給准再控訴兩造遵諭而退 
[訪倉山舊主於楊柳樓臺率成二律就正] ○吾曹無地起樓臺一室俄同廣廈開六代精靈高會處九州人表不覊才午風白袷穿花出斜日紅裙鬥草回認是倉山詩卅界壁間珠玉朗吟來　忘機真作海邊鷗去住升沈不自由怒馬一鞭開笑口流鶯百囀惜歌喉醉鄉能使英雄老詩卷姑憑天地留楊柳熟知人意思千條萬緒弄輕柔[  忠州李士棻宇仙初稿]  
[光緒七年五月十二日京報全錄]  
　　宮門抄○上諭三道錄前○發抄　旨四道○直督李　奏承定河淩汛安瀾搶獲平穩摺子○又　奏請　旌獎片○又　奏請　旌獎片○又　奏請　旌獎片○又　奏動項估修垻　淤灘等工摺○又　○奏侍衛回京當差片○又　奏審明定擬摺○又　奏委員代勘秋審人犯片○又　奏副將病請開缺調理夾片○五月十二日禮部宗人府欽天監正紅旂値日無引　見○左宗棠前往涿州请　訓○定昌假滿請　安○廣東瓊州鎮總兵彭玉至京請　安○分發湖南知府裕慶謝　恩○道府盛康等各謝　恩○穆騰阿續假十日○掌儀司奏十五日祭　奉先殿絪貝勒行禮○召見軍機　彭玉○皇上明日寅正升　太和殿看　冊實巳初至　觀德殿行禮○發抄　譚鍾麟奏署德清縣程國鈞革職　　奉　旨著照所請該部知道欽此○又提督黃少春請假歸葬奉　旨黃少春着賞假五個月回籍假滿即回著任所有水陸防管著張其光等認真訓練毋稍疏懈欽此○劉坤一奏狼山鎮總兵王志病故請卹奉　旨王吉著交部照軍營立功後病故例從優議卹欽此○又提督李占椿署九江鎮總兵奉　旨知道了欽此　○○大學士直隸總督一等伯臣李鴻章跪　奏爲永定河淩汎安瀾搶護平穩恭摺仰祈　聖鑒事竊首因永定河淩汎屇期當飭該河道遊智開督同文武員弁駐工妥慎防守旋據該河道稟稱二月十五日後冰淩漸次融化上游來源甚旺河水迭長自七八尺至一丈三四尺不等溜勢洶湧趨向靡定南上至南八北上至北七等汎或河流頂沖或溜勢側注埽段紛紛蟄陷南上之十四號南下之二三號南二之九號十五六號南三之十六號南四之十八號二十二號南六之二十號南七之十四號南八之四五六七號北上之二三四號七號十三號北下之五號十七號北二之五六七號北三之十一號北五之五號十二號新舊險工迭出且有埽段陡蟄潰塌堤壩之處該河道督率真員弁動用料物多集兵夫分頭搶廂並用麻袋裝土沉壓保護幸得化險爲平三月十五日全河水淩融化淨盡水勢消落蘆溝橋存底水八尺八寸具報前來除飭督率應汛員弁將歲修疏濬事宜實力赶辦以禦伏秋汛漲外所有永定河淩汎安瀾搶護平穩添由理合循例具陳伏乞　皇太后　皇上聖鑒谨　奏軍機大臣奉　旨知道了欽此　○○李鴻章片　再任邱縣人修選內閣中書宗樹梮監生宗喬獄候選中書科中書宗蔭棠等遵其故祖候選同知原任吏部司務宗鵬翥遺命捐鋪房一所作爲義倉估値銀二千二百兩又捐義殼賑欵銀八百兩共合銀三千兩實屬善承先志有裨方據該縣報由藩司具許前來應請　旨准將候選同知原任吏部司務宗鵬翥照例建坊給予樂善好施字樣以示　旌獎理合附片具陳伏乞　聖鑒訓示謹　奏軍機大臣奉　旨著照所請該部知道欽此　○○李鴻章片　再寓居日本橫濱之中國紳商廣東香山縣人職員鄭文饒鄭文程遵其故父二品封職鄭光灼母二品命婦鄭楊氏之命捐助直賑銀一千五百兩又香山縣人同知銜鄭有庸遵母五品命婦鄭古氏之命捐助直賑銀一千兩又浙江鄭縣人同知銜俞福基遵母五品命婦俞唐氏之命捐助直岩銀一千兩由出使日本大臣何如璋等咨報匯解前來臣查鄭文饒等夙承家教見義勇為前曾迭次捐集朁賑銀兩面今因直境被災捐銀助賑洵堪嘉尚其銀數核興建坊定例相符應請　旨將二品封職鄭光灼二品命婦鄭楊氏五品命婦鄭古氏俞唐氏照例建坊給予樂善好施字樣以示　旌獎理合附片具陳伏乞　聖鑒訓示謹　奏軍機大臣奉　旨著照所請該部知道欽此　○○李鴻章片　再候選主事丁申江蘇補用知縣丁丙浙江杭州人其故父道銜丁英故母四品命婦姚氏生平好善咸知該員等恪守遺言誠心濟世凡自義舉無不樂成前因朁豫旱荒迭次捐賑堅辭議叙上年直境水灾又倡捐銀三千兩並會商官紳勸集臣欵源源解濟全活窮黎甚多寔能善承先志力救災區深堪嘉尚相應請　旨將該員丁申丁丙之故父道銜丁英故母四品命婦姚氏准其合建一坊給予樂善好施字樣以示　旌獎理合附片具陳伏乞　聖鑒訓示謹　奏軍機大臣奉　旨著照所請該部知道欽此　○○大學士直隸總督一等伯臣李鴻章跪　奏爲溫榆河果渠村壩埽淤灘等工循例估計動項條濬恭摺仰祈　聖鑒專竊照通州境內溫榆河上游果渠村垻埽關係漕運歷經 
 
 

Page 4

 
 
歲修奏報在案北據通永道根培祜詳稱據苟漕運通判李昌第將光緒七年果渠村應修各工估報委員擇要會勘邊埽五叚西土提一道或壩根空虛或殘缺卑矮應分別加培拆修又大壩前沙灘一叚逼流直趨埽根須桃挖深通俾河流須軌該道屢勘無異估需銀一千四百九十三兩九錢九分四厘開單請奏前來臣查該工歴佃章程每銀千兩折給實銀七百五十兩今據估報需銀一千四百九十三兩九錢九分四厘應折給實銀一千一百二十兩四錢五分五厘仍在道庫丁字沽稅銀並灘地租項下動支責成通永道督率該應認真辦理務於大汎以前照估如式赶修完竣報候騐收倘有草率偷減即行叅賠理合恭摺具陳並繕清單敬呈　御覽伏乞　皇太后　皇上聖鑒勅部知照謹　奏軍機大臣奉　旨該部知道單併發欽此　○○李鴻章片　再二等侍衛桂林香於同治五年請假回籍修墓經臣奏留軍營差遣該員歴隨已故提督郭松林勦辦捻逆轉戰數省東西捻股肅清案內遞保以總兵　記名遇缺　簡放並花翎勇號先後奉　旨允准在案旋派辦理武毅軍營務援陝駐鄂及調辦北洋海防均稱得力茲因山海關防務解嚴在營並無經手未完事件准提臣李長樂咨稱據稟請回京供職恭候　陳明伏乞　聖鑒謹　奏軍機大臣奉　旨知道了欽此　○○大學士直隸總督一等伯臣李鴻章跪　奏爲審明謀殺胞兄人犯按例定擬恭摺仰祈　聖鑒事竊據署盡強縣知縣江　亭稟報縣民劉懷雙謀殺胞兄劉懷平身死一案前經批飭研審茲據訊明擬議由臬司方大湜曲轉前來値臣駐津飭委　司任道鎔代審無異臣優加確核緣劉懷平分居各　劉懷平兇橫不務正業時向劉懷雙索錢稍不遂意即行毆詈鄰里皆知光緒六年九月初七日劉懷平復向劉懷雙索錢因未給與聲言放火燒房害死劉懷雙一家性命劉懷雙畏懼　　付給因劉懷平屢次欺淩又欲放火終必受害一時糊塗起意將其致死是月初十日劉懷平赴鄰村赶集至夜方回劉懷雙探知携带木棍赴村南道上守候二更時分劉懷平止至劉懷雙聽聞咳聲乘其不防即上前用木棍狠毆兩下劉懷平喊跌倒地劉懷又又連毆兩下致先後毆傷左手腕左乳右後肋右腰眼其左乳一傷巳至骨損劉懷平當即殞命劉懷雙恐屍身被人看見報官查拿央允堂弟劉懷城前往幫同抬至墳地刨坑掩埋各散隨後被犬刨開殘食劉懷雙經見復用土掩盖旌據該縣江槐序訪　獲犯驗訊據供前情不諱案無遁飾查律載謀殺期親尊長巳殺者淩遲處死此案劉懷雙因被胞兄劉懷平屢次欺淩聲言放火燒害不思設法善處胆敢　意谋殺　夜用棍　毆身死私自掩埋實屬兇惡　　自應按律問　劉懷雙應依謀殺期親尊長已死者淩遲處死律擬淩遲處死左面刺兇犯二字仍將首級解回犯事地方懸竿示衆以昭燭戒地方劉　征　非知情匿報旋即協差獲怨送縣應毋庸議劉懷城飭　嚴緝獲日另結除備錄供招咨送刑部外理合恭摺具陳伏乞　皇太后　皇上聖鑒　勅部　覆施行謹　奏軍機大臣奉　旨刑部運鎮具奏欽此　○○李鴻章片　再近年秋審人犯　臣駐津均委司道代勘本屆審錄之期適清河道稟伯英出省督　河工巳委　司任道鎔臬司方大　代爲提商仍由臣逐　　核具題理合附片陳明伏乞　聖鑒謹　奏軍機大臣奉　旨知道了欽此　○○李鴻章片　再通州協副將文林六十四　　藍旅漢軍惠善佐領下人由直隸候補都司　　遊匪出力歴保儘先副 
將　授今職同治十一年二月任茲據該員稟稱前在軍營受傷醫治就痊今因感胃舊時傷疾復作兩　沉重步履艱澀難以速愈深恐誤公誚開缺回槍調理等情由通水鎮查明轉稟前來應訥　旨俯准該副將交林開缺鋤理以示體恤所遺通州副將員缺直省現有應補人員應請留歸外補理合會同提臣李長樂附片具陳伏乞　聖鑒制示謹　奏軍機大臣奉　旨着照所請兵部知道欽此 
[浙省撫慬抄] ○五月十六日前署永嘉縣程　訓知事回省稟到時仙居縣歐陽治稟知丁父憂　○十七日提舉銜試用通判劉子瑜由京騐放来省禀到　親遷甯波府經歴張　緒領憑來省稟到　候補巡檢馮　元稟知奉糧委赴溫屬永瑞平秦肆縣催漕項差叩辞 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
