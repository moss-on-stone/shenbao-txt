# 1881 - 288 - 4903046

 

Page 1

 
 
[論吉林盜風之熾]  
　　吉林省監犯闖獄一案經將軍銘等奏明拿獲審擬各緣由昨已照錄八月十四日京報其情形業已俻悉竊維告林一省地台滿洲各部東界大海南連奉天西臨黑龍江爲東隅形勝之最惟國家肇造之初初事事草創仍其舊谷而不以內地之治治之前聖經營正以此爲聖朝發詳之所留其純樸古茂之風而不敢遽開其風氣也不意積久弊生其地氣雖甚完樸風俗雖亦儉嗇而民窮實甲於天下自咸豐季年以來所謂馬賊者時見於奏報之中積二十年而猶未能絕迹現在整頓各事將舉昔日之留以有待者咸與維新諸大臣經管善後不遺餘力而於武俻尤極整飭一以厚集邊防息強隣之窺伺一以嚴爲鎭守除伏莽之不虞宜乎匪人知所儆畏不敢仍前猖厥爲害地方乃所獲盜案如此起闖獄圖逃之劉付桂等竟有三十五名之多吁亦可畏矣近來盜鹹蠭起無省不有固亦不止吉林而且游勇徧處逗遛句結黨與允屬易易然每報一案每獲一夥不過十人內外極多至於二十餘人而亦獲之過半卽可結案故從未有一案而駢戮三十五人者以長言之豈各省之爲盜者猶多畏死之人故聚之尚難而吉林等處之人乃竟甘罹刑辟至於如是哉吾以是推而知其故矣外省地方繁庶人卽流落至於飢餒僵專而省府縣城之中猶或有善堂一二處可以響時棲止亦有富戶一兩家施給棉衣粥食而且地之相隔又不甚遠一府一縣之區分其中間行旅所過猶有鎭市幾處卽使枴腹長行捱得半日卽堪求乞除是身攖惡疾卒中署寒路側墻陰奄然倒臥乃至於死舍是則雖終身爲丐而不至餓死以故江浙各省有年力強壯身無疾病而甘於行乞者若誘之而爲盜殊非所願也今吉林則不然地方瘠苦旣無善堂收養又無富室博施山路畸嶇草場平遠荒凉景象輙數百里無人烟卽欲行乞亦大難事終年不得數飽自顧無可營生於是匪人倡之衆皆和之相率而至於爲盜一呼百應所以如此其多也夫若而人者亦豈不知爲盜之罪當梟首求生而反以速死者其起意糾搶之時實有不能自顧其生死者遂爲漏脯救饑鳩酒止渴之計且亦僥倖於案不破獲得以分贓變賣聊圖苟活於目前也鳴呼彼雖爲盜詎得巳哉嘗閱東三省奏報盜案事主皆不過小本商人販賣糧食雜貨之流其被劫之物或糧幾石牛幾頭或馬騾幾匹而巳至於珍玩之物細軟之資則無有也面該盜等不刼則已劫則黨與必須攤分以數十人之衆而泒此數十金之賍身犯重辟而所得之資不過餬口♀日而一經發覺駢獲就刑不亦慘乎又嘗就此次闖獄情節而細按之各犯旣經供招收禁行將駢斬而劉付桂士生劉泳等犯因與李汶舉素饑邀其吃飯亦不過盡其朋友之誼而巳而所吃者乃是粳米飯一頓麵飯一頓可知吉林地方之苦雖粳米麵飯亦非尋常人所能日食者然則其爲盜也非實有凍餒將死之情固補忍而不出此也竊謂吉林地旣瘠苦國家根本所在固不得盡洩地氣一洗樸陋之俗變而至於繁華然積久民窮事已全此若不思所變計則民之窮而死與盜而死者歲皆不可以數計亦豈培養本根鍾毓王氣之道目前琿春通商強俄偪近東邊候尉不可不嚴顧偉厚集兵力而不思厚養民生則雖有嚴刑而盜風終無一日殺也且如此案動輒聚集數十人將來琿春通商日盛一日窮民等覬覦繁華不糾搶於內地而爲亂於邊外茍俄人責備於我其將何辭恐邊境又從此多事矣吾故謂今之治東三省者不徒盡榖以止盜面當思養民以弭盜也 
[日商絲集續聞]  
　　○前日三菱公司輪船由日本來滬帶來日本報言日商絲業刻下仍兩不相下西商旣不肯俯就日人又不屑仰攀以致日久向相持未决刻有人出爲調處議令西商先付銀與日商將貨由西商選怪但未知能允從否也文聞有一西商邀日人至鄕間購得絲五十二包後爲會中人所知卽與此日人滋鬧現在此事不知作何了結刻聞有華商之大行五家得悉外洋縣價頗昂故擬購會中積絲版至外國出售是則眞所謂鷸蚌相持漁人得利也已 
[美國近事]  
　　○美國報言未尼蘇惠繭地方近遭大祲緣旱魃爲虐地土坼裂蝗蝻又復肆毒以全餓殍載途父子兄弟妻子流離蕩析不能相顧外來難民餓死於該處者甚多蝗蝻無從得食亦多餓死誠非常之災也又云米脂干地力大火連燒數日田園房屋山林以及人口盡付一炬直燒至海邊約計地方數十里焚斃人命數百口估被焚之價值銀數十萬各處皆奔集撲救其勢不可響邇止好廳其自燒自滅而巳刻下鄕人之無處棲身者計有數千人其禍亦云酷矣 
[兵旋績聞]  
　　○前日招商局系清輪船由北來滬載有兵丁一千二百名聞當送全漢口云 
[港督遄返]  
　　○香港總督燕制軍及其夫人公子前由港至北京遊覽近已由京抵滬昨日乘坐禪臣洋行之鎭紅輪船回港矣 
[操演兵船]  
　　○吳淞江停有中國兵輪船六艘前日開至吳淞口外操演想江南提督李軍門來滬盖爲此也中國之於水師亦可謂勤於訓練已 
[烟燈自禁]  
　　○沈文肅督兩江時金陵城廂內外之烟燈槪行禁正然陽奉而陰違者仍復不少現在有彭宮保署督筆之說各街巷之私開烟燈者竟一律自行禁止謂吾儕各有舊業何必作此以身試法故近來小民之嗜洋烟者均苦於無處過癮云 
[剃匠爲賊]  
　　○金陵雲觀察公館被竊前已列報玆聞武定橋下一湖北剃頭店經保甲局員帶領兵役人等將店圍住獲賊董大及店夥等一齊拿去回局研訊據供弟名董七在南門膺福大街亦開剃頭店彼曾與雲公館內之上竃相識自雲公館失物後弟與上竃一同隱避云云登卽往董七店內拿人知董七於閏月念五六出去至今未回故董大今猶拘押而店亦封閉云 
[維揚近事]  
　　○山東巡撫任中丞巳於八月初三日接印周漕帥交卸後旋卽起程來南已到袁浦蘇撫憲黎 
 
 

Page 2

 
 
簡堂中小聞於二十五日啓節赴任故嚴伯雅太守近己由塲動身住接矣○程敬之觀察補授准徐道准於九月十八履　張芭堂觀察交卸後料理行裝卽赴白下小春時節當可視事矣惟聞本屆河專用地方人員其鹽務河工以及候選與外省候補各員勻不檄委蓋張觀察久臣江南深知屬員苦况故日內在省諸人已歡欣鼓舞望若雲霓矣○今歲逢大閱之年揚州各衙門巳奉到劉制軍行知准於二十後啓節先到　西故日內辦差者頗形忙碌而各營之哨弁士卒日夕操練不少鬆懈城中亦較熱鬧云○兩淮停止分發經劉制軍專摺奏請早巳列報惟久未奉部核准昨有友人自都差旋述知部中以兩淮之人候補各班只有八百餘人並不爲多故已議駁想不日富可接奉部覆矣 
[巡捕被控]  
　　○三老爺者天津紫竹林法國租界之巡捕也捕本無業游民家居德法國之間飄怕到津異常狼狽遇德人則稱德籍遇法人又稱法籍前畢德格爲美國駐津副領事時又自認爲美國人寄居德國時求賙濟如是者有年光緒二年冬法國租界擬設巡捕糞除街道安奠閭閻彼遂夤緣得充是役巡捕無毆人之例手持短棒不過藉以驅流丐逐小竊而已津人不知西例乍見巡捕以爲天上將軍每遇事故一任爲所欲爲而該捕遂氣勢張甚初猶略有顧忌未敢出手毆人嗣則心愈很而手愈練有櫻其鋒者每每率同華捕夤夜拖至荒郊三五六人棒如雨不不至垂死不肯干休租界佛照樓客棧憤不能平聯絡街隣共遞公稟滿盖店號圖章控之於法國領事公館及至傳審闤闔中人又懼結怨不肯盡情攻訐畫虎不成反類狗捕之爲捕依然無恙而華人黔驢無技捕更視之蔑如津人呼捕爲三道至是須尊之爲三老爺初只華捕相稱繼而市肆效尤終且官塲亦然馬家口有彈壓洋兵之汛弁彼亦音圓字下滿　稱呼而捕遂居之不疑遇有仍前稱謂者便棒棰從事一日就紫竹林購取雞蛋問價若干賣蛋者爲鄕人不知稱謂率口而稱時價每個七文如三道要只給六文可也話猶未了卽被一脚騰起雜筐傾側如覆巢之下一無完卵每個只給價三文尚有一籮未動者數四十以去鄕人知卵石不敵只得忍氣吞聲而罷其氣燄逼人大都類此其被人告發亦不止一次現有都人某甲售古玩於津挾眷來前寓於租界一日就門外僻處小解捕之靴聲橐槖緩步而來甲以爲與功令無關無容趨避捕以其目無全子遂當頭棒喝突如其來甲畧與辯晰再接再厲棒竟密如雨下甲踉蹌入屋以避其鋒當推門入屋時其室人　在院中年正韶齡貌亦娟好該捕胆如去大居然亦趨亦步入室升堂其來意固非赶甲也甲悮會捕來逐巳相與撐拒捕憤火中燒遽出手鎗擊甲幸未命中而甲家巳如鼎沸控於法領事署謂領事如不能辦當控之於法國欽差法國領事本極仁柔逼不得巳遂判充捕於獻縣居人方額手稱慶詎除慫不務壽曾未匝月捕已復回重膺厥職其被毆傷者現有上園土地廟張三數月不愈聞將成廢云 
[恃勇受傷]  
　　○紹興人某甲者寓居蘇城擔負爲活年三十餘身長肩覊膂力過人每酒酣耳熱輙摩拳擦掌角技顯能一日其同鄕多人招與飲酒飲全酩酊見米行有擔米出舟者每人所負以一石爲率甲笑之曰是區區者而亦爲食力之人乎同人謂之曰子能倍之我輩當醵金沽酒市脯以酬子勞甲欣然允許躍入舟中取米四袋約兩石有奇疊承於肩離舟登岸適河沿石級經雨泥滑失足顚撲米壓於身身挫於石一時摁湧於口不能起立雖延醫救治不致殞命而受傷已不淺矣 
[舊案破獲]  
　　○光緒五年十一月間報登寍城束門內升恒盛廣貨舖失竊一事已閱兩載刻下始能破案緣有朱士温家近被倫竊報縣飭捕查緝嗣後事主所獲送之賊捕役蔡宏等先不送官私自查起贓物隱匿窩家肆其欺罔之術經事主赴府上控宗太守卽提賊犯胡阿五刑訊據供贓存毛猪才家僅有衣物並無銀洋又供所偷恊生店洋銀除賭輸外餘交革捕張鈜卽張小有而爲蔡宏等詐去又有另藏分攤之洋銀亦被蔡取去等情卽提蔡宏林椿到案訊究含糊不認連夜遣人赴革捕張鋐家查起存洋無獲却供出夥竊升恒盛廣貨舖之陳阿根張金狗卽張順太守得供之下將人犯發縣禁押捕役蔡宏重責釘鐐收禁捕首林椿亦重責嚴飭查贓其毛猪才家所起贓衣等二十餘件卽飭事主赴縣具領升恒盛一案贓物尤巨現已夥黨全獲飭縣訊詳照例辦罪 
[申禁馬道蓋房]  
　　○寍郡貼城馬道多有民人搭蓋房屋屢經前府憲示禁乃營縣書役通同作弊往往持佃地契據冒造房屋以致東渡靈橋兩門貼近城墻內外盡行佔蓋於城防大有妨得三年前宗太守曾於管書韓濬川馬道造屋案內批飭貼近各里此後遇有坍塌等事不准再行架造在案今年閏七月初四日靈橋門外靠城舖戶被焚是日風勢甚猛城樓幾着火幾入城尤見貼城造屋之害所有已燬各屋現經宗太守札甬東巡檢勘查會縣諭禁重造並須吊契核辦云 
[賽船例誌]  
　　○昨係寓滬西商秋季賽船第一日仍在新閘西三里外草鞋灣地方立標定界由大王廟起賽午後二點半鐘時兩划船並賽每船八人雙槳及一當舵者前後有小火輪船防護恐有不測也初則二船並行繼則怡和行之船先到得彩其落俊者爲旗昌行之船第二次仍二船並賽每船獨人雙槳將至定界怡和行管碼頭洋人之船雙槳如飛一時已奪錦標諸西人皆向勝者迎賀四點鐘時衆皆小憩於五點鐘再賽或二船或四船每船或四人六人八人不等云按往時賽船午刻卽起此番起賽較遲賽竣亦不能早昨日天氣晴和往觀之中西士女終繹不絕寶馬香車蛾眉蟬鬢往復水濵雖當秋日不啻長安上巳辰也今日游人想興復不淺耳 
[下旗誌聞]  
　　○昨日本埠各國公館俱下半旗探其緣由聞因架所辣諾米亞地方有某貴顯命婦逝世由滬瀆美總署發單知照是以各下半旗誌唁云 
[玩禁類誌]  
　　○本埠租界內之花鼓戯雖疊經公堂禁辦總難盡絕英界正豐街左近空地上仍有人搭棚演唱日夜皆有夜間至十點鐘後始畢聚觀者男女雜沓不可數計而射利之徒除小生意外尚有擺賭攤者以爲人多易于引誘前晚有木匠帮人相與擲骰以一文錢啓釁至于用武嗣聚潮陽樓吃講茶評理此等事何理可評幾乎復打後經邀到作頭始行散去按花鼓戯旣傷風俗亦易肇事願有緝捕之責者及早驅之又英捕房華捕捉獲寶善街地方擺設一本萬利攤之王阿林王惠亭二名起到賭具解送公堂請辦並稱王阿林巳曾送辦過三四次矣王阿林供擺賭攤之蠶荳爲彩並不賭錢伏求施恩王惠亭供初犯小賭以後不敢陳大守判押王阿林一月王惠亭半月以示薄懲賭具當卽銷毀 
[控妓案斷結]  
　　○二十六日報列控妓背約一案玆悉陳其貴實名陳憩虁以字音相近致誤現在英租界打狗橋北堍衍澤堂藥舖爲夥與妓女花蓉卿各遞呈詞已由陳太守覆爲訊理先問陳爾意仍欲娶妓抑專索孩答稱花旣有異心但求斷領該孩我初用之錢不少自不可論惟伊許嫁之後曾交與洋四百元內有二百元係我爲代借者且爲作保立有筆據須請追償筆據呈閱太守謂爾旣知該妓變異卽娶亦難安室惟欲領孩尚是情理又閱陳詞載初識花蓉卿在二馬路地方之綽號鐵縣罩家等語隨笑謂陳曰爾旣知鐵絲罩尚敢投人罩乎隨間花蓉卿所生之孩是男是女與汝作保借洋二百元汝出票據有之乎花答稱孩係男孩生甫三月至陳代借二百元之說並無其事更無借據 
 
 

Page 3

 
 
在外陳所應給我處傭人之洋向且無着自出票洋二紙交我每紙洋一百元一紙上有衍澤堂圖章太守謂據陳呈訴鑿鑿汝今肯將孩交彼否答稱孩不妨給伊但我因育此孩計用洋五六百元應請追還我嫁伊亦願惟負債干餘金應令料理太守曰孩生祇有三月如何費至如許又向陳曰花不認代借之欵却稱爾出有二百元票據交彼陳答稱代借一節是實我並無票據交彼大守又察兩造呈詞斷令花蓉卿將孩給陳領去至兩造互請追還之票洋各不准理票作廢帋均着具遵斷切結陳再具領孩結完案陳卽遵斷而退花尚啼哭叩求開恩謂小婦人因孩負債須請斷償太守不准斥退並聞花蓉鄉卽前在憶德里龔雅仙妓家之周二寶後改花蓉卿云 
[光緒七年八月十八日京報全錄]  
　　宮門抄○大臣恩　奏爲請　旨摺子○副都統穆　奏恭報將軍出缺並循例護理篆務摺子○晉撫衛　奏查閱省城旂緑營伍情形摺子○又　奏恭報出省查閱管伍日期夾片○直督李　奏請將同知開缺另行酌補夾片○廣西撫慶　奏請將奏後續完錢糧之員扣除免議摺子○直督李　奏請揀署河工同知摺子○○八月十八日內務府國子監廂藍旗值日無引　見○廣壽等各謝署缺　恩○瑞公續假十五日○侍衛處奏派恭送　梓宮　泒出尚宗瑞人額駙明安岳林英麟桂鮮玉書佛佑○丙務府奏派更換紫禁城內值年　派出廣壽○召見軍機　○○奴才恩全謹　奏爲奏　聞請　旨事奴才於本月初五日值　景運門班據　東闕門值班正紅旗司鑰長慶安報稱　東長安門值班副護軍叅領文俊呈報是日未刻見有一人乘馬闖進　東長安門值班官兵攔阻該犯不服攔管經值班官兵卽時拿獲等因呈報前來奴才當卽面訊該犯供稱係　御騾圈當差名喚宋順年二十二歲查值班官兵尚能實力奉行自應免其置議而該犯胆敢不服攔阻並鞭打值兵實屬目無法紀相應請　旨將違例產順一犯飭交刑部照例從重治罪以儆效尢爲此謹　奏請　旨奉　旨已錄　○○奴才穆克德布恩來謹跪　奏爲荊州將軍因病出缺恭摺具報仰乞　聖鑒事竊查荊州將庫景豐年五十七歲氣體素充涖荊年餘凡旗營一切公事無不矢勤矢愼和衷商辦不意於閏七月初間忽患風寒之症延醫調治尚能力疾辦公迨至十八甘轉染時疫日甚一甘病勢增劇奴才穆克德布恩來於十九日親詣慰問見其病體垂危心尚明白伏枕哀鳴自謂受　恩深重未能圖報不幸得此沉疴奄奄一息自問斷無生理飭長子呼松額次子福勒洪類繕具遺摺交奴才等代奏二十日未刻據伊子呼松額報稱伊父於是日午刻出缺等情奴才等除將該將軍身後事宜派員妥爲料理外所有將軍印信據印房協領寶連等照例論翼齊送左翼副都統如才穆克德布護理伏查荊州地方最爲冲要將軍責汪實屬匪輕相應請　旨迅賜簡放以重職守所有荊州將軍因病出缺並奴才景豐呈具遺摺各緣由理合恭摺由驛具陳伏乞　皇太后　皇上聖鑒謹奏奪　旨巳錄　○○頭品頂戴山西巡撫臣衛榮光跪　奏爲查閱省城旗緑營伍情形恭摺仰祈　遼鑒事竊案查山西營伍前撫臣曾國荃護撫臣葆亨均未校閱經臣請　旨遵辦欽奉　諭旨着卽派衛樂光查閱欽此當卽巷錄咨行兩鎭欽選查照至光緒三年軍政前准部咨令於查閱營伍時一併考察等因各在案玆臣於閏七月二十二等日調集滿洲處駐防臣標左右二營精兵兩哨太原一營將弁兵丁連同各營候補學習人員將馬步弓箭槍炮陣式雜技逐日詳加校閱將弁中箭三四五矢不等多有馬步全中者兵丁中箭旗營右營兩哨太原管均八分以上左營七分以上鳥槍中靶旗營左右兩營太原營均九分以上兩哨十分抬炮中靶旗營均九分以上右營太原管十分抬炮中靶旗營七分以上左右兩營均九分以上鎗箭中靶較多者當場獎賞不足分數者分別責革其有差委患病員弁俟差旋病愈再行考騐惟旗營世襲雲騎尉松元僅中一失因年力強健向堪造應記過一次勒限兩個月學習儘先候補都司金海舟僅中二矢記過一次勒限兩個月學習精兵左哨外委楊鐸因告臂疾僅中一矢是否屬實姑准勒限學習所有勒限各員俟限滿再行考騐如無長進分別降革至所演九進八卦速戰各色陳式其配陳安營進步連環以刀矛籐牌雲梯排槍曁馬上技藝尚屬整齊查騐軍裝鉛藥並不短絀各營馬匹亦臕壯足額兵丁均無老弱充數臣維自強之道莫若陳兵明恥之方亟直教戰况晉兵向來怯懦邊口胥賴防維是訓練綠兵實屬目前要務臣惟有督飭各將備留強汰弱實伍勤操俾得悉成勁旅仰副　聖主修明武備之至意除將出省查閱大同鎭屬營伍日期另片附陳外所有查閱省城旗綠營伍情形理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○衛榮光片　再臣欽奉　諭旨查閱山西營伍並准兵部咨隨辦光緒三年軍政業將校閱省城旗緑營伍情形另摺陳奏在案查太原大同兩鎭分設省垣南北玆臣定於八月初三日出省光行查閱大同鎭屬營伍光緒三年軍政並應准部咨於校閱該鎭所屬營伍時將應舉應劾員弁隨時考察分別存記俟查閱太原鎭屬營伍事竣再行彙辦其有訓練不精車實不齊者臣惟有恪遵　諭旨將廢弛將弁從嚴叅劾斷不敢稍涉寬縱仰副　聖主整飭營伍之至意再臣出省使日行公事照例飭委審司代拆代行並代辦刑案過堂遇有緊要事件包封遞送行次由臣自行核辦俾昭愼重所有微臣出者先行查閱大同鎭屬營伍日期理合附片陳明伏乞　聖鑒謹　奏軍機大臣奉　旨知道了欽此　○○李鴻章片　再准吏部咨開張家口獨石口多倫諾爾理事同知三缺均改撫民同知作爲冲煩疲難四字要缺遇有缺出不論滿漢揀員分別升調請補至多倫諾爾同知現巳開缺尚未請補有人其獨石口張家口現任同知人地是否相宜應詳細察看奏明辦理等因光緒七年六月十三日具奏奉　旨依議欽此臣查獨石口同知誠培視已丁憂開缺張家口同知希拉本係滿洲廂日旗繙譯生員由筆帖式揀補今職同治十一年十二月到任前因人地不宜巳調署他缺現值查辦荒地政務煩重若令仍回本任難期得力據藩臬兩司具詳前來相應奏明將該員希拉本開缺遇有理事同知缺出再行酌補所遺張家口撫民同知要缺應以光緒七年六月十三日奉　旨准改撫民同知之日作爲開缺日期由臣督同兩司另行揀員請補以裨地方理合附片具陳伏乞　聖鑒勅部知照謹　奏軍機大臣奉　旨吏部知道欽此　○○廣西巡撫奴才慶裕跪　奏爲懇　恩勅部將奏後續完錢糧乏員扣除免議恭摺仰祈　聖鑒事竊照光緒六年接准戶部咨具奏籌備論需摺內嚴核各項奏銷一條所有錢糧奏銷令各督撫一面具題一面先將未完一分以上各員名開具簡明清單專摺奏報其有具奏後續元者准其續行奏請歸本案開復等因當經轉行遵辦前據藩司范梁將光緒五年地丁錢糧奏銷經徵未完應議各員職名詳請奏報當經奴才開到清單具奏一面嚴飭將未完銀米赶緊實力催徵完解嗣據潘司范粱具詳興業宜山平樂永福北流藤縣荔浦羅城永寗馬平義寗桂平岑溪等州縣錢糧巳於奏後續完解司復經奴才奏懇將各該州縣員名扣除免議在案花又據　司范梁詳稱查光緒五年地丁錢糧奏銷冊內蒼語縣未完一分以舊地丁驛站耗羨等銀二千四百二十六兩三錢五分四厘巳據續報徵完於光緒七年七月二十三日全數批解到司除將解到前項地丁驛站耗羨銀兩照數兌牧儲庫分別歸入撥冊造報其餘各州縣未完銀未現在嚴催徵解應俟續完解繳到司另文詳報外所有蒼梧縣光緒五年錢糧業已續徵全完前開職名應請扣徐免議理合詳請其奏前來奴才覆核無異相應仰懇　天恩勅部將前次開送未完一分以上之前任蒼梧縣知縣升補寗明州知州王鈉神職名扣除免議理合恭摺具　奏伏乞　皇太后　皇上職鑒謹　奏軍機大臣奉　旨該部議奏欽此　○○大學士直隸總督一等伯臣李鴻章跪　奏爲河工同知要缺揀員請署恭摺仰祈　聖鑒事竊照永定河北岸同知吳廷斌調補北運河務關同知所遺北岸同知係專河要缺例應由外揀選前以河工試用儘先同知陳遐心請署旋准吏部覆稱北河同知一缺上次用兩儘先正班上核給係屬第三缺現在次儘班前次儘正班均無人應仍由先儘班前人員奏令挨補等因飭據署藩司方大湜署臬司葉伯英永定河道淤智開查得銀捐先儘班前無人應以常捐先儘班先補用同知張起鵬請署具詳前來臣查張起鵬年四十六歲浙江秀水縣監生報捐通判分發北河隨辦海運 
 
 

Page 4

 
 
出方保俟補缺後以同知用遵例加捐免補通判本班以同知仍留北河歸先儘班儘先補用光緒五年閏三月蒙　欽派王大臣騐放堪以發往奉　旨依議欠此卽於是月到工又因海運及晉賑出力保加四品銜補用同知後以知府用該員年強才裕請署永定河北岸同知堪以勝住亦與章程相符仍俟經歷三汎期滿再行保題災授給咨赴部引　見理合恭摺具奏伏乞　皇太后　皇上聖鑒勅部核覆再此缺係屬挨補請免扣限合併聲明謹　奏軍機大臣奉　旨吏部議奏欽此 
[江督轅門抄]  
　　○八月十三日工部主事李筠到路過進京　縣丞林饒春奉蘇州府委江揚兩屬應解獄官薪永銀兩差辭　藩轅牌示通州直隸州李春棠病故遺缺查有候補直隸州松亭堪以代理　○十四日縣丞夏雲集奉江寗府委辦清節堂　巡檢俞急奉委提淮海地丁銀兩　藩轅牌示徐州府敎授沈漕元期滿遺缺查有候選訓導徐寶書堪以署理　○十五日巡檢李紳榮奉司委催提江揚各屬銀兩　○十六日上海縣典史許占梅稟辭　知縣詹聯芳奉府委赴江浦會審案件　牌示本月二十日換戴暖帽　○十七日管帶慶雲輪船梁廷超稟知奉司委赴清江浦迎接新任撫憲　○十八日署六合縣姚題補高淳縣袁銷大湖水師支應所均到刑部主事易俊辭行進京府經沈鏞稟謝西征案內保加六品銜　○十九日知縣陳湧泉湖南回　○二十日知縣皮壽頤謝河運保伺知銜署六合縣姚均辭　○二十一日同知阮祖棠赴江寗知縣左斌赴句容均稟知下鄕勘灾　○二十二日候補道楊鏞朱澂北志均稟知二十五日隨憲駕赴圖山關閱看砲臺　直隸州李興雲辭赴太湖支應所　探得督憲劉於本月二十五日起程赴圖山關查看炮臺工程復進瓜洲口抵清江浦履勘導淮工程 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
