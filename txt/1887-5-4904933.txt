# 1887 - 5 - 4904933

 

Page 1

 
 
[新印石印雲程必備] [  點石齋主人代啟]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藥　　同　慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆　乎爰　　　印以供同好然文藝而外古學爲尚故復精選近時舘閣賦百餘篇分韵試帖四百首重編分類文料初二集二本額之曰雲程必備至選校之　　紙墨之晶瑩大雅自能鑒别無俟　陳分訂十本用綢匣裝池每部價洋一元八角徑寸明珠精雅罕匹于十一月廿三出書倘蒙惠順　向　　各書坊曁南北申昌如躉售希至申報舘帳房及鎭江申昌書畫室面議價更從廉此佈 
[釐卡興旺要言]  
　　有客郵來一稿命曰釐卡興旺要言其言曰友人某以縣令需次某省得釐卡差余忖度之曰此忠厚長　也其難勝任乎旣而聞卡稅大旺上官嘉奬連至三年時有同鄉某亦以縣令得釐卡差余忖度之曰此精明强幹人也必能勝任矣旣而聞卡稅大减上官不喜未一年而罷友人某旣缷卡務將署某縣事告假一月歸　眷屬因過余家余止而觴之酒酣乃叩之曰僕竊有所疑願爲剖之夫釐卡之需能員也久矣君固忠厚長者也而卡稅竟如此其旺若同鄉某　精明强幹人也而卡稅反如此其减是何故歟友人某笑應之曰凡事不出情理二字子試思之釐卡之設所以利國也而實分商賈之餘利也商賈無利國能有利乎商賈多利國反少利乎我之在卡也凡貨物之稅例應納至十分我僅收七八分其肩挑貿易得利微細者僅收四五分偶有偷漏查出僅令照例完納不加罰所用司事隨時稽察隨時戒諭毋許多取於是商賈踴躍頌聲載道不開店者開店矣少置貨者轉爲多置貨矣百物流通羣趨如鶩市面大興貨之往來日多甚至貨船有迂道數十里避彼而就此者卡稅安得不旺上裕國課下便民生卽爲卡員者從中亦未嘗不沾餘潤子以我爲忠厚長者誠不敢當但廿四字俗以爲無用之别名豈知無用者亦稍有用乎若同鄉某則不然自恃其能盤查嚴密重取苛求毫不通融偷漏尤加倍罰卽本輕利微者亦錙銖必較所用司事狐假虎威格外需索抑又甚焉於是商賈咨嗟怨聲載道開店者不　店矣多置貨者轉爲少置貨矣百物停滯羣視如仇市面大衰貨之往來日少甚至貨船有迂道數十里避此而就彼者卡稅安得不减號爲能員者至此亦束手無策子以彼爲精明强幹以我視之精强幹則有之矣明則未也合而論之我之受用在一寛字彼之受病在一刻字子以爲然否余乃恍然悟曰利民者卽所以利國乎利人者卽所以利已乎無用者大有用而太明者反不明非閱世深者不能知非憫時切者不能道也以上皆來稿所言也余閱之而慨然曰有子云百姓足君孰與不足百姓不足君孰與足斯言盖近之矣古之爲關將以禦暴今之爲關將以爲暴非古今人之果不相及也薄視忠厚長者則精明强幹者進矣昔劉宴造船濟連凡於給發工價往往倍與之人有諫其過費者宴太息曰凡人必私用無缺而後公事無誤若私用有不足則必取資於公項而所成之物不良矣　日有代我者必將議减减十之三尚可以行减十之五則運事壞矣厥後果如其言夫以劉公之倍給工費在精明强幹者視之必曰是眞所謂博忠厚之名而行長者之實矣我若爲此將以少許勝人多許而抑知運事遂由　而壞則其所謂精明强幹者適足以僨事不足以成事　取其精明强幹爲哉且今之所謂精明强幹者吾知之矣謀利之心精固不　毫髮也進取之見明固不失累黍也强則以鄉愚爲魚肉幹則以虎狼爲爪牙由其外而視之未嘗不可以獲美名蒙上賞而商民之隂受其害者且至於無可赴愬若是者上則傷國家之元氣下則貽閭閻之毒痡自創此釐摺以來所料不及此者也昔人謂於商人寛一分徵求卽於國家裕一分課餉斯言眞忠厚長者之言而其實則所以整頓釐金者其道不外乎此近來中國各處江海關以西人爲稅務司弊絶風淸一無遺漏其立法可謂善矣而商旅往來仍不無後言或以不應捐之物而强取以充公箕帚之微以及新鞋新扇爲數無多而關上扦手巡丁往往指爲漏捐取携以去此無論其未必呈報也卽曰呈報而亦近於今之爲暴豈近日江海關各稅司之立法亦有積久弊生者乎抑豈各西人之爲稅司者亦欲博精明强幹之名而不屑爲忠厚長者之行乎而商賈行旅之受其累者則已不堪矣余因前說而更推類言之知我罪我吾烏乎知之哉 
[臺疆要信]  
　　前報紀臺灣彰化中路生番復叛一節兹接彰化郵來的音悉十月初三日劉省三爵中丞檄調署臺灣總鎭章鼎臣軍門親督前管往馬老村社剿辦於十三日至該處挑選壯勇百餘名攻剿一日之久始將馬老村社攻破生番遂戰慄求降而勢山角埔裏社各處生番懾於官軍之威先後投順劉省帥隨于十五日返節淡水其埔裏社大路業經章鼎臣軍門督隊開通以達嘉義章軍門現駐勢山角地方招撫别社生番云○淡水辦理淸賦委員頗爲認眞竟有一畝而淸出三畆之客者大約此次淸賦臺疆田畝必可增多一倍也 
[漢口大火]  
　　初七日早八點餘鐘洋街一帶金皷驟鳴詢係第三條馬路西首傅家橋篷屋起火該處多住貧民一望皆是篷屋火勢易於蔓延駸及板舍瓦房火星亂射不可嚮邇及捕房舁龍至則下首之火已進茂隆打包棧蓋茂隆謙益順升打包店三家房屋毗連火勢拉拉雜雜如疾風之掃敗籜而馬路之火則分兩頭右接樂善堂藥房新屋幸被捕房藥水龍竭力灌熄方得保全而阜昌買辦張君之新屋前後數十間及仁濟醫院亦因此無恙樂善堂左鄰蜒戸亦皆保全惟左首之火突射下首之天主堂由後進而達前進是處臨大池遂將洋龍汲水澆灌故醫院及毗連之育嬰堂俱保無恙惟阿化喴洋行之後門稍被薰灼其後面之火倚西直穿後街南首一股則燒至庚興後屋角被　姓高墻阻止時已十一點鐘是役也東至馬路西至傅家橋湖邊街頭南至陸姓墻北至教堂醫院縱横各三百餘步被災者約百數十餘家打包店三家喪貲最巨約數萬金其餘除教堂醫院外　係住宅及小店當時中西各水龍齊集灌救官府亦都來彈壓而胡都戎首先到塲尤爲不辭勞瘁查詢肇釁之由均稱傅家橋金大娘篷屋因早炊遺火亂柴致有　禍聞地方官已將大娘拖去矣查日前苗家碼頭迭聞有人種火初三日又聞花樓某烟室幾肇焚如幸卽撲滅又聞樊口鎭於初二日大火武昌文昌門外於初三晚失愼約兩點鐘之久燒去篷舍篾屋一百四十九家屋何火災之多耶 
 
 

Page 2

 
 
[粤災彚記]  
　　廣州訪事人函告云上月二十七日晚二更初轉　警紛傳出戸望之火光紅如瑪瑙俄聞輪聲轆轆然遠近水龍　警齊至汲水噴灌宛如倒瀉銀河祝融氏勢不能支旋卽歛威而退僅焚去　馬站詹成圭筆棧一家○翌晚天將破曉花地萬源爆竹店各工早起　藥偶不謹愼飛墜火星於藥中轟然一聲立時上熾但見墻坍壁倒棟折榱崩瓦片飛上半空無異歸鴉成陣事後查悉焚去鋪面一間幷延燒隔鄰花園頭門有六人不及奔逃同歸於盡火旣熄滅尋覔屍骸類皆血肉模糊肢體零落矣慘哉○本月之朔下午五點鐘時西門外都堂院口某號忽然失愼曾二巷王姓家亦同時被火水龍西馬東逐忙迫異常所幸旋卽撲滅均未成災○初二晚眉月已沈魚更四躍小北門直街悅香茶居又兆焚如鄰人蝶夢初四驚聞報警呼兒覔女亂如棼　幸附近各防營担水灌救得卽火滅烟消僅燬廚房一間尚不致大受回祿　之禍 
[四明火患]  
　　本月初七夜四鼓時寗波南門列廟弄口某傘店因煮點心遺火柴堆延及敗紙以致勢若燎原時各夥已入睡鄉迨聞偪剥之聲披衣起視則火已冐穿屋頂直上炎炎霎時間四路延燒無從撲救焚至一點鐘時而息共燬房屋三四十間 
[私和兩命]  
　　崑山某紳家富有田産現屇收租限滿各佃所有蒂欠次第催追有一佃應完租八石有奇限内曾完七石餘尚欠七斗左右紳將佃交地保管押幷囑將其弔起逼令完清地保畏紳之勢燄如法行之至更深未經放下佃氣絶而斃明日紳恐屍屬到家吵閙　　城守營撥兵二十名守衞門戸少選屍妻　帶同　女數　號哭而至守門兵拒之屍妻拚命擁進兵用力推出屍妻應　而倒登時氣　各　農聞之謂拖欠區區數斗米竟敢處死兩命實屬無法于是咸抱不平　擁向前守門兵見來勢洶湧不敢抗拒遂鳥獸散鄉人旣至紳家欲與評理紳閉中閂不出鄉人將外廳什物悉數毁壞而去紳恐此事傳入省中大干未便遂託人出爲調處給以喪葬養贍資費洋二千元復以二千元爲四鄉修橋之費衆心方　似此恃錢神之尊視人命爲兒戯誠可謂惡燄薰天者矣不識大憲聞之亦將飭查嚴辦否耶至不詳其姓字者訪事人未經函報是以略而不書俟有續聞再當補錄 
[咨攻照錄]  
　　前有臺友郵來張叔和觀察李迪臣太守會擬商務章程六條業登于嘉平朔日報章兹又有友人寄來張李二公咨行委查南洋商務王錦堂軍門余元眉太守請煩查照廣爲招徠行見臺灣商務蒸蒸日上矣所有咨文照錄如左其章程六條不贅辦理臺灣招墾商務事宜鹽運使銜前廣東試用道張三品銜浙江候補府李爲咨請事照得敝道府於本年八月十七日奉欽差督辦臺灣防務福建爵撫部院劉札開照得臺灣爲南洋屏障物産甚富亟宜興辦商務以開利源應如何通壽辦理之處會同詳細籌議章程務必總核精密期于日有起色以副本爵部院委任之至意切切此札等因奉此旋　會擬章程禀奉批開據禀已悉所擬章程六條尚爲允恊仰卽照辦以廣招徠該道府等分招股分十萬兩俟搭股各商集有成數有行通盤籌畫撥用摺存等諭亟應粘同章程咨請貴軍門貴府請煩查照廣爲招徠無任盼禱須至咨者 
[皇州雜錄]  
　　吏部爲曉諭事現在國史館會典館需用謄錄一百餘員查在部投供者乏員咨送相應出示曉諭各年考取謄錄及鄉會試挑取謄錄未經赴部投供各員於十二月初一日以前取具六品以上同鄉京官印結塡冩履歴親供親身赴部投遞以憑咨送勿悞○前經侍衞處咨取各旗大員子弟奏請欽派大員揀選兹由各旗送到五十餘員欽派肅親王隆懃錫大冡宰珍當經侍衞處禀請揀選日期肅邸等訂於十一月二十三日辰刻在正白旗侍衞教塲揀選○禮部具奏恭照舊例每年冬至大祀天於圜丘禮成後還宫次日應請皇上升太和殿受賀查本年十一月二十七日冬至皇上親行致祭禮成後還宫應於二十八日請皇太后升慈甯宫寳座皇上率王公百官行禮禮成恭請皇太后還宫皇上升太和殿受賀王公百官行長至賀禮奏聞後奉旨依議欽此○　使英俄大臣兵部左侍郎曾劼剛襲侯於上月十九日抵京僑寓煤渣胡同賢良寺繕摺請安十八日五鼓進内呈遞並恭備繕牌呈交軍機處恭候召詢○北新橋長某糾約多人訛索鑲黄旂當差之劉某强奪洋表搬指銀票錢票等約值京蚨千數百千劉憤不能平卽控諸東城察院旋經坊役在北長桂軒茶社内將長等四人帶赴該坊究辦矣○馬市橋北溝沿路西楊某鞋鋪偶然失愼陡兆焚如鋪主僅母子二人其子每晚出外說書更深方返是晚火起其母仍在屋中幸官兵見之赶爲樸救僅將該鋪屋一間焚去比隣未受池魚之殃迨楊聞信赶回火已熄滅知母爲官兵救出叩頭如搗祘云 
[江右雜聞]  
　　梁湘南宗師情性寛和多士愛戴自按試贛州以來忽變而爲嚴肅凛然如冰霜之不可犯吉安試竣按考袁州十一月十五日開棚至二十七日文塲事畢隨試武塲約於臘月初六日起馬回省度歲此次考期值日晷極短午刻卽催令速繕日入掣卷決不給燭多士凛遵規矩日入虞淵一律盡塲無敢稍延者足見令出惟行童生補府考者不准院試此外生員之因場規廪生之因認保童生之因小故而戒飭者則層見疉出云○近年院試之期各縣輪辦供給如首縣承辦則餘縣派帮宜春縣楊明府於十月底到任未及兩旬卽值院試明府應辦供給差使備極辛勞而動有違皆一時輿論莫解其故○歲試袁州時有府屬文武某案首皆以親喪求准院試爲廪保所阻該童心有不甘訐告某廪生藉端訛索致某廪生奉府憲扣保押學嗣奉學憲批飭訊明是否匿喪以憑科罪○南昌府考試已定武場業已竣事奉學憲牌示定於明年正月十六日取齊查議寗武寗二州縣向於院試之前舉行府試以免多士往還今義武府試於正月之初從看元夕之燈卽可卜元魁之兆此亦士林中佳話也○向來院試如甲日考正塲乙日則試散塲俾辦考各官更番休息本屆考袁州府屬萬萍宜分四縣接續考試府縣各官戴月披星不辭勞瘁云○德勝門内某甲向爲跟隨幼年在撫署服役頗得上人歡心阿堵物來路甚易視之遂不甚愛惜近則年己壯而運氣大不如前日前借隣人某乙之衣向質舖易錢以應急需不數日别有進欵將本利幷質票交與某乙請其自贖乃某乙亦使錢者一經入手浪擲無遺衣仍未贖忽向某甲取還其衣遂致打架行兇彼此各受損傷旋經旁人查明實情令乙賠禮而罷 
[鳩江新話]  
　　邑紳周鶴生明府病殁珂鄉已前登報上月杪筮期設奠官紳往弔者爛其盈門旋於本月初二日發引靈輀經大街繞至北城外安葬沿途除鼓吹旗鑼銜牌傘房外祭軸更不計其數執紼者絡繹如雲頗極一時之盛○本月初三日萬年淸兵輪滿載粤東所撤淮勇鼓浪抵蕪地方官傳諭卽上駁船渡登北岸作速回里毋許逗遛○前報載臺撫劉省三爵帥派員在蕪招勇刻已足額乘輪駛赴臺疆矣○錢孟超明府查接管卷内各前縣訪拿靑皮地棍混名小閻王九千歲小覇王通城虎坐山虎滾地龍三王爺滿天星孫悟空等二十餘人或已嚴懲或已遞籍近仍逍遥於二街江口一帶遇事生風特照案出示略謂以上各犯如能改換衣服各執一業仍係安分良民決不追其旣往倘再怙惡不悛一經查實定卽按名密拿盡法懲治似　雷厲風行若輩或可稍知斂迹也○本任蕪湖縣調署頴上縣楊璞生明府定期明春履新刻已賃定索麫巷民房以便暫棲眷屬新任錢明府之瀛眷則俟官衙修竣涓吉遷移○民間置買房屋例應隨時投稅如有隱瞞除科罪外並追契價一半入官此定例也邇來投稅者甚屬寥寥丁潛生方伯遂檄行各屬轉飭民間凡業戸未稅白契無論年分遠近契價大小統限本年十二月内一律齎赴各本管州縣衙門投稅黏給司印契尾執業如　違限定卽按律重懲各州縣官如有私給印尾侵稅入已及各經承需費擱掯以大攺小移前挪後等弊一倂究追○電報局向附招商局内近局董龔佐臣孝廉嫌房屋過於狹隘特就新横街後購地一區建造一屋現已鳩工庀材約計明春始可告竣也 
[平山寒景]  
　　立冬後久晴未雨滕六君更消息全無四野鄉農頗形惶急揚州府程太守關心民瘼特于本月朔日薰壇齋戒率屬虔祈 
 
 

Page 3

 
 
並出示自初二日起初四日止禁屠三日云○西北兩門外襟郭帶村人烟不甚稠密一日有某局巡勇梭巡至此遙見二人形色慌張欲前又止一勇曰是必梁上君子也盍拘之一勇曰諾遂相將鼓勇直前雙雙擒獲搜其身畔並無贓物祗小土數斤勇等遂將私土留下人交坊保　管後遂不知所終○袁某金陵人家居東臺城内上月某日偕同鄉翟某雇舟回籍應歲考行至灣頭試期已迫而舟行苦於遲留遂舍舟　時空身赴鎭江附輪回白下行李等物仍留船中囑其隨後駛至及考事己竟舟竟不來不得已另附他船沿途尋覓而柳邊久待未見船歸囊内靑蚨花銷已罄日向河干蹀躞頗覺惶急可憐說者謂該船非失事卽脫逃否則數百里程途豈無消息耶是亦可見行路之難矣 
[走失婢女]  
　　杭垣淸泰　内蔡公館内於月朔走失婢女一波年十八歲貌尚娟秀當卽鳴鑼尋覔迄無踪跡其主人係候補府　寅好甚多親往各局及有司衙門懇爲緝　是以差捕巡兵四面跴緝至初三日在錢塘門外某姓草棚内獲住當卽將該婢帶回其拐匪業己逃去現更添差緝捕務在必獲也 
[撤勇過滬]  
　　近有臺灣裁撤之兵勇約八九十名乘輪來滬其押解之員於昨日謁見道憲龔觀察令各兵暫居滬北天后宫每名先給飯食于今日三點鐘按名給資遣回湖南湖北原籍上海縣及英會審公廨均派差恊同地保彈壓云 
[行兇送縣]  
　　包探康阿順至英公堂稱據施錦鏞報稱伊之妻兄吳金金向伊妻索借不遂持刀行兇戳傷車夫伙夫爲特往拘吳金金並起出腰刀一把受傷之車夫伙夫現送仁濟醫院治傷今將吳金金解案腰刀呈閱施禀稱是出洋肄業官學生原籍廣東香山縣人回華後作繙譯生涯八月間有王張氏來言及伊妹汪王氏夫故無依意欲嫁人我確願娶言明付洋三百五十元于十六日迎娶我在虹口另租房屋該氏兄吳金金卽吳耀文平時來往九月十六日移居大馬路前月中旬吳來借洋己允借給十元吳尚以爲不足昨日携腰刀向我妻尋釁當經車夫伙夫解勸車夫姚阿二被傷面肩兩處伙夫王兆茂被傷右手因卽報捕拘吳送案受傷之姚王二人尚在醫院今不能投質施王氏亦遞禀大略相符惟稱原夫汪維橋病故後家無擔石負債甚巨由姊氏爲媒嫁　施姓所得洋三百五十元係還故夫所欠王宅五太太之欵兄吳金金亦知情吳金金供我妹自妹夫汪維橋病故後不知移居何處嗣查得妹取妹夫所遺下金銀飾物約值二千金轉嫁施錦鏞因向商借作爲貿易資本且知施係有　人員幷有妻室乃敢以孀婦爲妾理法難容見其情狀凶悍氣忿已極故於昨日持刀前往被車夫火夫覇阻以致格傷原知持刀行凶不能無罪然亦應請懲辦施錦鏞擅以孀婦爲妾之罪蔡太守謂吳金金豈容以索借不遂不故持刀行凶姑飭將吳金金及施土氏卽汪王氏分别押候備文送縣諭施帶同受傷之車夫姚阿二伙夫王兆茂投縣質訊腰刀存俟幷送 
[押候訊]  
　　寗人顧阿生控姚金發串妻姚王氏訛詐由捕房先將該氏送英公廨暫發官媒俟顧阿生投質再訊已列昨報昨據包探王阿二將姚金發解案幷稱前日夜半時顧阿生投捕房報稱被姚金發串妻竊取金表金練金戒指金四開等件及往拘姚則稱有表在妻手並未言明金銀先將姚押捕房又在三馬路續獲姚王氏則稱祗有銀表銀練從身畔取出交我今特一倂送案顧阿生供甯波人在輪船　理七月間與姚王氏相識後知該氏私識者共有三人故不願往此次抵滬該氏到船邀我同去睡至半夜忽憶金表金練金戒金四開失去無蹤呼喊找尋間該氏夫應聲曰是伊所取又聞其呼娘姨閉門我亦起身追赶時該氏又言或者跌落地上假作尋覔狀追尋不見卽報捕房我之金練在楊慶和兌來有發票可憑金表則船上西人亦知之該氏供與顧相識前日顧來見我夫在急從後門奔逸我夫誤以竊賊報捕不料顧阿生知西語反作原告其實並無金表等件惟連練之銀表已經交出姚金發供與相同幷稱顧阿生希圖覇佔我妻顧阿生又稱該氏旣無虛情何致逃遁該氏稱被其報捕驚慌暫避蔡太守以兩造各執一詞碍難定斷飭將姚夫婦分别暫押再行覆訊 
[研訊鐵案]  
　　前報列招商局北棧查得缺去鐵八百十三擔值銀一千餘兩管棧人徐炳齋係春和茶棧阮麟玉所荐保該棧在法界因函請法界會審委員翁太守就近查追云云昨日將阮解訊阮稱奉諭卽至嘉興與徐父仙堂商議仙堂竟置之不理旋詢之招商局據云須有現銀若干方可但我亦爲夥無力賠償太守謂爾旣爲保人保單未曾收回卽不能置身事外隨詰炳齋如何失鐵答供小的于五月間調管雜貨其鐵棧卽交陶姓接手至九月陶亦停歇所少之鐵放在露天如何失少實不知情前者副買辦謂現在會審署中鐵案多至二三十起恐此間亦有被竊等情囑小的爲之盤查始知缺少但小的經管時上手交代下來未曾盤過太守謂爾所司何事所以爲帳簿者備查數之用耳旣經　管如何不查所少者係廢鐵重至八百十三担非若金珠等物可以袖藏究竟通同何人作此勾當徐仍執前語太守謂招商局來文云鐵由爾一手經理至九月初三日停歇難道局中人誣爾乎遂着將炳齋暫押着阮出外赶緊料理 
[上海縣署瑣案]  
　　前日下午洋藥捐局四十六號巡丁巡至小東門外十六鋪見一人形狀慌張當卽阻住搜檢見身畔無土件惟金約指四枚金銀鑲籐手鐲十餘枚知是匪類扭送局中轉解到縣莫邑尊研訊之下其人供稱家在安徽姓蘇名楨向在吳淞釣船局當　停歇後經人荐至籌防局爲庖丁不敢爲匪邑尊詰其手鐲約指何來答稱此等物件皆係數年心血所積邑尊着送交籌防局候核○前紀女巫凌陳氏借洋不還經兪龔氏送局訊供後交該處二十二鋪地甲收管云云前日龔氏忽扭陳氏至縣署訴稱小婦人被陳氏欠洋五十二元八角經局憲訊明情節將陳氏交地甲張阿五諭令調停該地甲得賄私縱今復途遇用特扭案請追莫邑尊飭值日分别收管候訊○顧成發强將弟婦顧陸氏醮與趙金男爲室得洋百元陸氏不願乘間脫逃趙遂控諸英界公廨蔡太守訊供後將一干人移送縣署前日帮審委員宋二尹升堂集訊趙稱該氏脫逃兩次現願退歸叩請追還身價該氏供稱小婦人夫故無依伶仃孤苦今秋被失兄顧成發串通陶少泉逼令再醮小婦人不願失節是以脫逃陶供小的與該氏有葭莩誼價賣該氏由顧專主小的惟爲媒而已顧俯首無詞邑尊着責一百板限十日内繳齊身價洋百元交趙具領該氏暫發善堂顧陶還押 
[送别鹿門山人]  
　　品學兼優道範親童蒙全賴指迷津鱣堂春永方添瑞蛾術功加不厭頻課積三餘勤飭己時經四載費艱辛主賓欵洽情何限臨别依依倍愴神[  小樓主人初稿]  
[答單黼卿上舍卽次原韻]  
　　驀地傳來絶妙辭耽吟豈有力難支夜長轉覺更籌速人倦偏嫌夢境遲縱酒酣歌饒逸興登樓舒嘯逞雄姿三河年少才眞捷卽景能成七步詩[  小樓主人初稿]  
[奉贈小樓主人]  
　　是眞名士必風流偏向江濱築小樓撰句自稱詩裏客頭銜合晉醉鄉侯欽崇品望人爭仰瀟洒丰神孰與儔試問前身君憶否綺才慧質幾生修[  鹿門山人琢齋氏初稿]  
[留别小樓主人]  
　　翩翩裙屐獨推君祖餞臨歧袂欲分異地關山悲作客連床風雨悵離羣頻年蹤跡留萍水此後懷思慰樹雲帆影高懸人已别幾回遠望對斜曛[  鹿門山人琢齋氏初稿]  
[奉贈小樓主人卽用大著贈西湖花隱元韶錄請哂正]  
　　中西學貫擅奇姿小築江濱我所思把酒可無靑眼對高吟惟有白雲知○天南一序邁尋常天南遯叟爲君撰小樓記人與樓　萬古芳只我贈君無好韻去年委和小樓吟飲圖元唱擬教氷雪滌吟腸天香深 
 
 

Page 4

 
 
處客朱家驊拜草 
[奉贈小樓主人卽用原章贈西湖花隱韻錄請政和]  
　　仙骨珊珊擅異姿小樓精雅耐人思暫甘市隱懷經略不負他年特達知翰墨流傳逈異常圖披吟飲姓名芳如君氷雪聰明少别有詩腸與酒腸[  達夫余鈞未是草]  
[蘇省撫轅抄]  
　　初六日鎭糧捕通判崔東斗交缷回省○初七日四品銜分發江蘇補用通判裕恆正黄旗人禀到委署無錫縣典史朱汝漣禀辭赴任○初八日委署崑山縣石浦司巡檢陳漣銷胥門盤查差○初九日前任安徽鳳穎六泗道任蘭生湖北回本年十二月二十日已時封印次年正月二十一日午時開印 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[閩浙總督楊奏稿]  
　　奏爲續查福州省城内外及延建邵各府　被水情形幷辦理眼撫善後事宜恭摺具陳仰祈聖鑒事竊照本年七月　福建省城並上潯延建邵各府　同時被水經臣將拯救撫恤委員分投查勘大概情形並請酌撥海防捐輪銀三四萬兩辦理賑撫恭摺具奏欽奉諭旨知道了着該督飭令印委各員妥辦賑撫毋任災民失所欽此又奉諭旨着照所請戸部知道欽此仰　我皇上軫念災　愛惠元元至意卽經恭錄分行欽遵辦理兹據福建善後局司道會詳遵查省城自七月二十日水退後復於西南兩關外各分設粥廠四處以便難民就食閩侯兩縣共坍塌房屋一百五十餘間冲壤船三十餘號淹斃壓斃大小男婦三十名口分别給資殮埋倒塌房屋無力自修者給子修費一面開倉碾谷並運購米石委員携帶分赴遭水各鄉查明被難貧民按計大小丁口散給賑濟被水寒士情形堪憫分别畢貢生監量給銀米沖塌廟宇橋梁營署縣署及鄉堤壩均擇要估勘修建其上游各屬除南平上洋順昌將樂浦城邵武光澤及福州府屬各廳縣被水較輕均由各該縣分别捐廉賑撫毋庸動欵外建陽一縣坍塌城垜數丈北路冲倒民房一千餘間東西兩鄉七十餘間淹斃一人崇安縣民房被冲四十餘間建寗府屬附郭之崇安甌寗兩縣西南城及月城圍墻各冲倒二十餘丈餘塌民房八十餘間流斃民婦十三口均經由省籌撥銀兩委員分赴各　縣會同核查貧難戸口按名賑濟開倉平糶以資民食此次水災實因連日大雨溪水陡漲所致幸各屬早槄收成晚稻尚未損傷水退迅速查勘各處日禾　　大損不致成災民情均屬安貼等情詳請具奏前來臣惟天災流行世　常有隨時補救府吏之責興水利裕倉儲有關繫民瘼之舉是在平時實力講求庶幾有備無惠此次閩省　遭水患幸退迅速各屬不致成災被難貧民迅飭印委各員按戸查明核實賑卹尚無失所卽如崇安一縣據報該縣義倉積谷一千百餘石急切間將此存谷救濟貧民不少臣已督飭各屬凡所以爲民生計務須實心實力認眞奉行不得稍有怠　省河道被居匡傾倒瓦礫草屑半就淤塞急須開挖疎濬以利水勢委員逐叚查勘計壅塞一千一百丈餘已於十月初七日興工　治省城城　墻垜上年遭風間有坍塌尚可修復此次被水之後各水關閘及各城門又多破損亦爲善舉中之要務應彚同建甯府城幷建陽城　水冲塌城垜圍垣一倂赴修相度河道疎通藩籬灾後無力貧民亦得傭作受食以工代賑海屬一舉兩得所需經費飭在奉准提撥賑欵捐輸四萬兩之内動用統俟事竣報銷事宜臣謹恭摺具東伏乞皇太后皇上聖鑒訓示謹奏奉 
[願見孫女]  
　　某氏婦控某鴇將其孫女　娼　自價　向論則被縣署捕役覇阻蔡太守命分别押候訊理此已列報蔡太守於前晚庭訊某氏卽華鄒氏禀稱年六十九歲江蘇吳縣人向開帽鋪閉歇已久兒子蘭生娶媳生女取名阿壽後因子媳相繼去世光緒六年憑南京老婦說合將孫女阿壽過寄與蔡氏卽王寳琴處學習針線曾取伊洋二十元時往探望其時阿壽祗十三歲九年春間我回家及復到滬上探女未見向論則稱有九老爺作主已嫁甯人董姓當經九爺到來將我逐在出後又往又經九爺來　我言念我年老給我洋二三十元速速回蘇我言年老之人惟賴孫女不料九爺囑男女傭人將我拖出幷言如要安身之處可到九爺家太守　九爺是誰該氏答稱縣捕役柴九雲也蔡氏卽王寳琴稱憑向開老虎灶現已病故之南京婦人說合向華鄒氏之媳　買阿壽曾出價洋四百五十元立有賣契買成　又被人訛詐洋一百五十元光緒九年有寍波董姓客願娶阿壽爲妾救回原價兹有華鄒氏忽來探望孫女因與說明董姓居處聞該氏二次到寗波董姓係有職人員惟給盤川而返今又來言要見孫女一百實係藉詞　詐况該氏先來　洋屢經給付該氏又稱孫女由我親交與王寳琴何得請我　經　與伊且伊實得身價洋二千五百元伊自言給九爺洋四百元何言祇六百元王寳琴又稱比事與柴九雲毫不相干何可誣累事確有流氓串同華鄒氏總訟太守向華鄒氏曰爾之孫女諒必賣與王寳琴今爾尚欲向取銀洋乎華鄒氏答稱實欲見孫女一面且詰究其賣娼擅嫁之罪王寳琴又稱華鄒氏果要見孫女我可伴伊到寍波太守隨　王寳琴交保伴同華鄒氏到寗俾與孫女見面幷可詢問董姓究竟給王洋若干覆候核奪華鄒氏不願同王前去太守謂然則爾欲何爲且見孫女可根問一切旣不願去豈非節外生枝希歸收價乎華鄒氏始稱願與同往尋見孫女兩造遂退 
[英界公堂瑣案]  
　　包探顧阿六稱徐厚生報被夥友　芝松收銀一千三百十七兩五錢以供游蕩之費今得尋獲尚存洋三百元及置辦之衣服金飾服算約虧銀六七百兩今特將張送案徐厚生稱開源昌仁洋貨鋪用張爲夥詎被私收如許銀兩報由包探拘案請追張芝松俯首求恩蔡太守商之易繙譯飭包探將張芝松帶回捕房着于禮拜四解訊○包探王阿二稱緝獲積竊金裕卿　潮州人陳阿六烟館内搜出自鳴鐘錫事件等係曹裕勤陸錦南朱阿華張錦雲等四戸失贓　據捕役張福言尚有引翔港周子安及開京貨鋪之寡婦朱氏失物知亦金　卿所竊開單報縣陳阿六專窩賊贓並請究辦張福申訴前因周子安曹　朱張四戸均請領贓金叩求施恩陳可六稱被金欠烟錢將鐘抵欠别無餘物蔡太守隨飭將起案之件給曹陸朱張分别具領金及窩贓之陳阿六送縣諭周子安投縣請　○邢天福稱在洋藥局爲巡丁曾獲病捐大土九隻得賞洋八十六元七角張阿四等因爭奪賞洋口角由捕拘案張阿四鄭才華郭開文朱茂利周阿金等同供在前總辦名下爲巡丁私土九只經我等緝獲被邢天福冐領賞洋因向理論蔡太守商之易繙譯　邢天福張阿四等旣稱同是洋藥局巡丁一倂送歸洋藥局訊理○鄭味蘭稱隣坊失愼被累失物由捕阻獲金祥茂手持洋鏡内有飾物確　我失之贓投案請領金祥茂供當夜失火時我有親戚在近處故往觀看拾得洋鏡原是貪小蔡太守隨　金管押二十一天贓交鄭領○陳生來稱突遇郭阿潮拆梢交捕送案郭供開烟館被欠烟膏洋十一元有零向索無付反被誣指拆梢蔡太守問郭有保人否答稱有人肯保太守隨　郭交保查明實帳再訊 
[法界公堂瑣案]  
　　王廷金遞禀控錦記秦溪園結欠銀　百六十二兩七錢一分六厘翁太守准詞傳秦於昨　集訊王呈帳簿兩本稱帳未查過多少不知太守謂　數雖未結情然欠與不欠爾總得知答稱我有貨物在伊棧内值銀四五百兩伊棧刻　倒閉太守謂存棧　是何物可有棧單答稱是黄烟共計八十餘擔每担價銀八九兩有帳爲憑太守謂照八十担以八兩算亦應六百四十兩爾稱四五百兩何以數目不符况貨在彼處數年爾不去問豈先置數百兩銀　不顧乎旣稱有帳可卽檢呈秦稱求限三日呈案太守謂做帳也不須二日遂着包探同取帳須在今日以後交出　不爲憑○前報列包探嚴頌眉在洋涇浜獲到　徒李阿五張阿福兩人解訊之下翁太守問爲賭首何人兩人不肯吐實昨日復解案仍執前供太守着各責一百板枷號月以儆○昨報列某車夫欠彩視街小烟館烟資致　毆擊經傍人喚捕拘到逞兇之兩人昨日解案車夫洪阿榮供稱小的積欠烟資二百數十文已付過七十二文畏伊肆毆不再去吸昨晨至該烟館附近點心店買糕餌驀被烟館中人揪住肆毆旣復扭進店中潮州人五名撳倒在地舉門閂重毆且又脚踢以致腰脇疼痛不堪衣服亦被撕破幸旁人喚捕到來始得繹手林阿彩林阿　同供伊欠烟資　到後不許出外以致被誣小的等並未將伊毆擊太守謂旣不毆擊伊之衣服如何撕破答稱是伊自一撕破再三研關矢口不移太守謂此乃巡捕眼見當押候質明重辦○前報列洋涇浜某西人失去梯上　毯云云捕房昨將胡光明解訊據供小的係出店兼西崽日前因事多曾雇人替工兩日今洋東稱失去地毯恐是替工所取洋人稱地毯於本月初六日失去先前捲放床上　枕頭無端不見　是伊竊太守謂胡曰爾旣傭於店　失去物件實屬粗心且替工由爾雇來此事須向爾問隨着交保限二日内將毯尋還○昨報列某甲午吉祥街攫錢四百文一節　告到公堂張渭成供錢在人家櫃邊因見無人管領是以取歸並非硬攫翁太守看責八十板○包探王榮培禀稱東洋車夫　得桂拉車求售幷言　須洋六元問車是洋人之物否紀含糊莫對故特拘案車則留在捕房車照是二千二百四十二號紀供小的家住新閘上車主開鐵店小的　新閘周小弟擔保租車餬口所云賣去實是戲言翁太守謂生意旣已不佳安有心情說笑話乎遂飭將紀暫押飭傳車　到案訊明再核 
[上海三馬路與昌恊賑公所陳竹坪經募山東直隸賑捐補十一月念九日第四百九十五次淸單]  
　　紹興府正堂霍交來會稽縣正堂經募塔册沈古臣洋一元兪子常錢二千又册泰孚南貨棧洋一元兪鹿平錢二千又册馮星齋洋一元兪閣臣錢二千又册吳鶴洲洋一元兪萼記錢二千又册合肥錢二千五百胡左慈錢一百五十朱王氏錢張氏周旭初各五十又册孫壽淸錢三千又册記錢二千八百五十李龔氏張方氏趙周氏各五十又册王希旦錢二千七百五十鄭芳舟一百馮徐氏褚連生魏徐氏各五十又册集善堂錢二千七百　昌號三百又册汪煒淸錢三千又敦睦堂秦二千五百陳子香二百五十蔣福生二百沈徐氏五十又册張沈氏一千七百五十張松年一千零五十何春芳徐氏六桂芳宋　各五十又　秦小才二千五百五十顔門胡氏錢四百屠周氏五十又册濟記二千　百胡　行五百又册積慶堂鄧二千七百五十張　氏五百五十王羲　秋陶氏各五十又册康記二千五百陳書賢五百又　何桂龍錢三千又册才記二千七百五十朱之祥二百五十又册徐趙氏二千七百童旭初一日　善庭謝午橋兪張氏陸錢氏各五十又　積善堂潘春　堂朱各八百積善堂朱九百嚴允生寶慶各二百阮德初一百又册徐列明二千七百五十王竹舟一百史祥生張忠蓀徐兆祥各五十又册琛記錢二千七百五十宗湖二百五十又册韓祝慶　千又册兪安書三千又册同善曾二千八百五十陳孟六一百五十又册合義二千七百五十劉徐氏二百五十又册集善曾二千八百陳聚元二百又册秦元　一千九百張見芝一千丁不愚一百又册劉　悅二千七百五十金榮先二百張忠五十又册松壽堂七百杜門陳氏章氏甘氏各五百無名氏共二百五十杜門姜氏琴姑 
 
 

Page 11

 
 
各二百栗氏一百孫門王氏五十又册阮炳華五百蔣翰章萬源大龍鈕麗生各二百五森廷二百五十春成一百五十丁銘記周心記趙竹記羅培之王繼安胡周成禹美高培德王　友魏慶記安記董　翔毛德如王春和朱九齡香泉李蓉裕王　恊梅荃章竹卿各五十袁澄川吳山美張馥棠各一百又　孫吉安三千又册兪椽記三千又册李錫　三千又册章生三　又册衆善堂二千八百宗徐氏一百王　氏張孫氏各五十又册沈佐泉三千　　林松甫三千又册陳宗堂三千又　沈煥亭三千又册徐宗甫三又册余蘭生三十又册張松喬三千又册張榮　三　又册徐維銓三千又　　元浪二千五百壽如二百五十淸白堂楊恊記阮英之阮曾淸之各五十又册章　品阮增甫同仁　源怡茂德泰各一百朱　山甘阮子　　作甫榮谷廿　臣王　軒阮象孚淸之潤生雪記泉雪濤方香淸曾　汀英之　陸　守方黄義成徐雲亭又　陳　安章寶儒衡春春生萬和利源德芳　庭榮信承熊恆　竹記益記慶阮加勳炳慶德配蔭軒榮智承　　記密愼齋萃昇天和恊記董文鎔信懋太和王思明董元明各五十文又册兪液泉三千又册兪墨林三千又册兪靑門三千又册敦和堂兪三千又册兪厚齋三千又册陶彦卿三千又册婁如靑洋一元兪地記二千又册三陽泰一元羅陳氏五百文澧卿一百五十文沈悟空王幼情許蓮芳各一百文徐杏莊九百文王階平傅吉臣吳壽　各五十文此稿未完 
[上海四馬路高易公舘籌賑公所經收十一月廿二至十十二月初七等日賑欵淸單]  
　　廿二日黄國荃洋四元○全盛局交來杭善裕典經募金昧餘立庵氏錢四百文子珪氏儀卿氏裕慶堂三　各錢二百勉力爲善人無名氏再蓉氏高如氏無力爲善人無名氏高雲氏第全氏茅周氏九戸各錢一百文以上十四戸共二千三百文申洋二元錢二百四十文○廿三日梁煥南翁交來福字四千零六十八號册合昌森黄藴生梁馥芳三　各一元本立生花洋一元以上四戸共洋四元○張肇廷翁交來經募童忠恕堂銀二兩粟壽萱堂錢一千二百劉衍澤堂張不留名周廣泰黄子昭四戸各錢一千常州程銀一兩周冕堂錢五百李榮興無名氏二戸各錢四百無名氏錢三百藍茂林錢二百以上十二戸共銀三　錢七千文申銀四兩二錢共銀七兩二錢七二申洋十元○廿五日匯泰庄交來頴州府署各友折席本洋十二元○廿六日由席永誠寶　匯來香港東華醫院經募海安　口銀廿八兩雷赤口廉州口欽州口三戸各銀九兩八錢李貴德　屋銀七兩陶十　堂銀四兩二錢陳仁壽堂一兩四錢以上七戸共銀七十兩○廿七日厚記洋一元○廿八日物歸原主人洋一元○十二月初二日程式之洋二元愛蘭居士洋三角亦華女氏敬愛軒二戸各二角桂香舘雪芳氏雲屏氏三戸各一角以上　戸洋三元○初三日元芳洋行帳房銀洋三元○初七日由百川通號匯來湖南鎭筸纔鎭唐　階大人經　三千五百三十一二號兩册湖南鎭筸總鎭唐銀六十兩鎭筸鎭標中軍遊府唐左營遊府藍二戸各六兩右營遊府黄銀三兩前營都府彭二兩中營守府陳後軍守府　左營守府田右營守府周前營守府秦各一兩湖南鳳凰直隸廳命銀廿八兩無名氏廿四兩張翼卿廿兩湖南辰永泳靖道何銀六十兩張姓楊姓二戸各六兩平溪書屋田程姓二戸各四兩劉玉慶吳汝霖劉姓黄煥臣許漢臣滕姓聶克臣七戸各二兩曾元茂黄允南南陽堂侯姓四戸各一兩以上中九中助湘庫紋二百五十二兩除天成亨匯費銀三兩八錢實湘平紋二百四十八兩二錢核由規元二百六十一兩九錢七分五厘○以上繞其收規元三百三十一兩九錢七分五厘洋二十四元本洋十二元花洋一元銅洋三元錢二百四十文 
[上海四馬路文報局内恊賑公所經收厦門濟善社恊賑公所第七次賑欵淸單]  
　　十二月初四日濟善社公所募九月十一日至十月底止外武廟公櫃錢二千三百文　銅洋四元又小洋一角又洪沙銅洋一元山隂　伯猷奉母命洋二十元何揚名二元黄　順十元許義和十元陳彩芳二元鄭水年陳汝湖二戸各一元林文於六百文蘇能叔四百文林成老二百文本保楊榕享二元曾崑崗李查某二戸各五角以上共計洋四十九元一角銅洋五元錢三十五百文又附寨保董事陳丹詔先生經募成德號一千又瑞成號八百文怡記宜春源泰巖泉　時香五戸各四百文雙編幅慶成號合義號長春號泉珍號長發號梁一齋成發號　盛號十戸各二百文萬春號一百五十文合春號垂美號福此號振成號連發號尚進堂金蘭香李廷瑌官烏獅頭来珍堂恊振號隆安號福泉號義和號合益號義發號合發號十七戸各一百文振豐號報喜司二戸各六十文以上共司錢七千七百七十文統共實收英洋五十八元銅洋五元虛對開一元由本埠福裕南糖行交來合倂聲明 
[上海四馬路文報局内恊賑公所經收湖北提台程軍門經捐莫細戸淸單] 　　　 
　　十二月初五日蘇字册程靜栗堂銀二十兩湖北提標中營公捐銀十兩提標左營公捐十兩提標右營公捐十兩提標前營公捐十兩提標後營公捐十兩湖兆提標選洤左右兩營公捐各十兩襄陽城守營公捐十　揚　篤堂十二兩曾守約堂黄敦陞堂徐位　堂三戸各四兩舒芾南三千文石子餘二千文傳玉田李成之鍾少雲戴金城張夢百吳雲浦六戸谷一千文以上共捐銀一百廿四兩錢十一千文實收樊平銀一百三十六兩八　三分由任　香觀察交到合倂聲明 
[上海四馬路文報局内恊賑公所經收武昌府李太守經募細戸淸單]  
　　十二月初五日蘇字　漢鎭江西會舘捐銀一百兩安徽黄文桂喜士經募敬勝堂黄捐錢六千文不書名志成堂德生朱恆記志成堂皖徑無名氏朱愼遠堂朱求是居鋤經堂倪吳少奶奶宗桂堂方林來鶴堂無名氏張世　堂彭有餘包居易堂十六戸各錢一千文澄觀書屋四千文左培遠堂廣隆堂二戸各二千文共捐三十千文○江蘇史悠　善士募劉叙裴史越常陳　蘭承啓　王四戸各九八五平銀十兩無名氏六兩無名氏四兩淮鹽公所十千文無名氏五千文張詞甫介石生無名氏三戸各二千文　捐九八半平銀五十兩錢　于文○四川楊壽昌善士募德生義洹裕公義興合義茂和同　無馮士安　同林全顯祥興發壽九戸各六元三興榮源發珍二戸各五元同德義四元同人炳銅怙三元裕通恆鎰　恊和通天慶東馬正泰德順　德順致恊泰昌伍同德裕豐泰永興祥吳硯　同茂榮十三戸各二元春生和賴東初二戸各一元共捐洋九十九元○河商張啓芳　士募中州沈養性堂漢口鈞祥泰二戸各五千文新盛永　茂和新盛元孔義合泰順通陶大厦六戸各三千文仁順同德同合公王潘楊潤澤四戸各一千文德順本德順遠黄復興陳閬四戸各二千文葉奎友顔子卓二戸各五百文共捐錢四十一千文○浙江超彦　善士募無名氏銀二十兩無名氏　　堂無名氏劉姓四戸各十兩共捐銀六十兩○江西黄猷　善士募謙泰信劉爲安堂二戸各銀十兩張德昌愼六兩同興德五千文熙泰昌二千文魏信順坤甡和森記同盛和無名氏義興合厚記豐記德生義交泰和無名氏永源號同德豐胡同盛六和徐德祥杜德泰永興元徐復秦張祥興萬利昌　昌源二十二戸各一千文共捐銀　六兩錢廿九千文○知府李太守印謙募淮鹽公所洋一百元○廣東旺則敬善士募助錢四十千文又經募來書名漢口茶業公所謙　安愼記四戸各五元永貞祥二元又募候補知縣楊泳春四十千文候補知縣李增榮六千文候補同知何錫章六千文候候同知　炳恭五千文候補知府鄚四千文候補知縣徐冠瀛四千文試用知縣廖玉麟二千文試用知縣孫瑞瑛二千文試用知縣同徙袞二千文試用知縣兪擊泰二千文共捐洋廿二元錢一百十三千文○江西蔣西園善士五千文又易詒德合十文張樹德堂聶敦詒堂李詢甫聶實臣黄敏中鄧玉堂六戸各二千文黄笥卿朱子蕃李達生三戸各一千文共捐錢三十千文○山西武思睿善士募恊成乾志成信大德玉存義公三曾源五戸各銀二十兩蔚盛長十五巨興和巨興隆合盛元三戸各十兩元曹玖日昇昌匯源湧天成亨四戸各四兩恊成公萬盛德意順高三戸各三兩如昇力李日興德裕厚日昇裕公盛合東如昇巨貞和德巨生集生茂乾裕魁大德常乾泰恆天聚和興隆茂寶聚公長裕川復生達復新永三合興復泰謙長盛川大德通二十二戸各銀二兩公源昌聚和德天慶源聚和恆興泰和源順公聚源厚公源順晉源誠九戸各銀一兩新泰厚蔚泰厚恊同慶恊和信百川通五戸各洋十元蔚豐厚八元逮順齋二元共捐銀二百廿三兩英洋六十元○漢鎭福建曾　各號捐款陳裕昌洋三十元德茂豐謝勝蘭二戸各洋十元東璧垣德順公全泰禎三戸各洋五元林東盛四元恆茂昌五吉昌謝盛蘭劉德和　立大五戸各三元吳元吉無名氏蘇舉記益和　王榮昌王興盛謝素芳德興昌林茂和三茂公十戸各一元謝鴻恩章廣生盧瑞興劉習之羅　　羅　陸六戸各一元共捐洋一百十元○漢鎭藥土局委員　倡捐錢十千文又經募合鎭上棧捐錢一百千文二共易洋一百元○江西羅維新善士募高燦順黄子卿二戸各五千文怡泰正四千文森泰福三千文立興利源遠棧同仁昌榮昌和恆義氷順成六戸各二千文　大興義生源開元號姜萬盛新泰合畔　堂恊泰行徐鈺昌元記號永記杜益泰永興公聚記新興公方順齋十五戸各一千文共捐錢四十四千文○以上統共實收九八半平它銀一千另十一兩四錢八分厘由任畹香觀察交來合　聲明 
[上海三馬路昌恊賑公所陳竹坪經募山東直隸賑捐兼勸棉衣十二月初四日第四百九十九次淸單]  
　　靑浦縣正堂錢交來繆季豐先生豐字册第二百零一號册錢伯英洋十元潄芳閣洋二元勳補齋理琴室二戸各洋一元無名氏靑寳二戸各錢二百無名氏錢一百又二百零二册錢伯英洋十元又二百零三册錢伯英洋十元求補過軒洋二元報本堂賜環堂二戸各洋一元又二百零四册錢伯英洋十元又二百零五册錢伯英洋十元又二百零六册錢伯英洋十元又二百零七册錢伯英十元又二百零八册錢伯英十元又二百零九册錢伯英十元又二百十册錢伯英十元以上十册共來洋一百零八元錢五旦文○新册本埠元大亨庄交來杭州省修氏經　衆友省　席費移　洋四元求嗣氏洋二元祈母病愈洋一元程孫氏程張氏二戸各洋半元以上五戸共洋八元○新册南市德潤庄交來川沙司獄王善士洋四元又募仁德堂李洋二元慕學道人會輔堂葉餘慶堂汪趙泉山　益齋主人胡葵如仁如壽堂朱七戸各洋一元以上九戸共洋十三元○新册楓涇戾禹門求母薛氏求妻王氏患病速愈洋四元○新　嘉善廣昌興經募朱　生　　汀　身居無名氏汪永年五戸各洋一元黄　之四角不留名滄海一粟二戸各洋三角李幼舫黄寳生張文榜吳子良黄殿卿朱愼　汪旭計汪子文八戸各洋二角高顯庭吳禮　夏炳鈺汗　業四戸各一角以上廿戸共洋八元○新册　基秦和興洋二元又募桐蔭書屋洋一元朱雲江錢四百無名氏錢五百八十潘逹記錢三百文　少記知愧子吳小記葉　記四　各錢二百以上九戸共洋九元○新册常熟錢善士經募敦厚堂洋一元錢　省　燭洋一元運花舫　義才喜自天來室三戸各錢二百以上五戸共洋二元錢六百文○無名氏洋十元王　僊求病痊洋二元張小琴錢五百廿文張綠初先生書潤移賑洋一元五角無銀張仁茂寄來孫子儀求父病速愈洋一元○搭聞楊仁記錢五百王炳堃章炯張理宰孫丙甫四戸各錢二百以上五戸共洋一元二角錢廿八文○洙涇蔣閕楣先生經　丁厚甫孫曉蓮守己軒　萬昌四戸各錢二百夏子咸陳伸逵張叔甘三戸各錢一百蔣開楣四十以上八戸號合洋一元錢一百文○本日共收英洋一百六十四元小洋七角錢一千七百四十八文合倂聲明 
 
 
 

Page 12

 
 
   
 
