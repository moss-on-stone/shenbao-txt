# 1895 - 157 - 4907951

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[中國宜行新政論]  
　　易有之曰窮則變變則通通則久自古以來圖治化民行政施令未有久而不變者也蓋法積久而大備而所以斟酌損益因時制宜者歴代相參豈能一致爲政大綱不外乎內修外攘而已今日者强鄰日逼時事益艱積習相沿積弱不振倘仍聽其因循茍且粉飾蒙蔽虛憍之氣中於人心浮誇之敝寖成風尙則國是愈不可爲矣南海何君沃生有慨乎此目擊兵禍之由來不能終忍謂中國弊政宜及此時改革因以西文著一書胡君翼南譯之以華文出以問世其所以主內治者大旨在任賢能黜浮僞核名實洽君民夫安危有相反之形禍福有倚伏之勢苟不揣其本而齊其末則其所謂更革者徒飾乎外觀而已似變而非變非徒無益反有所損至其極必有僨事者矣曰改曰革必求實濟勿事虛名必出眞心勿徒僞作譬諸建屋者見杗桷之朽蠧牆壁之傾頹必移而再易毀而重築不得徒事丹　黝堊謂可蔽風雨而勿敗也譬諸琴瑟不調甚者必解而更張之乃可鼓也治國家者亦如是何君條列新政要略所以復古者其綱有七曰擇百揆以協同寅厚官祿以淸賄賂廢捐納以重名器宏學校以育眞才昌文學以救多士行選舉以同好惡開議院以布公平所以因時者其綱有九曰開鐵路以振百爲廣輪舶以興商務作庶務以阜民財册戶口以嚴捕逮分職守以釐庶績作陸兵以保疆土復水軍以護商民理國課以裕度支宏日報以廣言路夫此十有六綱者實爲用人行政之大端也天下惟能用人乃能行政亦惟能行政乃能用人二者體用相合終始相成曲臺記不云乎其人存則其政舉其人亡則其政息前古帝王所立之法有善而無弊得人則理失人則亂前之七事意在乎得人得人乃所以行政也後之九事意在乎行政而行政必資乎得人也新政之興宜不止此而莫先於此矣卽吾昔者亦嘗以此爲言且屢言而不一言矣朝廷之上知洋務之必當講求時政之必當變通沿海各省督撫亦漸知西法之必當倣傚西學之必當肆習因之製造則有廠船政則有局水師武備則有學堂紡紗織布則用機器修葺兵輪鐵甲則有船塢備禦險阻則有砲臺枙守海口巡緝洋面則有海軍一切皆欲師法西人無如名是而實非貌似而神違僅能襲其皮毛肖其面目有時反蹈其所短而不能盡其所長每成一物一器之微輙囂然自足自以爲能駕乎西人之上不知其所作者僅具體而已且皆取材於西國至於精微之處不能爲也悉購自西人而必由西匠爲之指授乃能用底於成譬如水母目蝦而後能行雖局廠林立而離西匠則難成物遑論其他如欲創一新法成一藝自出心思異於庸衆亦復安可得哉卽如今之自負爲淸流者每鄙夷洋務爲不屑談或者謂天算格致之學皆我中國之所固有彼特得而深思精造之以引伸我之緒餘耳如借根方之爲東來法地圖之說出於管子重學光學出於墨予璿璣玉衡早已創於虞廷指南車行於姬公木牛流馬漢代有之至於刻蔦能飛公輸之巧未嘗遜於西人祖冲之之千里船施機自運虞允文之霹霆車元代之法郎機皆由中國流入西土旁徵博引無非欲攘人之美以掩其拙不知欲蓋彌彰益形其陋虛驕浮僞若出一轍此其故坐不能平心以察之也苟其能反本以探原虛心以受益見夫西國器用之精良貨物之豐阜民情之暢達衆志之輯孚是必別有道焉以默相感化且觀其內治如此而其外則兵卒精練營壘森嚴屬地聯絡藩封完固卽如英國境上無敵國外患者將及千年恃三島以爲城大海以爲池環以鐵甲戰艦屹然有若金城湯池雖遣使至數萬里外恪恭將命一無所私國中諸員各守其職各任其事毋得千以私焉其用人也因才器使其任官也責實循名其行法也雷厲風行其辦公也公爾忘私此其所以能安民和衆保邦定國生財阜物格物闡微類皆能實事求是與時變通而追溯其由來實與我古先哲王之道隱相吻合然則古先哲王治法之昭垂固有貫古今而一致合中外而可行者矣外國行之其效之可覩已如此倘我中國能復乎古昔則可以君臣相維上下相洽官淸而民樂遠至而邇安何畏乎强鄰何憂乎亂民是則新政之行正古法之復也吾不禁睪然望之矣 
[川中教案續聞]  
　　四川閙教一案滬上接信後卽有多人發電往詢綠川督之意不欲將此事宣布蓋恐風聲遠播或有土匪裏脅愚民乘機蠢動不特四川一省可慮卽長江一帶亦將不免山傾鐘應未知將來作何了結俟有續聞再錄 
[臺灣立國記]  
　　厦門訪事人云臺灣巡撫唐薇卿中丞心存報國不忍輕棄臺民臺民亦誓以死殉不願歸倭奴管轄况聞倭奴廉恥全無所訂章程凡民間女子十五六歲時卽勒令爲官妓三年以夜合之資作爲丁口稅是以闔臺士庶無不切齒决眥誓死不去特舉義旗立薇帥爲臺灣民主國總統微帥無可固辭勉從其請豎立虎旗刊換印信並照會駐臺各國領事官並遣官赴各國呈送國書凡在臺各官去留任便此令一出自署臺灣布政使顧皓民方伯以下多半辭回閩嶠科麼沙商輪船於五月初四日回厦時附之而返者不知凡幾日本有兵船三號停泊淡水先不知臺灣有此義舉擬備照會拜會薇帥迨赴英國兵船拜會船中英兵官始告以此事倭將恐懼卽轉輪他往目下臺北內外生理仍照舊章各營兵丁日加操練以待與倭人决戰 
[照錄臺灣開基立國示]  
　　昨接厦門訪事人信云臺灣民主國總統前署臺灣巡撫布政使唐爲曉諭事照得日本欺凌中國大肆要求此次局關議欵於賠償兵費之外復索臺灣一島臺民忠義不肯俯首事仇屢次懇求代奏免割總統亦奏多次而中國欲昭大信未允換約全臺士民不勝悲憤當此無天可籲無主可依臺民公議自立爲民主之國以爲事關軍國必須有人主持於四月廿二日士民公集本衙門遞呈請余暫統政事經余再三推讓復於四月廿七日相率環籲五月初二日公同刊刻印信文曰臺灣民主國總統之印換用國旗藍地黃虎捧送前來竊見衆志已堅羣情難拂不得已爲保民起見俯如所請允暫視事卽日議定改臺灣爲民主之國國中一切新政應卽先立議院公舉議員詳定律例章程務歸簡易惟是臺灣疆土荷大淸經營締造二百餘年今須自立爲國感念列聖舊恩仍應恭奉正朔遙作屏藩氣脈相通無異中土照常嚴備不可稍涉疏虞民間有假立名號聚衆滋事藉端仇殺者照匪類治罪從 
 
 

Page 2

 
 
此臺灣淸內政結外援廣利源除陋習鐵路兵輪次第籌辦富强可致雄峙東南未嘗非臺民之幸也特此曉諭全臺知之永淸元年五月　日 
[臺日戰記]  
　　厦门訪事人云本月初八九兩日海龍及科麼沙兩輪舟載臺灣淡水官商人民來厦詢之則云初七日有日本兵輪船運兵一千數百名由三貂尾登岸擬襲基隆後山砲臺旣而各兵潛登山岸船卽出口臺灣官兵及民團立卽接仗連戰三日殺斃日兵數百名並生擒數名向之嚴訊則稱我等皆廣東人因貪日本餉銀每月多至十兩是以冐死爲之迨十二日下午接電報云基隆砲臺已被日本兵占踞十三日午後又接電報云臺北勇潰府城大亂○初七日倭兵與臺北兵交戰時營官曾某臨陣退縮經臺撫督隊官張君手斬示衆初九日張月樓軍門親出督陣腿受彈傷前陸路提督孫庚堂軍門之公子中彈陣亡○十四日午刻科麼沙船由淡水至厦門據述十二十三兩日中倭血戰多時獅球嶺已被倭人所占旣而復將倭兵逐至基隆街不料新募之廣勇無端却退張月樓軍門所統各營營官死者七八人哨官數十人遂復退回獅球嶺相持無奈督隊官瞻怯心驚意欲潛回以致軍心動搖哥老會匪卽乘機起手在臺北府城縱火先燒撫署然後掠刼各局後事如何述者尙未深悉也○回溯十二日大戰時轟壞倭兵船一號如無內亂之事則臺灣誠大有可爲也日來各洋行安然無恙民人亦不甚亂只待中路救兵一至仍可攻擊倭人至淡水各營亦扼守如故云 
[和議餘聞]  
　　臺灣割與倭人朝廷已派李伯行觀察與倭使交割界址已列前報兹接津信云觀察乘公義輪船渡臺臺民不令進口公義遂改向澎湖而去臺人不願屬倭立爲自主之國係照公法辦理倭之力征與否我國固不復與聞臺之附從與否亦非我國所能相强也聞倭國已派公使及領事同坐玄海凡於十五日前後西來分駐京津辦理交涉及商務事宜又聞遼左倭兵陸續退去卽踞守旅順之弁兵等亦定於華歴六月全師而返交收旅順以敦和議 
[苦衷共諒]  
　　傳相奉命赴倭議和被倭人鎗傷面頰於三月廿六日津旋卽經請假二十日調理鎗傷業列前報昨接赴津訪事之友人來函云傳相假期屆滿又以衰老傷病奏乞休致未蒙兪允續給假期俾得安心醫治現在復經假滿擬於月之二十日後晉京面奏善後事宜冀臻上理現署直𨽻總督兼辦北洋大臣王䕫帥尙未入署仍駐節於河北淮軍公所蓋俟傳相陛見後回任與否再行定奪傳相此次赴倭議和特授全權大臣准予便宜行事事前旣經請旨臨事復於倭之要求各節逐一奏候接奉電旨然後施行蓋皇上仰體太后春秋已高下念斯民兵戈慘罹包容格外俾和議得以告成傳相亦以承平日久人不知兵屢經敗績迭失邊城除却議和並無別䇿於是忍辱負重勉從所請此實傳相萬不得已之苦衷皇上無可如何之舉動也而京外臣工不知曲諒交章劾奏償銀割地之非不知勢均力敵之和與智盡能索之和事勢兩歧情形各異若不償其大欲倭人詎肯易兵戎而玉帛耶若謂傳相信任淮軍平日將領不能認眞訓練遂致臨時遇敵望影而逃又於倭人處心積慮圖我情形未能先期偵悉責備賢者或亦無辭以自解至謂和議之非試問生平抱負不凡一旦事權或屬將何以處能使倭人不發一言俯首帖耳聽從和議耶言之匪艱行之維艱局外昏迷又安知局中之艱苦耶總之合肥爲救時良相向辦西人事件最重懷柔而西人亦於傳相最相翕服倘北洋易人而任正恐難乎爲繼也現在傳相陛見有期西國官商交相引領深望節麾仍回本任膺疆寄而固和局云 
[問答節略]  
接前稿○第三次問答節略光緒二十一年二月二十八日下午三㸃鐘與伊藤陸奧第三次在原處會議坐定寒暄畢李云前次會議停戰要欵節略兹已作覆卽誦英文由中堂將華英文二分親送伊藤伊閱英文陸閱華文數遍卽指後半篇交其書記譯出東文陸復詳閱又與伊藤對換華英文詳校復與伊東書記以東語相商甚久似未能遽决之狀於是伊乃云停戰之議中堂是否擱起不提李云暫且擱起我來時專爲議和起見伊復將英文反復細看伊東乃以東語解之伊復取烟捲延時細想乃云中堂未動身之先自己與貴國深明辰下戰局情形誠心講和重修舊好李云我年已邁從未出外今本國目睹時艱且知我與貴大臣有舊故特派來此足徵我國誠心議和我不能辭伊云所議之事一經議定必須實力踐行查貴國與外國交涉以來所允者或未照行我國以此事所關重大派我來辦凡已應允者必能見諸施行惟望貴國亦然李云貴大臣所言想係道光季年我國與外國初交之時咸同以後所定一切約章皆經批准施行卽十數年前與俄國所辦伊犂之約稍有齟齬隨後卽派使妥結矣伊云額爾金之約固未批准我兩國旣派頭等大臣會商定議若不施行有傷國體而戰端必致復起且所以議和者不獨爲息戰且爲重締舊好耳我忝爲敝國總理內閣大臣凡所議定必能實踐亦望中堂實能施行議定之事爲幸李云我忝派欽差頭等大臣此次進京召見數次實因此事重大奉有明白訓條前屢與貴大臣言及日後和欵必須體諒本大臣力所能爲果可行者當卽應允其難行者必須緩商斷非三數日所可定議請貴大臣卽將和欵出示伊云請俟明日交閱李云明日何時伊云請中堂擇定李云十㸃鐘可否伊問陸奧首肯李云所示和欵若與他國有關涉者請貴大臣愼酌伊云何意李云如所示和欵或有牽涉他國權利翥和多未便我兩國相交有素故預爲提及伊云此次議中東兩國之事他國皆在局外未便攙越李云去年曾請英國從中調處貴國不以爲然自無須他人調處我兩人商議之事如不能成恐無人能成矣伊云萬一不成則貴國大皇帝可以親裁歐洲各國議和皆由國主親議李云中國則不然卽恭親王總理譯署多年亦未親議條約兩國暫行相爭終久必和不如及早議定爲妥去歲戰端伊始本大臣卽苦口勸和今已遲矣伊云戰非幸事亦有時不免李云能免不更妙乎前美國總統格蘭德遊歷過津與本大臣相好云當我國南北交爭傷亡實多後居總統總不經起爭端後時以此奉勸同志中堂剿滅髪捻卓著戰功我勸中堂亦不可輕言戰事本大臣嘗奉此語爲圭臬此次起釁貴大臣豈不知非我本意未完 
[金陵火警]  
　　前日金陵訪事人來函云五月十三日門東廣豐當鋪左首某姓宅忽然火起鑼聲報警報警喧　通衢少焉城南北各洋龍爭先馳至分投救護勞瘁不辭及火熄後訪之祗焚去平屋六間餘幸無恙 
[白下官塲紀事]  
　　金陵訪事人云督辦支應局江蘇候補道吳觀察炳祥上年請假調養迄今多月病未减輕遂有禀辭退歸之意張香帥　知觀察不允所請觀察再三上禀不得已勉强應允所有局內現存之銀兩於五月初一日札委機器製造局提調張別駕景祜盤查初十禀報盤畢一切局務統歸會辦局務之江南鹽巡道馮觀察接受至桂觀察惲觀察仍會辦局中公事○陜西按察使司李廉訪有　道出江寗面商公務五月十一日張香帥已定派福安輪船護送至上海而廉訪尙有公事未了是以遲遲啓行十三日香帥請兩江營務處辦理水師學堂桂觀察籌餉支應局江西候補道惲觀察辦籌防局江蘇候補道沈觀察勞務處江蘇候補道王觀察湖南候補道陳觀察允頣讌之節署傾　　　○倭人作亂海口戒嚴張香帥破格求才情殷吐握五月十一日傳湖北候補府營務處朱太守進見面詢各海口防務太守一一對答頗中機宜當晚卽委赴海州查看各營布置太守隨於翌日上轅謝委辭赴古𦚧 
[嚴禁節包]  
　　每屆端午年終杭城各衙署轎役人等每向店鋪居民索取節包雖爲數不多而店鋪大受其擾甚至所欲不遂　住門首阻人出入前藩憲趙展如方伯訪知其事嚴行禁止今方伯已升任蘇撫署藩憲聶仲芳方伯查照成案飭　會同保甲局員一例嚴禁聞同升坊某土店有冐充差役索取節包者立喚地保送入保甲局當由總巡賞給竹筍二百片獨桌酒一席發局門首示衆以儆其餘 
[設靈受奠]  
　　原任通政司叅議殷君秋樵原籍揚州向居東圈　街日前宅中接到噩耗驚悉叅議於上月下旬在　仙逝其家屬聞信之餘哀痛異常當於本月十一日在本宅設靈治喪是日闔郡印委紳商均各衣冠躬往叩奠素車白馬自朝至暮絡繹不休濟濟蹌蹌頗極一時 
 
 

Page 3

 
 
之盛云 
[營苑碧蕪]  
　　揚州訪事人云兩淮南掣同知楊同辰司馬毓瀛之眷屬向寓裏河某日司馬接訃音驚悉封翁於四月中旬某日在寓仙逝不禁悲痛欲絕星夜奔喪回里一面飭丁呈報丁艱運司江都轉隨卽據詳督鹽憲并遴委施分轉錢先往庖代已於初四日牌示轅門矣○前者中日失和張香帥委陸春江觀察往泰州東臺等處辦理圑防刻下和局已成觀察遂馳回省次本月初三日下午行抵揚州登岸拜客後　傳諭開行溯江上駛 
[劍閣飛雲]  
　　蜀道書來略言前因字水書院文童石某被差毆辱當奉黎觀察札委江北廳吳司馬府經歴廖叅軍提案會審現將行兇之差頭楊大才等四人笞責數千枷號三個月釋放保正張文亦有不合一併責革了案○渝城向有新厘老厘二局迄今各局奉文新厘照向章加二成抽收舊厘照向章加二成半抽收○馬縣衙內有捕班房數間陳一山大令欲改作戶房收糧之所捕役以一經遷讓卽無辦公之地堅不肯讓而陳大令則必欲照辦捕役無如之何乃聚集多人向戶房書吏理論相爭不已恐不免滋生事端也 
[潤州官塲紀事]  
　　本月初四日鎭江官塲接到袁公浦發來電信知新授京口副都統吉晉軒統制陞由京南下乘舟抵淸江約初五日當可蒞鎭於是各官接電之下預備迎迓俄而升授廣州將軍保軍憲傳諭八旗官員率領滿營兵丁在江于站隊旌旗日耀劍㦸霜凝丹徒縣王伯芳大令亦飭辦差人等將義渡碼頭掃除潔凈搭蓋綵棚陳設一新並設行轅於將軍衙門爲襜帷暫駐之所寳蓋山新兵營新湘營曁駐防常勝萃字各營振旅而出咸赴德勝門蒜山一帶排列隊伍鵠候旌麾初五日未刻烟水蒼茫中遙見帥字紅旗空中飄颺憲旌所坐大號官舫帶以小火輪由八濠口鼓浪而來上將威儀令人嘖嘖稱羨不置俄頃間惟聞象山砲臺升砲三響隆隆之聲震動江滸旣而岸上鼓吹大作各隊中燃放排鎗聲如珠貫在城文武各官聞信後紛紛出西門詣碼頭恭迓脚靴手版忙碌異常統制一一接見各道寒暄旋卽辭出鐘鳴二㸃統制舍舟登岸排導至洋浮橋水陸總巡局其時督辦江南防務馮宮保軍憲常鎭道呂觀察府尊彥太守理事同知錫司馬以及周錦堂都戎王明府等預先齊集迨節麾戾止在局中恭設香案各官跪請聖安禮畢烹佳茗爲獻略談片時統制興辭乘轎前導有藍頂官頂馬二員小隊八名戈什哈四名由大街入城過堰頭街至將軍巷在行臺小住經過之處紅男緑女莫不翹首跂足瞻仰軍威並聞統制有十一日接篆之說然尙未頒發紅示也○欽命江蘇提督學政龍大宗師按臨金沙考試鎭江府屬疉紀前報兹宗師於五月初二日辰刻獎賞鎭屬文武新生公事畢然後排齊鹵簿出轅拜客初三日早八㸃鐘起節用全副儀仗排導至北門外元公碼頭登舟先是金壇縣姚大令以及各學廣文在碼頭伺候旋詣舟次晉謁宗師接見有差九㸃鐘時憲舟解纜出三江口順流而下逕赴江陰考試常州府屬瀕行城守營守備楊守戎督率標下勇丁在河干列隊恭迎聞姚邑尊乘舟送至圌山關始行返旆○新授江蘇巡撫浙江布政使趙展如中丞舒翹交卸藩篆後擇吉起節乘輪至申江卽於月之初七日附招商局江孚輪船上駛初八日晚七㸃鐘駛抵潤州是日午刻鎭郡文武官員飭差在六吉園碼頭搭蓋接官廳張燈結綵恭迓憲節城守營曁新湘各營健兒預在小閘口站隊綿長數里及憲旌旣至鎗砲齊施道府廳縣以次印委各官均登船投遞職名禀安禀見中丞和靄可親一一傳進晤談良久各官興辭而出至天破曉時始命啓輪溯江而上前赴白門拜會兩江制府張香帥後卽買棹至淸江迎旨北上當展輪時江干各隊鳴槍誌敬文武百官皆恭送如禮○刻下和局已成駐鎭東征糧臺轉運總局閔觀察前接北洋大臣來札將轉運事宜裁撤觀察奉札後卽於五月初三日親詣各當道處投刺辭行擇於初六日傍晚七㸃鐘乘太古洋行大通輪船順道至滬江後換輪航海赴津在城文武各員均在躉船送別 
[琴堂讌客]  
　　新授陜西臬司李廉訪有棻由江西起節繞金陵蒞滬昨日抵申命駕進城拜謁各當道至縣署黃大令迎入花廳晤談良久興辭而出聞大令擬於今日在署備設盛筵恭請廉訪並吳廣涵儲憲讌飲以伸地主之誼 
[重禁佛店]  
　　佛店之害罄竹難書前署臬司韓廉訪示禁後各店掌櫃僧人神通廣大每迄憐於劣紳奸董設法保留以致壽聖庵瑞蓮庵等數家依舊開張全無忌憚及廉訪交卸臬篆各店遂皆大張旗鼓洞啓重門惡蹟昭彰較往時更甚邇者德壽庵忽改爲天台山而萬年寺瘟部大堂等數十家更招集無恥男女之喜於茹素燒香者麕聚店中夜以繼日種種不法不問可知上憲知之刻已行文來滬重申禁令務令於半月內一律押閉盡絕根株如有劣紳奸董之出名保留者准地方官從嚴懲辦是舉也固大有造於地方所望賢有司加意認眞無使秃奴輩從中矇蔽則洋塲民庶戴德豈有涯哉 
[掌教遊山]  
　　法文書館掌教牧師謝君本年爲四十生辰各學生醵資公製衣帽各一爲牧師祝嘏等情已紀前報兹悉謝君與教習諸君商議以爲禮無不答前月某日先領在教學生數十人雇舟往佘山遊玩該處有大天主堂一所俾諸生一瞻耶穌聖容上禮拜六又請教外諸生俾先告知父母如不願往者聽計共到四十人於淸晨七㸃鐘齊集法文書館牧師先期雇定官舫二艘用小火輪拖帶往佘山進發想是役也歷山明水秀之奇極遊目騁懷之樂亦一時之嘉話也 
[購地涉訟]  
　　奚朗如與山芋香因售地轇轕涉訟上海縣署已歴多年奚以其地係德商德華銀行託購故由德華行主投該管領事署控山誑騙定銀不交地契德總領事准詞定於前日午後遣佛繙譯官蒞英公廨會訊奚訴稱曾代德華銀行購山地曾付定銀由董蘭卿等介紹立有契據不料山與應文森涉訟後應卽將地附於有恒洋行金世美名下不肯交出請卽究追山供稱監生與奚因售地涉訟不干德華銀行之事當時曾將地租與應後又私爲改押曾在裴前縣案下涉訟嗣欲歸還金世美欠欵故由董等將地賣與奚收過銀票一紙計四千兩往收祗付七百兩因急欲歸還金世美故將地賣與金世美卽將金世美處找出之銀付還奚奚稱山並非售與金世美惟影戤洋人耳德華洋人稱金世美並無許多銀兩安能買此地中西官再三研詰各執前詞山又稱總之此事已在縣署涉訟曾由黃大老爺傳奚判結奚延不到案一切要據存在案中故須兩造各具明白呈詞再行訂期會訊 
[英廨晚堂瑣案]  
　　張鑑堂控朱錫臣滋詐前晚宋通刺訊供之下張訴稱原籍常州卜居治下有年朱爲舅父之表弟屢向小的借擾曾由鄰人方玉亮介紹令帮貼川資洋銀五圓俾得赶緊回籍此次朱竟揑造僞據復來索詐兇橫不堪不得已扭訴案下朱供稱張係小的之表甥早年喪父曾經小的照顧前在蘇州學業滿師後小的借給洋銀七十四圓另衣服若干典得洋銀十八圓合成九十二元作爲開店資本其時並未立據邇者小的失業無聊困苦不堪不得已找尋來此向之理索竟圖賴去以致忿爭方供稱小的與張爲鄰朱屢次向張纏擾業經小的介紹令張帮貼盤費洋銀五圓事已了矣不料朱復來吵閙通刺判令張再給朱洋銀二圓著卽回籍如再逗留定當遞解○鴇兒徐姚氏控蔡李氏藏匿女兒順寳宋通刺於前晚升堂研詰徐姚氏訴稱小婦人家在蘇州向隨丈夫來滬藉魚販餬口女兒前被蔡李氏卽寳姐誘令賣娼至今正竟被蔡李氏藏匿與之論說掯不交出不得已控乞比追蔡李氏供稱小婦人小字寳姐向在治下開設娼院徐姚氏之女向以賣娼爲業前憑柴姓說合至氏處爲夥所有傭僕各掮帶擋共計洋銀六百圓迨今正有某洋行買辦潘大少爺與姚氏說明願代順寳付還帶擋洋及所欠小婦人房飯資共洋銀八百圓娶姚氏爲妾今忽反悔誣訴小婦人掯匿今奉提訊不敢妄供通刺判令將蔡李氏交人保出邀潘來案再行訊奪 
[法捕房瑣記]  
　　小東門某魚行主凌某投法捕房控住居昇平里之掮客張寳源藉搭貨爲名從中舞弊被欠洋六十餘元請飭提追克 
 
 

Page 4

 
 
總巡准之飭探拘提押候解堂訊問旋有人出爲排解勸張還洋六十元凌某首肯卽投捕房伸訴請將張寳源釋出其事遂寢○皮鞋店主沈聚三之女被學徒唐關通引誘捲逃旋在虹口鯉門輪船拘獲解入捕房經鄭大令訊供飭將唐關通押候責懲兹沈聚三探悉唐有被頭一條寄存其友某處前晚將甲引至店內再三盤詰繼以用武適爲巡街捕所見以該店主不應私自用武遂將二人一併拘入捕房捕頭訊悉情由命一併押候堂期解訊○法界某氏嫗欠洋三百五十元逃匿無蹤前日爲債主瞥見扭入捕房捕頭命押候堂期解請問官究訊○積竊春春迭次犯案屢經公堂懲辦釋出未久前日又至黃浦灘法公司行內圖竊爲洋東所見當塲拿獲交捕送入捕房捕頭命押候堂期解訊○前日下午四㸃鐘新街某花烟館烟妓二人因吃醋爭鋒兩雌並鬥觀者甚衆但見　橫髩亂鬢髪蓬鬆適巡街捕梭巡到此喝阻不理一并拘入捕房捕頭訊悉情由命一并麾之使出○甲乙二人江北產也在新北門外某粥店飽腹不知因何起釁互相攢毆甲將碗擲去以致頭顱擲破鮮血淋漓該店主急喚巡街捕至將二人一并拘入捕房捕頭騐明傷痕飭送仁濟醫館療治據云兩禮拜後始能痊愈甲押候解送公堂請究 
[美捕房瑣事]  
　　騙子粵人王阿辮前晚串合同類之某甲至美界西華德路某衣店購買衣服爲名揀選之際甲忽攫取綢裙二條飛步狂奔王亦隨後奔逃店夥竭力追出經二百三十九號走街華捕將王拿獲甲已奔避無蹤捕頭命將王押候飭包探張阿五查拿該甲到案併送英公堂究辦○蘇州人名小妹珠者女中之流氓也前爲收買賊贓已經英讞員究辦數次今又溷跡在美租界中賃屋居住仍然收買來路不明之貨前晚在天潼路廣吉仁烟間內橫陳吞吐之際適經包探范進才巡至當卽拿獲並烟間堂倌併送捕房捕頭命將氏卽解英公廨訊辦堂倌押候核奪○偷兒名小姜郎卽陳阿根昨晨五下鐘潛至淸雲里某姓家意欲圖竊經包探倪順泉查獲拘入捕房捕頭研詰之下直認不諱供出竊得百老匯路仁壽堂藥店內洋銀若干天潼路第四百七十號屋內北四川路第一百三十號等數家贓物甚夥捕頭命押候吊齊原贓再行解送公堂訊究寍波人黃金才住居源昌路昨晨遺失小洋銀四角指爲同居陳德秀所竊陳謂其誣指不肯休罷互相格鬥復扭至捕房控告捕頭訊得兩造各執一詞立遣包探倪順泉查明核辦旋經倪探查知黃失洋銀並無証據禀諸捕頭遂一併斥釋○前晚八㸃半鐘有某西人乘東洋車至漢壁禮路新虹橋附近下車因給資不敷車夫與之爭執繼而用武經一百三十六號巡街華捕一併拿送捕房捕頭訊問原委車夫訴稱言明車錢二角拖送是處祗給一角因而起釁捕頭令西人出錢若干免究釋出 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江水過塘]  
　　杭垣於端節前數日連降大雨江潮頓漲上江山水大發與潮相激遂至水湧過塘城內河水長數尺水渾而贓不特不能 
入口卽用以洗衣亦難淸潔且易壞爛也 
[縣案彚錄]  
　　湖北人吳潘氏之媳劉氏在棋盤街寳仙堂幺二妓院爲妓今春三月由徽州人錢榮根贖身娶出爲妻住居英界梅春里旋經潘氏專著指爲逃走遂　馬車載往西門經巡防局勇聞劉氏喊呌攔阻盤問解局請訊蔡蓉卿二尹訊問之下婆媳各執一詞并將專　送劉氏進院爲妓之戴陳氏一併移送到縣請爲訊斷黃大令前晚升堂提訊吳潘氏供湖北黃陂縣人年五十五歲丈夫吳廣發因有痴病現在原籍未回呈上白稟一扣大令閱畢又訊據供小婦人寄住新閘攔鷄毛度日劉氏八歲時過門爲長子小狗仔童養媳小狗仔前年九月間因犯案收押虹口美捕房二年期滿方釋次子賴狗現跟計老爺進京服役養媳劉氏自氏子收押捕房遂不安於室去年八月廿四日逃逸今年二月廿八日小婦人訪悉在寳仙堂爲娼氏往理論拒不許入後聞知移住梅春里小婦人因入耶穌教故託教堂中姚師爺商量將劉氏取回行經西門被局差解局轉送案下求大老爺作主斷領養媳回家吳劉氏供年十九歲湖北漢口人十二歲過門吳家配與小狗仔爲妻父母姓劉在漢口聞設劉永發飯店小狗仔去年故世翁姑將小婦人押錢爲娼先在平和里陸姓野鷄妓院押洋一百元後又調至大興里張姓處押洋一百五十元今春由寄母戴陳氏又將小婦人調至棋盤街寳仙堂幺二妓院爲娼抵洋二百元後有徽州人茶葉各錢榮根憫念苦楚出洋二百元代爲贖　現往漢口採辦茶葉未回所有抵押娶身一切契據均由伊隨帶在身黃大令訊得姑媳供詞不符查閱卷宗近日有吳潘氏具名遞呈求請銷案已由居間余寳山馮海山王金山劉辰光等勸和了事等語卽問吳潘氏曰爾已具呈求請銷案何得現供欲領媳回家前後自相矛盾答稱此及居間人意見小婦人不愿大令曰况有求銷結爾且畫押今稱不愿何故稱是劉辰光之友王姓硬捉氏手勒令畫押小婦人不知字義被伊愚弄大令傳到劉辰光供廣東人在英界開設茶肆烟館因與錢榮根至交代爲了事經余馮等面議小的代錢出洋一百四十元會吳潘氏割斷葛籐具結呈請銷案本無　悔皆因冐　知縣之姚鈞仲從中索洋廿元不遂所欲唆使吳潘氏頓悔前言反復禀控大令問姚是伺等人答稱在耶穌教堂賣書者專以冒充官長哄騙愚人現在外邊聽審大令卽飭差提案供職員江西人又名姚伯琴在西門外教堂理事本不于預閒事因吳潘氏亦是教中訴知伊媳逃走後輾轉爲倡尋獲後又被解在巡防局浼職員作保現由余寳山等勸和了事曾許職員廿元職員不受亦不敢多事又傳余寳山至案供是湖北人與吳潘氏同鄉在西門賃屋一椽以算命測字度日姚伯琴常在門前行走因而認識小的叫他姚師爺說起吳潘氏家之事小的旣以同鄉事又涉訟不忍坐視出塲勸解向劉辰光再四熟商原議共付洋五百元除去寳仙堂二百元再找三百元因劉辰光僅付一百元是以反翻質之劉辰光稱議定找洋一百四十元富付一百元交馮海山手收應再找付四十元吳潘氏又稱祗收馮海山處洋五元其一百元並未收受大令飭劉辰光加洋三十元連前湊成一百七十元繳案核示馮海山尙未到案及傳戴陳氏原差禀稱發痧今日往虹口求醫明日可到案大令以該差檀將看管之人私放實屬膽玩笞責四百板以人証未齊難以定讞飭將吳劉氏發交官媒看管余寳山交差其餘飭退候提齊戴陳氏馮海山王金山等到案劉辰光帶足一百七十元再行復訊核斷○普慶里妓女吳佩香身死後捕房稱爲打胎由英公廨將同居之鄭王氏傭婦蔡沈氏隱婆金周氏送縣請訊已紀前報黃大令前晚升坐花廳提訊先問地保曹福卿究竟是病死抑是打胎曹保供稱現已查明確係病死蔡沈氏供母家紹興夫家無錫夫故十餘年貧苦難度到申帮傭現在普慶里吳佩香處帮工每月工洋二元廿七日吳佩香小腹作痛　金周氏看視云有二月經水不行不知是否病症或是受孕穩婆金周氏回以兩月停經難辯是胎與否旣是腹痛可服益母膏後復寒熱纏綿經過三個醫生服藥無效身死並不打胎鄭王氏供年六十二歲蘇州塘口人吳佩香轉租小婦人房間小婦人帮他照應瑣事每月給洋二元半此番實係病死並未打胎金周氏供本地人家住山家園年三十八歲做穩婆度日吳佩香延小婦人去問有兩月停經小腹作痛囑他吃益母膏惟取活血止痛之意並非打胎吳年僅十六歲兩月之間辯不出是胎與否黃大令以該穩婆動輙用活血藥與服致有人言嘖嘖捕房解案實屬輕視人命喝與傭婦蔡沈氏各責籐條二百下飭退完案○拐匪彭友順經西門巡防局總巡局究辦已列前報前日夏明府提訊小孩王阿毛趙阿慶同供在西門遇彭友順誘騙到僻靜之處剝去身穿衣裳經旁人代拿解經巡防局轉送案下彭友順供湖南人到申找友不遇兩孩之衣小的剝下又被張某取去求恩典明府以騙剝孩衣殊爲可惡喝笞三百板枷號西門犯事地方示衆何時繳到孩衣方可開　兩小孩飭退　　 
[金陵官報]  
　　五月初四日知府沈敦和傳見○初五日指分江蘇候補縣白承頤到由京來知縣張貴誠銷鎭江轉運差丁憂湖北知縣和瀚奉委駐院文案稟謝○初六日知縣田寳榮由蘇來稟知奉淞滬局扎委嚴家橋釐捐差候選縣岳祠佺由京來二位均到○初七日前船政大臣裴蔭森到由京來○初九日新授陜西臬臺李有棻山西來辦泰東鹽阜圑練候補道陸元鼎泰州來均見○初十日委辦籌防捐局試用縣王元常奉示甄別並奉上海道委調辦新關籌防捐局差縣丞華承緒稟知興史張福同病故請補昭文縣典史楊爵修銷赴蘇措資假並謝委署興化縣典史缺卽辭○十一日營務處提調湖北知府朱滋濟見謝委赴海州查看各營委辦嚴家橋釐捐知縣田寶榮辭赴差○十二日儘先都司祁鳳儀到由天津奉調來寗 
[江西官報]  
　　四月初六日候補縣倪廷慶盧鍾慶陳席珍俱謝酌委一次彭湖馮俊木安鳴驚俱解漕折由京回楊景星謝酌委並記大功一次新選廷昌縣丞徐步　飭赴新任○初八日補用縣鄧祥霖解餉由金陵回從九姚光運酌委一次卽往豐城催漕折江煜往靖安催地丁江忠修往奉新催漕折趙煥動由瑞州催减平回朱繼昌由崇仁　縣催稅契回主簿吳曾淦　服來江○初九日唐顯謨酌委一次沈維楨往泰和催差欠章變理由金陵解南字營餉回劉承訓往武寗催地丁○初十日卽用縣劉雲壽係天　甲午進士指分縣沙昌壽係江蘇人從九羅濬淸係順天人俱稟到南昌縣汪綬之稟知奉新交代淸結候補府任貴震謝加一級行知胡遜之由崇仁催漕折回　粲由瑞州催地　回文煥金沛田俱由京解地丁回○十一日上饒縣朱錫祁缷事淸理交代回劉均往廣信公幹從九許璧往上饒催稅契何延年往浮梁辦保甲高　由臨江催减平回吳城主簿陸疇缷事回建昌典史王德明請假回省以吳元𢊷署理 
[邦江官報]  
　　初五日各官商稟賀泰壩林分轉到揚陳鹺尹汝晋辭赴揚莊卡孫鹺尹務本由丁捻卡來陳鹺尹鳳鈞銷儀河差○初六日沈鹺尹文郁委金陵餉葛　　培源解淸江餉起程○初七日新委泰州趙刺史受璋抵揚陸鹺尹寶奉保甲局委城內六叚高鹺尉敦厚銷黃汛港差○初八日泰州趙刺史受璋稟辭赴任何鹺尹　　委　　 
三場緝私吳　尹之炘銷周莊卡○初九日吳鹺尹家駒銷北盬差○初十日代理南掣施司馬鑪稟知赴任潘鹺尹善濤由省公幹回 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年五月初九日京報全錄]  
　　宮門抄○上諭一道錄前○東撫李奏道員請開缺回籍修墓摺○又奏河工保案請無庸繪圖分註摺○又奏特保賞還原銜之　　　　　　　○　督　奏叩謝天恩摺○漕督松奏派兵護送漕船片○署江督張奏調員差委片○又奏派辦圑練　　　　僕寺正藍旂值日翰林院引見七十一名○博公德蔭各假滿請安○溥先𨘀謝授內閣學士　恩○　　　　　　　　　少　　恩○交煕請假十日○連印錫侯各續假十日○召見軍機溥𨘀闊普通武　○○降二級留任又降　　　任　　　　　李秉衡跪奏爲道員請開缺回籍修墓恭摺具陳仰祈聖鑒事據花翎二品頂戴濟東泰武臨道張上達稟稱該道服官山東人離鄉井光緒九年丁憂回籍未屆服滿因溞溝决口不能堵合經前撫臣陳士杰檄調來東嗣歴辦要工兼總河防局務知　益深仔肩愈重本年正月接到家信以先人墳墓歲久失修比以軍務方殷正當力圖報効未敢以私情乞假今和議已就防務和鬆遙望松楸難安寤寐請開缺回河南濟南縣原籍修理祖墓等情臣查該道歴辦山東河工迭著勞績自光緒十七年前撫臣　曜奏補濟東泰武臨道仍總理河防局於地方河工一切事宜均能措置裕如此次籌辦海防卽委該道總辦機器局兼設廠製造槍砲尤能碣盡心　兹以祖墓失修力請開缺情詞懇摯自應准其開缺回籍所遺濟東泰武臨道員缺應由臣揀員請補除咨部查照外所有道　　開缺回籍修墓緣由謹專摺具奏伏乞皇上聖鑒訓示謹奏奉硃批吏部知道欽此○○降二級留任又降二級留任山東巡撫臣李秉衡跪奏爲河工保案委係核實懇勅部議獎無庸繪圖逐處分註以歸簡易恭摺仰祈聖鑒事竊臣於光緒二十年十二月奏保十九二十兩年黃河搶險出力員弁一摺奉硃批該部議奏單二件併發欽此兹於四月初十日准吏部著兵部會奏此次請獎單內列保人員僅祗籠統聲敘並未將圖說繪送到部亦未將某員搶護某處險工先期奏咨立案核與部中奏案不符碍難給獎請旨飭下查照奏定章程卽行繪圖貼說將兩年內險工處所及某員搶護某處險工一併咨送俟咨送到部再行核辦等因自係爲愼重名器起見查山東河工保案自光緒十二年前撫臣張曜奏定章程每搶險工一處准照異常勞績保獎文職二員武職四員其餘俱照尋常勞績請獎東省河面甚狹每年險工至百餘處之多故歴屆保獎動以數百計臣嚴加核汰於光緒二十年十月奏定章程無論險工多少合異常尋常勞績統計每年保獎文職不得過四十員較上兩屆所保不及十分之三自額數旣定此後只有出力而限於額滿之員斷無不出力而倖邀保舉之事請無庸逐細分註以省案牘之煩上年奉到吏部新章經臣於十一月開送銜名之時聲明咨覆在案兹准前恩本應遵照辦理惟立法期於杜弊而徒法不能自行自保舉之途太寛請託鑽營羣趨　徑部臣苦心庫剔無非杜瞻徇取巧之私臣愚以爲部章雖嚴而濫保者仍能巧避於法之外如必責以逐細分註假有身未履河干而咨部册內諸其在某處搶險部臣亦烏從而察之故欲塞倖進之門全在疆吏之綜核名實非文法不能禁至歴年各處險工均係隨時奏報彰彰可考而工有難易時有久暫有一人而搶護數處者有數人而共搶一處者額數旣少勢不能使在工之員人人列保自無庸逐處分註致涉拘牽臣此次請保六十五員照章奏定名數缺額尙多實屬愼之又愼與部臣嚴防冐濫之心正相脗合合無仰懇天恩勅部卽予照章核議兇再繪圖貼說逐處分註以期簡易而歸核實出自鴻慈除咨部查照外謹專摺具奏伏乞皇上聖鑒訓示謹奏奉硃批該部議奏欽此○○降二級留任又降二級留任山東巡撫臣李秉衡跪奏爲特保賞還原銜之司員才堪任用恭摺仰祈聖鑒事竊維圖治以得人爲本人才因磨鍊而成方今時事艱難需才愈亟臣受恩深重日拳拳於以人事君之議　一命之吏遷謫之員莫不留心訪察其有才品可信者亟思拔滯振淹以備國家之用兹查有前吏部文選司主事盧昌詒在山東河工數年臣稔知其才力可用也光緒二十年十月赴京隨班祝嘏奉旨賞還原銜經臣於十二月二十一日奏請留營差委奉旨允准欽遵在案該員學粹品端通達治體留營以來昕夕籌防深資臂助值危險艱難之際能持以定識定力洵爲綏急可恃之才臣賦性迂　深惡夫見好巿恩之習嘗慨流品日雜幾於隨地皆材及歴試以事高明者半涉浮夸愿樸者率少幹濟求如該員之精明沈毅　　　以貞素志通今古以濟時艱實屬不可多得臣旣眞知灼見未忍聽其置散授閒合無仰懇天恩俯准由臣給咨送部引見　如何破格錄用之處出自鴻慈臣爲愛惜人才有裨時務起見專摺具奏伏乞皇上聖鑒訓示謹奏奉硃批盧昌給蕃交　部帶領引見欽此○○太子少保頭品頂戴兩廣總督臣李瀚章跪奏爲叩謝天恩仰祈聖鑒事竊臣前因年老多病奏懇　缺奉　硃批著賞假一月毋庸開缺欽此嗣恭閱邸鈔三月二十日奉上諭李瀚章著加恩准其開缺回籍調理欽此跪誦之下　激涕零伏念臣衰病侵尋深虞叢脞陳情乞罷冀　誤公原非敢於多事之秋藉圖安逸乃先蒙賞假復蒙恩准開缺回籍調理聖慈曲逮而柳生君臣現仍力疾辦事俟新任督臣到粵交缷後卽行回籍從此屏迹鄉閭與壤祝衢歌同遊聖臣則犬馬餘生皆出高厚生成之賜所有微臣感激下忱理合繕摺叩謝天恩伏乞皇上聖鑒謹奏奉硃批知道了欽此○○松椿片　再本年漕船十八帮先後行駛首尾相去三十里內外平時地方靜謐雖停泊荒僻處所尙無可慮現當海疆多事伏莽堪虞不得不預爲防備奴才擬於淸淮防營步隊內抽調二百名隨漕護送俟抵衛河再行歸伍除餉需照舊發給外其行軍應用各項均由奴才籌給毋庸在漕務欵內動支庶長途聲勢較壯而宵小自必歛跡矣所有酌派護漕弁勇以昭愼重之處是否有當理合附片陳明伏乞聖鑒訓示謹奏奉硃批知道了欽此○○張之洞片再上年冬間臣抵江南後因督標護軍各營半經本任督臣劉坤一調派北上江寗城守空虛當飭奏調差委記名總兵現署督標中軍副將兪厚安分別添招募補護軍中左前營並經咨商兼護湖廣督臣譚　洵飭發湖廣補用副將吳及貴湖廣儘先遊擊蔣聲耀湖廣儘先都司張彪三員來江委令各充管帶卽委兪厚安爲統帶以資得力又　　　設衛隊一哨亦經本任督臣飭帶北上　經臣飭令選募足額再目前戰守實際必以講求新式洋操爲亟無如各將領　于積習雖　明告　終難悉心體會盡捐故習惟有在臣署左近親加督飭訓練以爲諸軍準式兹特專募洋操步隊二百名馬隊一百名　　　中軍副將兪厚安督同都司張彪等每日會同洋弁認眞操練講求地營散隊槍砲取準之法擬俟練成後分發各營教練藉資　　興起所有吳友貴將聲耀張彪三員相應奏明仰懇天恩准將該員調來江南差委實於防務營務有裨除咨部查照外理合新片具陳伏乞聖鑒謹奏奉硃批着照所請兵部知道欽此○○張之洞片再江南所屬之海門廳濵臨大海通州鎖錀長江門北岸陸路可徑趨揚州均爲南洋門戶雖由臣赶調營勇扼要駐劄而地廣兵單不敷分布非舉辦團練無以團結民心而輔兵力除已遴委　員分赴沿海沿江一帶會同地方鹽務各官勸辦漁團民團　團外兹查有通州丁憂在籍寓居海門紳士前翰林院修撰　　學　　優　通經　實心任事允洽鄉評海州在籍紳士翰林院庶吉士沈雲沛品行端謹才具優長　心任勞鄉人推重該二員於本處之地利民請均極熟悉而於保衛桑梓均能力任不辭當經照會張　辦理通州海門廳兩屬團練通海唇齒相依正可互相聯絡　　沛辦理海州　　練均飭令就地籌款募練壯丁會同地方印委辦理仍由臣酌給軍火器械於開濠築壘各事宜各就　地情形酌量　　令團練與防營聯絡一氣以收衆志成城之效張謇係丁憂人員臣勉以移孝作忠循古人金革無　之義誼無可　沈雲沛係請假回籍理值假期屆滿卽當回京銷假相應請旨准令該庶吉士俟軍務平定之後再行回京供職散　實於防務有裨謹合詞附片具陳伏乞聖鑒謹奏奉硃批著照所請欽此 
 
 

Page 14

 
 
[光緒二十一年五月初十日京報全錄]  
　　宮門抄○諭旨五道錄前○兼署雲督崧奏遴員請補同知摺○又奏揀員陞補同知摺○又奏調員差遣片○又奏委署各員片○又奏飭道員赴任片○總管內務府奏爲請旨摺○五月初十日刑部都察院大理寺廂藍旗值日翰林院引見七十一名○信夙假滿請　要○召見軍機○○雲南巡撫兼署雲貴總督奴才崧蕃跪奏爲苗疆要缺同知遴員請補恭摺仰祈聖鑒事竊准吏部咨開光緒二十年十二月分扣留外補各缺相應黏單知照計開久任苗疆題調最要缺雲南大關同知周瑞璧開缺以知府補用十一月二十七日奉硃批等因照例以奉旨後五日作爲部中行文日期照限减半計算扣至二十一年正月二十六日五十五日限滿歸於二十一年正月底截缺係苗疆要缺毋庸掣簽已將截缺日期咨部在案查定例知縣以上官員如遇例應題調缺出及烟瘴地方俱准升調兼行又定例凡係應歸候補班補用者無論應題應調應選之缺令該督撫酌量才具擇其人地相宜者悉准補用至題調要缺酌量以候補人員請補時如有截取記名分發人員應先儘酌量補用各等語雲南昭通府分防大關同知係苗疆三年俸滿量予優敘再滿三年加銜候升要缺該廳地接川黔漢夷雜處政務殷繁一切的無綏巡防最關緊要非精明幹練熟習邊地夷之員不足以資治理奴才督飭藩臬兩司於通省應調應升人員丙逐加遴選非現居要缺卽人地未宜實無合例堪以升調之員惟於應補人員內查有記名分發雲南候補班補用同知周興謨年三十七歲四川成都府成都縣人由優廩生中式光緒五年已卯科本省鄉試舉人九年考取景山官學漢教習十五年六月考取內閣中書由吏部帶領引見奉旨記名以內閣中書補用欽此派充本衙門撰文十六年九月補用內閣中書經吏部帶領引見奉旨准其補授欽此十七年九月試俸期滿十八年二月捐免歴俸截取經吏部帶領引見奉旨記名以同知外用欽此是月派充國史館校對官呈請分發以同知歸候補班補用捐指雲南四月十二日經吏部帶領引見奉旨照例發往欽此領照起程是年十月十三日到省委署雲州知州卸事據雲南布政使史念祖按察使岑毓寳查該員年强才敏精幹有爲並無叅罰案件請以補授昭通府分防大關同知實屬人地相宜與例亦符等情會詳請奏前來奴才到任未及三月例不出考合無仰懇天恩俯念要缺需員准以同興謨補授雲南昭通府分防大關同知實於地方有裨如蒙兪允該員係記名分發補用同知今請補同知銜缺相當毋庸送部引見所有遴員請補苗疆要缺同知緣由謹恭摺具陳伏乞皇上聖鑒勅部議覆施行再雲南巡撫係奴才本任毋庸會銜合併聲明謹奏奉硃批吏部議奏欽此○○雲南巡撫兼署雲貴總督奴才崧蕃跪奏爲揀員陞補烟瘴要缺直𨽻同知以裨地方恭摺仰祈聖鑒事竊查雲南鎭邊直𨽻同知李應棠實歴烟瘴三年俸滿當經具題開缺並聲明該同知係烟瘴三年俸滿撤回內地候升之缺照例以該員俸滿本日作爲開缺日期歸於本年正月底截缺係屬要缺毋庸掣簽除將截缺日期咨部外查定例知縣以上官員如遇例應題調缺出及烟瘴地方俱准升調兼行又各省烟瘴苗疆各缺於現任人員內揀選熟悉風土能耐烟瘴之員題咨升調不得以候補初任人員題咨調補又州縣以上應升缺出令該督撫將卓異引見回任候升人員先儘升用不准於摺內聲稱人地未宜以別項人員請升又題升知縣以上官員俱令送部引見又曾經卓異引見未滿三年者均停其調來引見各等語雲南鎭邊直𨽻同知地處極邊烟瘴最盛水土惡劣兼以猓匪初平各種夷人雜居性情獷悍一切　撫馭巡防並辦理善後事宜在在胥關緊要必須精明幹練熟悉邊情能耐烟瘴之員方足以資治理奴才督飭藩臬兩司於通省應調人員內逐加遴選非現居要缺卽人地未宜實無合例堪調之員查應升人員內有卓異候升宣威州知州陳鴻勳年五十七歲廣西潯州府武宣縣人由廩貢生於同治十二年在廣西捐局報捐布經歴復加捐指省分發雲南試用並捐免驗看十三年九月領咨來滇於克復順寗等處城池案內保奏光緒二年七月二十三日奉上諭著免補本　班以知州選缺卽補欽此五年四月在雲南捐局加捐運同銜請咨赴京八年十月十五日蒙欽派王大臣騐放堪以發往奉旨依議欽此領照起程九年四月初五日到滇委署易門縣知縣卸事請補宣威州知州奉文覆准十二年十一月初六日到任光緒十五年大計奉文准其卓異當卽交代淸楚給咨赴京十七年七月十四日由吏部帶領引見奉旨陳鴻勳着准其卓異加一級仍註册回任候升欽此領照起程是年十二月二十三日回滇委署昆陽州知州卸事十九年七月初二日仍回宣威州本任據署雲南布政使岑毓寳署按察使英奎詳稱該員器識通達才猷明練能耐烟瘴熟悉邊情請以升補鎭邊直𨽻同知實屬人地相宜與例亦符請奏前來奴才到任未及三月例不出考合無仰懇天思俯念烟瘴要缺准以雲南宣威州知州陳鴻勳升補鎭邊直𨽻同知有裨地方如蒙兪允該員係現任知州雖經卓異引見現在已滿三年今請升補鎭邊直隸同知俟覆准日照例給咨送部引見恭候欽定該員卓異候升之案應請查銷所遺宣威州知州選缺按照二留一咨上次雲龍州知州歸部銓選後出有石屏州知州係第一留缺以候補知州王宏章請補奉文覆准此次宣威州知州係咨選後第二留缺照章應請扣留外補俟覆准日照例遴員請補所有揀員升補烟瘴要缺直𨽻同知緣由謹恭摺具陳伏乞皇上聖鑒敕部議覆施行再雲南巡撫係奴才本任毋庸會銜合併聲明謹奏奉硃批吏部議奏欽此○○崧蕃片再滇省地處邊遠著名瘠苦且多烟瘴之區人皆視爲畏途邇來西南防務緊要乏員差遣歴經前督撫臣奏調各省人員以供任使均奉旨允准在案奴才到任以來辦理防務洋務畫界事宜政地方一切緊要各件極爲繁重非有結實可靠之員難資得力查有同知銜貴州大挑知縣陳立達才優識練廉敏有爲於中外交涉事宜講求有素花翎副將銜貴州都勻協右營遊擊李呈瑞勤愼耐勞熟習邊情該二員奴才在貴州巡撫任內均經歴試其才深堪倚任合無仰懇天恩俯念邊地需才准將貴州大挑知縣陳立達調滇補用貴州都勻協右營遊擊李呈瑞調滇差遣俾收指臂之效如蒙兪允陳立達係貴州大挑知縣今請調滇補用仍人充補交離省分發銀兩以符例案陳分別咨部查照外理合附片陳請伏乞聖鑒再雲南巡撫係奴才本任毋庸會銜合併陳明謹奏奉硃批著照所請該部知道欽此○○崧蕃片再麗江府知府黃金銜他郎通判葉如桐均奉調引見遺缺以候補知府冐沅署理麗江府知府試用通判羅雲署理他郎通判署保山縣知縣李光舒調省遺缺應飭本任知縣項關晉赴任署文山縣知縣煕珍調省遺缺應飭調補該縣知縣方宏綸赴任署麗江縣知縣何肇祺調省遺缺以候補知州羅守城署理維西通判謝光　現據電報病故遺缺以試用同知周文鎬署理據藩臬兩司先後會詳前來奴才到任未及三月例不出考查委署各員俱屬人地相宜除分檄飭遵並將維西通判謝光　病故日期另疏題報外謹附片具陳伏乞聖鑒再雲貴總督係奴才兼署毋庸會銜合併陳明謹奏奉硃批吏部知道欽此○○崧蕃片再准補雲南迤南道陳燦現已引見回滇應卽飭赴本任並辦理普防營務處以和理職守而專責成其護理迤南道開化府知府劉春霖應卽飭令交卸除分飭遵照外謹附片具陳伏乞聖鑒再雲南巡撫係奴才本任毋庸會銜合併聲明謹奏奏硃批知道了欽此○○總管內務府謹奏爲奏聞請旨事竊照吏部文稱恭照光緒二十年八月十六日欽奉恩詔內開自光緒十五年三月十六日以後文職自四品以下武職自三品以下降革留任及住俸罰俸處分准其開復欽此至內務府自行議處之案應由該衙門自行查辦等因准此今據臣衙門所屬上駟院聲稱駑馬圈前因貽誤備差馬匹奉旨將廐長廣泰文鐸文淸廣桂海福均卽責革欽此恭逢恩詔該革員廣泰等五員應否開復咨行臣衙門請辦前來臣等謹查上駟院已革廐長廣泰文鐸文淸廣桂海福係屬奉旨責革之員現經恭逢恩詔可否開復之處臣等未敢擅便伏候訓示遵行爲此謹奏奉旨已錄 
 
